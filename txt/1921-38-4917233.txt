# 1921 - 38 - 4917233

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[武力猶爆竹] [  老圃]  
　　今日督軍巡閱使之勢力猶爆竹也當其高舉直往固能作劇聲亦能放光燄一轉瞬間煙銷火滅僅餘灰燼而已乃猶醉生夢死樂此不疲所謂夸者死權非乎 
　　向之所謂西南勢力者曰桂曰滇而與之對抗者曰段曾幾何時段旣顚滅桂亦崩蹶今唐又出奔夜郎從此不大奉直之徒竊笑其旁以爲樂觀然粤蜀黔固皆内訌所謂漁人之利者安在國之不統一南北與有責焉豈唐爲之梗耶 
　　段敗而桂繼桂敗而滇繼而今而後行將及奉行將及直由今之道無變今之俗寧可長久寧可樂觀若不早圖將自及矣短靿鞾兒諸公方咍臺大鼾曾何足怪 
[命令]  
　　二月十三日大總統令署司法總長董康呈請任命任應龍署黑龍江高等檢察廳書記官長康煥棟署浙江高等檢察廳書記官長均照准此令 
　　又令署司法總長董康呈請任命刁天培爲安徽懷寗地方審判廳推事應照准此令 
　　又令署司法總長董康呈請將署吉林長春地方審判廳推事派署庭長雷寳森免職另候任用應照准此令 
　　又令王家瑞張德薰廖廉能陶毅陶德珷李炳麐均晋給二等嘉禾章黄塵濂吕宗恪均晋給三等嘉禾章唐文溥范公讜楊天驥朱祖宏鄭釗均晋給四等嘉禾章此令 
　　二月十二日大總統令王兹棟授爲陸軍少將袁天順張士品均授爲陸軍騎兵上校張景弼方向學均授爲陸軍步兵上校此令 
　　又令兼署陸軍總長靳雲鵬呈請授王玉霄爲陸軍步兵中校胡斗光爲陸軍騎兵中校張永勳爲陸軍騎兵少校並加中校銜謝恒武田德勝丁錫昌余春霖王寳龍爲陸軍騎兵少校均照准此令 
[專電]  
　　北京電决派奉黑各出一師並令張景惠親赴前敵指揮（十四日下午三鐘） 
　　北京電奉張電復援庫軍隊已編就待發以鮑德山一旅爲先鋒 
（十四日下午三鐘） 
　　北京電元（十三）院電陳毅張景惠催叨林各軍前進援庫（十四日下午二鐘） 
　　北京電張口傳來范部開到馬隊四營兵力尙厚聞吉黑編就之一師將從東蒙直入分駐烏得沿江之奉察各軍已令兼程前進 
（十四日下午四鐘） 
　　北京電張勳運動征庫總司令甚力識者憂之（十四日下午二鐘） 
　　北京電鮑乞退係妾弟王某辦永衡官銀號倒把虧二百萬張作霖要鮑負償還責鮑遂病現奉天汲吳張馮湯均要督吉張不耐電靳召鮑回任令其彌補吉財政爲條件鮑已允（十四日下午二鐘） 
　　北京電徐派師景雲往正定促王士珍赴蘇就任許其帶第九師前去並令先來京商决一切至陸錦已奉到部令密飭所部九師預備開拔（十四日下午三鐘） 
　　北京電青口開港含借美欵意某當軸言將使津地産商業大減純用内資非不可行苟涉借欵必招反對此事擱置（十四日下午二鐘） 
　　北京電海部指定直隸青口海港添建海軍軍港頃派局員偕洋工程司前往測量（十四日下午四鐘） 
　　北京電院眞（十一）電陳樹藩陸洪濤英使再抗議陜甘種烟應嚴飭剗盡禁烟爲國際間重視之事中央以此卜疆吏攷成切勿玩忽 
（十四日下午二鐘） 
　　北京電内部特派王陳邱張四員赴奉省四道屬分勘烟苗 
（十四日下午三鐘） 
　　北京電吕海寰周自齊張樹元所組裕東鑛業公司資本二百萬章程十六條批准（十四日下午二鐘） 
　　北京電歐戰借欵復活惟擔保品尙未指定日來外財兩部正與使團協商（十四日下午四鐘） 
　　北京電急募春振會成立徐捐三萬靳一萬美使克蘭氏萬五千美以美會二萬華語學校三千元 
（十四日下午三鐘） 
　　北京電航空處新舊敎練生因爭職權發生衝突丁錦徇敎練民請將新生開除六人引起風潮頗烈 
　　北京電朱謙之出獄後内部仍要求交部隨時監視（十四日下午四鐘） 
　　北京電城南游藝園昨夕游客至八千人女劇場看臺擠坍傷女客二十餘人斃二人（十二日下午八鐘） 
　　北京電院部電奉吉云日軍殘餘兩營允於三月撤凈但人民呼籲情切應由京外一致交涉提前撤去方開談判除催日使外希一致進行（十四日下午二鐘） 
　　北京電華僑在伊赤一帶迭遭俄臨時政府虐待及損失曾經政府面交俄代表澈查優林迄無答復昨管領來電據赤塔商會稱商民受虐更甚再向優林催先除苛例後議通商（十四日下午四鐘） 
　　北京電外部電滬交涉員西南關餘案應先向英領疏通再令財部代表前往免致屆時發生阻力 
（十四日下午四鐘） 
　　北京電港電孫文加委顧品珍爲滇總司令葉荃爲副司令 
（十四日下午二鐘） 
　　天津電周自齊與前美使等籌辦太平洋銀行基金美金五百萬中美各半理事中六美五總副理中美各一總行設上海（十四日下午十鐘） 
　　香港電聞孫主急選總統陳力反對臘底陳請林褚兩議長將案打銷孫大憤由胡漢民出任調停雙方遂主展緩兩月再提案 
　　香港電收管海關已無形打銷關員照常辦公不須遷移 
　　香港電劉顯世昨電稱疾未來派代表朱任榮暫代出席 
　　香港電美銀行總代表史蒂芬昨赴軍府宴今午往粤路沿線視察 
　　香港電省議員十餘因育航擅募瓊崖公債向陳質問 
　　香港電徐紹楨任水陸警察總監 
　　香港電梧訊譚據探報李烈鈞率兵援桂已得湘黔允假道因大恐連日紛調重兵到柳州集合出發（以上十四日下午七鐘） 
　　無錫電寒（十四）傍晚日人男一女三無照游錫至崇安寺與路人衝突激動公憤日人避入縣敎育會會舍被燬日人遇救無恙 
 
 
 

Page 5

 
 
   
 
 

Page 6

 
 
　　安徽各界聯合會電申報轉安徽旅外各同鄕周玉山李仲仙余壽平諸先生鑒敞會頃上政府一電文曰北京大總統國務院鈞鑒倪嗣冲督皖其子姪道烺道傑輩朋比爲奸人民早存時日曷喪之心乃道烺不自悔過藉關督進謀長皖輿情忿怫鷄犬皆驚倘政府懵然任命是使民無噍類吾皖惟有别圖自救非皖人自外於政府實政府自外於皖人迫切呼號佇候明命等語乞諸公羣起反對皖民幸甚安徽各界聯合會叩寒 
世界路透電 
[法國之少年共産黨]  
　　十四日倫敦電法國警察近日搜查共産黨之活動現獲有駭人效果據路透社巴黎訪員云警察調查已發現共産黨運動遍及全國之證據其總部在巴黎若波爾多·馬賽·列里·白萊斯·土洛斯等處皆有總機關而支部則正在各處設立但支部尙多未發逹入黨者大都少年據巴黎自由報云少年共産黨聯合會總部中所搜出之文件披露其在法意與西班牙三國於五月一日同時發生革命之謀 
[萬國勞工大會議題]  
　　四日倫敦電萬國勞工大會定於十月間在日内瓦舉行其所議之事件大都爲下述各問題（一）農事勞工適用他業所採行改良狀態之條例（二）染有癰胞之羊毛宜施以清毒法（三）油漆禁用白鉛（四）禁止十八歲以下者充當火夫 
[意國之大同盟罷工]  
　　三日倫敦電意大利恐將發生大罷工風潮社會黨勞工大會在羅馬集議後以哀的美敦書致政府限政府於短時期内停止秘密參與國民黨之暴虐主義苟不即事和平解决則擬召集全國會議宣布通國總罷工聞現有大軍屯集圖逞之中央各省以安民心並藉以厲行近今所下解除平民武裝之命令 
[意國議員之内政彈劾]  
　　四日羅馬電下院社會黨議員因近今騷亂時地方官處事不善提出彈郂政府内國政策案首相喬里蒂氏起請全院信任政府旣而投票表决彈劾案卒爲大多數否决 
[新芬黨縱火案]  
　　十三日倫敦電孟郤斯德區昨日發生可疑之火案七起現信乃新芬黨所爲四起同時在孟郤斯德發生幸消防隊立即馳至未釀重大損失哇爾特漢同時有兩處起火又羅志達爾起火一次乃在某紗廠之地倉内所釀損失甚巨哇爾特漢拘獲嫌疑犯兩名警察現正搜查其他縱火犯 
　　十二日紐約電杜白林消息新芬黨宣傳部主任費資傑拉氏已被捕衆視此舉極關重要蓋近今愛爾蘭之騷亂多出費氏之謀也 
[丹麥之反對軍役說]  
　　十日丹麥京城電凡眞正在良心上反對軍役者須改任國家公役按照軍制給發工餉與口糧所謂國家公役者包括造林築路等事其服役期限視軍役加半 
[美國之縮減軍備案]  
　　十二日華盛頓電參院辯論縮减軍備問題時議員哥萊斯民聲稱渠聞人言英國刻在美國從事運動擬阻美國擴張海軍計畫之進行且聞海軍部已得實據 
[法佔叙利亞要城]  
　　十一日巴黎電叙利亞軍事上要塞愛恩太白城已爲法兵所奪據其地在亞勒波之北約一百基羅邁當西距烏爾發東北距亞歷山特萊太亦皆一百基羅邁當地勢極關重要故衆視爲法國大功績土耳其國民軍領袖基瑪爾所統之軍曾奮死守禦用重兵迎戰以期戰敗法兵進占亞勒波而控制巴格逹之鐡路但卒潰敗此路得勝之法兵係安德萊陸軍大佐所統帶城内有居民三萬人叙利亞辦事大員聞此城陷落消息大爲欣悅即電傳訓令以糧食接濟居民蓋叙利亞境内法人與土耳其之戰爭常注重仁義也當此倫敦會議行將開幕之時土國國民黨之失敗定可使基瑪爾黨政府改變其對於君士坦丁與協約國之態度也 
[叙利亞人之繳械]  
　　十三日巴黎電叙利亞人民之繳械事業已依序實行計六個月内繳出之來福槍共有二萬一千枝此項武器均用於刦掠及部落戰鬭者 
[埃及封閉學校]  
　　七日開羅電埃及政府封閉全境中學校至獲有擔保不以學校爲政治作用時爲止初亞歷山大利亞某學校學生因國民代表團由巴黎回特曠課前往歡迎並未預先請假校長乃將學生領袖革除全境學生大憤一律罷課政府遂有此封閉中學校之舉 
[英國海軍之犧牲者]  
　　九日倫敦電英倫諸島四周之海自開戰起至一九一八年十二月止爲四萬一千水兵葬身之所計英國船隻沉没於此者共四千六百九十六艘噸位毛重九百五十萬噸其因敵人攻擊而沉者計三千七百八十一艘重八百五十萬噸 
[印度之罷工]  
　　十三日孟買電孟買·巴羅台·與中印鐡路所用之工人五千五百人罷工要求加資前於九月間罷工迄未復業之郵電工人今已不附條件遵從郵局當道之號召 
[印度新督之對美談]  
　　十二日倫敦電新任印度總督李定爵士昨夜應英語公會之宴請即席發言主旨在注重英美間友交之培植略謂戰時曾四次游美其所見聞多足使英人感念美國友誼之價值者惜未能悉憶不克縷告但有一事爲人前所未道者其有益於英國甚不遜於威爾遜總統之允派美兵爲英法兵助戰也當敵人宣傳正力擬離間英帝國時英國需銀甚亟因銀爲印度必需物紙幣須可立即兌換銀幣也斯時吾人覓銀不得而美國之庫中則儲銀極多以備紙幣兌換之需此係國會立法規定非經國會核准則此銀不能移動乃美國行政官與國會議員不分黨派一致應此亟需不付辯論通過議案辦理極爲迅速費時僅數日於是數百萬盎斯之銀遂得運往印度矣此事美國並未自伐其功也李定爵士繼言印度事謂印人必熱誠歡迎英國之優待 
[法國之失業問題]  
　　十一日巴黎電勞工總長今日在衆院答覆社會黨關於失業問題之質問謂失業人之受賑者共四萬七千人内有三萬九千人乃在巴黎失業者之總數少於一九一四年至一九一九年之數年惟艱難則過之因今殊不易覓取工作也今日救濟之初步乃在减少工作鐘點與聚集工人於實業區域並將非必要之外國工人遣送回國 
[法國之商業]  
　　十三日巴黎電法國商業狀况日見進步經濟潮流之起落現仍安靜前趨商業雖見疲滯但信用仍未受損全國失業者僅約十二萬人 
[美國之鋼價與肉食價]  
　　十日紐約電美國鋼公司並未續減鋼價以爲鋼業競爭家如賤售其貨視該公司之現價猶低將無利可得 
　　五日芝加哥電美國肉食運銷商與屠宰公會發出通告謂自九月起肉食躉售價格低落由百分之十五至百分之四十而零售價格由百分之十一落至百分之四十 
[美國禁制載酒船]  
　　八日華盛頓電船隻載酒往來他國口岸經過美國現由司法長裁爲違法 
　　十日紐約電紐約稅關當道表示意見以爲司法部不許載酒船隻經過美國口岸之判决如須嚴厲執行將使設有賣酒室之商輪一併不能入口縱商船於入口之前將賣酒室封閉亦不能放入現航業中人對於司法部此項規則之能否嚴格實施頗抱疑念 
[古巴售糖方法]  
　　十二日華盛頓電國務院贊成古巴政府所擬以委員會經售古巴糖之方法已致文聲明贊成但附以警告如欲操縱糖價則美政府將視爲不滿意云 
[英國之肥皂監視]  
　　七日倫敦電上等家用肥皂之價每磅不得過八便士半（現價爲十便士）他種肥皂亦須較其現價爲低此乃衆議院所派肥皂股員會之意見據稱有一集合團體名萊佛公司者實支配英國肥皂製造廠聯合會而能上下英國所銷肥皂之價格雖現價並未漲至最高程度但仍須減價使肥皂利益不得超過十分之一政府宜准商部監視英國肥皂業之集合團體 
[德國産煤之能力]  
　　十三日巴黎電下表列明德國於戰前戰時及一九二○年産煤之數以證德國所稱無力履行其條約義務乃屬謊言 
一九一三年　　　　　一七三○○○○○○噸 
一九一四至一九一八年一四八○○○○○○噸（平均之數） 
一九二○年　　　　　一一九四二○○○○噸（前十個月産額） 
上列之數薩爾流域亞爾薩斯勞蘭巴伐里亞領地猶不在内故一九二○年全年所産總數必可大逾戰時之數也 
[德國之輪船公司]  
　　十三日柏林電亨堡等德國口岸雖迄未恢復其戰前之活動但現已辦事北德意志船公司於三月五日開股東會議時將請股東增多公司資本由一百二十五兆馬克增至二百五十兆馬克俾公司得以更大之規模復振其營業傳說美國資本家收買若干新股今各家航業公司之股票皆有價值上趨之象其故即半由於美國資本家之活動也德國航業公司擬派船開往各處如戰前然雖僅有甚小商船亦須進行羅蘭輪船公司近曾造成大船一艘名阿爾德巴倫號依照和約德國可留用此船乃該公司不願留用但將此船遣往荷蘭換取由六百六十一噸至一千二百二十五噸之小商船四艘故該公司得以此船恢復戰前航路今第二次商船之互換正在辦理中從前沿海行駛之船隻今皆駛至波羅的海與北海之外而舊有之運送船今則獨立而經營沿海航業矣德國所有唯一之大船爲亨美船公司之德意志地號此船曾改名維多利亞號今在修造中改爲三等商船五月間可望應用 
　　十二日柏林電北德意志航務公司現將資本加增一倍續發行股份二千五百萬馬克 
[荷蘭新築口岸之計劃]  
　　十三日亞姆斯特丹電荷蘭政府在國會提出一議案擬在普恩鎭附近築一口岸並由博恩開築運河直達馬斯特里特而與馬斯特里特及列日之運河相接估計經費逾五百萬金鎊 
[英國之橡皮街]  
　　六日倫敦電聞橡皮鋪路之試騐頗爲美滿現有人提議威斯明斯特城議會應亦採用橡皮鋪路之法以除查林十字街醫院附近之聲浪如此法成績果佳則醫院四周各街亦將仿行聞橡皮鋪路之開辦費約倍於用木塊但橡皮塊實較木塊耐久 
[俄國之盜賊]  
　　十一日芬蘭京城電莫斯科電稱俄國鐡路秩序紊亂非因缺乏燃料實因盜賊横行所致煤區運出之煤甚夥往往全車皆失蓋各級人民沿途刦取即過激黨委員亦從而附和也 
[各國近事記]  
　　十一日紐約電倫敦消息聞愛拉夏貝勒之比國哨隊與德居民曾相激鬭 
　　十三日巴黎電時報探悉英皇太子擬於十月杪或十一月初巡游印度 
太平洋路透電 
[東俄近事記]  
　　十二日哈爾濱電據羅斯基哥洛斯報載稱赴赤塔之日本代表團行于第八十八側線被阻故已折回滿洲里站此間日本代表團尙未接此消息赤塔政府已截斷與滿洲之郵電交通聞此舉乃報復中國封鎖滿洲邊界及撤除鐡路區域内之俄郵局同時烏蘇里鐡路總理亦下諭停止中東鐡路之貨車經過烏蘇里鐡路並不肯交還所借中東鐡路之火車 
　　十二日哈爾濱電洛志維斯基將軍頃由日本歸來據其登諸各報之宣言稱日本陸軍省與參謀部均視繳械之加浦爾部下兵士爲尋常避難人故如紅軍攻擊彼等日本擬擔保彼等之安寗至於供給軍隊糧食問題日員謂此事責在海參崴政府惟海參崴政府爲聲明力不能勝此則日本决不致任令加浦爾之軍餓斃云 
　　十二日哈爾濱電曹成藩（譯音）被控謀殺其父不日將由軍法裁判所判罪該案目下仍在澈查中 
　　十二日哈爾濱電此間又發見外人遇暴事美孚油公司美人桑恩氏晚間過鐡路橋時忽有二人手持利刃阻其前行向之索錢桑恩拒之擊倒一人得免於難聞遇暴地點附近設有警崗 
　　十二日赤塔電遠東民國政府之立法議會今日正式開幕議員到者三百五十人赤塔政府領袖克拉斯諾志柯夫氏主席致開會詞略謂政府現將政權交與議會因議會議員乃遠東民國人民依法選出者也希洛夫氏（共産黨前充黨人領袖）被舉爲議長又舉出副議長四人計農黨社會革命黨共産黨與布里雅族各一人希洛夫氏發言主謂議會應保障勞動者之權利並保護之以防種種之逆境　 
[南方近事記]  
　　十三日廣州電省議會通過議案准粤政府發行國内公債五百萬元供建設需用廣東省銀行擔任發行事 
　　駐華銀行團代表史蒂芬氏現在粤察視情形已與許多重要華人接談但史須俟返滬後始發表其考察所得之意見軍政府之管轄海關僅爲名義上事至於關務仍照舊施行 
　　十四日香港電著名飛行家華人林安氏（譯音）昨日午後在跑馬塲表演飛行術助籌北方賑欵飛機飛過山谷正向下斜飛之際忽觸樹損機林未受傷是時塲内外觀者以萬計咸掃興而散事前郵務長向衆演說謂林祖籍中國生長加拿大故爲英籍今來香港爲北方災民助籌賑欵古人有言四海之内皆兄弟此語也證於林安之來港而益信云云 
[北方近事記]  
　　十四日北京電陳光遠電政府張宗昌逃漢並請政府下令遣散現仍駐黔境及贛邊之張軍政府應財政總長建議召集各省財政代表於下月在京開會討論遣散全國冗兵辦法及幣制問題政府接參與下屆萬國無線電報大會之請書大約將接受此請 
國外要聞 
[日内瓦通信（本報記者少屏十二月十日）]  
　　國際聯盟第一次大會議（四）（二續） 
　　（十）（甲）秘書廳中各職員之職務爲承接印刷傳達·并翻譯各種公文報告及决議等與夫翻譯會塲演說詞起草印刷并分發會塲記録保管議議文藏印布各次會議之報告以及執行議會所委託之其他各事（乙）所有由議會所發出各種文件皆應分寄聯盟會各會員之各政府 
　　（十一）（甲）普通人得許到會旁聽其入塲券由書記長發給（乙）議會得决定某種會議應禁止旁聽（丙）秘密會議中關於日程内所列條欵之决議應宣佈於非秘密會議中 
　　（十二）聯盟議會每次到會人名表應由秘書廳保存之　　（十三）所有遞交聯盟會或聯盟議會之各種通信會長認爲應使議會與聞者當於每次初開會時呈出 
　　（十四）（甲）聯盟議會當組織其所認爲需要之各種委員會以研究日程中各條欵同性質之各條欵付諸同一委員會（乙）議會於研究某項條欵之委員會尙未提出報告時不得於全體會議中對該條欵有所决定但若經議會中三分之二以上之同意則不在此限（丙）任何代表團各皆自指定其團中一代表作每一委員會會員并得委任一專門顧問出席（丁）各委員會當日選其會長及報告員（戊）各委員會得更組分委員會分委員會中之各職員由其自選之（己）各委員會當秘密開會若其自身另有所取决不在此限秘密會議中亦應有記録由其本會自保存之認爲可公佈時當立即公佈之議會中任何代表皆得考察其當時記録（庚）任何代表皆得隨意遞呈各種文件於任何委員會第若彼旣非該委員會會員復未曾得其會長之允許則不得在其會中發言（辛）秘書長或其代理人得於任何委員會或任何分委員會中隨意作任何報告或口頭答復 
　　（十五）（甲）任何代表若未預行請得議會會長之允許不得於議會中發言（乙）發言者應依其表示欲發言之先後次第發言惟委員會之會長及報告員爲解釋或辯護其决議故得首先發言行政部各部員亦得享此種先發言之權利（丙）若發言者所言與論題枝離無關會長得勸告之必要時更得請其復座（丁）當議會討論提議時任何代表得質問所討論者之是否合於規則此種質問發出後會長當立即按照議事規則判斷之（戊）議會得限制各代表之發言時間 
　　（十六）（甲）法語演説詞當用英語譯之英語演説詞當用法語譯之司其事者即秘書廳中之職員（乙）凡代表用他種語言演說者當準備一種英文或法文之譯稿（丙）凡由會長或秘書廳所發出之各種公文决議報告等均應兼用英法二種文字（丁）任何代表皆得用英法以外之其他文字入其公文惟秘書廳不負翻譯印刷之責（戊）聨盟會任何一會員或數會員皆得請求將聯盟會所有公文印刷物均譯成英法文以外之其他一種文字并印刷分發之惟須自任其所需之費 
　　（十七）（甲）凡决議修改提議等案均應以寫本呈交會長會長將指令分發之（乙）凡提議之未曾於開會之前一日分送各代表者不得於會中討論或付表决此通則也（丙）但會長得允許關於進行規則之提議或修正案之討論不預有此項文件之分送無礙也 
國内要聞 
[紀北京醫學專校展覽會] [  野雲]  
　　北京醫學專門學校利用春假餘暇特開展覽會五日即舊曆正月二日起至六日止該校校址在後孫公園接近廠甸廠甸於每年舊曆正初率有十五日之盛會都人逛廠甸有餘興皆順便至該校故人數更多該會入塲券費每人收銅元二十枚所得悉充該校學生會所附設之平民學校經費會塲共分三大部每部復分設數小部有照料員有說明員第一部第二部設在該校本校第三部設在該校分教塲（在八角琉璃井門與本校後門相對）第一部所陳列者分五部（一）肺病部陳列各種肺病之標本圖表標本分酒精製及顯微鏡兩種外有肺病調養法及預防法說明分條解釋均極詳細（二）胎生部有胎兒發生之順序模型此係購自外國者有酒精製胎兒標本自三週起歷七十日四個月至七個月多種此爲該校所自製者後有患卵巢腫病者經過割治手術所得之卵巢其量之大令人驚愕據其說明謂此女子經過割治後仍能照常生産無恙（三）解剖部此部在該會中最爲重要内有人體全部之解剖標本數件均係該校自製其材料則爲京師監獄中死罪將决之犯人從前該校係將此已解剖之屍體置之小室中今則陳諸廣衆之塲任人展覽並爲詳細說明（四）神經及血管部有模型有標本其關於腦部血管之標本尤明晰（五）花柳部有患者之照片及蠟製標本多種蠟製者最肖本部内又附設眼病及皮病兩部第二部爲細菌部分肺菌·淋菌·霍亂菌·鼠疫菌·破傷風菌·白喉菌多種有放大圖以狀其形有顯微鏡以察其隠有培養管以驗其跡復有種種說明以便游人觀覽材料雖不多但均極精緻第三部爲病理部内分潰瘍·發炎·癌腫·委縮·變質等項其標本以酒精製者爲多顯微鏡製片亦不少關於血行器病有心充血·心膜炎·心擴大·心委縮·心脂肪·關於腦病有腦膜炎·腦充血關於肺病有肺膜炎·肺結核·下垂鬱血·拴塞關於肝病有肝變質關於脾病有Banti氏脾臟病一種標本頗爲罕見其他關於腸胃腎及生殖器等如癌如瘍均有所表示據其所說明謂致病之因固以微菌之傳染居多數但如因酒因烟因其他病之間接影響或因營養不良及一部迫壓皆是足以使之發炎或變質觀此則知平昔衛生不可不講究矣本部内復附有寄生蟲部所陳列之標本及圖畫亦甚多三大部展覽外復設有臨時講演處所講大率關於普通病理及衛生上知識題爲貧血寄生蟲牙傷風環循腦充血飲酒食物與血行之關係等塲中並設有臨時賣書處所賣之書皆係小册每册價值銅子四五七八枚不等志在普及醫學上之普通知識至司販賣之役者則悉爲該校平民學校學生 
[東三省通訊] [  隠]  
　　吉林鮑督軍兼省長之四面觀察 
　　吉林督軍鮑貴卿氏自前年由黑龍江調吉之後本有可以兼任省長之資格徒以徐鼐霖運動甚力張作霖氏遂不予鮑而予徐旣而鮑辭中東路督辦而徐亦去位鮑遂兼署省長此爲鮑之得意時代不圖近半年來鮑之與張道路傳聞似不接洽惟據前兩月間所得確息張確有使鮑推展奉系勢力之意然亦决不置鮑於閒散之地以鮑之忠厚雖不能爲張急進的拓展但保守則綽有餘裕也上年十二月間鮑連續三次請病假時適盛傳齊耀珊長吉於是外間又疑張鮑有意見其實鮑確有眞病並非假託此次猝然赴奉似有急要之商議商議之後復請假二十日赴津養病其軍署事務則由參謀長胡文藻氏代拆代行省署事務則由政務廳長周玉柄氏代拆代行京中某報又謂重要文件封送奉天張巡閱使請示辦理如此傳說似又足證鮑氏有退志第確實探訪鮑在津當有公文到吉則其不放棄軍民兩政已可明矣又詢諸此次隨往奉天之友人云鮑赴奉之初身體漸健惟因時爲張氏約去手談以致爲時過久精神勞頓舊病復發非赴天津不能靜養又鮑氏近在天津購置新屋鮑欲乘便赴津一行以覘新屋則鮑之請假赴津似純屬私事而於政治絶無關係外間又傳鮑之不滿於張由於琿春事件及哈爾濱團長曹志剛全家殺害事件此二者尤不近情以此次日軍侵入延吉琿春和龍汪清東寗五縣只有張之負鮑决無鮑之負張無論輿論上鮑代張負受攻擊即此一事張必實際爲鮑 
 
 
 

Page 7

 
 
洗雪此中眞情惟張鮑二人心照不宣而已至曹志剛爲前孟恩遠時代之舊人全家慘殺純係家庭慘變鮑决不能分任其責故就種種方面觀察鮑之請假赴津似可决與政治無關不過鮑氏性情過於忠厚能力似亦薄弱所有用人一仍舊貫振作兩字未免欠缺而内中主持之人又無眞正竭全力以帮助者吉林軍民政治之不能進步弊即在此現在國務院方面雖有易鮑之訊而能否見諸事實關鍵全在張氏一人然欲張之退鮑依據以上推測似可决其不成問題也 
[藍天蔚失敗之原因]  
　　鄂西靖國軍之覆敗人多歸咎該軍總司令藍天蔚不知該司令蒞任未久心地渾厚較唐克明等平易近人多矣且該軍早有儳焉不可終日之勢第一原因財政紊亂除估募民間公債不計外即以切實可靠之物産稅而論每縣百餘萬串合計七屬不下千萬其餘百貨統稅月亦萬餘金不可謂不鉅乃事前併無額定某軍駐防某區即將該區各欵截留截留之不足繼以預徵從無掃結者捷足先得苦樂不均第二原因官制紛歧唐克明柏文蔚任内惟知自大人擬以督軍意猶未慊凡中央所有者莫不應有盡有設兵站總監總參謀處總諮議處財政處統計處審計處官錢局禁衛營講武堂造幣廠造砲廠炸彈隊地方審檢高等審檢警備司令清鄕司令護衛司令諜報隊名目繁多不及備載以致事權不一常起衝突其他課役抓夫强佔民妻濫刑濫罰無一非賈怨於民之事然視上二項猶其小焉者也藍天蔚由廣東來以慰勞使職蒞施如大賓然本可薄總司令而不爲乃明知該軍殘局難支而仍曲意存乏吸收黎天才潰軍曁王天縱豫軍數萬於山窮水盡之時致人民擔負過重反響加速則殊爲失計然究竟有無不得已之原因非吾人所知也 
　　昨據恩施縣屬木撫團佐譚漢翹報告稱該地狗子塲突有由利川敗竄之藍天蔚軍約兩三千人派人持函婉言假道過境絶不擾累地方如承允諾酬謝快槍多支云云漢翹已嚴詞拒絶刻正集團竭力抵禦深恐力有不逮仍盼國軍尅日飛援爲禱又據恩施縣響板溪團總肖玉成報告藍天蔚顔得勝黄玉三田澤榮等由利川團堡市被民團擊敗竄至恩施狗子塲板橋地方擬便道侵入四川雲陽境該川軍聞訊當即由太陽河率隊往堵行至蒿壩突與該潰軍相遇立即攻擊亘一晝夜該潰軍力不能支始仍向狗子塲而退刻無路可逃有意繳械川軍求貸一死尙在接洽中容探的再報又聞恩施縣屬衞辰鄕杉木壩尹團總撝一向辦民團頗稱得力此次藍天蔚顔得勝率敗軍四五千人於一月十四日午後一時突然掩至該鄕之沙角樓地方該團總立召民團三千餘人扼要堵守相持夜半該團總以敵衆我寡器械尤非所及非乘夜銜枚襲擊不爲功乃分三路進攻敵人黑夜不辨多少紛紛向利川方面退却該民團跟踪尾追十餘里共擊斃該軍弁士百餘人奪獲聨軍總司令斗大錫包木質印信一顆當已呈繳就近國軍軍官轉呈督署鄂西靖國軍偏裨中驍勇善戰者以李化民一部爲最健而搆怨地方亦以李化民一人爲最深此次在建始繳械投誠亦已乘匆忙未定之際間道微服潛逃矣 
[川省自治之内幕]  
　　川省自治呼聲日高惟因各方意見紛歧迄未能成爲事實現贊成派之熊克武及劉湘等與懷疑派之劉存厚等非惟不能呵成一氣且已各成一黨自治美名一經軍人假借便不免發生許多衝突川省現狀遂日趨日惡矣 
　　川省武人式之自治旣爲軍人發起故其所恃爲後盾者即訴諸武力一語目下自治未成各方已暗潮大起潼川爭防比較的尙算小事而好事者推波助瀾竟有謂靖川軍（劉存厚派）與川軍（熊克武派）將在此處决一勝負者靖川軍第四軍長鄧錫侯氏恐因此釀成鉅禍特將其接近潼川之大部隊調開以免發生誤會鄧所部第六路第四縱隊已由蓬溪調回成都附近之漢州即其一證也鄧氏在靖川軍中比較的可與川軍接近者特出作調人曾於眞日（一月十一日）通電主張照重慶前次自治會議再擇一適中地點集議舉出川省最高級軍民長官以期共圖治理靖川軍方面已有電贊成而川軍方面則尙無表示據知内幕者言熊克武氏宣言下野决非本心惟當此混沌時代只好使其所部第一軍長但懋辛等與第二軍長兼前敵總司令劉湘氏接近并許將推劉氏以最重要位置一面以自治問題與劉存厚氏故意牽制一旦釀成事變便可重行上臺熊氏用心固深而劉存厚氏方面亦有所覺察對於自治亦姑承認特設自治籌備處聘前清狀元駱成驤爲處長及靖川軍總司令部高等顧問朱大鏞前敵各軍總司令部高等顧問李德芳爲副處長駱朱均以病辭李氏當然不能就職故川西方面自治尙在虚無飄渺中而川東方面據報載自治已積極進行日前渝城自治期成會開會熊派之省議會議長李肇甫登臺演說有如有反對自治者即是别有用意等語意固明有所指此間某報曾評之爲包辦自治蓋譏軍人政客皆假自治名義以欺人也鄧氏發出眞電後續又發出明密電數次劉湘特派軍部參謀長熊召南及參事雷澧（號治平進步黨前屆省議員）來省面爲答復均經劉存厚氏一一接見現一切問題均在磋商中將來變化難於推測所可知者劉存厚所欲宣布之四川督軍與劉湘所欲宣布之四川軍政長一時均尙難實現也 
[南昌通信]  
　　陳張衝突終了之經過 
　　陳張齟齬中央特派師景雲南下調解於二月三日抵贛四日陳督在署設筵簡請軍政長官及各要紳公團首領陪席先是中央迭接陳張互詰之電不以决裂爲然屢電雙方和平調解勿任糜爛地方直曹鄂王亦以調人自任文電交馳而卒無效兩軍遂至開戰矣新喻之戰高郵市之戰究竟誰先發難不得而知交通梗阻郵電扣留前敵戰况軍署諱莫如深未易探悉惟聞開釁之初陳張兩軍損失頗大故當時省會人心因軍界忙碌大起恐慌嗣聞陳軍得手可以安穏過年始覺放心據三十一日各鎭旅團環請政府宣布張罪電文謂張師在新喻之醴泉埠安福之迎塘嶺逾越防線先向迎擊釁自彼開而張宗昌致府院電則謂始因給養匱竭不得已移兵就食現陳督指定萬載宜春分宜爲敝軍駐地已令所部移防陳軍首先發難進逼不已懇電勸阻兩說未知孰是東路司令駐樟樹第三混成旅長陳光逵於二月二日進據分宜來電告捷同時軍署又發表陳旅長另拍萬萬急一電謂頃由袁州各公團紳董及諸葛知事携來張宗昌上督帥禀函一件（大意自認有罪請寬免將士等語）究應如何辦理之處伏乞電示祗遵云云亦可見張軍之窘狀而戰禍之可速了矣頃又據交通界確息陳光逵旅長現駐彬江西路司令第二十三旅長陳寳琮駐分開舖贛西鎭守使方本仁軍駐紥宣風均爲宜春（舊袁州府）屬地距離三四五十里現在軍署郵電均寄該處外傳張宗昌已於六日偕西敎士二人改裝由萍繞道湘省赴漢矣師景雲來時陳張兩軍戰事已停無調人置喙之餘地四日在軍署宴會後即於是晚乘車赴潯回京復命師氏旣代表中央接洽陳氏陳亦以戰已獲勝即飭前敵各路司令勿再進攻聞二日以後完全停戰陳師並電張宗昌早將所部遣散許以保任他職張來電請餉三十萬元俾令各軍解甲歸農陳督當即電允已令商會向各銀行大商店攤借十萬即以金庫證券折抵又另以江西振商惠通三銀行名義在北京懋業銀行貸來十萬（二分利息三銀行擔保）又另籌稅欵十萬派員運往分宜交陳光逵支配銀械兩交惟張軍大隊集中袁州辦理遣散頗爲困難聞擬每兵給餉二十元軍官則按薪倍給徒手分批押至陳軍駐地交械領餉分日出境陳督原指定銅鼓縣爲張軍退路該縣人民因懼騷擾環懇改指他路陳以銅鼓爲赴潯必由之路未允更改已飭押送軍士妥爲處置矣兹將陳督通電及江西中國銀行通函録后 
　　陳光遠江電（銜略）竊維國軍職在衛民疆吏責重守土若任軍隊騷擾地方國家固無以對人民疆吏亦屬有虧職守贛省介在湘粤地當兵衝屢經時局變遷幸獲保全完善四年忓圉日惕履冰一隅有憂便慚負乘查暫編第一師在湘即有騷擾之名遠初以爲言者過實上年六月敗退來袁優予拊循力爲接濟當本省財政奇絀之際念該師遠戌奔北之餘推食解衣恤困贍乏欵項一請即發給養代籌已周駐袁半年考察較悉乃知其統馭無術舉措多乖擾民則有餘作戰則不足遠因國家練兵耗財殫力苟可護惜必曲保全上年十二月冬日遠曾將該師軍情疲餒緩急難用情形詳細電陳請予調防未邀俞允本年一月初間張師長由京回贛即藉籌辦給養索借大批餉銀當告以該師來此不過半年向中央領過三十餘萬由江西撥過四十餘萬欠餉雖云甚多領欵實不爲少計口授食决可支持刻值内外告匱尤須共體時艱柴米之供誼不能諉羅掘早罄欵實難籌比調該師一團出駐蘆溪到防即向商會勒索鉅欵遠恐其擾民生事立電賞銀二千五百元並飭回袁俾資休養而該師勒索如故亦經遠於一月陽電陳報在案該師長旣延不撤防又擅招輸卒一再抗令視爲故常竟以分防就食爲詞公然擅自派隊四出遠知虎兕出柙必致魚肉吾民果至一縣勒欵一數萬之多索米五千石之鉅似此苛派實駭聽聞一面勸助該師一面電懇速調寒删銑巧各電相繼繹馳於途奉到樞部巧效各電均云無地可移中央爲難苦衷光遠敢不仰體復爲指定分紥地方詳告代籌給養辦法彼置忠告善導而不聽遂苦理喻情感之俱窮該師自由行動分赴上高新喻萬載並及近省之高安奉新堵城挖壕縱兵肆掠截斷文報阻絕交通威脅紳商苛派銀米禁逼知事勒提丁漕强佔電局迫逐局長各縣告急闔省震驚兼值陰曆年關百業皆受影　　 
響念自司農仰屋欠餉軍隊甚多如斯横行實未先見弁髦法紀荼毒地方此而不懲後何以儆該師種種擾亂情形迭於效養箇漾敬有宥感各電具報時歷浹旬未蒙移調固知經費難籌防地難定中樞處置顧累綦多無如禍在眉睫痛切剥膚如任蔓延日滋勢將糜爛日廣全省人民共憤合詞公請剿除遠迫於羣情懍於大義上爲中央威信下爲地方治安不敢再貽樞部之憂重增人民之患乃不得已派隊徐行分道彈壓猶冀其斂兵悔禍尚可以屈法原情不料該師駐在分宜隊伍竟敢踰越指定防線輙向我三旅攻擊釁自彼開和平無術不得不薄加懲創用遏亂源幸賴我大總統及總理威福該師在各縣隊伍均一律敗退遠州人心已爲大安地方幸免慘刦第該師情罪較重斷難再事容留自應查照十一師之例勒令繳械給資遣散其被該師擾害處所已另派員前往撫恤惟光遠不足以感孚智不足以弭變仰勞宵旰厪念並令士庶恐惶自顧疎庸徒深愧疚一俟收束蕆事再當續電馳聞陳光遠叩江印 
　　江西中國銀行通函逕啓者上年六七月間張總指揮宗昌由湘退贛駐紥贛西袁州其軍隊計六七千人缺餉至七八個月到贛後疊經陳督軍在本省竭力籌欵接濟先後共計撥有四十餘萬元並由中央撥付該軍軍餉三十餘萬元張總指揮於陽曆十二月底携欵自京返贛迨抵袁後即以饑困爲名一面電請將所部軍隊分紥各縣就食一面即自由行動派隊前往高安新喻上高分宜萬載宜春等縣迫令該縣商會縣署供給錢米並於高安等處掘壕堵城佔領電局各縣紛紛告急此間省議會及紳商各界以高安距省不過百二十里朝發夕至似此横行省城危在旦夕中央來電無非敷衍調停而贛省實禍迫於眉睫齊集軍署環請督軍便宜行事派隊解散並通電聲討陳督軍當即調集各軍前往彈壓張軍聞風退避僅於分宜地面小有衝突旋即竄回袁州張總指揮自知勢絀無可抗拒遂函懇陳督軍准其解甲聽候處治寛貸將士陳督軍准如所請限令繳械遣散現在槍械業已全交約計半月内即可遣散完畢日前省城市面因值年關稍有震動幸軍事迅速旋即鎭定如恒兹恐遠道傳聞失實特此奉佈即祈查照爲荷二月七日 
[九江雜訊]  
　　張宗昌軍自與贛軍戰後退至袁州來電請罪國務院派師景雲來贛疏通已於去臘二十七日抵南昌二十八夜偕吳帮辦返潯次早當即北還聞疏通方法或以該軍移防他處或解散須俟師景雲到京方能解决 
　　此間自受張軍戰事影響後各鄕强刧案層見疊出鄕人爰禀請警廳派警阨守蓮花菴要衝以資防範盜風稍殺城區亦發見謀財害命事如二區某崗被人綑綁投入井内西園道署旁某户夜間被人搶去首飾財物多件此案迄今未獲近日米珠薪桂民不聊生米每石漲至十二千零柴每擔漲至六七百文炭漲至三千有零臘底銀根吃緊市面尤爲蕭瑟惟除夕日沿途各户爆竹之聲不絶耳 
　　潯警廳總務科員張應樞虧欠廬山舖捐洋五百餘元又虧空花捐項下洋百餘元去臘被韓廳長察覺已交警察隊看管勒令押繳又花捐所主任巡官魏中連因永裕商號李某販土判决徒刑六月聲稱能在法庭代爲緩頰詐取財百元已被地檢廳傳案拘押 
[南京之賑災談話會] 美代表熱心勸賑 
　　北京賑濟團體公推美國人格林君來寗與各團體接洽賑濟事宜格君昨午特在江寗交涉署敦請各界籌議一切中外男女賓到數十人首由温交涉員報告災區情形繼格君述此次南下任務擬自二十號起至二十八號止於此最短時間籌得最多賑欵以拯災黎余在京爲此事曾晋謁總統商量辦法總統亦以災廣人衆救濟甚難須各省各界人士共同擔任斯衆擎易舉並慨捐三萬元現在旅居中國各地之外國官商敎士均各異常熱心踴躍輸將前次美國匯來美金四十萬元現復去電美國勸募貴地各界人士見義勇爲對於此舉當必竭力輸將余在京已組織一國際振濟會所有各處捐欵指定銀行收存並負管理之責公舉英國人爲管理賑目務期涓滴歸公欵不虚糜並望貴處各報館各學校對於北方災情或用口頭傳述或用圖畫顯明總期觸動人民救災之心余此來頗承軍民兩長熱心贊助深爲災民慶幸云云旋議决組織董事部執行部由中外人士共同擔任辦理格君昨乘晚車赴滬與各團體接洽 
[南京快信]  
　　地方公會聞航空站有設立浦口之說昨特公函齊督請向北京航空專員商榷設站寗垣以增進地方文化 
　　省署昨令滬海金陵蘇常淮揚徐海五道尹按照内部修治道路條例及施行細則迅將該道屬路線妥爲規劃就緒並將路線里數詳細叙明限文到十五日内呈復 
　　海州商埠督會辦内定段書雲黄以霖聞齊王已同意寗垣米業上年均因囤積獲利頗豐現因王省長厲行米禁新年米價已稍跌落 
　　各銀行錢莊自今日（十四）起已一律開市 
　　江南水利局長羅樹森昨禀辭赴浙會勘太湖 
　　聶憲藩偕馬聯甲乘輪來寗轉車赴蚌 
　　下關掣驗局長莊復恩接事未久即有勒索江船陋規之說文運使已派密委來寗調查 
[杭州快信]  
　　新國會衆議員曹　章昨由京來浙聞係關於新選舉問題有所接洽 
　　舊嚴屬淳安北鄕金塢地方發現極大鉛　面積約一千三百餘畝現由該邑紳蔡某等集資試探一面呈請實業廳轉部備案 
　　東陽縣民俗健訟上年積多至三百餘起高審廳委陳邦彦尅日馳往清理 
　　舊湖屬巨商郭廷弼請認辦毛竹掃把竹篾等捐陳財廳長查得是項竹産爲統捐收入大宗歷年比較甚鉅昨令菱湖武康　水橋烏鎭四局會同核議呈候覆奪 
　　省垣昨到有豫省大批難民赴各機關乞貸官廳已設法資遣出境 
　　鹽運使趙從藩舊臘赴滬度歲職務暫由總務科長顧柏年代理今日（十四）午車返署 
　　紹興第五師校校長周配義辦理不善沈省長昨令敎育廳查辦 
地方通信 
[蘇州]  
　　省令嚴除蝗患吳縣公署昨奉江蘇省訓令内開查本省近年以來迭受蝗患歷經撲捕迄未淨盡轉瞬春暖一經孵化後患堪虞仰該知事督同董保於上年飛蝗停落處所以及荒灘蕩地嚴密搜挖如得蝻子隨時焚燬以除害蟲而保民食並限於驚蟄以前一律挖竣查照前頒考成表填明具報以憑考核等因温知事奉文後當即咨行縣警察所轉飭所屬各分所一體遵照並通令各市鄕董事會同辦理具報 
[鎭江]  
　　去年實業狀况鎭郡實業年來漸露萌芽花邊廠出品每年輸出總額計逹數十萬去歲能獲利者祗有四家城内外染織布廠去年因北方各省旱災出貨銷路呆滯大受影響故大都虧折其間能略獲微利者僅祇三家毛巾各廠因紗價昻貴織品難以脫手銷路不暢故獲利亦屬寥寥云 
[南通]  
　　籌設商埠市政處南通各法團假坐中公園開會籌議設立商埠市政處俾將來市政進行有所籌劃到會者有張嗇老等五十餘人討論章程條文及進行事宜結果公推徐遇春薛郢生曹勛閣徐賡起等十人爲籌備員暫假南公園爲籌備商埠市政事務所　　新春迭報火警唐家閘魚池港農民李金家於舊曆元旦夜因小孩傾翻洋油燈致肇焚如霎時火穿屋頂施救不及所有房屋二十餘間盡付一炬十二日鹽倉壩某姓家因午炊不愼起火頃刻燎原經鄰人極力灌救祗焚去平屋兩間即行撲滅亦云幸矣 
[嘉興]  
　　催飭自治學員赴杭嘉興縣知事汪瑩保送之道自治講習所學員業由張道尹分别甄試計正取趙鼎祺等十名備取錢陳權一名現該所定於本月二十日開課限期六個月畢業每人由官廳津貼洋六十元所有正備取各學員均得入所肄業現由張道尹令飭縣署轉知各該學員於十八日以前赴杭報到 
　　請緩加貼印花嘉興各商號對於辛酉年賬簿摺子等所貼印花仍照往年辦法黏貼二分一面請求商會呈請官廳轉電中央暫緩加貼以蘇商困 
雜評一 
 [P統一與聯省[  默]  
　　今日之各省一言蔽之日趨分裂而已北之統一策旣屢施無效而南之聯省說亦徒託空言何則昔之各省非屬於南即屬於北而今則多超然於南北之外如湘川兩省已脫離南北當局關係不受任何方面支配滇唐向亦標閉關自治主義然究與南方較爲接近今唐而已是故今後之各省旣不南不北超然於兩方政府之外而省與省之間又以互相猜疑不能有所聯合夫不能聨合而苟能各治其省猶不失閉關自治之意義也然而武人專斷於内自治特其名目結果罔不閉關自亂而止是則今後之局勢胡亂割據而已矣尙有何主義之可言哉 
　　嗚呼統一固夢聯省固夢而閉關自治亦夢 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美報觀察最近中美貿易譚]  
　　中美新聞社譯紐約講壇報云中國急欲與美國共同貿易美國産物之出口已不啻洞啓其門户將益見發逹苟使美國能應中國各種特殊之需要者則必可大獲利益也現今中國情形殊不甚佳世界各處貨幣之跌價致使遠東之工商業均爲之杌隉不定貨品之由中國出口者甚少因他國互不購買之故中國售出之物旣少則購入自亦不多然經濟上之困難不久可以過去前途亦殊可樂觀也以上意見係巴克尤寗銀行副行長愛斯泊屯氏所舉者愛氏曾游歷遠東四月其觀察所得殊多樂觀愛氏又曰目下中國貿易幾全在停滯之中因世界各國之不來購貨出口貨遂停頓不動船舶之離香港上海及其他大口岸者皆無重載船身高出水面天津漢口等地貨物山積其運出之貨物與外國貨之運入者皆停積於此中國貨棧殊腐敗故於存貨上頗多困難也然中國商市極大吾人如能善爲措置必大可發展德國人現已重來中國活動恢復大戰中失去之市面英國人亦奮發故競爭甚烈英德人頗能知中國之所需要而應付之美國方面亦當如是而不可以美國貨物强納入中國之手中國人見待頗善美國人苟能得當處之則一切商業屬吾矣據愛氏言美國與中國貿易其間頗有不周之處足使中國不悅者如貨物之包裝未善不能得買主之贊同貨至中國時每有毁損此特中國方面怨懟之一端此外不遑畢舉果吾人欲得中國之貿易者則必須爲中國効勞視其所需要者而供給之苟能如是則他日不難得極大之貿易也 
[在華日人商會聯合會議四紀]  
　　日人某通信社上海消息云在華日本人商業會議所聯合會今日（十四日）爲整理殘務起見特開協議會廻溯至第一日而就第二案協議之後議决如左在華日本人商業會議所聯合會希望日本政府輔助中國改善法政及警察制度而將治外法權速撤協議旣畢有工藤鐡男氏者係當日代表日華實業協會齎中國北災振欵派至北省災區者該氏乘本聯合會開會之機欲完成該實業協會之目的謀與本聯合會聯絡且就救濟災民之振欵全額報告如左日華實業協會五十五萬元各學校學生所捐十二萬元在台灣募得者（以米榖换算者）十萬元在大阪神户現方募集者約十五萬元在青島募集者三萬元在上海募集者二萬元在天津募集者二萬五六千元合計約一百萬元該氏又報告以上之振欵全屬慈善性質毫無政治的意味故必使用於實際之救濟云報告畢會員全體贊同之至此此次之聯合會全然告終各處來滬之會員自明日始當陸續首途歸去矣 
[金其照致王省長函]  
　　請注意輕質銅元 
　　吳淞商埠局坐辦金其照君致王省長函云頃見報載揚州鹽商廣告因發現輕質銅元與錢業有所爭論憶其照承乏鈞署實業科時慮洋價日增升斗小民生計益窘曾請伊通制定限制銅元入境章程以維錢市行之數年不無微效嗣財部及贛省委託寗造幣廠鼓鑄銅元商阻無效不得已而會同軍署電經財部幣局許蘇省搭鑄二萬擔分成支配由省派員監查鑄數押騐運銷並有洋價增至一千四百文一律停鑄之議恉在嚴其稽考維護金融得餘利以補財政尤其餘事嗣因銅價昻貴無利可得蘇省僅鑄八千擔不復續鑄所派監查押騐各員亦告銷差而財部贛省仍源源鼓鑄銅價旣貴難保不輕其質量以圖利益不加注意恐起銅元折用風潮擾動市面應如何未雨綢繆惟鈞座籌之 
[無錫米市之報告]  
　　滬北米業昨接無錫快信報告錫地貨價市面略謂新正以來各貨到尙無多惟小麥存積有四五千石今日（初七）始循例上市交易做開不多今將約價略述如下糙粳上高六元六角至六元糙元六元八角·六元六角·又次六元四角糙大子秈六元三角至六元一角羊秈六元二角五至六元埠秈五元九角至五元七角客糙秈五元七角至五元三角粳稻三元五角至三元四角大子稻三元三角至三元二角零埠稻三元二角至三元一角客稻三元一角至三元數分大麥三元零至二元七角小麥每一百五十斤價五元九角云云 
[近五年上海運往天津之棉紗]  
　　本紗與印日紗之比較 
　　據瑞和洋行報告云近幾年來本紗出口大爲發逹運往内地各埠尤形興旺五年以來自上海運往天津之棉紗本紗日紗年有增加而印紗則漸就衰落歷年來運往該埠之數額如下 
　　　　一九一六年　　　一九一七年　　　一九一八年 
印紗　一三○七九八擔　一○九四九八擔　　五○一二三擔 
日紗　　三三九五二擔　　二六一二三擔　　二四九○九擔 
本紗　一六六一一二擔　一四九三八八擔　一五五九一三擔 
　　　　一九一九年　　　　一九二○年 
印紗　　五○四○三擔　二一○四六擔 
日紗　　　五六九一擔　一四七五一擔　 
本紗　一二一七○二擔　一二五二六○擔 
[昨日之棉紗市况]  
　　本廠棉紗自開紅盤以來各客帮銷場呆滯緣去臘中旬各帮訂進開期紗約三萬餘包目今無必需添辦且日商各紗逐日貶價開出甚多之故昨日現大包紗每包又跌銀三四兩小包紗除十四支價尙堅外其餘十六支棧單各跌銀二三兩不等並聞美印花價亦步跌三品紗價仍難起色觀此情形紗市一時不易轉高也 
[繅絲廠提早開工]  
　　各繅絲廠向例須新正初十左右開車今則前昨等日均已開繅葢因法商美商於上年臘月中旬向各廠訂進一個月期之廠經共有三千餘包所以提早開工也 
[歲尾年頭之糧食與棉花市面]  
　　米麥雜糧去年六七月時本埠米價異常高昻嗣因新貨來源漸踴始見回跌然仍在十元之外未能過落迨十二月初存貨見多需要平平致價格漸見疲軟數星期來價格似大跌米市不致再高今年米價可望平落豈知去年底時又漲二角左右且情形頗爲堅定聞因存積漸薄之故對於今年米市之觀察仍難望見鬆動惟去年冬令臘雪數見今年五榖收成定卜豐稔故决不至如去年之恐慌云麥市因粉價不大市仍平平年臘閉盤價格計明光小麥三兩四錢五分懷遠小麥三兩四錢今漢口小麥三兩三錢今年上春可望轉漲云雜糧交易於十二月二十五日停止交易寥寥市面平疲大連黄荳仍軟元月份期貨三元零一分三月份三元零五分較之上次報告無所上落惟生仁價格步步升高且廣帮囤貨居奇致難望鬆動今年開盤預料市面仍是堅昻又聞去年各項雜糧營業均有獲利黄荳一業更爲發逹惟芝蔴則因洋莊銷路不動頗多虧損云 
　　棉花去年十二月上旬美棉價格忽然漲起棉市前途頗抱樂觀中旬以還價又趨疲去年年除之時里物浦紐約之美棉行市又形低落致本花雖因需要之旺價尙堅定亦難漲起去年年終時里物浦棉價據電訊傳報又回跌至八辦士百分六五期貨則三月份九辦士百分二三五月份九辦士百分五二印棉仍六辦士埃棉又低至二十一辦士矣紐約棉市亦疲惟五七月期貨價略好去年年終時最低價格計現貨十四元一角五期貨三月份十四元一角七五月份十四元半七月份十四元八角二本花漲七八錢計通花二十四兩四錢太倉二十三兩五錢火機二十二兩七錢五本花二十三兩五錢花子北貨十二元四角南貨十一元四角苟世界棉價仍不振起恐今年本花市面仍難望漲高云 
[天津創立交易所之滬聞]  
　　本埠自各交易所相繼創立以來營業無不發逹兹悉天津亦已創設係由該埠商會會長卞月亭糾集殷實紳商呈准農商部創立天津證券花紗糧食皮毛交易所有限公司資本五百萬元分十萬股每股五十元分四次收足聞所有股欵已由發起人認募足額一俟房屋工竣夏秋之交即可開幕現已派員來申考察各所規章俾資參考云 
[長江釣船反對報關查騐]  
　　吳淞蓬萊猪業兩公所因反對釣船赴淞關呈報進口代表航商要求淞關通融辦理並分别電禀北京財政部稅務處蘇省長財政廰稽征局等請飭江海關監督稅務司收回成命仍照向章辦理蓋以浙省釣船運貨長江經過吳淞向章祗投稽征局繳捐係屬過境特捐原非正捐而産地落地仍須征捐今淞關如須迫令投報查騐船商擬議有對付之策俟各釣船進淞聚集停止營業一面另思由浙駛至長江水道或經崇海交界之南洪水道花漂港可逹長江不經吳淞其間可省一道過境特捐但各水道較爲難走耳兹將呈文及指令録下 
　　呈財部文電（呈文）具呈長江釣船公推代表吳淞蓬萊公所董林瑞明·猪業公所董事周永濬等爲呈請事案奉江海關布告開往長江貿易之釣船須赴吳淞常關呈報進口並將船牌單照等件送關查騐押存所裝貨物並須查騐添裝船用食米亦應赴關報明聽候查騐等因雖係藉防弊混起見然究屬越俎面謀商船等知悉之下不免驚疑莫措查海關辦公有一定鐘點例假休息之外又有中外紀念之日均須停止辦公如該船到淞先到稽徵局報捐迨一切手續完了本可立時張帆乘風潮之便利乃又須常關呈報查騐不得不懸帆以待即使常關隨到隨騐然多一層手續卽多延一時候有商船祗一分牌照旣須赴局更換旗照即不免呈關押存實屬不無窒碍之處若先赴常關呈報適在停止辦公期間商船固不免守候之累設將船牌等件呈押常關船商等憑何物件更換旗照種種困難不特商船一方面已也且上年江海關擬將稽徵局歸併常關辦理又令將船牌繳呈常關紛紛聚訟不已節經分别函呈各上級管轄機關核議擬令循舊辦理其事始寢有案可查所董等以常關無徵收出入長江釣船之例稽徵局本兼稽查出入江海釣船軍火之權權限似貴分明責任似須專屬案卷具在何又以發生異點其宗旨何在船商等實屬無從揣測應請總長查案詳核收回成命電令江海關監督查照舊章辦理俾商船早釋驚駭免滋事端無任迫切待命之至除另行電呈並呈稅務處曁江海關監督外附奉江海關布告謹呈（電文）北京財政部稅務督辦鈞鑒吳淞分關奉令布告二月八日起開往長江釣船應赴關呈報進口並將船牌單照呈關押存羣情驚疑實行必釀巨患請查上年海關欲併辦吳淞稽徵局原案迅速收回成命率由舊章以安商情免滋事端長江釣船公推代表吳淞蓬萊公所董事林瑞明猪業公所董事周永濬叩卅一尙有禀省長財廳長文大略相同 
　　財政廳令文江蘇財政廳指令第一千六百十二號令吳淞沙釣船稽徵局呈一件呈沙釣船赴局報捐免予赴分關呈騐由據呈並附送江海關布告均悉查吳淞沙釣船稽徵局係屬釐捐性質向歸釐捐局管轄與關稅截然兩途前於八年九月十九日胡前廰長任内查復淞局不應併關管理曾奉財政部核准有案今釣船報捐先令赴關呈騐該商所稱牌照祗有一份旣須赴局更換即不免呈關押存若將船牌呈押分關更憑何物換領照牌種種困難尙屬實情所請免予赴關報騐仰候轉呈財政部咨請稅務處飭遵一面由廳先行咨復江海關查照仍候省長核示此令布告存 
[最近外洋輪船進出口之行程]  
　　中國郵船公司南京號上月十六日由滬開出已於本月八日駛抵舊金山定十七日開來東方約三月十三日可到上海福來洋行之西亨曉湖號此次從美國新金山來滬裝來洋貨呢絨及雜物五金等共有一百八十五噸昨日在上海卸清已開赴小吕宋矣又西開脫號昨亦從金山抵此進口貨極少祇雜貨一百五十噸該輪在申清除各貨不即開往美國因船身稍有損壞現在申修理故臨時停駛兩星期須待船身修竣後再行定期往美又有自上月進口到滬之倫卡斯探號在申卸去美孚洋行由美運來之大批鐡皮後即開往天津之大沽運裝小麥二千噸昨日已經反申刻定本月十九號開往美國之紐約又有西愛生號自西雅圖開發以來昨得電訊已於十一日離開日本之神户本日下午可到上海船上裝有來貨八百五十噸又有去冬新造本年第一次來申之愛溥斯Apus號現亦將至上海昨得電訊謂本月十九號進口該輪裝來進口貨共有二千二百五十噸中以香烟爲最多又有太平洋公司之貨船代蘭斯當號此次自印度經星加坡來滬裝來之進口貨以木板及松木爲最多共有五百餘噸昨日卸清後空船開往西貢上海並無出口貨裝去又有日本郵船會社之近江丸昨自日本開來共乘來旅客七十八名其中有華人曾廣卿戎昌驥等日人原虎太郎永島卓三松本久太等又有八幡丸到滬乘來華人有王昌漢何世鋼等二十四名其餘日人二十二名尙有歐洲班郵輪二島丸昨自倫敦來滬乘來頭等旅客二十六名其中有歐陽榮之李梅之胡幼泰等四人二等客十一名内有華人李泰永俞宏等兩名三等及統艙共七人又英國郵船公司之三角洲號自本月一號在申開出昨接來電本日已抵檳榔嶼逕往埃及所屬之安抵不赴錫蘭之哥倫布矣尙有今年新加郵船開勃號亦於四號由英倫開出本日已從波脫賽特裝齊各貨開駛來華大約二十七日至哥倫布三月十八日到上海云 
[舊曆庚申年各業盈餘之調查（五）]  
　　皮貨業本埠皮貨業稱行者九家稱店者十四家（北市抛球塲一帶與城内小東門街各居其七）上年度行家營業因洋莊少動銷路减色統市銷額不及二百萬故獲利未能從豐至店家門市生意雖冬令天氣和暖稍受影響而市面平穏尙能利益均沾兹將庚申歲盈虧數調查列後（行家）恒豐泰餘七千兩裕成和四千五百兩協慶公四千兩信泰厚三千兩源合泰·裕生泰各二千兩其餘二家平平（北市店家）鄭祥泰餘八千元乾發源七千元恒潤泰六千元天發祥五千元源甡泰四千元慶和祥·祥泰豐各三千元（城内店家）天慶福·信天祥各餘五千元元昌祥·萬隆餘各四千元大昌·德大祥·各餘三千元協順祥餘二千元 
　　南市估衣業估衣業之在南市十六舖一帶者市面向不及北市石路之盛自入民國以來營業日興現已多至二十餘家幾與石路有對峙之概該業中首推源來與枝店源豐兩家每年營業額約共二十餘萬次則裕豐與合泰復泰二枝店亦約銷二十萬復次則晉康萬濟兩家亦各銀十餘萬庚申年生意極爲平穏年終結賬類皆得有盈利兹將該業盈餘概數列下源來源豐共餘一萬餘元裕豐與二枝店共餘一萬元晉康萬濟各八千元德泰·立大·裕大·各三千元其餘約餘一二千元不等 
　　燒酒業南北市高梁燒酒業均隸於徵雅堂公所其貨來自牛莊關山東長江一帶近年因烟酒稅公賣稅徵收重疊以是北市租界中各行較南市利益爲優厚兹將去年各號盈餘數録下（北市）同福永盈七千兩同慶永二千兩大慶永一千兩天成元一千兩同信昌二百兩萬泰源二千兩同升和五百兩益順恒一千兩康成五千兩元記五百兩同春福一千元（南市）洽記盈二千兩萬春一千兩同昌福三百兩泰慶永三百兩同昌二百兩裕記二百兩裕豐永一千兩恒興三百兩莊恒升一千兩恒義一千兩恒發一千兩裕大和五百兩裕記二百兩裕和一千兩同義和·同吉·裕興和·彚康均平 
　　烟葉行法租界永安街一帶烟葉行共有十八家向以洋莊銷路爲大宗上年營業因先令滙水關係洋莊不動至秋冬始見活動以是因虧耗而年終停止貿易者有四家其餘獲利者亦較往年爲不足本年有新開公記一家兹將記業盈餘數録下德記行盈一萬兩春記一萬兩大有一萬兩鼎記八千兩厚記四千兩泰來五千兩昇記六千兩生記三千兩振大·裕隆均平 
[兩公司宣佈發給去年股息]  
　　怡和輪船公司宣佈發去年半年股息每股六先令凡在國外註册之股息單免繳所得稅依照每元二先令十便士之價率給息又青山水泥公司發去年全年股息每股五角紅利每股五角定本月二十三日發給 
[友華銀行銀市報告]  
　　中美新聞社譯友華銀行十四日報告云自上次報告後倫敦銀價近期現爲三六又八分之一遠期不動仍爲三四半紐約價漲至六二又四分之一倫敦紐約滙價現爲三八八又八分之五此間今日市面開盤時鬆動投機家大買進交易價金鎊三先令四便士又四分之一金圓六五半一午後較堅穏收市時賣出價金鎊三先令四便士金圓六五外國銀市不强固買銀者祗有印度其要求易於供給故銀價一時不至漲起云 
[留美學生之熱心賑濟]  
　　自去年北五省旱魃爲災數千萬之哀鴻慘苦萬狀雖經海内外熱心人士盡力設法援救唯以各災區地廣期長實非一時所克普濟兹聞留美學生亦發起賑災會曾在美之支加哥各城中國學生中舉行大募捐日前曾匯來賑災捐欵銀洋二千餘元業經青年會全國協會代爲撥至河南山西災區以備施放留美學生之關懷祖國同胞殊堪嘉尙然吾人仍盼各方中西志士繼續籌集賑捐庶挽災黎於死亡云 
[稅所長轉勸照繳附加賑捐]  
　　滬上各業商反對附加賑捐一事曾經南北兩商會據情電呈財政農商等部請免附加在案現上海稅務所長俞琢吾奉到部令以此項附加稅實係災區甚廣災民頗衆原出於不得已故由政府勸徵附加賑捐以救災黎事關通案外交團允爲輔助滬地各業商素明大義豈能獨異應再函知商會會長轉勸各商勿再固執等因俞所長奉令後查得此案實行徵收之期甚近萬難再任延緩是以趕備一切徵稅手續外特再函致商會請爲切實轉勸各商勿再反對是爲至要云 
[肉業反對投標認稅]  
　　江蘇財政廳嚴廳長前查得上海縣認包屠宰稅之商人時起爭端爲整頓流弊起見擬訂取締章程八條頒發到縣其章程大旨必須援照投標辦法先令投標人呈繳臨時證金一千元歸商會轉交並着查明投標之是否盈實可靠方許投標俟得標之後仍由商會擔任調查果否盈實須待復到核明再行給予認包等因該業認商榮銀和爲滬寗蘇三帮同業之領袖自接到商會轉遞之投標章程後以認包屠稅非業外人所能濫厠故對於財廳所頒章程難以遵允特邀集滬寗蘇三帮肉業在香雪堂公所會議對付之法該同業僉云財廳投標辦法恐有業外商人干涉且無限制必須仍歸同業代表承認庶可持久於稅收亦有依據云云當塲公同表决拒却並請縣商會據情照復上海縣沈知事轉詳財廳請示辦理 
[商界總聯合會董事會紀]  
　　昨日（十三）下午二時各路商界總聯合會開第二屆第九次董事會到者吕靜齋俞國珍鄔志豪邵仲輝宋誠彰鄭鷓鴣等二十餘人　由吕靜齋主席先根據上次董事會議議决請納稅華人會代表出席說明華顧問就職問題即由納稅會書記處包志拯起立發言謂按照敝會章程須每月開會一次貴會公函逹到後以未曾開過理事會故正式代表無從推舉今日鄙人以書記處名義將顧問就職與工部局交涉往來情形詳細報告工部局初次來函以對於納稅會章程第六條頗有誤解之處及顧問五人中資格亦有懷疑敝會當以工部局來信全係出於誤會業經一一詳晰說明於一月二十四日由總商會轉致工部局迄今尙未得工部局正式答覆云云鄔志豪謂應請納稅會催工部局速予答覆鄭鷓鴣謂本次會議應請納稅會正式將經過情形報告本會一面再由納稅會函催工部局從速答覆王肇成周劍雲均有意見發表主席以再函催納稅會付表决多數通過又鄭鷓鴣提議年刋問題主張再推定委員六人分負廣告專責俾易進行表决通過即經公推吳亮生·王肇成·陸祺生·唐繼寅·馮子卿·爲年刋廣告委員議畢而散 
[淞滬糧食維持會聯席會議紀]  
　　淞滬糧食維持會於昨日就浙江路商界聯合會事務所合開聯席會議到會者約百餘人鐘鳴二下齊集會場對國旗行三鞠躬禮各會員相對行一鞠躬禮禮畢各就座公推法租界商業聯合會長江錦春主席馬英豪紀録（一）主席報告北京蕪湖漢口來函畢並宣言有人密告鎭海人李某已未年因運米出洋被人察出久不齒於鄕人今故態復萌又組織輪船公司以專裝煤炭雜糧爲名暗中裝米請爲查核勿令出口等語曹恂卿應懷卿互有討論結果函告海關監督曁稅務司請爲密查公推孫鏡湖起草（二）王錦文提議新年麵粉價每袋已漲二錢其中半由做空盤之多頭者投機肥已所致請主席維持王肇成高耀庭先後辯論結果由會公函麵粉公會開會籌議俟得復函再當進行（三）余志勤提議願首先在北浙江路天德堂本號設立閱報室蓋日報開通智識藉此以聯鄰誼結果分叚勸設（四）孫鏡湖提議屢有會員報告新唐家弄本路大洋房懸掛囤米洋棧鄙見衆目昭彰斷非私運可比未便干涉最妙函請該詳商宣佈維持糧食善意亦本路光榮也結果贊成（五）王肇成提議交冬以來本埠當道維持糧食可謂燭照無遺本會宜推派代表面加陳請庶事半功倍結果公推湯節之霍守華孫鏡湖等十二人訂期接洽（六）孫靜山提議傳聞蕪湖及本埠共存米一百萬石有零長此以往吾會抱有恒主意必有回復往年每石三四元原狀矣合座拍掌繼有朱一笙吳暖田林輔鈺高家令傅賡蓀先後演說分餉茶點而散 
[江蘇童子軍提早會操之提議]  
　　第三屆江蘇全省童子軍會操本應在明春舉行兹悉其總敎練顧拯來君以本屆遠東運動會已定於五月三十日在滬開始舉行擬提早即在該運動會期中會操可以藉此發揚中國童子軍精神聞已向聯合會幹事會議提出議案徵求同意録共提議原文如左爲提議提早江蘇全省童子軍會操於本屆遠東運動會會期舉行緊急動議案竊以童子軍在社會上之價值已無庸果再喋言歐美國人咸重視之提倡不遺餘力客歲且開萬國童子軍聯合大會於倫敦當時我國以種種困難未能與會至今思之猶引爲憾惟是縱觀我國童子軍除江蘇一省創辦較早成續尙可差强人意外其餘各省大都或有或無對内則全國無統一之機關對外則不足與諸友邦抗衡急宜羣策羣力猛圖進境查本屆遠東運動會已决議於本年五月三十日開始在滬舉行屆時各省人士來滬與會或參觀者定不乏其人皆一時海内英俊果能將明歲應舉行之江蘇全省童子軍第三屆會操提前改於該運動會期中舉行獲益實多一則童子軍表演各類功課亦係運動一種且日本曁菲律賓兩國尙無完善童子軍之組織即如日本之青年團與童子軍組織法亦不盡同此次我江蘇各屬果能擇其精華前來與會或可一顯我江蘇童子軍團千百男兒之好身手並使他國咸知我大中華民國亦有此大好活潑潑青年並非前此東亞病夫咸來效法亦大快意事二則運動會場秩序之優劣對於運動上亦深有密切之關係童子軍本有扶助他人之天職矧此屆運動會勝負得失國體攸關若秩序一經紊亂對於運動輒有妨礙我江蘇童子軍團旣趁此時會操並可輪流維持會場秩序此當亦遠東運動會諸辦事人之樂於表同情者也將來我國運動會員果於萬衆歡呼場中得佔優勝地位我江蘇童子軍團亦與有力焉三則各省優秀分子能薈萃一地之時機實不可多得曩者即或有人負責召集會議對於經濟與事實方面亦每障礙叢生不能實現此次我江蘇童子軍團旣聯合會操兼可趁此良機聯合各省人士組織强有力之中華民國童子軍聯合大會此種舉動實爲發揚童子軍事業根本之圖矧我江蘇敎育實業著著勝人童子軍事業亦正宜當仁不讓見義勇爲首先提倡也其他理由尙不勝枚舉謹就所知詳陳三大理由如上是否有當曁遠東運動會是否可以允許敬候公决 
[  兒童娛樂會開會紀]  
　　南市普益社於舊新年有兒童娛榮會之舉已誌本報兹悉該社於昨日（初七日）上午九時半假西門公共體育場爲會址及時兒童到會者計有六十餘人首由該塲幹事俞元爵率領全體會員向國旗行禮嗣撮影畢即排隊健身房依次入座後由該社總幹事王大章致開會辭大致謂中國舊娛樂方法雖多但有不良之點如擲陞官及狀元紅等則含有做官與賭博的意味今欲破除數千百年不良之游戲非結良好團體别謀正當娛樂不可而其始基則端在兒童至此種正當娛樂其要有二一爲謀身體之發育二爲共圖有益之趣事繼俞元爵勗詞略云今日該會所舉各 
 
 
 

Page 11

 
 
種娛樂均與三育上有極大的關係會期雖祗四天而該社諸君子不辭勞瘁竭力提倡於此四天中完完全全爲兒童指導各種正當娛樂以引起良好之動機此其嚆矢他日擴而充之使一般兒童咸進而爲中國之中堅其造福社會國家正未可限量也繼童子部幹事謝頌三將兒童分組俞元爵檢騐身體事畢即在該場午餐遠道會員會餐者十八人迨午後一時半復開交誼會先由楊家堃幹事主席致詞歡迎略言今日兒童能得正當的預備以爲中國將來之發展其事業爲甚偉而其希望乃極大實非老者壯者所可同年而語故今日不能不於娛樂中求其最適之方以肇其始基繼王立才醫生講述三國志的盧馬一段故事娓娓動聽合座鼓掌旋顧旭侯媵以諧語聞者無不歡笑其次則爲第二師範附屬小學學生獻童子軍旗語拳術技擊等精神活潑藝術優長觀者咸稱道不置末乃分組運動籃球踢球等均能各盡其長比五時散會餘興猶饒云 
[萬國義勇軍華隊消息]  
　　萬國義勇軍中華隊正隊長葛雷烈隊令云（本隊司令）本隊長因病請假已蒙總司令批准在案由本年二月十日起至十一月底止在請假期内本隊司令一席指令徐通浩副隊長執行仰各知悉此令 
　　又該隊代理正隊長徐通浩隊令云（代理司令）本年二月十日接奉正隊長第四十三號隊令爲因病請假回國由二月十日起至十一月底止在請假期内指令通浩代理司令之職由本日起遵令接受仰各知悉此令又令云（二月份正常射擊）（每期上午七時開射）月盃十六日星期三正備一至六十四號常備一至三十二號十九日星期六正備六十五至一百二十八號常備三十三至六十四號補射二十三日星期三二十六日星期六正常備已滿六十分者隨意未滿六十分者到塲槍械射月盃由庶務按號帶槍補射時須預先知照庶務帶往子彈照章月盃公彈補射自彈又令云（開課）查九年十二月二十四日第九次會議第五條議案應於二月十六日開始射擊第三條應於二月二十一日開始操練第六條應於二月二十三日開始講堂云云查本年大閱距今僅有兩月仰本隊各員缺操射者即速補足不缺者遵令到塲以維全隊成績得居第一各員完全稱職所有一月底止射分操數成績另行發給仰各注意 
[滬寗間官廳往來紀]  
　　江海關監督姚文敷淞滬警察廳長徐國樑晋省拜賀春節於前日晚乘滬寗路夜班車赴寗昨日乘快車返滬財政廳長嚴家熾亦於前日乘夜車返寗 
[趙慶華今日回滬]  
　　滬寗滬杭甬兩路局長趙燧山氏於陰曆上年底因公北上現已事畢於前日（十三）上午自京乘坐通車啓行南下昨午行抵浦口昨上海北站長接前方來電當將第一號花車掛往南京旋接電准於十五日（卽今日）上午七時到滬路局職員咸預備往月台迎迓 
[丹公使今日北上]  
　　駐京丹麥公使符阿生氏由本國來滬定於本月十五號乘滬寗車轉津浦車赴京蒞任等情已誌前報昨交涉公署接丹麥領事來函知照略謂符公使現定於今日（十五號）上午九時三十分到北火車站許交涉員准函後當卽知照淞滬警察廳遴派音樂隊到站歡送并聞符公使前在江海關任造册稅務所與本埠政界人員感情頗洽云 
[四誌大雪中之巨刦案]  
　　王保林畏罪自縊殞命 
　　公共租界特别機關華探目鍾星南張芝卿偵悉海門人王保林（前報誤爲王保相）陳阿大於本月二號糾同當塲擒獲之通州人張賢生持械夥刦愛多亞路三十六號洋房陳源大匯票號内值價萬餘金之現洋鈔票金飾鑽戒以及公僨羅卜等票分贓潛匿虹口海寗路一千一百四十一號門牌某車寓内爰協同西探長壳羅香往將王陳二人拘獲抄出原贓羅卜票金飾各物於十二日清晨解奉公堂訊判押候美領堂期與張賢生併訊等情曾誌本報兹悉王保林自被獲後於前晚夜半將所穿衣服扯作布條在牢監鐡栅欄上自縊身死迨經九十六號三道頭西捕查見解救早已氣絶身僵遂禀明捕頭將尸車送驗尸所昨晨報請公廨李蕚仙襄讞會同英領赫君蒞所飭吏檢驗得死者王保林委係情虚畏罪自縊身死並無别情即塡明尸格升座公位向九十六號西捕略詰情形因死者並無尸屬到塲遂諭令該圖地保報請善堂給棺收殮厝壇候屬認領 
[引渡通崇海迭犯刦案之巨匪]  
　　盜匪施崇狗又名朱崇明於民國八年七月間糾黨在租界犯過刦案此次又糾衆在法大馬路寳裕里一百零二號行刦經法捕房探捕將施拘獲抄出金表一只並當票等解送公堂訊供之下判將金表交給失主具領施押候引渡内地法庭訊辦兹悉施崇狗原籍崇明前曾糾黨持械迭次搶刦南通縣吕泗區顧春明·薛孟田·成西池·等家又崇明縣巴掌鎭朱惠和·沈同泰·王生泰·等家又海門縣長來鎭陳如能·覇頭鎭嚴永和等家並曾拒傷事主迭經南通等縣拘獲夥盜供出爲首者爲施崇狗等曾經早詳通海鎭守使張仁奎懸賞飭緝並委派七十六混成旅第一百五十一團第三營營長唐立臣等四出查緝唐等購線來滬乃得將施拿獲昨午由法公堂備文派探將施及當票等併送地檢廳唐營長等亦到廳禀陳一切旋由檢察官將施提訊一過判令釘鐐收押候禀明譚檢察長以便交由唐營長帶回通海鎭守使署歸案訊辦 
[龍江路刦案續誌]  
　　楊樹浦路龍江路一千零四十七號門牌鄭福基所聞之小雜貨店於七號晚被暴徒刦失香烟棉被錫箔等物後由該管捕房拿獲戴日忠·袁光照·劉裕廷·尤嘉胡·林才連·吳光林·蔡文田·胡開元·梁裕其·戴立大等·抄出刺刀贓被解經公共公廨命押候查明再訊等情已誌本報昨晨包探程明德姜喬喬將在押之十人解廨請究由中西官磋商之下仍判各被告帶回捕房展期七天再訊 
[俄國人酒後開槍之拘究]  
　　西人强生（譯音）庽於虹口兆豐路十八號門牌外國旅館内前日以電話報告該管滙山捕房謂隣室所居之俄國人開放洋槍意圖向伊射擊等情捕頭得報立飭二百四十七號四十八號中西三道頭捕兩名協往將該俄人拘獲抄出洋槍子彈彈壳帶回收押昨解公共公廨請究先由工部局刑事檢查科代表費斯福律師聲稱被告係無領事管束之人捕房昨接兆豐路十八號外國旅館之電話立即派捕前往將被告拘獲抄出槍彈等件被告當被捕時口内酒氣直噴狀如醉漢惟其事前係臥在床上向隔房庽客聲稱（强生我知道你睡在對過床上故向你開槍）等語是以捕房今控被告之案情爲意圖謀害他人生命云云次由四十八號三道頭西捕投案禀稱奉捕頭命至該旅館時見被告臥室之門關閉我即於室外呌喚始得開啓我進房聞被告口中之酒氣直噴旋尋獲倚在被告床側之後膛槍一桿其槍管尙熱臭之亦有火藥氣味又覔得子彈三粒彈壳四個遂連同被告帶入捕房等語又由該捕房捕頭到堂證明被告拘到時其酒醉尙未醒因令渠睡云云李襄讞及英赫副領事得禀判被告還押展期解訊 
[洋酒店改設飯店之請給執照]  
　　閘北虬江路五區一二分署境内各外國酒排間因迭次違警肇禍經松滬護軍使何豐林嚴飭徐警廳長轉令各該署併予禁絶一面函致交涉公署轉商領袖總領事轉知各該國商人務將虬江路所設之酒店於二月十七號前一律停止營業别圖正當生意如有違抗依法封閉現悉該處一帶外國酒店共有十餘家除因犯案封閉者四家外其他有改營飯店業者有觀望不停者昨有三十九號外國酒店因擬改開飯店經五區一分署通告略謂奉總廳行政科長而諭凡外國酒店改營類似酒店之營業者一概不准今該飯店與酒店毫無區别應不准行云云該飯店西人某昨投江蘇特派交涉公署請求給發執照不識能邀准否 
[學校消息兩則]  
　　坤範女校梅白格路坤範女子中學於寒假期内已將内部各種組織從事改革以期合乎世界潮流俞校長現擬徵求各界意見以資借鏡如有熱心敎育者儘可將意見投寄該校惟須將通信職業書明以便答覆該校附設之婦女半日補習科性質與平常學校不同年長失學及有家務之婦女均可就學内中所設各科均切實用本屆擬事擴充並添聘女敎育員一人願任斯職者可將對於該科意見函致該校合意者卽當函聘云 
　　巽與學校小南門外蔡陽弄市立巽與學校現有學生四百餘人兹屆卜週紀念經高校長訂集校友於元旦上午在校慶祝更定於元宵日午後三時舉行全體校友會入晚叙餐以聯舊誼已山高君分柬邀訂校友並柬請本埠敎育行政諸君至時蒞校暢叙云 
[青夜敎育社之討論會]  
　　青夜敎育社昨在上海公學開討論會當時列席者二十餘人主席任矜蘋紀録支頌和兹將議决事項分録如下（一）陶笑舫提議會計書記事務繁重經當推定二人以專職守衆贊成當公推支頌和爲會計陶笑舫爲書記（二）姜維良提議組織委員會專事籌劃學校進行（卽前青年會夜校學生會國民義務學校）卞毓英附議通過當推定任矜蘋·徐贊華·姜維良·孫道勝·支頌和·鳳昔醉·余鵬·方曉初·卞毓英·林樂生·韓守恒·陶笑舫·林昌兆·葉松泉·顧馥裳·等十五人爲委員並定於本星期三晚八時召集第一次委員會云 
[基督敎大學同學年宴預紀]  
　　基督敎各大學同會年宴定於本星期五（十八號）晚六時假大東旅社舉行兹聞聖瑪利亞中西女塾及其餘各校無不爭先報名加入並聞屆時由王正廷博士主席余日章博士演説所有秩序由各校訂定頗足以振起各校之光輝與會者均受有高等敎育將來定有一番服務社會及提倡公益之舉動發見此次合男女學子於一堂實行社交公開尤爲歷來所僅見者也 
[老敎士回國之惜别]  
　　美教士萬君應元博學多能富有感情在華年久精通中國言語文字去年老北門浸會堂添造新屋種種佈置皆由萬君主裁刻因有事回國已於日昨下午四時乘美公司輪船起行先期由珠商張秉鑫等贈送頌詞以誌紀念起行之日中西男女人士蒞堂送行者不下數百人萬君在該堂演說臨别贈言即由張秉鑫王端生趙俊卿陳九峯成振寅諸君及曾鄔吳各牧師等偕同中西男女人士送至海關碼頭由小輪渡登公司輪船彼此在江干脫帽揚巾珍重而别 
[法租界商界聯合會開會紀]  
　　法租界商界聯合會於本月十三日下午七時開第一次星期常會葉貺辰等均列席後以人數不足改開談話會沈問師報告開會議程并發通告情形畢由江錦青劉屏山王馥棠陶潤生徐畏三等提出議案四條（一）義務夜校擬添日校事務（二）擬召集本界居民組織商團（三）徵求會員廣集人才（四）另舉會計執掌出納彼此討論良久訂定十七號（即星期四舊曆初十日）下午三時備具茶點召集評幹兩部曁全體會員將議案付衆公决以資進行至十一時始散會 
[海寗路聯合會定期開會]  
　　海寗路商界聯合曾固有重要議案亟待解决定於明日（星期三）下午八時在會所開職員全體大會商議一切於昨日通告各會員矣 
[濟生會選舉董事]  
　　上年十一月濟生會成立四周屆滿投票改撰會董王一亭與徐乾麟得票大多數被選連任正副會長今於新正五日合集複選當選諸會員開會公推各科曁各項辦事處理事已徵得同意願盡義務訂於元宵日分别任事所有職員姓名列後（交際科）馮仰山張賢清王曉六過福雲盧大鏞許仲華（經濟科）薛文泰許松春葉鴻英（文牘科）伊峻齋陳仲周姚玉孫（庶務科）王駿生芮玉行張慶源馮仰唐馮仰宇盧槐庭（調查科）項如松葉愼齋吳文輝徐源鏞（審核科）陳安伯步章五馮賡甫（振務處）陸維鏞管趾卿單仲範陳少舟朱芑臣翁寅初張賢清葉愼齋龐竹卿曾澹如張竟成吳文輝陶鳳岐王曉六葉明齋王子鈞（敎育處）張庶詢陸維鏞賢賢清單仲範（醫院）徐乾麟（醫藥處）陶鳳岐鄭紫峰吳雨川蔣向南（施材處）薛文泰戚荇芳（濟生隊）陳榮華沈佩蘭 
[神州醫院開診]  
　　鹹瓜街太平衖滬南神州醫院前因陰曆年節循例停診十天業已於初七日照常開診上午仍送診給藥 
[醫院診察時間之變更]  
　　南市公立上海醫院在民國路方浜橋華安坊口設立分診所以便滬西病家得就近往診診察時間向在上午九時至十二時現定舊曆正月初七日與南市總院同日開診診病時間改在午後二時起至五時止云 
[南市常關照常辦公]  
　　南市江海常關於陰曆年關援照商界習慣暫行停辦公事數天刻因舊曆新年已過仍應照常辦事昨日已由副稅務司勞君傳諭船商等一體周知凡有商貨運輸均於星期一日爲始開征稅收並派員看舲稽征云 
[龍華田畝私售洋人之預防]  
　　松滬護軍使近悉龍華地方有人擬設大廠棧在沿浦灘附近一帶廣購田畝以備建造廠屋此係振興内地商市甚堪嘉許惟恐地販貪利圖董朦蔽或有將田畝私售與洋人情事事關主權自應預防除派員密查外一面飭副官處傳諭九圖等各地保以後境内田畝如有出售者不得售與洋商如敢舞弊查覺定當嚴辦云 
[重修龍華塔限期竣工]  
　　龍華寺前之寳塔因年久失修勢將坍毁現由三十九團張團長發起重修於去年臘月初一日開工兹因香市將屆亟宜迅速告成昨特催令工頭限舊曆二月内竣工云 
[福州兵工廠函請配造機器]  
　　福州兵工廠業由李閩督呈部核准改歸省立製造槍砲之工匠係由滬地招往現軍用最繁者爲七生五口徑及四生七口徑之過山陸路兩種快砲並二百五十響麥克沁式之機關槍此項機槍閩省定額年造三百架所需工料等費即就省庫支發閩省現正開辦銀元造幣廠故省庫尙能支持現李閩督擬自本年起將兵工廠大加擴充並須添造麥克沁式機關槍改爲每年造成六百架惟製造槍砲所需車鉗床等各種機器尙不敷用故於去臘函請上海兵工廠代爲配造務於本年上半年造成解閩濟用云 
[應瑞艦由閩來滬]  
　　代理海軍總司令杜錫珪因冬防期内滬地各艦均已奉令遣調出外以致本埠無艦差遣特令厦門練習艦隊司令蔣拯轉飭駐泊馬江之應瑞軍艦開駛到滬以便差遣該艦奉令後已於前日由閩開駛來滬暫泊楊樹浦浦江當即報知海軍總司令公署候令遣調矣 
[續誌徵收主任捲逃之偵獲]  
　　浙江海鹽縣（前報紀爲海寗縣）徵收主任陶汝梅僞造糧串侵吞公欵十三萬數千兩逃滬避匿經浙省長電請淞滬警廳委派偵緝隊郝樹林隊長率同偵探朱仁泉王愼卿費湘舟等協同公共捕房探捕在愛而近路一百十三號屋内將陶拿獲押送公堂於前日下午引渡到廳當經徐廳長發交司法科劉科長研訊之下判令收押昨午由徐廳長備文派員帶同保安隊巡警二名將陶押登滬杭火車解往浙江省長公署核辦 
[航船在莊家涇被搶四誌]  
　　紹興船户陳德發由紹載運銀洋來滬於舊曆小除夕駛抵吳淞港莊家涇河面被刦案内盜犯程榮生一名獲解水警第三隊訊供承認共同行刦得贓等情三誌前報兹悉水警隊長王壽良以該盜供出在逃盜匪計有五名業經派令官警趕緝而程榮生一名旣據供認案關司法範圍且犯事地點係在上海應先飭將程榮生解交上海地方檢察廳訊辦昨已備文派警將程及單刀二柄一併送交檢廳訊辦矣 
[叔嫂和姦之押儆]  
　　無錫人邵仲榖娶妻蕭氏同居於北浙江路一百七十二號門牌邵有弟銀根時至邵家勾引其嫂遂與蕭氏通姦前晚夜半仲榖由外歸家步進臥室未見蕭氏意必先行獨眠故亦解衣就寢豈期將帳揭開蕭氏與銀根交頸而睡好夢正酣仲榖覩此情狀憤不能遏反身出外喚到巡捕將一雙男女拘入捕房分别押至昨晨傳齊人證解送公共公廨經中西官逐一質訊之下以叔嫂和姦證據確鑿豈容兩被告狡賴判决蕭氏銀根各科徒刑三個月着帶往西牢女所分别執行 
[馬夫强姦幼女之押儆]  
　　揚州人王阿公在新閘牯嶺路一百三十八號門牌洪阿二所開馬車行内爲馬夫因將洪之十歲女孩阿珠强行非禮致女下體受傷前日被女母王氏察悉詰明前情報請新閘捕房飭探將王拘押昨晨解送公共公廨據包探王梅生與五號西探相繼上堂禀稱被告已在捕房供認强行非禮三次致女下體受有重傷業經西醫騐明並將騐單呈案並據洪阿二夫婦投訴因房屋狹窄且女兒年祗十歲故與被告同睡豈其人面獸心於本月八號夜將女强行非禮受傷請爲嚴究又據洪女證明被欺受傷情形訊之王阿松供認不諱叩求恩典經關讞員核供商之英包副領事判王押西牢四年示儆 
[控壻虐女墮胎]  
　　商人汪介眉投地檢廳訴稱生有一女嫁與茂豐錢莊夥黄銘德爲室成婚後向來和好近來黄忽將我女虐待行凶毆打習以爲常致我女所懷四個月胎墮下受傷已送寳隆醫院醫治爲此來案具訴請求提黄究懲譚廳長據禀後派警往傳被告不到昨日許檢察官命原告到案研訊據稱被告現匿法租界陳姓親戚家許檢察官遂諭候備文移請法廨協提 
[被拐女子得完骨肉]  
　　海參崴領事日前電請江蘇交涉公署截留被拐女子孫惠貞業由特派交涉員許秋颿派員至上海婦孺救濟會請爲偵緝截獲復電海參崴領事請飭該女家屬來滬認領現邵領事已備函交給該女之父孫孝全持文來滬具保認領矣 
[昨日公共公廨訊案紀]  
　　昨日公共公廨審理華人之民事訟案併誌如次上午由俞襄讞會同美丁副領事訊理王增榮訴王松濤侵吞地皮請追地價洋三千二百元案結果限被告於七日内詳具辯論書送交原告再限原告於七日内答辯論書均呈公堂聽候詳核供證會製堂諭送逹呈案各項證據開單附卷下午由張襄讞會同美約副領事訊理（一）葉成和禀請給諭准予執管其故母葉朱氏遺産案結果着聲請人登報十四天如無人反對再核（二）寡婦程王氏禀請給諭准予執管其故夫程雪門之遺産案有其族人程少山等具禀反對兹屆傳訊反對者又不到案遂由該氏證明請先給諭執管租界内典當房屋等産業其内地之産業容案結後聽憑核斷云云結果租界遺産暫諭程王氏管理並着各當具保不准移動聽候本案訊結核斷 
[經理私收客賬]  
　　泰隆雜貨號主陸竹坪昨延斐斯律師代表投法公堂控經理陸蘭谷私用客賬一千餘元並陸續透支工資二千五百元向索不理人亦避匿今始遇見故扭案求追詰之被告陸蘭谷供認令學徒張平倫私收客賬惟透支工資並無如此之多情願設法歸還求宥中西官判被告還押限十四天内先還一千元餘欠再行核奪 
[同桌吃飯搶取鈔票之押儆]  
　　無賴毛浩其日前糾同在逃之數人至法租界某飯館内冒充包探向韓人劉春植安在洙兩人以搜查違禁物品爲由乘隙搶取某銀行鈔票十餘張而逸適有包探任阿坤張鏡波到來將毛一人拘獲餘均逃逸帶入捕房昨解法公堂請究先由兩原告投訴前情繼據捕頭上堂禀稱查得被告毛浩其在界内迭次犯案曾經懲辦出境有案可稽請察詰之毛浩其供是日民人等與原告同桌吃飯原告即將鈔票取出向民人詢問是否通用不料被在逃之阿六等搶去並非民人所搶餘供支吾中西讞員判毛押西牢二年期滿仍永遠逐出租界一面補緝同黨到案究辦 
[茶館聚賭之科罰]  
　　法新租界唐家灣華陽樓茶館於日前晚間聚集一般無賴之人在内賭博牌九搖攤爲法捕房副總巡石維也君偵悉率同通班包探前往該館拘獲賭徒丁小五子王炳卿等二十餘名抄出賭具連同頭家李陸氏一併帶入捕房昨解法公堂請究先由石君上堂禀明前情並稱查得丁王兩人係屬過犯有案可稽請察詰之李陸氏供稱實係茶客偶爾消遣求宥質之丁王兩人同稱民人等實至該茶館找尋朋友不敢賭博中西讞員判以丁王兩人不應出境復來着各押西牢二個月期滿仍永遠逐出租界陸氏罰洋二十元充公以儆賭具銷毁 
[聚賭分别科罰]  
　　粤人農標羅阿華張仁廷王德勞東鄭阿九等分别在武昌路同昌里弄口及該三百二十三號三百二十四號一百九十二號天潼路二百二十三號等屋内聚賭搖攤擲骰被巡捕查見先後拘入捕房昨解公共公廨經中西官訊明違禁屬實科農標罰洋二十元餘人各罰洋十元一併充公賭具銷燬 
[汽車横撞電車]  
　　昨日傍晚六時五十分有第五百零六號汽車由福建路疾駛至廣東路口適有皮字第四十三號六路電車由西駛至汽車不及停機攔腰横撞於電車之上致車前兩輪粉碎而電車亦受微傷當經巡街捕到來抄録兩車號碼後即將汽車夫某甲帶至捕房禀候捕頭核奪 
[無照開汽車之科罰]  
　　甬人吳阿裕前日在成都路開駛一千七百九十三號汽車不愼幾致肇禍被某西人查見報告捕房經車務處查得吳未向工部局考領執照不應擅行開車係屬違章禀廨出單於昨由捕將吳傳至公堂經中西官訊明判吳罰洋十五元充公無力繳洋改押十五天以儆 
[攫取金挖耳押年半]  
　　匪人黄和尙因在南京路攫取婦人孫顧氏金挖耳由探獲解公共公廨奉飭押候查明解究在案昨晨復訊據華探顧阿根投訴被告係屬過犯請爲訊辦中西官得禀判黄押西牢一年半期滿仍逐出租界 
[攫取儲洋皮夾]  
　　匪徒陳阿如在楊樹浦路某電車上攫得乘客石頌和身畔内儲現洋三元二角之皮夾一只一躍下車飛奔圖逃經石跟踪下車大聲喊捕山探程明德與三百九十四號三百二十九號等華印各捕聞警到來將陳攔獲帶入捕房經捕頭略詰一過飭即將陳收押候解公堂訊究 
[匪徒攫取金圈]  
　　婦人徐李氏在吳淞路三角小菜場購物被匪徒高德勝攫去耳上金圈一付而逸該氏大聲喊救由警帮同將高匪人贓並獲解入五區一分署於昨轉送地檢廳由檢察官提案預審之下判將金圈交給失主具領高收押候究 
[竊匪次第釋放]  
　　南市第一區警察署前據境内各業商家呈請查照成案於陰曆年關時派警查拘碼頭上各竊匪到署禁押過年至元宵節釋放以免商業受累等情已於去臘派警陸續查拘著名竊匪二三十名分别禁押在案兹因舊曆新年五天已過昨由署長王金山將拘留各竊匪名册案由稽核一過訂於今日起點名騐看察其初次犯案者從寛先行省釋其餘各犯再行次第開放云 
[誌謝]  
　　昨承商務印書館惠贈第二百七十九期第二百八十期英語週刊各一册第十一卷第一號少年雜誌一册又中華書局惠贈英文週報十週紀念特號一册又中國化學工藝社贈美女畫四張又太和藥房贈月份牌兩張又華安保險公司贈月份牌兩張誌化併謝 
雜評二 
[輕質銅圓] [  訥]  
　　中國幣制之混亂初不一端而銅圓之濫鑄無藝與重量不一亦一種也輕質銅圓之所以屢起風潮者因行使此等銅圓商人易起挑剔小則爭論大則釀成折减之舉故以事實論此等輕質銅圓一面影響於小民生計一面即影響於國家幣制其故蓋非細也 
　　前日發現粤省之輕質銀毫政府恐其紊亂金融有礙市面曾通令各省注意今之對於輕質銅圓亦應預爲防範不然但知責人而不知責已不將遺西南以反唇之譏乎 
公布欄 
[上海地方審判廳]  
　　牌示爲牌示事照得本日訴訟物價額折合銀元應按照本日市價計銀元七錢一分六釐一二五銅元一千四百三十九文至繳訥小洋應照普通市價按八八折合銀元特此牌示 
　　布告第二四號爲布告事案奉高等審判廳訓令第五六九號開案據上海地方審判廳承發吏考試委員長沈炳榮呈報承發吏考試完竣計取定及格者十五名於本年一月十一日榜示在案並送承發吏考試及格姓名年齡籍貫履曆相片考試成績前來除經本廳分别註册並將履曆轉送司法部備案外並發去承發吏考試及格證書十五紙仰即轉給具領並令每名繳納印花稅費洋一元仍即彚繳本廳歸墊附抄發承發吏考試及格名單一份應照承發吏考試任用章程第十三條規定參照司法部九年十月第一七零七號指令酌量該廳情形予以依次輪派學習呈報備查此令計發承發吏考試及格證書十五紙名單一份等因奉此查前次考試承發吏計取定穆文等十五名業經委員會榜示在案兹奉前因合行布告仰該考取及格承發吏各名遵照即速來廳每名繳納印花費洋一元具領及格證書毋延特此布告民一庭庭長陶嘉春代行 
　　公示送逹（全文在本廳揭示塲公布）第二五號（民二庭）一件阮如山與徐維連欠欵涉訟聲明窒礙一案（决定主文）本件聲明窒礙駁回右仰受送逹人徐維連遵照特此公示 
　　判决主文（民一庭）一件决定季福江與薛周氏等因贖田糾葛控訴一案主文本件上訴狀撤銷 
　　批示一件錢劍石狀請函縣執行由狀悉准予函請慈谿縣知事協助執行此批一件魏李氏狀陳第一期欵已履行由據狀已悉此批一件劉楊氏狀請暫緩執行由狀悉准予暫緩執行此批一件方王氏狀交欵洋由准交此批一件魏李氏等狀請執行由狀悉候派吏執行此批一件案文元狀請保外由狀悉着迅即覓保出外理楚可也此批一件趙步蟾具狀陳明由狀悉准於七日内自行理楚勿得再延致干未此批一件唐王氏狀交欵洋由准交此批一件周少山狀請執行由狀悉查陳根田業經遵繳洋十五元到案餘欠候即飭吏嚴追此批一件戴子鑑狀請銷案由狀悉准予銷案所有該民前呈借據一紙并准來廳繳證具領此批一件趙尙華狀請批示由狀悉着仍將分配欵洋交案以便查照迭次成案辦理此批以上二月十四日 
[淞滬警察廳]  
　　牌示公告案奉松滬護軍使署訓令據姚啓明控被偵探朱仁泉朱寳生丁海芬等藉端在老北門宴海樓茶館勒詐洋三十元一案飭卽查明具復等因奉此經票傳原告姚啓明業已先明避匿因之案懸莫結爲此公告仰該原告姚啓明知悉務善於十日内迅速來廳投案聽候訊結如果逾以規避則賊見情虚惟有呈請護軍使察核即將本案註銷除登報外合再睥示公告毋得觀望自誤切切此示民國十年二月十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[歸蘇感言（二）] [  紅蕉]  
　　蘇州昔爲省城自光復以後一變而爲縣城富庶日衰一日市面亦蕭條不堪閶門馬路又經兩度兵災殷實商店悉行遷居年來稍稍有振起之象時有戲館開設民醒新戲社已及四年碩果猶存其他各院時演時輟均因兵警强看不名一錢時多打架毆人之舉良家裹足不前生涯不克維持之故去年馬路兩旁市屋翻築一新在蘇人觀之均已三層樓之崇厦矣大慶樓文華樓等菜館三新旅社新蘇臺旅社靡不風起雲湧競建新屋號召座客較諸在昔破垣頽瓦固已奐然一新然而較之海上先施永安之高厦廻乎遠矣元旦下午游客蟻集茶樓菜館莫不滿坑滿谷利市三倍錦衣添翠鬢影留香咸駕輕車奔馳芳塵自石路口往西轉入後馬路復循原道而至爲路不及一里瞬刻即至名曰兜圈子每六次給一銀幣相從爲樂莫知所適尤有蕩子妖姬奇形怪相不復堪述每一車過樓上喧然而起競擲欖果一瞥間車已轔轔而去徒餘鞭上綵綢之影銀紅映目而已而後車已至矣舉國若狂往往生事因憶前年有一軍官駕後僅允給小銀元兩枚御者不允不知其爲軍官也微詞傷之軍官怒如數與之立召一丐予以十銀元令其登車逐塵以趨御者又不允軍官曰爾只知有錢今丐有錢矣何勿允言未已即出靈掌施其頰御者羣不平集而毆軍官軍官一呼小兵紛集御者懼不與較任丐者睥睨而坐於車中加鞭逐塵與慘緑之王孫叢綺之麗人相徵逐觀者掌聲雷動此舉可謂謔而虐矣然而御者亦受一敎訓不敢復傷客而客因不屑再坐其丐車新年生涯竟大受影響焉 
　　蘇州街道窄狹椽檐相接一遇雨雪累日點滴不止街道復崎嶇不平泥濘濺衣不易舉足去年臘日一場大雪至今未能融盡在上海租界路上早已掃盡蘇地則以警局不注意路政遂令行人有披衣擇步膏履污襪之苦行路乃如蜀道之難矣 
筆記 
[療臂記（中）] [  劍民]  
　　毓英旣歸殊涉遐想然若人亦不時至以毓英之痴亦僅托諸微波所謂梨花人面咫尺蓬山祗增惆悵而已適其舅病瘧醫事悉委之栗六終日心緒麻亂而電影院之行不廢也一夕劇罷毓英安步歸時車輛盛集十數武外一人力車疾馳端坐者酷類若人俄而羣聲喧囂則一靡托車轉折疾駛前車不及避覆焉乘者重觸堦石血濡衣袂猶力揮車人使載毓英迫視之大震蓋赫然日夕所縈慕者亟前曰女士創甚不宜過流血敝廬匪遥請爲治之女愕眙有頃不期頷首旣與抵庽乃識生爲醫赧然袒臂相授毓英把此皓腕不自覺其神魂飛越乃爲去淤血敷以創藥更以綳帶絥之旣竟女覥然稱謝别去毓英送諸門囁嚅將欲有言女遽曰明日創楚仍當來凟先生毓英唯唯車旣遠稍自鎭定則細味適間情况念事有奇巧若斯者殆儒氏所謂緣耶抑佛氏所謂舉歟因果渺茫亦殊難必即此綺膩風光深惜爲時至暫寸心默祝唯冀重視而已翼日有少年登門投刺爲葉家鈞毓英逆之審其貌類女度爲其兄意殊失望少年致辭曰昨夕舍妹佩筠無意被創賴先生高義施以刀圭幸獲無恙家母深感仁惠謹命造謝兼致菲敬言已出一幣裹毓英却之曰見危不救是豈人心所忍若以此市惠則君亦小覻僕矣 
劇談 
[東籬軒雜綴] [  柳遺]  
　　或問於余曰韓長寳與劉漢臣孰佳應之曰長寳之技尙有評論之價值漢臣不足道也或者又曰漢臣唱大軸子戲長寳唱頭軸子戲子言云何也余笑應之曰此即諺所謂走紅運與不走紅運之分也漢臣之戲一味亂跳拚命賣藝則有之於戲無有也嗓音左而浮搖板且未見高明有時竟唱碰碑武家坡等戲眞令人作三日嘔者與何月山之吊龜臭味相投滬上多萬能之角初不以其貪多不務得之爲非也漢臣本名八歲紅習秦腔鬚生前清末葉與長寳同隸小吉祥科班爾時嗓音清脆偶或反串落馬湖刺巴杰等劇尙能以規矩自謹故亦得一部份人之歡迎劉遂由此改習李吉瑞一路戲民二年南下居然蜚聲歇浦矣然而發音終帶有些許秦腔意味咬字不能眞切曲家最忌顧漢臣不以爲意也離滬後遠游塞北旋即倒嗓乃改轍從事於靠把戲五六年間學得滿身火氣竟以此横行南北以唱做全材武生名嚴格而論尙在小逹子之下安得以派戲之先後爲優劣之評判哉長寳童年入科幼工自佳身手腰腿靡不循循於規矩之中出科後搭班津門力摹尙和玉之穏健時人咸以俞派目之與漢臣較奚止上下床之别比閱報載長寳於亦舞台每一下場也大賣其腿以博彩聲是亦深中何月山楊瑞亭之流毒已要知鶴立（内行謂之跥泥）片時之事盡人而能又何足貴戲劇眞精神豈在其能鶴立延時耶長寳上次到滬雖不能紅然亦未嘗聞有非之者苟取不求有功但求無過之訓則長寳此來更應恪守繩墨不染時習爲是楊小樓尙和玉何曾以賣腿聞而腿固未嘗不健名亦十倍於何月山楊瑞亭語曰取法乎上僅得其中取法乎中僅得其下長寳其善自擇焉 
新聞拾遺 
[眞情敵] [  幻夢]  
　　寗邑城西史某賈於外其妻崔氏年華花信姿色可人惟賦性風流與同里徐某結不解緣鰜往鰜來已非一日矣詎婦淫蕩性成邇復與鄰居王某暱情好極篤事爲徐偵悉心殊憤憤日必懷利刃伺王於路口思殺之以洩憤日前徐來婦處適王已在先徐怒氣塡膺突出刃向王亂戳王素無抵抗力血流如注卒因受創劇頓即殞命婦駭極呼救鄰人聞聲往鳴衆拘徐連同兇器及王屍而首於官王屍受傷十數處徐則供認行兇不諱遂懲徐如律 
[假財神] [  吳秉恬]  
　　日前有骨董客以古財神一軸求售索甚昻視之神作前代裝紅袍紗帽顔色敝舊畫法精美欵署全農二字當有某巨公以百金購得珍爲至寳嗣經人窺破謂此乃人家之祖容作僞者加以欵識詐欺取財某公始恍然悟爲澳喪不止云 
小說 
[社會小說醉獨醒（二六五）] [  瞻廬]  
　　第四十二回撰妙文逢迎社友誦哀史演講貞姬誰料翠娥没有會面却喫那小賓娘子一頓臭駡甚麽冒失鬼糊塗蟲瞎了眼睛落了靈魂聯聯絡絡放着鞭砲也似的駡個不停嘴（居然放砲迎接）又把這副同社弟的柬帖撕個稀爛撩在門外飄飄揚揚恰似紅蝴蝶從空飛舞（恰是絶好詩題）文甫談詩而來捱駡而返羊肉没吃得惹了一身臊似乎可以心死然而他得了翠娥畢業的消息勃勃野心郤又死灰復燃起來他千方百計要向翠娥通個殷勤郤恨没有相當的機會這番翠娥畢業受憑他便認做絶好的機會捱着幾個黄昏摳心肝挖肚腸擦鼻尖打頭圈撰就一篇來賓頌詞這篇文章是專向翠娥致頌的無非說他才貌雙全心思靈敏在學校裏是個文章魁首在詩社裏是個仕女班頭居然也凑成了四言韻文覺得音調鏗鏘十分愜意便打着雌雞聲調搖頭擺耳先自讀個爛熟····這天他向方便園索得了一紙入場券便把這篇頌詞疊個同心方勝兒揣在懷裏大搖大擺在那來賓席裹坐定呆視着壇上掛的開會順序牌第十一節畢業給憑第十二節便是來賓頌詞他便磨練精神打掃喉嚨（可惜雌雞嗓子打掃也是徒然）準備到了臨時踱出席次怎樣的向着翠娥深深的行一個鞠躬禮怎樣的揭開頌詞從頭朗誦怎樣的抑揚頓挫讀得津津有味一來好使翠娥心裏曉得詩社裏面除郤小宋尙有一個識曲知音的吕文甫二來捱着幾黄昏的辛苦今天當衆出風頭也不埋没了我這篇佳作（可惜這篇佳作竟歸埋没）文甫和青巖的座次相距不遠只因爲着投標問題青巖占奪了他的館地所以兩人存了心病彼此别轉了頭都不招呼不過大家心裏奇怪青巖暗道姓吕的伸長鴨頸想吃甚麽天鵝肉文甫暗道老青圓睜着兩隻鼠目一定不懷着好意（伸張鴨頸者犯一痴字圓睜鼠目者犯一毒字） 
[餘瀋] [  鵑]  
　　西方人好於下衣之袋中散置銀元若干枚每閒步或與人交語時即納手其中輾轉弄之作鏗鏘聲歡然若聆妙樂此足表見西方Make　Money（賺錢）之國民性 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜録一項仍以有關常識者爲限共有語涉攻訐個人者恕不登載 
　　（一）投稿者篇末須開明姓名曁詳細項址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔録後酌酬惟得增减潤飾或不用原稿另紙重繪註明原名 
常評 
[議事之程度] [  覺] 　 
　　我國人最不喜辦事而最喜議事往往事經議定以後卽束之高閣無人負責而一披覽其議案則未嘗不斐然可觀是雖缺乏辦事之精神但就其議事之陳跡而論則未可謂全無程度也 
　　雖然試觀在華日本人商業會議所聯合會議彼於三日之間議决五十一案大都於我國之交通要政及商業前途有重大之關係吾不知吾國之政府與國民均曾注意及之否其對於我國究爲口頭之親善抑誠意之親善吾姑不論但就其議事之程度觀之試問我國十年以來國會中曾有此成績乎各省之省議會曾有此成績乎 
　　我願吾國之國民猛醒國之强弱不在空言遲鈍與敏捷即不可掩之事實也 
道德叢話 
[發財] [  又新]  
　　發財發財是舊曆正月中習慣的頌詞這句話有人說是陳腐可厭我却說是救時的良藥諸位若不相信試一默想國庫枯竭至若何程度各省庫空虚又至若何程度倘再不發財將何以應用一人無財用一人不能生活一家無財用一家不能成立一省無財用一省必呈亂狀至於一國之大而無財用其險象尚可設想乎故我說發財是刻下救時的良藥但是而今的人不患不能發財患在迷於發財二字於不當發之財亦想發之伸手亂扒亂扒亂用置他人之痛苦與異日之結果於不顧此尙得謂發財之道乎今我亦從俗例說聲發財但願從政諸公以及商業家工業家農業家從今日起於發財二字從正道上着想當發則發切莫再如往年亂扒亂用如是則財可發且可大發特發我不禁爲全國國民頌曰發財發財未蓋章 
國民常識 
[實行廢除陰曆應如何辦法] [  蔡俊夫]  
　　陰曆勢必廢除固無疑義惟在實行之遲速耳或謂數千年之習慣風俗深入人心欲求改革頗非易易不知天下無一成不易之法正朔改變我國已不一其例夏建寅商建丑周建子秦與漢初且建該當其改變時不聞有若何之不便亦不聞有若何之阻難也所以現在實行廢除陰曆最直捷之辦法祗須由政府根據已定之法律加以切實之施行毅然决然將所售曆書不再添註陰曆一切記載紀念等不許再用陰曆二三年後卽可一律此所謂法治全國上下固應共同守法也惟實行伊始恐智識低下者未能諳習而社會種種習慣有關陰曆日期者非議定同樣之變更或不免生有歧異余意後項可由商會自治會等共同議定變更辦法前項則由各地宣講員實力宣講使明陽曆之計算改從陽曆之便利及新定變更從前陰曆日期各辦法問題旣不複雜宣講亦易明瞭天下無難事是在力行何如耳（乙種酬） 
商業常識 
[濫貼廣告之無益] [  魏友植]  
　　招貼之種類不一如私人揭貼學校招生官廳布告而尤以商鋪廣告占其大部分焉要其主旨不外使社會上得以周知耳顧其爲用廣收效宏因是招貼乃愈濫不論牆壁屋角所在俱有大小不同也精粗不一也而横豎又不計也吾人苟一縱步街巷屢能見之原貼者初意不過欲使人聞知藉廣招徠耳孰知我貼人亦貼愈貼而愈雜五光十色觀者目迷所貼廣告反致不生效力此其不當者一或此貼彼蓋前貼者被後來者所蔽則廣告又不生效力此其不當者二或風侵雨蝕字句多不完全以致閱者不能明瞭其義此其不當者三是皆因濫貼而等於不貼也况牆頭壁角各有本主無論貼招紙刷繪畫苟未經本主許可例不能擅自刷貼此爲違警律之所規定而爲今之超貼者所不問也是因濫貼而又違警矣此其不當者四故予以爲今之濫貼廣告實甚不當也苟除登報廣告外改黏貼爲分送其利有五分送容易引人注意一也送件篇幅略可减小值低則可加多刷印庶幾分送較廣二也收受者又可將紙移作包紥等用三也若擬爲簡單語句或繪畫縮印於信箋之一部分分送於人則人無不歡迎我卽藉彼通信之便俾以傳播廣告四也外人牆宇上刷有Post　No　Bill之嘜頭字即禁止招貼之謂此爲施於我人特有之警告尤關體面倘改爲分送將來自然革除五也其他私人無意識之揭貼如出賣重傷風一見就成功等不道德之行爲更宜痛改之也（乙種酬） 
衛生 
[袪菌藥之更迭使用法下] [  鳳賓]  
　　袪菌藥大概分爲四類如鉀錳亞屯錪質化氲物次氙化物次溴化物爲氧化類汞銀鋅銅鐡各質之鹽類爲金屬類石炭酸柳酸化物柴毛耳納夫託耳雞阿蘇爲芳香類福曼耳哥羅芳硼酸爲第四類按此類原文未列名稱姑付闕如若從上列分類法中揀一袪菌藥每日更迭使用較爲適合例如第一日用第一類中之藥第二日用第二類第三日用第三類是 
　　内服之劑與刷牙藥水凡有祛菌作用者亦宜頻更迭吾人治肺癆症每換新藥則首數日間覺效驗顯著亦本此理瘧疾中之瘧蟲梅毒中之螺旋蟲傷寒中之窒扶斯菌以及其他之病原於微生物者每因屢用一類之藥致微生物反生抗藥之力卒至病不見效故苟欲袪除微生物則所用藥料宜依據科學方法而頻頻更迭使用也 
　　按余平日治腐蝕之傷口第一日用氙化液第二日用石炭酸液第三日用昇汞液較諸常用一種溶液其結果自各不同治肺癆病覺屢換其袪菌藥病者亦較易得益治梅毒則注射九百十四之外更用汞化物質近時間用銀化六○六總以更迭應用爲宜余初未明其所以然今譯此稿始知眞諦殊形欣慰願與同志者共研究之　 
家庭常識 
[大家庭制度與小家庭制度之利害] [  覺民]  
　　吾國家庭制度最爲發逹累世同居之家祖父子孫往往百數十人聚於一堂方之歐美家庭之組織以夫婦爲單位大小廻别故學者謂大家庭制度盛行於東方小家庭制度盛行於西方今將其利害分述之於下 
　　大家庭制度之害一家之盛衰以家人能否合力爲標準人數一多則當作之事互相推諉而依賴心以生此大家庭内所以多懶惰子弟也其害一大家庭制度之結果足以使人安於合居憚於析釁謀生之能力削減分利之人數增加國貧民困皆此階之厲也其害二華人利後之心最重一生之營營攘攘無非爲子孫計甚至不惜剥削他人以增益後人之幸福今日之貪官污吏營私賣國財産累至千萬尙不自足者皆欲發逹其一己之家庭耳其害三 
　　小家庭制度之利家庭之人數旣少則應作之事無可推諉非親自操作不可而勤勞習慣即由是養成其利一成年子弟結婚以後即令其分立别組家庭非謀職業不足以生活生計獨立之人多家庭之寄生蟲少其利二社會與家庭之組織適成反比例家庭之組織繁複則社會之組織必屬簡單家庭之組織簡單則社會之組織必屬繁複故大家庭制度之國民對於社會之事業漠不關心小家庭制度之國民對於社會之事業熱心贊助其利三 
觀上所說家庭制度宜小而不宜大可以知矣當此改造時期大家庭制度之廢止小家庭制度之仿行實屬不可緩之事吾故將其利害表而出之以爲實行改造家庭者之臂助焉（乙種酬） 
科學常識 
[物體組織說] [  康樂譯]  
　　古代希腦羅馬之哲學家曾討論物體之構成經許多研究知物體由極細之微粒組成十九世紀之初逹爾登（Dalton）及挨服蓋特羅（Avogadro）二氏陳述一叚理論謂物體可分至無窮小之細粒名曰分子分子中含有若干原子而原子中又含有電子電子在原子中運動不息如行星之繞日行動然原子在分子中亦自由行動分子則在物體中行動兹述分子原子電子之區别如左 
　　分子物體用物理的方法分之極細極微雖極佳之目力亦不能視之微粒曰分子（Molecule）然以化學之作用分子尙可再分而成更小之點謂之原子（Atom）例如氱化水銀赤色之粉末也更用器械研細之研之無可再研細之無可再細此種無窮小之微粒其性質形狀仍不變者爲分子 
　　原子氱化水銀乃氱氣與水銀化合而成者也一分子之氱化水銀至少必含氱氣一原子與水銀一原子若用化學的方法分之使氱氣與水銀游離斯時氱氣或水銀不能再用他法分割之微粒謂之原子 
　　電子原子中含有細點曰電子（Electron）若以一未受電之傳電物體A置近有電之B物體上則A即能發生電力且近B之一端則發生與B相異之電至其他端則發生與B相同之電此種感應作用可用近今科學所主持之電子學說解明之凡原子之中心含有陽電四周聚若干含陰電之微點在平常時此陰陽二電互相吸引不現於外設以一有陰電之物體置近此物體則此物體中含有陰電之電子被驅至離遠之一端而剩含有陽電之電子在後也（乙種酬） 
雜録 
[軍用犬之訓練法] [  呆]  
　　軍用犬以代用傳騎爲主其訓練分二期第一期於後方練習所施行第二期在戰線實習練習所先由管理者詳細習軍用犬之看護管理然後對犬施嚴重之訓練法以犬一頭附管理者一人每日令其步行極長之道途俟犬旣識路始縱之獨行但出發點與到着點各有一管理者嚴重監視焉其道程之最遠者約三英里 
　　戰線之訓練亦同出自練習所者往往以將校一人下士六人兵卒三十六人軍用犬二十一頭成一隊以配置於一師中之各部隊凡在平地取陣之部隊較丘陵起伏處之部隊分配更多蓋平地傳令較丘陵地困難也又傳騎不易通行之低濕地或爲敵彈破壞道路處之部隊從屬軍用犬較多以補人力之缺點 
　　軍用犬旣分配於各部隊仍作與前同樣之訓練漸次長其道程中隊與大隊間大隊與聯隊間咸有軍用犬聯絡中隊長大隊長旁各附一軍用犬之管理者以司其事如是約經一月犬已熟練能獨立行動雖聞槍砲之聲亦不驚矣 
　　然軍用犬實際效果之如何尙屬疑問蓋德國有軍用犬二頭係久經訓練之逸物一則聞法軍激烈之砲聲而驚遁一則爲法軍毒氣發射彈罹病竟成廢物然亦有在兩軍彈雨下危險場所作非常之活動以救助人命者（乙種酬） 
 
 
