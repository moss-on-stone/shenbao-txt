# 1899 - 167 - 4909405

 

Page 1

 
 
[售報社弊告白] [  申報館主人啓]  
啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閲過之殘缺舊報寄至漢口私售與人甚且塗改年月日期附張亦遺失不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閲者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[名畫助振] [  申報館恊振所啓]  
劉可靑女史以書畫助振先將第一批畫件交本館恊振所發售所得之貲卽由本館解赴災區散放計八尺三多圖一張洋二十四元人物兼士女六尺屏條四張洋四十八元士女三尺小堂幅一張洋六元仿甌香館花卉絹本三尺小堂幅一張洋六元三尺立美兩張每張洋三元士女册頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握四元共洋十二元其畫均照尋常格外加工釐定潤資不折不扣按女史繪畫之精久爲人所景仰今者移貲助振仁心仁術求之鬚眉丈夫尙不易得况中慖中人乎想海内仁人君子必能爭先恐後慨解亷泉襄茲義舉也 
[論欲防水患冝講求伐蛟之法]  
邇來江西省贑州及吉安府屬吉水縣境内次第出蛟洪水横流滔滔汩汩以致衝坍房屋淹没田禾不可勝數執筆人閲報至此不禁喟然而歎曰甚哉古者伐蛟之法地方官宜與捕蝗並重不可不先事講求也蓋蛟之發也水必隨之而起其勢衝突猝不及防往往未及片時平原盡成澤國較諸蝗之傷稼尤有甚焉是以古之聖王著爲令典俾爲民上者及早施行不敢玩忽從事月令季夏命漁師伐蛟前漢書武帝紀自潯陽浮江親射蛟江中獲之周孝侯亦斬蛟以除民害至近世史册所載出蛟之事在元一見於新建在明一見於寗州再見於瑞州三見於廬山四見於五老峯五見於太平宫國朝以來其見於江南者幾不可以更僕數乃捕蝗之法猶有存者若伐蛟則寂寂無聞蓋捕蝗易於奏功而伐蛟難於致力也或謂蝗之爲孽若有天意其來也薨薨而飛多至漫天蔽野有集於此縣之境而鄰境無一棲止者有雖布散田野而竟不食禾稼者有飛過其處不落於田而落於水遂以浸死者可知被災與否隠然有氣數存焉然地方官旣以民事爲重則境内遇有蝗患自必設法捕除顧捕蝗尤貴除蝻否則春時地氣温和蝻于發生依然爲害若夫蛟之爲物蟄於山中旣發卽若决江河不可抑遏未發則不知其處搜剔殊難或謂其生也由於地氣之然凡有蛟之處冬不積雪就其處而掘之深不及丈必有所見或謂蛟在地中如龍之濳伏其身初不長大至出時始　　奔突力能致雨方其藏伏無跡可尋惟相近處必有土裂痕就其左右掘之蛟卽在焉伐蛟之時宜於冬盡春初至　　　　奏已或　將出穴矣夫蛟之能爲水患水非出自穴中也蓋春未夏初天必多雨山中積潦未盡流通蛟居其中資其涵育始則　　繼而奮飛一朝猝起山崩土拆崖谷間之渟　悉奔注於穴中以致砰𥔀奔騰勢不可遏於是潰決泛濫害及居室田禾� 
矣抑又聞之桂林陳文恭公謂雉與蛇交精淪於地聞雷則成卵漸次下達於泉積數十年卵大如輪此時苟不掘取則雷雨一至卽破空而飛然使豫以不潔之物或鐵與大血鎭壓之其害尙可消弭又蛟畏金鼓及火山中久雨夜立高竿掛一燈或夏夜田間鳴金鼓多發火光蛟亦可以不起若夫狃於故常而忽於遠慮平時小民疾苦漫不經心一旦變起倉黄洪流湯割載胥及溺屍骸蔽江至是而始悔伐蛟之政不行以致酿成巨禍卽使散財發粟普濟羣生亦已晚矣今者吉贛蛟水業已不及補求然往者不可谏來者猶可追防患未然古之善教世之爲民父母者其亦采及鄙人芻堯之言否乎 
[英與俄拉]  
　　日本東京日日新聞云俄人欲由滿洲築鐵路以達中國京師中國執政大臣擬助借他邦與之協議其所以能將前説廢棄者蓋俄懼英人之欲與搞衡也 
[韓亂難平]  
　　韓民作亂已登昨日報章兹閲日本東京日日新聞云日内高麗全羅道　民蜂起延及所屬古阜井邑泰仁興德長水五郡邑自稱英學黨糾衆至數千輩揭竿斬木勢甚洶洶事聞於日本政府諸臣擬派守備隊一中隊捍之 
[重囚起獄]  
　　厦門訪事人云四月初旬某日泉州府晉江縣獄中忽然逸去囚犯數名内有惠安縣寄禁之某犯尤爲緊要倘不緝獲恐管獄官難免處分也 
[蘇鄕盜案]  
　　蘇州訪事人云距胥門五里許有鎭名五龍橋者一熱閙巿廛也鎭上大一　園爲本地人楊姓所開本月初十认魚更三躍時突來盜匪多人明火執仗入内行刼園夥某甲及出店人某乙與之格鬥均被刃傷因是諸夥皆蝟縮不敢動一任盜黨飽掠而去事後檢查所失約值七八百金之譜翌日喚地甲將受傷人舁至吳縣報案聞甲傷勢尙輕乙則刃傷六七處恐有性命之虞現均舁往天師莊請西醫醫治是日午前賴大令卽親自下卿踏勘及回署復函請飛划營管帶歐陽副戎前往勘騐緝拿 
[江海關葛税務司上南洋大臣論整頓江浙蠶事書]  
　　敬肅者竊本税務司前擬整頓中華茶務一事曾於前年十月間將情具禀並以華蠶患病逐年爲甚故於禀末附有亦須設法整頓之意均蒙憲鑒俯網在案查中華蠶務前於西歴一千八百八十九年經總税務司飭由前任浙海關康税務司訪查　辦以期整頓惜乎彼時祗以各省地方官商百姓均不甚相體諒襄助事不果成斯時也江浙兩省養蠶地方尙多未經染病之處亦有雖已染病而病勢　輕者今日則業已傳染殆遍幾無不病之蠶若再因循坐誤不卽設法以爲整頓之計則中國歴來此項最爲大宗之商務勢必不可收拾不但國家所有各省税釐兩項至要進欵之來源將從此絶卽兩省百姓之向所恃以日臻於富者亦將從此反而日見其窮矣竊思法國前四十年蠶務之壞幾至絶種卽與今日之華蠶彷彿相同其彼此前後一轍情形諒亦早在憲臺洞悉之中當初法國幸有名巴司得者獨出心裁得一善法用能將該國蠶病掃除淨盡其法無他但用　 
 
 

Page 2

 
 
微鏡以察蛾身之有無是病無則留其生子蓋以蛾無病子必無病子無病蠶必無病此乃自然之理不惟蠶之一物爲然卽天下萬物亦無不皆然譬之於人其父母身體結實而無病者則子必亦無病其父母身體孱弱而有病者則子必亦有病又如結實無病之人偶然染病必易爲治而輭弱有病之人忽又染病無不立斃蠶亦然也蠶而無病雖染病可醫愈而結繭蠶本有病一染病卽未繭而已死今如江浙蠶病之害雖不無輕重之分要已無不染之處絲巿之壞恐將至不可問者卽在乎此溯當十數年前祗須每乾繭三擔卽可繅淨絲一擔及至去年則已須乾　五擔之多今年則恐約須六擔二立擔五十斤矣近歲以來每因年成不熟繭少百貴貨色又低以致華洋各繅絲廠無不大虧其本且已有多家閉門輟業考之從前天下絲巿要必以中華爲冠當此之時利權在握操縱自如而今則不然蓋因現在外洋出絲之國甚多中華絲權由此漸失一遇蠶荒之年國家之税釐旣重則絲價更昻各國絲商皆必改往别國辦貨豈非眼見中華之一大宗買賣爲人所奪而失其利源乎今中朝政府果能飭由各省地方大員不襲虚文實文實事求是會同設法竭力整頓亦尙可以挽回此稿未畢 
[捉賭釀命]  
　　福州訪事友人云尙幹鄕棍徒林依鏡横行不法無惡不爲人皆望而側目上月某日在水部門外元帥廟大開博塲喝雉呼盧興亭彩烈突來左軍勇丁若干人兠圍掩捕林以衆寡不敵遂被擒獲禀知宋都戎轉送閩縣署時林額後受傷已奄奄一息沿途又被仇人向尾閭猛刺一刀適中致命處以致立時斃命迨至閩署門丁見其已死不肯收受乃將屍身舁至城外南校塲禀明縣主成大令大令命駕前往督仵相騐旋據唱報共傷十三處委係因傷斃命大令遂飭塡明屍格緝兇究辦 
[拐匪成擒]  
　　揚州采訪友人云本月初十日徐凝門大街某店主某甲正在持籌握籌突見一人挈一六七齡之幼女疾趨而過形色倉黄細審之則昔年嘗與比女結鄰夙知其小字曰某呼之不答心知有異急出遮攔其人竟口出大言斥爲插身多事甲怒喚集店夥併力拘拿女目瞪口呆不能出一語取冷水噀之始蘇醒叩以故泫然曰奴頃在門前嬉戲其人曰今日某處有勝會帶爾去一觀可乎隨舉手拍奴之頂奴卽懵然罔知不知其將挈奴至何處也甲乃將其人捆縛詰以尙有同黨否其人知難隠匿稱均在船上此時當未遠颺適有某營弁帶勇巡街聞之立卽前往拘獲二人帶回本營押送有司衙門推鞫有司分鶴俸以獎而將其人重懲之 
[好雨知時]  
　　揚州訪事友來函云各鄕二麥均已收穫雖豐歉未能一律然亦較勝上年目下時值插禾祗以日久暢晴身水枯涸農民望雨甚切相與鶴跂鷺翹江都縣湯大令甘泉縣周大令爰於本月初七日始在郡廟設壇祈禱並禁止屠宰三日以迓天和乃誠可通神初九日晨起果見曜靈匿彩習習風生俄而油然作雲雨師税駕始猶如絲如織細灑廉纎繼竟如瀑如泉凌空倒瀉至上燈時略止入夜又聞簷溜聲淨淙不絶各鄕民莫不喜形於色笑逐顔開蓋已得雨二寸餘矣日來凡低窪之區皆可播種惟地勢較高之田尙在待澤是以湯周兩大令傳諭毋庸撤壇涓吉初十日重復齋戒虔祈俾高下田疇咸歌沾足� 
[彝陵患旱]  
　　宜昌訪事人云天氣亢旱農田待澤甚殷鄕民之求雨者必敬爇瓣香鳴鑼撃鼓或執小旗上書祈求雨澤字樣亦陋俗之可笑者也某日南鄕某鋪民人來城祈雨行至財神廟街不知如何將手中所執之香燃及茅檐險遭火厄居民不服執鄕人而毆之一時人聲鼎沸擾擾紛紛紳董恐肇事端拘爲首者送縣笞責鄕民始各安然而散俗例每值久晴當事者必至龍王洞請龍水以祈渥沛甘霖目前雨澤愆期田疇龜坼府縣官從俗從宜派人至龍王洞請水以歸併偕諸同寅至南門外禹王宫迎接歸則供諸城隍廟中竭誠祈禱未識果能上格穹蒼一慰雲霓之望否 
[潯水官塲紀事]  
　　九江采訪友人云江西候補彭星階明府騰瑞前曾署理德化縣事僅三閲月卽丁艱迨服闋關道憲誠果泉觀察委辦九江土藥局事日前因事赴省所遺土藥局事另委稽查輪船委員兼新關差遣之張震甫明府學勤接辦而以德化縣典史熊雲峯少尉副之遞遣稽查輪船事委史賓笙明府接辦新關事則委程二尹龍接辦○城外保甲分局員曹迪齋叅軍一年期滿九江府孫景裴太守札委周少葵少尉瓜代○義渡局員許仲碩叅軍前經誠觀察檄令稽查各兵輪船所遺義渡局事委劉少尹景韓接辦○本月某日新任九江關道明華亭觀察札委宋二尹維新總查江面 
[厦島炎曦]  
　　厦門訪事人云上月十四日漳州道榮觀察至厦開辦保商局文武各官就提轅公讌次日商董復延請提道兩憲赴席水陸紛陳極一時之盛○賭徒沿街設局最易滋生事端提憲楊西園尙書特派巡查員弁嚴密查拿刻已一律潛鱗戢羽矣○近日時疫復盛初起生核發熱迨痰内見血卽無可救治矣攝生者可不愼旃○月前仁安小輪船駛至某處悞擱沙坡船身欹側搭客驚惶無措咸欲鳧水逃生以致溺斃者甚多僅救起十四人其餘已赴蛟宫深處矣○上月十六夜暴風陡起急雨隨之至十八日午後始止當風起時吹倒房屋不少幸未傷人然舟楫樹木已多損壞漳州一帶荔子香柚正在開花遭此風災所失頗巨 
[鴛水秧歌]  
　　嘉興訪事友人云時當仲夏客民皆已插秧惟土著須俟浴川獻繭之餘方克從事南畝刻下黄梅雨足秧馬紛馳新緑如烟如披趙大年水田畫幅天然妙景非役役於軟紅塵裏者所得而知也○五月十三日爲武聖誕辰嘉興縣署各書差醵資雇雙鴻壽堂梨園子弟在大堂外搭臺演劇以祝千秋 
[雄楚樓題壁]  
　　武昌訪事友貽書本館云鄂中自入夏以來天時亢旱迭經府縣官設壇祈禱無如杲杲日出終未能望慰雲霓以致高阜禾苗均已枯槁若日内再不速沛甘霖則庚癸之呼恐所不免矣○本月初六日火傘撑空炎威甚熾居人袒裼揮扇猶覺汗出如漿至午後狂風驟起走石飛沙江中停泊各船多遭傾覆有一小舟載客七人由漢陽翦江西渡駛至龍王廟江中忽被旋風捲覆舟中諸客載沈載浮幸官渡船竭力救援六人得慶更生餘則皆從三閭大夫游矣慘哉○私宰耕牛大干例禁况值禁屠祈雨之際官憲竭誠齋戒凡雞鴨魚蝦皆已禁售乃若輩逞其故智依然目無全牛署鹽巡道陳巽卿觀察聞而惡之出示通衢嚴申厲禁并諭飭江夏縣陳少石大令派差查訪有犯必懲是亦仁民愛物之至意也 
[九峯滴翠]  
　　松江訪事友人云距西門外三里許錢涇橋南畔老屋數楹向由土人韓心及阿木開設小烟館時有鳩形鵠面者𪊽集於此吞吐烟雲本月十一日忽梁柱戞戞作聲烟客爭起逃逸而屋已頽然倒矣事後從瓦礫中救出多人中有一兪姓者受傷最重因卽雇人舁送回家不知能免性命之憂否○入夏以來緑樹陰中無日不銅鉦主掛以致農田龜坼鄕農望澤孔殷至本月十一二日始大雨傾盆秧田沾足靑苗萬頃一望葱龍大有麥秀黍油之象焉 
[備迎憲節]  
　　廣西提督蘇子煕宫保奉召入都由香港附法公司某輪船來滬昨日法總領事白藻泰君探知憲節將臨因飭副捕頭帶領西捕十餘名戎服佩刀至碼頭恭迓 
[美員報謁]  
　　新任道憲曾經郛觀察拜會駐滬各國領事後各國領事以次答拜昨晨爲美總領事古納君報謁之期觀察偕譯員鳳　九太守詣英界公廨鵠候鐘鳴十下古君乘馬車戾止觀察殷勤延接暢論移時 
[巡員謝委]  
　　蘇松太道憲曾經郛觀察札飭新閘巡防局委員張杏農二尹調辦八仙橋巡防局事所遺新閘巡局一差改委候補縣丞 
 
 

Page 3

 
 
葛鳳笙二尹鏞接辦葛二尹奉委後卽於昨日詣道轅謝委並赴縣署拜謁王大令 
[飭縣提懲]  
　　英界公廨讞員翁笠漁直刺前由捕頭獲解僞造中國通商銀行鈔票之匪犯劉雲山厲雨亭及僞鑄銅質八開小銀圓之匪犯唐介眉鄭仁山到案訊悉供詞分别科以監禁十年及五年之罪兹者道憲曾觀察復札上海縣速卽移提人犯卷宗悉心訊辦大約尙須重懲以儆其餘也 
[預備祝聖]  
　　新任江南全省主教蘇大司牧繼章受事後定於本月十八日在本邑南巿董家渡天主教堂行祝聖禮堂中司事者預期雇匠懸燈結彩昨晨徐家匯天主教堂黄司鐸裳乘馬車而至查看一番旋詣滬軍營請管帶龍遊戎届時派勇彈壓新馬路捕頭亦擬於是日派巡捕妥爲照料 
[笞責糞夫]  
　　前日本邑大東門外利記板行夥某甲阻止鄕人劉某擔糞劉不服以致忿爭甲怒將糞桶奪去後由鄰船糞夫顧慶祥代往索還不知如何復相爭閙甲遂訴知行主顧某投控十六鋪巡防中局局員文娬臣二尹提訊之下深惡顧插身多事判令笞責二十板然後交人保釋 
[詳紀西捕閙倡事]  
　　昨日本報所登法界捕房紀事第一則内有某號落差西捕游行胡家宅被野鷄妓女攀留旣而互相爭閙致捕失去鈔票若干張事後捕頭遣包探查得妓院爲陳金標開設云云惠副捕頭一聞此事立遣包探趙銀河至寳和里第四百五七號野妓鷄妓院查問知此院實係松江某鴇所開陳充當包探其時巡行至此聞有爭閙聲入内詰問西捕卽乘𨻶奔逃乃將鴇帶回捕房捕頭略詰情由卽行閲釋 
[怏聆法曲]  
　　滬上盛行秦京二腔已二十餘年崑腔一派久同白雪陽春曲高寡和乃自大誠園開設專演崑曲銅琶鐵板易爲鳳笛　笙耳目一新觀者頗衆昨晚偕友往觀正演借茶後誘刺惜活捉諸劇聲情如繪各擅勝塲此曲祗應天上有人間能得幾回聞不禁爲之低徊不能置矣 
[上海縣署瑣案]  
　　前日樊啓寛投縣控被胞弟啓文爭產毆傷至晚經帮審委員馬清渠明府提訊樊供弟兄三人現住上海原籍鎭江句容縣次弟啓文前因無子承繼小的之子爲嗣後連生三子卽將小的之子退回近因三弟啓章乏嗣應因小的之子爲後啓文逞蠁爭奪與之理論致被兇毆求恩騐究明府飭仵役騐明身上略受微傷爰諭以同胞手足不可有傷和氣今姑退去候查明再核○王兪氏偕已嫁之女陳王氏扭鴇兒陳氏卽陳三姑娘至縣控追所借洋銀王大令倩馬明府訊問王兪氏供東臺縣人前者陳三姑娘欲買某姓女郎名素卿者爲媪向小婦人借去洋銀六十元由蔡文聚經手今知陳三姑娘已將素卿轉賣他處得價視買時倍之向索前欵藉詞圖賴是以投案求追其女陳王氏侯與相同陳三姑娘供當買素卿時確向王兪氏借洋銀六十元去冬由伊子王阿二及張阿四王阿三勸令小婦人帶素卿至嘉定縣境轉買所得身價俱被王阿二等吞没目下小婦人無力再付求恩鑒察蔡文聚供陳三姑娘所借洋銀小的作中是實王阿二張阿四王阿三一味支君明府謂爾等均屬蟻媒水販之流必當澈底根究飭一槪交差看管陳三姑娘交官媒看管叱令王兪氏母女退去聽候覆訊嚴辦○鄕民張仲鄕投縣控稱耕田爲業被沈諸氏積欠租米計錢五十二千向索不付反糾同沈姜氏陳沈氏等攔住肆毆並以糞穢澆小的之頭事由地保目見求提案嚴懲王大令諭候示批提究 
[南巿捕房紀事]  
　　昨晨崇明人施春郎混至南巿鮑鼎泰缸甏店内圖竊適爲三十號巡街捕所見拘入捕房捕頭令押候解工程局禀請委員司徒貽芬司馬訊究○昨有某甲者將雞數十頭倒懸筐中擔之而行二十六號巡街捕見之拘入捕房捕頭令罰小洋銀兩角蓋懸其草菅物命顯違新定章程也 
[英界公堂瑣案]  
　　同安里妓女蘇書芳被竊巨贓登報招人查緝願賞洋銀四百元嗣由包探趙銀河查知被竊時曾有賣　　之桂明瑞入房及竊物後避匿川沙土棍陳新橋家遂告知捕頭禀請讞員翁笠漁直刺給子通緝公文前往拘獲起出各贓連陳帶回捕房昨晨迭案請訊蘇妓投案請領失贓並稱尙少嵌珠銀臂釧四雙及零星金飾叩乞究追桂供小的所竊各贓均已起案餘物曾向楊慶和銀樓兑得洋銀二百六十元陸續使用今已不能繳呈矣陳供小的向操藥材業與桂相識是以留宿不知其曾作此不端之事迨見交出多贓知是賊犯欲令他去業已不及尙求明察直刺商之梅繙譯官判將桂笞責五百板管押半年陳管押二月蘇妓領贓時卽將應賞之洋銀四百元如數繳案副捕頭惠爾生以各贓未能吊全僅受二百元其半仍還蘇妓蘇妓乃稱謝而退○陳新齋不知何許人與妓女金鳳嬌有嚙臂盟欲納爲妾被鴇兒蔡阿二所阻爰浼人函請某領事飭捕頭倩包探趙銀河將蔡鴇及金妓拘獲咋晨送案請訊蔡鴇供金妓由伊母領至小婦人處抵押洋銀三百七十元立有筆據今特呈案金妓供通州人年二十歲本姓蔡依此鴇賣娼已閲七年現在陳大少欲納之簉室被鴇留難未能如願今旣到案尙乞玉成直刺飭將金妓暫發棲流女所候訊明核斷筆據塗銷○包探竇如海張天林同禀稱妓院傭工張阿根私將所租紅木器具搬運避匿報捕後經小的等拘獲送究物主兪渭元投案申訴前情張供木器由兪倩小的經管不敢私運直刺判將張管押二月○過犯張阿照前曾犯案懲辦近又至烟妓陳麗卿處尋歡乘間竊取布褲一條翩然而逸立卽追獲交包探陸阿九解案請究烟妓陳麗卿投案申訴前情張認竊求恩直刺判責五百板枷號二月 
[美界捕房紀事]  
　　甬人周阿土携其梅鶴僑居外虹口某里以餘屋半間轉租與鄕人趙阿森前晚周忽失去衣服疑係趙妻某氏所竊致相口角旋又扭赴捕房聲訴捕頭以疑竊無憑斥不准理○前晚小竊章福金混入靶子路某鄕民家竊取衣服適爲包探金立生所見拘解捕房捕頭令押候解送公堂禀請讞員翁笠漁直刺訊辦○昨晨偷兒倪阿狗混入蘇州河某姓駁船上竊取衣服適爲包探劉阿炳查鑡帶入捕房捕頭令押候解送公堂禀請訊辦 
[蹇蹇匪躬]  
　　昨承日本東京日日新聞社友人以所纂伊藤俟演説集見貺崇論宏議精確不刊洋洋數十萬言悉用和文不能盡譯譯其卷首弁言曰去夏大勳位伊藤侯爵力辭台鼎林下悠游暇則乘興遨游由禹域折而赴三韓到處采風問俗及歸復遍游内地諸郡邑吟風弄月嘯傲烟霞尙友古人其庶幾唐之裴公白傅乎跡其悠悠自得幾無一毫勢利在其胸中然忠君憂國之忱仍未嘗須臾或往往釋機綠所觸自將半生懷抱吐露無餘去臘以來每卽席暢　時局一腔熱血鬰勃嶔奇名相丰裁並世無兩本社員接其言論丰采時走筆記載餉適世人近更彚而刊之裝演成册乞侯親書卷首并印摹近日玉照俾未經識面者一開卷而如或遇之兼以見侯之瀾翻舌本口若懸河蓋具有深意存乎其中足令人神游目想也時明治三十二年五月集後附錄侯途中詩數十首其最佳者如養老山作第二首云赤壁將看明月秋苦吟何似謪黄州此行亦是新恩澤優賜清閒得遠游發仁川云遠辭韓闕向燕京爲是微衷尋舊盟不問風濤千里險雄心直欲掩滄瀛弔象山先生云羣峯縢　雪連天一水斜遮千里川不問虎爭龍戰跡獨尋遺業讀殘編要皆奇情壯采英光盒人餘事作詩人昌黎伯蓋不能專美矣敬志報端以志欽仰標其目曰蹇蹇匪躬者卽侯自題贉首語也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[根查失物]  
　　律師威金生家中失去報時鐘一架及銀調羹銀圈各一枚疑係細崽陳海泉出店張重安所竊因卽報諸捕房捕頭倩包探徐榮珊拘解英界公堂威律師倩舌人投案訴稱所失各贓未經查獲惟陳海泉之子道生曾言其父與張商同行竊以便傾陷已歇出店人曹桂生請卽根查以期水落石出陳道生供小的在威律師處服役父親海泉與張商議此事小的實有所聞陳海泉供小的並未行竊兒子年幼無知信口妄供尙求明察張重安供小的實未行竊然事已至此情願賠償舌人稱此事須澈底根究不願以賠償了之直刺飭押候查明俟禮拜五覆訊 
[英界晚堂瑣案]  
　　博易律師代美商易孟士投美领事署控教民吳子翔收取定銀延有交地經前讞員鄭瀚生大令與白繙譯官會訊吳供認曾收定銀七百兩因卽諭令押追嗣吳央人保釋仍不將銀付還原告復投領事署禀催由美領事照會讞員翁笠漁直刺派差往提而吳已往杭州尙未拘獲旣而吳妻張氏投案禀稱易孟士所付定銀實由應榮泉收用直刺因提應管押前晚倩襄讞委員張司馬研訊吳張氏供杭州人丈夫吳子翔因事赴杭州今尙未回前者易孟士託丈夫購地付來定銀七百兩丈夫卽轉託應榮泉付去銀五百兩洋銀八十元由應出立收條今應延不交地亦未將定銀給還致被易孟士控案求大老爺向應究追以免株累應榮泉供小的本邑人實姓王與吳張氏素不相識安有收取定銀之事惟素與九圖地保有隙此事諒被唆使司馬查原卷並無應榮泉之名及吳保釋亦未來案控告其中顯有别情且張氏所呈收據署名者爲應榮泉此係王雲泉名姓不符未便理追候提吳覆訊王雲泉無干省釋○盛宦遣家丁秦升控張曉巖私拔界石霸遷墳墓讞員翁笠漁直刺將張曉巖及張全土提案前晚倩襄讞委員張司馬研訊秦升投案供稱小的在盛老爺處服役前年家主價買二十七保南十二圖内公地若干畝内有張全土之祖墳及草屋數椽曾給資遷讓全土業已首肯不料圖董張曉巖竟敢私拔界石勒令張全土不得依議而行故家主特遣小的控案今旣拘獲尙乞嚴懲張曉巖供本地人此非公地曾由徐壽堂向升料局領得田單今特呈請騐視張全土供與曉巖相同張司馬以張全土旣有升科局憑單著將兩張一併押候備文移送上海縣署核辦諭令秦升自行投縣候質 
[法界捕房紀事]  
　　甬人某甲向爲骨董業賃居公館馬路源太槽坊樓面已歴多年邇因患病身故其妻某氏扶柩回籍安厝臨行時有皮箱五口内儲衣物檢交坊主代爲照管迨事畢回滬皮箱業已撬開所有貴重物件皆不翼而飛向之查問則諉之衆夥衆夥又互相推諉於是置備香燭至城隍神前設誓以明心迹久之氏心仍不甘因於昨日開呈失單投報捕房並赴公堂遞禀請緝○前晚平湖人某乙不知因何被人追至帶鈎橋奔入英界由巡街捕拘獲帶回捕房捕頭以事起法界倩人送回辦理昨日捕頭向之詰問乙言語支吾聲稱棋盤街天成客棧有人認識堪以作保捕頭著押候傳到天成棧主訊明再核○某丙倩縫工某丁改製衣服一件被丁質去向索不還因之扭入捕房捕頭遣包探帶出贖還○偷兒某戊在金利源碼頭竊取猪鬉經巡丁緝獲送入捕房捕著押候解送公堂禀請究懲 
[消災造福]  
　　啓者頃接盤記棧袁大善士函開日前四馬路火災小棧迎在咫尺幸未殃及各客帮願助善舉聊以免災分助棲流公所規銀一百兩另開清單一紙卽請掣收等因捧誦之餘彌深感激計盤記棧捐銀五十兩太古渝捐銀十兩永盛長捐銀十兩德泰合捐銀十兩茂盛福捐銀十兩昌義發捐銀十兩除掣截收棧外懇乞登報以昭信實又承永安棧助來飯鍋巴七十四斤仰見巨災可免昭善人積德之多造福堪欽乃巨賈茂財之兆謹列尊銜同伸誌謝[  滬北棲流公所司董謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月初四日京報全錄]  
宫門抄○諭旨二道錄前○秦督陶奏爲裁改馬步旗另募砲隊土勇摺○河督任奏爲河標左營守備請免對調片○大臣奕等奏爲廣恩庫放欵擬請變通摺○秦督陶奏爲查辦甘肅海城一帶逸匪出力員紳擬請仍照武職酌量改獎摺○五月初四日内務府國子監正黄旗值日無引見○榮中堂假滿請安○清鋭因伊子以文職用謝恩○安徽學政綿文請訓○甘肅臬司何福堃請訓○廣西叅將劉鯤謝恩○存記道府汪鑑任之驊汪瑞主陳景墀謝恩○英年請假五日○德魁續假五日○鮑湧泉常覲宸蒯德　預備召見○召見軍機綿文何福堃鮑湧泉○○頭品頂戴陜甘總督臣陶模跪奏爲酌量裁改馬步營旗另募砲隊土勇以重地方而資節省恭摺仰祈聖鑒事竊查甘省地處邊陲幅員遼闊番回錯雜屢啓釁端自光緒二十二年勘定後所留隊伍無多以之分駐要隘彈壓巡防恒慮未能周匝欲添募則餉無可籌嗣奉上諭前因各省緑營防營不免老弱充數是以飭令裁汰不但爲節省餉需亦冀併餉練兵化弱爲强在此一舉乃近來各處偶有飢民聚衆或土匪滋事卽歸咎於兵勇裁汰過多不敷分布殊不知州縣壯役本爲捕盜而設卽使彈壓地方稍資兵力亦可申各州縣自行招募勇丁按照地方情形酌定額數多寡儻瘠苦州縣經費不敷亦可禀明該管上司籌給津貼各等因欽此仰見皇太后皇上愼重地方講求武備之至意下懹曷勝欽感臣維今昔情形略有不同營旗之裁改增併必當隨時審度斟酌損益以求精實而愼防維經臣飭將督標親軍左旗馬隊截一光緒二十四年年底止全數裁撤寗夏鎭所帶甘軍副前營步隊亦截至光緒二十四年年底止改營爲旗現飭將督標左右兩旗馬隊改併步隊一旗名曰督標親軍中旂步隊容俟改併就緒再行裁清起止彚册報部西寗本爲邊要所屬各廳兼管番旂缺皆瘠苦勢不能不酌量分别添設前已飭西寗鎭新練開花劈山砲隊一哨應請將光緒二十五年正月起照章支餉現又咨請西寍辦事大臣添募馬隊四十騎並飭西寍所屬循化貴德丹噶爾包燕戎格四廳每廳各設土勇二十名責令隨時訓練以資鎭攝統俟招募齊全起餉彚報飭據藩司查明前項裁改馬步營旗省出餉項以之作抵另募砲馬隊土勇支餉外每年計尙節省銀九千八百餘兩本應悉數提存報撥惟查關内每年部撥新餉開支原有各防軍薪糧不敷尙鉅應請將此項節省銀兩仍歸防軍案内彚總收支報銷藉資彌補據藩司丁體常開摺詳請具奏前來除將清摺分送户兵二部查核外理合恭摺具陳伏乞皇太后皇上聖鑒訓示並請飭部立案施行謹奏奉硃批知道了仍著督飭所屬隨時訓練實力巡防毋稍懈弛餘依議該部知道欽此○○任道鎔片再准兵部咨題升河標左營守備鄭學鋭因籍濟甯例應廻避本籍行令於撫鎭各標揀員對調等因當經咨商山東撫臣旋准移以台莊營守備王殿華對調隨卽飭造履歴清册詳請具題去後兹據河標中營副將郭達森禀稱左營守備鄭學　在營三十餘載資格最深歴年催漕與一切差操事宜均極得力查上年中營都司朱嘉增因廻避原籍奏准免其對調等情臣查河標員弁除城守營外並無管理地方之責與緑營有間該守備鄭學鋭諳練河漕辦事奮勉洵爲營伍中難得之員可否仰懇天恩俯准援案免其對調並請飭部發給劄付出自鴻慈逾格除咨部查照外理合附片具陳伏乞聖鑒訓示謹奏奉硃批著照所請兵部知道欽此○○奴才奕謨溥植祥霖跪奏爲廣恩庫放欵積欠甚鉅擬請變通開放以資時用恭摺奏陳仰祈聖鑒事竊奴才奕謨於到任後查騐庫存各項現存數目均與印册相符曾經具奏在案隨復督飭廣恩庫司員開具歴年出入欵項數目逐加勾稽尙無虧短推各項放欵自光緒三年所有欠撥爲數尙屬無多十三年以後遞年積欠計至二十四年已在三萬兩之譜以婚故事件恩賞銀兩官學公費兩項爲大宗推原其故總因各處解欵未能足數遇有緊要工程皆係專案奏放抑或奏請借撥所有奏放奏撥無非廣恩庫本欵工關緊要自必先其所急但查入欵祗有此數彼盈則此自絀故年例應放之項轉致無欵籌發逐年遞推乙年始放甲年之項恩賞銀兩官學公費甚有數年尙未放及者至奏請借撥之項或指欵坐扣或分年扣還則年例入欵勢必减少雖濟目前之急不無後日之累况養贍錢糧較前增多飯食公費皆非舊有歴年以來添放頻仍而入欵總未計及雖通盤核計出入相權固屬敷用奈因解不足額不敷發放此欠發欵項歴年遞增之實在情形也奴才等若照前發放年復一年愈積愈多將來何所底止應另籌辦法以免積欠查恩賞銀兩爲婚故之需官學公費爲教養之用皇仁優渥莫不實惠均霑今查廣恩庫自光緒十三年欠發恩賞銀兩官學公費兩數已二萬當此庫欵支絀計須十數年方能放竣近年銀價日微兵役極形困苦奴才奕謨奴才溥植到任以來親見八旗閒散兵丁仍藍婁飢寒半多行乞並聞竟有餓斃者若再遇婚故等事所請賞銀必待十數年後始可挨年支領不但緩不濟急抑且無從告貸其餘應放之欵亦屬相同是徒有其名毫無實濟殊非朝廷體恤旗僕之意奴才等公同商酌擬自光緒二十五年起一切支領之項年發年欵以期稍濟時艱其欠發之項案查光緒二十三年曾指新案租銀奏由直藩司借銀三千兩擬俟借欵歸完卽以此項作爲專發欠用如此量爲變通欠欵不致虚懸辦公亦多裨益奴才奕謨奴才溥植祥霖一再商酌意見相同理合詳晰奏陳恭候命下欽遵辦理再奴才等更有請者八旗養贍錢糧一項人丁繁衍年漸增多歲需約在三千餘兩現在廣恩庫入欵新案租銀已經指借長蘆息銀解不足額一年入欵不敷一年出欵之用擬請將八旗養贍錢糧一項仿照内務府養贍錢糧成案改由直藩司支項用資周轉伏望聖明厪念山陵重地守衛綦嚴該兵役人等得以廣霑恩恤俾免飢寒實於地方多所裨益奴才等愼重公務起見相應請旨飭部議覆遵行所有廣恩庫積欠甚鉅擬請變通開放緣由謹恭摺具陳伏乞皇太后皇上聖鑒謹奏奉硃批該部議奏欽此○○頭品頂戴陜甘總督臣陶模跪奏爲前保查辦甘肅海城一帶漏網逸匪在事出力文職員紳擬請仍按武職酌量改獎以示鼓勵而免向隅恭摺仰祈聖鑒事竊臣前將查辦甘肅海城一帶漏網逸匪出方員紳開單奏請獎叙奉硃批該部議奏單併發欽此旋准兵部議將武職按照尋常勞績定章分别改獎奏奉諭旨允准開具清單咨會到臣遵卽欽遵咨行在案兹准吏部咨稱查前經該督奏報在事出力員紳係於光緒二十三年三月初一日奉硃批准其酌保今於光緒二十四年九月二十三日該督始行開單奏獎核計已逾一年之限所有請獎各員奏准照章撤銷等因前來臣查海城一役雖係漏網逸匪當以事隔兩年非東竄西匿卽冐莠爲良拿辦稍欠妥愼勢又激成巨禍幸賴文武員紳不動聲色設法購線捕獲匿匪悉數駢誅地方無驚伏莽亦已潜除論事雖屬尋常論功實有裨大局祗因各員於事竣後或差委遠出帶隊赴防查取銜名履歴未免稍有遲延至武職係同一案奏獎業經兵部改按尋常勞績議准而文職竟令撤銷似覺功同賞異實無以昭激勸而勵將來咨准陜西提臣鄧增請仍援武職按尋常勞績核准之案酌量改獎前來謹另開具清單恭呈御覽相應仰懇天恩俯准照給獎叙以免向隅除咨吏部查照外理合恭摺具陳伏乞皇太后皇上聖鑒訓示施行謹奏奉硃批吏部議奏單併發欽此 
 
