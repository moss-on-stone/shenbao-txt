# 1896 - 38 - 4908193

 

Page 1

 
 
[丙申年首期畫報附送陞官全圖] [  點石齋預啓]  
　　本齋年例每於新正首期書報附送著色人物立軸一幅相沿已久業蒙海内稱賞今届不惜工本格外仰攀擬送陞官全圖緣是圖爲献歲消遣之需藉加官晋爵之名助喝六呼么之興事雖近博究於大雅無傷兹選頂上外國紙加工石印羅羅清疎無市上模糊漫　之弊一俟新正初期隨報附送諸君如欲先覩爲快請于歲杪預購可也此佈 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論宜推廣購錢以救錢荒]  
　　夫雨暘不若過則爲災水也吾知其爲汪洋旱也吾知其赤地千里近年凡罹此災者無不大聲疾呼環求矜恤而海内外惻隱之士往往推仁漿義粟救之惟恐不及何也憫其荒焉故也今錢荒已迭見矣而未聞有救之惟恐不及者何哉豈以其不若水旱之甚耶然據本報載不一載大抵如持銀洋入市欲兌錢則無錢可兌欲買物找零找多則却少則姑應其所求似此日用必需之物一旦忽濡滯而不流窒碍而不通甚且激而毁錢鋪之牌閉日中之市是猶得諉之於不急乎哉故當是時地方官紛紛出示勒令平價而價卒不能平此無他未得其所以救之之道焉耳蓋圜法之不講久矣嘗攷户部定法謂錢過輕則民多私鑄過重則民利盜毁乃酌輕重之中率重二銖八十有八黍鎔赤金而和以白黑鉛每枚徑八分輪郭外周中作字兩面皆陽文高起冪曰寳泉清文面著年號左右列通寳二字漢文京師有局二曰寳源曰寳泉恭稽大清會典寳泉歲鑄錢六十四卯以一萬二千四百八十緡爲一卯得錢七十六萬千二百八十緡遇閏則加四卯得錢四萬九千九百二十緡所出之錢以兵餉爲大宗每餉十成以錢一成或二成配銀搭放銅以雲南所產爲精計歲輸京銅局爲數五百七十萬四千斤有奇分六次運有程限違者劾部收銅時必等第銅色之高下爲殿最故自順治以迄道光其錢之分量成式皆可上軼歴代下法萬世此圜法之一定者也迨咸豐初年運道阻梗雲銅罷運京局因日停鑄錢法堂奏請改鑄當五當十當百大錢其錢雖未及行於京外然一時商民稱便而圜法一變粤捻旣平各省錢皆告匱其時銀價每兩猶易錢一千五六百文先是鷹洋未行南北各埠通用呂宋銀餅所謂本洋者每元易錢一千二三百文不等近則上海等處競用鷹洋而本洋遂專用於安徽沿江各州縣光緒初年户部令各省一律開爐鼓鑄以彌錢缺適銅價昻貴又值各省添設製造局需銅甚夥之時采辦不易故雖皆鳩工庀材照部頒程式先鑄若干分批委解總以爐火人工逐層開銷必費三五錢方敷鑄成一錢之用因此强勉支持未能卒如部議其不能遵辦省分則又搜羅售時厚重制錢解入京師以塞責而圜法又一變綜而計之要不若目今之江河日下彼此咨嗟扼腕而付之無可如何者也夫近日制錢之缺乏實爲聞所未聞見所未見數月以來本報所載兩湖缾罄最先告繼則滇蜀呼庚近則浙江江蘇及東三省無一處不苦銀賤錢貴雖經官府設法維持無如誨者諄諄聽者藐藐如湘撫陳中丞札飭岳州等卡嚴禁現錢出境倘有將湘省制錢私自販運出境一經各局卡查獲悉數充公並將人船扣留治以違禁之罪鄂省王方伯出示禁止各錢店高擡市價異常抑勒奸商富賈販運制錢出境銷售及不法工匠鎔鑄銅器以圖重利蕪湖縣李大令亦示諭商民携帶制錢出外至多以三十千爲度有逾此額數運載他往者卽照私販論罪復禀由關道諭飭常關各口一體查照辦理廣東以外省至粤購錢者每日出口約數千貫省中因此錢日缺價日高每洋一元僅换九百餘文有妨民間日用現奉憲飭急議章程開鑄本埠江海關道黃觀察亦以洋元跌落太甚因出示諭禁私鑄銷燬囤積居奇並函致税務局暫停運錢出口執照又諭上海縣札諭錢業董事議定洋元公平估價不准肆意再行短少云云仰見各憲關心民瘼無微不至獨惜於補偏救弊之中均未代畫善策以救其岌岌之危故未幾而金陵以定價罷市矣又未幾而揚州亦相率罷市矣所幸者頃據該處函稱揚州錢業已在東省購來制錢五萬串在途揚州府許太尊亦以市上洋元止兌人心皇皇出示曉諭亦云該業中所購之錢經淮關將船扣留現已電禀督憲轉電漕憲商請淮關監督立予放行不日可到邗上又蘇友函稱趙大中丞電商張香帥在粤東購錢五百萬串以濟周急業已商准其本銀一半由藩庫籌撥一半認薄息由商借貨刻悉銀已如數匯粤想開正此項錢定能運到因念以上兩事卽購米平糶之意也如目今缺錢各省果能推廣此法而行之安見官倡挹注於先商不且自通有無於後乎一轉移間不足者定當見其有餘何患荒之有焉何患荒之有焉 
[本館接奉電音]  
　　昨日清晨京師飛電傳來上諭三道敬謹譯登○十二月二十二日奉上諭前據御史李念慈奏叅遵化州知州陳以培庸劣各欵當諭令王文韶確查具奏兹據奏稱陳以培被叅各欵傳聞無據惟該員於門吏下人約束不嚴難辭失察之咎遵化州知州陳以培著交部議處候補縣丞馮景時委辦振務諸多任性不洽輿情著卽行革職餘著照所議辦理該部知道欽此同日奉上諭巴里坤鎭總兵員缺著張懷玉補授欽此同日奉上諭伊犂鎭總兵員缺著王鳳鳴補授欽此 
[保衛閭閻]  
　　九江府尹爲嚴拿盜賊以靖閭閻事照得緝匪方能保善弭盜於以安良九江係衝要之區五方雜處良莠不齊宵小最易溷跡全賴緝捕認眞地方方能綏靖本府自下車以來卽行剴切曉諭嚴拿盜賊乃近聞本郡城廂内外被竊之案層見疉出積日累月從未有破獲一案者推原其故皆由於捕役等窩留豢養坐地分贓以致鼠竊狗盜明目張膽肆意橫行言之殊堪痛恨若不力加整頓何以懲奸宄而安善良除札飭德化縣將督緝坊捕等立限嚴比並札行保甲局委員嚴密查拿外爲此出示曉諭闔郡人等知悉凡爾商民務當力行保甲加意防範夜則輪流支更晝則守望相助查稽宵小勿令潛蹤其有無業窮民均當各圖正務自謀生涯萬不可流爲匪徒致罹法網若夫烟館酒肆旅店客棧均不准容留匪人倘敢故違照窩盜例一併治罪至於督緝坊捕等捕賊是其專責若不懲以嚴刑若輩焉知顧忌嗣後城廂内外以及四鄉倘有竊盜之案卽將該督緝坊捕等從重責比立限嚴追務期賊贓兩獲尅期破案拿獲賊犯到案時尤當盡法懲治處以極刑重則照例軍流輕則永遠監禁並將窩頓之家按律懲辦房產入官自此次嚴 
 
 

Page 2

 
 
示之後該捕役等倘敢仍前膽玩延不破案定行提府訊追從重究處本府言出法隨决不寛貸萬勿以身嘗試也凛之愼之勿違特示 
[集思廣益]  
　　漢陽府逄爲出榜招集以資商榷事照得漢鎭集稼嘴南岸工程前經本府禀商關道憲籌撥巨欵照請在籍道員劉紳承修未臻穩固本年夏間襄河水漲又將北岸鮑家巷各碼頭衝塌數處臨河鋪面蕩然無存卽經劉紳具禀撫憲請將江工一成捐撥還興修蒙批示由府縣勘估籌議禀辦復經本府詳請卽就一成捐内提錢七萬串分三年半具領先議開工需用錢文由紳士籌借墊修按期歸還已邀恩准遵卽札委河工委員曾巡檢傳祿並照會劉紳遵照辦理又奉藩憲札委候補知縣劉令春生前來監修似此鄭重將事諸委紳等自無不實事求是何致草率偷减致如外人所議惟是此項工程實爲闔鎭市廛性命所關加之襄水激射慣於衝刷堤脚齒齧河干輒將街道穴空牽連直下南修北塌上築下潰宜如何堵築方臻堅實本府於堤工素未深諳兹更有鑒於前不能折衷定斷日夜焦思寢饋不安已經累月雖飭委妥員尋覓摸水盪划之人將各處急溜廻激漩窩坑潭一一指出並將南北岸連年受害情由大槪詢悉至於實在做法仍無把柄因思本鎭九省通衢舟車蟻聚蜂屯舉凡挾資而來皆有一廛之受而土著者流尤爲利害切身此中必有一焉處心積慮思爲禦災捍患之策蓄之已久兹當作事謀始之時擬爲廣益集思之計合行出榜招集特此榜示通衢如深知水性通曉堤工於修防利弊燭照洞明無論仕宦客商軍民人等請卽到局會商妥議直抒所見或進條説果能窮源竟委指陳透切有當採擇本府當舍己從人棄短取長以憑商辦卽各委紳知保固有例亦莫不虚心延訪圖臻穩固本府身任地方責無旁貸放於此事特加愼重倘藉羣策羣力以竟大工不獨本府有賴卽在闔鎭居民並受其福亦當感垂不配矣須至榜者 
[蘇垣迎春]  
　　十二月二十一日爲新春令節蘇州地方官先於二十日循例舉迎春禮是日天雨連綿道途泥泞清晨總捕同知劉司馬長洲縣王大令元和縣葉大令吳縣凌大令次第詣蘇州府署恭請桐太守出郊迎春鐘鳴九下太守偕司馬及三大令升砲登輿排齊全副儀仗道出盤門道中有生牛三頭又頂馬對馬執事馬等約計七八十匹至城外汛地衙門太守率領各官向春牛拈香行禮畢汛官王君准備筵席請太守等午餐然後將春牛迎入盤門逕回府署先將春牛安置土地堂内府署大堂設筵五席太守居中司馬及三大令依次各坐一席俄聞鑼鼓喧闐蓋已袍笏登塲矣於日循例演戲四齣畢太守與各官離座時堂上堂下聚而觀者人山人海擁擠不開太守等甫起身登時七手八脚將王席悉數搶盡官亦笑而頷之於是司馬及三大令辭出各回本署時已鐘鳴五下矣翌日復舉打春之禮午後一點鐘長元吳三縣宰皆呵殿至府署太守延入茗談逾時忽聞砲聲大作知吉時已届太守遂與三大令整　衣冠步至大堂外差役等早已擺設香案太守率三大令向春牛行禮然後各執彩鞭繞春牛三匝舉鞭打牛循舊例也一時禮畢各升輿諸撫轅叩賀春　并往各憲　同寅衙門互相道賀輿馬往來甚形熱鬧 
[小殺風景]  
　　沙市友函云土妓三百八者小字順兒蓄得章臺嫩柳三兩枝前某公主某局務時戀其娟好情好頗密迨後得志於江陵該妓侈然以貴戚自居某公忘其放誕戲於人前以丈母呼之該妓益揚揚得意每值楷杷門下輒自矜貴不樂人喚其小名諸無賴厭之又懾於貴戚之威不敢逞因拆其字而戲呼之爲三百八由是三百八之名噪於沙頭迨貴　　飛漢渚三百八在興興坊重築香巢然自門庭鼎盛後意氣頗自雄不惟浪蝶游蜂莫敢招惹卽間有尋香問履者稍不如意亦以白　待之門下有興兒發兒皆個中翹楚月前錦江估客偶作　花使一見興兒訝爲天仙傾囊作纒頭贈始得坦腹於牀東然蹤跡雖密而腰纒不豐一日翩翩其來三百八頓下秦廷令喝而逐之曰何物狂奴曾不一醵酒爲老娘壽而任爾大踏步行耶客言予非空心大老官曷惡作劇三百八　起雙眉隨呼手下衣八卦衣者若干人贈以無情棒客情急呼其夜度娘意尚有些兒情也三百八劇呼興兒出代解五色錦褌視客所注意者摸而致之頰客旣領嘉惠隱忍不謝而出訴諸會館領袖走分司署謂丁少尹曰三百八遇我帮客厚無以爲報請君爲我酬之少尹卽標硃簡邀三百八及其姊妹花館於署中之耳室錦江客氣猶未舒又集巫峽之猿臂　目者覆其巢視昔所承恩處益憤憤指揮擊柱箱翻而　倒焉三百八亦以抄毁還禀少尹不理佢當堂掌頰數十下三百八恐少尹新任不知其門第之貴也因仿三國演義中暫豹之對張桓侯語曰須看我小　情面少尹益不堪復掌之增之又增尚不及其名之半又呼助虐龜鴇上給勞費有差并賞以獨桌席曰此報筵也二妓命遷地爲良三百八及二龜奴交保帶出有未識三百八面者是日於公廳旁瞻仰之則見二鴇二妓二龜奴排之於前衆差伺之於後三百八居中獨步兩頰垂腴有豐下之相髮雖種種而滿面紅光龎然一頤養外家婆也 
[日事譯登]  
　　日本政府擬於中國新通商埠及朝鮮新通商埠添設領事官敕令此項人員當於通譯員中選擇錄用然通譯員之堪任領事者尚寥寥不多見去年九月考試補用外交官時合格者不足故定於本月再行考試計需用八員○上月二十八號衆議院諸代議士上書政府略謂議得中日馬關條約第六條俟本條約交換之日至締結通商條約清國政府以最惠國之條欵待日本官民憶自明治二十八年五月八號本條約批准交換以來我日本國商人以酒烟草藥類輸入清國如相待同最惠之國當邀免税乃至今日以酒烟草藥類輸入清國海關依舊徵收税金我日本商人應享之利益仍　得沽政府何故付之緩慢乎何故不將馬關條約據實速行乎敢請急下答辭○東京大本營前由廣島移置以備日皇駕臨密議軍機及水陸　校指揮行軍所在也議和之後本擬俟各處兵士言旋卽行解散不料此次臺灣又起兵端此營遂欲散而不得矣○宮崎縣屬東臼杵郡南浦及北浦洋面近有一輪船駛行迅速出没無常或晝間在沿岸測量海底或中夜突至彼地每有漁人見而異之糾合各漁舟上前探視此船卽倐忽向土州冲駛去○本月十九號有一輪船在赤水村近海岸處往來行驶所揭國旗不能辨認不知爲俄船歟抑係德船歟實不得而明已 
[奉天官報]  
　　營口采訪友人云署海城縣孫芝齋大令調省另候差委遺缺以現署金州廳同知祥顯廷司馬瑞署理遞遺金州廳缺以許大令署理○署蓋平縣楊月山大令撤任遺缺以馬玉堂大令署理○榮統領現在蒙恩簡放漢軍副都統仍統勇丁四營駐紥營口 
[蓬萊彤]  
　　烟臺訪事人函云通商口岸惟以生意之盛衰定地方之興廢夏秋以來買賣頗有可觀詢之個中人僉云雖以前日人肆擾之際諸鋪户束手坐食一切虧耗之資計已不少然此闪市面出入亦足抵補云云是可謂失之東隅收之桑檜矣我中國商務不誠於五大洲首屈一指　是烏可自失其利權而不力加整頓也○寍海界之巋山地方素產金苗前數年由官採辦事未果行今者失業農民相率挖取聞有掘得數兩之重者豈果地不愛寳歟抑貧黎否極泰來歟○海防練軍奉文裁撤爰卽料理遣散事宜惟適值冬防吃緊之際大憲允暫爲酌留二百名以爲查街巡夜之用○山東砲臺之附近地方日前有二人取土掘出蟄蟲甚多蛇卵纍纍亦復不少因憶前數年修築西山砲臺時曾有大蛇出現身粗如甕轉瞬卽渺當禹王治洪水時曾驅蛇龍而放之沮海畔荒區本爲常山族類所聚處隱現原無足怪第當此四郊多壘之日若輩亦初不料無安身之所耳物猶如此人何以堪○日前有某姓家走失一七歲男孩出具招帖遍處尋覓尚無下落豈該孩自迷路途歟抑或悞入拐匪之手歟總之烟街五方雜處菲黨甚多家有寗　兒尚其加之意哉○中日事定前次貿易朝鮮諸商皆紛紛前往以期重理舊業乃近有失意而回者謂該處兵燹之後元氣未復整重貨物無人顧問又值翦髮令下民間不欲奉行皆思避匿苟免以致韓京城市靜可羅雀零星貨物亦難銷售云○有自威海來者言該處日兵現不過二三千人與華人亦頗安靜若輩皆習漢文惟言語不通每遇華民之識字者必與之刺刺絮談冀以習學華語又復使之書冩以其國語譯之夫兵丁微末也而留心世事如此則該國之處心積慮不啻臥薪嘗膽宜其喜功逞能雄視眈眈 
 
 

Page 3

 
 
正未有艾也我中國不乏有心人其亦聞此而爲之太息否 
[武林年景]  
　　杭垣每届年終各鄉民入城購物者紛至沓來大　小擔市上擁擠非常大約月半前後各店鋪櫃上俱有應接不暇之勢今年田稻收成甚歉加以洋價短少小民生計維艱無暇顧及年事以致生意甚爲清淡惟長生庫中反較往年爲熱閙每日約有三四百號之多亦可見貧民之　肉補瘡醫得眼前　却心頭正未知來春如何得過也書竟爲之三歎 
[甬上春聲]  
　　寗波采訪友人云日來洋銀價又大貶每圓僅換錢九百六十文且每百攙和光板錫鐵諸錢四五文各當鋪亦因大錢缺少故意抑價往時可典一千文之貨今則僅給七八百文贖貨者每日不下千餘人鋪中不肯收用洋銀窮苦小民殊形不便○年關在邇鄉人之入城購物者甚多剪綹拆梢之流因之溷入人叢乘機攫物何以地方官並不派出差役分投熱閙處巡緝任令若輩施其伎倆爲害小民也○前報紀郡中換用官秤由縣主出示曉諭力除弊端示中初擬以十五兩三錢爲一斤後因零奇瑣碎易滋弊竇改定每斤十六兩乃民間遵示持重秤向仁安公所繳換先至者當時換付後至者卽答以秤已換空須暫緩數日或向秤店自釘或仍持重秤至市上買物卽有似差非差者勒令每桿調換新秤必出錢三十文且所換之秤輕者不足十六兩重者至十七兩十八兩不等以致市上反多爭論至於城廂各肉鋪獨樹一幟自釘二十四兩爲一斤之秤本月初旬分發知單减價放秤以示招徠一交中旬價則每日明加秤則每日暗縮始悟其不用官秤者實恐斤兩每日不能减少且不能以交易之現赊定斤兩之多寡也似此奸儈效尤而欲冀一道同風無偏無倚嗚呼難矣○官塲循例於本月二十日迎春是日上午程太过飭鄞縣備齊春牛芒神旋率同傣屬排齊儀仗五榖亭兼傳民間稚子扮作漁樵耕讀天官賜福之類迤邐出東渡門過老江橋至大教塲先農殿和太歲行三跪九叩首禮禮畢然後折回及交二十一日未刻立春之期太守復至先農殿行禮迎芒神春牛入城至一字老田頭行鞭春禮隨送太歲回殿衆人一擁而前將春牛擊碎各取一塊以卜一年利市亦習俗使然也 
[潤州歲事]  
　　鎭江采訪友人云兩淮鹽運司江蓉舫都轉由邗江乘官舫帶以小火輪船於本月十七日夕陽西墜時駛抵瓜州就大馬頭下碇水師各營勇均在江干列隊以迎俄而瓜州營遊擊戴遊戎以及水歸各營官均詣舟次謁見都轉接見之下略叙寒暄次日清晨憲舟溯江上駛逕赴金陵○入冬以後天氣温和民間疾病叢生呻吟不絶幼孩之患痘者傳染不已初則寒熱交作繼則氣閉不宣藥肆醫生幾有應接不暇之勢○馮萃亭宮保子材以各營裁撤伊邇飭赶緊將城垣修築派出大營親兵及轎班火夫相助爲理聞日内四城子路行將一律竣工矣 
[上海官塲紀事]  
　　開辦升科局委員葉司馬大莊新奉江蘇藩司鄧小赤方伯委署松海防同知昨日命駕入城次第赴各衙拜會至縣署時黃大令適因公出外由家丁持名片擋駕及至海防廳署劉乙笙司馬延入茗谈良久而别○昨日吳淞司巡檢麥熾齋二尹由法華鎭來申赴上海縣署謁見黃大令禀商一切 
[資遣散勇]  
　　邇者臺灣散勇陸續來申投縣署求給川資回籍者積至八十三名昨日黃大令派差役薛貴按名給發船票一紙洋銀一枚押上江永輪船載赴漢口遣散 
[相騐血案]  
　　虹鎭血案一則兩紀報端前因屍弟金杏生不願多事欲令兇手錢海坤出資豐殮含糊了結矣兹有死者之表弟王裕堂以人命重大因於昨晨投奔縣署喊求相騐黃大令准詞諭候午後臨塲卽由二十三保十五圖地保吳春春就錢姓屋後菜園内預設公案午後大令排導而至吳保跪迎道傍大令升坐公案先由吳保禀稱已死之錢桂生本姓金自幼贅錢向業銅匠在臺灣八域今年四十歲因錢氏早故今夏四月返鄉至於緣何起釁被錢海坤戳傷身死因小的有事在鄉實不知情叩求明鑒飭退傳屍叔錢宏祥供稱金桂生因入贅故從錢姓爲身姪婿因姪女故後在臺灣曾娶羅氏爲繼室今四月隨婿回家平素相安至被海坤戳死小的並不在塲迨聞信赶至則桂生被戳倒地海坤已不知所向餘供與吳保同飭提兇手海坤問與桂生有何仇隙敢將戳死可從實供海坤供無仇因見桂生有洋銀十八元向之商供詎桂生非但不肯遽卽毆打時小的在園挑　菜桂生又欲來毆小的性起卽將挑菜刀嚇試竟致誤傷求鑒大令謂其時已晚豈爾尚在挑菜况挑菜刀必有泥穢今刀口並無穢跡顯係刁猾喝令笞責一百板海坤疾稱情願實供復供向彼商供洋十八元彼堅不允以致懷恨兇刀實已久藏其時身進後門而入與彼揮拳乘間出刀猛刺一下以致傷命叩求開恩飭跪一傍傳屍妻羅氏女美珍抱告王裕堂等羅氏但號哭求伸寃美珍供父親被海坤戳死未戳之先曾聞大門外海坤與人言守候於此彼總要出來未知與父親尋仇故未防備越時海坤卽由大門而入揪父親髮辮兇毆奴與母親上前勸解亦被毆打旋被用刀戳死求請伸寃王裕堂供同大令離坐將屋内外前後親視一週復升坐飭仵作檢騐良久唱報騐得死者週身並無傷痕獨左邊腰際有刀傷一處刀口僅一寸二分深有四寸四分的係刀傷致命身死大令離坐親視無訛傳羅氏美珍及王裕堂令具自行棺殮切結勸慰羅氏定爲伸寃兇手錢海坤帶回訊辦兇刀帶案騐畢報時鐘已六下逾二分矣大令遂鳴騶回署 
[移緝賊贓]  
　　前日英界公廨接准崑山縣來文内開據事主中書科中書朱奎生遣抱朱升報稱本月十二夜二更時有賊多人用長竹竿　開西廂樓窓入内竊去金珠首飾綢皮衣服爲數頗鉅比及家人知覺喊捕無蹤當卽開單投縣報請嚴緝往勘情形飭捕限緝未獲誠恐該賊遠颺滬地爲特移請通飭探捕以及捕役人等一體協緝等因屠别駕立卽開單知照捕房一面飭捕役留心跴緝務獲眞贓 
[派役照料]  
　　刻届歲闌鄉人投櫃完納漕糧者人多於蟻擠擠喧譁時有菲徒混跡其間乘機攫物黄大令因派差役手執藤棍在大堂上常川照料保衛鄉民　 
[遺火堪虞]  
　　前日將晚時英租界致遠街菜市之旁某姓家樓頭行灶中火星爆裂飛入積薪一時烟霧迷漫延及牀帳左右鄰瞭見火起大聲疾呼汲水潑之方免冒穿屋頂僅焚去棉被兩條蚊帳一頂而門窓梁柱已焦灼不堪矣 
[失石報捕]  
　　法工部局在洋行街一帶修理街道前晚忽失去堦沿石二十條報知捕房飭探查緝務獲究辦竊賊之笨　謂無過於此矣 
[上海縣署瑣案]  
　　前者王月亭呈控徐小雲誘拐妻子顧氏黃大令提徐訊責發收改過所嗣將顧氏交王收領案情已了徐求駐所委員揭明府轉禀大令請從寛保釋前晚大令飭差帶案倩帮審委員曹明府訊供徐俯首求恩稱小的以後定當改過自新不再犯事矣明府飭具改過切結存查覓人保釋○前日楊樹浦奏辦機器織布局總辦函送本局巡丁胡培賢被流氓陳雲山拆梢行兇毆傷一案請訊曹明府提訊之下陳供稱小的係金陵人向操南貨業年關在邇短缺開銷向胞姊借取洋銀胞姊言有洋銀二十圓供貸與胡可卽收用小的故向胡收取不料胡抵賴不還恃蠻詈駡以致互毆胡供稱小的在織布局當巡丁與陳素不相識且並未向伊姊借錢平空拆梢故與爭執旋被伊毆傷頭面叩請騐明明府飭仵作騐得額角受有微傷著自行醫治判令將陳笞責一百板收入所中候胡傷痊訊釋 
[英廨晚堂瑣案]  
　　粤東人羅遜之扭控前開鼎升客棧之張文軒圖吞借欵前晚屠别駕升堂訊理羅訴稱小的向在治下貿易上年張偕鮑姓何姓來稱適有急需立據借去洋銀三百圓迄今一載有餘本利分文未付而鼎升業已閉歇生財經　人盤頂鮑早經逃遁不知所之屢　張催索初惟延約繼忽推諉不承不得已扭求追給張供稱小的係無錫人前與鮑等股開鼎升客棧所借羅之洋銀三百圓當盤頂時照七折 
 
 

Page 4

 
 
歸還二百一十圓羅不允讓遂將洋銀存於房主張某處詎料司帳人榮士傑潛至張處哄騙脱逃現在張願賠償一百圓羅未允從以致涉訟别駕判令將張仍交原保人保去自向羅七折料理並出立興隆票九十圓○史鴻生控趙楨堯圖賴往來銀兩别駕庭訊之下史訴稱小的係浙江湖州人年二十有六向在治下望平街阜泰錢莊爲夥趙欲至吳炎記馬車行執役需付押櫃銀向小的商懇往來致被陸續積欠銀一百九十餘兩屢次向索一味游移現在年關伊邇莊主屢催小的向收萬分逼迫昨日小的往索趙恃蠻不理是以扭乞究追趙供稱小的欠銀是實所苦一時無力歸還屢向史熟商遲至明年還楚史堅執不允以致涉訟公庭今求格外寛限日期容小的赶緊料理别駕著具結交保向史料理延干咎戾 
[英界公堂瑣案]  
　　包仁禧前因犯事由讞員懲辦近又向朱吉之騙取皮袍質錢使用朱據情報知捕房捕頭遣包探顧阿六拘獲昨晨送案請究朱投案申訴被騙情由包供稱童生係蘇州人在滬設館訓蒙日前向朱借取皮袍今願備本贖出朱求恩免辦别駕判令將包管押三日期滿具結開釋○包探顯阿六禀稱胡陸氏在綸華繅絲廠工作昨日有悞工程西人略加申斥氏非但不聽反將西人辱駡西人惡之扣罰工資洋銀三圓氏不允是以以請判斷綸華西人投案訴稱廠中女工頗多如敢駡人須罰洋銀三圓以儆胡陸氏供稱小婦人不敢駡人實被西人誣指小婦人家中窮苦全賴工資餬口以故不允罰銀别駕判令交官媒管押三日○伶人霍春祥帽上有明珠及魚膽靑寳石各一粒價值頗鉅昨日劇散出園行至寳善街忽被流氓王阿星將帽攫去霍伶大聲疾呼適由二百七十八號華捕將王拘獲送案請懲霍伶投案申訴前情王供稱小的小本營生不敢攫帽昨日此伶將帽遺落是以小的見而拾歸别駕判令枷號一禮拜○包探黃四福禀稱洪道蘭竊取錢松濤店中招牌一扇由小的拘獲人贓送請訊究别駕判令管押兩日○縫工吳阿和在許少卿家縫紉乘人不備竊取皮袍皮馬褂各一件許卽投報捕房捕頭遣包探趙銀河拘獲人贓送案請究許投案領贓吳供稱小的犯竊情眞尚求恩典别駕判令笞責五十板○包探孔阿才禀稱季茂生在某處購定水果兩簍尚未取去事爲買水果人趙阿東所知冒名往取刻經小的拘獲送請究追季投案申訴前情趙供稱小的係本邑人實因窮苦不堪是以冒取季之水果别駕判令管押三日○三百八十號華捕解野雞流倡王愛卿龜傭王陸氏至案禀稱伊等在途强拉狎客適爲小的等所見是以拘送請懲王倡供稱小婦人生成薄命悞墮烟花並非羞恥全無實欲藉此以謀衣食耳王陸氏供稱小婦人出外購物偶與相識者略談數語卽被悞拘别駕著交官媒管押一日○朱文炳闖入虹口薛文祥家圖竊適爲包探范進才所見獲送公堂薛投案申訴前情朱供稱小的尋訪友人並非圖竊别駕判令管押三日○賊犯孔阿毛在鯉門輪船行竊經包探倪順泉拘獲送究别駕判令掌頰五十下 
[法公堂案]  
　　浦東南高橋人周文祥妻周唐氏被人誘至上海小東門外王梅桂花烟間内爲娼經鄭大令提到王梅桂及薦頭馬阿美陸閔氏與誘領之張全行等迭次研訊追比該氏由浦東前來投案昨禮拜四堂期捕房將應訊人證一并解請鄭大令祁繙譯會判據周唐氏供家住浦東南高橋來滬帮傭被馬阿美領至粥店復托阿桂卽陸閔氏薦至王梅桂花烟間内爲傭本家逼令接客小婦人不願作皮肉生涯是以逃逸大令問張全行到過爾家否供本家出洋三元爲押帳迫令開燈接客張全行與女本家領小婦人至戲館看戲卽乘間逃逸後在天成昌烟館勒令張全行出筆據大令問究竟何時逃逸爾可從實供明供十月十九日逃至鄉間不知地名人家服役其夫周文祥接供在浦東六里橋周姓家尋獲大令謂唐氏曰爾旣有夫何以不回家供出外帮傭並無别意周又供托大老爺捕班沈七帮同緝獲本月十四日領回家内今仍求給小的領回大令得供與祁君會商謂王梅桂不應逼令傭婦接客馬阿美不應誘領有夫婦女爲娼著各枷號二個月責二百板期滿遞解回籍唐氏交其夫領回餘人一并釋出○奉賢三十一圖易榮華之姪女愛珠被人誘出薦至錢馮氏花烟間内爲娼旋又被誘逃逸迭經大令研訊補提夏家秀等昨日堂期包探將一干人解案大令問家秀愛珠何在供不知請詰林茂泉并稱實係姚佳中領去後姚往無錫轉託林茂泉照管林供愛珠現住鐵馬路小的可領至彼處指提錢洪氏供實被二人領去家秀亦知大令飭探持信票至虹口捕房恊同美探提到愛珠復核林茂泉等還押原告飭探帶同指提○莊順林控林渭濵定買芡實過期不出一案經大令訊供以兩造供詞各執飭將原樣呈電再核昨日堂期原被各投案呈樣林渭濵供已情公正人看過小的所買係白皮今調換紅皮價值相去甚遠小的情汪子遠同至莊處莊避不見面至第二天復往依舊托詞外出大令將莊所呈之樣騐看林稱此係紅皮與小的所定各異又騐林呈之樣林供此是白皮大令得供飭探帶同原被出外將所呈之樣倩同業中辨認明確禀復核奪○洋涇浜十五號房屋同豐祥林秀芝控與張福堂股開合設東洋莊虧本被欠本銀二百兩向索不還求提追究大令准調飭探至英租界協提張福堂到案昨日堂期包探將張解案張供去年九月間林薦來東洋客人代賣軋花機哭至十月間賣盡共得用錢洋廿五元林巴照章分用此外别無來往請向公正人詰問便知林稱公正人嚴以蘭現在英界股開合記有簿據爲証大令飭將張福堂交保各邀公正人並檢呈簿據下期投案覆核○金子賢禀稱在漢口播喴分行爲執事附江寛輪船來滬駛至江陰口岸被賊竊去狐皮袍金表等物開單請追包探禀稱在江寛船上拘獲竊賊劉松山李玉華解案請訊李供此係程德元與瞿四等同黨所竊現有家室住十二圩小的曾到其家大令謂金曰爾所失之案不在上海未便究追今飭將劉李二竊送縣爾可投案申訴包探又禀劉竊英界有案包探黃四福請帶回盤詰之後卽送 
回捕房大令准之○包探禀稱偷兒吳茂榮在洋行街棧房門上撬竊門鎖該棧屢次失竊兹當塲拿獲送案請訊質之吳不認撬竊大令以當塲拿獲尚欲抵賴著押候荷枷一個月責二百板○包探禀稱竊賊陳金成在北京輪船竊取搭客套褲當塲拿獲贓已交還失主該竊兇橫竟敢與夥伴爲難解案請訊陳供鄞縣人人向賣水菓初來滬不敢犯竊大令著押候笞責二百板○錦名洋行收租人吳雲山禀稱房客乾德順欠租三個月逃避無蹤門已封閉請將屋内生財拍賣作抵大令命先登申報告白三天訂期拍賣仍候禀復○戚永恒禀稱龜子周少蘭所欠代辦衣料洋一百三十六元業已如數收到其女倡婦周雲娥亦交保出外求請銷案大令准之○虞在新禀稱殷雲祥交保出外延不理處求請追提大令諭以著保交案下期備質○方垣榮王順發原被同投案下聲稱洋已理明交案求請領回銷案大令准之交案之洋給令領回 
[美捕房事]  
　　虹口斐倫路第二號門牌義泰紅帮成衣店係寍波人某甲所設前晚因慶賞年節與各夥盡歡痛飲所雇車夫江北人某乙乘間潛至樓上將鐵箱一隻竊取逃逸内有大小洋銀計數八百餘元席散始爲店主查悉奔告捕房昨晨又遣人四出偵尋在英界南京路尋獲喚二百八十一號華捕送至新巡捕房捕頭詰問之下初尚不認嚴詰至再始和盤托出原贓有在三馬路姘婦處因派包探黃四福將該婦拘至捕房一併押候送廨訊究○江北人李榮貴卜居裏虹口楊家灣地方向充小工頭目前日下午五點半鐘乘坐東洋車自南向北經過南潯路　路轉角處適將行人王載記撞仆於地李反將王扭住謂其撞壞車輪勒令賠償互相扭毆經二百三十六號三道華捕拿送捕房捕頭詢悉原委謂東洋車與行人碰撞不聞東洋車因之损壞想此車輛必定　壞欲將車夫送辦姑念苦求一併斥釋○江北人江永靑昨晨在西華里蔡鳳祥屋内竊取棉被一條爲四百六十五號華捕查獲拘入捕房押候送廨訊究○寗波人趙子香前晚在華記路圖竊經四百六十五號華捕緝獲拘至捕房詰問之餘知此賊前屢犯竊遞解數次此次又竊六七起矣令押候吊贓送辦 
[壽筵移振]  
　　黃君省三五十壽辰節省筵資移助本堂施粥洋五十元爲諸親友造福數成大衍叶康强逢吉之徵惠及貧黎積親友無疆之福謹求登報奉楊仁風[  上海六馬路仁濟善堂董事施善昌等謹誌]  
 
 

Page 5

 
 
[江西官報]  
　　十一月初八日候補縣　賢懋禀謝甄别朱彭年禀謝題補廣昌縣行知余官濬往德化公幹汪恩維聞訃丁繼母憂張維城由萍鄉公幹回會昌縣沈維義丁戞缷事淸理交代回兵部武庫司學習筆帖式榮椿進京指分同知吳崧高繳照係安徽人典史樊聲芳繳照係浙江人宋紀雲由廬陵等縣催稅契回陳同祖由安遠等縣催漕　回廬陵典史李鯉庭永豐沙溪司章　　俱缷事回　文英營都司周發貴缷事回管帶紫電輪船林志誠由九江公幹回守傳黃定邦回天津左營千總汪長陞接充武巡捕准補安義典史羅詩源飭赴新任○初十日翰林院胡思敬回新昌籍直隸州緒成解九江關餉進京新選廣豐縣黃秉湘禀到係四川甲午翰林署鉛山縣李相禀謝委赴任陶鈞解九江關餉進京杜璘光由安仁公幹回禀謝題補大庚縣行知黃傳羲解餉往金陵廬　慶往浮梁分幹兪官圻往九江公幹黃子箴辦弋陽卡張維城入發審局通判賀運由豐城會補十堤回 
[申報舘恊賑所順直山東河南賑捐十二月十一日至十二月廿日止第卅次清單]  
　　十二月十一日無錫全盛來梁溪勉力子洋五元鎭江老編興來潤州勉遇之　三元存德堂銅　九元○十三日清江政大源來保安堂王洋十元常州全盛來史藩求妻病速愈洋三元○十四日元芳洋行銅洋六元○十五日溧陽退思齋主人票洋一百　何　　　二元○十六日　遠堂小洋四角以上總收洋一百二十三元四角銅洋十五元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
