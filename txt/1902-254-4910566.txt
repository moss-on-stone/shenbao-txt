# 1902 - 254 - 4910566

 

Page 1

 
 
[雙璞齋四書五經義大全出書啓] [  圖書集成局代白]  
　　自八股改試經義承學之士驟遇更張輙以師承無自爲慮雙璞齋主人當謂經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一麟卽不難破壁飛去主人以是編爲四書五經義之全非比市上所售僅寥寥數篇不足以益以隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣擬分廿四本嗣因裝訂忙迫改訂十六厚本每部定價洋銀二元四角有欲先睹爲快者請速移玉至申報館申昌書扃杭州申昌及各書坊購取可也此啓 
[閱申報紀巨憝成禽因而論之]  
　　近年以來江浙兩省鹽梟充斥民間皆以光蛋呼之其實皆昔年游勇遣撤無歸營伍之積習已深工藝旣非素習農商尤憚經營游惰性成謀生無計遂相率販私甘冒不韙勢雖可恨情實可憐惟是若輩旣以販私爲生不過奪官鹽之利何至擾害於民民間且喜食私鹽以其價廉而購易不知私鹽旺銷官鹽必滯鹽課短絀爲便民計固無所害爲國課計則固不能姑子寛容於是嚴其禁令密爲緝查羅綱四張若輩無可爲計因之散處各鄉鎮開塲聚賭誘騙鄉民贏則飽食煖衣與民相安於無事負則肆行劫掠甚且擄人勒贖民間受累於是無窮顧初尚在鄉僻之間深恐官軍掩捕近更明目張膽卽負郭之處亦恣意爲之前報紀蘇州婁門外跨塘橋左近時有梟匪開塲聚賭旣而鄉人聨名具禀節轅稱鄉中自去歲迄今梟匪麕集擄人勒贖爲害難堪請調撥勇丁嚴行驅逐近省之地尚敢如此横行其各鄉之爲害不言可知已上憲知其爲害故專設巡船派弁帶勇到處巡查并遍諭民間格殺弗論亦可謂法良意美矣無如民間雖恨之刺骨誰敢以性命與之相搏故一任若輩魚肉往往敢怒而不敢言若輩亦遂以民爲可欺更覺肆行無忌至於營勇聲勢之大槍械之靈宜爲若輩所懼乃若輩陽若懼之陰實藐之其稍顧官軍體面者偵其將來暫行趨避迨去則復嘯聚如前而尤不逞者顯與爲抗儼同仇敵官軍爲其所敗反生畏懼之心以故每到一處彼旣消息通靈此亦惟盜鈴掩耳以是言緝梟梟匪其能靖乎雖然官軍豈眞不能敵私梟哉實未認眞緝捕耳如果認眞緝捕卽不能一鼓而殲而殪其渠魁則其衆自散不觀前日本報所紀乎其言曰有孔老窩子者糾賭販私稔惡多年屢緝未獲七月晦日正在華亭縣境曹涇鎭棍徒倪第大家博簺爲戲千金一擲意氣奢豪突爲某營統帶孔君率勇掩入反接其手縶之回營夫自梟匪擾害各鄉以來孔老窩子之名久已繪　人口聞之鄉人云孔於若輩中最爲强悍前年嘉定縣境南翔鎭拒捕傷弁卽孔爲之至今始得就獲於是知官軍苟認眞巡緝自不難禽賊禽王試觀孔爲著名悍梟而孔君猶能不動聲色如縛犬羊可知從前皆故意縱之非眞不易獲也又聞彼黨中各有一頭目如孔者苟訪而禽之則其黨不解而自散梟匪之靖指日可待深望上憲嚴飭營弁破除情面嚴密訪拿私梟早靖一日則各處鄉民早得一日之安現屆秋收鄉民稍有蓋藏若輩又興高彩烈必欲吸盡元氣爲一年温飽之謀連年米貴如珠鄉民受虧不淺今歲可望稍資彌補何堪再爲剥削不知有緝捕之責者其亦計及此乎 
[諭旨恭錄]  
　　八月初四日奉旨浙江浦江縣知縣著楊靄春補授四川永寗縣知縣著田耀焜補授山西洪洞縣知縣著陳鏡淸補授四川隆昌縣知縣著耿葆煃補授都察院筆帖式著玉山補授翰林院筆帖式二缺著承端文恒補授鴻臚寺筆帖式著春龢補授截取刑科給事中吳鴻甲著照例用山東道監察御史著張苟鶴補授察哈爾游牧主事著鏡潤補授擬補吏部稽勳司主事黄允中著准其補授奏留吏部七品小京官王錫臣著准其留部卓異奉天驛巡道志彭著准其卓異加一級仍註册回任候升病痊官直隸州用前四川遂溪縣知縣繆延祺著照例用開復前直隸任縣知縣張繼軾著准其開復降調處分仍以知縣補用前山西長子縣知縣恩順著准其開復原官仍發原省照例用明保四川洪雅縣教諭彭毓嵩著以知縣用保舉直隸沿河候補知縣王以安浙江補用知縣陳金聲俱照例用欽此 
[宮門抄]  
　　八月初三日工部鴻臚寺正黄旗值日吏部引見二十五員禮部二員侍衛處二十八員英信續假五日文年續假十日吏部奏派揀選官缺派出特圖愼孚琦壽耆提督衙門奏拿獲結夥持械白晝搶劫行人盜犯孫三卽孫潮棟等三名請交刑部召見軍機○初四日内務府國子監正白旗值日侍衛處引見三十員河南巡撫張人駿到京請安直隸提督馬玉崑請訓溥侗續假十日錫公續假十五日趙尚輔續假一箇月掌儀司奏初九日祭奉先殿瀛貝勒行禮召見軍機及張人駿馬玉崑○初五日理藩院鑾儀衛光祿寺正紅旗值日侍衛處引見二十八員敬信由東陵回京請安信恪假滿請安奉天道志彭謝恩河南知府岑春煦謝恩張人駿吳鴻甲預備召見掌儀司奏初十日祭奉先殿親行禮節兵部奏派查齋之大臣派出希朗阿兜欽伊立布桂春秀吉吉陞松鶴英慈刑部奏派覆核朝審之大臣派出崑中堂溥善張英麟桂春劉永亨徐會灃張仁黼溥興召見軍機及吳鴻甲張人駿○初六日外務部廂白旗值日侍衛處引見三十員順王假滿請安江蘇知府弼良謝恩信恪預備召見卓公請假五日啓泰請假十日召見軍機及信恪 
[電傳宮門抄]  
　　昨日午刻京師友人專電告知本館云八月十四日皇上召見軍機大臣及姜桂題是日並無明發上諭○十五日皇上召見軍機大臣 
[江南鄉試二塲題]  
　　昨日傍晚金陵采訪友人寄到江南鄉試二塲題蓋亦海内文人先覩爲快者也爰亟錄登如左首題中外刑律互有異同自各口通商日繁交涉應如何叅酌損益妥定章程令收回治外法權策二題 
 
 

Page 2

 
 
證明公法他國能否干預内政之例以愼邦交而維國柄策三題各國改用金幣始於何時金價日增其故安在主之者何人若中國償欵用金虧損甚鉅擬亟籌抵制之方策四題農商之學泰西講求極精其見諸著述者不少江南地大物博易於推行何者當擴充仿辦策五題歐洲格致多源出中國宜精研絶學以爲富强之基策 
[浙江鄉試二塲題]  
　　昨日午後杭州采訪友人郵寄浙江鄉試二塲題爰卽照登於後首題西國學術導源希臘其流派若何學校廢興若何教育名家孰爲最著宗旨孰優方今博采良法釐定學制試陳勸學之策二題西國財政合於計學通例若何得失安在今日度支奇絀理財尤亟富國之術雖多而措施宜有次第權衡緩急熟爲要策三題西國法律原於羅馬沿革若何今法律之學爲科凡幾自治外法權行於通商口岸受病甚深規復主權宜有良策三題地理之學首資測繪何器最要何法爲簡今天下大洲五始夫地域形勢之殊爰有風俗政教之異試原關繫之理兼籌固圉之策五題格致之學通諸制器名理迭出成器日新試舉新製闡其理用自商約有内地製造之條利權益將不振欲圖補救宜操何策題紙後註明五策均寫全題寫題寫策俱低二格各萹末照首塲寫添註塗改第五萹後默寫首塲首藝前四行默寫畢卽於次行低二格寫通共添註塗若干字 
[福建鄉試首塲題]  
　　福州訪事友人云本届閩闈士子之擔簦負笈賦槐黄而踏省門者約共八千五百名所有首塲各題照登於下首題漢唐宋開國用人論二題句踐焦思嘗膽論三題子貢使外國論四題唐藩鎭論五題籌邊防論 
[界約已定]  
　　南洋新加坡叻報云中英兩國刻已將印度與西藏界務約章畫諾矣按此約久經商訂迄今始底於成說者謂若照此約而言英國可多得三百五十方英里地 
[英俄交涉]  
　　南洋新加坡實得力太晤士報云頃接英京來電悉俄國某報議論紛然欲廢去一千八百七十三年英俄因阿富汗事所訂約章又聞另一俄報言當兩年前俄已商諸英人欲將此約悉心增改 
[土波訂約]  
　　南洋新加坡實得力太晤士報云頃接英京來電悉土耳其與波斯兩國聽從俄人勸解訂立通商約章所定各條頗爲詳盡按土耳其與波爲鄰時多齟齬今旣懾於大國諒不至再循覆轍致起局外人覬覦之心矣 
[蘇路議成]  
　　姑蘇采訪友人云蘇州自准外人開埠通商後當道者卽議開築火車鐵路以便往來無如經費浩繁頗難籌措兹始與上海怡和洋行訂定一切經費悉歸行中墊付常年利息五釐以二十年爲限至二十一年始將本籌還不限月日不分期數再二十年如不還清則鐵路統歸行中與中國無涉大約一經畫諾卽須度地興工矣 
[五續京師管學大臣張冶秋閣學遵旨擬訂創設大學堂章程]  
　　第三節　高等學堂課程一星期時刻表　政科第一年　倫理一　經學二　諸子一　詞章二　中外史學三　中外輿地三　算學三　英文五　德文七　法文七　俄文七　日本文五　物理四　名學二　法學　理財學　體業三　合計三十六　第扗年　倫理一　經學二　諸子一　詞章二　中外史學三　中外輿地三　算學三　英文五　德文七　法文七　俄文七　日本文五　物理四　名學二　法學二　理財學二　體操三　合計三十六　第三年　倫理一　經學二　諸子一　詞章一　中外史學三　中外輿地三　算學三　英文五　德文七　法文七　俄文七　日本文五　物理四　名學二　法學二　理財學二　體操三　合計三十六　將來入政治科者第二第三兩年除去物理增課法學一小時入文學科者第二第三兩年除去算學入商務科者第二年除去史學名學第三年除去史學名學均增習商業史二小時凡政科學生除英文外他國文任擇一門習之　藝科第一年　倫理一　中外史學一　英文七　德文七　法文七　算學六　物理四　化學　動植物學　地質及礦産學四　圖畫三　體操二　合計三十六　第三年　倫理一　中外史學一　英文七　德文七　法文七　算學五　物理學二　化學三　動植物學二　地質及礦産學三　圖書三　體操二　合計三十六　第三年　倫理一　中外史學一　英文七　德文七　法文七　算學五　物理學二　化學三　動植物學一　地質及礦産學三　圖畫三　體操二　合計三十六　將來入醫科者增習臘丁文凡藝科學生除英文外德法文任擇一門習之[  章程未畢明日續登]  
[罪不容誅]  
　　欽加二品頂戴總理北洋行營營務處奏留北洋委用道張爲曉諭事照得拿獲盜犯鄭優　卽鄭小狗劉國第高得勝翟全會等四名業經本處訊明供認迭次結夥執槍搶劫並擄人勒贖曁有槍斃事主重情應照行營例一併就地正法以昭炯戒除于七月二十九日將該犯綁赴西門外處暫外示仰軍民人等一體知悉特示計開斬决盜犯鄭優狗卽鄭小狗係大城縣人年二十四歲劉國第係大城縣人年二十二歲以上二犯係樂字請拿獲結夥執持洋槍搶劫東莊村柳子不知姓名事主銀兩等案並有槍斃事主重情高得勝係武清縣人年二十三歲係糾夥執持槍搶掠文安縣邱花黄村邱姓孩童勒贖得銀並搶劫船隻等案重情翟全會係大城縣人年三十三歲係糾夥執持洋槍擄捉霸州采城村張姓孩童勒贖得銀並搶劫灘里楊樹朋家放火槍斃事主多命重情 
[示禁阻撓]  
　　香港循環日報云粤漢鐵路將次興工本月初三日工程師葛君勘騐路程迤邐至佛山一帶佛山同知李星若司馬恐愚民藉端生事因卽出　曉諭云本月初二日酉刻准南海縣正堂裴電開鐵路葛工程師初三早往佛測量請會營派勇保護并照會紳董出示曉諭鐵路應用之地給價購買免致驚疑并准廣州府正堂龔電開粤漢鐵路工程總局函開同前事等由准此除會營派勇保護及照會總局紳董查照徧諭外小仰鎮内居民人等知悉須知開辦鐵路爲當今急務事在必行現葛工程師到境會同本分府分投履勘毋庸驚疑所有鐵路應用之地勘定插標後自必隨時按值給價爾等務須靜候公平諧價購買毋得藉端阻撓致干咎戾 
[浙闈紀事二]  
　　杭州訪事友人云本屆浙江鄉試首塲各屬士子於八月初八日入闈後至酉正封門薄暮各叚巡綽官促令歸號隨將栅門封閉更魚初躍逐號查對隨於卷面加蓋戳記時交四鼓題紙傳下諸生俱起身焫燭握管搆思初九日塲中患病者甚衆官醫分投診治頗有應接不暇之虞初十日辰刻放牌向例土子須提籃繳卷至號門外方有人代携本科提調監試各員格外體恤逐叚加派兵丁爲之傳送俾士子不致有負擔之勞 
[潤郡官塲紀事]  
　　鎭江訪事人云前者淮揚海道沈愛蒼觀察由袁公浦赴白門謁見兩江督憲劉峴莊宮太保事畢後於本月初八日乘招商局江孚輪船赴滬公幹道出潤州在城文武各官咸往江干迎謁○署理京口理事同知恒月波司馬交缷篆務後卽赴文武各署辭行旋 
 
 

Page 3

 
 
於月之十二日由皇華亭馬頭乘舟赴金閶禀見各大憲○月前管帶南洋續備新勝水師營徐寳山都戎因事赴滬小作勾留隨於本月十二日乘某輪船回京口○署鎭江城守營叅將吳養吾參戎於月之初十日乘怡和洋行吉和輪船赴金陵謁見兩江督憲劉峴莊宮太保大約不日卽遄回潤州 
[鄂垣瑣志]  
　　武昌訪事人云本月初三日爲湘廣督憲張香濤宮保嶽降之辰文自司道以次武自協鎭以次均親至督轅祝嘏撫憲端午橋中丞亦命輿前往宮保延至花廳小坐餘員一體免見○鄂闈内簾各房向極逼仄今歲裁去謄錄對讀各員得有餘屋將各房一律擴充較之舊日規模稍形寛敞矣 
[淞水客譚]  
　　松江訪事人云正任松江府余石蓀太守奉上峯札飭調署揚州府篆遂於本月初一日交缷篆務部署行裝涓吉十二日啓行由南門外大漲涇官馬頭登舟署中吏書差役有臨歧叩送者至香案把酒各俗套則傳諭一概删除○前者婁縣泗涇鎭各土棍糾衆至華亭縣太六圖陸咸杜家借查私爲名任意滋擾經陸鳴鑼號救各土棍突出利刃將陸昆季兩人刺傷終以衆寡勢殊被獲七名星夜解入華亭縣署縣宰林霨生大令疉次刑訊供出羽黨數人遂移文婁署開提婁邑宰屈吉士大令密派公役前往掩捕各棍早經遠遁閱數日始偵知有王海金得潛匿泗涇左近乃馳往拘獲轉解華署收禁候懲至前獲之朱二觀尹寳忠兩名已詳請上憲科以軍流之罪矣○時屆凉秋疫癘漸止不料近日天氣驟煖無異三伏光陰以致北門一帶又復疾疫叢生不特醫家昕夕不邊卽市上棺衾亦幾至無從購覓不知蒼蒼者天何時始轉禍爲福也 
[上海官塲紀事]  
　　前日本任松江府調署揚州府余石蓀太守由松到滬昨晨命駕至上海縣署拜會縣主汪瑶庭大令迎入花廳茗談良久而别聞太守小作勾留卽須詣蘇垣禀見各大憲然後赴邦上履新○江蘇候補縣陳子溪明府蘇垣紳士潘濟之明府松江府經歴孫少園叅軍均於昨日至道縣各署拜謁 
[會閱砲臺]  
　　前日本邑江南製造局總辦毛實君觀察乘鈞和兵艦赴吳淞口會同淞防營統領班馥齋軍門閱視各處砲臺事畢卽鼓輪遄返 
[局工給假]  
　　本邑江南機器製造局各工匠向逢令節例得停工昨值中秋總辦毛實君觀察循照向章先期牌示自前日爲始給假三日以節辛勞 
[騐棉定章]  
　　本邑南市騐棉局前經上海縣主汪瑶庭大令擬定章程禀呈蘇松太兵備道袁海觀觀察移請南洋律法官照會英國駐滬總領事查核大略謂凡在鄉販處查獲攙水棉花一經拘局訊實初次二次概不深究惟諭令帶回烘曬至第三次查獲則係明知故犯自應送縣管押以示懲儆各花行如收存濕花初次二次查出罰令各停秤三日第三次查出卽將行主解縣請懲似此寛猛互施中外商民咸當受惠不淺矣 
[佳節停訊]  
　　昨日禮拜二爲本邑法界公廨訊案之期適值中秋佳節讞員杜枝園大令先期咨照捕房及法總領事署費繙譯官暫停讞務蓋亦循照向章也 
[法人禁賭]  
　　某西人創設賭機所得所得以數萬計公界公部局董病之遂於上月之杪下令嚴禁兹者西人將此項賭機移至法界事爲克總捕頭所知令包探查明本租共設若干著九月三十號一律收去并傳諭各烟館茶寮如敢陽奉陰違定當解送公堂禀請嚴究 
[婺宿韜光]  
　　寓滬甬商蘇寳森之母年逾八旬精神矍鑠生平儉於自奉而樂善好施孜孜不倦邇爲二豎所祟遽爾駕返瑶池昨爲出殯之期親友之往送者車水馬龍絡繹不絶亦可謂福壽全歸矣 
[惡棍成禽]  
　　有著名惡棍大刀關勝者日在本邑裏虹口一帶恣睢暴戾無惡不爲五月某日之夜與率同惡黨陸文卿等人明火執仗羣擁至北鄉引翔港連劫鄉民某某等三家報經上海縣主汪瑶庭大令將陸拘獲訊明一切收禁獄中惟關勝漏網至今尚未弋獲前日英美租界公廨捕役洪福訪知匿跡虹口姚鄧閣家遂於當晚告知美界捕頭帶領夥役若干名協同包探錢榮堂前往掩捕關勝恃其膂力竟敢肆意抗拒持械擊破捕役某甲頭顱後經洪捕將刀奪下始克成禽隨在室中搜出六門手槍一枝單刀一柄刺刀三柄一併帶回捕房捕頭令解送公堂禀請讞員張柄樞司馬訊明歸案懲辦 
[滬南瑣錄]  
　　前日江海關水巡捕某甲巡至浦南見甲乙兩船户滿載垃圾私自傾入浦中爰卽拘帶回關禀請稅務司好君送官究辦○昨日十六鋪地甲裘鎭行至大東門外張河浜井亭之畔見江北人郁四忽爾患病倒斃路隅訪知並無屍屬在申乃報請某善堂給棺收殮舁厝荒阡 
[英美租界公堂會訊案]  
　　英商高林洋行某洋人投本管總領事署控大昌鐵行主周夢香定貨不出等情總領事准之據情函致英美租界公廨日前讞員張柄樞司馬會同英繙譯官迪比南君升堂質訊周供稱此貨係謝章楣所定司馬因令將周交人保出聽候提謝訊供旣而迪君以謝避匿不到復偕司馬提周訊究責令將謝交出周不服前日浼律師高易投案聲稱所定者係馬脚鐵歸謝經手應請提謝訊追况當定議時周並不在塲何能責令付銀出貨司馬查得原告高林洋人未到遂商之迪君著將周仍交原保人保去如一禮拜内原告仍不到案則將此案註銷 
[英美租界晚堂案]  
　　本邑人石文珏控堂弟石文英石文賓石挺等人私將祖産抵銀前經讞員張柄樞司馬訊明著文英等人略略受虧文英不服上控蘇松太兵備道轅道憲袁海觀觀察札飭司馬秉公復訊司馬奉文後遵卽飭差提集一干人前晚升堂研究文珏稱文英前將房屋抵銀小的被其所愚在抵據上畫諾然並未沾潤分文叩求公斷文英供小的前將房屋抵去文珏得銀八千餘兩今已售出應將本利付還不料文珏竟逞刁不認當取銀簽押時公正紳董瞿梧生姚文彩均在塲迨涉訟後曾由親族理勸令文珏認還本銀三千五百兩利息在外小的等認還本銀四千五百兩亦另加利息豈知文珏貌雖慈善心實昧良天下豈有已經簽字得銀兩忽圖賴不認之理求將存案之票銀一萬三千餘兩悉數公攤以免訟累司馬將兩造開導一番著分别退去候諭令原勸之族長石某秉公理處然後由本分府將銀票簽字分給兩造各遵諭叩謝而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丁祭盛儀]  
　　杭州訪事友人云本月初十日爲上丁　菜之期浙江撫憲任筱沅大中丞因在假期委藩司誠果泉方伯恭伐先期山杭州府學教授翁廣文訓導馬廣文呈送祝帛禀請用印至初九日之晚執事諸生俱詣祭局伺候初十子正仁和錢塘兩縣主先在本學　祭然後命駕詣府學宮　例府學崇聖祠山學憲主祭此次張爕鈞大宗師方代辦鹽臨委杭州府示子材太守恭代行禮禮畢文武各官齊集官廳俟方伯駕臨卽趨謂丹墀排班行禮東配山臬司湍廉訪山配由運司黄都轉東哲　巡道崔觀察西哲由糧道陸觀察兩廡先賢由仁錢二縣主先儒由府學二廣文各分戲其餘文自織造下及府廳佐雜武自將軍下及都守均在陪祭之列三獻已畢撤饌送神比禮成天已破曉藩臬各憲俱升輿至貢院伺候放脾 
[上海縣署瑣案]  
　　前日李金福投縣訴稱小的突被呂阿毛毆傷聩求察驗縣主汪瑶庭大令訊究之下李供小的務農爲業有一胞姪於去年聘定呂阿毛之長女爲室付去茶禮洋銀一百元呂卽送女過門童養不料此妇呆笨異常因之胞姪心生厭惡旣而呂言次女頗巧慧不妨互易遂將其女領去迄今日久次女並未送來曾令媒妁往詢一味蠻横及小的自向理論陡被擊破頭顱大令飭仵役騐得略有微傷諭候飭差查明提訊核斷○上月二十七日爲本邑典史趙敬臣少尉壽辰有姚某者持帖往各店鋪勒索祝儀事爲少尉所聞立卽禀知大令大令飭差拘姚研訊姚供小的向習小貿易此塡柬帖係某營勇丁楊阿大囑分今楊已聞風逃逸矣大令飭交的實人保出責令速將楊交案訊懲○寗波人吳占魁郁根源各糾黨徒在南門外義園滋閙經巡防局某員會同滬軍營管帶拘獲送縣請懲大令飭發二十三七鋪巡防局荷校　衆現已期滿由地甲禀請核示前晚大令飭提詰訊吳郁同供前者小的等受人之愚刻已知過自後當安分營生不敢再犯大令飭將枷開去具呈安分切結然後交人保釋 
[英租界捕房紀事]  
　　日前蟻媒許可經將六馬路彤德里女郎名阿金者誘至閔行押入花烟館前日阿金心生一計謂許曰妾家中尚有鈔票洋銀若干元恐入他人之手子盜挈妾往取相與俵分乎許貪而惑之遂相搊來滬行至租界阿金忽大聲疾呼適爲包探何阿春所聞詰悉前情一并帶入捕房捕頭著解送公堂禀請讞員張柄樞司馬留候訊究○沈老會張福全行竊沈阿九家金飾報由包探張寳成方長擊拘入捕房捕頭著押候解送公堂禀請究治○李裕卿行竊雲南路王張氏家水烟袋一枝報由某包探拘入捕房捕頭著押候解送公堂禀請訊究○錢俞氏行竊汕頭路徐玉山家銀質對時表一枚報由包探劉光震拘入捕房捕頭著押候解送公堂禀請究治○流娼李香珠金阿寳在福州路中拉客被某號巡街捕拘入捕房捕頭著解送公堂禀請押候訊罰 
[法租界捕房紀事]  
　　日前四逹瑞洋貨店夥某甲大去衣服數件報捕後經包探查獲竊賊供認竊贓已質錢用罄因卽解入捕房捕頭命押候吊到原贓然後解送公堂禀請究辦○偷兒朱阿生持洋傘水烟袋等物至某押店質錢被包探緝獲向之盤詰供認某處竊來遂解送捕房　知捕頭押候堂期解請訊辦 
[美租界捕房紀事]  
　　昨晨小竊王阿言潛入北河南路第三百八十一號門牌某姓家竊取衣物携之而出適爲包探劉阿炳所見連贓帶入捕房捕頭令押候解送公堂禀請讞員張柄樞司馬訊明嚴辦○昨日午前甲乙二東洋車夫在西華德路爭攬坐客以致互相毆擊甲力不能敵被乙擊傷其臂倒仆於地痛極聲嘶某號華捕見之將乙拘入捕房捕頭見甲受傷屬實令人扶送同仁醫院求治乙則押候解送公堂禀請訊明嚴辦 
[蘇垣官報]  
　　七月二十九日新選鎭江府理事同知穆圖布禀辭赴任藍翎同知銜指分江蘇試用知縣余實善湖北人由京引見領照來省禀到巡檢丁　顔禀　委署陽湖縣馬蹟　巡檢事王登瀛禀謝委　先和縣典史事八月初一日吳縣田禀謝飭知經部核巡於勸捐案内　保在任仍以道　選用武備學堂提調候補知縣　毓江禀知今日開堂知縣馮蔭樹禀知奉江　憲札委文闈差卽辭赴甯五品銜仍指江蘇試用知縣錢國銜禀知由京引見回省藍翎同知銜指分江蘇分缺　　用知縣陳作　福建人由京引見領照來省禀到指分江蘇試用縣丞梁冠勳廣東人由京騐看來省禀到巡檢蘇匯禀知今日劃閭胥門外一段夏防差問天祐禀　委署崇海司巡檢事汪述曾禀謝委署新陽縣巴城司巡檢事迮世輔禀謝委署嘉定縣典史事試用從九品汪鳴鈞禀知服滿由籍領咨回省初二日知府渴在衡禀辭赴甯見制憲長　縣蘇禀謝飭知經部核准於勸捐　内蒙保在任仍以　員選用知縣劉照靑禀謝奉委常州府帮審案件卽辭許慶春禀　奉委赴溧陽公幹府經歴張樾蔭禀知奉府委江揚二府屬信提獻官公費差卽辭主簿朱鍾瑺禀謝奉飭分常差遣卽辭巡檢劉樹銘禀謝奉委葑門旱關差典史唐正神禀謝奉委四路二段夏防差指分江蘇試用府經歴劉頌淸浙江人由京　看領照來省禀到叅　徐錦堂謝委管帶撫　　划營候補知縣吳一夔於本日卯時在省寓公泰客棧病故初三日辦理金陵籌防局候補道龔盛際由甯來知縣魯國　辭赴甯見制憲同知銜卽　知縣李如松由甯來禀到理問趙延澄禀謝飭知奉部覆核准註册縣丞葉祖善由密來委疉新陽縣巴城同巡檢江述曾禀辭赴任　補太倉州廿草司巡檢程守謙　　禀謝飭知准補從九陳鳳桐禀謝委　靖江縣典史事典史唐正祥禀知今日到西　二段夏防差　　靜平輪船委員把總簡傳熾禀知由浙江回 
[贑省官報]  
　　指分試用道庫沈　趨縣丞陳作實呂春琯蔡翼謀俱謝騐看湖北候補府魏　釗委辦南昌軍報局永豐沙溪司狄渭署　屈滿以黄兆棠署理改指試用府李震禀到知縣謝文彬辦横江渡卡沈　鑑解地丁進京候補府袁　忠赴常州一帶勸捐陳正笏辦大庾卡許乘糶葉樹聲王儀度錢　辰俱記大功一次江蘇知縣　肇元　查常備軍花翎儘先道汪瑞闓禀到朱鋪淸賦局提調陳希曾陳敬方俱辦文　署星子　孫嵩年捐升知府先煥原　惲學基捐升道員引見回府照馮世昌李　　俱記大功一次江文炳　贑州電報局陳慶福　善述俱禀到王斌談琮邱橘彬顔守仁俱謝騐看　建孫丞熊汝舟忠病請假以楨鳳翔調署泰和縣丞以程步　調署青山可以李　均坐署章定瑜謝酌委優缺一次湖北州同文彬辦醫學堂事洪爾謚禀到張寳鑑辦立成堂事許道培謝　歸道員補用何師呂謝開復摘頂停委處分指分知縣何如　繳照丁乃逹投文准補新城同安司曾柄銓飭新赴任江蘇候補道歐陽霖辦江西淮鹽局事指分知縣陳克焜巡檢畢椿融胡作德段儒炬鄭宜先夏棻俱禀到　俊汪鴻猷　謝記大功一次户部主事　麟香由京來江署彭澤縣趙峻缷事淸理交代回指芬知府邵之　禀到　喻縣石長祜永豐縣　　金谿　杜　光上　縣周　翰興安縣周繪　瑞昌　陳乃績均調充簾差所遺新喻印務以邱承　代理永豐印務以羅毓椿代理金谿印務以弭仁荃代理上饒印務以張鼎銘代理興安印務以　士元代理瑞昌印務以　官保代理南　縣黄天懷署期屆滿調充簾差以倉爾楨署理所　南昌同知印務以胡上襄署理僧豐縣鍾祖彤　期　滿以魏碩輔輪署靖安縣邵作　署理　滿以而補斯缺之江鴻飭赴　任永新縣梁繼泰署期屆滿以請補期缺之李克鑅先行赴任指分道吳慶燾指分通判係增齡蔡濟襄巡檢魏定今俱　　許正華投文金用恩辦吳城輪船分局指分縣涂步　禀到張純祖謝　赴引從九李歸靑謝過缺先行知 
[建醮捐淸單]  
　　唐傑臣翁程傑南翁二户各洋五元南順記洋四元愼餘丁廿仁翁德潤堂徐周湘雲翁祝　　翁不留名陳可良翁崇餘莊劉東峰翁九户各洋二元可熾順昇昌信昌　振元利昌槐蔭氏新順記生昌福壽堂湧道宋雲生翁蘇成記洪筱卿翁生瑞芝翁敬德堂王紹　　何　園翁江太太劉春榮翁怡情軒　軒臣　廿一户各洋一元老悅生抵松亭翁　逸山翁三户各五角英法美三界錠捐小洋七百九十二角五分錢廿三千七百四十八文○附登各洋貨寳號夏季捐淸單大豐恆興二户各錢一千四百文　豐萃昌順二户各錢一千五百文　泰增泰源成德豐恆豐瑞怡盛五户各錢一千二百文日新盛泰記屏記　　盛四户各錢九百文天益錦豐鼎　協豐登豐慶豐　　四　瑞恆豐信正昌順鼎裕元生日新增振豐恆德順祥瑞豫祥通裕恊康元興公愼新泰恆啓泰祥裕豐盛驅記福和廿五户各錢六百大豐錢四百五十角以上總共收大小洋一百三十三元七角五分錢五十六千五百九十八文[  滬北天后宮前廣善堂獲董嚴僧厚龔心劉施則敬朱佩珍唐榮俊葉貽劉等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖一十八年七月二十九日京報全錄]  
　　宮門抄諭旨均錄前○續直隸總督袁擬訂師範學堂章程○陝甘總督崧奏光緖二十九年分應解賠欵擬請飭部由安徽閩關協甘餉内撥解摺○又奏懇恩免收鋪捐膏捐以恤商艱片○山東巡撫張奏交缷撫篆並起程日期摺○兩廣總督陶奏調署總兵片第十一節學生入學後不得無故自行請退若有假託家屬函件呈請給假或私自逃逸等情及屢犯學規不受約束行止不端不堪造就者概除其名除名之時須照章算繳學堂經費第十二節本學堂教科暫必用學校司所發定本教習授課不得隨意自用他項書籍教習辭退之時應將所用本堂書籍呈交總辦查驗收存不得擅自携回第十三節本學堂圖書儀器責成司事專客不許外携不許外借每届更替交代之時由監督　簿詳查如有傷壞損失等情分别酌分修賠以昭鄭重第十四節本學堂各員生取閱圖書應自書一紙註明限期交　事登簿取付届交還逾期署亦必呈明展限如有油污墨染鼠傷等事閱者須認修整之費倘查係有心殷壞應照全部價值責令賠償第十五節本學堂大門責成門役認眞稽查學生若無驗　夫役若無憑牌不准私出違則稟究其驗單憑牌由齋長兼管出堂請領回堂卽繳凡　食物者不得進大門送公文　件者不得進二門第十六節凡有賓客來堂應山門役報明由司事迎至客廳欵待不准在堂讌會有願覽學堂規制者亦由司事導引惟功課未畢不得導人講堂教習不得於功課未　以前會客學生親族到學看視如正在講堂肄業不許私出接見第十七節本學堂上下人等一概嚴禁酗酒賭博冶游吸食鴉片及喧嚷鬬屬等事違者由總辦分别責飭開革第四節學堂經費第一節本學堂應用齋舍購堂圖書館儀器院膳堂等外附養病房一所派官醫經理　堂一二處並附設小學堂一所備中齋學生將畢業時實習教育之事現時興工建造曁開辦時添置應用各項器具需費甚鉅應山學校司營辦派支發所人員會同學堂總辦核實估呈候總督指撥的欵遴委壽辦不在常年經費之内第二節本學堂學生飯饌及一切書籍器具燈油茶炭等項均由本學堂供給惟須限定欵數不得糜費第三節省城設師範學堂原爲造就各屬師才應於各屬籌辦學堂經費項下按各屬留省學生名數每名每年限提六十金逕　學校可轉發本學堂作爲該生火食各項之需該生畢業遣回卽行停解第四節本學常小經費就現在辦法核實估計暫以七萬兩爲限由學校司立案總辦每年分四季由學校司支發所具領嗣後若有應行增减之處仍由總辦是誚學校司禀明總督核定第五節本學堂年經費應分額支活支兩項如學中每月公費曁各職事人員之薪水學生之飯資零費夫役人等之工食各項均屬額支所有一切詳細數目應由辦於未開學一個月以前切實估計分造淸册呈明立案以便遂年查照至購置報章添置器具修補房屋及一切零川等項均屬活支亦應由總辦先將大概分别繕具淸單隨案　明俟開學後再出總辦會同監督隨時察看認眞核辦卽於常年經費項下動庋惟數在一百兩以上者仍應呈請學校司核定第六節本學堂常年經費歸總辦會同監總理大綱遴派得力人員專司收發銀錢等項由總辦監督隨時認眞稽查每年應將收發欵目於六月十二日淸結兩次分造四柱淸册連同原簿呈由總辦監督核查有無錯訛查對明晰呈報學校司核轉第七節常年經費　由總辦等撙節動用如有贏餘　敷撥歸存儲項下仍由總辦會同監督具報學校司存案第八節本學堂各職事人員薪水均應按月具領不得提削豫支惟照章藉　停課之期准支本月全薪不按日期扣算學生飯　零費齋長按月造册呈候總辦監督查閱籤字具領轉發夫役人等工食按月望　給先期由收發司事造具花名淸册呈總辦監督查閱簽字凥時由監督點名照發第九節學中動支欵項厞由總辦監督簽字收費司事不得擅發分支每月底由總辦監督悉心查核若有虧短挪用等弊責令賠償並加懲辦第十節學堂上下人等如帶有銀錢鈔票是否點父收發司事代爲存儲聽其自便如不交存倘有遺失等事概與學堂無涉奉硃批覽欽此 
　　頭品頂戴陝甘總督奴才崧蕃跪奏爲甘肅光緖二十九年分應解賠欵銀三十餘萬兩擬請飭部由安徽閩海關恊甘餉内撥解免誤限期恭摺仰祈聖鑒事竊奴才准户部咨新疆撫臣奏請將　認賠欵請在近滬省關協餉内撥兌一摺奉旨依議欽此欽遵知照到甘聲明甘省認解賠欵或於本省籌解抑或由各省劃批應俟該省奏報到日再山臣部酌核辦理等因准此當卽轉飭籌辦去後兹據甘肅布政使何福堃詳稱查甘肅地處邊　屬入雜欵須至年底始能陸續收庫自二十七年十二月起並本年派償洋欵按月挪湊曰在窘迫之中且距滬窵遠道遠費重籌解倍形竭蹶詳共交過六次亦係由就近恊濟省分撥解者居多與其私自通融　費周轉不如請部一併劃撥實於公私兩有裨益除本年五月以後至年底止仍由甘自行籌商認解外擬請自二十九年起援照新疆辦法每歲由安徽撥解銀一十萬兩閩海關撥解銀十萬兩均就近徑解滬關湊足甘肅認解償欵三十萬兩之數免致有誤限期至各省協餉乃關内標防各軍營勇計口授食之需俟償欵撥定仍當設法隨時　欵抵補分發以資騰飽等情詳請核辦前來奴才復核所議確係實在情形理合恭摺具陳伏乞皇太后皇上聖鑒訓示飭部指撥以　償欵施行謹奏奉硃批户部知道欽此 
　　崧蕃片再前准户部咨議覆御史瑞璐奏請抽收鋪捐膏捐一摺行令詳核市情妥籌辦理等因當經分行遵辦去後兹據藩司何福堃會同釐全總局署蘭州道胡宗溎等詳稱查甘省地瘠民貧不通河道向無富商巨賈自迭遭兵燹市井益形蕭條現開鋪面不過小本營生體察情形實難抽收鋪捐至膏以徵爲禁立意本佳惟洋藥商民販運照　完黨旣無開設烟館之人亦少售賣烟膏之鋪膏捐一事亦屬無從抽收准據各道附先後查覆到司會詳呈請覆奏前來奴才覆查甘省瘠苦實與東南各省逈不相同除各項稅課陸續加增另報外所有鋪捐膏捐現時委難舉辦合無仰懇天恩俯准飭部免收以恤商艱謹附片具陳伏乞聖鑒訓示謹奏奉硃批户部知道欽此 
調補河南巡撫山東巡撫臣張人駿跪　奏爲恭□微臣交卸撫篆起程日期仰祈　　聖鑒事竊臣前准部咨光緒二十八年四月二十一日内閣奉上諭張人駿著調補河南巡撫欽此當卽具摺叩謝天恩籲懇陛見於五月二十日欽奉硃批著來見欽此兹撫臣周馥　已抵柬於七月初六日將山東巡撫及監督臨淸鈔關總統武衛右軍先鋒隊各關防並鹽政印信及王命旗牌文卷等件派委濟南府知府　世光中軍叅將黄占元齎送撫臣商馥接收任事臣卽於是日交缷十一日起程北上敬謹泥首宮門跪聆聖訓所有微臣交缷撫篆並起程日期理合恭摺具報伏乞皇太后皇上聖鑒謹奏奉硃批知道了欽此 
　　陶模片再現署廣東高州鎭總兵馬維騏前奉簡放廣東陸路提督現奉諭旨調補四川提督迅卽赴任等因欽此當經轉移遵照所有高州鎭總兵篆務應飭實任是缺總兵調署廣東南韶運鎭總兵張士元迅赴本任張士元所遺原署南韶連鎭總兵篆務查有正任廣西梧州恊副將江志堪以署理除分檄飭遵外謹附片具陳伏乞聖鑒謹奏奉硃批知道了欽此 
 
 

Page 14

 
 
[光緖二十八年八月初一日京報全錄]  
　　宮門抄諭旨均錄前○山東學政尹奏爲考選庚子優貢擇尤錄取摺○外務部奏爲駐劄俄國海參崴商務委員及隨辦各員董期滿照章請奬摺○又奏爲進呈候選州同所撰江浙閩沿海圖說懇恩給奬摺○兩廣總督陶奏爲留員辦理武備學堂事務片 
　　山東學政臣　錯　　奏爲考選庚子優貢擇其尤者破例錄取籲懇天恩飭部照准以拔眞才而勵實學恭摺仰祈聖鑒事竊以向章學政歲試各部各學教官舉報優行生員於科塲會同巡撫臣考選以爲擾貢庚子例係考優之年因拳匪肇亂經臣奏請展緩至光緖二十七年七月大局已定考試各事未使久延臣卽將闔省優生調齊來省時前撫臣袁世凱丁憂當與護撫臣胡廷幹會考曾經奏報在案今年補行庚子恩正鄉試應將考取之優貢姓名籍貫遵旨改題爲奏俟癸卯會試後恭應朝考查山東　取優貢四名此次考取庚子優貢黄縣學增生　干鴻恩萊州府學廪生陳文會濟南府學廪生范之杰濟寗州學廪生邊鳳墀均係品行端　學問博雅堪膺明經之選　陳文會范之杰邊鳳墀三人皆前任學臣試所報優生惟第一名之湻于鴻恩係臣任内辛丑一月歲試登州所報優生該生自光緖七年入學後閉户讀書著作　富内行克修鄉閭稱頌其所著書有曰式古堂經說曰漢碑經義輯略曰說文讀若攷曰爾雅匡名輯逸文訂曰公羊方言疏箋曰易林校議曰讀史隨筆曰古今人表　証曰隸雅曰讀隸辨此十種者其初稿本經臣校閱皆枕經　史潛心古訓以外雜著尚有十數種之多自科舉以八比文取十學者講求根柢淹貫經史者殊不多　如該生之篤行樸學尤爲山左難得之才惟查歴届優貢均　學政歲試時　各學舉報庚子優貢例應於戊戌歲試年分舉報今湻于鴻恩係臣任内辛丑三月所報舉報較遲於例稍有未符惟該生學行優貢之選若有眞才而屈抑之是蔽賢也無實學而　登之是行私也臣職司督學夙夜戰兢深恐踏此二者之咎且現值科舉變章之始　有篤行樸學者述修身如優生湻于鴻恩者足以勵其餘相應仰懇天恩飭下禮　照准但論學問之深淺勿拘報優之先後實於興學育才大有裨益所有臣等考選湻于優貢並擇其尤者破例錄取緣由謹會同山東巡撫臣張人駿合詞恭摺具陳再此摺係臣銘綬主稿合併聲明伏乞皇太后皇上聖鑒謹奏奉硃批禮部議奏欽此 
　　臣奕劻等跪奏爲駐劄俄國海參崴商務委員及隨辦各員釐期滿照章請奬恭摺仰祈聖鑒事竊臣衙門前以東三省毗連之海參崴等處　民出疆謀食人數孔多須設官爲之保護因卽援照條約與俄議設領事俄使謂海參崴係有砲臺處所例不准各國設立領事照德國日本之例可設商務委員嗣經商議由俄外部覆允當杏有北洋俄文繙譯官候選知縣李家鍪穩練强幹洞悉俄情擬卽派爲海參崴商務委員刻給關防飭領前往所有關辦章程及常年經費卽由臣衙門查照向章酌辦等因於光緖二十三年三月二十八日附片具奏奉硃批依議欽此欽遵在案該委員李家鍪目光緖二十三年八月初八到差之日起扣至光緖二十六年八月初七日已屆三年　滿臣等因該處交涉事繁仍令留差以資熟手兹據該委員開具隨辦各員董銜名詳請奏奬前來臣等查出使章程隨使出洋人員三年期滿照異常勞績給奬各口商董照尋常勞績給奬歴由出使大臣奏請均經奉旨允准海參崴商務委員職分與領事相等雖在俄境因距俄都較遠事皆逕逹臣部不由出使大臣核轉該員李家鍪練逹勤能於該處商務邊情頗爲諳悉辦理交涉案件商减華工苛例並能維持保護悉合機宜其隨辦繙譯文牘各員恊力從公均無貽悞各帮商輩襄助亦有微勞兹以三年期滿自應由臣等按照向章一體奏請奬叙俾免向隅謹將該委員及隨辦各員董分别異常尋常勞績擬保升階升銜封典開列淸單恭呈御覽可否仰懇天恩俯准照擬給奬以示鼓勵之處出自鴻施如蒙俞允臣等卽將該員等履歴咨送吏部查照所有海參崴商務委員及隨辦各員董期滿照章請奬緣由理合恭摺具陳伏乞皇太后皇上聖鑒訓示謹奏奉硃批依議欽此謹將駐紥俄國海參崴商務委員及隨辦各員董擬請保奬繕單恭呈御覽駐紥海參崴商務委員同知銜候選知縣李家鑿　請免選知縣以直隸州知州不論雙單月遇缺儘先前選用並賞加四品銜繙譯官前同文館學生胡祖楷擬請以部寺司務不論雙單月遇缺儘選前選用指分江蘇試用府經歴江錫蕃擬請免補本班以知縣仍留原省歸候補班前先補用候選縣丞李本甫擬明免選本班以知縣不論雙單月遇缺儘先前選用指分直隸試用典史吳藴聲擬請以巡檢仍留原省歸候補班前先補用文童汪福泰擬請以巡檢不論雙單月遇缺儘先前選用州同職銜監生汪槐森擬請以州同不論雙單月同缺儘先前選用海參崴廣東　商董候選　際司　靡關宗漢擬請賞加五品銜海參崴山東帮商董布政司理問銜監生孫積學擬請賞給六品封與巖杵河商　布政司理問職銜監生劉君明擬請賞給六品封典奉硃批覽欽此 
　　臣奕劻等跪奏爲進呈候選州同朱正元所撰江浙閩三省沿海圖說懇恩俯賜給奬以示鼓勵恭摺仰祈聖鑒事竊臣衙門前於光緖二十三年六月據候選州同朱正元禀稱中國海疆之廣非圖無以周知地勢之險易防守之緩急沿海輿圖惟廣東省告成他省尚未舉辦現因英國海軍中所　之本天津曾爲譯印較上海製造局所譯者爲詳惟主客異勢命意不同欲取爲我用補其漏略正兵澤名莫若　帶洋圖周歴海岸卽所見間分類以記圖成而說亦得其大略等情當以沿海輿圖從前尚無善本該員所籌辦法簡明切要可裨實用卽經劄派前往江浙兩省先行試辦並咨南洋大臣　給經費飭妥爲助理去後旋據該員於二十五年十二月呈送江浙沿海圖說復經臣衙　以閩洋尚蕪專圖仍飭該員接辦福建一省載據先後告成呈請奏進前來臣等詳加查核該員所撰江浙閩三省沿海圖說並海島表譯繪精詳考證確實兵論防守形勢均尚扼　於　海事宜不無裨益相應將石印原圖二十四張圖說三本併恭呈御覽該員朱正元經臣衙門派往浙閩三省辦理此事前後五年周歴海岸風濤艱險勞瘁不辭自應量加甄叙查各省承辦會典輿圖在事人員均照異常勞績給奬有案該員事同一律其勤奮則尤過之可否仰懇天恩准將候選州同朱正元免選本班以知州發往沿海省分遇缺卽補以示鼓勵之處出自鴻施如蒙俞允臣等卽咨和吏部遵照辦理所有進呈江浙閩三省沿海圖說並請給奬緣由理合恭摺具陳伏乞皇太后皇上聖鑒訓示謹奏奉硃批著昭所　圖留覽欽此 
　　照模片再廣東武備學堂經臣等酌定章和定期開辦業經附片奏明在案現當開辦伊始報考學生購製器械及創辦一切事宜必須精明幹練之員爲之提調方免貽　查有指分廣東試用知府汪大鈞精細　練勤愼耐勞堪以派充武備學堂提調差使業經臣等札委充當惟查該該員係由廣東試用同知于光緖二十七年四月在　直善後賑捐案内遵新海防例加捐知府仍指分廣東試用業經奉部核准註册例應赴京引見現營武備學堂開辦之初需員料理合無仰懇天恩俯准將指分廣東試用知府汪大鈞留于廣東差遣俟武備學堂辦有端緖再行給咨送部引見之處出自逾格鴻慈謹附片陳請伏乞聖鑒訓示謹奏奉硃批著照所請吏部知道欽此 
 
