# 1923 - 351 - 4918261

 

Page 1

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 2

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 3

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *時評 
[出醜（冷）]  
　　北京今日之政爭所謂每况愈下乎曰如今日者安得尙謂之政爭出醜而已甲有醜而乙出之乙有醜而甲出之互出其醜以爲爭具醜旣盡矣政於何有哉 
　　不特如是已也甲出乙之醜乙出甲之醜尙屬出醜之常態有時甲且欲自出甲之醜以恐乙乙亦欲自出乙醜以窘甲者自出其醜而反欲以此恐人窘人亦可謂極盡出醜之能事方在互相鬥能角智以專務於出醜尙何政爭之有哉 
今日吳景濂輩將宣布賄選時之遺聞軼事明日高淩霨輩亦將宣布賄選時之遺聞軼事遺聞軼事日日宣佈而賄選時之醜態將無遁形吳高輩出醜之会倆乃因此宣布醜態之故而益益精深高遠使人不可以嚮邇若是者其得爲政爭乎 
[國内專電]  
　　北京電吳派報載今晨一時津電話敬（二十四）夕有兩要人到醫院訪吳景濓奉曹意請吳景濓回京並言曹已得他方密電詳陳利害已有斷然澄淸政局决心記者有（二十五）晨得津電話云津與吳景濓接洽所定政治步驟㈠聯合洛陽及團河感情澄淸僉壬㈡議長問題依憲法會議决定吳景濓充該會主席後即退爲普通議員㈢吳景濓對曹不表示反對如一二辦不到則再與反直派取一至届時再將大選時種種軼聞露布故有人主調停邀吳回京但甘石派正以吳走爲凱旋恐調停説不能行 
　　北京電孫寳琦回京赴海甸别墅休養實因憲政黨條件難堪該黨且有主先開孫之税務處督辦底缺者 
　　北京電有（二十五）日雲南起義紀念仍有特别閣議支配軍政費就上次未决之案如陸海軍被裁人員曹以軍人被裁難改他業應從寛辦由參陸處與海部陸部會商結果王克敏提案每月提出政費五萬五千元以四萬爲陸部官制外人員津貼以一萬五千爲海部官制外人員津貼政府恐敎育界警界援例暫不公開當即决定（二十五日下午二鐘） 
　　北京電使團對粤留關税謂被壞公債基金但望北京政府將鹽餘及交通收入亦應照案撥付始可减廣州藉口因整理案内各債停抽之故係不撥鹽餘及交通收入之結果故粤扣關税之影響望持公債者一方反對粤提關税一方須要求政府勿提整理案之鹽餘與交通收入 
　　北京電有（二十五）午吳毓麟回京 
　　北京電張伯烈上書曹大選時忍辱負重不過爲國爲民今政府一面咨催衆院通過總理同意一面又使憲政黨抵制金佛郎案旣經衆院否决旣不覆議亦不據此交涉内高違法撤銷院警項城所不敢出請即將警權還諸衆院末謂歷代天子深居宮禁奸人弄權亡不旋踵及此不言恐無人更與公言等語（二十五日下午二鐘）　　北京電南滿會社函政府民國十二年十一月十五所訂鄭家屯洮南線借欵日金七百六十五萬四千五百元已收入本公司賬内（二十五日下午二鐘） 
　　北京電贛南龍南縣係十九下午四鐘失陷被燒數十戸電局亦波及電線現巳修復（二十五日下午二鐘） 
　　北京電敬（二十四）夜豐台站軍隊多人與工人衝突鄭段長往調解爲軍人咬去耳朶京奉局長由津趕到調查聞工人已通告五路求同情　務洋員均同情于工人（二十四日下午七鐘） 
　　北京電贛蔡咨部九江商埠勘定潯城西北隅瀕江一帶地方開辦 
　　北京電張廷諤昨日（二十四）返京免職説可望取消孫寳琦亦昨日由津來京反吳派現力强孫閣或能産生 
　　北京電交部派趙俊赴恰克圖點收後台子電線材料曁交涉軍用電話線等事（二十五日下午一鐘） 
　　天津電日人岡崎來津擬招募華工三百人當局極爲注意 
　　天津電葉恭綽赴奉　　天津電吳景濓眷屬來津寓息游别墅吳在日界松島街租房預備在津久住（以上二十五日下午二鐘） 
　　奉天電日人又在鴨綠江上游長白臨江各地設領事 
　　奉天電巿政公所所長兼電燈廠長曾熾翼呈請專辦巿政辭電燈廠兼職得張同意俟接替有人即發表 
　　奉天電張以日本受震災影響百物昂貴東三省留學生學費支絀行將輟學特由官銀號匯欵十五萬命經理員蔡多祥分别補助 
　　奉天電俄外交代表達夫金過奉赴京　　奉天電孫中山向俄購大槍五千支子彈六萬粒機關槍五十架取水道南運（以上二十五日下午四鐘） 
　　奉天電綏寗鎭守使缺决裁撤張命張宗昌率第三旅赴東流水一帶駐防禡（二十二）携大宗軍需前往 
　　奉天電探報近日庫恰俄軍幾及三萬建築營壘爲久居設備 
　　奉天電王省長因税捐人才缺乏擬創設税務學校（以上二十四日下午六鐘）　　哈爾濱電赤塔官發純金紙幣現侵入滿洲里警署示禁 
　　哈爾濱電俄代表要求遣俄民須開名單領照否則拒入境朱駁以俄民拒入俄境人道云何仍堅主酌量遣出滿洲里（以上二十四日下午九鐘） 
濟南電潘復運動財政總長甚力現派人來濟組黨並徵某當局同意　　濟南電鄭電兗州張鎭使將孫美瑤首級解濟懸示並拍影送各埠懸要衢示衆（以上二十五日下午三鐘） 
　　漢口電徑（二十五）午老圃側國民大會到二萬餘人議决照外交委員會所提田案要求六條督促交涉員嚴重交涉並定宥（二十六）午在外交委員會開代表會討論督促交涉辦法 
　　漢口電省議員劉鍾英等向省署提田案質問書有事經數日尙未聞當局嚴重交涉辱國喪權羣情悲憤等語　　漢口電孫克鑑騐屍報告書内口閉項上縊痕不淸晰均非自縊之證各界擬請覆騐並控孫於法庭 
　　漢口電楊森電據鄧彭兩旅長報告養（二十二）會同唐式遵攻綦江南平關戰兩小時佔南平關逼近綦江城下另派楊春芳由金雞嶺攻滇軍後路（以上二十五日下午六鐘） 
　　長沙電劉叙彝電趙表示遲未歸附理由係因防地遼闊部屬分散一二日内移軍辰谿勢所不能請寛限日期將部下聯絡一致使各通電表明心跡心後自可始終不貳悉聽指揮等語 
　　長沙電唐軍司發表整頓軍事財政吏治意見通電 
　　長沙電議會二十四日選軍務司流會定宥（二十六）重選省務院長定宥選　　長沙電湘鄕省議員謝鍾枬出缺吳宸瑛女士補 
　　長沙電長沙團局長文鹿階被仇家暗殺 
　　長沙電敎育費積欠七八個月敬（二十四）開校長會决派代表赴財敎兩司索欵並定集欵辦法三條請照辦　　長沙電唐生智辭湘南前敵總指揮　　長沙電劉銏通電贊成整理財政辦法（以上二十五日下午四鐘） 
　　香港電最近外洋艦泊省河者增至二十艘 
　　香港電大本營已承認沈鴻英軍侵入連州滇軍何克夫退陽山 
　　香港電孫决先肅淸東江定下月初總攻撃將各軍編爲兩路第一路以楊希閔任總指揮滇粤桂軍及直轄第一軍屬之第二路以譚延闓爲總指揮湘豫軍及直轄奉軍第一師屬之此外贛軍及永豐爲海軍别動軍李福林部爲交通掩護軍 
　　香港電孫系桂軍鍾鳴楷養（二十二）電稱銑（十六）晚本軍進駐岳心沈健飛部篠（十七）晚分向官潭公會兩路退皓（十九）收復石檽沙頭一帶 
　　香港電柏文蔚昨抵粤謁孫曲同豐陳光逵敬（二十四）亦到粤 
　　香港電敬（二十四）廣州工學界二次舉行收回關税示威巡游 
　　香港電省議員鄭里鐸等六十八人養（二十二）通電力爭關餘 
　　香港電軍界息增城方面聯軍進至正果馬嘶聯軍進逼蘇村右路聯軍養（二十二）由石龍繞道攻常平劇戰兩日仍無勝負 
　　香港電連日湘軍紛紛運省調往東江不日大舉反攻楊廷培部任中路攻惠譚延闓左路攻龍門河源范石生任右路攻淡水平山粤軍亦着着增兵黄大偉部已過河源加入中右路　　香港電滇軍呈報楊廷培投石灘河身死（以上二十五日下午六鐘） 
[公電]  
　　北京通電各省衢門鈞鑒本日令孫疑業晋授陸軍中務局慶詩加陸軍少將銜此令暫行代理部務陸軍次長金紹曾呈　授吳道遠爲陸軍步兵少校應照准此令京敬印 
[國外要聞]  
 
 

Page 4

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *[巴黎通信（續）（賣）]  
　　元首會夥記 
　　巴黎大火車站林立旅客來往如織若以歡迎國賓而妨礙民衆交通如我北京之雷厲風行者在西方文明國似不能如此專横法政府接待捷總統下車處乃在城西大公園左近之薄蘢林小站gareduboisdeboulogne其地游踪寥寂點綴華贍方法總統歡迎捷總統出站時將近正午禮砲之聲與軍樂並作兩國國歌相應和並有短馬甲茸帽加廌羽·之捷克率國會會員在站迎候與捷總統偕來者爲外交總長佩乃希博士近衛司令呼百將軍geoeralhoppe大禮官沙馬愽士drsamal曁捷總統長公子等法國接待國賓二十五年以來咸以外交部爲行轅法語稱之爲（浩收隑）ouaidorsay 
一街名代表一大樓西俗此例甚多論其性質亦猶我國北京東堂子胡同之迎賓館在法捷兩總統普恩加佩乃希兩君並驂離車站後經由薄蘢林向靄麗舍champselysees諸蔭道康歌地廣塲placedelacondorde以抵勝河seine　之浩收隑沿途布置井然國旗招展軍隊森嚴綽有上國名都之雄偉氣象午後捷總統赴凱旋門專謁法軍人無名英雄之墓更赴靄麗舍正式謁法總統兩總統會晤後並驂而出驂乘前後有朱纓金勒拔劍露刃之騎隊追隨擁護抵巿尹府巴黎地方當局對捷總統致詞歡迎捷總統除答詞銘感外並署名金簡留爲永遠紀念下午四時捷克飛機四架來巴黎行抵法境法飛機次第出迎同日晚間法大總統及彌隆夫人正式欵宴國賓法總統先演説表歡迎捷總統致答詞綜其要義分四大端一曰（法蘭西與捷克獨立關係）謂和會開幕時今總理普恩加poincaro以大總統出席演説力言捷克國人曾在法義西比利亞各方面爲協約國奮鬭宜有獨立之資而在一九一七年法已聯合協約國當軸預以此義商諸美大總統威爾遜法國助捷得自由由來甚遠二曰（東歐與和平幸運）謂往昔之歐洲經過一次戰爭得以五十年共享承平此届戰爭視前擴大者不知若干倍逆料承平之局至少不在五十年以下今捷克斯烈夫與鄰境小協約諸邦互相結納均與法蘭西同一步趨彼奥與匈雖云事勢不無隔閡終須盡力以求貫通三曰（目前難事）意謂經過革命與和約歐洲多數之國相繼獨立正義誠哉日見昌明但今德俄間之新邦爲數二十左右歷史不同生活逈異理此亂絲實不能如急行臥車通過大陸諸城之直捷痛快惟各小國盡行獨立各能發展其固有文化精神不至如戰前之厄於武力屈抑難伸尙堪稱幸四曰（尊重條約）謂賠欵之未付者總應覈實照付因賠欵淸於求和平之門徑巳覺踏進一兩步去（言及此層可見法捷經濟關係之密）此十月十六日靄麗舍晚宴之盛會也 
[日本通信]  
　　徐之圭（十二月十九日） 
　　日本政局前途之大暗礁 
　　政友會對政府之挑戰 
　　閣員部内分爲解散穏健二派 
　　各政派對政局前途之觀測 
　　日本政局之前途最易若起大暗礁者約有二端一爲普通選舉法案一爲復興計畫法案普通選舉法案須俟議會開常會時方能提出故近來各政派對此法案𨿅屬引起若干之注意然尙不見十分緊張而復興計畫法案則反是此次日本議會之開臨時會殆完全爲解决此法案故其政局前途之形勢頓覺非常緊張而議會中絶對多數黨政友會對於現政府雖聲明其主張是是非非主義然政友會對於閣員中之内務大臣後藤素抱不滿且後藤係兼任復興院總裁一切復興計畫法案殆爲其一手所包辦益滋政友會之不滿而政府與政友會之短兵相接遂不能免矣昨日（十八日）政友會開院内黨員會議以定該會對於政府提案之態度結果對於政府復興預算核减一億三千萬元取消復興院打消火災保險貸付案政府得此消息後形勢非常狼狽據各方面之情報政府部内對於火災保險貸付案之打消早巳預料及之然對於復興院之廢止及對於復興計畫之加此重大修正則全出意料之外故聞政友會之態態度决定後形勢非常緊張而閣員部内之對於此案方針遂不免紛歧而分爲解散穏健兩派一派以政友會之態度明爲對政府桃戰政友會對於頒有詔勅之事業倘敢遮止其施行政府應出以斷然之態度解散議會一派則以政府之面子問題固屬重要然對於亘古未有之大震火災之善後策確立復興計畫不可一日延緩倘此時而解散議會對於迫於眉睫之復興計畫不免引起大枝節即加以若干之修正爲欲施行復興計畫不得不隠忍屈從政友會案而山本内閣總理大臣對於閣員向抱一蓮托生主義入對於任何時期閣員局部辭職之意思在今日閣員心中固毫無也若政友會之修正案果含有不信任之意味者則於總辭職之事前先行解散議會故政府處此時局其出處進退不外屈從政友會之修正案或務必貫澈原案之主張以所信政策訴諸全國民意决行解散議會之二途要之政局之前途巳起有一大　礁則固可無疑也茲將各政派對於政局前途之觀測略述於左㈠研究會（貴族院之多數政派）研究會對於政友會削除復興院經費認爲政友會有意挖政府面子預備倒閣今後政府對此當出之以如何之方針實爲研究會最堪注目之事以素與貴族院少有聯絡之政府欲以此進而咨詢貴族院開兩院協會恐無此勇氣而研究會對於現政府以目下之關係視之與現政府以好意的援助恐亦辦不到也故政府對此舍解散衆議院或總辭職之二途外無他法但解散衆議院須先得貴族院之諒解故在今日之狀態政府實無解散衆院之次格此後之政局實堪隠憂者也㈡政友會政友會則以政府對此修正或屈從或解散衆議院或總辭職雖外間觀察各異然在火災保險貨付案終結後固不可知而在此預算修正政府對之一定屈從想不至於解散衆議院或總辭職也且政友會對於此修正自信在貴族院自研究會以下可得多數之贊同者也㈢憲政會憲政會則以政友會對於復興預算加以大修正者乃政友會素輕視政府以爲到底不能解散衆議院故也而火災保險貸付案之打消復興預算之大修正要皆爲其倒閣之意志固屬甚明然寗出之以正正堂堂彈劾内閣較爲光明正大但政友會亦有種種内幕故與政府爲難只得出之以宛轉之手段但臨時議會之開原爲决議震災善後之緊急案件阻礙復興之責任旣在政友會則解散議會訴諸國民公意固無不可者也然現内閣自山本首相以下有無解散議會之勇氣殊屬欵問也 
國内要聞 
[北京通信一]  
　　閩浙軍事形勢談 
　　東南問題狹義的爲江浙問題廣義的爲江浙閩皖贛問題槪括言之即直派所以對付反直派在大選以前即已成爲問題其時雙方劍拔弩張大有一觸即發之槪然幸而未成事實近日風聲忽又緊張其所以引而不發者各不願爲戎首先行發難則固彰彰也 
今日此間所傳躍躍欲動之消息首爲閩孫蓋閩之孫傳芳以王占元之部屬忠事直派兩湖之役頗爲出力雖博得閩督理頭銜究見扼於王永泉有其名而無其實故其所部第二師仍留一部駐紫贛邊冀不得於彼者將取償於此旋且北走京保南走游蘇鄂而至於洛卒無所得不得不怏怏回任然八閩究非廻翔之地王永泉事事牽掣贛蔡（成勳）又以歷史上與直派關係近且集軍民兩篆於掌握圖贛不能勢惟有圖浙故今之浙中形勢轉以毘連閩邊之處衢兩屬爲緊張蓋孫氏所部大部分原分布於松溪建甌間拔隊北向其斥堠隊已由松溪越過蒲城不過據北京方面消息孫氏近有來電對浙用兵首須蘇皖同時行動不能由閩單獨先發此殆亦不願獨居戎首名耳 
　　就浙言其地自古不宜於用兵北與蘇毘連南與閩接壤東與贛交界三面臨敵雖有所謂四角同盟究以遠不足恃故决不敢輕於一試據新近由南北回之某軍事家述各方軍隊布置頗詳據云浙中四師以潘國綱第一師分佈於龍泉楓嶺淳安仙霞關間張載陽第二師駐防於常山江山一帶陳樂山第四師駐於安吉孝豐一帶盧永祥第十師則分佈於嘉興湖州楓涇間蓋以第一師與第二師之一部抵擋閩贛邊界之孫軍與周蔭人之第十二師以第二師防贛屬廣豐玉山間之贛軍侵入第四師與第一師之一部防皖屬寗國廣德屯溪歙縣之皖軍王普所部侵入盧永祥自當滬杭沿線之衝而湖屬有太湖與蘇境接壤蘇中北軍與朱熙所部蘇軍均分駐於鎭江蘇州常熟丹陽崑山一帶且有滬寗路銜接津浦路爲將來北軍南下作戰之孔道然何豐林之第六混成旅扼住上海松江一帶不幸戰端果開則此路之首先接觸者當屬何軍 
　　以現在孫傳芳之作戰計畫觀之似趨重於處屬然其地有萬山之險戰爭利器之重砲等不能携入故其地不官於攻而宜於守况陳樂山所部第四師在彼處佈防更不易攻入孫氏豈不之知殆欲以此爲牽掣之師而其側重當在浙之衢屬觀其近頃來電要求皖軍同時出動殆以此與皖軍遙爲呼應故浙西之局實較浙北爲重殊非第二師之一部所能担當據聞孫傳芳亦尙否認對浙有軍事行動謂軍隊調動純爲剿匪起見據閩人方面私家電報則孫氏巳决計親赴前敵作戰省事交由王永泉代理云云又聞内閣方面日來接到關於軍事電報頗多形勢似甚緊急南中人士之和平運動果不付諸泡影否耶（十二月二十三日晚） 
[高凌霨等擬退回王黄查辦案]  
　　前日參院通過王克敏黄郛查辦案後即晚由秘書廳備文咨達曹　得訊當派王毓芝與各閣員恊商應付方法聞討論結果以王克敏就任以來對於金佛郎案並未着手辦理何從查辦而黄郛之承認手續雖有錯誤然對外亦未確定又以國務員祇有彈劾并無查辦參識院所援引　　法　文似有　　主張導　此　所　據之理由　憲法（第六十一條衆議院　國務員有遺法行爲時得以列席員三分之二以上之同意彈劾之第六十四條兩院對於官吏違法或失職行爲各得咨請政府查變之）國務員在憲法上居特别地位與普通官吏不同故國會認國務員有違法行爲時應用彈劾方法不能用查辦手續若用查辦則執行查辦者仍爲政府未免與被查辦之人混而爲一於不合聞巳於昨晚（二十三）飭秘書廳擬稿辦理退回手續 
[反吳派準備開會]  
　　甘石橋巳發開會通知 
　　吳景濓出走之後反吳派以倒吳一幕已奏凱旋揚眉壯氣著著籌備開會事宜前日憲政黨大會即其先聲唯反吳之中派别亦極紛歧憲政黨雖佔三分之二而其餘小黨派對於開會雖屬一致贊成而推舉秘書長等等則步驟未必即能一致因此昨日（二十三）下午民治社牟琳特在西安飯店設宴招待各派到者有一百二十餘人由牟琳發言表示政局忽生變動大有改進機會預定二十四日舉行之臨時會現應討論變更辦理其他應行積極討論之事甚多并望共同商榷當塲發表意見者甚衆後大致决定從前吳景濓召集之六次會議違法無效二十四日開會應作爲第一次之臨時會暫照憲政黨之主張推年齒最長之張映蘭爲主席以後即不再續舉議長即照參院辦法公同組織行政委員會主持衆院秘書長一席即由倒吳最力之牟琳充任并即日由憲政黨當局飭人整理衆院内部一切至四時許席終散會彼等以爲目前應先整頓衆院將院内問題首先解决内閣問題則留待第二步商辦現時各派意見未必盡同總理之究將誰屬尙須斟酌也 
　　至巳經投過孫閣同意票之票匭前兩日徧查衆院並無着落昨日由憲政黨派人到院整理忽又發見安然無恙該匭失而復得會否移動殊屬疑問但反吳派旣巳决定認吳景濓所召集會議爲無效投同意票一場亦自己根本不能成立票匭内容之究竟如何自無揭曉之必要此外昨日下午西安飯店十四號室内尙有一部分浙江議員之集會聞係討論本日衆院臨時會之是否出席問題大槪此派意見以爲衆院内部事件與正式内閣問題當同時籌及并行解决當以是否議及正式内閣爲出席之條件至擁吳派之在京者尙未聞有何花樣聞石駙馬大街四十二號之張英華派議員則昨日旁晚亦有一席會議當然不能贊同西安飯店之議决辦法將於今日到塲奮鬭 
　　甘石橋之憲政黨二十一日即開會議决根據本黨發欵名册以三百餘人之名義發出通知定星期一（即二十四日）在衆院開臨時會昨日下午即由該黨發出兩種通知原文如下㈠請黨員一致到會函啓者二十一日本黨開國會議員討論會議决以衆議院同人三百餘人之署名發通知於下星期一在衆議院開會先行組織院内臨時行政委員會特此函達下星期一開會通知業巳繕發届時務望一致出席爲盼憲政黨啓㈡衆院開會通告啓者茲定於本月二十四日星期一下午二時在衆議院開會届時務望准臨賀贊元·王法岐·錢崇愷·史澤咸·谷芝瑞·景耀月·胡源滙·王雙岐·葛莊·姚炳豫·周克昌·劉緯·段大信·牟琳·張琴·張玉庚·戴書雲·程鐸·湯松年·等三百十九人暑名上項通知旣巳發出假使署名之人盡係同意主張則即此巳過半數成會自無問題無如此三百餘人之來源旣係根據前此發欵名册内中吳派人物本不在少今欲其一致服從黨議恐殊不易且據熟悉議院情形者所談謂有若干議員對於今日之會將不出席即使勉强湊足人數而在塲之吳派大摀其亂自在意中有此種種故憲政黨一舉成功之計劃恐亦難實現也 
[總税務司内債基金報告]  
　　上月止尙餘一千四百餘萬 
　　内債基金今年雖不如舊年而歷次付息均未愆期結至十一月底尙餘一千四百餘萬此次還本爲數較鉅之金融公債業巳抽籖其餘六厘二百餘萬軍需八十餘萬七厘六十八萬俟十二月關餘有餘尙可以補抽若照基金年度至明年三月底止關餘至少尙有三四百萬還本付息爲數巳相差無幾茲錄總税務司基金報告如次）甲）收入項下㈠十月份實結存洋一千二百六十三萬一千一百九十八元二角五分㈡鹽務署鹽餘項下···未撥（自十年十二月起迄未撥付）㈢交通部交通事業餘利項下···未撥（自十年十一月起迄未撥付）㈣總税務司關餘項下···原撥到規平銀一百零六萬七千二百四十七兩七錢九分折合銀洋一百四十六萬八千五百九十元共計一千四百零九萬九千七百八十八元一角五分（乙）支出項下㈠付息補付八釐軍需公債第二十二期息金四百四十元㈡還本···無以上共付出洋四百四十元除支付外實結存洋一千四百零九萬九千三百四十八元一角五分 
　　按十一月底止付息項下應支未付者㈠中交兩行巳付之息金尙未繳票到局點騐之數計七百零七萬九千四百零四元一角四分　　　息　　　人肯　　　之存洋計五十六萬六千四百六十八元八角四分二共七百六十四萬五千八百七十二元九角八分又還本項下應支未付者㈠中交兩行巳付之存洋尙未繳票到局點騐之數計四百五十五萬七千四百十元零三角㈡中籖債票持票人尙未兑取之存洋計三十四萬一千零五十元二角二分二共四百八十九萬八千四百六十元五角二分以上還本付息兩項總計一千二百五十四萬四千三百三十三元五角 
　　自十一月份實結存洋一千四百零九萬九千三百四十八元一角五分内除應支未付之一千二百五十四萬四千三百三十三元五角是十一月底止實存洋一百五十五萬五千零十四元六角五分 
[湯薌銘辭鄂省長]  
　　並推荐蕭耀南 
　　自黎元洪任内發表湯薌銘爲湖北省長迄今將及一年鄂人對於湯氏與蕭耀南之兼長固各有擁拒然湯氏奔走京漢間終未能就職其非湯氏之所願不言而喻而所以使湯氏之不能如願者蕭氏雖否認而一般人仍欵蕭氏爲之也最近鄂長問題舊事重提皖贛兼長先後發表北京政府忽於此時特派湯氏爲武陽夏三鎭商埠　辦其爲省長問題留地步理至易明湯氏旣已自審永無就職之望於是亦上體北京當局之意樂得做個順水人情一方辭省長一方又薦蕭氏爲兼長湯氏可謂老於宦情者矣茲錄湯之呈文如下呈爲任重才微勢難兼顧懇辭省長專辦商埠事竊薌銘前辦漢口建築商塲經始籌畫粗具端倪旋由政府謬采虚聲猥以湖北省長一席復畀仔肩旣懼輇材難勝大任兼之商塲事務尙未就緒詎容恝置竟隳前功審愼遲疑久未蒞任頃奉明令特派湯薌銘兼任督辦武陽夏三鎭商埠事宜感激知遇悚愧萬分惟念職務愈繁責任更大論才力則事業兼營之未能論素願則地方公益爲甚切用敢據實直陳伏乞惠察愚悃准即開去省長願缺俾令專辦商埠事宜庶一己得減輕負荷而全省尤仰戴生成再任命長官係元首之特權因地擇人何敢妄行擬議祇以湖北省政自蕭巡閲使耀南兼攝以來一切措施求合人民公意如蒙正式俯允可使年來所布號令幸免根本動搖且因時勢所値似以繼續爲宜旣無改弦更張之煩自收駕輕就熟之效是否有當出自宏慈所有懇辭省長並推薦繼任緣由冒凟鈞鑒望賜施行不勝屏營待命之至 
[紀敎育改進社二週紀念會]  
　　昨日（二十三）下午二時中華敎育改進社舉行成立二週年紀念慶祝並同時成立羊巿大街普及平民敎育期成會羊巿大街爲該社社址所在平民敎育促進會於此處成立以故此次平民讀書處在北京方面之創設除由熊秉三梁任公胡適之等首先提倡創立外以此街發軔爲最早該處共有二百四十餘戸昨日業已成立之平民讀書處已有六十餘處所有小商店雜貨舖以至於燒餅舖等到處貼有（改進第幾平民讀書處）之紅字標識而沿街遍插（敎育立國）（平民之光）（努力讀書）（讀書最樂）等字之旗幟誠羊巿大街前此未有之盛况亦北京僅見之（敎育平民化）新紀元也會場在景德崇功殿之西配殿東邀與會之各界人物計三百餘人内中本街熱心平民讀書處之居民亦多在邀請之列有羊巿大街及石駙馬大街之平民小學男女學生數百人持旗歡呼未開會以前先於景德崇功殿玉墀之前攝影起紀念旋即奏樂開會齊向國旗行三鞠躬禮畢由羊巿大街巿民與平民小學學生齊唱（盡力中華）之歌和以軍樂極盡發揚踔厲之致董事部長熊秉三致開會詞略謂本社係民國十年本日成立年齡甚爲紉穉但其盡力活動之成續初不因年齡糼弱而緩滯其年齡雖糼而活動則儘有可觀本社原係研究學術機關繼恐流於空言乃一方從事於實踐所有事業多爲幹事部之成績可由主任幹事陶知行君報告對來賓惠臨慶祝深爲感激云云當時來賓梁任公因有事須早返乃先行提前演説略謂今日之會本人受一絶大感觸向來開會我輩相見大都是敎育界之熟人再不然也都是一班在敎育界服務者今天則不然無論何界都有就是羊肉大街一班熱心平民敎育的鄰居也都騰出工夫來此預會可知辦敎育這件事不只是敎育人員的事孔子説三人行必有我師可見這師之一言不必定全智全能只要多知一分就可用這一分敎人没有這一分的就可以尋師就敎譬如我認得一個字那不識一字的便可把我當先生等他認得了這個字以後又可以做那不識字的人的先生了我們當日把讀書事業看成了跟隨皇帝做事的人們的專利品在當時政治狀况之下只要讀書人受皇帝的提拔便可領袖羣倫去治理國家其餘的人讀書不讀書没有什麽關係現在是民國了務要個個國民都有參政的知識方纔能夠將國家致於平治强盛之地位若所有的國民連字都不認識就算有孔孟一輩聖賢出來也是無用者所以現在若是要謀國家前途的福得非趕快從普及平民敎育不可云云次由主任幹事陶時不必復述茲所陳述爲將來這行之希望面　　緊要則爲平民敎育之進行夫一國家之主體全在人民人民智識低弱國家斷無張盛之望此是應須急速推行平民敎育之一原因其二則以垷在敎育的關係不只是一個國家的關係並且有國際的關係敎育的良否在國際地位上狠是重要這次萬國敎育會在美國開會我國代表郭秉文君當選爲副會長足見在世界敎育家眼光中非常重視但一言及我國能讀書識字之人數則大爲詫異蓋當各國代表報告本國能讀書識字人數時或佔百分之九十七或佔百分之九十三至少亦在九十以上惟中國則僅佔百分之二三十實爲可驚之少數按大略估計則中國人雖號爲四萬萬能讀書識字能夠稱得起是國民者不過八千萬是中國不過八千萬或民耳安能稱爲四萬萬之國家但按現在推行平民敎育的方法每日用一小時功夫四個月可識一千二百字並略得所以做國民的常識我們預料下次萬國敎育會再開會時不識字的人數當可减少凡略能識字的人都能作敎師是我國現有八千萬敎師三五年後只要盡力推行不怕不克奏大功云云繼由黄郛代表胡某致祝詞略謂黄總長因事不克預會甚以爲歉惟對此會極所推重此次開會情形當向黄總長詳細報告當即宣讀祝詞八句（鉛槧功高絃歌用大諗我邦人世推横舍式踐嘉招韋昭雅化明德可期永光函夏）列由周作民代表熊夫人朱其慧女士報告平民敎育情形再度奏樂進茶點而散 
[關於財部之要電]  
　　蘭州陸洪濤林錫光電財政部幣制局鈞鑒甘省銅元缺乏巿而不敷週轉影響於民間者至鉅生計上商業上受種種困難是以飭令財政廳設立平巿官錢局力籌接濟經在北京京華書局訂立合同趕印銅元票計分百枚五十枚二十枚種合共五十萬串頃接駐京辦公處電稱據警廳函因各印刷商受代印銅元票時有僞票妨礙甚大須交財政部印刷局印製等語杳甘省趕印此項銅元票係爲維持地方巿面及小民生計起見萬難延緩且訂約在先合同早巳成立各項銅板巳由該書局刻就刻下如有變更損失旣多輾轉遷延地方之影響甚鉅况爲數無幾應請大部貴局准予通融函致警廳所有甘省此次已訂印之銅元票五十萬串仍由京華書局趕印備用將來如有續印再向印刷局定製以符成案除將甘省設立平巿官錢局辦法章程另案咨報外應請大部貴局先行立案實爲公便陸洪濤林錫光同叩效　 
　　天津王秉俊電財政部總次長鈞鑒案奉鈞部代電開年關伊邇部庫需欵萬急税票工本尤立待撥付仰於本部准其抵撥各欵外勉力另籌若干以濟急需並將起匯數目日期電復等因奉此查職處本月上半月税收爲數無多現正令催各縣趕速投解一俟本月底結束後當遵令勉力籌解謹先電復直隸印花税處處長王秉俊叩篠印 
　　天津稽徵税務總局電財政部鈞鑒案准津海關監督咨奉鈞部訓令以唐山華新紗廠起運棉紗應在何局領單繳税方與定章不背飭即會商解决一案囑即查核見復等因准此查唐山華新紗廠所製棉紗係於民國十一年十一月間呈准照機製洋式貨物税現行辦法辦理乃該廠運紗出境旣不遵章報領運單經過統税局卡又不承認納税疊經唐山統税分局向其接洽該廠始以必須報明天津總廠請示辦法爲詞繼復以統税局抵觸税法阻礙營業等情呈奉鈞部錄案行知迨經職局轉令唐山統税分局出示定章告以起運機製棉紗若不報完正税起領運單即不能免納内地税釐旋據該廠聲稱唐山並無常關無從投報可否即以統税局爲第一關收税給單以便商運等情商由唐山統税局請示前來當以該商所請核與税務處編訂機製洋式貨物税現行辦法第六條之規定尙無不合遂即允准照辦於本年十月九日實行曾經具電報明鈞部請示撥欵辦法並咨會津海關查照嗣奉鈞部東電以據津海關監督呈稱唐山設有分關所有華新紗廠出品應由分關徵税發單等因復經令據唐山統税分局以查明該鎭設有洋灰税局專收洋灰税並無徵收普通貨物税之分關等情呈由職局電請鈞部仍照原案辦理各在案茲准前因伏查唐山華新紗廠出品納税給單辦法經該處統税分局交涉經年始行就緒如謂應由洋灰税局徵税發單則當奉令之始該局即應遵章辦理乃必待職局辦理就緒後始請舉辦揆諸事理似有未合惟常關與統税局同屬國家徵收機關理應互相維持豈容彼此爭執致啓各商輕視之心究竟唐山洋灰税局能否親爲分關應否維持原案以全信用之處伏乞鑒核電示道行直隸稽徵税務總局效叩 
　　福州長樂紳商學等電國務院内務部財政部參衆閩議員鑒海軍陸戰隊楊旅長因種烟不遂又設測量局田　不宜軍人干預國税豈容　自爲制且甚苛擾萬難承認懇電令撤銷長樂　　學叩皓 
 
 

Page 5

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 6

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *國内要聞二 
[哈埠擠兑中之維持辦法（旡）]  
　　查禁現洋生銀出境抑平巿面匯水 
　　哈爾濱快信哈爾濱爲東三省商業之中樞金融雖因年來巿面蓑落遠不如前然官商究認此地爲萬國通商區域事事議愼將事如幣制一層推爲東三省第一蓋從前哈埠只有俄幣盧布之勢力自盧布失敗日本曾欲驅朝鮮銀行以金幣繼承盧布之後會東三省當局許准中國交通兩銀行在哈發行兑換劵行之有年信用昭著旋東三省銀行亦倡議發行紙幣十足兑現且可流用京津因之此三銀行之紙幣爲關東金融通巿之一種重要物此次日本震災日幣下落朝鮮銀行極力維持雖價格與内地相等而一般人民信仰金紙幣巳漸不如前此之濃厚而我國銀行發行之兑換紙幣皆視爲一種有信用之物其最著者中東鐵路賣票收用銀元哈爾濱自治公會（中外國人合組者俄人最多）業經議决從明年即一千九百二十四年起一律改用銀元此不可謂非金融上之一福音也 
　　不圖近來銀行方面突現一種不穏之現象即匯水增高兑現者日多一日東三省銀行總理劉海泉氏赴奉磋商結果决由政治方面予以協助黑龍江吳督俊陞十二晚到哈即傳諭濱江道尹蔡運升特别區警察總管理處處長兼東省鐵路路警處處肯温應星兩氏謂哈埠擠兑須加取締蔡溫二氏奉諭後即日布告並於元（十三）日將在哈維持金融之眞相電報奉天張總同令十五日哈埠行政長官朱慶瀾接到張總司令之寒電大致謂近來哈埠各銀行兑現數目逐日均在六七萬元以上顯係好商假借護符操縱漁利本總司令從前整頓奉省兑現嚴厲辦法同人均所深知東三省銀行在哈埠發行現洋票實爲維持該埠金融起見頗巳費盡苦心（中略）並令該銀行等減讓滙水以平巿價再查有假詞擠兑情弊應即嚴切查禁拏辦此次禁止現洋出境本爲各國通例倘有外人發生枝節當由本總司令擔任交涉現查禁私運懸賞甚鉅果能認眞偵察自無不能破獲之理若仍查禁不嚴即惟該道尹處長是問本總司令當飭三省銀行將總行移回奉垣哈埠金融此後不再接濟事關重要希將辦理情形見覆云云朱慶瀾接電後立即一面抄電蔡道尹温處長一面復通知各商業機關及地方團體並於十八日午後一時在道尹公暑開會官公機關團體之有關者均次第到會商議决定大旨均力主維持哈爾濱固有之巿面（一）查禁私販現洋及生銀出境責成特警路警濱江警察廳等遴派幹員分途偵查（二）由銀行公會勉抑匯水昨聞巳稍低落以爲根本救濟（三）生銀一律禁止出境其銀元之現兑以一百元爲限每人出境家用現洋川資亦以百元爲度逾額即抄罰（四）由道尹警察處長會銜布告此爲最近議定之救濟方法也 
　　據報紙所載哈埠流通之劵並不甚多中國交通本有限度即東三省發行略多亦在一千五六百萬元之譜其實際之力量當然可以維持該銀行等此次擠兑即從奉天長春等處運現來哈付兑所費實屬不貲彼忍痛爲之者將以供商民之需求而維信用也此次匯水之漲其原因據金融界中人云（一）京　銀根奇緊劃付不易（二）本年三省小麥歉收出口貨少（三）時局未定關内外時有不穏之謠傳（四）日本地震購買力薄弱夫匯水旣高即不免有相差之點而私販起矣現在警探之搜查私販甚爲出力近一週中獲案巳有數十起自十八日會議之後特警探訪局與路警偵緝隊及雙方警察巳恊商辦法分途嚴搜大約日内可望減殺私販之風以私販被獲現洋充公外其人尙須法辦嚴峻之法或可警惕若輩惟根本救濟僉認平柳匯水爲第一要着至日本紙哈埠價高上海等處價低其原因猶在拒抑此間紙幣朝四暮三孰不明瞭就奉天年來之財政以觀當局旣主盡力維持吾知一般巿儈亦必能悉然覺悟也 
　　另一消息哈埠金融此次一般商人擠兑中國交通東三省三銀行鬧得滿城風雨其因販現而被逮者此三四日中巳得五六十起本日）十九）錢商巳不敢加利兑換現洋矣十八日濱江道尹公暑由各機關團體關會商議救濟特訂定查禁私運現洋現銀出境及取締擠兑牟利辦法十條極爲嚴厲此次查禁奉天張總司令巳來電聲明不分中外一律檢查其辦法如下㈠查私運出境以火車總站八站及赴江北馬家船口之江岸渡口三處爲最要車站應由路警特警及海關人員不分畛域認眞檢查赴馬家船口江岸渡口由特區水警及濱江警廳區警擔任檢查㈡除上述三處外太平橋顧鄉屯正陽河九站等處亦係出口要路由特警路警共同擔任嚴密檢查㈢哈長路沿線最關重要除在火車上由路警嚴加注意沿途上下車者由特警各署所嚴加注意外其車抵寛站時再由該詀特警曁護路軍檢查所施以相當之檢查以免偷漏由西路私運者亦所難免車上車下均責成路警叚注意檢查㈣火車上掃車夫及一般工人最易發生包運情弊應由特路兩處探員隨時密偵檢查一經查覺即行逮送重懲㈤各客棧接客櫃夥多有詭稱回家携帶　洋藉圖牟利者雖爲　非鉅然日日如是不能不加以杜絶如查明確係此種情弊者不論所帶數目超過限制與否一律扣留罰辦㈥各銀行兑現處由特路兩處濱江警廳酌派便衣探員逐日監視遇有以下情形（一）代人况換牟利者（二）兑換數次者（三）一家遣數人兑換者不論何國人均得暫行帶至署局加以盤詰如確有擠兑牟利情弊即予分别轉送究辦㈦如有兑換多數現洋確在家中存放者得令出具并不轉運牟利字據由特警警廳查明令其另立現洋專賬隨時查其用途如無確實用途而現洋即巳無存定係私運或轉手搗利得逮案澈訊究辦㈧軍警兑換現洋或携帶現洋出境超過限制數目以上者軍人須有總司令部或鎭守使署警察須有特路兩處或濱江警廳發給之許可執照㈨各營錢業商號應限定資本須在大洋五千元以上並將資本呈由警廳或警察管理處騐明確實方准許可營業惟不准買賣洋貼水牟利違者從嚴懲辦其不足限定資本之錢舖錢桌曁挾袋換錢之經紀錢販應由警廳及警察管理處一律嚴行取締不准營業㈩如有銀舖秘密熔燬現洋者援照銷燬制錢罪從嚴懲辦 
[滿站拘辱關員案交涉近况]  
　　華東通訊社消息滿洲里俄軍拘辱闢員案交涉情形迭誌前報但駐滿洲俄代表異常巧滑竟揑稱呼倫貝爾程交涉員對於中國海關及警察不法行爲深表惋惜并巳從嚴查究等語蔡兼交涉員轉呈東省特别區行政公署以該代表所稱各節未悉究何所據而云然當令程交涉員將最近交涉情形切實查復聞程交涉員呈報經過詳情云最近交涉情形業於十一月九日與駐歐俄代表往返函稿抄呈在案嗣准該代表覆稱所有此案全卷業已呈送駐哈蘇俄代表核辦等語茲該駐哈俄代表要求各節均係出於誤解查職署前致駐滿俄代表函内不過聲明因俄軍非法行動以致連帶發生其他結果係爲該國表示惋惜之意至關員警察爲執行正當職務辦理極爲合法亦經迭向駐滿俄代表聲明在案斷無許其查辦之理該代表原函所稱巳經從嚴查究一語尤屬誤會至此案肇事俄國官兵雖經駐滿俄前代表坡霍瓦林斯基來函謝罪尙難認爲了結仍須要求從嚴懲辦以儆將來云 
[長春通信（梅）]  
　　吉省兵匪殃民之一班陳得福之慘案 
　　吉省夙號多匪良民苦之其原因不外民情强悍與生計壓迫所致軍隊之魚肉鄕民栽贓誣良其騷擾程度較匪尤甚最近如陳得福一事其遭禍之酷不啻人活地獄眞令人目不忍睹耳不忍聞矣陳得福者爲吉林縣五區（離城約三十里與長春接壞）首富有地三百餘响（每响合十畝）因地處鄕僻富名甚彰故平日戒備極爲嚴密計其住宅備有抬槍八桿快槍七桿火槍二桿及手槍子彈等無數且其子姪輩亦均富有膂力故數十年來相安無事本年五月間鄕民田事正忙得福亦率領闔家男巡下田播種事爲吉省大股桿匪九龍所聞乘其不備率同羽黨五百餘人直闖而入得福聞警立即奔回匪首即將得　　　　行　打令其獻出官帖三百萬吊贖命得福當時尙自稱爲陳氏　人矢口不承嗣以不勝拷打之苦乃謂鄕人以田地爲業向不積蓄現欵請寛以時日將地皮出售得欵貲獻匪首乃綁得福呼嘯而去臨行限陳一個月内備欵取贖否則撕票得福年巳五旬旣遭毒打又陷匪窻而其家人等受此鴛擾勇啼女泣情狀甚慘然家中細軟財物則固絲毫未受損失緣匪徒之欲望大者大都祗綁肉票而以細軟財物爲累不刦掠也得福有弟名老五者病廢在床於家事向不聞問此次得福被綁老五憶及匪徒有限期一月備欵取贖之説不得巳乃扶病進省張羅官帖久之不能足數而匪限迫促得福在匪窟又日受榜掠竟全體無完　老五以家事完全由兄主持兄在尙可設法羅掘且己旣病發不能有爲不如身入匪窟代兄作質尙有幾希之望否則必至兩敗俱傷仍屬於事無濟乃隻身投入匪窟而得福遂得生選得福以遲暮之年遭拷掠之苦所以一出匪窟憂傷憔悴即臥病坑間惟一念老五平日尙在在須人撫持此次身陷匪窟困苦顚連則又寸刻不寗疾病愈　速痊其子姪輩見得福此等情形甚爲着急乃議公推少壯者入匪窟替出老五匪以得福更番替代疑爲有意延宕初固不允經再三哀求乃惟令先交吉帖一百萬吊餘數則代爲覓購相當軍械且嚴定期限限滿再不履行則放火焚廬全家殺害得福知不履行决將不了乃　赴長春覓購軍械除在日本租界日人處巳購得少許外復轉輾由熟人紹介在兵士手中購買（吉省兵士時有携械潛逃及呈報失槍情事其實非以濟匪即轉賣得欵）惟購運軍械禁例綦嚴陳係鄕愚又素胆小故軍械雖巳成交而一時無術運回乃寄存長春戚串家以候機會先是老五於匪窟放出後亦爲購槍事來長事機不密爲長春警察得悉以其購槍濟匪獲送檢廳懲辦惟吉省以軍火贖票爲習見之事官廳廉得其情不予深究罰欵釋放而駐長陸軍某騎兵營有騎兵某素行無賴平日向陳借索不遂懷恨在心此次探得陳氏弟兄廣購軍械乃以窩贓通匪密報該管營長張某張聞報立即率隊前往搜索除當場搜出抬槍等軍器并將得福捆解回營外且指使兵士翻箱倒筐舉凡稍爲値錢物件爲土匪所不屑取不欲取者盡量捆載而回張氏回營後即合兵士將得福更番拷掠一日數回必欲令其誣服而後巳得福之哀號宛轉慘不忍聞固無論巳而陳氏經此次搜刦亦巳室如懸磬據聞運笨重之火爐大車等俱爲兵士轟括携取以行以現　届嚴寒閤家男婦縮瑟屋隅竟有因此凍死者而三百餘响之地畝經此變故無心耕種亦竟野無靑草陳氏以數十萬産業之富戸經一次匪刦不過損及毫末而經一次兵刦竟至破家蕩産不知死所吉人有諺匪禍可避兵禍難逃吁可慨巳此事發生後騎兵營長張某竟欲嚴守秘密故外間絶鮮聞知詎五區居民某某等數十家鑒此慘酷情形乃公决聯名具呈團部證明陳得福確係安分良民决無窩贓通匪情事並以閤區居民生命財産作保張某聞訊知難終秘乃飾詞將陳解送團部上述各節均爲日前陳得福於團部訊問時所口述現團部各要人對於此案已甚明瞭惟如據實辦理則張某死不蔽辜不得不存投鼠忌器之心故有將陳得福交保釋回并令營將據刦物件發還以便含糊了結之説 
[吳佩孚令馬濟攻粤]  
　　駐岳二十五師已動員 
　　大陸報二十日長沙通訊云現駐岳州之北軍第二十五師巳奉吳佩孚動員令由馬濟率赴粤邊會同沈鴻英軍隊攻粤沈部現駐粤境坪石曾於日前撃敗聯軍聞馬濟奉令後不日將率領二十五師開拔赴衡州由衡取道宜章以至坪石與沈軍會合 
　　字林報云據稱吳佩孚將以現欵五十萬混成旅四旅助馬濟入粤諒中山必將厚集大軍以禦馬氏無疑云 
[漢口日傭田仲香屈死紀]  
　　已成重大交涉 
　　日商本多洋行廚役華人田仲香被該行副班升叔誣竊錶棟送押日捕房致被毒刑身死一案巳見前電茲錄詳情如下 
　　日商本多洋行在俄界營業珠寳鐘錶十九晚該行副班升叔因檢查貨物發覺失去銀綴四根遂疑及日人某及廚役黄陂人田仲香所偷竊當將日人送至日捕房而送田於俄捕房據聞田至俄捕房時膀臂巳受重傷及至捕房訊問亦無口供次日日捕房函俄捕房引渡田仲香與在押日捕房之日人對質俄捕房因欲結歡日人竟將田送往日捕房轉押日警察署田抵署後迭遭毒刑拷打仍無口供繼又將蔴繩痛絞田某死而復甦者數次然以並未偷竊寗死不屈二十一晨本多洋行大班適自滬返漢云錶練係彼帶去始知田之受寃當電知日捕房釋田而田已被寃身死矣田某之死頸項確有勒痕據捕房云係田自己撕破洋襪自縊身死但田被錮捕房何以聽其自縊防範疏忽已難辭責且田生前旣受重傷瀕死焉有餘力自縊洋襪短而且鬆亦難爲縊死之工具此中疑賓不問可知日捕房比即電告洋務公所會審員楊培前往收殮楊以田傷遍體碍難收殮斯時田死信巳傳遍各界咸爲憤憤遂有華工多人紛至日捕房質問又爲日警驅遂並打傷華工七人内有六人且被日警抓去拘押日警署另有一人頭被打破傷勢極重日警抬送至警察八分署八署拒却乃轉送某醫院日捕房以此事閙大遂以日界形勢不穏爲詞調齊武裝義勇隊分布各街口並由日領電令日艦字治號海軍陸戰隊三十名登陸於各要處架設機關槍所有日租界交通槪行斷絶午後四時許交涉員陳介洋務公所會審員楊培偕同漢口地方檢察廳檢察官胡潔及德醫孫克鑑日醫比野前往檢騐謂田仲香項上有深線紋紋路向上確係縊死證據德日醫生亦無異議惟騐出田某身上手足膀腿額腦各部共有重傷七處當經塡具屍格將田屍交由地保收殮田父多山及其叔糼卿等均自黄陂趕來撫屍痛哭嗣經地保棺殮畢事乃抬至漢陽暫厝陳交涉員以田被誣身死現正檢齊證據即向日領提出交涉聞日捕房自知理屈暗中向屍親勸誘願出四千元私和但輿論頗爲不平武漢外交委員會及某某等團體紛紛召集會議研究對付辦法此事尙未結束也（十二月二十二日） 
[贛州駐軍譁變之外訊]  
　　大陸報十八日南昌通訊云此間頃接贛州方本仁來電呈報第三旅（約四千人）忽行譁變旅長參謀長及團長兩人畏罪亡去當軸聞訊立派第一師三四兩營南下鎭攝昨夜省城中徽呈恐慌之象惟外間尙未全知官塲中料方氏必能控制全局辦理善後譁變詳情現猶未悉又數星期前老洋人部下豫軍之歸樊鍾秀統率者原駐贛州境内忽叛附南方開拔人粤此外贛省於軍事方面邇來似無甚重要發展且除贛州以南一隅外比較上尙屬安謐未受軍事影響云（譯者按第三旅旅長係高鳳柱刻率所部投附南方） 
[贛省敎育將告破産]  
　　師範提前放假者已有三校 
　　外屬中學來省組織索欠團 
　　國聞通信社南昌通信云贛省敎育經費素形缺乏每年僅得六十萬元十二年度開始敎育費增列十二萬元故得以實行新學制增設中學六所分設於六府而其餘各校各敎育機關亦稍得分潤乃不意庫空如洗致每月應發經費積欠未發各專門各中學因恃有學費一項收入是以得稍延殘喘各師範及外屬新設各中學曁各敎育機關則大感困苦然各敎育機關雖苦於無錢可領猶僅於設施方面宣告中止而其伙食各項尙可敷衍過去也若各師範學校不但無費之收入且尙須供給學生宿膳嗷嗷數百口誠難爲巧婦上月第六師範（設在九江）因伙食費無着停炊數日推舉代表來省呼籲始領得積欠千元而去此千元之欵足敷何用轉瞬即罄自意中事該校校長賀金齡乃藉索欠爲名來至省垣詎守候多日未得分文不敢回去而該校敎務主任即宣告提前放年假矣繼之有第五師範於本月十五日放假日昨敎廳及軍民兩署曁財政廳更接有贛州第二師範三電㈠學生全體來電云省立各校均有接濟何屬校積欠週年待遇不平曷勝憤慨幸賴周校長苦 
 
 

Page 7

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *力維持得延殘喘現職敎員迫於斷炊　課生等爲學業計哀懇鈞暑從速撥淸欠欵交校長返校維持以全學業㈡職敎員全體來電云屬校經費巳奉通知書指令贛縣撥付者積欠八千元屢索無效未經撥付又八個月統計積欠巳滿一年現告貸無門斷炊停課懇速撥現欵交周校長返校維持㈢省視學來電云鈞懸指令贛縣轉撥二師校經費積欠八千元無欵撥付斷炊在即速設法撥欵救濟云云現聞該校亦將宣告提前放假計師範開學不及二月即行放假學生學業影響自鉅談敎育者無不大爲嘆息又外屬省立各中校積欠亦多特在省組織外屬省立中等各校聯合會駐省辦事處以爲索欠團體約定本月十日以前齊集省會以便聯合向財政廳爲大規模索欠之運動現巳到省者有第一中學·十一中學·十二中學·十三中學·第六中等·第二工業·第七師範·第六師範·第五師範第十餘校刻正在磋商索欠辦法行見財政廳門前又將益形熱鬧矣聞財廳亦深知各校困難擬於本月内發放敎育經費一月以資接濟但杯水車薪未識能否救濟也 
[湘議會議事紀要]  
　　湘省議會開第六次常會巳誌前報提案雖多其中事關重要頗有記載之價値者茲分錄於下以供衆覧㈠選舉軍務司長案軍務司長改選巳議會列入議事日程但此席至今無競選之人省議員寂然相對即酒食之欲亦不可多得因此一般人之推測繼任人物大半仍爲現任軍務司長唐義彬聞日前陳偉丞等以是言於各議員孔副議長則謂唐氏一人不成問題惟尙須有人陪選現旣無人表示又無推荐前來投票時能否選出尙是問題又聞議員中主張亦多歧異有推戴羅先闓者有提出陳渠珍者又或根據地域問題再定人選者中國一般選舉大槪如此但日前開會宣讀省長咨請選舉之文後方擬選舉主席以出席議員僅一百零六人不能投票遂一致主張作爲延會㈡湯蔭棠除名案省議員湯蔭棠自湘中戰事發生即附譚方昨徐漢彪動議云本會同人由憲法産生憲法如有不良只能依法修改不能加以破壞查湯蔭棠者充敵軍參謀長毁憲肇亂公然附逆當譚軍在省時並要解散議會拿辦護憲同人對於魯滌平慘殺袁植有所主張並電劉仲欽詆毁尤屬不當故主張通緝查抄家産楊亮卿極端贊成並請根據長沙公民請願將姜（濟寰）彭（耕）除名案一併提出解决黄鉞則以湯之附逆毁憲人所公知且曾宣言拿辦同人故亦贊成徐之動議陳振東云毁憲附逆不僅湯氏一人應悉數除名以儆尤效黄鉞又云就案論案先决湯案其餘再提孔副議長當請退居議席對於此案手續問題尙有意見發表陳煥南謂徐之動議巳有十人以上之附議手續上毫無問題責孔不應退席劉沅葆劉鄂等亦俱請孔氏仍上台主席孔氏堅持不肯全塲鬨然唐陶云孔旣退席是無主席應另推臨時主席方能表白意見孔云今日本席要求兩點㈠請推定臨時主席㈡請准本席對於此案手續上發表意見唐陶主張推何國琦爲臨時主席何不允遂許孔副議長在台上發言略謂湯議員附逆毁憲極可痛恨通緝抄産罪所應受不過在當議員時代依照憲法是不得逮捕審問如未除名即要通緝表决手續尙須考慮徐漢彪請以變更議程將湯除名付表决比時附議者十人以上孔主席始以變更議程以湯氏除名案付表决多數起立陳小元云本會只議决除名通緝一事由政府去辦嚴國楨云湯氏兼任參謀長可作兼職論除名陳小元反對之要作毁盡附逆論除名之後由政府去緝辦唐陶云除湯之外還有姜彭二人應一律辦理蘇鵬等要先解决湯氏一人朱矯云湯氏除名斷無人爲之辯護但依議事細則一百一十三條甲議員揭發乙議員須要有署名蓋章之舉發人提出書面報告二份一份交被揭發人准其答辯故此事手續上依要依此條提出書面方合陳小元云此條不能適用於湯左全志要將湯之外巳缺席五次之彭國鈞潘仲靑等八人一併除名黄鉞　要先將湯案表决孔主席即以此徵同意當塲八十七人起立者八十四人此案通過㈢缺席議員除名案左全志動議將缺席五次以上之彭國鈞等八人（名單詳後）除名孔主席以變更議程付表决多數起立劉沅葆云胡矅一名有石鎭湘等具緘證明　因事請假應作别論謝寳林等主張將胡矅一人保留餘七人表决除名包道平主張交審查委員會審查楊亮卿云審查會是專審查兼職缺席者不在審查之列至此凡反對此舉議員陸續退席致不足法定人數不能表决陳煥南吳樹動羅大凡等先後發言謂姜等曾經同事誰無感情因其自絶於同人才有此不得巳之主張勸退席者加以考慮厥後仍不足法定人數乃關門點名凡退席者一律扣出席費並俟開恊議會報告處治此案作爲延會而散 
　　湘省議員因發生議員除名問題故命辦公室將所有在省出席與請假缺席各議員淸查列表俾衆週知在案茲巳淸查明確附誌於左用備參考（一）出席者一百一十八名曠鴻鈞·田雲龍·宋承璟·孫斌·李耀湘·賈梯靑·易靜鼎·熊瑞齡·方忠瀚·舒守恂·劉孟涵·劉居安·戴展誠·朱光普·朱矯·李勁·左全志·李師韓·蔡爾盛·郭亞藩·劉文運·劉鎭南·鄧壽荃·言煥綸·鄧堅·劉沅葆·石鎭湘·雷飛鵬·李榮植·吳鴻騫·王克家·周樹棠·胡茂芬·程起源·李鎭藩·姚彦文·石憲玉·胡濯漢·黄鉞·李咸亭·劉家正·蘇鵬·陳振東·孟慶暄·伍嶽·劉鄂·劉善繼·馮士修·劉映蒙·鄧湘南·李佐周·陳一淸·劉業巨·楊亮卿·李非彭·唐宅俊·陳建屏·袁　鴻·楊宗熙·唐陶·蕭登·顔方珪·歐陽　·彭旭·劉夷·魯兆慶·何紹元·畢承庚·胡樹瑚·梁慶雲·周元鑄·劉霆威·吳樹 
[十二月十日在督辦公署學界全體慶祝接收青島一週紀念攝影]  
勳·朱應祺·彭定鈞·陳煥南·史鑑·吳倫徽·曾沛霖·蕭隆湘·董維鍵·陳小元·侯文化·谷飛·張聲樹·何國琦·乂一元·方安瀾·廖漢瀛·詆百瑞·彭如沛·羅大凡·陳樹森·王上仁·徐敏·謝寳林·湯日新·李林·趙果·包道平彭熙治·周樹勳·朱侶雲·伍坤·羅俊奇·徐元玉·黄培彦·孔昭綬·胡德昌·曾毅·黄孟祥·劉厚桐·鄭致和·嚴國楨·蔣先覺·楊明體·呂漾源·向澄淸·（二）請假者三十七人徐漢彪·徐惺宇·謝尹·袁英·周蔭棠·彭錫珍·李毓堯·蒲煥俎·王昌國·趙聚垣·劉思范·歐陽振聲·謝鍾衡·夏炎·程子樞·楊百先·劉宗向·唐國珍·熊世鳳·譚培元·周嘉淦楊成湜·胡毓楨·周天爵·劉思桂·段　·晏孝澤·李光第·余德慶·楊定飛·陳繩威·林支字·乂任棟·申建藩·李傷·雷鑄寰·羅忠珪·（三）缺席者九人彭國鈞·潘仲靑·胡邁·姜濟寰·朱劍帆·湯蔭棠·彭　·胡曜·方維夏·（四）辭職者二人李况松·荆嗣佑 
[厦門通信（蜀生）]  
　　龍嚴反抗種烟之成功 
　　閘南烟苗殆巳種遍至惹起世界之注意記者前函巳詳述割據諸雄之勒民種烟情形矣閩人懦弱只婉轉哀號於敲骨剥體之下竟無敢稍抗者有之其惟龍巖乎龍巖智識階級多健者今省議會副議長鄭豐稔爲之領袖當民七陳炯明據閩南時勒閩民種烟龍巖以鄭氏之號召羣起力抗竟乃得免今秋各軍分割地盤以龍巖屬賴世璜賴亦大戴視之操刀而割初未料戢如馴羊之閩民竟有巖人之激烈反抗也方賴氏委羅偉爲龍巖烟草調查處處長懸税額二十萬元出示勒民赴處領籽量所有田畝之面積必以若干種植罌杰不種者亦照納烟税違者重罰嚴辦示出嚴人大譁鄭豐稔由省電陳炯明黄大偉賴世璜請撤銷此令陳等置之下覆鄭氏大憤即電龍巖各界急起抗種各界集會議决一面由農商學界舉行示威運動並分途下鄕講演種烟之害勸勿歆於小利遺禍無窮一面分呈賴世璜等請予撤銷賴以軍需孔亟嚴詞駁回謂倘有劣紳蓄意刁難藉詞頑抗者着嚴拿究辦於是各界領袖及各鄕坊長竟以抗種罌粟之罪名相將入獄矣烟草調查處施極端之高壓以荷槍兵士下鄕逐戸强納罌粟籽逼其布種乃巖民熟聞種烟賈禍之講演得智識階級之暗示相约共拒除一二坊（全縣數百坊）之屬羅偉戚黨者外竟無應者雖武力官威並施積數月兵役之隳突全巖人民家無寗處布種終屬寥寥抗爭迄未稍衰賴亦無如之何卒以漳州粤軍財政局長周醒南出而調停由龍巖全屬代賴軍籌餉五萬元爲撤銷烟苗捐之代價賴氏允之龍巖人以毒草免除於武人敲骨吮血之餘（龍巖以許（崇智）軍過境李軍（烈鈞）來駐及粤軍侵閩之疊次供億逾三十萬）亦忍痛應之而龍巖抗種鴉片之奮鬭竟告成功賴氏旋即通電所屬略云中敎商會各社坊長致周局長電悉辦理因畝捐（烟苗捐）原非得巳停種募捐應順輿情地方困難本軍長素所深悉該五萬元之欵旣一再經紳耆請求自應准以陽曆年底以前先繳二萬餘三萬着分四個月繳納田畝捐局着即行取銷可也賴世璜陽此電一到而烟草調查處處長羅偉立遁勸種烟苗之領袖章修園（公民學校校長羅偉至友）亦即匿跡各社團集隊數千人赴縣署監獄歡迎因反抗種烟被逮之各鄕長出獄簇擁游行沿途見烟田輒剗毁無餘並限一星期内所有已種者一律盡拔現聞均自行鋤去改種冬麥矣（十二月十七日） 
[南京快信]  
　　寗垣各公團領袖以蘇浙謠諑繁興羣情惶惑擬請當局再將和平主旨負責表示並飭屬嚴禁謠言以安人心 
　　近日謠言更甚兩長昨令警廳出示關謠以安人心 
　　省公署咨復省議會本届財政會議係根據上年財政會議之議决此次會議結果公選常駐委員九人係審核國家預算出入並監視公債基金完全屬於國家行政内部之事至七百萬公債分爲五年淸償迭經函咨貴會有案無庸贅述 
　　蘇省招募補充兵百餘名昨由津浦車運送抵寗 
　　各區捲烟税得標商人因捲烟税施行細則關於商人方面有幾種困難之點今日（二十五）在寗開團體會議擬提出意見書要求修正 
　　財部以銅元充斥特咨省署暫行停鑄 
　　金陵關日前查獲德製嗎啡温監督巳呈請外部向德公使交涉 
　　兩長准交通部咨請取販締賣舊軍衣以免匪徒冒混 
　　南京平民敎育促進會昨開臨時董事會决定擴充範圍改爲江蘇平民敎育促進會改組辦法及章程均通過 
　　蠶桑專門學校因講義收費發生罷課風潮 
　　蘇四師區小學敎育研究會昨日討論終了下届開會地點决定句容 
　　寗屬六邑學生要求本城第一中學規定寗屬六縣學額應占全數百分之六十巳發布宣言書請各界贊助 
　　全城各校小學生在靑雲閣勸戒烟酒會 
　　此間各機關各學校昨（二十四）日補放冬節假一日今（二十五）日雲南起義紀念亦繼續放假 
　　財政廳函催省内外各機關從速募足道生銀行股額俾早日開始營業 
　　常熟縣公民李銓等以南漕築壩後各港淤塞吸欱無從公電韓省長派員嚴勘迅籌補救方法 
　　江寗縣僞串案公民王夢霞昨呈請省署飭查正犯依法懲治省長令催財政廳派員澈查 
　　江沛知事奚侗迭次被控省署令金陵道尹派員查復 
　　睢寗縣知事馬玉昆呈報匪犯朱克姚已訊實槍决 
 
 

Page 8

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *自由談 
[和日曆的談話] [  錢國魂]  
　　我一早起來伸手去扯日曆表看見上面零零落落的剩不了幾張我回想到那次懸掛這日曆的時候他的面龐兒是何等的豐滿如今却是孤零零的消瘦得和鬼一樣了 
　　我就問他道（你怎麽這樣的）他道（唉我的精力完全耗到廢紙簍裏去了）我問他道（你一年來耗去這麽多的精力你的成績在那裏呢）他道（刦車打仗奪印做猪還有許多記得數不淸的些事體）我道（我現今用人參燕窩來代你補養到了十三年的元旦那天包管你肥肥胖胖的復原從此以後千萬别做出這些没道德没廉恥的事體來把你寳貴的精力拿去作正當的消耗做出些福國利民的事體要曉得你的壽限是過一天少一天的到了要死的時候要想做點好事體再也來不及了照你以前這種樣子的胡鬧豈不是白白兒的把精力蹧蹋了嗎）他靜穆穆地一言不發含着兩胞熱淚望着我裝苦臉似乎有一肚皮的寃枉説不出的樣兒等了好久方説了一句（這是那些軍閥政客議員盜匪做的些事啊我不過代他們記記日期罷咧） 
[梅訊] [  東閣]  
　　别姬一劇此次已二演之盛况不減昨又徇美商之請重演西曆昨爲冬至令節之前夕猶中國之除夕故列座者益多矣 
　　昨散戲後應韋連士約觀跳舞於新卡爾登拂曉始散 
　　畹昨自作主人宴上海政界於寗波同鄕會列席者一時簪纓均與盛宴同鄕會治庖素精重以畹意益形美備矣 
　　奉卿小患牙痛比巳元復矣 
　　梅妻精女紅善針黹尤擅西洋絨線織物長日餘暇就坐斗室無所遣興輙以針紉自娛 
　　畹化裝約須一小時卸裝則半小時而整理一切亦尙須時故散戲夜歸輒後於觀客而門前之竚立以觀者甚衆萬頭喧嚷爭看羊車雖以衛士虞侯之力不能遏也 
　　十二日字林報復有關於畹事之紀載并其家世經騐所述綦詳且附一便裝之半身小照 
　　廉錦楓賣座之佳無與倫比即晚散戲後巳專電北京重要閣員報告一切 
　　瑤卿昨有書致玉芙爲代促吳昌碩前允之畫件玉芙亦已託人婉詢前途瑤卿固諳繪事想昌老必欣然爲之揮洒也連日劇塲送詞封面均分别署欵惟金雀記簾錦楓無之實則金雀即就綴玉校定精本之封簽石印爲羅瘦公手筆而廉錦楓則袁寒雲於北上前匆匆所書 
　　頭本西施即將出演畹自南來後指揮布置費時已多幸得圓滿頭本中最精彩者尤推采蓮舞羽二塲舞羽時一手秉羽一手秉籥率遵古舞之遺而參錯之與祓舞劍舞均復不同且尤多古趣羽無蓋在劍舞祓舞之前也采蓮時身段姿勢唱工跳脱融渾流利而典重得未曾有曩出演北京時座爲之塞而日内定座者紛紛苟不早圖或亦失之向隅也 
姚玉芙素爲畹記室每有簡牘多出其手近來海上北方存訊者絡繹而至玉芙必於深夜一一分别答覆毫髮不紊 
[觀明星攝製之孤兒救祖記] [  舍予]  
　　明星影片公司爲中國自製影片之最後發起者進步神速吾於孤兒救祖記一片覘得之是片計分十本造意好演員好導演與拍攝二職皆張氏昆仲（蝕川偉濤）未假外手全片富有影戲色采減少新劇化動作光線間有一二房間景稍嫌過足幕字説明有數幅略厚是劇取南園景獨多楊富翁身分一切頗能相稱鷓鴣君向以詼諧著名演此莊嚴正劇亦能絲絲入扣凡（怒）（恨）等表情均一一貼合生色小秋之余璞王獲齋之陸守敬均良材也加入滑稽穿挿爲小胖子及頑童畫墨均有趣味其本劇主旨爲（敎孝） 
（懲惡）（勸學）（提倡貧民小學）楊姪謀奪遺産惡徒陸守敬串害等節均於近社會痛下針砭故敎育會審定認爲有益之作洵足副實陳義自較其他高尙而能迎合觀衆心理以視舶來品之盜黨偵探諸片爲良善也吾所欲與該公司商榷者㈠小學校基金爲楊獨任數僅三萬校舍大門旣無校牌而房屋外觀微嫌未稱㈡余璞入學由住屋達校路途荒野而遠亦稍欠妥㈢道生墜馬似欠自然㈣道培行刺時壽昌以愛護童計誠不能避開但不及同逃另室爲較近情以上略舉四點或慮未週未敢遽是後數本風景取得仍不無有過濫之弊致稍欠合鄙見如是未知得當否 
[鷄生四足之異聞] [  湘雅]  
　　動物生體之特殊變態在讖緯家視之或以爲非常如文王 
[四足之鷄]  
四乳重耳駢脅之類則目爲聖徵洪範五行傳且列舉災異多項在生物學家視之亦平平無足奇近年公雞生卵一類之事特見報章披露余且親見有四乳者茲又發見雞生四足一事衡陽南門外仙姬巷劉宅有幼子曰劉治現尙在家讀書性好攝影術自購手機一架時問各處攝取風景影片十一月間某日自城外歸遇一售雞者自稱有奇怪雞雛出售視之雛有四足後二足較前二足爲短仍藉前二足行走遂以重金購歸養之并攝影分致親好現此雞尙養於劉宅亦了無他異云 
[消寒淸話（上）] [  鍾耜]  
　　六合間有十聲如春之晨好鳥相語秋之夕階蟲自鳴夏之卓午捷電出地冬之夜半怪風撼木如三唐之吟刻畫造化奪天之奥妙燕趙之歌慷慨激越發人之感喟如孤嫠夜泣嗚咽不巳如梵音出定沁人肺腑如秋墳鬼唱遽其平生如怒潮奮躍鳴其不平 
　　六合間有十色如水之秀天然幽折其容可餐如山之明與人低昻其意欲活如日之遲遲朝陽有情渾似可人斜照掩映令人生感如月之依依新月乍吐久别重逢落月上軒百緒愴惻如奇花欲放凝光射人如幽草繞階生意滿目如天生麗質旣可傾城又可傾國如彼蒼蔚藍初過好雨適値新晴如樹木之匝地如虹霓之麗天 
　　六合間有十香慷慨俠烈其香在骨纒綿悱惻所謂心香水之濱有異卉山之巔有幽芳流風過之其香藹然是爲王者香其散也無端其聚也有因靈氣觸之共香偶然是爲返魂香有醫　之　林間烹之其香淸而遠有滌慮之泉竹中渝之其香淡而高是爲茶香聞之令人生時序之感忽忽不可巳者則有餳香觸之　人發泉湧之思汨汨不可巳者則有墨香其他則助我鳴琴助我讀易助我瀹茗助我哦詩爲少婢所添正重簾所留者則有爐鼎之香令人興起令人嚮往令人感懷令人憑弔流千載之芳發百世之慕者則有名姓之香 
社會小説 
[人間地獄（二四○）] [  娑婆生]  
　　第五十八回憔悴花枝哀鵑啼野塜飄零書劍古譯弔斜陽 
　　鄭總司令一看情形不對倘使執法以繩恐怕有一班人説纔下一城便誅有功未免令人寒心斟酌至再下令呌鄒大梧開拔出城移駐吳村誰知他到了吳村更是天高皇帝遠侵權違法罄竹難書後來大搶吳村眞令天人共憤柯蓮孫道説起大搶吳村我更要問你了聽説搶得慘極了你在塲嗎嚴蘭洲笑了笑道在塲兩個字我不敢承認一承認了我也是明火執仗動手搶劫之一人了實際上我也和在場差不多因爲搶完了第二天我便隨同鄭司令去查勘目覩情形可以知道得淸淸楚楚蘭洲説到這裡長歎一聲道唉你猜怎麽樣鄒大梧狠毒極了他兵駐吳村吳村的人嘵得他的歷史深怕他老脾氣發作動手搶刼因此大家俱有戒心有的便悄悄的移家遠颺鄒大梧早有預備他便派人四面傳説近來軍兵土匪乘機搶掠實堪痛恨本軍除暴安良負完全保護之責但居民散處四野本軍軍力稽察保護容有未周現在全村精華悉在東街本軍已抽調得力軍隊駐紮東街專任保護防守居民如有貴重財産即彙存東街旣有軍隊盡夜保護萬無一失儘管放心這一番話宣傳出去起初村人還有些懷疑後來見吳村東街果然有軍隊晝夜防守東街的人固然心安東街以外的人也紛紛將貴重物品寄存東街那一條東街好似北京的東交民巷人人視爲安穏所在如是者隔了一個多月鄒大梧聽得東街的精華巳足他便老實不客氣趁着一夜風凄雨冷派了人將東街的南北要道一塞排隊進去挨家搶刦如捉甕中之鼈所有貴重値錢的東西没一些漏網你想他這計策毒不毒他呢是搶飽了可是我們山東民軍的名譽被他帶累了不淺洗也洗不乾凈 
三言兩語[  鵑]  
　　熱心和平的人目爲四省軍閥有破壤和平的傳説便建議四省軍閥如有意見應擇一曠地互相角力這個曠地角力的辦法再好没有我看大可借跑馬廳用一用看客一律買票再仿他們大跑馬時買馬位票香檳票的法兒鼓起羣衆的興趣所得來的錢舉辦四省重要的公益事業豈不是一舉兩得麽 
 
 
 

Page 9

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 10

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *國内要聞三 
[蚌馬兼長後之皖政局]  
　　接省印後之布置各廳道更換殆盡 
　　馬聯甲業於本月二十一日接印親事蚌埠督理行署中辦事人員自主任以上均携帶來省大有在省久駐之意據聞馬氏回蚌與否俟過陽歷年關觀察各方形勢再爲定奪馬氏接印之次日即將第一科長李介春第二科長畢茂卿第三科長葉堯階第四科長韋錦田以及科員等一律加給委任照舊供職惟各廳道大約均須更換政務廳長一職接印之日第一道委任令即委余誼密充任斯席余之底缺淮泗道尹畀李　聞巳電京請求簡任矣財政廳長始欲仍畀何炳麟以資熟手聞在蚌時即徵何同意何再三力辭蚌埠商埠督辦程源銓運動甚力馬氏左右亦極力爲程説項謂程係徽州巨富程某之子家資不下千萬若以之任財政廳長不妨先令其籌一筆巨欵以爲上台後之開支開馬氏尙在躊躇接印之日表面上猶挽胡思義維持現狀外傅胡氏暫不更動恐未必也警務處長一席舒鴻貽大發官癮肯爲暫代詎馬聯甲接印之次日舒即當面辭職希冀馬氏回不過面情不得不加以挽留不料馬氏答云君係紳界中年高望重之人不必幹此淸苦之事辭職甚好將來社會事業還須借重舒見馬氏如此回答大失所望頃聞馬氏巳定宋植枬繼任不過尙有一種問題即省會警察廳經呂調元分開另委巿政籌備處長潘怡然兼充以一事權雖經咨部備案馬聯甲極不爲然謂各省均歸警務處長兼領安徽豈能獨異决定仍然收回現正計畫收冋辦法一俟妥定即登表委任宋植枬爲警務處長兼省會警察廳長規復舊制巿政籌備處係社會事業與省政本不生連帶關係此次竟因潘怡然個人發生問題據聞馬氏甫奉省長命令即有人向馬氏云省會警察廳長不能更動聞安慶巿政籌備處長兼警廳長潘怡然在省城頗有一部分勢力伊聲言若撤換無論何人决不交卸如果相逼過甚則惟有令全城警察一律罷崗全城商店一律罷巿馬氏聞之憤然曰潘怡然敢造反麽故馬氏到省之時潘隨各廳道在接官廳迎接不知有人進讒尙迎出門外向馬氏行一舊式之請安禮（因皖軍界着便服多行此禮）馬氏昻然直入對其他歡迎諸人拱手道乏似此大庭廣衆之中潘氣得面紅耳赤登時由角門溜出乘人力車撓道進西門回家頓足大駡此等趣聞政界中莫不傳爲笑柄頃聞馬氏已决定將警廳收回仍舊歸併警務處巿政籌備處改委舒鴻貽接辦敎育廳長現由安慶道尹謝學霖兼任惟謝預料安徽敎育必然愈趨愈　决定不幹馬氏來省過寗時聞因敎廳人選問題就商蘇齊彼時提出五人一劉潛二胡家祺三盧殿虎四童挹芳五蘇省暑第四科科長吳某聞此五人中僅童挹芳爲馬氏提出認爲最相宜者一説最有希望者尙係劉潛胡等皆陪客耳實業廳長則閣議中之寗文祺恐須打消緣馬氏確有保寧之事惟呈文祇説請中央給予簡任要職并未指明請放安徽實業廳長不料寗藉此一道呈文即在京大事活動居然提出閣議馬氏閲報大爲詫異遂趕即電京聲明是以有閣議不見發表然鄭斅慈亦不得久於其任現在政界中紛傳前次家宅被毁之國會議員張伯衍謀之甚力尙有前省議長晋恒履亦在極力運動聞馬氏以晋爲適當安慶蕪湖淮泗三道道尹淮泗道改任李諴巳成不易之事實安慶道如謝學霖不就敎廳亦可不致更動蕪湖道尹房宗獄係由許世英所保薦與馬氏毫無淵源將來何人所得尙未之聞他如長江水上警察廳長係一薦任職因地位關係亦尙重要頃聞馬氏刻已决定委任軍警督察處長袁先杰接充惟袁尙以此缺位置較低雅不欲就云 
[蚌埠近信]  
　　呂調元昨日（二十三）下午三時許過蚌隨行者有江先華及隨員差弁等及其眷屬約共三十餘人乘坐包車一輛掛於第四次普通快車後車進站約停三十分在車未到之前督署巳得報告當飭副官長某率領軍隊音樂隊以及地方警隊在車站迎送又派員上車爲形式之挽留呂氏當即辭謝聞呂氏此次去皖自知與地方積怨甚深慮各界與之爲難非常恐懼對馬氏極表恭順馬亦頗爲優待並派有弁兵隨車護送以資保衛到蚌時又令軍隊迎送呂在車中向軍警點首答謝態度頗爲消極 
　　近日皖北各縣均奉令通緝在省肇事之學生並拘其家屬聞奉到此項令文者計有十九縣（鳳臺與某縣除外）每縣三五人不等統計三十餘人聞最爲重要者有王同榮劉旭光胡應章等八人至通緝令之由來係在馬做壽時呂調元派員祝嘏携帶來蚌請馬會銜用印後於酬客時面交各縣知事極爲嚴密是以外間毫無聞知各知事回縣發表詎學生均巳走避至拘留學生家屬聞擬將來罰欵賠償張伯衍不謂呂氏大欲未償自己位置亦巳不保徒留此惡紀念以供學界之憤恨而巳 
　　第四旅（高士讀所部）二團一二兩營前由毫縣回蚌後即駐舊日營園茲聞該團巳奉令開往宿縣駐紮頃得車站消息巳代備加車一列擬定今日（二十四）午後上車夜間開行於是巿面謠諑繁興有謂該處土匪猖獗調隊前往兜剿者有謂大局趨勢嚴重者嗣向軍界訪詢據云係換防性質困馬氏赴省所有　間軍事均委第五旅長史星珊駐蚌檐負全責惟史所部隊伍均分駐宿縣一帶恐遇事故徵調不便是以商令第四旅開一團前往塡防再將第五旅調回一團藉收指臂之效但軍事秘密是否眞相尙不敢斷定 
[浙議會開會紀]  
　　二十五日午後二時浙議會開會議員到者丁仁等七十七人政務委員沈鏡蓉楊文洵二人由沈議長主席變更議程首議錢江義渡局添置汽輪及拖船經費案林茂修報告審查結果二讀通過省略三讀次議省長咨請復議浙江省民國十二年度省地方歲出入預算案内各欵案林茂修報告歲入經常門第一欵第一項第一目中國銀行存欵生息仍照前議列銀三千八百四十一元（查復議原咨内稱上年省議議因有臨時要需向官廳陸續借用銀三萬元現在欵未繳還無從再行計息應請改列等語查欵係本會臨時要需官廳旣以中國銀行存欵動撥則是項借欵儘可在十一年度决算案内報銷不能在辦理决算以前變更預算審查結果認爲應執前議如前數）内務費歲出臨時門第三欵警察經費内店屋捐收據印刷費銀二千元仍照前議删除（查店屋捐之徵收原有徵收公費支出則所謂印刷收據開支當然包括徵收公費之内審查結果認爲應執前議如前述）第三欵警察經費第七十八項預備槍械費應准改列銀四萬八十四元（查上項槍費原案本列四萬八四元排印預算時排印人於四萬以下誤排二千二字校對時失於檢點應照復議所稱額數改列如前數）實業費歲出經常門第八欵機織傳習所經費（查此項經費應否照支業經審查會實地考察後擬具結束辦法及預算書先行印配當否　决在案茲不復贅衆無異議議長報告本會制憲經費共支三萬三千餘元除由官廳撥借三萬元外尙有三千餘元在本會缺席費項下墊支自應咨行省署一併歸入决算案内辦理衆贊成林茂修又報告結束機織傳習所辦法衆贊成三讀通過葉蔚動議變更日程開議公衆運動場附設通俗敎育講演所案盧旌賢方登台報告審查結果王侃大呼人數不足議長當命速記檢點僅有六十餘人不足法數遂散會 
[杭州快信]  
　　紳商代表顧松慶王錫榮祝紹箕吳憲奎赴滬運動江浙和平今日吳君返杭報告運動進行順利情形江浙或可無事 
　　浙紳商擬向閩簽訂和平公約分投商榷聞閩局勢渙散接洽尙未得要領 
　　省垣各校學生不候放假紛紛離校惟體專校昨由敎務處通告准下星期一起舉行第十四期畢業試騐 
　　本届省議會常會决定延會十日但各議員惑於謠言紛紛回里昨今兩日開會巳不足法定人數 
　　金華縣屬近發現一種刀匪業由該縣呈　舉辦淸鄕現又擬具取締鐵舖辦法十二條嚴禁製造並於四鄕添設保衛團省令照准 
　　嵊縣商會會長喻忠唐呈請省署以匪氛未靖仿前上海商團例創立商民義務團請給槍彈巳令備價呈縣轉請督署逕向領購 
　　建德森林學校（省立）因研究採用樟腦理化分班敎授致起風潮遷怒校長鄭畦學生派代呈控省議員提出質問昨聞業已平靖惟少數學生未上課 
　　財政張廳長前經召集各統捐局長開財政會議决定由各局攤借辦法（三萬二萬一萬五千不等）准自一月起於征收項下扣還昨巳有多數報解 
[地方通信]  
　　松江 
　　恢復共和紀念日之狀况昨（二十五日）爲雲南起義擁護共和之紀念日松地政警各機關均放假升旗慶祝各中小學校皆停課一天景賢女子中學並召集全體學生開慶祝會由敎員侯紹裘等演講恢復共和之歷史與蔡松坡等討袁之戰績惟商界方面則淡然若忘絕無表示云 
　　縣署會議删減選民總數二十五日下午松江縣公署召集各巿鄕董會議省選民册問題到會巿鄕董十三人温知事主席討論結果以此案迭奉省令酌減選民茲經公同議决應由縣令行各巿鄕調查主任將原查選民遇年歲及納税額略有疑義者切實審查删除全縣酌減選民約以八千人爲標凖 
　　縣參事會國會誌聞松江縣參事會因縣議事會將正式開會特由温知事通函召集各參事員於二十四日傍晚設席開會二十五日繼續會議參事員出席者爲陸漱芳·楊鳳修·徐雲川·孫宅甫四君聞會議内容爲縣知事提出之戸籍經費及處分烟案發封房屋諸案現正在審查中並聞對於常任委員人選問題亦已有一度之討論大約今日（二十六）可以决定其詳情容探明續錄 
　　工商友誼會之組織松巿工商界因向無聯合團體故由侯時衡夏少連何頌堯張儲修等特於妙嚴寺後也妙弄底組織工商友誼會庶幾本互助精神以達暢銷國貨目的現正集合會員定古曆十一月二十五日開成立會各種辦法均依上海工商總會辦理俾將來各縣分會發達即可聯絡一致云 
　　蘇州 
　　三十二團體函爭會議地點蘇州總商會雲錦公所鐵機公會前因無錫陸莊橋陸義昌繭行在吳縣滸墅關相近之望亭驛站地方移圖開設當以妨礙吳縣絲區故蘇商會等曾聯合呈請省署澈究此案雙方纒訟經年月初始由省署令行蘇常道尹蔡師愚督同吳錫兩縣知事召集吳錫兩縣各團體代表開會集議解决該業辦法當經道署分令吳錫兩縣轉函該縣各團體推舉代表來蘇會議後詎意無錫縣商會·繭業公所等始終拒絶推派代表來蘇會議力主會議地點應以繭行所在地爲根據吳錫兩縣各推代表在錫會議刻悉蘇商會爲此聯合江浙兩省絲綢機織業三十二團體公函蘇常道尹請願力爭會議地點應在吳縣舉行原函洋洋數千字其要旨略以茲我尹憲爲奉令召集會議之主體其會議地點自應在吳不應在錫即使無錫與他縣如武進漂陽等縣有會議等事由該管道尹召集者亦應以道尹駐在之處爲會議地點而况此案由於江浙絲綢各商所請求與吳縣産綢關係尤巨自當以吳縣爲主體尙祈尹憲採納蒭蕘迅予召集會議云云 
　　官紳捐欵會同勘估橋工吳縣知事郭於埜係蘇州濟生分會主任茲悉郭知事因上海濟生會發起捐助鉅欵二萬金修理蘇胥門外横塘鎭之彩雲橋及横塘一帶塘岸滬濟生會主任王一亭沈乾麟陸炳章等因此巳於昨日（二十四日）由滬來蘇會同蘇州濟生會勘估彩雲橋及横塘岸工程郭知事以王等熱心公益現特定於本日（二十五日）午刻在署設備盛筵邀請王等爲之接風正式會議修橋一事臨時並邀本邑耆紳吳中保墓會會長吳蔭培作陪因吳紳得悉濟生會捐欵修橋保墓會亦有捐入修橋經費萬金之説並聞郭知事定於本日午後特備汽油船一艘擬親偕王一亭等率領某營造廠主乘船前往横塘勘估彩雲橋及塘岸興修工程云 
　　一週時内六次火警前日（二十三日）下午九時許閶門外南陽里西首張亭書家遺火失愼燒去房屋二間是役延燒左右鄰十二家共燬房屋二十四間昨日（二十四日）下午三時許閶門外山塘街九百九十號門牌黄漢臣家又告火警焚去房屋一間同日午後四時二十分閶門内東中巿大街虹橋堍金和祥菜館又告火警燒去後進柴房一間又同日午後九時許平橋堍徐姓家亦告火警焚去房屋一間又同日下午十時三十分閶門内閶邱坊巷某姓家又告火警焚去房屋一間又同日下午十二時胥門内東善長巷某凉棚作亦告火警燬去房屋十餘間總計一週時内連告火警六次此實僅見者也 
　　馬路組織救火聯合會閶胥盤區各救火會以城内均巳組織救火聯剣合會惟城外尙付缺如遇有事故苦無團體之結合特於昨日（二十四）在馬路大慶樓聚餐公推李念萱主席共同討論組織區聯合會辦法經衆贊成即推定籌備員起草員各二人並定本月二十五日下午一時在巿民公社開籌備會旋即散 
　　無錫 
　　鄕鎭電話消息縣屬靑城巿各鄕鎭裝設通城電話等情巳迭誌本報茲悉石塘灣至前洲鎭爲止桿線均齊計共設線七條即爲總線玉祁鎭桿巳竪就線尙未經禮社鎭桿木未齊秦巷鎭擬在石塘灣東面另線通往刻正在工作中北七房鎭全未動工故預測各鎭工程完竣彼此通話爲時尙遠 
　　常熟 
　　催繳水利費之省署復電縣署因沙洲巿福利公司欠繳常邑水利費貽害沙區浚河工程於本月内曾代電省署請派員蒞縣實行劃訂灘地藉抵欠欵以濟要工在案前日縣署巳接奉省電内開徽代電悉此案曾據曹森培等巳併縣令行沙田局轉催福利公司從速繳欵矣此令趙知事昨將省電函轉水利研究會查照 
　　水利研究會開會情形昨（二十四日）縣水利研究會開會到者十五人不足法定人數乃改開談話會由丁祖蔭主席討論决定事項錄㈠縣署交議沙洲巿董事曹森培呈請開洨郁龐兩港由各業戸墊繳經費俟福利公司繳到水利費後再請撥歸墊欵一案决定由工程局派員勘定造具預算覆縣至籌墊經費照原議辦法將來在應撥第二幹河經費項下歸還㈡縣暑交議奉財政廳指令本年蘆課項下每畝帶征特捐一角以七分充沙洲巿水利費三分歸縣水利費旣經議决原無不可惟敎育公産沙田獨免帶征一節究竟民業是否允服一案决定申説公産租額甚輕未便遽加擔負仍執前議復縣㈢縣署交議奉省令此次疏濬白茆河南段所支總額僅占原預算十分之七迅議是案善後曁存儲各辦法具覆候奪决定俟大會時再行公决暫緩議嗣於散會時列席各會員因南夾水利問題擬致督省電稿一通分請農商敎三法團蓋章嗣因詞句間尙須斟酌故未拍發 
　　常州 
　　商會會董會紀武邑商會爲商團進行事宜於二十四日下午三時召集會董開會會董及商團幹事長團長均列席盧會長主席開會後由劉副會長報告略謂商團前日開幹事會提議關於籌欵擴充及添設稽查等事函至本會須籌欵八千元内以六千元還購槍借欵二千元爲臨時經費經各會員討論公决由商會借全年會費約計洋四千元自十三年份起分五年除還再向各業捐洋四千元由錢業連銀行擔任二千元其餘二千元由其他各業按照會費攤認通知各業領袖轉商本業再行定期開各業大會其所推總稽查及稽查十一人一致贊成至六時許散會 
　　時局不靖中之防務近來江浙和平發生問題武邑當滬寗中心頗呈風聲鶴唳景象各公團以値此冬防期内防務格外緊要已由警察所挑選警士組織保安隊商團亦擬分隊梭巡五中學生亦有組織巡察團恊同巡察之説縣署以防務貴能聯絡擬設立籌防處請各界人士時常會集籌議防務云 
　　揚州 
　　吳省視學視察五師校理科省視學吳家煦從儀徵赴高寳視學道出揚州以省立第五師範學校近設數理專科特往視察到校後校長任誠道導引全校一周詳視理科設備各項繼觀專科·本科·講習科之理科敎學又往附小視察費時一日尙未完全因附小之秋始各級試行道爾頓制時在上午擬更往觀現先往高寳二縣矣 
　　購運電燈新機江都振揚電燈公司曾因營業發展原有機器馬力不敷配用向滬上購添新機日前祗運來鍋爐等件惟發電機方在國外裝船刻該公司接得電報此項機器准下月三日運滬遂派員往申轉運預計夏曆十二月中旬新機即可放光云 
　　汽車公司開股東會江北長途汽車公司二十二日上午在城外車站開臨時股東報告營業情形及討論未來計劃列席者以揚寗股東居多 
　　鹽號廚司自盡江天食岸同福祥揚號廚司王四早歲積蓄千元前年挪凑欵項共購二千餘元之田産滿冀稼穡豐收彌補乃心願相違以致欠人之欵不獲償還近以索逋者接踵而至忽於昨日（二十三）上午自盡於號中當經經理徐養之呈報曹知事相驗屬實傳令屍屬棺殮矣 
　　徐州 
　　妓女被燒身死秋冬以來天久不雨以致百物乾燥易生火警今（二十四日）早七時許東車站楓林旅館因所住揚帮妓女小三寳爲其母煎藥不戒於火延燒房屋七間該妓母女均被燒死室中 
　　省警備隊添招目兵駐紮磘灣鎭之省警備隊第二團現因邳宿邊境匪氛日熾原有目兵不敷分布由該團張統帶呈准添招馬隊目兵六十名刻已招募足額在磘灣鎭江西會館從事訓練矣 
　　平湖 
　　米巿隨銀根跌價平湖各錢莊因陽曆年底銀行結賬復値江浙風潮以致銀根緊急近日各商號之向與莊家往來者均遭拒絶而米業爲周轉不靈價額大跌幸硤巿銷路尙好故糙粳售價約有七元二角然較諸上月最高價額巳跌一元餘矣 
　　寗波 
　　日商違約設廠案餘聞甬埠北門外日商久正男等違約設廠各節迭誌本報茲悉警廳昨奉交涉署令轉飭一區五分署將該廠内司帳之華人施老靑袁肇恒二人拘辦到案該分署奉令後即照辦施老靑聞風避匿祇將袁肇恒一名拘獲送廳當即發科開庭訊據該袁肇恒供稱年二十八歲鄞縣人我在大成蓆厰爲登記女工帳之帳房每月薪俸洋七元係江東蓆厰嚴永甫與日人相識之嚴再美介紹於本年九月二十四日進廠我們中國人在該廠内者非獨我與施老靑而巳共有男工三十一人女工八九十人　　係向江北　　家　　七　　來每年租洋計三百元廠内做　原料係在　　内地及温州等處販來做好之　專裝至上海販賣現在巳有五六百件裝運出廠等語訊舉發押未知如何辦理也 
　　中醫不准兼施西醫之禁令寗波警察廳昨（二十三）令各區署文云照得醫生治病生命所繋自應何等傎重茲查城鄕各處外科中醫往往兼施西醫旣不知西藥性質又不習治療手術祇圖利己不顧生命爲害非淺茲爲愼重醫道計凡外科中醫生均不准兼行西醫出售西藥合亟令仰各該警佐遵即嚴重查禁倘敢故違着即送辦並將區内各外科中醫姓名住址調查明確開單具報備查母延 
　　江北岸小菜場現巳興建浙海關税務司署昨（二十三日）函致警廳云逕啓者江北岸工程局前經董事會議决先將鐵路橋至五房橋止一帶河道塡平以便建築小菜塲現擬於冬至後即行興工該河道中如有河岸及木柱等物應令物主取回如其不取則由本工程局没收以免妨礙而便工作相應函致即希貴廳長轉令江北岸一二分署佈告週知並隨時恊助至紉公誼 
　　溫州 
　　檢查劣貨商學交鬨永嘉布業前因所進劣貨被學生團查獲焚燬損失二萬餘金詎近又被學生查出將沙福大等布商九人身空紅衣鳴鑼牌示學生排隊在前到處游街以爲私運劣貨者戒詎至小南門沙福大布店門口經過　業中人已糾集數十人在該店守候突將遊街之九人刦入該店與學生交鬨一時交通阻斷軍警聞警馳至彈壓始各罷手兩方均有受傷之人咸赴法庭起訴 
　　安慶 
　　女職校附設貧女工廠將開展覽會安慶女子職業學校雖在政學衝突時代事業並未受若何影響其附設之貧女工廠今爲第四届成續頗有可觀計機織襪及桌氈草編成品種類極多聞將於陽曆新年後專開貧女工廠之成品展覽會云 
　　濟南 
　　二師校將設女子部第二師範添設女子部一節巳宣傳年餘顧以校欵支絀遲遲未能實現今該校鑒於三師巳經開辦因亦積極籌備現於附小東鄰購地建築房屋以作附小校舍而附小西段校舍則劃出作女子部之用明年秋季定可招生云 
來函 
[浙江公立工專來函]  
　　頃閲貴報杭州快信欄有中等以上本月分校長會議昨午後在工專舉行因女師校主張時局不靖提前放假公决學校爲人民表率應示鎭靜循舊辦理等語查敝會議此次開會時到會各校均主校務照常進行並無人提議提前放假所云女師校主張提前放假一節係屬誤傳特請更正値月舉校浙江公立工業專門學校謹啓十二月二十四日 
 
 

Page 11

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 12

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 13

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *本埠新聞 
[聯合蘇浙兩省商會呼籲和平]  
　　本埠南北兩商會因各方調動軍隊謠諑紛紜曾聯名通電江浙兩省當局請將巳調之軍隊撤回原汛等情巳誌本報茲悉該會以時値年關商界正在結束苟有動掏非特滬埠受害實足影響大局僅由滬埠南北兩商會聯名通電其力尙薄應合江浙兩省全體商會共同主持則各歸各屬設法制止容易奏效故昨日又將漾日致盧張齊韓何諸公之通電抄送全國商會聯合會江蘇浙江兩省事務所請其從速通電各該本省商會一致主張以維大局云 
　　浙江吳興商會分電杭滬蘇各總商會請召集浙之杭嘉湖·蘇之蘇松常各屬商會代表開聯席會議討論維持江浙和平方法巳誌本報茲悉杭總商會以此事應由滬總商會主持一切較爲便利至會議時日及代表數目亟應規定故昨日特函詢該會對於吳與商會之主張意見若何請即示復以便遵循云云 
[何東氏致蘇浙閩當道電]  
　　　東氏昨致蘇浙閩當道電云南京齊督軍杭州盧督辦福州孫督理均鑒前奉復函於鄙人宣導和平宗旨悉荷贊成不獨私心感佩無窮即東南各省人民咸歌頌仁施以爲吾屬無患矣乃近閲報紙及滬上商人奔走相告均有浙邊發見閩軍將牽動江浙和平之語東以爲公等皆封疆動寄一言九鼎决無與前函相背之理而言者繼續不巳東旣承諸公不棄葑菲理應電請宣示眞相以杜悠悠之口海天遙望佇候德音何東徑 
[蘇浙間情形]  
　　紳商向雙方接洽撤開軍隊 
　　蘇浙紳商奔走和平原擬即行發出張仲仁君起草之兩項電文由蘇紳張謇·浙紳高雲麟·領銜嗣史量才君於前晚十時由寗歸來報告與蘇齊接洽情形大致謂齊聲明决不攻浙并願在實際上有所表示各紳商會議後擬由地方團體人士出面在蘇浙接壤處切實調查軍隊狀况令兩方軍隊各退至若干限度此事業由浙代表祝紹基·顧松慶於昨日午車返杭向浙盧接洽盛竹書君今明亦須赴杭向浙方洽商一俟商有結果再行旋滬而電中文字將有更變云 
[閩浙和平公約尙無把握]  
　　閩人迄未有表示 
　　國聞通信社云因閩孫移兵浙邊社會頓起恐慌故兩省紳商曾有訂立和平公約之擬議惟此事由盛竹書君向旅滬閩人接洽後僅有浙人方面單獨活動閩商迄無表示而閩省内部情形複雜浙人無從接洽浙代表顧祝二君返杭後此事暫時停頓云 
[海籌建康兩艦回防]  
　　駐泊高昌廟江南船塢邊之海籌·建康·兩兵艦於本月二十日上午開往吳淞口外海面巡洋昨日（二十五）上午九時許巳駛回吳淞口内仍停泊原處駐防云 
[歸北海軍之消息]  
　　汕艦現抵閩口 
　　汕頭歸北艦隊原有海圻肇和·楚豫·海琛·永翔·五艘自十七日開駛離汕後巳决定駐泊靑島惟該五艦年久失修速率極緩據某方消息現在僅抵閩口云 
[孫美瑤槍斃後臨城附近消息]  
　　大陸報云據昨晚所得可靠消息津浦路線自孫美瑤在棗莊槍斃後所有臨城附近及著名匪藪一帶均派有軍隊巡防而臨案發生地點之某村莊前日忽聞附近有槍聲約一小時許始息大約係小股匪徒乘間行刦之故棗莊消息該地安靖如常礦中照常工作城垣以内當不致有事端發生惟城外各村莊甚懼匪燄之復熾孫美瑤親信之劉郭兩人今已械送兗州大約將由張培榮嚴訊恐其結果終未免一死云 
[雲南起義紀念日之種種]  
　　昨日爲雲南起義擁護共和之紀念日本埠行政司法各官廳均放假停止辦公並於暑前懇掛國旗以誌慶賀本埠公私立各學校亦於昨日放假停止上課並在學校門首高懸國旗藉伸敬賀 
　　滬南工巡捐局姚局長以昨日爲雲南起義紀念日循例休息故先期知照各科辦事人員停止辦公一天本埠各公　如女子法政學校·救國聯合會·基督救國會等除停止辦公外各同志均邀集同人聚餐表示以後對於中華民國當各盡擁護之誠意 
　　昨日又爲西國耶誕節法租界會審公廨停訊一期又法工部局及捕房辦事人員均各休息一天 
[國民黨大會滬代表定期出發]  
　　中國國民黨定於明年一月十五日在廣州開大會各省須派代表與會上海部業於前日（二十三日）在湖北會　　贛浙和平公約縮影 
[贛浙和平公約]  
　　近　峰爲示定浙擅瓌地足迷的　玉伸民約希食　　長便以促垷　　出　志迫地方形安　但來百一後確　表　仍憋不足　去人心自蘇浙倡如今　的之衆浙皖　行羣情　　　浙　　演房塲插事月一　景发兩省蚌民公工蜀淸兩省東民食俯顧民生極　　照益書訂血公約永你如平 
　　五此項公約　各守　土不相侵越元　　浙轉請現　違之處　舉單　仍去學　防偉琦地方 
五此項公約　招援如邊行客革後入的省　城　　　兩名單民景官各　負責設法防　 
　此捕公約　浙韓向兩省單民景官也同意各字　　　　兩省紳民公　　布决　信字 
中華民國二二年五月六日 
　　贛浙和平公約原文曾紀本月十七日本報茲由贛浙紳商携滬公布故再錄其縮影也 
　　館開會推定張拱辰·黄詠台·譯惟洋·三人爲代表茲悉該代表等將於明年一月八日乘輪赴粤與會云 
[寳成公司案已函英領交涉]  
　　寶成紡織公司與英商通用電氣公司因購買電機事在上海會審公廨發生訴訟因十二月八日之堂諭欲第二被告劉柏森代表第一被告寳成公司交保如不交保即欲飭提管押與八月二十九日之堂諭意旨歧異曾由總商會引用條例請江蘇交涉公署與英領交涉巳誌本報茲悉許交涉員巳根據來函意旨函致英領交涉並轉行公共會審公廨查照辦理矣 
[汪炳台對浚淞經費之陳述]  
　　致方椒伯函 
　　吳淞江水利協會吳縣代表汪炳台昨致方椒伯會長函云浚浦局對於吳淞江圖謀覬覦由來已久倘竟假以事權勞必喪失主　是以炳台力拒代浚本屬會議本巳公决籌欵自浚乃國恨載省長忽派沈兆九君赴滬查詢其調令有云知巳籌有的欵即令於陽曆年内交存妥實銀行以慈與工如欵尙無着即賬許交涉員前議辦理等晤查自浚之議南經决定而陽曆年内祇有旬日籌欵無論如何神速斷無年内可交銀行之理以省長之明豈不知之苟非先有推翻自浚實行代浚之成見亦何致如此設詞以難恊會同人耶且省長旣欲趕速興工則柯不於陽曆年内照令文所謂向浚浦局提回十一年三月以前該局所收升科費專充浚治吳淞江工需之語實行向該局提出五十三萬兩有奇之鉅欵令江南水利局繼續浚淞耶又民國三四五年間上寳等八縣帶徵浚淞經費當時徵存三十八萬元有奇而據調查所得竟不盡用諸浚淞夫此欵旣經指定用途自應專欵存儲斷不容挪移分毫省長對於浚淞果有早觀厥成之誠意則當於陽曆年内將前項挪移欵如數歸還先行撥用俾應急需以上各端應請從速向省長力爭以利進行而保主權是爲至要 
[閘北商聯會致水警隊函]  
　　閘北十一路商聯會昨致函水巡隊云逕啓者昨據會董莊琛聚·岳文鈁·吳彬珊·蕭文華·等來會面稱新閘橋東西河道近日因時届冬令河水日淺往來船隻偶一擁擠即致交通斷塞而船客之互相鬭毆因之落水受傷時有所聞實於人道主義大相逕庭請敝會出而維持等語查上列各節非特敝會同人所耳聞抑爲同人所目睹水上之交通行政實貴隊之職司諒有正當之辦法誠恐耳目難週用敢據情代達至希施以正當取締俾安有關者各業之心値此衆議沸騰實非從容解釋之際敝會甚願貴隊施以正當維持藉明統轄誠恐道路傳聞之悞至貽官箴之羞使敝會得轉述意旨母任盼切此致閘北水巡隊隊長袁 
[閘北水電巿辦運動之呼聲]  
　　巿民紛電省長照辦 
　　閘北水電問題糾紛巳久日來主張巿辦者頗多昨又有閘北巿民公電省長及省議會請予主持照辦原文如下㈠南京韓省長·省議會·鑒閘北巿民因感受水電痛苦達於極點奔走請求改良巳非一日無如官廳毫不顧恤忍置閘北巿民於絶地最近又因官辦商辦問題爭執廠中所出之水更屬污穢短少水電爲民等日用所需長此遷延勢必危及生命前者縣聯會箇電主張巿辦於法制民情雙方兼顧解除糾紛莫善於此應請俯順輿情迅予批准劃歸巿政機關接辦則全巿人民戴德廳旣矣閘北巿民朱大受·潘道生·巫炯·李邦本·等同叩有㈡南京韓省長省議會鑒閘北水電廠一案江蘇縣議會聯合會箇電依據水電事業屬於巿政範圍巿鄕制有明文規定官商兩方均不當壟斷居奇應請依法劃歸閘北巿政機關接辦以解糾紛主張正當爲吾閘北巿民所欲言而未言者從此水電可望改良糾紛可立解决吾閘北巿民正額手相慶不謂報載省長批示適得其反迂回曲折文過飾非不知省長果可仇於吾閘北三十萬巿民必欲置之死地孔子曰四海内皆兄弟也省長以蘇賢治蘇而視吾閘北三十萬巿民也如此豈以吾閘北三十萬巿民手無寸鐵爲可欺乎民非水火不生活湯誓曰時日曷襄予及女偕亡敬爲省長誦之臨電不盡欲言閘北巿民張人倩·魏景賢·程麗生·沈步瀛·等叩有 
[閘北水電案之警廳佈告]  
　　閘北水電案延擱多日迄無解决之方茲將淞滬警廳頒發六言文告照錄於下閘北水電廠案省署督促結束人民因有誤會以致發生爭執現經實業廳長來滬籌商辦法一經雙方議妥不日即可解决凡我地方商民自應靜聽勿急倘或聽信人言行動有涉激烈以及散佈傳單即屬於法不合維持地方治安是乃本廳專責定當依法制止决不稍事姑息爲將省署令文一併宣佈明白務仰一體懔遵其各勿違切切 
[省公署聲述水電案之經過]  
　　令警廳代爲公佈 
　　江蘇省公　對於閘北水電廠　昨頒到令文飭令　滬警廳代爲公布茲照錄於下查閘北水電廠自省議會議决改爲水電有限公司省　合資本署依法公布後同時即據議决案第三項委令實業廳廳長·上海總商會聘請工程師公平估計該廠資産列表會報以憑核立在案嗣據實業廳呈報聘請工師及工師四項會議估計　形并據呈稱先後准上海總商會兩　據工部局電氣處工程師復稱閘北水電廠所置電線電桿等項淸册全不精確商其另製在未送到以前無從進行又稱通和洋行及克利門君均可擔任於一星期左右將報單辦就電氣處獨云十月内忙碌異常須自十一月初始能辦理惟一經着手則至多兩星期即能告竣云云當經本署令廳設法早日督促結束免致久懸不决并函請許交涉員向工部局切實磋商提前估計去後至十月二十日後尙未據報本署復又令催刻日呈送據該廳呈稱工部局又因新機炸裂躭延中止現巳商明即可辦理由廳派委俞技術員會同馮廠長守催估單并由交涉署陳科長商得工程師十一月二十七日復函兩星期後即可送等語又經指令此事一再延期又屢約屢延未免誤事旣據訂定不得再有延誤官廳如此嚴催似估價一事雖遷延經年在官廳一方進行不爲不力此固有案可稽即上海總商會亦深知其故足以證明綜其大要始因廠圖欠精難合工師之用繼因工師避暑方回局務煩忙無暇及此終因機器意外炸裂臨時中止以致遲遲未能發表然官廳旣一再敦促工師估價對於省議會議决省商合資辦法即屬誠意執行閘北團體竟有謂本署於省商合資亦表示反對者至此次省議會於本月八日夜間咨請公布水電廠改歸商辦一案本署因據警察廳長及行政委員之報告當時實未議决是日因變更議事日程發生爭執并無議决案件故認爲違法照省議會暫行法第三十九條咨請撤銷此關於法律問題與該案性質贊同與否毫無關係本署爲尊重議會起見故依法答復該閘北地方果因閘廠水電供不應求感受痛苦自當努力招股庶於估價宣布之後即可依法合組新公司共策進行商辦可省商合資亦無不可不必於法外有所抗爭若謂本署曾經禁止招股發生疑議查當日係因省議會尙未議决該廠省商合資辦法該地方團體竟擅用商辦有限公司名稱登報招股收股於法不合倘在議决省商合資經本署公布後該團體着手招股收股本署方將督促之不暇前因原議决案尙有股欵三分之一由各縣商會認擔曾於本年五月令飭全國商會聯合會江蘇事務所迅即照辦具復有案本署處理事務一秉大公該地方人民或有輕聽少數人議論而不知其詳者仰該廳長即行明白勸告并令該廠公布周知以明眞相再此次該廠裁撤廠長改組廠務委員會係結束廠務之臨時辦法事屬行政内部愛重省産之舉與地方人士之希望整理及省商合資之督促進行毫無違礙地方明達人士當能共喻并仰詳切宣告母滋誤會切切此令云云 
[請取締大輪進口快駛函]  
　　吳淞海口船隻出入日以數十百計而沙釣各帆船因風水順逆關係有時停泊淞口稍有不愼輒爲輪船所撞或巳泊於妥愼地點忽遭快輪急浪攻覆現各船商羣向運大公船行陳述困難情形懇請設法維持經該行經理王某函請商會轉呈江海關監督及河泊司署通告各輪船嗣後出入淞口務須慢輪行駛以免危險而安船商其函云丹巢·玉墀·會長先生均鑒敬啓者本月三日金永聚沙船被太古廬州輪船攔腰猛撞致遭巨禍敝行辦事人等立即駕船趕往施救彈壓目撃情形良　悲慘日來各船戸相率到行陳述僉謂我輩均屬水面生涯乃鑒於上月杪之美國郵船激覆多數小船本月初之太古輪船撞壞金永聚沙船一再失事殊覺寒心若非設法取締每日輪船進出淞口必日有數起命懸旦夕危險奚如懇代訴願等語敝行爲鄭重船商生命及貨物起見勢難安於緘默擬請貴會將上述情狀轉函江海關監督河泊司署請其通告各輪船嗣後進出淞口時遇有船隻停靠較多之處務須慢輪行駛免蹈覆轍以妥船商而重生命敬稔會長領袖商界定荷贊同仰祈鑒核施行謹代各船戸九頓以謝云云 
 
 

Page 14

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *[川議員請寛辦參預大選議員]  
　　請勿一律抄緝 
　　留滬川籍議員李肇甫等昨致成都一電云成都省　會·劉總司令·熊總司令·公鑒報載川中令緝川籍參與賄選議員并查抄家産等情竊此次川籍參與大選議員是否全體受賄尙難判明一律抄緝恐不免株連家屬且啓地方傾軋之端應請力從寛大以息紛擾無任企盼李肇甫·李爲綸·陳國壐·潘大道叩 
[湖絲運歐減價]  
　　新運率已發表一月一日實行 
　　華絲運歐近日大减此間英法兩郵船公司業經會議將運費減短藉以鼓勵出口今巳議妥將白絲水脚每件減跌銀三錢半至三錢不等黄絲則減短二錢半或二錢昨將新價宣布亟錄如下以供華絲商之參考 
航行埠　　白絲新率　白絲原率　减短　黄絲新率　黄絲原率　减短 
　　　　　　　分　　　　分　　　分　　　分　　　　分　　　分 
亞爾極爾司　一六九　　一七三○　三五　一四一○　一四三五　二五巴賽拉　　　一四四○　一四七○　三○　二五○　　二七五　　二五丹格拉　　　一六九五　一七三○　五五　一四一○　一四三五　二五沙列希　　　一四四○　一四七○　三五　二五○　　二七五　　二五勃凌第西　　一二八○　一三○五　二五　九九○　　一○一○　二○日内瓦　　　三八○　　一三○五　二五　九九○　　一○一○　二○又經馬賽　　一四九○　一五二○　三○　三○○　　三三五　　二五亞倫　　　　一六九五　一七三○　三五　一四一○　一四三五　二五亨寳　　　　一二八○　一三○五　二五　九九○　　一○一○　二○巴雪洛乃　　一四一○　一四三五　二五 
聖羅堡　　　一五○五　一五三五　二○ 
替那　　　　一五○五　一五三五　三○ 
不列康　　　一四七○　一五○○　三○ 
勒里溪　　　二一四五　二一九○　四五 
拉葛化倫　　一五三五　一五六五　三○　一二五○　一二七五　二五倫敦　　　　一二八○　一三○五　二五　九九○　　一○一○　二○里昂　　　　一三九○　一四二○　三○　一一○五　一一二五　二○又（選絲）　一四四○　一四七○　三○　一一五○　一一七五　二五聖愛汀　　　一五九○　一四二○　三○　一一○五　一一二五　二○瑪爾泰　　　三八○　　一三○五　二五 
聖來門　　　一三九○　一四二○　三○　一一○五　一一二五　二○直布羅陀　　一二八○　一三○五　二五 
孟鳩斯德　　一五三五　一五六五　三○　一二五○　一二七五　二五馬賽　　　　三八○　　一三○五　二五　九九○　　一○一○　二○米雪那　　　一五七五　一四○五　五○　一○九○　一一一○　二○米蘭　　　　一四四○　一四七○　三○　一一五○　一一七五　二五又（選絲）　一四五五　一五六五　五○　一二三○　一二七五　二五巴勒姆　　　一五七五　一四○五　五○　一○九○　一一一○　二○莫斯科　　　一九八五　二○二五　四五　一六九五　一七三○　三五熱布爾　　　一二八○　一五○五　二五　九九○　　一○一○　二○又從法轉　　一四九○　一五二○　五○　一二○○　一二二五　二五紐約　　　　一四四○　一四七○　三○　一一五○　一一七五　二五拿伏拉　　　一六六五　一七○○　三五 
奥特賽　　　一二八○　一五○五　二五　九九○　　一○一○　二○巴黎　　　　一九五○　一九九○　四○ 
西威爾　　　一四四○　五○ 
伏倫西亞　　一四一○　一四三五　二五　一一二○　一一四五　二五蘇彝士　　　一二八○　一三○五　二五　九九○　　一○一○　二○波賽　　　　一二八○　一三○五　二五　九九○　　一○一○　二○倍洛夫　　　一六六五　一七○○　三五　一五四五　一三七○　二五亞歷山大里太　一六六五　一七○○　三五　一三四五　一三七○　二五亞歷山大里亞　一四一○　一四三五　二五　一一二○　一一四五　二五表内運費以每件一百十二磅重計算水脚費則以上海銀兩計今法郵船由布爾分號出口起英輪從開伐號出口起實行 
[停淞俄艦卽將他駛]  
　　刻聞淞口三夾水所泊之四俄艦將有即日開駛離淞之訊惟開往何處則尙未發表昨日（二十五）傍晚各俄艦烟囱均有濃烟直冒想巳生火預備起椗開駛矣 
[二批俄僑停止送還]  
　　因俄僑難於管束 
　　留落上海之俄國僑民前曾由各國慈善團體設法送回一批原定年底前續送第二批回國以免流落他國惟據運送此項難民之榊丸職員報告此項難民極難管束中途迭次生事且被脱逃數名故决意將前定計劃打銷不再續送云 
[日軍艦駛赴漢口警備]  
　　因華人斃命案式備 
　　駐滬日海軍司令野村少將因漢口華人田某斃命案當地民意激昻深恐發生意外除已派旗艦字治號由滬駛往漢口防護外昨又令安宅號軍艦迅速上駛就近警備云 
[商總聯會今日舉行會董會]  
　　討論重要議案 
　　上海各路商界總聯合會定今日舉行會董議討論前次議董會議决各執行案重要者如治安問題案·捲烟税案·徵求名譽董事案·及起草議董會議事細則各案云 
[商總聯會之徵收捲烟税意見]  
　　上省長及財廳函 
　　各路商界總聯合會昨以抽收捲烟特税徒苦華界商民特函江蘇省長財廳請愼重從事函云省長廳長鈞鑒敬啓者頃據烟業公會函稱蘇省當道藉口敎育經費徵收捲烟特税上海烟商一致否認請予援助等情到會同人詳加討論僉謂捲烟爲奢侈品之一增收特税原合寓禁於徵之意况以之充敎育經費爲培養靑年之用本會尤未便表示反業惟徵收租税當依公平普徧之原則不應於一區域之内而税率有所歧異上海南北兩巿均櫛比租界使此項特税祗行於華界商店則跬步之間價格頓殊購買者必盡趨於租界華界烟商勢非悉數歇業不止上海華界開始振興之商巿難保不立現影響不獨捲烟一業蒙其弊害以蘇省當局之明達當不至出此不智之下策尤有進者近日捲烟同業一再會議謂萬一官廳不顧民隠執意勵行則南北巿烟商决定同時罷業商民爲自衛計誠不能爲此消極之抵抗値此年關在即上海巿面若發生意外事變勢必致牽動大局無疑本會爲上海商界同人之樞紐商巿安危均於自身有密切關係今旣有所聞見尤未可安於緘默坐視此禍機之暴發應亟建議當局請其變更辦法妥爲消弭等語討論之下一致贊同除分函財廳（或逕函省長）外用特依據議案具陳鈞長（或貴廳長）務乞（或希）惠予鑒納重加考慮如果華租兩界同一　收則雖增加負擔同人等應即勸告烟業勉力承納否則商民爲生存地旣具有最後之决心斷非强權之所能强制此敝會同人不應不瀝呈於鈞長（或貴廳長）之前者至將來此項税欵如何保障不移充敎育以外之用與向來敎育經費因何不敷必增收此項特税原因均請俟徵收方法解决後公告人民以免有所懷疑所幸蘇省辦理敎育人員不乏賢達之士對於此舉旣居贊同之列當巳有監視之方惟商民旣盡此納税之義務即不敢放棄此應有之責任如何辦理之處統希明示母任翹企專肅敬頌公安上海各路商界總聯合會啓 
[請發運汽鎗護照之呈文]  
　　本埠永昌泰五金號向美國購運汽槍鉛子被開扣留囑領護照即可放行故昨日該號特備具呈請書請洋貨商業公會轉請總商會代爲轉呈文曰爲呈請發給護照事茲因購運汽槍鉛子配合兒童玩具汽槍之用經敝商號向上海新華洋行轉向美國購運來滬共計十箱每箱重一百磅合計一千磅是項貨物專供配合兒童玩具之汽槍並無别項作用以其名類軍用爲此請領護照一紙以資報關騐提理合備文連同保證書曁運送説明書並領照費洋五元呈請鑒核發給俾便交易實爲德便云云 
[美總領事將携眷赴港]  
　　大陸報云美總領事克銀漢氏以夫人患病醫生勸令赴熱地調攝故將於星期五陪同夫人乘格蘭脱總統輪往香港即在南方度年云 
[法廨新陪審官蒞滬]  
　　法會審公廨副領事葛禮邦君告假冋國後所有遺缺由總領事韋君及正領事德君代理巳誌前報茲由法政府委派領事梅理愛（譯音）君來滬辦理法公廨陪審官職務梅君業於日前到申定即日起蒞廨視事 
[墨使明日離滬]  
　　駐京墨使那赫喇以墨京政變來滬候船放洋茲定於明日即搭太平洋郵船放洋回國 
[上海縣議會將次開會]  
　　上海縣議會辦理補選事竣所有各當選人均經應選聞縣公署業巳塡寫證盡於日内即行發出至縣議會方面擬訂期先開一談話會補選縣參事員兩人候補參事員七人並討論定期開臨時會云 
[巿總董姚文枬已奉省長核准]  
　　上海縣知事沈寳昌以據上海巿議事會呈報補選總董董事照章呈請任用給予執照並請轉呈省長分别任用存案等情當經指令給照並彙報省長分别委任在案茲奉省長第二一六七七號指令内開呈册均悉應准委任姚文枬爲該縣上海巿總董仰即轉令知照餘准備案此令沈知事奉令後業巳轉行巿議會議長賈豐臻函知姚總董查照矣 
[巿議會改選議員之投票期]  
　　上海巿議事會此次改選半數議員所有調查甲乙兩種合格選民單巳於前日張貼宣布現定於本月二十七日爲乙級投票之期二十九日爲甲級投票之期投票所設在救火聯合會除呈請縣知事届時派員到塲監視外並又函請縣警察所淞滬警察一區三分所一體派警到所彈壓以重選政所有留任半數議員此次無須選舉之議員姓名錄左以供一般投票選民之查考陸熙順·程光魁·郁惠培·徐宸·胡光勳·陳鋐勳·鄭增基·曹庸　·宋國傑·吳倫堡·朱家駒·王南坤·穆蔚林·謝宣·陳嘉典·馬煦·高壽田·崔寳錡·王沛麟·趙葆焜·胡家禧·胡祥·張國傑·顧藩·曹楝·衛文熙 
[爲同濟學校鳴不平者]  
　　吳淞同濟學校因校舍事與海道測量局交涉迭誌本報茲悉全國水利局因海道測量局迫同濟遷校舍代作不平鳴致函於交部原函節錄如下海道測量局之房屋相傳爲前郵傳部所設之商船學校惟不知該校當時建築欵如何籌集該房屋所有權屬於何部該校停辦後海部是否咨商借用抑係奏准撥歸海部近聞該局有處分校舍之嫌疑蘇省紳民曾經電請貴部收回究竟有無其事請詳查核辦見復云 
[敎育局董事會成立會紀]  
　　上海縣敎育局於昨日下午一時開董事成立會各董事到會者爲秦錫田·李味靑·賈豐臻·莫錫綸·陸文麓·趙履信·周文熾·朱賀·等八人由莫錫綸主席議决案如左一件敬業初級中學追加預算案董事會意見㈠從下學期起每級照四十五人計算應再招挿班生五十三人㈠依據前敎育行政會議預算案經常費總數增加三份之一㈠膳宿費收支應列入預算㈠請敎育局重編預算付下届會議議决一件通俗敎育館圖書儀器等保管案議决由縣敎育局將圖書儀器等編號設簿務送敬業初中校長暫爲保管一件賈觀仁君請議設立公共理化實騐室案議决俟十二年度編製預算時再行討論編入議至四時始行散會 
[吳琢之在法實習製造汽車]  
　　太倉留法勤工儉學生吳琢之自到法以來刻苦礪志研究普通機械科學頗有心得近憑自己之工作證書並由吾國駐法趙領事頌南之介紹得入里昻（bobliet盤利害）製造汽車廠爲實習生頗蒙廠主優待厚給辛資該厰係法國著名大廠工人有萬六千人每日可出車二十架廠中工作分爲十三部各部齊行實習須年餘可畢業茲因滬太長途汽車公司營業日形發達明年擬在瀏河車站旁另建車廠藉國發展一俟吳君畢業返國即延爲該廠之主任云 
[南洋醫專潮昨聞]  
　　南洋醫學專門學校全體學生發生風潮該校校長顧南羣在地方檢察廳提起刑事訴訟連日未能解决而該校全體學生以本校初辦時悉由學生出資維持成立顧南羣係雀巢鳩占此次又不將財政公開因此提出顧之劣跡必須達到逐顧目的而後巳顧即以毁損脅迫訴諸法庭初次奉諭往傳該學生等不到直至前日下午被控之六學生如湯又銘·俞昌時·易漸逵·楊傳珍·王子直·等五生始導諭投案惟薛虞慶一生則因病不到嗣奉楊檢察官開庭命傅湯又銘等五生到庭預審一過判將湯及俞昌時二學生分别收押易漸逵等三學生命回去候示詎該校全體學生得悉湯·俞·二生被押於昨午排隊各執旗幟分赴各處作示威運動并詣各團體求援復公舉學生代表任培天·梅凌冬·方正等三人詣地方廳要求請車檢察長及楊檢察官談話當由閽者聲稱今日停止辦公廳長等均不在此該代表等祇得與該學生等整隊而去 
[蕪湖學生代表在滬呼籲]  
　　代表之談話昨日在滬發通電 
　　東南通信社云蕪湖學生會代表金柘·詹善良·二君因蕪湖學校受武力壓制自行解散特於前日來滬向各方聲訴該二代表於馬聯甲此次至省接任於二十日至蕪自江干至大馬路軍警嚴列戒備如同帝王暗中並令軍警嚴厲對待學生該地全埠學生素極反對馬氏今馬氏以一軍人長皖尤違反皖賢治皖之主張故全埠學生於高壓之下秘密會議應付方法衆以學生决無與馬氏並立之道但若爲無謂之犧牲似亦無益因由多數議决全體自行解散分散各地及鄕里作根本倒馬之運動解散後電文電局不肯拍發故在滬拍出云云昨日該會乂由滬發出通電云上海各報轉安徽旅外諸鄕先生均鑒北京政府令馬聯甲兼皖長删電表示反對諒邀洞察馬於十一日竟敢由蚌來皖實行接任此爲皖人治皖軍民分治之兩問題皖人自當言之學生等尤視馬聯甲爲姜案要犯法律公道均應拒絶乃馬更於十九日過蕪登岸耀武揚威招搖過巿我輩何堪忍受隨時集議决定同前取自動解散之辦法稍示正義并慰姜·周·二烈士之寃魂哀告旅外鄕先生速伸大義敝會當持盾以隨其後臨電無任盼切蕪湖學生聯合會叩 
[東大籌欵演劇延長預備期]  
　　南京國立東南大學敎育科演劇團將於陽曆年假中赴蘇州無錫上海等處表演巳誌本報茲聞外間對於此一消息期望甚殷該科主任徐養秋君惟恐所演不足大慰社會所望决定延長預備時期俾得充分練習並專函沈振聲君囑其與滬上各界暫緩接洽云云 
[東台敎育參觀團來滬之經過]  
　　東台敎育參觀團向來每年參觀一次本年特改良辦法將全體團員分成數組各組參觀地點視參觀者之敎育經騐及其與該地熟悉與否而定此次來滬之一組内有沈祉凝·高蘭谷·劉子瞻·劉琴甫四君聞皆敎育經騐豐富且甚熟悉上海情形者到滬以後又得同鄕沈振聲君介紹故對於滬上二師附小萬竹尙公等著名小學均有甚透澈之觀察在滬躭擱四日巳於昨夜赴南通云 
[張駿發沙船在洋面被刧]  
　　船主避匿得免於難 
　　張駿發沙船於本月十五號由閩滿載雜貨開駛回滬駛至馬鞍山附近洋面時巳傍晚忽遇盜船兩艘順風駛至將沙船截住各盜匪（約有十五六人）手持槍械躍上沙船幸老大張駿元見機預匿後梢淡水艙内（海水性鹹沙船出口必滿載淡水以備沿途需用）盜首執住船夥趙海大勒令指出老大（即舵工）及耆民趙云不在船上致被該盜開槍將趙撃斃屍體擲入海中盜匪遍覔老大不得遂將貨艙用鐵器撃開肆行搜刦所有値銀貨物及衣服等費行搬入盜船揚帆而去各盜均操溫州口音老大張駿元若在水艙内直至習晨盜去始行出艙勢將凍斃事後檢點損失約値洋一千三四百兩現該沙船巳於昨最開駛來滬現正預備呈請江浙兩省當道請求派艦追緝云 
[尙有本埠新聞等轉入後頁]  
 
 

Page 15

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *本埠新聞二 
[廣東執信校址巳定之滬聞]  
　　朱執信君死難以後同志中人特爲設一學校以紀念之汪君精衛之夫人本年特爲該校遠涉重洋親至南北美各國向熱心華僑勸募經費聞巳得欵約二十萬元此外友好捐助者爲數亦巨最近汪君精衛接廣州財政廳長陳其瑗來函報告執信校址巳經確定該校將爲南方一最完備之學校也其函如下 
　　精衛先生道鑒屢上蕪詞未承栽答别後思念如何可言近維榮問休暢良用忻慰弟猥以輇材忝長財局開源乏術仰屋堪譏重以軍餉浩繁窮於羅　夙夜競愓隕越時虞日内整飭内部裁冗節流革弊懲奸　定章制竭智盡能幸無大過顧皆份内之事不足道也惟一事差堪告慰屢念者前者執信學校請撥三岡地址糾纒數月迄未就緒弟甫視事首先辦理此件理巳將大眼崗細竹絲岡螺崗各地面積八千四百九十八井有奇劃撥該核校址業於日前發給執照歸其管理有此巨大面積將來擴充敎育大有可爲區區此心或可慰執信先生於天上也目下東江餘　一敗塗地西北兩江將告康淸掃蕩無綏在在需欵應時而起國事前途煞費審慮先生宏才偉識所見必多尙望出其緒餘賜示一二幸甚幸甚山遙水長晤敎何日台從行止時在念中北風有便亦希示知並乞不時針誨俾有率循無任企聆專肅奉候順頌道安弟陳其瑗謹啓 
[大陸報館遷移預誌]  
　　大陸報館自創辦迄今向在廣東路四十一號現因房屋不敷辦公定於明年元旦徙往九江路十四號該處電話爲中央一四三一號云 
[火車乘客受騙]  
　　香烟中有迷藥旅行者其鑒諸 
　　滬寗鐵路前日由甯來滬之十二號慢車駛至蘇州車站時有在蘇鄕唯亭西開設源興竹行之方品齋者因事亦乘車赴崑在車内時有鄰座之某甲授以香烟一枝吸後忽然不省人事直至車抵正儀站時始得淸醒明知香烟内藏有迷藥已受欺騙當即查點行李失去衣包一個立即報告車上稽查請爲查緝 
[本年輸出入品之槪况]  
　　商情通訊社云近來時届年尾吾人對於過去一年中之經過商况不可不一爲推論現據海關報告之所紀可知一九二三年實爲進口貨極不幸之年國外旣受生産費浩大之影響而國内諸埠兵匪爲災商業更形寂寞是以進口貨毫無銷塲他若匯價之倐忽不定尤足使商務受無窮之影響各項進口貨計疋頭一業爲最淸淡其原因一受世界棉巿之影響二則英美貨價格與滬巿相距甚遠華商訂貨極少較之往年僅及三分之一五金業全年凋疲德國貨略有進行惟日本紫銅自上海及漢口兩埠輸入者獨稱暢旺聞仍供製造兵器及銅元所用顔料德國貨輸入已見增多惟本埠巿面不起致亦毫無生色英美及日本貨則因德國到多而見減煤鐵巿面平平糖及雜貨需要尙不減於前麵粉進口極多因國内糧價高昻之故而日本輸入貨自震災之後大受影響即如棉紗一項下半年中輸入大减云 
　　出口貨中就大體而論尙可樂觀當本年初季時絲茶兩項輸出極旺茶巿紅茶尤甚大有供不敷求之槪故至近時存底已完全告罄矣絲巿亦然價格甚高而自日本災後英德莊去胃更暢綜計全年出口之數頗有可觀價格亦抬高殊甚其他雜糧出口極旺是以本年各行大都獲利雖邇來銀根奇緊殊未見有若何影響云 
[華茶出口之機會]  
　　英商部公報所載 
　　世界新聞社云據英商部公報載稱本季華茶出口大增預期可達二千七百萬磅其故一因印茶錫蘭茶産額歉薄不如預期二因以前銷紅茶不多之巿場對紅茶之要求加增此乃中國種茶者之好機會但推廣華茶銷路必須於種製二者加意不知中國種茶人能覺悟否耳俄國於一九一五·一九一六年度内所吸收之華茶幾達華茶全部産額百分之七十五現在此巿塲實際上完全封鎖但俄國經濟進步内部安定之後對於華茶之要求勢必復活可以斷言至華茶在他國巿塲之前途尤爲光明英國本部於一九一五·一九一六年度内從中國輸入紅茶可一千零五千磅本年截至現在巳輸入八百五十萬磅美國一九一五·一九一六年度輸入中國紅茶可六百萬磅今年巳輸入五百五十萬磅又歐洲大陸向來由倫敦間接購買華茶近來漸爲直接交易一九一五·一九一六年度歐陸購進華茶二十五萬磅今年巳購二百萬磅印度錫蘭茶之缺少使倫敦茶巿大爲鞏固目下茶價之高遠過於一九一五·一九一六年預期中國種茶區域或將因而推廣云 
[上海商業巿况彙錄]  
　　金融 
　　昨日銀幣早巿之價爲七錢一分八釐二毫半午巿收盤同較前日收盤小一釐七毫半銀行封關無進出口錢莊用途亦屬寥寥 
　　銀拆上午巿價五錢五分午巿收盤六錢七分比較上日大二錢九分因銀行封關二日故息價又見高昂也 
　　公債票 
　　昨（二十五日）各種公債交易又　淸淡票價依　金融跌而整六微漲金融大票現貨初時各　成交價均在六十八元七八角左右收盤小至六十八元二角比前日跌去三角五分十二月期貨由六十八元七角逐盤退至六十八元二角五分收盤雖回高二角比前日巳跌落三角元月期初時成交價常盤旋於六十九元三五角之間收盤因近期漲高是以亦隨而回高至六十九元六角與前日行情相同二月期進出兩稀巿價平疲收盤七十元零三角五分比前日縮去二角五分整六現貨全巿只做出兩盤價爲五十一元零五分計漲半角十二月期貨因交割在即故需給兩鮮價計五十一元一角比前日大五分元二月期結果比前日同漲五分計元月期收盤五十一元九角五分二月期五十二元四角償還八釐前巿受主尙不乏人巿面穏固後巿買戸又少價由十六元跌至十五元九角計跌一角整理七釐後巿略有交易最後價六十元零五角計高二角餘如七年及三五年票毫無進出價未開出今日銀行依舊封關公値交易勢必益見淸淡而價格之和平尤爲意料中事云 
　　國内滙兑 
　　昨（二十五日）國内滙兌據上海銀行公會報告各埠滙貼水變化較稀京津銀滙價仍如前計北京公砝爲一千零五十一兩天津行化爲一千零五十九兩銀元同增四元北京銀元計每千元貼十二元五角天津銀元每千元貼十一元半烟臺估價計一千零三十四兩半比前日退去五錢銀元仍爲一千元漢口洋例漲起五錢價爲一千零三十六兩七錢五分銀元暴漲九元價爲一千零十七元此外滙價除濟靑兩埠無電報告價未揭曉外槪與前日相同去 
　　外幣 
　　昨日各種外幣巿况平常票價仍無重要變化美日兩票華商略有收受港票亦有受主票價繼續向上美票成交買價爲一元八角八分半比前日又漲五釐日票大三釐計價八角九分三釐港票漲起二釐計買價爲九角六分五英荷坡德等票交易相等價無更改羅卜各票及法郎等問津者極少故巿價亦無上落云 
　　金巿 
　　昨日（二十五）星期二係耶穌誕辰銀行休息故先令無巿惟因倫敦大條銀仍有報告所以金業交易所自十一時至十二時營業一小時計大條銀近期長○六二五遠期長一二五二月份標金開盤三百二十一兩四錢最小至三百二十一兩二錢旋因買戸較多故最高至三百二十一兩九錢後三百二十一兩七錢收盤計最高低相差祗七錢收盤較上日收盤亦僅好二錢云 
[昨日夜車運出之銀洋]  
　　十二萬兩 
　　昨日（二十五）滬甯夜車大通運洋公司爲各銀行及錢莊運往南京　銀四十箱計十二萬兩云 
[火車途中出事併紀]  
　　昨日（二十五）滬甯路常滬區間車行至無錫車站時機車忽然損壞不能行動站長比將貨車機車卸下拖駛抵滬時約慢一句鐘又該路四十次貨車由丹陽站開駛將出外揚旗地方汽管忽然爆烈司機立即停車退回原站更換新汽管然後開行云 
[失竊船舵之涉訟]  
　　甯波釣船金愼源於民國八年在崇明縣境遭風失事時船壳已經拆毁惟篷索舵練等均得收回民國九年三月將是項篷索等帶至吳淞寄存延慶公所其船舵擱置於蘊草浜灘岸委託搖舢扳婦人趙林娥看管數月後竟被人竊賣迨該釣船主趙眷和於前日到淞查詢時據趙林娥云由新建昌報關行雇人前來將舵扛去而新建昌則承認所扛者係自己之物現原主向管理人追償昨日倩人繕訴投陳水警第四區署控告趙林娥監守自盜請求拘案着令賠償其禀云爲盜賣商船船舵仰請派　澈查並請追償事竊商民自民國八年十一月因商船金愼源在崇明遭風夫事所遺篷舵練索等具除舵一面於九年三月間帶至吳淞小港由王阿敖介紹與搖小船之趙林娥管理外餘具均在本鎭延慶號寄存惟舵交趙林娥管理按月出有相當薪水詎時未幾月即聞林娥將承管之舵擅自盜賣經商民迭次追究胆敢一味敷衍置之不問在趙林娥負經管之責該船舵如何下落終須説一究竟今旣有監守自盜之行爲不得不請求賠償務乞鈞區迅拘趙林娥　案責令賠償否則交還原舵以維信託實爲德便謹呈水警第四區長宣鈞鑒 
[碾米公所開會紀]  
　　上海機器碾米公所於昨日下午召集同業開會到者張樂君曾影毫潘獻廷徐鴻奎　麟峯朱案生李敦父洪星甫等提議之事以近來淮揚等有數家轉運公司競爭將客家之糙秈米押滙來申其所押之欵超過本公所定章屢函該公所置諸不聞値此滬上米價變遷不定若再任其押滙超過七成將來巿價低小廠家損失非淺經衆商議之下决定日後再有前項情事貨不得入廠或將原提單退回該公司次議秦阿根徐豐年兩米船於十七號晚間泊在陸家嘴一帶過夜因到申巳晚不及將糙米入廠碾白詎均被盜槍刦糙米兩船戸屢請公所報捕跴緝贓盜本公所巳致函總商會轉請水捕　嚴密偵緝而徐秦兩船尙泊滬上謂俟緝獲後方能開回安定回復貨主應若何辦法議决令兩船開回内地俟獲案後即函通知惟嗣後各廠客船裝米抵申上廠倘米船抵埠己晚同業代與設法上貨其車費必較日間爲大當向米船聲明以期謹愼如到時深夜者米船來廠報到囑令船戸移泊熱鬧之處過夜各船夥輪流看守不得離船議畢散會 
[中國機器工會成立大會紀]  
　　本埠中國機器工會於昨日午後二時假北四川路横浜橋中央大會堂舉行成立大會二時振鈴開會奏樂後主席陳安君宣布開會宗旨大致謂機器爲工業之必需品而機器工人實爲工業之重要人物今得集合組織工會則將來工業前途大有希望深願今日到會諸君恊力互助以求機器工業之發展又云該會係由香港機器總工會派員來滬組織閲時巳年除分投向本埠機器工界接洽均蒙資同故於今日舉行成立大會云云次全體向國徽·會徽·行敬禮畢奏樂次由香港機器總工會·南洋烟草職工同志會上海海員工會各團體相繼致讀頌詞繼山歐陽冠生致答謝詞復次有來賓張志餘·陳瑞生·會員倪文富·陳罸三·等演説即茶點攝彩而散聞下午七時假座武昌路新興里舉行幻術大會云 
[紀念黄龐被難日之通啓]  
　　湖南勞工會睢駐滬辦事處前日發出通啓云敬啓者一九二二年廣州全國勞動大會議决一月十七爲中國勞動紀念節蓋是日乃敝會執行委員黄愛·龐人銓·二烈士被難之期也原黄龐二烈士之被難實爲我中國勞動蓮動之第一次犧牲者長沙資本家勾結軍閥趙恒惕於二小時内捕殺黄·龐封閉敝會其手叚之殘酷欲置我全國勞動階級於死地噫何其慘也差幸自黄·龐·被難以來全國勞動階級獲此敎訓受此激刺思想大爲變遷工潮日益澎湃於此可見黄·龐·二烈士之犧牲精神巳深印勞動工友之腦海而不可消滅是則敝會同人所引爲欣幸大可寫黄·龐·紀念者也一九二三年一月十七日國内各地工友舉行紀念會式者爲數不少惟一九二四年之一月十七轉瞬將届敝會同人亡命海上處於此時此境誠愧對黄·龐然仍盼望各地工友努力進行幸毋忘一九二二年一月十七日早晨之黄·龐·也其將何以紀念斯日乎專此佈達順頌公綏湖南勞工會駐滬辦事處謹啓十二月二十四日 
[南洋大學瑣聞]  
　　年刋出版該校一九二三年年刋原定於本年暑假期内出版嗣因受學潮影簪致稽延至今始將印刷手續料理完備惟裝訂尙须時日大約本年年底可以出版　 
　　中學足球勝利該校中學足球隊獲滬上十中學錦標後於本月十四日赴甯十五日與金陵附中足球隊作友誼比賽下午一時各界來賓即絡繹不絶以金陵附中足球隊執南京各中學牛耳故兩雄相遇大有傾城來觀鹿死誰手之勢二時開始比賽雙方球員無不奮勇前進上半時金陵附中被南洋附中陳虞添罰進一球下半時球勢益猛南洋陳虞添又攻入一球後南洋附中亦被金陵附中攻入一球結果爲二與一之比南洋附中勝 
[美女士跳黄包車跌斃]  
　　前日午後三時許有一西女士年約二十餘歲在虹口吳淞路雇乘顧四德所拖之七千八百八十號執照黄包車至北京路四川路轉角該女士於車未停穏時驟然跳下以致失足跌倒於地頓時昏迷車夫大駭當投總巡捕房報告派包探王松泉恊同西探馳往將其送人公濟醫院療治詎該女士本有宿疾跌後增劇处至昨日在院身死由捕房將尸車往斐倫路騐尸所並查明死者係美國籍候請美按察使署檢騐云 
[吳淞路刼匪又查出另案四起]  
　　持械搶刦吳淞路昇康當舖貴重首飾並開槍撃斃舖夥郭仰雲·彈傷鄭壬　之盜匪徐大·大·扣子·陳留扣子·徐小扣子·苗三癩子·五有信·李萬財等被捕後並查出另犯搶案四起均誌本報茲悉特前探目鐘星南·包探王長根·魏金福等繼續查得十一月二十五號夜東有恒路六百七十七號門牌二十八號夜塘山路一千七百四十九號門牌東鴨綠路二百九十號門牌本月一號夜榆林路二百二十八號門牌四家烟紙店被盜刦去財物均係若輩所爲稟明西探長壳羅香氏日昨將該盜等提至審事間詰問並將事主徐連生·童德林·陳木木·季懷友傳到捕房垂詢當時被刼情形而徐大扣子陳留扣子兩名且係逐出租界之過犯故着嚴行收押候查吊贓物解請公共公廨訊辦 
[陸家嘴盜匪刼船之拘獲]  
　　停泊浦東陸家嘴浦江中之窰貨船張阿龍·何金生·二船前晚夜半十二時駛來盜船一艘匪徒十餘人上船手持利刃强搶布衣四十二件帳子三頂皮鞋六雙油篷一張銅茶壼一把大洋三元小洋六角該舟子等大呼救命適由海關水巡捕房探捕乘坐小輪巡查經過聞聲即往密報當由梅捕頭飭令通班中西探捕乘輪前往拘獲葉春福·陸春林·王英梅·王喜榮·王小大頭·王小根·張其法·陳海林·沈阿林·唐小口子·王德寳·張阿寳·等十二名連同贓物併解捕房經梅捕頭逐一研訊之下葉春福爲首並供出同黨小湖北等多人昨經梅捕頭備函派探葛瑞卿投三區警署請求派警前往華通碼頭拘獲小湖北一名解署經曾署長略詰一過判該探將小湖北帶回捕房歸案訊辦 
[嵊匪在滬購買軍械之查禁]  
　　淞滬警察廳署茲奉松滬護軍使署令開准浙江省公署咨開據陸軍步兵第六團團長兼嵊新二縣剿匪司令官伍崇仁呈稱嵊屬匪徒素以上海爲連逃藪且常有由滬購買炸裂軍械潛運來嵊情事擬請嚴禁等情據此除分别咨令查禁外咨請派令幹探密查拏辦並乞通飭一體查禁等因准此除分行外令仰飭屬嚴密查禁等因陸廳長奉令後巳通令所屬各警區一體嚴查究辦矣 
[張阿金昭雪後請賠損失]  
　　南匯北蔡鎭紳董蔡頌堯家被匪搶刦後經偵探誣拘上海西門張順興成衣店主張阿金並滬北馬車行主顧成周等多人爲盜除私刑吊扛逼供外又送南邑公署訊押滬西各商號及張之家屬等上訴於省公署及高等廳請求昭雪前經諭飭該公署將張阿金先行交保釋回候示在案茲悉此案業奉省公署令飭高等廳派員蒞南偵查明白返省稟覆後高等廳又委王書記官長於前日在南滙會同該縣知事開庭命提由保交案之張阿金及在押之顧成周等一十人到庭略詰之下當庭宣告張阿金·顧成周·等無罪諭令一併開釋張阿金等於昨返申後又續具訴詞向高等廳請求賠償名譽損失云 
[熒昌火柴公司致股東函]  
　　報告火災損失數 
　　昨日報載熒昌火柴公司股東會其中關於火災損失及股欵兩項尙有差誤據稱火災損失除收到保險賠欵外實數損失四萬餘金茲　該公司致股東通告云謹啓者本公司經舊曆本月初九日股東會議决於原有股本總額洋四十萬元外再增加股本二十萬元並於本公司舊有公積洋四萬二千另七十六元六角一分一釐特别公積洋四萬七千二百七十二元二角四分九釐盈餘洋一萬二千八百四十五元三角五分三釐今年九月底止盈餘約洋七萬零二百六十四元除第一廠火災損失約洋四萬八千六百九十九元裝往第三廠原料焚燬損失洋六千三百零一元計今年九月底止盈餘約洋一萬五千二百六十四元統共計公積盈餘二　約洋十一萬七千四百五十八元項下提出洋四萬元作爲優貼新股即新股每股洋一百元實繳洋八十元即得一股是也惟此次股份因有特殊利益故不得不照原有股　歸各股東認加以昭公允倘有實在不願認加者自應再由其他股東認加又議决認股至本年十二月十五日截止逾期作爲放棄繳欵期限定於明年正月底以上各節想均蒙貴股東台洽云云 
[學西街儀鳳弄火警]  
　　共燒燬十餘幢 
　　前晚七時滬城西門學西街儀鳳弄惜米公所小弄中爲玉器生理徐榮生家樓上不戒於火頓時燎原各區火會咸聞警蒞塲分投汲水澆救無如該處小弄狹窄樓房擳比一室之中至少共居三四家因此火勢從對面延燒救火會員施救困難直至八時許始行救熄共燬樓屋十幢被累之家皆經紀小民扶老携糼在途號哭慘不忍　二區二分署牛署員飭警將火首徐榮生拘署研詰據供民等所居之屋共有三家民人與賣五香豆之某甲·住在樓上尙有一家居在樓下此次之火實係某甲在樓上打翻火油燈致肇此禍並非民人起火現在甲已畏罪脱逃求鑒問官得供判徐榮生收押立命長警往拘某甲來案訊明後再行核辦 
[簡照南追悼大會消息]  
　　上海各公團爲簡君照南開大規模追悼會巳訂於本月二十九日假定英租界巿政廳自上午九時至下午六時止舉行一切佈置概由庶務股主任董尙武恊同指導員唐世昌著手佈置并聞於本日下午二時開第三届職員會爲討論招待·糾察·事宜云 
[法新租界奥禮和路火警]  
　　法新租界奥禮和路第十六號門牌中森記襪廠樓上過街樓於前晚十二時餘不戒於火一時烟火四射冒穿屋頂當由巡街捕查見報告救火會立驅皮帶車到塲灌救即熄祗焚去過街樓一間後由捕房飭探葉連根前往將火首帶入捕房聽候查明起火情形再行核奪 
[汽車撞傷兩男孩]  
　　昨日下午五時某號汽車駛經百老滙路撞倒十二歲男童王阿順頭部跌傷血流被面由虹口捕房四百三十六號華捕前來抄錄汽車號碼另雇車送受傷人往同仁醫院醫治一面歸報捕頭候示又有三百九十五號汽車於昨晚七時二十分駛經北浙江路愛而近路撞倒九歲男孩陳和仁跌碎額骨由滙司捕房二百二十五號華捕押令汽車載送受傷孩童往同仁醫院醫治旋即帶該汽車夫入捕房稟侯捕頭發落 
[汽車撞斃婦人棺殮]  
　　常州婦人馮許氏年三十六歲於日前晚上七時餘行經法大馬路東自來火行街口忽有汽車夫居阿三所駕之六○七號汽車由東開駛到來該氏一時不及避讓致被撞倒輾傷腹部當由巡捕到來將氏帶送醫院因傷過重不及醫治身死旋將尸身車送同仁輔元堂騐尸所現經聶正讞員蒞所檢騐得委係生前被輾身死當即諭令家屬棺檢聽候傳堂核奪 
[婦人服毒身死]  
　　在某鐵路爲銅匠江灣人張毛虎娶妻鎭江人陳氏年二十四歲租住法租界自來火行街瑞福里七十號門牌由張月給陳氏家用洋二十元日前張交付伊妻洋十六元爲本月份用度乃陳氏以照數缺少四元向夫索取張答係送同事人情用去詎氏不信妄生猜疑以爲其夫在外狎遊用去即起口角竟萌短見於是晚獨自在房將門緊閉呑服生鴉片烟自盡迨至張回家得悉工已毒發呻吟張即報告大自鳴鐘捕房派探將氏車送仁濟醫院施救無效延至前日身死院内由院用電話知照捕房轉知同仁輔元堂飭夫將尸舁至騐尸所經法公廨聶讞員會同地檢廳　檢察官帶同沈檢騐吏蒞所騐得陳氏委係生前服毒身死着尸夫棺殮聽候核奪 
[浙災冬賑之催請捐款]  
　　上海縣沈知事前准上海華洋義振會馮會長函請轉知滬上各商董各團體等担任勸募浙省黄　·臨海·温嶺·等縣災振並隨送捐册到署當即轉送在案茲因事已日久前項振欵未見送署該會又以冬振告念待欵孔殷函請督　等情到縣經沈知事據情轉函各團體商董等請爲查照務將前次所送之捐册鼎力輸將並樂爲勸募以成善　而惠災民云云 
[製香客帮工人要求增加工資]  
　　本埠製香工人有本帮·客帮·之分其工價雖同爲每工大洋二角三分而本帮工作較輕具有升工等利益故客帮工人前日央董事周劉康向店董馬桂芳談判要求增加工資至大洋四角以維生計但各店主亦因開支浩大力有不逮祗允每工酌加洋數分該問題一時尙難解决 
[救濟婦孺會又有結婚]  
　　救濟婦孺會留養男子李寶根與留養女子陶牡丹於本月二十四日在江灣留養院結婚由會董蔡春芳主婚項如松證婚下午二時行禮觀者甚衆 
[徽寗同鄉會催繳會費]  
　　徽甯旅滬同鄉會因十二年度將終亟擬編製徵信錄惟因會員中尙有未繳會費者昨特發出通告云本會成立以來已將一載經過狀况胥載報端諒荷洞鑒惟是凡百事業首重經濟巧婦無米焉能作炊將十二年度轉瞬終了來年如何發展均在計劃之中茲查尊處本年會費尙未繳納誠恐公忙無暇特委派本會駐會幹事畢秀峰君趨前面領務祈擲交帶下實所深吩云云 
[醫生被人拆梢之報請查辦]  
　　南巿竹行碼頭路醫生胡少棠近因迭次接到郵遞匿名函件内名恐嚇詞句並稱黨中現下軍費不敷需借銀洋三千元如不應允定以相當手叚對付等語胡接函後置之不理詎若輩竟將銹壞槍子兩粒於月前黑夜抛入門内並將玻璃窗撃碎當曾報告區一分所警區請緝在案日前又接郵遞恐嚇信一封内中語句與前函大致相同迨至是日午後詭稱斜橋法租界某姓有病請醫往治當付醫金一元胡即乘坐包車前往豈知地名門牌均與請醫時所指地點不同正在斜橋附近尋覔時突有口操北音者六七人上前將胡圍住聲稱吾等迭次函商借欵竟然不允今日請爾到來定須借給否則未便勢甚洶洶幸有車夫一人潛回報知家屬急請胡之親友韓姓等乘坐汽車飛往衆見來人局面甚鬭疑係報官拘捕始各散去茲恐再來擾害故於昨日據情報請淞滬警廳偵緝隊要求查辦並將迭接匿名函件附呈查核當由郝隊長立飭各偵探候行訪緝獲辦云 
[金阿毛魏有根昨解軍署]  
　　盜犯金阿毛·魏有根因在閘北迭次搶刼業經淞滬警廳緝獲訊據供認行刼不諱故由司法科備文派警昨將金魏二盜解送龍華護軍使署請爲依按軍法候辦云 
[造船所新年停工]  
　　江南造船所劉所胡茲以時届陽歷年終本所各廠工匠自應照章停止工作藉以休息度歲特定於本月三十一日起至一月三日止停工三天期滿照常工作業巳示諭各匠知照矣 
[搶布匪併解警廳]  
　　閘北水巡隊緝獲搶刧船戸陸倪氏布疋之匪徒錢全·陸長根·孫敖·等三名巳誌昨報茲悉此案解科後據錢供二十日天將黎明時由在逃之二呆子起意紏同陳大·湖北小辣子·小江北·等五人在該船上搶得上布六十疋我分得布十一疋除賣去五疋外餘布六疋當在浜南某當内得洋四元質之陸供錢係民所招之房客不知其犯刧孫供曾在該處竊取船上裝運之豆餅雜糧等物與刧案並無關係云云奉判轉解警廳司法科核辦 
[索詐嫌疑人被拘]  
　　拘獲二人···其一脱逃 
　　紹興人謝雲慶住閘北華盛路寳慶里開設絲廠爲業本年五六月間曾接嵊縣匪徒張守銘字楠茂由郵遞之恐嚇信三封信中索借洋五百元囑交協安賬房竺槐慶收下轉交等情當由謝據情報告四區劉署長特派探警前往保護該匪等第四次通信不寄郵局託木匠水寳轉遞欲索還迭次所致之書信謝均置之不理前日下午突來三人叩門事主家屬隔門訽其姓名來意詞極含糊由謝子元燦從便門出外報告探警到來拿獲吳德昌吳順三二·名其一巳被脱逃當將二吳解區經劉署長研訊二吳供嵊縣人在新彊路某舞臺紹班戲園唱戲爲業餘供支吾奉判還押聽候激查究辦 
[甬同鄉會招領失物]  
　　寗波旅滬同鄉會於前昨兩日在提倡國貨大會會塲内由會役拾得自來鉛筆一支少孩爪絨帽一頂假皮帽一頂圍巾一條現存該會庶務股專街街失主認領云 
[車輛傷人併誌]  
　　王起鳳乘坐自動車不愼將鹽城人趙雲章之七歲女孩阿四撞倒於地傷及面部由四區二分所巡警拘案倪警佐判王罰洋三元另給傷費一元了案又曹家渡永大木行場車夫姜阿二駕車不愼壓傷六旬皖人字志有之足部甚重亦由該分所巡警解案倪君飭將受傷人送浙甯水木工業醫院診治塌車夫暫押候核 
[搶匪人贓並獲]  
　　張阿根·陳怡卿·前日在福州路二百九十八號門牌門首攫取陶殿振所挈十歲女孩頸項間値洋五十元之金鎖片·金練携贓圖逃經陶大喊由包探榮錦林帮同將張陳兩搶匪追獲帶入老閘捕房收押候解公共公廨亂究 
[開店不領執照之訊罰]  
　　毛冠淸在莫干山路六百三十號門牌開設烟紙店而李有興等亦在該路六百二十六號門牌爲同一之營業均因未向工部局捐領執照昨爲一千一百八十二號華捕查出以其遠章歸稟捕頭轉請公共公廨出單飭傳該兩家店主到案訊罰 
[撬竊鉛皮匪送公廨訊辦]  
　　日前有安徽人陳福文携帶鉛皮所製之葡萄乾廣告牌三塊行至龍華被巡警查見因陳言語支吾拘入警廳訊據供認此項廣告牌係在五福弄墻上撬來該廳以行竊地點係屬公共租界命將陳速贓解交總巡捕房收押並由捕頭派探王松泉調查得陳行竊此種物件巳非一次候解公堂訊辦 
[誌謝]  
　　昨承商務印書館惠贈第十三卷第十號（少年雜誌）曁第九卷第十二號（婦女雜誌）各一册又上海有文商業公司惠贈日曆兩組誌此併謝 
公布欄 
[江蘇高等檢察廳]  
　　批示王李氏一件爲子王德盛請求易金由狀悉查爾子王德盛原判係處四等有期徒刑核與刑律第四十四條之規定不合所請易科罰金應毋庸議此批熊祥斌一件聲請再議由狀悉前據該民聲請再議業經本廳認爲無理由予以駁斥並令原廳轉諭在案仰即知照此批陶書城一件再議請迅賜進行由狀悉查此案聲請再議業經本廳予以駁斥仰即知照此批以上十二月二十五日 
 
 

Page 16

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
 

Page 17

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *本埠新聞三 
[鑛業銀行籌備處成立]  
　　川藏礦産素富以路途遼遠交通不便久未啓發近有蜀人蕭良舉昔曾充川邊礦務夷務各職多年親歷礦區幾經試騐始於該地發現之最佳礦苗取得農商部特許開採礦照然資本浩大非自設立一金融機關不爲功復呈准財部先行設立礦業銀行暫定資本五百萬元總行設於北京另設分行於津滬漢等處此項銀行專營礦産與普通性質不同不獨享有銀行權利亦即沾有礦股之資格該行籌備處巳賃定貴州路六十九號一俟籌備完竣各分行即可同時正式開幕云 
[東南公司經營建築業]  
　　江西路六十號東南建築公司經理過養默君對於建築工程頗有經騐其所計劃及督造之新屋皆新頴美麗如昨日開幕之南京路中華照相館新屋内有大理石樓台等亦爲其所規劃及督造云 
[禮查新跳舞廳落成]  
　　禮查飯店之新跳舞廳於上星期六晚行落成禮來賓到者四百餘人建築極其壯麗音樂台爲一孔雀尾式云 
[禮查飯店之新跳無廳（南京路心心照相館攝）]  
[言茂源改組後之商况]  
　　四馬路石路東·言茂源紹酒號開設巳數十年向以花雕著名營業甚盛前遭回祿停辦數月復由各股東加資改組將原處房屋修葺一新重張旗鼓添聘好手廚師烹調頗佳價亦便宜云 
[自來墨水筆新到一批]  
　　南京路七十六七十七號五九自來水筆公司自減價已來營業頗盛凡克多牌自來水筆茲又運到大批售價仍自二元五角至十七元二角五分減價期内一律九折聞減價期於陽曆年底截止云 
[中西發行新藥多種]  
　　四馬路中西藥房自改組以來大加整頓煥然一新各貨皆定價低廉故門巿頗旺近又發行新藥多種若痰敵·水火環·胃鑰·洋碘精等每日銷數亦衆云 
[馬克之新用途]  
　　德幣馬克印刷頗精美花紋亦細緻近届新年一般思想新頴者發明一種新用途以之投贈親友作爲賀年卡片或聖誕禮物聞博物院路三友合作社代客出讓之馬克往購者最爲擁擠云 
[出版界消息]  
　　靜安寺路三十九號醫學世局最近出版靑年叢書數十種有衛生·道德·文學等日前又有不服藥之自然療法及橙懷圜語二書出版目錄函素即寄又該局出版之佛學大辭典都數百萬言裝訂十二厚册今初版巳罄再版正在印行聞爲善及佛學起見發售預約劵每部預約價八元云 
　　文美社第一期社刋（心篆）巳於陽歷二十五日出版内容有論·畫·評·書·詩·詞·筆記·小説等欲閲者附郵票兩分即由該社寄送通訊處爲上海北浙江路七浦路口華社出版部云 
[牢獄三結義述評]  
　　近日卡爾登所演之牢獄三結義一劇爲名導演家殷葛雷氏rexlngram所導演殷葛雷初嘗入維泰葛雷夫vitagraph充演員又曾爲克蘭金波楊女士clarakimballyang劇中之配角然皆碌碌無所表現其首次得膺導演之選係在寰球公司公司中初亦未嘗信任之不過與以數千元之小欵偶一試之耳顧殷葛雷生性怪僻故劇中一切獨多怪僻之事數星期後寰球公司素其巳成之片視之則互相驚訝不知殷葛雷之所攝者爲何物片中所現或駝其背或跛其足或面目怪特或形狀奇異又有熊狗蛇蟲雜綴其間令人閲之莫明其妙作一種不可思議之想於是公司中人相率而謝之曰子之學果深且奥非我儕之所能知也頗欲以攝製事來相付託請以俟諸異日殷葛雷亦無以自辯憤憤然而去之蓋殷葛雷生性怪僻故其所爲率皆怪異不知者見之案有不駭後入米屈羅公司作四騎士（即兒女英雄）一劇與以全權他人絶不顧問殷格雷於是在攝劇塲中束闢一園囿西築一亭台凡數十餘處耗其資將過半米屈羅公司中人於是奔走相告以謂此少年者一旦握有大權喜且狂矣而殷葛蘭不之顧也偶有問之者則默而不答殆全片將成其一部分旣試映於銀幕之上公司中人始歡然齊聲而呼曰我知此少年一鳴必能驚人也於是殷葛雷名遂震全球幾欲上擠葛禮斐斯焉 
　　歐美人士每聞一片爲殷葛雷所導演咸必奔走相告而往觀之奉之若希世之珍殷葛雷豈幸而致此乎其實際亦必有以孚之耳今請一談（牢獄三結義）（牢獄三結議）中其所挿滑稽與葛禮斐斯在賴婚中所挿有異曲同工之妙開塲時一捕蠅膠水紙牢粘於一人之衣上去一紙而又粘一紙可於啓幕之初即引起觀衆之笑聲餘如肥人撃彈等皆極妙笑料雖旁加枝節而無節外生枝之累處處有滑稽處處能引人笑而處處皆合情理是則（賴婚）之所不及也其中演員悉係昔日向來合作之同伴老搭擋演來自覺分外生色此劇中凡四騎士之重要演員幾皆有之所缺者惟羅犢夫佛倫鐵諾一人耳而傑克墨荷耳jackmulhall之藝術亦殊不弱也 
　　劇情不貴於奇特一平常之劇情置之於名導演家之手自能化腐臭爲神奇而使觀衆感動嘆爲未有之奇劇斯可貴也（牢獄三結義）叙少年喬賢愛一女子名愛爾仙者情好甚篤而以貧見惡於其父談孔且辱之喬賢怒孑身赴紐約欲以渺渺之身與惡運宣戰乃入賽馬塲而爲騎師綦年而後居然儲得二千金於是悉以購賽馬劵冀博一勝孰意賽旣勝而爲富家子蘭士脱所誣於是入獄刑期旣滿急急返家而其母以負談孔債將貨其菓園及家屋與談孔於是其獄中同伴吉利墨格二人竊而代付其責未幾蘭士脱之父毛根知其寃以其賽馬券之嬴利加利而還之於是案乃大白讀其情節之大槪凡能執筆紀事爲文者皆優爲之而一入殷格雷手便爲驚人傑作導演者之關係竟若是其重且大乎閲此劇者當於此等處三致意焉（重平）（待續 
[孤兒救祖記之又一評]  
　　明星影片公司新攝之家庭哀情影片（孤兒救祖記）　（蓮花落）而開映於申江大戲院余往觀焉年來我國影戲事業日見發達製片公司巳有六七家惟能振作精神積極進行者僅三救家耳明星其一也 
　　斯片光線之佳超過商務所攝之（蓮花落）結構極爲完善無不合情合理且寓有規勸之意演員佈景支配頗稱得當鄭鷓鴣君扮演楊壽昌王漢倫女士扮演余蔚如鄭小秋君扮演余璞均爲此片中之重要解色表演喜怒哀樂無不畢肖且帶有滑稽氣味誠佳片也 
　　第一本富翁楊壽昌携妾黄氏游園其子道生亦偕妻蔚如散步園中携手同行楊翁見而美之求妾黄氏與其並行其妾答曰汝老矣欲效少年之態不可得矣此數語頗含深意蓄妾之富翁對之作何感想乎邵莊林君扮演楊道生一舉一動頗合身份惟墜馬一段尙少研究未能畢肖以後須多費練習工夫勿以危險而不敢爲也 
　　第二本至第四本中表演家庭風波皆由遺産而起翁姪道培由族人説項爲翁嗣子入門後即與俾僕鬧笑話後引匪人陸守敬入宅致使守敬調戲蔚如不遂即命道培在翁前誣嫂不貞並乘蔚如外出時招一對狗男女在蔚如房中偶偶情話引翁在窗外觀之而證若輩所言之確楊翁誤墮奸計以致造成一番慘劇於逼令蔚如大歸之時王女士扮蔚如之表情可謂佳到極點回憶其老父來携去兩衣包爲翁妾黄氏所見之事誤會爲楊翁致怒之由而不敢聲辯此段結構與表演均入情人理蔚如歸與老父同居不數月而生一子方堪自慰不幸老父逝世更形孤苦零丁余觀至此處不竟淚下蔚如老父慕陶之廬係借閘北退藏廬所攝香山吳衡之君之别墅也 
　　第五本至第七本中楊翁捐金興學建築校舍落成後偕族人楊子恒同往參觀此段於攝影時鏡頭位置不平故於映演時光線搖動頗傷觀者目力深望該公司修剪而重攝之庶不致完璧留一缺點也蔚如課子一段任潮軍君所扮之余璞一片天眞活潑可愛書中方讀司馬温公碎缸救鄰兒事爲後日余璞救糼孩出險之伏筆此鄭正秋君編劇精細之處也惟余璞年方四歲已讀第四册敎科書似覺不合不如改作六歲爲佳余璞入校彬彬有禮家庭敎育之功効於此可見頑童在敎室中上課時塗一先生之面不聽演解黑墨滿面此段不僅爲全片最佳笑料亦表演頑童在校之眞相 
　　第八本至第十本中演道培之種種不肖大半受陸守敬之引誘遂毅然逐陸蓋糊塗之楊翁已漸淸醒矣閲報時楊翁之手上塗粉太少故甚黑此雖微細之處然亦宜改良鄭小秋扮余璞極佳妙在僅認楊翁爲校董老伯伯楊翁只知余璞爲校中好學生救翁一段頗似置身其境表情在但二春演（古井重波記）遇刺一段之上余璞受傷楊翁遣僕請其母來看護蔚如至翁處翁媳猝然覿面出於意外雖不發一言亦應有一種表情或加入一幕蔚如回憶十年前逼令大歸之情景楊翁由僕受道培之命請至道培寢室道培命在呼吸燝然深悔一切罪惡説明書中有（人之將死其言也善）旨者斯言不肖之靑年子弟觀此段後其能回首乎 
　　蔚如因不願再受楊翁之辱扶子逸去楊翁聽道培臨終一番陳述恍如夢覺急奔書齋欲對媳釋嫌見媳已負子而去乃邁步追之相遇於望雲亭苣如携子奔走楊翁自後前追表演時均十分吃力余意翁庽在學校左近蔚如家决離校不遠不必如此即會於蔚如家中亦無不可翁以全部財産悉予其媳蔚如出家産之半數托蔡偉東興辦義務敎育均世人良好之模範也（引之） 
[評蓮花落影片]  
　　商務書館之（蓮花落）曾映演於申江爰集觀感所得拉雜述之 
　　全片扮演角色選材殊嫌失當如歪臉之梅香小脚之葛奶奶等開映於國外足貽我民族羞也飾鄭公弼者表情尙欠周到態度亦不似富有田園者轉不如在荒山得金中飾船戸時之得神妓院掌班做作甚好一種無賴神氣活現幕上 
　　亞仙初交元和時並無特别情愛之表見故與後來思元和而致病之情形不甚關接至其哭時之全身　動矯柔造作絶不自然 
　　葛奶奶致信亞仙鴇母時只見其頻頻畫圈未免大不眞切是時觀者無不失笑 
　　映蓮花落詞時時間太短使閲者不能卒讀片中信件皆先見中文信旣復一變而爲英文此等作法殊欠妥當中國片自應以華文爲主體即圖外人便利則亦只能另映一篇譯文也（爾錫） 
 
 

Page 18

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *[記雲南起義及聖誕之慶祝]  
　　梧州路上海金陵大學同學會第一公學於昨晨十時爲雲南倡義擁護共和紀念特開會慶祝請周秋魂君演説起義始末同時并爲穌耶聖誕舉行慶祝由該校敎員周子松君演講耶穌降生事實會塲秩序有樂歌·演講·幻術·笑談等事該校暑假畢業證書以事冗不及給發亦於昨日由許秋颿君之代表季讓之君到校給發由余敦和君致訓辭畢業諸生姓名如下鄒鴻奎·唐炳元·杜仁蓮·管茂江·邵全品·邊風虎·高春桃·趙文忠·毛鑑興·陳定遠·陳光祖·范祖榮余顯亮·金正研·康泰昌·謝春標·丁福康 
[耶誕新音]  
　　昨日爲耶穌聖誕各方面之慶祝情形如下 
　　明德學校兼開懇親會老北門浸會堂附設之明德學校二十四日慶祝聖誕並開懇親會各敎室結綵懸旗藉伸慶忱并將各學生平日成續陳列敎室内供各家屬披閲而健身房中復由各學生表演學藝以娛來賓節目如下一開會二唱慶祝聖誕歌（全體）三祈禱四主席報告五背誦聖經（初一二年生）六聖誕故事（曾牧師）七國歌（全體）八唱歌（初一二年生）九歷史故事（金錢之利害）初四生郁積耀）十疊羅漢（高一）十一唱歌（初三四年生）十二英文問答（初三生馬志才朱世輝）十三算術游戲（初四生周定邦朱世貴）十四英文圖畫（初四生郁積耀）十五歷史故事（班超）（初三陳志新）十六疊羅漢（初四）十七唱歌（高小全體）十八英文演講（高一生錢竹初）十九歷史故事（發明房屋）（高一生葉實根）二十興國歌（高小全體）二十一英文演講（高二生吳文甫）二十二疊羅漢（初三）二十三歷史故事（發明醫葉）（高二生楊庭元）二十四英文演講（高三生鄔申鵠二十五唱歌（高小唱詩班）二十六翻譯英文（高二生宣志祥馮和法）二十七圖書（寒江獨釣）（高三生鄔申鵠）二十八　羅漢（高二） 
　　恒豐公學昨日之慶祝閘北恒豐路恒豐公學於今夏創辦由曹蘭芳王懿芳女士主持已於昨日下午舉行聖誕慶祝會其秩序爲（一）報告（二）操歌（三）英文談話（四）英文表演（五）唱詩（六）聖誕故事（七）茶點 
[學務叢載]  
　　邱凌雲自英歸國南洋大學工程學生邱凌雲君於前年入拔柏葛公司爲工程師·嗣於今年春奉派英國格柆斯哥總廠實習先至法國一帶考察在倫敦及格拉斯哥該總分廠學習裝配機件多時茲巳實習終了於前日乘法郵船安得來朋號返國邱君昨對記者叙述在歐洲所遇種種不平等之待遇與巴黎繁華之現狀極爲淋漓盡致邱君先寓大東旅社日内擬赴内地一養稍資休憇再圖服務云 
　　東吳二中同學會崑山路東吳大學第二中學同學會於前日下午二時開成立大會到者六十餘人由該校童子軍任招待頗爲慇勤公推籌備員顧執中爲主席徐逸爲臨時記錄首由宣佈開會宗旨次唱校歌復由沈伯勳報告籌備期間經過情形畢請校董校長演説並即席討論會章末爲選舉職員當選者正會長徐逸副會長黄展言書記周世勳會計沈伯勳幹事馬以鐘·顧執中復殿以音樂·茶點散會聞該會職員定於陽曆一號尙須開會討論一切進行事務云 
 
[明德學校同學會會員攝影（心心照相館攝）]  
　　志明校昨開懇親會昨日志明學校假三牌樓福音堂開第七次懇親會到者學生家屬男女來賓三百餘人下午一時由丁校長立君引導參觀學生成績至二時開演學藝共計三十四節頗爲嫻熟姚壬孫君給憑王濟川君致訓繼以國學研究會五音聯彈等等游藝以助餘興至五時始各盡興而散該校明年尙須推廣學額添闢敎室云 
　　華董公學校友會華董公學校友會日前舉行第四届年會於該校圖書室並選出會長黄建勛（兼會計）副會長經乾林書記樂榮秀並决定會所仍假母校且明春預備設立英文研究班由該校監院廉普君擔任敎授指導云 
　　漢口路義校開學漢口路商界聯合會創辦英文義校昨爲開學之期到者正會長呂靜齋君副會長張秉參君及來賓三十除人校長汪小山君主席正午率領學生二十餘人對國旗行禮次會長呂君訓詞今日爲漢口路商聯會英文義務夜校開學之期靜齋不文忝列校董之一又不能不略述勤學歷史爲諸生告吾國道德文學爲環球之冠欲求學問淵博知識高超均須從琢磨切磋而來古之寒士負薪掛角囊螢映雪勤求學問而著大名足見愛情光隂古今一轍古人云三餘讀書今諸生以一日之餘求中西之學皆有志之士也况二十時世紀爲商戰時代中外交通苟非學術精深殊不足立於優勝劣敗之世而成傑才昔日所必講究者三憤五典八索九丘今諸生宜練習者愛皮西提阿伊鳴屋願諸生以中學體以西學爲用將來能旁通各國文學語言使中外無隔閡之患振興國家輔助社會悉爲諸生是賴靜齋更有進者但不可因精通西文西語頓然將良心面目即行改換而爲賣國之領袖則大非所望也願諸生勉旃再次由副會長及來賓相繼演説茶點散會 
　　滬海義務校成立閘北寳通路滬海商業專門學校學生自前星期籌辦義務夜校現已成立於本月二十四晚開學特於是晚舉行開學禮秩序有演説·相對一鞠躬禮·茶點·餘興等聞該校由學生自辦故敎員亦由學生擔任現報名入學者已有六七十人云 
[醫界消息]  
　　麥根路同德醫院醫生黄驤君現另設診所於新閘路卡德路轉角泰德里診視時間爲下午一時至五時云 
　　同濟醫科本在上海茲經改爲大學後力謀擴充於吳淞新建醫預科校舍一所内有尸體解剖室生理實騐及顯微鏡室均設備完周光線充足全屋式樣係照德國最新式之建築不日即可工竣云 
[球戰歡聲]  
　　足球前日（星期日）震旦大學足球隊赴公共體育塲與該塲共和組作在誼之比賽三時半開始雙方勇健異常上半時震日居下風進攻頗爲不易球常盤旋中線左右至四時十分公正人宣告休息是時爲零與零之比下半時震旦居上風是以球常盤旋於體育塲方面然因共和組方面守門者得法雖時有極險之球卒能化險爲夷下半時仍爲零與零之比結果雙方仍各無勝負云 
　　公共體育塲昨日比賽足球三起㈠上午十時至十二時博愛組與南華學院公證人爲宋關通結果一與零之比博愛組勝㈡下午一時半至三點一刻樂羣組與英國海軍公證人爲海軍西人結果一與一之比未分勝負㈢三點一刻至五時共和組與震旦大學比賽公證人爲西人别克司君結果零與零之比未分勝負 
　　本埠和平足球隊自組織以來未嘗比賽現定一星期日赴麥根路球場與火車站足球隊比賽云 
[昨日之童子軍游藝會]  
　　上海童子軍游藝大會於昨午十二時起假座新舞台舉行所演各種節目可謂美備異常記者入塲時台上適爲廣肇公學童子軍之新劇（影子）此劇乃係喜劇之一種並寓有歡迎來賓之意就中有歌有舞具有藝術觀念也 
　　梅溪小學童子軍表演之游戲旋轉塔活潑敏捷一瞬間巳成塔形然後旋轉頗非易事可想見該團敎練員懷仁君平日之敎練如何矣 
　　歌劇由愛羣女學童子軍表演共分敎學·引誘·悲傷·慰問·懺悔·團圓·六節表演員細細唱來處處動聽舞蹈尤爛漫可愛 
　　縣立二高之國技有大刀白連棍·拐子·單刀破花槍·行拳·燕靑拳·武松脱拷·空手破花槍·三只槍等等頗見功夫 
　　新劇（棠棣之花）由南洋大學附屬小學童子軍表演劇中略謂有單姓昆仲四人父没後長兄設花肆以謀食兄弟問情愛極篤會鄰居裘姓者與乃父有宿恨密遣友人栽贓誣陷幸早發覺得免於害該團團員之表演甚能從容自然 
　　舞蹈爲愛國女學女子體育二校童子軍團所表演游龍驚鴻優美異常照以五彩電燈益增美感復和以留聲機如水下灘如珠走盤更有時而鏦鏦錚錚金鐵皆嗚於是舞熊婆娑爭妍競美益入化境矣 
　　名劇武家坡爲約翰前童子軍隊長姚君家璜及著名藝員劉漢臣所合串姚君唱靑衣上塲之先由童子軍會贈送花曁二隻在堂聲大作間姚君巳蓮步輕移而出姚君嗓音淸脆扮相尤麗道白做工隨處多妙姚君對於京劇原屬第一次登台其熊度之從容舉動之自然果有出人意料者劉漢臣飾薛平貴唱作亦俱佳可稱佳構也 
　　黑人唱歌係中國女子體育學校童子軍團所扮演歌辭新頴語多　言 
　　愛國女校之（阿堵恨）一劇由敎練員陳君廷楨練全劇共六幕大致謂有學究王四維者有女名素娟艶麗殊甚時四維有學生洪梅魁·學識淺陋舉止佻健蓋一紈袴子也因羡世妹艶麗倩冰人向乃師乞婚四維不願以女妻之而洪固求四維乃約期面試第以素娟慕洪氏富頗屬意之四維擬以女配與學生寒梅寒梅才志俱高惟家貧女聞之大恚王不得巳遂應洪氏之聘索娟旣妻梅魁漸染惡習躭於逸樂不歸寗者凡兩月父病亦不歸後値洪父以投機失敗隻身遠遁素娟以孑然一身怨艾亦晚遂飲刃而死其第一幕（花開花謝）素娟假寐時所見自由神執玫瑰花向之含笑歌舞醒後亟告母以自由神之暗示請母説項殊不知花開花謝適爲素娟之懴編劇者自有一番用心全劇本更多精采奈以節目繁多爲節省時間起見不得不删演數幕殊足引爲憾事 
　　南洋大學附屬高小之傀儡戲别出心裁可謂海上之創見衣冠上塲憧憧往來觀者幾疑爲眞木人頭也其歌詞尤　（其一）鼕鼕鏘鼕鼕鏘木人頭戲要開場木人蒂帽着衣裳木人没腦没心腸但靠帳中一個人替他牽線帮他腔帮他腔帮他腔鼕鏘鼕鏘鼕鼕鏘（其二）鼕鼕鏘鼕鼕鏘木人頭戲再登塲爾一刀吾一槍一個下臺一個上紅面白面鬧不淸做出老花樣老花樣鼕鏘鼕鏘鼕鏘鏘（其三）鼕鼕鏘鼕鼕鏘木人頭戲要收塲折了戲臺去了帳收了木人裝了箱挑起擔子説一聲多謝看客解錢囊解錢囊解錢囊明朝再會再開場競雄義務學校爲黄金榮君所建設昨日該校童子軍之幼童隊表演其步伐之整齊姿勢之眞美非親自在塲參觀者所能想及訓練至此果非易易 
　　客串露蘭春之落馬湖係飾黄天覇扮相甚雄麗聲音亦瀏亮上塲時亦由童子軍會贈送花籃二隻以表謝忱 
　　黄鶴樓一劇由著名藝員潘月樵飾劉皇叔趙君玉飾周公瑾夏月珊飾趙雲潘以做工説白見勝趙以風流倜儻稱長夏月珊之子龍奕奕有神是劇昨專演赴宴一段 
　　最後爲歐陽予倩之長生殿予倩飾貴妃美麗絶倫張月亭起明皇是劇爲予倩手編故演來格外細膩春睡畫眉二場爲全劇精采之處彩綢舞尤爲難能張月亭之風流天子更是專長 
　　綜就以上各節目而言可稱盡善盡美其他如粤樂粤劇約翰大學之滑稽表演·精武會之滑稽跳舞·招商公學及東吳二中之雙簧等等多有精采 
　　該會會長馮少山君昨亦到會招待並請沈君叔逵代表先致開會詞前總敎練姚麟書君與職員諸君在塲照料甚忙各校童子軍敎練及男女童子軍服務極勤懇即以記者親目所見之一端可資證明蓋會塲旣係假座新舞台該台樓上座位旁之木欄上本有第幾座之字牌昨日該會假用時乃在其上加貼一元席·二元席等字條如此瑣瑣稍粗心者必至閉會後置之不顧而去乃昨晚將閉會時竟有童子軍不惜勞苦一一撕去俾仍露第幾座之字牌即此一端可見精神惟前途浩所望於童子軍者正應永遠勉勵進行也 
　　此次該會之之所以有此游藝會者一係籌集欵項以謀日後之進行再則爲宣傳童子軍之性質及破除社會一切懷疑聞昨日各界熱忱參觀該會深表感謝云（窺豹） 
[勵羣公學今午演劇於大舞台]  
　　馬立師勵羣公學成績甚優現爲擴充計定於今日午後在三馬路大舞台開演日戲所得劵資悉充校用校董呂君靜齋對此事提倡最力今午各校董亦均往贊助茲預誌其節目如下㈠全體合演滿堂紅㈡張榮奎戰太平㈢孫慶春王祥雲四收關勝㈣張桂芬三娘敎子㈤金碧艶天女散花㈥李瑞亭金錢豹㈦賈璧雲趙如泉梅龍鎭㈧郭春華惡虎村㈨毛韻珂新安驛㈩高慶奎打鼓駡曹 
[紀國貨會之新劇同胞血]  
　　月之二十四日爲提倡國貨大會之第三日記者與焉「圓圓曲」劇中之朱琴心 
得覩鄭正秋編演之警世劇（同胞血）寓意深遠劇情述一富翁張大道愛國爲懷有二子曰張公權·張公理亦血性男子也聘王谷次女王予琢爲媳予琢爲新女子亦深知時勢殊不直乃父之頑固時與其未婚夫公理言之且谷次時向張家借貸有借無還大道已鄙之矣一日谷次又向大道借欵三千元云已定購劣貨大宗貨物將到前途催繳甚急故來商借云云大道聞而怒痛責其賣國冷血囑其將貨速行退去否則將與王絶並令其子離婚予琢　亦在旁言其父之過不能遷及於女謂我等婚事不能因父買劣貨而中止大道許之並囑其歸家後善勸其父時正抵制劣貨最烈之候公權公理在學生會任總幹事職最爲出力某國人探知痛恨乃令台濼人魯田也前來暗剌時適大道在訓其子並述以前某國人虐待台民之苛搶奪慘殺無所不至吾國閩人援之後某國人侵福建台人不知報恩反助某國人而殺閩人以同胞而殺同胞誠可痛心刺客魯田也聞而心感痛哭不殺大道反以某國人隂謀告之遂居大道家而某國人以魯田也不返報告警官謂爲大道謀殺警官懾外人勢將執公權去魯田也聞而出證表明其事彼等無奈悻悻而去公權公理復出調查劣貨爲某國人大隊所傷至家而死家人哭之慟而大道病未痊不敢禀告後大道知有事自出見而昏亦死劇遂終 
　　鄭正秋飾大道正秋本有老態加以白鬚白髮更覺龍鍾表情之佳不愧老手責備谷次一塲説詞淸俐痛快淋漓台下掌聲頻起與治兒之谷次對答尤覺珠聯璧合其他穿插亦絲絲入扣末塲哭子幾句尤爲警醒爾等雖死猶生之年願爾等之血化成中華民國的目由花要知我不願爾等爲亡國奴但願爾等爲愛國兒我病而死不足惜但願同胞愛國的精神把國病醫好祝中華民國萬歲台下有心人不知亦陪却幾許眼淚矣劇中更挿以劉藝舟之淸唱新華宮一段尤爲特色將當時六君子捧項城稱帝及上海鎭守使鄭汝成被刺成都獨立聲色俱到維妙維肖雖平空插入太生强然而觀衆之要求要不爲此劇減色也其餘如均同情納之公權公理愁紅之予琢瘦蝶之張方氏志遠之魯田也方朔之外交官均有警惕處天民笑梅之某國人及警官亦不弱也余喜是劇之新警樂爲記如是（振遠） 
[朱琴心之琴影已印就]  
　　朱琴心在京奏藝甚美有琴社代爲編印（琴影）一册現巳出版其述琴心之略歷如下 
　　朱藝員琴心本名琇浙江湖州人美丰姿性端謹不苟言笑家貧母老以力自食供職協和醫院爲英文速記員母死飄然一身不欲終寄人籬下思發揮其天才創造一新藝術决然辭去故業專力於中西文藝獻藝之外閉戸讀書譯有化妝術·表情説略·諸書圓圓曲爲琴心新作品取材於梅村之圓圓曲化妝歌舞均不肯拾人牙慧也 
　　又該社述圓圓曲之説略如下明末陳圓圓吳姝也色藝冠羣芳並優膽識貴戚購以重價轉贈吳大將軍三桂吳固爲圓所傾心得圓甚愛之顧以奉命鎭榆關未可挈往都城破賊將以圓獻闖圓能以詞令自脱吳聞圓被擄乃大怒决計開關借淸兵力戰破賊卒物色復得彼姝偕往南藩三藩旣平圓獨不見屬籍蓋遁空門矣梅村圓圓曲未知其竟也 
[梅蘭芳今晚表演西施]  
　　梅蘭芳之西施一劇久巳喧傳南北此次到滬以來尙未開演一般社會極爲盼望茲聞各種佈景砌末均已佈置妥帖定於今明兩晚演唱記者在都時曾往看過亟將劇中優點略爲介紹以餉讀者 
　　西施頭本中以館娃宮一塲羽舞最爲精絶中國舞法久已失傳梅蘭芳研究古藉創造新舞實開中國舞臺上之新紀元又周禮羽舞水爲夜宴時所用此劇用之於館娃宮可稱恰好至舞態之美妙自更不待言又採蓮一塲燈彩輝煌蕩湖女子疊聲軟唱亦復可觀 
　　二本以　屧廊步月神情最韻臺上佈影亦極幽靜之致西施唱南挪子容感頑艶最能動人其中好腔極多尤爲絶唱桃花塢一塲描寫西施與范　同游五湖種種情景極爲婉妙 
　　至於劇中情致曲折意境淸麗表現西施之愛國精神處處精細蓋以美術劇而兼含有一種思想與主義者也（靑谿） 
[集會表]  
陽曆本月時間　地點　　　召集者　　　　　事由 
廿六日下午　　商總聯會　各路商聯總　會　　會蓮會 
廿七日午　　　三馬路　華總會　扶　社　　　常會 
廿九日　　　　南京路巿政廳　　各公團　　　簡照南君之追悼會 
卅一日　　　　山東路　　山東路商聯會　　　常會 
卅一日下午二時　　九江路　　永泰和烟公司　　　股東會 
一月一日下午一時　甘肅路中德興坊　共和女校　　十二　紀念會 
一日至二日　　大南門外　　民立中學　　廿遍紀念會 
二日　　　西藏路寗波同鄉便　南洋高商江浙同學會　成立大會 
[今日天晴轉寒]  
　　徐家匯天文臺昨日下午四時三十分氮象預報云天晴而轉寒馬鞍島以北有西風或西北風南方海濱有和暖之時令風低壓向東北東進行日本海内天氣惡劣有風雨本埠温度在下午三時前之二十四小時内最高六五·八最低三三·八去年同日最高五四·五最低二七·七 
 
 

Page 19

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *常識 
常談 
[理髮匠之酬資] [  箴]  
　　有理髮匠爲某君理髮甚草草某君給以甚優之酬資嗣又呼此匠理髮理髮匠乃爲之大加修剪費時甚多而某君所給酬資竟不及前資之半理髮匠心不平問其故某君曰我今日所給之酬資乃前日理髮之酬資而前日所給之酬資乃今日理髮之酬資也 
　　方吳大頭之包辦賄選也人人以爲該打而無人打之今之反對金法郎案未始非國人之公意固無可打之道也而竟因此被打母乃前日之不打即以今日之無可打而不打今日之被打即以前日之該打而被打乎是則亦猶理髮匠之酬資而已矣 
經濟 
[予個人之理財方法] [  李宗俊]  
　　方今生活程度繼長增高社會習尙愈奢若不急起而挽救之則前途將有不堪設想者爰集個人之理財方法錄之於下 
　　㈠予每月出入數目均有預算預算時必以每月所入抽若干爲儲蓄金若干爲房租伙食書籍報章等費至月終則以賬簿總結其出入之數以爲决算若某項支出之數超於預算時即察其用途是否正當以爲下月增减之標準 
　　㈡衣服以淸潔爲主不尙奢華 
　　㈢飲食只求衛生適口不需山珍海錯 
　　㈣出門非有急事非路遠非携重物不乘車 
　　㈤遇有親戚友人婚喪喜慶等事餽送禮物照家庭日新會公决之條件至多不過一元　　㈥平日不吸烟不飲酒不嫖不賭 
　　㈦每逢星期休息除赴體育場運動或長途旅行或赴藏書樓披閲圖書外絶對不逛遊戲場或爲一切耗錢之無益舉動 
　　㈧除每月所應得之薪水外不妄想發財如購彩票跑馬票及一切投機事業一槪戒絶　　㈨非日用必需之物雖廉不購 
　　以上所述於個人經濟不無小補願與邦人商榷之（乙種酬） 
[紙烟費與書籍費之利害觀] [  權]  
　　余友顧君經紀之商人也誠實勤樸素無糜費但近年中與人交際遂有吸紙烟之習慣逐日銷耗初不過小銀元一二角之數乃從今歲中秋時堅决戒脱其夫人亦有節儉風故皆以賢稱之隨置一撲滿（又名積聚罐）於臥室中夜間顧君歸來勸其每日節省紙烟費以小銀元一角投入此撲滿中如或忘記次日以倍數投之如是實行已三月餘矣余日前因事趨訪見其子顯官年纔四齡天姿敏悟顧君夫婦咸云明春送入西門幼稚院裏去讀書顯官在旁聞之不禁喜出望外要求伊父去購書包及各種玩具迫不待緩顧君徉謂無錢以對片刻之間顯官向室中取出撲滿以撃碎之顧君隨即檢點共計儲有小銀元八十九角旋與余偕同顯官趨往商務書館中購得書囊一個餘則看圖識字兒童玩物數種共付給價銀三元有零同出館門嗣顧君在途中云吾人往往忽略細事即我之不吸紙烟三月之中巳積儲八元之數可供兒子全年之書籍費若終身不吸者足可應兒子在小學中兩學期之學費矣話至此顯官急欲歸各自分道而别 
　　當此米珠薪桂生活不易兼之子女敎育問題亦須在在顧慮顧銷耗無量金錢於烟毒中豈不寃哉甚願世之愛國同胞從速猛省及早戒除效顧君之積儲法爲子女購買書籍之用且可免烟毒之遺傳子孫以致種弱是亦國民所應注意也（乙種酬） 
衛生 
[以食鹽代牙粉之功效] [  皓]  
　　齒牙之潔好與污壞於身體上關係至大而常人往往不經意致發生種種疾病如能切實調查之爲數當大可驚人也 
　　吾人旣以飲食爲生活之必須品而飲食必經齒牙而下咽如齒牙不潔凈完好則危險殊甚吾人常患之牙痛牙蛀口臭牙根腐爛牙癰及不消化症皆當歸罪於不潔之齒牙至由以上種種疾病而發生較重之症者更不在少數 
　　試於公共塲中一注目於人衆之齒牙必使君駭異潔凈完好者固多然黄黑焦牙牙污滿塗者亦觸目皆是一己之觀瞻及衛生上旣有損害而口臭及污狀更使人難堪 
　　欲淸潔齒牙最好能每日起身時及午晚餐後漱刷不少間斷至所用牙粉巿上種類雖多完美者亦不易得不如用凈細潔白之食鹽代之價旣低廉功復較大一舉而兩善備焉 
　　用食鹽代牙粉之功效不勝枚舉要之完善無害勝牙粉多多旣能去垢淸火殺蟲且可免口腔及咽喉諸疾病至刷後齒頰間之淸爽快適又其餘事 
　　家母年逾五十而齒牙潔白不蛀不痛亦不動搖每謂皆係用食鹽刷牙之功效故記者自幼亦即用食鹽刷牙至今亦得完美之結果 
　　疾病得減少即强健之方吾人一生能免牙患而能減少疾病亦大幸福閲報諸君曷試之（乙種酬） 
道德 
[西儒格言二十則] [  繼盛]  
　　（一）自重則重自輕則輕shelley 
　　（二）學問之鵠在發育品格bunyan 
　　（三）晨光與正直贈人以朝氣milton 
　　（四）中心能自治貴於治國之元首milon 
　　（五）遇事存樂觀勝於歲入千金hume 
　　（六）求識如求財則所獲愈多所求愈增Ｓteine 
　　（七）懶惰者爲用不多於尸而占地則過之pearson 
　　（八）懶惰者爲用不多於尸而占地則過之madden 
　　（九）人生於世應具定志peters 
　　（十）逐二兎者必不能得其一franklin 
　　(十一）一今日値二明日franklin 
　　（十二）人生無上之榮幸不在永不下跌而在下跌後仍能上升ｇelster 
　　（十三）色澤無所用於眞粉黛無所用於美shakespeare 
　　（十四）救吾之藥即藏於吾身shakespeare　 
　　（十五）人不能辱我辱我者己耳fround 
　　（十六）使人得無上權力者有三曰自尊曰自知曰自治tennyson 
　　（十七）精神高尙勇敢自生calyle 
　　（十八）無方略則無事能成macaulay 
　　（十九）敬崇者人格之冠冕也kingsley 
　　（二十）人不可不愛其國而遵其國之法律porter（乙種酬） 
禮俗 
[我對於學生慶祝陽曆新年之竟見] [  耿光]  
　　陽曆新年社會上一般人士對之多淡然漠然其從事慶祝者僅官廳公司學校中人耳以此數種人相比較則設法以謀種種之娛樂者尤推學校中人爲多聚餐也演劇也燃爆竹也放烟火也奏音樂也舉行提燈會也投新式賀年帖也第就吾蘇省計之全省中等以上之學校已有數十每一校之學生不下數百合各項娛樂費以每一學生五角計之巳達七八千元或至萬元以上而小學生徒慶祝新年之費猶不與焉亦不可謂非鉅欵矣 
　　以余之意自改用新曆以後社會上迄未能通行故吾輩誠不能不於新年爲各種之表示以喚起一般人對於新年之觀念然亦無取乎窮欲極樂踵事增華且慶祝之所裴示者亦須呈之於一般公衆之前而不可但行之於學校以内因吾人之慶祝非以圖一時之熱鬧謀一己之娛樂而含有移風易俗之作用於其間也故如僅僅在校内聚餐演劇以及各學校間互投賀帖皆無若何之意義惟舉行提燈會或沿街唱國歌矣鼓樂庶足以髯動社會之耳目而使留新年之印象於腦中至於在校内則祗須師生團聚茶話或奏國樂成講故事或述趣議所費不多而足以盡歡斯可矣若浪擲金錢取快一時計不如節存此費多購有益書籍存之公共閲書室以供衆覽之爲得也（乙種酬） 
藝術 
[自製雪花膏之方法] [  遂]  
　　時届冬令雪花膏爲保護皮膚之妙品但此物種類繁多價値亦不廉巿上所售者有白玉霜雪花精雅霜美容膏等等價目自一二角起至一元零不等而銷路之旺尤以舶來品爲多故每年漏巵亦甚巨也余友熊君習理科日前伊以自製雪花膏示余余視之覺其潔白嬌嫰試用之亦頗脂潤芳芬較之巿上所售者誠有過之無不及也余詢伊用何種化合物製成伊乃諄諄見告余本學術公開之旨今錄之投諸常識攔以供閲者 
　　原料㈠司梯亞淋（stearicacid57igram）五七·一格蘭姆㈡炭酸鈉sodiumcarbonate8·5g)八·五格蘭母㈢白蠟油(liquidparaffin8·64cc(八·六四立方米㈣夏士蓮水（witchhozard285g)二八五格蘭姆㈤水purewater57ig)五七一格蘭姆 
　　上列五種原料除水（最好用蒸溜水）以外餘四者各藥房均有出售至其成分可照多增少减之比例法 
　　製法製此膏時最少須三人（有一人學過化學者尤好）先將司梯亞淋和白蠟油置一大器皿中再將炭酸鈉和水置一中器皿中又將夏士蓮水獨置一器皿中同時各置在火酒燈上燒之一俟司梯亞淋和白蠟油融化時即將中器皿内之炭酸鈉和水徐徐倒入倒時如冲藕粉然須用箸匀細調之待此四混合物調至融化時先將十二個立方米之沸水（boilingwaterl2cc)倒人與之混合再將夏士蓮水(5oc)熱度在攝氏寒暑表五十度時慢慢的一滴一滴倒入四混合物中此時須竭力調之漸漸即成美麗如玉之雪花膏至香料俟稍冷時加入可也（乙種酬） 
雜錄 
[讀了常識後的我] [  苦惱子]  
　　我是一個商店的夥友一些學識没有除掉每日在店中做些刻板事體别的可説是什麽都不懂連看報也看不了寫封信的本領都没有至於商業的學識更不消説了因爲這種緣故雖然在店裡三五年一點進步没有處於現在這種商業競爭時代没有智識那能立足所以我感着這個痛苦便在服務空間的時候拿着申報的常識用心去看不懂的地方去問問同店的先生們到了如今我却受了莫大的益處以前看不懂的東西現在也能夠看了信也會寫了商業的學識也稍有基礎了以及道德衛生經濟各方面受了無窮的裨益别的不説即如我寫的這個稿子從前就寫不出現在雖然不好總算能寫了這不是常識賜給我的嗎我所以特地寫出來投到常識一方面學着投稿一方面告訴我們一班夥友們多看看申報的常識可得到狠大的好處是我狠希望的呢（乙種酬） 
 
 
 

Page 20

 
 
第一萬八千二百六十一號;中華民國十二年 西曆一千九百二十三年十二月二十六號
星期三 * *   
 
