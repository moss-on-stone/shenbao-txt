# 1918 - 148 - 4916271

 

Page 1

 
 
   
 
 

Page 2

 
 
時評 
[待（冷）]  
　　政府諸要人會議仍照原議進行以待大局推移再施應變手段嗚呼此誠莫識其中巧妙之决議也 
　　所謂待大局推移者其推移之任果誰任之耶其待戰事之勝利耶抑待各軍之奮往耶抑待外債之得借耶抑待西南之自亂耶凡所待者必有一目的而其目的必爲可恃今所待之目的果何屬而可恃者果何在耶然則所謂待者不過無法應付以苟延時日而已 
[命令]  
　　六月二日大總統令陳世光晋給四等嘉禾章此令 
　　六月三日大總統令吳佩孚授爲孚威將軍此令 
　　又令任命趙春廷爲湖南鎭守使此令 
　　又令陸軍總長段芝貴呈請任命張魁元爲陸軍第二十師騎兵第二十團團附應照准此令 
　　又令陸軍總長段芝貴呈請任命劉登瀛爲直隸陸軍第四混成旅步兵第一團團附葛得山爲第一營營長王培淑爲第二團團附范晋銓爲第三營營長均照准此令 
　　又令陸軍段芝貴呈請任命李英豪爲陸軍第十八師副官長李發祥爲步兵第七十一團第三營營長均照准此令 
　　又令陸軍總長段芝貴呈准秘理圓明園事務長官江朝宗咨請以玉崑陞補正白旗副護軍參領續元陞補鑲黄旗委護軍參領平康陞補正紅旗委護軍參領均照准此令 
　　又令陸軍總長段芝貴呈准黑龍江督軍鮑貴卿咨請以常陞補通資正白旗佐領應照准此令 
　　又令關冕鈞晋給二等文虎章此令 
專電 
[北京電]  
　　段昨集段芝貴靳雲鵬徐樹錚在私邸討論前敵軍事計劃决定目前仍照原議進行以待大局推移再取從機應變手段（四日下午四鐘） 
[北京電]  
　　段對馮確仍言非收粤不和因信小徐言吳佩孚可利用（三日下午六鐘） 
[北京電]  
　　龍濟光來京運動准其添招軍隊募借外債以廣東某項權利爲抵押段派將允 
（三日下午六鐘） 
[北京電]  
　　日人通信社報告前日馮段會談之結果罼事上將有重大變化兩三日内可見明令（三日下午六鐘） 
[北京電]  
　　六督主和電聞議定而未發電本請曹領銜段派靳雲鵬赴津勸曹勿與聞此電一面運動曹勸吳佩孚擔任第一司令許以先授吳以孚威將軍名義吳態度與時局極有關係 
（三日下午六鐘） 
[北京電]  
　　政府聞粤有賣軍艦說照會外團聲明國有物請致各國商民不得向個人議購 
（四日下午四鐘） 
[北京電]  
　　徐樹錚由京電話詢曹錕能否扶病接談回稱督軍交諭來賓概不延見（四日下午四鐘） 
[北京電]  
　　武鳴復馮讀電佩感何極停戰議和鄙意極表贊同 
（四日下午四鐘） 
[北京電]  
　　日使昨訪段談甚久聞係促議軍事協定細則（四日下午四鐘） 
[北京電]  
　　煙酒公賣借欵因某國反對谈判中止（四日下午四鐘） 
[北京電]  
　　章使電催江庸赴日江定青日行（四日下午四鐘） 
[北京電]  
　　留學生仍堅請宣布外交無回東意（三日下午六鐘） 
[香港電]  
　　香山袁帶部下先與保衛沙田之兵歸林慶元（譯音）統帶者互起衝突後即宣告獨立與龍濟光黨相合廣州已派重兵往勦香山居民大恐避往澳門等處省憲不許報紙載此消息（三日下午二鐘） 
[香港電]  
　　陳炯明電稱粤軍於三十日佔領永定（三日下午二鐘） 
外電 
[北京電]  
　　國務院院議時財政總長曹汝霖交出民國七年預算案略謂國會行將召集財政部與各省會商後遂擬定此案歲入依照六年各省收入而定歲出連軍費亦以六年爲根據最重大一項即軍事各費爲一百六十七兆元加以特别軍費十五兆元臨時雜費十兆元都一百九十二兆元佔全國歲入十分之四照目前情形殊無縮減軍費之望故財政部與陸軍部及各省區會商後將此數項定爲預算除常備軍外其餘各軍一俟内爭平息後全行解散惟欲整頓財政而鞏固之則殊無把握至於歲入因各省不靖萬難編定可恃之預算但約略估計當可得五百兆元除軍費外其他用度至少需四百兆元不足之數約百兆元左右惟有議借外債或籌集公債或徵收新税以彌補之是以各省非必要之工程購置等事於和平未復之前概須停辦興辦天然利源乃富國要道凡有振興工商業者無論外資與否皆當鼓勵如能知籌集資本而無需官家經費者財政部當輔助之（三日） 
[北京電]  
　　汕頭領事團已向陳烱明提出抗議因陳之部下迫令外人購買籌募軍費之債劵違法收取國有之房税地税並干涉外人貨物故也 
（三日） 
[哈爾濱電]  
　　謝米諾夫公報云過激黨主隊在鄂倫河進攻擬藉砲隊掩護渡越鄂倫河來勢頗猛但其進行已被阻遏德奧軍隊内有騎兵一旅步兵四中隊刻在歐洛維那伐站東六十英里左右作戰擬斷謝米諾夫之交通線今謝氏已施行抵禦方法由西比利亞西境而來之紅衛隊集於鄂倫河陣地奮力攻擊惟謝之部下士氣甚佳如得援兵定可擊敗敵軍斯基泊羅夫將軍稱過激黨之在亞歷山得境内强令哥薩克人加入過激黨軍隊此種舉動如不打銷之則將釀成危局（二日） 
[廣州電]  
　　西江北江水勢皆漲省城内外街道多被淹沒肇慶境内水勢較平時高十二尺兩江堤岸多被衝毁廣州刻又組織賑濟會 
（二日） 
[廣州電]  
　　香山縣内之戰爭其結果死三百人焚屋五十所（二日） 
[澳門電]  
　　上海捕房所解送大騙案中之葡人昨已到澳由司法官正式訊問後即交檢事長預備起訴大約開審期將在四五月之後蓋須從上海調集證據需時頗久也（二日） 
　　以上路透電 
[北京電]  
　　北軍旣全無制服南方之力而政府財政情形又不能久持故有數方面以爲南北和局不難當可開議今日導報云曹錕張懷芝李純等六督軍已合向政府主張停戰以便議和聞各省議會已派代表赴寗日内將開大會討論和解方法以情勢言中國和戰與否惟視主戰者能否再得外資以續行其壓服南方圖佔優勢之政策而定耳（二日） 
[北京電]  
　　葡使署得悉英政府因葡國助戰甚故决定將駐葡公使升爲大使而葡國駐英公使亦將改爲大使此事頗有關係足徵葡萄牙新政府現漸爲各國所承認也（二日） 
[哈爾濱電]  
　　數日來謝米諾夫未發公報惟據私人消息雙方僅有小戰因鄂倫河橋尚在水中也伊爾庫資克最近消息云斯拉夫人與紅衛隊交戰死傷頗衆（一日） 
[哈爾濱電]  
過激黨司令已抵哈巴羅夫斯克欲徵發壯年男子强令從軍故居民紛紛逃避近 
 
 

Page 3

 
 
日大雨阿穆爾江水暴漲鐵路被淹者約三十俄里火車與電信皆不通（二日） 
[哈爾濱電]  
　　哈爾濱學生開會反對霍爾瓦持將軍禁止開會之舉動指爲破壞言論自由與臨時政府所宣布之主義相反當時有警察在場故無激烈情事（二日）以上字林報 
[北京電]  
　　現在時局愈覺有停頓之氣象聞徐世昌梁士詒等復在天津一致團結從事於調停之舉現頗有人慮及復辟派之氣燄又將呈死灰復燃之象（四日） 
[漢口電]  
　　長沙來電湖南戰况目下無甚變化惟因常德方面開到貴州軍約有一旅南軍稍有恢復勢力之狀是以馮玉祥亦遲延未進又寳慶方面南北兩軍前後爭奪五次每次必肆行掠殺該地市民逃亡殆盡目下在湖南之北軍自株州醴陵掠奪以來聲名掃地獨吳佩孚所率之直隸第三師軍紀嚴肅秋毫無犯因之湖南人民交口稱贊現時吳之名譽較之馮玉祥尤好若吳軍撤退湖南之局勢恐不免於譁變又電岳州上游八十華里之南都有土匪蜂起因由南軍發給軍械藥彈是以勢頗猖獗（三日） 
[漢口電]  
　　中央因自曹銀匆匆北上以後所有出征湖南之第一第二兩路北軍無總指揮者現已内定將兩路合併爲一稱爲援湘軍以奉天軍爲主力以徐樹錚爲總司令孫烈臣爲副司令不日將發表（四日） 
[漢口電]  
　　漢口近有救國團分送抵制日貨之傳單漢口商界業已决議力戒輕舉妄動以免市面之擾亂（四日） 
[東京電]  
　　今日寺内首相以軍需局總裁之資格將局員三十四名招入内閣議事室開第一次行相見禮之會議爲訓示的演說（四日） 
[東京電]  
　　日本天皇陛下今日發親電於英國皇帝陛下曰際茲英國皇帝陛下之誕辰朕將恭祝陛下之福祉增祥及貴皇室之安甯且朕尤以得與陛下之勇敢不屈之軍隊親密提携爲榮幸而祈其最後之勝利又於專候英明之康腦脱親王行將惠臨敝國更不勝其欣幸之忱（四日） 
[東京電]  
　　湯化龍决於五日乘加茂丸由横濱起程前往美國預定在美國勾留兩個月回國（四日） 
　　以上東方通信社電 
[東京電]  
　　東京商業會議所於昨日開時局調查委員會議决下二件一中國現在之礦山法有阻碍日本投資應向中國總商會及其他之有力者請其反省一爲計棉花持久策一邊發展朝鮮之栽種棉花一邊與中國提携使其棉花栽培愈益發展（三日） 
[東京電]  
　　東京朝日新聞解釋曰寺内首相由來好爲浪言故其語拗卓爾克記者之失言亦不過此浪談之發露耳云云（三日） 
　　以上共同通信社電 
戰電 
　　倫敦電 
　　今晩海格將軍報稱英軍陣線各地點僅有砲戰昨日天氣晴明天空戰事殊爲活動英飛機擊落敵飛機二十一架又逐走四架另毁汽汔球四具英飛機失蹤者四架（二日） 
[巴黎電]  
　　今晩公報云大戰仍在進行自哇爾克河至瑪恩河一帶尤爲劇烈敵軍主力今傾嚮其地協約軍奮勇以當其衝敵軍復佔據法佛羅萊但攻擊柯爾細與特羅愛斯萊者均遭失敗勒葉聖佛朗西面之協約軍敗敵於巴湘伐洛瓦協约軍鏖戰後佔據其地正西之一六三山稍南土爾細波萊斯歇陣線敵軍屢攻屢敗協約軍於右翼克復香泊拉且在維勒安太爾特洛瓦方面得地他處戰局未有變動（二日） 
[巴黎電]  
　　今日爲德軍取攻勢之第七日大戰進行未稍鬆懈德軍現正出其全力以精兵利械投入戰地雙方戰鬭之慘烈不可比擬惟法軍援兵漸漸與戰聲勢漸大衆可安心以待其結果（二日） 
[巴黎電]  
　　馬其頓一日戰報云敵軍於夜間屢圖克復胡瑪南面之地均遭失敗希軍已於斯克拉狄里琴西面擴張所得之地（二日） 
[倫敦電]  
　　公報局宣稱俄國無線電報云勞兵會幹事會於五月二十八日决議强迫召集彼得格勒·莫斯科·庫班·桐境之工人與貧苦農民入伍並於莫斯科宣布戒嚴大捕反對革命之人及嚴行取締報館莫斯科與彼得勒拉近發見反對革命之陰謀案中之人得外人資助分佈俄國各處某師團因以叛變佔據鐵路交點與路線其他境内之大地主現正召集稍有資産之農民起抗佔用麵粉並派人至各城煽惑饑民反對勞兵會庫班與桐境所積之麵粉均爲一反對革命之銀行所把持該銀行現望引起外國之干涉勞兵會幹事部現信召集實業與種榖各省之饑民足以破壞此種陰謀（二日） 
[華盛頓電]  
　　美軍已抵戰線惟其地點與人數未經宣布德軍此次參與大戰者已經發現五十師共有六十七萬五千人 
（二日） 
[華盛頓電]  
　　聞德艦隊現聚集北海希里哥倫島（二日） 
[華盛頓電]  
　　文法學校之少年二萬四千七百七十四人已經召集受陸軍工事特别訓練上年六月满二十一歲之少年現正踴躍於星期三日前投効陸軍總長宣稱不日將有十五萬人聚集南部某飛機營航務管理員估計美國造船工人共有七十萬名之多（二日） 
[紐約電]  
　　國城銀行宣稱五釐半息俄國公債劵美金洋二十五兆元利息仍將照發（二日） 
[巴黎電]  
　　昨日德人射遠砲彈雖有數枚落於巴黎境内居民安居如如常絶不介意皆欣然各事所事大街中行人充斥法國民氣實超過德國任何巨砲之射程（二日） 
[倫敦電]  
　　星期銀市報告云本星期價未移動市况仍佳買賣者頗多上海滙兌率微見增高美國鎔售銀幣三百五十兆元一節凡以補所鎔銀幣之銀均在美國購之且須美鑛出産或美國鎔銀廠之物購時不定交貨期限（三十日） 
[紐約電]  
　　范源　嚴修來美考查學制均已抵此（二日） 
[舊金山電]  
　　張崇文君（譯音）經高等考試後已得律師准狀華僑之得在開列福尼亞州充律師者此爲第一人君近曾與此間巨商蘇君之女結婚（二日） 
要聞一 
[僑日華商之悲觀]  
　　我國商人之在日本貿易者以神戶大阪横濱長崎四埠爲最夥惜無確實調查難得精密之統計據領事館報告云以神戶大阪商人較多横濱次之長崎又次之神戶大阪各有六千餘人横濱約有四千餘人長崎約有二千餘人以省籍言横濱粤人最多神戶大阪則甬人東人爲多以營業言横濱商家多業輸出大致與南洋美州一帶互有關係即在日本采辦貨物運往美州南洋方面出售此類商家雖係華商實則其營業與本國無絲毫關係至神戶大阪方面大都均係國内各大商埠坐莊即在日本采辦貨物運往國内銷售比較在國内向日商買貨稍爲合算即在此中稍獲利息此類商家無非廣東洋貨之銷路其所辦貨物消費居多故就一國之經濟而言其營業對於國家有害而無利也從前尚有業進口者即在國内采辦土貨運至日本各地銷售近則大宗土貨日商多直接向國内生産地采辦業此者已就減色年來又因滙兌關係更不合算故就今日現狀而言業進口者均受影響業輸出者無不獲利此所以近來國内土貨運來日本者除必須品外其他無不減色若東洋貨之銷售於我國市場者則日見銳進觀於商家業進出口者之苦樂不均可以見之矣故吾人觀於在日本之華商營業不禁爲國外貿易前途抱無窮之感一則爲日人推廣東洋貨銷路於歐美一則專運東洋貨銷售於本國市場尤有痛心者則絲茶爲我國出口土貨之大宗乃竟有華商專業日本絲經銷售於美國者此又何怪國外貿易之不振也 
　　某君告余華商之在日本獲利最厚者三把刀之稱所謂三把刀即廚刀剪刀剃頭刀是横濱山下町地方華商聚集者僅七百餘戶五千餘人而料理館竟達四十餘所横濱全市而計之大小料理館當在二百餘所吾聞人言日人近來頗好支那料理需要旣繁此供給之所以多也剪髮舖因開支較津滬爲省而家數不多競爭不烈生意旣較國内興隆取價亦比國内昻貴故業此者無不贏餘裁縫舖專做西洋人生意頗爲西洋人所信用業此者横濱雖共有五十餘家而生意頗旺日商不能競爭此三把刀所以能立足於日本而日漸擴張者也然此項僅謂爲商人實不能儕於商業一國之商人僅有此三把刀稱雄海外吾人誠不能不引爲憾事也 
　　惟有一差强人意之事則我國商頗爲西商所信用横濱爲日本第一商場歐美商業頗爲繁盛西商亦倣在我國之間接營業辦法采用買辦制度故邦人執業於西商之銀行公司者横濱一埠共有一千餘人殆有僑居人口總數四分之一邦人執業者從無喪失信用之事故頗爲西商所重視再則執業於西商者多半粤人大致與國内廣州上海等吃洋行飯者有歷史上之淵源相互間之關係此類所以能在國外獨樹一幟也 
　　吾人要知我國之在日本實無國外商業之可言就商人之性質而爲之强分可别爲三種人物其一則業出口貨物販售於歐美及國内之各商場其二則料理館裁縫舖以及零星售貨舖料理館尚能做日本人生意裁縫舖專做西洋人交易外其餘所謂商店大半仍國人往來其三則執業於洋行銀行之買辦跑街管銀等事而執業於日人商店則千無一二也由此三種人物集合而成一商人團體造成爲一中國街（中國街亦名唐人街在横濱山下町）故言日本華僑商業者均推横濱之中國街吾人試一察其商人之執業性質即可知我國所謂國外貿易如此而已矣 
[留學界風潮未已]  
　　某社消息云已歸國留東學生現尚要求政府正式宣布此次中國密約全文及其經過而覊日未歸之留學生正陸續歸國據最近所得報吉已歸國者五月底已達三各餘人尚有待發者一千餘人其詳情彙錄於左二日新歸京留日學生劉文藝君（第一商等）述最近歸國情形據埢五月二十日四由神戶乘淡路丸向天津出發者三十餘人同日乘玄神丸築後丸兩船由神戶向上海出發者共二百餘人船内座位甚形擁擠又據潘亮啟君（慶應大學）云二十七日乘鹿島丸由横濱出發赴上海者百餘人并據雷宣君（第一高等）報各云本月三日預備乘由横濱開赴上海之支那號輪船歸者約六百五十餘人該船船票於本月一日業已售完先後歸國人數計至六月初旬當不下四千餘人其餘三四百人亦皆朿裝準備續歸而在東上課者實最少數前日報載某校留學生均已上課云云實非眞相又據某方面確實消息稱歸國留日學生已達三各餘人計由陸路乘火車歸東三省者四百餘人由海道航歸廣東雲南者共八百餘人此外未停滬上直歸各省者約九百餘人而在滬之千餘人多係籍隸四川湖南廣西貴州等省之人現在滬學生設立救國團勞働部藉以維持生治青年末路一至於此朝野人士實不能不亟爲籌善後之策矣 
[時局醖釀中之新形勢]  
　　前敵形勢最近已大生變化統帥之主腦曹張兩司令忽然北返曹之返津猶可云因病所致至張則身體健康今亦亟亟回任此已不得不謂爲一大變遷昨據某報載稱前敵將領數十人除吳佩孚外有一公電瀝陳種種困難情形請暫准停兵休息云云此項消息確實之程度如保尚不敢斷但如張旅長宗昌則確有來電謂戰鬭力減退請移後方也至前報所載六督來電一層據某方面消息謂六督者乃曹張李王陳及河南趙督但新聞編譯社消息則謂確查府院兩方並未接有此電據某公所述又謂曹張等在漢口時曾有此意至其後仍未發表或仍在醖釀之中所以然者以某種機會未到尚須稍緩且此時爲某司令熱心立功之時亦須一觀其眞實本領也云云究竟眞相如何尚不可知但長江一帶近又醖釀一種新形勢則爲事實無疑也目下情形戰事責任已幾幾乎在於徐又錚一人徐之前敵勞軍自爲一種奮鬭之表示其結果如何與將來時局頗有關係據最近消息徐氏此行並未得新效果云 
　　前敵各司令不似當初之威聲漸次歸還各任地如曹錕因病體纏綿不得已歸津至張懷芝雖經中央再三督促其前赴戰地指揮前敵各軍乃張氏不允滯留漢口持觀望形勢之熊度復於三十一日突然由漢口首途歸魯此中難保無何種内幕潛在茲據某政客談話云曩日各路司令在湖南方面精神奮發極爲活動大挫南軍之氣勢段氏之討伐計畫亦得漸次進行至中途徐樹錚統率奉軍南下湘鄂方面大振威勢傍若無人致害前敵各司令之感情於是長江各督軍如王占元李純陳光遠等與曹錕張懷芝乃密籌對付之策結果遂决議排斥徐樹錚主戰到底之主張以北方派爲基礎用穩健之手段謀南北之妥協現下正在潛心籌劃待時期之到臨至徐樹錚果能實現其主張至如何之程度當以旁觀的態度處之此乃五督一致之意見也要之徐樹錚統率奉軍南下不僅不能達其赴援之本旨反因之以惹起北軍之内訌殊爲最不幸之事也云云 
[曹錕回津與對湘之近見]  
兩湖宣撫使曹錕抵津至今仍駐於曹家花園私邸並未到直隸督軍公署政躬則已漸痊可故日來延見賓客雖多雖不能作長談又據天津電話謂曹使抵津後靜養至昨日（即一日）下午病狀已見減輕惟飲食過少精神似仍頽然聞一日曹有由天津致中央固密電一件據稱第一路各軍隊現在遵照軍事計劃勉力進行二路因水未能續進入湘奉軍請令開赴右路等語乂據某當局傳出消息曹仲三宣撫使在漢臨行之際意以爲湘省兩軍旣經停戰則當然爲實行宣撫之期惟因彼（指曹使）正在病中不能親自前往特在漢派定前湖南鎭守使趙春庭代赴湖南實行招撫旋電詢得中央同意後當令趙氏即日由漢口起程前往并聞趙氏此次赴湘係先從衡永方面着手辦理至段芝泉總理對於曹仲三宣撫使之招撫湘軍各種計畫已多肯可之處昨特派靳翼青將軍馳赴天津專與曹氏接洽實行招撫之各項辦法聞俟靳氏回京後中央尚有某項重要電令發表也 
[幣制墊欵交付之一說]  
　　共同通信社一日東京電上海電稱據傳南北未統一以前四國銀行團絶對不能交付善後借欵等情但日本資本團已承認交付之墊欵一千萬元在一月業已交清此即係由四國團之委囑而墊交者其上海電所謂不交付云者恐係在墊欵以外全部交付之意至一千萬元之交付决無變更仍照以前所定辦理云云該社又謂此一千萬元自無不交付之理刻其交付僅爲時欺有問題日前曾向東京銀行團詳詢此事據云該墊欵交付一事刻下暫未進行尚須俟適當之時期焉 
[運河借欵與工程]  
　　大陸報二十九日北京通訊云昨日天津報紙載有北京新聞一則據云美國銀公司已簽定修竣運河之借欵草約交付美金二十七萬五千元云云此項消息頗足引人誤會要知美國銀公司早於去年十一月間簽定開竣運河工程六百萬元之借欵合同此番交欵不過是一種定錢藉作開辦伊始之經費耳以目前情勢而論各交戰國之資本皆須用於戰爭非在戰局中活動參戰之國則無論歐美咸不能助以金錢故運河經費非至戰後不能完全供給也于於運河初步工程一俟技師齊集後即可著手進行孰爲總工程師今尚未定銀公司雖已意有所屬然其人現爲華盛頓所用方從事於有關戰爭之事業銀公司今正設法羅致此人但若不能得之則銀公司人材濟濟不難覓得堪勝此任之人也 
[新國會選舉之閣議]  
　　此次新國國議員選舉日期本有明令制定有十餘省區現正在進行中惟川粤桂滇黔五省因事實障碍不能着手而湘省兵事未了亦不能不延時日聞星期六日國務會議持提出討論其結果决定除西南五省選延期舉行外其實有特虽困難如湘省者可由内務部酌核情形呈請准其略爲展限云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[一日之中央政紀]  
　　公府情形馮總統一日精神疲倦較前日略減上午十時十五分至辦公室派武承宣官韓誠乘紅牌一號汽車往米市胡同東夾道迎迓龍濟光來府談話至十一時五分龍氏進府遂往居仁堂晉見馮總統十二時二十分龍出府後馮總統遂回内室用午餐至下午二時四十分復至辦公室於三時延見段總理段香岩傅沅督兩總長四時三分段總理等退出居仁堂後元首仍以政躬不甚暢爽即歸内宅休息又聞馮總統一日上午在居仁堂接見龍紫丞畢即退入内室午餐下午復至居仁堂披閱各處所來之重要文電後約張仲仁秘書長惲公孚秘書師嵐峯處長等至辦公室密談良久始回私室張秘書長等退府時間約在下午七時以後又聞段總理在國務院會議業將變更對南進攻計劃大致議定特於散議後偕陸軍總長　香岩敎育總長傅沅督出國務院進福華門於三時五分晉見大總統首陳本日即閣議經過情形並將攻湘攻粤攻川計劃一一報告最後又討論維持粤省亂局及供給餉械問題至四時三分段總理始偕段傅兩總長出府各回私邸又據可靠消息日前某政客晉謁馮總統時力言前敵不戰和平之機已熟元首何不從而促成之以償息事寗人之夙願總統謂時局縱有和平之機然自合肥此次出山後途决定始終遵崇其有責任之内閣斷不願獨倡和議致涉不尊崇内閣之嫌惟時局至此似係各方面予以和平之機余個人私意固甚盼合肥早作轉圜之計云云 
　　國務會議一日國務例會段芝泉總理及各部總長均於上午十時到院十時一刻照常開議由段香岩總長報告曹仲三宣撫使所述之前敵軍事情形畢段總理復陳述自已對於時局之意見并諭各總長詳加討論直議至十二時許段總理因須往見龍濟光遂停議片時各總長均就午餐畢復由總理度席續議某項軍事問題仍完全按照總理之計劃通過次則僅由陸外交報告外交問題一件議决普通案一二件時已二時許即由段總理宣告散會又聞一日國務會議段總理以次各閣　均列席與議其重大議案爲變更攻取湘南湘東要隘計劃與討論粤省軍事問題此外議案一爲籌撥第一第二兩路軍費案（未决）一爲湘省擴充陸軍案（此項亦未正式確定）一爲電令張宗昌認眞維持湘東地方案一爲陜甘兩省督軍電請增兵案（交陸軍財政兩部核辦）散議後段總理偕段香岩傅沅督兩總長赴公府晉見總統報告一切又聞一日閣議要案爲内務部提出之西南省分現時不能趕辦選舉宜訂一變通辦法以便施行其他用兵省分亦須略事變通各閣員以選舉期迫認爲可行當無異議遂即通過發交内務部迅爲擬具辦法此外黑河满州里設無線電案亦即通過 
　　參陸辦公處參陸辦公處一日正午仍繼續召集重要會議一次關防異常緊密據某當局傅述上午曾將曹仲三宣撫使所陳之實行招撫南軍辦法詳加討論下午則曾議及粤閩贛鄂（宜施）各方面之緊急軍事問題下午三時曾由專電處拍與閩贛兩督及吳光新司令處密電多起又聞段總理對於湘省反攻爲撫一節意已贊同惟言兩粤爲全國精華之區且爲民黨之根據地勢非盪平不可似此則湘戰雖已進頓而時局尚未可遽謂和機已熟也 
[曹錕北上後之漢口消息]  
　　湖北宣撫使第一路總司令曹錕氏不待中央允許於前日託病乘專車返京所有一切職務暫委趙參謀長代拆代行頗惹起一般人之注意揣測之詞因之紛起惟曹氏返京之後其重要職員如參謀陳文生秘書李壯飛等及多數衞兵於次日續行北上其是否再回漢口不待智者而始辨之也據此間和文日報紀載云北京復辟風潮甚熾此或故意揑造不足深信惟有兩說似有研究之價值一謂小徐率多數奉軍南下其意在取得第一路總司令故曹氏曾經電呈辭職一謂選舉大總統馮段交惡曹氏均有密切之關係不能無所調停是以大不待中央允許卽行北上至同此主張者尚有張懷芝一人張氏迭經辭職中央亦未批准逗遛漢口無所事事本擬隨曹氏爲進退無如所處地位不同且看中央對於曹氏如何再定行止也此二人者本出風頭黨中之重要份子此次小徐風頭更健此二人難免不懷一分醋意所謂一籠内不容有兩個呌雞公者是也曹張二氏抛棄責任其原因中之原因在此而不在彼也小徐正在湖南與張督軍計畫軍事進行忽聞曹氏北上大爲詫異星夜趕回漢口仍住宣撫使行署勸慰張氏勿萌退志并要求再往長沙一行現小徐在漢口進退維谷亦擬即日北上究竟悶戎蘆内裝的甚麽藥非漢口一方面亦能探悉也 
[湘省戰事之最近京聞]  
　　張懐芝返魯消息政界消息張懷芝檢閱使回魯之心甚堅而外間所傳張無辭意者尚非眞相一日某巨公又得漢口電訊亦謂張氏擬日内離漢赴醴陵俾可籌劃冋魯辦法云云而據某外人通信機關之漢口電訊則謂張懷芝於一日突然起程回山東帶同隨員二十名衞兵二連即由鄭州改搭隴海鐵路赴濟南惟政府尚未得有此項報告上訊恐亦非未來之事實也 
　　前敵軍官集齊漢口第二路第六旅旅長張宗昌忽然到漢據某機關所得之漢口電訊謂湘省各路軍官由湘來漢者甚衆漢口大旅館（英界）均被住满並謂各路軍官來漢原因除與張子志檢閱使接洽收朿湘省軍隊辦法外並有一部分係表示不願續行赴戰之意云云 
　　在湘軍官全體乞休自曹仲三宣撫使請將第一路軍隊調回休息之事發生後在湘各軍均萌退志并曾來電乞休此尚係一星期前之事又據政府某當局云政府方面亦無意再攻湘省并已派定招撫使前往衡永方面實行招撫則此項電報已無再行秘密之必要茲特錄其原電大意如下湘民兵火餘生又遭洪水屍骸遍野慘不堪言戰事如繼續進行則湘局將來更難收拾加以職等軍隊自攻下岳州收復長沙以來苦戰將及半載死者姑不具論生者亦無完膚務望代陳中央予以休息不勝屏營待命之至等語電末係署湖南各軍師旅團長及全體軍官同叩（謂吳佩孚未列名者不確）并聞此項電報湘省全體軍官係拍至漢口曹仲三宣撫使處中央所收到者則係曹仲三宣撫使所轉來之電報也 
　　永州已無戰事湘省戰事日來已停頓據查自湘省全體軍官請休之電報到京後永州方面兩軍亦已同時停戰即就政府某當局傳述北軍現時確無進攻永州之事也 
[湘鄂之戰事近談]  
　　湘中戰事據聞永州方面之戰事現　益激烈閻相文之一旅已漸逼近界牌惟南軍迎戰頗力似難望有進步其王旅承斌於敬日進戰古城與南軍遇戰相持一日之久至有日得據桓侯廟一帶之南軍戰地現正向古城坡一帶攻擊以其氣勢卜之尚可乘勝直趨至寶慶惟湘西方面戰火方酣東迄澧縣北達安鄉雖已迭經馮軍佔領而主腦之常德則尚爲南軍佔據馮旅包圍猛擊迄逾一星期仍未得手是亦足見南軍抵戰之力現馮旅長擬定兩路合擊之計畫一以步兵一營機關鎗及砲兵各一連出石門擊常德之左另一以步兵一營機關鎗及砲兵各一連出溰州擊常德之右另以騎兵一營責任游擊以作兩路策應其朱澤黄之一旅則仍任正面攻擊之責已於有日開始進行矣又據軍界消息田樹勳奉命進攻永州與南軍相持於四望山屢次激戰迄未得手蓋該處爲永州之門戶山勢崇峻頗不易攻南軍憑險以守應戰亦殊猛烈卒因田旅鼓動軍士兩路抄攻遂將四望山佔領南軍退守永州湘督業將戰况電告軍署矣 
　　鄂西戰事上游軍事之計畫歸巴方面暫停進行茲聞滇軍約二千餘人進逼巴東大支坪戰雲非常險惡朱旅長廷燦一面電請吳司令調隊作後方援應一面電告要隘防禦情形於王督軍逆料日内必有極大激戰也又據軍界消息北軍之已進戰建始者刻似不甚得手緣因滇軍方面連日援力大增又復出其東擾西竄之故技致使北軍照應不遑現吳光新司令深恐中其疲兵之計已經通令前敵各軍加意提防如無可戰之機則可暫取守勢一面則於野山關上厚增防戍以免南軍之窺伺至巫山一帶現因奉有中央限於六月五日以前攻克之電令故吳司令連日督戰頗力孟團昭月自進據大風峽以後隨向無爲洲一帶進攻刻據探報已距巫山不遠矣又據某方面消息謂川滇黔聨軍日來分路東下勢甚凶猛駐宜吳自堂司令亦分三路防堵除正面巴東停進嚴守外左右兩側面之南軍甚形活動已責令劉旅躍龍李旅炳之積極進攻并令駐防監利之苗團長（王汝勤之一部）尅日開拔赴施南助戰但宜昌居民近又驚駭萬狀矣 
[許蘭洲率師赴豫]  
　　政府决以許蘭洲所部奉軍進援川北因令卽日先行移駐豫省再相機前進現許部業經奉令由南宿州向豫開拔茲覔得許司令兩電報告開拔情形如下第一電云國務院參謀部陸軍部鈞鑒感電敬悉職旅奉令移豫業已籌備妥協專俟路局車輛調齊日内卽可陸續開拔當隨時呈報至職旅前請頒發密碼電本務乞速賜寄以便備用爲叩許蘭洲艶印第二電云國務院參謀部陸軍部鈞鑒勘電計已邀鑒現在車已備齊於三十一日及東日洲率全旅各團營連分布四列車開拔前進旅部擬暫設澠池駐紥地點詳細情形俟到後定妥再行報聞謹先電陳許蘭洲叩三十印 
[河南因匪患戒嚴]  
　　河南督軍趙倜致電政府略稱豫南匪氛又熾特將南陽鎭平鄧州等處宣布戒嚴並派南陽鎭守使吳慶桐任剿匪司令光州光山羅山等處現派柴旅擔任剿匪事宜 
[魯省學界亦反對新約]  
　　中日新約發生後留東學子曁京津各校學生羣起要求政府撤銷濟南農工商法政四專校及武術傳習　各學員對此問題　極爲激昻昨日各張代二人假討論會議决以全省學生名義　請總統拒絶蓋印茲將其電文及致各中校各師校公啓錄左逕啓者自中日新約發生以來我邦人士悲中原之　分在即痛神洲之陸沈非遥函電政府力請取消外而留東學子旣棄學歸國拚命以爭内而京津士人　選派人表位　當道振哉士氣人心不死山東素稱聖賢桑梓之地若竟學仗馬之不鳴效寒蟬之無聲納手捫心毋乃羞甚昨聞約已簽字勢更危急爰集濟南各校同志議决電達總統拒絶蓋印但以事甚急促未克先行預告貴校諸公遽用全省　生名　耿耿此衷實深抱歉然而人之愛國誰不如我諸公讀書明理諒表同情肅此通告千祈是原並將電文附呈一閱 
　　北京大總統鈞鑑現聞中日新約業已簽字警耗傳來薄海同憤山東學生誓不承認萬懇大總統持以决心拒絶蓋印藉民氣之激昻爲撤廢之後盾民國存亡在此一舉黄帝神明憑式之山東全省學生朱鐵鳴等泣叩卅山東旅省學生公啓 
[張作霖與奉軍之消息]  
　　張氏最近之主張政府日前來電徵求張督戰事意見聞已覆電條具陳述（一）前敵戰事宜行統一不可紛歧其作戰方針均聽中央號令不宜以戰和不定之說摻入使戰士聽聞致滋摇亂（一）前鋒後備兵力均宜相盡不可使一鼓而竭再鼓而歇（一）指定南軍重要地點爲目標盡力痛繫以期早日平定惟南軍常臨時變更其形勢故須有後備轉戰以收避實擊虚之效 
　　奉軍將來之任務前方戰事因張懷芝欲反魯即擬以奉軍接替第二路戰事徐又錚因有特種關係不願擔任茲聞最近消息如張懷芝實行返魯時則司令即由第一路司　兼任再設後備司令一職專任補充傷亡添派援　輸送軍實保　戰線一切臨時指定之事此項後備司令聞將由奉軍擔任其軍隊在前方者即歸第一路指揮 
　　近日南下之軍隊奉省軍隊大舉南征陸續開拔南下者已有六混成旅二團之衆二十七師師長孫贊堯氏爲征南奉軍總司令孫以與南軍兵戈相見非厚集兵力不可曾電請張督軍再派勁旅南下是以二十八日開拔者爲第四旅第七團團長張作濤率營長陳義丁剛春等三營二十九日開拔爲二十七師五十四旅百七團三營三十日開拔乾爲百八團三營工隊一排大米四百袋子彈一百二十箱均運赴長沙前敵 
[順直查放冬振之實數]  
　　熊督辦呈報大總統文云查上年順直各縣冬振事項前經本處委託順直助振局一併查放并經與該局商定由本處補助八十萬元連同該局自籌之五十萬元分配順直被災各區嗣經該局函稱欵項不敷經請大總統飭部加撥四十萬元復經面陳鈞座允准照撥其各縣四五分災村因該局定章不在查放之列另由本處撥洋一十四萬零一百元交由各該縣知事會同該路查振委員長分别查放以資溥及而免向隅均經先後呈沒大總統各在案現在冬賑早經放竣據順直助賑津局單開於該局自籌欵内共放銀三十七萬零零二十三元而順直助賑京局開送各縣查放賑欵清册計應放銀一百一十一萬八千八百九十四元綜核兩處散放各縣六分以上災區領欵統共放銀一百四十八萬八千九百一十七元除去該局自籌之五十萬元計本處先後撥交一百一十六萬元尚餘一十七萬一千零八十三元除俟該局曁各縣將收回賑票送處彙核其查賑經費亦列入支銷所有餘欵仍請撥交本處充作春賑之用并將細數造册咨送審計院核銷外理合先行造具順直各縣冬賑表呈請大總統鑒核飭遵再天津一縣係屬特别區域迭經中外各慈善團體分别賑濟並由本處令發天津警察廳賑用紅糧八千石以資散放嗣以存糧不敷實發紅糧四十五萬九千四百一十三斤補發折價銀三萬五千六百四十元尚有通縣冬賑係由中國濟生會任放義賑由本處補助三萬元唐山隆平柏鄉任縣係由上海京直奉義賑會完全擔放均未經順直助賑局查放特另附表合併聲明 
[蘇屬省議員之通告]  
　　寗蘇議員額不平之問題 
　　敬啓者下届省議會選舉迫在眉睫而寗屬選民之數浮於蘇屬者幾一倍計算應出議員額寗屬百名蘇屬僅六十名畸重畸輕至於此極將來蘇屬議員全體不出席寗屬一部分可以足法定人數而有餘議案之議决即有宅心公正力顧全局之議員爲區域主義所朿縛亦必被大多數裹脅挾之而趨其爲隱憂何可勝道前經滬紳王君豐鎬等具呈省署請予秉公澈查仍無满意結果此次省議會開會適值敎育廳舉行行政會議蘇五屬士紳到者百數十人有主張電請内務部全體推翻重行調查者有主張蘇屬二十五縣全體放棄不必舉行總選舉者討論結果咸謂省公署苟能秉公辦理尚非不可挽回此種消極對付方法非至最後五分鐘不必遽行提出爰推通等五人爲五屬代表向省公署陳述意見當蒙政務廳長蔡公選舉事務所長羅公許爲代陳省長設法核減寗屬選民但是否有效通等力薄能鮮仍無把握用將所持理由布告我蘇五屬團體爲將伯之呼尚祈合力挽救毋任全省最高之民意機關蘇屬人士竟無仰首伸眉之　地吾二十五縣同利共害之父老昆季實嘉賴之第一理由選民資格第一項爲年納直接税二元以上蘇屬税額多於寗屬者倍　奇則選民數决無少於寗屬之理此可斷言者乃觀寗屬各縣有選民實數浮於應出額數三四倍五六倍十餘倍者甚者乃至二十餘倍　奇眞堪詫怪昨以詢之選舉事務所長羅公據云寗屬選民册已送齊其公民咨格十八九皆二元以上者則如海門税額僅八千一百九十六元當出選民四千有奇今乃至九萬一千六百零八名東海税額僅一萬八千九百九十二元當出選民九千有奇今乃至九萬六千九百八十五名灌雲税額僅二萬三千二百八十二元當出選民一萬一千有奇今乃至八萬九千三百四十五名邳縣税額僅七萬六千四百四十一元當出選民三萬八千有奇今乃至十萬零二十五名泰興税額僅七萬六千二百六十八元當出選民三萬八千有奇今乃至十六萬六千七百八十二名阜寗税額僅八萬二千三百六十二元當出選民四萬一千有奇今乃至二十五萬二千八百四十三名江都税額僅二十二萬零三百七十七元當出選民十一萬有奇今乃至二十九萬九千八百六十八名其餘各縣類此頗多未易悉數凡吾所陳皆充類至盡之計算事實上寗屬大地主極多納税千元者决不能得五百權納税百元者决不能得五十權此盡人所知今假定千元即准其有五百權百元即准其有五十權亦復不過如上所列安得溢出至三四倍五六倍十餘倍甚乃至二十餘倍之多耶此寗屬第一項資格之選民不應多於蘇屬之理由一第二理由選民資格第二項爲有值五百元以上之不動産者夫使五百元以上之不動産而爲土田則必納有直接税二元以上使其爲房屋及其他不動産耶則寗屬亦斷無超過蘇屬之理蘇屬交通利便地獗人稠工商業之勃興過於寗屬倍蓰奢侈程度又日益高無論何項不動産己莫不求過於供價值飛漲故有五百元之資格易寗屬區域雖遼闊樸陋之風與數年以前不甚相遠一畝之價一椽之　不過抵蘇屬十之一二其地位優勝價值稍昻者亦不過抵蘇屬十之二四十之五六而止此稍明各地社會狀况者所能知也此寗屬第二項資格之選民不應多於蘇屬之理由二第三理由公民資格第三項爲在小學校以上畢業蘇屬爲全國文化之發源地興學之早設校之衆遠非寗屬各地所能及今但　省公署江蘇敎育最近五年間報告稽蘇屬經費之鉅學校之　逾於寗屬幾何姑置不論卽就畢業生一項而言四年八月至五年七月全省各縣學校除省立師範中學實業專門及私立各小學不計外共得畢業生二萬三千三百二十二人寗屬得六千二百九十四人蘇屬得一萬七千零二十八人是蘇與寗畢業生之多寡爲三與一之比例也鐵證昭然班班可考此甯屬第三項資格之選民不應多於蘇屬之理由三第四理由選民資格第四項爲有與小學校以上畢業相當之資格者此項資格沿諮議局章程遺意爲前清科舉時代之資格而言夫科舉時代之名額以各邑地丁多寡爲根據蘇屬地丁旣多於寗屬則寗屬此資格自必少於蘇屬事理至明無待贅陳此寗屬第四項資格之選民不應多於蘇屬之理由四綜右所述蘇屬議員額無論如何必應多於甯屬一倍或兩倍以上始足以昭公允今通等以不願寗蘇兩屬在議會中有偏重之故對於省公署僅以保持雙方額數玉　爲要求退讓已達極點然聞省公署之意將飭寗屬選民太多之絲酌量核減減至如本届寗蘇兩屬之議員額數而止（此係　舉事務所長親爲通等言者）本届額數則蘇七十與寗九之比例也是否公允尚請吾二十五縣之父老昆季一研究之幸甚蘇松常鎭太季通戴思恭王撰曾陳大猷閔囐公啓 
　　寗蘇兩屬税額選民比較表總數如左 
　　寗屬舊江寗府屬計江寗句容溧水高淳江浦六合六縣計忙銀額約四七八六二八元漕額四九三八三七元共納税九七二四六五元選民數十五萬六千九百十七人假定議員九名舊揚州府屬計江都儀徵東台興化泰縣寶應高郵七縣計忙銀額四五九六四七元漕額四八三九八五元共納税九四三六三二元選民數八十一萬九千六百八十五人假定出議員三十名舊南通 
 
 

Page 7

 
 
州屬計南通海門如臯泰興四縣忙銀額一九六八○四元漕額八三四五二元共納税二八○二五六元選民數三十六萬七千六百六十四人假定出議員十三名舊淮安府屬計淮安淮陰泗陽漣水阜寗　城六縣忙銀額三○○二一一元漕額二四四七三三元共納税五四四九四四元選民數六十萬一千八百十八假定出議員二十二人舊徐州府屬計銅山豐沛蕭邳碭山宿遷睢寗八縣忙銀額四六三五○○元漕額三二○一一五元共納税七八三六一五元選民數四十九萬六千一百二十八人假定議員十八人舊海州屬計東海贛榆沭陽灌雲四縣忙銀額一三九一六二元漕額一一八九六五元共納税二五八一二七元選民數二十六萬九千七百五十二人假定出議員九名 
蘇屬舊蘇州府屬計常熟崑山吳江吳縣四縣忙銀額一一八八六五九元漕額二七二四○六六元共納税三九一二七二四元選民數三十六萬九千五百三十三人假定出議員十三名松江府屬計松江土海奉賢南滙青浦金山川沙七縣忙銀額九五一六八七元漕額一五三四四四八元共納税二四八六一三五元選民數二十九萬四千零四十九人假定出議員十一人舊太倉州屬計太倉嘉定寶山崇明四縣忙銀額五七七二一三元漕額（除崇明無渭外）五三○三一二元共納税一一○七五三五元選民數十七萬四千零零五人假定出議員六名舊常州府屬計武進無錫宜興江陰靖江五縣忙銀額一二五九七六八元漕額一六○六三二二元共納税二八六六○九○元選民數五十二萬三千零七十四人假定出議員十八名舊鎭江府屬計丹徒丹陽金壇溧陽揚中（祗徵蘆課）五縣忙銀額六六八一三五元漕額九○二○二六元共納税一五七○一六一元選民數三十一萬四千五百四十八人假定出議員十一人 
合計寗　共納税三七八三○三九元而選民數多至二百七十一萬一千九百五十六人致議員可出一百名而蘇屬共納税一一九四二六四五元而選民數祇一百六十七萬五千二百○九人議致員祇可出五十九名 
[南京快信]  
　　省議會聨合會原定昨日（三日）在寗開成立大會日前函請警廳届時派警保護　得王廳長復函謂查警章無此種會議須俟禀明軍民兩長許可始准開會乃李督齊省長亦以未奉中央命令未便許可該會各省代表以受以阻力昨日晩車已全行赴滬繼續進行 
　　省議會昨開預算審查會今日（四日）下午二時開財政實業敎育請願各股審查會 
　　省議員金鰲提出籌修本省南端塘路何以尚未舉辦質問書由會咨請省署於三日内答復以釋羣疑 
贛省議會昨致蘇議會電云中日新約内容秘密報紙紛傳薄海同憤不損主權何妨宣布亡國條件誓不承認乞恊電力爭以維國脈上海留日學生救國團致函蘇議會云中日密約喧傳簽字協商果成危及國脈學生等廢棄學業聨袂歸國者正在於此現向各方進行勉盡微力貴會主持正義緬懷蒼生當祖國存亡之秋倡密約拒絶之議卓識偉見可勝欽佩伏望貴會竭力前途貫澈初志大局幸甚國民幸甚 
　　李督日前與各督聨電中央叩詢和戰意見並痛陳時局不堪再戰茲聞昨得中央復電詞極模稜又聞湘各前敵軍官亦聨電中央請休戰 
　　馮總統派侍從武官趙俊卿來寗議李督面商要政 
　　尹昌衡日前由寗波電中央自請回川搶任調停公府昨電李督詢問意見 
　　江北士紳黄以霖等以匪患時起擬各縣組織保衛團聨合隊條陳辦法呈請軍民兩署核辦 
　　蘇第三次省敎育行政會議已於一日行閉會式 
　　上海義賑會派謝某來寗勸銷慈善奬劵 
　　軍署參議孫慶錫經李督電保以簡任職分蘇任用昨已領憑禀知到省 
　　財政部參事凌文淵名爲調查財政實係代某系來蘇活動新選舉近日在金陵春宴客極形忙碌 
　　李督齊省長派赴蚌埠祝倪嗣冲壽辰之代表何恩溥蔡賓善業於昨晨由蚌回寗 
[杭州快信]  
　　省會近來冒官撞騙之案層出不窮經大吏嚴飭查拿二區署長王家琦昨在新市場新華旅館拿獲陳京鰲一名解廳訊辦 
　　浙省候補人員紛至杳來異常擁擠經齊省長呈請停止分發昨奉中央電覆照准一般候補者流莫不喜形於色 
　　浙江繭行條例案經省議會議决甲乙丙三種辦法齊省長昨依暫行法三十七條實行公布 
　　陸軍測量局地形課班員吳化川曠棄職務久不到局經局長何國華呈請督軍勒令銷差另委妥員接替 
　　任用知事繆篆奉財政張廳長委赴寗紹兩屬守提上年終欠繳正雜各項現已悉數清解回省銷差 
　　袁運使委樓趙延充兩浙緝私總稽查 
　　日來省防夜禁稍寛各劇院可延至十一鐘三十分停演 
地方通信 
[清江浦]  
　　收繭之競爭江北向無蠶桑之利歷年以來每届蠶期僅鄉戶各養少許氣候寒暖之關係生育繁衍之方法均不研究且種桑之家甚少故無人注意僅各絲線業收買而已光復前寗帮安裕公司來浦設竈收買合淮屬各縣計之亦有數百名之多嗣後逐漸增加相近千石故該公司獲利頗厚清江紳士張福增於去歲在滬購買湖桑十萬株分交四鄉種植以爲提倡一面在浦開設正裕繭行並綸華製繭公司四出派人收買獲利亦有可觀今又届時初議禁止各絲線店開秤收買必須由行代收各絲店羣起反對經商會出而調停承認有店者三十一家準其自由收買惟價須照行中一律其事始寢又有私販白拉等人前往淮安漣水泗陽等處收買肩挑來浦兜售藉博微利者該公司復請縣署禁止以各縣皆由該公司設有莊口收買各私販白拉等人不得往收於是小販齊至該公司吵鬧謂爲絶其生路人數將近百名嗣經人又出而調解許該小販自由收買惟收買來浦須售諸該公司不得另售他人一面請縣署出示保護風潮始平現繭價每石已漲至三十五元該公司近已收得五百餘石聞可至千石之數云 
　　江北之土匪江北匪勢自魯匪史殿臣由宿遷竄回邳縣後經陳調元旅長在花山寨地方派隊兜剿死傷多名而匪首仍未就獲現已逼入魯境棗莊地方陳旅長復派營長施某馳往會剿至淮漣交界和尚圩之匪現已經警備　與鄉團擊散當斃匪徒兩名傷三人警備隊傷三人失鎗一枝鄉團無傷者大興莊一帶人心已稍安靖淮陰已經鎭守署暗令戒嚴城門每晩八時即閉沿河橋船九時後即撤斷人民頗稱不便云 
[鎭江]  
　　再禁迎神賽會都天神會前以戒嚴期内禁止舉行自楊師長赴贛後又有人覬　再舉並有改名五榖會之說經縣知事會同七十五團長張司令再行出示嚴禁矣又徒邑東鄉大港鎭地方每年舊曆四月二十八日向有迎賽東嶽會之舉現又届期倪知事以與都天神會事同一律不容舉行亦即示禁云 
　　痧症喉疫盛地近日天時不正寒燠靡常城鄉各處忽發現一種紅班痧狀似痲瘄勢甚猛烈患之者貧民爲多朝發夕斃喉疫亦在盛行醫生藥肆無不忙碌云 
　　軍油新船過鎭亞細亞火油公司於揚子江一帶向有專船載運火油茲添造運油新船一艘名曰潯光於二日運油到鎭此爲第一次云 
[揚州]  
　　省會覆選事務所江蘇省議會第三區覆選監督岑兆鴻業已來揚在南河下設立事務所籌備一切内部設科長二人科員六人書記數人云 
　　攻繫衆院初選當選人江都衆院初選當選人自榜示後即被人指控多名茲有宜陵市公民王健昌崔志榮等以敎員方慶綱姜兆熊陸坊林朱輅以小學敎員違法當選當向縣署正式起訴並電省長請求令行道縣依法撤銷云 
[九江]  
　　學生電爭軍事協定九江南偉烈大學爲贛省敎會學校中惟一大學校敎員中畢業於歐美大學者甚多近因中日軍事協定案於上月二十九晩用南偉烈大學全體學生名義電京力爭與京津學生團取一致之行動電文略云日本藉盟要挾實傷國命惟冀我大總統總理顧全大局俯順輿情亡國條件誓勿承認 
[嘉興]  
　　盜劫頻聞縣屬北鄉合衆浜鄉民洪阿元家二日晩三鼓時突來盜匪二十餘人口操湘音刧去衣服飾物值千金以上洪家工人因不及逃避被盜戳傷頭部至四鼓時始去已開戰報縣矣又西門外黄源港農民施某家同日晩亦被盜匪十餘人撞門進内刧售繭所得之洋八十元並肥絲二車及衣服等已報就近警所轉縣勘緝矣 
[杭州]  
　　省議會審查會省議會財政股審查長何勳業因預决算業已議决請假旋里茲因省長交議中學校校長赴京會議川旅費預算案及省立第十師範學校第十中學校因雹災損壞校舍追加六年度臨時費案均關敎育預算亟應提前審查昨已由副審查長宋吉成通函各審查員定於六月四日上午九時開第二十四次審查會 
　　滬杭餐車帶烟土之破獲鐵路警察局閘口站巡目於前日六次車到站時在車内大菜間飯鍋内搜出長包烟土六包短包烟土二包箬烟四十八小包烟草戒烟丸共一盒當時將大菜間茶房莊小寶吳和尚連同烟土一併帶局訊辦該兩犯均稱係有一客人上車來　此物交來云是要緊物件託帶到閘口並給洋一元作酒資不知内是烟土此客見面是認識但不知其姓名當時巡警上車　時被即逃去等語警局即將煙土五大包共三百二十小包箬煙四十八小我烟草十五包丸藥三十五包封固加用火漆印章連同各犯一併函送地檢廳核辦 
　　憲兵請禁軍人躐等乘車憲兵司令官陳樂山君呈督軍公署略謂竊鐵路乘車之免票原爲各機關辦公往來便利起見近查有軍人持用免票乘車往往不按票面註明等次持二三等免票乘坐頭二等客車一經路員查票遂致彼此齟齬雖迭由職部隨車稽查從中維持得免衝突而來日方長殊於路政軍紀兩有妨碍請通令本省各機關一律遵照票面等次乘車以資維持楊督軍已函致陸軍第四師曁衞戌司令部飭屬遵辦 
　　造林事務所之成績杭縣造林事務所長趙志仁呈報培種松杉桑樹成績計萬松嶺九十六畝孔家山十八畝勝果山三十畝鳳凰山十畝將台山二十畝小九華山三十六畝包山十二畝 
[長春]  
　　中東火車遇險前禮拜五由南满路往哈爾濱之短車與由哈南去之貨車相撞短車内有學生數名乘車赴校不意正在飛駛之際兩車相衝一十歲女生心贜皆出受重傷者三人餘無恙此外車頭及貨車均破壞不堪云 
[天津]  
　　放賑勿候監放員之主張各縣春撫賑欵前由直隸省長及熊督辦令委監放員各一人監察賑務及各縣監放員往往因事不到縣知事因之不放近聞順直義賑會函知各縣以監放員不過爲監督之人並非委令放賑之人際此青黄不接民間急急待哺若領出賑欵久不散放殊屬非是嗣後各縣如監放員有不能到差者即由縣知事散放以期小民速沾實惠云 
　　博物院開會六月一日天津博物院在河北公園開成立展覽會蒞會來賓有省長代表李應耆君政務廳長實業廳長財政廳長海關監督高檢廳長地方審檢兩廳長省會王副議長造幣廠坐辦　産處處長電報局局長商會會長井陘礦務督辦前省長公署敎育科長李琴香君省公署敎育廳實業廳各科長敎育實業附屬機關人員本津各學校校長共百餘人首由省公署軍樂隊作樂繼由直隸敎育廳長致開會詞直隸實業廳長述博物院之成立及經過副會長陳鍾年君代讀省長訓詞畢遂在會場前合拍一照後復由會長華石斧君及會中招待員陪來賓導觀陳列正館及武術游藝諸館遂分用茶點贈送紀念品施放爆竹烟火慶祝博物院之成立該院自一日開會連續至本月三十日每日售票任人縱覽云 
　　興利局請免税釐長蘆興利局前在津埠設立售品總所原爲撫恤硝民以工代賑提倡實業起見由各縣分所織成土布提運到津以便銷售嗣因成品滯銷經費支絀逐年統計有虧無盈現已呈請鹽務署所有該局提運到津行銷成品請予免税以輕成本云 
來函 
[江北商會代表來函]  
　　敬啓者江北改釐爲税各商會呼籲　前省議會通過於後財政廳頒布實行商民方鼓舞之不暇何反對爲詎觀章程内容蘇寗旣不一致税率又復畸輕畸重變本加厲商不堪命效不憚跋涉奔走呼號經南京總商會代陳困難並請願省議會通過展期三月暫緩實行一俟修改完善再照新章辦理乃不識者謂爲希圖恢復釐金商民雖愚决不至此素仰貴報主持公道即乞　入來函欄内庶明眞相江北全體商會代表王文藻李壽開周雪訟問彝臣姚橒常亦彭田錫齡張福成高黼廷李允年周子霆蕭斯蔡敏文王錫光王懷庚俞銘德徐養源林爕元鮑友恪鄧維城茅本廉張小宋宋潤生吳祖森許嘯麟徐鍾性徐鳳鳴曹振餘朱友忠夏玉成王益壽周鶴生張之琛厲組青陳謨陳子蘭同叩具六月三號 
[泗陽來函]  
　　泗沐因去年政變匪氛大熾經馬郁兩團長程團附痛剿十閱月方平嗣以奉軍南下謡傳招撫客匪麕集復經協力猛攻擊斃沭邑匪首贛小呢子潘華魯二名張三身亦中彈泗邑匪首張文兆陳大龍李五三名黨徒殲除殆盡乃郁團長沭防甫交魯匪史殿臣忽然竄泗勾結餘孽凶燄滔天兩團長及程團附不分晝夜率隊攻剿唐莫圩陸圩歸仁集三戰宿邑巨匪蔡大崽子當場擊斃匪黨傷亡無數乃窺主力在西繞道北竄幸三莊劉營長極力抵禦西境大軍亦星夜趕至四面環攻斃匪數百獲械亦多且馬使關心民瘼數次親臨闔境皆感乃貴報前月二十五日通信欄載江北剿匪記語多失實董等住址密邇三莊北境方慶安全目覩之人當較耳聞者爲確當也泗陽縣史照奎孫宗亮倪靜亭王杰王守官王大崙劉鴻勳張錦春郝永和陳同瑾陳宜舉謹啓 
[清江來函]  
　　近兩月來宿遷泗陽一帶匪患日深其慘酷人不忍聞匪之所向無不如意清江馬鎭之兵畏匪如虎陰曆四月十四日股匪竄至盧家集馬鎭軍自率混成旅兩營不敢逼捕幸有泗陽游擊　長江玉璋命排長姚學洪錢懷寶率隊五十餘名突衝賊巢身陷重圍死力酣戰斃匪十數名匪勢不支四散逃匿馬營面面相覷 
后作壁上觀自晨至午歷十小時之久戰事始畢馬營知　潰散方聲張圍攻虚發彈丸而已游擊隊回局僅持匪之首級二顆以表戰勝餘均爲馬營割去報功矣姚錢等五十餘人衣帽間有丸洞者約三分之一云游擊隊係泗陽南新灘之民團是知新灘一區年餘未遭匪禍者非偶然也特祈揭示陰曆四月二十二日劉健雲 
雜評一 
[哀哉湘粤之民（默）]  
　　今日國内之民無地不現焦頭爛額之象也然雖焦頭爛額苟不爲戰事區内之民猶有一線偷生之希望若湘鄂兩省一則大戰之後繼以軍隊之焚掠一則討龍之後繼以贛閩之交攻其民之經兵火而焦頭爛額者蓋已較他省爲獨慘矣然而所以厄湘粤之民者猶未已湘旣突遭湘水之而粤又遭西北江之大水勢更岌岌可危天人交厄竟至此極耶我國民之幸未罹斯浩刧者對此垂斃之同胞將何以拯救之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀滬上新流行之病症]  
　　英文滬報云上海租界華人現流行一種奇異之症工部局各部辦事人大小商店夥友人等患者甚多目下至醫院診治者已有五十人其未入醫院者必尚有數百人惟外人之患者迄今僅有一人報告衞生處此症於前星期四日發見見日患者共有十五人蔓延甚速公共租界之巡捕亦多染之昨日經史丹萊醫官查騐後給假者共有百人法租界巡捕患者亦頗不乏人其他機關之患者滬寗鐵路會計處二十人車務處十五人中國青年會學生五十人敎員與書記數人史丹萊醫官演說謂此　或屬骨痛熱病或屬流行性之感冒查骨痛熱病數年前上海曾有之此症本僅熱帶有之大約由蚊蝱傳來惟本年蚊尚不多故此節稍有疑點此症且類似泊里凡特（歐洲植物名）咳嗽其徵象初覺筋痛稍有寒熱繼以頭痛喉炎或尚嘔吐史醫官謂北京等處近今流行之症實與上海同性工部局醫院中現已有病人五十人經醫驗診一二日内當可决定此症之眞性所幸此症並不危險患者少至一日多至四日即可痊愈云 
[反對電燈加價之大會議]  
　　滬南志成公所萃秀堂錢業等二十四團體因反對電燈加價組織臨時事務所已迭誌報端昨日（星期二）下午一時各團體特在龍王廟臨時事務所開成立大會並討論對付方針到會者漢帮志成堂代表俞圭卿油豆餅業代表袁祝三生泰行朱梁父泰順余炳文錢業代表周楚琴米業代表瞿德純參業代表葉槑仙菸業代表邱介帆洋布業代表蔡伯奎山東號商代表王春波茶業代表成德泰紙業代表丁德隆布業代表裕大藥房業代表羅仁甫麩業代表趙茂華水菓業代表李綏襄豆業代表方智恙烟業代表彭壽昌洋貨業代表錢春元大達輪埠公司代表忻成義漁業公司代表陳豫千酒業代表朱安鈺廣貨業代表朱幼山米業長愼泰壽味海魚行業代表李廷琛油麻業代表徐君恒餘行胡先生蒲包業人莆邵子奮麻袋業代表張秉鏞等齊至龍王廟簽名公推漢帮志成公所代表俞圭卿油豆餅業代表袁祝三爲主席即據俞袁兩君報告開會宗旨略謂今日之會純係對於華商電氣公司再三加價誅求無厭商民受此壟斷實屬忍無可忍於是不得已集議對付方法冀達取消目的本會祗對於電燈加價問題上着想與其他問題概不預開深望到會諸公發展公論應如何應行如何對付乞即表示俾資籌議云遂由到會代表互相討論將辦法五條付衆公决衆意僉同遂宣告决議辦法錄後（一）公呈交通部及江蘇實業廳請其按照電氣取締條例派員檢查令其取消加價之議照舊收費（二）公呈淞滬警察廳長及上海縣知事上海地方檢察廳長請其預防强迫加價碍及公安（三）由各團體代表通告同業自本月起點費照原價給付如該公司不肯收受即暫緩交付靜候官廳乘公解决（四）再由各團體公函商會請其轉函該公司答復提出條件（五）議决暫假龍王廟爲臨時事務所云 
[維持茶業辦法之部覆]  
　　上海總商會昨接江蘇實對廳長函云逕啓者查奉令核議維持茶業辦法一案前准貴會轉據茶業會館議决函復到廳即經本廳以伏查各商所議維持辦法一爲解除運禁二爲酌助航費三爲接濟金融四爲減免捐税當此財政奇窘邊事日亟政府勢難有求輙應職廳亦何敢隨聲附和惟自歐戰開始以來日美乘時進取商業之盛十倍平時而我適曹變亂坐誤事機相形之下民困已深茶爲出口大宗今又遭此奇厄必待有路行銷方敢入山採辦是託命於此者不獨行銷之商賈尤多採種之農工政府維持之程度民心之向背繫焉竊謂調劑金融斟酌捐税本商政之大端即在平時亦宜察度大勢折衷至當遴派華船酌助航費及今行之尚不失爲羡魚結網且受其益者不止一茶至解除運禁尤惠而不費非至必禁之時不宜先自取苦擬請核咨農商總長提出國務曾議不辭艱難不吝犧牲力圖補救迅予施行等語呈請省長轉咨察核在案茲奉農商部令開查本部前據漢口茶業代表金殿元等上海總商會浮梁茶業公會等呈請解除華茶運俄禁令並懇減免茶葉捐税撥發公債票等情到部當即咨商財政外交兩部曁税務處核辦之後准國務院外交部税務處函咨内稱華茶運往俄境現已弛禁由税務司令知各關按章收税放行不加限制等因亦經本部分行福建財政廳上海總商會漢口茶葉代表金殿元等知照在案至減免税捐接濟金融各節尚未准財政部税務處核復到部無從核辦應俟咨復到後再行令知除復該省省長查照外合函令仰該廳轉令各茶商知照此令等因奉此相應函請貴會查照希即轉行上海茶葉會館各茶商一體知照爲荷 
[江浙水路之協防]  
　　松滬盧護軍使因浙省宣布戒嚴後迭經楊督軍電商於江浙水陸交界處所會同防範業已面令馬參謀長加派步馬各隊分往楓涇石湖蕩等處扼要嚴防並商由海軍司令處加派小魚雷艇二艘安設機關鎗駛往南黄浦白蓮涇口暫時駐泊尚未出發茲因浙省戒嚴司令業已飭令杭嘉湖緝私分統夏鳴臯選調鎗砲師船四十餘號備足軍械由小輪拖帶駛抵南黄浦交界處所駐泊並電滬知會故海軍司令處昨已轉飭所備之二魚雷艇迅卽開往所指之處會同防護矣 
[回敎公會司事被拘之結果]  
　　松滬護軍使署因悉收領孫祥夫（或謂是尹神武屍體之回敎公會司事王鴻祥李永清兩人在外揚言謂屍體青腫似係生前受刑等語卽經軍署飭令淞滬警察廳將王李二人拘押候訊業已迭紀前報茲悉徐警廳長自據偵緝隊士將王李兩人傳解到廳後即發交司法科隔别詰問均稱吾等並非司事實係在堂念經之經師敎中每遇收屍例須由經師臨屍念經以爲懺悔是日曾由堂中邀往念經並無在外揚言之事劉科長得供後以事關軍署飭傳未便擅行發落惟回敎公會亦已具函前來聲明王李二人在堂辦事多年向無過失商請交保候核自應照准當將情禀明徐廳長諭令王李二人覔保出外聽候核奪一面將傳訊情形呈報護軍使請示辦理 
　　又一訪函云護軍使署因悉收殮孫祥夫屍體之回敎公會司事王鴻祥李永清在外告人孫祥夫受有刑傷並發刋報章事關軍署名譽設如孫祥夫果有刑傷勢必重復檢驗關係重大爰令淞滬警察廳將王李兩人拘獲經司法科訊問王李兩人否認此說警廳因徇回敎公會之請已准保釋昨經軍署軍法課提訊王李兩人供與警廳報告相同鄧軍法課長諭曰爾果無此謗毁何來此種異詞姑念無知責令王李二人登報聲明以維名譽案遂和平了結 
[復訊開槍拒捕之盜匪]  
　　湖南人謝勝雲於上月二十二號夜在韜朋路新康里口徘徊圖刧被楊樹浦捕房包探程明德查見上前拘捕謝即開鎗抗拒當經程探率同探夥楊老丹張金堂追至蘭路四號洋房門首乃由西人番利挨帮同攔獲奪下手鎗帶入捕房解送公廨訊供管押在案昨晨復訊先由一百八十二號西探上堂禀明前情並將手鎗呈案請察繼據程探投訴當時因見被告形跡可疑上前拘捕彼卽向楊樹浦路蘭路逃逸回身開放手鎗共有四響幸由夥友等帮同窮追至蘭路經一西人將謝攔獲解案請究並由楊張兩探夥到堂證明帮同追捕情形訊之謝勝雲供稱手鎗係姚姓友人所給希圖搶劫是實張襄讞商之美思副領事以被告已供認持械搶刦並開鎗拒捕不諱遂判謝勝雲押候備文解往護軍使署按例懲辦 
[追獲攔路搶刦之匪徒]  
　　潤春永報關行夥王家發前日午後携洋二百餘元行經江西路突遇匪徒數人上前攔刦幸經王之同伴孫宴臣李馬芳莊金桂等代喚探捕到來追獲一人帶入總巡捕房在其身畔搜出新式實彈手鎗一支經捕頭詰據聲稱山東人名曹興三餘語支吾押至昨晨解送公共公廨原告偕各見證投案候質當由中西包探上堂禀明前情並請展期開審俾便調查劣跡併請澈究經關讞員商之美副領事德君判曹還押展期兩星期解案訊核 
[官商公宴日本議員團]  
　　松滬盧護軍使因日本議員視察團甲乙兩組澤來太郎氏濱田氏等二十七人先後蒞滬即將起程分途他往爰於昨日下午會同總商會朱沈兩會長在該會議事廳設筵邀請各議員赴宴並請駐滬日總領事及在滬各日商作陪以表歡送席間互致頌詞淞滬警察廳長特派軍樂隊前往迎送頗極一時之盛 
　　又一函云前日日本旅滬官商代表有吉明伊吹山二君在日本俱樂部宴請日本議員團諸君曾招總商會正副會長及諸議董作陪昨晩總商會特宴日本衆議院議長及議員諸君又日總領事有吉明君商界領袖伊吹山君等連陪席共計七十餘人席間由朱葆三君讀頌詞大旨謂昨蒙日本官商招飲不勝感謝今日承日本衆議院議長議員及總領事惠臨非常榮幸敝會地旣逼窄餚又粗疎深愧不恭諸君皆一時俊傑學識經驗兼而有之必有崇論閎議以匡不逮敬具一觥恭祝大日本帝國萬歲中華民國萬歲云云至十時賓主盡歡而散 
[遊美學生畢業歸國]  
　　南市木商施竹卿之介弟鋆君遊學美國已十載有餘歷在美國麻省工藝大學造船科及哥侖比大學機械科練習并曾肄業於美國苟的司飛艇廠曁落格馬比等各著名廠悉心研究現始畢業於上月底回滬昨爲本埠各國留學生得悉擬即開會歡迎並請施君演說機械飛艇等技術以資研究聞施君尚須晋京到部禀報云 
[九誌華人購買英公債之踴躍]  
　　英國之戰事公債昨日認購者有李柏記二百五十鎊合昌五十鎊裘蕉孫君五十鎊李恒號五十鎊愼興一百鎊裕康二百五十鎊傅筱庵君一千鎊祥大源一千鎊福安四百鎊永裕五十鎊顧兆祥君一百鎊張記一百鎊鑄記一百鎊顧子槃君二百鎊大豐一千鎊羅蓮記一百鎊四明公所五百鎊劉萬青君五百鎊成祥鴻君一百鎊蔭記五十鎊王耋夫君二百鎊應記二百鎊萬聘記二百鎊源長一百鎊聚慶一百鎊康錫祥五百鎊陳雪佳君經募方萃和君一百鎊孫薪齋君一百十鎊陳桂山君五十鎊聚德隆一百五十鎊葆和一百鎊黄寳賢君五十鎊裕大恒五十鎊勞敬修君經募錢同記五十鎊周子明君一百五十鎊范艾生六百鎊童愛樓君一百鎊徐服儒徐滌士二君各二百五十君其總數已達十萬○四千鎊聞幹事部定下星期日在愛儷園開園遊交誼會柬請購買債票諸公爲此次經募留一紀念想届時裙屐如雲中英人士握手一堂必有一番盛事也 
[巡江洋員悮觸鎗機受傷]  
　　海關水巡捕房巡江洋員某甲前日上午十一時乘坐舢板出差至午後二時將舢板泊於蘇州河畔休息時因揩擦手鎗不愼誤觸機鈕鎗珠突出致擊通手掌復由腿際洞穿而出該洋員登時倒臥船内旋經淞滬警察閘北水巡隊士聞聲到來將該洋員舁送醫院醫治一面帶同舢板夫赴水巡捕房報告梅捕頭請爲核奪 
[輪船上查獲大批烟膏]  
　　太古公司松江輪船前日由香港來滬停泊浦東　通碼頭經海關扦巡登輪查抄旋在艙面抄出罐頭烟膏三千餘盒（每盒一兩）分裝三火油箱價值四萬餘金詢之水手人等均稱不知何人所帶該扦巡等即將烟膏帶回海關存儲聽候銷燬 
[偵防由粤來滬之軍官]  
　　本埠軍警各機關昨接江蘇督軍公署參謀處快郵代電云現據滬探報稱廣東軍政府解散後一般激列分子陸續來滬此輩多係前清第九鎭軍官近有徐某白霜　居正之代表匿居虹口籌商進行潛往蘇境運動軍警等情前來除分函外相應函達查照飭屬一體嚴密偵防等因各機關接函後已飭屬一體防範矣 
[快利輪船行駛滬漢之提議]  
　　招商局快利輪船原係行駛長江上游茲聞該局以江寛失事後長江班期少去一班購配新船尚需時日擬將快利塡補長江班期行駛滬漢業已提交董事會議一俟表决即於舊曆五月初一日起開行云 
[捕獲審檢廳第三次開庭審理紀要]  
　　上海地方捕獲審檢廳長林少旭君自蘇來滬之後暫駐北市一品香旅館連日到廳會同各員開庭審理已兩誌前報昨晨九時許林廳長又乘馬車到廳仍會同海軍軍官蔡世源檢察官張汝霖評事員蕭敏黄仲則等假上海地方審判廳第二庭審訊中國海軍第一艦隊司令拘朿奧國商船支那號波希米亞號西來西號等案問官升座後先訊支那號案至九時四十分鐘退庭午後二時三十分續訊波希米亞號案至三時許退庭三時四十分又訊西來西號案至四時二十分宣佈閉庭支那號案審理時由奧商輪船公司遣普克到庭爲支那號代表上堂陳述一切所有供詞因禁止旁聽暫守秘密 
[聖經學校舉行聚餐會]  
　　今晩（星期三）七時四川路青年會聖經學校舉行聚餐會八時行休業禮請王正廷博士演說並報告成績發給證書兼佐以西洋音樂以助餘興會員非會員均可列席云 
[貧兒院之懇親會]  
　　貧兒院於昨日開第十六次懇親會先期柬邀贊助善士並知照院兒家屬到院探望是日下午各家屬先後畢集來賓尤盛三時齊集禮堂爲創辦人曾少卿行紀念禮次職員報告次發起董事李平書演說繼以表演學藝畢請來賓詣運動場參觀紀念運動會迨至散會已六下鐘矣 
[濟生會賑務紀聞]  
　　寗波路升安里上海中國濟生會連日所接湘省奇災之報告幾至盈尺業經各會員會議數次商定進行方法一面飛電災區各義務員調查最宜辦法一面增編出發隊趁早出發奈湘省災重加以南北用兵之秋道途梗阻交通不便出發隊非一二日可以成立况該會素來辦振均係由會員自備資斧往盡義務事無大小絶不假手會外之人所以組織成隊絶不容易也該會湘振除已撥定二萬元外不敷甚鉅尚須由各會員奔走呼籲以冀多集振欵陸續接濟云 
[精勤染織工廠之擴張]  
　　新閘北恒豐路精勤染織工廠自去夏開幕以來所出之條格花線等呢曁絲搶花素錦緞羅緞各色絲光閃光等綢及嗶嘰蓆法花標等布頗爲各界所歡迎以上各布之原料純係國貨且質地堅厚着水永不退色不亞舶品邇因供不敷求經該廠總理朱節香向外洋添辦布機一百五十架並添造廠屋二十餘間業已動工趁比歇戰未已外貨來源阻滯之際大加推廣誠極好之機會也 
[佈道大會記事]  
　　施滬廣東浸禮會於前月二十六號至本月一號每晩八時在老靶子路四十三號崇德女校開奮興大會每晩由美博士萬應遠牧帥講道復請青年會幹事吉爾達氏曁李約翰博士研究個人　道方法聞每晩開會時座爲之满並於本月三號至七號在北四川路巡捕房對而懷恩堂開佈道大會有志向道者均可往聽 
[參謀長注意衞生]  
　　松滬護軍使署馬參謀長以現届夏今天氣漸熱各士兵衣服牀舖均宜整潔偶有患病者應即報由軍醫急速醫治以免傳染業於昨日通令所部各旅團營長官令飭遵辦矣 
[蓄養軍馬之鄭重]  
　　護軍使署副官處以軍署馬匹共有數百頭之多值此炎熱之際蓄養亟宜注决故於昨日飭雇竹匠到署建搭凉棚十餘架以爲馬匹避暑之處並令夫役人等務將馬糞穢物隨時掃除以免釀成疫癘云 
[修理快跑之手續]  
　　某軍艦所備之克林式三磅重快砲兩尊邇因機關稍有不靈不能開放曾經送交兵工廠請爲修理茲已由該廠謝總辦令飭砲廠修理告竣惟是否靈驗尚須試演一俟試放合法即當交還該艦備用云 
[蔡廷幹今日來滬]  
　　修改進口税則委員會新主任蔡廷幹由京過寗來滬履新已誌前報昨該委員會得蔡君由寗來電准五日抵滬六日履新該會業已預備一切矣 
[解警正禁止演戲]  
　　鹽城人駱步科周義福尤四十子等邇在浦東陸家渡搭蓋草臺演唱戲劇鬨動附近男婦小孩團集觀看事爲三區警署解警正得悉乃於前日午後督同長警前往將駱步科等連同戲衣鑼鼓等物併帶至署旋復傳到發起人王金江袁洪寛吳幼全王金法等四人略詰一過以王等不應擅自搭臺演戲有碍地方風化姑念鄉愚無知判令從寛各罰洋四元駱步科等斥釋鑼鼓戲衣等物一併發還 
[幸未成灾]  
　　前夜十二時十五分舊上海縣署西大街戈仲熙寓所灶披内因烟囱久未疏通通於煑夜膳時烟火横竄燃着壁内木柱幾兆焚如經一區二分駐所第二十二守望警武玉亭瞥見立即敲門通知事主就近報告四區救火會驅車往救幸即熄滅僅燬去披簷木數椽餘未波及即由該警將事主帶所經王警佐略詰一過罰洋兩元以儆 
　　又虹橋南首張家弄口森茂京貨店昨日因煑午膳遺火積薪燃及門帳被褥等物幸三區三分所火會近在咫尺當由會員前往救息事後經該處警區飭傳店主沈某到所判罰二元以儆 
[水巡捕抄獲烟膏]  
　　丹國輪船來滬後停泊美孚碼頭昨有該輪生火宣漢林王榮等上岸爲水巡捕房何探目查見以其可疑上前搜查在其身畔抄出香港烟膏一百匣當將宣王二人解入捕房命送地檢廳究辦烟膏送往海關候燬 
[私售烟膏之處罰]  
　　潮洲人陳良記寗波人董祥莊無錫人尤金培在漢碧禮路一千零七十一號嘉興路一千五百六址一號崇明路二十三號等屋内私售烟膏均被捕房查獲昨將陳董尤三人傳至公共公廨由見證車夫阿三上堂證明被告等私售烟膏情形當經中西官逐一訊供明白判陳董尤三人各罰洋一百元充公 
[妨碍火車之查究]  
　　上月二十九號上午十時餘由楓涇駛東之一百零三號火車開至四十八號橋頭揚旗附近司機人忽見誌扳側倒遂即停車檢查見有石塊塞於扳路鉛絲機關之中幸未開駛不致肇禍當將鉛絲修竣始得開行惟塞此石塊妨碍火車關係非細故滬杭甬車務總管昨已函告本路警區王巡官派探馳往楓涇實地調查一經訪獲即行解究以儆效尤云 
[聖賢橋面亟須修换]  
　　滬南小南門外聖賢橋面材料朽腐洞穿致行人輙遭傾跌車輛往返亦多不便刻由是處商家目擊情形報告工巡捐局請爲勘明撥匠興修云 
[拐匪强抱女孩]  
　　江北人張登奎住居胡家木橋體　船上有女小籃子年九歲前日上岸游玩被拐匪張學文姜復勳强抱圖逸女大聲啼哭經張妻韓氏聞聲上前追獲鳴警將兩拐匪拘入五區三分所昨解司法科經段科員研訊一過以案關刑事飭送地檢廳懲辦 
[檢察廳多提拐案人證]  
　　婦人王李氏與子金寶指控黄阿奎楊永生與鄰婦沈朱氏串拐伊媳周氏賣於貴州路十三號門牌雉妓院中業經捕房將被告男女及王周氏一併拘解公共公廨訊供分别管押在案昨晨復訊由檢察廳來警投訴原告住居華界十六舖因其到廳具控請將黄阿奎沈朱氏等引渡訊究云云中西官會商之下以原告之媳賣在租界楊永生亦已經捕房拘獲遂會同簽判云此案被告等串同價賣王周氏發生在租界罪已成立惟略誘罪發生内地 
 
 

Page 11

 
 
應將被告等交檢廳來警帶回訊結後仍送回本公廨判决刑期此判 
[控訴子媳忤逆]  
　　住居閘北胡家木橋之本地人王德木前日偕妻朱氏至五區三分所控子子義媳王氏忤逆不孝朱氏被媳咬傷左乳請爲懲戒經唐署員飭警將被告傳案諭解司法科移送檢廳核辦 
[婦人准予自由]  
　　住居勞合路二百七十五號門牌之沈方氏指控伊夫沈茂濤迫令賣淫等情昨由捕房將沈拘解公共公廨經中西官訊供不諱判沈茂濤押西牢一年沈方氏開釋准予自由 
[私刑吊打之科罰]  
　　船戶朱朝海倪章桂因船上失去油布蓬二張疑係姜文魁所竊前日將姜扭至爛泥渡某茶肆内吊打當爲三區崗警吕鳳檯等查見將朱倪二人連同姜文魁一併帶署解警正判姜回去朱倪各罰洋二元以儆 
[車夫圖分遺物之衝突]  
　　黄包車夫王阿福昨在閘北寶山路一帶拖客有乘客遺忘呢馬甲一件女布褲一條於車上當爲他車夫李高松趙阿三陳友懷等所見向王分肥不允致起衝突旋由五區崗警查見一併拘解司法科押候訊辦衣服候失主認領 
[刃傷妻子頸項]  
　　住居北浙江路四百四十三號門牌之浙江人張樹懷昨晨與妻沈氏因細故口角後遽持利刃將氏頸項戳傷經鄰人周左勳代報捕房飭探陸連奎往查屬實當將張夫婦一併帶入捕房捕頭略詰一過諭將受傷人送醫院醫治陳押候解廨訊究 
[串攫妓女珠花之懲治]  
　　匪徒劉小一串合同黨在廣西路攫取妓女陸嫻值洋二百八十元之珠花銷贓於新北門萬源昌珠寶店得洋分用由探將劉查獲解送公共公廨訊供管押在案昨晨復訊據包探李明泉禀稱現已吊到原贓惟同黨尚未緝獲訊之劉供此事係在逃之小毛起意我祇分得洋二十八元是實中西官判劉押西牢一年期满逐出租界贓交原告具領 
[妨害公營業之懲罰]  
　　英美工部局電燈公司指控九江路三泰棧經理徐吟洲擅動火表竊用電氣等情由捕將徐傳至公共公廨諭令退去候再訊核在案昨晨復訊由工部局代表牛門律師詰據管理電燈之西人華特訴稱前因得有報告謂三泰棧有擅動火表情弊當於五月八號往查令將各房間電燈開齊察視火表上之針並不走動詳細察看始悉内中螺絲釘已被拔起故點燈後火表不動實係舞弊竊用電氣請爲訊究被告徐吟洲亦延柯理瑟律師到堂辯稱被告係三泰股東兼爲經理不敢作非法之事電燈火表並未動過應請鑒原中西官以該棧不應舞弊妨害公共營業判徐罰洋三百元充公着令繳洋開釋 
[被控串騙欵項之開脱]  
　　夏梅堂被日商羅公司日人田口濱之助在公共公廨刑事科控告私用貨銀四萬餘兩曾經集訊被告祗認收銀二千兩判夏管押西牢一年又六個月嗣夏以此項銀兩係交瑞豐號主劉福順取去故又延請菊池律師禀明公廨將劉提案訊供詳情經紀前報前日午後復訊由原告代表律師上堂陳述案情請追詰之被告代表律師辯稱原告控告夏梅堂串騙銀二千兩實係劉福順所爲堂上已經訊明原告與劉有直接關係奉判將刑事案註銷另着田口以民事起訴是與夏梅堂並無關係應請將案註銷當經俞襄讞商諸日副領事林君會同簽判曰本案前以夏梅堂串騙銀二千兩判押西牢十八個月現已訊明乃劉福順所爲應將本案註銷夏開釋 
[醉漢毆辱越捕]  
　　北京人鄧天一前晩在某處飲酒大醉行至法新租界八仙橋逢人便毆後由一百七十二號安南巡捕上前喝阻鄧又將捕扭住行兇並將頭上所戴之號帽踏壞當由該捕連吹警笛號召附近站崗巡捕到來帮同拘入捕房昨解法公堂由該捕上堂禀明前情請究詰之鄧供民人住居法新租界貝祥鏖路劉姓家是晩經過該處致肇此禍餘言支吾中西官判鄧還押聽候查明再行核辦 
[客棧藏垢納汚]  
　　法新租界西新橋街新德興客棧及沈杏餘所開之客棧均於前晩容留妓女與寓客同宿適爲霞飛路捕房捕頭查悉一併拘入捕房諭令交保候訊昨又飭探將德興棧主張才生及沈杏餘傳至法公堂由捕頭上堂禀明　情請究詰之張沈同稱該寓客等係由鄉間來申因找尋親戚不遇是以來棧借宿並無容留妓女與人狎宿之事求宥中西官以事經捕頭查明豈容抵賴判各罰洋五元充公以儆 
[根究洋鐵箱來歷]  
　　公共租界捕房包探昨至法公堂禀稱前據陳錦豐報告謂伊家於上年間失去洋鐵箱一只内有貴重物件價值頗鉅今在北京路永隆舊貨店内尋見原贓空鐵箱即向該店詢問來歷知係挑舊貨擔之王福生向高阿毛家買來轉售該店後經查得高住居法租界内故此報捕拘案請究詰之高阿毛供民人並不知悉係由妻子賣於收舊貨之人求察並由高妻戴氏上堂供稱此項空鐵箱係由婦人前住長浜路康寗里時由姪女在地上拾來現已遷居英界將此鐵箱賣於收舊貨之人是實中西官以出事地點係在英界即着英界包探將一千人證帶去歸案訊辦 
[原告證據不足]  
　　虹口天潼路一百零五號門牌某磁器店主朱懋卿控大北電報公司繙譯鄭世賢與錢　林於三月二十九號將伊誘至江灣跑馬場致受不正當之拘留業由公共公廨迭次研訊曾誌前報前日午後又由張襄讞會同美思副領事復訊原告代表佑尼干帮辦羅斯律師上堂譯明案情請究質之鄭錢兩被告不認引誘並延羅傑律師到堂代辯經中西官會商之下以原告所控證據不足遂判將案註銷被告開釋 
[船戶請禁昌裝客貨之批示]  
　　滬南工巡捐局批船戶張金生呈爲請禁冒裝客貨以維航業由呈悉已飭傳該航船戶等來局諭禁爭奪取具切結備案並布告申禁矣着併遵照此批 
[過犯深夜徘徊之可疑]  
　　無賴朱金發前日深夜在百老滙路徘徊觀望被二百六十號三道頭華捕查見以其形跡可疑將朱拘入捕房捕頭詰得朱係過犯諭飭押候解廨訊辦 
[吵鬧被拘]  
　　揚州人姚金龍姚金高在吳淞路八百八十號門牌向某西婦吵鬧當被該婦喚到一千一百九十五號華捕將兩录拘入捕房押候解廨請究 
[禁錮擲包匪徒]  
　　王金山前在法租界内用擲包術圖騙某姓婦人財物適爲包探瞥見將王拘獲帶入捕房昨解法公堂請究王供認希圖行騙不諱中西官判押西牢一月以儆 
[取銷禁錮一年之判斷]  
　　滙四捕房四百零五號華捕王永勝偕同乘坐脚踏車上差之九百五十五號七百六十三號一千一百五十一號等華捕指控木匠陳阿美張根寶陳元弟在三泰弄内圖刦鈔票洋五千五已將被告各人拘解公共公廨訊判各押西牢一年茲被告等家屬不服判斷並查悉此事係由陳阿美等在三泰弄四十五號門首向華捕王永勝之姘婦李周氏（卽巧雲）調笑起釁特延代表律師禀准公廨於昨日傳同見證婦人李周氏及一百五十五號華捕與三道頭華捕錢阿四等　將被告三人提案卽由被告代表律師投案陳述前情並由見證李周氏與錢捕及被告張根寳之母張章氏等上堂證明當時實情經中西宫會商之下判將前斷取銷被告等一併開釋 
[舵工指妻行竊]  
　　怡和洋行藥水船舵工潘阿甫其妻薛氏向在浦江内划船度日潘本與伊妻不睦昨晨該氏駕小舟至夫處探望詎潘即將藥水船上鐵錨棄在伊妻船上報告船主指該氏行竊船主不信旋據婦人馮潘氏到來願作證人證蛸該氏實被伊夫誣指行竊遂由船主報告水巡派捕將潘夫婦連同證人馮潘氏一併拘送地方檢察廳訊究 
[滬海道公署批示照錄]  
　　滬海道署昨批太倉縣民婦端盛氏呈控縣役索賄據案叩求令縣嚴限提集依法訊究由呈悉候令太倉縣知事迅卽查案傳訊秉公核究具報此批 
[淞滬警察廳批示三則]  
　　王俞氏批呈悉查搶親爲社會惡習且糾衆滋事又妨害地方公安該氏之女根卿旣憑媒許配周燕根爲妻則完姻之時應得央媒正式成禮如果有聽信訟棍王阿定敎唆糾搶情事殊屬不合准卽於發生此種行爲時就地鳴警拘究可也此批 
　　方國良批呈單均悉查該商被竊貴重首飾前據該管警所呈報後業限日弋獲並通令恊緝在案追贓緝竊警察責有攸歸候再嚴令查拿務獲解辦可也此批 
　　張桂芳批呈單均悉查此案未據一區一分所呈報到廳能否給還候令行查復仰候復到後再行飭遵此批 
[謝劵]  
　　慈善救濟會發行之奬劵定於六月十日（卽陰曆五月初二）上午八時在城内新舞臺開奬並備午膳邀請各界人士蒞場監視以昭鄭重昨承以優待劵兩紙見貽書此誌謝 
專件 
[美國之農業敎育（續）（艾偉）]  
　　除此種公報外尚有部中發行之一種專討論植果樹林藝園養禽諸問題蓋爲專門家而發行者所謂專門家者雖非技師亦必老於其業者也在此報中特闢一欄以介紹高等工藝學術於科學家或工藝家俾得互通消息增進學識其報發行計六千份皆不索資 
　　然純粹科學及工藝之論題不載於此報而載於農學雜誌中此雜誌每星期發行一次每出版輙寄贈各農校農場及各工藝學校各大學等試驗場記錄亦出版物之一種當印就時祗贈與各農校敎師及農場職員此外尚有一種名曰星期新聞信此報專載農部中重要事務及農事實騐家庭經濟出版時寄贈部中各職員田間各技師及收穫訪事各縣農務委辦等有收穫月報者亦農部所發行也其中所載關於最近農事上所獲之張本其要點在估計田地之畝數報告農業之狀况及物産與其價值之統計凡人欲手置一册者祗須致函該報社令刋其名於目錄中卽得此目錄月印一次每於月杪出版其中略述本月經過情形及其適用地點故閱此册卽知各界人士之留心農事者 
　　自一千八百八十七年迄一千九百十四年其間農部職權念廣有若巡警之職權彼亦行使之如聨邦飲食衞生法律之實施牲畜疾病之剗除植物害蟲之滅絶是也彼執行之道所以使農業日漸發達農人生活日呈佳况者不外流行最廣之印刷品與夫切實監督各試驗場而已 
　　有數農校於史密斯來佛條例頒布以前曾藉商會農業改良會及煤油大王瓦克發勒氏私人之貲助以擴充其事業各校旣設有四年短期等課程以敎授生徒矣猶以爲未足於是又經敎員會組織演講團派員赴鄉村僻壤間從事農務演講此外又設農事機關於各縣派畢業生於畢業後曾實地練習兩三年者常駐其地主持之其年薪約千二百至千八百元其職務在視察各鄉田莊敎農人以新法俾得改良一切女生在校專門研究養禽法或農業經濟學者當卒業時亦被派往各鄉敎授田莊上之婦女焉 
　　方一千九百十二年時農校事業已大著深爲西南各州業農者所贊許而所派各縣辦事員尤爲田莊村塾所歡迎蓋彼於敎授農人外又嘗聨合學童組織會社敎以豢豕養禽諸法也凡諸直接敎授法爲農校所介紹者收效殊大能使農人知講求理財之必需注重衛生之必要機械業農之利便農人生活之樂趣是以皆相安於田間以冀其業之蒸蒸日上華盛頓政府見各校成績如此乃倡議助以官費俾設立附屬機關辦理各事予農部以監督之權此所以有一千八百八十七年各州農事試驗場之設也聨邦貲助各農校條例於一千九百十二年曾經下院提議然未通過至一千九百十四年壯開羅林勒州議員來佛氏爲下院農務審查長亡俄基亞州議員史密斯氏爲上院農務審查長之二氏者實握農部與議會之樞紐蓋通過此議案實爲二氏賴之此該條例名稱所從出也當提議此案於下院時由來氏審查通過後即轉送上院由史氏審查焉當議會開議時廣延人士赴會旁聽宣讀之際逐條討論其結果則議會有監督農部之權　人民亦曉然該部所進行者 
　　史密斯來佛案旣决議於國會首次發出之農校補助金每州各得萬元二次補助金依各州村民人數而定者當視各州立法院所補助情形然後發給焉一千九百十六至十七之一年中各校所得補助金共百五十八萬元此後每歲增加直至一千九百二十一年過此則聨邦財庫每歲支出五百二十五萬元以捐助各州農校爲振興農業之用此最近之計畫也 
　　自美德宣戰以來美政府對於食物之生産愈加注重而縣農務委辦之職務亦因之愈有價值矣自四月以來城鎭附近之草地均爲政府所開闢募人抽籌領取以種菜蔬農務委辦嘗於其縣助領地者耕作並敎以取種子及治肥料之法有時亦招集中學學生從事農務其戰爭時之職務有如此者觀乎農務委辦之所有事實介於農部農校與農人之間謂爲其媒介也可蓋每有新法朝建議於農部或農校夕即施行於田莊其介紹此新法者匪農部農校也乃農務委辦也 
　　一千九百十六至十七之財部編年中中央政府對於農業上所支出各欵共計三千四百萬元今列表如左 
農部支用金　　　　　　　　　　二五○○○○○○元 
莫納氏欵捐助農校者　　　　　　二四○○○○○元 
海亞氏欵捐助農場者　　　　　　一四四○○○○元 
史密斯來佛條例所定補助金　　　一五八○○○○元 
查驗肉品費　　　　　　　　　　三○○○○○○元 
印刷品　　　　　　　　　　　　六○○○○○元 
總計　　　　　　　　　　　　三四○二○○○○元 
　　農部爲市民所服務厥端有二一爲查驗各處運來之食品而貼以印花税凡未貼者概不準售一爲勸勉市民如村民之講求家庭經濟事此事大半由城市婦女聨合會舉辦蓋彼等近於此頗有研究也農部之於市民初不以離市赴鄉從事農務爲鼓吹農部與農校對於改良農業事其意見未或歧異蓋同一宗旨也宗旨維何即講求各種農業上理材之道發達田莊曁農戶之狀况俾業農者得以发居以耘此六百萬田畝也 
[省立閘北水電廠通告]  
　　本廠係屬省立營業機關自應力加整理以便用戶目前煤價奇昻電力一項業已酌增價目自來水一項本廠取費低廉雖受煤貴影響價猶未增每月受虧甚鉅細究原因不僅價格上之關係良由境内不解章則祗圖自利者太多所致除設法備表應用外茲有通告數則即希用戶注意爲幸 
　　一明訂章程本廠售水售電及裝租取締各種章程現已重行釐訂並另刋價值一覽表呈奉江蘇省長公署核准由本年七月一日起實行定價之外絶無絲毫費用誠恐用戶不明眞相以及有人冒充廠員欺愚用戶者此後凡交欵項務取正式印據爲憑二加備水量本廠添加新式水池一隻業早竣工出水甚稱清澈道路水營亦將酌量更換惟時近夏令用水浩繁每日午時前後仍不宜多用以保清潔 
　　三免收修費用戶水管龍頭滲漏報告本廠派匠修理後向來開收工費茲已改訂凡修理不須添換材料者一律免收費用用戶如見有滲漏之處務宜從速報告（或以函告或用電話均可）若本廠查有任聽浪流匿而不報情事即照新章處罰 
　　四嚴重取締偷水偷電本非公正用戶之行爲本廠現已訂立取締規則除派員隨時檢查外並得由區警或他戶據情報告經本廠查實處罰後提出罰金三成奬勵報告者此後各戶所有水電之設備幸勿私行工作及任意掉換爥光 
雜評二 
[流行病（訥）]  
　　此次滬上所發現之流行病各省亦多發現之如直隸吉林湖北等省亦有類似之症狀可見其蔓延之廣也數日前之路透電謂西班牙之國皇首相閣員與其人民百分之三十同患一不知名之病劇場因而輟演電車因而受阻碍其病象爲身熱胸痛下痢惟性屬和平迄無危險云云醫家亦僅勸人防傳染而不能確指爲何病觀其傳染之速且廣及其所現之症象與我國今日之流行病正相彷彿醫家能詳細調查是否屬於一類而確定其病症爲何名應以何藥醫治爲最有速效亦醫學界之新經驗也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蟣虱傳] [  梁谿强二]  
　　蟣虱不詳於蟲譜不知其系姓所自出生本小家而族類頗繁朝生暮孫仰食者衆多不能自立蓋　人爲養也貌醜陋性貪毒畫伏夜動好結黨　以伺人間隙爲黑　　秘　之行爲所與交接無非卑鄙齷齪之子隅相得則出必追隨左右入必偎傍枕衾未嘗與人頃刻離卒以利口傷人爲人厭惡屏之湯沐而失所親附子孫幾無噍類後嶺南人有患病者獨延之入驗其病之吉兇蟣虱掉頭不顧則病者未有能生如蟣虱一至則有起死回生之力人以其有趨吉避凶之智亦稍稍重之而病夫之睡鄉遂爲蟣虱之安樂窩矣嗚呼世之仰食於人而貼身以處爲入幕之賓貌若愛於其主纏綿繾綣情意悲常親密者及其黨惡也暗中運動陰施荼毒使人痛患剥膚恨成切骨有以殺其軀晩矣彼所謂趨吉避凶擇人而事亦無非利人之脂膏足以供己之侵蝕而已苟吾人汗血之已盡也則去而之他惟恐力不能自養而隨以俱斃吁可畏也已（四） 
家庭常識 
[治水瀉] [  程養能却贈] 　　 
鹽米薑茶葉以上四味等分用鍋炒透微有黄色水煎服奇效無匹 
[治臁瘡腿] [  程養能卻贈] 　　 
馬尾松樹枝取下刮去外皮取用第二層曰皮刮下以生猪油搗如泥敷患處三日卽愈 
[扇套利用] [  冠字]  
前清著禮服時夏令所需之扇套今已成爲廢物可以改製筆袋法將套口寸許拆開半邊將滾條拆下然後剪去半邊復行滾好將彼面翻轉向下加裝鈕扣一付即成爲筆袋矣亦廢物利用之一也 
[用眞筆板之簡捷法] [  沈九如] 　　 
鄉間多用刷帚代滾軸以其印稿較小者紙料可以滅省耳茲得一法兼可減省墨油法於板上先刷墨油一次以元紙（即已寫酸水之稿紙）平覆之欲印稿者可鋪紙其上用棕帚輕刷之即得完善之稿紙 
[立除竪肉法] [  沈九如] 　　 
髮際特起之堅肉俗名受膜表面如含有粉質除之匪易蓋用翦除之法旣感痛苦而淋漓鮮血瞬息即又結成若用紅頭火柴三四支擦之使自行脱落平復如常此法上月間理髮匠爲余試之有效敢述之以告同患 
[去面痣法] [  沈九如] 　　 
以生巴豆屑置紙膏上貼之二三日即去惟屑之多少當依痣之範圍爲標準 
[泡菜] [  冠宇] 　　 
前王君立方所述之泡菜法皆門外漢語如其所述以菜蔬擦鹽放入略澆高粱即可畢其能事何言之易也僕家曾宦四川於泡菜法最爲擅長家中所製泡菜雖市售亦不如其味之佳美茲述其法如下欲製泡菜必先製泡菜滷泡菜之精良全基於菜滷之美惡法將大沙子鹽溶於熱水内加入香簟笋尖辣椒等於鍋内加熱熬之至其鮮味煑出傾於器内候冷灌入泡菜罈内將任何菜蔬擦鹽放入上覆以蓋罈邊注以清水使勿洩氣水必須每日一換又須勤加擦洗取菜時不可用手須以箸夾出又不可頻頻取之違此種種味必不佳目易使水内生霉花如有此項情事可澆以少許燒酒除去其霉花無論泡何種菜辣椒必不可少否則菜必不香泡成後即須食之不能久經時日否則菜必疲而不脆如無處購泡菜譚可即以普通之罈製一白鐵圈圍於罈口接縫處髹以生漆使不漏水即可代用不必膠柱而鼓瑟也 
[偷針眼] [  哈星南] 　　 
眼皮緣上生紅色小瘰粒痛癢兼施且妨視線患者深以爲苦余友鄭君春階授余一法用白綿線纏手之無名指盡處（卽附連掌骨處）男左女右周繞七圈作結牢之兩三日疣消即愈法簡易而效如響（不受酬） 
詩囊 
[劇場感賦四首] [  天虚我生] 　　 
　　萬千葉豆蔽明聰難怪天公竟啞聾任珧爾能言楊繼盛當頭無奈有嚴　 
　　人間眞誥亦虚訛爛漫翻輸說夢婆禹鼎而今皆紙製祖龍威燄奈他何 
　　早說黄金能作祟從知文字不容眞逃名避禍皆明哲畢竟臺官是蠢人 
　　寒蟬仗馬已成風言路從今不復通况有蠧魚工幻術存疑千古兩神龍 
集益錄 
[續答第八十一問] [  孤舟]  
　　（二）葡蔔糖製法按葡蔔糖之甘味較蔗糖爲弱與蔗糖相較大約爲三與五之比譬如蔗糖之甘味爲五則其甘味爲三故與蔗糖混和其糖之甘味即減其價較蔗糖爲賤用之頗有利益製法甚多惟通常多用澱粉及廢布製之茲述用澱粉製葡蔔糖法如下法取澱粉置於磁製或玻璃製之鍋内加每百分含純硫酸一分半之硫酸五倍積而煑之用玻璃箸不絶攪拌至已沸騰而成漿糊加大量之水稀釋之再煑至沸不絶攪拌則其澱粉漸漸變成葡蔔糖煑約半小時後試取其少許盛以别器和以無水酒精六倍如不生沈澱則其變化已完全可去其火取炭酸鈣之粉末漸漸加入之隨加隨攪且常用藍試紙試之加至藍試紙不再變紅停止加入靜置之至其生成之石膏沈澱移其上層清液入别器骨炭而攪拌之　脱其色用布濾過入鍋蒸散其水分至達吐氏七十至七十三度之稠度移入别器不絶攪拌使之結晶　得粗製葡糖糖用提煉蔗糖之方法提煉之以去其糖蜜即得精製葡蔔糖可以應用於製造糖果矣 
　　（四）蔗糖葡蔔糖混合法蔗糖與葡蔔糖之混合通常多於臨用時行之其法極簡不過將二糖共溶於水中攪和而已如欲預行混合則將二糖直接拌和可也其配合隨糖果製造家之意而定無一定分量欲製成之糖果甘味濃則多用蔗糖而少用葡蔔糖欲製成之糖果甘味淡則多用葡蔔糖而少用蔗糖 
[第一百零一問] [  陳萃平]  
　　銅鐵翻沙所用之沙色帶淺紫鬆而不燥細而不黏鐵汁流不散漫受熱又不硬化未審用何原料配合而成乞冶金術家有以敎之 
長篇小說 
[氷山奇俠傳] [  常覺小蝶合譯天虚我生潤文]  
（原名HANOFICELAND）法國囂俄著 
　　第六章再遇（一） 
蒙貢堡塔上之鐘聲重作十二下鳴旭日一輪已透曙雲而出平照港灣燦爛乃如濯錦堡前吊橋已下城上戍卒往來矛鋒耀眼作作生光舒墨客於此時晨餐方罷扶其愛女而下高塔塔後有小園叢花雜媚零露未乾受朝暾而欲笑舒墨客因有失眠之症故雖早起精神殊不振而瓊仙則方低首含顰憶其昨宵之好夢也朝　穿樹烟而下映於瓊仙雙靨嬌媚乃勝於花舒墨各則負手行吟視花且視其女似有得色旣而曰瓊仙汝何爲忽顰忽笑心中果何思耶瓊仙聞語不禁羞赧則歛笑曰我思阿父蹀慶當倦我有詩卷攜來將爲阿父誦之舒墨客曰佳汝樂誦者我固願聞言時仰面而視天上行雲方鱗鱗然如微波之東流舒墨客心有所思不禁神與俱往瓊仙則於松陰之下拂拭石磴傍其老父而坐即探懷出一紅面小本映日誦之蓋名家詩也舒墨客瞑目而聽覺其琅琅之聲如聞平泉流水使人塵慮爲清而枝頭好鳥亦復啁啾相和似贊其吟聲之美此時幽徑風來乃有足音跫然知爲佩劍觸地瓊仙因而輟誦舒墨客亦遂張其倦眸則來者爲隊長匪力也此人雖非爲舒墨客父女所樂見然猶不知其爲亞菲爾之子故見其來亦略與點首爲禮菲力曰女郎之詩佳哉頃吾林外竊聽疑爲鶯語及近始知爲女郎瓊仙弗答坐近其父竟掩卷而他顧菲力曰近來女郎恒有好吟之癖然而幽揚宛轉能如此者則吾未之前聞舒墨客惡其傖乃曰隊長汝知京城之中近來亦有新聞否且吾昨聞鮑洛隊長竟遭不測其事確乎菲力之心殊不屬於老人故於其言所聞亦不過半遂答曰汝言新聞乎吾聞費立戈總督之子日内將與亞菲爾冢宰之女行結婚禮矣舒墨客曰若何言費亞二氏乃將爲婚媾耶菲力曰然一爲總督一爲冢宰門戶相當寗非佳偶設汝不信者則但問之炮洛隊長不聞松林中有足音乎是殆鮑洛歸矣（未完） 
 
 

Page 15

 
 
   
 
 

Page 16

 
 
   
 
