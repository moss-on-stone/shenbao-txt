# 1922 - 104 - 4917657

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[屢進屢退之武人（冷）]  
　　此進則彼退彼進則此退自奉直交爭而後時時有此情狀不意時至今日此情狀依然未己也 
　　我所謂進與退者非謂其人也亦非謂其所統之軍隊也特謂兩方之氣燄耳氣燄之由來自因各種形勢而成然其性動而浮易受激刺志驕而弱不經挫折於此已大可見矣且勿論所爭之是非與國家人民利害之關係即以武人之本身而論有此性習尚得稱之爲武人哉 
　　有志氣不堅之武人然後詭譎之徒得以挑撥而侮弄然後調停之輩得以永久而不至絶望時局永無解决之日亦永無安寗之時所謂宣言一切皆僞所謂聲勢亦一切皆空 
命令 
　　四月二十日大總統令調任鄭焯署湖北菸酒事務局局長此令 
　　又令陸軍總長鮑貴卿呈技正阮尚介另有差委請免本職應照准此令 
　　又令陸軍總長鮑貴卿呈請任命胡宗銓爲技正應照准此令 
國内專電 
　　北京電徐昨手諭請王士珍趙爾巽張錫鑾孟恩逺王占元張紹曾爲最後調停商議地在津在京自由議定但京津形勢已非口舌所能奏效（二十一日下午三鐘） 
　　北京電津浦線被毁點在馬廠北唐官屯南計壞兩截吳毓麟派工往修（二十一日下午三鐘） 
　　北京電津浦停車原因二十日由濟開抵馬廠忽聞前站唐官屯被奉軍拆去鐵道正欲折回詎退至青縣駐站直軍誤會奉軍開到將鐵軌拆去司機急停車頭傾覆軌外死火夫一名復將軌道舖好該車換車頭送回濟南車過直軍被拆軌故青縣唐官屯兩軍各拆一段（二十一日下午八鐘） 
　　北京電吳已備露布由某名流爲之捉刀卽日發布（二十一日下午二鐘） 
　　北京電吳以大本營設保定東路張國溶總司令西路王承斌總司令中路自統（二十一日下午二鐘） 
　　北京電保議公决曹吳對調聯電請府任命（二十一日下午八鐘） 
　　北京電奉軍扣留十三師所招新兵王懷慶電詢張張覆請與張景惠商量或借給奉軍或放行并願接濟京中糧食（二十一日下午二鐘） 
　　北京電報載固安兩軍前哨接觸但未確靜海附近張國溶所統之第二十六師似於哿日（二十）被某軍襲擊鐵路一段爆破保定决將第十二十四兩混成旅增援靜海由任邱進發（二十一日下午二鐘） 
　　北京電張作霖皓通電以武力爲統一後盾國是寗息解甲歸田作霖電徐有感受恩遇始終擁戴已將兵隊入關時聲勢改變吳佩孚通電直軍未越雷池一步奉軍大舉入關節節進逼孰違和平共見共聞吳電王士珍云張聲明赴津是政治作用實則未必來津不圖調停出於彼口（二十一日下午三鐘） 
　　北京電張作霖皓日通電外另致東海一電請其召集會議力謀統一並言飲水思源不忘舊本仍一意擁護（二十一日下午五鐘） 
　　北京電段仍在津否認參預政潮謂張曾遣李芳辰來說願以十個混成旅歸我指揮吾卽拒之當派段芝清赴奉答謝張使頗爲惻怛吾已切戒吳光新等亂來他們不聽吾當宣布其罪狀又謂張勳原欲自立爲豫皖總司令經我反對故張仍在天津松壽里作寓公 
　　北京電東海昨約王士珍密談勸其提倡組織南北統一會議 
　　北京電吳佩孚在保操軍事全權曹錕三兄弟均不管（二十一日下午五鐘） 
　　北京電予連日訪外交界僉謂師直爲壯曲爲老勝負已有所專屬又聞華會後之中國與大戰中之中國不同苟有破壞中國秩序者卽爲世界公敵故列强駐軍出動比辛刻癸丑庚申三役範圍較寛任務較大撤退外兵决議將因之頓挫（二十日下午二鐘） 
　　北京電十六師鄒芬之一團今日開往長辛店通州奉軍第九混旅牛永福部已奉動員令（二十日下午二鐘） 
　　北京電部以京漢北段向某國借欵趙繼賢將印帶保電京在保行使局長職務局員薪工一律由保發放（二十日下午二鐘） 
　　北京電德州兵工廠係由魯軍暫編第一補充旅陳寳龍駐守該隊全部由濟開德（二十日下午二鐘） 
　　北京電十九下午三點領袖葡使見顏催塘沽等駐兵抗議答覆外長謂據張使電稱係換防經過非駐屯葡使未滿意出（二十日下午二鐘） 
　　北京電哿（二十）申刻周自齊赴津 
　　北京電閣議對時局根據張作霖致曹錕電及致王懷慶電僉認奉張暫讓步决再派調人疏通雙方盧學溥辭指令給假二十日中波通好條約卽日互換公布王懷慶等請規復倉制將關稅增收一成振欵展限一年交外部商辦八校請加直鹽每百斤加三角爲教部及學欵交鹽署商辦 
　　北京電田中玉請以第九師之一旅駐防金口黄縣院處覆開拔費無著請先就原有軍隊分撥接防 
　　北京電財部巳發一個半月薪水今日起照常辦公（二十一日下午五鐘） 
　　北京電蒙藏院總裁熙彥免改任塔旺布里甲拉（二十一日下午八鐘） 
　　北京電延吉公民電院部勿頒天圖路照該公司竟自由在六道溝購地請取消該路原議 
　　天津電津浦車站今停售票因靜海至唐官屯間有事故發生 
　　天津電吳佩孚復張紹曾謂頃奉惠翰並抄示致張曹兩帥電稿循譯之餘具紉宗旨正大所謂無獨斷專行之弊辦法亦平正通達但不知能否實行耳吳之决心於此益顯（以上二十日下午十鐘） 
　　天津電閻錫山派旅長商某赴保謁吳表示願加協助 
　　天津電曹鍈已回大沽私宅 
　　天津電奉軍以防線太長將德州各軍退集獨流靜海一帶聞直軍二十三師將由高陽進駐河間 
　　天津電奉軍重規定司令名號計孫烈臣爲全軍總司令張作相爲前鋒第一司令張學良爲第二司令李景林爲第三司令張九卿爲第四司令 
　　天津電馮玉祥已至鄭州將爲直軍先鋒司令（以上二十日下午九鐘） 
　　漢口電聞吳趙相晤於鄭趙泣訴豫軍聯奉係外人挑撥此後當盡力籌餉以矢無他吳深爲感動 
　　漢口電吳電蕭籌設總兵站費六十萬蕭號（二十）召熊祥生郭幹卿到署商由財廳官錢局造幣廠合籌（以上二十一日下午九鐘） 
　　漢口電吳皓（十九）電蕭督張福來前方布置業與王承斌計畫妥全第一道防線爲四十三旅與十四旅二道防線爲五十二旅與第六旅援軍均集中鄭州孚擬日内赴保再當電知武漢爲長江咽喉岳州爲鄂湘保障地廣人密難免不無奸人溷跡希不時稽查電復又電孫傳芳云擬將執事所部調駐豫南以固後方防務希與盧師長就近磋商徵求同意以便執事前來臂助 
　　漢口電蕭電蘇齊雨亭擁兵入關京畿震動吳使義難坐視布軍津保以免意外 
　　漢口電馮玉祥已抵觀音堂馬（二十一）可到鄭又派劉文崇到鄂與蕭商輸送械彈事 
　　漢口電薩鎭冰號日到鄂 
　　漢口電駐宜三師十二團團長徐志貞號（二十）午率兵一連到漢轉車赴洛駐岳四十七旅楊旅長號亦率機槍連搭車赴保該旅步兵亦陸續撤歸 
　　漢口電軍署號接奉張電謂奉軍入關係以武力促進統一希勿誤會（以上二十一日下午八鐘） 
　　漢口電省行紙幣跌至八成下各銀店皆閉門停業工人支薪亦多拒紙幣 
　　香港電粤海關定敬日（二十四）將緝獲烟土數百斤焚燬 
（以上二十一日下午十鐘） 
 
 

Page 5

 
 
   
 
 

Page 6

 
 
國内專電二 
　　香港電孫偕許崇智胡漢民魏邦平乘江漢艦哿（二十）下午抵肇慶陳炯明伍廷芳及各要人均到迎聞孫日内來省勾留數日始赴韶 
　　香港電財廳函銀業公所請勸各銀商起回存沙面現欵 
　　香港電非常國會哿日通過廢止湘憲（以上二十一日下午八鐘） 
特約路透電 
[日諾瓦會議中之俄德條約觀]  
　　二十日諾瓦電大會各代表今日分别密議討論俄德問題英相喬治先與白根海氏及其他英代表集商然後接見羅國南北斯拉夫國波蘭葡萄牙之代表英代表與他國代表會同午餐午後仍開談話會德代表昨晚籌議夜深始止今晨仍研究辦法賴齊諾屢與意代表山塞爾商榷德代表迄未决定覆協約國文之性質但今晚覆文可望發出 
　　二十日倫敦電日諾瓦消息幣制股員會由英代表賀恩主席决定主張召集各國中央銀行之會議籌議滙率標凖之計畫並處置其他幣制問題又一股員會决定主張滙兌完全自由 
　　二十日日諾瓦電喬治對於大會結果仍不改其樂觀對於新聞記者稱大會定可有安定歐洲並規定方法改造歐陸殘局之結果凡欲大會失敗者皆屬搗亂之輩俄德條約固屬嚴重但德人大約早已料及彼等將不能參議俄事故德人方面不致復有波濤預料大會定可締結一種不相侵略之條約 
　　二十日倫敦電俄亞整理公司總董現被召至日諾瓦衆視此爲俄國允許英人復經營其在俄產業之證 
　　二十一日希爾辛福電俄德兩國間之鐵路與郵電現現通 
[愛爾蘭黨人議和及交鬨]  
　　二十一日倫敦電杜白林和會集議三小時仍無結果延至二十六日再議贊成和約者及反對者雖似皆不欲先作挑釁舉動致促成正式之戰爭但在杜白林時起衝突昨夜杜白林各處屢有槍聲機關槍已取出備用各機關之被攻擊者以電話局爲最劇烈卒由自由邦兵士擊退之市政廳已被攻及昨夜反對和約者襲攻韋林頓兵營爭持一小時未曾得手共和黨近奪獲大批彈藥愈使時局不寗貝爾伐斯逐日有炸彈手槍致人於死之事 
[國際聯盟會中之阿片取締法]  
　　二十日日内瓦電國際聯盟之鴉片委員會已議定以執照給予承辦國俾毒品進口得受取締之詳細辦法並呈請聯盟行政會提議歐洲於本年九月一日起澳洲及逺東於明年一月一日起實施此制 
[馬克落價涉及荷國銀行]  
　　二十日倫敦電近因馬克落價商業疲滯有荷蘭小銀行五家受此影響業已閉門其中洛持丹之瑪克斯公司最關重要該銀行有資本一千二百萬佛洛林其往來賬及存欵達四千萬佛洛林現將由二大荷蘭銀行清理巳擔保償付各債項 
[軍庫之大炸裂]  
　　二十日雅典電摩拉斯特車站附近之戰品巨庫今日突然炸裂死者甚衆有一砲彈在某教堂轟發孩童葬身瓦礫中者數百人現信營内殞生之兵共有一千八百名蓋肇禍時衆適午餐也鎭中數處起火危及全鎭居民驚逃 
　　二十日倫敦電摩拉斯特軍庫爆炸死傷實數尚不能查明惟據路透巴黎訪員得貝爾格勒消息無家可歸者三萬名現暫居森林中肇禍之地炸聲未止故不能行近查該庫存儲前東軍所有之子彈四百車炸者必係此物 
特約路透電二 
[油公司之互助]  
　　二十日倫敦電據證劵交易所報告殻牌油公司與英波油公司之締結此後五年以其出品銷於英國之營業合同泰晤士報稱聞兩公司巳議定遇缺油時彼此可互相接濟照協定之價格付值此事頗關重要因雙方因此可不作減價之競爭也 
[英職工會之决裂]  
　　二十日倫敦電孟郤斯德代表十職工聯合會之委員會上星期與僱主談判减輕工資爭端因意見不合遂告决裂兹决議於明日與僱主續開談判故棉業爭端更有知解之動機 
[各國近事記]  
　　二十一日東京電英太子在日光游鑒兩日已於今日午後回抵東京沿途大受歡迎今夜將參與三井男爵之宴會明日將别離東京 
　　二十日倫敦電英國最大機器業公司五家締結合同組織一新公司取名ＢritishＰowerandＴractionＦinanceＣo志在以共有之經驗及資財謀取國外機器工程承攬合同 
　　二十日巴黎電法總理普恩賚氏今日接見駐德協約國監督委員團主任諾萊特將軍　　 
　　二十日倫敦電殖民大臣邱吉爾氏在郤斯特某處墜馬受傷豫料數日内可告痊愈 
　　二十日華盛頓電債務委員會巳通告負債國謂美國擬與各國開始談判將借欵改爲長期債劵 
　　二十日倫敦電據亞姆斯特丹電稱亨美郵船公司發行六釐息債劵其數額等於一千萬盾九六實收另有一紐約公司承募二千萬盾 
　　二十日開羅電大馬斯克電稱四月七日叙利亞反對法人之示威行動一案現已嚴加懲戒查漢達博士被判拘禁二十年前郵電總辦哈勤氏被判監禁十年 
　　二十日巴黎電霞飛上將已抵華盛頓由哈定總統與國務卿招請午餐 
[北方之戰局]  
　　二十一日北京電馬廠附近之直軍巳開往南面以魯第五師之兵掩護魯兵曾先占據津浦鐵路一帶之陣地魯奉軍前鋒曾互開數槍並無死傷魯兵後乃拆毁路軌八里此次衝突無關重要似與大局無影響惟魯兵之贊助吳佩孚趙倜犯吳之失敗與夫盧永祥態度之可疑皆足使張作霖生戒心而不敢促成戰事張現復謂不欲輕啓釁端惟求消除統一之各項障碍且謂擬於統一會議進行之際保護京城長辛店之奉軍及琉瑙河之直軍現均陸續增加雙方兵士不待主將命令而起衝突之危險日見其甚 
公電 
　　盧永祥通電各報館公鑒政綱日紊國與俱危含識之倫所同焦憤揆厥本原外飾政治之美名内爭權利之私計貧而縱欲共趨於貪愚而好事自肆其詐不僅一時之利害而國家與人民實將永受其禍是以内爭無時可息外侮因以交乘事變所至有不忍言永祥之愚但知以愛國爲心向不徇因人之論竊維鞏固國家當從求統一解紛爭爲第一辦法統一之計必先犧牲私見而後可得公道必先各息紛爭而後能歸一致其尤要者不可憑權藉勢强不知以爲知因利乘便蔑公義以爲義昨讀張巡閱使皓電剴切陳詞其所謂統一進行如何公開會議如何確定制度當由全國之耆年碩德政治名流共同討論數語尤爲至公至平之論永祥前曾迭次通電固已列譽此義雖荷同心贊成仍愧空言無補兹者國事已亟所望羣策羣力宏濟艱難本共同之覺悟謀正當之解决庶人民可免於痛苦國家可期於治安永祥不敏自當竭智效愚以求萬一之效電布悃忱諸希鑒教盧永祥箇 
　安徽學校聯合會來電申報轉皖同鄉公鑒倪道烺爲姜案要犯通緝有案兹聞有任皖軍總司令之說似此凶犯管領軍符國法何存人神共殛敝會與全皖人民誓死反對謹電聞安徽學校聯合會號 
國内要聞 
[北京通信（春濤）]  
　　某要人奉直形勢一席談 
　　邇來京師市民以奉直兩方積極凖備戰事之故政學紳商膠膠擾擾吾儕小民雖尚未目覩兩大軍閥驅無數無辜千百萬健兒相見疆場肉薄血戰犧牲國家人民間無量數生命財產以博兩系最後五分鐘之勝利而商民本驚弓之鳥聞弦輙悸睹兹闊人大老連袂移家天津北京糧食價格日來飛騰𨺗漲疑神疑鬼一若大難之將至者記者以爲奉直兩系最終勝負究屬誰何吾人姑且置諸不議不論之列惟此眞相不明是非莫辨是無異矮子觀塲隨人起轟亂實未已而附益之滋可懼也記者興念及此乃走訪新自歐洲回國之某要人詢其對於時局有若何觀察將下以何種評判相見之頃某要人即問曰「君亦飽受虚驚否此來固大佳吾儕又可作一席之談矣君乎今日之時局尚可以常理論乎說句天良話今日奉直雙方之所爲吾人皆不敢恭維因其胥有害於政治之進步與國家之生存特是吾人之論列一事雖不必過事誅求然亦不可持籠統主義譬如同一殺人放火當審其爲强盜性質或竊賊行爲又如司法官持律定讞何者當論首要何者可從末減吾人對於罪惡較輕者雖不必存原諒寛恕之思想與言詞而是非不能不表而出之凖此以觀奉與直猶有間也何也吳佩孚聲譽盛於直皖之役而墮於川湘一戰此次首先反對梁士詒雖其骨子裏爲保全直系之地盤而其所標目的吾人不能不表一部分之同情現在兩軍盤馬彎弓涿州琉璃河一帶接觸會不在逺然雙方均未尋出絶好正當之題目奉軍入關者均臂纒白布一方大書而特書曰爲國爲民四字雖然此等無意識之戰爭果爲國乎果爲民乎質言之實爲一梁士詒耳張作霖以破壞統一之罪名加諸直系藉爲大舉入關之理由國人仍不免多數懷疑直系是否有破壞統一之罪破壞統一除直系外是否尚别有其人攻擊梁士詒是否即破壞統一試請張自家爲詳盡眞確之解釋恐亦不能自圓其說其背影所恃以爲奥援者特聯粤之成功耳孫中山聯奉有識者謂爲一大錯誤假借不正當勢力以冀達南北統一之目的蹈民初聯袁倒清之窠臼將來利盡交疏仍不免出於一爭張作霖之總統孫中山贊成聯省自治夫豈其本心倒吳而後睥睨中央若無物南北之分立依然陳炯明之反對殆亦有見乎此須知民國十年以來所受之教訓已屬不少惟有確定一種主義爲立國方針或再由數省協定互助做出一個模範盂圓必不至於水方己無瑕而後可以律人然後分别各省區合此主義者認爲良友逆此潮流者則引作公敵不問其爲奉爲直先親其能否贊助聯省自治民洛主義爲取舍標凖夫如是而後有眞正統一之可言否則聯甲倒乙攻丁助丙不伹無救於時局而反增其糾紛之程度甚無謂也今日北方奉直之戰爭即南北聯孫聯陳之結果中國大局將來之變化與終結因軍閥政黨及人民皆患常識貧乏推測苦無標凖吾人目前尚難遽下確切之斷定現局旣已醖釀至斯吾人亦祇好就事論事曹錕近已與吳佩孚一致態度保定緩衝之說殆已不成問題大可注意者惟張作霖吳佩孚兩人之本領如果張敗而吳勝北方或尚有安靜之一日吳雖同爲爭權奪利一分子平心而論彼素常尚未至喜用人民極端反對之人物如果張勝而吳收直系坍塌固咎由自取而中國十年内尚不得安寗此機萌動行見鬍匪復辟帝制親日各黨派彈冠相慶牛溲馬勃一律充塞要津謂此際國家不大亂特亂其誰信之然此乃進一步推定將來之情勢至現在之局面亦有可得而言者以兵力論之奉直兩系軍隊實數均在三十萬以上可靠者各各不過三五師奉系得力軍隊爲張作相第二十七師·汲金純第二十八師·吳俊陞第二十九師·張景惠暫編第一師·張學良衛隊混成旅此外鮑德山宋子揚牛永福齊占九趙恩臻諸人所統率均非能戰之兵張宗昌新招敢死隊直烏合之衆耳直系得力軍隊首推吳佩孚第三師·王承斌第二十三師·張福來第二十四師·馮玉祥第十一師·閻治堂第二十師·蕭耀南第二十五師·靳雲鶚第八混成旅·張克瑶魯軍第一旅以上皆曾轉戰川湘陜曁值皖一役者此外如曹鍈一師·及新招各混成旅·均不甚得力大約奉軍零碎的尚不乏勇敢之士若能指揮大多數軍隊之將佐人才可謂絶無其人直軍中上級軍官比較上戰術之精熟·與軍略之敏活逺出奉軍上勝負樞紐雖不盡關乎此然亦不能不於此覘之也以軍實言之奉軍奉吉黑三省源源接濟餉糈已不虞缺乏更益以熱綏察之三特别區亦可爲將伯之助交通系自必竭力帮忙奉軍之軍餉可謂充實至若軍火前次截留日本運華軍械爲數已不少直軍取餉地方僅僅直隸湖北兩省直因養兵過鉅鄂又戰事頻經均不免筋疲力竭陜西固異常瘠苦河南山東亦呼應不靈此張作霖之所以利在緩攻而吳佩孚利在速戰也至直軍軍火以漢陽鞏縣所製造及購自義國俄黨者尚可搘撑數月之久惟軍餉缺乏未免相形見絀耳以地理言之張作霖之奉吉黑熱綏察打成一片地方又屬偏逺他人不便认競爭即使奉軍大敗内部孫贊堯吳興權不乘其危吳佩孚亦不過將張作霖逐出關外而止决不易越出山海關一步直軍勢力中堅省分爲直隸陜西湖北如其不幸被田中玉趙倜等介隔之而爲三或其内部如吳新田胡景翼劉鎭華張錫元孫傳芳盧金山趙榮華諸人意見有不一致則甚爲可危以與黨言之張作霖此次拚命捧梁士詒登台已爲莫大之失策不第此也張更援引復避之張勳與安福之張宗昌吳光新等何一非國内痛心疾首之人物吳佩孚反對聯省自治迷信中央集權及武力萬能爲直系最大之弱點惟其聯絡陳炯明結懽齊燮元約川湘兩不侵犯尚不爲人所訾議以風紀言之奉軍之軍紀可謂壞到極點兩年以來北京一般無業游民艶奉軍之勢力胥學操奉天語以欺壓平民住房吃飯坐車看戲均不照例給錢動輒拳足交下所以北京商民一聞奉直將戰咸以市面遭搶刦爲慮聞張作霖致王懷慶一電云奉軍將入衛京師不得無故干涉王覆以職部在保衛京師治安不願見有搶刦商民之事不抗不卑可謂得體本年英公使與張作霖衝突即爲英公使以私人資格勸張約束部下之故直軍軍紀吾儕亦不敢保證其絶對的紀律嚴明然據外人赴洛陽視察回京報告及證以直軍平日在京之行爲尚不至如奉軍之糟凡上所述均不過奉直兩軍之形勢固不能即定爲可操奉直勝負之權與然要不能不謂爲與奉直勝負有莫大之關係昔曾湘鄉之論兵事有曰用兵如作文然全恃氣勢此言煞有至理奉軍入關卽續續南下擬佔據津浦路 
德州兵工廠南可直達長江西可進窺汴洛蓄謀未嘗不大特氣勢稍渙散耳吳佩孚謂精銳護保定鄭州而以全力注視天津以東方面再設防禦工程於長辛店琉琉河一帶氣勢較爲團結張作霖取攻勢吳佩孚取守勢奉軍是浮動的直軍是冷靜的古人云驕則必敗又曰兩軍相對哀者勝矣將來奉直兩軍之勝負其或在斯乎」某要人之談話如此記者覺其所言亦非毫無理由者而究不敢斷其當否多寡之分最方今奉直軍備戰正烈敢舉此言以覘其結果可也（四月十八日） 
[奉直軍有開戰說]  
　　東方通訊社二十日濟南電云天津開之第五次火車爲奉軍所扣留午前九時四十分由濟開之火車中途折回京漢綫亦不通奉直兩軍今晨有在馬廠開戰之確報在青島上陸之便服奉軍似有相當之多數近日陸續經過濟南有沿津浦綫集中於徐州之狀况此因與該地馬賊某同謀欲助豫督趙倜置隴海綫於其勢力下也二十日北京電云張作霖於今日致電王懷慶陳述直軍之出動實出意外余己向全綫之我軍下勿由我啓戰之訓令直系各督向政府電請恢復舊國會梁士詒又續請假二十日 
[吳佩孚决與奉張一戰]  
　　覆直隸省議會電 
　　直隸省議會因奉軍入關奉洛戰機日急於咸日電致奉直兩方呼籲和平張作霖已於諫日電覆楊以德聲明决不輕啓衅端兹聞吳佩孚亦已於洽日電覆態度較强原文如下天津省議會議長轉議員均鑒咸電奉悉兵兇戰危自古爲戒余獨何心敢背斯義惟亂臣賊子人人得而誅之天地好生之德非爲此輩而設人非喪心病狂亦何至資盜亂鄉諸君皆自民選而來職責攸在度亦深明大義奉張之爲人及其歷年所行之事嘗聞之乎若曰聞之請以諸君之所云云者還自責耳正當防衛不可謂爭弔民伐罪不可謂戰諸君旣愛和平代表三千萬人民九頓首以懇息兵余亦酷愛和平之一人也亦代表三千萬人民九頓首以求諸君其令奉軍盡數出關撤銷其北京司令部各盡守土之責余惟有代三千萬人民謝諸君之賜耳不然願諸君提倡三千萬人民同仇敵愾以清妖孽乃爲盡責夙昔旣不預防臨難乃冀苟免非三千萬人民所望於諸君也吳佩孚洽「附直議會去電」盛京張巡閱使保定曹巡閱使洛陽吳巡閱使鈞鑒慨自民國成立十稔於兹干戈相尋無時或息人心厭亂疾首蹙額近自奉軍入關謡言紛起羣情惶恐紛紛來會懇代請命查奉直年來共同患難國人皆知今報紙喧傳行將見兵戈人民雖不知内容誠恐戰端一開重遭塗炭務懇三方捐除成見共見以誠四海之内皆屬兄弟何事不可諒商倘能免除戰禍卽屬萬家生佛謹代表三千萬人民九頓首以求懇卽各飭部屬免開釁端爲盼爲禱直隸省議會議長邊守靖副議長王秉哲累郡吉議員李志敏吳德祿馬炳堃張灝劉祖培康書梅王汝廣賀德深張友鶴常猶堂許文泉時得霖潘履敬黎炳文蘇莘寗奎許翰章蘭興周吳士俊張廷誼劉守榮孫宗渭宋煥彩李寳誠趙玉田楊奉岡朱升華許澤溥王德彭程馨陳兆芙佟甫田齊世銘劉春峯蔡星橋關兆鳳閻思浩沈之洸張蘭昇等叩咸 
[外報論奉洛戰事之情勢]  
　　字林報十九日北京通訊云奉洛軍事行動據調查所得張作霖不日有奉軍七萬人集中於京奉京漢兩路沿線自天津南之馬廠附近以至北京西境爲止吳佩孚直軍全數五萬人方集中於保定鄭州德州三處張氏計劃希望段祺瑞張勳之安福安氏兩軍在徐州以西之鐵路沿線作戰攻擊吳軍腰膂而自己之奉軍則將全在北方前線作戰先以最精銳之二十七師侵入北京作爲地盤再沿京漢路進攻保定目下奉軍方開拔來京料其抵京後吳氏直軍亦將沿京漢路前進直軍今已據距北京西南二十一公里之長辛店現料戰事如不可免則北京及德州附近兩軍當同時開仗張氏曾計及孫逸仙自南向岳州附近攻擊拊吳軍之背但證以近日之發展情形孫氏一路已不復可恃至二十七師佔據北京後料張氏當迫總統下令解除吳氏兵柄若奉直兩軍至此時而尚未發生衝突則當以此舉爲戰事之爆發點矣徐氏今日全賴王懷慶之警衛軍維持京畿治安此軍對付土匪固綽有餘裕若欲以對付奉軍而免總統落於奉張掌握則力有不逮總統今宣稱無論如何决不肯蓋印於免吳命令寗取他種步調不願服從奉張之指揮調人仍形活動但張吳縱各有不願干戈相見之宣言然欲於此時求免戰禍亦已晚矣一般意見頗謂奉張擁兵雖多黨附雖衆實非吳氏之敵一因奉軍多直魯兩省人比較上易表同情於曹吳二因奉軍中軍官大半未經戰陣又各擁有鉅產主帥之令名權勢究不若個人家財之有切身關係三則段孫二人兵力旣不統一又各抱一己之野心不可深恃惟助張者則稱奉軍砲隊馬隊之力量殊足以彌補此項弱點至吳氏軍隊訓練有素能征慣戰兵士皆忠於其上且全軍僅集中於三數形勝地方而不深入形勢團聚策應便利吳於兩年前大敗安福足以表示其將才若張氏經此次戰鬭而大權不致被削者誠足異也外交團刻正從事策畫俾北京免爲戰爭及戰後擄掠之中心並圖遇外人有離京之必要時北京至海口之鐵道不致阻斷 
　　星報二十一日北京電云袁世凱之子已抵北京寓六國飯店召集其舊部多人現圖勸張作霖代表施行保全 
 
 

Page 7

 
 
張之顏面之一種策略吳佩孚嘗願承認王士珍爲政府領袖王竭力打銷此舉謂此種行動將使一切盡歸於敗王現圖勸喻袁子與張作霖今脫離困難維持國家治安之唯一方法乃在承認一種調停計畫張之計畫似爲召集袁黎解散之舊國會並舉王士珍爲總統北京紳商現力助調停之議且向張作霖聲明反對以張學良任步軍統領蓋此舉更足激怒吳佩孚並將促成張願避免之戰事也 
　　英文京津泰晤士報十八日社論略云據保定方面傳來消息所有直軍現已統在吳使指揮之下直軍首領曹錕擬將其領袖地位讓與吳氏豫省方面并無戰事吳趙决裂情形似巳趨於和平趙氏兄弟爲吳氏大軍所迫不敢與之計較因吳氏除調遣鄭州之軍隊由汴洛路向東開拔之各軍不計外吳氏又將駐岳之第十二第十三兩混成旅調回其第十二旅已於上星期三夜間在漢口換車其第十三旅一俟火車得便當卽開拔以吳氏部下如是之衆在豫軍實無可如何者也至於津浦路近日之變化情形頗有記述之必要（一）奉軍佔據軍糧城時曹鍈駐紥馬廠之第二十六師卽行撤防惟該軍係由陸地退歸保定抑係搭乘火車直接南下尚不可知但據一般之揣測該師似開往南方蓋本月十三夜駐德州之直軍搭車赴保翌日遂由魯軍千名將該處兵工廠佔領昨日（十七）下午十一時三十分一列車之直軍復將該兵工廠調回此軍有謂卽駐在馬廠之軍隊有疑爲駐德州之直軍奉令搭車北上者聞吳氏對馬廠直軍撤退之行動極不滿意故下令從新佔據按該地與津保間軍事重要之區相距不過十五英里火車輸運便利該地自易佔據（二）曹銳省長由津赴保已有數日迄今未歸聞曹氏此時决不回任因其現患瘧疾故吳張兩使及曹氏兄弟等均請楊以德暫負省長之責楊氏雖未加以省長之名義及駐於省長公署之内然對於公務頗能積極進行蓋楊氏對於各方面感情均甚融洽於此風雲緊急之中或能盡力維持秩序外人方面如果堅持直奉軍隊均不得在天津二十英里以内駐紥或行動則楊氏之警察對於維持地方治安自足敷用（三）奉軍以山海關天津間之各要隘爲駐紥地一事已有種種明證張使現又擬調軍取道天津向北京方面進發惟外交團對於此舉是否表示贊成尚不可知蓋車務如受影響卽須加以干涉是則因一九二○年直皖戰爭發生時京津間之車務未能維持秩序也故此次張使對其部下先下命令謂奉軍如有擾亂行車之事卽當槍斃云云迄今關於奉軍之行動各方面雖未有若何之怨言外交界是否加以警告准其自由行動尚不可知外交團縱照辛丑條約提出警告書然其效力如何閱報諸君自能預料據吾人主張京津路線完全禁止雙方均不可使用或允許雙方均可自由運兵對於各方面不得有所偏袒否則奉軍一退勢必爭先恐後紛亂乘車向津逃去是時則該路所遭困苦將有不堪言狀者矣直軍潰時必向保定後退北京必亦受却若干之損失總之勝負任歸何方北京定受影響而無疑然列强對於京奉路綫實具操縱之權此時必須詳加討論籌擬正當辦法也 
[保定會議之内幕談]  
　　曹錕變更態度之關鍵 
　　此次曹錕態度之轉變實决定於十一日之保定軍官會議據保定回京之某君云先是曹銳挾疎解之目的逺赴關外張作霖待之優禮有加曹銳旣一意和平於硬派意見實未暇顧及對於作霖所提之解决時局條件遂一一與以承諾並曾經簽字之手續蓋所謂解决時局條件者即南北統一問題吳佩孚離洛回鄂問題内閣自由去留問題三項是也及曹銳回保報告接洽情形曹錕對之固無所可否然以此等條件又安能通過洛陽一關乎曹銳雖欲不負奉張之託有所不能矣近自奉軍入關佈置漸妥張作霖乃憑藉浩大之聲勢遂於十日致電曹錕大略謂前此叔親家到奉議定南北和平統一前提及整飭綱紀軍人不得干政劃分區域各回防地内閣銷假與辭職任其自由各項應請尊處主稿以便會銜電陳總統曹錕接到此電方在與秘書參謀等籌商應付之法事爲各軍官所聞大爲憤慨適張福來方自洛至保各軍官遂立開會議要求曹銳出席質問曹銳以衆怒難犯不便出面遂由曹錕出來安慰王承斌乃首先發言云我直派軍人之得有今日局面皆我巡閱使及吳副使艱難締造之所致也吾儕部下以尊敬巡閱使之故因之對於四先生（曹銳）亦莫不致其尊崇之意乃不謂四先生前此赴奉擅訂條件將我直派全體軍人之名譽勢力甘心斷送實不知何所用意此部下同人所難安緘默者也王氏言畢各軍官中並有聲言請巡閱使大義滅親者於是曹錕乃對於各軍官極力安慰並云余初不料奉天方面得步進步逼人太甚一至於此今事已至此我兄弟們惟有一德一心共同防衛以期不失我直軍全體之名譽以後直隸所有軍隊均交吳副使指揮調遣余亦退而充任直軍之賬房擔任籌欵並與兄弟們一同服從吳副使之命令也各軍官聞曹錕一番安慰之語再無異詞而曹銳之重圍乃解直軍全體之態度亦因之以决矣會議將畢張福來乃於袖中出一紙書云吳副使有命令派王承斌師長率所部赴河間聽候調遣福來率所部赴涿州某旅某旅赴某處均聽候調遣衆均無異議而散蓋此項命令實由張福來自洛陽帶來者或者此次會議原爲發布此項命令之一種預定計畫亦未可知也 
[鎭威軍備戰之奉訊]  
　　據奉天軍界消息奉軍入關將沿津浦路南下佔地布陣任前線者爲二十七師及第六旅衛隊旅第八旅等亦擔要務三二二日内卽當先取德州直軍如有阻擋即爲雙方戰事之緣起此奉軍方面之所預料也目前奉軍官之已入關者如闞子貞李景林郭仙橋齊恩銘張錫三李子鐸趙明德各旅長均已先後西去並聞已任孫烈臣爲鎭威軍總指揮日内卽將赴津指揮一切奉軍如連日出發不計外聞今日（十七日）出發之軍隊爲二十七師之一百七團全部與騎兵二十七團之一二兩營及駐紥新民之馬三營·駐紥北鎭之八旅一團其二十七師騎兵團楊春芳團長亦隨軍西上其餘軍隊限三日内一律運竣日昨（十六日）正午十二時張使偕同孫吳兩督及張都統參謀副官護衛等二十餘名親往北大營校閱二十七師軍隊先行檢閱步兵次閱砲兵並演說多時歸城時已三時餘矣 
　　東三省航空處飛行機原有十六架及大飛機兩架此次出發六架隨營運送兵站總處尚有十二架盡行卸開於十七日由兵站處輸送隊輸送入關内喬處長於十六日夜車入京鎭威軍各梯隊陸續入關二十七師兵隊已定於十八號全行開拔其防線爲楊村即以該師爲第一梯隊先鋒隊混成第六旅爲第一梯後援隊第七混成旅早已開拔使署昨接該旅李旅長景林來電稱職旅業已進抵獨流分别駐紥重砲營全部巳於昨昨下午六時五十分起行携帶大砲三尊用大車十餘輛戴運張宗昌奉委爲鎭威軍左路司令前曾招募軍隊在營口一帶防堵南軍之海航而來故擬由該部抽編一部分繞道赴濟南駐紥德縣聞張業於昨晚先赴德縣布置然後回奉運兵第四混成旅長蔡樹德前曾派遣該旅軍需官王祇正來省請領開拔費一萬元以備全旅移動該軍需官已向軍需處如數領訖於昨晚旋錦縣防所待發駐紥近畿之奉軍前因財政部財政支絀積欠軍餉數月奉當道以際此軍書旁午恐有不測之虞特將日前由中央發給之百五十萬内撥去百二十萬元並派使署軍需處長錢作舟前往分别發給三個月以勵軍心又聞行軍關内其軍費須用現貨年來奉天大洋充裕市價日低不患無以應付惟當局以銅幣奉天能自造之銀幣奉天不能製造應用軍餉决定儘先發給銅元故日來已由公濟號撥出銅元數十萬盛以麻袋運以馬車搭裝火車運赴兵站矣張使以奉軍各混成旅内中多半新招旣乏軍事知織又無膽量誠恐一遇戰事難免逃潛故特令憲兵司令陳興亞嚴重取締凡有逃兵一經查獲即以軍法從事奉軍所招輸送隊尚不足數故張使昨又派招兵委員若干名分赴各縣招募 
　　據使署消息張使於前星期六接北京奉軍辦公處劉恩鴻拍來加急密電其内容難以探悉惟微聞係報告曹使自吳使抵保晤商結果刻竟驟變方針積極籌備戰略務請注意等情張使據報告即招致梁士詒派來之代表梁其（寓在華昌飯店據聞係其弟士訏）至使署密商對付曹吳方法多時始散張使以軍隊先後入關省防關係重要特委張學良爲警備司令王連坡爲副司令現巳籌備就緒於日昨實行成立附設於警務處内 
[日紙之中國羣雄割據談]  
　　十五日東京朝日新聞夕刋云奉天直隸兩派之間久懷嫌隙梁總理問題以周自齊之兼代而告一段落北方政局表面有得一小康之觀然裏面之暗鬭却未化除張作霖遣兵入關吳佩孚亦不易屈有調集兵力之概究竟何時雙方破裂僅屬時間問題加之南方孫文派與奉張携手以圖北伐段派之餘黨亦乘段氏脫出北就之機而試活動以張其勢力介乎各處之中立派亦各運動爭奪之夫中國政局今仍繼續其紛爭之狀態現時各派之勢力略如次（另圖參照） 
 
[支那群雄割據概势一覧圖]  
　　奉天派張作霖三師十旅奉 
天張景惠一師北京孫烈臣七旅吉林吳俊陞五旅黑龍江汲金純一旅熱河張文生二旅半安徽馬聯甲二旅半安慶 
　　直隸派曹錕一師二旅保定曹銳一師二旅天津田中玉一師四旅濟南吳佩孚一師洛陽蕭耀南一師武昌陳光逺一師四旅江西齊燮元一師二旅南京張福來一師湖北馮玉祥一旅陜西 
　　孫派陳炯明三萬廣東孫文二萬廣東唐繼堯二萬雲南熊克武一萬四川劉湘三萬四川 
　　段派趙倜三師河南何豐林二師上海盧永祥三師浙江李厚基不明福建 
　　中立蔡成勳一師北京陸錦一師北京王懷慶一師北京馬福祥一旅甘肅關　山七旅山西劉存厚一師四川沈鴻英一旅湖南趙恒惕二萬湖南就左表觀之目下中國之政局適有羣雄割據之形勢將來奉直兩派之爭如何發展爲最可注目據軍事之通例觀之張吳兩氏卒難兩立設兩派衝突則奉天軍之總兵員爲十五萬其中得以出征之兵力當七八萬直隸軍約六萬（總兵力八萬）故直隸軍之兵力微見劣少然軍器藥彈則勝之實際之戰鬭力亦伯仲之間耳故此時應依中立分子之向背而定勝負然此奉直兩派之爭决不足以安定中國之時局直隸派勝更有段派孫派與敵如奉天派勝今雖孫派與之共敵吳氏而爲呼應吳氏果倒最後張孫之間亦不能融和要之中國政局各派首領互以秋心爲一擲豈眞爲國家謀統一哉茫茫前途殊難觀測焉 
[奉軍南下中之山東防務]  
　　張作霖否認擾亂青島 
　　魯省自奉軍南下以來軍事驟形喫緊現駐平禹一帶之補充旅其第一團巳調駐膠濟沿綫第二團之一部份又調駐德州目下防務空處適值土匪遍地殊覺不妥田中玉昨特電調駐兗陸軍第二混成團（係邊防二師改編）第二營營長周傳銘統帶全營目兵並機關槍一連開往平禹一帶塡防藉資鎭懾田氏又因省垣軍隊不敷分防昨特致電駐費縣五師九旅十八團一營營長丁揚川尅日帶全營來省保護市面以安商民 
　　吳佩孚因東省軍事紛繁特密保鄭士奇帮辦魯省軍務田中玉對此亦表同意鄭氏刻已就任田氏以目下黨人謀擾膠濟路綫之警報頻傳擬請鄭暫駐繼縣藉資鎭懾又聞十八日下午三鐘督署召集軍政要人開緊急會議結果自（十九）日起實行宣佈特别戒嚴夜間十二點一律凈街 
　　魯省紳商學各界因奉直戰事日亟恐山東陷入漩渦日昨特拍致奉天張作霖一電張旋卽回電原文如下（致奉天電）奉天張巡閱使鑒刻卜時局不寗人心沸騰據聞奉軍已到良王莊靜海縣一帶次第南下又聞有人由大連率領衆多人數陸續已抵青島購置軍裝器械其勢洶洶人民慌恐已極究係何方軍隊無從揣測况正在收回膠澳交涉之際忽而發生兵端外人有所藉口勢必前功盡棄心力徒勞素知我巡閱使公忠體國意在愛民以上情形究屬若何務懇示知以免商民驚慌失措山東何宗蓮·毛承霖·孟繼笙·石丕緒·許名世·勞之常·陳德峻·曁紳商學界等叩寒（奉天來電）萬急濟南田督軍鑒頃接山東何宗蓮等寒電内稱刻下時局不寗人心沸騰據聞奉軍已到良王莊靜海縣一帶次第南下又開有人由大連率領衆多人數陸續已抵青島購置軍裝器械其勢洶洶人民慌恐已極究係何方軍隊無從揣測况正在收回膠澳交涉之際忽而發生兵端外人有所藉口勢必前功盡棄心力徒勞素知我巡閱使公忠體國意在愛民以上情形究爲若何務懇示知以免商民等驚慌失措等語查此次奉軍入關分駐靜海等處係因前次直隸曹省長親自到奉挽留駐京津一帶原有之奉軍不可調回奉省并可酌量增兵入關以資保衞京畿等因是奉軍入關商得直省同意顧全大局並無其他意見亦無次第南下之說原電所稱不知何所據而云然至所謂有人由大連率領衆人多數陸續已抵青島購置軍械其勢洶洶人民惶恐不知何方軍隊無從揣測等語現在國家多難地方不靖流寇土匪狡焉思逞難保不借事生風假名搆亂况當此收回膠濟鐵路之際爲我國危急存亡之秋事體何等緊要交涉何等重大萬一外人有所藉口國事前途何堪設想應請我公趕緊從嚴剿辦以遏亂萌不得聽信謡言致滋誤會並請轉告何宗蓮等及紳商學各界知悉奉軍入關純爲保護京畿維持大局並無其他動作青島大連等衆與奉軍無干應極力設法撲滅以清地方庶幾人心得以相安外交無從藉口矣專此奉聞卽希查照作霖咸印 
[九六公債正式發行]  
　　字林報十九日北京消息云二月十一日總統命令所准發行之公債九千六百萬元爲查債委員會所阻者已於今日正式發出將於本星期杪發交各銀行内有剪角者約四千五百萬元抵付某種外債餘以清理内國借欵其總數達七千萬元此項債劵八釐起息八四實收七年後償清定明年一月三十一日第一次抽籖還本以鹽餘爲擔保品俟關稅增收時卽以所增之關稅爲擔保品如有不足仍以鹽餘爲補 
[北大將請山格夫人講演ＫＥ]  
　　發揮減胎主義 
　　四月十八日午後一時記者以好奇之心前往北京飯店訪問山格夫人至則延入於第四層樓所居之四百十號房間談悉（一）已定明日午後四時在北大講演題目定爲「生育制裁的什麽與怎樣」翻譯者爲第一流教授胡適之講後校長蔡元培氏並備有宴會禮拜四晚起程往滬希望在該處成立一會所以爲在中國宣傳之總機關（二）此次在日本政府雖極反對不許伊公開講演並將其所帶書報全行扣留但社會方面非常歡迎伊已有三十二次之秘密講演並且已成立一秘密會所（三）美國方面在紐約之會所有會員一萬五千人山格卽其會長出有一種雜誌名曰「減胎主義」（四）現定今年七月第一禮拜在倫敦開一「世界減胎主義同盟大會」其業已答應赴會之國數與此次在北京新開之世界基督教學生大同盟殆猶過之此乃戰報紛錯中之一種清凉消息也附錄北大通告如次「北京大學日刋校長啓事文無限制的生育使人口之增加超過教養的能力小之足以致一身一家之貧窶大之實爲世界文化與和平之一大危機西洋自馬爾塞斯以來學者多有提倡「生育制裁」ＢitthＣontrol之論者但社會習於成見往往認此事爲不道德實則與其生而不能養與其生而殺之以貧病何如預爲制裁不生之爲愈乎美國女士山格夫人爲提倡生育制裁最力之人八年以來爲此事入獄數次至最近一年中始成立「生育制裁協會」ＴheＢirthＣontrolＬeegue贊成已有五萬人之多此次山格夫人到日本講演便道來中國游歷本校特請夫人於本月十九日（星期三）下午四時在三院大禮堂講「生育制裁的什麽與怎樣」由胡適之教授擔任譯述此啓 
[交通部取消武長路短期借欵]  
　　交通部於上年八月間曾將粤漢鐵路湘鄂段支付車價添購枕木訂借中英公司短期續借欵八十五萬元一案繕具函約呈明公府當經指令准如所擬辦理該部遂與中英公司接洽簽字日期但該公司對於借欵函約第三條所定還本辦法旣有由京奉代部照付之語必須京奉鐵路總會計洋員韓德森證明届期可以履行條件此項借欵方能成立嗣因京奉以預算餘利用途能否代部擔任還此借欵往返確商終無確實之表示該公司因亦拒絶簽字致該路前欠車價及枕木之欵迄今尚未償清現該路擬定分期還本之辦法按月由局或部撥還怡和車價二萬元至枕本欠欵俟再設法償還聞交部以怡和方面能否承認照此辦法尚待確商惟此項短期續借欵迄未簽字旣無成立之望應早取消以資結束昨已將此事正式呈報矣 
[直隸省銀行之擠兌潮]  
　　受奉直軍事影響 
　　直隸省銀行因受奉直軍事影響發生擠兌風潮一時人心惶惶幸賴天津總商會天津警察廳竭力維護得以維持未至發生意外然直隸銀行借給直隸軍費早已空虚計虧一百六十萬元遲至今日商會議决由在會各商分擔救濟責任每一商店擔任五百元先救濟該行兌現一俟時局稍定卽可完全歸還由商會負保證責任各商尚無異議現商會已布告救濟省銀行辦法俾衆週知以維市面其布告原文云爲公佈事案查直隸省銀行信用素稱卓著今忽因時局不靖致受影響一時議論紛紜以致發生擠兌現象市面金融所繫公安攸關當經本會會同直隸財政廳天津警察廳直隸實業廳單就該行鈔票準備金從事檢舉所存抵押品有價證劵及該行欠户債額統數相抵已竟逾額實有充分保證本會復經約集紳界及各行商分擔救濟均經認可以實力輔助對於該行鈔票絶無絲毫損害之處本會職負保商維持市面之責合將眞象通告週知務望紳商市民各界對於該行鈔票一律通朋勿生疑慮此佈 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[查債案敷衍了結之餘波]  
　　日來時局愈形杌隉在此時期内董康所欲憑藉以爲包龍圖之財界參案不俟大政潮之來捲已自已看風使舵暫告終結其實此事件已由政治上變成法律上問題其性質充量言之可算是將來國民應辦之一種大運動此案件在此政治指揮之下雖可含糊了結而其種子則巳傳播在國民心目中不能即算了結故在輿論上仍當不忘此事現在九六公債雖已破戒發行而永大銀行賬簿一案則風潮似尚未了據聞永大賬簿自被法界携去數日後天津永大總行之存欵一二日間全數提乾已陷於僵開狀態永大股東經理對此事影響之來源極爲憤慨有擬向法官要求賠償損失者有主張另擬辦法對待者而法界同人對於董康之詰問有主張嚴切詰責者亦有主張敷衍了結者惟董之答覆刻尚未見發表 
　　新疆協餉一案審查會所認爲當起訴者也其情形已見前報兹覓得其報告書全文如下審字第一百零九號債權人中國銀行權額墊付新疆協餉庫劵現洋二十七萬九千九百元回扣及滙水無利率照往來墊欵計算抵押品無訂借日期中行函十年二月五日部復函十年二月十六日發訂借人財政部函准照辦中國銀行函允墊付償還日期及方法中國銀行函請指定四五六七八月初放回鹽餘項下按月攤還經部函復照辦已還額數及還欵之日期方法無借約形式函件債欵用途付墊新疆協餉庫劵調查經過情形及審查員意見（一）調查證據（甲）中行函准財部指撥鹽餘歸墊往來函稿並財部支付命令和件（乙）財部關於此案往來咨移函電各件一宗（丙）新疆代表呈本會說帖一件（丁）財政部復本會公函一件（一）此欵由財部繕發支付命令交中行墊付嗣由中行要求指定十年四五六七八月初放回鹽餘項下按月攤還經部復准照辦（一）此係墊付之欵回扣滙水均無利率照往來墊欵計算（一）此欵本息均無還應還債額二十七萬九千九百元（一）查財部檢送是案卷内有新復昌軍衣莊函稱承辦軍衣軍裝價欵由各師旅收得新疆協餉國庫劵三紙計共銀元二十七萬九千九百元久已到期無法流通現值年關需欵緊急請迅照劵發給現欵又庫藏司移送公債司銷劵三張付知前項到期庫劵樂經如數發訖今據新疆駐京辦事王學曾代表錢桐等來本會面呈說帖聲稱前項庫劵到期展限一年電商本省督軍將第一期九萬元庫劵一張出售其餘三張共洋二十七萬九千九百元交蔚豐商業銀行收存嗣向收回一味支吾兹閱公報載有中行墊付新疆協餉一欵名稱數目與前劵相同是何緣由應請澈究核辦各等語本員覆查前項庫劵係財部塡給新疆駐京王學曾取有收據附卷嗣由該員交蔚豐銀行收存因何流入各師旅之手付給新復昌軍衣裝之欵當新復昌函部索現時財部何以不加查詢遽於年關緊迫之時將二十餘萬鉅欵輕輕發給而財部對於中行又何以不曰該庫劵由某軍衣莊收得催索甚急而曰新疆需欵孔急况前項第三期庫劵展限後應截至十年四月底方始到期何以十年二月初庫藏司移公債司文内指爲到期庫劵即予全數發訖查近年財政枯竭已達極點到期之欵部中尚多方諉延乃於萬欵待發之舊曆年關忽將尚未到期之庫劵不惜函商中行提前墊發統核前後各情殊覺種種不符惟中行旣有此項墊付協餉該省辦事代表等則稱劵存蔚豐銀行向取支吾並未領得此項債欵今該劵忽發現於新復昌軍衣莊究竟前項庫劵如何由蔚豐轉入各師旅之手新復昌所稱各師旅究係何師何旅經付該軍衣莊庫劵者係該師旅中何等項人此案眞相如何現正在地方檢察廳偵查中會長副會長委員署名（張嘉璈廻避） 
[吉省徵收外商糧石稅交涉（隱）]  
　　日領事之抗議財政廳之堅持 
　　吉林財政廳長榮淑章自蒞任後即注全力於整頓稅收縣知事稅捐局長之因辦理不力而被記過者數見不鮮督飭綦嚴不稍寛貸以故稅收漸見起色財政廳三月份結盈五十餘萬元爲近數年來絶無僅有之事果能從此進行吉省省庫雖虚未始不可以轉機也 
　　糧石銷塲稅爲吉省稅收中之唯一大宗惟外商恒有朦混偷漏情弊經榮氏擬定整頓辦法飭令全省遵照辦理乃施行未久日本方面藉口中日協定案（事在前清光緒三十四年）屢起交涉要求免予繳納榮氏以事關國課且與該協定無絲毫牴觸之處未便中止决定據理力爭誓達目的吉林特派交涉署·延吉·長春·兩交涉員因日領之抗議先後咨請財廳核復以資作爲答復日領之根據現經該廳分别咨復足徵榮氏堅持原議之一斑矣覆文如下（覆長春交涉員函）案准貴署函以駐奉日本總領事召集各處日領會議研究各項交涉事宜稅務一端尤所注意囑將關於徵收糧石銷場稅案據抄送一份以資參攷等因准此查本廳此次整頓内地及出口兩銷塲稅本係申明舊章並非增加新稅曾將辦理情形曁前清中日協定辦法咨請查照有案乃自推行以來迭准各領提出抗議或以豆類不在協定範圍以内可以自由輸出或依販運士貨條例謂只納海關正稅不應再徵内地稅釐先後照請吉延各交涉署轉咨到廳均經本廳分别據約駁覆此案根本證據爲前清中日協定及中英中俄商約本廳此次答覆吉延各交涉署文件亦可表談判之資料用特一併抄閱藉供參考相應函請貴署查照（覆吉林交涉署咨）案准貴署咨開准駐吉日總領事第一二號照會内開案查延吉長春等處貴國稅捐局向日商徵收出口銷塲稅一案前曾向貴國提議至根本問題解决之間暫以通融辦法行之嗣准貴署照覆財政廳礙難同意未便守行等因到館查本案於雜榖特别輸出協定中豆類並不在内豆類向於全國各處自由輸出其於吉林省内則徵收以特種之内地稅萬難認爲適法對於本案根本問題於前清時代在北京規定之特外輸出協定現今關於其效力等項雖俟研究後再與貴特派員會商解决惟目前對於該協定範圍外之豆類卽希以條規外之物品勿徵何等特種之課稅迅速電訓延吉長春各稅局遵照辦理是爲至盼等因准此查此案於上年十一月間曾准貴廳來咨内開外商輸出雜糧内地各項稅釐仍應照章完納經前清外務部照知日使承認有案嗣後遇有外人抗議即據此嚴駁等因在案兹准照稱豆類不屬於雜榖輸出協定範圍以内主張是否合章相應咨請查核見覆以據轉照爲荷等因准此查日領照會所稱豆類不屬於雜榖輸出協定範圍内向於全國自由輸出其於吉省徵收特種内地稅萬難認爲適法等語查前清光緒三十四年九月十六日協定内云准將小麥及無礙民食之高粱苞榖由海路出口照章納稅惟米榖與他項糧食分别種類仍照通商行船章程一律禁止不准出口等語按豆類爲東三省民食之大宗故列於協定以外從前未加限制任其出口者只不過爲一時例外通融辦法但認爲恤鄰之善意則可認爲免稅之定則則不可蓋國際交涉當以明文規定經雙方認可不生異議者爲衡當時協定旣將豆類除外即屬絶對禁運之品試問對於相對禁運品猶須照章納稅而對於絶對禁運品反可獨邀寛免庸有是理且自恊定施行後日商在吉省轄境下九台長春各鎭運輸豆類所有應納之斗稅及内地銷場稅遵章完納者亦實有其事實有其人不過納稅商民未能普及徵收官吏每有疏漏故本廳不能不申明舊章加以劃一之整頓以期與本省稅章及外交定案兩相符合今駐吉日總領事與春延各領事出而議謂豆類爲自由輸出之品似與協定原案不無誤解仍希婉達前路轉飭日商遵章納稅以敦睦誼接准前因相應咨復貴署轉行照會爲荷（覆延吉交涉員咨）前准貴署咨開案照駐延日領爲上三峯對岸和龍稅捐分卡外商已完海關正稅之出口糧石銷塲稅一案提起交涉各情節經文電知會請示辦法在案自奉貴廳微電經即照會日領去後兹准照復其持論以未完海關稅以前外商在内地所購糧石稅局徵收各項稅捐尚可承認若巳納海關正稅以後内地稅局再行徵稅實係違法等語緣延關設立之初鑒於中俄陸路通商百里免稅明文設關地點距國境尚百里之遥而和龍稅卡則正在邊境故日領對於完納關稅以後之出口貨物不認再納内地稅捐也又查日領此次來照以豆類輸出與其他雜量出口辦法不能混同援引中英條約爲根據相應照抄往來公文各一件咨請貴廳查核見復以憑轉咨是荷附抄照會兩件正核覆間又准咨開案准駐延日本總領事堺與三吉照稱關於上三峯對岸貴國稅捐分局對於敝國人已經完畢輸出手續之榖類當輸出時强徵不法銷場稅一案曾於上年十二月十七日以公文第一五七號照請查照在案詎三月三日該分局復對該種榖類起始强徵出口斗稅查該局前此對於敝國人貨物課加内地稅事屬不法已令行南副領事詳陳抗議其曲直如何諒早經貴官洞悉委以此種不法徵稅敝國輸出貨物多生障碍貨物因是將益停滯敝國人之損害當正加甚以致貴方責任因亦加重責我之交涉愈形困難相應照請轉飭迅速停止此等不法課稅使貨物之通過不生障碍等因查開山屯（即上三峯對岸）和龍稅捐分卡對於已完關稅之出口糧石徵收銷場稅一案所有交涉情形節經文電轉知在案兹復准照前因相應咨請並案迅賜見覆以憑轉答再本案交涉歷時已久兹查和龍稅捐分卡對於外商出口糧石應徵之出口糧石銷塲稅其有保者仍係登記凡無保者均已實行徵收經日領面約將來交涉解决如果實行徵稅則凡登記各户自當一律補繳否則現時已收之欵應均返還延吉帽山前分卡雖以一律徵稅其口頭約束亦係同上各等因准此查日領照會援引中日通商條約第十二條之規定日本臣民於中國開港地所買一切不禁生產物品輸出海外除完納輸出稅外其地諸稅皆可免除又引中俄陸路貿易章程第十條所載輸出俄國土貨亦祗完納海關稅其他各口騐票放行不再重徵又引中英條約第五條之規定豆類可以輸出海外等語按中日中俄各約所載係指定不禁生產物品及土貨而言而豆類本屬禁運生產物品又非土貨可比性質各自有别條文當不適用卽中英條約所載該商照稅則納稅乃可帶運出口及外國是須先行納稅然後方准輸出該照曾所引節取後半條文而抛棄前半條文似不允恊總之豆類爲東三省民食大宗純係絶對禁運物品故於前清光緒三十四年我外交部與駐京日使協定雜榖輸出案内即將豆類除外嗣後雖有輸出之事不過例外通融辦法只能認爲恤鄰之善意並無免除稅釐之明文總觀中日中俄中英各項條約及北京協定所載對於豆類或則特别除外禁止運出或則例外通融仍須納稅約章俱在詳繹自能瞭然本廳此次聲明舊章并非增加新稅各局奉令而行更無違法可言卽希轉達前途曉喻僑商照章納稅以篤邦誼兹准前因相應咨請查照轉行照會爲荷再北京恊定係本案上之根本證據又前准吉林交涉署咨准駐吉日總領事照稱其意旨大同小異當經據約答復此項覆文亦可作交涉之材料一併抄閱藉供參考 
[贛教職員罷工之醖釀]  
　　江西中等以上學校職教員聯合會前日特開大會討論索取三四兩月經費及指撥教育專欵問題議决辦法二條昨函各校長請向官廳切實交涉原函略謂省會各校三月份經費之發放曁此後專欵之指撥曾經敝會疊函校長請向官廳交涉在案乃輾轉遷延時逾半月僅獲三月份經費在四月内動放之口頭答復瞥會以官廳食言已成慣例前者教育科主任致教育廳長一函謂各校經費自三月起按月發放亦以奉省長面諭爲稱而今竟何如者職教員等以教育爲清苦事業必先能繼續的維持生活乃可以繼續的維持學校若官廳對於吾儕之呼籲置若罔聞則是官廳迫吾儕罷課之一途在吾儕亦可告無罪於社會兹經本月十五日全體大會議决三條如下（一）三月份各校經費限於本月二十五日以前全體發放否則自本月二十六日起停止職務（二）發放四月份經費及批准指定專欵限於五月十五日以前解决否則自五月十六日起停止職務爲此函請貴校長即向官廳切實交涉母再以游移之詞來相搪塞匪惟同人之幸抑亦教育前途之福也」十七日某紳謁楊省長談及此事楊謂當商財廳從速籌欵准於月内發給三月經費以資維持去秋以前各機關經費皆是壓擱一月目下財政困難果能恢復原狀順延一月發欵卽爲萬幸云云說者謂奉直决裂載訊頻聞當局方悉索敝賦以供軍需楊雖口頭答應未必眞能辦到恐教職員二次罷工之舉終將實現耳 
[皖財廳易人問題之變幻]  
　　孔憲芳仍未肯干休　 
　　國聞通信社北京通信云皖省財政廳長改任後新任阮氏旣未敢遽往就職舊任孔憲芳亦不肯交卸且對於免職令懇請辭職一語前已通電否認近許世英另委朱青華暫行代理孔依然拒絶且因免職手續向平政院提起行政訴訟許復有電辯訴兹覓得許孔電報三通照錄如後亦極離奇變幻之致矣「許世英銑電一」北京大總統鈞鑒國務總理賜鑒財政部長鑒昌密陽電奉院元電後已交財政部核辦迭次電催阮廳長亦無到任確期兩月以來該廳長無論如何催傳來署商議財政辦法迄未謀面財政無人負責各界責難交至百政停滯軍餉枯竭世英迫不得已本日委任朱清華於阮廳長未到任以前暫代廳長職務而舊任孔憲芳函繳原令並稱未得督軍同意碍難遵命等語該廳長顯係破壞國家法律官常何在除仍嚴令交代外謹此電呈伏乞訓令許世英謹叩銑印「許世英銑電二」本日據開缺財政廳長孔憲芳呈稱頃由京寄來財政部鍾代部務提出閣議說帖内開安徽財政廳長孔憲芳於十年十月間奉令署任在案兹准安徽許省長電據該廳長懇請辭職應予照准擬請明令將署安徽財政廳長孔憲芳准免本職所遺之缺查有阮忠植才長心細綜核夙精堪以繼任擬請明令阮忠植爲安徽財政廳長以重職守是否有當伏候公决等因不勝駭異查憲芳並無辭職之事如曰正式辭職必有印文即或出於口頭而在鍾代部之初憲芳正值病假足跡未至鈞署以上兩項均無何由辭職省長電部謂據憲芳懇請辭職是何根據事關國家大體不得不切實查明除呈督軍外理合具文呈請訓示等語查請易皖財廳長世英始保柳汝礪繼保王源翰迭電皆請將孔憲芳開缺從無提及孔憲芳辭職之語即三月間致鍾部長懇請迅賜發表之篠電亦仍係關缺之言該廳長所呈實堪詫異夫進退僚屬省長固有職權何須爲此鬼蜮伎倆不顧大體自損威信况免職明令並無呈請辭職字樣益可證明該廳長竟稱由京寄來閣議說帖云云究竟此項說帖是否屬實及有何根據除指令該廳長將由京寄來說帖究係何人爲切實負責之答復外兹事於整飭綱紀辯明是非有極大之關係伏乞我大總統飭下院部澈查根究訓示祗遵並懇我總理部長迅賜核辦以肅官常許世英謹叩銑印「孔憲芳諫電」北京大總統國務院各部總長鈞鑒竊憲芳猥以菲才謬膺皖計地本貧瘠重以奇災舊債纍纍新收銳减右支左絀竭蹶時虞免職命頒無任欣感惟在明令未發以前内外喧傳報章詳載均謂憲芳辭職言之確鑿未敢遽信爲眞祇以世道人心今非昔比一面分電院部自明心跡一面派人赴京查閱三月十八日閣議原案兹接抄寄財政部鍾代部務提出閣議說帖内開安徽財政廳長孔憲芳於十年十月間奉令署任在案兹准安徽許省長電據該廳長懇請辭職應予照准擬請將署安徽財政廳長孔憲芳准免本職所遺之缺查有阮忠植才長心細綜核夙精堪以繼任擬請明令任命阮忠植爲安徽財政廳長以重職守是否有當伏候公决等因事屬創聞曷勝詫異伏念憲芳並無辭職之請如曰正式辭職必有印文卽或出於口頭而在鍾代部務就任之初憲芳正在病中足跡未履省署乃竟僞造辭職上矇政府下欺屬員甘冒不韙法紀何在故爲個人計原可容忍而爲國紀憂實未敢緘默除另向平政院提訴外謹以電陳孔憲芳叩諫印 
[福州教育界風潮之醖釀]  
　　反對减費與要求增薪 
　　閩省十年十一兩年度預算正在省議會審查中傳出消息農林華僑外國語三校均將减費聞以華僑爲最鉅殆七千餘元且有議員陳延香提案取消者查該三校之設立以農林爲最久屢起風潮農林專門人才多失敗近以省立第一師範學校教務主任日本高等師範畢業無農林專門學識之林炯兼長該校外間早已嘖有煩言華僑學校前亦風潮輙作取消後改爲省立名爲華僑實則各縣人經有華僑方面介紹者均許入校以足學生數其中少數華僑與福清籍動輙結羣互毆迄今尚未消弭唯外國語學校開辦未久雖無成績亦尚少污點省議會减費之目的在於增加閩海外各道之中等學校及各小學教育界譁然以爲辦理不善可令改良减福州屬各校之經費以益外屬各校議員未免出於私見且議員不能使教育費擴充而徒損此益彼亦大觖望現農林學校聞所减較少坐而觀望外國語學校於本月十三日具呈省署請予維持到底不可减費華僑學校除同日向省長署請願外并由學生分佈傳單表示態度倘有議决取消或减費之事實則將與反抗小學教員去年以物價騰貴食指增殖薪俸微薄不足以資維持除舉代表向縣署教育廳財政廳省署公署請願外并推閩侯縣教育會長入京向教育部請願至今尚無結果大抵縣知事以教廳省署許可則彼無不贊成教育廳長王述曾非常滑頭謂須商之省長李厚基則以一縣可增他縣必援以爲例却之本届陳寳琛氏回省僉請向李疏通李晤談時謂能維持原狀已屬難得狀態頗爲强硬小學教員聯合會會員十二日假東街省教育會開會議决請各校於本月十六日向縣署請願限二十日答復如不允加薪則下星期起全體罷課改圖别業以現勢測之恐罷教風潮不免實現也 
[四紀浙醫藥校風潮]  
　　浙醫藥校風潮詳情已迭誌本報緣該校風潮之起原爲撤換教員問題一轉而爲校長問題再轉而又爲教員問題今因對於教員問題意見之不同且轉爲學生問題矣蓋該校醫科生提出之五教員除王龔馮三人外毛某及秦某二人尚在挽留中故該校日前上課時毛秦二人皆託名請假學生對於彼二人之態度大抵可分和平與激烈兩派主張和平者以爲此次提出五教員已撤其三已屬難得彼二人平時教授並非壤到極點故想就此過去而激烈派則尚思積極進行以期貫澈初衷因此兩派學生時有衝突藥科學生對於教員問題本不難於解决兹因某故其中不無枝節發生前拒絶派曾致書於教員請其自行辭去惟以其借用全體名義又激起挽留派之反抗聲明其係私人行動奈拒絶派得此消息復出而辨駁謂於教員之去留完全根據於全體大會旣有宣言聲明並將大會記事登諸報端鑿鑿可據不料於某自聞此耗卽晝夜奔走四出運動謀保位置大有不達目的不止之勢當我藥科開全體大會時邵某（挽留派）等十一人（藥科二年級聞有十五人主張拒絶者僅四人）均到會致函於某係大會通過議案伊等當然與聞且伊等旣欲留於教員何大於大會提出力爭當時不言而事後反生枝節此顯係受人運動云云但此信出後知必有一種反抗故卽召集開會共謀對付方法奈三年學生以不日將舉行畢業旅行故皆取無可不可之態度一年學生原守中立所謂中堅人物僅二年生姚某等四人勢旣如此知已難爲於是取消以前之主張謨所以退步之計因議决辦法如下（一）成績公開（二）改良教授法（三）下半年撤換推舉代表劉某姚某等呈請校長允否尚不得知挽留派得彼之辨駁書後亦召集開會以其無故敗壞他人名譽擅自私用名義（開辨駁書仍用全體名義）且前届大會有助教加入舉手表决撤換教員尤屬不合故當開會時有退席者有未表决者此等大會當然無效又二年級全數僅十五人除十一人外餘四人何能稱全體旣稱全體矣而信中又有駡受人運動之言此豈非是自駡自非爲辨白不可嗣又得其提出三條之消息知其原爲下台之計目的旣達卽個人有所犧牲亦所甘心遂不另辨白以防多事大約藥科風潮或將告一結束矣 
[蘇議會宣布蘇省自保電]  
　　十九日蘇議會開談話會議决對時局發一通電當交由秘書長擬稿拍發全文如下各省省議會保定曹巡閱使奉天張巡閱使洛陽吳巡閱使各省區督軍省長都統護軍使鎭守使各報館均鑒共和十稔大法未成各方舉動不循恒軌名爲民國民則何權今者直奉軍聲溢於耳鼓瞑想戰端旣啓燕齊豫兗之同胞横遭蹂躪不獨華會成績付之烟雲而使團警告派兵保護諸說朋興且將重演前清庚子之局興言及此憂憤何窮吾蘇經上年水災流亡未復議蠲賑則稱貸已竭議水利則抵借無門值此蠶麥將登方冀稍延一息乃風雲日惡或將捲入漩渦溝壑餘生何以堪此蘇境爲長江流域中樞上海爲各國商業所萃倘能留此一片完土或藉作和平之導線正不獨子遺之民尚有所歸也本會用是代表吾蘇三千萬人民宣告全國除保境安民以外不知其他有渝此言無論何人皆爲蘇敵日來謡傳某軍來徐之說徐爲蘇境蘇自保之何將外援吾蘇齊督軍尊從民意對有宣言頗聞浙江盧督軍倡議東南互保已馳書各省商榷而蘇浙父老張謇盛炳緯等篠電謂江浙人民不願以一官一職供人之政爭更不願以一兵一餉助人之暴行足見兩浙官民與蘇民同此心理伏願各省軍民長官共喻此情相與尊重而助成心抑各省父老昆季顧念共和國主權在民之義而維護亦蘇雖不武衆志成城吾三千萬人敢自侮耶謹電奉陳伏維公鑒江蘇省議會皓 
[蘇城人力車夫又罷工]  
　　蘇城黄包車公司前因增加租價致車夫全體罷工後經議决照原價減收一角始行照常營業已誌前報兹悉各公司以車輛修理需費甚鉅且車夫每日營業亦頗發達仍擬照原價收租包車式每日租洋八角四千文普通式每日租洋六角八十文各車夫聞信後以公司旣已議定减收何能違反前議故又於今日（二十一日）全體罷工結隊游行街市以示反對 
　　另一消息則謂黄包車夫全體因拖車時不免有毁壞車件之事而各車公司竟索鉅價賠償例如車輪板一塊買價不過一角餘而公司竟索價兩角車冲頭不過值洋數角而竟索賠一元或僅失去一小螺絲釘之微該公司亦索賠五分諸如此類不一而足因是各車夫等以苦力所得除付車租之外何堪再受此額外賠償爰於昨日一律罷工以促各公司之改章清晨時問有未及知曉之車夫依舊拖車營業者適爲罷工之車夫所見以其違背衆意勒令駛回其不聽阻止者即全體將其車輛擊毁故昨日蘇市竟無事可雇所來往市上者僅自用之車而已 
杭州快信 
　　省垣各校學生現擬籌設華俄路振協會以贖路助振相輔而行響應者甚衆 
　　温台兩屬採辦振米商米亦絡繹於道現聞台屬紳商爲維持民食計公議自五月一日起禁止出運杭紹米商已辦未運者爲數頗多聞而大恐已呈省署請予設法 
　　上海美商會會員訂期（二十八）來杭杭州總商會定二十三日開會籌備招待事宜聞軍民兩長亦擬届時邀 
 
 

Page 11

 
 
請讌會 
　　清防第一隊與各義集衝突案昨已由救火聯合會會長潘赤文率同會員向滕隊長道歉聞滕之傷痕巳愈惟永息各集黄榮生等受傷較重各集洋龍亦多被毁損失今日下午該聯合會續開會議公同解决 
　　新任浙江官產處陸宗游（號觀甫慈谿人）昨抵省寓華興旅館定五月一日履新 
　　杭州青年會今日午後二時柬請上海愛國女校女童子軍蒞會表演國技舞蹈 
南京快信 
　　津浦路自昨日起巳停車聞奉軍連日運抵靜海者已有五營魯田來電謂奉軍如再前進决以武力抗拒 
　　張一麝黄以霖昨日下午二時晉謁齊督談至四時辭出旋地方公會會長仇繼恒金鼎商會長甘鋐會董蘇民生桂月華亦到署謁齊督即時延見仇等詢時局眞相齊督謂鄙人始終抱保境安民宗旨即不幸奉直發生戰事蘇亦决不致陷入漩渦惟保境始能安民故對於軍事上不能不有所凖備仇等謂寗垣辛亥癸丑兩次兵災地方原氣未復故一有謡言商民即惶恐萬狀齊督再三聲明無論如何蘇决不致有事請轉告各商勿自驚擾仇等乃興辭出 
　　陳光逺派諮議陳富元來謁齊督接洽軍事 
　　邊守靖昨日下午四時由漢來寗住軍署西花園 
　　海軍第二艦隊司令杜錫珪昨日下午五時入城會齊督商江防佈置至晚八時辭出 
　　徐州防務佈置縝密惟謡言甚重昨銅山縣知事曹元鼎挈眷來寗轉車赴滬 
　　六合縣知事馮祖培出示禁米出境六合稅所長謝傅安以其違背省令影響稅所來省陳訴前日忽有人糾集鄉民數百將該稅所搗毁幸謝已來省否則恐遭不測　　淮南湘鄂西皖四岸運商清吉昌呈稱精鹽影射違法奪銷懇電部署執行院判限令該公司祗能以二百八十八擔配銷於各淮引通商口岸並將蔴袋粒鹽刻日取銷仍查照呈請原案辦理 
　　旗民生計實業研究社社長承厚呈請撤銷八卦洲趙委員收回自辦 
地方通信 
[蘇州]  
　　高檢廳看守所押犯脫逃江蘇高等檢察廳看守所自加修葺後在旁側趙家弄地方另開一側門以便人犯病故時拖出之用詎於今晨（二十一日）七時左右某號犯人十名在側門之旁挖一壁洞離地約尺許高全數逃逸當由廖看守長查點逃逸各犯爲夏炳泉周玉琴顧壞陳錫武李根林朱阿四陳小玉趙守仁周春元葛子卿等十名幸他號犯人未曾知覺故未同逃事後報由許廳長驗看後飭匠將洞砌好一面電飭廳縣通知各區隊一體協緝務獲解究 
　　縣委商撥憲民辦公處駐蘇憲兵第五大隊前經勘定舊守備署爲駐紥辦公處當因該處已爲濟良所居住商撥無效由大隊長繪圖呈報督軍核辦齊督據呈後以該舊署原屬台營官產轉咨省長收回令行台隊營局撥歸憲兵隊紥復經市董等商請展緩而憲兵隊以原駐社壇廟房訂明暫借六個月迄已居十月之久急須遷讓故追交甚急兹悉軍署昨已委派營台官地局調查專員趙硯農來蘇與警察廳及憲兵隊接洽辦理移交事宜 
　　細故釀成命案前日有揚州人夏兆福者來蘇探母住護龍街某大餅店翌晨其母命往香花橋河埠洗菜登在北新苑茶館之水船上該船水夫沈阿大上前干涉喝令下去夏兆福因一時慌張將鞋子一只墮落河中隨即以手一推將沈阿大推倒跌在三角石上致小腹受蕩迨舁至醫院醫治據醫生云受傷過重難以見效延至昨晨因傷斃命當由沈阿大之妻同子沈榮富將大餅店主華全林及兇手夏兆福一併扭區解縣訊辦 
[無錫]  
　　東吳實業中學之進行東吳大學西人在無錫北門外社橋頭西面購田百餘畝建築東吳第四學校嗣因鑑於錫地實業勃興爲供給社會需要特將校名改爲實業中學宗旨亦趨重實業委派滬校畢業生錫人江應麟襄理一切現已將該田周圍樹立水門汀桿繫以鐵絲聘某西人開鑿自流井一口計已開深至三十餘丈日内正建工匠住屋以便工作後即建築學生宿舍百幢大約暑假後卽可開學云 
　　三師學生定期旅行省立第三師範學校學生定不星期舉行春季旅行期間以一星其爲限目的地爲杭州現各學生已紛紛着手預備矣 
　　蘇浙水利督辦蒞錫蘇浙水利督辦王清穆於本月初赴劉河七浦白茆等處視察後擬赴無錫查勘芙蓉圩先期由秘書處公函錫縣署知照縣署接函後卽轉行水警第二區及青城市董事查照王督辦於二十日在蘇乘船赴錫於是日晚間抵埠船泊西門外吊橋下水警區得悉後即派巡船兩艘在彼保護昨日午後籌賑事務所主任孫鶴卿曁陶書鳳石清麟等紛紛赴船晋謁石君以青城市人故王督辦詢問去年該市遇水災情形甚詳王君定今晨（二十二日）乘原船用汽油船拖帶赴青城市芙蓉圩查勘圩堤等種種設置事畢即赴武進金壇溧陽宜興等處查察此次王君出巡祇帶隨員孫天爵施祖承兩人 
鎭江 
　　麵館公議漲價鎭江銅元日見充斥每元可兌一百六十五枚凡係錢碼計算之貨均巳於暗中增價近日城内外各素麵館亦因銅元價格一再低落特於二十日邀集同行在麵業公所公同議妥每麵一碗加錢二十文自即日起實行 
　　鄉警防務加嚴丹徒縣張知事以近日各鄉時有盜刦發生防務自應加嚴昨特通令大港高資丹徒新豐諫壁寳埝各鄉鎭警察分所於晚間八時起加派長警實力巡邏如遇形跡可疑之人嚴加搜查以絶匪踪而保治安 
　　米價迭漲之救濟米價迭漲貧苦小民恐慌萬狀丹徒縣張知事特於二十日諭令各米商母再高抬米價致妨貧民生計一面函請水陸各軍警查禁私運以維民食並定於日内採運秈米到鎭舉辦平糶 
　　絞决謀害親夫案犯鎭江東鄉周村鄉民唐義定之妻楊氏因與小叔義第有姦以致同謀殺斃義定事發拘縣經張知事判處唐楊氏死刑唐義第一等無期徒刑呈請高廳核辦嗣奉訓令謂義第事屬同謀律當同科故遭駁回張知事爲愼重民命起見又詳叙一切呈請高廳覆核高廳並轉詳大理院核辦昨張知事已奉高廳轉來訓令處唐楊氏及唐義第絞刑故昨日（二十）上午十時張知事特偕同楊承審率領衛隊將唐楊氏唐義第二人驗明正身綁赴北門外執行絞刑一時觀者塞途無不歎息現二人屍身已由家屬備棺收殮矣 
揚州 
　　丁運使晉省淮運使丁乃揚十九日乘專輪赴寗公幹稍事勾留卽行返揚 
　　敦勸韓國鈞長魯　效韓國鈞不願長魯吳佩孚特派代表沈維新（銘三）至海安原籍勸駕偕同韓氏於十九日來揚雖經各方面敦促韓氏終以不入政治漩渦爲宜故沈已於二十日返洛復命韓則以河工局關係尚逗遛此間云 
　　飭送地方預算案省長飭知縣署召集紳董會議支配十一年度地方預算務期欵不虚糜依期編送仍將會議日期並支配緣由尅日詳細說明分呈省署財廳核辦 
　　展緩運動成績兩會期道運動會道教育成績展覽會均以各縣水災之後解撥經費爲難刻由胡道尹呈准省長展緩舉行云 
湖州 
　　蠶桑雜訊本年夏曆逢閏節候較晚四鄉蠶事亦因之稍遲現在早幫頭眠晚幫正在收蟻桑葉萌芽甚佳預料葉價可以平穩現各桑葉行雖未開市而鄉民直接買賣日有所聞價格每擔三元至二元八角（十六兩秤）但年來民風澆薄每逢葉貴之年往往發生搶奪竊取等事若不預爲防範蠶業前途大有妨害吳知事有鑒於此爰特出示嚴禁并通令各市鄉警察所密飭幹警隨時切實查禁以安蠶業而挽頽風 
　　開辦平糶先聲本年米價迭漲不巳近以存米不多來源稀少故高熟米已漲至每擔十一元有餘此後尚有續長之勢肩負小民莫不愁歎兹有陳君者發起平糶前特專函積榖董事許蔣二君請於積榖欵項下准提若干委託妥員分赴贛皖兩省產米區域採購米石運湖平糶以遏米價而濟窮困 
徐州 
　　鎭道示禁謡言徐海鎭守使陳調元徐海道尹朱振儀今早（十九日）聯銜發貼佈告略謂近查城廂内外謡諑紛紜居民自相驚擾皆係無知奸徒意欲破壞以故造出種種謡言吾省軍民兩長只知保民不知有他本鎭道亦以保護地方爲唯一之責任如遇有造謡之奸徒定嚴拿董懲絶不寛貸仰卽各安生業勿相自擾云 
　　勸學所長晋省銅山勸學所所長楊勉齋君以江蘇義務教育期成會開會期近爰於十七日早呈准縣公署赴寗與會所中例行事務以駐所楊勸學員代理云 
雜評一 
[作戰與宣傳（默）]  
　　宣傳政策者用之於製造空氣之時而非用於實力作戰之時也蓋戰之司勢未定籌備未畢藉此宣傳政策以博國人同情而兾得多助或尚有幾微之成效若兩方作戰之勢己迫在眉睫則惟有以實力决勝負而宣傳毫無效用矣 
　　然而今日之兩方尚在利用此宣傳政策發電自辨者固宣傳也兩方之人各爲其黨紛紛作戰局推測談或互相詆毁者亦宣傳也其實戰局已經若干時期之醖釀内幕情形早已大明孰多助孰寡助亦已大定至於戰後之勝負則須俟實力之如何以爲斷亦非事前之空言鼓吹所能收效也然則今日而用宣傳政策豈非無聊之甚耶 
　　或曰宣傳政策與作戰計劃亦大有關係今日所謂作戰計劃尚有變更暴發之緩急尚有伸縮餘地即有利用宣傳之時間果爾則其所謂宣傳亦僅能彌縫於一時豈能轉移内外人之耳目哉 
 
 

Page 12

 
 
   
 
 

Page 13

 
 
本埠新聞 
[津浦路中斷後之昨訊]  
　　十九日由滬搭通車之乘客亦已回滬 
　　津浦路線在馬廠唐官屯車站間被軍隊拆去軌道阻斷交通二十日晨由滬動身之乘客到寗後原車送回已誌昨報兹悉十九日晨由滬動身之乘客二十日上午十一時至德州車站該站站長已接馬廠站來電悉軌道已被兵拆斷不能通車因此將乘客原車送回於昨日（二十一）晚十時返滬計頭等客西人十六名法兵五十二名及二三等華人乘客三十餘名 
　　據昨晚十時由德州回滬之乘客云該車在德州車站停二小時之久只見直軍四周搭蓬宿在荒野之中自德州至濟南沿路皆是惟尚未聞開戰消息後由路局稽查派站長將軍退回濟南車站再直達至浦口由滬寗車回滬云 
　　星報云北方之戰雲瀰漫爲張吳兩軍自相殘殺之先影上海亦已大受影響南京與天津間鐵路中斷交通阻梗商人及旅客之急欲趁戰事開始前趕往北方者羣赴輪船公司購定艙位故各輪船乘客莫不滿坑滿谷獲利倍蓰上海爲全國商務中樞德州鐵道掘斷後與北方商務遂行停頓天津等北方各客帮俱已停止辦貨據本埠今日（二十一日）下午兩點鐘私人所得消息稱津浦路掘斷之處在唐官屯與滄縣兩站間長十七英里云云足見即無戰事發生上海與北方之交通一時亦不易恢復惟就軍事上觀察上海極爲平靖其足以視爲時局緊急之徵象者僅何護軍使宣布戒嚴之一端然除華界緊要去處皆有憲兵站崗以防萬一及車站上派有兵警搜查行李外其餘景象仍與平日無異何護軍使爲浙督盧永祥之部屬上海雖係蘇督轄境而何氏服從於盧何氏所統北兵駐於上海吳淞松江三處約共一萬五千人皆表同情於直系者上海因有租界之故各方面力求戰爭逺離滬境上海附近足以發生戰事者僅蘇浙兩督之開戰但據可靠消息蘇浙雖有開戰之可能當不致於實現今兩督俱已宣布嚴守中立今巳有數百華人恐其所居涉入戰區且感戒嚴後之不便遷入租界聞天津亦同一情形 
[蘇浙當局互商保境安民電]  
　　齊慮携手東南太平 
　　奉直交惡北方戰機已觸日來滬上各界及江浙人民力籌共保東南大局兹探得兩省當道互商保境安民電文錄之以告江浙人士之關心時局者 
　　蘇齊督致浙盧督電（上略）沈知事返寗傳述尊恉救國熱誠昭然若揭區區愚見仰荷贊許尤所心儀亟欲恭聆築誨藉　討論詎接各方之電畿輔一帶風雲日惡默察情形殊無轉圜之餘地目前步驟惟有堅守平素宗旨先謀保境安民一策再圖寗人息事之方良以浙蘇兩省爲全國財賦之區且爲華洋商務薈萃之地國本所關觀聽所係亟當宣布主張表示態度不入漩渦以期保障東南大局維繫中外商民之心况兩省輪軌相依步趨自當一致倘荷贊同即請我公主稿挈銜通告兩省各報館各公團並請我公領銜燮元與何護軍使同附驥足萬勿客氣如能早日發布可免他方請示政見紛起答復之煩未盡之言仍囑沈知事詣杭代陳統祈鑒察爲荷（下略） 
　　浙盧督復蘇齊督電（上略）電悉保境安民之旨蘇浙旣同一宗旨自當共守不渝惟見報載尊處復省教育會電業將保境安民宗旨明白宣布遐邇當共週知敝處素卽主張此旨人所共鑒但實心實力共守無違似母庸一再宣言轉涉跡相尊意如何即請酌察（下略） 
　　蘇齊督復浙盧督電（上略）電悉我公誠信素昭夙即主張此旨人所共鑒自以不再宣言爲宜特復（下略） 
[國貨維持會求免兵禍電]  
　　請奉洛雙方退讓請蘇浙皖會同聯防 
中華國貨維持會近因時局阽危特於昨日召集會員開緊急會議到者二十餘人午後三時振鈴開會由汪星一主席孫錚紀錄先由主席起立宣言云連日奉直雙方調軍佈防積極備戰大有一觸即發之勢以致交通阻塞商業停頓金融疲滯羣情惶恐迭據各業來會陳請開會集議設法維持故特邀諸君到此公同討論尚祈發表偉見議决施行云云旋經會衆互相研究主張電致奉洛兩方勸其息爭弭患當將電文起草經衆通過趕速拍發並以現時蠶汛將至平民生計所關實非鮮淺特會同江浙絲綢聯合會聯名致電江浙皖三省督軍請保境安民云兹將電文錄左 
　　致奉洛電奉天張洛陽吳巡閱使鈞鑒自貴軍調兵佈防以來時局日危風聲鶴唳致各埠交通阻塞商業停頓人心恐慌金融驟緊損失之巨巳達極點現兩軍尚未接觸我商民已先受痛苦若不幸而戰禍一起不特以國家爲孤注而立國要素之工商業亦將同歸於盡泣懇鈞使以愛國惠民爲前提即飭貴軍調回原防雙方諒解即使政見不合總求雙方退讓徐待調停何可遽以戎衣相見而忍陷國家於萬刼不復之地乎臨電哀鳴伏希矜鑒中華國貨維持會叩禡 
　　致浙蘇皖電杭州盧南京齊蚌埠張督軍鈞鑒連日報載奉直雙方亟亟備戰不惜以國家爲孤注一擲哀我商民歷經患難何堪再受浩刼邇來風聲所播致商業停頓金融驟緊交通阻塞人心恐慌已達極點方今蠶汛將至數省平民生計所賴關係極爲重大爲特電籲鈞座倣照庚子成案與蘇浙皖三省會同聯防保障東南半壁勿使捲入潮流以保治安而慰民心三省人民幸甚中華國貨維持會江浙絲綢機織聯合會禡同叩 
[華僑解决國事糾紛之意見]  
　　促徐世昌退位 
　　巴城華僑教育會來電云上海振興兵先生轉全國商教聯合會各團體各報館均鑒民國肇基拾有一載頻年戰禍社會無一日之安寗財政無一文無弊竇袁世凱之稱帝黎元洪之受擠馮段之攫奪直皖之爭覇債臺日高利權日失最近如穆湘瑶鹽餘債之報告謂北庭終必魚爛董綬經財政之參案寂歸無形今復有奉直戰爭之醖釀其餘斵傷元氣之事皆徐世昌一人隂煽陽惑所階之厲也其罪大惡極削南山之竹而不能紀今爲謀國家安全息免戰事起見應卽促徐世昌退位通告各鐵路工人勿爲輸運兵械承認西南政府爲正式政府定時移都北京限期集國會選總統制憲法實行聯省自治則國事尚其有豸事關重要望一致主張俾人民早得安生國家早得統一是爲至禱巴城華僑教育會叩六日 
[奉直風雲緊急中之航業]  
　　華北航務已生困難烟津班營業異常清淡 
　　自奉軍入關佔居天津以來直軍亦預備作戰故航業上長江上游之華商輪前兩日已受影響乃連日形勢更惡華北綫之航務上亦巳發生種種困難之點昨日滬上各商家己得天津發來之警電矣 
　　本埠美商福來洋行在天津塘沽等處之營業頗巨此次係爲運貨關係滬行特滙欵洋往津不料昨得津行發來急電報告津浦鐵路已爲某軍拆斷交通已斷上海滙寄之欵不能運送來津上海至天津之陸運已經斷絶故滬津匯兌亦已停頓矣並謂由上海方面運往天津之客貨紛紛被阻商務市面大受影響又云奉直兩軍接觸在邇戰事發生後天津商人最蒙巨痛云云福來得此電報後現預備將匯去未到之欵設法收還另用電匯以冀達到云 
　　津浦路截斷後上海銀行家匯付津欵均須改從水道由輪船裝出故今日太古公司之奉天號輪赴烟津時上海金城銀行有現洋四十箱（計二十萬元）運津又華俄道勝銀行等亦有現洋九十九箱（近五十萬元）裝往天津另有某銀號裝至烟台有現銀五箱計二萬五千元　　上海至烟津一路因海道綫内尚未有何種阻碍表面上尚可安然通航然客商之辦貨者已多半存恐懼之心不敢冒險故本日雖有招商局之同華·三北之升平等赴津出口貨已少怡和之同升輪且因出口貨過少改遲一天開行惟太古公司之船尚略有運出然昨據各輪公司中人云近數日内烟津班之進出口營業皆已受時局之影響而異常清淡且稱奉直兩軍一經開火恐華北航路之營業必受巨大之打擊商貨或將盡行停辦市面恐因而停頓也 
[紅十字會預備往戰地救傷]  
　　聞本埠紅十字會以奉直戰爭勢將不免故現已籌備一切往京畿一帶從事救護傷兵如必待戰爭發生後始行籌備則恐時將不及云 
[上海英商會年會紀]  
　　主席謂中國情形已與去年不同：：討論疋頭合同修改稅則沿海商稅上海港口等問題：：謂願贊助華人合法目的世界新聞社譯字林報云上海英商會於二十日晚間在上海俱樂部舉行年會到會會員頗衆馬凱氏主席副會長季拉德氏等助之首由主席發言對於英商會前名譽會長已故英總領事法磊斯爵士贊助該會之功續表示敬意請通過一讚美議案由副會長附議當即通過主席繼提出上年報告及賬畧并爲簡短之說明畧謂去年開會時與今年開會時情形逈異去年魯案未解决今年青島歸還已經協定去年威海衛無問題今年已决定還中國去年中國之領土完整及門户開放主義爲朽腐之說今年經華府會議以極公開之狀况重行承認頓發生新而久之力量去年吾人絶不料吾人所生活之經濟及法律環境將立有改變今年則知將有特别委員會從事修正進口稅並調查中國司法情形又在華客郵亦已决定撤消在此等决定之下中國之地位已與去年不同以華府會議之結果中國地位大見進步吾所以開始即指出此層者一因吾人歡迎此項事實二因本會與駐華英商會聯合會於一九一九年及一九二○年通過之各議决案即爲華府會議各代表意見之一部分也兹請略舉當時之决議案關於魯案吾人决議以爲保證商務權利及各國均等機會起見青島必須歸還中國關於開放門户及領土完整主義則决議時機已至應重行承認開放門户主義爲一種商業上根本原則並須由各國協定廢除勢力範圍關於中國司法改良問題則决議英國應依照一九○二年中英條約第二欵贊助中國實行改良其司法制度當時所舉贊助此等决議案之論據旋即由朱爾典爵士轉達本國外部爵士於吾人意見完全表示同意後英國派代表團赴華盛頓爵士被派隨行時時受代表團之諮詢諸君鑒於此等事實當益贊可前任董事會努力於商會聯合會事務之政策蓋互相扶助即互獲裨益欲聯合會之成功本董事會及本會職員必須爲較多之工作不當滬會專管滬會之事天津漢口商會則專管津會漢會之事今聯合會固己成績卓然各地商會亦愈見强固是皆羣策羣力之效也 
　　聯合會所協辦及本會所特别關注之各事件中有疋頭貨標準合同一問題此議創於本會疋頭貨分委員會時在一九二一年之初自後繼續討論其經過載在本會月報中今但述其後來情形曼哲斯德與白拉特福兩商會於考慮吾人之最初草案後擬一修正案於上年十一月間寄達本會同月十五日由疋頭貨分委員會開會研究又决定修正若干條寄回國内同時曼哲斯德商會之提議經分送漢口天津香港各商會本年二月末得海電報告曼哲斯德及白拉特福兩商會己接受本會之修正條件三月十三白疋頭貨分委員會接到函信證實此事該項函信内附有一印就之合同稿樣亦經分送津漢港三商會該三商會均己表示同意今將報告曼哲斯德商會此後祗須吾疋頭商會員表示是否贊成此項擬議之合同形式唯疋頭分委員會旣足爲此業之普徧代表則此合同形式自可通過殆無疑義又疋頭商在本會註册一節希望亦可實行 
　　此外有一事與本會會員有直接利益關係者即稅則第一條之字句應加以更變是也吾意各地英商會以及法日美等國商會必皆以爲按值征抽之稅率應以ＣＩＦ貨價即貨品之起岸存入關棧價爲標準故稅則第一條應改變字句俾得明晣此問題本會將乘目下會議修改稅則之機會提出之 
　　沿海商稅一事本會去歳進行不懈各處英商會意見一致以爲在中國各商埠間之貿易應免納稅目下凡土貨從一商埠運至别一商埠必須於出口時先納出口全稅到後再納半稅此半稅人每稱爲沿海商稅但吾人要求廢止沿海商稅實合全稅半稅之廢止而言此舉一經實行商業上將大爲簡便關卡限制頓去其半中國政府收入上所損有限而所得利益將不少本會决將提出此項意見於修改稅則委員會望會員諸君予以贊助 
　　主席繼述對付中國政府欠欵保護内地英商之原則及商標等問題此等問題之討論皆守秘密 
　　主席斷述上海港口問題略謂工程師之報告己送交本會考核内附有關於組織新港務局之條陳本會當舉出一特另委員會詳核此問題其報告經本會董事會考慮後於三月二十七日呈送代理英總領事報告中所含各要點載於四月份月報本會宣稱贊成於揚子江口仙灘間開一峽道並於黄浦江口附近建一碼頭以便旅客及郵件但須所預備利便之船舶願意並可能利用之至於以公欵開深港口二千五百英尺之議本會不表同意本會又反對征收轉運稅及增抽噸位捐而贊成目下浚浦局之收入倘不足用可征收浚浦稅之議至於所擬港務局之組織本會主張以下列入員組成之「官員方面」江蘇特派交涉員·上海稅務司·浚浦局工程師·河泊司「商界方面」公共租界工部局及法租界工部局各舉代表一人共二人具有航業噸位最大之四國之全國商會各舉代表一人共四人至於此港務局之權限本會之態度可於致代理總領事之函見之兹讀其一節如下「報告中列舉港務局之權限内有藉協商或撥欵購買取得港口所必需之土地及私人港口設備之權本會董事會知此條之意義係該局可取得對於全部港口連同現有各碼頭之全權果爾則以爲此項權限之取得乃非所願欲且足以限制並損碍商業」 
　　主席繼述長江開浚問題謂己邀請倫敦港務局顧問工程師泊爾滿氏ＭrＥＰalmar從事長江之測量又謂浦口一埠宜設有較良之稅關設備繼謂英國國内各商會均與在華各商會聯絡一氣故勢力强固中國恢復權利之運動將日見有力吾人所遭競爭亦將日烈但吾人願助華人達其合法目的亦不願排斥他人之新競爭唯吾人公私兩方之利益亦必須愛護此則望本國各商會及各會員之援助者在華英人學堂及醫院問題請商會聯合會學堂醫院委員會會長古柏氏報告諸君此次威爾斯親王來游逺東余以聯合會代表之資格赴香港迎接得覩太子光儀實爲榮幸繼述本會財政及所辦方言學堂情形謂將設一華文公牘高等班尤注重於商業文件俾學生研習己有報名願學者繼提出報告及賬略即經通過繼由會員公舉阿琴脫等十二人爲本年董事商會聯合會學堂醫院委員會會長古柏氏繼起報告籌欵辦理學堂醫院之原起及目的請會員予以協助當有會員福克司氏起立讚美卸任董事會之功績請衆表示謝意衆一致歡呼表謝主席略致答詞遂散會 
[修改稅則委員會餘聞]  
　　整理議事錄正式宣布委員長夫人出殯 
　　修改稅則委員會前日開會議事錄現在正在整理一俟整理就緒即行送交各國代表察閱簽字再行呈報外交部財政部及稅務處及在報上鄭重宣布至下次會期目下尚未决定須俟各國代表對於上次議案研究成熟後再行開會討論又該會委員長蔡廷幹氏之夫人因罹猩紅熱兼患喉症不及救治於前日三時病殁病院昨日下午即出殯至廣肇義莊暫厝該會辦事人員均往送喪云 
　　又函云猩紅熱症染及蔡廷幹之如夫人女公子如夫人前日病殁一節巳誌昨報兹悉蔡如夫人生前曾經扶正昨日下午由公立醫院舉殯安葬於廣肇山莊一切尊以嫡禮各界贈送花圈者頗衆除屬員外如許交涉員等皆往執紼聞其五歳女公子猩紅熱雖退又發生中耳炎加雜病云 
[全國銀行公會答復贖路辦法]  
　　儲金章程一致贊成發起公司尚待具體辦法 
　　全國銀行公會聯合會前接到籌贖膠濟鐵路委員會代表盛竹書交到貯金辦法及建議發起贖路總機關書一通後卽將此項提案作成議案於十六日大會分配討論衆意對於發起公司一層必須擬有具體辦法方可發起至儲金辦法全體一致贊成已列入議事錄中由各地公會切實鼓吹實行至詳細情形仍託盛君面答該會矣 
[駐滬參戰華工會通電]  
　　邦人共鑒參戰華工同人在法蘭西方面計達五萬餘衆先是爲北庭梁士詒暗賣於時所訂合同非常嚴酷尚幸法政府待遇至優且加入軍事範圍是同人等對外固感激友邦對内未嘗不深切痛恨於北庭梁士詒也故本會改組國内曾經再三通電否認北庭及痛斥梁士詒各在案諒邀察及乃查有流氓某某假揑旅法華工團名義直向北庭僑工局請助理由是「請將華工分赴山東工作」驟聞之餘良深怪異查參戰同人在法團體祇有唯一「旅法華工會」即今之「駐滬參戰華工會」當時絶無工團之名目且參戰同人旣爲北庭暗賣是北庭顯然爲吾儕之仇敵反對猶恐不及豈有乞援之理况全赴山東作工無論事實之所不可能卽或能之同人等勞動自食凡地可工何必山東一隅更何事向仇敵方面乞憐也而謂同人愚而至此耶似此行爲爲北庭利用毁壞同人名譽是可斷言總之本會旣爲參戰同人之唯一團體行動復素取一致責任所在未肯苟同用特詳實電告以免淆亂聞聽致損同人名譽咸希垂察駐滬參戰華工會評議長吳世英曁全體會員一萬三千餘人及各科主任曹文初陳培卿張星五杜虎臣章栖鵬曹錦堂同叩馬 
[江蘇縣議員聯會開會紀]  
　　表决恢復辦法五條今日下午開幹事會 
　　昨日下午一時江蘇縣議會聯合會假倚虹樓開會到三十餘人公推莫錫綸主席先由主席起言諸君逺道而來熱情可佩還望共策進行早達目的繼李味青報告略謂縣會自非法解散後當邀集各縣代表設聯合會於法界寳康里請求恢復無效停滯數年現在政府有恢復縣會之令則舊會自繼續有效聯合會當然恢復敝縣曾於也是園開預備會由鄙人通函各縣現在復到者有三十二縣查江縣六十縣中有縣會者祇三十九縣當然爲大多數今日到會者甚衆滋可欣幸兹擬補選幹事擴充員額可收集思廣益之效報告畢卽行議事情形如下（一）補選幹事梁鴻卓主張祇選幹事不選會長幹事額數十一人或九人贊成十一人者多數次議選舉權公决以縣爲單位仍照前次聯合會章程辦理（二）補選幹事舊幹事五人莫錫綸李味青梁鴻卓方家珍楊應正由李味青發票由各縣投票孔昭晉十六票狄恩霖十三票陳傳德十三票劉啓文七票焦汝霖五票兪葆村四票次多數吳敬仲四票邵涵蒼三票（三）提議本會經費問題議决各縣酌量情形分認籌墊多數贊成（四）提議各縣應取如何一致態度方家珍云地方自治以議會爲主體但亦有良否官治分子多民治分子少諸君請注意組織善良之團體乘此機會盡力做去梁鴻卓云本會主張恢復不是反對中央命令只因中央所佈之令不適用於現在故主張恢復舊會本會不是命令取消的是無形解散的最要之點在主張恢復自治之决心積極進行咨請省長恐未必違背民意陳傳德云各省比較起來以江蘇自治爲最完善現在遵照命令做事從前是停頓現在是繼續並無違反命令之處以本人地位論恢復職權亦是人民應盡之義務（甲）請續辦問題（乙）請省會回復梁鴻卓云將新定制不適用之處提出駁議宣佈則恢復舊會之理由自然充足伙恩霖云討論進行方法有一種表示可以回去報告梁鴻卓云舍趕快組織聯合會之外别無良法一天不回復本會一天不取消主席以三項付表决（甲）由本會幹事向省議會請願提議恢復繼續開會（乙）用本會名義通知各縣縣議員設立通訊處（丙）聯絡各縣法團協力進行均全體通過末由李味青起言明日下午三時請舊幹事五人新幹事六人到事務所開幹事會討論一切進行辦法遂摇鈴散會已五時半矣 
[章太炎第四次講學預報]  
　　今日午後四鐘仍在職工教育館 
　　江蘇省教育會延聘章太炎氏講學業經三次詳紀前報兹悉今日午後四鐘仍在南市陸家浜職工教育館講國學之派别凡前此報名人員應繼續前往聽講即有志研究國學而前次未及報名者亦可即爲報名領劵入座聽講云 
 
 

Page 14

 
 
[新選工部局總董履任]  
　　本年公共租界工部局總董已由議董推定西姆斯君ＭrＨＧＳimms兹卷西君業於昨日接任視事前總蕭史密斯君ＭrＡＢrookeＳmitb當卽交卸至新任之副總董爲萊姆氏ＭrＷＰＬambe云 
[納稅華人會理事之人選]  
　　海寗路商聯會通告 
　　納稅華人會改選理事之期巳迫自南京路商界聯合會鼓吹選舉公開運動之後各路多表同情兹又得海寗路商界聯合會之通告如下納稅華人選舉諸君鑒選舉理事會期將届惟兹事體大關係匪輕若不愼重將事擇才德兼優聲望素著名流斷難肩此居任敝會同人有鑒於此謹將堪膺斯選者提出十人披露報端徵求諸君同意是否有當仍希酌奪其姓名列下宋漢章虞洽卿陸文忠周渭石方椒伯簡照南王才運陳炳謙霍守華樂俊葆 
[昨日之國内滙兌市]  
　　邇來奉直交兵京津匯兌發生變化已誌前報迨昨日（二十一日）京津匯兌已無市面漢匯洋例漲二錢五與十九日市價相同計洋例每千元合申元一千零二十九兩銀元漲一元半計每千元合申洋一千零零三元五角宜昌沙市匯兌無市其餘别埠滙市無所變動每千元合申洋數計九江一千零零五元南昌一千零零五元蕪湖一千零零四元安慶一千零零四元五角蚌埠一千零零五元南京一千零零二元蘇州一千零零二元鎭江一千零零二元揚州一千零零二元徐州一千零零六元清江一千零零五元無錫一千零零二元常州宜興常熟南通各一千零零二元杭州一千零零三元寗波一千零零三元温州一千零零五元嘉興湖州紹興餘姚各一千零零三元蘭谿一千零零四元半海門一千零零四元以上除徐州海門兩埠各漲一元外餘均無變動重慶九七平銀每千兩合申元九百八十兩較前日市漲二兩五錢銀元平萬縣九七平銀每千兩合申元九百八十五兩銀元平均無變動云 
[政局險惡之影響金市]  
　　自西即封關以來標金市價一開盤卽步步趨縮至前日市因先令放長二辦士旋雖回縮一辦士然人心虚疲故金價又復趨下據金業消息先令内盤甚長其掛牌爲三先令五辦士而内盤之漲竟到四先令之譜其趨勢之堅定大都再看長風考此次先令暴長而標金跌價之故據此業中人云大部份係受政局之影響自奉直形勢决裂以來風聲所播人心恐慌金融界已呈明寛暗緊之象故先令内盤乃見堅定此其原因一也且目下人心空虚大都觀念戰事發生金融勢必大廉是以爭相售出投機商乘此時機故竟將市價遏抑此其原因二也至於現貨交易適來售出者亦過於需要各銀行絶少現貨金條開進由此觀之標金價格尚不免繼續跌落昨日最低市價曾跌至三百零五兩云 
[時局緊急中之棉紗市况]  
　　漲跌不一 
　　棉紗市價受時局之影響致漲跌參差不一各交易所取引所等之標凖紗價昨晨因聞津浦鐵路拆斷標凖遂一落千丈竟小至一百三十二兩八錢客帮亦謹愼觀望不敢同手十六支文明小至一百三十兩午後廣帮汕頭等買進二十支水月日紗二十支金三星日紗等一千包左右二十支漁翁東紗二百包又十六支日紗三百餘包江西牛莊青島野鷄等帮亦買本紗三百餘包賣空者亦乘勢抵進市面遂轉機總計標凖紗與前日比較小去一二兩現本紗市價雜亂公會小包小去一兩有餘日紗小去二兩上下小包售開者祗三四十包廣帮　買之二十支金三星係掮客向上海廠開得價一百五十六兩售與廣帮爲七兩賺銀一兩觀於紗價之不振全爲時勢大局所致苟雙方不即開戰尚能平定云 
[奉直搆兵聲中之土布價]  
　　影響及於鄉民 
　　奉直兩軍相持不下調兵遣將戰衅在邇所以連日津浦車已經中止滬上謡言蜂起各業商貨物停運如滬上行銷山東烟台等處之土布亦皆停運因此本邑四鄉各布莊門市收進各式本布於前日起每疋減價百文或八十文不等以致各鄉民均呌苦連天云 
[昨日之金融市况]  
　　昨日上午銀幣市價爲七錢二分八釐七五午後收盤七錢二分九釐五比前日大起一釐七五三月底期洋午前七錢二分九釐三七五午後七錢二分九釐六二五漲一釐二毫五四月半期洋上午七錢三分零一二五下午七錢三分零二五漲一釐北省戰事風雲日惡洋釐或有大變遷亦未可知 
　　銀拆上午一錢三分午後一錢滬上金融尚稱鎭定銀行收欵仍祇二三十萬云 
[友華銀行滙市報告]  
　　昨日友華銀行匯市報告云二十日倫敦大條銀價近逺期俱縮一辦士二五紐約銀價落至六角八分倫敦紐約間滙率爲四元四角一分半今日此間各國滙率市况雖有上落而有由堅轉硬之勢晨間英鎊成交價四月份自三先令五便士二五至三先令五便士半不等五六月份自三先令五便士一二五至三先令五便士三七五不等美金成交價四月份自七十五元七五至七十六元二五不等六月份自七十五元六二五至七十六元不等午後市况堅定英鎊售開價四月份三先令五便士三七五五六月份三先令五便士一二五美金售開價四月份七十六元一二五五月份七十六元六月份七十五元八七五昨日倫敦市上印度中國歐陸均有銀售出收盤市况平穩售者較多紐約亦然 
[航業消息彚紀]  
　　昌興公司之蒙抵格爾號前在滬所招之甬帮水手計一百九十四名今船到香港後即照合同（此指解决風潮時船主海員及港政府等會訂之合同）將全體新海員一律辭退並在香港招集原水手還輪執役新水手對此大不滿意謂照例應滿六個月方可解約今半途停職心實不甘後經該公司一再磋商允於服務期丙除所得之正薪外再由公司發給一個半月之工資以示優待當時且代各水手買定還滬船票故昨午已乘太古之頴州輪來申矣又有俄皇后號輪中共招有甬藉新水手五百數十名今次到港時亦如是辦理但每人由該公司額外給送工資一個月亦遣送來滬 
　　太古公司之新添重慶宜昌班輪今已造成定名曰萬縣昨已由港駛來現定明日邀請各界參觀卽訂二十五日離滬赴漢實行開駛長江上遊班矣 
　　今日英公司之克爾盈號還歐滬上運去有湖絲六百數十件山東府綢二百箱茶葉二千箱草帽邊三百件又有太古之奉天輪昨由天津芝罘來申裝來現銀子七箱約二萬兩黄荳一萬一千三百包野絲綢一百二十一件 
　　法郵公司之貨輪梅奇司令號昨自歐洲經西貢到申運到西貢白米三萬餘包係上海西人購買專以接濟滬上民食者又大英公司之合可拉號昨亦代運本埠福建帮紹帮等在仰光採辦之白米一批計三萬餘包因此連日滬上存米頗豐市價亦可稍平也 
[國是會議第二期報告]  
　　國是會議籌備會日昨發出第二次報告書云四月十三日開第五次籌備會討論結果天津益世報月之二日專電欄載有本會致北京政府電文曰（上海國是會議致電中央探詢對於統一意見是否南北同時舉行）本會並無此電應去函更正本會開會時代表所佩之徽章仿照上海總商會商品陳列所職員所佩之徽章式樣惟中間職員兩字改爲一直立之國旗外邊嵌中華民國八團體國是會議十一字即請幹事孫籌成君置辦四月十七日開第六次籌備會討論結果會期己近請幹事孫籌成君向孟淵新旅社振華惠中大新各旅館接洽請其届時對於各代表格外優待照常折扣房金幾成致函曾經出席之各代表請於五月三日以前來滬籌備一切以免局促開會前幾天派員在車站輪埠招待外來各代表四月二十日開第七次籌備會討論結果對於各方來電請求關於時局發表意見者因未開正式大會尚無從發表意見故主暫擱不復（新到代表）廣州總商會代表陳廉伯君寓大東旅社八十號瓊州海口總商會代表林大魁君寓東亞旅館八十五號（新推代表）四川省農會電推都懷堯文漢二君爲代表江西工業協會電推盧尚同陳榮廣顏丙臨三君爲代表坤甸坡中華總商會函請駐滬華僑聯合會派員代表該會（收到函電）四川省農會電推都文二君爲代表泰縣婁莊鄉農會函告發起召集江蘇全省縣農會以書面推舉代表坤甸坡中華總商會因逺路期近不及推代表與會函請駐滬華僑聯合會派員代表東台趙鈺炎函稱贊成國是會議並代該縣全體人叩謝本會救國之盛意廣東海口總商會函告代表林大魁道經香港且欲署省故抵滬稍遲江蘇省農會及江蘇國是會議促進會等五團體電請對於直奉備戰主持公道勿以蘇魯兩省捲入漩渦江西工業協會電推盧陳顏三君爲代表（發出函電）函致天津益世報謂本處從未致電北京政府請即更正以免誤會函致返里各代表請五月三日以前蒞滬云云 
[國是會議之工界代表]  
　　國聞通信社云八團體國是會議籌備處昨接江西工業協會函報推派代表三人其原函云上海北河南路中華民國八團體國是會議鑒查敝會性質與貴會議組織大綱第二條内第五項相同事關國家大計敝會未便漠視爰經評議會推定盧尚同陳榮廣顏丙臨三君赴滬會請賜接洽江西工業協會霰 
[日華紡織工罷工五紀]  
　　雙方已漸接近 
　　浦東陸家嘴日華紗廠工人罷工等情迭誌本報昨日上午九時浦東三區警署署長飭人至工會請會代表至署磋商解决條件該廠長日人後籐亦在署工會代表卽將要求條件託署長轉致日人（一）要求加資二成（現由署長調解改爲一角以上五角以下者加一成五五角以上一元以下者加一成二一元以上者加一成聞廠家與工人俱已承認）（二）休工期内工資照常發給（三）每年加資一次（四）承認團體交涉凡廠家與工人之事項概須先向會中交涉因第二及第三未能妥洽故談判又行决裂下午三時署長又至會中再行磋商云 
　　聯合通信社云本埠各工團因浦東日華紡織工人要求加資演成罷工風潮工人現已無糧遂組經濟後援會昨晨九時派代表董鋤平童理璋楊草仙張工權等渡浦至桃源宅紡織工人會慰勞各工人當由顧聚亭劉正根等接待董君說明來意贈送麵包食物并說明有吳淞中國公學某君援助經濟九元五角請其點收當由劉正根報告罷工始末情形現已由警署出面調停吾輩所要求者加二成刻下已讓步至一成半現不能解决者相差不過幾釐云云末由代表張工權楊草仙等互加勸慰詞極懇切一時工人聚而聽者甚衆事畢各代表回滬下午又召集工團會議云 
[官商歡送勞稅務司回國]  
　　江海關勞稅務司告老回國本埠政商兩界均經設宴歡餞已誌前報兹聞勞稅務司定於本星期六（今日）上午九時在關碼頭登輪本埠官塲以勞君任職海關四十年對於官商和靄可親今解職歸國不無惜别之私故於勞君動身時特派軍樂隊到埠歡送又南北報關公所各同業亦以勞君在關數十年對於報關同業異常親密今一旦解職異常感歎故於勞君動身時列隊到埠藉表歡送 
[俄災會近事紀]  
　　俄災賑濟會上海部近日正在籌辦街巷募捐兹因尊重加入募捐各團體之意思並愼重捐欵保管及繳付方法特於前晚七時假青年會殉道堂召集各團體代表會議四十餘團體之代表議事情形如下由陳維新主席聲明募捐展期原因（一）因工部局照會尚未發出（二）因各團體塡就募捐表格尚未完全交齊故不得不展期下星期六（二十九日）陳君又謂振濟俄災在國民外交國際地位復有三個主旨（甲）感情上（乙）交際上（丙）利害上均不可不振濟俄災並歷述英美各國都己捐募巨欵滙俄災區我等豈容漠視次婦女節制會會長梅雲英演說世界大同無分畛域俄災即我災我們正可趁此組織一平民的團體聯絡一氣將此三千萬元之目的達到洗雪國恥增高國際地位胥基於是願大家努力又次討論繳付保管捐欵辦法翁國助報告捐欵及繳付辦法擬請各團體方面舉定十四人募捐委員會舉定十四人共同負監視及保管責任各代表略有討論後决定每團體推舉代表一人訂星期六（二十二）午後四時在青年會會客廳開會討論辦法又該會浦東方面自公推韓尚德葛敬莊等爲本會職員後浦東方面積極進行於十八日在南匯縣之周浦鎭由葛韓兩君與紳商學各界分頭接洽多蒙贊助當即遍發通告定是日下午四時假商會開臨時振濟會到會者有商會會長張雪洲學委張恂九揚潔女校長顧枚臣三行校長於今吾等數十人公推葛叔莊爲主席當由主席報告俄災狀况言辭頗爲痛切葛君報告畢即首先慨捐洋五十元以作提倡當即組織浦東周浦臨時募捐團兹將議决事項附後（一）以商會爲臨時事務所（二）以商會正副會長爲幹事長（三）請各校擔任游行義務定二十日舉行推于今吾爲遊行隊主任（四）葛叔莊韓尚德組織各部事宜（五）推舉馮蓮生等十餘人爲募捐幹事並由孫連甫推倪君爲魯滙等處募捐幹事散會後當由葛韓兩君趕造旗幟以備游行之用云 
[袁思彥中彈三紀危勢已减]  
　　前粤督袁海觀之第六子思彥於十七日晚在大慶里口被人用手槍擊傷送入仁濟醫院醫治等情迭誌前報兹悉袁經醫治後近巳不如受傷日之危險聞醫言倘無他變發生則兩禮拜後可以完全告痊云 
[控銷中西禁烟分會之批詞]  
　　本埠西門外萬生橋附近設立中西聯合禁烟分會一般無業游民出資謀充該會調查員本定於今四月十號發給證書嗣經滬上各團體查悉先後聯名向淞滬警察廳禀請嚴禁將該會撤消等因昨徐廳長批示（其一）上海學商公會呈請禁止中西聯合禁烟會上海分會由批呈悉所稱各節已據情彚案呈請省長軍使核辦矣一俟奉到指令另行佈告周知仰卽知照此批（其二）王燮功等呈請撤消中西聯合禁烟會上海分會由批呈悉查該中西聯合禁烟分會不服輿情前經各圑體商民來案紛紛禀控業已據情呈請省長軍使核辦在案一俟奉到指令另行佈告周知仰即知照此批 
[禮明律師訟案之近訊]  
　　禮明擬向美大理院上訴羅平傑有回華盛頓說 
　　星報云禮明律師前由駐華美國按察使羅平傑氏判定徒刑六個月以懲其藐視法庭後向美國第九區上訴巡游法庭上訴不得直諭照原判辦理昨據禮明律師聲稱彼已呈請覆審如遭駁絶則擬向美國大理院上訴故原判一時不能執行 
　　文滙報云駐華美國按察使羅平傑氏前傳已乘銀邦號回滬於五月四日可抵云云兹聞羅氏由華盛頓抵西雅圖後因有事故未能啓程仍折回華盛頓惟此說尚未由官塲徵實 
[反對肇浜路設電車軌之理由]  
　　國聞通信社云城内肇浜路市民反對在該路敷設電車軌道一案委託楊春緑代表辦理等情兹楊昨已致滬南工巡捐局請求覆議取消兹將其致局長及各名譽董事函並反對敷設電車軌理由書錄下（一）致局長函云逕啓者前因肇浜路市民反對該路敷設電車軌道一案曾於本月十日到局奉訪承示一切極爲感荷兹將反對敷設電車軌道理由書連同反對各户名册四百零九户送請提交貴局名譽董事會將民國十年七月二十八日關於電車公司擬在肇浜路鋪設單軌駛行電車議决准予照辦一案覆議取消實爲公便（二）致名譽董事函云逕啓者肇浜路敷設電車軌道一案該路市民大爲反對經該市民等委託於本月十日前往滬南工巡捐局會商一切據局長姚君石蓀面稱此案應由肇浜路市民請求名舉董事取消此項議案則電車公司自不能在肇浜路敷設軌道在個人方面毫無成見等語復從工巡捐局電車公司及兹路市民與普通行人三方面詳加考慮尚無敷設軌道駛行電車之必要除製成理由六條連同反對各户名册送請局長姚君提交貴名譽董事會覆議取消外合再請求執事俯順輿情將民國十年七月二十八日關於電車公司擬在肇浜路鋪設單軌駛行電車議决准予照辦一案提出覆議迅予取消並懇向電車公司經理陸君伯鴻善爲勸告請其不必堅持公私兩便云兹將理由書錄下爲警浜路市民請求取消准予電車公司在該路鋪設單軌駛行電車一案謹陳末議（一）該路原有工程並不堅固路下埋有極大瓦筒隂溝而路皮極薄不耐載重如在該路上駛行電車則該路勢必損壞瓦筒亦將破碎不特穢水淤積堪虞即修路費用行見增加不已斷非電車公司所繳捐局之報酬所能彌補其損失故在該路敷設電車軌道在滬南工巡捐局方面實爲得不償失之舉（二）民國六年一月十一日工巡捐局批業户余之芹等内有『至所稱敷設電車軌道一節並無其事該業户等毋庸顧慮』等語又六年八月四日工巡捐局致本埠各報館函内有『查城内無行駛電車之必要華商電車公司亦未有在大東門街敷設軌道之計劃』等語今昔情形並不懸殊何以當時認爲不必要者十年七月二十八日忽有『議决准予照辦』之事揆之前案得毋抵觸（三）該路路線極短自老西門口至大東門口步行不過十五分鐘即可到達凡坐電車在該路東西穿城走者則每遇候車費時必多若環城走者費時亦不少反不若步行便利推此心理坐客必不踴躍電車公司營業自不因在該路駛行電車而加發達况敷設軌道成本甚鉅在公司方面亦非計之得也（四）該路面積極狹闊處不過四丈狹處不及二丈其最狹處在該路杜家灣起至彩衣街適爲熱閙市面如駛行電車之後則一人力車通行必有妨碍二菜市買賣勢必消滅三凡商舖櫃臺設在靠街主顧須站立街沿交易者亦必望而裏足故駛行電車之後該路市面必見蕭索至因擁擠之故使人民易有生命之虞尚未及計也（五）該路路南房屋係就浜基地所建該項浜基係由垃圾塡平故地基極不堅實常有低陷之事加以房屋建築未合工程原理工巡捐局於建築之時不加勘騐貿然給照築成之後又容許駛行電車萬一因震動過甚之故致有房屋倒坍之事居户行人均有生命之憂試問工巡捐局能當此重責否至房主之損失及路北房屋之受其影響亦須預爲計及（六）外國敷設電車軌道常有因本路市民反對而中止者即如公共租界靜安寺路西段及威海衛路亦有此例其徐家滙路某段且因該段市民之請願於晚間某時間不許汽車馬車在該段通過俾該段市民得安睡之便利蓋外人行政取被治者同意主義駛行電車原爲便利交通起見若住居電車經過街道之市民不以爲便利時則亦爲之中止不問其見解之是否正確但問其同意與否故也肇浜路市民反對在該路敷設電車軌道者其舖户之大者凡四百零九户繼起者尚有人焉即此一端已不無考慮之價值矣總之共和政治所以謀多數人民生命財產業務之安全利於甲而不利於乙己屬不可况本案從滬南工巡捐局電車公司及該路市民與普通行人三方面着想皆無所利焉則不如其己也爲此謹請將民國十年七月二十八日關於電車公司擬在肇浜路鋪設單軌駛行電車議决准予照辦一案覆議取消幸甚幸甚楊春緑受肇浜路市民委託謹議民國十一年四月二十日 
[尚有本埠新聞等轉入後頁]  
雜評二 
[蘇浙無恙（旡用）]  
　　政局糾紛風雲險惡凶多吉少行將及於旁觀之蘇浙日來種種謡傳幾若禍且發於眉睫矣兩省公民馳電當局籲示態度兩省人民延頸企踵以望當局靖共爾位職思其居不投漩渦完保地方無何而蘇當局表示態度矣無何而浙當局亦對蘇當局表示之態度予以同意矣吾儕細民宜若可以慶蘇浙之無恙而無所用其過作杞人憂天焉或者謂蘇當局之表示表示也浙當局之表示不表示也形式有詳略之分即用意有重輕之異遽認無恙恐猶未必則應之曰言心聲也如當局而以言爲信恪守不渝則乙方對甲方之表示而予以同意是不啻於甲方表示之上附畫一押謂爲不表示不可也如意認此種同意爲非表示則食言而肥者何嘗不可今日言之明日寒之雖有詳切之表示寧有效用記者深願我蘇浙人民勿過穿鑿致貽以小人之腹度君子之心之誚蓋就論理的解釋自應認浙當局之復電爲明確之表示旣有表示應負言責吾故敢告於衆曰蘇浙無恙 
 
 

Page 15

 
 
本埠新聞二 
[第七届工藝傳習會期]  
　　研究日用工藝之好機會　　江蘇省教育理科教授研究會提倡日用工藝製造特辦第七届工藝傳習會請浙江工業專門學校教授羣益製革工廠經理許季玉君演講等情兹悉該會業巳定妥於本月三十號（星期日）舉行昨己發出通告至各機關各學校（演講時間）四月三十號上午九時起至下午五時止（種類）雪花膏柔髮香膏及各色皮鞋油等（地點）本埠小西門外陸家浜中華職業學校内（報名期）自二十二日起至二十八日截止凡有志學習是項化學工藝者務須於二十八號以前隨帶實習費銀一元八角至中華職業學校内報名領證以便届時到該會聽講實習午膳由該曾供給不另納資聞該會講演之主旨在謀學衛之進步培養國民生產能力並期人民能鑑别日用工藝品之優劣故不論男女凡畧具科學知識者均得報名入會並聞該會因實習人數不能過多祗得定額五十名有志聽講及實習是項工藝者務須從速前往職業學校報名爲要 
[白李胡三盜解護軍使署懲辦]  
　　持械夥刦公共租界卡德路陳必林·有恒路馮少亭等兩户財物之盜匪白蘭芝（即白瑞山）李傑三（即李潤生）胡君華經特别機關中西包探拿獲解奉公共公廨訊明核辦因該盜等在内地亦犯有刦案由上海地檢廳派警投請公廨將白等三盜提去業已訊供明白故前日由該廳函致公廨於昨飭知捕房將中西文案由單呈送公堂經李襄讞與英包副領事將單察閱一過遂分别簽判白李胡三盜併解護軍使署按律懲辦並咨照該廳查照 
[馮嘉錫調查蘇災後之勸賑（續）]  
　　（一）東台爲邵伯等湖及興化以下之水出海尾閭東路地勢最低被災區域以距東台六十里之西團鎭·距西團五十里之白駒塲爲最重西團地面週圍約五六十里白駒塲週圍約三四十里地多斥鹵不宜於稻所種皆高梁苞榖初因隂雨過重皆被淹没不得已擇其性與稻相宜者另種晚稻又因七八兩月上流水勢滔天全被衝决顆粒無收蘇省義振會擇極貧放過冬振所得振錢每大口一千文不過苟延旬日西團陳董事就本鎭募捐於二月初十開辦粥廠每日亦需糧食五石餘尚用米麥二種磨粉相加者粥入數約三千口左右均來鎭就食距離逺近不等有逺在廿里以外者本鎭旣無廟宇可棲且無蘆蓆可購日奔數十里以圖一飽老弱者無力前來十之二三面目改色所籌經費祗能支持至三月二十日爲止該團西鄉十餘里之災民均掘草根和麥粉糠粞煮粥充飢待斃情形可以想見白駒塲亦於二月間開廠施粥就食者約二千餘口每日需米粟四石餘經費亦將告罄照上四縣而論鄙見所及擬陳辦法三條（一）速向北省購辦高梁苞榖趕辦春振價賤而耐飢且可留作種籽曾商得地方紳商之同意（二）應就四縣受災極重之區計口授糧會同放振紳董切實辦理（三）四縣粥廠亟應設法補助勿任停止致絶災民生路以上係就四縣而言其餘各屬嘉錫去年十月曾親歷淮安淮隂泗陽各災區查勘又寳應高郵災情亦沿途訪詢當經報告江蘇籌振處王處長今春災况若何應請派人再往確查俾與與鹽阜東四縣一律辦理庶溝壑之民幸有孑遺以體各長官關懷民瘼苦心籌畫之意倘蒙諸大善士憫念各縣垂斃災民危在旦夕慨解仁囊捐洋十元立可活二三人百元可活二三十人千元萬造德更無涯涘或捐勘高梁苞榖等物亦可請交江蘇義振會馮會長收撥災區有勝盼切待命之至馮嘉錫啓 
[青年會消息種種]  
　　歡迎基督教友 
　　北美基督教青年恊會總幹事穆德博士旣英法俄各邦諸名人爲赴世界基督教學生同盟大會事畢道出滬江本埠青年會特訂於今晚六時半就體育部健身房設宴歡迎爲穆博士等洗塵按博士向以提倡東方學生事業對於我華青年會尤多贊益言行司風足資矜式滬人士渴欲聆其言論者必衆惜該會健身房容積不廣祗可設百五十座業經該會通會員凡願加入者每位宴資一元速向該會事務所購劵今午十二時截止報名云 
　　青年會聖經學校會同該會童子部定於今日下午一時半旅行寳山縣之吳淞鎭并參觀大中華紡織廠凡欲偕往者望速於午前向該會事務所報名隨納茶點車資共計小洋四角准時出發成人童子一律歡迎云 
　　又該會今晚八時會員家屬同樂大會選演唯一名劇「義父恩」七大本一夜演完是劇有俠義有哀情大概叙一幼女隨父母跋涉沙漠中半途遇盜父母被害幼女得老盜救護認爲義女繼又遇狼受盡艱苦演至危險處足使見者橋舌不下嗣女年長慕一少年獵人復經幾多苦惱最後義盜被害乃與少年締結婚姻情節曲折奥妙步步引人入勝其最佳處在描摹受難冒險驚慌悲哀種種情狀一如觀者身歷其境可憎可喜可概可悲極影影之能事允稱名劇入座劵每人四角該會會員可減半納費欲飽眼福盍早往焉 
[中西歌舞大會預誌]  
　　閘北樂英公學擬采新學制編制於今夏添設初級中學預計經費不敷尚巨現定五月七日晚在西藏路寗波同鄉會演講廳舉行中西歌舞大會以資籌欵其游藝節目中有中西女塾方女士之鋼琴勤業女子師範之舞蹈青年勵志會之國樂及新劇俄國女士之唱歌西洋女子跳舞　之各式跳舞届時想必有一番熱閙也 
[設計教學法參觀員談話會紀]  
　　上海小學教育研侒會於昨日午後四時開設計教學法參觀員談話會到會者爲孫慕頤顧心淹朱意誠葛嘉甫趙軌方賈粟畨李頌唐楊聘漁宋達璋等由李頌唐主席議决各案如下一件議參觀地點議决即定蘇州（參觀一師附小·二女師附小·景海女學·並先通函知照）一件議參觀日期議决四月三十日出發日期至少三天至多一星期一件議參觀注意點議决如左（一）設備（二）教材（三）經濟（四）兒童活動之狀况（五）教師指導之方法（六）採訪各學校之經騐（七）各校综行以後之結果（八）各科分量之支配一件議參觀後報告事議决除書面報告外在五月中舉行普通研究會時行口頭報告以使互相討論一件議推會計員議决推定孫慕頤君擔任至五時半散會 
[滬上又多一良醫]  
　　近來天時不正天花紅痧白喉等症流行甚廣頗見危險前江蘇省立醫專校長蔡禹門君兼辦省立醫院療治此等傳染病均有成效久已譽滿金閻兹蔡君辭去校務來滬在白克路六號洋房自設醫室已有數月於内科婦孺科等均經騐豐富聞月來就診者頗多無不應手奏效交口稱頌云 
[英太子遊歷香港之影片]  
　　英國皇太子環游世界前抵香港各報均紀載頗詳然僑滬人士逺雖香港對於太子之行蹤雖己閱報而明白而太子容儀及一切舉動尚未得睹今晚上海大戲院開映英太子游歴至香港各界歡迎情形之影片欲睹英太子容儀者盍往觀之 
 
[香港歡迎英太子影片之一斑]  
[利華襪廠兼製國貨暖肚出售]  
　　暖肚一物爲西國出品亦爲西人所習用束於肚腹以免除風寒由臍穴而入腸肚致發生如胃腸加答兒及内臓轉位暨提阿落哀與恩脫利梯司等症（中國統名痢疾）故名暖肚有益衛生實匪淺鮮上項暖肚吾國向無出品現法新租界菜市路利華襪廠購置機器兼製此項暖肚用純絨線織成其貨物與舶來品無異其價值較低廉以便各界講求衛生者易於購用云 
[又有兩處反對加房租]  
　　鎭安里二十四日我七時半閘北共和路鎭安里自一號至七十七號共一百餘房客假座基督會堂開房客聯合會共推張民憲爲會長李廣珍爲會副范志賢爲書記當由會長報告開會宗旨并讀堃記公司加租條啓云爲地皮漲價下月每間一律按月加租洋二元云云付衆討論僉以本里地點己近麥根路車站極北居户均係苦力貧民且本里鄰近租價多則七元少則三元半本里向出八元二角己較他處昻貴結果推定陳馥騏朱寅伯李廣珍何伯齡陳恒山宣廷榮鄭振祥桂宗湘沈天眷張初靖等爲房客代表共赴該公司面懇暫緩加租旋即散會 
　　同春坊聯合通信社云北海路工商聯合會據同春坊房客聲稱該坊房屋向來店舖門面每幢二十二元二月間經租帳房發出通告每幢加租四元五角否則另遷該會查對面之房屋不過十九元一幢與回坊比較相差太鉅年來金融枯竭營業冷淡近奉直備戰謡言蜂起市面更受影響商人萬難再行加增擔負房主更不宜有逾分勒加之舉動當即開會議决備函向經租帳房婉商取消前議云 
[違背取締加租條諭之科罰]  
　　義記舊貨店主黄福壽昨投法公堂控稱商人前向陳彩成租得民國路地方樓底一間每月租洋二十九元半迄已三年詎陳邇因貪圖他人挖費逼令商人遷移所欠租洋有意不來收取今將租洋呈案請求成全詰之陳彩成供稱實因民人自己開店故於前月間即向原告退租是實陳壩員商之法副領事歐君判以被告實有違背法總領事取締加租條諭着罰洋五元充公以儆外以後不准限憑原告所繳之租洋交被告領去 
[斜南路電車軌道將鋪竣]  
　　華商電車公司近在斜南路添鋪軌道一條規定凡由老西門往南之電車經斜南路通過繞道滬軍營再行經過南車站之前門而至高昌廟爲止凡由高昌廟開往老西門之車輛則仍由南車站之前後門經過刻下新鋪軌道已將工竣准於隂暦四月初一日實行在斜南路通車 
[中華路舖户請整頓路政]  
　　南市中華路自小東門至老西門一帶係南半城要道近自華商電車通車以來舖户日多市面日盛該處店舖居民以滬南工巡捐局按月徵收地方稅近且照額增稅而道路未能清潔每日灰沙飛揚從無水車澆洒故聯絡各户公函該局請仿照民國路辦法每日用洒水馬車澆洒並將垃圾掃除潔凈以重衛生 
[蘇州河船隻擁擠之取締]  
　　海關新任河泊司查得近來蘇州河一帶所泊船隻鱗次節比水道阻斷特於昨日令知水巡捕房梅捕頭凡有載貨船隻不得並行進口重載貨船一律移泊陸家嘴浦面不得進港停泊以免擠軋而通水道違則拘罰不費云云梅捕頭當即傳諭中西各探捕一體遵照矣 
[安徽濟安工振劵之大奬號碼]  
　　昨日爲第一次安徽濟安工振正劵開奬之期午前九時始在西門外共和影戲院内舉行至午刻十二時始竣兹將開出之五大奬號碼及經銷各票號錄下頭奬三萬二千三百八十五號本埠大利元二奬三萬三千零五十三號漢口振華公司奬三萬九千八百七十二號本埠有利源四奬一萬一千四百六十九號杭州陳寳昌又四奬三萬八千九百九十八號漢口中華五奬八百零九號寗波億中又五奬二萬五千六百零四號漢口中華 
[滬杭貨車出軌]  
　　滬杭甬鐵路昨日（二十）甬杭開滬之一百十五次貨物車駛至明星橋與新橋間（其時在下午五時許）該機車之後部廂車鋼輪忽然脫落越出軌外幸機車（即龍頭）未曾越出軌道故該列車仍直駛至新橋所經過十八號橋樑道木及沿鐵路枕木石子道釘均損壞不計約計損失十五英里該列車駛抵新橋站始得覺察當將該列車駛入新橋站分路停留一面由新橋站長拍發急電致上海機務工程二處速派工匠前往修理當夜由機務工程二處領袖即派機匠小工三十餘人並往吳淞機廠帶有鋼輪機件前往新橋分别修理聞所壞橋樑軌道已於昨日（二十一）午後完全修復所損壞車輛之鋼輪大約今日（二十二）始能配復故該貨車准于（二十二）午間可以駛回上海南站云 
[汽車又傷兩人]  
　　昨日下午二時三刻五千一百三十三號汽車駛經楊樹浦韜朋路口撞倒十四歳男孩楊林生碾傷足部當由楊樹浦捕房六百六十號華捕到來押令汽車載送受傷人往同仁醫院醫治旋即帶該汽車夫入捕房稟候捕頭發落又有二千八百二十九號汽車於昨日下午四時許駛經百老滙路武昌路口將籐椅店夥潘言祥撞傷頭部等處由虹口捕房一千二百零一號華捕前來將汽車扣留押令載遂受傷人往同仁醫院醫治一面帶該泊車夫入捕房請究 
[女子下電車跌傷]  
　　十九歳劉姓女子昨晚七時許附搭電車行抵提籃橋下車時開車人已撥機行運致跌倒於地頭腦受傷甚重不省人事當經提籃橋捕房一千三百四十七號華捕抄錄電車司機人號碼另僱車送受傷女子往廣仁醫院醫治 
[大統路火警四誌]  
　　日前閘北大統路火警焚燒永福里益記織布廠對鄰振華織布廠及仁滿里王仁記木作房屋三十餘幢迭紀前報兹悉振華經理陳烈生已於前日將保險單交案經顏署長訊據陳供是晚之火附近鄰居均目覩係益記所起本廠除保險六千兩外被害損失約四五千金云云嗣又傳到益記夥居丕顯亦將保險單呈案供稱火從竹笆上起顏君查得該里居中前由振華建築竹笆以防兩廠女工出進混雜但該笆不與房屋毘連何能起火所供明係揑飾仍判各交妥保聽候查核 
[輪船撞壞碼頭船]  
　　前日午後有碼頭船一艘空船駛經浦東陸家嘴浦面適太古公司福州輪船進口該船避讓不及致被撞壞覆没舟子二人同時落水當經鄰船救起未遭溺斃事後由該船户將破船拖擱浦灘投報水巡捕房報請索賠損失云 
[倒斃男屍]  
　　寳山縣吉一圖地保李順寳昨午投上海地方檢察廳報稱虬江橋小菜場地方今晨倒斃年約四十餘之男屍一具形似苦力查無家屬除報告該管五區一分所警署外爲此來案請求相騐下午奉黄檢察長委派孫檢察官沈檢騐員等前往相騐 
[陸家嘴浦面撈獲溺斃男屍]  
　　昨日滬南同仁輔元堂救生局四號巡船在浦東陸家嘴浦面撈獲無名男溺屍一具年約三十餘歳和尚頭身穿黑花緞對襟夾馬褂黄色嗶嘰棉袍白斜紋布短衫褲内襯白汗衫緑色洋襪黑緞紮脚帶黑色嗶嘰呢鴨舌蒲面皮底鞋黄皮褲帶身畔有象牙香烟咀一枚當即帶回碼頭因無屍屬指認照章由堂給棺收殮暦壇召屬認領 
[孕婦投繯殞命]  
　　賃居浦東陸家渡冶坊東首之崇明婦人年二十七歳向在該處織布廠做工詎該婦忽於前日傍晚背人懸樑自盡迫家人覺察解放援救己經氣絶該婦身懷六甲下月即欲分娩其因何自盡尚未得悉現屍體置擱家中尚未收殮云 
[拐匪張阿洪獲案]  
　　常州人張阿洪於本月十二號將束楊樹浦路晉安坊居人徐殿魁之十七歳女兒阿巧拐往杭州賣入妓院該院龜鴇以須女母到塲方允付價立據故當時只給洋十元俾作川資　滬相邀女母而女則仍留於該院張到滬後又欲誘另婦人楊石氏未成而阿巧之父聞知其事投該管捕房告發前日由包探姜喬喬西探搿勃脫將張拘獲昨解公共公廨經中西官質訊之下判張還押候函致杭州警察廳查傳被拐女子阿巧到案再訊 
[金秀不知何處去也]  
　　穿心街大昌南貨店樓上濮仰之係在泰安棧爲茶房生有一女名金秀今年十八歳待字閨中本月十八日金秀忽遭同居鄰人高士金（人皆咸以大頭呼之）引誘偕逃無踪濮各處找尋杳無踪影兹查高士金爲同居在一品香爲侍者之莫東生介紹前來乃令莫將高交出因此衝突昨午扭控二區一分所移送地檢廳訊核奉訊之下判令偵查金秀下落再行核辦 
[小洪喜脫離苦海]  
　　妓女徐小洪喜因被鴇婦凌虐日前逃出自投法捕房請求援救捕頭飭探將鴇婦宋劉氏傳入捕房諭令保昨日傳至法公堂先由捕頭上堂稟明前情詰之徐小洪喜稱現因女子身患楊梅瘡該鴇婦强令女子接客不遂所欲一味毆打故此逃出求請超豁質之鴇婦宋劉氏供略責有之不敢兇毆求宥中西官判劉氏罰洋五元充公小洪喜送堂擇配 
[續獲凌虐養媳之高國順]  
　　住居楊樹浦路二千八百十八號門牌江北人高國順家十九歳童養媳龍女子因遭翁姑虐待遍體受傷被包探張永成查見將高妻張氏並龍女子一併拘解公堂訊供判决氏押兩星期女送愛學學校在案昨由包探張永成續獲高國順一名拘入捕房捕頭畧詰一過諭令押候解送以堂請辦 
[雲南路之賭案]  
　　賭徒三十一人 
　　老閘捕房副捕頭鄧前晚率同中西包探在雲南路五百二十七號屋内破獲賭窟一所拿到頭家何和尚賭徒陳錦林李金發傳瑞祥趙阿榮王子良等三十一人連同賭具一併帶入捕房着何收押餘准存洋保出昨奉公共公廨傳案訊明判何押西牢一月餘人各罰洋十元充公賭具銷燬 
[賭徒爭毆坐牢紀]  
　　浦東姜家渡姜阿大姜阿昌等前因聚賭肇衅經北帮宋漢臣等互相爭毆涉訟於上海地方廳奉訊醫傷告愈判押候示在案兹悉此案業經檢察廳起訴審判廳前日經陳郭推檢各官開庭審理宣告判决姜阿大着監禁四個月二十天又罰金洋二十元宋漢臣吳龍福姜阿昌周忠子經玉君范寳亭等着各監禁二個月十天蔡金生宣告無罪判畢飭令還押聽候執行 
[演習水龍發生爭鬭案]  
　　聯合通信社云胡家木橋美商美發蛋廠前午有工人數名乘暇練習水龍之際突有附近草棚居户糾約數十人將工人圍住兇毆工人因寡不敵衆被打重傷者有之衣服扯碎者有之聞現由廠員將爲首行兇之李萬才及李氏（綽號小驢子）扭交警署訊辦外將備文函請領事向交涉署辦理此案云 
[兵士乘輪行兇之押儆]  
　　兵士葉寳樹日前至法租界招商局碼頭乘輪與輪船小工姚嘉口角衝突葉糾同類數人到來將姚綑住毆打以致受傷甚重後由巡捕到來將葉拘獲一面將姚送往醫院醫治昨因傷愈故傳解法公堂請究先由姚嘉稱是日葉寳樹强欲將行李置在路口向論不服反遭糾衆行兇請求訊究葉寳樹供民人向來當兵是日欲乘輪至福建實係姚先行動手故民人回舉是實中西官判葉押十天以儆醫費亦歸被告負擔 
[老鴻泰棧土案之訊判]  
　　五百元充公烟土焚燬 
　　東棋盤街鳴盛里六百三十四號門牌老鴻泰土棧私售鴉片烟土干犯禁令前日經巡捕房華探目夏廣林包探邵仁初密往該土棧抄出烟土多包及賣土所得之價洋五百元並簿據圖章等物連同該土棧雇夥韓德生一併拘入捕房昨解公共公廨請究經李襄讞會同英包副領事質訊之下姑念韓德生尚非賣土之主腦從寛斥釋起案洋五百元悉數充公烟土送關焚燬 
[華洋交易所控鄧黄欠債案]  
華洋物劵交易所昨延巴和律師代表投法公堂控經紀公會鄧熾黄禹鼎兩人不理欠欵六千兩求追等情被告由達商律師代辯稱原告交易所於上年十二月間停止營業清理賬目該交易所於未倒之前有銀六千兩交與經紀公會山被告將銀存在四明銀行後因原告交易所有支票一紙給與某交易所收取無着即將此六千兩劃付豈能再着被告交出此欵之埋請求察核中西官判聽候下堂諭飭遵 
[虹口刦案盜匪歸案訊辦]  
　　法捕房日前緝獲盜匪王阿二丁阿三王阿福毛阿甫張阿二張子卿楊淮成朱新發等查其所犯刦案大都屬於公共租界虹口方面故滙司捕房捕頭特派探目金福壽包探陸連奎侯阿寳劉永茂費克倫協同西探前往將該盜提回昨晨解送公共公廨請究因事主尚未查明經張襄讞商之英米副領事判押候切實查明展期十四天再訊 
[公廨車務公堂訊案紀]  
　　前日下午公共公廨車務公堂開庭山陸襄讞會同美約副領事訊罰車輛違章案二十五宗内有沈湘雲沈榮生倪柏章郭士良葉景章五名均因各該號汽車行内更復容人睡臥車間均屬違章判沈湘雲罰洋十五元沈榮生及倪郭葉三人各罰洋五元其餘二十宗均係車夫行駛車輛違犯交通章程各欵被罰人名數目如下張福根罰洋二十元張榮蕭周鴻安各罰洋十五元奚阿林王長根徐阿桂各罰洋十元謝連生李阿二韓阿六徐阿四沈年生袁阿順各罰洋五元陳東生卞鴻生劉夢根束阿四劉阿四各罰洋三元張清清罰洋兩元徐周福周雲富各罰洋一元 
[公共公廨訊案彚錄]  
　　昨晨公共公廨民四庭由陸襄讞會同美丁副領事訊理車易公司延高露玲律師訴兪隆寳將房屋轉租與人請飭交還案結果被告應於一月内將東鴨緑路四百六十九號房屋交還原告其四百七十號房屋旣係自行住居應勿庸遷讓 
　　又午後民四庭由兪襄讞會同美約副領事訊理陶蘭生訴陶寳寳地皮糾葛案結果改期續訊 
[誌謝]  
　　昨承約翰大學贈「約翰聲」第三十三卷第二號一册内容豐富揷盡優美又大東書局贈第十一期「游戲世界」一册誌此併謝 
公布欄 
[江蘇高等審判廳]  
　　民庭判决胡桂阡與胡何氏因嗣產涉訟控訴一案（判决主文）本案控訴駁回控訴審訟費由控訴人負擔周潤涵與周馮氏爲身分涉訟控訴一案（判决主文）本案控訴駁回控訴審訟費由控訴人負擔（以上四月二十號） 
[江蘇高等檢察廳]  
　　批示王立狀悉所訴是否屬實准予令縣核辦此批陳樸狀悉本案經調縣卷候卷到後核辦此批朱曹氏等狀悉案經審廳依法書面審理故無傳訊告訴人之必要判决後該氏等爲本案告訴人於法亦無上告權仰即知照此批曹小二（即金標）狀悉查該民犯罪部分未經第一審判决所請提訊對質之處於訴訟程序不合惟狀稱收押八載尚未訊判等情准即令行泰縣知事迅予依法判結此批王慶甫狀悉候查明核奪此批（以上四月二十號） 
[上海地方審判廳]  
　　判决主文（民一庭）一件判决鍾景翰與孫耀山貨欵糾葛一案（主文）原告人之請求駁回訴訟費用歸原告人負擔一件决定汝寳林等基地涉訟聲請再審一案（主文）汝寳林之聲請認爲合法汝張氏之聲請駁回（民二庭）一件判决嚴味蓮訴程蓮吉等租屋糾葛一案（主文）楊鳴生應給付嚴味蓮本年舊曆正二兩月房租洋十四元嚴味蓮其餘之請求駁回訟費歸嚴味蓮楊鳴生各半負擔一件判决陸錦樹訴樓心田欠欵涉訟一案（主文）被告人應於本年隂曆三月底償還原告人洋六十元六月底償還原告人洋七十元訴訟費用歸被告人負擔一件决定沈覲舜與王桂森等租欵糾葛聲請發給支付命令一案（主文）本件聲請駁回訟費歸聲請人負擔一件决定張大林訴張圓林等佔地糾葛一案（主文）本件訴狀准予註銷訟費歸原告人負擔一件决定沈覲舜與李耀庭等房租糾葛聲請發給支付命令一案（主文）本件聲請駁回訟費歸聲請人負擔以上四月二十日　　批示一件顧寳華狀領欵證由准領此批一件沈鳳耀狀保王顏氏由准保此批一件周長福狀請執行由狀悉查本案尚未確定所請應從緩議此批一件顧寳罪狀領契據等件由准領此批一件顧寳華狀請銷案由狀悉准予銷案此批一件周宏濱狀請銷案由狀悉准予銷案此批一件華澄津狀聲明伊父出外不克遵傳到案由狀悉此批一件張陳氏狀請銷案由狀悉准予銷案此批一件盛蓮洲狀請傳案訊明啓封由狀悉准即飭東啓封此批一件趙裕生狀交案欵並訟費由據交已悉惟查本案訟費二元二角五分係兩造各半負擔兹據全數狀繳餘洋一元一角二分五釐仰即來廳繳證具領此批一件陸其祥狀請迅予執行由准予傳追此批一件吳張氏狀請將被告提案開釋由據狀己悉此批一件龐順記狀領查封費餘銀由准領此批一件周宏源狀請執行由狀悉候傳追此批一件王曹氏狀稱在局病篤請保釋由狀悉王樹借工作期限尚未届滿所請保釋之處碍難照准此批一件徐松亭狀請銷案並釋放被告由狀悉准將姚鶴雲開釋完案此批一件龐順能狀請銷並啓封由狀悉准如所請辦理抄件存此批一件盛蓮洲狀稱原告延不銷案損害將業請電核由狀悉此批一件梁袁氏狀交訟費由准交此批一件唐福生狀請給領由狀悉准予來廳繳證具領此批一件陳九斤狀交案欵訟費由准交此批批一件諸瑞卿狀領案欵由准領此批一件番匠勇狀請給領單契由狀悉仰候傳案訊辦此批一件葛煥科狀請定期集訊由本案已定期五月二日開庭審理矣仰即遵照此批以上四月十九日一件盛陳氏狀請核批由狀悉前據該民對於本廳判决聲明不服業將仝卷呈送离等審判廳核辦矣仰即知照此批一件朱韻人狀請免予提供擔促實施假扣押由狀悉前據該民聲請假扣押業經本廳决定送違在案所請應毋庸議此批一件裳譚氏狀請准予參加由參加狀悉仰於五月一日審期夾廳辦論可也此批以上四月二十日 
[上海縣公署]  
　　二十九保三圖欄保陳蓮塘等呈爲航空站圖用之　無從收糧由批呈悉京滬航空線購買民地爲上海航空站之用事在民國十年忙銀糧　十年分不及核除應由得地價之原户分别完納自十一年分止上忙起由縣呈報除免着知照此批王志元呈爲挖　圖　營業請求備案以免爭議由批呈悉據稱各節究竟是何實情候令飭水爐公所查明具復核奪此批胡鴻鈞呈爲詐攫田單請求停轉道契以保祖產由批據稱二十五保九圖岡字圩二百九十二號周木全户則田一畝二分五毫之内劃出八分八釐由該民學靜户完糧着將近數年糧串送核至該民與李士林母子互相登報右將閘面所登之報紙一併　呈查核此批二十四保區三圖梱業沈耕堂呈爲議梱妥洽請求備案給以資辦公由批呈及議單閱悉廳予存業　交此批議單一紙存 
 
 

Page 16

 
 
   
 
 

Page 17

 
 
自由談 
游記 
[遊焫山日記（二一）] [  高吹萬]  
　　余書此日記畢而胸中爲之一寛蓋自余游黄山往返二十有一日而權奇百怪嵯峨之態撑腸塞肚不可遏抑苟不爲之吐而出之幾足令人飽死而途中所經陸程自餘杭臨安於潛昌化以達徽歙水程自新安巖灘冨春江桐江以達錢唐江其間除西湖及湖上諸山本爲熟識可不計及至若天目之蜿蜒竹嶺之雄高富春之秀麗去還幾八九百里山脈綿互不斷舉目所見無處非佳山佳水亦可謂大暢所欲矣抑余之此游有數感焉一居近黄山者其人宜壽考也故余於湖田汪氏則見潤生先生於潛口則見楊氏之老母於洽舍則見蔣氏老母於湯口則見程氏老母此數人者年皆在七十八十以上而皆能健步優禮賓客於文殊院又聞有程氏之老母年六十餘則更能一再上黄山黄君炎培記中於楊村亦稱蔣叟年七十四能一日徒步往返湯口六十里可知近山者壽其說眞不虚矣若夫風氣之厚人情之樸儉則亦有不易及者一歷艱遇險可以悟用兵之道也身弱而怯宜莫如余然今者之游數人者皆幾經跌撲而始終無隕越者反祗余一人可知至怯者未嘗不可爲至勇而一臨危崖峭壁則恐怖之念頓消向前之心愈决所謂置之死地而後生處之亡地而後存吾因以知淮隂背水之陣之有至理也且黄山游歸此外更無險巇之境矣 
筆記 
[妾禍記（四）] [  智軒]  
　　兆麟適在塾未之知及返聞之大驚知父意非善急措資斧窮追之沿途訪問杳無消息至滬宿逆旅晤旅館司賬鄉人某按其時日探之則謂果有其人惟旋即他適此後乃匪所知兆麟遂四出遍覓久之仍無音耗心愈惴惴駭疑萬狀度必有變遂逗遛海上遲遲不發一日傳某地河浜浮一女子爲慈善家所救得不死兆麟聞語因疑織雲急趨訪聞及至則侯門如海消息沉沉仍無確徵失望而歸及抵家則父已先在兆麟大戚怏怏然不屑與父同居遂籌數十金出游海上作小負販以示决絶藉釋胸悶隻身蒞滬一日途雨憩息院中暫避聞呵道聲出視見車者御一女郎趨其前後乘僕婦一瞥見車中人儼然織雲也大驚不遑問訊急尾其後約行三數里及一巨第車者逕入内兆麟於門隙望之女郎素服緩步下後隨之僕婦挽之扶之簇擁入内兆麟逼視確似織雲惘惘然不忍去良久閽者呵之兆麟遂俯身殷勤問此中人姓氏閽者不與言兆麟怏怏退詢鄰右始悉主人王姓辦實業聞於世性慈善新得一義女兆麟至是益知所思非訛且慶織雲之未死不禁雀躍狂喜摸囊中得銀二元袖往見閽者閽者受之問何求因述顚末乞通姓氏敢爲代達閽者有難色屏勿爲通懇之者再始曰稍待姑爲禀白言已返身去旋出問兆麟曰子非夏姓乎兆麟聞語大喜急曰然默念姊固安然在世也忽一僕婦出曰來兆麟兢兢隨之入凡歷數重始達内室僕婦囑待於外旋女郎出果織雲也 
諧著 
[新四愁詩] [  鮮漁]  
　　東漢張平子四愁詩迄今膾炙人口余讀而愛之爰仿其體作新四愁詩亦竊附曼倩譎諫淳于託諷之意云爾 
　　我所思兮在統一欲實行之多阻力引領遥望涕霑臆先烈遺我錦河山河以保之南北聯事難如願徒焦勞每一念此心鬱陶 
　　我所思兮在裁兵欲實行之武人嗔引領遥望涕霑襟先烈遺我共和福何以保之先廢督事難如願徒彷徨每一念此心悲傷 
　　我所思兮在自治欲實行之意見歧引領遥望涕霑衣先烈遺我革新機何以保之民心齊事難如願徒扼腕每一念此心悽惋 
　　我所思兮在禁烟欲實行之絶種艱引領遥望涕泗漣先烈遺我自强礎何以保之掃毒霧事難如願徒惆悵每一念此心惘惘 
 
[形勢險惡誰为戎首]  
文苑 
[清明後二日返里三宿即來海上怱怱未及展謁先墓征車中作詩誌感] [  沈禹鐘]  
　　誰遣輸車擾此身近鄉百里走逡逡江湖載夢疲行役憂患思家見性眞衆裏喧騰初不惡眼前春物肯相親等閒揮手成來去忍憶先邱蔓草新 
[湯頤瑣詞丈屬題令弟東甫先生所繪靈谷松風圖圖爲遊金陵靈谷寺作]  
　　賜莊三百竟如何岸帻言尋梵徑過合眼驚聞濤萬壑到門失喜蔭千柯匆匆塵刦餘孤塔寂寂江山起浩歌獨向巖前思掛錫松風留寫入禪多 
雜錄 
[麗湘閣雜掇] [  陳家慶]  
　　蕙姊以桃園憶故人二闋寄示余因塡此和之其一云隔花吹雨消魂侯陣陣輕寒微逗闌外落紅鋪繡腸斷芳辰驟明年如否人依舊應恐脂殘粉瘦無計遣除長晝愁煞江南豆其二云愁來苦把肝腸攪處處頻添煩惱嬴得淚珠多少永夜何時曉憐春怕見春歸早願祝月圓花好莫讓鏡中人老脈脈將天禱 
宵來雨霽月出倚欄間眺宛如人在畫在書此寄芝姊津消英姊秣陵新鴈過妝樓云宿雨初收湘簾外逺山空翠清幽碧天如洗銀河淡似新秋寵柳嬌花扶不起半低纖影倚妝樓悄凝眸雲端錦字吹送閒愁春光三分過半怕嫣紅姹紫盡付東流貼天芳草萋萋絲遍汀洲唬痕涴襟欲透更玉漏聲聲報曉籌年時恨總絲絲鐫入心上眉頭高陽臺云柳眼舒顰桃顆滴粉江南又到春深徙倚危樓月華冷浸花隂可堪消遣芳時候又等間妨了清吟更難禁過盡征鴻芳訊浮沈無端觸目添離緒算舊遊記取冷落鷗盟夢裡分明比肩共話幽襟玉璫緘札何由達儘由他憔悴東風嘆浮沈花怨開遲人怨飄零蓋斯時得英姊盡離愁滿紙使人無歡而芝姊則更消息如瓶不念故人矣故二詞有錦字玉璫之語姊等讀余斯作將有以報我乎 
小說 
[社會小說人間地獄（八二）] [  娑婆生]  
　　第十三回催花小帖細寫嘉謨待燕疎簾不來佳客 
　　藢琴道討不討現在也談不到不過我紥不起老太婆的磨折請他替我想個脫身之計罷了黎宛亭道脫身之計第一最好是跟着藕舲回去此外還有什麽法子我猜的並不十分錯呀藕舲道他並不是脫籍的意思不過希望和蘭阿奶脫離關你姚嘯秋道難道蘭阿奶虐待他嗎上海地方不比内地黑暗如果老鴇有非法行爲可以到公堂上去控告救濟的方法狠多呢程藕舲道你莫急待我來子細告訴你便將昨日藢琴和他哭訴一番的話一五一十的和盤托出告訴了秋諸人嘯秋道照此看來蘭阿奶雖不是十分罪大惡極可也其心可誅現在依我有兩種辦法一種是簡直去到公堂告蘭阿奶逼良爲娼這樣勒逼接客還不算情眞罪當嗎這一告管教蘭阿奶吃不住上海灘上休想吃一碗鴇飯連鴇粥全吃不著了不過這一辦未免太狠而且薇琴是要上公堂自家陳訴的藢琴聽說要他上公堂嚇得往藕舲懷裏一鑽道這個使不得使不得衙門裏的老爺到時常會面並不怕他衙門裏堂上出身出世從没踏進去過上了堂兩旁差人吆喝起來我魂靈水兒都要嚇出來了我是不去的這個辦法不好不好阿婉也在旁著急道吃官司吃弗得格吃了要觸霉頭格姚嘯秋聽着笑道現在文明世界你還當是從前戲台上的公堂那等威武嗎藢琴不等他說完急道無論怎麽樣姚大少你這個辦法我辦不到我還是情願硬碰硬和老太婆兩個人硬挺的瞧他有什麽再兇的法子待我柯蓮孫也道這一個辦法似乎也激烈一點了程藕舲道那末請教你這第二個法子是怎樣呢 
[餘瀋] [  位銘]  
　　羔羊跪乳慈烏反哺禽獸中之孝者也鷄唱曉犬守夜家畜中之能司職者也雖曰本其賦性然亦不可多得也奈何今人動輒詈人曰衣冠禽獸而不知人之不禽獸若者更不知幾許得母蔑視禽獸太甚乎雖然禽獸中劣者惡者固未嘗絶無而不禽獸若者亦可以媿矣 
 
 

Page 18

 
 
   
 
 

Page 19

 
 
申報汽車增刋 
評論 
[汽車丨奢華品] [  省]  
　　食足以飽腹則己復何求乎山珍海味衣足以暖身則己復何求乎綾羅綢緞行路足以免勞則已復何求乎汽車之奢華汽車之爲奢華品其亦猶山珍海味綾羅綢緞乎宜乎其重歛以稅也况汽車之肇禍傷人日有所聞其速禁止之不及反鼓吹以求其發展非喪心病狂不出此 
　　雖然天下事物有利必有害要在免其害而求其利則可矣汽車之爲奢華品盡人知之汽車之肇禍傷人昭彰報端是惟害之一面而已昔日電車通行之初何嘗不肇禍傷人曾幾何時穩快價廉大衆可坐矣邇來或有提議公共汽車者安知他日汽車之終爲奢華品而不能穩快價廉耶昔日電車傷人時有所聞今日罕聞矣然則今日汽車之傷人又安知其不能他日罕聞耶况汽車之爲奢華品者因其用以跨耀一時若用以利便交通則其目的在交通尚何奢華之可言耶 
討論 
[公共汽車組織法芻議] [  秦伯未]  
　　鄙人前次撰了篇公共汽車議揭載在本報内一時諸友咸表同情囑把内容手續詳行披露義不容辭爰草此稿其中定多謬譌的地方還要希望不棄指正哩組織的性質可分簡單的和複雜的兩種一簡單的是暫時的辦法如始創時資本不大充分可先任一地設一臨時事務所做作辦事機關然後把路線車站規定便可租幾輛汽車實行什槎手續很簡便經濟很薄弱不難人人去做况且還可當作初步的嘗試呢 
　　二複雜的是永久的辦法資本豐富方許實行就是建築廠屋和購置車輛像那火車站電車公司一般把辦事人員同車輛聯絡在一塊兒可促進事實上一種團結的精神 
　　上邊二問題解决後便可進一步研究車輛車站道路和價值了 
　　一車輛的形式宜富於美觀與廣於容納因爲美觀最易觸動人士的眼簾座廣更易贏餘往返的耗費鄙意仿無軌電車式再縮小一些　最適宜的了 
　　二車站的佈置宜建設月臺使乘客不致等候路上生出種種的危險但當建在路的中央那麽兩方往來的車均可應用如自東馳西的歇在北自西馳東的歇在南什樣地盤旣可少占建築費也自然减省不是很好的嗎但路狹的提出别論三道路的選擇大抵平坦和寛闊是選擇的要素像愛多亞路貝勒路長浜路四川路等都是很好的最可惡的就是石子路令人坐在車上起一種顚撲不舒神經昏亂的狀態應當留意去讓避他 
　　四價值的審定先把路線的修短和行馳的時間測定然後拿一次消耗汽油的代價按站平均所得的結果就是眞實的價值再加上微利作爲買賣的價值但是總以低廉爲目的不可過昻使貧民爲着裹足什也是公共事業的眞義 
　　組織的要件不過上邊所寫的幾人年因爲吾們宜認定什是很簡單丨有益丨便利的 
事業盡我的天職犧牲着精神去做何必過於求繁生出種種的障礙物來呢 
（甲種酬） 
專論 
[築路之良器] [  嵩生]  
　　商業之繁盛藉出品之增加交通之利便美國開利福尼亞省南部爲世界著名產檸檬之地游歷者亦常往焉前四五年工業與航業漸見發達故出產品之輸出因感便利矣惟昔時不視爲重要今則爲運輸必經地地勞斯愛搿耳尤爲商業之中心點歐戰以前僅設一二造船所且所造船身極小然交通日繁應用尤廣而後大西洋亦有船舶可達愛搿耳造船廠遂推廣其計劃造一船塢凡綱製運貨船至一萬一千噸均可於一時造成歐戰告終卽利用造船之機器以製上等耕田汽車車上亦有四輪使輪角於耕田時甚爲適宜旋轉便利開駛靈捷凡對於築路開墾荒田等尤爲適宜 
　　我國現當築路之時關墾工作自當假機器之力旣足省人力又省時間且其結果總較人力築成者爲佳如我國資本充足購製開墾亦一舉兩得者也 
[新運河與汽車路之聯絡進行] [  雷生]  
　　淮水入海全恃高郵境内之車邏·南關·新垻等爲宣洩之途斯垻之啓放又視中運河之泛漲與否爲衡客歳三垻齊放裏下河之東台鹽城興化等縣汪洋一片盡成澤國其故爲何以淮水入海全視串塲河之疏通與否近數十年來串場河大半淤淺河身亦狹一線之河安能容千百倍之水量加以范公堤之東大賚大豐·各鹽墾公司林立漲灘數百里滄海變爲桑田源源之水歸路阻滯尤爲裏下河一帶之大患今南通張季直先生擬開濬串場河改名新運河實施挑濬此實淮揚之福鄙人請分言其利益如下　　（一）便利交通串塲河經歷東台·鹽城·阜寗·漣水·灌雲·等縣長達四百七十一里南通張公之計畫豫備以挑出之土塡築河岸舖成馬路卽可行長途汽車此誠一舉兩得蓋鹽城東台諸縣今日僅有大達公司之小輪開行一遇水涸並小輪而無之商旅大有行不得也哥哥之歎若此路一成則陸有汽車水有小輪行旅不致裏足商貨亦無處阻塞於交通上可增莫大之便利卽於商業上可期其發達矣 
　　（一）振興鹽利串塲河爲兩淮運鹽之要道如泰屬之東台安豐各塲通屬之角料拼茶等塲鹽艘之往來俱以此爲唯一之要津今淮南鹽產較少往往借運淮北之濟南鹽以濟銷路近數年間官運稍遲人民卽有淡食之虞有長途汽車以相輔而行則緊急之際大可輔以汽車不致轉運不靈且大賚大豐各鹽墾公司去歳施種棉花遭水淹没故商業疲滯今秋若棉田大有農田稻麥亦慶豐收則出口之農產物可增蓓蓰有汽車與小汽船並行其發達更不卜可知矣 
　　（一）輔助春賑淮揚各縣去歳水災較江南各屬爲甚米珠薪桂值此青黄不接之時鳩形鵠面者到處皆是幸水災義賑會散放賑欵稍資補救然來日方長杯水車薪何濟於事今串塲河與汽車路雙方並進則三百萬元（張季直先生預定工程經費之數此欵由鹽墾公司淮南鹽商及田畝捐籌撥並請政府補助）之欵實行以工代賑强壯者旣可自食其力老弱者得慈善家之散放義賑亦可賴以生活於公於私兩有裨益以張公督辦之權力督促進行自爾觀成有日他日由如臯之角斜場起至灌雲之陳家港止一水通行緜亘四百七十里無遮無礙加以汽車貫串商業盛興當無不拜張公之賜矣（乙種酬） 
[句容平治道路談] [  郭濟民]  
　　句容四周皆山交通不便陸路東通鎭江丹陽西達金陵南往溧水金壇溧陽高淳諸邑北抵江口行人役騾馬車轎滬寗鐵道雖經縣境然逺在北陲距城尚有六十餘里以故地方不能發達行人視爲畏途今者省道已着手進行修治句容所擬平者卽由城至土橋鎭二十里之道也蓋接已平治之江寗至土橋省道地勢平坦道路不逺需欵無多故縣署已委人從事調查想不久卽可動工矣惟此路概倣諸江寗辦法用碎石碎磚　之卽竣工後僅能增加黄包車通行而已且不易行走於交通上仍不能獲大利益也 
　　次由句容北門至湯水鎭路長三十五里其間地勢高低懸殊不逺易於平治鎭適在句容江寗分界處西有温泉名勝地也巳築成鍾湯馬路直達省垣長途汽車往來有定時價格尚廉故行人稱便焉本月一日由句容縣公署招集地方會議議决開築句湯馬路暫由公積金項下撥欵萬元開辦餘則請地方士紳分任募集尚屬輕而易舉當然成爲事實如此路告成則交通靈便可倣照錘湯馬路辦法設長途汽車以便行旅將來營業發達可操左劵也 
　　又由句容至鎭江路凡九十里其間山岡絡繹頗不易行旅客往來咸趨避焉大抵自鎭江乘滬寗火車至邑北之下蜀街再雇小車晉城而貨物仍由此道運輸故途中人烟稠密村鎭亦多現華洋義賑會擬以工代賑開築句鎭馬路巳函與地方人士磋商經費由該會擔負惟須句湯馬路動工方能定督故四月一日之地方會議（見上）實由該會隱促而成而句湯馬路之得通過議會緣有此因在也近句湯路欲興工矣句鎭馬路亦將同時進行兩路於縣城北門聯接共長百二三十 
 
 

Page 20

 
 
里長途汽車勢在必設費時頗短取價如廉人焉有不樂而乘之也願熱心公益者急起圖之（乙種酬） 
[汽車夫應有「急救法」的我見] [  徐雪生]  
　　欲補救汽車肇禍的方法 
　　一積極的汽車上設法改良和養成駕汽車的專門人才 
　　二消極的急醫治受傷者 
　　我現在專講消極的汽車每肇禍受傷者巳經死了那末没有法想若受傷者傷了腰部或足部等不致有性命之虞勢必請醫生治理醫院近的不發生問題若在冷落地方一方面去請醫生一方面流血痛苦耽擱了許多時候對於受傷者豈非有絶大的危險嗎所以汽車夫應當有急救方法汽車裏常備急救藥品碰着這種不測事就跳下來或止血或裏紥：：等然後送到醫院裏我以爲汽車夫也不必受完全醫藥知識祗要曉得止血裏紥：：的急救方法就是了但是我欲申明一聲這並不是使汽車夫有了急救方法以後駕車就可以大膽了實在是補救受傷者的必不得意呀（乙種酬） 
[應嚴行取締汽車夫] [  葉身康] 　　 
　　報載汽車傷人無殺人案日不絶書其實汽車何嘗能傷人與殺人汽車特傷人與殺人之刃耳傷人與殺人者爲誰卽不善駕駛之汽車夫是也 
　　年來上海汽車日益多而汽車夫日益濫彼汽車夫固未嘗知有道德與學問祇知『快莫過於汽車』一語爲主人置汽車之心理遂無往而不横衝直撞以迎合此『快莫過於汽車』之快字究其結果卽爲傷人與殺人我故曰應嚴行取締汽車夫而以學問與道德爲取締汽車夫之要則（乙種酬） 
[道路上機械推行之車輛] [  旨顯]  
　　近二十年來機械之舉日益昌明道路上之車輛昔日藉人力牲口以推行者今輒裝置機械以代之其始也不過富商貴族用以極馳騁之娛備行樂之需不久其利益彰運用益廣自奢侈之品一變而爲商用之具二三年來吾國人士漸知其利呼號提倡不遺餘力是則機械之車行將爲吾國重要經濟問題矣然而機械車輛外觀雖似究其製造式樣繁多名目互異類而别之可得四種分列於左 
　　一搿斯令摩托車丨此即市上最盛行之摩托車亦即本增刋所提倡之汽車也摩托者能發力自動之機械也摩托車者裝置摩托自能行動之車輛也此類車輛之摩托以搿斯令爲燃料藉其燃時所發之衝力引以轉動車輪搿斯令者自天然礦產之石油中提出體質最輕燃化極易之油也因多用於汽車故人稱之爲汽油至於車輛之如何製造機械之如何動作本刋已備論之矣兹不贅述 
　　二蒸汽車丨此類利用水蒸汽之力以推行如火車然在吾國尚未見過在英國甚爲通行此類車輛爲機械車中之最古者然而三起三蹶至今方能於商塲上占一地位車上有鍋爐以蒸發水汽有引擎受鍋中之汽發出能力轉動軸桿以推行車輛故鍋爐與引擎機械中之主要部份也機械之原理與尋常之蒸汽機無大異惟其配置及傳力機件則大想懸殊燃料大概爲尋常煤炭然亦可用石油機械亦裝置於車之前部車之外觀與用搿斯令車相似惟多一烟囱而已 
　　三電摩託車丨此類藉電力推行滬上 
亦有見之車中所用電力儲藏於蓄電池中接通摩託關車之時一按機捩立即奔駛傳力機件非常簡單主要部份即爲電池與摩託此車自身不能發電故必須於暇時或晚間將充分電力自發電機灌注於電池中至於能行路程之長短時刻之久暫則視乎緊電量之多寡 
　　四煤汽摩託車丨以上三類通用日久功效卓著此類摩託知者極少其機械之製造雖日臻完備然尚不脫試用時代而進乎通行之域也此車用白煤或焦炭置入爐中加熱化成煤汽用管通過變冷器濾淨器終至引擎汽缸中於是爆燃發力推動車輪引擎煤汽爐及變冷濾淨各器在工藝上通用已久惟均爲大機廠中用之若應用於車上則猶屬新頴 
　　以上所述其大概也各有特長利弊懸殊適於此者列不適於彼通行於歐美而爲交通之利器者移用於吾國且將變爲病民之漏巵當兹舉國注重道路之時提倡汽車之曰務當盡心推究以利用焉可 
 
 

Page 21

 
 
   
 
 

Page 22

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
[成功百訣十一版]  
　　沈有乾君成功百訣兹經銀館十一版每册仍收回印本本五分外埠函購加費一分售書處本館營業部寄售處中華職業教育社中華書局 
常評 
[說兵] [  箴]  
　　昔宋向戍倡弭兵之議晉韓宣子曰兵民之殘也財用之蠧遂首先許之及弭兵之會成向戍求賞宋子罕斥之曰兵之設入矣所以威不軌而昭文德也聖人以興亂人以廢此二說若相反對實則皆有至理無可非難也 
　　夫今日之兵殘民極矣爲財用之蠧極矣苟擁兵者長此保持其地位惡貫何時滿盈亂人何由而廢而忽有人從中挑撥搆成欲罷不能之現象是眞亂人將廢之時矣抱保境安民之宗旨者留一片乾凈土作壁上之觀詎可謂非識時之俊傑乎 
衛生 
[我之早起實騐談] [  張傳義]  
　　余幼年有貪眠習慣就學後常感不便思有以矯正之迄未能也比來服務社會職務繁賾每日上午八時即須辦理公事欲於事前稍事修習勢非五時興起不能乃奮然自决作早起之實行初時極以爲苦且覺四肢百體倦憊異常往往於朦朧間又復睡去（余述至此偶憶曾文正公黎明即起醒後勿沾戀之句深滋慚愧）按諸生理凡人睡眠時間以七小時至八小時爲度多眠無益故十時就寢上午五時起身則睡眠時間可得七小時實已足彀故余日來每日實行五時興起視同定律實行之初果覺痛苦一若眠時未足甚或因心理作用而引起頭部微痛幾致中輟强行二三日後稍减初行時之苦繼續一二星期後則視爲故常毫無所苦轉覺久睡之不適矣今則實行以來於兹一月且自定爲規則凖之以行每日上午五時起身至五時半而盥先畢五時半至五時四十分作户外呼吸運動等然後讀書習字以至七時半早餐早餐後隨意散步然後往辦公處辦公按余自實行早起以來得益甚多一若光隂亦因之而流行較緩者且於清晨作事尤覺清醒若夫晨曦微露天際流霞清風徐來花香潛襲當窗朗誦其樂乃無以過之語云精神一到何事不成乃知昔日之貪眠良以未能振作精神故昏沉如夢爰泚筆述此以告未能早起諸友並請以人余言試之（乙種酬） 
經濟 
[商業問題之研究（續）] [  吳東初]  
　　零售業爛賬之發生與防止 
　　商店對於買客賒欠貨欵有收到者有收不到者收到者曰清賬收不到者曰爛賬爛賬之發生雖情形各有不同要皆因初次審察不周過信買客或買客原來無意延宕旋因中間發生困難或疾病以致不能歸還亦有因買客掛賬時未言定歸還時日或言明届時店中未着人前去徵收者尚有起初買客購物現付一半掛賬一半後因來往漸多卒至完全賒欠旣經完全賒欠有時濫於購買超過已力之外竟至不能歸還諸如此類均爲商店發生爛賬之根苗 
　　防止之由在於調查買客之情形滬澈底清楚遇凡底細不明之買客少與掛欠可與掛欠者最好設法使其每次言定歸還時日若能於買客何日得薪水及他種進項時届時將賬單送去較之尋常時日前去收討效果更爲顯著因人情大都能緩則緩凡事總就急者先了之也至於商店予買客以賒欠之時日與數目吾曾言之各地各業互異全視各該商店資本之大小與夫貨品之性質而自爲處置資本小者貨物爲日用物品者如糧食等至多旬日或半月必須清償資本大者貨品爲奢侈品類不妨稍事遷就多與通融或許以每月或每節結賬一次賒欠數目之大小視買客之信用爲斷有時商店對於一般買客分别等類例如優等者任其掛欠不限多少信用未素著者店友應有成竹在胸不可任其掛欠無度此中關鍵尤以店友之能精密調查與其眼光之是否應付裕如爲準設遇不易識别之買客寗不予以賒欠而以婉言推却能如是行爛賬蓋不知减却幾許矣 
道德 
[火車上不可睡覺] [  詠裳]  
　　三等車上坐位少而乘客多先至者往往枕包袱而臥以一人佔三四人之地位使後至者無立足之地良心上安否然此輩本無所謂道德思想只圖個人之舒服而已不知車上睡覺誤事實多以僕所知卽有二事試爲讀者述之去秋由鎭赴滬車中擁擠不堪有某甲曲肱而臥人哀之不可詈之不理求其稍屈一膝亦不可及過蘇州某忽驚覺問無錫到否人告以已到蘇州乃大驚躍起據云有要事赴錫且盤纒無多今若是如之何拭淚下車此去補票須錢回無錫須錢損人害己何取焉 
　　今春戚家某僕由滬返寗自上車至抵寗酣睡凡六七小時及起身檢取手箱已不翼飛去箱係主人之物中值百餘金回時旣遭重責又爲主人辭退現落魄不堪人以其荒唐太甚不敢爲之虞事矣 
　　夫滬寗路須時不過數小時何必上車睡覺卽困倦亦不致如是之甚類此失事者甚多卽無損失弱者來婉商强者卽痛詈因片刻舒服爲人辱及所生損傷自己人格亦莫此爲甚也（乙種酬） 
法制 
[女子再婚之限制] [  吳子雍]  
　　再婚者婚姻撤銷後或夫婦離婚後之無配偶者再行結婚之謂也在現行之親屬律上言之男子並無限制惟女子有一種極大之限制焉限制維何曰非逾十個月不能再婚耳蓋人於受胎後須百六十日以上三百日以内方能出生若不逾十個月而許其再婚則後日所生之子女必不能决其爲前夫之子女或後夫之子女難避血統上之淆亂是以女子之再婚必使其經過法定期間之後免淆亂血統之弊也至法定期間内已經分娩者則不必待十個月亦得再婚焉（乙種酬） 
 
[又是一位髙調大家『可憐没有人歡迎他』]  
[熱之來源] [  宋松林]  
　　近世科學昌明機械之應用愈廣其原動力除水力外不外於熱有熱然後能有工作惟熱之來源不一可大略分之如左 
　　（一）太陽之熱地球上及大氣之温度賴太陽光線得以保持人類有時亦利用之如海濱曝鹽者是也 
　　（二）地球内部之熱地球内部之熱與地面上熱之狀况亦有關係 
　　（三）化學變化時所生之熱物類燃燒時則生熱燃燒即兩種或兩種以上物質起化學的化合是也炭氣與氛氣或氱氣與氫氣化合每生多量之熱人體體温即賴此以保持之 
　　（四）物理變化時所生之熱蒸汽凝結成水則放散其潛伏之熱水結氷時亦然故冬季結氷時水面常結氷甚厚而其内部仍爲液體以結氷時所放散之熱足以使其内部温度常在攝氏寒暑表零度以上也 
　　（五）電流之熱電流經過金屬線時亦能生熱電爐即應用此熱之一種商品 
　　（六）摩擦所生之熱火車行動時若以制止機使之不動恒見有星星之火向外飛射即摩擦之熱所發之光也此類之熱盧耗機械力機械家恒欲設法免去之（乙種酬） 
教育 
[伶人應改良之必要] [  鄭樹蓀]  
　　戲劇爲改良社會之一種伶人爲劇中之主要故今欲改良社會可先從改良伶人起伶人之重要由此可見矣 
　　蓋吾國今日之伶界大半不知自己之責任日夜在萬目所視之舞台上淫邪之語魔態百出一般男女青年受此應響不可勝數此非有益於社會而反有害故余今日有此意見敬告伶界急宜改良再不能睡夢不醒矣 
　　伶人之所以不知自己之責任此乃未曾受過教育之關係以致種種齷齪行爲表演於舞台上今欲改良伶人非從教育着手不可如張南通開辦伶童學校一所迄今已有三載餘矣學生頗爲發達此可作伶人之榜樣余深望今日伶人照此而行前途幸甚（不受酬） 
雜錄 
[人造染料發明史] [  李月波]  
　　十八世紀以前人造染料未昌明時代各國多用天然色素以爲染料如植物之花葉果皮動物血液及礦物質等茜草黄木靛草紅花猪血羣青等皆我國昔時常用之染料紅蟲Ｃochineal烏木Ｌogwoob等產於墨西哥及非洲地方爲天然生成之染料昔時非美各國多用之自人造染料出一般天然染料遂日漸淘汰矣 
　　當一千八百五十六年英國化學家亨利比根氏ＷilliamＨenryＰerＫen發見亞尼林Ａniline酸化時現出一種極美麗之紫色染料頗爲適用於是一時製出量甚多銷行亦廣當時一般化學家均紛紛研究得多種結果發表於世考亞尼林一物可由硝酸盆純ＮitoＢenzene用化學方法還原而得硝酸盆純可以硝酸ＮitiricＡcid與盆純Ｂenzene處理而得化學家考得盆純一物常存在於柏油Ｃoaitar中乾溜柏油可得此種物質於是廢棄無用之柏油遂爲貴重染料之原料矣 
　　當亨利比根時僅有一種紫色染料至一千八百五十九年Ｖergnin氏始發明Ｍagenta紅色染料一千八百六十六年Ｈofmann氏發明以Ｍagenta染料與碘化美既兒ethylＩodide共熱可得一種紫色染料名曰ＨofmennsＶiolet更可改製爲ＩodoＧreen緑色染料因此乃得製造各種美麗染料矣 
　　一千八百九十三年Ｂaeyer氏研侒人造靛青之合成法後製出一種純粹靛青ＩndigoＰure藍色染料一千八百八十四年Ｂottiger氏發明一種直接染棉之紅色染料名曰Ｃongored其後有Ｖidal氏發明黑色硫化染料Ｂohn及Ｓchmidt氏發明酸性媒染兩種染料Ｆriedlander氏發明紅色還原染料Ｃassella氏發明一種藍色還原染料名曰Ｈydronblue色澤與靛青相似今成爲靛青之競爭品矣人造染料色彩較天然染料鮮麗染法亦甚簡便現市上所售者已達千餘種矣（乙種酬） 
 
