# 1886 - 107 - 4904677

 

Page 1

 
 
[重印曾文正公家書出售] [  申報館主啓]  
　　本舘前取曾文正公家書用活字板排印業已售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石蕭主人啓]  
　　山陰傅越石先生選有乙西科十八省闈墨二百五十餘首殿以試帖刊扳行世操觚家惟恐求之弗得本齋意在廣播用持　人　寫一通付諸石　其評語圈點一仍舊貫未敢竄易今巳竣工分訂兩本准於十八日出售收回工料洋三角五分快覩爭先是所望於簡練揣摩之君子此布 
[七十三號畫報出售]  
　　鬼神之道若近若遠不必其深信而亦不必其無靈金山　木工某甲好睹屢負因向荒塜　鑿開浮厝棺木盜取衣飾以爲生涯一夕爲鬼　　　　不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隱漫錄圖說一則仍附畫報之未准子十六　出售此佈 
[書再述横海輪船失事情形後]  
　　横海兵輪在澎湖失事情形本報照有聞必錄之例一再列入昨又再　其失事情形以爲其　實在　船管駕凡其所述如某弁見其羅盤有悮殷殷指示而該管駕剛愎自用不但不知感激而反斥辱之迨後某大副與某弁令其繞　　　管駕仍不之聽以至　然一聲觸於暗　竟至不可收拾此其情節雖不可信爲確鑿不過　所聞者而存之然而　國各兵輪之管駕其同於横海管駕者正復不少本舘於此一事亦旣不憚知敝唇焦暢發言之且屢書不一書以　　道或加採聽俾身膺管駕之職者不致以瀘竿充數而卒未聞有起而聽之者嗚呼是可衷也夫以一輪船而畁之其人使之駕駛往來其任何等鄭重非但海疆有事或與敵人相見於驚濤　浪之中勝負之數皆係乎管駕一人卽使海　不揚敵氛永靜而往來於海闊天空之際當進當退當速當緩莫不聽管駕之指揮誠有如横海管駕所云國家命我管駕此船其權在我卽使上山入海皆我之事與他人無干者也然船上諸人則皆與船性命相依船存與存　亡　亡彼管駕者逞一已之私以致失事而船上諸人之性命咸置諸不顧其心不誠可誅耶且國家旣付以一船使爲管駕國家豈不欲有此船耶一船之價大者數百萬小亦數十萬皆國家帑項之所成也船上之機器砲火一切用物值亦不貲皆國家軍餉之所置也國家以如許重任畀之於管駕而管駕乃漠然視之一經失事卽使將該管駕拿獲監禁嚴訊究　而船則壞者不可以復整矣是直以重任爲兒戱也近來中國兵船亦旣多矣而管駕兵船之人則實無其還然而中國如許之兵船安有一船可以無管駕之人於是有一船卽有一管駕行船一切事宜皆畀之其人幸而諸船不過專司接送大憲往來等事初未嘗有交爭於海面之舉而各管駕猶得以從容藏拙然而卽此迎送等事已不免於失事管駕　以行船爲嘗試國家則費此巨欵購兹兵船配置炮火而止以供生手管駕嘗試之具亦可笑矣而况有不樂嘗試之管駕但以倫安旦夕領取薪水爲事又有不諳管駕偏欲自作聰明凡諸弊端筆難盡述噫用人之柄各大憲操之而船之行止其權則管駕者操之管駕者不知行船之法輕率　妄時有僨事以致各大憲受用人不當之咎廿則尤可傷　外洋之兵官其初十數歲時卽在學堂專門學習行船諸事學之十年而後派在船上爲極小之兵官以聼大兵官之指揮其在船上也每日以算天文度數爲正業某度至某度按海程緯線若干此其間有無礁石若何遠近若何曲折一一　會於心爛熟於手約計亦須十年而後以次升補若擢至船主則非二三十年不可至於爲水師提督則已五六十歲矣閱歴旣深諳練已久指揮如意規矩從心運用之妙存乎一心夫是以外洋各國之管駕與中國大不相同也如是其審愼然猶未免有失事者一經官府提訊必逐層詰問該船何以失事失事之先有無准備失事之時作何調度失事之後作何救援船中諸人某某司何事某某執何業無不一一詳問而後按情定罪一無偏護卽如刻下英國皇在子之弟某親王先時曾在兵船上學習多年其前此來華時尚係二等兵官今則已升授揚督彼外洋之於水師兵官如此其重　其水師之强不亦宜乎若中國兵船管駕之弁則其人本與船不相習大都各處當道推轂而來用之者憑一紙八行書初不親試其優劣但於晉接之時垂詢數語或善於應對大言不慚卽驚而異之以爲奇才立加委任若此者比比皆是其人職司管駕而海道東西尚且不辨安問其沙線經緯於波濤震盡尚不能禁又安問其指渾殺敵當此大加整頓海軍之時而不先爲作養人才之計祗以官位之大小情面之重輕而畀以數十萬金數百萬金之船聽其坐支薪水盧　糧餉偶一用及動輙失事正不知所謂整頓海軍之道安在也方今醇邸將至津沽閱視兵船會操南北洋各船皆踴　從事以爲藉此見長竊恐醇邸及李傅相諸大臣皆屬精明英毅倘一經親閱偶爾垂問各兵船管駕必將難遁眞形矣因論横海船事而縱言及此欲爲管駕者曷不奮然以興也哉 
[本舘接奉電音]  
　　○昨接在京訪事人發來電音有本月十九日上諭一道敬謹譯登○三月十九日奉上諭國子監祭酒龍湛霖奏各省續到未經覆試舉人請援成案於會試揭曉前補行覆試一摺着禮部議奏欽此 
[力阻興師]  
　　○前者鳥遲國因蒲賽等國兵爭故亦預備兵船意圖乘勢爭衡歐洲各國咸勸令停止此舉兹以烏遲國不聽勸阻英國擬發哀的美敦書至該國限以八日之内將兵船撤散歐洲各國亦均以英國此舉爲然樂爲　助也 
[船堅砲利]  
　　○外洋新聞紙言中國在德國五里岡船廠定造鐵甲船兩艘船成之後擬每船裝入克虜伯巨砲兩尊霍斯盖斯機器砲七尊水雷砲五尊以資以資禦敵船堅砲利西國不能專美矣 
[派員劃界]  
　　○法國近擬派前曾在中國爲領事官之李梅君前往紅海與英國會議　定英法地界云 
[巴皇出游]  
　　○巴西國皇近將出洋至各國遊歴並聞有欲至中國之說果爾則瞻望丰采者又有一番熱　矣 
[緬界述聞]  
　　○前報列中國議與英國索取緬甸人募之地以爲界兹閱西字報知印度人以爲人募之内地　不能歸中國惟在八募北邊爲界而已然此事中國尚未見有明文則亦姑錄之以觀其後可耳 
 
 

Page 2

 
 
[揚府接篆]  
　　○新任揚州府程太守柢揚各情以及接篆日期均經錄布兹悉太守於本月十五日寅時由舟乘輿登岸胥吏人等均各衣冠相隨用全副執事恭迎至署至已時太守朝服出堂鼓吹大作先向北行拜闕禮繼而舉行拜門拜犯各儀隨升砲公座江甘兩　尊率同兩少尉堂參書吏差役人等挨班叩賀太守略坐退堂階以下觀者如堵通城官紳亦絡繹往賀眞是冠蓋如雲頗極一時之盛云 
[縣試日期]  
　　○探聞揚郡江甘兩邑已擇於四月初十日舉行縣試約日内卽當出示曉諭矣 
[閩中摭要]  
　　○浦城縣粮書某甲前因被控解省寄禁閩署土地堂本月初六日同禁之乙丙兩犯因索錢生忿齟龉交毆中爲之調停丙以爲袒乙也亦以老拳奉敬李大令聞報提甲等至案訊得眞情飭將甲責籐條五十下以儆其事不干已插身滋閙至晚甲乘差役未及提防吞服烟膏而逝大令據情禀府委隣封侯官縣張司馬親臨相騐然後飭傳屍屬領理○三年旌别所以察吏治之勤惰也兹聞閩浙總督奏參福　府蔣鳳藻雲霄廳施德瀛候補同知龔超鳳山縣張星鍔崇安縣胡炳升壽甯縣何如謹海澄縣賴以森候補分縣雷達光等八員其　語如何容俟訪聞登報○後街茗况亭點　店主林桂桂兇悍性成恃有差胥爲護身符時時與人毆鬥日前湖南彭軍門之家丁某甲持票支麵往返數次空手而歸尋復往支店夥厭之大加叱辱家丁以心不能甘互相齟齬桂桂遽磨拳擦掌摛家丁而痛毆之家丁身受鱗傷急奔至對隣壽安藥村店中躱避桂桂忿猶未息竟欲率夥追擒幸爲鄉隣阻止軍　聞報帶甲赴縣請驗俟邑尊著仵作騐明傷痕允爲獲犯懲治云 
[金陵官場錄要]  
　　○今歲江蘇校閱營伍前已奉旨著總督恭代所有啓節事宜均由中恊衙門行文各營縣照例辦理大約櫻筍廚開必有屯細柳以待蒐軍實者○委署揚州府程太尊交缷軍械提調差前赴新任所遺提調一差上游已委陳太守官印善接辦到局○瀋轅牌示新選江浦縣程　現已禀繳文憑　　自應飭赴新任挂牌時適程君赴蘇謁見各憲刻已有人傳電以速其回聞程君係由海防儘先得選江浦而江浦爲江屬有名瘠缺然則費九牛二虎之力者將奈此五省六燕何也○六合厘捐邢大令毓馨撤行後上游卽調現辦下關厘務之梁大令錫榮接辦而以黄大令玉昌接辦下關又通州花布捐委員李司馬炳期滿卽改調現辦蘇州鑣貨局之汪大令紹賢而以呂司馬賢彬前駐　局又孔家涵已另委現辦善後局銀錢所林大令之涵接辦均巳捧檄矣○吏治局向於每月初十日借下江考棚扃試現因鄂撫譚中丞陛見出京舟過金陵駐節於此所有本月吏治祇得另候示期候補中之倚是餬其八口者悉如夏暑雨冬祁寒云○南洋差輪之管帶悉屬美差名爲　効實則各試其捷足以分優劣日前有送某差之某輪適與其管差之家丁相白眼該家丁竟持其短長後在釣魚巷置酒陪禮厭其谿壑事始寢然則此中况味洵有非局外人所得窺其萬一者哉 
[紫玉成烟]  
　　○嘉興南門外有吳姓者向開蘆蓆行聘一養媳以碧玉之年華擅緑珠之顔色雖月下梨花未圓好夢而陌頭楊柳已引春愁是處與間壁小猪行僅隔一牆猪行夥李某有登徒子之癖一縷情絲暗相勾引祗以蓬山咫尺無路可通誠有所謂隔花人遠天涯近者李偵知媳寢處卽在墻下移榻就之鑿破紅墻潛携玉杵不必明來夜去而鴛鴦帳底早已接翼雙棲翁姑皆不知也近李欲應武童試因無貲斧商之於媳媳素知翁有藏　遂盜取之以贈所歡幸無覺者一日忽聞翁言欲出門赶市媳恐前事敗露急與李買舟偕遁烟波一舸如黄鶴之杳然吳姓卽遣學徒江姓等追至王店鎭則李與媳果在焉李以計餌江姓使不聲張嗣爲旁人覷破押送至禾李與媳自思無面目見人在船同服洋烟及登岸人始覺察急爲灌救李得無恙而媳已香消玉碎矣當由吳姓報請秀水縣朱邑尊相騐委係服毒身死當卽備棺成殮李帶回管押江姓知情廻護判笞數百板與船户一併管押候訊 
[禾事紀要]  
　　○嘉屬厘捐總辦張觀察鑑南於十三晚病故祗有如夫人有次子親視含殮其餘眷屬皆在湖南原籍業經飛函知照矣○十五日係嘉興府試頭塲宗太守就宏文舘扃試塲規極爲嚴肅 
[電綫興工]  
　　○上年奉北洋大臣李傅相札令推廣電綫由卾而蜀而滇委員察看路途以便擇期安設日前設電委員巳經抵鄂卽由漢局栽桿佈線節節興工線分兩條由花樓巷後湖邊沿城頭一路上行其應用之物已有輪舟帶赴沙市宜昌等處沿途儲存備用開工之期自本月初七日始 
[賽馬餘聞]  
　　○漢口西商於是月初十十一兩日跑馬已入前函惟此次勝者以太平行爲多其餘止贏一二次而巳十二日爲各行馬夫亦騎賽以定領賞等級不意又爲該行雙騎占首此可見馬之遲速非人力所能爲也 
[公所逞兇案結]  
　　○公所逞兇一案前巳詳細錄登且更著爲論說至十三日丹徒縣王邑尊飭傳該巡丁到案嚴加申斥隨知會公所將其革去卯名十五日復升坐大堂傳某等五人及亨昌司事姜朗之謂本縣觀曾等原非滋事之人實屬巡丁冒昧胡爲現已知照公所將其斥革所云失去匯票不難根究掛失至毁壞公所器具可各出洋十元湊成六十之數以便賠償曾等唯唯遵斷邑尊飭備肩輿六乘上皆披紅插花送六人歸寓案遂結 
[梟匪拒捕]  
　　○有私鹽船一艘駛過蕪湖弋磯下被鹽局巡船所見卽派巡勇五名小駕划追之旣近私船四人一躍而登僅留一人在小划守候梟匪見巡勇上船拔刀亂砍四人無路可奔大呼救命守候者知事不妙飛槳馳回邀伴往探則私船已不知去向但見四人枕藉江邊氣斷續而血模糊也事後報知蕪湖鹽局轉請蕪湖縣騐傷緝兇其詳當待續述 
[甬事二則]  
　　○聞寓居甯波之各西商擬將江北岸一帶塡築馬路其經費卽在進口貨稅項下提充西商均已簽字將擇日興工焉華商聞之恐碍　郡水利且侵佔江面來往行船諸多不便於是徧貼知單齊集體仁局會議俟其動工之日往阻云○甯波裏濠河之某烟間係地保王有秀所開十五日有盜匪五人口操台州音入内吸烟不知其卽正月間搶鎭海大溪頭之盜犯也適被鎭海捕投撞見會同駐防湯令公廟之左營兵勇兠拿當獲四人搜出軍器經管帶潘把總將王有秀一同鎖拿禀知中營備文解往鎭海縣審辦 
[詳文照錄]  
　　○前聞蘇臬朱廉訪審正搶劫婦女一案具詳自請記過以勵官方初意臬司從無記過之理今友人抄得詳稿乃知廉訪大公爲懷力求整飭故請以身作則並痛陳吏治之窳迥非尋常所能爲廉訪此舉誠可方駕古人况此案情有關風俗亟登諸報使有牧民之　者一覽而自警也詳文照錄左方爲附詳事竊維治道之要在執法者不骩其法法行不骩本末自舉葛侯嘗謂我心如秤秤者平也無輕重偏陂之爲患推此心以言用法則思過半矣臬司爲刑法總匯果能賞罰明綱紀飭始無忝於厥職不然庶獄且勿治安期令行禁止之效乎上年有六合縣匪犯黄正敖夥槍柏宣義之女柏小貝子已成並拒傷柏宣義身死一案該府縣照搶案犯姦婦女例定擬解省六月二十三日經李前司提勘無異復判曰黄正敖所供柏小貝子曾與雇工周大如子有姦但得之傳聞恐不可靠七月初七日本署司受篆接准移交未遑研察照案解審奉前護憲駁飭發蘇州府覆訊兹據該府督同局員審出實情柏小貝子並非犯姦之女係黄正敖等圖减罪名妄供改擬招解前來復勘相符人命至重出入懸殊李前司之勘判極爲詳愼本署司之核轉難免闊疎矧值整頓讞局昭示勸懲若已過則掩之人過則揭之旣違清夜自策之心 
 
 

Page 3

 
 
亦虧忠恕侍人之道縱各僚屬秉性純良罔敢竊議而本署司循名責實内疚珠深且前事非小失也六合原詳初無犯姦之語及該府駁審乃信黄正敖等混供改被搶之柏小頁子爲犯姦拒殺之柏宣義爲縱奸在該縣祗科栢小貝子犯姦枷杖本律而減黄正敖等加梟絞候以爲一駁而均邀法外之仁詎知子女身犯邪淫其父被殺身死律應繯首任情高下顧忌全無長强暴之兇風忍　閻之隱痛害理傷化莫此爲甚是皆一　姑息惑於救生不救死致顧彼失此案經審正誰執其咎側聞古訓言教不如身教願身作則特子記過以勵官方議者獄情出入時所恒有臬司引爲巳責似嫌過當此蓋處常之見未足喻於道也方今江南北各屬具報盜案者歲約四五百起拒殺事主者十之八九兼掠婦女者十之一二欲首從全獲者則千不得一疉奉憲飭勒限嚴緝該牧令目爲故常絶少愧奮坐是風俗日偷萑　日甚民情之壞或假端而鬨堂入署盜風之　或一夜而連劫十家其他飭查飭辦之事延抗玩泄如同軌轍趣之冉三纔得一復迨叅劾將臨則又計圖倖免吏治根本繫乎牧令牧令如此從何而治前詳請修緝捕文内曾聲明治盜莫先飭吏吏不飭則盜不治仰蒙鈞批通行照辦原冀大聲疾呼或可發聾振瞶夫豈好持覈論取怨同僚祗求事苟有濟謗亦甘心奈針砭之頻施竟痿痺而自若揆其因循緣飾浸以成習慮非文告空言所能感格也然則舍臬司其誰責歟盖長官之舉措下所視爲轉移源清而後流潔影端乃知表正母使下得藉口法之不行執法者自骩其法本署司暫時權篆倘法由我而骩則將焉用必法行自貴羣始翕服臬司猶不自掩其過吾儕有失恐難再事彌縫心神一　凡居官守胥孜孜無曠廢庶於吏治小有裨補用披至誠明非矯枉除將審正各員查照新章隨詳請奬外所有本署司前次率轉知請記過緣由理合附詳仰祈憲台鑒核批示祗遵 
[江西官報]  
　　○二月二十一日總查淮鹽局长江蘇候補同知許錫霖由金陵來江禀到二十二日候補縣何文光委解第二批海防捐輪銀並驛站飯食銀進京萬世毓委解第三批海防捐輸銀進京二十三日藩靈牌示安仁縣典史柴咸熙據報丁憂所有談事務以試用府照磨　學康署理弓世煩禀　　先酌委一次行知吳蘭頤禀謝甄别行知二十四日李祥和辭回鄱陽釐卡二十五日撫憲出轅往吳太史嘉善家祭　候補縣包國瑚委辦玉山卡卽用縣傅桐豫缷辦雲都卡豐城縣俸滿縣丞戴文焕禀見騐看二十六日縣丞張善鐸禀謝保舉儘先補用二十七日候補縣項五桂禀往瑞州府審案卽用縣楊際澐委解金陵　字營月餉二十九日兩淮候補府經歴張憲修由揚州來江幫辦江省督銷淮鹽局事務藩憲牌示新　縣丞李立基據報病故所有該縣丞事務以補用按司獄徐三元酌委署理 
[鄂垣官報]  
　　○三月初三日　補鄖陽遊擊韓應龍見辭管帶問津輪船升用守備胡觀能解餇赴揚州禀辭接撫台初六日祭先農壇行耕藉禮初八日候補典史諸淇奉臬憲委巡查江面稟知辭署江夏縣嚴禀知課試高觀書院性童初九日照料安設電綫委員候補縣史賡雲禀辭武昌府李江夏縣嚴俱禀知設壇祈晴賓陽忠孝城外新舖候補從九涂廷模禀知留辦藩憲牌示漢川縣劉家隔巡檢員缺詳請以議敘補用從九高子裔咨署廣濟縣馬口巡檢員缺詳請以海防新班先補用巡檢和雲漢江夏縣金口巡檢員缺詳請以海防新班先補用巡檢俞壽俱咨補初十日卽用縣李九江禀見知奉臬憲委監提秋審人犯委辦武穴掣騐卡江蘇候補府曾廣照來省禀到候補同知許炳恭大桃縣周錫齡俱奉藩臬憲委武昌府讞局額外學習准補枝江縣陳富文奉臬憲委押解秋審人犯候補道庫大使于儀韶奉臬憲委查新有西舖差各禀知候補巡檢吳書年自安徽改指來省禀到十一日候補同知薛華城奉落臬憲委武昌府讞局學習差署江夏縣嚴謝降漢陽縣薛福祁禀知赴蔡甸同漢川會勘丁蕭湖案藩憲牌示鄖西縣知縣印務詳委補用知縣張錫　署理廣濟縣龍坪巡檢員缺飭准補之葉如瑾赴任十二日漢陽鎭高見辭赴上下游閱操候補同知楊學源候補州吳鴻惠張瑞墀俱奉藩臬憲委武昌府讞局額外學習禀知湖南候補縣包希龎禀辭回湘候　　檢張華章蒙賞給記功禀知謝干彭年奉臬憲委派秋審繳手牌差禀知十三日荆州府恒琛來省禀到宜昌府通判謝榛奉委兼辦電報子局來省會辦漢鎭招商局江西候補通判施肇英自滬來省候補州鍾熊祥服闋來省俱禀見候補通判王璠禀謝賞序家傳候補府經歴潘遵枋奉落　委赴申採辦活字機器禀見知辭候補縣丞呂勳解甘肅新餉禀辭接鎭江來電譚序帥十二日已刻開出江陰口西進 
[法廨停訊]  
　　○昨爲西國節期今日法公堂翁太守因另有要公停訊所有各案統歸禮拜二解訊 
[公廨失洋]  
　　○日前法公廨忽失洋數十无將侍者三人送入捕房昨晨翁太守將三人研詰矢口不承因一時未能定讞着俟查明再核 
[再追舊欠]  
　　○前有倪孔氏控親串高俞氏欠洋一案當經翁太守判令高俞氏限期歸償事懸多日高俞氏仍不料理近從别埠來滬住居法界復由倪孔氏呈控翁在守提訊之下着高俞氏於五日内先繳洋四十元尚有六十元分兩期歸還不准遲延 
[吃醋遭殃]  
　　○前晚　　乙二人口操外路音至小東門外某花烟舘兩相爭扭大約爲吃醋起見當經㨶龜鳴捕將人及鐵尺一桿一併拘入捕房燕鶯隊裏未許尋　　狴叢中先拚受苦甚矣醋之不可吃也 
[同姓同名]  
　　○前有人在西人房屋中聚賭除將已獲賭徒分别科罰外所有爲首之李順發經羅太守簽差往提則華人之爲傭者有三人皆名李順發無一承認聚賭該差祗得回禀太守請着獲案之賭徒指交李順發則無可推諉矣世間同姓名者固不乏人然斷無三人聚在一處者豈近日賭徒皆諳風雅藉口於百東坡子放翁耶秦　鏡具在何不持去一照便知眞 
[苦海沈淪]  
　　○昨報列自縊候查一節兹悉該處屬上海縣四圖地界當由捕房傳到該圖地保查得縊死之人衣衫前垢敝形憔悴較蘇季子不遇時似又過之且滬上並無親屬因卽報縣請騐莫邑尊隨於下午三點鐘時臨驗察得死者年約三十餘歲身穿舊靑布棉襖藍布小脚褲足空素色布鞋頭戴元布小帽用麻繩繫頸旋據仵作喝報委係自縊身死並無别故邑尊離坐親視無悮卽飭棺殮發壇標記 
[醵貲成殮]  
　　○昨報列暴死堪憐一節兹悉該煙館實名蕭洽昌死者之母妻子女到齊後以阿四因病而死本無異言惟無力備棺成殮由二圖地保馮錫昌勸令烟舘主出洋十元又有人帮且洋四元該地保亦出洋二元作爲衣衾棺木之費事遂了結死者有知亦當感恩於地下 
[斥革差役]  
　　○冒差拘押一節由法公堂移送上海縣辦理前日經莫邑尊提訊先據沈裕堂供在訓術司曹老爺處爲差役前日由鄉　 
回滬途遇曹老爺之弟曹靜甫往小東門潮人所開小烟館中吸烟畢給付小帳二十文該店主婦尚以爲少爭論之下致被鳴捕及詰曹靜甫供與略同邑尊謂如因爭論小帳不致鳴捕其中顯有别情飭將沈笞責一百板着交陰陽學永遠斥革曹責四十板當堂斥釋 
[索帳轇轕]  
　　○傅王氏投上海縣控稱氏夫傅安泰　在洪昌木行爲夥去年十一月間友人洪慶齋置造房屋購去木料約值銀四百二十餘兩當收過洋一百元餘洋無着向索則諉諸木作陳竹香收去及邀陳質對洪一味胡賴反扭氏夫赴老閘巡防局查委員尚未訊明　行營押不得已投案請提氏夫並洪慶齋到案訊追莫邑尊畧詰緣由飭令明白補詞呈候核奪 
[失妾控官]  
　　○監生姜某扭陳汪氏赴上海縣控稱去年四月間憑媒韓張寳等納汪氏女阿秀爲妾過門後屢經伊母誘出嗣經尋獲本月十七日妾往龍華進香復被陳汪氏同伊姪陳景山等中途拉去及向理說一味逞蠻故扭汪氏到案莫邑尊飭值日差將該氏帶候傳案一面 
 
 

Page 4

 
 
諭姜明白補詞呈候核訊 
[懷小藍田懴情侍者畢君玉洲]  
　　○爲慕詩仙已數年羡君才調婏靑蓮旣曾好夢縈情海那更相思入恨天隱語紅蓉香霧隔多愁玉　露絲連他時倘返相如璧應續今生未了緣艷情綺思憶當年得意花開並蒂蓮數到陰晴圓缺月登來歡喜奈何天蓬山易近從知遠幻境　歧尚覺連此後藍橋如再渡蘭因絮果證前緣[  毗陵醉墨生戱稿]  
[江督轅門抄]  
　　○三月初四日鹽巡檢童士成由揚解銀來卽辭○初五日縣丞翁延年禀知舉司委解京餉差○初六日候補道馮邦　叩謝奏留南陽禀見○初七日安　　和道丁見辭○初八日江西知縣楊慶春福建來候選通判曾紀貴湖南來均禀到○初九日知縣劉學畬禀知奉委府發審差委署揚州府程儀洛銷軍械所提調差並赴任理問張　棨解京餉赴都○初十日藩轅牌示新選江浦縣程鑫現已禀繳文憑到省　應飭赴新任 
[浙省撫轅抄]  
　　○三月十二日運副王瑞年由局來省禀到禀安禀知奉運司委調辦紹郡鹽局差禀謝武義縣羅禀辭赴任謝仁樹服闋來省禀到巢鳳儀西塘局專丁晉省　謝飭知留辦西興驛丞春禀辭赴任○十三日運判姜維揚禀辭赴紹鹽局帮辦新城縣曾禀辭赴任前署鄞縣典史翟福田交缷回省禀到 
[蘇省撫轅抄]  
　　○十四日委署震澤縣畢奉先禀辭赴任並銷發審局差候補縣蘇升紀禀辭奉委赴錫金釐局差周相輔禀辭奉委赴常昭海口釐局差孫寳善禀辭奉委解餉　都○十五日蘇州府照磨楊錫塵禀知奉委接辦二批金磚差分發江蘇試用主簿朱龍光甘肅人禀到○十六日呂鳴謙上海解餉來○十七日正任華亭縣金山司巡檢張瀾禀知交缷回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收賑捐三月中旬清單]  
　　○十七日急單無名氏募小梅花菴五峰草堂二户各三元母斂生　溪漁隱二户各一元吳善士募添之不密人五百文了心願人一元無名遊客願諸事不錯氏無名氏三户各百文梅里蔣昇號二元寳善堂唐十元　記善士募昇記鴻記書記暉記立順乾陳步榮汪輔唐茂和　汪瑞　無名氏十户各一元曹記十元蕩口鎭華　士募　裕五元誦記無名氏二户各一元虔記健記二尸各五角江陰陳冠雲善士二元木凟鎭善士募雲棲居士五百文漱經樓王六百文合收洋一元祝家橋鎭同昌典蘭　善士募張耕之一元陳蘭卿二元寄　生善十兩元松江西門外耿　廷先生募潭水詩篷王人經資移賑八元葆　葆　　保平安合　一元耿淑英求四季無恙一元耿宋氏耿琬珍淑康合助一元無名字求母錢氏免災悔二元耿善颺　病卽愈顧應蟾求病卽痊雨户各一元示應庵王五百文錢氏六百文合敢　十六元○招商甬局交來寓甯戴笠氏六元六　生兄送奩儀移賑一元朱叔翁送奩儀移賑四元張亷翁送奩儀移賑八元無名氏二元溧陽湯少泉善士　十元蘇州　門内　育巷筆耕齋主二元彤源庄交來蘇州潘仲善士塾欵一百元新塍恊記號内朱尹如先生交來祈壽子善士五十元南潯鎭隱名氏交來二位善士合助一元北棧交來無名氏銅　一元○本日共收英洋二百五十八元銅洋一元 
[上海四馬路文報局内恊賑公所經收賑捐三月中清單]  
　　○十八日急單鄞江司暑徐嘉楨善士爲内子屠氏五十壽辰荷蒙親友惠禮應酬荅酒筵知東省待賑之急願將席資移賑以諸友造福助洋十元又墓　郁氏求諸事如意銀二兩啓泰綢號交來八尸節省零費一元錢一百三十宜刑鹽公堂交來潤東坎坷子募宜荆鹽公堂十元潤東坎坷子四元無名氏彭城氏不留名三户各一元無名氏無名氏彭年氏無名氏四户各五角蘇　　和莊交來無名氏廿元嘉　廣昌　募　河知命庸八二元吳氏朱麗生在子文無名氏詹子俊五户各一元無名氏銅洋一元楓經郁寳　善士一元洙經增城號募沈秋亭四角顧奉裕黄楚卿景福堂水暮記樂善堂五　各二角　敦甫一元呂雪　張菊齋吳桂卿屠友樵蔭餘草堂張惟勤李夢庚趙半峯念德堂胡伯康金湘帆十一户各一角婺源氏五角○樹德堂一元○本日共收英洋六十三元銅洋一元現銀二兩錢一百三十文 
 
 
 

Page 10

 
 
   
 
 

Page 11

 
 
[光緒十二年三月十四日京報全錄]  
宫門抄○尚書延等奏爲奏聞請旨摺○將軍慶等奏查勘工程情形擬請興修摺○江督曾等奏揀補知縣摺○又奏揀補知縣摺○將軍希奏呈進參枝摺○三月十四日户部通政司詹事府廂紅旗值日無引見○睿王等塲差覆命○福楙假滿請安○奎斌陶模林維源各預備召見○關防衙門奏二十八日大高殿大光明殿拜表橚貝子醇王行禮○召見軍機奎斌陶模林維源○○禮部尚書臣宗室延煦等謹奏爲奏聞請旨事所有此次各省舉人覆試卷經閱卷大臣合擬等第進呈發交到部除開拆彌封塡榜張　外謹繕具清單恭呈御覽所有考列一等之文　等七十名考列二等之胡大濓等三百二十名考列三等之李書翰等六百三十名均擬請准其一體會試　考列四寺之蔡瑞勳陳震孫泰　王修植薛之鐸劉教恭陳汝謙李文光舒良弼均係詩内失黏吳世斌詩句費解鄒啓賢詩内出韻羅鎔詩内漏一字海洪文内有疵句詩内失黏門建皋詩内拾冩錯悮以上十四名均擬請罰停會試一科黄興邦詩句有疵應照例罰停一科又詩内少六七兩聯查光緒二年各省舉人覆試劉景唐詩少第五聯議准罰停科在案今黄興邦詩少六七兩聯應請照案再罰停一科共罰停會試二科趙象乾文多疵句又詩内璃誤　又詩句有疵查道光十五年奏准山西舉人曹克忠墨卷錯謬太多照援引錯誤之例罰停二科在案今趙象乾文多疵句又詩内璃誤　又詩句有疵擬請照案罰停會試二科吳熙材詩内鑑誤鑑又漏一字又詩後隔五行於翻頁處復寫詩題未經點去係謄寫越幅查道光十五年題結四川舉徐慶永墨卷内重複四行係謄寫越幅未經點去照違式例罰停三科在案今吳熙材詩内鑑誤鑑又漏一字又詩後隔五行於翻頁處復寫詩題未經點去係謄寫越幅應請照案罰停會試三科是否有當恭候命下臣部遵奉施行爲此謹奏請旨奉旨已錄○○奴才慶裕阿克丹跪奏爲敬謹查勘陵寢果廚房城墻等處工程情形較重勢難延緩擬請興修會同恭摺奏聞仰祈聖鑒事竊奴才等前據福陵掌關防報稱果房三間頭停滲漏瓦片間有脫落四面飛簷木植　配方椂望板桂木門窓坎框均有　配油飾爆落銅幪損壞屋内棚壁紙張俱已墜落鋪地方磚並座台方磚酥鹻殘缺炕竈烟塞台階條石亦有走錯廚房三閴頭停滲漏瓦片脫節四面飛簷木植　配前坡滴水亦有墜落兩山墻間有沉陷臌裂四面廊柱及門窓坎框並有　朽油飾爆落舖座各方磚並屋内舖地方磚全行酥鹻台階條石走錯棚壁紙張脫落南北炕竈俱已堵塞烟筒歪閃灰縫皆開據昭陵掌關防報稱東北角樓座台迤南方城墻東面外皮臌閃十七丈五尺西北角樓座台迤南方城墻西面外皮劈落五丈接　臌閃四丈五尺城上海墁沉陷垜口歪閃等情詳報前來奴才等當會同司員前往逐細覆勘屬實恭查工已逾保固年限情形旣重實難延緩核對吉方立成本年方向均屬相宜應赶緊修整以昭愼重詳查福陵果房三間應拆卸頭停添換木植椽望拆砌牆垣歸安座臺條石油飾員新修理照例核算估需物料銀一千零四十四兩一錢二分二厘匠夫銀二百一十四兩四錢八分三厘廚房三間應拆缷頭停添換木植椽望拆砌牆垣歸安座臺條石油飾見新修理照例核昇估需物料銀一千零四十四兩一錢二分二厘匠夫銀二百一十四兩四錢八分三厘照陵東北有樓座臺迤南方城牆東面外皮臌閃長十七丈五尺西北角樓座臺迤南方城牆西面外皮劈落長五丈接連臌閃長四丈五尺共湊長二十丈均應拆砌修理照例核算估需物料銀二千五百八十二兩四錢六分匠夫銀四百二十二兩一錢六分七厘以上四處共估需物料匠夫銀五千五百二十兩八錢三分七厘查同治十年正月二十四日内閣奉上諭嗣後着仍照舊章三陵應修各估需銀數在萬兩以上者奏請派員承修如在萬兩以内者由盛京將軍同工部侍郎辦理毋庸聲明請旨欽此欽遵在案今此四處工程共估需物料匠夫銀五千五百二十一兩八錢三分七厘知應遵旨仍照舊章由盛京將軍會同工部侍郎敬謹興修如蒙俞允請旨飭下欽天監卽於本年三四月内選擇吉期奴才等遵俟行知到日再行敬謹遵修所有工料銀兩按照奏定折減章程以一半制錢一成五實銀二成五票銀由盛京户部庫存項下動支除將估計清册咨送工部查核外謹將查勘各工勢難延緩擬請興修緣由理合會同恭摺具奏伏乞皇太后皇上聖鑒訓示遵行謹奏奉旨已錄○○兩江總督臣曾國荃江蘇巡撫臣衛榮光跪奏爲揀員請補沿河要缺知縣以裨地方仰祈聖鑒事竊安東縣知縣張紹渠於光緒十一年十月初九日在任病故開缺所遺安東縣知縣係繁疲難兼三要缺例應在外揀補查該縣地濱海臨河民情强悍訟獄繁多非精明幹練之員不足以資治理於通省現任知縣内逐加遴選非現居要缺卽人地未宜實無合例堪調之員惟查有卽用知縣柏壽年四十四歲廂黄旗滿洲桂常佐領下人由拔貢應甲子科順天鄉試中式舉人光緒三年丁丑科會試中式貢士殿訌三甲朝考三等引見奉旨以知縣交吏部掣籖卽用欽此簽掣四川由旗請假兩月修墓八月十一日報明起程途次聞知親父繡綸在江寗省寓患病當繞道赴甯省親旋在江甯賑捐局改指江蘇請咨赴部領照於光緒六年四月初九日回甯繳照到省卽於是日見喪丁親父憂七年扶柩起程回旗守制八年服滿起復十二月初八日回省復查該員才具明敏熟悉河工以之請補安東縣知縣實屬人地相宜洵堪勝任與例亦屬相　據藩臬兩司會詳請奏前來臣等往返函商意見相同合無仰懇天恩俯念員缺緊要准以卽用知縣柏壽補授安東縣要缺知縣寔於地方有裨如蒙俞允該員係卽用知縣請補知縣銜缺相當毋庸送部引見亦毋須查造叅罰謹會同漕運總督臣崧駿合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○兩江總督臣曾國荃江蘇巡撫臣衛榮光跪奏爲揀員請補沿河要缺知縣以裨地方仰祈聖鑒事竊宿遷縣知縣盧思誠留省另補遺缺應以光緒十一年九月初三日奉旨後五日行文按照限減半計算扣至十月初三日作爲開缺期歸十月分截缺查宿遷縣知縣係冲繁難兼三沿河要缺例應在外揀補該縣界連東省南北通衢委稱難治必須明幹有爲之員方足以資治理兹於通省現任知縣内逐加遴選非現居要缺卽人地未宜實無合例堪調之員惟查有卽用知縣黄金鉞年四十三歲廣東舉人癸未科會試中式貢士殿試三甲引見奉旨　知縣卽用欽此簽掣江蘇光緒十年四月初八日到省覆查該員才具開展留心河務以之請補宿遷縣知縣實屬人地相宜洵堪勝任與例亦屬相符據藩臬兩司會詳請奏前來臣等往返函商意見相同合無仲懇天恩俯念員缺緊要准以卽用知縣黄金鉞補授宿遷縣要缺知縣實於地方有裨如蒙俞冗該員係卽用知縣請補知縣銜缺相當毋庸送部引見亦毋須查造叅圖謹會同漕運總督臣崧駿合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○奴才希元跪奏爲續採參枝專差呈進恭摺仰祈聖鑒事竊奴才於光緒十一年十一月十六日業將前派協領文全吉陞阿等續採參枝專差呈進並於摺内聲明仍飭該協領等趕緊妥爲採辦續有所得冉當呈進在案現據該協領等又採得大枝山參八苗中枝山參十二苗計重八兩八錢可稱上品共需工價銀一千二百一十兩仍由所收參稅項下以錢易銀照數發給奴才謹將續採參枝親加查驗分盛二匣嚴密包封飭交雲騎尉玉林齎京呈進惟採辦參枝已經過時殊不易得仍飭該恊領等夏令入山妥爲採辦以備上用除咨行内務府查照外所有續採參枝緣由謹恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
 

Page 12

 
 
[憲示照錄]  
　　○欽加四品銜署江夏事荆門直隸州正堂隨帶加二級議叙加一級紀錄十二次嚴爲出示嚴禁事奉臬憲札開照得士爲四民之首化民成俗必由於學漢庠諸生文行茂美堪式里閭者實不乏人本司每逢佳士輒爲心賞而遇好訟多事者必加儆戒楚省近年民風之好訟未嘗不由於士習之未端無論文武倖得衿在鄉專以教唆爲事至捐職更無論矣以本司所聞凡卿愚倘有微嫌各自告以近隣紳士名曰投人每有已經投人而不願結訟者此等省紳必不甘休息若不聽其主使勢必倒戈反攻兩造來城候訊各請紳士多人差票不傳彼必自行投到于是車馬飲食洋烟客寓　費不知凡幾名曰拐棍是以田土錢債之案堂上訊斷甫經遵諭隨卽翻控或錢皆交中証任意開銷案不得結婚姻拐帶之案朝斷交暮仍堂抗或圖賣財禮瓜分漁利更至窮盜之案已投人而不請追劣紳卽攻其庇賊反告失主或身列膠庠自作窩户或官批駁詰無從遁飾不候訉斷縱令上控又兩造各請紳士代遞公呈實則各存袒左常有彼此願結中証不依者又有間官催審而原告中証匿不到案者必使貲財盡歸包攬鄰族變爲仇讐告狀人無面還家飄流在外而作詞者猶謂其不能終訟未盡已長比等教　詞訟包　上探之劣衿婪監實繁有徒殊堪痛限若不嚴行拿辦則顚倒是非官司時受挾制愚懦萬難聊生本司生平不爲已甚尚冀力挽頽風合行札飭札到該縣卽便遵照出示繕寫多張遍貼城鄉廣爲曉諭各該拐棍人等如能聞風改悔亦必許以自新倘仍不悛定必擇尤拿辦以儆其餘本司去任在卽仍復諄諄告戒或爲地方百姓起見亦爲該牛監等保全令名身家起見毋　後來者或可姑容輕於嘗試也切切特札等因奉此合行由示曉諭爲此示仰縣屬生監軍民人等知悉嗣後毋得教唆　訟包攬上控倘再有並項情事一經訪聞或被告發定卽拿案究辦決不寛貸其各凛遵毋違特示 
[重游泮宫述懷四律]  
　　○三松堂下導鸞旗幸續書香到此時近續書香幸有人大父重游泮宫句也時祁纔八歲歲月自嗟爲子短科名祗恨答親遲靑衿若箇儲公輔黄卷平生愧友師回首年華眞荏苒後凋贏得歲寒姿微生三遇歲朝春已是艱難歴過人曾記烟雲攜岱頂戊戌出都曾登日觀只宜蓑笠老湖濱支笻黄海成虚願築室靑山有舊鄰食德敢忘遺澤遠摩挲生玉仗家　高祖閑齋公自少至老下帷攻苦大小試二十餘利至大父游庠猶挈以鄉試時六十七矣故三松堂集中有拂拭雲松珍賜硯寸田留與子孫耕之句人方强仕我歸田多病偏教社櫟全東觀圖書虚涉獵西堂風雨恨纏綿從弟星齋弟補之同案游吳庠先後棄世清修報國惟三戒素位傳家有一編大父有居　金箴二卷刊行家塾但使膠庠敦孝弟敢論閥閱耀蟬聯陽春煦物徧寰瀛童冠偕來詠太平難得沙鷗猶結伴長洲蔣心香水部七十七元　朱薇卿徵君十九同邑蔣斗眉廣文八十七皆丙戌同案漫誇巢鳳有清聲孫志暉倖入吳庠角弓束矢消羣醜鼓篋圜橋洽衆情要語兒孫須念祖無從登進誤初程康熙丙午六世祖其蔚公以秀才起家至大父乃開甲科祁於同治已已查輯家譜登進錄中入泮　者九十五人惟高伯祖　菴公曾伯祖爾容公大父三松公叔祖雲浦公禮園公　父文恭公皆獲重游前年大兒觀保乞歸省視諭令再修核至今年歲案又增二十一人而祁以適屆丙戌甲子一周繼此佳話良深慚幸[  七十九叟潘遵祁初稿]  
[題味欖餘民紅樓絮别圖卽用箸述事抒情元韻]  
　　○題圖先示詩詩句何凌兢回頭溯往事絹斷縑還零南方有佳人爾我相卿卿纏綿歴五載趙璧歸秦廷蕭郎雖陌路尚念雙鴛盟遠　貽尺鯉素書　寄聲特來面爲别此後謝送　暫聚倍親密似喜復似驚交知不在貎何分影與形忘年結深契轉覺難爲情爰寫紅樓圖十斛明珠傾旁人鮮解事　訝狎流鶯豈知精衛恨誓欲塡滄瀛富其絮語時恍若聞嚶寗可絲而無綠好夢殊難成獨能味無味展轉餘芳韾我亦個中人回甘在心膺特少鴻爪痕薄倖何足稱覽　畫中景作我座右銘悲　離合間一一相兼并繪爲昔游記庶幾留丹靑縱筆聊奉贈莫笑兒倒綳[  雙古罌齋主人稿]  
[上海三馬路與昌絲棧陳竹經募山東口寗沙洲賑捐三月十七十八日第二百四十九五十次單]  
　　○永安堂洋一百元由本埠鎭昌莊交來蘭言琴韻樓求子恙速愈洋三十元隱名氏求姪恙平安續助洋十元　芝生爲徒朱阿銀改業助洋七元海鹽三齡童子芳祖爲痧子轉危爲安周申昌交來潯溪無名氏關植生三户各洋二元無名氏小洋五角補經　館棉力子洋二元　銅洋八　恆豐昌銅洋八元張生源銅洋六元利興銅洋四元○無名氏爲文孫和泮將諸親友賀儀洋助賑三十元由瀏河全盛局來○漢口德大參號爲新進學生周姓折席移助本洋六元由全泰盛局來○張緣初先生書潤移助洋二元八角○小漁散人余善士畫潤錢一千零十文○兩天共收英洋一百九十二元内有本洋六元銅洋廿六元小洋十八角錢一千另十文合併聲明 
 
