# 1921 - 357 - 4917552

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[一出一入（冷）]  
　　張之入關也名爲助中央經濟而來其將去也又復待欵而去經濟也欵也皆財之謂也是彼武人即以索諸中央之財來以助中央復以來助中央之財復携之以去此果何爲者耶 
　　不特武人然也聞之財政當局亦復如此其借欵於國内銀行也其始爲兵費與政費其後大抵爲借銀行之欵即爲還銀行之債而所謂銀行者又大抵與財政當局有關故利息不嫌其厚折扣不嫌其大如是展轉出入而國家之財政愈不可問矣總之中國之財政原非眞至困窮之財政也惟一因被索詐於武人再因被顚倒於中國之所謂財政家者多於此一出一入之間盡力掊剝於是中國財政遂有今日之窮困矣奈何今日仍用此故智耶 
命令 
　　十二月二十八日大總统令晋授蔣拯以勲四位此令 
　　又令特任財政總長張弧兼鹽務署督辦此令 
　　又令特任蔡成勲爲濟威將軍此令 
　　又令任命鄭洪年爲交通次長此令 
　　又令財政總長張弧呈司長張潤普呈請辭職張潤普准免本職此令 
　　又令任命張競仁爲財政部司長此令 
　　又令財政總長張弧呈司長于焌年懇請辭職于焌年准免本職此令 
　　又令任命沈鴻昭署財政部司長此令 
　　又令任命吳新田爲陜南鎭守使此令 
　　又令任命藍廷棟爲暫編奉天陸軍第二混成旅步兵第二團團長此令 
　　又令任命張興仁署陸軍第二十九師參謀長此令 
　　又令陸軍部呈請任命鄧鳳合爲陸軍第七師副官長王道平爲步兵第十三旅少校副官楊福堂爲第十四旅少校副官董萬興爲第二十六團團附竇焱爲第二十七團團附張四維爲騎兵第七團團附劉俊文爲砲兵第七團團附張鳳山爲步兵第二十五團第二營營長孟振元爲第二十六團第三營營長閻心廣爲第二十七團第一營營長康景桂爲第三營營長張長順爲第二十八團第二營營長趙鄷廷爲第三營營長王澤宣爲騎兵第七團第一營營長薛成和爲第二營營長劉士鳳爲第三營營長牛育椿爲砲兵第七團第二營營長吳新運爲工兵第七營營長王富春爲輜重兵第七營營長均照准此令 
　　又令邵繼全給予二等大綬嘉禾章此令 
國内專電 
　　北京電曹張待欵及履行各項交換條件明後始出京曹返保張返奉（二十九日下午一鐘） 
　　北京電交葉派員檢查各路會計共欠外欵若干目前年關仍從路上提欵資產劵支付劵來年再發 
　　北京電今夕梁偕葉張宴銀行界疏通借欵各銀行以前債未清未允投資（二十九日下午九鐘） 
　　北京電今日閣議决民刑訴訟條例明令公布於來年七月一日爲全國施行期係羅文幹電請結果又張口虎口多倫稅關監督任葆廉煙酒署廳長簡俞紀琦 
　　北京電昨午後三點西田訪熊垓訪問膠濟路問題同時美使訪外長談太議問題未至發表時機 
　　北京電美京電中政府似己訓令三全權對於膠濟路用日人爲副車務長及副會計長屬津浦總管理處之下是日人欲作津浦枝線頗有商量餘地但債票分年償付須留一次還清地步（二十九日下午一鐘） 
　　北京電外部對英使所提厦門海後灘交涉覆案認英國欠誠意至懲官吏辦學生各節不類國際平等交涉將據理駁覆（二十九日下午一鐘） 
　　北京電美京電列國評我東省特别法庭腐敗政府電全權說明初設時言語不同不無欠缺入後逐漸改良今己入軌道望列國勿聽俄舊黨之宣傳（二十九日下午一鐘） 
　　北京電外部昨與俄代表拍開斯商交還庫恰并要求撤兵拍氏云現遠東軍己退勞農軍在蒙僅二千人中國不派兵如何能接收 
　　北京電政府徵求奉吉黑應付崴政府放逐華領酷虐華僑方策張作霖雖盛怒亦未嘗有辦法 
　　北京電任傳榜願在路上提二十五萬供部用以自効路政司要求倍之（二十九日下午一鐘） 
　　北京電農部密令田步蟾云膠濟路須收回速派員赴該路調查鑛場報部核辦（二十九日下午一鐘） 
　　北京電政府批准亞細亞公司在寗波及三都澳建油池 
　　北京電四川定造之滑水艇到滬法使函外部此項滑艇並非軍器務請放行（二十九日下午一鐘） 
　　北京電海軍部員司以欠薪問題今日廣發傳單宣佈李鼎新舞弊 
　　北京電鮑貴卿因蔡成勳下文未定尙無就職表示刻梁派人勸鮑卽日到部（二十八日下午十一鐘） 
　　北京電赤塔電英美法日各國代表刻在赤塔會議赤政府提謂中東路係俄人商欵修造前霍爾瓦特交與中國赤政府不能承認又烏金斯克俄兵又開赴外蒙 
　　天津電交部嚴令查辦此次京奉車出險擬重懲以儆疏虞 
（二十九日下午十鐘） 
　　蘭州電督軍派魏少武統領省長派馬國禮襄辦省會議長楊愼之派龔瑾君赴導河會議協商甘局 
　　蘭州電甘官銀錢號抽籖兌現爲數過微票價落至四折物價騰貴巿面恐慌若再無法維持恐釀巨患 
　　蘭州電甘肅省議會己於二十六日閉會（以上二十八日下午五鐘） 
　　漢口電聞劉湘因川卾和議將成己將重慶楊森全部調回成都巫山喻培棣全部移防重慶川邊防務僅留但懋辛部兩師唐式遵一師湯子謨一旅擔任 
　　漢口電陜馮電呈陳樹藩部被吳新田擊散陳失踪請派軍堵其入卾另訊卾北鄖西竹谿等處己發現陳部潰軍 
　　漢口電趙榮華派杜瑞璋來省請發餉兩月蕭令財廳籌撥 
　　漢口電烟酒業反對烟酒署新訂烟酒附加稅章程艶日同盟罷業並請罷斥烟酒局長黃永熙 
　　漢口電釐金估本征稅案經財廳奉令召集各稅局長修正决卽實行（以上二十九日下午八鐘） 
　　香港電湘趙代表袁華選昨由桂到省謁陳 
　　香港電當道令趕於元旦在前山灣仔仔租界相連竪國旗三枝 
　　香港電國會對華會宣言今日討論大意華會開設冀得公平乃會議情形以强國意思爲意思不容受害者陳訴所傳領土主權完全等不過變武力爲經濟侵略除不認北代表外此次會議及己往條約勢力經濟有碍中國領土主權者誓不認（以上二十九日下午五鐘） 
　　香港電省署限令各機關半月内造具十年收支各册 
　　香港電李福林擬將被陳裁之三營改隸孫轄由孫發餉 
　　香港電聞寺僧擬集佛敎大會籌對付官廳没收寺產法 
　　香港電總司令部决軍民分處建兵房八處如下高要茂名瓊山欽縣惠陽澄海陽江南雄或曲江 
　　香港電陳炯明調魏邦平軍駐防佛山徑日己接防（以上二十八日下午十鐘） 
　　香港電昨省署咨送十年度預算於省會計收入一三八八二三五零元支出三七四零四六一五元内敎育費二十萬餘陸軍費三千二百五十萬餘外交四萬餘内務三百二十四萬餘財政四十一萬餘海軍六萬餘司法八十五萬餘農商萬餘 
　　香港電沁日巿行政委員會通過新設私塾章程十二條 
　　香港電財廳因財窮將全省稅釐廠提前於一月中開投 
　　香港電當道擬取消自來水公司專利特權招商承築河南水塔 
　　香港電粤軍第五路司令鍾景棠昨班師回粤（以上二十九日下午六鐘） 
國外專電 
　　華盛頓電記者今日晤王寵惠王稱不願就司法總長職詢其故以無意於行政生活對王繼稱梁士詒與銀行界接近中國財政狀况當可略佳而外交政策亦不致變更又某要津晤稱梁於外交所知較靳爲深故梁組閣外交當辦理較易惟新内閣無南方分子南北恐難統一（二十七日） 
 
 

Page 5

 
 
   
 
 

Page 6

 
 
國外專電二 
　　華盛頓電日代表己接東京魯案訓令内容未悉日代表稱訓示性質使談判莫能進行故再電東京請續示辦法暫不與中國開議云此言並不令人失望蓋潛艇輔助艦事現正吃緊各方注意咸集於茲際此時機遠東問題自未可操切從事也日代表己表示願修正四國協定不將日本本部列入適用範圍之意（二十七日） 
　　東京電據日日新聞云日本現籌議改革陸軍之大計畫其要點在自一九二三年起四年内减少常備軍額六分之一由三十萬人减至二十五萬其第一次裁减將於一九二三年預算案載明之當軸之意非必欲减少軍額但欲以减少軍額所省之欵移充刷新戰器擴張訓練並整頓國家製造軍械工業之經費換言之名雖减少軍額實則增進陸軍實力也陸軍當道鑒於軍械之發展不與軍額相適應故改定方針欲使國家有最新器械尤注重機關槍湯克砲車抵制飛　砲之類海軍當道亦籌議辦法以防數月後主力艦停造時造船業之荒廢故擬將新輔助艦分交各船廠承造以維持之據海軍界言休士議案可許日本依八八艦隊計畫建造全部輔助艦八年内即巡艦驅逐艦兩種至少可造成廿萬噸此類軍艦現有噸數不足廿七萬可照休士議案保留其中除十萬六千噸外今己舊廢按諸原案可即補換餘亦於數年後補換計應造者爲頭等巡艦四艘輕巡艦十五艘驅逐艦六十艘有此建造工程日本官私船廠可免重大損失云四萬四千噸巡洋戰艦愛宕號高雄號兩艘業己起造龍骨此爲違議舉動當休士議案成立時日本僅造主力艦四艘今則有六艘在建造中海軍界稱愛宕高雄兩艘係由私人船廠承造故莫能取銷合同非日本必欲進行也其餘四艘在建造中者爲無畏式戰艦加賀號土佐號巡洋戰艦赤城號天城號現己减少工作以待加藤最後訓示（二十八日） 
　　東京電海軍界與言論界皆贊助日代表對於潛艇問題之態度以爲日本需要潛艇爲國家防具日本離他國甚遠故日本潛艇斷無攻擊他國情事有勢力報紙主張日本潛艇噸數應與英美同（二十八日） 
　　東京電時事新聞華盛頓該員電稱日本不宜對於如膠濟鐵路付欵方法之細事斤斤較量日本爲三大國之一奈何爭持末節如小國之所爲日本談判魯案應對中國作慷慨之讓步以博取世界美譽且讓步於山東可固其地位於滿洲云云此種論調顯有作用可視爲日代表魯案讓步之先聲（二十六日） 
　　東京電官塲消息日本不承認四國協定包括日本在内之解釋謂此種見解有碍日本主權及其大國威望其實此約與本部無關英美法亦然（二十六日） 
交通大學無線電 
　　華盛頓電限制潛艇之謀己成絶望法國仍不放棄其輔助艦三十萬噸及潛艇九萬噸之要求美日意皆表示失望貝爾福視法國此種計劃爲英國安寗之大患意代表山塞爾謂此種計劃定行起經濟上之犧牲與政治上之惡果意國頗以爲慮法國無需九萬噸之潛艇因與其十七萬五千噸之主力艦不相配合也貝爾福謂法國欲有此大批潛艦顯然意在攻擊商船故英國在抵制潛艇之輔助艦上不受何種之限制海軍委員會由羅特提出决議案重定艦長警告商船然後施攻之責任不許於船人未得安寧時遽予轟擊並責令潛艇遵照國際公法辦法羅特又提出一律禁止轟攻商船艦長違約受海盜處分之議案各國代表對此兩案皆表同情但切實行動須俟諸他日美代表又提議輔助艦不得過一萬噸飛機運送艦不得過二萬七千噸英美得置飛機運送艦至多各七萬噸日本四萬八千噸法意二萬噸各代表皆贊成此議但亦無最後辦法卒議定主力艦砲口徑不得過十六吋輔助艦砲口徑以八吋爲限 
　　柏林電德國專使在巴黎與賠欵委員會接洽並提出德國建議擬頒行新稅則以應付一月十五日二月十五日到期之賠欵新稅則中之最重要者爲各種商業之成交稅每百收二或二五德國將於數星期内請國會通過此項新稅則德閣員賴齊諾當可參與巴黎會議 
　　倫敦電據可恃消息愛爾蘭國會贊成與反對和約之兩派領袖現己有折中辦法和約可望批准（以上二十九日到） 
特約路透太議專電 
　　二十八日華盛頓電聞日代表團將非正式向英美法建議合擬一文聲明四國太平洋協定不作適用日本本部之解日代表埴原今日往晤休士衆意日代表己陳述可互換公文認明四國協定範圍之意　　二十八日　盛頓電潛艇問題現遇困難有人建議宜留交將來世界大會决定之此議現頗佔優勢聞哈定總統曾稱召集範圍更大之會議一事現在談判申英意兩國陸軍代表現皆擬返國故此次大會不再討論陸地軍備之說愈爲可信 
世界路透電 
[華會中之潛艇噸數]  
　　二十九日華盛頓電今日海軍委員會集議時法國仍要求潛艇噸數三倍於美國折中辦法各國代表稱此項要求己使任何協定不能成立美代表乃提出新議案限制潛艇與其他輔助艦之大小以一萬噸爲限英代表稱潛艇問題苟不解决則英國將保留建造各種潛艇與輔助艦以保護英國商業之權聞法代表薩爾諾最後聲明法國須有輔助艦三十三萬噸潛艇九萬噸少則法國不能接受英日代表後皆决定保留其對於輔助艦噸位比例之行爲 
　　二十九日華盛頓電羅特氏昨向海軍委員會提議禁止未予警告遽以魚雷轟擊商船並主張潛艇宜遵守檢查商船之規則羅特此議己交股員會審查聞軍艦砲位大小之限制業己議定輔助艦以八时爲限而主力艦以十六时爲限法代表稱潛艇問題法國固不能同意但主力艦比例法國願遵守之不過法國有權於一九二七年開始建造補充鑑惟不欲於規定時期之前將新艦下水耳 
　　二十八日巴黎電國會辯論海軍預算案時某議員稱國家之欲保護自己存在而不欲傷害他國者以潛艇爲最佳之利器海軍總長稱凡可減削法國威力之計畫不得在華會提議之 
[開恩斯會議]  
　　二十八日巴黎電英美日意比法六國代表之參與高等會議者皆將寓於同一旗館之内此旅館之兩層房屋業己預留第一次集會定一月六日舉行會期將歷一星期 
　　二十九日倫敦電一月六日開恩斯開高等會議其議程中有召集國際經濟會議一修此問題殊爲人大注意甚於賠欵問題英相喬治主張加入德俄兩國但此層須高等會議同意後方可辦到英國商家恢復歐洲商業之全部計劃明日將提交協約國商業專家考核之如得其同意則提交高等會議其計畫係組織國際財政會社該社資本山私人分認籌集之聞俄國與英國財政界現在倫敦談判此事英閣員賀恩氏與美使己起程赴開恩斯其他英代表亦將陸續出發預料開恩斯會期須歷十日之久 
　　二十八日倫敦電外間盛傳喬治氏與白里安氏決議邀俄國齊吉林氏與里維諾夫氏於一九二二年初參與會議云云茲由當局否認謂凡與勞農俄羅斯之任　談話均將假手於克拉新氏 
[英日國民之交際]  
　　二十九日倫敦電倫敦巿尹邸開午餐會招待日本商業視察團日使林權助演說謂英日盟約終止中惜但貝爾福以四國協定給與日人此乃可向貝爾福致謝者英日友誼不獨繼續不己即英美與日美之交誼亦將因此協定而確定此約可助四國得良好之了解與相互之扶助以對於中國爲尤甚惟欲使華人確知四國之好意及其在若干年内須接受四國扶助之必要則或爲非易事耳林權助一再聲言開放中國供世界貿易之必要 
　　二十八日倫敦電今午倫敦巿尹邸招待日本商業視察團巿尹致歡迎詞謂英日之合作在世界問題中至有關係日人門野氏演說其詞甚長蓋日本在遠東及中國之行爲頗爲人所訾議故門野作此以答之也門野略謂如二十一條要求之政治行爲商人不與聞焉此種行爲當時及今日之日本商人皆不表示同情當俄德在遠東謀擴張勢力之時開放門戸之說並不存在門戸之封閉足危及日本商　之安寗但日本欲於商業中佔一地位之時世人輒仇忌之甚望他人抛棄偏見根據實際又謂人有指日本爲黷武者今若觀日本在華會之態度即可得其答語矣門野繼謂中國無充分之交通即此一層亦可爲國際合作之餘地英日宜不追己往專力將來如是則更爲有益云云 
[德國之賠欵討論]  
　　二十八日巴黎電據柏林消息德内閣今日討論一月間償付賠欵委員會之問題報紙稱己擬之牒未必發出德財政部長親赴巴黎殆欲親與賠欵委員會在巴黎晤談也 
[各國近事記]  
　　二十八日巴黎電一月五日有佔領來因河之美國兵　士三千人將起程返美其留於來因之美兵約尙有五千人 
　　二十八日己黎電君士坦丁美人商會會長己抵安戈拉擬開美土兩國間通商之談判 
　　二十八日巴黎電據維也納電稱法英兩國己准奥國售賣九百種著名戈白林錦織物以期籌集巨欵估計此物值四千萬元 
　　二十九日倫敦電杜白林現信新芬黨國會重行集義時可望批准英愛和約據未徵實之消息伐勒拉氏與格里菲士氏之回黨己協商妥協接受該約 
　　二十八日倫敦電據君士坦丁消息游歷澳洲中國北波斯調查商業機會之杜治氏在巴土姆爲過激黨所拘指爲英國秘密偵探 
　　二十八日倫敦電威爾斯煤業現復活動烟煤礦拱定單頗多 
　　二十八日倫敦電駐倫敦中國總領事羅昌被任爲新加坡總領事定下星期内啓程 
太平洋路透電 
　　二十九日海參崴電伯力白軍司令於十二月二十六日下令解散反對海參崴政府之當地行政處而代以一九一九年選舉之巿議會以待舉行新選舉海參崴發見秘密共產黨委員會會員均己被捕該黨文書及與赤塔往來之文件並秘密印刷具亦均被抄出 
公電 
　　北京來電申報轉黃任之先生吾公以敎育泰斗被任總長增光鄉里無任歡迎特電勸駕佇候高車雲間旅京同鄉唐在禮陸定唐在章楊辛潤楊承溥金振聲錢銘程錢桐勘 
國外要聞 
[日内瓦通信（德）]  
　　第二次國際女子勞工會議之結果 
　　　國際女子勞工會於一九二一年十月十七日至二十五日在瑞士之日内瓦聞第二次大會茲以該會之經過情形略誌如下英美諸國女子勞工界中之領袖鑒於歐戰後之世界勞工問題倘不從速設法解决則他日之患將無窮盡故於一九一九年十月間在美京華盛頓召集各國女工會代表討論且議决關於女工之種種問題會議之結果頗爲滿意惟散會時會章未草永久之會當設與否亦未妥定 
　　光陰迅疾一霎那間春秋二易此次在日内瓦開第二次大會時各國代表同聲一致謂國際女子勞工會右設立之必要爰於一九二一年十月二十二日通過會章於是該會始正式成立矣該會之宗旨具有三端（一）鼓勵設女工會（二）注意國際保工大會中所議决關於女子之各案（三）凡關於勞工幸福之各會或委員會女子當設法參預祇因邇來國際間設有各種勞工組織性質旣異宗旨又殊故不得不限定入會資格依章凡能代表全國之工會且能與愛姆司丹盾加際職工同盟（Ａmsterdam　lntrnational　Federation　of　Trade　Unions）表同情者方爲合格議案付表决時不拘何國祗得投一票以示公平會期現定每二年叙一次至於集會地點則臨時協定 
　　試觀此次會中之議事日程即可知該會注意國際保工大會之舉動矣今特以議事日程錄左（一）定國際女子勞工會會章（二）報告上次會中議案之成績（三）於此建設時代是後宜作何事（四）下列各案爲國際保工大會第三次會議中之議事日程一修改國際勞工局管理員之章程二農工問題（甲）華盛頓會議所議决之各案加諸農工如子時間制丑設法預防失業寅保護女子及年幼者（乙）農科敎育（丙）農工居住狀况（丁）擔保集會及結團體之權利（戊）防禦不測疾病殘廢與年老三（甲）消羊毛毒（乙）禁止用白鉛（漆中）四工商界每星期中休業一日五（甲）十八歲以下之人不准被雇爲船上火夫或貨夫（乙）船上童役均須有醫生保證書 
　　中國基督敎女青年會抱定宗旨以爲如不欲設法改良社會爲社會謀幸福則己苟其欲之則勞工問題决不可置之度外因此於今春全國協會特設勞動一部聘倫敦大學經濟社會科敎授韓勵生女士爲該部幹事女士來後盡力計畫一切着手進行爲欲與世界女子勞工界表同情起見特派人出席於第二次國際女子勞工會中國代表頗受該會歡迎各國代表對於中國勞工狀况皆知當由根本上改良之故對於吾國女工界有數種提議且由會中通過致中國女工界函一封茲特譯之如下「謹啓者本届國際女子勞工會在日内瓦開第二次會議時中國有非正式代表程婉珍女士到會同人等以爲榮幸異常茲有區區之意欲貢獻於中國女工界者即請早日設法與本會聨絡也本會宗旨爲改良世界勞動狀况與提高勞動界生活程度祗因中國勞工情形與西方各國有不同之處故本屆會中所議决之各案甚恐在中國未必盡能適用雖然有數要事爲各國所同意者今特舉之如下於一九一九年在華盛頓開第一次會議時由會中議决工作時間每日八小時每週四十四小時一案若能以此案通知中國各工廠女工則減少工作時間一事不甚難矣第一次會議對於夜工問題亦有發表意見除特别工業外不拘何種夜工均當取締今特以華盛頓議决之各案附上一份本届在日内瓦開會時星期休業（每週間休業一日）案己付表决深望中國女界羣策羣力使此要案早成事實幸甚幸甚同人等確信凡有價值之改良若於西方女子有益者則於中國女子亦必然也要之甚願中國女子與同人等通力協作一致進行如能使減短工作時間取締夜工及星期休業等運動早見功效則世界勞動者將爲之受福不淺矣上述數端實爲根本上之要素然若無世界各國女子之輔助則必不能成功也中國勞動女子倘能設法入會則本會幸甚以後通信處如下Ｄr.Marion　Phillips,33Eccleston　Square,london,W.C.I.ENGLAND專此敬請中國勞動女　勲鑒第二次國際女子勞工　謹啓執行部書記Ｍiriam　g.Shepherd代筆」 
　　除表决議事日程中之各案外由會中通過下列數議案（一）言語不通易生誤會救濟之法惟有用世界語故各國學校中除本國文字外宜注重世界語（二）俄國災民當設法賑助各代表宜盡心竭力促成國際賑欵以救災民（三）設法取締妓女適於斯時取締妓女大會在羅馬開會故有此表决以示與之同情（四）贊成裁兵特由曾中派一代表赴華盛頓裁兵會以明世界勞動女子之心跡 
　　此次德奥大半爲經濟困難之故未派代表其他到會代表咸引爲憾事此次之會雖因言語不通之故不無阻碍然各代表均具有互助之精神蓋因國際女子勞動會之宗旨在促進世界勞動者之幸福各代表旣純屬勞動界之代表故其宗旨與希望决無異致也 
國内要聞 
[北京通信（景平）]  
　　俄亂與中國之關係 
　　俄亂頻年邊氛日亟當其衝者惟吉黑外蒙新疆等處自阿山恢復西北形勢漸覺鬆動而俄黨亦知勢不易逞將悉移全力於外蒙赤塔外交總長優林西赴莫斯哥與勞農政府接洽一切謀劃更進一步頃據某機關接赤塔方面報告言赤政府聲言交還庫恰甚表殷勤外蒙政府雖亦嘗派員到京聲稱誠心内嚮一再請求俱非眞意現勞農政府密電赤塔政府轉囑駐紮烏金斯克之俄兵迅即開赴外蒙境内以扶助蒙人之獨立自治勞農政府並許接濟外蒙槍械子彈若干俾蒙人亦得添練軍隊以固基礎俄蒙表面雖似態度不合形勢隔閡實則雙方均協以謀我詭詐百出在俄人利用外蒙之牛馬牲畜森林等種種物質以供給其社會生存之需求而在蒙人則利用俄人之槍械子彈洋貨糖食以維持其現狀此種趨勢實非蒙人之樂於爲此亦以吾政府從前所派之官吏不知因勢利用爲淵敺魚爲叢敺雀耳現在俄人一面經營外蒙之根本辦法而另一方面則尙在進行中東路之利權回復前報赤塔政府要求英美法日各國派出代表到赤曾議刻探悉各國代表現正集議通商借欵等項又有一說赤塔現向美國進行借欵以西伯利亞滿洲里至莫斯哥一段鐵路作抵押品美國業己允許借給紙幣若干云云但現正當太平洋會議協商東亞問題英法日各國未經商定以前美國是否即能單獨投資俄國實一疑問也並聞該會議席上並未提及中國情形曁庫倫問題而獨將中東路列爲議題之首據其提出之理由謂此路純係俄人商欵修造業經各國承認近以俄人政治之改革由霍爾瓦特中將交與中國情形實出威脅赤塔政府不能允准蓋俄人之意祇知造路之欵出諸俄人而不知所造之路其地點則在中國也聞各國代表以形勢複雜不肯遽下斷語此亦可以見俄人之心理與各國對俄之態度矣又有一事足以實我通信之資料者則俄境華工大同會是也據聞某方面曾於　月間派黨羽多人分赴沃穆斯克托穆斯克伊爾古斯克閙威尼格拉斯克毛特葛窪等處勾煽均產黨傳播過激主義潛入内地希圖破壞此早己傳述於外而由赤塔西至莫斯哥沿西伯利亞鐵路一帶現有華工及在俄軍隊内充當兵士者不下五六萬人雖經中國當局要求赤塔政府嚴重取締黑省督軍並派暗探分赴各埠偵察探得華工會首領問控告俄警署捕緝而未經俄人懲辦者以故華工聲勢愈聚愈大此次張作霖入京對人談及東北情形似亦引以爲憂然至今未聞籌有若何辦法焉 
[魯案停頓後之中日態度]  
　　華盛頓魯案交涉因鐵路問題爭持不下中日代表均己電呈本國政府請示辦法茲聞日本政府業經决定無論如　不能讓步除電覆華會日代表遵照外同時並訓電駐華小幡公使向中國政府提出勸告該訓電前日到京小幡遂於昨晨（二十七）親赴外部訪顔外長聲明勸告之旨大意謂關於山東鐵路問題中國代表在會議席上堅持無條件收回之意見迭經剴切辯論迄未邀諒解查日本對於山東鐵道主張借欵贖回揆諸旣得權之原則實己讓步至無可讓步至要求聘用日本工程師及 
 
 

Page 7

 
 
第二張（七） 
　　車務處處長一節亦爲借欵鐵路之通例中國代表昧於事理之爭議究未知是否出於該代表之本意抑或受有中國政府之命令殊無從索解茲特爲友誼之勸告尙望轉令貴國代表顧全帮交容納日本方面之希望以期早日解决云云聞顔氏昨午出席閣議己將上列意旨報告於衆並討論應付辦法結果無從探悉但聞顔氏散會回部後曾致華會三代表密電一則囑將近日交涉詳情及列國對於此案之傾向迅速查覆核辦至於日本政府之態度據東京二十六日來電則雖决定不再讓步然苟各國不表同情中國不允退讓之時亦可以允諾中國之主張其電云日本閣議（接即二十四日閣議）討論魯案甚詳首由内田外相報告停頓原因謂中日主張根本不同之點一在完全即時收回一在保留經營權日本决不願抛棄經營權但恐影響遠東恊定之成立經討論後决定不變更當初主張即交涉破裂亦所不顧惟聞日本因己允中國備價收回而對於現欵收回及三年後隨時可收回之中國主張竟不容納及要求二十年期限甚苦於說明對列國態度亦不能自解故閣議决定含有試探中國與各國態度之意如列國不表同情或竟影響五國協定則仍允中國主張先在華盛頓成立協約大綱其細目則移北京交涉至於同意於我國之主張後則日本將别求直接之利益所謂直接之利益者即付欵之確實保證是也其保證如何吾人不得而知但從確實二字測之必非空洞之保證耳至於所謂日本不能承認之我國主張者據東京消息日本全權代表於本月二十一日將我國代表提出之條件報告於其政府其條有四（一）膠濟鐵路之一切權利於山東問題協約成立後九個月内完全交還於中國（二）膠濟鐵路交還後收回該路欵項分爲六期交付每一期爲六個月限三年交清第一期於協約成立後九個月即與交還鐵路同時付欵（三）其餘五期欵項以該鐵路之收入爲擔保由中國發行低利國庫證劵即以此證劵付欵（四）中國對於膠濟鐵路不爲私有各國人民均得享受同等之待遇日本對此條件首先表示不信任中國財政上之能力並不允三年之期堅持以二十年爲期十年之後始得一時收回對於中國要求即時付欵一層尤表不信用之意謂中國究有何把握敢言即日付欵我國代表答以中國自有付欵之把握即無把握尙有以援助中國財政獨立爲目的之四國新銀團在誠無藉賴日本援助之必要日本代表至此更無可言遂聲言須請示本國政府後再議談判亦因之停頓云 
[梁士詒登臺後之財政]  
　　自梁士詒任命及各閣員發表後所謂内閣問題不過次長之零星遞轉而己其次長之己發布者有財次之盧學溥敎次之陳垣其餘各部次長尙在待命之中法次汪有齡不幹羅文幹己經閣議通過農次己定劉恩格交次己定鄭洪年不日亦將發表至各部總長己無問題惟黃炎培尙一再表示不幹此或仍須費一度疏解也梁氏此次登臺必欲携一聲名狼藉之張弧以長財政以實行其所謂整理財政者而張弧亦拚命張羅以報梁氏之知遇是故張氏未上臺即先吹出所謂整理財政之計畫及明令發表後勢又不能不略加粉飾故又在其私宅召集銀行界人物討論一切觀其行動儼若成竹在胸但銀行界對於張之接洽尙屬淡漠張欲借現欵兩百萬尙未辦到遑論其他昨據財部人言謂年關逼近非二千萬元不能活動張弧奮勇登臺深恐摔下不得不積極籌備昨日（二十七）特訪公使團接洽使團與財政有關之各項事件其主要方針則在以鹽餘發行公債但公使團方面尙無甚表示張因對於年關開支尙無把握乃四處張羅昨日己在某稅項下提得八十萬元烟酒稅項卜提用一百萬元各省協解之田賦項下挪出一百五十萬元此外又在某欵内籌得七百二十萬元綜計不過一千餘萬元所差尙鉅前財政總長李士偉己於昨日正午來京聞係財政當局所邀約藉與共商維持年關財政梁氏復於昨午傳見京師總商會會長周作民袁鑑二氏亦爲磋商此事 
[舊國會議員兩種活動（靜觀）]  
　　爭薪水爭制憲 
　　舊國會議員近四年關逼近凡在京厠名經濟調查局各員薪水己半年未發飢寒迫人乃迭開會議决定到會辦公實行團體索薪辦法前日己有三十餘人由局赴鹽署一次今日（二十六日）又有通告限定下午二時全體赴局未知新總理如何應付也至於舊議員對於制憲運動近又忽然甚囂塵上者因顧維鈞日前有電致政府謂華會會議我國最感困難者厥爲國家不能統一所以不能統一因無國會凡一切條約必經國會通過此乃各國通例我國旣無國會將來對於簽定條約是否即由元首一人負責此層在法律上固發生疑問而外人亦不免借口有所留難云云舊議員對於此電大起感觸此外尙有一種原因即新内閣行將組成不可不有所表示且舊交系對於舊國會從前本有願爲贊助之言今旣實行登台自當認爲一種最好機會連日來迭開全體大會於椿樹頭條宣南寄廬議定推舉代表與曹張梁三方面接洽所有推定之代表分兩組一組專晤曹張爲謝翊元邵瑞彭黃明新賈述堯訥謨圖等十人一組專晤梁氏爲易宗夔駱繼漢孟昭漢等五人推定之後當即先致一函决定會晤時間曹係二十五日上午十時張係同日下午二時梁係預定總理命令發表後函約並繕具節略三紙以備面交節略理由（一）謂武力統一之不可能歷舉往事爲證（一）謂解散國會爲惟一肇亂之因舉袁氏帝制之害張勲復辟之害皆原於國會之兩次解散即最後安福禍國亦因無正式國會之故次復辨明舊會制憲並與聨省新思潮毫無妨碍不惟無妨碍且可消弭亂源蓋於制定憲法時對於地方制度一章又力主分權主義是即所以順應時代潮流否則各省各自爲法直類於革命云云昨日（二十五日）上午彼等赴曹庽值曹出門由副官周某接見彼等述願見曹使之意並將節略留下周某答稱敝上因事外出諸生先昨日之函己呈閱將來内閣正式成立自有相當辦法一切尊意當爲轉逹略節亦當代呈下午赴張處張因會客未接見僅將節略留下而去易等諸人必將於日内與新登臺之梁氏作一度切實談判云 
[八誌陜西之戰事（景平）]  
　　陜西戰事情形一星期來消息毫無究竟孰勝孰敗不可預料今日院部又接吳新田來電報告最近情形直軍步步獲勝又據洛陽來客言吳佩孚當曹錕未入京之前特電吳新田令其督飭所部迅速進攻務期早復漢中並指定進攻路由以資遵循至軍餉一層曹巡閱行將入京交涉無論如何新曆年關之前必可籌措若干望先將此意傳令軍中以固兵心如有觀望不前之官兵着該師長依軍法懲辦不能稍顧情面云云該電措詞至爲嚴厲茲錄吳新田來電原文如下職師十四旅自佔領秦嶺留鳳關等處繼續追擊經四日夜激烈戰鬭復佔據柴關嶺克復留壩等處情形業經電陳在案我軍自十四日佔據留壩後即晚又追擊十餘里二十七團於十五日晨經畫眉關繼續向江窰子進攻敵猛力抵抗并添撥援隊兩營前來協助經我軍奮勇猛攻激戰終日始將敵軍擊退向城固方面潰逃十六日我軍復分路進攻將鐵佛店敵軍擊散遂佔領該處十七日又向前進攻追擊至馬邦驛敵勢不支向沔縣方面敗退又我左翼支隊自十三日經玉皇廟進攻追擊迭將西江口江西營敵人擊敗完全佔領現仍直進追我右翼支隊自十二日由張口店進擊迭將武關河二道溝敵軍擊敗佔領而敵軍王團率援隊千餘前來助戰亦經我軍擊敗嗣敵援軍大至我軍以衆寡不敵二道溝復被敵軍奪去現正在加撥援隊進擊中至於中路一混團自七日由嘴頭鎭前進因途險糧缺難於速進而進口關等處敵軍己經該團擊退至十四日始繞抵江西營又我軍十三旅自克復安康後依原定計劃仍節節前進激戰多日敵紛紛不支向漢陰敗退現正向漢陰追擊此次戰事吾軍奮勇異常前後共傷斃敵軍一千五百餘人生擒二百餘獲軍械品甚多我軍亦前後傷斃二百餘名現己令十四旅向漢中進攻十三旅向港陰追擊乘勝進攻沔縣并加派隊伍協助右翼進攻城固以期早滅敵氛查我軍自秦嶺進兵敵軍處處設防負險死抗秦人好鬭向素著名加以山路奇險冰天雪地官軍進攻困難己極幸賴德威將士用命得以迭獲勝利連克要隘除飭所部乘勝進攻外詳情容當續報觀此電直軍方面雖獲勝利然尙未能逹平定目的也前數日吳佩孚代表來京與當局磋商陜西軍費請中央接濟曹錕亦有同樣之要求業經梁閣完全答應新曆年關即可籌撥若干如果軍費有着則直軍方面後顧無憂必更奮力以作戰矣 
[駐儀代表報告遠東省制（侃侃）]  
　　中國駐俄某代表近在俄阿省愛米薩爾公署（猶中國各省督軍）索得遠東共和政府派駐各省愛米薩爾行政權章程一份該章程内雖無愛米薩爾辦理外交之規定但遇重大交涉均向愛米薩爾直接辦理其權勢實至隆重某代表業將章程譯送某機關記者以其關於邊事至爲重要特設法錄其原文如下「遠東共和政府駐各省愛米薩爾行政權限章程」總則（一）中央政府所派各省之愛米薩爾爲實行監督各該地方行政機關及附屬人員實力遵守法律範圍奉行中央命令（二）駐各省之愛米薩爾直接隸屬於中央政府任免各權操之於中央辦事細則（三）駐各省之愛米薩爾對於法律及中央政府命令或國家規定之各項章程隨時曉諭地方人民一體遵照（四）駐各省之愛米薩爾遵照法律之規定有監督各省地方行政及中央代表機關權但國民審計軍政司法不在此例附則凡不歸愛米薩爾所監督之各機關遇有違法情事愛米薩爾有報告中央政府或該管高級機關之權（五）按第四條之規定駐各省之愛米薩爾有審查及調查一切地方行政機關辦事情形之權並有向其索討報告書及說明書之權（六）駐各省之愛米薩爾奉到中央政府命令或各部令後即照第四條之規定飭所屬一律遵照辦理并將辦理情形具報（七）遇有地方機關人員溺職擅權情事或遇規章不合或與法律有違一經查出第一先擬定改正辦法第二知照該管高級機關第三知照該管機關按法律懲辦第四請該管高級機關撤銷違法命令不合之規定（八）省議會縣議會城議會所議决各事應將原案抄呈愛米薩爾至省行政公署縣城各行政公署及中央直接管轄各機關所頒發之命令或章程凡應曉諭人民遵照者亦須一律抄呈愛米薩爾（九）凡所屬各機關遇有非法行爲雖私人亦可直接控訴於愛米薩爾而愛米薩爾按照所控各節飭其切實聲覆以最適宜之指導（十）凡所屬各機關規定之章程或命令愛米薩爾認爲不合法者提出抗議並取銷此種章程命令（十一）愛米薩爾對於某機關所發之命令及規定之章程認爲不合法者即向該機關提出抗議而該機關接到此項抗議後於三日内檢同自己聲明書轉呈該主管機關並呈報愛米薩爾知照（十二）對於所屬各機關擬辦各事提起抗議者如縣議會及縣行政公署城議會及城行政公署均由省議會及省行政公署解决之若省議會及省行政公署有前項情事由中央國務會議解决之（十三）凡中央政府直接管轄各機關或代表遇有非法行爲應向其該管機關提起抗議（十四）對於某機關某項事件提起抗議時無論能否履行須先將解决辦法知照愛米薩爾附則十二至十四各條凡所屬各機關擬定之某項章程有於共和國家不利者愛米薩爾逕行報告國務總理轉逹政府停止施行（十五）愛米薩爾應將所駐省之省内實在情形隨時詳細函報中央政府並抄呈國務院（十六）凡會議擬辦某項事業如於鄰省或國家利益有碍者愛米薩爾應召集省縣城及法團選派代表開會共同解决之（十七）愛米薩爾照章自行規定開支預算及規劃本署應辦一切事宜呈報政府（十八）遇愛米薩爾有違法情事准逕由國務院轉訴於政府 
[東省特别法院之現狀]  
　　東省特别區法院之設立誠可謂吾國審理外僑之鼻祖實亦收回各國治外法權根基之所繫此次華盛頓會議開幕後各國對於該法院之注意有大可發人深省者哈埠美國總領事署於數日前接美政府電囑將其中辦理情形詳細電告故該領聘定俄報訪員二名常川駐守各法庭開庭之時必入旁聽記錄呈交領署轉電美京又日本總領事山内四郎亦同時接東京電令將該法院内容詳加考查如有劣點尤須注意臚列申報各國對之之目光如是而吾人所可慰藉者則其開辦以來成績實遠勝未收回前他且弗論即如辦案之敏捷在俄人時代中東沿路共有法廳十所而吾國接收時積壓案件多至四千有餘而今則隨到隨判一掃此弊查該法院成立於上年十月高等審檢兩廳設於哈爾濱之秦家崗東路全線共有地方廳四曰哈爾濱曰橫道河子曰海拉爾曰滿洲里就中哈爾濱地方廳以房屋係從前鐵路會審公堂舊地甚爲窄隘僅有民刑庭三所不敷審案之用故又在道裏設第一分庭秦家崗設第二第三分庭除第一第二兩分庭直接助同地方廳外第三分庭則兼理哈長一帶民刑事件全部辦事人員如推事書記官繙譯官等有三百餘人其中推事占一百有餘每庭或四員或六員不等經費月支三萬餘元由司法部籌撥每年司法收入逹十數萬元開辦時舊俄法院移來積案四千餘件當時另設清理舊案處爲之清理一年餘來己結東約三千餘其他一千餘件雖欲清理而案中當事人或己他往或無從傳訊殆均無法進行至受理案件數目據十一月一日週年紀念時之報告共民事刑事四千零九件莫不隨到隨辦現在常川約有一百餘件均在辦理中者非積壓也今茲高等審判廳長李家鑿氏前在哈埠兩任道尹兼吉林鐵路交涉總辦深通俄國文言俄人素深信仰於十月二日接任初於内部情形不無隔膜現則如設立登記所添置訴訟簿記等多所進行復以高等檢察廳原與審判廳相鄰辦公房屋祗十餘間故僅置法庭一民事刑事不能同時審理現曾商允鐵路公司在附近加撥辦公室五問不久即將檢察廳遷往設立刑庭一所免案件之延緩每日開庭由上午十時至下午五時開庭時李氏往往入内聽審藉以考察推事譯員之賢否每星期必招高初各庭法官會晤一次討論進行改善方法並免聲氣之隔塞昨日該廳長在廳中招集高初廳書記官以上職員會議聞李氏演說謂鄙人接事未久雖有設施恐未盡臻完備現在各國對於本法院之目光諒爲諸君所深知諸君於平日辦事時如有應行興革意見請切實條陳以備採擇將來能有美滿結果不獨本法院之榮抑亦吾國收回治外法權之所繫聞散會後不乏擬具條陳者一二月内當有革新方法表見至各級法庭辯護律師有俄人十餘人華人三十餘人俄律師事務較華律師繁忙彼此均自帶譯員是其週折之點而此次新設之登記所員率皆供職於舊俄登記所者因各國票據法尙未頒布故其中辦事規則皆沿俄人舊制所望當局速爲制定免貽外人缺點之譏也 
[魯學生向交涉署二次請願]  
　　與施交涉員談話仍無要領 
　　日本人以青島戰勝之餘威在濟南設立南滿麫粉公司東魯燐寸會社兩工廠以從事製造當設立之始地方官府曾根據種種理由迭次抗議經歷數年未决上星期學生聨合會因外交激剌學行萬衆游行到交涉公署請願嚴重交涉將該麫粉燐寸兩工廠迅令停工謂城内非商埠可比外人不能雜居所有城内之日人亦請速令遷去當時得施交涉員圓滿之答覆允即交涉過數日後又於請願書下一極長之批文己披露於本報學生會因該批文語多空泛遂又議定作第二次之督催前日午後兩鐘由王隙唐周味蘇孫子安等七代表再往該署施交涉員延見後作長時間之談話首由代表根據上次請願之結果詢問近日交涉經過施稱此案敝人根據民意己與日領口頭交涉一次據日領所答設立工廠之理由有數項（一）同屬商埠濟南自無約開自開之别（二）日本人在濟南設麫粉燐寸工廠旣不合法何以中國竟獨許美國設立髮網工廠不一過問（三）麫粉燐寸兩工廠設立數年何貴署今日始行交涉各代表稱此數項理由均屬强詞奪理當濟南開闢商埠之始所訂租建章程第一節本有（濟南係自開商埠與條約所載各處約開口岸情形不同）等語是日人引用光緒二十二年之中日通商條約凡屬約開口岸准其從事工藝製作之先例來濟南設立工廠自屬不當其第二項所謂許美人設立工廠之事查髮網本係美國之日需品雖製自濟南却軍回本國並非賣與中國人及其他國人譬如有人雇人裁衣自用與出賣不同髮網工廠不過大範圍之裁衣室而己今日人之工廠非麫粉即火柴侵我商民利權至鉅自不能引以爲例且振業火柴公司係我政府准許三百里不許他人製造之專利權華人尙不准設立何况外人日人本係提倡中日親善者今竟使中國政府法令失其效力商民利權任意侵奪親善兩字昨如是解乎第三項尤無辯駁之價值施云所論極是敝人亦照此交涉代表又問城内日人雜居之事施云當日交涉時日人對此提出兩項（一）北京各處何以許日人居住（二）如齊魯大學等英美人之在城居住者頗多中國何不過問代表謂英美人均係傳敎與日人之專賣藥品者不同况外人在華貿易通商本僅限於條約上之口岸商埠縱所賣非毒品城内亦絶非外人貿易通商之區域究竟當日之結果若何施答日人一味敷衍牽扯經敝人據以上各理由盡力抗爭仍無要領最後彼允作書面上之答覆刻尙未交來内中於各條約上不無爭執將來或請外交部抗爭也代表謂此案能否辦到全視貴署長進行如何學生現在均下有决心己預備有第二步之對待方法必須再接再厲逹到目的施云此等事件牽涉於今日華會魯案者頗多魯案解决此事自能迎刃而解總之敝人盡力所能去作尤望大家時加鑒原云云最後施又問學生對魯案主張若何代表答以青島鐵路無條件交還二十一條完全廢除並請將日本覆文到後速爲宣示施允之衆乃作辭而出時己五鐘餘矣 
　　尙有要聞二及地方通信轉入後頁 
雜評一 
[巡閱政策（默）]  
　　談統一南北者有主以武力統一有主以法律统一有主以聨省自治統一有主以選舉國會統一有主以國是會議統一統一之方法雖多然未有若某要人主以巡閱政策統一南北之奇也 
　　雖然北方當局之暗用此政策己久日日派員疏通携欵收買費盡心機一無所獲勾結軍閥以圖統一之失敗彰彰可見者也今之巡閱政策名目雖奇而實則猶是襲用勾結軍閥之故智使巡閱政策而有效則從前之奔走接洽早己有效矣何至今依然分裂乎 
　　陸榮廷之邊防督辦欲以統一粤桂兩省也今粤桂之情勢何如吳佩孚之巡閱兩湖欲以統一湘省也今湘省之情勢又何如是故巡閱政策非特不足以收統一之效且恐多一巡閱使即多一番之紛擾耳 
　　總之今日不以正當之道謀統一而欲别用種種手段以謀統一皆愚且妄之人也 
 
 

Page 8

 
 
　 
國内要聞二 
[交通部澈查京奉車出險]  
　　京奉車二十六日在廊房附近出軌受傷多人己誌昨報聞爾車互撞情形極慘凡車頭機房槪己粉碎幸係貨車乘客較少當時死者二人皆係路中員役傷者十餘人則多屬乘客現在天津醫院中施治可無生命之虞此事發生適值交通當局新舊交代之際新路政司長劉景山二十七日到部視事之第一件公文即係對於此案下一嚴厲之部令飭京奉局長查明凡路員中對此有直接職責之人事前失察致釀成重大情形咎無可辭着即送交法庭依法嚴辦一面飭速設法恢復原狀救卹死傷人員聞該局局長亦將不免處分云 
[漢口游行大會之頓挫]  
　　租界仍拒絶通過 
　　湖北民治通訊社消息云此次吾卾人民對於太平洋會議之表示業於十九日在漢口舉行國民外交大會但對於游行漢口租界一層屢被拒絶故太平洋會議湖北協進會於是日國民大會終了後召集重要代表會議公推十代表向漢口各領事談判先期函請交涉員陳蔗青氏向各領事徵求同意次日即接交涉員電話通知謂各領事亦願以眞誠與各代表相見各代表乃於二十三日渡江先至交涉員署聚齊計到者有袁正道孫卾痴吳方琳黃里千等七人首由陳交涉員接見對於往晤各領事手續一再磋商乃派日文徐秘書引各代表先赴日領事署代表等至日領署後先投名剌當由日領瀨川氏接見代表中推袁孫兩氏發言由徐秘書翻譯略云此次太平洋會議開幕後我國華會代表之主張甚得貴國之諒解國民等實深感激但日來噩耗傳來頗有失敗之象武漢人士乃有前日國民外交大會之表示但臨時有主張游行租界以促各友邦公理上之援助而前次之未游行者正因到會人數太多恐貴領事不明眞象加以禁止然日來己引起武漢國民之誤會現在又欲作二次游行之運動代表特先趨前請示到底能否通行日領答云此次貴國人民之愛國運動鄙人早己深悉因無論何國國民當然要注意國家思想今諸君因游行租界一層特向鄙人商籌足徵諸君尊重國際惟此舉似難承認務求原諒代表續云貴領事之所以禁止游行租界者究係何種理由日領答云恐與租界秩序上發生妨碍代表云以後游行决非多數人此舉似可不必深慮况游行者皆屬知識高尙更可保證不至發生擾亂租界情事日領云諸君方面鄙人知道决無暴動情事但敝國僑民甚多難保不有挑撥語言代表云我們徒手游行旣不演講又不散發傳單何至有衝突日領云諸君此話理由充足實在可佩但租界秩序上之維持責在警署諸君狠可與署長一談只要他能負責允可鄙人無不贊同因諸君都是一片愛國熱忱鄙人豈能重拂雅意代表云此事尙須領事代爲介紹日領乃由電話將日警署長新板喚來與各代表相見旋相偕至警署對於游行租界問題詳加討論但新板署長始終以其本國人民（日本）不易約束謂諸君主張游行原係愛國如果將來倉卒發生衝突則是鄙人之無禮於諸君代表云到底貴署長能否允可吾人游行新板躊躇再三乃云俟諸君與英法兩國領事談判後敝租界必可商量代表聞言遂約於次日（二十四）下午一時候覆音而出 
　　二十四日上午九時各代表又由交涉署英文譚秘書率往見英領事葛福到署時先由副領事其根接見隨見總領事代表乃將來意照前陳述英領謂租界方面無論如何一定要禁止游行代表云貴領事不准游行究持何種理由英領云因其妨碍車馬代表云租界中平日未必無行人英領云你們是政治運動故而不准代表云此次武漢人民之運動（一）是要求各國主張公理（二）是促起中國人之愛國心並非一國之政治運動英領仍云無論如何决無磋商餘地代表等遂憤氣辭出旋赴法領署晤法領事安瀾氏先將來意陳述法領謂游行一舉鄙人並不深加拒絶旣英領事不能通融亦屬無法代表乃云此次來見貴領事者不過將武漢民氣表示一番望貴領事將中國人民對於太會之激昻情形報告貴國政府使貴國華盛頓代表對於中國加以義助實國人所感佩法領事云鄙人對於武漢人民此次之愛國熱忱欣喜之至諸君之意當然報告敝國以盡扶助之義各代表乃興辭而出時己三句鐘矣 
[河南軍界之暗潮游擊隊之殃民]  
　　鄭州快函云河南軍界近日突然發生暗潮其原因雖甚複雜然其大要則由於三將軍（趙傑）所辦之游擊隊游擊隊非正式軍隊民國九年易督風潮中有嵩縣某富紳夤緣與趙三將軍接近即遍貼傳單聲言嵩洛等縣有民團數十營願爲趙氏効力矢死拒吳（光新）實則不過虛張聲勢並無一槍一卒事平後三將軍甚德之某富紳卽藉此招收土匪游勇千餘人要求改編爲游擊隊就地籌餉不費分文可得若干勁旅趙三允之即委任某爲團長某爲營長與正式軍隊一視同仁但旣係就地籌餉則勒派騷擾之事在所不免自此之後洛陽洛寗登封臨汝等十餘縣之土匪爭相仿效先運動三將軍聲明投誠請求改編一年之中成立之游擊隊己不下三四十營三將軍頗爲高興宣言必編成百營始止詎該隊本係土匪出身野心難馴夜間擄人勒贖晝間實行攤派往往夜間將張甲之肉票寄存李乙家中次日則佯作得訊剿匪至李乙家將張甲搜出科李乙以窩票通匪之罪從重處罰將張甲釋放而勒索重酬與贖肉票無異豫西各縣均敢怒而不敢言皆稱爲官桿蓋俗呼土匪一羣爲一桿若輩由匪爲兵雖兵仍匪故錫以官桿之名也官桿所在之處正式軍隊亦厭苦之因官桿行爲甚於土匪居民向正式軍隊報告亦不敢過問且若輩本與軍隊有仇一旦變爲官桿得與正式軍隊受同等待遇莫不趾高氣揚若正式軍隊干涉其行爲彼即虛搆事實電請趙三將軍作主三將軍係督軍介弟豫軍將佐誰敢與之爭論故官桿所在之地無不天昏地暗而趙倜不知也日前吳佩孚由魯過汴曾向趙督談及游擊隊之害謂土匪槍械均係此輩供給不可不嚴加淘汰否則難免有奸人乘機混入擾亂大局趙督雖然其說而未深信吳氏至洛陽由車站赴巡閱使署（即袁世凱所築之營房）沿路呼冤者十餘起皆係控訴官桿吳氏大怒次日派兵將洛陽附近關帝廟之官桿三營包圍勒令交械全體解散然距洛較遠者猖獗如故也趙倜親信將領恐越閙越糟在開封開一秘密會議擬公同入諫請將游擊隊完全解散以息物議討論許久終以關係三將軍疏不可以間親無敢向趙倜　陳者相對欷歔多抱消極主義施經某君多方勸解謂此事可徐謀解决之法不可欲速轉生誤會皆不歡而散又聞督署某君言趙倜感於吳佩孚之言亦有覺悟一面令軍械庫除正式軍隊准發槍械外其餘巡緝營游擊隊及民團均不准發給以杜流弊一面通令各縣知事及巡緝營對於游擊隊民團所有槍枝設法保護不准遺失云云此外亦無别法以取締之也 
[閩垣三大案之近况]  
　　黃山新箱屍案黃山新箱屍案加害者劉鄭氏劉德金業經高審廳判處以死刑及無期徒刑現在上告中惟證人陳厝及轎班翁吓目忽於數日間先後病故頗爲可怪將來大理院如有發還更審頗屬困難 
　　協和大學炸藥案協和大學校於十一月十八日即舉行福建全省運動會之前一日失去炸藥以後經官廳飭令嚴行查緝至本月十二日由琯頭琅岐鄉朱氏祠草埕起出贓物即於十三日押送到省惟該校所失者僅五百條而起出之數竟有五百六十餘條本案正犯業石匠之陳養養聞風先逃尙未到案 
　　地檢廳書記官僞造詐取案閩侯地檢廳書記官高湜鎣前數月俱發僞造公文書及詐欺取財兩罪案經同級審判廳判决處以數月之徒刑高氏不服即行上訴高審廳於日昨開庭審訊高氏提出辯訴三十點與地方檢察官李振軍節節有關並提出反證十點謂無擅發傳票之事時旁聽之律師七人莫不爲之流汗昨舌高之素行固不足道唯李振軍能否脫然事外則仍視本案推事能否破除情面云 
[蕪湖快信]  
　　張文生武裝來皖索餉前經白寳山調停許省長己認定新舊安武軍陰曆年内代籌一百三十萬皖省目下可靠之欵僅地丁五十萬釐金四十餘萬不敷之數擬再發行金庫劵三十萬派皖南道屬十一萬皖北道屬九萬安慶道屬十萬惟地丁釐金早經抵押與中交兩行刻正央人向該兩行磋商轉借張文生須俟現金半數到手方可回蚌 
　　皖省財政支絀庫空如洗許省長除應還中交兩行借欵展期外另發行賑務公債六十萬怡大洋行公債九十萬一此欵指明歸還怡大洋行本息之用）又短期金庫劵四十萬 
　　第三届省議員紛紛要求召集許省長之意各縣選舉訴訟案如能年内解决有定於一月五日或一月十五日召集之說 
　　省垣消息許省長有密保方履中爲安徽實業廳長說 
　　蕪湖新常兩關自民國六年起關平稅銀一兩實收商人龍洋一元五角五分一釐查南京上海各海關關平稅銀一兩僅收洋一元五角二分二釐核計每兩浮收洋二分九釐此間新常兩關每年稅收以二百萬計之浮收約有六萬之數迄今以五年計之不下三十萬刻該兩關自上月起每關平銀一兩又加收洋一分四釐實收洋一元五角六分五釐較之他關每兩共浮收洋四分三釐闔埠商人異常憤激前日由總商會呈請農商部稅務處派員清查浮收悉數退還以順商情 
　　新任蕪關監督何炳麟本擬於二十二日由皖赴京因省垣財政問題勾留多日何己於二十七晨乘聨益輪過蕪乘津浦車北上 
[杭州快信]  
　　地方實業銀行開董事會全體反對收回官辦并有上海銀行公會函致浙省當局取銷公布 
　　大有利電燈公司總理俞丹屏因營業發達城内不敷發展决將總公司遷移艮山門外現正在籌劃中 
　　體育專校十期考試畢業己由校長呈報敎廳 
　　省城河水汚濁大碍衛生聞盧督軍有勸告商界速籌資本開辦自來水公司說 
　　警備隊三區統帶黃繼忠控案纍纍軍民兩長擬即撤換遺缺以總司令部副官長俞斯馨最有希望 
　　本届杭縣水災經財政廳核定以仁字六都爲最甚錢字欽賢履泰等鄉次之其歉數一分二分至四分不等分别蠲緩己完納者准流抵十一年份新賦 
　　杭縣律師沈宗周王晟吳德遠對於汪鴻葵財產糾葛案索取公費過鉅經高等廳提付懲戒現各予以停職一年己令行律師公會查照 
[南京快信]  
　　　北京辦理附加賑欵票處惲寳惠電告該處遵於十二月二十五日成立所有關於發行賑欵票一切事宜請逕向北京内務部街該處接洽張文生許世英咨稱籌辦安徽工賑濟安奬劵經委王世英爲籌辦奬劵監督前往上海籌辦去後茲據呈稱己與票商訂立合同擬具承辦簡章請委舒詠之爲籌辦奬劵經理李繼楨爲駐滬坐辦相應咨請查照轉飭各屬一體保護俾便行銷至紉公誼 
　　北京烟酒署督辦汪士元咨兩長云江皖浙卾湘黔災賑協濟會會長王士珍呈南京各省災情甚重擬請將烟酒項下所收費稅一律援照附加賑欵票條例辦理經院令飭各省區烟酒事務局遵照辦理旋内務部提出請將烟酒稅援照常關稅各項附捐辦法一律辦理經國務會議議决照辦並由署會同賑務處擬訂施行細則曁核定加征日期相應咨請查照 
　　二十七日命令張謇爲江北沿海五縣新運河督辦齊王兩長昨去電道賀 
　　九江商會會長鄭鵬年昨電蘇議會請一致敦勸南北當局速息内爭以謀統一然後一致對外俾免外人欺侮保全中國主權 
　　各機關自昨日起循例放假停止辦公一星期 
　　軍警政各機關長官定元旦日上午十時齊集軍署舉行慶祝 
地方通信 
[松江]  
　　金山拉租證實七縣拉收松江慈善敎育田租一案自經省令解决後獨金山一縣陽奉陰違暗中仍在進行前經松江慈善敎育各機關據情電呈省長轉飭停拉乃金山縣朱知事復電否認並指己經收納松江田賦爲並未拉收之證據一方仍縱令地方積極拉收昨松江慈善敎育機關偵悉該縣北部拉租機關設氽來廟拉租主任姓周當即派員馳往該處將周截住搜獲租簿一册内分列育嬰全節融齋府學之佃戸石額極詳周某自承己在北部拉到租銀五千餘元松江派往各員遂將此項證據携回松江以憑交涉詎該員去後金山縣即用武裝警察驅逐松江暫設該處之微租機關聞該機關以無力抵抗移駐舟中現松江慈善敎育機關以該縣朱知事有意蒙蔽長官與地方通同作弊極爲憤懣聞己會電省長請示辦法矣 
　　交易所之不振松人對於交易所事業知其類似賭博感情漸淡因之本邑之證劵交易所營業一落千丈加以内部經紀人與理事會發生意見醖釀暗潮致營業愈見不振故該所票面五元之股票一月以來己自九元跌至三元三角昨該所將二四二五三經紀人以擾亂巿場名義停止營業另九二○二一三經紀人則自請廢業己經理事會允可該所對此六人各給本所股票二百股劃抵各人存所之保證金千元該所現營設立典押所每股可抵現欵三元以期救濟金融之活動惟並業仍無起色聞二十八日該所祗做期貨兩盤買賣股額僅百四十股云 
　　楓涇竊案迭出楓涇鎭自高峻繼任警察分所長以來竊案迭出二十七號晚間鎭上竟發生連竊案六起竊賊多至六七人互相結合每至一家公然携取事主葉某等察覺追逐該竊賊竟敢强暴抵抗云 
[蘇州]  
　　各鄉紛組保衛團蘇鄉自入冬後盜刼之案迭見疊出破獲者十不得一各鄉雖有警所之設每一處至多亦不過十餘警士實無力以禦盜匪茲由黃埭鄉警所長葉祝嘏會同當地士紳發起組織保衛團刻己成立而湘城唯亭東渚光福望亭等各巿鄉亦由各該鄉董會同地方士紳相繼發起組織保衛圍以輔鄉警之不足 
　　發起巿政建設協會地方自治首在巿政現由蘇州巿董事蔣季和發起糾集同志擬設一巿政建設協會其宗旨在研究巿政促進自治一俟草就宣言書及修正章程後再行開會宣告成立 
　　太湖水利局開會蘇州太湖水利局因各縣圩工亟待修理擬有以工代振政策昨日召集水利協會會員到蘇開會各縣到者有常熟曹纘安季通殷振亞崑山方還武進九奚如江陰吳廷良等約共二十餘人會議結果由各會員具名呈請政府撥用北五省振餘五十萬元以作以工代振之資 
　　土布再請免稅蘇州總商會前奉部處電令土布免稅截至本年年終期滿明年一月起實行征稅當於昨日（二十七號）常會提出討論經衆議决分别電請展緩其電文曰北京電洋國務院稅務處財政部南京財政廳鑒頃准稅所函知轉奉電令以土布免稅展限期滿自十一年一月起照章徵收轉知飭遵等因布業商民聞信恐慌據該業代表聨名環稱本年蘇省風雨爲災禾稻棉花收成均歉此項手織土布關係農民生計若遽照章徵稅棉布更必滯銷工商交困輟業堪虞迫懇據情轉請查案展延以維實業而恤災農等情前來查土布免稅一案前奉稅務處財政部會呈經國務院議决自七年分起免稅三年嗣於九年年終期滿續奉令准展限一年尋繹部處原呈當以邇年天災流行失業者衆故於奬勵工業之中隠寓體恤民生之意是經三年期滿特准展限在案本年蘇省受災獨重大江南北植棉之邑均屬歡收此項手工棉織物品與貧民婦孺生計攸關又爲保全國貨藉杜外貨漏巵似應優恤維持冀副中央體恤民生之盛意除分電外合亟電陳籲懇准予酌量展限並通令所屬屆期暫緩徵收無任迫叩蘇州總商會沁印 
[無錫]  
　　航船夜行被刼江陰縣屬青暘鎭開往蘇州之航船二十七日晚間行經錫屬天上巿胡家渡附近大灣里地方忽來無棚敞船一之某甲首先上船其餘伏在艙中蘆蓆内之盜匪十餘人一擁上船手出利刃鐵尺嚇禁聲張船主等初尙抵抗卒因衆寡不敵有船夥兩人被盜打落河中鳧水脫逃船主金材因不允說出藏銀之處被盜剌傷眉角等數處其餘船夥均被打傷任其恣刦計被刦去青暘南衖章叙昌布莊土白布二三十件及蘇州錢莊之匯票等共約值洋五百餘元其他各號零星銀物等三四百元共計千元左右後由落河之船夥奔至胡家渡村求救鄉人聞訊率衆往追盜己去現己由船主報告該巿董事轉報縣署請求追緝 
[奉賢]  
　　敎育會請徵附捐縣敎育會致省長財政廳敎育廳電云奉賢忙漕減徵影響學校議及公益捐以彌補而士紳意見主張不一勢將否認千鈞一髮來日大難敎育行將停滯術乏點金欵項如洗勸學所長巧婦難炊辭職而未准全縣學界呼籲無門萬分焦灼明一等目睹情形不忍坐視百十餘校數千兒童陷於無敎育地位除呈縣挽留所長以專責成外特冒昧電陳叩求鈞長迅令奉賢賴知事遵照上屆縣行政會議會經通過之帶徵二分公益捐迅賜執行以維大局奉賢縣敎育會長刁明一吳家麟同全體會員叩儉 
[揚州]  
　　小輪因水涸改班揚州各段運河入冬以來水勢日漸低落深處己不滿一丈致近日揚鎭往來三班之小輪尾班抵南門外買塔灣恒在深夜（按水涸時輪埠碼頭即移設於該灣）行旅頗感不便現鎭江天泰等六公司小輪恐航業受其影響决於二十九日起暫開兩班一俟來春水漲再行恢復原狀 
　　省令整頓印花稅省長訓令縣署謂印花稅爲國家最良稅法蘇省施行業經數載人民購領貼川己漸成習慣一律遵行乃核閱印花稅處報册稅務並無起色揆厥原因率山各縣於印花稅務漠不關心檢查又不切實勸導以致稅收異常疲滯除令印花處迅速設法整頓嚴厲進行並飭本屆年終核其不力及延不解欵各縣開取職名陳明分别撤懲外仰縣查照認眞整頓以資補救 
[鎭江]  
　　閻參謀過鎭回寗督署參謀閻祖培等日前赴南通檢閱第七十六混成旅軍隊現己事畢於二十七晚九時乘江新輪船道出鎭江鎭城各官咸登輪歡迎少頃展輪上駛遄回金陵 
　　預備慶祝元旦駐鎭陸軍第十九師楊春普師長擬於陽曆元旦日在南門外大營舉行慶祝典禮兵士犒賞酒肉在營休息不准出外屆時各商店亦懸旗結綵同伸慶祝 
　　軍警佈置冬防鎭地軍警連日佈置冬防頗爲忙碌現以南區張王廟爲往來要道應由七十四團酌派兵士兩排前往駐紥又京硯山原駐有兵士一班應增添兩班成爲一排派官長一員率領分駐俾資鎭攝其他緊要處所亦各由該管官長酌派兵士放哨梭巡又各城門定於午後十時一律關閉惟新西門及小西門則展至十二時關閉逾時槪不准開關城後有因公出入者以師司令部填發之出入城門證爲憑無憑者槪不放行 
[南通]  
　　金通汽車公司成立金沙區爲南通最大之一區敎育素稱發逹然外來參觀者大槪皆因路遠不便前往現縣路及支路己先後告竣商界要人又組織汽車公司一所以後來往僅費一小時五六分鐘矣 
　　建築拆城紀會亭南通自治會成立後即拆城以便交通現將蒇事昔日城郭今日平地地方人士不無有感故擬於東西南三門各建一亭藉留紀念 
　　南通足球隊與滬寗比賽上海滬寗路足球隊二十五日來通與南通足球隊比賽於省立第七中學校操塲自下午二時始至四時止先南通勝一球次滬寗勝一球結果爲一與一之比觀者約五千人大爲贊許 
[南京]  
　　東南大學建築開始東南大學剏辦伊始規畫進行不遺餘力於校之西北隅建築體育館一所估價約六萬元附　中學建築第二院估價約三萬完以上兩處業己動工齊督軍捐建之圖書館亦將尅日興工其地址約在大學部中學部之間己定一月四日上午九時請齊督軍行圖書館立礎禮王省長行體育館立礎禮嚴廳長行中二院立礎禮届時并請行政敎育各機關人員蒞臨參觀 
[安慶]  
　　硝礦局經理將易人安徽硝磺局自改歸官督商辦即由李興化任經理將總局移設蕪湖李任事年餘虧空二三萬元與從前官辦無異近來對於各縣分局預繳押欵到期提貨多有不能應付者信用己失北京硝磺督辦王逹籍隸皖省深悉該經理不堪勝任日前特委章某來皖調查并與許省長籌商改組業己接洽就緒許省長允以章某接任皖局經理聞以後辦法規定不收押欵杜絶運動完全營業性質俾漸擴充不日可見諸實行 
　　八釐公債開始還本皖省八厘短期公債今年應第一次還本先期由省署布告訂訂於本月二十六日抽簽届時省長許世英財政廳長孔憲芳政務廳長王淮琛齊赴舊藩署省立圖書館設定席次首由許省長報告此項公債實發債額五十一萬一百九十元此次抽還總額五分之一約十萬二千四十元此項中簽債票准於十二月三十一日與第六號息票同時開始付欵無論何地一律支付現票公債本息關係人民權利無論財政如何困難無不切實維持云云旋由管理員潘洪畢泰分向各筒抽簽一支計十次共抽三十簽號碼爲（一）（○三）（○四）（二）（一三）（一五）（）三（二五）（二八）（四）（三四）（四○）（五）（四四）（四五）（六）（五二）（五七）（七）（六一）（六六）（八）（七三）（七五）（九）（八三）（八四）（十）（九一）（九七）等號當即宣佈周知 
[徐州]  
　　鄉區匪訊銅邑榆莊鄉榆莊奸劉姓家日昨下午七時被匪擁至家内搶刦一空復擬將劉架去幸劉於事前藏匿未果現己報縣請緝又唐家寨唐俄臣之子月前被匪架去經俄臣率領保衛團將匪之妻子拿獲看押現匪徒己將唐子放回匪之妻子亦經唐俄臣放去矣 
　　謀害家族碭山吳家廟劉某日前與其妻以砒霜置入飯内意欲將其父母姊妹毒死後經人察覺只將其妹毒斃其父母並其姊得救復生劉因事己敗露同妻逃匿現劉父己邀集親族擬將逆子逐出 
[太原]  
　　閣怦勸戒金丹山西金丹近年流入愈多己成爲鴉片之代替物閣督軍日前特通電各道尹知事督飭所屬切實勸戒其文云各道尹各縣知事親譯據太谷縣知事安恭己呈報該縣小康之戸因吸食金丹三年之中致傾家敗產賣妻鬻子身死戸絶者二百餘家本兼省長展閱　次悲愧交集致若此者固民之愚實官之咎也惟此等情形必非一縣爲然他縣特未揭出耳官绅不織而衣不耕而食受尊養於民者也受尊養於民自應憂民之憂急民之急希執事等督飭　屬警區長及街村長副閭長等並鼓舞士紳敎員學生等爲我向人民大聲疾呼曰吸食金丹三年後必傾家敗產賣妻鬻子身死戸絶也爲子者當伏哭於父之前爲妻者當伏哭於夫之前爲弟者當伏哭於兄之前不改不起也爲鄰者勸其鄰爲友者勸其友爲親戚者勸其親戚不改不休也向人人而遍告余一身焉能及之出斯民於死坑舍賢有司其誰是賴執事等其努力焉兼省長閣養印 
來件 
[全美洲華僑華盛頓會議討論會對於北京代表團提出十條之意見（續）]  
　　第六條「現在束缚中國之不平等條約因無限制時日理應規定期限」按凡獨立國家必有主權自定稅率謂之國定稅惟中國通商素味國際關係謬以稅則載入條約遂成不自由之協定稅各國稅皆國定獨我國受協定之限制謂之不平等之條約由是八十年來（自中英南京天津兩條約起）鑄成永久惡例現海關所謂值百抽五者本屬從價之舊稅率而近年貨價暴騰大非昔比其所抽稅數猶未更變據滬商會報告如白布煤油日本銅及其他諸物以時價論所稅不過百分之三或百分之二而己是即照片面之協定稅則名實相差甚遠其不平孰過於是者京代表雖請規定第六條期限而不要求取消現在束縳中國之不平等條約予我國以自由國定之機會獲一國際間平等之稅率以昭公允而裕收入京代表知此失彼抑何見之不逹耶 
　　第七條「據條約解釋特别利益須遵守建築事業之公認原則直釋此等讓仁利於讓與者」按列强在華所獲特别利益關於建築事業者雖極複雜難言然綴其要可分爲二（甲）各國公有鐵道己造成者無未造成者英美法有湖廣鐵路長七○○英里（乙）各國獨有鐵道己造成者日有南滿鐵路長一·八二二英里膠濟鐵路長八二四英里法有滇越鐵路長一·一五五英里龍州鐵路長一二○英里俄有東清鐵路長二·八一六英里未造成者日有鄭洮鐵路長一一四英里長洮鐵路長一八○英里開海鐵路長一五○英里吉海鐵路長一○○英里鄭開鐵路長一三○英里吉會鐵路長二六○英里洮熱鐵路長四七○英里英有某某鐵路長六○○至七○○里寗湘鐵路長二·八一五英里浦信鐵路長二七○英里沙興鐵路長七七英里法有泰玉鐵路長七○○英里美有某某鐵路長一·一○○英里（但中國借外欵建築之鐵路不在其例夫國内鐵路命脈所關苟管理權操諸列强無異國庫天府鎖鑰與人而政治主權自必名存實喪故京代表對華盛頓會議應請修訂原約凡列强建築鐵路改歸吾人管理否則雖有第七條虛文我國亦毫無所得也 
　　第八條「若將來兵禍中國不加入戰團則中立國權利必當完全遵守」按中立國權利載在國際公法京代表何待要求此條而後華盛頓會議與之不諳律例竟至於此 
　　第九條「規定平和解决在太平洋及遠東之國際糾紛」按美邦與日本屬島接壤在太平洋海權及遠東商務超出英法列强之上尤當先受其衝動美邦不廿以固有之勢力被日本所侵奪亦不欲有决裂之事端判勝負於鋒鏑故防火未燃曲突徙薪亟謀召集華盛頓减軍會議平和解决太平洋及遠東問題美邦致各國請帖時早經陳述斯旨京代表復提議第九條其用意果安在哉第十條「規定將來會議隨時討論關於太平洋及遠東之國際問題以决定各條約國對於該處公共政局之基礎」按一八九九年及一九零十年海牙和平會弭兵息爭列爲主旨又一九一九年巴黎和會民族自决標爲人道奈當日列强互忌反置本題於不顧考其究竟僅屬虛文今華盛頓减軍會議仍以限制兵備爲號召但各國與會代表多屬久於軍戎者竊恐吾人渴望和平之熱忱將成海牙與巴黎之故伎京代表不籌計此會之結果而欲規定會議於未來捨本圖末又烏乎可 
　　就上十條解釋毫無具體辦法可言所謂「土地完全行政獨立門戸開放及機會均等」皆近二十年來列强對華政策國際條約中雖經屢載悉成紙上空談京代表不查抄襲陳辭重提舊話亦可謂無聊之極矣又僑等書此墨瀋未乾即見報紙喧傳山東懸案改由中日直接磋商夫魯案根據二十一條欵吾人盡知直接交涉魯案即爲二十一條欵重加保證巴黎失敗可爲殷鑑作繭自縛爲害何極將來雖欲以魯案二十一條欵及種種不平條約提出華盛頓會議以求世界公判亦恐吾國難於置喙友邦難於援助喪權辱國莫此爲甚前者五七紀念五四運動奔走　呼舉國鼎沸對於魯案直接交涉及二十一條欵申明誓不承認今北廷違反民意竟以日本通牒而接納之假京代表不倒持太阿何日前不將魯案及二十一條欵對此會議和盤托出使日人對於北廷無所播弄於其間京代表團計不出此有何信用足資代表嗚呼時機危迫稍縱即逝惟有固結海内外民心以抗日本拒絶北廷直接交涉以保國命此二義者僑等全體一致以爲當務之急用是先爲宣言其關於中國在華盛頓會議所以救亡圖存之計尙待詳愼研究而賡續貢獻於國人之前有未當者希共鑑之全美洲華僑華盛頓會議討論會啓 
 
 

Page 9

 
 
   
 
 

Page 10

 
 
本埠新聞 
[民國十年上海大事紀（四）]  
　　八月 
　　一日（舊曆六月二十八日）招商局金利源碼頭十六號貨棧内查獲川土三百數十斤滬杭路王店站附近大風雨房屋受損甚多並吹倒路亭與電桿 
　　二日天潼路恒安貨棧内查獲烟土三十八箱值二十六萬餘兩得卾籍議員劉英被王占元槍斃消息 
　　三日榖　致遠號店夥楊鏡泉喬學岐之兇犯錫蘭人彼得在英監獄内執行絞斃 
　　四日得湘軍入卾消息各團體電阻吳佩孚南下助王 
　　六日夜半起大風歷一晝夜始息 
　　七日津浦路兗州車站附近軌道被水冲壞不能行車通車乘客及郵件均未到葉耀蓮被錢福生許榮生將竹筷插入肛門斃命 
　　八日夜永安街永和德記押店被搶 
　　十日日夜銀行開幕 
　　十二日清華赴美學生與自費生共百餘人乘中國號放洋卾團體得王占元去卾消息去電請封王在卾財產里昻大學在京滬漢招考之學生七十四人與同濟學生乘包島斯號放洋分别赴法赴德 
　　十三日協隆紗廠小工張少才被同廠小工毆斃夜又起大風繼之以雨船隻失事者頗多紗廠工人渡河溺斃者七人田中棉稻受害亦不少歷兩日始漸靜 
　　十六日淮河决口津浦路蚌埠新橋間又被水阻滬寗路停售通車票 
　　十七日美按察使羅平吉告假乘銀邦號回國參與美國律師公會 
　　十八日夜梧州路瑞興愼槽坊被搶盜匪刃斃店夥陳鴻文並傷學徒俞連三 
　　十九日下午七時餘起大風暴雨亘二晝夜始止潮水溢出馬路爲數年來所未有各項損失又甚鉅 
　　二十一日南洋煙草公司選送之學生十名乘俄后號赴美 
　　二十四日新任美公使休門氏抵滬越三日北上省敎育會開常年大會 
　　二十九日法租界民國路萬康押店被刦保出之閩學生王希昻病故於寳隆醫院 
　　三十日總商會省敎育會等九團體組織太平洋會議協會發兩電（一）請湘卾停戰請（一）南北統一一致對外 
　　九月 
　　三日（舊曆辛酉八月初二日）津浦路修復通車閩學生陳國瑞保外就醫本埠接張紹曾冬日通電發起盧山會議 
　　五日美敎育家門羅博士抵滬檢察廳在西砲台槍决越獄盜犯姚根華 
　　六日古巴公使巴納氏假滿來華過滬北上 
　　七日夜美領署監犯諾爾曼孟西脫逃旋先後緝獲解送天津監禁 
　　九日杭州火車站碾斃英人芬惟克 
　　十一日安徽水災急賑會成立西華德路義泰錢莊學徒收欵冋店行至蓬路遇兩盜攔刦旋由探捕追捕兩盜躍河圖逃一盜溺斃 
　　十二日烟紙捐總辦汪瑞闓到滬 
　　十四日新任駐古巴公使兼太平洋會議代表刁作謙抵滬參與太平洋敎育會議之蔡孑民韋捧丹自檀香山回滬 
　　十五日太平洋會議協會議决公推余日章蔣夢麘爲代表赴美宣傳國民意見 
　　十七日太平洋會議代表刁作謙乘亞后號放洋美國新任菲律賓總督伍特將軍抵滬翌日北上學生會得南洋學校因强迫註册一律停課電 
　　十八日晚北海路有匪徒攔搶時錦濤所持皮夾經旁人周小弟瞥見喊捕被盜匪開槍擊斃 
　　十九日江浙皖水災義賑會成立 
　　二十日檀香山開世界報界大會我國報界代表　顯光君許建屏君及本　代表王伯衡君於是日乘南京號放洋夜小沙渡路潘義泰米店被搶盜匪開槍擊傷店主婦潘包氏店主第三子潘錦濤店夥劉鑑泉 
　　二十一日閘北水電廠長湯文鎭交缷馮應熊接任 
　　二十四日夜俄舊黨首領謝米諾夫抵滬住居汕頭路之沈福生被人開槍擊斃 
　　二十七日小煤油大王羅基菲勒氏由京抵滬海軍總司令蔣拯接任 
　　二十八日上海商科大學開學北四川路鍾王氏家被外人麥赫門與威林狄斯爾二人冒探查娼乘機搶刦 
[商界警告太會代表之要電]  
　　速提二十一條及魯案 
　　國聞通信社云上海各路商界總聨合會以太會形勢將近閉幕我國代表團有各自星期消息而主要之魯案及二十一條迄未得正義之解决因此於昨日致電施顧王三使云華盛頓中國使館轉施顧王三使鑒聞太會不日閉幕我國代表團形將散歸然於中國生死存亡之山東問題及二十一條迄未在太會正式提出解决三使負全國付託之重違反民意毫無顧忌我國民之心猶熱血猶沸三使果能不歸國以逃曹章陸之打然祖宗墳基獨不慮毁夷子孫親族獨不慮凌辱望速省悟以蓋前愆否則惟有以血忱相待特進此最後忠告希即鑒察上海各路商界總聨合會十二月二十八日自上海發 
[太會中朝鮮問題之滬訊]  
　　己提出獨立承認要求書 
　　國聞通信社云此次華府會議朝鮮國人認爲運動獨立之一機會其臨時總統李承晚博士先期赴美多所活動迭見中美各報昨本埠某方面接到二十八日華盛頓特電述及華會中之朝鮮問題茲爲刋布如下在華府韓國代表團向華會己提出其獨立承認要求書頗聳動各國代表之觀聽美上院亦正以該案提出討論 
[捐助太會國民代表宣傳費者]  
　　神戸同文學校自前月發起募集國民代表宣傳費後當地華僑均熱心捐助計得二千餘金己電匯交國民代表余蔣兩君電文一道附下「華盛敦中華公使館余日章蔣夢麟鈞鑒由花旗銀行匯去宣傳費美金一千元收到後即請電覆山東附條件交還絶對不能承認請轉全權代表力爭神戸同文學校曁華僑全體叩」繼同文學校起而募集國民代表宣傳費者除大孤中華總商會募集二千餘金外神戸中華學校亦募集得二千金之譜均直接匯交國民代表余蔣兩君矣 
　　浙江嵊縣李潤芳君函致聶雲台君自稱游康區書丐以余蔣兩代表赴太平洋會議宣傳民意用費頗鉅特將歷年辛苦所得之金捐送上海總商會轉交茲節錄其原函云此次太平洋會議實關吾國生死存亡丐雖賤亦國民一分子願舉歷年苦積費十元罄囊相助敬煩我熱心愛國之貴會轉送代表團惠收幸勿以爲鄙且陋焉云云熱心愛國如李君者可以風矣 
[程婉珍女士回國後之談片]  
　　痛言留法學生之困苦狀况 
　　中華基督敎女青年會編輯部程婉珍女士工業事務部赫麗蓀女士己於星期三由香港抵滬程女士在港數日備受歡迎十月間在瑞士日内瓦所舉行之萬國勞動婦女大會程女士實爲中國唯一之代表繼此婦女大會者有萬國勞工大會女士亦曾出席關於此二大會集之事業程女士自有其見解以詔我婦女惟尙無暇筆之於書耳程女士在港時曾對女青年會會員及他項敎會機關作多次之講演所尤諄諄言之者則彼困苦萬端至無以給生事所需之留法勤工儉學生也 
　　程女士謂留法學生可析爲二類言之甲類始於今年八月間赴里昻其費用由政府支給可以無慮乙類於一九二○年赴法計有男生八百人女生三十七人其處境則大爲困苦此輩毅然去國本欲半工半學以期學成而爲有用之公民無如彼　不悉法國戰時之狀况貿然至法無工可作即能作工而工資微薄亦僅足謀衣食耳 
　　中國在法政界中人及學生之戚友等曾組成一會募集欵項以謀救濟而此欵用至去年三月竟爾告罄該會亦無力更募因之三月以後顚連困苦以斃者凡四十人餘亦僅謀生活於劣食冷水而己 
　　前美國國務卿監辛氏之妹與顧維鈞夫人及其他中國婦女多人合力資助女學生三十人得以繼續在學食宿然所集之欵亦僅能支持至正月爲止自是以後此諸女學生又將無家可住矣在里昻之中國學生現居一古堡内即所謂里昻中法大學是也彼輩須在法求學七年三年專學法文如能法文筆記則入里昻大學程女士謂彼輩所受敎育程度至不齊一有極有學問者有曾作敎育而膺重責者有未臻中學程度者混合情形複雜若此其爲困難可知矣此多數男女學生之來法也本在希望得研求藝術與科學今旣困苦備經則亦决志在法不作歸計且自强支以待工業狀况之復元而得作工集資繼續學業蓋彼等以爲舉其今日空手而返不若忍艱苦耐終期有所得以回國也 
　　有少數學生今己回國冀籌集經濟以使彼等得暫自支持一旦有工可作即能自謀解决此次有數人與程女士同船回國程女士見彼等勇敢之態度殊深折服謂彼等勇敢之德自必有其酬報之道在也 
[歸國留法學生團之昨訊]  
　　被迫歸國留法勤工儉學學生團團員在香港離船之二十二人陸續輾轉來滬第一次到九人己得交涉署一例發給旅費於二十六日又續到六人昨又續到二人皆屬湘籍情形困苦與先到者無異現正向交涉署請求一體待遇其姓名如次羅學讚郭名忠蕭拔賀果顔昌頣張昆弟歐陽靈澤劉明儼 
　　該團昨呈中法學務協會一函云同人等前舉代表至京極蒙貴會贊助進行所有結果無非貴會之賜昨喻君歸來同人即值代表同喻君至中法通惠工商學校晋謁法校長梅朋君梅直謂余處校長地位因諸君由法遣　實不能容許此項免學費入學之要求以後勿庸再議態度極爲堅决同學大爲失望又復旦大學允收免費四人中國公學允收免學費八名同學旣多以改學英文爲不經濟而人數復極有限所以多數志願仍在特設學校校内設置旣可適合學生需要學生前此所得亦不致棄而他就至於經費籌措聞湘趙省長己允每名每年津貼百餘元四川旅京同鄉亦己爲學生籌定每名每年二百五十元電請省政府承認歸還一得覆電即可解决此項可望之欵亦勉足供食宿衣履之需茲再承貴會任學務之籌備當不難早日解决也現在此間同學皆與官廳脫離關係所得路費有限只能短期支持此後或行或止更屬無法擺布素承貴會熱忱扶助當茲四顧無依不能不再請求於貴會也再月之二十二日又有留法勤工儉學生二十三人由法抵滬均是由駐法領事館代購船票資遣至滬但學生多數皆非籍隸上海行囊早空無力回籍現滯滬濱深虞流落求學初衷亦皆中道而廢尤望貴會有以扶持也 
[總商會促京代表請取消附捐]  
　　上海總商會昨致北京電云北京中國銀行張公權先生並轉京師總商會商保卿先生鑒號日全國商會聨合會總事務所轉到兩公皓電奉悉此次在滬臨時大會議决附加振捐俟一年期滿即行截止一案原以本年二月内務財政兩部曁督辦賑務處會銜巧電先有一年以後任何急需不再續征等語宣言在前是以援案請停在後旣曰任何急需即係包含災賑在内旣曰不再續征無論請求出自何方即應援案峻拒如以巧電之堅决表示尙可乘機反汗則此後更安有可恃之政讼敝會必欲斷斷以爭者冀爲國家保全一線信用並爲人民納稅義務求一最低保障其關係不僅滬埠一隅兩公受全國商民委託應請根據本屆議案根據政府本年二月巧電力請將附加賑欵票條例明令撤銷以慰喁喁之望至於勸募義賑一舉商民急公好義之忱自問不後於當軸力所能及决不畏難但强制輸賑從來無此政令應先聲明不能由政府限以成數上海總商會叩豔 
[總商會覆護軍使函]  
　　閩新角運滬俟化騐後通用 
　　上海總商會上松滬護軍使函云軍使鈞鑒謹肅者奉鈞署函開以閩省新鑄角洋運滬銷售一案現經咨准閩督發給護照由閩隨時稽查請轉致錢業公會一體行用等因敝會查此項新鑄角洋現在尙未運滬成色如何究難懸揣擬俟第一批到滬後再行詳細化驗如果成色確較粤造之品爲優自當一律通用此其一貨幣爲交易媒介應視巿面之需要以定流通之額數如果供過於求則幣價低落物價上騰銅元己事即其前車擬請隨時察看巿面情形如角洋萬一有充斥之虞應仍由本省咨明該省長官停止運滬此其二以上兩節敝會爲防患未然起見不得不先聲明除函知錢業公會外理合肅函奉復敬祈鑒核爲荷敬頌勲祺 
[昨日之商界聨席會議]  
　　促進兩總會合併打消第二次游行 
　　聨合通信社云昨日午後各路商界聨合會爲兩總會合併及游行事假南京路商界聨合會事務所開聨席會議出席代表有滬北六路杜椿蓀·東北城馮秋心張志鵬滬北五區史觀濤蔣介民河南路方佩臣·李衡石·邵仲輝·山西路方仲餘·福建路潘振華民國路徐運新·法租界汪醒齋·唐家弄吕介勤·新閘九路王肇成·南京路余華龍王康方蔣夢芸·文監師路潘東林·天潼路福德路陳廣海·楊樹浦丁朝奎·邑廟徐子航·西華德路林漢基·百老滙路劉仲英·山東路童理璋·北海路陳國樑·愛克界三路費良衡·五馬路儲紹基·共計二十一團體二十七代表三時半開會公推杜椿蓀爲臨時主席首由主席報告謂前屆聨席會議推定五委員審查兩總會開支再定會所今日請委員報告審查結果當由史觀濤報告四馬路總聨合會每月房租六十五元王肇成報告勞合路聨合會每月房租八十兩除轉租外自己僅需十五兩比較結果開支以勞合路爲省主席聲明討論合併方法至是南京路代表蔣夢芸起立致詞略謂敝聨合會素來宗旨希望有一正當完備之總聨合會故當新總聨合會產生時敝會退出老會拒入新會表示獨立此次四團體發起合併兩會敝會極端贊成昨報載南京路從中作梗翻悔前議此種消息不知從何而來今日恐諸君誤會特鄭重聲明敝會對於合併並無反對與翻悔只有唯一主張即新舊各聨合會從新推出代表召集大會訂立章程選舉職員代表與職員是否仍舊章程之照舊照新一聽公意不必顧問簡單說一句即無條件合併倘今日會議結果與敝會主張相左敝會當即退席以後槪不與聞蔣說畢王肇成王廉芳史觀濤杜春蓀張志鵬諸人互有辯論結果以蔣夢芸主張照團體數付表决贊成者有滬北六路河南路民國路新閘路文監師路百老匯路西華德路楊樹浦路愛克界路山東路定建路邑廟等十二團體多數通過繼余華龍提議合併之先决問題爲更訂章程應公舉起草員執行此事至是山西路代表林仲餘天潼路福德路代表陳廣海·謂推翻前章大不贊成聲明退席主席以余議付表决多數通過潘東林提議公推起草委員五人衆亦贊成當推定蔣夢芸邵仲輝史觀濤杜椿蓀儲紹基五人爲起草委員次議游行問題主席以元旦應否游行示威付討論王肇成主張游行恐無效果最好發傳單宣講徐運新主張報紙己經宣布游行必須照辦潘東林主張元旦慶祝蔣介民主張元旦一律懸旗史觀濤主張縣掛白旗以示警告杜椿蓀主張元旦慶祝惡掛國旗一面抵制外貨提倡國貨主席付表决多數贊成元旦懸掛國旗打消示威游行費良衡提議元旦會集各聨合會代表開慶祝會衆贊成並推定杜椿蓀劉仲英張志鵬余華龍史觀濤童埋璋費良衡汪醒齋王肇成九人爲籌備員定今日在該會所商議手續至是邵仲輝起立聲明略謂本席爲起草委員之一對於合併案之議决頗有懷疑之處現今日退席代表態度之强硬與未到團體之情勢大有妨碍於合併前途倘然一方面果然合併一方面仍然獨樹一幟用新總會名義應該如何對付與其勞而無功不如不舉爲妙史觀濤繼述困難情形衆意議决案應當維持爱席代表與未到團體可以設法疏通邵仲輝又聲明合併總會無非爲顧全大局萬一疏通無效合併失敗亦無不可到此地步敝路决議效法南京四川兩路各行其是表示獨立蔣夢芸贊成邵又言主張暫緩起草萬一疏通無效合併爲難不妨仍先脫離云云六時許散會 
[萬國拒土會常會紀事]  
　　上海萬國拒土會十二月二十八日下午五句鐘在九江路辦事處開會會長因事未到公推盧煒昌君主席首由西秘書樂林生君宣讀前次紀事畢又報告前期决議經過辦事手續及永嘉公民徐洪夫等百餘人電稱上海萬國拒土會公鑒本月漾日法界公興土店東黃敏之因販烟兼吸烟嫌疑在溫州被獲旋因永嘉警察局厲家楨縱令遠颺以致未交法庭訊辦其爲玩視烟禁無可諱飾應請貴會迅電浙江省長警務處長依法懲戒一面仍令厲局長嚴緝該犯解辦俾維烟禁以肅官方並請另電永嘉地檢廳協緝究辦等因到會如何履行請主席表决主席即付衆議陳春生君起言此電事關烟禁且該公民等費資拍電决非無因之舉理當照電代轉各處一面公佈電文並令該公民等知照克羅福漢爾兩君附議通過克羅福君起言前閱各報刋登東棋盤六百三十九號郭寳豐土棧大宗烟土被冒探搶刦查該棧前被破獲之土諉係舊存之物所以法庭從輕罰辦今復有土被刦顯是慣行販運無疑應即函請捕房公堂嚴辦以儆刁狡体炎夫君起言本會疊接本埠報告私運私販烟土者僉以充賞報告人之有無爲責問按之中國法律原有充賞明令在上海一埠是華洋交通之區應由本會協同捕房要求領事團及海關照例給賞以資鼓勵而助進行通過散會 
[閩學生案之昨訊]  
　　聨合通信社云本月二十七號上海地方檢察廳復傳前經保外之閩學生八人於二十八日上午十時到案審查該生等以爲必有重大誣衊證據到申詎料開庭後孫檢察官只詢各生曾否認識王希昻兄弟并三一學校與陳鳴岐住屋距離幾何各生皆答不知道旋即終了各生以逗留候訊金錢精神俱形苦痛要求撤銷懸案據孫檢官意見尙待偵查一時不能了結云云惟據閩同鄉得福州消息謂福州地檢廳以林梅生旣經保釋本案斷難成立但監内所留王範卿結案甚見棘手（王範卿即前誘捕學生之高足崙王兗之内弟胞弟亦陳鳴岐家屬授賄栽誣同謀者但範卿則多一層苦肉計矣）若釋放則患輿論攻擊因王範卿自供鐵血團也處分則碍陳鳴岐家屬之面子乃尋出移禍秘訣將王範卿由寗興輪船於二十六日解到上海故該學生等有二十八日之傳訊也又聞旅滬同鄉之一般推測王範卿在福州地檢廳曾誣證林梅生不能成立果係解滬實爲撤銷懸案之手續云 
[法郵船二次減船價]  
　　法國郵船公司十月内曾乙級船高爾提挨號等减短船價早誌本報今因新輪加入者漸多爲競爭搭客營業計故又决定自一月一號起爲二次减價之舉其中分甲乙兩級甲級船爲包島斯安得來朋·巴勒介·及摩托輪安康號·與德國船改航之亞姆·巴西等三艘共計七輪其一等艙較前减短十四鎊二等艙二鎊乙級船爲亞瑪森·亞爾忙佩克·高爾提挨等三輪一等艙减短率爲二十鎊二等艙十鎊茲分列於下以供旅客之查考 
　　甲級船價（由上海起程表以鎊爲單位） 
　　乘往地（頭等原價）（新定價）（二等原價）（新定價）馬賽　一六○·一六　一四六·○○　一○八·○○　一○六·○○波賽　一五○·○○　一四二·○○　一○四·○○　一○四·○○　　乙級船價 
　　馬賽　一六○·一六　一四○·○○　一○八·○○　一○○　○○波賽　一五○·○○　一三六·○○　一○四·○○　九八·○○至於三等艙位之價目照舊仍爲六十八鎊一四云 
[航業消息紀要]  
　　華茶運美水脚再廉三月大批美條銀之進口 
　　太平洋水脚公會對於運美之華茶原議於一月一日起恢復十元一噸之運費今爲鼓勵出口業起見决定再延長三個月廉價每噸仍收美金六元業於昨日分告十一輪公司及各客家矣 
　　明日東洋汽船會社之大洋丸由美抵申船中有大批條銀三千數百條運來其中匯豐購入者二千四百餘條來貨約八百噸該船當日午後四時開往小吕宋香港本埠有雜貨八十噸運往 
　　連日太古公司之蘇州頴州綏陽號等輪來滬裝來小洋七十餘箱不下二百五十萬枚本日該公司之浙江號出口裝赴廣東有錦經綸之大條銀二百六十五條每條有一千四百餘兩合銀三十七萬兩有奇又有大德昌裝赴香港之大條一百五十條計十五萬兩 
　　天祥洋行之愛奇鶴砲臺號輪本日赴美裝出羊毛三千包華茶六千箱鑛砂一千四百桶猪鬃一百件樟腦五百桶桐油五百桶餘爲棉花線絲等一百餘噸 
　　本日法郵船安康號赴馬賽由滬運去有湖絲八百包絲頭七百餘包分裝里昻等處 
　　提督公司之愛克立普司號摩托新輪一月十日可至上海裝來有汽油一萬桶香烟一千五百箱鋼條三千四百件餘爲五金品 
　　好時洋行近因中國郵船公司派尼羅號行駛巴逹維亞及南洋羣島亦將行駛太平洋之芝堅寳芝森第等噸位極巨之商輪調入中國線内行駛以資競爭芝堅寳輪即日可至上海云 
[華商電車改設路線之决定]  
　　明年一月内動工拆改 
　　華商電車公司因在南火車站前門及東首馬路一帶加鋪雙軌被滬杭路局阻止爰擬改設路線等情己誌本報茲悉電車公司現擬將電車路線重行改築從老西門往南一段改由習藝所之南首新築煤屑路上經過朝東往南在滬軍營舊址後面新路上鋪築凡車站前門及東首馬路之軌道一槪拆去改爲由陳家橋馬路上鋪設以便自滬軍營起直逹高昌廟而免繞道車站業己决定當在陽曆元月内動工拆改云 
　　又函云滬南華商電氣公司電車部份因滬杭甬車站周圍　車軌由公司派匠修理突遭路局阻止工作擬籌畫改建路線事爲旅滬浙省商董及轉運公會各同業所知以車站間之電車路線一經拆改繞道行駛之後於車站上運輸各貨多所不便即乘客到滬時對於搭車　運帶行李物件頗不便利將來影響頗大故擬公同函致該公司總理並車務總管請弗改建車站間之路線而向路局直接交涉以期維持運輸同業之利益而免各處來滬之乘客多所跋涉云 
滬南展寛路面之進行 
　　高昌廟地方自望　橋起至半邊橋由兵工廠大門外之南首牆圈經過直至江邊碼頭爲止擬壯　　改寛至四丈以便交通曾誌前報茲悉滬南工巡捐局現以展寛馬路工程當先拆除路線内碍路房屋查望道橋堍之防卡兵房及觀音庵之大門自來水廠之圍牆均在拆讓 
 
 

Page 11

 
 
　　之列故於昨日動工讓進惟砲兵營之濠溝一道可以免填所有半邊橋南轉角之巿房及巡警局大門一帶亦應一律收進自牆圈外起至江邊碼頭兩旁房屋須拆進者較多業己諭令各該圖地保傳知業主迅速將房拆讓 
[砲臺灣前兩船失事紀]  
　　吳淞砲臺灣面前浦江昔由黃浦工程師置有攔水石埂昨日黎明時該處浮有日帆壞船兩隻並無舟人照料當由張華浜新關小輪查見前往驗看間該船係由崇明裝載樹柴進申銷售前日夜間兩船同時駛至石埂方面該船老大不知觸埂駛至是處全船擱壞舟中樹柴盡行漂散船夥數人大聲呼救由砲台灣停泊之船聞聲往援出險並聞該兩崇明船此次在崇裝柴進申船主蔡奚僱倩領江老大某甲在船主持行駛該領江因兩船肇禍自投浦江身死尸首失踪所壞兩船其一由淞帆船拖至安樂潭尙有一船昨日由新關小輪前往拖進據聞兩船失事係領江老大未將船繞道避險直經石埂而過以致肇禍云 
[新康里加租案之結束]  
　　新閘新康里房屋加租問題自公共公廨諭令房主房客和平解决去後雙方己不堅持房客亦允付租金故房主新康洋行代表律師昨晨投廨請求將訴案註銷矣 
[陸榮廷赴寗]  
　　前兩廣巡閱使陸榮廷及其夫人子婿等七人於昨日乘滬寗路中政快車赴寗 
[兩日來之滙價與金巿]  
　　前昨兩日先令雖無改動然内盤逐漸轉軟而以昨日收巿爲甚前日晨巿元月份銀行賣出三先令六辦士半收盤三先令六辦士三七五買進價三先令六辦士六二五至三先令六辦士半東匯銀行結出元月份六錢四分二五買價六錢三分半美匯七十四元買價七十四元五角午後因星期三無巿報告昨日上午銀行賣出元月份三先令六辦士三七五至三先令六辦士二五買者三先令六辦士六二五至三先令六辦士三七五東匯六錢四分二五至六錢四分半買價六錢三分七五至六錢四分美匯銀行買進七十四元三角七分半賣出價七十四元一角二分半午後銀行賣出三先令六辦士買進係三先令六辦士二五美匯七十四元兩角半賣價係七十四元東匯更緊銀行買進六錢四分半銀行賣出六錢四分七五至六錢五分二月份先令東匯美匯等交易殊鮮其勢先令恐有續縮之象云 
　　兩日來二月份期標金價稍有漲落前日毛盤爲三百二十一兩後高至三百二十二兩一錢先令開出時三百二十一兩五六最小到三百十九兩一錢因某銀行賣出元月份先令一萬鎊價三先令六辦士半之故後即轉平金價漲至三百二十兩午後無甚漲落交易甚稀漲至三百二十兩零六錢而散昨日大條長二五遠期亦長一二五標金毛盤略小三錢最小先令開出後到三百十九兩三錢後因先令見平金價漲到三百二十二兩五錢收盤後巿開船平平最高到三百二十三兩九錢因某銀行買進二月份先令一萬鎊價三先令六辦士二五之故收盤小至三百二十三兩一錢較二十七日價每條漲銀二兩三錢據稱尙看續漲云 
[昨日之金融巿况]  
　　昨日爲陽曆二十九號華商各錢莊解付匯豐花旗友華東方等銀行者計約三百萬兩是以午前銀拆漲至七錢午後收盤係六錢五分稍鬆五分大約今日過後可以解清銀拆當然回小云 
　　銀幣用途仍平常昨日各業陰曆月底賬欵收下乘此洋釐尙高咸付錢莊者多數故上午收盤爲七錢二分六釐七五下午收盤又小半釐爲七錢二分六釐二五較前日則跌去一釐半云 
[昨日之油巿]  
　　荳油生油等項近日南巿采菽堂售開甚旺輕皮生油新貨雖到而存底單薄故昨日售開新貨價十一兩二錢廣帮云路亦活動至於籽油存底更少亦無人售出大小簍荳油等皆堅定銷場仍頗起色人心皆料本年存底不多後形看漲惟牛莊來源雖己封河本廠油及小簍油則存貨不鮮且巿面仍以大連電報油巿爲轉移也 
[華洋義振會消息]  
　　督辦江蘇運河工程總局張季直韓紫若兩君八特派洋工程師來因君携帶工圖於日昨來滬赴華洋義振會投遞公函磋商辦法大致以東臺縣屬之王家港爲下河各縣洩水入海尾閭久己淤塞以致本年大水淮揚各縣均受沈災播種無期而尤以東臺泰縣興化三縣爲最現該局先治王家港係疏濬入海要口爲工振兼施之計業於本月十八日興工估計濬港建閘工程約需洋四五十萬元現籌尙不足十萬所差尙巨工程急迫若停工待欵不但貽誤事機且嗷嗷待哺災民勢必輾轉溝壑是以特由洋工程師來因君携圖至華洋義賑會請求在義賑項下撥助巨欵云云 
　　該會日前議决指撥皖省振欵一節聞現己另存上海中國銀行洋十萬元并函知安慶華洋義振會查照聽候隨時支用 
　　該會日前接籌振江北水災全省藝術展覽會主任盧君等函送國立交通大學比賽足球售劵振災資洋五百四元請予支配散放當此嚴寒災民遍野各地學校聞風繼起當不乏人而垂斃飢黎藉以生活者實非淺鮮矣 
[上海童子軍聨合會年會紀]  
　　昨日（二十九日）下午四時半上海童子軍聨合會在公共體育塲該會所内舉行常年大會到者三十餘人會長楊聘漁主席潘競民紀錄先由主席報告一周年之情形次修改會章由主席逐條宣讀共同討論略有修改次推舉董事除各團機關主任爲當然董事外並另推李頌唐錢紳齋·朱伯華·姚紫若·周大綸·鄭希陶·戈頌仁·王壯飛·馮少山·沈嗣良·諸君爲董事其餘會長書記編輯會計庶務及總敎練員副總敎練員等均照章俟開董事會時再行公推最後提議事件議决董事除本日大會業經推定者外以後可由董事部隨時酌量增推散會己七時許矣 
[東方八大學足球錦標之决賽]  
　　滬江與南洋於本月三十一號在滬江舉行 
　　滬江大學足球隊今歲曾戰勝東南·之江·東吳·約翰等大學聞今歲該校自比賽以來未負一球其足球隊之强己可槪見今定於本星期六（十二月三十一號）下午二時許在該校操塲與南洋作東方八大學足球錦標决賽屆時往觀者必極一時之盛也 
[檢察廳新議决之辦法]  
　　明年一月一日實行 
　　上海地方廳黃用中檢察長於昨午召集本廳全體檢察官討論本廳每日承辦各事應興應革事宜會議良久當經議决准於十一年一月一日實行今將議决各條照錄於後一執行案件歸各原辦檢察官辦理一每日新案由檢察長平均分配惟命盜及誘拐案件情節較重者不分派候補檢察官一檢察官與紀錄書記官應同在一室辦公一向同級廳調卷送卷及向新普育堂提人等事均一律改用兩聨印片請求預審書　應另製備用一傷害案驗斷書檢驗吏應將傷痕輕重理由詳細填明一檢騐有傷無名男女屍體應由檢驗吏隨時拍照一片附卷以備查考一添置照相器具一座一添置油印機器一副一新訴案如告訴人親來遞狀收發處應囑令在廳稍候並於狀面簽明以便承案官隨時訊問一刑事當事人報到應改在收發處並專派法警一名隨時開單分别報到各承案檢察官以免稽延一計算刑期依律一月以三十日計算一繕發文件應設一簿分上下二層註明發繕及繕畢時刻由各員分别蓋章一每日提釋己繳罰金及滿期人犯由各檢察官互相代理以期迅速一值庭法警不得中途更換一值崗法警不得擅離崗位並應振刷精神不得稍涉怠惰一法警在廳應一律常着制服以肅觀瞻一看守所法警崗位移設廳左側門之内看守所門首由該所另派所丁站崗（此項俟與同級廳商同發給出入證後方能實行）一廳員應發給出入證一繙譯官應每日到廳一會商同級廳添設特别候審室一將來擴充辦法應照京師法院分科辦事每日新案先由總務科偵查如係簡易案件即可隨時起訴案情較重者另行分配一將來擴充辦法看守所應添築號舍一將來擴充辦法應呈請酌加廳員及經費並將全廳薪俸量予增加 
[道路建設會之緊要公啓]  
　　全國道路建設會昨發出緊要公啓云茲聞有人誤會本會自會長以下各職員每人每月約支有數百數十薪水之說此種謡傳殊堪駭異特將本曾義務職員列名如左會長王正廷（曾借華豐公司房屋作爲本會辦公處不取租金並墊欵數百元有賬可查）名譽會長張謇賽會主任聶雲臺演講主任郭秉文測繪主任保惠爾名譽會計陳光甫名譽書記索克思會計主任榮宗敬簿記主任趙惺吾文牘主任蔡辰白與徵求會總務股主任陳維新新協理李峻華稽核主任許長卿協理王熙卿會計主任趙士瀛等均係自食自住純盡義務惟吳山旅居滬上辭缷一切生活職務專爲本會籌備進行與各義務職員及各隊全體職員等協力贊助一切始有今日成立現狀萬難聽吳君枵腹從公每月由本會支給包車費三十元（便於出外接洽及送包裏等件）又青年會吳君房租伙食費洋四十元吳山個人零用等費多自廣州兑由唐君瓊相交來並未另支巨數薪俸此外會中只僱送信夫聽差等數人每月每人至多不過十元又敦請文牘兼繕冩四人庶務二人收發一人自十二月起每早八時許即到午後九十時始散值星期日亦無休息每人每月平均車費飯費不過二十元其餘只有郵費印刷費等開支均極節省徵求閉幕後本會另由細賬報銷登載月刊本會最惡歛錢肥私有名無實之公益團體决不自蹈覆轍嗣後會員衆多人人均有監督之責絶不容絲毫黑幕參雜其間可自信也云云 
[車運銀洋進出紀]  
　　昨日（二十九）滬寗路大通運銀公司由夜班車運出本埠惠興富豐等莊現洋十四萬元又大成銀行及衡通莊現洋六萬元均運至天津又交通銀行實銀一萬五千兩至南京又現洋五萬元至無錫 
　　滬杭甬鐵路上海南站前昨兩日由杭開滬之早快車在杭松兩處裝來銀洋計列如下（二十八）由杭州造幣廠裝來現洋六萬元分裝十二箱係上海中國銀行五萬元鹽業銀行一萬元又松江信餘運交上海均泰現洋二千元又松江銀行運交上海興業銀行一萬凶又松江甡源運交上海鴻賚現洋一萬元（二十九日）由杭州造幣廠裝來現洋十三萬元分裝二十六箱係上海交通銀行十二萬元鹽業銀行一萬元又淞江甡源運交上海鴻賚現洋六千元又松江信餘運交上海永餘現洋三千凶又松江順成運交上海順成現洋一千元以上兩日間共計運到現洋二十二萬二千元均先後運抵上海南站缷車云並聞杭州造幣廠因總機器損壞暫行停鑄現經派工匠趕修尙需三五日可以修復昨由該廠致函滬上各銀行家知照 
[昨晚法租界之兩刦案]  
　　昨晚七點餘時法租界東自來火行街三號門牌某姓家突來盜匪五人入内各内手鎗嚇禁聲張當搶去大洋六百元小洋一千餘角携洋而逸迨至探目沈德福包探李金生聞悉到來匪己遠颺當即查勘一週回稟捕頭諗令務緝該匪等到案究辦又法新租界南陽橋附近王姓家於昨日傍晚時突來匪徒三人用布將傭婦人等兩目紮住旋即翻箱倒篋攫取價值一百餘元之衣服而逸後由失主報捕請緝 
[浦東之越貨傷人案]  
　　浦束洋涇鎭東首陶家堰地方有向在招商局華棧小輪爲舵工之沈順生家於前日（二十八）夜半時突來盜匪十餘人各出利刃嚇禁聲張將沈之妻母等用繩縳住沈母因極聲呼救被匪用刀戳傷腿部連戳三刀傷勢頗重該盜等搜刦銀洋飾物約計三百餘金携贓揚長而去昨晨由沈報告該管三區三分署當經趙署員馳往查勘一過飭警嚴緝贓盜務獲解究 
[軍隊舉行野外練習]  
　　混成第六旅二團王團長現擬舉行野外操練爰特令飭第一第三兩營營長各以所部兵士抽派三份之二於前日起在龍華路斜橋路曹娥渡等處設立行軍營帳竪立布篷並在湖北會館炮廠後面分設兵站及糧台等所以資練習昨日旅長何豐林氏親往參觀野戰當塲傳集官兵嘉奬數語而返 
[中華義勇軍月賽消息]  
　　公共租界萬國義勇軍中華隊十二月份月盃比賽業於二十四二十八兩天早晨七時在虹口靶子塲舉行全隊到塲約計百餘人比賽課程定爲一百碼臥射慢槍五響焗羅賓）又一百碼臥射快槍五響小號月亮靶每槍限三杪鐘又二百碼立射快槍五響大號月亮靶每槍限六杪鐘惟身體槍械均遮掩於泥墩後面茲將比赛結果每班得勝者揭錄如下（特班）射擊敎練排長陳景塘五十分勝（第一班）正棚長余顯恩四十七分勝（第二班）隊員沈秉掌四十二分勝（第三班）隊員錢成甫三十四分勝（第四班）不足法定數無比賽 
[寗波同鄉會近聞]  
　　寗波旅滬同鄉會於昨日開聨席會議議决案件如下（一）徵求會分數准於陽曆年終結束俟陰曆年外揭曉後發給奬品（二）第二科主任胡詠騏君原訂聘約六月嗣因舉辦徵求事宜堅留六月茲以徵求會業己閉幕疊請辭職按胡君原任寗波青年會總幹事前徇本會借材之請己歷一年今該會定明春建築新會所亟待胡君回任實難再行强留議决於陽曆年終解約遺職暫聘本會敎務主任烏崖琴君兼任藉節開支（三）優待公學敎職員案由敎育委員會議决施行（餘案從略）又聞該會定陽曆正月元日午前十時舉行團拜禮己專函知照各會董矣 
[汽車撞斃行人通州人蔡富奎]  
　　通州人蔡富奎昨日午後一時許行經愛多亞路被某號汽車撞倒身受重傷當由大自鳴鐘法捕房二百六十三號華捕到來將汽車號碼抄錄另雇車送蔡富奎投仁濟醫院醫治蔡入院後因傷過重旋即斃命由院報知捕房派捕將屍車送同仁輔元堂候今日報請中西官相騐 
[兩學校新年之開]  
　　閘北寳源路旅滬廣東小學定於明年一月一號二號開成績展覽會兩天昨特印刷展覽　分送各界請屆時前往參觀又北區公學男女兩部定於元旦日下午一時至五時開第十一次懇親會地點在愛而近路紗業公所昨亦分送參觀劵於各界當此新年放假各校乘此開會聨絡學生家屬亦提倡陽曆之一助也 
[兩工廠新歲休息]  
　　南巿兵工廠造船所兩工廠均以陽曆新歲例當停工休息業由該二處總辦謝劉二君示諭定於一月一日起至三日止停工三天以資休息 
[元旦日之足球戰]  
　　　上海公共體育場與東吳足球隊訂於十一年元旦日（星期日）下午二時半借交通大學球場比賽足球兩方球員姓氏錄左公共體育塲球員徐樂吳炎章張錫恩李大裕王芝馥張敏璋張玉麟王振聲饒惠生哈元貞何春輝俞緩玉孫炳　張子震宋關通哈元龍李寗照東吳球員吳兆坡唐槐蔣國芳梁官松强生梁官英俞錫九石熲李駿耀楊厚華陳松峰徐學悟饒宗漢馮錫康翁德備 
[中外交易所之臨時股東會]  
　　中外信託公司分設之中外證劵物品交易所因被四號等經紀人欠欵擱淺由監察人依據公司條例一百七十二條召集臨時股東會於昨日下午一時在法大馬路鴻運樓開會先期函請董事長林嵩壽及常務董事劉孝純出席報告屆時二人均未到會祗由菊池律師代表函復不能依照公司條例且於三十號召集發起人會等語股東以本公司章程係林董事長手訂載明均照公司條例今乃不到股東會而自相矛盾反對原訂章程莫不聞而譁駭於是衆股東就股東中推舉李徵五君爲主席先由監察人等報告一切後議决選舉檢查員二十一人投票結果李徵五應夢生鄔志豪金友生馮志卿周桐莊吳亮生應季審等當選散會時己鐘鳴七下矣 
[交易所投標競買經紀人商號]  
　　上海證劵物品交易所理事會第六十四號經紀人商號於昨日下午三時投標競買結果以范秉琳所投八千一百九十一元承買證劵一部商號經理事會認爲合格應准得標己通告知照矣 
[浦東之檢查印花]  
　　浦東第三區警察署曾署長昨日委派巡官李鶴鳴督同長警出外檢查　節舖簿　印花有無漏貼及貼不足數情事　在烟泥渡陸家　等處杳獲漏貼各舖如下和順興染坊一本黃福記雜糧號一本東華樓酒館一本鼎隆米店一本同康泰酒店一本朱成大槽坊一本裕豐祥烟紙店一本鴻順肉莊一本以上共計八本當即帶回警署以便傳罰給領 
[滬南工巡捐局紀事三則]  
　　滬南工巡捐局姚局長昨日分函該局名譽各董略謂一月三日爲是月第一星期之星期二常會之期惟是日適值新年休假期内茲擬改於第二星期之星期二即一月十日下午兩時在局會議務請台端屆時蒞局共同接洽爲荷 
　　滬南工巡捐局現將民國十一年一月份起至春季期内各項新車照印刷妥貼所有應送滬上領事團及各機關辦公人員之免費捐照由姚石蓀局長飭丁分别致送復將新印刷之各項車照圖樣函送各區署所請爲備查以憑隨時騐對而於僞車照發現時有所稽核 
　　滬南工巡捐局姚石蓀局長現爲節省公費起見將局中各項支出逐事整頓以節糜費茲查本局各聽差之臥室内每晚所燃之電燈務須限制夜間十二時一律熄燈　又諭令庶務科員隨時稽察並傳諭遵照如有故違定予相當之懲戒 
[巿上又有私鑄新銅圓發現]  
　　滬上租界每屆陰曆年關巿上各烟紙店小錢莊皆有一種新私鑄銅元門莊混兌茲己有多數攙搭現總商會及各商業機關恐又擾害巿面故己提議函請海關從嚴查禁矣 
[汽車撞壞汽車跌傷乘客之判賠]  
　　開駛快汽車之殷鑒 
　　張書羣自備有汽車一輛並會保險以爲將來該車有遇險肇事等情當可由承保者負責本年陽曆八月間張駕駛該車前往江灣沿途行駛加增速度遂將大北汽車公司之載客汽車撞入路旁浜内損壞車輛跌傷乘客陳養和事後大北公司與陳各延律師具禀公共公廨起訴要求着張賠償修理費損失金醫藥資等欵　數頗巨業己由廨一度集訊昨晨復經關讞員會同英包副領事升座傳齊兩造之中西人證逐一質訊之下張承認當時將大北汽車撞壞而否認有傷人之事陳養和之律師乃當庭呈出醫院醫生騐傷單據證明訊至午後一時許始行退座略進午膳於二時半繼續開庭由各造律師辯論至四時許纔告終結中西官乃詳核全案證據口供斷爲原告勝訴判决被告張書業賠償大北汽車公司修理費二百五十兩損失洋三百八十元又賠償陳養和醫藥費及損失銀共五百兩其兩案堂費均歸被告負擔云 
[警廳招領女孩]  
　　淞滬警察廳昨發傳單云本廳今收有女孩一口將姓名等項開列於後仰該親屬速來認領計開（姓名）劉小妹即錢小妹小名金寳（年歲）十六（住址）崇明（迷失月日）十二月二十五日（留置處所）新普有堂（親屬姓名）父錢朝宗叔錢大阿哥錢子文娘家姑媽婆家姓周住上海小東門販草鞋阿姐名鎖鎖也在上海作童養媳打湖絲大弟還安小弟連安均住崇明（其他供述）四歲時被父親賣給陸姓家爲童養媳得身價洋二十元後因陸家貧苦跟隨一相識之婦女到松江劉姓家帮工作了二年因受苦不過逃回上海陸姓本住上海張家弄娘家住崇明劉橋鎭離城約三四里 
　　尙有本埠新聞公布欄等轉入後頁 
雜評二 
[商界總聨合會訥]  
　　團體之能力以各人之能力爲能力團體之精神以各人之精神爲精神能力結合精神結合而後團體乃能堅固事業乃可發展是故以團體之原理言之合之則爲效宏分之則爲力弱 
　　一團體有一團體之職務一團體有一團體之宗旨其職務與宗旨之不同者固難强合而爲一相同者亦不能强分而爲二 
　　况乎商界總聨合會非特職務相同宗旨相同即名稱亦未嘗不相同以此同式之團體而强分之對内爲駢枝對外則適示人以弱點故我深望此次合併說之成功而勿效政客團體之朝三暮四更勿效軍人會議之一事無成 
 
 

Page 12

 
 
本埠新聞二 
[霞飛路之火警]  
　　新租界霞飛路金神父路轉角第三百三十六號門牌餘泰祥雜貨店於前晨三點時不戒於火後由救火會立驅皮帶車到塲救熄己經延燒貼鄰福昌號等店面四間嗣經捕房飭探前往查得該店曾保火險當將該店主帶入捕房經捕頭略詰一過諭令候查明起火情形再行解廨訊核 
[續誌坍包廂壓傷看戲客]  
　　閘北胡家木橋震舞臺江北戲園包廂樓倒坍壓傷看客七人己誌前報茲悉該園股東兼經理紀四即前充華捕之張金寳當出事後由該管五區三分所玉署員傳案訊問一過交保暫釋候查嗣經該署員查得戲園房屋建築草率勒令將己坍之廂樓修整後樓上不准賣座方許開演然當地救火會等各團體以此種類似花鼓戲之雜劇且其場所構造又不合法若容其繼續營業於地方風俗公衆安危均有妨礙擬呈請官廳禁止以防後患云 
[開釋高玉山命案中之王寳祥]  
　　西蘇州路某紗廠工人高玉山於前月間被在逃之大古子等用刀戳傷身死旋由戈登路捕房包探薛正昌吳柚生等拿獲王寳樹王寳祥兩名解奉公共公廨迭經訊供判王寳樹押西牢五年期滿帶堂再核王寳祥押候一月核示嗣由匯司捕房包探陳玉山續獲與此案有關之戴小四子一名解經公廨諭着押候查明訊核各情均誌本報昨由捕房將王寳祥戴小四子併解公堂請侒經俞襄讞會同美丁副領事復訊之下以王寳祥與本案查無關係遂判王開釋惟戴小四子現在尙未查明且係過犯着戴仍帶回捕房候展期兩禮拜再行訊奪 
[私藏軍火案之候查]  
　　天通菴附近孟福里遭裕恩家藏軍火爲五區警察入室抄獲五嚮手槍一支子彈九粒當票九張連同曹拘解到署昨午備文轉解地檢廳由檢察官提案研訊之下判曹收押槍彈存案候查明在外有無犯搶刦案件再行究辦 
[北城商業聨合會致檢察廳函]  
　　代廣昌祥珠寳號呼籲 
　　北城商業聨合會因廣昌祥珠寳號被騙巨贓一案昨日致檢廳函云敬啓者據敝會會員廣昌祥號函稱（原函略）等語到會查何培卿營珠寳業二十餘年素稱誠實不但同業皆知且爲本會會員之一同人中亦深悉其爲人此則可爲之證明者此次橫遭串騙旣向鈞廳請求緊急處分並蒙飭提周秦氏到案訊押自應靜候依法解决無庸本會代爲曉凟惟滬上五方雜處奸詐百出安分商民苦於防不勝防聞有自稱周秦氏之夫周宗碩者竟敢朦請福建旅滬同鄉會具函鈞廳將周秦氏交保候訊並加原告以誣衊之辭此項風聞是否屬實無從預測以鈞廳之明察必能洞燭其奸决不使行騙者得逍遥法外也此致上海地方檢察廳 
[德國人假支單騙貨之發覺]  
　　德國人巴黎於本月二十號下午偕一法國婦人至福建路六百六十號門牌某衣莊内購買值洋五十元之大衣領一條當給與向友華銀行支洋六十元之支單一紙向該衣莊找回洋十元携之而去次日該衣莊夥邵愛青持此項支單向友華銀行取欵無着始知係空白支單因投總巡捕房控該德人等詐欺行爲昨由總稽查處八十四號西探目利扶司協同包探蘇長生在虹口海司格路五十六號門牌將該德人拘解公共公廨稟明案情並稱本案騙貨之假支單簿及各種證據係在法租界起獲現存法捕房請求備函前往移吊而被告能操華語尙有如此同樣之欺騙案刻在偵查請爲延期開審云云經張襄讞商之美約副領事判被告還押候函請法捕房將本案各種證據檢齊送廨展期七天再訊 
[經理與跑街互控案又訊一次]  
　　運通銀行總理韋伯卓在地方審檢廳控跑街夥朱維善司賬鄭振翼營私無弊等情而朱鄭亦反訴韋伯卓私擅逮捕串同警官詐欺取財一案奉審檢廳分别進行前日下午檢廳又命傳韋父韋祿泉及韋伯貴陶惠民朱旣醒等與由保交案之朱維善鄭振翼等一干人證到廳預審畢判朱鄭交原保餘人退去候再研究 
[過期彩票騙洋押半年]  
　　廣東人李金專以各種過期無用彩票向美國兵艦水兵騙售得洋一百六十元案發被捕解由公共公廨訊押在案昨經中西官飭將李金提案復訊得實判押西牢半年以儆 
[控告揑詞登報案註銷]  
　　　朱兆福前延律師代表投法公堂控張丙熊揑詞登報求請追償損失等情被告亦延華蘭庭律師代辯一切判聽候下堂諭飭遵己誌前報昨經中西官商明堂諭判曰此案經本公堂訊明被告並無揑詞原告所控證據不足應即駁回堂費歸原告負擔 
[私賣燈吃罰四十元]  
　　法捕房探目沈德福偵悉法大馬路某鑲牙店樓上居戸張鶴生私設烟榻容人在内私吸洋烟有違禁令故於前日稟明西捕同至該處抄出烟槍烟具等物一併帶入捕房諭令交保昨日傳至法公堂請究先由西探上堂稟明前情並將烟具呈鑒詰之張供認私賣燈吃不諱中西官判張罰洋四十元充公烟具没收 
[巡長查獲販土犯]  
　　閘北四區第一派駐所巡長陳聘卿昨在太陽廟附近查獲販土犯吳阿大一名抄出大小土共七包據供此項烟土係代人運送至嘉定銷售等語解入區署押候訊辦 
[公共公廨訊案彙錄]  
　　昨日公共公廨華人民事訟案上午由關讞員會同英包副領事訊理（一）朱德記訴曾澹如欠繳清潔捐欵案結果應限一個月遵照堂判先繳洋一千元被告交一千元保（二）童藩甫等延甘維露律師等訴請求破產之愼昌魚行主張盈生不理欠欵案結果應將聲請狀交理賬員查閱報告公堂核判 
　　下午由陸襄讞會同日副領事田中氏訊理（一）婦人仇阿二訴其夫吳正坤不顧贍養請求離婚案結果候特别訂期審理（二）陳友文等聲請給諭執管己故陳森記遺產案結果准交本廨理賬員按照該遺囑代爲分配（三）裘明甫訴張裕梅不理往來賬欵案結果登申新兩報七天傳逹被告到案倘再抗傳不到應即缺席判决（四）汪安慶訴朱春帆欠欵案結果改期七天再訊 
[誌謝]  
　　前日承大東書局惠贈第七期「游戲世界」特刊號一册誌此道謝 
中華職業敎育社通訊 
　　社址上海西門外方斜路三四八號 
　 
[議事員曁經濟校董聨席會議]  
　　十年十二月二十八日下午七時在一枝香開會 
　　莊百俞先退　　賈季英　　史量才　　郭秉文 
沈信卿　　錢新之　　徐靜仁　　黃任之 
朱叔源　　宋漢章（席君頌平代表）　　穆抒齋 
盧紹劉　　吳寄塵　　顧蔭亭學校主任 
　　一件提出職業儲蓄銀行問題之解决法議决公推宋漢章錢新之徐靜仁穆抒齋吳寄塵史量才沈信卿七君組織委員會會同討論進行 
　　一件報告職業學校總會計部十年度上半期槪算 
　　一件提出職業學校總會計部十年度下半期預算　議决通過 
　　一件提出職業學校增設職業師範科辦法大綱及槪算議决通過主席沈信卿 
來函 
[浙江銀行商改官辦省議員非法立案行賕警告]  
　　銀行事不宜純取官辦官吏得取用滋弊議員黨派恃以供給害政紊財禍源莫大今浙省議會有收浙江銀行官辦議案其用意在敲詐索賄賄到案撤凡浙江所題議案用意悉同言者切齒而聞者痛心久矣浙江銀行商股溢官股數倍公司法當依多數股東取决議員何有此權得恣取奪今果聞索賄巨萬則此案得以解撤與他題案錢到案銷同例今正告浙江銀行不宜官辦以滋官邪紊金融流浙巨害浙江銀行商股佔有多數不得剝商權非法予奪如有改浙江銀行歸官辦以亂浙壞商法以病商者我浙人絶不認許浙江銀行當依法律正理拒絶如有受怵迫而求賄解議員亦有受賕朋分慾飽案銷以汚我浙人者我浙人亦斷難容忍愼毋商自壞其保障之商法誤行私曲議員自喪其人格使立法神聖之望掃地以盡議院不復能行於我中國也振鐸以聞蔣智由 
公布欄 
[江蘇高等審判廳]  
　　民庭判决孫君修爲選舉涉訟不服吳縣知事批示抗告一案（决定主　文）原縣本年十一月七日十四日與二十五日之批示撤銷本案發還吳縣知事迅予依法分别審判▲吳宋氏爲債務執行不服上海地審廳决定再抗告一案（决定主文）原决定及奉賢縣知事公署（即原執行衙門）本年六月十四日及十六日所爲劃給田畝之批諭均撤銷本案再抗告人在原執行衙門所爲寛限三星期籌繳現欵及先就抵押物召賣之聲請均應予以照准▲吳子祥爲贖田發生執行糾葛不服上海地審廳决定再抗告一案（决定主文）本件再抗告駁回再抗告費用由再抗告人負擔▲李壽石與李葦酌爲田產涉訟抗告一案（决定主文）本件抗告駁回抗告費用由抗告人負擔▲顧翠林爲同居涉訟聲請窒碍一案（决定主文）本案准予回復缺席前之訴訟程度重爲審理▲吳鑅泰與吳朱氏爲房屋涉訟控訴一案（决定主文）本案控訴駁回▲姚汝享與姚路氏爲田租涉訟控訴一案（判决主文）原判關於判令控訴人償還致被控訴人租息之部分變更控訴人應償還被控訴人租息洋一千二百六十三元七角九分五釐本審及前兩次上告審訟費歸控訴人負擔▲黃應高與黃旺球因地涉訟上告一案（判决主文）本案上告駁回上告審訟費歸上告人負擔▲楊榮大等與楊潘氏爲基地涉訟再抗告一案（决定主文）本件再抗告駁回再抗告訟費由再抗告人負擔▲成玉文對於終審决定聲明再抗告一案（决定主文）本件再抗告駁回再抗告訟費發還▲王阿松與李黃氏爲承繼糾葛控訴一案（决定主文）本件控訴狀准予註銷本審訟費歸控訴人負擔▲陸黃氏領狀一件請發還上告審訟費由狀悉本案如己確定應由該氏自向上海地方審判廳依法聲請執行所請由本廳發還之處碍難照准收狀證一紙發還此批 
　　批示劉建勲等呈一件呈請發卷由呈悉查本案現經張紹禹聲請撤銷假扣押在案仰候該聲請人决定後再行發卷▲楊春盛一件請求發還楊唐氏上訴案卷由狀悉查本案原卷業於本年八月二日發還如臯縣署在案着即知照此批▲張長富等一件請求發卷時飭縣轉令張魏氏照繳墊欵由狀悉案旣確定准即發還原卷至墊欵是否屬實應否歸還着逕向原縣請求核辦可也此批▲桑本發一件呈請發還原卷由狀悉查該案原卷己於本月二十一日令發江寗地方審判廳在案仰即知照此批▲戴熙亭呈爲陳麗生欠欵不繳繼請飭縣封屋備抵由呈悉如果陳麗生等仍未遵判履行該民請予查封產業尙無不令候再檢發副呈令行高淳縣妥爲依法辦理可也此批以上十二月二十八號 
[江蘇高等檢察廳]  
　　批示吕潤生狀悉該民對於附帶私訴判决旣據聲明上告應予照准仰候送逹判詞後即行補具理由可也此批▲陳德基上告狀悉仰速提出理由書以便申送此批▲朱振聲狀悉該案己送同級審判廳核辦矣仰即知照此批▲顧似卿狀悉查國家立法非敷衍人民之具來狀所請殊屬荒謬不准此批▲陳有仁狀悉前據崇明縣知事呈送卷宗到廳經本廳查核該案係屬親告旣據該民於六月七日狀請撤銷在案公訴　應即消滅自無復請提究之理至該民前訴捲逃銀洋衣服等件係　私訴問題己由本廳令縣按照民事程序依法辦理矣所請飭馨提訊之處應毋庸議此批▲萬倫芳等狀悉准予抛棄上告至應發何處執行本廳向有一定辦法不能由該民隨便請求仰即知照此批▲沈小安子旣據聲明上告姑候審廳將卷送到後再飭令補具理由以憑核辦此批▲邵芳粟狀悉查此案卷宗己於本月十四日發還在案仰即知照此批▲司阿華狀悉本案准予撤銷上告仰候令交江蘇第三分監照判執行此批▲夏祖培狀悉候令南通縣知事迅予依法辦理此批▲濮文奎狀悉叩候調卷核辦此批▲顧雲千等狀悉候調卷核奪此批▲譚志昻控訴狀悉候調卷核奪此批▲高萬聚據訴己悉准予上告此批▲唐三對於狄阿培案投案備質求請嚴辦呈遞一狀孫君修追加意旨請求迅予决定呈遞一狀楊鏡人委潘承鍔辯護呈遞一狀侯岳卿補陳理由呈遞一狀以上四狀業經本廳查閱函送同級審判廳核辦仰即知照此示以上十二月二十八號 
[上海地方審判廳]  
　　判决主文（民一庭）一件判决蔣泉茂與張耿娱貨欵涉訟一案主文張耿娱應償還協成興煤號九八規銀一百九十一兩三錢二分七釐限判决確定日繳案給蔣泉茂具領本案訴訟費用歸張耿娱負擔▲一件判决史錦華與施賢銀因墊欵糾葛一案主文原告人之請求駁回訟費歸原告人負擔（民二庭）一件决定葉滋汾聲請撤銷和解繼續審判一案主文本件聲請駁回聲請費用歸聲請人負擔▲一件决定楊增元等聲明窒礙一案主文本件窒碍之聲明照准 
　　批示一件張叙卿狀領案欵並首飾由准領此批▲一件穆襄卿狀請銷案由狀悉仰即來案候諭此批▲一件賈蔭希狀請銷案由狀悉准予銷案此批▲一件江憲成狀請給領賬簿由狀悉本案判决尙未確定所請給領賬簿暫毋庸議批▲一件黃甫清狀請展限由狀悉己飭傳矣仰即遵期來案聽候訊奪此批▲一件史錦華狀請勒限原告到案由狀悉己飭傳矣應候施賢銀到案訊明核奪此批▲一件王毛郎狀請給領由狀悉查本案業據林蓮子提起控訴所請應從緩議此批▲一件顧鳴鶴等狀請迅予給領由狀悉該民等應領訟費候飭吏嚴追此批▲一件鍾順堂等狀請保釋由狀悉本案業己當庭和解自無翻異之餘地所請保釋爾等一層應以有殷實之保人爲限此批▲一件翁致中狀爲限股併業請求備案由狀悉高時乾自願退股旣憑中證立有字據無庸再請備案此批▲一件徐錦夫狀領期票由准領此批▲一件韓連生狀請解除擔保由狀悉己飭傳矣應候訊明核尊此批▲一件楊永翔狀請銷案由狀悉准予銷案此批▲一件朱嘉昌狀交查封費由准交此批▲一件朱嘉昌狀請拍賣由狀悉候依法進行此批▲一件毛濂卿狀請依法執行由狀悉查本案業據應德發提起控訴所請應從緩議此批▲一件吳兆明狀請銷案由狀悉准予銷案所交房票並准塗銷附卷尼批▲一件張玉明狀請保外由狀悉業己當庭諭知矣此批▲一件奚嘉祥狀請銷案由狀悉准予銷案此批▲一件陳桂林狀請發敎養局由狀悉業己函請寳山縣知事協助執行矣應俟函覆過廳再予傳訊核奪此批▲一件徐錦夫狀交標價銀洋由准交此批▲一件朱錦榮狀請函縣查封由狀悉姑准函請川沙縣知事查照辦理此批▲一件吳欽德狀請給領並銷案由狀悉准予給領完案此批▲一件胡瑞吉狀請展緩執行由狀悉着即邀同章陳氏來案訊明核奪此批以上十二月二十八日 
[上海地方檢察廳]  
　　批示陳朱氏狀悉本案旣經華仁元舉出媒證自應偵訊明確再行核奪所請未便照准此批▲杜阿狗狀悉仰候調卷核送此批▲郁龔氏狀悉本廳業予調卷矣仰即知照此批▲朱如明狀悉候送江蘇高等檢察廳核辦此批▲陳理生狀悉查陳朱氏己開釋矣至老五應歸陳朱氏亦應歸花同壽候訊明後再行核辦此批▲李陳氏爾夫旣明明在戲園内因廂樓傾倒受傷於人何尤乃歸咎園主季寳成妄請拘提殊圍無理不准此批▲邢樹森狀悉候調卷呈送江蘇高等檢察廳核辦此批▲王步舟己批前狀矣多凟何益此批▲馬秉忠狀予撤銷候送執行此批▲蕭長兆狀悉仰即來廳候訊此批▲劉開祥等狀悉案己票傳仰即依期到縣候訊此批　張羅氏狀悉查此案前因傷勢甚輕雙方又係親屬業經當庭諭知免予檢舉在案所請提侒之處應毋庸議此批▲楊楊氏狀悉查此案前因罪係輕微業經免予檢舉在案所請應毋庸議此批▲瞿海林狀悉本案所繳方單是否僞造己函請上海縣鑑定應俟復到再予核辦此批▲董如毓狀悉業己票傳仰即依期到廳候訊此批▲陳錫華狀悉案己起訴仰候判决可也此批▲楊衡興狀悉案經起訴仰候同級審判廳核辦此批▲崔陳氏狀悉己於前狀明白批示矣毌凟此批以上十二月二十八日 
[滬海道公署]  
　　批示南匯縣公民顧良模等呈爲擾害治安貽患地方請飭查辦以弭隠患由據呈顧滄洲等集衆結盟擾害地方等情如果屬實殊屬不法仰南滙縣知事迅速澈查究報毋稍徇隠切切此批▲金山縣人民戚則古等呈爲　保殃民環求迅賜檄縣澈究由據呈干巷鄉地保曹子雲違法殃民種種劣跡虛實均應澈侒仰金山縣知事澈查明確秉公核辦具報毋稍徇延切切此批 
[上海縣公署]  
　　批示二十七保北十二圖上圖捆保蔡福堂等呈爲朋串朦充再求命令巿經董查復以免弊混由批己提陸榮占查訊堂諭着知照此批▲米商鼎泰美記米號李美卿呈爲筆據收藏檢查無着請發還註册費由批呈悉該商旣據稱嚴亮記前存筆據一時無從檢送請先行發還註册費銀行情前來應即照准註册費銀三元發還此批▲二十七保南十二圖圖董張玉聲呈爲議捆妥洽粘附議單請求備案由批呈悉議單存此批 
 
 

Page 13

 
 
   
 
 

Page 14

 
 
　 
自由談 
閒話 
[旅美雜談（上）] [  吕碧城]  
　　余過火奴魯魯時游博物院見棕色及黑色種人模型所居爲茅舍以手掬飯而食列於動物部中頗爲感歎造物不仁旣生人類何又區别以毅色遂於世界人種中多生階級迨抵紐約見黑人尤夥約占白人中十分之一皆充僕役然局面較優之塲所則擯而不用如余所居之潘斯樂維尼亞旅館僕役千餘人皆白種無一黑者而餐館戲園跳舞塲等則絶無黑人踪跡美國餐館大抵備工商人等於每日職務畢後就餐之所或因離家太遠或家中本不炊爨故一出店門即就近入餐館果腹館中皆雜座每多人共桌而餐不似中國菜館專爲宴會之用非偕往之友不同席也然黑人亦皆工作無餐館可往必感不便余嘗邂逅一律師因詢其故據云如黑人往餐館而館中不納者按律罰洋五十元可知法律平等而彼等自不肯往耳哥侖比亞大學中亦有黑種學生蓋亦有敎無類之旨校中有膳所爲寄宿學生之用復另有餐館售座於走讀之生上午之課至十二點半始畢而午後一點半又開始授課則走讀之生離家稍遠者必就餐於館中然平時未見有黑人踪跡一日余到館稍遲座位己滿僅餘一桌可坐四人爲一黑女所據因思彼雖黑安能浼我不妨同座怱怱餐畢離席付賬見後至者覓座不得寗竚立以俟不肯入黑女之席自是日後該黑女亦永不再至矣余於該處逐日與白人雜座尙未遭以黃種見擯且或與我攀談自念若面色再加深一層者則殆矣火車電車中則黑白雜坐據云美洲南部火車及電車中特設三座於後列爲黑人之用 
　　僑民入籍法一爲公民之權利The　Privilege　of　Citizenshipl爲投票權The　Right　to　Vote須二種紙單一爲請願入籍書二爲許可書必繼續居住美國滿五年後始得批准其人必須只有一妻公民權利由國家授與投票權則授自地方除不得爲總統外其他權利皆與本國人民相同誕生於美國土地者亦得入籍但中國日本高麗之人無論誕生於美境或居住滿五年後均不得入籍其格於黃白之種界耶然印度人除居處安其故習及不納租稅外且得入籍其殆畏黃種之侵略（如柯利福尼亞州之不許日人置產即此意）及嫌其多妻主義歟 
筆記 
[病心記（中）] [  鴟夷]  
　　然而韶光之逝斷不爲少年而稍頓其轡慧父母觀於慧之艱難得婿躊躇之甚亦數數就商於翁而翁則曰若慧者天人也豈可以耦尋常哉曾當物色風塵覔一如意郎君爲慧匹以娱其終身若毌亟也於是又置之有汪生汝南亦翁門高足弟子家貧未有耕翁之意惟汪生或可以相配不特文行並茂且於英文算學亦工爲城西中學敎師雖無恒產而所獲頗足以仰事俯蓄不患使不能舉炊也而生父母亦以家寒不易得婦堅托室家於翁翁乃言於慧慧亦心許之矣以語慧父母不稍粉飾以實告慧父母頗以無所憑藉爲恐不甚諾翁慫恿之慧父母亦旣心動乃問於卜卜兆不協以報翁翁大非之曰今之世非可以婚姻操之神權也慧父母又商於其戚戚皆不韙若曰若慧者天人也何患無佳壻而乃嫁窶人子學問易温飽豈足恃乎慧有兄爲商夙悅於大腹之賈家累千金居歐氣而養歡體肥馬輕裘寗不可美須於此中求之耳慧父母之心乃决報不可於翁而汪生亦己得婦矣此撮合之山崩於一簣而慧乃抑鬱於懷旣不得以言宣於是愁思縷縷絡緯於心矣慧兄巿儈劣陋不足以終日往來皆面目可憎語言無味之儔往往以慧爲酸丁高低不就必無良耦蹉跎以老意計中也慧父母旣不願以才女配貧士乃欲於富家子弟中求之己而得馮氏子不學而家積甚厚羡慧之才願委禽焉慧父母樂之慧兄樂之而慧之戚亦無不樂之即問於卜卜亦吉以質於翁翁摇首不之可喟然曰奈何陷慧於阱也私詢於慧慧亦與翁同其旨慧父母百端解之曉以利害慧終弗動 
劇談 
[京劇閑話（下）] [  半塘]  
　　清德宗喜擊大鑼在内廷有時轎中特設大鑼一面隨走隨擊恒以爲樂某日傳各伶演劇天氣尙早猶未開塲德宗忽傳太監將塲面沈寳鈞等宣至簾外並令各帶鑼鼓等各種器具於是敲者吹者熱閙異常歷半時許揮沈等出而各賞三寸長之黃綾包一份沈等私度此中必係珍物無疑皆欣欣然謝恩而退及至後臺啓視之乃碎密供數條衆大失望是亦宫闈瑣聞伶界瑣事也以上三事亦張所云 
藝苑 
[鐫石話] [  天碧]  
　　王耕烟云有人問如何是士大夫畫曰只一冩字此語最爲中肯字要冩不要描鐫石亦如之一入描刻便爲俗工矣作閒章多有寒酸語愁紅怨綠語綺麗語似皆過之總以風雅宜人爲中庸以不失文人面目爲要素友人王石頭氏（吟香）言 
　　工欲善其事必先利其器故鐫石之刀尤爲要者也刀短則不便握刀長則不易運動中庸可也 
　　鐫石欲成工巧絶倫斷非草草所能致必於未臨刀前先有科學之預備（即字之配合石之選擇）與技功之修養及臨刀乃能出其所藴一鳴驚人而收美滿之果 
　　海寗陳克恕撰篆刻鍼度析理精審見解超越其言曰穠繊得中修短合度曲處有筋直處有骨包處有皮實處有肉當行即流當住即峙遇周斯規遇折斯矩動不嫌狂靜不嫌死咸得之於自然不假道於才智是筆法也又曰篆故有體而丰神流動莊重典雅俱在筆法然有輕有重有屈有伸有俛有仰有去有住有粗有細有强有弱有疎有密此數者各中其宜始得其法否則一涉於俗即愈改而愈不得矣 
　　印之佳者有三品神妙能輕重有法中之法屈伸有神外之神筆未到而意到形未存而神存印之神品也宛轉得情趣稀密無拘束增减合六文那讓有依顧不加雕琢印之妙品也長短大小中規矩方圓之製繁簡去存無懶散局促之失清雅平正印之能品也有此三者可追秦漢矣 
　　人莫不有情也故情動於中或形於詩歌筆記或鐫石以寄其情故曰鐫石有自表性 
小說 
[王家妹誤我（二）] [  指嚴]  
　　金太太笑道那裏是又麻雀的底碼我是從來没有膽量又大麻雀的這是另有用處哩你别向老爺多嘴我一個錢出去足足有十個回來小丫頭你那裏知道呢阿鳳道我那裏敢向老爺多嘴只要娟小姐不曉得就好正說時一個八九歲的小孩子跳進房裏來道姆奴你今天到那裏去頑要我自要同去的大世界新世界小世界好頑得狠哩金太太摇手道你别吵我一處也不去我不過到隔壁沈家去說一句話罷了你在家吃糖果我立刻就回來的阿鳳你快些拿糖果給他吃别囉唣後面一位十二三歲的小姑娘走來道姆媽今天怎樣忙來來往往好幾次咧麻雀是贏是輸想來是贏了所以這樣歡喜明天要給我一個小鑽戒的呀至少一個卡拉重金太太笑道有的有的你等罷說完逕自去了電燈光亮照着一家三口一位中年商人態度很是誠實端正靠着一張沙發上看報旁邊坐着一子一女女的還拿着鋼針結那絨線香囊男孩子捧着一册圖畫細看中年商人便是金先生慢慢的說道你們母親到這時候還没回來嗎汪家的客也應散了女兒道想來是麻雀局没有完所以晚飯席開遲了母親交代阿鳳說是九點鐘回來的如今己是九點十分計算也快來了話没說完鼕鼕鼕的敲門阿鳳飛奔去開着金太太臉上吃得紅紅的走進客堂來金先生笑道你到這刻才回來輸贏怎樣呢金太太只回答道還好輸得不多回頭便對後面跟着的一個老媽子道謝謝你明兒早上送來罷老嫣子答應着去了 
餘瀋[  紓庵]  
　　愚愛李白「倚劍天外掛弓扶桑」奇句以其雄邁千古情景活躍也顧在今日外侮紛至之中國苟能有此壯士則大足以湔國恥小足以洩積怨寗非快事 
竊願國人母毌忘掛弓扶桑之句 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[投稿問病之非計] [  隨]  
　　問病須問醫蓋同一病象其病原或不同若不請醫生療治而飲以投稿一問冀得良醫此必不可能之事也 
　　但投稿問病者日属數起無論不勝其披露即爲之一一披露在答者祗能就其病象而答之决不能深究其病原之所在失之毫釐差以千里此豈穏妥之法乎 
　　穏妥之法上者注意衛生次則患病者從速求醫療治凡甲醫所不能療治者更求乙醫若羣醫旣束手無策則更非一問一答所能解决矣故此後當敬謝問病之稿 
衛生 
[蔬菜小販之急應取締] [  曹文海]  
　　昨日余由家來滬道經七寳虹橋等鎭身居舟中觀察兩旁河畔自泗涇至七寳其水甚清旣過七寳而東行觀察河中之水則與泗涇七寳間之河水不同其色混濁不堪而更有障議衛生之物如死狗死猫等類浮氽河畔腥臭異常絡繹不絶余在七寳虹橋徐家匯間河畔目覩無數販蔬菜者肩挑滿筐蔬菜如（青菜蘿萄）等物在兩旁河畔著水有與死狗死猫相距僅數步者有竟在左右之間者余目覩之下甚爲食之者危險因舟開駛不能將有關衛生之事警告若輩鳴呼余觀彼輩大半缺乏敎育智識余願閱報諸君就近將勿貪小利足以害人之意勸告若輩功德無量此種蔬菜皆販與滬人滬人久居城内租界之地安能察知菜蔬之不潔固曾在死狗死猫之左右攙入許多含有毒質之水耶 
法制 
[婚姻之律例] [  竹賢]  
　　婚姻爲人生所極應注意關係至鉅我國婚制始於伏議訂於周代增改於六朝殆後宋元明清則繼續纂修至今日而法學昌明法有民刑之分律有不准比附之文惟念我國民律草案尙未公布所有婚姻上之法律仍然依據現行律之規定世人往往以爲民國法律更新婚姻制度早經幾　　由聘娶制進而爲允諾婚自由婚矣此蓋缺乏法律常識所致自母怪也爰摘現行律婚姻門各律文編作簡明字句藉供衆覽 
　　（一）凡男女定婚時如有殘廢老幼庶出過房同宗乞養異姓必須兩造言明各從所願 
　　（二）定婚雖無婚書但曾受正式聘財者亦得認爲定婚成立之條件 
　　（三）未成婚而男子有犯姦盜聽女别嫁女子有犯聽男别娶 
　　（四）女家妄冒爲婚追還財禮男家妄冒爲婚不追財禮未成婚者依原定己成婚者離異 
　　（五）定婚之後所約婚期未至男家不准强娶婚期旣至女家不得却嫁 
　　（六）招婿入贅不合意時祇准道女與本夫出居不准扣留己婚女别嫁 
　　（七）居夫喪服滿果願守志被夫家母家尊親强嫁者追歸前夫之家聽從守志 
　　（八）同姓爲婚者離異 
　　（九）娶同宗緦麻以上姑姪姊妹與無服有服親之妻舅甥妻（小功以上）及收父祖妾者各以姦論並離異 
　　（十）姦占他人妻女爲妻妾者婦歸本夫女歸父母 
　　（十一）婦犯七出有三不出者而出之追還完聚若夫婦不相和諧而兩願離異者聽其離異 
　　（十二）夫棄妻逃亡三年不歸准其告官别嫁 
　　（十三）同父異母之姊妹及外姻中有關於尊卑之名分者不得爲婚違者離異 
　　（十四）使女如年至二十五歲猶不予以婚配應由地方官飭令擇配（乙種酬） 
經濟農業 
[注意雞在換羽時候的食料] [  梧園]  
　　養雞這種事業利息很大像這幾天裏巿上的雞卵不論大小都要賣四十多文錢一個不過年年到了八九月裏巿上的雞卵就漸漸减少了有許多人都不曉得是什麽原由那是因雞要換羽的緣故雞的換羽同生病差不多的所以是不能產卵了當雞在換羽的時候倘使食料不佳就有下二項的弊病 
　　（一）我們所著的棉衣和牀上的被褥當所的時候是很暖熱到舊了就覺得很冷雞身上被的羽毛也是這樣舊了就不能禦冬所以每到冷季以前一定要脫去舊的生出新的來在這時候倘給以不良的食料所有滋養成分就不足以助他脫舊換新了 
　　（二）雞在脫羽時候或脫羽己過身體是很虧弱必須要補養復原然後能夠產卵苟飼以不良的食料所有滋養成分必不足以供他的身體需用還要望他造卵生產那是好比巧婦難炊無米飯呢因此就要延長停止產卵期了 
　　有了以上二端要想補救的方法惟有餵以富有滋養分的食料像華氏養雞場的情形在換羽期内除日常所飼的榖食外每天須給以動物質的食料一次如蛤肉小魚絲螺蝦殼等物不消一月偏身的羽毛都己換齊現在又加以新鮮骨粉和蛤殼粉麩皮等混合物常置雞舍裏任雞隨意啄食所以一看雞的毛色光澤嬌嫩雞冠也日見鮮紅再過二三週可望各雞生卵了（乙酬種） 
道德 
[團體精神] [  王世廉]  
　　團體精神可說是民主國的根本精神民治主義的眞義就是社會上事情由多數人共同負責共同辦理不由少數特殊階級來把持武斷來壓制多數人的自由因此各個人對於社會的關係是一氣相連的就像個人的身體四肢五官共同作業而身體精神健全發逹個人生活賴以安樂若是有一部分失其工能全身體就都要受其影響個人對於社會的關係正是這樣所以個人在於社會營社會的生活非具一種團體精神！團結心！不可團體精神最重要的幾個條件分列如下 
　　（一）責任心個人是社會的分子就像人體的各個細胞一細胞有一細胞的功用對於全身體的健康每個細胞都有責任的若是各個人對於社會没有誠懇的責任心對於事情彼此推諉以爲除我以外還有許多人呢人人都存此心團體的事情還有誰做呢所以在公共做事時候最要緊是個個人的責任心個個人都當公衆的事做己事責望自己不要責望别人羣策羣力自然易濟了 
　　（）二互助旣然是團體關係是休戚相關的就應當大家抱定互助　神對於公衆的事有福同享有禍同當大家分工合作亟長補短無分彼此的和衷共濟做去若是稍分畛域計較地位的優劣勞方的多少或者所得的報　如何就都不興了 
　　（三）忠恕存己以忠待人以恕是吾國古訓淺而言之忠就是誠實不自欺恕就是大量能諒解别人凡事問心無愧便努力做去别人有不對的地方或者和自己意見不同應當設身處地諒解他或者指導他須知道人都有善性拿至誠去對待他未有不感化的若暗裏猜疑互相攻擊團體就要立刻解散没有事情可做了試看國内多少團體不是爲着爭意見而没有好結果麽責己要重責人要輕就是忠恕的道理希望我國人反省 
　　這篇話說來很陳舊很淺顯的但是民國十年了民主政治的成績在那裏昵不能不歎吾國民的團體精神太薄弱呵（乙種酬） 
[西方格言（二三四）] [  謝介子選譯]  
　　奢費之資不可復得（玖芬樓）（Ｊuyenal） 
　　人當遠游但家庭當在念（英吉利諺） 
　　魚不中鈎者亦或陷於網（英吉利諺） 
　　無無妬之愛（法·意諺） 
　　秦融爲國家之血脈（英吉利諺） 
　　遠隔易生荒語（法·意諺） 
　　將近爲無定辭且不能知其極（英吉利諺） 
　　失美名者將何以爲生（臘丁諺） 
　　己之信用皆賴人之信己（英吉利諺） 
　　無信用者勿信之（莎士比亞）（Shakespeare） 
科學 
[用鉻酸鉀與硫酸取氱氣之經驗] [  焦桐]  
　　氱氣之性能助燃燒人皆知之無待贅言化學中取氱氣之法普通多用鹽酸鉀過酸化猛二物混和入燒瓶熱之即得其餘方法雖多固不常用余嘗徧考各法一一試騐皆效維用銘酸鉀與硫酸同熱取得之氱氣不能助燃懷疑者久之其後苦思冥索因念鉻酸鉀之分子式爲Ｋ2　Cr2　O7硫酸之分子式爲　Ｈ２　ＳＯ４用此兩物取氱氣其變化式當爲K2r2O7+4H2SO4=K2SO4+Cr2(SO4)3+Ｄ２ 
4H2O+3O 
　　觀右式可知式中分出三原子之氱氣（３Ｏ）常與四分子之水蒸氣（４Ｈ　２Ｏ）混合故濕而不燥不能助燃於是重爲試騐使發出之氱氣先通過Ｕ形管（管中貯稀硫酸因稀硫酸能吸收水分故）以吸收其中混合之混氣俾得爲乾燥純粹之氱氣入以燭燼果能助燃焉此理在各化學敎科書中未嘗說明敢將余所經騐介紹於今之研究化學者（乙種酬） 
問答 
[問何種樹木宜於我國北方栽植] [  王國光]  
　　　鄙人擬在奉天省北部栽植森林數區未知何種樹木宜於該地氣候土壞對於林業有經騐諸君請示我爲荷（該樹類種子及苗木出售處如知之亦祈一併示知） 
 
 

Page 18

 
 
   
 
