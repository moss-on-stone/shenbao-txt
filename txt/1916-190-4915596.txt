# 1916 - 190 - 4915596

 

Page 1

 
 
   
 
 

Page 2

 
 
時評 
[今人之所料（默）]  
　　有志之士所以異乎常人者以其行動爲人所不及料也所謂不及料者非必有震世駭俗之奇行驚天動地之偉舉不過於尋常進退取舍之間能不爲常人所料而已以爲將見利而爭矣而竟不爭以爲見可欲而亂矣而竟不亂此即不及料之解釋也 
　　今人所料於一般獻身國家者工黨爭將紛起也權位將紛奪也所謂熱心謀國者將熱心謀個人也所謂擁護共和者將擁護一己地位也非特反對派以此言料之國人亦以此料之外人報紙又以此料之使其所料而竟不實現則我國之獻身國家者誠可謂加人一等而博得内外之稱許使其所料而他日竟一一見諸事實則名譽從此掃地矣 
　　吾故甚望其不爲人所料也然而人之料之者且謂所料將十中八九也以前事證之中國人之性行固易料信耶否耶 
[命令]  
　　七月十二日大總統申令全國經界局即行裁撤所有未盡事宜著歸併内務部籌護辦理其督辦一職並即撤銷此令 
　　又令據河南省長田文烈具呈彙報民國四年豫省洛陽濟源等縣秋禾被水災歉懇請分别蠲緩糧銀　單呈鑒等語上年洛陽濟源等縣水患洊　收成歉薄若將各該縣應徴錢漕責令照常輸納民力實有未逮應准照所請被災較重之洛陽濟源等十縣及連年歉收之汲縣等二十八縣應徴錢糧租銀按照單開分數分别蠲緩遞緩以紓民困該省長即將單開數目刋刻布告張貼曉諭務使實惠徧沾用副國家軫惜民艱之至意交内務財政兩部查照單並發此令 
　　又令據京兆尹王達呈稱永淸縣知事史書擅收苛捐濫押斃命經人民向法庭起訴查明屬實當即飭令交卸並請交文官高等懲戒委員會依法議處乃該知事抗不交卸並敢詳覆不服命令請予先行褫職等語永淸縣知事史書　即先行裭職由該京兆尹派員押解來京提交法庭訊明嚴懲以伸國法而儆官邪此令 
專電 
[北京電]  
　　通令政治犯一律釋放通緝案槪撤銷 
[北京電]  
　　規復司法獨立應取消者省長監督道屬附廳各縣兼理回復者分廳設置地廳添設廢止者徒刑易笞懲治盜匪官吏犯贓等條例 
[北京電]  
　　地方行政將改兩級制 
[北京電]  
　　徐謙有長總檢廳息張一麐赴日遊歷 
[北京電]  
　　段駁軍務院要求案摘其事實電請任公詳斷計列侵及立法範圍有昧政治情勢關於南北畛域顯背約法條文各節爲證 
[北京電]  
　　調停鄂湘粤辦法又將變更王撤回陳宦督鄂陸改署爲實粤由岑接 
[北京電]  
　　國會臨時費已由鹽欵下撥出十萬陳以各省財政已失常軌議在中央開一大會電召各財廳長速來京參與 
譯電 
[成都電]  
　　成都與重慶間之電線中斷近充兵工廠總辦之楊維佔據新兵工廠抗拒周駿周駿之兵於前日襲擊舊兵工廠不戰而下昨晨步砲隊與楊維之兵交戰二小時後復奪獲新兵工廠及城外之火藥局兵工廠受擊後房屋機器受損若何未能查明火藥局則未受損楊維現圖逃亡故恐尙有戰事（十一日）德文電 
[廣州電]  
　　岑春煊不理會北京財政部縣賞募債將來由中央政府償還李烈鈞刻由源潭退走聞岑恐北京談判不能解决各事而令民軍滿意故擬續募新兵俾力足抗拒北方舊官僚之勢力粤人視龍濟光盤踞廣州爲不情之舉（十一日）路透電 
東方通信社電（日本人組織） 
[北京電] 　　 
　　陳宦前奉命爲湖南督軍因湖南人民反對之聲甚高故黎總統密命陳氏不必赴湘著逕來京一時逃走行蹤不明之湯薌銘已於本日到京政府聞湯薌銘之報告後即擬將湖南督軍改任或命譚延闓爲督軍之說甚高（十三日） 
[北京電]  
　　段總理昨日與黎總統協議之下决將國務員任命變更擬任許世英爲交通總長孫洪伊爲内務總長范源濓爲敎育總長（十三日） 
[濟南電]  
　　黎總統電招山東民軍首領居正並吳大洲急速來京大半爲議民軍善後之策（十三日）· 
[濟南電]  
　　前爲革命騷亂保護商埠居留民之日本守備兵隊今以時局平定已經實行全部撤退（十三日） 
[漢口電]  
　　湯薌銘前夜忽然赴京似係黎總統之電招（十三日） 
[南京電]  
　　聞倪嗣冲近與張勳意見不合且倪不欲遽離蚌埠移駐安慶昨曾電託馮督軍代呈政府辭職現馮極力調停張倪兩者之間（十三日） 
[東京電]  
　　據可信之消息云北京政府近向美國及他各國運動種種借欵然迄今入手之欵惟比金遜借欵先付美金一百萬耳其花旗銀行運河借欵交涉成立亦係事實但現未至先付是以財政益陷窮境刻仍連向美資本家交涉借欵惟美國非加入五國團之後恐終不能單獨應借云（十三日） 
[東京電]  
　　東淸鐵道讓與關聯之件如哈爾濱設日本郵便局及長春哈爾濱間開始日文電信等業經日俄兩國政府交涉傳聞已經協定（十三日） 
[東京電]  
　　七月上旬日本對華貿易輸出四百十九萬七千元輸入二百八萬二千人計輸出超過二百十一萬五千人（十三日） 
[東京電]  
　　駐華軍隊慰問使田中侍從武官今日由東京啓程赴華聞該侍從預擬於本月下旬歸京復命）十三日） 
戰電 
　　（英人路透電） 
[巴黎電]  
　　今日下午公報云松末河兩岸夜殊安靜法軍自本月九日至今共在松末河南俘敵一千三百人末斯河左岸之德軍猛轟後自佛里勒至歇洛瓦東進攻在歇洛瓦叢林得一立足地卽爲法軍逐出敵軍在他處進攻均爲機關鎗擊退勞蘭敵軍攻入勒末萊資廣二百邁當之法軍第一道陣線今晚公報云松末河兩岸頗形沉寂末斯河右岸之德軍進攻數次大受損失後在丹洛泊小砲台得一立足地並佔據福滿叢林法軍陣線數段末斯河右岸仍有劇烈之砲火左岸砲火適中十日松末河境共有天空戰事十四次敵飛機四架爲法軍機關槍重損疾飛而下星期一夜法飛機隊擲炸彈二百二十枚於敵軍各站 
（十一日） 
[倫敦電]  
　　海格將軍報稱英步隊强襲奪回康太爾美森德軍猛力回攻受挫而退英軍攻擊稍東瑪美資叢林之戰壕線數道已佔據其最大之一道且於此奪獲霰彈砲一尊野戰砲三尊塞洛萊叢林仍在大戰英軍俘未傷之敵一百八十九人内有大隊司令一員又在瑪美資叢林俘未傷之敵二百九十六人英飛機一架爲抵制飛機砲擊落尙有三架迄今未回（十日） 
[倫敦電]  
　　法軍現正凖備松末河南攻勢之第二部分法軍在廣三英里半之陣線與松末河流域敵軍最後之防線接觸該防線廣一英里四分之三旁有池沼爲護德軍築橋端砲臺以固此天然險要故須猛轟之後始能進攻大約不出數日必將實行（十二日） 
[彼得格勒電]  
　　公報云斯土克化特河之戰事仍在進行金波倫西北有敵大軍爲俄軍擊敗俄軍刻正在高加索進逼今晚公報云斯土克化特河之戰事進行未已敵軍抵禦甚爲悍猛敵飛機飛至俄軍陣線後抛擲炸彈及施放機關鎗他處戰局未變（十一日） 
[倫敦電]  
　　費蘭巨將軍報稱昨晚十時三十分鐘有德潛艇一艘出現於英倫特漢無防之西漢小港外距鎭數百碼以三寸口徑之　彈砲發砲三十餘次女子一人受重傷殞命又有屋一所中彈此外無損失（十二日） 
[華盛頓電]  
　　英法大使照會國務部謂德意志潛艇名爲商船實具有戰船之能力（十二日） 
[亞姆斯特丹電]  
　　某德報謂北德意志公司與德意志銀行組織一公司定造運貨之潛艇數艘德意志號即爲其一尙有一艘取名白里門業已離港（十一日） 
[華盛頓電]  
　　財政部通告國務部謂德意志號潛艇乃不携武裝之運貨船非更變外部之搆造不能施擊他船（十一日） 
[倫敦電]  
　　首相愛斯葵今日在下議院宣稱巴黎經濟會議通過之决議案已由政府批准（十二日） 
[倫敦電]  
　　意國米蘭電稱匈牙利國會開議時反對黨議員詆責奥軍司令之無能他員與之爭辯全院大爲擾攘（十一日） 
[華盛頓電]  
　　上議院提出决議案請國務卿藍辛氏報告俄日新約是否將封閉中國之門戶擯絶美人經營商業（十二日） 
公電 
[李根源維持粤局之要電]  
　　梁任公唐少川先生鑒頃寄北京電一件文如下北京總統府轉周孝懷范靜生湯濟武張溥泉谷九峰諸位先生鑒刻傳中央有撤換龍督消息果爾全粤之幸亦大局之福然粤情萬分危急自滇濟兩軍江日在源潭又起衝突而桂粤各軍受外界影響益見激昂多數主張武力調停再事延宕爆裂卽在旦夕西林焦灼無可言狀兼以近日以來咯血復發困懣不能治事中央旣體察粤情决意撤龍即不宜稍事猶豫繼任何人已否定局鄙意陸幹卿首義功高諸軍悅服粤地最宜若以陸在湘中遽難返斾則莫榮新譚浩明兩師長現皆駐粤爲陸督所深信似可先就兩人中簡一護理軍心旣安粤局即不致糜爛化險爲夷唯祈裁酌密陳主座速發命令無任翹切李根源叩乞主持並傳欽甫惕生行敎暢師諸公共同酌奪爲盼根源叩 
[貴陽劉督軍致梁任公電]  
　　微電計達湘極可慮尊處想有所聞昨電詢幹督旋庚日覆電略言湯君因何出走未得其詳曾繼梧以力不能支後由劉人熙署督湘中民軍互相爭權而中央任誰督湘尙無明令秩序破亂即在目前雖順湘人之請權代維持終慮不能 
 
 
 

Page 3

 
 
解决廷近日足疾復發業電中央擬回桂調治等語世當復電請其力疾坐鎭就近維持熟察湘情若中央能以明令責成幹督使强爲其難或可收拾否則以幹老之光明活潑見湘中内情若此勢必避嫌引退湘事將不可問先生如以鄙見爲有當懇向各方面設法顯世叩蒸 
　　段總理致周樹模電周沈觀先生鑒挽回末運首在綱維藉重淸嚴用風有位前屬乾若將意敢希降志北來喪亂宏多知公必不肯自潔其身忘情庶姓也脂車有期幸先電告祺瑞眞 
　　周樹模復段總理電北京段總理鑒奉電慚感愚戇實不宜官非敢忘世倘得解去職務猶可自獻芻蕘萬乞鑒允樹模眞 
　　劉民畏致黎總統段總理電北京黎大總統段國務總理鈞鑒民畏無狀癸丑討袁亦曾與於南京獨立之役厥後上海新同盟會案發生惡探許元度　以報告僞鎭守使鄭汝成懸賞嚴緝民畏因避弋人之矰繳亡命南洋忽忽三年餘矣今幸共和再造無恙歸來即袁逆僞定之國賊條例懲治盜匪條例亦經取消而與於新同盟會案之龔植三李楨等尙　囹圄揆之法律豈得謂平夫在袁朝所謂大逆不道在民國則爲有功之人務懇速飭滬當道將龔植三李楨等迅予昭雪尊重法律即所以鞏固共和公私幸甚不勝屏營待命之至劉民畏叩元 
　　華僑聯合會致北京電北京大總統段總理鈞鑒胡瑞霖在鄂在湘貪墨素著被劾去官籌安勸進寗會主退迎合時尙反覆無恥小人之尤舉國共覩政府旣欲亟謀統一改定官稱用人之始宜愜民意卑劣如胡驟令長閩輿論大譁乞寢成命另簡賢明勿以禍鄂禍湘者再以禍閩迫切哀嗚伏維矜察華僑聯合會長吳世榮曁徐瑞霖陳偉邱于寄等叩 
　　居正致孫中山黃克强唐少川電上海民國日報轉孫中山黃克强唐少川三先生鑒我軍前奉大總統通令比即保境息兵乃張懷芝襲奪我軍領地臨　官邱臨淄等處殺掠無算近又進逼濰城旣違政府罷戰之命亦負諸公維持之心竊以爲中央之法令不行國憲議會不免危險袁派之爪牙不去調和妥協終屬空談欲以武力保證平和苟有長治久安之策敢萌阻兵安忍之念謹率三軍鵠候明敎中華革命軍東北軍總司令居正叩蒸 
　　湘人陳家鼐等致陸督電長沙陸都督鑒欽聞督湘軍民咸欣共和再造端賴我公願擴宏猷錫福湘人陳家鼐廖秉衡李國柱叩元 
　　雲南衆議員趙藩來電参衆兩院同人公鑒通電敬悉中國興亡視乎此舉發抒正論鞏固共和責在諸公囗囗囗（三字電碼不明）中間厠奸鄙反覆搗亂難逃衆目今示包荒當知悔艾自新晚省亦有望焉衰病難來遙貢忠告趙藩叩魚 
　　顧忠琛致北京電北京大總統段總理鈞鑒民國成立俶優至今天相中華我公繼任内閣得人刧餘烝民望治之殷有踰饑渴六月七日以來薄海歡呼喁喁仰望人心蓋大可見矣繼今而往倘能同民好惡革故鼎新盡反前人之所爲以與民更始則中國不足强若蹈常襲故積重難反無項城之亡之機繫於今日視昔撫今能無懹栗夫民心猶鏡至明而不可欺也故天視自我民視民心猶水至弱而不可侮也政載舟即能覆舟管子曰令順民心則下令如流水而易行旨哉斯言今總統任事月餘内閣改組亦將半月收拾時局惟恐不遑渙汗新猷次第頒布而國内尙未完全統一人民皇皇若大亂且隨其後豈人心好亂天不欲佑我中國耶毋亦中央舉錯猶未盡洽民心耶舉其大者言之帝制禍首國人皆曰可殺者也政府獨優容而寬縱之不維縱之猶或用之駐防軍隊滿淸之所以防異族項城之所以防異黨者也南北一家急宜調撤遲回瞻顧適啓猜疑他若閣員則薰蕕同器　吏亦關艾同登或暮四皿朝三或我虞而爾詐舉棋不定治絲益棼馴致國勢飄搖人心惶惑時乎不再可爲寒心竊謂今日治國要道不外誠信二字誠能動物信及豚魚解除泯棼在此拯救危亡亦在此任術任智使貪使詐此項城之所以傾頽也樹德未滋除惡未盡此今日之所以危疑也思難圖易殷鑒匪搖願我總統總理熟計之抑更有說者政府威信不可失墜　政府之威信當由政府自造之而自保持之故順民之心者不可稍示躊躇逆民之心者不可輕於嘗試苟恢復約法等令前十日發表則海軍不至獨立苟嘗試之政策不見於今日則大局自不難挽回夫民所好者旣不能不與民所惡者旣不能不去固求而後與力爭而後去視予智自雄剛愎自用以取覆亡者誠勝一籌然威信已稍褻矣則何如先察人心之向背不待固求力爭之爲得也總統總理皆手造民國之人又同負扶危定傾之任必能屏除成見俯察邇言登庸俊良補苴瘡痏固民以信格人以誠乘歐戰之時機策富强之盛軌忠琛憂患餘生養疴滬瀆匡時無術敢存求全責備之思憂國有心常切棟折棟崩之懼伏乞恕其狂　鑒及芻蕘幸甚幸甚顧忠琛叩文 
　　湖南公民余煥東等電上海國會議員各報館鑒魚電計達垂察比以湯督出走諸務叢脞必須仍復軍民分治之制始足力謀綏靖於是公舉龍君璋出任民政長一職公民等誠知此舉出於倉卒未及靜候命令且與獨立各省事例略有異同良用悚懼第以湖南近情而論實有不得不然者魚電未及詳陳敢將當日籌議各情縷晣陳之一自袁氏沮兵戰禍蔓延實徧全湘戶口流亡民生凋敝顧瞻周道心目爲摧前此雖有湘西撫綏處之謀實未周遍兼之沈金鑑亡歸以後民政事宜擱置不理人民坐受其困使猶不軍民分治則戡亂恤民兩事尤難並行不悖塗炭瘡痍何堪久支此關於民命之存亡不得不然者也一湯薌銘蒞湘以後一意擴張軍力而民事則盡歸萎縮雖嘗兼任民政率多委任同鄕之昵倖如用胡瑞霖之鹵莽貪殘以理財政而金融日見困獘用鄧振璣之詭隨闒茸以治實業而實業日見消蝕用高建鍔之粗疎庸陋以持敎育而學校日見摧殘間且引用敗類積爲帝制之倀至各縣知事各局司員尤多巿井無賴一旦忝任要職魚肉商民言之痛心茲欲一一革除翳生趣於死灰之中非有專負其責者决　猝理此迫於補救之方法不得不然者也一軍民分治都督民政長之稱原屬民國元二年之制袁氏改爲將軍巡按使雖欲陰行帝制尙存分治之虚名所恨有形式而無精神人民隱隱受害近來獨立各省有鑒於此且欲撙節政費以張軍備故都督兼攝民政亦屬一時權宜之計今約法早已宣布復舊則地方政治亦可舍權宜而求經常况建設事繁軍民兩長官必須和衷共濟方有振軍經武安民和衆之效龍君年高德劭且淡懹權利力贊共和二十年以來毁家財而謀興革實爲志士仁人所宗仰此次迫於公論猶復謙讓未遑暫肩斯任以待替人充此識量必能聯合軍界力拯民艱此應時勢之需求不得不然者也總之事變紛乘何容稍縱因時制宜在順民情公民等雖要求逾分究爲憂忠所迫然即此特别之意志亦當爲法律所許容敢縷苦衷曲求鑒諒倘不斥爲人民干政俾得立出水火而登袵席則湘民幸甚湘南全省公民余煥東黎尙雯余鯤文斐曹曲球歐陽　傳良弼鄧振聲馬鳳標魏正邦等一千三百七十九人同叩庚 
　　叙府護國軍司令羅佩金等電各報館均鑒本軍自樹義旗以來即謂袁氏喪失大總統資格川省自陳督宣布獨立亦與袁政府斷絶關係袁氏僞令當然無效周駿乃以僞將軍名義襲擊成都威逼陳督各軍疊次告誡不聽紳民勸阻不理全省軍民一致聲罪反對又悍然不顧利祿薰心廉恥掃地袁氏已死黎大總統業經繼任國家大計當然尊重法令依順民意若果起兵爭困民壞法則此風一開國將不國蔡總司令已有通電宣布周王罪狀本軍伐罪吊民天職所在義不容辭現應陳督及省中軍民之呼籲全軍馳省戡定此亂務懇中央明令懲治各省同持正義以定川局而弭亂端護國第一軍左翼總司令羅佩金四川護國招討軍司令熊克武護國第一軍梯團長雷　　品珍趙鍾奇趙又新劉雲峯陳澤　護國川軍司令張照狙擊團團長鄭英等同叩 
　　寓漢議員致北京電北京大總統段總理鈞鑒自約法回復民慶自由同人卽行實行收束手續乃冬日有劉友才在漢以鏹水毒殺黨人謝正彭自强棄屍江中江日晚又縱探多人勾通某界九十九九十二兩號華捕將趙鵰飛曾　武田車拖下曳至江邊幸經和記公司印人趕救免葬魚腹以此黑暗約法効力安在萬望妥爲措置勿使貽笑外人國會議員白逾桓覃振田桐楊時傑劉英季執中省議員趙光弼長國恩方震周兆南同叩支 
　　陳亞東陳天才等致北京電北京黎大總統段總理鑒倪張賊民全皖蹂躪貢其慘狀罄南山竹不足書其汚宣其暴行揚東海波曷克滌其　人神共嫉天地不容而今約法復舉國光皖民何辜仍居黑暗此獠不去雞犬難寗與其生而必死勢逼死裹求生速罷倪張拯援皖庶安徽公民陳亞東陳天才張一鳴劉世傑江世眞蔡拙三馬冀龍何相勳等公叩 
要聞一 
[新内閣與唐孫去就之關係]  
　　自新政府發表以來唐外交汪交通張司法孫敎育四總長均皆斷然推却不肯就職段總理對於四君一再勸駕迄未見有承諾之意於是段總理不得已又另行物色數人惟由段總理竊探其意多設有種種理由亦不承認茲據最近消息政府之方針似已决定目下倘不能獲適當之人物則暫行維持現狀不再更動一面詳探南方之意旨究屬何在以資徐徐物色人才待至八月一日召集國會之後再將改組政府之事向國會要求承諾並聞段總理爲探詢唐孫二氏關於入閣之意見特派專員二人已於八號出京赴滬一俟該員等答覆如唐孫二氏澈底不肯就任則或將内閣一部之改組亦未可知至唐少川所以不願就職之理由京中人士咸意其由於前此有致外交團一電之故蓋自南方軍務院成立以來唐氏本任軍務院之外交代表龍濟光旣不理於粤人唐等旣聯名請政府撤換一面即以軍務院外交代表名義致電外交團聲明此後龍濟光如敢將廣東財産釐稅等私自抵押借貸外欵粤民决不承認且聲明不認龍濟光爲廣東長官今龍氏猶未離粤而唐先入爲外交總長恐於對外之信用有損故决意堅辭不就聞曾以此意密電在京同事而在京諸君之意見終欲勸其北來再商大約唐之就職問題雖遲早未定然終不免一行矣 
[國會召集中之北京籌備]  
　　國會是否果於八月一日開會各方面傳聞頗不一致而情勢上似箇中亦有數種問題約略計之一爲議長問題衆議院方面尙無糾葛參議院方面在張漙泉確無再爭議長之意議員中確多有反對王幼山者聞王幼山有擬於開會後即行辭職之耗一爲議員問題旅滬議員尙無來京確期目下在京報到者參議院已有五十人左右衆議院已有七十人左右預計將來兩院議員除辭職者及喪失資格者衆議院當可足法定人數參議院則尙難知一爲秘書長問題參議院秘書長預定爲虞廷愷衆議院秘書長預定爲陳光壽惟虞係衆議員陳係參議員將來恐不能分身出席亦爲開會後之難事現聞參議院秘書長已改定沈鈞儒矣一秘書廳問題衆議院秘書廳雖已派員籌備然派出者祗十餘人亦未見如何著手參議院則尙無頭緒惟聞議事科長已派定殷松年庶務科長已派定陳一麟餘外尙無消息王幼山近因議長未定頗有怠於組織之意而副議長王孺堂又已南旋則上說似又恐未確近聞大總統與段總理急盼滬上國會議員從速北上曾一再電促束裝起行聞九日大總統復有手函一件派員賫交議員代表張繼諸人請其轉電催滬上各議員勿逾二十日以前一律來京並道羨慕之意内務部籌備國會事務局長于寶軒氏亦以上海議員團北上在即特具公函敦請沈鈞儒孫熙澤二君赴滬致歡迎之意部中亦不再派人而外間暄傳謂二君係受内部之委派二君自以與内部素無關係不能受其委派遂將公函繳回辭不肯行經于局長再三磋商並允將公函在政府公報發表以明二君爲内部所敦請而非内部所委派二君以情不可却已仍允今日出都南下矣該局内部之籌備已著手惟並不爲議員設置招待所只於西城議院附近設置議員俱樂部一所已覓定東鐵匠胡同宜園地址目前各政黨尙在若有若無之間自無如元二年國會時代遍設招待所之事但聞有人仍舉辦此事不用黨之名義每省各委托一人分省組織招待所以便聯絡一切浙省招待所已有人在𧰼坊橋北覔定某洋房矣又據政界消息臨時約法業經恢復舊國會亦將於八月一日實行召集届時制定憲法當爲一最大問題但民國二年所訂之大總統選舉法本爲舊國會完全通過者故今日多數政客對於該選舉法皆認爲無改正之必要惟據政界一部人士之主張謂該選舉法雖是略近完善然以今日時勢論之並就政治經驗考之尙有少欠妥善之處故此次國會開會制定憲法同時再將該選舉法詳加改正殊爲要圖云云然此等無責任之議論亦不至有何問題發生也 
[銀行股東會與徐恩元]  
　　自徐恩元被任爲中國銀行總裁以來該行股東及一般輿論以前年徐爲制用局長時無端攬印大宗鈔票虚糜鉅款羣起反對至今尙未解决乃前日路透電又謂徐引私友某國人魯克斯爲北京分行副總理輿論大譁現聞駐滬議員政客正在討論此事該行股東會亦於十一日特别開會議决電致財政總長陳錦濤詰詢茲覔得原電如下北京陳瀾生總長鈞鑒微電諒達迄未奉覆在滬股東均甚殷盼幸撥冗賜示以便轉告頃又據天津股東報告徐恩元擬聘某銀行大班爲京行副經理年俸三千磅此種舉動殊駭聽聞京行貿易本甚淸簡况現在尙未回復營業縻鉅資以雇外人理由安在如謂借欵告成恐銀團有監督用途之要求此項監督權借欵用罄即可消滅而經理係永久性質以國家銀行重要根據之地無端令外人挿足開監督財政之門啓列强紛爭之漸流弊何可勝言如謂中國無銀行專家借外人以資整頓然觀於上海交通殖邊兩行均用外人今日現狀全國皆知再四思維不得其解此事是否得公同意幸不吝賜敎詳細見復或謂徐思久據故挾外人自重果若此則禍更不忍言矣總之國權財權關繫甚鉅乞公三思勿輕聽輕信貽將來口實切禱聯合會眞 
[湖南護國軍宣布湯薌銘罪狀]  
　　護國軍湖南程總司令宣布湯薌銘罪狀文其首段謂竊自癸丑之役民軍挫敗湯薌銘効命袁逆以有鷹犬之勞遂得開府湘省蒞任以來淫刑枉法暴歛橫征逢惡長奸率獸食人種種罪惡擢髪難數湘民側目萬姓痛怨潛此次奉唐撫軍長委任整旅出湘撫慰桑梓父老昆弟爭來相告以三年來不深火熱莫能自拔之狀兇淫殘暴逆縱驕恣目不忍覩耳不忍聞若不逐一臚呈則爲其一手朦蔽是非黑白呼籲無由而吾湘二千七百萬人民永墮地獄長此幽埋不至滅絶不已用敢不避斧鉞列舉湯薌銘在湘十大罪狀爲我大總統撫軍長攝行撫軍長軍督略陳之云云茲節錄十大罪之要目如下　　（一）曰呑沒巨欵紊亂財政（二）曰慘殺無辜力長元惡（三）日蓄植遊探流毒社會（四）曰縱容北軍蹂躪人民（五）曰摧殘敎育毒戮士林（六）曰酷用毒刑絶滅人道（七）曰濫用私人穢亂吏治（八）曰盜賣礦産次第捲逃（九）曰出入警蹕　絶交　（十）曰援結敗類敗壞風俗末段云以上十端略舉大槪無不證據確鑿有案可稽罪惡貫盈無言可盡匪懇從嚴激辦殊不足以張法紀而弭禍亂用敢冒死陳辭分條臚列恭呈鈞座伏乞迅即召集軍法會議逮捕湯薌銘及華世羲江元鋆任震舒禮鑑符定一羅正緯等追贓歸案重辦明正典刑以彰國法而儆兇逆其或潛訴不實願殺潛以謝湯等潛爲湘請命涕泣陳辭不勝迫切待命之至 
[甯垣政聞拾零]  
　　前南浙鹽運使胡思義昨函致馮華甫督軍附有條陳四項㈠國體問題宜取單一國主義㈡用人不拘政黨民黨㈢各省宜實行軍民分治㈣地方官及釐捐差使各機關掾屬均應廻避本省館馮同意並爲轉陳國務院預備開國會時交議已擬於日内會銜陳送國務院 
　　日前周駿陳宦在川爭持時川東一帶電線毁壤甚多馮齊兩使昨接交通部電案據夔州電稱雲陽至萬縣電線現已修通惟梁山墊江間尙未修復所有下游轉來官商各電每日擇要由機轉至梁山郵寄墊江再由機轉至重慶尋常官商電報仍由夔州直寄重慶 
　　自中交兩行紙幣停兌後蘇省軍費悉籌現銀撥放頗形困難查六月分軍事費除已籌放外尙欠四十萬九千餘元迄未撥解馮督軍昨咨齊省長趕飭財政廳長胡翔林尅日設法籌撥聞中央解欵連共五月分仍實欠七十餘萬財政部迭次來電催解無以應付 
[南京快信]  
　　馮督軍派參謀長師景雲赴滬與楊盧兩護軍使商榷撤回淞滬防軍事 
　　聞軍政執法處刻擬不即裁撤 
　　倪嗣冲將皖省存儲之軍械盡數搬赴蚌埠昨安豐兵輪又拖帶二十餘船轉由津浦火車運蚌 
　　倪嗣冲前日由蚌赴徐晤張勳關係頗密 
　　張勳因聞駐湖口之定武軍有騷擾情事昨派薛綬珊前往密查 
　　魯紳反對張懐芝張勳前日又電京力保兗州鎭守使施從濱升任 
　　江蘇國會議員陳允中等數人昨乘津浦車入京 
　　湖南警察廳長張樹勳來寗謁某要人後乘津浦車北上 
　　全國水利總裁金邦平昨日晚車抵寗 
　　此間有將籌設審計分處說 
　　財廳附設之田畝處已裁撤 
　　國務院昨電齊省長照常解欵 
　　新任高等審判廳長莊景珂昨來省謁齊省長編輯餘談 
[自舉督軍（飄萍）]  
　　省長民選與否爲將來國會中之一問題若夫督軍則因軍事須集權於中央斷無可以民選之理也民選且不可况一二人之所推舉將啓紛爭之端爲衝突之媒也乎 
聞湖南有少數人自舉督軍之事吾以爲此風斷不可開故詞而關之如此 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[王張南下後之京中代表觀]  
　　段芝泉總理擬於本週内再與南方代表等舉行接洽一次討論各項要件聞其預擬之提案大致爲報告財政窘狀用人標凖以及收束軍隊修改約法等問題均請各代表發抒意見詳細指陳以便有所參核惟代表中已有數人陸續出京如王正廷張繼二君則由政府商請南下再勸唐孫二君就職王君於九日先行南下張君於十日乃成行據聞王君先行之故不過因蘇州靑年會於今日適開講演會王君本爲會中人對於會務非常熱心故擬在蘇小住一日藉踐講演之約張君等雖後一日啟程仍可同日抵滬並聞范源濓氏於三日前卽行返滬昨報所述之陸榮廷代表趙炳麟氏來京已謁見總統總理有所條舉亦於昨日匆匆出京探係直赴上海因滬上將開會議請其尅日蒞會商議一切有言其俟會畢後與各要人偕同回京者不知確否此外代表蹤跡之較著者則爲京報中近載浙江代表某君向財部聲言不日即可解欵之一事此說爲財政界中人所傳播一般人士頗爲注意咸欲探問浙江代表究爲誰氏昨（十日）浙人何遂沈鈞儒邵武裘紹葛敬恩諸人乃以公函聲明原委其函略云遂等此次由浙江都督委派到京非正式代表與各機關並無何種公事接洽財政部尤未一涉足除遂等外浙江亦未派有何人在京代表云云此函發布後於是羣疑始釋此又代表聲中之一場特殊公案也 
[修改京外官制之要點]  
　　修改官制草案已提出國務會議聞其中最困難之點即爲院部與各省長官之權限即公文程式亦頗有煞費躊躇之處蓋實行内閣制之後院可發院令部可發部令此屬當然之結果但兩年以來外省長官與中央各部文書往還向用咨及咨陳今突然改用飭令當局頗以爲統屬過於分明再四商酌之結果擬定一種程式雖用部令院令等字然首尾語氣極爲圓活並無飭知遵照等字樣刻正飭員起草所擬大綱有四一各部總長隷屬及職權之改正二各部職員之名稱如總長次長秘書參事司長僉事主事技正技士等仍舊沿用三各部額定之職員斟酌於事務之繁簡可酌予核減而額外之人員亦須特加制限四各部司科應於目下行政之便宜不妨酌爲分併至於各省官制除督軍省長已有令宣布外各特别行政區如熱河綏遠察哈爾等其都統名稱尙無何等之改革茲聞政府對於各特别區之都統名稱亦决意予以改正唯以各都統兼管軍民兩政與各省督軍不同應用何種名稱尙在擬議之中 
[出獄黨人呈控雷震春]  
　　北京出獄黨人杭辛齋姜廷榮及其外同難諸人曾開茶話會經决議爲李亞東雪寃即時舉定委員辦理此事已誌前報茲聞該委員杭羅劉姜盧李六君已於五日將控告雷震春公呈送遞陸軍部其文云竊維立國首重法紀而執法必昭大信業奉大總統明令取消之軍政執法處本非法機關枉法濫刑草菅人命歷辦各案無非殺人媚人固已昭昭在人耳目無可爲諱幸逢民國復活百度重新該處覊囚纍纍數十餘人均得重見天日獨李亞東一案及因口角㣲嫌竟臨時竄改案卷以國事冒爲刑事糊塗定案朦送大部聞之無任駭異查李亞東奔走革命已閱二十年辛亥起義出自獄中歷任漢陽荆襄等處民軍事件尤爲通國皆知癸丑後避居滬上迭被通電嚴緝在案是其所犯之確爲國事而非刑事且已定案爲人所共知乃該處於奉命取消以後所有國事已逐案取保開放之時因李亞東出言挺撞與法官侯汝承略有口角竟臨時竄故案卷揑稱其與某案之僞造鈔票有關定爲刑事與牛振寰李衛華二人一并朦送大部其任情枉法肆無忌憚可謂已達極點値此新猷煥發整總飭紀之時豈容此數法蕩紀之餘孽顚倒黑白一手遮天爲此環叩台端瀝陳始末尙乞俯察飭司調卷詳加覆核使水落石出以雪沈寃而昭法治護呈衆議院議員杭辛齋守眞紀念舘經理羅偉韋前登黄總司令劉藝舟前法制局纂修姜廷榮衆議院議員　仲　　皖軍總司令李統球謹具 
[徐恩元與中國銀行]  
　　新任中國銀行總裁徐恩元氏發表之後即爲股東聯合會所反對日來頗傳有徐氏已自辭職之說其實徐之所辭乃審計院副院長而對於中國銀行事初無辭謝之意茲錄其呈文如下伏念中國銀行爲全國金融樞紐總其事者必操縱得宜庶金融藉以流通信用日以鞏固恩元菲材曷克勝此艱鉅矧自銀行停止兌現以來巿面恐慌爲昔所未有財政困難復違於極點値此艱難萬狀而欲著手整理亦豈空言所能濟事恩元前經面辭未荷俯准惟有盡一分心辦一分事不辭勞怨惟力是視今遵於六月三十日就任中國銀行總裁之職理合具文呈報伏乞鑒核再恩元體質素弱現在就任中國銀行總裁百端待理而計政殷繁深慮力難兼顧可否仰乞俯准將審計院副院長本職派員代理之處伏候鈞裁 
[天津中國銀行兌現之中變]  
　　天津中國銀行原有先行兌現之說但徐恩元總裁之意終欲京津同時兌現而苦於無法籌得巨欵至上星期亦忽决定於本星期二由津行先行兌現天津中國分行原有兩處此次則指定以法界之中國銀行爲兌現地點當時卽由津行設備一切擬定廣告分登天津各報事後始得國務院中交須同時兌現之公函此項公函聞仍出國務院參議吳鼎昌之主張吳即當時參預停兌辦法之重要人物也但津行以信用有關又未便自毁前議因以兩事要求直隷省長朱家寳一請其向國務院疏通准其先行兌現否則請由省長出示取消津行兌現之廣告現正在磋商中昨晚十時聞國務院仍致電朱省長務必遵照院定辦法不得率行開兌但恐事勢已成津行之開兌或者竟成事實耳再者昨晨天津早車開京時車站略有爭鬭之事據目睹其事者云該路所收票價於中國交通兩行紙幣京行與津行兩種向無歧視昨早忽於中國紙幣限收津行所發出者乘客以京津相距咫尺不應有此限制且停兌以來向不挑剔不應見中國津行登有今日開兌廣告遂專顧自己利益而置商民於不顧一時聚閧者頗多終被路警解散且將起閧之乘客略略處罰而罷此事固出於路局之不恕但公共機關旣樹之風聲恐巿場上類此之爭執以後方日有所聞也又據英文京報云五國銀行團當將鹽稅餘欵交回時曾與政府約定須將其中之一部分提爲天津中國銀行兌現之用及鹽稅餘欵收到後中國銀行總裁徐恩元氏經已布置一切定於本星期三日在津分行實行兌現旋因國務院秘書長徐樹錚氏從中反對此事頗生阻力然因對外信用起見必須辦到若如國務院之意必欲使全國中交兩行等同時兌現談何容易兌現之欵議借外欵充之然因歐戰未停而欲借得一宗巨欵足敷全國中交等行兌現實屬萬難歐戰一日未停似中交兩行卽一日無兌現之期矣吾人切望段總理勿爲徐樹錚所惑使中國銀行得早兌現亦足解救一部分金融之緊急逐漸普及全國也 
[湯氏出走後之湖南]  
　　前任湖南都督湯薌銘出走事迭誌前報茲聞湯氏出走之原因有謂爲虧欵太巨者有謂爲把持太甚者然此皆非主因蓋當湖南獨立之際民軍本不承認湯氏爲都督旋爲維持現狀起見由唐蟒等與訂條約數條始允其暫爲擔任乃遲之又久湯氏竟不履行民黨中人已異常憤懣乃由紳士劉人熙龍璋陳炳煥等電致大總統謂湯督在湘威信已失轉圜極難久抑民情恐澈事變請速設法以消隠患云云又由左宗澍等電請大總統從速撤退北兵（即車震所帶之第三十九旅並湯薌銘在直隸河南等省所招之兵）嚴懲湯督並懇陸幹卿氏暫駐長沙（陸督已定期七日由衡州晉省）以資鎭　左君並親至衡州電請湯氏去位湯氏至此已有不能不走之勢加以湘桂兩軍已定期本月三日圍攻湯氏雖經補充團團長陳策從中調停而湯氏又有誣程潛軍隊爲土匪之事先是程君將率隊由湘潭晋省以解决此項問題湯氏聞之竟調補充團兩營前往湘潭抵禦四日午間兩軍相遇於道林卽在該處開戰補充團兵死傷二百餘人大敗而遁湯氏得信知已萬無可留遂於五日絶早帶同副官長華世羲警察廳長張樹勛調查長姜培庚調查李少春等一體逃遁聞同時蹤者尙有警察廳總務科長劉濤收發課員黃其警察西署署長王之綱第一中學校校長施文垚等數人此輩皆平日爲湯氏爪牙者至有謂湯氏之逃係因遣人行剌陸督失敗懼罪逃走者則似不足信 
　　湯氏逃遁之後曾司令繼梧即致函省議會及參議會謂湯督出走敝軍長暫以總司令名義出任維持至都督一職應如何處理希迅速議决見復云云當經兩會議决承認曾氏爲代理都督曾督當卽委任唐蟒爲衛戍總司令保護地方治安並推桂軍馬司令擔任城内游擊巡防諸事並以軍務倥偬不宜有所更勳遂决定暫不推舉民政長立請湯氏所委之民政廳長吳嘉瑞氏財政廳長袁家普氏卽日視事聞各官廳當匆忙之時諸多因陋就節卽如唐氏所出未諭因關防一時刋刻不及並未鈐用又聞民政廳所下委狀多係信箋其忙迫情形已可想見至都督之忙碌更不待言聞曾督接任都督之日自晨早逕至日昃始行停膳此一日之中僅食麵包數事而已 
　北籍湘兵之平日驕橫達於極點凡屬湘人莫不切齒痛恨桂軍初至湘省見其種種虐民舉動即爲之大抱不平而若輩不知歛跡反屢與桂軍爲難於是桂軍憤恨之心日甚一日此次湯氏逃遁若輩自知罪惡深重决不能見諒於人遂將所有服物器械悉行委棄隻身潛逃其匿居民家者亦多數被桂軍搜出有携械出城者數百人甫至小吳門外之回西渡未及過河即被桂軍追至該逃兵等遂佔據一山與桂軍對抗一時鎗聲隆隆歷數小時之久逃兵斃者甚衆其餘知勢不敵繳械投誠至駐在城内大吉祥老吉祥等處之北籍兵則早已自行繳械由曾督每人給資五元遣散至車震所帶之北兵則宣言於日内開㧞北上决不爲人所利用云 
　　湯氏出走之後秩序雖未大亂然以緝拿北兵及湯氏調查等事辦理稍爲激烈（兩日以來湘桂兩軍之巡查街道者絡繹不絶其主要目的雖在維持治安而對於緝拿北兵及調查亦極注意凡屬行路之人但有指爲北兵及調查者卽立時捕去聞有前淸孝廉蘇某之父被人誤認爲軍署調查王春山致立遭鎗斃）故一般人民不免驚惶失措幸程潛總司令已於五日下午六時由潭到省維持秩序刻聞軍界已在都督府開會投票　公舉劉人熙爲都督紳商各界在敎育會開會公舉龍璋爲民政長將於日内任事云 
　　湯氏逃後程總司令特於昨日（卽本月王日）率師自湘潭兼程人省民心始定一般商民爰於本月六日假省敎育會開湖南全體公民歡迎大會主席爲袁澤民首先宣布開會宗旨繼由總司會演說其詞略云　　薄能　謬承父老昆弟之愛開會歡迎實不克當然際茲風兩飄搖千鈞一髮之時有不能不望於我父老昆弟者溯自袁逆背道破壤共和以湯氏駐節長沙我湘人之處於專制淫威之下數年來較他省爲尤烈今幸天綱恢恢疎而不漏元惡冥誅湯氏棄走共和旣復還我自由父老昆弟於此之時正宜捐除意見共策進行決不可以意氣爭持致釀内訌此不能不望於我父老昆弟者内政之建設責在賢能潛學識淺陋不敢贊一辭也云云次軍界代表徐振朋演說歡迎之意謂頌雲先生爲吾湘之砥柱此番湯氏之走實與有功吾父老昆弟今日得撥雲霧而見靑天者無非先生之賜也次共濟會代表傳良弼演說其辭與徐君之大意略同演說畢乃宣告閉會聞是日尙有二處開會一在省議會一在賈太傳祠 
　　曾代督於昨日召集省垣士紳推舉都督民政長經衆推定劉艮老爲都督謂硯老爲民政長茲因巡署已爲陸督行轅故將官書報局改爲民政府代理交涉員王木齊於湯氏未遁前棄印而去經湯政府委栗戡時署理後湯遁去栗經此波折故未視事茲聞已重受曾人督委任已於昨日履新矣 
　　前夜（初六）十一時忽聞北門一帶鎗聲隆隆居民深爲駭異至昨日調查始知爲某某兩軍隊因意見衝突致以武力解决云 
　　福星街陸軍監獄管獄員某因湯氏去湘自知不佳已於本月四號夜間潛逃署内執務僅有看守黃振球第四名昨日（七號）突有在押監犯百餘名乘機衝監逃去其中重要罪犯甚多而日前捕　調查吳鴻亮黃孫羅壽喬等六人亦隨之遠遁矣湯氏蒞湘三年屠戮志士甚多茲經孫紹基易鳳祺二君發起國事同難會專以調查各烈士年齡籍貫被捕地點亦義日期及其遺族以爲將來撫卹起見特於昨日（七號）在烈士祠内開會一次到會約二百餘人已公舉易鳳祺爲正會長李泰階爲副會長 
　　東牌　之東（現改爲岳常澧宣慰使署）其警察曾與某軍有惡感某軍欲圖報復遂於昨日集衆圍攻警察知不敵易裝遁去某軍遂將粗重什物散給附近居民西長街一分署福星街二分署三王街三分署三尊砲四分署均被搗毁無遺探其緣由以各分署署長王之綱等平日藉破獲秘密機關爲升官發財之計而各署員又捕風撮影指良爲奸未獨立前已爲各界切齒痛恨是以被某軍將四區各署搗毁一空並獲槍枝約一百七十餘桿聞該署員等有戀棧不去者已被軍隊捕獲計西一署署員劉長楷二署署員冒文煥（即冒險之弟）四署署員李振楚巡長盛魁等四人已帶交督署訊辦矣西門外商埠警署亦於是日有軍隊圍攻該巡警開鎗抵抗軍隊死五人警士死二人後軍隊陸續加多約五六百人圍攻警署至下午三時尙未解决 
　　昨晨忽有自稱軍士多人在外搶２刦程總司令聞知即派隊出巡當場拿獲曾充手槍隊兵士張培庚等三人礦警鄒人梓等二人訊明搶刧是實卽在水警廳門首斬决以懲其餘近因謠言四起各處戒嚴又時有軍警衝突故居民異常恐懼桂軍各司令及程總司令特出示　　　　民人等如有擾亂秩序及搶刦鎗枝者格殺勿論 
　　近日警兵解散遊民極多三五成羣在有利用時機之勢火官殿一帶相聚賭博肆無忌憚此亦小民之憂也 
[關於湯氏出走之鄂訊]  
　　湘中黨人謀逐湯薌銘已久湯因所部北暈殊不願爲其出力故於前數日已密命其參謀長程夔送眷回鄂寄寓漢口租界身畔僅餘寵妾一人未行一切財物早已摒擋故兵變一起湯卽率其在鄂所招軍隊逃走其往湘陰之故係以其所委之統領李某在彼（李亦湘人）拒不見納謂湯繞道他適則不過問如來湘陰必迎擊之云云湯乃改道至岳州沿途且行且戰所部逃亡大半現餘無幾聞湯電鄂當道乞援王將軍以湘省原未取消獨立該省都督之進退應由湘人自主鄂軍一往恐復起南北戰禍未敢率允已電中央請示目下中央對湘持何態度鄂當道極守秘密大約决不派兵助湯觀於七日猶有北軍由湘退至漢口實爲一證聞湘人現又舉劉人熙爲都督某軍尙不承認後議定兩條件一爲劉係暫時的一爲劉時代不更委人員經各要人允許乃始通過說者謂湘督一席中央如乘勢畀陸或可息爭也現武漢商業又稍受湘事影響八日銀根復爲吃緊洋價又漲至一千五百文商界有接岳州方面正在開戰消息者外人有接湯薌銘已逃至荆州電信者是否確實須俟續查至湘軍界之仇鄂一事不如外聞所傳之甚邇日武漢閧傳旅湘鄂人之遭刦等說或出於由湘逃回湯薌銘部下之人所造謠亦未可料聞沅江輪船由湘省來漢於七日午抵埠船中盡湯氏所屬之人有一軍官係湖南黨人因避湯黨仇害匿居艙中於船已　碼頭時方出艙面不料仍爲衆所執捆縳投於江流旁人欲援救者被湯屬攔阻遂無人敢救云 
[荊楚雜錄（沙巿通信）]  
　　自炸彈案了後當道電呈大總統已傳令嘉奬賞給銀洋三千元受傷與出力兵士應特别奬勵者共分八百五十元餘則分給各營各連王襄武將軍亦賞給官票一千串商務會又犒賞猪肉四千斤灰麵一百袋故一般兵士異常歡欣 
　　昨日忽有小火輪三艘載兵士一千五六百名至沙巿停泊居民甚爲猜疑及探其底蘊始悉係陳二安前在河南招募之補充團祗着軍服並無鎗械聞自新堤送至宜昌入川者 
　　北軍此次赴川沿途騷擾商民苦之近因奉調北旋聞張敬堯初一日起行李長泰初十日起行沙巿爲必由之路道經斯地難免滋擾故昨由商會電請陸軍部囑其停泊南岸因現値淸查餘匪之時恐客軍過境匪徒乘勢混入未便稽查之故并聞石師長亦據情電禀將軍其能達目的與否雖不敢必而維持地方之心已不約而同矣 
 
 
 

Page 7

 
 
客有自監利來者謂該縣盜匪充斥搶刦迭見前日監屬之汪家河忽來土匪數百人向富紳劉某索欵十萬劉對以少數卽日可辦多則須遲至三日後方能籌齊一面從豐供給酒食一面遣人報告軍隊該處距朱河六十餘里所駐軍隊得報卽時開往會同地方團防痛剿立即撲滅斃匪五十餘人地方亦尙無大損失 
[雲南通信]  
　　此次滇省起義先只有三軍袁氏將死之前數日乃擴充爲六軍蒙自第二師師長劉祖武因病回省就醫唐督又將劉部改爲第七軍現正在編練中 
　　唐都督近以章行嚴君學問文章久爲中外所欽仰曾派員前往肇慶都司令部擬將章君禮聘來滇委以軍事重任並以師禮事之未知章君能惠然肯來否也 
　　唐都督前因有特别要事派外交特派員徐之琛赴粤會商並順道赴河内與法總督辦理交涉昨已事畢由粤回滇龍濟光亦派有代表鄭開文同至滇南均於日昨抵省 
　　此次滇黔起義實爲名正言順不惟國内同胞竭力贊助即海外華僑對於籌餉購械亦極熱心協助近又有華僑捐助軍餉數十萬運抵越境昨晚已運抵省城約載牛車十餘輛 
[蕪湖快信]  
　　蕪湖政界傳述倪巡按使移省垣行政公署於蚌埠事恐將成事實並有飭財政廳署遷往之說 
　　省垣前因安武軍第一路馬聯甲統部移蕪第六路張漢英統部移廣德省垣空虚商民惶恐日前學商界有電請倪回省鎭　覆電云河工未竣已派第八路全軍來省駐紮矣 
　　安武軍第八路一三五等營業於前日由蚌埠先後過蕪赴省該路統領李良臣刻又親率二四兩營乘利濟艦用安豐差輪拖帶民船十餘艘運往省垣於九日午後過蕪李統領曾登岸詣第一路統部與馬統領接談一切 
　　皖財政廳鄭鴻瑞確由省乘江華輪於十日晨刻過蕪赴蚌埠與倪籌商 
　　倪巡按使之衛隊營聞亦奉電調赴蚌埠係由利濟安豐兩輪運送十三日當可過蕪 
地方通信 
[南京]  
　　督軍整飭軍紀寗垣馮督軍爲整飭軍紀日昨嚴飭各軍隊文云治軍首重紀律執法尤貴嚴明軍紀不肅驕惰易乘放縱敗羣難昭儆戒前因注重軍事敎育整飭内務風紀曾經通飭遵行在案查寗垣現駐軍隊爲數較多迭據稽查報告軍紀殊形廢馳内務條例早等具文兵士遊嬉莫從糾察其爲官長平日不負責任並不實行約束已可槪見若不從嚴整頓何以保聲譽而衛　閻軍政執法處職司風憲整飭軍紀本有完全之責該處長般鴻壽前供職蘇常未遑兼顧近經調省專辦處事乃並未聞有正當之干涉嚴格之懲辦殊屬有負倚任現已嚴飭責成軍政執法處認眞稽查遇有各軍隊兵士在外滋事不守軍規輕者送回原隊責懲情節重大者卽由該處按照軍法嚴辦母得瞻徇姑息仰即傳集所部嚴行告誠一體　遵 
　　軍隊搭輪之交涉日商　生昌輪船公司日前因有某軍隊兵士乘坐艙位不購船票致生交涉由該公司禀請駐寗日領事向江寗交涉員馮　勛聲言以後對於士兵槪不准乘船以免滋事等因馮交涉員以此事關係至巨故特將情形函請軍署參謀廳明示辦法旋經師參謀長覆請馮交涉員向該領交涉如有照章購禀確守軍紀之軍人乘船仍應令其照常搭載日昨馮交涉員又致函軍署云此案業經往返商妥據該領聲稱此後士兵乘船如能照常購票自當如常裝載惟此中責任自應請中國官憲擔負等語相應函請轉知各軍隊爲荷等因軍署接函後已轉知各軍隊迅飭所屬如乘坐該公司輪船務須照章購票按票之等第覓坐不得强占艙位以杜葛籘矣 
[鎭江]  
　　誤食毒　斃命日昨鎭郡西門外盛家巷某姓誤食毒　夫妻及子三人相繼身亡婦食極多發見最速斃命尤先口腹之累人　毒其一端也故食物不可以不愼 
　　趕築江北堤工江北揚屬運河一帶水勢增漲奔騰澎湃實應汜水高郵六安閘等處堤工已有潰塌脫坡者該處均關緊要各該汛修守員先後報由運河堤工總局萬坐辦查勘屬實立卽撥欵購料親督汛員集夫趕築以重河防 
　　縣議員請求開會鎭屬丹陽縣議員王君近因國會已奉命令召集縣巿鄕議會亦當視同一律特具函縣巿鄕各議員請開臨時會議共同要求恢復 
[奉賢]  
　　大水淹沒棉稻奉賢錢家橋於本月初七日陡發大風雨致新築公塘内之田水高二尺以上棉稻盡數淹沒頓成澤國緣該塘綿亘二十餘里築成之後祗人水洞三四處計七八里僅有一洞洞又未經竣工老塘橫阻於前又不開洞故兩塘之間積水成一大渠農民未受公益而遭巨害竊願當事者亟思補救之策也 
[安徽]  
　　休寗又有越獄案皖省罪犯越獄之案業已數見蕪湖發生後安慶繼之詳情均記前報詎近日休寗縣亦演罪犯越獄之劇聞該獄由最重人犯余長河撬開獄室地板越獄逃遁其餘數犯尾之而出典獄官楊傑宿在縣署毫不知覺迨至天明經獄卒報告派隊四出追緝逃犯已杳如黃鶴矣刻倪省長據該縣知事電禀卽咨行浙江都督轉飭開化縣知事一體會拿一面令該知事將楊傑收禁聽候訊辦 
　　警廳長撤換消息皖垣警察廳長朱家珂曾任鐵路小稽查因得王揖唐介紹獲　倪省長歷任警職得陞至警務處處長刻聞倪省長以皖垣黨案牽涉警界者頗多朱亦在嫌疑之地故擬將朱撤換繼其後者傳說不一有謂將懹寗縣朱知事之英推升者又有謂徐旭（前懷寗縣知事）或劉兆麟（蕪湖警察廳）者但未知鹿死誰手也 
　　財廳長因公赴蚌案徽財政廳長鄭鴻瑞於昨日（十號）下午乘江輪赴蚌聞係奉倪省長電召因安武軍六月餉薪三十二萬元尙未付給轉瞬七月餉糈又到故特召鄭面商並聞鄭廳長已商諸中交兩銀行請將六月軍餉先行墊付并已飭催各縣速將本年上忙掃數淸解以濟此項餉需至鄭廳長赴蚌時所有該廳文件暫由總　科長謝崇禮人拆代行大約三數日卽可回省　　省長駐省問題皖垣紳商各界前交電請倪氏回省蓋以省城安危全賴省長保障也乃倪氏電復以現在皖北規畫水利稍緩時日卽行回省等語揆倪之意實不欲駐省意在擺脫民政職任專掌軍政永居蚌埠頃中央策令已將巡按改爲省長是省長更宜駐省聞淮泗道尹黃家桀及倪氏幕府中之王孝起等極力勸倪回省現倪已允洽先令李統領良臣來省將安武軍總司令部及副官處全行移蚌（由利濟兵艦運載）即令李參謀長玉麟駐蚌鎭攝己則率幕府秘書准於八月初間回省以便改組省署各要　并聞省署仍將遷回總司令部（即前淸撫署）云 
[江西]  
　　軍法處有裁撤消息贛省軍民兩長以黎大總統繼任首先將京師軍政執法處裁撤所有本省軍法處曁巡按使公署之承審處均爲特别執法機關値此南北統一更無黨亂之可言此項機關亦應一併裁撤不日當可發表 
[湖北]  
　　遇街樓之謀殺案前某旅某團三營十二連兵士蔡某於初七日偕一不知姓名之人及一婦同往黃土坡南端過街樓租賃七號門牌秦姓房屋一間初住者僅一男一婦迨旣租後三人同處一房但設兩床故同居者以其形跡可疑深加注意初七日夜半聞房内有打聲而無喊聲良久始止後由壁窗竊窺之見蔡項懸於床前婦及不知姓名者尙在喘息迨八號天未黎明時同居者密告房東房東趕來見係實情卽飛報警察三署警察署長據報後率警十六人偕同房東趕到將某甲及婦帶署留八警看守屍身回署略訊後逕報地方廳請速勘驗旋經地方檢察廳率司法警察及檢驗吏於八點半鐘前往警務處亦派警隊二十人到場解下懸屍遍體驗畢共打傷十數處係先將口勒住手足捆縳打斃後再行縣掛者又會同警察檢察房内一切衣物嗣略訊某甲據供死者乃其姪婦即姪媳也至十一點時檢察官袁士鑑傳保將屍棺殮曳出城外暫厝以待屍親認領婦及某甲於驗曅後仍由檢察官帶廳還押以便預審所有物件經檢察官商由三署警派暫爲看守 
　　襄河流域之水患近因大雨匝月致襄河大爲泛濫日前天門漢川潛江各縣已破堤數處人民大遭其殃茲聞七日又由老河口襄陽等處電局報告漢口謂襄水又漲四丈越日續報已到五丈水頭此水到漢應增高七八尺乃昨日水到勢　不大聞係在中途冲破沔陽漢川漢陽天門數縣堤垞十餘處即漢口上游之皇經堂堤防亦已潰决冲毁田廬無數溺斃人民牲畜甚夥 
　　法官法警之到運湖北各縣近來遍地皆匪日前武昌地方廳派推事尹全禮帶同庭丁翁樹仁往天門縣查案行至漢川縣刁湖呂家港地方被匪攔刦行李旋因見係官僚將其擄去用繩穿過腮顫懸於樹上碎其體膚然後鎗斃現已由高等　飭天漢二縣嚴緝該兇務獲懲辦又有該　法警黃子山等奉派赴咸寗縣傳案適値該縣匪亂失其蹤跡不知去向大約亦遇害矣 
[杭州]  
　　省議員乞救災民電浙江台州省議員張駟羣等致呂督電云戴之都督先生鈞鑒日前晋謁崇階面聆碩劃救民救世溢於言間欽佩之至拜　之至曩者天禍中華項城專政推行惡稅任用貪汙民氣摧殘帝制自爲生靈塗炭莫可如何今幸天心侮禍還我共和約法恢復國會重開賢豪競起萬政更新我都督久歷艱辛洞知民隱應全浙父老兄弟之請求肩全浙救民之巨任我浙民困於暴官汙吏之下已非一日受催科之累者鷄犬無存受司法之摧者資財盡罄受暴政之縳者無地或伸火熱水深無門呼籲我都督與民共存亡皎日重光之下猶睹此災黎撫心諒早恫然羣身儕言論手無斧柯筆伐口誅徒增罪戾都督職司察吏責在安民除暴鋤奸勢無旁貸謹率二千萬可敬可愛可憐可憫完全無缺之民千叩首萬叩首於我都督之前曰救我災民救我災民請埀鑒焉浙江省議員張駟羣等叩 
[山東]  
　　諸城護國軍之通告諸城護國軍馬海龍李長樂通啓云鄙人不自量力前次竟蒙衆公推忝充司令光復山東諸城安邱等縣迄今兩月所謀善後遺誤滋多午夜捫心自慚無似伏望我海内外舊日同志以及諸安境内父老昆弟不以鄙人爲不才時錫敎言誨所不及不勝馨香禱祝之至七月九日 
雜評一 
[試驗人心之時機（一子）]  
　　人謂眞僞難辨吾則謂至易辨也蓋真僞縱能混淆於一時而結果終必判爲雨途愛國而出於眞心者始之宣言以救國爲前提而不爭權利則到底不爭權利所謂始終如一者眞也愛國而出以僞者始雖亦宣言以救國爲前提迨其後權利至前而國家有所不顧矣此其間之分别眞則發於良心發於良心者表裏一致雖久而不變者也僞則出於面子出於面子者目的仍在底裹故能暫而不能久也 
　　古之論人所以不輕議其始而觀其終今中國之國事將結束一般爲國効力者亦將到最後之境地眞乎僞乎當於此時判之而毫無遁形矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀工部局鑄幣問題之談話]  
　　十三日字林報云昨日字林報訪員走訪租界納捐人中之數要人以上海工部局發行小鈔幣有無窒碍相質問有以此策果能辦到與上海頗有裨益爲言者有謂此策恐難辦到者亦有因此問題性質複雜關係重大不願發表意見者第一鑄幣發行須由納捐人贊成及北京全體外交團批准而後可上海非獨立國工部局有無發行鈔幣之權實一大疑問也土地章程中並未言及幣政旣未允許亦未禁止且關於中國主權之問題以中國現有幣制而言政府以發行劣幣爲營業以期獲其利益苟上海朝發自鑄之幣則中國抗議書夕至矣某納捐人問曰工部局發行鈔幣究有何利益乎訪員答曰租界中數千小錢舖以小洋貼水盤剝窮民爲生計苟工部局自發行新幣則小錢舖可不存在矣某君曰不然舊幣仍在小錢舖自亦與之俱存理財家皆知舊幣中不先去則新幣斷難行用工部局决不能吸買現有之幣禁止其輸入租界若貿然行用新幣徒多一種幣耳兩幣並用價値各異物價因以歧異現在物價已分大洋小洋若再加以工部局新幣則貨物定價又分兩種即滬幣百分與華幣百四十分是也理財家以爲凡良惡兩幣通用於一處者則良幣輒爲惡幣所驅出蓋兩幣不能並存也新幣百分等於銀幣一元而舊幣百四十分始足銀幣一元之數上海華人以平均計購買零物小數居多故銅幣實爲主幣設銀幣一元有兩種價値一爲新幣百分一爲舊幣百四十分任人兌換則兌者之欲得何種銅幣可無待問矣上海果自鑄幣與電車公司確有利益但必須現有之幣全行作廢或工部局新幣發行極多人人衣袋中皆儲工部局新幣以付電車費然後電車始可拒絶他幣而專收工部局之幣否則工部局縱奉准鑄幣恐亦未必與電車公司有益且新幣一行電車費暗漲車價百分之三十三衆人能否從命此又一問題也云云又有人提出工價問題謂譬如每日工價銅幣三十枚苟雇主予以新幣三十枚則雇主吃虧若予以新幣二十枚則工人又不允此亦一難題也就多數輿論察之似以租界中現有之惡幣不去則工部局雖發新幣亦無裨益目下挽救中國惡幣所釀成之困苦巿情惟有由中國自己改革幣政而已上海一隅縱能稍有整頓然亦無裨於中國全局也又有人謂香港已有穩固幣制無庸上海以圜法示中政府如謂小錢舖太多則依照香港辦法給予執照已足以限制之聞今年曾有人以上海鑄幣之議呈諸駐京英使英使謂此事當愼重考察不宜貿然實行恐此議難以辦到云上海於若干年前曾發行郵票但從未發行鈔幣數年前工部局曾發人力車票此與鈔幣相近後來工部局收回車票共收十二萬張較諸原額竟多二萬張蓋假票也但若鈔票則僞物自不能混入如是之易耳 
[詢問齊省長對於敎育之眞意]  
　　江蘇省敎育會致齊省長電云南京省長鈞鍳省敎育費自奉支電飭廳撥放又將旬日各校長多謂仍未領到上海僅一校接到五月分費發欵通知乃銀行以票根不到逾期多日未發兩三月來電文絡繹僅得沐此口惠敎育費借欵成立各校仍不得欵輿論以長官爲有意玩弄搪塞究竟敎育能否維持在實行不在空言願公開誠見示省敎育會文 
[勒限龍濟光繳械離粤之消息]  
　　聞旅滬粤商昨得家鄕消息謂省城已由護國軍四面包圍且有飛行家譚根携帶飛機三架限龍濟光於二十四小時内繳械退出省城龍以事機急迫已派代表協商善後條件衆料三日内必能解决云 
[會商楓涇撤防問題]  
　　江浙毘連之楓涇鎭自浙省宣布獨立後滬浙兩軍爲防守邊界起見咸聚集於該鎭左右地方商民頗多疑慮現在國事粗定浙滬防軍自宜彼此撤退以安商民故嘉湖鎭守使張再陽特於前日乘滬杭火車來滬親赴松滬護軍使署與楊護軍使面商一切楊君昨在英租界一品香大餐館設席邀請張鎭守使會宴軍署參謀長趙聯璜副官長范明欽曁淞滬警察廳長徐國樑上海縣知事沈韞石工巡捐局長朱壽丞皆往作陪張字暄初台州人現年四十餘歲是日赴宴後卽乘火車遄返嘉興 
[小輪冲毁壩基之可慮]  
　　近來霪雨兼旬内河水漲凡有小輪經過之處不免冲毁壩基本邑各鄕董爲保護農田起見業已聯名禀請上海縣沈知事詳懇駐滬交涉員通告洋商如有小輪經行内地者須緩緩行駛狹小河港尤須繞道而行不得駛入云 
[擒獲託名嚇詐之匪徒]  
　　寓居新閘愛文義路聯珠里一千五百二十四號門牌之洞庭山人吳伯榮日前接有護國軍名義之恐嚇信函向之商借軍餉銀五千元吳置之不睬詎至昨晨竟有自稱黨人之甲乙兩人持假炸彈突入其家向吳嚇許吳即密令傭人投報新閘捕房立飭通班中西探前往拘拿甲即乘間逃逸乙則抛擲假炸彈及鏹水圖逃探捕各出手鎗欲擊乙始畏懼伏地得以拿獲帶入捕房抄出假炸彈兩枚並菜刀兩把當經捕頭詰據聲稱姓杜名蘭諭飭嚴行管押候解公共公廨訊明究辦 
[新普慶里發生盗案]  
　　公共租界福建路新普慶里五十二號門牌陳翰甫家於前日上午八時突有盜匪六人叩門入内各出手鎗利刃嚇禁聲張一盗將陳咽喉义住餘盗闖人臥室刦去現洋鈔票七百元並奪取陳妻金耳環一只而逸迨事主報告老閘捕房飭派中西包探往拿該盗等已遠遁無蹤矣 
[催繳冬漕借欵]  
　　蘇省財政廳長前飭各縣知事以本年冬漕抵借應用上海沈知事卽商准南北商會擔任借欵三萬元尙少三萬元亦已由商界巨子分别擔任由縣據情詳復在案茲因七月十五日限期將届又由廳長飭縣催繳俾可先扣利息六個月倘逾七月十五之期則應作五個月扣息沈知事奉飭後以省中需用甚急已向擔任各商熟商彙繳俾如期解省聞南北紳商日内均可措繳云 
[天津中國銀行鈔票亦已開兌]  
　　據商界消息天津中國銀行鈔票前已定期開兌嗣因横生阻力致稽時日昨日（十三號）滬埠接到津電知該行已於本日開兌衆料中行未開兌之處均將一律回復卽北京總行開兌之期亦必不遠云 
[梁士詒搜羅現金之風說]  
　　近日滬上盛傳梁士詒擁資甚富現因存欵不妥專儲現金已分派心腹多人至港滬等處收買金鎊以爲携資遠颺之計此說喧傳滬巿而金價適於此時增昂外間咸謂事非無因云 
[興高采烈之慶祝]  
　　本月十四號爲法國改立民主之紀念日每年届期僅懸燈一夕今年將次屆期法國連獲勝仗故舉行祝典較往年尤爲有興外洋涇橋及顧家宅公園等處紥有松柏大牌樓三座上嵌電燈數千盞先於昨晚燃燈一次今夜繼續燃點旅滬法商於昨晚八點四十五分鐘舉行提燈會並在顧家宅公園内開演影戲捕房恐人多擁擠飭派通班探捕前往照料 
[查抄私土烟膏類誌]  
　　英租界九江路（即二馬路）三百三十九號門牌某烟膏店主　　　　　　 
金月波因私藏禁止進口之波斯紅土並攙和紏子煎成烟膏出售被洋藥公所聯合會調查員查悉報告代表律師禀請公共公廨給諭會同捕房中西包探前往抄出私土熬成之烟膏一缸及尙未製成之烟料一大鍋帶入捕房公驗明晣於前日午後由捕將該店主金月波解至公堂請究先由原告代表穆安素馬斯德兩律師上當譯稱被告之烟膏業已驗明確係紅土與料子煎成違犯中國二百六十六條刑律應請嚴究繼由見證尤守則陳月華先後上堂證明化驗被告之烟膏係六成紅土四成溫土與料子所熬訊之被告金月波供詞推諉經王崧生襄讞與英康副領事會商之下以被告私藏紅土業已證實無可遁飾判罰洋三百元充公無洋改押兩月以儆抄獲之烟膏送請海關銷燬 
　　福建路（即石路）八百十號門牌某烟膏土店因私販波斯土被洋藥公所查悉前日由該公所代表穆安素律師協同老閘捕房捕頭第與華探陸桂山前往搜獲西北利亞土一包又雜土六包及私販烟土簿據一併帶入捕房禀廨出單昨將該店主張夢祥傳至公共公廨經會審員王肇之君會同美領别君略訊一過判將烟土暫存捕房候化驗再核 
　　華洋禁烟聯合會與洋藥公所查悉新閘馬霍路一千一百零三號門牌某姓家私藏波斯土與紅土訴由代表穆安素律師於前日協同新閘捕房中西包探前往搜獲私士土帶入捕房昨由中西包探投廨訴明前情並請飭傳事主到堂訊究中西官諭將私土暫存捕房驗明再核 
　　法捕房探目黃錦榮包探韓邦達顧三寶偵悉法大馬路第三百二十三號門牌乾昌土棧藏有紅土當即前往抄出紅土五磅料子四百餘兩並將掮客王洪初店夥徐良壽拘送捕房在途遇見朱修仁揷身攔阻意圖行賄被韓顧二探一併拘押昨解法公堂請究王供此土係由掮客唐賴子囑我帶往温州銷售徐供此店係杭州人徐志源所開我在該店爲夥每月僅得薪水洋六元求恩鑒諒朱供不知搜查私土上前詢問致被拘解到案實非同類求察中西官判王洪初朱修仁各罰洋六百元充公烟土銷毁徐良壽押候查明核奪 
[公廨訊究盜匪彙錄]  
　　王錫芝王子紹劉祝軒楊金生周亞東劉文曹亞西李德才等迭在公共租界持械搶刦分匿英法租界業經老閘捕房中西包探將王等八人先後緝獲解送公共公廨訊供收押在案昨晨復由捕房將該匪等併解公廨請究卽據中西包探投訴被告所犯各案現未查明且尙有同黨未經緝獲請爲展期研訊中西官判各被告帶回捕房候補提同黨併究 
　　廖錦成高慶恩慶榮高玉泰等迭在公共租界内糾黨持械搶刦並拒捕開鎗擊傷探夥葛阿毛匿居滬西戈登路捕房附近平屋内業經新閘捕房探目陳雲忠將廖等先後緝獲解至公共公廨訊供押候葛傷愈質訊在案昨晨復由捕房將廖等四人解廨經王襄讞會同美郭副領事略訊一過判廖等還押於下禮拜二再行訊核 
　　陳德榮於上月十七號夜乘公共租界西人救火會舉行提燈會之時糾黨持械搶刦廣東路雲南路轉角葉大昌烟紙店現洋金戒共九十餘元圖逃當經英法捕房中西包探將陳追獲搜出手槍解至公共公廨迭經訊供收押在案前日午後復由捕房將陳盜解廨經中西官研訊屬實判陳盗押候備文解往護軍使署按例懲治 
[男女各學校暑假畢業]  
　　和安小學校新閘和安小學校開辦十載成效昭著現學生已達六百六十人刻又組織第三校舍大約下學期可以建築昨日暑假舉行第五屆畢業計國民科畢業六十餘人高等科畢業二十七人茲將高等科畢業各生姓氏綠後盛承烈姚思信王朝棟邱福利江卓吾蔡文榮錢曰壽錢曰愷魏金魁劉根生湖興仁董恒昇沈振鵰史鵬汪慶恩宓長貴洪遵道陳蓮芳施嘉瑾施嘉瑜朱慶餘胡蓮生陸文裕鄭鵠張蔭祖周世傑高毓鑰 
　　愛羣女學校城内蓬萊路愛羣女學校於民國元年由袁希澔女士等所創辦歷届畢業造就頗衆前星期日展覽成績各科均極優美頗爲來賓所稱許現定於十六日即星期日行署假休業式並第二届初等畢業已敦請楊德鈞黃任之沈信卿諸君演說以啓發學生之思想茲將畢業生姓名錄後程素貞毛通寳周淑慧張瑞瑛周秀英曹珉瞿祖連陳元英陳蕙英周秀貞葉鳳娥包偉胡羣珍朱培寳吳修全朱燿娟顧新閨郭佩雯陳定吉葉蕊娟朱燿　孫祖娟吳琪英顧宗敏方佩英全瑞珍江寳娟　　女子高等小學校上海縣立第一女子高等小學校於昨日午後二時開會舉行簡易師範科曁高等小學國民學校各級畢業禮縣知事沈寳昌省敎育會副會長黃炎培職員沈恩孚縣敎育會會長吳馨副會長賈豐臻均到校開會後由校長會君報告於下半年起縣立第一女子高等小學名稱改爲縣立務本女子中學校并附屬高等小學校並報告各級畢業生人數繼由縣知事給憑並致訓詞勉諸生注意家庭敎育次由黃炎培沈恩孚相繼演說畢諸生各致謝詞并唱校歌散會已四時矣 
[修理軌道車輛]  
　　滬杭鐵路孫總辦以本月七號午後由杭駛滬之九號特别快車行至嘉善站因軌道陷入泥内以致倒翻客車四輛未傷搭客業經報部在案茲奉部飭以火車輪盤及鋪設之鋼軌稍有高低易致肇禍應於平時愼加查察現旣有軌道低陷自應趕速鋪平車輪有無不齊亦當糾正以重路政所有翻倒損壞之客車亦即迅速修理故已飭由工程處遵照辦理 
[追獲向車擲石之土棍]  
　　前日由杭開滬之五號火車駛至松江附近之新橋地方忽有土棍五人各負布袋一隻袋内儲有石塊向車抛擲擊碎車上玻璃當由車務員知照司機將車暫停派人追獲張紀生一名押解來滬車務總管洋員烈德以火車行駛之時每有土棍抛磚擲石頗爲危險現旣查獲張紀生一名自應嚴重懲辦昨已將張函送松江縣知事署請爲究懲矣 
[滬杭車站不收新銀角]  
　　南巿滬杭車站昨日貼出通告謂巿上發行之新銀角小洋實因銀色不佳殊難收用如有購票槪不照收云云 
[快炮運京試驗]  
　　上海軍廠現有造成七生五口徑砲身計長二十九倍（即二十九個七生五）之陸路快砲十二尊茲奉陸軍部電飭着將此項快砲裝箱解京以備試驗昨聞李總辦已將造成快炮十二尊配齊零件派員起解送交陸軍部試驗 
[巡警尙携鎗械]  
　　淞滬警察各區署所自取消戒嚴後各長警出勤時所携鎗械尙未一律撤除據聞因從前各崗警所持之木棒自改携鎗械後已散失無存現正飭匠重行趕造一俟製就旣可去鎗持棒云 
[再誌追悼剿匪殞命之水警]  
　　駐滬水警第三分署長王壽良以本月十五號爲第二廳署開會追悼此次剿擊太湖梟匪宋老窩子案内之陣亡孫朱張蘇四兵士之期自應派員赴會昨特飭派三等巡官戴壽臣率帶巡士四名赴蘇蒞會追悼 
[秈米貨少價昂]  
　　本埠南北巿米業行銷各貨向分粳米秈米兩種梗米以當地銷場爲正宗秈米則多轉運出口前往天津烟台寗波等埠滬地銷場爲數甚微近來滬巿蕪湖秈米存貨無多而寗波天津等埠時有購辦頗有供不敷求之勢日前各米行紛電蕪湖查詢來貨稀少原因旋接覆電因該處現有安武軍派委六路副官尹春華在彼採辦大批軍米運往廣德等處以致一時無貨運滬故滬巿秈米價格不得不稍有增加云 
[塘工局保存公地]  
　　東溝塘工局在浦東一帶所有之公地時有被人覬觎盜賣情事該局董朱福田等以此項地畝爲局中公産亟應淸理保存特具禀上海縣公署請爲丈明立界以杜盜賣沈知事准如所請昨特派委妥員前往該處會同朱局董等將地逐一勘丈明確以便釘 
 
 
 

Page 11

 
 
立界石云 
[警廳協緝盛冠文]  
　　淞滬警察廳接准公共租界總巡捕房刑事檢查科單開照得盛冠文一名年三十六歲上海人住居北四川路四百八十四號向　　客爲因犯有詐僞行爲曾由公廨出票拘拿在案爲此通飭一體協拿如有知其下落或拿獲者請卽報告總巡捕房總巡可也等因現徐廳長已分行所屬各區署隊一體協緝務獲解究 
[水巡隊破獲竊案]  
　　永安街永豐泰報關行前雇駁船戶葉阿桃奚康康等將運外國紗數箱當晚停泊碼頭候卸詎被竊賊駕划船駛來竊去一箱共計三十疋値銀二百數十兩曾經該行開單報緝在案茲經水巡隊查得此案爲過犯吳海昌張小六子等串竊故於昨日將吳張二犯拘獲詰得消贓於陸家嘴浦中木植船上得洋六十元於是將葉奚兩船戶并送地方檢察廳請爲究懲該報關行亦遣夥魏鍾懐投廳禀請訊究諭將吳張押候核辦 
[砌平肇嘉浜口之隙地]  
　　十六舖裏橋外面之肇嘉浜口自經塡塞後本擬蓋造房屋嗣爲法捕房所聞因恐該屋建成後有碍捕房瞭望事遂中止故該處隙地尙未砌平茲聞工巡捐局朱局長以是處爲華商電車之要站往來行人較他處爲多而人力車之停歇該處者尤極擁擠故已飭匠砌成坦道專爲車輛歇息之所並在彼釘列木牌移請一區警署飭知崗警隨時查察以肅路政云 
[不許再稱將軍爵使]  
　　將軍改稱督軍巡按使改稱省長已見中央命令茲聞本埠軍警行政各機關昨日奉督軍省長兩署轉開電令飭知自文到之日起凡往來公文均應遵用改定名稱不得沿用舊時將軍爵使名稱以符體制云 
[騙子關提到申]  
　　前有走江湖變戲法之張小全得悉金子和家道甚殷設計引誘金子宏恩據言如有金珠首飾我能畫符念咒一件可變兩件宏恩信以爲眞私取家中値洋五千餘元之首飾盒一只交於張小全詎張携物逃逸事爲金子和查知投報官廳請爲查緝現由法捕房探目黃錦榮包探方福林華春林偵知張匿跡杭州前往拘獲吊出原贓於昨日關提來申解入捕房押候解廨訊辦 
[掮客誑騙縐紗]  
　　吳伯良偕證人陸其祥至法公堂控稱前有掮客葉桂卿將値洋一百十餘元之縐紗五疋取去誑稱代銷詎自後人即避匿今始尋見祗將當票付還求請訊究訊之葉供詞支吾聶讞員判押三月期滿逐出租界 
[女子因何溺斃]  
　　美租界肇勸路一千零十一號門牌雙福小客棧主張阿桂之十六歲女兒向在某絲廠做工本月十一日午後與隣女金彩香一同進廠工作至晚不歸經其父遍覓不得至翌日午時有人見張女溺斃於狄思咸路浜内張往認無誤報告哈爾濱捕房將尸車人驗尸所昨由公共公廨中西官王郭二君蒞所相驗捕房將尸父張阿桂及證人女子金彩香傳案中西官問金女曰張女之死是否失足落水抑自行投河或被人推入河中金女答稱死者於是日同我進廠至出外如何情形我亦不知判令張阿桂具結棺殮 
[皮匠被人戳傷]  
　　住居胡家木橋附近向爲皮匠之楊兆三曾被小工頭姚榮龍虧欠曾洋六元屢索無着楊在外揚言定須糾衆將姚攢毆以洩其忿事爲姚偵知突於前日糾合同黨各持利刃守在要道俟楊經過出其不意上前扭住用刀連戳因此楊之肩背與後臀等處共受刀傷六七處倒地不起姚等知已肇禍紛紛逃逸事爲巡警查悉將楊解送警局立飭長警將爲首之姚榮龍拿獲抄出兇刀併解到局送至警廳當以原告受傷過重移解地方廳經檢察官預審之下判楊發堂治傷姚押候覆緝同黨到案核辦兒刀存案 
[苦主來滬伸寃]  
　　江北人沈三元於上月二十八日下七午時在北西藏路交界處聚商茶樓樓上被小工頭張瑞記即張二及江北流氓胡登貴小尤炤何大永子等蜂毆受傷行至租界倒地氣絶身死由公共公廨移歸地方檢察廳究辦已兩記前報茲悉此案已田屍姪沈小旺子沈雪仁於預訊時供明張胡等行兇情形迨經林廳長派警緝兇若輩均已避匿茲死者之妻業已得信由原籍來滬行將投廳遞禀請求緝兇以雪沉寃矣 
[妒姦衝突]  
　　住居閘北大統路底之王紀生與婦人陸氏姘識已久迨王犯案經法公堂判禁八個月該氏卽另與木匠陳泉松私姘一應開支由陳擔任近王期滿釋出前日王陳二人因妒姦起釁互相衝突王以陳持斧行兇等詞扭控四區警署由姚警正判解司法科經嚴科員訊得陳持斧行兇尙未實施判罰洋十元從寬斥釋 
[干涉寡媳舉動之衝突]  
　　山東婦人張殷氏以其子義品與媳李氏向居嘉興路瑞康里一千三百十一號今年四月間義品因病身死之後李氏聽從二房東沙沈氏唆使不時出外不安於室曾至公共公堂禀控經中西官訊供之下以原告所控證據不足將案却下詎李氏心不甘服糾合伊兄李文英及嫂李倪氏突至殷氏處理論一言不合彼此衝突致將殷氏及殷氏之長子燕生兇毆受傷該氏母子立投上海地方廳控告張李氏違忤恃蠻經檢察官驗訊之下以一面之詞難以憑信候傳齊人證再行訊辦昨日午後由法警將張李氏沙沈氏李倪氏等分别傳提解案惟李文英未到諭傳原告母子來案質訊核辦 
[淸江婦人尋獲外甥女]  
　　淸江婦人傳馬氏之外甥女毛陶氏近在原籍被拐匪王玉成蟻媒張高氏等串拐來申圖賣傳馬氏即跟蹤來申於前日尋獲鳴警將王玉成張高氏並毛陶氏一併拘送警廳轉送地方檢察廳訊辦 
[婢女來滬求援]  
　　濟良所昨解女子胡玉寳至公共公廨請示胡女供年十六歳在平湖縣公署書記張蔭如家爲婢因苦逃出乘輪來滬自投濟良所求援中西官判胡女暫留棲流所候傳其父母來廨訊明再核 
[破獲兩處花會]  
　　賭徒姜四德與婦人王陳氏在虹口西華德路弄内誘人購買花會票又孫瑞生周雲波夏阿二郁友順張紀祥及婦人陳張氏同在新閘派克路八百三十一號屋内私設花會誘人入局均經包探查獲昨晨併解公共公廨經中西官先後訊明判姜押西牢二月王陳氏斥釋孫等男女六人各罰洋十元充人賭具銷燬 
[寓客追索存洋]  
　　四川路愛多亞路轉角一號門牌鴻發客棧經理楊欣謀因不還寓客山西人楊蔭堂寄存之銀洋二百五十餘元前晚由該寓客報各總巡捕房派探婁寳生將楊欣謀拘入捕房押至昨晨解送公共公廨請究先由中西包探上堂禀明前情繼由原告投訴於五月十四號寄存被告交通鈔票洋三百四十五元陸續取回洋九十元後欲回籍向索存洋不還是以控究訊之被告延律師到堂辯稱此項存洋已作爲借欵被告立有借劵實係民事原告不應以刑事起訴中西官判被告交保限一禮拜還洋 
　　 
[不認呑物行兇]  
　　金左氏控被梁誠謙之妻卓氏呑沒電燈及板壁向索行兇等情昨由捕房將梁卓氏傳至公共公廨原告偕證左德秋上堂訴明前情訊之被告亦偕見證卓如春到堂否認呑物行兇並延律師投案辯護中西官以原告所控理由並不充分判被告開釋以後不准再向原告尋釁 
[物歸原主]  
　　徐雲成偕同船戶楊如良至法公堂訴稱前有値洋三十餘元之咽噶草托船戶楊如良寄交蘇州恒豐昌代收後知該店未曾收到即向船戶追問據稱在途遺失今在永安街某酒店内尋見原物求請訊究酒店主陳募蓮供稱前由某酒客暫寄迄未來取旣係徐姓之物可由徐姓取去求察聶讞員判給徐領去陳幕蓮着即開釋 
[駐烟美領卸任]  
　　駐紥烟台之美國領事霍威爾君現届滿任於前日附輪來滬假庽滙中旅館聞定於今日（即星期五）起程回國 
[淸理官産沙田之進行]  
　　淸理江蘇官産處沙地局致行政各機關函云奉財政部飭開查江蘇沙田事宜前經由部特派莊炎前往設局從事淸理在案現查時局未靖財政亦異常困難該局事務一時旣難進行自應派由該員就近兼辦以資節省莊炎即行調部任用仰將局内經手欵項曁一切文卷迅即前往淸楚報部備查除飭知外合行飭仰該員卽便前往接收認眞接辦毋負委任又奉財政部飭開查江蘇官産事宜曾經由部派委樸曾辦理在案現在該省淸理官産處亟應積極進行沙田一項業由該處兼辦事務尤繁自應加派人員以資整理查有方政王得庚堪以派充該處會辦除分别咨飭外飭仰遵照各等因奉此旋准莊前總辦將淸理沙田事宜關防文卷等項咨交前來於七月一日接收任事所有局務移歸省官産處辦理敝會辦等業經先後到處任職除咨飭外相廳函達查照 
　　又淸理江蘇官産沙田駐滬辦事處昨日發出批示兩則照録如下盛子文等禀批悉查該浜名爲衆佳浜實爲完全官産該民人等謂所執單串皆至半浜希冀免予召變仰候諭飭該圖地保查明毘連該浜田畝係何人執業傳集各該戶將所執單串限三日檢齊陳驗再候本處派員勘丈證明官産民産界至無得率請拔界致干未便此批商人陳敦大禀批查人民報領沙灘向章應將該灘所在地河流及毘連港灣界至是否積漲抑係空漲復漲繪具圖說並先酌繳灘價銀兩陳候勘丈核辦蓋所以杜隱罩禁化揑也據禀上邑二十三保二五圖十九圖某字圩内有漲灘地三百餘畝字號旣未查明圖說又未附送本局無從核辦所請碍難照准着卽遵照此批 
[道公署批示二則]  
　　滬海道公署昨批灰船戶張盤生等禀爲環乞飭令挨號由前據灰船公所董事金梁彩等禀業經明晣批示矣着卽知照至駁船不過爲雙方買賣成交後受雇代駁而已挨號與否試問與駁船何干何得乘此要挾殊屬不解如果所禀非虚自應加以限制仰仍飭發上海縣確切查明併案核議可也副禀發又批灰船石寳祥等禀求撤銷原案併究誣控由已悉此批 
[施診給藥]  
　　七浦路源吉里中華慈善協會每届夏令除散放痧藥外特聘醫生趙葆春張春舫在會施診並給藥劑不取病家分文聞今届於陰歷六月十五日起開診以惠貧病云 
[氮候報告]  
　　（上海徐家滙天文臺天氣測候報告） 
　　已過者之報告七月十二日中國氣壓上升而有反旋風在日本北部全海濱一帶信風和適上海晚間雷雨十三日上海晴有南凉風氣壓上升逾於累年平均之數十三日下午四時前二十四小時内上海氣候温度至高八七·六至低七二·五去年同日至高九八至低七六·八 
　　未來者之推測十三日下午四時三十分豫測天氣晴而有雷雲且因炎熱恐降暴雨上海南有信風北有無定向之涼風 
雜評二 
[昭雪黨人（飛絮）]  
　　政府將下令昭雪黨人而在京杭君辛齋等亦有請爲黨人昭雪之舉 
　　雖然數年以來京師及各省非法而刑戮黨人多以萬計死者不可復生斷者不可復續哀哉吾民將用何方法以昭雪之乎 
　　懲前毖後政认旣下令昭雪黨人併宜從速盡裁各省軍政執法機關俾今後普通司法而外不復有如前之軍法者蹂躙吾民之生命財産豈不勝於事後而始予以昭雪萬萬哉來函 
[聖文律師來函]  
　　敬啓昨閱貴報新聞攔内登載沈福祥控姚仁記潘芝記損失名譽判罰一案查此案係由本律師代表姚潘到堂辯護奉判將控案註銷諭被告於六個月内不能登報損失原告之名譽期内交一百元平常舖保並無現行罰洋充公等情貴報所登與事實稍有不符因請更正尙希登入來函欄内爲荷併頌大主筆先生文安聖文律師啓七月十三號 
[新昌泰報關行來函]  
　　謹啓者昨閱貴報登載永安街新昌泰報　行藏有私販進口之紅土一皮箱當即吊出將行夥葉桂華拘案云云查小行向未私藏紅土葉桂華係行夥個人之事此次吊出紅土係其友作衣箱寄在葉處故在惠順里藥之家中拘獲並非在小行起出貴報所載微有出入小行因名譽修關乞再登報以符事實至盼至盼 
　　新昌泰啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新史記] [  宋焜]  
　　屈映光世家贊（仿史記燕召公世家贊） 
　　新史公曰屈映光可謂忠矣能代人稱臣况其身乎浙江稱富庶大括其皮報解中央之欵最占多數膺賞者數矣然猶爲都督者兩面都光於獨立爲創例豈非功狗之尤耶 
　　叚芝貴世家贊（仿史記鄭世家贊） 
　　新史公曰語有之以權利合者權利失而交疎芝貴是也芝貴雖以表請袁公稱皇帝袁公旣許而背之遂乃灰心辭職而歸首臣（指首先稱臣）如芝貴丢臉而不能保其位欲求富貴亦綦難矣　　龍濟光世家贊（仿史記魯周公世家贊） 
　　新史公曰余聞南方消息甚矣粤禍之烈也五嶺之間紛紛如也觀海珠及韶州衝突之役何其暴也洪憲初元熱心贊助帝政甘心北面稱臣錫封王爵兄弟顯榮至不得已之時獨立矣而行動何其狡也 
海外摭奇 
[獸類選舉會] [  九香]  
　　法京巴黎近發起一選舉會舉選舉獸類之最有得於人者其結果馬一·二六九·八七二票推爲最多數牡牛得一·二四·一一七票推爲次多數犬得一○三·四七三票又次之其餘雞及牝牛各得三百票又次之 
[瑞士人之敬羊] [  九香]  
　　瑞士世界最小之共和國也國中以羊爲羣獸冠兒童苟有忤之者輕則罰銀重則徒刑人民行路苟見羊而驅諸路旁者卽遭逮捕若因羊蹂躪田禾而繫以石或棒者必科以不敬罪尤奇者則火車上之機關師如見鐵路上有羊必當停車撫慰之去然後再開車云 
[傘之歷史] [  九香]  
　　一百五十年前美人有哈惠者携一傘赴美國是爲美國有傘之始然在各國則用之已久矣考希臘羅馬之婦人往往用之而無間視爲通常日用之品其在東方用此尤早不過當時專爲帝王御用品耳試觀埃及古刹中之雕刻常有國王巡行以傘戴首之像卽以印度言之其酋長至今猶稱爲傘主人民至以權力達於巨傘之東方獨一無二之國王之微號加其國王亦云奇矣 
劇故 
[曲顧譚（續）] [  瘦碧]  
　　名伶趙仙舫素諳岐黃喜讀報章劇場散後徜徉通衢必見其手持報章一束故觸緖旁通有所譏諷皆極中肯打沙鍋一劇以一小花臉而兼胡掄及李若水以諷世爲仙舫傑作絶世妙文冲口而出似漫不經意者雖以羅百歲之口齒伶俐對此終有雅俗之分紅鸞禧之金松拜捍一場引用奏摺語尤爲駡世佳文蕭長華襲用趙句稍雜己意更張之即不足稱丑固貴好學深思推陳出新也如仙舫者可以傳矣 
　　富連成小生程連喜今做二隹意態俊爽舉動洒脫風流蘊無纎毫俗韻演奇雙會等彷彿當年之王楞仙也三國志之周公瑾獨占花魁之賣油郎一將難求之趙雲英彩煥發娟雅近人名貴不可多得余酷好聽是兒戲對之如欱醇醪不期自醉如坐春風塵念都消今學業期滿行將出科聞經人提倡出科后與梅畹華配戲果能見諸實行則美具難并當歎觀止余尤所渴望者在葬花一曲梅畹華之瀟湘妃子冷艷幽香更配以程連喜之怡紅公子明秀婉約當不致褻凟古人以致罪戾人謂紅樓夢一書爲吾國有數之小說内中種種人物莫非祥麟威鳳芝草醴泉不幸百餘年後爲人作踐編爲戲劇而以無知識人演之尙未享共和文明之幸福先與過渡時代之苦惱衆生同遭大難恐潇湘妃子將痛哭於絳珠宮中神瑛侍者亦頓脚於靈河岸上卽披閱十載增删五次之曹雪芹九泉之下亦必掀髯拍案大駡奴才不止誠所謂人即愛好何至向西施顰眉人即多財何至向海龍王比寶人即予聖何至向孔子徐步人卽自高何至向釋迦牟尼佛呵呵大笑聖嘆言街譚巷說童歌婦唱一經妙手點定便成絶代奇文任是堯典舜典周南召南忽遭俗筆橫塗竟如溷中不淨紅樓遭劫於今爲劇絳珠神瑛靈性不滅將假晼華連喜一揚眉吐氣乎請拭目以待之馨香以禱之 
小說一 
[社會小說敲骨求金記] [  天虚我生]  
　　予此時不覺有一種感觸心思惘惘初亦不自知其所以女郎亦覺因曰方才君何言耶言次以手撫予肩予覺其手温乃如玉心旌搖搖不復自持率然曰吾愛君也女聞語遽俯其首久之始曰吾亦愛君特未敢冒昩陳言耳予大喜逕與親吻時已薄暮遂與携手而歸女雖有老父顧極愛女立允其請數日之後吾人遂亦挽臂同行向雅貢森林中度蜜月矣時方午夜月色爛然如銀予與予妻挽臂行於雅貢森林之中其時新婚未久故愛情之濃度直將袪除萬事雖此森森鬼窟亦復忘其恐怖行行久之忽聞禦兒歌聲起自林内予乃頓然憶及僨探之事輕曳吾妻令就月光暗處而行勿爲禦兒夫婦所見顧乃枯骨如山時復亘塞道左令人足趾不前而髑髏如雪一一戴其月光似作獰笑令人望而生怖吾妻輕語予曰吾愛但前勿却袛須此事果成者則巨富且可立致不勝於工作多耶予當時自忍果能與禦兒分其窖金則吾後福當弗淺今日至幸之事誠如禦兒所謂無過於身閑而能得多金也於時入林益深其地嘗經劇戰積屍尤多而斷臂折肢尤復觸目皆是禦兒夫婦時方同立一大橡樹下手棒一特狀如云皮之麫包正方就月光審視予近覘之大駭蓋其所捧之特及一死人之斷頭也予因不禁么疑以爲彼夫婦者取此果將何作因止吾妻勿前予則躡足而進就樹後以窺其隠則禦兒已將骷髑棄去更就一屍以斧鑿基頭顱立碎如　粉予覩狀不禁膚粟覺此少年殘忍實無人理觀彼碎一枯顱直無異碎一胡桃其意果何居者媚茉則屏息立於其旁肩負一囊狀如肐膊禦兒似有所得必授媚茉媚茉則即納諸革囊之中 
 
 
 

Page 15

 
 
   
 
 

Page 16

 
 
   
 
