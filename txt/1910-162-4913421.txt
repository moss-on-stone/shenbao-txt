# 1910 - 162 - 4913421

 

Page 1

 
 
   
 
 

Page 2

 
 
上諭 
　　監國攝政王鈐章五月十二日内閣奉 
　　上諭此次考試舉貢業經引見完竣自應分别錄用陳命官陶思章唐瀚波沈聰訓王涵川陳耀嬀杜芝亭李樹芳帥培英張捄劉志清馬繼禎彭蔭棠王錫鑾嚴士濬劉登瀛翟福謙方汾玉張之基向一中張采薇張勳年宋煥奎何積祜鄭景僑周殿薰姜崇恩程量書陳永鑫吳台高孝聰張度嚴紹曾陸鍾渭賀紹章錢葆田夏敬愷荆至中黨遠昉王楚喬崔崑江辛孫振麒張宗祥葉在廷張孔瑛王荃濬徐步聨馬象雍胡宗虞陳錫玉蔡鎭蕃詹聨芳張鳳翔李景澔黄永筠王盛春祥康莫永成兪玉書黄肇河曹驥觀周克恭楊式　程銘善陽景新賀長治王維楨陳同熙劉爕梅王新銘李萬鍾馮登賢王繼林趙芝雲范晋卿鄭有筆張曰睿臧增慶王納何增崙劉熾昌危尙志吕嘉寳劉崇本李煦東李洪鈞余銘芝蘭鴻著高慶題劉樹鑫張繼祖富春普懃張坤本善聞韶金萬川師善均著以主事分部學習龐友蘭王金鎧張淑琳鄧振聲陳廷策王履泰崔生王楨張永和劉子榮高凌霄均著以内閣中書用國治劉蔭第黄衍袁郭錫炬劉明昭李伯驥汪國傑黄維周余其貞邱嘉謨劉民安志鈺蔣元慶熊勝陳元璧陳鑑藻蔣祖庚張嘉德施茂華孔憲榮余嶽霖朱啓瀾陸炳章周謹庠王鳴珂陳範施藻章張慶韶黄鵬祁錫蕃韓鎭鼎陳德昌恩格劉榮第劉鴻書王嗣鋆張鳳會伊人鏡廣熒周紀武樊至榮劉有璧羅獻修張培鼎黄華黄惠傳國雄王希曾鄔繩準孫錫彤劉錦龍顔之樂均着以七品小京官分部學習祁人傑涂澍霖江友爕王恒李正誼丁永暉李繼楨張紹仲熊羅宿黄周郭翼唐李昻靑查宗釗林思律孫祖燧徐心羲謝鳳孫趙正印李宗漢王榮貴秦寳瑤余澤涂樹藩周珩姚仚楊道隆王祖德黄家琨胡承治吳惟允叚繼武劉續曾陳端徽朱撰卿王萬懐張濟川左攀龍孟鍾鄒俊卿杜國樑張治王樹槐陳敬額哲本曹信本藍培原張家樞史延壽成芳齊涵玉林培藻胡鋈蔆王維賢倪隆德李卓元汪錫彬王體融吳孝展張稼軒朱逢咸李光麟齊福丕李寶崐李作榘熙珍魯延俊梁榮祥安永昌賈睿熙尤聲璸董玉書郭際豐曹善同張廷琇楊炳盧士芬陳庭蘭李域王廷爕朱錦綬關天培張銘西王恩詔牛獻珠謝家梓慶祉黄慶翰嚴樹滋周永年曾唯儒包延杰黄逢元趙文龍定剛楊壽祺周焯黄鼎銘李政準杜之堂程文藻程肇基門安朝湯之光李中淇蔣鴻燾黄象冕何銘敬黄廷治黄翼雲馬良弼林鶴鳴劉鯤海高維嶽張熙慶豐慈裕叚經畬朱裳曹佐熙杜培元張大年王執中周汝爲鄭長善鄭錫田馬文煥恩霖毓衡于澤潤郭公闕富和朱振基劉昌楹沈經道陳蔭松徐耀鑾田智良周先聲魯伯龍趙雲瑞王紹曾張家驥虞璋馬啓人曲鳳翼張宜炎熊瀛士孫嶽金劉立夫文海柏堃張啟琛劉弳邦張咸之高尊達沙培金楊華亭王銘恩蘇紹章均著以知縣分省補用其補行引見之同際虞着以七品小京官分部學習蕭先文著以知縣分省補用欽此 
　　上諭翰林院侍讀榮光奏津浦鐵路車站係繞道糜費一摺天津津浦鐵路車站前經郵傳部查勘並會同直隸總督覆查幾費經營始經定議辦理尙屬周妥前以該侍讀一再凟陳淆亂是非當經交部議處茲該侍讀復以前情前奏口口夥販地皮之奸商刋刻圖說飾詞聳聽不候部議嘵嘵置辯實屬謬妄已極侍讀榮光着改爲交部嚴加議處欽此軍機大臣署名奕劻假世續鹿傳霖假那桐吳郁生 
　　宫門抄五月十二日召見軍機駱成驤 
論說 
[論我國組織政黨之必要（邨）]  
　　嗚呼立憲國之所以能活動者。其惟政黨乎。政黨之毅力。不第足以能操縱政府。而其言論舉動。又大率足以惹起世界各國之視綫。故立憲國之所以藉乎政黨者以此。今者我國憲法旣已肇端。而政黨之萌芽。亦於茲發達。殊足爲我憲政前途賀。然造端伊始。内之欲有以裨憲政上之行動。外之欲有以饜各國之聽聞。則其組織亦殊難率爾。是以不佞對於此。竊謂組織政黨。所當先爲解决者數事。敢持此以商枘於我有志組織政黨者前焉可乎。 
　　（一）政黨是否同於集會結社爲我國今日第一之所當解决。夫集會結社。發生於我社會上已久。而社會之對於集會結社。亦固相與練習而不甚視爲奇異故有發生政黨。是否同於集會結社之一問題。雖然政黨誠非集會結社而集會結社。亦誠有類於政黨之處者。故從表面言之。政黨 
 
 
 

Page 3

 
 
之行動。出於黨員多數之意志。而集會結社之行動。亦必取乎會員社員之同意。至政黨解决之問題。取乎黨員多數之决議。而集會結社之解决之問題。亦必取乎會員社員之多數之贊同。似以政黨爲卽集會結社。亦不得遽斥其爲誤。然按之實際。則集會結社。雖有時爲政治上之行動。而其要則大率爲學術上之研究。或限於解决特定之目的之問題。而政黨則異是。政黨之行動純爲國家的。且普及於一般要皆探索乎大多數之心理而出。至一會一社之發生。與一會一社之成立。於政治上不生何等之影響。卽一會一社之消滅。於政治上亦不生有何等之惡果。而政黨則又異是。政黨之發生與其成立純係乎時會與憲政前途之命運。故偶一失敗。非特黨體全然瓦解。且往往政界上戰爭劇烈。致陷憲政於非常之悲運者矣。是以謂政黨爲卽集會結社。必致有認非政黨爲政黨者。故我國今日組織政黨。所黨别政黨於集會結社之外。而有以接觸一般人之耳目曰是政黨非集會結社。此爲今日之第一義。 
　　（二）政黨爲被治者。而非被治者之得以加入與否。此問題又爲第二之所應解决。何則政黨搆成之分子。在歐洲獨限於被治者。以非被治者而。爲結合。則組織必不純一。易啓猜疑。。且對於國家亦易生危險。故以被治者結合政。黨固爲當然之原則。然在今日學者有發生官吏之得爲加入與外國人。之得爲加入之二疑問。夫以官吏之得爲加入者。謂官吏一方雖爲治者一力卽爲被治者。故有認官吏之得以加入。以外國人得爲加入者。謂世界　趨於大同。則感受之苦痛。不以外國人而異。故有認外國人之得以。加入然按之事理外國人之加入。爲絶對不可能之事。夫人之愛我國。必不如我之愛我國。故雖一般學者於政黨史中。有公認爲國際政黨之一種。然世界未至共同時代。則其主旨亦必不能貫澈。至官吏之得以加入。誠有如學者之所云者。然亦有不可不辨。夫官吏之加入以被治者之名義而加入歟抑以官吏之資格而另入歟。若以被治者之名義。而加入。固爲可能之事。若以官吏之資格而加入。則政黨。固無此條。 
（未完） 
專電 
[電一（北京）]  
　　各樞臣連日集議應付國會請願辦法那相吳軍機主張俯順輿情縮短期限世中堂擬暫遷延俟資政院開會時付議惟以慶邸請假尙未决定 
[電二（北京）]  
　　憲政編查館奏京外初級審判廳地方審判廳推檢各員缺准用本省人員惟須避本府及原籍三百里内高等審判廳檢察廳及提法司署各員仍避本省書記官以下毋庸避 
[電三（北京）]  
　　榮光第二摺上時攝政王大怒欲即革職經杨相力求始改交部嚴加議處現聞部議查係私罪仍實革 
[電四（北京）]  
　　學部奏請開辦簡字報并飭各省一體照辦聞已奉旨允准 
[電五（北京）]  
　　禁烟大臣電致山西江蘇安徽等省督撫豫省禁烟漸著成效請嚴禁土商輸入該省 
[電六（北京）]  
　　度支部得河南大清分銀行警電匪徒聚衆圖刦梒害總理當由澤尙書電致汴撫責成地方官保護緝辦 
[電七（杭州）]  
　　浙路今日（十三日）開股東大會提議郵部存欵逾期四月尙未付清按照存欵章程應作廢决勒令湯總理於本月内自向郵部力爭撤銷務必辦到又議所認股份四五兩期决於第四期内一併繳清次改選董事留舊董孫問清孫福階舉新董樊時勳等九人另舉定查帳員周湘齡等五人 
[公電（嘉興）]  
　　各報館鑒氏子沈孝和被商董高寳銓勒誣逼償威嚇斃命乞持公論秀水鼎興園沈曹氏叩 
緊要新聞一 
[資政院假定議院北京]  
　　資政院定於本年秋季開議惟公署工程驟難告竣現擬借用法律學堂已於前日商准該堂總辦沈大臣以資辦公並聞沈大臣又轉向財政學堂借用講堂以備該堂學生上課按此則已略見前報專電 
[粤諮議局請定禁賭期限北京]  
　　民政部接廣東諮議局電云粤省賭害大碍憲政非一律禁絶無以副盛治而除粤禍現臨時會議决定籲旨宣佈粤省禁賭期限一面於限内整頓粤鹽籌足抵欵除請粤督奏咨外合乞鈞部主持 
[樞府關心陸軍兵餉北京]  
　　樞垣諸老因外間傳說東省陸軍各營又有巧立名目尅扣兵餉之弊東省如此他省可知故特會 
 
 

Page 4

 
 
商壽尙書電諭各省陸軍各鎭責成各統制認眞稽查如敢違犯即按軍法從事勿稍瞻徇云 
[樞垣注意西北邊防北京]  
　　軍機處昨電川甘新伊各將軍督撫飭將各該省邊防陸軍認眞挑剔其中有殘老無能者立即革出以免臨事倉皇所有年力强壯通達兵學者則破格援補 
[抵制美貨風潮之起滅]  
　　美國舊金山又有苛待華工之事日前居留舊金山之華僑開會議决抵制美貨美人甚爲恐慌嗣經沿海聨合商會特派代表向華僑聲說利害調和感情已於西六月初三日會晤美商聲明此事尙須調查美國移民局苛待華工事實如查不虚即由美商會禀請政府改良辦法至抵制美貨之舉現暫從緩云 
[樞垣保護華僑之籌畫北京]  
　　樞府近因旅居海外華僑迭被某某等國苛待條律或加人稅或增貨稅種種無理苛虐實難枚舉以致海外僑紳屢請祖國保護若不從長計議他國因此效尤華僑愈無生路擬由外務部向各國公使妥議重訂對待華僑條約由各國承認後再請萬國和平會審定 
[擱置湘省移民問題北京]  
　　初二日政務處會議之期某公提及湘省移民殖邊東省事肅邸那相謂湘省亂事粗定善後事宜諸未妥協而長江一帶謠言四起不逞之徒鼓煽亂機舉國人民心旌未定若遽興此移民創舉則人心惶惑更不知何似禍變之來恐在眉睫不如將此議從緩以俟後圖各大臣均賛成其說 
[關于中德交涉之會議北京]  
　　郵傳部徐尙書連日與那相及鄒紫東尙書會商與德使交涉山東高蜜及烟濰各問題並聞初二日外部已用正式公文照會德使定期開議 
[黑撫擬借北洋軍械北京]  
　　黑龍江巡撫周樹模日前咨呈軍諮處略謂本省新軍現在編練尙足混成一恊茲查各營新式軍械缺乏甚多本擬籌欵購辦以重軍需惟本省財政奇絀入不敷出實難購辦擬請暫由北洋各鎭軍械局撥借槍砲二千餘枝子彈四十餘萬粒以濟軍人之急聞軍諮處已轉咨北洋大臣查照能否照數撥給尙希見覆以憑轉咨 
[黑撫奏報規復倉儲辦法北京]  
　　黑龍江巡撫周樹模具奏云竊准度支部咨催籌辦倉榖查江省從前專設軍府晨政未修運糧餉軍仰給奉吉兩省其後移戶開屯大興官莊始有公備倉之設凡齊齊哈爾呼蘭墨爾根黑龍江四城通設倉房三百九十七所至庚子一役蕩然無存以今日邊防之緊迫重以水旱之不時自應設法規用備不虞惟是遠規舊制近審時宜有應設常平倉者有應設社倉者有應即行開辦者有應暫從緩辦者謹將辦理情形爲我皇上詳晰陳之省城附近一帶土質磽薄不宜耕稼民間食糧向由東南各屬千里運輸應辦榖儲苟非官中撥欵萬難籌備擬於省城擇地建設倉厫仿用常平之制嗣後上豐之年購存市斗榖一萬石中豐之年購存五千石以足十萬石爲度應需價欵擬由小租項下開支責成龍江府管理列入交代以期可久此省城應設常平倉并擬卽行籌辦者也呼蘭綏化海倫三府爲産糧最富之區近來外人爭報購買輸運歐洲糧價日益翔貴小民不知遠慮往往圖目前厚利空囷出售一旦水旱成災將恐饔飧不給其肇州大通靑岡拜泉各廳縣雖地畝未盡成熟然戶口漸繁亦應同時并舉飭由各屬官紳分設社倉各隨其俗之所宜并其村鎭之大小戶口之多寡或按戶募積或履畝勸捐或分年遞存量爲儲蓄由各地方自治會經理官祇監察其事以專責成此各屬應設社倉亦擬即行籌辦者也嫩江黑河臚濱各府璦琿呼倫大賚安達各廳湯原一縣雖經先後設治然墾殖未久烟戶寥寥旣難就地籌積即以官欵建設亦覺置之無用應俟生聚日蕃物産稍裕再行酌量情勢飭令籌備此各屬應設社倉而勢不能不從緩辦理者也查江省舊時倉儲齊齊哈爾城存糧十三萬石名廣積倉呼蘭城存糧十萬石名恒積倉墨爾根城存糧九萬石名通積倉黑龍江城存糧十三萬石名永積倉著爲定額今則制度漸改情事畧殊自宜變通以盡利期爲簡易而可行臣與三司等公同酌議擬於省城設立常平倉各屬分設社倉酌量緩辦急辦由官紳分任經理至糶放之規保存之法官紳之挪移侵蝕如何防維民間之出貨歸還如何釐定飭由民政司各就地方情形詳愼妥籌擬具稽查整頓嚴密章程通行各屬遵守務期有備無患以仰副聖朝修明倉政實惠及民之至意五月初一日奉硃批度支部知道 
[黔撫豫保審判檢察廳人員北京]  
　　黔撫龐鴻書具奏云查貴州設立審判廳籌辦處業將大槪情形奏明在案原摺擬以按察使暫兼高等審判廳丞貴陽府知府兼地方審判廳推事長明知司法行政權限未分比以試辦之初暫爲權宜之計嗣准法部電咨審判事理重要各員缺宜分别選員補署不能兼辦臣接准此電留心物色偏省人才缺乏此項專門之學尤難其選雖審判廳成立之期尙在冬間要不能不先爲豫備茲查有補用知府朱興汾究心治理貫通法學原在京師法律館供差經臣奏調來黔一切廳制大半資其規畫條理縝密幹濟優長以之充當審判廳廳丞或檢察廳檢察長必能勝任又查有永寗州知州現署修文縣知縣陳慶慈好學深思留心民刑事理上年曾赴日本學習法政畢業回國考校精詳甚有心得可備審判廳推事長之用以上二員才具均優在黔省尤不多得合無仰懇天恩將該二員飭下法部存記俟貴州開辦審判檢察廳時由部酌量奏請簡補以重職守五月初一日 
 
 

Page 5

 
 
　　　奉硃批法部知道 
[龐撫自知戀棧遷延之貽誤北京]  
　　黔撫龐鴻書具奏畧云臣以六旬積弱之軀受朝廷知遇之厚現值我皇上勵精圖治百度維新苟病體猶可支持敢不及時自効惟一年以來怔忡氣虚之症乃時作時止去年冬臘即思引病乞退維時藩臬皆係新任黔省情形尙未洞悉不得不勉與商榷藉爲先導之資今已兩月有餘諸事已畧有條理若再戀棧遷延庶政必多貽誤惟有懇恩俯准開缺回籍調理五月初一日奉硃批賞假一個月毋庸開缺 
[京師近事]  
　　内閣中書殷濟將充軍機漢領班章京及政務處提調各要差聞殷與吳蔚若軍機同鄉久爲吳軍機所器重吳任江蘇學堂監督時委殷任監學該堂一切事宜悉由殷主持此次當亦吳軍機所力保 
　　民政部預保堪勝巡警道人員聞陸鍾岱王治馨吳籛孫丁士源陳劍秋祝書元劉道仁張柳延鴻何洞仁春壽楊以德朱德裳桂夢久等數人可均有望 
　　變通旗制處以各旗頂名空額甚多若僅按照各旗固山造送度支部之戶口册辦法仍屬有名無實現擬由各旗傳知食餉兵丁自驍騎尉至欵爾布無福屯居各旗營房及散居城鄉内外均將家中人數並門牌號數詳細開明由各旗造送本處與民政部步軍統領衙門戶口册内互相核對 
　　禁烟大臣恭邸日前向軍機王大臣議商擬委派專員前往甘肅雲南貴州等省調查烟苗改種事宜並就便暗查官吏戒烟確情 
　　度支部澤尙書面諭鹽政處晏安瀾提調將蒙鹽應行斟酌各項公件一律檢出詳細註明以備十二日在政務處質議 
　　大清總銀行擬在煤市街設分行一所專辦存放各欵及儲蓄櫃事期與商民交易便捷 
　　郵政總悞因前門外以東尙未設立分局於交通諸多不便現擇定打磨廠中間設立分局昨已興工建築 
　　某貴胄前日在永定門外南頂地方馳馬爲戲誤將某戲園之某少東撞倒某少東固係平素蠻横之人當在馬道肆意蠻罵當時某貴胄亦未深究翌日由提署出票傳拘該少東擬治以相當之罪該少東大懼蠻氣頓消幸伶界某代爲設法運動哀求某貴胄日前特在四令號治筵由某少東磕頭賠禮某貴胄方始大度包容不再追究了此一椿公案云 
　　初五日下學生數人口操南音赴種植園遊覽時適有女學生數名先在該園該學生等乃尾隨其每一種輕狂之態令人不可逼視經該園員司勸阻不聽後詢其同伴稱係法政學堂學生望有管理之責者亟爲查詢設法以約束之嵵肯益於人心風俗者爲不淺也 
[時評]  
　　其一 
　　鹽政之混亂。爲庶政冠。朝廷爲革除錮弊。廓增稅入起見。特設鹽務處以專責成。其規劃固甚遠大也。 
　　顧鹽政處自設立已來。除研究調查二者外。唯以集權聞。權不。可以一朝集也。則挾中樞以自重。崦各省始怨咨矣。 
　　以省自爲政。散無友紀之鹽法。爲整頓計。誠不可不謀統一。然各省之所以得自爲。政者。其來有漸。蓋自鹽政裁撤。督撫兼領以來。久已變直接官治。爲間。接官治矣。官制與實權相附麗。新官制未頒布。直省與中央之各權限。未劃清。僅此鹽務。一項。欲以一紙空文。矯積重難返之勢。其易得乎。 
　　嗚呼此東督等之爭持。與某御史之彈劾。所由來也。主任者奈之何勿思 
　　其二 
　　湘亂罪案。社會偏於官。官塲偏於紳。瑞督官也。故罪歸於王孔。諮議局紳也。故責集於岑撫。是非誠至無定。然要在主張是非者之所處地位而已。 
　　顧以皇皇總督。聖眷之隆。威熖之盛。欲庇一巡撫。去二三紳士。僅一手足之烈耳。而諮議局乃與之相抗。欲自靖其在紳言紳之義。何不自量耶。 
　　今者嚴譴果來矣在朝廷懲一徇百。具有隠衷。但不知各諮議局。果氣懾否耶。 
　　其三 
　　湖北有匿賊殃民之道員。無錫有縱盜殃民之縣令。匿與。縱。其事雖殊。而殃民也則一。哀哀小民。何不幸而横遭此官吏也。或曰湖北之道員。旣被革矣。無錫之縣令。今且觀其結果何如或又曰道員之匿賊。旣以神於。運動故。得改爲溺職矣。彼縣令之縱盜。何不可效某道故智。以彌縫其事耶。 
　　記者曰。今日之官塲。其所謂匿賊而縱盜者。豈獨一道員一縣令哉。彼馮道張令。不過其偶然暴露者耳。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[南洋勸業會曁南館開館誌盛南京]  
　　南洋勸業會塲陳列僑商出品之曁南館於十一日午後三時假會塲公議廳舉行開館式正會長審查總長將軍及省城文武長官各會代表事務所各重要職員曁南學堂員生皆相繼入席首由曁南學堂敎員江君報告開會次序次僑商游君報告僑商出品協會情形及曁南館一切佈置次審查總長致祝詞次正會長致祝詞次出品協會代表錢觀察演說次曁南學生代表致祝詞次諮議局蔣議長演說次僑商出品代表述答詞到會者共二千餘人秩序極爲整肅禮畢由正會長導來賓巡覽賽品正會長審查總長將軍均對於各種賽品詢之極詳游君逐件說明異常歎賞正會長即時定購泗水出品之銅鼎木獅各一對及桌椅全套四色木質小櫃一抬審查總長購定圍屏一幅及寫字檯一勸業道李觀察購定桌椅一套如意櫃一檯巡閱旣畢正會長以次均就館内稍憩始相繼退出午後六時正會長讌華僑全體于會塲公議廳陪賓爲審查總長及將軍其餘司道以下各地方長官院幕諸公各會代表事務所重要職員約數十人酒次事務所坐辦陳蘭薰觀察起立演說吧達維亞代表梁祖祿君述謝辭八時正會長復導各來賓往曁南館前觀放燄火此種燄火係由南洋羣島僑商爪哇泗水代表潘練精君徐博興君帶來即在曁南館前放演士女來觀者共約二萬餘人喝采之聲不絶於耳其熖火之新奇誠爲見所未見光怪陸離莫可言喩大致可分爲平地天空兩種其平地者色色形形枝枝葉葉或有時發置架上如耳輪之轉動似磨盤之廻旋直同天女之散花倣彿天公之戲玉其升諸天空者或如赤城霞起直上層霄或如柳絮因風飛揚天半忽焉散爲無窮珠點纍纍相聨忽焉散爲多數蟲形蠕蠕欲活千變萬化有色有聲十一時始息審查總長正會長以次皆極讚賞春放燄火之處以黑布幛之横書世界光明四字旁樹一聨云萬方多難願同胞團結彌堅各島僑民祝吾國和平進步可以知其用意矣 
[贛省鐵路協會集議維持路事江]  
　　贛省留東學生朱念祖等因南潯鐵路借用外欵回國調查組織協會業經聨合各團提議辦法復於初六日在江南會館提議一切進行手續並力勸與會諸君認定股數以爲之倡是日因天氣不佳到會者二百餘人茲將當日開會情形錄下（一）由文君君宣布開會宗旨大致以鐵路協會須由各團體公同組織然必人人具有破釜沉舟之槪庶克有濟（二）朱君念祖謂弟等三人（留東學生朱念祖文羣王拜颺）此次由東返江原以拒絶外債力辭部欵整頓公司爲唯一之目的然觀於路局現在情形外債固萬不可借不借債則路欵又茫無著落勢不得不速爲招股以資接濟而欲招股尤非將協會上緊設立難期有效（三）胡君孚以本日到會者甚屬寥寥雖由雨大亦足見熱心路事者尙希擬於十三日再開會一次提議一切（四）劉君寶壽痛陳前此路局種種辦理不善現今扼要之着第一在招股以期路工早日告竣第二由各府擇路股最優厚者數人派爲代表往路局將歷年帳目澈底清查毋稍鬆懈語極沉痛掌聲如雷（五）鄒君殿書語略與劉君同並肯擔任招集鉅欵以爲提倡惟云集腋始克成裘須由諸君子廣爲勸導不避艱辛庶幾能得多數將來路成後諸君子名譽亦與此路共垂不朽繼由鄧君黎君以次演說語均深切末由文羣君將已認定股欵諸君名姓向衆宣布當時署名附股者極形踴躍云 
[鄂省官紳對於瑞督之情愫武昌]  
　　鄂省販賣地皮官塲以現任司道及闊候補道府爲多現因瑞制軍將著名囤積地産之馮啓鈞參革並須查抄其地皮以致餘人莫不慄慄危懼咸欲瑞督他調俾得仍舊各營其私乃集資三十萬金運京運動樞府將瑞調往他省詎被諮議局偵獲其情立電致鄂籍京官及京滬諸報館宣布奸謀使不得逞並函告瑞督預作警備瑞制軍以此事一經宣布全省司道勢必積怨益深爰即函復諮議局極力爲諸人掩護俾安其心又聞瑞制軍近上參劾僚屬一摺内列現任司道四人候補道府八人府廳州縣三十餘人詎軍機大臣以瑞督到任未及三月（瑞督於二月二十五接印扣至六月初五方滿百日）於例不應糾參多人已請旨將該摺留中以督撫參僚屬摺而留中爲向來未見之舉竊恐係彼輩三十萬金之力也又有一說云係交江督查復惟亦未見明文終未敢深信近聞革道馮啓鈞經辦之江鄂陸軍大操軍需現在報銷尙未造出所置地産前已奉飭充公茲馮又將契約抗不繳呈託言已經抵押以致大觸瑞制軍之怒扎飭首縣將該革道發交看管李振卿大令以該革道係舊日上司不忍請其入署看管祇派練勇八名將該革　公館前後門看守並稽查出入防範甚爲周密 
[東三省近事種種]  
　　俄政府近日密派某某交通大臣二員來東視察一切到長已將一旬因行蹤秘密故各報皆未揭載聞其視察東省目的最要者在松黑兩江航權問題又華俄道勝銀行與西比利亞銀行訂立合同其大端（一）東清鐵道行政改革狀態（二）阿穆爾省殖産企業（三）擴張西比利亞交通機關（四）整頓烏蘇利鐵道行政權此外各問題尙未探悉 
　　俄人垂涎滿洲里事站地方强辭爭執意圖侵占早經督撫帥電請外部向俄使交涉昨聞公署接外部來電云俄使因關於該車站利益故示要求已經本部據理辯駁事已轉圜云云呼倫道宋小　觀察前曾爲此 
 
 

Page 11

 
 
問題奉札會勘額爾古訥河邊界亦已於日昨帶同測繪繙譯各員起程前往先行呈報 
　　齊齊哈爾商埠係中日協約東省應開放十六處之一前經公署會議廳决議籌辦並由民政司撥欵勘界興工日前交涉局奉札後卽派員規劃購買民地並擬定章程呈請江撫鑒核少帥當飭民政司核議茲聞趙司使以公家欵項支絀萬分頗覺爲難尙未擬定詳覆辦法該埠工事開始期仍縣懸未定云 
　　黑河一帶華工每日傭工價值不下俄洋七八角多者一盧布本年此項華工來者過多其價遂頓形低落至多之工價亦日不逾五六角甚或三角二角不等蓋年來山東等處年荒糧貴生計窘迫而出關就食者多說者謂傭率之衰應以本年爲最云 
分類新聞政界 
[商會請辦平糶之結果武昌]  
　　鄂省近日米價仍加漲不已熟米每石售錢十一千左右其故實因來源不暢長此不跌窮民何堪設想迭經官紳會同籌商惟有清查戶口籌辦平糶一法尙可救濟貧戶亦可杜痞匪藉荒滋事之漸昨武昌商務總會特會同籌振局具禀鄂督請將官辦之西貢米石存積漢口者提撥兩萬石至省分發各善堂設廠平糶以濟貧民其虧耗之欵由官紳合同設法彌補當奉鄂督核允飭暫提撥萬石發交常平倉備糶一面札飭巡警道武昌府會同紳商籌議詳細辦法總以惠及貧民爲要 
[錫金禁烟前途之可慮無錫]  
　　錫金禁烟公所自設立以來稽查尙稱認眞惟不能破除情面以致辦理數年毫無成效近來稽查稍形鬆懈烟籍中人故智復萌私售燈吃遍地皆是一般陋劣齷齪之紳爲之護符凡經公所查獲之後該紳叩向公所緩頰如經移縣並向縣署說情近如金邑北門外温季生一案商會唐董渠鎭擅至縣署揑稱已得公所尤可立即啓封又如壇頭弄吳雙寳一案唐董又爲袒庇並有某紳爲之運動在外聲稱衙役已經開銷何邑令亦已首肯啓封在即有人詢諸禁烟公所據云並無此事不料何令因唐董情面難却該屋早已啓封因此某議員在城議事會提議切責禁烟經董形同聾瞶不見不聞高王二董亦以此後辦事種種爲難擬具禀告退請將禁烟公所撤銷此後專歸官辦紳士再不預聞矣 
[嚴催核復修築江塘議案杭州]  
　　紹屬北海西江兩塘關係全郡水利農田工程重要近年屢修屢圮糜費巨欵官辦紳辦時起風潮舊年諮議局成立卽經該郡士紳專案建議呈請撫轅轉飭紹興府核議迄今兩月仍未復到現届霉汛工程危險除飭在工員紳嚴密防堵外本日專札紹府嚴限催復略稱案查前據諮議局呈稱浙東修築北海西江兩塘建議案一種到院當以事係該府主管卽經札飭會督員紳審查明確是否能行擬具理由書詳候核奪在案迄今兩月有餘未據詳復合特札催該府立即遵照前札迅速會議詳復察奪 
[皖撫籌欵購辦平糶蕪湖]  
　　皖省朱中丞刻與諮議局諸紳籌辦全省平糶刻又籌欵五萬金另在礦局借撥三萬金由議員王君兼之來蕪購米二萬石運省接濟 
交涉 
[蘇撫預備歡迎日本觀光團蘇州]  
　　蘇撫程雪樓中丞近得日領信日本實業觀光團定於五月十五日乘汽車到蘇隨即諭令洋務局總辦陳觀察商借閶門外盛氏留園開會歡迎觀察昨已禀明在善後局領欵先行備辦一切物件並經中丞預行開單知會官界自藩學臬三司以至三首縣各員紳界商務總會總理尤紳光甲協理吳紳理杲及潘紳祖謙務於是日加早蒞會歡迎云 
[飭派弁勇保護敎堂湖南]  
　　岳州府附近之塔前街武功山及黄沙灣城陵埠等交之福音天主各敎堂牧師神甫俱以長沙亂事避他居處現已一律返岳而該處近日亦有謠言人心不甚安靜昨由東路巡防隊袁玉泉統領挑選弁勇多人於各敎堂門首駐紥以資保護 
軍界 
[蘇撫整頓新軍之計劃蘇州]  
　　蘇撫程中丞以蘇省新軍腐敗不堪亟須實力整頓特派委留日陸軍學堂畢業生劉之潔充督練公所參議官並委李葆初充副參議飭令會同兵備處總辦袁觀察將新軍認眞整頓並令將協部以下將校隨時察看分别撤換期成勁旅聞中丞之意欲于年内添練一協以冀漸次成鎭 
[新軍到常操演之詳情常州]  
　　駐鎭三十五標新軍到常由紳商學界在車站歡迎已誌昨報該軍係第一營各兩隊管帶爲張君世麐合軍官軍佐等三百餘人次日在中學堂操演木鎗突擊鐵桿木馬平橋天橋諸技術勇猛饒健頗爲觀者所稱許各小學及商業體充會均往參觀冠曲小學並行贈旗禮軍隊操演畢特全體武裝列隊行禮接受旗章軍容整肅可觀翌日上午在小校塲（那中學堂外操塲）操演一隊敎練午後分東西軍舉行野外演習東軍自東郭鬥出佔據天寗寺後面地點臨時建築土圍以便蹲伏擊射西軍目大北門出繞過車站南面爲進攻之勢沿途有河三重均涉水而過離東軍約八百米達即開始攻擊是役也計帶空包二萬餘發激戰頗劇五時戰罷整隊入小北門沿途高唱軍歌經大街靑果巷等處返中學堂宿營地是日上下午皆遇大雨軍隊衣履盡濕而操法甚整精神體魄均極雄健咸謂新軍確有成效云 
[新城復有會黨聚衆搶刦江西]  
　　建昌許太守祐身現以新城縣境毗連閩省地方復有林謝班會黨擄人刦財並有刦掠縣境樟村横村之議當經移請防綠各營馳往會縣拿辦等情飛禀撫院馮中丞以此案前擬該府禀報獲犯黄怡婆等其餘匪黨均已濳逃散匿等情即經批行司處飭訊禀辦並已咨會閩浙督部堂飭屬一體查緝各在案茲據來禀新城毗連閩省復有林謝班會黨嘯聚擄人刦掠等情自應咨會設法會同兜拿以絶根株仰按察司會同兵備處迅飭營縣會同鄰省寔力緝拿究辦並候再行咨會閩浙督院轉飭建寗營縣一體合力兜拿爲要 
[商榷安置軍醫生辦法湖北]  
　　陸軍學堂軍醫專門學業生前經鄂督瑞莘帥擬定安置辦法四條一調派軍醫長及軍醫生擔任各標營兵士醫病義務二調派五六人常駐陸軍病院充當診病施藥助手三將 
 
 

Page 12

 
 
乙班派在陸軍病院請日本醫員大口中村二君爲監哼診治各病就便敎習而期親見四調派最優學生七八人出洋學習專門軍醫造成高尙學識以便歸國有用咨請陸軍部核覆茲聞昨已奉到回咨一二兩條均可照議施行惟第三條陸軍病院關係最爲重要似不宜引用外人應再從長妥議若第四條軍醫學生出洋中國尙無定章未便率議俟核擬章程奏定後再行咨覆 
學務 
[四堂學生赴進賢門外會操江西]  
　　江西進賢門外丁家山地方寬闊空氣流通且俯臨大河斜對西山素爲風景最美之區現由陸軍小學堂陸軍測給學堂洪都中學堂客籍學堂四監督會商定於初七日督率全體爰敎學生同赴該山地方會操一次以資練習而覘體育 
[平樂中學之小風潮廣西]  
　　平樂中學丙班原有習字一科係歸該校陽敎員担任日前各生所習之字數日不見改發該班班長滿某向陽問故大逢陽怒陽遂於是夜草數百字懸於堂中攻擊滿某滿亦於次日作數百言以駁之幾至决裂後爲監督將兩篇文字撤去勸令息事始作罷論 
[分科大學生津貼無着杭州]  
　　京師分科大學浙籍學生陳焯等郵禀原籍各憲力求津贴奉顔小夏方伯批云諸生遠道求學考入專門異日入成大器各盡所長遠大前程正未可限閱禀曷勝嘉慰所請津貼一項在庫帑充裕之時歲需萬金尙可通融酌撥或請作正開銷無如目前各庫支絀萬分外欵悉已托出試辦預算已多不敷按之部章旣無准支之明文徵之議案復有應停之公决自未便再行照准希即遵照 
實業 
[漢商即應獨受巨虧耶漢口]  
　　漢口三怡錢莊倒閉案已歷兩年始議無論官洋商民各欵皆以三成賠償詎遷延至今忽翻前議所有洋商之欵皆賠足十成官家之欵亦追出五六成即倒欠江西各商之欵亦追出現銀三成獨漢口各票商錢莊之欵僅賠一成半現在漢商大動公憤由西帮票號天順祥領首具禀鄂督不願具領請再勒提該東夥嚴追當奉瑞制軍批示慰勸並允札飭首府勒提該東夥從嚴押追云 
[水口黑鉛鍊廠開辦長沙]  
　　湘省常寗縣水口山所産之黑鉛礦砂前以砂質售與外人往往受其抑壓失利頗巨即以土法提鍊成鉛然出貨甚少亦不合算去歲經岑前撫核議改用西法購辦機器僱請留學西洋礦學畢業生江君順德爲工程師就省垣南門外銅元局舊址設廠提鍊規模甚爲闊大已於前月開工日出銀鉛甚夥成色亦佳此後如果經理得法亦挽回利權之一端也 
雜記 
[送報人果有訪員之資格乎常州]  
　　武進縣令王蓉樵大令自蒞任以來辦事　頇任用私人屢經各報揭載王見之忿甚（玉如意事尤甚因各報皆載也）屢欲將訪事員訪拿究辦苦於不知其人日昨常州派報處吳某送報至該署王大令即傳吳詢問始爲報館訪事欲加懲辦吳云我乃粗人不過代報館送報以勞力謀生活何能爲此筆墨生涯王云爾雖不能自爲然必聲氣相通爾何必代人受罪吳堅云不知王大令見恫喝不效無可如何始悻悻揮之使去 
[莊橋鎭盜斃事主駭聞常州]  
　　武進西北鄉南莊橋鎭於某日晚忽來盜匪多人明火執仗搶刧數家並鎗斃一人傷數人現已報武進縣令前往踏勘惟盜已遠颺不識能弋獲否 
[皖南北典舖被刧之多安慶]  
　　皖南北各屬盜風素熾邇來愈形猖獗竟敢光天化日鳩集黨羽手持槍械肆行强搶前次定遠縣屬爐橋鎭典鋪被刧各情尙未破案茲聞徵州府歙縣之巖鎭仁生典鋪又被盜匪白日刦掠損失尤鉅似此明目張膽　屬罪不容誅刻經上台札飭該地方官趕緊設法嚴密勒限緝拿務獲重辦以保治安 
[范墳山寺被搶尙未定案蘇州]  
　　范文正公之墓在姑蘇城外一名范墳山山上有寺僧人激之等富有資財人所共知前爲地棍姚壽泉等進寺訛詐持刀行兇搶去洋數十元並將該僧戳傷事後禀經吳縣飭提該匪到案訊辦現聞姚等刁猾異常迄未定案云 
文苑 
[黄巖徐山被毁竹枝詞六首]  
　　鶗鴂聲聲喚奈何。徐山山下亂雲多。講堂環繞一川水。四月横風起黑波（四月十五日被毁） 
　　停科罷舉八年纔。悶死冬烘老秀才。誓把賓興作厮養。料無富貴逼人來（賓興祠有養濟院之稱） 
　　撥租辦學諭煌煌。縣宰分明作主張（徐山撥遠東賓興租榖辦學奉有縣諭）何事當車奮螳臂。一時也逞小蠻强。（潘錦城應殿材起而反對） 
　　　郎大鼻酒糟同。（台諺謂紅鼻爲酒糟鼻潘錦城紅鼻故云）獨占東方一面紅。累煞情痴應氏子。落花無語怨東風（應殿材出頭毁學實受潘愚） 
　　秋深人在桂堂東。（徐山王桂堂因公被紥）驀地寥驚料峭鳳。自抱膽瓶佇明月。滿身香霧濕重重 
　　毁學風潮動地來。靈巖　邑例堪哀。（寗之靈嵒紹之嵊縣各小學近閒先後被毁）野蠻自構文明難。敎育何常是禍貽。 
探險錄 
[西部蒙古游歷談（廿三）]  
　　丙烏里雅蘇台 
　　迨後察哈爾人索倫人撤退。烏里雅　。台遂由喀爾喀人交代來烏接任。現計防兵有二千三百人之譜。然行屯田之制。斤丁均駐屯於三十俄里以北之山地城内喀爾喀兵丁約三百尺夏季牧畜。散在於伊羅杜爾布那林等河畔平野。冬季游牧於額布根寺抗亦呼都克平野。距烏里雅　台七十俄里之遠據余考查。現時烏里雅　台城内人口未多城市分二。卽城内及買賣城是也。城内駐。劄烏里雅蘇台將軍及辦理官事人員駐防戍兵等。買賣城爲烏里雅蘇台著名商場五方雜處。相距一俄里。挾基卞斯杜因河而對峙者。烏里雅　台位在基卞斯杜因河與孛。克德因河之汊。（烏里雅蘇台河）土地純錄沙土砂礫錯落恰似沙漠。俄人稱。爲租。沙足見土地磽　也。 
　　城内有將軍（名定邊左副將軍）參賛大臣各官衙。及華夷廟會。蒙人信仰宗敎極盛各衙門防備堅固。北方有陸軍要寨會計衙門。附近棧房林立各房藏　軍械米糧衣料等件。均嚴密鎖閉不准棍徒潜入。衙内各式施設極爲整齊。官界之人熟悉蒙民情形。惟中國政府。果能顧。念邊防。招　夷民漸次推廣新式行政。修築鐵路。以便交通實行立憲上之預。備漠北　氣必能開發若　能一面統馭邊　拒斥外力一面振興蒙地産。業則中國之北門永無患矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏遵限考核京外各衙門第二年第二次籌辦憲政成績摺（再）（續）]  
　　一爲調查各省人戶總數前據民政部於宣統元年十二月十八日將第一次人戶總數繕單奏報在案除新絓一省據稱地方遼闊一時難得確數外其餘各省均已如期辦理其將調查人口提前一併辦理者則惟吉林黑龍江安徽四川福建等省浙江湖南則稱賡續擬定查口細則以資先導中國幅員旣廣生齒亦繁向無確數可循經此次調晒後不特正戶附戶可以按藉而稽即人口總數亦可漸得其實似此辦理迅速實屬確有成效一爲調查歲出入總數前經度支部分飭各省正副監理官將光緒三十四年現行案依限報告復經該部通電各省將是年出入總數提前電咨以便彙總具奏嗣經各省前後電咨該部已於宣統元年十二月内將各省出入總數分列清單先後彙奏一次在案現查各省如吉林黑龍江安徽福建湖南陜西等省業將宣統元年春夏秋三季出入欵項造册咨部查核黑龍江則稱該省於宣統元年十二月内奏明將預算提前辦理由財政局查照法國遞增預算法以上年報告之成案爲本年預算之根據飭屬於本年二月内實行名爲試竲省預算至關於宣統三年預算是爲試辦部預算山西亦經飭局擬定預算衣式頒發各屬以爲試辦根據其餘各省均經分别赶造以期無誤部限所謂關乎籌辦調查者此也一爲核定新刑律查前據修訂法律大臣奏呈新刑律草案嗣經内外臣工奏請再行妥訂奉旨令會同法部斟酌修改宣統元年十二月二十三日欽奉諭旨修訂法律大臣會同法部具奏修正法律草案告成繕單呈覽一摺著憲政編查館查核覆奏欽此欽遵到館臣等現正督飭館員分别考訂俟就緒後臣等即行具奏請旨頒行一爲釐訂京師官制編訂文官考試章程任用章程官俸章程前經臣等督同館員準酌古今參合中外悉心擬議業已得其大凡嗣以官制改革關係重大非從根本著想不足以資提挈而明權限臣等因先酌擬行政事務明定權限辦法以各部現行職掌爲經四級機關爲緯分别部居列爲簡表纂成行政綱目一編於本年二月二十九日奏奉諭旨著依議欽此欽遵在案并聲明俟各衙門詳細簽註到館後再由臣館詳加釐定會同内閣會議政務處覆核具奏請旨欽定實行此後籌備事宜如釐訂官制等項悉據此以爲準的等語將來官制之釐訂雖不能槪行櫽括於此然事務之性質一日不明則執行之機關一日不能敏捷容俟各部簽復到館後再行請旨辦理所謂關乎核訂釐訂編訂者此也一爲廳州縣巡警限年内粗具規模直隸安徽廣東已將廳州縣巡警成績咨部備核奉天各屬官弁馬巡步巡等已達二萬餘人以上吉林現辦譬政不獨廳州縣粗具規模即鄉鎭巡警亦皆次第籌設該省以巡警敎育兩項爲注重辦法一修内政一謀普及實屬辦理得宜黑龍江亦飭各屬將鄉鎭巡警預先舉辦廣東歷次推廣省城商埠及繁盛市塲早已次第設立全省廳州縣所辦巡警歲有增加湖南四川貴州均已規模粗具浙江於上届舉辦水巡現查浙西設有巡船四十餘隻浙東亦先後籌辦湖北全屬舉辦已在八成以上江蘇惟上海鎭江成立在先陜西消防隊已於宣統元年冬間成立浙江亦正籌設此外各省已辦者尙能整頓未辦者勒限嚴催届時當不致誤所謂關乎粗具規模者此也綜計以上十四條據京外各衙門臚列奏陳尙能照章辦理臣等仍當恪遵諭旨將所辦成績隨時稽核其有辦理未盡妥協者應即分别奏咨指令更正如查有陽奉陰違有心遲誤者遵當據實奏參請旨懲處抑臣等更有進者各省應行籌備事宜其籌備中之是否屬實若專據奏報以爲比較則内外隔閡終難期有水落石出之一日臣等於本月奏請派員分赴各省考察籌備憲政實在情形業蒙兪允在案誠以耳聞非確目覩始眞一面仍由臣等飭令該員將來抽查各該省時務必認眞考察俾知底藴各該省旣不得敷衍廻護考察各員亦不得代爲隠飾一俟該員等查竣回京臣等即將所察詳細情形核明具奏請旨辦理庶足以促進行而重憲政除雲南一省尙未報到業由臣館電催外所有臣館遵限考核京外各衙門第二年第二次籌辦憲政成績曁補核第二届續報各緣由理合恭摺具陳伏乞皇上聖鑒訓示謹奏宣統二年四月二十九日奉旨已錄 
各省籌辦地方自治 
[江蘇]  
　　華婁城自治公所議事會夏季議案（續） 
　　董事會交議事件 
　　請變通施醫藥局一件 
　　案照城鎭鄉地方自治章程第五條第二欵項下如施醫藥局及醫院醫學堂關係衞生本城醫院醫學堂經費支絀勢難猝辦應否照向來臨時施送醫藥斟酌變通先擬辦法兩種如左（甲）甄别各醫并添聘一二能知西醫者設局診治（乙）購備藥品隨時施救 
　　請設戒烟會一件 
　　案戒烟會在禁烟限期内應辦之事本城未見實行查照城鎭鄉地方自治章程第五條第二項欵項下應否設立戒烟會及施送戒烟方藥以符定章 
　　請議懇荒一件 
案清查荒地己由諮議局决議歸入各該城鎭鄉自治經費本城北一帶荒地孔多酌擬辦法兩種如左（甲）召認按畝繳價懇熟升賦（乙）倣公司集股辦法僱人開墾墾熟升賦 
　　請議貧兒院一件 
　　顧念劬君發起設立貧兒院已訂出章程按照城鎭鄉地方自治章程第五條第五欵關於本城鎭鄉善舉之事是否可認爲自治範圍之内請禁日商福引劵一件 
　　各省彩票已由諮議局决議實行禁止日本人在本城内地分售福引劵應否照約章不准外人在内地設立洋棧及商店一律禁止 
　　請設立厠所一件 
　　本城街弄大小坑厠最礙衞生按照城鎭鄉地方自治章程第五條第 
 
 

Page 19

 
 
二欵項下蠲除汚穢應否由自治公所規設水門汀厠所數處凡市街私設者一律禁止 
　　請籌設公園一件 
　　本城向無公共遊息之地按照城鎭鄉地方自治章程第五條第二欵項下應否於本城相當之地規設公園一處（未完） 
本埠新聞 
[海贛永豐麵粉公司股東會紀事]  
　　昨日午後二時海州海豐贛豐及宿遷永豐三麵粉公司在商學公會開股東會公推許久香君爲臨時主席次由海贛兩公司總理余壽屏協理朱曉嵐兩君代表謝樹亭君宣布開會緣由次贛豐經理陳伯方報告海豐焚搶情形次海贛豐董竇价人君報告贛豐豆船在永豐關被搶情形再次永豐總協理請汪瘦岑君報告永豐公司焚搶情形且謂公司初辦之時本得農工商部註册是國家已負保護之責今黎道禀件江督批示均甚以宿遷不應有製麵廠致民生困苦谓爲自貽伊戚推此意則凡屬實業如鐵道輪船開礦郵政均有礙小民搬運苦工雖一律焚毁而國家亦可置之不理故此事須先問商部凡屬註册之公司是否應行保護亂民焚掠是否應行嚴辦如江督所云恐此後實業一旦解體矣主席請公决各訴訟禀稿（一）海豐股東公禀商部江督蘇撫江北提督稿（二）贛豐股東禀稿（三）永豐股東公禀稿股東徐浩如君起言前公司被難情形甚慘互有死傷而黎道覆禀即謂擊斃饑民指爲兇手然大清律載盜刧事主格殺勿論豈有公司被搶股東不爲身家性命計而袖手旁觀者乎此種措詞實出律外我股東訴訟實依法律而行也又謂禀稿是否另請公推修飾及公推代表至爲重要衆股東决定用公推法李雲書君言可先舉定代表然後由代表公推數人修飾禀稿衆賛成後經股東討論决定委托總協理及董事會推定兩廠訴訟代表又公推汪允宗汪壽臣楊翼之龔子英四君公同修飾禀稿主席又謂已往之焚搶旣有辦法未來之焚搶不可勝防前年内地亂民亦曾混合饑民焚掠富戶經端前督電奏分虽飢民振撫亂民嚴辦遍示通衢其禍始息今若藉口飢民不分皂白使亂民以後無不冒稱饑民内地焚掠富戶俱遭其難此豈非成一明季流寇之景象耶故今日第一著尤當衔禀督憲陳明利害先出嚴厲告示以絶亂萌如不得請則達商部達大理院或可得稍補也王小塢君謂不如徑陳大部由部直電地方官責成實力保護若紆迴曲折層累而上則半年時期又耗去矣清江大豐公司總理王木齋君演說雖焚搶三公司而同業關係尤重故將清江情形略述如下清江前於月初亦有謠傳不日搶大豐迨初八日已有衆二千許人至廠側冲壞橋梁牆垣亦倒幸當時即得營縣保護得以無事設或保護不力則必與永豐無異又大豐有船數艘在宿遷運河停泊亦爲飢民搶永豐時波及當時有亂民用小舟渡至船邊㧓搶亦由縣官諭令麥船靠岸否則淹死飢民惟船家是問以是比較故此次大豐雖未受損然實不敢自安願附海贛永豐及各實業家之後共起而圖善後方法也李雲書謂善後方法必請内地各公司設法聨合組織一公會方有互相輔助辦法决議今日到會各公司如賛成聨合者均函告麫粉公會由李雲書主任收集各地函件再定期開會提議組織聨合會時已近六時送散會今日午後二時仍在商學公會續議 
[達商律師致商務總會函]  
　　（爲興商勸業塲售票開彩事） 
　　敬啓者彩票之禁不啻三令五申矣本律師亦在贊成之列不謂異想天開改換面目美其名曰興商勸業然此四字何等價值未免有負惜與商界全體曁南洋勸業會之名譽前途皆有魚龍混雜之憾最奇者創是不規則之營業者卽貴國南市著名之實業家自治局之議員雖不足信再煩貴會調查而研究之如奉委任本律師即向相當之公堂提起抗議或作正式訴訟以便除此不規則之商業是否有當即希貴總董查照爲荷並乞見復 
[救火聨合會演龍續紀]  
　　救火聨合會於十二日試演洋龍已誌昨報茲悉是日新舞臺水會入會時由南市振市公司總理姚伯欣君率同伶界三十餘人到會其餘諸會友均排隊歡迎先由會長毛子堅君布告一切次由姚伯欣君代表答詞繼由沈韻笙君代表會友致頌詞謂新舞臺水會器具精良手叚純熟辦事心深爲欽伂云云旋由姚伯欣君指導諸會友在蓬萊路中駕升梯車高至三丈餘由會中人猱升直上並可旋轉自如機關一撥直溜而下觀者甚爲賛賞計是日到會者則城内有果育輔元等十七社城外僅有新舞臺等三社共二十社荳米錢木各業並未到塲届時排隊出行遵照抽定前後按定路由迤邐而行出城至總工程局前先演洋龍最優者春申侯及道署兩社餘則不相上下云 
[棍徒租地擺賭]  
　　滬道蔡觀察接准租界領袖比總領事來函謂美租界與華界毗連處之吳家浜地方有搭棚聚賭情事請卽飭縣查禁昨經縣捕徐文協同十五圖地保查明該地係由陸毛囝陸炳全租於土棍梅福康胡榮榮紏同潮州賭棍招才等搭檯擺賭該捕喝阻不睬當即回縣禀請核辦 
[哨長威嚇平民續誌]  
　　鹽捕營左哨三號哨長楊文茂在王朱氏之划船上持刀恐嚇煤炭船夥王夏興已紀昨報茲總工程局裁判員以此事擾害治安未便姑容昨已將楊拘留候該營哨官備文領取所存軍械後請將該哨長按照軍律從嚴懲治以示懲儆 
[西捕干涉讞政之藉口]  
　　廣西欽州武弁李世昌曾奉欽廉道郭觀察諭令帶銀二千兩赴寗公幹詎李中途携銀濳逃由南京某營統領王錦波緝獲押解來滬經公共公廨寳讞員派差協探將該武弁迎提到廨押候訊核在案昨日寳讞員飭將該弁解送道轅請爲核示詎駐廨五十八號西捕出而干涉謂中西官旣下堂諭過堂訊核未便先行解道遂卽禀明寳讞員將李改押捕房候再解廨訊奪 
[捕房嚴拿匪徒]  
　　英美捕房總巡卜羅斯君以邇來界内時有搶竊情事爲害閭閻貫非淺鮮昨特嚴諭二十七號西探頭目彭山華探頭 
 
 

Page 20

 
 
目李星福著於每晚帶同中西包探分叚梭巡務獲嚴辦 
[差捕押解鹽梟]  
　　松江鹽捕水師左營武弁近在寳山縣境緝獲鹽梟吳仁山並專在該匪等船上出賣戒烟丸之柳君逸二人解奉府尊戚太守諭飭一併發回原縣訊辦業已解滬寄押上海縣署昨經本縣田大令派差戈金將吳柳兩人解回寶山道經租界時該解差照章至總巡捕房聲明由捕頭派令巡捕護送出界 
[同文書院定期行卒業禮]  
　　高昌廟桂墅里東亞同文書院定於西六月二十六日卽華五月二十日未刻舉行第七期學生卒業禮並備筵席欵待來賓 
[城内]  
[埋怨女婿]  
　　程思榮前日投縣喊控當由襄讞員德明府審訊程供小的向做南貨生意娶張老桂之女張氏爲妻氏性悍潑曾被父親禀控違忤判將張氏發堂留養在案今有蔡桂泉唆使妻父埋怨小的不勸父親軋至小客棧内任情勒詐已被覊留多天今日乘間逃出奔投案下喊求伸寃明府諭令退去候查明再辦 
[交保料理]  
　　秦沈氏控秦和尙佔地一案前晚由縣復訊秦和尙求請交保出外清理問官准之 
[道批三則]  
　　張阿才禀批此案拐匪及被拐各孩前已發縣收管分别訊辦招領在案據稱鄭金生一孩卽該民之孫張連芳是否屬實仰上海縣傳案訊明給領具報照片附發陸又利等禀批三蕊堂公所樍存公欵究有若干前經批飭迄未馥　到茲又據具禀前情仰上海縣速即遵照前批辦理具報韓頌蘭禀批案經控縣前往查勘究竟韓舜宜有無侵佔情事仰上海縣查案秉公飭遵具報韓海潮等禀結黏發 
[官事]  
　　候補知府裴景福縣丞李敦書昨日到道拜謁通判唐惪勛禀請銷假 
[南市]  
[兇惡宜懲]  
　　銅匠范永興之弟婦某氏前晚挈領男女二孩偶在門前納凉詎有范之同業張瑞生圖拐幼孩氏卽驚喊由范偕其隣人鍾阿四追上張情急持刀用力猛戳致傷茂鍾二人之手臂旋由廿六號巡士聞聲追獲張將兇刀在途抛棄後被范弟明吉拾獲一併送至西區移送工程局訊究裁判員以鍾范二人受傷頗重　送仁濟醫院醫治訊之張供詞支吾判先戒責二百下押候二人傷痊再訊 
[嗣子吃虧]  
　　小販曹白白前因乏嗣議立胞姪桂生爲嗣子嗣又招贅張福生爲壻前日桂生向曹索錢無着邀同顧仲榮與張爲難曹夫婦當卽出塲扭控南區移解工程局　　判桂生拘留三天期滿交曹領回管束顧押一天 
[股東涉訟]  
　　陳錫康張潤生周聨笙三人去年在南市股開報關行開至年底遂卽收歇茲由陳張兩東將周扭至工程局控被吞没餘利銀七百餘兩又盗賣生財請爲追究判周交保候移送商務分會理處 
[仍被脫逃]  
　　蘇人楊德興去年憑媒聘娶金庭元之女爲室至二月間女忽私奔潜至滬北某妓院爲妓楊即同母來申向妻父理論旋在四馬路尋見仍被兎脫遂將傭婦徐陸兵張陸氏扭控西區解至工程局飢據兩氏供稱楊妻實被向爲華捕之金祥領至馬立師地方藏匿裁判員以楊旣已尋見仍被逃逸實屬自不經心諭飭自赴公廨控理 
閘北 
[不諳水性]  
　　顧其卿年十六歲撑船爲業前日下午在車袋角河内洗澡遽被淹斃當由水巡隊查悉報告四路一雚傳飭十二圖地保報縣請驗旋由屍兄顧二郎投局求免自行棺殮黄正巡官准飭具結存案備查 
[殃及比隣]  
　　三路二區虬江橋德康里某日人之住宅前晚一點餘鐘起火延及左右隣居共燬樓房六　及弄内樓房數幢 
[驚散鴛鴦]  
　　住居夏家弄陸金華之寡殤某氏與成衣匠龎和尙有染暗去明來已非一日前晚又往續舊被夫族兄陸阿寳在姦所捉獲將龎摺入四咱一區昨經黄正巡官訊實判責五百板還押候再訊辦 
[尋騙子]  
　　船戶趙文彩偕妻顧氏子幹臣將姜學禮扭至四路一區控稱本月初二日被姜以雇裝洋布爲由騙去洋二十五元今在閘北撞見求請究追質之姜供詞支吾判姜還押候再覆訊 
[混用銅洋]  
　　陸家莊某雜貨店主陸錫卿昨將粤人陳阿春扭至四路二區控稱　　銅質小洋來店混用店夥察礦向論反敢行兇當即報知崗巡搜出銅小洋十一角送案請究藍副巡官飭即解送一區經　正巡官訊明屬實判責三百板還押候辦 
[誘匿女子]  
　　施賀氏之女英弟被桓施氏誘匿不放反紏集上阿二等逞兇昨由賀氏控奉四路一區黄正巡官提集一千人訊明判桓施氏王阿二各戒責二百下交保開釋英弟戒責天是下父母領回管束 
[英租界]  
[逕押捕房]  
　　裘信甫謝志恆與日商互控欠銀一案前日由公共公廨解道質訊蔡觀察以此案紏葛甚多即派差役孫杏國將林送回公廨收押道經租界時該差至總巡捕房聲明捕頭飭將謝暫押捕房候解廨訊核 
[包探升階]  
　　新閘捕房二十八號二等華探馬阿美因辦公得力昨奉卜總巡升爲頭等華探又楊樹浦捕房十五號試用華探王桂亭昨亦升爲三等華探以示鼓勵 
[摸竊票摺]  
　　龔榮生在法租界大興洋貨店爲夥昨日行經河南路被賊摸去鈔票洋二百元莊摺一扣　卽投報捕房派探查緝 
[學徒不端]  
　　河南路合豐衣莊學徒張榮生竊取店内單夾綢衣多件逃逸昨由該莊執事人報請捕房派探頂緝 
[雉妓違章]  
　　雉妓李美英王小寳王三寳均因在途拉客由捕查見一併拘入捕房經捕頭詢知住處暫行開釋昨日派探前往查明請廨出單傳訊 
[美租界]  
[婦人負氣]  
　　婦人王沈氏住居楊樹浦路昨與翁姑口角潜自出外徘徊道路由一千零三十六號巡捕帶入捕房送廨請核 
[膏店違章]  
　　北河南路九百二十四號門牌聨昇挑膏店深夜賣烟違犯警章昨經捕頭查明候請公堂博案訊究 
[逞兇毆人]  
　　王關卿昨在吳淞路將羅阿福扭住肆毆被二百五十五號巡捕拘解捕房押候查辦 
[凌虐髮妻]  
　　嘉興路二百三十八號住戶葛春江前晚將妻王氏扭住痛毆並以便桶向氏頭上擲去致傷腦部氏因投報捕房飭探將葛拘入由捕頭詳詢情由諭令出外以後不能行兇如違嚴辦 
[同鄉詐擾]  
　　住居元芳路之江北人曹阿四前晚至捕房控稱同鄉流氓陳大官子唐小德子等四人來家訛詐不遂逞兇捕頭命曹退去候查核辦 
[因何起釁]  
　　昨有錢阿新喬阿友史忠林三人在嘉興路互相扭毆由捕一併拘入捕房諭各存洋釋出候查 
法租界 
[領回女孩]  
　　周吉甫前控周寳生與其妻通姦旋又將所生之女兒一併拐逃當將阮氏尋交捕房解經公堂押候查辦在案茲悉該女孩已由潘周氏在漢口領回交於孩父前日由探將周氏送案氏稱與寳生是兄妹行故往漢口代領惟與寳生並未遇見不知避匿何處阮氏供因丈夫家貧欲售女兒故寄往母家未知如何往漢求鑒判兩氏收押候原告到案再訊 
[偷兒荷枷]  
　　陸子高王阿三串竊朱新泰牛皮廿餘張由探拘獲吊到原贓送捕解廨請究　正同供已後不敢再犯務求恩典判各枷號一月以儆 
[庽客行竊]  
　　張梅生前晚至張雪榮所開之小客棧内借宿翌晨乘人不備將該棧衣服三件竊去旋由該棧報知包探緝獲解廨請究張認竊不諱判枷號一月押三月 
[偷竊鮮魚]  
　　　永才在菜市塲行竊魚販周榮才鮮魚值價洋三元有餘當被覺察追獲送捕解廨訊辦判押捕房七天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[浙江巡警道擬訂省城消防拆斷火路及拆屋攤貼章程]  
　　第一條本章程係遵照撫憲原札會同省城商務總會編定之消防人員及火塲左右對面鄰宅皆須一律遵守 
　　第二條凡有火警之時消防人員須帶應用器具以備臨時拆斷火路之用 
　　第三條遇有火勢狂猛不能倉猝撲滅時凡巡警長官及消防隊官隊長可臨時斟酌火勢指定應拆房屋立時拆斷以防延燒 
　　第四條依前條拆斷火路時其房主住戶不得違抗或阻撓 
　　第五條第三條拆斷火路之命令如巡警長官未臨塲時由消防隊官主之消防隊官未臨塲時刷各消防隊長主之其消防手及各救火會人等不得擅拆人民房屋 
　　第六條火災撲滅之後消防隊官及消防隊長須將被拆房屋之門牌號數房主姓名分别樓房或平房被拆椽數詳記備報 
　　第七條被拆房屋應分樓房平房兩等由其左右近隣及對面隣宅之住戶房主各半賠貼其例如左（甲）樓房一間賠貼一百五十元（乙）平房一間賠貼洋六十元 
　　第八條依前條酌予賠貼時左右近隣應以毗連十間遞派其對面則由五間均派 
　　第九條第八條遞派均攤之法如係樓屋被拆者以貼洋一百五十元計算其攤貼如左例（甲）遞派之例依左之順序第一間派洋十六元第二間派洋十五元第三間派洋十四元第四間派洋十三元第五間派洋十二元第六間派洋八元第七間派洋七元第八間派洋六元第九間派洋五元第十間派洋四元（乙）均派之例以對面五間平均攤派第一間派洋十元第二間派洋十元第三間派洋十元第四間派洋十元第五間派洋十元 
　　第十條第八條遞派均攤之法如係平屋被拆者以貼洋六元計算其攤貼如左例（甲）遞派之例依左之順序第一間派洋八元第二間派洋七元第三間派洋六元第四間派洋五元第五間派洋四元第六間派洋三元第七間派洋二元五角第八間派洋二元第九間派洋一元五角第十間派洋一元（乙）均派之例以對面五間平均攤派第一間派洋四元第二間派洋四元第三間派洋四元第四間派洋四元第五間派洋四元　　第十一條凡公攤之欵限三日内繳呈巡警總局以便轉給不得逾限 
　　第十二條凡被拆戶主應領之攤貼洋元湏逕向巡警總局具領不得自向鄰右索取以免糾葛 
　　第十三條各屬城鎭繁盛之地有可適用本章程者應俟通飭後由該管巡警總局禀明辦理 
　　第十四條本章程自詳准頒布之日爲施行之期如有應行增刪更改之處由巡警道妥議詳准施行 
小說 
[中國貞探小說繡衣盜（二十二）]  
　　第六回王歧鳳解組榮歸雲濤甫中宵失竊 
　　吳吉聽陸雄不肯答應。心上着急。再三再四的央求。陸雄被他纏繞不過。只得勉勉强强的點頭應允。口中說道。就是你們衆位要我到蘇州去。也要等我們這裡的事情完結之後。方才可以騰出身體來。去辦你們的事吳吉聽了。呆了一呆道。但是我們那位縣大老爺。只給了五天的限。今天已經第二天了。若是過期不獲。縣大老爺。就要重辦欠癜。還要請你老人家。和我們想個法兒。陸雄想了一想道。旣然如此。我本來爲着這伴竊案。要上無錫去訪查。如今我就先到蘇州去。緝訪一咽。或者兩件竊案。都有些影響。也是說不定的。看官。你道常州地方。又出了什麽竊案。原來這個失主。也不是個好說話的主兒。就是現任浙江巡撫雲松岩雲中丞的胞弟雲濤甫。素來在常州地方。就狠有些兒聲名。這一天雲濤甫正在姨太太房裡頭坐著。忽聽打更的更夫在外大喊起來道。不好了。你們快來雲濤甫連忙跳起身來。跑院子裡頭。抬起頭來看時。只見對面屋上。刷的飛過一條黑影。雲濤甫的眼光甚好。黑夜裡借着星光看去。覺得好像身上帶着兩個大包裹的樣兒。雲濤甫方才說得一聲。你們快來捉賊。早見那條黑影。輕輕一閃。早上了風火山墻。正在這個時候。只聽得砰的一聲鎗嚮。又聽得外面有許多人擾攘的聲音。雲濤甫知道是家裡頭的護勇放槍捉賊。正要呌他們進來看時。不想一轉眼的工夫。墻頭上的黑影。已經蹤跡全無。不知到那裡去了。一會兒早見許多家人護勇。打着燈籠火把。一擁進來雲濤甫連忙叫他們四處搜尋了一番。又開了大門。叫幾個人到墻外去看。也不見一些蹤跡。查到老太太上房後面。只見箱子開了四五只。箱子裡頭的東西都做一堆兒。丢在地下。這幾個箱子。向來是老太太安放金珠細軟的。着實有些貴重的東西在裡頭。雲濤甫見了由不得十分心痛起來。不知究竟失去的什麽東西。且待下回分解。 
國外新聞 
[西班牙地震]  
　　十一日柏靈電云西班牙近遭地震 
 
 

Page 27

 
 
[歐洲中央水災]  
　　十一日柏靈電云歐洲中央一帶近因河水汜濫財産人口損失甚巨 
[德皇御躬無恙]  
　　十一日柏靈電云德皇御躬無恙膝上之傷無須施用刀圭大約八日之内可以平復 
[普魯士國會休議]  
　　十一日栢靈電云普魯士國會業已休議 
[美國新邦成立]  
　　十二日倫敦電云據華盛頓電稱美國上議院已准阿列崇那與新墨西哥兩地合併成邦 
[改地比武]  
　　十二日倫敦電云桀弗里斯與瓊生擬在舊金山比武爲加列福利亞總督所禁現已改在里代達邦哥爾特菲爾特地方舉行（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[江蘇諮議局招待日本實業團頌詞]  
　　江蘇一省在敝國爲東南要地居民耳濡目染頗知趨重實業今遇諸公辱蒞同聲相應歡忭逾恆敝局有代表全省人民之責全省人民之歡忭謇等不敢不掬以相奉用是特開大會借鳳遊之名蹟作東道之主人諸公恕其不腆惠然肯來豈惟謇等之光實全省人民之寵也夫敝局爲政治機關所包者廣原不盡以實業爲限然國民以政治上之接觸往往影響於實業前途今日歡聚一堂以政界之承迎可知國際平和於發展實業之道兩國交受其福異日江蘇人民究心於實業者倘赴貴國考察良覩承敎於諸君子者安有旣極園林小叙固伸地主之敬意亦爲他日之先容送抱推襟恆如此會何幸如之宣統二年五月初八日諮議局代表人張謇留詞恭上 
[鎭郡官商歡迎日本實業團關道劉觀察祝詞]  
　　中國與日本國同處亞洲之東種族同文字同故其所處之地勢對於全球各國之關係亦同二千年來日本農工之制文學之派類皆沿襲中國由昔以觀中國亦嘗輸文明於日本近三十年日本銳意維新步武毆美中國遣派學生游學日本一切新法理新智識堪爲中國之先導由今以觀日本亦漸輸文明於中國統中日兩　國前後思之實有彼此交換文明之資格是以敝國與貴國邦交之睦誼最敦人民之感情最厚凡人於平等之交其至爲相親相愛者莫如昆弟朋友若敝國與貴國匪惟朋友實爲昆弟茲者貴國實業家近藤郵船社長偕同諸君子惠臨敝國周遊沿江海各埠敝國官民同表歡迎而諸君稅駕金陵之日適當敝國勸業開會之時吾知兩國紳商於實業上之切磋交通上之研究必更有互輸交換之益今日諸君道出鎭江鎭江商界旣鼓舞而歡迎之猥以時間怱促鄙人雖企慕甚殷未能相與暢叙而竊願兩國邦交由此益加敦睦兩國人民由此益相親愛兩國實業家由此益臻發達各聨其朋友昆弟之情誼以互換文明智識於無窮吾知他日鎭江實業界及各省實業界觀光貴國亦必受貴國之歡迎當此歐美列邦視綫齊注東亞之時敢援唇齒相依輔車相助之義以爲貴國實業家祝卽爲兩國實業家祝以爲貴國之前途祝即爲兩國之前途祝 
短篇小說 
[魔妻]  
　　西洋探險家亞菲利者。法人也。曾携數月乾糧。入西印度深山窮谷之中。探查各地産物。時當初秋。陽光方炎。蒸汽上騰。汗流浹背。不可耐。其地又爲沙漠。日之方中。平沙無垠。遠絶人跡。乃覓一大樹下作休息所。輕風嫋嫋。吹衣。拂面身倦神疲。漸入睡鄉復驚覺弗寗。恐爲猛獸所得。仰觀十方。於亂枝濃葉中。似有可。覓一枝作臥具者。乃攀而上。得一偃息處。仰臥其間。凉風微微。從樹下冲上。體爲之爽。方合眼時。聞有喑鳴聲隠隠。愈聞益近。精神畏縮。不敢就寢。起視四方。西北角距數十武。有一物。略具人形。跳躍而來。遍體如墨長約滿丈。口喃喃似行歌得意者。亞菲利恚甚。再登數横枝。擇其枝幹之葉最濃者。屈而蔽體。恐爲物所窺不交睫間。而物已至樹下矣。周圍遍視。眼光如炬。鼻息切迫。似聞有人氣者。幸樹葉森厚。無由窺見。斯時亞菲利之恐惶情狀。雖蹈虎尾。不足喩也。全身毛管間。洩出數升冷汗。牙齒不動自磨。蟄屈不能伸縮。物乃作人言曰。快哉快哉。好一個納凉所。遂盤坐於靑沙綠草間向懐中摸出一小玻璃匣。大僅二寸許。脫蓋呼之曰出。中有一小人形冉冉躍下。物立之腿上。漸抽身而長。不霎時已大如常人矣。盈盈弱女。年約十八九。杏臉微紅。星眸流。睇物笑謔之曰。我之與卿相處已三年矣。未嘗一刻去諸懐。我之愛卿可謂至矣。未知卿之愛我如何。女曰妾之愛君較君之愛我更數倍。物又曰。天下美男子可有勝於我者乎。女曰。君美甚。天下之美男子。何能及君也。物喜大笑。聲如虎嘯。少選物謂曰。此風凉爽。吹人欲睡我懶將眠。卿腹暫爲我作枕。女從之。頃刻鼻息如濤聲。亞菲利蟄縮時許。身體痲痺。稍伸以寛之。樹枝作聲女仰視。露一衣角。知有匿其上。乃將物頭移下。攀而就之。亞菲利不敢動。與握手爲禮。女求與狎。亞弗從。女促之。亞以辭諉。女嚇之曰。爾不如吾意。吾將告爾於他。謂爾之戲我。必攫爾而食焉。爾其無悔。亞曰。他若覺。將奈何。得毋同一死乎余寗爲清白而死。則吾靈魂又可升諸虚空界。女曰。他若睡時。必須六時間方醒。今正酣睡中。雖霹靂其聲。不之覺也。爾其勿恐。亞乃與通。乘間問所從者何人。女曰魔也。妾亦魔耳。爲他所攝。强爲夫婦。他恐妾有私。故製匣貯妾。時刻不離。使妾無以遂其志。今獲與君親。殆天緣也。亞聞言。毛管。倒竪。乞其垂憐。女指前面謂曰。此羣魔雜處之地。君不可經。依原路回。無危也。亞乃與女相别。下樹奔旋。不敢回顧。 
　　著者曰。魔恐妻有外遇。製匣貯之。其嚴防可謂密矣。乃於沙漠千里。人蹤斷絶。一偶睡間。慾海生浪。則數年鐵鎖重關。一旦付諸頽波逝水。正所謂華嚴樓閣締網重重。一毛管中。億萬蓮花。一刹那頃。百千浩刦。毫釐千里可不愼哉。 
 
 

Page 35

 
 
   
 
 

Page 36

 
 
   
 
