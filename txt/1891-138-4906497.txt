# 1891 - 138 - 4906497

 

Page 1

 
 
[第二次開印二十四史] [  圖書集成周啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尚未取書者請卽移玉來取以便先覩爲快也肅此布聞伏維雅鑒 
[九朝東華錄减價出售] [  圖書集成周啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[法書待價] [  申報館恊振所代啓]  
　　浙紹翁巳蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聯楹二十副交本舘恊賑所代售以助賑濟其用心可謂仁矣定價每副洋一元欲求墨寳者請來本舘購取如欲書上欵亦可代求也又姚鳳生明經書大小對聯十副助振并請賞鑒家選購爲盼此布 
[酒色財氣說]  
　　時逢休沐靜坐雨窗適有素心人來相與縱談時事不禁憮然以歎曰有是哉酒色財氣之害人竟至於斯哉嗜酒者因沈湎而喪身好色者因荒淫而促夀貪財者徇貨利以賈禍尚氣者恃血氣以興戎人夀幾何何苦顚倒于四者之中以致天地皆成荆棘哉且酒亦不止沈湎已也無德者往往使酒駕座載號載呶開罪朋儕致爲正人君子所不齒色亦不止荒淫已也或且蔑倫亂紀誚起聚麀天道好還閨門不肅歴觀登徒子一輩醉生夢死於温柔鄉中未有不報及其身以迄妻女者至謂貪利忘義禍患隨之猶事之小焉者也其尤甚者甘作守財之奴不顧旁人唾駡久之而釀成怨府且有因財而致殺身者象有齒以焚其身君子可不引以爲鑒乎至於恃才傲物盛氣凌人逞血氣之匹夫未有不遭挫折者窮其究極竟或逞一朝之忿亡其身以及其親昔之九族謀夷滿門殺戮者何莫非一時之氣所致之乎然則酒也色也財也氣也有一於此未或不亡况加以四者之循生迭起哉遠事不必述試觀邇來申報所書者如本月十一日小飯店主羅少卿控沈清王等六人沽飮過醉忽然尋釁毁壞杯碟值價數百文蔡太守申斥之餘諭令賠錢了事此因酒而肇禍者也奸僧威堂深夜欲入某婦家致被探捕所拘獲搜其身畔藏有婦人環珥及查某婦臥處則僧之度牒衣鉢　　袈裟歴歴具在葛同輔國判令重責手心以示儆誡此因色而受刑者也陳惠亭以夏文吉等奪取所領票銀互相訐告由英公堂解送縣署袁大令判令補提工頭鄔金昌　辦此因財而肇訟者也至於昨報載吳熙林控塾師丁悦樓毆伊子錦渭袁大令提訊之下以丁不應肆毆着責手心一百下一面向吳再三開導諭令將子領回夫此案情節離奇不知其中究竟然丁苟不恃氣何致公庭匍匐身受官刑此更因氣而受虧者也况又有酒醉而犯色戒者去歳臺基一案中有某甲者供稱飮酒沈醉悮入臺基使非被麴秀才所迷何致惹草粘花以致身敗名裂有爲色所迷因而耗先　物者如前報紀林可卿校書之事其家長控稱娶林爲妾後忽被捲去金銀首飾若干遁而他去無論其事之眞否使當日不置諸簉室何致多此紛更乎至於貪得不義之財以致負氣不下者則比比皆然記其事之最近者爲葛同轉記李　才楊阿海互毆之案庭訊之際楊供稱李欠小的之錢非徒向索不還反遭毆擊夫欠錢圖賴其理已虧至向索而輒行兇則其氣因各財而生二者更迭爲起伏矣總而言之人不能不偶近夫酒色財氣而酒色財氣適足以害人人尚其知所節制哉雖然酒色財氣亦正有必不可少之處古人杯酒釋兵爭樽俎折衝傳爲佳話則酒之得力正非凡矣句踐以西施献夫差遂有沼吳之舉董卓爲貂蟬所惑王允卽借以除大奸則色之功用亦甚大矣孟嘗焚券以市義卜式輸財以得官則人苟正用夫財亦可留名千古矣孟子善養浩然之氣其氣遂充塞乎天地之間文天祥作正氣歌忠義可貫金石則氣亦至大至剛昭然卓著矣非然者嘗聞故老言京中有四大員人以酒色財氣目之厥後嗜酒者以妄奏而降調好色者以娶妓而革官愛財者中道云殂逞氣者失律獲讉彼位高望重者猶且被酒色財氣所覊絆以致晚節難全况我輩一介書生可不遠而避之以致沈溺不返耶因作酒色財氣說旣以諷世亦還而自箴焉 
[本館接奉電音]  
　　昨由京友電傳上諭七道敬謹譯登○四月十六日奉上諭溥豐奏病難速愈懇請開去差使並請停俸一摺溥豐着准其開去差使加恩賞食半俸欽此同日奉上諭譚鍾麟着以尚書銜補授吏部左侍郎欽此同日奉硃筆陳希齡補授鴻臚寺卿欽此同日奉硃筆松安補授太僕寺少卿欽此同日奉硃筆趙時俊奉掌河南道事務欽此同日奉硃筆着恩明稽查值年旂事務欽此同日奉硃筆稽查廂黄旗漢軍旗務着鳳英去欽此 
[長安日近]  
　　管理太常寺事務禮部尚書臣宗室崑岡等謹奏爲請旨事恭照四月二十九日孝愼成皇后忌辰應行遣官恭詣慕陵讀文致祭臣寺謹案奏准祀典所載例由守護陵寢公等請派一人就近恭詣致祭准宗人府送到公等銜名臣寺照繕清摺恭呈御覽伏候欽派一人主祭俟命下之日再由臣寺知照承祭公屆期恭往將事爲此題奏請旨於光緒十七年三月二十九日奉旨遣奉恩輔國公奎瑛行禮欽此○吏部爲批示事據分發未入流於敬中呈稱係浙江蕭山縣人由供事議叙雙月二缺選用從九品遵新海防例攺捐未入流指分直隷試用取具印結呈請騐看分發到部查該員並未呈騐報捐執照未便列入騐看俟呈騐報捐執照後再行核辦○内奏事處奏事官懸缺曾經咨取各部院司員由御前大臣大學士等考取正陪帶領引見請旨鈐補奉硃筆鈐出户部貴州司員外郎春慶着充爲奏事官欽此○管理廂藍旗滿洲都統大學士恩爲移會事摺房呈稱所有補放黑龍江等處恊領各缺於四月初三日帶領引見奉旨黑龍江廂藍旗恊領着擬正伊吉斯琿補授擬陪西林着照例記名成都廂藍旗驍騎校着擬正惠文補授擬陪靈文着照例記名吉林廂藍旗世管佐領博棟武准其承襲欽此欽遵到　相應移咨稽察欽奉上諭事件處查照○大金吾三堂憲諭暫署左翼尉正白滿協尉聨桂自委署以來於地方公事 
 
 

Page 2

 
 
均無貽誤尤能勤於缉捕自應將左翼委翼尉一缺卽令聨桂充補以專責成而重地方除咨報兵部查照外己分檄八旗滿蒙漢各官廳一體查照矣○内閣侍讀貴秀謹禀中堂爲禀聞事今晨由侍衛處發到清字諭旨一道皇上明日辦事用膳由乾清宫檐下乘轎出乾清門走後左門升太和殿看視祝版禮成後仍走後左門進乾清門養心殿召見大臣已初仍由乾清宫檐下乘轎出乾清門景運門進協和門出午門端門天安門大清門正陽門進天壇門皇穹宇拈香閱視犧牲俎豆畢還内壇齋宫欽此○户部三庫曁廣儲司内庫例應三載盤查一次以重庫帑而清弊竇光緒十七年爲盤查三庫之年經户部開列王公文武大臣銜名奏請欽派十人盤查内外各庫奉硃筆圈出和碩鄭親王凱泰和碩肅親王隆懃恊辦大學士吏部尚書徐桐禮部尚書崑岡工部尚書熙敬正白滿都統容貴吏部左侍鄭許應騤吏部右侍郎敬信禮部左侍郎錢應溥禮部右侍郎景善欽此得旨後卽由户部知會鄭邸等示期盤查云○太和門需用大木經黔撫報効業由委員解抵張家灣工部官廠存儲曾登前報兹悉此木已由工部雇用練車陸運入京初五日午後運入朝陽門大木三根計長五丈數尺徑方寛廣均計四尺每木下用車板結連共成立輪各用騾馬三十六匹分作十二排每排用三騎拉運由大街經東四牌樓燈市口丁字街進東安門卸載俾匠人得施斤斧以成棟梁每車上揷三尖大黄旗大書太和門急用字樣云○禮部爲移咨事本年三月二十四日由禮科抄出本部題覆年屆百齡之湖南善化縣夀職唐高位請旨准旌一本奉旨唐高位着賞給上用縀一疋銀十兩餘依議欽此等因到部相應移咨内閣稽察房查照 
[蕪事餘聞]  
　　蕪湖民教不和經地方官調兵彈壓現已平靜昨接訪事人信補述情形頗爲詳盡錄之以供衆覽據云初七日梁山良字大營抵蕪後省憲又派撫標後營王良臣軍門帶練軍二哨乘輪來蕪皖南鎭亦派營務處牛韻齋恊戎帶馬步隊及練軍三哨均於初八日抵蕪駐紥新關後面及英領事署左近軍容荼火威震一時民心賴以大定領事署尚無損壞推園中花木都被摧殘陶令歸來已有三徑就荒之感新關幸得保全惟其旁新造洋樓五幢内住騐貨西人四名衣箱什物悉被匪人搶去税務司飭令各開失單送官候核初九日兩江制府特委候補府鳳夔九太守抵蕪查辦此案連日會晤地方官並就道署發審局提集當塲拘獲搶物各犯及失孩往閙之人逐一研鞫一時尚難定讞初十日史太守乘輿抵蕪查誤此案卽在縣署暫駐襜帷其時不法棍徒又在各處徧貼匿名揭帖摇惑民心道憲及邑尊聞之立卽籖差嚴拿此輩並出示曉諭民間毋得妄自紛亂十三日又咨請所到水陸各營抽派兩哨移紥下游弋磯山保衛福音堂而二街各教堂亦令營兵不時巡守統計水陸各營駐紫蕪湖不下一二千人縱有外來匪棍其勢不能復逞居民尚何慮哉法兵船名英貢斯打者於初八日抵蕪次日將晚忽接皖省來電略言省中教堂亦在滋鬧亟請上駛保護該船因慮顧此失彼遲疑未發次日適有中國兵輪兩艘英國兵輪一艘相繼抵蕪聲威大壯英貢斯打遂於初十日上午十點鐘展輪赴皖後聞省中賴聨太守親往彈壓剴切曉示亂衆立時解散繼聞和州天主堂於初八日亦被人鬨鬧層層密裏勢將决裂幸羅直刺素著恩威當塲拘獲倡首棍徒十七名其餘各鳥獸散僅拆設平房一間蕪湖連日防守謹嚴駐紥各軍晝夜整隊巡視城廂地方印委各員亦皆僕僕往來戴月披星不辭勞瘁王邑尊又飭地保掮鑼告衆令各鋪户將舊時門牌一律懸掛門首以備挨户稽查使匪徒不得容身日來市面生涯尚形清淡各巨號由申漢裝運貨物進口亦較前稀少廣帮米市初六七兩日停止收買初八日以後照常進貨惟不似從前踴躍矣江干各堆棧原儲之米日内連到鐵艦七八艘赶速裝載開行大約每年五六月間米市必暫停止加以此次波瀾不如趁早裝完之爲得計也十二日皖南鎭馬步小隊因廣德州四鄉盜賊蠭起業已星夜調回至蕪湖一案將來如何結局及地方一切情形仍俟隨時續錄兹將蕪湖道縣所出告示附錄於下　道憲示云爲出示嚴禁事照得燒燬教堂一案業經本道禀請督撫憲調撥水陸各營來蕪查拿滋事首要各犯務獲訊辦在案近有不法匪徒妄造匿名揭貼約期再將福音耶穌各教堂一律拆毁之說殊屬不法已極福音耶穌各堂乃屬英美諸國與法之天主教堂毫不相干與該居民毫無牽涉乃敢佈散謡言希圖摇惑人心以遂該菲乘機竊奪之計亂絲當斬法令難容除諭令地方文武員弁并令兵役隨時稽查如再有不法匪徒向福音耶穌各堂率衆滋事卽行嚴拿就地正法以遏亂萌並飭縣嚴密查拿妄造匿名揭貼之人從重究辦外合行出示嚴禁爲此示仰軍民人等一體知悉凡福音耶穌各教堂並非法國人民亦與天主教堂無涉不得布散謡言希圖乘機竊奪滋事倘敢不遵輕信浮言再與各教堂滋事是則不法亂民定以軍法從事各宜懍遵毋違特示蕪湖縣示云爲出示曉諭事照得通商以來中外和好教堂之設亦爲條約所載日前地方謡言蠭起頃刻之間人民麕聚當經本縣委曲開導勢已解散正擬出示曉諭誰知風波驟起救阻不及教堂被焚總由匪徒造謡生事而起現已請兵彈壓除查拿首犯外合行曉諭爲此示仰合邑人等知悉爾等各安恒業毋再滋生事端如有不遵定卽儘法嚴辦各有身家毋貽後悔其各凛遵毋違特示又示云爲出示曉諭事照得前因地方謡言四起以致教堂被焚業經本縣據實通禀現奉督撫憲委員查辦公是公非自能水落石出現聞爾等復播謡言意圖煽惑實屬不安本分除訪拿爲首要犯外合行出示曉諭爲此示仰各色人等知悉爾等各安恒業不得再播謡言惑亂民心致干拿究毋違特示 
[剴切曉諭]  
皖省不法棍徒聞蕪湖民教不和乘機播散謡言冀以煽惑衆聼幸經地方文武各官竭力彈壓事己敉平本館已將先後情形逐一登報兹　督辦洋務總局丁潛生觀察當羣情洶湧時曾出告示剴切曉諭兹特照登於左欽加布政使銜督辦洋務總局安廬　和道總理撫提部院營務處丁爲剴切曉諭事照得蕪湖天主教堂被害現經禀奉南北洋大臣電飭在於各口岸訪拿滋事之人訊明懲辦查省城自設教堂有年彼此各無猜嫌具見吾民安守本分不預外事乃近日省城謡言紛紛謂欲與省城教堂爲難事出無端顯係匪徒造言煽惑希圖脱卸已罪傾害好人誠恐無知愚民墮其術中合亟出示曉諭爲此仰諸色人等知悉現在蕪湖一案止須查辦肇釁匪犯其敢在省城散布謡言之人卽係在蕪借端生事之人斯時拿獲到官皂白卽難分辨爾等務當各安各業萬不可附和落彼圈套以致自投羅網害及身家此乃本道爲愛惜我民起見爾等亦當共體本道一番勸誡之苦心幸鑒前車毋貽後悔除分飭地方文武員弁一體嚴拿密查并隨時防範外其各凛遵毋違切切特示 
[鄂垣官報]  
　　三月二十九日候補府劉翰翔奉藩憲委赴安陸府騐收堤工並赴襄陽查騐老龍堤候補從九周鎭藩奉委牙厘局監發聯票核對公文四月初一日湖南候補縣田繼昌奉委解督轅書吏飯食紙劄銀兩候補府經歴朱紹祖起服來省候補從九陳世梁收發文件禀知赴局候補縣張肇芳奉鹽憲委會勘普濟堂工程禀知 
[觀輪戲記]  
　　美利堅人衛猛以輪戲著於時滬之人固未之見也日前航海來游就戒酒會堂登塲試演先期介麥問臯都督以劵贈同人因得入座縱覽時適礎潤如雨簷溜涔涔而士女聨翩咸以先覩爲快門以外車聲轆轆與雨聲相和答也鐘鳴九下洋琴迭奏雅韵鏗鏘衛猛一笑搴廉飛馳而出以兩小輪置履底東馳西逐縱意所如或疾或徐或進或退或翹足立或折腰行或如垂柳之欹晚風前或如蜻蜓之立釣絲上戲凡六折雖不外乎躡輪而步而其輪有大有小有高有低有矗立以高蹻者有圆徑如車轂者要無不應絃合節遲此從心每演一回四座鼓掌聲若雷動最妙者其第六折取一木盆置臺中盆下設小輪八衛猛以頭頂貧底雙足向上倒植而行斯則不特奇觀抑亦奇險矣演至十一下鐘時戲畢而客亦散乃乘薄笨車歸時已雨過天青月光隱隱現　際矣 
 
 

Page 3

 
 
[詳錄讞詞]  
　　英公堂會訊徐幹亭鮑子卿互控一案昨已紀其大略情由兹復備錄讞詞於後當訊時律帥担文偕羅誠伯上堂稱徐國楨卽徐幹亭控稱有銀存日本神户元源長鮑子卿處業奉提鮑至案矣但此是華人控華人之案理由華官獨斷獨行與西國陪審官無干與匯豐西人更不涉此歴來公堂辦案之定章也今者西國陪審官在座匯豐西人亦偕買辦到來本律師恐是匯豐控鮑然此案先經匯豐在日本紳户天清理事署控追鮑洋銀一萬五千元理事官不予准追有堂諭爲據匯豐如果不服儘可投大清駐日星使署上控旣不上控則不能在上海會審公堂翻此舊案請問匯豐西人之來案也其欲控鮑乎蔡太守轉請匯豐西人答稱由英國富副領事傳令來案聽審富副領事曰初由匯豐行控上海元源長號主徐幹亭借洋一萬五千元經源開鼎和兩錢莊具保匯至日本神户元源長鮑子卿處後以本利不還控請諭令兩錢莊賠償屢訊不准惟着徐如數繳銀徐堅稱有銀在鮑處已由蔡大老爺關提鮑前來設訊明有銀在鮑處則照數追償匯豐此係堂斷之鑿鑿可証者此次所訊徐鮑之案卽由舊案牽連而下本副領事是以知照匯豐西人前來聽審諭畢請太守檢閱堂諭無悮担律師曰此乃案中之案初由匯豐控源開鼎和償徐借欵理合中西官會審今係華人控華人權在華官毋須西官會審着照堂諭所云如果徐控鮑之銀屬實照追以了徐借匯豐之欵應俟華官訊明可以追鮑銀若干兩匯豐西人請副領事照會憲案劃銀或華官訊問供詞中有牽涉西人之情節始可彼此照會訂期會訊今日華官訊華人控告華人之案西官到來殊不合理又問太守曰華人控華人之案容西官會審乎太守曰無須會審又問徐控鮑是華人控華人之案乎太守曰然又問此案是舊案耶抑新案耶太守曰此非新案故與尋常華人控告華人之案微有不同担律師稱事雖由匯豐劃銀起見然匯豐買辦華人也儘可到來聽審何必西人及西官到來富副領事大不以爲然曰案由匯豐控追洋銀而起今係案中之案本副領事可以干預担律師旣知非會審之案因何到此担律師曰本律師原知華人控華人副領事不能陪審匯豐西人亦不能到案本律師原無須上堂辨駁今因副領事及匯豐西人均到是以鮑延本律師來申明定章太守謂今日爲時已晚副領事及匯豐西人旣在此祗可觀番未便干預查帳等事情隨傳徐鮑上堂聲訴徐稱職員原籍粤東曾與鮑子卿股開元源長號職員在上海經理鮑在日本神户經理彼此有貨物往來而上海運往神户之貨爲多照算有銀四萬二千七百餘兩存鮑處鮑不應不付匯銀太守問有帳可憑乎答稱有鮑稱徐並無銀兩存職員處所有職員與徐合股銷售各貨及往來信函一併呈閱太守閱視良久見其頭緒紛繁因諭徐鮑二人曰爾等往來之事繁多帳非經旬日不能閱悉姑各邀一公正商人至廣肇公所俟本分府諭令公所董事督同清理帳目究竟徐有無銀兩存鮑處覆候核斷兩造均唯唯遵斷又問到所理帳約需幾日徐稱赶緊清理亦須半月太守謂准爾半月後由董事稟覆訊斷副領事據情告知担律師並言上海元源長及神户元源長係一家分號因之徐鮑控案務須到堂聽審 
[游僧被控]  
　　江北人儲佳貴　英巡捕房訴稱次女阿英卽細鐵兒年十四齡被洪陳氏誘藏不放旋訪知在三馬路德夀庵佛店内捕頭命某包探查獲韓張氏及德夀庵僧命洪並天津婦金何氏一併解送公堂蔡太守飭官媒騐明此女尚未破身卽委宋莘樂二尹訊究儲訴稱阿英於去年五月被人拐帶至上海當時查無蹤跡繼得訪知下落往領不放現請領回金何氏供稱小婦人傭工七八年積有洋銀百元之譜丈夫早故子女俱無當傭於兪大人公館時嘗陪太太至德夀庵佛店拈香有茹素佞佛之韓張氏言及洪陳氏及儲某氏帶得一年祗十四齡之女孩欲售入花烟館爾何佛買爲螟蛉女將來贅一佳婿俾晚年得有所依小婦人因將歴年所積洋銀九十元買得此女立有賣契由女之生母列名小婦人現在陳公館爲傭旣有女父到來務求追還身價阿英供稱實係洪陳氏帶來先在德夀庵住過十一天後被輾轉寄與妓院及韓張氏金何氏等家二尹問爾在庵中如何安睡答稱與香工之女同睡韓張氏供稱小婦人原籍江北平素長齋佞佛一日在德夀庵佛店進香洪陳氏言及儲將女售入花烟館已議定價目六十六元適金何氏膝下無人願買此女因之彼此說合得以玉成小婦人並不得受中金至立據者的係女之生母二尹提僧研詰供稱僧人原籍江北如臯縣曾在天台山披薙已三十年矣現在治下三馬路開設德夀庵亦已八年某日同鄉人洪陳氏儲某氏帶阿英來寺言欲售入花烟館韓張氏等見而憐之勸金何氏買爲螟蛉女僧人曾出一言相勸至契上列名者確是女之生母阿英並未在庵中住過惟憶去年有客僧躭擱庵中僧人見伊作事不端驅之出外豈知此僧回至江北卽知照女父來此以致波累僧人如果僧人有不是之處大老爺卽定以死罪僧人亦無怨尤二尹問阿英曰爾母是否偕來答稱母親實未冋來聞己於七月某日在籍病故矣二　飭將僧交保出外阿英暫交官媒收管韓張氏交金何氏保去着金何氏尋洪陳氏到案以憑澈底根查金何氏供稱當日女母收清身價洋卽偕洪陳氏回江北現在小婦人願前去找尋二尹謂爾能尋到洪陳氏則爾之洋銀有着落矣諭畢揮令退去賣契存堂傳聞滬地游僧最爲不法種種奸淫惡蹟有幾令人髮指眦裂憤不能平者此某君望江南詞所以有申江好最樂是游僧酒肉塲中渾不諱烟花隊裏各爭能入定問何曾之句也前日威堂深夜欲入某氏家探役在身畔搜出簪環等物方經葛同轉嚴加懲責勒令還山而德夀庵僧人又被人所控告幸逢賢長官爲之超豁耳否則如威堂之手心一百其能免乎僕請以一言正告曰欲除滬上淫風當自禁佛店始 
[襄讞案牘]  
　　新任上海縣袁海觀明府莅任以來以縣中案牘紛煩不遑兼顧禀請道憲以宋莘樂二尹帮審案件藉資臂助聶觀察准如所請業於前日特下委札二尹已莅縣視事矣 
[衣莊失竊]  
　　滬城東街元泰衣莊前晚被偷兒混入店中迨夜深人靜時竊去大衣包二個約值青蚨數百千店中人至次晨始行覺察當卽知照十五匍地甲同赴巡防總局具報朱森庭明府帶同捕役前往勘視卽着捕保留心跴緝未知能珠遠合浦否也 
[叩求援手]  
　　張劉氏被英公堂訴稱丈夫劉德興偪令賣娼小婦人立志不從以致被毆傷損求恩超豁俾免陷入火坑蔡太守飭差傳諭令靜候訊供核辦按原告旣稱張劉氏則其夫自應姓張何以稱爲劉德興想太守必細加推鞫也 
[案情續述]  
　　昨報縣案内有吳某控丁姓擅責伊子一案兹查得吳係自延塾師在家課子前日吳子偶在門前閒立無端　鄰居之塾師丁姓毆傷控經英公堂移縣騐明傷痕戒青了案是吳子並非丁姓學徒合亟正之 
[縣案彚錄]  
　　前日有程張氏投上海縣喊控夫兄程祝三覇吞遺業晚間由袁明府請帮審委員宋莘樂二尹在敬業書院訊問程張氏偕抱呈程月槎投案先據該氏供稱丈夫名宜賓於本月初八日病故丈夫在日曾在大東門德大布店生意曾將各色布牌租與該店主葉吟松每年計收租錢四百餘千及丈夫故後被夫兄祝三恃强吞覇有意欺凌孤寡心不能甘爲此夫弟月槎詣案喊控求請明察程月槎供與同二尹着退去候提祝三到案訊核○鄔金昌虧欠吳淞港開濬工資由沈老五任阿發等在縣控告袁明府迭次訊供已列報章前日晚堂宋二尹問案時據鄔金昌繳呈洋銀一百元求請轉給沈任兩人收領沈老五任阿發同投案下請領洋銀二尹卽將鄔金昌所呈之洋銀百元交沈任具領尚少一百餘千限鄔於七天内一併清還鄔遵諭而退○周彭氏等帶同楊榮紹之女阿囡投縣控稱榮紹欲將阿囡致之死地意圖陷害袁明府令該氏退去阿囡暫行留養令地保楊顯華邀同楊榮紹來案具領此已記諸前報者也前日晚堂榮紹供稱女兒阿囡在家與小的口角因此略責數下不料伊一去不回四處尋訪杳無影響今日始知阿囡已在案下爲此來案具領叩求明察明府向楊申斥數語令將阿囡領回管束不准滋 
 
 

Page 4

 
 
生事端 
[法捕房瑣事]  
　　老沙遜洋行收租人洪信燕向吳阿福索房租找尾洋半元兩相口角當在小烟館中失去小洋一百七十七角半經葛同轉飭傳烟館主再行核辦己紀昨日報章昨晨葛同轉莅八仙橋捕房時洪信燕仍偕司閽人王明堯夥友董逸齡投案禀追失洋同轉令將吳阿福帶案旋據包探稟查得小烟館本係王姓所開目下租與趙張氏接開特將趙張氏傳案同轉問十四日有收租人洪信燕至爾店收租失去搭連袋一隻是否爾店中所得答稱是日洪來收租小婦人給以洋三元嗣聞吳阿福與司閽人王明堯在外面口角洪等出外解勸並未見有搭連袋問其時烟榻上有誰人吸烟答稱有車夫小天富等吸烟同轉令包探恊同趙張氏等前往立刻將小天富及見証人周川渭等提案同轉問曰洪信燕搭連袋内之洋是否爾等所竊周等答稱是日下午小的在趙張氏烟館中過瘾見洪信燕偕董逸齡等來收房租趙張氏給洋三元俄而洪信燕見裏面擺有便桶卽欲大便趙張氏令小的授以草紙一張後聞吳阿福與王明堯在外面打架洪將小搭連袋放在櫃檯上出外相勸在後董逸齡將搭連袋取在手中將洋十餘元用手抛弄有一洋墮落烟鋪董取之而出將袋携去此是實情同轉謂洪信燕曰兩車夫所供情形爾已聽明白否洪轉問董逸齡搭連袋是爾携出有人看見董此時呆如木雞詭稱自己亦有搭連袋一時記不清楚同轉謂董曰爾自己糊塗尚敢誣指他人竊物本當將爾管押姑念經紀人從寛免究着交洪信燕帶去吳阿福不應行兇將司閽人衣服扭破判罰洋半元叱退○張桂寳至許正興舊貨店行竊籐鐲八隻經許追獲送案訊押此已列報昨日同轉將張帶案許亦投案禀訴前情包探禀昨日查問張趁搭何船張初言在城河浜趁船繼　在新閘前後不符張桂寳稱小的言明在城河浜趁航船並未言在新閘同轉以其狡猾喝笞四十下張堅稱寃枉許正興稱當塲拘獲行竊實無疑義同轉着再責六十下復問張仍稱寃枉同轉令包探傳到見証薛宣氏到案詰問據稱前日清晨小婦人正在開門見兩人拉一年輕人經過門口年輕人倒臥在地不肯向前暗將籐鐲八隻塞在門内同轉令該氏當堂辨認薛宣氏指明張桂寳並稱當時見張桂寳携有線粉一扎同轉問張曰現有見証人指認尚有何詞可辯張仍稱寃枉同轉着還押候核○趙明山前與姘婦楊銀珠合開閬仙園戲館虧欠陳松清陳更記等洋銀三千餘元嗣經公堂將銀珠提押認還一半限期繳付後將趙明山由蘇拘到屢經葛同轉比究嗣由陳等查知趙明山之父趙蘭坡在英界東棋盤街開設福仙堂妓院現已轉租與阿鳳經開每月得租洋四十元求請將阿鳳提究追償欠欵同轉以趙蘭坡之産業未便歸償子債着趙之親戚沈錦山赶速往蘇將趙蘭坡邀案再行核究逾時已久趙明山挺押不理昨日陳文浩双投案禀追同轉卽將趙明山帶案一再研究趙稱久繫囹圄與外面不通信息繕成一信求請飭差送往繼母處請伊料理同轉曰爾一味爲息宕地步情實難恕喝掌責一百下還押陳文浩又稟查得福仙堂共有房間二十四個趙蘭坡名下有妓女兩人混跡在内作皮肉生涯同轉着退去靜候查核○周厚之因虧欠湯賢金土洋一百十元上月十七日提周訊問着令交洋銀在案兹以延不料理提案比追周供實因人地生疎無人帮同料理求請開釋向原告商量同轉謂欠人巨欵何以遷延不理着掌責四十下限五天内覔保理楚如違定干嚴比○張友才投案稱友人譚子琴携茶　家伙來申欲問茶館因一時資本不敷遂將銅盆典押前經包探拘案爲此投案求釋同轉將譚子琴帶案研詰兩下言語相符准卽開釋交張帶去 
[江督轅抄]  
　　四月月五日廣西試用縣張義澍湖南來○初六日張銘堅謝委接辦下關掣驗局並交卸支應善後兩局差又何福海謝委繕　湖北文昌　抽川　　又歐陽霖銷湖北宜昌鹽厘差知縣羅先覺謝委轅下發審差○初七日准補江隂縣劉有光由蘇來○初八日候補道張錦瑞奉委軍械所兼准揚水　安陽差　　　　　　局提調差知州湯華袞奉藩司批准留寗差委禀知○初九日候補道鄧裕生赴湖北○初十日新任鎭江府王仁堪江西南昌府崔國榜卽辭由京來○十一日州　自劉芳交卸代理江東司巡檢回○十二日道庫大號張兆麟由京來到省○十三日候補道馮邦棅叩謝咨文 
[蘇省撫轅抄]  
　　初十日元和縣李禀知下鄉相驗理問朱之榮禀辭赴江隂縣保甲差主簿陳金禀謝奉飭知請補長洲縣主簿缺劉轉仁禀辭赴武陽絲捐差○十一日庚寅翰林院庶吉士吳煦辭行赴滬姜應芳禀辭赴上海貨捐局查驗差 
 [G < 
[美國佛羅斯製貢邦補益藥水]  
專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虛體弱隂損陽虧宗筋不舉氣血衰敗路晋隆洋行寳善街晋隆分行曁良濟藥房等酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原十二瓶價目格外公道批折另議惚傷寒症初愈軟癱以及五勞七傷等患服此皆效美國佛羅斯醫生謹啓 
[參茸烏鷄白鳳丸]  
夫婦人之病與男子同惟行經姙娠更多其要是古人立法醫未病之先使氣血渾行百病不侵則孕育之功立見矣婦科之中方藥如林實無過於此故本堂不惜重資專心製煉此丸以備採用若旣患肢體困倦顔容憔悴虛火上炎午後頭暈朝寒暮熱骨節酸痛面皮黄腫經期不定或前或後或經閉或經前小腹疼痛或多年不孕或遇懷孕輙被小産或初孕惡心口流清涎作吐或胎氣上壅胎動不安或氣血兩虧産後暈迷不醒或胎衣不下或惡露不止等症屢經應騐一有合症者服之必效臨産先服安胎順氣催生利産不論老少婦人但血氣虛弱固宜常服無病常服最好廣嗣培元乃婦人良藥也餘詳仿單每盒拾丸洋一大元雙料拾丸洋一元五角加料拾丸洋二元五角上海英巡捕房對門廣東接元堂何均年啓 
[上海中西大藥房戒烟梅花參片功效啓]  
自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏蒽不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害參透根原用泰西制烟尅性之劑以去其垢人參諸品以固其元務期君臣相佐性味和平全無霸道之虞寶有大補之功每癮一錢服藥三片五日遞减二甸以後心癮盡去痼疾永除而且香甘可口絶無遺患語云千金易得一方難求本藥房具此婆心製成纱藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻提徒隂戤本藥房牌號仿製假藥欺朦遠路仕商賜顧者務請認明四馬路中市轉角大洋房内庶不致悞本藥房只此一家並無分局 
[作善降祥]  
汪恒春中國大藥房上海棋盤街四馬路口一顆印庫門内 
德者本也財者末也凡吾丸散尤宜以德爲本方能取信於四海夏令痧藥性命攸關望好德○諸君施送宜詳别好惡勿計瓶數之多如　價僞藥不能救人反而悞人性命雖損售者之德有負○諸君好善之心敝堂早經顧到深懼造孼願○諸君察之則天下蒼生幸甚也○痧氣丸大瓶洋三分小每洋　十瓶○白藥散每洋六十瓶○紅靈丹一角小每洋卅瓶○臥龍丹六分小每洋卅瓶○紫金錠四分二分○紫金丹大錠二角一角小五分○靈寶如意丹一角小五分○采龍奪命丹一角一角○人馬平安散角半小八分○蘇合香丸角半○純陽正氣丸七文○六合定中丸二分○霍香正氣丸二分小丸每兩五分○夫中茶六文○午時茶十五文以上已行消好惡已顯今年始創辟瘟保安丹治瘟疫痧氣霍亂不服水土外敷虫蛇咬毒癰疽惡瘡俱效堂主志愿利濟只取工資十二文每洋百塊祈試之各種丸散膠丹蠟丸膏藥花露藥酒眼藥各料各色俱全惟春方邪法霸道各藥不售信資自理花露藥酒眼藥各料各色俱全惟春方邪法覇道各 
 
 

Page 5

 
 
 [G < 
[梁愷悌上等痧藥行貨不賣]  
嘗思用藥如用兵兵貴精而不貴多故藥尚靈而不尚賤近日買痧藥者往往貪多因之售藥者不得做貨而就價在買者以爲價賤便於應酧而售者誠恐不如此必致論價不成故做貨以迎合買主之意焉所以邇來痧藥每瓶竟有賤至六七文者不知痧氣一症生死安危關乎一刻苟用藥未精遇症枉投反致悞事彼雖價錢稍遜無非朝四暮三之術耳諸君子誠心施送與其施一千不如五百之爲愈也小號覩兹光景實足悞人是以專製家用上等痧藥出售每小瓶錢十七文躉賣每洋七十四瓶行貨不賣如蒙見信無妨問津若貪便宜聽從他往外有紅靈丹白痧散臥龍丹平安散行軍散辟瘟丹如意丹午時茶甘露茶霍亂丸正氣丸菩提丸定中丸保和丸點舌丹紫金錠跌打七厘散八寳吹喉散嬰兒斷臍散消瘡解毒散出售俱是上等家用貨定價劃一不二○廣東梁愷悌在上海棋盤北首開張一分枝蘇閶中市梁愷悌本號此外九江廣泰源漢口集稼嘴點石齋長抄省城府正街點石齋江西省城磨子巷羅春臺安慶倒扒獅羅春臺嘉興孩兒橋申昌書畫室杭州保佑坊申昌書局均有寄售 
[新印鉛板各種書籍出售申報館主白]  
啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克已信力亦由本舘付給務請賜顧爲盼兹將各書目列左聖武記六角○小五義五角○白紙分類尺牘七角又竹紙五角○快心編五角○蟫史二角五○孿史洋五角○耳郵一角五○筆生花一元四角○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○繪芳錄八角○小豆棚三角五○薑露菴一角五○香咳集二角○新增宦鄕要則一角八分○蕩寇志六角○曾侯日記一角○香祖筆記二角五○萬國史記六角○滬城備考一角二○使琉球紀一角八○西湖拾遺六角○後西遊記五角○儒林外史六角○禀啓零紈一角五○瀚海尺價四角○三岡識略三角○夢園叢說二角○在園雜志二角○文海披沙二角○甕雁餘談二角○豫軍紀略三角五○四夢彙談二角○和約彙抄二角○茶餘談薈一角二○中英和約五分○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彙編一角五○訂譌雜錄一角五○藝林伐山二角○靈檀碎金三角○西事類編三角五○景船齋雜記一角五○正續水滸四角○山東軍興記四角五○雲間據目抄一角○讀史探驪錄二角○　砭軒質言一角○兒女英雄傳五角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○屑玉叢談四集四角○尊聞閣鄕會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○平定粤匪紀略四角○鋤經書舍零墨一角○曾文正公家書四角○梅香舘尺牘二角五○海上羣芳譜一角○妙香室叢話四角○野叟曝言一元○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○紅樓復夢五角○霆軍紀略二角五○淞南夢影錄八分○孫註適軒尺牘一角五分○息菴尺牘一角二○笑笑錄三角○籌海初集二角○順天闈墨二分○江南闈墨二分○江西闈墨吐分○廣東闈墨二分○福建闈墨二分○浙江闈墨二分○戊子直省闈墨八分○已丑會試闈墨二分○　亭雜錄四角五○道聽塗說二角○三異筆談八分○漫遊紀略七分○十二年諭旨一角五○十三年諭旨一角五○十四年諭旨一角五○十五年諭旨一角五○十六年諭旨一角五○江左校士錄三角○中西紀事四角○求闕齋日記一角五○壺天錄二角五○蕉軒摭錄二角五○滇南雜志五角○夜雨秋燈錄四角五○雨夜秋燈續錄四角五○曾文正公書札一元二角　續綏寇紀略七分○解醒語一角八○尺牘初桄二角○明季南北略一元二○明季稗史七角○東華錄東華續錄十二元○史記四元○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○左文襄奏議四元○繪圖三國志二元○增註知愧軒尺牘一角五○筆耕齋尺牘七分○繪圖封神演義五角○白紙曾家書五種六角○粤屑一角五 
[新丹桂茶園]  
四月十八日演 
燭影計　烏玉帶　渭水河　少華山　取成都　八蜡廟　十王府　牧虎關　瞎子捉姦　火焰山 
四月十八夜演 
挑華車　十字坡　長板坡　滾紅燈　白虎堂　烈女傳　全本新戲天網恢恢　濟公傳 
[三雅園]  
四月十八日演 
正本停演 
四月十八夜演 
出頭新排新串　奸奴反主　義女鳴寃　全班合串格外可觀寄巧悅目 
[天仙茶園]  
四月十八日演 
大回朝　林冲夜奔　醉皂火焰刀　臨　山　小放捉曹　浣花溪 
四月十八夜演 
空城計　閙嘉興　拾玉鐲　彩樓配　一盞燈合演少華山　汪桂芬准演取北原　後本武十回新戲 
[天福茶園]  
四月十八日演 
潼台關　廻龍閣　海潮球　開山府　送灰麵　火燒連營　賜黄袍 
四月十八夜演 
戰樊城　四潮金頂　雙鎖山　小上墳　水戰　黄鶴樓　蘆花蕩　樓破腹騐花 
[拍賣車糖]  
本行准於每逢禮拜一四早十點半鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈　老太古帳房啓 
[禮拜一拍賣]  
啓者准于十八日二點鐘在南京路卅七號熙司蜜行内折賣一應上等木器彈子檯洋琴大鏡子鐵洋箱床椅檯子畫鏡併店堂一槪伙物等餘物不計此佈倍發洋行啓 
[禮拜一拍賣]  
啓者於禮拜一卽本月十八日下午二點鐘在浦東怡和棧拍賣榮元煤油三千八百箱其貨稍有水漬如各寶號欲單者至本行仝趁小火輪往該棧面拍可也特此佈告會德豐洋行啓 
[禮拜一拍賣]  
啓者於十八日十一點鐘在本棧拍賣漬貨八四布十磅至十二磅市布棉紗羽毛等餘貨不計此佈老公茂行啓 
[禮拜一拍賣]  
准於十八日兩點鐘在本行拍賣順利美人色羅絨閃色花羽綾茶壺竹布公平魁星色毛花羽布地亞士格子藍白法藍絨義源單H雙H三H四H漂布公發美人彩灰印標等稍有破紅古錢原布廿餘包三友圖市布公平七磅三魚標猪頭市布寶順八四眞鳥XX布旗昌牡丹花市標餘貨不計此佈瑞和行啓 
[禮拜一拍賣]  
十八日二點鐘在二擺渡德昌里内拍賣洋棧生財檯椅床櫃鐵銀箱自鳴鐘燈鏡什物不計現銀出貨劉順記代拍 
[禮拜一拍賣]  
啓者於十八日二點鐘在金利源廿一號棧内拍賣鐵條爐栅鐵管子鐵禮拜鐵鉛絲繩油聽錨鏈木器什物不計此佈永發行啓 
[禮拜一拍賣]  
准於十八日十點半鐘在泥城橋堍龍飛住宅拍賣房間大餐間書樓間廚房間一應上等木器　上畫鏡洋琴什物不計此佈魯意師摩啓 
[禮拜一拍賣]  
兹于十八日二點半鐘在浦東華棧拍賣老牌煤油約計一萬箱其貨稍有油漬另有簍油數百簍如貴客欲買者届時請至該棧斋拍可也此佈壳件行啓 
[禮拜二拍賣]  
准於十九日十點半鐘在本行拍賣茶布抬布刀义條羹玻璃酒杯大菜盆茶杯盆新鐵床洋琴地氈一應木器什物不計此佈瑞和行啓 
[禮拜二拍賣]  
十九日兩點鐘拍賣和大雙工魚牌色呢魚牌龍魚色羽毛等貨此佈公平行啓丙 
[禮拜二拍賣]  
准于十九日兩點半鐘在蘇州河茂生棧房内拍賣稍有水漬花旗飛馬粗布等八十餘包至期該棧面拍特此佈聞安得利洋行啓 
[感謝良醫]  
余女年及　患虛咳痰紅漸見骨蒸消瘦遍求良醫已云不治聞蘇郡有鄭紹山先生數代世醫乃雇舟求診方劑似甚平淡暇十餘劑宿疾竟愈今春復往調理又服藥數十劑今則身弱轉强感篆無已特登報章以告世之有同病者非以鳴謝也浙湖昇甫氏徐彬謹告 
[禮拜二拍賣]  
十九日十點半鐘拍賣十一磅十磅藍龍市布八四藍龍輪船人馬藍大鷹藍魚翁七磅藍龍輪船原布二六二四銀龍輪船人馬藍大鷹藍鐵錨頭二三號金福標等貨此佈老太古啓 
[禮拜三拍賣]  
准於二十日十點鐘在圓明園路七號松茂行拍賣房間大菜間書樓間廚房間一應家用木器洋琴馬車什物不計此佈魯意師摩啓 
[禮拜四拍賣]  
啓者禮拜四卽本月廿一日十點半鐘拍賣路燈船牌九老羽毛人鎗小呢空嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元花邊藍獅藍人鎗挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅路路通細布十四磅老人頭人鎗十五磅跑鹿斜紋紅金星白三元七十二缐紅二美紅五星紅雙路燈六十四線烏金三元藍雙路燈藍房洋光毛市標布等貨特此佈聞　四月十六日　元芳洋行啓 
[藝林報第十五期今日出]  
報登詩賦文詞附高太痴所作南雪北花記上期增上海百美花榜本期佳作益多　仍每本五十售處四馬路西本舘　蘇杭嘉揚各申昌餘不及備載託信局寄亦例現需人賣報願就速來辛工從豐外埠有願代售亦卽來信訂明 
[梳發荷蘭水作]  
本作設在寗波路現已開製各種荷蘭水甜者每打洋三角半鹹者每打洋三角此佈 
 
 

Page 6

 
 
 [G < 
[輪船往東洋等埠]  
啓者本行約各哈麥麥魯輪船船主名遜於禮拜五卽廿二下午兩點一刻開往長崎西門舍革神户橫濱等埠小包收至廿一正午十二點鐘爲止搭客票出至開船之日正午十二點鐘爲止在船買票須照定價加十分之一如各寶號欲裝貨搭客者請至本行訂定可也此佈日本公司啓 
[盤店聲明]  
本號盤到小東門東淸芬堂全副生財今改名景春園開張倘前帳押包一應往來等欵向原主理直與新主無涉恐未週知特佈景春園啓 
[鴻毛坭出售]  
啓者本行今有新到靑洲鴻毛坭有限公司之施門釘坭出售價格外公道各寶號合意者請至冩字房面議瑞記洋行告白 
[招租]  
今有洋房一所在靜安寺愚園隔壁其中裝修俱全且牆上皆糊花紙如有欲開外洋酒店或中國茶社者請至四川路廿四號詢問可也 
[常奪頭彩]  
本號批發吕宋票屢獲大彩不知凡幾遠近馳名今英五月票頭彩及上下附彩又由本號拆與廣豐現批發英六月票零躉信沽均可收兌紅票格外公道此佈恊安號啓 
[失票]  
今遺失存德莊票一紙第四百十九號二月十五期元六百兩已向前途說明此票作爲廢紙無用望各寶莊號切勿收用特此告程致官啓 
[錦濟生]  
立效白濁横痃下疳西聖九龍九每服二元呂祖拔毒膏每料一元輕者二服重者四服愈賜顧者至南誠信對門吉如里 
[輪船往釜山仁山仁川　琿春烟台天津埠]  
啓者本行約各哈麥麥魯輪船船主名遜於禮拜五卽廿二下午二點一刻開往長崎埠於五月初一換塔克薩哥麥魯輪船往釜山仁山琿春埠又三十在長崎埠換倭奥利麥魯輪船往釜山仁川烟臺天津埠如各寶號欲裝貨搭客者請至本行而訂可也此佈日本公司啓 
[衆姓保恩　包醫白濁腫爛]  
立止白濁早好濕毒關内復發腫爛我明醫看多無藥可治寓外科陸顯章白鬚專門白濁小便腫爛男女上下楊梅毒症外搽内服藥三日腫退廣瘡隱消七日濁盡十天全愈風濕楊瘡楊癬瀉清濕毒永遠不發横痃塊一日消平上海大東門弔橋外大碼頭裏容大碗店對衖石庫門内便是 
[危症挽回]  
僕賤體患遺精一症將近三年屢醫難效今變白濁時常精流腿膝酸軟立成敗症憂愁萬分偶閱告白得悉鐵路桃源坊益三堂寶號發兌神童二仙丸治遺精淋濁神效異常立兌三料未及服完痼疾痊愈貴堂實有藥到回春之决功同濟世令人不勝欽悅同病立可問津矣　小東門内洪興帽店白 
[請奪雙魁]  
本號代附廣東全省文鄕科闈姓專運逐月呂宋票出售謝敎快捷紅票克已諸翁賜顧移玉是荷棋盤街北首廣昌啓 
[電局招人]  
如有十六歳以内英文通曉質性馴良者速於每日兩點鐘赴陳家木橋電局學堂敎習處考試英文選留學報數月後便可給領薪俸幸勿遲誤 
[新印縮本古文]  
姚姬傳古文辭類纂王益吾續纂原書共訂念本今縮成十本請名宿校正連泗紙印訂精緻每部價洋三元上海文瑞樓蘇州綠蔭堂出售 
[徐加斐聲明]  
啓者今余開設在虹口百老匯路A十八十九號門牌代客拍賣貨物及收房租等帳賜顧者面議可也此佈 
[失票]  
今遺失義和一千四百七十七號元二百兩又一千四百七十八號元二百兩均十八期此票已向前途說明作爲廢紙無用望各寶號切勿收用此告白友記具 
[慶豐土棧批發]  
上洋打狗橋自運大小洋藥照箱批發精製清膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
[分條七角　天源恊記廣和]  
英六月票雙張十二元單張四開照算批發公道信購指明棋盤街 
[招財利]  
今售英六月呂宋票雙張大票照市分條六角半零躉批拆格外克己信購寄上洋法界天主堂南首招財利富有餘仝啓 
[英六月大票　海利生發記]  
雙張十二元單半張照算分條六角半批發零躉比衆公道上海丹桂戲舘對門兆富里口海利生洋行 
[針科妙手]  
無錫孫小和先生留滬六馬路仁濟善堂間壁育仁里衖　第十家凡内外虛損各症皆可醫治立見功效施少欽代白 
[潤格]  
嘉定浦季韶文球行楷扇三角六尺楹聯一元楷篆隸倍邱竹薌翎毛花卉扇三角限日取件託上海棋盤街鴻運通票號 
[上海天來福　三彩聲明]  
英五月三彩六千四百另七號由小行售與西人半張同業半張得主之福小行幸也 
[烟癮一錢三香五錢斷根]  
鎗上戒烟三香膏每兩二千五百六十文半兩起碼○發四草龍涎香戒烟丸每兩一千二百八十文○頂上痧氣丸紅靈丹發兌上洋廣東詹誠德堂啓 
[頭彩六萬元　永寶來定必中]  
英六月票雙單張照市分條六角半信購上洋棋盤街 
[開收文鄉科閱姓]  
去歳文武進士廣潮惠各府黌宮中式十餘萬金支附快捷遠近皆知今　收文鄕科闈姓賜顧卽請惠臨棋盤北首梁愷悌内喜得信啓 
[新開拆票號]  
本號自運呂宋大票批發從亷收兌紅票格外公道外埠指明投送上洋三茅閣橋北首便是原班回件三泰號啓 
[創設警船鐙告示]  
大淸各口巡工司畢 
爲通行曉諭事照得本巡工司前奉 
總稅務司赫　憲剳行以沿海沿江建造鐙塔浮椿等事或係創設或宜改移或有增添或須裁撤營造旣有變更務卽隨時彰明出示通曉各處俾得行江海船隻周知徧喻等因兹本巡工司查山海關界内東海關稅務司所屬之旅順口地方創設警船鐙一個合將其情形度勢開列於左 
計開 
一奉天府金州之南在旅順口門西邊之高坡上創設黑白二色横缐相間圓式鐵鐙塔一座自基至頂高一丈八尺餘上置六等透鏡常明白光鐙一個該鐙自南五十度西起經正西正北至北二十七度三十分東止鐙火距水面高七丈六尺晴時應照至二十四里塔在緯度北三十八度四十七分二十六秒經度中國中線東四度四十六分三十八秒守鐙房垣俱係白色一所聞度數均按羅經方向自海面望見該鐙計算 
爲此令卽遵行出示通曉各處船隻其務宜留心詳記以免疎虞勿忘勿忽切切特示光緒十七年四月十四日第二百四十六號示 
[又到眞正金鋼鑽]  
鑽從外國來揀得顆粒甚大兼之光彩潔白較　數批竟有天淵之别且價亷物美欲廣　徠耳嵌鑲金戒指之用足堪一助也天福洋行白 
[定價劃一]  
本齋向在法大馬路精造鐘表八音洋琴美國自運新式木鐘異樣賽銀小鐘時式鐘表批發另售保用二年來回修理不取工資上海燮理齋啓 
[批發另議　沙厘士洋行]  
英六月票全張四元每條五角三萬張着四千十號寗波老允大經售上洋四馬路梅春里同德洋行經售 
[批發大票]  
英五月份號單巳到現售六月票零躉批拆兼收紅票價皆大市蒙紳商惠顧函購原局回件不悮此佈上海廣揚興廣惠和廣泰仝啓 
[礶頭鮮荔枝波蘿出售]  
嶺南第一名菓精製巧手除去皮核氣味極佳每礶銀三角批發公道諸君光顧請至虹口廣益粤東店廣福安啓 
[再大减價]  
本號自减價以來雖惠顧者聯絡不絶因遷移在卽特再减價十天照本七折出售以圖速罄此佈　二馬路元盛鞋帽鋪 
[二彩誌喜]  
英五月二彩二萬四千八百零九號半張本號分條售出半張拆與必得彩今售英六月大票批發照市條頭克巳信購指棋盤街北名利成啓 
[尋人]  
靑邑重古鎭四月初十走失男孩名阿賴年十一歲身穿藍布襖套云鞋紅繩辮面有白點辮根下有瘡疤仁人知其下落送至重古長茂或送申大碼頭元生長謝洋十元知風報信因而領着者謝洋五元决不食言且其父惟此一子仁人代緝功德莫大　父彭竹亭啓 
[六月雙張大票　有一本萬利　五福來]  
頭彩六萬元上年由本行售出今又届期望來購取雙張十二元單張四開照算分條六角半萬有利 
[號筒戰皷出售]  
本行今新到各色大小號筒及戰皷洋笛洋簫八音琴匣手拉長方及六角風琴等一切外國樂器各色俱全其價格外從亷凡　貴官紳富賜顧者請　駕英大馬路第三號便是　謀得利琴行 
[新開鳴琴軒定欵器磁]  
本號從江西分設浙省今移滬上定燒落欵書畫各式磁器以便文人雅土隨時製辦現於四月初十日開張如有貴客欲購請至上洋老北門外直街定貨槪限五日取件不悞鳴琴軒主人誌 
[寗波英文書舘]  
茲有西士善教英文及諸等洋學擬於五月初開舘於江北岸前江沿凡有志洋學者可來就學此佈按月修金全日洋三元半日洋二元五角夜洋兩元五角寄食洋六元舘主宓妥思具 
 
 

Page 7

 
 
   
 
 

Page 8

 
 
   
 
 

Page 9

 
 
[鎭江打索街集泰和代收順直山東賑捐三月分清單]  
　　清記交來坤源代募劉維翁洋十元○王鶴林一元和丸堂曹平寳三十兩有志未逮士曹平寳十兩無名氏曹平實十兩力不足齋曹平寳十兩彭城女史求病愈曹平寳十兩天水女史求外症速愈曹平寳十兩不留名曹平寳十兩龍華會上人曹平寳十兩懷德堂洋五十元繼翁二十元無名氏洋二十元以誠爲貴洋十五元張性翁洋十五元包圓滿洋十元○春翁夀儀移助各台銜章復秋翁洋四元侯儉堂翁洋四元柳少雲翁仝弟洋四元陳子華翁一元劉和卿翁洋一元楊沛然翁洋一元周桂齋翁洋一元徐小村翁洋一元沈春如翁張景台翁洋一元包六符翁洋一元劉厚齋翁洋一元劉思　翁錢四伯文姜用賓翁一元何炳南翁洋一元胡錦亭翁洋四元又弟洋四元胡雨亭翁洋二元蔣衍之翁洋二元李韻亭翁洋四元李維之翁洋四元高秀亭翁洋四元李贊宸翁洋二元李詠梅翁洋二元戴子剛翁一元毛聲和翁洋六元割恕堂翁洋一元陳煦春翁洋二元吳覲揚翁洋一元茅小村翁洋一元陸　波翁二元包子鴻翁洋二元劉敦甫翁洋一元陳焕章翁洋一元繆鍊卿翁六元又洋四元繆子和洋一元繆敦甫洋一元繆錦伯洋二元○春翁夀巵移助洋三十元 
[上海虹口白大橋北元濟善堂施醫給藥一文愿第九次清單]  
　　文報局來湖南衡陽縣正堂樊善士英洋五元杭州李德銓兪子文陳時山胡子盈朱耀山昇號胡界民鐘芸生陳錫周裘慶雲十　十七愿全年合洋六元○三和源來李春城王崑生郭志相立本堂美鼎臣曲德慶劉宏遠孫焕章王兆桐魏和楊科名馬銀姜樹屏王恩漁謝德蔭王其玫十六户合紋銀八錢九分正○盤記棧來秦蘭氏忠恕氏祈安氏求安氏少猷氏無名氏隱名氏七户共錢三千文合收洋三元○鎭江德隆源來炳發揚州南河下李公力不從心人韋陳氏浙江王店鎭宋公舘齊樂善揚州安心記五户各二元道南子不留名二户合洋二元高易公舘來倪湘渠李鳳呈二户合洋一元五角麗如帳房揚州瑞芝山房主人漢口無名氏三户各一元求保平安宿恙全愈二户合一元江西悔過氏又悔過氏二户各一愿全年合洋七角西塘小留村民平川寓公二户合洋五角○○以上共收英洋三十二元七角紋銀八錢九分○○又經收正二三月份各善士常捐○蘇仁章五百愿二三月錢三十千文萬有喜齋一百愿三月伀錢三千文吳春池正二三月錢三千文吳敬堂正二三月錢一千五百文陳阿記五十愿正二三月錢四千五百文王岐記謝鑑記二户各三十愿三個月錢五千四百文李照記林湘記鄭程先九章號禮和帳房五户各二十愿三個月錢九千文梁日三十五愿三個月錢二千二百五十文華榮和永義源怡珍居湯鴻賓小舫主人養和堂巢子餘巢潘氏八户各十愿三個月錢七千二百文戚益齊十愿正月錢三百文李高雄十愿正月至六月錢一千八百文徐舜翁韓桂山劉矞卿陳德膄羅兆貴和衆帳房六户各十愿全年錢二十一千六百文廣和記豐泰莊至寳長洗亮光四户各七愿三個月錢二千五百二十文龍林夀六愿正月錢一百八十文何日葵華榮昌殷茂庭殷守泰殷許氏殷守源殷恆懷讓德堂湯雲亭九户各五愿三個月錢四千零五十文德昌號裕泰昶隱名氏三户各五愿正二月錢九百文唐芝軒五愿正月至四月錢六百文吕潤孫王文軒何盡臣三户各五愿全年錢五千四百文至義居陳雍如二户各六愿三個月錢一千零八十　鄭精甫四愿三個月錢三百六十文筆喇帳房四愿正二月錢二百四十文梁輝堂王鄭動何麗初乾元押禮發押裕祥莊六户各三愿三個月錢一千六百二十文譚阿容譚亮明二户各三愿正月錢一百八十文佩記許盛增陸少泉養心子四户各三愿正二月錢七百二十文靜盧居華克濟馮仁記守拙子湧氏徐生源六户各十二愿三個月錢一千零八十文包蘭生張肇記二户各二愿正月錢一百二十文碧雲居孫元　紀少農黄顯庭六子樵陶德寳顧少雲七户各二愿正二月錢四十文洗景山二愿正月至四月錢二百四十文　方氏烟柳塘江蓉堂胡玉如張幼山五户各一愿三個月錢四百五十文恭夀堂徐字潢昭敏氏松生氏梁潤全五户各一愿正月錢一百五十文聚和盛三個月錢三百文洽盛恆三個月錢三百文王樹聲張人彩邵人水三個月合錢三百文○○以上共收錢一百十一千一百八十文合併聲明 
 
 
 

Page 10

 
 
   
 
