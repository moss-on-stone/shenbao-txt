# 1899 - 248 - 4909486

 

Page 1

 
 
[勸募紹屬嵊縣新昌上虞餘姚水災急振] [  本館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積己空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以子人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而来庶被災黎民得不致同塡溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名宿悉心校對方輿紀要三月間早己成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封而後有二林齋校本庶不誤購仍存上海文瑞樓蘇州緑蔭堂蕪湖河南文苑山房均可購取二林齋售出股票請諸君憑禀找洋向經售處取書 
[靖地方議]  
　　地方之不靖至上海而亦己極矣鼠竊狗偷所在皆是青皮地痞魚肉鄉愚其藉訛詐爲生涯者棋布星羅幾於遍地皆牛荆棘然猶曰租界中有探捕梭巡界外亦巡局密布故尚不敢殺人越貨公然恣横於光天化日之中也至前年光棍張桂卿恃且暴戾恣睢糾率黨徒横行無忌於是楊樹浦一帶擄人勒贖之案日有所聞幸得今出使德奥和大臣吕公海寰司榷申江獲而誅之以爲懲一儆百之計竊以爲從此若輩當畏威戢伏不復敢怙惡如前矣不料未及數年而羣不逞之徒益復目無法紀不但擄人勒贖且更曰晝持刃刓人之目㓾人之胸惡蹟昭彰幾同化外噫吁嘻何洶濱乾凈土竟令若輩任情出没莫敢誰何誰是父母斯民者而竟付之不聞不見耶聞之父老言當道光中年西人尚未通商城之西北隅纍纍者皆荒阡廢塚閩之小刀會黨輙盤踞於此糾黨行兇每有孤客行經卽被露刃行刼入之而釀成紅巾之亂由劉麗川潘小鏡爲首戕官刦獄占據危城閱二三年始得恢復今者若輩兇頑之蹟幾與小刀會相同萬一日久年深其黨漸衆星星之火馴至燎原後患之来何堪設想愚以爲欲防其漸當擇其惡之最善者先除之張桂鄉固惡之最著者除之宜也然除一張桂卿而類於張桂卿且甚於張桂卿者依然稔惡不悛全無畏懼將欲盡除之耶雖治亂民宜用重刑然亦斷無一律殲之之理將欲虚應故事僅以一紙文告使其革面洗心耶恐若輩習與性成官刑且無所忌憚於心豈文告所得而慴服然則巡防之舉其能己乎猶憶前者楊鏡崖陳宇山蕭雲卿諸軍門督師滬上蒐軍之暇就西南鄉一帶分設武卡派勇嚴查每當月黑天隂鉦𢷌聲通宵不絶用能使匪徒膽懾相約戢羽潛鱗滬之人賴以乂安頌德歌功迄今猶口碑載道今者租界中自有捕房管轄華官不必越爼而謀而西則由西門以迄斜橋迤邐達日暉港徐家匯北則直抵楊樹浦左近各邨落無一非匪人嘯聚之處往往身藏利刃十百成羣拆梢打降愍不畏法且居然或稱爲三十六個黨或稱爲七十二個黨或稱爲一百零八個黨聆其聲口幾與强盜無殊巡員旣職小位卑無權彈壓各防營又視如風馬牛之不相及不復肯設卡巡查坐令地方官遇有刓人之目㓾人之胸者惟以騐傷緝兇作一篇官樣文章而末由澈底根求務使根株凈絶噫吁嘻時事如此而尚欲望荆天棘地悉變而爲大道康莊其可得乎雖然鯫生則不能無過慮焉目今楊樹浦旣歸入各國公共租界則左近各邨落安保無西人之車轍馬跡設若輩逞其兇殘之性害及西人甚至行刦傷人釀成交涉之案地方官能無棘手能無痗心至於徐家匯一隅教堂林列時有泰西教士因事往来目今各省匪徒常有閙教之事倘竟一呼百應尤而效之大則貽君父之憂小亦爲地方之患是亦不可不未雨綢繆者也鄙意宜由道憲會商防營諸統帶師楊陳蕭諸軍門成法設卡邏察有犯必拿庶若輩懾於嚴威不復敢飛揚跋扈若徒恃各巡局之巡緝與夫事後而由地方官騐傷緝兇是仍一篇官樣文章恐於事毫無所濟不知諸公袞袞能不以斯言爲河漢而采及芻蕘否乎 
[俄人逺慮]  
　　天津國聞報云俄國欲得地於波斯灣直抵印度計畫己有年矣而卒未能如願頃者忽有佔據盤逵港之說此港在偶麻斯海峽口扼波斯灣之咽喉倘于此建築砲臺嚴其守備則一面抑油芙烈平原一面制阿刺比亞海綽綽然有餘矣特恐英人必不肯袖手作壁上觀耳 
[俄路述聞]  
　　天津訪事友人云俄人在牛莊開築鐵路初招粤人管理行車及各項工匠繼招寗紹人代之目下機器己定以南人辛工較鉅因卽辭去其寗紹人管理行車每月每人給洋銀二十三元臨行時復給半月薪資以使回籍工匠每人每月給洋銀十二元俄人待之甚虐工人皆不樂爲其所用現在貨車己開惟客車尚未行駛改招之津人每人月給辛工洋銀六元較前節省甚多故俄人有此變動計刻下造成之路縱横己長五百里其程功可謂速矣 
[弭兵續述]  
　　俄人在荷蘭都城創設弭兵會一事前己屢志報端兹者天津國聞報云當此會告止之時列國使臣業己商議一切期於本年十二月决定從違所議條目有三一調和國際爭議條約二陸戰法規及慣例條約三禁止由輕氣球擲下有毒炸彈且禁止用解裂人身之槍彈條約又申明五條曰一弭兵會係節减兵質增進人類之福祉二新式洋槍及海軍所用之大砲俟列國研究後至再開弭兵會之日酌定三弭兵會改訂條約希速酌定再訂會期四陸戰時傷害人民所有之財產及海戰時砲擊都邑俟冉會時議定 
[宮保行程]  
　　廣西提督蘇子熙宮保陛辭出都己登前報兹者天津國聞報云宮保曾於七月二十五日奉旨在江南淮徐一帶練勇萬人因擬先赴廣州灣勘定界務隨卽馳回廣西節轅部署一切統率餖中至淮徐相地駐紥以便募足萬人練成勁旅 
[大帥行程]  
　　昨聞滬上官塲得粤東電信悉調任江蘇巡撫鹿芝帥定期乘廣利輪船来滬擇吉赴省接受關防按廣利於本月初三日由滬赴粤指屈月圓時節當可鼓浪而回矣 
 
 

Page 2

 
 
[起節改期]  
　　姑蘇采訪友人云正任江蘇巡撫調任廣東巡撫德靜山大中丞於本月初一日交卸撫篆後定期初五日啓行旋以尚有公務須與藩臬兩憲會商爰改期初八日赴滬以便航海往粤東 
[皖臬北上]  
　　安慶訪事友来函云署安徽臬憲李筱軒廉訪自升任山西按察司後擇吉本月初三日日乘招商局江永輪船東下其眷屬暫時安置金陵俟入都陛見後携赴山西任所瀕行時闔城文武各官咸往江干恭送 
[文旌過鎭]  
　　鎭江訪事人云江蘇提督學政瞿子玖大宗師於八月初四日正午乘舟蒞鎭停泊皇華亭碼頭鎭城文武各官咸詣馬頭恭迓脚靴手版一望如林午後三下鐘時憲舟卽解維渡江而北赴徐州舉行科試 
[撤學述聞]  
　　天津訪事友人云邇聞官塲中人紛紛傳說現在政府之意擬將津地各學堂一併裁撤以節經費惟俄文館仍循其舊蓋南洋各學堂旣己停撤則北洋事同一律或者此諒未盡子虚也 
[軍械抵津]  
　　天津訪事友人云前者北洋大臣以軍械不敷分撥特委戴大令緒适赴金陵提解近日始押運回津運至軍械所交納隨赴督轅銷差 
[禁阻工人]  
　　烟臺訪事友人云俄人經營旅順口所需各項工匠大抵由烟臺招募而往居民冀得善價咸樂就之以致每次輪船抵埠動有千餘人之多近日俄人忽下令凡輪船之由烟開往者船中人一律不准登岸居民往返徒勞莫不空滋怨恨然始則招之繼則阻之俄人之心誠叵測哉 
[清理仕途]  
　　安慶訪事友来函云藩轅接奉剛子良中堂札飭查明皖省候補各員實在省垣者究有若干人藩司湯小秋方伯遵卽行文皖南皖北分巡道及所屬各府將分調差遣之員何時調遣現辦何差一切去留詳細造册呈報又飭安慶府清查未曾挂號擅離省會之員曾委何差何時出省有無事故苟或年深月久則立限注銷日来復逐日傳見在省候補州縣佐貳等員諭令各備履歴詳注三代父子叔姪姻親不准同省服官並不准在服官省分置有產業似此認眞辦理仕途當可稍清矣 
[推廣郵政]  
　　金陵訪事友来函云金陵郵政局總辦穆林君現在省垣各處通衢添設郵政分局收取信函俾魚雁往来益形便捷又派人分赴六合縣城内旣江浦縣境浦口鎭江寗縣境上新河等處各設分局一所俾商民皆得就近投函 
[調署繁劇]  
　　江西南昌訪事人云正任上高縣江雲卿明府召棠現經藩司張筱船方伯調署新建縣篆當交卸来省之時彼都人士感戴逾恒攀轅祖餞者數十百人恭送牌匾衣傘者數十百起 
[月課認眞]  
　　金陵訪事人云兩江督標候補武弁濟濟如林自光緒十一年以後多於十年以前約有三倍世襲如之近年停止歸標始不見增益惟世職之請騐者仍于于而来回溯前者湘鄉曾文正公督兩江時曾提巨欵發典生息爲此項月課奬賞之需課程專試洋槍三響全中者列超等中兩槍者列特等中一槍者列一等分别奬銀有差其三槍不能中一者不列等不給奬惟臘月一課雖不中亦給以一等奬銀以示體恤定例自副叅游以至外委額外世職皆得應課副叅爲大班游都守爲中班千把外委額外世職爲小班應得奬數以班次爲多寡母課皆照息銀悉數攤派其初人數無多得奬甚優每課皆由兩江督中恊主試自辰至酉終日而畢嗣因人數日多不能遍閱乃分改三棚考試添委現任游擊都司分校仍不能一日竣事後竟有日不暇給之勢遂仍三棚分考三日一日考副叅游一日考都守千把外委一日考額外世職近日弊竇叢生有一人報考數名者有全未中槍而賄囑差弁加以中字戳者有面求校閱官賞准一槍者督中恊王幼山恊戎洞悉其弊釐訂章程凡報考者均須呈騐飭知否則不能列册考分四日第一日考副叅第二日考游都守第三日考千把外委第四日考額外世職由校閱官秉公棄取不准徇情給奬亦分四日由中恊點名發給以杜混淆似此大加整頓柳營中庶可風清弊絶矣 
[愼防痔疫]  
　　天津訪事友人云近来各屬天時亢旱雖大田己慶豐收而雨澤甚稀牟麥恐難播種兼之早晚秋凉行甚居人患瀉痢等症者實繁有徒聞牛莊及烟臺兩處時疫暴興新關稅務司杜君憂之商請關道憲出示曉諭居民不准沿街傾棄穢物以防染疫其進口輪船凡由彼兩處来者皆由海關派人登船查騐如有病人不准登岸或有靈柩則令寄厝唐沽法國領事亦諭令租界居民如有死鼠不得輕棄街巷須送至醫院設法消除毒氣以免傳染其用心誠　人一等哉 
[浙省官塲紀事]  
　　杭州訪事友人云准補東捕同知劉司馬頌年經上游飭赴新任上月三十日交卸洋關差使擇吉本月初一日履新○杭省十藥捐局總辦一差由奉藩憲札委林少虞太守祖述接辦太守於本月初一日到局視事 
[温郡官塲紀事]  
　　温州訪事友來函云月前某日永嘉縣秦樂平大令因公赴省現己事畢於七月二十九日附招商局普濟輪船回甌照常視事○新任平陽縣縣丞劉二尹廷玉現奉藩憲飭赴新任己於七月二十九日附招商局普濟輪船抵甌假東陽客棧暫駐片驂約在桂魄員時卽須赴平履任矣○管帶新中軍右營儘先守備黎輔臣閫戎天才於七月二十九日督帶練勇一隊乘超武兵輪船来甌分紥城廂内外聞因鄰境台州有土匪蠢動藉此以資彈壓也○新委鹽釐局文案試用鹽經歴秦叅軍光儒於上月二十九日附招商局普濟輪船来温聞月朔卽可到局辦事矣○新委温州洋廣貨捐局員候補縣何黼廷大令黻章本擬前月下旬到局嗣因郭司馬有經手未完之事特改期八月朔日視事○郭外峯司馬交卸洋廣貨捐局務後本擬束裝赴定海廳新任嗣因平陽之蕭家渡及枏溪之谿口兩處有民教不和案件尚未了結以故遲遲未行並聞劉大中丞有密札委郭司馬密查土藥局金墨臣大令被控之案爰於初三日附招商局普濟輪船由滬赴省先行禀覆然後赴任履新○東關委員向由秦大令帶辦近緣大令因公赴省己奉改委張大令家珍接辦矣 
[金陵官塲紀事]  
　　金陵訪事友人云丁憂候補知府吳可齋太守增瑾曾署理海州刺史旣而去官讀禮將及一載邇来省垣工藝學堂監督李洛才大令因病逝世兩江督憲劉峴帥特電傳太守来省委以斯任七月二十九日太守行抵白門詣督轅禀到大約不日卽可到差矣○署上元縣蕭爵寅大令仁喗由藩憲恩藝棠方伯札飭署理鹽城縣事所遺上元縣缺委現辦姜泰釐捐之試用知縣龍研仙大令璋接署龍大令遵奉憲檄卽交卸釐局差務束裝來省謁見筮吉本月十七日接篆履新 
[之罘近事]  
　　烟臺訪事友人云本年天氣亢旱田禾大半枯槁兼有蟲食之虞以致秋收甚爲减色約計祗有三成貧民食力維艱不知何以卒歳也○近来糧價日漸昻貴上海大米每斗漲至錢一千四百餘文頗與春間相似誠可憂也○沂州一帶近有流民成羣結隊相率用獨輪小車載婦孺至烟聲稱本鄉迭遭荒歉且旣苦德人之殘暴又遭土宼之披猖無地安身不得不謀樂土之適特未知所謂樂土者果安在耶○潮州福建兩帮商人每届秋初向有魚籃聖母之會魚籃聖母者不知爲何神而若輩皆虔奉之今歳潮帮定於七月二十六日爲始建帮二十九日爲始各建醮三日並召梨園子弟清歌妙舞以娛神聽舉國若狂甚無謂也 
[龕赭潮聲]  
　　杭州訪事友人云浙省自上月十六日放晴後至二十四日復隂雨纒綿以致各鄉田稻大受損傷棉花收成尤歉市上花價數日之間每斤陡加五十文至本月初二日雨聲始息次日天氣晴明浮雲盡散倘以後能日放晴光或可稍資補救也○五柳巷陳某素好與 
 
 

Page 3

 
 
　秀才爲伍往往星稀雾晚不醉無歸本月初二日豪飲回家即登榻高臥至次早紅日三竿尚未被衣而起家人異而入視則己身冷如冰魂歸泉壤矣 
[北固秋雲]  
　　鎭江訪事人云督辦宜鹽釐局江蘇候補道何端甫觀察煥章因公赴滬事畢卽乘吉和輪船上駛舟次感冒風寒上月二十九日道經京口時病勢愈重由某家丁舁至大馬路江照菴暫住延醫診治藥石無靈竟於八月初一日仙逝家丁急發電至宜催其公子来鎭親視含殮一面電禀南洋大臣劉峴開峴帥以觀察在宜虧空釐項甚鉅當卽電飭常鎭通海道長久山觀察查明該道病故緣由及有無携帶銀兩情事長觀察接電之下面諭洋務局委員邵大令文炳至江照菴將觀察隨帶衣箱檢視並無洋銀刻己電禀督憲矣○瓜州好事之徒自八月初一晶卢懸挂大王燈三日適值天時晴暖裙屐往来較往年爲盛初三日南門外近鄉甲乙二人各駕舟至瓜州一擴眼界二人本有夙仇狹路相逢卽圖報復各奮雄威甲偶一失手擊中乙之頭頂頃刻斃命鄰船户目覩情形將甲拘住投縣禀報翌日邑尊帶同書差刑仵臨騐果係要書受傷因飭吏塡明屍格給棺收殮一面將兇手帶回收禁以待研訊○今年七月後大雨淋漓浹旬不止高原下隰一片汪洋禾稼之被淹未久者日内己腰鐮映雪從事刈割其餘則須遲至中秋前後方可登塲然皆不過就水面撈割稻頭蓋各縣圩田至今仍一望瀰漫不分阡陌也此外丹陽丹徒溧陽金壇各縣則無不魚夢欣占歡騰四野云○鎭江府許紹翯太守於八月初二日正午排導詣皇華亭碼頭乘官舫赴金閶叩賀獲理撫憲聶仲芳中丞任禧○鎭江海防理事同知錫禹言司馬昌忽患哮喘之症遍延名醫診治藥石無功至七月二十九日仙逝遺缺經上憲檄委糧捕分府饒子敬司馬代理擇吉八月初一日接篆視事○新署陽湖縣劉藜閣明府將鎭西保甲總局事宜交代後擇吉七月二十八日買舟赴蘇謁見各大憲然後禀辭赴陽湖縣履新 
[頒示良方]  
　　松江府濮紫泉太守行文上海縣内開爲轉飭事光緒二十五年七月初四日奉按察使司陸札開光緒二十五年六月初十日據邳州知州孔祥霖禀稱竊維愼重人命貴宜選擇良方揀購道地藥材配施敷治爲第一要著蓋緣謀故鬥誤過失戲殺等案件當時氣絶殞命者不過十之一二而傷及要害至奇重或傷輕而抽風潰濃越日身死者十有八九若有精良丹散爲之敷調何至於斯卑州去年三月間捧檄蒞任養傷一層最爲留心凡遇相騐傷而未死之人無論何項凶器受傷是輕是重總給七釐養眞兩散服敷兼治旋以該兩散行未神速復又分别何部所受何器傷痕加用吉利散和傷琥珀等丸灌治然愈者固多總難百救百應現由豫省友人郵寄加減回生丹方當卽寄至申江依方監製數紏乃一經施治無論何械傷何部位若何重輕是否骨折筋斷腸出腦流均能化險爲夷行之屢效迨閱前跋其功力尤不但此卽凡凍驚弔溺雷震身斃咸得起死回生允爲救治民命第一經騐良方卑職思以多配廣濟祗緣藥料昻貴且大江南北未能遍及心雖有餘力實未逮敢乞飭屬一體製送逸興訟獄並抄方諭令各樂鋪照方監製隨時門莊售賣以廣流傳而保民命卑職爲愼重民命起見是否有當仰祈鑒核俯關准行實爲公便等情並送回生丹方一本到司據此除批示並通飭外合亟抄黏札飭等因到府奉此合就杪黏札飭札到該縣立卽遵照一體照方配製並曉諭民間一體配合以廣流傳等因其方用活大土鼈蟲五錢研末自然銅三錢研末眞乳香二錢研末眞陳血竭二錢眞辰砂二錢全當歸三錢眞麝香一錢均研末敷用縣主土欣甫大令奉到札文行將出示曉諭矣 
[循例拈香]  
　　昨日爲秋祭文昌帝君之期清晨江海關道曾經郛觀察率同文武各官至城中也是園文昌閣恪恭致祭並分祭陳公吉公袁公各祠 
[新廨落成]  
　　新造英雲租界會審公廨業己工竣前日午後讞員翁笠漁直刺隨同署江海關道憲曾經郛觀察前往察閱一周旋至德豐馬頭乘舟赴省面謁各大憲禀陳一切 
[吉迎神]  
　　各處衙署例設土地祠兹當英美租界會審公廨落成廨中土地神卽須遷往是以吏役人等擇吉中秋日清晨九點鐘傳齊全副儀仗謹敬舁之入俯想届時必有一番熱閙也 
[備接讞員]  
　　日前法界公廨讞員朱森庭明府赴蘇州叩賀護理巡撫聶仲芳方伯任禧約於日内公畢回滬昨日會捕局線勇人等己赴馬頭伺候矣 
[研訊命案]  
　　前日上海縣王欣甫大令訪聞虹口賭棍有因賭起釁毆斃人命情事飭差查拿著名賭棍曹阿大卽宰牛阿大到案己紀前報前晚升堂研訊曹供小的係本邑人在虹口胡家木橋擺設菜攤度日粤東賭徒阿奇阿唐阿里阿有克明及本地人瞿姓賄通副保徐如義欲借小的之地設檯聚賭小的初不應允徐保再四相勸始勉允之而各賭徒己因挾嫌誣指小的毆斃人命大令傳訊地保范全貞供曹阿大本是賭徒上月二十五夜有異鄉人某甲賭輸甚巨遂將檯上洋銀搶去阿大卽扭住肆毆鄰人聞呼救命聲不敢往救二十六日清晨小的查問四鄰僉言阿大將甲毆死抛屍河内旋由江北人某乙冐認屍親向阿大理論阿大知難推諉願出洋銀若干元將屍棺殮現方暫厝荒郊大令復同阿大研詰始供甲搶取洋銀之後躱避柴叢中迨尋獲略擊幾下並未毆斃大令著掌頰四十下笞責三百板收押所中候飭差補提各賭徒並查獲屍梢再行核辦 
[受傷請騐]  
　　前日喬趙氏舁其夫晉堂至上海縣署訴稱丈夫被張小桂卿用刀戳傷兩處求恩察騐傷痕緝凶究辦縣主王欣甫大令卽倩襄讞委員馬明府提訊氏供丈夫向操水木作業前由黄卿雲薦伊妻弟張小桂卿至丈夫處做工後因滋閙停歇張卽飲恨於心前晚在八仙橋西長浜途遇突被號召同黨數人圍住凶毆且復拔刀戳傷兩處晉堂供與妻同明府飭仵役騐得晉堂左肩胛果有刀傷二處令回去自行醫治聽候提凶手訊辦 
[行兇宜究]  
　　扛夫周毛毛與同伴顧連生爭攬楊樹浦周家嘴麫坊找挑貨物勢不相下周大怒糾得流氓多人將顧拔至浦東肆行毆擊直至遍體鱗傷始釋手事後顧父錦堂投彼處巡防局控請訊究局員姚殿卿二尹立飭差勇前往拘拿洎至則周己聞風逃逸然似此恣行兇惡想仍須嚴緝究懲也 
[紳宦被竊]  
　　前晚英界大馬路泥城橋西首第八十二號洋房内劉問芻家被宵小穴墻而入將室中所設白玉香爐碧玉香爐白玉花瓶紫王花瓶白玉茶盤白玉藕等共十三件並絨繡檯毡一條竊之而去翌日開明失單投捕房報緝捕頭允之聞所失共值銀一萬八千餘兩可謂巨矣 
[英界公廨紀事]  
　　前日上海縣王欣甫大令飭地保唐虎春范成佛押送枷犯應錫泉王信卿朱少堂等三人至引翔港示衆行至英界四馬路適爲一百零八號印度巡捕所見以其並未知照批房有違租界章程遂一併拘入捕房轉送公廨讞員翁笠漁直刺著暫行收管聽候禮拜一升堂訊釋○甬人王紀生呈控張榮生孫華林强逼伊母湯氏代爲媒妁致被毆傷直刺准詞簽差將孫提案暫行管押候傳原告訊明察奪 
[事己奏明]  
　　六月二十四日曾登天津興基公司詹内生及錢姓兄弟有旨密拿等因兹悉此事己由津海關道查明詳經上憲覆奏是以詹可逍遥事外毫不相干矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭禁黑市]  
　　金陵訪事友來函云評事街有所謂黑市者每夜自五鼓起至黎明止日貨紛集暗中交易　　　　　　係樑上君子若輩此消路故格外肆無忌憚現經江寗府劉嘉樹大守訪悉出示嚴禁並飭差恊同地甲每夜前往是處　　　　　有黑市卽將買賣之人一律嚴拿究辦 
[太守祈晴]  
　　金陵訪事友人云自六月以来雨水過多從未見三日晴霽刻下早稻雖己登塲而晚禾尚待　　　　　寍府劉嘉樹太守目擊情形恐妨民食爰於七月二十一日起飭上元江寗兩縣宰詣郡城隍廟祈晴數日以来未見大效二十七日天甫黎明太守命駕詣壇爲民請命至辰己之交雨竟略止想賢太守一誠感格當從此大放晴光矣 
[幾兆焚如]  
　　前晚十點鐘時英界南兆貴里某妓院所懸三連燈忽然鐵練中斷以致烈燄横飛幸龜奴竭力撲滅不致成災然三五花枝己莫不芳魂驚破矣 
[馬路工程局瑣案]  
　　前者南市萬隆米行執事人倩楊家渡駁船户錢聚生承裝小麥八十八包至小東門外金利源馬頭招商局新裕輪船交卸適值来往寗波之江天輪船機輪轉動　中浪湧如山舟子力不能支船遂傾覆行夥沈賢卿急雇人打撈一面請招商局曁救生局派人帮同撈取當時江北人沈春山曾駕划船至而撈得小麥十四包萬隆傭人陸雨田見之扭入救生局局中人不理遂扭至新馬路交一號印度捕協同五號華捕拘入捕房捕頭令解送馬路工程局禀請會辦委員司徒貽芬司馬升堂研訊沈賢卿投案供訴前情陸供小的在萬隆行中執役當日聞駁船失事立卽馳往打撈貨物除撈得小麥四十四包外尚少十四包目覩沈春山駕舟撈獲飛槳逃逸小的急乘渡船追至浦東彭家馬頭得以拘住盤問不服反敢行兇是以解入捕房送案請究沈供小的係鹽城縣人向習灣鈎術凡遇行船失事均由小的下水代撈此次僅撈得小麥一包並無十四包之多當時同鄉人小懷子等確亦在塲撈取尚求查訪司馬謂爾此次無人招雇何得乘機攫取貨物所供顯見刁狡命帶回捕房管押候派差探查明以便覆訊核辦○前日義渡船舵工陳掌生丁海大與同業人張海寳互相滋閙致將張船擊損並毆傷張左足由巡街捕拘入捕房捕頭令押解工程局禀請司徒司馬提訊陳供前晚小的由浦東雇張船渡浦行至老白渡馬頭給錢數十文張堅索加價小的不允略與爭論並未行兇張供是晚陳等倩小的駕舟渡浦甫至馬頭揚長徑去不名一錢小的牽裾向索始得錢十餘文因向索加致觸其怒飽受老拳以致左足受傷叩求究辦丁供小的代陳雇張之船當爭閙時不過在塲解勸而己並不助之揮拳司馬騐得張所傷甚微遂將陳等申斥數語具結交人保去著將張船赶緊賠修 
[南市捕房紀事]  
　　昨晨集水馬頭聲隆猪行中人唐阿忠阿榮等將猪糞傾棄浦中被三十七號巡街捕查見以其有碍水道拘入捕房捕頭令一併押候禀請工程局會辦司徒貽芬司馬照章罰鍰○昨晨沈金毛周孟生在馬路中扭結不解五十號巡街捕見之向前詰問知周被沈欠小洋銀一枚向索抵賴致肇此事因卽拘解捕房捕頭令各押兩點鐘時然後麾之使去 
[英界晚堂瑣案]  
　　前者吳鳳翔控曹顯模借質珠花翠環吞賴不還一案前晚讞員翁笠漁直刺倩襄讞委員張柄樞司馬提集研訊吳投案供稱職員係安徽廬州府屬合肥縣人分省補用同知光緒十九年租住治下新閘新馬路　安里曹維賢　曹顯模之屋去年五月某日曹母向職員聲稱因欲爲兒子娶妻請借珠花頭面一副翡翠環一雙暫時應用職員允之不料竟被質洋銀一百十六元職員屢向索還一味延約意圖吞賴不還直至十二月某日始由職員向曹取出當票自行贖取後曹自願賠償所虧洋銀三百元詎料遲之良久徒托空言並不交　不得己来案呈控求卽究追曹供小的係浙江寍波府屬鄞縣人年二十四歳向爲木行生意吳鳳翔卽吳岐山賃居小的之屋至去歳杪結欠租金半年計洋銀八十四元向索游移小的囑其遷移吳無柰將滋泰當所質珠頭面之當票一紙作抵又將濟安當所質珠壓爰翡翠環之當票一紙托小的售去小的轉托寄母周氏售與周炳南得洋銀六十元至今夏五月吳岐山之妻忽向小的索還小的遂倩周氏函致寗波囑周炳南来申向之贖取而吳並無洋銀可付小的生母於去歳二月病故時方守制何得娶妻顯係吳欠租圖賴来案朦控况吳在新閘巡防局有被控之案求恩查察訊斷周炳南供　曹相同司馬著吳具結將所欠曹顯模房租付還不得另生枝節○廣帮木匠勞松鄧藤何滿等六十餘人聯名具控匠頭蘇妹梁添梁爲張月初賴欠工資讞員翁笠漁直刺函致製造局總辦林雅眉觀察查問屬賓飭提到蘇妹等四人前晚倩襄讞委員張司馬研訊勞松等同供蘇妹等承攬製造局應修各物倩小的等做工被欠工資洋銀八百六十四元屢索不付叩求押追蘇供小的因生意虧本以致積欠工資且此項工程小的與梁添訂立事同承攬所　之價應歸四人分派務求恩斷折償司馬判令折償六百元具結交保出外付還違干提案追比 
[法界捕房紀事]  
　　昨日午前法總領事署馬夫某甲牽馬過天主堂街適遇小車載火油箱戞擊之聲不絶於耳致馬驚而跳躍甲怒與車夫口角巡街捕置之不理甲遂回禀領事領事立飭捕頭傳到此捕申斥再三○　兒某甲竊取木桶一口被包探拘獲送入捕房捕頭令押候禀請讞員朱森庭明府訊究 
[美界捕房紀事]  
　　昨日清晨小竊張隣四混入裏虹口某鄉民家竊取衣服適爲包探洪阿寳所見拘入捕房頭令押候解送公堂禀請讞員翁笠漁直刺訊辦○昨日午刻跑灘賊包阿五竊取外虹口某碼頭貨機中所堆舊鐵適爲某號巡街捕所見拘入捕房捕頭令押候解送公堂禀請訊究 
[粤東官報]  
　　新會縣知縣缺委試用知縣蔣皇熙署理新選清逺縣濱江司巡檢陳慶朝飭赴新任樂昌縣九峯司巡檢缺委試用從九吳際署理連州吏目缺委試用從九陣同爵署理瓊山縣典史缺詳請以廻避卽用典史阮宗燿補 
[金陵官報]  
　　七月二十九日委充工藝學堂監督丁憂候補知储吳增瑾到見奉電調来寗滯臺恩巡道黄首府五廳兩首縣均禀知在城隍廟說壇求睛户部郎中歐陽弁　蘇試用知縣施振瀛引見回均到由京来知州　喬年禀知奉委赴滬　估修理兵船署蕪湖營遊擊劉炳庭四謝委署補六合汛千總蔣臺均辭知縣沈上乏奉府　清節堂禀知今日卽到差縣丞李廷銓奉委草鞋峽緝私差補昨日通判吳渚鑑奉委三河木釐分局並銷厘局文案差卽辭縣丞梁國鼎由六合公幹曰謝委下關木厘分局差○三十日辭台恩傳見知縣楊激雲禀知丁憂候補道袁秉楨卽回籍守制知縣　廷瑞禀　　蘇巡檢盧祥盛禀知分寗委差兩首縣蕭戴禀知今日求晴出火前○八月初一日藩臺恩巡道黄厘捐局　補道穆　見總理兩江營務處候補道陶赴善後局候補道沈洋務局候補道汪軍械所候補道楊下關掣騐候補道松　應局均見候補道郭禀　交卸機器局差陸師學堂候補道錢候補道朱渭委署江　縣濮嵩慶通判張　辰知縣胡文宿均見辦機器局候補道吳學濂禀知到差候補道凌盛熺叩謝奉　憲分寗行知首府劉禀知河運案内　奬監運使銜遵換頂戴通判劉人僑到由東冋知州徐十英奉示　着知　李如松辭回武穴鹽知事宮桂到由京来奉督憲傳諭今日起俱穿外褂 
[省官報]  
　　七月二十九日藩轅牌示照得丹徒縣丹徒司巡檢下世盛病故遺缺查有遇缺先補用巡檢程廷虞又　陽縣　城司巡檢　　病故　缺查有新　先巡檢陶鴻綬又吳江縣汾湖司巡檢何恩錫病故遺缺查有籌餉新班遇缺先巡檢王效曾均堪以請補揚州府　禀到並禀知　　　　　　卽辭直隸州周　山禀知奉委管解京餉差卽辭護撫憲聶於初一日申勝接篆署臬憲朱於新一日　時接篆　署藩憲陸擇於初　日卯　　印諭號房通知各 
 
 

Page 10

 
 
僚友一撫擋賀署臬憲宋諭木署司夜半接印务僚友幸勿見顧○三十日　知莫葆辰禀謝奉委兼督審局差又吳源禀謝奉委工程　差直隸州謝廉禀謝奉委發審局帮審差知縣劉照青由鎭江来禀銷鎭江甲總局及府發審差並謝奉委署理陽湖縣事又楊士　禀謝奉委鎭江保甲差又楊炳　禀謝奉委　督審局差卽辭赴昭文藩案又王敬銘禀知管解京餉赴都並引見卽辭又周寳榮禀知聞訃丁父憂泰　江　差遣　翎知储前　西　安縣朱　林禀知奉撫憲德札調隨轅赴粤並禀銷文案處差婁齊葑釐卡委員府經歴榻元溥禀謝飭知　次年滿比較有盈蒙記功一次縣丞陳鍾頴禀辭赴武進縣保甲差蘇州府照磨姚定信禀知奉储委文廟　星門彈厭差藩轅牌示照得請補華亭縣知縣三得庚現奉部覆核准應卽飭令赴任 
[皖省官報]  
　　七月二十六日恩賜員外郎附貢生劉　芾辭行委辦和州厘卡三品銜另補直隸州王懋勳到○二十七日池州府文明辭候補直隸州王大慶到赴六安州查會文經費回知縣孔慶晃到赴黄石磯勘洲回陳　瑞辭　天　五河訊案巡檢李久　謝超委一次○二十八員調署夥縣事本任蕪湖縣吳雲翔辭回任内交代清楚皖北賑捐局提調兼文案知州蔣師轍到寗國岳山司李經畬到　補同知　啓　謝酌委縣丞　榮臬謝奉臬憲加札委核對差未　流周恩元謝　臬憲加札委監印差○二十九日江蘇卽補道徐乃光到南陵縣人　原餘知縣鄧之望謝　臬　加朴營務處文案○三十日辦理　商躉船兼文報局分省補用通判史悠祺知奉臬台加札留辦招商　船稽查廣西補用知縣兼襲騎都尉世職唐爾錕到貴州人號省　新選浙江水　縣丞江宗瀚到旌德人候補通判許濟均知奉臬台加札委保甲副總巡庫大使鈕福傑辭赴蕪湖縣帮審○八月初一日戊戌科翰　張　春辭行　西補用知縣唐爾錕辭花翎五品銜候補班前先儘　補用知縣陳宗謨到浙江人號公年候補直隸州丁翰年謝奉臬憲加札委留辦保甲總巡淮北牙釐局解餉委員縣丞任塏辭○初二日委辦　州　卡　補直隸州一懋勳辭潛山縣周鳳梧到侯補知州譚祖綸知奉委辦烏溪厘卡通判沈策名知奉委解京餉知縣杜師預知由安徽　捐局　捐同知銜從九隂　階典史鍾厚重均奉臬憲加　委留辨自新所○初三日卸署蒙城縣事准補　逺縣曾光煦到銅陵縣劉佐宸舒城曉天司沈步琦均辭潛山縣周鳳梧　　調補懷寗縣　補桐城　踏司林承　謝飭知准補　補同知范　璞奉臬憲加札委留帮辦保甲知縣趙元熙知奉臬委赴貴池訊案徐上傑赴石埭訊案回巡檢靳紹其辭赴頴州差遣從九張錫慶奉委催同鄉官結 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月二十八日京報全錄]  
　　宮門抄○諭旨三道錄前○豫撫裕奏爲變通營制摺○尚書孫奏爲宿疾難瘳懇恩開缺摺○雷瓊道馮奏爲兼署臬篆日期並謝恩摺○吳撫德奏爲遴員接護撫篆片○七月二十八日内務储國子監正黄旗值日正紅滿引見十一名廂曰漢十二名廂藍蒙二名内務府十九名頤和園二名○奎公假滿請安○劉思訓全照預備召見○掌儀司奏以一日祭奉先殿瀾公行禮○召見軍機劉思訓全照○○頭品頂戴河南巡撫奴才裕長跪奏爲變通營制擬將豫定豫勝四營歸併豫正全軍以壯軍容　資聯絡恭摺具陳仰祈聖鑒事竊奴才於本年三月間入都陛見疉承懿訓諄諄以整飭戎行講求練兵爲第一要務迨回任後接管卷内恭讀屢次寄諭皆以練兵選將務求實效俾得悉成勁旅等因欽此仰見我皇太后皇上深宮宵旰　勤無時不以練兵爲意故頻中誥誡至於再三凡屬臣工具有天良自當共體時艱於練兵一事隨時考察實力講求以冀轉弱爲强悉成勁旅惟是戎行之整飭必自聯絡氣勢始欲求氣之聯絡則必專任將領重以事權方足以收臂指之效豫省舊有防勇經前撫臣劉樹堂奏定編爲豫正十營設立左右兩軍翼長一切支領餉項及官弁兵丁數目操練巡防日期所有章程均尚詳允上年冬間渦匪滋事豫邊戒嚴復經奴才奏添豫定豫勝四營凡諸營制亦卽仿照辦理第查原定營制豫正十營内砲隊一營馬步九營以五營分作左右兩軍於營官内選擇一人爲翼長督率操練惟砲隊僅止一營殊形單弱而馬步九營於排演陣式亦欠齊整翼長與各營官又復勢位相將無統轄之權難資鈐束兹嘗一爲變通將新募豫定豫勝四營均歸併豫正全軍共爲十四營　步隊中精銳者改添砲隊一營與原有砲隊分作左右兩軍前鋒以爲兩軍之弁冕其餘十二營分隸左右兩軍各添副中一營以爲輔佐其前後左右中五營悉仍其舊裁去翼長名目各設分統一員仍令兼帶中營爲一軍之樞紐再爲設副管帶一人俾得專任中營之事以節分統之勞計一軍連前鋒砲隊七營所有黜陟營哨員弁挑選勇丁均由分統主持遇有徵調出防等事亦由分統督率所部指揮調遣禀承撫臣節制倘或操防不力調遣乖方卽治　應得之咎似此重以事權專其責任則全軍呵成一氣聲勢可以聯絡其兵將相習己久呼應自更靈捷不至似前次之散漫無稽易致廢弛若各營關領糧餉製造軍裝除中營外仍歸各營官自行領辦以杜侵越而免尅扣特是分統管轄旣多稽查考校一切因公賞需所費亦實不貲若不子以調劑雜保不别啓侵攤之弊從前湘淮及現在武衞各軍各有分統均係另籌公費豫省餉源支絀雖難此擬亦應量爲加增擬請於翼長本有薪水津貼外再按所轄營數計算每一營月加公費銀二十兩統計每軍七營分統一員月加公費銀一百四十兩仍由裁兵節餉項下關支蓋優其俸薪卽所以養其廉潔使不致有所藉口别肆誅求至原定練餉巡餉雖己分别增添仍不及湘淮各軍之厚而本省籌畫甚難容俟另籌的欵再當奏請加增此外調操出巡之　亦照原定以六個月更番輪代目前防邊各營尚未能撤動擬俟一律調回再飭照章辦理其餘各營差遣弁勇教習人數及春夏應操衣靴餧養車駝各費應　悉仍其舊無須率議更張無有未能詳備之處容臣隨時體察情形詳加釐定奏明辦理總期全軍連屬將士一心足備折衝禦侮之用以仰副朝廷簡練軍實實事求是之至意除咨部查照外所有變通營制緣由理合恭摺具陳伏乞皇太后皇上聖鑒訓小謹奏奉硃批覽奏己悉卽著督飭各分統整頓營規認眞訓練毋稍懈弛欽此○○降一級留任協辦大學士吏部尚書臣孫家鼐跪奏爲假期己滿宿疾難瘳籲懇天恩賞准開缺恭摺仰祈聖鑒事竊臣前因筋骨不和請假調治五次蒙恩賞假將近三月逐日以湯藥薰洗膏藥敷貼奈受患　深急難見效左手右膝掣痛如故走跪拜蹇澁異常伏念臣年七十有三日形衰老筋骨掣痛雖曰風寒之外襲實由氣血之内虧舊時疾患多發於秋冬今於盛暑之時醫治難效則秋冬以後病恐益深臣所管差務皆關緊要若以病軀戀棧糜祿曠官夙夜自思彌形跼踳惟有籲懇天恩開去臣恊辦大學士吏勏尚書之缺並開去一切差使俾得專　養息倘能託皇太后皇上渙福醫治痊愈仍當泥首宮門力求報効斷不敢稍躭安逸自外生成所有微臣懇恩賞准開缺緣由謹繕摺具陳伏乞皇太后皇上聖鑒謹奏○○二品銜署廣東布政使兼署按察使雷瓊道臣馮光遹跪奏爲恭報微臣兼署臬篆日期叩謝天恩仰祈聖鑒事竊臣接奉兩廣督臣譚鍾麟廣東撫臣鹿傳霖行知以署廣東按察使吳仲翔因病出缺所遺臬司篆務委臣兼署隨於六月十五日由按察司經歴傳肇敏將臬司印信文卷呈送前来當卽恭設者案望闕叩頭謝恩祇領任事伏念臣江南下士知識庸愚夏初甫攝藩條兹復兼權臬篆適承其乏悚惕難名查廣東乃濱海要臬司刑名總匯值此時艱日甚舉凡弭盜清訟圑練保甲各事宜在在均關緊要如臣檮昧懼弗克勝惟有力矢愼勤隨時隨事禀商督撫臣認眞辦理不敢以暫時兼攝稍涉因御以冀仰答高厚鴻慈於萬一所有兼署臬篆日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○德壽片再奴才欽奉恩旨調補廣東巡撫並蒙諭卽赴新任等因欽此欽遵自應迅速清釐交卸惟查新任撫臣鹿傳霖一時或未及抵任所有巡撫關防文卷應卽請旨冰員護理查江蘇藩司聶緝槼氣局深穏體用兼備在蘇有年於吏治民生及洋務情形均極熟悉可否仰懇天恩卽派江蘇藩司聶緝槼暫行護理俾奴才得以交卸起程恭候念下施行謹附片具陳伏乞聖鑒訓示謹奏奉硃批卽著聶緝槼暫行護理欽此○○魏光壽片再前欽奉上諭據張之洞奏稱查明歴年奉差不銷久假不歸潛行離省回籍者咨明吏部不准再行到省著各該督撫一體查照辦理以杜冗濫而清仕途等因欽此當經欽遵行司遵辦在案伏查陜省官方素稱整肅間有庸劣不職之員均經隨時恭劾兹復欽奉上諭一體查辦遵卽督同司道將在省候補分發捐納勞績等項人員嚴加考察自知府同通州縣以至佐貳雜職各員内隨分供職者固無照常差委其顯有違碍者自不能過事優容查有奉差年久不銷之試用通判文若周候補班前知縣侯樾勞績委用儘先知縣陳錫蘭教習儘先知縣鈕福備試用布經歴陳鍾藻試用從九品魏麟告假久　回省之試用同知王宣誥沈心楊李修德留省另補同知劉煐候補知縣彭詢試用知縣傳燮韓寳甲孝廉方正試用直隸州州判郭西章試用府經歴崔德璜孫守恒分缺先用縣丞劉增糧何昺廖驤試用縣丞王恩選試用巡檢饒應福私自離省查無下落之試用通判杜柏樞陳景綬蕭繼志試用知縣宋楙棠試用府經歴趙永昌常捐試用儘先縣丞陳常試用縣丞楊煐徐辛田亢建中試用按司獄糜偉賓新海防試用典史任德裕李浩然正佐共計二十三員應請一併裁汰不准再来陜省候補以期疏通而杜冗濫據藩司李有棻臬司端方會詳前来臣　查無異除咨吏部外謹附片陳明伏乞聖鑒訓示謹奏奉硃批吏部知道欽此 
 
 

Page 14

 
 
[光緒二十五年七月二十九日京全錄]  
　　宮門抄○諭旨二道錄前○豫撫裕奏爲盤查司道各庫摺○楚督張奏抽收二十三年分應城竹山二縣鹽課數目摺○粤督譚奏爲揀員升補叅將摺○燕督裕奏爲遴員請補沿河要缺知縣摺○又奏爲道員勤能留省補用片○七月二十九日理藩院鑾儀衞光祿寺正白旗值日無引見○信公假滿請安○劉思訓謝交軍機處存記恩○啓秀請假五日○葆謙預備召見○召見軍機葆謙劉思訓○○頭品頂戴河南巡撫奴才裕長跪奏爲循例盤查司道各庫恭摺仰祈聖鑒事竊照每年奏銷後例應將司道各庫逐一盤查具奏兹届奏銷光緒二十四年錢糧之期據布政使景星按察使延祉糧道土維翰各將庫欵收支實存數目造册呈送前來奴才親往逐一盤本計藩司庫儲丁耗正雜各欵除軍餉等項動支外存銀三十萬七千一百八兩六錢七分三釐臬司庫儲驛站建曠减平裁扣等項除支解外存銀五千九百七十六兩一錢七分糧道庫儲鹽漕正雜各欵除支解外存銀四萬七千四百九十四兩六分七釐按欵詳細稽核均與應存各數相符並無虧短所有辦理光緒二十四年分奏銷後盤查司道各庫緣由理合恭摺具陳伏乞皇太后皇上聖鑒謹奏奉硃批户部知道欽此○○頭品頂戴湖廣總督臣張之洞跪奏爲光緒二十三年分抽收應城竹山二縣鹽課錢文數目並應鹽商欠課收短絀情形恭摺具陳仰祈聖鑒事竊照湖北竹山縣抽收川鹽課錢及應城縣井課錢文前經奏明每年彚報一次所有光緒二十二年分抽收前項鹽課錢文數目業經恭摺具奏在案嗣准部咨每年所收正課所支公費卽行併案造報毋得叅差等因當經轉行遵照兹查光緒二十三年應城井鹽陸　共徵收錢五百二十七串四百九十九文以八成歸正課錢四百二十一串九百九十九文以二成歸公費錢一百五串四百九十九文又應城井鹽水課共徵收錢七千一百三十串二百七十一文以八成半歸正課錢六千六十串七百三十一文以一成半歸公費錢一千六十九串五百四十文又是年竹山縣川鹽陸課計共徵收錢二百四十串文總共通年徵收應城井鹽水正課並竹山縣川鹽陸課錢六千七百二十二串七百三十文均經隨時解交善後局湊充軍餉其應鹽課内所撥一成半二成公費亦經遵照光緒十年　奏定章程分别作爲局用再查應城鹽課每年徵收約有一萬二千餘串之數本届徵錢七千六百餘串短收四千餘串經臣飭令司道委員確查實因應城開峒熬鹽完紅課者不過六七峒蓄水封峒完黑課者則六十餘峒近年鹽峒愈陶愈淡出鹽旣少加以屢年歳收不豐峒中費用百物昻貴本多利微更兼從前富商尚多近則散商分資集股多由稱貸認完黑課情形甚屬拮据遂將鹽課遲延拖欠然經委員力催尚能勉强完繳迨至光緒二十三年大水湖鄉產蘆之區多被淹没熬户購蘆者鹽日價數倍於前而應鹽行銷又僅止應城本境及天門京山兩縣統兩縣自被大水潰決唐心口各隄漫淹兩年之久各鄉均成澤國居民蕩析流離謀生無術遑計淡食以是應鹽銷售疲滯愈形不堪各商折本產絶將峒廢棄者甚多以致鹽課懸欠縱極力追繳仍屬無從徵收此實係商人因災欠繳鹽課並非委員經徵不力亦無徵多報少情弊臣及司道詳加考核確係實在情形現經督飭接辦該鹽局委員將商欠之數儘力催收如以後年豐物平鹽銷亦旺商力繼復自應嚴飭力徵足額惟是應鹽情形迥非昔比本重鹽薄商稀銷滯己屬年遜一年自經此次大水振興愈覺爲難以後商情如實在苦累黑徵不足數惟當嚴加稽察儘收儘解總不准稍涉弊混以重課厘據署湖北布政使瞿廷韶鹽法武昌道孟繼壎詳請奏咨前來除飭將收支各細數彚案造報外所有光緒二十三年抽收應城竹山二縣鹽課錢文數目並鹽商欠課收數短絀緣由理合恭摺具陳伏乞皇太后皇上聖鑒謹奏奉硃批户部知道欽此○○太子少保頭品頂戴兩廣總督臣譚鍾麟跪奏爲揀員升補叅將恭摺仰祈聖鑒事竊准兵部咨廣西融懷營叅將係題調之缺迅卽揀員請補等因查啧懷營叅將駐紥柳州府屬係苗疆瘴要缺廣西内地叅將三員或尚未到任或請補未經履准實無堪以調補之員應於實缺遊擊内揀員請升兹查有右江鎭右營遊擊王建松年四十七歳廣東駐防鑲藍旗漢軍由藍翎侍衞補授廣西梧州恊中軍都司遞升今職光緒二十年十月初九日接札十二月十八日到任該員年力正强營務穏練且熟悉風士能耐烟瘴合無仰懇天恩俯准以王建松升補融懷營叅將俟准部覆再行給咨送部引見以符定制謹會同署廣西提督臣馬盛治會同繕摺具陳伏乞皇太后皇上聖鑒敕部核覆施行謹奏奉硃批兵部議奏欽此○○頭品頂戴直隸總督奴才裕祿跪奏爲揀員請補沿河知縣要缺恭摺仰祈聖鑒事竊查東明縣知縣余昌壽因品行卑污聲名狼藉奏叅革職應以五月十六日接到部文作爲開缺日期歸五月分截缺所遺東明縣知縣一缺因黄河改道北行適當其冲地方凋敝訟獄繁多改爲繁疲難三字沿河要缺例應在外揀選查定例州縣應調缺出如無合例堪調之員准候補人員題補又部議章程題調缺出照例於現任人員内揀選調補如實無合例堪調之員准以奉旨命往及曾任實缺候補進士卽用人員酌量補用又沿河州縣除照例升調不計外如用候補時將沿河候補與地方候補仍酌量補用各等語奴才督飭藩臬兩司在於選缺知縣内逐加遴選非歴俸未滿卽人地未宜一時實無合例堪調之員自應在於候補並進士卽用人員内揀選兹據藩司廷杰臬司覺羅廷雍查有曾任實缺候補知縣羅鼎焜堪以請補會詳前來奴才查羅鼎焜年五十歳廣西平樂縣監生報捐州判分發北河試用光緒六年因永定河伏秋大汛防搶出力保俟補缺後以知縣用十一年創設沿海沿江電線出力保准免補本班以知縣歸直隸補用十二年辦理海運出力保俟補缺後以知州用十三年請補武清縣知縣十七年調補青縣知縣二十年十月丁本生母降服憂請咨回籍守制扣至二十一年十一月服滿赴部起復例應仍赴原省歸候補知州班内補用因知州補缺無期呈請將知州註銷分發直隸原省以知縣候補班補用二十二年三月十一日引見奉旨著照例發往欽是月二十一日領照四月初三日到省該員才識敏練明幹有爲以之請補東明縣知縣實堪勝沿河要缺之任與例亦屬相符合無仰懇天恩准以羅鼎焜補授東明縣知縣實於地方河務均有裨益如蒙兪允該員係曾任實缺候補知縣請補沿河要缺知縣銜缺相當毋庸送部引見所有揀員請補沿河知縣要缺緣由理合恭摺具陳伏乞皇太后皇上聖鑒勅部核覆謹奏奉硃批吏部議奏欽此○○裕祿片再查候選道孫寳琦光緒二十一年八月經前督臣王文韶奏調奉旨發往北洋差委歴經委辦津榆鐵路及經理淮餉收支　宜　武衞前軍武備學堂洋務局等二十七十　復經大學士李鴻章奏調隨往山東查勘河工事畢回津奴才隨時留意考察該員孫寳　　　　務學識兼擾歴元要差均無　誤在北洋富差己及四年情形熟悉合無仰懇天恩俯准將該員孫寳琦以本班留於直隸補用如　　　　　仍令補交分發銀兩以符　例　　　　具陳伏乞聖鑒訓示謹奏奉硃批著照所請吏部知道欽此 
 
