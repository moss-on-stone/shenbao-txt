# 1886 - 40 - 4904610

 

Page 1

 
 
[六十六號畫報出售] [  申報舘主人啓]  
　　顏君永京出其遊歴海外名國名勝畫片爲影戲以助賑觀者趾錯於門而未經寓目者不知凡幾本齋特儕吳君友如一手繪成十六幅傳　此尊漢鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之昔畫譜暫爲停送後附淞隱漫錄跪說一　准於新正初六日出售此佈 
[論英廷襄助西商團練]  
　　泰西之俗以富國强兵爲先務富國則重在商强兵則重在兵故西商之經營於外者例由國家保護而兵制尤爲謹嚴至於商人而自行團練以成勁旅則是以商而兼兵矣歐洲風氣凡民人莫不可以爲兵國中本自有團練之章不若中國之有事則團無事則散而軍械等物其頒自上者旣散之後均須繳還也西人旣得自行團練故守望相助得以善保其富雖遠適異國至於數萬里以外而亦持此志於不衰此雖不過爲自保貲財起見而於國家蓋亦大有神益宜乎英廷之頒給巨砲竭力保護也夫上海西商之有團練昉於紅頭擾亂之時尚在髮逆之前集各國旅居上海之之人時加操練演步伐習槍砲以壯聲威以固衆志人數雖少亦頗能自成勁旅　頭披猖之際旣未敢相犯卽後髮逆竄擾該團兵亦能助中國以禦外侮其成效有顯然者矣定例每年春閭必大操一次其值年之旗必於此次操演時拔其尤而授之香港將軍亦於此次派員來滬閱看故莫不奮勇爭先戎容曁曁此後則每逢禮拜六輙往坭城外小操惟暑雨祁寒之時或間數期其辦理之認眞實與在本國時有過之無不及現在又以所用之砲未能盡善特請將軍奏明英廷錫以巨砲以資操練得此一番鼓勵吾知西商團兵從此必將益加奮勉格外認眞矣夫上海西商之團練非僅英人而已各國旅居上海者莫不樂與其例則似乎不但英國家所應保護乃閱操則由香港將軍派員閱視求砲則由英廷飭兵部大臣頒發運解此何以故盖上海之地凡西商除法界另有工部局之外其餘之寓居英美兩界者皆歸英工部局管理操兵等事一切費用亦皆取給於英工部局以故團兵中雖各國皆有人在伍而管理其事者總以英人主政且英國商務本較他國爲多卽團練成兵以保護商人亦英國切已之事英國商務最重英國家安得而不力爲襄助也乎吾因是而重有感焉歐西各國之行商於我中國者其人數殊不甚衆以較中國人之往外洋者殆不過百分中之一二而已華人遠赴外洋其數盖以萬計雖其中類皆傭工食力之人居多而運貲行來懋遷有無者亦未嘗無人而卒未聞有團練之舉以爲守望相助之備以保護其身家卽中朝亦未嘗派兵以保護之此何故哉聞前者新加坡華商有舉辦團練之說其後亦無續聞意者前以法人内侵華人在外洋者心中不免惶惶故自爲團練以固衆志其後該處無警故卽置諸不議之列亦未可知然吾以爲華人之在外洋者雖欲整頓兵備舉行團練其勢亦有所不能何則西人在中國中國則保護之凡中西人民遇有交涉之事往往右西人而左華人而西人之心猶著有所不樂當前此紅頭變趙西人以爲華官於此且將自顧之不暇斷之能兼顧西人力爲保護而本國兵船又不能多至中國於是自行團練以資保衛厥後髮逆之亂亦藉是以鎭定是固所謂扼要以圖者矣若夫平日之間則華官旣無内顧之憂自必有不難保護者而西人仍有所不安以爲中國之官雖有保護西人之意而華兵則殊不足恃且不特不足恃也甚或至於乘勢刼京滋生事端迨滋事之後而請華官辦之則是華兵不足以護西人反足以害西人矣用是以加意團練自圖保衛至今不改其舊英國家又能勤加襄助故西商團練得以蒸蒸日上也若中國人之在外洋者其心旣不能如西人之專一而且外洋各　類多憎惡華人不但西官初示聞有保護華人之舉若美國舊金山等處且將驅逐華人凌虐華人使該數處華人而亦照西商之自行舉辦團練以自禦而謂西人能容之聽之如我中國之以大度置之者乎華官在外洋孤掌難鳴又不能竭力袒護華人又不能派兵船駐外加以爲我華民稍壯聲威則華人而欲在外洋各處舉辦團練其能著有成效與否固不待智者而後知矣雖然西人團練則英廷極意襄助之華人倘在外國創辦團練中國家亦自當竭力賛成之理有同然事無二致華人中倘有崛起奮興者是亦未見其終不可行也中心藏之何日忘之哉 
[本舘接奉電音]  
　　昨接在京友人專發電信有本月十一日諭旨四道敬謹譯登○正月十一日奉上諭崇綺奏病難速痊懇請開缺一摺崇綺着賞假一個月毋庸開缺欽此同日奉上諭兵部奏請飭催積欠租銀一摺　隷各州縣應解兵部馬館地租生息銀兩積欠甚多本年二月朕恭奉慈禧端佑康頤昭豫莊誠皇太后祇謁東陵該部恭備要差應付車馬煩多需欵孔亟着直隷總督飭令藩司無論何欵卽行設法於歴年欠銀六萬餘兩内先撥銀三萬兩限於正月丙撥解到部毋得遲延嗣後務須年清年欵不得再有拖欠欽此同日奉旨晉祺着補授内大臣　此同日奉旨廂白旂滿洲都統着錫珍調補廂黄旂漢軍都統着奎潤補授欽此 
[輪船失事]  
　　昨日滬上西商接到電信云香港搭格拉斯洋行之輪船由汕頭開往香港行至中途忽然失事船中有一西人及搭客華八十三名均無下落云 
[法報照譯]  
　　東京法字報言刻下法人將在海東地方大有爭戰盖緣法人在海東屢接小仗終未式遏亂萌故法國將軍將大興師旅以掃蕩之也 
[海軍雜記]  
　　京友云醇邸奏稱擬定海軍練兵事宜共調一萬四千人分作六班訓練兩月一換計每年六班輪流操演其值班訓練之時照支口分不值班者停給云云似此更番操演周而復始旣於經費節省頗多又舊專心謝練誠一舉而數善備焉○又聞前有某大臣奏請將長江水師裁撤改演海軍並擬於長江各標營汰其老弱所有年富力强者留備海軍之選等語已奉諭旨准如所請矣 
[京華雜說]  
　　遵化州某甲販猪入都車載入東直門中途撞倒一小兒斃於車下官廳乃鎖御者及甲送步軍統領衙門甲入城報稅時稱係東四牌樓侯三家之猪口比役來侯店傳人店主畏累不敢承致令猪無所歸停街頭者十數日轅下之騾笠中之猪皆漸镒餓死云○八旂兵丁本年正月錢粮例於上年封印後支給實體恤兵丁之至意也 
 
 

Page 2

 
 
去歲户部擬定嘉平二十三四等日開放奉旨自十二年按十成放給旗緑各營兵餉一月計較前約可多放一倍小民得此實惠莫不感戴歡呼云○前報紀興修前門内外石路一事現經大廠由西山運到石塊堆積路旁大約試燈風裏卽可經之營之矣 
[輪船失絲]  
　　有法國公司輪船名阿那丁由東洋前往香港泊在港中忽於夜間失去船上裝載之東洋絲數包約計值洋二千餘元緑是晚船上工人等散後有賊乘夜由船旁登舟竊得絲斤用駁船裝之以去嗣經檢查殊不知其何以得啓門入竊因疑是船中之人有與外賊通者爲之内應否則或係工人散去之時有潜匿艙中以爲賊應者盖門須由内開出外人不能開進也然究係何人則尚未能察出云 
[劉帥嚴肅]  
　　維新報云客歲臘月底劉淵亭軍門抵粤張制軍於二十三日傳見軍門立到官廳當制軍欵接時有西人官於中國加副將銜麥士尼爲能者久仰軍門丰儀聞在督署接見遂步行來會軍門一見恐有意外立開手鎗照向麥君令其退避後制軍偵覺卽飭巡捕諭麥君重整衣頂方准到官廳會晤麥君果如其說聞與軍門接晤略談一二語遂卽造退軍門此次到粤凡出入間身佩鎗刃用防不測英風懍烈盡有令人望而却步者矣 
[戲園火警]  
　　香港戲園被火已略登前報兹閱中外新聞云本港荷李活道之普樂戲園其樓下多屬鋪店或住眷所居去臘二十九日下午兩點鐘後該園樓下某宅偶爾失愼致兆焚如登卽烈燄沖霄火鐘告警港地水龍齊出救護而風高火烈戲塲上下遽成瓦礫之塲所未傾塌者惟剩墻壁四圍而已是役因火斃命者一女童九歲一男童五歲聞該男女童乃異姓同居俱係椿樹早凋祗有慈幃守節是日兩童之母皆因事外出火警一發不及奔避比伊母倉猝言旋則兩童巳在灰燼中矣可矜也夫 
[高員祭塔]  
　　遼陽白塔相傳爲有唐薛仁貴遺跡每歳臘八高麗王必遣員致祭諺謂是日必值嚴寒亦不知其何所義也去歲九九圖中煖回梅牖滕六君疎慵特甚從未一降雪花直至臘月初六清晨始覺朔風滑厲至初九日而柳絮因風漫天飛舞適高國使臣握節遥臨虔向浮屠頂禮人遂謂方言有驗非等無稽咸掃雪煎茶以助詩人清興云 
[洪都話舊]  
　　客臘二十七日爲梁湘南學憲覧揆之辰省中自中丞以下皆往稱觴學憲謙讓未遑壽禮亦一律璧清廉耿介於兹見之○十一月初七日西山得雪數寸平地則僅先集惟霰而已至臘月二十四日忽朔風凛冽同雲布天至夜分六出花飛飄如柳絮翌日黎明視之地上亦厚寸許彼坐銷金帳擁艷姬飲美酒者會啟氈爐固多樂事而小民無衣無褐瑟縮鳶肩亦且預卜豐綏歡深雀躍云○臘鼓催殘歲將更始强丐痞棍往往遇事生風大憲深悉此獘特飭振武軍各營武弁逐日帶領親兵數名手持今箭梭巡城廂内外闤闠受惠不少云 
[漢皋紀事]  
　　客臘中澣有一醉漢彳亍至南城公所附近某姓青樓龜子見係熟人導入某校書繡闥奉以鶯粟膏醉漢眼花撩亂東途西抹校書恐汚及錦衾剌以冷語醉漢怒擲碎燈盤龜子知其纔從麴秀才游揮之門外醉漢不依躺臥於床須臾已由醉鄉而入甜鄉龜子乘其濃睡舁臥天井紷夜方蘇至晨狼狽而歸邀集多人興師問罪意欲剿平母夜叉以伸臥雪眠霜之忿不謂龜兵蝦將早已磨厲以須醉漢知勢不能敵聊學山膏之駡悻悻而歸備函送校書於巡司請爲傳責不知巡司若何發落也○某洋行收買猪毛多件過磅後給以花樓某錢莊銀票一紙計銀九十兩至期毛販卽照數兌去復按式僞造數紙又復冒收兩次該莊司事遂着人到行關照情由行中人言並無多紙止收買一次而已該庄知墮騙術分外留心至嘉平二十一日毛販持票至莊支銀其數仍九十兩該莊當卽扣留交保一面持票到行騐得確係　物遂將毛販交官追問 
[閩嶠新語]  
　　閩俗於新年此户笙歌并賽舞龍獅等燈共慶昇平藉資行樂屈指試燈風裏當换一番景色督標親軍又以操練餘間鳴 
鉦擊鼓響遏行雲製成彩燈百餘種燭花燦爛如游不夜城中殆湘楚之流風歟閩人士觀之殊覺别開眼界矣○入春以來盜賊滋多熱閙之區尚不能免偏僻之地更無論矣聞賽月亭某家於初一晚被盜踰垣而入面塗墨目灼灼如鬼手執利刃皎如霜雪其時屋中祇有婦女小孩數人不敢聲喊任其席捲所有而去亦可憐也○去臘西門外鄉間某甲之妻林氏産下三男孩落地卽能坐立甲以爲不祥次第溺之孩臨斃時猶作呼救聲其母亦驚死初疑其說妄誕後聞林氏曾在南后街林官醫處爲婢詢及此事亦言如是○正誼書院山長林勿邨先生素負山斗之望忽於去臘廿六日仙逝前鰲峯書院山長邱鏡泉先生於新正初四日仙逝哲人其萎宜閩人之哀悼也 
[盜案紀餘]  
　　去臘十六日金陵水西門外决犯二名觀者如堵有談其事者知爲潞口鎭刦盜之魁也先是有某翁者住居潞口以染布爲業而饒於財冬月十三夜漏三下將就寢矣忽聞人聲洶洶由門而堂而户舉室方惶駭無措而盜已破扉直入翁欲呼救羣盜擬以刃噤不敢聲任其胠篋探囊而去次早檢點失物入城呈報甫至縣署而羣盜已先在方盜之離翁家也瓜分已畢慮人衆恐爲人覷破因分道而竄盜夥共十四人七人趨鳳臺門七人趨秣陵衛衛所故有栅欄七人至大呼開栅更夫知有異紿之曰栅何難開特諸君夜行前途營卡恐有未便耳曷繞道過此僞示之路而反奔營汛告知有盜營弁率衆往因全獲之一盜懼罪吞阿芙蓉膏自盡其趨鳳臺門者黑夜不識路徑出三百文强更夫爲鄉導更夫帶至花神廟側搶步匿草堆中俟其過奔告汛所亦全獲之詰旦兩處解盜入城而失主猶未至也嗣經江甯桂邑尊一訊而伏贓物俱在一一點明交失主領去督憲以此風不可長欲盡殲之賴某觀察力勸而止因取其渠魁先行正法按此節已見前報近接金陵信叙述較詳爰再錄之 
[女盜]  
　　昻藏七尺之軀無地自容而遁跡于緑林已爲王法之不宥况身非男子而亦公然作盜此眞有駭人聽聞者矣去冬金陵下陵衛村民獲到女盜兩人关江甯縣請訊聞女盜共有三人一日見某少婦踽踽獨行將其衣履首飾剝去少婦羞憤之餘蹲伏路旁嚶嚶啜泣適肩車夫來詢知顚末乃急向前追赶女盜見車夫已近僞將物擲還伺車夫俯拾時突從背後猛斫一刀又出刀剪攢剌之車夫遂斃嗣又有一少年騎馬過此見少婦在車旁身披車失之衣且號且望明知前路有事象馳過山岡則車夫已死遂勒馬下山報知村民鳴鑼聚衆兠獲二婦其一已被逸去嗣經桂邑尊刑訊兩次據供在城以捉牙蟲爲業車夫之被剌死者出於情急耳餘俱直供不諱想案關人命不能以婦人而稍從未减也 
[茶寮打架]  
　　寗城倉橋頭有名阿仁者忘其姓在該處開設茶坊歴有年所日以聚賭抽頭爲事交結地棍人多惡之去臘有本街鏡箱店主某甲到該茶坊啜茗因未帶茶資囑伊登帳阿仁不允兩相爭論繼至交毆碰倒凳桌跌翻火油燈阿仁遂誣其放火搶劫出外號召地棍聞聲麕至不間情由各持柴棍亂擊適中甲之腦後當卽倒地血如前激阿仁意欲脫逃當被甲之親屬扭住交與地保本欲請官騐傷旋經挽人出爲調處許出養傷費一百四十元始得寢事 
[鄉民擾事]  
　　去夏鎭江東南二鄉高田苦旱低田苦淹鄉民赴縣報荒紛紛不絶至冬間收漕之際鄉民又約聚六七百人直赴丹徒縣署叩請施恩某門丁出爲安撫鄉民或推或挽嘈雜不堪致門相身受内傷衣爲之碎少選馮邑尊升堂慰以好言鄉民竟皂白不分任情搶白後奔至石朝與陳姓及某姓漕總尋釁漕總急躱避他方邑尊聞之恐衆滋事亟傳差役前往彈壓役懼而不前鄉民遂將各家什物搗毁一空惟言飾銀洋並不搶取旗營都統欲飭弁兵閉城鄉民卽分派多人向之阻止擾攘鎭日然後散歸次晨又邀集三千人之譜進城滋閙馮邑尊遂禀請 
 
 

Page 3

 
 
府委代理篆務刻已由府飛禀省垣矣 
[福建船政局各員銜名單]  
　　文案處　嚴良勳字子猷　施魯濵字文波　張思敬字簡堂○支應處　李聖培字因之　葛晉謙子竹汀○報銷所　孟宗伊字叔莘　鄭逢時字幼植　王樹翰字楨臣○工程處學生　魏瀚字季渚　吳德章字煥其　陳兆翺字鶴亭　楊秉清字廉臣　鄭清濂字景溪　李壽田字叔雲○前學堂監督　鍾大焜字香樵　范繼馨字桂山○教習　林鍾璣字宗周　古之誠字直友　陳文濂字藕泉○繪事院監督　費廉采字少坡　教習　林滋漢字德義　林詠塤字小珊○後學堂監督　梁佟年字小嵐　沈輝宗字篤初　梁鳳翔字翰卿　洋教習　鄧羅英人　華教習　林邦光字松友　梁鴻春字幼立　羅熙祿字夢祖　鄭毓英字彬侯　羅忠堯字叔羹　林志濂字銘孫　楊承箕字子勳○稽查學堂　林洄淑字小帆○發審委員　嚴毓瑞字韻卿○稽查藝圃　王煜字石琴○船廠委員　程華湘字艾臣　鄭鏞字小珊○鑄鐵廠　林世仁　吳學鏘字和卿○輪機廠　林日章字仲明○水缸廠　林希曾字輯庭　林鳴塤字禾仲○鐵　廠　夏慶餘字朗山　陳慶辰字欽筠　任照子耀庭　陳坤○截鐵廠　朱慶生字泳清　李維珍字少雲　楊嵩年字峻卿○拉鐵廠　池貞銓字玉如　王桂芳字馨臣○船槽　洗懿林子德軒○帆纜廠　鄭瓊書字敬軒○炮廠　陸汝成字愼之○磚灰廠　盧紹昌字幼岩○廣諸所　陳耕字養禾　鄧慶光字時霞　廖雄勳子碧臣○儲材所　許桐字雲生○東攷工所　張樾雲字叔士○西攷工所　揚挺綸字心訓○健丁營　廖先全○官醫　何世昌字少京　外科　林世蔭字松岩○武巡捕　林高陞○又裴星使新委各員　水雷局　揚仰曾字伯景○畫院　董毓琦字紫珊○各廠　孟宗洛字仲景　陳武元　汪薌年　陳平國　林昌謨字子宏　鄭籛字小彭　黄軒齡字貽舫　陳寶三　林宗開字戟鄉　陳蒓字喜人　孟宗韓字夢六　王毓珍字子鶴　吳豐昌字硯艘　周道昌字仲明　夏獻鋆字經笙　韓沐之字星齋　于成泰字琴齋　常鼎字定九　吳徵駒字鼎臣　李雲樞　陳才端字正齋　魏暹字幼如　鄭景濠字通莊　陳慶平　黄觀成　葉琅字覲臣　陳常綏字履臣　邱志范字叔任　劉容字阜寛　林占熊字夢周　丁心坡字苟泉　石文銘字乃端　梁壽齡　梁孝熊字伯通　梁益諫字友三　林鑒波字叔衡　陳如璧字秋屏　曾光時字伯祿　徐泰來　陳如衡字雨峯　周泰和字正甫　潘順字雨庭　忻成發字子懷　林慶昇字旭臺　嚴樹立　許貞幹字豫生　孫太初字古齋　潘　榮　林師望 
[嚴懲惡役]  
　　坐粮廳書吏史某供役數年造孽錢已纍纍充牣眷通州某校書囓譬盟心誓同生死誠有如昔人聨語云眞箇魂消願作鴛鴦常比翼便因情死化爲蝴蝶也甘心者去歲嶺上梅開時史將襆被返京華校書齲齒啼妝牽衣隕涕千嬌百媚令人意消史乃撒手千金效文姬之贖置諸簉室寵愛途恒州署捕役楊某見其吝而畏事謂可欺之以方遂於十二月中旬糾黨至史家脫　而入將史及校書私押二日鞭鸞笞鳳悉索金者時史妻在京聞信之下慨然曰患難相依方爲恩愛及此不救同心偕老之謂何遂星夜赴通州逕往東路廳投呈陳訴廳官准詞移送州署州尊提楊訊厥情由楊方小的巡夜至史家見其窩娼喧鬧恐有别情因此絏以黑索並非敲詐平民州尊大怒立卽逮訊史及校書史言金屋藏嬌事所恒有小妮子火坑旣出豈容目以爲娼且是晚雙宿雙飛早效鶼鶼比翼安得有中宵吵閙事情州尊謂惡役奸胥往往假官圖詐不爲之小懲大誡曷以飭簠簋而勵官常遂笞以荆條逾千數百史乃偕校書合十頌德携手而歸 
[殺壻駭聞]  
　　北通州張家灣附近黑庄户村某甲隨某官爲長隨於客臘初告假回家道出海户村順道省其岳父某乙乙見壻裘馬輝煌舉止濶綽知必囊有餘資乃欵以酒食留使下榻焉睡且酣乙率其二子潛啓甲囊見白鏹纍纍數百兩不覺涎垂吻外遂斃甲而席捲所携復殺驢剝其皮裏甲首埋之後院積薪下然後將甲屍置大鍋中煮爛以滅其跡自以爲惡膽包天再不虞風聲外露矣詎是夜甲妻在家夢見甲在岳家遇害事次日述諸甲母甲母夢亦如之印證之餘不差累黍甲妻駭甚乃徒步返母家以覘蹤跡至則匀若兄皆神色蒼皇如有驚懼之狀甲妻佯爲無事也者濳至後院啓薪則赫然者果夫之首也乃徐徐掩以土逡巡而出驀投地保訴寃地保鳴之官飭差往捕乙父子俱就擒當乙之將害甲也乙妻力阻之乙不聽及事發乙妻愧見其女爲投进而亡噫如乙者性成梟獍忍心於骨肉之間戾氣所鍾實爲罪不容死我獨嘉甲妻一小家女耳而能不動聲色爲夫雪寃大變慘遭並不瞀亂目爲奇女子誰曰不宜 
[預備行轅]  
　　出使英俄大臣劉芝田星使行將蒞滬等因節列前報兹悉上海縣莫邑尊已在滬北天后宫預備行轅大約元宵前後星軺總可蒞止也 
[帮審易人]  
　　本埠水利局委員王鴈臣司馬自前年奉檄兼辦縣中幫審以來公務冗忙力難兼顧去臘遂將帮審一差辭去現聞上憲已另委十六鋪巡防局員李君秀鍾在縣幫審定於開篆日接手矣 
[雙吃虧]  
　　新正初四之晚著名積竊黄月山潜赴縣署兵房圖竊當塲獲住送押捕廳前日許捕廳进案訊明判令荷枷三月發交三鋪地方示衆晚間卽着該鋪地甲沙三看管詎至晚黄乘人睡熟私將鐵鎖扭開席捲該地甲家所有衣物逃遁無蹤迄今雖四出追尋竟爾查同黄鶴昨日該地甲遂據情禀報縣中嘻若沙者縱賊已難逃疏忽之咎失物又不免破耗之灾非如俗所謂雙吃虧者耶而該賊則大得便宜矣 
[交保候查]  
　　去冬許秋泉在縣控稱有樓房兩幢坐落縣署之之首曾抵歸陳松濤被陳掯勒餘租不肯照付節經帮審委員王司馬揚案研訊以陳並無掯勒實據且許尚欠陳頂首錢二十五千因斷令許備價將房取贖所有頂首着卽設法清釐此固已登上年本報者也日前許復投縣呈稱奉斷所繳之洋業已陸續措齊呈案而陳仍不肯將屋交還不得已叩請押令遷出司馬集訊之下陳供小的非敢掯勒房屋實因滬地向有租三借四回贖半年之例許于去冬十一月交價例應于本年四月底交房况頂首錢文迄今尚未料理司馬問之原差原差回稱滬上實有此例遂着將陳仍行交保候查明再行核奪 
[店夥鹵莽]  
　　英租界四馬路某甲之婦病殁昨往壽器店買棺一具付價開明住址令其送到另有某乙亦向該店買棺價與甲所買者稍有參差及送棺時店中人誤將某乙所買之棺扛至甲家俗例棺到之時孝子等均在門外跪接甲家中人方叩頭如搗蒜而店夥及扛夫急如飛而至聲言錯認了棺旋卽扛去甲家以此等事不利將店中人拉住講理不知作何收塲也 
[英廨停訊]  
　　英會審員羅少耕太守清恙尚未痊愈因飭差知照捕房停解一日公事所有各案統歸今日解訊 
[瘋婦送官]  
　　昨有瘋婦錢二寶年約三十左右在路滋閙中捕帶至捕房立送英會審公廨值日差禀明羅太守飭暫發官媒俟過堂發落 
[取衣被拘]  
　　蘇鄉人華小弟於第一樓失火時手持皮衣二件被巡捕拿至捕房搜其身畔尚有皮衣二件捕頭問華從何處搶來華稱有侄女華阿寶在公和里妓院帮傭因失愼地方近在咫尺爲往搬移衣物忙亂之際誤搬他人之衣等語嗣由失主認贓其侄女亦至捕房曾承叔美意前來搬物不料誤取他人之衣請爲釋放等語捕頭以旣稱誤取緣何將衣穿在自已身上可見華與侄女串供朦混爲將該女先送英會 
 
 

Page 4

 
 
審公廨羅太守飭將該女交保俟華小弟解案卽行投案候訊 
[上海文報局籌賑叢譚五十八]  
　　嚴佑翁將赴山東張善翁將赴江靖春賑需款孔亟乃蒙長蘆運憲季士周先生捐集賑銀三千餘兩又蒙京都全芸軒先生疊來賑欵一百五十兩當厄之施尤爲感激除遵季公之命以五百兩撥解江靖外其餘均解山東特先聲明○魏塘季舊居士新正三日幸舉一男捐洋四元求孩平安杭城周修堃先生節省新歲用欵三元同里金小蘇先生寄來新正一文願洋九元又錢三百八十文嚴保之諸君寄來新正財神誕日捐洋五元新年新歲新法新捐作善者德日新錫福者命維新用佈新聞以賀新喜 
[鉅欵疊來助賑]  
　　謹啓者敝公所自募賑以來京都同人疊次匯欵爲數不少卽陸續解運災區以資拯濟受惠匪淺迄今又奉諸仁長賜寄京平紋銀五百兩卽由源豐潤票號合匯來規銀五百十兩謹卽收明容匯致山東以助賑需蒙鉅欵之疊來厪懷飢溺荷同人之厚誼竭力扶持坦白無私穹蒼自佑爲災區銘感激爲仁長頌康强祗列以章伏希德鑒上海北巿絲業會館籌賑公所教弟施善昌少欽氏謹具 
[來函照錄]  
　　僕前有誌日本森生忘束脩一詩不過游戯筆墨並未稍涉譏誚乃森牛若甚怫然用書數語伏乞貴舘附正是荷紅豆詞人 
　　日前紅豆詞人以詩囑登爰卽附之報尾乃昨日詞人又投函更正爰復照錄右方[  本舘附誌]  
[招領屍棺]  
　　同仁輔元堂來信云初十日莫邑尊飭差傳諭本堂騐看十六鋪地方路斃無名男屍一具看得年約四十左右身穿白布短衫褲藍綿綢破夾襖潮藍布夾背心藍布長衫元色夾背心黑狗皮馬褂風帽子棉襪潮藍布雙梁鞋並無傷痕當卽買棺入殮掩埋義塜另物存堂倘有親屬來堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十二日十九日京報全錄]  
　　宫門抄○諭旨三道錄前○發抄旨四道○疆撫劉奏酌裁各城回官並懇賞給回目頂戴摺○陜撫鹿奏請調署知府片○軍穆奏報效銀兩夾片○西撫李奏調署知縣夾片○疆撫劉奏请調補借補副將片○江督曾奏請旌表片○將軍金將奏造報軍餉摺○西撫李奏甄别同通夾片○十二月十九日内務府國子監值日○續昌謝授閣學恩○惠王錫珍各請假五日○德慶請假十日○召見軍機○皇上明日用膳辦事後至北海永安寺等處拈香○發抄曾國荃等奏請假就醫永據回營之六安營叅將劉永清開缺休致奉官着照所請兵部知道欽此○又前海門鎭總兵李新燕暫緩引見奉旨着照所請兵部知道欽此○劉瑞祺奏兼署閩臬篆務謝恩奉旨知道了欽此○恭壽奏校閱杭州官兵秋操情形奉旨知道了欽此○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲酌裁新疆各城回官並懇恩賞給出力回目頂戴以省煩苛而昭激勸恭摺具陳仰祈聖鑒事竊臣於光緒八年七月間奏請府阿奇木等伯克裁去仍准戴用頂翎經理藩院遵旨議覆各城裁去伯克體制是否合官未敢率行请准請飭再行體際情形悉心妥議覆奏嗣臣於委署新設南路道廳州縣各官摺内聲明擬將伯克分撥爲吏户禮兵刑工各書復經部議係爲隨時變通期於兩有裨益起見似應准如所請惟伯克各有專責從未議及更章一日驟加増改回民能否相安似難遥計請飭酌度情形妥議核辦等因先後奏奉諭旨依議欽此欽遵各在案竊維回疆民事從前委之阿奇木伯克等官原以約束部衆乃該回日等往往倚權藉勢魚肉鄉民爲所欲爲毫無顧忌纏回語言文字隔閡不通民怨沸騰而下情無由上逹繼遭安夷之變該回目等苛酷尤甚横徵暴歛朘削靡遺民命不絶如繼幸賴皇威遐暢天戈所指莫不聞風披靡舉二萬餘里之疆土還隷版圖使邊民重視天日臣囊年規復南疆每於進克一城卽咨商前督臣左宗棠揀員設局辦理善後紹集流亡籌給牛籽農具疏濬溝渠慶之盡力耕作輕徭薄賦與民休息數年以來荒蕪漸闢户口日增地方漸有起色其大小伯克額缺雖亦揀委署理究竟地方應辦事宜均責成各該局員察看情形禀稱遵辦但藉回目傳頒教令初未嘗假以事權現在南路新設道廳州縣名官委署已歴年餘規模漸具不乘時量　變通則過　以往又必有積重難返之勢况阿奇木等承充伯克多係三品四品州縣官階尚居其下鄉愚無知恐啓玩狎之漸而與州縣儼然並立於體制亦不相宜在部院諸臣以事屬更章自應長思熟慮而微臣見聞旣確計非裁去回官實無以蘇民困而言治理大年通飭南路各廳州縣傳集各該城關阿奇木等伯克剴切開導諭以在所必裁之故准其各留原品頂戴仍視城關事務煩簡分設鄉約理司稽查卽於裁缺之回目選令承充並視品級之崇卑分关道廳州縣衙門充當書吏鄉約酌給租糧書吏酌給口食以資養贍不願聽其鄉莊地遠驟難户曉舊有之伯克暫仍不裁遇有額缺亦不另補以期漸照城關一律改設鄉約現據各屬禀報自試裁城關伯克後經年以來甚覺相安毫無觖望回民去壅蔽意亦漸與官親若更需以時日語言相通則疾苦可以白陳而弊竇可期永絶矣容再由臣督飭各該地方官隨時察看務令措置得宜不敢稍涉因循憚於改易亦不敢過於操切致啓事端以仰副朝廷睠顧西陲至意惟各城出力回目前以軍務方殷正資驅使或派令嚮導或委辦軍粮頗能不辭勞瘁若不古予奬勵　以作其急公向義之心當經臣與前督臣左宗棠前　辦軍務臣張曜隨時核酌與以擬保翎頂行知俟巢案奏請奬叙現在歴年旣久未便没其前勞合無仰懇天恩俯命該回目等効力疆塲允照臣等擬保行知賞給翎頂以昭激勸出自逾格鴻慈謹將擬保各回目翎頂緒具清單恭呈御覧所看酌裁回官並懇恩賞給回目翎頂各緣由謹緒摺具陳伏乞皇太后皇上聖鑒訓示施行謹奏軍機大臣奉旨着照所請該衙門知道單併發欽此○○鹿傳霖片再知府一官有表率整飭之責若人地相宜治理更可日進查漢中府爲入川咽喉五方雜處簽匪嘓匪混亦　間較爲難治興安府知府童兆蓉在陜年久精明幹練以之調署可期寛猛相濟辦理得宜所遺興安府缺亦屬界連鄂省民情浮囂然非水陸要冲漢口府知府奇臣老成持重公事穩愼卽以互相調署辦理亦可裕如據藩臬兩司會詳前來除檄飭遵照外所有調署知府緣由理合附片陳明伏乞聖鑒謹奏軍機大臣奉旨知道了欽此○○穆圖善片再奴才世受國恩涓埃未報當此時艱費絀焦急莫名謹籌俻銀五萬兩解交海軍衙門收支應用以效滄海涓滴之忱不敢仰邀奬叙理合附片具陳伏乞聖鑒謹奏奉旨已錄○○李秉銜片再署蒼梧縣知縣顏嗣微調省察看所遺員缺查有武宣縣知縣熊繼軒老成練逹辦事認眞堪以調署據署藩臬司會詳前來理合循例附其陳明伏乞聖鑒謹奏軍機大臣奉旨吏部知道欽此○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲揀員調補借補副將要缺以重邊防恭摺具陳仰祈聖鑒事竊臣前奏哈密協副將郝永剛因病懇請開缺並聲明遺缺扣留外補奉旨允准在案查哈密係新疆南北要冲該處副將員缺非熟諳邊情練習營伍之員弗克勝任查有頭品頂戴顧奏提督借補瑪納斯協副將王鳳鳴練逹廉明有爲有守堪以調補所遺瑪納斯副將員缺查有現署該協副將記名提督張清和樸誠勇敢勤愼耐勞白署任以來於邊防屯務均能實力講求以之借補斯缺洵堪勝任合無仰懇天恩俯准以王鳳鳴調補哈密協副將員缺張清和借補瑪納斯協副將員缺以期得力如蒙兪允應請勅部分别給札一俟防務大定卽行給咨赴部引見以符定制除飭取該員等履歴至日另咨送部外謹會同陜甘總督臣譚鍾麟暫署烏魯木齊提督臣譚上連合詞恭　具陳伏乞皇太后皇上聖鑒謹奏軍機大臣奉旨兵部議奏欽此○○曾國荃片再安徽黟縣貞女程胡氏係已故舉人卽選知府胡有壬之女朸字歙縣舉人程榮功之子程宗炓尚未結褵宗炓於道光二十四年以疾卒時女年甫十四歲聞耗卽絶粒不食誓死相從父母許以守貞乃飲泣受命自是在室以孝聞父母旣投孑然一身依其胞姪以老現年五十五歲計守貞四十十年據同鄉官江甯府知府孫雲鈝等以誼屬同鄉見聞確鑿不忍聽其湮没查造事實册結禀懇其奏前來臣查他省節孝婦女歴經前督臣及臣奏奉諭旨旌表有案今程胡氏貞孝兼俻所處尤難合無仰懇天恩俯准將貞女程胡氏飭部照例旌表以彰至行而勵人心除將事實册結咨移部科查核外謹府片陳明伏乞聖鑒訓示謹奏軍機大臣奉旨程胡氏着准其旌表禮部知道欽此○○帮辦軍務大臣伊犁將軍奴才金順謹跪奏爲伊犁收支軍餉劃清年限分晰造報恭摺具陳仰祈聖鑒事竊奴才前將歴次收到部撥伊犁軍餉並江西協餉截至光緒六年五月底止業經奏明造册送部核銷在案兹自光緒六年六月初一日起截至七年五月底止將收支各欵逐細清算舊管上屆報銷案内剩存親五萬四千八百九十三兩五錢八分零四絲新收部撥專餉銀四十八萬兩江西協餉銀三萬兩鳥里雅蘇台撥還借欵銀三百兩統計舊欵新收共銀五十六萬五千一百九十三兩五錢八分零四絲内除先後撥給總理伊犁軍營全營翼長庫爾喀喇烏蘇領隊大臣雙全軍營月餉銀十七萬八千兩又撥索倫營官兵俸餉銀二萬七百零九兩九錢五分八釐放察哈爾營官兵俸餉銀一萬四千一百三十四兩五錢放額魯特營官兵俸餉銀三千一百二十五兩五錢另案造報奴才行營採買粮提用銀十萬兩業已另案奏銷外所有實收銀二十四萬八千七百二十三兩六錢二分二厘四絲支發各營官兵口分銀十一萬九千二百二十三兩零八分三厘五毫二絲支發各營官兵津貼心紆駝乾馬乾採買軍裝購買車馬駝隻出差官兵盤費餧養車馬料乾及收集伊犁滿緑營人丁隨時安置等項共用銀五萬二千三百六十兩四錢五分三厘又發奴才及各領隊大臣理重撫　同知養廉心紅銀一萬九千三百二十九兩六錢四分五厘五毫六絲除支用外寔存銀五萬七千八百十兩四錢三分九厘九毫六絲歸入下屆報銷案内接續造報謹將支用銀兩數目據寔造册並總理伊犁軍營全營翼長庫爾喀喇烏蘇領隊大臣雙全將該營自光緒六年六月起致七年五月底止用過正雜各欵銀兩數目造册咨請送部核銷前來奴才覆核無異分别送部核銷外謹恭摺具奏伏乞皇太后皇上聖鑒謹奏軍機大臣奉旨户部核議具奏欽此○○李秉衡片再准部咨同知通判等官試用期滿詳加甄别具奏等因兹查有儘先補用同知高徽梓試用通判司徒緗均已到省一年期滿據署潘臬兩可出具考語詳請留省補用前來臣查儘先補用同知高徽梓樸實端謹任事耐勞試用通判司徒緗才具明晣辦事勤奮均堪以本班補用應請留於廣西遇有缺出照例挨班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此 
 
 

Page 10

 
 
[上海三馬路與昌絲棧陳竹坪經募山東江寧沙洲賑捐棉衣十二月廿七至除夕日第二百零一至四次清單]  
　　隱名氏洋四十元胡魁章詹正元不留名詹仕朋四户各洋一元無名氏洋二角以上六户共來洋四十四元二角○泰記糖行交來碧山堂助沙洲江寗洋十元大春交來無心氏洋十元王萼樓洋三元龍川子記洋一元○本埠春生鑑寶號交來四川春生鑑號蔣壽山善士經募昌字一千四百廿八册謙泰花行銀四兩謙益長光裕公萬順花行福來花行廣安花行萬廣榮義盛長七户各銀二兩福盛行永遠行永發花行億發源永興合五户各銀一兩以上十三户共來規元念四兩○文報局交來蕃記助新棉衣二十件○招商局交來湖北武穴公和昌經募昌字一千六百七十五册陳瑞仙劉貴發黄復盛鄧亨茂夏乾元劉佑鴻王文慶梅永聖梅永茂晏清勝十户共來洋十元○春生鑑寶號交來袁煥山羅崇山張海山三户各錢一千文○泰州板橋周善士經募昌字一千三百十九册無名氏洋四元楊竹居許子紋二户各洋二元程沛卿徐月軒二户各洋一元以上五户共來洋十元○本埠蔣同泰綢號交來與字念三册福建福寗府正堂蔣助二七平番銀五十兩總辦福寗課釐局員宋尊望助足重番洋二十元署霞渾縣事陳增陳棣華堂知寗德縣事趙士桐趙琴鶴堂知福鼎縣事趙長庚趙三有堂三户各七兌番洋十元福寗稅釐府局總辦柴棠柴留餘堂洋四元以上六户共來爛印洋一百三十元○王勤紹錢三千文無名氏銅洋二元公盛銅洋一元海曲痴生錢三百廿文○密波洪樹德經募昌字二千三百另五號磨心居士洋二元無名氏洋一元○清芬堂東南北三號茶捐洋十元洪記來泰因隣居失愼幸免求保平安二户各洋十元張姓洋一元錢二百文周姓錢五百六十文○聚興銅洋十元廣裕隆銅洋五元天和秋水軒蘇省耐安主人三户各銅洋兩元○森記桶捐洋一元○本宅桶捐紅紙包鈔票洋五元散銅洋三元朱桂之銅洋一元散錢二百文另廣東文鄉科票二元收到後再行登明○四日共收英洋二百五十八元二角銀廿四兩銅洋廿八元錢七千二百八十文錦衣廿件合併聲明 
[上海絲業會舘籌賑公所施少欽經收兩廣水灾賑埠捐十二月十五日十六至三十日第一百七十二七十三次清單]  
　　本埠協同慶票號交來福州蘇香岩台票洋十五元 
梁梅卿台票洋十五元竇溶溪台票洋十五元漳平縣正堂顧芝台票洋十二元梁拔廷台票洋五元馬雋甫台票洋二元無名氏番銀十兩福建善後局李笑山經手莆田縣署王槐卿募蔣綬山陳克庭王侣笙三户各番銀十元悅怡堂柯番銀八元王槐卿番銀七元三錢二分永德堂方愼德堂潘明德堂王胡柳村聽琴堂倪吳雲谷劉少彭七户各洋銀四元劉炳文鄧郁蓀二户各三元何梓生任東初酈子安李靜山劉孟康朱養源尉雲亭孔柳堂朱景山尚德堂王十户各二元鈕寶鑅一元三山同仕堂經募同愼莊八元江夏寶善堂三元頴川琥室林氏天寶樓二户各一元會稽愿善人無力人王金姑三户共錢三千文聚和祥章甫氏燮堂氏三户各錢二千文以上共四十户合共來九八規銀一百四十一兩三錢九分以上十二月十五日○吳道晋求母目疾速愈由杭全盛局來四元○四川打箭鑪光裕全經募羅葆之光裕全二户各銀五兩陳恆春天盛德二户各銀三兩二錢泰順合恆盛合利盛公致興泰長盛和長泰隆陳益生煥順魁裕德恆九户各銀一兩二錢八分恆泰盛世豐合新盛益永聚源慶元新五户各銀九錢六分江錯主人汪振泰潘恆豐永益慶義生荼號五户各銀六錢四分大誠各號萬興隆丁興發三户各銀三錢共廿六户合來九八規銀三十六兩八錢八分○江蘇海運局朱交來清穆四元募善氏二元以上十二万十六至三十日○附收江寗賑捐計劉佑之助棉衣捐洋三十元李希程洋十元又經募周培遠堂十元吳福昌五元紅葉主人四元鼎盛三元六角時生信泰二户各二元沙福大姜義大馮慶餘堂林吉記朱源和五户各一元怡美號四角以上十三户該洋卽由李希翁代購來原黄棉衣二百十件附來發票三張京都同人由源豐潤票號來九八規元二百零四兩瑞康莊託錢春生船友交來新棉衣三十六件舊棉衣十件安慶吳公館由福興潤局來原興棉衣廿件以上十二月初九至二十日 
 
 
 

Page 11

 
 
   
 
 

Page 12

 
 
[光緒十一年十二月二十廿一兩日京報全錄]  
　　宫門抄○上諭兩道錄前○缺單○西撫李奏查明應試年老諸生摺子○川學政邵奏請賞假省親摺子○又奏考取優貢　竣日期夾片○大臣彭奏遣撤調員回籍夾片○大臣吳奏請飭都更正夾片　總兵吳奏報接印日期摺子○直督李奏請改奬片○將軍慶奏開復人員請補恊領摺○大臣色等奏巡閱營伍邊界情形及回藏日期摺○又奏爲照例呈進夾片○十二月二十日禮藩院鑾儀衛光祿寺值日○惇王等謝賞綢縀恩○召見軍機○皇上明日用膳辦事後至北海等處拈香○十二月二十一日○桂公因伊子冠頂謝恩裕公因伊弟冠頂謝恩○長順請假十日○慶福續假五日○關防衙門奏初一日大高殿大光明殿拜表謨貝子濓公行禮○召見軍機○皇上明日用膳辦事後至南海自在觀等處拈香○光緒十一年十二月分缺單郎中刑部雲南董世延丁小京官翰林院孔目余泰改教知縣直隷無極李應培丁四川洪雅徐樹錦丁廣東封川潘卿雲近湖北公安郝振麟近湖南常甯翟秉樞升按經福建戎陳猷升吏目江蘇泰州鄧清麟丁典史江蘇金壇王豐革河南鞏縣陸斌無下落○○暫護廣西巡撫二品銜布政使臣李秉衡跪奏爲查明應試年老諸生恭摺仰祈聖覽事竊照鄉試年老諸生三埸完竣例應查明具奏本年舉行乙酉科廣西省鄉試潯州府學附生甘子璠年九十一歲於光緒元年蒙欽賜副榜臨桂學附生劉逹年八十一歲鬱林州學附牛保舉候選訓導蘇宗一年八十歲博白縣學恩貢生吳鈞霖年八十歲博白縣學附生李儀揚年八十九歲陸川縣學附生吕運春年八十九歲陸川縣學附生黄文春年八十五歲興業縣學附生梁泰來年八十三歲宣化縣學附生周積功年八十七歲皆係三塲完竣未經中式經代辦監臨學臣詹　賢於點名時見其步履强健揭曉後調閱各原卷字畫端楷文理尚順查核該學册實在年歲俱屬相符兹據署藩司慶愛會同署臬司沈康保提調署右江道凌彝銘詳請具奏前來臣查甘子璠等生逢聖世喜際昌期蓬華讀書早歲勵鵬修之志棘闈獻技觀光希鶚荐之榮歴三塲而文藝俱完逾八旬而精神猶健洵爲熙朝耆瑞允宜曠典隆施理合恭摺具奏並開列姓名年歲清單敬呈御覧伏乞皇太后皇上聖鑒勅部核覆施行謹奏軍機大臣奉旨禮部議奏單併發欽此○○四川學政臣邵積誠跪奏爲籲懇天恩賞假省親仰祈聖鑒事竊臣於本年六月初一日將通省科試完竣情形恭摺具奏在案嗣於七月内會同督臣考試通省拔貢並考錄各屬遺才塲後考試優貢反武生監錄遺亦皆一律完竣兹准部札八月初一日奉上諭四川學政着盛炳緯去欽此臣應俟新任學臣到日交卸同京惟念臣母年已六旬就養臣兄浙江蘭谿縣署前接臣兄來信鶪間染病甚重臣定省久缺寢饋難安因敢瀝陳下悃籲懇天恩於交卸後賞假兩个月赴浙省親俟假滿卽行回京覆命不敢稍事遲延所有微臣請假省親緣由理合恭摺具陳伏乞皇太后皇上聖鍳謹奏軍機大臣奉旨着賞假兩月欽此○○邵積誠片再每屆鄉試之年於科塲事竣後例應考取優貢向係督臣會同考試本年乙酉科鄉試考取優貢准督臣丁寶楨咨稱因病請假先期奏明委派藩司易佩紳就臣衙門會考已于本月二十日試畢臣仍將試卷封送督臣覆閱選取如額合併附片陳明伏乞聖鑒謹奏軍機大臣奉旨知道了欽此○○彭玉麟片再臣上年奏留丁憂在籍同知銜浙江補里知縣蔡秉澄在營差遣查該令從公營次歴委稽查土練整飭圑防各差均能恪勤盡職實屬者有勞績兹粤防遣撤該令並無經手未完事件除俻文咨浙江撫臣俟該令嚴闋後仍回原省聽候錄案委缺以示激勸外理合附片奏明伏乞聖鑒謹奏軍機大臣奉旨知道了欽此○○吳大澂片再五品銜知縣用浙江試用縣丞王叔番原單悞繕候選縣丞應行更正擬請以知縣歸原省補用游擊用兩江儘先都司沈廷棟原單悞繕儘先補用遊擊應行更正擬請以遊擊歸原省補用又六品銜指分河南試用縣丞李慶榮一員已於本年十月内病故所請奬叙應卽扣除擬請飭部查照分别更正註銷理合附片陳明伏乞聖鑒謹奏軍機大臣奉旨該部知道欽此○○記名提督署理雪南昭通鎭總兵額特私恩巴圖魯奴才吳永安跪奏爲叩謝天恩仰祈聖鑒事竊奴才於光緒十一年五月十一日接奉雲貴總督臣岑毓　照會内開署雲南昭通鎭總兵官臨元鎭總兵鄧榮升署事期滿調赴邊防分統練軍王遺昭通鎭篆查有記名提督吳永安堪以署理除具奏外飭將到任接篆日期循例自行題報等因奴才遵卽束裝起程於光緒十一年九月初八日行抵昭通府城准署總兵鄧榮升將欽頒道字一千六十四號總兵官關防一顆王命旗牌五面杆付去塡用火牌三張原存上諭諸書及官兵文卷等項委署鎭標中軍遊擊顏雲芳齎交前來奴才當卽恭設香案望關叩頭謝恩訖卽於是日接署任事伏念奴才一介武夫毫無知識惟有勉竭愚　整頓營伍籌辦江防隨時隨事禀商督撫臣妥爲辦理以期仰副鴻慈於萬一所有奴才感激下忱繕具恭摺叩謝天恩伏乞皇太后皇上聖鑒謹奏軍機大臣奉旨知道了欽此○○李鴻章片再上屆高村合龍大工案内有北河試用主簿章樹勳請俟補缺後以州判用吏部以該員係直隷試用未入流應查明覆奏核辦查該員由直隷試用未入流加捐雙月縣主簿保歸北河試用班儘先補用光緒四年補交三班分發銀兩以主簿騐看到省並非現官未入應請仍照原保俟補缺後以州判用又北河儘先巡檢何樟齡　保歸本班儘先前補用核與定章未符應請改奬六品銜理合附片具陳伏乞聖鑒勅部查照謹奏軍機大臣奉旨吏部知道欽此○○奴才慶裕濟祿跪奏爲調遺協領員缺請將開復人員奏補恭摺具陳仰祈奏鍳事竊奴才等接准兵部咨開議覆海龍城總管員缺准以協領高元朗調補等因於光緒十一年十二月二十七日具奏奉旨依議欽此咨行前來查協領高元朗旣經准　調補海龍城總管所遺盛京漢軍右翼廂紅廂藍旗協領兼佐領員缺奴才等查有緣事降調花翎二品銜恊領董永春前因獲盜出力奏請開復經兵部議奏查與辦過成案尚屬相符應如所請准其開復原官惟並非軍營獲咎本案開復應令補繳捐復銀兩照例給咨引見後方准補用等因於光緒十一年六月二十三日具奏奉旨依議欽此嗣因給咨赴部於光緒十一年十月初五日將該員帶赴内閣經欽派王大臣騐放請旨准其開復協領原官照例用於初六日覆奏奉旨休議欽此並據該員呈騐户部收到補繳捐復銀兩執照各在案今協領高元朗調任遺缺請將花翎二品銜開復協領董永春奏補其高元朗原兼正白旗漢軍佐領圖記仍着董永春兼管以符定制該員係對經引見人員毋庸再行送部謹將請　協領緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才色楞額奴才崇綱跪奏爲巡閱後藏三汛營伍邊界情形　冋藏日期恭摺具陳仰祈聖鑒事竊奴才崇綱前於七月二十二日自前藏起程巡閱會同奏明在案拜摺後卽由羊八井小路馳抵後　先赴札什倫布山叩謁聖容畢遂校閱漢番官弁兵丁等各項技藝隨卽起程　定　沮閱操兼察矗拉木等處邊隘均屬女靜該管營官等呈　輿圖切結當經諭令嚴防重加賞賚無不鼓舞歡欣復折回後藏由大　馳赴江孜適有前經奏派馳赴帕克里邊界查辦布魯克巴部落案委員後藏糧員劉韓文葛布倫札喜逹結遺人來江面禀情形據稱地方女靜兩造人諭尚未到齊現復札催飭調等語奴才　綱卽飭該差折回　界轉諭該漢番委員等務將此案秉公妥速辦結總期折服外番之心以安邊圉爲要隨卽閱校營伍查江孜後藏定　三汛漢番官兵等所演陣式以及行操攻山奪卡施放連環排槍籐牌刀矛雜技均尚整齊聨絡各宫兵馬步騎射與鳥槍中靶之數雖强弱　等牽計亦尚合式擇其技藝嫻熟者優賞記名拔補次者賞給綢縀荷包　刀茶葉等物間有技藝生疎者當塲責處以示勸懲並嚴飭名汛都司守備戴琫等認眞操練務期一律精强感成勁旅以副聖主愼重邊陲修明武備之至意奴才崇綱事竣後卽於九月二十三日馳回前藏察看經過沿途地方均皆雨暘時若青稞豐稔番民樂業安堵列常堪以上紓宸厪所有奴才崇綱巡閱後藏三汛營伍邊界及回藏日期理合恭摺具陳伏乞皇太后皇上聖鑒謹奏軍機大臣奉旨知道了欽此○○色楞額片再理藩院所派齎送布彥司員藍翎員外郎銜候補主事明康筆帖式興成及領催等已將恩賞圓寂班禪額爾德尼紬縀哈逹等物齎至後藏札什倫布寺院轉交祗領差竣後折回前藏正擬起種間適接主事明康報稱筆帖式興成染患疾病醫治罔效於九月十三日在藏因病身故司官查騐屬實等情吾報前來奴才等查筆帖式興成旣經病故所有後藏呈進謝恩回貢二分責成主事明康沿途小心照料齎京照例呈進兹該主事等擬自十月十八口起由藏先後起程除分咨曁札行　途台站文武揀派弁兵妥爲護送以昭愼重外理合附片陳明伏乞皇太后皇上聖鑒謹奏軍機大臣奉旨該衙門知道欽此 
 
