# 1896 - 244 - 4908358

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黃岐之功臣靑囊之盛業誠醫學入門之階悌刋印行世板久燬失今覔得善本詳加校訂紙張㓗白裝訂二十本定價洋每部四元今巳出書欲樹醫林之幟者請向各書坊購取此佈 
[論官長示禁淫戲凶戲宜摘其關目]  
　　滬上各梨園所演淫戲凶戲論者言之屢矣官長之示禁者亦屢矣音黃子壽方伯任蘇藩時飭屬嚴禁最爲認眞榜列淫戲凶戲諸名目於梨園門首觸目警心無敢偶犯然在當時已有巧攺名目陽奉陰違者如殺子報攺爲天齊廟翠屏山攺爲雙投山小上墳攺爲榮歸祭祖又名遊虎邱之類難更僕數迨時日旣久官長去任繼其後者未嘗踵而行之查案示禁則若輩公然仍復原名毫無顧忌竊謂此非特禁令之久而必弛也實禁之未得其要也何謂未得其要蓋僅指其戲名而不摘其關目卽令舊戲不攺新名而新演之戲層出不窮官長能逆知其名而預禁之乎抑豈能隨時查得　凶新戲而續行示禁乎旣不能逆知而預禁又不能隨時而續禁則若輩卽新造各種極淫極凶之戲日日夜夜演之座客常滿舉國若狂而差役地甲不得過而問也以其戲名固不在示禁之列也抑知新舊各種淫戲雖層出不窮而其關目則不過數事卽新舊各種凶戲亦層出不窮而其關目亦不過數事淫戲之關目奈何曰生旦狎抱也袒裼露體也帳中淫聲也花旦獨自思淫作諸醜態也此外若目成眉語手足勾挑語言媟狎雖亦足蕩人情思而但令眞箇銷魂之際出以輕描淡寫不犯以上各事則猶可弗禁兇戱之關目奈何曰眞軍器比武也開膛破肚也支解分屍也活點人燭也裝點傷痕血流被體也此外舊戲中若伐子都之嘔血羅通之盤腸大戰以及地府十殿種種冥刑意主勸懲亦可在所弗禁地方官長誠能洞燭此弊而欲永革澆風莫如卽以上所云淫戲兇戲各種關目開列示禁不必指其戲名但令新演各戲中有犯此等關目者卽爲違禁若舊戲中所本無而新添此等關目者亦爲違禁良以京徽梆子各部與崑曲不同崑曲有一定關目不能增减而京徽梆子各部則可隨意砌彩是故同一戲也而津地所演與滬上不同卽同一地也而此園所演與彼園不同且卽同一部也而此人所演亦與彼人不同總之人心厭故喜新若輩卽踵事增華有加無已但爲阿堵物充牣計而於敗俗傷風固不顧也卽以淫戲論聞之故老言嘉慶年間蜀伶魏長生入京師首以色身示人創演銷金帳葡萄架諸劇輙袒其胸繫紅紗訶子作種種褻狎態令觀者魂銷魄蕩厥後人人效之遂開風氣以迄於今然京中戲園固無女客羼入而滬上則男女錯舃良莠連袂每演此種淫戲如迷人館大别妻打齋飯來唱巧洞房巧姻緣珍珠　割髮代首等劇至緊要關頭凡在良家少婦何堪庽目若孀居處女尤屬不堪設想此淫戲之關目宜禁也固夫人所知也若夫凶戲關目如開膛破肚支解流血等事凡在循謹良懦之流必廻首他顧不欲卒視其視之而毫無怖畏呌好聲如殷雷手足舞蹈躍躍如欲試者此人非流氓卽匪類否則失教之子弟習於鬥狠將入下流者也是凶戲關目之壞人心術如此而其尤甚者則莫如眞軍器比武相傳昔年楊月樓始用眞刀而任七黃月山輩因之至於衆武行皆用眞刀眞槍儼如械鬥則自鐵公鷄一劇始今此劇雖已不演而攺頭易面者大略相同耳聞某園某伶其於登塲演武戲時所用之雙匕首卽今俗稱揷子者實其防身利器近來滬上流氓喜學津派每帶揷子安知不取法於戲劇中試觀連歲以來戲園競用眞軍器而滬上凶器傷人之案幾於無日無之其故亦可恍然悟矣夫平民挾帶軍器且宜嚴禁而况於優伶况於滬上之津伶此凶戲之關目宜禁所以首指此事也要之草偃風行其權在上淫戲之關目禁可使滬上姦淫姘誘之案漸稀凶戲之關目禁可使滬上械鬥人命之案日少地方官長當不河漢斯言 
[本館接奉電音]  
　　昨日午後京師飛電傳來上諭一道敬謹譯登○本月十三日奉上諭潼商道員缺著文啓補授欽此 
[歸船肇禍]  
　　宜昌訪事人手畢云宜昌府之歸州所屬有一險灘卽洩灘也爲入川必由之道而一經水漲灘最險惡貨船至此未能暢行必須依前後班次扯縴而上各帮皆派人在彼經理誰先誰後不准越次苟或不按規矩使蠻攙越往往自悞悞人故各長年咸有戒心其船旣銜尾而進卽自早至暮無一空隙卽有小划不能久待亦必俟早晚聨帮之船不行方可偷閒駛進俗謂之會前此上灘之常規也前者江水陡漲兼之洩灘以上小河起蛟奔騰澎湃如倒瀉銀河因此上水之船一槪被急箭阻住不能前行一連數日到此灣泊者日聚日多統計有二百餘艘一時船多人雜沿岸滋事時有所聞前月十二日萬縣帮佘興發船載旗貨欲會前而進未與歸州長旗帮商妥以致不允緣此帮船向有長旗短旗之名頗强悍至是責其不遵灘規禁阻不令會前萬縣帮單祇得下椗然已銜憾於心未明言耳十三日又有辰帮駁船意欲會前亦被歸帮勒令打轉因此兩帮中人怒甚當夜鳴鑼聚衆約於次晨持械與鬥時歸州帮方夜郎自大未作准備倉卒間遂招毒手斃命者三人一係船主姜正魁之子並一太公太公者舵工之長者也一係别船上一人各帮見已釀成大禍當聨名赴歸州具禀黨直剌聞信急往騐明當塲諭令差役將所有各船一齊阻擋停開以便提凶手懲辦惟各船所裝客貨不能久候著速雇船提貨過載毋許船户以長裝短卸與客留難以上情形皆友人自秭歸來所目覩者 
[西湖消夏]  
　　杭州訪事人雪藕云某甲者住居三橋址向業估衣鋪本年四月間其妻病殁甲無子急欲續絃爲嗣續計苦無合意之人後由某乙代爲作伐聘定太平門外某姓孀婦爲室言明身價洋七十元先付三十元俟過門時再找遂同至彼處指一人令甲私看好否甲見此人年約二十五六貌頗娟好因允諾先將而立之數付乙作定擇於六月初二日過門一切乙皆包辦屆期甲候至日晚毫無動靜少頃乙來云婦有惡叔意欲分肥業已答應十元彼尚不允甲急問彼要若干則云此亦不能依他據伊所云非五六十番不可大約與伊弱冠之數亦可無事甲云如能以此數了結我願再加二十但吉期已屇不可遲悞乙云此事不能性急好在初三日亦係黃道吉辰祗好稍爲等待再三訂慰而去時甲乙將添付之二十元并找欵之五十如數交乙乙又索取衣飾數件送之出門甲又安排一切以爲初三日當可遂偕老之願矣不料待至晚間亦不見有人來至初四一早甲急往尋但見雙扉緊閉鐵鎖把門詢之鄰人則云昨日搬去不知所往甲復至城外探問孀婦下落俱屬子虚卽所見之人亦係空中樓閣懊恨而返中思與乙本非深交向不 
 
 

Page 2

 
 
識其來歴無從查究心知受騙而已○錢塘門外離城五里之遥有棲霞嶺焉嶺巓有石洞甚宏敞卽棲霞泂其旁則紫雲洞紫雲山泉尤淸潔樹木森叢如隔塵世六月間省中男婦無論貧富例往天竺進香以結佛緣香客每順道必至紫雲洞瞻禮天氣炎暑亦可藉此小憇納凉初八口有某巨室　屬携僕從乘輿而往適天雨初霽一路石蹬苔滑難行甫經上嶺路上遺有瓜皮輿夫誤踏滑倒將擡前肩之輿夫牽倒於地轎遂翻落一邊被左右樹枝絆住惟輿夫左足爲石觸傷血流滿地不能行動經别埠輿夫上前帮轎扶起暫停路側另雇健者肩回城中輿中人經此挫折雖未傾跌出轎然已受驚不小矣○杭人每於六月間三五成羣爲抺牌之戲藉消長夏今歲因臬憲禁賭綦　是以保甲局時加巡察甚於防賊日前中城皮市地方有王媪家邀集數人相與遣興適爲總巡所見當塲將賭具一併拿去聞尚須嚴辦也 
[蓴絲滋味]  
　　嘉興訪事人簡云南門外五龍橋相近某姓家一女年已破瓜不意近被某乙誘騙逃避該家四出訪尋轉展問詢始知被乙誘逃乃同至乙家令其兄某甲尋交甲無可推辭遂以踏破鐵鞋自任跟蹤追至某處見乙在彼乙賭兄必爲已而來者遂逃去祇獲其女某日將原璧送還該家矣○新任秀水縣典史李少尉奉大憲檄委署理斯缺頒發紅諭准於初八日已時接鈐其時由代理朱補廉將鈐送交循例接受行禮任事後隨赴府縣禀知及往各文武署及紳董家拜客 
[海幢梵唄]  
　　廣州訪事人譜荔支香云新授瓊州府鹿遂齋太守學良直定興縣人由庚辰科進士官刑部中京察一等簡放斯缺現已到省詣督轅禀到禀見想不日當奉憲飭榮任履新也○上月廿七日南海縣黃邑尊奉到憲札由内監提出本縣盜犯區亞苟黃亞孔黎亞開譚亞英四名又提營務處寄禁之盜犯崔亞潤一名番禺縣亦提出營務處寄禁之盜犯麥亞威胡亞興二名均當堂騐明正身分别押赴營務處過堂隨卽綑綁恭請王命會同營弁解赴市曹處决○金彩行昭信堂與聚信堂上月廿七日飲禡議事不合兩相爭論並動干戈昭信堂槍斃聚信堂工伴區亞隆一名於是屍母區金氏赴南海縣攔輿遞禀控稱其子被昭信堂馮某槍斃邑尊准詞翼日請奇大令前往相騐惟官未到時兩造已相尋仇報復該處居民皆懼波累紛紛預相逃避幸西關營汛聞知卽帶勇前往大田街彈壓○闈姓公司月前由衛姓商人出名承充呈禀時先繳銀二十萬兩限兩個月再繳八十萬兩卽發札懸牌准其開收不料今將兩月限期已迫該商置若罔聞善後局屢向催繳謂如再延緩限滿不能繳出卽將先繳之廿萬充公另招新商承辦云云未識該商如何調處敷衍此項公事也聞該商欲求大憲將銀一百六十萬兩攺爲洋一百六十萬元未悉餉需支絀之時籌國是者肯如所請否耳○劉學詢被人控告後日前又有在籍紳士林桐芳繕就禀詞在撫院呈遞兹將撫憲批示照錄如左開賭取利以助國用言之滋愧該道係名臣子弟究不宜干涉此事所控劉學詢吞賑一事其人卑汚苟賤罪何止此業經奏叅革職在案應否將所吞之欵照數取賠仰善後局司道核議禀覆候奪原呈抄發○歴滘鄉離城水陸不過三十里之遥近日白鴿票盛行省垣婦女多有雇船前往觀音寺拜求神靈指示冀發大財者日前有婦女數人同船往禱歸時天色已晚行至大王滘突有匪船迎面而來船内婦女衣飾盡被刼去狼狽而歸猶幸未并人船擄去否則湊資往贖而婦女寄宿匪窩中究竟何如此可爲婦女出門者儆 
[八閩雜錄]  
　　福州訪事友人來函云侯官林灼三封翁以名進士出宰廣東順德官卓卓解組已十多年哲嗣以明經授四川廣元縣知縣三四兩公子先後舉孝廉文孫亦於今歲入泮一門鼎盛路人咸嘖嘖焉不料封翁於上月下浣偶因感暑熱遽召修文閩人士皆以爲福壽全歸云○南街新美里薩丹秋學博承流現掌教海澄爲近日該處時疫頗多學博亦感觸受病急買棹而歸剛至家中霎時長逝其哲嗣稼菴太史在京供職想聞凶耗當卽奔喪旋里矣○南街馨香林香店主人何紹庚有姪阿添於上月三十晚趁紹庚外出私將櫃内所存小洋千餘元并天泉錢店支摺一扣竊取而去卽赴天泉號將摺支取番票一千元逃逸爲紹庚查知偵騎四出幸在南臺四宜樓酒館撞見拿回送縣閩縣俞大令其昌提訊之時狡不承認後傅到天泉店夥面質阿添始俯首無詞現聞管狎追繳云○本月初四日下午時西門外十里許洪山橋忽起大風某家所種龍眼樹十餘根盡行吹倒又大榕樹之大枝亦被吹折倒壞民房數間壓斃孕婦一人該橋爲行人往來要衝兩旁橋欄均被吹倒聞十餘年前城内金斗橋亦曾起大風一次時民屋約吹倒數十多間云○南臺巷霞洲某甲開設臺基歴有年所前日有鄉民某乙邀同耕偶二三人至甲家尋歡甲力拒之乙卽糾率數十人手執凶械興問罪之師甲登屋脊以瓦片紛紛擲下爲禦阻之計彼此皆有重傷保甲局楊慕臣少尉聞知立帶差勇前往彈壓將甲乙擒獲到局經舒司馬訊明皆予重責千五百板以昭炯戒○各厘卡現際瓜代之期聞興化府局委金太守學獻沙埕厘局委王明府世澤北嶺釐卡委陳明府侃均已奉札不日當前往辦理矣 
[禁造兇器]  
　　欽加鹽運使銜在任候選道江蘇上海縣正堂黃爲出示嚴禁事照得上海五方雜處流氓最多往往聚集多人自成一帮各爲一黨拜盟結會恃衆逞兇或帶短刀或携鐵尺銅蝙蝠種種兇器遇人稍有短處卽便挾制拆梢與人稍有微嫌卽便尋仇報復以致釀成傷人等案不一而足此項刀械鐵尺等類兇器俱屬例禁綦嚴而該流氓等得以隨身常帶者皆由鐵匠銅匠各店鋪貪利私行打造以致爲害甚烈合行出示嚴禁爲此仰鐵匠銅匠各店鋪保甲人等一體知悉自示之後爾等務各遵照不准貪利私與流氓打造違禁刀械鐵尺等項一切兇器致肇禍端倘此後拿獲流氓匪徒到案搜獲兇器訊出後係在何處店鋪代爲打造定卽提案併懲辦本縣言出法隨决不寛貸各宜凛遵毋貽後悔切切特示光緒二十二年六月十一日 
[日使東歸]  
　　俄皇行加冕禮時日廷派伏見宮貞愛親王及山縣大臣次第前往道賀事畢後貞愛親王游歴歐西各國山縣氏則以小有不豫附乘法國公司亞臘輪船遄返本月十二日偕隨員通譯醫官等人行抵滬上本擬十三日仍乘亞臘輪船回國適十二晚颱颶大作司天者測得其風起自長崎及大戢山之間不克展輪就道因攺遲至昨日啓行按山縣名有朋長州人世襲伯爵中日議和後擢升侯爵 
[風威續述]  
　　昨報紀巽二宣威一則内有大馬路泥城橋西首戲棚被狂風吹去等情兹悉該戲棚係日人起造尚未落成其棚之高約有七丈餘四面釘以松板當風姨稅駕時棚卽格格有聲對岸及停泊河中船户從睡夢中驚醒未幾風聲愈厲棚卽砉然倒下計被壓壞河中小船之蘆篷三架及北岸某姓家屋角一椽幸居人聞聲早避不至受傷不可謂非不幸中之幸也更有二馬路某姓家哂臺欄杆亦被風吹落致傷在路行走之東洋車夫頭額一時血液模糊不可逼視旋有人出爲理勸給以洋蚨一翼養傷該車夫始無言而去 
[失票難憑]  
　　婦人小金鳳係已故某洋行買辦沈炳成之妾沈故後金鳳不願隨大婦回原籍在滬地拈花惹草近與袁世先結露水綠賃屋湖北路時和里第二百廿五號門牌内經大婦訪知於前日淸晨率同娘子軍前往捉奸至則房門緊閉袁與金鳳方酣睡未醒因卽敲門入内雙雙捉住送入捕房捕頭以事甚穢褻逐出弗理未幾袁又投捕房報稱當被捉時攫失匯豐銀行計洋一萬元之鈔票一紙問其票從何來則稱係向李姓友人借得捕頭乃飭趙銀河顧阿六黃四福三包探至銀行詢問據言行中並無萬數之鈔票最多以一百元爲率捕頭乃飭候翌日解送公堂訊辦 
[上海縣案]  
　　前日傍晚有葉萬才倩人舁妻陳氏到縣禀稱因失去金約指一枚向同居顧阿金詢問顧動怒將妻毆傷請騐傷提究値日差入内禀明請訊黃大令卽倩蔣剌史升堂提騐訊據葉萬才供稱小的湖北人向在法租界大馬路做雜貨生意前日因家内失去金約指一枚遍尋無著詢及同居顧阿金詎觸顧怒卽將妻子陳氏兇毆受傷數處擡請騐傷剌史飭仵作官媒分别騐視報稱陳氏左臂及頭面等處稍有 
 
 

Page 3

 
 
拳傷不甚緊要報畢刺史親騐無異遂命葉萬才將妻領回醫治聽候籖提顧阿金到案質訊核辦○陸升與瞿愼爭充三鋪地甲陸於本月初一日到三鋪地方接辦差使瞿不服與陸扭至縣署喊禀請示黃大令據禀之下飭差傳齊城廂内外各鋪地甲到案訊核前日該差將各甲傳到請訊大令倩蔣壽林刺史升坐花廰提訊陸供瞿愼病故是以小的投充業蒙批准瞿稱小的尚在承辦差使何以言故且承辦十餘年並無違犯係陸矇混爭充求恩明鑒刺史以兩造各執問衆甲曰爾等知瞿愼究竟故否到案者究是何人頭鋪地甲榮林禀稱瞿愼未死到案者確是其人又問爾等願保否嗣後設有錯處惟爾等是問衆稱願保可具保結剌史得供之下以原差扶同矇混喝笞四百板陸亦笞二百板判瞿仍舊當差毋庸更易瞿叩謝而退○前有本邑閔行鎭人金兆環控吳正祥誘拐伊子一案當經黃大令訊悉吳正祥拐後由蟻媒張沈氏周王氏轉賣於粤人飭差補提張沈氏到案供係周王氏抱去轉賣伊不知情等語判將吳正祥笞責收押張沈氏交官媒候再補提周王氏集訊在案兹據原差將該氏提到禀解請訊前日又經蔣剌史提案復訊原告金兆環投案求催周王氏供稱小婦人母族蘇州夫家崑山年四十五歲寄居治下英租界五福弄開簾子店早上出外賣花人呌小婦人爲賣花娘生有兩子皆做本業吳正祥領來小孩由張沈氏呌小婦人去面言要賣適有掮賣衣裳之老三躭擱氏處是伊爲媒售於二擺渡石庫門内廣東人家得價洋十八元老三用一元氏與張沈氏各得半元在張沈氏家寫契但老三已於今年二月病故刻下廣東人搬回原籍小孩無從追還張沈氏供寗波人年四十九歲住居五福弄與周王氏對鄰吳正祥先將小孩領到小婦人家隨卽又領到周王氏處議價一切小婦人不知質之吳正祥供與周王氏相同刺史又將張沈氏再三研詰始得供認在伊家寫契得洋半元又問小孩現在何處可能追還如能交還尚可從輕辦理如無原人交還定予照例究辦又詰吳正祥賣於廣東人是何姓名答稱聞在虹口開王合興小押店不知呌何名字刻下不知底細喝笞一百五十板又掌頰五十下堅稱不知無處追還剌吏判仍還押張沈氏周王氏均交官媒原告飭暫退再行復訊 
[英公堂瑣案]  
　　錢益生在某洋人處爲侍者日前串同廚子王阿榮至北京路撬開洋人百納家後門掩入臥房竊取漾漆小匣一只内有洋銀鈔票爲數頗多百納失竊立報捕房由包探秦少卿在東棋盤街妓女洪素卿家將錢拘獲並在洪妓房中起出原匣並贓洋一百二十八元五角並置辦之金約指一枚紡綢衫褲一套旋又在某處將王尋獲拘入捕房昨晨解案洋人百納投案訴稱商人前晚被竊洋銀鈔票約計三百餘元今旣由探查獲求究追秦包探稱起到之物一共約一百八十餘元加伊等花用之洋照算亦不滿二百元若照失主所說其中尚有不符錢益生供本地人係王阿榮起意小的一同人内所有贓洋僅止此數不敢藏匿王阿榮供寗波人洋銀實止此數求鑒察别駕再三研訊堅執如前洪素卿供揚州人在治下東棋盤街賣娼錢客來寄一箱小婦人本不允許後因難却寄下然箱鎖著並無人開過不知其數而小婦人僅得洋二元二角求鑒别駕據情商之薩副領事判蔣錢王二人各責二百板管押四個月錢逐出租界王遞解寗波洪素卿遞解揚州贓還失主○包探沈金隆禀稱陳長福竊取徐阿毛家衣服銅吊等件經小的緝獲起到原贓送究徐投案領贓陳供本地人實因窮苦無依叩求恩宥别駕判責一百板以儆贓還失主○包探秦少卿禀稱莊阿榮竊取萬子卿烟槍一枝經小的查獲送究别駕略加研詰以莊行竊屬實判責一百板烟槍給失主具領○包深趙銀河禀稱昨有陳祥生持宏豐號與元吉莊往來摺子至莊囑出七千數百兩之期票一紙事經莊夥張仁卿察出該摺尚存在莊何以持來出票當向盤詰始言有人托取等語當卽扭交小的送究張仁卿供稱宏豐往來摺尚存在莊不知如何落在陳手惟陳爲人尚屬忠厚諒係受愚且係生意中人可否求格外成全陳祥生供本地人年十九歲爲雜貨生理昨在日昇樓遇兄不知姓名之人托小的至元吉莊出票且允薦小的生意一時受愚求原宥原告亦代爲求免别駕不准謂張曰現在爾莊未將票銀付給卽代求免如已付銀恐又須來案纒擾不淸一若官應爲爾管此等事者遂著將陳祥生押候過堂訊究○包探孔阿才禀稱陳阿根前曾犯案懲辦今又竊陳金芝家布衣等件經小的緝獲人贓送究陳投案領贓陳阿根供本地人行竊該死求施恩别駕判責二百板○包探施奎江禀稱小工范友芝王阿芝二人行竊某洋人之魚油五桶由張阿大經手售與滬南曹阿毛丁潤華家經小的吊贓曹尚少油一桶送案請究洋人投案領贓范王二人不認竊油曹阿毛供確由二人持來小的初不肯收後經范再三懇情收下求鑒丁潤華供由張阿大介紹力保無碍將照市價收下今贓已繳案求鑒别駕以范王二人刁狡異常判枷三禮拜管押一個月張阿大經手售贓著枷號二禮拜收贓之曹阿毛著張購魚油一桶價洋三十元外再罰洋二十元丁潤華從寛省釋○四號門差捕禀稱昨有某洋人侍者馬榮和來捕房投送西函一封稱伊在途小便有四百九十五號華捕向之拆梢洋二角等情後經捕頭飭探往查知並無其事實是誣控送請重辦馬供爲侍者實是友人被該捕拆梢不敢誣控求鑒别駕判將馬枷號四天發犯事處示衆○包探竇如海禀稱昨有沈金榮竊取一百三十七號華捕之雨衣一件經小的緝獲人贓送究一百三十七號華捕王金才投案領贓沈金榮供是也入行竊小的奪下本欲送還該捕不料卽被包探查獲求鑒别駕判責一百板以儆 
[法捕房瑣案]  
　　昨禮拜五鄭大令蒞捕房發落各案永安街老義和棧主吳蓮波代親戚趙宦控家丁張海亭在廣東誘領主人之妾逃來滬上賺取寄存皮箱六隻迭經訊供勒限將逃妾交案張挺押捕房一味玩延昨日原告又遞禀請追大令問因何被伊騙去吳稱當時職員在廣東未回棧事托孫明山經手張與孫熟識致被朦取大令謂爾禀中稱逃妾不必追究有是理乎張海亭歴次供認寄在杭州孟姓處何以不去尋回亦屬不合命提張至案問何以逾限不交張供連次函追孟雲祥無一回音大令謂此係推托之詞想爾早已帶往北京去矣張竟敢出言挺撞大令命拖下重責張供主妾由粤回滬係吳代購船票送至輪船又稱送與小的爲妻以年不相若當卽辭却大令謂爾終不應誘領來滬理應交還飭騐腿上可有板花紅班禀稱並無板花命還押候傳孫明山到案覆訊原告斥退○法大馬路聚慶徽館　閉後萬茂全火腿店瞿長順魚行及煤炭米店等共十三家聨名具禀法公堂請追欠欵大令著將該徽館執事邵成康押候交保限三日内理處禀覆兹已逾限無人具保昨日陸錫卿瞿曉滄等投案求追禀稱奉諭勒限三日今已過期房租被欠一百九十二元各户共欠六百餘元求請嚴追大令命提邵成康到案問因何延不淸理邵供老閘胡永泰茶葉店主亦是股東求准交保出外理處大令著展限七日内理楚如再逾限准將生財拍賣作抵○俞天壽控陳天佑同居竊洋三元二角陳不認竊押候嚴比昨提案陳供方俞同住新街俞設攤摇骰本非安分之徒實遭誣指示恩明察俞天壽投案求追大令謂爾所控亦有不實著將陳還押查明復核○蘇人李阿和卽阿戇控唐榮奎誘奸伊妻李俞氏當塲捉獲送案經大令訊供各予枷號鞭責昨日命提唐榮奎照原斷先行枷號一個月期滿責放李俞氏鞭背三百下交其夫李阿和領回管束李叩謝而退○蟻媒陶阿金誘拐平湖鄉婦李沈氏鬻入花烟間内賣娼經大令訊供李沈氏交其父沈阿六領回命提陶阿金照原斷先行枷號一個月期滿笞責五百板○竊犯沈仁寳徐仁發著照原斷各笞一百板從寛斥釋○已革美包探夥張阿桂捕班夥李和尚因分用竊贓爲法包探拘獲解經鄭大令訊供各枷號半個月昨已滿期命帶案疎枷照原斷各笞二百板還押覓保○竊犯王春生枷號一月滿期大令命帶案開枷照原斷笞責二百板勒令回籍不准逗遛 
[美捕房瑣紀]  
　　前日下午寗波人某甲在崑山路小遺爲四百九十五號華捕所見卽欲拘送捕房甲情急謂捕曰三十二號洋房内庖司乃好友當向措借洋銀三角然後隨到捕房可也捕惑其言因至該洋房甲由後户入出前門逸去捕呆立户外等候果有庖丁某乙出問原由捕告以故乙謂甲已去遠捕知受愚怏怏而返詎乙反至捕房控該捕私索洋銀求請懲辦捕頭卽派包探查知前情昨晨遣二十三號西探往該 
 
 

Page 4

 
 
洋房拘乙乙因事他適遂告知洋理迨乙回洋東書信一封囑乙送至捕房當卽拿住押候送廨訊究○前晚寗波人金阿才携油布衣一襲行至西華德路四百七十三號華捕以其情節可疑拘至捕房據稱住居篷路七百六十四號房内現在某輪船爲水手油衣係已物並非偷兒捕頭派包探查得與所供相符當卽開擇○流氓周阿高前晚在崑山路任情吵閙三百四十七號華捕告以近處均係西人住宅不得在此胡閙周卽與捕爲難爲捕拘至捕房捕頭姑念初犯斥釋○王文泉衛春陽徐鮑氏在源昌路第六百四十三號門牌屋内同居前晚彼此吵閙鄰居惡其多事告知捕房爲四百五十八號華捕一併拿解捕頭念其無知初犯不予深究一併斥釋○昨日上午鄉人某甲行至百老匯路兆豐路轉角處忽爾玉山頽倒面色如灰似乎急痧經三百六十七號華捕雇小車載至捕房轉送英公堂請屠别駕案揷○張雲卿前晚行至虹口公輸子廟相近遇鋸木匠曹錫林曹阿土二人邀截中途無端尋釁致被攫去洋銀一枚張卽奔告捕房捕頭諭以再若遇見交走街捕拘案送懲○蘇州人陳阿玉某日竊取元芳路吳德順　簡内衣服若干件事主控諸捕房昨午經包探倪順泉查獲拘解捕房押候送廨究辦 
[贈册志謝]  
　　昨承江海新關造册處以光緒二十一年各關華洋貿易總册持贈受而讀之知去年雖中日釁生于戈擾攘婦出口土貨較上年贏關平銀一千五百萬兩誠可見商務之不因戰事而有損矣至於臺灣一地雖已讓與日人而西藏亞東新開貿易口岸將來商務日盛則以所得抵彼之失安見其不適相等倫而洋藥之進口者通年計五萬一千三百零八擔較上年少去一萬七千餘擔漏巵之塞其在斯乎因跋數言藉陳謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　昨日祥記碼頭聚豐建貨店主姚春泉投十六鋪巡防北局訴稱某日由福建運來鮮茘枝二件被合順店内悞挑同去向論不服請爲訊斷祝二尹著出外自行理直後合順主自知理屈以香燭邊爆金花服禮並將茘枝送還姚乃具結叩求銷案○本月初六日十六鋪巡防局巡勇某甲巡至大東門外大碼頭見車夫某乙裝載铺蓋行李並無物主押送遂解至北局禀請祝二尹研訊甲一味支吾二尹飭將物件扣留待物主具領甲則押赴八仙橋交車寓主收管至昨日崇明人方履之偕保人馮信卿開列失單投局領物并求將車夫免究二尹准之 
[英廨晚堂]  
　　程君璧扭控張三福卽曹三福借洋圖賴等情屠别駕前晚提訊程訴稱安慶府人本在蘇滬爲糧　醬園生意光緒十九年十月間種花匠張三福因十八年分各花凍斃央金炳文爲中借去英洋二百五十元採辦茉莉珠蘭等花返蘇銷售還洋詎張瞷胞兄物故前年向索憑中將坐落閶門外虎邱鄉間房屋數間契據作抵一面將房招賣延宕至今詎知張已在申西門外開設花園向討不睬邀中金姓往索在馬路會見無奈扭案求追金供向在蘇業顧繡十九年分張花匠需洋購花代向程之親串許姓處借洋二百五十元已付過利洋卅元小的因是原中故偕程來張云須要八月間房屋始能出售還洋程不允因之扭案求恩鑒核張供欠洋是實又兼胞兄故後無力償還現已信致家中赶緊將房賣去目下實在困苦程接稱此洋寔係許親串託辦嫁妝嗣因女兒病故由小的借出現接家信小的要盤柩返皖務求押追嘵嘵不已别駕怒謂曰借洋在蘇房屋在蘇現張又在西門外生意租界公堂例不准理所請押追荒唐已極姑寛格外判著張三福具赶緊賣房還洋與金炳文帮同催賣結一併斥釋程具遵斷結叩謝而退○沈金松扭控鴇婦張石氏王李氏吞没存洋等情别駕研訊沈訴稱松江人前日父親命携本洋五十元來滬購物因不諳路徑向張石氏訽客寓處所張卽摟入樓房開燈吸烟翌日張石氏云銀洋不可儲在身邊上海流氓見洋卽要拆捎　的當將考籃内本洋四十元交張石氏之女收存自携十元上街購物迨至初九早向取存洋張石氏云被女携避似此空空實無面目回見父母報明捕房送案求究官云爾旣來滬購物不應入花烟間住宿提訊張鴇供稱江北人初七初八沈來與烟妓住宿兩夜給洋二元二角並將考　放妓牀下嗣遇見友人索債沈卽令氏處隣人名桂如質押三元五角並没見他存洋四十元之事官謂烟妓現在何處鴇稱妓係暫借房　前　已由伊夫領去診病至今未回不敢吞沒實遭誣指别駕謂沈曰控吞無憑例不准理惟爾不應至花烟間住宿不知有何隠情誣稱吞没存洋殊屬可恨喝掌一百下張鴇亦著掌二百下與傭婦王李氏一併叱釋○四百九十六號捕送在路相打之杜連桂陳世全到廨屠别駕提訊先據杜　寗波人在治開設銅匠店有曾經犯案之陳世全來店借用軋銅機件小的妻子回拂詎陳將妻子打一下以致跌傷左膀迨小的回店訴明同業向陳理論不洽經捕送案求究陳供與杜鄰舍借用器物事屬恒情前日小的向借機件不允猶可而杜妻將小的打耳光數下求鑒别駕訊得陳世全貌非善類著掌一百下以示薄懲杜叩謝而去○蕭錦南　控彭光齡欠錢行兇别駕提訊之下蕭稱潮州人開設烟間彭來吸烟結欠九百數十文前日向索遭毆短衫撕破求追究彭供山東人現在泥城橋北堍鴻安里趙大人處爲廚役積欠烟錢確是此數惟大洋要擡價數十文前日小的已告以無錢如不能待願將行李抵押不敢行兇官謂蕭曰掌彭五十下欠錢免追何如彭稱願還欠錢别駕准之揮令併出 
[邗江官報]  
　　初八日倪鹺尉壽銘委南掣查空程鹺尉文瀚起復回淮分發巡檢陸鹺尉泰臨宮鹺尉殿春均禀到○初九日黃鹺尹思藻委南掣聽差○初十日盛鹺尉文櫺委解上海餉起程 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
