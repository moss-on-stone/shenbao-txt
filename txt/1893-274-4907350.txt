# 1893 - 274 - 4907350

 

Page 1

 
 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版多錯訛本局自去歲擺版至今秋始告竣字式照圖書集成其間校對精工有目共賞毋待縷述今已出書由五馬路文玉山房及古香閣煥文書周千頃堂代售每部價洋三元書甫訂成購者接踵而至已消其半遲恐消完爲特登報緣此次僅印數百部版已拆卸倘荷賞鑒家賜顧以速爲妙 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻國不愧爲軒歧之功臣本局以新鑄鉛字排印行列井然色潔凈盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[論官民不宜暌隔]  
　　國之所與立者惟民古來有國者制度紀網容有不同之處而惟此愛民之心則統古今而無或異民之分至賤賤則非君上之所得而狎民之勢又至渙渙則非耳目之所得而周於是乎設官以治之使其宣上德而通下情民安則國治持此道也以往雖萬年不敝可也而無如爲官者視民之痛癢疾苦如越人視秦人之肥瘠漠焉不加喜戚於其心其狡黠者惟以謟媚上司爲事以爲好官不難爲但能博上司歡便不難書上上考其貪黷者惟以圖飽私囊爲計以幕友爲心腹以門丁爲耳目以胥吏爲爪牙肆其朘削之計貪多務得曾無饜足之時以爲人生貴適意耳富貴任自爲耳問以四境之内盜賊若何而弭賭博若何而禁爭鬥若何而戢仁讓若何而興奸淫若何而懲桑蔴若何而茂則懵然有所不知此不以赤子視民直以草芥視民矣夫民之於官也豈嘗以隔膜視哉凡鄉曲間有利可興有弊可革民所不能自爲謀者固無不望官之代爲謀卽遇田産户婚錢債諸事鄉老所不能勸解者又必匍匐公庭以一紙呈詞求官部判此其視官也固無異於赤子之仰其父母也是以循良之吏當下車伊始必延致邑中父老殷殷然詢問得失凡有益於民者則倡議以興之凡有害於民者則奮力以除之而於詞訟案件亦必悉心研鞫使詐僞者無所遁其情馴良者不致有所屈如是而民之望慰而官之心亦慰昔有某公素以精明强幹稱分符粤嶠其俗强悍善鬥性又健訟萑苻不靖刦掠時聞舊宰兹邑者皆歎爲難治或被議以去或臨去而民以冥鐵穢物相抛擲官熟視而無如何爲之减從束裝從間道遁去某公旣涖任則赦其旣往予以自新凡遇鬥毆殺傷之案分别輕重或抵償或枷責有以呈詞遞者立卽升堂訊問如被告相去不遠卽令原告稍待片刻飛簽傳至一訊卽結其或聽人唆使揑情妄控則當堂立斥其僞抉發幽隠物無遁情使其人張口吐舌知神君之不可欺逡巡屏息以去平日又多購眼線密訪盜賊窩贓之處得其要領一一記之於籍然後突起捕之不數月盜賊絶跡四境風清一日公因事下鄉事畢而旋忽有鄉民數十人跪迎道左笑問何爲則曰來迎青天耳問何德於公等而見愛若此中有老者鬚髮頒曰囁嚅而言曰吾鄉之難治不自今日始矣自青天涖任而鄉中無鬥殺者無以健訟而破家者盜賊絶跡夜不閉户無枕戈以待旦者吾生長於斯數十年誠未有如今日之樂也言未終老者氣力不濟若將傾跌者公令從人扶之老者曰勿爾今日得見青天雖跌死亦快活也嗚呼觀於某公之事而歎官民洽浹之情誠不異於家人父子夫以素稱難治之鄉得其人以治之氣象遂頓覺改觀可知天下原無難治之民亦視乎官之治民何如耳然吾謂治民者不特不可無愛民之心尤不可無治民之才無愛民之心者則如曩所言謟媚上司圖飽私囊其心旣不可問固不必再論其設施若有愛民之心而無治民之才以濟之或以煦煦爲仁孑孑爲義一人一事偶被其澤而萬人萬事之觖望者將無已時所謂徒善不足以爲政也况官祗一人而與官爲敵者且百出其計以相嘗衙署之中幕友蔽之門丁蔽之胥吏蔽之城鎭之間丞倅蔽之紳董蔽之里保蔽之以曲作直以黑混白苟非有明察之才未有不受其蠱惑者嘗有一行作吏願以清白自矢而卒之官雖瘠而民亦不肥官雖苦而民亦不樂則未始非壅蔽者之害之也欲袪其蔽必自官民浹洽始竊謂身任地方者於講書勸農而外宜於閒暇之時親歴鄉間延訪端正紳耆詢問邑中疾苦其有義塾之處則爲之考校課程勉以脩已之方諭以治心之要鄉人自有所觀感而不致蹈放僻邪侈之行平時形迹不致暌隔則鄉人之有事赴訴者又可周諮博問而不爲悍胥猾吏所蒙蔽在官祗一舉足之勞而地方之受其益者已寓於無形則亦何必以深居簡出爲事必致官日以尊民日以疎而始快於心哉 
[本館接奉電音]  
　　昨由京友電傳上諭三道敬謹譯登○八月廿五日奉上諭兵部左侍郎洪鈞才猷練逹學問優長由進士授職修撰迭掌文衡洊升内閣學士派充出使大臣辦理一切悉臻妥恊簡授兵部侍郎差滿回京命在總理各國事務衙門行走均能盡心職守前因患染暑濕之症賞假調理方期卽日就痊長承恩眷兹聞溘逝軫惜殊深加恩著照侍郎例賜卹任内一切處分悉子開復應得卹典該衙門察例具奏伊子工部學習郎中洪洛著俟服闋後以本部郎中遇缺卽補以示篤念藎臣至意欽此○廿六日奉旨杭州織造仍著英瑞接管欽此同日奉旨江南織造仍著文煦接管欽此 
[漢口火警]  
　　漢口本月十八日夜半忽聞人　鼎沸警鑼亂鳴啓户遙望但見正南方紅光燭天黑烟冲霄加之封姨作祟相助爲虐通鎭文武印委齊往彈壓善堂按月水龍驟至灌救約一點餘鐘回祿神始返旆而去衆龍夫遂鳴太平鑼牽水龍緩緩而歸僉曰被災者係萬安巷至　家壋沿河一帶貧民茅棚約燒燬五六十座之譜内祗殃及土庫房屋二所詢及起火之由有曰某婦因夫未歸燈火未滅以致肇禍云 
[寗城又火]  
　　八月十九夜二更時分寍城廿條橋棋杆夾弄鳥木作不戒於火其光熊熊上冲霄漢無異赤城霞起警鑼亂鳴人聲鼎沸俄而遠近各水龍如星馳電掣而來文武官員各帶兵役先後到塲彈壓幸四面均有圍墻隔開祝融氏不敢越雷池一步燒燬錫箔作一家烏木作一家共焚去平房一進約計十餘間云 
[冐差索詐]  
　　寍郡西門外地棍王茂先路過新渡見撑渡船之舟子孫元順馮保林二人閑暇無事偶爾弄牌以消遣遂冒充三府差役前往訛詐孫被扭至西門外某茶館私押一宵次日又扭至小教塲營門口茶坊孫挽某署差役大阿元說情被三府差役陸某撞見顯係冐充田王面請本官懲辦當經分府蕭别篤淀案飭差將王茂先笞貢三百 
 
 

Page 2

 
 
板枷號一月發犯事地方示衆以儆將來 
[江西闈事]  
　　監臨方佑民中丞查知江西鄉試三場多不對䇿中秋日卽交卷放牌因剴切諄諭有三年辛苦祇爭一刻光陰人間風月何如天上蓬瀛等語意精詞警動魄驚心雖係查照沈文肅成案辦理老成人讀之掊覺警醒惟相沿日久早已視爲具文中秋日未刻已紛紛交卷中刻卽擾擾放牌至二更龍門忽啓忽閉雞鳴尚有出塲者一路高歌夜半歸來月正中滿身香帶桂花風之句不覺響入雲霄亦苦心孤詣之餘而不失及時行樂者也約計日間出塲不下萬人夜間不下一二千人次日天明又不下一二千人存場者寥寥無幾午刻各號車亦相率出塲飯乾錢文火腿炰魚滿擔而歸亦一年利巿也然晚間尚有一二十人在塲中至十七日始得凈塲則又未免過遲矣○三塲官給月餅人各一封志惠也封印三元字或佳兆紅綾字志喜也此次號軍皆用簾布掛空號座裝點考生模樣多報人數三五名希回混得月餅三五封亦事之極小而弊之易燭者也乃號官不知個中底藴聞人數增多疑有别弊親入查點座數更有查看試卷者識者謂簾布可僞而考具難僞人數亦難僞試掀其簾布稽其考數核其人數一舉目之間而號軍之技立窮何必大驚小怪擾及考生哉 
[鄂闈餘聞]  
　　湖北秋闈頭塲入藍榜者十有五名以及塲屋雜聞前報已紀大概二塲藍榜又十有一名但姓字與越　字樣一經貼出卽盡行毁碎不克備述其詳又見龍門外監臨譚敬甫中丞出有告示云頭塲於諸生卷内苛求小疵應發藍榜者有三百餘名但以偶不及檢遂禾求全責備如中丞者可謂舉賢才赦小過矣 
[胥臺雜組]  
　　蘇州官塲傳言新簡江蘇織造慶尚衣於本月廿二日由滬啓行來蘇辦差人等咸在胥門外接官廳預備迎接又聞尚衣已擇吉八月廿六日接印云○蘇鄉木凟鎭有徐某者幼習岐黄雖經懸壺巿上而顧問寥寥饔餐難繼不得已行走江湖藉圖餬口致終歲十餘月離桑梓者常八九家有老妻年逾知命藉十指以補家計有子乳名金福年已二十餘不務正業專以游蕩爲事數年來將家中所有揮霍一空而猶恒向其母索取不與則咆哮如雷百般忤觸本月某日賭負歸家又欲向母取償賭債母告之曰家徒四璧矣將何以供汝揮霍耶金福聞言非但不知愧悔反敢揮拳毆母旣而攫取母剌綉之金線一包飛馳而出口稱須以番佛二尊贖取此線否則休想原璧歸趙也母慌極從後赶上旋經旁觀不服將其拉住略予毆擊詎金福卽奔回家中取出菜刀一柄擊桌向母曰去年鄰右朱姓殺其母僅得六刀之罪我今情願回倍抵罪也言已逕趨上向母便砍母慌忙趨避金福持刀窮追幸經田間工作之衆鄉人瞥見大抱不平竭力將刀奪下當喚地甲將金福綑送吳縣署請辦凌太令提訊之下飭責籐條一千釘鐐收禁現聞大令擬科以軍罪爲忤逆父母者儆○候補通判朱别駕正輝其公館冋在蘇州葑門内三賢寺前本月十八日寅刻南路總巡王明府查夜而歸道經是處見有長梯一把傍於朱公館圍墻上絀視之下見梯上鐫有三賢寺字樣知係該寺於日間雇匠工作遺忘於外者當飭差勇叩朱户而詢之朱至是始知被竊遂相與各處搜尋覔至三賢寺外面荒草間果有衣曰短衫之三少年伏地分贓見差勇等擁至乃拔出利刃各負包裹一個飛馳而遁差勇竭力追赶詎三匪逃至内城河畔各將包裹抛下踓入河中鳬水而登彼岸當卽扒上城樓向城外湧身躍下迨勇等繞道出城早已杳無蹤影矣當將衣包取回拆視之偕係綢縐細毛等衣果朱物也惟金鐲二雙及珠翠等貴物皆被三匪藏於懷内竊負而逃聞所失約值千金之譜是早長洲縣王大令適詣三賢寺拈香朱飭家人偕該處地甲投禀報案大令卽提該地甲細訊顚末詎供詞含糊大令大怒喝將該地甲重貴五百板責畢親詣朱公館踏勘騐得賊蹤由圍墻出入前後門緊閉如故並無破　當蒙立飭差捕四處緝拿並移文緝捕營請爲恊緝但不知鴻飛溟溟尚能破獲否也 
[恭迎五馬]  
　　新簡揚州府沈碧香太守錫晉現已到省繳憑奉檄赴任昨已禀辭起程本署辦差書吏聞已奉到太守傳諭不必另備公館隨到卽進衙署以示體恤辦差人等連日已將府署各處灑掃陳設一新分撥差役前往恭迓據聞有本月念二日接篆之說未知確否 
[要言不煩]  
　　督辦揚州保甲總局朱觀察下車後各事頗極認眞首在訪拿匪棍昨見出有簡明告示一通云訪聞揚城匪類動輙結黨吃茶清門洪門名目本局一律嚴拿此後各宜歛跡毋再滋閙喧譁店主容留不禀犯事一體究查見者咸曰意賅詞簡要言不煩觀察辦事勤敏不事虚文於此不亦可見一斑哉 
[細故啓釁]  
　　一星之火能燒萬仞之山肇事之由固不嫌其細已甚也是在能忍與不能忍耳天津紫竹林汪氏水鋪兼售雜貨爲生十三日有垂髫女子往購頭繩二文錢在櫃上未收隨有某公司張氏之子往購零星雜物以錢兩文湊作四文付給汪斥爲非是張子老羞成怒歸訴於兄兄外禦其侮與張口角之餘繼以手足之列旁觀不脹張氏昆季均不得直而歸同訢於乃翁翁含玉嘴長烟袋率子尋汪街鄰爲訴前情翁乃以烟袋毆子作撲作之教刑詎玉嘴脫落無蹤翁妻旣傷玉碎又謂翁無父子情鬱鬱不樂憶有外甥韓某在水師營當勇使向尋仇韓率同伴五人向汪搆釁碎其水鍋並雜貨架上等件時有鄰右張啞吧解觀韓謂吹縐一池春水于卿底事當毆啞吧啞吧逃遁回家埋頭不出韓等又碎其窓户同居遂動公忿喝拿韓捷足先逃惟獲身着水師營號褂一人解第十叚守望分局委員以勇丁滋事遂逮起禍之張某曁水鋪之汪某併解營務處訉辦啞吧仲父適在營務處當差讞員不必燃犀已如牛渚之無微不燭姑存張某體面諭令修賠各件而某䇿名軍籍聽糾行兇飭責二百軍棍韓業已逃逸更飭代責五十棍取保開釋不子送營斥革係法外施恩以是知燎原之火始於星星洵非虚語也 
[雙塔齊輝]  
　　福州南城邊有二塔聳插半空俗呼爲白塔石塔中秋佳節官飭人懸燈其間遠近來觀路爲之塞小家婦女亦有約伴往觀者有一種奸徒胆敢攫取婦女物件甚至擁近身旁任情戲侮傷風敗俗莫此爲甚俗例有排塔名目後街有塔巿專以泥土塑成人物如八仙過海十八羅漢之類均臻其妙彼此互送家家節内將泥土人物排列廳上任人觀看城内以董姓爲巨擘聞所擺古玩約值萬金殆亦不負芳辰之意也歟 
[明鏡高懸]  
　　閩垣高太橋下安成洋烟館開張多年生意裕如也有某甲癖嗜烟霞因阮囊羞澀至該烟館賒烟主人叱之甲不服反唇相稽遂致扭毆主人恃有縣差楊祺等爲　翼卽將甲扭送縣署控稱去年縣中帮審委員錫明府路上被棍毆打轎夫至今尚未將棍拿獲現查甲係伊之同黨乞爲重辦等語冀可朦聳報復以洩其忿幸侯官李文卿大令洞鑒其隠提訊時將甲略加申斥諭令下次不得生事旋經甲戚趙蔭堂出爲具保而回遠近聞之咸頌大令公明 
[全白何來]  
　　福州今年茶稅收數不能起色由於時景不佳者半田於奸賑串同在官人役乘機偷漏者亦半有一種私販西路各種茶葉茶片等件能不完厘金徑過竹崎洪山三夾等局卡並無人出而阻撓俗呼爲全曰四月間經管帶水師砲船江協戎將著名私販萬某人貨拿獲送局懲辦至今仍行管押遠近聞知無不稱快一時販私之輩爲之斂迹近日全白依舊往來傳聞砲船官亦得規例是否屬實非外人所能知姑就所聞錄之所望有則改之無則加勉也耳 
[軍令森嚴]  
　　管帶内河水師砲船江濟之恊戎日前因上省迎接新藩司在南台勾留數日詎在庽跟丁轎夫人等因恊戎公出胆敢　闌夜靜時聚衆爲葉子戲甚至互相爭毆恊戎遄回時查知立將轎夫子以重責以昭炯戒聞者快之 
 
 

Page 3

 
 
[地痞猖狂]  
　　南臺蒼震鋪爲地痞薈萃之區有小民林海之駕船爲生家只少妻琴瑟靜好新遷甫月餘本月十一日境内眞人廟演戲海正在觀劇間與地棍綽號立蟹竭基等偶爾口角棍等引爲深仇翌晚紏率黨羽二三十人到海家要擒海毆打幸海外出未回伊妻堅不肯開門棍以爲匿在宅中緊叩不開瞻敢持刀將門斫開蜂擁而入遍搜海不見卽將廳上家私器具摔毁一空並奪去錫器衣服等件時已三更里人見此兇燄不敢向阻任其呼嘯而去地保聞知卽具情禀報南臺保中局徐殿臣少尹聞報卽帶局勇親臨勘騐海叩遞呈詞少尹查明慰諭一番卽行回局似此地痞横行不法已極有地方之責者想必有一番懲創爲除暴安良計也 
[米船闖關]  
　　日前有米薺某中者販連茶米南北往來已經多次聞此次雇有船八九艘共載茶米有二千餘擔計本約七八千金之譜由高寳一路而來探得南路米價稍昻竟赴江南銷售必從揚由等關經過不知該米客何術將揚由等關闖過業已行至四里浦地面離瓜洲祇有六厘之遙詎被該關知覺當卽飛派巡船勇丁跟跡追到扦查各船果爾不差一面將各船押回關上並派司事等人徑赴鎭江禀知常鎭道黄觀察候示辦理嗣聞觀察欲將船米全數充公以爲闖關者戒後經該米客以資本爲數甚鉅若一充公虧累不淺遂懇求道憲格外施恩從寛發落道憲憐之酌理準情令將茶米照數報稅外罰三成二成充公一成備賞遂了此重公案然甲所費已屬不貲矣 
[軍門回松]  
　　江南提督譚青崖軍門赴江寗公幹回申小駐已紀本報兹悉軍門已於前晚乘原船返松提右營廖叅戎以下均至江干恭送 
[赴粤有期]  
　　前任蘇州府升任廣東督糧道魁觀察交卸府篆乘舟來滬已紀本報兹悉觀察在滬事畢定於今明乘輪赴粤 
[臨歧祖餞]  
　　正任駐滬法總領事吕班君升任駐京欽差法廨讞員葛同轉特備西式筵宴定於今日十一點鐘請吕班君赴法大馬路晋安里公館聊伸祖餞之沈預飭會捕局線勇嚴頌眉帶領通班勇丁在公館門首伺候 
[焚斃可憐]  
　　有張某者向開神模店其家則在滬南荷花池地方前晚更魚三躍與妻某氏各歸寢室蝶夢方酣不知如何氏之未帳忽然被火家中人未及知覺及鄰居瞭見赶往施救則火光熊熊氏尚安臥於中並不聲喊幸人手衆多立卽撲滅不致釀成巨禍而氏之下半身已爲火所傷皮膚焦灼糜爛不堪張遂倩人抬至滬北仁濟醫院欲求療治未及半途早已魂歸地府當時張向衆稱謝並言其妻命當絶衆問何故則言荆人性格詼諧每晚必說笑爲樂從無憂愁態昨晚忽向子言恐不久於人世矣予初不之信至此始知其有所見而云然也言已爲之揮涙不已 
[醫局裁撤]  
　　上海縣黄太令循照舊章在浦東楊家渡斗母堂設立施醫施藥局自六月初二日開辦迄今鄉民受惠不淺現在天氣漸凉大令卽著於九月初二日停止 
[遠購巨鐘]  
　　英租界三馬路紅禮拜堂近在外洋定造大鐘八隻約重千斤由輪船裝運於昨日抵滬停泊虹口怡和碼頭午後經各小工搬運上岸聞此八鐘音韻高下動恊宫商捶擊時當必鏗鏘入聽也 
[倒斃田間]  
　　本邑西北鄉靜安寺後面小橋浜西田中昨日黎明時有一西人倒斃於此旋經鄉人瞥見告知王家庫捕房十七號捕頭轉告新捕房好捕頭督同十七號捕及包探何瑞福秦少卿等前往察看見該西人係自用手搶擊斃身畔尚有帳簿一本對時表一隻手上尚有金戒指一枚好捕頭當卽用車載回騐視收殮 
[事須澈究]  
　　陳如德遭已歇探夥周和尚趙阿金指爲竊賊軋在萬陽樓茶館中摸去英洋七十二元一案蔡太守會同美領事易孟士君訊供之下著查明於禮拜四再訊已紀前報昨已屆期美捕房包探唐寳榮張九意將周趙解案陳如德亦投案候示太守與易君廾坐唐包探禀稱小的奉諭訪查兹已查得摸洋一事毫無實在惟當日陳報捕後小的卽協同原告往拘先至該茶肆周等已不見旋在間壁小烟館内見周臥於鋪上當卽拘獲盤問之下伊稱尚有趙阿金未幾趙亦被小的拘獲其時原告聲稱航船上有鋪盖一個英洋十八元小的恐該船開往他處遂同陳至小東門外航船上將鋪陳並洋一併起到現存捕房太守問周等昔時由何人雇用爲夥唐探禀稱以前確由小的雇用嗣因作事不端於去年停歇太守命陳將前堂供詞再供一遍陳供稱小的係金華府人現販藥材此次乘嘉興船來滬借住寳善街其昌客棧次日將貨易洋本擬購買高麗參回籍當因舟未開行故在外閒遊玩二十一日行至大橋北首忽有素不相識之周和尚趙阿金二人前來冋小的盤同小的將前情直告伊等不信復詰小的身畔有無押票我答以無詎趙周二人卽軋我至茶館中批頰二下指定小的與一耳穿金圈之竊犯同伴其實小的與穿金圈者實不認識正在爲難時周等將洋七十二元一併摸去飛奔而逸旋有一人向小的詢問小的卽向其人叩問摸　者是何等人其人稱不知卽拂袖而去太守問曰其人爲誰陳指稱卽包探張九意也太守問後來如何答稱小的遂入城至上海縣喊控縣中八令小的赴捕房控告不得已奔投捕房控訴太守問其時有幾點鐘供稱小的不知鐘數惟知時在傍晚太守向周趙研詰供稱小的惟向查同並無摸洋之事實遭誣控張探禀稱是日陳報捕後小的冋之查問伊兇横異常似欲與小的拚命太守與易君及麥捕頭一再商議謂此案總須澈底根究易君然之太守遂判將周趙仍交捕房帶回陳斥退候再查明於下禮拜二再訊陳又上堂泣訴稱小的急欲回里求恩速訊小的在滬肇此釁端歸家無以見父母可否求恩給一憑據俾父母知悉不責小的之不是况日來缺乏囊資叩求明察太守曰本分府准給憑據惟覆訊之期業已判定不能更改至云乏錢零用爾尚有洋銀存在捕房自行往領可也黎捕頭禀稱本捕房願將銀洋鋪蓋於今日午後送到公廨請爲轉給太守允之卽著陳於下午來案領取 
[續拘人証]  
　　前報列訊究騙銀一則　晨　捕房黎副捕頭立飭售探唐寳榮將冐充新　報館訪事之仇金水拘押捕房復傳瞿性寳之妻某氏至捕房黎副捕頭提訊之下據稱丈夫桂寳因案被拘長繫捕房旋有鮑老四卽金榮稱是西報館訪事文前充包探之仇金水稱是新聞報館訪事及著名流氓　三等至小婦人處稱有新聞報館西人斐禮思西報館之曾帥爺可通關節方保丈夫出外須費洋銀六百元小婦人信以爲眞同至某烟館吸烟復至大餐館食大菜座上除鮑仇潘及曾師爺之外有西人斐禮思問曾　爺爲誰答稱問說是西報館曾子安人咸呼爲師爺問共費銀若干答稱票銀之外另用去洋百餘元餘語與其子慶成相同捕頭得供着將仇金水管押其在同仁醫院療治之鮑金榮派捕前往看管以俟解案訊賞 
[流氓送縣]  
　　楊樹浦著名流氓某甲與洋布局機近某乙因吃酣起釁將乙曳至引翔港地方訛詐洋銀乙大爲所窘訴知該局總辦以此風斷不可長正欲拘拿乙又在該局左近與放工婦女調戲經總辦瞥　卽飭　丁將乙何　　　縣署訊究 
[奸佔宜懲]  
　　川沙人奚丁氏因家道艱難來滬帮傭被南門外老嫗范氏等荐至法華鎭唐旭堂烟　唐係該處無類竟與氏有私儼如夫婦事爲法華司麥熾需二尹查悉將唐與氏拘獲申送到縣前晚由黄大令提訊奚　氏以係川沙人丈夫奚梅山向來耕種度日小婦人因家計頗艱來滬傭工旋由南門外　園地方之范姓老嫗及松江媽媽二人薦至法華唐旭堂處傭工詎唐並無家室小婦人被誘成姦現願回家叩 
 
 

Page 4

 
 
求恩宥唐旭堂供係法華人現開小烟館度日該氏由松江媽媽等薦至小的處傭工並無别情大令以唐誘佔有夫之婦情殊可惡判笞四百板收所奚丁氏交官媒立提范氏嫗及松江媽媽到案訊究 
[純行格天]  
　　本館協振所昨接如皋許君樹源來函云竊維中人之資不敢言賑生我之恩出於至誠家嚴痢後身體衰弱非樂所能愈歴觀報牘因助賑獲痊者不一兹奉上英洋三十元祈撥解災區倘家嚴仰邀天眷得以全愈卽當續呈洋七十元以符有人之願不揣冐昧用敢凟陳云云爲親呼籲出於至誠仁風所被不遺在遠吾知氛祲消而祥和萃當可計日而待先書數語以當左劵 
[上海北巿絲業會館籌辦順直新災賑捐滬局瑣記廿二]  
　　二十日承泰興何君月樵募助洋三十二元廿三通州張明記許君乃秋募助洋四十元廿四四明求免災人心願指賑寳坻由餘大莊李墨君兄來助規元一千兩時艱共濟見義必爲感荷恩施名言莫罄同日接褚敦伯兄自揚村來函云初六奉籌賑局照會派辦武清義賑發領規銀一萬五千兩初七謁見傳相當卽禀辭並將我弟來函之意一一上陳奉諭本年災重欵絀飭仍函懇竭力籌解藉資臂助等因初八買棹前往初九抵揚村探詢被災情形自六月初八至十二日大雨如注晝夜不息上游水勢建瓴而下北運河陡漲丈餘至十四日辰刻一時之久又漲四五尺各隄同時潰决大溜直逼城根經潘大令設法搶堵不致灌入城中而來源浩瀚一望無垠水不没城者僅三版耳附近各村房屋倒塌十之五六災民多將小孩捆縛樹顚然後鳬水逃命潘大令雇備小船木筏簸蘿等援救入城者三四千人其餘離城較遠各莊均以無舟可雇不及逃避因之淹斃極多葬身魚腹情形之慘直與山西邊外各廳無異現在西北較高之處田畞業已涸復東南各村以地勢過窪積水驟難消退不獨秋禾顆粒無收卽春　亦難播種轉瞬天寒地凍其將何以爲生煒目擊心傷亟擬緊查寛放仰副藎籌無如地方遼闊户口繁多杯水車薪其何能濟不得已擇東南被災最重四百餘村分請查户同人擇尤查放萬一前欵不敷分布擬冋就地錢當各鋪先行商借應用免致停賑待歀謹專泐奉布並求不遺餘力籌解源源煒承乏其間竊不禁與合屬飢黎同深翹盼尊　老世伯蓮珊親家曁各賑所諸善長不及具函祈分别致意爲幸又奉經佩卿兄來電内開霸州災重前欵不敷甚鉅請速解濟云則敬按敦翁佩翁兩路前奉籌賑局司道商定由敝處募欵接濟業經刊登日報現在分頭開辦需欵甚殷苟非設法續籌其將何以應急謹再奉懇伏祈公鑒尚乞及時行善賜助源源億萬災黎同深翹盼惟天下善長鑒而憐之[  八月廿五日錢塘施則敬子英甫謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蝸角鏖兵]  
　　前晚有小船帮某甲至小東門外烟妓王金和處欲尋片刻这歡忽與鐵廠小工某乙口角各不相下遂約於昨晨在滬南新馬頭丹桂樓茶肆評理屆時甲乙各聚黨羽一百餘名嚴陣以對交鋒之下勝負未分恐被巡防局所知暫且散去再約時日重張旗鼓此可謂肆無忌憚者矣有巡防之責者所黨杜絶於機先庶免周章於事後也 
[限日交女]  
　　前報紀夏楊氏同子夏金觀扭親家鄭行茂至十六鋪巡防北局控被將媳藏匿祝二尹提訊之下著鄭將女交案嗣因鄭仍不交出夏金觀復將妻父鄭行茂扭至縣署喊控前晚黄大令升堂提訊夏金觀供娶鄭行茂之女彩雲爲室於七歲時過門童養今已成婚妻今年廿一歲邇來時返母家小的與母親屢邀不返本月十三日小的至妻父家尚見妻在彼午膳約定次日回家屆時鄭忽稱妻已走失無蹤顯遭藏匿叩求究交鄭行茂供家住十六鋪洽興街我女嫁與夏楊氏之子素嫺婦道緣夏楊氏有姘夫阿和時在伊家進出此次我女實被阿和領匿與小的無干大令謂鄭　　女旣在爾家走失自應向爾限交判令交保於兩日内將女交案一面補提夏楊氏阿和等到案查訊 
[馬夫候辦]  
　　昇大馬車行馬夫王大發駕車不愼在三馬路撞倒趙姓婢女趙紅小碾傷足骨醫治無效而斃經黄大令詣騐將王帶回收所在案前晚大令升堂提訊據謝福堂供在昇大馬車行爲經事王大發肇事後曾至趙姓處懇求無如趙姓堅欲將車馬充公是以未妥叩求恩宥王大發供係寍波人在昇大爲馬夫是日駕車至三馬路見該婢在前我卽大聲喊避該婢與羣孩嬉戲置若罔聞旣往前行忽又退後撞於車上以致倒地碾傷足骨赶急收韁勢已不及事出無心大令謂謝曰爾等應向該婢主人商懇如其必欲將車馬充公亦無此等辦法惟有將王照例究辦判將王收禁謝斥退 
[英界公堂瑣案]  
　　寍波人周立本於前晚偕王榮軒至寳善街飯店晚膳因算錯帳目與堂倌奚松友爲難飛盆擲椀聲勢洶洶店主急前解勸周等已將奚之頭額擊破遂報知印捕將周王二人拘入捕房昨晨解送公堂奚投案伸訴前情並請騐傷周供在五馬路開設周順泰銅匠店昨晚同王至該店晚膳奚有心鐧算帳目故與理論不敢行凶蔡太守商之易副領事以周等行凶本應究辦姑念初犯從寛各罰洋一元以一元給奚養傷一元充公○顧楊氏訴稱在偷鷄橋地方開設押店昨有戴阿林來押布衣一件計錢三百文付錢後反在櫃上吵閙不休向論之下將我毆傷膛得已鳴捕送究戴供稱開設茶館押下之錢盤見九十五文作一百是以向說不敢行兇太守判罰洋二元交保○王寳山稱係紹興人有竹布長衫鑲鞋白襪各一借與友人袁會如處日久不還向之索討一味圖賴反被持旱烟袋擊破頭顱父捕送究袁供稱寍波人所借之物早已送還不敢行兇太守判將袁交保候查明核辦○八十一號印捕禀稱昨見趙堂和在黄浦灘路禮查飯店門口停車碍路令其他往倔强不依拘案送究太守判押三天○四百三十號偕一百三十四號兩華捕禀稱昨見沈發仔曹長庚沿途設攤聚賭拘案請辦太守判將沈曹各押十天賭具銷毁○朱慶法稱被朱國炳行竊烟槍一枝長衫一件交捕送究朱俯首求恩太守判將朱笞責一百板備文遞籍 
[法廨停訊]  
　　昨禮四係法公堂訊案之期因祁繙譯升任福州正領事部署行裝啓行在卽無暇到堂會審飭人知照捕房並移請葛同轉將各案停訊一期 
[法捕房瑣事]  
　　某甲以販魚爲事寓老儀和棧雇小車一輛裝載鹹魚數十斤檢點之下缺少數尾指爲該車夫所竊將車夫拘入捕房覊押一宵翌辰克捕頭以所值甚微且原告並不投案請追遂將該車夫釋出○有某甲以水烟袋一枝赴榮興押店欲押錢三百文該店夥答以不值甲謂曾押過二百五十文此次何遽一錢不值口角之餘擊毁物件遂被將甲扭送捕房捕頭知其人住居英界别有案件飭探送至英捕房并案辦理○紫來街某嫁妝店倩素識之髹工塗漆木器忽被質洋四十六元以致日久尚未完工該店主將髹工拘送捕房捕頭訊問之下飭店主帶回限日將所質木器贖還如逾限不歸准送公堂究追○某甲以小販爲生住居法界偵知其妻不安於室扭入捕房請究姘識之人捕頭將該氏申斥數語並諭以後不准再赴桑中之約如敢不遵定予嚴懲 
[福建官報]  
　　八月十五日督糧道陳禀謝接辦通商事務調辦白石官運局委員准補浦南場吳世祺專丁進省禀謝准補浦南場飭知巡檢龍玉書禀謝咨補江東巡　飭知○十六日同知平元煃卸　福寗厘局禀到委署德化縣典史張履泰禀辭赴任○十七日道臺吳禀見禀銷文闈外總巡差並禀明奉委赴漳州查辦厘務藩憲牌示照得布庫大使張鑑文丁憂遺缺委按　　馮樹勳署理又按照磨張維崧病故遺缺委准補永和里縣丞鄭之麟署理其所遺南臺主簿缺委試用巡檢陳錫署理特示○十八日指分福建試用通判郎慶祥自浙台　　禀到督憲牌示照得　灣　舺營叅將員缺以留閩儘先叅將水提左營遊擊陳宗凱奏請補授又台灣嘉義營守備員缺以留閩儘先守備莊家駒奏請補授特示○十九日轅下文巡捕馮樹勳禀謝委署布庫大使○二十日道台吳禀見禀辭赴漳州查辦厘務并禀明開辦順直振捐局轅下文巡捕署布庫大使馮樹勳禀任事禀見 
[蘇省官報]  
　　十九日二品銜卽選道瑞徵正黄旗人寗波來○二十日同知朱焯謝委署蘇營糧通判事○廿一日同知李前晉銷津局差並禀知山東賑捐案内報捐花翎道庫周積莘禀知前在台灣出力奉飭淮保五品藍翎從九魏湘常州來謝委署荆溪縣典史事又賈孝璆銷武陽絲捐差○廿二日指分江蘇試用同知李文濤江西人到省陳德喆盛擇厘局期滿回省銷差 
[邗江官報]  
　　十七日署府許太守公幹回轅○十八日新委草埝塲慧鹺尹廟灣塲張鹺尹均禀辦赴任馮鹺尹步逵起服回淮龍鹺尹覲光禀知赴省江西陳遊戎有明解餉來○十九日杆分轉際宸辭回孔涵卡王鹺尹鍾貴方鹺尹期均回差次運轅牌示八月廿五日换季 
 
 

Page 10

 
 
   
 
