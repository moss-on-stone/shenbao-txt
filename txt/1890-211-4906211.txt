# 1890 - 211 - 4906211

 

Page 1

 
 
[勸振福州水患啓] [  申報館協振所同人拜手]  
　　福州自四月下旬洪水爲災至五月初酉更甚民生數萬戸流離　析無食無衣甚至屍　漂没水中蔽江而下其幸而獲免者餐風宿　殘　　　見諸報章諸邀諸同仁所共鑒矣本館前募江浙賑捐荷蒙慨解腰纒玉成美事今茲間省豈可稍存膜視之心所望海内仁人　中　士源源振　不吝傾囊一俟集得若干卽當解往閩垣請同仁　堂爲之散放俾榕嶠窮民轉徙于炎天毒日中不致坐以待斃則　德獲報定當操勝待之已　肅短箋　九叩首以待命 
[附送勸募水災振册] [  申報館主人謹啓]  
　　江浙沈災尚未有艾而閩齊順直突被洪流當此靑黄不接之時正蒼赤受災之日傷心慘目寢饋難安高易洋行諸同人素以救饑爲務昨又印成捐册託本舘於今日隨報贈人所望諸君子大發慈悲量爲施濟延萬民之生命免數省之顚連則不特本舘禱祀以求抑亦遠近餘黎所結草銜環誓圖報德者　 
[讀西說釋疑再質所疑]  
　　前作西說質疑四篇欲就止理數兼明之君子友人代寄申浦刊諸日報有管窺子箸西說釋疑亦列日報筆舌互用辨才無礙足徵研究西說功深浣誦之卜旣喜且愧喜高明之不我棄而自愧愚昧徒勞條分樓析以釋我疑而所疑仍未得釋且轉增也因思疑必思問問而仍疑富思冉商苟憚於煩瀆不惟非學問實事求是之道且有負釋我疑者之苦心謹再就所疑分别言之以進質高明求教也非爭勝也零不吝教再釋之論辨難得和平老病昏憤不能修謂如有失檢幸乞原宥所辨者天下之公理非相競以筆墨也釋疑曰天道有難知者云云不妨主西說也夫天道固有難知易知古聖人固詳所難而略所易也然天道之難知而聖人之所詳者惟在隂陽性命之理堪徵之象數固易　爲聖人之　略而吉凶休咎禍福窮通之類則尤易知而非聖人之所詳　以吉凶休咎禍福窮通爲難知而歸之聖人以象數爲易知而歸之西人則是聖人之所知者尚不如西人所知者之有實用於世不惟淺視乎聖人亦淺視乎天道矣　聖人之所知西人固未必不知而西人之所知聖人固無暇詳知而亦實有不能詳知者何也創難述易聖人已創其法西人不難因而精益求精聖人創法一無憑藉委能一舉而遂極其精哉此非西人專有所長時使然也居今日論易知之天固不妨叅用西說而不可過信之蓋象數不外於道理西人所知者不過象數之當然至於其所以然之道理則不能眞知不知而强以爲知故所言非鑿則誕也安見遇事皆深究其所以而得通奥突如所云哉又曰今則　天製器云云遂以爲無理之數乎質生於氣氣生於理數則理氣之顯著者未有無氣之質無理之數也易傳曰一隂一陽之謂道隂陽氣也道則氣中之理而隂陽之各一則數也質則陽氣合隂而成也是四者皆不出隂陽一字本隂陽以言天氣乃眞氣數乃眞數理乃眞理舍隂陽而妄言不但理非眞理氣數亦非眞氣數縱有巧算奇器累月窮年殫心竭慮自謂取　眞理亦不過得其近似何也隂陽之外無理無氣無數也彼方自詡吾自有算數之理復有重學之理不必泥於隂陽二字不思算數重學亦不外隂陽隂陽之外别求所謂理吾不知其爲何理彼自謂不泥於隂陽吾則謂其泥於算數重學也且其所謂重學之理自矜爲獨得而羣焉震驚以爲智高聖人者亦原無奇特也夫質之靜隂也氣之動陽也其重質也其重吸輕則氣也其理亦仍不外隂陽二字不過如中國所傳琥珀拾芥磁石引鍼耳珀石質重芥針質輕故能拾之引之若以一寸珀石畀以如斗之芥如椽之針能拾引乎震其名之新奇而忘其卽我所習聞抑何不思之甚乎蔣友仁所述歌白尼諸說雖譯華文自彼始而歌白尼生第谷湯若望前不能不見何皆未言及且新法算書載歌白尼所箸書有天動以圓解及求太陽最遠點與太陽躔度則非言太陽諍故阮文達疑之僕亦疑之管窺子旣謂不必疑何不將歌白尼前後持論兩歧之故詳辨以釋僕疑耶至於撱圓之說楚詞已早有之原非創自西人然楚詞所言者地非天也天渾圓似非撱圓撱圓之象或因地之撱圓視象而成耳總之數生於理理不外隂陽舍隂陽而言理則無理之理舍隂陽而言數則無理之數也又曰西人惟以重學之理證諸天象云云何尚認爲假象也耶夫西人撱圓之說用以推測誠較舊法有據矣然其法有據非理有據也善夫阮文達之言曰夫第假象以明算理則謂爲撱圓面積可謂爲地球動而太陽靜亦何不可然其爲說至於上下易位動靜倒置則離經畔道不可爲訓固未有若是甚焉者也地谷至今才百餘年而其法屢變如此自是而後必更有於此數端之外逞其私智創爲悠謬之論者吾不知其伊於胡底也噫文達之言今已騐夫觀歌白尼原說一則曰今設地球重太陽靜再則曰不如設太陽於宇宙中心而地球及其餘游曜皆旋繞太陽是非實象也又曰於理亦無碍斯論不亦便捷是亦自知不甚近理不過爲便算計也今欲作實象觀不惟不合中國聖人所言隂陽之眞理卽揆之歌白尼立說本意合耶否耶 
[諭旨恭錄]  
　　六月初八日奉上諭廣東瓊州府知府員缺着福善補授欽此同日奉上諭步軍統領衙門奏遵查京城内外因雨後倒塌房屋傷斃人口大概情形一摺所有現經查報之左右翼長及中營等處傷斃之十六名口着該衙門酌給賞卹此外如有續行查出者卽照此次賞卹一律奏明辦理該部知道欽此○初九日奉上諭裕祿等奏查勘永陵福陵應修各工請擇吉興修一摺着欽天監於本年六月内選擇吉期先行知照卽着盛京將軍兪同工部侍郎屆期敬謹興修欽此同日太常寺題六月二十八日萬壽聖節祭太廟後殿奉旨遣魁斌行禮欽此同日又題七月初一日孟秋時享太廟奉旨朕親詣行禮後殿遣凱泰東廡遣榮頤西廡遣恩慶各分獻欽此 
[本館接奉電音]  
　　昨由京友電傳諭旨十道敬謹譯登○六月十三日奉上諭前因京師雨澤過多民居禾稼受傷迭經諭令順天府府尹等查明各屬被水情形迅速具奏兹據潘祖蔭等奏稱近畿一帶東下有三隅被災最重現據宛平固安良鄉房山通州順天等州縣及南路廳同知禀報所屬地方房田廬舍漂没全村被淹傷斃人口甚多業經分派委員妥當紳士設法賑濟並擬添設粥廠籌撥欵項等語小民猝遭水患湯析離居覽奏殊深憫惻着照所請先在六門外酌添粥廠並於孫河定福采育鎭黄坪龎各廠盧溝塔六處一律添設加恩賞給京倉氷一萬五千石卽行分領煮散以資急賑着派志顔孚端遇胡　之胡隆洵景澧徐承煜分往孫河等處稽查彈壓妥爲監放其各鎭開廠所需經費銀二千兩着戸部照數撥給朕欽奉慈禧端佑康頤昭豫莊誠壽恭欽獻皇太后懿旨畿輔水災甚重深宫軫 
 
 

Page 2

 
 
念彌殷着發去宫中節省内帑銀五萬兩作爲賑撫之需卽着潘祖蔭等遴派妥員分别散放以拯災黎欽此該府尹等各當仰體聖懷認眞辦理　任吏胥侵尅滋弊再密雲懷柔及未經呈報各州縣並着潘祖蔭查勘覆奏另片奏東安武清等處已派員携銀前往辦賑右安永定門外借用通惠河運米船隻並紥筏濟渡等語卽着督飭各員切實經理勿令災民失所餘著照所議辦理該部知道欽此同日奉上諭近來京師雨水過多八旗兵丁生計維艱着加恩賞給一月錢糧以示體恤欽此同日軍機大臣面奉諭旨本年朕二旬萬壽遵照道光二年欽奉諭旨所有上書房師傅南書房翰林不論品級均着准其呈遞如意欽此同日軍機大臣面奉諭旨本年朕二旬萬壽所有聽戲之各侍郎均着准其呈遞　　欽此○十四日奉上諭蒿申奏假滿病仍未痊續懇賞假並請派署差使一摺　申着賞假一個月刑部尙書着松溎署理欽此同日奉上諭半鴻章奏永定河隄工漫口分别叅辦並自請議處一摺本年五月下旬以來大雨連綿永定河水勢盛漲險工迭出六月初五日北上汛二號被水漫溢刷寛口門七八十　該營各員疎於防範實屬咎無可辭永定河道萬培因石景山同知竇延馨均着革職留任武淸縣丞張映辰着革　　工効刀李鴻章耆交部議處該督務當督飭在工員弁將北上漫口迅　堵築不得再有疎虞其下游南三九號並北二上汛五號先經漫水行工　着一體詳細勘辦所有被淹村庄卽着該督迅速查明妥籌撫卹毋令失所該部知道欽此同日奉旨嵩申現在請假所管廂白旗漢軍都統　載瀅署理欽此○十五日奉上諭王文韶奏土司擅襲横行積年稔惡派兵剿辦首逆就殄地方安靖一摺雲南永北廳屬北勳州土司章天錫兩世私襲横行罔忌擾害地方種種不法節經該督撫派兵擒拿輙敢聚黨抗拒實屬逆蹟昭彰本年五月間經王文韶等派兵攻剿擒獲逆黨多各並逆首章天錫拿獲正法地方一律安靖辦理尚爲爲法在事出力各員准其擇尤酌保母許冐濫餘着　所議辦理至所請將北勝州土州司屬境攺土歸流一節卽着該督　妥議章程奏明辦理該部知道欽此○十六日奉上諭潘祖蔭等奏胡隆洵因病中缺請改派京堂監放粥廠一　所有監放粥廠差使着改派李鴻逵前往欽此○十七日奉上諭吉和等奏副都統病難速痊懇請開缺一摺乍浦副都統明魁着准具　缺欽此同日奉旨乍浦副都統着忠瑞補授欽此 
[大雨成災]  
　　京師大雨情形前已列報兹接京友續信據云五月二十九日至六月初四日京師連日大雨滂沱街衢積潦泥淖難行城内外房屋塌坍不計其數前門外翔鳳胡同住戸十數家房屋百餘楹盡數坍榻是時男女東奔西走哭啼之聲慘不可聽蹀　泥中衣物盡被水沾濕是可憫也前門外天橋有鞋局夜間倒榻房屋壓斃十一人又精忠廟剃髮鋪坍倒壓死四人如此大雨誠向來所未見也 
[甌東災狀續陳]  
　　温州兩次風災已登前報兹聞瑞安南門外飛雲江潮水退而復漲江濱房舍驀被衝坍白板靑帘隱波漂去人口牲畜亦有泛泛如鳧鷖者說者謂野蛟蟠踞港門致水莫能宣洩此亦無稽之言也○平陽縣屬古鰲頭某村二百餘家被水所衝竟無蹤蹟初一日酉刻潮至南港曰沙平地生波水深六七尺之譜封姨助虐木拔沙飛房屋坍去三十餘楹并捲去男婦數十口　慘矣○永嘉縣屬西柟兩溪所種早白稻正在吐花時節驀被風雨摧殘卽蕃著等雜粮亦已盡遭湮没三春辛苦悉付東流搔首問人徒增㣼怛 
[珠江夏汛]  
　　皇上二旬萬壽恩詔頒發到粤省初六日繼述堂留守李筱泉制軍率同文武屬員先赴汪濊也○諺云暑雨無粮大暑萬壽宫宣讀各憲排班跪聽宣讀旣畢行禮謝　恩然後次第鳴騶回署黄童白叟結隊來觀莫不頌聖恩之汪濊也○諺云暑雨無粮大暑之日雨師風伯相繼而至占騐家咸謂晚禾恐難豐稔關心民瘼者甚望其言之不騐也○前月西水盛漲各縣基圍險工迭出幸賴鄉人恊力搶救始得保守無虞日前　憲札委候補同　徐明元司馬馳往各縣查勘如有冲損預陷應行修補者一面據實詳報以便發欵興修保衞農田盡心　事於此可見一斑○南海鹽步鄉某染坊初六晚有盜十餘人明火執仗破門行刼幸坊中夥伴衆多孔武有力起而與盜相拒鄉中練勇聞警齊出盜見勢不佳紛紛逃竄鄉勇奮力追截僅獲一名次日解送來省交縣審辦夥伴拒盜時被盗打傷數人坊内銀兩絲毫無損幸矣哉○卽用縣李命三大令滋然由戌子科進士以知縣分發來省大憲委赴讞局學習俾資歴練○廣西潯州恊副將馮副戎鼎有六年任滿奉調入京引　見前日由廣西來省禀見督憲俟督憲給發咨文然後起程北上○候補府劉蓉舫太守奉委讞局總辦差讞局承審各屬案件任重事繁太守練達老成長於聽斷定能勝任愉快也○某甲襲先人餘蔭家擁厚資性情佻逹自命風流日在花天酒地中樂而忘返前夜在珠江暢飲酩酊時與妓戲弄醉眼模糊失足墜入河内船戸竭力撈救渺無蹤跡直至獵德砲臺始將其屍撈起旋由親屬備棺成殮嗚呼慘哉 
　 
[都轉出轅]  
　　兩淮運司江蓉舫都轉於本月十三日下午登舟赴浦謁見松漕帥面禀要公並沿途勘視運河各壩云 
　 
[揚城祈雨]  
　　邗上久無雨澤四鄉禾稻正當結實之時盼雨甚殷江都甘泉兩邑宰俯順輿情於月之十四日起至旣望止在郡廟設壇齋戒祈禱並出示城廂禁止屠宰三日　 
　 
[粤東官報]  
　　藩憲牌示新選高州府通判程先進新選乳源縣知縣李象地均飭赴新任仁化縣扶溪司巡檢缺以廻避關缺留省另補巡檢李基昌詳補惠州府司獄缺以鄭工例分缺先用從九品王貽棟詳補番禺縣茭塘司巡檢缺請以順德縣江村司巡檢張佳勳調補潮陽縣吉安司巡檢缺請以候補巡檢王鍾齡詳補 
　 
[江西官報]  
　　新選義甯徘埠司王交欽稟到係浙江人署樂安縣鄭仲和因病請假以補用縣余肇同輪委署理浮梁典史賀席珍據報丁憂以候補縣丞邵國斌署理通判冷利仁起服縣丞魏碩輔禀過知縣新班從九張堉咨補興國衣錦司譚典委解鹽餉往金陵典史楊炳禀到係江蘇人大庾典史陳慶庚署南城縣丞王維新俱辭赴任知縣蕭錦芬委解九江關餉進京王愼猷委解九江關餉進京候補府姜秀瀾禀銷善後局事務委辦湖口分局署德妥縣屈光燭卸事清理交代回省德興縣蘇廷鑑禀辭赴任東鄉孫文廉卸事淸理交代回省卽捐加花翎江聯蓉委往豐城查騐提工 
　 
[邗江官報]  
　　十三日湖北蔣都戎金和解餉來調署掘港塲瞿鹺尹禀知赴任黄鹺尉惇化委解南京餉起程十四日署板浦塲趙鹺尹壽詮卸事回十五日前候補運判范分轉德培委運署文案差 
　 
[禾中人語]  
　　大憲委伍大令至嘉興查辦已故總辦曾君經理一切局務旣至卽拜會府縣各員各員亦以次答拜禮也○宗太守親詣杭州塘查看官塘坍毁處聞須迤邐至石門然後返署按今春大憲札委撫卹局紳董經辦塘工雇江北小民爲之修砌並派司事分叚督率固已工堅料足鞏固不搖矣不料五月間梅雨連綿河流陡漲以致石坍磡卸參差不齊撫憲聞之擬着該紳董賠修故太守先行勘視也 
　 
[名帥到滬]  
　　格致書院所延化學師已從英國來至滬上居宿院中擬以格致之學訓誨衆人凡有志於講求格致留心化學而欲造其精妙者可至院中詢問卽可由此入門惟化學師新蒞中土但能操英國方言來學之士須明英語或已讀西書四五年者始能彼此相通而深受厥益至於每月饋送修金若干尚須由中西董事公同酌議然後定見將見海上一隅西學大興蒸蒸日上而格致之學亦有傳人矣 
　 
[求治速]  
　　近日天時炎熇雨澤不降天地之氣鬱而不宣人感受之易於疾病故霍亂之症盛行仁濟醫館黄春甫先生處製有妙樂 
 
 

Page 3

 
 
可以起死回生特此症宜於速治一或延緩卽至不救傳於脉絡臓腑頃刻可遍症起數刻之中立見死兆故凡有患此症者立送至醫館庶有轉機否則卽不可救幸勿自悞焉 
[領事東海]  
　　駐滬法總領事華格臬君因上海天時酷熱遂於昨日下午二點鐘時搭某輪船前往日東爲避暑計壼嶠蓬瀛素饒佳景游蹤所至選勝尋幽當添幾許清興固不第滌煩襟消俗慮而已也 
[上海縣署瑣案]  
　　包林氏訴稱兒子死後棺木被妓女阿翠姐阻住請賜究懲昨日陸大令飭提兩造研訊包林氏訴稱小婦人原籍浙之象山婦居苦度兒子東狗年已三十二歲向爲魚販本年三月杪僑居治下十六鋪泰來店旋惑於淫娼阿翠姐之言合開烟館遂與阿翠姐同居後兒子忽患沈疴阿翠妲不爲之延醫服藥直至垂危之際始送仁濟醫院及身死入殮後將棺柩棄諸某處義塚並不送入四明公所小婦人得悉情形急來申領取棺木阿翠姐掯留不放聲言須償還衣棺洋數十元無奈投案籲陳叩求究斷阿翠姐供稱小婦人亦象山縣人現在棋盤街賣娼東狗患病時小婦人無力延醫故送入醫院死後衣衾棺木均係小婦人出資大令着將棺指交該氏收領並着貼伊川資洋八元兩造皆遵斷而退○前報紀野山貓卽居三毛被楊毛毛昆季兇毆陸大令訊悉緣由着候提楊再行訊辦前晚原差將楊拿獲大令諭令　候訊供○常熟民婦吳倪氏訴稱小婦人在原籍帶髮焚修收有患貞根忠二徒弟去年四月小婦人因事他出被惠貞竊取金飾衣服田單等物脫逃後查詰根忠稱原贜窩頓在嘉定縣人梁華卿家近始訪知梁實居治卜爲此叩求提究追出原贓誓當朝夕焚香祝賢長官無量福壽矣　大令提梁詰訊吳倪氏挈根忠投案伸訴前因梁供稱小的並不知伊徒行竊家内亦無贓物寄存無故被誣叩求明察大令以該氏所控無憑諭令查明實在情形禀覆候示 
[英界公堂瑣案]  
　　一百六十九號華捕沈光華禀稱昨日小的出巡虹口見粤人何阿炳水菓行前布篷碍路囑伊除去何非但不允反扭小的肆毆丹有六七人爲之帮助以致小的失去號帽手足背後均受傷後三百零五號華捕到來亦被擊毆擊直至五十九號印聞而奔至始得獲何小的奉派巡街設有碍路等情分應知照今被毆辱心實不甘是處皆粤人所設水菓行水菓店實難約束請賜　懲三百零五號華捕禀與相問幷稱有粤人揚言毆死華捕有何緊要何供稱巡捕囑去布篷時適出店人因事出門無人答應催促至再相與忿爭不敢行兇尚求恩宥該捕及禀稱小的被毆　時除三百零五號五十九號各捕外倘有包探張九意及附近店中人皆經目見副捕頭稱何至捕房呈出工部局　搭布篷之照閱之實係舊時所給目今不作爲憑蔡太守論何曰爾乃生意中人巡捕見爾違章理應知照奚容　衆送蠻今姑罰爾洋銀五　撥充某醫院經費並着人具保嗣後當安分營生不再與巡捕爲難何唯唯遵諭繳洋保出○包探王阿二禀稱奉發管押虹口捕房人犯吳錦堂家中有洋銀四元封入信函托　廚司轉寄該廚司交與同押犯王仁金王竟吞没以致爭毆另有沈阿三助吳吳阿高助王各逞雄强喧閙不已今恃一倂　案請子究懲吳供訴情由幷稱廚司接到洋鍜送入押所王見之謬謂此處歹人甚多爾可交我轉交免致被人暗算廚司信以爲實將洋悉數交伊後小的向之索回伊先給二角又給三角再向索取半元王忽稱小的並無洋銀寄存何爲屢次來取沈聞此語告明明有洋寄爾豈容吞没阿高助王圖賴責沈不應助小的以致彼此爭毆沈所供與同王供稱吳並無洋銀寄與小的沈等忽借端將小的扭毆阿高供稱吳沈硬向王索洋小的知吳無洋寄存是以爲之剖說不料竟毆及小的沈稱士串同高圖賴同押犯人均不服以致扭土攅毆廚司某甲訴稱吳確有家信洋銀寄與小的轉交梁副領事謂在押犯人例禁家中寄洋使用蔡太守判將王及阿高各笞二百板連吳沈交捕帶回照原斷營押期滿始行開釋○包探張極樵禀稱粤人黎阿雲　妻某氏見粤孩杜阿有形同乞丐憔悴可憐因之留養在家藉供差遣甫經數日卽被竊去白銅水烟袋及烟袋上銀練莨綢衫忽地脫逃查無形跡今由小的拿獲搜出水烟袋質票吊出原贓惟莨綢衫堅不承認今將人贓送案黎訴稱查得杜父母俱亡祗有胞姊杜　稱水烟袋質票一紙已經交出質鋪夥呈票請追質本洋銀一元四角蔡太守判將杜責手心一百下送交其姊收領一面着黎給償質本一半○包探黄四福禀稱有人上某輪船時將羽綢洋傘一柄暫放碼頭上被王雲桂竊取旋經小的拘獲現在失主尚未得知王供稱小的貪小拾取洋傘叩請施恩蔡太守判令管押五天贓存捕房俟失主認領○某號巡捕禀稱昨日小的見粤人陳紀桂向衞阿坤索賭錢以致啓釁當卽一倂拿住在衞身畔搜出鐵尺一條今特解案請訊陳供稱小的向友人索賭欠衞謂相逼太甚手持鐵尺行兇幸逢巡捕到來得以拘住衞供稱小的因被陳取去洋銀兩元向索不還故與爭執知陳備有利刃因用鐵尺禦之蔡太守問該捕曰爾見陳有無利刃該捕禀稱小的祗見鐵尺並不見刀太守以兩造供詞均屬不盡不實其非安分不言可知姑飭將衞暫行管押俟函致廣肇公所董事查明二人究竟行止如何再行核辦鐵尺存堂○包探陳阿九禀稱昨夜小的巡街時見沈阿生形跡可疑當卽拿住在身畔搜出洋銀兩元及被窩押票向之詰問言語支吾今特送案請究沈供稱小的係鎭江人洋銀棉被均向吳淞鎭賣燒餅人沈阿三借來蔡太守飭差帶至吳淞問明察斷○包探沈金隆禀稱李阿五曾經犯竊大老爺判令遞回原籍旋復來滬重又遞回今仍匿跡租界中難免有圖竊情事故再拘案請訊李供稱小的係浙紹餘姚人遞解復來原是該此死惟不敢再犯竊案尚乞恩寛蔡太守判令笞責二百板再行備遞解○包探唐寳榮禀稱陸湘被王　生竊去夏布長衫一件布褲二條今由小的查獲人贓送案請究陸訴請領贓士供稱小的係甯波人初次犯竊該包探又禀稱王前在法界曾犯竊案蔡太守判令笞責一百板誠交失主領去○二百二十一號巡捕禀稱周瑞實知祥泰洋行有繭子寄存平和洋行棧房遂配就鎖匙與出店人胡阿生串通行竊昨夜適經小的瞭見因之拘送請懲管棧人王仁寳投案申訴周圖竊情　周惟供稱小的無錫人餘皆支吾以對胡供稱小的在棧房中當出店鎖匙隨帶在身不知周如何配就今將原匙呈騐蔡太守以周圖竊情眞判發捕房管押一月胡無十省釋鎖匙給還○包探顧阿六禀稱小的查得流　周阿大前曾犯賭現又向沈菊山拆梢因之拘送案下沈訴稱小的在寳興堂妓院當龜傭與周向　相識昨　途中悞碰卽被邀至茶肆硬借錢三百文爲此報捕拘案周供稱小的係寗波慈溪縣人與沈素來相識前曾邀小的至其烟館吸烟一去不來致累小的付烟貲二百零八文今得相逢向之索取伊囑小的在茶肆守候豈知竟偕巡捕到來將小的拘住沈稱小的與周從無一面緣安有累伊付烟資之事蔡太守判將周笞責一百板押候備文遞回原籍 
[法捕房瑣事]  
　　掮客吳逹夫經手銷售洋庄各貨藉覔蠅頭近日與某洋人往來虧欠洋五百餘元避匿不面日前由洋人偵知吳住居法界新永安里第二十一號屋内當卽冩信至捕房請爲提究捕頭立飭包探至是處查問吳已出外惟其妾　家遂將妾帶至捕捕押令將吳交出吳於昨晨自投捕房捕頭遂將妾釋出吳則押候解案請究○昨有某甲在公館馬路向東洋車上竊取坐客元色布洋傘一柄當被獲住送入捕房押候解訊○粥店夥某甲與山東人某乙爲賣孩轇轕扭入捕房經備捕頭問明　委將甲釋放乙管押候訊○車夫某甲違犯租界章程反與巡捕爲難當被拘至捕房管押諒富解案也 
[上海絲業會館協賑公所接到潘伯寅大司空陳六大京兆通永道憲楊藝芳觀察三次顯直告災急電照登]  
　　上　恊賑局諸善長 
 
 

Page 4

 
 
鑒近畿輔五月底連雨數尺山水直下業已成災仁人速來拯救潘祖隂陳彝同叩○協賑局少欽尊兄綏之表弟能來順否切望祖蔭叩陳六翁同叩○少欽大善長鑒敝屬東路屬七州縣霪雨潰堤田廬被淹奇慘萬狀奏辦急賑無欵可籌事關畿輔敬求宏齊立盼德音楊宗濂叩○以上三　急電均於初四日發來直至十六日到申倂合聲明 
附啓者水災迭告駭人聽聞一波未平一波又起山東急電甫經登報順直奇災告急又來各大憲於初四日發來急電直至十六日到申因京都而至天津堤塘衝坍水陸莫辯電杆吹折道路梗塞由北通至濟南繞道而來方能得達電音霪雨連綿山澗暴漲河水滿溢决口横流山澗與河流父倂水勢無從消退一片汪洋悉成澤國漂　田廬淹斃入口奇災慘狀莫可名言天不厭禍一至於斯目今災民死亡相繼大憲發電疾呼拯救推有仰　各省紳　善士軫念　直乃京都屏潘畿輔重地急公好義共濟時艱務望速解仁囊迅薄義漿早得一日之惠多活一分之命不勝急切謹代順直災察泥首叩禱抄登急電佈告公鑒[  施善昌謹啓]  
[惠瘡痍]  
　　謹啓者頃奉到本埠敦裕和杭莊交來松記大善士規銀五十兩心記大善士規銀五十兩樂助醫藥之費適因敝堂常年施醫給藥現屆夏令暑氣薰蒸貧病求治扶掖而至者日見其多業經每期增至一千餘號較之去歲額數又覺倍加經費之鉅已可概見兼之毫無恒産深恐不支今蒙大善士蒿目時艱鉅欵接濟何殊大悲楊枝及時甘霖不惟受惠病藜稽首慈雲共頌無量生佛卽敝堂拜頌之餘感數之忱豈特身受已耶全作善降祥自獲　佑毋待贅述請登報章藉資觀感[  上海六馬路仁濟善堂董事善昌等謹誌]  
[蘇省撫轅抄]  
　　十四日候補知縣丁宗儒銷解淮餉赴揚州回○十五日候補知府林文炳禀知奉委驗收城垣工程差指發江蘇新海防遇缺先補用縣丞顧汝舟浙江人由京來省禀到委署丹徒縣高家司巡檢沈韶和謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年六月初七日京報全錄]  
　　宫門抄○發抄硃批五道○閩督卞奏請奬捕獲海盜出力人員摺○又奏已革　縣解淸銀兩請旨開復處分片○又奏請勅部攺正保案片○閩督卞奏提督病痊懇恩父部帶領引見片○普撫劉奏調查知縣片○大臣托奏報查閱台卞交印啓程日期摺○六月初七日刑部都察院大理寺侍衞處值日無引見○桂公假滿請安○恩全續假數日○希朗阿續假五日○掌儀司奏初九日　奉先殿親行禮節○召見軍機○發抄倪文蔚奏　鄉城臨河欵築壩挑溜奉　硃批　照所請該部知道欽此○又瀋司廖壽豐赴任奉硃批知道了欽此○又遊擊康金羽留豫序補奉硃批着照所請兵部知道欽此○又副將高以祥留豫序補　　硃批着照所請兵部知道欽此○又上年下忙地丁耗羡稱銀完欠數目奉硃批戸部知道單倂發欽此○○頭晶頂戴閩浙總督臣卞寳第跪奏爲捕獲著名海盜出力員弁遵旨酌保數員以示鼓勵恭摺仰祈聖鑒事竊閩省福清縣屬　南日海壇及莆田縣屬之平海東河莆禧等處濱臨大海港分岐盜匪出没其間大爲商旅之害經臣派委道　劉倬雲統帶所部逹字營　乘坐靖速輪船會督地方文武認眞查辦先後報獲著名海盜林城聽等十三犯審訊供認在洋疊次搶刼均屬罪無可逭照章批令就地正法此外拿獲各餘犯訊明情罪較輕分别監禁鎖　遞籍發落經臣恭摺奏報並聲明在事出力員弁可否擇尤酌保數員以資奬勵欽奉硃批着准其酌保數員毋許冒濫欽此咨行欽遵去後兹據新任汀　龍道劉　雲海壇協副將佘致廷開具各員弁銜名呈請奏咨奬勵前來臣查海盜林城聽等風濤熟悉黨類衆多平日駕船在洋疉犯刼殺重案官兵往捕　能得手此次特派氏員會督該文武等設法捕拿所獲皆積年巨盜就地懲辦海洋漸臻靜謐所有在事各員弁　洋冒險備歴艱辛與陸路捕盜情形逈　相應遵旨酌保數員其出力稍次者量予外奬不敢稍涉冒濫謹繕清單恭呈御覽合無仰懇天恩俯准分别奬叙以示鼓勵除咨部查照外臣謹恭摺具陳伏乞皇上聖鑒訓示謹奏奉硃批該部議奏單倂發欽此○○卞寳第片再知縣丁振德前在邵武縣任内徵存光緒十一年分地丁銀六千六百四十六兩四錢九分四厘三毫四絲耗羡銀一千七十一兩四錢七分二毫米價銀二千一百八十四兩四錢三分三毫屢催未解經前督臣奏叅革職限追欽恭革職限追准恭錄飭遵嗣准部咨該員之兄丁振　兩次代繳部庫銀二千兩並准陜甘督臣先後咨明在丁振鐸甘肅鞏昌甘州兩府任内俸廉抵解銀二千八百二十二兩六錢八分四厘行知在案兹據福建藩臬兩司會同督糧道詳稱該員丁振德先經批解地丁銀四百八十九兩六錢耗羡銀五十六兩三錢五分二厘已入光緒十三十四兩年秋撥並十二十三兩年節年公費各欵册内造報又前後續解地丁銀一千三百三十四兩二錢一分三毫四絲耗羡銀一千一十五兩一錢一分八厘二毫彚入十六年秋撥並十五年節年公費奏銷各欵册内造報又米價銀二千一百八十四兩四錢三分三毫解繳閩省善後局　收撥用另行報銷查該員叅追各欵已據先後解清尚知愧奮請將原叅革職處分開復等情前來相應請旨准將知縣丁振德前叅暫行革職處分開復以資觀感除咨部外臣謹附片具陳伏乞聖鑒訓示謹奏奉硃批着照所請該部知道欽此○○卞寳第片再閩浙儘先補用副將楊春蘭於收標案内准兵部咨覆查楊春蘭由軍功歴保守備都司各案係屬相符均在光緒七年定章以前其千總把總照章免核惟册開册治三年克復金陵案内出力保舉免補遊擊以叅將儘先補用並加副將銜賞換花翎本部檢查原案係保免補都可以遊擊儘先補用並加叅將銜賞換花翎該員免補遊擊以叅將儘先補用並加副將銜究於何案内保奬抑係此次册造舛錯應詳細查明聲覆冉行一倂核辦等因當經轉行查覆去後兹據調署臣標中軍副將梁成華禀准該副將楊春蘭咨稱由軍功隨征著績遞保以副將儘元補用並三代二品封典嗣經保請留陜候補光緒十年隨軍援閩蒙奏准改留閩浙補用考騐收標造送履歴呈請咨部註册在案兹奉部行前因伏查同治三年大軍克復金陵出力案内蒙前浙江撫臣曾國荃會摺保奏於是年八月二十一日奉　上諭藍翎都司楊春蘭着免補都可以遊擊儘先補用並加叅將銜賞換花翎欽此續於浙洋獲盜出力案内保摧陞階作爲副將銜儘先補用叅將保升副將越級誤保致奉部查細思舛錯之由自係當時由營請奬繕寫錯誤是免補都司誤作免補遊擊請保副將尚欠叅將一階惟有懇乞奏咨遞改作爲儘先叅將仍換花翎俾得歸班候補等情轉禀前來臣查軍功收標人員遇有保奬錯漏紅部臣遞改更正有案該副將楊春蘭保舉案内免補都司以遊擊儘先補用繕作免補遊擊以叅將儘先補用請保副將實係當時錯誤應准予遞退改爲儘先叅將仍換花翎歸班序補以恤戎行合無仰懇天恩俯准　部核覆臣謹附片陳明伏每　聖鑒謹奏奉硃批兵部議奏欽此○○卞寳第片再前湖南提督羅大春貴州施秉縣人道光二十九年投効廣西軍營充當勇丁轉戰兩湖江南安徽曁江西閩浙等省身經九百餘戰迭受重傷存保總兵補授福建福寗鎭總兵經前閩浙總督左宗棠奏委署理福建陸路提督同治六年臣任福建巡撫與之共事見其整軍經武紀律嚴明泉州府屬風氣最爲蠻悍動　械鬥仇殺不休該員督兵捕獲渠魁李唇等懲辦收繳槍砲二百餘件民間始知畏懼嗣後偶欲械鬥該員一聞信息匹馬赴鄉彈壓無不立時解散地方賴以安靜臣曾與前督臣英桂保其才識出衆謀勇兼優奉旨存記至其從事行間疉著戰功經和春左宗棠等先後奏保在閩政績又經英桂沈葆楨屢次陳奏各在案惟該員於光緒五年在湖南提督任内因單銜奏請加添練軍部議照違制　革職十年間奉上諭前湖南提督羅大春發交左宗棠差遣委用欽此經左宗棠奏各屬械鬥惡習須派營查辦羅大春前任福建陸路提督辦理認眞匪徒歛迹派令統率兩營徑赴興化漳泉各屬彈壓查辦以遏亂萌羅大春遵卽前赴興化按鄉查辦拿犯繳械一律肅漳十一年十月因病請假回浙江衢州府寄籍就醫現時病已痊愈年甫五十餘歲精力尙健洵屬有用之才廢棄殊爲可惜伏查光緒十年間已奉恩旨起用見其生平戰績早在聖明洞鑒之中可否仰懇天恩俯准將湖南提督羅大春交部帶領引見恭候欽定出自鴻慈臣謹附片陳請伏乞聖鑒訓示謹奏奉硃批羅大春着交兵部帶領引見欽此○○劉瑞祺片再州縣爲親民之官必使人地各得其宜方足以資治理而收實效查有榆次縣知縣雷棣榮堪與鳳台縣知縣恩端互相調署洪洞縣知縣馬鑑堪與臨晋縣知縣鄭景福互相調署各該員任内均無違碍處分岳陽縣知縣舒清阿調省遺缺查有准補山隂縣知縣成熙堪以署理據布政使奎俊按察使　駿文先後會詳前來除檄飭遵照外理合附片具陳伏乞聖鑒謹奏奉原批吏部知道欽此○○奴才托克湍奴才車林多爾濟跪奏爲援案親往查閱内邊各卡及三路軍台移交印務並啓程日期恭摺奏聞仰祈聖鑒事竊查烏里雅蘇台所屬津吉呈克等處内邊各卡及西北兩路軍台例應三年將軍親往查閱一次如沿途各卡應備駝馬設有不敷卽由經過各部帮助等因歴辦有年至奴才到任後亦應往查三路台站前已陳明在案兹查　邊各卡軍台自光緒十三年秋間經原任將軍杜戞爾親往查閱後計至本年已屆三載奴才旣蒙聖恩恭任邊職事事無不　遵成案竭盡愚誠曷敢稍耽安逸致悞邊　奴才時與奴才車林多爾濟公同熟商内邊各卡自宜嚴加防範其各台供應要差亦應隨時整飭庶免日久怠玩今旣屆輪應往查各卡之年自應遵案辦理就使將南路台站一倂順道挨查庶於愼重邊務之中寓以體恤台力之意奴才仍遵定章請帶欽差提調關防令箭隨帶司員等親往核查所有將軍印務向係滿洲叅贊大臣護理查奴才祥麟已授京職啓程回京而新任大臣尚未到任應卽照案擬於四月十六日將印務移交蒙古叅贊大臣奴才車林多爾濟暫行護理奴才卽於是日由烏里雅蘇台啓程前往核查一俟查閱事畢再行陳明謹將援案帶領司員親往查閱台卡交印啓程日期理合恭摺奏聞伏乞皇上聖鑒謹奏奉硃批知道了欽此 
 
 

Page 13

 
 
[光緒十六年六月初八日京報全錄]  
　　宫門抄○諭旨二道錄前○發抄硃批六道○陜督楊奏試辦馬廠孶生三年期滿循例考成摺○又奏揀員調補知縣要缺摺○又奏揀員借補　擊摺○又奏飭司道各回本任片○又奏留員差遣片○又奏甄别知州片○大臣奏龍　鋼甲船改名平遠駛赴天津摺○又奏留駕駛學堂教習片○六月初八日工部鴻臚寺廂黄旗值日無引見○福中堂徐樹　各假滿請安○科布多叅贊大臣雙壽請訓○絪貝勒熙敬崇禮各請假十日○續昌續假十五日○召見軍機敬信雙壽皇上明日卯初至奉先殿壽皇殿行禮○發抄倪文蔚奏採辦汴縐綢綾解京奉硃批該衙門知道欽此○又上年下忙錢糧完欠數目奉硃批戸部知道單倂發欽此○又辦理秋審委藩司代勘奉硃批知道了欽此○又内黄令董慶恩署安陽令奉　硃批吏部知道欽此○土文韶奏府經歴韓鐵改奬奉硃批吏部議奏欽此○又武舉龍占甲保案更正奉硃批兵部議奏欽此○○太子少保頭品頂戴陜　聰督臣楊昌濬跪奏爲試辦馬廠孶生三年期滿遵例考成仰祈聖鑒事竊甘省行營馬厰自經回亂搶掠一空馬政久廢道光緒十二年經前督臣譚鍾麟咨商提督臣周達武籌欵購馬四百八十匹分爲二羣甘州設馬一羣凉州設馬一群試辦孶生俟三年後察看孶生蕃庶再行推廣辦理業經隨時奏明在案兹查甘凉試辦孶生馬廠自光緒十二年七月初一日設廠起至十五年六月底止三年期滿經　委員逐廠查騐印烙並令分晰造册去後准甘肅提督臣周達武咨將甘凉各廠孶生兒騍馬匹數目並牧養官兵姓名照例聲明賞叙造册咨送核辦前來臣查定例孶生馬匹派員經理牧放不論兒騍馬三年三匹取孶生馬駒一匹此外多孶少孶應視母廠牧馬之多寡定孶生分厘之成數如應取駒百匹者以十匹爲一分一匹爲一厘若於額取之外多孶生三分以上　牧長牧副俱以應弁之缺卽用牧兵賞銀四兩至各員弁等應行議叙及兵丁等給賞之處如已滿三年仍照例辦理其未滿三年者兼歴來均齊成案應請免議等因甘凉兩標各新設孶生馬二百四十匹自光緒十二年七月初一日立群之日起至十五年六月底止三年均齊甘州提標共獲孶生兒騍馬駒一百二十一匹凉州鎭標共獲孶生兒騍馬駒一百二十三匹内除依額各應孶生兒騍馬駒八十匹外計甘標多孶生兒騍馬駒四十一匹凉標多孶生兒騍馬駒四十三匹照例合算均在三分以上此次事同初創經理牧養弁兵不無微勞可錄除將應行叙賞弁兵開單咨部分别核辦其甘肅提督周達武稽查已滿三年凉州鎭總兵閃殿魁雖未滿三年屢赴馬廠稽查甚爲認眞應否議叙伏候聖裁總理孶生俄卜嶺遊擊王有才已滿三年應請飭部從優議叙以昭激勸牧兵例給賞銀在於司庫建曠銀内動用至取獲馬駒應俟三年期滿再行照例辦理除送到清册分送戸兵二部外所有試辦馬廠孶生三年期滿循例考成緣由理合恭摺具陳伏乞皇上聖鑒訓示施行謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員調補知縣要缺以裨地方恭摺仰祈聖鑒事竊據署甘肅藩臬兩司詳稱平凉縣知縣高心伯人地不宜開缺另補業已截缺報部所遺係衝繁難三項要缺例應由外揀選調補查定例州縣應調缺出俱令於現任人員内揀選調補又奉部章甘肅升調補缺變通辦理道府丞倅州縣以及佐雜各要缺將現任人員按照應升官階任内無論有無升案並是否到任實授以及歴俸試俸未經期滿各員准擇人地相宜者一律升調各等語今平凉縣缺該司等在於現任對品人員内逐加遴選人地多不相宜惟查有崇信縣知縣唐受桐年三十九歲湖南湘潭縣人由監生報捐縣丞新疆南北兩路蕩平案内保以本班分省補用又於南路諸軍五次剿平邊宼案内保舉免補本班以知縣分省歸候補班前先補用嗣經補授崇信縣知縣光緒十二年十月二十日到任查該員明幹有爲勇於任事且在甘有年於東路風土民情最爲熟悉以之調補平凉縣知縣實堪勝任人地亦極相宜會詳請奏前來臣查該員唐受桐年富才長合無仰懇天恩俯念員缺緊要准以崇信縣知縣唐受桐調補平凉縣知縣期於地方有裨如蒙兪允俟准部覆照例給咨送部引見該員任内並無叅罰案件謹恭摺具陳伏乞皇上聖鑒訓示再所遺崇信縣知縣係簡缺應請扣留由外揀補合倂聲明謹奏奉○硃批吏部議奏欽此○○太子少保頭品頂戴陜甘總督臣楊昌濬跪奏爲揀員借補要缺遊擊以裨營伍恭摺仰祈聖鑒事竊廿肅提標左營遊擊張錫柱病故業經臣奏請開缺在案嗣准部咨以該營遊擊員缺係第一輪第五缺應用　先人員令卽揀選請補等因當經移飭遵照去後兹准甘肅提臣周逹武咨稱查有留陜甘儘先補用副將敷勇巴圖魯周崑明幹妥愼曉暢戎機堪以借補飭取該員履歴册咨送核辦前來查該員周崑諳練戎機辦事勇幹且歴署甘肅提標前營山丹營遊擊各缺諸臻妥善以之借補斯缺實堪勝任亦與部章相符合無仰懇天恩俯念員缺緊要准以該員周崐借補甘肅提標左營遊擊如蒙　兪允接准部覆卽行給咨赴部引見以符定制除該員履歴清册送部外謹會同甘肅提督臣周達武合詞恭摺具陳伏乞　皇上聖鑒訓示施行謹奏奉硃批兵部議奏欽此○○楊昌濬片再新授甘肅布政使張岳年現已到省應卽飭令赴任署藩司按察使裕祥署臬司平慶涇固化道程鼎芬各飭回本任又新授鞏秦階道丁體常亦已到省應飭赴任各專責成除分别檄飭遵照外謹附片陳明伏乞聖鑒謹奏奉硃批知道了欽此○○楊昌濬片再甘省番回雜處近來通商事務漸煩兼設電綫非熟悉地方情形及留心時務之員不足以資任使兹查有分省補用知縣徐毓麟揀選知縣程承瀚留閩　用知縣陳光覲均志趣甚正通逹治體且在甘有年情形熟悉富差勤愼合無仰懇　天恩俯准將該三員留於甘肅差委出自　逾格鴻施除該員等履歴咨部查照外謹附片具陳伏乞聖鑒訓示謹奏奉硃批着照所請吏部知道欽此○○楊昌濬片再前奉部咨道府同通州縣無論何項勞績保奏歸入候補人員以到省之日起予限一年詳加察看出具切實考語分别煩簡補用等因歴經遵辦在案兹查補用直隷州知州朱宗祥試看一年期滿由藩臬兩司出其考語詳請甄别具奏前來臣查朱宗祥才局開展練達有爲堪以煩缺直隷州本班留省照例補用除將履歴咨送吏部查照外理合附片陳明伏乞聖鑒謹奏奉硃批吏部知道欽此○○督辦船政二品銜光祿寺卿臣蔭森跪奏爲龍威威鋼甲兵船修整完竣接准北洋大臣電寄改名平遠現已駛赴天津恭摺具陳仰祈聖鑒事竊臣於光緒十五年十二月間曾將龍威鋼鋼兵輪修整完竣騐試回里籲懇天恩賞還製機各學生頂戴並將暫定名額薪糧奏明飭部立案奉硃批着照所請單倂發欽此查該船去冬在滬時經北洋副統領琅威理登舟審視駛回閩洋照兵船新式增修廂配約有百數十件已於三月二十八日由海軍提督丁汝昌統率北上方北軍各輪船在香港之時適接北洋大臣李鴻章電寄龍威旣擬歸北洋操演宜改名平遠庶與北軍鎭遠等合隊堪以隨時號召卽交提督丁汝昌統率北上等語該船隨同北軍由閩赴滬祇歴四十四點鐘已抵上海行駛尚爲合法一切名額薪糧皆照龍威定制其薪糧餉項　由製船項下墊辦未抵津沽之前旣應歸閩省善後局開支卽應由閩省解還歸欵所有龍威鋼甲船改名平遠隨同海軍北上各隊由謹會同北洋大臣大學士直隸總督李鴻章福州將軍世襲一等繼勇侯臣希元閩浙總督兼管福建巡撫事臣卡寳第恭摺由驛馳陳伏乞　皇上聖鑒訓示謹奏奉硃批該衙門知道欽此○○裴蔭森片再駕駛學堂洋教習鄧羅應募來閩於光緒六年八月二十七日抵工約定三年爲限扣至九年八月三十日期滿嗣因該教習到工以來教導尚屬認眞張夢元任内再留一年俾資得力自九年九月初一日起扣至十年八月十二日止張佩綸任内復留一年自十年八月十三日起扣至十一年八月二十三止其所授學生堂課已畢堪以出洋　業由臣復議留三年接授二班學生經於光緒十一年七月二十六日議明在案嗣自十一年八月二十四日起扣至十四年八月二十五日止限滿臣詳加察看該教習於督課各學生堪屬盡心教導因復奏留三年加訂合同按照年月排定功課以期廣收駕駛人才之益理合附片陳明伏乞聖鑒謹奏奉硃批該衙門知道欽此 
 
 

Page 14

 
 
[光緒十六年六月初九日京報全錄]  
　　宫門抄○諭旨三道錄前○發抄硃批六道○甘藩張奏恭報到任日期摺○甘臬裕奏報交卸藩篆仍回本任日期摺○署東藩豐奏報接篆日期摺○陜督楊奏委署府州縣片○川督劉奏審明逆倫重犯照例治罪摺○湘撫張奏官犯病勢增　請照例收贖片○晉撫劉奏遴員代理知府片○又奏調署各員片○六月初九日内務府國子監正黄旂值日無引見○烏拉喜崇阿請假十日○徐用儀續假十日○内務府奏派致祭龍神祠派出克文○召見軍機○發抄德魁奏佐領清元心地糊塗勒休奉硃批着照所請兵部知道欽此○鹿傳霖奏司庫實存耗羡銀數奉硃批戸部知道單倂發欽此○又上年抽收厘金提繳各欵奉硃批戸部知道欽此○又上年善後收支各欵報銷奉硃批戸部議奏欽此○又上年下忙徵收錢糧已未完數目奉○硃批戸部知道欽此○又上年各屬經徵錢糧完欠分數奉硃批戸部知道欽此○○甘肅布政使臣張岳年跪奏爲恭報微臣到任日期　謝大恩仰祈聖鑒　　臣於本年正月初四日接奉安徽撫臣行知吏部文開光緒十五年十二月初二日奉上諭甘肅布政使着張岳年補授欽此當卽具　謝恩籲懇陛見嗣於二月十五日恭奉批旨毋庸來見遵於二十一日交卸安徽臬司篆務束裝起程於四月初六日行抵甘肅省城接奉督臣楊昌濬檄飭赴任初十日准署藩司裕祥將印信文卷移交前來謹卽恭設香案望闕叩頭祗領任事伏念臣浙東卜士知識庸愚陳臬皖江愧涓埃之未報開藩隴右益兢惕之時深查甘省乃邊塞瘠區藩司爲旬宣重任兵燹甫定安民以察史爲先庫藏禾充興利以除弊爲亟如臣檮昧懼弗克勝惟有勉　駑誠遇事禀商督臣悉心經理以冀仰答高厚鴻慈於萬一所有微臣到甘接印日期並應激下忱理合繕摺叩謝天恩伏乞皇上聖鑒再臣經過湖北陜西境内雨澤應時麥苗葱茂民情極爲安謐合倂陳明謹奏奉硃批知道了欽此○○甘肅按察使奴才裕祥跪奏爲恭報奴才交卸藩篆仍回臬司本任日期叩謝天恩仰祈聖鑒事竊奴才接奉督臣楊昌濬行知以新授甘肅布政使張岳年現已到省應卽飭赴新任該署司仍回按察使本任等因奴才遵卽交卸藩篆於四月初十日准署臬司程鼎芬將印信文卷移交前來謹卽恭設香案望闕叩頭祗領任事伏念奴才賦質庸愚屢邀恩眷正以藩條暫綰未報涓埃兹復臬事重膺尚深冰惕隴右地當邊要臬司職綜刑名雖舊轍可循敢謂輕車之已熟况輕材更補尤虞短綆之難勝惟有益矢愼勤遇事禀承督臣悉心經理以期仰答高厚生成於萬一所有奴才交卸藩篆仍回臬司本任日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○三品銜署理山東布政使鹽運使奴才豐伸泰跪奏爲恭報奴才接署藩篆日期叩謝天恩仰祈聖鑒事竊奴才於光緒十六年四月二十一日接奉山東巡撫臣張曜工次日知新授布政使福潤遵旨陛見所遺藩篆奏委奴才署理於本月二十六日准布政使福潤將印信並一切文卷移交前當卽恭設香案望闕叩頭謝恩祇領任事伏念奴才滿洲世僕知識庸愚廿載儀曹三年農部恭逢考績仰荷恩綸吉林旣任監司表海復膺榷政方愧汲深綆短未報涓埃兹復任重力微暫權屏翰因查山左近依畿輔藩司總繫旬宣舉凡行政用人理財籌餉在在均關緊要奴才自維檮昧懼弗克勝惟有勉策駑駘遇事禀承撫臣認眞經理不敢以暫時權篆稍涉因循以期仰答高厚鴻恩於萬一所有奴才接署藩篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○楊昌濬片再署鞏昌府知府胡宗　調省遺缺查有請補鞏昌府知府周景曾堪以先行委署肅州直隷州知州廖振喬調省遺缺查有河州知州兪志敬堪以升署所遺河州知州員缺查有署皋蘭縣知縣升補靈州知州曹之屏堪以調署所遺臯蘭縣知縣員缺查有補用直隷州知州匡翼之堪以代理據藩臬兩司會詳前來除批飭分别給委外理合附片陳明伏乞聖鑒謹 
奏奉硃批吏部知道欽此○○頭品頂戴四川總督臣劉秉璋跪奏爲審明逆倫重犯照例正法梟示恭摺奏聞仰祈聖鑒事竊據富順縣知縣陳錫鬯詳報縣民劉春欒因瘋𨧧傷伊父劉澤蒽身死一案該縣以案關逆倫情罪重大卽將犯証卷宗親解到省發委審辦去後玆據成都府知府朱其煊等審明按律定擬由署按察使黄毓恩解勘前來臣親提研鞫緣劉春欒籍隷該縣劉澤蒽係劉春欒之父劉春欒素無違犯上年劉春欒染患瘋病時發時愈劉春欒之胞兄劉春濃與族隣劉春先等稱欲報官鎖錮劉澤蒽因其並未滋事不肯具報光緒十六年三月初二日劉春濃出外赶集下午劉春欒因瘋病復發在門前執鋤跳舞劉澤蒽攏前喝阻被劉春欒用鋤刃劃傷左耳輪𨧧傷腦後近左髮際近左右耳根撲跌倒地磕傷左右額角適陳老么在對門坡上工作望見趨救無及喊同劉春先等赶攏帮同奪鋤將劉春欒拿住著人通知劉春濃赶回問明醫治不愈移時劉澤蒽因傷殞命報縣騐明提訊該犯劉春欒目瞪神昏語無倫次確係瘋迷形狀訊明族隣人等各供詳報將犯証解省發委成都府等審明議擬由司審解前來臣提鞫該犯劉春欒實係始終瘋迷嚴訊屍子族隣見証各供前情無異詰無裝揑及起釁别故案無遁飾查律載子毆父殺死凌遲處死又例載審曾子毆殺父之案無論是滞因瘋悉照本律問擬審明後恭請　王命若距省在三百里以外卽在省垣正法仍將首級解回犯事地方梟示各等語此案劉春欒因瘋病復發　傷伊父劉澤蒽斃命提審該犯始終瘋迷訊取屍子族隣人等確實供結自應按律問擬劉春欒合依子毆父殺者凌遲處死律擬凌遲處死查該縣距省在三百里以外臣於審明後卽照例恭請○王命檄飭署按察使黄毓恩督標中軍副將吳奇忠將該犯劉春欒卽在省垣綁赴市曹凌遲處死仍將首級解回犯事地方梟示族隣劉春先何大順於劉春欒染患瘋病並不報官鎖錮應照瘋病之人隣右人等容隱不報致殺人者杖一百例各擬杖一百折責發落犯兄劉春濃　隱不報實由聽從所致應與救阻不及之陳老么均免置議無干省釋屍棺飭埋兇鋤騐發案結銷燬除供招咨部外所有審辦緣由理合循例恭摺具陳伏乞皇上聖鑒飭部核覆施行謹奏奉硃批刑部議奏欽此○○張煦片再貴州發往軍台効力贖罪已革署仁懷縣知縣崔　前因解至武陵縣患病呈請留養據署武陵縣知縣上官心廣騐明轉報經前撫臣邵友濂批飭醫調一俟病痊卽行轉解前進嗣復據該縣詳稱該官犯醫治日久病勢增劇查騐四肢不能轉動已成篤疾詳請照例收贖等情又經批司轉飭常德府委員桃源縣知縣余良棟詣騐屬實叙具供結加黏印結詳由該府劉燡加結齎司經臬司沈晋祥覆覈轉詳到臣查崔暕籍隸湖南寗鄉縣前署貴州仁懷縣知縣任内因縣民張振元兄亡收嫂張趙氏爲妻用木籠將張振元張趙氏一倂站斃案内問擬擅殺應死罪人從重發往軍台効力贖罪光緒十五年三月自貴州起解該官犯因前在軍營曾受重傷並歴年感受寒濕忽患左足麻木等症不能前進請咨展限七月間病勢稍减卽於是月初三日扶病起程中途復感暑氣八月初三日行抵武陵縣地方病勢愈增不獨左足麻木不仁又加右足抽掣大便閉結小便淋漓腹脹如臌飲食少思報經前署武陵縣上官心廣騐明轉報批飭　嗣嗣因醫治日久無效又經騐明具文通報飭府委員詣騐取結詳辦兹據委員桃源縣知縣余良楝騐明該官犯四肢麻木不能轉動已成篤疾並無揑飾情弊取具供甘各結由縣府遞加印結齎司轉詳前來查篤疾人犯例准收贖此案官犯崔暕患病成篤核與收贖之例相符應請照例收贖除飭追取贖銀完解倂將供甘各結咨部外理合附片具奏伏乞聖鑒勅部核覆施行謹奏奉硃批該部議奏欽此○○劉瑞祺片再前准吏部咨奉上諭直隷大名府知府着陳啓泰調補國鈞着調補山西大同府知府等因欽此當經轉行遵照玆查國鈞到省尚需時日所有大同府篆務應卽遴員前往代理以便陳啓泰交卸起程查有試用知府熊啓楚堪以代理據藩臬兩司會詳請奏前來除咨部查照外理合附片陳明伏乞聖鑒謹奏奉硃批吏部知道欽此○○劉瑞祺片再歸化城廳撫民理事同知方龍光俸滿請咨送部引見所遺係屬邊外要缺應卽遴委妥員接署查有霍州直隷州知州德生堪以調署遞遺霍州篆務查有候補直隷州知州駱崇周堪以署理據藩臬兩司會詳前來除批飭遵照外理合附片具陳伏乞聖鑒謹奏奉硃批吏部知道欽此 
 
