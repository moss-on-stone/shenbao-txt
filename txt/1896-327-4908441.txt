# 1896 - 327 - 4908441

 

Page 1

 
 
[開印明刻善本外臺秘要] [  圖書集成局啓]  
　　外臺秘要一書爲唐天寳時王刺史　所輯都四十卷始傷寒天行温病黄疸以迄女科兒科針科傷科外科門分類别井井有條誠方書之大成醫家之寳筏也近世雖有刋本而辛羊帝虎蹐駁良多本局不惜巨貲覔得明刻仿宋善本悉心校勘點畫無訛刻已付之手民精工排印俾世之習軒歧術者螢窗雪案簡練揣摩他年栽杏成林何莫非此書基之始哉一俟印工告蕆再當登報布陳特贅瑣言預爲之白 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[接錄宜廣開煤礦說]  
　　抑又聞之精於格致者云凡萬山叢雜之中地脉必厚脉厚則氣長氣長則藴蓄其下者輪因磅礴爲物幾不可以深淺多寡計蓋地球之上浮出水面者爲土土上之暢茂發生隨春夏秋冬爲消長者人所共睹之物也而土之中又有含生氣養氣者斷不能如鴻荒未闢之初付諸虚無寂滅蓋水亦土所載也水無氣水底之土有氣而水亦遂秉土之氣以爲氣故凡水中之介族鱗族以及似介非介似鱗非鱗之族無不各含土氣或居不測之淵或據無垠之壑孶生宅大同居中和之位育而木石之鍾靈毓秀煥發其光華者無論也顧有水必有山山在地上地中熱氣遇水固流行而無滯遇山尤藴積而不窮人祗見水底之奇奇怪怪一經波瀾推盪風力吹攝輙出水面以供生人之取求而不知其熱氣之藏於山者將倍蓰於澤國且非一手一足之勞可以窮其源委而得其樞紐也夫以中國之地大物博氣候和煦無極燠極冷之偏枯雖西北多山東南多水論東南則地不足於重沄論西北則地不满於沙漠然此皆不知九州之外有九州者　窺蠡測之說也今日者干戈玉帛一如奕棋有勝有負矣數十年來船輪繹絡不止一國火車行動不止一軔轉瞬鐵路開工由南而北數千里之鐵軌擬皆取材於山西湖北不必購自外洋蓋自上年明降諭旨令各省督撫一體曉諭民間准興礦務事由宸斷一時泥於風水妄談者已不禁而自戢近來各疆臣覆奏之章幾於無一省不有此天地自然之利而煤與鐵爲最盛如九月初四日本報天津訪事來函謂近日由蘆通漢幹路道出山西曾派山西接築鐵路四百里因此山西派員到津講求平道安軌之法並詳核每里需木石料若干人工費用若干又稱由蘆通漢一路雖有旨飭各富商能集貲至千萬兩以上者准其設立公司開辦中國事大抵一經聖謨指畫無論難易總可收通力合作之效故說者謂此事雖係創舉就其規模而論大工固可計日而待但查勘道路修造涵洞橋梁仍須雇用西人襄理近日西法盛行武備水師各設學堂故現在當路亦議設立鐵路學堂招募曾習洋文聽穎子弟就堂肄業異日學成專供鐵路之指臂云云是中國鐵路可無中止之虞而中國之鐵與煤尤有不能不先爲儲備者矣况現在沿海各省以及長江上起重慶下迄吳淞機器製造局次第林立加以官商大小火輪船有加無已每日需煤已不可以僂指數設必依舊坐視漏巵仍子外人以無窮之美利不幾大可惜乎屈計中國已開之煤除開平外湖南之湘潭湖北之大冶江西之萍鄉不但可備汽機之采擇而且質潤力足能煉焦煤焦煤者蓋用上等生煤入火煉去其油一如燒木炭之法專供煉鋼鎔生鐵之爐鍾此三項直與臺灣之基隆相似他如安徽池州之大山江蘇徐州之利國監皆因采取不甚得法等諸自鄶以下近日則河南迤西各州縣有煤見諸劉中丞之入告江南則句容之青龍山龍潭之象山石爛山皆經鹽巡道一再查勘確有偷挖痕迹其非無煤可知浙江則龍游已由官開辦而嚴州守處則商人亦已開有成效緣浙東西上承黄山　幹至天目山分枝而下其山大抵皆磊石而爲高峭秀如蓮花故其煤多含石質質重而燄沈所以不合時宜其餘邊遠省分如雲貴川陜其礦且不止於煤蓋五金皆具又甲於天下之奥區矣目下各省鑒於上年所購軍火之喫虧皆奏請籌欵自行製造如果各省之煤可自顧其製造而有餘則擴而充之並可兼顧他省鼓鑄之不足又何至專恃日本之麻旗黑松爲性命如上年東道不通製造正當上緊而煤無來路幾幾乎懸爐以待煤且使日人笑之以鼻也哉然則是說也亦所謂自强之一端云爾 
[本館接奉電音]  
　　昨日午前京師飛電傳來上諭一道敬謹譯登○九月初八日奉上諭李秉衡奏保舉山東緝捕能員請旨獎勵等語調補菏澤縣利津縣知縣朱慶元調補曹縣知縣曾啓塤調署清平縣招遠縣知縣朱鍾琪金鄉縣知縣張鴻鈞署鉅野縣題補陵縣知縣許遹瑞前署曹縣現署茌平縣候補知縣王鍾儁署莒州候補知縣蕭燦署霑化縣候補知縣汪麗金署城武縣候補知縣楊義堃以上各員均能整頓捕務破獲巨案著有成效著傳旨嘉奬該部知縣欽此 
[鐵道述新]  
　　天津采訪友人云由漢口以逹蘆溝橋鐵路前由廣東紳士許觀察應鏘等遵旨糾集股銀一千萬兩禀呈總理各國事務衙門王大臣懇恩代奏王大臣以事情重大飭禀商北洋通商大臣以便切實查騐此欵是否確鑿可據條陳各件有無窒碍難行俟咨覆到京然後具摺入奏北洋大臣王夔帥以漢蘆分隷兩省非一人所應獨斷於是咨商湖廣總督張香帥並飭觀察等往鄂垣謁見香帥詳晰禀陳紀諸報章已邀衆鑒矣邇者忽有天津府屬已革武舉李福明貿貿然具禀譯署及北洋稱願集資承辦譯署及北洋知係紙上空談未經批准 
[借材異地]  
　　本月初八日倫敦來電云聞之法國人謂中國福州船政廠自歸裕軍帥總理後特延法人整頓一切其合同已訂自京師矣 
[俄犯殺人]  
　　日本西字報云俄國罪犯之流戍薩加連埠者某日忽逃去十五人乘舟至日本某海島中潛入某漁人家適漁人不在旁人圍而觀看被諸犯拔刀戳斃旋刦取漁人所置之槍械及米逃避入山日官聞之立調兵五十名前往剿捕日兵令鄉人爲嚮導四出追尋及尋獲諸犯竟敢放槍拒敵擊斃日兵二名及鄉人若干名因此日官復添兵五十名嚴行緝捕 
[電述風災]  
　　日本長崎鎭西日報云西歴十月二日倫敦來電略謂大西洋沿岸忽起風災所有席路徐及夫祿里塔二處受害更巨死傷至百餘人 
 
 

Page 2

 
 
[孟買患疫]  
　　香港來電云印度孟買埠猝發波巴你克疫病五日之内死者多至三百人鼠子之觸疫而斃者不計其數按此症初起時頸核脹大旣而頭腁如斗旋至渾身之核加腫歴一晝夜而死卽華人所謂大頭瘟也 
[三神山采藥記]  
　　某日報云日本駐高公使敬原氏近經日廷電召回國已於廿四日行抵神戶矣又云法日通商條約經兩國全權大臣在巴黎斯議妥簽字爲憑隨由日公使寄回本國東歴九月二十八日遞至東京　務省轉呈内閣近聞日廷業已批准照行矣 
[黄鵠山登高記]  
　　鎭江采訪友人云此間青皮地痞較他處爲多往往結黨成羣逞情武斷恣其牙爪之利幾於無惡不爲歴經宗明府及各保甲局合力訪拿痛加懲創閲時未久依然故態復萌近由縣署公差拿獲周和尚一名又由某處保甲局緝獲某甲某乙二名皆係歴次重辦怙惡不悛慣欺以懦良爲魚肉者分别重笞枷號然後繫諸囹圄之中市井聞之無不鼓掌稱快○金陵洋務局總辦蔡和甫觀察前曾署理常鎭通海道篆務本月初二日由白下起程乘怡和洋行元和輪船順流而下金烏西墜駛抵京江府縣以次印委員各次第謁諸舟次有頃觀察命駕登岸躬往各衙謝步官塲之禮宜然也○新河街人某甲向操雜貨業生有一子年已二十餘游手好閒不務正業惟以喝雉呼盧問柳尋花爲事雖屢戒之弗悛也某日竊取其父衣服付諸長生庫中嫖賭逍遥樂而忘返甲恨之刺骨使人擒送至家謂有子而玷家聲不如無子之爲愈揮拳痛抶務欲置之死地而後甘心子亦逞其粗蠻與甲兩相格鬥旁人大爲忿怒皆欲除此梟獍免致釀成禍端其子無地自容遂奔赴江濵一躍而下旋經某划船戶用竹篙援起得免葬身魚腹之中○德勝門荷花塘一隅濵臨大江久已荒凉满目自與西人互市地以昻貴幾於尺土守金刻聞怡和欲在彼購地若干建築碼頭以便將躉船移泊以故各業主相約居爲奇貨必照平時增至三倍始肯售與洋商○本月初四日傍晩夕陽欲下返照入林滾滾洪濤頓現彩霞一片適鄱陽輪船溯流而至而安慶輪船尚傍躉船不得已下椗江心卸裝客貨有王姓者掉扁一葉載客五人悮觸船錨船遂傾覆五客同時落水幸得衆划船戶救起四人其一則已逐浪隨波不知去向矣慘哉○有某甲者年未而立丰致翩翩慕古人烟波垂釣之風遂於本月初四日向三陽碼頭持珊瑚之竿結翡翠之綸下餌於緑波深處俄而得魚數尾意以爲是區區者尚不足以溉諸釜鬵復在原處下釣詎料一失足忽墜入波心載沈載浮竟不得起洎家人聞信奔至則惟有罣簏筣笓抛散於碼頭之上而已乃爲痛哭招魂雇取屍骸備棺收殮○本月初二三等日天色陰晴箕伯揚威江中浪湧如山舟子均懷戒懼有一貨船駛至七濠口乘風飛駛其疾如梭偶一欹斜頓遭沈溺象山亦沈一小艇中有某名姝慕金焦山色正欲乘秋光淡冶游賞經旬不虞顚入洪濤幾赴陽侯之召雖幸經人救護而已眉彎減翠頰暈銷紅雲鬢蓬鬆無復舊時丰致矣 
[白門近事] 候補道吳觀察炳祥奉督憲札委坐辦支應局觀察接札趨轅謝委○候補知府周太守光榮前奉憲委辦軍械所提調差兹又奉札調辦荷花池厘捐太守叩謝後卽禀銷軍械差○劉總戎令集亦軍務中老手也兹奉督憲札委帮帶新兵中營總戎趨署叩謝並禀知接事日期○候補知縣張明府紹棠前辦江寍電報局亦旣有年現因另有厘捐差使赶緊交卸需員庖代兹悉安徽候補縣丞廖二尹壽熙奉督辦電報總局盛觀察札委來寗接辦是差二尹當卽詣轅禀知○前報載代辦洋務局羅觀察嘉杰奉督憲札委總辦五河鹽厘遺差經劉峴帥遴委候補道徐觀察壽朋接辦觀察接札後當卽詣轅謝委昨復禀知到差任事 
[疫氣已平]  
　　金陵訪事人云省垣入秋以來天氣時寒時燠燠則揮汗如雨寒則夜半乘人不備以爲可耐居人因是無論强弱皆易受病加以暑天之熱無人不貪夜半之寒凉秋後河水溢岸到處盈盈溝渠盡满霉濕氣又比黄梅時節爲更重濵河一帶小家上蒸下濕一家數口蜷曲其間尤嫌鬱抑以故厲疫一發由此而彼漸推漸廣先則城廂繼及城外寒熱不清者居多其能名爲瘧症者什居七八雖較之去歲鬼偷肉痲脚痧諸險症有緩急之分安危之别然比戶呻吟已覺聲不絶耳名下時醫無不利市三倍每當晩色昏黄醫士肩輿尚絡繹於途飛行如駛若漢西門等處所設之西醫院近日門診惟瘧疾不一而足醫士明於治法悉用金雞納霜一包給之令其歸服大著神效可見濕熱之鬱而爲疾也華人赴院就診醫士平心靜氣給以藥又安慰數語故趾錯於門咸樂就之日内該院所發之藥竟以此爲大宗日不暇給藥囊爲空屈計若此者亦不過旬日間事後亦疫氣大减諺云過了八月半人似鐵羅漢信然 
[奪地行兇]  
　　寗波訪事雁帛云慈谿沈師橋沈福生串同沈南勳朋比爲奸揑控圖佔馮耕餘家塾舊灶地並糾衆强搶租榖馮姓赴縣控告終不得直於是赴府赴道上控所有道憲批示錄下據禀沈馥蓀串同沈連新卽南勳朋謀揑控圖佔馮耕餘家塾舊置灶地並有糾衆强搶租榖等情如果屬實殊屬蠻横究竟該地四址是否分明有無毗連糾葛之處旣稱執有印照糧串必有一定不易之界仰寗波府迅卽分飭該縣會同確勘一面傳集澈訊究斷具覆毋任滋訟切切 
[邗江近事] 據訪事人函云揚屬江甘兩縣昨奉府憲沈札轉奉江蘇督學部院龍札開略謂本部院今春按試海州歲科並試出棚後旋卽南下接辦光緒廿三年各屬科考約在明春二三月間可以按試淮揚仰卽酌量按臨先後日期飭屬舉辦府州縣考等因刻已由江都葛邑宰出示曉諭闔邑文童知悉擇九月十五日縣考除將所定日期分别移知府縣學曁各外邑届期同時扃試外一面申報各大憲查考云○揚屬今年二麥收成甚好夏令雨暘時若秋成可望豐稔亦人意計中事不料團圞節後秋雨纏綿迄今將及兼旬猶是陰霾不解每日自晨至暮氣候亦倐變不齊時而凄風颯颯冷雨蕭蕭時而微露晴曦異常燠悶迨至廿七八日更歴潤如蒸道途油滑其熱彷彿仲夏光景力食之流類皆袒裼裸裎奔波街市直至廿九夜半始漸轉寒三十清晨則北風怒吼居人以薄絮無温禦重棉猶覺詩肩高聳噫三四日間何昨日今朝炎凉之不同如是聞諸老農云此半月間塲上已刈未曬之稻田内未割晩糯各稻間已霉爛生芽就此大放晴光亦已折耗不少矣○揚城三祝巷東首某官媒行夫婦皆喜詼諧對人好爲謔語一日偶語人曰某大姐年纔及笄而已慣效宓妃荐枕近在某宅傭工與某紀又好如琴瑟矣不虞屬垣有耳語爲大姐所聞歸告堂上其父母乃便益門外之魚販也邀約同人蜂擁至媒行逢人輙毆見物卽毁經衆鄰排解令向大姐服禮復放邊爆由東至西燃放一周衆始悻悻而散然該行已所費不貲矣多言肇禂其斯之謂○郡城某生爲某姓西席師弟間頗稱相得蓋學生年已及冠雖皋比坐擁非天地元黄之冬烘比也月前學生因受友累牽連逮案被收入待質公所昨因秋節居停欲令子出外拂拭節事照例取保生慨然前往保出不意節後學生忽不知所之數日不歸不後不先適此時官忽傳訊生聞之驚駭非常不覺寢饋俱廢連日親出尋覓依然影響毫無一時情急遂潛往小虹橋投水以圖自盡幸爲人瞥見赶急撈起經相識者爲之送回館中周身淋漓無異落湯鷄居停急出安慰近聞似痴非痴鎭日如殷深源咄咄書空口稱怪事不已一時聞者莫不西其愚○郡城三義閣西首熟果店爲某氏媪所開本月初三日上燈後媪獨坐櫃内朦朧欲睡悮翻櫃上火油燈火遂上炎窓櫺焦灼媪急起而撲救不防梁上所懸火油燈被火灼斷其練從高墜下火燄狂飛媪計無復之倒身亂滾幸爲路人及比隣所見設法施救得未成災惟媪胸前及面部均被灼傷迨其子聞信奔回覓藥敷治而老年人血氣旣衰加以痛極昏沈夜尚未央卽已　然長逝矣吁慘哉 
[滬上官塲紀事]  
　　前著常鎭道蔡和甫觀察由寗來漉已誌前報兹聞觀察尚有要公須至吳門謁見撫憲因於昨日乘輿詣各署辭行旋登宫舫用小火輪拖帶赴蘇○江蘇卽補知縣劉宣甫明府從都下赴津乘輪抵滬昨日進城至各當道處拜會 
 
 

Page 3

 
 
[會勘漲灘]  
　　上海縣黄大令日昨飭差傳齊西法丈量亭耆傳招洋務書及廿五保頭二圖册書地保廿七保十圖册書地保於今日上午伺候會同委員前往後開各圖勘丈洋商金四美所租無糧報升漲灘公地並著金四美届期前往聽候勘丈 
[骨甕案續聞]  
　　日前黄大令詣西門外勘視童孝廉迥控搬骨甕情形當將孝廉遣來窺控之汪裕清扣留訊供飭役帶回經該役派夥看管住在照牆背後新開之福森棧内昨日午後孝廉契同多人至棧將汪裕清秋挾之而出看役等率同衆夥跟至東厘捐總　舊址門首奪回孝廉乃向東逕去旋爲薛貴全順二差頭所見入内禀明大令飭赶上拿獲候升大堂訊問該差等分頭找尋未知拘獲否 
[奉查革員]  
　　已革貴州候補府曾太守彦銓前承辦青谿機器廠虧空鉅欵因此撤叅限令完繳詎竟逃至上海有意延賴經辦理貴州通省礦務總局憲移請監督蘇州關憲陸春江觀察轉飭上海縣查明避匿何處催令速赴黔省礦務局繳清虧欵黄大令遵卽飭差查訪兹據查明禀覆曾守實寓英會審署後礦務局中因病身故合將奉查緣由禀明云云 
[大令騐屍]  
　　前日午後四點餘鐘時有一年約三十七八歲身穿藍布長衫之人至英租界三馬路廣福和烟館開燈過癮旋欲起立斟茶消渴詎行未數武卽行倒地昏暈不起店主陳阿仁恐有不測情事立卽投報捕房捕頭著卽舁送仁濟醫院醫治比回則早氣絶不及施救矣乃遣人通知地保曹福卿同投上海縣報騐黄大令定於昨晨蒞騐届時曹保在該店預備公座至十一點鐘時大令帶同刑仵書役人等鳴騶蒞止旣升座曹保跪禀緣由並稱死者身畔剩有小洋三角錢一百餘文匙鑰一個大令命帶店主據陳阿仁供係廣東南海縣人在滬開設廣福和公烟店死者係昨日四點鐘時來店開燈旋卽倒地比小的報捕而回業已身死不及救治矣大令問可知死者姓名否答素不相識此次尚是初來故而不知又命帶堂倌關阿金供死者來店開燈吃烟五分僅裝吃一兩筒卽起倒茶倒斃餘不知情大令旋卽登樓飭將屍身擡下安置街心如法檢騐良久喝報無傷委係因病身死大令離座親視無訛又據差役報稱小的等在死者身畔檢得字紙一張呈電大令當卽取閲見上寫係留存與銘齋閲看並托其轉致醴泉並其胞弟楊四喜死者曾於七月十八日進滬北棲流所醫病無效經同所友人勸至童身姑娘處求醫故於八月内出所醫治仍不見效大約不久人世死後乞將棺木寄存安徽會館至雙親葬事亦托銘齋等代爲料理等語其後楊小浦具名大令閲畢遂命曹保好爲棺殮大約有人來認領也曹保遵諭辦理大令乃呵殿而回 
[滬南瑣事]  
　　浦東川沙人木匠龍全生昨至南市新會館看戲適有江北人著名流氓李長觀出人不意剪取物件適向龍試其妙技龍當知覺欲將李扭局究辦奈身孤勢弱反被李之黨羽重重毆打繼拖至丹觀茶樓吃茶評理被十六鋪中局巡勇瞥見遂一并解局審辦李蘭史二尹審訊於李身畔收出小刀一把本擬從重責罰因李面瘦肌黄身似有病從寛免責具改過結父保了案○福建人林阿明昨在南市外馬路與陳阿東互相毆打陳欲將身畔所携小刀行刺適被十六鋪巡勇所見一并拖局究辦李蘭史二尹審明情由判責陳二百板押送出境○昨日逢登高佳節滬南新會館荷花池泉漳會館各雇梨園子弟演戲敬神十六鋪各局員恐釀事端飭勇至各會館彈壓免生滋事云 
[英廨瑣案]  
　　包探秦少卿禀稱積竊鄭小洲前在安慶輪船竊取銅鐘曾經小的拘解蒙判責四百板遞解矣尚未起行小的查知鄭專慣在輪船行竊故復查詢知其曾竊某西醫之藥囊刀圭及千里鏡綢洋傘並綢布衣服等類起到原贓送究惟失主無從傳案鄭供常州人行竊該死如今只求恩典别駕以鄭委係老賊惟旣經判責著加押六個月仍行遞籍○新充包探韋阿友禀稱竊賊張圍棋此次竊取林忠雲家布被一條及土布兩疋經小的緝獲送究林忠雲投案領贓張供廣東人失業所致尚是初次别駕以行竊有贓判將張責一百板○包探黄四福禀稱積竊王福生朱阿炳范阿德等三人迭經懲辦今又串通一氣連竊張阿生等四家衣服什物爲數甚多經小的查吊贓物送究張阿生投案領贓王供寗波人朱供嘉定人范供亦寗波人如今只求恩典别駕以過犯行竊着將王福生等各責三百板管押兩月後分别遞籍○包探顧阿六禀稱昨有張和尚汪記照二人同至四馬路五層樓弄内小便該處係沙遜洋行之産當有管門之劉阿才向阻不依反被肆毆旋由巡街捕將二人拘入捕房各以洋十元保出今未投案旋有沙遜洋人偕同劉阿才投案供稱該處時時有人入内小便管門人欲阻時常吵閙可否給示諭禁别駕謂弄内本應另設小便處似可毋庸出示至張等不到卽將保洋充公○水巡捕唐寳榮拘解唐阿寳到案禀稱此人所撐木排横停蘇州河内來往之船殊多不便因特拘請訊判唐供木排本欲撐往浦東適因潮退不能前往尚求鑒核别駕以事屬違章判罰洋十元以儆 
[法界公堂瑣案] 大昌洋行雇車載機器法條等物中途車夫趙阿三頓起不良之心將各物售於南市陸家浜祥泰南貨店旋由包探拘獲祥泰夥嚴林方解請鄭大令研訊將嚴交人保出限三日内尋趙送案此已詳前報者也昨日包探將方林及祥泰執事人曹榮順留寄贓物之協和槽坊執事人王文照眼線陸炳榮大昌洋行出店人嚴富春陳元元解請大令會同代理繕譯官布朗君覆訊林方供稱機器法條等物由趙售出今者趙已逃逸無蹤求恩寛限大令謂限爾三日今已逾期陸供稱張子福已親口供明帮同舁物至協和寄存大令問方林曰各物究竟寄存何處供稱實寄存蔡陽弄清濟堂大令謂大昌洋行尚少各贓計值洋銀八十餘圓如不將車夫交案爾須如數賠償方林唯唯大令謂今再子限五夫速將趙交案王交人保出帮同林方訪尋曹交人保出邀同張來案候訊其餘人贓一併暫押○招商局煤棧司事顔敬華在馬路上安設磅秤與三十二號華捕互相口角致被拘入捕房大令前曾研訊判令掌頰一百下昨日帶案覆訊謂巡捕有巡邏之責爾旣當司事不應動輙行兇姑念體面攸關免予掌頰改罰洋銀五十圓井著具改過切結○上次堂期乾和錢莊丁芳瑞遞禀控稱張錫求欠銀七百餘兩向索不還求提追給大令准之立卽出票飭提昨日旣升堂包探連丁解案丁訴稱乾和與張來往被欠銀七百餘兩立有摺據爲憑現存張處兹時抄呈細帳張供稱只欠銀四百兩已陸續還過二百餘兩目下所欠無多矣且此係洋銀買賣空盤事與賭博無異大令謂因何數目相去遠甚丁稱所欠之四百兩係糖價其餘均已帶往寍波大令謂爾旣開設錢莊何以有糖出售丁所答非所問稱求吊摺據察閲可也大令著將張交人保出秉公理處一面諭令丁將帳簿呈候察奪○錢瑞宸控朱竹君吞沒田單一案迭經大令訊供追繳前後讞詞俱曾列報上次堂期朱適抱病遣其妻周氏投案候訊大令以其有意抗違著將朱周氏管押昨日包探傳到爲朱具保之劉長順嫁妝店主劉永懷並將周氏解案周氏供稱丈夫實係病臥家中並非有心避匿大令謂劉曰朱如有病著爾於下期交案驗視隨飭將周氏還押俟其夫到案時始能開釋○領事公館僕人王阿寳莊洪泉串竊大寫西人之衣物控案後迭經大令訊供枷號比責各贓王蔣抵死不承昨日飭傳舉薦之王阿六趙阿順研究王趙同供稱小的等在寗采里西酒肆當細崽前曾雇令將王庖代彼時並無不端之事現在串竊西人衣物小的等實所不知大令謂此等壞人爾不應雇作替工實屬冐昧從事現在尚少贓物值銀甚鉅爾等旣經舉薦理合照賠王趙同供稱小的等所入有限難受巨虧請大老爺向蔣王研究可也大令著押候交人保出○行駛長江上下之各輪船上有巨賊曰劉寳林曰陶大曰吳長榮探囊胠篋手叚甚高前者相繼來滬意欲仍操舊日生涯故而被包探拘獲解經大令訊供扳出南通州洋棚主殷正元曾與劉等作保大令因飭提到案著交保出外限五日内將劉等交案嚴懲昨日大令以逾限已久著保人交案訊供殷供稱日前已赴鎭江徧處訪尋苦不知劉等避匿之處求恩寛限日期自當報命大令著押候嚴比 
[分發人員騐看名單]  
　　新海防例製籖分發郎中王衡江蘇員外郎張紹順天花翎衡玖蒙古主事陳毓鵬廣東黄兆燮湖南李哲濬浙江朱丙元浙江國　監學正學錄劉嘉琦直隸光祿寺典簿崔恩熙安徽鹽運判俞志善順天○新海防指省分發 
 
 

Page 4

 
 
道黄昌元廣東貴州蔡乃煌廣東湖南同知葉炳章江蘇安徽世襲雲騎尉孫曾蔭江蘇湖北薛祖澤河南陜西通判俞立誠江蘇安徽鹽運判王嵩年順天兩浙張崇逹安徽兩淮知縣區漸逵廣東廣西陳毓楨湖北四川歐陽　湖南湖北龔樹棠湖北安徽錢澄轡江蘇直隸黄序朝江西廣西費從光浙江雲南雷登門陜西四川周啓運順天安徽鹽大使季厚壽江蘇浙江文齡漢軍兩淮布經歴姚贊元浙江直隸府經歴劉國樞順天山東錫昌满洲山東吳會隆湖南福建王士逹湖北四川郭迺鑫山西甘肅楊宗銑湖南四川張春鑑河南安徽縣丞唐啓禔廣西北河吳祖猷順天四川賈丹銘奉天北河林炳昌湖南湖北雷韻清湖南湖北李潤藩湖南甘肅張煥丁江西湖北彭蔭森江蘇福建胡英安徽直隸楊乃昭安徽北河雷維佐江西福建凌先培安徽北河朱鳳章江蘇湖北郭煒章安徽湖北徐本枝浙江陜西俞繼城浙江直隸蔡濟勳浙江直隸葉文林浙江北河涂鴻立湖南安徽州吏目劉邦基浙江雲南王禮門河南直隸縣主簿熊友恭江西北河巡檢李汝弼直隸山東唐棣湖南安徽陳彬湖南湖北壬傳曾山東安徽彭貴德湖南湖北蔡紹聖浙江福建沈鴻基浙江貴州歐陽潁四川東河從九品楊漢銘順天湖北壬宣安徽湖北陶祥忻浙江湖北阮世良浙江福建廖富文四川直隸朱耀樵浙江直隸典史章慶杰順天湖北錢恩錫直隸陜西梅祖蔭湖北湖南宋鈺江蘇湖北劉雲駒安徽湖北漆燝星江西甘肅方基善安徽直隸余焜浙江廣西陳廷揆浙江直隸裘其恕浙江廣西李克謙甘肅四川牟丙先四川湖北黄鴻彬四川甘肅未入流羅繼含湖南四川王秉乾浙江北河金清浙江南河温澤鋆四川雲南○籌餉指省分發鹽大使蕭煥湖南雲南從九品方定元浙江廣西典史黄定榮江西湖南黄培元江蘇湖北○勞績指省分發知府三品銜何彬衡河南安徽通判四品銜陳景熙安徽直隸知縣同知銜羅熙祿福建直隸兼襲雲騎尉同知銜金振聲浙江山西○議叙指署分發府經歴王芬安徽直隸從九品郭祖章四川陜西○恩癊呈請分發通判曹蔭緯湖北○教習掣籖分發知縣張訓順天○優貢掣籖分發知縣程驥遠福建○俸满教職制籖分發知縣文炳彝河南○應補呈請分發知府林載亨廣西安徽知縣同知升銜馮興猷雲南福建縣丞鄧慶光廣東福建巡檢曾傳葆湖南四川未入流張紳貴安徽浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　製造局藥廠小工僉大抵披水宿小工陳　　信不遂扭入日　港致佘淹斃蒞騐　均誌前報前晩黄大令　兇手陳福　閲　供小的那一天　著佘大　　　入　　　　　　　　　　入内呼令　名不知佘如何落水　死大令謂當日臨騐爾在場均已供明何忽翻洪况二人一齊扭落　中何得　　　　　　一再　　　乃　　口角　　　内淹死實出無心求超生大令乃命釘鐐收禁外監候再定讞通詳候示○上年南市晉成莊經事監生右增欽在上海縣　洋貨店主王松泉虧欠往來銀兩奉押待質所限卽料理昨又倩將壽林剩史帶案比追王松泉供求交保清理在押苦難措　剌史謂拖延日久難以寛容命比責二百板著取的保保出赶緊清理○太古洋人孝待生在浦東被廿四保十五圖地保張勝之子虎金糾人毆打疉經會審判定帶回前晩黄大令飭提一干人發落先據張勝供稱日前有病木曾聽候會審並非有意諉避兒子虎金犯事　　　寛　大令　　虎金及王和尚趙華寳曹錫榮康全福至案各責五百板枷號一個月發犯事地方示衆 
[英界晩堂瑣案]  
　　蘇婦王錢氏　　吳　氏　　滋　屠别爲　一併押候前晩提訊先據王供吳縣人來申四年在妓院帮傭前年五月間吳褚氏央中爲摇船之丁金榮說合將親女愛保現年十三歲價賈爲婢得洋一百四十元立有契據至十二月又來擾借洋三十元補立筆據因其時來吵閙卽將愛保婚配於浦東高家行張炳之爲媳過門童養此次又來滋擾不得已扭案求究契據呈閲吳供常熟人女兒愛保會憑丁姓作中抵押洋八十元現在被王勒習彈　住三馬路公陽里又往四馬路書館勾客查王錢氏有討女四人小婦人家雖清苦不甘使女作此生涯因之與論别駕謂爾簽押身契中註明聽憑他爲婢爲妓字樣答苦氏女流立據時被逼令簽字官謂據王錢氏供已配人不准爾再去滋閙如違重究遂判王具不得將該女愛保　娼甘結與吳具不准再去滋閙結一併斥釋○徽人戴國元扭控朱梅岑拂借行兇屠别駕亦於前晩提訊戴頂帽投案供稱監生現在源大典爲朝奉廿年前與朱梅岑之父積三同事鼎泰典生理今其父病故梅岑雖杭州商籍秀才不肯用功流落上海妻子卽寓满庭芳小客　内迭次向監生乞惜　看故人之面先後被借有百餘金之多九月初二日借去一元前日又來硬要借洋十餘元否則以白刃結果别駕問有糾葛否答與伊父同袍之情餘無瓜葛朱供本籍徽州考杭州商籍入泮家中雖有産業不能救急連年命運多舛現家某大軍機函薦廣東飽地向戴商借有之况戴乃先父愛徒若無先君教導安有今日官謂爾不能以生員持刀硬借王法綦嚴豈能寛宥答稱　刀乃文生昔時染病購以壓邪已典押在戴宜林小押店内得洋七角此次文生實因饑寒交迫商懇師兄情借耳别駕謂照此說法似乎近情遂判戴國元再借洋十元連所購棉衣套褲一併當堂給朱具領仍　　後不得再向　擾甘結與戴具遵斷繳洋結送候一併斥釋腰刀一柄著存堂備查○寡婦謝張氏扭控陳紀萬圖賴欠銀等情亦於前晩提訊氏供無錫人夫故四年隨其來申開設鐵店陳紀萬因開玻璃店需本曾冋氏夫借去紋銀除收外共被欠銀二百三十七兩有零迭次向迫一味誘約查陳另開仁茂京貨鋪非無力　還之人求恩追究簿據呈電别駕披閲一過陳供欠銀是實惟玻璃店與該氏合開雖有草稿合問惜未簽押現在統還無力求恩寛限别駕衡情酌斷判令陳紀萬還押交保按月拔還氏洋二十元延干未便仍取保拔狀送查氏叩謝而退簿據發還 
[美界捕房紀事]  
　　前晩有年約四十餘之某甲形容憔悴蒙貿緝屨躃　至裏虹口寳昌繅絲棧左近忽然倒地三百零四號華捕見之急雇車載至捕房捕頭令送至黄界公堂請讞員屠别駕核奪○前日傍晩有一十餘齡之女孩迷失道塗往來於武昌路中悲啼不止經三百九十三號華捕送至捕房捕頭正在詰問由來又經法界居民某姓領去○前晩有一歐西少婦手携綿綢面洋傘蓮鞾細碎步月銅街旋喚乘百三十九號東洋車至虹口黄浦路怱促下車將洋傘遺下車夫卽齎送捕房捕頭令留候失主來領○賊犯陳金寳前曾破獲解請屠别駕訊懲兹又潛入北山西路沈姓家竊取象牙柄洋傘一頂綢衣若干件事主投報捕房前晩包探石金榮巡　髮虹口得以拘獲帶入捕房捕頭令押候吊贓送究○北山西路第八十一號門牌某烟館係本邑人蔡阿紀所開前晩太倉州屬崇明縣人陳阿三偕其同鄉某甲入内吸烟吞雲吐霧之餘互相諧謔旣而甲乘值堂人忙亂將烟槍竊取而逃陳則未及出門被蔡扭獲立卽送入捕房捕頭遣包探倪順泉將甲查拿以便一并解送公堂請辦○前晩十二點鐘時某國兵輪水手某甲　臥於百老匯路水手飯館門前鼻息如雷無人顧問旋由三十九號西捕送至捕房禁押昨晨捕頭令卽行開釋○昨日午前英界同信昌洋貨店中人遣夥某甲至果口揚子路琼記棧房提出洋布二包再搬至棧房門外一轉瞬已不翼而飛尋覓多時並無下落隨開單投報捕房捕頭令各包探細心訪查 
[邗江官報]  
　　九月初四日龔大令開晉委京餉差○初五日運憲公座掣籛康繼尹奉琪銷西壩卡分發知事張鹺尹有褘禀到○初六日朱鹺尹文榘委解南京餉 
[上海虹口元濟善堂經收七八月份送堂一文愿並施醫藥捐欵清單]  
　　韋陳氏陳韋氏無名氏王公義曹子衡韋陳氏陳韋氏無名氏各一元隆茂行無名氏馮國珊各五角　雲山賴少銓吳若君沈秉誠王耀記李亞洪放生各二角無名氏錢四百文無名氏百文錦記四十文三戶共收洋六角心喜善錢六十文瞿旭棠銅洋二元同順米店無名氏容　書齋各銅洋一元兩月匶收愿洋十二元三角錢六十文銅洋五元○王序東施醫藥九八元一百兩正黎宅保老幼安康五元麥宏煊四元洗姓四元大錢九百三十文酧愿子二十元衍慶主人二十元羅倬雲十元陳黄氏一元唐釋淺盧福全劉煥章許關源蕭孔瑞堂劉馮氏陳門李氏求病愈各二元兩月共收施醫九八元一百兩正又英洋七十八元大錢九百三十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
