# 1920 - 256 - 4917092

 

Page 1

 
 
   
 
 

Page 2

 
 
   
 
 

Page 3

 
 
時評 
[黔驢故技（老圃）]  
　　今日各種新稅名目繁多前淸所未有也加之以師旅因之以饑饉民之憔悴於苛政亦未有甚於今日者也今日而更欲言搜括恐至顏厚之財政家亦有欲語羞雷同之勢 
　　幸也有敎育二字之美名可以爲護身符同是搜括也而曰吾將以搜括之財興敎育朝四暮三衆狙或喜誠理財之美術也財政部向視敎育爲贅疣虐待敎育機關可謂無所不至矣今乃借重敎育使所得稅死灰復燃或亦敎育之光榮然敎育部向財政部乞額定之經費尙一再學申包胥作秦庭之哭而無效今僅曰一俟收有成數儘先撥作振興敎育提倡實業之用他日敎育部果仍用其包胥之故智立依於庭牆日夜不絕聲勺飮不入口不知財政部果能嘑爾而與之蹴爾而與之否 
　　至於實業向由商民自營爲商民計但求不苛稅不摧殘已感激流涕之不暇其敢有他望 
命令 
[九月十七日大總統令]  
　　任命陳籙爲駐法蘭西國特命全權公使此令 
　　又令任命劉式訓爲外交部次長此令 
　　又令國務院存記沈昭華着交財政部酌量任用杜光佑著發往江蘇交該省長酌量任用此令 
　　又令兼署陸軍總長靳雲　呈參事沈郁文因病懇請辭職沈郁文准免本職此令 
　　又令任命余晋龢爲陸軍部參事此令 
　　又令署外交總長顏惠慶呈請任命柯鴻烈爲駐神户領事陳籛爲駐甑南浦副領事均照准此令 
　　又令署財政總長兼鹽務署督辦周自齊呈請任命都林布爲吉黑椎運局局長應照准此令 
專電 
[北京電]  
　　公私振欵已集二百餘萬現决興修災區内國道收容災民作工另一部分購糧放振（十八日下午四鐘） 
[北京電]  
　　外部搜羅魯案關係各文卷派專員携法交顧使提國際聯盟又國際聯盟秘書長電聘嚴鶴齡爲秘書嚴明日赴滬候船 
[北京電]  
　　徐靳各用箇人名義電馬聯甲述允張文生暫督苦衷仍望遇事協助語多慰藉（十八日下午三鐘） 
[北京電]  
　　學生代表謁外部由徐熊兩秘書接見詢閩案辦到如何程度答道歉彼已承認惟要求我政府對抵制外貨須表示一種如抱歉方式的態度賠償分醫藥六百順記損失八百共二千一百元懲兇因我爲條約束縛不能獨立裁判故陳次長與小幡談判微露撤消意至魯案提交聯盟會已經準備引渡禍首亦正交涉 
（十八日下午三鐘） 
[北京電]  
　　保定將開軍事會議討論軍隊改編及統一進行（十七日下午九鐘） 
[北京電]  
　　吳佩孚語學界代表國民大會須各省自動不宜在京致爲政黨利用代表仍由各縣公團選出議題以解决時局爲限（十七日下午九鐘） 
[北京電]  
　　孫振家調任京尹夏壽康長鄂令下（十八日下午十鐘） 
[北京電]  
　　鄂同鄉再派代表謁靳靳遣人表示允意鄂請設法物色鄂人長鄂孫將調京（十八日下午四鐘） 
[北京電]  
　　市政决造電車一月開工坐辦薛某將撤換（十八日下午四鐘） 
[北京電]  
　　財鹽兩署撤調外省人員多被地方長官擯絕日來更動改用部令派署持赴所在地得接手後再請明令發表前項部令預用空白由次長室秘密塡給甲省不收可轉乙省故部中人事前鮮有知者（十八日下午三鐘） 
[北京電]  
　　蘇紳銑電仍請任蘇人爲省長由張謇領銜當局以與張個人電兩歧甚懐疑一時難定 
[北京電]  
　　李純請以趙會鵬爲江蘇全省水上警察廳長撤除第一二廳名稱（十八日下午四鐘） 
[北京電]  
　　直隷交涉員任吳仲賢鄂交涉員王承傳兼江漢關督 
[北京電]  
　　閩李電岑派員來閩接洽已飭屬嚴守中立（十八日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　譚延闓電日使所稱在湘損失曾經鄂省會查並無其事（十八日下午四鐘） 
[北京電]  
　　電復褚旅俄兵入庫解除武將後應卽護送出境（十八日下午三鐘） 
[北京電]  
　　　吉鮑電中東路沿線吃緊宋部守兵暫緩撤回（十八日下午三鐘） 
[北京電]  
　　院復閩李與呂商洽耿團應撤回原防（十八日下午三鐘） 
[北京電]  
　　三多原定代治格爲蒙藏院副裁東海以靑海王公反對不允將改派爲僑工局長（十八日下午四鐘） 
[北京電]  
　　赤塔管領電上烏金斯僑商房產被該政府佔據迫充苦役不聽卽加殘害請中央與該政府所派駐京商務委員嚴重交涉（十八日下午五鐘） 
[北京電]  
　　羅馬電義法兩總理會晤結果雙方均極满意内容甚秘大致（一）對俄兩國完全自由各不拘束（二）對德法不越初旨亦不反對義行動（三）飛烏梅問題仍候關係國直接解决（十八日下午五鐘） 
[天津電]  
　　勞農政府主張退回在華之租借地曁庚子賠欵外部飭直隷交涉員籌備接收天津俄界手續（十八日下午十一鐘） 
[天津電]  
　　美國亞細亞艦隊司令葛利福由秦皇島來津昨晚黎前總統在本宅設宴招待（十八日下午八鐘） 
[天津電]  
　　熊希齡蔡廷幹今早來津籌畫北五省賑務之進行（十八日下午八鐘） 
[天津電]  
　　粤會館集會編制捐册募欵賑濟北五省災黎又旅津廣東音樂會定沁（二十七）勘（二十八）艶（二十九）日假粤會館演劇籌欵賑災（十八日下午十鐘） 
[漢口電]  
　　吳光新案因趙倜吳佩孚抗議復審改判死刑昨電京俟核准卽就鄂執行（十八日下午四鐘） 
[漢口電]  
　　王督保趙榮華任荆宜鎭使武英傑蒲通鎭使武黄鎭使仍由漢口鎭使杜鴻賓接充移駐武穴（十八日下午四鐘） 
[香港電]  
　　粤軍諫（十六）午完全佔飛鵝嶺六時入惠陽城桂軍降約九營出安民告示鄧某被委惠陽知事同日桂軍閉惠府城死守粤軍敢死隊越城入在水東街巷戰甚烈（十八日下午七鐘） 
[香港電]  
　　虎門砲台諫（十六）獨立係由李耀漢運動邱渭南逃回省城台長桂人二被鎖由锺鼎基周之貞朱執信到虎門召軍隊往攻石龍仙村沿途民軍附從甚衆（十八日下午七鐘） 
[香港電]  
　　岑莫電贛督請援答稱如降服中央可派兵助（十八日下午七鐘） 
公電 
[旅京皖人反對張文生電]  
　　申報時事新報轉安徽同鄉鑒同人力謀廢督政府任張文生督皖誓不承認請一致反對北京皖事改進會叩巧 
[諸曁縣公電]  
　　各報館鑒本會已於今日成立諸曁國民大會籌備會叩篠 
[北京和平聯合會公電]  
　　何護軍使省敎育會總商會並轉各報館慨自軍閥竊柄南北分峙蠧國病民山骸川血本會不忍人民之塗灰起而言和於茲二年顧安福諸逆不知悔禍猶復盤踞要津屢梗和議本會深懼亂源不除國患未已數其罪狀爲天下倡今幸天奪其魄假手義師凡昔和會所爭若邊防軍之裁撤新舊國會之取消安福部之解散籌邊使之罷黜今已完全解决無復餘留南北各方正宜公爾忘私尊重地方自治之精神排除權利分配之惡習各遵法軌同拯危亡一心一德共圖撥反迺聞或　妄肆陰謀求逞私圖或則意存兼併甘爲戎首是其蔑視和平罪浮安福凡我人民宜同致討用特通電全國告我邦人若猶不悛則本會擬集全國法團誓以昔所討安福者而共討之際此災害頻仍瘡痍彌望存亡絕續間不容髪我全國法團身爲人民代表責無旁貸倘荷贊同祈即電警南北各方共表此意臨電迫切無任延跂全國和平聯合會銑 
世界路透電 
[再紀紐約市中之大爆裂]  
　　十七日紐約電據目覩爆裂情形者云先見火熖直冲濃起隨起高可焚及第六層屋頂之天篷繼聞令人神經震動之霹靂聲俄而兩旁各行號中大受震駭之人蜂擁而出計華爾街路透電社起路旁死傷枕籍與腹破腸流之馬屍相混合赤血成沿而房屋之牆亦爲血染覩此情形令人想起法國戰場當衆人紛亂之際警察數百人救火車若干輛狂奔而至警笛亂鳴鈴聲大作欲穿過路狹人衆之街益覺紛擾估計損失約逾二百萬元華爾街附近一帶之玻璃窗幾無一完整遍街磚石皆自牆上震落者摩根銀行之房屋受震最烈現有兵駐守之因屋内存金甚巨也偵探警察與炸彈專家紛集於肇事地方擬偵查爆裂之原因證劵交易所大受毁傷故即閉門幸由工匠趕緊修葺今日復開行營業現聞死傷人數中共有摩根銀行職員十七人爆炸之作正値午餐時候華爾街人極擁擠之際故紐約金融區域無不惶駭華爾街中有一巨洞此爲爆裂所在之處凡在左近目覩爆裂者非死即重傷故現無人能言其眞相摩根銀行辦事室全被震毁最近估計傷者約有五百人 
　　十六日紐約電華爾街炸彈之爆裂至午後十二時三十分得悉共死十五人傷五十人惟因擾攘未已故猶不能查明確數摩根之子及摩根銀行行員一人受傷頗重美國陸軍軍需處職員尼維爾氏亦在遭難之列財政部某員在華盛頓於電話中聞紐約爆裂之聲又電據最近估計死者三十人傷者一百七十人爆裂原因猶未確悉是否出於偶然言者不一其詞檢察長巴爾麥氏已委偵探長佛林着手調查一般稱爆裂出於偶然者謂摩根銀行外停有貨車一輛内載炸藥忽爲摩托車所撞致肇此禍人多以此說爲然卽摩根銀行拉門德氏亦以爲然而醫藥審查長諾里斯醫士則謂此乃炸彈爆裂炸彈非由摩托車擲出即由高樓擲下辦理此案之警長謂已獲得證據確係炸彈爆裂傳聞午前有二人乘一摩托車至摩根銀行門首一人下車在有意無意之間墜落形似炸彈之一物起初有人傳說炸彈在摩根銀行屋内爆炸但摩根銀行中人辯明此說不確擾亂時街中經過之函件與價値八萬五千元之債券皆遺失 
[法總統因病辭職]  
　　十七日巴黎電内閣開全體會議由米勒蘭氏主席米氏以昨日謁見戴香納總統之情形報告同僚總統謂與醫學顧問商榷後願告退職位内閣會議旋得兩院議長之同意决議於本月二十一日召集國會特别會議由參議院議長擇定開聯合會選舉繼任總統日期按戴香納氏於一八五六年生於不魯塞爾本年一月十七日受選爲總統 
[各國近事記]  
　　十六日羅馬電意首相與工廠主人及五金工人代表會談後已命雙方代表等組織委員會草定關於管理工廠議案俟國會重行開議時由政府以此案交議 
　　十七日巴黎電君士坦丁消息藍格爾將軍已敗過激軍其攻勢已達諾蓋雅克該地已被佔領今正向白加米克方面進發俘虜現絡繹而至 
　　十七日巴黎電泊拉格電稱捷克斯拉夫總統瑪蕯里克氏致書總理杜蕯氏許内閣辭職並致書塞尼氏賀其被任爲内閣總理 
太平洋路透電 
[華俄之談判說]  
　　十七日北京電上烏定斯克代表團主任優林氏對路透訪員述及建設上烏定斯克緩衝國事謂柯爾恰克失敗後俄人遂開會决定建設該國以爲此乃解决遠東問題之最佳辦法因外人於俄國遠東多所要求而俄人於此亦有特别關係也上烏定克人民自始即抱新民國應完全脫離莫斯科之意見且覺俄國同胞必首先予以經濟助力以資發展求助於他國殊無益也例如中國現方多事而美國亦無暇顧及外人英國則確曾於倫敦與莫斯科代表討論該問題日本前主干涉俄國内務之政策亦難望得其經濟助力俄羅斯遠東民國時圖與中國聯好定尋常經濟之關係除舊時帝國政府不公道之各端俄國不日將協賑中國饑民以示表同情於中國此不特爲上烏定斯克政府贊成而一般俄人均有同意也卽彼農民雖處境不佳亦擬於華人困難之際分麵包以贈之優林謂在華俄人不復承認俄使署與俄領署之官員彼等不能爲國人宣勞彼意彼等當見機委葉職位如願效力於新俄國則上烏定定斯克政府願輔助之優林力辬渠與其他代表皆不從事鼓吹且曾受命不得干涉中國内政優林言及波蘭謂列强不應專注重波蘭時局宜注重俄國全部大局優林否認西比利亞與上烏定斯克境内變亂之消息謂此類傳言悉出僞造實則到處農民皆忠於勞農政府並以今年收穫百分之九十交與政府以分給國民優林末稱華俄談判定有益於兩國即他國亦當贊成之若英美兩國在遠東有大關係者尤當助之蓋如是可關俄屬遠東外人投資營業之途也而上烏定斯克亦願擔保外人之安寗便利優林又謂日本終將改變其對俄屬遠東之政策以增進俄日之友誼 
[外人之張作霖運兵論]  
　　十七日天津電張作霖扣留路車二百四十輛俾將新由京返奉之第二十八師復由奉天運往北京京津時報論之略謂此次北方内訌徒使北華鐵路完全凌亂各路局迄今尙未能收回沿路散置之車乃張作霖又有此舉將使行客與貨車之運輸大受影響其第一結果則爲三等車之無着張作霖始則遣二十八師入京繼而撤回之終又遣之來五百哩長途跋涉往返不已張氏此舉絕對無理由可言於此已可見張氏絕對不顧及國民之需要與政府之志願矣京畿一帶不需此軍直人極不歡迎之如欲使賑務辦理合宜則鐵路當立卽脫離軍閥之干涉英當道似宜於此時爲英人持有債券者之利益起見提出抗議並聲明外兵將官理北京至山海關之鐵路不許兵車行動於長城之内此乃對付張氏之上策也 
[海參崴現狀]  
　　十七日海參崴電社會黨與非社會黨因混合閣員問題時起爭端但社會黨自覺地位不穏甘自退讓因社會黨不欲失歡於日本且不知非社會黨退出内閣後日人將取何種態度也上烏定斯克與後貝加爾之社會黨現亦採取退讓態度如上烏定斯克政府之撤換社會黨員後貝加爾共產黨之不加入内閣組織是也社會黨目前之態度定係莫斯科政府授意蓋莫斯科知右黨未必有極端之反動力欲避去日本之衝突也俄日交誼近來頗有進步故日軍撤退頗速 
　　十八日香港電　昨日海口傳來無線電報謂班樂衛氏所乘之飛機因乏汽油在海口（海南）降落海口無汽油可得故班氏乃改乘輪船進發 
國内要聞 
[北京通信]  
　　十九省區通電後之統一問題 
　　今之南北問題所謂和局之成不成全陷於混沌之境通電宣告統一而另開統一會議解决一切實一月以前過去之事自西南代表與靳雲鵬主用形式的和會而此說已成芻狗瀛台會議所决之舊法新會說非不逼近事實而至今迄未簽字因循推遷至於今日其中變換可得而言 
　　軍府同情於討段而與直奉派言和此爲一年來南北間縱剖的形勢之披露然自滇派與桂派水火滇黔重慶另成一新趨勢而西南方面暴露不統一之弱點且非軍府派又多少帶有聯段之舊痕跡於是軍府言和而彼方不和致北方之參與和局者生一統而不一疑問陳炯明以地方主義攻取潮汕直逼惠州而與陳有接洽者遂以爲如粤軍戰勝則與軍府所定之和議恐歸無效此兩說也直至今日猶占勢力就前者言之李純實爲其代表彼與唐繼堯通電七次而或不得復或得復而與現在和局之情形相去尙遠且聞雲南有代表到京亦曾與常局接洽已表示不與軍府一致且對於兩政府間之議和加以多少非難前月底吳佩孚致唐繼堯之電主張舊法新會請其贊同者實以北方諸人對於雲南大半不能說話惟吳或可說出一二而得其答復也然此電去後至十日仍未得復故八日之天津會議决定十九省區通電滇黔藉答復宥電再爲一次之示威的促進至十日而發出微聞李純之意滇黔與粤桂不妨分頭接洽必須同時告成其對於代簽和議之事一再推宕依接近李氏者所言實以此爲最要之一因而和局至此遂不得不暫時停頓至於後說則某一派之以粤人爲中堅者實迭向當局陳述意見直欲將和議進行延至粤中戰事得一結束以後不過惠州尙在桂手未必遂成問題耳 
　　靳雲鵬之統一主張實主分兩步做去先軍府而後滇黔故與代表軍府之谷文二氏一意聯絡而贊助最力之閣員則爲張志潭范源濓二人范又隠隠中帶有接近湖南之意味近來之接洽張范實爲主要人物曹張在京時對於和議固亦參與内幕者曹以吳佩孚爲智囊吳本與軍府接近當然亦傾向此方面張離京前有一度爲前述兩說所動非常懷疑而靳對張氏伸說其分兩步進行之主張故張为亦未離開靳氏而另有表示故對於滇黔之十九省區通電於促和之中仍帶有最後勸告之意味某消息家曰張之計畫欲於對軍府和議告成以後使江西與廣西夾攻陳炯明且置重武漢以遏滇黔軍之東下靳氏雖無表示大約亦不反對此說云云故今雖藕斷絲連專待滇黔之答復而實則與軍府簽定和議之局面依然未嘗變更也 
　　至於西南内部川湘與粤桂本爲一氮而自川中紛擾熊克武離成都而至順慶呂超遂與滇合然不满一月而因兵工廠造幣廠屬川屬滇之問題呂與唐又成水火鄅子無歸之劉存厚忽乘機而動以援川名義表示助熊竟由川北而至成都蓋川北本無滇軍旣曰助熊即� 
可長驅直入也然聞劉氏回川之時與熊約束仍以熊督川而自爲會辦及至成都以後其致政府之電則仍自稱督軍而稱熊以鎭守使離奇變幻不可名狀而川南爲滇軍所駐川東以黔軍爲主體又加以無實力之改造軍府派欲在渝開聯軍會議組政府開國會故和局與川之關係直混沌難明大約一部贊同一部反對湖南近踓有游移兩可之風傳然吳佩孚與譚延闓關係極深吳旣迭電接洽范源濓又從中拉攏加以譚與軍俯本未絕緣當然不生若何問題近日更有一趨勢卽裁兵會議地方制度會議本湖南所主張已由吳提出得曹張之贊許故湖南内部雖有一部分非難軍府之人與譚氏相聒實未必有大影響也 
　　再言北方則縱剖之形勢中又有一新現象張作霖對陸榮廷較爲接近而直隸派之對滇黔則仍帶聯絡之意其中内幕可以陸軍部對於軍隊性質之分類證之直隷派之各師旅不外小站保定山海關三處之學堂出身常自居於正式軍隊之列而滇黔川粤之新式軍隊其性質比較的相近歸入一類如張作霖之奉軍陸榮廷之桂軍張勳舊部之淮軍姜桂題之毅軍則非學堂出身其編制訓練亦不一致稱之爲雜色軍隊近來兩張極融洽且一意聯絡廣西據軍界中之熟悉情形言此實將來之新局面而於最近之和局亦大有關係者也（九月十六日） 
[北京通信（野雲）]  
　　京學生籌議調查災况 
　　今年北方大旱赤地千里美國旅華人士不忍數千萬災民轉徙溝壑乃有北五省旱災救濟會之設自是以後各方影響社會籌振之會紛紛組織政府籌振之文亦累牘連篇而北京學生界日前特由北京學生聯合會與北五省旱災救濟會接洽表示允盡調查義務之意救濟會同人極端歡迎當由雙方代表議定辦法數條其大旨（一）由救濟會延請聯合會會員充任調查員（二）調查員分十組每組記事一人照相一人（三）調查員之旅費由救濟會供給除火車輪船免費外毎日給宿膳費銀三元（四）調查期間三星期議定之後由學生聯合會開會一次請本會會員自由簽名願擔任何項職務一時簽名者四十餘人其中自以籍隸災區之學生佔多數嗣又經人提議謂各組出發不可不有衛生隊隨其後誠恐途中遇有疾病或有他項事故不能不預爲之防現已商准救濟會加延醫學專門學生十人是每一組共有三人矣出發之期卽在後日（十八日）時間頗覺怱促故今日（十六日）下午復在北大第二院（理科）第一敎室開會先期卽有學生聯合會通告登入晨報謂願任北五省旱災調查員者簽名已有四十餘人查原定辦法記事照相各一現在人數已多究應如何取舍請蒞會公同决議云云是日下午四時半開會到者二十二人魯士毅主席報告與北五省旱災救濟會接洽情形並言今日應討論者一爲人的問題一爲事的問題人的問題因簽名之數已超過預定究應如何取舍又照相關係技術未必人人皆　若任記事者多任照相者少亦頗困難事的問題係關乎調查方法究竟應用文字紀述抑應用表格塡記文字紀述散漫無歸記者固感困難編者亦覺不便不如用表格分類塡紀反覺便利惟表格應如何製定須請大家預爲籌劃最好就各人所擬先冩出來再行討論又謂關於救災方法應分治本治標兩種中國向來不重治標今日調查之際又庽治標治本兩項如糧食一項考察其所以缺乏之原因卽可預籌根本救濟方法並謂華北救災會昨日亦有人來與吾們接洽請吾們將調查結果送給他們一份此事頗覺不妥已回却之矣云云一時論議紛紜有謂災區太大人數太少期限太迫斷難辦好者有謂宜分區派人者均經魯君一一加以明白之回答嗣後議及照相一層照到會人數逐一詢問願任斯役者只有五人因此頗覺困難有主張另覔者有主張田記事自由請人者最後議定仍由主席以聯合會即日通函簽名未到之人詢其是否願任照相之事待其回復再定辦法至災區分配問題則議定先就到會之人各記出籍貫某省某縣以便酌量分配聞明日十時北五省旱災救濟會開會聯合會代表即須出席報告一切今日之會已將人與事兩項問題略略解决明日下午尙須開會一次以便議定調查方法（九月十六日晚） 
[各方面賑災情形]  
　　奉天張作霖認捐三十萬本人自捐五萬元以爲提倡惟曹巡閱則尙未表示認捐數目想亦必不少捐也本年長江流域年成尙佳湘省糓賤故决定在長江各省採辦糧食預計五百萬擔方可普及 
　　聞美使提議組織一災賑總會業已通電各國乞助並擬由產米區域輸運糧米直達災區俾　地有產業之人民可用廉價購買關於此類之運輸業已得主管機關之贊助又東三省本年收成極佳擬請政府與該省長官磋商用記賬法購米運至直隸一二年後再由直隸償還或即還糧或另籌他法又外交團籌成之欵頗有人不主張假手於中國官吏施放擬委託敎會辦理以資核實聞外交團估計各國直接間接捐欵可望有一百萬元之數 
　　此次賑災自政府以逮伶界都極熱心提倡聞新世界文明新劇社近致函華北賑災會請將所得調查災情報告分送一份以便編爲新劇描演慘象藉引起社會之觀感俾竭力於賑濟事業 
　　交通部爲求鐵路運輸敏速起見特調查各路車輛數目以便預備空車運送糧食赴各災區之用並由部電致曹張兩使請其減少軍用車輛額數凡裝載貨物之車輛請勿於中途扣留作運兵之用 
[北地之災荒與政府]  
　　中美新聞社譯密勒評論報云直隸省中近來災殃疊見兩月前直皖開戰今又遭旱荒其地廣十一萬五千英方里農收全無災民中已有數百萬人離其故里而至他處覓食魯豫兩省亦岌岌可危現計三省中受此旱災影響之人民共有二千萬以上災區在運河以西向南 
 
 
 

Page 7

 
 
蔓延至黄河方面饑民慘狀不忍聞覩查一九一七年直省一部分曾患水災經政府組織一水利局派總裁一人董其事今次災情較三年前更重而政府對於救濟方法全不努力致各方面皆不满意總統僅令財政部撥欵二萬元賑濟此外一無作爲今曹錕已爲直魯豫三省巡閱使瑾應致力於賑務若果從事辦賑則必令西敎士贊助華人對於本國官員　不信任如華官自辦則捐欵必不踴躍而外人解　者亦必不多今日者實曹錕博得直魯豫三省人民善意之最好機會其好自爲之至於救災之法則以工代賑最爲善策願當局者注意之也日前本報曾載苪恩施博士上北京政府條陳一件其中固多忠告之語而　於中國人民之性質則極爲贊美謂其機警而忠實頗屬可恃按中國之西方良友自柏靈於及赫德起以至瑪禮遜及朱爾典止莫不尊重中國人之美德但對於前途則又莫不爲之提撕警告芮恩施之言曰一國政府而欲得尊重及威權者决非以武力貪婪及陰謀可以得之果以此道治國必至破壞國家而後已又言解决中國政府之根本法厥爲設立一代表人民之國會使中國人民之美德能由此而表現造爲政治中國庶其有豸本報今又載寳華博士一文彼以鐵路上之腐敗證明中國之不可救藥非由外力重加干涉不可然博士居中國未久實未能深察中國人民之良好本性須知當國内擾亂不定之際如所述鐵路上之情形自屬難免我美國當戰爭之時鐵路上亦不免有混亂情形博士此論乃凡人一見腐敗情形即不免發厭惡之感情者之代表蓋憤激之談耳博士又云主有土地與主有貨物不同主有土地而不能從事組織維特秩序者即爲自棄其主有權按主有權若果以組織秩序爲試驗則讀者不免發生疑問試問自愛爾蒙起以至高麗其間之各政府果皆一無可責備乎美國自一八六一年至一八六五年其間非大有召歐洲各國干涉之理由乎况秩序者程度不一初無定形又何從指其孰爲有孰爲無耶且更有一問題焉即所謂放棄主有權者爲對誰放棄之乎若謂必對指定一他國放棄决無此理况維持秩序以外尙有較廣大之正義公道應爲解决問題之標準正義公道非可以一鐵路之時間表爲衡量者推寶華博士之結論似謂中國不妨被他國瓜分及合併並當許日本自由行動假使彼更願以同一主義施諸西比利亞則直願引起遠東之大戰爭矣總之博士之論不就原理上言故不能揆之以理彼不過代表一般無特别友誼於中國之外人對於中國之感想耳至於芮恩施博士則觀察較深故其言亦明敏彼覺中國人具有美德良才將來終能改良政治獲一出人頭地之地位將來彼之鐵路亦必仍不免有脫離之事亦無人執爲放棄主有權之理由矣 
[山東籌議救災紀]  
　　山東軍政兩長爲災區寛廣難民過多特設災區籌賑處俾免流離現已指定賑濟的欵一萬五六千元聞卽係施履本交涉員經收之運牛出口護照費一項昨已知照施君儘數解撥又聞災區籌賑處成立之初原擬附屬於省署第一科嗣因事務殷繁須設兩科辦事署内房舍不敷分配昨遷移警務處舊址作爲辦公處 
　　各縣災荒之中臨淸一縣亦甚劇烈自去秋七月雨後迄今未得透雨麥秋不收仔種全無人民旣鮮蓋藏又無富室借貸樹葉行且食盡十八勢將斷炊壯者逃之四方老弱轉死溝壑哀鴻遍野流離满道　男賣女慘不忍覩加以瘟疫盛行十死八九棄屍於道餓殍載途鉅災浩刼古今罕有現有駐臨基督敎士满德君存心仁愛大施慈悲首先倡導情願息借五萬元築修河堤以工代賑已禀請長官執行矣此外農會會長孟玉珍鉉崇德武訓學校校長王紹文勸學所長陳東堃模範學校敎員鉉慕儒商學聯合會長馬承齋商會會長單警齋紳界孫藍田車鑑之冀慶安等亦而請縣長召集各界開會組織慈善救濟會並聯絡湖北同鄉長官及京省議員沙張諸人一致進行現正在籌畫中在孟君等桑梓攸關天職所在固無論矣满德一美人耳尙關心災民設法拯濟如是而彼本郡巨室富紳只知蓄居奇乘機　買貧民之賤地此與臨危竊盜遇難求姦者何以異哉嗚呼吾國有錢者之心理豈眞與常人不同耶眞令人無從索解矣茲錄臨淸縣農會致臨淸縣長公函如下敬啓者竊吾縣全郡自去秋七月一雨後至今十三月餘未得透雨去年秋成已極歉薄今年麥秋顆粒未收窮黎　苦已覺難堪满擬得種秋禾少資補救不料蒼蒼者天始終不雨刻届白露依然如是縱欲種麥亦復不能且牲畜賣盡仔種全無即眼前得雨亦只瞠目而視徒喚奈何而已況安分良民流亡殆盡　　禹畋誰復事耕耘耶刻間遍野哀鴻泣涕職道棄男擲女慘不忍言其暫未出亡者又典當無主借貸無門亦只坐以待斃故胡有合家服毒自盡以爲生不如死者又兼瘟疫盛行死亡满道非有大宗賑欵急急散放其何以救此災黎職等慘不忍覩難安坐視除會同美國敎士另請以工代賑轉呈核辦外敬懇縣長准予據情轉呈省憲恩准賑濟並請開會招集紳董各界組織災民救濟會俾使　惠均沾賑濟普及云云 
　　據外人親至臨淸北戴河間游歷者言臨淸左近收成無望自臨淸至武城約二十五英里榖糧失收所餘者僅牛羊草料耳收成不及一成自武城至李家莊（小鎭在被州臨淸間）收成較佳約有半數李家店附近皆窪下數星期前大雨兩次田禾盡被淹没出李家店五六里外榖糧有半收人食其粒桿梗則用以蓋屋或作燃料自鄭家口至故城約二十英里田畝荒蕪一如臨淸由故城至德州一帶亦有半收德州左近及沿鐵路以北至泊頭鎭有六七成收成以上所述各處無棉花及高梁自姚官屯至靑縣收成雖有望而被蝗蟲食盡滄州左近收成不佳天津附近略勝一籌統上所述臨淸之災最重宜放急賑德州次之因臨淸周圍一十英里内僅剩獸糧德州迤東二十英里内確爲荒地餘尙未悉 
　　此次山東災區異常廣大災民約有三十餘萬户雖經政府迭次撥欵賑濟然杯水車薪不過暫濟燃眉之急並非治本之法刻山東紳商籌議以工代賑辦法其推濟南道尹龔積炳君來京與當局及各要人接洽龔君業於前日抵京並聞僱用災民興修各項工程亦籌辦有緒計分東西兩區東區修築烟濰鐵路其欵項由交通總長葉恭綽擔任西區則修濬小淸河運河因二河旱淺不能行船現由美商美孚洋行英美烟公司擔任借欵二河修濬可通小火輪交通便利則商務以發展而災民亦不至轉流乎溝壑誠善舉也 
[大陸報之京訊]  
　　大陸報十七日北京電云外交部向俄使署非正式提議俄國在華之外交官與領事現應停止執行職務蓋以俄政府合法代表優林等現已到京故舊有之外交官今已不復爲俄國之代表也優林代表團與中國磋議通商已有進步故外交部乃以中政府對於俄國舊有官員之新態度告知俄署今俄使正在考慮應否默認路透社所傳外交部之文 
　　李烈鈞擬由四川進攻鄂北鄂督王占元已與贛湘軍事當道協定守衛同盟之辦法王督已派大軍駐紥巴通宜昌以重防務 
　　交通部現設法多置車輛供運糧賑災之用大陸報駐京訪員費甫氏今日赴災區調查災狀交通部决議自新年起交路局裝運之貨物仍由報裝者自負責任以期多騰出火車政府已電致張作霖曹錕請從速發還裝兵車輛愈多愈善庶賑災易於施行 
[京聞拾要]  
　　吳佩孚頗抱悲觀保定歸客談吳佩孚三次晉京回保後全國各界函電之多爲向來所未有而學生之請謁者每日必有數起吳氏一日之精神均消磨於應接酬酢之中　境甚苦而尤以各處函件如某學會也某公團也某籌備處也目靡五色且此種公團名義有向來所未聞者其函件中如請助經費也介紹人員也甚至所求不遂而出以責　者吳氏非常悲觀日前有某學會三次請吳補助吳無以應該會即有不愜之語致吳吳命檢點其來函第一函恭維吳氏前無古人後無來者第二函則艷稱本學會之規模宏大政黨基礎已立請求資助第三函因所求未遂出以不恭敬語因之吳囑秘書答復一函並將原函一併奉繳請爲原諒以示不受恭維亦不願受駡之意吳氏近日甚歎社會程度之卑劣對於以公團請見者不再親自招待云 
　　陸軍部之新借欵某社消息陸軍部與英國馬爾克尼公司借債三百萬磅將購買大小無線電機四十台即以中國五十餘處無線電報爲抵押品聞此事醞釀已久茲不過舊話重提耳 
　　國際聯盟代表問題國際聯盟已定於十一月一日在日來弗開會而我國所派代表除顧維鈞唐在復二人外尙少一人原擬由西南方面於王正廷伍朝樞二人中擇一而任現王伍二人均堅辭不就西南尙未統一又不能推舉代表祇得由政府電令顧使充當首席代表趕爲籌備一切現頗有主張外次陳籙使法後卽令其兼充聯盟代表者聞顧使已定於日内由美起程前往日來弗以便届時預曾所有我國提案統由顧使主持以免事先洩漏秘密致陷外交於困難並聞德奥協約研究會會長陸徵祥定於本月二十日由山海關回京該會副會長沈瑞麟已預備於陸氏回京後卽開會議研究德奥協約爲恢復德奥國交之準備兼以備國際聯盟會議時參考之用 
　　禍首有逃脫消息第一批禍首九人逃匿日使館内政府正準備交涉引渡乃聞徐樹錚曾毓雋丁士源姚震姚國楨等五人於前日上午八時三十五分喬裝日本兵士由京奉路逃赴天津此項消息傳出後各方一致偵查並經交通機關分電各路站嚴加注意但截至下午六時止尙無要領詢諸日使館方面亦閃爍其詞無從證實姑誌所聞以待續報　　新銀團之紐約會議據某使館所得紐約電訊云新銀團因對華借欵及擴充遠東利權起見已在紐約疊開會議各代表仍主張指定用途及礦產路權之擔保並當由統一政府主持否則仍不投資是南北未統一前新銀團之借欵决難成立 
　　政府籌議治藏辦法政府當軸近於研究治蒙問題又連帶提及西藏方面日昨特將入手辦法定出數件（一）須設法密防藏番出擾邊境（一）須禁阻西藏與外藏聯絡發生意外問題（一）須急謀開西藏會議（一）須妥將川邊軍隊餉械接濟以固邊防以上各項一俟日内决定辦法立即實行 
[天津通信（若冰）]  
　　易督聲中之晋省長問題 
　　當安福部氣熖薰天之時各省督軍之含有附段臭味者比比皆是自經此次戰事後而易督問題遂由此起不意風潮醞釀中所謂模範省督軍之閻錫山亦陷入此漩渦據政界某君云閻氏是否有附段之嫌疑吾人原未敢臆齗惟聞自此次易督問題發生後閻氏之旅長商震與宋某（宋在京住西山會館）確曾向曹張兩氏疏通而曹氏部下之邊守靖遂認爲投機事業力任向曹氏昆仲接洽曹氏自得三省巡閱使後對於逼近直隸之晋省久思發展其勢力邊爲直省議長又爲曹氏心腹因雙方協議令閻氏讓出省長地位即以邊氏往承其乏閻之督軍地位仍舊不動在邊氏用心固屬雙方有利惟其人之聲望未知能否得各方信任耳邊當民國初年孫黄最盛時代即隸屬於國民黨及民黨勢敗又投入進步黨力自湔洗當袁氏掌國邊氏對於民黨人物曾力加攻擊并以省議長名義常與軍政要人接近自曹建亭蒞任遂得出入省公署與曹極其接洽因之有省長第二及曹五爺之徽號（曹省長行四）故出長晋省之說縱能實現恐亦難得三晋人士同意也 
[南京快信]  
　　李督齊省長擬籌辦直魯豫災賑設事務所於省會警察廳責成所屬竭力勸賑以拯災黎 
　　王瑚長蘇說已中止茲聞姚錫光呼聲頗高刻正向各方面疏通但多數未表同意 
　　張文生昨電兩署報告豐沛蕭碭等縣匪已肅淸 
　　張文生派徐參謀來謁李督由齊帮辦代見 
　　李齊兩長復電院部拒絕開弛米禁 
　　宸鐘文明新劇團前在蚌埠滁州迭生事端被逐來寗現擬在寗重行組織開演省警廳以該團人類混雜且値戒嚴期内批斥不准 
　　陳鴻昌發起國民大會討論會呈請官廳立案 
　　禁米查騐處經費問題决咨交省議會覆議 
　　李厚基派易兆霖來寗謁齊帮辦後即北上 
　　靑年會昨請軍警界要人開講演大會講題爲歐洲戰爭之情形 
　　江甯屠宰場定明日（十九）開宰一切均仿照奉天屠場檢騐規則按章收費 
　　陸武嗚代表黄自希昨日由滬來寗卽轉車北上 
地方通信 
[松江]  
　　水警巡官升遷紀聞水警第一專署第四分署長李蘭亭因病出缺當由沈夢蓮專署長呈請趙雲生廳長以該專署督察員楊潤兩調署並保得勝港護卡砲艦警官徐公庶升署督察員所遺砲艦警官缺以學習警官王省明補充業奉趙廳長分别委任矣　　發表檢定合格敎員第三届試騐檢定合格敎員已由敎育廳分别令知各縣松邑此次與試及格者計有屠光裕·徐振宇·陸景澄·程葆康·王景祥·孫讀雪·楊達·翁肇昇·張炳行·顧望斌·施致祥·等十一人業已由縣令飭勸學所轉令各該員遵章繳納許可狀費及印花稅以憑轉解敎育廳塡給許可狀 
[蘇州]  
　　捐局正式接收蘇州工巡捐局由縣派委張警佐建勳監視接收後茲悉本月十六號警廳崔廳長已將各項捐册派委席科員幼蓀賫往該局邀請張警佐眼同移交其馬路工程處方面因有石子等笨重物件未便搬取則由該局派委蔣柏年祁匍甫二員前往接收業經完全交代是日即作爲正式開幕云 
　　重視檢定敎員吳縣温知事近奉敎育廳訓令略謂所有第三届檢定合格各敎員除現充敎員照常任事外其非現任敎員仰將各該敎員姓名資格通知各學校儘先聘用而未經檢定不合格之敎員從本學年起一律停止職務云 
[無錫]  
　　帽鞋夥要求加薪無錫帽鞋號全城有三十餘家共有夥友六七十人平日所得薪水甚微最高夥友每月祇六七元至四五元最次兩三元不等而每月尙欲出公所等捐欵除開支外所餘甚微際此米珠薪桂度日維艱茲該業全體夥友發起要求店主加給薪金毎月毎人加洋一元於中秋節向店主請求如不達目的俟九月十八日公所開常會時再定對付方法云 
專件 
[國民大會商榷會宣言書]  
　　北京王竉惠張一　羅文幹諸君發起國民大會商榷會籌備將近一月前日在石駙馬後閘勺園開第三次茶話會商妥進行方法推定臨時職員該會基礎碓已成立從此進與國人商討共策進行以期國民大會早日實現藉救危亡諒亦全國同胞極表贊同者也茲錄該會宣言書如左 
　　民國建設於今九年中經軍閥之蹂躪政客之撼搖波譎雲詭不可思議然而民氣騰勃日高一日民智發展日進一日即其所感受之痛苦亦日甚一日矣夫以我國今日民氣民智如此究末由消除其痛苦以據禍而救亡此何以故則以吾民之所欲而莫能償吾民之所惡而莫能去也所以莫能償莫能去之故則凡吾民之所欲所惡而皆顚倒操縱於一二軍閥政客之手軍閥政客乃爭得擅假民意以遂其私圖而莫敢誰何此眞正民意所以不出而禍亂相　之所以無巴時也 
　　夫代表民意者國會也今南北分峙新舊兩國會似皆可以代表民意矣不知自人民國九年之中國會自國　民意自民意兩不相關以釀成種種之禍因禍果即以新國會諭姑不問其非法姑不問其省分人數之全與不全而當其召集之初乃純係便於一二黨系之私圖未嘗有絲毫民意於其間也果眞惟民意是徇者試問近年以來若山東問題賣　　路諸問題凡便於黨系者新國會嘗有一言質問乎一言彈劾乎一言挽救乎曰此民意也則爲足以代表民意若舊國會雖曰依法選舉然以二年之國會而延至九年姑不問其踰期已久姑不問其朝秦暮楚此中國勢之變遷政潮之起伏民情之向背今昔懸殊能以九年前之靜員而代表今日之民意乎况成立以來重大職權如制憲一端至今尙無成續藉曰護法而人民依法所應受之權利何者出於國會之保障人民依法所應除之痛苦何者出於國會之奠安而猶曰此民意也則烏足以代表民意是故新舊兩國會已皆不足代表民意眞所謂楚則失矣齊亦未爲得也 
　　吾民呼籲無門其所欲所惡之意恃國會以代表者證之事實適與相反眞正民意竟無望於國會代表之矣嗟乎吾民　此意願必不能終使遏絕而又感受無窮之痛苦以今日民氣之騰勃民智之發展苟終無法以疎導之必有横决之一日故吾儕爲一身計爲國家計必使全國人民杜絕禍亂之源而不致構成横决之現象則今日全國所言之國民大會是也 
　　亡之策無逾於此雖然此中有事實　不能　標國民大會一名詞謂遂可以救亡也夫國會一名詞也國民大會亦一名詞也國民所造成之事實不能代表眞正民意至今日而有國民大會之提議國民大會能不蹈往日國會之覆轍乎能與往日國會有别乎往日之國會何嘗非國民所選舉選舉之議員何嘗非國民而其所代表之民意則一黨一系之私意而已固絕對不關乎民意也然則今日之國民大會將來造成之事實必求盡反乎往日國會之所爲而後可矣否則民猶是民也選舉猶是選舉也不過於往日國會名詞中加民大二字焉其與往日之國會何異其不足以代表眞正之民意猶一邱之貉耳 
　　吾人爲此深懼以　絕好名詞而壞於一二私人黨系之手是仍蹈往者國會之覆轍也則請爲敬告國人曰君民而欲開國民大會假令順此潮流而開會之目的達矣如何而從事於召集如何而從事於選舉召集選舉有日矣選舉職權之廣狹如何而限制之如何而規定之往日選舉之流弊如何而制止之如何而監督之茲事體大必有具體辦法而後國民大會姑能產生而後產出與會之國民始能代表眞正之民意以造成將來種種攄禍救亡之事實措民國於泰山磐石之安嗚呼胥在乎此矣近日以來各界人士對此問題注意發揮以告國人則其有商榷之必要可知也雖有智慧不如乘勢所望全體國民急起直追羣策羣力逨觀厥成斯豈徒吾儕之幸固四萬同胞之幸也 
雜評一 
[皖督與長江巡閱（默）]  
　　久不解决之皖督問題今已解决矣皖人惴惴焉懼醞釀復醞釀之張勳來皖而竟不來政府其有顧全民意之意乎然而皖人則曰張文生即張勳之替身也張文生之勢力即張勳之勢力也去倪之勢力而代以張非皖人意也况皖人希望廢督今旣不能廢而又不能以較善於此者來皖人其能表示满意乎此一疑問也 
　　又久不解决之李巡閱使問題今已解决矣曹張李平等待遇之說商榷復商榷今果已實踐乎然而初傳者爲贛皖蘇之三江巡閱使也繼傳爲皖蘇之兩江巡閱使也今則存舊名而爲長江巡閱使夫今之長江巡閱使而仍如倪之長江巡閱使者亦僅有巡閱之名耳實際上果能與張曹頡頏而满李之願望乎此又一疑問也 
　　夫民意可不顧而督意則不能不顧吾人雖以此爲疑而當局奪倪地盤以分給張李則已煞費苦心極鄭重斟酌而出之者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米價忽又奇漲]  
　　上海十七元 
　　無錫十三元 
　　滬地米價自舊曆七月下旬起忽又繼漲增高至昨日止每石竟又漲起三四元聞閘北方面各行家放價更速故又較南市略高雖有少數到貨竟有某某米客人居奇不售即米業中人亦莫能言其實際查本年六月開米業仁榖堂曾起而維持邀集南北全體同業及米客等議决限制十四元定價不得超過分毫違者處分並舉調查員查察訂定規章呈由縣公署出示在案茲竟漲至十七元各團體之投函公所及米行詰問者實繁有徒仁榖堂亦無詞以自解也滬上水木作各工人以及勞働家對於米價奇貴莫不大起恐慌昨有坤餘記作場工頭及王元生水作等發起籌議維持方法定今日星星開會並邀竹匠聯合會會議後向米業公所責問云昨接無錫快函謂連日滬地及浙江一帶米商到錫採辦破礱及新粳等糙白米詎被前數日雨阻四鄉竟無來源致今日（十八）早市售開中關白破扯價十二元另又新白尖價七元八角係滬上某米行購停進各三百四十石現已裝車矣鎭昌廠亦在某行買進原白秈一車價七元八角但市上破粳抬價至十三元竟無一石可購至新粳售開十元零三角到埠糶者寥寥新尖售開九元二角半至八元八角底貨尙多查錫地素稱米市薈萃之區目今粳貨市價與缺貨爲從來所未有是以各米行自已用米亦食尖米矣云云 
[拒絕蘇米運京之省令]  
　　江海　監督公署近奉江蘇省長令准内務部咨以北京總商會近以京畿戰事弭平後米糧缺乏價格飛漲呈部請轉咨貴省長取消禁運俾便將前此收買寄存各棧之米麥運京接濟民食等情查蘇省爲禁米省分除漕米軍米外無論何項米糧不准運輸出省前因米價日昂曾經電陳政府將漕米軍米一律暫行停運即經過蘇省之米輪運祇能直放陸運祇能聯運不得在本省各埠逗遛轉口以杜走私似此認眞查禁猶不免於米荒體察目前情形萬難取銷禁運除據情咨復内務部外合亟令仰該監督查照辦理云 
[蘇社臨時會議事紀]  
　　本月十五日蘇社理事會决定十八日開臨時會議已誌前報本日午前十時開會由張季直君主席至午後五時始散茲將到會人及會議結果探錄如下（出席人）張季直王丹揆黄伯雨馬雋卿方唯一穆抒齋黄任之錢强齋孫謹丞（代）張孝若周肇甫孟蒓生金侯城黄允之盧少劉陳穎生張繼高張滌珊金松岑儲鑄農鄭立三朱叔源賈季英王甸伯于瑾懷李敏孚蔡陶模朱德軒（議决結果）（一）省長問題旣經公電請以蘇人治蘇不能以一電了事爰推定黄錢穆儲四君與在京江蘇同鄉聯絡以謀一致進行（二）江蘇省地方制大綱草案討論大體推定金侯城孟蒓生王甸伯張滌珊蔡陶模五人審查修正原起草人亦須出席說明俟修正後再定期開理事會商定未商定前其草案暫不發表（三）江蘇省暫行自治大綱俟省長問題解决後再商（四）贊成試辦長途汽車辦法案穆抒齋君說明汽車改用電氣之利益盧少劉鄭立三君述瓜揚馬路及澄錫馬路辦法議决俟兩路辦法擬定一併交下届理事會議决贊助方法云茲將致京巧電錄後 
　　北京大總統國務院鈞鑒銑電請迅任江蘇省長計已逹覧茲經公同集議一致主張請任張一　爲省長公推以霖崇固湘瑤南强四人到京面陳地方公意乞賜鑒納張賽唐文治韓國鈞王淸穆黄以霖沈恩孚馬士杰錢崇固鮑貴藻孫儆孟森吳兆曾方還黄炎培張孝若盧殿虎儲南强穆湘瑤金天翮王汝圻于定一鄭立三張援李敏孚陳大猷張福增賈豐臻朱叔源金其堡黄守孚周承基蔡鈞樞朱紹文巧 
　　北京審計院莊思　先生並轉顏駿人董綬經馬相伯趙劍秋張小松張雲搏劉芷升陸建三夏頌萊諸先生　曁江蘇公會同鄉公鑒茲經同人集議一致主張决請中央任命張仲仁先生爲省長公推以霖崇固湘瑤南强赴京陳述地方公意乞協力進行爲盼張謇唐文治韓國鈞王淸穆黄以霖沈恩孚焉士杰錢崇固鮑貴藻孫儆孟森吳兆曾方還黄炎培張孝若盧殿虎儲南强穆湘瑤金天翮王汝圻于定一鄭立三張援李敏孚陳大猷張福增賈豐臻朱叔源金其堡黄守孚周承基蔡鈞樞朱紹文巧 
[通如崇海同鄕會歡迎張會長]  
　　通如崇海旅滬同鄕會昨午假大東三樓大廳特開大會歡迎正曾長張退庵先生一切點綴極爲莊重與會四縣職員及會員計一百餘人届時張公到會由各職員往迓奏樂歡迎入席并有王丹揆茅輝屏諸君奉陪因張公事煩神疲頗覺勞頓乃先至屋頂由中華照相館攝影畢重復入席由茅彙如起立致開會詞當推季君銘遠爲主席報告同鄕會發起之經過及旅滬貧苦同鄕之有待於同鄕會扶助矜恤甚亟詞極懇切後由顧萼生讀歡迎詞略謂本會成立伊始同人等公舉南通張公爲正會長公辭不就經同人等固請公諾焉公方經營實業甯有暇晷公之允同人之請蓋有鑒於旅滬十萬鄕人之窮而無告非有正式機關以聯絡之不足收指臂相助之效則公之一諾本會前途幸福固無量也公今就任矣同人等歡迎公於大東旅社而今而後將惟公之馬首是瞻登高一呼萬山響應其有以敎之乎云云至此張公起立略謂鄙人德薄能鮮承旅滬四縣諸同鄕一再推舉事屬救病恤死慈善事業無不樂予助成但有數事願與諸同鄕所討論者（一）同鄕會祇辦救病濟貧恤死慈善事業不受别事往往有以同鄕會名義爲個人出風頭者此我同鄕所當引爲深戒深加儆惕者也（二）愛鄕人先當愛鄕土歷述四邑之近狀及匪風之熾舉辦淸鄕聯保以安良善之經過極詳（三）述目覩江邊停厝由滬運回之柩風雨侵剥無人過問極爲慘目除已辦成之公葬地外希望四縣多辦幾處不然上海縱有慈善家爲之運回而到家鄕且致不安急盼羣力辦成此舉云云慈祥慷慨聞之莫不鼓掌奮起張公因居滬日少乃托大達公司之鮑君代爲商辦因不能久勞乃先興辭由各職員送登汽車而别云 
[旅滬鄂同鄕之驅孫電]  
　　（一）大總統國務院總理鈞鑒竊以省長一職民生攸關湖北王督挾其兵權保孫振家爲鄂省長孫爲王督姻親功績無聞聲華無稱國家設官爲民耶爲位置私人耶王督布爪牙於軍界而未足必欲攬政權而一之狼狽堪虞横恣曷極懇乞俯順與情維持民治收回孫振家之成命拯救鄂人士於水火以飭官常而安人心臨電悚惶無任迫切湖北旅滬同鄕會劉萬靑陶理堂李明輔等一千五百三十二人同叩（二）湖北敎育會轉省議會商會均鑒電悉省長關係民生王督保用姻婭武人把持横恣曷極凡具天良誰不憤恨除電天總統國務院懇請收回成命外相應電共矢毅力期達民選嗣後進行若何尙希隨時指示湖北旅滬同鄕會劉萬靑陶理堂李明輔等一千五百三十二人同叩 
[各方面之籌賑聲]  
　　華洋義賑會北賑會華洋義賑會昨日下午六時該會各董又在仁濟堂開第三次籌賑會議到會者有宋漢章傅筱庵唐少川黄楚九等二十餘人是日尙有西董福開森博士以及蘇理法·費區·史撥來·三君亦到會協議至六時十分即搖鈴開會茲將是日會議情形彙記如下（一）傅筱庵君提議請由該會書記備函通知盛老太太盛澤臣盛萃臣盛繩祖宋德宜諸君敦請其加入該會發起人之列請衆表决通過（二）宋漢章君提議義賑會應另覔會所不便常假仁濟堂辦事以淸界限今查有黄浦灘前德國總總會堪以借用請衆表决通過並請諸董事議定准於明日（二十日）即將會所遷移至該處辦事（三）朱芑臣君提議請孫伸英君爲駐會總辦請宋德宜龐仲雅二君爲協理帮同孫君常川駐會辦事請衆表决通過並議定請宋君兼任收裝龐君兼任文　惟皆義務不支給夫馬費（四）大會日期經衆議定訂於下星期六（二十五日）開　洋義賑會北賑大會由會用中西兩文公函遍請滬上中外各官商士庶到曾參預衆表决通過（五　筱庵君提議應請福開森博士展緩返京日期蓋尙欲借重福博士於大會日期分向外國各官紳接洽一切經衆向福君請求福君允再商議畢散會茲聞昨日該會已得永亨銀行送來中秋筵寳洋二十四元想此後繼起者當不少也 
　　復旦學生聯合會此次北方旱災爲中國歷史上所未有災區數千里災民數千萬中外人士莫不　起賑濟本埠復旦大學學生向來對於公益慈善事業異常熱心帮助如上次歐戰協濟捐欵竟冠全國學校之上曾經歐戰協濟會華部贈以優勝奬旗今該校全體學生集會討論對於救助此次北方災民辦法經討論結果（一）除由全體學生自行盡力捐助外并向敎職員捐募（二）請上海學生聯合會轉請上海伶界演劇捐募 
　　中華慈善會陜西三原縣英國浸會會員韋眞君以該省荒狀之函詢英領事康斯定君滬上以何方法籌募欵項救濟該處難民當由康君函請交涉公署查示陜西義賑會住址俾與接洽經許交涉員查得此會已經裁撤歸併上海西門外前總商會長朱葆三辦理之中華慈善會内業聞許交涉員函知英領事查照云 
　　　　江西旅滬同鄕會贛省旱災發生以來已由該處地方紳董迭請該省長官設法拯救災黎並擬籌募賑欵呈准督軍省長就各處設局募集捐欵以資賑濟等情現由督軍省長委派該省議員代表十餘人來滬會同江西旅滬同鄕會在滬組織籌賑所並函請南北市兩商會曁各團體竭力襄助以便進行 
　　　　温州旅滬同鄕會温州山洪陡發永樂瑞平各屬皆成巨澤田園房屋人口牲畜以及禾豆等種植被水淹没冲去者不可勝數永嘉一縣被災之區枬溪港損失甚大頃據自甌來滬者云古曆七月二十一日狂風驟起大雨如注二十二　甚平地水深二丈餘二十三日水勢逾大又增漲丈餘二十四日雨仍未止勢不可遏所有樓房樓上水深六七尺其牆垣板壁皆被流冲去其時人咸携老負幼乘舟避登高由或避登屋頂者得免其有不及逃避者皆隨流共去茲舉被災之區如龍沙鄕之沙頭地方漂去房屋二十餘座溺斃人五十餘口承化鎭之渭石隆嶼上塘下塘浦口横溪綠嶂等地各漂去房屋二三十座或六七十座不等亦溺斃人各數十餘口田間所種之豆皆被漂去賢宰鄕之蘆田千田黄田等地方房屋各漂去數座人亦漂去不少晚禾淹没收成絕望早禾雖已登塲然皆被浸嗣因水退之後雨仍不止者五日以至榖粒霉爛不堪充食料之用矣今大水雖已退去其田園被水冲破者高處積土成阜深處積水成澗恐一時未易恢復原狀亦將來農作上一大障礙也近各地紳耆皆已呈報災情於地方長官請賑災該處父老咸謂温州經咸豐三年大水後此次水勢比前尤大洵爲數十年來有之奇刼也聞永嘉上戌一帶與瑞安昆連之處及瑞安二十六七等都災情亦與坍溪相埒云又消息温州自陰曆七月二十一日起至二十六日止突起狂風暴雨全郡盡成澤國計災區逾數百里災民達數十萬流離失所沿途行乞雖未逹北方各省易于而食之慘狀而嗷鴻遍野呼訴無門狀極凄慘茲聞温州同鄕會本晚特開籌賑會議茲得其通告如下逕啓者連日迭接我甌各處函稱此次水災浩大爲從來所未有田園房屋人口牲畜以及禾荳雜糧等均被淹没秋收絕望饑民流離失所沿途行乞情極凄慘急應籌賑以濟災民茲定九月十七晚八時（即陰曆八月初六日）開臨時緊急會議届時務乞惠臨磋議一切勿遲爲盼此達祇頌時安温州旅滬同鄕會啓九月十七日 
　　台屬急賑會本埠台屬急賑會成立後各方報告災情日數十起茲略錄最要函電如次（一）會稽道尹快函云二次水災臨海城内水漲至二丈人民均升屋頂避水冲没房屋田園淹斃人民牲畜不可勝數災情奇重需欵孔亟弟接到縣電文墊發急賑一千五百元並電省請欵蒙省長再發一萬元飭按災情輕重支配發給惟災上加災重上加重萬元之欵又濟何事弟又函懇省長通函勸募捐欵此舉若成亦足集少成多塘工義券亦請省長竭力主持勿任破壞函已交郵急遞未知能否有效寗海知事電告難民聚衆閙荒花帮統適於是日病故以致合城恐慌異常弟請省示不及已調奉化警備前往鎭壓矣（二）温嶺縣大溪詹泰鐘快函云吾台五十日中兩遭大雨大風之厄而中丁蟲難前災之重早在鑒中此次風雨爲虐偃禾拔木陸地成渠計自九月二日夜至八日止雖此後風雨稍歛而風雨勢仍將起鷗飢兕呌徧野嗷嗷目下水尙未退平地猶有三四尺秋收已無望矣六月之災早禾盡没今晚禾又被淹没統計莘塘冠田等莊以及保横湖等莊被災田畝西則一萬二百餘畝中則四千餘畝北則唯上坦外部　等莊全被損害共計三萬九千餘畝統西北中鄕合計之災情約分三等荒蕪者一萬八千九百餘畝中災一萬一千餘畝稍輕者二萬四千餘畝均由鐘等暫組救災事務所勸令補種正在籌辦間而西之烏根河涇等莊又受蟲害着處苗枯向之災山鄕之間尙有收成今則下地高田荒蕪满目野無靑草粒食維艱亟盼賑濟以惠災黎（三）温嶺金次齊快函云温邑中西北三鄕一片汪洋田舍淹没北鄕地方低凹受災尤重收成一無所望東南沿海一帶復有洪潮新修塘堤均被冲塌新蓋茅屋亦毁於風災上加災殊難救濟近因道路不通未得分頭調查一俟風雨稍息先往南鄕查勘遵海而北至東鄕等處查明後再彙表報聞電線中斷故用快函云云 
　　旅滬甬商旅滬甬商錢雨嵐袁履登二君因鄞縣大咸桃源兩鄕水災特於昨晚假座一品香函邀各同鄕共商籌欵賑濟辦法到者有王儒堂陳良玉陸維鏞鄔志豪張雲江孫梅堂何楳軒洪賢鈁陳文鑑項松茂李志方等四十餘人由錢袁及任矜蘋等殷勤招待七時入座由王儒堂君主說明錢袁二君募欵救災之意次陳良玉君報告被災情形略謂大咸桃源兩鄕因塘水决裂損失財產房屋山產共計二十餘萬悲慘之狀向所未有云云次袁履登君演說略云此次兩鄕同鄕遭災之慘損失之鉅旣如陳所言吾人旣安居上海應力爲贊助使被災失所之同鄕不致死於饑饉詞極誠懇聞者俱爲感動洪賢鈁姜炳生兩君當各捐洋一百元而唐華九等皆慨認代募捐欵云 
　　粤僑商業聯合會粤僑商業聯合會昨因籌募粤省鶴山縣災振特發公函兩通照錄如次（一）請新舉各募捐函本日常會爲鶴山等處風水爲災舉員募捐以資救濟經即席公舉先生爲勸捐員請於夏曆八月初三日禮拜二下午二時駕臨本會會同所舉各位前往勸募事關公益幸勿延却爲盼專此奉佈敬請善安（一）致各同鄕團體函敬啟者頃准旅滬肇慶同鄕會函稱鶴山縣屬古都一帶於七月三十一日風水爲災房屋倒塌人口死傷爲數甚鉅又高明等處亦有函來告急統求設法拯此災黎等因到會惟此間相距甚遠各處災情輕重如何無從查悉素仰諸公　懷飢溺夙其熱誠此次古都等處告災貴處有無放賑究竟災情如何尊處見聞較確伏希迅賜示復俾得察酌辦理爲禱專此敬請善安 
[奔牛鎭豆市之報告]  
　　滬上雜糧業昨接奔牛快信報告黄荳市情略謂該處近日霪雨連綿以致荳身欠佳昨（初六）開出内河高凈色明車黄價五元四角肩下者五元三角七分至五元三角三分杜靑粗粒五元五角七分至五元五角五分以上係奔牛戽秤毎包一百三十六斤　荳尙未登埸赤荳今歲年收平穏小餅毎千片四百四十五兩各荳以上海洋莊續動市面因之轉移也云云 
[縣公署函查現有實業機關]  
　　上海總商會近接上海縣公署公函以奉實業廳訓令查本省前次實業行政會議議决各縣設立勸業所業經本廰呈奉省長指令開呈件均悉已通令各縣切實規畫呈復核辦仰即將各縣現有實業機關查明列表送核此令件存等因奉此合行令仰該知事迅即將該縣現有實業機關查明呈復以憑列表彙送等因奉此除分函外相應函逹卽希查照辦理云云 
[棉花檢查局函請協查]  
　　南市棉花檢查局長沈潤挹查得現届仲秋新花正將上市鄕農之負販棉花到申投行销售例禁攙和水漬及石羔粉等類已呈請上海縣沈知事頒發布告查案申禁在案惟恐各花販於深夜時將違禁之水濕花衣起運上岸以避巡丁耳目甚有一般　客與之勾通託名上行暗中庇護情事自應分别嚴查並函請該管警區從事協助隨時稽察以杜濕花來源而維外商信用故已函致第一區警署趙墨林署長及一區一分駐所中應芳署員轉知各該管地點崗警如遇深夜上花即係不正當之舉動應加注意查看一經查獲前項濕花並攙和雜品之花衣均當扣阻解由該管署所訊究懲罰以儆效尤云 
[上海物價指數表（四）（十）（八）]  
　　財政部駐滬調查貨價處本月第一週（八月三十日至九月五日）上海物價指數云本週指數爲一○六·三比前週又小去千分之九比前月本週小去千分之十八本週内進出口仍無起色故洋土貨市面均落疋頭棉紗一類東貨頗多定價看软本埠市價尤疲惟茶葉略有交易水泥磚瓦等貨供不應求故食物及建築材料類指數微見增高然商貨走塲泰半不甚暢旺本月二十六日爲陰曆中秋節商家復須預備欵項淸結賬務預料秋節以前未必有大宗交易物價亦難期生色也茲將本週指數表列下 
（本表以八年九月物價作爲百分） 
　　期間　　　　九年九月　　　　　　　　前月 
類别　　　　　　　第一週　　前　週　　　本週 
糧　食　　　　　一○八·四　　一○八·六　　一一二·三 
其他食物　　　　一○五·一　　一○二·四　　一○四·六 
疋頭及其原料　　　九六·三　　　九八·四　　一○○·二 
金　　　　屬　　一一六·七　　一一七·○　　一一七·六 
雜貨　燃　　料　　　九七·○　　　九六·四　　九七·一 
建築材料　　一一九·四　　一一八·六　　一二○·○ 
工業用品　　　九八·九　　　九八·三　　九八·七 
其他物品　　一○四·八　　一○五·七　　一○八·○ 
雜貨平均　　一○五·○　　一○四·七　　一○五·九 
總　平　均　　　一○六·三　　一○七·二一○八·一　 
[一週間之金融調查]  
　　進出口銀數調查此一週間（十三日至昨日止）國外所到各銀行之大條銀共二千四百七十二條又美金洋五十五萬元除花旗外曾誌十六日本報故不贅述其餘皆係南京杭州兩埠造幣廠之新幣共來一百零四萬元又裝去寳銀九十八萬兩裝南通州去洋十五萬元漢口去現銀三十萬兩尙有現標金由各金號所解公單與各銀行者計一千零五十條然連日華商方面銀根奇緊皆緣出口貨仍不暢旺之故今將逐日進出口銀洋錄下十三日中交兩銀行各從南京來國幣七萬元又大陸銀行兩萬元又裝去銀二萬兩中交兩銀行亦各裝去銀五萬兩本街某銀號裝南通州去洋五萬元（十四日）中交兩銀行由南京來新幣各七萬元又各裝去銀各五萬兩（十五日）通商銀行由杭州來洋十萬元中交兩行由南京各來新幣七萬元又裝去銀各五萬兩又大陸裝去銀二萬兩又來洋二萬元本街裝漢口去銀二十萬兩又裝赴南通州去洋十萬元（十六日）花旗銀行從美國來大條銀一 
百八十七條交通銀行由南京來洋七萬元中交兩行各裝南京去寶銀五萬兩大陸銀行裝去銀二萬兩又來洋二萬元（十七日）鹽業銀行由南京來洋十萬元又中交兩行各來洋七萬元又各裝往寶銀五萬兩台灣銀行裝往日本大阪去標金一千零五十條某銀行裝漢口去銀十萬兩（十八日）中交兩行各由南京來國幣七萬元又各裝去銀五萬兩鹽業銀行亦裝去銀三萬兩 
　　洋釐十二日後市上現洋仍存二千五百二十二萬元惟用途不廣致洋釐價漸漸鬆動十六日上午尚在七錢二分六釐七五午後因銀根緊急頓跌至七錢二分四釐七五最大之價爲七錢二分五釐左右苟能天氣晴朗花米等新貨登塲現洋之需要漸廣銀拆漸小洋釐方有升高之勢也 
　　銀拆此一星期之錢莊銀拆常在三錢之外蓋造幣局日需現銀十餘兩大條銀雖有大宗到申均在洋商銀行手中適絲茶等出口貨阻滯於是有增無减華商咸受暗虧不少云 
　　國外滙兌十三日之近期大條銀爲五十九辦士遠期五十八辦士六二五以來略有加增昨日近期爲六十辦士遠期五十九辦士六二五鎊價最長者十六至十七日上午爲六先令旋即改縮至五先令十一辦士至昨日均無變更各國滙率除紐約大半元外餘皆勿動德國馬克仍漲至五千元羅卜票二萬元新加坡滙票三十九兩一週間滙水硬而復軟所以標金之價步歩堅急也 
　　現烚金此七天中國外所到之美金洋等共五十萬元早由各銀行售與華商泰亨源等金號而某銀行之沙金係售與恒孚等金號但各埠爲銀根關係銷場略呆幸存底有限故烚金價售開二百三十四兩五錢 
　　查倉數昨爲星期六調查中外各銀行與錢莊所存之銀計三千六百十一萬兩又洋二千五百二十二萬元又大條銀二百零二條押欵銀五百五十萬兩較十一日多存銀一百三十六萬兩洋亦多存八十萬元大條銀多存二百零二條押欸銀多九萬兩惟内有華商方面存銀七百十八萬兩洋一千四百六十五萬元押欵銀二百三十萬兩再將各銀行細數如下麥加利存銀一百六十萬洋一百三十萬押欵二十萬滙豐存銀九百八十五萬洋二百二十八萬大條十五條押欵銀一百九十萬兩道勝存銀二百零三萬洋三十八萬東方存銀二百六十二萬洋四十二萬花旗存銀一百十萬洋一百四十萬大條一百八十七條押欵銀一百十萬兩華比存銀一百十萬洋三十五萬荷蘭存銀三十七萬洋三十五萬中法存銀八十四萬洋一百十二萬通商存銀六十萬洋六十萬中國存銀一百三十八萬洋六百六十萬押欵二百三十萬各錢莊存銀四百二十萬洋二百八十五萬交通存銀一百萬洋四百六十萬有利存銀四十萬洋三十五萬菲律濱存銀二十萬洋六萬友華存銀四十萬洋四十萬滙興存銀四十七萬洋十萬大陸存銀二萬洋六萬滙業存銀十萬洋五萬尙有淮海等華商銀號十餘家之存銀存洋均在外 
[調查一週間之鎔銀數]  
　　查本星期間北市泰亨源方記等各銀號共鑄出寶紋一萬八千八百六十九隻核計規元一百零一萬五千一百五十二兩此項熔銀係由滙豐華比麥加利有利等各銀行從美國運來大條紋銀一千八百二十餘條又花旗銀行由該國裝到大條銀一百八十九條除已烊去九百四十四條昨日（星期六）各銀號向各該銀行出來大條六百九十條尙未烊化查各銀行存銀計有三百八十餘條容待下届烊見再行詳報 
[南北市電話接線問題]  
　　中國電話局長葉慕橘因商界要求在租界方面接通電話線一事已奉北京交通部委派專員來滬就商於北市德律風公司洋工程師酌定辦法迄今仍無定議茲葉局長適有要公赴京擬將此項問題面陳交通部長請示施行一面將長途電話事宜亟謀進行云 
[鄧課長察看蓮英案内之汽車]  
　　松滬護軍使署軍法課長鄧振淦自日前提訊謀斃小花園妓女蓮英案内之原告及證人等供詞已迭誌昨報昨日朱老五（即朱子昭）所借與閻瑞生之一千二百四十號之汽車已奉命開駛到署經鄧課長察得蓮英之死實由背後拖出之形式並且徵得檢騐吏毛耀堂稱是日檢騐蓮英屍體將頸項内之蔴繩先解去兩結然後盤旋數轉始得解下據此情形顯係當在車内時已將蔴繩盤繞蓮英之頸後始拖入麥田至髮髻之脫下必係意圖滅形灌澆　水所致聞此案將於下星期一續訊云 
[三新紗廠照常開工]  
　　楊樹浦三新紗廠日夜班男女工人四千餘名自全體罷工後迄已多日茲悉連日經各工頭向雙方排解後該廠已允將每天日班工所出之紗逐一過磅能至一萬五千磅以上者即給予特别賞洋工人亦已認可故已和平解决於昨（十八號）淸晨起各工人已全體到廠一律照常開工矣 
[俄國女孩在輪船内失蹤]  
　　漢口華俄道勝銀行副經理俄人摩斯君ＭｒＭｏｏｒｓ於本月十六日偕其夫人一子一女（三歲）及俄國阿媽由滬乘吳淞輪赴漢住大餐房兩間其一爲阿媽及女孩同住乃自當日晚十二時至翌晨八時之間不知如何該女孩忽已不見彼時曾報告船主遍船搜覓已杳如黄鶴矣故摩斯君即自南京折回上海沿途尋覓迄未尋獲按該船兩邊均有鐵網不致落水想係爲人携去頃摩斯君已通告上海捕房南京鎭江警局廣發傳單從事訪查并於滬上各報及南京鎭江報紙登載尋人廣告并出酬金二千元想見報者當無不留心代爲探訪得能珠還合浦始足止此女孩父母之悲也摩斯君地址詳載本報廣告内 
[時間守約會成立]  
　　時間守約同志會昨日下午二時假四川路靑年會殉道堂開成立大會時届二時男女會員之到會者已有千餘人乃振鈴開會公推陳維新主席張振遠紀錄（一）主席報告開會宗旨略謂本會之發起因鑒於社會中往往因忽於時間而致誤事且貽譏外人最爲可恥時間守約實爲今日最大之問題希望同志始終如一則不負今日之盛會云（二）向國旗行三鞠躬禮（三）會員唱時間守約歌（四）愛克界商餘義務學校代表戎明昶百老匯路代表施獨占等相繼致頌辭（五）時間守約同志會代表崔通約讀謝辭（六）會員唱愛國歌滬北公學學生唱祝時間守約同志會成立歌（七）來賓演說韓鏡湖略謂時間之當守約可分三種理由說明（一）天時與時間守約之關係（二）人羣進化與時間守約之關係（三）時間守約與國際信用之關係證古引今發人深省次戈朋雲謂時間守約名稱雖小將來之成效極大諸君旣提倡於前當守成於後敬以八字爲貴會頌曰「一元開始萬象更新」並以詼諧之詞形容不守約之心理聞者捧腹（八）餘興有龍德海劉魁盛之扯鈴王廷樑楊連生之　簧以及廣東新劇均能發人猛省（九）揭曉徵文名次以上海包天白 
 
 
 

Page 11

 
 
爲第一蘇州金可莊爲第二廣東劉粤聲爲第三餘多及格者末乃攝一影以留紀念散會已五時矣 
[楚謙奉調回滬]  
　　海軍藍總司令前因直皖政爭發生戰事長江上下游防務重要特派第二艦隊所轄之楚謙軍艦前往駐泊以資協防等情曾誌前報茲因戰事已息防務稍鬆藍總司令因需船遣調特令楚謙軍艦開回上海俾資差遣該艦奉令後昨已由寗開滬停泊浦江候令遣調矣 
[各輪船進出口消息]  
　　寗波招商局之江天輪船昨日開往寗波該輪續裝之貨有興業烟草公司之紙烟二十餘箱以及粗布二十餘件其餘爲各種洋布顏料水菓等類又安平公司開往海門石浦之寶華輪船昨日所裝之出口貨有黄荳三百餘包紙烟十餘箱以及棉紗生鐵等類又越東公司之永利輪船開往石浦穿山該輪所裝之出口貨有機器麵粉六百餘包黄白糖三百餘包紙烟二十餘箱其餘有洋釘洋靛洋火等類 
　　長江招商局開往長江各埠之江永輪船昨日該輪所裝之出口貨有糖二百餘包海帶菜三十餘件蔴袋二十件玻璃四十餘箱連史紙四十餘件紙烟二十餘箱桂圓一百餘箱洋燭一百餘箱肥皂二百餘箱洋靛靑三十餘桶其餘爲洋紙罐頭食物及鐵絲生鐵紫銅等類共三千餘擔又太古公司昨從長江開來之鄱陽輪船該輪所裝進口貨有白米五千餘包小麥黄荳二千餘包機器麵粉一千餘包藥材五百餘件桐油一百餘件餘爲紅瓦白苧蔴等類 
　　温州招商局開駛温州之海晏輪船昨日該輪所裝之出口貨有紙烟七十餘箱花衣八十餘包黄荳八百餘包玻璃三十餘箱其餘爲紅棗燈炮烟絲生鉛鐵絲鋼鐵等類 
　　烟津招商局開往天津之新銘輪船昨日該輪續裝之出口貨爲大批機器麵粉以及白米包米等類共二萬餘包云 
[中華國貨維持會評議會紀]  
　　中華國貨維持會前日星期五下午三時開第三十五次評議會由徐枝春主席提議各項事件如下（一）輪綸公司函懇提倡該公司鬃刷案公决函致該公司先將鬃刷樣品寄會俟審查後再爲提倡（二）福建保存國貨公會派出品股員施宗珍來滬請本會介紹往各工廠參觀案此案先經由曾出函介紹請追認公决通過（三）湖南衡州國貨維持會來電請查復營口染業工廠所出醒獅速成靑是否國貨案公决此案旣經函請會員吳善卿調查請應俟吳會員復到再行轉復該會議畢已六時矣 
[中華得勝杯比賽之結果]  
　　萬國義勇軍中華隊本年賽槍大會擇期本月十五十八十九連賽三天及一切賽射簡章已兩誌本報茲悉第一種係中華得勝杯比賽共分三場第一場全隊合賽於十五日淸晨六時舉行到場與賽者有一百餘人之多各賽七響距離二百碼擇優者半數爲第二場比賽十八日淸晨六時合格者六十一人先後蒞場距離五百碼各賽七響再擇優者半數計三十人爲最後六百碼各賽七響結果合三場中分數最優者五名各得奬品揭曉後由副隊長徐通浩分别向獲奬者道賀彼此盡歡而散茲探悉最高十名分數照錄如下（一）副總務排長陸葆泉九十二分得第一奬（二）射擊敎練排長陳景塘七十九分得第二奬（三）隊員奚霖生七十分得第三奬（四）隊員朱勵公六十七分得第四奬（五）隊員王維善六十五分得第五奬（六）副隊長胡筠秋六十五分（七）軍需排長宋雲奇六十三分（八）副排長郝伯陽六十三分（九）隊員干庭輝六十二分（十）排長劉景和六十一分聞尙有多種比賽今日（星期日）早八時起全日舉行全隊各員多數有得奬希望各賽員均自辦乾糧以備午餐時充飢云 
[星期學校會員赴京]  
　　中國星期學校會員三十三人由滬赴京昨日（十八日）滬寗路加頭等車一輛掛在由滬七點五十五分開行之特别快車赴寗轉乘津浦北上矣 
[靑年會今晚之演講]  
　　靑年會德肓演講會通告云九月十九號星期晚八時本會幹事陳維新先生主講「歐美宗敎之觀感」陳君歷游歐美對於宗敎事業莫不詳細考察頗有所得届時述其觀感俾吾人知所趨向焉幸希早蒞云云 
[國語講道會公啓]  
上海國語講道會星期演講大會通告云時間·九月十九日午前十時半地點·四川路靑年會殉道堂講員·崔通約先生講題·精神的信仰及其價値崔通約先生素負淸望尤長演說各界人士有仰慕崔先生者務請届時與會也 
[羅底國民促進會之演講]  
　　中華自立會主任兼上海布道團交際員龐子賢發起國民促進會後由市商會農會敎育會三公團領袖約同市民三千多人經於前星期日（十二）在商會討論茲定十九號午後在自立會開寳屬農工商學敎各界機關代表會議並由龐君講國民自决之要素一原理二性質三宗旨四目的及無黨派宗敎之作用云 
[敎育部審定算術敎授參考書]  
上海縣立第一高等小學敎員朱君光熊著有算術敎授一書呈部審定茲據敎育部批據呈及高等小學算術敎授問題之商榷一册閱悉查著者就經騐所得編製是書精密詳賅足資考鏡應准作爲高等小學敎授用算述參攷書此批云云 
[南洋僑生求學之踴躍]  
邇來華僑子弟回國求學者甚多現復有張漢軍等到滬進南京曁南學校肄業計該校自由黄任之趙厚生柯箴心等辦理以來非常發逹現已有學生二百餘人近由南洋各機關及本埠僑商謝碧田等送來僑生四十餘人均已分别插班上課矣 
[給示保護滬南慈善會]  
　　松滬警察廳上海縣公署昨發會銜布告云案奉松滬護軍使署秘字第三十八號訓令内開據滬南慈善會會長王震副會長嚴兆濂顧履桂呈稱爲組織慈善會業經成立請求立案出示以垂久遠事竊上海南市一帶地方遼闊人烟稠密尤爲各處苦力衆多之地來年物價騰高平時餬口常虞不給適遇死亡疾病其窮而無告情形實屬目不忍覩去年夏天上海疫症流行無棺收殮者道路相望會中同人爰在豐記碼頭老馬路租借浦東公所房屋組織滬南慈善會創辦施棺以恤暴露冬天又施衣施米以濟貧乏然倉凉满地非小補所能周慈善爲懷宜範圍之較廣今春因召集各界開成立大會蒙選震爲會長兆濂履桂爲副會長並選會董十二人當由各同人籌募捐欵夏曆三月開辦施種牛痘四月初一日起續辦施醫給藥延定中西各科醫士二十一人每日診治寒暑無間所有施棺施米等項以及臨時善舉益加擴充震等伏念滬南慈善會興辦已近一年會中大綱均已成立理合備文並附簡章呈請鑒核准予立案給示以資保護而福地方實爲公便等情並附簡章到署除經本署核准立案並函復該會長等外合亟抄發簡章令行該知事仰即會同淞滬警察廳長給示以資保護可也此令等因附抄件到署奉此查此案前據該會長等黏同簡章併呈業經批示在案茲奉前因合行布告仰諸色人等一體遵照特此布告 
[敎育界又弱一個]  
　　縣立第一高小學校現任三年級主任敎員汪季航君自該校開辦擔任敎職迄今已四十年詎今年六月間汪怱在庽病故同事及後進聞耗莫不同聲悼惜茲定本月二十二日（即十一日）上午就該校開追悼大會以誌哀思茲由籌備處主任遍發通告邀集同人准時到會並謂如有致送誄詞輓聯等品者請儘先交校俾事接洽等云 
[同仁醫院添設專科門診]  
　　虹口同仁醫院自十月一日起毎逢星期二四六上午九時至十一時特設專門疑難傷科門診以惠病人凡骨骱脫節癱瘓麻木駝背歪頸跌打損傷等症均可求醫臨診者爲新自美國波士頓回國之校正傷科專家胡蘭生博士云 
[大通絨線線球廠出貨]  
　　滬商錢永康陶雪生等集資一萬元開辦大通工廠專製各項絨線線球該廠已於日前開幕廠址在白克路珊家園出貨較之舶來品無異而價較廉現已呈請農商部立案註册後即將擴充廠基推廣營業添招新股一萬元俾謀推消各省各國云 
[水警廳查造偵探名册]  
　　江蘇水警第一區沈區長昨日分令所屬各隊文云案奉廳長第二七六號訓令内開據第二區長師景山獲解冒充偵探員之葛飛及探夥黄子方二名連同違法物證多件先後到廳即經督科詳細預審據葛飛供認僞造文書假冒探員私設公所擅捕人民濫用刑訊詐取錢財分用屬實並指黄子方王鳳林等爲同黨黄子方供詞狡展王鳳林在逃未獲業將葛飛黄子方連同證物除解請無鍚縣知事按律嚴辦外並應山師區長飭警迅將王鳳林緝獲就近解縣歸案法辦以儆刁頑在案惟查我水警以緝捕爲天職偵探實一種重要職務如葛飛等之肆無忌憚於捕務前途大有障碍即所用非人亦須嚴行取締始足以正本淸原各該區隊現用有偵探若干名是何姓名應即造册報廳以便有所查考嗣後如有增減亦即隨時報廳以憑派員認眞稽查遇有我水探自稱探員探士探警名目而册内無其姓名者即認爲假冒拘送司法衙門按律治罪該管官長自應連帶負責量加懲處以肅警規除分行外合亟令仰該區長即便轉令所屬一體遵照辦理等因奉此除分令外令仰該隊長迅將現有偵探若干員是何姓名限文到三日内查造名册呈送來區以便彙轉嗣後如有更調偵探亦當隨時報候核轉母得延漏云云 
[派艦保護航商]  
　　江蘇水警廳長趙雲生君近以時届秋季正値南北洋雜貨裝船航海運滬繁盛之際而外洋之黄龍泗洨等各洋面素爲海盜出没充斥之區航海失事尤以該處海洋爲多則外海水警之保衛航商關係至爲重要亟應派輪游巡以資保護故於前日已派虎威兵艦開往外海之黄龍等各大洋認眞游弋以維航商治安 
[造船所修理美商輪]  
　　江南造船所現有花旗公司之外洋巨大商輪一艘因機器鍋爐均有損壞且須油漆船身故於昨日入塢飭匠興修該商輪係行駛美國等各大埠之船隻是以船身極爲長大計有四十餘丈之譜此次修理工程浩大約在二星期後方能竣工云 
[軍隊改穿夾軍服]  
　　松滬何護軍使以時届秋凉入夜較爲寒冷各軍隊士兵軍服應改穿灰布夾軍衣褲庶夜間出差站崗巡邏藉禦薄寒特於昨日令由所屬各團營軍需科迅速一律檢發所有換下之單軍衣褲着即收回妥爲保存以重軍需 
[公共公廨昨日上午訊案紀]  
　　昨日上午公共公廨第一公堂由張襄讞與義羅副領事會審金子習訴祥泰號股東邢伯韜不理擔保恒興莊往來欠銀八萬八千二百六十四兩六錢七分案被告延律師到堂聲明被告有價値七萬兩之絲繭押在原告處核與控數相差無幾應請免予交保原告之律師稱被告所抵之貨祇値三萬餘金覔保一層甚爲反對結果准被告免予交保着具隨傳随到結出外候訊第四公堂由李襄　與英包副領事會審（一）朱坤昌訴兪菊笙等爲地皮糾葛 
案結果以旣據原告律師聲稱該被告等均已物故故應准將呈案田契一紙給原告具領（二）裕商秉記股票公司主顧秉南訴東方汽車公司經理陶滄洲（即陶昌海）不付支票洋五百九十元案據原告供四月六號將計九百元之公債票以六五折售與被告得價五百八十五元外加佣金五元故由被告與我五百九十元之中孚銀行支單一紙嗣向收無着是以控追並將支單呈察又據被告供顧所售者爲某書局二千元之股票兩紙每百元售價二十九元五角故付與五百九十元之支單翌日因見報載該局股票價格與原告所言者不符故將該股票退還迨向索支單初猶支吾繼竟以去年售與我之羅卜票彼虧本二百元欲我補償否則將支單作抵遂起衝突我即函致中孚銀行止付該欵實非因購公債而起等語結果改期再訊（三）新閘路一千零八十四號門牌居人張坤德訴其妾吳氏於離開時私將英册道契取去請追地價洋五千元案因時間侷促由兩造律師聲請改期再訊結果照准 
[汽車疾馳之懲儆]  
　　租界内汽車肇禍違章經公共公廨訊判者幾於無日無之自上月工部局重行取締之後力主嚴辦前日下午有五千零十六號汽車在虹口百老滙路開駛快車違章爲該管捕房捕頭所見立即稟請公廨出單昨將開駛該車之汽車夫海門人劉文寳傳案由陸襄讞會同日副領事林出賢次郎訊明屬實判劉押西牢一月如此懲辦或可稍儆其餘也 
[捉賭釀成命案]  
　　浦東四團倉鎭第一區警局巡警前日往唐連生茶館捉賭各賭徒蜂擁爭逃致跌斃賭徒某甲一名現由南滙縣朱知事派員調查以便澈究 
[代運私土之查獲]  
　　甬人丁阿法因在黄浦灘碼頭代某機關運送禁止進口之私土八包至虹口途經楊樹浦路被二百三十四號一千三百四十七號兩華捕查悉將丁與私土一併帶入捕房捕頭研詰一過飭令押候解究 
[譚地檢長蒞勘看守所]  
　　新任上海地方檢察廳譚檢察長昨晨率同錄事法警等蒞本廳看守所調查在押民刑訴訟男女各犯當由汪所長迎入晤談數語由汪所長引導先至民事各號舍分别點騐後至樓上刑事各號舍調查復至各女犯押所察勘良久點畢譚廳長又詣所内外一帶詳細參觀一周然後與汪所長握手而别 
[鉅欵須覓的實舖保]  
　　伯興洋行前投法公堂控稱有兪子明前來購去鑽戒等物値銀六千三百餘兩約期付銀到期向收詎已携物避匿報捕後提到兪父玉璋請追等情訊供後迭次限交伊子不交判人銀兩保毎日拔洋五百元在案現原告律師聲稱兪每月祇拔洋三百元共拔過九百元惟兪案關欺騙如若保出料理請堂上須着其人銀兩保兪稱現覔得烟紙店等兩户作保該兩店資本踓不値被控之數均係殷實老店求請准予交保出外淸理中西官以該兩店豈能作保巨欵着另覔的實店號保單到案再候核奪 
[電訴常德戴局長之苛虐]  
　　全國各界聯合會轉各敎育會各商會各農各工各報館均鑒竊硝之爲物本極輕微抽稅設局全國惟湖南獨有之機關藥品卡征湖南則常德空前之創舉局長戴修溥嗾局勇多人向各藥商詐買馬牙硝總計藥店各家有硝無幾戴即命名禁品濫捕店夥苛罰不遂則移縣覊押若遇重囚各藥店以其横用威權忍無可忍殆向各法國申訴敝會爲地方各團體所組織代宣民隠責有攸歸因致函賀知事與戴局長詳詢所以賀戴均漠置不理不得已與縣商會又將該局枉法各節電陳湘省長及財政廳請其俯恤吾民疾苦取消該局以輕人民　負或僅限熬户領照納稅用示公允乃譚督與陳財廳長又高擱不覆目下藥商罷市在即敝會正在曲爲譬解竭力維持惟念湘政府無故增加人民擔負不準民情又不由議會通過譚督何不一熟察之也尙希各界諸公俯賜援手忠告譚督准如敝會所請以全民命臨電迫切母任哀鳴常德各界聯合會叩佳 
[奬勵平價局經董員司之手續]  
　　上海縣沈知事以滬上食米平價局自裁併後現已訂期實行裁撤所有各市鄕經董辦理之各分局内經辦人員除荼房棧司等月給工食外其餘各司員俱係各盡義務現將撤局結束之際其前項經辦出力人員均應開列名册到署詳報省公署援案請示頒給奬勵昨已函知平價局主任陸崧侯趕將各該經董履歷及各司員名册具呈來署以便彙案詳報請獎 
[新華儲蓄票調換五年公債票]  
　　新華有奬儲蓄票調換五年公債票一事茲聞本埠中國交通新華三銀行均奉委託辦理此事惟訂有章程凡執有儲蓄票前往調換者均須遵章辦理云 
[通傳協緝王薇伯]  
　　淞滬警察廳徐廳長昨通傳各區署所云案奉督軍公署令開案據蘇常鎭守使朱熙呈稱竊照蘇報妄登新聞業將該報編輯人朱梁任逮案依法擬判徒刑奉令核准分别執行在案惟查該報經理兼編輯人王薇伯現尙在逃迄未弋獲若任其逍遙法外何以維治安而儆效尤除派幹探嚴緝務獲外呈請通緝等情除指令并分行外令仰該廳遵照經因奉此合亟通傳一體協拿云 
[商學公會開談話會]  
　　上海商學公會昨在小南門外水神閣事務所開談話會共商進行事宜决定陰曆九月初六日（星期）假民國路羣學會開大會更舉職員全體攝影到者王叔炎孫守伯顧翕周等三十餘人談畢散會 
[姦拐犯發敎養局收禁]  
　　大南門内楊家橋流氓李阿毛前因勾引該處附近某姓家所屬之松江大姐名阿妺領出姦佔嗣後阿妺忽然失踪當由阿妺之母王氏控經地方審檢廳將阿毛提案訊明判處刑期五個月茲已期满候釋因王氏一再到廳禀求嚴追伊女到案以便給領等語問官因阿毛並不將阿妺交案前日奉諭將李阿毛發敎養局收禁三年如能將阿妺交案准予酌减刑期 
[租車起釁]  
　　鹽城人張照隆放黄包車租爲業前日有阜寗人胡春元向張租車二輛張以其一人祇允一輛致起衝突互毆之下傷及張之腰部由張之司帳鄭友吉投五區二分所告發經宋署員飭提胡春元到案轉解司法科經段科員質訊一過判被告收押張送濟生醫院療治再核 
[誌謝]  
　　昨承商務印書館贈小說月報第十一卷八號一册又中華書局贈中華英文週報一册均此謝謝 
來件 
[爲賑濟北方旱災事敬告麫粉公會] [  陳仁]  
　　此次北方旱災瀰漫直魯豫陜數省災區廣被數十萬方里災民多至三四千萬衆誠曠古未有之奇災其毒殺妻子賤　牲畜咬草根嚙樹皮轉輾溝壑之種種情狀慘不忍言凡稍有仁心者對於此就斃之餓殍靡不思有以救濟之聞京中美英法各國公使有國際賑濟會之組織外交團有貸賑欵百萬之决議美商及美敎士屢次討論救災之方外國報紙鼓吹外僑助賑不遣餘力即華北日軍司令亦有助賑千元之說被異邦之人對於我國之災黎固可視若無覩聞若未聞也然猶爲人道故不忍不加以救助是所謂惻隠之心人皆有之歟然則我利害與共之國人其能漠然視之無所動於中乎茲聞政府以人民之呼籲與論之督促災情之奇重擬籌欵以辦賑然空言無裨於實益畫餅不足以充饑彼飽食諸公儘可從容坐籌集欵之策奈幾千萬嗷嗷待哺之衆不能枵腹久待乎我於以不得不棄政府方面而希望於吾國人推衣分食以救濟之我又不得不希望於各埠大商家大工廠之盡力協助而尤有望於本埠之麫粉公會爲之倡焉兹就鄙見所及願爲麫粉公會進一言我國北方物產以麥爲大宗居民力田亦以種麥爲主業我國麫粉出品之原料均仰給於斯是則北方幾省歲穫之豐歉乃我國麫粉業盛衰之所擊今者北方以春夏亢旱之故數十萬方里產麥之區盡成荒蕪不毛之地數千萬植麥之勞工盡將成爲餓殍更者牲畜賤　少壯流遷今歲之秋收不登明春之早熟又將無望我意本埠之業麫粉者縱豐衣足食不知北方哀鴻饑寒之慘然安得不爲本業前途謀預計將來採收麥料之地步乎然則業麫粉者又安得不盡其力之所能爲保持北方幾省土地之生產力與數千萬之勞工間接以維持其本業哉不然災黎盡而我國之麫粉業亦隨之至彼時雖悔無及矣是非余駭衆聽之談想麫粉業中之明達者當亦韙余言也茲爲麫粉公會略陳救濟方法數條甚望其能採擇加以討論提出公議一捐賑欵年來我國麫粉營業至爲發達據尋常麫粉工廠年經營業報告稱述獲利有自幾十萬至數百萬者就吾人良心上之評論此項厚利未始不可謂得諸北方產麥各省農民之賜噫彼北方產麥各省之農民即此次被難各省之災黎也然則麫粉公會得提議要求各麵粉工廠及各麫粉營業機關於往年公積項下提出若干成以充賑欵其總數當屬甚巨如此在業麵粉者不過分紅利之餘以報生產原料者之勞役而受之者得分外之沾潤當已被澤不淺想業麫粉者循諸報本之義亦必樂於贊助此議也（二）助麫粉·北方居民日常原以麫粉爲主要食品所以助賑者如能簡直助粉則可以省却許多交易手續節去許多中傭交易費即可以多活許多災民今麵粉工廠乃麵粉之所從出故在人助賑以現欵而麵粉業得宜直接助麵粉於麵粉公會方面不妨提議要求各麵粉工廠於每日出品中提出次粉若干成滙交公會由公會運輸至災區賑濟災民如此工廠中所費有限而每日可以救活災民不少（三）平售麵粉邇來米價奇貴購米濟荒所費太巨且北方居民食麥故此次救荒當然以麵粉爲主要食料惟近來麵粉以出口銷路甚廣且受米糧缺乏之影響故價亦見逐步遞高然我甚望麵粉公會向各麵粉工廠及營業機關提議對於採辦救荒之麵粉不能以尋常營業論當平價出售使其價格以最低爲度蓋如此在麵粉業方面不過略効微勞而在災民方面可多受不少恩澤（四）限止麵粉出口通商之道在以有餘易不足其本意原欲利已也如已已不足而又損之是爲自戕豈通商之本意哉按各國糧食之輸出量視已國餘糧之多寡以爲衡苟遇凶歉之年全國之糧食常受政府之支配其意在使全國居民皆得平匀之食糧亦所以防奸商之居奇以病民也向日我國各省遇米糧缺乏時亦常公布禁止米糧輸出之令其意亦在保護民食也今麵粉爲我國北方居民之主要糧食數千萬衆方待麫粉以全命各地缺乏麵粉情狀亦甚顯著使不早日設法限止輸出量其勢必至價値愈高而饑民得食愈艱是無異以數千萬生靈飽少數不義商人之私囊其爲害也孰甚或曰限止糧食出口責在執政者其請諸當局可也我今不暇論我國執政者之能否爲我民謀總之此數千萬衆乃我國產麥之原動力就經濟學原理而論此數千萬被難之災民乃麫粉業生產要素中之勞工此數十萬方里被災之區乃麫粉業生產要素中之土地然則爲從事麫粉業者計縱執政者不能爲之謀亦當早自覺悟急聯絡同業訂立限止麫粉輸出之約章以保護本業前途之實力焉此我之所以以限止麫粉輸出問題責望於麫粉公會也總上三者雖以消極之救濟法然就麫粉業而論實爲積極之補救法方今全球有糧食缺乏虞而我國地大物博使能保護生產要素中之勞工更利用地利將來經濟上之發展正未有艾也從事麫粉業當以遠大之目光圖之然則救濟北方災民非麫粉公會之急務乎 
來函 
[中國實業研究會來函]  
　　我國蠶桑自古尊重事業最穏利益最大其事易舉其道易行全國各省各地皆宜善法敎之雖婦女孺子亦能從事且養蠶時期所勞極短不過一月即能竣工獲利大之可富國小之可富家今我國民生計困難一般失業無事男女正可研究從事蠶桑以謀生產際此秋凉時候　養秋蠶極爲適宜如飼育得法者比較春蠶繭絲亦不相上下栽有桑園者更可多養補助家用增進地方經濟之法莫善於此也敝會有鑒於此悉心研究茲將歷年經騐之所得彙集各家之學說新編實騐蠶桑全書三大册計十五萬言舉凡一切栽桑養蠶製種保護病害預防驅除之方收繭繅絲及簡易蠶室搆造之法各項改良要點說之最詳最確務使易於明了是書極合普通養蠶繅絲家之參攷與農業蠶桑學校之敎本爲今日考究蠶桑學中最完全之良分也祈各界共提倡之以擴張我國蠶業敎育促進民業生產之利源是所厚望焉上海海寗路福壽里中國實業研究會敬啓 
雜評二 
[米價奇漲（訥）]  
　　目前米禁旣未稍弛接新之期又近而米價忽然奇漲幾越過前此恐慌之時則又何也 
　　彼米商者旣不能言其所以漲價之原因又不顧從前官廳之限價但知乘此北省閙荒之時會以謀利何所是之不廣也夫北省饑荒之慘象人共知之矣秩序旣亂則無論富貴貧窮同歸於盡所謂荒者不過無所得食耳民無米固無以爲食雖有米而價貴民無力以購米亦無所得食也故推米貴之結果等於無米其危險亦卽等於荒年我人知北省饑荒之可憫而發慈悲之心獨不念本地貧民生計之困難亦足釀成危險而尙忍因以爲利乎故吾願爲米商者稍稍放大其眼光而地方之人亦當預謀維持勿以平糶辦畢責任已盡而不再顧及其後來也 
公布欄 
[江蘇高等審判廳]  
　　（民庭判决）一件謝松林與魏志榮爲存欵涉訟聲請延期一案（判决主 
文）本件聲請駁回一件張章氏爲總承糾葛抗告一案（决定主文）原堂諭撤銷本案應由常熟縣知事公署迅予審判以上九月十七日 
[上海地方審判廳]  
　　　判决主文（民一庭）一件判决孫黄氏等與於德聲等田畝涉訟控訴一案主文原判撤銷坐落南邑三團頭甲陳家橋地方上則蕩田三畝應由孫　　 
黄氏管有孫金氏故夫孫堯順出與姚愼全之活費田契曁姚愼金孫金氏與於德馨所結買賣田畝契約均認爲無效本案訴訟費用歸於德馨孫金氏共同負擔（民二庭）一件判决夏廷楨等訴杜萬祥等爲執行異議一案主文杜萬祥訴夏廷棟債務糾葛案内查封之上邑二十五保一區十圖談字圩七十四號霍金在户則田一畝六分五厘九毫及該地上九十三號門牌頭一進三開間樓屋三幢左右弄屋二間牆門間屋一幢四首廂屋一幢又第二進三開間樓屋三幢左右廂屋二幢又後面朝南披屋五間朝北披屋一間按照淸光緖二十五年十一月夏紫谷親筆書立分書認爲夏氏共有之產應即啓封訟費歸杜萬祥夏廷楨負擔▲一件判决普勝生訴楊金林借欵涉訟一案主文楊金林　還普勝生本洋四百五十元上開之洋從立約之日起照每月二分利息計算至執行終了之日止但不得超過原本訟費歸楊金林負擔▲一件决定姚海琴與高金桃等遺產涉訟控訴一案主文本件控訴不合法駁回本審訴訟費印紙費洋四元二角發還▲一件决定黄東生與唐林春因租屋糾葛一案主文本件聲請不合法駁回▲一件判决趙寳生與王紀松等因借單糾葛一案主文着王紀松覓到王笙應交還趙寳生二十七保一區一圖詩字圩則田一畝一分五厘三毫田單一紙又紅契二紙騐契一紙糧串三紙趙寳生對於王笙應之請求准予撤回應即註銷訟費歸王紀松負擔▲一件决定歐六璋聲明窒礙一案主文本件窒礙之聲明照准 
[上海地方檢察廳]  
　　批示陳傑狀悉候嚴傳朱厚　到案訊明並仰迅來提出委任狀以憑核辦此批沈杜氏狀悉仰即將工作工摺繳案查核此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
實用談 
[美國之公共圖書館（上）] [  千里]  
　　美國公共圖書館極發達大小城鎭均有藏書满架惜人民尙不知利用之大半人每不知圖書館之利益遂輕視之於是出入圖書館者以全國人民計實佔一小數如能將圖書館之利益與價値佈告公衆逆料借閱書者必大加多 
　　今試舉數人因借閱書而得利益者於左某公司謀造一直矗雲霄之大屋於加州而預備如何對付地震即派一人至城内大圖書館科學部借書查閱果得一善法有一雕刻匠因一石像成名其像之模型實得自圖書館之美術部美國農人多識字常向作借建築書以改造其鷄塒又一公司之書記生因常在館之經濟部閱書頗有心得適遇股東會議各執事有所建議該生之條陳最實在股東採用之營業日昌後該生獵級升進今已爲副經理云 
　　以上所述不過略舉一二以示圖書館之如何有利於公衆大凡中年之人不能入校課讀者皆可利用圖書館旣不取費而書之範圍且較任何大學爲廣大再館中常有指導者願爲閱書者之資助並可爲之規定程序專門一科依次閱讀 
筆剳 
[天刑記（上）] [  鴛雛]  
　　今請藉朱先生之筆塑吾無告之冤於繁華中人幸垂鑒焉吾胡福生胡家村一十九歲之牧竪也吾卽言之詎先生等所能識先生等但能記吾之狀着犢鼻褌椎頭跣足膚色若銅佛者則參以以下之言當卽憐吾矣苟能憐吾而少歛其置婢妾作福之行爲即減世間一種悲苦不平之事吾雖永抱倫常之痛猶拜先生等賜也尙憶我初有知覺時在破碎之襁褓中同度時光者時時同吮吾母之乳吾有時予之有時嗔之窺吾母意似愛吾逾於彼兒然吾亦有所貪者以藉彼之故毎月吾母得并携吾上鎭一回蓋吾母取資於育嬰堂而市餻餅晱吾迨我能言始知彼兒爲吾異體女也非吾母出承領於育嬰堂而得乳資以補吾家者是時吾食量增人各一乳嫌不敷時絮聒母前欲還彼於堂母謂近矣視其神情似屬不捨則爲月入故耳日復一日而終不還被亦依依漸長與吾相髣髴不審吾何以轉增爲愛覺共賦形蓄智在在勝吾吾復自恧以阿金之名呼之彼應吾而暱吾鄕間之人本不必以兄妹稱也鄰舍枉顧以堂姑娘謔之者阿金羞竄於壁角吾則笑而曳之然有時亦贊賞姑娘佳吾母夸曰堂中各類都有儘有富貴人家私生者也是時母已不蹴堂取値吾以向母曰阿金今爲吾家人矣吾泣曰有兒在何須彼母曰彼將汝之婦也吾曰兒何須婦婦又何用母曰猶吾之與若父耳吾乃不泣然喜懼交半以吾父雖與母同起同息然母有時怒發父且不任其觳觫阿金柔當勿效吾母也 
雜錄 
[蘭簃雜識] [  瘦鵑]  
　　上星期日狼虎會同人集予廬井予凡十人飮宴蒞歡酒酣耳熱時江小鶆高歌上天臺铿鏘動聽楊淸磬與陳小蝶合演南　斷橋旣畢楊復戲效蔣五娘殉情十歎自拉弦索小蝶吹笙予擊脚爐蓋和之一座譁笑天虚我生即席賦詩寄拜花餘杭拜花吾宗隠居於杭亦酒陣詩場中一健將也詩前系小序云於休沐之日每一小集酌惟玄酒朋皆素心而常與斯集者有鈍根獨鶴之冷雋常覺瘦鵑之詼諧丁姚二子工於丹靑江楊兩君乃善絲竹往往一言脫吻衆座捧腹一簋甫陳衆箸已舉坐無不笑之人案少生還之饌高吟酬酬宗郎之神采珊然擊筑嗚嗚酒兵之旌旗可想誠開竹林之生面亦蘭亭之别栽也安得拜花能來共之戲成數詩聊記當時光景詩云温文儒雅亦吾師笑洒登壇酒一巵更有千花陪入座馬融經帪是蛾眉笑向春風拜綺筵翩翩白袷勝從前阿咸語比乃公雋輸與詞曹十五年（瘦鵑平日恂恂而一至即席則詼諧絕倒）入座靑衫沈瘦腰十年郎署舊詞曹閒悉欲說南都事先唱秦淮舊板橋（江小鶼能唱靑衫尤工彩樓諸齣）隔座耽耽大有人冰盤銀碗薦新蘋明知不是先生饌分兮杯羹贈茂秦（座皆饕餮悉有狼虎之號予箸短乃往往不能得食）慷慨淋漓意不平一聲牙板座人驚年時若著饕人傳先畫評書柳敬亭（楊淸磬能評話尤善南詞一言發吻座無不笑）綠堂調燭夜深時高詠情懷兩可知銀粉盒中名士句羅羅燭畔女郎詩不是旗亭賭唱詩無人能識定公姿只求自解心頭熱何必玲瓏唱我辭淸後婉約爲狼虎　生色不少予平居訥澀少言而毎遇與會諸故人則喜於口舌上行小慧用博笑噱第二絕多溢美語不敢承也第四絕中先生以箸短爲言絕非事實箸固一律身手或有不同非短於箸恐短於視耳然陳一簋亦恒能夾取一二塊以去且同人皆不善酒先生獨豪飮則菜肴上雖小受損失此固大占便宜矣一笑 
新聞拾遺 
[狗] [  隱厂]  
　　南京某局長之三如夫人喜養犬貓之屬去歲在北京時以五十金代價購得一犬遍體白毛長不盈尺名之曰鞋兒犬愛之如寳外出讌會亦必携犬偕行犬亦頗知人意不意日昨忽不食頭部漸大如夫人焦灼異常特延某獸醫診視某謂此症名大頭瘋自愧學淺不能診治等語如夫人益形焦急昨特乘汽車携犬至下關獸醫院求治醫者云此症醫治頗爲棘手百不活一不敢擔保如夫人願出四十元醫金醫者始允代爲一試云 
[孖人] [  亶]  
　　紐約公報載當維斯福總統時代美利堅奥加好馬省朗地埠有孖生之子二人與同時孖生之女結婚觀者咸詫爲無獨有偶之事傳遍一時詎邇來彼生孖女之母又生孖子二人其父母之鍾愛尤甚於孖女惟生已六閱月尙未取名據其長女（卽已嫁孖生子之孖女）告人云須俟下層總統選出以總統之名名孖弟云 
[查票員] [  九二碼子]  
　　本埠沿愛文義路記者每日上午九時許乘電車路過該處必見有電車公司某號查票員仰首向洋房沿街樓窗與一女郎喁喁深談忽颦忽笑媚態横生按日地點不更晷刻不誤惟不知談何秘密旁人無從揣測也 
小說 
[社會小說衆醉獨醒（一四五）] [  瞻廬]  
　　第二十五回禍延飯碗夫婦居哀自錄口供貪奴中計勉齋聽了也顧不得甚麽連連向東翁打拱作揖哀求寛恕靑巖在旁也是高拱手低作揖代爲央告道東翁看伍某薄面饒恕他一遭伍某願保他以後不再發生此事邦平只是搖頭靑巖又道朿翁不納伍某所請定要逼勉齋辭職伍某是勉翁引進的人勉翁辭職伍某也無顏在門下混飯吃只得一同告别說時便做出怱怱欲走的樣兒邦平一把拖住道伍老夫子這事不與你相干他走他的路你敎你的書没的爲了惡人倒累了好人（勉齋果惡矣靑巖未必好也）我自悔眼光不亮誤把惡人當做好人自古道渾濁不分鰱與鯉水淸方見兩般魚現在我的眼光可亮了（只怕未必）伍老夫子畢竟是個眞君子以德報怨代人受過眞敎人又是器重又是佩服我正有許多仰仗你的地方萬萬不許你走由他滾蛋你只好好兒在板凳上坐一壁說着一壁在靑巖肩上輕輕的拍了幾下拍得靑巖骨節輕鬆不知手之舞之足之蹈之那愁眉淚眼的勉齋又上前央告道東翁求你老人家寛我旣往成全則個邦平瞪了他幾個白眼理都不理揮揮袖竟走了邦平走後靑巖低語道勉翁不是我伍某不替你着力東翁盛怒之下甚麽話都說不進徒然碰了大大的釘子勉翁今天請暫回東翁面前憑着伍某三寸不爛之舌總要說得他心回意轉勉齋没奈何光着兩隻手没賺得銀洋轉向靑巖說了許多仰仗拜託的話怏怏的歸去其實這椿事都是靑巖弄的元盧他與王乾娘阿巧娘商議多時才商議出這條計較當那發給束脩時王嬷嬷却去報告小柳太太道太太你想姓徐的心腸狠不狠手段辣不辣他因薦了伍師爺進門硬要把伍師爺的束脩按月分給一半與他你想伍師爺的束脩攏總不過十二隻大洋分去了一半只剩六塊錢給師爺做零用都不夠我們公館裏請師爺也不是容易的事總算少爺福分好請到了這位好師爺倘被姓徐的逼走了偌大蘇州城憑你踏破鐵鞋再也尋不出像伍爺這般好的好師爺 
[自由談之自由談] [  鵑]  
　　天下殺風景事多矣粉約脂期忽爲意外事所阻一也策蹇游山半忽遇大雨二也觀影劇至得意處遽爾電絕三也中秋夜遲月會天陰月竟不出四也人事無盡則殺風景事亦無盡其殺風景之尤者則莫如莊嚴燦爛之新中國而常在腥風血雨中也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　俄波問題俄波問題雖已告一段落而今猶在混沌中也波蘭東陣綫布格河Rug一帶戰事仍在活動蓋波蘭軍之主要目的在廓淸格羅特諾Grodno里土夫斯克Litovsk東加里西亞East　Galicin諸地以期恢復其一七七二年以前之舊疆域（一九一九年十二月巴黎和會爲波蘭劃界將里土夫斯克以東之波蘭舊壤劃歸俄有）惟華沙消息又謂過激軍或將於數日之内重整旗鼓再圖大舉伏爾布尼亞Ｕolhgnia境内之過激軍已調集生力軍十師使誠有其事　俄波戰事或未許樂觀也至和議問題則里加會議（原由見上期增刊）雙方消息互殊九日倫敦電傳華沙消息謂過激黨忽臨時變計决議不派代表赴里加與波蘭代表議和而十一日倫敦接莫斯科無線電訊則謂俄國議和代表已赴里加議和談判不日可開兩說相反未知孰是 
　　然過激黨之内部亦復危機四伏共產黨近在俄京彼得格勒開會會場中忽起衝突芬蘭共產黨竟爲反對團殺死多人又據倫敦電訊烏克蘭農民現已起事聯合藍格爾將軍併力攻俄以拊過激軍之背莫斯科政府已承認俄迭蕯港口將爲烏克蘭農民所得過激軍西敗於波蘭南失利於烏克蘭藍格爾欲藉武力手段發展其勢力亦匪易爲也 
　　勞工問題俄國勞農政府軍勢之不振旣如前述反之其主義之傳播於國外者澎湃洶湧竟不可遏英意兩國之勞工風潮已帶過激黨之色采若不有善法以消導之於未然則恐危機之所趨有非可以預測者也英國礦工要求增加工資兩先令减少煤價十四先令兩便士經勞工部大臣約同礦工聯合會幹事面商將謀消靡罷工風潮於未然孰知會談之結果竟至决裂鑛工對於工資問題反對移交實業裁判所公判對於減少煤價問題仍持極端主張雙方旣無妥協之希望則九月二十五日之罷工風潮爲不可免次說者謂罷工風潮一發則全國必將舉行總選舉以勞工之問題訴諸國民若總選舉之結果政府爲勞工戰敗則過激氣味之勞農制度必將因此成立而代議政制遂臨末日矣故英國之難題未有若今日之甚者也又除礦工以外電業工人亦决於本月十八日罷工道路輸運工亦將以罷工之手段要求每星　增加工資四镑七先令 
　　意大利北部米蘭五金工人之風潮則較罷工更進一步而益趨於極端工人佔據工廠禁錮廠主又復樹立紅旗收集軍械佈置防務儼然欲與政府爲敵資本家雖乞助於政府而政府遷延不敢有所作爲蓋不欲與國會中社會黨議員發生衝突且恐軍隊之不奉命也現在占廠風潮已自五金業蔓延於化學紡　製鞋諸工廠即鐵路工人亦不允裝載兵警開赴肇事地點極端派工人主張立卽没收全國工廠悉歸工人主有穏健派則擬促使政府占有各廠暫歸國家管理然無論其爲工人主有抑爲國家管理其爲根本打破舊時之資本專制主義則一也其後全國勞工大會在米蘭開會結果議决工人可仍據有工廠直接管理權應操諸工人並聲明此次爭持之目的乃欲使資本家承認工人之管理實業權換言之大會實主張實業國有及驅遂廠主之政策也意政府對此風潮尙無所舉動首相喬里蒂Ｇiolitti方赴法國與法總理爲外交上之周旋以期獲得與國有力之奥援勞工風潮之趨勢尙不知胡所底止也 
譯錄 
[新銀行團之原委] [  新銀行團美國代表拉門德ＴhomasWLamont原著（圓譯）] 　　 
　　年來新銀行團之論議甚囂塵上美國拉門德氏來游中日兩國其行動言論極爲世人注目歸國以後關於銀團之論著發表於各報章者不勝其數近著此文揭登紐約商業日報叙述銀團原委及在日交涉情形至詳因亟迻譯全文以資研究是文原題爲「新銀行團者遠東和平之創設者也」 
　　遠東問題之發生者數十年矣美國雖未能爲之解决然往往與有密切之連帶關係焉今在鄙人之希望則以爲新銀行團成立而遠東問題之解决可以更近一步矣 
　　新銀行團者由美英法日四國銀行團所組成之國際團體也四國銀行團之組成非徒得各該政府之贊成且經其請求而始舉辦者也經數月之磋商而此國際之團體始告最後成立其目的所在則力助中國以發展其公共事業也 
　　新銀行團組織之結果將使中國經濟財政政治之狀况趨於穏固之地位也將使五國之間感情融洽關係益形密切也將使其於造成遠東永久和局之問題上爲實質之要素也 
　　然此諸目的未必能一一實踐也凡屬國際之團體卽使其爲銀行所組成者亦均不易團結破綻波折往往而有之福煦上將一生行爲無不以拿破崙爲模範後來豐功偉續彪炳一時然終不居爲已功而仍歸功於拿翁然嘗有一語曰及余爲聯軍統帥則不復崇拜拿翁矣蓋拿翁常擊破聯軍者也是可知國際事業之不可爲矣 
　　第一步之難關將來銀行團事業之進行如履千仭峻岅波折必多今雖成立然不過度過第一難關而已各國銀行團尤當表其相見以誠虚衷謙抑之態度今成立伊始四國銀行團尙能以誠意相見蓋處處以中國之幸福爲前提各國秉此精神協力進行將來新銀行團必有良效之可言此余個人所深信者也 
　　今欲明瞭新銀行團對於中國之新態度則當先將從前之舊態度略加追叙以明原由 
　　自前世紀中葉以後泰西列强之對待中國除美國外皆取一種戰艦政策之態度此遣砲艦彼調巡艦以實踐其外交之要求又或派遣軍隊上陸調撥懲誡軍震驚首都深入内地利用武力佔據要港蓋中國政府積弱之餘强敵當前自無抵禦之力也 
　　與强力佔領土地之行動同時發生者有所謂勢力範圍之政策其影響所及皆將侵犯中國之獨立主權者也所謂勢力範圍政策者在國際通商上分中國爲數個不可通融之區域也美國無勢力範圍之區域當然不能盡量與中國通商 
　　是故大國之間以爭獲讓與權及勢力範圍而遂發生國際間之嫉妬仇怨其地位之危險竟若可以引起武力之衝突焉美國政府惴惴焉惟恐大禍之將至又無日不以保全中國之領土完全爲念因亟發起各國間聯合行動新銀行團苟能獲得良效果則遠東發生戰事之機會卽可滅除中國亦可日進於獨立國家之途徑矣 
　　舊銀行團當一九○八年時亦有國際銀行團之建設以英法德三國之銀行組成之其規模雖似較小而其主旨亦爲用國際協同之手段以政治借欵借與中國也國際協同之意旨亦爲美總統羅斯福極端主張故其國務卿海約翰有所謂開放門户下策之宣布其後塔虎脫總統亦極表同情先後催促組織美國銀行團加入英法德三國之國際團體内於是紐約之摩根公司Ｊ.Ｐ.Ｍorgan　Co康羅公司ＫuhnLoeb　Co第一國民銀行ＦｉｉｔＮationalBank國民城市銀行ＮatioalCityBank四家合組團體加入三國銀行團而爲四國銀行團一九一一年建築湖廣鐵路借欵六百萬鎊即此四國銀行團所借予　也 
其時日俄二國之銀行亦欲加入四國銀行團遂以容許二國之加入而範圍擴大改爲六國銀行團矣至一九一三年威爾遜當選爲總統美國銀行家以新政府對於遠東協同借欵之態度詢國務卿白萊陽白氏謂威氏之主張與前任羅斯福塔虎脫二氏參預遠東事件之政策絕對不同不願假國際共同行動之美名以損害中國之主權於是美國銀行即退出六國銀行團而六國銀行團遂爲五國銀行團矣一九一三年之善後借欵二千五百萬鎊卽五團銀行團所借予者也次年歐戰勃發而銀行團亦停止活動矣 
　　一九一六年新銀行團之組織至一九一六年威爾遜政府改變態度極端注意遠東事件告語從前六國銀行團中之美國銀行團體謂政府擬採一種規模更大之計畫鼓勵國民投資遠東其所用之方法則當謀中國之幸福藉以表示美國對華之友誼於是國務院秉此意旨宣布全國舊團體内之摩根公司康羅公司第一國民銀行國民城市銀行四家經政府之請求重行聯合組織美國新銀行團凡全國銀行之注意遠東商業而先經國務院許可者皆行邀請加入合計之爲三十六家在紐約者十一家曰摩根公司J.Ｐ.ＭorganFCo康羅公司ＫuhnLoeb　Co曰國民城市銀行ＮationolCityBank曰抵押信託公司ＧnarrantyTrustCe曰欠士國民銀行ＣｈａｇｅＮａｔｉｏｎａｌＢａｎｋ曰商業國民銀行ＮａｔｉｏｎａｌＢａｎｋＯｆＣｏｍｍｅｒｃｅ曰銀行家信託公司ＣａｍｎｋｅｒｓＴｒｕｓｒＣｏ曰中央聯合信託公司ＣｅｍｔｒａｌＵｎｉｏｎＴｒｕｓｔＣｏ曰公平信託公司ＥｑｎａｔａｂｌｅＴｒｕｓｔＣｏ曰哈利斯福比斯公司ＨａｒｒｉｓＴｒｕｓｔｃｏ曰布郎恩兄弟黑爾色斯土亞公司ＢｒｏｗｎＢｒｏｓＨａｌｙｅｓＳｔｕａｒｔＣｏ在波士頓者四家曰李希琴生公司Ｌｅｅ,Ｈｉｇｇｉｎｓｏｎ　Ｃｏ.曰愷特披薄台公司ＫｉｄｄｅｒＰｅａｂｏｄｙａｎｄ　Ｃｏ.曰第一國民銀行ＦｉｔｓｔＮａｔｉｏｎａｌＢａｎｋ曰國民蕭墨特銀行ＮａｔｉｏｎａｌＳｈａｗｍｕｔＢａｎｋ在支加哥者五家曰大陸商業信託儲蓄銀行Ｃｏｎｔｉｎｅｎｔａｌ　ＣｏｍｍｅｒｃｉａｌＴｒｕｓｔ　ＳｈｖｉｎｇｓＢａｎｋ曰第一信託儲蓄銀行ＦｉｒｓｔＴｒｕｓｔ　ＳａｖｉｎｇｓＢａｎｋ曰哈利斯信託儲蓄銀行ＨａｒｒｉｓＴｒｕｓｔ　ＳａｖｉｎｇｓＢａｎｋ曰伊利諾斯託儲蓄銀行ＩllｉｎｏｉｓＴｒｕｓｔ　ＳａｖｉｎgsBank曰北方信託公司NorthernTrustCo在費拉台爾菲亞者兩家曰商業信託公司CommercialTrusfCc曰其辣信託公司GirardTrustCo在譬資堡者兩家曰聯合信託公司UnitedTrustCo曰美國民銀行MollorNationalBank在聖路易者三家曰聖路易聯合信託公司StLouisTrustCo.曰商業信託公司Morcantile　TrustCo.曰密士失必流域信託公司ＭｉｓｓｉｓｓｉｐｉＶａｌｌｅｙＴｒｕｓｔＣｏ在舊金山者三家曰盎格魯倫敦巴黎國民銀行Ａｎｇｌｏ　ＬｏｎｄｏｎＰａＡＡＡｒｉｓＮａｔｉｏｎａｌＢａｎｋ曰加利福尼亞銀行ＢａｎｋｏｆＣalifornia曰唯爾花哥尼瓦代國民銀行ＷｅｌｌｓＦａｒｇｏＮｅｖａｄａＮａｔｉｏｎａｌＢａｎｋ在紐沃列昂斯ＮｅｗＯｒｌｅａｎｓ者一家曰非脫耐中央國民銀行ＷｈｉｔｉｎｅｙＣｅｎｔｒａｌＮａｔｉｏｎａｌＢｒｎｋ在波特侖Ｐｏｒｌｌａｎｄ者二家曰第一國民銀行ＦｉｒｓｔＮａｔｉｏｎａｌＢａｎｋ曰賴特鐵爾頓銀行ＬａｄｄａｕｄＴｉｌｔｏｎＢａｎｋ在羅斯安其羅斯ＬｏｓＡｎｇｅｌｏｓ者二家曰抵押信託儲蓄銀行ＳｅｃｕｒｉｒｙＴｒｕｓｔａｎｄＳａｖｉｎｇｓＢａｒｎｋ曰第一國民銀行ＦｉｒｓｔＮａｔｉｏｎａｌＢａｎｋ在西雅圖Ｓｅａｔｔｌｅ者一家曰西雅圖國民銀行ＳｅａｔｔｌｅＮａｔｉｏｎａｌＢａｎｋ 
　　以上三十六家公推七家組織經理委員會以爲執行之機關 
　　美國之建議美國銀行團旣已組成其政府遂爲第二步進行之鼓勵一九一八年十月即向英法日三國政府建議請其各在本國内鼓勵扶助銀行團之組織以共同組成國際的新銀行團扶助中國發展其公共實業 
　　美國之建議謂新銀行團之範圍應大於舊銀行圍加入之各銀行應有自由并完全之股東權將來之特約權利以及從前已獲之讓與權等均應從速歸爲新銀行團所有新銀行團如依此二義活動則特别勢力範圍之舊制自不致重見於將來之亞洲大陸矣美國政府之於取銷勢力範圍一層尤屬注意蓋欲撤除國際間之仇怨保存中國之領土完全政治獨立非此不爲功也 
　　美國之建議又復明白聲叙新銀行團之目的非謂槪括的建設銀行實業商業之普通事業也申言之即謂凡爲建設全中國健全的經濟地位以樹立穏固之基礎并可以鼓勵私人事業與商業者如發展運輸機關開築道路改革幣制等皆在新銀行團範圍之内也 
　　其尤鄭重聲明者新銀行之活動先當從事借欵於中華民國或中國之各行省或爲中國政府或其行省所保證之借欵此項借欵須具重要之性質足以擔保其爲公開之發行者如是則可避免私家創辦事業之或被減少矣 
　　美國種種建議即爲其他三國政府所贊許其後卽以三國之請求四國國内組成之銀行團以一九一九年五月各派代表至巴黎開籌備組織會各代表所代表之銀行團體皆較舊銀行團爲大美國自四家增至三十六家即其一例日本亦增至十八家英法兩團體亦皆擴大焉 
　　日本之保留條件巴黎籌備會會議之時四國銀行團體意見非常融洽然其協商之結果猶須經各該國政府之承認始可正式告成英法美三國政府自表極端同情毫無異議然在日本政府則特别提出有條件之承認令其銀行團體宣佈满洲蒙古之某部應物特别保留母得包入新銀團範圍之内 
　　日本满蒙除外之保留條件在泰西諸銀行團體當然不能容納蓋與當初自由完全股東權之意旨絕對相反也其在美英法三國政府尤不能容納蓋將造成一種日本之特别地位與中國之領土完全政治獨立不相符合者也 
　　日本之保留條件在實際上乃爲否認海約翰門户開放主義之徵象然此非謂泰西銀行團之在满蒙等地欲有開發　　 
實業之計畫或有投入資本之意願也不過不願承認满蒙諸地之在銀行團範園以外而已 
　　其後數月間四國間惟美國獨當其衝用外交形式之通牒竭力設法使日本取銷其所處之地位然歷長時期之磋商終無善法暴露愈久則危險愈大其危險所在則有二點焉第一危險爲新銀行團自身成立之遲缓中國亟需有力之翊助而泰西銀行團竟被阻而不能效一臂之助第二危險則英法美三國政府恐日本之極端主張日後解釋之者將爲日本在满蒙獲有特殊勢力之一種宣言因而堅决不許日本之繼續維持其主張也 
　　日本提出保留條件之難題久未銷除美國銀行團遂先獲得英法銀行團及華盛頓國務院之同意遣余赴日確實查察日本銀行團之是否能依據他國銀行團之同等條件以加入銀行團 
　　日本之撒銷保留條件三月間余駐日本匝月五月自中國回國又乘歸途之便逗留東京一星期其間磋商之結果頗見满意日本竟全部撤銷其保留條件其政府訓令國内銀行團無條件加入國際新銀行團當余與日本談判之際其政府及銀行家皆極懇切並抱同一之目的欲造成有力之協作團體以協助中國云 
　　日本之改易熊度實極可感且亦藉此可以表示現在日本之政治與財政狀態也日本之銀行團以國内領袖銀行十八家組成之余自始即見其極端贊成新銀行團并願日本無條件的爲團員之一即其國内各界領袖人物亦抱此主張余抵日伊始日本政府之原敬内閣一流人物亦常語余謂日本之意志確以撤銷保留條件爲約束其後余以吾國駐日公使莫理斯大使之介紹得與内閣要人外交顧問會領袖人物日相接觸若輩皆以私人資格對余擔保日本之終必採納美國對於銀行團之計畫云然其國内有一派焉極端反對日本無條件的加入銀行團日人語余謂此卽軍閥一派人物也此派堅决主張日本之在满蒙地方終當保持物殊勢力然卒未能貫澈其主張以致撤銷條件以余思之其原因有二一以其國内商業銀行業之力加反對一以英法美三國政府之保持堅决態度不稍退讓蓋當余逗留東京艱苦談判之時三國政府始終抱一致之主張爲談判之後盾也（待續） 
實業 
[棉業之世界觀] [  通一]  
　　世界棉花之需求遠過於供給世界各項工業中以棉花工業最爲繁盛而普遍棉花工業及工業之與棉花有關係者其歷史極爲悠久深饒趣味一八○○年來膨脹之象有一日千里之勢而其未來之大好希望恐非吾人想像力所能及也 
　　　據詳確之調查謂現在全世界投身於棉業界者（指農夫製造者棉布商而言）共有六千萬人棉業資本共爲三○·○○○·○○○·○○○美金棉花之產額年有增加一八○○年產五○○·○○○·○○○磅一八五○年一·五○○·○○○·○○○磅一九○○年七五○○○○○·○○○磅一九一三年一四·○○○·○○○·○○○磅觀上述各數最足惹人注意者爲自一九○○至一九一三年棉之產額幾增一倍可知近年棉花之銷耗力正極强大也一九一四年來棉產之增加不見神速缺棉之恐慌因之以起圖所以推廣產地俾供求相等實當今之急務也棉花之缺乏爲今日不可掩飾之事實今秋美棉之收獲據美國農部等之報告似較往年爲優然氣候難測風雨靡定其結果實不易預料若今届美棉收獲不克及預計之數則美國將見第六次之棉荒祇以美國一國而論其驚惶之狀將不堪設想也 
　　自美國南部各州以大宗棉花供給世人以來棉布業中人咸額首相慶曰自茲以往其無缺棉之患矣彼等之欲望如願以償者有年迨至今日情勢已變棉花之需求日增無已而其產額似已逹最高之點此等現象在美尤顯其土地之堪植棉花者固甚廣大然南部各州農家將以棉田易植他物之趨勢亦頗不弱加以害棉之蟲難望肅淸勞工波瀾詭譎靡定大有自給且不暇安能復爲他人作嫁衣之慨矣 
　　前此數年美棉歉收後往往價格高騰南部各州得此鼓勵產額於以增加供求得以相衡其時除美國各州外亦有圖植棉以與美爭者皆以其便利不若美故終歸失敗然綜觀今日情勢美國已失壟斷棉產之地位世界各地若能以大規模從事植棉者必能獲利也 
　　現在全世界每年銷棉二一·○○○·○○○○包（每包約重五○○磅）棉業專家謂十年内將增一○·○○○·○○○包十年後將復增一○·○○○·○○○包二十年後之需求將增一倍惟不知偌大之增加額將自何處取來耳吾人已絕望於美此可斷言者也苟欲免未來之棉荒吾人必須在美國之外覔得一地急植以棉庶有豸乎 
　　埃及棉產幾已達其限度埃及棉產增加之速度較美國爲平穏其所產之棉素以長纎維著於世惟產此項棉花之區域極爲有限故即有增加爲數亦不多也非洲此部之產額雖逐年有增然爲種種原因所　制不确令全世界恃之爲棉花之淵藪喀利勃一區頗宜於植棉然該地農民以植棉不若植他項農產品之豐厚故欲鼓吹增加棉產頗匪易爲秘魯及其他南美數國年來漸注意於植棉事業惟其所産都含有特質不適於普通棉業之用印度棉産近來蒸蒸日上今日收獲之豐尤勝於往昔此後猶能力圖擴張以期增加產額然世界對於棉花之需求殷急實甚若印度而果能竭其地力以產棉供求之差恐仍將大相懸殊也 
　　米索波逹米亞可推爲產棉之一大區域大不列顯帝國紗廠之仰給於其地者爲數極巨英國政府及曼哲斯得布業領袖時以仰給棉花於美國爲恨故在其領土之内提倡植棉不遺餘力者已有年所庸詎知於數月之間世界各地之棉價逐步退落英人所謀頓歸失敗蓋美以地勢及經濟之關係所處地位實較英國領土爲優也 
　　英人旣見美國之不足恃印棉之不敷用埃及各地及南美洲之難圖發展於是不得不於此數區之外覓一嚝野爲其棉業之外府經轉輾搜求之後覺無有佳於米索波達米亞者見米索平原之適於用也遂竭力經營之其宏圖肇始之期實在歐戰前之數年其時德國亦眷顧斯區英與德隨處 
 
 
 

Page 19

 
 
爲相爭之勁敵在米索之爭則爲間接的蓋當時米索爲土耳其之領土如欲謀之兩方皆須利用土政府之勢力也德在當年似佔　勢擬自柏林至報達Bagdad築路專任棉花之輸運英人對之爲之束手無策米索波達米亞之平原爲人類之發祥地亦可稱爲世界最大之公園底葛里司Ｔｉｇｔｉｓ及幼發拉士Ｅｕｐｂｒａｔｅｓ兩大河横貫全境支流縱横水勢溢旺灌漑所及修廣亘數千方英里泥土順水流而下停積於低下平原之上以營養其土質故米境地力一若用之不能盡者歐戰前數年英國工程師籌種種計劃呼號奔走冀將此土歸其勢力範圍之下而以大規模闢之爲棉產區域然以德人咄咄逼人終未能逞其志此届和會中英人竭力圖謀遂將米地歸其代管所訂條件極爲週密務使此禁衡不再爲他人俎上肉一俟政潮平息英人其卽可圓其積年好夢而以米地爲英國棉產之大本營矣 
　　英國對於發展米地棉產之計劃已有具體辦法經數年研究之後已臻妥善置諸實行必可收美满之効果今後使國於棉產一項得脫離美國覊絆而自謀獨立德人視之其將不勝羨慕矣蓋德之志願與英同且其於米地已有根　若無大戰恐德人在米植棉之事實已實現於今日矣 
　　大戰後大不列顚帝國之團結力較前更形鞏固工業界及一斑與論咸謂英國棉花不當仰給於外而當取之於領土之内　格志州爲英國棉業之中心點提倡尤　盡方將來米地植棉之資本彼定可獨任之也於此右知大戰之造福於英國棉布業誠非淺鮮休戰以來英人力行其計劃未嘗少怠以坐失時機也 
　　英人在米索波達米亞之外又得二區足爲其棉花之外府澳洲之闊恩司蘭Ｑｕｅｅｎｓｌａｎｄ及新南威爾司ＮｅｗＳｏｕｔｈＷａｌｅｓ是也其面積之廣與美國南部產棉區域相等世界新闢產棉區域所以不能與美國南部比者其最大原因爲灌漑之不便然在澳洲獨無斯患其地氣候利於耕耘用以植棉四季咸宜在數處所種木棉每年可得二熟富於出口業經驗之商人謂澳洲實爲未來產棉之大區域惟該洲工業尙屬幼穉本地銷數必極微小所產大抵將外輸云 
　　現代科學昌明增加棉產除推廣區域外復得種種機械之助故較一二十年前有事半功倍之効數年前美國南部之所以能植棉者驢之功也美國南部氣候炎熱人勿能耕於是用驢工作惟驢雖耐熱亦不能工作於赤道之下乃創造機械以代人畜於是赤道之下亦能植棉焉 
　　增加產額之必要美國與論謂若有能於美國之外開闢地域以植棉者美國人民當竭誠以感謝之政國之政治家經濟家謂無論何國若能利用其天然富源或運用其智力技能以原料製成物品受惠者將不獨爲英而實爲全世界也美國素抱自封主義然近五年來漸與世接深覺上說之顚撲難破　　含有至理也 
　　埃及之棉素不運美美人亦從未夢想其能輸入美境然迨至近今世界各國相接日近相關日切不復若昔年之各自爲謀矣埃及棉花於一九一八年至一九一九年間運美者爲八○·○○○包今年預算可增至三○○○○○包美國以此製造汽車輸篐而分銷於世界各地輸篐工業爲美國一大工業新墨西哥加利福尼亞及亞歷茶拿各州此項工業有一日千里之勢　　美國於他項棉花製造工業亦甚發達故棉花之增加產額低減價格與美國工業之大部及其出口貿易實有切膚之關繫世界人民對於棉品之要求正極殷急其百分之九十幾全以棉料爲衣故植棉區域以愈廣爲愈佳惟棉布之製造則仍須有待於英美兩邦也 
　　盎格魯蕯克森民族在棉業界勢力之偉大此篇之末附有統計表數張觀此則可知棉業雖遍普於全世界然執牛耳者允推英美兩國之生活程度雖高工價雖貴而其餘各國竟不克推倒其優越之地位者良以其根深蒂固經驗宏富人材衆多也 
　　棉布價格之高貴於今爲特甚影響於需求者頗大苟其價格不若斯其昂則銷數當倍蓰於今說者謂棉花存貨爲數頗巨故棉布價格卽將退落其論雖似持之有故終恐不能見諸事實此後棉花之用途有日增月盛之勢祇以美國輪篐一項而論現在每日銷數之數爲一五○·○○○條製造功能不久將增加一倍若以椗子計將增一·○○○·○○○只其他物品若裱壁紙電線包皮人造皮革絲之代添品等皆將用棉可知此後棉產惟恐其不豐布價一時定難下跌也 
　　戰前之德國每年約用棉二○○○○○○包戰期中來源斷絕全業大受創傷休戰後因金融窘迫國際貿易上之信用未曾恢復故祇一小部分之棉業從事製造中歐各國及俄國本皆爲棉花之大主顧現因過激黨潮流汜濫淜湃工業瓦解故暫息影一俟平息必將大形活動也 
　　一九一九年六月至一九二○年五月美國運歐之棉共爲六·六七三·九五九包値一·三三一·七九七美金一九一八年六月至一九一九年五月共輸出四·六六三·七二六包値七六一·七四五·七○七美金以大勢推測今後輸出之數當有增無減也 
　　欲窺世界棉花消漲之勢可以紡織機具之銷數爲衡斷棉花工業之不能離紡錘織機而自存猶他項工業之不能去鋼鐵而獨立目下製造紡織機具者定貨之函紛至疊來大有應接不暇之狀而預料此種狀况一二十年内恐不能平息也 
　　紡織機具之需求紡織機具之需求若是其殷者共有四大原因（一）棉布之銷途日廣（二）工作時間縮短紡織廠之出品因这減少（三）每星期工作時間減少後工作效能不若從前之大（四）機具歷年之折損除美國本國須添置大宗紡織機具外世界各國向美定購之數亦甚可觀可知各國咸已知棉業之重要不願完全依　大工業國以衣其民而漸圖自行製造矣南美各邦日本及其他東方各地已紛紛向美定購紡織機具似咸有急起直追之决心惟根基未固經驗未深出品恐不語低廉而隹美耳日本近來對於棉布工業大告奮勇出口之數年有所增而以對印者爲尤大印度棉布素仰給於藍格志今轉而取諸日英其將被創矣然英人謂日本之崛興貎似重要而實則不足爲大患危及印度全部貿易者固甚淺鮮而英國在印之布市終當歸其舊主云 
　　綜觀以上所述世界棉產及棉料物品之狀况吾人可深信未來之棉業界實具有無限希望與生機世有不可一日無衣而衣之者實爲棉花農人與棉布製造者棉價紗價布價或將稍形退落然欲望其冋復戰前之價格則恐尙須有待現在所產之棉（以稍佳者爲尤甚）大有供不應求之狀以此推測十年之内求將常過於供故棉業於全已　　　世界極重要之工業前程之發展誠非吾人想像力　　　者也 
一一八○○至一九一八年界棉產統計表 
　　（以一·○○○包爲單位每包約重五百磅） 
一八○○　　一·○四○　　一八九三　　一一·七七一 
一八一○　　一·一一○　　一八九四　　一三·六一九 
一八二○　　一·二五○　　一八九五　　一一·九二三 
一八三○　　一·六七○　　一八九六　　一三·五○一 
一八四○　　二·六○○　　一八九七　　一五·九五九 
一八五○　　二·八七五　　一八九八　　一六·四四二 
一八六○　　五·一○二　　一八九九　　一四·三九四 
一八七○　　六·一五○　　一九○○　　一五·五一三 
一八七五　　六·七三五　　一九○一　　一六·七三九 
一八七六　　七·二七一　　一九○二　　一七·六三六 
一八七七　　七·二一六　　一九○三　　一七·○一五 
一八七八　　七·○三七　　一九○四　　二○·七○六 
一八七九　　八·二五二　　一九○五　　一八·二五六 
一八八○　　九·二八五　　一九○六　　二二·四六七 
一八八一　　八·五三八　　一九○七　　一八·六四○ 
一八八二　　一○·二六○　一九○八　　二二·二七一 
一八八三　　九·○二八　　一九○九　　二○·五三六 
一八八四　　八·八七六　　一九一○　　二二·八二九 
一八八五　　九·三九六　　一九一一　　二六·一六八 
一八八六　　一○·○七七　一九一二　　二六·○四四 
一八八七　　一○·六二三　一九一三　　二七·七○三 
一八八八　　一○·四一三　一九一四　　二三·八六六 
一八八九　　一一·三七六　一九一五　　一七·六○九 
一八九○　　一二·五二二　一九一六　　一八·○九五 
一八九一　　一二·八四二　一九一七　　二○·八八○ 
一八九二　　一○·五九○　一九一八　　二○·六六○ 
　　歷年世界棉產與每人所用平均磅數統計表 
（產額以一○·○○○·○○○磅爲單位人口以一·○○○·○ 
○○人爲單位） 
年　　　　產　　額　　人　口　　　每人用棉磅數 
一八○○　　五○○　　六四○　　　　·八　　 
一八一○　　五五○　　七○○　　　　·八 
一八二○　　六五○　　七八○　　　　·九 
一八三○　　八三五　　八五○　　　　一·○ 
一八四○　一·三○○　　九五○　　　　一·三 
一八五○　一·四九○　　一○七五　　　一·五 
一八六○　二·五五○　　一二○○　　　二·一　　 
一八七○　二·八七五　　一三一○　　　二·三 
一八八○　四·六四三　　一四四○　　　三·一 
一八九○　六·二六一　　一四九○　　　四·二 
一九○○　七·五六六　　一五七○　　　四·七 
一九一○　一一·四一四　一六五○　　　六·九 
一九一三　一三·八五○　一七○○　　　八·一 
一九一四　一一·九三三　一七○六　　　七·○ 
一九一五　　八·八○○　一七一○　　　五·三 
一九一六　　九·○六七　一七一五　　　五·四 
一九一七　一○·四四○　一七二一　　　五·九 
一九一八　一○·三八○　一七二九　　　六·○ 
一八五○至一九一八年世界重要各地所有紡錘之統計（以一·○○○爲單位） 
一　　　　　美　　　國　　　大不列顚　　歐洲大陸　　印　　度　　　日　　本 
一八五○　　三·九九八　　　二一·○○○六·○○○　　····　···· 
一八六○　　五·二三六　　　三三·○○○一○·○○○　····　···· 
一八七○　　七·一三二　　　三六·○○○一三·○○○　····　···· 
一八八○　　一○·六五三　　四一·○○○　二一·四六○　　一·四六一　···· 
一八八五　　一三·三七五　　四三·○○○　二二·七五○　　二·一四六　···· 
一八九○　　一四·三八四　　四三·七五○　二五·四六○　　三·二七四　···· 
一八九五　　一六·一○○　　四三·一八七　二七·一三○　　三·八一○　　一·三○○ 
一九○○　　一九·四七二　　四二·四六○　三一·九二○　　四·九四六　　一·三三三 
一九○五　　二三·六八七　　四五·九七三　三六·一一二　　五·一六三　　一·四○二 
一九一○　　二八·二六七　　五七·七三二　四一·○一一　　六·一九六　　一·八九七 
一九一五　　三一·九六四　　五九·九○五　四三·二一六　　六·七七九　　二·六五七 
一九一八　　三四·五四三　　五七·三四三　四四·○一九　　八·八六一　　三·二七七 
來件 
[說保壽公司之投資置產] [  郁賜]  
　　保壽公司之投資置產係指壽公司除應存流水活動現金外·以多餘之存欵·運用生息而言·斯事在保壽公司開拓的並保守的責任方面·均有三種重要之關係·故學術上示有　準法律上亦定有範圍·爲研究保壽事業者·所不可不知者也· 
　　關於開拓的責任方面者·（一）保壽公司爲輔助國家財政之事業·（二）保　公司爲啓發各種實業之事業·（三）保壽公司爲發達公衆儲金之事業·關於保守的責任方面者·（一）保壽公司所運用者·爲多數保壽人之信托金·公司處於受信托者之地位·（二）保壽契約規定由保壽人如約付費·公司擔任於契約期满時·付還保欵等·不啻居於負有債約者之地位·（三）保壽公司之收益主體爲全體保壽人·公司無異但居經理者之地位· 
　　有此三種重要之關係·故保壽公司投資置產之應加鄭重·乃非别種實業組織所可同日而語·其事體内容·遂有足資研究之價値·茲即就上文所云學術法律之二大綱·先分剖而後綜合之·冀以要領貫諸社會· 
　　學術上所示保壽公司投資置產之標準·全世界之保壽公司·無不奉爲金科玉律·綜言其要·共有兩大類·分爲四項· 
　　第一類關於選擇者三項· 
　　（甲）所放出之資本·須有永遠存在之可恃·市價與活動制限少受影響·擇利益之較大者· 
　　（乙）期長利厚·無轉眼收回資本重行投放之壓迫者· 
　　（丙）手續費用省簡·因而利益愈多者· 
第二類關於分配者一項 
　　（丁）分配資本·按定輕門重門適宜之比例·以融和調節·勿失輕重之權·法律上之保壽公司投資置產範圍·雖各國因地制宜·不盡相同·然立法精神·要皆統一·世界現行之保險條例·各國公認以英國加拿大政府所頒者爲最善·茲即舉以爲例·計其所定·共得四項· 
　　（子）中央或都市政府發行之公債· 
　　（丑）　業公司已有三年以上之營業期間·並每届確能如期派分利益·已有成續者·其所發行之證券債劵等·又常年揭付官利在四　之上·至少已有七年之久者·其所發行之優先股券· 
　　（寅）土地房屋抵押購買·抵押者欵額不得逾賣價六成·或購買保壽公司需自用之土地房屋· 
　　（卯）保壽人借欵·以保壽單爲質者· 
　　學術之與法律·二者互有聯絡之關係·學術爲法律之精神·法律爲學術 
之實現·故欲研究所謂保壽公司投資置產之事體内容·不僅學術如是·法律如是而已·必引二者相互印證·爲解剖穿插之比觀·而後實事眞意·俱可瞭然·茲以學術標準爲經·法律範圍爲緯·依次探討之·（未完） 
 
 
 

Page 20

 
 
   
 
