# 1911 - 226 - 4913841

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
第一張第四版 
[上諭]  
　　閏六月二十五日内閣奉　　上諭著派寳熙充實錄館副總裁欽此　　上諭内閣奏遵旨議處一摺江蘇巡撫程德全應得降二級調用處分著加恩改爲降二級留任欽此監國攝政王鈐章奕劻那桐徐世昌署名 
諭説 
[論今後之都察院存廢問題]  
　　今日之處分都察院者。或主裁撤。或主保存。或主改爲行政裁判所。然以鄙見測之。都察院固爲中國特别規制。宜主保存。不主裁撤。然保存之亦自有保存之之法。論者乃欲改爲行政裁判所。殊爲不切於事情矣。夫立憲國有行政裁判之制度。所以正行政官署違背法規損害人民權利之失者。人民對於違背法規損害權利之行政處分。得提出訴訟於特别機關。求其取消變更。特别機關。乃裁判其處分與訴訟之孰爲當否而决定之。是之謂行政裁判。其特别機關。卽爲行政裁判所。其得裁判之事項。有列記法槪括法二種。而要皆以違背法規損害人民權利之事項爲限。其裁判之結果。足使該行政處分受其覊束。監督官署。保護人民權利。固莫尚於此矣。惟其效力乃在監督行政。只能使國家負其責任。非在監督官吏。與中國自古設立都察院之精意不合。或者乃謂中國設立都察院之精意。原注重於監督官吏之一方面者。今欲保有中國特有之美制。莫若改爲行政裁判所。殊不知行政裁判所者。只能對於行政官署施其裁判之職。而都察院前此所有糾彈政治得失。與官方邪正之權。皆爲削剥。所謂立法之精意。悉湮没而無復存。是不啻全廢都察院。而惟易其詞曰改設行政裁判所耳。然則如何而可。曰斟酌立憲政治之通例。與中國自古設立都察院之精意。惟改有爲官吏懲戒裁判所之一法。則庶可以折衷至當矣乎。 
　　考國家政務中號稱爲裁判之作用者。共若干種。依其形式分之。可别爲普通裁判與特别裁判。以性質分之。又可别爲公法上責任之裁判。與私法上責任之裁判二種。其系統頗複。今但曰懲戒裁判者。是僅僅國家對於有特别關係人民。問其特别關係公法上責任之裁判之一種也。換言之。卽國家。對於由特别關係而成之官吏。問其在此特别公法上之責任之裁判也。（官吏在私法上責任歸民事裁判。在普通公法上責任歸刑事裁判。）蓋官吏爲分掌國家政務之自然人。依官吏關係之特别公法。有種種之職掌與義務。苟不盡其職掌與義務。或於職掌外爲不法之事。則官吏關係之秩序因之紊亂。而國家受其害不尠。故於其特别公法之範圍内。爲之定其責任。及問其責任之法。由有監督權者組織特别機關。付其審决。加以種種之制裁。以補其弊而救其失。而司此審决制裁之特别機關。即爲懲戒裁判所。此各國通例如是矣。（日本等國。即設於行政官署内。）而以與中國之都察院相較。則實有共通之點。所謂問官吏不盡職掌與義務之責任者。即都察院監察官吏糾彈官方邪正之職務。不過吾國政務分類夙欠明晰。不能精確比附。然其性質大槪相同。則不可誣也。茲旣因行立憲之故而議改革之。法則辦其性質别其統系去其與議會裁判所權限衝突者。而只存其關於行政法上監督官吏之處並增以審决制裁之事。以定爲專問官吏不盡職掌與義務之責任之機關。夫豈非調和新舊一舉兩得之事。乎今試以吾人之。意假儗其組織及權限之大略。以爲將來之立憲時代之參考。先以京師都察院改爲中央懲戒裁判所之組織。定名曰察吏院。或吏事審判院。卽仍名都察院亦可。其位置比於審計院行政審判院。掌審判官吏不盡職掌與義務之罪而懲戒之。置院長一人其下。仿普通裁判所法。置部長檢察長判事檢事等官。檢察長以下。對於判事。得獨立有檢查及公訴之權。行政官署之長官。可爲告發於檢事定。官吏懲戒律審判事項視。各國懲戒法稍廣罰。則有罰俸 
 
 
 

Page 5

 
 
降級革職禁錮四種。其各地方設分院略如京師。如是則中國自古設立都察院糾察官吏整飭行政之精意。不特可保存勿失。且更嚴密實行之。而立憲國所以問官吏行政法上責任之制度。亦藉以成立矣。 
專電 
[電一（北京）]  
　　江督張人駿電奏江南財政困難前借之債委難歸還雖欲籌措竟無良策擬援照鄂省辦法借輕息以還重息借長期以還短期借銀五百萬清還前兩次借款以財政衙門行政費與鄂湘贛皖收回鹽　及鹽斤加價作抵奉旨着度支部核議具奏 
[電二（北京）]  
　　内閣奏請將各省府治首縣併歸該府轄治提出款項爲辦理審判廳之用奉旨依議 
[電三（北京）]  
　　内閣改設官報爲公布命令法律最高機關擬訂辦法繕單呈鑒奉旨依依 
[公電（南京）]  
　　各報館鑒今收到黃長洲捐助江皖振欵洋百五十元乞代登報以揚仁風查振大臣有 
緊要新聞 
[内閣核定追議事項]  
　　十九日内閣法制院咨行資政院表册各一件係資政院去歲核議各項未竟議案本年應行追議之件前由李柳溪副總裁分别摘取案由送閣核定此次閣擬之表册係將指定應行追議各議題凡册中未經開列者即將該案取消毌庸再追議 
[預誌各諮議局之大議題]  
　　度支部前日通行各省督撫請於本年各該省諮議局開會之時務將推行新幣及劃分國家税地方税兩事提前交由該局按照本省情形切實核議該案解决之後即行鈔咨本部以便揆其情形逐加考核决定劃一辦法 
[李經羲拚去一官]  
　　滇督李仲帥因與政府遇事力爭屢起齟齬均詳前報此次又因迤西道等缺改調一事電詰政府用人失當政府大怒遂傳旨申斥而仲帥復詳電内閣謂雲南介在西陲强鄰處其危急情形與東三省無甚大異政府旣畀東督以全權而對於滇省則遇事拘牽成例不爲大局計久長羲待邊疆於滇省愧無絲毫之補助全頼政府從中維持不加牽掣或可勉竭愚忠稍弭邊患今旣遇事不以羲所建議爲然則請另簡賢能支持危局羲世受國恩决不願坐視滇省再蹈東三省之覆轍更不願以西南門户自羲手洞撤藩籬所以凡遇滇省一切設施苟有所纰斷不敢自安緘默初非有一毫私意於其間區區这愚旣不蒙朝廷見諒不如從速引退免誤事機等語洋洋數千言語極痛切閣臣接電後以李督旣與中央意見不合擬俟其乞休摺上即行照准并擬俟新簡高藩司公任後先令其暫行護理俟擬議得人再行請旨簡放又據政界要人傳述李督後任必係錫清弼不出半月此事即可發表云 
[中國巡洋艦已抵澳門]  
　　交匯報載二十四日香港電云據澳門消息星期四日（二十三日）晚間有中國巡洋艦一艘占據浚河船附近之某點該船現正從事開浚廣州河道之一部分葡人爭謂其地在澳門界内華人則謂地在澳門界外聞中國巡洋艦並未向該港升砲又不肯以公文交與葡國保護浚河船之砲艇巴屈里亞號現信中國巡洋艦管带必已照會葡人停止浚河矣 
[中葡劃界交涉之歷史]  
　　中葡劃界交涉近日忽有中央政府電令翻督以新軍一聯隊進軍澳門而以鄂軍爲援應之説事之確否未可知然中葡關係之日益切迫則已確然無疑叙其原委及其爭點亦關心時局者所樂聞也 
　　中葡屬境之紛爭爲時已久及宣統元年二辰丸私運軍火間 
 
 

Page 6

 
 
申報第一張第六版H ] 
題起。於是遂有領海問題。去年葡人越境巡海。民心益憤。交涉益困。先是外部曾派高而謙與葡委麥嘉鐸開談判於廣東會商十餘人次卒以意見不洽而止。去年即提歸部辦。而兩方所主張相距甚遠。議卒不决。一時有倡付海牙公斷之説者。而政府不應也。及今歲葡人始則越界毁提繼則越界濬河。粤民憤怒至極。由張督屢商葡人。而葡人悍不應。政府窮於應付。不得已而持以强硬。亦未可知。然則派兵之説或者可信。 
　　更溯葡國僭領之地域則其由來益久當葡人旣佔澳門以後。無日不思擴張其領土。光緒五年佔我龍田村九年佔我望夏過且村毁我舊關閘移之直北。以爲北進之地。更折而至南　海面。駢列於南海之大小橫琴島過路環茘枝灣潭汓石𤀀。諸島皆澳門之鎖鑰也。而葡人無不佔之。據爲己有在我之主者。則欲其以所佔海陸諸地悉還諸我。而葡人巧爲辨解。謂陸地並無僭領南海諸島。據千八百八十七年三月二十六日之條約。當然宜爲葡有。其言固暴橫。然以是卒不肯認我之主張矣。 
[郵傳大臣之新政策]  
　　郵傳大臣盛宣懷現擬將關於郵政兩事實行舉辦兩項事宜一爲郵便貯金法一爲會訂郵便匯兑條約已商之帛黎妥擬人手方法以便與外務部詳議交涉之策 
[中央敎育會閉會續紀]  
中央敎育會一月期滿於二十日舉行閉會式其預定禮節已錄昨報是日午前八時起各會員仍隨來畫到齊入西休息室九時振鈴學務大臣會長各員齊入會塲學務大臣先讀演説詞略謂諸君溽暑遠來熱心敎育極爲欽佩會期甚短幸通過重要議案不少仍望諸君力與維持俾學務日加推廣弼成憲政郅治不負本埠奏設此會之意及諸君到會之熱心云云張副會長讀答詞學部大臣及大衆行三揖禮振鈴閉會皆赴東院撮影并赴東休息室茶話十二時散會 
[學部將採行議案矣]  
　　學部大臣唐景崇以中央敎育會已將本部交議之案分别議决亟宜妥擬施行方法以裨敎育特卽知照本部兩侍郎及丞參各司長於二十二日齊集會議以便檢查各議案逐一籌議切實辦理 
[丁乃揚調任豫藩之先聲]  
　　順天府丁乃揚運動外放久有成議其所以遲遲不不發表者實因奏交審辦之大清銀行参案係凙公面囑之件必須辦結方能離任蓋此案與度支部及大清總行關係甚大不欲假手他人也現羅顧等人款已繳齊約在月内當可覆奏據個中確耗政府已允將豫藩一缺位置丁尹云 
[英美仲裁條約之要旨]  
　　英美新訂仲裁條約於西八月三號由英國大使與美國外務卿簽押於華盛頓茲譯其要旨如下（一）現行仲裁條約中有關於締約國之緊要利益及名譽問題之例碍於新條約則一律除去之（一）凡國際之爭議由國際裁判可得解决者悉交海牙仲裁判所審查辦理（一）國際之爭議若由當事國之一方意思謂不能依仲裁判以告解决者即交附仲裁判所審查委員會審查辦理但該審查委員須以兩國臣民組織之而該委員會有關於該項問題之解决方法條陳管見之權能（一）凡所爭問題由審查委員會詳行審查决定爲應付諸仲裁裁判辦理者當事兩國政府當必有服從該會所决定之義務（一）仲裁裁判須依仲裁條約之規定而該規定須經上院之恊贊（一）凡所爭事件由兩國同意以爲應交仲裁裁判者悉先交審查委員會審查决定然後始附之仲裁裁判但該委員會之决定非有仲裁裁判之效力者而當事兩國中有一國政府要求之時一年間宜停止其審查事務以俾該政府想出依外交手段之機會以解决此問題 
[京師近事]  
　　憲友會因各省支部發起人多以中央敎育會事到京爰特約齊會員於十九日午后二時開談話會與支部發起人接洽到會者爲沈恩孚廖名　黃炎培曾熙譚延　易宗　孫藥池李素謝遠涵黃爲基楊壽籛蕭湘陳登山李文熙汪守圻王鳳昌諸人商議一切進行方法各會員依次演説至四時散會 
　　内閣總恊理近在西苑與盛宮保會商全國幹路除四省欽定外其餘各省路線何者應歸幹路何者應歸枝路亦須一一籌定擬卽派員詳查 
 
 

Page 7

 
 
分别列表呈候欽定云 
　　内閣叙官局以新官制曁任用章程目前尚未頒布所有舉貢及捐納停選人員若一律准其分發或就職改用非但各省擁擠且難保無濫竽之嫌擬於本年九十月間先行考試一次優等照舊章分省補用中等准其投效新疆西藏各邊地惟該處異常困苦若不稍予特别利益人將視爲畏途擬將該员投效後不分正途捐納一律酌補以示體恤 
　　本年永平大操已奉旨派軍諮大臣郡王銜濤貝勒恭代親臨所有一切禮節現已由該衙門第二廳會議辦理惟大操地方及軍隊經過道路軍民不免有交涉之處又恐有匪徒乘機生事聞軍諮府昨已逕札各地方官謹愼從事矣 
　　李范氏控告果湘齡一案月初經法廷連訊數次只以此案主要人鍾岳抗不到案未能了結刻審判廳亦深知果湘齡爲鍾岳替身鍾不出首斷難含糊了結此案故現又有仍須傳訊鍾岳到案之説聞鍾岳自被此次審判廳傳訊後雖暫以勢力解脱逍遙法外然案情甚重恐終不能倖免近亦頗形惶恐遂一面隻身潛赴天津冀免再被傳訊一面囑果湘齡在京與李范氏私行説合以便含糊了結故近日鍾雖偶爾旋京亦不過一半日間卽復倉惶返津不敢外留致外廊一带久不見鍾之足跡矣 
　　農工商部於高等實業學堂附近設有製造度量衡局成立已有年餘所製出各種器具皆存局旁空室總辦恐久有毁腐特請倫貝子電告各省督撫派員來部領歸貯藏以爲實行之預備 
　　度支部印刷局創辦已及年餘内分印刷活版製色鋼版過版彫刻等科藝徒二百餘人規模頗宏昨十八日午前十時度支大臣澤公與郵傳部大世盛宣懐特偕往該局檢查一切以資整理 
　　民政部以禁吸售鴉片之期在邇朝廷功令雖嚴若無專章輔之終難禁絶擬訂禁烟專章奏請立案現已飭司訂立矣 
　　變通旗制處日間幾經會議决定設立旗民户口調查處派專員會同佐領調查人口造册查竣卽籌欵設立八旗工廠以重生計 
　　前理藩部大臣壽子年以近來滿蒙一带多購食日鹽漏巵頗大已會商澤公請派熟悉鹽務人員前往蒙古産鹽之區細查一切以資整頓 
　　皇室大典自簡澤公倫貝子會同宗人府敬謹纂擬後澤公倫貝子昨在内廷向宗人府堂官禮肅順各邸會商議假宗人府充爲纂擬辦公處俾於調查案檔較形便捷云 
　　典禮院與各衙門劃交事務及辦理大槪情形已經具奏惟該院經費及各司人員補缺等事尚未確定故李中堂與各學士提議今日點派員缺李中堂以該院總務廳事務較繁擬奏請添設副廳長一員以便綜核四科公務而期週妥 
時評 
[國債]  
　　國債者。國民暍膏血以負担之者也。國民負担於下而政府監借於上。國民旣不得而過問之。亦無從知其外債之數。是豈非世界最不平之事乎。 
　　頃聞度支部擬編國債表。飭各省關遵照按期交付本息。自是明白之舉。然更宜刊印專書。頒布全國。俾小民咸知借欵若干。償欵若干。年息若干。何時簽押。何時還清。何欵作何。用以何項進款作抵。此足以示政府之大公。而國民得因外債而知担負。因担負而知愛國。 
　　今借債大王又擬續借比欵二千萬矣。是誠恐國債表内容之不豐富而極思有以壯其觀贍也。 
[喬樹枬]  
　　中央敎育會初等小學男女同校案。喬樹枬引據禮記以反對之。雖屬無效。而劉廷琛見之必曰。當世好古之士。惟使君與琛耳。 
小説 
[無名罪人（四）（無名）]  
　　石勃笑道。世上那有這樣的眞名。問來問去。他只説是别人别人。因此便將别人二字。當他名字。的他自己也就認做别人了。你想可笑不可笑。愛姑道。他爲什麽竟肯認做别人不肯將自己的眞名説出。石勃道。這也是他輕蔑裁判官的意思。他認别人。裁判官便没有法想了。但是他雖利害。你看我今日一篇説話。便好將他定了罪名。送他到斷頭台上去了。説罷便去携那愛姑的手。愛姑聽了這話。不覺一怔。石勃又熱心解説道。這樣利害的人。定他死罪我倒不怕我只怕被告的律師黑兒。他的説話也極有名的。倘然我能駁倒他時。這案再没變動了。愛姑連忙按住了心。又問道。我聽説那犯人的年紀還是十分輕的。石勃道。不錯。我看不過三十一二。愛姑道。聽説他生的面貌也好。石勃道。甚好。甚好。這樣的美男子。我却從來不曾看見過的。愛姑道。我又聽説他是個上等社會中人。石勃道。正是。他的手足。都是十分柔軟的。决不像做那惡事的人。聽他説話。也極上等頗有貴族中人談吐。只是可有一層。那盜賊的切口。偵探的暗號。他又樣樣知道。所以我想這個犯人。大槪是個大紳家破落户。出身是好後來流入下等社會的。愛姑道這樣的人。大槪總有人和他相識。難道竟没一人。知他來歷的。石勃道。便是這樣奇怪。裁判所因要招人相認。曾經將他示衆十天。後來依舊一個人也招不着。 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[廣東李水提遇險續誌]  
　　廣東水師提督李準十九日在雙門底地方被人抛擲炸彈轟傷腰部等處詳情已紀前報茲又得另一友人來函摘其與前報畧異曁尤爲詳備與未經布露者錄后 
　　十九午時李提由大南門入城至育賢街口雙門底忽有人用炸彈向轎中直擲中左股李提下輿執槍撃斃二人後又有人由屋面上放鎗中李提左臂經衙隊當塲緝拿正兇二人李提回轅後張督卽往慰勞七司道亦均到轅一時聲所播羣情驚懼附近舖户俱各關閉各衙署亦卽戒嚴旗界尤爲恐慌各處城樓上均加派兵勇看護以防不測 
　　兇手陳敬嶽揚言於衆日前此黨人起事吳參議傷足舁往韓韜美醫院就醫我思吳乃軍界中出色人物且爲上峰所倚重李水提必到醫院慰問此時可以施放炸彈濟吾大事是以改名至韜美詐爲養病不料始終不見李提到院繼思李提雖到猝在醫院發作又恐牽累醫院釀成國際交涉因即出院後聞李提往順德清鄉又以爲有隙可乘扮作流丐沿途乞食跟踪旬餘待李提上岸緝盜可以動手豈知李提并未上岸志不得逞旋聞李提逕已返省我又從之返省偵悉李提每日必由水師公所到天平街水師行轅見有機會可乘是以潛身窺伺得有今日之舉動云云後有人聞曰汝比熅生財如何陳曰我一撃不中對於温生財愧甚愧甚陳髪又剪去戴金絲眼鏡年近四十其形式不類學生是日下午五點鐘後緝捕房卽開正式審訊 
　　當事發時南門直高第街一带有行人奔避店舖不知其故羣相詫異一點鐘時有人由西門入城見城外西關了带無甚影響至清風橋始見各店舖均已閉門行人漸稀藩司署前則有勇丁往來旋至雙門底詢之坊衆則多不知情但云先聞鎗聲數响聞鎗聲如串砲店夥等急急關門不管别事雖最近事發處各店亦不知事之所從始惟見附近各店門多被槍碼穿破簷瓦水喉亦多轟壤後由南番兩縣徒步而至切囑各店開門照常貿易至黃六勝門首則有多人圍觀兩死屍議論不一旋有崗警干涉始各散去大南門外永清門内附近行路之人一聞出事咸急急奔走是以各處街上遺落鞋子甚多小北門附近居民亦甚惶恐多有檢拾細軟逃避者時有一老學究倉卒聞警急携衣服在路上狂奔面無人色一似心膽俱裂者然亦可晒矣 
　　李提回水師行轅後即由醫生馳往用哥羅方矇葯將左脅下部炸彈餘質取出傷口約一英寸用探針斜入深五六英寸方取出炸彈碎片一枚當西醫至時先有一警醫某君在座謂李提體氣雄壯所用哥羅方矇藥須比常人多用數倍始醉云 
　　聞此次在前先行之衙隊均未受傷所傷者多在後隊有一衙隊先聞鎗聞一響傷前二人之足第二響即炸彈復傷左右二人該衙隊卽避入陳李濟藥店裝碼以備抵敵不覺已之脚上稍痛俯視之則已受傷初以爲同隊持槍失手誤觸鎗機後經醫生紟視謂亦被炸彈轟傷云 
　　事出後一點時先有水師兵入城未幾保安隊又至江總辦亦即带同差官衙隊入城龍提與李警道復親身步行巡察大南門官堆口兵勇林立城門一閉卽開並無十分恐慌情狀旗滿各街派兵守衙後亦即一律安靖 
　　陳敬嶽供有同伴三人一带有七响無烟手鎗一支一携有十响短火一枝故能力戰數時云云又聞陳敬嶽一保被逮外尚有防軍拿獲二人惟尚無確定供詞 
[連山灣築港工程近况]  
　　連山灣築港之後迄今已有三年該港占東蒙交通實業上之要地當軸極注重之茲聞一程正在進行之中特將現形探錄如左 
　　鐵路工程港灣與鐵路之關係極爲重要現該埠特由京奉路連山站分出一線修築輕便鐵路共有七英里現成三分之一其他則或因土地凸凹不平或因山嶺重叠懸崖阻道遲遲之故在此至葫蘆島北岸路線又因接近海岸滿潮時常有海水淹没之憂故必須築堤以障之該堤高約一丈五尺厚亦如之現已開工然仍常被海水衝潰故築堤工程尚需時日至沿綫須架橋十餘座次兒川最大約十四五米突之廣其餘均係十米突以内之細流聞該路全線非十月以後不能告成現每日使用工人三四百人有監工員照料秩序甚爲整齊 
　　築港工程築港工程師爲英人秀思氏現正築造繋船碼頭及防波堤且擬接築車站以便旅客貨物之上下並於附近築造四百英里長之護岸一程已築成三分之一其防波堤須築五千英 
 
 

Page 11

 
 
尺現僅成二百英尺此港附近水深潮滿時不過由二十至二十五英尺故全路工成則可容二三千墩輪船十二三艘然因此地與北海岸中間尚有地峽若發揮築港効用須將北羺一带埋築聞秀思氏已查明此等情形决計籌築 
　　護岸工程已告竣者爲叚岡（圖中甲）幅員四米突高六米突長一百米突全堤以洋灰築之其工程係鑿半拉山以資埋築現該山北方已開鑿三隧道均有二米突平方技師長及其他技師辦事員工人等住房（圖中乙丙）已逐漸完全設備期收佳果 
　　鑿井工程港中葫蘆島附近素乏清水於生人居處實多未便秀思君乃於離島數英里之次兒川左岸開工鑿井汲取清泉現已一律竣工港中因無水涸之憂 
　　現在全港所用工人凡二千三百人而工程總監即爲英人秀思氏更以兩英人輔之預計四五年内將該港所有工程一律完竣云 
分類新聞政界 
[浙藩預籌匯豐磅欵浙江]  
　　浙藩吳方伯以本年八月十九日應付匯豐銀欵息欵奉度支部指撥浙江省税釐鹽課盈餘銀二十萬兩奉飭提前赶辦所有運司衙門短解宣統二年分鹽課節省外銷歸公銀二萬七千八百兩又三年分銀二萬七千八进兩又應解三年分武衙軍餉銀四萬兩均未解司是項銀兩係指抵匯豐銀磅各欵專待解到彙解勢難延誤近來司庫遞年虧耗出欵驟增正雜各欵羅掘一空前項銀兩數鉅期迫司庫無力籌措惟有商請合力統籌以資湊解而免貽誤特於昨日移請陳都轉希將前項欠解各欵分别速籌解司俾便彙欵匯解 
[句容鄉民聚衆滋事之通禀蘇州]  
　　句容縣許文濬大令通禀蘇省各大吏云縣屬開源公司前因劃界塌釁被鄉民聚衆滋閙經知縣彈壓解散當將情形禀陳憲鑒旋奉各大憲批飭嚴拿滋事首要懲辦以遏刁風等因奉此知縣遵卽派差嚴密訪拿於閏六月十一日據差禀拿獲爲首滋事之朱榮德戴啟祿二名當經訊供收押旋於十二日拿獲嚴本文一名行至中途脱逃詎該犯卽於十三日夜間鳴鑼傳單於十四日清晨有鄉民數十人蜂擁薄城知縣隨卽會同城守營巡警局督带隊役馳往彈壓無如人多勢衆附和者多一時難以理喻遂各擁入城内知縣詰以爾等均係良民又有身家因何如此輕舉妄動甘蹈刑章則僉稱願爲朱榮德等具保等語迨將朱榮德戴啟祿提出據朱榮德等懇求暫予釋放五日後自行投案當卽准予保釋不料各鄉民時聚時散愈集愈多瞬息之間聚有數百餘人各手持锄犁釘爬相率擁往自治所長駱文鳳副所長張長華勸業員朱澄住宅將房屋先後拆毁摀壞什物繼又毁及學堂敎堂警局自治所及街市店舖並有搶攫財物情事知縣隊警差役不敷彈壓時雖開導百端而擾擾紛紛仍不解散後知縣極力勸解示以鎭靜各鄉民隨即解散第此時人情惶惑城内空虚無兵可以鎭攝殊不足以定人心而寒莠民之胆除禀求督憲派兵彈壓一面另再設法密拿首要並查勘搗毁房屋損失財物情形禀候察辦外合肅馳禀仰祈鑒核 
[震澤官吏因越獄案撤任蘇州]  
　　震澤縣監犯野猫精等三十餘名鬨逃旋卽追拿先後獲到二十一名該縣米大令等均可暫緩撤任各等情已紀前報茲悉提法司左廉訪以該縣米令任内前已有監犯四名越獄尚未獲到又有婦女進監賣淫之事今復出有全監人犯鬨逃之案種種疎忽未便再事姑容特禀請將該縣米仁粟典史董承志一併撤任聽候審明參辦昨奉撫憲程中丞批准飭遵後當經署藩應方伯牌示署震澤縣米仁粟撤任遺缺查有候補直隷州王禮峘堪委代理又署震澤縣典史董承志撤任遺缺查有試用典史謝嗣曾堪委署理矣 
外交 
[審判廳首蒙日領認可福建]  
　　厦門各領事堅不承認商埠審判廳一案已詳前報昨提法司又咨請厦道照會各領事切實磋議略謂中國通商各口設立之審判廳各駐守領事均一體認可即如福州省城駐守各領事於省城新設各審判廳均皆承認并無異言云云厦道當據情照會各領事後旋接駐厦日領照復公文以已奉本國政府勅命本領事自當認可以後有事直接送審判廳辦理以敦睦誼想日領認可後各領事此後自可一律承認矣 
[不准韓民運鹽奉天]  
　　韓民李允浩日前呈請督轅擬在各埠販運東鹽或轉運東省鹽斤請示辦法以便遵行趙督以東邊一带現在禁運東鹽斷無再准販運之理况購運本省鹽斤向章均有攤票曁分運票爲據除吉江兩省外並無發給護照之例所請事關功令碍難照准 
 
 

Page 12

 
 
軍界 
[兵艦艦長被梟擄去之奇聞蘇州]  
　　江浙淺水兵艦統带張連勝日前带同仁勇昭武各兵艦出巡至浦東南匯縣屬某處河内突遇梟匪數百人駕船數十號滿載私鹽當即探悉該帮匪徒均係伏法淩得勝徒黨縁前次拿獲凌得勝即係昭武兵艦艦長所捕是以該帮梟匪一見昭武兵艦卽存報復之心各匪等隨卽向昭武船開槍攻撃該艦艦長周維屏亦督隊開槍梟匪中數人受傷身死其時兵艦勇丁亦有受傷者迨後不知如何昭武艦長周維屏竟被梟匪擄去張統带收齊隊伍後四處查尋不見下落張統带隨即督隊回省將詳細情形具禀請分飭水陸各營會同地方官嚴捕該帮梟匪並查追周艦長下落一面飭地方官騐明鎗斃梟匪屍身等情禀呈撫憲核示矣 
[軍船赴袁連帆不絶之忙碌江西]  
　　贛省陸軍五十四標全標官兵業經馮撫撥赴袁州府屬練習邊防定期閏六月十九二十四二十八等日水道起程開往慈化鎭上栗市及分宜地方分别駐紥該標三營官兵共計一千五百餘員需船一百五五餘艘分日裝運經該標統齊寳善函託南昌商船分會差價封僱一時雷厲風行章江河道船隻封僱罄盡船隻尚不敷用另由内河水假駐紥下游稽查空船出口以資僱用惟裝洋商貨品者尚可邀免封僱以故近日章江上游一带兵船上溯絡繹不絶云 
實業 
[鄂督提介電車湖北]  
　　留日鐵路生顔寅亮君集股七十萬元在漢興辦電車經人力車户極力反對莘帥因恐顔君股欵難靠又慮城垣馬路受礙遂飭高佑諸王月莊齊照岩三觀察會同查禾惟莘帥政見則頗不直人力車户茲述於下電車爲繁盛市廛便利交通要政淇鎭城坦馬路自橋口至大智門一带市廛日盛人力車行走旣緩車資復貴誠非創興電車不可况將來川粤漢鐵路告成武漢地方繁盛必數倍於今電車之興其何能免上海租界初興電車人皆自爲危儉羣起反對今則皆稱便利乘者日多而人力車仍並行不悖雖間有壓斃人命之事亦因行人無知不自小心所致然亦非常有之事且工部局取締甚嚴凡閙市地方仍須緩行並無危險若因城垣馬路已有人力車興辦電車恐與貧民生計有礙遂不别謀便利豈屬通論况興辦電車用人亦多若力貧民仍得工作謀生譬如輪船興而運輸日盛汽車通而工役大繁食力其中者不减於昔日之舟車不過有移轉變遷之不同耳况該車户等明爲顧全貧民實則圖保私業一偏之見毫無價值云云 
[勘路委員紛紛出發湖北]  
　　端督辦於日昨面諭鐵路總公所總辦王觀察孝繩會同外務部參議繙譯官温君秉忠曁外國工程師格林森往查武郴路綫並派考工委員補用通判黃别駕桂芬隨員王南芬隨带親兵十名沿途彈壓擬於二十外由省起程由欽使諭訂親兵每名給口食銀六元飭江夏縣在六水厅地方選派力夫一百名日給工食三百文專爲挑抬勘路測繪一切應用物件 
雜記 
[魚骨是否爲修廟來耶山東]  
　　莢屬魚骨廟歷年已久幾將傾頽去歲冬月該廟附近海島潮落時見一大魚擱淺岸上長四丈五尺脊高一丈二尺其皮堅硬九斧不入土人以長桿撐口各持利刃入腹取肉其肉酸不可食用以熬油光明而風吹不滅脊背之肯粗可合抱今春該處董事即以魚骨藉修廟宇現已告竣矣 
[嚴史氏破鏡重圓]  
　　嚴漢中之妻史氏經衆戚友各解送歸後其夫仍唯唯聽命不敢重提前事亦不敢到審判廳催追韓濤吞欵韓某亦知史氏在外運動必不久押故於日昨提訊時廳官不追其吞蝕巨欵盜押房屋惟令其繳銀五百兩以助史氏贖取市房韓竟抗不遵斷仍舊還押未結然其母則已四處奔走求保此中内情可以想矣至史氏昨在宅中大開筵讌以謝親友之爲出力者諸戚友以其破鏡重圓亦有以禮物賀之者 
[嚴追史宋二革員公款武昌]  
　　前辦老河口籌餉局委員史直牧謙虧欠公款錢三萬八千串迭經鄂藩嚴催並飭發首縣看管史因託病不起一再挽人緩頰免押縣署一面極力措繳現已逾限月餘僅繳錢三知串昨瑞制軍以其所欠甚巨未便任聽拖延業經奏參革職昨特將該革牧札發江夏縣管押勒限嚴追又前辦寳塔州統捐局委員宋令紹錫因將所收捐欵私放省垣裕康允錢莊生息致被虧倒二萬金該令旋因丁艱回貴州興義原籍此欵延未賠繳茲已一年有餘鄂督以該令久延不理殊屬不成事體特電請黔撫委員赴該員原籍解鄂監追 
[部派姚道接辦南昌電務江西]  
　　贛省南昌電報局總辦東三省候補道毛祖模到差年餘因清苦異常迭次運動郵尚調充優差未達目的頗抱鬱鬱回蘇數月現赴郵部辭職預備赴東候補當承部允所遺南昌電務札委陜西候補道姚汝楨來贛接辦聞交替之期確定七月初一日惟毛道並不還贛一切交代事宜聞委諸賬司代表 
[陸升甫起節蒞新蘇州]  
　　新任晋撫陸升甫中丞日前赴浙業已返蘇現定於本月二十六日先令官眷起程逕行赴晉中丞則於二十八日起程赴都陛見後再行蒞新 
怪聞 
[俞柏]  
　　歷城俞柏。農家子也。母早卒。家赤貧。與兄松傭於外。嫂王氏頗少艾。與鄰人某甲私。松父微聞。嘗終夜執械以俟。謀捕之。王懼乃以其媚甲者媚父。父大惑。遂亂之。由是疾松若仇。迫不令歸。松固孝。不忍離父。雖日加以捶楚。歸如故。王乃獻計曰。父素視子善。今忽若仇。人將議我。且納婦而逐子。子怨必深。况不令之歸。益足以激之。設歸而謀父。將奈何。今後宜善視之。得間然後除之。父曰善。從其計。人果無間言。王曰可矣。市鴆以待松歸。置於茶以飲之。松暴卒。翁裹以敝絮。與王埋於後園。時柏方採薪歸。知兄死。痛幾絶。然知父爲。莫敢言。恨王刺骨而已。而王氏則待柏殊親暱。栢方酣寢。醒則一裸婦嬲之。視之王也。大怒。推之起。逐而去之。王老羞成怒。日譖柏於父。父不能容。怒逐之。柏不忍去。然恐蹈兄轍。乃含恨而行。倀倀無所之。日旣暮。行至一溪。有老僧濯足其間。柏飢甚。向僧求食。僧曰僟乎。則日飢矣。僧曰方今天下儔得一飽。旣不耐飢何不蹈溪以死耶。柏泣曰某可死也。則不待今日矣。惟有不可死者在耳。僧詢所以。柏約略告之。僧斥曰兄　不報。父棄不養。是不孝不弟也。老僧羞見此輩。跣足竟去。柏號而追之。牽僧衣而訴某曰。非忘兄仇棄父養者也。但父非嫂居不安食不飽。某又不爲嫂所容。留將爲兄繼。是仇不能報。而先絶俞氏後也。僧聞言。微頷之。若然。尚可説也。姑隨老僧來。柏大喜。隨入一廟。僧以肉一方食之。其味殊甘。僧　持一肘大嚼。柏問何物。僧曰虎也。栢大詫曰。方外人亦食此耶。(未完) 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[再誌華界防疫之認眞]  
　　閘北四路二區轄境與公共租界接壤之海寗路天保里等處自發現鼠疫後英美工部局深恐疫鼠竄入傳染商准滬道劉觀察於彼處馬路中央竪立六尺高之白鐵皮以防疫氣流入爲害閘北巡警總局亦派衙生科員會同中國公立醫院醫士每日四出調查設法施救並在興業里賃定高大樓房六幢另租基地建設軒廠木棚五十餘間移民消毒出示通告在案昨日午後四路二區警局接總局電話以天寳里等處附近有疫地内應遷各居民等限於三天内一律遷入消毒所聽候查騐並候將住屋如法薰洗以絶疫患錢副巡官遵即親往该處挨户傳諭旋有松盛里附近萬年春糖食店主甬人蔡檯林趨前訴稱妻子於前日病故擬回寗波原籍巡官恐蔡傳染疫氣令赴公立醫院查騐蔡諾諾而退至海寗路天保里松盛里等處及沿馬路一带應遷各户昨已由松盛里口四十八號張阿康荳腐店首先將生財各物搬入消毒所當由警局派令巡警四名到塲照料並飭工役多人用塌車將物車儲所中其家男女大小五口亦均留所聽候騐治該店比鄰四十七號錦泰銀樓店主因患是疫已留醫院醫治其家屬人等亦須進所查騐以免傳染嗣因該店主婦新旌不願至所乃向巡官一再婉商不識能否通融免其到所並悉巡警總局臨時防疫處所招清道夫五十名捕鼠小工五十名昨已一律招齊分别發給藍布號衣褲諭令從工惟恐該工疫等沾染疫氣亦經公立醫院每人於右臂上佈種疫漿以防傳染 
[公立醫院續查鼠疫之報告]  
　　據沈仲禮觀察報稱調查閘北天保里一带業經五日無疫而英法各界亦無該疫發現至深慶幸乃於二十四夜十二時復接閘北巡警電話知松杨里有病人勢甚沉重當即派陳家恩醫士前往調查見有松志里四弄第一家有婦人張高氏年二十二歲江都人熱度已至一百零五度右腿有核當用像皮馬車送往公立總醫院由西醫柯師君騐視實係鼠疫立即用耶信氏血清注射至二十五日午刻熱度已减輕一度而病勢仍屬沉重又英界甘肅路銀匠朱阿榮前以患疫送院診治刻病已全愈惟精神尚未復元據云欲出外收賬已由醫士限定二十六日早八點派人陪同出外收賬午後仍回院調養法界菜市街烟膏店主潮陽人蔡阿五身熱有核當經西醫享司德華醫王吉民將蔡送往福開森路中國防疫醫院診視經西醫取血化騐知係前患花柳之遺毒並非鼠疫現蔡病已愈已於本日午刻出院又有小東門外天順客棧送來之奉化人馬金明一名熱度高至一百零二度上身有核據西醫騐視知爲極重時症並非鼠疫留院調治 
[慈善助賑會會塲記事]  
　　會期怱促至二句鐘已届開會時刻尚未布置妥貼幸幹事衆多羣情踴躍至三時　均已布置妥貼大陸日報克勞君持携攝影機遍攝各景及會長坐辦諸君小影編號有彩入塲劵均由各善士分銷臨時在張園門首趕印無號之劵以應來賓遠來參觀之盛意價仍一元五時開幕會長沈仲禮君演説大旨皖撫委代表尹　笙君致頌詞(演説頌詞另有稿)上海道委代表聶榕卿司馬觀禮會塲一切布置規則隨時布告來賓均用紅紙大字書者兩俞君腕不停揮勞苦之至觀此則其他幹事諸君之忙碌更可想見周芝君女士所捐之車馬及其他彩物均陳列塲内因入塲劵均寄遠埠特議於二十七日延長一天音樂燄火時時間作自三時起來賓如織安塏第門首縣一聯云良工各具苦心斯會原非矜奇巧諸公定存深意此來豈僅爲遊觀現身説法包孕宏深 
　　附遊記車馬至門來賓下車將車馬轉至威海衙路後門停候入園左偏爲福記飯館女子進行社售食用等品再進則振華軍樂隊時奏西樂娛賓折而左列楹七八爲京調客串朱連奎幻戲田永魁雜賽林步靑吳歈西人麥格南琴台上海細樂社會塲事務所稍出爲出售助賑品寄售物品處再出爲萬家春售洋酒處折面至安塏第門左一楹爲題襟館書畫陳列處右爲女子休息處登堂則奇書名畫羅列無算駴目驚心嘆觀止矣稍後爲手工陳列處所陳各物精絶無倫精華薈萃之處也由左堦登樓則金石書畫部陳列所也汲古堂乎寳普齊乎人生到此眼福無窮矣觀畢由右堦下樓至於熖火之奇巧燈幟之新潁菜酒之甘列均暵幹事員之熱心爲不可及云 
[縣自治選舉揭曉]  
　　上海縣自治選舉昨在城自治公所揭曉當選者十餘員均係城自治公所議員籌備所長即函詢各當選員是否承認希迅答復以便詳報監督否則應照章謝絶仍負城自治議員之責任故昨日揭曉後當選各員暫緩宣布俟函復後定奪云 
[華界開用電燈自來水]  
　　閘北電燈自來水廠工程完竣於前日下午開成立會巡警道吳方臣觀察總局長姚太守均蒞會觀禮並察看工程昨日起各茶館及豆腐店等已一律開用自來水而電燈線亦已由總局路接至南川虹路口業於前晩起燃點矣 
[補况信義鈔票之要求]  
　　上海信義銀行於前年四月間因虧倒閉該銀行所有發出之一元五元十元等通用鈔票商界頓失信用嗣經商會各董設法維持籌墊欵銀禀准蔡前道在英公堂按票給領三天其時信義鈔票收回雖有數萬之鉅但爲期甚迫他處携票來滬領期已過者爲數尚屬不少現在此案經劉道台提訊斷結凡存户墊户以及零星儲蓄均有着落爰有寳善街商口旅客張某等發起昨在同芳居會議僉謂信義倒案將了所有我等未領之鈔票自應如數照發以昭公允遂擬繕具公禀要求道台提欵補發未識能逹其目地否 
[兩星期之苦樂]  
　　浙江嘉善縣境大有寺地方鄉婦姚王氏近與其夫口角負氣逃出带同鄰女潘來寳來滬帮傭詎與住居香粉弄一號 
 
 

Page 19

 
 
門牌賣牙粉之費榮生邂逅相逢被費誘至家内姦宿兩禮拜關閉房内不令出外前日因兩女在房内大哭始經二房主王寳泉得悉向女等詰知來歷立卽函告家屬倩村長劉如卿來滬報捕將費拘獲昨解公堂訊悉前情中西官以費誘姦婦女情殊可惡判押西牢一年潘女與姚王氏交劉带回給其家屬收領 
[搜查拐匪家内之衣箱]  
　　粤人杜阿蘇賃居虹口肇勤路四十一號屋内因串同房客王其锺澤朱阿卿及婦人張王氏吳王氏朱周氏等販賣小孩經美捕房包探金漢章偵悉將杜等各人並男女小孩十二口一併拘解公堂判杜與其妻龍阿珍（即王阿玉）合存捕房洋子百元交保王锺兩人亦着交保候訊在案前日杜將保洋交存捕房後捕頭復派金探至杜家内在衣箱内抄獲手鎗一支鎗彈數十粒賣身契十餘張銅拳鎚一個一併吊至捕房請爲核示其時杜之保人陳文翔因案情重大不願具保即將保狀撕碎奉飭將杜夫婦分别管押昨解公共公堂經德襄讞商之德祜副領事判仍分别還押候下禮拜三訊明核辦 
[騙案尚須研訊]  
　　巨騙陳夢飛蔣根富徐炳文袁海山等前因串同黨羽在英法兩界虚設永久賡裕祥豐德裕祥康等莊號七家濫出本票騙取嘉祥嘉綸等華洋各商貨物值價甚鉅業經英法兩公廨先後緝獲陳等同黨十六名分别押候移提在逃各同黨到案併究昨日復由總巡捕房將在押之陳蔣徐袁四人解案復訊寳讞員商之德師副領事以此案枝節頗多非詳細研鞫不能明晰判仍一併還押訂期下禮拜一開特别公堂訊究 
[國民會今日開會]  
　　中國國民會訂於二十六日（星期日）午后二時在事務所開臨時全體職員會籌商事務所及其他重要問題昨已通知各職員届時一體蒞會 
[承明府之妙訊]  
　　冒官撞騙要犯曾子唯王百秦等前居公共租界中旺弄某客棧内僞造禁烟公所公文向滬軍營管带王雲華訛詐銀洋當被察破人贓並獲解縣訊押詳辦在案旋因江蘇提法司左廉訪來申閲視押所曾等乘間遞禀鳴寃由帮審承明府復訊諭將曾子唯脚鐐開除還押詳辦等因迭詳本報茲悉曾子唯等因镣仍未除在押滋吵又遞禀申寃承明府升座花廳立提禾訊曾子唯供前蒙厚恩諭將小的脚镣開去改換上號迄今未見遵行王百秦供家有八十二歲老母在堂小的實不同黨僞造公文均係程輔臣一人所做叩求將鐐開除明府諭曾日前堂雖下堂諭將爾開鐐須俟會商田大令辦理所以遲遲如此重案非本委員不加體恤奈上憲嚴追何爾如此性急在押滋閙實屬不安本分僞文雖程輔臣一人所做爾不應出首告他爾旣出首控告自然被他咬爲同黨本委員亦無從超豁爾等均各安分靜候尚可從寛曾王二人一味求恩明府姑准將曾王二人脚鐐開除并加恩掉換押在待質所上層丙字號内候詳再訊核辦 
城内 
[車夫髮妻被拐之苦]  
　　巡警總局移送拐匪陸寳華傳同原告馮餘川并見証張李氏蕭三郎到縣訊辦奉帮審承明府提訊據馮餘川供江北人推車度日去年十一月十五日被同居陸寳華將妻趙氏誘拐賣於寳山縣境大場地方崔國民家小的訪悉前往尋覔不見旋據該處鄉民僉稱看見有一江北婦人曾住崔家現在不知何往諒被轉鬻等語即向崔家追問反遭兇毆十一月二十八日回申訪諸居隣始知被陸寳華所拐故將陸寳華扭送警局轉解案下求追訊之張李氏供通州人同馮妻一廠做工去年十一月間陸寳華同不知姓名三人到來與氏及馮妻同飯一次不幾日即被陸寳華拐失求鑒訊之蕭三郎供不知情求察質之陸寳華供與馮前後鄰居做小生意度日馮妻何人誘拐實不知情現據原告所供已將妻子訪着求恩飭差移提馮妻到案質明究係何人诱拐如果實係小的甘愿重辦明府又詰馮曰據蕭三郎供不知情爾何妄指馮答稱妻子走失之後蕭三郎來謂開老虎灶祝姓得知下落需索謝洋十元定能尋獲洋實未給諒係同黨求鑒明府得供判陸實華還押候提馮妻趙氏到案訊核馮蕭等飭退候訊 
[盧某逃妻復得之樂]  
　　盧雷氏被人誘拐外埠未曾出口即經道憲訪悉截阻提回發押上海縣飭傳本夫到案具領在案昨經本夫盧兆金投縣具領帮審承明府略詰一過諭飭盧兆金當堂具結將妻領回管束完聚 
[限交欠款]  
　　陳勝銓控顧洪基欠欵不還押縣比追屢限不繳經帮審承明府提案带比顧洪基一味叩求寛限判交入銀并保准限一月繳清 
[掘坟重案候查]  
　　楊徐氏母子投縣喊控郁培卿張桂卿等勾串盜賣坟地掘坟抛骨等情到縣當奉帮審承明府升座花廳提案研訊據供治下二十七保十三圖骨有租遺坟地一方則田九分前已賣出四分餘剩五分未賣葬有棺柩十四具今被張桂卿等串賣硬將祖坟掘毁抛去棺柩十二肯祇存兩具向阻恃蠻遭毆求究明府核供判一面之詞難以憑信飭令退去候着查明再核 
[明府之明斷]  
　　李榮甫控曹榕抵押墨模及抵墨不贖一案前堂已經帮審承明府判斷墨模繳案交給曹榕具領墨八十斤歸李榮甫拍賣抵欵茲據李不服判斷於初六日遞禀翻案據供非是抗不遵斷實因此墨不值二百五十元一時且無買主如果拍賣祇值洋數十元吃虧太巨求令曹榕贖去歸欵給領明府謂李曰爾禀中有本委員判斷偏護曹榕之言在外招搖實屬可恨李供並不識字明府正欲押交寫禀之人到案忽有柯新寳跪禀此墨每斤值價一元五角共計祇可得洋幾十元又稱賣給客帮可得四百多兩供詞閃爍高低懸殊明府以其從中插供播弄是非着先收押候辦李榮甫本應押辦姑念再四苦求從寛勒令速將墨模及墨一併繳案存候曹榕備贖判各交保完案 
[子頼父債]  
　　陸棣投縣禀控劉樹聲有單無地等情由帮審承明府提案研訊陸供本地人向係出外營業父親在日操布業有劉姓抵下二十七保七圖田單則田六畝九分抵去洋九百五十元按年收取地租光緒二十六年間父故之後尚收租金幾年近向劉樹聲算取地租起釁始知實無其地呈據求追訊之劉樹聲供父輩所做之事毫不知情但我父親光緒十七年間故世契據係十八年分不無可疑即同治二年間之據似眞非眞契上父名錯誤又與陸棣素不認識求察明府驗契後諭曰此係爾父與陸父在日交好陸父上爾父之當照例子承父業父債子還今斷爾折中還半了案詎劉不服稍涉挺撞明府大怒正判押時忽劉之叔劉光　跪求訴稱樹聲向來安分此事實係不知可否求恩带交圖内邀請長輩公正人和平勸息明府准如所請判飭出外了結 
[道批]  
　　周锺聯禀批此案分據單契　據會丈局查驗禀復業經分行飭遵該民人尚敢來轅砌瀆刁玩已極姑寛申斥 
[道轅紀事]  
　　丁憂分省補用道聶其杰昨至道轅拜會留滬差遣花翖知府用候補直隷州知州龔寳琛蘇省土税駐滬提調候補直隷州劉澍高陸行工巡局委員嚴善增禀銷感冐候 
南市 
[船户大胆]  
　　和豐米棧在裁判所呈控裝糧船户龔毛毛等三船短交米石延不理　請爲追究昨將龔傳案由棧夥陳錦堂投案 
 
 

Page 20

 
 
禀稱共裝四次計短交三十餘石已將其船扣住仍不料理竟然偷船逃避迨尋獲龔已央埠頭理處除收讓外尚欠十七石請爲究追龔供認祇欠三石五　餘供狡頼陳裁判斥以事關漕欵豈任久延着交妥保限三天理處 
[造屋違章]  
　　城自治公所路政處查悉本城守府署街劉家弄地方程姓家日前雇工造屋開工已久工期早已逾限尚未報竣亦不團領寛期執照殊違定章爰着二十舖地甲傳諭先行停工並傳匠頭殷福記究問 
[何來鏹水]  
　　向業荳腐司之崇明人楊心田昨扭同鄉同業人湯富郎至裁判所控稱湯來借洋一元無着即將短衫一件質洋四角因此懹恨現竟暗將鏹水遍洒床上致傷背脊後復情虚逃逸請爲究辦店主方咸林投稱湯自　生意逸去餘供略同湯供詞狡頼　戒責一百五十下取具安分結開釋楊着自行醫傷 
[生意之難]  
　　立德榨油廠執事蔣問梅昨扭崇明人施富堂至裁判所控稱去年三月間承買施之花子三百担每擔洋一元九角五分當付定洋二百元後因延不交貨以致價漸漲至兩元二角五分應貼洋九十元請追還定洋及虧欵經湯裁判研訊施供交過貨九十二擔因悞收在劉文富之賬後因劉被押公廨亦未清交務求减斷理楚判交人洋並保予限一月繳二百三十元給莊具領 
閘北 
[孩子迷路]  
　　男孩姜連生年九歲係嘉定人前日隨母舅同來上海在火車站走失迷途由四路二區移送分局奉蕭區長諭令留養候其家屬認領 
[要緊完婚]  
　　劉懹玉投四路一區控稱前憑周學朝爲媒聘定王陳氏之女爲室擇於本月甘二日迎娶詎該氏欲圖頼婚故已將女藏匿請究昨奉蕭區長提到該氏及周質訊之下據供伊女現在江北官判交保限八月内送女來滬完婚違干究辦 
英租界 
[假外國人背履歷]  
　　截髮西裝華人應溪前日因病倒臥於北京路大英書信館門首由捕查見車送仁濟醫院醫治詎忽走出遂被拘留捕房昨送公堂盤詰據供蕪湖人在南京路高等學堂畢業來滬欲谋誛警差使判暫留棲流所醫治 
[惡姑歛威三個月]  
　　甬婦殷王氏因將其媳陳氏凌虐受傷被鄰人報捕將王氏並其子殷阿福拘獲昨日連同陳氏併解公堂質訊明白判殷阿福開釋殷王氏押妇所三月陳氏暫留濟良所醫治 
[圖姦何來實據]  
　　陳王氏控被西崽高妙生張慶全誘至四川路某號門牌三層樓洋房内圖奸並硬借洋三元昨由捕房將二人拘解公堂訊無圖姦實據判令還洋三元一併及釋 
[父女口音不同]  
　　陳阿全控張曹氏王顧氏侯阿三串拐十三歲女孩阿桂一案昨經公堂復訊中西官以陳女前因迷路送案訊據供稱並無父母且聽陳之口音與女各别難免無冒認情事判陳與女並曹顧兩氏分别押候查明再行訊核侯阿三無干省釋 
[私開賭愽總會]  
　　虹口狄思威路五十六號住户黃明海與武昌路七百三十三號住户梁福仙均因私設總會昨由捕房將兩人傳至公廨訊明判各罰洋五元充公 
[並非有心]  
　　麥根路裕與押店夥周紹宗控魏長圓嚴立卿崔喜德將僞銀鐲混質昨經公廨中西官訊係無心判均從寛開釋僞鐲銷燬 
[人銀並保]  
　　方漢臣等控已閉長源洋貨號股東經理鄧顯臣吳作芳徐仁亮等吞没股本經公廨移送商會理處在案茲已接復前晚又奉孫襄總提訊因復函以鄧曾透支 
洋三百四十六元並用空銀七百九十兩另有應派虧本銀吳出三百六十六兩徐出二百四十兩均着人銀並保　補傳各股東到案再核 
[弔驗收條]  
　　木作頭吳錫侯控費桂華私支造價銀兩一案前晩由廨傳房主徐殷氏到案訊得所付造價均有收條現此項收條由其子收執判氏交保限兩天將收條呈堂候核 
[勿再抗違]  
　　李金龍控劉燮堂欠銀一案前經公廨判令交保限交銀一千兩在案茲因劉延不清理前晩由廨復訊判劉押限七天繳銀違干未便 
[仍難吞没]  
　　馮連卿控諸坤法不還煤價洋五十七元前晩由廨傳訊諸將洋好數繳案判令開釋洋交原告具領 
美租界 
[逆媳僥倖]  
　　昨報記江北人華三被媳婦高氏辱駡吞烟身死一節前日下午經上海縣田大令蒞所相驗據仵作喝報死者並未服毒委係發痧斃命大令親視無俁由其子華阿根具結棺殮 
[溺屍有妻]  
　　船夥李福慶因坐船舷洗足落河身死一節已記昨報前日下午田大令蒞驗時由屍妻李王氏跪求免驗自行棺殮大令准飭具結存案備查 
[大家不合]  
　　周忠秋昨扭劉小友至捕房控被搶去銀洋請究捕頭飭探查得因賭起釁一併斥退免究 
[必有原因]  
　　戴阿玉劉根才同赴捕房報稱在公平碼頭上被某輪船水手某甲等五人揪住蜂毆飭赴水巡捕房控告 
[小孩押帽可疑]  
　　天潼路全興押店夥報稱有十餘歲男孩以西式草帽來店抵押向詰棄帽而逃奉諭留置候查 
法租界 
[索償損失]  
　　朱鑑林因唆使法興西字報館排字工人罷工要挾經公堂訊實判押捕房三禮拜業已期滿本應開釋茲因原告尚須追償損失由中西官會商判暫交保出外候原告到案再行訊奪 
[謝謝金姐]  
　　江南靜積欠房租洋四十三元不還私自遷出茲被收租人徐渃式尋見扭廨押追昨有婦人張金姐投案担保聶司馬准之予限七天着保人理楚 
[性命可危]  
　　三十六個黨　　潘阿小向工頭徐阿三索詐洋三十元不遂軋住茶肆恫嚇繼將餅攤上肉刀劈傷陳之頭頂幾致喪命幸由醫院趕緊醫治得保無碍茲解公堂訊辦陳稱尚有潘之同黨混名小强盜及掌生等揚言定欲置我死地務求保全判潘枷一月押十四年如該黨再有尋仇情事准予報捕提究 
[能否管束]  
　　江北婦人王陳氏背夫私逃偕同姘妐匿居南市客棧内嗣由本夫王阿三控奉公堂移提到案與姘夫一併押辦茲已期滿提案復訊判氏給本夫領回管束 
[開釋棧主]  
　　廣安棧主夏瑞林因吞没庽客寄存之款經公堂訊明收押並將該棧拍賣料理後尙欠各茶房押拒洋一百五十元及悦來公司與某肉莊等貨款未了由包探带出向各債主墾商料理茲已商妥先還各茶房洋五元其餘立據拔還昨日带案禀復判夏當堂開釋完案 
[海一閒談]  
　　陸藩台蔡前道同是放欵。同是被錢莊倒欠。而蔡之欵尙有抵押。陸之款竟無着落。今蔡旣責其塡償矣。陸則安然無事也。此中原因。豈記者所得而知之哉。 
　　路旁縫窮婦人。口啣紙烟。紙烟之害如此可歎。 
　　馬路橋堍。每有窮苦小孩。骨瘦如柴。机目如鬼。稍體面人坐人力車過此。小孩必上前助車夫挽車。至橋中則伸手乞錢。與之者　少可憐。 
　　馬路中常有斷髮戴草帽向人乞錢者。追隨人後。屢屢脱帽爲禮。口操不純粹之英语。此等人不可憐而可恨。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏擬訂單級敎授二部敎授辦法摺]  
　　奏爲擬訂單級敎授二部敎授辦法繕具清單薛摺仰祈聖鑒事竊臣部於宣統二年十二月奏改分年籌備事宜清單將擬訂單級敎授二部敎授辦法列入宣統三年籌備單内奉旨依議欽此欽遵在案查單級敎授之法與普通敎授不同普通敎授按年級相當之學生以分班次各班須各任一敎員單級敎授則合年級不同之學生若干班編爲一级一敎員可兼敎各班兩者相衡一則需員多而用費繁一則編制簡而效用廣歐西日本之敎育所以能日新月盛者大抵得力於單級敎授爲多中國興學伊始地方財力旣極困窮兼之各校之内學童人數無多程度復不齊一居今日而欲謀普及舍單級敎授更别無審端致力之方此臣等所爲兢兢注意者也至二部敎授法則將全堂學生於一日之内由一敎員分爲前後半日敎授其編制之方則有單式二部及複式二部兩種單式二部得適用普通敎授法複式二部則須用單級敎授法其在窮僻之鄉此項學堂尤宜多設蓋經費絀則敎員不能多聘校舍狹則學生不能多容又或因通學道遠而往返動費多時或因兼顾謀生而讀書易於作輟種種窒礙皆足阻敎育之進行惟編爲二部則因材因地均得措置咸宜所謂一舉而數善備者此也以上所陳各節係體察京外情形統籌敎育普及起見茲謹分别擬訂辦法繕具清單恭呈御覽如蒙俞允卽由臣部通飭京外遵奉施行如以後遇有應行修改之處仍當隨時奏明辦理所有擬訂單級敎授二部敎授辦法緣由謹恭摺具陳伏乞皇上聖鑒廑奏宣統三年閏六月十一日奉旨依議欽此 
　　謹將擬訂單級敎授辦法繕具清單恭呈御覽 
　　單級敎授 
　　第一章編制第一條凡初等小學合年級不同之學生編爲一級由一敎員授課者爲單級敎授第二條一學堂之學生年級不齊而每級人數無多不能各成一級者得適用單級敎授法第三條凡單級敎授之初等小學得酌量該學堂情形擇用左列各法編制之一合兩學年生爲一級一學級中分二班分舉各例如左甲第一學年生爲一班第二學年生爲一班編兩班爲一學級乙第二學年生爲一班第三學年生爲一班編兩班爲一學級丙第三學年生爲一班第四學年生爲一班編兩班爲一學級二合三學年生爲一級一學級中分三班分舉各例如左甲第一第二第三學年生各爲一班編三班爲一學級乙第二第三第四學年生各爲一班編三班爲一學級丙第一第三第四或第一第二第四學年生各爲一班編三班爲一學級三合三學年生爲一級一學級中分二班分舉各例如左甲第一學年生爲一班第二第三學年生爲一班編二班爲一學級乙第二第三學年生爲一班第四學年生爲一班編二班爲一學級丙第一學年生爲一班第三第四學年生爲一班編二班爲一學級四合四學年生爲一級一學級中分四班或三班分舉各例如左甲第一第二第三第四學年生各爲一班編四班爲一學級乙第一學年生爲一班第二第三學年生爲一班第四學年生爲一班編三班爲一學級丙第一學年生爲一班第二學年生爲一班第三第四學年生爲一班編三班爲一學級第四條凡單級敎授之初等小學其學生以十人爲限 
　　第二章授課第五條單級敎授之學堂得擇用左列各法製定各班每星期敎授時刻表一各班同時敎授敎科同程度同二各班同時敎授敎科同程度異三各班同時敎授敎科異程度異第六條單級敎授分班較多敎員一人實難兼顧者得增設助手一人聽敎員之指揮襄理一切事務前項助手得由本堂學生中選擇委任但不得妨其聽講時刻第七條單級敎授之初等小學堂所有敎科課程設備規則均遵照初等小學堂定章辦理 
　　二部敎授 
　　第一章編制第一條凡舉初等小學全堂學生或某某班學生於一日内分作前後兩部由一敎員繼續敎授者爲二部敎授第二條凡學堂敎員不能多聘或講室不易擴張以及學童有特别情事不能終日就學者得適用二部敎授法第三條凡二部敎授之初等小學得酌量該學堂情形擇用左列各法編制之一單式二哾敎授甲同學年學生分爲前後二部例如某學年生共百人以五十人爲前部五十人爲後部乙異學年學生分爲前後二部其每一部中學年仍復相同例如甲學年生五十人乙學年生五十人則分甲乙爲前後二部二複式二部敎授異學年生分爲前後二部而每一部中各合兩學年生爲一級例如一二三四等學年學生共百人合一四兩年生成一學級爲前部合二三兩年生成一學級爲後部三各部學生或用複式二部敎授或用單式二部敎授例如一二三等學年學生共百人一年生五十人二三兩年生共五十人則一年生用單式二部敎授二三兩年生用複式二部敎授四全堂學生惟某某班用二部敎授其餘用全日敎授例如全堂有甲乙丙三班其甲乙兩班用二部敎授其丙班仍按通例全日敎授前項用二部敎授者或單式或複式準由各堂臨時酌定第四條二部敎授之初等小學每部學生不得過六十人 
　　第二章授課第五條二部敎授之初等小學得酌减每星期授課鐘點但每部所减鐘點較之定章不行少六點鐘第六條二部敎授之初等小學其講堂及操塲能容兩部者在修身體操作文習字圖畫等科得以前部敎授最終一小時與後部敎授最初一小時合部敎授第七條二部敎授之初等小學照本章第三條第二第二第四等項用複式二部編制者應用單級敎授法第八條凡二部敎授之初等小學堂所有敎科設備均適用初等小學堂之規定 
[内閣會奏覆核廣東禁賭條例摺]  
　　第七條造賣賭具者處四等以下有期徒刑併科一千元以下罰金謹按賭具大率皆古人遊藝之屬歷史遺留勢難禁止且賭愽並不專恃一定　具各國刑法不設賭具條文蓋亦以此惟粤東賭禍方熾爲正本清源之計亦應一律嚴禁故採現行刑律增纂此例其尋常物品若非一定 
 
 

Page 27

 
 
習用爲賭具者自不在此限第八條該管官吏及佐理之人知有犯前數條之罪而故縱者與犯人同罪贓重者仍從重論謹按此條爲嚴　賄縱而設故與犯同科官吏凡地方官及警察皆是佐理之人指里長地保等項承行政官之命令有緝捕之責者不言官吏失察者以處分則例另有明文也若务紳士豪得賄包庇乃帮助正犯之行爲應按第十二條規定適用新刑律總則共犯罪章各條分别科斷不在本條範圍之内第九條第三條第四條及第六條至第八條之未遂罪罪这謹按新刑律總則於未遂罪以分則各條定有明文爲斷故於本條例特設明文以資引用第十條犯第二條至第四條及第六條第八條之罪者褫奪公權係官吏並革職永不叙用犯第七條之罪者得褫奪之謹按新刑律總則規定褫奪公權以應科徒刑以上者爲限本條例第一條第五條所定各罪本刑俱係罰金自不能槪予褫奪公權致與新刑律總則相抵觸第七條之罪爲新刑律總則所無茲旣斟酌現在情形量爲增入然造賣者之罪究視開設賭塲及以賭爲業者可以稍從末减至受褫奪公礶之宣告當然喪失新刑律總則所列各項資格如係官吏有犯並應罷職不叙是以一併揭明以免誤會第十一條當塲供賭愽所用及因賭愽所得之財物没收之謹按現行刑律賭愽門内所定必係攤場財物始得入官新刑律總則規定没收之物僅限於三項而又以犯人以外無有權利者爲斷是没收一節關係於人民財産者甚大確係供給犯罪物品自屬應予入官若漫無界限未免波及與本罪無干之物惟舊律有房屋入官之文辦理時形窒碍蓋房屋爲人民住居所必需尤非直接可以供給犯罪之物茲故查照新刑律總則公别改定以使解釋而利推行第十二條新刑律總則於本條例適用之謹按新刑律總則業經資政院議决頒行其中如刑制加减示遂累犯俱發共犯各條均爲本條例所不能缺者故定一適用之法藉收以簡馭繁之益第十三條本條例自奉旨頒行文到之日通行於廣東全省凡現行刑律及其他法令以與本條例牴牾者爲限槪不適用謹按本條例實行之期應自文到之日爲始此項條例係一省之專例祗能行於粤省他省仍依常律 
譯聞 
[俄國注意東方語言]  
　　初十日哈爾濱電云俄政府將以議案呈入國會請撥羅卜七萬七千圓作爲遠東俄國士官學習東方語言之經費 
[俄國防疫新政策]  
　　初十日哈爾濱電云俄國民政部已派醫士二十名隨带藥品藥料等物值價羅卜二十五萬圓前往遠東郵部大臣因近有疫症發現故特准東清鐵路人員之眷屬或行李等物自由遷移免取運費 
[各國會議中國幣制近訊]  
　　十三日倫敦電云中國交呈四國代表銀行之改革幣制策已由特别專家開會討論今已議結其四國借欵大會今亦在倫敦開議中國會員有意見數層須與政府商妥後始可發布至研究中國幣制專員之意見不日卽將刊布 
[陸微祥回抵俄京]  
　　十七日聖彼德堡電云駐荷中國欽使陸微祥已向抵聖彼國堡將盡其修約專使之責聞該使此次前往海牙爲與荷政府換簽領事條約云 
[英議院討論禁烟事宜]  
　　二十四倫敦電云外務部大臣葛雷君在下議院答某議員之質問據謂中國前請英國勿以印藥運入滿洲山西四川等處已由英國拒絶其請今須俟廣州福建兩處官員將違背禁烟條約第七條修正後方可照准云 
[摩洛哥交涉暫停]  
　　二十四日栢林電云法國駐德大使康本君將回巴黎以摩洛哥交涉情形面陳政府一俟回任後即須續行開議　　二十五日倫敦電云據栢林電稱摩洛哥交涉目下全然停議 
[巴黎時報之訛傳]  
　　二十四日栢林電云巴黎時報所載德國欲得西班牙其里里哇呂利及費南杜浦諸地一節全屬子虚 
[法國聲明撕旗情由]  
　　二十四日柏林電云法政府通告駐法德國大使謂愛克司莢班恩某酒店所掛德旗實由南賽某製造家慫恿撕下法國士官兩員並未在塲該旗亦未損壞該製造家自稱係因一時之忿出此今深悔前此孟浪無論要求如何賠罪彼必允之云 
[英國罷工調和無望]  
　　二十四日倫敦電云財政大臣發起派員調查一節計各大公司主人代表一員工人代表一員素得社會信任之人一員旦夕即將集會云二十五日倫敦電云罷工調和會業已中止各鐵路公司經理人聲稱彼等將從首相愛斯奎士君之議不允退讓工人聯合黨 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[旅蜀雲南同鄕全體代表候道黃德潤李克昌爲片馬界務呈川督文(續)]  
　　夫富弼之使契丹也百年安邊之計定於三寸舌陸賈之使南粤也一介行旅之馳賢於十萬師古今中外使才得人其不辱命也必矣未見其儘有强權略無公理也竊謂此次爭議不當與之爭一隅直當與之翻全案光緒十一年英人　　之後前使臣曾紀澤與英外部交涉英人允我三端一曰以大金沙江爲公用行船之江一曰在八募立埠設關一曰願稍讓中國展拓邊界且與外部互書節略存卷可按而稽也十八年使臣薛福成屢次照會英外部請以大金沙爲界江東之地均歸滇屬當時總理衙門亦力伸劃江爲界之議英人稍就範圍於滇西老界與野人山毗連之處允我酌量展出而以穆雷江北駐兵之昔董計地三百方英里又以穆雷江以南旣陽江以東之一地約計七八十英方里均允歸我英外部曾於三月二十在日照會薛使有案然則今日之所爭宜緩曾薛兩使臣節略照會與之爭野人山爭大金沙江矣明知時異勢殊英人糜兵糜餉占此形勝萬無挽回之理然旣有成説借此一箸或可力爭上遊且取法乎上僅得乎中若曰雖有成説日久早已翻異巇石革道之所勘亦日久之成説耳據此堅持力辯則將來定界即再三退讓亦不過如外部原案之藍線止夫旣力主爭議則不能不作决裂之準備决裂之準備宜以國家之全力赴之非但如疆臣之籌備已也當此國勢極弱何敢輕言開釁然事有必至理有固然果决裂矣欲不宣戰得乎成敗固不可知而曲直則可立决又安知直者之必敗而曲者之必勝乎况多難所以興邦殷憂足以啟聖三十年來我中國屢受巨創外患愈深民心愈憤知其患而備之因其憤而用之或足以折列强之狡謀而起支那之積衰乎不然我雲南二千餘方里之土地必將今日五城明日十城殘割以至於盡雲南一千七百餘萬之同胞必先驅爲牛馬驅爲奴隷隳落不齒於人而舐糠及米中原大局更儳焉不可終日矣抑更有請者英人橫蠻如此難保不藉端挑釁倘或别有舉動職道等擬即紏合同志分道回滇召集我十四府義烈子弟忠憤父老搜求越南之役百戰餘生之宿將收撫石革道忍心害理屏而棄之所謂久未歸化之一切生番土人訪詢辦學以後苦心積慮堅忍窮餓之積學宿儒廣募禁煙以後求生無路一切失業之農之工这商與夫有生未一食稻未一衣帛而茹苦含辛强矯不變之漢夷良民激之厲之編之聯之部落之而團練之其爭議勝也則遣而散之其不勝也則利而用之一日宣戰有期願爲先驅不爲後盾願爲玉碎不爲瓦全願合我三迤六詔之婦孺同日同時同地同命化刧灰化碧血化沙化蟲於西南半壁以下但有一人尚在一息尚存誓不與高鼻深目狡奸險狠之人蠕蠕而動蠢蠢而生也公滇人也亦蜀吏也童時釣遊之鄉與艾歲服官之地一山一水一邱一壑知必魂夢依之而性命共之也其忍見瀾滄江上寗靜山頭來異族之駸駸牧馬乎滇之禍已噬臍蜀之禍亦不旋踵捍鄉之義與守土之責公蓋兩無可辭矣應懇納此芻言參以衆見或據情人各或擇要上聞一面電京咨部嚴重交涉以支巖疆以弭巨患鄉人幸甚大局幸甚謹呈 
來件 
[洋布商業會附設英文夜學館]  
　　宗旨本會組織英文夜學社其宗旨專爲商界之靑年於公餘之後研究學問不致廢棄寶貴之光陰俾足以培植利逹之基礎焉 
　　資格有志向學者不限年齡程度一律敎授 
　　學額暫定四十名額滿不錄 
　　學科甲班國學文編（三集）英語文規（二集）信札繙譯 
　　　　　乙班國學文編（二集）英語文規（初集）作文會話 
　　　　　丙班國學文編（初集）華英要語類編作句習字 
　　　　　丁班國學訓蒙編默書習字 
　　　　　商業速成特班信札簿記文件打字 
　　學期上下學期二七月初一日起六十二月二十初十日止每學期計五個月 
　　時刻每晩七時半上課九時半散課每逢星期日停課 
　　考試每學期終大考一次最優者本學社將所收學費退還四份之一以資奬勵 
　　學費甲乙兩班每學期七元每月兩元丙丁兩班每學期五元每月元半槪須預繳 
　　附課本學社另闢商業速成特班專爲英文已有高等程度者而設學費照甲乙班按月加洋一元每學期加洋三元 
　　報名來學者須先期報名隨付報名費一元當於開學時扣作學費若報名而不到者槪不奉還 
　　社址英大馬路盆湯弄口洋布商業會内 
　　附則此爲暫定簡章當隨時改良以期完密三餘英文夜館特啟 
 
 
 

Page 35

 
 
   
 
 

Page 36

 
 
   
 
