# 1882 - 9 - 4903125

 

Page 1

 
 
[重印康熙字典出售] [  點石齊主人啓]  
　　康熙字與爲華人通用之書不僅家塾中奉爲枕中秘也第卷帙較繁查檢時似覺周折且近來各坊　膚出書者均係翻板烏焉帝虎最易誤人　殿版初印書旣不多而價尤昂貴亦非盡人所能購置本齋前從京師以重價覓到善本用石印照相法縮小印成計每部只有三百七十餘葉應者　作一本價洋二元薄者釘作四本價洋二元三角部面則通用綾　外加鐫字夾板紙張則一律白棉字雖細如蠅頭而點畫仍覺分明閱者不　　　墨色前後勻稍雖張　數有年亦簇簇如新洵爲藝林之珍帙計共印有一萬餘部陸續售罄近又拂石重照較前似更精工盖　事無過於熟照印縣多益見熟能生巧如蒙賜顧各外埠　經買申報人處代售上海則由申報舘間壁申昌書畫室發兌此佈 
[義擊關係人才宜兼教西學說]  
　　凡各直省大郡有富商巨紳之處往往開設義學以收教貧戶子弟視其經費之盈絀以定章程之詳畧雖其事有異同而其意則無區別緣人家子弟十歲以外苟父母託業粗微無培植之資本遽令學業又嫌年幼方弱於是放佚　居爲其交母指臂之助初意非不欲其成人也無如所居者短街委巷所見者手　傭工所聞者村歌俚語不　　染日深放浪而不可收拾里鄰童穉相與嬉遊有下流之舉動絕無上等之志氣久則放辟邪侈無所不爲是欲待其長而習業者至長而已無業可習也其次又有一等小孩天性非不聰敏而家道赤貧其父母慮食指之多使之在家尙覺艱於贍蓄何况讀書則年未放童而驟令習學手藝卽令質過於人學成較速父母欣喜過望以爲吾子可自謀食然此等會藝終身爲之初不過自食其力以至於老而巳充其所能竭數年之工資積而取一婦焉以延似續而已欲其出人頭地由勤儉而至於富貴惡乎有之此又省業而不能擇業空負聰明之質以自誤其一生也嘗調讀書要命運若此之人其無讀書之福分可知矣地方紳　惻然傷之以爲人生境遇隨處不齊而天之生人資禀清濁氣質厚薄則不擇地而降材也雖有良村無人雕琢而拂拭之則沒而不彰耳地方多一通人多一達者鄉里榮之苟地方多一蠢人多一匪人豈非有爵位齒德者所怒焉如傷耶故培植人才之法紳衿所必講也更得賢有司獎勸匡助相與有成意美法良遵行久遠則地方靈秀山川清淑其鐘毓之氣亦隨人事而極發洩之盛人才之多有斷然者豈若清節堂普濟院專爲善舉而無與於地運之興廢者哉每科春秋榜上義學生徒必有一二列各假使地方無此培養人才之處則此輩幼小旣巳廢書長成不過有業易今日之舉人進士而多一二工匠經紀之流其得失不大較著乎讀書人之多寡與教讀之法之善不善一則限於風水一則拘乎習俗而有義塾則可以彌風水之缺挽習俗之深省城最大人宜無不多法宜無不善然如浙省之仁錢被兵以後兩縣通計考童不出二百人外十餘年來生長教育終不加多其爲文亦大半無法蓋三歲兩取每取輙百餘人勉强敷額所留者與所增者不特功夫無此之捷而人數亦有所不及湊故也然每屆取進諸人文理稍順者猶出於義塾之中可見家塾之規矩端不如義塾之善而設無義塾則此取進之諸童乃不過市井游戲之頑兒而應考之人且將不足於額矣以此言之義墊之關係乎人才維持乎風水豈小也哉顧善則善矣而所以因時制宜者今有進焉不可不經意也所謂進者何西學是已夫西學之足用無待贅言特其教華人通西學之法迄今未有善者人生弱冠以後意念漸紛文詩之作雖刻苦用功日有進境而事本攻其所習一見卽與心謀故寒士壯年米鹽瑣屑消耗精神而其文愈造愈高若以西學教之則耳目忽然大異必如五六歲時認方塊字讀百家姓之功夫然後可記而心神瞀亂轉盼卽忘雖資禀過人而教成必遲於童稚然以爲舍長擇幼則如出洋之生從宜若精通而可以用矣乃以出洋之後全讀西書不兼中學之故及其回華居然成一西人而於中國之世務人情昏然罔覺則亦安見可用也竊謂西學固宜自幼習之而習西學必兼讀中書且必居中國以中學爲根本隨學隨悟而以西學通之乃爲有益人家課子不吝多金以延明師其不肯分塾中之晷刻以從事於西書人情所同然爲時勢計則中人之通西學者實爲難能可貴之事旣學者不適用有用者不能學十餘年中紛紛言西學而不見其造就一人吾故願主義塾者一爲籌及焉蓋羲塾之內父母不得與聞無不屑學之見而又習自幼稚豈欲學而不能兼讀中書非學成而無用有此三宜而謂人才不出猶如今日之洋務臨事而擇人非絀於此卽短於彼吾不信也噫林牧師有志於此奈何吾中人不善自爲謀耶 
[議加烟稅]  
　　○昨得津友來書云鴉片稅厘一事經馬眉叔觀察前赴印度商議後卽已遄返津門禀明李傳相酌量定奪刻下觀察與英國駐華威公使各援律案反覆辯議李傅相倚之如左右手總署亦因而深加器電目爲洋務能才盖觀察不獨精諳西學卽外洋各國律例亦爛熟於胸中故能以懸河之口抒經國之猷噫安得如觀察者百十輩以宏濟艱難也 
[桿倒傷人]  
　　○聞鎭江南洋電工業已開辦十二日下午衆工人豎起木桿偶一失手巨木復倒時則聚觀之人甚衆聞此木倒傷一婦人其傷甚重未悉能無妨得否并將原設之電線碰斷幸趕卽修整接連不致有誤報務云 
[謀產昧良]  
　　○皖中某觀察久官吳下升調楚北現已逝世遺一子年僅十五與生母相依宦囊僅有數千金存故某庄收息子聘毗陵某方伯女公子尙未成婚煢煢孤苦已極可憐詎觀察之姪某亦服官蘇省者頓爾覬覦近竟衣冠至其弟庽請出觀察神主喚庶嬸及弟至前命之曰汝母子决不能享某氏產今于以繩一刀一惟爾等是擇倘今日不死必致爾等命毋悔母子聞言惟相向號咷而逼迫益甚嗣後驅入則屋促令速死自入內宅盡所有而席捲一空幸有老媼私遞紙筆於觀察之子草一書立致某方伯飛求救命方伯得信大駭卽命輿激觀察之同年同寅諸公破門而人姪猶咆哮肆鬧以爲吹縐池水于卿甚事方伯不問叱令尋入廁屋將母子救出旋將觀察之姪數責而姪亦逡巡去後復不肯于休謂其叔存項不止此數妄稱方伯乾沒於是方伯邀同年寅諸公及莊夥單握眼同點清計存銀七千兩與其姪分析各半而姪猶以宿債公欵諸項必欲索還復開去千餘金母子分得不及二千金始罷夫以析居之叔姪而妄圖分潤已非職官所應爲况欲斬絕叔嗣威逼兩命乎私兾千金之產頓忘一本之親官塲中 
 
 

Page 2

 
 
而有是人卽同寅亦當羞與爲伍矣 
[解推惠溥]  
　　○時屆隆冬窮　無衣無食往往凍餓以死塡於溝壑殊非天地好生之意蘇省人樂善拯貧久成風氣刻下富戶之捐施　衣白米者所在多有衣袴均係全新米色必求乾潔貧民得此庶足度此殘冬噫惠亦溥矣哉 
[一掌致命]  
　　○杭垣仁和倉　地方有某甲者夫婦居室均以研紙爲業家中僅留某乙一夥乙本少年無賴數日前甲方晚歸夜膳三人同桌而食中因回身至廚下取鹽乙遂乘隙與婦調笑盖婦與乙早有奸案特甲未之知耳不意是日爲甲撞見不禁怒極大駡乙不自知理屈反以惡語相抵遂致兩相扭打甲盡力向乙左頰一掌　中耳門乙遂取烘足之小火盆向甲擲去致將左額碰傷血流滿面甲遂帶血奔至叚董處呼寃該董聞而大怒急命人將乙拿住而乙巳預先逃去幸甲所傷只在皮肉越日卽已結痂並無要害而乙受一掌之後捨命逃歸臥床不起越三日斃命據傷科云甲之　耳門一掌名爲烏風進洞立時傷命今延及三日幸也現據衆人公議咸謂乙之禍實由自作而甲之怒本在人情迨至毆鬥之詩甲又非有心致乙於死地今宜從輕論罰令甲出洋二十四元以爲殮費當時了結云 
[唱書被笞]  
　　○杭有某甲者少不更事而性又剛愎自用以致所遇刺左不得已暫借說唱小書爲餬口計近日在水漾橋之黃姓茶店內爲夜塲唱巳多日每晚以五回書爲率約近二更散塲十一日晚間書已唱結而聽書之衆人感謂事當緊要之處不可遽止因各湊集錢文令其再唱一囘明街柝已敲二更而書塲猶未散也適值某縣尉從上城夜宴而歸使道查夜過此見店中如此熱鬧卽傳店主出問店主直言面禀謂每日早經閉門今夕聽書者盡欲多唱一回以致拖遲明日斷不敢如此縣尉聞之首肯謂明日必須早閉恐總巡見之不便因傳唱書之人詎某甲手報烟管而出見官立而不跪差役喝令跪下某大言曰身係唱書並不犯罪何跪之有縣尉聞之大怒謂時己二更有餘而尚敢如此倔强喝令　嘴衆將某拖下　　二十下某旣不呼痛又不求饒縣尉喝令再打復批其右頰二十下始行釋放然某已狼狽不堪矣說者謂某之辱係由自取不得抱怨於茶舘主也誠哉是言 
[宦途窘况]  
　　○皖垣候補佐雜某年四旬餘同治初年其先人選得皖南某縣缺某相隨到任數載父沒扶櫬囘鄉守制比起服到皖候補數月未昨一差又丁內艱奉柩歸摒擋一切仍携眷屬赴皖賃居後營民房兩椽行篋蕭條毫無入項兼之夫婦烟癮均深實難敷度某仍留眷于省自赴淮尋友告貸去後查無音信其家乏用每達人赴某之相識處貸資接濟交冬以來更形窘迫僅恃隣家饋送以延朝暮日盼某之歸來乃近日某至則徒手入門一無所有且衣服單薄自謂忍飢行一日矣皖垣各友處已婁次　借無顏復往夫婦對泣將同覔死隣人某聞而勸阻遺以錢米暫救燃眉將與某同赴縣署懇求幕友代爲設法俾度殘年明年起服再謀良法噫宦途艱苦如此可爲慨嘆抱關擊柝古以療　今則并此不易得矣 
[謠言可笑]  
　　○鄂垣自月前漢陽鐘明府急病故後隨有候補巡檢焦君亦相繼病歿自此官塲紛紛傳說有陰魂附於人體稱邇來陰曹員缺甚多辦事需人已奉閻羅之命開寫名單勾攝陽官八十名聽候調用云云此固不經之談姑錄之以博一笑 
[豐歲荒民]  
　　○鄧省一帶今年雨陽時若田盡豐收糧食價賤均列前報詎近有難民到漢鎭負担挈筐扶老携幼挨戶求乞歛錢視之人數不多有數男子引導手棒拜盒衣服濟楚口稱沔陽縣人帖寫某生員某監生後書男女幾百名據稱沔陽被水災逃生至此一經入門强討惡索每戶至少數百文方可一種刁頑情節不可殫述想本年該處自夏徂秋旣無淫雨又乏水衝何荒之有殆流民之揑言肆索耶不知地方官何以處之也 
[騐看工程]  
　　○英會審員陳寶渠太守請關道憲於昨日騐看棲流所工程前已列報玆悉昨日劉觀察同海防廳劉司馬上海縣莫邑尊等員前往騐看飲宴云 
[賭博甚繁]  
　　○本埠虹口鄉間　肇人之賭博向來最盛屢經巡捕拘拿總難盡絕今屆冬令英法兩租界之木捥塲牌九攤等賭不知凡幾新老兩閘亦有數處地方官宜亟爲查禁也 
[馬車生事類述]  
　　○法公堂據王升持其主人佟在棠名片投案訴稱前日奉主人遣往英界某處送禮乘小輛而去未遇其人遂返過洋涇橋至法馬路中爲洋人馬車撞倒而轎江插入車輪之內該洋人收韁不住竟被連轎拖去直至將近新北門始得停止拖時我在轎中不得出致身上皮袍掛均被拖碎手中名片亦染泥垢尚有洋八元失去輪亦拖碎後面轎夫亦失馬褂馬車停後該洋人囑我隨伊前往行至天后宮橋下浼洋人進一屋內取出洋三元給我不知是何意見彼此語言不通我亦不敢收洋回禀主人命爲投案伸訴等語翁太守欲傳該洋人訊理白繙譯官謂此人並非法國人係德國人不便飭傳可令原告投德國領事公館呈控翁太守着該家丁遵照回覆云又前日薄暮有某洋人乘坐馬車從虹口往西駛至鐵路大橋堍撞倒一東洋車車夫亦仆洋人趕卽停車中西捕亦至察得該車夫似已氣絕隨舁送至醫院看治而該車夫旋甦竟然無恙蓋特一時氣閉耳而人則受其虛驚矣 
[騙案供認]  
　　○騙財破案一節係浦東洋涇鎭西南荷葉村丁海金之妻丁李氏誑稱高家巷地方開有福來典當現欲添本存欵可得厚利附近鄕材婦女被騙銀洋首飾不少并有費家人私駐田單交伊押資附存者諸戶控經上海縣提訊飭查珞情均登前報奉飭往該處稽查之差昨日先將該處金家巷金姓一村被騙之數開單呈案合計有三千元光景該處教中人居多內有一教女被騙去五百餘元莫邑尊據覆親自訊理投到者男子三人係金華華金耀金阿炳訴稱丁李民向小的們妻室行騙共被騙去一千元光景其中尙有向人借來者現在催逼異常致婦女每思覓死求爲速追莫邑尊嚴詰丁海金丁李氏仍狡展不認邑尊以差役帶同丁海金至該處查究明白何容冉賴喝令將丁李氏　指該氏方始認實尚云各家均曾收過我洋元衣飾現雖欠彼却不到所稱之數金等又稱滬上萃豐碼頭開豆腐店之丁某卽丁海金之姪此人亦屬有分求爲一併提究邑尊准請諭俟傳到丁姪井各戶再與訊埋 
[租界搶親]  
　　○搶親之風鄉間爲盛城中鮮見不料今租界中亦有此事有木匠董某者寍波人今年二十六歲住居英租界三馬路　象春茶肆左近經同鄉人陳某等作代聘定成衣匠戚某之女爲室戚住本城錫弄底女僅十五齡是以尚未合巹據聞戚母揚言於人謂若　迎娶湏送金六禮外加財禮而董日進幾何奚能遵辦戚亦不能作主故董迫而爲搶親之舉昨晨邀媒備轎雇齊樂工輿夫一同進城搶親　性不及隄備一擁入門卽將其女搶去詎女在城中時毫無聲響比出老北門過吊橋停輿爲之披紅乃大哭呌喊并欲奔出轎外輿夫正欲舁之北行而法巡捕已聞聲而至卽令舁轎至捕房諸人被押諒今日當解公堂訊斷喜轎入補房事實罕有兩家至此均應悔矣然吾獨怪嬌　之不早不遲也 
 
 

Page 3

 
 
[孔雀賦]  
　　○陳寶渠太守憫窮黎無歸白兵備道劉公築棲流所闢堂曰養和旣落成葉顧之觀察攜雙孔雀畜堂右太守讌同人徵詩 
[又因獻此賦]  
　　惟　賓之靈烏兮挺金翠之奇姿禀火精之妙質兮楊都護之威儀垂五文而自矜兮抱九德而無欺色陸離而璀璨兮形翕　以頡頑聞笙歌以起舞兮擇林泉而　翔雖同族於雞騖兮固媲美乎鸞皇豈凡鳥之可比兮呼家禽而奚妨廼慕金輪之霞麗兮愛　　之星　爰命虞人之　　分陟罔嶺之嵯峨非登汝於鼎爼兮俾汝食德而飲和飾雕櫳其嫻雅兮棲無異於巖阿得仙侶之徵逐兮性不慮乎折磨且毛珠舞碎兮身繍翻輕舒張自若兮顧盼不驚逢錦綺而妬好兮與花萼而俱榮集天仙之黼　兮飄大夫之冠纓尾翹翹以爲蓋兮目烱烱以鬨屏稱最華輝於爾雅兮著摩由邏於梵經旣名其堂曰養和兮復呈斯物爲中瑞得燕雀之相賀兮更　鸞之畢萃效楊修之作賦兮遵邊鸞之繪事臨韋池而流覽兮欣社廈之廣被盖臣以出身而委贄兮女適人以結　彼賢淑之遭遇兮猶覊旗之棲遲矧羽毛之微命兮宜馴伏乎藩籬縱元囿之不可到兮眼紅樹而復奚疑繄夫覊人之不遇兮抑蕩子之無歸歎親知之零落兮嗟家室之睽違魂眷眷而誰是兮心悄悄兮皆非伊茲禽之翔集兮何孱弱之無依彼感歎而嗎哀兮我告民其毋僭大府旣物我同胞兮郡牧亦照人以肝瞻視微生猶畜豢兮豈心痕　而轉　足朝饔而夕飧兮服如鼓而弗　共仰伸而俯欠兮羽如扇而可揜固櫳檻而棲息兮張　罻其誰敢雖　　之知機兮終莫避乎狂　惟翡翠之可友兮長共獻夫蘭苕猶鴛驚之翩翩兮殊鴻　之嗷嗷物感人之艮養兮人亦　之逍遙故昨惜越鳥之失路兮欲衝天而難揚今幸文禽之得主兮凡遷地而皆良等雛鳧於水藻兮勝　雉於山梁將遺羽毛而報德兮爲公金紫之衣裳更命罍而欣賞兮投公珠王與琳瑯亂曰碧玉一枝鷦鷯宿兮紅稻萬粒鸚鵡啄兮蹁躚孔雀亦旣偕兮政通人和斯可懷兮 
　　古東武州馬敏呈稿 
[金縷曲　錄呈賦秋生拍正]  
　　○何用心如搗想頭銜冬烘兩字便將愁窖福薄信無各利分合讓才人傾倒也只是夕陽衰草老我吟身無恙在謝　憐我佛慈悲告看玉女拈花笑　驀然清淚拋難了是年年春恩如海幾曾圖報算有靑燈能諒我許證菩提三寶奈何日身依蓬島學佛學仙俱不是快狂歌喚起孫登嘯遮莫問痴逾好 
　　柳隱詞人馬相如呈草 
[光緒七年十月二十八日京報全錄]  
　　宮門抄○發抄　旨五道○諭旨三道錄前○新授陝督譚　奏恭報起程赴甘日期摺子○護浙撫德　奏接護撫篆日期摺子○著浙藩孫　奏恭報接署藩篆日期摺子○署浙臬　　奏恭報接署臬篆日期摺子○皖撫裕　奏委調署道府夾片○江撫李　奏獲犯訊明懲辦摺子○江撫李　奏察看知府片○十月二十八日戶部通政司詹事府廂白旗值日無引　見○瑞聯由　西陵回京請　安○盛京將軍祟綺到京請　安○周家楣服滿請　安○載瀛續假五日○內閣呈進賀表○召見軍機　祟綺　見○發抄　李明墀奏臬司孫翹澤署藩司鹽法道郭從矩署臬司奉　旨知道了欽此○又黔陽令吳麟洲署石門令奉　旨知道了欽此○又請將因瘋砍傷民人滕家汶身死之叅將吳正品革職審訊奉　旨著照所請該部知道欽此○又請將經徵出力之知縣曾叙笏請奬奉　旨該部知道欽此○又同知李惟丙改獎奉　旨吏部議奏欽此　○○頭品頂戴新授陝甘總督臣譚鍾麟跪　奏爲恭報微臣起程赴甘日期繕摺具奏抑祈　聖鑒事竊臣蒙　恩補授陝甘總督當於衢洲道中具摺叩謝　天恩旋於九月二十六日交卸浙撫印務業經奏報在案除將經手未竣各事詳千護撫臣德馨分別核辦外現定於十月初八日啓行由杭州水路至清江浦舍舟登陸取道徐州歸德汴梁以達潼關由西安赴甘雨雪無阻約計十二月望前可以蒞任甘省應辦事宜俟抵任後與護理督臣楊昌濬商酌妥辦再行恭摺具報外謹將微臣起程日期恭摺馳奏伏乞　皇太后　皇上聖鑒再此摺借用浙江巡撫關防合併陳明謹　奏軍大臣奉　旨知道了欽此　○○護理浙江巡撫布政使奴才德馨跪　奏爲叩謝　天恩並接護撫篆日期恭摺仰祈　聖鑒事竊奴才接奉升任撫臣譚鍾麟文開接准部咨光緒七年八月二十四日內閣奉　上諭陝甘總督着譚鍾麟補授陳士杰着補授浙扛巡撫均着卽赴新任毋庸來　京請訓陳士杰未到任以前浙江巡撫着德馨護理等因欽此茲于九月二十六日准升任撫臣譚鐘麟委杭州府知府龔嘉儁撫標中軍叅將唐湘遠　送浙江巡撫關防一顆鹽政印信一顆及　王命旗牌文卷等件移交前來奴才議卽恭設香案望　闕叩頭謝　恩祗領任事乃伏念奴才滿洲世僕知識庸愚由刑曹出守臨江屢荷　鴻施荐擢旬宣兩浙未報涓埃玆復仰奉　恩綸護理撫篆自　天申命伏地悚惶竊維浙江爲衝要之區巡撫有統轄之責舉凡察吏安民籌餉練兵以及海防鹽漕塘工諸務在在均關緊要事煩責重懼弗克勝惟有勉竭駑馳認眞經理不敢以暫時護篆稍涉因循以期仰答　高厚鴻慈于萬一所有奴才感激下忱並接護撫篆日期除恭疏　題報外謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○二品頂戴署浙江布政使按察使臣孫家穀跪　奏爲恭報微臣署理藩篆日期叩謝　天恩仰祈　聖鑒事竊臣于光緒七年九月二十三日奉撫臣檄委署理浙江布政使篆務遵於九月二十八日佳王任藩司德　將印信文卷移交前來臣　恭設香案望　闕叩頭謝　恩祗領任事伏念臣皖江下士儀部備員謬銜　使命於東西旋擢臨司于楚北渥承　寵眷陳臬浙中未效涓埃方深兢揚茲復　奏署藩篆彌切悚惶查浙省爲煩劇之區瀋司有旬宣之責安民必先察吏貴衡鑒之空平理財須　度支宣原流之開節如臣愚昧　懼弗勝惟有矢愼矢勤隨時隨事禀商護撫臣悉心經理以兾仰答　高厚鴻慈於萬一所有微臣署理藩篆日期並感激下忱理合繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○二品銜署浙江按察使鹽運使奴才惠年跪　奏爲恭報奴才署理臬篆任事日期叩謝　天恩仰祈　聖鑒事竊奴才於光緒七年九月二十八日奉撫臣檄委署理浙江臬司篆務遵於九月二十六日准正任按察使孫家穀將印信文卷移交前來奴才當卽恭設香案望　闕叩頭謝　恩祇領任事訖伏念奴才滿洲世僕知識庸愚蔭來秩于諫垣晉郞官於銓部巡防宣力蒙錄微勞保洊　　仰邀京察俻員湘省兩　臬司晉職浙中勉事　政涓埃未報悚懼方深茲復奏署斯篆撫衷循省彌切悚惶伏查浙江爲煩庶之區臬司乃刑名之匯詰奸除弊察吏安民事事均關緊要無利無縱期秋識之胥平惟允惟明履春冰而倍凜奴才惟有彌加策　益矢愼勤隨明禀商護撫臣認眞經理以兾仰答　高厚鴻慈於萬一所有奴才接署臬篆日期並感激下忱謹繕摺叩謝　天恩伏乞　皇太厚　皇上聖鑒謹　奏軍機大臣奉　旨知道了欽此　○○裕祿片　再徽寍池太廣道恭鍹奉　旨勒令休致新授徽甯池太廣道張蔭桓到皖尚需時日應先委員接　查有安廬滁和道覺羅成允　明練達任事情勒堪以調署所遺安廬滁和道員缺查有安慶府知府孫翼謀端方篤實政事勤明堪以署理其安慶府知府員缺查有鳳陽府知府成善才明心細吏治諳悉堪以調署所遺鳳陽府知府員缺查有鳳廬同知候補知府馬文夢年强才裕辦事實心堪以署理除分檄飭遵照外謹會同兩江督臣劉坤一附片具陳伏乞　聖鑒謹　奏軍機大臣奉　旨知道了欽此　○○頭品頂載江西巡撫臣李文敏跪　奏爲游勇盜挖坆該勒贖得　獲犯訊明懲辦恭摺仰祈　聖鑒事竊臣接據龍南縣知縣梅毓翰禀詳拿獲貢生賴容經等祖坆該骨被掘勒贖得贓案內游勇賴亞灶等請就地懲辦等情當經批飭由府道覆審明確照章懲辦去後玆據龍 
 
 

Page 4

 
 
南縣知縣梅毓翰提訊審明議擬解由贑州府知府斌鑑轉解吉南贑寍道蔣繼沬覆訊明確查照奏定章程將賴亞灶就地正法具詳前來臣覆加查核緣賴亞灶籍隸龍南縣與已務病故之陳得堅先在軍營當勇後因遣散囘籍遊蕩度日先不爲匪光緒五年二月十七日賴亞灶會遇陳得堅並在逃之陳林亨陳得淡廣東連平州人范志容各道貧難賴亞灶稔知司姓不宗之賴容經遠祖賴文武墳塚葬在縣屬太平堡觀音洞嶺下起意絆伙發塚起骸勒贖得錢分用陳得堅等允從卽於是夜二更時分賴亞灶陳得堅陳林亨分携鐵鋤布袋餘俱徒手一共五人行至賴文武境前賴亞灶令陳得淡范志容在外瞭望自與陳得堅陳林亨一齊動手甩鐵鋤將賴文武墳塚刨開起出盛骨瓦罐將駭骨傾入布袋令陳得堅背至范志容家藏放各散賴容經等查知投保報經該前署縣潘懿會營勘緝賴亞灶聞拿逃避潘懿未及獲犯卸事梅毓翰抵任詳請叅緝嗣賴亞灶陳待堅各因事冷潛囘維時賴容經等同地保李茲林訪查得骸骨下落係賴亞灶知情往向查問賴亞灶答稱如肯給錢自有骸骨交還勒索洋邊一百元並向嚇稱如無銀錢付給或赴官控告定將骸骨燬棄賴容經恐祖骸被毀俻給洋邊六十四元託李茲林向贖賴亞灶令陳得堅向范志容告知前情將賴文武骸骨取回交還賴亞灶所得洋邊與陳得堅范志容按股俵分花用賴容經報縣會營飭據兵役協同戵音洞汛兵先後拿獲賴亞灶等到案訊供通詳批飭解由府道覆訊明難照章懲辦陳得堅在監病故委騐詳報批飭核入正案辦理勒緝逸犯陳林亨等無獲將現犯照例議擬由府解道准吉南贛甯道蔣繼沬擔犯親訊無異將賴亞灶照章懲辦詳請具奏到臣查例載糾衆發塚起棺索財取贖已得財者將起意及爲從下手發掘扛抬棺木之犯比依强盜得財律不分首從皆軒立决又發掘常人墳塚開棺見屍爲首者擬斬立决爲從無論次數俱擬絞監候各等語此案賴亞灶起意紏邀陳得堅等盜發賴容經遠祖賴文武墳塚將骸骨起出裝袋藏頓勒贖得贓與發塚起棺索財取贖已得助者無異陣得堅聽從下手發掘起骸藏頓實屬同惡相濟旣據在道府供認前情不諱究無窩夥發塚勒贖不法別案及另有同夥知情容留分贓之人骸經贖回正犯無疑自應按例問擬陳得堅除發掘常人墳塚開棺見尸爲從罪止擬絞不議外與賴亞灶均比依紏衆發塚起棺索財取贖已得財者將起意及爲從下手發掘江抬棺木之犯比依强盜得財不分首從皆斬立决例擬斬立决係遺散游勇盜挖墳骸勒贖得賍情罪重大應照章就地正法已據該道飭令贛州府知府斌鑑督飭贛縣知縣李廷俊會同城守營都司易洪於光緒七年閏七月十四日將該犯賴亞灶騐明正身綁赴市曹處决訖陳得堅在監病故應母庸議失察各犯爲匪之牌甲照例擬杖事在光緒七年五月十四日恭奉　恩詔以前所得杖罪應請援免事主賴容經係被抑勒出財與說事過錢之地保李茲林均例不坐罪陳得堅在監病故刑禁人等訊無凌虐情獘應毋庸議該犯等所得贓洋陳得堅身死勿徵賴亞灶已照追給主具領賴文武骸骨已據賴容經贖囘掩埋陳得堅帶病進監身故管獄官例得免議發塚起骸勒贖首夥五人接緝官於二叅限內拿獲盜首夥犯兩名所有疎防限內接緝印官二叅職名例得免議邀免開參除全案供招咨部外理合恭摺具　奏伏乞　皇太后　皇上聖鑒　勅部核覆施行謹　奏軍機大臣奉　旨刑部知道欽此　○○李文敏片　再准部咨嗣後道府州縣保歸候補班人員應於到省一年後察看考核分別補用等因玆查有候補班前補用知府許承家試看一年期滿據藩臬兩司詳請留省照例補用前來臣查候補班前補用知府許承家年强才裕相應請　旨留省照例補用謹會同兩江督臣劉坤一附片具　奏伏乞　聖鑒謹　奏軍機大臣奉　旨吏部知道欽此 
[蘇省撫轅抄]  
　　○十一月十六日知縣汪恩培銷婁門旱關差　理問吳恩植到婁門旱關差　請補新陽縣巴城司周　稟謝飭知赴任　○十七日直州顏其政銷　盤善後局所存銀錢差　知縣梁奮庸由上海洋務局札調來蘇　請補太湖再頭司陳維　禀謝飭知赴任辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
