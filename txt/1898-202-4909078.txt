# 1898 - 202 - 4909078

 

Page 1

 
 
[翹盼慈雲] [  申報館恊賑所謹啓]  
　　江北洊饑哀鴻蔽野道殣相望槮不忍觀正勸諸君慷慨解囊保全萬衆不料江隂靖江等處忽又疉告奇災滿目飢黎其慘幾與江北相等本館旣已頻年籌賑斷不敢以艱於集欵稍謝仔肩惟冀薄海仁人聞風興起或捐鶴俸或損蚨錢量力輸將玉成善舉俾百千萬垂斃之黄童曰叟得以殘喘苟延此則本館所敬爇心香代爲請命者爾肅此佈陳伏維垂鑒 
[新出刑案彚編出售] [  圖書集成局代啓]  
　　刑案彚編一書爲山隂周春　所輯　近今刑案彚爲一編凡入仕途者皆可爲先路之導不僅申韓家當奉爲圭臬也鏡古書屋主人倩本局用新鑄鉛字排板刷印潔白紙張毎部訂八本裝用錦套計碼洋一元五角卽日出書并有祝松　鮑季芸刑案匯覽毎部四十本亦本局所代印者如二部并購連箱毎部實洋五元欲購者移玉至三馬路申報館及申昌書畫室可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世　　歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之坐璧毎部計洋七角上洋三芽　　飛鴻閣發兌此佈 
[嚴懲書吏論]  
　　執筆人閱昨日申報紀有舞文弄法事二節皆據京師訪事人所函告其大略情形一則謂吏部主事凌雲因吉林拿　馬賊出力保奬案内保以直隸州知州補用凌不願在省欲改爲直隷州知州歸部選用託其友向吏部考功司代辦經承金鳳池求爲設法斡旋當酬以白鏹一千五百兩鳳池允之遂將奉旨後奏摺稿件私自挖補旋經印憲查出立命嚴懲一則謂江蘇安東縣舉人黄卿雲遣抱金生控訴薛崇慶强霸安東書院充公田産都察院副憲胡芸楣大京兆接閱呈詞當交京畿道監察御史查核案情批准照呈辦稿咨行兩江總督親提人證案宗秉公訊辦黄卿雲欲視憲批及稿内所叙係何言語懇人轉託京畿道皂役馬芸賄通京畿道書吏潘某將此案件竊出送與閱視餽送五十金以酬其勞詎料事爲都憲訪悉卽命嚴拿聽候訊辦以上兩事雖經查出他日如何懲治其罪刻尙未知執筆人亦未敢代爲　斷惟思吏書作弊玩法處處皆然小而府廳州縣大而督撫衙門事務殷繁勢不能盡廢吏書在在躬親其事而吏書卽得弄法舞文上下其手然要未若在京各衙門之甚而在京各衙門中則尤以六部吏書爲最六部者朝廷政事均由此定固上下之樞機也旣設尙書復設侍卽復設郎中員外郎主事諸司員誠以職任之重事理之繁斷非一人所能勝任愉快也而各堂官及司員又莫不倚各書吏爲左右手何則堂官司員均有更調熟於此部者未必熟於彼部一旦調任多未熟諳而書吏則久於其事科條則例如數家珍若不假以辭色則司員先爲所蒙堂官必受其蔽故雖雍正年間曾經懲辦驅逐後因諸事掣肘仍令供職如前於是部書之勢日益大部書之權亦日益重蓋幾幾乎出於宰相大臣乏上矣至今相沿其弊不可終革夫六部書吏毎部不下千人其渠數十人車馬之盛吕室之美衣服之麗都妻妾之侍奉雖以王侯之貴蔑以加此交結内外當道隠語郵書往來旁午輦金暮夜蹤跡詭秘贓私多寡莫得而知昔孫光祀嘗有衙蠧宜剔　源一疏其略曰各部衙役天下官職財用兵刑工役諸大事在其掌握倚法爲奸上下其手外官之不肖者夤緣鑽刺先與此輩句連通同行賄能使仕途之功罪無憑錢糧之多寡易混文移之遲速由已財用之乾没不清其術則障日蔽天其贓則盈千踰萬該衙門官或爲其朦蔽而不覺卽覺而掩飾遮護不肯搜求若輩積弊相沿益肆無忌　矣後游百川又有請懲貪殘吏書一疏其略曰吏部職司銓選仕路之所賴以清也然聞外省毎有缺出書吏卽懸以餌人或多引例案以遂其招摇或暗致信函以行其嚇詐保舉之或准或駁處分之可重可輕旣已軒輊在心無難上下其手吏部如此其他可以類推蓋成案旣多援引各異書吏先深入其中以操縱之司員始泛從其外而糾察之已屬不及之勢而况有縱之者乎此在京各衙門書吏舞弊之大概情形也觀此兩疏可謂言之切中矣論者因謂今天下有大弊三吏也例也利也然吏之得以玩弄文法牟天下之利者則惟在乎挾例以行其奸故欲去吏書牟利之弊莫先於省例而吏自無所弄其權余謂是誠然矣然如昨報所紀之吏部考功司經承金鳳池及京畿道書吏潘某則皆非挾例以管其私也雖一則挖補奉旨後奏摺稿件厥罪甚大一則私竊堂憲批咨與人閱視其罪較輕要之皆舞弊也嗟乎例　爲吏書之錢藪而又百出其奸以遂私欲卽使堂官持正司員明幹亦安能一一發其覆乎今者金潘二事旣爲吏部及都察院察出設非嚴治其罪爲懲一警百之舉則舞文黷貨之風將從此益無所忌矣想當軸者必不以斯言爲河漢也 
[上諭恭錄]  
　　五月二十七日奉上諭御史攀桂呈遞封奏摺内銜名所書舉字係屬何字著明白回奏欽此○二十八日奉上諭裁空糧節餉需爲方今救弊之要圖前經諭令各省體察情形妥速具奏現據該將軍督撫先後奏陳或裁制兵或裁防勇或裁練軍或稱業經裁併無可再裁當經詳加披閱各省情形雖屬不以但法敝則亟宜變　財匱則尤資補救其已裁者卽著照擬定章程妥切辦理其未裁者仍著再行切實酌核總期裁一名空糧卽節一分盧糜空糧裁盡餉項自舒無論水陸各軍一律挑留精壯勤加訓練俾成勁旅並著遵照前降諭旨力行保甲詰奸禁暴相輔而行再能整頓釐金嚴杜中飽富國强兵之計無有亟於此者當兹時事多艱朕宵旰焦勞力圖振作毎待臣下以　而竟不以誠相應各該疆臣身膺重寄具有天良何至誥誡諄諄仍復掩飾支吾苟且塞責耶經此次諄諭之後儻再有仍前敷衍不肯實力奉行經朕查出或别經發覺試間各該大臣能當此重咎否也將此通諭知之欽此同日奉上諭本日道旁叩閽之江西民人彭五喜著交刑部嚴行審訊欽此 
[續錄文御史嚴參康有爲摺稿]  
　　惟中國此日講求西法所貴使中國之人明西法爲中國用以强中國非欲將中國一切典章文物廢棄摧燒全變西法使中國之人默化潛移盡爲西洋之人然後爲强也故其事必須修明孔孟程朱四書五經小學性理諸書植爲　柢使人熟知孝弟忠信禮義廉恥綱常偷紀名教氣節以明體然後再習學外國文字言語藝術以致用則中國有一通西學之人得一人之益矣若全不講爲學爲政本末如邇來時務知新等報所論尊俠力伸民權興黨會改制度甚則欲去跪拜之禮儀廢滿漢之文字平君虑之尊卑改男女之外内直似只須中國一變而爲外洋政教風俗卽可立致富强而不知其勢小則羣起鬭爭召亂無已大則各便私利賣國何難奴才曾以此言 
 
 

Page 2

 
 
戒勸康有爲而康有爲不知省改且更私聚數百人在輦榖之下立爲保國一會日執途人而號之曰中國必亡必亡其會規設議嗣立總辦收捐欵竟與會匪無異以致士夫惶駭庶民摇惑私居偶語亦均曰國亡國亡可奈何設使四民解體大盜生心藉此以聚集匪徒招誘黨羽因而犯上作亂未知康有爲又何以善其後是則康有爲立會倡始名爲保國勢必亂國而後已焉奴才於其立保國會後曾又與面言恐其實生亂階令其將忠君愛國合爲一事幸勿徒欲保中國四萬萬人而置我大清國於度外而康有爲亦似悔之奴才由是不欲與之往來然仍謂其心或無佗只不過不知輕重尙未深惡其人迨後許應騤等阻其在會館聚衆又有人奏叅康有爲忽到處辭行奴才處亦兩次來辭云將架里養母奴才當卽作詩送之諷以歸隠並有勸其切勿走胡走越之言不意其僞爲歸養以息譏彈而暗營保薦以邀登進乃于辭行之日忽有召見之事奴才至是始覺其詐僞多端斷乎非忠誠之士心鄙其人矣而康有爲見奴才于其賜對後絶無聞問又于四月初七日使其弟康廣仁至奴才處求見奴才未與相見爲奴才留一信云康有爲在寓患病現奉旨令其進書是時宋伯魯楊深秀等已叅劾許應騤許應騤已明白回奏惟原摺邸鈔未見奴才欲知宋伯魯等所奏云何又聞康有爲奉旨進書欲知其進書之意何在且仍欲勸其安靜勿再生事端遂於初八日至康有爲寓所其家人因奴才問病引奴才至其臥室案有洋字股信多件不暇收拾康有爲形色張惶忽坐忽立欲延奴才出坐别室奴才隨僕又聞其弟怨其家人不應將奴才引至其内室奴才乃怱怱立起惟告以中庸有云萬物並育而不相害道並行而不相悖萬不可分門别戸致成黨禍置國事於不問而康有爲兄弟同言卽今在朝諸人又何嘗以國事爲問乎奴才仍勉以旣蒙恩命爲總署章京則當謹愼趨公以圖報効康有爲言實不能爲此奔走之差現奉旨進書書進仍然回籍其弟又謂奴才云明廷特罷制藝何不從速仍待下科且生童小試尤當速改策論奴才見其終不可諫乃舍之而去初九日遂於邸抄中見許應騤覆奏中言康有爲少卽無行通籍回里屢次搆訟晉京後終日聨絡臺諫夤緣要津再三干謁又在會館私行立會聚衆至二百餘人入對奉旨充總理衙門章京不無觖望揑造浮詞諷言官彈劾等情奴才更深信康有爲不過一輕浮巧猾之徒獨怪以閻敬銘之狷介家風而閻廼竹何爲交結此人且引薦至奴才處也由是憶其曾於閏三月間擬有摺底二件囑奴才具奏一件欲叅廣東督撫一件請釐正文體更變制科當時卽經奴才曉以科道爲朝廷耳目之官遇事原不能不向人訪問然必進言者自有欲曾之事叅詢詳細於人若受人指使而條奏彈劾是乃大干列祖列宗嚴禁斷不敢爲且其欲叅廣東巡撫奏中特爲清查沙田一事而發奴才拒之尤力至今其擬來奏底仍存奴才處而其釐正文體一事已有楊深秀言之矣至康廣仁所言罷制藝不必待下科小試尤宜速改策論而宋伯魯又適有此奏是許應騤謂其聨絡臺諫誠不爲誣又康有爲於閏三月間忽遺其門生廣東崖州舉人林纘統持其信函至奴才處求見奴才聞林纘統係會試舉人亦卽延見乃林纘統並非來京會試因其在崖州有聚衆州衙閧堂塞署之案其子弟迄今仍監禁州獄康有爲令其尋奴才爲之奏辦此摺稿未畢 
[俄藩抵日]  
　　日本訪事人云俄國親王氣離廬於本月八號午前十點鐘時乘糶西耶輪船抵横濵日皇特派載仁親王曁小路式部長萬里住海軍大佐坂本君會同俄國駐日公使及神奈川縣知事淺田君等往迎氣離廬登岸後至宫内省邸暫憩逐乘馬車護以日本海軍一大隊至停車塲易坐火車十一下鐘時抵東京之新橋驛自依仁親王及大隈内閣總理大臣以下各官成往謁見迎至濵離宫暫駐宫以外派水陸兵二百餘名護衛至午後五下鐘入見日皇及后對語之次復設宴欵之詔宗室陪飲翌日午前日皇微服親往報謁兼贈以菊花勳綬曁親書勳記以記之至十二號仍坐火車至横濵登舟各官俱恭送如儀聞不日卽將至長崎矣 
[札飭防護]  
　　揚州訪事友人來函云兩江總督劉峴帥以各處搶米之案時有禀陳現雖經地方官各就本地情形會商紳董設法平糶人心業已稍定然仍恐有不肖之徒藉端煽惑是以先事防維通飭所屬文武一律籌商防護之法揚州保甲總局王觀察亦奉劉峴帥四百里排單飛遞札文一道略謂江寗省城及鎭江揚州等處近因偶爾缺米米價高昻本地飢民竟敢糾衆爬搶米行米店實堪痛恨現除飭省城文武印委各員先後查獲滋事數名發縣訊辦並派委員分往各處運米平糶以濟民食外查糾衆搶奪例有治罪專條豈容以身嘗試雖已剴切諭禁仍難保無不法棍徒再行肆擾合行飛飭札到該道卽會同地方文武出示曉諭各派弁兵丁役四出梭巡認眞查察並將城廂米行米鋪加意保護此次搶奪滋擾想係青皮痞棍所爲安分良民斷不以身試法自此通飭之後如敢再有糾衆爬搶等事以及攔阻在途米石一經查獲首要訊明後准其禀請就地正法以昭炯戒倘敢持械拒捕卽照例格殺勿論等因刻下觀察已照錄出示曉諭周知矣 
[平糶瑣紀]  
　　松江訪事友來函云自平糶之議起民間欣欣相告謂轉瞬可以粒我蒸民而當事諸公以議提之積榖欵四成分存各典鋪中一時未能提出不無瞻顧徘徊現幸稍有眉目由官長核定價值毎石六元五角飭董勸諭各富戸將存米糶與局中以濟民食各富戸中如華陽橋顧姓西馬橋盛姓均肯儘數出糶此外急公好義者亦不一其人綜計城廂内外需米甚夥現在所採米石不敷尙鉅各路出口雖多方攔阻終不能免而差役汛兵反因此將鄉間通流之一二石或三四石一例阻遏郡紳宋夏姚三君知之遂聨名禀准本府張太守出示曉諭略謂販戸運米出口固宜禁止若平民所載食米不得一例阻遏云云本月初一日有奉賢縣紳士陳姓此處缺米禀准金大令來松採辦旋知松地有禁止出口之議遂分赴府署及華婁二縣禀准採米二千石二縣主准之給予護照並出示曉諭略謂奉賢缺米紳董禀請動用積榖存欵買米四千石减價平糶准奉大憲派人分赴華邑購米二千石運回濟糶並備雙銜護照移請蓋印並諭各米行一體放行等因並奉府憲札同前由各到縣准此查平糶缺米分投採買華奉地壞接連事同一體汛舟告糶自應照准以敦鄰誼兹擬護照一張准運一百石以二千石爲止毎買足百石將照呈核截角騐放惟買足後不准以截角之照混買以杜影射除會銜蓋印給發外合行出示曉諭仰軍民人等不得留難阻滯云云此示一出民間譁然以爲朝令暮改平糶各董先後面謁邑尊謂從井救人勢難兼顧萬一准行將所定官價六元五角必致溢出平糶局將從何處收米民情可危故咸堅請將護照及示諭收回二縣主俯恤下情准如所請惟奉賢各董尙遲回不去欲請金大令來松力爭又數日前有南匯民船六號在松裝米二百餘石私運出境道經南鄉金山匯城相近之李家莊被鄉所阻投報董事侯姓繕函禀報華亭縣署旋奉劉大令回示云先已截留後請給照顯有私運出口情弊卽著就近平糶得資給還如竟抗違卽將船米解縣以便撥歸平糶局想經此懲創私運之事或可稍弭也 
[輦轂清塵]  
　　京師訪事人云倉場乃國家第一要務一顆一粒皆當愛惜曾經疉奉諭旨不惜帑金修理倉厫務期完固蓋所以重天儲也計在京十倉每倉向派都統副都統各一員滿漢御史各一員專任稽查之責其米石出入支放奏銷事件仍屬倉塲侍郎管理儲有　匪偷竊等情弊一經查出立卽嚴懲不貸現届各倉收納南糧經倉憲嚴諭各監督認眞稽查如有米石缺少種種弊端卽著倉塲監督等分賠以重倉儲○京師近日搶奪婦女之案層見疉出屢經官吏嚴拿懲辦而匪徒總未斂迹仍敢肆無忌憚作奸犯科前門外石頭胡同北口外有陳萬和者蓄一雛妓年方二八丰姿秀媚楚楚動人匪徒某甲垂涎已久日前勾結黨羽十數人各持器械狙伏路隅欲乘雛妓出外侑酒之時刼之以去不料適有某宦之女公子乘車經過匪徒誤以爲妓喝令羽黨一齊動手將女公子並所隨女媼一併搶去事後經某宦報官嚴拿迄今尙無下落未識他日能合浦珠還否○前門外草廠十條胡同有孫姓者以部書起家資財頗裕五月中旬孫患病謝世媒婆陸大脚素性奸黠勾串女媼陳氏揑稱係孫外室突至孫處撫屍痛哭其子以素不相識深爲駭異盤詰之下陳氏稱夙與汝父有情好今聞病故來此成服其子以爲胡言堅 
 
 

Page 3

 
 
不肯認陳氏卽欲分産控之於南城内坊坊官將一干人証傳集質訊旋經訊出訛詐實情分别責押後詳城從重究辦○前門外打磨廠鴻泰店殷某與蔣某索欠啓釁以致口角殷某一時氣忿用六響洋槍擊死蔣某事經中城官訪聞將殷拿獲解案管押一面帶領吏仵前往相騐咨送刑部按律懲辦 
[北通州近聞]  
　　北通州訪事人云李苾園倉帥於五月十一日由京回轅○長季兩倉帥於五月十三日遞江蘇浙江海運全漕報完摺○李苾園倉帥之夫人故於京寓擇期五月二十五日開弔六月初二日出殰○北壩傳言浙江海運漕糧報完後浙撫廖中丞專摺奏請將本省光緒二十四年冬漕全行改折奉旨交部議奏至戸部能否議准中丞因何奏請俟有確聞再錄○南關王恕園五月十三恭慶平天上帝誕辰由坐糧廳書役舉辦招菊部演劇又有道署少林五虎棍來廟進香以致觀者人山人海廟外幾無駐足之地是日天氣炎熱幾有吐氣成雲揮汗如雨之勢○自八股改試策論潞河書院肄業生禀請道憲設立算學館延師課藝已蒙沈觀察批准舉行并捐廉二百兩俾成善舉○五月十六日潞河書院齋課李慕臯山長扃門考試題爲管仲器小論問北通州輿地險要民生利弊策○東陵司官來通於五月十九日起會同坐糧廳寶李二部郎開騐山東各帮撥交兵米此次所交兵米奉倉憲面諭原裝原卸一律乾潔並不准折色并請東陵司官提前騐收以昭愼重○自同治十三年南漕創辦逕運通壩以來彼時延樹南畢東河兩倉帥查取南北委員職名擬刻同官錄未及舉辦迄今二十餘年未有接辦者今有漢軍文雅亭廣文瀾充當倉塲委員查明南北江浙海運委員銜名籍貫捐廉刻成可謂竟前人未竟之志也○巨盜馬瞪眼年二十六歲城南馬駒橋人歴犯槍傷事主搶掠財物等案有馬俺兒者充州署捕役連破巨案馬瞪良畏之旋復忌之客冬某日探知馬侉兒往妓寮住宿糾人闖入拿住斷其手足復刴下頭顱擲之氷穴中侉兒之母聞信赴州喊控前任嚴紫垣刺史懸賞勒緝迄未弋獲今春提督衙門梁家園練勇帶兵百餘名兩次來緝馬瞪眼黨羽甚夥聞信先颺逍遥法外且日帶六門洋槍及快刀游行廛市人雖知其爲盜而莫敢誰何近日州署皂役傅姓購得　線探知馬在烟館内吸烟突然而入乘其不備竭力獲住搜出槍刀等物裝車押送州署禀請審訊許刺史研鞫之下馬供認各案不諱當堂釘鐐收獄傅役獲盜有功賞給紋銀二百兩紅綢一疋以示奬勵○久旱不雨農夫望澤孔殷五月十八日下午隂雲四合雷電交加雨雖大而不能徧及河水陡漲四五尺平堤拍岸大約北山一帶大雨時行水勢下流所致也 
[雲津雙鯉]  
　　天津訪事人云摇船駁貨來往海河創報桅對以致上月十九夜楊莊船戸某甲與船料科某乙互相鬭毆此事已紀前報慈悉甲係林柱乙係張六均住楊莊張受木傷並未被刃十九日由村人備酒爲兩造解紛言歸於好詎料兩造皆退有後言林謂誓不干休張謂碍難兩立且謂桅封之報非示以威斷難迎刃而解於是張夤夜糾黨覓林報復林柱及其叔林長泰兩人均受傷二十日舁投天津縣控案請騐○通永鎭買制壇鎭軍出缺後由直督榮制軍札委李震齋軍門大霆署理已列前報隨奉諭旨以正定鎭李安堂調補李鎭軍亦係盛軍將領固昔與賈鎭軍同舟共濟者刻已差禀督憲懇請附奏謝恩矣 
[鶴樓笛韵]  
　　武昌訪事友來函云入夏以來亢晴不雨天氣燥熱異常寒暑表已近百度居人偶不經心卽易致病其中以瘧痢爲最多藥肆醫生無不利市三倍○鄂中米價日貴貧民無以爲生大憲飭地方官禁米出境然下游缺米更甚告糴者紛至沓來勢難一律拒絶奸商惟利是趨更不免乘機影射安得良有司認眞禁絶俾米價漸平鄂民庶有豸乎○鄂中暘雨應時早槄業已登塲歲收頗爲豐稔胼手胝足者流莫不欣欣然有喜色惟米價繼長增高有加無已窮民謀食維艱說者謂豐年米貴皆由奸商販運出境所致關心民瘼者所宜認眞查禁也○省城馬路告成東洋車絡繹不總都人士見所未見皆爭先雇坐車價頗昻車夫毎日可獲利千餘文食力者流莫不趨之若鶩是亦謀生之别開生面者也 
[札查傷斃]  
　　昨日南洋大臣劉峴帥發電至申飭藩司聶仲芳方伯關道蔡和甫觀察速將四明公所一事籌議妥善卽有莠民肇釁但宜稍事儆戒萬勿任意苛求再閱各日報所有斃命多名應得塡格通詳立案以便將來商議撫恤上海縣則奉松江府張子預太守札開現閱申報紀四明公所被奪一事被洋人槍斃十餘名著卽詳細通禀塡格詳報籌議撫恤人命關天本府有表率之責爰札飭遵照辦理黄大令奉札後已遵備申詳矣 
[敬惜字紙]  
　　欽加鹽運使銜補用府江蘇松江府上海縣正堂黄爲出示嚴禁事案據董事沈嵩齡等禀稱竊董裏辦善堂均設惜字善舉歴辦無異近來各善堂稱所收字紙大都零星寸紙其舊簿申報新聞等紙日見其少察訪其由知有沙海船江北帮水手舵工等四出搜買舊簿申報新聞等紙放價十倍於善堂毎船裝載數百捆運至津沽發售於各鞋鋪爲底紙之用穿履踐污棄蔑聖賢字跡悖理營私莫此爲甚此等匪徒城廂内外在在皆有董等密訪囤積捆包字紙之住戸以城外二十七鋪艸鞋灣二十三鋪南倉一帶爲最多車載肩挑分運沙船大率在正二月爲最甚爲特環乞給示曉諭等情到縣據經出示嚴禁並分别移會查辦在案兹因訪仍有將字紙改造運售之事實屬故違禁令除飭差恊甲查禁如有不遵卽行禀究外合再查案示禁爲此示仰闔邑謝色人等一體知悉自示之後毋許將報紙帳簿以及各項字紙運售污踐倘敢不遵一經察出定卽提案從嚴究辦决不寛貸各宜凛遵毋違特示　 
[再停讞案]  
　　法界公廨因四明公所一事連期停訊積案頗多鄭大令本定於昨日禮拜六會同何繙譯到堂訊判適繙譯别有要公遂咨照捕頭及大令再停訊案一期俟下禮拜二到堂會判 
[喜雨記]  
　　旱兼旬矣江海關道蔡公和甫憫小民之困於夏畔而禾苗將日幹黄槁乃涓吉本月初四日禱於邑之城隍神廟爲民請命致慤致誠越日午後黑雲翳天狂颷捲地商羊一足舞乎通衢迨二點鐘時巨霆怒鳴飛電交閃急雨驟至幾疑倒挽銀河歴數小時四達之達横流若溝瀆登樓遠眺原郊樹色青翠葱蘢隴畔秧歌與蛙鼓聲想應答觀察其眞能至諴感神者乎而蔀屋農民已雀并歡呼謂從此和時年豐可慰篝車之願矣 
[承充勇目]  
　　南市馬路工程局巡勇頭目自經蘇松太兵備道蔡和甫觀察將向充之梁車王三哨弁撤差後有前充法界包探之王榮培在道轅求充觀察以其辦事尙屬穏妥准子承充王奉諭後遂傳集各捕勇令在外不准擅離所守之處及一切吸烟偷懶情事如有違犯一經查出立卽革逐 
[嚴懲流氓]  
　　著名流氓陸旺慶江北某邑人在南市一帶遇事生風藉端訛詐本年春姚殿卿二尹辦理二十三七鋪保甲局時訪知惡跡飭勇拘獲嚴加懲治未幾有人赴案求釋二尹准之不料陸遷怒於勇欲得而甘心焉前月某日在小南門外南倉街途遇前時拿彼之勇張翔熊遂糾約羽黨多人蜂擁上前極力兇毆比局中得悉飭通班捕勇馳往救援陸已兎脫逃往天津日前又濳蹤至滬局中人探知其匿跡外毛家弄福堂所設之烟館内卽赴十六鋪巡防中局請派勇恊提局員潘仲泉二尹立卽派勇同往拘拿至局轉解二十三七鋪巡防局邵子怡二尹提案研鞫判掌頰五百下復命鞭責籐條三百下取竹梢鞭責一百下鎖示局前限令交出同黨王順到案再行核辦 
 
 

Page 4

 
 
[賭徒逃逸]  
　　裏虹口何家木橋一帶爲各賭徒賜聚之區有大檯小檯之分喝六呼么興高采烈昨日午後新委圓通寺巡防局員劉穆庭二尹帶同差役至是處捉拿各賭徒神通廣大早已聞風而逃二尹無如之何祗得率勇丁回局 
[招領幼孩]  
　　幼孩丁阿生年十歲父殁祖名炳誤上龍門輪船開往香港留養禪臣洋行曾於五月廿二日登明報章今已承龍門輪船楊顯生善士帶回上海交敝堂留養爲特再請登報俾家屬速來領回[  上海六馬路仁濟善堂司董等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江學示諭]  
　　江西　　人云南昌府屬本西江首郡南國名　人文素稱極盛學憲李伯虞大宗師定於試竣饒州後接就南昌行文禀昌府署飭　　　　　於六月　九日齊集省垣聽候歲考其中經古一塲釐正題目體類先行飭知俾各生童報名　有所遵式實整頓文　之大端　　言曰本院檢閱　前古學報名册門類汛濫且多重複升有不可解者非所以釐文體而　　　今與生童約斟酌損益分　　　六　經學曰理學曰史學曰算學曰時務曰詞章目列於後生童所報何門卽於報名時藍豐　面不准臨塲更改及當堂請試他題人　經乃能致用識古郎以知今則經史無偏廢也經學莫盛於漢而說文音韻亦因之而昌　　一者於經學宋儒　理　非　經　實理著爲功令故於經學外别爲一門言經濟者必宗史策緝史之效攷据特其一端而　峯時務賅焉但近今風會日闢必　悉九章之本原通逹萬國之情僞庶爲適時之用故於史學外别爲算學時務兩門若宣德達情體物言事非詞不章故詞章又别爲一經非六門條目不得報考試舉各屬册中之汛濫者爲爾生童言之如生員歲試新進覆試例有經文何得先於經古一塲攔入學庸一歸　記何得有學庸論解四書論解四書圖說之名論語固列於經亦不得别報　黨解　黨圖考與書之專報萬貢論解詩之專報榮風豳風者均不得名爲專門之學若報忠孝經解者忠經爲馬融作從來未列學官曾同說其依附權勢不自量而仿孝經　固無所用其解者小學在古若曲禮少儀等篇及灑掃應對諸節自班固藝又志載小學類皆訓詁文字之書後代史氏率仍其義　則音韻說文實爲小學今諸生童以朱子之小學爲許氏之小學相去遠矣此經學之汛濫者也史學專史猶之專經而又有古人論名臣論等名目地輿兼水利而又有歴代水利名目此史學之汛濫者也理學兼河洛賅格致而又有河圖洛書　理名目此理學之汛濫者也時務兼洋務包江防海防而又别分爲門算學測量賅勾股方程弧角格致附焉而又别分爲　此算學時務之汛濫者也况所報之格致物理不分爲宋儒抑爲泰西尤屬含混影射駢古文詞各體漢魏六朝賦唐宋律賦古近各體排律胥隷詞章何得細分條目至有僅報古風排律者此詞章之汛濫者也其重複者若音韻音學韻學古韻之類說文字學之類兵略兵法兵論營務兵策之類籌防海防防務之類時務策中西時務時事之類其不可解者如歌詞圖說詩詞調詩論之類凡此種種不獨雅所譏亦使者之羞也今約說經宜守家法引述必標出處說理宜宗正學精微不涉虚無史學時務宜明大　中西自學宜造邃密詞章宜擇雅馴生等讀經世之書爲有用之學和聲鳴盛蔚爲國華本院有厚望焉倘有所作非所報係屬有意朦混取巧定行發學戒飭不貸除曉諭外合行通飭爲此札仰該學遵照出示戒諭俾各生童等凛遵毋違切切計開一經學周易尙書毛詩周禮儀禮禮記春秋左傳春秋公羊春秋榖梁論語孝經爾雅孟子以上十三經遵四庫書目准其專門報名說文音韻均隷經學類二理學性理河洛歴代學案先儒語錄三史學史記漢書後漢書三國志晉書宋書南齊書梁書陳書魏書北齊書周書隋書南史北史舊唐書新唐書舊五代史新五代史遼史金史元史明史以上二十四史或總報或分報均聽總報者稱史論分報則注明某史某書四算學勾股九章同代數西法同經中算學天文算學測量同五時務國朝掌故洋務時政六　章古賦律賦雜體文古近體排律聽出不得另報 
[監斃請騐]  
　　本年二月間浦東陳家行左近民人譚雲樓用木棍擊傷叔父敬春太陽穴旋卽因傷弊命雲樓畏　自　　死經黄大令蒞騐訊供釘鐐收禁詳奉上憲批飭解省勘訊日内奉到憲札正擬備文起解而譚犯傷痕本未平復日來並患時症　醫調治迄未見效至昨晨氣絶身死禁卒飛報大令卽禀報道憲委鄰封相騐 
[女工軋傷]  
　　越婦張黄氏楊樹浦華盛紡紗廠之女工頭目也昨日正當工作之時偶不留心被機器軋傷左臂血肉模糊昏不省事廠中司事立倩人舁送同仁醫院求治醫生云難能保全性命究不免於殘廢矣 
[上海縣署瑣案]  
　　黄樹滋呈控張萬年顧金全串賣祭田經帮審委員李葆初二尹提集訊斷黄樹滋供有合族祭田三畝張萬年顧金全圖得中費串誘堂弟黄濟臣擅寫代單售與顧六發求請究追黄濟臣供前因急需暫將祭田抵押顧六發處得　蒼干嗣被顧金全揑造絶契加找錢二十千以致前途不允取贖顧金全供黄濟臣先將此田抵押錢五十千後自願賣絶又向　找錢四十千加立絶契是實張才林供是張萬年之子父親所爲小的均不知情顧六發供黄濟臣賣絶時言係已産餘供與顧金全相　二尹謂旣係祭田公産應聽售主備價贖回惟黄濟臣擅賣祭田殊爲荒謬飭責手心二十下准黄濟臣備價贖回兩造遵斷具結　退○前者法界公堂移送打彈肇事之和尙長林及烟間主張志卿到縣經李二尹訊供交差候查明核辦前晚李二尹復飭提案先諭長林曰爾係出家人何得不守清規被人告發長林伏地苦求二尹遂判責手心四十下驅逐出境復提張志卿與其妻張顧　研究同供在法界開小烟館前往普陀山進香與長林認識旋因有事來申是以招留住宿並無别情求恩省釋二尹將張責手心四十下 
[英界公堂瑣案]  
　　藍副捕頭遣某巡號捕解虹口胡家木橋設攤賭博之棍徒朱四寶陳阿三朱阿三張和尙張榮生等　人至案代理讞員鄭瀚生大令推鞫之下朱等同供稱小的等無計謀生不得已設攤賭錢以博蠅頭之利以後斷不再犯叩求大老爺恩賜從寛大令商諸福繙譯官然後判令各枷號三日○某號華捕解劉福林生二人至案禀稱伊等在後馬路一帶以紅黑籌賭錢卽俗所謂倒棺材某錢莊學徒及出店人被騙財物事經小的查見故告知捕頭拘送請辦劉林同供稱小的等仍然游戲　非算此營生大令判令各管押五日○流氓朱阿生糾同黨類曹杏生向柴新甫尋釁扭住兇毆經包探趙銀河查見一併拘入捕房昨晨捕頭令解送到案柴投案訴稱前者小的曾與朱口角昨竟糾曹肆毆幸有包探到來得以獲住朱供稱小的不敢逞兇曹供稱小的惟從旁勸解而已叩求恩鑒大令判令將朱笞責二百板曹笞責二百板○莊阿江積　也前曾獲案　懲　日又溷入大馬路　姓家竊取布衣三件正欲逃逸適爲某號印度巡捕所見連贓帶入捕房昨晨捕頭令解案請訊董投案領贓莊阿江供稱小的係　州府屬長洲縣人大令判令笞責二百板贓給還失主○野雞流倡張桂卿沿途拉客適爲三百十六號華捕所見意欲拘入捕房　倡蠻横異常將捕扭住後經他捕帮同拘住捕頭令送押公廨翼房昨日大令飭提研訊張倡供稱小婦人並未拉客無端被誣入令判令責手心一百下管押五日○李阿三扭王阿三入捕房聲稱無端被毆捕頭見李受有微傷令某包探解送公廨李投案聲訴前情王供稱小的係鎭江府屬某邑人不敢肆毆叩求恩典大令判令笞責一百板 
[美界捕房紀事]  
　　積竊趙阿標波寗府屬某縣人昨至天潼路某姓家竊得衣服多件被包探吳志剛查獲拘入捕房押候解送公堂究辦○廣東人阿狗心發二童年皆在十歲左右　日在虹口小菜塲串騙某姓小孩銀鐲一枚押錢使用旋由孩父投報捕房請爲查緝昨日經包探費阿銀將阿狗查獲拘入捕房捕頭姑念年幼無知從寛飭押丐牢半日釋之使出 
 
 

Page 10

 
 
[金陵官報]  
　　五月二十六日海州營叅將楊文彪到委署安慶恊楊復勝謝委○二十七日通判王彦澂禀知解淮餉回上元縣陳謨禀知交缷委署上元縣蕭仁　禀知任事知縣張義澍謝委鹽城縣卽辭海州州判吳繼勳到督轅牌示瓜洲營守備温干城病故遺缺現准部咨應用儘先人員本部查有前經傳騐標下提前存記先用都司薰　興堪以借補○二十八日淮揚鎭潘萬才前徐州鎭陳鳳樓代銘字水師營程映山均到見委署安慶恊楊復勝海州營叅將　文彪南瑞兵船吳克威遊擊王木生又徐士　　　先鋒官直隸州劉運吉都司諶自元帮帶新兵中營調署提中營守備蘇慶陸到鹽巡檢童祖燦吳鴻恩雲騎尉婁文達奉示騐看均見南琛兵船徐傳隆辭赴鎭江後到上　知縣張貴誠禀謝奬勵給予酌委一次候補道陶森甲到由湖北回○二十九日南瑞兵船吳克威傳見辭海州州判吳繼勳見知縣陳紹善禀知挑源縣任内交代算清辭赴滬　　又李恩元奉委解餉赴徐州卽辭○三十日通判丅邦榕謝委調辦聚寶門稽查差又羅忠灝禀知代理育嬰堂差又戴光禀知運到二起上中熟糙米一千八百五石　飭　又　　恆奉委觀音門保甲差又黄在福禀知到榖米局差登瀛洲兵船何心山川由湖口平鏡輪船馬廷樹由江西均到拖第三批米回澄波輪船王金相到送餉赴江隂回安徽　　　沈念曾到委提撥皖北賑濟來寗縣丞張星儀鳳門外巡檢劉國楨南門外從九楊亦琢水漢西門外奉委覆查貧民口報食米差○六月初一日淮揚鎭潘萬才前徐州鎭　　　帶銘字水師營程映山委署安慶恊楊復德浦州營參將楊文彪均辭候補道蒯光典到由京來同知黄家珍由江西採辦積榖回通判丁邦榕禀知到聚寶門稽查差乂林　　　知奉府委監搫榖米局儲米石又許承俊銷查城内外各米業開市差又李宗似銷谷米局卽到豐備倉差並禀知本日開斛盤倉又俞廷翰由江西解米來知州李孟康鎭委　　保甲發審差知縣黄在福均奉府委騐收第二批官米收畢又林駿逹謝委北十二三叚保甲差又沈兆禔禀知在府署閱卷又張崇光銷三汊河木厘分局差焦山砲台官　　　梯雲到督轅局示元字營毓帶陳有元應飭赴江西九江後營遊擊本任所遺三旗仍歸陳提督統領無庸另委統帶其遣出坐營管帶由陳提督委員接管 
[邗江官報]  
　　五月二十六日江蘇候補縣捐升直隸州知州項直刺兆驤由金陵省回○廿七日正任鹽捕營都司調補徐州中營守府趙都戎楚材由省公幹回揚○二十八日總局許分轉由十二圩來 
[利濟爲懷]  
　　天時亢旱疾病叢生敝堂施醫給藥維日孜孜不敢少懈惟是號數迭增需欵愈鉅汲深緶短深用躊躇乃承嘉興徐蘭臺藥局助天中茶一千服雲怡女　子知愼求子平安助施醫給藥洋一百元邵吕氏洋三十元又施茶洋一元茶葉二小桶拜登嘉貺宛如時雨沾濡載企德輝竊願聞風興起及時施濟跂予望之上海六馬路仁濟善堂董事嚴信厚葉成忠楊廷杲黄宗憲施則敬劉芬謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年五月二十六日京報全錄]  
　　宫門抄○諭旨二道錄前○秦督陶奏爲揀員請補知縣摺○雲督崧奏爲滇省舉辦昭信股票摺○滇撫裕奏爲請免賓川保山等州縣水旱災荒田糧摺○齊撫張奏爲特叅玩視盜案致釀人命之知縣請旨革職摺○直督土奏爲知縣懇請開缺修墓片○五月二十六日禮部宗人府欽天監正　旗值日無引見○許應騤請假五日○明安續假五日○召見軍機○皇上明日由頤和園還宫辦事召見大臣○○頭品頂戴陜甘總督臣陶模跪奏爲揀員請補知縣員缺以裨地方恭摺仰祈聖鑒事竊據甘肅藩臬兩司會詳帮正寗縣知縣董繼垿病故業經扣留截缺自應照例按班請補查例載知縣病故休三項缺出准其照缺題補各項候補並進士卽用人員分班相間輪補各本班到班時應先用本班先一人與題補升調所遺内照缺題補本班大挑舉人等語甘肅病故休知縣缺廿前此請以　正鳴調遷之先係以候補知縣李瑞徵准補伏羌縣知縣今正寗縣一缺輪該卽用相間到班應先用卽用先之員查有　海防儘先卽用知縣張心鏡年四十二　江蘇青浦縣人由進士　用知縣簽掣甘肅光緒十九年四月到省因　照逾限降三級調用送部引見奉旨仍發　省以原官補用應得降三級調用處分俟補官日改爲降三級留任欽此二十一年二月回甘繳照旋遵新海防例報捐本班儘先卽用奉文以二十一年六月十八日作爲新班到省日期歴署高台臯蘭等縣均無貽誤該司等查該員張心鏡清愼持躬勤求民隠以之請補正寗縣知縣堪以勝任與例亦符會詳請奏前來臣查該員張心鏡年壯才明宅心正大歴署各缺諸臻妥恊合無仰懇天恩准以該員張心鏡補授正寍縣知縣實於地方有裨如蒙俞允該員以知縣請補知縣銜缺相當毋庸送部引見再該員各署任並無叅罰案件伏乞皇上聖鑒訓示謹奏奉硃批吏部議奏欽此○○頭品頂戴雲貴總督臣崧蕃頭品頂戴雲南巡撫臣裕祥跪奏爲滇省舉辦昭信股票開具日期並現在籌借股欵數目恭摺具陳仰祈聖鑒事竊臣等於光緒二十四年三月十八日准戸部咨議覆中允黄思永奏籌借華欵請造股票一摺光緒二十四年正月十四日具奏奉旨依議欽此並擬定詳細章程咨行飭辦到滇臣等當卽督同司道悉心籌議於藩司衙門設立昭信滇局遴委妥員經理已於閏三月開辦省外卽以各府直隷廳州提舉衙門爲分局責成巡道就近督辦不准苛派勒捐致滋紛擾先由臣等曁司道遞及府盧州縣提舉大　武　提鎭副將叅遊分别實署缺分飭令量力認股以爲紳商倡導已集銀五萬三千餘兩其都守佐雜以及候補人員聽便自認惟股票尙未頒發遵章暫用藩司印收一俟頒發到滇卽換給部票按本計息悉遵部章辦理用昭大信等情據藩司湯壽銘詳請具奏前來臣等伏查滇省素稱邊瘠異常清苦　之席豐履厚之家　　亦無富商巨賈體蔡全省情形除票號由京集股外約計本地紳商可集股銀七萬兩合之官股共集銀十三四萬兩之諳擬先請領一百兩股票二千張除塡用外如能風氣大開紳商踴躍下餘之票以備陸續招集所有滇省舉辦昭值股票開局日期曁現計認借股票銀數緣由謹合詞恭摺具陳伏乞皇上聖鑒再現值勸諭紳商認借股票前奉部議開辦部稅藥牙一節若同時並議恐紳商疑難於事轉多窒礙擬俟集股倡行後再行籌議合先陳明謹奏奉硃批戸部知道鋪稅藥牙現已停辦矣欽此○○頭品頂戴雲南巡撫奴才裕祥跪奏爲請免賓川保山等州縣被水被旱成災田糧以舒民困恭摺仰祈聖鑒事竊查上年六月初四日賓川州屬赤耆江外等村蛟水陡發衝没田禾自和等村雨水稀少多未栽挿又保山縣屬南下哨地方栽挿過晚秋收無望據該州縣禀報均已成災業將委勘賑撫大概情形先後馳陳在案兹據署賓川州知州黎元熙會同委署太和縣知縣熙珍保山縣知縣項聨晉會同委員補用知縣顔先封各將勘明被災田畝分别等則村莊花戸姓名請免條糧銀米官莊租折數目造册出結申由該府道層遞加結詳經布政使湯壽銘糧儲道英奎核明詳請具奏前來奴才查賓川州屬赤耆江外等村共被水成災田八頃五十畝一分應徽秋糧米二十三石八斗二升零條公等銀三十六兩九錢六分零又自和等村共被旱成災田九十七頃六十九畝一分應徵秋糧米二百四十二石四斗二升零條公等銀三百八十四兩五錢三分零官莊租折銀五十二兩四錢一分七釐又保山縣屬南下哨地方共被旱成災田一十頃六十八畝二分六釐應徵秋糧米七十五石零條丁等銀四十八兩七錢八分零旣據該印委等會勘確實均係十分成災若仍照常徵收民力實有未逮合無仰懇天恩俯念民情瘠苦准將該州縣應徵光緒二十三年分前項銀米租折全數豁免以舒民困除册結分送部科查核外所有賓川保山等州縣被水被旱成災請免田糧租折緣由謹會同雲貴總督臣崧蕃恭摺具陳伏乞皇上聖鑒訓示謹奏奉硃批著照所請戸部知道欽此○○頭品頂戴山東巡撫臣張汝梅跪奏爲特叅玩視盜案致釀人命之知縣請旨卽行革職恭摺仰祈聖鑒事竊臣前經訪聞費縣知縣葛鴻恩有事主呈報搶案抑勒斃命情事檄飭沂州府確查去後旋據该署府恭曾禀稱迭次選委幹員馳往密訪祗查有該縣南鄉策馬村人賀茂占由奉天省回籍於上年六月初五日途遇吳姓同宿該縣龍土溝葛鳳春旅店初六日早賀茂占與吳姓一同起身移時賀茂占獨折回店聲言行至距莊三里許地方被吳姓乘間用刀砍傷搶去銀物逃逸賀茂占自將傷痕用藥敷蓋赴縣呈報該縣葛鴻恩親詣勘訊因情節可疑細加盤詰賀茂占供與吳姓中途結伴同行先至沂水縣境馬站莊店内喝茶有店主與賣線客均與吳姓認識伊曾換給線客銀四錢零可證葛鴻恩當卽備文關會沂水縣知縣蕭照祥飭差前赴馬站庄旅占查詢店主因恐受訟累揑覆並無其事蕭照祥據情移覆葛鴻恩愈疑賀茂占呈報不實七月十七日復提賀茂占研詰因其不服頂撞量予笞責賀茂占等願隨差赴馬站莊旅店指認店主來案對質葛鴻恩當派差役范保昌押令前往因天晚同在南關劉沾元旅店住歇詎賀茂占因報搶被責又恐店主到案不認且無川資愁忿交迫是夜范保昌睡熟用小刀自戕肚腹由破牆缺口走至義地躺臥適范保昌驚覺喊同夥尋見賀茂占報經葛鴻恩騐傷飭醫調治無效延至二十日内傷殞命復報經葛鴻恩親詣騐訊卽以賀茂占揑報盜案畏罪自戕身死兄賀彬藍屍狡執禀府委員會訊繼又以屍兄查明悔悟結求罷訟禀請銷案此外並無被刼自戕案件等情具覆臣因恐所查尚有不實批飭臬司毓賢摘提人證至司研訊各供均與該府所禀相符賀茂占委因被搶呈報經該縣嚴詰責懲忿激自戕殞命差役范保昌並無需索凌虐情事並據該管道府層遞詳揭會同藩司呈請叅辦前來臣查該縣葛鴻恩於事主賀茂占呈報搶案並不上緊緝拿贓賊指爲揑報駁詰笞責復派差押令自行查找人證致令愁忿自戕身死實屬荒謬糊塗未便稍事姑容相應請旨將費縣知縣葛鴻恩卽　革職以示懲儆除飭將人證分别發回省釋仍飭接任知縣勒緝逸賊吳姓務獲究報外理合恭摺具奏再所遺費縣知縣員缺東省現有應補人員應請扣歸外補合併陳明伏乞皇上聖鑒訓示謹奏奉硃批另有旨欽此○○王文韶片再龍門縣知縣林仰崧年四十一歲福建閩縣人由翰林院庶吉士散館引見奉旨以知縣用選授今職光緒十九年八月到任兹據該員以接到家信祖塋被山水冲刷塌坍日甚請開缺回籍修墓等情禀由藩司員鳳林署臬司覺羅廷雍具詳前來應請准其開缺回籍修墓除咨閩浙督臣外理合附片具陳伏乞聖鑒敕部開缺再所遺龍門縣知縣選缺照章應歸部選謹奏奉硃批吏部知道欽此 
 
 

Page 14

 
 
[光緒二十四年五月二十七日京報全錄]  
　　宫門抄○諭旨一道錄前○滇督崧奏爲遴員升補極漫烟瘴道員要缺摺○燕督王奏爲調補守備員缺摺○川臬文奏爲兼署藩篆摺○桂撫黄奏爲甄别知縣留省補用片○又奏委署知府片○兼川督恭奏川東賑務完竣報銷收支各欵摺○五月二十七日兵部太常寺太僕寺廂白旗值日無引見○裕德假滿請安○恩順前往口外賜奠請訓○羅文彬謝授雲南遺缺知府恩○錢應溥續假十日○恩佑溥僎各續假五日○順天府奏京師得雨七寸有餘○召見軍機恩順羅文彬○○頭品頂戴雲貴總督臣崧蕃雲南巡撫臣裕祥跪奏爲揀員升補極邊烟瘴要缺道員以裨地方恭摺具陳仰祈聖鑒事竊查雲南迤南道陳燦自光緒二十一年三月二十六日到任起連閏扣至二十四年二月二十六日實歴烟瘴邊俸已滿三年例應報滿開缺候升當經具題開缺並聲明所遺迤南道係烟瘴要缺應由外揀選升補照例以該道俸滿本日作爲開缺日期歸於本年二月底截缺係極邊要缺毋庸掣簽業將截缺日期咨部在案查該道駐紥普洱府地處極邊烟瘴最盛水土惡劣管轄兩府三直隷廳一直隷州幅員遼闊夷漢雜居所隸庫里土司與緬甸南掌暹羅各外域接壞且英怯互市以來控馭巡防通商守界在在均關緊要必須精明幹練熟悉邊情之員方克勝任查定例各省烟瘴苗疆等項員缺令該督撫照例於現任人員内揀選熟悉風土能耐烟瘴之員題咨調補不得以候補初任人員題咨補用又烟瘴地方知縣以上官員准其不扣年限升調兼行各等語臣等督飭藩臬兩司於通省應調應補人員内逐加遴選非現居要缺卽與例未符實無合例堪調堪補之員惟於應升人員内查有現任雲南府知府林紹年現年四十八歲係福建福州府閩縣人由鹽生中式同治元年丁卯科本省鄉試舉人甲戍科會試中式貢士殿試二甲奉旨改翰林院庶吉士光緒三年散館授職編修元年充庚辰科會試同考官八年充壬午科順天鄉試同考官十三年四月奉旨記中以御史用歴充國史館纂修功臣館總繤　本衙門撰又十四年十月奉旨補授浙江道監察御史十五年因恭辦大婚典禮保奏奉旨賞加四品銜二月聞訃丁本生母憂回籍守制十七年服滿到京補授山西道監察御史十八年欽派抽查漕糧十二月奉旨巡視中城十九年七月奉旨恊理京畿道事務是年九月俸滿截取保送繁缺知府引見奉旨著照例用欽此十一月初五日奉上諭雲南昭通府知府員缺著林紹年補授欽此領憑到滇二十年十一月二十日到任調署雲南府知府嗣於二十三年五月二十日奉文准其調補據雲南布政　楊壽銘按察使興祿查該員宅心正大處事精詳曾任實缺首府理繁治劇措置裕如以之升補迤南道要缺實屬人地相宜與例亦符等情會詳請奏前來臣等覆查該員林紹年心精識練體用兼賅合無仰懇天恩俯念員缺緊要准以雲南府知府林紹年升補迤南道員缺實於地方有裨如蒙俞允該員係現任雲南府知府請升道缺應俟奉准部覆照例給咨送部引見恭候欽定所遺雲南府知府係題調要缺應由外揀員調補所有揀員升補極邊烟瘴要缺道員緣由謹合詞恭摺具奏伏乞皇上聖鑒飭部議覆施行謹奏奉硃批吏部議奏欽此○○直隷總督臣王文韶跪奏爲調補守備員缺以裨營伍恭摺仰祈聖鑒事竊查正定鎭標固關營守備倪順由督標左營把總出師著績歴保儘先都司借補今職在省標供職年久於營務地方情形極爲熟悉應請以該員調補督標後營守備藉資整頓所遺正定鎭標固關營守備員缺卽以督標後營守備李沾春調補人地亦甚相宜均與例章相符臣係爲地擇人起見合無仰懇天恩俯准以正定鎭標固關營守備倪順與督標後營守備李沾春互相調補以裨營伍除飭取履歴咨部外理合會同直隸提督臣聶士成恭摺具陳伏乞皇上聖鑒敕部核覆謹奏奉硃批兵部議奏欽此○○二品頂戴兼署四川布政使按察使奴才文光跪奏爲恭報奴才兼署藩篆日期叩謝天恩仰祈聖鑒事竊奴才於光緒二十四年四月初一日奉兼署督臣恭壽行知以藩司裕長奉旨調補直隸布政使所遺藩司篆務委奴才暫行兼理等因四月初四日准裕長將藩司印信文卷派員齎送前來奴才當卽恭設香案望闕叩頭謝恩祇領任事伏念奴才滿洲世僕深受國恩陳臬事者七年旣涓埃之奠補權藩條者三次益高厚之難酬查四川爲邊徼富庶之區藩司有表率屬僚之責災氛甫靖財賦則總核宜嚴時事維艱餉需則預籌尤要至於昭信原期裕國圑防所以衛民無非經政之謨均屬當時之務奴才惟有隨時隨事矢愼矢勤禀承督臣悉心經理不敢以暫兼篆事稍涉因循以期仰答鴻慈於萬一所有奴才兼署藩篆日期及感激下忱理合繕摺叩謝天恩伏乞皇上聖鑒謹奏奉硃批知道了欽此○○黄槐森片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用又定列未經筮仕人員如加捐過班分發籖發各省令該督撫詳加察看試用一年期滿如果才堪勝任卽據實奏明留於該省　有相當缺出酌量　補各等因在案兹查有勞績保舉候補班前儘先補用知縣黄興廉分缺先補用知縣李鴻勳均已試用一年期滿據藩臬兩司出具考語詳請留省照例補用前來臣查勞績保舉候補班前儘先補用知縣黄興廉精明穏練勤愼安詳歴經差委並無貽誤堪勝繁缺知縣之任又分缺先補用知縣李鴻勳明幹有爲實心任事歴經差委並無貽誤堪以留省補用均請留於廣西遇有缺出照例請補除將各員履歴送部外謹會同兩廣總督臣譚鍾麟附片具陳伏乞聖鑒訓示謹奏奉硃批吏部知道欽此○○黄槐森片再署柳州府知府李鶴年在任丁憂所遺員缺查有候補知府張涵老成練達審愼詳明堪以署理據藩臬兩司曾詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○成都將軍兼署四川總督臣恭籌跪奏爲川東一帶賑務完竣議將收支銀錢榖米數目繕具清單恭摺仰祈聖鑒事竊查光緒二十二年川省夔州綏定患州一帶秋　成災山崩迭見食貴民饑酉陽州屬亦於二十三年雨雹成災當經督臣鹿傳霖分飭地方官就地籌欵並動用倉榖賑糶嗣因災區太廣　民衆多所籌銀榖不敷振濟復經鹿傳霖奏准開辦賑捐分咨隣省一體勸辦並蒙皇太后皇上賞給内帑銀十萬兩鹽厘十萬兩仍於鹽土各　局及各屬　存　丁項下撥欵派員馳赴湘鄂蘇黔等署曁本省上海各處採買榖米雜糧並提撥收成較好各屬倉榖運往各災區分别散放　　兼施不遺餘力災　饑黎幸免轉塡溝壑而鄰省義紳亦有籌欵來川助賑者迨至上年秋後收成轉稔始將各屬賑務陸續停止以署　篆役　卽督　各屬將善後報銷各事宜妥爲籌辦兹據辦賑各廳州縣將收支銀錢榖米一切數目呈由布政使　長核明開單詳請奏咨前來　　川省賑務自光緒二十二年十二月起至二十三年九月止歴時二百餘日賑救飢民以數百萬計所銷之欵共計二百餘萬祥細加　核確係實支實用毫無浮冐除支用外尙存捐欵銀二萬六百餘兩而各省代收川捐尾數尙有未經解到者川省辦理賑務所動各屬倉榖共計六十五萬餘石僅　過榖價銀五十六萬餘兩不敷買還應請將　項餘存銀兩及各省欠解川捐尾數留作買補倉榖之用一俟倉榖買補足額如有餘　再行全　報鄙聽候　用設有不敷卽由本省籌欵彌補不再動用正欵是否有當除咨部查照外理合　具清單恭摺具奏伏乞皇上聖鑒訓示敕部核銷施行謹奏奉硃批該部知道單併發欽此 
 
