# 1888 - 53 - 4905337

 

Page 1

 
 
[出售月分牌] [  本館告白]  
　　本館所印之中西月分牌於日昨隨報分送後尚多若干幅諸君如欲購閱每幅價錢十四文可向本　帳房價買 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之勵精圖治之心則本天心之仁愛一天道之載威庶物而已　本齋知是書之有功世敎也從事於此書者數十人歲紀一周始獲告蕆其初每過一關必校兩次層層遞進校益嚴密及至書成復又通讀遇有　入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛　之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精猶爲此書餘事有目共賞不自譽也巳此佈 
[直行康熙字典出售] [  點石齋主人啓]  
　　康熙字典一書自本局創印以來久巳風行海内而直行本銷售尤爲最夥前所印者早經售罄惟書中分行直線易於混目閱者嫌之今本局將書中直線概行剔除重加描潤一再校勘毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[親俄䇿上]  
　　俄羅斯於天山南北兩路貿易日旺綜計客歲出入貨價統新疆所屬烏魯木齊哈密阿克蘇喀什爾噶鎭西所屬州縣曁伊犁塔爾巴哈台古城等地方計銀二百萬兩有奇新疆巡撫劉毅齋爵帥以商務興旺自宜會商試行徵課况新約訂已數年原有商務興旺會商稅課之意載在其中擬在省垣設古總避其他各城另設分局以榷稅　奏請飭下　總就近與俄國駐京大臣商議應如何妥籌稅則及彼比應行遵守章程俾期商務益旺邦交益敦中外官商士民聞之咸額手相慶以爲上裕稅課下興商業是固易貧而富易弱而强之一大轉機也草茅下士僻處海濵人微言輕智短識淺竊謂稅課裕矣商業興矣貧者富而弱者强矣然而有隠憂焉當泯之於無形也有遠慮焉當備之於無事也輙陳管目枂參末議敢以獻諸當事者四大洲中惟英爲富惟俄爲强英俄兩大國勢均力敵頡頑而不相下我中國立約要盟　埠滬上始自英法美三國而俄不與焉美以睦隣爲要圖修文而不尚武法以傳教爲急務敗績而不復强英則志在通商貲本最厚利權最重懋遷最廣心計最丄爲美法諸國所不能及夫英之主盟於泰西也舊矣水帥精練鐵艦堅固實爲毆洲巨璧列國有變惟英出而與其間排難解紛串嫌修好列國俯首受命奉之執牛耳焉具通商於中國也雖遣使聘問講信修睦者幾五十年而一端之齟齬一事之猜疑往往簡水師調鐵艦以兵力相恫喝是以中英之變故紛乘而機宜屢失也乃自法德之戰列國鑒於法之覆敗德之蹶興皆爲之製造火器　頓邊防講求武備增益兵額法爲德敗勵精圖治釐改軍政幾於舉國皆兵德自勝法師旅之繁紀律之精遂稱雄于毆洲俄則地據朔方民情强悍可守可戰之兵多于德者又數十萬惟英傾國赴調按户悉索不過十五六萬而已雖飛揚跋扈前徽未墜遺烈猶存列國懾十威奪于聲而不敢動然衆寡懸殊增减迥異勝負之數未必屢操其左劵也况乎丹車愈捷鎗砲彌精德以一朝而殞十萬法師奇慘極酷不忍覩并不忍聞上下議院遂以佳兵爲不祥黷武爲非計相與持盈保泰居安思危兢兢乎守兵凶戰危之誡不敢發難啓釁結禍連兵嚮與俄爭阿富汗援土耳其皆袖手屏足作壁上觀未嘗出雷池一步日報中所稱電音迅駛烽火頻驚虎旅紛陳豹韜闡秘不過托空談示虚聲已耳識時務者有以窺英之微測英之隠謂英不能爲中之患中不復爲英所乘中當與英親而引之爲已援挾之以自重夫英胡爲乎宜親則曰親英所以攘俄也嘻英果可親矣俄其可攘乎今夫俄部落之繁盛都邑之雄麗户口之殷庶甲兵之堅利民俗之强悍天下莫能與之抗君臣上下處心積慮度勢審時運籌於帷幄之中决勝於千里之外其連陬接壤犬牙相錯者南之波斯西之瑞典德奥無日不往來於胸中故易島於日本以窺東西洋觀兵於高麗以窺我之滿洲伐基法征阿富汗攻土耳其以窺英之印度况乎扼亞洲之上游據朔漠之形勝居高馭下因利乘便南向而與天下爭衡如高屋建瓴莫之能遏然而數十年來晏然太平者何也徒以北極氷洋東亘沙漠人烟寥落水草荒凉所賴以培國本而張國勢者惟舊俄故土而已財用之未富兵力之未强而席捲四海之志囊括八荒之心遲回隠忍而不敢逞一旦財用旣富兵力旣强席捲四海之志囊括八荒之心又勃然一發而不可抑於是起而觀毆洲諸國德之國勢方興法之元氣已復英之釁隙未開土雖衰弱爲英法德奥所覆翼匡助而不可圖封豕長蛇之薦食必自亞洲中國始斯時也其可攘乎其不可攘乎夫攘之云者閉關而拒之畫疆而守之之謂也俄其可閉關而拒之乎我其能畫疆而守之乎此以知攘俄之非計也然則如之何曰攘俄不如親俄之爲功親俄較之親英爲尤亟請言親俄之故 
[輪船失事續聞]  
　　太古公司之汕頭輪船失事一節前已據電信登報昨日該公司之杭州輪船來滬帶有汕頭船主及第二司機器人并生火之華人等十二名據言汕頭船於十一日由汕頭開行來滬適天色晦冥行至南澳相近觸於礁石卽打倒輪而船身已不能退水卽汨汨而入船遂沈下僅露桅杆船中人均升至桅杆上船主墮入海中抱一板至天明遇漁船救至岸上設法僱一大船至失事處救起十餘人到汕頭遇杭州輪船載以來滬其餘三十餘人皆與波臣爲伍汕頭輪船現已無從撈救矣 
[東報彚譯]  
　　日報載日皇傳旨本年六月上旬巡幸九詶各地方駕出時應辦事務着先期由内務省發布○西歴二月廿三號東京來電云本日午前三點鐘東京郵便局失火是處遞信管理局同遭一炬五點鐘時始熄○曾根海軍大尉現爲樽井藤吉氏帶累嫌疑事件外間議論均以爲秘密出版事發覺也當初官塲曾召二人詢問並無實供其後派捕到家搜索一切書函全行調取到官於是重大關係始見咋今軍法會議處專將其事根究○接西京信謂暹羅國出使日本全權大臣十八號由横濵乘輪到神户卽駕汽車來遊一切行臺供帳早經外務大臣通牒以圓山也阿彌樓爲旅館該大臣此次之來實欲閱視物産及調取各商工所製各物逐一購買以便帶回本國仿造十九日京都商 
 
 

Page 2

 
 
工會　所集會該大臣亦赴會詢問諸物製造之法會中各委員詳細以對又俄親王海軍少尉洛君十六號到西京與欽使同館夜遊祗園　　弦妓十名侑酒賞花大暢遊興○伏見宫北白川宫兩親王巡歴九州回過經蘆屋十八號午前同在武楊閱操忽接東京電報當日卽由陸路回京嗣悉親王族人有病故不遑就道云○本月十號山口縣長門國見島漂來朝鮮慶尚道釜山商人申生逸外六名又同日漂來韓商金應書等六名十三號武郡桐島漂到慶尚道梁山龜浦商人權弼瑞外八名都合廿三名廿三號金龍丸由赤馬關駛往長崎警察署派巡捕二名護送回國俟廿八號高千穗丸開行附輪而去○長崎本有聖廟始由日官往祭後歸華人按春秋致祭中國自設理事以來每屇祭期必先演習清晨赴廟中開祭彬彬有禮惟是門内雖有華人牌記而其廟不知建於何時牌上禾經紀載現理事奉黎蒓齋星使命查考年代想備後來記載也 
[鳩江雜錄]  
　　涇縣惠明府於十二日乘坐宣船來蕪叩賀雙錫五觀察新禧○皖南總鎭史念修鎭軍由蕪赴江寗叩謁曾制軍蕪釆營王叅戎張守戎莫都戎等各率員弁詣江干恭送○二街西湖池粥廠自開設後飢民之就食者日見其多雙觀察遂於十二日飭在廠東西各添廠屋數椽以便飢民棲止博施濟衆聞者頌之○初十以後天氣暢晴而積雪盡消路上依然泥寧蕪湖縣錢孟超明府飭各叚地保鳴　曉諭鋪户居民務宜各自打掃門前以清街道○十二日黎明時毒霧漫天往來行人覿面幾不相見江面之霧尤覺朦朧船艘無一敢揚帆飛渡者至午刻霧始收○臘尾正初連日積雪日來雪水融化墻垣莫不崩頽以致工匠等人幾致不遑奔命磚價亦爲之加昻 
[丐婦索詐]  
　　温郡乞丐之多甲於他處動輙三五成羣登門强討立春日五馬街口恊義台布莊突有婦女三人乘輿而至聲稱有弟阿庚前日在汝店索錢被汝店夥攅毆以致身受多傷迄今奄奄一息勢將斃命我等前來索命一時聲如鼎沸隨來之轎夫索取轎錢勢尤凶很該布莊不堪其擾當卽赴縣請差彈壓永嘉縣恩邑尊素知温郡乞丐往往有訛詐情事早經以高脚牌出示禁止並派親兵恊同差役每日在各處梭巡得該布莊呈詞又得該處各店鄰公請從嚴懲辦以杜效尤而安巿廛等詞立飭值日差將滋閙之婦女並轎夫等帶案訊間當據各婦供稱我弟阿庚本已有病前日在恊義布莊索錢一文該店夥以我弟時常往討羣忿兇毆且有地保拖拉加毆雇人舁至倉前壇叩求檢騐傷　　拿兇手抵償恩邑尊諭以且待明日相騐後再行訊斷至轎夫每轎索錢十千似此詐擾情實可惡本應從嚴懲辦惟念立春日不理刑名亦俟明日再行提究遂將是案婦女轎夫等交差看管倘有一人不到惟差是部諭畢退堂至廿四早乞兒已死邑尊帶同丐婦並堂招刑仵人等至倉前壇檢騐旋據仵作報稱兩膝盖有不致命皮破微傷委係生前患病身亡並無别故恩邑尊飭令丐婦當塲具結遂將棺木截角加封併諭差役等不許往恊義布莊需索錢文如違從重懲辦邑尊旋往大雄寺行香遂出小南門外乘船往下鄉白象等處𩋏封社倉午後返署 
[皖江雙鯉]  
　　安慶省垣訪事人云客歲城内外各鋪生意以錢藥兩業爲最優雜貨有折本極多者○舒桐一帶春雪連綿壓塌早房幾難悉數○客歲廣濟圩潰决災民紛紛來省就食陳六舟中丞痌瘝在抱幾次捐廉　施窮黎受惠非淺刻懷寗縣范映泉明府疉次諭令災民歸家佈種菜麥災民恐青黄不接餬口良難以故遵諭遷回者十中不過一二太平局紳董復向各善上各鋪刻勸捐錢一百七十餘千自新正初四至初十日止親赴東北兩門及城内魁星閣等處按照災民所搭之棚概棚給錢四百文災民感活命之恩無不焚香頂祝○雙錫五觀察坐招商局江寛船於初八日抵省謁見各大憲各寅僚小住直隸會館不日卽秉節返蕪○署太平府史蓮叔太守則於初八日抵省亦卽禀辭返署○初八日府縣監提出盜犯共三名其二係去歲定遠縣搶刼鞘銀登時拘獲之盜首李五盜夥張某一則巢縣盜犯先經張竹晨廉訪檄飭協標派撥兵勇數十名從監門押解臬轅上綁隨押至北門外斬决首級三顆當經委員分别解交犯事地方示衆將决時該犯倩獄卒購酒數壺及魚肉掛麫盡情醉飽一路高歌直至臨刑面不失色誠足見其愍不畏死已 
[暗藏春巴]  
　　黄子香司馬蘭籍隸廣東歴署福建長樂等縣琴瑟不甚和睦納一妾寵愛逾恒每至任所必挾以行及上年司馬卸事回閩秋間一病　然長逝妾鄭氏正在青春自幼爲家中人所不容私將宦　寄頓四處又恐查究發覺避居邱鹺尹晉豐寓中經司馬少君錫光查知瀝告府縣去冬又投禀督轅奉楊石泉制軍批示略云案經明白批示飭府將訊斷緣由詳復未據復到黄鄭氏避居鹽大使邱晉豐寓中經司批飭送回本寓何以迄尚匿留邱大使亦屬不知避嫌仰福州府立速傳訊明白諭令送回遵照前批錄案詳復察奪黏批附發以上係閩友函述 
[安貧知義]  
　　漢畢某氏女縁牕妙質秀外慧中柳絮才清不數謝家道藴幼時許字陳姓子陳成人後不但蠢如鹿豕抑且暴若豺狼命薄紅顔夫可囘聲一哭矣邇來屢次議婚某氏家終托詞以让陳遂遍張揭帖謂其嫌貧愛富　欲賴婚女聞之謂其母曰婦人之義從一而終一與之齊終身不改郎雖貧賤子實安之請允吉期母再推託母大怒竟批其頰女由是不敢再言但持齋繡佛默誦金經俾懴前生夙孽而已母死兄弟不能容商之陳姓令其艸艸完姻女以勘破紅塵决計不允兄弟迫之竟至用武遂被攫置轎内舁至陳家擁令合𢀿此去年臘月初旬事也現陳饔飱不繼竈突無烟而女不但毫無怨言並將已之衣飾典鬻得錢勸陳設法管生勿致被旁人訕笑一時里黨親族皆賢之 
[鄂垣官報]  
　　臘月二十二日辦理湖南海運漕糧事務候補道惲赴兩院禀辭赴上海候補府經歴唐時亮奉漢陽府委運賑穀赴沔陽州禀知　署理監利縣分鹽巡檢謝祖光禀辭二十四日候補府史敬銘奉委留專辦咸嘉浦崇山城六縣茶牙釐總局事務候補同知盛春頤奉委留辦通山茶厘務陶綬廉奉委留辦柏墩茶釐務候補州張茂時奉委留辦崇陽茶厘務候補縣賈良榮奉委辦楊芳林茶厘務候補州判鄒鍾瀛奉委留辦島口茶釐務分局俱赴兩院禀謝知藩憲牌示京山縣丞事詳委試用縣丞朱錕署理羅田縣典史員缺飭准補之汪馨桂赴任二十五日候補府經歴吳明赴兩院禀知遵鄭工新例報捐新班遇缺先補用二十六日候補縣王培厚黄禮讓俱奉藩憲委赴興國州辦賑撫事宜 
[閩垣官報]  
　　正月朔日同知黄家鼎委辦臬署讞局事務同知恩晉委赴發審局學習知縣汪文瀾辭赴深滬厘局代理福安縣羅德　卸事到省知縣任宗泰陳增俱禀謝　同知銜鹽大使范祖鑑禀謝前辦順昌官運局記功飭知鹽大使賴興周委辦石碼課厘局鹽大使趙世恩委辦莆田課厘局鹽大使陳鴻亮委辦省會課厘局鹽大使黄紹裘委辦幹寨官運局鹽大使華文浩委辦泰寍官運局鹽大使魏緝熙委辦蛟蟆官運局鹽大使吳世祺潘慶琛調辦建寗宫運局延平騐掣關事務府經歴婁奎章禀謝委署南勝縣丞事巡檢錢松齡卸辦南臺橋北厘卡典史李應春卸署安遠巡檢禀到初四日侯補道許星翼禀明本日開稅厘局署福清縣邱峻南禀到初五日莆田縣徐承　禀到謝行知蒙保俟補直隸州後以知府在任候補署德化縣章國均卸事禀到汀州府經歴姚義明禀辭赴任初六日署福清縣邱峻南禀辭知縣俞　呈禀明委發審局知縣高楓李有琨俱禀委發審局督轅又巡捕游紹元禀謝保舉補缺後以知縣升用總兵周振南交卸鎭武左營練兵事准補臺城守右軍守備張來晉京引見禀到長門統領福寍鎭曹志忠管帶金乍砲臺提督戴定邦畏門砲臺總兵洪永安划踿砲臺總兵朱興榮凱字左管提督賀興隆後營總兵郝長慶前營副將敖天印右營副將文占魁統帶閾安南北岸砲臺閾將鍾紫雲帮帶提督李致輝閩安協副將楊嵩生管帶　馬砲臺康長慶俱禀到賀年禧桐山營遊擊劉應清謝委准補陸提中軍樂文祥禀　赴任記名總兵潘順彭定泰遊　陸桂山都司唐澄清俱自馬尾禀到禀賀管帶鼓山砲隊叅將劉泰富管帶崖石砲臺遊擊黄瑞清禀到　賀 
[邑尊騐屍]  
　　茶客輕生一節已詳十七日報中該茶客姓汪名星聚安徽人生有兩子長子名四平現在原籍次子名康長年十五歲在 
 
 

Page 3

 
 
蕪湖習布業汪星聚吞烟斃命後發信至蕪康長於十七日抵滬以兄在家不能作主汪星聚尚有隨帶夥伴兼服役之朱有慶同在江榮茂棧中棧主江幹榮早經知照三圖地保顧蘭亭報縣裴邑尊諭以俟屍子到滬再行禀報該地保於屍子到後卽往具報邑尊本定於昨日三點鐘時　騐後因别有公幹遂致逾期屍子及汪之同族人見棧中已備棺木衣衾不俟邑尊臨騐旋於昨午刻將屍收殮惟棺蓋未釘地保等又赴縣報　邑尊旋於下午五點一刻鐘帶同書役仵作人等親臨該棧英捕頭亦派西捕在門首彈壓并遣英包探等照料裴邑尊升座後先傳該地保詰　身死綠由該地保卽將前情禀逹邑尊又傳棧主江幹榮到案詰問據江稱廣東南海縣人汪客有茶在太古棧中去歲底被焚後雖經汪之同　韓姓等解勸汪總不言不語結欠棧中銀五千四百餘兩貨在太古棧被焚者有五千八百餘兩數目相較不相上下現在伊次子已來頃知大公祖臨騐己經收殮入棺蓋尚未釘邑尊卽傳朱有慶并屍子汪康長及棧中司帳程啓淵詰問據汪子稱父親生我昆弟兩人兄在家内已發信前去今求免騐朱有慶稱東家於前日不言不語及我買物回來見伊面帶紅色祇道飮酒過多所致在後說是吞洋烟但未眼見邑尊謂若見伊吃自然攔阻程啓淵供與棧主相同邑尊謂汪康長爾求免騐須具結備案且旣已入棺爾卽將結畵押至于帳目儘可以後再算汪子稱須俟兄來作主邑尊謂天氣温熱二三日間尚可無妨若多延時日屍身有變爲人子者心何以安汪子仍稱年輕不敢作主朱有慶稱原籍未設電信故託同鄉人寄信前去東人尚冩字條一紙說抛却銀數千兩不能回鄉况是與人合夥邑尊詰以字條何在答稱字條已寄回家中與伊兄看吃生烟我却不見邑尊詰以現在爾可知道吞烟否答稱却曾聽見邑尊謂伊自冩吃烟並無疑義現在汪姓可有本家在此否答稱有人在此邑尊卽着傳案并將所冩就之結與汪觀看汪子仍不敢畫押朱有慶已將死者堂弟汪春江邀到據稱與星聚已是出服之人聽說寄去之信上冩有某姓逼伊身死故吞生烟求官免騐并須求棧主照顧伊子此信於十四日託同鄉人寄去邑尊謂信中大略若何答稱不過說不要經官伊自吃烟等語邑尊着具結汪春江稱不敢作主邑尊又傳棧主詰問貨十何日到滬答稱在十二月十一日上棧燒去之後伊總不開口况我與伊從無芥蒂棧中有伊同鄉人無不知道朱有慶稱信今日可到三日後伊兄卽可抵滬邑尊謂該棧主曰汪自已尋死與人何尤爾可放心伊不肯具結由他可也又謂棧主及屍子云本縣今日臨此所有一切開消均由本縣帶來不費爾等分文如汪四平到滬要騐本縣當可再至况今日並未曾騐屍身久擱發變與人不干乃是伊子不孝所致惟屍棺不無穢氣生人聞之難免生病尚須斟酌諭畢當場開消各項錢文又有一人跪下邑尊詰問何事答稱姓汪名晉山死者是我出服之姪十四日午後三點鐘時程漢莊卽啓淵來我處說星聚發痰邀我前去我答以明日來詎於晚上卽死頃收殮時見屍身已發青紫鋪上檢出字條一紙今已收藏邑尊卽着取閱汪晉山卽呈案邑尊閱畢詰可是死者親筆抑旁人所冩答　伊字未曾見過故不知須待寳和來寳和卽四平考名邑尊又傳汪康長到案詰問字條由何人檢出答是叔祖檢出邑尊卽將所呈之條擲還汪晉山謂騐與不騐總是吃烟身死着一併退去又謂地保如汪四平抵滬隨到隨報地保唯唯邑尊卽乘轎排道進城時已六點三刻鐘矣 
[枷責華捕]  
　　前報列法捕被控一案昨日法包探將開麵筋店之王茂卿傳到捕房亦將該捕侯阿二解訊并稱十四號華捕李大川已傳案原告姚阿二亦投案候示王司馬先詰王茂卿伊等賭何物爾開麵筋店如何在爾店内賭博租房若干間租金若干王供因在新正店中不做生意侯阿二來說借房開賭言明五天計洋四元從元旦日起賭是牌九我家住南巿不知伊帮中人賭店房門面兩間每月租金十八元並不在店内打架故不知王司馬謂侯阿二新年賭博向來不禁中外皆然惟租界祇准五天不過生意人一年忙碌藉此數日之問得以娛樂爾爲巡捕有查賭之責反去租房開賭實屬不應侯無語司馬又詰侯尚有擺京貨攤之陳瑞文可認識否答稱此人自將攤賣與别人得洋二十元又去奪人所擺之基有人控告因之扭進王司馬旋與祁繙譯官酌謂陳瑞文禀内稱在小東門外擺攤伊不許擺送伊絨衫二件手套二雙始得無事詎又於十一月二十九晚巡緝過陳攤卽詢問有無照會陳答以照會在家内伊卽不依將火油燈打碎將人拉至捕房其時燈尚未煌到捕房門口經别人吹滅後經取到照會始將人放出故未解案現在原告不到此事可不論祁君然之司馬又謂姚阿二爾亦非安分之人若安分决不到賭塲究竟洋有若干答稱有十九元輸去三元剩二元打失十四元司馬謂侯阿二爾當賠伊從寛核辦侯稱無力賠償司馬謂王茂卿爾賠洋十四元繳到充公另罰洋照租金兩個月算罰洋三十六元一併充公侯阿二判責二百板枷號二個月示衆以儆十四號華捕無事退去 
[不辭而去]  
　　密釆里西國飯店洋東函至法捕頭備德祿以所用收洋人胡開甫收去洋九百六十三元未曾交帳一去無　查胡開甫與寍波人陳欣甫係至交陳必知其下落請將陳傳案等情備捕頭卽着法包探王榮培將陳傳到於昨日詰訊西人到案伸訴稱當胡進店時言明交銀一千兩爲押櫃逐月還伊利息詎胡未曾交足祇交銀七百五十兩現在收洋而去並不知照雖有銀存下可以相抵但我店按日收到銀洋須按日交帳胡之行爲與理不合王司馬詰之陳欣甫答稱與胡開甫是師弟兄胡未逃逸現在英界抛球塲後面一元錢莊内進店時曾有銀七百五十兩存在密釆里洋東處核計並無短少因不願再做是以走出司馬闡胡之生意何人所薦答稱託旗昌行密臘所荐司馬謂卽使不順做亦須知照東家豈可如此行爲想胡恐明告而去東家也將銀扣住故出此下䇿爾旣與胡爲友卽着爾料理明白卜期到堂禀覆陳遵照而退 
[竊洋被獲]  
　　法捕房昨將南橋人吕劍堂解案請訊吕年二十餘身穿二藍線縐棉馬褂三藍湖縐棉袍雪青寍細棉背心茶青縐汗巾雪青寗細用元縀挖如意鑲滾棉套褲白襪白灰套雲頭京鞋元縀瓜皮帽紅線結裏襯曰絨衫褲棉永寍布緊身自頭至足煥然一新旋據原告徽州人孫得球投案訴稱在十六鋪内開設草帽雜貨店用沈鳳軒爲夥吕係沈之外甥去年間吕來尋生意躭擱店内身穿破舊青布長衫詎吕於正月十三晚偷鎖匙開櫃竊去洋一百三十九元卽行逃逸尋覓無蹤昨日在法馬路遇見衣服斬新幾乎認不清楚隨將伊扣住沈現亦在外包探將吕身畔搜出之洋五十二元以及信件等包呈案王司馬着將沈傳進詰之吕劍堂供認在櫃内取洋一百三十九元欲將洋作本做小生意司馬詰其尚有洋元在何處供稱有洋五十元在薙頭店内詰其可是寄存供稱不是寄存因薙頭店開在對門昨日未遇店主時先見薙頭司務伊要拉我故與伊洋五十元囑伊勿聲張王司馬詰所穿衣服何來答稱將洋買得王司馬謂衣服旣是贓洋所買着將衣一概脫下惟留　衫褲及棉襖并襪而已當脫鞋時鞋中尚藏洋一元身畔有押票一紙計本四百文一併呈案司馬着將洋五十二衣服鞋帽等均給孫得球先卽領去有銅洋一暫存捕房吕劍堂暫押着法包探帶至薙髮店吊到洋五十元再核如不肯繳洋卽著拘入捕房候核 
[上海縣署瑣案]  
　　昨報列楊維材控蕭木卿强搬木料一案經楊鴻增理勸楊乃投案求銷云云前晚斐邑尊庭訊之下楊稱蕭所搬木料業已送還此事實因加價起見現經鴻增勸小的給洋十元錢廿三千交地保楊雲新轉交蕭之弟婦趙氏是以投案求銷蕭稱胞弟佐卿有田五畝售與楊姓現弟婦趙氏貧苦不堪是以向楊加價趙氏所供從同地保禀稱此事確由小的及鴻增經勸邑尊謂出地已經絶賣事隔久遠又索加價此等惡習最堪痛恨本縣現擬出示禁革此風今此案旣經理明姑不深究准子具結銷案惟地保不應爲蕭加價着罰該保洋十元錢廿三千以充善舉該保遵諭而退○楊沈氏控李阿錫等糾衆攫物一案經裴邑尊出單提訊該氏復赴道轅上控龔觀　着將抱呈張春華發縣訊辦前晚裴邑尊升堂訊究先問沈氏曰爾乃婦人此次上控究係何人主使何人繕禀爾須一一供明該氏初尚支吾詰之再三始供出有某典内王某及李明春等主使繕禀者爲前充代書之褚某邑尊當飭原差將李褚傳案訊究李稱此事由王姓經手小的並不相干褚稱小的惟與張等 
 
 

Page 4

 
 
啜茗閒談並不代其繕禀邑尊飭將李管押張褚一併交差看管着將此案情節并上控情由令褚明白具禀呈候訊辦○黄裕嘉具詞訴稱寡媳孔氏守節二十年求給匾額裴邑尊大加奬許諭令地保陳菊軒具孔氏守節切結旋於前日題贈一匾其文曰守節待旌之門當飭地保偕黄下鄉懸挂并諭令嗣後如有節烈婦女務須隨時具報黄等叩謝領匾而　○浦東金家橋某磨坊之馬匹作踐曹姓　園曹子年纔十三齡向之驅逐被馬踢傷斃命曹遂於昨日投縣具報叩求相騐裴邑尊着候詣騐核辦 
[英界公堂瑣案]  
　　一百零七號華捕稱昨有西醫生之馬車夫言被江北小車撞壞并指前面許多小車被中間曹玉泉所拖之車撞壞故將曹玉泉拘送如何碰撞我未眼見該馬夫亦未到案曹玉泉供江北人拖小車餬口我雖有眼疾然未撞壞馬車蔡太守謂原告旣未到　可毋庸議卽將曹玉泉開釋○方大寳稱在北坭城橋外西人住宅爲傭因周金山時來向西人所雇之妇傭尋釁昨又吵閙不休洋東命我報捕將周拘案周供女傭係我之表嫂曾托買物向伊算錢並無吵閙之事以後不敢再往蔡太守謂周金山旣稱不再前往着令具結開釋如再饒舌定干咎戾○包探李錦堂稱前獲竊賊顧月來起到絨單自鳴鐘等件絨單已有西人認贓究其鐘在何處竊來不肯供明奉諭押一月期滿笞責二百板如言明鐘之失主卽當免責今顧已承認鐘在西人麥鴿的處竊來前往知照將鐘給領再將顧月來送案請爲免責蔡太守謂該竊犯旣已言明失主交捕房帶回照前斷管押一月免其笞責期滿開釋○苗阿四稱開小客寓有金阿六寄存之皮馬褂被葛洪春竊去報捕拘獲人贓送案金阿六供皮馬褂是寄在苗處遭竊今雖獲賊祇起押票質錢八百四十文吊贓尚要質本蔡太守隨判苗給償質鋪半本贓交金領萬洪春管押十四天○包探秦少卿稱緝到華阿金起到贓衣是高耀祥王金氏之失贓今將人贓送案高耀祥王金氏同稱失去衣物報由捕房緝獲人贓請爲給領該包探稱華阿金疉次犯竊送案懲辦蔡太守判將華阿金責二百板再發捕房營押三個月贓交失主分别認領 
曰本岸吟香先生見余品香小記忽觸同好出其所藏仿製萬歴内府名香兩種見惠曰一縷春曰吟到梅花蓋此老興復不淺也因書二 
[十八字謝之]  
　　春生一縷足清幽吟到梅花月暗浮欲奉瓣香何處是仙山縹緲指瀛洲[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　災區告急孔殷籌賑迄未就蕆所賴各處善士俯憫時艱俾仰天籲呼者胥躋樂土感荷同深常州永記等各寳號二十一户俱以欵賓設席資移助由惠泰莊來洋三百元樓東記善士祈福酬願由餘大莊來洋五十元石門縣屈善士不留名求病速愈由姚芝田兄來洋一百元申報館送來周浦夏史青善士函述悉居家讀禮查往歲與各埠典鋪寳號姻親世長往還年柬等費除信資外亦復不少今旣不能奉答莫若將此欵項移助賑捐則虚文轉爲實濟附來洋三元移充河南賑項王紫詮善長求病速愈益壽延年助洋二十元謹領函述二月初本擬爲山左之行抵曲埠謁孔林登泰岱無如自除夕喘疾劇發迄今未愈俯恤鄭州水災助洋二十元湖北壽記合記善士助錢六十干文合洋五十九元二角由源豐潤號仁丈交來通州楊丹山善士鳳朝助河南賑洋二百元太倉州署善長酒筵資移助洋二十元福建興化府施敏无太守續募文武官紳一百六十三户由壽康莊來合銀五百四十五兩一錢計九八元五百九十六兩八錢八分五厘河南無名氏善士由漢口託和生莊交來規銀七十三兩二錢各善户清單另登供覽承恤患之多方存心拯濟自迎祥而受福翹首可期樂善不遑感恩靡旣矣上海北巿絲業會館籌賑公所愚弟少欽施善昌謹誌戊子正月十五日 
[喝火令戊子新正偶賦錄請海内諸同人一粲]  
　　消息梅花遞平安竹葉知今年春到早些兒休放好春歸去欵欵係情絲銜恨酬金玦傷懷飮玉巵更無人坐可吟詩一任東風吹水緑差差一任酒闌燈炧不再譜新詞[  柳隠詞人馬相如甫稿]  
 
 
