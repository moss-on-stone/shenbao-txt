# 1934 - 230 - 4908747

 

Page 1

 
 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一首四十八種釘成一千本板旣寈緻紙猶潔白裝訂亦工欲購者請移玉至三馬路申報館及电昌書畫室閲看可也此佈 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近時坊間所行石印本字跡細若蠅頭全都僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[報紀龔星使於二十六日出殯論以奏]  
　　從古大臣處國家承平之世雍容坐鎭内而賛襄密勿補袞効忠外而察吏安民勤求治理一若無所表見於世而朝廷政教所出得措天下於久安長治者實賴維持調護之功一旦有事則蹶然以興運其英奇魁偉之才以展其奮發有爲之志或運謀於帷幄或荷戟於戎行大憝肅清萬方臣服功業彪炳照耀丹青論者每稱安内攘外之功以爲獨絶千古不知同一豪傑而踔厲無前者則敵王所愾廓清摧陷之烈盪人耳目間而才之粹性之沈毅者不必自見其功而功自不可没且衆人之功有皆賴其功以成之者昔西漢高祖平定天下蕭相國無汗馬功祇在關中儲糗糧謀轉運而論功第一盖以衆人之功皆其功也甲申之歲法人搆釁犯我臺疆以孤懸海中之一島戰守俱難危如壘卵巡撫劉壯肅公以饟糈之不繼器械軍火之不能接濟雖將士用命不難埽蕩妖氛而徒手從事恐終不能與敵人抗徬徨四顧惄焉憂之時龔仰蘧宗卿方在金陵佐江督辦理洋務乃奏調專辦轉運援臺後路事宜盖壯肅知龔公於同治年間曾在李傅相軍營歴主軍裝器械事又在天津創設行營機器製造局在金陵又總理機器局務熟悉軍事及製造器械利鈍諸事宜必能默運機謀密設轉輸之良法以張我軍事而保全臺地人民顧其時閩粤之洋敵船日夕梭巡設防甚密縱有兵饟利器萬不能飛越而過辦理之難實爲從來所未有公乃苦心設謀密將器械糧餉實於商舶中與糖船漁艇雜處而進使敵人無從設防往返數次雖與敵船時有所遇而始終卒無一失壯肅嘗謂非公之力此役也我亦無用武之地然則中法之役臺地得危而復安非公預設機宜辦理援臺後路事務不能至此人皆謂法爲歐西虎狼之國而卒不得志於臺壯肅雄威名　環海臺之民猶得依棲宇下諸帡幪皆當拜壯肅之所賜而不知壯肅非公亦無以成此大勳則公之宏業宜亦不亞於壯肅今者割舁日人臺地遂淪爲異域公苟有知一思夫與壯肅經營援守之難當亦爲之餘痛矣當東事起公方爲出使英法義比四國大臣駐節外洋卽有敵人豫增兵艦意在戰爭宜益海軍之電及戰事亟念淞滬一隅爲長江之門户而我財賦之要區關繫大局實非淺鮮乃商之英廷建議以上海爲戰外公地歐西諸國亦以上海爲通商大埠各國貿易以此爲薈萃之區之旦有警則於商務有壞韙其言爰約不得侵犯日人亦帖耳順受而我長江一帶得以安堵無虞國家旣可稍紓防禦之勞而民生又可免受烽燧之警否則日人縱不能逞志於吳淞而以一旅之師猝加攻襲則我軍須分兵設防而内地之民又受流離瑣尾之困卽各西人之旅居於華者亦不能安居樂業懋遷如常是公思慮之遠計畫之周不僅在能衛我國能保我民卽泰西諸國之人亦無不受庇蔭之惠設非公之創建其議恐我南中諸省不能不驚心風鶴而各國商旅亦有交受其困者矣此其造福之大且遠爲何如哉公始任山東登萊青道調補江蘇蘇松太道升浙江按察使署布政使嗣授川藩均能整躬率屬勤政愛民讞獄不以刑求理財不私涓滴當在蘇松太道任時以上海爲通商總匯之地遠人之航海而至懋遷有無者宜有以安謐之西人咸爲之咸戴不獨滬民沐公之澤之遠且久也光緒十九年分在川藩任奉召入京旋充出使英法義比四國大臣辦理交涉諸事類皆能持大體而仍不失輯睦之誼以固帮交心力交勞風夜匪懈病遂基於此嗟乎三年秉節瓜代回華方期乞假就醫不意大星遽殞今公子輩擇期出殯暫厝徽寍會館素車白馬送者盈途西人按彼國之禮恭送花圈且下半旗以誌哀悼非公惠澤之深烏能感人若是而牖下書生所惓惓不能忘者則以法日兩役公之能爲國設謀而所以保全者實大也故爲表而出之以告當世君子若其愛人惠民之政削竹不能罄書且亦户知之無煩鯫生之贅語已 
[撫憲辭行]  
　　江蘇巡撫趙展如大中丞筮吉本月二十四日啓節赴金陵監臨鄉闈已紀前報兹悉中丞已於二十日親詣藩臬織造等各憲轅面辭併飭家丁持片分投各當道及在籍紳士等處辭行 
[學堂已開]  
　　金陵建造儲材學堂於前月工竣總辦楊觀察聘定裴君克雷爲英文教習於本月初三日蒞省擬卽於初四日開堂嗣因楊觀察須於數日内復行考試各生故易於十一日開堂教授想我華不少聰明頴慧之士他日學成必有以副國家旁求之用也 
[散勇過鎭]  
　　山東練軍散勇數百名由袁公浦乘舟南下於本月十六日行抵京口停泊招商碼頭水陸總巡周錦堂都戎曁新湘各營官親帶差勇在江干彈壓阻止登岸一面由常鎭道曾觀察委員查點名數按名給發青蚨次日卽令揚帆上駛將各勇送歸湘南原籍丹徒縣王大令及保甲局員均親臨碼頭嚴密防範鎭郡巿面鷄犬無驚誠賴賢有司之善於佈置也 
[軍門講武]  
　　鎭江青鳥使傳來錦字云統領新湘全軍陳守山軍門札飭麾下各營管帶以時屆秋凉例應將帳下健兒勤加操練各營官奉札後於二十日徐明時督率所部排隊至大校塲操演洋槍洋陣大刀各種技藝步伐整齊頗極如荼如火之盛直至午後始操畢而回 
[續獲案犯]  
　　邗上月影菴住持老尼被人刃傷斃命邑宰親臨勘騐立派幹捕四出緝兇旋於某烟館内緝獲賣糖某甲一人覊押候訊嗣於某日邑宰升座堂皇將甲提案研鞫甲供小的向爲小本營生在該菴一帶與人口角有之至此案實不知情邑宰迭以大刑恐嚇仍矢口不移飭暫回押密令該捕細爲查緝嗣捕等仍於菴之一帶悉心偵訪略得端倪當卽帶同眼線潛至北鄉某莊小茶社内獲住一人其上身所著短衫隠約尚有血跡當卽押解來城回署稟報　開此犯姓張名二向在東關街某醬園門首擺設舊貨攤閒亦檢拾破布邑宰提訊之下初猶狡展不肯吐實繼見邑宰震怒令施大刑始行供認知情並供出周姓云一切實周起意邑宰得供隨飭帶下覊禁一面飭緝周某到案再行 
 
 

Page 2

 
 
訊辦 
[生祠祝嘏]  
　　鎭江采訪使者椽筆云雲南提督馮萃亭宮保子材當甲午年中日啓釁防務戒嚴宮保奉命督辦工南防務統率常勝萃字十餘營駐防潤州坐鎭雍容節麾生色地方受惠非淺迨和議告成後奉旨撤防回粤督辦欽廉邊防於去冬仍赴雲南提督本任鎭郡紳商曾於客春集欵公議在城内郡廟西首購地建立宮保生祠屋宇寛敞裝飾輝煌名曰紅梅閣並供長生祿位牌以誌宮保之惠澤本年六月二十七日爲宮保八秩壽辰鎭郡各紳曁常鎭道憲曾觀察副都統吉統制鎭江府饒太守丹徒縣王大令水陸總巡周都戎均詣紅梅閣行祝嘏禮並招六書班演唱雜劇絲清竹脆音韻悠揚祠内復懸燈結綵陳設一新門以外冠蓋往還極一時羽葆之盛 
[命案離奇]  
　　本月二十日蘇州閶門外下新橋河中見一年逾三十之男屍半截在河半截在岸身上赤條條一絲不掛右臂用繩拴於石條之上肩膊及腰際有刀傷痕兩處甚深一時觀者如堵咸無識其致死之由刻由地保呈報元和縣李紫璈大令詣騐後暫爲殮埋標記想必有水落石出之日也 
[積水成渠]  
　　揚城陰雨兼旬氣候非常燠悶刻雖晴霽而各處積水未消又加以十三四等日暴雨鎭日城外各缺口及東關等處河水皆溢居民屋内均支搭板閣藉以棲止行人來往須倩人劍負而行往往踣於水中淋漓盡致如落湯之雞城内則興教寺前瓊花館東首東嶽廟前板井一帶以及東營各巷均成澤國往來者鑒於城外墜水之誚因各雇薄笨車推送執此業者莫不利巿三倍至舊城積水處更不可僂指計各處水井水皆漫至井欄提取甚便可不致有汲深綆短之虞板井地方積水甫涸不虞前晚井中泉水忽又驀然上泛滔滔漫溢勢頗洶湧致井上石欄皆被冲損平地水可没踈幸須臾卽止一時見者咸謂爲不多覯之事也 
[疫癘盛行]  
　　邗上前因天氣亢晴不雨以致盛行時痧斑疹等症詎邇日又因兼旬淫雨陰霾之氣抑鬱不散加以三伏不甚酷熱暑氣遏伏不申值此新秋遂多疫癘患者類皆長熱不解暑伏心營醫藥偶一不愼或悞用燥品或施以苦寒之劑卽成不救連日新舊城因此斃命者時有所聞其餘瘧痢等疾尚屬輕症和緩輩忙迫非常往往漏下三商猶見輿飛街巷至藥鋪更生涯茂盛店堂内擁擠不開恐後爭先紛紛擾攘壽器店昕夕工作尤覺不遑嘻疫癘流行如此之盛衛生者宜如何加之意哉 
[廪保被毆]  
　　金陵訪事人云江蘇學憲龍大宗師按試寗屬有江浦某童冐籍應試爲派保廪生某甲查知不爲書押童計無所施遂邀集多人造其寓所欲得甲而甘心焉甲見聲勢洶洶擬暫避其鋒詎料已被挽住辮髮飽以老拳同寓某童出爲排解亦被毆傷甲遂偕本邑各廪保具禀赴學院控告未知宗師將如何懲辦也 
[失洋輕生]  
　　蘇垣有某甲者不知何許人寓居閶門外某客棧中於本月十八日傍晚時至山塘李繼宗巷口某浴堂洗浴途遇某乙隨甲而進詳問里居名姓周旋甚殷俄甲將就浴解下褡褳袋一只内有洋數元交明櫃上乙旋亦入内片晌卽出赴櫃稱甲有要務囑取洋先行於某處再叙櫃夥不及詳察遽付與之迨甲浴罷冋櫃上索取存件櫃夥告以爲乙所取甲目瞪口呆不禁號咷痛哭謂區區此數本留爲返里之貲今若此難回故鄉矣　　出門奔至橋畔聳身躍入河中迨岸上聞聲赶爲撈救奈夜色倉茫毫無蹤影翌晨屍方浮起經地保報知善堂爲之撈起殮埋吁可哀也已 
[米儈居奇]  
　　蘇城今夏久晴不雨以致米珠薪桂民不聊生藩憲聶仲芳方伯軫恤民艱諭董開積榖倉貶價平糶以紓民困方伯又恐遠處居民奔走維勞諸多不便特將積榖發各米鋪每屆五十之期准民間購糴每升只取錢三十文法至良政至善矣無如各米鋪不能仰體憲意任意爲難中元日爲糶米之期天甫曉道前街某米店門首老幼男女不下百餘人待至日高三丈店門甫闢各人爭先恐後有糴五升者有糴一斗者店夥見此情形忽對衆人曰今日雖是糴米之期無如米尚在棧房中篩簸一時不能接濟奈何於是衆人之乘興而來者只得敗興而返 
[閙房肇釁]  
　　新婚閙房相沿成俗誠惡習也金陵王府巷翁某娶柳葉街王姓之女爲婦涓吉於七月十六日合卺燈懸綵結賀客盈庭待至鼉鼓四鳴始見鸞輿戾止王女年未花信素有艷名方之洛浦神妃秦樓弄玉丰姿殊覺不减賀客皆欲一睹芳容爲快俄聞新房中人聲鼎沸笑語喧譁甚至少年輕薄之徒乘亂摸索誠有如滑稽傳所云羅襦襟解微聞薌澤者奈新人身軀素弱兼之天氣炎熱異常不堪其擾一時頭眩神昏倒仆於地伴娘呼之不應閙房者見勢不佳相率風流雲散延醫診治灌以薑湯並服藿香丸始得漸愈翌日丈人峯興師問罪欲得無禮之少年而甘心焉未知將如何了結也 
[新榖已升]  
　　金陵采風使者郵簡云今夏迭沛甘霖稻田水足近日江北一帶稻已成熟凡附山各田收穫頗豐雖圩田因雨水過多間被淹没而地居上游者亦有千倉萬箱之慶近已用舟載至南門河内日銷百餘石每石約值英蚨二元五六角陳米價亦漸落上者約值英蚨三元四角惟省中東南各鄉須遲至月杪方可成熟然禾苗極爲茂盛定可預卜豐收也 
[歌妓從良]  
　　金陵秦淮河迤東之釣魚巷羣花之淵藪也弱燕雛鶯芳鄰共結珠簾十里誠不數明月揚州有某歌妓年纔花信脂香粉膩艷絶一時凡與之游者非金張貴客卽王謝名流聲價之高於斯可見月初忽有莽男兒突如其來思欲一親芳澤妓以客自頂至踵無一根雅骨紅顔遽接白眼頓加客且漸且忿遂以憐香惜玉之心變爲叱燕嗔鶯之舉妓自念弱質娉婷何堪挫折遂向素所眷愛之狎客某默訴苦衷乞爲謀一位置客名士風流勢難割愛因慨然允諾以明珠百斛聘之從此金屋藏嬌不許武陵漁人再有問津之事矣 
[北通州近聞]  
　　江蘇浙江海運漕糧到壩倉憲及坐糧廳每日逐起提騐疉紀前報七月初一初二初三等日均因雨停騐初四日因水停騐初五初六兩日又因雨停騐初七初八兩日又因水停騐初九日水勢稍退在北壩擇地之高處提騐江蘇第六十四起漕糧又補收江蘇第六十三起交局之米二十船倉憲甫經騐訖尚未開斛忽雨師税駕經久不歇乃將米交局倉憲卽排導回轅初十日補收江蘇第六十三起第六十四起交局漕米又補收浙江第三十七起交局漕米○户部倉塲侍郎漢堂廖仲帥自通壩開騐後每日與長允帥率同坐糧廳騐收河海各運漕糧一秉大公米色乾潔者面加奬勵舞弊者立予交局收拾迄今數月不但漕務日有起色卽在壩各色人等莫不感服前奉恩旨簡放都察院總憲仲帥聆命之下卽於七月初六日起程進京滿漢兩坐糧廳以及闔城文武江蘇浙江兩局糧道總辦均在西關大成庵鵠立恭送如儀○新簡倉塲侍郎李倉憲端棻聞諏吉於七月二十一日來通接印惟尚未見明文也○七月初四日坐糧廳寳湘石部郎壽辰闔城文武以及江蘇浙江糧道憲總辦均往祝嘏餽贈槪行辭謝初七日寳部郎親到各衙署謝步○武清縣人李三向爲郵政局所延之外國人赶車送信六月二十二日行至河西務換車裝載本局信箱並信物等件進京行至通屬大柳樹迤南李辛莊東小道突遇步賊四人手持洋鎗攔住去路將外國人封鎖肆意搜括揚長而去車夫李姓赶卽報官請緝疉經前任孫邑尊勒限比捕拿獲並出賞格以示鼓勵但未識鴻飛冥冥果能爲弋人所獲否 
[吳山秋眺]  
　　浙省又闈點名例由藩臬兩司及提調監試專司其事惟人數較多須另行派員帮同按點現由撫憲委丁碩甫陳乃瀚陳壽昌許貞幹鄒仁溥五觀察帮點○新任海門總鎭余鎭軍宏亮入都陛見後卽赴閩省謁見制軍現由閩回浙於十五日親赴撫轅拜會廖中 
 
 

Page 3

 
 
丞迎入花廳叙談多時始行告退隨赴文武各衙拜謁○丁祭執事向由各學生員充當本年秋仲釋菜之期正值八月初十日諸生均已入闈而大典攸關不容闕略是以局紳擬請在籍孝廉及不與試之人充當執事惟恐諳練未熟致貽隕越之羞故於本月某日先行招集在明倫堂試演屆時再行演習二次以期純熟○文闈伊邇考客雲集各叚科塲保甲委員嚴查考寓深恐有匪徒混迹冐充考客之事并責成房東如有聚賭等情許卽禀報毋許隠匿致干查究 
[津沽秋雁]  
　　天津租界向無戲館自去年九月始開鳴盛茶園於紫竹林北樓台金碧絲竹嗷嘈是爲津地戲園之鼻祖今年英國新增租界於汽燈行西又復起造戲園聞定於八月初開臺演劇想此後紅腔紫韵點綴承平必更有接踵而起也○梁家園營門以外向係荒榛蔓草之區每畝地價索錢二三十千亦且無人顧問自德國畫取下園五莊接至賀家口作爲租界地價遂增然亦不過倍蓰而已現在五莊人民一律付給田廬價值限日遷居營門以内不特寸土兼金且爲中西之有力者一網打盡爲菟裘之計者不得不購諸營門以外而該處地價亦復飛騰現已漲至每畝二百金矣○鄉會兩試寓居紫竹林之粤人向有代收闈姓之舉今屆聲沈影寂不特並不代收且寄購者亦復寥寥不似從前之踴躍不知民生日蹙歟抑有爲而然不甘以有用之銀錢擲諸虚牝歟此非旁人所能推測也○直按察司季士周廉訪邦楨升授福建藩司已登前報現於十五日來津駐節江蘇會館俟謁見制憲後卽晉京陛見赴閩綰受藩篆津郡各官於十六日卽假該會館備陳水陸爲方伯洗塵新任臬司袁慰庭廉訪業回小站防營日内當亦來津然後晉京陛見 
[北固納凉]  
　　鎭江采訪友人汗簡云每至秋間各處均有蘭盆會之舉鎭民稱曰燒天香金錢浪擲何止萬千近日水面各划船駁船及義渡船莫不接踵而起每晚陳設一新上蓋五色彩篷中坐僧道法鼓金鐃朗宣梵唄篙工緩緩而行四圍密掛紅燈光明璀璨倒影波心牛渚燃犀未足比擬並旋放荷燈遠而望之不啻太華山頭開遍蓮船十丈傾城士女各於璧月東昇時買一葉扁舟爲中流之容與唐人詩木蘭之檝沙棠舟玉簫金管坐兩頭洵足占盡清秋勝景惜乎以有用之資財付之於無用終不免見譏於大雅耳○月之十一日有划船滿載搭客向下游行駛至焦山江面大風陡起悞入回溜内當卽没入波心救生船見之張帆駛至如箭脱如星流惜乎數不可逃除救起多人外尚有三客與一舟子早已隨波逐流不知所之矣慘哉○西門橋堍某雜貨店夥某甲於本月初七日上午行至山巷太記烟館横陳一榻不作餐霞仙而爲宗少文之臥遊山水值堂人疑其假寐不以爲意良久不起異而視之知已吞服生烟奄奄一息矣急喚雜貨店主至覓藥灌救終以毒入臟腑莫慶更生究其因何致死一個悶葫蘆尚未打破也○山巷某甲家有紀綱之僕因事出外虚掩其門主人則如謝太傳之高臥東山日上三竿尚未推枕而起被偷兒混入竊取衣服數件甫出門突爲僕婦所見竭力追赶始將原贓奪下此婦眞不减鬚眉丈夫矣○鎭江三元巷某校書慧眼修蛾天然韶秀枇杷花下久飲香名凡陶猗豪商金張右族翩翩裘馬座上常盈月之二十日至小碼頭某宅侑漂散時已皓魄當空四邊人靜遂語其從者曰如此良夜兀坐肩輿内頗覺悶損殺人不如踏月銅街一試鳳鞋之爲妙及將抵家忽鞋帮絆脱校書俯首理帶抵語從者曰汝先往叩門奴當緩步而至從者信之欵門入候良久杳然反身復至其處則校書已不知所之矣一家大駭連夜遣人偵探蹤跡全無或謂校書久與人訂白頭約祗因假母索價太奢掯阻不放故乘間效紅拂故事也然歟否歟 
[示禁攬私]  
　　欽命兵部侍郎兼都察院右副都御史江蘇巡撫部院趙爲出示嚴禁事照得抽厘原爲助餉包攬查禁維嚴前因歴屆鄉試查有江陰武舉徐雄彪等習慣包攬肆行闖卡抗捐節經各前部院先後頒示曉諭分别札行查禁旋因乙酉科武闈鄉試仍有無錫縣武生孫家烈武舉時國泰等胆敢藉考勾結包攬大帮貨船經過奔牛厘局恃衆强闖抗捐復經衛前部院飭提解省嚴究分别斥革懲辦嗣後每屆鄉試均經照案頒示分飭查禁各在案本年又逢丁酉正科鄉試之期誠恐各屬應試士子有各武舉等故智復萌並有船户勾串包攬闖卡情事自應早爲申禁以重釐餉除分札司局查禁外合亟出示嚴禁爲此示仰各屬文武應試諸生及各處船户人等一體遵照爾等考船沿途經過關卡均須一律停泊聽候查騐放行如有帶裝貨物務各遵章報捐倘敢仍前勾勾串包攬抗停騐以及逞强闖越希圖偷漏等情一經查獲定行分别從嚴究辦决不姑寛其各自愛凛遵毋違特示 
[行船示諭]  
　　欽命二品頂戴江南分巡蘇松太兵備道兼管銅務加十級紀錄十次劉爲出示曉諭事案接新關造册處税務司穆送到第三百八號行海傳單請察收等因到道除呈報北洋通商大臣並行捕盜　及輪船支應所轉飭各官輪船一體知照外誠恐往來商船未盡周知合就抄單曉諭爲此示仰各商船舵水手人等一體知悉毋違特示計開查此次中國赴美都會議航海被碰章程現經總税務司造册公署刊印華英合璧章程頒發各口俾行江行海之洋式兵商各船周知徧喻均於本年六月初二日一律舉行惟民船漁船等向不隨帶紅緑兩鐙故不在此例兹已屆期爲此示諭中國洋式兵商各船自六月初二日起凡在江海行駛悉遵現議章程互相避讓以免碰撞 
[擬濬瀏河]  
　　蘇撫憲趙展如中丞通飭本省各州縣開濬河道保衛農田以通水利上海各河道業經黄大令遵飭挑濬兹悉太倉瀏河爲十六縣水利攸關綿亘九十餘里刻經河工董事陸繼煇等集議開濬禀請太倉州蔣羹臣刺史核示刺史據禀後立卽通禀各大憲均蒙批准刺史因此項工程例應由十六縣分派公攤昨已移文來滬黄大令接文之下卽照會河工董事集議籌商核辦 
[疏濬陰溝]  
　　本埠南巿現由法界工部局曁楊唐兩觀察分别在蕭家廠方家宅等處創興自來水已迭詳本報兹因南巿各碼頭陰溝均屬污穢街道殊形低窪未便裝管故前日由工部局派令小工在各碼頭丈量計在沿浦灘從小東門至工程局處爲止擬將陰溝大加疎通然後將街道一律鋪高以便出水靈捷 
[梟匪候解]  
　　昨日英公堂移送梟匪陳大團子至縣請派差押解至蘇黄愛棠大令飭捕看管候備文起解 
[混用銅洋]  
　　混用銅洋貽害非淺雖經迭次嚴懲而罔利之徒仍屬不肯悛改前夜小東門外裕大小錢莊有售賣銅洋情事被法包探嚴頌眉等偵知當卽據情禀明法捕頭克賴美君旋奉飭帶同探夥多人至彼查拿當將販售之某甲並莊主鎭江人某乙拘住在甲身畔搜出銅洋六十九元尚有鵝眼錢七千爰卽一併解送大自鳴鐘捕房昨晨經克總巡詰問甲供向在新裕輪船爲大餐司此項銅洋販往天津等處混售冀圖厚利乙供認開設裕大錢莊克總巡諭飭將甲乙一併押候解案嚴懲 
[竊犯備解]  
　　兩江督憲幕友汪君在金陵公館失竊鉅贓報知南京保甲局派差來申協同縣差並各租界包探協緝前日英包探緝獲形跡可疑之湖北人王木林一名並起出贓物數件解送英廨訊供認竊楊何等姓五家起出之贓均是楊姓之物金陵並未到過昨經翁明府派差押解至縣請遞解湖北原籍黄大令卽飭捕役暫爲看管候備文遞解 
[滬濱瑣記]  
　　崇明人蔣阿四携妻某氏僦居虹口華記路開設車寓夫婦向無齟齬前晚偶因細故忽啓爭端氏大受虧辱忿無可雪遂暗購紫霞膏吞服以圖畢命幸蔣察知尚早急卽倩人舁往同仁醫院求救得以一吐而愈○小工殷金全江北人前日下午在虹口招商局碼頭做工偶一疎忽失足墜入浦中雖卽經人喝力打撈奈其時水勢甚急已杳無蹤影至昨日上午屍身仍在原處浮起家屬聞訃赶往撈起備棺收殮 
 
 

Page 4

 
 
[上海縣案瑣錄]  
　　鄉人張永林被人刃斃報知黄愛棠大令騐明拘獲陸掌華張掌華張勝華張瑞華馬裕春陳阿金陳土生等分别訊供前日又經蔣刺史升座研訊張瑞華供學張掌華實非一族小的近因賣去遺田數畞被掌華得知硬欲索洋小的不允掌華卽糾合陸掌華等來家吵閙母親見而畏懼許洋十元約於翌晨付给彼等不允次日之晨又來滋擾打毁板壁等物小的出外邀集鄰人彼等卽鼠竄而去追至河塘地方時已黑夜各糾同類數十人混打之下張永林卽被毆死實係何人並不知悉馬裕春供是夜小的在書塲聽書不知其細陳阿金供掌華喚小的至張瑞華家拆梢洋銀係陸掌華爲首張永林第二陳土生第三張勝華在中小的在後行至木橋小的恐防肇禍不敢過橋卽回家中以後之事守出不知質之陳土生供與張永林在楊樹浦股開飯店張掌華邀往張瑞華家拆梢不遂互相鬥毆黑夜中不知被何人將張永林戳死又訊之陸掌華一味狡展堅不承認刺史飭仍分别監押候再復訊○閔行司申送朱小冠等控錢照榮拆稍行兇等情亦由蔣刺史提訊朱供去年小的賣屋數椽錢照榮硬榮中金洋四元小的不允遽被掌頰一下訴知地保翌日又在途中與錢邂逅相遇口角之下錢卽拔刀砍來避讓不及被傷右手大指左臀等處急卽喊救有三港口砲船勇丁到來勸開兇刀亦被勇丁取去求爲究辦錢照榮供朱小冠賣屋小的爲中伊欲加價小的不允因此懷恨手持竹槓打來以致受傷小的遂在司衙控告傳至案下求請騐訊王良生供是地保餘供與朱小冠略同刺史飭仵騐得朱錢各受微傷遂判朱交差錢收押旋據錢母李氏投案禀稱兒子照榮現己知錯求請開釋刺史飭原差帶同兩造諭以嗣後安分營生錢責二百板具結斥釋 
[聲明更正]  
　　啓者敝所前登經收川賑第七次清單内無名氏醫藥費移助洋六十元一欵今接志前翁函囑敢爲捐助富順賑欵除如數提出彚入富順賑欵第一次清單内登報外計敝所經收第七次川賑實凈收英洋六十七元合亟登報聲明伏祈公鑒上海陳家木橋電報總局内籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　十六鋪　防中局委員　蓉卿二尹前晚升堂研訊由捕役將在如意街左近裕大鹹貨行棧房内扭鎖　　　　　　沈阿金解案二尹向之一再研詰沈供小的本邑　左杜家巷人向爲小負販嗣因失業出此下策今旣拘案惟求開一線之恩二尹先命掌頰　　十下復令重責二百板具呈改過　結存案然後著令驅逐出境不准逗留○捕夥阿昌投案禀稱偷兒盛長生昨日午後在老曰渡碼頭某　　　船上竊物爲小的瞥見當塲拘獲光敢在途逞强是以解案請究盛供補東人年十七歲冋習箍桶業嗣因被師攆逐潛回家内又被母親訓　　　潛行出外習此穿窬之技是日在碼頭船上意圖竊物適被捕役所見送案務求格外施恩嗣由其母某氏投案訴稱小婦人年已五旬　生　　　次子長生幼時不受訓誨習爲下流今旣拘案務請送入改過所覊禁以免後累二尹謂爾子年尚幼小可領回嚴行管教嗣後如再私　可以　　案禀陳本委當從嚴究辦遂命鞭責籐條四十下笞臀二百下交其每領回管束○浦東南匯縣人陳孟氏隨其夫來滬在楊樹浦開設小飯館　　資度日夫故子幼　務無人經管氏因將一切生財盤頂與王某言明每月租價制錢二千文按月支取並無齟齬今年自春至秋從未付過氏於　昨日將王扭　　處巡防局據情喊控李葆初二尹飭令地甲查明底藴再行訊核○楊樹浦某烟館主殷法法雇木工狄萬榮建造　屋因失木　料互　爭端殷　狄語多無禮遂控諸是處巡防局李葆初二尹准詞飭傳　造到案訊核○楊樹浦巡防局員李葆初二尹訪得有溷名麻皮　　松卽趙阿松及局藝堂二流氓横行不法魚肉良懦因於前日面諭地甲巡勇嚴拿究辦○寍波人王阿六前晚十一點鐘由某處　得　　女衫　褲一付持至楊樹浦華盛紡紗廠對面某姓家之後又欲圖竊爲是處居人某甲扭獲送至巡防局請究李葆初二尹於昨午研訊甲　　　　　　將所獲女衫褲各一件呈案王供詞游移二尹飭押候失主到案訊核 
[英廨瑣紀]  
　　病民陳阿生臥在路旁由捕送廨經值日差禀知翁明府飭候函送棲流所安揷○小孩李炳年迷失路　　　途　哭經　　　百五十二號巡捕送廨值日差禀知明府飭看管候家屬認領○二百六十四號巡街捕送在路爭毆之郭韓氏何許到廨值日　禀明府　　　　著一併押究○彭何氏扭控劉董氏將伊女阿鳳藏匿尋見之後扭廨請究值日差禀明明府奉諭分别看管候訊○傳丁氏扭控劉董氏匿女　　婚等情明府飭著押候待訊 
[美界捕房小誌]  
　　前晚夜半時本邑人金阿紀提燈行經百老匯路遇西人某甲口銜雪茄烟因無火可吸遂將金所　燈籠接住欲　　　其火吸烟金不知其意拒而不與因之互相扭毆甲將金扭赴捕房控訴捕頭以金行兇令押候解送英公堂訊究○積竊方阿林前晚由某處竊　得布衣若干件經包探洪阿寳緝獲解入捕房押候送廨訊究 
[江寗官報]  
　　七月十七日華陽營遊擊裘德成到見山京引見回鎭江營叅時鄭國祥叩謝辭進京○十八日辦洋操營務處候補道沈敦　到見試用道許䕫到起　回省甘肅候補道丁鶚辭進京遊擊許金勝鎭江來知府徐乃昌由京引見回同知鄭孝胥上海　徐州府經歴楊元勳由湖北奉江藩司札調回省　侯飭赴　任均　　　　炳奉委文闈東路搜檢並補點處隨同照料知州湯華袞奉府委發審卽到差知縣祿德禀知改調文闈簾差掘港正哨守備湛義福辭叩謝回任府經歴萬駿烈奉　　　　　　灌水差知縣會家驥奉委和鸞門彈壓差○十九日皖南鎭李占椿副將李祥椿均見知縣吳兆林奉委赴蘇州公幹卽辭缷署四川提督本任北鎭何乘鰲到由籍　　　　　　任安徽候補同知崇安通判陳宏　許濟均到由安徽奉委文闈差來吳城營守備吳　祥江陰營守備張培森安慶營守備黄泰榮提中營前哨守備陳椿馥發　　　　　　　辭同知同徒繹奉委和鸞　　壓差藩轅牌示署銅山縣訓導蔡光熙因病　委遺缺查有訓導王希閭署理○二十日本任四川川北鎭何乘鰲辭前代文字營丁　文　　兵　吳克威辭赴丹徒口接撫憲　　興化縣謝元洪浙江人到　京　知縣游毅之謝委轅下校對卽到差又閔廣綸徐州府經歴楊元勳岳州營都司劉震坤陸溪營守備高　　　　福安輪船黄友勝辭解餉赴上海運判干鵬豫奉示寫履　　汊河木厘分局知縣張崇光知縣孫傳思由京引見回均到又崔作球禀知服　薛奉　奉　　赴高　　　　災　　都司畢化成總巡縣丞王燕　頭門内　旗均謝委文闈差辦洋操營務處無補道沈敦和傳見辭知縣安炳耀奉文闈監試委隨員差 
[上海陳家木橋電報内籌賑公經收四川義賑第八次清單]  
　　李玉臣七月廿一期票規元一百兩無名氏求子病速愈洋八元王芷亭洋一元順莊　　　　求安子洋二百元乳淫力不足齋洋十元福康莊交來劉棟求壽氏洋一百元○以上共收規元一百兩英洋三百十九元正 
[上海北巿絲業會館籌賑公所施子英經收順直山東湖北四川賑捐六月初一日至十五日第廿四次清單]  
　　初一日海陽清舫氏洋十元孫　恆昌無名氏　　元無名 
氏二元高郵丁玉軒募李柏記米欵移賑洋二元釁興元不留名各一元徐壽山徐仁卿合一元宣氏忌經懺移助錢三千文不留名錢七百文夏介之錢四百文李穢　　　　　文八户合洋十元○初二日風波出　人祈保合　康健洋十元王賡熙求平安二元　金元求平安五角○初　日萬　草堂爲病求痊由　大莊交　洋一百元南京樹德　　二元思齊壽屋一元○初五日羅青相　子病愈洋二十元李作齋十元○初六日高郵丁五日募姚陸氏太太洋五十元硤石悟因氏募浙　吳　氏　故夫少香公七　　　　　移勤以　冥　二十四元　硤陞明能　本洋一元如臯徐石麟爲内子病厄　　愈五元○初七日任悟圓求却病延年洋二百元西冷逸民氏五十元寡過未能人二元　　生病求速痊八元蕪闃謝升昻龐俊卿二元計姓一元○初八日天水患　子爲内人除病保安洋二十元葉　那子言求平安五十元善慶堂求平安甲都隠名氏求慈祝　　晉廪無名氏求嚴君　　三户各洋十元○初九日滸　　雲　爲孫掘森求　恙速愈　于健旺茁壯並祈合家平善洋三十元杭垣　陽氏求病速　　子五元當　吳　鄉　兒林生速求　痊二元○初十日許　　　母沈氏求冥福洋一元○十一日　郵丁玉　募姚陸氏太太續助洋五十元陳硯蓀爲滿身腫脹求　速　十元不詳姓字四元一月趙富生一元○十二日莫厘敬安氏爲妻子病愈洋一十元隠名氏祈産母平　十元焙　居十元○十三日高郵丁玉軒募姚陸氏太太　助洋五十元　　氏四元江有綠　　舍四元○十四日致大莊來蘇州降霞主人子　求愈吳趨隠铝氏各洋一百元郎孟松求病安二十元○十五日雲問萬世華求母冥　　　資移助　十二元　　韓國卿　　願十元無名氏求　平安八元金陵呂　　堂　　堂主人八元通州佑安氏二元東莊巿永春銅洋六元浙省萬承志堂棣華堂太乙救疫丹二千錠無名氏一　完　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
