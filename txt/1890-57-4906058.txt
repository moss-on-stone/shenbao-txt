# 1890 - 57 - 4906058

 

Page 1

 
 
[新印諭旨告成] [  申報館主人啓]  
　　本館向例每年將邸抄諭旨敬謹排印成帙以供薄海臣民恭讀光緒十五年　諭旨現已印成每本價洋一角五分想留心時事者必當家置一編也 
[集腋社彩票助振引言] [  申報館協振所謹啓]  
　　啓者本舘協賑所自去冬創辦以來蒙諸同仁慷慨解囊捐囊賑欵除銀錢外各項珍物亦已集聚甚多邇者飢民雖已捱過殘冬而者日方長靑黃不接嗷嗷待哺依然苦不堪言因思設法變通將諸物估計價値約值洋一千餘元編成彩票一千二百張每張售洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支湯文正興蹟手卷一軸二彩一張得猞猁狲袍套統各一件刻絲壽　一軸至彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽　　 
濟醫堂向神前拈香叩首以明至公無私然後當衆開彩所望四方樂善君子從速賜購旣得珍物又拯飢　此實本舘所九叩首以俟　者也　　再此種助賑彩票只有上海三馬路本舘帳房出售别處並無寄存合再聲明以昭信實 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[鴉片說]  
　　鴉片之行於中國久矣不獨華人知其害而禁使勿種卽西人亦未嘗不欲禁之不獨華人之未吸烟者知其害而戒使勿吸卽華人之已吸烟者亦未嘗不欲戒之然鴉片之行日盛一日有心人惄焉傷之吾不知其伊於胡底矣英國上下議院固嘗創議禁烟矣顧印度稅項以鴉片爲大宗一旦改種他物稅則大减國用不足一切官俸軍餉地方經　無所出將何以善其後乎此議所以不行也中國各省鄉民貪利見種烟之利較花稻之利而倍之往往冒禁私種漸行漸廣在浙者曰台漿在蜀者曰葵漿在閩者曰建土在滇者曰雲土其餘名目不勝枚舉昔年晉豫奇荒說者謂種烟多於種稻故害至於此英國欲禁而不可中國欲禁而不能於以知鴉片之害之未有艾也顧吾思禁之之議創之於官戒之之心立之於已創十官則刑驅之勢迫之民雖勉强從順實非本心故禁之也難立於已則放下屠刀立地成佛又何遲疑顧戀而不决乎故戒之也易今吸烟成癮歴年已多服虊戒去竟不復吸者時有所聞卽戒之後絶無他患起居有時飲食不减精神勝昔壯健逾恒凡未戒者聞而羡之從而效之由是戒烟之藥大行於世今藥肆中戒烟方藥日新月異層出不窮有以戒烟藥著名行遠者有以戒烟藥專門名家者生意極盛消路益廣烟間土棧踓多常有折閱之患反不如戒烟藥獲利之厚而穩此必服藥有效戒烟日衆可知斯時也斯世也其或者鴉片之一轉機乎顧吾思之人莫不飲食也一日不食則苦飢一日不飲則苦渴鴉片之有癮也有以異於飲食之有飢渴乎然苦飢者得食卽止無論其爲膏梁爲粗爄苟有以充其腹者無不可以療飢也苦渴者得飢卽止無論其爲淸泉爲濁流苟有以潤其吻者無不可以解渴也獨至癮之爲鴉片者則不可以他烟代此何故歟且烟之類衆矣水烟旱烟潮烟黃烟鍚加烟不下百十種皆無癮雖有癮不至如鴉片之癮之烈惟吸鴉片者不可以須臾離此何故歟無獨有偶物之理也今欲求一物馬與鴉片相髣髴而不可得此何故歟嘗見某醫書載一條云明初有所謂一粒金丹者來自西域風行海内能治白病罔不奇效然有毒毒發不可治有卽發者有遲至一二十年而後發者有粤人坐罪當死自言能解一粒金丹毒太祖召試良騐令傅其方而宥之一粒金丹之害由是息其方祗藥一味耳此藥不載本草屬草種忘其名但記爲草頭之字書中言其形色味性甚詳夫一粒金丹不識何物或卽爲今之鴉片未可知也按書中所言形色味性求得是草以戒鴉片騐不騐未可知也世傅戒烟方惟林文忠公所製爲最善當時集諸名醫叅互考訂反覆酌議而成者也滬北所售白藥粉陰陽罡極貞草等藥均屬自製秘方未稔用何藥料夫天生一物必有一物以制之將來或更得一法能制鴉片而鴉片之害由是息未可知也錢唐　應來先生有時言鴉片之害云窄衾小枕一榻鋪陰房鬼火紅糢糊中有鳶肩鶴背客夜深一口靑霞呼非闌非鮑氣若草如膠如餳色則鳥或云鳥糞或花子運以土化搏泥塗加以水齊炮製法文火武火煎爲酥淸光大來渣滓去錬金而液成醍醐此品來自西域地居奇者誰番賈胡　朝廷嚴禁官曉諭捆載來若牛腰粗關津吏胥豈不覺偷而賂者千靑蚨况復此輩盡癖嗜一見寳若靑珊瑚近聞中國亦能製其物愈雜毒愈痡吁嗟黃金買糞土可爲痛哭哀無辜頗聞此物妙房術久服亦復成盧無其氣旣窒血盡耗其精隨失髓亦枯積而成引屏不止參苓難起膏盲甦可憐世人溺所好寍食無肉此不踈典裘質被靡不至那顧屋底炊烟孤噫嘻屋底炊烟孤牀頭猶自聲嗚嗚讀是詩而不思戒者非丈夫也顧有志者共勉之 
[本館接奉電音]  
　　昨由京友電傅諭旨二道敬謹譯登○二月十三日奉上諭怡親王載敦奏病難速痊懇恩開去差使並請停俸一摺載敦着賞假一個月毋庸開去差使欽此同日奉旨廂藍旗蒙古副都統着景善補授欽此 
[皇州春色]  
　　殺虎口監督禮部祠祭司掌印員外郎恒介眉槯使壽稅差一年期滿例應更換刻經户部行文宗人府各部院於一等資深之理事官副理事官郎中員外郎各保送一二員開造出身履歴咨送本部以憑領引見候旨派充○禮部爲知照事祠祭司案呈本部具奏正月二十九日孝儀純皇后忌辰是日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門一體遵照○每逢聖駕御宿天壇齋宮例由侍衛處奏派各旗都統副都統六員巡察壇内圍墻以昭愼重並由派出各堂酌帶本管官弁數員入壇以資差遣正月十九日皇上進壇齋宿經侍衛處咨取各旗堂銜繕單請派巡察壇墻奉硃筆圈出廂藍旗蒙古都統榮祿廂紅旗漢軍副都統色普徵額正藍旗漢軍副都統容山正白旂蒙古副都統英信正紅旗滿洲副都 
 
 

Page 2

 
 
統明秀廂白旗蒙古副都統耆齡欽此遂由侍衛處分咨該都統等查照預備○内廷會典舘提調將看守庫房値班官役七人發交東華門外偏吉步軍校看管以便禀知總裁奏交衙門訊究緣該管庫房存有公欵一千六百兩見包封似已掣動當經提議開看過平已短百數十兩訊諸値守官役某甲供詞閃爍而同日値班之六人均供不知惟存公銀兩虧短如此之多必係官役竊取遂將同日値班之七人一併送究云○文錦如鎭軍自内散値卽出午門前往天壇察看沿途所墊御道其有凹凸未平處立飭該段步軍校當面修墊又見正陽門外大街上有商販陳列負物鎭軍怒甚立飭該官兵捕甲逐去以便灑掃平墊並諭旗緣營聖駕進壇日三籌甫至卽將各巷口栅欄掩閉大駕甫過不得卽行啓敢以昭嚴肅○皇太后於上元日還駐南海前已恭紀兹聞是夕於南海鹽澤園放烟火除所放八角筩花攅燈不計外並有極大花盒其中玩藝倍極精巧層層變化葡萄架南瓜架亦有數番變化又有三楹牌樓内藏新奇燈綵翌晨　慈駕於海内乘坐冰槎並令内監於冰上跑放紙鳶以怡慈賞○京師友人云客有聽鼓於司天署者述及本年十月十五日辛亥京師月食食刻甚速食分亦甚小目力　不能見初虧在亥初一刻復圓卽在亥初一刻十分之際綜核月面所食之數只五百分之一至日食則在五月初一日已已京師初虧酉正一刻七分食甚戌初初刻十分復圓戌初三刻九分綜核日面所食之數有百分中之三十六用敢綴錄以質之占天家○皖撫沈仲復中丞以各省災區甚廣賑款難籌不得不作剜肉補瘡之計查各省購辦軍米賑糧連回該處經過沿途各關卡奏准一律免納稅厘惟近來購運　官辦倍於商販以皖省計之爲數實屬不少擬仍照章飭令沿途經過關卡一律完納卽飭該各關卡將此欵另爲存貯分别解往各省災區充作賑濟奉旨着照所請辦理欽此○稽察壇廟大臣烏逹峯大司馬知照各處稱案照奏明重申壇禁恭遇皇上宿壇壇門内外理宜嚴肅尤宜禁止車馬喧譁方昭恪愼溯查咸豐年間欽奉上諭着傅知兩翼前鋒統領八旗護軍統領曁步軍統領屬後如遇宿壇務當多派官兵彈壓車馬攔管聲音不准任意喧笑煩擾倘有不遵禁阻者卽着派出之官兵立卽拿交衙門從重治罪等因欽此兹値正月十九日聖駕宿壇復行重申禁令知照各處查照等因葢恐外間聲音傅入壇内故有此舉也○蒙古王公台吉等每年年班進京朝賀者自到京日起至回北日止按日給子口分糧米鹽菜銀兩非僅外藩王公照章支領卽隨帶護衛官員亦支給焉前經理落院將本年蒙古王公等應領米數咨明户部札倉開放兹内倉監督於正月十七日至倉開放該土公等派官齊抵户部街内倉支領均以駝馬載回本邸以備食用計放白黃二米五百石左右云○户部現審處示所有本處貼寫高寳山劉瑞陞二名當差巧猾懶惰倫安卽行斥革特示又北城察院示所有内坊捕頭代甲曹興一名近來緝捕甚爲不力着卽斥革並永遠不准更名復充特示○宗人府爲知照事本年閏二月十五日　皇上恭奉皇太后啓鑾祗謁東陵　有親郡王貝勒貝子公例由本府奏 
咨報後如有出差告假亦卽隨時咨報○和碩鄭親王門上長史富祥爲咨行事本門上之廂藍旗滿洲頭甲包衣叅領文增病帮遺缺將本門上鳳鳴佐領下護軍校英凱年五十二歲食餉三十年金佳氏擬正連璧佐領下護軍校俊德年三十五歲食餉二十年馬佳氏擬陪相應咨行滿洲固山考騐以憑帶領引見○總管内務府大臣爲知照事頃由内總管劉德蔭口傅皇后於正月二十日還駐南海所有應行導引扈從跟隨關防各項人員均於是日寅刻在順貞門外伺候等因交出相應知照各該衙門凡有應行傅派　備之處查照辦理 
[鄂中礦政]  
　　湖廣總督張香濤制軍委候補府扎太守勒哈哩查勘煤鐵諸礦日前已由大冶縣回省面禀情形本月初四日復偕盛司馬易别駕梅明府各帶礦師赴下游沿江各州縣挖取礦砂回省試煉據云大冶縣所產約有鐡七八成云 
[夏口春聲]  
　　邇來浙江寗波府屬人除販運藥材外更有在漢口開設雜貨字號貿易海菜者如立昌生五豐登同春等生涯頗盛獲利最豐上年忽有衆雜貨行集貲興訟控其漏捐取巧案懸日久尙未斷結兹經漢陽府逢太守禀司詳院奉憲批飭照例辦理想又勞黃堂訊斷矣○漢口各店咸於二月初六日開張先一夕六街燈火燦如火樹銀花爆竹之聲通宵不絶紅男緑女每趁星稀月朗結隊閒游而無業匪徒故意擁擠滋生事故新街内擠斃男子一名受傷者幾不可以數計更有一孕婦被擠胎墮幾有性命之虞試問店面開張有何奇異而竟爭先快覩致肇事端嗟彼楚民其眞眼小於豆哉 
[臺嶠春光]  
　　某甲粤產也年逾弱冠偕其妻居臺灣之大稻埕洋碼頭琴瑟頗諧惟家貧如洗常有斷炊之慮甲忽與婦商曰飢寒如此何以度日不如鬻汝兩得飽暖汝顧之乎婦曰貧苦甘之不願醮也甲曰不然倘汝鬻後不忘舊好伺便逃歸相携還粤可耳婦應曰諾於是托媒說合於某叟設帳街頭家計甚饒苦無嗣聞媒道婦之賢且美遂以八十金買作小星於去臘二十三日娶歸歡愛逾恒迨今正上元之夜婦謂叟曰汝先寢于將私　叟遂坦然解衣而臥詎婦已啓關潛出奔至家中與甲喚雇小舟乘夜逃去叟不見婦寢呼之不應披衣起視見雙扉已闙四覓無人至甲家則茅屋一椽祗存破度而已訽之隣右有聞其夜間細語往返數次者盖皆搬物之聲也方悉甲與婦爲放白鴿之流只得長歎而歸○伏波輪船裁撤嗣改泊基隆海口作爲躉船業登本報現經閩省大府函請劉爵宮保仍將伏波調回由厦門彭軍門另派長勝輪船來臺北供差現在該輪業已駛抵基隆所有舵水執事人等卽駕伏波船回閩矣○臺北商務局各輪船來往福建厦門香港上海等埠自去歲憲定章程後無論軍民人等一槪照收水脚惟故員眷屬運送靈柩及裁遣勇丁方准免收水脚附搭便輪内渡日前有從九查朝宗以川資告乏懇恩賞搭便輪赴粤等情禀蒙撫憲批准旋經總辦張瑾卿太守牌示本局何班輪船赴粤着該從九自行探實於前三日來局報名以便飭知管駕附載往粤并云嗣後凡有前項情事均須預先投到以免臨時倉猝致有向隅云○臺灣厘稅以茶葉一項爲巨擘有一種奸商往往遶道偷越希圖倖免雖節經局員嚴定賞罰力籌防　而日久因循若輩仍視爲具文致茶課幾有江河日下之勢現復由總卡重　賞格云無論軍民人等能將漏捐奸販獲送者除完厘外每百元賞銀五十元報信者除完厘外每百元賞銀三十元想重賞之下必有勇夫若輩伎倆當無所施矣○滬尾礮隧營管帶張君感冒瘴癘醫藥無靈客冬星殞營次遺差經上游檄委周亭守戎接帶 
[浦東盜案]  
　　有客投畫本館云盛仲甫者家於南匯縣屬大圑鎭本月初七夜三更後有盜三十餘人自宅後躍過三小河將後牆毁成一洞次第入内手執軍械撃破六七里門至樓下内房向事主懾以利刃使不敢作聲遂被搶去衣箱七口水烟袋一烟槍一洎樓上人鳴鑼告警盜已捆載而去矣初八日淸晨赴縣報案袁海觀大令於初九日親臨勘騐着捕緝拿至今未有下落也 
[譸張爲幻]  
　　近有人持函至書畫家或賑所稱係某兵船或某行號倩其齎送函内有票銀若干索取收條並力錢數百數十文不等迨持票向收則多係贋鼎其實則不過騙取力錢而已受其欺者頗不乏人是眞所謂爲鬼爲蜮者矣敬告諸人宜何如愼之防之哉 
[研訊刼盜]  
　　前報列會捕局探勇拘獲靑浦縣屬連次搶劫之盜犯胡少堂陳阿九兩名送押法捕房昨晨經包探王榮培李雲發郁庭湘一併解送公堂行至中途突有顧德春者欲與胡叙語包探遂一併獲住據情票明朱明府明府着帶至案下問爾等從何處來此犯刼幾次從實供認本委可法外施恩陳供稱小的年二十七歲湖南長沙府人現在靑浦縣某捕役處爲夥帮同緝拿胡等不料胡早經會捕局拿獲前夜小 
 
 

Page 3

 
 
的至大南門外城邊破草篷内暫宿一宵由會捕局線勇拘送來案胡供稱小的年三十歲與陳同鄉前日在途行走不知因何被拘來案顧供稱小的年三十九歲天津衛人昨日由浙江來滬欲往南市購物途見胡等駐足閒觀竟被拘案明府謂爾借居何處答稱借居橫街友人處明府商諸祁繙譯官謂陳據稱帮緝盜案不應夜宿草篷胡雖不認犯刼然身上藏有剌刀手提正堂公務燈籠定非善類顧稱與胡相識有眼線可以質對遂着一併押候靑浦縣來文提歸辦理 
[僞作逃荒]  
　　流民孫恒源等四名投上海縣訴稱小的等逃荒男女共一百五十餘名口由海州原籍行乞來此暫居小南門外校塲叩求撫恤訴畢復將護照齎呈裴邑尊察得護照實係贋鼎謂海州並不荒歉爾等成羣結隊滋擾地方實屬胆大妄爲目無法紀着押候移文海州查明實在情形再行核辦 
[不認夥刼]  
　　馬橋劉寳和家被刼一案曾由上海縣署捕役拘獲盜犯魏香惠訊押在案前日帮審委員陳伯葵明府飭提覆訊魏堅稱此案由戴老耀爲首小的並不與聞戴供稱小的與魏一同行刼後由魏駕小舟往馬橋迤邐竄至七寳鎭遇胡大老爺砲船小的遂登岸避匿魏亦棄舟而逃此係實情並無遁飾魏供稱戴挾怨誣指明府怒其逞刁喝令鞭背五百下置諸站籠 
[竊藥科罪]  
　　包探陳阿九在茶館見張寳生將老德記藥房各種藥料交與林仁生情有可疑拘拿送案由蔡太守飭將張林二人押候查問老德記藥房再訊已列前報昨又覆訊據老德記藥房西人稱張寳生係買辦莊林生所用之人用莊爲買辦時立有合同載明買辦雇用各夥如有錯事須罰買辦洋百元原爲愼重用人起見今張寳生行竊各種藥料値洋百餘元賣與林仁生祗說價洋十餘元林明知竊贓貪小收受現已獲案請將張林二人科罪外再請將買辦科罪以符前議張寳生俯首求恩林仁生供前在宏泰紙店營生兼刷印招牌紙與藥房内之張寳生相識我言有友人托辦西國藥料張言可以代辦格外便宜實不知是竊贓西人又將合同呈閱莊林生供當時洋東確言用人必須愼重如有錯事要罰洋元並未載明百元此事原爲禁約各夥起見並非眞要罰洋如要罰洋則不必送官所罰之洋尙可與薦頭人理說旣要送辦又要罰洋則所罰之洋無人認償矣易副領事謂懲辦者係行竊及收贓人科罰者以儆爾用人不愼之咎請太守判罰莊林生又稱如定要罰洋亦可遵斷惟須與洋東言明所用各夥以後如有錯事我不能擔保太守商之易副領事判張寳生管押六個月林仁生管押三个月贓交西人領去至議罰一節着該買辦自與洋東妥商可也 
[眼線送縣]  
　　上海縣捕役趙金雇眼線唐海亭左仰亨等帮同拿盜嗣因左仰亨等假公濟私捉拿私鹽打傷張全行由捕拘左仰亨等并起出火藥包抬槍等由蔡太守飭將左仰亨等交捕房押俟張全行傷痊質訊已詳前報昨又覆訊據張全行稱本縣鄉人在張華松駁船爲夥當日裝猪在浦江行駛突有左仰亨等拿船赶來聲言拿盜小的船上並無盜犯與論遭毆左腰受傷現已漸痊張華松投案供與同唐海亭供左仰亨等放船出外閙事我不知道左仰亨朱有成王德有黃根梅黃子爽李德興周文秀等同供偵知大盜戴老耀匿在浦東爛泥渡地方小的等前往查　被張全行等糾衆行兇小的等寡不敵衆後在虹口地方遇見又起爭端太守問爾等向爲何事答稱前曾當勇現均撤退又問爾等前供見張全行船上有私鹽向之查問致相爭毆究竟私鹽有若干答稱三四包太守謂緝盜與查私各不相涉爾等皆係流勇旣爲眼綫理合盡心緝私豈可藉捕盜之名假公濟私手持軍械恃衆妄爲如釀成人命必致貽害於捕役爾等之難靠不問可知如果係查拿戴老耀自應知照捕役今則捕役不知卽唐海亭亦稱不知可見爾等飾詞搪塞又問張全行爾船上有鹽否答稱並無私鹽太守又問捕役趟金盜犯戴老耀現已就獲是否因左仰亭等知風因而拿獲該捕役答稱小的另有副役眼線帮同將戴老耀拿解到縣太守商之易副領事飭將左仰亨等連火藥包軍械一併移送上海縣訊辦張全行着投縣候質 
[上海縣署瑣案]  
　　賭棍馬四前經裴邑尊飭拘訊押前晚升堂訊究馬一再求恩邑尊着候備文遞回江都縣原籍○日前瞿沈氏以夫弟彬章圖覇產業爲詞控諸案下前晚裴邑尊訊究之餘該氏供稱先夫明章係螟蛉子後復生夫弟彬章翁故之後彬章不許兒子署名承重孫希圖覇佔產業裴邑尊謂彬章已先來控爾蠻覇爾猶敢來案妄控乎遂着交官媒看管候傅彬章質訊○正德等莊控茂記酒行主徐遠如虧欠銀一千三百餘兩裴邑尊着候傅十六鋪地甲訊明核辦○顧徼寳偕妻徐氏祈稱兒子長長媳婦邱氏忤逆不孝不顧養赡叩求提究裴邑尊提集研訊顧伸訴前情長長供稱小的向習裁縫出息有限並非不顧父母叩求明鑒邑尊着向父母服禮并諭以嗣後須竭　奉養以盡爲子之道如違定干懲辦長長遵諭而退 
[英界公堂瑣案]  
　　妓女李蘭卿控姚阿寳同鳳凰阿春砌街金和等訛詐洋二元由包探秦少卿先將姚拘案蔡太守飭押候補提阿春金和等人再訊已列前報昨由包探續獲姚阿春送案并稱此次訛詐李蘭卿係阿春爲首李蘭卿仍執前詞阿寳供與妓相識當夜同妓吃廣東菜原要同去住宿嗣因細故口角並未訛詐銀洋阿春供不敢拆梢蔡太守判笞阿春二百板阿寳一百板仍候補提砌街金和到案懲辦○潮州人蕭阿桂稱開小烟館被同鄉人鄭阿坤行竊洋烟筒查究之下七枝放在鋪底下尙未携出一枝已被質錢報捕拘鄭吊贓送案鄭供詞支吾蔡太守判管押七天贓交蕭領去○華捕稱昨在虹口華順碼頭見王阿二持煤約有四十磅顯係竊來爲此拘案王供行乞　口現又患病偶在碼頭拾得煤屑意圖變賣蔡太守飭將王送滬南棲流所留養煤屑交捕房給還失主○華捕稱昨見王阿二持鷄三隻　詰來源支吾以對顯係竊來爲此拘案王供鷄在鄉間竊來蔡太守判管押三天鷄存捕房俟失主認領 
[法界公堂瑣案]  
　　成衣匠丑德勝訴稱去年十二月十六日託武昌輪船水手姚阿惠帶家信至鎭江内有洋銀十元筍乾兩包糖一包至今年正月初三日與姚途遇據云洋信均已送到並無回音今接得家信言未收到爲此扭案求追姚供稱丑並無洋物囑小的帶至家中實係有意揑詞誣控朱明府謂本委觀爾兩造均非着類一併喝退不理○包探王榮培禀稱前日小的在英界福興小客棧内查獲巨竊劉思臣之夥周炳芝搜出當票數紙新聞紙一紥今特送案請懲朱明府向之詰問供稱前日經屢次犯竊之張國斌喚小的來申　在張已不知去向明府閱得所押之物每次只錢二三百文　非巨竊遂判責二百板押令交劉至案核辦○包探王榮培禀稱昨日某號巡街捕在陳家木橋拘獲賭棍周阿章楊松山送案請究朱明府謂本委因公經過見爾等不知畏懼喝雉呼盧實屬可惡之極遂判押候明日至捕房各笞四百板以儆○賣魚人王老金訴稱葉矮子卽富貴竊去大鯉魚兩尾追獲請究朱明府問魚何在答稱鮮魚易於發臭早已領回矣遂判笞葉四十板以示薄懲○新聚興烟館夥王阿四訴稱沈有玉吸烟五分乘小的上樓時竊鎗而逸幸經烟客所見當卽赶上獲在人贓朱明府判將沈笞責五十板烟鎗給王領去○舒運友訴稱翁秋甫竊去棉被一條質錢花用朱明府判責翁一百板質票給舒領去自行取贖○伶人孟七沈韻秋短少西人阿三之戯衣十八件限期繳　等因屢詳前報矣昨日該伶人偕保人投案繳到戱衣十七件阿三稱租出之衣均係綢料目下有布衣四件並非原物况尙少一件務請再追孟　同供稱此衣本由戱館主租用後戯舘主將衣暫押脫逃阿三遂將小的等强拘來案小的等曾出洋銀三百四十二元料理 
 
 

Page 4

 
 
經手各帳此等衣物因無押票由小的代爲掛失贖回尙有一件前經阿三取去矣阿三稱從未取過該伶人稱如必欲賠由小的等買還一件可也朱明府謂須擇好者買還繳　之衣着阿三領去○順元錢莊夥姜伯壽金品富訴稱山東人吳慶昌混用灌鉛銀十兩經公估局鉸碎方知僞物後吳復至三泰錢莊混兌當卽拘拿至案今將僞銀呈閱乞賜訊懲朱明府問吳曰爾尙有僞銀多少在家吳供稱小的於昨日附船來申尋弟乏錢使用將寳銀換洋不知其爲僞物明府判責一百板枷號一禮拜勒令將兌得之洋給還莊夥僞銀存候鎔毁○烟妓楊二寳訴稱前夜九下鐘時小歸人出外購取瓜子突被陳家思等十餘人攫去臂上銀釧一枚紛紛逃散幸經巡捕將陳拘住送案請懲朱明府謂攫釧之處可有路燈爾能認明陳之面貌否答稱陳先動手陳供稱小的向賴拉車餬口不敢攫釧明府判笞責四十板以儆○通事禀稱昨日某號巡捕至陳家木橋捉賭賭徒王松泉　　桌子奔逃經捕獲案朱明府判責一百板以儆效尤○唐桂榮拐賣小孩一案前已屢紀報章矣昨晨包探王榮培禀稱前日小的至城内次第提到錢李氏陳阿新後至虹口拘買孩之粤婦陳盧氏不料該氏已將小孩轉售　夏陳氏爲子得受洋銀二十二元昨日夏陳氏聞知其事將孩送至捕房今將一干人解送請究夏陳氏供稱小婦人向藉傭工度日因無子嗣出洋買得是孩陳盧氏將洋二十二元呈案朱明府謂唐曰據上由孩父出名本委不能科爾等之罪但爾等所得中金務須繳案唐等合繳洋三元明府謂夏陳氏曰爾爲傭婦積錢非易下次不必買人兒女致肇訟端今將身價洋給爾領回實屬格外體卹諭畢飭包探將孩送至果肓堂安置○某包探禀稱瘋婦周朱氏竊取東洋車輪一副朱明府判掌頰二十下○某包探禀稱某烟舘送吸白烟之李紅基朱阿春請究朱明府判各責一百板○同　質鋪開護城河濵兼售舊貨昨日鋪主劉旭齋訴稱夥友劉松山宕欠洋銀二百五十四元錢六十九千九百四十二文去年十月避匿不來嗣查得經手質下之　均被將破瓌者暗中掉換有洋布單被一條簿上書明押洋四元數角朱明府詰松山曰爾亦生意中人爲何作此不端之事答稱小的確曾虧欠錢六十餘千到掉換衣服之事乃係旭齋揑詞朦控明府詰旭齋曰松山在爾店有薦保人否答稱由他夥荐保今其人與之串合作此壞事明府着將松山還押令旭齋於明日邀同該夥並店内學徒至捕房對質○翁阿林訴稱小的係潮州人在豐興竹布店爲夥有徐報亭者搶取　上竹布兩疋經對門茶葉店中人望見拘獲送案務請究懲朱明府着翁出外明日邀到茶葉店中人質明核辦○通事禀稱某外國舊貨店主某甲送包車夫葛　堂坙捕房訴稱被竊店中火藥六打獵鳥所用鉛子六包售與唐阿松得洋銀一元因之拘住葛唐送案請究朱明府詰葛曰爾嘗車去每月有辛工多少答稱月得工洋三元請旣有工洋爲何竊物答稱並非　竊實因去年店中被火後各物由瓦礫中檢出謂卽使檢出亦應交還主人答稱一時貪小明府陳唐曰火藥錯子藏在何處答稱已轉售與洋涇浜鐵店隔壁矣明府着押候收贓人到案再核夫竊物固有罪矣然私貯軍火獨無　乎我知葛固宜懲甲亦難脫然無累已 
[吳秋門孝慶擬杜少陵後出塞意作畫索題爲賦八聲甘州一闋錄請拍正]  
　　問輞川以後有何人詩情畫中傅披圖似逢杜老正聳吟肩寫出塵紗萬　　騎騁平川悲笳數聲動入耳凄然落日大颭影更蕭蕭戰馬鳴向風前况一家六合胡越竟同大望中華馳驅有日好商量先着祖生鞭含毫想春風得意業　籌邊[  古越高昌寒食生綺聲]  
[蘇省蕪轅抄]  
　　初三日候補通判吳式晸禀銷河運蓋○初四日藩轅牌示照得宜興縣典史莫之林因案撤任遺缺查有候補從九品孟廣詒堪以酌委署理何錫之謝委署陽湖事並發　局斃○初五日候補通判董法中禀知丁憂卽辭回籍守制縣丞姚守彝　銷鍚金絲捐差○初六日委署陽湖縣何鍚之　辭赴任傅維祚禀知奉委發審局差王椿蔭從九李善邦典史孫官準均禀知辭奉委赴寳出藴渠浜河工差○初七日主簿李渤禀知　　委赴寳山藴渠浜河工差從九孟　詒謝委置宜興縣典史事○初八日藩轅牌示照　常州府知事何墩丁愛　缺查有飲補府知事張開　堪以請補長洲縣吳塔司巡檢翁在鎔病故遺缺查有鄭工候補前巡檢張元照堪以請　丹陽　　城司巡　崔貞告病遺缺查有鄭工遇缺司　檢楊者直堪以請補候補　潘學祖禀知奉籌賑局委赴寳山縣督查賑務並奉松滬釐局委接辦上海貨捐局差卽辭候補同知　葆辰禀知奉委接辦發審局稽核差從九霍丘坤禀知奉委寳山河工差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各善士月捐彚登]  
　　敝局前年開辦以來去年八月至十二月蒙雲隱館主創　月捐今正月二十日又收洋一元廿九日松江局友交來馮步安善士函云見申報悉貴局收付淸單墊欵甚鉅今余癮已除寄上正月份省得烟資洋一元屬收月捐項下後當逐月措寄二月初八日由全盛局交來浙紹曹娥鎭敬其事居主人一函云見貴局戒除痼疾實有明効與賑濟同功實事求是報銷淸楚奈無力不從心擬樽節伙食每月省洋一元以助月　以作正月經費以上足見各善士極力濟助功德及人感佩之至二月十二日道憲龔大人捐助本年春季洋九元敝局又無恒產全賴各善士捐助惟以近來賑務太多未免顧此失彼兹蒙各善士慨助月捐俾得稍資挹注從此或可望漸爲推廣况有道憲捐廉首創季捐則聞風興起者必不乏人敝局之幸亦黑籍中人之大幸也特此報謝伏維台鑒[  上洋恒濟戒烟局何鏞鍾洪南拜]  
[夔府弔鮑忠壯]  
　　金戈鐵馬解圍來吳楚縱橫亦壯哉百戰餘威驚絶塞中興偉烈煥雲臺晚年好道師黃石早歲優賢禮郭隗列爵酬庸天眷篤安危最重濟時才南郊薏苡偶然歸耿耿孤忠老詎　痛惜將心終夜隕俄聞人事一朝非凄凉第宅更新　寂寞園林拱翠微千古夔門東逝水英靈常挾怒濤飛[  蜀南玉生秋門氏呈稿]  
[送廬山舊隱土君省齋之周浦]  
　　風雨颯然至高軒過草堂塵事苦剌促悵未同傾觴不見又三月眞似參與商昨日遇諸塗情意殷以長携手上酒樓把盞談行藏秋菊淡無語府螯對寒香拔劍斫地歌橫睨吐慨慷謂生宇宙間荏苒馳駒光雖不作良相當作良醫良曾從兩名師懸剌經三　壽世具婆心杏橘資芬芳澧溪隱君子妙道儲　囊　藝兼學文絳帳春風揚蒿目半瘡痏四野苦飢荒願將割股心扶登域壽康不憚事東渡　笈師長桑萬頃波一碧十幅浦帆張陽春盎盈抱好與和氣翔[  南州逸史徐邦待定稿]  
[皖城南門内蓬萊茶樓最爲高朗南城外秋水長天一碧萬頃江山之美盡在一望中許兄丹九以詩紀之卽用元韻率成一律錄請蜀]  
水大吟壇蔣君魯卿郢政○天然美景似蓬萊萬頃波光眼底來風月無邊詩思闊水天一色畫圖開憑欄眺遠眞逌爾對酒當歌亦壯哉却喜霓裳同日詠岀羣誰擅摘仙才[  皖桐靑蒔圃氏未定稿]  
[已丑除夕感懷錄呈夢畹生正刊并請香尉綺禪閣主小樓主人正和]  
　　急景凋年臘鼓催歲華廿四去難回飢寒幸免尋詩句塊磊澆殘仗酒杯身世百年同石火科名兩字未心灰優遊卒歲圍爐飲憐波嗷鴻遍野哀○庚寅元旦口占斗轉星廻歲序更家家吉語喜新晴千門映日桃符換一室圍爐柏酒傾暖荐辛盤燒蠟炬聲喧爆竹滿江城履端佳節從頭溯鼓腹高歌頌太平○元旦夜夢晤先室　繻人形容如昔竟忘其已怛化多年正欲與言忽蘧然而覺懊惱欲絶不能成寐乃　枕吟此以記之痛别於今四暑寒音容回想倍辛酸怨情曾譜詞千疉鍼線塵封未忍看　夢中恨未共談心渺渺泉臺不可尋魂若有知須諒　廻腸轉輾到而今○前以里句　律贈小樓主人旋蒙步韻賜答　賦小樓吟飲圖韻再成一律奉贈錄呈郢正白雪陽春何處尋新詩讀　滌塵襟交情文字相知久妙句琳琅不厭吟開徑幾人容洗眼揮毫笑我苦嘔心他時願踐登樓約對酒高歌結賞音[  鶴沙浮槎仙吏呵凍草海上斗酒聽鶴軒]  
[上海北市絲業會舘籌賑公所施少欽經收山東江賑捐十二月廿一二日第二千三百廿六七次淸單]  
　　江　捐凈𩡉室爲夫病祈速愈還願洋五十元韻𩡉室爲父病求速愈十元江鎭甫子病愈日本洋八元百忍堂張求平安英洋七元日本　板洋二元銅洋二元寗波内關方佩記求牙膿速愈四元銅洋一元萱蔭氏一元楊羅氏求保平安二元崇明沈少泉病愈還願二元順泰一元漢口美最時洋行袁茂　一元無名氏五角無名氏一元蘭邑永茂暮程紹文錢五百甡記四伯六十文方聖傅林名泉姚有福姚季春四户各錢二百洪元記方菊存汪灶定三户各一伯交共九户合洋二元浙江捐海陵州署東臺偶寄齋　病速愈由恊源莊來一百元鎭海關廨仁和王　史求病全愈廿元楊耀薪助嘉郡二元楊茂華傅瑞豐宋正順萬熙堂四户各一元震澤捐杭垣候審公所東海生慕棲鳳窼二元樂安蔣施廣鑑梅記莊同記玉記五户各一元通記施廣杰各五角以上廿一日○無名氏爲流年欠利元願助山東江浙由彤源莊來廿元漂陽都署姚雲門翁續募不　名助山東二元源茂同豐吳慶泰三户各一元江浙捐小東門十浦公　餘資移助由　心香兄來八十四元對開洋九元小洋七十一角蘇城馬門張氏求病全愈五十元楊黃氏五十元揚州安豐塲楚北汝南氏募友人爲妻病愈完願四十元安省韓良臣爲女症愈完願八元尤氏守拙軒榮良樹德堂方四元平陽氏求保兩子學業有成無灾悔二元蘇省洪雲生求病愈二元繆城無名氏因病許灶書移助二元老福興局南陽氏葉前爲室病愈完願一元眞州存心堂徐少卿善士募無名氏五十元又足西錢六十千文共二户合洋一百另九元朱涇徐式玉肋湖州二元鎭江大有全助嘉郡二　浙江捐立大莊來胡趾祥善士募慶餘堂求室人產後平安洋一千元周永記錢五千諸友梅二千文無名氏三户各一元又募合記號壽記號各二元汪吳氏程念修堂各一元無名氏錢一千三百文陳子宣陳維周陳惠疇陳韋人四户各錢一千硯雲書妻胡觀農各五百文共十一户合洋十二元又募同心願錢一千五百吉從人無名氏恆升衣莊三户各錢一千常效之江夏　洪丙南胡雨田程潤昌屠若山汪匯川黃漢卿八户各五百文無名氏三户各五百文善緣氏錢四伯隨緣氏見林不知氏集來書古心安葉生甫六户各三百文齋隨之也從心各錢二百共廿四户合洋十二元又募萬雲集豐可輸典亦爲隱憂子已愛子隱愛子東垣氏匕户各錢一千如意中錢五伯修敬堂壽康氏力不足無力人四户各四伯文有心無力無名氏亦可樂氏薄力氏鏡　氏不書名無名氏隨緣氏無名氏十户各錢二伯隨緣人錢一伯江夏氏二角共廿四户合洋十元另六角五又募何　名求健强氏各二元函春徐不書名各五角鴻壽軒根石補齋將落巢古春圓燕鶴齋明鏡書屋流南之何瑞蘭濟川氏各一角又募同懋九八錢十千文吳鴻記三千文唐位記黃穆記孫淸記葉樹記洪雨記楊芳記六户各一千文朱實記江日記各五文又募太成典富文氏各錢二千文太成衣店汪君宰　維周三户各　千文隱名氏六百文愼修堂仁堂敬思氏知足氏四户各五　無名氏四伯文又募泰記生記各一千文安記吉記各五百文敬記詠記笏記子記篤記舜記心記無記力記有記餘記氏記良記應記同記各四百文富記源記各三百文以上慶餘堂起總共一百廿二户合洋一千零八十八元四角一分○桐城裕泰募浙省舊仁利錢莊咸豐十年正月間葉泳濤借作往閩盤川二月間城陷後仁利店未開茲因大荒移歸欵本洋三十元裕三元三角葉敦厚堂敦裕堂方常欣齋葉永濤馬情甫五户各一元葉敦堂葉保惠無名氏三户各五角方經傅方子昌各一角共十二户合本洋四十元以上　二日 
[上海北市絲業會舘籌賑公所施少欽經收山東江浙賑捐已丑十二月廿三至廿六日第二千三百廿八至三十一次淸單]  
　　江浙捐蕪湖東昇王我松募傎俢子求保兒女平安完願由恆豫莊來洋五十元永興土棧廿元張延記十元銅洋一元五角張季園求妻病愈洋十元乾泰土棧十元南尋不書名病愈完　六元王無名氏五元大通聚和　翰卿童若番各二元白沙老人兩元沈復如病愈了願蔡陳氏求消災晦各乙洋沈英甫病愈完願錢四百陸至善求子其龍無　延年還愿洋一元嘉定輝吉醬園徐仲蓮會席資助嘉郡小洋　二角浙江捐施新泉高一蘭各洋兩元勉過子經募乙元蕪湖華順和記本洋一元以上廿三日同東捐蘇省孫怡雲募求血　愈五元高石臣翁募錦源公　局昌隆局由蘇省孫雨生寄來各一元江浙捐雨　書屋求孫病愈十元徽州黃　氏求病愈　元松江鳳味硯室主人募隱名氏求免災解危洋十元湖州捐泰西駐德使署陳俊生善士　三十元紫薇花舘十元收源豐潤來冬榮春滿齋由源豐潤交來庫平元念兩作規元廿兩九錢二分蘇省周氏募責心釋宿尤王氏由震大昌來洋廿元　東鎭平縣署廣西舉人鄒戴堯爲妻張玉貞資冥福洋廿元以上廿四日○江浙捐袁子善求母瘧疾愈收鄭程先兄來洋一百元泰邑免災生十元京口周李氏病愈十元劉河不書姓名四元嘉定免力子求子久瘧卽愈乙洋蘇城華天益王半痴生同募十二月中旬桶捐錢九十六文賈慶記三百鄭葆貞求母病愈由寳　亨來助江蘇洋三十元蘇省兪蔭甫太史募湖南魏君助德淸十元吳錫煥求母病愈捐江蘇二元浙江捐安徽撫憲沈募太湖縣金士翹大令由潘二江兄來曹平銀五　兩批伸規銀五十三兩張惠濤由立大莊來　元漢口浙寗公所鄭友蓉善士　募餘慶堂沈倫明各五元順記錢號三元盛在潮洪福亭順記無名泰記五户各元勵薇煊呂維喬同太碩華堂林四户各一元無名氏公泰兪各錢四千蔡四房周祿房各三千文陳乾生二千共十七户合洋四十二元源豐潤來積慶堂錢五千金鑑堂吳四千唐銀亭二千東菜子餘慶堂陳東湖三户各一千共六户合規元八兩七錢海門無名氏積善堂各洋乙元不書名錢三百十五項懷毅堂陸河南堂敬竹　三户各二百思訓堂一百共七户合洋三　以上廿五日○高郵九齡子王玉桂十二子王蓉桂八歲子王璧桂助江　由蔚長厚來二八庫寳銀三百兩合規元三百廿七兩九錢陸問梧求兄外　病愈二角蔚長厚來吳占垣七二洋四元朱本湖黃選之吳聚垣吳廷獻曹照堂朱秀記吳桂記吳彩記程步廷蘇學亷郭運升李遠源十二户各一元務本　陳憲又姚　齋湯伊相章奎聯季永聲張震聲周學章周學貴尹賚商尹賛湯劉國興靜齋氏陳　臣　元堂葉書賢徐齊光季焜望繆鴻儒吳顯忠吳　臣玉記娥記廿三户各五角張立功趙建勳周來　吳鍚齡　文錦王道南楊之東朱國样黃金榜范承慶秦志　何士文余崇　劉世楫徐鍚　章廷翼馬敬銘施濟博李成德孫寳善鄭天祿吳鍚壽全家福馮宗元韓萬機許進賢魏康衢高元輔蕭應奄葉潤森方爲楨林大忠呂隧川宋盛華　廷俊齊家慶三十六户各四角湯師銘錢六百文季永泉季代宣曾　吳文伯郭道生問履中程光洛林官壽八户各五百文魏均四百共八十二户合規元三十七兩三兩七分松江有心無力子募祝憐澤生有心無力子不留名壽　三户各洋三角黃錦甫王峙三陳熙和吳半讀陸馥孫五户各二角張省三金伯生不留名小記文潤居　碧孫楊魯孫徐宏　　宏遠不留名雲　杏南十一户各一角共十九户各以年終記祖節省育定資移助共　三元戴靑士翁募助湖州九三八平銀念兩以上廿六日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
