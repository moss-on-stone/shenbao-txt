# 1898 - 217 - 4909093

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈　　長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增毎部售實洋五十六元箱不外加卽日在申報館及申昌書畫室發售此佈 
[淞滬鐵路落成記]  
　　中國之有鐵路也自淞滬始時在光緒元年沈文肅公方總制江南朝野上下間風氣未開皆不知鐵路爲當務之亟於是西人經營創造冀攬利權至明年經中國議價購歸文肅派盛杏蓀京卿及在籍道員朱雲甫觀察會同江海關道馮竹儒觀察與英員幾費調停始於九月初八日議定十月二十八日句稽簿籍議償價銀二十八萬五千兩分三　付清由是軌道火車一律廢置不用洎乎唐景星觀察開辦開平礦務築鐵路以運礦煤後劉省三爵帥開府臺灣復糾貲建築誠見泰西各國鐵路交織如蛛網其利益幾如左劵之可操以故所夕圖維不憚心力之交瘁　吳淞一路無人繼起者垂二十餘年迨去年始奉詔興修經之營之已更裘葛至本月十八日工畢十九日行落成之禮本館執筆人承總工師錫樂巴君折柬相邀爰於午後三點二刻鐘時驅車而往時則中西裙屐于于而來有相識者則握手道勝常相將入坐未幾鐘鳴四點一聲氣笛飈輪若飛經大塲過江灣各小駐五分時及抵吳淞僅越二十七分時亦可謂飛行絶蹟矣旣下車偕友散步江濵天風吹衣炎暑頓滌遥望遠浦漁舟三兩出没於烟波浩淼之中擊楫暫打魚歌翛然自得不禁慨焉以嘆曰人生行樂耳富貴功名無異槐柯一夢安得懴除煩惱歌靖節先生歸去來辭與漁弟漁兄共話江湖之樂哉旣而步入車站小飲歐西佳釀以洗塵襟甫罄三蕉客曰車將行矣盍歸乎來急上車轔轔聲卽不絶於耳時行益迅視道旁屋宇一瞥而過幾如飛燕之掠晴波溯在吳淞停輪三十分時歸途祗歴一十八分時古云千里江陵一日還初謂詩人虚擬之詞今觀火車一日豈止行千里哉猶憶八年前薄游日本由神戸乘火車歴大坂西京名古屋横濵以達東京閱二日夜繞行四五千里所遇山川名勝幾疑福地洞天時與友人飲酒賦詩搜今訪古雪泥鴻爪到處留題私語友人歸將述諸當道諸名公使中國遍地行火車庶我輩襥被出門不致受風濤之險乎今者皇上英明果斷允疆臣之議先築蘆漢鐵路湘粤官紳士庶又請由湘省建鐵路以達粤東從此新政惟行一洗拘牽舊習彼紕繆如劉雲蓀之輩諒不復敢上疏力阻致蹈辯言亂政之愆矣顧或謂鐵路之有益於國計民生固已然行之内地則足以濬利源若於沿江沿海行之其如自奪我輪船之利何硃不知我中國自通商以後江海之利早與外人共之獨此鐵路之權外人尙無從侵估今旣中漢口以達慮溝橋畔貨物轉運悉可歸之懴路公司在招商局各輪船雖不免稍分運　而外人之與招商局鼎時者此後自無利可　　　中　之　仍爲中國　有乎　　　通商各口岸貨物易於流通至内地則雖物産如林　　皆　於不　自有　　而　行之　皆可載　至口岸　　　　樹洋是　　地小民謀生之路也至於淞滬一　　　泰西各公司輪船抵滬例　吳淞口外由　　　貨入浦江駁船　西商所自置者也今者火車旣較便於駁船則西商自必改而裝火車而駁船之利可　向來由淞來滬西人設　小輪船船貲旣廉行駛又速是以人皆樂附之今者有火車以便往來其貲視小輪船相同而行駛更速於小輪船數倍人自樂於火車之便而不思再附小輪船他日者吳淞通商之局旣成往來者必日益衆鐵路利益何患不日上蒸蒸耶是鐵路樹由西人肇端於淞滬迨奉旨興築仍於淞滬先告厥成然則淞滬數十里間不可謂爲中國鐵　之元　乎所惜試行之始輪軸尙不無震動苟得設法以使之平頗妥帖俾附乘者無眩暈之虞則盡美而益盡善矣　與經始其事者進籌之 
[本館接奉電音]  
　　昨日晚十點鐘京師飛電傳來上諭二道旨一道敬謹譯登○六月十九日軍機大臣面奉諭旨本月二十一二十四日所有進内當差之王公文武大小官員均穿蟒袍補褂欽此同日奉上諭祥麟奏大員在任積勞病故懇恩賜卹一摺察哈爾副部統依崇阿由行伍出身轉戰直隸山東山西河南奉天等省迭著戰功迨授任副都統以來於辦理邊防諸務皆能悉合機宜依崇阿著加恩　軍營立功議卹該部知道欽此同日奉旨察哈爾副都統著明秀補授所遺廂紅旗滿洲副都統著兠欽補授欽此 
[閩中船政]  
　　南洋新加波叻報云閩省製造輪船始於同治六年第一號名萬年清迄光緒二十三年福安輪船止計共造大小三十五號除奉調往各省以及奉差沈壞開戰失事外刻下祗剩第九號靖遠練船十四號琛航差船十七號藝新營船三十五號福安兵船十六號元凱已經修竣亦充作練船更有飛捷一船係設臺洋海線時購買靖海係未興船政時由海口緝獲販私充没入官南通小輪船係臺灣購用目下船政局因船隻無多特延洋員製造按船政自沈文肅創辦以來歴經朝廷簡派大臣督辦馬江之役船廠毁壞始改歸將軍兼管另派道員駐局總理其事云 
[威海近聞]  
　　天津訪事友來函云自威海衛租與英國後由英派員赴此處竭力經營所有華人無論土著僑居願受一廛者均需具報姓名籍費及執何事業由官核定始准居住街市中日夜設捕梭巡如有事需夜行者必領有憑據方得往來無碍所有買賣田地尤須禀准成交倘私相變賣所立契據不詐　憑劉公島亦仿此辦理刻聞已示諭商民人等俾衆咸知矣 
[議奏經濟科章程摺]  
　　總理各國事務和碩慶親王臣奕劻等跪奏爲遵旨議覆並議經濟特科詳細章程謹繕清單請旨飭行恭摺仰祈聖鑒事竊臣衙門會何禮部議覆蹟州學政嚴修請設專科一摺光緒二十四年正月初六日奉上諭國家造就人才但期有裨實用本可不拘一格該衙門所議恃科歲舉兩途洵足以閱風氣而廣登進著照所請行其詳細章程仍著該衙門會同禮部妥議具奏等因欽此又淅江巡撫廖　豐奏請飭妥議章程以收實效一摺三月三十日奉硃批該衙門議奏欽此仰見皇上側席求賢權衡至當之意欽佩莫名臣等詳繹廖壽豐原奏大抵以藝學精邃非培養不能成材而科塲積弊已深必需實事求是酌量變通始足以激勵人才一洗從前陋習惟是特科曠興原所以鼓舞羣倫自非尅日舉行無以轉移士習所請分别器使諸法自可行之於旣試之後不必律之於調考之先至於歲舉各節按照特科六事徑由學堂選舉以修身明理繪圖知算爲根本以聖諭廣訓孝經四書 
 
 

Page 2

 
 
朱子小學爲入門酌改制藝書院爲學堂裁减例章鄉會中額以互相作息本末兼賅實能得古人論秀書升之遺意查宋世大學有積分之法歐洲學堂有卒業之憑亦並以平時考課差其甲乙叅稽定論不恃一日之短長故得士多而無蹈虚之弊若仍拘拘試四書文附鄉會試則庸濫浮僞懷挾槍替之弊誠有如該撫所云法愈變而弊愈滋者蓋特科爲鳳聲所樹不妨寛以相求歲舉實培養之基不可泥於成法臣等恭聆聖訓但期有裨實用不敢以前次議辦大略在先稍涉廻護謹議特科章程大條開列清單恭呈御覽如蒙俞允卽由臣衙門咨行京外衙門一體遵行如有未盡事宜仍當隨時奏辦所有遵旨議覆並妥議經濟特科詳細章程緣由理合恭摺具陳伏乞皇上聖鑒訓示再正繕摺間准禮部片稱本月十二日欽奉上諭鄉會試旣改試策諭經濟歲科亦不外此自應併爲一科考試以免紛歧等因查鄉會試改試策論旣由禮部議覆經濟常科章程亦應歸入禮部議奉摺内一併議奏等語是以經濟特科章程由臣衙門主稿會同禮部具奏經濟常科章程應由禮部另行議覆合併聲明謹奏遵議特科章程一嚴修奏稱凡所保送均塡註姓名籍貫已仕未仕及其人何所專長廖壽豐奏稱遵照原奏聲明專長並其人心地操守有無嗜好出具切實考語各等語查專門之學以致用爲程取士之方以行已爲重此次特科創設欽奉諭旨不得徒採虚聲内外臣工當明聖意之所在應責成凡有薦舉無論已仕未仕務期識拔眞才學間博通尤必素行廉正並無嗜好者方准予保毋許濫行　引致開倖進之門一廖壽豐奏稱内政外交及理財之農桑格致之算學或可命題以試此外各學非呈騐藝不足覘其實詣等語查專門之業無非本於學問古人格致之篇冬官之册全書雖佚大略猶存今則聲光電化製造工藝諸書繙譯刊行汗牛充棟可知得一新理卽能成一新說創一新術卽可製一新器士夫伏處巖阿有志當世未必不著書製器以待當事之求其有著述成編及有器藝可以呈騐者一概隨同咨送以備察騐其由各省船政製造礦冶鐵路水師陸軍諸局出身者併將其曾經所著實效切實聲明咨由臣衙門辦理[  此摺稿未畢]  
[榷使過津]  
　　天津訪事友來函云新任粤海關監督莊榷　山於初十日乘本月火車到津假紫竹林佛照樓客棧暫駐襜帷不日卽乘輪船南下往粤東履新 
[營員履任]  
　　松江訪事人云新任鹽捕中營管帶葛都戎及帮帶汪守戎前　拘獲施老窩子異常出力奉撫憲札飭接篆視事現已到松其公館尙未賃定 
[考騐世職]  
　　杭州訪事友來函云杭州　守營期滿雲騎尉樓　泰張鈞二員奉撫憲牌示六月十六日札委中軍考騐嗣因趙參戎患暑熱請假改委杭州協趙副戎考騐是日樓張二世職各備帶弓馬赴撫轅箭道先試騎射副戎復命試演洋槍五響樓世尉得中全紅張世尉中靶三　旋由副戎禀請撫憲准其給咨送部引見 
[搶米未靖]  
　　松江訪事友來函云七寶鎭因飢民掠米致將張姓教堂焚燬是處係華婁上青四縣接　隔浦又卽南匯　　當本月十五日午前飢民鳴鑼聚衆焚燬教堂時婁縣屈大令立偕張冠庭叅　率兵　往彈壓所焚者僅中進七間前後均無恙日來飢民雖已逐漸散去而來松報搶之案仍不能絶十七日去新橋三里許之耀河浜富戸周姓家亦被附近鄉民蜂擁入内搶去囤米數十石隣近各戸儲食米五六石十餘石者均遭波及翌午報入華亭縣署劉大令恐人數衆多雜以理喻擬柬請蘇守戎於十九日會同往勘先是十七晚城守曾鏡挺遊戎已添撥麾下健兒六十名前往七寶莘莊酒涇等處初擬親統前往後以他事覊留遂另派哨弁李君馳去隨同張叅戎相機彈壓聞七寶鎭肇事時迤西二里許小擺渡口管姓突被飢民搶去米石嗣由傭僕拘住一人緣是處爲青浦縣境故解入青邑行至半途因傷斃命復禀請青浦縣尊蒞騐日來傳聞泗涇富戸馬姓家將所儲之米自行平糶果爾則不特飢民感德并可自保身家是誠善於處世者矣 
[公差鹵莽]  
　　寗波訪事人云日前餘姚縣差役某某等齎文至鄞縣拿前閙土漿捐之某要犯並不聽候鄞縣飭差恊　以致誤拿寗防營兵阿福阿福方力辯其誤差役已曳至門外同營衆兵聞聲出視共抱不平差役寡不敵衆六人已逸其二某營弁怒甚將阿福及未逸之差役帶至鄞署由畢大令交差看管次日大令飭提阿福到案怒其恃衆兇毆痛責二千板發差管押 
[松江融齋書院六月望課題]  
　　經學三公考教胄子命興樂跪史學宋璟不賞邢靈荃論明季厭科目爲無用特徵處士賢良奇碩者究亦未收實效何歟性學知言養氣說宋儒　靜坐便是學論算學假如海鏡有通股甲或虚名乙只云各形句與股弦較比若寅與卯比求城徑法以寅加卯爲法卯乘倍甲爲實或以卯爲法實加卯以乘乙爲實各以法除實得城徑試演算式三十度餘弦與正割比若三與四比三十六度餘弦與正割比若五之平方根　三與八比試證之 
[禾郡官塲紀事]  
　　嘉興訪事友來函云秀水縣縣丞朱二尹近奉上憲檄調乍浦巡檢遺缺札飭沈少尉署理少尉奉札後卽赴省謝委禀辭來禾本月十三日接鈐任事少尉交卸畢卽赴府縣禀知不日卽赴新任嘉興縣河廳缺上憲札委陸二尹來禾署理陸君奉委後於月初到禾赴府禀到卽日接鈐任事 
[翼軫星芒]  
　　江西訪事友來函云湘撫陳右銘中丞籍隷贛省近以梓鄉人才銷乏倡議設立學堂挽回風氣上月鄒殿書部郎擬往日本購辦各種圖書儀器特先赴湘晉　備述情由中丞力　其或倡集洋銀千元　再湊成萬元并爲出具公文咨明中國駐日星便照料一切部郎旋由湘回贛卽日束裝遄赴東瀛○江省雨澤愆期田疇　坼自五月二十六日官吏禁屠求雨迄今已越數旬未見甘霖下沛至本月初二日下午濃雲潑墨雷聲隆隆方謂雨師可以降臨未幾狂飈忽來雲容遽　炎炎烈日依然火傘撑空未識蒼蒼者天何時得慰下民之望也○日前鄒殿書部郎購到洋畫多張并電光等機器於六月初三日晚間在經　學堂張掛用電光照映一時爭先快　者約二　餘人毎人取錢三百文初四五日晚間在江南會館復演只准婦女往觀想爾時粉白黛緑之懤聨袂偕來藉擴眼界遊資所獲當更有可觀也 
[鐵甕濤聲]  
　　鎭江訪事友來函云某夜某輪船由滬抵鎭有一西人立在船旁徘徊　眺偶一不愼　入江中是時夜靜江空無人知覺遂遭溺斃其屍流至都天廟葦灘旋有西人爲之撈獲擇地理葬○日前烟　張巧林王　玉兩人赴丹徒縣禀稱小婦人等在三元巷周鴇處責娼時被凌虐不堪其苦求請恩斷董大令飭差持名片將二　送　育堂安置嗣又以留養在堂終非久計遂　　堂董某君將二妓擇良婚配○時逢炎夏丹徒縣董大令體念獄囚諭令禁卒將獄室灑歸凈潔勿致　氣侵人並毎犯賞給凉茶　席常鐵道　長久山觀察更委員查檢監獄飭令一律糞除常燒蒼术白芷勿使污穢蒸騰如遇囚犯觸　時邪立卽　　　治足見大憲於嚴　之中仍寓體恤之意也○十五日上午有一瘋子不知來自何處年約三十餘至南門大街赤條條一絲不出高唱蘇學士　淘沙　慷慨激昻幾令睡壺擊碎噫左近婦女見之莫不奔避不遑店鋪中人議欲綑送還家而莫知其處後經保甲分局巡勇以　條鞭其背始懼而他奔 
[谷水波紋]  
　　松江訪事友來函云松城門禁向不甚　人　　　　三四文雖深夜可以來往自如近因鄉間飢民肇事城守曾遊戎飭　門員弁以三更爲限過此不得啓閉自由並於四　上酌駐　丁以資巡緝○左營右總某君之子名金中者被鹽帮中人突然刼去事聞於左營程守戎飭將計誘出門之兇棍曾某拘獲解縣訊押近悉金中　有人出爲擔保故已於十七日放歸矣○前日松地得雨頗堪沾足而南匯合境並無點滴及目下田疇龜坼官紳禁屠求雨勞瘁不堪毎日文武各員步行至龍　前拈香不知蒼蒼者天能否澤我生民也○日前天馬山鎭 
 
 

Page 3

 
 
圑防勇丁拘獲賭徒阿木小鬼金海豆腐阿四三名解送婁縣署屈吉士大令升座訊鞫阿木供認身充金山縣捕役餘兩賊則同供由阿木率領至鎭行竊大令聞供震怒謂捕役知法犯法膽敢行竊實屬可惡飭從重笞責一面移文金山縣查問有無其人俟覆到再行嚴辦 
[武林米市]  
　　杭州訪事友來函云省城米價騰貴前由藩憲會同關道憲委員採購洋米刻已運解來杭其米長腰粒粗而潔毎石需洋六元四角日内各屬早稻將次登塲收成頗稔省中各米鋪存貨尙多亟思出售本月十五日湖埠米行定價毎石减去三角頂高者僅售六元六七角又藩憲委辦湖南新榖不日將運到特委候補縣李大令鍾祐駐倉騐收 
[禀請遏糴]  
　　江西訪事友來函云江蘇撫憲先後委員來江購米兩江督憲復委在江人員就近購就米石私函公牘紛至沓來業已購去數萬石以致本地米價日見加增各紳士見旱災已成禀請藩憲翁筱山方伯阻止米糧出境大致謂自四月以來雨澤稀少南瑞吉贛九南數郡皆有旱象至五月望後田疇龜坼禾苗漸見黄枯早稻收成不及十分之三四晚稻多未挿秧卽使甘霖連沛猶難望十分之一二否則更不堪設想况江西連年皆係中稔一歲所收祗供一歲之貪並無盈餘目下外省購米委員絡繹而來轉瞬倉廪空虚秋冬以後何以爲生且游惰日衆會匪濳伏各省搶米激變迭見報章桂粤土匪近在隣封聲息相通阽危可懼因此聨名公禀札飭湖口孤塘各厘卡禁運米榖出省稍留餘積以備不虞並轉請撫憲電咨蘇撫憲兩江督憲俯念江西旱災已成飛電　委停購米石保全一隅合省感戴想各大憲權衡緩急通籌合計必能俯如所請斷不令贑省之民致日食缺乏也 
[移請防護]  
　　日前泗涇等鎭飢民擾亂上海縣黄大令深恐本境亦釀成禍端特派差前往彈壓前日法總領事白君又照會關道憲蔡觀察稱有阮家庫蔡家灣二教堂請爲設法保護觀察立卽札飭縣署大令卽派差役前往巡邏昨日差役回縣禀稱阮家庫教堂係婁縣所轄蔡家灣教堂係青浦縣所轄小的未便擅往大令卽禀請道憲核示施行 
[英界火警]  
　　昨晨三點鐘時殘月已墮曉星乍明忽報英界有焚如之禍忽出訪之知火起於三馬路西首第二百四十三號醫生費訪壺家後屋救火會西人一聞警鐘紛紛驅皮帶車而至分頭吸水四面圍噴而費醫家已一捲而空更延及西首鄒姓家樓面三間幸其下並無傷損迨火熄已旭日瞳瞳銅鉦高掛矣 
[拘獲流氓]  
　　上海縣黄大令訪聞滬南廿三七鋪青龍橋流氓朱小金頗爲地方之害因特飭差役薛貴拘案究辦昨日薛差將朱拘到大令諭令小心看管 
[馬夫訴苦續聞]  
　　前日公一等二十餘家馬車行主齊赴英領事署訴稱新閘馬路一經攔阻車行則我等生機頓絶矣求大人作主領事班君告以此處馬路係工部局所轄新閘巡防局礙難擅專隨據情照會江海關道轅不知蔡觀察若何辦理也 
[輪船肇禍]  
　　前日午後有某輪船駛出浦江至陸家嘴左近將崇明航船撞聞溺斃搭客舟子有數千人之多船主已至新署内喊控 
[斥革捕勇]  
　　南市馬路工程局四十一號捕勇韓定臣四十二號捕勇湯阿四因前晚並不認眞巡察在途酣睡爲捕頭王榮培查知立卽斥革另召李阿大包壽補主 
[溺斃可憐]  
　　昨晨太古洋行北京輪船由甬江返滬尙未泊定錢茂生與葉某二人乘小舟駛近緣繩而上船上某西人惡之將水從空潑下錢葉驚悸之餘失足落水登時溺斃午後始由水巡捕將錢屍撈獲禀明法界捕房旋由屍兄忠傑投捕房認領其葉某之屍則至今尙未撈獲也 
[雉罹于罦]  
　　前昨兩日英界捕房先後拘到沿途拉客之無恥野鷄倡王阿寶王桂寶王金寶顧洪卿張阿寶李周氏胡王氏李小寶陸阿四等分别解送公廨代理讞員鄭瀚生大令發交官媒押候會訊 
[馬路工程局瑣紀]  
　　前日午後南市新馬路第四號巡街捕勇李光德在南碼頭見湖南人王裕德偕陳李氏同行情狀慌張因卽一併拘解馬路工程局由捕頭王榮培禀知會辦委員朱森庭明府旋卽升堂研訊陳李氏供小婦人原籍湖南現年三十三歲丈夫陳南生在江南機器製造局中當號房小婦人隨夫住居高昌廟左近因丈夫所得工資不敷所用是以另住法界寗波會館後面親戚處昨日在途偶與王裕德相遇並無别情叩請恩宥王裕德供稱與陳南生同在製造局當差因陳妻子走失囑小的代爲找尋適在途中相遇明府謂據爾所供旣已相遇應將該氏送回何又雇車向北是何意見王支吾以對明府飭差勇一併移解高昌廟巡防局請局員魯介朋二尹提訊發落○磚瓦匠任阿三前在南市新馬路大關橋堍指南白玉樓茶肆中工作前日午後有小竊應臘貴匯至此處竊取破布單褲一條布鞋一雙當塲覺察追獲人贓指交某號巡街捕勇解至馬路工程局由捕頭王榮培解請局員朱森庭明府訊斷任阿三投案請領贓物應俯首求　嗣在身畔搜獲質劵十三紙洋銀一元九角錢一百零五文布單褲穿有兩條明府判令掌頰五十下笞責一百板飭捕役驅逐出境不准逗留任阿三所失之物著當場具領餘贓存案候失主認領○前晚一點鐘時積竊奚金生在南市萬聚碼頭池平和船上圖竊池當塲知覺隨卽拘住指交二十四號巡街捕勇解至馬路工程局由王捕頭禀知局員朱森庭明府飭交差甲帶往查明禀候核辦中途奚乘間竊取生烟私行吞服幸爲汛捕察知立卽灌救得生復解請明府訊究隨在身畔搜獲質劵六紙池開呈失單稱五月十七日亦經失竊比對與質劵上各物相符明府著將質票具領自行扭奚投縣控告○南市九大愼記號主人於前晚在新馬路地方悞將王明福之東洋車踏毁王不肯甘休向之索賠愼記號主當將車夫解送馬路工程局請斷至捕房時由捕頭王榮培詢明情由令賠還洋銀四角著王自行修理不准再行滋閙○前晚有九十二號范阿美所拉之東洋車在董家渡新馬路地方疾馳而過將江徐氏所坐小車撞翻致氏跌下略受損傷當由二十六號巡街捕勇拘至馬路工程局至捕房時捕頭　　　　將范管押捕房四點鐘然後揮之使去氏傷著自行醫治 
[英界晚堂瑣案]  
　　孔繼貴控陳金滿虧欠貼票洋銀前晚經襄讞委員劉二尹提訊孔訴稱小的係浙江甯府　　邑人向在治下虹口和盛京貨店爲夥去年十月某日陳持空票二紙向小的處貼去現洋銀一百圓翁阿孝貼去三十七圓至今延宕不還是以　請訊斷陳供稱去年友人朱姓向小的處貼去洋銀苦干小的轉浼翁向孔貼取洋銀三十七圓至一百圓一項係孔誣控今小的願繳二十圓其餘請限下月付楚翁供稱去年陳倩小的向孔貼得洋銀三十七圓其餘小的並不知悉二尹謂陳日爾旣繳一半其餘准下月再繳至一百圓之欵如有帳簿筆據亦當查辦諭畢著交人保出翁斥釋隨令孔具領狀領銀○黄祖卿控虞根發王阿二議拐婢女平安昨由劉二尹提訊黄並未到案虞供稱小的向與黄姓婢女鄰居某日此婢私將主人衣服取出贈人以致不敢回去央小的領至友人王阿二家暫住王供稱小的在瑞記紡紗廠作工前日虞將婢暫寄小的家平安供稱原籍蘇州某邑年一十有七自幼在黄姓家服役前日被虞領至王家二尹判令將虞土各笞責一百板平安責手心一百下暫交官媒看管候黄來領 
[法界捕房紀事]  
　　有某甲者於某處收得洋銀八十餘元匪徒見之尾隨至小東門外醉白園前出其不意將甲按住盡攫其洋銀而去迨匪已行遠甲始起而追尋查無蹤影隨赴捕房控訴情由請爲追緝○小竊某乙持千里鏡至城河浜某押店押錢適被包探查獲拘解捕房捕 
 
 

Page 4

 
 
頭令暫爲管押俟下期解案究懲 
[美界捕房紀事]  
　　本地人劉和尙以銅匠爲業住虹口爕昌自來火行左近一百八十二號門牌屋内前日偶經新　浜路第五　五十五號門牌張陳氏家見氏獨自在家操作不禁頓起淫心上前調戲氏置之不理至晚劉又至是處將門撬開挺身而入意欲强姦氏大聲呼救幸夜尙未深左右鄰皆起喚同巡街捕拿捉劉知勢不任從後門逃脫氏尙不肯干休昨已至捕房訴控矣○前日小竊張阿大至虹口公和祥碼頭竊得舊鐵六十磅爲包探竇如海撞見拘入捕房押候究辦○昨晨偷兒康關金至裏虹口瞿銀大家竊取玻璃窗　扇當塲　獲送人捕房究辦○昨日甬人王阿順何阿福柴昆壽在天潼路二百四十二號門牌内因又麻雀起釁互相口角爲五十一號西捕所見一併拘入捕房押候究辦○崇明人劉交川小車夫也前月皆在九江路竊取胡毛毛之小車一輛逃匿無蹤昨在北蘇州路被胡撞　立喚巡街將　送入捕房押候解送公堂訊究○昨晨江北人王阿芳至篷路八百九十一號門牌屋内撬門而入意圖行竊當塲拘獲送入捕房押候訊究○甬不沈秀華在某紗廠内竊得油花數十磅沿街售賣爲汛捕所見立卽拘入巡防局中訊究姚殿卿二尹審訊屬實判重責三百板正欲驅遂出境爲捕所知以沈在外間拆梢已被人訴控卽飭某號華捕帶入捕房押候究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[監司條教]  
　　鎭江采訪友人云某日常鎭通海道長久山觀察出示曉諭曰爲揭欵示禁事照得安良必先除暴立法　南警頑鎭江爲華洋互市之　五方雜處良莠不齊而租界匪徒亦易溷跡一切作奸犯科之事較他邑爲尤甚本道下車以來今已半載舉凡地方利弊悉心訪察其間有最爲風俗人心之害必須首先嚴禁者約共數端言之令人髮指不忍不教　誅合亟揭欵示禁爲此仰合邑諸色人等知悉爾等須知天道好還作惡無不報之理王章宣列犯法有必辦之刑自示之後務各安分謀生切勿爲非作歹倘敢藐違禁令怙惡不悛一經訪聞或被告發定卽立提到案盡法嚴辦决不姑寛本道愛民如子嫉惡似仇故不憚諄諄告誡切勿視爲虚聲恫喝甘心以身嘗試後悔無及各宜凛遵切切特示計開一嚴禁訟棍勾串書役播弄鄉愚使兩造纒訟不休傾家蕩産已則坐享其利居心險惡莫過於此立法固不容寛隂譴斷難倖免亟宜猛省一嚴禁大小流氓鎭江流氓最多或爱雇與人打降或結黨到處拆梢遇事生風無惡作更有小流氓者三五或羣横行里巷動輙滋事實爲地方之害本道現已訪查多名如再不改定卽密拿重辦一嚴禁搶孀逼嫁無夫之婦守節最宜矜憫乃匪徒以及無賴親族或以計誘或以威逼逼之不從糾人强奪務墮其志較之强盜尤爲兇惡故定例首從罪于斬絞　勿輕犯一嚴禁臺基有種惡婦暗設牢籠勾引良家婦女密室行淫爲所誘者吞聲飲泣玷辱終身基至羞忿自盡此等較之娼寮妓館尤爲害理敗俗訪實立提重辦一嚴禁蟻媒鎭江專有一種蟻媒惟利是圖或夫亡誘之改節或夫存使之更嫁更有賣人作妾仍假充親族藉詞誘回名爲放鴿言之實堪髮指現在遇案重創更願娶主遇人媒合必須訪明來歴切勿輕聽受害一嚴禁拐販婦女幼孩或迷失路途或門首閒遊用言誘回一經到手或姦宿或轉賣使其父母親　無處找尋實屬心如蛇蝎定例有犯均干處絞亟宜猛省一嚴禁平塚無祀孤魂最爲可憫鎭江地皮昻貴遂有匪徒或重價賣出或砌屋招租殃及枯骨天理難容卽因此而獲利亦斷難久享况例應治罪何苦輕犯一嚴禁賭塲鎭江七濠等處賭博淵藪以兵役爲護符聚賭抽頭肆無忌憚鄉民受愚貪利往往賭輸自盡輕身　害無盡實堪痛恨現已節次訪拿再犯定提重辦地主容隠一併治罪並將地基入官一嚴禁社規圖規婦女守節固屬可敬其有家貧無靠自願改嫁者由夫家母家主婚亦爲　　不禁乃鄉間惡習有孀婦再醮必須勒索圖規社　實屬荒謬以後應一律禁革倘地保棍徒藉端需索夫家母家呈告定卽提案嚴懲一嚴禁私宰牛能代畊爲有功於人之物是以私宰一事例禁綦嚴鎭江因華洋雜處匪徒遂致任意私宰售賣地保人等亦復得規包庇殊屬瞻玩嗣後務須另謀正業有犯定干提辦以上各條皆指切近鎭江而言各宜觸目警心互相勸戒是爲至要 
[凶占滅頂]  
　　杭州訪事友云本月十四夜聨橋上有木工某甲徙倚納凉洋洋自得至夜深人靜時臥於在欄之上意興甚酣不料偶一翻身遽墮於河時橋南泊有駁船一艘聞聲起視但見明月西沈　中旋紋湧　疑有鬼物不顧而退至次晨始見屍身浮起因卽知照地保將屍打撈暫置空地一面報知木作主恊同地保備棺收殮浮生若夢豈不信然 
[上海縣署瑣案]  
　　流氓馬俊泉王阿松因向陳阿榮錢林海等賒取緑豆湯未允遽將其擔擊毁陳錢忿甚將馬拘住扭縣喊控前晚帮審委員李葆初二尹提案研訊錢供向以挑賣緑豆湯爲業上月十三　　王　二流氓訛詐洋銀二元七角今日又吃豆湯十餘碗不給一文向之理論反將擔擊毁求究馬俊泉供陳錢之擔係王阿松所毁二尹判將馬笞責二百板發改過所收押半年候提到餘黨一併究辦○江北人徐夏和張阿四朱和尙何裕卿四人口角互毆徐受有傷痕經保甲總巡戴明府拘送　署李二尹提訊之下徐供在張阿四處挑水張聽從鄰居寗波人之言謂小的所挑之水不潔淨　卽停歇小的雖透支工錢二千　然有鋪蓋木　詎料張竟糾領流氓何裕卿朱和尙候在大東門外向小的訛索錢四千五百文小的不允被渠等持刀戳傷兩臂求騐張阿四供在城内開設老虎灶所用夥友人係徐所薦徐先令三人一律停工意圖挾制致將門　歇用虧工錢四千五百文向索不還至伊臂上係爭　時察傷並無行兇之事何朱同供徐向張透用工錢向索不還央小的等擔保今日在大東門外城河浜遇見向索徐卽奔逃跌下河中在竹排上擦傷實非用刀所戳二尹飭仵騐得徐實係擦傷遂喝責五十板何挿身多事亦責五十板朱不安本分責一百板工錢免追 
[金陵官報]  
　　六月十一日駐滬商務局候補道志鈞辭首府劉禀知初九日牛首巷案業已破獲都司諶自元叩謝存記遇有差卽予委用○十二日蕪湖保甲事宜前兩江補用副將李振標到見由蕪湖奉調來寗叩謝開復　銜副將楊秀元叩　賞准先行赴考同知劉卓栻准補　郵州湯華袞知縣劉兆暄陳仕揚均禀知閱卷常州左軍守備李桂芳到由湖南回送譚宫保靈柩圖藩轅牌示蕭縣訓導章病故遺缺查有試用訓導陳堂堪以署理○十三日同知李前晉由皖回清河縣侯紹瀛贛榆縣王得庚叩謝調補華亭縣缺均到直隸州童大　奉委淮徐海賑捐差辭赴浙江常州左軍守備李桂芳均見知縣鄭學書　鑄錢局差卽日撤局督轅文巡捕知縣劉思　到繳照到省叩謝回差從九聶春藻謝委揚關中閘查稅差卽辭○十四日候補道　燮禀謝津貼登瀛兵船何　川辭赴湖口拖　同知劉卓栻准補高郵州湯華袞知縣劉兆暄陳仕揚均禀知閱卷畢又季雋禀知前在鹽　縣任内經收漕米地丁正　兩欵一律解清又陳香　奉　發審學　差准補北捕通判吳瞻　交缷運漕鹽局差　江西宜黄縣涂朝弼由京來縣丞鄧簡坐交缷代理文巡捕禀知赴鄂壹壺輪船周國祥辭送袁秉植赴清江新授江寗藩　袁　十六日卯刻由蕪湖乘輪來寗○十五日新授江西巡撫藩　松禀謝委署江寗藩臺巡道胡謝委兩江營務處候補道首府劉均見知府楊恩慶　務局知州汪喬年籌防　　　委提調差知縣王壽華禀知到上新河保甲差常州左軍守備李桂芳辭接襲雲騎尉唐鎭无見奉示騐看府照磨沈念曾辭回督轅牌示江寗而政使松　欽奉簡　補授江西巡撫所遺布政使篆務查有江南鹽巡道胡家楨堪以署理遞遺鹽巡道篆務查有候補道吳炳祥堪以署理仍兼管　應局務 
[江西官報]  
　　信豐縣陶繼曾　事清理交代回候補府林介弼　查章江門旨分試用縣蕭兆熊大挑簽分縣林志延俱禀到統領内河李榮陞江軍　文秀振武後營王國權親兵營張國柱俱謝賞南昌縣丞吳作雲記大功三次府經林元定胡祖沛俱給厘卡一次准補義寗八曡司于璘飭赴新任朱士　進京引見新昌大姑司陸炳捐升知縣請咨引見該汛務以陽恊吕署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
