# 1907 - 210 - 4912317

 

Page 1

 
 
   
 
 

Page 2

 
 
上諭 
[六月二十四日奉]  
　　上諭此次騐看之舉貢謝霈楊源懋福蔭杰著以主事分部學習包嘉賓著以中書用李德徵劉光銑王維城陳念典王珍林翀鶴林均鄒鵠高步青王琴堂均著以知縣卽用欽此同日奉　　上諭朕欽奉兹禧端佑康頤昭豫莊誠壽恭欽獻崇熙皇太后懿旨從來求治之道養民爲先古人重府車修和外國亦最尚實業方今中國生齒日繁庶而未富生財大道亟應講求國家特設農工商部綜理一切乃數年以來風氣尚未大開則官吏提倡之力勸導之方有未至也著各省將軍督撫迅飭所屬於應興各業極力振興凡有能辦農工商礦或獨力經營或集合公司其確有成效者卽各從優奬勵果是一廠一局所用資本數逾千萬所用人工至數千名者尤當破格優奬卽爵賞亦所不惜應如何分别等差該部即妥議具奏並遂年如何增進列表以聞朝廷敕大小官吏亦卽以按課其殿最予以勸懲敢有怠玩因循保護不力定行嚴處不稍寛貸總期地無曠十境無游民馴至富强有厚望焉欽此同日奉　　上諭此次考試舉貢經派王大臣等分日騐看自應分别錄用吳承仕劉善錡賀贊優劉映奎汪桂林李鶴賓陳德橡劉道龍吕宋恪盧應麟劉克昌盧文鉅王之庭吳恩璘邱有光黄葆奇蕭澤溥沈修梁元任南壽丙吳汝讓倪維俊王鍾麟王乃祿彭書年祝爾宏龔顯鶴許壽昌蘇世樟土鴻昇殷紹卿王同海吳之杭余良述陳崇鼎程良　彭士華靈耀余鑅紀清邵程起鵬楊其煥張列鄭祿昌傅鴻銓黄鳳藻鄒祖蔭陳經張蘭章睃王樞龔翌星劉純仁徐亮羲韓運章沈元弼馬絅章陳頌文高徽峯張藩王廷鑑梁鳴治葉梧春李增王熾昌張一鵬賀錫麟紀入經王謝家徐世澤廖瑞翔鄭承明王寳澶趙無玷蘇鎭垣程澍賀寅清周景墀熊元翰陳光爕桂詩成蕚之一陳錫恭韋紹高胡錫謙鍾完鴻張長植沙亮功秦增樞梁登瀛黄丙隆陳寳瑛周傳性高欒岳峻高超劉唐邵王文海李樹聲黄顯聲鄭宣綸趙用霖李學仁張敬承張燦斗李馨阮汝濬翁鳴瓚韓葆謙陳椿樞林錫光劉佑騏金在　楊開甲張謙彝輝祥楊丕烈邱鼎梓周蔭榕李煥章樹元杰草克通額姚趙厚郭　五嵩海林德綬倚均著以主事分部學習胡樹相楊分徹許植材羅霈念呈銓廖潤鴻王逢黎李景禾張潛何世炎朱江麟壁均着以内閣中書用熊騫修邱瞻恒熊磻毛王麟劉潤疇夏仁沂楊賡元中紀昌吕祖宋宗福梁致廣關毓澤李權唐家豐蕭樹棠樓振聲許德烜劉芑常　璋龔延渤翁錫麟唐廼創邊鉞孫鼎元高際雲于元芳陳元棟郭葆琮查卿姚翼聲趙鯨李秀卿慈懌劉應元孫芳易國幹楊慶棠劉粹平徐樹蘭善溥均着以七品小京官分部學習李介春吳定川徐旭孔慶成張錫　張正桂凌念京邱璧潘超劉樹聲趙葆　余重耀黄方濟陳書年錢煥錡藍澤熙鄧殿華侯　昌周守程楊魯彭蠡濱周文堃隋維李單庭蘭彭福煌劉崎姚壽慈王其昌梁慶庸劉九穗劉登瀛陳宗彝靳鶴齡丁中立孫榮劉奎錫蔡廖先堂沈頌康振藩歐暑春程寳均沈以經汪壽康董錫賡邱方鑑陳鴻寳械邦傭 
 
 
 

Page 3

 
 
王淦劉廷灝孟清溪游家帡黎植槐張尚謙湯主楷鄭祖仁歐陽增勳孔昭諤張德洋曾廣源於樹棠陳楷施大吕炳晏陳政宣馬龢鳴梁兆麟秋應離蒙啟謨王昌耿翌李應庚張鋆何士瑗華翊運余國澤馮志飭文丙薛維翀黄元吉羅鏡清馬象余舒齡金壯春吉兆楊樹芳李弼薛位王樾陳棠　從劉一鶴夏慶鍰繆比崑李仁函黎國華王寀亭郁華王亨瞻亮疇蔣拯程桂芬徐湘王朝璧恩崑張汝舍孫乃炤顧英明陳寅趙宇航侯榮邦周紹鶴王國梁緜祥壽鼗梁珂陰國垣李　齡桂保成啟陳懋功吳崇德鄭永清朱冠杜榮申胡文煒蕭信崇文楊尅濬哲張文明李爕元李長春徐友梧王起均苟萃珍侯效儒侯廷翰童翌泰張之炳段永恩桐蔭楊士欽陳士衡彭贊皇曹瀛周子蔭孫應垣王世謙高紹辛周仁撰王又榕胡子英蘇鍾貞李景堃高景龍吳起鑾盧師湘王立中馮釐颺陳子鍇丁德駱汝驤高方沂陳逵璋田志洵高鴻猷郭敦壎孫文顯何與列劉錫章李仲元宣喣陳鎬舒鎭觀謝玉墀梁樹□陳雲溥王樹樟黄堯輔李錫庚李任任榕英鑾軫秦皋弼李春錦吳品璠李蔭蕃均著以知縣分省補用欽此 
論說 
[論東三省總督行政之失（間）]  
　　東二省以旗員窟宅之地一變而爲兩虎相搏四顧荆棘之區。凡國權得失所關。生民命脉所係措置稍一不審則一子旣錯全局都輸。當其任者。惟有。竭全力於外交。注視線於實業。然後可以使在我之權利。不至盡落他人。蹂躙之餘生不至坐以待斃。當時趙次帥在任。其所兢兢焉爲奉天謀者。蓋卽扼　於此二端。豈練逹如徐菊帥。而反不能見及於此。乃以近日所聞東三省新政則大不然。 
中日交涉之事所最重要最當爭者。莫如劃分商場。設立警察。攬掘礦產。運入食鹽四大端。菊帥苟欲爲東省延一綫之命。萬無可以畏難退縮。俯從强國之要求。乃奉天劃分商塲。趙次帥所齗齗與日領辯爭。而欲爲居民。稍留。餘地者。今則已允全市通商矣。奉天城内之日本　察所。趙次帥欲援昌圖撤去警察之例。商請日領撤回以保主權者。今則已允其不撤矣。安奉沿路綫之礦產。日人欲援東清鐵道例。要求開採。而趙次帥執不可者。今則已予以開採權矣。日人違禁販運關東州鹽。經趙次帥派員捕獲没收入官者。今則已全數交還矣。外間之交致責言於徐大率坐此。然此尚得曰强權世界本無公理之可言也。至於安奉鐵道附屬地之駐兵。則趙次帥在任時。已由日人允許撤退者也。言猶在耳。口血未乾。執前說以與之。爭當不難迎刃而。解乃日人旣因徐督下車伊始姑。以强硬之行爲與之嘗試而徐督竟允具駐紥。不復撤回。握三省行　之全權。爲全國人民所注目而其對外手段之懦怯。無能如此嗚呼。吾不知其在京時之赫赫重名。果何修得此也。 
雖然此僅就外交一方面言之也。若其對於内政。切貫振興。則東三省　。產之饒。森森之　。畜牧之獨擅其利。航業之大有可爲。苟事事著鞭。亦可以杜覬覦而收大利。乃日俄目光炯炯具所持以扼我東三省人民之吭者。無非以實業政策爲先。而菊帥自蒞任至今。絶不聞有經營實業之舉動。鼓勵回國華僑之行爲。且至舉次帥所殷殷招致之熊朱二君。置諸不理。坐令熊朱赴部請命。卒以不獲見用。折回南洋。灰資本家之心。短實業界之氣。并以傷南洋華僑之感情。華人既裹足不前。則外人益爭先攫奪。雖欲不謂之放棄權利。其可得耶。 
且夫菊帥之得　東督也惟其案有能名。而朝廷之簡任菊帥也。且予以辦事之全權方其初抵　天。日人歡迎之　。幾疑外交内政不久必有奕奕生色　事功。及見諸實　。而　辜負人望乃若此。此豈盛名之下。其實難副哉。位愈尊則保全祿位之心愈切。懽愈重則自怗權力之念愈深。菊帥以爲前任去奉之原因。雖非一事。而要以不滿意於外人爲其遷調之根本。則與其以堅持不讓。開罪强鄰。母寗以和平政策結好强鄰之爲愈也。至於熊朱兩華商。雖力足以興辦實業。然以一商人資格。而欲使督撫降尊加禮未免自失其尊嚴。况政府撥助三百萬之鉅資。尚足供目前興辦各事之用。東省實　亦何至專賴此二商。此其所以淡漠相遭。忍令熊朱之折回南洋也。不知對於外而一意和平。則喪失國權。苟且於一時。卽貽患於累世對於内而卑視商界則抛棄地利。國中多一業之不舉。卽國外多一事之競爭。利害得失之間。所關甚鉅。而菊帥乃以一巳之私意行乎其間。設竟循此不更則東三省之實業權勢。必不數年而斷送殆盡尚安望其能張國維。蘇民困哉。嗚呼吾是以援春秋之例。責備賢者。而深顧菊帥之有以善其後也。 
專電 
[電一北京（二十五日午後六點）]  
　　京師傳言山西巡撫恩壽有被□□國人鎗擊之事（强） 
 
 

Page 4

 
 
　　按昨報專電係云新撫被擊今京師又傳言晉撫未知是一是二 
[電二北京（同日午後十點）]  
　　郵傳部派馮元鼎考察沿江沿海輪船郵政兩事（大） 
[電三北京（同日午後十點）]  
　　河南提學司孔祥霖奏請先設視學員又附片新設佐治各員宜用士紳請除迥避例（句） 
緊要新聞 
[趙啟霖補授實缺之消息北京]  
　　趙侍御霖自奉特旨開復原官後京師中人莫不稱快頃聞政府之意都察院遇有缺出卽當儘先以趙侍御補授以饜衆望云（西） 
[外務部預保丞叅之考語北京]  
　　外務部預保堪勝丞叅人員聽候記名簡用已略記前報兹悉高梁胡吳四人外一係恒文一係陳懋鼎其考語皆極優異因特分錄如下二品銜江蘇候補道高而謙樸實勤明器局深穩由福州船政學堂學生遊學外國歷在各省襄辦洋務現在外務部丞參上行走承辦一切事宜均臻妥協二品銜丁憂内閣侍讀學士前出使美墨秘古國大臣梁誠才具開敏處事精詳曾經留學美國歷充專使叅賛駐美以來聨絡邦交撫輯華僑尤屬勤能卓著二品頂戴三品銜出使俄國大臣胡惟德淹貫中西通逹治體由舉人歷充英美俄德使署叅隨駐俄最久辦理外交條陳時事均能洞中竅要卓有見地三品銜和會司郎中吳品珩老成練逹體用兼賅由進士刑部主事考充總理衙門章京升補郎中並經稅務處調充帮提調實心任事資勞最深於部務尤爲熟悉三品銜庶務司郎中恒文局度安詳辦事精細由禮部員外郎考取總理衙門章京升補郎中校竅條約合同具有心得經辦文牘亦復條理秩然三品銜榷算司員外郎陳懋鼎學識明通辦事精竅由進士宗人府主事考充總理衙門章京調充駐英使署叅賛兼通英文於外交頗有經騐現兼充儲才館提調事務心精力果措置裕如（慕） 
[武義縣會營通禀匪亂原因金華]  
　　金華府武義匪　與越郡學堂本無關繫業已將先後剿匪電文紀之昨報以破官塲煆煉周納之奸乃武義縣令錢寳鎔與金衢防營統領沈棋山竟將此案稍稍牽涉亦可謂善承憲意者矣原禀甚長節其要旨如下查此次滋事會匪本名九龍黨謬託開堂終南山賣票歛錢蓄謀已十有餘年故上至處屬下逹嚴紹皆有其黨而其最蕃衍者厥惟縉宣永金四邑有謂青田松陽之雙龍會卽其分枝並稱金華之刀匪已歸其黨近年風　變遷竟有衣冠敗類倡言革命亦勾結此輩　羽翼匪首劉耀勳就獲後供認主謀煽惑不諱並稱鄒維柄之革命告條亦伊手筆伊本擬開辦體育學堂待至招齊學生再糾合紹興學堂之縉雲人齊圖起事嗣因黨羽漏洩風聲遂於二十六日急圖起事擬分東南北三路奪城不料擔任遞信之聶李唐被獲伏誅各路匪多不應以致事未得成等語餘匪亦自認從逆不諱卑職等當以此等匪首悍黨稍覊憲戳必致事出意外卽將該匪首與從黨一併正法伏念該匪等結黨十餘年蔓延三五郡而匪首劉耀勳以卑邑廩貢廿人下流相與勾結本年聞其往來紹縉行蹤已屬可疑迨禀請開辦體育學堂欲專招無賴子弟人堂習技居心叵測更不可問嗣囚永邑匪徒滋擾彼即入黨主謀妄圖於金永武三縣次第竊發幸經卑職等調兵防捕先獲遞信之聶李唐訊明正法隱謀遂破卒使元惡授首悍黨成擒四境居民無一擾　然其黨惡之劇烈已可見一斑除將所獲情罪較輕各犯再由卑職開錄供摺另行禀請監禁並切實搜捕餘黨外合將剿匪情形禀陳察核（土） 
[恩撫被刺餘譚安慶]  
[委員說夢]  
　　安徽巡警學堂收支員顧叅軍松號小舫當擊斃後旋據其家人傳述云上月顧已有噩兆曾夢一四十許婦人携一及笄女郎手持檀木戒方一柄上有七律一首云隋堤綠柳是蕪城十里珠簾涙碧痕覔得仙槎登彼岸我與先生朝至尊傍鐫小山刻三字醒後細玩後二句不禁百感交集萬念俱灰時顧正在戒烟之後身體不爽因檢閱推象舊本是歲疾厄臨於太歲恐有不測口占聨句一幅云家無担　依然兼顧姪輩從　蓄分居意思架有詩書將來留與兒曹切莫存各爨心腸作後即召長男誡以日後無存刻薄之心勉之勉之雖傳述夢境固不足憑然巷議街談已津津樂道矣姑錄之以告我國民之喜說夢者（上） 
[婢女假裝]  
　　皖省自恩撫被刺後人心惶惶迄　稍定所有防緝等營仍時時戒備行路之人屢被搜查不勝騷擾前日有一天足女子假扮男子裝並剃鬢髮梳成長辮上身穿柳條布男短衫下穿藍洋布小脚褲足穿雙樑鞋行至撫署東首爲城内巡警北局弁兵瞥見疑係女革命黨隨卽拿住迨至帶回局中訊問口供則係某公館婢女因事潛逃者然一時謡言蠭起有謂係徐錫麟之婦來此報復者有謂係秋　女士之同學者遠近聞之已莫不驚惶無措（重） 
 
 

Page 5

 
 
[請向越南索回私購軍械要犯北京]  
　　日前護粤督胡方伯湘林電致外務部稱己革遊擊梁秀春叅將李世桂逃匿越南勾結無賴私購軍械數百件意圖攻取兩境請速照會法使轉飭越南總督解回我國治罪等語現外部尚未照會法使亦未　復胡督（西） 
[南滿鐵路公司注意東省交涉奉天]  
　　南滿鐵路公司新設交涉事務局特調現任西京大學敎授法學博士岡松參太郎爲交涉局理事專令辦理中國官民交涉並調查東三省風十習俗曁古事慣例各項事件聞博士深通中國法學夙有盛名曾任臺灣舊慣調查局局長現今臺灣所行政治法律一切制度編制多藉博士之力此次由公司調來滿洲改任今職於該國公使領事曁關東都督各職權之外隱然又添一外交官南滿公司此舉其爲商業上之性質乎抑政治上之性質乎亦一可以研究之問題也（丁） 
[關道對於建築油池案之愼重蕪湖]  
　　美商劉懋恩在弋磯山下購地建築油池一案迭經前蕪關道據案力爭不予稅契該商無法遂赴寗禀呈駐寗美領函商江督轉飭現任關道文仲雲觀察先予稅契以免糾葛旋逢恩撫被剌之變關道因防務吃緊無暇提議而該商迫不及待即禀經駐京公使商由外務部電請江督轉致關道准予稅契建設併飭查照漢口油池成案與美領議訂專章送部察核關道文仲雲奉札後昨已禀覆江督略稱此案曾經會議與該商立有草約嗣因該商翻悔以致延未完結再美領上年來函曾聲明該商在弋磯山下所購之地專爲改建油棧不作他用如有别項營造應俟兩年或二十八個月後與地方官商　得有允准確據万可改建尤須與條約不悖今該商旣不遵原議向外務部商准擬俟美領再來函催當卽與之曾同妥議辦法以免多生枝節云（儀） 
[鴉片專賣事宜續聞北京]  
　　民政部擬定鴉片專賣章程四十六條已將内容撮紀前報現悉此項章程業由内廳繕呈肅親王核奪頗爲許可定於下届本部值班日期卽將章程具摺入奏又聞政府各大軍機以禁止鴉片事體重大須聨合各省一律施行不然此處專賣彼處仍土局林立必至掣肘故日前分電張端袁三督籌議辦法俟得覆電即須施行（西） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[鄂督張之洞奏設存古學堂摺（續）]  
　　其課程雖與各學堂稍異至其與學堂同者則規矩整肅衣冠畫一講授皆在講堂問答冩於粉牌每日兼習兵操出入有節起居有時課程鐘點有定會食應接有章皆與現辦文武各學堂無異與舊日書院積習絶不相同其中雖有年長身弱者柔軟體操器械體操兵式體操均應一體演練惟各項體操中其練習過難用力過猛者免其隸習每思孔子所言温故而知新一語實爲千古敎育之準繩所謂故者非陳腐頑固之謂也蓋西學之才智技能日新不已而中國之文字經史萬古不磨新故相資方爲萬全無弊若中國之經史廢則中國之道德廢中國之文理詞章廢則中國之經史廢國文旣絶而欲國勢之强人才之盛不其難乎今此學堂旣以國文爲主卽宜注重研精中學至外國歷史博物理化外國政治法律理財警察監獄農林漁牧工商各項實業等事只須令其略知世間有此各種切用學問卽足以開其腐陋化其虚橋固不必一人兼擅其長每一星期各講習一點鐘卽可若算學一門本係中國經學史學所必需自應仍舊講習且本朝列聖欽定數理精藴儀象考成等晝測算即用西法自不宜墨守九章入元舊式地理及輿圖一門古來中學所重見諸正經正史况天地人大端要略旣名儒者豈容茫昧不通今全球地圖幾於家有一本豈能劃分中外亦應兼習但算學地圖不必過於求精鐘點亦不宜太多俾其時刻較寛可以專力中學務造精深蓋前奏各學堂章程在開發國民普通知識故國文及中國舊學鐘點不能過多此項存古學堂重在保存國粹且養成傳習中學之師於普通各門止須習其要端知其梗概故普通實業各事鐘點亦不便過多以免多占晷刻兩法互相補益各有深意不可偏廢不可於非所有各門學業鐘點另列有功課表畢業擬以七年爲限該堂監督一時暫難選得其人凡學生平日功課由各門分教員按月考校填注分數送交提調彙齊列表送交提學司檢閱初次後呈送臣衙門覆核取定榜示其年終大考由臣親臨察試（仍未完） 
内治部 
[馮升撫奏請陛見安慶]  
　　新授安徽巡撫馮煦具奏略稱五月二十六日撫臣恩銘被戕出缺當電請軍機處代奏在案謹將安徽巡撫兼提督銜關防蕪湖關監督關防各一顆曁　王命旗牌文卷等件封存司庫嗣奉電鈔本月二十八日内閣奉上諭安徽巡撫着馮煦補授欽此聞命悚惶罔知所措遵於六月初一日將封存印信各件敬謹捧出謝恩祇領查皖省地居衝要襟江帶淮以比歲之不登民生彫敝屬維新之伊始憲政萌芽顧伏戎于莾之滋多念曲突徙薪之非易前撫臣在公夙夜罹患須臾仰仗天威立除頑慝昔來歙被創而詔馬成代之將岑彭遇害而命吳漢領其軍臣獨何人敢援斯例擬俟事定後趨詣闕廷跪聆聖訓所有微臣接受撫篆日期並籲請陛見緣由謹恭摺具陳伏乞聖鑒奉硃批毋庸來見欽此（工） 
[批飭速議改良巡警章程南京]  
　　泰興縣日前將辦理警務擬先籌欵情形禀奉江督端午帥批示云昨據文生高維嶽等禀稱該縣常年警費官契土絲典茶各捐以及舊有之冬防捐統計不下五千餘金均爲哨官封保和把持捐欵日增練丁日少以致警務腐敗當批行巡警局派員確查並飭該縣力加整頓在案兹閱所禀於改良巡警情形尚未議有切實辦法卽於原有警費亦並無一語聲叙究竟闔縣巡士須練成若干名始足分布站崗其警費原有若干現須添籌若干方可敷用均未議及一昧空文敷衍足見高維嶽等言非無因照來禀情形而論添籌經費只須責成典鋪三家分認所缺當亦無多究係是何實情仰江南巡警局先將批飭各節派員確切調查禀復核奪一面責令該縣速議切實改良章程通詳立案如封保和辦理警務果有不實不盡亦卽查明禀辦無稍瞻徇致干查究並移蘇臬司知照仍候撫部院批示繳（諟） 
[江督又擬奏請動用關稅南京]  
　　江督蘇撫前以寗蘇學務經費以及京口續備軍津貼各學堂經費江寗駐防學堂並習藝局經費各欵異常支絀會銜奏請每年在關稅項下動撥銀十餘萬兩經度支部議駁在案兹江督端午帥以外省財政竭蹶舍撥關稅實無可籌且寗屬現需籌撥之欵如學堂軍隊皆各短數十餘萬之多均應奏明設法籌撥尚不僅京口江寗兩案部駁之數因又會同江寗將軍電商蘇撫擬卽彚案再行奏請未識能邀俞允否（其） 
[擬設游民習業所鎭江]  
　　常州府陸太守以常郡五方雜處時有流落失業之人且禁烟後多數烟夥無術謀生必致流爲匪盜殊非地方治安之計因擬籌集經費建設游民習藝所專收遊民及失業烟夥入所學習工藝刻已詳奉省憲批准遵辦矣（射） 
[紳士組織地方自治會太倉]  
　太倉州鎭洋縣紳士顧暄等以奉明詔預備立憲實行地方自治爰於六月十三日邀集紳商學界在明倫堂議定先組織市議事會定名中區議事會以次推及各鄕鎭再行組織州縣議事會然後組織董事會以成一完全之地方自治會現市議事會已舉定顧君公亮聞君冠塵等二十人爲評議員錢君春沂等二十人爲預備議員唐君蔚芝等十人爲諮議員已將擬定章程通禀各大憲核示矣（亦） 
外交錄 
[蒙員醉死之異聞蒙古]  
　　傳聞初七日有一蒙員頭戴四品花翎僕從甚盛至昻昻溪車站拜會俄員本爲磋商蒙界交涉及面晤俄員寒暄數語卽相對痛飲乃酒未數巡蒙員已不省人事舁往醫院至晚斃命現聞該僕從欲控諸華官證爲毒害俄人則聲稱實係醉死云（丁） 
[駁復日領延請律師福州]  
　　福州日領事照會洋務局請將詞訟案件延聘律師代理己志前報兹經洋局核覆略謂華民涉訟應歸中國 
 
 

Page 11

 
 
自治中律并無准延律師之條卽日本律師亦未必盡諳法律如承審官聽斷失平儘可瀝陳　控以伸公平之權若一造獨用律師顯見偏抑自可無須置議（主） 
[禀請建築油池之督批蕪湖]  
　　英商亞細亞煤油公司擬在租界之北偏僻空地建築煤油池前經關道駁復未准兹該洋商禀由南洋大臣核示當奉批示云候飭關道查明如該處建築油池與地方商學兩界均無妨碍方可照辦該商仍須與關道面商妥議章程呈候核奪（少） 
[馬賊肆劫]  
　　二十四日栢林電云哈爾賓近又遭紅鬍子之盜劫譯文匯報 
[吉撫電商交涉辦法吉林]  
　　吉林巡撫電致外部據稱吉省與俄官交涉事件甚多凡有電逹交涉事宜請大部先與駐京俄公使會議令其預備電逹該省俄官然後電示向來俄官以無駐京公使電文爲辭遂致交涉事件久不能結等語聞外部已覆電允與俄公使先議此事矣（土 
[華興公司與南滿鐵道會社之會議奉天]  
　　承辦千山台華興利煤礦公司職商　承堯君因所開礦山爲日商開採禀由外務部咨行駐日楊公使商准日本外務省令該礦業主與南滿鐵道總裁後藤男爵直接會議以期和平了結頃聞後藤男爵已於日前來省王君當卽往謁由南滿鐵道會社之員佐藤安之助君與之協商尚無眉目聞將來須在大連會議也（木） 
軍事界 
[奉札招考陸軍學生鎭江]  
　　鎭屬徒陽壇溧四縣近奉端午帥來文以寗屬所辦陸軍小學堂自三十一年先招第一班學生至去年續招一班現需招選第三班學生仍擬按縣選送凡　貢生童年力壯强者一體由縣考選大縣每縣額設二名刻已札飭各縣照額加倍取送以便到寗後分别去取惟親老丁單不得與考考亦不得申送業由四縣令出示招考矣（退） 
[督批查辦標營吸烟兵丁南京]  
　　江督端午帥批憲兵司令官陶道駿保禀請飭禁兵士吸烟由據禀己悉軍界戒烟章程前准陸軍部議定咨行業經通飭新舊各標營遵限造具册結呈送昨因各標營逾限未復又經嚴札飭催各在案兹據稱省城烟館迭經查出各標吸烟兵丁多名殊屬不成事體查江南編練新軍原爲力圖自强起見欲收知方之效果必先具尚武之精神若不將烟癖亟予廊清何足副軍人之資格候札飭督練公所移行各標協遵章認眞整頓並將查獲之兵丁吕相卿等訊明懲辦至封禁烟館期限本月底卽當實行届時除由該部分派憲兵會同各區巡警巡邏彈壓外併候札飭第九鎭及混成協一體酌量派隊幫同出巡以昭周密仰卽遵照（諟） 
[管帶易委長沙]  
　　湘省西路巡防第五隊張管帶宜仁日前在營病故已由該營陳統領禀准撫轅發給卹銀一百五十兩以示體卹所遺防務暫委第八隊楊帮帶啟桂接帶飭令試辦三月如能勝任卽由該統領禀請加委業己札行兵備處轉移遵照矣（私） 
敎育誌 
[禀請改派德國留學未准南京]  
　　留東學生黄奎日前具禀江督請改派德國學習造兵科當奉端午帥批示云據禀已悉具見心志專一性情堅定洵爲罕見之隹士披閱禀詞爲之欣慰惟改派德國一節碍難照准一須先與德國商妥二能否准入造兵科未能預定三僅派一人遊學殊非辦法四如派多人則經費實不易籌五不通德文派往又與學部新章不合該生留東已經三年語言文字必已通曉應仍以攷入高等學校將來遞升大學專習造兵科爲合宜本部堂於有志之士樂於成就應卽備文咨請駐日楊大臣設法成全以遂該生之志此時但求能入高等學校至將來升入帝國大學一節自有學部與之直接交涉該生母庸慮及此繳（常） 
[批飭敎科書送部鑒核長沙]  
　　湘省紳士陳鴻第以已故同學楊中書所編國文敎科書稿本呈請提學司鑒核刋行昨奉吳子脩學使批示云禀悉楊舍人學問淵博品行純正本署司心儀其人而惜其中年徂謝遺書幸在亟賴表章該職擬爲印行用意良厚惟定章各學堂敎科書皆須經學部審定後方准頒行所有楊舍人編輯國文教科書稿本應卽由該職自行呈送學部鑒核藉昭鄭重仰即遵照（敏） 
[批飭學員未便告退湖南]  
　　湘省石門縣高等小學堂堂長張承啟及各教員日前聨名禀請提學司准予告退另委接辦等語當奉批示云查該生等均係前學務處選派充當該縣高等小學堂堂長敎員等差自應將該學堂一切應辦未盡事宜隨時會商該縣妥愼籌辦以副委任現在新機萌蘖開通者僅居少數全賴任其事者熱心毅力勤愼從公該生等辦事得手未便遽爾告退惟承辦該學堂以來如何情形未據該縣詳報仰石門縣迅將該生等辦事成蹟查覆核奪（亦） 
實業類 
[三誌銀行招股事常州]  
　　武陽商會總理惲君莘耘開會集議和愼銀行招股一事已兩誌本報兹悉惲君擬集股本三十萬元先集一半以爲基礎惲君自籌五萬令錢典兩業各出五萬惟錢業中祇有永康阜成兩　應允典業則有濟豐等八家應允其餘各錢典必須函知店主後方能定奪爰定於七月初一日再開大會會議又聞惲君以常地各錢莊與蘇滬各銀號通匯劃者共有十五家擬令每家出股本三千元共四萬五千元尚有五千元由各小錢莊分派如再不足統歸惲君設法補足典業亦然（　） 
[詳准給咨開採柴礦安慶]  
　　安徽貴池縣煤山壕地方柴礦甚富現有職商焦壽林等籌集資本遵章繳納照費並將保單山圖呈由商礦兩總局具詳撫院准予咨部給發憑照擇期開採（孔） 
[擬設蠶桑學堂湖南]  
　　湘潭縣勸學所總董龍君心梅黄君芸蓀 
 
 

Page 12

 
 
以該縣學堂次第興辦惟實業一項尚付闕如爰擬設一蠶桑學堂就黄君前年自闢之桑園改良推廣加種桑秧聘請省垣農業學堂畢業生劉君仲方擔任敎務俟組織就緒卽於秋間開辦（顧） 
[通飭廣設實業講習所武昌]  
　　鄂督張香帥爲惠濟貧民起見於前日通飭所屬府廳州縣速於城鄕市鎭先行創辦實業講習所招致生監敎以粗淺工藝畢業後卽派充貧民習藝所敎員并限於六個月内將一切辦理情形造册具報（今） 
[順德屬繳呈特别物產廣東]  
　　順德縣屬地少人稠多以蠶桑爲業而種桑之法與兩湖各省不同初年保桑秧次年取桑葉夏秋去草仲冬伐枝採摘之後卽糞以肥料每於歲終加培泥漿周年收成約得六七造其老桑頭則十餘年一易至水旱之偏災晴雨之不時毛虫之損害則有非人事所及防者飼蠶之法天氣宜晴和蠶室宜寛廠種布於紙濕以温水越四日而蠶生初生飼桑其細如髮稍長飼桑其大如韭三眠後始飼以全葉晝夜看護不容少息兩旬内外可上箔結繭結繭之後密蓋其上而下薰以火其功乃成歲自季春以迄初冬凡六七造其中途成敗視風雨寒暑何如至塘魚一類其始生爲魚種南海九江多有業此者稍長爲魚花另塘蓄之數月後轉而蓄於大塘其類有大頭或有皖魚有鯪魚有扁魚數種居多飼養之　水宜深不宜濁飼以細草飼以蠶虫或飼以肥料一歲之中大可　倍　順城約紳接到縣令照會請查屬内特别物產特據情照復並選購桑秩蠶紙蠶繭各種繳呈到縣聞該縣徐令已轉禀農工商局察核矣（火） 
瑣事欄 
[奉省通報館停刋之原因奉天]  
　　奉天省城通報館開設以來對於内政外交力持正論頗觸内外之忌日前因登載交涉事件爲某國領事所嫉曾要求　省督撫封禁未之允許近又觸怒該地官塲遂亦不任保護該報自知力難支持當卽停刋觀其十六日最後所出之論說至爲沉痛讀之令人嘆息也（西） 
[撫署咨調幕賓安慶]  
　　皖撫署幕府舊賓均因黨亂退散現新撫憲馮中丞以文牘摺奏事件辦理乏人擬卽咨調山東候補知府魏家驊來皖入幕襄辦一切據云魏係夢師之門弟子當不至有違師命焉（若） 
[又有學習神拳之人南昌]  
　　江西萬安縣王令出示拿禁學習神拳略云近日訪聞萬安各鄕村落無知之徒學習神拳邪術所在多有未知此毒從何傳入使不預爲嚴禁痛懲終恐爲害無窮除分别會營飭差兵　密訪嚴拿外合行出示嚴禁設有不聽約束即行送官究治倘敢挾同隱匿一經發覺定惟該紳耆地保族長父兄等是問（四） 
[鄕民不願半償質物寗波]  
　　鄞縣莫枝堰鎭恒泰典當前被盜匪搶刦後卽由典主稟准該縣以對折賠償質物在案兹悉該典於日昨開賠質物由高子勛大令帶領差勇親往彈壓詎各鄕民咸不允從向該典紛紛滋閙大令飭差開導鄕民卽與大令爲難一時人衆勢凶幾釀巨禍幸經該處各宗長阻止衆始解散昨大令已將爲首閙事數人嚴枷笞責一面諭令該典速將各貨賠償免滋後患（第） 
[俄人之間島探險]  
　　俄人近在琿春招集馬賊一隊以爲間島探險之護衛聞俄人注意該島爲日已久此次調查亦可知其命意所在也譯大阪每日新聞（頴） 
[皖撫批准監禁差役安慶]  
　　阜陽縣汪承祖以差役李棟藉案詐擾請予監禁事禀奉皖撫馮云據禀該縣快班總役李棟胆敢每遇拘提犯証就案開花乘機肆虐復敢栽誣人命希圖詐贓平日種種兇横貪狡聲名狼籍聞之殊堪髮指似此目無法紀亟應從嚴懲辦以除衙蠧而安鄕愚該縣禀請監禁應准將革役李棟鎖禁十年逢恩不准赦放惟稱被押之葛金魁究竟是否命案兇犯實在有無被誣情事應否保釋未據聲叙明白應卽查案核辦（若） 
[鄕民擒獲多盜揚州]  
　　揚郡四鄕鹽梟士匪到處充斥前日由甘泉北鄕黄玨橋等處鄕民捉獲盜匪二道毛等七名格斃三名十七日各鄕民將所獲之七盜解縣該縣陳鎔安大令於十八日傍晚坐堂審訊聞各盜均直供不諱云（司） 
東京通函 
[東京地方裁判所記]  
　　二月初八日參觀東京地方裁判所控訴院大審院所長近衛氏肅入坐談謂裁判所分四種（一）區裁判所（此爲最下級其數繁其數多每區皆有一所計凡三百十歲）（二）地方裁判所（每州縣有之凡四十九處）（三）控訴院（全國有七東京大長崎官城名古屋函館廣島）（四）大審院（全國一所）區裁判所裁判官一人（此爲單獨裁判）地方裁判所裁判官三人（此爲合議裁判控訴院裁判官五人大審院裁判官七人四種裁判所皆有獨立之司法權其所裁判分民刑兩事（此爲通常裁判所與陸海軍軍法會議領事裁判特許局審判屬待别裁判所者不同）民事除裁判官外重要者惟書記凡調甼審判案件及原被告人口供一一筆之以爲成案刑事則重檢事（檢事亦有助理民事者）關於一切之刑事由檢事審問查明由裁判官判决（檢事與判事異檢事之權限祇及於訊問判事則有判决之權限也）凡裁判所必有檢事其稽查之責任愼終於始始之不愼輾轉相仍以迄高級則國法於以破壞矣夫起訴之事先由區裁判所一審不服再由地方裁判所審决又不服訴之控訴院仍不服訴之大審院大審院爲裁判之終結（野蠻時代一審卽結母許再訴國多冤民文明時代可經數處審訊多所平反民以不冤）其或有案件重大可不經由區裁判所審訊而徑赴地方裁判所判决若貴族則無論罪之大小輕重可不經由區裁判所地方裁判所訊判而徑訴之控訴院再三審訊至大審院國事犯亦如之此地方裁判所等之大略事情也語　庶務員導觀民事法廷刑事法廷豫審室控訴院大審院審判時不用刑訊其衣裝判事肩繡紫線檢事淺紅色書記淺黄色姿態和厚藹然可親凡所判决悉依法律規定無有左袒而民誠服立憲之國其孚民如此以視中國之污暴官吏翫法營私以魚肉人民者倜乎不侔書曰非佞折獄惟良折獄其是之謂乎 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畫史]  
國外新聞 
[韓亂未已]  
　　二十四日東京電云自韓皇解散軍隊之詔下韓國軍心大爲憤激已有韓兵數隊起與日本兵劇戰然終爲日兵所壓服死傷百餘人而日兵亦死傷二十五人有某大尉戰死○有韓國聨隊某統領憤極自戕○現方竭力搜查敗兵已有多數被拘其釋兵馴服者各與奬勵 
[韓使之言]  
　　二十四日紐約電云韓國特派平和會代表某親王已抵紐約有人往見該親王極言日本對於韓國所行種種政策之悖謬意欲往謁美總統竭力運動使出而干涉日韓之事但未必能望有效云 
[平和會公判廨問題]  
　　海牙平和會有數大國代表現正商議設立萬國公判廨草章其大致謂各大國凡有人民三十兆以上者得有簡派一裁判員之權利如數小國聨合得有三十兆以上之人民亦得共派一裁判員是廨除公判一切事件外得處理關干萬國公法之問題此間各國代表雖均以設立此廨爲必須之舉而此議之果得採用與否未可言也有人謂德國贊成美國之議用强迫之公判實係誤會蓋德代表之意欲將此事詳加討論因有數處似乎難行故也目下各國代表均無直接反對此題之事以後日德兩國對於此題之狀態若何於日本頗有關係德果贊從强迫公判之說則唯有日本獨持異見矣特第一次平和會時德曾反對此議則此次德之尤否尚在疑似之列而日本則無論若何必不承允云以上譯字林報 
[德報聲明德俄兩皇相會事]  
　　二十四日栢林電云德國某報聲言俄德皇相會之事並無有政治上特别原因故外人亦毋庸多疑也 
[英奧兩皇相見]  
　　二十四日栢林電云英皇在衛恩沙地方暫駐卽須至奧國衣斯而地方與奧皇約瑟佛朗雪相見届時英國兵部大臣海爾定奧國外務大臣哀倫塔爾均在其列 
[再誌摩洛哥亂事]  
　　二十四日栢林電云摩洛哥國克薩孛朗卡地方已被亂黨佔據有西人十二名己被戕惟無德人在内法意西班牙三國均遣兵艦前往以資保護法國各報均要求速卽在摩國設立新警察兵德國全權事務大臣已向法國公使表同情而尤注重于簽押各國之共同任責 
[美艦隊之調遣]  
　　二十四日栢林電云美國海軍部聲言將遣派艦隊赴太平洋美屬海面云 
[暹羅皇行蹤]  
　　二十四日柏林電云暹羅皇　于二十六日可抵栢林 
[大臣更調]  
　　二十四日柏林電云荷蘭國海軍大臣一職現派海軍大將温沙接任 
[安南皇爲囚]  
　　二十四日柏林電云法國政府已在安南設立統治議院代行治理故安南皇已成爲俘囚矣 
[又起罷工風潮]  
　　二十四日栢林電云北美洲辟資堡地方各礦工業已同盟罷工以上譯文匯報 
本埠新聞 
[蘇撫弭患之政策]  
　　蘇撫陳筱帥以皖撫被戕後黨匪煽惑謡言四起當淮徐災祲之餘又值實行禁烟時代深恐内訌四起釀成大變特飭杜雲秋觀察周遠明副將鍾鴻鈞太守輕車減從往各屬密查匪蹤現各員于昨日抵滬聞小作勾留卽當前往各處查察陳筱帥乂以梟匪猖獗竟釀戕弁燬船巨案浦東爲鹽梟逋逃淵藪邇更蠢蠢欲動特札撫標水師歐陽成祥統領親督師船十號分往浦江上下遊一帶巡察（莊） 
[批珠玉業京帮另立公所]  
　　珠玉業京蘇兩帮爲公怕涉訟一事屢紀本報兹又將滬道瑞觀察批京帮金吉雲等禀詞錄下合所貿易總須全體和洽庶可長久相安若平日嫌隙已深仍令勉强合帮勢必遇事忿爭終無安寕之一日至親莫如兄弟一經心志睽違尚且難以勸合况異姓各帮之人乎該帮旣知分所必無以自全仍復爭權以逢衆怒勢無異南轅而北轍以此求合能乎不能本道前批就該帮冋來設檯貿易之塲酌定界限分别劃開雖主行分所之義仍不欲顯示以分所之名實於分帮之中暗寓合幫之意即該帮前此所求各收各捐各問各權開銷兩帮自便各節亦不啻如願以償至又翻造建設責之蘇帮担任良以開銷旣兩帮自便自不應再添派京帮並處處婉勸蘇帮不得以從前少數捐欵之京帮相待其所以維持該京帮者可謂無微不至乃各帮正以未洽衆情　請註銷前判而該帮竟爾得步進步輙欲悔其原議妄思明定三分之一權限似此出爾反爾任意要求古人所謂旣不能令又不受命者豈卽該帮之謂耶京帮　得三分之一權限該帮自謂出自劉議　 
 
 

Page 19

 
 
裁　本道亦姑如其說以勸蘇帮稍讓其權該帮遂遽以全權三分之一自居試思商會原判祗謂蘇州各帮年捐二千元應得二千元之權京帮年捐七百元應得七百元之權何嘗　京帮應得三分之一權限之語豈二千元與七百元固可作二與一之比乎商會原判就年捐以定權限而該帮願按建費以爭權限與原判各出一途大約茶資非年捐可比難以取勝故置而不論不可謂非有自知之明顧按造費以計捐必實係捐諸公中方可今檢查該幫開送商會捐摺所稱京帮捐洋一千另八元者内有廂捐檯捐共七百九十元曾經蘇董答復謂係租廂租檯存欵退租即須給還核與商會判詞但稱從前建屋時京幫旣略有助欵在内而不認京幫實在捐有此數足見此項存欵不得作捐欵論毫無疑義扣除抵算該幫捐欵祗得二百餘元詎能以此爭權限三分之一乎况蘇帮稱建費五千元之外另有添造神殿及置辦噐具三千餘元必有帳據可查詎能舍此不計該幇董從前旣與聞所事何以並不知之乎按茶資作年捐計算於義旣有未安按建費計捐數又祗區區二百餘元復被蘇董查明剔除過半然則蘇帮曁各幫所謂京帮原捐僅百分之一該幇其何辭以自解耶至謂檯面之多與廂房之少爲當時出捐買定姑無論檯面係逐年增設並非當時即有此數且存洋旣不能作捐論其不能作爲買定更顯然矣上年杭紹廣潮各帮公禀商部奉有兩帮如積不能平祗可設法劃分之諭即該帮所上督憲一禀亦有蘇帮與各帮共捐二千零五十元今來禀祗認京蘇兩帮將其餘各帮一概抺煞尤爲有急欺壓何怪各帮之起而爭持耶報館有言論之自由所言如當可作輿論之代表觀否則何妨置之不論乃亦以此指爲蘇帮之串託率請核究尤屬好訟多事此案在各大憲前批無論合帮或分帮總以息訟寕人爲主義此次並經兩造各帮禀奉督憲批飭仍由本道秉公核議了結兩得其平本道再三體察詳籌該帮旣始終爭權衆志不孚萬　團結惟有遵照憲諭明諭劃分以免日後意外爭執之事此係該帮不受本道勸諭逼而出此非本道之稍存薄待也仰上海縣迅即傳集京蘇各帮秉翁調查公所捐建實數按照時值估價攤分並將廂檯存洋給還俾京帮另立公所以安生業毋稍瞻顧遲疑是爲至要另禀及繪　枮件並發仍繳 
[錢莊受虧公禀滬道]  
　　法界潤昌煤油號韓潤生欠源利莊往來銀三萬兩及房產押欵銀七萬數千兩源利莊以該號遷延不付曾控諸公庭懸案至今未結潤昌曾挽朱葆三出塲商懇源利莊願還現銀五萬兩出期票二萬兩源利未允日前向英公廨控追當奉堂判潤昌還銀三萬五千兩源利因受虧太甚訴諸同業遂由本埠南北錢業在城内内園集議以此事與市面殊有關碍聨名公禀滬道請力爲主持云（南） 
[滬道愼重開山炸藥]  
　　滬嘉鐵路在松屬華青兩邑之小赤璧神山兩處採用石子已誌前報兹公司以開採山石須用炸藥特函請滬道給發憑照以便購運瑞觀察以炸藥一物性甚猛烈如果爲採石所必需亦應由公司禀請郵傳部飭道遵辦以昭愼重昨已將情函復矣（惻） 
[提右營赴松之原因]  
　　本城右營參將萬國棠因事赴松已略誌昨報兹悉參戎前被各武員聨名禀控松江提台剹軍門卽札委城守千總劉菊坡來滬密查劉以碍於情面含糊禀復嗣經軍門再委中軍守備蘇樹堂到申覆查遂廉得其情據實禀覆軍門閱禀後以叅戎被控各節盡出有因遂傳令到轅面加詰責（厘） 
[照會籌議設立諮議局]  
　　滬道瑞觀察昨日照會總工程局各董略謂奉兩江督憲端札開本年五月准軍機處片交兩廣總督岑奏擬預備立憲堦級請旨飭議施行一摺奉旨著内閣各部院會議具奏其外省諮議局各節著各省督撫妥議具奏欽此相應傳知貴督遵照等因查外省設諮議局各節爲實行立憲要端亟應　籌全局體察輿情將如何設立省城及府州縣各局如何選舉各等官員紳商如何釐定議事規則辦事權限妥議章程奏請定奪除分别咨行外合就恭錄札到該道卽便遵照等因到道奉此合就抄黏備文照會貴局請煩查照邀集各紳董查照妥議並　見復施行（泳） 
[示禁嗎啡戒烟藥針]  
　　本埠華界禁閉烟館以來居民貧苦者一時未獲戒烟良藥烟癮難以斷絶於是各鄕鎭用嗎啡藥水針者更甚於前每打一針需錢數文致業此者利市三倍害人不淺現爲滬道所聞卽札行縣局責令差保一體查禁並飭如鄕鎭並未設有戒烟局者應由圖董籌議愼擇良方製合藥丸使民間不致受嗎啡之害云（軌） 
[關讞員請假晋省]  
　　英廨關太守擬於廿八日晉省面陳要公昨特禀請滬道給假十天已蒙批准並由滬道照會租界領袖領事分致各領查照矣（速） 
[會派偵探科長]  
　　閘北巡警局近日增設偵探科滬道瑞觀察以汪禹臣二尹熟悉探務會同總局汪觀察札委爲偵探務長管帶巡弁一名探目四名探隊四十名昨已奉札到差視事矣（根） 
[寳大令之條陳]  
　　公共公廨襄讞寳子觀大令以公廨中積弊太多而官媒勒索尤爲惡習特於昨日擬就條陳十餘則禀詳滬道核示遵行（莊） 
[探夥假公招摇]  
　　沈長順前扭馮金郎至總工程局借船圖賴等情奉陳參軍訊判交保還船在案兹被陸阿三冒充道探將沈船扣留索賄經沈投控南區派探將原船帶回陸解區管押旋由伊兄道署探夥陸阿二投區具保區長不允飭差傳到探長楊金山到區告以阿二假公招摇情由立將號衣褲帽收回停歇阿三罰洋三元從寛斥釋（夜） 
[烟館違禁]  
　　工程局副裁判官陳叅軍在楊家渡弄查獲陳任記烟館私藏烟鎗七只及燈具等物遂一併帶回并拘到店主潘某訊明判交保烟具銷毁（夜） 
[求免相驗]  
　　三牌樓豐記烟館主鍾金生與夥沈阿四私售燈吃被中區巡警局查出帶歸訊判鍾沈二人發改過局管押一年前日沈阿四在局患病至翌日瘐死遂由該局員報縣請騐旋有屍弟沈七小聞悉於昨日具禀到縣求請免驗大令准之（尾） 
[警員更調]  
　　滬道以一區副巡官汪景龍獲匪有功札委爲上海偵探隊隊長遺差調關北西南區副巡官劉廼封接辦遞遺之差委知縣黄國華辦理（札） 
[南區曉諭菜攤]  
　　工程局南區區長以馬路橋迤南街道旣未築寛復被攤販菜户任意佔設以致車馬難行爰飭差傳諭該處小販自七月初一日起所有菜攤概照法租界章程辦理每日黎明起至十一點止逾期不准再設違者拘罰（舟） 
[道批三則]  
　　陳汝壽禀批此案先據項泰福來禀得受王姓奩贈之產今該董乂稱馮譪生承認得自許姓豈有一產兩紙之理足見不盡不實仰上海縣確取糧串原據呈騐核明飭遵如再違延定予提究仍卽報查黏抄並發○陳何氏禀批該氏造房基地旣因被僧誣佔控縣查丈如果單地相符該僧何得仍行拔界阻造仰上海縣查明秉公辦理具報○張金氏禀批張阿大行强掗繼種種横逆犯事旣又在租界之内俱係奉提逃避自與居住租界者有别仰會審委員迅提該犯送縣訊辦具報毋稍違延抄黏並發（哲） 
 
 

Page 20

 
 
[上海官事]  
　　候補知縣曾楫都司王金榜直隸州知州鄧召南昨均到道禀見洋務局委員縣丞沈庚身禀知由寗回滬（厘） 
訟案 
[公共公廨晚堂案]  
　　丁駿發高如春陳潤之謝友甫前在公廨　控頂名冐借銀兩一案前晚奉襄讞王肇之大令研訊因兩造供詞各執判丁交保陳謝一併還押候查明覆訊○許貴生控聞松林圖賴三和土磚銀一案亦奉集訊以人証未齊判候補傳姚妙發到案再核（莊） 
[英租界捕房事]  
　　流氓王振生在松江路搶　楊東聲英洋一百五十元由楊報由總巡捕房派探將王拘獲押候解辦○坟山路居民朱　義向妻索　無著彼此口　其妻朱王氏卽縱子將父頭額毆傷報由老閘捕房派探往查屬實當將朱王氏拘入轉送英廨押辦朱著自赴醫院醫治○倪阿二劉掌文在北京路口角互毆由捕拘人押候解送公堂請辦○潘阿壽行竊大馬路在德豐洋貨號洋紗二疋報探周志順緝獲拘入捕房押候解辦○顧阿根在法界竊得無主衣物逃至英界爲老閘捕房華捕拘獲帶人押候解辦○老閘捕房包探王寳生前經捕頭派往火車站當差昨奉代總巡麥君諭將王探調至福州路老巡捕房當差（永） 
[法租界公堂案]  
　　仇嚴氏控陸瑞生私搬衣物等項值洋一百餘元提訊陸供開成衣店嚴氏是同居氏之各物是夥計吳阿才私自藏匿逃走聶司馬問吳之荐人是誰答是朱永亭遂判交保限三天將朱父案再核○屠阿炳荐王阿慶至義興隆號爲出店詎王私竊值洋三千餘元　箱　一隻逃逸控由公堂將屠押交在案昨屠母偕保人投案聲稱現有眼線來信謂已見王阿慶原贓鈔票等物求請將屠交保以便往寕波將阿慶交案司馬不准○張雲峯控得興飯店主陳金生欠米洋一百十餘元經司馬准予保出料理嗣因陳遷延不理原告復又投追著保交案陳旋呈繳洋二十元司馬以其刁抗判仍押追○陳阿桂前在某輪船上圖竊爲探拘獲解經公堂判令押候補提同黨在案兹因黨羽未獲昨又解訊判押捕房三天○哈麟前控親戚湯瑞龍以借錢不遂口角行兇判借予洋五十元不准再往吵　在案昨日湯投案將洋具給領取完案（絲） 
[美租界捕房事]  
　　前日午後有李才生駕馬車行經漢碧禮路馬忽驚　致　壞人力車一輛並傷行人陳增三面部由捕拘入捕頭命賠償人力車修費洋二元半陳養傷洋二元○唐昌學昨早在蓬路小采塲買物被扒手竊去票洋數十元金戒五枚報捕准　包探查緝○昨早三點鐘有王阿生在海寕路行走西捕以形跡可疑拘押捕房候查○錢冬生　入陳泰仁家圖竊當塲拘獲送押捕房候解公堂請究（西） 
來件 
[寗提學使復江蘇教育總會函]  
　　敬啟者前奉來函所以爲淮屬安鹽兩邑學務計者各具苦心良用欽佩時適淮屬調查委員張令鶴第尚未回省無從悉其現狀兹據報告安東之朱校長棨固純乎以熱心興學爲人傾陷卽鹽城教育會長陶紳鴻慶亦復鄕望素孚力擔義務此次徒以學界爭欵故頓起風潮合之尊緘　陳各節自應分别維持以存公理而保善羣唯安邑事體較大平反之後誣陷亦當究主名前經移道確查尚未據復鹽邑以開會在卽復如禀派員前往以監督而兼裁判庶息爭端刻雖具得兩邑學界變動之原因猶將有所待以爲兩案正當之結束知關拳注合先奉聞 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
