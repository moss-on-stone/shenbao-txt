# 1893 - 31 - 4907107

 

Page 1

 
 
[新印書宗金鑑告成] [  書集成屬代啓]  
　　醫宗金　一書經乾隆朝街纂集古今醫書千古種去其精粕　其苛華　順結　折　蛋　　孕昭代之鴻寳　林之次成　兹由　之　　主人倩本局用活字排印刻己告成紙墨並佳裝潢益美計分釘二十四本　洋四元　　買外科書　收洋入角寄　咨林老　　井名責有　　盛扁輿傳者請向上洋申報舘焕文書局鴻寳齊千頃堂樂善堂古香朋文賢朗文玉山房外埠則山東　州成衣堂　東　文　　　　可也 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以儘著共成三十種兵燹之後原板蕩濤無存　刻者亥豕魯魚幾至莫可辨認本局覓得初印眞本悉心　校排印成盡紙張旣潔白無眼墨色尤光潤可愛分釘四十八本盛以全据本篇刻己告成卽日出售核定每部實價洋銀五元諸君子有先視爲快者請移玉至申報舘帳房購取可也 
[雪談]  
　　連朝霏雪萬徑人稀坐擁紅爐無可消遣彈梅花三弄之曲命雯兒對鼓雯兒彈罷云十指僵矣可以少息余乃推琴而起語之曰今日雪雖如掌而寒威不若前數日之甚前數日中尚不輟彈今日何以畏冷乎語未竟有冐雪見顧者及門唐子耘手一帽盒至詢以何物則曰此野鴨之氄也今年天氣之冷直爲數十年來所未有吾師不喜披裘但衣絲棉襖恐不足以禦寒氣聊以此效獻曝之忱余謝而受之曰子之愛我也厚矣其如不及時何聞此物性極熱壯年人衣之可以致鼻衂今余纔逾高大夫學詩之年雖今年病憊然去壯年尚不甚遠或者尚未可服乎且前此數日冷信逼人租界中自來水龍頭且多遭冰裂筆墨皆凍至以酒磨墨作字今則寒威己過卽尚有餘冷亦不至若前此之甚况十七卽交立春語云老健春寒則知春後之寒能有幾時亦與老人之健無異今余尚未稱老而欲自誇其健又何畏乎春寒當什襲而藏以爲來歲禦寒之具可乎子耘曰聞西人之精於天文者云測得今年之雪尚未能霽寒威將有過於前數日者及今而速倩縫工裝製成衣尚可及也且師尚自以爲健乎古人云人生五十始衰今年自入夏以來師之疾可謂多矣始之以瘍繼之以瀉寒熱間作頭暈腰痠步履疲軟而又雜以夢遺等症悉心診視隨症施治探其本原窮其究竟爲之補眞元滋腎隂屈指不出門者五閱月而近來稍覺痊可尚未能遽許復元此正當小心調護一意保養之時又安可使奇寒之氣中之且吾見師之食量不及從前者遠矣每飯向以三碗者今不過一碗半而己早間麫飯亦减去三之一則後天之運化不及乎前師之先天本偏於陽而不足於隂全賴後天脾胃强盛斯先天得所扶持若後天有損則尚得自稱爲健人乎雯兒曰然立命奚童往召成衣爲余製鴨氄襖余笑曰爾等之意則美矣顧吾猶有說焉昔有二宰臣一體肥而食量極大入直時以飯一大海碗拌肉半碗食之始足果腹至下直時尚不覺甚飢厥後壽至期頤始薨於位一則體癯而食量極細入直時僅食蓮心數十粒己覺甚飽至下直時亦不覺甚飢厥後壽亦至期頤始薨於位兩人者名望同品位同精神壽算無不從同而其脾胃則判若天淵然則後天之厚與薄亦不關乎人之壽算余前此之健飯固可以兼人今日之不健飯亦尚未至遜乎人又何慮乎頃見雯兒彈琴而嫌手冷余旦非之若子言則如吾子之衝寒冐雪而來益令我不安矣子耘方欲有言又聞剥啄聲則聽桐逸客蠟屐而來手一盒解而視之則自製羊羔遂命煖酒與子耘共飯雯兒曰適纔因水味甚鹹不可以烹茶因取庭前積雪煮而　之則陶學士之風也今則居然羊羔美酒忽變而爲黨太尉不亦令鞠通笑人乎余曰是又不然放鶴亭記言天下之最足爲禍者莫如酒而劉伶李曰輩且以此得名天下最清高者莫如鶴而衛懿公乃好之以亡國蓋亦視乎其人爲何如耳假令黨太尉而爲陶學士必不能掃雪烹茶假令陶學士而爲黨太尉安知其不美酒羔羊也故羡陶學士之雅不必效其掃雪烹茶也避黨太尉之俗亦不必避其美酒羔羊也可以茶則　可以酒則酒可以琴則琴可以詩則詩可以圍爐則圍爐可以衣鴨氄則鴨氄當其可之爲時此則余及時行樂之說也聽桐聞之大笑而起曰子眞可謂狂也己矣吾怖其言如河漢也然而順乎天而因乎人則此中實有至理請爲吾子奏墨子悲絲一曲可乎於是盡歡始散視門外雪深己尺許矣 
[約束划船]  
　　蕪湖向無碼頭輪船抵埠靠傍躉船搭客必唤划船始得誕登彼岸而駕駛划船者率皆性情蠻野貪得無厭苟不滿其慾壑渡至波心卽任意勒詐歴經賢宰官訪拿懲辦並明定船價榜示江于無如日久玩生復萌故態並將告示私行扯毁以致生客仍前受害近經保甲總辦吳春農太守訪悉情形會同縣尊重行出示申明定章並另製裱板懸掛局前及各躉船俾行旅下船一覽了然不致再受若輩欺凌是誠加惠行旅之善政也今將告示照録於下辦理蕪湖保甲總局補用府卽補清軍府吳特授蕪湖縣正堂加十級紀録十次王爲申明定章嚴禁勒索事照得江口各帮划船裝載客商應給船資該船户等往往貪得無厭任意婪索久爲行旅之害前經明定章程按水程之遠近定船資之多寡諭令船户照章取資不准多索在案乃日久玩生漸萌故智訪聞各划船等復敢仍前勒索肆行無忌尤有甚者一遇輪船抵埠該划船人等爭先恐後擁上躉船每於單身孤客衣箱行李不由分說爭自取携竟有一客之行李分執於數人之手　此失彼莫所適從而一轉瞬間行李什物被划船携取者有之被扒手竊去者亦有之該客商等形單影隻舉目無人欲追究而無從徒垂頭而傷唤凡此苦累皆由划船爲厲之階卽幸而行李不失上船後該划户等或划至江心任意勒索或非予重價不肯放行該各商等往往忍氣吞聲飽其慾壑種種索詐實堪痛恨若不申明定章剴切示禁將何以惠行旅而戢强暴除隨時查辦外合亟開録章程會銜示禁爲此示仰各帮划船並河保人等知悉嗣後爾等划船應聽客商自行招呼將行李點交一同上船彼此不得爭奪硬取客人行李有所船價務各凛遵後開章程收取不准多索分文自此次申禁以後倘有不法船户再有前項勒索情事一經訪聞或被告發定卽提案從重究辦並將該船鋸截示衆以昭儆戒决不姑寛其各凛遵毋違特示計開船價由躉船送至江口每人取錢二十四文送至寺碼頭每客取錢二十八文送至管驛巷每客三十文送至寗淵觀每客三十五文送至將家巷每客四十文送至徽州碼頭每客五十文送至湖南碼頭每客六十文送至曹家巷每客七十文送至石橋港每客八十文 
送至上水門每客九十文送至浮橋每客一百文送至金馬門每客一百二十文 
 
 

Page 2

 
 
[武備儲材]  
　　金陵水師學堂年終例由總辦考試優劣以定明年去取日前桂　亭觀察聘請鏡清兵船何心川管帶爲主試及禀明督憲一面會同提調沈仲禮　馬及中西各教習於初一日清晨齊集一堂令上中下三班各學生鵠立階下按册點名辨别年貌以杜頂冐之弊初一日先試英文次算學次打靶次升桅次擊刺及泅水駕駛各法初五日考試華文凡五日而竣事有技蕶超羣者受上賞瑕瑜互見者受下賞平等者准其在堂學習不堪造就者黜之棄取悉秉至公懲勸各孚衆志諸學生亦有月異日新之勢而無　賢害能之心儲之者平時用之者一旦誠哉其爲禦侮之資于城之選也豈不盛歟 
[鳩水語水]  
　　蕪湖二街巿河綿長數里居民咸於此飲汲焉昔民建有石　兵燹後蕩焉無存兼之兩岸人家傾棄穢物以致河身日漸淤塞雖芥舟亦爲之膠一遇火災往往延燒無際歴任賢長官關心民瘼亦嘗集欵疏通無如經費無多旋挑旋輟現經蕪湖縣王明府銳意圖成於上月下旬親蒞育嬰堂與十三帮商董集議願自捐鶴俸并勸令各巿房業主慨捐一月租金益以急公好義之紳商可湊得銀五六千兩以便尅期破土限日成功各商董感明府善政及人慨然允諾惟業主尚未首肯不知有人焉能爲之轉圜否○每歲隆冬地方好善紳商例有施給棉衣之舉無袴公温生挾纊熈熈然如登春臺所惜人數過多難以遍給安得再有樂善好施之君子拾遺補闕使若輩得免向隅也○甲舞丁歌向祗犬觀園一處自江口勝鳳園開設而生涯陡然寥落一聲檀板座客幾若晨星刻下新到漢上某雛伶於上月三十日登塲演唱珠香翠煖玉軟花嬌儀態萬方胡天胡帝惜乎氷天雪地人蹟稀逢以故聲容雖美每日只得錢三五十千噫一梨園耳而滄海桑田己不免盛衰之感誰謂繁華可久恃耶君子蓋觀於此而不免慨然己 
　　　　　　　　　　　　　　　　 
[栗主回固蘇]  
　　安徽巡撫沈仲復中丞之德配嚴夫人仙　金陵刻己服闋中丞因諏吉本月初七飭公子奉栗主回蘇州寓所除孝安靈是日十二點鐘時諸公子齊詣靈前拜跪然後將栗主置諸绿呢大轎中舁以八人前導有全副儀仗鼓吹悠揚由撫轅過中軍府三牌樓四牌樓天然居出南門迤邐登舟屬下各官無不衣冠恭送沿途觀者頗極喧聞 
[安慶官塲雜志]  
　　委辦皖南牙厘局安徽候補道許小崖觀宗於上月十四日行抵安慶省垣謁見沈仲復中丞晤談良久及辭出復拜會兩司以及各同寅聞觀察此次因厘務要公面謁撫藩兩憲也○藩憲牌示試用巡檢邢雙濟委署滁州吏目分發安徽新海防試用典史俞進指發安徽新海防試用典史黄行青指發安徽新海防試用巡檢劉景琦均禀到巡檢黄萬增奉委解督憲養廉銀赴金陵候補主簿任兆焜黟祁吏目陳科孝宿望提錢糧回安慶府聨元委赴青陽太子磯勘視挖煤指發安徽新海防試用巡檢李玉芬指發安徽新海防試用典史俞慶濤均禀到候補知府王詠霓銷假卽用知縣陳瑜請假五日候補知縣吳守誠展假五日州吏目孫建勛知奉委赴無爲州提轉折漕銀巡檢李訓聰知縣周德興均辭赴皖南措貲 
[温郡雜聞]  
　　温州鎭周靜山鎭軍於上月廿六日出洋會哨旋於本月初五日回轅○代理永嘉丞李少峰二尹燾權寓寳巷蕭公館筮吉上月二十五日接鈐旋於初二日鶯遷入署○前任永嘉縣丞徐二尹本立加捐知縣開缺過班於上月二十五日交卸三十日乘海昌輪船赴滬换坐别船晉京引見○永嘉縣邵補堂明府於初三日未刻帶同刑件往五十二都國仰地方相騐命案初七日圖署○温州總捕府吳健侯司馬中俊因猜壓花會貽害閭閻密飭幹役將掛巴之菜園瑞及混號生員者拘獲到案生員乘間脫逃乃將菜園瑞送縣懲辦○新橋地方某甲之婦年剛六六珠胎暗結腹大如瓠因長女擇於本月望後出閣遂於初一日清晨入城置辦妝奩不料過午以後腹痛異常急欲回家勢己不及行至三角門外竟在路旁分娩産下一男呱呱而泣居人見而惻然用篷簟代爲遮蓋憇息逾時始抱兒而去此婦本領正自不弱○江心寺輿圖局董某串同委員侵吞各縣公款積有數百金月初與委員不和互相擠排致爲委員指出弊竇邀集各董當面質對始得水落石出現聞各董擬赴省局遞呈公禀未知確否 
[美人計]  
　　許培卿者不知何許人亦不知其向操何業衣履翩翩儼似大家子弟與姘婦某氏賃屋於蘇城憇橋巷中專以設計詐財爲事比鄰有朱茂才者家頗小康素精歧黄又有潘安般貌宋玉般才許與婦暗設一計令婦僞作臥病延茂才診治茂才不知其有詐翩然而往逕入臥室以房中並無凳椅遂延坐牀邊診脉婦僞述病源滔滔不絶茂才一一頷首正在凝神滌慮忽聞大喝拿姦見許驀地闖入大踏步上前將茂才一把撳於牀上拳如雨　茂才性本懦弱區區鷄肋不足當老拳任其所欲爲旋被雙雙縳住擲置庭中觀者愈聚愈衆不下數百人旋經鄰人出爲理勸始釋其縳送　歸家計所穿袍褂以及金戒指銀表眼鏡現洋等約值洋銀百餘元翌日爲諸親友所聞代抱不平擬具公禀赴縣控告許遂星夜携其姘婦逃往他方鴻飛冥冥己非弋人之所得而篡矣 
[金陵書院課題]  
　　初四日兩江督憲補試惜隂書院各生例由山長代出題目開列於後八蜡考灞橋詩思賦以在風雪中驢背上爲韻賦得東閣編成詠雪詩得詩字五言八韻消寒雜詠七律不拘首數○初六日江寍縣藍大令考試鳳池書院諸童文題子在川上曰逝者如斯夫賦得鳥中之曾參得參字賦題史閣部爲文信國後身賦以題字爲韵寒鐘寒柝寒衾寒窓寒燈寒硯寒衣寒梅七律八首不限韻 
[燕巿餘談]  
　　京師來信云劉某與王某口角起釁紏約甲乙丙丁四無賴各持　械相約互毆王力不能支渾身受傷不少旋經本地甲捕將劉及甲乙丙丁拿獲送交坊中收管一面禀請坊主騐明王之傷勢填格申詳劉知釀禍靖暗地延名醫爲王調治閱兩月業己告痊惟兩造供詞異常狡展城憲遂將原被咨移刑部掣分江西司訊供○雙王道廟旁有半掩門娼寮爲龜子某甲所設一日有某乙者前往尋釁騷擾不休甲怒喝令龜奴分持木械兇毆勢如雨點乙受傷深重由本地總甲呈報到坊坊主工君隨帶仵前往騐視飭將甲及衆龜奴拘回坊署看管聽候詳城訊辦○東安縣城南孫家窰村孫姓生有一子年方十有四齡在京師打木廠文成堂書鋪習業某日因事出外一去不歸掌櫃賈某倩人四出訪尋迄無下落○伶人譚心培重整三慶戲班定於十一月十七日祀神二十五日在大栅欄三慶戲園掛紅開演珠喉玉貌又足耳目一新矣 
[爵帥回轅]  
　　長江水師提督黄昌岐爵帥於九月二十四日由蕪湖泝江上駛查閱安慶湖口漢陽岳州各鎭標營伍竣事後順流過洞庭抵長沙會同湘撫拜摺奏聞旋卽返斾由漢皋乘坐江永輪船秉節回金陵節署本月初七日行過蕪湖部下水師大小各官及地方印委員弁咸詣躉船迎迓爵帥因飛輪將發一概擋駕惟聞江于砲船及老湘後營隊然放槍砲其聲隆隆而己爵帥卽於是日行抵下關砲艇相隨如林如織鳴槍致敬響震洪濤旋乘緑呢大轎後擁前呼進石頭城迤邐向西回倉巷公館省垣文武各員次第呈遞手版門前輿馬頗形擁擠次日爵帥赴督署面晤劉制軍勾留片刻卽鳴騶而出答拜各當道 
[白門再雪]  
　　白門前得瑞雪業己紀諸報牘兹悉本月初六夜天公又作玉戲瓊英厚積約有二寸餘初八日晚炊後忽聞浙浙敲窓聲如走盤之珠蓋又易花爲霰矣 
[準備迎春]  
　　本月十七日係立春節先一日由地方官率同學師及糧廳水利廳捕廳等舉行迎春典禮此向例也昨日上海縣黄愛棠 
 
 

Page 3

 
 
大令發出硃諭數道飭各班差頭預備一切執事並備白馬數匹以便届期應用毋得違悞 
[賠洋了事]  
　　有混名馬露子者不知何許人專以訛詐爲曾欠滬南某烟館堂倌錢數百文日又往烟霞窟中任情吞吐堂倌向索前欠馬厲聲辱駡堂倌亦不甘低首下心以惡言相向馬大怒拍凳敲樹將茶碗茶杯擊碎一空堂倌將馬扭住欲送往巡防局請究旋有人出爲排解令馬賠洋四角始寢其事 
[嬉戲肇禍]  
　　前日清晨滬南洞庭山碼頭有年近十齡之甲乙二小孩抛擲雪毬爲戲不料甲悞取磚瓦擊中乙之頭顱血流如注昏暈倒地施經旁人扶回家中不知可保無碍否 
[續訊吕商控案]  
　　日斯巴尼亞國卽吕未國商人白蘭閣控華人唐侣生卽唐利生欠欵唐訴稱被白蘭閣欠銀白蘭閣延律師施篤克申明各節施君因病倩劈來忒代辦唐延律師担文辯論疉經蔡太守會同余領事訊供己詳前報昨日下午二點鐘時覆訊原被人証旣齊集担君先問原議之公正人斐禮司答稱此事曾與畢禮納約集兩造會議二次問曾查及唐帳目否答稱雖見唐之華文帳尚未細查問其時孫妙林王逢雨二人在塲否問過情節否答稱在塲且己問過問議及白蘭閣給唐帳收銀與唐無涉否答本無此理問己經定奪簽字後爾有無奈簽字之說否答稱並無此說担君稱唐與斐禮司之情形須在堂上對明太守謂唐操英語申說後再須用華語聲明担君問唐曰爾與白蘭閣邀公正人會議如何答稱第一次在泗涇路一號屋中斐禮司寫字房公議經斐禮司畢禮納二公正人問話用西文記録我同失老夫帶有華文帳請閱據言爲時太晚再遲幾日查閱可也約二三日後又至原處集議公正人將白蘭閣西文帳閱看我請閱華文帳畢禮納言我識華文自能閱看斐禮司言不必看華文帳帶回可也我堅請閱看斐禮司言現無頭緒嗣後斐禮司常到我處我述明各情斐禮司言有可與辯者亦有不可辯者我問再約幾日可定論斐禮司言俟有定局再說後將公議單囑簽字我閱得情節不符斐禮司言今日之事我未得知由畢禮納信來囑爲簽字難以爲情勉强應允然須公平方可作爲定論此單暫收不作爲憑我問裴禮司旣不作爲定論何必簽字裴禮司言如果不允自向理說可也担君問裴禮司曰爾聞唐供否答稱己聞問唐所供眞實否答稱有眞有假問何眞何假答稱起先簽字等情是眞至勉强簽字不作爲憑等語是假担君之繙譯人稱此案公議之前裴禮司常到寫字房或言白爾閣及唐之事或言他事一日唐及裴禮司均來唐言及此事我向裴禮司曰爾是公正人深知底細唐代白蘭閣收票之事間有收不到者如何裴禮司言與唐不涉且言及公議單不合至公議單簽字之後在張家花園遇裴禮司我問伊公議單旣不近情如何簽字裴言被催不堪華語向我言難爲情一笑而别後常得相會並不提及此事担君問裴禮司曰爾聞羅言是眞是假答稱有眞有假旋操華語稱閱洋合同載明唐爲買辦銷貨扣用五厘我原要照合同算因白蘭閣交出唐親筆繕寫致白蘭閣之信言接充買辦一年用銀須一分因問唐如何繕寫此信唐言並不繕信我核信及所開之帳筆跡一律後與畢禮納商量定局簽字曾將此情告知担律師之繙譯人我以前原助唐說無碍後見唐信只得簽字不能再助唐矣唐言收票之事與唐無涉我只知唐代白蘭閣收帳則有無與唐不干且合同上並不言及呂宋票生理至代白蘭閣收帳唐無底簿惟照白蘭閣之帳而己担君問會議時唐有華文帳交來否裴禮司答稱有帳交來並未閱過問工公正人均未閱過乎答稱是劈君問裴禮司何以不查閱華文帳答稱帳中兩相爭論各節之外帳均相合符所以不閱劈君檢出唐之西文信呈堂裴禮司稱因見此信是以定局簽字劈君又稱當查唐代白蘭閣收帳唐言帳均相符訊至此原告口供己畢担君又將是案從頭至尾朗誦一遍並稱白蘭閣原控囑唐收帳上洋銀二十八百餘元及銷吕宋烟洋銀一百五十餘元售去東洋車洋銀十元據唐言收得洋銀二千五百六十二元五角己付白蘭閣二千五百元尚有六百十二元五角因白蘭閣扣住唐之生財唐遂亦扣住洋銀不付若欲問唐如何付過二千五百元可逐節檢呈帳據至所控售雪茄烟之洋銀一百五十餘元其實白蘭閣祗將幾箱烟樣交唐囑爲兠售而己並無如許洋銀所控賣去東洋車並無其事連次會議唐必將帳携至公正人從木查及至所收帳上洋銀二千八百餘元會議時亦未問及此係案中之始末大略也担君問唐曰爾在白蘭閣處在理立有合同否答稱有問爾與白蘭閣有齟齬之時否答稱有約在進行後六閱月時問爾爲生意是否存銀二千兩答稱是問爾人爲大生意否答稱專買吕宋票問何事不洽答稱因定買之票悔議而起問此外尚有他事否答稱被白欠去鉅欵索之不会以致爭執問定票有數目否答稱每月二千張問逐月祗二千張抑有多少否答稱有時多定且亦與代銷問此等生意之法與吕宋票巿面有關碍否答携甚有關碍問旣碍巿面爾知于碍原議合同否答稱知違背合同蓋二千張之外餘下之票須俟將近開彩始能交賣問十二月分是大彩雙票否答稱是問雙票有無爭論答稱定買三百張向取不給以致爭執問十二月内是否因諸事不洽致欲辭歇答稱是問代白蘭閣收帳二千八百餘元是否答稱是問是何帳答稱賣貨及白蘭閣自賣之票均在其内問帳上洋銀交有若于答稱二千五百六十二元五角己付二千五百元問有帳可呈不答稱有担君囑唐將隨時付白蘭閣洋銀之帳呈閱並譯唐付白蘭閣之信言邇來生理日旺粤商皆以唐爲恨嗣係接收一年原議每票扣用五厘現須加至一分且存銀二千兩及用錢莊銀甚爲危險其時己五下鐘矣遂商定本禮拜二卽華十二月十四日下午二點鐘時再訊 
[保釋鴇娼]  
　　前者有職員楊鼎元者遣湖州人朱春山赴法公廨具呈控稱常州鴇婦朱張氏之妇朱雲芳卽金靜芳流落爲女彈詞虧欠重倩擇配無人每思短見今年四月懇職代挪洋銀六百元俟得有嫁女身價本利清還職央同郷友人轉向朱春山借給洋銀六百元由朱兩次送去立有借劵經孫厚培見收嗣於八月中聞靜芳己嫁與盛某卽湖北人某得有身價洋銀二千餘元朱張氏執銀避匿不思理還借欵朱一再向索日久無著祈請飭差將朱張氏及其買女提案等情葛同轉准詞於上月三十日飭包探王榮培持票往英租界同安里將朱張氏及買女秀芳提解公堂訊押一切細情己詳前報管押日久案終未了至昨日始經趙錦華理勸允妥親至捕房將朱張氏並秀芳一併保去 
[嚴懲串騙]  
　　徐晉恩控唐阿寳等串騙鋪蓋行李及洋銀三百餘元一案其詳己屢列報章昨日下午兩點鐘時法　員葛蕃甫同轉莅八仙橋捕房命將唐帶案問爾前者曾供稱有衣物留存姘婦張計氏卽鳳寳處兹鳳寳己管押日久所缴之物可齊全否答稱尚有棉衣等七件未曾交到問被爾騙去之洋銀三百餘元藏在何處供稱己在蘇州等處賭輸罄盡謂爾思如何料理答稱寗波家中有田十四畝業己自立願抵與徐姓之筆據計抵洋銀二百八十元問所抵之田爾一人能專主否答稱須懇求叔祖芬元問爾母尚在理應告知供稱小的生母己故訊至此徐投案候質同轉謂現在唐自立抵據將田十四畝抵于爾處約抵洋銀二百八十元卽此可了事否徐稱小的己與伊之叔祖晤商數次據云抵田一事須取得唐親筆所書契據至被騙之洋銀實共三百數十元現旣　賠二百八十元小的亦願了事矣問爾可將唐帶去答稱伊母在申小的未便帶去同轉命將張計氏帶案謂現據唐供爾處尚有衣服數件供稱衣共七件典於英租界寳善街附近某質鋪得踐一千七百文約己二十餘日押票早經遺失同轉喝令將唐掌頰二百下張計氏掌頰一百下著各交人保出並往質鋪查間原贓 
[罰充善舉]  
　　滬南倉橋北首韓萬年堂藥店於本月初十日夜半失火其詳己紀報章兹聞廿三七鋪保甲局員查得失火時萬年堂並不呼救祗顧搬物殊屬不合罰出洋龍上皮帶二條充本鋪洋龍之用一以示儆戒一以助善舉誠可謂二美備矣 
[縣案彚録]  
　　龐怡泰號尉遲成控張章和欠銀一案由英公堂送縣訊供己列前報前晚黄大令升堂提訊張供稱虧欠龎怡泰銀兩一 
 
 

Page 4

 
 
時難以措齊惟外面有錢桂勲徐吉富萬生昌俞德等共七户欠監生銀五千餘兩可否求恩派差協同往收以便交案轉給原告具領大令准如所請並限張章和於十日内先繳銀五千兩仍取切結備查○石時茂控李懋堂吞没股本銀一案當經由縣訊供著李繳銀詎料李延不措繳反赴松郡上控恩太守札飭上海縣訊辦前晚黄愛棠大令提集兩造升堂研訊兩造供詞各執大令著將帳目算清禀候再訊惟以吳倍卿卽梁倍卿有唆訟情事卽著先行收所候核○魏象熊欠裕大錢莊往來銀二千餘兩由葉杏村擔保旋因向索無著投縣控告提訊之下魏曾繳銀三百兩前晚由黄大令升堂提訊魏由保交案葉遣抱呈投案請追魏供稱措得洋銀一百元先行交案外間尚有票銀三百兩可以往收俟收到後立卽交案餘求恩寛限大令得供卽著原差帶魏出外俟收到銀兩再行覆訊 
[英界公堂瑣案]  
　　包探秦少卿禀稱積竊王聖林竊取恒裕昌之金表樓小亭之皮馬褂兹特吊贓送案皮馬褂質在城中應償當本王供稱皮馬褂當票由小的出錢買得金表則實係竊取如今惟乞施恩蔡太守判令管押兩月期滿笞責一百板金表給還失主皮馬褂暫存俟失主來案繳償當本始准給領○包探秦少卿禀稱陳炳生竊取沈桂生家布疋等物經小的杳獲人贓送案請辦沈請領贓陳認竊籲恩蔡太守判令管押兩禮拜贓給沈領去○包探秦少卿禀稱匪人陳錫三專以混用僞洋銀爲業糾有同黨若于人今得獲陳送案吳阿二顧德生顧生元同訴稱陳假冐某洋行庖丁持僞洋銀混用小的等均曾受其愚陳卽陳錫寳供稱此種僞洋銀是昔時剩下小的並無同黨乞賜恩寛蔡太守飭秦探帶回捕房查明餘黨拘拿訊辦○萬華樓茶館主潘菊生訴稱薙髮匠沈炳元辭歇後挾有嫌隙時時糾同無賴尋釁前日來食麫七碗不告而去昨又來值堂人向索麫錢非惟不付反敢毁物行兇是以報捕拘送案下吳雲山丁增生陳連升等同供稱小的等茶麫錢均己付過值堂人又向索取以致口角並不知沈爲何如人蔡太守判令各罰洋銀四元酌賠毁物餘下者悉數充公 
[樂善不倦]  
　　本館協振所昨承祈安氏善士求合家平安願助振洋五十元又求行事平安助振洋五十元囑擇被災緊要之處核實散放又接邵蕙沅惠函云前月十三日舉一子承諸友頒賜各物璧之不恭受之不敢因念各省被災甚重特湊成英洋十元望代解山東振欵又承谿北餘事後人祈祖母病痊願節省俸洋十元助振敝所拜嘉之下欽佩無量大君子旣能慨解腰𦆑俾中澤嗷鴻咸有食德飲和之樂上天自必報以庥祥此後華堂燕喜諸福駢臻不難操劵而俟至若麟兒誕育欣分果餌之餘資鳥哺眷懷願祝康强於勿藥仁心仁術皆足以風當世除分奉收條外彚列報章代災民叩謝 
[賑捐類誌]  
　　謹啟者敝堂接奉濟陽錦春氏大善士求病速愈樂助山東賑洋五十元又奉李實菴大善士爲妻盧氏産後求病速愈由吳養臣仕翁交來樂助徒陽賑洋五十元又奉漢口賑捐局陳根雨仁翁交來益陽吳合順號大善士樂助紋銀合規元四兩九錢二分九厘彭永春號大善士樂助紋銀合規元二兩正均歸山東項下先後領到仰見吉人爲善勿藥自成續命之丹一視同仁再造永保平安之福乞附報續用誌欽遲上海六馬路仁濟善堂籌賑公所施善昌等謹誌 
[枵腹銘恩]  
　　竊以虹口一帶僻處滬隅濱臨海角地方遼闊貧户實繁蛙灶塵封啼飢莫恤牛衣雪冷飲泣誰惟仁者惻隠博施則貧者飢寒有賴敝堂自開廠施粥以來每日就食貧民共有八百餘口計施至明年二月而止爲日正長經費鉅繁不言而喻惟是並無　産全賴各善信資助而爲昨蒙謙信洋行吳君瓊輝捐助十三日施粥一天交來英洋十元又蒙利亨莊全亨號灣溪漁隠各慨助洋十元隠名氏佽助洋五元祗領之餘莫名欽感鴻恩下賁寒蛩悉慶重生駿惠頻頒餓殍咸沾再造心存救濟天必佑之乞附報章用鳴謝悃上海虹口元濟善堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十八年十一月廿六日京報全録]  
　　宫門抄○諭旨一道録前○教職單○川督劉奏匯解兵餉日期摺○廣西撫張奏知縣捐賑建坊片○又奏更换管帶片○粤監督聨奏盤查關庫銀兩數目相符摺○大臣永等奏三音諾彦部落盜犯請仍交該盟長就近提訊片○十一月二十六日刑部都察院大理寺正紅旗值日吏部引見二十九名○禮王假滿請安○惲彦彬謝授内閣學士恩○直隷參將祥佑謝恩○榮公續假二十日○吏部奏派騐看月官派出徐中堂熈敬李端棻景善陳學棻　德奕年壽昌桂年方汝紹張元普趙時俊聨孤戴思溥李慈銘秀林○召見軍機貴恒阿克丹陳學棻○光緒十八年十一月分教職單教授河南王啟綸開封甲四川夔州韋燦重慶舉正諭吉林五常李元慶冀州江蘇宜興張應曦太倉福建武平陽錫興化江西新昌王宗羲吉安湖北鄖縣彭鼎遹漢陽雲南石屏陳清雲南俱舉訓導山東冠縣趙玉山登州山西屯留郝永吉太原廣東吳川蕭載揚嘉應鎭平林俊棻廣州四川墊江劉炳章叙州羅江凌應咸叙州雷波歐陽循嘉定雲南呈貢周允徽臨安貴州修文吕啟埏遵義俱舉復諭順天良郷鮑俊卿永平舉陜西鄠縣程學深漢中副貢浙江青田傳佐清寗波舉湖南新田謝錦春衡州廪四川納溪陳全模順慶拔雲南嶍峨李毓秀澂江拔復訓直隷南官周鑑涵順天江西新昌傳金瀾撫州廣東雷州鄺夢顔廣州四川定遠郝郷成都俱廪直隷饒陽楊永培宣化舉湖南辰州沈克剛長沙舉○○頭品頂戴四川總督臣劉秉璋跪奏爲發商匯解兵餉起程日期恭摺仰祈聖鑒事竊查固本兵餉前己陸續籌銀一百六十一萬五千兩解至光緒十八年十月二十一日止均經先後彚入京防各餉案内奏咨在案兹據布政使龔照瑗鹽茶道延煜會詳固本兵餉關係畿輔要需現於司庫湊得减扣銀二萬兩作爲光緒十八年十月二十一日起至光緒十九年二月二十一日止四個月固本兵餉按照新砝平兌定期於十八年九月十八日發交匯解京餉之西商存義公票號承領限於本年十二月内解赴户部交納並聲明此項銀兩向由京防各餉委員搭解因本年尾批京防等餉業己劃解滇黔無員搭解是以發商匯兌等情詳請　奏咨前來臣覆查無異除分咨查照外理合恭摺具陳伏乞皇上聖鑒謹奏奉硃批户部知道欽此○○張聨桂片　再本年順直災區甚廣待賑孔殷前准咨行當經臣飭屬廣爲勸募兹據善後總局司道詳稱同知銜前陜西南鄭縣知縣羅桂銘福建連城縣人在粤寄居其父二品封職羅炤故母二品命婦羅吳氏慷慨好施曾在本籍捐設義學並捐資生息濟貧共銀三千餘兩經前閩浙督臣卞寳第奏請在原籍建坊在案兹該職等因聞順直水災囑令羅桂銘捐賑銀一千兩送局兌收聲明不敢仰邀議叙等情前來臣查該員羅桂銘父母屢因義舉在籍捐資兹又因順直水災囑令該員捐銀一千兩實屬樂善不倦當飭由局如數兌收匯解天津以資賑用臣查捐助賑銀至一千兩以上者例准建坊惟該員原籍業經建坊有案此次雖稱不敢邀獎仍未便没其好善之忱合無仰懇天恩俯准將該員羅桂銘之父二品封職羅炤故母二品命婦羅吳氏在廣西寄居地方自行建坊給予樂善好施字樣以昭激勸理合附片陳明伏乞聖鑒訓示謹奏奉硃批着照所請禮部知道欽此○○張聨桂片再防營更换管帶遵奉諭旨隨時奏報在案兹有駐紥柳州管帶右軍左營防勇都司李全發據報患病防營有巡防地方之責未便仍聽以病軀從事致滋貽誤查有補用副將李春誥樸誠勇敢熟習情形堪以委往接帶除檄飭遵照並飭嚴密巡防勤加訓練外所有更换管帶緣由謹會同兩廣督臣李瀚章附片具陳伏乞一聖鑒謹奏奉硃批兵部知道欽此○○二品頂戴粤海關監督奴才聨捷跪奏爲恭報接收交代關庫現存銀兩盤查數日相符仰祈聖鑒事竊奴才荷蒙恩命簡放粤海關監督業將到任接印日期恭疏題報並繕摺叩謝天恩在案嗣准前監督廣英称交關庫各欵奴才分日逐一盤查除光緒十三年分洋稅收支數目業經監督廣英報明將應存各欵全數抵接連前共不敷銀四百十五萬九千一百六兩七錢八分五厘二毫並開造四柱清册送部查核在案兹自光緒十三年八月十五日第一百九結起連閏至十七年八月二十八日第一百二十四結止計十結内十四年分大關潮州瓊州北海各新關及大關潮州招商局輪船共徴洋稅一百八十四萬九千一百七十六兩四錢三分除支解外不敷銀十六萬九千七百七十六兩四錢四分八厘五毫十五年共徴洋稅銀一百七十五萬四千五百八十四兩五錢七分四厘除支解外不敷銀四十一萬四千六百九十一兩一錢四厘五毫十六年分共徴洋稅銀一百七十八萬二千五百四十三兩七錢六分三厘除支解外不敷銀二十八萬二千七百七十八兩一分四厘八毫十七年分共徴洋稅銀一百八十五萬八千五百九十二兩二錢九分三厘除支解外不敷銀十四萬五千九百六十三兩三錢四分六厘六毫又自十七年八月二十九日起至十一月二十三日止計兩個月零二十三日共徴洋稅銀三十四萬九千二百十六兩三錢七分除支解外應存銀二十四萬三千九百二十七兩一錢二分六厘除收應存銀兩抵接外尚不敷銀七十六萬九千二百七十一兩七錢八分八厘四毫連十三年分不敷銀統計共不敷銀四百九十二萬八千三百七十八兩五錢七分三厘六毫又常稅按關期計算自光緒十三年九月二十六日起連閏至十七年八月二十五日止計四年内十五年分大關潮州瓊州新關及各口常稅銀二十萬一千八百六十兩四錢六分一厘廉州北海各卡口貨稅銀三萬一千八百六十二兩五錢三分六厘合共徴銀二十二萬三千七百二十二兩九錢九分七厘除支解外應存銀六萬九千四百七十九兩六錢五分一厘十六年分常稅銀二十萬一千九百一兩八錢四分四厘貨稅銀二萬一千九百兩四錢五分二厘合共徴銀二十二萬三千八百二兩二錢九分六厘除支解外應有銀三萬九千五百四十二兩三錢三分七厘十七年分常稅二十萬二千四百十七兩六錢六分四厘貨稅銀一萬四千五百八兩五錢六分三厘合共徴銀二十一萬六千九百二十六兩二錢二分七厘除支解外應存銀六萬二千二百六十七兩八錢一分二厘十八年分常稅銀二十萬二千六百九十兩一錢六分六厘貨稅銀一萬四千六百五十七兩三錢四分六厘合共徴銀二十一萬七千三百四十七兩五錢一分二厘除支解外應存銀六萬三千一百六二九兩七錢五分四厘又自十七年八月二十六日起至十一月二十三日止計兩個月零十七日常稅銀四萬六千七百九十兩八錢六分五厘貨稅銀三千六百八十一兩三錢九分八厘合共徴銀五萬四百七十二兩二錢六分三厘除支銷應存銀四萬二千八十五兩二錢九分二厘以上共應存銀二十八萬五百四十四兩八錢二分六厘内除各口己徴未解銀六萬二千九百二十二兩六錢三分八厘應存銀二十一萬七千六百二十二兩二錢八厘另存十一年分起至十七年十　月二十三日止平餘等銀一千一百十七兩五錢七分五厘又應存第四十九結起至一百八結止四成二成洋稅洋藥稅銀第七十七結起至第一百四結止六成提一成半洋稅洋藥稅十五結起至第一百八結止陜西協餉奉天練餉陜西恊餉撥充伊犁償欵及光緒十三址四年分常稅北海貨稅十四十五十六十七十八年分現徴洋藥稅牛稅共錢七百六萬九千二百十七兩三錢九分九厘七毫統共應存銀七百二十八萬七千九百五十七兩一錢八分二厘七毫均由前監督廣英指撥外尚存銀二百三十五萬九千五百七十八兩六錢九厘二毫奴才按欵詳查悉心稽核數目均屬相符伏查粤關應解京外各餉及洋欵利息爲數甚鉅皆屬要需而前任積角未解欵目繁多實難掃數補解奴才受恩深重惟有認眞整飭統顧兼籌以期稅課豐盈源源接濟所有盤查關庫現存銀兩緣由除循例恭疏題報外謹繕摺具奏伏乞皇上聖鑒謹奏奉硃批該衙門知道欽此○○永德等片再前因三音諾彦部落拿獲搶去盜犯台吉多爾濟固圖布札拉保阿拉布三名或爲案連搶竊或係牽連盜案均應解職暫行寄禁以備質訊而免疎脫等情據該盟長等呈報前來遂卽照依所請將該犯等三名先行解職寄禁歸案嚴訊仍責令該盟長等取具全案確供照例定擬等情附片具奏奉硃批知道了欽此欽遵在案惟查該犯等雖經歴次研訊供詞旣多不合勢難定辦擬將該犯多爾濟固圖等三名仍交三音諾彦部落盟長等就近提集案内人証一併質訊明確取録全供呈覆到日再行照例擬辦是否有當理合附片具陳伏乞聖鑒謹奏奉硃批知道了欽此 
 
