# 1910 - 199 - 4913458

 

Page 1

 
 
   
 
 

Page 2

 
 
上諭 
[監國攝政王鈐章六月二十日内閣奉]  
　　上諭鹿傳霖奏再陳久病情形仍請開去軍機大臣要差並續假兩個月一摺覽奏情詞懇切實屬出於至誠惟朝廷倚任老成深資贊助着再賞假兩個月並賞給人參二兩俾資調攝所請開去軍機大臣差使之處仍毌庸議欽此 
　　上諭梁敦彥奏假期届滿病仍未痊懇請開缺一摺外務部尚書梁敦彥着准其開缺俾得安心調理一俟病痊卽行銷假當差欽 
 
 
 

Page 3

 
 
此 
　　上諭外務部尚書兼會辦大臣着鄒嘉來補授胡惟德着轉補外務部左侍郎外務部右侍郎著曹汝霖補授劉玉麟着補授外務部右丞欽此 
　　上諭外務部左侍郎胡惟德着充税務處帮辦大臣欽此軍機大臣署名奕劻世續鹿傳霖假那桐吳郁生 
論説 
[論日俄新協約（選）]  
　　前日日俄發表之新協約三條。已揭載於本報。此協約之出現。各國對之尚深注意矧於我國外交上領土上。實有重要之關係。詎可不細爲尋繹耶。據此新約前文。固明言補成舊約者。然事隔三年之舊約何以有補約之必要乎。所謂新約者果與舊約有何所異同乎。吾人從茲着想。則於此次新約之性質及目的所在。當不敢統之舊約中而囫圇看過。茲爲供叅考故。試追揭日俄舊協約兩條於左。（明治四十年八月十五日公布者） 
　　（一）日俄各自保全領土各自尊重在清國之既得權 
　　（二）承認清國之獨立及領土保全并承認在清國列國機會均等主義且一切依平和手叚以護持現狀之存續及前記主義之確立 
　　持此以比之新協約三條。覺性質與目的似有不盡相同者數點。（一）舊約目的泛指極東新約目的似專注滿洲鐵路。（一）舊約有承認清國獨立及列國均等之文新約則並未提及。（一）舊約明云一切依平和手叚。護持現狀。新約則但云認爲必要如何措置。兩國隨時協定此皆其不同者也更就二者性質上測之舊約似爲保持的新約似爲防制的又從他方面觀之。舊約似爲日俄兩國相對互約者新約似爲日俄兩國互約相携以對其他者如第一條中云。互與友誼的協力期此目的進行。不爲有害競爭。第三條中云。倘有可以侵迫前記現狀之事件發生。協議如何措置。（原文文義爲認有侵迫性質之事件發生此語解釋殊爲廣包）尋味諸語。兩國此約意之所屬。不難推知彼日本前大臣松田正久亦云。此新協約將日俄兩國既得權確立。並利益保護。在對於滿洲利權有野心者。或以此約爲不利益。而損多少之感情。如德美二國之態度。庸有當注意者。然五十年之親交料無變也。（見大阪朝日）此蓋因德國商業近來甚向滿洲方面增進。昨據栢林電。德國新聞同云。此次日俄協約固甚歡迎猶希望於滿洲德國商業之發達。不加制限。（見日本朝報）斯德。國之關係可見。而美國洛古斯卿所提議之錦愛鐵路問題。尤與東清南滿兩鐵路影響切近或者日俄此新協約爲對付列國在滿洲之鐵路中立問題而然也。 
　　若夫自我國觀之。則更有説者滿洲鐵路。明明由租借契約而成。以私法論。無論俄日如何爲債務移轉。我國債權者之地位。固儼然存在。矧國家領土。更有公法上之主權耶。近年東省行政改良。而交涉輙形棘手。此當然爲吾國不得不設法調善者。乃觀此次新協約於滿洲現狀維持。措置更。不及清國主權一語。殊使吾人難於索解。據法國新聞所言。法國固歡迎此協約。然認此約全因清國欲在滿洲恢復威權。對之而成立者。然則謂此協約爲對付我國利權收回而訂。亦自有一面論議也。現聞我國外交當局以此項協約要旨。未得通告。方向二國質問。誠哉誠哉。蓋我國對於此等協約。固不能與列國同態而完全立於第三者地位故也。譬之私法。關於賃貸借之規定。借主若於所賃借之目的物上。欲爲何等處分及變更。當預告物主而得物主之同意。以賃借權固非完全所有權可比也。天下法無公私。理固同一。茲依該新約協前文。及日本新聞論説。皆謂此次協約。爲將原來主義之範圍擴張增進者。吾人按滿洲鐵路。無論日俄其根本權利。實基於千八百九十六年之中。俄條約。據該約所訂期限。鐵路完成後。原可於相距三十六年由我國備價購回。又即令我不購回。亦自鐵路完成。後相距八十年。當然歸還我國。此約期限。殆彼我之間不能不記憶者。然則此次協約。關於滿洲鐵路之目的進行。及現狀護持。殆無異友邦。與我以將來鐵路之助力。固吾國一般應歡迎感謝之不暇。但其所謂範圍擴張增進。則亦祗。能限於條約所得之權利範圍内增進擴張。并非可作無涯涘之解釋者。何則滿洲者。猶然清國之滿洲也鐵路權者舊協約所謂在清國之既得權而原於清國條約取得者也。查國際交涉通例。事前之通告權固由人。事後之。承認權則在我。故吾望我外交當局者。對於此次重要關係之新協約。其善用我承認權。而三加致意焉。勿泛泛徒爲形式的折　可也。 
專電 
[電一（北京）]  
　　御史王寳田奏山東地瘠民悍素稱難治德人輒思侵入孫寳琦任事無才但知趨奉外人恐致激成變端此次萊陽民變實該撫辦理不善所致可見人地殊不相宜當奏旨留中 
[電二（北京）]  
　　某御史奏參陸軍人員因冒充亡子嗣得參游等官共指出十餘員實陸軍部司官串通舞弊所致請派員澈查重辦當寄諭某大臣查辦 
[電三（北京）]  
 
 

Page 4

 
 
　　黃祖詒案將覆奏文海奎徵瑞至處分最重王憲章竟免聞因某尚書認爲山陜同郷極力袒護故現吏部闔署人員大爲不平 
[電四（北京）]  
　　濤邸電致政府擬二十八日到京 
[電五（東京）]  
　　駐日本比利士公使達阿尼坦男爵於西七月二十五日病故 
[電六（東京）]  
　　日本國際新聞協會以七月二十九日饗紐育墨拉爾士報經理人蔡都及倫敦泰晤士記者部拉哈等晚餐 
緊要新聞一 
[新代表團評議員第一次集議續紀北京]  
　　國會新代表團於十二日午後開評議會已略紀昨報茲悉是日已將代表團總章公同决定該章大旨與舊章畧同惟因代表人數既多其進行之範圍略爲推廣該團幹事及評議諸君復以評議員留京者有五十餘人之多若不决定例會時期則開會時四處邀請未免過煩决定每逢初一十一二十一等日午後二時齊集事務所會議並由孫君伯蘭將事務所内部辦事細則當塲宣布當經全體職員贊成並定於數日内將總章及各項細則刷印通告各省 
[海外僑民第三次請願之預備北京]  
　　國會請願兩次被駁四海臣民同深惶恐而旅居海外者受他國之刺激希望國會尤殷故美洲華僑復舉代表來京預備第三次請願南洋羣島各華商亦先後電達政府告以國會不開海軍捐無人承認游日學商界亦曾開會討論國會請願方法十三日澳洲華僑代表葉炳南君亦由澳電致代表團轉囑南洋雪蘭峨二十六埠總代表陸乃翔君速作三次請願由三而四不得少休云 
[葡兵炮攻過路環盜匪近狀廣州]  
　　澳門過路環葡兵砲攻盜匪慘劇迭誌前報茲悉十一日澳門葡兵進擊賊巢雖如何結果尚無所聞然觀其情形葡兵尚未得手因盜匪善於小戰屢乘機會騷擾葡兵迨葡兵進前即又退歸巢穴葡兵亦無如之何現據官塲消息有前隊葡兵四十名深得馬交炮輪千總巴士杜等二人之力始能保全否則全隊盡喪巴士杜因燃砲過久兩耳震聾昨有瑞泰火船某搭客報稱賊黨多已逃離路環十一晚中國各砲輪因風浪兇猛紛紛駛入澳門停泊又據葡艦亞美利亞巡艦船主利馬報稱該艦到路環海面時不見戰鬥曾乘小輪環繞路環一週賊衆似無隧道疑係分居小村葡兵之力足可敉平亂黨故該巡船復行回港祇留下將弁二員水兵數名以助砲隊利馬船主又云統兵主帥派撥偵兵分駐各處要區若盡一日之勞卽可將賊掃滅想禮拜一即可奏功現華善堂代表親到醫院求將起回被擄學童移至善堂養贍澳官未允所請且言澳政府將給大多伙食以養該童聞初時路環有艇八艘目下已失去六艘或係賊黨於黑夜之間乘之而逃亦未可定島中原有龍舟數艘現亦不知蹝迹據華人傳説賊魁梁義華於五日前未戰鬥之先經已逃遁十二日澳門船政署接到密信後派兵一隊各携軍械到省澳火船碼頭處拘留大渡船一艘内有盜賊二十人間有數名下水逃去當經拘拿十一人船中有軍火子彈炸藥甚多旋報巡警將十一人解往捕房禁押中國水師官吳敬榮所統砲船十二日因風浪平靜復由澳門内港駛赴路環分泊各處葡國花鬚大金馬巡船亦於昨日下午由北方到港泊於灣仔海面據省城消息有赤十字會員多人由省前往路環以便助救傷者李水提亦即特撥砲輪一艘聽候該會差遣 
　　文滙報載十九日香港電云澳門被擄之小孩已在海盜地窟内起出並在該處擒獲海盜多人縶送砲艇八地利牙號及馬交號盤詰處治現葡軍已陸續回澳矣 
[萊陽民變風潮八誌]  
　　某御史因萊陽亂事奏參山東巡撫孫寳琦已畧紀前報茲探其内容謂亂萌發生已有月餘該撫並未覺察且被地方官朦蔽遂肇此亂至調派新軍往剿需用甚巨現値國帑拮据之時應請懲處弗爲所朦其激生變亂之地方官亦應查明嚴懲以示儆戒 
　　山東同郷官因萊陽縣奎令候補道楊耀琳等加賦增税仇民激變致義紳曲詩文憤殺全家孫撫不知撫綏反奏請迅派第五鎭兵隊前往痛勦情殊可惡特商請同郷王侍御寳田具摺糾參該摺於十一日上遞當即奉旨交直督查辦今復公同决議用全體同郷京官名義函致諮議局切查孫撫及各官紳激變詳情以便再登白簡 
　　陸軍部各堂近日因萊陽亂事與魯省往來電報絡繹不絶因此各司員亦均忙碌故日來軍令軍政各司官非至夜深不能散値各堂官亦須至夜分始行歸第 
　　山東巡撫孫中丞電致軍機處稱該省所屬萊陽海陽兩縣於上月民變曾經飭派官兵前往彈壓茲據探訪隊報告查該兩縣匪民除萊陽現在聚衆尚未解散外所有海陽一帶居民頗屬安謐云 
　　軍諮處及陸軍部昨有密電致派往山東之第十協統領官葉長盛聞因該統領於初九初十等日剿辦萊陽匪民頗見功效深恐各營官兵不免 
 
 

Page 5

 
 
驕詐是以電飭該統領速飭各營官兵務須格外愼重不可稍涉大意 
　　督練大臣鳳都護與陸軍部會商謂近畿第五鎭官兵飭往萊陽勦辦匪民各營兵餉已派近畿糧餉局總辦曹鋭前往籌畫惟該員一時未能到濟恐有貽誤遂决議電飭駐濟糧餉分局會辦宋太守彬就近協助五鎭兵餉以免疏虞 
　　又得濟南消息孫撫派往萊陽之兵初八夜由萊境西南而入與民交戰轟斃民人五百餘名焚燒四村莊拿獲首要六人就地正法曲詩文潜逃餘皆解散棲霞縣之桃村鎭蛇窩泊鎭及海陽縣之夏村鎭均逼近萊陽因官兵經過恣意騷擾民皆慌恐萊陽東郷聞兵開砲轟擊鬼哭神號四散奔逃其西郷一帶死者死亡者亡餘被兵丁搶掠一空其在北郷調停之王文耀等聞兵將民砲斃四村逃空亦卽奔回烟台現孫撫又電飭海陽縣令許廷瑞立即捕拿宋煊文父子解省民間聞之大爲恐懼 
　　孫撫所調之陸軍第五鎭及中路巡防馬步各隊共六營分紥招遠即墨該二縣爲萊陽接壤之要路聞該兵隊現已前進委何祝三大令預備轉運軍需器械事宜 
　　孫撫咨調之陸軍弁兵夫差等費均由藩司撥給銀五千兩由葉統協長盛查收備用復因調隊較多所需車輛糧草等項尤須隨時預備因於即墨縣設立轉運所即委辦理平糶事宜之馮縣丞慶恩會同經理並先由藩司發銀一萬兩由馮縣丞帶往隨時撥用 
　　初四日城北一帶民衆攻城擊毁北門樓城上兵隊亦開槍鬨擊農民受傷者四十人 
　　聞萊陽南郷招集民衆皆不願往即有去者亦皆逃回惟旌旗芝山二郷之民結成一團不見官長定章誓死不散蓋以該二郷先受朱令及劣紳等之寃抑也 
　　前日曲詩文向鄰縣棲霞牟紳借糧該紳允卽開倉被民衆運去若干石又聞牟紳係棲霞縣著名首富現因萊陽與棲霞接壤業將眷屬悉行遷往福山縣東關居住 
　　日來聚衆之民因相持旬日毫無頭緒多有乘間濳逃者卽相聚者亦頗望早日調處了結各安其業 
[張蔭棠希望中美聯盟]  
　　文匯報載初九日華盛頓訪事人電云中國駐美公使張蔭棠謂中國欲解今日之困難惟有與美聯盟之一法如此始可固守管理滿洲之全權云云余（訪事自稱）曾以倫敦泰晤士報所載中國卸任德使蔭昌擬回華整頓陸軍之説問之該使據稱亞東現局如此不得不爾惟中國殊望美國出爲協助以免列强之侵逼 
摘錄關於考試法官之奏牘北京 
[法部請派考官摺]  
　　憲政編查館奏定法官考試任用暫行章程内開距京較遠交通未便省分由法部將通習法律人員開單奏請簡派前往各省會同提法使考試本年三月臣部具奏施行細則指定派員往考省分以四川廣西雲南貴州等省共爲一路甘肅新疆共爲一路由臣部遴選京官五品以上人員出具考語開單奏請簡派每省以二員爲額定以八月初旬舉行各等因均先後奉旨允准在案除廣西一省業經奏明變通提前辦理於上月十三日請旨簡派該省按察使會同提學使考試外其餘四川雲南貴州甘新等省約計各路程途應卽派員前往庶於奏定考期不致不誤臣等謹就臣部專門法律學有根柢者並據各衙門開送通習法律五品以上實缺人員内愼加遴選分别次第繕具清單恭呈御覽當此司法獨立造端伊始欲絶人材之倖進端資考校之精嚴擬請明降諭旨簡派每省二員前往會同考試恭俟命下卽由臣部知照該員等即日就道赶於七月内馳抵各該省均遵照奏定法官考試暫行章程及施行細則敬謹奉行以昭愼重除各該省監臨擬俟臨時奏請欽派外理合恭摺具陳伏乞聖鑒 
[又請派襄校官片]  
　　現在四川等省應行派員前往考試襄校人員自應一同奏派臣等謹就臣部及審判衙門深通法律富於經驗並各衙門咨送合格之人員愼加遴選分别先後繕具清單恭呈御覽請旨於四川雲南貴州三省每省圈出二員並於甘新兩省合併圈出二員即作爲各該省襄校官如與考人數過多得由監臨遴選本省合格人員臨時電咨臣部奏請添派恭俟命下即由臣部飭知各該員隨同該省考官迅速起程馳往一併遵照奏定章程辦理 
[又奏甘肅考畢再赴新疆片]  
　　再臣部具奏法官考試施行細則一摺内稱新疆地處邊徼擬暫會考於甘肅省城茲准陜甘總督來電轉據新疆巡撫電稱新甘道遠赴考之員多係寒畯難措資斧必至應試無幾請照昔年科歲考試章程由蘭州考官密電試題歸提學使嚴密扃試仍將試卷寄蘭詳校電請變通到部查蘭州迪化相去四千餘里赴考員生跋涉維艱尚屬實在情形惟逕如該督電稱辦法則口述一塲又多窒礙臣等公同商酌擬由派赴甘肅考官襄校各員於該省考試畢再行按臨新疆考試隨即電覆該督轉行遵照似此量予變通核與臣部原奏甘肅新疆共爲一路仍屬相符而就地取材易於搜集不惟體恤寒畯且邊徼風氣藉以開通似於司法前途不無裨益 
 
 

Page 6

 
 
[又考官襄校官酌給津貼片]  
　　查法官考試事屬創始此項費用自應比照他部成案叅酌規定除廣西一省業經奏明由該省提前辦理應毌庸議外其四川雲南貴州甘新等省考官津貼擬比照度支部派往各省正監理財政官薪水月支銀五百兩襄校津貼擬比照學部派往川陜兩廣雲貴甘新等省視學官薪水月支銀三百四十兩所有往返川資各視其一月津貼之數於起程時一併給發均自奉旨簡派之日起至回京覆命之日止按日增减倘各該員事竣後有請假回籍等事即於請假之日停止支給以清界限當由臣部咨商度支部核議業據該部覆稱一併照數撥支應由臣等派員關領後按員發給以備要需再此次派往甘肅續行按臨新疆各員關外量才較爲艱苦且程途窵遠輪軌不通擬照原定川資數目加給考官川資銀一千兩襄校官川資銀六百八十兩此外月支津貼亦應按日算給以歸一律 
[又議駁浙撫請將審判研究所畢業學員一體與試摺]  
　　查浙江巡撫增韞原奏内稱浙省籌辦審判廳於上年提前設立審判研究所招考甲乙兩班共一百六十人乙班係考取文理優長粗有法政知識者於上年七月初開課甲班則專取法政學堂一年半講習科畢業及三年畢業者於今年正月間考取入所皆限今年年底一律畢業甲班既有年半程度再加一年切實研究與三年畢業者無甚差别乙班雖時間稍短然其課程於一年半之中加多鐘點凡應習各科均已酌量分配兩班畢業後又加三個月實地練習雖比之三年畢業者時間稍差而較之僅有舉貢出身文職七品以上及曾充刑幕三項人員其學問歷練尚屬優裕該所學員爲本年省城商埠各級審判廳成立時任用而設又其所學課程洵屬完全似未便令其向隅不與考試各等語臣等竊維改良審判固應首重得人而考用法官尤當獨嚴其選是以上年憲政編查館奏核法院編制法聲明飭下法部嗣後於考試任用法官時務須欽遵頒定暫行章程嚴切奉行不得稍存寛假又請飭知學部通行各省督撫就京外現設及將來續設法政法律各學堂次第擴充以期通材日出藉爲審判檢察之取資各等因是館臣所定與考資格以三年畢業人員爲斷定章已有明文其更推及於舉貢出身及文職七品以上並曾充刑幕者誠以此項人員或已有出身或業登仕版或素有經騐故亦寛其途而准予一試蓋於兼收並蓄之中仍寓愼重區别之意非僅謂一時權宜計也且查法律法政學堂均係於光緒三十一二年間先後經學務大臣學部奏准設立若按時遵章開辦迄今已次第畢業卽該省審判研究所考送宙紳入堂肄業其間如舉貢如文職七品以上亦不乏合於法定資格之人其可與試自不待言此外佐雜生監或則品秩較卑或則閲歷尚淺若如該撫所奏只以一二年　度亦概令其一體與試不惟各省之設有此項傳習所講習所者皆將提前畢業援案辦理而凡法政法律各學堂之未經畢業者亦將僥倖一試半塗中輟而養成完全司法之官吏終無由希望於將來殊非朝廷造就法官之本意臣等公同商酌擬請將該所甲乙兩班除合於法定資格之員紳准其給咨來京與試外其不滿三年之佐貳雜職或生監悉令專心向學俟畢業時如該撫認爲成績沿優者仍准暫照該所章程第六條分别派充典簿主薄所官錄事等職如此略加分别既不至不違定章亦不同置諸閒散似於初設各廳不無裨益 
時評 
　　其一 
　　杭垣日商違約營業一案。經官紳之力爭。交涉如干次。而僅得三萬金收回日貨之結束。其艱難情狀。概可想見。而當事者對於此案之責任。來日正長。要不可爲鷸與蚌之相爭。致令漁翁復生其野心。而坐收其利。此記者。所日夜。切禱者也。 
　　乃近者交涉司以競賣之虧折太甚。唯恐墊欵無著。而不惜自背前言。各團體復以交涉司反覆無常。諉責紳民而擬合力爭訴。是官與紳已。成相持之勢。浸假由。相持而衝突由衝突而灰心。使日人得乘機復萌其故態。則事隳隨成。後雖欲悔　不可得。夫官塲之通弊。有所不利。則意存諉卸。而不顧息。壤之猶存。其事已無足怪。所異者。以三萬金買回之貨物。而競賣所得。乃祗一千餘金。較原價二十分之一而尚未足。以致官塲相顧詫愕。而出此追索墊欵。之末策其咎果將誰屬耶。 
　　其二 
　　民智愈淺。希望愈奢。而種種投機事業。愈易眩其心目。蓋天下至愚之民。心慮本甚簡短而又以侘傺不得志故時存一射倖之思想平時獨居深念曰。安得我夢寐中所懸之希望而取償於一朝乎。故其處境愈窮。則謀邀非分幸福之念愈切。而一聞機緣之至。自不惜舉身家性命以博孤注之一擲。雖前車可鑒。後患堪虞。而彼嗜利之妄想。終勝於戒愼恐懼之意念。迨至蕩產傾家。彼猶歸其咎於天而不悔。如近日滬上一般購買橡皮股份失敗者之爲可慨也。 
　　嗟夫。無教育無意識之民。其自作之孽。又焉往而不如是。可慨者夫豈獨上海一隅而已哉。夫豈獨一橡皮股份而已哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣大火紀聞杭州]  
　　杭垣連日酷暑𤍽度達百零五六以上致百物燥烈十九黃昏十一句鐘時藩司前裡龍舌嘴某姓家失愼幸納凉人衆極力救熄不料一點十分鐘時鼓樓灣某糖食店因捉蚊蟲撥翻火油燈不及撲救倏已燎原該處水道阻塞灌救困難致焚至四句鐘始得撲熄自失愼處起西面繞出大街至打銅巷以上東面至望仙橋弄計大小商店約五十餘家房屋在百數幢以上亦巨災也 
[定海漁民暴動案聯合訴寃杭州]  
　　寗屬岱山鎭本届漁汛因細故肇禍漁民相率暴動格斃一名事後官紳紛紛電禀指爲土匪歸咎董事項某繫獄澈究業經各漁户暨屍親兩次電禀浙撫籲請查辦日前復據全岱紳商學鹽漁五界公舉代表張鴻謨續向各轅伸訴謂該處漁汛向來各歸各帮分設公所分舉董事分帮約束本届陳惠疇藉學歛錢致起衝突漁民人數雖多盡係徒手防兵彈壓持鎗恐喝怒其不退當塲鎗斃漁民幾釀大禍幸史廳主極力開導卽行解散何以事後加以圍困管帶刧奪軍械大題歸咎董事寃遭無妄要求澈底查辦以彰公道當奉李廉訪批云此案前據定海廳及屍親電禀業經先後電檄寗紹台道復查詳奪旋據漁户金仁封等二次電禀撫憲仍飭道府秉公查辦究竟實情如何一候復到曲直自明爾等無須代爲辯凟 
[官吏把持延長石油陜西]  
　　延長石油發見已五年矣曹中丞聘技師化騐後其價値超出歐美亦彰彰也中丞於卸任時奏明公家以四萬金提倡喚起國民企業思想以成完全商辦之局面經已奉旨鑄成鐵案矣乃陜省大吏惟聚歛之言是聽把持歸官無端而咨度支農工商兩部相與輔助以爲壟斷之奧援該兩部又與郵傳部合謀以攖陜人固有之大利又慮曹中丞原奏曾奉特旨硃墨未乾難以掩飾復張大其詞以估計鐵路經費約須六千萬金恫嚇陜人遂持此以爲把持之柄阻滯陜人不准開辦商局聞該省諮議局長王錫侯業已約同吳寳珊鄭吉庵等籌得股本數十萬金將援曹中丞原奏仍歸商辦而陜省大吏百計刁難兼有新勸業道某觀察出而阻撓妄思染指噫吾國實業前途尚堪聞問耶 
[關於軍裝軍馬之籌備南昌]  
　　陸軍部電南昌撫台鑒洪江電悉改良馬政事關籌備憲政奏准由各該省按照應編鎭數均匀籌撥原以部庫支絀猝請鉅欵無從應付若由各省匀攤分認則衆擎共舉尚易爲力江西應編一鎭所攤經費無多現在各處陸續復電雖欵項同屬不敷然均以馬政要需承認籌解贛省事同一律未便歧異仍希迅速設法籌解以符奏案陸軍部庚印 
　　贛撫電北京陸軍部鑒據兵備處呈贛省現在上海永興行訂購陸軍秋操應用行軍鍋一百零七套每套八兩行軍水桶一百二十四套每套二兩五錢步鎗皮七件一千六百零五副每副二兩五錢德布背囊一千六百零五副每副三兩輜重馱鞍帶箱三十六副每副三十五兩砲輜騎鞍四十二副每副三十一兩測視鏡四千副每副五錢瀝水器六十二副每副十兩速測器帶標竿三十三副每副七兩架橋材料五千兩天幕布官帳棚十四架每副二十七兩美國布官帳棚一百零二架每架十六兩又兵帳棚三百六十六架每架十六兩五錢棚燈四百八十二盞每盞一兩八錢銃劍器具四百副每副十四兩備用彈匣連拆槍器三件每副一兩又警察隊需用馬刀八十把連帶穗每把六兩六錢官用馬鞍七副每副二十五兩兵用馬鞍四十八副備件全每副三十一兩德布雜糧袋八十個每個六錢又陸軍小學堂皮鞋三百零三雙每雙銀一兩一錢五分均規元價並議明架橋材料一項由漢口餘由上海運潯交貨等情應請鈞部核准並知照税務處電飭滬漢潯各關道騐放騤沁印 
　　陸軍部電南昌撫台鑒沁電悉在上海永興行訂購秋操用步槍皮件輜重馬鞍帶箱砲輜騎鞍德布背囊又警察隊用馬刀官兵用馬鞍雜糧袋皮鞏等項希轉飭承辦人員查照本部去年十月通咨向鞏華廠購置如已購妥應飭設法退還且永興行是否華商一併電復陸軍部東印 
　　贛撫電北京陸軍部鑒東電敬悉飭據兵備處禀稱贛省所訂各件均係照原有式樣添購查原件多係購自永興故仍向永興議購冀歸一律軍需孔亟籌欵維艱此次議約有六月交貨者餘均限九月半全交遲則有罰而貨價則議至冬月還清因永興在贛交易有年始肯承辦約計馬刀馬鞍等件已届起運時期可否通融照准此後再向鞏華購置再查永興係華商以機器人工專仿製軍裝行銷川贛湘鄂皖汴各省湖北勸業會曾得奬牌等語謹請示遵騤江印 
　　陸軍部電南昌撫台鑒江電悉前月沁電在滬永興行訂購秋操應用行軍槍袋等項應准購即知照税務處陸軍部號印 
雲南通信 
[奏催滙解新軍協餉]  
　　滇督李制軍以本省餉需全恃各處滙協以爲補助所有本年新軍協餉柯大臣十税項下應解五十萬兩各省關應解廿六萬兩現届六月迄未解到爰特奏請飭部電催從速電匯以濟眉急 
[會議滇省行政經費]  
　　滇督前准憲政編查館咨開各省行政經費本年即須厘定等因正在行司核議又承准内閣電催前由李制軍爰傳集四司四道齊赴會議廳商酌滇省行政經費數目以便尅日覆奏 
 
 

Page 11

 
 
[詳報簡字學塾總數]  
　　雲南提學司前奉李制軍札開准憲政編查館咨籌備事宜單内載列推廣廳州縣簡易識字學塾一項應由該司依限舉辦等因當經行查去後茲查得昆明昆陽寗洱趙州浪穹維西保山永北景束蒙化元江十一廳州縣先後禀報成立此項學塾凡五十九所學生共一千九百零五人又永昌順寗普洱鎭邊四府廳所屬沿邊土司地面計成立一百三十五所學生共四千一百八十九人此後續有增設當再分别詳報除電復學部查核外詳請滇督彙案奏咨俾可調查籌備成績李制軍已如詳辦理矣 
分類新聞政界 
[集議籌備縣自治辦法無錫]  
　　錫金城郷各紳定期在勸學所集議縣自治辦法一節已誌前報茲悉十四日城郷代表孫鳴圻顧典書俞霖糜本一高汝琳蔡樾高瑩等在勸學所會議籌備縣自治事宜議决各條如下一規定地址議借城中新城隍廟西偏空屋請縣照會該廟經董秦譽臣暫撥數楹爲籌備縣自治公所之用二擬舉所長及坐辦議定公推秦晉華楊仁山孫屏東蔣遇春孫子遠陸藹如華紹麟張杏村諸君作爲正副所長蔣仲懷孫仲襄爲坐辦請縣遴派三籌定經費議請縣照章籌集經費並撥發地方罰欵以便先行開辦 
[自治議長有辭退風説蘇州]  
　　長元吳城自治議事會議長潘紳祖謙自開幕以來到會數天後因病請假前各議員因到會人數日少曾具函議長請發通告而議長復函未免語多負氣並因詰問各局平糶折短升合一案議長意不贊成微露反對（繙紳亦經辦平糶者）而各議員又私嫌其語顢言頇無明决之才積此種種原因兩方面之意見遂固結而不可解現聞潘議長知難而退已具禀自治籌辦處告辭現尚未奉批示至外間謂各議員不滿意於吳副議長殊不確也 
[城外公社舉定幹事蘇州]  
　　蘇垣閶門外市民公社前經該處各商家發起仿照觀前街市民公社一切辦法組織成立日前開會選舉紳商到會者約數十人宣佈票數計得多數者韓君久蘭當選爲正幹事次多數沈君宇伯蘇君稼秋當選爲副幹事其餘各部職員亦經分别舉定刻已具禀地方自治籌辦處暨商會備案查考 
[新政費不得加捐於民杭州]  
　　浙撫增中丞前據富陽縣禀請串票每張加收錢十二文連前每張共收錢二十四文自本年上忙爲始以上忙所收之欵撥充統計經費下忙所收之欵撥充調查户口經費冬漕所收之欵撥充勸學所縣學堂經費等情當經飭據布政司核議詳稱該縣所請加收串錢應無庸議惟統計調查勸學所縣學堂新政胥關緊要如實無欵可籌應飭查照光緒三十二年飭提仁錢二邑串錢原案於富邑原收串錢項下酌量提撥不得加之於民亦經浙撫批飭遵照在案日前該縣耆民屠茂貴等以苛捐貧民衆心騷擾請札縣免加等情具禀撫院當奉批示仰顏方伯轉飭富陽縣將前情傳諭該民等知照 
[清查公欵委員下郷常州]  
　　武陽清查公欵公產事宜各郷尚多延未塡表者前經府委陳壽人二尹會同陸君新吾親往催塡陳因事遷延府尊另委沈芇朱巡檢會同陸君於十八日下郷催塡聞先至陽湖各郷次至武進各郷云 
[南昌鎭郷自治之籌備江西]  
　　江西省城自治業已投票選舉竣事所有鎭郷自治南昌設有三十六區甲乙二級當選人亦應投票選舉惟當選人數必須調查甲乙二級每區各有若干人然後算定甲級應得若干員乙級應得若干員方爲合辦聞此事現由自治事務所備文知會各區舉辦矣 
軍界 
[崇義令禀留營隊防匪南昌]  
　　江西崇義縣劉大令昌言以分紥縣境各要隘前路四營蔡管帶不日奉調回省邊防空虚換塡之二十一營中左兩哨營勇無多且恐欲回原防禀懇撫院將蔡營留防縣境以固邊陲而定人心等情當奉馮中丞批云匪首李世魁昨准粤督電咨已據樂昌營縣拏獲即經本部院電飭贛南道委員携卷會審禀辦在案巨魁既獲黨羽必漸解散現値新稻登塲米價亦可平減更無慮匪徒煽惑至蔡營暫留該縣巡防前已電飭贛南道俟秋後察度情形再行調回 
[惠嘉起事匪徒解散述聞廣北]  
　　嘉應州屬興寗長樂兩縣及惠州府屬龍川縣老隆地方一帶於月之初旬土匪與游勇馬桂林等聯合鼓衆起事爲地方紳民先事告發秦提即加派兵隊駐紥又電咨袁督派帮統劉寳春前往勦辦并請將老隆駐防李管帶卓嘉應州駐防熊管帶子勳撤換現聞該處匪徒經己解散不至爲患矣 
[鄂提規定料理軍時間武昌]  
　　湖北提督兼統第八鎭新軍張軍門彪由張文襄　弁拔升鄂督署武巡捕洊擢今職刻經瑞制軍奏准將提署由襄陽移駐省城以便其兼統新軍業於十二日接授篆務聞張自接提篆後又經瑞制軍奏派其節制全省水陸防營故一切公務極爲紛繁爰規定一辦公時刻從每晨七時至十時核閲提署公牘午後二時至五時辦理鎭司令處公事 
[新勝水師營拿獲巨匪鎭江]  
　　巨盜王正國前在浦東一帶搶刧緝私營軍裝並刧某當舖巨金業經江督通飭沿江各防營一體嚴拿務獲懲辦詎該匪濳逸多時近忽來鎭庽江邊吉　公棧被新勝水師營旗牌官施得林偵知踪跡不動聲色於十八晚親至該棧緝拿該匪正擬濳逃突被施用風炮擊傷要害當卽成擒隨乘小輪赴掦解送統領處請示核辦 
學務 
[長元吳續辦單級教授講習會蘇州]  
　　長元吳教育會本年曾開辦單級教授講習會聽講各生甚爲踴躍業於上學期畢業或担任教務或改良舊時教法於教育上多所裨益茲悉該會爲普及教育起見日前議决暑假後續行開辦以便私塾教員或小學教習入會聽講以圖改良所有該會教授規則均照舊辦理 
[檢定教員延期之貽累杭州]  
　　浙江檢定小學教員業經提學司遵照部章定期本年六月保送考試量才檢定嗣因各州縣保送寥寥至省者不及二十分之一碍難如期舉行後經分電各屬通告延緩等情畧詳前報日前已到各員旅居匝月以致進退維谷聯名具禀請示茲奉袁文宗批云檢定教員原擬六月内舉行曾經通飭各屬勸學所分别選送 
 
 

Page 12

 
 
　　現查七十餘州縣備文送到者僅止三五處自不能陸續考試致煩手續而碍一至畫各勸學所辦事遲誤已經札行申斥該生等應即束裝回里毌庸留省候試仰即知照 
[温州女學爭欵之結果杭州]  
　　温屬永嘉縣貞一女學校成立未久常年經費向恃柴炭仲捐近因商情困難捐已核减惟澈查捐務内容爲數甚巨擬請酌量加撥藉咨維持等情經校長陳懋行等禀請撫院請示當奉中座批飭提學司謂該郡前抽之柴炭仲捐洋五百元既經商由織錦工廠立據簽字願撥該堂一半此次業已减半抽收是否仍與該堂對分查閲粘抄該郡此捐若於賣客買户各捐仲洋三分年可收洋五六千元是否屬實女學爲當今急務似宜設法補救助長進行既據禀司有案仰提學司轉飭温州府縣迅速查明改良經收方法以利敎育 
實業 
[北洋咨取浙省礦質杭州]  
　　浙撫近接北洋大巨來咨以直隸礦產甲於他省似宜及時提倡俾資振興查前礦政調查局在河北大胡同地方置有房屋一區原爲化分礦資局之預備擬俟籌有的欵卽行擴充修理擇期開辦並擬在該局附設礦物陳列室一區藉資考騐因特咨請貴撫希將浙省各種礦石岩石廣爲搜羅寄津以資陳列 
[蘇府組織農務分會之𤍽心蘇州]  
　　蘇府何筱雅太守於農務一項頗能𤍽心講求不遺餘力自創設農業學堂及農業試驗塲以來雖略著成效而虧耗已屬不資現因省垣農務總會業經農工商局總辦王道仁東邀集各紳組織成立爰擬創設長元吳農務分會曾與尤紳先甲等商議當以省垣既設總會再立分會係屬駢枝旦經費亦難籌措而分會之設自應在下縣爲宣但何守志在必行現擬將府學空地一帶開闢試騐塲以立分會基礎業經札飭該學教諭遵辦尚擬廣招股分以底於成一面候農業學堂學生本年畢業後分派各生赴郷演講以開農智 
雜記 
[警道辦妓捐輿情梗阻江西]  
　　贛省巡警道張觀察檢現以贛省財政困難巡費鉅大擬抽妓捐以爲補助業已擬具規則詳院實行惟各商以開辦妓捐恐受影響且有傷敗地方原氣連日組織各業公團預備開會呈請停辦而諮議局正議長謝侍御遠涵前寗紹台道喻觀察兆蕃等亦紛紛上電馮中丞請准停辦妓捐以保地方 
[公館容逃婦官箴何在湖北]  
　　沔陽州民人黃中年妻楊氏於上年被拐來省不知藏匿何處黃中年係於日前避水來省至撫院街漆大令濱公館内乞食窺其妻楊氏在内問之則曰公館内名禹門者之妾黃中年説楊氏是吾妻何得説是禹門之妾公館内上下人等羣叱之曰汝這個要飯的莫在此糊説黃中年遂告其母并其妻之姊及乾姊等相約往漆公館理論禹門先説是買的後又許給身價越數日又説責令取錢來贖黃中年不得已遂於十五日扶母激姨赴江夏縣衙門喊控以漆公館之人名禹門者姦拐民妻爲詞不知李振卿大令如何調處 
[巡士騙學徒竊物偕逃蘇州]  
　　蘇城觀前街協源珠寳店某學徒與該處中路站崗巡警陳玉山即化名俞開興相認爲友哄騙該徒常謂珠寳店將來無甚出身如入學堂必能得意該徒因無學費遂竊取店内珠寳各件値一百餘元約同巡士私行脱逃當晚該巡警卽赴局請假同乘火車赴寗該徒誤聽送入陸軍學堂之語將所竊各件交與該巡士手不料到寗後該巡士已不知去向而某學徒人地不熟在途啼哭當由寗省巡警拘案解送回蘇現在店主已具禀巡警道署追究汪觀察當嚴飭該區長務將該巡士緝獲到案嚴行懲辦以昭炯戒 
[經歷謀賴債譎計不行杭州]  
　　諸暨縣貢生張虚堂赴臬轅具呈略謂按經歷趙鈞厚藉勢賴債一案前經呈控蒙諭批飭經歷理結奈生在省日久資斧用盡卽請究追等情現奉李橘農廉訪批云查此案前據該貢生攔輿呈控當經批交該經歷自行理結該經歷於五月二十三日禀覆亦有理應同邀原中徐姓從速理結等語何以至今尚未理結殊屬不解仰杭州府傳訊該經歷卽責令迅邀原中徐姓從速理結該貢生　之接洽可也 
諧文 
[結婚訓令（劉漢）]  
　　美國某氏。因細故與妻離異。被控公當。其妻呈出結婚時訓令。頗含奇趣。茲將原文照錄。略附解釋如左。 
　　（一）除所最愛本夫外。切勿因金錢主義。或交涉手段。與懶惰家政之故。再嫁别人。 
　　解者曰。按此則最親切最親愛者本夫也。既嫁與本夫。則終身不得嫁與别人。此條最爲嚴厲。 
　　（二）爾閲人千百。始擇定一人。訂結終身。既嫁後。卽再有美男子。亦無所用。 
　　解者曰。從一而終。古有明訓。然或因二人愛情中變。而屬意於另一俊男。雖曰亦無所用。又安知不暗渡陳倉耶。甚矣俊男之累人也。 
　　（三）爾夫爲一姣好人物。爾初時所夢想不到者。爾夫在時。爾必接待。 
　　解者曰。爾夫既然姣好。自是喜出望外。何故又離婚耶。此　疑慮。大可不必。 
　　（四）爾可逢人告知誰爲爾夫。使人知爾自有主人。 
　　解者曰。此條行之中國最妙。凡爲女子。當可逢人告知謂我係某某之老婆。或則將某某老婆字樣。　作徽章。偑之襟頭。如某女校學生一樣。自然。有人保護。 
　　（五）勿貪隣家之錦衣鑽石　絲襪。各等貴重衣飾。與　良人。及凡物之屬他家者。 
　　解者曰。此條中國婦女。最多犯之。 
　　（六）切勿賒帳。 
　　解者曰。此條明明以金錢爲主義矣。非以情義相維者也。 
　　（七）勿與貓兒接吻。及抱置小犬於襟懷。 
　　解者曰。醋味太深。制限綦嚴。古今中外。理無或異。 
　　（八）勿沈溺於筵宴。與吸食無益。有害之紙捲烟。 
　　解者曰。此條爲增長道德起見。頗可採用。 
雜錄 
[彙刋梨洲先生遺箸緣起]  
[  吳江薛鳳昌）續）]  
　　計得屬於文者七種。曰南雷文約。曰南雷文定前集及後集三集。曰南雷文案及外集。曰南雷詩歷。屬於史者十五種。曰歷代　子考。曰隆武紀年。曰魯紀年。日永歷紀年。日贛州失事紀。曰紹武爭立紀。曰舟山與廢記。曰日本乞師記。曰四明山寨記。沙洲定亂記曰滇考。曰賜姓始末。曰鄭成功傳。曰張玄箸事略。曰思舊錄。屬於雜箸者八種。曰金石要例。曰今水經曰匡盧游錄曰。西台慟哭記注。曰冬靑樹引註。曰汰在錄。曰明夷待訪錄曰破邪論。都三十種。五十七卷。又以諸家所撰之象贊碑傳年譜等。列爲首卷。而後先生之遺箸。略具於是。或可與王氏遺書顧氏遺書相鼎足。即世之服　先生之學者。得此亦可以窺其崖略矣。　　　　　　　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
 
 
 
 
[家刻精本書寄售]  
跋黄梨洲南雷文定一本洋二角○陳雲伯岱游集一本一角六分○鄧尙書林文忠公唱和集一本洋二角○寄上海二馬路千頃堂書坊發售 
 
 

Page 16

 
 
   
 
 

Page 17

 
 
[崔製哮喘氣急丹救命之寳]  
人體百病莫苦於哮喘氣急之症此丹乃本廬第一家創製行世牟利之徒相率效尤遍地皆是致使求藥之人無從辨别玉石良可慨也考哮喘之症皆從氣衰感虚邪面起此外亦有腎虚火不歸經陰虚金被火尅更有痰火鬱於中風寒束其外者富盛發時聲嘶氣促頑痰上壅甚至水漿不能下咽片刻不得安臥睜目喘吼旁人不忍目覩本廬創製此丹竭十載之心血經萬人之試騐有功早著無病不廖早已馳名中外頌聲載道茲當天寒病發之時特將功用詳登各報俾海内病家采辦痰哮水哮風哮鹹哮氣喘痰壅久年不愈氣虚發喘汗出如雨肺氣不宣痰火上壅長夜咳嗽老年氣短氣急多痰胸膈滿悶痰遏哮喘腎虚喘吼以上各症無論新病久病老年少年男人婦人只要用白開水送服三錢藥性一到立見喘平氣順痰化咳止輕症一瓶即愈重症一料全痊且可永保斷根非如也家之藥服時略愈不服即發所可同日語也○大瓶二元附送止哮膏一貼小瓶一元每料六瓶五元不靈包退還銀　附近假冐須認明五開間門面内切記切記小心小心上海盆湯衖過絲業會館五開間門面崔氏瓣香廬總發行所驥雲氏啓 
[庚戌年外交報十年紀念增刋兩册] 　　 
　　本館延定留學外洋法政專家撰著國際法學論說並於正月臘月各增一册逢五發行共出三十四册預訂全年本埠四元五角外埠五元二角外國六元辛丑至已酉九年報價詳載本報所登廣告再本館現因商務印書館翻造房屋隨同暫移四馬路晝錦里口一俟新屋告成仍回原處交易上海外交報館謹啓 
 
 

Page 18

 
 
要摺 
[直隸總督陳夔龍奏酌定司道以下各官公費等摺]  
　　奏爲遵章酌定司道以下各官公費並擬限制經費辦法以昭核實恭摺仰祈聖鑒事竊准度支部咨奏定清理財政章程第二十七條内開官俸章程未定之先除督撫公費由會議政務處議籌外其大小文武各署局應由清理財政局調查各處情形禀承督撫及度支部酌定公費一面提出各項規費除津貼各署公費外概歸入正項收欵等因當經轉行遵照嗣以公費二字解釋範圍宜求明確復經電准度支部電覆以公費二字本兼有辦公經費各義惟近來京外應支官員公費多與養廉津貼無殊向不造報現在官俸章程尚未頒行驟議正名恐多窒礙主因公費用範圍甚廓令分别據實開列俟查明各項規費由局酌定等因又經飭行清理財政局遵照各在案伏查奏定原章係因規費盈餘既須一律開報又値官俸未經議定以前不得不暫給公費以資津貼是此次所定之公費本與經費有殊惟各署所用員司及因公支欵如果不爲核定是在官之糈祿雖有常經而因公之開支仍無限制殊非清理財政實事求是之意部電於因公費用行令據實開列查明酌定具見計畫周詳循名責實自應分别查照辦理茲經督飭司道一再籌計除各局所薪公經費向係實用實支已飭切實裁減撙節籌支及巡警勸業兩道係新設之缺並無規費可提外直隸原有七道檢查報册所有各衙門歲支心紅津貼公費辦公及盈餘規費並一切經費雜支等名目計布政司原有銀十五萬五千八百餘兩提學司原有銀五萬三千六百餘兩按察司原有銀四萬二千九百餘兩鹽運司原有銀七萬九千餘兩津海關道原有銀十五萬四千三百餘兩清河道原有銀二萬三千三百餘兩天津道原有銀二萬九千二百餘兩通永道原有銀二萬八千一百餘兩永定河道原有銀二萬一千八百餘兩大名道原有銀二萬三千餘兩口北道原有銀一萬八百餘兩共銀六十二萬一千八百餘兩茲擬即就所報數内分爲兩項一曰公費凡本官服食僕從車馬及一切私用應酬雜支屬之一曰經費凡該衙門因公費用與署内幕僚員司弁勇夫役修理房屋等項皆屬之海關道交涉上尋常接待贈答經費亦在其内均各就事務繁間酌予增減明定數目等差用收衰多益寡化私爲公之效公費如何支用無庸造報經費動用細數仍於造送清理財政局月報册内逐項開列歸入决算一律辦理不得逾於所定之數如有餘存即於下届滾算現擬布政司歲給公費銀四萬八百兩經費銀七萬二千兩提學司歲給公費銀一萬九千二百兩經費銀四萬五千六百兩按察司歲給公費銀一萬九千二百兩經費銀二萬七千六百兩俟改提法司時經費數目再行遵章另擬鹽運司歲給公費銀三萬六千兩經費銀四萬二千兩津海關道歲給公費銀四萬八百兩經費銀六萬兩清河道歲給公費銀一萬二千兩經費銀九千六百兩天津道歲給公費銀一萬六千八百兩經費銀一萬二千兩通永道歲給公費銀一萬二千兩經費銀一萬二千兩永定河道歲給公費銀一 
九千六百兩口北道歲給公費銀一萬八百兩經費銀四千八百兩以上四司七道共歲需公費經費銀五十三萬五千二百兩遇閏加增銀四萬四千六百兩均照數實支較之册報原有之數無閏之年共節省銀八萬六千六百餘兩有閏之年共節省銀四萬二千餘兩如有漏未查出之欵及例准開支現實無需此欵向已挪作他用者並應逐欵查明隨時釐正除廉俸二項仍舊支給外其舊有之心紅津貼公費辦公役食等項名目概行停革盈餘規費等項悉數歸公俟經部核定後即當實行其巡警勸業兩道係新設之缺廉俸銀兩應俟另案核定茲擬各給公費銀一萬六千八百兩警務公所係就天津南北叚及保定警務處歸併設立歲需經費銀九萬九千九百六十兩勸業公所歲需經費銀六萬五千五百廿兩遇閏加增均飭於裁併之巡警工藝各局所原有欵項内動支至各府及四路廳公費前督臣袁世凱於裁提漏規案内均已酌定實行計保定永平河間三府各給銀七千二百兩天津正定順德大名宣化廣平六府各給銀六千兩應仍照舊支給惟四路廳原定公費較少現擬每廳連同原案歲共給公費銀四千八百兩順天府治中有分理地方之責亦擬歲給公費銀二千四百兩其撫民廳並各州縣公費按照大中小治分别酌定大治之十二處並六直隸州各歲給公費銀五千四百兩中治之十六處各歲給公費銀四千八百兩小治七十處各歲給公費銀四千二百兩統計各府以次歲給公費共銀七十五萬一千二百兩遇閏加增銀六萬二千六百兩惟查各府廳州縣所需經費現因各處報册欵目套搭例案糾紛每處實需經費若干非詳細覆查難以確定此次取定各廳州縣公費等級亦應將各處所報出欵分别性質明定範圍何者係屬私費不能開支何者係屬公用准其實報逐欵釐剔詳定辦法再與所報入欵參互核定與各府一律酌定經費方可將各廳州縣公費及此次擬增擬加之治中四路廳各公費同時實行但此時若不預定公費數目則州縣欵項公私夾雜清理終無入手辦法其同通首領教佐雜職及大小武職衙門大率廉俸以外别無所得若議普給公費現實無此財力應俟府廳州縣經費及各廳州縣公費核定實行後酌量情形再議辦法至四司七道公費經費二項雖較原查之數有所節省然原查數中尚有出於州縣攤捐者應俟釐定州縣欵目酌量裁留合計全省公費經費較量盈虧再行咨部辦理據布政司凌福彭會同清理財政局司道詳請具奏前來除咨部核覆外謹會同兼管順府府尹臣陸潤庠順天府府尹臣丁乃揚恭摺具陳伏乞皇上聖鑒訓示謹奏宣統二年六月十二日奉硃批該部知道欽此 
[又奏暫定督署公費數目片]  
　　再奏定章程督撫公費應由會議政務處議籌自應遵照聽候議定惟直省司道以下各官公費業經臣督飭分别核定臣爲全省官員表率當會議政務處未經議定以前自宜暫定公費數目以示撙節查各處每年應解臣衙門各欵除廉俸外計各項辦公經費共銀十萬一千餘兩内有東海山海兩關各應解銀四千兩已飭停解其餘銀兩擬飭全數解交財政 
 
 

Page 19

 
 
總滙處存儲每月由該處提解銀五千兩作爲臣署辦公之用其廉俸銀兩照舊解支仍俟會議政務處議定咨行到日再當遵照辦理除咨部查核外謹附片具陳伏乞聖鑒訓示謹奏宣統二年六月十二日奉硃批該衙門知道欽此 
本埠新聞 
[滬道擔保裕蘇裕𡩋鈔票]  
　　滬道蔡觀察昨日出示云照得華商近因貪購橡皮股票現銀輸出過多各錢莊周轉不靈牽累倒閉者層見疊出正在行文清理設法維持詎今又有人造謠牽及裕蘇官銀號裕寗官錢局以致異常受擠殊不知該銀號等由公家設立原爲便民利用起見所出鈔票奏明准抵應納錢糧厘税較之尋常莊票尤爲信用一切自有地方官主持况商家莊號虧倒各賬本道尚且從中維持裕蘇裕寗既爲官設例有保護之責其市面行用之鈔票本道可以擔認决無意外之虞合行出示曉諭爲此示仰諸色人等知悉所有裕蘇裕寗鈔票自應照常信用切勿輕聽謠言稍有疑阻掣動市面大局經此次誥誡之後倘再造謠生事則是有意敗壞商務定予查拿從重究辦不貸 
[北市錢業恐慌續誌]  
　　北市正元兆康謙餘森源元豐會大晋大等七錢莊因週轉不靈暫行收賬已紀昨報昨由捕房將正元莊股東陳逸卿謙餘莊經理戚雅芳胡寄園兆康莊經理魏寳賢一併傳至公共公廨請訊經孫襄讞會同美副領事仇君略詰數言判一併押候禀請道憲核示再昨報載協大莊亦受影響一節茲悉該莊因市面緊急暫將賬目收縮此係該莊辦事諸君之謹愼從事並無别故也 
[梟匪搶刧鹽捕營十誌]  
　　滬道蔡觀察昨接鹽捕營統領汪觀察照會謂搶刦鹽捕營鎗械之梟匪頭目王三蔴子羽黨甚多久被漏網必致貽害請卽會銜出示懸賞查緝又聞道署偵探昨日探得王三蔴子匿跡揚州東郷當卽密禀蔡觀察即於午後帶同探夥前往查拿 
[先禁華界夜花園]  
　　滬道蔡觀察照會租界領袖領事並分移閘北巡警總局南市總工程局禁止敗壞風化關礙治安之夜花園已紀前報茲接領袖領事復文謂租界之外各花園每夜售買夜茶並有灘簧影戲烟火甚爲𤍽閙請飭先行禁止敝處自當賛成等語觀察當� 
即諭飭巡警各局以後如有花園售買夜茶者限以十二點鐘爲止其餘影戲烟火灘簧及類於此等之游戲悉數禁止所有馬車過十二點鐘後亦不得在途行駛 
[興辦水上警察之籌備]  
　　本邑城自治公所各董事議設水上警察一事警務長擬就局中巡士内選其饒有勇力者十餘名由巡長督同操習水巡事宜現已向求新機器廠借用舢舨一艘自昨日爲始在浦練習一俟純熟即行派充水巡擬章開辦其浦江西半叚歸局稽查而東半叚則由閘北巡警總局水巡查察 
[發給洋人遊歷護照]  
　　法商蜜闕而人壽保險公司總經理亞白君禀呈法總領事轉請滬道發給遊歷護照察看江蘇省各埠開設分行事宜業由蔡觀察核准於昨日發出八十八號護照一紙專差送至領事署轉給 
[宏德莊訟案近聞]  
　　宏德錢莊附股之王濟人控告股東王譜琴經理何憇棠賈劍門串通舞弊一案曾奉蘇藩陸方伯札飭本縣田大令將賈劍門移送商會限期清理今據商會函覆該莊放出各帳共有二十萬兩之巨賈劍門及各夥放帳四萬餘兩何憩棠一人有十五萬數千餘兩須俟何憩棠到會方能理明等語田大令准卽飭差立提何憩棠王譜琴速即到案毌任抗避 
城内 
[竟甘賣子]  
　　王味靑同嫂王陸氏挈領九齡小孩將胞兄王振家扭至一路巡局　控味靑供鎭江人向做錢莊生意弟兄五人振家居長振家素不安分棄家不顧直至前日方始回家與嫂反目定欲將子奪去售賣嫂氏逃至身家阻止不聽扭案請究王陸氏供王氏兄弟多人惟此一子若任夫售賣宗祧誰續求鹽德正巡官以王振家甘心賣子自絶宗祧本應重懲因念伊弟深明大義從寛免責着具以後不再將兒售賣切結存案小孩判交王味靑領去俟振家知悔再由陸氏領回 
[妇人胡閙]  
　　胡龔氏控告同族胡錦祥盜賣田單前晚由縣　訊氏供丈夫遺下胡金寳户名代單一紙計地一畝數分今被胡錦祥將歷年所完之糧串帶至升科局朦升求究胡錦祥供胡金寳户名方單早已遺失今有人要買因此到局報請升科此地實係小的家產有歷年糧串爲証田大令以胡龔氏無串無單又無証據斥退不理一面着胡錦祥繳出半價聽候給單執管 
[店夥行兇]  
　　吳梅春昨將鞋子作東夥印三多戴明富等扭至一路巡局由德正巡官審訊吳供小的在印三多鞋子作門首經過向店夥戴明富乞火戴非但不允竟將小的辱詈並用木器毆傷頭面求驗判一併送縣驗明訊究 
[道批兩則]  
　　魯廷英禀批控關擄人勒贖並有拒捕　犯重情如果屬實法紀何存仰松江府立飭靑浦縣查明確情會營一體嚴拿務獲分别訊辦具報毌稍寛縱張廷棟禀批此案已據縣詳批准辦理該職董不必曉凟 
南市 
[巡警改良]  
　　總工程局警務處現將各巡士崗位大加删　並又添設巡𢌞歸三級巡長率同巡士周歷各處街巷稽查再由二級巡長專查崗位以分勤惰惟外馬路之崗位仍須守定不得稍離以免疎虞云 
[撞傷小孩]  
　　浦東婦人周王氏前日偕九歲之子關根行經大東門外與基橋適有孫福美拉車下橋被挑水人某甲從後力推致車直卸而下將關根之右目撞損血流不止當由巡士將該車夫拘至工程局孩送上海醫院驗明目珠已　恐成廢疾　裁判姑念事出無心判孫給還養傷費洋六元了事 
[提被告]  
　　華亭縣張大令派差持文至總工程局禀稱據民人耿升控沈喜階沈和尚以僞　單抵銀等情查沈等避在滬上請爲　提既由該差王安在西門外將沈和尚拘獲扭至西區解由工程局訊明判交來差解回歸案訊理 
[追繳米帳]  
　　米掮客張坤元控德順飯店主蔡小炳欠去米洋四十五元六角久不歸楚經工程局湯裁判訊實判交保限七月初八日先還二十元餘限中秋節歸清 
[限期繳洋]  
　　沙船夥梁菊山控米掮客張奈全前年央中陳錫榮借去洋四十元以茅山殿附近之房租作抵今被欠息六個月求請追還等情昨由南區移至工程局審訊張供去年梁取去米一石價未付還判張交保 
 
 

Page 20

 
 
除扣去米欵並免去六個月利息外着於八月二十日將洋繳案以便復訊斷給 
閘北 
[原被交保]  
　　住居南林里之程培芳昨至四路一區控告周禮堂誘匿伊妾高翠英當經黃正巡官傳訊因原被供詞各執且程所控並無實據判一併交保候查明核辦 
[是臭]  
　　承辦巡警總局清潔所之陳賢　將王阿大扭至四路一區控稱華興坊一帶之糞被王覇阻且紏集多人將鉛桶搶去請爲嚴辦經黃巡官略訊一過判王交妥保勒令調處如再紏衆滋事定行提究 
[償還修費]  
　　夏家弄口元大雜貨店主朱如林前日與人力車夫楊世壽因論價起釁將車打毀由巡士拘入四路一區經黃巡官訊得朱行兇屬實判償還修費洋一元給楊具領了案 
[自尋煩惱]  
　　前晚有馮錦榮陳洪生黃竹賓朱玉文等在路乘凉巡士阻止不服先後拘局由黃巡官審訊判各戒責一百下飭具改過結開釋 
英租界 
[是否母女]  
　　顧王氏控張周氏誘拐五歲女孩金蘭與王陸氏串賣於粤婦王梁氏一案昨日復訊中西官以該女不認顧王氏爲生母未便將女給領判女發棲流所留養王梁氏收買來歷不明之女姑寛開釋身價不追張周氏押一月王陸氏押兩禮拜以儆 
[蕩婦投河]  
　　粤婦梁唐氏時常出外前晚因被夫呵斥投河圖盡由捕查見救起帶入捕房轉送公廨於昨日提訊氏夫梁阿三投訴前情中西官以唐氏實不安分判交梁領回管束 
[無恥之尤]  
　　安徽人丁雲來前晚在黃浦灘引誘西人雞奸被六百十八號華捕查見將丁拘入捕房昨解公堂訊實判押三禮拜期滿逐出租界 
[喜怒無常]  
　　蕩婦顧阿囡即姚星三近與無賴張阿才姘識賃居東唐家弄前晚忽然口角在途互扭由捕一併拘入捕房昨解公堂訊究中西官以男女均屬無恥判分别各押三天 
[淫棍兇狠]  
　　王長生控被唐寳觀毆傷眼角昨由包探將唐拘解公堂請訊王偕其妻張氏訴稱唐誘　張氏不遂致被毆傷訊之唐供詞推賴判押三月示儆 
[姦夫未愈]  
　　羅宗德之妻董氏與張阿東犯奸被羅捉獲將張戳傷由捕一併拘解公堂分别收押在案昨日復訊中西官以張傷勢未愈判羅夫婦分别押候下禮拜二訊核 
[女孩待認]  
　　迷路女孩奚蘭英由捕帶入捕房昨送公廨盤　女供湖北人年十五歲被匪拐帶來滬判送棲流所留候認領 
[學徒猝斃]  
　　禪　洋行棧房學徒包壽康前日忽然身死捕房恐有别情即派包探將屍身車送虹口斐倫路驗屍所報請上海縣令於昨晨蒞所驗明係因發痧身死當由屍親戴　壽求免標封自行棺殮旋經捕房將該棧出店金寳廷傳至公堂請究據供實因急痧斃命孫襄讞商之美領　金交保候函請上海縣將驗屍單送廨查核 
[偷竊烟膏]  
　　顧則士控胡月堂竊取烟膏五百兩昨由捕房將胡拘解公堂訊實判押三月 
[勾引入局]  
　　虹口賭檯所雇之望風人林文彩潜入租界誘賭被探查獲昨解公堂請究中西官以林屢辦不悛判押一月 
[違犯烟禁]  
　　張阿福王阿三陳阿汪張四福周　　蔣阿　均因私售燈吃昨由包探一併傳至公堂訊明判張阿福押兩禮拜王阿三陳阿汪各押三天餘人各押一天烟具銷毀 
美租界 
[洋東無理]  
　　姚土生在北四川路六號洋房某葡人處爲廚司昨日向該西人索取工資不付反被毆傷手臂等處姚卽投報捕房經捕頭驗明受傷屬實飭探將姚送往醫院醫治一面飭探查明復核 
[因何起]  
　　王阿　昨日不知何故奔入拷克路十一號陳朱氏家肆行兇毆毀壞碗盞等物當由印捕將王拘入捕房諭　賠洋了事 
[妨碍衛生]  
　　西華得路唐阿左項阿金兩水菓店因將西瓜切片分售由衛生局西人查悉禀廨出單傳究 
[隣居被疑]  
　　住居蜜勒路之某日人昨日失竊鈔票　百餘元疑係隣人畢德生所爲報由捕房飭探查核 
[馬車肇禍]  
　　工部局第廿四號挖陰溝馬車昨在西華得路馬忽驚跳奔入穗源米店内撞壞物件該店當即派人投報捕房飭探查明核奪 
法租界 
[勿再爭執] 　　 
　　孀婦陳楊氏與夫屬同姓不宗之𪔧者陳茂金互爭老北門外大街股開之潮州雜貨店扭至捕房解廨訊究茂金供氏夫陳宗甫卽陳璧照生前與小的合開一店計資本三百元璧照得三十元阿友得十元其餘二百六十元俱由小的一人担任璧照故後該氏串使夫族陳阿六陳阿良出首硬覇求究氏供嫁於璧照時店已開設不知茂金有股惟知故夫念茂金同是潮州人又是𪔧目留伊在店耽擱　之阿六阿良供該店係璧照與阿友所開阿友現已回里不問店事故小的等代爲盤頂於人聶司馬以茂金若無股价豈肯留伊久住判阿六等交保著將店内貨物生財秉公估價茂金與楊氏對分毌得妄爭致干訟累 
[是否串騙]  
　　徐二寳同母楊氏投廨控稱小的自幼定吳阿六之　爲妻於去年十二月初六成婚用去禮洋八十元入門後妻母吳趙氏時　妻子回去致難管教今年五月十五日又喚去燒香至今不歸前往追問反遭兇毆刻聞其女已嫁過三次小的亦遭串騙務求嚴究詰之吳夫婦抵賴不認並稱女兒並不回家判　阿六夫婦交保候核 
[各執一詞]  
　　林寳和投廨控稱前日在宰牲所後面　被陳志紏黨廿餘人肆毆並被用小刀截傷手臂等處質之陳供因林欠小的小洋七十二角回索爭吵不敢行兇而林堅稱並無欠欵之事聶司馬以兩造供詞各執判押候查明再核 
[凌虐養媳]  
　　住居閘北之艾富順時將養媳桂英凌虐致媳畏懼逃出由捕送廨艾亦投案候示聶司馬商之顧副領事判送閘北巡警局發落　 
[追繳房租]  
　　周文喜　欠房租六月計洋廿一元由收租人控奉公堂傳訊周即交還四個月租金餘求寛限判再交一月　欠一月洋存候收租人來案具領 
 
 
 

Page 21

 
 
   
 
 

Page 22

 
 
[奏辦安徽全省鐵路勸股點字副票第九十五會六月廿五日在蕪湖當衆開彩特此廣告]  
[浙紹新開紹興旅館廣告] 　　 
　　本館開設爲便利行旅起見鄙人有見於斯刻在紹興府城西郭門内大路中沿街特造洋樓數十幢布置齊備房屋寬暢舖陳時新灑掃潔凈飲食精美招待週到出入最便無論長寓短住均有賓至如歸之誼可爲唯一完全之大旅館也開幕以來蒙　紳商學界讚美鄙人格外殷勤精益求精以答　諸君惠顧之雅意貴客光臨價格極亷特此通布　旅客幸注意焉　本主人謹白 
[州洞庭東山葉氏修譜廣告]  
我族宗譜溯自國初經　長馥公纂修後迄今二百餘載支繁派衍各省遍佈若不亟爲續修深恐將來攷輯愈難爰集同志重修凡我同宗請將自　始祖逵公至六世孫石林公後裔孫何世分派及歷代昭穆婚嫁名諱生年卒月抄寄來所以便編人　自登報日起以一年爲期過限不收惟年久失修工繁費巨如承諸同宗熱心慨助固多多而益善請逕寄上海正金銀行葉明齋收掣取收票爲憑所派在外訪友僅供採訪槪不收募再如有鴻才碩學願任義務襄理其事或佐採訪或襄筆政卽請賜函本所匡助不逮俾得盡善盡美恐海内諸同宗未盡週知特登申新兩報廣告幸埀鑒焉上海城内中唐家衖第九號門牌葉氏修譜總事務所同人公啓 
[上洋泰錩興記號新到三銅欄杆床批發公道]  
本號開設三茅閣橋北首棋盤街坐東朝西門面便是自運外洋鐵床黃黑籐椅異樣木器繡花漳絨床椅各色俱全另備西式籐椅千餘隻專門出租定　重加甌綢被面如蒙紳商賜顧格外克已以廣招來　泰錩興記告白 
[治牙聖手] 　　 
治牙一道萌芽於泰西我國近亦盛行上海業此者指不勝屈常有旣　後逾數日或數十日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨壁矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徴汎愛之雅意謹譔數語敬爲有牙患者告　沈仲禮龐萊臣周金箴未葆三同啓 
[眼科專家]  
鍾沛霖先生吾粤高尙士也生平究心醫學於眼科猶獨擅長其自製之眼藥丸散藥水能退紅去　止痛收涙除點去膜均可迅奏奇功和籍素爲鄉人推重茲因參觀南洋勸業會道經滬上同人等深知其術能濟世極力挽留承許暫爲停　現寓英租界江西路五福里瑞昌未號内敬告有患眼者知所問津焉鄭瑤珊楊易初陳澄波招海泉啓 
[開平礦務有限公司分銷遷移廣告] 　　 
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤 
焦炭火磚火泥及修改煤灶者請移玉總公司二 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德津風一千一百念一號 
康里亞支奶總經理席裕麒告白 
[敬贈急救萬應時疫痧葯] 　　 
自六月初一日起按日奉贈每人一瓶遠埠諸公或願存心濟世而欲向批購施送者本藥房莫不樂於贊成特减半價以酬惠意每瓶洋五分每百瓶洋二元二角 
上海四馬路老巡捕房對門五洲大藥房謹白 
[新開榮錦旅館廣告] 　　 
本旅館爲便利行人起見特開設在四馬路第一樓後晝錦里口新造高大洋房内裝大餐間頭等官房數十間室宇軒敝仿西式而空氣異常餚饌精良求適口而衛生有益臥具則大小鐵未何來臭風被褥則綢縐具備無慮寒冬設電話以便傳言裝電燈恍如不夜至於茶房侍候週到輪埠派友招呼代客寫票報關等情格外克已尤爲本旅館應盡之義務現已裝修工竣擇吉開張如蒙官商學界光顧自當特别優待價目從亷以仰副諸君惠臨之盛意也本主人白 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[安徽礦務總局創辦涇縣煤礦銅官山銅礦股分有限分司招股簡章]  
　　一本總局以銅官山礦案既經奏定廢約亟應自行開採惟開採銅礦必得烟煤以資化鍊具利乃厚茲由本總局勘定涇縣煤礦煤質極佳既可爲銅官提煉之資且足供各埠機器之用應即照章設立公司招集股本次第開辦定名曰涇銅礦務股分有限公司 
　　一本公司純全商辦性質一切遵照公司律辦理 
　　一煤銅兩礦自應以煤礦爲先擬由本總局先行撥欵試辦俟招股及半召集股東會再議推廣 
　　一本公司豫算煤礦股本需龍洋一百萬元銅礦股本需龍洋一百二十萬元合計龍洋二百二十萬元 
　　一本公司股票每股收龍洋十元合計二十二萬股 
　　一本公司擬俟煤礦股本招集及半即開股東會集議開辦煤礦俟煤礦股本招足銅礦股本亦已及半卽議開辦銅礦 
　　一本公司所招股本以先集之五十萬元爲優先股其餘一律作爲尋常股 
　　一凡入優先股者每認拾股即加贈紅股一股此項紅股除照分餘利外並一律給予官息以示優異但不及十股者雖在優先期内亦不加贈紅股以免零碎 
　　一先集之優先股於未開股東會以前均分交各埠大清銀行及股實莊號存放公司概不動支以免虚耗股本 
　　一本公司優先股既有特别利益投資者必形踴躍凡願入優先股者務卽時報告總局按期註册招足即行截止惟報告後限一月内將股洋繳齊（道遠者可先電知總局）如在限外繳洋即作尋常股論 
　　一各股東投交股本均由本總局指定就近各埠分設之大清銀行及各殷實莊號代收隨掣取本總局收單並　息摺爲據（蓋有總局關防）以便憑單換給公司股票並由本總局於所收米捐項下另撥保息銀兩分交各該行莊號以便各股東就近憑摺支息 
　　一凡外府州縣及遠道各埠未經指定代收莊號者即逕寄安徽省城礦務總局或交就近各埠代收股銀之行號均以掣取本總局收單爲據 
　　一各股東投交股洋時如未曾親交代收之銀行莊號或託人代交　經掣有本總局收據致有差失者本總局均不負責任　　一本公司股本按年照給官息八釐自交洋之日起息每年付息之期先期通告 
　　一開辦後一有成效除遵章照納礦税報効公家並核除應付股息及各項經費外其盈餘作十二成計算以八成派給各股東以二成爲公積以二成爲辦事人酬勞應俟年終核計列表布告以昭核實 
　　一公司内一切事宜均俟開股東會時議决 
　　一本公司但收華股如有非華股者查出將票股註銷 
　　一股東如有願將股票轉售者應赴本公司更名註册惟售與他國人及與他國人抵債等事本總局概不承認隨時即將該票註銷作廢 
　　一凡入股者須按公司律認定本公司章程交股後不得藉口退股（附註公司律第世五條附股人一經附股即應遵守該公司章程條規） 
　　一股票息摺如有遺失應由該股東登報廣告邀保赴公司聲明再行補給其原給之票摺作廢 
　　一本公司原集股本倘有不足再議續招惟續招之股應先儘舊股東承認餘則另招新股 
小説 
[言情小説玫瑰淚（十六）]  
　　密昔司聞此憐其身世之淪薄。至憫其人。不以尋常之女傭相待。密司白拉根亦至感密昔司之德相安無忤逾白拉根至之十一月。密昔司忽以肺疾殞。密司脱伯森大悲不能止。白拉根亦痛哭其主母不置。充密司白拉根之。意於密昔司逝後。卽欲力辭而去。顧密昔司臨命之頃。再三屬其二子於密司之手。密司脱伯森又堅不聽白拉根之去。白拉根亦僅能暫留勿去。以字此無母之兩兒。兒之寒煖饑飽。白拉根靡不盡其心力。以護視之。冀無負必昔司臨逝之屬此外尚有一事。爲吾書之所宜叙者。則密司脱以密昔司逝後。無人爲之司家。乃即以司家之任。屬諸密司白拉根。密司固却不得。乃爲經理其家務。事至井井。密司脱亦至感其人。 
　　以約翰伯森之門閥財產。而又獨具此亭亭男子之風儀。爲倫敦之婦人女子所屬意。今夫人已逝。宜乎亟謀膠續。不待歲月之邁。乃約翰伯森者夫婦之愛情至摯。密昔司殁已一載。而約翰伯森之腦中。猶時時摹繪密昔司生時之形容。久久而不能遽舍。雖有多數之貴女送。其嫵媚。以鈎致約翰伯森之愛情。約翰伯森乃皆置之不顧。惟密司白拉根者。約翰伯森以其丰貎至肖密昔司。至於顧盼之神情乃與密昔司無纖芥之異約翰伯森每見白拉登。即愴然念其亡婦故約翰伯森之待白拉根至婉而有禮日久則漸移密昔司之愛情歸。諸密司白拉根然。相見之頃彼此。之禮防至密。始終未有一語。及於戲狎。密司白拉根。亦微窺約翰伯森之意。則喟然長嘆。似有不可思議之秘密。不能爲外人道者。然亦素重約翰伯森之爲人。每與約翰伯森相見致。其温語殊欵欵有情愫。惟决不肯一人獨對約翰伯森。必以他人爲之儐介。約翰。伯森欲伺左右無人之際進。而申其。愛慕之忱百伺而終不可得。 
 
 

Page 27

 
 
國外新聞 
[土相出游之關係]  
　　十九日倫敦電云德奧兩國報章懸猜土爾其内閣總理大臣異日出游奧國或將與三國聯盟之國結交藉以抵制俄日協約而土爾其之報皆謂土國應仍守中立整頓内政使臻完美云 
[瑞士亦設飛船運送公司]  
　　十九日倫敦電云瑞士呂塞地方昨日已開定期飛船運送旅客 
[意大利風災]  
　　十九日倫敦電云意大利米蘭地方及附近之處近遭大風死者五十人傷者數百人 
[德報宣布政府海軍政策]  
　　十九日倫敦電云據栢靈電稱德國伏華茲報載稱政府擬俟一千九百十二年國會選舉之後重上海軍議案該報並促國人大施運動使政府國會採納與英一致之政策 
[飛雷艇之利用]  
　　十九日倫敦電云路透電報紐約訪事電稱美國陸軍官員近報告試騐寇的斯飛船投擲炸彈之成績據稱今日世界所有之武器無能與完全之飛雷艇媲美云　按近據紐約電稱寇的斯君近曾顯示飛船利於戰事之實效先於金拉湖置靶以代戰艦寇君乃乘飛船由空投擲炸彈於其上計擲炸彈二十枚聞中者有十八枚之多 
[美國公司損失巨欵]  
　　十九日倫敦電云美國開恩脱其省羅易斯維爾之斐特列的脱拉斯公司因妄用存欵致損失英金二十二萬八千磅 
[美總統扭傷足踝]  
　　十九日倫敦電云美總統塔孚脱君近於擊球之際扭傷足踝 
[西班牙黨人復讎]  
　　十九日倫敦電云西班牙前相之被刺顯因去年鎭壓巴西洛那亂事手叚嚴厲故黨人憤思復讎云 
[奧與西維亞訂結商約]  
　　十八日柏靈電云奧國已與西維亞訂定商約 
[紐約道勝銀行代理所失竊]  
　　十八日柏靈電云聞道勝銀行紐約代理所被竊珍品値價甚巨（以上譯字林報） 
來函 
[泰州王錫光來函]  
　　敬啓者貴報四月二十一日泰州學界公電載王家樓競成學校被兇僧打毀後劣議員王錫光得僧賄抗憲命危詞恐嚇辦學人等語隨由創辦人朱君葆逵等電請更正業蒙登諸報端光復何言然猶有不能自已者凡人置身社會焉得事事盡如人意稍有不遂疑謗卽隨之而生非僅足以長　私攻訐者之燄亦適足以灰將來　事者之心果非匿名誣衊得賄何憑學界何人仍請發電者一一登報宣示光將從此披髮入山不敢再汚此光明世界否則含沙竊發想閲報諸　當不爲其所欺亦無浿光之嘵嘵置辯也貴報素彰公道尚乞登諸來函一門以一雪學界之恥不勝感激之至 
 
 
 

Page 28

 
 
[魚油鐵精汁]  
每瓶價洋二元四角此汁功用甚大實爲補身袪病之美劑風行天下有口皆碑服者有病治病無病補體蒈舉所治各症開列以便閱者瞭然哮喘氣急症脚氣腫痛症風濕癱瘓症　楊梅各症兒音先天梅毒各症肺經諸病傷寒傳染各症患愈後復原 
[補益竒品發力嬰兒粉每聽價洋一元三角]  
此爲男女老幼以及病者純美之食物補益筋骨煥發精神却病延年全球無上特品本埠中法中西中英五洲南洋美華大英同濟　發濟等各大藥房俱有經售　倘於内地無從購買請向本公司函求當速即寄呈不悞 
[薄荷香酒精]  
每瓶價洋一元順氣却痧香酒精此已聞四海者有七十年之久係保身良品專治各種痧症效騐神速其於夏令傳染時疫霍亂吐瀉危急重症此能立刻轉危就安此外傷食氣閉感冐風寒神志困乏之時有安胃除熱醒神之妙尙多用處俱詳仿單 
[藍精療淋丸]  
每瓶價洋一元八角凡於各般淋疾紅白濁等症毋論症勢輕 
重何如或至尿變出血及沙石痛苦危劇此能立地奏效異常神速早已名滿天下者幸各注意上海英界龍東公司四川路四拾四號總經理批發處啓 
[滬甯鐵路行車時刻表] 　　 
　　由上海開至南京 
　　站名　快車　客車　慢車　三四等客車　特别快車　客車　星期六開夜車　客車星期六星期日停開上海　上午七點四十五分　　上午八點十分　上午十點　下午一點五分　下午四點二十分　下午十點　下午六點十分南翔　上午八點六分　　　　上午八點三十九分　上午十點二十九分　　下午四點四十八分　下午十點二十八分　下午六點三十七分安亭　上午八點二十四分　上午九點　上午十點五十四分　下午五點十一分　下午七點三分崑山　上午八點四十九分　上午九點二十九分　上午十一點二十六分　下午五點五十分　十午十一點二十二分　下午七點三十分蘇州　上午九點三十九分　上午十點二十八分　下午十二點三十二分　下午二點四十五分　下午七點三分　上午十二點二十四分　下午八點二十分到無錫　上午十點三十六分　上午十一點三十七分　下午一點五十分　下午三點三十七分　下午八點十三分　上午一點三十八分橫林　上午十一點三分　下午十二點十分　下午二點二十八分　下午八點四十七分　上午二點十三分常州　上午十一點三十三分　上午六點五十分　下午十二點四十四分　下午三點二十分　下午四點二十五分　下午九點十四分　下午二點四十七分奔牛　上午十一點五十四分　上午七點十五分　下午一點十一分　下午三點五十一分丹陽　下午十二點三十八分　上午七點五十六分　下午一點五十六分　下午四點三十二分鎭江　下午一點十一分　上午八點五十四分　下午二點五十五分　下午六點七分　下午五點五十一分　上午四點五十分高資　下午一點二十八分　上午九點十二分　下午三點十五分　下午六點二十七分南京到下午二點三十七分　上午十點三十五分　下午四點四十六分　下午七點五十七分　下午七點　上午六點三十三分 
　　由南京開至上海 
　　站名　快車　客車　慢車　三四等客車　特别快車　客車　星期日開夜車　客車星期日星期一停開南京　上午七點三十分　上午八點二十分　上午九點五十分　下午一點二十分　下午四點　下午十點高資　上午八點三十八分　上午九點五十一分　上午十一點十四分　下午五點二十二分鎭江　上午九點一分　上午十點二十分　上午十一點四十分　下午二點四十七分　下午五點五十分　下午十一點四十九分丹陽　上下九點四十分　上午十一點十二分　下午十二點二十九分　下午六點四十四分奔牛　上午十點十三分　上午十一點五十六分　下午一點十二分　下午七點二十八分常州　上午十點四十二分　上午七點　下午十二點三十五分　下午一點五十五分下午四點十九分　下午七點五四分到　上午一點四十五分橫林　上午十一點四分　上午七點三十八分　下午一點一分　下午二點三十分　上午二點十二分無錫　上午十一點三十九分　上午八點十分　下午一點四十一分　下午三點三十分　下午五點九分　上午二點五十五分蘇州　下午十二點三十七分　上午九點三十分　下午二點五十四分　下午四點四十五分　下午六點四分　上午四點十二分　上午七點三十分崑山　下午一點十九分　上午十點二十三分　下午三點五十二分　下午五點四十二分　上午五點七分　上午八點二十三分安亭　下午一點四十四分　上午十點五十五分　下午四點二十三分　下午六點十一分　上午九點一分南翔　下午二點三分　上午十一點二十分　下午四點四十九分　下午六點三十五分　上午六點一分　上午九點二十三分上海到下午二點二十二分　上午十一點四十六分　　下午五點十五分　下午七點一分　下午七點三十五分　上午六點二十六分　上午九點四十五分 
　　滬杭鐵路行車時刻表 
　　由上海開至閘口 
　　站名　慢車　快車　慢車　專車上海　上午八點三十分　正午十二點　下午三點三十分莘莊　上午九點三分　下午十二點二十七分　下午四點三分松江　上午九點三十八分　下午十二點五十五分　下午四點四十分楓涇　上午十點二十七分　下午一點四十二分　下午五點二十九分嘉興　上午十一點四十一分　下午二點五十六分　下午六點四三分到　上午八點閘口到下午二點五十六分　下午五點五十一分　上午十一點二十分 
　　由閘口開至上海 
　　站名　慢車　快車　慢車　專車閘口　上午八點　上午十一點四十四分　下午三點二十分嘉興　上午十一點三十七分　下午二點五十二分　下午六點五十七分　上午七點五十分楓涇　上午十二點四十七分　下午四點零一分　上午八點五十九分松江　下午一點三十二分　下午四點四十四分　上午九點四十四分莘莊　下午二點零五分　下午五點十分　上午十點十七分上海到下午二點三十六分　下午五點三十六分　上午十點四十八分 
　　淞滬鐵路行車時刻表 
　　由上海開至砲台灣 
上午六點四十分七點五十五分十點五分十一點四十五分下午二點三點二十五分五點二十五分七點三十分 
　　由砲台灣開至上海 
上午七點十五分八點三十分十點四十五分下午一點十五分二點四十分四點五分六點五分八點五分星期六星期日淞滬段特别加車時刻上海開至砲台灣下午九點砲台灣開至上海下午十一點 
滬寗頭等客准帶行李二百觔二等客准帶行李一百五十觔三等客准帶行李一百觔脚夫搬送行李每件給銅元一枚 
[（蘇申玉器琢家鑒）] 　　 
本號新到東洋紅砂數百件零躉批拆悉任尊便知要者請移玉二洋涇橋下近水坊内逕問大通洋本號可也 
[（吉屋召租）] 　　 
英界後馬路福綏里内有石庫門五幢二廂三平屋三幢三廂三平屋二所又絲棧一所如欲租者請至後馬路乾記弄姚慕記帳房面議可也 
[麝香痧氣丸]  
歷年馳名靈效麝香痧氣丸八寳紅靈丹臥龍丹白痧散如意丹俱大瓶一角中瓶五分小瓶每元一百廿瓶如購藥一元送金字紅靈丹一瓶鋪在上海五馬路寳善街同文堂 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
