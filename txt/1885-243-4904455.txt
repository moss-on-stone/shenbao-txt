# 1885 - 243 - 4904455

 

Page 1

 
 
[五十號畫報出售] [  申報館主人啓]  
　　本埠月之二日午後陣雲四合有龍下埀吸黃浦水水卽激射而上少頃雲色翻白卽有一物在雲中屈曲夭矯入黑雲深處而没大是奇觀而嗣之舉供衆覽報首畫譜兩圖係仟君伯年所繪名人手筆比衆不同後附淞隱漫錄圖説一則准於二十六日出售此佈 
[揚州分設申昌書畫室啓] [  申報館主人告白]  
　　本館自剏設以來四海風行早已不脛而走芨又于揚州城内多子大街汪啓源銅錫店東間壁開設申昌書畫室專售逐日申報及給板石印書籍　聯書畫等件諸君賜顧者請卽移玉惠臨可也此布 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟諸君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫之淸晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先賭爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收同幸勿自悞此布 
[得左侯相噩耗敬書]  
　　光緖十一年秋七月二十有六日子初三十分欽命督辦福建軍務東閣大學士二等恪靖侯左公薨於福州行臺　海軍民得此噩耗莫不唏嘘流涕凄然以悲曰嗚呼天何折我柱石之早也夫湘陰相國以孝廉起家歴佐戎幕指揮如意措覆裕如前聞其在駱文忠公幕府時文忠倚之如左右手凡有徵調諸大事事關緊要公一得信輒預爲調度以授文忠而發之有時旣發而後以告文忠所措莫不持原扼要輒爲文忠所心折蓋其先已見其才之加人一等以故胡文思曾文正兩公皆心儀其爲人荐之於朝我朝廷求賢若渴用人弗疑遽以四品京堂授之使公得以統領雄師削平髮逆其建功也先在於浙省浙省全境克復之後乃長驅以進由浙而江而閩羣醜聞風而遁不啻疾風之埽落葉迨閩浙小醜悉數蕩平乃復統兵以向關隴勦平回捻陜甘一帶欃槍凈掃出斯民於水火而登諸衽席時則伊犁回疆尙爲俄人所侵佔公乃提一旅之師出關進取經營數載克復回疆遠人震懾其勳業之彪炳者昭昭如日月將來史臣記載殆有不可殫書者由是而入賛綸扉近參樞密綜理中外交涉事宜又能使中外恊和陰陽調爕盖伊古以來所不易覯者也夫本朝制度凡漢人不以翰林出身者不得躋相位而公以孝廉出將入相在朝廷破格賞功特示優異而在他人見之固無不驚爲異數惟公則受寵若驚力盡臣子之所當爲故内而掌樞柄謀爲籌畫必以裨全局而經遠謨外而握重兵必以利國家而安社稷去歲當法人擾釁内外震驚鶴唳風聲斃於談虎色變而閩海實爲法人首先覬覦其關係之大而且重無踰此者朝廷南顧宵旰增憂特命公以督辦福建軍務之任公奉命馳往籌謀布置氣局爲之一新軍聲爲之大振夫公之赴閩也已在馬江敗衂之後其時閩地人民一日數驚日不甘食夜不安寢時時以防法人攻突爲慮而得公一到士氣百倍民心遂安堵如常盖戎馬倥偬之中得威望重臣從容坐鎭地方用是而安人情因是而定閩人至今莫不仰之如天神戴之如父母焉且夫法人之事首創戰議者惟公爾時公年已逾古稀而矍鑠據鞍壯志猶昔使天下之聞其議論者不啻如聞鼓鼙之聲無不踴躍思奮讀其奏疏皆有拔劍投袂與子同袍之思謂非忠義壯往之氣所以感人者深哉今歲法人就覊和議遽定閩防漸撤中法兩國易甲胄而爲冠裳軍務槪行報罷公乃請假回籍朝廷亦念甘勳名望重年老病多不欲重勞勳德故卽准其所請爰將一切軍事淸理交代擇日卽將啓行方期晝錦榮歸息肩有日林泉怡悅頤養大年松菊猶存孫曾繞膝顧而樂之以視昔年之汗馬爭功不啻天淵之别從此安心適志俯仰優游如文璐公之洛下耆英郭汾陽之富貴壽考吾意公殆可以兼之矣孰意閩電傳來竟謂大星忽殞噫天何折我柱石之早也吾知朝廷聞之則必爲之震悼同列聞之則必爲之慘傷偏裨聞之則必爲之撫髀而下淚部曲聞之則必爲之拔劍斫地呼搶問天卽其故舊聞之亦莫不爲之驚心動魄潸然涕下如公者當無不以其死爲惜者矣鄙人寄跡海濵見聞隘陋前年公以巡閱砲臺道出滬上仰望風采者肩相摩踵相接鄙人亦雜人叢中敬謹瞻仰見其前護後擁威儀赫奕但聞步武聲馬蹄聲而肅肅然絶無人聲公坐緑呢大轎中手一羽扇正襟危坐精神弈弈瞻視非常鬚眉皓白面色盎然輙與同立者竊竊私議以爲我朝梁棟之臣年雖杖國以外而其精神風采尙强固如此是眞我中國臣民之幸也乃曾不數年而公乃遽騎箕而去耶得信之下敬書數語以誌哀慕 
[宣南叢話]  
　　前報登神機營擬派員襄辦河工一事兹聞張朗帥咨該行營派調載君松泉等十六員並請由神機營咨調刑部等衙門舒君心如等二員擬分赴正陽崇文朝陽東直安定德勝西直阜城宣武等九門每門派定二員監理挑挖事宜每員月支薪水二十金並酌調該營書手一名月給薪水六金聞内城河道二閱月卽可竣工諒可酌　 
保云○本月望日上午八點鐘時西華門南山墻無端傾圮其下設有茶攤並脚驢十餘頭若然一聲塵灰四起幸皆墜於隙地人口夫傷然已吃驚不小矣○是日七點鐘時正紅旗護軍營槍營練兵齊赴阜城門外金土墳正紅旗教場操演中該練兵隊長會同印務護軍叅領閱看○去歲善厚帥酌調黑龍江綏遠城寗夏等處馬隊分紥通州一帶現因法人已退奏明遣撤歸伍訓練惟恐該各隊遣散回伍道路窵遠沿途滋生事端因於神機營行營委員中揀派精明强幹振作有爲之數人分起監管同伍俟抵該隊原處卽將官兵面交本管將軍然後回京銷委足見厚帥老成碩畫非同新進粗疎云○宗人府此次招考供事至六月二十七日三限期滿本應卽時回堂定期扃試奈赴府投結報考者接踵而 
 
 

Page 2

 
 
至人數已逾四百依然紛至沓來故考期尙須展至八月初矣○十七日輪應威遠捷勝精銳四字步隊駿驤二字馬隊震字炮隊齊赴鑲黃旂教場合操嗣經神機營劄諭是日係文宗顯皇帝忌辰照例停止云○此次貢院工程由恩協揆督修東半邊周京卿督修西半邊京卿傳派興隆木廠承辦一切陋規槪不收受所餘二千餘金盡數充公以期工精料實每閱十日京卿必委親信司員往勘嗣於本月初六七日大雨傾盆圍墻號房多有傾頽之處續修約費千金該商感京卿盛德具禀情願捐修云○每年七夕四喜班例演渡銀河一劇曲調之悠揚燈彩之新異有目共賞無俟贅言其扮織女者必擇一絶　雛伶霞岥羽衣臨風掩抑秋波一轉足令色授魂消亦一年勝事也今歲春臺瑞勝和各班亦皆倣而行之瑞勝和所演尤利獨出冠時以致觀劇之人無異蜂屯蟻聚是日午後濃雲密布大雨時行直至花外暮鐘數聲鞺鞳而觀者猶盤桓園内唱行不得也哥哥之句雖足娛目騁懷亦苦拖泥帶水矣○嵩武軍駐紥城外挑修河道所需口糧由前門外珠寳巿恒聚爐房承辦聞此番經手可獲利四千金云 
[八旂拔貢名單]  
　　順天學政孫子受大宗師選取八旗拔貢二十四名並核定等第名次咨部淸單列後○選拔貢生取列一等徐承昆漢軍正藍旂人豫泰蒙古鑲黃旗人穆淸泰蒙古正白旗人吳鴻阿漢軍正黃旗人慶春滿洲鑲藍旗人銘廉漢軍正白旗人○二等慶元漢軍鑲紅旗人煜輝滿洲鑲藍旗人李維藩漢軍鑲藍旗人榮福漢軍鑲白旗人璵璠滿洲鑲紅旂人寳信滿洲正紅旗人崇芳滿洲正黃旗人尹良蒙古鑲黃旗人德壽滿洲鑲紅旗人方灝滿洲正藍旗人春和滿洲鑲白旗人文彥滿洲鑲白旗人○三等瑞臻滿洲正紅旗人文謁滿洲正黃旗人魁臨漢軍正紅旗人桂保漢軍鑲黃旗人隆圻滿洲正白旗人榮照滿洲止藍旗人 
[考事閒談]  
　　二十一日爲浙江瞿大宗師開考之第一日係甯波府錄遺正場聞人數多至二千有餘續補者尙實繁有徒皆以炎暑而途中躭擱也然則四明一郡巳足抵上江五府之數矣吁何其盛哉○三場試卷例由各學斗書領取分送各生親自塡寫三代籍貫後仍由各門斗收去繳入學中統由每塲點名給發此常例也本屇新定章程每卷另給卷票一紙與卷面一樣塡寫俟臨場點名時憑票給卷以絶頂名冒核及他人代接之獘然學中辦考者不惟多費一番手脚而闈中點名者尤多費一番周折惟補點時則甚便宜但須見票給卷不煩高聲重唱也○杭垣自中元節後各路士子湧集仙林寺前二聖廟前行李擔幾無停處蓋因考寓未曾租定不得不倚擔而待也兼各處之赶考巿者亦於此三四日間開張是以白仙林橋至貢院前一帶羅列若五都之巿各業中以書坊爲最多生意亦最巨每夕至二更後尙有懷金問價者統計不下二十餘家其專售石印鉛板銅板等書者亦共有八九家終日皆其門如巿云 
[甬上雜聞]  
　　寗波郡廟前後大殿及後殿亭臺看樓現已告成擇于八月二十外陞座開光惟前殿未燬之兩廊亭臺尙欲拆卸改造工程浩大不知何日得以完工也○道府縣决科案均已發出花紅道憲最爲優渥所取名次亦較府縣爲尤多府憲陳潄山太酋已子本月二十日在大堂舉行賓興大典是日諸生赴宴者寥落如晨星循行故事而已○邑宰程稻村明府慨捐鶴俸敬送本科鄉試闔邑士子三場元卷嘉惠士林于此可見一斑○城西一圖某姓子在柴橋鎭雜貨店生理日前歸家見其形容憔悴詢其緣由知以店中負欠無可抵償加以中秋將近深恐債戶前來索討以故焦灼旋見其和衣而睡家人亦不隄防比至次日不見其起家人呼之不應排闥而入見其自縊于床急與解救已四肢殭冷終不能活矣○太平巷林姓近雇一女傭不半月忽席捲而逃當卽着人追尋杳無踪跡又着荐保查究亦無下落計所失約值百餘金現在賦有着落林已鳴保禀縣根究該女傭下落矣 
[皖城近事]  
　　某甲年將强仕家居鷺鶿橋畔豢有烏圓一頭愛之如掌上明珠暇時常撫摩不釋有某乙者與甲毗隣終歲出外其妻小姑居處未慣無郎時至甲家閒話或抱貓在手以爲笑樂一日貓忽不見甲怒詈其妻爲之反目妻疑被乙妻藏起向之索還乙妻不承甲妻忿甚以穢語誣衊之乙妻羞愧難容密購阿芙蓉和以汾酒一飲而盡比乙知覺施救無靈頃刻間玉殞花凋芳魂頓杳矣爲畜類而成命案甲之破家殊不值得○歴逢鄉試由各屬挑選善書之人解送金陵派充謄錄日前已由首縣招選二十四名呈送府中派委典史盛君㴻棠封雇民船押解前赴金陵矣○新撫吳大中丞將次臨皖首邑尹明府因飭雇各項工匠人將頭門照壁以及各處房屋次第興修月斧雲斤頗形忙碌云○本月十五日爲藩憲張方伯攬揆之辰屬下各員所送禮物一槪璧還體恤屬僚誠哉無微不至矣○交秋以後連雨數日各鄉高燥之處補種雜糧早經蕆事至本月初旬以來暢晴酷熱無殊鶉火伏庚寒暑針直多至一百零五度鄉民負重行遠往往倒暈中途江水尙未退全惟較前其勢稍殺耳○盧藝圃中丞前派戈什黃森等帶同水師砲船差弁前赴淸江迎接新撫吳子健中丞本月初十晚中丞由淸江專派兵丁報知憲節於二十一日由淸江起節便道金陵小住一日然後莅皖云○首邑尹仙坡明府歴任有年官聲卓著上游極器重之前由制軍密保補用直隸州後又經撫憲保舉卓異刻已俸滿逾期前奉大部催赴都門引見想是缺又須另委賢員瓜代矣 
[螢苑秋痕]  
　　山東某甲人皆以侉子呼之流寓揚城游手無業專結納地痞土棍訛詐良民早年抱鄧伯道之戚收異姓兒某乙爲螟蛉前日下午乙携鷄子四枚至老虎竈强令代煮竈主不允乙卽大肆咆哮勢將用武竈主見其年稚遂忍氣代爲煮熟乙欣然持歸甫抵家忽呼腹痛一霎時卽痧脹身亡說者謂此一役也老虚竈主大爲幸事倘其先斃片時則其累尙可勝道哉○近因氣候不調民多時疫城北柳巷内四人同時患急痧而斃城内官醫局及各藥棧頗有應接不暇之勢東關街李韻亭觀察所設施診局尤爲擁擠每日黎明局門未啓門外佇立蹲伏者巳不第凡幾云○本月十九日上燈時有他縣罪犯一女三男押解過揚其女犯約廿餘歲屈臥竹筐中俯首不語男皆操北音少年凶惡狀貎猙獰行至馬巿口見牛肉攤遽爾攫取大嚼並沿途狂呌高歌自鳴得意身罹縲　尙不悔懼君子曰是眞亡命之徒 
[吳下瑣談]  
　　各屬沙洲被災句容漂水等處又遭蛟洪冲發前由甯藩庫撥銀一萬兩蘇藩庫撥銀五千兩委派幹員星馳分振各大憲　 
痌瘝在抱造福無涯日前靖江丹陽等處又紛紛報災譚護撫接到禀報立飭司庫籌發欵項不拘三八堂期文到立卽開庫放給救災如救火序帥有焉又聞常熟縣境有被災沙洲之耆民聨名赴轅籲禀序帥接閱之下立卽撥發庫欵委員赶往賑恤一面將延不禀報之常熟縣飛札嚴斥並記大過一次現聞蘇藩庫陸續撥放振銀已將二萬金矣○沿江潮水冲决圩田方苦積潦而近日秋暑酷烈吳鄉各田禾又望澤甚殷魁太守子廿一日率同三首縣恭赴城隍廟默禱甘霖日來凉飈滌暑廿三晚好雨知時天人感應之機眞覺捷如桴鼓也○吳邑西鄉某姓專放重利之債盤剝鄉民難後歲增腴產並不遵例投稅每届完納正賦又必疲宕抗欠託詞荒歉所完不過七八成陳莘農明府任内已備文詳革旋卽補繳若于將就了事上年之賦至今又刁抗不納任明府提案押追反牽砌浮詞赴府藩衙門控告總書王某又以光福巡司查催投納稅契索洋若干爲詞經藩憲嚴批駁斥飭縣澈訊究追迨庭訊則所列過付干証又匿不到案顯係混扯圖制現由任明府通詳革追某則仍敢負固堅抗尙欲上控云 
[緝私拒捕]  
　　揚城土店下數百家惟轅門橋街江姓所開之臨泰字號最爲馳名生涯甚旺然每日銷貨雖多而報捐者則不及十之 
 
 

Page 3

 
 
二三是以年來獲利無數昨日鈔關城外洋藥捐分局巡勇於響水橋地方瞥見六人行色怱忙似從江南而來該勇遂尾隨偵察實屬可疑俟距局不遠上前盤詰其人見勢不佳胆敢於身邊抽出利刃迎面砍來勇手無寸鐵登時頭破血流然猶能負痛將其扭赴局前呼他勇帮同捆縳其餘五人已乘間逸去局員隨卽提訊據供姓李不認販私嗣於身畔搜出廣土四包又手摺一扣上載有臨泰字樣並詳記某日代運若干收錢若子証據確鑿李始無從抵賴局員隨將人贓及受傷之勇一併移送江都縣一面報知鎭江總局兹聞江邑謝明府騐明勇傷後立將臨泰主江姓提至詳加研訊當將李姓笞責三百板飭與店東分别管押候再覆訊或云該店東著名富有倘照摺計算補罰按月私土漏捐爲數甚夥卽以移賑沙洲水災誠莫大之功也不識遍野哀鴻能得此楊枝一滴否 
[雲間歸鴈]  
　　華亭縣楊超亭明府十載琴堂德威兼著召父杜母頌溢五茸刻將入都引見經諸紳董製成德政牌四方及心仁政肅匾額一方於本月二十一日衣冠濟濟恭送署中○葉榭鎭北某氏婦本係農家者流粗服亂頭天然娬媚上年出閣後琴耽瑟靜式好無尤今春因事歸寗途遇一老嫗與談翁姑兇惡情形嫗知其可以計誘也餂以甘言喚舟載至平湖貨於某姓得洋若干與蟻媒瓜分而用月餘嫗往探婦欲珠還故里嫗遂相偕逸出買舟他往意欲另售遠方時前夫已控諸華邑正在飭差捉拿旋卽獲送縣中楊邑尊推鞫之餘將嫗及蟻媒各鞭背數百荷以長枷飭差押令遊行示衆婦則掌頰數十下交夫領回約束 
[幸未成灾]  
　　昨晨九點鐘時法馬路雙鳳樓茶肆西首三百九十四號門牌小飯店内烟囱中火星飛爆黑烟蔽空經人瞥見帮同澆熄幸未成災 
[恭送牌匾]  
　　葛蕃甫大令代理英界會審事宜未及三月實心任事勞怨不辭兹屇交卸之期保安善堂董事陳君竹坪謝君硯亭等於昨日下午三下鐘時衣冠乘輿恭送匾牌到署以誌勿諼其匾曰績懋棠甘牌曰正本淸源黜華崇實扶衰救敝俗美化行大令接見諸董事謙讓未遑叙語片時興辭而出 
[司馬延醫]  
　　新任英廨讞員羅少耕司馬本擇今日亥時接篆嗣以偶沾微恙未及啓行昨飭家丁飛棹來申延請浙醫魏儉菴乘坐原舟往川診治聞司馬交卸川沙撫民同知篆務時紳民恭呈匾額一方曰還我使君殊見司馬之深得民心口碑永泐也 
[男婦同枷]  
　　葛蕃甫大令禁止婦女啜茗吸烟頗覺風行雷厲邇日大令訪得甯妓某氏日在閬苑第一樓呼朋引類招約狂且遂派差目王海恊捕查拿前日差夥在四層樓上見有謝陶氏一榻横陳吞雲吐霧因喚巡捕往拘該氏稱是堂倌謝阿三之室爲送衫褲而來差捕等以旣是堂倌之妻不應開燈吸烟爰卽拘拿送案昨晨大令升堂提訊該氏訴稱的係送衣與丈夫謝阿三暫坐片刻致被拘案謝亦投案聲稱無錫人氏現在閬苑第一樓爲堂倌昨日妻室陶氏送衫褲前來偶坐榻上以致遭拘大令問原差爾等去時見該氏果係在榻吸烟抑或閒坐答稱該氏果在吸烟惟據謝言是伊妻子大令又向謝曰本分府拘得該氏後已訪明爾妻早經病故卽使該氏果係爾妻亦不應縱令擅入烟館况本分府告示上載明倘有婦女入館堂倌應指告示相告設有不服立卽交捕送案如敢陽奉陰違仍有婦女入内者察出連堂倌店主一併提案懲辦言之諄諄豈罔聞知爾妻旣可縱令吸烟鳥能阻止他婦不法已極尙敢到案求寛乎又問店主是誰謝稱惟知姓李不知其名書役禀稱店主係李大雪大令隨喝該氏掌頰一百六十下枷號一月謝笞臀二百板枷號兩月發閬苑第一樓門前示衆俟期滿開釋再行補提該店主及執事人等懲辦以儆效尤聞該差偕夥去時見有一妓與該氏對榻横陳及囑夥知照巡捕時妓卽從後面扶梯遁去該氏係謝之拼婦巡捕到來不見有妓遂將該氏拘案云 
[拐逃挺押]  
　　日前小南門外荳腐店主潘桂松扭馬和尙至案訴稱伊妻張氏被馬拐逃旋在馬家尋得帶領回家當時用去尋費洋七元求請追償懲責莫邑尊提訊之餘押令繳洋七元再核詎馬在押日久挺不繳洋日前邑尊因飭提案訊比馬仍一味游移邑尊大怒飭重責一百二十板押候比追 
[盜犯照供]  
　　盜冒鹽捕一案縣中疉次研訊節經列入報章前晚莫邑尊復提李文明研鞫供詞仍一味游移邑尊大怒飭跪練並上大平架良久依舊不承時已過晚邑尊飭卽帶回收禁昨晨九點鐘時邑尊會同許捕廉占梅反覆研訊堅不吐寔邑尊復飭上天平架至二點餘鐘之久始照解府時所供情節供認一遍邑尊命鬆刑還禁聽候申詳 
[法界公堂瑣案]  
　　前報列六合人韓長白兄故後欲將寡嫂水氏領回水氏以丈夫在時自言並無昆弟恐遭誘賣不願同歸控經翁太守庭訊之餘以水氏靑年孀婦不宜托足他鄉旣防長白或起歹心姑着覓得的實保人投案具保以後倘欲變賣及欺侮等情儘巳向地方官控告後長白所覓保人似非可靠因將水氏仍留捕房未經給領上禮拜六有王笪氏者投文案處訴稱小婦人傭於廣和雜貨行韓長發前在馬瑞和行爲庖人娶水氏時由小婦人作伐今長白忽來具領恐其不懷好意因倩行中人投案具保水氏太守詰問數言着候訪查再核昨晨太守臨捕房王笪氏復伸訴前因旋據陳錫九訴稱在廣和行司帳王笪氏在店傭工已有四五年今長白已糾同蟻媒欲將水氏售去昨有四五人在福馨樓茗談講價太守謂汝等非親非戚何以知其串合蟻媒將伊價賣等事陳稱水氏情願到堂請發善堂留養太守謂此乃孀婦非可發堂擇配隨着傳水氏詰問據稱小婦人嫁與長發已逾一年並未見過長白之面伊實不懷好意糾集五人要將小婦人搶去小婦人所以不願同回太守謂爾旣兒女全無在滬何所依傍答稱請發善堂或者他圖也好太守謂除發善堂之外尙有何事可以他圖水氏含湖莫答太守問長曰在外否包探孫寳生回稱未到太守着陳及王笪氏退去水氏還押於禮拜二解案候核○小東門外合源魚行主張秋琴訴稱魚客張子卿偕反至淸芬堂吸烟帶有搭連内錢二千餘文放在烟舖邊凳上忽有隣舖上人云失去馬甲一件勒住張之搭連索賠原價并令與惠烟鈔爭論之間同至小東門外捕房始將搭連取回其人仍要勒賠馬甲叩請嚴懲翁太守詰訊拆梢人據鮑才桂供稱小的在安慶輪船上作工太守憶其人前曾因事到案詢之包探禀稱此人前以薙髮匠誤薙眉毛向之訛索曾經解案請懲太守謂鮑屢犯拆梢本應懲辦今姑從寬着　保保其嗣後不再生事設再到堂先提保人嚴辦 
[摘錄來信]  
　　本埠二馬路信昌珠號前因時症太多特送吉祥藥水以濟世此已列報兹接該號來信知三月以來疫癘繁興所送樂水以及爲客代辦其藥料業已用罄若再向各處採辦非閱數月不可於因七月三十日爲止一槪停送并不能再爲代辦但願節交白露氣候漸凉痧症得逐日減少是亦閭閻之福也 
[正誤]  
　　昨報登鍋爆傷人一則兹得廣得勝號來函云實係遠昌鐵店之事昨稱廣得興者盖告者之過也 
[西河石橋生初度日調沁園春一闋寄以索和依韻答之]  
　　曠代俊才頻年巿隱君應自憐羡春申江上湖山有福味蒓園外風月無邊詩興如龍酒腸似虎遊侶招邀不夜天相酬唱覩金迷紙醉玉潤珠圓郵筒遠賁瑶篇憶分袂於今又隔年愧白門拙宦守株何益靑衫淪落逋 
 
 

Page 4

 
 
累難蠲顧我無聊思君若渴何日班荆古道前須珍重願與花同壽有酒如泉[  藏鋒逸史初稿]  
[上海三馬路與昌絲棧陳竹坪經募賑捐七月廿六日第五十三次淸單]  
　　隱名氏十元錫山榮靄記求四季平安生財洋十元○乍浦全盛局寄來浙乍九峯老人陳洋廿五元○無名氏景濂堂二戶各洋五元喜善堂錢四千文合來洋三元五角客吳陵有得子洋二元平江隱名字慶安堂徐兩戶各洋一元泰記洋五角○與宇五十册劉湧泉善士經募隱居士洋六元勿留名洋五元寶裕公泰愷存堂狷石居四戶各洋一元守拙仲壬泰愛日堂姚愼餘春曉閣根記六戶各虚對洋一元以上十二戶共來洋十五元虚對洋六元○與字一百七十五册嘉善匡濟典洋二元又衆友節省中秋節費移賑洋三元又經募東益記洋一元以上三戶共來洋六元○與字一百六十五册蘇州吳廣菴大善士經募恩記洋廿元省吾齋洋十元隆記洋十元無名氏洋六元無名氏洋四元以上五戶共來洋五十元○與字二百三十册崑山寶成典沈簡庭善士經募寶成典衆友節省伙食保安洋十元䖍心子求嗣先助洋十元凌浩然洋一元湘湖蟻馱生洋一角隱名氏虚對洋一元以上五戶共來洋廿一元虚對洋一元小洋一角○與字二百三十四册張堰益泰典經募程子叔洋十元益泰典汪海林兩戶各洋兩元益志堂汪一遷杜靜三朱依人沈楚方梅隱居陸戶各洋一元以上玖戶共來洋廿元○與字二百四十三册盛川昌盛典經募延暉堂洋六元昌盛典各友節省中秋酒席移助洋五元積功洋三元樂和堂黃祥祉室德餘堂汪凝和堂黃嘉麗堂吳中和堂潘六戶各洋一元以上九戶共來洋廿元○朱季方大善士勸募來洋五十元各捐戶俟册到再登○本日共收洋二百四十五元虚對洋七元小洋一角合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[琢琳家兄嘱題田君巽甫獨立圖小影調倚如夢令]  
　　不荷雨蓑烟笠不去東山北闕持扇悟從來會向春風省識獨立獨立放眼乾坤偏窄[  松堂居士倚聲]  
[登湖口石鐘山懷彭宮保]  
　　萍蹤偶爾寄閒身攬勝時逢上己春鼙鼓於今思將帥湖山終古屬寺人蹱聲下界驚塵夢鴻爪他年證舊因萬樹梅花衆香國此中何處着纎塵坡公樓上獨憑欄極目滄江亦大觀轉瞬風雲棋局變側身天地酒怀寛當年小刼紅羊歴此日妖氛碧蜃寒翹首鄉園向南望望公赤手挽狂瀾[  乙酉暮春藏鋒逸史未定稿]  
[浣溪紗爲小金翠寄倚翠侍者]  
　　摇落江湖兩鬢蓬十年載酒悔怱怱玉人蘭佩繫懷中翠黛愁痕空對月黃衫俠氣欲成虹向伊慚愧臉波紅花想丰神玉想容不嫌淸淡不嫌濃丁香小口語喁喁紅葉有媒須自覓碧雲無路可相從强依天末寄疎慵費盡珍珠慰寂寥閒門瘦損小蠻腰晚妝氷淚濕鮫綃芳事闌珊三月雨舊情悽一枝簫不成憐惜是今朝綺夢灰殘一再温冷烟和月寫簾痕悽悽捶燕伴黃昏絲竹聲中聊嘅玉梅香裏與招魂紅顏幾見受君恩荳䓻將開月未圓半羞半怯怕郎看那時何况已相干蠶有餘絲終吐盡　無剰血儘啼乾嗚嗚咽咽淚花寒十度相逢九度留見時戀戀去悠悠這回腸斷木蘭舟都爲聰明纔減福却憐生小已工愁玉簫緣分幾曾修一幅雲帆去不停賦才衰謝爲飄零瘦腰拌作可憐生依舊桃花含病態簇新楊柳綰離情雨絲風片做淸明花易漂流草易長闌干一曲一思量落紅留影中斜陽欲踐臂盟酬新血枉燒心篆撥殘香靑衫潦倒哭詞場毁後蛾眉畫不靑脂零粉剩感傾城此生無望待來生豈是英雄常碌碌只應兒女尙惺惺有才翻悔早知名旖旎丰裁慘不華少年詞客已無家那禁憔悴在天涯到此祗宜傾濁酒當初悔不殉飛花半生心事算全差[  玉琴仙侶太癡生]  
[上海北巿絲業曾館核奬籌賑公所施少欽經收山東捐賑六月廿六七八九日第七百三十一二三四次淸單]  
　　曾稽江都氏昆仲善士遵慈命規銀一千兩思補軒完愿五十元李芝山求病卽痊念元眞州洪中照求父身體康健十元祝親平安人代友爲子求病巳愈完愿十元揚州壽椿堂二元○陳觀察經募昌册一千八百四十五號張九思八元孝友堂二元合記二元思遠堂沈二元劉亦庸兩元雲記一元公記一二善記一元黃松記虚對開一元十戶共廿元虚對開一元以上廿六戶○吉林軍憲希經募昌册五千八百四十七號吉平銀四千兩合來規元四千二百八十兩孝豐原鄉迂十妻病痊愈四元○程傳道經募昌册六千六百四十四號金松橋兩元楊少峯兩元李鳳堂兩元勤業居一元程黃氏錢四百廿文江玉堂四百文舒小齋一百三十文程楷樾一百文吳禹賢一百文九戶合來洋八元○楊子欽經募施順發二元三泰一元楊安養一元楊藜照錢八百文廣豐張裕和圩角分卡圩角海　阮甡奏張二順孫邦彥七戶各四百文施名楊曹怡怡提心權張同順費大同施言揚施曉巖沙揀金李茂興九戶各三百文季慕賢二百文共廿一戶合來洋九元錢七百七十五文以上廿七日○沙祖烈求母病速愈一百員萬補過齋求兒病卽愈及陳氏鼻血朗愈吉安平銀三十五兩一錢估見申規元三十七兩零八分二厘悔司子十元江文燿求妻病卽愈十元隱名氏爲妻產後平安完愿並保子安好六元再生氏爲室蔡孺人資冥福移釋服懺資三元錢瑑初刻潤移助足對開一元○賜錦堂經募惻心氏二十元賜錦堂二十元愼餘堂十二元稼書堂二元瀛社張不書名開成號振順號隆興號百忍堂種義堂吳重義吳玉祺九戶各一元無名氏綺堂氏和發號安源號吳合益承泰號六戶各半元吳玉禮吳榮德吳長源三戶各銀四錢七分七厘樂古堂無名氏詹氏聚星堂琴　堂五戶各四百文吳承順吳源春長成館三戶各三百文如意堂聚善堂樹德堂李守官不留名五戶各二百文修身堂一百文以上三十六戶由潘梅蓀兄交來洋七十二元○高嵩生兄經募昌册一百九十八號朱若虁一元求親康健女一元眞人府阮一元汪鎭西四百文四戶共來三元錢四百文○太湖救生局孫經募昌册四千四百六十六號補過室求子病愈四元以上廿八日○柳記廿元浙寗孫晋隆節省夏衣費求諸病卽愈名利順遂十元江裕船求源大典九八錢八千文宣灝妻病巳愈完愿五元巧節省兩元瑞記兩元謝義源堂兩元代勞綿力人兩元沈懋棣售箔灰移助一元○翁君廷錫經募慈谿幼童胡貴康祈母病愈兩元寗郡觀堂僧妙叅爲己病求愈兩元慈南大隱菴僧蓮西爲己病求愈一元慈谿附貢生翁晟照爲堂弟薌洲病求愈一元慈谿劉忠奇爲己病求愈一元慈谿監生翁祥久一員六戶八員○無名氏銅洋廿九員○聶印　時經募昌册五千五百八十九號養原堂京平足紋十兩學恕堂京平松江四兩謝嗣山京平松江六兩荆樹堂京平足紋六兩涿鹿徐氏京平松江三兩長沙徐氏京平松江二兩楓林徐氏京平足紋二兩桐蔭書屋京平足紋二兩涿鹿趙氏京平松江一兩隱名氏京平松江一兩溥仲　京平松江一兩十一戶共銀三十八兩内松江平十八兩扣色三錢六分合來九八元三十八兩七錢九分一以上廿九日　 
[上海四馬路浦灘文報局内恊賑公所經收賑捐七月中旬淸單]  
　　二十日改陽羨朱次笏秉奎二元小洋四角楊則坦翁小洋五角不留名二元○常州劉復盛布行内不書名二元○南匯義生蘭號來顧源慶翁經募申字一百九十六號單浙鹽武陵子求父母康健二元衛企南不留名求平安趙雲州求　驚悿全愈三戶各一元潘雨田袁洪崗二戶各錢二百文不留名虚對開一個七戶共收洋五元虚對開一元錢四百文○蘇州木瀆呂寓經募雷字六十六七號册古榆居隱名氏二戶各四元老不如人浚茂號近茹氏三戶各二元茂源義泰耕愛敬堂無名氏蓮記耳聾氏李氏祈福氏八戶各一元郁求壽不遂改取四元無名氏悅昇大吳仁甫無名氏四戶各五角十八戶共收洋念八元○有餘郎助一元○杭州同善堂墓居易書屋祈求夫婦兒輩舊病全愈洋一百元南湖釣隱祈保合家平安二齡童子宋彭壽求身執腹瀉沛痊二戶各洋十元萬怡莊堂洋五元項　雲洋四元兹沈氏爲求子病愈洋六元正初主人洋三元葛鄉基義集無名氏李學林求母親患瘡速愈紫石山人林余氏史歡寶謝賓臣謝興甫合楚南胡氏九戶各洋二元漁山吳趙氏求病愈楊曦春黃閏華楊小亭繼志軒胡六戶各洋一元汪氏洋五角二十二戶共收洋一百六十二元五角○蘭溪萬通典銳字六十九號册募公和典永濟萬通典三戶各洋十元積慶堂洋八元五角有眞意齋洋五元亨茂乾同源裕乾亨晋昌四戶各洋三元恆和衣莊王正元二戶各洋二元廣大瑞祥沅二戶各洋一元十三戶共洋六十一元五角○金華廣濟典銳字七十號册募汪吉周桂粟山房程就菊居張維鍾汗啓源澹吟書屋黃申甫黃承德堂近巿小亷主人九戶各洋二元汪安之江志士戴初菴戴承基江錦川燕翼書舍徐蔣恆生吳仲鴻榮大黃周氏胡有慶胡積中養亷補拙唐徐王氏汪建源郭純甫盛鍾瀛十七秘各洋一元鄭支房朱晋葉士林袁繼美汪雲柯程允煇劉梓蔭七戶各洋五角三十三戶共收洋三十八元五角○永康馮筱雲募秀芝堂康濟典二戶各二元馮筱雲馮朱氏王仁章三戶各一元應茂枝應迪光姚立有黃聖祥袁珍士沈階平吳佩燧王錫九江朗如葉年玉王景淮汪葆初張紹崧十三戶各五角徐文華葉長善汪順翔王蔭棠王宗彞無名氏六戶各二角五分六齡童子馮荷生點心錢四百文馮氏兩幼女節省點心錢七百二十文二十六戶共收洋十六元大共九十四戶共收洋二百七十八元錢五百六十文○萬昌庄交來悟餘子善十十元○福州普安堂經募申字一百九十七號單延陵十四實病好伏英十元順春和王書麟美昌號邱景庭代無名氏五戶各伏英四元浙湖素風堂張求合家平安伏英六元胡倪氏求子平安伏英八元如願子在灶前求妻病愈保安順事代妻保安松月書屋四戶各伏英二元王趙氏樂善居求巳知齋魯蕙泉求寡過求病愈無名氏還願六戶各伏英一元浙湖張普澤五角浙江敬思堂梁福州府發審局各委員二戶各錢十千文林戴氏餘兆奉思堂周二戶各錢五千文林梅齋林有記林子春曾稽且孺堂李介福堂章五戶各錢一千文無名氏錢四千文錫山芳石山房丁求合家平安錢二千僧　峰郭慶修錢二千二百遜敏齋伏英二十二元以上册二戶伏錢洋合共重七十九兩七錢五分合收規銀八十一兩三錢四分○隱名氏募申字一百卆八號單隱名氏五角隱名氏隱名氏隱名氏三戶各錢二百收洋一元錢三十五○陸子潤翁潤筆兩元○海寗馬公祠寄來悔過遷善人求妻病速愈一百元○元甡庄交來乍川同新虎募申字一百九十九號乍川同新號同新號各船合洋十元濬河留餘義盛號二戶各三元代募周景庭采照堂張二戶各二元五戶收洋廿元○金陵明德堂四元○武穴庭記募申字二百誠單張鎰和九六八錢二千文李少記錢三百六十文二戶收洋二元○黎里毛太江翁募申字二百零一號單古漁草處五元朱春巖朱炳堃鳳翔孫仲甫陳治慶堂同慶堂王同興錢樹德八戶各一元許昌記徐邦顯號叙源號錢同福沈信和黃矞松潘景如黃韻仙沈述古堂允升叔十戶各五角孫仲甫續捐六元不留名陳以德陳居堂三戶各五百文楊友蘭徐楊氏錢四百文黃純嘏堂立昌不留名鼎隆號四戶各四百文　房子三百文鄒頤養堂鄒金氏曹笑岩曹亷夫錢高氏胡星槎楊懿記沈德順不留名義興行不留名孫積善不留名十三戶各二百文黃琴記黃杏記鄒恆盛吳懷仁錢萬氏錢沈氏仿友人陸浩記程蓮記劉軒春劉高氏王兆生王雲舟陳午亭十四戶各一百文共五十六戶收洋二十元内銅洋一元足對開一個錢六十文○棺州慶餘堂募申字二百零二號單汪瑞周戴賡揚櫰記三戶各三百文王楨祥王振淸葉浩然張鳳翔四戶各二百文徐雪堂金聽濤壽全永興鑑葉鎭記沛記六戶各一百文人和裕盛和胡涇治堂老同春同春義凝和恆盛恆春合盛十戶各一百五十文保康瑞昌恆和衡生永仁德五戶各一百四十文洪順祥泰二戶各二百四十文叙昇明心氏永昌三戶各　文春生一百七十五文崇福堂陸一百十五文敬餘堂顧一百廿文共三十六戶收洋五元○見南山舘來以冥壽懺資助賑洋十元○本日共收英洋五百零一元規元八十一兩三錢四分足對開虚對開各一個小洋九角銅洋一元錢一千五百五十四文○本旬共收規元一千八百九十九兩一錢七分現銀一百册一兩二錢一分五厘批見元一百三十七兩二錢三分飾銀二兩一錢八折計元一兩六錢八分洋七千四百廿一元計元五千四百五十四兩四錢三分五厘爐胚洋廿一元烊見元十三兩六錢五分銅洋廿二元烊見元三兩二錢三分五厘足對　八個計元二兩九錢四分虚對開五十固讦元十四兩七錢小洋七十八角計元五兩二錢一分錢十千零六百四十一文計元七兩十項共收合元七千五百三十六兩二角三分○　　　　　　　　　　　百零三兩七錢三分六厘洋二萬零五百元○十七日付解嚴梁兩紳第四批規元八千兩○連前共解過規元五萬七千七百三十五兩洋二萬零五百元○實不敷規元八百三十一兩二錢六分四厘 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十一年七月二十一日京報全錄]  
　　宮門抄○上諭五道錄前○缺單○豫學政馬奏爲科試完竣摺子○蘇撫衛奏遵旨查覆夾片○鄂無彭奏審明盗犯按例定擬摺子○閩督楊奏拿獲會匪審明正法夾片○蘇撫衛奏叅追知縣欠解各欵夾片○七月二十一日内務府國子監止紅旗值日無引見○濓公由東陵回京請安○裕祥謝放廣西右江道恩○肅王續假五日○祁世長請假五日○掌儀可奏二十五日祭奉先殿載瀛行禮○倉塲奏漕船五日回空○召見軍機裕祥○光緖十一年七月分缺單知州順天覇天覇州邊祖恭丁知縣山西崞縣龍朝言河南湯陰楊欽琦陜西淸㵎史筆俱終養順天順義胥寅亮降布經歴廣西丁兆松故巡檢山東卽墨縣鰲山查以讓丁廣東澄邁縣寥定魁教典史貴州安平李振武丁福建閩縣胡永淸雲南蒙自黃興南湖北鍾祥張正國俱革河南學政臣馮文蔚跪奏爲通省得試一律完竣恭摺仰祈聖鑒事竊臣于七年十二月初八日謹　科試河北三郡及河陜汝南陽各府州並隨棚隨行選拔情形奏明在案本年二月初四日由省出試許州次及光州汝甯陳州歸德並鄭州分棚于六月初一日回省卽行扃試開封本棚至本月十五日考畢邇省科試一律完竣查各府州距歲考甫閱年餘諸生造詣均有進境選拔潮塲佳卷頗多如開封府學祥符縣學及光州之光山固始商城汝甯之信陽羅山等處文藝優長䇿論條暢者尤屬人浮於額臣於各塲皆終日坐堂面試悉心校閱務擇文行交修之士以拔其尤每試一棚隨卽咨明撫臣以備會同覆試至文童應試人數視歲考時稍增不乏明順之卷均數取進如額其穎異者奬勵　加一切場規關防整肅嚴密廪保生童經再三申誡後咸知無隙可乘亦各爭自濯磨束身規中諸弊胥除綜計歲科兩周於中州士習文才見聞較切大抵士習則誠樸者多文才則通達者衆頻年時和歲稔庠序彬彬况理學夙有淵源大儒流風未艾臣自覺迂疏無以倡導而秉前人成法相與勸勉尙能信從則此邦勤學之風固基於先哲樂道之彥繼起於今時臣是以夙夜兢兢始終不敢寛懈每於生童交卷及發落之日不憚煩言朂以植品劬書講求根柢冀兼全夫體用備異日之設施以仰副聖天子興賢育才盛意此後錄科及拔貢優貢各生會考事宜卽當次第舉辦再臣經過各屬地方二麥豐登秋苗暢茂民情極爲妥謐足以上慰宸厪合併附陳所有微臣科試一律完竣並隨棚舉行選拔情形理合恭摺具陳伏乞皇太后皇上聖鑒謹奏軍機大臣奉旨知道了欽此衛榮光片再前准刑部咨光緖九年七月二十四日奉上諭御史劉恩溥奏京城旗民婦女開設烟館賭局等情蘇州上海杭州等處亦有婦女開設烟舘拐販情事請將犯罪婦女量子監禁等語着刑部妥議章程具奏欽此經部議覆婦女犯罪均有定例如窩藏賊菲逞刁噬肥種種兇惡者正可隨時懲辦所請京城婦女犯開設烟舘賭局等項量子監禁之處毋庸議至所稱蘇州杭州上海等處惡婦開設花烟館拐誘良家婦女明目張胆肆無忌憚等語近年該省未見辦過一案究係如何情形請旨飭卽詳查具奏再行酌核辦理等因當卽轉行臬司並上海道確切訪查未據議覆兹又接准刑部咨議覆署理湖廣總督卞寶第片奏囤戶興販誘取婦女勒賣請照强盜例辦理摺内聲明别省似此風氣尙少惟上次御史劉恩溥奏陳情形迄今未據聲覆請飭迅速查明覆奏等因光緖十年十二月二十五日奉旨依議欽此欽遵移咨到臣遵復督飭臬司李嘉樂並上海道邵友濂詳加訪查如原奏所稱蘇州上海等處惡婦開設花烟館俗謂白螞蟻拐販婦女各等情檢查近年歴辦誘拐婦人子女之案其中由婦女起意拐賣者亦不多見惟開設烟館誘人吸食本干例禁而無賴之徒間有窩留土妓藉以勾引漁　俗謂之花烟館初非專爲誘拐婦女而設曾屢飭各地方官禁逐封閉照例懲辦此風得以少息至白螞蟻之稱亦係鄉俗諺語蓋謂有一種奸媒假以領薦女工爲由往往誘取婦女賂賣與人雖遇善良亦能勾引猶之白螞蟻雖遇堅木亦能蛙蝕也然雖有此名目亦從無指名告發之案現已飭屬嚴行查禁實力訪拿期於有犯必懲如果實有刁惡藉充人牙誘取良家婦女之案除訊係串通土棍夥衆開窰藏匿勒賣及設計誘拐本婦不知情者分别按例以斬絞外其餘有犯軍流等罪卽可比照京城奸媒有犯誘拐犯該軍流實發駐防爲奴之例辦理似亦足以挽頽風而昭炯戒所有臣查覆緣由及管見所及謹附片具陳伏乞聖鑒敕部酌核辦理施行謹奏中機大臣奉旨刑部知道欽此○○頭品頂戴湖北巡撫臣彭祖賢跪奏爲拿獲行刦得贓首夥盜犯審明懲辦並臨時因别故不行事後分贓之伙犯按例定擬恭摺仰祈聖鑒事據長陽縣知縣龔榖詳報民人涂明淸家於光緖十年正月二十二日夜被匪撞門入室捆縳嚇禁刦去銀錢衣物會營勘騐等情一案批飭緝拿究叅去後龔榖卸事據接署縣趙永淸禀報比差協同營兵拿獲匪犯鄭供詩覃茂風覃茂芳劉世澤四名在鄭供詩名下起獲布衫布被傳事主認明給領訊據該犯鄭供詩供認行刼覃茂風覃茂芳供認夥动劉世澤供稱臨時不行事後分贓不諱錄供禀經臣與前署督臣卞寳第批司行宜昌府知府存厚提犯督審明確將鄭供詩覃茂風覃茂芳三犯正法劉世澤一犯照例擬解兹據該府縣覆提劉世澤訊明錄叙全案供招議擬解由荆宜施道于蔭霖覆訊移按察使黃彭年核明轉詳前來臣覆加查核緣鄭供詩覃茂風覃茂芳劉世澤均籍隸長陽縣傭工度日先未爲匪光緒十年正月二十二日鄭供詩會遇已獲之覃茂風覃茂芳劉世澤共道貧難鄭供詩起意糾允行劫涂明淸家覃茂風草茂芳又邀允在逃之覃茂重覃茂威覃茂沅入夥卽於是夜鄭供詩覃茂沅覃茂芳分携木棍尖刀覃茂重覃茂威携油捻繩索餘俱徒手劉世澤因與涂明淸認識恐被看破指控未經同行在曠野處等候鄭供詩等六人偕抵涂明淸門首覃茂風覃茂威抬石撞開大門一齊擁進涂明淸驚起喊捕覃茂風覃茂芳用繩索將具捆縳嚇禁聲張各刼得錢文衣物分携至劉世澤等候處所告知得贓捆縳事主情由按股俵分各散事主涂明淸葆保報經前任長陽縣龔榖會營勘騐詳緝龔榖卸事該署縣趙永淸比差協同營兵拿獲鄭供詩等首夥四名並起獲未賣贓衣到案傳事主認明給領訊供通詳經臣與前答督臣卞寳第行司批宜昌府知府存厚督同該縣覆審明確禀經批飭將鄭供詩覃茂風覃茂芳三犯就地正法具報劉世澤一犯按擬解勘兹據該府縣覆提劉世澤研審解由荆宜施道覆訊移臬司轉詳前來臣覆核無異查定律强盜已行但得財者不分首從皆斬又定例共謀爲强盜夥犯臨時别故不行事後分贓者發新疆給官兵爲奴各等語又光緖九年湖北省奏定章程嗣後盜案如有執持刀械强劫聚衆至五人以上獲犯訊明批解該管道府覆訊卽行就地正法等因遵辦在案此案鄭供詩起意糾刼覃茂風覃茂芳聽從夥刦得贓捆縛事主實屬凶暴昭著自應按律問擬鄭供詩覃茂風覃茂芳均合依强盜已行但得財者不分首從皆斬律礙斬立决業已照章就地正法應毋庸議劉世澤聽糾行刼未經上盜事後分贓亦應按例問擬劉世澤合依共謀爲强盜夥犯臨時不行事後分贓者發新疆給官兵爲奴例發新疆給官兵爲奴照名例攺發極邊烟瘴充軍仍以足四千里爲限到配　鎖帶鐵桿石墩二年左面刺强盜石面刺攺發各二字事犯到官在光緖十一年正月初四日恩旨以前係强盜擬遣攺軍不准援减覃茂風有父覃　賛覃茂芳有父覃其珍均不能禁約其子爲匪與失察該犯爲匪之保甲各罪應杖笞事在恩旨以前應准寛免保甲仍革役獲贓給領未獲各贓同逸盜另行緝追此案已於疏防限内獲犯過半兼獲盜首疏防職名邀免開報所有接緝官一年限内將前任未獲盜案拿獲過　兼我盜首應叙職名係現署長陽縣事卽用知縣趙永淸相應開報是否允愶除全案供招送部外理合會同署湖廣繼督臣裕祿恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○楊昌濬片再哥老曾一流濳匿自煽最易敗壞營規迭經密飭各統領營官查禁拿辦本年四月二十六日訪聞有著名哥匪潘漢秋卽潘老冐在城台各處肆行煽誘據親兵營哨長副　鄧斌儀購線在南校塲附近烟館將潘漢秋正身捕獲發縣收審在押脫逃復由縣督率丁役追獲派委總理營務處道員黃立鰲訊明確係匪首無疑飭卽按照軍令正法梟示以昭炯戒除再嚴飭訪拿有犯必　並出示嘵諭如有被誘入會卽將印布繳銷准其自新免罪以示區别外謹附片陳明伏乞聖鑒謹奏軍機大臣奉旨刑部知道欽此○○衞榮光片再據蘇州藩司譚鈞培詳稱前任寶山縣知縣王樹奏調補長淍縣曁倿任知縣張東瀛丁憂缷事該二案交代俱歸現署寶山縣知縣吳觀樂一手承查除王樹菜徵存庫欵巳據二叅限内悉數完淸造册結報外所有該縣丁憂知縣引事瀛計有欠解司道庫正雜各欵銀八千一百六十三兩三錢五分八厘又海塘工費錢一千七百九十二千二百五十九文節經由司嚴札飭傕二叅巳届竟無分毫報解寔屬罔顧考成詳請奏叅革追等情前來臣覆杳無異應請旨將丁憂前任寶山縣知縣張東瀛先行革職勒限兩個月掃數解淸倘逾限不完另再從嚴叅辦謹附片具陳伏乞聖鑒訓示謹奏軍機大臣奉旨着照所請該部知道欽此 
 
