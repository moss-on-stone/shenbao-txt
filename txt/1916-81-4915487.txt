# 1916 - 81 - 4915487

 

Page 1

 
 
   
 
 

Page 2

 
 
時評 
[今茲之事（冷）]  
　　今茲之事於交毫無關係也帝制之延期係外人之力帝制之取消非受外交壓迫所致也故使無外交上壓迫之力則帝制早巳成功而此瓦解之情形亦早巳披露矣故人謂此種帝制在閉關時代或可成功而余謂即閉關時代亦决不能有成也 
　　蓋帝皇之所以尊嚴者必有尊嚴之代價以易之也試翻中國閉關時代之歷史有若是便利之帝皇者乎不出代價而求得大欲此帝制之所以失敗也不付賠償而望息事此僅僅帝制之失敗所以不能了事也此蓋準諸中國固有之習慣而其理甚顯更安論外力之奚若哉 
[命令]  
　　三月二十五日政事堂奉策令國務卿呈據銓叙局詳稱遵核山理審檢兩廳薦任各員資格請予分别叙官等語張允同授爲楹周起鳳吳月潭李蔭梁易新龔謙義朱鼎棻李煊陳沂房金錡曹宗翰王瑞曾魯士貞邱在元馬玉瑞丁亦葵陳世彬周鋆王孝緘牟家虁王錫温盧文獻葉在冉姜孚劉以茀楊拱林緝鐸胡登第胡時亮均授爲上士此令 
　　又令國務卿呈據銓叙局詳稱遵核山西審檢兩廳薦任人員資格請予叙官等語王愼賢授爲中大夫趙從懿鄭文楷鍾之翰唐祖謙吳大業汪兆彭姚德鳳王肇勳葉金揚王九臯郭元章徐嗣甲許伯華均授爲上士此令 
　　又令國務卿呈據銓叙局詳遵核河南審檢兩廳薦任人員資格請予分别叙官等語賀寅清李茇張珩袁唐均授爲少大夫張鼎勳黃文翰吳燠仁唐藻芬葉衍華羅人杰高棠恩林子瑤馬壽華何宇銓丁元魯林祖式殷侃張偉業孫學文續香洲李煜俊均授爲上士此令 
　　又令署浙江巡按使屈映光呈請任命姚應泰杭縣知事張紹軒爲龍泉縣知事錢人龍爲金華縣知事丁爕爲湯溪縣知事洪錫範爲鎭海縣知事吳耀臯爲德清縣知事李米爲分水縣知事蘇高鼎爲蘭谿縣知事張鵬試署靑田縣知事張嘉樹試署吳興縣知事趙正鋐試署蕭山縣知事王嘉曾試署餘姚縣知事毓 
康試署泰順縣知事殷濟試署嘉善縣知事黃贊元試署長興縣知事張蘭試署臨海縣知事季新益試署平湖縣知事郭曾煜試署於潛縣知事秦聯元試署玉環縣知事呂耀鈐試署南田縣知事江恢閱試署寗海縣知事應照准此令 
　　又令陸軍部呈請將孟張元授爲陸軍步兵中校並加陸軍步兵上校銜蔡鴻遇張之江均授爲陸軍騎兵中校並加陸軍騎兵上校銜鄒心鏡李鳴鐘均授爲陸軍步兵中校王步毅授爲陸軍步兵少校并加陸軍步兵中校銜朱廷藻授爲陸軍砲兵少校並加陸軍砲兵中校銜吳樹榮劉勳元張維壐韓協元曹永齡龐方仁王者霖袁殿卿姜瑞亭金德山李振芳劉長嶺孫良臣邢鳳春劉汝明王鳳樓均授爲陸軍步兵少校王玉明胡慶賢佟維勳均授爲陸軍砲兵少校應照准此令 
　　又令陸軍部呈請將孫家澤授爲陸軍步兵中校陳春明馬忠倉趙萬舉授爲陸軍步兵少校馬國義吳連升授爲陸軍騎兵少校曹慶舉授爲陸軍三等軍需正余維崧加陸軍騎兵少校銜應照准此令 
　　又令陸軍部呈請將馮永昌程開彊黃得勝陳少卿授爲陸軍步兵中校周定國李善勳劉智山羅　東黃驥芬馬寳音程開榜陳正和劉儒卿李紹忠均授爲陸軍步兵少校應照准此令 
　　又令陸軍部呈請將鄒克泰授爲陸軍步兵少校應照准此令　　又令陸軍部呈准管理圓明園事務長官江朝宗咨請以隆斌升補委護軍參領應照准此令 
　　又令陸軍部呈准西陵守護大臣毓需咨請以忠敬恩銘升補防禦應照准此令 
[專電]  
　　北京電袁總統取消帝制並催立法院速行組織國民會議選舉總統決意辭職一面請徐世昌黎元洪叚祺瑞三人出山徐仍任國務卿段任參謀總長一面通告前敵軍官各固防禦毌再進攻聽候和平解决 
　　北京電昨代立法院會議銷燬推戴書恢復民國法案多數 
主張該院自行解散爭議未決 
　　北京電二十一日午後三時袁總統接見德國駐京公使係爲德使所請聞與時局大有關係據傳亦是勸總統從速取消帝制之意 
　　北京電派李鴻祥赴滇龍建章赴黔王芝祥赴粤商取消獨立事 
　　北京電徐相與各部長聯席會議儗定三欵交代立法院取决 
　　北京電黎黃陂允逐日進府商辦善後故即日移居北海 
　　北京電蘇粤贛鄂川湘六督願負調和責任 
　　北京電梁士詒密辭稅務督辦慰令從緩 
　　北京電二十二日早五時祭關岳廟王士珍爲祭官朱啓鈐唐在禮爲分獻官胡景伊張鳳翽蔣作賓田中玉爲陪祭官典禮異常嚴肅 
[譯電]  
　　廣東電各報因檢查綦嚴對於取銷帝制一事不加評論余（訪員自稱）所謁之各要人皆言此舉出之過遲不足挽救大局或恢復信用外人則頗以屈服之態度爲異蓋彼等初以爲袁世凱必用全力壓倒革軍否則必下令以大權讓與反對黨自居總統之位而以立法事務歸眞正民選機關掌管也廣州當道現守中立態度力阻革軍侵入粤境惟能否持久尙屬疑問而對於北京政府不管已宣告獨立（二十五日） 
　　香港電英文晨報載稱上星期內中國砲船曾搜查由梧赴港之各商船英領事曾提出抗議故英船現未受擾泰寗輪船載王祖同及其隨員等主十人抵港王爲北人不表同情於革軍但自南寗啓程後一路頗受禮遇毫未受擾梧州英領事通告英船船長如中國砲船派員登船搜查勿與爲抗惟須提出嚴重之抗議及將砲船名與搜查員銜名開報領事署（二十四日） 
　　香港電英文晨報梧州訪員函稱連日有滿載兵士之民船由小輪拖抵梧州謠傳粤省大軍現集都城非圖阻桂兵入粤即圖預備攻梧據未徴實之消息傳稱粤省常備兵一小隊已調入防營参免雙方衝突及越邊侵梧駐梧之兵逐日增加軍需品由西運來者絡繹不絶梧州人心安定衆信戰禍可免（二十五日）以上路透電 
[東方通信社電（日本人組織）]  
　　北京電廣東電云龍濟光於二十四日發電勸告陸榮廷謂帝制旣如公等之意取消請爲國家之大計取消廣西獨立云云陸將軍復電拒絶謂此次斷不爲所欺措詞頗爲嚴厲（二十六日） 
　　濟南電山東輿論之對取消帝制一事日爲一場之喜劇謂袁世凱氏之威信旣已失墜今日無論以何彌縫之策均不足收拾時局故我等力主追究袁氏紊亂國家之罪惡等語排袁之運動將有勃發之勢云（二十六日） 
　　北京電代行立法院昨二十五日開會由袁總統交付發還各省推戴皇帝之書類又關帝制發布諸法律均作無效因帝制廢止諸法律均着復興之建議案已議决 
　　徐世昌氏容袁總統之懇望臨席會議出席議員之總數僅四十六名 
　　（二十六日） 
　　北京電段祺瑞之復出據稱附有條件袁總統有容其條件之說 
　　（二十六日） 
　　北京電南軍於十八日占領湖南省之永順在辰谿之北軍司令 
部恐其後路爲南軍截斷故急退至辰州（二十六日） 
　　北京電據由安南轉來電南電云本月上旬逢春嶺箇舊寨附近土匪起事旋即鎭定查此次之廣東派有間諜三人至滇唐都督對該三人向取懷柔之策近旣查明煽動土匪證據遂處以銃殺之刑又與該事件有關係之龍濟光之子龍少誠（譯音）當時巳在蒙自逮捕最近李烈鈞由廣南府電致龍濟光謂在雲南方面施弄煽動土匪之小策若仍不止且不以誠意與護國軍合止得將在蒙自爾子龍少誠正法云云（二十六日） 
　　北京電昨電湖南紳商電呈政府挽留丁憂之湯將軍此電　逹政府（二十六日） 
　　濟南電山東風電緊急中國當局警戒極爲嚴重其對靑島方面尤覺神經過敏旣派多數之密探又嗾使馬賊出身之張（譯音）某組織暗殺隊密派赴該方面（二十六日） 
　　東京電日本前於靑島没收德國正貨一百五十萬元近德政府又託美國再行提出抗議謂若日本不將没收取消則德國帝國銀行所存日本銀行存欵二百萬元亦將没收等語日本政府以在靑島之正貨係德政府之官欵日本銀行存欵係屬私人所有故德政府無何等没收之權利已詳細明白回答矣（二十六日） 
　　東京電英國禁止奢侈品進口之提議日本當局有大體同意之意向惟因標準未定故須再行交涉之後方可决定蓋日本當局之意以英國旣禁進口則日本自無輸出故可應此提議也（二十六日） 
　　東京電中國留日學生學費問題動亂之際每名每月貸與二十五元已告一段落矣而私費諸生仍欲求與官費生一律每月貸與二十五元目下尙在繼續運動故未全部解决　　（二十六日） 
　　東京電日本讓與俄國軍艦代價五百萬元之用途現尙未定海軍當局主張此款編入勢力補充費大約無甚異議可以解决（二十六日） 
[戰電]  
　　其一（英人路透電） 
　　巴黎電今日下午公報之特點乃末斯河西面終夜沈寂末斯河東面杜哇芒及丹洛泊僅有間斷之砲火自三十三日前凡爾登大戰開始以來是日最爲安靜華愛佛有砲戰亞貢法排砲甚爲活動今晚公報云亞貢德軍暫在伏柯瓦法軍第一防線得一立足地即爲法軍回攻逐出法軍俘敵三十人法排砲仍在猛轟東亞貢敵軍交通線及瑪蘭柯爾叢林與亞伏柯爾凡爾登北除末斯河東有間斷之砲火外餘無重要戰事法軍長射程之砲彈一枚擊中聖米葉爾東北維業萊車站毁棚一架火車一輛（二十四日） 
　　巴黎電今日公報云凡爾登境夜頗安靜華愛佛有砲戰亞貢有短兵戰事法軍俘敵若干人（二十五日） 
　　倫敦電英帥海格將軍報稱敵軍昨夜與今日在廣希附近拉巴塞運河正北轟發地雷未釀損失英軍轟擊公米萊南面敵軍戰壕 
（二十四日） 
 
 

Page 3

 
 
　　巴黎電半官報云凡爾登全陣線德砲甚爲猛烈似德軍有再接再厲奮力强襲之意但敵之兵力今已單薄縱再進攻大約不過限於廣約數基羅邁當之戰線而已法軍已有凖備無論敵軍在何處施攻皆能擊退之 
　　（二十四日） 
　　彼得格勒電今日公報云俄軍擊退茄柯白斯太猛攻之敵軍伐古萊湖西北俄軍之攻勢正在發展特文斯克境之俄軍屢敗猛攻之敵軍現正前進維特齊及克里巴之俄軍雖受猛烈之砲火仍力逼敵軍防務敵軍回攻多次均失利俄軍逐走拉洛區湖南面 
白里斯里克境叢林之敵軍該地密布有刺之鐵絲網俄軍自十八日至二十一日在拉洛區湖境俘敵一千二百七十三人獲麥肯沁砲十八尊白砲三十九尊戰品甚夥高加索及波斯之俄軍仍在前進（二十四日） 
　　巴黎電俄軍謀取維爾拉至特文斯克之鐵 
路如能得手則德軍僅有蒂爾細特路線將行動不靈矣（二十五日） 
　　倫敦電海軍部稱上月二十九日德艦格里夫號僞 
裝瑙威商船駛至北海爲英巡艦阿爾湛太拉號（一五八三一噸商船所改）所見當即交戰敵艦爲砲擊沉而英艇亦爲魚雷擊沉德人共三百名遇救被俘者軍官五員水兵一百六十五人英艦亦喪軍官五員兵六十五人今德國巳知與摩威號同式之格里夫號在北海爲英斥堠艦所毁故海軍部始發表此項消息　　（二十五日） 
　　美爾邦電哇洛拉號傳來無線電謂船體巳受重損甄行五百英里後已於三月十四日離開冰地現藉臨時所裝之舵力向紐絲綸恰爾末口岸進發煤斤漸少四月初可抵目的地（二十五日） 
　　倫敦電路透電社得悉據無線電報稱哇洛拉號在羅斯海大風雪中走錨船長及職員九人適在岸上不得登船沙克爾登爵士過南極大陸而抵羅斯海濱時如無船隻則必再在南極留居一年（二十四日） 
　　倫敦電路透電社得悉南極探險家沙克爾登爵士所乘之輪船忍耐號日內將抵布洛愛萊爵士如不在船則殆已越過南極大陸須待哇洛拉號輪船抵澳時始能得此勇敢探險家之消息（二十三日） 
　　哈佛電商船柯里格號與瑙威金號皆在英吉利海峽中爲魚雷擊沉事前未接警告船中人均巳遇救（二十四日） 
　　倫敦電蘇塞克斯號今晨巳被拖入布洛恩口岸（二十五日） 
　　倫敦電荷蘭海軍部巳派員調查荷船巴倫班號沉失之情形（二十四日） 
　　倫敦電英商船佛爾瑪號（一二七○噸）薩里比亞號（三三五二噸）與丹麥商船克里斯罄森號（一○一七噸）皆被擊沉佛爾瑪號水夫十八人遇救他船水夫全數無恙（二十五日） 
　　倫敦電路透電社得悉哇洛拉號之走錨非預料所及衆聞此信大爲詫異該船現駛至何處安危若何仍未知之現議請政府派人前往援救但須候忍耐號輪船到後始能决定辦法沙克爾登爵士或在該船亦未可知但無 
如何援急隊必於今秋出發云（二十五日） 
　　倫敦電官場稱埃及森呂細人擄去之英人已於十七日救出是日午前三時英軍派裝甲汽車娥尋常汽車二十六救傷汽車十由蘇魯姆開往塞漢金行一百二十一英直抵英人被拘之處敵人奔避悉被追殺各汽車安然駛回遇救之人刻在醫院調養目下英人陷於敵人之手者僅有二人英軍尙擬設法救出（二十四日） 
　　亞姆斯特丹電哇斯丹附近德飛機七架近爲聯 
軍天空攻擊所毁德魚雷艦一艘近被拖入齊不魯日者曾喪水兵六人傷三十人 
　　（二十四日） 
　　亞姆斯特丹電荷蘭航業聯事會多數决定因德潛艇攻擊暫不開船（二十四日） 
　　雅典電希臘政府因財政困難已令召集之陸軍解散百分之三十（二十四日） 
　　倫敦電土軍在西邊界失敗後埃及軍事地位頗爲穏固現已編成大軍由末萊將軍指揮前任司令美克斯韋爾將軍巳啓程起英　　（二十四日） 
　　倫敦電公報云美索皮太米亞底格里斯河右岸之英軍於十五日夜間佔據法拉希葉土兵小哨營一座英軍死傷四人湯興特將軍報稱自二十一日起至二十三日止敵飛船及砲隊不時轟擊克特英軍稍有死傷戰局未變 
　　（二十五日） 
　　倫敦電英商船英吉利人號（五二五七噸）已被擊沉刻共救起六十八人（二十四日） 
　　倫敦電倫敦白列登南岸鐵路公司之船蘇塞克斯號（一三五三噸）今日午後在狄泊與佛克斯頓之間被魚雷擊毁船上有客三百五十九名泰半爲法人及水夫五十名亦法人據最近消息此船尙未全沉他船已駛往援救（二十四日） 
　　倫敦電蘇塞克斯號之船客悉數遇救此船於午後一點二十五分由佛克斯頓開出將至狄泊時遇險昨夜九點三十分時尙浮於水面 
　　（二十五日） 
　　倫敦電佛克斯頓電稱午後四時蘇塞克斯號爲魚雷擊中機器房被毁傷數人船上載有印度及殖民地郵件婦孺頗多並有美客三十名（二十五日） 
　　亞姆斯特丹電德國財政大臣今日在國會宣稱近今發行之兵債已售見一萬六百兆馬克（二十四日） 
　　倫敦電羅國預算案加增軍費英金五十萬鎊（二十四日） 
　　華盛頓電美國國務卿藍辛提議卸除商船武裝英法俄三國分别答覆不允所請聞藍辛氏現正草擬通牒解釋美國對於該問題之態度（二十四日） 
要聞一 
[取消帝制與南方大局]  
　　二十四日英文京報云星期二午前總統府會議元首正式宣告取消帝制之意於是短命帝國之末運從此告終是日與議者爲徐世昌段祺瑞楊士琦曹汝霖諸人元首先發言解釋新建帝國不能繼續存在之種種重要理由言時態度頗從容鎭定但聲音顫震顯有內受激刺外示鎭靜之象旋將取消帝制文稿交諸人傳觀此文乃敎育部長張一麐之手筆張本機要局長嗣因反對帝制出長敎育元首請徐段復出共任時艱徐段善詞答復表明願從大總統之後爲國服役之意遂散會聞安徽倪將軍不久將任西南總司令至於黎元洪之將來尙無所聞傳說政府將位置黎於將軍府但南方大局未切實解决之前黎未必肯就職也聞龍濟光接取消帝制電後即自請調和戰事未審政府已准其請否海軍部奉總統諭電飭駐粤軍艦立即開赴香港以待後命聞係防備黨人襲取軍艦故有此舉北京接到消息謂滇軍在蜀 
省南境得一重要之勝利前從納溪退走乃兵略上之作用云云此說確否尙未經宫場徴實桂省獨立後政府即任龍覲光爲征滇使龍覆電謂大局萬分危迫務須和平解决又有桂省電京之意見實獲我心等語意甚堅决中央接電後立即發表取消之令故衆謂帝制撤消龍有力焉 
[西報論取消帝制之效力]  
　　京津泰晤士報二十三日北京通訊云取消帝制之令巳發表矣中國已爲民國矣袁氏自稱萬方有罪在余一人對於發起帝制者及反對帝制者皆無責言蓋自知其希圖恢復帝制之過失矣凡知袁氏爲人者讀此申令以爲袁氏示弱出其意外雖人人希望此令一出南方或可息兵但熟諳時局及南北政界內容者以爲此令太晚無裨大大徒使南方民黨續有要求終至袁氏去位而巳故此令之效力僅能及於反對袁氏稱帝而不反對袁氏其人者若欲　南方確信袁氏無私天下之心之宣言及其依據憲法治理國家之眞意則非一篇取消帝制之文字所能爲力也此次南方起事其目的不在於國體之虛名非逹到目的未必停戰區區撤消君憲之令而欲調和兩派蓋亦難矣 
編輯餘談 
[調和之第一聲（默）]  
　　日來調和之聲喧傳或云六將軍願任調和或云三要人願任調和或云派龍濟光調和或云派倪嗣冲調和調和之人如是其多宜若調和之易易矣 
　　調和之首注重者爲廣西前昨兩日傳言陸有允意是調和有一線之望矣而不謂今日之東電則謂陸巳决然拒絶措詞嚴厲調和第一聲即已無效滇黔之不允調和自在意中况各省公民議員黨人之反對調和電已紛紛並起然則調和之結果不大可想見耶 
　　外人謂此次帝制經過爲一場喜劇使調和而無效者喜劇不且演成悲劇歟 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央巳籌備總統問題矣]  
　　官樣文章之敷衍近日公府疊召會議密議取消帝制各要政均誌前報現已見諸明令茲又得某方面消息先頌申令申明取消帝未即取消洪憲年號此中大有作用據聞預議手續之大綱除先布前日申令外擬於參政院召集代行立法院時再依據前令向該院提出辭職書並將洪憲年號隨帶由該院宣明取消俟得同意即頒明令恢復民國共和之國體繼見南方覆電嚴重知參政院之同意尙難即生若何重大效力故先將年號正式取消再作他項進行據熟悉政界情形者言將來代行立法院開會元首辭職書必將有一度提出該院必有一度挽留此項官樣文章一經敷衍手續便算周到至於事實上於戰事前途有何裨益則又另爲一問題矣 
　　疏通參政之要案另函云政府現因根據取消帝制上之某項重大要案亟待立法機關解决故令由參政院代行立法職權開臨時會以資取决聞二十二日下午三鐘時參政院院長溥倫奉承宣處電話傳召當即入見元首將該項要案提出代行立法院審决必要上關係之意見預行宣示飭令與各參政切實疏通免届時有所爭執致誤要機並謂成敗在此一舉聞所謂要案即指元首辭職一節而言以大勢觀亦頗近情也 
　　南軍聯電之綱要議决取消帝制時政府曾分電詢問各省惟巳獨立各省未之及各節昨報已記大槪茲聞當時雲貴廣西三省政事堂另發有電報並附有條件欲令即時雙方罷兵商榷辦法茲聞二十三日南軍主任各員已有聯合電報到京聞其所覆之綱要仍有要求元首退位改組政府取消將召之立法院並不承認現召集之代行立法院有仍須另舉各省代表特開國會决定大計之條件至罷兵息戰一事亦有所要求聞政府接電後即復召中央重要各員特開大會議一次討論甚久聞以南軍要求嚴酷之故擬將某事從緩提交代行立法院之議 
　　中央主持之理由二十二日之公府會議略以陸榮廷獨立後對於政府之要求條件其最重要者一爲取消帝制一爲請元道退位前者已有明令宣布以表示曲從其後者關係較重尙須詳晰研究會議一次因意見紛歧未得表决又訂於二十三日與各要人繼續討論某氏主持之辦法仍依照前議帝制取消總統一職不能另選别人其所言理由以爲總統尙未滿任可無退位之必要惟未想及中間曾有帝制一幕爲之隔斷耳 
[取消帝制之應付與影響]  
　　箇中情勢之一斑政府下令取消帝制在最初意見本擬交由參政院取决後再覘趨向始頒佈天下今未經過該院者蓋廣西獨立惡耗發生後國局日益艱險於事實上不能再緩是以急行下令取消據聞政府以帝制成立之初各國不以爲然者頗居多數預料將來要求承認必難收獲佳果且各國近有對華政策之協議而桂事忽生警告之聲已迫於眉睫故不能不先將帝制取消冀有挽救之餘地二十二日將明今頒佈後當即召集中央文武各大吏開一緊要大會議經提出數項重要問題討論大致爲恢復共和原體之手續閣制正式成立之辦法亂事局面之解决現在政府地位之籌維各要件當集議時與議者如陸徴祥周自齊廕午樓溥倫梁燕蓀等均有特别之建言并聞前於二十日特開取消帝制會議之際當局對諸要人列席者躬發極端悲悼之詞曰一世英名付於流水言已繼之以噗息云 
　　叚徐出處之所聞段將軍祺瑞近因政府屢託人勸其出山以濟危局段公所懷之意見則以總統果肯取消帝制組織責任內閣施行憲政始能承諾出任政務昨日取消帝制之申令旣已公布故段公特於昨日午後三鐘前赴公府往見總統由袁公懇求擔任參謀總長之職挽救危局段公難於辭退聞已有勉强同意之說又據政界消息前日已由黎副總統叚芝泉將軍徐國務卿三人聯名致電於陸榮廷梁啟超唐繼堯蔡鍔諸君略謂推戴書件總統已退回參政院帝制問題現已打消公等舉兵原係反對帝制今目的巳逹而國家大局危急不宜同室操戈應先行罷兵然後商量辦法云云惟據他方消息此電雖以三氏名義拍發而未發以前並無聞知發後乃以電稿示三氏三氏皆默無一語不知其意究復如何也又聞二十二日統率處寄至前敵各路軍隊嚴重訓令一件內容大意首係向各軍人申明取消帝制原委之理由次係今後對於軍人種種之期望飭令恪守不得稍有别項舉動之事云 
　　答覆湯電之一說政府已將垂成之帝制决然取消其原委略誌昨報又據箇中消息云取消帝制别有一原因即五將軍（朱李馮張靳）之電阻帝制及湯化龍之電勸退位均爲有力之原因有此種種曲折故日來政府對於南方所來各電如首冠萬急火急二字莫不特别注意無如冠此字者現在政府日必得有二三十通日前元首尙諭譯電者遇有進言關乎力勸政府對於亂事宜從根本上解决以及聲言將不能維持隸屬中央等各電令其特别檢出以憑另加審核其中語意而便設法對待又聞政府對於湯氏之電巳命人着手起草答覆惟如何措詞尙未深悉 
　　今後封爵之存廢昨二十三日上午八時大元帥曾在懷仁堂復召中央諸重要大員特開大會議一次經兩小時之久據聞除爲南軍電覆要求條件之對待辦法外並有關於取消帝制之善後各政策並聞所議中最困難之問題爲封 
爵條例之是否取消以其與前敵軍隊各將領有信用上之關係恐一經辦理失當危險立至擬俟段芝泉將軍詣府會議時再行解决據政界消息關於此事近有三項議論一爲仍舊存在謂其與共和無碍引法國有爵位爲例一爲無形取消其辦法不必由政府發表惟令有爵位者自行呈請辭却一爲變通辦理大致未封爵者悉行停止已封爵者即比較授勳條例改授勳位即親王郡王視大勳位公視勳一位侯視勳二位其餘以次類推 
　　帝制人物之近况內務部朱啟鈐總長並參政附楊度孫毓筠各參政等員近有俟公布取消帝制命令後將一律上呈請辭並聞有一經請辭即行照准之說又聞楊孫等九人有即赴美國之消息又據英文京報云帝國新聞爲楊度氏之機關報原係用三百元收買民報改辦平日極力鼓吹帝政與亞細亞報相伯仲者也此等帝政派報前聞有取消帝制消息曾同著論反對及見二十二日申令亞細亞報止認爲帝政之受一頓挫其意尚存觀望若楊度氏之帝國新聞則自登一告白將改名爲中國新報該報組織數月鼓吹帝政之功不小令忽改名說者皆惜其壽命之短促矣云云 
[粤湘局勢之近情]  
　　龍氏尙在猶移廣東龍將軍之狀態如何中外人士極爲注目惟此項消息在政府方面極守秘密未易探聞據某使館消息謂廣東大局雖不至遽行反抗然已起極大之惶恐在粤中國交通兩分銀行紙幣大被擁擠在粤各外人已紛紛聚集自謀保衛龍將軍業派大軍分路嚴防各處黨人多已蠢動龍將軍及張巡按連日均有緊急密電到京而龍氏對於凌蔡李之帮辦防務以近於監督頗不滿意雖其形迹尙未至於反抗然以防務緊要未便出師似已有默示中立之意矣政府視此情形爰派出多人秘密探詢龍之口氣並查其行動二十二日接有覆報多件其間所陳頗不一致有謂其已暗合桂省者有謂其効忠政府毫無異志者有謂待機亦宣佈獨立者政府以疑則生變故 
暫置不問徐查其心跡云 
　　湘省連陷四邑軍務處於二十二日下午七點餘接到湖南湯靖武將軍萬急緊要軍電一道情形甚爲緊迫經該處譯呈後即召集王聘卿劉子英兩總長廕午樓唐質夫王渤齊等開緊急軍事密議據聞湯電所陳者係爲常德失陷後湘潭業已搖動湘西前敵軍威甚挫而桂軍又巳由柳州進窺永州官軍防禦極形單弱因之省垣人心震動請速籌特别濟急之辦法等情密議二小時餘已否有何解决尙未可知惟聞曾密覆該將軍長電一道去後旋於昨晚湯將軍又有火萬急密電一道到京聞係報告湘境危急近狀新武綏等四縣相繼失陷於南軍之手湘西湘南北軍兵力過於單弱務請速派精銳往援否則長沙失守亦在朝夕之間等語聞政府巳决定先遣第二十七師步兵三營赴湘諒三二日內當能實行 
　　兩軍將集永州湘西黔陽麻陽晃縣洪江等處自經黔軍佔領雖經第六師周文炳師長極力籌盡以謀恢復而目下洪江黔軍仍不少少減現聞佔領麻陽之黔軍約一千八百餘人連日向寳慶之邵陽等處進發昨日周文炳師長已撥有勁旅一千人往援邵陽貴州軍衝突現邵陽地方砲聲隆隆巳兩晝夜兩軍尙未分勝敗並聞第六師師長周文炳奉有中央密令特率步兵第十二旅全部及騎兵砲兵各一團急向桂邊進發所有進兵軍略已電示該師長密遵此支軍隊大致即赴永抵敵桂軍之由柳州入湘者先是桂事未宣布時永州已駐有桂軍今又有大隊由柳州大路開出其勢必甚銳利僅一旅北兵前援其把握如何蓋甚難言也又京中近日關於湖南之謠言甚衆惟迄今每日政府尙得湖南將軍湯薌銘之電信湯薌銘爲前敎育總長湯化龍之弟政府現極注意湯化龍之行蹤曾致電湖北安徽江蘇江西各省將軍調查湯氏現在何處報告政府湯氏爲梁某之摯友並立憲黨之重要人物廣西獨立即由該黨運動成功刻湖南西部之戰事較四川南部尤爲劇烈蓋黨人欲由兩湖入揚子不流域也 
[成都通信]  
　　駐自流井之川南總指揮劉一清氏於日前起程旋省昨十一號午前抵此軍政人員均赴外東得勝場歡迎劉乘肩輿而來所帶均係馬兵并聞劉氏離井後所有總指揮部即行撤銷 
　　昨到有藤輿一乘內中空空無人見者莫明其妙後經探悉其轎爲熊克武所乘叙府克復後爲北軍所得熊則不知去向現由第十六混成旅參贊張吉士將該輿解回省城繳存將軍署於三月九號到省該轎左右均插有一小白旗大書熊克武之肩輿等字經過東大街人民非常注意彼欲藉空輿以誇張武功而不知種種謠言反由此而起且該輿究竟是否爲熊氏所乘之輿無從測知官場之舉動亦殊可笑云 
　　距省城百四十里之簡陽縣當東大路之孔道向無電局滇事發生後軍書旁午而東路電報時有斷絶川藏電務管理局特電成都電局飭於簡陽添設一轉報子局以資便利茲聞此間電局長巳派定電報生萬寳之前往敷設并已預備一切萬日內即將起行 
綦江戰事發生川黔郵件每多梗塞昨聞　局人云川黔郵包現已照常運遞無阻矣 
寗遠來電略云滇軍迭向通安魚鮓挑戰勢欲竄入迫急殊甚二月杪有官軍兩支隊並他軍團夷分途取道於鮓石底小渡過金江前往抵禦此後日夜戰爭今尙未息（聞巳五晝夜）滇軍砲火甚猛 
　　川軍第二師砲圑長社紹棠未附滇軍當道特令 
改編爲獨立團直接成武將軍管轄日前杜氏奉令移駐東路業已行抵資中蓋係奉命防守資中內江隆昌三縣云 
頃有自重慶歸者據云川東大路現未平靜行人頗少每至卡處稽查仍嚴途中之苦力營生者竟至絶跡 
[合川亂後之消息（成都通信員）]  
　　合川攻城之散兵（即熊氏舊日部下散兵亦有匪徒在內近與黨人響應者官中統稱爲匪徒）以失利而退屢次傳來消息謂欲大舉再攻但現在絶不聞有何事故據東里來人云該散兵等以十六號倉卒集合約朿不嚴不免有不肖之人在內致有縱火焚燒民房之事故某日該首領特召集同人序功行賞時揚言是晚縱火亦是首功可自行報名領賞諸縱火者爭出表白遂按名縛而槍斃之在東里一帶宣布罪狀自此之後遂亦嚴訂規則編成軍隊立有總司令熊副司令楊字樣部下徒衆亦無刦掠情事附近諸地並未受擾其衆雖有二千餘人惟快槍絶少近於日內開往廣安圍攻又轉至鄰水現據渠江下駛到合之軍隊言彼輩現正　集於鄰水屬之白羊場與鄰水團警爲難云 
　　該散兵等曾擒去合川派出之偵探二名斃之近已將屍身舁回安葬據云該偵探係扮作鄕民裝朿前往各場搜買糧食等品或售雨傘等物散兵見非本鄕人輒盤詰搜索竟在偵探身上搜得票證故被槍斃軍隊拔回合川亦曾擒得散兵一名則於葬埋陣亡軍士時凌遲處死其屍抛擲純陽山上無人掩埋犬啣入街巿亦云慘矣 
　　前由合川開往之軍警欲圖進攻而該處地勢險峻該散兵又準備甚周在白峽口挖設地坑安置靑棡木製之大砲幸得鄕指引未由該處進軍故未大受損失然亦一無所得據鄕人云是日軍警所以得免者實由一挑煤炭之人告知消息之故 
[戒嚴中之河南（開封通信）]  
　　豫垣向尙平靜近日西大街鼓樓街南北土街各口至晚九鐘後忽見軍警荷槍林立探詢原因係趙將軍因南省黨人目下非常活動恐有人匿跡梁垣特爲又下戒嚴令雖仍以十二點爲戒嚴之始然各街巡查則巳提早行人如有未能對答口令則即以違警懲辦 
　　自滇事發生後駐在河南省城內之陸軍第七混成旅旅是唐天喜巳電逹中央報告奮勇中央嘉其志勇即令唐關駐湘西岳州爲各軍之後援唐　令後摒擋一切其部下已陸續出發中央又以豫省地居衝要武備亦不可不條欲令前河南陸軍張師長帶北洋一混成旅來豫且以新德爲北洋之南戶又屬元首潛邸特派前駐在清河之拱衛軍右路帮統郭桂林哨長韓國楨帶步兵一營騎兵一連分駐新德各處以資鎭懾 
　　德武將軍趙　人近以各軍隊紛紛請領子彈兼之征滇黔湘西之軍隊消耗極多　此國家多事之秋軍械最關重要出納尤須嚴密故特飭各軍營營長按月造具表册以昭愼重並聞中央擬定在鄭縣安設飛機廠一所聘定專家趕爲製造能否實行尙不可知 
　　自滇事發生以來河南之混志第一旅巳開赴湘西第七混成旅開駐岳州軍隊不敷分布特擬定招募新軍數千人其下級軍官乃由德武將軍挑選軍士學校有知識者充當並令知各訓練長官妥速訓練 
[苕溪春訊（續）（靜眼通信）]  
　　（九）安定書院之今昔觀有宋胡安定先生來湖敎授分經義治事兩齋與諸生講有用之學成效丕著國立太學乃取以爲法四方學者咸宗仰之先生去後湖人爲立像奉祀且刻先生石像及歐陽文忠之墓表於該廳事中亦吳興敎育上光榮之歷史也今錢塘道聯合第三師範講習所即就是地開學飭匠修屋煥然一新有自稱胡氏後裔者欲反對之而不果不知安定先生本以敎育爲己任今茲推廣師道必爲先生所默許惟　繼其後者熟讀歐文中言行身化之語爲今日人格敎育之前導庶無愧於先哲耳 
　　（十）益生造紙廠之出現孝豐安吉兩縣製紙原料極多本地人旣不解製造之法貨棄於地者不少茲由寗波莊崧甫張葆靈兩君日前偕詣兩縣地方勘定設廠地點張君前曾創造東洋皮紙去年由屈巡按使派赴各地調查紙業莊君前爲鹽政局長在餘杭創辦林牧公司附設紙廠採用張君之法以製皮紙成效顯著兩君　心實業决計在鐵耙山及遞舗附近地方開設紙廠兩處一製皮紙一製竹紙投資者頗踴躍且巡按使亦奬許之特爲向銀行借給官欵以提倡云 
　　（十一）桑枝及竹　之利用桑枝剪下後每作薪柴之用竹　則遺棄山中不甚愛惜兩種原料湖屬各縣產出不少現經益生造紙廠竭力收採且擬禀請官廳出示勸導鄕民聞此消息喜形於色戰亂紛纷中得此意外收入頗有益於民生該廠誠名符其實哉 
　　（十二）西溪改濬之動機浙西水利不講久矣巡按使以本省之人留心本省之事雖年來軍事倥　然講求水利並未中輟聞自梅溪至孝豐一帶所謂西苕溪者業經派員測勘討論疏濬方法如唐福鎭一帶坍崩甚烈亟謀改曲爲直以殺水勢而梅溪之漲沙或因是除去於交通頗有益云 
　　（十三）梅溪新航路之實驗自湖州至梅溪爲安孝兩縣人民往來必由之道而漲沙爲患水小時民船只能到荊灣此事於梅溪巿面關係絶大西溪疏濬計劃良不容緩此路水勢平坦可用小輪往來寗紹公司王清夫有意經營是業本月初特用淺不汽輪試行至荊灣毫無阻害若水勢較大尙可直逹梅溪上水四小時可到下水約三小時已足較民船速一倍有奇此輪若行行客又稱贊不置矣 
 
 

Page 7

 
 
[下關江岸工程之進行（下關特約員）]  
　　南京下關江岸修築經費自議决以新塡大小南河官地押借中國銀行十五萬元以來即在西砲臺飛虹輪渡旁設立建築江岸工程辦事處以巡按署技正崔蔭芳爲總監工商埠局長爲總辦於前月成立承包工程者爲合盛公司包價十一萬五千餘元限四個月竣工 
　　工事進行巳有月餘修築辦法分爲兩種一爲修築水犍以分水勢一爲埋築石堤以保道路其水犍原有一座在怡和碼頭側現有損壞加以修補又在大阪碼頭側添築一座現已做成底盤形爲五角突出江中其塡築分爲兩段自官碼頭起至招商碼頭止一百六十丈係重新塡高工程爲最緊要其兩頭之二百丈添做石壩所用材料大半爲木石及三合土椿木約三千數百根棲霞石約二三千方各料均經辦事處派員逐細點收尙無不及格者現在每天工人約有四五百名日夜工作以期無誤限期 
　　工費連辦事費約十三四萬元所餘一萬元即作小南河官地建築官房專住妓女以興巿面官地便可漲價庶可償還借欵已詳經巡按便批准立案矣 
[南京快信]  
　　中央前日派吳璆來徐面謁張勳晤商一切謂倪嗣冲不日即任爲征西總司令請張兼領督理安徽軍務張巳有允意不日將以明令發表 
　　政府派多人出京由寗赴滬聞係調查華僑資助南軍軍餉事 
　　電局奉交通部電飭凡官電冠有火急及萬急字樣者於收到拍發不得逾一小時普通一等官電於收到拍發至遲不得逾四小時 
　　中央昨又有電致馮將軍設法撥兵以援湘蜀 
王廷楨任爲征桂總司令詢之王之某親信云不確 
　　張勳聞所部軍隊在灣有騒擾情事昨嚴電斥責陳德修查明從重懲辦 
　　此間人民對於取消帝制之電令仍未表示滿意之狀態 
　　軍民兩署昨接中央來電飭派代表赴京參預政治會議 
前水利工程校長湯簫儒昨夜不知下落據鄰佑云蕭允某黨人函邀携眷潛赴廣西軍民兩使派與大典籌備處會議之梁玉書因籌備處撤消昨乘津浦夜車回寗禀陳都中情形甚是惶急 
　　海州匪徒蠢動白寳山鎭守使特派張文生來省晉謁馮將軍請示剿撫機宜 
地方通信 
[無錫]  
　　三誌巡官被刺案無錫第四分所陶巡官白晝被匪刺傷一案巳兩誌本報茲聞陶巡官自經醫院診治後傷勢減輕不久可望痊愈惟嫌疑人葛兆惠在逃未獲日前縣警察所派警票傳擔保人王榮觀到案根究昨據去警報稱照票上所開住址往傳並無王榮觀其人即所蓋店號戳子亦是僞造惟據警界中人言有人在蘇州馬路上撞見葛兆惠等語王知事遂備文派探赴蘇訪緝一面詳請省署通飭各屬協緝 
　　王知事獲奬勳章縣知事王召前在泰興縣任內治盜頗嚴曾獲住鄰縣巨盜由該管道尹詳請省署經齊巡按使審查合於縣知事褒奬條例當即咨明內務部轉呈總統請給金質棠廕章聞巳批准頒發至省云 
　　稅務總稽查蒞錫財政廳委派稅務總稽查許藻章遄往各縣稽查稅務日前巡行來錫即往謁王知事並至稅務所調查無錫各項稅務狀况昨已竣事前赴常州調查矣 
[鎭江]  
　　委定彈壓局局長鎭郡對江瓜洲修築東西兩岸圩堤經周知事兼隄工局提調親往籌備並定期開工巳誌本報茲悉隄工馬總辦以此項工程浩大非指日可竣特又委任前清揚州參將劉桂亭及瓜洲游擊王君爲彈壓局正副局長均於昨日到差任事並聞馬總辦又飭行該圩警察分局孔區官帮同圩董劉某協辦捐務以期從速竣事 
　　派發各典商印花鎭郡各興商應用印花稅票自第一批購用後迄未繼續請領現章知事以此項稅票係奉部飭辦理自應酌量派發以期暢銷日前特諭勸遵委員携帶印花稅票前往各典勸銷並飭知該典商等按數購買貼用 
　　警察局考驗巡士鎭江商務埠察局於前月增設第七區於城內並傳諭招募巡士嗣經各機關介紹暨各區詳送預備班巡士應募現因已逾定額由章知事親加考驗以定去取茲已評定分數列榜揭曉計錄取正額三十名備額八名 
　　轉貨小車站遷移鎭江滬寗車轉貨小車站本設小碼頭底茲因該站左近旗民柴灘漲出交通不便遂議遷移現已由工程師擇定鮎魚套地方將駕橋其上通過徴潤洲直對瓜洲口岸云 
[南通]  
　　電話線忽然中斷昨晚沿巷電話線忽然中斷一時交通不 
靈巡警疑有别故當即報請鎭署飭令將東西南三城門關閉一面會同工商團荷鎗實彈前往修理 
　　總商會舉定職員商會總理劉桂馨因病身故今日各商齊集總會投票選舉張詧得四十四票當選爲正會長周坦得三十八票當選爲副會長 
[南京]  
　　戒嚴與戲業之關係寗垣戲園計共慶樂園新舞臺丹鳳園文明劇場四家生意本平常時開時閉現又添開榮祥大舞臺加之戒嚴期間晚間居民不敢外出恐遲回被崗警盤查兼奉警廳示諭提早停演生意尤形冷落每日夜售出戲票尙不敷戲角包銀及敎育捐欵而各項開支又甚鉅茲聞丹鳳園業已閉歇各舞臺均有難以支持之勢云 
[杭州]  
　　靛靑與蠟類之統計靛靑爲浙省出產歐戰以來銷數頓旺巿價又增從事於斯業者無不大獲其利現查各縣製造山靛共有一千五百零七戶男戰工二千九百八十四人女職工一百十七人共計職工三千一百零一人總計靛靑產額二千五百三十八擔共値價銀一十九萬零二百二十六元又蠟類一項亦爲浙省之出產顔料業需要甚繁查各縣製造蠟類共有一百六十九戶男職工六百六十六人女職工二百四十三人共計職工九百零九人總計白蠟產額一萬一千四百九十四担共値價銀十一萬九千一百七十八元黄蠟產額一千三百六十擔共値價銀七千二百零五元 
[安慶]  
　　提升蕪湖縣缺之核准安徽六十縣缺向分甲乙丙丁戊五級甲等每月行政經費一千元遞減至戊等月支經費六百元報部有案頃李巡按以蕪湖縣缺向列乙等惟該縣爲通商巨埠囿於次等經費措施未免竭蹶特呈請將該縣缺提升爲甲等以資治理業奉部覆照准矣 
[湖北]  
　　商會將開大會議漢口總商會今年依法改選已舉定兪清臣爲正會長王琴甫爲副會長現因會務亟待進行特於昨日邀集各會董籌開大會議以資整頓 
　　檢查函件之趣聞日前黄陂縣某寺僧遣齋公到漢採辦物件行經沙家巷有湖南娼眉眼相挑竟與狎邪未幾毒染下體數日大便不行勺飲不入口遂央人作函告僧函內有機關已敗上下隔絶不通兩句詎經警廳由郵局檢出見函上並未寫明由某處發字樣故直電該縣知事將僧拿訊笞責並無確供嗣經反覆研訊始供有齋公在漢採辦等語知事遂派人來漢調查方悉一 
切乃將該僧釋放 
[福建]  
　　紀余日章之演說美國學士余日章於十六日夜携帶儀器在鼓浪嶼福音堂大開演講主席爲陳交涉員朱會審員各界人士臨聽者千有餘人余君大意注重完全敎育略謂國家之强弱視乎國內學生之多少學生學業之進退則視乎敎育之有無精神果能於體智德三育認眞講求使全國無一人不受敎育則國家日趨於强敎育與國家固有密切之關係也乃先將中國已受敎育及未受敎育人數與德英法美日諸國比例中國受敎育者較各國少未受敎育者較各國多次以版圖之廣狹基礎之厚薄各國互相比較各國版圖雖狹基礎却厚我國則版圖廣而基礎薄一一皆以儀器表示分明旋復痛談中國敎育之缺點聽者莫不感動 
雜評一 
[讓步（默）]  
　　中央之對於西南可謂一再讓步矣初欲設責任內閣召集立法院以限制君權之空名隠示其一部分之讓步也而西南對之漠然於是再讓一步而取消帝制 
　　取消帝制而後可以滿西南之欲望乎而不料其漠然也如故於是復有人議再讓一部分以懲治佞人實行民政爲明示帝政永不復活之確保如此可以滿西南之欲望乎然而仍難言也蓋西南之所欲得者中央萬不願讓步而中央之所讓步者西南又視爲無足重輕者也故曰根本之解决難 
[自辭]  
　　取消爵秩爲難議由受封人自辭此法之較善者也帝制旣取消則爵位之不能存在自無待言與其爲人迫而取消孰若自辭於失體面之中較可挽回一二而不至盡喪然則今之勢處不得不辭中而能毅然自辭者猶不失爲智者哉自辭雖晚然亦一時機也而尙戀戀耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀大批軍火之發現]  
　　大陸報云星期六日（二十五日）晨間公共租界巡捕住小沙渡路底蘇蘇州河濱查見大批軍火約計手鎗彈十萬顆砲彈四百顆並拘獲搬運軍火之華人三名將於星期一日上午解送會審公廨審訊所獲子彈盛以木箱聞由愚園路一號洋房中取出用馬車載至蘇州河查見之時子彈尙在河濱未經下船被拘之華人皆稱子彈爲製造局之物彼等不過受雇搬運而已又有某華員曾徴實是說謂此項軍火係由海軍總長向一德商行購定委託製造局代提本應領取工部局執照因有他故未行昨晨特派人提運至局云云據華員之言觀之德商行或因上海領袖領事爲比領事薛拂特君故不欲向敵國領事領取執照但製造局當道固知租界中移運軍火須有執照何竟違章未領耶又聞星期六日曾有人至製造局詢問此事據稱楊晟公出局中之人均不知情云 
[酌減帆運土布之稅率]  
　　上海總商會以帆運土布到東三省經過常關所納之稅比較輪運土布輕重懸殊當此提倡土貨之時不得不請求核減業已禀奉北京稅務處通融照准批詞照錄如下據禀已悉蘇省土布運銷東三省爲數甚多祗以製造未能改良致爲洋布侵奪該總商會請將帆運東三省土布酌予減輕稅率自係爲暢銷土貨起見但際此歐戰未息商務滯銷常關稅收時形短絀本難遽議減征惟輪運土布由上海出口及復進東三省各口應納稅數業已減輕若帆運土布投報營口常關每百斤仍以七錢納稅則輕重顯殊亦非持平辦法茲經本處酌定嗣後蘇省帆運土布至東三省銷售經過常關每百斤改徴稅銀五錢以示維持即自本年四月一日起按照此次所定稅率施行其他各省土布運進東三省亦即照此辦理以歸劃一但土布之發展全在根本之改圖此後或以機器織製或謀式樣翻新所出成本旣輕亦與時宜相合方足與洋貨競爭應由該總商會轉知各號商力圖進步俾保利權本處有厚望焉除分别咨飭外仰該總商會轉告各該商遵照此批 
[財政部注意租界印花稅]  
　　駐滬楊交涉員昨奉外交部飭開案准財政部咨開現在國家軍政各費需欵浩繁所有支出全恃析稅增收以資挹注惟調查各項新稅收數反較民國四年上三 
個月爲少且新稅中印化一項尤不踴躍除分飭各省財政廳切實進行飭屬嚴查偷漏並派員調查各租界內華人貼用印花情形外相應咨請貴部飭行各特派員一併認眞推行等因准此除分行外合亟飭仰該員即便飭屬一體知照並將遵辦情形報部爲要 
[更正年號之煩勞]  
　　松滬護軍使楊君以洪憲年號業奉政事堂　電應即廢止仍以本年爲民國五年除通飭所屬水陸軍警一體改換年號外並於昨日致函楊交涉員請即錄電照會駐滬値年領袖及各國總領事等一體查照並飭公共公廨暨法公廨讞員嗣後公文册籍領狀等項改用中華民國五年字樣一面致函南北二商會請即傳諭各商家將賬簿證據等件迅即改正以歸一律云 
[體育傳習所舉行畢業式]  
　　江蘇省敎育會附設體育傳習所開辦以來已滿四月各項課程及實習均已告畢昨日上午十時行畢業式先期函請各學界來會參觀到者數十人届時由黄副會長炎培報告辦理情形主任張士一君報告授課始末及訓勉學員兩要義一勿放棄責任一須自己競爭旋由巡按使派委戴科員寳煇代表發給畢業證書計一百三十名又述巡按使調勉之辭繼爲王儒堂吳懷久兩　演說對於各學員希望勉勵至爲懇切又由黃副會長向學員諄諄勉勵并告以本會以三個月爲期各學員回籍之後務將辦事狀况及進行方法報告一次以覘成績旋由學員公誦答詞乃告散會已近十二時矣順序單附列於下一學員入席二職敎員入席三來賓入席四報告辦理情形五全體向國旗行三鞠躬禮六巡按使特派員給證書並述巡按使訓詞 
七主任訓詞八來賓演說九畢業學員答詞 
[西官對於國事犯之愼重]  
　　駐滬美副領事博金式君因有要公將次回國博君以黨人詹大悲溫楚珩一案迭與公共公廨王崧生襄讞預審終結因意見不同巳分别電禀駐京公使團暨外交部均無切實復電迄未判决尙有被伏誅黨人蕭美臣等牽涉之虹口鄧鐵路理髮店主蔣順臣（即蔣漢卿）亦經預審明白會商堂諭未决惟查該被告等均含有國理犯性質無引渡之必要深恐去滬後他員接辦事多隔膜因特函致承審華官從速磋商定讞 
[耳熟能詳之偵探報告]  
　　某處派駐滬上偵探員偵悉僑居某國之黨魁遣其同黨范益田梁耀棟孫祥甫等來滬組織秘密機關接洽黨事希圖連合滇軍共舉大事業已據情報告該管長官於昨日通知本埠軍警各署一體密查嚴緝矣 
[防線內不准停泊商輪續誌]  
製造局對浦白蓮涇港口前日來一德國商輪泊於該處碼頭經防守司令王君遣派水巡隊知照該輪迅速駛往防線以外等情已誌昨報茲悉該商輪向泊楊樹浦江面因歐戰以後停止營業船身破壞現須修葺是以駛至南巿浦江船中並無貨物已由江海關允許泊在南巿浦江而王司令則以該處浦面係在防線以內該商船中華洋人等渡浦往來水陸兵士皆須盤詰設因言語不通致啟齟齬又多交涉故昨特函請新關稅司飭知該商輪迅速離開仍泊租界浦江以免滋生事故云 
[嚇詐圖刦案即日引渡]  
　　粤人張阿福羅阿田因與在逃同黨持械至虹口武昌路同仁里張桂德家嚇詐洋二百元不遂圖刦經事主狂吹警笛情虛逃出被美捕房西探目利扶司之包車夫何阿三協捕追獲搜出手鎗並經捕房續獲嫌疑犯謝鶴年鄧召留等五人併解公共公廨經中西官研訊明晣判鄧召留等四人開釋張羅二匪押候抄供解送護軍使署懲辦謝鶴年亦着解送軍署作證在案茲悉此案巳由關讞員飭承抄錄全案卷宗於昨日發交捕房即日起解所有發封之香粉弄一百零六號門牌皮鞋店亦經捕房派令中西包探前往啟封將所有生財貨物逐一檢點開具清單以便拍賣充公 
[棉紗花衣之巿况]  
　　棉紗上星期內各帮交易頗爲清淡巿價跌落本廠貨比前一星期每包約跌三兩左右如內外廠十六枝小包水月牌現貨前售九十八兩五錢現售九十五兩七錢五分上海廠十六枝小包雙虎牌前售九十七兩二錢五分現售九十四兩五錢東洋印度各貨每包亦均跌一兩數錢計三十枝東洋漁翁得利牌前開一百零三兩現跌至九十九兩九錢十枝印度挑茶牌現價八十一兩究其所以跌價之故實緣桂省繼起獨立地方多故紗業中人存貨頗多咸欲貶價脫售而一般喜做空盤之人又故意跌價將貨抛出妄冀做小巿面再向行家廠家收進爲將　斷居奇之計無如行家內原料花衣成本甚鉅巿價雖不肯輕易賤售日信三井伊籐等行連日尤從事收入綜計不下五六千包而開出者則祗有千餘包之數弄巧成拙外人已坐享其利亦可慨已據聞三井一家本年三月內因買賣棉紗獲利已不下二萬餘兩其他槪可知矣 
　　花衣近來該業巿况因廣西獨立川湘兩省兵連禍結生意遂致疲滯惟巿上貨色不多其價尙不致大跌現較前星期約跌三四錢各花行門巿收進現價每擔洋三十二元五角解廠價計南　貨二十五兩六錢統牌貨二十三兩六錢大機貨二十四兩五錢美國貨英五月分期現售一一八九較前日跌落八磅音十月期現售一二一四亦跌六磅音 
[四川旅滬同鄕會記事]  
　　四川旅滬同鄕自王石林朱伯爲等發起以來已歷數載今因梓里兵災急欲擴充會務徴求會員以勷助本省事務已於二十六號開臨時職員會籌備一切除已任各職員外更舉王厚菴陳輔三項體乾許協揆爲臨時辦事員一俟佈置妥善即定期開選舉大會想川省旅滬同鄕不下數千人届時開會必有一番盛况也 
[國貨維持會第四期評議會記事]  
　　中華國貨維持會於三月二十四日星期五（陰曆二月二十一日）晚八時開第四期評議常會首由主席汪議長報告蔴線球一物確爲增盛號首先發明製造物品極爲堅韌近聞又有二家繼續仿造今增盛號來函聲明首先創製請由本會承認該號爲創製蔴線球之第一家請諸君討論表决僉謂蔴線球旣係該號第一家創造本會自應承認登報宣佈俾資維持衆贊成遂表决通過主席又報告川商章洪源號向辦各種摺扇行銷甚廣今由會員周桂嵩介紹加入本會團體之內本會全體均一致歡迎繼又報告楊交涉員函送元山領事商務報告一册請諸君詳細參考互相通告俾資改良而謀進步云云時已十點餘鐘遂散會 
[香皂廠請求維持之批詞]  
　　江蘇巡按使公署據華商上海華豐香皂廠禀洋商恃强欺奪壟斷請求飭行交涉以張國權而維工業等情業已發出批示照錄如下禀及附件均悉巳據情轉飭特派江蘇交涉員向德領交涉並轉咨滬海道尹查照矣仰即知照此批附件轉發 
[浙軍督請放軍米過境]  
　　松滬護軍使署昨接浙江朱將軍函開案據本省糧秣廠廠長葉鉤委員陳璞張槎文呈稱奉委赴無錫採辦軍米請由本署發給江字第四十七號護照一紙塡明行李四件由杭赴錫回杭繳銷字樣在案茲據該員陳璞報稱委員於本月四日在無錫北門將所辦米石裝運落船一面親赴南門統捐局報捐奉頒護照與藏欵小皮夾同入衣囊迨至捐局探囊付欵而查驗護照竟致失去以致無從報驗惟有報請補給護照自請處分等情查該員偶不經心殊屬非是除另塡護照並分函將前項護照作廢外相應函 
逹貴使查照此項米石過滬飭屬查驗放行 
[商議接收醫院之辦法]  
　　上海縣公署昨致南巿各商董及各巿鄕經董函云查上海醫院收歸公有一事前經地方士紳與該院各董暨監院張竹君簽定條例議决四月一號完全由地方經管事關全縣公益事業接收後一切辦法必須預先籌議以期允洽茲定於本月二十八號（即陰曆二月二十五日）一時邀集縣巿鄕地方紳董假座凝和路也是園公欵公產處會商辦法合行布　敬祈執事查照準時駕蒞該處與議一切幸勿他却至深盼荷 
[展期發給地價遷費]  
　　上海縣沈知事工巡捐局朱局長會同出示　前奉松滬護軍使楊飭在龍華地方購買民地建築操場營房一案所有發給地價並償還桑桃豆麥損失及遷移墳墓等費業已先行示諭並於二十日起在縣署發給在案查近日來署承領地價及償還各費雖不乏人而觀望不前未經具領者尙屬不少事關營井基地未便任其遷延現自本月二十八日起展期十日以四月六日爲限限滿之後即行截止爲此出示曉諭仰各該業戶一體知悉此項地價及償還各費務於限前携帶田單並檢齊單串契據來縣具領毌得自誤至應行遷去之墳墓仍仰遵照前諭依限遷移毌再觀望致誤要工 
[珠寳店受騙續誌]  
　　住居三牌樓三百三十七號門牌之陳某向夏姓所開之珠寳店騙得値價八百四十元之珍珠一百二十粒逃逸由夏投報警署飭緝已誌昨報茲悉陳得贓後即持往法租界大馬路順康典當質洋一百數十元旋又遣人將當票送交夏姓收領夏除備本將贓贖出外昨日又至一區二分署具禀報告 
[究竟是否冒認]  
　　車夫江北人王克昨日行經南巿十六舗橋南堍因遺失中國銀行五元鈔票兩紙在途尋覔適見野鷄挑夫沈林持有鈔票兩紙托該處裕康水菓行夥陳仲興估看王即上前認明的係已物向之索還陳即斥其冒認遂致口角王情急鳴警將沈陳二人帶至第一區警署由董警正略詰原由留候查明核辦 
[冒扦貨樣]  
　　太古洋行十八號貨棧管棧人至法公堂控稱王煥文手持扦樣布袋並無客家樣單擅入棧中冒扦花生肉等貨當場查見交捕送案請究訊之王供認冒扦不諱判押兩月以儆 
[冒名騙取紙貨]  
　　曹士榮吳大甫前日冒用華生印書局名義向福建路七百四十八號門牌紙店內騙取値洋一百十元之白紙入梱當被該店內之封孟候等察悉報捕將二人拘入捕房禀明捕頭諭將曹吳二人押候解送公廨訊究 
[搶親大起衝突]  
　　本埠西鄕漕河涇婦人張沈氏之女年已十八前曾憑媒何老二說合許與附近何琴生爲室當時受過聘金洋三十八元嗣雙方被人播弄是非以致積怨茲由何琴生糾合親戚張榮泉等多人擁至張沈氏家將伊女搶去完婚該氏不服亦邀親戚陶菊廷同至何處欲將伊女搶回互相毆打由警到場將兩造拘送該管地方警區解至縣警察所轉送地方檢察廳經檢察官提案預審判何琴生收押沈張氏等一併交保再核 
[拐案尙待調查]  
　　崇明人王榮生與沈老舟串拐同鄕人施小生之十三歲女孩施根仙來滬在河南路五十六號門牌茶館內圖賣被探查獲將王沈與女一併解送公共公廨訊供收押在案前日上午復由捕房傳同女父施小生將王沈二人解案經中西讞員詳細盤詰仍不吐實判分别還押聽候查明於下禮拜六訊核 
[串誘婢女捲逃]  
　　法租愷自爾路張雲龍家婢女前被住居閘北福德里張姓之妾德琳串同婢女楊柳及王煥章等誘拐潛逃捲去値洋千餘元之衣飾昨由法捕房包探至四區警署請派探警將張妾及王等一併逮案押候訊辦 
[暗差誘拘賣報人]  
　　賣報人葛伯英前日持各種報紙在美租界界路一帶兜售旋被華界警區暗差某甲以購閱報紙爲由誘至交界地點因其兼售民黨報紙强行拖入五區警署收押事爲美捕房所聞禀報麥總巡提起交涉 
[男女演唱花鼓戲]  
　　近有嘉善等處來滬之無恥男婦在江橋梅家弄附近搭檯演唱花鼓淫戲該處董保阻止不服業已投報上海縣公署請即派警驅逐以維風化云 
[私運烟土進口]  
　　岳阿生前日由外洋私帶烟土數磅乘輪來滬當爲水巡捕房偵探查獲拘送地方廳經檢察官略加訊問判令收押候究 
[私帶鴉片烟膏]  
　　五區警署前日查獲私帶烟膏之陳阿大顧太倉二名抄出烟膏百數十盒解經閘北司法科轉解地方廳究辦 
[賭徒水陸並進]  
　　近有賭徒雇定無錫快船每晚糾齊賭客在十六舗碼頭登船開往僻靜之處呼么喝六逹量通宵每晚輸　爲數頗鉅又有一般賭徒在城內外深房密室抽頭賭博被誘入局輸負鉅資者已不一而足現警察廳已諭飭偵緝水巡各隊士一體查拿不知能破獲否 
[撤銷警務叢報社]  
　　淞滬警察廳長徐輔洲君以該廳警務叢報社往往將重要公牘任意洩漏諸多窒礙爰已擬定將該報社名義撤銷一面通飭各區署所務各注意查察凡有緊要案件文稿一槪不准私洩如違惟該管員是問 
[鴇婦妓女互控之判斷]  
　　妓女素琴（即薛老二）至公共公廨禀控鴇婦王琴香不賠燬物損失王亦呈控薛妓不付房飯金前日上午由廨質訊明晣判薛控王案無憑註銷王控薛案着薛還洋一百五十八元違千未便 
[小孩持刀行兇]  
　　小孩陸富順年十三歲前日在途行走被劣孩殷富貴攔住尋釁殷在袋中取出洋刀將陸孩後腦戳傷旋有巡警到來將兩孩拘送警廳轉送地方廳經檢察官預審判陸孩交伊父領回自行醫治殷孩交保候究 
[船戶互毆成傷]  
　　船戶蔡三郎前日與同帮朱根生孫喜榮二人因爭戰貨物起釁互相用武致傷蔡之頭面由崗巡一併拘至一區警署解送地方檢察廳訊辦 
[包探拘獲行兇人]  
　　朱生發前因毆擊日本人某甲被甲報告哈爾濱捕房轉請公共公廨出票拘提在案昨由華探王阿巧將朱拘獲解案請辦 
[法國外交員過滬]  
　　新簡駐美洲哈依底共和國法國公使喇伯第君於前日由法國乘坐公司輪船道出滬江至法總領事署會見代理總領事那齊君旋即乘坐原輪前往美洲履新 
[筆據巳失效力]  
　　鄕民顧厚生顧裕堂同在公共公廨呈控族人顧茂卿覇佔地產前日上午由聶襄讞會同英領卓君在民庭研訊據原告投訴與被告合單之祖傳地基二分有零其主單係歸被告之父收執昔年故父等向之索取稱已遺失經故父等控請法華司追究後由被告之父與其祖母顧曹氏出立筆據迄巳四十餘年詎該方單近忽出現向索不還是以控究訊之顧茂卿供不承認中西讞員察核所呈筆據已有四十一年之久且立據人與中證人等已相繼去世此種筆據不能作爲有效遂判將案註銷被告開釋 
[原被此到彼不到]  
　　楊國襄控張桂芳吳其襄控鄭仁祥陳劉氏控陳阿六均欠欵糾葛前日上午由公共公廨聶襄讞與英領卓君分别傳訊因張桂芳不到判照原告控數缺席判决吳其襄陳劉氏兩原告臨訊不到判均將案註銷被告開釋 
[債務人當堂繳欵]  
　　王滙川控嚴孟丹欠洋一百三十元前日上午由公共公廨傳訊原告投訴被告已將洋如數繳存公堂請爲給領中西讞員以被告旣已將洋繳案遂判將案註銷 
[擔保定貨之糾葛]  
　　德商咪吔洋行在公共公廨呈控已故孫友葵之子孫大年不理其故父擔保猪腸廠定貨虧銀二千六百餘兩一案前日午後由關讞員會同德裴副領事研訊原告西人投訴前情訊之被告延律師到堂代辯中西讞員以被告故父係晉昌典舗股東曾以　昌名義擔保判被告交保着原告提出證據並候補傳晋昌股東吳子和朱楚生到案質證再核 
[追償墊欵之着緊]  
　　林寶琛前代王茂庭向某洋行擔保賠去欵項後控經法公堂傳訊判王交保限令分期拔還在案現有應還兩期洋一千元逾期不交林又投案求追飭傳不到直至前日始行到案據稱雖尙欠洋一千元有　單一紙抵於原告請求寬限措還判王從速繳洋並因抗傳不到判罰洋五元充公 
[繫鈴解鈴]  
　　郭良甫前至法公廨控稱江仰靑曾代某姓作保借洋二百元商人與某姓素不相識因保人願擔責任故敢借給今逾期不還求向保人訊追等情當經讞員核准飭傳未到前日原告又至公廨陳明此事有人相助減折還洋業已收到請求核示讞員准予註銷 
[織機廠拍賣抵欠]  
　　陸其祥陸其喬陸槐章陸連四等同至法公堂控織機廠主徐新橋虧洋不還請求追繳等情迨經飭提徐已避匿今又有房東請追房租洋五十二元陸等亦續求核示判將該廠拍賣作抵 
[盜賣茶葉續誌]  
　　拈孫治洋行控李子良竊取値洋一千零六十六元之茶葉由捕將李拘解公共公廨訊供管押在案前日由捕續獲同黨陸金桃與李併解公廨經中西官訊得此項贓物消於江寗寳泰茶葉棧內得洋四百六十元判被告一併還押候移吊原贓到案再訊 
[竊取藏經三誌]  
　　王正義因竊取哈同花園內藏經五部分消於向爲書局生意之王于貴王侯子夏月卿由探將被告各人一併查獲已兩誌前報前日解至公共公廨經中西讞員質訊明晣判王正義押西牢半年餘人開釋惟夏月卿業已將贓轉賣不能交出着原告另以民事起訴 
[衣服來歷不明]  
　　湖南人萬大皆前晚携有來歷不明之衣服被二百二十一號三道頭西捕查見向詰支吾帶入捕房押候解廨請究 
[捕房查弔賊贓]  
　　公共租界捕房捕頭昨派一百五十二號西探海明慧偕華探張生卿帶同竊犯王金林至南巿第一區警署聲稱該犯竊取鐵練一條供認賣在華界張永興鐵店請爲派警吊贓等語董警正准即飭警同往該店吊出原贓給予來探帶回歸案核辦 
[包探追獲流氓]  
　　流氓林和生前日午後在漢口路攫取王張氏金挖耳圖逃被老閘捕房包探陳阿四追獲帶入捕房押候解廳訊究 
[查獲小竊]  
　　陸友生前竊某姓包車上玻璃燈一盞昨被美捕房包探王阿巧查獲拘禀捕頭管押候辦 
[我馬瘏矣]  
　　馬夫王阿榮前日在黃浦灘將病馬駕車被五十七號西捕查見以其違章將王與馬車一併帶入捕房諭飭存車保出候訊 
[滬海道尹公署批示三則]  
　　民人張球叔禀案奉批查請亟核辦由禀悉此案前據　民等具禀來道業經行縣澈查公辦詳核嗣奉巡按使批發該民等禀同前由又經飭縣查復　核各在案迄今尙未據復未免延緩 
 
 

Page 11

 
 
　　仰靑浦縣知事速即遵照先今批飭併案查明迅復以憑詳辦毌延此批副禀發 
　　陳　同禀爲蔡祚來違令據地請求飭局强調執行由禀悉案已經年蔡祚來仍延不退讓殊屬有意玩抗仰上海工巡捐總局勒限飭令蔡祚來依限退讓如再不讓由該局咨請淞滬警察廳强制執行可也此批副禀發抄揩併發仍繳 
　　張榮廷禀爲檄縣飭拘事　人夏士襄到案質訊　交由禀悉仰松江縣知事勒限偵傳夏　良等到案訊辦毌任匿延此批副禀發 
[誌謝]  
　　昨承中華國貨月報社惠贈第二年第七期月報一册書此誌謝 
[氣候報告]  
　　（上海徐有滙天文臺天氣測候報告） 
　　已過者之報告三月二十五日反旋風在中國與日本間進行中國本部與蒙古間有低度發展揚子流域天晴而和暖台灣海峽有信風緯線三十度以北起南涼風二十六日天轉陰壓降於累年平均度以下東南南涼風復發二十六日下午四時前二十四小時內上海氣候温度至高六八·九至低四二·八去年同日至高五一·八至低三一·八 
　　未來者之推測二十六日下午四時三十分豫測天暖而潮濕北部及中央有西南凉風緯線三十五度以南新起信風 
來函 
[油豆餅業來函]  
　　敬啓者閱二十六號貴報載有南巿油豆餅業之近况內云靑中機中餅價均一兩八錢六分六釐以五十二斤合算查敝業靑中餅無論新陳船棧槪以五十八斤合算定爲成例歷來已信誠恐報紙傳播遠路客帮未能熟知敝業規例者將來辦貨或有誤會之處特此伸明請登入來函一門藉昭　實爲荷上海油豆餅業　啓 
雜評二 
[萬壽寺（訥）]  
　　監燬之事有二一爲抄獲之私土一爲收回之濫幣二者皆害人之物也而不謂轟轟烈烈之帝制擋案與萬歲牌今亦等於私土濫幣而監燬之矣 
　　二三月來各地方之興復萬壽寺修飾務極美奐規　務極壯麗其有爲學校所佔者軍隊所駐者各公團所借爲辦公所者則勢逼强奪遷移不容一刻緩若世界事無有大於此者地方官之曲意媚上固不足責獨惜不轉瞬間而美奐壯麗之萬壽寺踐踏又將如烈士祠矣吾思鄂垣之往中而歎世事之不可測有如是哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說夢] [  山陽宋焜]  
　　世之最變幻最複　迷離恍忽不可思議者莫如夢瞬而富貴瞬而貧賤瞬而安樂瞬而憂懼一刹那間境迂逈異昔人有夢詞云夢裏不知身是客一嚮貪娛又云離合悲歡總是假可憐做盡殷勤作者之意蓋欲藉說夢以喚醒世人甚有謂富貴如春夢浮生若夢者逹人之言發人猛省然吾觀今日中國之士大夫多尙在大夢之中沈沈未醒或歡呼蹈舞作承平之夢或一枕黃粱作封侯之夢或左擁右抱作巫山之夢或爭名奪利作焦鹿之夢大抵皆醉生夢死行爲有類夢魔出言直屬夢囈欲求一至人之無夢者殆如麟鳳之不易觀吁如是夢夢豈不大可哀哉余夢游二十世紀不夢周公而夢杞人之憂天每誦諸葛公大夢誰先覺之句不覺夢魂爲之顚倒爰仿癡人說夢述夢之梗槪如此世有醒者以爲何如（五） 
譯叢 
[八月十號（法蘭西革命史之一節）（續昨）] [  新]  
　　於是大學敎堂鐘聲遂先衆而鳴聖安東尼及其他之鐘聲繼之循環作響凡一句餘鐘而餘韵悠然猶復嬋嫣不休顧城內外仍皆　然無動即犬吠之聲亦不得聞但見屈理離宫中燈火高接天際夜色乃作殷紅魯意十六亦復偕其宫眷憑窗瞭望以待敵軍之來其時巳近平明宫街如水寂無行人埀曉之天作灰藍色中有　雲一抺止而不流似於沈沈碧海之中忽露涯岸而東方極邊之際則又殷紅如血旭日窺雲光彩萬丈大似天帝朝起特來監視下界之血戰魯意皇后時亦在便殿之中與其嫂氏亞理查伯王妃秉燭待旦以觀事機之變時鐘旣報四下旭日旣升宇宙已重入光明而民兵仍寂寂無所變動魯意皇后不禁自笑以爲民兵膽怯如　豈有圍宫之事昨夜奔勞毌亦庸人自擾因益欲宣耀威武俾民兵見之不敢更有窺伺之意乃往覲皇請其乘此朝日將六軍校閱一過一以激勵其忠憤之心一則亦以示威於衆皇時倦已極入睡聞后語不得已乃强起臨朝而后則且宣傳懿旨召此六千士卒覲皇於禁苑之中以備校閱此事出於倉猝士卒乃殊不齊整其中衣冠未整者亦復甚多而皇則以一夜失睡神氣尤復狼狽但背其兩手在此殘缺不齊之隊伍中蹀　一週旣無激憤之語足以動諸人之忠義亦無抗昻之態可以爲諸軍之表式在后意以爲此舉右以勵士氣而壯軍威初不知此種現狀但有趣軍心之離渙耳天下女子往往自弄聰明以致事　其手而猶不知如此者比比皆是吾亦不暇爲魯意后責也閱后旣竟已爲八月十號之六句鐘日光作金碧色照遍宇宙而宫內　仍無動靜至八句鐘始有衛卒見宫門木欄之外有一孺子之而旣而孺子之數忽增爲五皆向內似有所窺伺或且以碎石鄭睡兵兵驚舉鎗欲擊而門外之人復隠不可見嗟夫讀者此即數千年來未有之大禍其發端乃直同兒戲也 
詩選 
[追悼] [  許貞卿女士]  
　　秋江渺渺雨紛紛鶴唳華亭徹夜聞夢境惺蚣三　霧迷途黯淡九峰雲魂銷蝴蝶裙都化　應鴛鴦瓦已焚獨自憑欄傷往事不堪鴻雁久離羣 
　　讀翰墨因緣遺稿輓胡幼臣孝廉之夫人陳 
　　采芝女史 
　　遺篇重展悽清一卷琅玕楚些聲玉彩珠光都化血杜鵑啼是不平鳴 
　　人天巳隔路茫茫環整珮魂歸空斷腸遺慽生前猶有涙可憐流不到重洋（其子留學美國） 
　　烏啼花落最驚心欲理絲桐夢裏尋寳瑟殘絃索斷天涯何處覓知音（七月間余由滬返贛女士亡巳幾月矣） 
　　當年　　已升堂文字知交却未忘今夜弔君悽絶處庭涼如水 
月如霜 
詞選 
[梅弄影春游不出] [  詩圃]  
　　粉愁香凍正作江南夢一夜春風吹送無數羣芳臨池妝淺弄雲遮霧擁郊外馳飛鞚幾輩看花興縱何似窗前獨吟紅杏宋 
[前調梅窗春夜用詩圃韻] [  東園]  
　　銅瓶水凍不作羅浮夢幾陣暗香風送翠檻紅欄月來花影弄書城坐擁暫息飛塵鞚且把詩懷酒縱賦楚吟騒又官衙屈宋 
自由談之自由談[  蔡選靑]  
　　湘鄕曾文正公著有八本論屢見於家書中誥誡諸弟及子姪輩其廳事所懸之匾即係八本堂三字題有跋語揭明八本之旨內有句云行軍以不擾民爲本文正爲前清大儒經濟文章冠絶一世出將入相垂二十年其於軍事學研求有素即發爲諭說又皆由經驗閱歷而來宜别有獨得之秘奇妙包乎韜略然行軍之本乃僅以不擾民爲扼要足徴曉暢戎機者尤貴民心歸附秋毫無犯兵不擾民師克在和師直爲壯節制之師即仁義之師又安往而不摧强敵哉 
小說 
[俠情小說紅蘩蕗别傳] [  天虛我生]  
　　第二十三章（續） 
　　夫人急曰且如何安特魯曰言之恐驚夫人夫人曰無妨汝不言轉使我疑慮耳安特魯囁嚅曰吾已得一確實消息白拉根內巳爲保安會所擒現被禁於門房獄中夫人急曰確耶安特魯曰此消息吾蓋冒險入城刺探而得確也夫人曰然則何致被擒安特魯曰彼蓋欲往救亞猛耳此事蓋亞猛之居停主人親爲我言倘夫人必欲聞者則吾當以始末告之夫人夫人但點其首亦不暇更　一語安特魯遂以其事歷歷告之夫人語旣諸人咸寂靜無事夫人則木然痴坐似其胸中巳無臟腑且失知覺雖秀珊泣於其前安特魯嘆於其側乃竟一無所覺眼簾似呈幻象彷彿活動寫眞方演冒德山捉拿紅蘩蕗之劇也直至許久始漸漸清省則立自鎭定顧安特魯曰吾聞之矣然安東尼二人又何往安特魯曰彼等已往曼台吾頃自曼台至此已見之矣太子則巳付與法蘭西舊臣長途冒雨乃幸無恙夫人曰彼等亦將重至巴黎乎曰然蓋彼等猶待白拉根內之後命夫人曰然則吾儕趣往赴之安特魯駭然曰夫人往巴黎耶曰然在君意必將以予此行爲無益而有害一如前次在蒲龍之時然汝不知吾與柏爾西在表面視之雖似兩身而其實則爲一人彼倘不測吾將何以獨生矧法人嫉紅蘩蕗者衆一旦獲得豈能任其安然在監獄之中吾恐不出三日柏來西之生命巳矣 
[滑稽小說女黨人] [  佚名]  
　　某日晨一年華十七八之女郎梳油鬆　身穿時式裝足登小蠻靴一手拈絲巾一手挾革囊乘黃包車疾疾向滬寗車站而去至車站向櫃上購二等車票購已　　向月台而行　進鐵柵突有一半老徐娘靴聲槖　迎面而至向女郎曰止止女郎昻首略視不顧復行而半老徐娘已厲聲曰吾乃檢查員汝豈不知汝且止步待吾檢查女郎之面頓頳囁嚅乃不能答女檢查已一手拖其辯一手奪其囊始則向女郎身上上下摸索摸索復摸索但得粉紙一疊手鏡一面此外無他物旣欲啓其囊女郎嬌聲曰汽笛鳴矣車不吾待盍放吾行女檢查正色曰此爲吾儕職務豈容輕縱言巳竟啓其囊即得一物外用紙裏圓而堅女檢查大駭身顫幾仆旣而訝曰好好此非炸彈乎女郎曰否香皂也吾儕安有所謂炸彈哉女檢查不信命女郎拆視女郎亟啓其紙則固外國來路貨一塊上等香皂也女檢查始信復檢其囊牙刷一柄則得牙粉一包烏髮膠一盒雪花粉一瓶大洋鏡一事女檢查一一傾之出乃於囊底瞥見一紙上書數字字跡糢糊女檢查取而連連念曰長沙成都黨人預備義旗念已女檢查向女郎作憨笑曰佳佳復命女郎將肥皂牙刷牙粉等拾置　中女郎如命且向女檢查曰今汝檢查已竣可放吾行矣幸而車猶未開未妨吾事言旣提革囊欲行而女檢查已揪其辫曰誰敎汝行跟吾去女郎詫曰吾未犯法汝何故欲拖吾去拖吾至何處去乎女檢查曰汝爲黨人證據鑿鑿汝猶欲抵賴乎女郎頓足哭曰吾乃女伶非黨人火車欲開矣女檢查不理竟捕女郎而去旣至警署警長問女郎曰汝何名曰賽呌天汝何業曰伶人警長叱曰汝蓋誑也汝女黨人也吾語汝汝之計畫先往長沙次往成都與黨人接洽預備舉旗起事然乎女郎至是乃抗辨曰老爺誤矣吾此次應天津某舞台之聘今日至南京再乘津浦火車至天津預擬第一夜演戰長沙第二夜演取成都第三夜演黨人碑三夜演畢預備接演義旗令警長聞之愕貽乃命女郎當堂演唱以試其眞僞女郎乃拭其涙且演且唱則珠喉婉轉檯步從容果然紅氈毹上超等坤角也及檢女郎行囊除化裝品外固無危險品物乃斥女郎去女郎出點點涙斑猶隠然現於面而女檢查則連呼晦氣倒運不置 
 
 

Page 15

 
 
   
 
 

Page 16

 
 
   
 
