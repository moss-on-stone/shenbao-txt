# 1883 - 183 - 4903658

 

Page 1

 
 
[擬將圖書集成放大照印告白] [  點石齋主啓]  
　　本齋擬集一千五百股每股規銀一百五十兩將以縮印古今圖書集成月之初一日起登有告白乃甫逾旬日而人股者巳紛至沓來看此情形股分當可集名或謂是書宜排直行到底若橫列三層似欠大雅不知要排直行其字樣須更放大始待好看若字樣旣小而又排成長直行流覽時實費自力本齋曾打過數樣互相此較覺惟此橫列三層者最爲吞宜盖亦幾經選擇而後定此程式也但中國書籍固以直行到底者爲多倘以後入股者能源源而來得湊滿二千股本齋有當格外見好將字樣放大書樣加寬印成直行仍照原價以供欣賞若股分仍在一千五百之內實任限於工本只有仍照原樣茲故將橫直兩樣各印一紙斃股領附有設諾君喜用直行務望踴躍前來多買股分俾足二千股本齋卽照此直行樣開印設股分能集至三千其書樣字樣日後更可放大惟思三千股一時恐難糾合是以不欲再打樣張致勞諸君懸盼耳再圖書集成之股單本齋並有寄在漢口信和洋行內倘開漢諸君俗附股分就近至信和洋行向買辦黃耕山先生照章交銀取回股單亦可此布 
[招股縮印古今圈書集或啓] [  點石齊主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五爲寒暑始蕆事進呈　乙覽　賜名古今圖書集成仍　命綠臣重加　校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不舉備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦訊之均驚駭讚歏以爲忽帙繁多當以是書爲首屈一指誠哉中國爲文治之郎也惜當年竭諸巨之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而盡歸磨滅登非一天據事哉因思本齋現有照相石印之法擬將此書　小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次牧取某第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓木多印一部倘印成後有股諸君或不願取書自閱本齋又可另立一售書公司凡有股得存書一部則掣給會書公司股單一張其書定價每部約六百兩上下裝潢常格外精雅外以文木爲箱俟發售三月卽將所食之書銀照股勻攤以昭公尤售盡停止其售書之事本齋亦願經手惟每百兩取回用銀五兩耳現定於本年五月初一日起掛號天約越兩月可以開工蓬開工後不再牧股欲入股者請先將銀五十兩交至申報舘當由申報舘點石賚蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典魚天蓋取便於翻閱也如遠處諸君亦願入股其股銀可由票號匯來收單卽交原票號帶回轉寄常亦無悮也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼再本賚所印各書均選用極品之墨字跡能歴久不磨雖越千百年而墨色仿如初印外洋亦有占時石印書畵流傳今取閱之徒無漶漫澌滅等弊差石向書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[書江陵右文舘章程後]  
　　士先器識而後文藝所貴乎讀書者第一在敦品而次乃力學未有品不能敦而足以爲人師者士人讀書以入學爲淮身之梯階設於甫入　官而卽示以貪鄙近利之習氣則立品之謂何矣吾讀江陸右文館章程而不禁慨然以嘆也曰此非教品立學之初基乎校官一缺類多淸苦苜蓿盤中別無可以生財之道惟藉歲科兩試新進諸生塡册之費以爲校官進項故凡爲校官者一遇院試發圖之後無不與胥斗聨爲一氣寄以耳目使之按圖案驥某某爲上戶則名單上加以三圈其某爲中戶則名單上加以兩圈某某爲下戶則名單上加以一圈下戶則塡册之費在所不較然亦需四元一堂爲起碼之數中戶則非一二十元一堂不可上戶則百數十元數百元不等假如明日覆試則先一日塡册是日也校官寓處憧憧往來者廪保也門斗也新生之父兄師友也紛擾終日至日將夕而校官乃傳廪保及新生之父兄師友入內諭以遠卽塡册胥斗則開價以示之索價必高廪保師友委曲調停减而又减大約塡一名册非二三時不可此猶其易焉者也若較官聽胥斗誤報其人實非殷實而濫廁於上戶之列索册費至數百金聲價高擡必不容减於是廪保師友再四求情細陳家世而校官以先入之言爲主不遽聽皂自朝至暮至於汗流挾背趾破履穿唇焦舌敝而言者殷殷聽者藐藐又自黃昏至於夜半口開而不能合舌枯而不得閏而核官方臥對靑燈從容靜俟或開樽淺酌消遣良宵雖有蘇張之口不能奪其志也復自半夜以至玻曉擊院巡捕亟催册子一而再再而三屢次緩頰而學院將出堂點名矣斯時斗胥輩做好做歹廪保等半勸半應父兄師友輩見昤巳迫促而校官之意不能全回不得已照數具織者有之减數調停者有之迨至册結齋全送院聽點則時已日中將近學院亦明知此欵爲學師生財之道故意延緩以待之故覆試一塲一文一經文一詩午刻出題哺時繳卷大都草率了事者居多迫於時也其有强項者則校官不送册學院卽以其册中無名遂與扣除無從申訴卽訴亦不之聽夫功名心切孰肯以巳成之功名因此區區而甘於被扣此實有大不得巳者在也而校官則不之顧也而學院亦不之問也其有由　保書票先呈學師隨後收取者亦不乏人此則尤費唇舌夫入學之初而塡册索費議增議减直與市井無異此其風氣之俞鄙爲何如子弟見學師之品行若是則亦孰不蔑以視之所以學官一職成爲虛設而師生之誼决不能聨也憶有某紳家與學師爲莫逆交一日某紳之蛭獲雋至塡册時某紳親詣學師學師一見曰子來爲令姪說册費乎今日非講交情之日當出若干數紳與之婉說不允面折之亦不顧肝火上升面作頳浦　仙所謂　毛長寸許　　然貶眼著不相職袖中出銀包卽作鸕鷀笑眞有此等情狀抑何可笑之甚今右文館定章每逢歲科兩試定送學師若干而塡册時可無濡滯較論之慮卽胥斗亦有一定規費不能妄索分文如此則學師旣有恒產不必自爲持籌挕算新坐亦但知學師之當尊而不見學師之可鄙將來月課季課皆得以認眞舉辦而學官與諸生但以道義相維不以財利相見其嘉惠於寒陖者意猶淺其默餋夫廉恥者意獨深也夫執贄請見原屬師生之禮彼新進諸生中果有家道殷實者則於定例贊儀外量爲加厚以盡弟子之誼俾學師得以少有生色未始不可第諸生輸之則謂之致敬學師索之則謂之苛求　朝廷設立舉官所以矜式多士俾得有所師資以益勵其品學若擊孳爲利則有特學官自失其品卽諸生效之亦將重利而輕義是學官不能爲多士矜式反足爲多士鄙薄而後生小子直不知道義爲何物而斤斤焉與學師爭長較短作市儈之行不亦大負　朝廷設官之意乎右文館之設吾知江陵士習從此必將日敦寒士蒙恩而諸生向義其有裨於地方文風國家教餋之道豈淺鮮哉吾故樂爲之書 
[電報彚錄]  
　　○本月十一日倫敦發來電報登諸字林因字報云英國前此捕獲用炸藥希圖儘亂之匪徒內有四人審實後定以永遠收監作苦工之罪其餘則無干省釋矣又香港四字報亦載有初六日倫敦電音云俄屆皇前赴 
 
 

Page 2

 
 
馬斯哥舊都行踐祚之禮近巳典禮告成故俄皇業巳回駕矣 
[盜刼漁舟]  
　　○澳門西字報云四月二十九日晚十點鐘沙港地方有漁船被劫該處河面寬闊惟有漁舟往來其間是晚忽有盜船一艘計盜十人持械登某漁船該漁船係拖上灘邊侍修者船中有兩男兩女并水孩數人見盜來亦奮力抵禦內有一人頗勇猛手持　叉與盜對敵一叉剌中盜腹其人亦身受五傷又有一人爲盜手槍擊斃一女手有銀鐲盜將取之鐲小不卽脫舉刀欲訢其手女阻之願自寽下盜遂舍之席捲所有計現銀五十兩衣服兩箱魚綱數張及首飾等共計值洋二百元之數携贓而去隨報巡捕跴緝聞已有兩盜緝獲想其餘亦不難破獲也 
[壯殺教士]  
　　○香港西字報言四月十四日越南之南定有法國某神父帶同教友七人在彼經過突與越南之兵相遇其帶兵官素不喜西人卽將該神父及七人者一併拘住略問數語卽飭將神父等盡數誅戮刻下教中人之在彼者均有疑懼之意惟主教者住處相近有兵船一艘在彼守護其餘各教士不能遍護故愈形悚惶也 
[越南近聞]  
　　○初一日西人由海防遞來信息云十三日法軍敗績凡捐軀戰塲者之首級悉被黑旂斬去傳示內地聞有法國水師兵兩名因傷被俘本無性命之虞惟被黑旗百端凌虐眞有求生不得求死無從之苦法人欲爲極救而無計可施於是遷怒及所俘之黑旗兵卒由獄取出用鎗擊死聊以洩慣焉現法人陸續調兵前赴東京以資戰守計已有兵四千矣惟派守險要及出隊巡哨尙未足用必須多調兵來始能壯威勢而備戰爭蓋探聞中國將决計與法人開仗也法軍亦如兵力單薄故祇竭力據守河內而未敢輕議出師以攻黑旗邇來越南土人又皆不直法人所爲咸有叛志法軍愈形孤弱黑旗屢次進攻河內法軍出死力以守禦故未能成功而屋宇遭此兵燹焚燒過半瓦礫徧地滿目荒凉殊可哀也南甸事勢亦甚危魚怛懼黑旗進攻法軍畫夜不得安息蓋城中祗有法兵四百名已有百餘名染患痢症經醫士多方療治聞有十三四名病甚沈重難免性命之虞焉法人會遣有救兵到南旬惟人數不多究無濟於事也幸黑旗不甚苦攻故盼望法國新兵調到卽有生機矣現時法國巴思華路砲船管駕官調往河內以管轄軍兵水師提督美渣則陞爲總統節制全軍將軍波滑又由西貢乘夭理沙士砲船前來約於明日可抵海防矣現時東京事勢日有變遷故盼救兵之到幾於望眼欲穿法國駐願化公使仍在順化惟無所設施法人望其早到海防以辦理事務而管轄地方蓋謂公使在順化不獨無益於事恐將爲人謀害也歐洲各國商旅之在河內者皆遷往海防以避兵燹其越南土人及華人之爲法人服役者亦有二百餘人由河內到海防然海防貿易塲中仍覺冷淡異常並無交易昨晚忽傳有黑旗來攻海防商民得聞此耗心甚惶恐寢貪不安咸謂倘一且被黑旗所獲雖我等西人亦難保無虞也若去歲西歴四月李威利元戎先將河丙佔據則今日不致多喪人命虛糜餉糈而有此變矣蓋機宜速赴矣雷不及掩耳越南全士均可爲法所有彼黑旗安能與之相抗哉又法國梳路地火船抵港據其船主卑壓稱說現時東京時勢未有雙動法國將軍波滑擬由西貢起程前往以攝元戎李威利之職而曾轄各兵且俟法國救兵至然後定計以進攻黑旗現時南甸地方已爲黃黑二旂及越南人屯駐祇城內有法軍防守聞越南人現多有將髪剃去紙留一辮效華裝束看法軍之在南甸統計有四百名附城屋宇盡遭焚燒矣法軍現按兵不舉俟救兵到再商進止也又海防來信云法國公司之依利沙士火船現留在西貢以俟將軍波滑秉往海防據傳將軍波滑經陞爲都督以節制諸軍若到海防則水師提督美野可以回船駕駛山海往來巡哨留心窺探李傅相舉動矣又聞法廷發有文書至越南謂現經議院定議導力以辦越事卽中朝欲爲干預亦不復有所顧慮惟决計與之一戰而巳蓋越南旣與法國立約卽非復中朝藩服無煩中朝越爼以代謀也現有救兵行抵河內軍氣稍塲法人因此擬將出兵以攻黑旗惟適值大雨勞沱速日不輟故暫緩啓行也駐南甸之法軍現計有四百人分守各砲台黑旗則從外築長圍以困之塵埃所恃以通消息資接濟者賴有河道不碍船艘往來黑旂亦以不得形勢不敢進逼故法軍足以保守以待依利沙士火船載兵往援也現道路紛傅黑旗擬於日間往攻海防法軍聞之謂爲講言卽彼果來則秣馬厲兵以與接仗云又香港西字報云初七日道路紛傳海防一埠已被黑旂攻破此實無稽之言不足信也據海防採訪人信息則是處有法國戰船足資守禦焉以上諸說俱見諸香港循環日報 
[東報瑣錄]  
　　○日本報去數日前日本某狀師行經某橋一僕隨焉突橋下一人開槍轟擊正中狀師之腿槍彈由肩膀穿出立時斃命其人復以槍擊僕僕則傷而未死其人卽棄槍於橋下而遁迄今尙未緝獲未識其人與該狀飾何仇也○四月念一晚十點鐘日人某忽聞門外有喧嚷之聲不知伺事亟取槍貿然開放乃槍彈穿壁而出擊中隣家一老嫗立卽殞命嫗子驚詫高呌放槍者聞聲惶懼自投井中以死夫某無端而放槍以致斃人自斃是誠有不可解者已○日本有母子同居者夜間忽來一盜先執其子問以銀錢所在子給之曰我乃鄰人因鄰娼之子外出托我陪伴者安能知其銀錢年在盜乃舍之嫗在牀上已聞子與盜言及盜趨近牀前問嫗以財帛所在媽僞爲重聽也者轉詰以客言云何盜乃高聲以問之時外面適有捕至聞聲而入嫗子又潛出招捕入內盜貝捕至轉身奔而去嫗母子亦點矣哉○四月二十五晚育甲乙兩婦同庽西京某客棧不知何故甲婦忽以剃刀劙乙婦而斃之已亦高飛遠舉究不知其逃往何處亦不解其致死何心是殆有風怨者歟○四月十九日某處古廟中忽有麻雀成羣而至約二千餘鳴噪不已旋分爲兩隊左相奮鬥有兩點鐘之久天色昏黑遂復羣飛而丟廟僧見庭除死雀無數不勝駭異乃收而瘞之○某甲有園地一區押於葉乙處得價洋一千二百元繼而期滿乙催甲回贖甲不能措向乙商緩乙雖元之而見面輙催及之甲積不能平一日甲遣其妻他去而置酒以招乙云銀已措齊可以繳還可將契據押券一并携來交割乙不虞其有他也坦然携據而往甲則命酒共酌將乙灌醉以利斧斫其頭棄其屍於竹林中快然曰今而後莫余毒也己乃乙家見乙一去不返使人偵之不得其蹤跡報捕請查捕偵得乙屍於竹林中究知甲殺乙事拘甲送官一訊而服定以大辟現聞甲又上控如甲者亦可謂很而狡哉○漁翁某偶下一網舉之甚重啓綱視之則見一異物猴首而人身下體則爲魚形長約四尺不知其名現已送至東京博物院中天下乙大何所不有信夫○大阪有數商人不知因何事有違商規爲巡捕所拘嗣卽有人保出而內有其商不勝忿懣以爲大辱回家後召集夥友工人等算給辛資揮之散去而已則俟人盡去後投繯而死現在其室中常爲茶商不時游行因而訛言四起謂巡捕前曾有言不令出外故鬼在室中不得出當請巡捕在簿籍中更易數語方可脫身此則誠爲無稽之談矣○西京之日官設有買賣物件之所五月初一日突遭回祿所有貨物盡付一炬并延燒鄰屋兩間該所看守之人竟遭焚斃亦可慘也○甘本近日養　棟茶各需工資用錢之途多故目下現錢頗形短少也○日官近有告示諭令民間水菒之未熟者不准摘賣是猶行古之道也○日本近以法人與安南搆釁故擬遣兩兵船前往越南以觀動靜云○寓居神戶之華人良莠不齊頗有胠篋者混迹其間兹中國捎駐該處之領事官擬嚴查密訪設有此輩當設法資遺回華不許逗遛日境也 
[本埠官報]  
　　○前日有美公使楊君約翰之繙譯官至李傅相行轅請見諸公使欲與傅相晤談請先訂期傳相卽定於昨日午前十點鐘楊君如期住謁坐談片刻而出 
 
 

Page 3

 
 
[風信不爽]  
　　○徐家匯天文臺能神父測得有風自臺灣琉球之間橫掠而去此已列報兹聞禪臣洋行之寍波輪船於初二日自香港裝糖駛赴日本積濱初三日果遇大風初四日風勢愈大浪湧如山船遂顛簸損傷貨物多有傾棄者聞該船現已駛回俟修理後再當鼓輪而東也 
[美員為滬]  
　　○前日下午一點半鐘時美國水師提督郭君樂司皮乘坐利基門兵船抵滬泊於金利源碼頭對面云 
[米業集議]  
　　○上海米市有米行米店之別凡各處裝米到申俱投行家而米行夥則向各米店　攬生意先定若干担然後由米行斛兌駁運而米行在米客處扣用七分扣下之欵原無一定總視米店之大小東人之本資經手之强弱或交還米店二三分或四五分不等均在月底收帳之時今年春夏之交雨永過多米價陡漲目下頂高白米價需每担洋四元又以春麥减色米價難望驟平故端節後南市各米行發帖邀同業至公所集議以行用七分本有回用名目現在生意艱難兼有倒虧情事不得不思一善法嗣後不論何店進出皆須現銀交易其行用七分統歸米行自有此議而城內外及南北各米店有願遵者亦有不願遵者故本月十一二三等日米店米行皆無進出聞自昨日起米行巳開斛如有米店斛米者務照新章加用而各米店於昨日亦發傳單集同業於一點鐘時至米店公所嘉殺堂議事後因到者寥寥未有成議間其集議之意各米店以米行有意壟斷不如另立門戶勸同業中人量力各出資若干合開一米行庶可仍舊收用而不致爲他人挾制云 
[輕生可憫]  
　　○大杖則受小杖則走古者之事親洵堪爲萬世矜式不謂末俗寖衰不能寡過以慰父母之心反輕生以貽父母之慟是亦可謂愚人也已如英租界人仙橋相近處有蘇人某甲賃居於此平日小木營生昨因與妻口角甲之父母聞而斥之甲懷忿莫伸密購洋烟吞之不及灌救而斃父母與妻皆大慟末返慈烏之哺驚聞寡鵠之吟甲其能暝日地下哉 
[醫院瑣聞]  
　　○昨有張姓婦至同仁醫舘言左臂被爲車碾傷特求療治醫生視其傷處甚重幸未損骨或可無恙耳 
[細故不究]  
　　○虹口廣東街三和南北雜貨店內前夜有日本人向購火油不知如何口角日本人大怒蔣櫃上各物打毀當經巡街捕拘入捕房昨早解赴日本領事署訊斷因事涉細微並斥之 
[英界公堂瑣案]  
　　○粵婦王氏係開妓館者禀稱昨夜有鄭阿修夾開燈吃烟見鄭在袖內取出外國瓶將火油傾於被褥再將燈火燃之我卽喝阻撲滅一面訴捕拘鄭送案火油瓶被褥呈開鄭供粵人昨到伊家吃烟並無放火悄事富捕頭禀鄭素行不法專在粵妓處尋衅請爲重辦陳太守判鄭發捕房管押三月呈閱之被褥給還○包探稱些厘公司之細崽倪和生托船戶李公友寄衣服布疋紅緑扁帶等件至寗波家中旋由倪接到家信知祗收到衣腿並無別物遂向李詰問李稱餘物皆是些壓之竊贓隨卽交與些厘洋東查得半係失竊之贓爲將倪李一併交捕據倪云李之弟李曉雲前亦在些厘行做細崽停歇後怪我唆使洋東之故因此挾嫌今因將購辦之耍物寄回家中詎被陷害送案請訊些厘洋東申訴前因并稱李交來之手套白巾係我之失贓其餘紅緑倫帶確非我者李供倪將竊物交我寄歸我故不肯而交與洋東者倪則禀稱購辦之件均有發票托李寄至家中詎被吞沒及得家信與論則稱被關上扣查用去費洋二元四角始得收回要我償還伊洋我不允又被混雜贓物交與洋東至現在交案之各件與我發票上之花樣不符今將發票呈電并稱我在些厘已故十五手從無惜事太守謂倪毛李所寄之物李可以知爲竊贓旣知竊贓何不早報洋東及至陳接家信查問而又生枝節且騐倪呈之發票載明各件對核起案之件祗有一半餘卽所謂竊贓者揆度情形李姓固属非是遂請司副領事問些厘洋東是否用倪已有十五年並無錯事乎些厘洋東答日然惟手套白巾的係竊鹹情殊可疑司君又問該洋東尙欲用倪否答稱欲用司君遂謂太守日李因挾嫌指明倪姓贓竊然倪之行竊與否總屬可疑惟贓物值價無幾姑請罰倪半月工洋李管押七天起案之件分別認領太守尢之○何阿鳳稱在順和輪船爲細崽被竊絨單報由捕房緝獲人贓今蒙送案請爲給領何阿海認竊求恩富捕頭禀何阿海係專竊輪船物件者太守判何阿海管押三月贓交何阿鳳領去○虹口捕房之地保緝獲徐阿木等五賊徐稱被地保索賄等情已列前報兹由富捕頭查明該地保並無索賄情事又有包探查獲王阿生一名盖王與徐同黨共起到時辰表官紗衫絨單等件係鄭氏及李阿友之失贓今將人贓一併送案陳太守商之司副領事以徐等皆是粵人年均不滿二十惟徐阿秋年紀較大判押三月徐阿木王阿生鄭阿福鄭阿金各押二月娩阿根年未成立姑從寬發棲流公所俟其案屬收領贓交失主分領○領港洋人稱細崽王阿發曾雇張阿三爲替工時我之房內失去洋十七元並無外人到房且尙有細崽王阿才卽王阿發之兄見張浪用銀洋想係張竊者爲此交捕送究土阿才供與同王阿發則稱雇張爲替工實不知其行竊張則堅不認竊陳太守以指竊無憑飭將王阿發張阿三交捕房帶回查明○李惠鄉稱昨賣繭綢與日本人給我價洋六元當交錢庄估看不料內有銅洋五元向換不認訴捕傳案今將原洋呈閱東洋人供買伊之綢所給者皆是好洋並無銅質原綢呈案陳太守飭將綢洋一併存堂俟照會日本領事會訊 
[席費助脈]  
　　○前日法租界吉祥街口失愼德錩洋賃店幸而獲免本欲治席邀請救火諸君宴飲酬勞兹因恐人數衆多不免掛漏特以席費規銀一百兩捐入悽流公所以助善舉并登告白於本報後聲明其故悽流公所亦登告白以謝之該店移此酬勞之資捐助善舉一則俾救火諸君同宏善願一則俾緾寒之子咸沐恩波其動念之仁厚意思之妥善眞令人不勝欽佩吾知滬上不乏樂善之人當必有繼起於其後者已 
[來信照登]  
　　○昨得同仁保安堂來信云兹有鄭務本堂慷慨好施樂善不倦今捐助棺木英洋十元正存心仁厚是可風矣祈先登貴報再刊徵信此佈云云愛照錄之 
[送平江藜牀舊主旋里省親]  
　　○管生矯矯稱奇才詞塲跋扈千軍摧俟門彈鋏不得意掉頭笑向申江來申江人文號淵藪牛耳之執惟君推去牟盛夏喜相見斃情契合同岑苔自是晨夕樂共數弦詩讀畫胸襟開今春予亦寓海上雨風尤喜相追陪忽聞君欲返鄰里失聲不覺生嗟唉萱堂君幸喜榮茂歸去定可效舞萊介眉酌兕添至樂白華潔膳歌南陔獨我終天久抱恨半生漂泊同散村家國咫尺不可到客中白髮常相催願祝高堂永康健錦帆重向春江回男見有志貴努力功成汗馬登三臺方今東南正有事荷戈躍馬情雄恢莫使英雄老牗下牛衣瑟縮如蟄坯君今往矣自珍重驚風刮面飛黃埃 
　　癸未端午後四日申左夢畹生未是草 
[藜牀舊主省親旋里詩以却寄卽希政和]  
　　○酒社詩壇興末央扁舟忽地又歸裝緑波芳草離南浦白髪慈闈省北堂磨盾才華年正富承歡孝思日初長自慚老去雄心在一劍何當共試鋩 
　　海上忘機客遂生氏待定草 
[江督轅門抄]  
　　○五月初四日縣丞德善奉藩司委赴高寶提奏銷差　藩轅牌示正任阜　縣蘇超才在省並無藝委應卽飭回本任　○初五日候補道王之奏銷電線差知縣於培澍李德培均辦賬來回均禀見　藩轅牌示安東縣龔之格調省另候差委遺缺查有知縣葉懋本署理　○初六日正任阜寗縣蘇謝飭知回任　縣丞劉家傑禀謝奉憲委赴上海機器學習　○切七日　辦上海機器局轟緝椝安辭回上海　○初八日候袖道陳鴻志辭赴芚工堤騐收　咨補銅山縣四界司沈度揚叩謝飭知　藩轅牌示海州州判缺以縣丞容如貞　睢寗縣興史遺缺以從九毛世霸均署理　○初九日記名提督李麟定湖南來　縣丞劉淦辭赴楊　公幹　○初十日邳州吳崇毒缷事回　通判馮燦禀到由蘇分寗差委　安東縣葉慰本　鞠釆營叅將王風祥均辭赴任 
 
 

Page 4

 
 
[蘇省撫轅抄]  
　　○五月十三日探得撫憲衛有於五月十六日起節赴上海之信候補道李慶雲辦行赴寶山織海塘　候補府潘學祖禀知奉委兼理水利總局提調　從九俞治常禀知奉委臬轅監印卽到差　蔣端禀知奉委赴江北領捕差卽辭張開溥　知奉委赴蘇松鎭太江寗通州海門各厲提紙工銀兩差　准補靑村營郡司陳光全禀辭赴嘉興一帶置造船隻　撫憲牌示定於五月二十六口輪應考試候補正途人員月課屆期先遞履歴 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百四十九號]  
[光緒九年五月初五日京報全錄]  
　　宮門抄○旨一道錄前○發抄　旨四道○浙撫劉　奏查明上年辦理災賬收支各數並謂援案分別獎叙摺子○大臣文等　奏據情代奏摺子○將軍崇等　奏審明重犯照例辦理摺子○湘撫卞　奏總兵假滿起程赴任日期夾片○署雲貴督岑　奏揀員承辦銅廠事務夾片○五月初五日刑部都察院大理寺侍衛處值日無引　見○閻敬銘邵亨豫因伊子授庶吉士謝　恩○世勳謝放蘇州識造　恩○內閣奏派騐放之大臣　派出靈中堂文暉張之萬周德潤○劉緒請假十五日○召見軍機　○發抄　金順等奏升泰額爾慶額辦理界務酌帶員弁兵丁催辦駝馬羊隻奉　旨該部知道欽此○淸安等奏八年分屯田收穫糧石數目奉　旨該部知道覃併發欽此○又戍守官兵加增鹽菜銀兩一年期滿援案辦理奉　旨戶部議奏欽此○曾國荃等奏機器局用過經費報銷奉　旨該部知道欽此　○○頭品頂戴浙江巡撫臣劉秉璋跪　奏爲查明上年浙省辦理災賑收支各數並請援案分別獎叙以昭激勸恭摺其奏仰祈　聖鑒事竊查光緒八年豐秋之間杭嘉湖金衢嚴各府羈先後被水成災民生困苦當經調任撫臣陳士杰亟籌撫物蒙　特恩發帑賑濟窮黎咸慶更生莫名感戴維時災區甚廣爲日方長猶須設法接濟又經調任撫臣陳士杰並學政織造司道各官先行捐廉爲倡一面分勸官紳士商量力捐助均各仰體　皇仁情殷周恤用能踴躍輸將爭先恐後得以欵有盈餘民無失所洵屬急公好義現在春花長發東作方興民力巳緑事應停止覓光緒八年五月起至木年二月止統計收支各數除蒙　恩賞賑款劃撥京餉銀六厲兩均給伉嘉湖金衢嚴六府屬外又於厘金項下撥紛杭嘉湖嚴四府屬恤錢六萬二千串開化縣洋三千圓並鹽商捐存上屆台州風災餘欵丙撥給衢州府屬錢三千串均於調任撫臣陳十杰先後奏奉　諭旨所有籌給龍游縣錢一千串常山縣錢三百串並動衢州府捐仔谷價撥給西安縣洋一千圓其餘外省本省官紳士商相欵平色不等共計折實庫平銀一萬九千三百九十餘兩又洋五萬六百八十餘圓錢四百六十餘串當時均解省城厘捐總局收存支放又棉衣褲二千三百件儘數分撥杭金衢嚴各府屬散給無存其捐助項下支欵丙撥給各府加眼並隆冬製備棉衣修築塘堤堰壩運谷盤費及諸曁縣白塔湖地方被水撫恤統共支銀二千兩洋三萬四千五百餘圓錢三十餘千提存藩庫留爲災區善後有益民生緊要之用不准濫支以昭核實此外尙有借動省倉官谷四萬七千石內撥給抗州府屬一萬二千石嘉興府屬一萬石湖州府屬一萬五千石金華府屬三千石衢州府屬四千石嚴州府屬三千石均爲隆冬設廠施粥之用前項谷石攸關儲備自應籌欵購買還倉查有調任撫臣陳士杰奏明於藩運兩庫撥銀十萬兩分往湖南湖北等處採買米谷嗣因已動倉谷未經赴買擬俟谷價平减卽於前項銀內動支買補以實倉儲等情由布政使德馨會同厘捐總局司道詳請具奏前來臣查上年浙省金衢嚴杭嘉湖各屬同被水災仲蒙　皇太后　皇上垂念窮黎頒帑賑濟實出非常曠典凡在臣民聞風感戴並經調任撫臣陳士杰督同藩司德馨竭力籌辦勸捐助賑各官紳亦皆慷慨樂輸共襄善舉俾億萬生民不致一夫失所藉以仰副　朝廷子惠元元之意所有官紳捐輸銀數銜名及支用各欵謹繕淸單恭呈　御覽內如前浙江學戶張澐卿調任撫臣陳士杰杭州織造臣廣英所捐銀兩應否紛予獎叙臣未敢擅擬相應請　旨遵行其餘捐資助賬之官紳士商應請援照光緒六年直隸捐賬成案核明捐數按照現行常例以十成實銀給予加級虛銜　封典並准其移獎子弟其勸捐辦賑各員盡心經理辛苦備嘗不無微勞足錄可否仰懇　天恩俯准擇優保獎以示鼓勵之處出自　鴻慈謹將查明浙省上年辦理災賬收支各數並請援案給獎綠由會同閩浙總督臣何環恭摺具奏伏乞　皇太后　皇上聖鑒謹　奏軍機大臣奉　旨陳士杰等應得獎叙着該部議奏單一件片二件併發鈇此　○○奴才文緒祿彭跪　奏爲副都統服滿呈請代奏赴京　陛見恭摺仰祈　聖鑒事竊據署黑龍江副都統總管托克托布詳據成都副都統托克湍呈稱前由任所間聞丁父憂請假回籍穿孝於八年十一月初五日百日孝滿因修墳末竣續又請假三个月現已期滿於本年二月二十四日由籍起程請代奏先行赴京叩覲　天顏跪聆　聖訓等因轉詳前來除咨兵部外理合恭摺代奏伏乞　皇太后　皇上聖鑒謹　奏軍機大臣奉　旨知道了欽此　○○奴才崇綺寶森松林境　奏爲會同審明殺死一家三命重犯照例辦理恭摺具陳仰祈　聖鑒事光緒九年三月二十五日准奉天麻府尹衙門客據驛巡道轉據承德縣知縣朱克揚詳解民人李兆祚卽李幅堂用刀砍死張智等一家三命一案連犯解部奴才崇綺賽森會同奴才松林督率司員提犯研鞫綠李兆祚卽李幅堂係山東登州府海陽縣民原箱有妻姚氏子李世得該犯於光緒弋年來至奉天承德縣屬馬郡鄲屯武舉張鼎元家教讀己死張智年十四歲張魯年十二歲與其兄張會均係張鼎元胞弟向從兆祚讀書已死旂人王榮係張鼎足屆工在書房煮飯掃地素均無嫌八年十月間李兆祚因其妻遠茌原籍意欲另娶素知塔爾障村吳姓家有一女託人爲媒吳姓因伊係異鄉人未允李兆祚屢央王勞轉浼張鼎元前往媒說王榮不肯斥其痴心李兆祚隱忍至九年三月初二日早李兆祚復央其轉浼學東爲媒王榮謂伊若大年歲家有妻子何必再娶李兆祚生氣回斥王榮駡伊不要顏面李兆祚氣仇起意將其致死順持旁放菜刀乘王榮蹲地洗面用刀在其腦後脊背連砍數下王榮倒地李兆社在其頭身亂砍恐其未死又持炕放尖刀札王榮胸膛幾下卽出屋門用菜刀將張智身頭等處亂砍用尖刀將其胸膛札傷殞命維時張魯上學始入院門李兆祚恐其窺見聱喊連忙進前將張魯揪住亦用菜刀向其頭臉亂砍致傷亦卽殞命詎被學生張曾行抵門外瞥見逃回喊人將李兆祚縛獲通知頭項報經該縣會同騐訊錄供造册連犯解部會同嚴審該犯供認前情屬實奴才等仍恐另有起釁別情反覆究詰矢口不移案無遁飾查律載殺一家非死罪三人者凌遲處死財產斷付死者之家妻子流二千里又註云同居雖奴婢雇工皆是又例載殺一家三命兇犯審明後依律定罪一面奏　聞一面正法各等語此案李兆祚因央王第轉凂張鼎元說媒未允口角起衅該犯挾忿起意致死用刀將王榮砍札殞命適張智張魯上學先後踵至該犯起意致死滅口用刀將其一併砍札身死傷多且重實属殘忍兇惡已極師生之義已絕應同凡論查張智張魯係同胞弟兄王榮係伊家雇工律應以一家論李兆祚應依殺一家非死罪三人律擬凌遲處死例應先行正法以昭烱戒奴才等於審明後一面恭摺奏　聞一面咨取官兵派委主事伊金布將李兆祚卽李幅堂鄉赴市曹依律凌遲處死訖訊明李兆祚原籍有妻姚氏子李世得均應依律流二千里應行文山東巡撫就近緯獲照例辦理將診犯家產查抄變價關辭到日飭傳屍親具領無干省釋兇器存庫除抄錄全案供招咨送刑部外所有奴才等會審重犯照例辦理緣由理合恭摺具陳伏乞　皇太后　皇上聖鑒謹奏軍機大臣奉　旨刑部誘奏欽此　○○卞寶第片再據湖南慈利縣知縣朱熙宇申據福建津州鎭總兵孫開華遣丁呈稱該鎭于上年四月內循例入都展覲八月初七日到京二十九日　陛辭奏請賞假三個月回籍修理祖墓奉　旨允准隨卽束裝起程于十二月初六日抵湖南慈利縣本籍當將祖墓赶繁修理竣事本年三月初五日假期屆滿卽于初六日由籍起程仍赴福建漳州鎭總兵本任供職所有假滿起程赴任日期呈縣轉請奏咨前來除咨兵部及福建督撫臣查照外謹附片具陳伏乞　聖鑒謹　奏軍機大臣奉　旨知道了欽此　○○岑毓英等片　再前據藩司唐烱詳請委候選知府卓維芳等採買機器來滇辦理銅廠凡附近省城之東川易門楚雄各處均已遴委官紳分投採辦惟順寗麗江永昌各府属銅廠因庫存銅本無多本省又鮮殷寔紳商故未能一律開辦若機器購來而工本匱乏仍恐躭悮擬仿照直隸開平廠務設立公司湊集股分來滇開辦庶衆擎易舉可期速收寔效查有籍隸廣東請假在籍之廣西補用知府張家齊及候選通判關桐春家道殷寔辦事蘍能請札飭該員等招商集股迅速來滇承辦順寗等處銅廠以顧京運等情　請具奏前來臣等覆查該司所請寔于銅務大有裨益除咨兩廣督撫臣並札飭張家齊等遵照外謹會同附片陳明伏乞　聖鑒謹　奏軍機大臣奉　旨知道了欽此 
 
