# 1912 - 87 - 4914052

 

Page 1

 
 
評論 
[浙鹽改革平議（續（（胡濬泰來稿）]  
　　一政體旣改爲共和斷不許商人有專賣之特權微論中國卽環顧全球鹽歸專賣者有十一國未聞以商人而有此特權也微論共和卽專制時代亦何嘗許商人專賣乃從前鹽引不准移轉者今則作爲有價證券許其買賣矣從前鹽係官業不過委託商人承運今則組織公司明定爲商業矣從前一地一商團結力薄弱易於操縱今則組織大公司儼成托辢司專制壟斷無法可制專制時代之鹽商不過爲個人專利今則爲團體專利吾不知鹽商何功於民國鹽政局何厚於鹽商不惜違犯政體不顧民生而冐昧出此政策也二卽謂前清時代鹽商雖無法律上專賣之明文而習慣上則已成爲事實然世界各國無論何種專利亦必定有年限大發明家經數十年之心力製成一新器亦不過專利若千年大企業家擲數百萬之資本造成鐵路數十年後亦歸國有初不解鹽商有何資格得以永久專利世襲罔替也况民國革新倡社會主義者方將破世襲財産制度平種種不平之階级鹽政局豈得爲鹽商擁護此專賣之權利三從前所以有引商之名義者爲其保課也今則不負保課之責任但使一票納百五十元之課稅及鹽價卽許其買賣是直專爲鹽商留地步耳執此三問以難鹽商當無辭以對即質之鹽政局當亦恍然自失矣總之鹽政制度世界各國不出四種一賦稅制若德法荷蘭等國是也二海關徴稅制若俄羅斯丹麥那威西班牙葡萄牙美利堅加奈大新著大島秘魯等國是也三專賣制收運買賣或操諸官吏或委託商人若奥大利意大利瑞士塞爾維亞羅馬尼亞土耳其妥義斯日本印度及中國等國是也四自由制視鹽與百貨等旣無特别之賦稅又無營業之限制若英吉利比利士等國是也就大勢以觀專賣制已占多數况 
吾國本係國家專賣嗣因官失其權爲日旣久積 
弊漸深勢不能不改良專賣法以維鹽業而蘇民困即將來國會成立亦必主張此策與其將來多此一舉不如此時改爲官收官運較爲直捷簡便不但鹽價劃一課稅平均種種疑難問題易於解决即於手續上亦多便利難者曰官收官運計則得矣其如各鹽商之失業何曰國家專賣非事事由官辦理也如日本鹽歸官收官運而仍有總賣與小賣之商難者又曰鹽商之鹽引雖非有價證券已成爲無形之財産其如鹽商之損失何曰各縣糧書莊書庫書及衙署海關之書吏何一非認爲一種財産一旦被裁豈亦將有所取償况鹽商之改革不自今日始矣兩淮兩浙當前清同光之際均先後改引爲票一時舊商之損失以千萬計當時大難初平左宗棠陶澍即獨排衆議毅然行之兩淮鹽務亦因此得以支持至今否則明末鹽引棄諸途中誘人拾取之事實早已發見於當日矣故事之利不勝弊者一旦發見即當改革何况民國初建一切興革正在此時更何憚而不爲及今不圖恐永無改革之日矣 
　　按余浙人也留學日本水産學校三年於鹽業一項頗加注意而於各國之鹽業制度亦曾涉獵及之見吾國鹽務之腐敗頗有改革之念今浙鹽已起風潮正足資吾人之論究惜我國鹽業之利弊言之未能詳盡今但就吾浙鹽政局之政策一爲評論明知此論一出必受多數鹽商之攻擊然爲鹽政計亦所不惜也胡濬泰謹述 
[大總統命令]  
　　四月四日 
　　臨時大總統命令參謀總長徐紹楨呈請辭職應即照准此令 
　　臨時大總統命令任命徐紹楨爲倉場總督此令 
　　臨時大總統命令任命蔣作賓爲陸軍次長俆謙爲司法次長此令 
[專電]  
　　袁大總統以外债係全國人民所負担擬將詳細數目刋登臨時公報明白宣布 
　　比國資本家已在英京與四國代表接洽加入借欵團不日可望妥訂同盟 
　　岑春萱覆袁總統電有擬俟病體 
稍痊即當來京晋謁惟軀孱弱勢難再膺重任請毌以要缺懸待等語 
　　有人具呈袁總統請將清帝玉璽 
御寳擇地陳列作爲改建共和之大紀念品（以上北京） 
　　贛省因減餉謠亂市民驚慌初三夜二標兵圖刦軍府未成旋至標統方先亮住宅搶掠當拘獲叛兵七名初四晨即行鎗斃現李都督已添兵護衞可無他變（南昌） 
[公電]  
　　北京袁總統電南京黄總長唐總理蘇州莊都督均鑒據蘇州總商儉電稱昨閶門外兵變徹夜焚掠商民慘遭荼毒今城門 
尚閉秩序未定乞速電黄總長迅籌定變方法此項變兵究係何標此外有無得力軍隊可資鎭攝祈即就地籌商𠞰辦毌令完善之區重罹浩刦爲� 
荷大總統袁艷印 
　　南京陸軍將校聯合會電各報館曁各都督各軍司令鑒溯自武漢起義豪傑奮興各省響 
風清延遜位破壞旣終建設方始結集團體鞏固國基使五族各享共和列强不敢干涉旣賴我軍人提倡於前尤賴我軍人維持於後然使情意不孚精神涣散將校各懷意見兵士易啟纷爭勢必至各省軍隊自爲風氣如火不戢易兆焚如前途危險實堪深慮同人憂之特糾集同志組織陸軍將校聯合會於二月二十五號開成立大會公以正副會長强屬興 
蔚舉黎君元洪叚君祺瑞姜君桂題馮君國璋爲名譽會長使作賓紹楨克附其後更屬𢡟修 
承點調元爲協理擬設軍士研究所以求增進學術辦軍事報以求交换知識設俱樂部以期聯絡感情興等才力緜薄曷克勝任祇以事關大局義不容辭祇得勉效 
馳驅聊盡軍國民義務尚希海内羣公共襄盛舉各抒偉見時錫箴言俾此後進行方法有所 
率循庶足合全國軍人共底和平共謀福利則幸甚矣謹此電佈詳章後佈黄興陳蔚蔣作賓 
徐紹楨陳𢡟修洪承點林調元劉珍殷汪達李王鐸盧潤培汪邁張兆第蔣珩汪時璟王有冠舒學成戴鴻蕖韞尚忠汪有容陳晟等叩 
　　南京軍界電唐總理及各報館鈞鑒内閣組織時因有南北互爭之暗潮五族民心幾至搖動陸軍部長發表後東南軍隊曾開全體大會討論正確辦法黄克强先生入塲調停始得和協徐紹楨先生受命參謀總長有參謀部員以不負責任無姓名之傳單開會反對當經軍隊全體不承認該會提出之條件出塲演說且曉以顧全大局之意義該會發起人自知理屈未終會即先出塲詎聞又有揑詞恫喝電懇大總統收回成命等舉動各界咸抱不平可見徐紹楨先生與各界之感情及任事之能力舆論已有所歸茲聞電請辭職在徐固欲借此以潔已身而就東南之最近現狀觀之則有絕大之關 
 
 
 

Page 2

 
 
中華民國元年四月六日星期六（申報）舊曆壬子二月十九日第二版 
係徐之創辦江南新軍並轉達大總統勿爲莠言所動軍國幸甚大局幸甚代表第三師長陳 
𢡟修陸軍部高等顧問鍾毓琦四路要塞總司令官成鯤第三旅長李玉昆第一旅長瞿鈞第十團長徐濤第五團長柳天測第一團長竟武第二團長鄧超混成第一旅長陳漢欽粤軍第二旅長任鶴年鐵血軍旅長趙丹滬軍旅長田應詔團十年矣軍界中人無不知徐者徐若辭職則代之者未必能出其右况黄總長已任東南留守勢不肯兼任參謀若一時政府更委一北人爲參謀總長自東南觀之必以爲偏重北方恐内界意見從此益深將來猜忌叢生必至分崩離析自召剖分總理熱心共和夙爲民國造福且洞知東南情况務請極力维持長敖振邦陶澄孝二十七團長董福開衛戊司令陳煦亮何元山警察總監吳忠信憲兵司令茅乃封吳淞總台兼步團長姜國梁全體公叩支 
　　漢口孫武等電袁大總統段陸軍總長孫中山黄克强兩先生孫少侯君黎堃甫君各報館均鑒報載皖省孫黎交惡有兵五營攻擊大通軍隊所以禦外非以對内統一政府成立各分府之取消應候大總統命令辦理現在各省不靖萬不能再起内訌醲成巨禍牽一髮而動全身於大局實有妨碍如一方面先行開戰吾輩當視爲公敵與國人共逐之孫武張振武張漢辜天保等 
　　北京軍界統一會電各都督各司令均鑒本會於今日開三次大會正式選舉段祺 
瑞爲正會長徐紹楨章遹駿爲副會長屈敎光劉之潔吳中英王人杰應龍翔何佩瑢趙均騰馬林華彦雲姚任支徐樹錚欒汝霖李際春爲 
評議員吳宗煌爲幹事長全章通過俟印刷成本速即郵寄軍界統一會 
　　太原閻都督電叅議院各部總長各都督曁各團體各報館均鑒錫山於本月四號午後二時抵省沿途曁省垣地方均安堵如常謹此電聞以慰厪念山西都督閻錫山叩支　　濟南張廣建電大總統副總統各部總長參議院各都督各司令各報館均鑒昨接黎副總統通電對於東事雙方調停苦口勸導灑杜鵑之血點頑石之頭廣建具有心肝能無感愧惟自共和宣布以後與煙台胡都督勢雖兩峙誼屬一家廣建遇事電商莫不剖示肺肝　除畛域胡都督亦多表同情並無參差不合之處忽於三月下旬有煙台徐鏡心連成基等馳電各處聲稱帶兵進攻濟南欲以鐵血解决等語東省陸防將士羣起不平由馬統制開軍事會議 
决定通電布告事後營務處王學彦面同馬統制送來原稿察閱情詞不過爲抵制烟軍起見當此急難禦侮之時兄弟至親乃竟齗齗爭競廣建亦深恐同室操戈鑄成大錯曾經通電聲明請胡都督約束所部彼此不得侵犯所守地點一面諄告軍人勿挾意見不願釁自彼開更戒難由我發各軍尚能恪守命令未至妄爲廣建旣當潮流之衝斷不能因個人位置貽誤大局遂於三月廿八號宣布辭職廿九號奉受代之命計届到東數月功無毫髮謗若邱山所幸竭蹶支持凡財政商業以及軍隊紀律地方秩序尚覺苟完無恙臨時省議會亦經組織就緒不日開幕共和建設比糜爛省分較易進行不敢謂速魯省三千萬同胞之幸福而耿耿寸心稍堪自問至於讒口中傷從未剖辨竊念治東狀况具有成案留俟當代鉅人長德論斷是非喋喋自陳轉嫌狹鄙今讀黎副總統來電曲諒苦衷持衡平允匡章被謗見禮亞聖之門子厚蒙誣喜遇孟容之宥以今比古同一知音余署都督於四月一號受篆廣建卽行離東感黎副總統丁寗誥誡之意至爲銘偑略抒固陋藉答殷懃謹電復陳並鳴謝悃張廣建叩江 
　　烟台山東同盟會支部電袁大總統黎副總統唐總理各部總長各都督各政黨各報館鑒烟台人民聞胡都督有辭職之說頗爲恐惶又聞有胡都督不日到京之說人心更形不靖當由各團體於江日開全體大會公决三條一胡都督之來東係由人民公舉又經孫大總統委任現在胡公雖向袁大總統辭職人民則絕不承認仍認胡公爲民舉都督二電致各處紳民回濟南從速組織正式臨時議會公决都督問題三山東都督問題若未解决東省大局若未確實平靖胡公不可一日離烟除公舉代表面謁胡公詳陳外合行電聞山東同盟會魯支部徐鏡心山東統一會王訥共和急進黨左汝霖等分叩支 
　　福州孫都督電各省都督曁濟南共和進行籌備處公鑒濟南共和籌辦處有電提倡臨時國會用意甚盛惟參議院及臨時約法均早爲各省所承認自不能反對且議會轉瞬召集自無庸有臨時議會徒啟纷繁閩臨時省議會正在預備召集滿清諮議局早已改爲諮詢機關無代表國民資格鄂省臨時議會發起召集臨時國會一節閩並未表同情來電想係誤會并此聲明謹復閩都督孫道仁叩豪 
　　杭州臨時議會電各省都督轉議會公鑒中央叅議員照中央約法浙江省約法並袁總統勘實行民選業由本會開會選舉當選者陳時夏殷汝驪周珏王家襄莫永貞五人候補當選十人莫永貞辭以候補當選人王文欽列補合行電聞浙江臨時議會江 
　　江西臨時議會電袁大總統孫中山先生黎副總統各省議會報館公鑒近由鄂省發起中央臨時議會各省贊成已屬多數旋接湘省議會轉到袁總統禡電内開據臨時約法認定參議院卽是中央臨時議會性質其議員選派方法員數亦按照約法辦理限一月内辦竣等因查參議院議員前以軍事倥偬權由各都督府選派以致輿論未孚立法機關要難穏固念之惕息今總統旣主張改選與民選性質不相背者自宜按照辦理一以尊重約法之效力一以杜絕時論之爭持事機危迫内外懸望目前根本法破壞與否關繫民國存亡絕續問題萬乞恊力顧全大局迅速解决不勝跂禱轉參議院定名於義未安議員額數亦嫌太隘頗有商確之處應俟新選各議員到院與議後再據中華民國臨時約法第五十五條提議改正較爲愜當又此次選舉參議員方法謂宜由各省議會選出手續較簡事理亦順贛省約法業經規定合併奉聞惟賜察復臨啓屏營贛臨時議會公叩 
　　台州憲政黨支部電中華民國憲政黨本部曁各報館鑒台州支部成立舉定何奏簧君爲領袖特聞本黨特派員查任叩 
　　旅滬甘肅同鄉會電北京袁大總統鈞鑒報載自稱甘肅都督黄鉞東電不勝駭異甘贊共和通國皆知趙維熙委任都督紳民公認駐防旗員未撤自係維持現狀徐圖改革升允求餉散兵長庚卸篆居留豈能因此藉口圖攫高權更請外兵進攻益屬無理取閙民國方謀統一黄鉞力求破壞詎以贊成爲未足必以地方糜爛爲眞共和耶擬懇飛電川陜都督萬勿受請接濟並飭趙督速派標統周務學赴秦州彈壓將黄鉞軍政府立卽解散免滋事端周籍秦州與地方感情易洽謹貢芻蕘立盼電示旅滬甘肅同鄉會叩豪 
　　貴陽唐都督電袁大總統孫大總統黎副總統各部總次長參議院參謀團各都督各軍司令各報館均鑒竊維陽托共和之名而陰奮獨夫之智外假立憲之號而内存專制之私世有茲人雖雄才大略不世出如拿破崙猶不免於唾譏之口然則柄文明之幟志濟盗賊之行爲幾不知世間有廉耻事者其爲罪又當何如耶貴州反正以來趙德全張百麟黄澤霖藍鑫葉占棕等一班小人把持政權狼狽相倚豺虎不如安寜秩序爲之大擾其罪蓋不可勝數請聲其大端與全國人共討之（中叙十二大罪約有二千字因其過長從略）總此十二大罪僅舉重者而言其他擾害情形實爲更僕難數各省旅黔人士共見共聞以上所陳絕無虚妄雖盡戳趙德全等不足以謝我中國謝我黔人然趙等皆擁重兵黔人莫如之何也二三父老乃密遣代表戴披到滇會同旅滇黔人代表周沆效秦庭之哭乞問罪之師繼堯適將率師北伐奉滇督命假道貴陽用平黔亂陽曆二月二十八日軍抵省會卽日投書趙德全勸其辭職逾期不報陰與該黨多人同謀反抗並擬乘勢焚刧省垣父老呼籲乞援繼堯不獲已遂偕黔新軍第四標統帶劉顯世團防營統帶胡錦棠會師攻督新軍巡防諸營之爲匪者殺百餘人而事定前都督趙德全前執法部長兼民政部長軍官營提調憲兵營總辦藍鑫新軍第一標統帶葉占標等乘夜運去營兵持械投誠者數百人旣欲自新概予寛貸繼堯重違黔人之感暫任都督從前一切組織並予改良除分遣兵隊馳往各屬追擊逃兵及巡緝土匪並懸賞嚴捕諸匪黨外用列趙罪狀上達鈞聰俾知趙德全張百麟藍鑫葉占標張澤均等罪大惡極充其流弊不至屠毒黔人必將敗壞大局凡我國人諒同憤激敢祈轉令貴省貴部官吏軍民趙等逃匿所至務須代爲緝獲立予正法以除巨患而順與情豈惟黔人之幸實於大局有益臨楮神馳無任翹企特宣布海内俾衆咸和黔軍都督唐繼堯叩巧 
譯電 
　　坎拿大已請英國皇太子於一一四年赴坎巡游（哇太樺） 
　　吳軍港之海軍製造局罷工案不日可以平定現已拘獲領袖四十餘人（東京） 
　　聞各國討論借欵問題將有解决歐人謂俄國將獨施詭計暗助比國不肯加入惟俄公使聲明並無此意（北京） 
要聞一 
[國會之召集期]  
　　總統府於三月二十九日上午召集大會議時聞大總統曾於會議提交北京臨時參議院修正臨時約法時提及召集國會之日期據稱已决定於中華民國二年一月元日即壬子十一月二十四日以前公布國會選舉法即於 
三個月内召集開會以便早日成立王式統一政府以定國事 
[大總統病狀]  
　　袁總統政體違和疊電延請族叔來京診治一節已誌前報今又探悉袁公病狀並未輕减詳細情形因甚秘密外人不得而知惟日來總統府出入人員頗引以爲憂云 
　　另一訪員函云據政界確實消息袁總統病情尚不甚重不過精神稍有不足致辦事時間不能如往日之長因總統以日來發生事件頗屬棘手而各處所來要電又必一一自閱自批異常勞乏不得不服藥調適外間傳說病重者實屬不確 
　　按大總統病况兩函所述不同雖傳聞異辭然甚望病重之說之不確也 
[中荷交涉之討論]  
　　荷官傷斃華僑一案屢經交涉荷人一昧狡賴迄無賠卹明文前日大總統特召集全體幕僚在迎賓館大開會議討論對待方法當時有主張用和平手叚者有主張用激烈手段者其主張和平手叚有三條件（一）要求賠償華僑損失之財産（一）要求撫卹僑傷斃之養傷身後費（一）要求在荷華僑與荷人一律看其主張激烈手段者亦有三條件（一）派軍艦馳往荷國（一）電飭駐荷劉使及在荷華僑一律回國（一）抵制荷國纸幣及荷國貨物聞大總統擬先用和平手段如荷政府均不承認再用激烈手叚 
[補紀新閣員之磋磨]  
　　此次组織内閣情形極爲複雜初擬以張謇長工商湯壽潛長交通嗣以得南京同意因卽取消袁總統又欲調和皇族感情因電商南京改用漙倫爲工商部總長南京政府亦以漙倫在未宣布共和以前曾表示贊成之意欲承認之而民黨反對者多又作罷論而改爲陳其美交通一席更難其選伍廷芳旣力辭不就梁士詒則大不理於衆口不得已以唐總理兼任之聞袁唐尚屬意於湯壽潛也嚴修本在國務卿之列袁總統以其於天津借外兵事主持甚力極不滿意故又將其名撤銷而强蔡元培長學務又唐君之意頗欲舉薦岑春煊袁總統以其掘强難禦不甚愜心岑亦期期不肯出山南京政府則以岑長於兵事農林未心足展其才而陸軍總長爲叚祺瑞又萬不能易去故只得聽之其餘外交内務等部則多方同意無甚琢磨 
[蒙古聯合會之要求]  
　　蒙古聯合會日前曾將對於新政府治蒙事宜要 
求各條茲探錄如下（一）嗣後各蒙古不得以藩屬待遇應視與内地一律中央對於蒙古行政機關亦不得用理藩殖民拓植等字樣（二）各蒙古王公原有之土地統治權一律照舊（三）内外蒙古汗王公台吉世爵各位號應予永承弗替其在本旂所享之利權均仍照舊無異（四）蒙古各地 
呼圖克圖喇嘛等原有之封號概仍其舊（五）蒙古王公世爵俸餉應從優支給（六）從前在蒙地所設之官如將軍都統辦事大臣叅贊大臣等一律裁撤凡各蒙地由中央政府另設 
行政機關專以蒙古世爵人民治理其以下之職掌五族通用（七）查哈爾八旗及各牧羣曁綏遠歸化等處所屬者均原係蒙古舊地仍應劃歸蒙古區域之内爲蒙王公籌其生計（八）蒙人通曉漢文者曁入各項學堂畢業者均得任用内地京外文武各職（九）以上各條係屬大綱此外未盡事宜應俟國會召集再行提議該會開出要求條件後於三月二十九日由總統府邊事股招待蒙古王公 
會議聞已將其所要求之最重條件如第二條及第七條依據正大之理由以詰駁之略謂今旣合五族爲一大中華民國則所謂土地統治權者乃中華民國之士地統治權不得爲蒙古王公所私有又查哈爾及绥遠歸化等處亦宜仍維持現時之狀態不必再爲劃歸 
於蒙古區域之内缘漢滿蒙回藏五族旣合而爲一家即萬不可再存畛域之見以上云云蒙古王公中亦深識大體者甚韙其議 
[新内閣人物小史]  
　　唐紹儀廣東人美國留學生歷充朝鮮領事天津道郵傳部侍郎尚書奉天巡撫出使大臣 
　　陸徴祥上海人留歐近廿年居俄法最 
久胡維德任俄使時陸充參贊胡之建白多陸主 
張以辦理海牙平和會事及荷蘭强迫華僑入籍事件見稱於時現任俄國公使此次革命軍起陸獨電請清帝遜位爲駐外公使主張共 
和之最先者 
　　趙秉鈞河南人以徴末吏受項城之知由道員升民政部侍郎以辦巡警著能名戊申項城罷歸趙亦罷職去歲袁氏出山薦趙爲民政大臣繼桂春張皇失措之後獨能力持大體爲時所稱 
　　叚祺瑞安徽人北洋武備學生統帶淮軍多年陸軍改制充第六鎭統制後改第三鎭統制授江北提督武漢事起接馮國璋統帶第一軍署湖廣總督停戰後聯络北方軍界主張共和發起軍人大請願 
　　熊希齡湖南人前清翰林罹戊戍黨案後改道員留學日本游歷西歐研求財政極有心得歷辦江蘇奉天農工商局務東三省財政監理官束三省鹽運司籌辦滿洲屯墾事務武昌起義後由奉天遁歸南方發起政黨力主共和 
　　劉冠雄福建人船政學生留學英國 
肄習海軍歸國後管帶兵輪前清海軍部成立調部當差武昌起事逃赴南方共襄大事籌畫海軍事多所盡力此次蔡元培專使來京劉充歐迎員現在年已五十閱歷甚深 
　　蔡元培浙江人前清翰林留學德國 
專究敎育充上海敎育會長南京政府成立充敎 
育長袁總統被舉後充南京歡迎專使來京主張建都地點力持大體 
　　王寵惠廣東人由北洋大學學生遊學日本美法德各國專攻國際法名著歐美南京政府成立被舉爲外交長 
　　宋敎仁湖南人留學日本入同盟會鼓吹 
革命武昌起事宋氏多所籌畫南京政府成立充法制院長隨蔡專使來京充歡迎員 
　　陳其美浙江人日本速成警監學生滬上獨立以督率優人克復製造局功作滬 
軍都督 
[法報紀北京近狀]  
　　某法報云北京兵變後謠傳未息商民恐慌日前美兵在朝陽門外苗家地操演時商民一聞槍聲驚疑殊甚花兒市一帶商店且纷纷閉門卽荷槍站崗之巡警 
亦張皇失措幾欲避躱 
　　前日有住居東四牌樓之六鎭兵士偶 
 
 
 

Page 3

 
 
中華民國元年四月六日星期六（申報）舊曆壬子二月十九日第三版 
往附近店舗購物該店夥竟任其給價不敢計較說者謂北京人惕於此次焚掠之慘幾似驚弓之鳥云 
　　袁大總統因近日商民惶惑爭相遷避特飭民政部懸賞嚴拿造謠之人務獲澈究是亦安慰人心之道也 
　　三月二十九號京師發表國務卿南人北人各居其半現京中之有政治思想者深恐黨派纷歧内閣難負完全之責任其餘舊官 
則恐祿位不穏滿望北人仍佔優勝不欲新人物厠列北京政界故觀於北京現象中國政體雖名共和恐難脫專制之積習云 
[孫中山與西報記者之問答語]  
　　大陸報記者昨訪前總統孫中山君於客利旅館問以一切孫云余生平事業悉在革命今幸告成功此後中國將採行社會主義使國民生計優裕故築造鐵路使内地與各品岸航線聯接實爲入手要圖現中國財力尚能興辦 
惟將來推廣須待外國助力政府當優訂條欵以招人投資而不受制於資本家若各項實業均將以私欵興辦滿若干年後卽歸國有並按此計畫編訂法律至各處之騷亂僅係少數軍士不守紀律今所急者生計是也余不日將赴廣東邀合富商集資發達天然利源記者問將赴海外運動外國資本家投資實業否孫曰此殊不必吾人有團體可以籌欵也記者復問曰興造鐵路將兼及航業乎孫曰然記者曰將來組織商輪公司將中外合股乎孫曰届時可組織聯合公司定一期限若干年後歸共和政府 
[蘇閶刧餘灰（特别通信）]  
　　蘇州兵閧一事本報紀之屢矣顧此事之眞相 
卽蘇人士亦罕有知其詳者今經詳細調查始知變起以後閶門一帶所以釀成糜爛之現象者一言以蔽之皆當事者不知撲滅之咎 
耳夫此次之事與北京兵變不同僅每營 
中少數之兵士久蓄逃志思借此少有所獲以爲歸家享用之計故初起時不過百餘人後來稍有附和者亦不及四百人假使軍政司得報後一面閉城以防内竄一面調兵出城團捕則區區醜類不難以一二小時殲滅之乃僅閉關自固任此數百兇徒横行永夜毫無顧忌而閶門外商人之膏血盡矣茲將焚刧時及焚刧後之情狀據調查所得而爲前報所未及者彙錄於後以見一斑 
　　搶刧之引線廿七日下午七時餘有新自壽州開回之蘇軍赴閶門大觀茶園觀劇該軍以本城無賴子居多數故觀劇時頗有不規則之舉動旋有憲兵出而干涉因即互相衝突然并未以槍相角也此事祇可作爲搶刧前之另一 
事與八時餘之沿街搶掠并不相涉　　搶刦之先聲茶園中旣衝罙演劇爲之中止各兵亦纷纷散其時正八時餘馬路巡警卽逐店關照打樣於是游客爲之絕迹（巡警之 
關照不可謂非防患未然然何以不電告軍政司刧後聞一商人云余每月出巡捕捐十四元换得從速打樣四字也算値得哀哉）果不一時餘而西面槍聲連珠不絕矣當莠兵未至馬路某客棧有逃來徒手之兵二人中有一錢姓者本地人據云現某標某營（即指自壽回蘇之 
兵）有莠兵數十人擬結合各兵肆行搶刧各營中略有應之者（缘各軍官均不住宿營中故一任其所爲此爲現時軍官之常事言之慨然）余等（該兵自稱）係清白之人不願混入故逃避至此言未已而馬路上兵匪之喊搶聲與鎗子聲互相應答矣 
　　搶刦之開始變兵旣起事即擁至閶門城邊見門已閉乃大呼我們何不卽在城 
外動手於是至一錢店擄掠一空復縱火焚之始出至對面孫如號打門久不啟一兵忽抬頭見招牌曰此是南貨舗子没什麽打頭遂蠭擁至東源茂洋貨店大掠旣畢乃以兵若干人紮吊橋上防城内官兵來襲其餘各兵則分三路一路由南濠起直至胥門一帶一路則搶馬路一路下渡僧橋至山塘 
　　搶刧之等次變兵之搶刧各店頗有次序與現時行政官廳俸給三等九级相似姑以閶門馬路論惠中蘇台爲一等一级次則洋貨等店又次則中等旅館及中等商店至第三等第三级則均係小商店矣其搶刧秩序亦甚有趣味每至一店由亂兵有門首先放數槍并呼同胞兄弟開鬥隨呼隨撞以槍柄爲敲門磚進門後先搜銀錢首飾次則細軟衣服遍處尋覔以盡爲度及出門時再放數槍然後一閧而散當上半夜時亂兵僅注意銀錢首飾故衣服被褥尚未十分搜索及至下半夜各店之銀錢旣盡於是江北流民亦隨亂兵之後先後行刧大約亂兵先驅江北人繼起故一索再索三索被刧之家類四壁蕭然矣　　搶刧之韵事在馬路行刧時有韵事頗可發噱某棧帳房韓姓曾當兵聞撞門聲卽立門側迎迓首先衝進者爲一持指揮刀之官 
長韓姓卽對之作立正狀該官長及亂兵等均立正脫帽作答韓姓隨亦脫帽乃該帽甫置檯上而一兵已隨手取去此眞所謂先禮後兵矣玉帛干戈可爲共和生色 
　　上塘之搶刦上塘一帶其受損以天豐洋布店爲最甚亂兵先至該店撞門門堅不能入乃往對面一棺材店行刦即取其所用之斧擘該洋布店之門亂民以其抗拒也怒氣愈甚旣入門卽呼後隨之江北人你們快來發財於是七手八脚將所存布疋洋縀等大掠一空亂兵已預備船隻隨即滿載而去聞所失约七八萬金可謂鉅矣（未完） 
小說 
[俄王之偵探] （四十二無名） 
　　飯後余一人坐車往鄧勿離騐屍所看那林中的屍首至騐屍所前以來意告守門人守門入初意有所疑後仍領余過一夾弄開藏屍室余乃入内見有一屍臥於靑石之上上掩一單被境極淒凉室中甚靜只有偕余同入之守所人與余脚聲旣至屍前守所人乃揭去屍首面上之單被令余觀看余見屍首面色全白兩眼緊閉口大翕張極可畏怖余一見如觸　機使余驚木原來此屍首不是别人便是新近在倫敦相遇意大利用人名呌霍林忒余思霍林忒前次相遇尚救余命何以今忽見殺余此時心眼糢糊如在夢中但細審屍首面目雖死後稍有改變然郤係霍林忒無疑守門人問余道先生你認識這屍首麽我們都查不着他來厯余心中又想我爲何這様糊塗露此形狀出來被他看見但是事到如今郤又不能躱賴因鎭定了余心徐向守門人答道我要見檢察官又道這屍首受傷在何處守門人道在心口因取一小刀示余刀形長而薄係三角形最闊之處不過一寸中四分之一愈前愈銳至刀尖處僅如一針刀柄係象牙所製此刀中世紀時意大利所有小刀刺刀等中爲第一可怕之刀刀鋒三面俱利剌入之後血不外流亦無醫治之法故意大利人名之曰不流血刀余取刀細視知爲意國之故刀且知苟非意大利人决不能用刀如是神妙 
 
 
 

Page 4

 
 
   
 
 

Page 5

 
 
 [Ｇ> 
[電氣運動機]  
各工廠等用電氣運動機為最合宜茲將其利益列左 
（一）費廉○各種大小馬力之電機用本處電力者電費均極便宜 
（二）轉動穩捷○電機轉動頗稱平均且無間斷之患 
（三）便利○開機停棧極為便利新須將開關一機無須用精明之機器匠 
（四）省地位○電機所占地位極小較他項運動機省地位多多其餘利益甚多不能備載 
欲知一切詳細價目情形者請駕臨英大馬路四百七十一二號本處樣子房面議可也　德律風二千六百六十號　公共租界工部局氣處電啓　本號印字機純用電機轉動 
[治聾良藥]  
彭壽堂主人惠鑒僕由部曹辭職旋里養疴痴聾度日十有餘年所有門內門外密切交涉義不容諉者率皆放聲呼叫助以手勢始得通曉大意至於細密商酌十分模糊所問致非所對由是棄絕世事杜門謝客專求醫藥冀復原　　料藥石無盡　關終塞內治外治方法俱窮十年來謝盡心機亦旣安之若棄無他望矣去年組織地方自治所尙承里人看重猶將賤名投選得三十五票以多數合格例應人選經僕以聾疾固辭議遂寢間日前投票者踵門請見交談三四語便取桌上紙筆書云上海河南路七號彭壽堂異法歸愈耳聾丸雖久年老聾亦能治愈我家表姑丈薛　堂先生患聾十九年服該堂雙料耳聾丸五大盒霍然全愈所費雖不資然至今六十九歲耳聰目不減盛年絮語隔坐入耳皆淸毫無重聽狀態老年得此境地豈金錢可賣耶君盍連購服之僕展關之下却億薛公本與我同病但未知現已發其聾者因喞然曰茍治吾聾奚惜此區區四十番佛遂備齊足欵函購齊足雙料耳聾丸五大盒照單按服三盒已完尚無動靜嚴惟精神較前健壯料必是服丸得力處仍照服無間計復一盒服完忽一夕夜半　　之際聽得一聲似有物墮地然者燭之舉有一茶杯碎之於地因復睡焉至　睡　而未起頓覺房外　　聲棹椅佈電聲小孩連步聲向所隔絕不聞竟一一集於枕上心上大喜且奇之以爲向日之聾不知其何爲而聾今日之聰不知其何爲而爲聰也起而語諸家人以爲耳窮之開竟有突然而開者此理殊不可解家人曰彭壽堂耳聾丸非開窮之樞　乎積數十兩之藥力一旦猛發舊時孔穴雖有阻滯無不一掃而淸服藥之效有緩有速固未可一槪論者僕由是愈信貴堂所製是丸誡有異法名副其實矣喜述原因聯伸謝悃山東省城匯泉寺街孫紹先拜啓　上海河南路七號彭壽堂錄 
[永年公司新法保壽出現]  
啓者本公司將發行新保單一種為中國前此保未有名曰還費保壽單保後如遇不測除賠償單欵外並將所付之保費盡數歸還按此類保壽所別公司從未在中國發現然而利益甚厚人皆藥保欲知詳細請認明廣東路十號向經理烈士詢問可也　烈士啓 
[首先革命之帽莊上海冠華精製籘帽草帽操帽西式禮帽布告]  
本莊主人旴衡民變冠服一端傾向大同因於庚戌秋間乘剪髮潮流主張選用本國上料仿製西帽小之可以維持營業大之可以杜塞漏巵發起以來製造精美頗受各界歡迎去秋八月義軍奮起　髪胡俗首事剪除而西帽之需要益繁本莊營業日益發達於是無恥之徒或冒牌加記或取形賴相似之字以為牌號假冒影　層出不窮業經嚴重交涉據律起訴　諸君光顧請認明冠華二字醒獅商標庶不致誤本莊只此一家開設上海大東門內彩衣街此啓 
[漢口分申福康隆記土莊於陽曆四月二號卽陰曆二月十五開張]  
本莊開設漢鎭巳歷數十餘年專辦大小洋柴自運川雲各種本土佳製眞陳公膏貨選上品價定劃一批發格外克巳另剪槪照原箱巳於去年秋間分設法大馬路卜鄰里口交易崩以惠顧諸君紛至沓來每日門市擁擠幾有應接不睱之勢未免有負雅意更兼敝莊貯積遠年宿膏甚夥爰於英二馬路廣誠信隔壁再分設一家以便賜顧諸君就近購辦而廣招徠實所盼禱 
本莊謹啓 
[謹登北京大批亞支奶之專函]  
裕麒大文明台鑒忝在至交浮言不敍上月由郵局滬到老牌亞支奶一百打照收不悮進貨以後購者紛紛幾於應接不暇良以袁大總統既組織統一政府卽銳意以標烟為將急故烟界諸君靡不需此良藥以期　除烟癖茲滙上銀洋一千元祈再發老牌亞支奶一百五十打新牌五十打迅速寄京切勿延緩行後貨帳容俟來申而結專此佈達敬請　安諸惟朗照　愚弟章惠臣頓首　北京章惠臣先生熱心公益普濟烟界近年以徠在銷亞支奶藥不下數千打此函於　曆三月三十號投到特照錄登報用以昭章君濟世之心而亞支奶之有禆於烟界亦無待鄙人之　述矣上海英大馬路壽康里三百三十號席裕麒氏謹志 
附告價目　每聽一打十元新藥加重參苓每聽一打十四元四角批發格外克已郵票九五逝通用寄費遠近不加 
[慶勝丹]  
慶賀共和戰勝之紀念品 
本藥首製常年必備懷中良藥口內香劑藥料甚精良埠製甚完備並無粗澁辛辣之弊為我國所出各藥中具有特別之優點者一經勝服試用必知其佳　有比眾不同之妙若牙粉品類眾多有麝香冰片薄荷樟腦玫瑰等品或紙袋裝玻璃瓶裝無不細體馥郁者滿齒類固牙袪垢効力甚偉以上兩種大可挽回利益抵制外來各貨遐　同胞早已歡迎各省洋廣告貨號經售者速請來函本藥房當即寄奉附送由牌招貼等件以期推廣消路且經售者可得特別之利益也 
雪花精又為民國成立新出之紀念品以黃帝像為商標男女修容必不可少伶界藝員常州此品能嫩肌潤膚嬌容異常以上各品均係本藥房特出妙品無非以國產杜塞漏巵為目的果能暢銷一分國貨即值抵制一分外貨思同胞必能鑒此苦心也還埠君欲看貨樣請寄郵票兩角即將以上三種貨樣大海撈針班寄上不再收分文本埠不在此例諸君一試方知所語之非虛也 
上海二馬路拋球場羅威藥房啓 
雪花精第一中國牙粉總發行所 
[大順公瑞記股東胡振綱聲明]  
見上月二十日在申新二報登有大順公取消瑞記廣告殊駭聽聞實緣執事　維章心起不良勾串　呑欲掩自己營私舞弊先發制人之計殊不知弊証　實何　掩自有水落石出特先聲明其詳細情由容再續登以吿天下明眼鑒察 
[立止婦女白帶最速之法]  
彭壽堂秘製婦科白帶靈丹○立服立止○神效異常○立止經期腹痛丸婦科眞正參茸白鳳丸均每匣一元○郵票不收 
婦女白帶一症大傷元氣此症因濕濕熱滯積月經期或憂思怒鬱動情即洩寒痰凝聚膀胱受濕以致脾胃不和腰酸肚痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如憑功能除中宮之濕提下陷之無化痰解　淸火調元是以帶下即止腹痛立愈連服七日包能脾胃健旺飲食加　月經調和身體強壯非特止　止帶之功實有廣嗣延年之妙○每盒一元○中盒二元大盒四元 
上海拋球塲南首河南路三層樓七號洋房彭壽堂啓始創眞正萬應如意油批發公道 
[本局經售湖北楊守敬惺吾先生各種書籍並代求書法]  
徐紹楨手編步兵教科書洋裝一冊價津三角上海著易堂書局啓 
[孟河丁]  
先生在常州行道數十年學識極優經驗尤當癡疽瘡漏毒門種種重要大症無不　效如神久爲伺人等所欽　今春游滬上庽二馬路文明雅集隔俞宅患　訪醫諸君幸鐵交臂失之　夏應堂　薛　山　費訪壺　巢松亭　丁甘仁 
同啓 
[漢口天豐瑞記客棧廣告]  
本主人經商滬上三十載於茲矣於晉省巨商尤所熟悉每念旅居遠方於起居飲食適非故　所可此例於是修飾房屋　通空氣擇庖丁以講究烹飪選茶房以周旋給便精益求精有美必　　真　設大益棧於上海後爲路亦已十餘年所有　客駐足如入故鄉無異久承　議君　許無庸　陳雅　漢爲商北水　中心交通便　值茲兵　逆旅寥寥是　不惜重　分設天　幾於漢口後花樓廣益橋下首土庫地方改良樓房十餘　並義西式需和一就俱全茶房庖丁均係滬上帶往如蒙族漢諸巨商惠顧方知方之不謬非敢自譽也此佈 
本棧主人謹啓 
[古今第一婦科儥嗣容易降生丹]  
京都天寶齋○婦科種子仙丹○服後受胎極速○如不信者有法可試素未生蛋之雞餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調前後無常或腹痛躉積或崩血過多或　於七情至墜情志或咸及風寒致損營術或體虛盜汗由止或血枯及股黃面瘦白帶淋漓　腹張問五號虛捐子宮寒冷動情即洩受而是復出等癥此皆體虛血虧所致故種子之　所體來也此丹係藥真人所傳能調和婦人衝上之血平定肝膠之氣云瘀生新開　解悶　宮止帶藥精旺備固本調經有卻病壯也之功凡節人望子者茗能連服一月中途不間斷無不應手而是得　未生育之婦服後一舉成孕晚年經斷血枯常服且能育子既孕服此產必懷胎真婦科聖藥種　子佩丹也每料一斤價洋八元半料四元起　二元閨女　婦服此藥產無父　骨之子切忌切忌幸勿輕視　另有參茸海狗腎扶陽種子衍　丸專沼男子陽萎精衰服後即發奇功雙料每兩二元單料每兩一元○真烏骨雞白鳳丸每洋五粒混埠函購須託郵政局最妥信局屢次作弊上海二馬路中市西鼎新里石庫門內交易京者天寶齋啓 
[上海新開興國公司陰曆二月初八日開張]  
本公司自運上等各國呢絨特請超等名師專製各國西衣海陸軍服軍帽學堂巡警操衣操帽領璋帽璋肩璋各種軍帶凡軍界需用物品無不全備商學女界改淺者亦無不倫敝公司兼辦粗細草帽線衫線　單夾衣服不惜重資價亷物美如據料定做准約日不悞各埠批發先請郵局示知承蒙　軍商學界賜顧都請至英界南石路中二馬路南首一百九十四號便是 
[遺失浙路股票] 　 
吾先父張心田公所買浙路股張達記張心記各一十整股計洋二千元分授與二房爲業詎張心記下第九千九百廿九至九千九百三十八號十整股票計洋一千元現已遺失已向總公司報明註銷作廢他人拾得作為無效特此登報聲明維希中外士商共鑑 
紹興張葆程生頓啓 
[自來血] 　 
主治　靈弱　頭暈　健脾　咳嗽　肺癆　貧血 
總　行所上海四馬路五洲大药房 
[請看自來血有實在之功效]  
凡有心虧血虛破金吐血面黃肌瘦頭疼眼花耳聾賢虧陽萎精枯四肢無力手足酸軟身虛腳腫胃弱脾薄以及婦女經水不調白帶赤帶頭痛腰酸五勞七傷諸虛百損等症服之自然肚心經多血液銷百病於鳥有　價目大瓶二元每打二十元小瓶一元二角每打十二元 
[咳嗽除根]  
彭壽堂執事先生均鑒僕不幸不早遇貨堂半夏露拖累十餘年至今念之猶懷遺恨益僕素性貪涼一交夏合往往露臥中庭習以爲常樍累既深遂成痰咳之病初起以爲傷風徽恙隨便服湯藥數劉而是又不戒房事以至因咳成喘破金吐血痰由稠而是漸膠藥則旋服旋停病則時止時發已而是謀事四方不免過勞舊疾是大作　延數醫或謂肺病或謂賢病治外則內不相顧補處則邪氣亦挾藥力而是固伏方針未合精神日疲非徒無益而是又害之總是病根日深堅不可拔乍寒則咳乍熱亦咳有時痰硤氣壅昏迷不省危險更不待言時有蔣君者由醫學專科異業而歸邀之人診則云是病內傷外感交相爲迫治頗不易　已咳久成損痰久成　盤跼奧不實爲各　媒　之所無論何病還有感　即以痰咳爲先聲隨感隨　不正片刻余祗能爲之疏散清理過其數熖不至猖厥至於斬絕根樣永除苦寒則非余之所能爲力矣後服其藥果如所言遂以爲　根終難誠消亦季心任運而是已　秋因事赴廈門道經上海宿棧三日忽然大以肺金受機風乾物燥咳嗆並作來勢覺猛思前日鈄君舊方暫用抵制而是　糊不能記憶苦於無藥興友人馮夢九君談及是心急如火立購站服果然當夜咳止自此日服三次至一瓶服完不覺其　患失遂即起程恐輪路風塵勞頓難免勾起舊疾因親詣寶堂買咳露半打以備不時卻喜登輪後　逹夏埠一路平安不但不　且涎膩亦漸清每日辦事精力強健直至事畢回里家人見僕健飯若夾　色　膽急問病痊之由餘一一千之適同里凌步雲太守望久患氣喘由轉黔省告病回來痰塞咽喉氣結朐臆咳嗆起時應二點鐘咳息坐　不寗呼吸欲絕抵家後　開僕帶有此露立飭少君來舍求藥爲索一瓶服之立時化陰爲夷因再來巡商又付一瓶從此諸恙悉平久年哮喘亦　此時斷根靜義復原躬來道謝謂僕曰此露治咳神妙確有斬草除根之功我等垂斃病夫得數意外自後有生之年皆彭　堂良藥所賜倘緘秘不宣既乖受惠莫忘之意且使同能家喻戶曉阻滯良藥濟世之公德想吾興君皆所不忍君其致函病堂俾列數章盡我謝悃可也僕因凌君之言　　不已愛前後精節詳陳藥覽統希察　附列廣告不勝欣幸此請壺安　保定府西關外凌步雲程九思同啓上海河南路彭壽堂照綠 
[荆駝逸史]  
慨自明季失政滿淸入關而吾漢族世世相傳之統治權二百六十餘年間遂致中絕蹟其亂原皆由當時魏　弄權朝臣樹黨以致釀成聞冠犯順建夷侵邊之大禍而明社因此遂墟鳴呼自庚申迄甲申二十餘年其間朝野遣聞佚事無不使人可驚可愕可悲可恨可泣可歌見之有驚心動魄麥秀桼離之感惜乎正史皆缺而不載即或偶有摭錄亦皆失其眞相故吾後人雖欲知先代之事實而不可得也是書為陳湖逸士所輯搜羅當時私家記載都凡數十種忠奸奇節朝野　亂無弗蒐載　遣凡吾同胞之懷抱種族思想而欲知明亡之痛史者不可不讀此書攷　秉而欲恭補缺佚者亦不可不讀此書追思祖宗殉難之烈而欲暴滿延之慘虐者尤不可不讀此書其有政治觀念而欲攷一人治亂之原者列原者更不可不讀此憶書總之是書作稗官讀可作說　觀亦可原本四十八卷坊問流團僅一二種今本舘覔得全書繕石印廉價發行以公同好諒留心國故者當必以先睹為快也精裝十六冊分上下兩函定價洋兩元五角〇經售處○上海四馬路商務印書館○海左書局〇二馬路千頃堂○棋盤街中國圖書公司○掃葉山房○文明書局○著易堂○文瑞樓○及外埠各書坊均有發行○中國圖書館啓 
[包醫白濁梅瘡]  
誦清堂醫藥室○包醫○白濁○橫痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多　速求效　服種　粉　刦毒入內不顧他日復發有身命之危險是何異飲鳩止渴乎惟本堂○胡　香醫士研究花柳學病頗有心得純用王道藥品正本消源在申臨診多年凡透頂穿鼻一切數毒重症醫愈者不下千百人其愈後之效果頗覺完善是以遠近倌照無待本堂爲之贊述焉○包醫斷根出立保單爲證○如有的保可以愈後受謝○誦清堂醫藥室啓 
[恭頌良醫梁君達樵]  
先生學超盧扁醫貫全球前歲滬上患疫電微來申素慕先生　歷中外活人無算久已有口皆碑無容　述拙荆吳氏年周花甲忽　偏風痿　之病證見水濕不化痰咳氣喘胸痛切背四肢麻木不仁周身軟而無力筋骨　痛曾臥榻半　　中　諸醫岡效幾成癱瘓不治之症　　避兵寓滬承諸友舉梁　達樵診治獨出心裁另具手眼力挽沉　以先生不愧爲醫　一代偉人也先　統治內外男婦小兒全科凡遇疫症紅痧瘳麻痘疹花桃　　　疸乳痧　科眼科陰虛陽虛內傷吐血六淫七情奇難怪症經先生手治無不應效如神也拙荊幸獲　生不致廢疾深感先生再造之德用　數言以鳴謝悃俾楊　仁風特登報簡以作介紹廣告以便抱薪病者知所問津焉梁仁心齊前寓泰安棧遷寓英租界四川路騰鳳里第一弄第一間門牌八十一號　漢口鎮熙泰昌茶棧韋紫封男椗成詠山謹白 
[上海萃豐衣莊新到各種黃呢花色嗶嘰]  
本莊設立曆有四拾餘載專辦各省水陸軍服軍帽禮刀以及民國需用等件久已馳名從去秋光復後尤精研究以副熱心諸君之雅意特向外洋運到各種貴呢元靑灰色軍呢時樣花呢嗶嘰新式羽紗雪青紗料均已到　兼做特別新出中國綢綢方格時樣花素寗綢貢緞線緞府綢花校格紡綢新式便服特聘西洋名司法製西式大衣便　接辦皮件皮　皮鞋　發零購格外克已價廉物美製造精良非別家可此也仰請　軍學紳商各界　諸君惠顧　移玉至棋盤街平和里口便是　勝榮幸　得律風一千九百六十八號 
[滬杭鐵路火車票分售處]  
英界鐵大橋南堍泰和局王子安啟 
[包愈立止遺精聖藥]  
京都天寶齋○凡購遺精藥○必須認明牌號○此丸有中流砥柱之力○挽回造化之功○確係普天下第一之靈丹○如不效騐原洋奉遷 
凡患遺精之症皆由皮膚水虧耗相火妄動或思慮太甚酒色過度以致心腎不交無夢亦洩見色卽流久之面黃肌瘦腰酸腿軟四肢無力虛損勞傷由此起矣若不醫治將來根深蒂固望愈甚難治藥雖多對症者實少本　深悉病原覔得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精為一身之根本精神充足則身體雄偉百病不生如夢遺以及瀢洩卽陰虛腎虧之病作矣此丸功能固精益髓滋陰補腎　者二盒包愈重者一料除根永不再發若能連服兩句大補氣血諸病不侵精神倍足殆後一舉成孕湯餅之宴預設可待○如外貼遺精膏取效愈速○每張洋七角每盒洋一元每料六盒洋五元遠處信購郵政妥速　上海二馬路西鼎新裏石庫門內京都天寶齋謹啓 
[吳製星期戒煙丸]  
此丸戒煙第一靈○南到溫州北天津○戒斷之人二三萬○並無一個出毛病○七日斷癮非為貴○十天斷丸為奇珍○吞丸三天　色黑○煙蟲煙積去乾淨○且無胸胃並氣痛○不吐不瀉不遺精○因病上癮病不復○還能照堂辦事情 
一料能戒日吸一錢三分煙癮癮大遞加每料售洋二元一角此丸本欲售五元一料因世多貪癮姑且半利半功也丸藥信局可寄批價從廉在上海老垃圾橋貽德里一百零一號 
[大補氣血]  
彭壽堂執學惠鑒允恭在弱冠時因傷勞恪嘔血盈盆由是大傷血脈久不復元面白似紙肌枯欲裂遍求滋養各藥類皆有名無實獨於尊製如意丸最見神效當年餌服冬夏不　由此陽事日旺今三年矣面色之浮白者變爲紅活肌膚之乾燥者變爲滋潤烏髮似漆猩唇若硃攪鏡自然不勝私喜竊謂天下補血之功舍是丸無可與議又奇者內子小產致病崩漏不止血分大虧病愈起床氣體漸弱腰背酸痛飯量減損經水異當短少色痰而黃極意求治罔不見效偶服如意丸二粒　覺四肢暢胃納漸強因之逐日照服歷二旬餘諸恙悉除經水濃厚鮮紅順改奮樣去冬逎得一子益大喜過望服如意丸之補血於是乎又得一實征爲告同胞以作指南之針姑蘇桃花鴟唐允恭謹　上海河南路彭壽堂登錄○補血生精如意丸大瓶四元小瓶二元固精煖腎膏每對二元四角 
[大生紗廠完期發息]  
自去秋九月以來金融恐慌市面蕭條本廠儲花例須留三個月支配全恃調款以資周轉去冬調欵艱難儲花甚少春來缺花應紡停工可慮目前花價市平乘此赶辦冀免停工受虧惟需欵頗巨不得不暫緩發息歷屆係陰曆三月內發給今議緩至陰曆五月內照發藉此周轉俾免竭躡本廠上屆營業除正息外稍有贏餘大生分廠大致相同亦於五月內發息特此佈告 
 

Page 6

 
 
要聞二 
[武漢近情彙述]  
　　武昌城内外軍警約有十萬人三月二十七日由滬匯到比國借欵一百萬民心大安 
　　漢口生意尚稱發達惟商會總理蔡輔卿君開議匝月尚無頭緒其司事人等多係鄂人大率不知商務以是商界頗有責言至花街柳巷頗有軍人蹤跡以故妓館生涯頗稱不惡建築籌辦處雖司事擁擠而焦土如舊興工尚須時日各帮工匠旅漢者約有萬餘人頗有望眼欲穿之 
苦錢業會統算欠銀行折票銀一百七十七萬五千兩湖北某巨商欠銀行折票銀一百八十萬兩各幫連押欵欠銀行折票銀三百餘萬兩共欠七百萬兩左右租界外篷户萬家專以聯盟佔地爲目的夜以穿窬爲行業一至天熱穢氣薰蒸恐將有釀疫之患 
　　漢陽廠機雖修而開工約須出月現下武漢報館共有十家已出版者四家其餘不日亦可出版此武漢最近之情形也 
[樊雲門可以出而仕矣]  
　　鄂省各司長皆新進少年難饜衆望黎副總統欲起用老成名宿藉資表率前曾電聘前清寗藩樊增祥回鄂爲内務長以期全省民政之整飭乃樊君以姚晉圻徐撫宸輩均未出山亦辭不就職經黎公殷勤勸駕至再至三情實難却不得已復書謂精神頺唐祇能就顧問之職如蒙委任卽 
束裝旋鄂黎公以樊旣願俯就顧問不難强之使任司長昨又電致上海新閘路二十七號樊之庽邸促其速整歸鞭矣 
[粤都督分别截留民軍]  
　　粤都督諭查各路民軍現經議定次第編遣各統領均已贊成當此軍政統一之時除編陸軍外其餘所有民軍及巡防營均應一律編爲警衛軍以昭畫一而便分防惟各軍人數不齊多寡不一自應酌定數目以便稽核茲查該軍所部應挑選六營（蘭字營）三營（康字營）六營（祿字營）編爲警衞軍一切章程餉項均應查照現定章程辦理其餘兵士均發給恩餉功牌一律遣散仰即迅速編定呈報並將遣散情形一併報查毌稍逾延切切此諭蘭字營統領陸蘭清康字營統領周康祿字營統領張祿 
[晉議會定期選舉]  
　　山西省議會發起後連日在國民公會研究辦法現已决定限四月初一日各區開臨時選 
舉照章推選議員造册送會其中央議會議員限三十日每區各選二人送會南京參議院議員限二十八日每區各選一人送會於二十九日十一點互選三人 
[黎陽將起抗糧風潮]  
　　黎城縣於客冬因平民要求減粮減稅幾與縣令衝突幸賴自治機關諸君從中調停於各項冗費中豁免少許風潮遂息不料該令慣用權術近 
因敎案繼起派巡防隊開往保護敎堂該令即假巡防隊勢力令平民將今年所蠲免各項科費仍一律完納黎民大忿復擬聚衆抵抗一面並派人與該令交涉 
[孫黎有和解之望]  
　　皖垣自南京派來軍隊三營分駐城内後居民已形恐慌近又聞廬通業已開戰省垣城門關閉甚早出入稽查亦極嚴密加以自本月二號起因裝運軍隊開赴大通凡有商輪抵埠時所有由安慶乘輪下駛者均令不准上船商民等更覺戰禍已迫竟有買舟僱車携眷遷避者茲聞楊君士琦以皖省迭遭巨變商民損失甚鉅若再輕啟兵端則皖民將無噍類特電請孫都督務宜和平解决孫都督接電後卽選請趙君曾重陳君衍庶潘君敬夫等前往大通與黎堃甫君善爲說辭以期和解而免塗災云 
[續誌大通新風雲]  
　　寗皖各軍隊開赴大通各情已紀昨報茲悉廬軍駐蕪三標一營及警備營兩營兵士亦於四月二日由各該管帶郭子靑葉粹武兩君備足子 
彈帶隊出發廬軍駐襄安鎭之一標二營及砲隊一隊亦奉第十五師師長孫品驂君命令向大通進發聞皖蕪廬赴通各軍隊咸受第一旅第二團團長顧小軒君指揮并推柏 
軍統爲臨時總指揮四月二日晚又有南 
京栢軍統之軍隊千餘過蕪現查先後開赴大通各軍隊約有六千餘人之多近聞黎坤甫君深恐大兵壓境糜爛地方有已允解職酌帶軍隊逕赴南京聽候委用之說連日大通准備極嚴日夜有炮划百餘隻在沿江上下梭巡並於險要處密布地雷以阻各軍進攻之路地方人民頗形惶恐 
　　又聞張紹曾君此番到寗亦爲解决此事深望調和有人或有和平了結之希望至蕪湖紅十字分會醫員因聞安慶軍隊有已在池州地方與黎軍開戰之說故已帶救傷看護多人雇小輪裝運大通由蕪湖至安慶大通兩處電線四月三日已通餘容續詳 
[皖垣歡迎張紹曾]  
　　北京袁大總統前以各省軍隊電賀受職待命令張君紹曾南來代表答謝茲聞已於日昨道出皖垣即經孫都督派員接待并在都督府開軍事歡迎大會是日皖省高等軍官均齊集都督府内并由孫都督備具酒讌觥籌交錯以誌歡迎 
[吳振黄已離蕪湖]  
　　蕪湖分府名義早已取消吳振黄經皖都督派充軍事長已經交卸因坐待兵士雙餉又愆行期日前始由商界勉湊發給擇於三月三十一號起行是日下午二時吳邀集軍警紳商學農工各界在大戲園開話别會迨各界齊集吳登臺略說數語卽行乘輿至江口登程各來賓均送之江干云 
[浙江禁烟交涉失敗]  
　　浙江烟禁前經褚民政司長獨力主持惟以外交 
棘手不惜一再讓步乃英領事必欲各官廳將不禁售賣印土告示明白宣布疊函催索現經褚司長擬呈茲將其原文錄左 
　　按照本省實行禁絕鴉片議案以本年二月十七號（陰曆去歲除夕）爲禁絕之期現在期限早届 
亟應照章禁絕爾軍民人等愼毌自蹈非法致干重咎經此次示諭之後除印土大宗贸易有關約章暫仍舊例外凡私自運售華産土漿及一切私吸私種情事一經查獲即行按照禁吸鴉片議案及新刑律分别懲治煙禁攸關决不寛貸誠恐愚民無知或尚未能遍曉往往有因誤會而犯法者用特一再告誡云 
[撤换浙洋水師統領]  
　　浙洋外海水師統領馮世華本爲前清舊吏嗜好甚深難期振作以致海盜蠭起商旅裹足惟馮頗能馭下部曲半多推戴近因大局初定海疆重鎭不便稍有疏虞適台軍司令官王燮陽卸事回省蔣都督器其威望密札王君馳往相機接統本月四日都督府接王君電稟云已在寗波視事全軍歡迎尚無意外云 
[西冷聞見錄]  
　　女俠有子鑑湖女俠秋瑾經徐女士寄塵倡議恭迎女俠之柩歸葬西湖並建設專祠奉祀昨經民政司電知湖南譚都督乞飭知秋俠之子王元德等情茲將原電錄下湖南譚都督鑒敝 
省議會議决恭迎鑑湖女俠秋瑾柩歸葬西湖並建專祠奉祀即日派人到鄉接洽乞飭知湘譚十八義元當秋俠之子王元德爲盼浙民政司褚輔成 
　　搶刦尼庵杭城吳山龍神廟直落有西方庵一所内有女尼數人俱係帶髮修行者四月二號夜忽來身穿黑呢衣褲之形似兵士二十人手中各執剌刀一柄先以石條打開菴門一哄而入將廟祝阿王捆縳一隅若輩卽穿進尼房翻箱倒篋所有積蓄之洋二百餘元並新舊衣服百餘件悉數携去旣而復至空房間將所儲之大皮箱兩隻尚有零星之動用錫器一齊扛去臨走時忽因飢餓直入廚下將菴中所做買之兩大蒸籠艾餃飽腹而去迨其去後老尼始由柴房中蛇行而出見 
地下遺有剌刀一柄當於次早飛報該管巡警所並杭縣衙署不識如何辦理也 
　　宓家昌火四月三號晨八時鐵佛寺橋宓家昌因烘厨用火過多兼値烘厨之工人他去以致逼焦烟絲頓時烈燄飛騰勢不可遏焚去包烟纸四百餘件約共値洋四千餘此外尚燒去烟葉亦有數千元之譜所損亦云鉅矣幸當時警署消防隊及各集義龍風馳而至竭力撲救不致延及鄰右 
　　火車傷人四月四日下午由拱至杭州站火車過清泰新城門時疾馳而過有一男子走避不及竟被碾死血肉糢糊不忍卒視刻已由公司查照向章收殮矣 
甬東新潮流 
　　改委知事定海縣知事丁紫垣君前因迭被攻訐不得已稱病辭職經浙都督委任王廷揚君而王君亦辭不受職現經民政司長改委洪承魯君接任洪君知蘭谿縣事頗著政聲尤能優於法學當必勝任愉快聞不日卽須交卸蘭篆赴定履新矣 
　　無頭命案定海普陀山天后宫地處僻靜住有老衲某雇得男傭一人供洒掃殿宇之職已歷年所惟該寺無香火缘其山門雖設而常關日前値磐陀石打齋向該寺借用　桌等件有傭 
人某推門而入闐無人聲殊爲疑訝迨至厨下瞥見水缸中露有人脚就近視之知爲該寺老衲又見小缸内亦插有人卽其傭也當報知各寺住僧 
經由僧衆用力撈起棺殮即禀請縣知事派員勘騐是案兇犯未識能否破獲也 
[漕涇鎭爲陳排長立塔]  
　　常州太平鄉漕橋鎭民團團長趙衡孫懐珍趙勵 
德等以陳排長佩南擊匪陣亡公議 
立塔以资紀念呈請政界批准茲將其批辭錄左 
　　常州民政長批詞呈悉陳排長佩南勇烈死難有功於民自宜立塔優卹以示表彰之意除移知宜興縣立案外應候轉詳都督批示遵行 
　　常州司令部批詞具呈已悉查陳排長佩南此次因漕橋鎭幇匪搶刧由陳排長率兵前往剿辦勇力猛攻而且身先士卒擊斃匪目兩名匪徒多名該排長身受重傷陣亡眞不愧爲血性男兒深堪悼惜除另請陸軍部曁江蘇都督酌予卹典並移知宜興民政長立案卽將設立木主送入昭忠祠另行開會追悼外而該绅趙衡等禀請立塔紀念之處准如所請卽便照辦可也此批 
[奉賢海盜猖獗]  
　　奉賢錢家橋鎭於四月二號夜被海盜多人逐户 
搶刧受害者二十餘家惟荼館酒肆幸免唐紳家受害更甚被傷敎員一人傭婦一人搶畢呼嘯登舟出海而去 
[丹徒縣示禁謠言]  
　　鎭江自蘇州兵變後謠言四起人心浮動故城外巡緝隊商團每晚分班巡邏以輔警察之不逮旣而丹徒縣民政長楊振聲君亦於本月三日出有 
告諭其文曰民軍到此保衛地方鎭江秩序安靜如常造言生事不免驚惶本署示禁曉諭周詳倘再煽惑擾亂地方查拿嚴辦切勿輕嘗 
[京江新鬼錄]  
　　槍斃馬夫駐鎭陸軍第十六師團顧師長忠琛現查有已革馬夫高志永有强姦婦女不法情事特派弁將高拘獲到營嚴訊之下所供確實遂於四月三日在旗營空地將高照軍律槍斃以昭儆戒 
　　火車傷人　四月三日午後一時由滬往寗之快車行至高資鎭地方有鄉人某甲在軌道行走避讓不及猝遭碾斃血流滿地目不忍覩現經滬 
寗鐵路公司照章撫卹矣 
[奉黑兩省解散民黨之辦法]  
　　東三省都督趙黑龍江都督宋爲出示曉諭事照 
得共和確定南北統一業經解除黨禁先後示諭在案所有從前革命黨人原爲改革政治起見故甘爲不得已之破壞冀達共和之目的今者政體已定更無革命之可言建設方新豈容秩序之紊亂倘再意圖敗壞擾害治安卽屬國民之公敵爲天下所共葉本都督爲維持大局和平解散起見不惜諄諄勸告特爲分别情形酌定辦法如下（一）如有在政體未定以前實係由内省軍政府委任而來者跋涉千里棲遲數月或因川資缺乏回籍不易仰即於示諭後二日内來轅報告并將所持委任狀或他項憑証呈驗屬實即按道路遠近酌給川資一面派員伴送至火車通行之處照料起程俾得各回原籍自安生業（二）本省政紳各界中人當茲大局已經解决之時凡係在差人員均屬人民公僕應即安分當差盡心厥職以謀人民幸福倘再意存擾亂藉便私圖官箴俱在豈可姑容應卽查明撤差遣發出境其在本地紳士誼切桑梓無不欲力謀公安凡彼自圖私利藉端煽惑者如有所聞務望設法解散倘或勸阻不聽 
應卽據實報告本都督自有處置之法以保公安而维秩序（三）倘有並非内省軍政府委任而冐 
充黨人希圖僥倖者此等舉動實屬土匪性質應遵照政府命令按土匪例盡法懲治以靖地方以 
上三條皆爲分别解散之計自此次通示以後務各遵照辦理毌負諄諄誥誡之至意特示 
[梧州府禁煙不力]  
　　梧州共和策進分會因黄府長展缓煙禁事特陳請陸都督云爲陳請事案據會員梁寳熙君提議昨閱三月二十一號廣西新報纸有梧州黄府長准禁烟展限通告一則不勝詫異查賣西禁烟一案分期分區由禁烟公所提議經諮議局議决曾於前年七月因臨桂縣土商禀請展限經撫院展限四個月嗣經諮議局議駁往返爭辯相持不下以致撫院具奏自請議處卒之不准展限當時各省函電及報館評論我省諮議局頗得名譽竊以爲臨桂等州縣於第一期之下期已嘗試不行則此後第二期第三期各土商必當自行依期收束無有希冀展限者矣不料舊曆十一月間陸都督駐節梧州有土商多人聯合遞禀請予展限寳熙聞之即謁見都督謂此種痼毒亟宜剗除况滿清官吏尚知勒限示禁今若稍寛其限豈新政府所宜出此後奉都督批示謂照議案應以十二月初一禁絕今姑准展至十二月底止經黄府長錄批出 
示通告各土商遵照然寳熙稔知黄府長與土商係屬深交恐不免爲其愚惑再有展限之事特於臘月中旬將禁烟全案呈之軍政分府黄總長并附說帖謂蒼梧等十五州縣爲禁烟最後之一期此期禁絕則全省肅清請其執行黄總長遂交分府辦事處各員核議及至正月不聞有展限之事 
以爲依期實行矣乃黄府長今又有展限之通告而展限又無止期可謂寛大之至第以一人之私交不顧全省之與論此中有何原因深爲府長不取查禁烟公所原案有云奸商圖利愚民營私何孔不入惟在地方奉行法令之嚴整與否地方紳士愛護地方之親切與否等語是官紳皆與有責今行法者旣已獨斷獨行不顧地方之害若紳士猶隠忍不言其何以對地方且恐已禁之區又翻前案皆此通告階之厲也等由當即召集會員開特别會議公同商榷僉謂專制時代尚知鴉片流毒禁之惟恐不速今國體已進共和凡屬共和國民應如何互相勸誡早除痼疾以仰副我大總統通電禁烟之美意乃梧州府長黄紹侃旣不勸勉同胞提前禁絕又復狥私人之請託准予展期而蒼梧縣議事會聞亦暗助贊成查蒼梧縣自治會議事參事各員皆屬滿清遺孽 
慣行專制早應屏除此種社會惡蠢另行組織乃若輩旣得逍遙法外復夤缘黄府長狼狽爲奸究其營私嗜利之心不獨蔑視大總統禁煙之通電並胆敢違抗都督之命令律以殘害同種破壞共和實罪不容誅本分會宗旨在維持社會生命促進共和似此害馬敗羣萬不能緘默承認應請都督撤退黄紹侃解散蒼梧縣自治議參兩會速令梧州行政機關查明境内煙土煙膏實存數目出示通告勒限三日一律搬運出境所有蒼梧土膏各店即日閉歇不得私相買賣倘經查覺或被人告訐得實應查照禁煙案罰則加倍嚴懲務除滿清之污點以鞏民國之初基當經全體會員表决除電達外理合備由陳請察核照准施行 
 
 
 

Page 7

 
 
中華民國元年四月六日星期六（申報）舊曆壬子二月十九日第七版 
本埠新聞 
[大總統限期剪辫]  
　　上海民政總長李君出示略云奉滬軍都督陳令開案據内務部咨開奉大總統令開今者滿庭已覆民國成功凡我同胞允宜滌舊染之汚作新國之民茲查通都大邑剪辫者多至偏鄉僻壤留辫者尚復不少通行各省轉諭所屬凡未去辫者於令到之日限二十日一律剪除淨盡有不遵照者以違法論該地方毌稍容隠致干國紀又查人民有已去辫尚剃其四周者殊屬不合仰部一併諭禁以除虜俗而壯觀瞻等因合亟令移貴總長煩爲查照通飭所屬一體遵照辦理爲此出示仰各屬地方人民一體知悉凡有未剪辫髮者務各遵照限期一律剪除勿得容留致違國法 
[陳仲瑀被逮續紀]  
　　駐滬領事團因前靖浙江運使陳仲瑀（即陳忠義）爲華兵在租界中拘去現正調查此案以備理論捕房亦查訪誘拘者之蹤跡一面由總巡卜羅斯向唐總理報告一切現唐總理已電致北京並向西員擔保將陳設法尋獲送回租界及懲辦誘拘之人聞陳已於前夜由上海陳都督派出之兵在眞茹尋獲擬即送回上海未知確否　　又聞昨由陳之家屬向通商交涉使辦事處遞禀聲稱有兵丁十餘人在平江公所門口搶去家主陳仲瑀請予查辦等情當奉批詞如下查向章租界逮捕罪犯俱由地方官用用式公文請由本使飭行公共會審公廨派捕協拘方爲合法爾家主陳仲瑀犯何案由由何人票拘本使無從查核惟近來匪徒假冐公役兵丁刦人財貨此風已漸傳入租界事關商埠治安易滋外人口實亟應澈查究辦即行分别咨行滬軍都督上海民政總長公共公廨委員查明復核辦理可也 
　　另一訪員報告云駐滬外交團以住居公共租界麥根路之前清浙江鹽運使陳玉麟被鐵血軍在華洋交界處誘入馬車拘解寗垣實屬侵越權限特於昨日開會集議後晉謁唐總理嚴重交涉謂陳即虧欠公欵亦應先由公堂預審不應誘拘應請限期將陳解回否則决不和平了結言頗激烈唐總理以事前未據聲明未知底藴允即飛電南京查明核辦　　附上海陳都督電杭州蔣都督　有自稱陳清泉者前日在英租界率領多人將前清浙鹽運使陳玉麟號仲瑀强行捉 
去英領與唐總理及敝處嚴重交涉若本日内不解决大局恐將牽動現訪聞此人已解往浙江如果屬寔務希火速解回盼切禱切並先電復其美叩歌 
　　又電下關柏軍轉陶賓南君鑒前晚有陳清泉在租界内强行將前浙運使陳仲瑀拘拿稱奉柏軍統及前浙都督湯命令領軍團因治權修關向唐總理及敝處嚴重交涉堅欲勒限放回否無如處因未知情無從對付除電柏軍長謂如解到卽仍押還茲得復電據稱陳清泉本軍并無此人亦並未與聞此事但陳仲瑀曾據浙江湯都督云此人拐帶鹽運鉅欵匿居滬 
上委托聯軍兵站長陶賓南設法代捕等情敝處稍有所知刻 
接尊處來電即至車站詢查並未解有此人抵寗敝處已電致陶賓南令其就近解交尊處核辦免生枝節特此電復卽希查照云云並據光復軍探報此人昨晚到崑山由崑轉解南京或浦口特電乞派人嚴查如有解到及查有下落希照柏軍長電就近解回敝處轉交租界以息交涉事關大局務乞協助至浙省公款關係已有殷實商人向敝處作保由敝處負責另案辦理除電柏軍長接洽外用特電請並希速復至感至盼其美歌　　又電南京陸軍部長黄轉第一軍栢文蔚君鑒有名陳清泉者自稱奉貴軍長命令率領多人在英界强將陳仲瑀捉拿 
乘下午一時快車解寗現英領與唐總理及敝處嚴重交涉若本日内不解决恐將牽動大局乞火速派兵在車站截留卽刻解回滬上盼切並乞電復其美叩支 
　　杭州蔣都督電上海陳都督萬急支電敬悉前清浙運使陳玉麟卽陳仲瑀捲逃運庫鉅欵曾由前都督湯於去年十一月七日照會貴督訪拿解浙在案尊簋任事後並無派員至滬租界拘捕該逃員之事陳清泉等係奉何人命令有無憑証敝處概不接洽惟本月初四日接柏軍統文蔚自下關來電稱陳玉麟已由該軍代爲捕獲請派員赴寗迎提等語當卽電令駐寗浙軍朱統制瑞就近派員赴該軍迎提尚未解到至陳玉麟係由柏軍統在寗捕獲與來電所稱事出兩岐希就近據實查辦是爲至要蔣尊簋歌 
[孫中山考察製造局]  
　　卸任總統孫中山先生定於今日駕蒞滬南製造局考察一切並由海軍司令部毛總司令等特備酒筵邀請午膳昨日海軍處已諭令駐洎局前之中國各兵艦弁兵先行操練以備孫先生閱視海軍操法 
[求免米麥稅之覆電]  
　　上海總商會等要求豁免米麥捐稅一事迭紀本報茲將唐總理　并蘇都督覆電照錄如左 
　　唐總理電　冬電悉莊督復電云米麥稅徴免問題已由省議會提議俟議决報告再行奉聞云儀冬 
　　莊都督電總商會鑒東電悉米厘之征免省議會已在提議俟議决再行公布都督簫 
[姚榮澤死活問題再誌]  
　　歐陽剛致陪審員蔡學彰書姚案陪審員胡貝虞諸君已允禀請袁總統法外施仁免其一死此舉深合人道主義諒荷贊成明日（初三）午後五點鐘乞駕至高易律師事務所面晤丁斐章諸君商量辦法務希惠臨賜敎 
　　丁榕致牧師兪宗周書本堂蔡學彰先生在上禮拜六彼委陪審職務諒必知悉現下其他六位陪審正擬缮禀至總統爲請 
求姚榮澤減刑可否請代轉致蔡君囑其明日下午五句鐘到圓明園路二十四號高易公館弟寫字房簽名勿悞以便發出此禱　　蔡學彰覆丁榕書昨由兪先生轉囑大札敬悉一切請求減刑事昨與徐粹庵君已函復台端惟展讀尊札内開六位陪審員正擬缮禀云至爲詑異查劉崇熙君赴松江未還徐粹庵君與弟已有專函奉復何以有六位陪審之事弟與先生同主愽愛大公之旨豈可背乎人道而崇世人之述惑以生殺之哉惟罪旣昭彰國人皆曰可殺然後殺之之義除暴安良且摩西律載於出埃及記主章十四節云若因仇恨用好謀殺人卽逃至我祭臺上亦宜將彼治死又載於利未記二十四章七節云凡傷害人之性命必宜治死在新約馬太福者二十六章五十二節主謂彼得曰蓋凡 
舉刀者必死於刃又約弟翰一書三章十五節云凡憎其兄弟卽爲殺人者也爾如殺人者無永生存於其衷主之博愛大公卽今之所謂人音主義也先生精通兩約職守攸關以此通知與弟未免欠守主道但弟素欽佩先生不得不引數端經訓以盡互相勉勵之誼屬在同志並喜直言先生知我諒不見責敢以此告過激之處尚希原諒祈上主加愛先生至禱至禱 
[通商交涉使温宗堯辭職電文]  
　　北京袁大總統鈞鑒民軍初起受各省委托宗堯與伍廷芳君公同辦理外交及與清廷締結和議其時内外變患環起迭生宗堯不敢委難於人故與伍君排難冐險支柱海上幸得南京政府成立復受孫大總統委任駐滬通商交涉使雖民國初建應付萬難而有職三月差無貽誤現在南北統一險難已過漸入担途上海特外交之一部善後尤衆賢所樂爲宗堯半年以來心力交瘁自當引避賢路俾得投身社會効忠民國我公富蓄羣材伏懇迅賜派員接任駐滬通商交涉使實深感盼温宗堯叩歌 
[續議保守主權之方法]  
　　閘北商團會近因工部局在北四川呼迤北華界建設捕房並派捕至三區境内巡緝侵佔主權除禀請通商交涉使温宗堯君向外交團據理力爭外前晚又在閘北開第二次會議討論對付方法闻外人對於此舉極爲注意當開會時英法捕房均派探到場探聽情形嗣因該會以會員集議謝絕旁聽該探等仍未得入内 
[捕房密佈偵探]  
　　蘇垣兵變後滬上亦謠言　起人心惶恐幸賴滬軍都督旣英法捕房力爲鎭定南北市面得以安靖惟公共租界内搶刦頻仍肆無忌憚甚至福建路二馬路等處熱閙之區亦竟開槍行刦以故捕房防範益加嚴密除派探捕各帶軍器加意巡緝外前日復選派幹深數名分往要隘及車站輪埠偵察一切俾資防備 
[援救駐荷華僑之會議]  
　　駐滬華僑聯合會近以泗水埠華僑被荷人種種虐待迭經電請袁大總統除向駐京荷使詰問外並電駐荷劉代表與荷政府嚴重交涉茲因輾轉稽延未有效果爰於前日午後邀請各團體集議卽以上海總商會名義分函駐滬荷總領事及荷國各巨商轉電該國政府設法轉圜並擬再開大會討論進行冀達僑民不受外侮之目的 
[民國法律學校開校記事]  
　　本埠北浙江路民國法律學校於今日下午二時行開校禮來賓及學員共到二百餘人首由總書記楊君千里主席陳述開辦本校宗旨並逐節宣布秩序（一）香港何介行大律師演說略謂鄙人今日初自香港來適逢貴校開學文承伍先生介紹來校觀禮研習法律本爲鄙人素願當茲民國初立法律尤爲緊要鄙人極爲贊成云云（二）司法次長吕君志伊演說閩發法律精理並今日急須研求法律之原因（三）劉君紹禺演說平等自由四字須以法律爲範園（四）校長伍先生出席演說及校董馬相伯演講法律演詞均甚長柏掌者如雷動繼由費君模安述開辦本校之經歷及學員報名踴躍情形（五）敎務理事徐君崇欽述校課程序及辦理别科之旨意（六）敎員金君泯澜章君行嚴相繼演說均以學理上之研究及現今中國法界之狀態而以唤起學生責任心爲歸宿末又由楊君總集各人演說賅括大意申述本校以普及法律知識爲宗旨遂攝影二種（甲）會場（乙學員禮畢散會並聞該校卽於八號（星期一）一律上課 
[兵士不認副官]  
　　滬軍營事務已由統領李英石君接管茲於四月三號委派方君瞻廷爲該營副官詎衆兵士概不承認立逼方君出營嗣因各管帶竭力阻止幸未滋事 
[滬軍營劃一服裝]  
　　滬防全軍統領李英石君於本月一號接管滬軍營後曾將該營軍紀妥爲整頓茲查各兵士所穿軍服尚未一律殊不足以壯軍威爰向他營暫借預備軍服先行發給俟再照製送還 
[閩人定期集議]  
　　華僑聯合會昨日分布傳單云頃接閩都督各電云以路礦抵借外債事屬子虚並痛陳財政困難乞共籌良法各等情吾閩素稱貧瘠重以兵燹庫藏支绌自不待言况破壞之局旣终建設之事方始百端待舉需費心多抵借旣不可行籌備又無良法則譁變潰亂在在堪虞本會訂於四月六日一時借泉漳會館開會研究屆期務望吾閩旅滬父老兄弟撥冗　臨公同商榷無任盻切 
[巡士面敷豆腐]  
　　南市二百五十一號巡士前日落差後經過南碼頭日升里口見有某氏婦在該處荳腐店買物向之調笑氏正色拒之該巡士復用手指觸其頸項氏怒甚卽用荳腐擲其面上該巡士老差成怒與之口角一時觀者如堵咸責該巡士之非現該區巡員亦已得悉昨請穆警務長懲辦示儆矣 
[南市華洋裁判所瑣案]  
　　小工吳仁福每日在開平局碼頭圖竊昨經洋水巡解請南市華洋裁判所由徐紫峰君研訊以該小工無事逗遛安納輪船艙内雖無圖竊實據情形不無可疑判押五天以儆小工陳三子在浦東香煙公司偷竊香烟一百餘支昨經水巡抄出解案訊實姑念該工年未成丁判從寛押三天開釋贓給原主王張氏李楊氏偷竊大蔴繩一條經水巡捕解案研訊該二婦認竊不諱並據水巡禀稱該婦前竊舊鐵有案判各押二十天 
[新關扣留軍刀]  
　　各省來滬採辦軍裝等件向由滬軍都督府給發護照經交涉司函送新關稅務司簽字蓋印給執驗放日前有皖軍第一師團委員在滬購買東洋指揮刀六柄運濟軍用新關稅務司墨賢理君查得前項軍刀並無公文護照照章應卽扣留聞該委已禀陳都督轉請稅司放行 
[市政廳限制渡船]  
　　閘北市政廳長錢君昨批船户石長春等禀云禀悉該處向無渡船前年因新閘橋工阻塞交通始由前清巡警總局自雇船隻任人過渡光復以後由自治公所前民政總局給發諭單原以該處河面甚廣兩岸絲廠林立放工時唤渡者不下二三千人諭令置備回船往返搖載冀免擁擠嗣經訪聞止用一船搖載所得渡資四股開拆視人命如兒戲以公益爲利藪殊堪痛恨本擬於四月初一起由本廳備船派人承充旣據一再禀求每月認捐錢二十千文作爲本廳修路之需始准暫行給諭接充茲由本廳核定章程每客渡資以三文爲限每船搭客三十人不得多索贪載船身以堅大爲合格夜間限十時爲止以防危險 
[閘北調查户口]  
　　閘北警務長蔣君國祥近因滬上謠言蠭起人心惶惑閘北地方遼闊烟户稠密且客民較土著爲多欲籌保安之策必先從調查户口入手特於前日飭令户籍科員會同各區員選派妥愼長警挨户詳查限一月蕆事 
[公宴卸任總統]  
　　前日午後七時李懷霜周浩林與樂周桂笙謝樹華楊鴻春經潤山營三余菊農委鳴劉藝舟潘月樵汪炳余伯陶十餘人公讌孫中山先生及孫科胡漢民張博泉吳稚輝馬君武王寵惠汪精衛鄧家彦陳英士沈虬齋諸君於禮渣西餐館王汪二君因事未至酒半李君代表起致頌辭並及自由黨事請先生蒞主裁任中山先生答辭情懇意切謂黨派多少足覘人民程度高低今日政黨過多宜亟謀聯合鄙人對于自由黨極願商榷政見云云陳英士吳稚輝二君各有演說皆淋漓盡致九時後盡歡而散並聞當時有外人來攝一影以爲紀念 
[唐總理與社會黨]  
　　社會黨發起人江亢虎君在北京辦理女學時唐少川總理曾捐款資助之此次唐君來滬江君謁見專談社會黨黨綱地稅歸公一事唐懷抱已久極表同情擬一方面爲推行全國之計期以十年一方面就小地點爲試驗場江君亦謂欲敎育慈善交通等事業均作爲公共機關非從地稅歸公入手不可試驗地點宜在崇明島辦起唐君極以爲是并言十年前赫德曾倡此議惜爲張香　所阻撓今其時矣江君主張先於該地設立研究此問題之學會唐君願爲會員并願以私人經濟維持之而先從測量清丈及預算爲入手此識果成崇明一丸地行將爲理想之桃源不禁爲該島預賀也 
[嚇詐軍餉之匿名信]  
　　前清某省總督之眷屬僑居英美會審公廨附近聞前日忽接匿名信一封商借軍餉若干否則卽以激烈手叚對付等語該家屬閱之駭甚卽投就近捕房報告並請派一印捕看門以資保護 
[賊贜又被竊去]  
　　公共租界南京路老閘捕房寫字間内前日失竊吊存贜物男女綢布衣服十件昨經捕頭查悉通飭各捕房中西探捕一體留心偵緝 
[瑣聞]  
[城内]  
　　都督府批示○嘉寳引商呈批呈及課單閱悉查此案業據滬松巡緝營營長詳稱在租界鹽分棧門首獲到周阿林等七船裝鹽一千二百四十八包解送總棧照章辦理本都督對於繳課承辦之商家不得不加以保護以保餉源已批准各單辦理在案茲據檢呈課單查核所載鹽斤引數與周阿林各船裝載之數全不相符又係由瀏至寳獲運之單並非駁船運獲之單顯係當時并無隨船獲運之課單事後檢呈舊時課單以圖朦混可見到此案要點尚不在課單之符與不符在被獲之地是否該商運鹽必經之道有無成案准由借道駁載恐浙鹽棧舍其向來運道經過該商應行巡緝界内亦未必皆予輕恕該商等世業鹽　是非無不自明獨怪對於公家則藉口保全世業至竸私利又不惜破壞成規所請碍難照准駁船公所連壽椿等呈批據禀閱悉已於嘉寳引商程振泰等呈内批明所請賠償損失之處應自向該引商 
理涉任光袓呈批請移知示遵由前據呈稱籌辦太湖商團以事關民政又非本都督直接管理境内之事未便准辦茲又疊據函催仍仰向该各處直接管理之地方民政署立案請示無庸來府具呈太湖全體米商呈批已於任光祖稟内批明金希聲等呈批呈悉現在南北統一全國一家凡私人財産均應受法律上保障之權利雖屬前清官吏除虧空正項公欵理應追杳外不得無故没收用示大公而重民權所有該商人先後呈請没收壽亨里盛氏房産一節着毌庸議 
　　民政長批示○捷音公所總協理陸元霞等禀批該業議設公所擬訂規約十二條禀請立案給示節經一再批明並照會日報公會查復去後茲准復稱所訂規約尚無窒碍並據該業續禀前來姑准立案聽候給示仍仰該公所按照規章先行試辦並隨時集議派報方法務其便捷庶不負該公所命名捷音之意如果主顧權迎該業天然發達也水爐公所業董顧藩呈批來呈閱悉照章各業董由同業公舉與本業有關係者任之並由回業具禀加蓋圖章方可立案據呈各節無憑照准 
　　審判廳批示○楊士熊呈批據訴銀爲復記行主鍾志姜商借當時焉有不索鍾志姜借據之理迨後所收回單不過爲商家收付手續之一種究與存摺憑票不同雖未據黏呈但其所收之銀是否卽係鍾志姜所借之欵抑係他項買賣之欵無從推定何得執以爲據逕向該行經理索銀且事近十年始行起訴其中顯有不實不盡情事未便准理曹茂生呈批據訴史第花邀請楊雲卿向該商調勸理直自愿息訴合准撤回訴訟查此　係被告履行原告之請求所有應繳訟費洋二十元着被告史第花担認前存契摺着曹茂生具領此批 
　　檢察廳批示○唐鍚瑞呈批據訴並黏單均悉爾子旣無不法行爲儘可到堂辯明因何飭傳避匿不到仍着　速投到候訊核辦 
[南市]  
　　插身干預○貨物總公所查驗人魏　在十六舗查見洋紗數十件欲裝輪船因其漏未報稅卽向查問詎突有大生輪船局夥袁阿根出爲留難將魏拖入内室肆行毆擊後由巡士得悉拘解公所移送裁判所訊得袁行兇屬實判罰洋一元從寛保釋並諭該局卽行補稅　 
　　尚有同黨○江海關某稅司所雇游船上之舵工孫登林去年九月間被人在外謀斃茲由水包探查知實係船夥王阿秀等所爲將王拘解南市華洋裁判所又在高橋獲到同黨高福全至案 
昨經許繼祥君委徐君訊供推諉並稱同謀者尚有二人判留候提到同黨究辦 
　　追獲搶匪○外鹹瓜街水菓攤主王慶槐之幼女在門前戲玩突被無賴陳阿根攫去金缐圈一枚飛奔逃逸旋由巡士追獲在其口中搜出原贓解由陳裁判訊實判押半月贓給失主領去 
[閘北]  
　　怨憤自盡○人力車夫李阿三住居閘北洪慶里其妻張阿二素性淫蕩近與某軍人結不解缘前晚與李尋衅逼索離婚字據李念不可遏將其妻之髮䯻剪去碰傷頭額等處李復吞服生烟希圖自盡後經一區張區官訪悉立飭地保將李車送醫院不及施救旋卽身死嗣由張區員傳到屍兄李輝龍及李妻之母張陶氏略詰一過併交地保看管並報警務長移請上海檢察廳蒞驗再核 
　　偷竊耕牛○陳毛毛因竊鄕民周全福之耕牛被周追獲扭控市政廳經孫所長訊明判押七天 
[英租界]  
　　靜候堂諭○英商彙司洋行西人因前買辦沈　庭不理虧欠銀八千一百八十餘兩控奉公廨傳案於前日午後會訊沈供認欠洋二千餘元餘不承認關讞員商之英康副領事判交原保候會商堂諭宣佈飭遵 
　　幸免押追○已閉萬秦莊主姚占魁控木作頭張永記（卽張永林）不理結欠往來及押欵銀兩業經公廨提訊判令變産抵償並限理餘欠在案前晚由廨復訊原告投稱除將房産作場變價抵償外尚欠銀四千餘兩抗延不理應請押追質之張供實因無力現愿於一月内先繳銀三百兩餘求寛限王襄讞以張所供尚属情眞判交原保准予一月内先繳銀三百兩並趕緊將餘欠理明分期拔還如違押追 
　　拔還米價○吳淞路義昌米店夥陳載嶽因永興館飯店主蔡廷全結欠米價洋九十五元三角延不理還控奉公廨於前晚傳訊原告投案求退質之蔡供認屬實求恩寛限分期拔付判交原保每月拔付洋十元 
　　會勘火場○西棋盤街一百四十一號門牌空屋起火殃及河南路轉角民利洋貨號嗣經捕房查得該號與空房毗連之後　有一巨孔且該號保有火險情節可疑當將該號股東陸文彬司賬閔桂芹等三人傳至公堂諭候勘明火場再核在案前日午後由聶襄讞會同德祜副領事偕該號代表葛福來律師同往查勘當由葛律師繙繹史趾麟導往察看墻洞係由空房拆進卽據葛律師聲稱研究此洞實係匪人縱火圖竊已無疑義查被告已受虧不貲旣經勘明應請將案註銷中西官允之遂各分道返署 
　　包探調差○英美總巡卜羅斯君昨日諭飭西虹口捕房包探季立仁調往楊樹浦捕房辦公 
　　失竊報捕○貴州路九十五號孫維祖家又新閘路孫召堂家 
均失竊衣飾各物業已分投就近捕房請爲偵緝 
　　循例停訊○昨爲舊曆清明節日公共公廨關讞員預先咨照輪應陪審之英康副領事停理讞政一天以循舊例 
　　婦人遇暴○廣西路一百四十九號住户譚何氏昨晨九時手持現洋五十五元行經北西藏路弄内被匪徒兩人　住各出利刀將氏手指戵傷其洋悉被攫去當時該氏大聲喊捕追趕無着卽投就近捕房報請飭探偵緝住居愛而近路一百五十四號之包陳氏於前晚九句半鍗乘坐人力車行經北福建路被匪攫去値洋三十六元之金押髮一支逃逸卽投匯四捕房請爲查緝　　匪徒上屋○匪徒張季春前晚潛伏于福建路四百五十二號屋上希圖行竊被捕瞥見喊捕張情虚跳下卽被拘獲帶入捕房押候解廨訊究 
　　照料戲場○前晚浙江路新新舞台開冪　客甚衆老閘捕房捕頭恐有匪人混入搶竊財物特派中西探捕數名至該舞台内外妥爲照料 
[美租界]  
　　婦人被毆○婦人陳莊氏住居西華得路同和里昨投捕房控被女友彩貴等紏同流氓多人擁至家中行兇肆毆捕頭諭令退去想查核辦 
　　突如其來○西華得路二千八百八十八號住户陳阿堂昨報捕房云有無賴范小三子闖入家中不問情由逞兇肆毆迨唤巡捕到來范已遠颺請爲查辦捕頭准之 
　　且哭且閙○前晚有形似酒醉之某粤婦在武昌路且哭且閙由捕送入捕房暫押候查 
　　抑何貪小○顧永泉前晚在西華得路空地上掘取工部局所堆之黄泥被守夜人查見拘送捕房候究 
　　來歷不明○張阿三昨携綢衣多件在吳淞路某押店抵押由探王金茂查見向詰支吾拘送捕房押候查明核辦 
[法租界]  
　　舉行瞻禮○昨日係天主敎四大瞻禮之第一節期新北門外天主堂内於黎明時舉行彌撒禮法國各官紳及在敎人等均往該堂瞻禮法捕房特派探捕前往照料 
　　節期停課○法馬路八仙橋法文書館肄業生徒昨由監院神父傳知以現届大瞻禮節期停課六天 
　　律師回滬○法國龍仁律師前在本埠辦理交涉事宜中外欽仰後因膺天津法國工部局總辦之職致律師一席不能兼顧茲已任事期滿交卸來滬卽在洋涇浜二號洋房内懸牌仍操舊業　　形跡可疑○法新租界華洋居民近來時有失竊情事捕房已 
飭包探嚴緝在案昨有混名龔麻子者爲探撞見以其形跡可疑立卽拘入捕房盤詰不認詎龔曾在華界犯有巨案當有西區派探至捕房移提捕頭命候解送公堂再行核奪 
[來函]  
　　來函更正 
　　四月一號報載蘇州捕變警耗有日商丸三藥房及全昌等店主已請日領事要求賠償等語但敝號並非日商亦未至領事署要求想係傳聞之誤至敝號損失一切已報告商會彙呈都督府因恐以讹傳訛即請更正爲禱全昌鑽石號謹上 
 
 

Page 8

 
 
   
 
 

Page 9

 
 
   
 
 

Page 10

 
 
中華民國元年四月六日星期六卽舊曆壬子二月十九日申報第三張第二版自由談 
游戲文章 
[鬼國謀滅人國策] [  愛]  
　　昨得陰陽界訪事人無線電云冥王鑒於人國生殖之繁將來移民實邊必致侵及陰界陰界本壤地褊小若再被人國蠶食將來鬼無存身之地欲求爲老鬼而不可得因此召集鬼官鬼紳合議先行入寇人國之策衆議邇時滅人家國不專恃兵力工戰商戰皆足以制人之死命爰擬就用柔術暗亡人國之策五條照錄於後藉見其鬼計之多端鬼心之苛毒也矣 
　　一擬遣勾魂姐數萬人投身陽世爲妓女媚惑世人至速死乃已 
　　一擬遣無常數萬人投身陽世爲庸醫劣巫診醫世人至速死乃已 
　　一擬遣紅鬚判官數萬人投身陽世爲贪官污吏勒逼世人至速死乃已 
　　一擬遣小鬼數萬人投身陽世爲大盜小竊及不法之軍士刧殺世人至速死乃已 
　　一擬遣餓鬼數萬人投身陽世爲消耗粮食之飯桶使米貴如珠擠軋世人至速死乃已 
　　統觀以上五策確爲滅我人國之利器不知我人國諸秉鈞聞之將用何策以抵制之也 
[吹牛復拍馬先生書] [  吹]  
　　拍馬先生左右辱承明敎深佩崇論夫衆口方喧孤吹無效羣盲競進按拍無功先生以鞭策天下之才盡抑揚人傑之術推勘賢豪成敗其埀史册而震當世者質言之亦不過盡吹拍之能力耳惟吹之效與不效則仍視拍之時與不時某之有望於先生爲世界觀者正無限量至牛溲馬勃某與先生方鄙夷之等諸吹毛豈聞合拍設有登世界舞臺開章明義大吹特吹先生亦願奏十八拍否惜爲牛後策馬何追援助待時會當馳白 
海外奇談 
[預知風訊] [  頌斌]  
　　某德報載柏林電云德國厫恩地方於上月二十九號（卽舊曆二月十一日）狂風突起房屋被風吹倒者共有三十八座該處無缐電報局新建之五十密達高塔亦於是日颶風繼起時突然倒塌道上行人因不勝風力顚仆於地者不計其數洵爲近三十年來未有之狂風也據云該處有一能察天時之人名克離奇者舉凡風霜雨雪莫不預先知悉故當大風未起之前半月卽宣布於衆曰某日必有颶風人初疑其爲诳迨往詢天文家天文家亦頗以爲然故早日登報廣告禁止船隻往來是以岸上損失雖巨而大小船隻則無一艘受損此實克離奇先知之功也現聞德國文學界頗願出巨金請克離奇君傳授秘法尚未蒙克君允許云 
尊聞閣詞選 
[泳風箏] [  珠溪蔡選靑]  
　　生成仙骨本飄然游徧山村水郭前忌我飛腾终日绊受人牽制逐風顚置身方擬重霄上托足幾餘一缐延多少不平鳴不盡空敎搔首屢呼天 
[春日讀劍南詩鈔擬放翁小體詩三首] [  前人]  
　　杜門息影日初長俯仰猶存舊草堂風軟楊花成陣無春深巢燕哺雛忙酒酸却稱寒儒飲衫破時呼内子商感慨昔年親重竹數竿新籜已過墻 
　　安貪何必絆浮名時序融和雨復晴雲散春山添笑態風來松徑起潮聲屋如舟小棲身穏窓俯溪開豁眼明漸覺爭心全掃却懶招良友對棋枰 
　　昨非今是不如歸靜坐吾廬悟化機偶聽鸝鳴催覓句久無客到試開扉編成籬落移花補飲摘園蔬愛笱肥須識人生行樂耳開愁莫使賞心違 
澄廬筆記 
[四星别解] [  瘦蝶]  
　　余幼時讀西廂記酬韵一篇至今夜凄凉有四星句金批以爲四星者造秤人每至一斤則用五星至稍盡一斤乃用四星四星之爲言下梢也竊疑其謬按此折乃寫張生隔牆酬韵之後悵然而歸到西廂也上文之恰尋歸路佇立空庭寫其歸接以竹梢風　斗柄雲横及四星句皆寫其未入户時仰首所見之景張生則因所見而念牛女兩星遙　一水而已與雙起近隔一牆天壤茫茫覺今夜之凄凉情緒竟居然有四星矣如此則下文之他不偢人待怎生等句　絡聯貫如一氣呵成雖屬臆見然較之聖歎原批似覺圓愜 
紙上空談 
[代拍器之發明] [  山儂]  
　　近時各議會各團體無不盛行演說凡稍時髦之人登台講演則座客例須拍掌初不必究其所云維何也在登演說台者亦祇視台下拍掌聲浪之繁靜卽認爲演說成績之優劣亦不必自計其理由之是否完足也特是擔任此項拍掌義務之職員於其奏技時所費之手續殊形困難蓋拍輕則啞樂貽譏拍重則手疼欲裂誠當局者之所苦也今議宜亟援照委任代表之通則設廠仿造杭城賣油條者所擊之器具分發各埠售賣此器因有代表拍掌之功能擬卽名之曰代拍器並要求司立法機關者爲之規定嗣後無論何等黨會均須 
 
 

Page 11

 
 
中華民國元年四月六日星期六卽舊歷壬子二月十九日申報第三張第三版 
購置此種器具數十百副以備會衆曁來　等於開會演說時全體敲拍旣無手疼之虞抑且清脆可聽此議若能通過當亦爲善拍掌者之拍掌也 
心直口快 
[十可怕] [  牛]  
　　怕聞兵變之信搶去財貨報告賠償怕娶吊膀軋姘之粉艷老婆怕讀黎副總統之急電怕共和國民無共和國民之資格怕看烏雲一朶千波萬疊之家書怕聽學堂學生兩句也司怕涉紅塵急欲尋個凈土做一個逍遙童子怕吾國人民購用外貨利權外溢怕吃幾洋一瓶之藥水怕報館將此十可怕置而不登心思罔費 
[四願四不願] [  谷夫]  
　　願天多生幾個爲管事爲西崽爲大司務下灶爲出店爲馬車包車夫爲管門人才向外人分利不願天多生一個爲洋行買辦人才爲外人作忠臣孝子朘削同胞洋貨暢銷利權外溢有識者方從旁目笑彼反詡詡然自命爲商界鉅子 
　　願地多闢幾處礦山森林備他日工藝建築之用不願地再種一處鴉片烟阻共和之進行來强鄰之干涉依舊造就無量數黑籍寃魂 
　　願人多存幾分國家觀念捐私利謀公益俾進世界於大同不願人再存一分帝王思想及附鳳攀龍甘爲奴𨽻之劣根性留歷史之污點棄革命之全功 
　　願自由談投稿者多說幾句有益於人心世道言語以諷諫出之俾善者有所勸惡者有所懲以期改良社會不願多說一句月雲風露及撰爲無價値文字累閱報諸君徒費目力而亂腦筋 
小說 
[長相思傳奇] [  嘉定二我]  
　　（一）我思彼 
　　（三山怨）一曲古梁州搖落滿天星斗却缘何指間音不應了絃間手我只爲往事情多特地愁（珠落索）捝下長亭柳道鸞膠須續鴦牒終修破鏡歸來當不久到於今紫泥落盡靑烏誰收白雲紅葉兩悠悠 
　　（小河滿子）空消受幾個重門清畫驚回首又値落花時候見庭院紅囚池塘綠皺一枕凄凉月滿樓翻來覆去欲睡還休　　（大河滿子）夢入五更頭見伊家模樣還依舊蛾眉螓首鳳眼横秋花明玉媚人如綉最牽情是一種温柔嘘蕙吹蘭春透 
（十二紅）可憐夢裏殷勤覺後休菱花八角端的照新愁龐兒瘦我這裏思他知他思我還如我否（尾聲）多應是兩地相思一樣在心頭從今後涙似長江不斷流 
　　（二）彼思我 
　　（北越來）跌枕搥床罵負義辜恩薄倖郎他漡天谎當初許我破鏡重圓斷絃再上今何往十載音書没半行 
　　（紫玉簫）上載音書没半行我爲他冷淡了多少愁窻我爲他剔盡了多少銀缸我爲他課兇錢朝朝問卜我爲他夢兒裏夜夜　惶我爲他斷腸不敢高聲放我爲他提起東來西便忘我爲他被旁人閒講我爲他門兒不出消減了别後威光 
　　（五柳令）呀只落得冷清守老蘭房枕頭兒相傍心鹿兒來往鎭日的不梳不洗不飯不茶湯那寃家在何方 
　　（說不盡）枉敎奴欄杆憑遍空凝望再不見走馬銀塘再不見吹簫湖上再不見西園撲蝶花稍兜住紫羅裳再不見香肩並倚低低唱再不見口接唇朱舌抵當風簾薄纸見些斜陽影裏飛燕雙雙（繡鞋踼）陡然神往到他旁問他爲甚麽相忘他心兒冷情兒薄性兒剛把恩河愛海翻愁浪扭他同見閻羅地下王討姻缘簿查出椿椿看他狠模樣怎的行藏 
（金井轆轤）細想行藏料他他們不是薄倖輕狂還記得燈兒下織錦香囊把奴衣輕輕繫上道關山遠也權表相思一寸芳到如今難道他轉眼便相忘多應是奴家命裏該磨障莫怨東風且自傷（尾聲）莫怨東風且自傷看蒼黄落日牛羊巷又報西園綻海棠 
 
 

Page 12

 
 
   
 
