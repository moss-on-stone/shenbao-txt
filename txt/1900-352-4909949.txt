# 1900 - 352 - 4909949

 

Page 1

 
 
[勸募濟急捐欵] [  申報館協振謹啓]  
　　拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人槪發慈悲傾嚢以佽者不拘多寡同是善緣請及早擲交本館協振所隨時彚解俾子遺黎庶萑席同登翹企仁施迫切以待肅此謹白惟冀垂靑 
[論申報所紀巨案駭聞]  
自南宋賈似道創設公田重租稅元明因之由是蘇松田賦遂居天下之半至我朝聖恩汪濊俯念民艱迭頒减賦之詔惟賦之向章過重雖减而又减較之他處尚不啻倍蓰焉賦旣重則租自不能從輕亦自然之勢也賦有定額官吏不能濫收則業户之田產可保租有定額業户亦不得溢取則農民之衣食可謀是以賦雖較重而業户不聞有怨咨租雖不輕而鄉人不聞有凍餒遇有災荒則朝廷蠲賦業户免租卽年歲稍稍歉收賦則猶是而租必减成誠以賦較輕於租以租抵賦業户尚不無贏餘而農民亦不致蓋藏盡罄法至善勢至平也然仍不免有刻薄之户私置大斛以勢欺人一經告發官吏無不立予懲儆恐其害民也仍不免有刁頑之佃抗租不繳官吏亦必管押代追恐妨國　也故業户卽存刻薄这見而究不敢多取於鄉人鄉人卽有拖欠之家而究鮮有糾衆抗違之事乃閱前報紀巨案駭聞一事則令人殊難索解矣前報之言曰近日昭文縣治某鄉農民不知因何相約槪不納租并於十月二十二日將董事某君全家十餘口盡行殺害迨縣主張大令聞信馳往中途被鄉民圍困不得已命駕折回竊思鄉民抗租必因收成歉薄無以爲生不得已而出此下策今歲各處雖未必皆滿篝滿車而尚稱中稔何至彼處獨荒卽豐歉原無一定儘有惰農收成獨歉者然斷無一鄉皆惰農之理或因業户刻薄過甚觸鄉人之怒然一鄉之中斷非一人所有之產豈有各業户皆觸鄉人之怒而至相約抗租者度勢揆情亦必無之事也且抗租者抗業户之租與董事何與或董事卽係業户然一鄉之田斷非一董事之產而何以獨向某君尋釁而必欲殺其全家耶况抗租之事究非不共戴天何至釀成巨案非令人不可解者乎或者謂業户之產多寡不等自數十畝以至數千畝多者必有訂賬人專治其事若田產無多則每託保租者經理且業户居處遠近不同或居城市之中催取不易或居鄰邑相去更遠非有保租者爲之經理租務終難起色保租者必鄉間土著年歲之豐歉鄉人之貧富彼皆熟悉浼其經理鄉人莫敢或欺故保租者往往以一人而兼理數家數十家田產業户聽其從違鄉人仰其鼻息其權往往似催科之吏今鄉人因抗租而殺董事大約董事卽鄉間之保租者一鄉之田盡歸經理必其平日刻薄鄉人久爲怨府故一量發難如火之燎原水之决口不可阻遏否則鄉人卽甚兇横亦何至如此前報又云聞彼處近有票匪混入各鄉煽惑愚民以致肇此巨禍夫各種匪人無不擾害鄉間故鄉人類皆痛恨若票匪則以票惑人許人富貴鄉人遇而易惑且素畏見官乃敢將官圍之苟無助之𦦨者鄉人斷不敢出此今者某董遭此奇禍邑令受此驚惶必已通詳上憲飭役訪拿水落石出當在指顧之間無論其事何由而起而爲首之人終必難逃法綱鄉人無知殊不禁爲之可憐而又可恨矣 
[行在宫門抄]  
　　光緖二十六年九月二十四日福建提督學政檀璣請訓召見軍機檀璣二十五日芬車謝仍充壓馬大臣恩福建按察使吳重　請安召見軍機吳重憙二十六日澤公謝授正藍旗護軍統領恩文　謝授廂藍旗漢軍副都統恩湖北提督學政蔣式芬貴州提督學政趙惟熙均請訓召見軍機蔣式芬趙惟熙二十七日召見軍機二十八日河南提督學政林開謩山西提督學政劉嘉琛均請訓召見軍機林開謩劉嘉琛董福祥二十九日召見軍機三十日江蘇補用道逹斌預備召見軍見軍機逹斌 
[英相之言]  
　　英京倫敦來電云某日英國相臣沙侯與衆談及中國近日情形謂各國互議和局可望早日告成說者謂中外各國使臣相聚已閱數月之久而所議條欵至今尚未見端倪乃沙侯忽有此語不知果何所見而云然也 
[使臣和洽]  
　　西字報云傳聞英日美三國使臣頗極親密意國使臣初亦隨之現在則與法國使臣往來和洽矣 
[荷使抵京]  
　　香港循環日報登京師來電云荷蘭國簡駐中國使臣那布路業氏刻已行抵京師暫駐德國使署 
[聨軍攻匪]  
　　香港循環日報登天津來電云十月十九日距河西務北八西里許有聨軍驛卒若干人被大隊拳匪攻擊驛卒懼策馬飛奔直至河西務始得求救於汛兵時匪黨多至千人汛兵力不能支將次敗北迨用連環快槍猛攻彈如雨下匪始不能抵禦狼狽而逃翌晨聨軍由馬頭馳至會合汛兵往攻匪黨鏖戰未久匪黨卽四散逃亡然尚有鄉村被匪占據後聨軍四圍緊偪匪遂突圍而出不知所之 
[法請退師]  
　　香港循環日報登京師來電云法國使臣丕莊氏曾照會中國議和全權大臣慶王李相請將中越交界之處所駐華兵一律撤退並停止販運軍裝入口免致再肇釁端 
[催趲路工]  
　　法京巴黎來電云某日法廷降旨著將由越南東京柳溪逹寗平之鐵路昕夕工作早日告成俾火車遄　直達華界 
[英艦赴葡]  
　　廣州安雅書局世說編云上月十四日澳門總督接葡萄牙京城來電内開英國海門盤隊於是日由某處駛至葡萄牙國李士般京城恭賀葡主及政府諸大臣蓋因葡英兩國交誼重敦故此次英艦特往京中慶賀也 
[古制猶存]  
　　香港循環日報譯西字報云英京下議院每届開議例在午後二點鐘時然衆議員皆以晨至各擇軒敞之座留其帽然後出外閒遊將午則英皇派羽林軍一小隊至反覆搜尋其軍皆穿數百年前古制戎衣搜竟禀報無事然後首席偕一牧師導各員魚貫肅穆而入其有世爵官職者各持旗印或御賜之物敬愼將事衣裳綷索無敢 
 
 

Page 2

 
 
𠻳者旣而各員鵠列牧師朗誦經文畢握手行相見禮各歸本座材官報上議院委員到矣院中遽閉門任委員在門外三呼而後納旣入正立大呼曰請諸公詣上議院宣讀詔旨語旣策騎先行首席離座偕衆議員步至上議院則諸貴已列坐兩行不起迎不問訊衆議員自分班次恭聆院中首席朗宣開院詔旨宣畢將詔旨交下議院首席齎回供奉洎小坐而散已悯點鐘許矣迨次晨四點鐘時乃重聚議事入夜復有施放烟火之舉聞之攷古家云搜院之例始自一千六百零五年是年十一月四號開院之日有民黨首領牙霍士者欲謀作亂埋火藥爲焚院計不虞被黨中人洩其事是時英皇前驅已至命羽林軍四圍搜捕起出地中炎藥得免於難次日五號諸員醵資放烟火爲英皇壽故至今沿以爲例幾如告朔餼羊云 
[鄉試併科]  
　　金陵訪事友人云兩江總督兼南洋通商大臣劉峴莊制軍前見北省拳氛不靖中外遽啓釁端爰奏請將本年庚子恩科鄉試緩至明年三月舉行其辛丑年應補庚子正科以次遞緩欽奉上諭允准通飭欽遵在案兹者方和局將次議定自應預先料理鄉試事宜惟各省公項奇窮連舉兩次鄉闈經費猝難籌措制軍乃奏請明年八月恩正兩科併試節度支傳聞已於十月某日封章入告矣 
[倚重長城]  
　　香港循環日報云劉淵亭軍門奉調回粤大憲擬令將所部福軍分駐各屬匪鄉軍門以人地非其所宜且欲歸隱山林優遊泉石大憲見時艱日亟再四挽留並就福軍三千名中撥出二千名往惠州駐紥其餘一千名半駐猪頭山半駐西樵官山江浦司屬各處以收除暴安良之效軍門重違憲意擬俟分調妥恊然後請假一月暫旋珂里稍息征塵倘有緊要機宜一得電音自必應期而至說者謂軍門聲名遠播實爲當代將才欲效韓蘄王之湖上騎驢恐不可得也 
[誥誡匪人]  
　　廣州安雅書局世說編云今秋鄂省自立會匪滋事幾至糜爛地方幸官軍先事偵知拿獲唐才常等渠魁立時正法餘黨始得帖然旣而湖廣總督張香帥手撰誥誡文勸令匪黨中人及時攺悔近又付諸梨棗刷印成書郵寄粤東省會大憲卽委從九品朱少尹德綱携赴香港澳門分給各華人俾知引以爲戒不知生公說法果能令頑石點頭否耶 
[釐局派員]  
　　廣州訪事友人云廣東省會百貨釐金前由某某等商人禀准包收包解兹已攺歸官辦日前三水河口釐局由大憲委候補府吳太守尚泰綜理蘆苞釐局委鄒司馬贊元綜理後𤁋釐局委史大令支源綜理　蘭釐局委謝大令帥元綜理各員奉札後刻已次第擇吉到差矣 
[赴任有期]  
　　金陵訪事友人云簡授兩淮鹽運司程雨亭都轉儀洛自上月二十五日奉兩江鹽督憲劉峴帥檄令赴任卽趨詣憲轅禀謝省垣司道以下咸詣行轅道賀設筵祖餞者幾於無日無之某日運署吏役等人由正任鹽運司升任江西臬司柯遜庵廉訪命赴白下遠迎都轉乃擇吉十一月初五日赴揚履任 
[團勇不法]  
　　姑蘇訪事友人云上月二十五日有駐紥齊門外之團勇數名至惠月茶樓啜茗旣領盧仝風味竟爾不名一錢茶博士向之索償各團勇竟以老拳從事致將某甲毆傷旋經茶肆主訢知地甲將甲舁至元和縣署禀請相騐左近各鋪户亦具公禀投縣遞呈不知縣主王大令若何辦理也 
[團丁剪徑]  
　　金除訪事友人云上月某日鄉民某甲擔稻草入夺求售迨薄暮還鄉道出長林猝遇短衣窄袖之乙丙兩人各執長柄刀迎面而來攔住歸路迫令褫下衣服并欲戄取腰纒甲細審兩盜形容似曾相識爰大聲呼之曰若非團丁某某兩人耶其一聞言倉皇狂竄一人揮刀直劈幸甲身手靈捷一躍避之正危急問丁戊二長工策蹇而至匪始戄而竄匿夫團練之設原以禦暴也今乃反而爲暴不亦與初意大相刺謬科 
[温州火警]  
　　温州訪事友人云上月二十四日之夜更魚四躍警鉦亂鳴旋見西南角紅光燭天不異赤城霞起天明詢之知火起於小南門内小高橋左近沿河一帶絲線店酒米店烟館客棧共計四十餘家均付楚人一炬惟葉姓房屋如魯靈光殿巋然獨存緣大門以内院宇甚爲空曠各水龍齊集噴激視融氏遂不敢肆其猖狂也當火熾時郡城文武官員均臨塲彈壓事後道塗傳述咸謂某絲線店學徒遺火積薪中當時未及覺察遂致一發難收云 
[金閶火警]  
　　姑蘇訪事人云省垣閭門外自建築馬路以來牟利之徒咸於此購地造屋冀他　獨　利權木作主李某承造某姓房屋十餘幢雲斤月斧昕夕不遑工將竣矣不料本月初一日之夜十點鐘後不知何來火種霎時烈𦦨狂飛不可遏抑迨地甲鳴鉦告警城内外各水龍夫咸舁水龍馳至吸水噴射總巡捕頭鄂爾生亦督率各捕竭力救援是處逼近護城河取水尚使約閱一時許火勢始得漸衰計焚去房屋八九幢 
[潯郡官塲紀事]  
　　九江訪事友人云正任江西巡撫調補江蘇巡撫松鶴齡中丞交卸篆務秉節起程上月二十七日申刻行抵潯江潯城文武各官均至招商局馬頭迎迓中丞次第接見後卽乘輿赴各署謝步迨事畢回舟諭令次日黎明卽展輪就道○正任江西九江鎭總兵調補安徽壽春鎭總兵宋佩珍鎭軍自交卸鎭篆卽於上月二十一日挈眷登程各官咸詣舟次恭送如禮○上月二十六日長江水師湖口鎭總兵李鎭軍金標因事來潯謁見各當道當道以禮答之○上月某日二套口釐局委員裘逹臣明府命駕來潯恭送松中丞及宋鎭軍行旌翌日卽回局視事 
[邗郡官塲紀事]  
　　揚州訪事友人云近得省中來信知新任兩淮運司程雨亭都轉儀洛已奉兩江總督兼理鹽政大臣劉峴莊制軍行知飭卽前赴新任隨詣轅叩謝涓吉履新淮南總局各員飭辦差人將右衛街本局灑掃潔凈以備憲旌暫駐至淮南總局則於上月二十八日暫移至徐凝眼康山曾公祠至新都轉接篆之期大約在十一月初旬某日○上月某日前署淮揚海兵備道李觀察維翰由淸江赴省謁見兩江總督南洋通商大臣劉峴莊制軍面陳要務二十八日憲舟過揚府尊沈碧香太守曁江都甘泉兩邑宰均至河干恭迓觀察一一接見隨命駕入城向各衙署答拜至運署時運司柯遜𤲅都轉迎入花廳茗談移晷旋卽回舟揚帆而去○日前兩淮運司柯都轉率同所屬文武印委各員往瓜洲口恭迓新任江蘇巡撫松鶴齡大中丞泊舟兩日未見棨戟遙臨因之陸續遄返兹聞官塲中人云中丞甫卸江西撫篆卽奉西安電旨著赴行在陛見故已取湖北趨赴秦中矣 
[換鵝餘韻]  
　　紹興訪事友人云署山陰縣何大令下車伊始卽訪悉境内三江閘日久未經修濬泥沙逐漸淤塞有碍農田因商諸本邑紳耆籌欵挑挖近已次第告竣上月某日蛎令親往騐收是誠興修水利之善政也○紹郡各署差役類皆擅作威福魚肉鄉愚事爲前任會稽縣主黄念乢大令查知製給各卯役腰牌嚴禁白役名目近者山陰縣何大令會同署會稽縣兪大令重申前令有犯必懲併將各卯役所佩腰牌另行換給此後遇有民間訟案應傳被告人証僅准所派之役往傳倘有私帶白役圖詐錢財者准被詐者扭送到縣從嚴懲治亦未始非安良除暴之一法也 
 
 

Page 3

 
 
[白下委譚]  
　　金陵訪事人云省垣釣魚巷爲曲院諸姫薈萃之所院中龜鴇大率傲慢異常客之前往尋芳者往往受其侮辱上月某日旗人某甲突爲若輩所窘忿怒塡膺翌日邀同獵户數十人齊集隔岸東關頭各持鳥槍向靑樓開放連珠　處鶯燕紛飛粉盒脂奩摧毁殆盡龜鴇情急遣人求救於理事府迨理事某君鳴騶戾止各旗丁早已雲散風流未幾復紛至沓來攻擊較前益厲且槍中實以鉛彈窓櫺板槅多被洞穿龜鴇窘甚遣其族類跪船頭叩首無算并乞惠臨水榭願率衆負刑各旗丁知黔驢無技遂携手逕渡直入龜巢龜鴇命張燈設筵姊妹花低唱淺斟殷勤侑酒迨夜闌席散復餽以番佛若干尊各旗丁始歡然散去是役也沿河娼寮均遭蹂躪而天寶來喜兩堂所失尤多亦花叢一小劫也○沙洲圩劣董某甲倚勎橫行素爲一鄉之患近更得賄庇賭貽害地方某店主吳懷禮出而阻之甲遂銜之刺骨前朋某日率同衆賭棍至吳店中肆行滋閙詐得洋蚨八十翼吳忿甚據情控諸江甯縣署縣主孫鼎甫大令提訊屬實飭將甲及各賭棍一併交差管押勒公將所詐之贓如數給還始准開釋 
[南徐寒板]  
　　鎭江訪事友人云常鎭通海兵備道長久山觀察之金昆前任江寗藩司長方伯祿因病奏請開缺回旗調養延至是月某日殁於京師觀察聞訃之餘手足情深異常悼痛筮期二十七八九等日在金山寺延僧誦經鎭城文武印委各官咸往弔奠冠蓋輿馬如小如雲○鎭江五方雜處良莠不齊地痞流氓往往結隊成羣見有婦女之踽踽獨行者向前圍繞或拔簪珥或攫銀錢甚且闖入人家乘間行竊事爲府尊向子振太守訪悉特飭丹徒縣莫嶼香大令保甲局唐秩庭二尹各派差役嚴密查拿誠除暴安良之善政也○十月二十九日淸晨六點鐘時某輪船自滬至鎭客貨旣卸卽展輪上駛行過瓜洲適有某船裝煤數十墩順流而下水溜不遑避讓致被撞沈在舟八人同占滅頂旋由小划船户某甲救起六人惟某姓母子竟無蹝跡船主擬赴英領事署控請卹銀○某甲不知何許人年近不惑衣履修潔某日獨立小閘口徘徊不去移時潮小驟漲波浪滔滔竟乘人不及隄防聳身躍下見者皆作壁上觀無援手者遂斃焉猶幸髪辮絓於橋柱不致隨流而去迨潮退屍卽浮起由親屬備棺成殮聞甲有妻有子家道小康不知何以也此不策也○鎭江小街某米棧所雇王小工人於十月二十九日工作時忽　然一聲米包墮下致被壓傷手足鮮血淋漓旋經儕輩扶起舁送福音醫院求治醫士騐得左足骨節已斷爰卽如法鋸下用藥敷之雖無性命之虞而已不免殘廢矣 
[上海官塲紀事]  
　　昨晨江南機器製造局總辦潘芸笙觀察命駕至道轅拜會蘇松太兵備道余晉珊觀察茗談良久而别○蘇松太兵備道余晉珊觀察定於昨日乘江孚輪船赴金陵謁見兩江總督劉峴帥面陳要公 
[愼重由單]  
　　上海縣每屇征漕時糧書所造易知由單往往有遺漏之弊日前縣主汪珤庭大令特諭各書吏於造串之際連由單併印裁發似此密益加密當無復有遺漏之虞矣 
[栅夫受責]  
　　前晚本邑南市二十三七鋪巡防局委員邱友林二尹親率勇甲往各叚巡查比至萬裕碼頭見栅門洞啓不禁勃然震怒飭提栅夫某甲至輿前笞責一百板諭以嗣後如再違犯定干斥 
[發落展落]  
　　昨日禮拜一爲法租界公廨讞員杜枝園大令蒞捕房發落各案之期捕頭查無判定笞責人犯因　包探禀請暫停一期併歸禮拜三發落 
[西節停公]  
　　今日爲耶穌誕生令節西人例得停工慶賀所有英美租界公廨會訊事宜循例暫行停辦二日昨日讞員張柄樞司馬已期飭知矣 
[閘北火警]  
　　本邑閘北一帶常有江北客民支竹爲棚雞棲於此昨日亭午時某姓家早炊失火登時蔓延無際焚去毗連三十餘家是處在租界之外故瞭望臺並不鳴鐘報警惟附近太陽廟巡防局員石二尹聞之率勇馳往彈壓事後查得所燬各家類皆貧苦小民突被此災風餐露宿殊可憐也 
[新界火警]  
　　前夜二點鐘後本邑新闢租界愛文牛路四百三十五號門牌某姓家不戒於火瞭望臺鳴鐘告警救火會中人急驅皮帶車飛馳往救始得火滅烟消計焚去樓房三間半 
[勸募陜振二志]  
　　十月十七日接周鼎臣觀察自汴梁來電云江督行知奉到陜振如何布置乞示遵行寳生○同日電復陜災極重籌欵萬難弟與杏公擬各墊萬金佑之另籌萬金并刊册勸募公能籌墊若干乞示則敬○二十一日奉岑中丞電開盛京堂施子英兄鑒賜電均悉承示辦法極感實職照雖經部議如何尚未知發到卽飛遞銜封翎枝貢監各實收捐章已飭飛寄空白照續寄佑翁何日起程盼示煊箇○二十二日電禀云岑雲帥鈞鑒奉箇電敬悉則敬前奉咸電實職空白照奏請奏准立卽電告各省同志并刊印捐册分送現在部議未定仍求轉商王中堂議准方可推廣若僅准奬銜封等項斷難踴躍嚴廣文數日内卽行盛京卿墊二萬並商滬關道借五萬嚴觀察墊一萬則敬墊一萬二千嚴廣文另籌數竿約共湊庫紋十萬則敬禀○二十六日奉岑中丞電開施子英兄鑒電悉兄與盛嚴諸公籌墊十萬感極實職照前雖奏准因有未盡須續奏今日會同晉撫奏請開秦晉實官捐輸一摺已奉明諭允准原奏係請五品以下實官劃歸秦晉振捐銓補一切悉照新海防例核奬係三成花樣惟遇缺先仍歸新海防餘亦歸振捐如此勸辦必易原奏及捐章實照容卽寄諭旨已飭電局迅遞煊叩徑上海北市絲業會館六馬路仁濟善堂奏辦陜西義振駐滬總局施則敬謹啓 
[直隸藩司孫麟伯廉訪致救濟善會津局第二次公函]  
　　純伯方仁兄大人閣下前肅寄一函亮邀台覽敬維善祉迎庥定符遙祝陳毅翁護送第一批救濟船隻何日到津沿途想可平安無事至以爲念此次謝汝翁來保設局辦理救濟章程旣極善又能處處愼重顧全善會聲名法德兩兵統帥見其辦事實心並皆欽重力任保護前後兩批救護南省被難士商男女眷口不下四百餘人暢行無碍無如爲時迫促封河在卽外州縣報名過遲不及赴津之人計復不少祗能留在會中公所暫住俟明春開河備船送津届時當電請閣下知照商局輪船一體載送回南惟汝翁有事未便屈留特商請張曉珊兄留此主持局事弟等自當帮同辦理一切情形汝翁面陳不復覼縷專　奉祗請善安諸維惠照不宣愚弟孫鍾祥頓首 
[墊解陜振]  
　　陜省災重奉旨辦振日來迭蒙岑撫帥函電催促數百萬災民凍餓相待困苦情形不堪備述等因誠恐緩不濟急商由滬上同人墊解鉅欵交嚴佑之善士帶往應急信厚亦勉力籌墊庫平足銀一萬兩已於十月二十九日運往惟災情如此急迫全仗海内仁人協助庶幾簣土爲山積流成海挽回造化共濟艱難感切禱切上海源通官銀號嚴信厚謹叩 
[申報館恊振所經收濟急善會捐欵十月十六日至三十日止第七次淸單]  
十六日嚴建常洋一元石錫藩洋二元○十七日崇儉齋梅里永義昶局來洋一元○二十日漢口劉敦五洋一百廿元○二十一日力不從心者安慶福興局來洋十元○二十二日葉　生洋二元無名氏洋二元五柳堂洋十元黎德記洋二元曹叔文洋卄元徐荔亭洋一元張翕順堂洋二元孫映雪堂洋二元張介記洋一元○二十三日揚州忠恕堂鄒爲病痊了願洋十元○二十四日杭州章蓮莊爲母保安健正大局來規元四十兩○二十八日公思小洋二角○二十九日無名氏洋四十元○三十日南昌吳友春太古晋局來洋四元又吳曾氏洋二元又松盛錢號洋一元又吳舒灝洋一元以上總共收英洋二百三十四元規元四十兩小洋二角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　縣署捕役拘解行竊本城侯家浜王姓家器物之王茂生到縣前晚縣主汪瑶庭大令升堂訊究王供小的係川沙龔家路口人在滬爲小工前在英界犯竊一次被包探拘解公堂訊押三月釋出後回鄉於前月因事來滬行至新北門遇素識之寗波阿三至晚串同入城竊得不知姓名人家銅錫器由阿三携去質錢俵分今阿三不知下落大令判責二百板收押自新所起獲之贓候傳失主具領○鄉人蔡金祥控蔣省三掯贖田單前晚經汪大令提訊蔡供小的家世耕田父親於同治五年將田單兩紙抵與蔣省三之父得洋銀五十元現在小的備本向贖蔣竟不允叩求恩斷蔣供蔡父將田單向故父低去洋銀五十元後小的因措置故父身後事宜轉押與王永祥得洋銀八十元當時擬卽回贖並未立據不料至今無錢取贖後蔡向小的回贖小的卽偕往王處熟商王置之不理求提王到案質訊可也大令諭令蔣交人保出候提王訊斷○貨捐局委員某君查悉陳很大在南市冐充巡丁向各米船索賄因卽拘獲送縣前晚汪大令研訊之下陳供小的係常熟縣人在南市船帮頭某甲處爲夥素來安分不敢爲非實被划船户陸阿三挾嫌至貨捐局誣控致被送案大令查閱局中來函謂爾冐丁索詐鑿鑿可證豈容抵賴陳堅不供認大令喝責二百板枷號十天發犯事地方示衆 
[馬路工程局瑣案]  
　　前日之晚駁船户金阿二泊舟南市萬聚碼頭有萬魁山者駕划船至浦濵假道金船登岸偶一欹側船卽蕩搖金惡之將萬扭住奪取船上划槳作當頭棒喝正紛爭間不虞爲水巡丁所見拘至捕房捕頭移解馬路工程局總辦葉孟紀司馬升堂研訊萬供小的係淮安府屬鹽城縣人今槳已被金擊折求恩斷賠金供小的被萬毆傷耱鑒司馬判責金五十板押候交人保出○東洋車夫陸才福與余登才爭攬坐客被余推仆壓壤車輪二十五號巡街華捕見之一併拘入捕房轉解馬路工程局總辦葉司馬研訊之下判余賠小銀錢三枚○前日薄暮時有一男孩在馬路中徘徊瞻顧二十五號巡街捕見之恐入匪人之手遂帶回捕房捕頭解請工程局總辦葉司馬研訊孩供小的姓王名榮生年甫九齡家住十二圖高昌廟左近父親向業庖丁母親早逝近被繼母逐出沿門求食藉以殘喘苟延司馬命暫留捕房候飭差傳其父到案訊核 
[英美租界公堂瑣案]  
　　前者乞丐顔阿毛在大和豐弄拾得鈔票三紙適被某號巡街捕陳龍三所見向之奪去後因另犯他事經五百四十九號華捕拘入捕房供出拾票被奪事情昨晨捕頭令包探趙銀河解案請訊顔丐供訴前情陳供小的奪得此票本欲交入捕房因奉派夜差倦而瞌睡致有此悞求賜恩寛讞員張柄樞司馬商之梅繙譯判責陳二百板顔丐卽行開釋○鑣客徐懹任李裕長爲德大恒票號解銀往山西交卸回蘇道經滬上身藏軍械閒行馬路中被一百零二號巡街捕拘案請究司馬飭差押令出境諭以此後不得身藏軍器闌入租界之中○蘇州女孩吳阿珠行四馬路中被嚴公館馬車碾傷經一百九十四號巡捕拘獲馬春李金生將阿珠送至某醫院療治昨以傷勢甚重禀請將李訊懲阿珠之父吳阿珍投案申訴司情形馬著將李發回捕房押候阿珠傷愈再核○陸阿二行竊朱阿狗家布被三條袁中元行竊李杏生家布被衣服等物經某某二包探拘案請究司馬判各責三百板贓給還失主○協和棧主某甲控朱錫巖王金泉行竊茶葉三箱司馬飭押候覆訊○周福林行竊羅湘舟邵生銓及西人克勒浦等家大菜刀义牙骨摺扇蚊賬等物經包探金立生拘案請究司馬判責二百板管押捕房二月贓給還失主○高根寳吳慶才行竊盛長生張錫記家燭臺水烟袋等物經包探趙銀河拘解請究司馬判各責二百板管押捕房一月贓給還失主○積賊姚阿福不知在何處竊得銅脚爐一枚經包探張寳成拘案請究司馬判責二百板管押二月脚爐存捕房待失主認領○王阿寳行竊李毛甫家此衣一件脚爐一枚經包探胡瑞龍拘案請究司馬判責二百板贓還給失主 
[英美租界公廨紀事]  
　　河南路大橋畔晉記茶葉棧所雇工人不下百餘名前日因事忿爭勢將用武工頭董騰萬向之解勸衆工人反邀集流氓至棧中吵閙棧主怒投訴捕房並繕禀控諸英美租界公廨讞員張柄樞司馬允候飭拿訊辦○昨日午後一點鐘時有戎張氏者投英美租界公廨訴稱丈夫戎楚順前在山西貿易近日携資回滬不知何故逼令小婦人自盡爲此情急來案叩耱大老爺恩賜保全司馬諭候飭提訊究 
[法租界捕房紀事]  
　　前日法界新北門外聖若瑟堂中失去學生所戴之絲絨花邊水晶帽結之小帽十三頂因卽投捕房請緝捕頭允之○竊犯小蘇州迭次犯案笞責遞回前日復來滬上竊得某姓家水晶眼鏡一副携至某押鋪求質適爲某包探所見拘入捕房捕頭令押候解送公堂禀請讞員杜枝園大令訊辦○昨日有張才生者持銅質僞銀首飾往某押鋪求質櫃夥察出破綻扭入捕房捕頭令押候解送公堂禀請訊究 
[美租界捕房紀事]  
　　前日午後駐紥楊樹浦協隆繅絲廠内之日本兵二名至引翔港某酒肆沽飲醉後生經大純紡紗廠左近將舉棒途人亂毆四百八十一號華捕見之急吹號呌旋由一百七十九號印捕帮同拘入捕房捕頭令送至統帶官處禀請訊究○昨晨小竊張阿有混入百老匯路某甬人家竊得衣服若干件携之而出適被巡街捕所見連贓帶入捕房捕頭令押候轉解公堂禀請讞員張柄樞司馬懲辦 
[救濟電音]  
　　十一月初一日滬上救濟善會接京局來電云囑借馮壽玉馮敬臣許篆卿四百兩已交匯信百兩以下均　平糶城外兩局日售零米四千餘斤城内兩局初四開掩埋局各國均允初一開局宋芝潤家靈柩無恙○滬局陸純伯部郎發京電云聶軍門太夫人已否到京現住何處電復上海慶順里救濟善會總局錄 
[蘇垣官報]  
　　十月十九日光祿寺正卿郭曾炘辭行赴浙候補道杜兪由杭州回知縣陳昌基禀銷南路總巡差卽辭赴錫金釐局差盧懋善禀謝奉委南路總巡卽日到差二十日藩轅牌示照得靖江縣訓導朱培源修墓開缺當經由司輪委上海縣人前溧陽縣訓導王萃元署理在案現據上海縣詳稱該員遊幕出外懇請攺委前來茲查有婁縣人試用訓導龔元逹堪以輪委署理丹陽縣吕城司巡檢員缺前以陶鴻綬請補業經奉部復准自應飭令赴任無錫縣與史杜枚臣病故遣缺查有遇缺先典史張彝堪以輪補知州吳式晸禀銷閶胥門外總巡差並謝奉委上海樹木捐局差知縣許溎祥禀知赴十里亭稽查火藥新庫本日卽回縣丞李楙由崇明保甲差次來二十一日户部郎中林開章福建八由京來候選敎職嚴作　由滬來卽辭行通判丁年禀銷北路總巡差陳熊禀銷中路總巡差接辦閶胥門外總巡差知縣倪文范禀知到北路總巡差徐炳章禀銷解金陵餉差直州判徐元熙禀知到中路總巡差縣丞王基肇禀知到北路二叚冬防差馮臯禀銷北路二叚冬防差太湖廳東山司巡檢瞿傳壿吳江縣汾湖司巡檢鄒幕賢均禀辭赴任太湖水師營務處兼帶正前營許國祥通知出巡回二十二日署海州章邦直專丁來省禀謝奉飭高郵州任内拿獲隣封掦州城内刧案要犯咨部獎敘巡檢馬軼倫禀謝奉委上海貨捐局查騐差委署長洲縣典史萬毓桂禀知接印任事署長洲縣典史祝鵬年禀知交缷任事候選從九品馬琯書杭州人由湖北來副將銜儘先遊擊陳維炳辭行赴川二十三日直隸州陳錫純由武進沙洲差次來知縣寳鎭山由鎭江府屬公幹回龔鴻揆由丹陽沙洲來卽辭孫喬年由寳山沙洲左次來卽辭凌邦璽禀謝奉飭待質公所年滿無悞給予勞績班儘先委署一次霍鎔炳禀知赴滬見道憲卽辭府經歴謝瑞麟禀銷南路二叚團防調辦北路一叚團防卽日到差管帶飛划左營叅將徐錦堂禀知各處巡緝回漕轅摺差藍翎儘先守備葦右營恊防葛槐由陜西來請補桃源縣武麟禀辭赴甯見制憲二十四日户部郎中林開章辭行赴西安請補新陽縣陳紹唐禀知奉藩憲　赴上海公幹卽辭委辦頴州分銷同知銜候補知縣曾紀樑由甯來兪錫疇由湖北見于撫憲回 
 
 

Page 10

 
 
[江西官報]  
　　署南豐縣　溦　事清理交代回　　馬昌駿湖南查探　磺價値回並淮徐海賑捐奘加鹽提　街縣丞胡翼由京起服來江新　崇仁訓導賴汝謀考騐領憑署廣昌都司傅連陞據報病故以候補　司羅福元接署贑左營世職謝啓祿齎表　省候補縣劉均宜春催繳徐令欠　回張炳華解餉往上海倪望嶐解銀赴滬魏碩輔往贑州府屬公幹陶鈞由樵舍卡來省余官濬往長江查催安鹽馬昌駿輪委厘卡一次曾廣選吉安就醫回王懋漳饒州措資回准補弋陽典史問作周飭赴新任 
 
 
 

Page 11

 
 
   
 
 

Page 12

 
 
   
 
