# 1890 - 177 - 4906177

 

Page 1

 
 
[二百二十九號畫報告白] [  點石齋啓]  
　　日前英租界有某西捕强姦妓女一事外間議諭紛然謂西捕向無此等舉動今乃忽　其常若不從嚴戀辦恐　有變而加厪者本齋　録所聞傳知儆戒他若寶清輪船之被焚小瓜落船之獲盜江寗有秦　高懸之合甯波有蜃樓海巿之觀事者新頴足供談助後仍附閨媛圖　淮於十六日出售此佈 
[才多說]  
　　人才之盛衰世道之升降繫焉得人則治失人則亂自古有然推而至於千萬世當亦無不然凡有國有家者之於人才顧不重哉有心人翹首而觀當今之世人才盛乎小大官司與奔走後先百執事未能一一盡如具分也是不得謂盛也能富今之世人才衰乎内有部屬間曹外而隨班聽鼓其中之懷一材一技而莫由自見　　知凡幾矣不得謂人才之非盛也　用人之柄者於此將何如哉夫藥之可以治病世而寒凉異用攻補異官醫者誤用之則治病者反以致病騏驥之迅速也而南北不並驅東西不同道御者誤引之則不如駑駘之緩行用人亦　是矣後世用才必循資格夫資格用人非盡不善也按諸古音君莫如堯臣莫如舜而堯之用舜也必歴試而後任之孟子曰左右皆曰賢未可也諸大夫皆曰賢未可也國人皆日賢然後察之見賢也然後用之用人如是其愼遲任有言曰人惟求舊器非求舊惟新詩曰雖無老成人尚有典型凡古昔經傳類皆重老成而薄新進然所謂老成者亦以其人之才德言之非必以歲月計也說築傳巖尚釣渭水一言而加以相位寗戚扣角一歌而齊桓以冠服隨之可知草茅新進一語不足以尾大賢限名臣也今人循俗見狃故常輙以新進概從薄視於是才違其用用非其才且眞才屈抑則不才之輩轉得于于而至人見于于而至者無一眞才遂嘅然曰當今之世果無眞才焉噫過矣中國自與泰西通商開埠事務日煩留必時事者咸知西學爲當今急務每有交涉事件常慮欲用無人然細思之中國之人其所以習西學者不一途　東福建天津上海等處設學堂者不一皆所以造就人才也其中有中西並教者有專教西學者有教之以粗者有教之以精者諸學黨之生徒亦有素識者其習天算則測量推算精核無此其講化舉則格物致知確有至理凡西人一切精妙之法莫不熟思而深究之　西文西語之祗足供繙譯者直視爲不甚奇異豈得謂此中無一眞才明然其學成見用　曾無幾人其餘皆鬱鬱不得志勢將終老於學堂中此外又有前時之出洋學生其學而未成及但學西人之習氣而無補於中國之用者固亦不少其學成待用者亦不乏之觀昔日馬尾之役可知此中固大有人在乃亦與諸學堂之生徒同一屏棄夫旣知此人此才爲當今之急務故設法以求之求之不得又設法以儲之待才旣儲矣又復拘爲資格迸而不用且或仍轉而爲洋人用不亦大可惜哉今夫一花也栽之培之漸而吐蕊漸而含苞皆生機之所流露也乃至旣經開放則盛極將衰之際從此别無生色矣故詩曰花開堪折直須折莫待無花空折枝此言待用者固當乘時得勢用之者亦不當棄其時失其勢也夫花其小焉今夫一器斧削之刮磨之雕鏤而髹漆之皆成之機也迨亦旣告成則一成而不變矣故曰君子不器夫器其小焉今夫一家其初手無寸鐵運一人之心力辛苦成家漸而衣食可以無虧漸而妻孥可以無苦皆迫境也迨業已成而産已豐則向之事事躬親者至此而漸卸於人或諉子姪或　僕人久而安焉無復有前時勵志之日亦不能爲前時勵志之爲而其家事亦卽從此而止夫家其小焉國家之用人必臻於資格而後用則恐鋒芒已盡而精力亦已衰矣近然捐例頻開候補人員愈形擁擠故各省有請停分發之奏然初惟内地諸大省有之至邊省療地尚未聞也近者貴州等省亦有是奏矣實缺不可得有差使可當亦可略抒抱負乃近日官塲不特内地諸省之差使不可得卽臺灣新闢之地而劉宫保有阻止來轅投効之諭矣夫臺灣乃生番蟠踞之地蠻烟瘴霧觸之死亡固昔之所規　不前者會幾何時而乃趨之若騖夫亦以人才之過盛耳噫人才而果盛乎則固世道之幸也 
[諭旨恭錄]  
　　五月初七日奉上諭京師入夏以來雨澤稀少朕迭次親詣大高殿並詣時應宫拈香分派貝勒載瀅等恭詣時應宫等處拈香同申虔禱現在節迥夏至仍未渥沛甘霖朕心倍深寅盼着遴選光明殿道衆在大高殿祈禱遴選僧衆在覺生寺諷經均於本月十一日開壇是日朕親詣大高殿拈杳着派樂光在彼常川住宿並派睿親王魁斌鎭國公漙芸誠端克文分爲兩班輪班住宿上杳行禮覺生寺派肅親土隆懃拈香派又璧常川住宿並派貝勒奕絪鎭國公榮毓德壽立瑞分爲兩班輪班住宿上香行禮時應宫着派貝勒載濂照顯廟着派貝勒載漪宣仁廟着派貝子奕謨凝和廟着派輔國公載澤拈香並派貝勒載澍詣黑龍潭拈香所有派出之王大臣等俱着先期齋宿分往行禮欽此 
[本館接奉電音]  
　　昨由京友電傳上諭一道敬謹譯登○五月十四日奉上諭給事中殷李堯奏廕生分部人員請變通補缺班次並修撰編修檢討等官請酌定俸滿年限截取知府各摺片着吏部議奏欽此 
[東海搜奇]  
　　日本訪事人來信云各縣海關稅長同時赴東京各將征稅情形具禀大藏省主稅局聞須待局中議允然後遄回也○南松浦郡畐江村人平田亮平藏有唐代石刻王羲之眞跡相傳本元明間遺民劉民所藏至本朝携至日本文化年問劉氏漸衰乃爲平田氏之伯祖圭翁以重價購得倩儒士和氣行藏君裝作法帖近以年久又須裝裱遂聘名工利家裝就擬乞大法家爲之鑑定故携至長崎僑寓樺島町旅舍以便就　于賞鑑家好事者一聞此信索觀者　紛至沓來甚矣日人之好古成癖也○禪門中有降魔一術載之史册歴歴可徵長崎西浦上村照圓寺曩者香火頗盛近因村人羣尚耶穌教寺遂不免洗凉寺中住持大内止次和尚具大神通三次投書本願寺復上京請於各顯宦俾設一轉移之計嗣經大村子爵渡邊子爵渡邊另爵及本山南條諸君賛成其事啓建轉輪道塲聘名僧主壇一試降魔之術於是人均仰其功德得以寺象日新　○佐世保鎭守　警備軍艦名島海盍駛赴朝鮮仁川港未幾卽解纜在中國北洋本定於上月中旬廻港嗣因船體須如堊漆遂折至崎港三菱造船廠下椗艦中將校以次拜謁陸官聞不日將廻品川灣云○日本婦女在往潜赴他邦自春間往香港之煤船中悶死多人海關遂留心防範凡遇船雙出口 
 
 

Page 2

 
 
無不嚴密溲查若輩因另覔他途雇民船守候在馬關對馬等埠俟輪船駛至卽躡梯而登說者謂天下之重利輕身者莫日本婦女若矣○前報紀東京丸副管事癩頭阿坤私帶無錫民婦某氏王横濵嗣竟中途抛棄氏遂渡海至神户姊氏家姊雖惡其無恥究以情關手足不得不收留而該氏水性楊花依然飄　理事蹇明府訪聞此事並知該氏前會犯事遞解回華此次重來仍不改過適董事亦以此女行爲不正有損華人體面禀請明府再行遞解明府遂諭令侯有便船卽押令回籍云○一等動從一位松平慶永於本月七號仙逝日皇聞訃痛悼殊深是日午前十點鐘時勑使田中式部官往邸六差並宣旨賜銀一千元翌日下千前十一點鐘時又勑使堀河侍從往邸供差並賜幣帛神饌先一日傳諭曰已故某至誠憂國夙倚屏藩之重任大義勤王以賛中興之駿業偉勲具在忠藎可嘉今也淪亡曷勝軫惜用賜金幣以吊慰明治廿三年六月七日奉勅官宫内大臣從二位一等勲土方久元 
[鹿門零拾]  
　　臺灣西學堂向設在大稻埕六館商務局嗣以學生推廣住屋不敷應乃遂徙至城内學院每屆科歲兩試仍須遷讓現聞大府有擇地起建學堂之議業日洋文教習轄治臣繪就圖樣呈逹撫署一俟核准卽可興工也○署恒春縣宋鑑秋大令興利除弊善政良多現因瓜代有人紳民公製萬民傘德政牌以誌愛戴○時屆端午經紀中人各有拮据之勢開手藝作坊者虧折閉逃不勝屈計蓋緣今年薪糧奇貴生意寥寥平日所入不敷所出一到節下各債蝟集無從開發不得不效周赧王築避債臺耳○哆囉滿産金淘沙出之與瓜子金相似番人鎔成條藏巨甓十客至每開甓自炫然不知用處近歲始有携至淡水基隆易布者○嵩如山大令去歲來臺投効上游飭令往催各縣清賦現在回郡銷差奉檄承辦撫轅發審 
[競渡肇禍]  
　　節屆天中江鄕居民無不備角黍泛蒲觴爭賽龍丹以弔三閭大夫習俗相沿不止一處然當龍舟齊集爭奪錦標時最易滋生　端甚至釀成鬥毆今年端午日九江西關外甘棠湖水勢大漲四鄕健兒紥成龍舟十數隻自辰至酉在湖心蕩濠往來旗幟飄揚金鼓雜奏潯城内外紅男緑女往觀水嬉者爭雇瓜皮小艇或　良朋或挈眷屬或與平康妙妓衣香扇影容與中流往來如織至午後多用紅布紥彩懸於竹竿燃放爆竹令龍舟爭先奪取　者無不興高采烈鼓掌喝有官簰夾龍船與某躉船小工龍船爭先敗北老羞成怒始則唇槍舌劍繼則各持橈板互相攻擊打落水者數人幸皆善泅得慶牛還惟五人受傷甚重尚在醫治不識有性命之虞否又聞江北沙池口亦有龍舟械鬥傷人之事惟小池口龍舟雖多幸小池分旬汪少尹督同弓兵極力彈壓頗稱安謐云 
[和尚還俗]  
　　人世間最可喜者莫如洞房花燭　龍華會上昔也蟋蟀一燈今乃鴛鴦一枕其樂又何極耶金陵通濟門内有某庵其住持專以行脚爲焚修踏破鐵鞋遍托粲連之缽化來金粟即開燒笋之廚每屆雲　難期雨住庵内祗一沙彌時依近之某飯鋪補香積廚之烟火雛僧耳依依肘下不似阿闍黎之光樣可嫌鋪主僅一女未字人而年與沙彌相若沙彌因感鋪主夫婦待之也厚　有父焉母焉之志自言若得隂麗華爲妻也者便無量壽佛許以散花天女亦不願作空門弟子由是鋪主益憐　之久之女有孕僧亦西歸沙彌遂藉口爲其師進香普陀俾借佛力超度生天　實恐爲屬耳目者索到風疏業債　不惜跋涉長途耳春初出門時告女曰此行正所謂欲取之而姑予之也南風入律間木魚聲當是和尚來拜丈母時候屈指腹中物時當　世若雄也則以呱呱者鞠諸外家雌也煩以瓦斃之前月果産男女卽以書招沙彌旣歸急欲還俗又恐失齋魚粥鼓之利乃擬徐徐蓄垂髫之髮緩緩解紺髻之珠大約賦氓之首章而秋以爲期或曰上年此沙彌因與婦女同桌鬥牌爲某官所見由保甲局笞之二白　老憐其因愛生想因想生妄　如卽遂其所願使一對糊途虫立成了眷屬庶不負此竹肉並奏此一叚好姻緣之所由來也尤奇者當坐蓐時鋪主見老僧踉蹌入内呼之不應急躡視則房内已其泣喤喤花甲人無孫而有孫矣日前城北某尼庵亦有尼思還俗者老尼苦禁之惜無有義士如古押衙者亦軔利天中無可奈何之一憾事也據稱小尼本皖産七歲時爲匪人所掠　猶能記其鄕土風俗及其住址里居特非其人問則不以告可見亦是伶俐女子上年有某夫人思皆靜住庵者匝月隣小尼之孤苦無依鍾愛如已出且願出金贖文姬　歸漢事爲老尼所知懼中變伺夫人歸卽擇日爲小尼披利小尼雖坐蓮花受膜戒而俯仰涕泣不聽成彼俗禮故老尼防範綦嚴可經月不令其出雲房一步近有某小君因隨喜與老尼結香火緣老尼利多金所以仰頤指承眉睫者不啻側目而視側耳而聽小尼亦　夫人非尋常箕帚第懾於氣象軒昻不敢越俎親其丰采伺至夜深乃僞爲挑燈焰　見夫人猶未成寐始就牀沿從容問答遂得歴歴訴其所苦夫人笑曰爾年纔十五此後安知不有拔爾火坑者乎小尼泣曰果爾則乘人之危而濟人之厄其人必爲德不終與其遇薄倖兒卽何如作夫人奴婢夫人反歛容慰之曰事在我爾無恐此三月事也迄今未聞消息或者終屬女流因人成事未必果有吳季札把劍覔徐君之信義耳爰類誌之俾知有一等人萬不可輕言皈依 
[鄂渚官報]  
　　幫帶鼎字副營候補副將吳清泰進見謝委巿經歴托漙禀謝儘先酌委州縣一次准補榖城縣瞿元燦禀見謝赴任飭知候補縣高培蘭湖南候補典史王天爵俱自湖南寶慶府屬查勘煤鐵礦務回省禀到候補巡檢劉彭奉善後局委赴貴州公幹禀知藩憲牌示漢陽縣典史員缺飭准補之李金竹山縣典史員缺飭准補之姜國屏俱赴任漢陽蔡甸巡檢調署江夏鮎魚巡檢陳森可省禀到候補通判魏慶昭禀見奉委赴來鳳縣試辦補抽土藥稅局並銷漢陽縣帮審差禀辭署江夏縣縣丞潘遵枋封閉登仙閘禀知候補縣梁家鈺自嘉魚縣督修江堤工竣回省禀到 
[江西官報]  
　　縣丞萬國琛接查德勝門蔡維熊委辦南昌保甲從九江鴻逵起服來江新選清江典史耿守漳禀到係山東人縣丞鄭德凝委辦南昌保甲永豐沙溪司楊汝舟據報患病開缺以補用縣丞徐德新署理同知瞿芝嶺住廣信等府知縣賀煇玉行吉安等府俱緝私鹽吳大惇加一級紀錄二次吕懋承往袁州臨江饒州三府公幹黃麟報捐同　稀從九鄺鴻彬接查進内保甲知縣薛銓委往撫建等府袁信芳往九江就醫閣尚庚委住吉安府通判吳蘭頤委往九江府同　童騶吾委住蓮　廳俱公幹　縣李世申仍辭善後局事務范濂補缺後刁同和直隸州前先升用縣丞狄如椿府照張學康俱起服來江同知許應銑酌委知縣一次黃麟委辦生米卡卸辦善後局張察委往上高縣公幹陳燕昌委往南康縣守催征存各欵 
[杭垣近語]  
　　杭俗以每年五月十六日爲旌德觀温元帥誕辰鄕人排列綵仗問行城廂内外取逐疫之意兵燹後某中丞勒石永禁近來日久玩生又復舉行爭奇鬥艶别出心裁聞今年較上年更增五大倍云○古語云一夏炎炎人有之年又云夏至西逢三伏熱今年夏至適當癸酉日近來梅雨初晴荷風夫扇水雲歛跡火傘高張炎威之熾已如三伏說者謂是豐年之兆姑誌之以爲他日騐○永寗院上首紹興人某甲因犯竊案避地杭城歴有年矣其妻與篐桶匠某乙私通一日畫寢乙伺無人濳身臥榻不料爲甲所見手取剪刀一柄將妻下體剪破而乙已乘間遁去妻受傷過重漸漸腐爛甲有梅心復謂乙曰禍由君起君能治之當與共也乙慨然　諾一切醫治日用皆取給於乙甲素貧窘得乙後居然小康每當醉後輙語人曰妻財之樂有如是耶聞者莫不掩口而笑不謂天壤間乃有此種人殊出情理之外矣 
 
 

Page 3

 
 
[吳中團扇]  
　　吳中風俗每逢三節有搶鮮名目盖巿肆無賴輩一至令節三五成羣至各店强搶硬賒無惡不作生意中人早已畏同蛇蝎不敢稍櫻其鋒現經賢父母繞諭嚴禁並將著名土棍拘案重責荷以頭號重枷以昭炯戒今屇端陽地方殊覺安靖宜各鋪户銜感於心稱揚於口而頌美德駁於無窮也離胥門外六七至鄕鎭有叔侄二人年俱相若督差長爲兒嬉戲兩小無猜本月初三日偶戲河濵臨水觀魚頗有濠　間想叔持竿垂釣有小魚夻餌不能脫侄喜臨淵捕之不防失足落水載胥及溺泛泛中流叔呼救無有應者因亦躍人波中嗣爲行道者所見急　人援之出水雖幸皆復蘇而姪腹膨朜已如數石瓠矣○城内平江路朱某繪畫老手也籌忝寶算身苦龍鍾而獨喜杯中物索郎歡伯日與　還端陽節乘醉而歸爲道旁小石所絆足不能掙遂傾跌於地比人扶起挾送至家傷勢甚重闔宅皆驚未識能卽痊愈否老年人足力餒弱可輕易出門哉 
[蘇試紀事]  
　　本月初十日蘇州府譚太守考試上三縣文童先一日傍晚太守全副儀伏駕詣貢院至夜半傳點開門三邑尊行堂叅禮畢在儀門分三處開點點畢名邑尊辭歸後卽封門出題塲中規模並形嚴肅各童亦悉遵約束伏案搆思惜是日火傘高張炎威可畏手不停扇猶覺汗出如雨聞感冐暑症者甚多故放排亦極早題目列左長洲已冠巍巍乎舜禹章未冠子在齊元和已冠巍巍乎大哉節未冠子在陳吳縣已冠巍魏乎成功節未冠子適衛通塲次題勿視其巍巍然詩題萬古文章有汨途得途字五言六韻 
[蕩口龍舟]  
　　蘇鄕蕩口地方於端陽節盛行龍舟之戲士女往觀者如蠅逐自鳥投林兩岸幾無立錐地稍遠處亦員櫂而來南北數里帆檣如織正人聲鼎沸時忽呼龍舟至見無數畫舫衝波而來飾以五色燈六角繖斑駁離奇目爲之眩或臨風破浪或圾水蒸雲或泛圓螺而冉冉或狀路葉之翩翩如馬騰驤肖龍夭矯觀者皆擊節嘆賞又有十繼艘高搭燈棚畫扮雜戲裝或亭樹設咅樂於中陽阿激楚吐徵含商不獨成連之琴能移我情也兩旁間以拳舫鎗刀森列排成隊伍互相戰鬥有進有退或擊鼓蕩奬或舞劍揚刀百濫横波干鋒映日正在興高采烈時忽　烏雲四合大雨傾盆在船者尚可拳縮在岸者欲避無由遍體淋漓紈袴子忽變爲落水雞乘興而來者無不敗興而返按競度之戲相傳爲弔屈子而起吳中民物繁昌士女淫冶每歲端陽競渡大率鬥巧　奇三閭大夫孤忠被逐怨憤投江豈忍見此淫靡之俗雨師風伯並蠻而來殆以此示儆戒歟 
[疫厲防]  
　　近數日來天氣酷熱疾疫時作華人之患病者固多西人之染疫死者昨日已有二人其一人於早間赴下海浦入水洗澡以泳以游遽爾疾作頃刻隕命經英按察使相騐委係猝病身死並無别故其一人於昨日午後在路行走忽然昏暈倒地經華捕送至虹口巡捕房及延醫　救治勢已不及當卽棺殮送至三馬路外國墳山安葬人生如朝露豈不信歟 
[觀西戲記]  
　　客柳畫而門獸戲開演已兩閱月七九甫卸怱促未暇觀也前日之夜薄病初較嫩凉襲衣團扇輕衫散步而往時已鐘鳴九下管籥兢奏鈴聲琅然先有二伶作秋千之戲或上或下忽低忽昻操縱離奇名盡其妙繼　以一伶紅衣白袴跨雙馬疾馳忽回翔如蜻蜓之立釣絲忽翹足作商羊舞瞥如燕掠快若雕盤洎伶馳畢入塲卽有一猿跨二狗而出磬控縱送一效伶之所爲嘻其殆不甘以獸族自居而欲勉效人之模樣歟彼身衣冠而心禽獸者見之能無增羞尤奇者塲上置一大木毬一女伶裝束如仙躡之而走回旋進退曲折疾除葆之在心略不欹跌塲中斜倚一板女伶躡毬而上故意抑揚傾側而毬不墮人亦不顚觀者皆鼓掌如雷嘆爲得未曾有演畢復演猿狗戲先是一猿至塲上排設桌椅洋瓶若酒肆然少選二猿乘四輪較車而出裝作一男一女宛若四馬路中狎客挾妓游靜安寺情形車用二狗拽之一猿扮馬夫高坐車前大有傲岸之態一猴弓身伏車後則若空心大老　用　脚跟丁俄至酒肆中各飲燕蘭水一杯庭復上車而去其他巧妙不　贅書祗書其足供人一噱者現班主知我華貴婦不屑雜坐稠人中因另搆幽靜之房專供女客觀劇寄語緑窓妙質繡户嬌娃尚其於氷桃雪藉之餘一覩歡西妙技莫使一丸凉魄笑人寂區深閨也 
[酌定經費]  
　　上海縣陸春江大令照舊給發屍塲經費已紀前報日前據同仁輔元堂董事范鳳藻等投縣禀稱本邑五方雜處命案較多前經訂定章程凡遇屍塲經費察核案情由堂給發惟念英法租界中各醫院吞烟斃命等事月有數起若照鬥毆謀故等案發給屍塲費堂中經費恐有不敷嗣後相騐醫院命案可否援照路斃章程給發錢四千八百文以昭公允而示區别環請給諭飭遵等因陸大令已於昨日諭飭書差等一體遵照矣 
[夜行宜愼]  
　　前晚十二點鐘有某氏婦在滬城小東門内陸家宅地方行走蓮步俜伶纎塵不起忽有匪徒二人飛步上前一匪扭住春葱使不得動一匪將金耳環攫去飛奔而逸婦大聲呼救其時夜漏已深人皆熟睡寂無相助者重門深鎖原非僻野荒郊可比該匪等乘人不備肆意攫物可謂藐視禁令有緝捕之　者所當嚴爲查緝也 
[縣案彚錄]  
　　嚴長咸投上海縣控稱陳貴三之弟婦改醮與小的爲室邇來陳藉端滋擾求請提究婚據呈電陸大令於前日晚堂提訊原告並未到案地保鄭錫堂投案候示陳貴三供駕舟度日出外多時我弟故後弟婦陳氏在家守寡上前小的回家陳氏向小的言及被嚴長咸强逼冉醮已經失節小的並未向嚴滋擾大令察閱婚據係毛兆順代筆陳貴三出立問陳曰毛兆順爾認識否婚據是否爾出答稱婚據並未出過毛係嚴之同村人小的並不認識大令以原告未到難以定斷判將陳管押待原告到案再訊○譚長齡控梁蘅蕚欠銀不還由斐直剌訊供收所已列前報前日譚又扭陳月亭至上海縣署晚堂經陸大令提訊譚聲請追究陳月亭梁蘅蕚同供我等在粤省貿易欠譚銀兩是實叩求寛限料理大令訊得譚長齡所控欠銀係在粤地往來碍難查追着將此案移送廣東請該處地方官核辦○沈梅三偕姪木金控曹金堂一案已於十二日訊結前報誤作押候再訊合亟正之 
[英界公堂瑣案]  
　　毛張氏朱連溪正泰汪錦等稱先後失竊衣物報由捕房緝獲人贓今請給領陳茂桂供認疉次犯竊蔡太守判發捕房管押一年期滿笞責二百板起案之贓交失主分别認領○一百六十號華捕稱見劉啓堂店門口有酒　磚路囑令移進伊不但不依反敢行兇由一百八十五號華捕　同拘案一百八十五號華捕供與同劉啓堂　開煤炭店磨桶在門口由華捕知照卽欲移開忽被毆打致　爭執蔡太守以兩造所稱毆打之事均難取信惟酒桶久置門口有碍行人顯違租界定章判罰洋兩元充西醫院經費○王阿林稱在一層樓爲堂倌王寶金來吃茶惠帳爭執被毁水烟袋等件當將王交捕後有人出塲認　求請免究蔡太守謂旣已理明可毋庸議卽將王開釋○龔海元稱王阿福到我茶館竊去水　袋一枝追獲人贓交捕送案王供新昌縣人蔡太守判押大天期滿遞籍　交龔領○潮陽人周阿全稱開烟館爲業桌上放錢五百六十文被張談林竊去旋獲人贓父捕送辦張供上海人誤取錢文原楚不合蔡太守判張掌責二十下錢還周阿全○陳美芝周陳氏稱失竊元巿馬褂馬甲等件　獲人贓請領陳春雷供寗波人初犯行竊蔡太过判陳笞責一百板贓交失主認領○李德生稱住在清和坊雇張阿三搭凉棚有莊恒順以爲上年曾雇伊做此次不應換雇張阿三恃强攔阻與論口角由捕拘案張阿三供與同莊恒順先與李德生講價後被 
 
 

Page 4

 
 
張阿三攬去故與張理論不敢攔阻黃全芳供伊等爭執我曾解勸蔡太守以衅起細徵不必根究將莊恒順交保毋再滋擾 
[法廨停訊]  
　　昨日禮拜二法廨中西官皆别有公務遂飭知捕房暫停訊案 
[法界捕房紀事]  
　　德順里某氏婦生有一女年甫十齡上月二十七日出外不歸四出找尋毫無影響至前日忽有鄰人唐銀坤至家聲稱爾女被人誘　　淞若欲合浦珠還須費銀蚨四翼氏信以爲實照數付給豈知唐旣飽私囊竟爾逍遥事外氏以食言相責唐稱爾女確在吳淞然須得謝洋四十元方能領出氏知唐有心索詐扭送捕房一俟堂期定當解訊也○寗波人鍾玉山向在某輪船執業家有一妻一妾妻係姑蘇人嚴氏妾則娶自無錫其姓曰張祗以二女同居嗃嘻時兆遂各分門户居然東角西張邇日鍾溺嬖小星將妻離棄其妻屢向吵閙漸致與妾互毆巡街捕聞聲將三人拘送捕房管押想他日解送公廨葛同轉必能善爲調停也○崇明女子某氏年纔二九由家中逃至申江前日有某車夫向之調笑以致口角適巡捕至一併拘押捕房○楊玉山吳阿四二小竊乘菜巿熱閙之際竊得青銅五百文經失主扭送捕房押待送究○無錫人陳金桂扭老人痛毆之衆人代抱不平交捕送押○湖北人曾勲順竊得洋銀二元八角失主知覺當塲扭送捕房 
[上海北巿絲業會館壽賑公所接到福州災來照登]  
　　少欽蓮珊蕃甫子美詠南心如子萱諸位善長大人閣下敬啓者閩中於四月廿四日卽遭大水一次至五月初二日延建一帶溪流暴漲平地水深四文餘千餘里建瓴直下勢如奔馬閩垣西南百萬畝田禾盡被漂没城之内外居民悉避登堞水自初三至初六日始退此閩中水災實在之情形也伏思閩中近景已屬不堪潦後情形誠難設想弟等猝籌巨欵除結筏助援焄粥分需外日屬難支况此後給賑一切支應繁奢在閩捐欵自屬不敷不得已謹電函以並寄求將伯之助子伏望籌助速寄不勝禱祝肅此奉啓敬請善安伏維朗照不戬福州同仁善堂同人愚弟制羅劍孫葉大煊制李贊善頓首 
[附錄來電]  
　　北巿絲業會館施少欽五月五日閩水災求善長助賑另函詳福州南街同仁善堂顿 
[浙省撫轅抄]  
　　四月廿七日候補縣程熙增禀知交代由處郡曾算清楚○廿八日前署蕭出縣宋熾曾交卸回省禀到紹興府經歴貝藴章禀泰藩司飭知赴任叩謝○廿九日江蘇試用縣薛葆楹由蘇解塘工經費來省禀到○五月初一日准補中防廳胡交卸南塘通判回省禀到禀見陳壽祺禀見並禀知本日接辦中城保甲總巡差張祖恩禀本日接辦艮山門外保甲差○初二日卽用縣鄭維翰禀知聞訃丁繼母憂　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[種榆山人醫論序]  
　　醫法猶兵法也運用之妙在於一心業醫猶業儒也神而明之存乎其人溯自岐土而降代有傳書以經名篇以論　　持門户以相奴主久不聞通人之論矣甚而剽竊泥古謬執方書强題就我瞀惑掩飾而不自悛有識者曷勝廢書而嘆也胡君悅彭醫論之　　有鑒於是歟君以應聘來黔得訂交契出示詩古文詞佩實銜華思風言泉卓卓有國初諸老風力君固不僅以醫名也然卽以醫論編中凡　　切脉若干條皆從内經金匱而出並採昔賢之精藴與近時之疾病相宜者輯而存之其間錯綜變化融會賈通非沈濳力學精所義理者其　若是之見微知著暢所欲言者乎爰溯古人有三不配之事爲立德立功立言也蓋名雖爲三而理實一貫要之惟求有濟於民生而已基言　　生之治病不矜名不計利此其立德也險證得生幹旋造化此立功也闡發古間聿著新論此立言也一藝而三善戌備醫道之有關於民世豈　重旦大哉行見付諸剞劂流傳海内壽人卽以壽世治疾者固當默領其微卽推之以治兵戎冶經史亦必多識以會其通則是編爲醫而發也　醫良相功用豈有殊哉基不敏於醫學茫無所得讀君之論不覺憬然若有所思悵然若有所感也爲綴俚語而歸之以誌忻慕之意云黔筑　清弟吳本基拜叙 
[上海棲流公所捐單]  
　　棲流公所來函云昨蒙前縣憲裴邑尊送到甘蘭坡罰欵洋一百元又奉會審憲祭太守送來立大莊來立大莊捐助洋一百元德國勒總領事捐洋十元寶記毛棧捐洋十元唐瑞庭捐洋二元朱寶玉捐洋四元除謹敬照領填掣收單外感憲恩之優厚善念之肫誠請登報端以詰謝悃 
[上海北巿絲業會舘籌賑公所施少欽經收山東江浙賑捐四月十四至十九日第二千四百六十六至七十一次清單]  
　　杭州任青爲母載氏求病愈田馮芹臣先生交來洋五十元陶炳照求病愈五十元衍吉堂無名氏由晋德棧來廿元梁氏妙秋五元無名三元蔡廷貴番洋二元寶德號林捷報何自東陳正官鄭泰興號陳世忠石朝碧向登梯立心堂晋德號向濟川向倉潮向登樞陳錫周十四户各一元綿德號長裕號生芳號黃時霖陳號輝許炳文六户各對開一元公廿一户合爛板大洋十七元對開四元以上十四日○壽光縣吳叔平大令由羊角溝口何魯生先生托招商局來曹平元一百兩批見規元一百零六兩九錢二分九厘平湖朱蘭石求子病愈由寶和莊來一百元寓泰州承福堂一百元小綠天七十老人廿元吉記求外症病愈身康體健隱名求時症愈由如臯慶記寄來各十元繡業同行萬生利丁再記萬順昌朱耀記康泰仁吉祥源源潤祥成章泰合十元蕊記産安完願八元蘇省隱名氏爲祖母隂壽冥福六元又爲子病愈完願五元隱名氏四元陸昭容陸小寶各四元寶墨齋爲近處失愼幸獲平安謝友酒助賑四元太倉李楊氏許胎産平安三元趙雨亭雨元保諸事平安求安子各一元五角蔡朝衍一元無名氏一元陳吳二翁四角沈品華四開一元銅洋兩元朱耀記銅洋十乙元寶源亭銅洋四元以上十五日如臯慶記劉食之爲次子錫文病愈洋十元胡復堂三元槎溪張品山求妻病愈二元青村巷樂安居士銅洋一元倪少培先生來無名氏五户合洋一元又五角又錢三百文又錢二百文聚泰謙泰吕履泰三户各一元福德堂銀三錢共十二户合洋九元九角徐明臯爲妻舒氏脚疾求愈五元以上十六日吳翁求病愈五元王翁二元高盧氏由張雪堂先生來一元蘇州四齡童子節省點心一元錢二百文以上十七日○鎮江帛在滬同人敦潤堂年例酬神演戲移助由廣義糖行來洋十七元二角婁絀水利糧廳程釁天馬山鎭謝源來魚行由周虹如寄來十六元王桂生求妻病愈十元長沙隱名氏求佑平安清吉由泰記來五元常熟信泰典吳蔭甫求妻病愈二元揚州施紹餘爲庶祖母祈病愈二元楓涇施亦秋募鄕農陸友一元尤天寶還願一元崑山左姓劉延寛求病速愈錢三百文○胡紹庭先生來漢口敦實善堂募鄭清臣募衆善合捐九九七錢九千三百六十文退思氏洋一元大生仁中孚仁各錢二千文全美夏元順棧仁昌和陳錫軒恆興昌乾豐太六户各一千文南浦鍾慶甫九八八足紋十兩申一錢九分余福田翁五旬大慶衆友壽儀宏盛長魁盛節仁和長益大方青綬吳朗齋福源盛敬信義誠意信曾官錦公安榮廣生祥成安昌十三户各洋一元信記永聚公永聚源王東來水祥秦五户各洋二元怡源生魁順榮永立寓乾德奎吳祥豐萬順昌夏興　裕大躍元昌合中租祥郭晋源十一户各九八錢一千文元興鼎泰炳源遠長愼昌源四户各洋例紋銀一兩汪榮軒錢一千四百文共四十五户合洋例紋五十二兩九錢五分九六八申規元五十四兩七錢周友堂求室人李氏病愈規元一百兩汪正甫爲妻病愈完愿二兩以上十八日○吳曾濤曾瀛曾折求父病速愈延壽消災由廣源永綢莊來洋二百元江佩珊爲長女沈門汪氏求胎産平安廿元揚州保赤堂廿元葉長春求妻曹氏肝疾速愈二元嚴瑞邦爲胞姪華峰病求速愈二元隱名氏二元赤貧子爲妻目疾就全紡織移助由六團會隆當寄來錢五百三十文又募善與人同四百八十文以上十九日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年五月初六日京報全錄]  
　　宫門抄○諭旨二道錄前○發抄硃批五道○兼署河督豫撫倪奏恭進河圖摺○江督曾奏新授福建臬司因病出缺請旨簡放並請情該司政蹟宣付史館摺○雲督王等奏冐宗爭襲土職連年搆釁殘殺土民現就殲除地方安靖摺○署蘇臬朱奏報接署臬篆日期摺○五月初六日工部鴻臚寺八旗兩翼值日户部引見十名值年旗十名廂紅蒙三名廂藍漢三名○延侯假滿請安○莊王錫侯各請假十日○定分托倫布各續假十日○召見軍機崇禮熙敬德福○發抄二松椿奏漕船全數出境奉硃批户部知道欽此○張曜奏重修東省志書奉硃批着照所請該衙門知道欽此○繼格奏津貼舉人會試路費奉硃批着照所請該部知道欽此○李鴻章奏大津鈔關期滿徵額無絀奉硃批該衙門知道欽此○又把總劉錫齡等仍照原奬奉硃批兵部議欽此○○兼署河東河道總督河南巡撫臣倪文蔚跪奉爲恭進河圖仰祈聖鑒事竊前河臣吳大澂於光緒十五年三月會同大學士直隸督臣李鴻章山東撫臣張曜及臣文蔚具奏調員赴豫測繪全河奉到硃批着准其咨調數員辦理繪圖事件等因欽此遵卽遴派候補道易順鼎總司其事分飭各員按叚測繪於十六年三月全圖告竣兹謹裝潢成册恭呈御覽欽惟我皇上功告錫圭虔明湛玉鈎河摘洛苞符呈緑字之祥平地成天竹箭順黃流之軌惟蠵切旣循夫禹跡斯龍威益炳乎軒圖乃復廣念茭防博參芻論白阜咨求夫水脈道嫓神農丹鉛許傚夫山經體遵化益臣等識拘窺管跡阻乘槎知安瀾深系乎堯心會濬　宜通乎周髀爰訪疇人之子弟庶幾履知方而冠知圓欲追步地之亥章先使肆行高而輙行下尾閭必察東逾牡蠣之濵首受宜　西　泉鳩之澗審鯢桓之形勢方折圓流攷臚列之工程旁行斜上祗以廂堙銅瓦遂略南河關夐玉門難探西極韓垣改道鐵門爲前口雲梯豫境探源金斗卽下游星宿度虹堤而稽尺寸庶修防有補於搴茭憑象緯以算毫厘兾凖望無差於累黍師　賈耽之法貴得其形攷靳輔張井之圖終嫌虚造人行里曲而鳥飛里直近徵胡渭之言鬼魅畫易而狗馬畫難遠信韓非之說二千餘里合作一書日六十篇分爲五册兩堤兩岸將期終古以不遷一里一方實創從來所未有惟是别風刊誤尚恐焉烏刻日程功未遑副墨衣帶相連夫三省倍凛寅恭綈函恭進於九重幸塵乙覽繹善講善防之訓勉遵成憲於冬官慶惟歌惟叙之休遠邁神功於夏后謹　向大學士直隸督臣李鴻章山東撫臣張曜恭摺進呈伏乞皇上聖鑒訓示謹奏奉硃批知道了圖留覽欽此○○太子太保兩江總督一等威毅伯臣曾國荃跪奏爲新授福建臬司因病出缺請旨迅賜簡放並臚陳該司政蹟懇恩宣付史館以昭忌盡恭怕馳陳仰祈聖鑒事竊新授福建臬司徐文逹陛辭出京前來江寗禀辭赴閩已定三月十五日由揚州起程航海履任兹據該家屬禀報該司感受風寒致阻行期旋卽痰喘醫藥罔效於三月二十八日出缺等情臣查該司徐文逹由軍功游推監司於咸豐九年以布衣投効前欽差大臣曾國藩大營委辦軍械諸差克盡厥職同治元年隨同現任直隸督臣李鴻章率師赴滬佐理軍縃兼辦製造軍械支應前敵隨同攻克蘇州省城搜得賊遺囤榖甚多募夫碾米以濟軍食五年淮軍移師剿擒派充清江轉運提調維時餉道梗阻該司雇募小車間道運往深資接濟嗣經李鴻章調赴金陵總理陸軍支應經管糧餉者十年涓滴歸公處脂不潤尤爲難得歴由軍功荐保江蘇道員十年請咨騐放到省派辦儀徵鹽棧正陽督銷於兩淮鹽務洞澈源流三署運司商民悅服光緒八年委署淮揚海道旋經奏補斯缺講求水利力保運堤十三年鄭州河决淮海各屬人心惶恐經臣奏委該司籌集鉅欵開挑張福口窰河以導來源又將舊黃河淤墊之處獨任抽挑以疏去路湖流甚漲而宜防兩至淮海之民晏然如磐石之安該司之力居多仰荷聖明奬其賢勞兩奉恩旨護理漕運總督旋又拜簡授福建臯司之命正冀展其長才爲國宣力乃微疴忽染齎志九泉未効涓埃之報頗深悼惜之情所遺福建臯司員缺緊要相應請旨迅賜簡放以重職守並將該司歴年政蹟據實臚陳可否宣付史館立傳以昭忠藎之處出自聖裁所有福建臬司因病出缺請旨簡放各緣由理合恭摺由驛馳陳伏乞皇上聖鑒訓示謹奏奉硃批另有旨欽此○○雲貴總督臣王文韶雲南巡撫臣譚鈞培跪奏爲冒宗爭襲土職連年搆釁殘殺土民現就殲除地方安靖恭摺仰祈聖鑒事竊查滇省西南邊界猛丁掌寨張政自康熙三十三年投誠授以土州委職管理猛丁撥臨安府屬交納建水縣條銀五十兩傳子張義登犯法身死土目張忠繼之歴傳至張元龍軍興後宗系無考先是本支爭襲世代仇殺經四十餘年以至覆宗絶嗣迄同治初年有張世榮張朝奏互相攻擊已不知爲誰氏之子同治八年張朝奏被張世榮殺斃其妾刁氏抱養猧　江格連之子取名張應祿聲稱撫孤代辦與稿吾卡土弁龍裕光聯姻借其勢力將張世榮殺斃旋有張國林冐世榮宗支挾世榮幼子張正發藉口撫孤投猛弄土弁白昻賢聚衆與張　氏爭鬥未幾正發病故張國林遂卽挺身爭襲互相仇殺横肆搶擄土屬人民受其荼毒光緒十二年前督臣岑毓英派員前往查辦均各負嵎抗拒上年六月據臨安府知府全懋績禀猛丁土旗張應祿糾衆刼殺燒擄村寨愈益横行臣鈞培當飭臨元鎭總兵何秀林轉飭督帶安邊營叅將梁禹福速往解散脅從嚴拿首要務獲解究如敢抗拒卽禀請派兵剿辦去後嗣因全懋績憂解任復經臣鈞培委辦沿邊屯墾事務並飭將猛丁内亂相機辦理詎猛弄土弁白昻賢於十一月内慫恿張國林募雇游勇攻破　應祿所據馬撒尿苦猪洞等十餘寨殘殺相循全懋績卽督飭防營先將游勇解散招撫土民一面密囑叅將梁禹福設法緝拿張國林張應祿餘黨免究梁禹福購覔眼線偵知張應祿藏匿巖穴卽帶哨弁輕騎深入諭以禍福將張應祿引至猛剌屬銅廠地方維時全懋績已將張國林覊縻在營當經提集訊據張國林供認冐宗爭襲紏從白昻賢招集游勇攻破多寨毆擄寨民張應祿供認係屬抱養因與張國林爭襲土職帶兵將老猛及四和半里擺夷沙人燒殺各等情不諱全懋績因土民創鉅痛深若不將罪魁立予殲除必致人人自危不敢復業當將張國林張應祿一併在軍前正法勒令餘衆呈繳槍械概行釋回以安反側地方一律安靖請將猛丁改土歸流以臨安府經歴移往紫雞叢老寨作爲臨安府分防猛丁經歴管理六里半六叢半地方經收錢糧各等因批據善後局司道核明詳請具奏前來臣等伏查張國林張應祿均非土職本宗恃强爭襲釀亂擾民殺掠焚燒無時休息若聽其蠻觸相爭貽害邊氓無所底止惟彼此各據巢穴持險死拒山深箐密兵力難施今全　績不動聲色深入其地將積年首匪同日駢誅伸國法而遏亂萌辦理尚爲妥速合無仰懇天恩俯准將辦理滇邊屯墾事務陞用道丁憂雲南臨安府知府全懋績俟服闋後以道員留於雲南不論煩簡遇缺卽補補用叅將臨元鎭右營都司梁禹福請免補叅將以副將儘先補用補用都司普洱鎭左營守備黃自新請免補都司以遊擊儘先補用補用把總李景湘請免補把總以千總儘先補用知府銜分少補用直隸州知州傅恩榮請賞給三品頂戴文生賈正清請以縣丞不論雙單月前先選用文童丁承烈蔡勝宇均請以巡檢不論雙單月前先選用以昭激勸出自逾格鴻施至土弁白昻賢龍裕光助惡互爭殺傷迭見亦難姑容應飭全懋績查拏究辦猛丁土職現已覆宗承襲無人自應將所管地方改土歸流俾土民出水火而登袵席除飭該管道府察看情形妥定章程再行奏明辦理外所有冐宗爭襲土職連年搆釁殘殺土民現就殲除地方安靜緣由謹合詞恭摺由驛具奏伏乞皇上聖鑒訓示謹奏奉硃批全懋績等均着照所請奬勵餘依議該部知道欽此○○二品頂戴署理江蘇按察使遇缺題奏道臣朱之榛跪奏爲恭報微臣接署臬篆日期叩謝天恩仰祈聖鑒事竊认光緒十六年三月初四日奉督撫臣行知江蘇按　使劉樹堂垷已升授福建布政使所遺臬司篆務委臣署理等因兹於初八日准升臬司劉樹堂將印信文卷委員齎送前來當卽恭設香案望闕叩頭祗領任事伏念臣謬厠監司稚無學識才疏折獄屢攝提刑循省知漸悚惶徒切今者五權斯篆正當江蘇各屬水災甫定生計維艱勤撫輯以免流亡謹科防以圖綏靖摘奸發伏衛固安於權宜飭紀整綱教必先於自治從來化民成　之道胥本慈祥愷悌之心苟乏眞忱難期實效如臣檮昧深懼弗勝惟有隨時隨事禀商督撫臣竭力請求益加奮勉以仰副高厚鴻慈於萬一所有微臣接署臬篆日期及感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緒十六年五月初七日京報全錄]  
　　宫門抄○諒旨兩道錄前○發抄○硃批六道○兼署河督豫撫倪奏保奬鄭工各員遵部駁詳細聲覆摺○又　奏知府照原保給奬並知縣改奬緣由片○又奏道員等仍照原保給奬片○又奏光署正改奬緣由片○又奏奬叙道員等片○蘇撫剛奏遴著臬篆片○五月初七日内務府國子監侍衛處值日翰林院引見八十八名○奈曼王博公各假滿請安○大額駙續假十日○清安續假五日○希隆阿請假十日○召見軍機麟書○發抄李鴻章奏秋審人犯委藩司代勘奉　硃批和道了欽此○又劉金　補守備奉硃批兵部議奏欽此○又寶直局續鑄制錢奉硃批着照所請户部知道欽此○又漕船帶貨免稅奉硃批户部知道欽此○又赤城令陳文禮開缺修墓奉硃批吏部知道欽此○又動撥厘金春撫奉硃批户部知道欽此○○兼署河東河道總督河南巡撫臣倪文蔚跪奏爲確核堵築鄭工合龍案内在事出力各員原請奬叙遵照部駁各層分别詳細查明聲覆謹繕清單恭摺仰祈聖鑒事竊查接管卷内光緒十五年七月二十四日准吏部咨稱文選司案呈所有河東河道總督吳大澂等奏鄭州大工出力各員請奬遵旨議奏一摺光緒十五年七月初七日具奏奉旨依議欽此又於光緒十五年十一月二十五日准吏部咨稱文選司案呈所有河東河道總督吳大徵等奏鄭州合龍出力請奬之鄧承渭等補送履歴遵旨議奏一摺於光緒十五年十一月初五日具奏奉旨依議欽此欽遵抄錄原奏先後咨行到前河臣轉飭查覆去後未及核奏卽行交卸移交在案臣查該部　奏清單内稱或因所請陞階核與奏定章程不符駁飭另核請奬或爲捐納案據未經詳晰聲敘行令查明覆奏再行核辦等因今據鄭工總局司道詳稱除鹽大使葉傳儀州判梁承祖縣丞方瑞麟從九品費繼周莊可緯徐晋從九品職銜趙浩然等七員尚未據逐細禀覆應再另行核辦外兹先將業經確切查明之揀選知縣胡壽海及候選訓導袁大化等八十餘員應給奬叙遵照部駁各層分别厘定造具清册詳請先行覆奏等情前來臣覆查無異所有確核堵築鄭工合龍出力各員原請奬叙遵照部駁各層詳細聲覆緣由理合謹繕清單恭摺具陳伏乞皇上聖鑒訓示再河南巡撫係臣本任毋庸會銜合併聲明謹奏奉硃批吏部議奏單二件併發欽此○○倪文蔚片再堵築鄭州大工合龍案内臣等開單請奬之指分江蘇補用知府吳懋鼎原保請俟補缺後以道員用嗣奉部覆該員吳懋鼎捐案未據聲明何省鄭工捐輸案内無從檢查應令詳細查明覆奏再行核辦等因當經行令查覆去後兹據聲稱實係由知府用江蘇補用直隸州知州在天津第十五次鄭工捐輸請奬案内捐免補本班離任以知府仍歸原省補用並在部庫呈交捐免保舉銀兩於光緒十五年二月十四日經户部核准給發執照又同知銜直隸候補知縣胡良駒原保請俟補缺後以直隸州知州田旋因該員補缺後以直隸州一層已於光緒十二年天津海運案内彚案列保此次係屬重複並經題補清豐縣知縣臣等附摺聲明改奬請俟補直隸州後以知府用今奉部議以胡良駒鄭工出力保奬之案在先題補清豐縣知縣在後應仍由直隸州用候補知縣改奬行令另核辦理等語自應一併恪遵核辦所有該員吳懋鼎旣將捐案查明聲覆應請仍照原保准予補知府後以道員用胡良駒原請保奬重複應請改爲隨帶加一級俾得藉資鼓勵理合附片陳明伏乞聖鑒再河南巡撫係臣本任毋庸列銜合併聲明謹奏奉硃批着照所請吏部知道欽此○○倪文蔚片再查河南試用道衛桂森何福奎易順鼎等三員前當堵築鄭州大工始辦之初因工次地廣人稠東西兩壩相隔頗遠深恐耳目難周卽派該道等往來兩壩督催工員進築埽占稽查一切事務自興工以至合龍辛勞年餘之久該員衛桂森向來辦事勇往尤屬不辭勞瘁臣等因嚴核保將故於奏報合龍之時未敢將該道銜名列入隨摺僅子歸入大案清單内奉保核其勞績實在最爲異常出力之中而部臣以該道等未將銜名先行咨請立案一再核駁未免轉令向隅且杳部定先將銜名咨請立案一層原捐倘非該省印委及未經奏調之員不准濫行列保而言則在省候補人員充當本省差委斷無冐濫之理是可毋庸先行奏調咨調卽如河工兩屆安瀾保案無非擇其在工候補派委防汛出力各員内量十奏奬亦以本省人員充當本省要差不將銜名預先咨部該道等辦理鄭工堵築差委正復事理相同合無仰懇天恩俯念該道等在工當差日久倍著勤勞准其將衛桂森何福奎易順鼎等三員仍照原請奬叙均歸候補班補用俾得藉資鼓勵所有河南試用道衛桂森等三員在工當差出力仍請給奬緣由理合附片具奏伏乞聖鑒訓示再河南巡撫係臣本任毋庸會銜合併陳明謹奏奉硃批吏部議奏欽此○○倪文蔚片再臣於光緒十六年閏二月初九日准兵部火票遞到吏部咨覆核議臣等奏保堵築鄭州大工合龍出力原請分省各員内光祿寺署正姚詩聰請免選本班以知州分省補用並加四品銜候選知縣張　堂請仍以知縣分省補用核與奏定章程不符擬令補交分發銀兩一層亦難辦理應令另核請奬等因奏明知照前來自應恪遵核辦惟查該員姚詩聰原保清單開列在履危蹈險奮不顧笛催䟎合龍頭等異常勞績之内此次核議改奬自應仍照頭等勞績奏請除四品銜業經由部核准先已註册在案外應請將該員應得升階改爲免選光祿寺署正以應升之同知不論雙單月儘先選用該員張　堂原保清單開列在協同搶廂埽占跟澆水戧畫夜當差歴久不怠次等異常勞績之内亦應按照奏請將該員應得奬叙改爲得缺後以直隸州知州補用先換頂戴俾得藉資鼓勵理合附片具奏伏乞聖鑒再河南巡撫係臣本任毋庸列銜合併陳明謹奏奉硃批吏部議奏欽此○○倪文蔚片再查接管卷内據鄭工總局司道禀稱堵築鄭州大工叚落绵長工程煩要澆築土櫃填挑深塘均非選淤裝包以之填塞不能得力除本工採辦蒲包和土攙用外電商漕臣借撥購備河運裝木麻袋四千八百條協解來工以資應用查此項麻袋向係江安糧道購備嗣據該道馬恩培移稱灌工關係緊要借撥前項麻袋四千八百條不敢作價情願捐助用敦隣誼以濟辦公要需似未便没其好義合無仰懇天恩俯准將江安粮道馬恩培勅部從優議叙以示鼓勵又臣等於查明鄭工合龍出力各員請奬案内附片將二品頂戴道員用開封府知府孫雲錦請開缺仍以道員儘先補用並給三代一品封典嗣奉部覆所請開缺仍以道員儘先補用核與定章相符應請照准其所叙在後之三代一品封典核與例不符應令另核奏明請奬等因自應恪遵辦理應請將孫雲錦原保封典一層改爲仍以道員遇缺儘先題奏俾昭激勸河南候補通判黃履中原保免補本班以同知仍留河南儘先補用嗣奉部議以該員黃履中創辦官錢局並非合龍搶險出力應按尋常勞績核議改爲俟補缺後以同知儘先補用於光緒十五年七月初七日具奏奉旨依議欽此欽遵知照到工伏查該員黃履中自大工興辦之初因部撥各欵陸續批解來豫辦公必須易錢中路巿面本小銀價聞風驟落臣等察看錢法攸關工用出入甚鉅奏明設立官錢局籌辦現錢以平巿面卽派黃履中總司其事該員奉差後卽在東西兩壩設局各路四出採辦自興工以至合龍支用現錢幾及千萬餘串不但川流不息時困疲於道途之問抑且兩壩往來海涉險於波濤之上履危蹈險情形時與搶廂均占有過之無不及也况搶辦　占事機出於衆力而該員之運錢艱險係屬獨任確核勞績實非尋常可比查該員履歴曾已由通判籌解嵩武軍餉項出力經前撫臣鹿傳霖保奏於光緒十一年七月初七日奉旨俟補缺後以直隸州知州補用欽此欽遵在案此次鄭工合龍保奬如遵部　改爲補缺後以同知儘先補用則升階似屬兩歧應請將該員黃履中應得奬叙仍按異常勞績准予免補通判仍以直隸州知州歸原省補用出自逾格鴻施臣爲秉公核實請奬起見是否有當理合附片陳請伏乞聖鑒訓示祗遵再河南巡撫係臣本任毋庸會銜合併聲明謹奏奉硃批吏部議奏欽此○○剛毅片再江蘇按察使劉樹堂欽奉諭旨補授福建布政使理宜奏請陛見所遺臬司一缺自應遴員接署以便劉樹堂交卸起程兹查有江蘇候補道朱之榛心地明白治理通逹前署理臬篆四次均能辦理裕如詞仍以該員接署藉　熟手除檄飭遵照外謹合詞附片陳明伏乞聖鑒謹奏請硃批史部知道欽此 
 
