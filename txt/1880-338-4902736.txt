# 1880 - 338 - 4902736

 

Page 1

 
 
[後西遊記出售] [  本館告白]  
　　西遊記一書本屬寓言說者謂其養性明心頗有解悟然面與經雖獲索解無從尋如義於先天究莫　眞詮最後起此　西遊記一書所由作也記中所載類近嬉笑怒罵以詼諧之筆爲　喝之經亦未始非喚醒痴愚之一法也是書坊本漫　兼多訛誤本館倣用活字板重爲排印校對詳慎裝訂精工定於本月初十日出售每部訂成八本收回工本洋五角正購處仍照前例請即賜願可也 
[重印縮本康熙字典出售] [  點石齋主啓]  
　　本齋前將湖北局刻之康熙字典用石印照相法縮成一本出售蓋以便舟車之取攜　卷軼之婪瑣仰蒙諸君許可所印四千部曾不數月即已　　在後來購者未免　　如之憾是以本齋不惜重價復託友人在京都購覓得　殿版初印者寄　仍用　法照成並飭各工於上石時務必精　　　疊色須濃淡合宜紙張則光潔一　披閱一過覺點畫雖　而仍朗若列眉洵葵府之寄　書城之善本也現已工竣準於十一月初六日出售　　　工本較大計用綢面仍訂爲一本者每部價洋二元分訂爲四本者每部價洋二元三角刻因急欲發售所印無多如蒙欣賞尚　早　購取至售書各處悉遵彙例此佈 
[論停止分發限期]  
　　國家求賢若渴豈不欲得棟樑之材而任之第以捐納之例一開仕途殊形龐雜各省官塲紛紛擁擠至今日而均例雖停然勞績保留掣籖分發者仍復日見具眾差缺有限指分無窮於是候補中日形苦累甚至有累之不堪而至於輕生者蓋宦海也而不啻苦海矣大吏目擊情形欲籌善策未有請停分發或一年或二三年庶幾來路既少或逐漸可以疎通然停分之年限總有滿期而差缺之多寡究有一定前者候補人員補缺無期尚有求謀一差以資接濟者至今年而淘汰冗員裁即　費各省差使益覺其少而候補之苦更不可言彼懷才欲試者其亦可以幡然　計矣然而既入名場誰不欲得差得缺者有知難而退決然舍去者能有幾人猶之賭博者明知輸面多而贏面少而戀戀頭塲必不肯以鐵杵碎花骨奴甘稱無挎之公斷無割席之志爲利爲名其情一也昨越邸抄見湖督李制軍與鄂撫彭中丞合詞奏請再停分發一摺而歎仕途之欲求疎通蓋甚難焉湖北請停分發業已兩次初則請道員停止分發三年府廳一下至於從未請停分發一年後經部臣議准無論道府州縣以及佐貳雜職一概停止分發一年嗣因年限屆滿而候補人員仍形擁擠又奏請展限一年今則展限之期又滿而詳察鄂省候補人員依然人浮於缺加以各差又多裁汰欲調劑之而竟無別法目擊夫省會候補之員師師濟濟求差無計望缺無期而公館開銷又較齊民不啻倍蓯其間家世殷實有可措資者尚不見其甚苦如有竭蹶摒擋比及到省早已前去後空指望到省之後謀幹一差以彌虧空者至此而不能如願以償而既入廣場排塲酬應又不可少無論其棄家不顧即孑然一身在省僑寓已覺爲難東挪西借貽累親朋妻啼兒號室人交謪凡此情事各省莫不皆然固不僅湖北一省而湖北本稱中省缺分尤少情景愈苦爲上憲者欲周濟之則亦多不勝周欲坐視之則又心有不忍設或停分限滿到省者紛至沓來則雖新到者不能遽壓老班然究不能不稍有分潤俗語有之曰僧多粥薄正謂此也雖然請停分發已一再展限矣而候補中仍未見其人之少者何也正以有年限故也請停一年人或期諸一年以後請停三年人猶期諸三年以後以爲此時雖有所苦他日或有所甘故甘爲老馬之戀棧而不肯決然舍去不知雖有年限而展限之請從無不准蓋　朝廷亦深知仕途之擁擠特不欲阻人求進之心故必經督撫奏請方允停止分發各督撫亦深知　朝廷之意旨一再展限而無所疑阻而候補之員或亦深願自後永停分發庶幾尚有出頭之日然則欲求分發指省得差得缺以撈回捐納之本者其亦可以悟矣正途捐納本分兩歧然捐納之人過多則正途亦必擁擠今日之請停分發本爲疎通正途起見而其實則正途人員苟既有得差之日斯捐納人員亦可漸次有望二者雖不同而其勢則無異即勞績保留兩項名目雖殊總之皆不離乎候補者近是新班多一人舊班即有壓積之慮如先舊而後新則新班更無補署差委之期不如再請展限之爲妥也一省如此他省可知展限之請可以一而再再而三則安知其不三而四四而五以至於限無滿時觀此情形不特新到者徒受無窮之累即舊班中亦當爲改絃之謀矣嗚呼宦況至今日可謂苦已何不知變計者猶欲以顯銜耀人而詡詡然自以爲官耶 
[恭錄　諭旨] ○十月二十九日欽奉　慈安端裕康慶昭和莊敬皇太后　慈禧端佑康頤昭豫莊誠皇太后懿旨醇親王奕譞着管理神機營事務佩帶印錀　菳並着管理該營事務伯彥訥謨詁着毋庸管理欽此同日奉　旨溫紹棠補授司經局洗馬欽此○十一月初一日奉　上諭李瀚章彭祖賢奏查明虧短錢糧各員請分別押　查抄一摺湖北已革房縣知縣郭俊已故候補知縣朱榮實已故試用知縣朱華於正署各任內欠欵其鉅前經勒限嚴追並令各該員原籍催解均未完交實屬延玩着順天府府尹查傳革員郭俊並着裕祿查傳故員朱蓉實李文敏查傳故員朱華各家屬勒限押追一面查封家產備抵又已故應山縣知府周道源欠解正雜各欵銀九百四兩零已故來鳳縣知縣袁瓚欠解署黃梅縣任內雜欵銀六百六十兩零着勒限該故員原籍家屬於六個月內完繳解赴　 
 
 

Page 2

 
 
北歸欵如限內無完一體嚴追辦理該部知道欽此 
[西員引愆] ○英十月二十一號紐約傳電音至英京云電線行頃接哈未乃來信言古巴將軍因前次中國領事衙門之主稿人爲巡捕拉去以非禮相待故至中國領事官處賠禮其拘執主稿人之巡役亦經究辦矣按哈未乃係西語即古巴之口岸也 
[綠營苦況] ○京師綠營兵丁除月操外又於春夏秋冬四季彚操一次現屆冬令聞各營兵丁於十月內在安定門外北鄉校塲　　其時京城人有往觀者回稱各兵皆庽城中操時於前一日出城次日五鼓赴操鵠面鳩形甚爲窮苦其所食之物與貧民無異天寒夜永非有皮服何以克當乃衣裘者甚屬寥寥至有無一襲棉衣而仍御單祫者操事告竣乘晨曦未升即行起程入城彼時寒冽異當兵或因饑凍交迫泣數行下向聞西國兵丁其兵餉甚裕鮮有楊腹從事者中國曷弗仿而行之庶使將軍不負此腹而共歌挾續　恩也 
[冬暖釀疾] ○都中自七月得雨後迄今三月雨雪均無天氣或寒或熱現在京中孩提感受風寒皆出水花較天花稍輕顆粒亦小惟奇癢與出痘無異所幸不避風不忌口患者尚無甚苦然亦天時不正之故也 
[明定工價] ○天津挑　誠濠已列前報現聞尚未工竣而天寒土凍勢難開掘只得暫且停工待明歲春融再興工作矣每方上厚若干明定價自由津海關道出示不許經手人筱漁所有錢文先給八成着工頭支放尚餘而成俟明歲動工補給似此大張曉　工價開明或稱免吏胥尅扣也 
[縣試題目] ○鄞縣縣試日期已列前報茲悉頭塲實到者共有二千餘人是日黎明對門因號桌不敷半係文童自備　已冠首題　而無驕易子曰孟公綽　次題　有本者如是是之取爾　未冠首題　此謂惟仁人　次題　泉之始達　通塲詩題　賦得望雲思雪意　雲字五言六韻幷聞本月分辨志文會因現屆考期停謀七月分之案雖已發出而花紅原卷亦須遲日給領云 
[鄂垣報雪] ○鄂省一帶仲秋以來枯燥異常四民莫不引領望雨十月初三日織織細雨之後又復杲杲日出鄉農則憂春花之難卜市商則慮火患之堪驚大憲目擊情形痌癏在抱禁屠停刑虔誠步禱以祈早沛甘霖乃自設壇以來至一月之久於十九日晚間一窗風雨積潤菑畬第乾枯已久田土僅有二寸濕透次早復晴暖日融和眞是小陽天氣二十四日自早至晚風勢猖狂飛砂走石落葉縱橫江河船隻桅樯欲折漢水之上並無片帆往還二十五日黃昏忽覺嚴寒黑雲四佈夜二點鐘時六出花飛紛紛糁徑二十六日午前略已停止約計平坡厚積存餘至申牌又將紅日熒熒第寒氣尚盛寒暑表騐係四十五度至四十二度云 
[新到機器] ○英工部局到有掃路機器一具於前日早晨先行試發極爲妥善刻下工部局又命定做一大於此者其現到者暫留試用聞此現到之機器可抵十人之工云 
[眞人去滬] ○前報天師張眞人到滬曾在泰和館酒叙茲聞與之對酌者係帶來之某法師是夕二人共罄三十壷均無醉態亦云豪矣並聞天師襲封已六十一代仙印仁晸號清嚴道號素陽子此次在廣東汕頭收伏水怪傳係　龍精已用鐵牌符鎮壓水中現舉其太夫人之命往男孩普陀山敬香故順道過滬今已乘輪舶往寍矣 
[訊僧初供] ○本報前列建造振武臺一節業經上海縣莫大令奉到道憲劉觀察札飭即傳積善寺主持僧清如到案於前日親自訊問詰其一切事情何不商之董事等妥辦據清如供稱自振武臺遭火毀後日夕思欲重建因經費不敷尚未舉辦今承王煥新老爺出塲邀請各位董事勸捐並請捐廉等事故邀請各董事酒叙其實與各董事不想認識今特將請酒帖幷緣簿一本建屋用帳簿五本呈騐邑尊亦不予深求着將帳簿暫留候查俟閱簿後再核 
[嚴懲搶帽] ○城內舊教塲地方所住之周姓子名海龍年甫十二齡於前日在小東門外閒玩被朱永祥搶去小帽子一頂周海龍追之不及經路人代爲拉住而帽子不知去向當經送交小東門捕房轉解昨經朱委員發落研詰屬實着責四十板周亦赴捕房候質官亦　以年幼不得私自出外玩耍着一倂退出按搶帽之風多在冬夜風霜交作之時使人脫巾獨步或因此而致受病殊爲可惡經此一番懲辦庶知炯戒歟 
[押犯凶橫] ○上海縣署班房所押瞿桂賽係虹口人強橫無比在押猶復不悛前日莫大令家丁及轎班進署聞班房樓上有喊救命之聲當即查看乃係瞿桂賽向同押之朱炳全索油火洋八元朱已付二元瞿尚不滿意即　敲樸不知所用何物致朱上下身俱受重傷因此叫喊該家丁查問管班房名盛洲者尚答稱其人發顚家丁不信着轎班上樓觀看始悉前情禀明本官莫邑尊立提訊問朱炳全已被打不能舉步邑宰大怒着先將瞿桂賽掌頰四十下復則一百板再責縢條一百鎖示頭門石獅上瞿桂賽叩頭至二三百下姑從　仍着管押復傳盛洲到案斥其先不禀明亦責六十板聞得平日班房鎖匙由盛洲交瞿桂賽收執以致任其荼毒並有時夜間竟可出城遊行自如皆由盛洲所縱祗責六十板猶不足以蔽辜也查朱炳全係著名白螞蟻前准嘉定縣關提飭差獲到後查得滬地亦有數案未便遽解因此移覆請傳原告赴滬候質故在縣管押今未受官刑先遭私打小人猶曰樂得爲小人耶 
[無傷博罰] ○西人齋呵炮控稱向開呌貨行有寍人王阿來看貨擁擠出店人吉阿金喝阻被毆受傷請究由郭副領事專請陳太守差傳王阿來到案昨午前會訊洋人帶同吉阿金申訴前因王阿來供開設煙店到該行看呌賣貨色因看買人多出店將我推開以致與論爭執不知何故伊鼻衂流注當由洋人將我交捕巡捕頭以事屬細微一倂斥釋洋人不服又行具控其實伊並無受傷云云陳太守騐得吉阿金並無傷痕本毋庸議既洋人不　姑罰王洋半元充醫院經費完結 
 
 

Page 3

 
 
[欠錢索賠] ○天寶永客棧夥沈少泉至英公堂稱被客人費學亭積欠房飯錢二千零向索無着忽稱失去皮馬褂報捕查無失竊形跡彼要棧中賠償顯係揑失衣服圖賴房金是以交捕送究細帳呈閱費供所欠房飯資數目無錯至失皮馬褂亦是實情請爲追查陳太守以訴失馬褂無憑不准控欠芳飯費既係事情着即押追 
[請追貨價] ○羅佩瑤控曾在湖屬之烏鎮地方販來羊毛托王萬昌發售被欠貨本洋二十元向所無着請提追給領在案旋由羅自將王交捕解訊羅申訴前因王稱羅托李姓價賣羊毛並非由我經手羅又稱王與李俱是廣東人住在一處經手則二人均屬有分令李避面王故有心推諉云陳太守隨令王折繳洋十元俟尋到李姓再行向索可也 
[控追地租] ○洋人亨特生控稱曾在虹口鄉間價買張富泉之地甚四分三厘二毫令張富泉已故地基爲其同宗之張雲南造有房屋應令拆卸今已延宕二載應請追地租銀四十八兩或仍令拆卸讓地等情由郭副領事照會陳太守飭差立傳張雲南到案昨午前會訊亨特生申訴前因張雲南供祖傳地基被張富泉價賣與洋人初不知道現在洋人要拆卸我名下之屋一間半但兩傍俱有同宗之房屋設或拆卸兩傍俱癡至每月要租地銀二兩兩年共合銀四十八兩無力措繳若論鄉間租地之價每年不過二三元我亦愿付陳太守商之郭副領事以張富泉將同宗基地價賣與洋人張雲南已受其虧至地租祗可照鄉間估價如欲令其拆卸應令洋人給還拆費亨特生堅不允從再四辨論必令拆卸前欠地租銀亦欲照追郭君亦謂亨特生所買之地已入英册應照租界章程陳太守總以張雲南乃是窮苦鄉民應當體卹又復互商隨飭張雲南邀同地保妥議租價禀候核辦 
[助賑愈病錄] ○珠湖主人函稱胞弟於夏間偶思暑濕歷久未愈遂於灶前焚香默禱願助賑洋六元次早審即退熱病勢日輕爰即如數寄交協賑公所矣○復蓽軒致書京口收解直賑公所云幼孩生未五百日近忽滋生外症十月下旬又患驚風隨當空默祝果即化險爲夷因措繳英洋三元以答上蒼埀佑○又接京口收解直賑公所來單云江北泰州樊　鎮無名氏爲病求禱許出直賑英洋一百念元又無名氏爲妻生產驗化爲安許出直賑英洋十元又無名氏求病即愈許出直賑英洋十元又潤東隱名氏爲病祈禱獲愈許出直賑　　二百兩正以上來函所述幷囑登報爰照錄之 
[分發人員騐看名單] ○籌餉例掣籖分發　郎中　劉瀚江蘇汪錫采安徽　員外郎　花翎程俊江西　光祿寺署正　周廷桂河南○保走掣籖分發　主事　清彥止白○籌餉例指省分發　道　二品銜唐眞銓江西湖南　同知　俞恒齡江蘇陝西知府升銜黃祖純江西湖南蔣恩錫山東東河崔芝嶺河南江西王國江四川雲南師恩喜陝西江西余槓四川雲南　知州　吳同堉浙江湖北　通判　崔　遠湖北賞析葉元芳江西浙江胡昱宣貴州廣西陶家杰江西安徽劉耀垣江西福建朱承恩浙江陝西雲騎尉世職趙佑生浙江江西姚慶恩浙江江西吳傑興江蘇廣西提舉銜魏永康湖南安徽　鹽運司運判　崔槐嶺河南兩淮提舉銜李鵬翰江西兩淮　知縣　唐兆矚廣西湖南何樹仁廣西四川同知銜楊樹榮湖南廣西崔鴻鈞四川浙江　鹽大使　兼襲雲騎尉孫兆庚浙江福建武同辰浙江兩淮　州同　李宸翰江蘇山東　直隸州州判　李春霖四川雲南　州判　師世照陝西東河楊家鐘江西雲南　鹽運司經歷　龔國棠江蘇山東張震直隸山東孫尚圻順天兩淮　府經歷　曾仰顏福建江西潘名儒安徽山東楊輝四川雲南　縣丞　孔繼高廣東福建施正治順天安徽康毓麟湖南山西何大楷湖北陝西陳錫琦江蘇山東左成安徽山東程方箴江西湖南毛椿年浙江貴州劉增輝四川陝西別文綸四川雲南吳凱浙江湖南張廣鏞河南浙江楊秉清四川浙江王鶴年貴州陝西　縣主簿　呂登瀛河南東河陳鳳喈江蘇浙江　州吏目　曹廣　湖南雲南蒲錦池湖南廣西傅程遠江蘇安徽　巡檢　胡貢珍湖北安徽王承先湖北四川曹世奎安徽浙江吳道輝貴州四川李家修安徽山東何福培安徽江西舒寬墅江西湖南汪震業浙江雲南陽渭四川雲南閻錫齡四川雲南王吉士河南安徽　從九品　李榮慶廣東福建郭春芳廣東福建胡夢華貴州廣西葉兆揚安徽山西狄紹梁江蘇山東臧光傑江蘇東河沈森浙江福建　典史　沈蘭澂順天四川林承鴻廣東廣西李愷順天山東張汝霖湖北四川吳慶椿湖南廣西黃鐘祺江西山東葛思賢江蘇安徽吳繼璜江蘇山東徐鼎章浙江光緒熊文蔚河南陝西梁鴻銘陝西四川　閘官　相齡鑲黃東河師恩孚山西南河　未入流　金承烈安徽四川○勞績出力掣籖分發　直隸州知州　陳占鰲廣東○勞績出力指省分發　道　花翎馮詠護廣東山西　同知直隸州知州　花翎張正煃四川貴州　同知　章其甲甘肅貴州　通判　花翎鹽提舉銜魁斌鑲白貴州　知縣　姜話順天山西花翎同知銜劉介和湖南四川李占鰲江西安徽　縣丞　宋承泗安徽浙江六品頂翎徐輝武貴州雲南粟國珠湖南甘肅○孝廉方正掣籖分發　直隸州州同　賈業山西　從九品溫士俊山西 
[光緒六年十月二十四日京報全錄]  
　　宮門抄○大臣定等　奏審明分別定擬摺子○鄂撫彭　奏請　旌表夾片○大臣定等　　勦滅馬賊情形摺○將軍崎　奏暫行接管印 
 
 

Page 4

 
 
　夾片○十月二十四日吏部翰林院正紅旂值日無引　見○漪貝勒錫光各假滿請　安○熙布拉謝專操大臣　恩○溥芸榮全師曾各請假十日○察杭阿請假二十格日○桂豐請假十五日○召見軍機　○○奴才定安奴才祿彭跪　奏爲審明槍傷事主之竊賊及格殺竊賊之事主並將受賄縱兇官犯訊明分別定擬恭摺附驛具陳伏祈　聖鑒事竊前據布特哈副都統銜總管諾們德勒和爾等呈報雲騎尉蘇勒與阿哲精額奉委緝兇受賄故縱等情當將該二員　奏叅革職歸案審辦奉　旨着照所請該部知道欽此欽遵轉飭審辦去後茲據該副都統銜總管呈報審明各犯分別定擬招解到省奴才等督飭司員復加詳核緣鄂倫春奇密密伸達布產三人於光緒三年四月間乘馬背槍入山獵牲偶遇素識鄂偷春得英額亦乘馬背槍捕獵叙談之下互道貧難密伸造意糾邀奇密得英俄達布產入夥行竊適見采拾木耳旗人崔咬那丹珠野牧之馬四匹遂將馬偷去牽入山谷拴繫樹上奇密密伸達布產放下鳥槍正在歇憩不料事主二人跟蹤赶至那丹珠上前拉去原　四匹並挾取鳥槍三桿崔咬奔向四賊喊詈奇密密伸達布產拾石向擊崔咬毫不畏避辱罵愈甚密伸因手中無槍恐那丹珠反槍轟打呼令得英額先行開槍得英額舉槍向崔咬轟擊未傷崔咬轉身逃命密伸順手取用得英額之槍裝上火藥鉛丸上馬追赶一發將那丹珠擊斃四人同到屍旁各將原槍拿回得馬一匹其餘三馬驚失無蹤密伸當付還英俄之槍令其看馬自與奇密達布產復追崔咬奇密用槍擊傷崔咬倒地認爲已死旋囘將馬一匹與奇密拉去各散迨後崔咬甦回鳴官經布特哈總管衙門派員驗明那丹珠屍軀崔咬傷痕一面派雲騎尉蘇勒興阿帶領領催景得布奇圖善承緝逃兇嗣獲得英額一名解至中土蘇勒興阿乘領催等夜間盹睡收受兇犯得英額連鞍馬一匹縱其逃遁假作脫疏喊醒領催景得布等追捕未獲僞囑領催等切勿漏泄疎脫之情該領催等信以爲真蘇勒興阿回到衙門揑報各犯遠颺未獲而密伸逃後帶領多人先竊阿隆阿銀兩豬隻復竊蓋農阿馬匹阿隆阿因一人不敢追捕使胞弟呢隆阿邀集該農阿並其胞弟排隆阿又料鄂倫春托木繃阿普木普科各執木棒跟蹤追捕途遇素識鄂倫春文吉善哭訴密伸欲搶伊妻事在旦夕求爲護救阿隆阿允諾即令文吉善在前引導自己率眾一齊上前密伸帶領鄂倫春諾英阿乘馬持槍瞥見追赶人眾拍馬欲遁阿隆阿等隨後窮追密伸下馬持刀抵拒文吉善持棒擊傷密伸左太陽腦後密伸死抵不服綁拿托木繃阿進前復毆傷其左耳根腦後密伸藥刀檢槍亂舞阿隆阿惟恐吃虧又用木棒毆傷密伸左肩甲倒地眾人一齊將密伸綁縛諾英阿乘隙逃逸正要送官究治是夜密伸因傷殞命阿隆阿等因恐屍母阿奇克察喜爾氏控告給馬十六匹私和完事經布特哈總管衙門查知前情委騐密伸屍傷一面派雲騎尉哲精額蘇勒興阿八品監生海凌緝捕阿隆阿等到案審辦阿隆阿蓋農阿呢隆阿排隆阿業已就獲哲精額造意索贓得馬二匹蘇勒興阿得馬一匹海凌得馬二匹遂將阿隆阿等四人縱放哲精額回到衙門揑報各犯遠颺未獲旋經改派驍騎校弇克多爾濟接緝各案人犯先後將竊犯奇密得英額達布產並格殺竊賊之阿隆阿蓋農阿呢隆阿排隆阿拿獲送案分別研訊歷供前情不諱傳質事主崔咬及得贓之阿奇克察喜爾氏各供相符提訊蘇勒興阿哲精額海凌當堂環質俯首無詞均已取具確供案無　節應即擬結查例載竊盜雖離盜所逞兇拒捕或格門殺人者不論所殺係事主隣佑將爲首者擬斬立決爲從者俱擬絞監後又例載賊犯市野偷竊器物追捕已離盜所賊犯持仗拒捕者格殺勿論又律載承差追捕罪人受財故縱者與囚同　贓重於囚罪者計贓以枉法從重論又載若受財故縱與同罪其情重全科至死者絞又載凡官吏受財者計賍科斷有祿人枉法賍一十吾兩杖一百又道光十年刑部通行章程內開各省疏脫押解未定罪名人犯俱將解役照主守不覺失囚律擬杖六十酌加枷號一个月滿日折責發落又例載若被殺子孫父母受賄私和無論贓數多寡俱擬杖一百各等語此案密伸造意糾竊輒因追拿鎗斃事主實屬兇橫已極密伸應照竊盜逞兇拒捕殺係事主爲首斬立決例擬斬立決業已身死應毋庸議奇密得英額達布產夥竊拒捕得英額首先開槍奇密鎗傷事主奪取馬屁均屍逞兇該三犯應均照竊盜拒捕爲從絞監候例擬絞監候已革雲騎尉蘇勒興阿除故縱阿隆阿等輕罪不議外此次承緝命案逃兇竟敢納賄縱犯實係含贓廢法罪有應得應照與囚同罪律擬絞監候領催景得布奇圖善雖不知俗了興趣受賄縱犯情弊究屬疏脫應革役照章擬杖六十枷號一個人滿日折責發落阿隆阿呢隆阿排隆阿該農阿追拿竊犯因密伸持刀拒捕將其格殺自應依律勿論但匿不報官私行賄和均有不合應照不應重律各擬杖八十已革雲騎尉哲精額八品監生海凌奉委承緝格殺竊犯之拉攏啊等四名並不送官竟　索賄縱放計各所受贓馬二匹估銀各十六兩哲精額海凌應均照枉法贓杖一百律各擬杖一百哲精額業已革職應毋庸議海凌應請斥革八品監生阿奇克察喜爾氏照私和子命律擬杖一百係婦女依律收贖入官達布產被獲後在押病斃該農阿訊供解省後在監病斃訊無凌虐情弊傳屬掩埋已死那丹珠屍棺飭交領葬托木繃阿溥木普科文吉善幫同阿隆阿捕賊尚無不合請免緝拿在逃夥賊諾英阿獲日另結各犯應賠之贓訊係赤貧照例免追至接緝此案之驍騎校弇克多爾濟承緝各犯全行就獲已令該員回人供職應由兵部註銷緝案除將全案供招騐單造册咨送兵部刑部查核外所有審明定擬緣由是否有當理合恭摺符驛具陳伏乞　皇太后　皇上聖鑒　飭部核議施行謹　奏軍機大臣奉　旨刑部議奏欽此　○○彭祖賢片　再據湖北候補同知薛華誠等禀稱四川涪州已故孝婦魏譚氏係監生魏晉勛之妻現在湖北候補通判譚慶昭之女該氏於道光十五年適魏晉勛親隣稱孝里黨稱賢二十四年三月夫魏晉勛適在江西其姑叚氏病篤該氏焚香告大暗割左肱和藥以進服已其姑弱氣復伸沉疴頓愈會其小姑見該氏袖襟有血詢之初不肯言後羣相詰問方斂容而告聞者莫不同聲欽感後復孝　十有四年能慱姑　毫無懈怠氏姑歿後該氏悲痛過渡隨得鬱疾歿於光緒二年正月十四日似此至性所流洵足以扶持世道感格人心職等情兼桑梓誼屬葮莩確有見聞豈堪淪沒等情由同鄉官漢川縣直線楊壽昌造具事實清册出具印結禀懇奏請　旌表前來臣查　孝婦魏譚氏識奉庭幃歡承堂下尚羹陽之潔奉已竭心思值醫藥之俱窮願將身代剝膚何惜竟起沉疴刲股雖愚實緣至性　據　　之呈宜　　　　之典除册結咨送禮部科暨四川督臣查照外理合會同湖廣總督臣李瀚章湖北學政臣臧濟臣附片具陳請 
 
 

Page 5

 
 
皆勅交　部議奏伏乞　聖鑒訓示謹　奏軍機大臣奉　旨着准其旌表禮　知道欽此　○○奴才定安奴才祿　跪　奏爲呼蘭所屬地方馬賊滋　官軍剿減　形恭摺由驛具　奏仰祈　聖鑒事竊據　呼蘭副都統成慶報稱本年六月初三日據北　林子　協領蓋哈蘇呈報六月初一日探得突由青山　出馬賊五十餘名搶掠附近居民當派驍騎校忠德精兵一百名前往剿捕該署副都統即日復添派佐領聶車布帶兵四十名馳往助剿　情飛報前來奴才等當即行令該署副都統赶緊飭催細數殄除毋留餘孽等因去後　據該署副都統成慶報稱前派驍騎校忠德一軍追至橫河地方遇賊接仗擊斃　名餘匪敗逃東奔當經跟蹤追至依吉密河口而　派佐領聶車布一軍亦知赶到正遇該匪紛紛搶渡該官兵合力進剿除落水淹斃不計外殺斃十二名並擒獲匪首　加子一名當因傷重即在軍前正法其餘潰匪尚有二十餘名四散逃竄聶車布等督隊亦赶緊過河追捕生擒賊匪趙西淋王幅里　漁景侯紅明四犯解送呼蘭經該署副都統成慶審訊俱俱被匪首王白眉等糾邀入伙於本年一月間隨同股匪乘馬持槍殺斃村民復又抗拒官兵被擊敗　等　訊明後均已就地正法現在遍處搜捕並無賊　即將前派官　於七月二十日全數撤回歸伍以節糜費查　兵丁內有陣亡一名受傷四名奪獲賊旗一面長矛十二桿鳥槍十桿賊馬二十匹並請將陣亡受傷兵丁議卹前來奴才等伏查青山一帶山勢重疊樹木叢密蜿蜒曲徑向爲盜賊逋逃之　最易隱藏勾結爲患隨即檄令署副都統成慶　派　壯官兵在青里兩山一帶不是偵探巡緝一俟樹葉凋落即行入山捕搜以　　株而安地方除將奪獲賊馬分賞出力弁兵軍械存營其打仗陣亡受傷兵丁造　咨部請卹外所有剿滅馬賊緣由　合恭摺具　奏伏乞　皇太后　皇上聖鑒謹　奏軍機大臣奉　旨知道了匪首王白眉等究竟曾否　斃如尚在逃未獲着即嚴密搜捕毋任漏網欽此　○○歧元片　再奉天府府尹松林前往山海開恭迎　實錄先期於九月十四日起程查　沿途綵棚橋道營將府尹印信交前來奴才循例暫行接管理合附片具陳伏乞　聖鑒謹　奏軍機大臣奉　旨摘掉了欽此 
[浙省搖事宜] ○十一曰初一日知府鄭桂生禀　釐捐局委提調局務叩謝　萬福康由京騐放來省禀到　同知彭世彥禀知軍需局位湖南查探硝磺價值差禀見　辭　仁和附生　　雲　尉王峻禀知　道委通局紳董差叩謝　補蘭　　縣丞胡　誠奉藩司飭　赴任　見　○初一日同知余庭訊禀知厘捐局委　辦餘姚花布　竹山港釐局差叩謝　王　禀知藩司委赴　屬復時報灾差叩辭　知縣王肇敏禀知藩委湖州公幹禀見即辭鄧之　禀致　父憂 
[蘇省擒事宜] ○補十一月初三日請補奉暨縣陳熊才禀　委　婁縣事　分發江蘇分缺先　用府經歷許　炎浙江人　又議叙班前先即補巡檢孫樹　山東人均禀到　○初四日通判李孟康辭赴海運滬局差　府經周國　辭赴滬局差　○十月二十六日江藩轅牌示句容縣知縣員缺前以即用直線張　清請補奉准部覆自應飭赴新任又兩進運司已委候補到徐文達署理　縣丞葉承霖　　滬局差　○初五日同知王用　禀知臬憲委赴海門公幹即辭　知縣高彥沖禀知奉委赴婁縣覆勘蟲傷田畝差　主　祝衍綸辭　　局差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
