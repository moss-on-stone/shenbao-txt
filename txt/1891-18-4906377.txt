# 1891 - 18 - 4906377

 

Page 1

 
 
[新印經藝三萬選啓] [  點石齋告白]  
　　經藝向無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編者　戞戞乎難之本齋不惜重資延聘名手主持選政搜採務求宏富去取尤必精嚴古淡膚庸概從割愛不獨集石印經藝諸刻之菁華卽各省書院社課及近時名人牕作亦幾巳網羅殆盡自無滄海遺珠之憾洵乎無美不臻無題不備盡經生之能事極藝苑之大觀現巳書底告成卽日開印計裝四十本准明年二月初出書合先佈開 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[勸直山左急振啓] [  申報館協振所同人拜乎]  
　　順直山左洪水爲災自四月迄今一片汪洋數千里盡成澤　災民遍地轉徙死亡男女　骸藍江而下其幸而不死者當此　飈漸緊霜　　　　　俱無難禁奇冷加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建　　俱　大君子慷慨　金　兹　輔嚴疆齊魯名境遭兹頻沛何忍不復解囊特肅短箋附陳苦狀如肯玉成美事巨欵　施則作善降祥福報可操左劵巳 
[論輪船有利亦有害]  
　　自英人華德始造火輪船至今歴百有餘年其爲體也巧而固其爲用也大而速其製度宏敞規模壯麗有如傑閣層樓危檣高聳粉牖旁穿櫛比鱗排綿亘數十丈其行船也矯若游龍之赴　　如大鵠之凌霄但見烟波渺茫海浪洶湧瞻之在前忽焉在後其停埠也商民輻輳錢貝喧闐冠葢如雲駛行刻日雖數萬里之遥可如期而至故作商者樂其便捷裝貨者喜其寛宏人心皆同一倡百隨幾至艙無容膝坐莫横肱凡沿海都會商旅客貨皆舍帆船而就輪舶破巨浪乘長風頃刻千里無不謂出危地登樂土矣然而有一物必有一弊有一利必有一害用其物者難杜其弊貪其利者或罹其害盖以大海之中碧津黑水之汪洋析木扶桑之淵浩蛟龍聚窟蛇　跳梁益之颱颶狂蕩霧　溟漫濤迴紅海潮起紫瀾視彼輪船不過倉中一粟耳波浪之顚播礁石之觸撞在所不免焉而安保其無虞乎我國家仿傚泰西創設招商局購辦輪船築埠停泊駛行各省海口因之輪船日多可以分西商之利權而奪西國之利藪不知利之所在害卽隨之中國自有輪船以來失事者非一如福星輪船遭傾覆之禍數十人盡葬魚腹不及十年又有懷遠輪船自滬赴粤喪於甬洋然猶曰迷於霧也觸於礁也掀於風也覆於水也駛舟者難防其災乘舟者難免其厄若今年寳淸輪船　燬於狼山洋面上海輪船被焚於維楊江口一歲之間兩見巨災續咸陽之餘火遭赤壁之烈燄逆旅行商竟作龍宫賓客艨艟巨艦頓成蜃市樓臺當其祝融張幟列子馭輪烈火逼於上迅浪起於下籲天乏路搶地無門悲號涕零展轉就斃數百生命頓成焦骨慘目傷心至此已極誰無父母誰無妻子誰無兄弟聞之痛心悔也何及說者謂水火所以養人也孟子曰民非水火不生活故天生人卽生水火以養之列於五行缺一不可輪船又專取水火之功合水火以成旣濟乃利占旣濟禍起无妄以水火之養人者反以害人或斃於水或斃於火同時交逼無路逃生夫就其常而論火之傷人也斷無水以逼之水之傷人也亦無火以敺之今則就火乎就水乎請擇於斯二者嗟乎天地以好生爲德至此慘毒殆無可比豈以其人盡在刦數之中特聚而置之於一船雖造物以仁心慈念爲本而亦不能出之於浩刦援之於定數以挽回之歟况乎輪船之防患也亦可謂周且至矣凡遇海中有礁石者皆設塔燈一遇霧迷立行停輪船中備有水龍杉板救命圈若火油火柴例禁裝載船面又有西人日夜更代巡行用遠鏡瞭望礁山來船而其害卒有過於帆船者其故何歟蓋帆船之在内河不過烏杉百官江杉等小船而已至駛出海外遠涉重洋者則有大賈舶其船師水手皆熟識洋面精習駕駛雖風暴肆虐時有可虞而一遇風順帆利舟行之捷有不可言喻者况　風之起老於船師者測量日期望辨雲色亦能預避人皆履危若安習以爲常統計一歲之中帆船之被害雖屢有所聞不過萬之一二其罹害之人大船三四十人小船一二十人或及其半或不及其半人亦歸咎於數無可逃而已至輪船往來迅速千里之遥一日可至船艙廣闊可容搭客千百人裝貨千萬金苟有所變何能盡行救援覆巢之下安有完卵被害之巨蓋有若此者寳淸輪船被焚接踵罹害者復有上海輪船前數月有揚子輪船觸礁於浙江洋面人雖登山船已沉海自目前言之輪船之不利如此而後之乘輪船者孰不懷履薄臨深之懼哉不知輪船之有利而無害者其常也或一時無利而有害者其暫也不能以一時之害而遽没其平日之利或因此而遂謂輪船之不適於用是因噎而廢食也今上海輪船之失事以搭客中有吸烟者因遺爝火遂兆焚如設使後　思患預防無論何烟不許吸食安知其患不有出於所備之外者哉夫惟忠信可涉波濤旣歴險危益臻謹愼人之處世要在盡人事以聽天命而已天下事豈有有利而無害者哉如因一事之失而卽鰓鰓過慮適見其愚耳輪船雖捷妙無比足以人巧而奪天工洩造化之機緘闢陰陽之元奥而必用煤火猶嫌其重滯設使中途斷煤卽不能行是猶有所缺陷也設　後日能不用煤而用氣豈非毫髮無遺憾也哉然而不能也有利必有害天下事大抵皆然嗚呼豈獨輪船而已哉 
[津沽雜誌]  
　　順直兩屬今夏同被水災災區之廣災民之多實爲從來所未見卽以天津一邑而論官賑義賑而外加以洋賑施米施衣而外加以施饝籌賑局司道除於西沽北倉分設婦孺粥廠兩所收養各數千人外並於西門外照章假各小店作爲男廠煮粥散賑無如窮黎衆多實不能容而遠近貧民環向道轅求入粥廠者仍復往者過來者續無一息之停道憲以無從位置委員資雇車輛一律妥送回籍聽候賑撫以免流落他鄉○東西兩延生社向於冬令施饝嗣後改章易　爲麫以歸簡便現於冬月初一日起施麫以惠城廂内外貧民並聞河東濟善社溜米廠濟生社紳董於冬月中旬分起附城村落擇　極貧之户查振棉衣秈米以補官振之不逮津郡居九河下游所有隄防關繫民生命脉今夏大雨時行河流盛漲隄身之被冲决者十居五六現在紳耆先後具禀道轅乞恩修窪道憲胡觀察一一據禀委員履勘務於冬令修築以工代賑並便來歲西疇有事以障狂瀾○鹽犯王記有槍斃人命越獄脫逃一案迭列前報當　獄時臬憲周玉山廉訪適在天津府憲鄒岱東太守爲管獄官王少尉禀求廉訪准其留任四十日勒緝逸犯限滿無獲卽行撤任詳參查越獄之期係九月廿七夜計至冬月中旬已逾四十日之限現將少尉撤任另行委員署理○ 
 
 

Page 2

 
 
何庄王瑣因瘋栻父獲送天津縣訊問供認各情竟無諱　　及同謀加功之人亦復矢口承認案無遁飾當備供招印明箕斗裝入因車於月初解省勘　聽候臬憲訊明並由　憲代審無異卽當處决查律　子弑父死者凌遲處死無論是否因瘋俱照本律問擬犯事地方如在省垣三百里　外者於審明後卽在省垣處決仍將首級解回犯事地方示衆以昭炯戒現聞該犯不日當明正典刑矣○天津冬令向無雨澤今年十一月十六日雨潤如酥連　竟日津人殊深詫異不以爲事之反常卽以爲天之示警其說紛紛莫衷一是不知雨者天空之氣如遇嚴寒凝則爲雪否則爲雨今冬天氣和靄如登春臺天空之氣渙　不凝故於三冬不雪而雨耳滋潤根荄栽培土脉與雪異用同功又何休咎之足云 
[浮袂]  
　　廣東訪事人云署臬司高廉道王仲先觀察交卸後卽向各憲辭别隨定期上月二十四日遷住萬安客棧俟有輪船附赴申江俟明春開凍時遄回珂里○新選靈山縣林大令鑑中卽用縣馮大令如衡由東領憑來粤分遺家丁呈報各憲轅聽候傳見○朱蓉生侍御前數年由張香帥禮延來粤主講端溪廣雅各書院善誘循循造就甚衆現在侍御以作客已久眷念鄉關　乘歲暮時買棹回浙一行云○上月二十六日之晚初更時省城九曜坊德和雜貨店不戒於火致兆焚如紅光燭天無殊曰晝是處密邇學憲臬憲運憲各署地方官兵分投保護踴躍爭先約歴半時祝融氏卽行退避僅燒去鋪户三間云○番禺縣屬某鄉落陳黄兩姓聚族而居日前有工人同赴田間操作因爭戽水以致成仇稱干比戈如臨大敵大憲聞報派兵馳往彈壓不知能卽時平息否也○大憲因　姓舊商積欠餉項將各股東產業查封備抵商人謂期限未滿並非欠餉大憲如此辦法實屬寃抑擬遺丁赴都察院上控云○淸平某酒樓夥某甲素有賭癖一日携銀辦貨路過　殤不覺見獵心喜遂持銀入塲作孤注五本無靈全軍盡覆自念無以見主人躍入河干自盡噫慘哉 
[爐火上炎]  
　　初四日十二點鐘時鎭江租界某洋行因火爐遺火幾遭不測其時該行東適往大餐房用膳樓上火爐一時忘却閉門煤見適已加足火勢猛烈烟囱煤燃着漸至屋椽俄而仰板亦著烟焰騰空勢不可　樓下諸人猶未知也適有行路人見樓上濃烟從窓中滚出又炭烟囱内烈火炎炎大駭狂呼行中上下人等赶急搶先撲救霎時警鉦亂鳴旋有鎭江關洋龍第一樓洋龍曁各處洋龍聞警馳救水道雖便因火在樓上撲救甚難旋用大木梯長約數丈架於屋上諸人奮勇升屋揭去磚瓦從上潑水勢若建瓴方能將火灌息僅焚去屋椽數根仰板一大塊斯時鄰近各洋行皆雇人扛抬貨物爭先搬運及見火已撲熄始各搬回寳盖山亦發兵弁前來保護巡查委員及租界巡捕亦均往來彈壓是以貨物得未遺失不過稍受虚驚而已此役也幸第一樓洋龍水夫升屋潑水故得轉危爲安論功行賞固當以第一座相讓 
[江上風波]  
　　本月初五日西北風大作揚子江中波浪如山大小船隻均停橈以待不敢冒險遄行然江干一帶無不走錨斷鍊自相碰撞拉雜聲喧呼聲與波濤激撞聲聲聲相應有某甲者裝運小麥數百石至鎭江求售停泊江邊麥價業已講定正欲斛麥上岸適值波浪怒翻船將沈下舟子與客只得爭先逃命及回顧則船已沈没幸有大纜扣住不致順流淌去須俟退潮方可設法打撈也又有三枝桅船泊於鎭江關前因風力過猛船身簸摇不定勢將翻覆船主無奈急用大鋸將桅一概鋸斷其船方保無恙各口門及沿江各船損桅折舵互相碰撞者不計其數風姨之虐洵可畏哉 
[沈船撈起]  
　　常鎭道憲先鋒火輪砲船沈入江中早經登報刻聞該船經某甲承攬設法打撈已於前日將船拖起船中傢伙幸均無恙惟淤泥塞滿艙中遂將船移泊蒜山重新刷洗不數日間可復舊觀也 
[皖省官塲紀事]  
　　安徽候補直隸州王刺史懋勛現奉嵩書農方伯檄委署理亳州篆務剌史奉檄之下立卽赴轅謝委同寅各員咸往剌史公館道贸輿馬絡繹於途剌史小作勾留卽當前赴新任也○委辦鹽河厘務馮瑞庭明府現奉大憲題補潁上縣缺從此花封榮莅可以一展長才至履任之期約在明年春杪云○撫署日行公事益見其多非得幹練之才隨同襄辦未免有積壓之虞現由署撫憲阿嘯山中丞札委卽用縣朱大令壽慈逐日到署核辦公事大令奉札之下遵卽謝委到差簿書叢裏稽核爲勞所幸者近水樓臺易邀憲眷較局促轅下者不可同日而語矣 
[靈轝過皖]  
　　曾忠襄公靈柩於本月初二日行過蕪湖已列前報兹接皖中來信悉靈柩於初四日十一點鐘時行抵皖垣皖中水陸兵丁在江干迎迓旌旂蔽野戈戟如林署撫憲阿嘯山中丞命駕出城率同司道各官設筵致祭臨風灑涕不自知其哀感之深也其時里巷小民扶老携幼來觀熱閙者幾於萬人空巷各舟停泊過夜上下燈光照耀江水恍似春星亂落次晨揚帆上駛文武各官又至江干恭　蒼波浩渺丹旐飛揚對此茫茫百端交集出西州門慟哭者又豈獨羊曇一人哉 
[吳語采新]  
　　前有蘇常鎭屬鹺商公送萬民牌傘至留防太湖水師全管兼統浙西五屬鹽捕水陸各營統領李質庭軍門行轅鼓樂前導儀從後翼各商衣冠蹌濟恭謁如儀查浦江鹽巡自上年秋奏請以李軍門兼統巡鹽軍門本楚南名將營規嚴肅威望素著更兼部署有方復善言解散招撫資遣威德兼施梟黨懾服本年引銷卽見起色良由太湖水師兼統鹽巡聲勢旣壯呼應亦靈論其力固足以制服羣梟羣梟懾軍門之威聞風改業故今年内河安謐拒捕無聞緝捕緝私無分畛域不特鹽務是賴卽地方亦裨益無窮足見上憲之知人善任也 
[上海求志書院冬季題目]  
　　經學說鑋　說　讆兄妻爲嫂弟妻爲婦專屬女子說爲人後者於本生仍稱父母說○史學 
書漢高帝大風歌後書漢武帝瓠子歌後書漢文帝賜趙佗書後書漢光武賜竇融書後○掌故書儲六雅原勢篇後書趙雲松論長安地氣後書方望溪與李剛主書後書曾文正勸學篇示直隸士子後○算學有合弦較和甲斷弦較較乙法以甲乙相乘自之倍之爲負實乙乘甲羃倍之爲上廉正乙羃内减甲羃半之爲中廉正倍乙爲下廉負一正隅開三乘方得城徑此式甲必大於乙故中廉應改作甲羃内减乙羃半之爲中廉負有合弦較較甲斷弦較和乙法求得開方式如前題惟二項與四項反其正負又甲若大於乙亦應將中廉盡反正負試兩證之假如三角形知三邊和知面積又知一角求角之對邊法以角之餘割餘切相加面積乘之半和羃除之以减單一復以半和乘之得所　試證其理欲作三角諸乘垜之代數式有數法命其層數爲辰指數爲卯一法曰以一爲一級卯爲二級置二級以卯加一乘之二除之爲三級置三級以卯加二乘之三除之爲四級如是求至卯加辰减二乘之辰减一除之而止二法曰以辰爲一級以辰减一乘一級二除之爲二級以辰减二乘二級三除之爲三級如是求至辰减卯復加一乘之卯除之爲左幅次以一爲一級以卯减一爲二級以卯减二乘二級二除之爲三級如是求至一乘之卯减一除之爲右幅置左右二幅逐級相乘爲求得式三法曰置一以卯加一卯加二至卯加辰减一連乘之以二三四諸數至辰减一連除之而止四法曰置辰以辰加一辰加二至辰加卯减一連乘之以二三四諸數至卯連除之而止問一二法逐級所代何數並三法取義之原至四法雖屬常理惟從前亦未經人闡釋○輿地息愼攷槀離攷唐太宗伐高麗論唐太宗破突厥論○詞章翰墨塲中老伏波賦以題爲韵張船山有觀我詩四首卽效其體自輓自祭自誌墓自立傳各七律一首老子云及我無身吾又何患無身之後而尚有吾試以一詩演說其意 
 
 

Page 3

 
 
[驗收河工]  
　　上海縣陸邑尊定於今日黎明時乘舟赴東臺浦騐收河工 
[看管候訊]  
　　誑銀送縣已登昨報前晚由英會審公廨蔡太守飭差將被告陳生甫解送到縣值日差據情禀明奉飭看管候訊原告胡璞安亦已投縣矣 
[勒限緝賊]  
　　前晚捕廳蔡少尹因某署失竊一案升坐堂皇提值班捕蘇愼汛捕陳榮地甲陸貴至案判各笞一千二百板更夫笞責八百板栅夫九百板限三日破案延干嚴比 
[誑取洋箱]  
　　水客周樹賢於前日下午二點鐘時携帶銀洋八百九十五元附搭太古之安慶輪船欲往他處購販貨物及上船時搭客已滿周卽暫住船尾艙内恐有不妥欲將洋箱交付帳房適有失業水手湖北人曾金泉卽才喜劉州士金狗蘇愼喜董才與等僞充船夥希圖乘間騙取搭客物件見周獨自一人有閒可入遂僞作殷勤謂洋箱必須交付帳房方無意外之虞君在此看守行李不得分身不如由我等代將洋箱送至帳房周誤認爲船夥並不致疑將箱交付守候良久杳無回音始至帳房查問帳房中人答以並無洋箱交來周爽然若失知爲匪人所騙卽赴捕房報案請緝而曾才喜等携箱上岸各自剖分曾得洋一百廿二元藏在襪統内行至街頭向洋貨店購買物件適被探夥某甲撞見以其情節可疑在後跟隨至城河浜相近曾回頭屢顧似已知覺意欲遁去經探夥上前拘獲曾將洋一百元向空抛去被人拾得回身與探夥爲難幸有别夥赶至帮同將曾拘住送入捕房旋在身畔搜出洋廿二元半捕頭訊知情由昨晨命王郁兩包探帶曾同往小東門外泰昌里張愼星所開正永裕小烟間内拿到劉州士並起到皮箱一口内有英洋八十六元紡綢夏布褲各一條一併送至公堂周樹賢投案禀訴前情同轉問曾才喜曰原洋八百九十五元爾等如何分散曾供洋箱由蘇愼喜等掮至岸上瓜分往居虹口之金狗得洋二百元蘇愼喜得洋一百五十元劉州士得洋一百八十元董才與獨得洋三百元問爾言劉州士得洋一百八十元何以箱中祗有八十六元答稱另有八十元寄存小東門花烟館妓女李金寳處其時包探王榮培已將李金寳及鴇婦包劉氏等提案請究包劉氏稱曾才喜曾至我家住宿八夜並無銀洋寄存同轉謂如不肯供定當嚴比當將起到之洋一百十元五角交失主先行具領旋據包探郁庭湘禀帶劉州士同往虹口指拿蘇愼喜並搜到贓洋一百廿元押票十七張送案請究同轉詰劉曰爾共分得洋元若干劉供實得洋一百八十元被包探搜出八十六元另有八十元寄存妓女李金寳處尚有十餘元業已用去同轉又將包劉氏李金寳等訊問狡賴如前同轉着將男女各人分别管押候再比究 
[犯奸枷責]  
　　寗人劉谷榮之妻劉陸氏年僅二十六歲淫蕩性成不守閫範與賭棍蘇州人王阿二有私醜聲四播前日傍晚時劉自外歸見家中幼孩在門外嬉戲而白板雙扉居然扃閉剥啄數下寂無應者詢問幼孩則云母在屋内劉大疑破門直入見妻與王阿二方赴陽臺之約雲雨正酣劉不覺忿火中燒赶至街心大聲喊捕適有西捕前來翩然入室將王拘住劉陸氏則乘間逃脫昨經捕房中將王阿二送案劉谷榮懷抱兩孩　案禀訴前因同轉詰王曰爾胆敢犯姦有夫之婦應得何罪答稱小的本在潮陽樓茶寮中爲博士尋常更換衫褲均由劉妻洗滌相認已有二年之久前日至其家中更換衫褲遂致悮指爲姦務求恩宥劉稱我妻並不以洗衣爲業我入室時目覩王與我妻同在床上且將門關閉奸情顯露務求懲辦問爾家中可有别人答稱間壁王嫗所居之屋由我轉租是日詢問王嫗伊言妻不在家及至幼孩說破王嫗頓足大駡　犯姦之事定由王嫗勾串同轉商諸祁繙譯曰王阿二在床拘獲其爲犯姦無疑判押候笞責二百板枷號兩個月示衆令劉自行尋妻補提王嫗到案再核 
[縣案彚録]  
　　丁順華控徐春榮誘拐伊媳丁方氏由縣訊供徐稱由母舅顧老全爲媒遂押候提顧到案再訊已見前報前日原差將顧提到晚堂由帮審委員宋莘樂二尹覆訊先提顧研詰供稱本邑人住浦東十七圖内現在沙遜洋行帮工外甥徐春榮之事與小的無干至十月廿四日丁同其子貴芳媳方氏及春榮等到我家内丁與春榮面談身價洋八十元春榮先付三十元面交丁手小的並不與聞惟留伊等午膳而去二尹謂卽便爾爲媒証亦屬無妨答稱實未做媒二尹飭提徐春榮研詰供稱住居八回向以挑水度日積有辛資由母舅爲媒訂娶方氏先付身價洋三十元尚有五十元約定十一月廿四日付齊當時實由丁順華同子貴芳將方氏送來不知何故忽將小的扭控求請明察二尹命丁順華至案詰問供稱本地人前開鞋店今年店内折本於中秋節停歇二十日回家廿一日方氏忽然逃逸尋訪無蹤後憶及春榮時至小的店内與我媳戲語因此往尋果在伊家遇見爲此丑案我子現在患病命在旦夕求請嚴究丁方氏供稱十月廿三日翁哄小婦人來申令我在店照應小婦人信以爲眞當日與丈夫及翁乘舟來滬旋上岸先到顧老全家顧尚留翁夫及小婦人午膳當時我在内室聞外間翁夫與徐春榮議定身價洋八十元徐先付三十元餘約十一月底付淸小婦人心實不願力阻其事夫等不顧而去現不知我翁爲何來案控告叩求鑒察丁又稱我媳方氏心腸已變欲拆散小的人家小的與顧向不認識亦未到伊家午膳二尹謂丁曰爾豈因身價尚未收齊來案揑控乎答稱實未將媳價賣二尹以供詞各執判將顧老全交保徐春榮還押丁順榮斥退丁方氏交官媒侯傳該圖地保到案再訊一面飭原差往查情形禀候訊辦○陳徐氏控夫姪陳星照霸阻田中出水陸邑尊一再研訊查有王錫壽從中唆使卽着原差提王到案已列前報前日原差將王解到晚堂邑尊集訊先問陳徐氏曰前堂本縣衡情酌斷爾等亦兩相允洽具結在案何以忽赴道轅上控是否係王錫壽唆使答稱家中尚有阿姊年已八十七歲因涉訟事日夜啼哭並不與王相干王供稱該氏上控之日小的並不在家求恩鑒察邑尊研詰至再各執前詞判令分别看管候訊 
[英界公堂瑣案]  
　　包探顧阿六禀稱某花烟館傭婦徐王氏扭唐戴星至捕房訴稱伊來嫖妓至黎明卽披衣而起忽促下　妓在樓上大呼言失去皮袄遂將伊阻住見皮袄穿在身上因之扭送前來捕頭見唐將皮袄穿在衣内喝令褫下今特送案請懲該氏訴稱前幾日唐曾來吸花烟給錢百文昨又給洋銀一餅與妓同宿致被竊去皮袄是袄新近購得計價洋十七元唐供稱小的係甯波人現在治下某洗衣作爲夥每月工洋四元常在是處花烟館作狹邪游與妓熟識當宿娼之次日有事早起悮穿妓衣小的烏敢借尋花問柳之名爲胠篋探囊之事蔡太守問唐有皮馬褂乎何以悮穿唐語塞不能答太守謂花烟館乃極賤之地爾旣裝出大老官體面誰知其爲三隻手之流廉恥俱無實堪痛恨判令管押二十一天贓給該氏領去○包探陳阿九禀稱王成昻扭田永康至捕房自稱伊在某皮貨棧當車夫某日下午一點鐘時田闖入樓中圖竊當塲扭獲搜出鐵鑿等賊具兹特送案請訊王供稱小的係江北人在抛球塲南首點石齋各局樓上某皮貨棧拉包車昨日下午此賊至二層樓上經皮匠王梅生所見問伊何事田不能答飛奔下樓梅生大呼捉賊經小的聞而阻獲先一日小的曾失去棉馬褂因此格外留神田供稱小的原係好人家子弟失業無聊是以爲此有表兄艾德炎在同文局書坊爲業小的前往商借川資艾適不在見有馬褂順手竊取曾向車夫言明質作川資旣而艾回將小的申斥幾句收回馬褂告以此後不許再來不料王在隔壁聞之言曾失竊馬褂卽將小的扭送捕房蔡太守以供詞各執問王云梅生何以不來作証答稱容小的邀來太守命將田帶在一旁俄而王邀梅生到案訴稱小的在二層樓上做工突見田闖來問因甚事田甚支吾一眨眼奔至樓下小的因呼捉賊太守指田問曰伊是否闖至樓上之人梅生答稱小的辨認無悮問田曰爾之表兄肯來保爾否答稱恐未 
 
 

Page 4

 
 
必肯保太守判令田押候備文遞回原籍鐵鑿存候鎔毁○包探張松樵禀稱小的於各處檢緝時驀見朱錦卿手持白銅水烟袋情形有異拘拿盤詰一味支吾旋有蔡福生者報失水烟袋令將朱所持者辨認據稱的係原贓今特解送案下蔡訴稱家中失去水烟袋已由包探阻獲人贓請爲給領朱抵賴不承蔡太守謂人贓並獲豈容抵賴始供稱小的初犯行竊務乞施恩太守判令管押七天贓給失主領去 
[法界公堂瑣案]  
　　無錫人倪天桂欲娶妓女爲妻被媒人徐增壽哄去英洋一百廿五元一節已詳前報昨經捕房將徐增壽並提到之妓女周桂林鴇婦陳桂仙小東門花烟間鴇婦朱小姑娘卽朱戴氏等一併解案旋據倪天桂投案禀訴前情葛同轉問陳桂仙曰徐增壽共付洋若干爲何將妓女藏匿小東門地方供稱該妓桂林本有丈夫前由其夫帶至上海賣與朱戴氏家旋因桂林未能接客於今年六月廿八日轉押與我處計洋四十元現有倪天桂代妓贖身娶去作妻當由徐增壽經手交還身價洋四十元許其從良旋被朱戴氏所聞謂此妓尚有本夫若　其從良恐其夫得信後必來纒擾遂令妓暫住朱戴氏家中囑倪天桂邀出何人再行定奪同轉詰朱戴氏曰該妓之本夫如何將妻變賣供稱其夫周明新窮苦無聊携妻來申託白馬蟻王錦州卽王大崔介子金益山等變賣言明永遠過割不得别生枝節冩有筆據呈閱目下該妓旣肯從良我　本不敢阻擋忽被白馬蟻三人所知遂將該妓領去勒索酬費不干我等之事同轉問徐增壽曰據陳桂仙云祗收到身價洋四十元其餘之洋諒被爾侵吞答稱倪天桂確有洋一百二十元交我經手分用有帳可稽問所用之欵須明白報來徐卽稱交付陳桂仙洋四十元另購衣物　贖取當物　廿七元白馬蟻三人各付洋兩元另有流氓金山麻子索取洋兩元縫工並買鞋共洋兩元與白馬蟻連日吸烟約費洋八元桂仙處燒路頭洋四元娘姨洋三元舟子給洋一元尚有洋元由倪天桂置買衣服同轉着將陳桂仙交保朱戴氏周桂林徐增壽等一併還押俟提到蟻媒再核○包探王榮培禀湖北人張毛頭前日在安慶船圖竊拘案請訊同轉恐有别　牽涉着押候質訊○易萬興織機房主易曉良交到期票銀三百兩同轉卽交張陶氏具領旋問易曰爾所付之欵可有别樣糾葛答稱此票理應照付謂據爾禀詞謂此票係張陶氏之子盜出於意如何答稱一時氣憤致出此言葛同轉謂誣控本應究辦怙念年老判罰洋廿元充公易一再求恩認罰洋十元同轉允之 
[上海文報局順賑收解處起解第四批賑欵啓]  
　　謹啓者敝處自解出第三批順賑後迭接施子英兄寳抵發來電函謂災廣欵絀速催接濟等語敝處適值孫嶼芝嚴佑之二君先後携欵赴東業已悉索力盡未能遽應所求　延時日今各公所勉湊行平化寳銀一萬兩託新泰厚協同慶大德恒蔚豐厚四家票號匯津以一零五九申合規銀一萬零五百九十兩又前子英兄赴津時於第三批登報之外另有帶往規銀三千兩均作爲第四批併核計此批内絲業會館仁濟堂兩賑所共規銀九千五百兩文報局賑所規銀二千五百九十兩申報館賑所規銀一千兩高易賑所規銀五百兩理合聲明此後仍望海内大君子諸善長續解囊金俾　源源接濟以拯斯民於呼吸功德莫大焉敬代順屬災黎馨香禱祀以求之 
[浙省撫轅抄]  
　　十一月廿一日候補同知羅嘉稱禀辭赴新市厘局侯琫森禀銷海昌厘局禀知藩司委署遂安縣禀見叩謝候補縣饒雲鵬禀辭赴華埠厘局差○廿二日候補按司獄苑傳舟交卸紹興府府照磨回省禀到○廿三日運副王瑞年禀見卽辭回錢江緝松○廿四日處州同知過仕昇禀見叩辭赴任候補同知余顯周禀知藩司委查衢屬　稅差通判金遵祖禀知藩司查湖屬契稅差署歸安縣丞吳念梓禀辭赴任○廿五日候補通判陳文彬由閩起復來省禀到 
[江督轅門抄]  
　　十一月廿八日將軍豐由京回辰時接篆新授江蘇臬臺陳謝飭知赴任藩轅牌示甘泉邵伯司缺以從九沈詔銜署理又新選高郵界首司胡廷藩禀繳文憑到省應卽飭赴新任○二十八日通判李銓奉委火藥局差○二十九日知府羅章銷忠襄公後事差並辭赴大勝關厘捐差藩轅牌示六合訓導徐寶書病故遺缺以候選訓導居福乾署理○十二月初一日知府羅章銷軍械所提調差並辭赴大勝關厘捐差○初二日通判李銓禀知到火藥局差並銷帮辦輪船支應差王彦徵銷火藥局差並到軍械所提調差主簿張樾起服回省 
[蘇省撫轅抄]  
　　十二月初一日縣丞陳鍾頴禀知到臬轅監印差巡檢姚鏞聲禀銷臬轅監印差○初二日正任太湖角頭司巡檢暴式昭禀知交卸任事回省丁憂候補通判王兆霖之老太太查太恭人擇於本月初九日在撫署前公舘領帖一日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌近事]  
　　駐宜英領事官行將交卸新領事已由漢口乘江通輪船抵宜矣○雲南所解京銅已由蜀省來宜計共民船十一號俟江 
通各輪船到後卽當載往漢口由海入京○固陵輪船應於本月十八日由漢口開至宜昌江通輪船應於二十日抵埠　期均杳無消息作客者 
莫不秋水望穿矣○某日爲東湖縣許明府懸弧令旦紳耆往賀車馬盈門並製就萬民傘德政牌以楊休　明府招梨園子弟演劇款之 
[上海四馬路文報局内恊賑公所經收順直東賑捐十一月下旬淸單]  
　　廿一日至廿九日止申報舘恊賑所彚解順直第四批賑規元一千兩昆陵不書名張病　完願洋十元本埠春生鑑號交來蕭撝山翁募補過人氏四元本埠百川通號交來蘇藩署鄧崇善堂募第三批合規元四百八十八兩三錢一分細户另登報章本埠太古東棧交來寗波順興祥號募蛟川槐黄堂王熙善士洋三十元粤垣黄文藻二元淮安姚祉卿翁募務本堂王七元純仁堂四元武昌電局文案殷斗南翁募古皖胡浣香女史洋九元一角松江蔣安仁堂求合家平安銅洋十元許德豐翁求水陸平安洋二十元萍泛金台客德崇外子祈保父母淸吉合宅平安二元沙溪萬泰祥號募邵經緯堂邵洪順萬泰祥恆盛公忍和堂五户各錢四百文邵甘甫和記王恆興萬盛春蕭春林順源禮和泰頭恊盛安善堂夏壽山沈鳴臯陳大順濟渭師十三户各錢二百文雲閣記錢一百五十文史茂權服符病愈錢合記二户各錢一百文實收英洋五元本埠錦豐益號田信堂翁交來山東黄縣無名氏指捐直規元五十兩又交來山東黄縣無名氏指捐東賑規元五十兩廣澤氏洋一元　簡翁交未王易齋翁酒筵賑十元湖北沈小園太守經募直津棉衣捐第二次規元一百三十五兩英洋四十二元内銅洋一元細户另登報章○本旬共收規元一千七百二十三兩三錢一分英洋一百四十五元計元一百另五兩八錢五分銅洋十一元烊見元二兩四錢另九厘小洋一角計元七分三厘○四項共合計元一千八百卅一兩六錢四分二厘○連前共收過規元一百十二萬一千四百七十二兩五錢九分五厘○前共解過規元一百十五萬五千七百七十四兩二錢五分六厘○實凈墊解規元三萬四千三百另一兩六錢六分一厘合併聲明 
[上海四馬路文報局内恊賑公所經收蘇州藩署鄧從善堂經募第四批賑欵淸單]  
　　另登湖北勛陽鎭樊軍門捐募　中左前城守四營將備員并等共　庫平二百兩湖北宜昌鎭羅軍門錢三十千文宜昌府逢太守分府　通守東湖縣許明府合助錢一百千文計銀八十八兩四錢辦理湖北河客厘局侯太守捐募太守捐募銀十二兩湖北藩折縣陳明府捐募銀六十二兩錢一百十千合銀七十三兩七錢湖北黄州府李太守捐募銀六十六兩九錢四分湖北坪坊　局回明府經募蔚泰厚助錢六千文合銀四兩另八分湖北荆州分府湯通守捐銀十兩又募錢二十串合銀十三兩四錢湖北太平厘局祖助銀十兩湖北房縣歐陽明府捐募銀四十兩五錢湖北水口厘局捐募錢十千合銀六兩七錢湖北蘄州厘局傅捐募錢八千文合銀四兩七錢六分湖北武穴厘局捐募洋三十三元合計足銀念三兩一錢佑安堂捐英洋六十元速玉捐英洋十元以上共九八五　足銀六百廿三兩一錢三分又英洋七十元於十二月初二日由本埠百川通票號交來申合實收九八規銀六百五十六兩四錢六分七厘又英洋七十元各户花名恕不繁　悉照原開總單抄録併聲明 
[上海北市絲業會舘籌賑公所施少順直山東賑捐十一月初九至十三日第二千六百六十八至七十二次淸單]  
　　星江長慈氏規元一百兩無名氏由恊源莊來洋五十元安懷氏求内人病速愈由同義公來三十元仁壽須記廿元四知氏十元孔氏十元集慶堂四元保安居士二元不留名二元大通洪　猶二元海昌榮陽笏記許產後平安賑捐二元方門倪氏保瘡全愈一元李長壽一元李子雲一元招商漢局高劍夫募張雲官劉藝和各一元○太古昌來崔歸厚堂洋六元崔明三百文查錫如二百文無名氏二户各二百文又一百文共六户合洋七元以上初九日○心香居求平安由壽康莊來洋一百元四明子祈普天同慶由愼餘莊來五十元嘉善沈平伯求病早痊　元潘世仁求免災恙五元瀏河朱德成樊錫明求内人　褥平安五元心氏二元川沙司獄署知非子二元王門陸氏求人口平安二元亷秋泉一元存心氏一元杭州蔡棠孫祈合家平安諸事順利一元○宏久來謝幼安洋六元譚淑人爲母汪太孺人冥辰經資移賑十元少盡寸衷人十元知非者十元求名如願一元○如臯孫堯欽募嚴氏保平安洋三元求子收放心人一元求二子讀書猛進人一元張長庚壽翁一元以上初十日○孫補雲爲女邪崇求速退洋十元求弟進人弟進還願七元慈谿紫陽後裔　　居士前爲長孫媳產安完願由九章來六元朱涇楊小莊募程門唐氏求病速愈六元同里司劉端甫少尉六元銅洋二元隱名氏求病愈由江右饒州永豐寄來九三八平銀五兩寗國縣署陳也孫求病愈洋四元經紀人求平安順遂四元兪姓一元寗國隱名一元古歙念慈子因内子病愈由無錫寄來一元陸　江資外祖父冥福一元無名氏四角○森裕莊來淮安鹽城湖　鎭問經堂募三十五批顧德記洋一百元志德堂十元陽金泉錢一千文楊金臺問記各五百文共五户合洋一百十二元以上十一日○守拙子募藩金觀因病許願病愈還願洋一百元潘陳氏因病許願病愈還願洋五十九元銅洋一元二户由源豐潤來太倉楊欽亮求病速愈洋三十元夏錦園廿元湖州程少輔由方萃和來廿元嚴增榮由如臯孫堯欽翁寄來廿元龍游厘局不書姓氏爲母求福壽十二元又爲母求福壽十元　記十元馬鶴生募無名氏由恊源莊來十元同德堂藥局鏡湖司馬交到心傷力薄願天降祥免災人六元楊泰階子病愈完願五元余氏求病愈五元金澤少山募陳禄廷病愈五元龍游厘捐局廬江氏四元楊生記三元無錫亨茂常熟蔡葉氏病全還願三元太倉病餘生無力醫藥自願助振求愈二元旅客神户人一元修竹山房求順遂四角○恊茂莊來金陵介福昌東號募崔大愚洋三十元厚德堂十元最樂軒主人保善堂吳各二元李元和楚區逸史焦記徐王氏劉王氏五户各一元靜德子方成因錢王氏合一元共十户合洋五十元○安徽廬江縣捕署毛祥羽少尹募吳餘慶堂本洋六元李光裕典三元陶先之陶俊姚永福三户各二元楊相　陳敦德堂李同人陳泰豐鄭吾岡鄭棣堂熊雲朋蔣詠生黄子文楊岳卿毛捧檄堂毛祥溥毛瑞蘭十三户各一元程樹齋一元又募無名氏五户一元勤補居士錢六百文歸西谷五百文香居士四百文程澤周王小巒各二百文馬桂芬程少庸張運耕三户各一百文共廿八户合本洋三十元英洋二元英洋二元以上十二日○麻邑周漢直由泰順合來規元三千兩江西胡屏山五旬大慶諸友送禮儀設席餘移助由杭省馮利泰寄來洋三十元昭文梅李鎭金源興布莊年例修醮移倘由源恆隆來廿三元四角泰州陳木天募江都張石卿求合宅平安廿元平湖豫元莊募隱名氏五元南豐補過子李因次子馥生完姻節省助賑求身健歸正四元潯陽力薄子爲兒天花平安完願二元河鎭萬裕募汪同茂求名二元又宋子亷求禄汪雙福求利吕淡如求順遂胡昌林求壽周駿發求利五户各一元金陵介福昌覺悟生送馮佩均筆資移助一元高郵廣源莊一元閔小亭一元乍浦貝　客銅洋一元　永公來疚心人銀四兩又募省保子爲娣許周氏求病愈周二貞求順遂周陳氏求平安三户各十兩周杜氏求嗣二兩二錢守拙山人求消刧周丁氏求平安無名氏三户各二兩　幹貞求病愈周讀候求順遂潤民求遂十三貞求順遂周魯氏求平安奉貞求平安六户各一兩梁建書求消刧七錢周雨生謝石林爲母求壽各五錢余雲峰趙吉雲李胡氏三户各錢一千文蕭致雲六百文張雲盛謝名貴成森亭三户各四百文蠻細女三百六十文李子榮蕭峻甫各三百廿文吳金廷陳馬氏各二百文徐周氏朱李氏各一百文共三十一户合規規元五十六兩三錢三分○徽歙畢成志洋三元鍾吉祥一元五角吳匠一元二角程幹庭胡汝豪戴爾康三户各一元許心程達程培三户各六角必多五角共十户合洋十一元○龍川元康莊蔡履禴募姜　昌求利洋五角餘記求順遂錢七百六十文張祥盛求利五百文王煥之求嗣二百文恨力不足求平安四十文共五户合洋二元於仁記求平安銅洋二元以上十三日 
 
 
 

Page 10

 
 
   
 
