# 1906 - 314 - 4912064

 

Page 1

 
 
   
 
 

Page 2

 
 
[電傳上諭]  
　　十月初二日奉上諭廣州將軍壽蔭副都统興存春齡均著來京當差欽此同日奉上諭誠勳著調補廣州將軍江寗將軍著淸鋭補授欽此同日奉上諭雲南昭通府知府員缺著慶桂補授欽此同日奉 
上諭四川夔州府知府員缺著計宗潼補授欽此 
[論中國國民之性質一續（僇）]  
　　一曰虚僞性。吾國近年以來。所行之新政。不可謂不多矣。所耗之貲財。不可謂不衆矣。然外部立矣。而交涉之失敗。如故。學部設矣。而學。校之腐敗如故。警部興矣。而盗賊之竊發如故。商部立矣。而實業之。墮落如故。豈同此一事。在人行之則爲利。在我行之則爲害耶。是不。然。是惟虚僞之故。夫虚僞者人之所最忌者也。而吾國則不然。君之。於臣也。弟之於兄也。友之於朋也。子之於父也。一家之中。一國之内。下而社會。上而朝廷。章奏之報。告者無在而非虚文。廣衆之周旋者。無一而非僞語。夫愚味之士民。腐敗之官吏。其人本不足道。其以虚。僞相往還者。猶可説也。若今之所謂名流。所謂志士。固錚錚自命。爲新中國之主人翁。而一般社會。所仰之如帝天。奉之爲山斗者也。然吾觀今之所謂志七者。竊報章之賸語。襲西籍之名詞。滿口皆平等。自由。徧紙皆起點進步。誦其文則人人皆憂國。讀其。詩則語語皆愛。君。而一攷其行。則醇酒婦人也。一察其心則富貴利祿也。收回路礦。之書屢上。而絶無後繼之師。抵制美約之事未成。而忽開紀念之會。一學堂之設。規則本腐敗也。而必號於衆曰。儀器如何完全。課程如。何美備。學風如何馴謹。而誤人子弟不問矣。一新書之出。内容本不。足道也。而必登之報曰。譯筆如何雅馴。材料如何豐富。趣味如何濃。深。而費人吕力不頋矣。夫一人好。僞其人必不足以共事。一國之人。皆好。僞則其國必不可以自存。若英若美諸國之所以能富强者無。他。尙誠而好信。務實而黜名之爲之也。而吾國乃如此。而吾國大多。數。之人乃如此。而吾國所號爲名流稱爲志十者乃如此。鳴呼噫嘻。吾一念及此。吾心灰吾意盡。吾不知涕之何從也。 
　　一曰自私性。自私性者。吾國人性質之最普通者也。天下之最自私。者。莫吾國人若。而天下之好私。而不知所以善其私者。亦莫吾國人。若。何也。使吾國人而其能自私者。必且洞然於家國相關之原曉然。於皮存毛傅之理。力求所以救國保種者。一國之國號能長存。然後。個人之身家乃可保。而吾國國人。種族之戚。屠戮之慘。彼非不知也。竸爭。之烈現象之危。彼非不察也。然而愛國不如其愛身。爲人不如。其爲我。此心一存。是故不以己之國視國。而以人之國視國。苟告之。曰若者。可以求全國使於已不利雖一毫不拔而有所不爲矣。苟告。之曰。若者足以得巨金。即於人有害。雖同族爲奴而有所不恤矣。是無他皆自私之一念中之也。（未完） 
[本館接小輪收税由部核示專電三日刻到]  
　　北京專電云英總領事霍必蘭照會　道請將内河小輪照民船一律征税滬道己電請外務部核示辦法（食） 
[本館接派員往查坎拿在華僑專電同上]  
　　北京專電云駐英欽使汪大爕以英屬坎拿大加徵華僑身税太苛電請政府添設領事保護現已派二等叅賛陳貽範往查（孔） 
[交還營口有期]  
　　初一日東京電云今日開議交還營口之條欵如能從速解决則西十二月一號當可將交還事辦結矣譯字林報 
[日本在滿洲添設領事署]  
　　初一日東京電云長春新民屯兩處之日本領事署昨日開辦已見明文譯字林報 
[新官制事宜三誌京師]  
　　内閣軍機處釐訂官制之摺奏内本有改併内閣軍機處之條嗣因御史趙炳麟等奏謂新内閣之總理大臣權勢太重慈宫覽奏大爲動容故内閣軍機處均末更動 
　　理藩部聞理藩部各堂擬部務大加整頓於西北一帶各蒙部與外人接壤之處尤爲注意凡路礦森林牧畜皮毛皆當興辦更以在蒙部設學爲要圖故於該部附設之蒙文學堂添入各科學且以蒙語以爲將來遣赴各蒙地考查預備現該部左侍敎郎已於九月二十五日到署接任 
　　農工商部聞工部四司兩庫派司官十二員赴農工商部請示堂官擬辦皇太后萬壽事宜例應前期有應奏事件聞農工商部大臣云萬壽在邇本部商務紛繁仍請工部承辦一切文件應用工部堂印援案照辦農工商部各堂官擬在京選擇地方設立農桑局一區揀派司員以便統轄各省農桑事宜刻正籌畫的欵不日開辦 
　　禮部現禮部溥尙書派司員十人接收太常鴻臚光祿三寺事宜并核議本部歸併事務計開派定司員名姓列下聶寳琛陶福司李德炳劉果隆端齡昌歐陽熙康劉鍠謙啟王士傑禮部溥尙書諭添派辦處以便商議應辦公事昨各司官持太常寺原文陳設單赴該寺查點庫存祭器聞該三寺庫存官物甚鉅禮部以不敷存儲奏請將寺衙署飭歸禮部以備存儲祭器應行派官役分往各署照料聞此摺不日即具奏 
　　大理院聞新設之大理院專司裁判事宜現已就刑部署内改設所有監獄處所均無庸改定以便易於措置 
 
 

Page 3

 
 
　　民政部聞毓侍郎議因巡警部旣改民政部擬即將内外城警廳改爲民政廳以期名實相副聞已札飭各廳丞遵照矣 
　　法部此次厘定官制刑部改爲法部堂司各官互相調換裁併等事所有各司案件均皆停訊一俟新任堂官接印後方能接辦 
　　貴御史請破黨界貴侍御秀昨日具摺陳　改官制事宜破除黨界 
　　涂侍御請法祖制改官制明詔頒發後涂侍御國盛又遞摺奏謂官制一事仍宜法祖制勿遽輕改云（并） 
[桐廬匪徒乘機蠢動嚴州]  
　　桐廬縣境重崖疊幛伏莾孔多前年有貢生濮振聲即景潮聚衆滋事獲案收禁曾詳本報去歲保釋後仍橫行不法不知悛改近又糾衆推舉曾充團長之毛永齡爲首復收集今夏在新城肇釁事後竄遁之各匪聲勢殊盛茲適縣主胡裔麟被參撤革而新任何士循尙未到桐匪黨遂乘機四出頭裹黃帕手執旂幟並到處揭貼謂欲於某日殺官据城焚燒敎堂如民間先行納資領有旂照者槪皆保護云云鄉民喧傳惶惑殊甚胡革令又諸事不理無日不追比錢粮地方紳士因恐釀成巨禍投府密禀啟迪齋太守即飭營汛嚴行防守並縣重賞訪緝匪首毛永齡等多名一面電禀到省浙撫張筱帥以候補同知葉古香司馬元芳前曾署理是篆擒獲濮匪情形熟悉爰委司馬迅速馳往查辦（早） 
[日俄專員商議東淸鐵路事]  
　　文匪報云日本駐奉總領事荻原陸軍少將中村總工程師古川已由瀋陽省城起程前往長春與俄國基爾柯支親王俄國委員二人會議两國鐵路在長春接線事大約十日以内當可議結卽行車規條亦可訂定 
[開辦鐵道學堂之計畫長沙]  
　　湘省鐵路將來辦理需人一時頗難其選前經總理袁海觀京兆會商湘省各鉅紳擬就省垣創設鐵道學堂以去歲曾經張紳祖同席紳匯湘等禀定有案茲特實行舉辦惟所招學生必須具有可造之資格方可令習專門現擬就省垣官立實業學堂於甲班中擇其程度最優者選入該學堂肄習以便畢業後卽可派任路事（本） 
[蘇省鐵路公司致陳中丞函]  
　　敬覆者接奉惠函以三邑倉改建路校俟同愈旋里公同核議統籌兼顧等因具佩虚懹碩畫欽挹莫名同愈至蘇後隨會同三邑官紳親至核校詳勘一周將應行劃作校舍及留備儲穀處所分别開單經三邑官紳認可一律簽字足見應興應革事宜一經研究人無異詞然非大公祖秉公採納何以致此昨日同愈抵滬與淸穆等述及以爲將來路校之發達皆賢長官之賜也正在繕函間閲初一日中外報載蘇省勘路省台委派蔣同知育棻一條比見蘇省二十日轅門抄亦復相同查蘇省鐵路奏明商辦與滬甯鐵路截然兩事蔣同知所委派者究係何事敞公司無從查悉設係滬寗鐵路差委則滬寗止有幹路並無支綫更未便與蘇路公司併爲一談盖一係借債興築幾落外人之範圍一係集貲商辦實爲自有之營業性質　殊感情亦異至祈示明以便更正𤨏　乞埀諒（助） 
[鄂督又擬聘日人爲粤路工程師貴州]  
鄂督張之洞欲派英人金達爲粤路工程司一節己登昨報茲因直督袁世凱以北洋工程吃緊不允派往現張督擬聘改日人爲工程假（來） 
[禀請梁欽使嚴定粤路各車稽察員貴州]  
　　粤路公司前與美國某公司訂購各車當立約時曾聲明另派局外稽察員以爲驗收昨粤路公司以該員關係重要特禀請駐美梁使嚴爲甄核畧云竊本公司前需購用二三等客車及行李共十七輛招人投票於本年七月十一日當衆開標選定美國窩臣公司承造計價美金八萬八千五百元立有合約八條刻期交貸續據該公司函稱合約第七叚所云稽察員一名之語本公司將該員之名字及牌照先送駐華盛頓之中國欽差察驗後候其棄取然後定奪一經定奪卽作爲實等因伏查合約第七段接做人允願交派領有憑照局外稽察員一名經該稽察員發給證書表明各車及己成之工作經照此合約章程建造鐵路公司即須認可作爲不得向接做人理論之保劵等語是此項稽察員關繫甚重製造之合否工作之良窳憑其一言爲斷必須公正諳練方能勝任爲此據情禀達並抄錄原訂合約華英文各一通恭呈鈞鑒伏乞俯賜埀察將該公司所舉稽察員嚴加甄核選定以免濫竽或滋貽誤實爲公便（出） 
[會議華英煤鐵公司界限重慶]  
　　江北廳華英合辦煤鐵公司股本早己收齊禀請購地開辦嗣川東道吳觀察奉川督諭令與英領事寳述德交涉旋於九月初五日委江北廳崔司馬巴縣霍大令會同立德洋行代表人聶克省往龍王洞產煤之地指點界限以便知會保富公司向地主租定廠洞給與該煤鐵公司開採（古） 
[頒給各省提學使勅書]  
　　各省提學使由政府頒給勅書一道其式係黃帋用滿漢合璧文書寫周圍係龍紋花邊已由内閣請用御寳交學部頒給各該省提學使原文列左 
　　敕某省提學使朕維唐虞三代之世膠庠塾序制度釐然其敎養也至善其董勸也至專唐宋以來制科斯設沿襲旣久專尙詞章讀聖賢書不求實踐么至學非所用用非所學旣乖初意何補時艱用是停罷制舉建立學校斟酌古今之宜博採東西之法爰設專官埀爲定制茲以提學重寄命爾駐劄某省城統轄全省之學官宣布朝廷之文化爾其克端趨向風示儀型崇尙經術提倡實學母標新領異自蹈奇邪母畏難苟安自甘簡陋俾濟濟多士共進文明元元兆民咸受敎育佐我維新之治企成富强之圖以副朕因時制宜興學育才之至意所有該省學務悉責成爾經理知府以下聽爾節制府廳州縣各官辦理學務聽爾據實考覈所屬課長僚佐聽爾辟置該省 
 
 

Page 4

 
 
官立公立私立學堂生徒聽爾約朿敎科課程聽爾稽察畢業升學聽爾考校所有奏定學堂章程當切實舉行遇有傳諭整飭學務事宜爾當属遵奉依所裁撤學政衙門事宜有應歸爾管理者俱照例管理爾仍聽督撫節制年終將行過事件造册申送督撫衙門咨部察考與藩臬兩司接見禮儀往來文移俱用平日爾受茲委任須嚴絶情面一秉虚公振拔英多宏敷敎化愼防流弊改正舊法期民智日開士民丕變時惟爾功如或因循推諉違命溺職亦惟爾罰其愼之故敕（閏） 
[川督選生學習西藏語言重慶]  
　　西藏一隅雖逮中國版圖然言語不通諸多阻礙茲川督錫淸帥由西藏延到繙譯二名就勸工局中學徒擇其聰明者肄習藏語俟卒業後卽派往藏地藉通聲氣而布王猷（古） 
[議决佈置西藏之計畫京師]  
　　慶邸日前與諸大臣磋商佈置西藏之策巳决定開墾後藏荒地添設防戍辦巡警立學校開礦產闢商塲立税關築鐵路種種辦法電致駐藏大臣詳細查復（下） 
[達賴喇嘛之近狀]  
　　大阪朝日新聞云達賴喇嘛出庫倫時從者僅有七十名後至甘肅定寗府時增加至三百名内有俄人三名餘則土民居多聞喇嘛以政府不許其入京大爲不快所以目下急欲回藏 
[新撫奏除回部私刑京師]  
　　新疆巡撫聯星帥據署吐魯番廳鄯善縣知縣苗令禀揭縣屬魯克沁吐魯番部郡王葉明和卓侵權濫刑各欵當經派員往查該郡王現駐之魯克沁地方舊爲台吉所駐治從前回部私刑本極殘酷該郡王府第現尙有丈餘深之土牢十斤重之刑杖雖係沿襲舊俗究非例所應有除飭令銷燬曁通飭回疆各城有似此者一律裁禁外並專摺奏聞立案（吕） 
[蘇臬提訊私刻單蘇州]  
　　常州私刻發米傳單自某御史將惲紳列欵奏叅電飭蘇撫查辦後蘇撫奉到電諭即飭署臬陸廉訪親提訊鞫廉訪飭府將全案人証解司一面補提惲紳之姪惲泰來及家丁劉世輔解省併究（康） 
[贛撫飭查縣差誣陷職員案江西]  
　　安徽涇縣職員曹海泉因被南昌縣差役能球串索未遂陷害監禁呈請贛撫伸雪旋奉批示云查前據南新兩縣會禀以曹細鬼卽曹海泉等三犯遇事生風不安本分請各予監禁三年業經照禀批司飭遵在案現呈謂該職曹海泉並非曹細鬼其人因被南昌縣差熊球串索誣陷如果屬實則丁役之不法問官之顢頇尙復成何政體惟現呈詞出一面究竟曹海泉曹細鬼是一是二是否飾詞抵制仰按察司卽飭南新兩縣立提縣差熊球及該職曹海泉到案質訊明確分别延致滋藉口上瀆（丹） 
[江督緝捕會黨南京]  
　　江督端午帥履新以來以票會各匪及革命黨深爲隱患特委長江巡緝李定明武巡捕米占奎認眞緝捕現已拿獲多名經午帥發交縣訊辦至訪查革命則注重軍學兩界其辦法則時常調查功課於其語意中覘之聞甯垣某學堂中現已偵出某某爲革命黨但尙未有拿辦之消息云（豈） 
[美敎士入都提倡禁烟善舉]  
　　字林報云美國敎士杜步西博士因提倡禁烟事親赴北京報告禁烟踴躍情形駐京美使柔克義叅贊柯立基衛廉明皆竭力贊助杜博士曾向外務部請謁日久始得與各堂官會見頗爲滿意細按上諭所載則禁烟章程不久卽可頒行大約章程内必有封閉烟室及官員𣉟烟者不得當差兩條外部侍郎唐紹儀擬派人赴各省普勸衆人戒烟並云以後數年中國辦理禁烟一事亟須有人設法相助也駐京英公使朱邇典曾在外務部詢問中國究擬作何辦法以英國下議院曾論及此事也靑島德國總督亦聲言彼極願與山東巡撫會同禁止鴉片烟進口並不准民間呼吸杜敎士撰有禁烟後税釐短收如何彌補之策由美使署代爲分送外務部及各督撫夫泰西友人之所以與中國愛國之士同力合作者亦祇盻此億兆黎民脱離烟害耳 
[英國議員議論南斐洲華工事]  
　　初一日倫敦電云英人國會議員賴孟僣康德布來大敎堂總監督各在上下議院叙述殖民部次官温斯敦翹基爾英首相折南門殖民部大臣額爾金伯爵之言從而申明曰南斐洲維窪德繭地方開礦之法有背乎天理者　工命運綦蹙且華工如有自認受此凌辱者政府當遣之回國南斐洲議院應將此招人誹謗之工例自行廢去賴孟創議議院展期開會時刀言遣送華工回國之策當從速次第舉行來脱耳敦在下議院瀾斯璫伯爵在上議院各允願合力反對此惡毒云譯字林報 
[日美兩國之交涉]  
　　初一日東京電云日本外部大臣林董子爵己諭令駐美公使靑木子爵再與美官商辦美人歧視日本人之交涉請速照覆 
[日本又起風災]  
　　初一日東京電云長崎鹿兒島附近又遭大風兩爲灾現有奥國巡洋艦鄒塞夫號一艘設法施救 
[日本國會召集有期]  
　　初一日東京電云日本國會定於西十二月二十五號召集譯字林報 
[保守摩洛哥安靖之責任]  
　　初一日柏林電云英國外務部大臣愛華德格雷伯爵在下議會宣言保守摩洛哥國丹支亞京城四園之地面乃法與西班牙两國之責任 
[俄國前任首相之行蹤]  
　　初一日柏林電云俄國前相韋特伯爵曾回俄京與首相司徒來賓會晤惟旋即遄返比京盖其女公子現居於彼也 
[波斯國皇患病]  
　　初一日柏林電云波斯國國皇患病　 
[南斐洲亂匪窮蹙]  
　　初二日倫敦電云南斐洲波亞亂匪首領傳勤立之羽黨皆相率離異逃遁相從者僅有十二人 
[美國商家之條陳]  
　　初二日倫敦電云美國銀行家公會與紐約商會之董事擬具條陳上之國會請發行銀行信用之鈔票以濟財政之困難而救金融急需 
[歐美共表同情於德相]  
　　初一日柏林電云歐洲報章皆謂德相　廬親王演説之詞足令世界之和局益復肇固華盛頓美人亦盛稱之譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑撫蒞常紀事湖南]  
　　新授湘撫岑堯階中丞於九月初七日道經辰州十二日晚行抵常德舟泊下南門大碼頭次早各官員至舟次拜謁中丞分别傳見有差地方紳耆馮給諫錫仁李觀察壽熙余司馬紹僑蔣大令謙同時禀見中丞一一接晤詢及地方利病並常郡商務情形而於自關商埠之事尤復加意探訪反覆周諮並擬於是日親赴阜經閣下及德山市一帶察看一周以便將來於開關一切事宜辦理庶有把握云常郡官立公立民立各學堂合計不下十餘處原擬秋間舉行運動大會適値岑中丞帥節過常爰卽禀請閲看並有提標練軍及駐常之强字二旗均恭請帥節親蒞大校砰閲看操演以及行軍陣式中丞兀於十五日閲看各學堂運動十六日膁閲標防各營大操因現在軍學兩界均極注重且足覘尙武精神也岑中丞旋於十七日由常啟節因風色不順約須二十一二方能蒞省巳擇於二十六日接印並聞中丞抵省後暫以洋務局爲行轅　日已經豫備妥帖一切陳設頗爲精美一俟龐劬帥啓行赴黔再行遷入撫署（事） 
[梁廉訪定期入京湖北]  
　　鄂臬梁星海訪定於十月初三日啓程人郡同行者爲前漢口籌餉局楊吉逢太守（亦） 
[袁京兆赴漢消息武昌]  
　　總辦湘漢鐵路袁海觀京兆近有電到漢謂於九月杪來漢擬寓旣濟水電公司司（亦） 
[總商舉定總協理坐辦各員廣東]  
　　上月二十日總商會邀請會董投筒選舉總恊理坐辦等員以多數取决茲將舉定各名照錄於下左小竹爲總理三十一籌羅葆臣爲恊理二十七籌坐辦二名吳介銘二十九籌侯熙潮二十四籌云（張） 
[蘇藩牌示]  
　　宜興縣縣丞李湘病故遺缺查有試用縣主簿冷繼書太湖同知司讞汪懷撤任遺缺查有試用巡檢彭學浚無錫縣高橋司巡檢程福增署事期滿遺缺查有試用州吏目吳斯來均堪酌委署理丹陽縣典史陳錫蕃署事年滿遺缺查有試用典史夏承宣堪以輪委署理溧陽縣縣丞楊寶書署事年滿遺缺卽飭奉部核准試署是缺之江惟鍠　丹桂縣主簿董守謨署事年滿遺缺卽飭奉部核准實授期缺之胡其溶均卽赴任（且） 
[徵兵上控管帶蘇州]  
　　蘇省徵兵以常備軍二標一營管帶蔣昺隆剝削扣餉種種虐待聯名投控督練公所聞爲首者係周斌鈺云（康） 
[批准徵兵退伍養親蘇州]  
　　新陽縣民婦龔計氏祇生一子名長生前應徵兵之役來蘇入伍茲氏以年老多病乏人侍奉投督練公所禀請退伍當蒙批准（且） 
[不准旗兵墾種牧塲鎭江]  
　　駐鎭旂兵現擬墾種牧馬草塲以瞻生計禀由京口都統轉飭鎭府查照鎭府以丹徒縣志所載牧塲並非八旂產業未予准行（巧） 
[上海官事]  
　　江蘇提學使周樹模由泰順夾住天后宫行轅丁憂刑部郎中陸軍貴胄學堂學員劉朝望前江西常備軍步隊隊官拔補把總湯玉祥稽查各卡委員知府陳綸寳山縣知縣土得庚上海縣土念祖等昨日先後到道轅拜會禀見總械和局副裁判官陳仁琅現奉道憲加札留辦到道禀謝新委粥廠委員直隷州知州蔣有椿禀知初一日開辦杭州土藥統税局總辦劉樹屏辭行赴杭（宜） 
[副裁判官禀准留辦]  
　　總工程局副裁判官陳良玉叅軍試辦期滿經局董云議禀准瑞觀察留辦一年昨已加札委定（尺） 
[總工程局舉行常會]  
　　 
[總工程局舉行常會]  
　　總工程局開辦己届一年昨日舉行常會聚議一切仍擬照常辦理（尺） 
[美使署参贊赴津]  
　　初二日文匯報云北京美公使署参贊慕爾今日由滬乘輪赴津　 
[駐滬美國官員之行蹤]  
　　文匯報云美國在中國設立裁判院己簡勃塞脱爲國家律師禮拜四由美趁大北公司明尼索塔號抵滬預備視事勃塞脱曾在斐列賓羣島充帮辦國家律師與新任按察司威爾拂雷共事三年半威爾拂雷將於西十二月二十號乘太平洋郵船公司高麗號來滬到任審案駐滬美總領事羅思治俟郵船達柯太號下次開行時當可回滬矣 
[警局變法幾肇事端]  
　　城内各警察局向來照租界章程巡土站崗以四點鐘爲度今以東北兩警局員劉吕兩局長皆係日本畢業生欲照日本章程辦法擬改爲二點鐘一調各巡士以爲時太覺侷促日夜均無歇息之時斷難遵辦昨日約同兩局各巡十紛紛到局告辭并將衣帽等件逐一繳還二局長恐激成事變當即飛禀道憲核示一面暫由巡長勸令各巡士照常上差靜候示遵云（宜） 
[淤河塡平]  
　　法租界晝錦浜至中八仙橋一帶河浜自前年開拓新界卽由工部局塡塞船舶未能通行而車馬行人則仍須各橋樑往來前經工部局各董以該處河道旣經塡塞不通莫如一律鋪平將各橋拆去俾得道途平坦任意暢行現已飭工匠興工從事矣（深） 
[札拿逃兇兩則]  
　鄭阿歪擊死姚阿五由上海縣驗明禀詳臬司在案茲經松府戚太守奉臬批務獲傳訊因特轉札上海縣卽速選差幹役勒限訪緝並移鄰封州縣及英法會審委員一體協拿逃兇鄭阿歪務獲傳集人証研訊確情塡格錄供通詳察辦○流氓顧爛頭卽顧德生被小炳全等戳傷身死一案前經上海縣曾將驗訊情由詳奉臬憲茲奉批云仰松江府飭再添差幹役勒限嚴緝並移催隣封州縣曁英法公廨會審委員一體協拿此案逃兇小炳全務獲究報屇限無獲照例開叅仍候兩院曁巡道批示繳格存（宜） 
[盜犯解滬]  
　　廨差趙勝沈福等至江北阜甯縣拿獲盜首楊三已紀本報昨經副役唐文並阜寗縣史令加派馬隊二名將楊三解滬遂卽送交匯四捕房管押並禀知司馬於禮拜一解訊（宜） 
[盜匪就獲]  
　　昨由彙司捕房楊掌生米順二華探拘獲盜匪劉長文一名帶入捕房押候送辦（似） 
[飭查失火]  
　　前晚北四川路履泰鞋店模上失火　　撲滅僅燬樓板雜物等件由捕回禀捕頭飭探往查曾否保險再核（似） 
 
 

Page 10

 
 
[申斥妄請相驗]  
　　沈程鵬在上海行醫近自患病上月念八夜舁往伊甥潘某處當晚長逝潘即訃知伊子來申視殮昨日沈子時芬時芳先後到滬時芳聽歹人唆使卽赴上海縣喊求相驗旁晚王大令傳同刑仵書役蒞驗委係患病氣喘並無别故乃傳屍子時芳到案大加申斥着卽備棺收殮而潘眷念戚誼願貼喪費洋五十元完案（尺） 
[召認屍身]  
　　昨本縣王大令出示畧謂九月二十三日法租界公館馬路有受傷無名男屍一具當經驗明棺殮緝兇在案茲特出示召認爾等如有親屬出外不歸與後開年貎服色相符者准即來案領回云云計開年約二十餘歲科頭身穿元洋緞夾襖灰色衛生絨衫元羽綢褲内襯白洋布褲白布褲帶元縐襪帶元色絲襪藍綢雲頭鞋右手腕刺有旗圖兩面（宜） 
[拍賣償欠]  
　　法新租界胡慶如堂主胡增祥朱省三控圖賴欠洋經陳明府訊判保出理楚後有人勸胡出立期票洋五十元銷案詎胡因虧欠甚巨挈眷逃避當由房東邢福生禀廨將該店生財拍賣現已拍賣完竣除還各欠外派給房租洋二十二元飭邢赴捕房具領（深） 
[上海縣案]  
　　謝書堂同弟月堂控寡弟婦何氏被汪姓誘拐捲逃昨提何氏到案經王大令親訊書堂供弟婦何氏被汪裕仁哄誘先運衣飾出門至月即被拐匿今求將何氏斷領終守月供同何氏供去年夫故又乏兒女時漕夫兄欺侮出外幫傭不願歸去大令開導不遵書堂等求請發堂將俟租榖繳堂養瞻大令判何氏暫交官媒看管候示○九月十五日有狎客身死陳寳玉花烟間由保報縣詣騐後今提該鴇等訊究烟妓王金玉供鹽城人是日淸早七十鐘該客來到小女處據云昨夜鬥牌未臥即與小女子同睡不料脱陽身死業蒙騐明惟該客初次到來未問姓名察其狀似係船　求恩陳寳玉供在法界戲館街開花烟間是日尙未起身該客到來究出此禍大令判回去候再傳訊○丁兆麟控黃鴻翔侵呑繭本房租巨款一案大令吊到丁所呈黃親筆賬簿多本復經質訊實因年久款多斷非頃刻能氛其弊大令因判黃還押速將所　從九執照繳案俟澈底算淸賬目詳革嚴追○浦東土棍姚唐生黨羽衆多專在八埭頭開賭行兇經前任汪大令獲案懲辦釋出後復又强佔有夫婦女妬姦爭鬥復拿到案禁押其叔姚海金地保姚家祥合詞求保奉大令斥令退去判候訪查核辦（宜） 
[總工程局記事]  
　　趙仕福前控宋氏誘匿養媳曾經傳訊押交旋復因病保出昨提復訊趙率妻黃氏到案稱養媳旣不肯歸應令見面詢間孫明亱准如所請判將宋氏發堂押候將養媳送案復訊○浦東鄉人陸順發控岳丈張阿林掯女不嫁前經訊判將張女三妹發堂候訊昨日女母張氏投案聲稱不敢賴婚惟陸屢思糾搶己控川沙廳有案明府判陸向岳母服禮並戒責四十下准予領回完姻○施家弄蔣昭生家保有火險屢次失火由衆鄰聯名禀控昨日傳訊將供保銀五千两衆鄰僉供一萬两明府判候查明保險實數如果以多折少再行澈究並着罰洋二百元建醮三天（寸） 
[公共公廨早堂案]  
　　妓女王根保在小東門外花烟間爲娼不堪凌虚　入濟良所昨晨送訊襄　孫明府商之德繙譯師謀君判發所候提龜妓文卿到案復訊核奪○何承恩控高同賓欠銀奉傳到案判過堂訊奪○朱金生私刊滬北宏仁廣仁两差堂捐册向各店募捐並願手竊取衣物由失主報探解究明府判朱押捕房三月贓給失主領去○福潤信局司賬金松坤私拆客信呑没洋元爲李厚剛控告提案明府判過堂○紹興染司沈文興王阿明陳阿榮等以路人相打勸解由捕拿究判各罰十元以廿元充公十元給該捕養傷○鳳德明以妻鳳阿妹在滬傭工與人姘識特邀友人劉瑞華往領口角由捕解究氏供因夫身故被鳳德明强佔並非丈夫赯察明府判一併斥釋准另呈控告○顧林生與楊林生前在海參威生理楊欠顧洋十四元嗣楊回申顧向索不還報捕解究判還洋十四元斥釋○楊登年竊沈才富衣服王華根誘拐徐姓小孫均由捕解究判各還押下禮拜六再訊○流氓孫錫林攫取錢王氏金挖耳由捕解訊明府以白晝搶攫判押西牢一年零六個月○流氓朱阿二竊取西人金飾衣服茲由包探陳云忠解究判押捕房一月○朱阿園竊取輪船上油繩　洋三百元爲探劉阿炳拿究明府以贓未吊判押吊原贓再辦○陳桂方帶刀在弄内　竊由捕拿究判押十四天○楊小蘇竊瑞昌順鉛管賣在王德順處由捕解究判押半年王押一個月○張福生即許金生今又竊衣物學徒施阿生竊趙永春店洋七十五元均由捕解究判各押半年○楊周氏與母周康氏挽蟻媒沈陳氏爲媒嫁與楊盛泉爲妻未及數天逃　投報捕房昨解請究周康氏繳洋七十元求宥旋　顧毛毛投案領妻周氏明府判氏發押官媒一月洋元交楊領去完案○姚旭初姚秋岩姚維賢姚瑞基姚許氏姚妙根因家事互控明府飭提集譸判一併交由十三圖地保蔡月忠保去於禮拜一集訊○朱阿七强攫張金氏等金挖耳由捕拿獲羅培臣押辦在案茲朱被獲解究判押西牢三年（力） 
[美租界捕房事]  
　　某西人在西華得路醉閙不休由捕拘入捕房奉飭押候醒核○邵文彬報稱家居茂海路被流氓攫去洋二元餘奉飭自後遇見鳴捕拘辦○北河南路奏興昌炒麵店主許成劍昨晨呑烟斃命由捕報知捕頭核奪○秦寳林竊梧州路朱熊氏家布衣多件由探陳洪得拘入押究○小車夫趙求川昨至蓬路將西人脚踏車撞壞即被扭入押候送究（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
