# 1885 - 303 - 4904515

 

Page 1

 
 
[順天江南江西浙江四省闈墨出售] [  申報舘主人啓]  
　　本科江西闈墨刻亦印竣校對無訛其紙張裝釘與日前所印之順天江南浙江等闈墨一律兹準于九月三十日出書每本計實洋七分順天浙江兩省闈墨每本計實洋亦係七分江南闈墨每本實洋八分欲揣摩風氣者祈早來價購售處照舊 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寳畫圖等業經四遠馳名不脛而走兹又在湖州北門内泰和坊城隍橋西塊分設申昌書畫室如欲購閱報章可與訂定按日送覽至書畫等件任憑選擇價購此佈 
[五十六號畫報出售] [  申報舘主人啓]  
　　本埠三洋涇橋潤康錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覽報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[論儲器儲材宜分緩急]  
　　中國創辦海軍業於北洋試練一枝其必有志竟成日新月盛是固可爲之期矣顧其所以辦理者必有先後次第之不同不可不權其緩急也海軍今政綜其大綱者則爲醇邸慶邸而調度布置大都皆責之傅相先由北洋開　試練兹數人者固聿稱厥職者矣而其下人材之可用者正不多也且旣經試練海軍則又不得不議添戰船以及砲位等器械是皆必然之勢然卽此兩事中則又有宜分緩急者或者曰中國兵艦本屬無多僅以爲防守海口之用尚虞不足若欲增設海軍出洋歴練則船隻必不可不添購况中國現在所有之船多係蚊子快碰等船至於鐵甲船則惟近日由德國定造之定遠鎭遠濟遠三艘定遠鎭遠已抵津沽尚待傅相親往騐視其船之究能合用與否尚未可知濟遠則前者甫經啓行卽已阻礙刻下雖已無事而其船身較鎭定兩鐵甲爲小卽使兹三船者皆係工堅料實與泰西所用之鐵甲無異而僅此三船何足深恃則爲今之計亟宜添購鐵甲船必求其堅穩靈捷可戰可守弗專採虚聲而誤購苦窳之物斯爲上策船旣衆多然後添購砲位何等之船官用何等之炮必當審其所宜妥爲購辦預爲安頓然後多用海軍使之在船操演熟諳水性詳辨海線練習進頭試演運用果能訓練合法一切皆有可觀而後足以防邊足以禦侮而無難中國海軍之威乃可以駕乎泰西諸國之上也余則以爲不然何則中國向無海軍之名今始有之則其事之創者也先從北洋試練一枝然後漸推漸廣則此時所練者不過北洋之一枝必須北洋練有成效然後再議推廣可知旣止練北洋一枝則刻下所有之船何必慮其不足現在所有之器何必患其不敷吾竊以爲中國海軍之所不敷者惟在於人材而已軍士之招募猶易也厚其旣禀優其拔擢疇不樂於從事在船之日朝夕訓練使之習爲故常一旦有事不難出而見用所難者教習之人耳然而教習之聘請猶易也常謂中國海軍必須專習一國之法乃爲至要試觀日本之陸車則專習法國之步武他國雖有良法皆棄而不顧水師則專習英國之指揮他國雖有盛名皆置而不問用心專立法一則用之自能如意若雜以他國之法欲以集其大成或反至於錯亂而無序中國從前正坐此病今日欲大加整頓海軍則必當專請一國之精於此事者以爲之教習吾知無論何國若中國肯以厚幣招致未有不惠然肯來者旣來之後亦未有不盡心教訓者然所教者不過水手兵丁而管駕之材則尚無其選也竊思兵船鐵艦其所以能衝波蹈浪與敵人爭持于瀚海之中者全恃乎管駕猶之陸營兵勇之所以能制勝者全賴乎統帶管駕之材先則官練膽繼則宜練識終則宜練氣有膽而無識冒昧易於僨事有議而無氣威武不能奮揚目下中國各兵船之管駕頗不乏人誰則能有膽有識有氣者乎膽則遇敵而逃矣識則臨時而昏矣氣則見敵而餒矣甚至享每月數百金之辛俸儼然爲船主爲管駕目之爲統帶水師兵船而問以所帶之船機器若干力則茫然無以應詢以砲力若干遠則懵然無所知何船宜何砲何砲宜何藥何藥宜何彈又皆貿貿然無所措手若更問以敵轔若何而測灣線如何而分恐不啻問道於盲此等管駕又將安所用之哉今當整頓海軍之始必當於此等管駕之中大加淘汰擇其可用者而留之不中用者去之毋徇情面毋採虚聲人材旣得管駕有人而後可以議購辦船砲諸事非然者與其有器無人不若節購器之資留以爲培養人才之用俟人才旣得再行添置船砲庶幾國帑不至於虚糜美錦不傷於學製權其緩急先後之次第儲材之要不更甚于儲器十倍也哉目下天津水師武備各學堂聞已竭力整頓以求人才之輩也然小材僅足以供小用爲宫室而工師不得大木彼杗桷之材又烏足與語於梁棟也耶 
[都門清話]  
　　秋闈揭曉之前自二主司以下皆一日兩夜不得成眠第五房簾官趙君因培體素羸弱將塡五魁陡然頭暈昏倒家人扶之起灌　參茸等藥移時始甦闈差辛苦可槪見矣○本月十七日爲張朗齋中丞懸弧令誕中丞刻寓宣武門外孫公園　其公子户部司員住客届期衣冠往賀者爛其盈門中丞開筵燕之惟粉墨登塲屏而弗用○神機營行文八旗滿蒙漢二十四固山兩翼前鋒營八旗護軍營滿洲火器營案查每年仰山窪合操由本營酌撥經費津闈入操官兵歴經遵辦在案現因仰山窪不日合操所有各旗營實入操官若干員兵若干名仰分晣注明共應籌津貼錢若干咨覆本營以便核對届期傳領查此項津貼肇自同治年間無論何項入操者每官一員給京蚨四千每兵一名給京蚨二千由神機營撥交各處開放亦體恤當差之意也○新設海軍衙署一事已登前日報章兹聞言官陳疏謂此衙宜於沿海地方擇要起建以資控制云云故前擬在煤　胡同購地建衙之說刻已作爲罷論擬另在神機營署内設一虚所暫資辦公云○醇邸傳諭此次添設海軍諸務悉歸創辦調派各項司員務擇精明諳練文理通順通曉算學天文之人以收實效切勿將才見庸常之員調入足見醇邸簡賢任　實事求是之意○前述揀選侍衛一事兹經侍衛處奏請欽　克邸豫邸恩協揆烏大司馬當由侍衛廬廪請訂期揀選克邸等定於本月二十一日起至二十六 
 
 

Page 2

 
 
日止在正白旗侍衛教塲揀選三等藍翎侍衛等缺聞各衙門保送者計一千數百餘人之多故分日揀選俟擬定正陪然後請旨引見云○京師九城大街甬路加寛培高一節前報早已錄登兹　工部等衙門議准興修不日卽可完工兩邊各寛出二尺五寸甬路用識磚由地砌起高二尺五寸中用三合土塡平見夯兩旁徧栽樹木並另開便道以便車馬往來其新修之路槪不准車馬奔馳並謂現在甬路兩旁各鋪户凡佔有官街者一俟丈量明確卽須令其拆去云○某甲在東安門内南河沿地私設賭局經左翼翼尉帶領技勇官兵百數十名暗地往拿諸賭徒　　呼么喚二官兵蜂擁而入拘住賭犯七十餘名并起獲賭具遂將房屋封鎖飭交本地方官撥兵看守各賭犯則鎖赴左翼下處錄取供調解交步軍統領衙門照例懲治○近有廷臣條奏請於京師添設通商銀局四處各省解京銀款均交四局收存其官兵俸餉各項雜支悉由局中放給藉以周轉通融並謂勵内不可盡用華商須招洋商入股未悉能否准行也○風聞中國近又向英國號商借銀五百萬刻已匯寄北京收庫準于南洋稅課項下分期　還并聞此次所貸英國不取子息以示邦交厚誼云○張朗齋中丞營修護城河一事外城刻已告蕆遂復興修内城自前三門起手原擬用三合土築堤以圖堅固嗣以軍士不諳其法遂仍用原土排築長隄惟於兩岸磚砌水道數虚俾大雨傾注時水可宣洩入河不致冲塌堤岸云○本月十四日繙譯鄉試時有瓦匠登明遠樓脊上修補滲漏之處簾官家丁數人見之混蹟其中肆意憑眺事爲監臨局大　馬所知立派差役往捕獲到一人大司馬飭從重笞責荷校龍門外示衆至今科應試士子計宗室一人八旗滿　漢籍共六十六名取中額數七名而已○禮部出示曉諭凡北闈所中舉人速赴部領卷于九月二十二日在保和殿覆試於五鼓時赴中左門點名○十八日工部司員覆勘興修石路工程旋卽行文欽天監擇日開工俟監員擇妥吉日入奏後當卽遵旨興修矣○浙撫劉仲良中丞奏稱近年軍中應用硝磺皆由外洋採辦此乃兵燹後一時變通之計現聞江蘇徐州府屬出有硝磺若委員往購則利歸中國但前漕督吳制軍元炳曾奏明硝磺沿途納釐今此物變作中國之産可否免納釐金云云覆刻已交部議覆或准或駁尚未見明文也○連日各大臣會議李傅相奏請開設官匯兌莊一事聞崇文山大司農曾見醇邸時力陳此舉多有窒碍之處醇邸則尚在可否叅半准行與否未可預期云 
[邗江客述]  
　　昨有客自緑楊城畔來者茗談之次述及該處元女廟鎭水陸衝衢商賈輻輳一大市集也本月二十四日黄昏時忽來游勇數十人陸續至南岸分投各飯店晚餐其人皆老穿號衣間有着羽毛單馬褂者店主盤詰來由據稱因迎接某大人道經此地一時狼吞虎咽杯琖皆空飯畢約八點多鐘忽胡哨一聲身畔各出軍械或洋槍或利刃肆行搶劫凶横異常該鎭南岸大橋口鋪面最多爲通鎭菁華薈萃之處各鋪聞警趕急閉門奈匪徒已分投擁入刀明槍利人皆躱避不遑萬夀司曁保甲局聞報立傳差役勇丁並近地居民飛馳來救該匪排立多人各持長桿及洋鎗等械阻諸橋上不許前進居民見勢不相敵亦各關門閉户聽客所爲匪等遂任情搜刼飽掠一空始各背負肩挑呼嘯而散事後查悉被刼者共十八家内有油坊錢土茶食雜貨等鋪拒傷八九人另有鄉農某甲以小舟載糠粃來鎭售賣偶在岸上閒步一聞警信步飛回船匪等疑其送信通風隨手一鎗中厥助骨遂受重傷刻已由坊保等具禀飛報江都縣云云本館正在删削付刊又有一揚友來謂據彼所聞情節歧異姑先照列報端且俟訪事人報知再行續登可也 
[虎林玉屑]  
　　本月二十日撫轅例設鹿鳴宴新貴之到者僅十一人劉仲良中丞清恙未痊一切儀制皆委許星臺方伯庖代新貴宴罷歸來紛紛拜客青羅罩傘紅錦披肩氣象軒昻令人生羡就中曲園先生文孫少年玉貌輿馬如雲一經過市尤如衛叔寳令人看殺云○白潘兩主司出闈後各憲宴請殆無虚日初定於廿五日啓程登舟北上廿四日司道各員於八旂會館中設席公請賓僚咸集冠盖如雲後以行期怱促遂改於廿七日回主洋復命○瞿子久宗師於優拔榜出後卽須辦理武闈錄遺事務日來各處武生都已雲集遂於廿三日起廿八日止日在本署中考取遺才俟錄遺事竣卽於小春朔日起馬案臨衢嚴兩府聞兩府選拔各生尚須於年内到省彚考也○武闈例於十月朔開考先考馬箭地毬爲第一塲步箭爲第二場弓刀技勇爲第三場劉仲帥以憲體違和不能親自考試因委許星臺方伯代行其事至監射官則已委馬鎭戎　英緣此任非三考出身者不辦除馬鎭軍外無人應選也 
[八閩瑣綴]  
　　統領達字營劉倬雲廉訪現已交卸營務日内當可乘輪北上覲見龍光矣粮道劉儲憲瑞騏仍兼署閩臬篆務鹽道解鹺憲煜首府張太守國正亦仍照前遞署○私設典鋪例禁綦嚴而地棍土豪往往嗾令孀婦出名託稱代步月取子息六分加一限期三月半爲滿剝削貧民干犯國紀亦閩中一惡習也生員陳起化素能留心時事近查得東街李培齋慶城寺王國忠八角樓王駿水部門郭振鐸五福鋪林思安俱開設私典罔利病民遂禀諸閩縣邑尊請卽發封以除强暴祁大令批示該生旣籍隸長樂無煩干預本邑之事閩人士聞之殊不滿意 
[京口雜聞]  
　　京口西門外山巷地方茅廬瓦屋如犬牙之相錯如鴈齒之相銜以故易遭火厄十九夜更魚兩躍忽聞警鑼由遠而近登高瞻眺勢已炎炎幸隣人未　睡鄉赶卽取水撲救俄而近處水龍已至且無封姨助虐故僅焚燒一户比隣均保無恙○小碼頭徐某服役英領事署有年住房後有隙地一區埶菜其中露夜霜天頗饒風味然時時有竊糞賊徐密伺之一夜果見一賊鬚髮已頒白徐突起擒之問其共竊幾遭賊思爲解免計詭言尚有同事某甲容代招來徐頷之少頃果見老者　一少者至少者言我所竊者係在别家老者謂何不同往證之遂與偕行至荒偏處分頭竄去徐追之不及悵惘而已賊有賊智不信然歟○俞三在鎭江關充當脚夫頭家計頗裕生二子次子名培江素性頑劣不　於鄰里今夏俞三病殁培江益無忌憚乃父所有積蓄不下萬金任意揮霍曾不稍吝惜焉前夜自平康中歸猝倒於途口中喃喃作乃父訶詈聲繼則自批其頰數十下一時觀者如堵後經相識者掖之歸家困臥兩日精神始定噫先人取之盡錙銖子孫棄之如泥沙九原有知固宜隱痛世之守財奴何事爲兒孫作馬牛耶○各項生意大半虧折惟食物各鋪尚可保全資本米柴肉價均甚昻惟魚蝦等物尚賤然究不能以此果腹雖賤亦奚以爲 
[北通蘭簡]  
　　九月初十日倉憲提騐江蘇五十六起漕粮江廣六起漕糧計江廣漕粮至此已埽數報竣十一日提騐江蘇五十七起漕糧十二日提騐江蘇五十八及五十九起前半起漕粮十三日提騐江蘇五十九後半起及六十起漕糧此江蘇漕糧已掃數報竣○興游二倉憲於十五日進京奏報江浙兩省漕朱一律兌完○江蘇海運總辦王幼賡司馬定於九月二十四日携眷回南○東路廳郝司馬親往東屬查灾以便放賑行道有福其司馬之謂歟○趙州高屋槎直剌前奉藩憲委赴三河縣盤查倉榖刻已事竣回通○通永道委員赴省向藩庫支領秋季兵餉於九月十一日到通須俟東路各營到齊始行開放○裏外兩河淤坭積滯河水涸淺倉憲擬商同張朗齋中丞撥兵挑挖以利漕運○本届江浙海運擬循同治十三年成法創辦逕運到通破格請奬云○通邑城鄉市鎭多以松江銀行使銀色低潮不足九九推原其故實因奸商舞弊造爲夾黝朦黝灌鉛臥鐵等名目以致日久愈覺不堪現經蔡邑尊出示嚴禁並曉諭商民以後無論應交官項或市面往來俱用十足高銀違者按例治罪○鼓樓後監齋廟年例九月中由茶作人捐資祭祀十二日廟内肆筵設席燈彩輝煌至晚送神施放鞭砲不提防砲紙落在天棚上初時 
 
 

Page 3

 
 
人尚未覺少選黑烟四起紅焰冲天大有燎原之勢幸執事人未散赶緊乘屋拆棚灌救始得撲滅○香河縣北門外城隍會自十月初日起至初八日止演劇八天並有各樣雜耍及各項店鋪喧闐熱閙人海人山誠一時勝會也 
[第一日賽馬]  
　　賽馬曷足觀乎西域健兒爭誇身手逞能於馳道之中角勝於馬足之下壯則壯矣於觀者何與卽令秉筆以紀亦不過以玉勒錦韉舗張揚厲曾何足以新耳目不知日月常見而光景常新譬諸觀劇其中節拍態度固有無窮出清新者矧夫春風秋月之異其候昔負今勝之殊其數哉然則烏可以不觀烏可以不紀昨爲第一日西風獵獵緑草如茵西人怒馬獨出輕如閃電急苦流星馬數幾何則第一次五馬也第二次七馬也第三次十一馬也第四次九馬也第五次五馬也第六次七馬也第七次三馬而跳浜也勝者爲誰則第一次海琛也第二次泰來洋行騰門也第三次怡和洋行密司騰也第四次拉古也第五次匯豐銀行西人也第六次新關辦公西人也第七次保安洋行之馬也是時歡呼聲拍手聲喧然聒耳日旣將夕客亦言歸拉雜書之是爲開宗明義之第一章 
[下元賽會]  
　　明日係下元佳節城隍神循例出巡莫邑尊示諭各會首神駕於辰刻起程未刻回廟不准繞道遊行並懸示署中停辦公事一日 
[犯賭罰鍰]  
　　前報法捕等在永安街太古棧内拘獲賭徒四人迄未到案昨日由保交到兩人據陸效元戴定詩供稱均做雜貨生意翁太守問尚有兩人爲何不到答稱有病緣禮拜日無事四人鬥牌消遣並無外人求請從寛翁太守謂旣無外人何以捕房聞信來拘陸等稱此是棧中小人伎俩太守謂自已立定脚跟何懼小人今旣犯事何不到案豈非罪上加罪姑從寛罰銀一百兩充公做棉衣以給窮黎陸等叩請法外施恩翁太守謂犯賭解案本當嚴辦爾等均是生意中人並非賭棍旣知王法此卽法外施恩本分府屢次着爾等到案亦欲觀爾等行徑着卽遵斷回去商酌下期到案并將未到之人邀來陸等叩謝退出 
[白願發堂]  
　　田宋氏者向在老北門外法界三弄某姓花烟舘爲妓嗣因徐娘半老厭倦烟花遂潜赴本城巡防北局訴請超豁局員金子卿明府略詰緣由立卽移送縣中請爲安插莫邑尊提訊之下該氏訴稱小婦人籍隸江北前被丈夫鬻入娼寮迎新送舊已經數閱星霜現欲脫籍從良因此投訴案下邑尊判發送善堂靜候核辦此本年七月事也至日前忽有一人晶頂花翎至縣遞禀自稱姓田名松林田宋氏卽係職員妻室前因誤入匪人之手以致墮溷飄茵聞已賣訊發堂因特叩求給領邑尊接閱禀詞批飭提訊候核前日下午飭提集訊田仍翎頂煌煌投案候示邑尊令該氏指認田是否爾之丈夫該氏答稱雖是我夫早被賣脫何得來案朦領邑尊謂爾旣不願爲娼可從夫回里俾得破鏡重圓該氏答稱小婦人自經墮劫受盡艱辛現蒙援脫火坑方幸得見天日若從回里尤恐再受折磨情願赴堂守節了此餘生邑尊謂旣願爲此實屬志節可嘉遂申斥田曰爾旣將妻子售錢又欲來案朦領害屬廉恥全無爾之頂戴究從何來田支吾不答邑尊謂本應懲究今姑從寛揮令驅出一面仍將該氏送入清節堂 
[兩紀失愼]  
　　前日下午四點鐘時邑廟豫園内悅來粮食店樓上不戒於火陡然烟焰冲霄幸經鄰人瞥見竭力灌澆得卽撲滅昨午十二點鐘時英界新橋堍某姓家因作午炊遺火積薪之内一時烟炤飛騰幾至冒穿屋頂亦經隣人救滅僅拆毁披屋一間亦云幸矣 
[英界公堂瑣案]  
　　西人寗司佩偕馬夫李阿啓到堂先據阿啓訴稱昨因東洋車夫李阿桂沈秀園各拉車輛爭攬主顧致我車欲避不及被碰損傷約須修理洋七八元因卽喚捕拘李沈二人送案陳經捕頭稱東洋車爭奪生理每肇禍端工部局立有定章屢經知照車主囑令遵章拖駛違于究罰今該車旣碰壞馬車特傳車主到案請着賠修李阿桂供先有客人喚我言明車錢二十文沈來爭攬以致碰壞馬車沈供小的之車先已由人喚定不料李竟上前爭奪陳秀華王阿三同供是車主所得租車錢無幾而逐月須出捐錢且車亦時需修理今被肇禍叩乞酌减賠修羅太守判陳王合賠修理洋五元繳案後始准將車輛給還○粤人陳河明訴稱昨收得票洋五元請致遠街某錢莊估看莊夥接洋在手有意跌落一元及拾起言此洋係銅質然洋共五元皆有一式圖章所云銅洋圖章無有疑而入視見原洋仍在地上顯係被調向取爭執訴捕拘案銀洋銅洋一併呈閱黄雲山供伊嘱看洋見一係銅質隨向言明詎被混指掉換卽將帳檯上所放銀洋奪取妄稱係伊之原洋然錢莊確係正經生意並無害人之理羅太守以兩造雖各執一詞然察得陳所呈閱之洋果有一式圖章惟銅洋無印情屬可疑因姑將洋五元一併給陳領去銅洋當堂劈毁○包探楊阿炳唐青山同禀奉飭查拿虹口賭犯前獲二名已經解案今又續獲南翔阿二卽張阿二身畔搜得鐵練一條一併解案請訊捕頭禀稱所有鐵練諒必恐人輸後饒舌因之預備行兇張供開設茶館並不聚賭此練因有竊賊竊取牌門故備以爲繫門之用羅太守飭笞三百板鐵練存堂銷毁○包探顧阿六禀稱福建人蕭來順素來挑售木器曾至捕房言有人向買木面盆乘間竊去大錢六百文路遇向索不還扭來請押被告王雲增堅不承認捕頭訊知王住客寓中因命小的同去搜查搜得錢八百文王指爲持洋兌取惟錢内有六百文係進足蕭報失之錢亦係通足爲特送案錢文呈閱蕭申訴前因王供浙江人來滬祗二天錢係將洋兌來且據蕭云失錢已有四天包探又禀曾問之寓主知王已住六天羅太守隨判還蕭錢六百文所餘二百文給王斥退○包探秦少卿禀稱有人帶大土兩只被曹四寳及雙桂在松風閣軋住小的因嘱伊等同至捕房雙桂在路逃去到後捕頭言伊等旣獲私土理應鳴捕今不鳴捕竟敢軋在茶館殊屬非是曹自稱二十四號巡丁之夥遂傳該巡丁到捕房着交雙桂豈知一去不來衛查得該巡丁已經斥革今將曹解案請訊曹供昨據包探夥混名小剃頭者向我言有送土人已被軋在茶樓我卽隨之而往不料包探前來連我拘住我爲二十四號巡丁之夥本月二十七日頭目以二十四號巡丁稍有差誤故將腰牌暫扣號褂仍在尚須由　員稽查定奪並未斥革該包探又稱並無探夥報信羅太守問送土人何在捕頭禀稱查明是土同西人乃爾遺人持送已被保去矣太守謂該巡丁旣有號褂姑飭將曹押候覆訊發落 
[法界公堂瑣案]  
　　小東門外鳳凰臺茶肆弄内花烟舘鴇婦朱夏氏同傭婦王田氏手携烟妓之舊棉襖并罩衫等投案稱昨晚八點鐘有人來吸烟待小姐轉身卽取衣服逃走爲此追獲翁太守問解案之朱　寳據供在東門外同新醬園爲田店昨往北市收洋及回要到永源棧尋友路經該處被伊等拉進上樓要我關房門卽將身畔小洋九角錢一百餘取去妓卽下樓向之索還在扶梯上又被將馬甲拉破取去袋中洋九元太守問何時從店中出來往何處收洋店在何處答稱往頭壩源隆槽坊收得洋十一元小洋九角錢百數十文四點鐘出外至將近六點時到源隆在小東門時約七點鐘旋據通事述備捕頭之言謂此案由小東門解來云此人在前逃遁伊等於後面追獲衣服在彼手中翁太守着將朱管押飭包探往同新源隆等處并鳳凰臺近處查明再辦○飯店主孫夀觀稱有人來吃飯將銅洋抵押陸續吃去錢五百二十四文另欠錢一百數十文昨日又來吵閙并稱所押係好洋今特呈閱翁太守詰解案之陳文其陳元來訴稱並不吵閙洋元是收下者太守見陳元來曾到案兩次第一次爲薙髮匠將眉角削去意圖訛詐第二次詐人錢二千文本名鮑大今改陳元來係著名拆梢着責三百板陳文其帮同閙事亦責一百 
 
 

Page 4

 
 
板○巡捕在老北門外拿解紅黑籌賭攤之徐阿榮請訊徐供錢莊生意爲討紅膏藥適逢捉賭誤被拘來翁 
爲錢莊生意姑免重辦着責一百板枷號一個月○前報徐文進之小孩被李阿大及其妻翠寳主使由朱三 
案昨復解訊翁太守逐一研詰隨謂徐文進據王彭氏說買女作媳如女不死爾等是兒女親家今云女死亦太守謂爾前次亦犯賭拘案今念爾保出外徐文進卽同往詢彼同鄉人生死如何倘有不實仍可着保交案拐匪朱三實聽李阿大主使着將朱拐賣與粤人張平寳轉賣土彭氏一二月其妻翠寳從寛開釋○前報木匠張雲生控妻金氏被紹興儿偷永升誘拐私逃一案已將金氏獲到解責二百板枷號一月李寳白板枷號錄一遍不必翻供復詰金氏據供母家周姓住松江我因爭氣出門趁閔行航船回家並不與俞同船到杭太訊翁太守着俞永廾照初認供請照開船着將俞永升責一百板枷號一月張金氏卽周氏掌頰一百下分别管押待責後着張到案領回營束○守謂因俞回取物件被捉不然早已畔似藏物件旋搜出走私川土二十包當卽拘解據傅升供湖北人自已買土欲往洋藥局報捐太守問每包價值答稱六元太守謂三點鐘時局門已閉如何報捐明是胡說着將土存捕房充公傅交原保○翁太守訊案畢捕房帶解舊案五起一係劉阿六福建人在城河浜撬門偷物拒傷事主判責三百板送縣遞籍一係胡福生福建興化縣犯小竊一係海鹽人王阿勝偷緊來街某姓衣服贓未追齊各責二百板驅逐回籍一係曹春福犯小竊責二百板一係楊錦榮誑騙糖捐局某姓衣服以其供出交與吳淞王德勝故着送縣解歸寳山縣請提土德勝質到 
[原典棉衣助賑]  
　　謹啓者江蘇候補道丁經生觀察兆基垂命各省災黎無衣之慘等於無食續勸成第二批原典棉衣褲二千件仍交顧怡卿先生抑解前來函述得悉除山東水災急需之外尚有沙洲破圍堤被災之處亦在急待棉衣除此次囑爲擇尤趕解後尚在多方勸募集有成數還當續解分助如此仁心仁術洵屬萬家生佛應請登報以代災民叩謝並冀各省大人先生紳商巨富聞風興起灾民幸甚上海北市籌賑公所教弟施善昌頓首謹復九月二十八日 
[减潤助賑]  
　　吳縣朱青黎先生工八十今于十月朔日起願減潤夀五六尺對聯合一百副滿號爲止所得潤資儘數歸賑其書件可交二馬路古香室或盆湯弄北中新街中蘇州朱寓無論行楷六朝漢隸悉從尊便祈先至敝處付潤掣取收條取件計五尺堂到潤洋二角六尺堂對潤洋三角泥金箋潤資加倍特此佈聞 
[輓沈飽山先生]  
　　先生家古越弱歳洞三墳杖策海上來嘯咏超同羣難得欽賢主厚幣情何殷主持翰墨場文壇冠一單精義測神奥妙理發奇文矯矯邁世俗百家掃紛紜報章日見讀時復薰蘭芬禀命何不長愴然涕泫沄風儀懷秋月音徽潤春雲鴻業埀不朽令名海外聞海上種榆山人悅彭氏拜稿 
[重九登高思親有感錄請高昌寒食生吟政]  
　　爲求升斗缺晨昏佳節思親欲斷魂拾級來登最高處望雲幾度蹙眉痕小藍出懺情侍者畢玉洲稿於春江旅舍 
[桂笙先生有謝洪君魯泉贈梅之作勉爲步韻洪君亦以畵梅助賑喜有同志而賦專錄呈政]  
　　梅花香着處願被萬家春慘淡心尤苦横斜勢逼眞水惟三五滴影化萬千身海内有同志相將共濟貧[  鶴翁初稿]  
[江督轅門抄]  
　　九月十十日知縣李德培奉委勷辦江北河運差○廿一日知縣郭寗○廿二日知縣甘調鼎禀知赴太平蕪湖採辦積榖差○廿三日代理江東司陳賢交缷藩轅牌示江浦縣梁得山已奉爵督憲曾奏叅降調應行撒任查有候補知縣龔長恩　理○廿四日藩轅牌示如臯縣主河前經請以王慶恩咨補現奉部又依准自應飭赴新任 
[浙省轅門抄]  
　　九月廿二日運副儲鴻勳禀知藩司委搭解海防捐局部飯監照等銀調署黄岩縣倪望重禀謝飭知調署准補桐鄉縣束元泰禀謝藩司飭知赴任○廿三日桐鄉縣束禀辭赴任張樹德由京騐看來省禀到 
[蘇省撫轅抄]  
　　廿五日候候補縣李慶沂上海來禀謝委署陽湖縣事並銷吳淞貨捐分局差候補州同秦光宗服闋禀到候補布理問吳炳夀江北緝捕回從九汪嗚鈞消蘇城絲捐差○廿六日欽差會辦北洋大臣都察院左副都御史吳大徵天津來候補通判張祥符禀知奉委兼管待質公所委署陽湖縣李慶沂禀解赴任　轅牌示照得寳山縣知縣業以葛慶同請補已奉部文核准應卽飭赴新任供職以專責成 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蓬瀛佳勝]  
　　日本前曾雇用中國茶師教製茶葉迄今數載早已成效可觀每年所製紅茶運往歐美各國銷售者日增月盛大有贏餘今由國内茶商集議推廣派員前往俄國察看茶務合詞禀講農商務卿刻下已蒙批准矣○日本報載英法各外國輪船定期開駛神户横濵等處隱然與日本輪船爭攬客貨大有願貶水脚之勢從前英公司之來往神户横濵兩處者祗有輪船二艘近日頓增其五横濵英公司寄書東京某船行托代兠客商至神户僅取水脚銀三元裝運貨物亦格外從廉觀此則日本船務恐又難振興矣○西報云俄國南圖之志甚切海參崴俄字新聞公然議論奪取對馬一島深得東南洋之形勢近日英京泰唔士日報德國各新聞俱節錄俄京日報論東南洋面海參崴地方雖足駐泊木國兵船且能任情出入但一交冬令氷牌凝結水道不通直至孟春始能開凍兵船雖有若無實屬無濟於事若求終年無氷結之患似以占據朝鮮永興道或濟州島之半爲宜然濟州雖天時平和地勢扼要而口子無天然之險不能保護駐泊兵船欲求盡善盡美莫如日本之對馬島進足控制退可扼守云云英國新聞又自抒議論謂對馬一島向係日本土地今俄國雖在垂涎日廷未必允許占據之說恐未必左劵可操也○西十月十四號仁川來信謂英新領事哈巴君於十月二號駛抵仁川前總領事亞司頓君俟交卸後一禮拜卽當啓節馳回本月三號中朝袁太守世凱乘坐海琛輪船及海關巡船送大院君回抵仁川同日又到俄國兵船一艘係送俄國代理公使赴任者大院君於初五日天未明時由仁川動身中國水軍及朝鮮軍士數百名隨後護送入王城時該國人民欣喜無比大院君未及回邸先有舊日黨人歡迎道賀并道先年因京城事變所犯輕罪被閔氏陷害故意置之重典哭訴苦情大院君怒形於色大有報復之意若此則不久恐又有騷擾之虞矣同船有美國官一員聞係李中堂荐往高麗特未知所司何職耳○長崎定例每年九月間舉行賽會本年因疫症流行遲至十月初一初三兩日出賽届時天氣凉爽會内會外興致宜倍於往年云○日報載大阪神户等處前因長崎疫症流行恐進出各船傳染因立檢疫所於神户口子妥定章程凡船隻必須停泊候查搭客至此須逐一入病院沐以藥水船身亦用消毒藥水濯過方准進口誠杜絶傳染之意也不料西本月二十日接得電報稱大阪府下是日患疫者七十六人大有逐漸蔓延之勢不但自已不暇檢查來船且他港亦擬設檢疫所以查神户進口之船可見天災未艾變幻無窮也○統帶中艦隊水師提督松村君先年游學美利堅回國後派在水師歴練旋卽擢升統帶當中法有事時督帶兵船親歴越南中國洋面一切海線無不留心現擬就水師條議數條呈請政府察核施行云○陸軍省内海防局察看九洲形勢擬於明年就九州沿海建築炮臺已擇定最要者八處派官前往相度地形矣○西報載前美統領格蘭脫在位八年討平南花旗之亂功德在民退位後周游各國以廣見聞臨終著有遺書所載係美國現在形勢及一切應興應革事宜并將生平足跡所及各處風土民情備著於槁交與家屬呈送元　院察核兹已派員編纂行將刊布於世矣○日本郵船公司原定玄海九名古凡廣島横濵等四船當川開往上海横濵等港開行日期悉照三菱公司舊式現聞該公司將玄海九改走别口調薩摩新船走上海云 
[邗江官報]  
　　本月十八日常鹺尹喜委淮北龍溝卡○許鹺尹學善委總局稽核差○十九日刑部郎中蕭止郎紹棻過揚○汪鹺尹聲濟委三叉河卡○二十日揚州軍廳施司馬由高郵行署來揚公幹○同日經知大巡四班共二十員均委押北鹽起程○二十一日户部程主政熙前海州分司徐星槎分轉紹垣均抵揚○二十二日楊子穆觀察從十二圩來聞與程都轉晤商公事○同日運署傳馬鹺尹炳彝考○二十三日樓鹺尹保泰謝委署通屬豐利場事○祝鹺尹傳望銷京餉差○許鹺尹懋賞解甘肅餉銀起程 
[廣東官報]  
　　武闈提調由撫憲委署督糧道蕭杞山觀察監試文員委候補道李觀察蕋武員委卸高州鎭張鎭軍得祿刻均已轅牌示前矣藩憲牌示廣州府缺請以雷州府孫楫調補惠州通判缺詳請以儘先通判景德題補化州知州缺詳請以候補知州舒寛迪題補陽江廳缺　另補府佘培軒署化州缺委補用縣彭貽蓀署澄海縣缺委准補順德縣魏傅熙署大埔縣缺委卽用縣楊維培署英德縣缺委候補縣鍾錫綸署龍川縣缺委補用縣葆椿署海陽縣知縣缺詳請以清遠縣羅煒調補普甯縣缺以遂溪縣鄒翼清調補昌化縣缺以澄邁縣李健鵬調補現署文昌縣楊蔭庭與署澄邁縣聶緝慶互相對調 
[書申報論同治以來錢漕積弊後]  
　　貴報因江西德中丞覆奏通省短徵丁漕銀數一摺而于州縣催徵之獘農民物力之艱詳悉具陳藹然仁者之言也惜手無斧柯末由拯斯民之飢溺耳捧讀曷勝愾嘆然細繹高論間有所聞不逮所見者請爲貴報進一解焉如所云江西地方富饒土地肥沃米榖之外物産甚多等語未免譽之太過也夫江西土産不過贑州之木景鎭之磁甯州之茶宜黄萬載之夏布皆粗重之物所值無幾若蘇浙之鹽利甲天下此外如絲斤茶葉紗羅綢縀織文剌繡與夫金華之腿紹興之酒歳入奚止數千百萬江省豈能企其一二哉故米榖不熟則飢凍無以爲生一年之荒償以數年之熟而不足况屢歳災荒耶剜肉乃可醫瘡無肉可剜雖堯舜復生不能起溝瘠而朘削之也悲夫又云藩庫起運之銀江西浙江不相上下皆歳運二百餘萬乃江西自光緒六年至十年欠解二百數十萬然則每歳民欠必有二成以外庸有三江之民而刁抗若是哉等語浙江現辦海運徵收本色起運者僅丁銀耳江西徵收折色解部之銀較多百萬浙省自劉中丞蒞任後力杜以官欠作民欠諸弊可謂認眞整頓矣而本年奏銷民欠至六十餘萬之多以五年計之豈不有三百數十萬江西丁漕兩欵五年併計共欠二百餘萬若將漕項剔開則所欠不過百餘萬也較浙省民欠少三分之二且自肅清而後蘇經李相奏减額賦六十餘萬浙經左相奏减浮費二十餘萬薄歛紓民誠仁政也而江省則自同治年間奏明每丁銀一兩加徵四錢每漕米一石加徵六錢兩項合計每年實浮收一百二十餘萬名爲道府州縣辦公而實肥私槖地方官若果公而忘私將加徵之數作維正之供豈不有盈無絀何民欠之有耶如此而責民欠豈不寃哉又云江西不聞有奇荒大災上瀆宸厪如晋豫前年之旱兩粤今年之水等語江西水旱之災旣往勿論但論今年五月間曾制軍奏稱江省自清江下至彭澤被水圩堤決盡已駭聽由然猶冀漲水速消或可補種晚禾乃遲至七月中旬水猶在室田可知矣補種無望矣早晚顆粒無收矣由彭澤而上至清江十數縣半成澤國灾户無慮數十萬人災區不下數千百頃荒雖不奇灾豈不大乎直東江安兩廣被水一經疆臣入告皇上無不立沛恩施江省則習以爲常漠不關意旣不賑米又不賑錢皇上雖軫念窮黎且如民困不獲上聞何哉江西災民惟向隅而泣而已疇江人也公車報罷留滯長安者五年目擊時艱每多棖觸今見貴報崇論閎議益怦然不能自已用敢略陳梗槪逕達臺端卽祈登諸正報之中俾閱者不至忽過並乞上海辦理賑務諸君子大發慈悲廣集捐貲携赴江西恤難救災以拯爲魚之厄吾江庶有豸乎而貴報造福於江鄉也豈有涯與江右陳福夀再拜 
[求各善堂收租遵用漕斛書]  
　　各善堂大紳士大善長大人閣下比者吾鄉五榖賤出物價湧貴農之困於貧久矣大君子生同吾鄉居同吾里固歴歴於兹光緒六年大府譚公知我省業主容有以大斛收租侵削無厭特頒牌示通飭一律改用漕斛其忠厚世家縉紳望族類能遵奉之而利欲薰心者仍若無聞焉家夀等不揣固陋乃於今夏議以漕斛式樣存縣四鄉善堂便民仿造盡于公公又許之良以善堂君子爲鄉里表率關懷民物善與人同凡兹義舉尤農家衣食之源家夀等惟有千百叩頭仰懇仁人於善堂内收租首先遵用漕斛攩平爲各業主倡並祈輾轉傳勸仿造遵用收租從此農困漸紓世世子孫感荷鴻慈於不朽矣肅此飛佈不盡禱叩敬請善安並頌大德[  衛家夀等百叩]  
[徐孝子事略]  
　　孝子姓徐名人瑞號臚雲江西吉安府永豐縣人少頴慧天性過人侍奉庭闈先意承志從未聞有違言鄉里咸稱其孝旋入泮補增廣生員母氏早逝平時每追慕不忘父諱衍齡補授九江府德安縣教諭後因年老衰邁孝子恐間關跋涉難受風霜之苦婉諫不宜赴任父首肯得孝子承歡膝下亦顧而樂之凡歳科鄉試考事甫竣卽行歸養不敢少滯父連年多病孝子日叩彼蒼乞以身代皆獲效乎日飲食起居孝子必躬親調攝不假手奴婢今年父忽病痢瘧孝子私禱城隍神乞减已夀以延父算見其病如故乃于七月十五日暗自割股和藥以進服之病旋見效孝子本不使人知日夜忍痛力爲支持侍奉湯藥未常稍離衣不解帶目不交睫如星者數月後父病復發孝子誓以身殉乃因勞頓太過股瘡流血太多竟先父數日而死嗚呼孝子之孝夫豈出於勉强哉人謂孝子之父年踰八旬春秋亦高矣顧不必如斯之甚孝子則不計其父之年高也使猶有顧戀則將何以成其孝歟故不僅以割股一節見其孝綜前後以觀之則孝子之孝誠有不可及者永豐僻處山隅傳聞不廣非若通都大邑可比務望貴館表揚徧傳宇内以備異日輶軒之採[  魏塘畢以堮士舟稿]  
[謝節婦小傳]  
　　節婦謝季氏者奉賢西門外高橋鎭季又亭之女少亭成均之姪女子芸茂才之胞姊也幼儀克踐美質無虧姆訓咸遵不把雙眉鬥巧女工時課敢將十指辭勞年十八適同里謝景明爲室謝故寒素方謂隨冀缺以耦耕何妨饁餉　孟光而舉案猶喜同餐鷄鳴每嚴夫盥潄孝著舅姑燕婉常謹乎言詞和同妯娌結褵年幾逖聽鳴雁之和聲孰意景明遘疾氏侍奉湯藥衣不解帶無奈病入膏肓景明溘然長 
 
 

Page 10

 
 
   
 
 

Page 11

 
 
   
 
 

Page 12

 
 
逝碎玉難全忽警舞鸞之先去于是節婦痛不欲生遽萌身殉之志絶粒者兩日翁姑阻而親戚勸不克而免嗟乎十九齡琴斷風弦含愁莫訴三五夜奩開月鏡抱撼慵窺直教腸斷夜臺心傷晝哭唯有苦懷殊無佳境懍貞節者廿餘年白圭無玷被清風于千萬世彤管宜標節婦于本年夏末得疾秋初日漸增劇醫藥罔效延至七月二十七日而逝嗚呼節逾松柏一旦崩摧操比氷霜忽焉消化以視古之勵節者何多讓焉異日顯微闡幽旌閭表節是則有賴于當世之采風者予與節婦有戚誼故悉節婦之梗槪懼其生平之失傳也爰拙筆而爲之略記其軼云東臯七十五老人陳森珍謹告 
[賀新郎和廣陵女史原調原韵塵滄海客蓉湖詞主拍正]  
　　雙涙緘清至但憑他海枯石爛難移儂志化魄搖春零落易誰獲蓮枝雙蒂憐痴絶小家女子扼碎柔腸身化石寄相思閣住梁溪水芳誓重證寒泚本來膠膝難離此記年時倚欄私語郎心無二繡閣遠行原草草大有李香嬌思須七寳樓臺收置掃地焚香休作懶屈才人作個青衣侍脂粉役爲卿伺[  瘦鶴詞人塡聲]  
[雙星渡河前一日葛偕同數輩枉顧寓齋鶴適授餐出館覿面不識莫證吟緣斐菉主人爲述前由不勝悵悵因倚奪錦標一解贈之寄語卽以此爲訂交之先容也]  
　　紅日蒸炎火雲乞巧時酷熱林際繁蟬吟晝冉冉花隂壓砌風曳簾鈎夢痕凉透正銀河欲滿得成就天孫佳偶却君引得羣仙來向蓬門輕扣悔未親瞻山斗賺我臨江一寸斜陽冷瘦縱使似曾相識憔悴張卿丰姿非舊嘆青衫前約莽乾坤虚名空負向何時月下燈脣醉我傷心詩友[  梁溪瘦鶴詞人呈稿]  
[瘦蝶應試東歸小住申浦復返吳門書此贈别錄請夢畹生政和]  
　　又送君歸去西風一葉舟飄搖行李薄凄咽莫江流吾道乾坤窄浮生歳月休依然舊别處回首祗成愁歡笑曾無幾離顔一爲開那堪今日去應俟隔年來夜月空行館秋風古釣臺舊遊不可繼寂寞有餘哀○夢畹生招赴觀劇戯成絲竹中年感梨園偶一過冠裳形似易刀劍戰爭多燕叟能調曲吳兒解發歌興亡千古事回首未銷磨[  紅豆詞人稿]  
[秋闈報罷占此誌感]  
　　倒捧捧同綳孩兒已十秋老娘遙謝舊時儔徒嗟馬齒過駒隙又把鸞箋助鳳樓上箔眠蠶難作繭荒江餓鯉悞空鈎捫心幸免金銀錯不使顔標姓字流何事亡羊入路歧文章難與命爭持奪珠海底驪方睡貢寳遼東豕亦奇奚用才華誇絶世從來顔色重投時笑他燒尾龍門去便有風雷無數隨○題老驥圖久困鹽車力已疲誰加鞭勒試飛馳暮年烈士心徒壯曰眼孫陽遇摠遲骨相幾人廻左顧足塵千里聽悲嘶若教終老輿人手何用天生不世姿○客滬有感作客常登百尺樓元龍湖海氣全休天生傲骨終須鍊曲有知音莫妄求身世多艱惟中酒性情太熱怕逢秋容華漸覺青絲老鏡裏妍媸我亦羞○秋試戰罷感而賦此問誰重鼓伯牙琴俗耳何從覓賞音久負鹽車勞驥力那堪風雨逼虫吟酒腸淘盡幽并氣病骨摧殘鐵石心身世與君同太息謂懷寗姜頴生廬江徐階平數行熱涙共沾襟滄桑過眼慨升沉六尺都爲百感侵白首枉教磨鐵杵朱衣未必度金針秋光攬徧知寒早世味回甘慮患深爨下焦桐焚不盡莫將黯色怨黄金[  合肥李仲仙氏初稿]  
[寄津郡蟹景雯青兩友代柬]  
　　雲津小集多情甚自是天涯好弟昆今夕挑鐙重憶舊離懷欲寄竟無門勝地勾留得句忙清遊還記昔年狂可憐千里相思水海樣難教玉尺量[  吳門秋月懷珠生]  
[再贈夢畹詞兄卽祈郢政]  
　　滬北有君子幽居獨自芳高人和菊淡靜室比蘭香雛鳳聲清澈鳴謙道大光生花一枝筆安穩住珂鄉兩鬢忽如此年華正壯時深宵休展卷瘦骨戒吟詩惟覺吾身重何須斯世知阿蒙效芻獻莫說太情痴乙酉秋九月下澣吳門秋月裏珠生脫 
稿於申左寓廬 
[桂笙仁兄先生賜讀大箸紅樓夢詞敬拍高陽臺一闋錄請郢政]  
　　　　怨粉嗁脂悲金悼玉萬千兒女痴情讀罷紅樓勾人綺夢三生伊誰碎翦天吳豓闡全編韻事分明倚新聲寫遍烏絲譜遍瑤笙騷壇幾輩工摹繪有濃歌膩賦麗賛妍評幼婦清詞輸君創格初成風懷我媿凉如瑟吮銀毫按拍生荆最心傾韻愜跳珠律細雕瓊[  笈雲弟許在衡拜稿]  
[上海三馬路與昌絲棧陳竹坪經募兩廣山東江寧沙州賑捐棉衣九月廿五日第一百十一次清單]  
　　協盛乾寳號交來山西吳愼修堂洋一百元○一勺水善士洋十元○常熟張永茂募來顧煒文爲女男諟鑑祈病連愈助沙州洋十元○公安押鋪張頌清善士經募吳少萊吳立甫朱春華曹瑞芳陳廷桂王松年曹邦翰七户合助棉襖褲念五件又洋五元○子厚祈病速愈洋四元鳴記洋一元○大通崔謙和銅洋十一元陸姓銅洋四元○蔣笑山大善士之盛伻張姓李姓二户三次續助洋三元虚對洋一個○張綠初先生書潤移助沙州洋一元○與字九十五册奉賢縣正堂陳經募無名氏洋十元○昌字一千二百六十七册揚州日昇恆寳號經募倪尚志堂甡和號二户各洋四元朱吟舫朱彝訓堂朱宗純朱濟川于鑑泉永吉恆盧范陽堂七户各洋二元龔泗海無名氏龔賢海龔生知龔生璧陳益記萬大德椿泰厚朱鎰成朱春暉軒吳崇德堂余敦睦堂鄧志卿楊道發萬祥順劉發勝相安堂楊三和劉連喜王少韓賈漢廷王玉堦盧賢澍葉南陽堂張思州文盛山蔡維三周福勝周文勝念九户各洋一元韓復興萬家義李學萬周復茂熊正興汪國義六户各洋半元以上共四十四户共來洋五十四元○昌字七百三十四册杭省恭和典經募汪誠哉洋一元不書名氏錢一千文恭相典各友節省中秋月餅資移助錢一千文知不足齋錢六百文隱名氏錢五百文許魯山朱良祖六一居士三户各錢四百文范文甫張同吉二户各錢三百文棉力子無名氏本立氏三户各錢二百文以上十三户共來洋六元○本日共收洋三百零四元銀洋十五元虚對洋一個棉衣褲念五件合併聲明 
[上海絲業會舘籌賑公所施少欽經收兩廣水災賑捐九月十九二十日第一百十六七次清單]  
裕通祥號來肖鏡浦氏因得弄璋以答謝親友道喜筵資移助洋六十元無錫王隆泰心隱子代太原鎬氏二十元常州漆園吏後人求病卽愈十元蛟川朱來安代公昇號交來船捐十三元安慶堂吉甫氏十元又祥小子銀三錢七分又筱村氏五元無名氏五元無名氏銅洋二元黎里周禹臣銅洋一元金匱學殷十五次來無名氏五元又東亭無名氏四元以上十九日○蕪湖朱葆成焯成求父病速愈九八規銀五百兩涇縣節儉堂求闔家平善二百兩金匱學殷十六次來孫友翁經募葑溪樂善居士十元垂裕堂求女病卽痊五元董家渡松盛米行來楓涇畢廷照求母康健一元知足居求合宅平安一元又爲外甥沈蕃周求冥福一元○附收寓常熟金陵存德堂經募江寧賑捐資善堂王張洪源榮慶苦各洋三元虞荇記利和昌强晋昌王姓成各一元方漁溪葉潤玉范德興談毓琴隱記各洋半元歸公臨無名氏合洋半元漢口敦實堂募敬善堂助江寗洋四元又募善者四元以上二十日 
[上海絲業會舘籌賑公所施少欽經收兩廣水災九月二十一二三日第一百十八九廿次清單]  
　　杭州曹楚書募鋤經書屋季求家門吉慶逢凶化吉由惠泰莊來洋四元趙氏洋三元山陸梅月居士求病卽愈二元葛吟梅館箔灰資二元蘇州胡春伯求喉患卽愈二元又復荄氏胡居氏合一元張紀雲綢裙易洋一元五角東關無名氏夀麵資一元無名氏一元雉城栗侯氏得子還愿一元蘇州西美巷石長齡求父出門平安一元石萱齡又一元石朱氏求合家平安一元石吳氏求病卽愈一元石方氏求亡姪女芝齡早生極樂一元以上廿一日○金匱學殷第十七次來嘉未不留名新貴榜前許願得中以物付質助洋二十五元同里周志銘求身康健二元無名氏求合家平安一元隱名善士毛洋一元永遠會指助沙洲廿元慈北觀海衛孫養然求資先祖母張氏魏氏冥福助江寗二元又一元以上廿二日○乍川苦心人伍元雙鳳鎭無名氏妻病愈完愿四元屠榮春二元常熟聚源盛來嘉定隱名氏一元募捐坊中友司印花坊踏布坊三元丁姓求病卽愈一元涇東隱名氏求病卽愈一元又朱省卿一元力不從心人求痰喘病速愈一元仙源實事求是人六元附收蕪湖茂順辦舘助兩廣沙洲共洋十元無名氏了心願由張雪堂先生處交求助江寗洋五元以上二十三日 
[上海北市絲對會舘核獎籌賑公所施少欽經收山東賑捐九月廿一日第八百十三次清單]  
　　漢口務本堂主人沙平銀十兩由蔚長厚票號合來九八元十兩零五錢五分本埠南市小東門鴻興號來臺灣和記號代募洽興號規銀六兩八錢葛基燾求保子病速疾二十元曾家紀棉衣欵十二元歸安隱名氏十元東洋字號寄來源記十元南市鹽公堂泉唐夏寅生以本日二十初度家冥酒資移助十元箭亭王陽氏求病立愈十元梁溪借人力由沙溪致大局來六元錢塘儒學姚募芝閣陳十元蘇州太湖救生局來蔡潤卿以潘姓關書費移賑五元又來倪陳劉三善士二元嘉興愛育堂三元曹文軒求病速愈二元○雲南史方伯經募由礦務局來滇省百川通昆陽州正堂吳裕昆二户各銀六兩個舊謝文發個舊彭發榮二户各五兩彭遇興三兩魯繩祖二兩四錢郭藻華蘇能隆泰昌個舊高占魁四户各二兩福順公一兩六錢長和祥天寳號張步雲譚兆麟白星偕雙順號葉萬青個舊李明山個舊黄春恆永茂昌萬美祥永福祥蔣開桂王家澤元豐玖永裕昌源順祥隆興昌傅師仲樊痊齡張思明永發昌泰昌號廿三户各銀一兩以上三十四户共雲平銀六十兩合來九八規元六十三兩四錢二分以上廿一日 
[上海四馬路浦灘文報局内恊賑公所經收賑捐九月下旬清單]  
　　廿三日催字七千七百零二號邇遐齋五元九和綢號募催字七千五百九十六號五户六元殷裕階募催字九千二百八十號三户十元謹修堂募催字一萬零二百五十號三户廿四元申報舘交來申字三百六十九單十二户十元○送盛旭人方伯令嬡出閣禮洋辦物數餘欵三元虚對開一個○太倉繆紉蘭翁交來瀏河楊少閒先生募銳二千零八十五册墅西草堂朱芳潤堂楊鶴市周子安三户各二元朱萬豐一元汪哲卿五角楊維成王智卿毛湧泉行應芝張路三張鳳山李鳳來劉少蘭朱小漁沈恆發俞仲賢陸登山十一户各三百文周芳忠周文彬陳抉雲沈嘉樹湯正甫五户各四百文韓金聲李善夫錢大興陸屺堂朱羹卿龔占祿薄德甫張心傅張選青張恆和十户各五百文蘇春林金文彩二户各六百文周鳳明黄玉廷張瑞珍莊樂山劉學海嚴少華六户各七百文共合收英洋廿一元虚對開一個錢三百九十文○催字五千六百四十號無名氏一元催字七千七百九十一號定陽知不足齋十元○江隂同泰錩交來湘西余厚圻翁四元○甯波電局交來不留名四元蘇州尤善募申三百七十單環翠堂吳偉記程卿記　甘記陳松齡無力主入吳中隱名氏七户各一元善與人同二元免過子五元小補居士一元錢一百廿文耕莘居士二元錢七百八十文楊手放生會錢一千八百文尚志軒六百文共合收洋廿元催字九千八百九十五號四户生記號募四元小洋二角催字一萬零一百五十號梅賦堂宋募十户六元小洋五角無名氏十元催字六千零四十號朱雲棟翁六元○杭州林公舘募一百元催字九千二百九十三號陳積堂募十六户七元錢六百四十文○催字六千二百十二號海門長春鎭朱仁和號藍沙布二捆計四十疋催字八千八百十七號樂眞堂募二户五元○本日共收英洋二百五十六元虚對開二個小洋七角錢一千零三十文藍沙布四十疋當送交陳與昌棧收○附收山東賑四十元沙州賑三十元再行詳報 
 
