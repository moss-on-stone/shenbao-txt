# 1906 - 144 - 4911894

 

Page 1

 
 
[内閣學士吳郁生奏滬甯鐵路用欵過巨請另籌接濟以免續借受虧摺代論]  
奏爲滬寗鐵路用欵過鉅。請飭下部臣另籌接濟。以免續借受虧恭摺仰祈聖鑒事。竊維滬寗鐵路。由英國銀公司要求承造。經前工部侍郎盛宣懐。與之訂立合同。以長不逾六百中里之路工。而預備借欵至三百五十萬磅之鉅。估價過多。必致浮濫。自合同宣布後。遠近駭然。上年蘇省同鄕京官迭次陳奏。以核減路本。並責令盛宣懐截止一百二十五萬磅小票爲請。欽奉嚴旨。攺派唐紹儀妥籌辦理。仰見朝廷眷顧東南。愼重路政之至意。唐紹儀向稱廉幹。宜如何督飭在工員司。嚴杜虚糜。以副恩命。近聞滬寗工程司來京。又以工欵不敷。有商議續售小票七十萬磅之說。此項路工。即就業經借之二百五十萬磅。儘數開支每。一中里約。合銀三萬兩以上視他路成本浮。　兩倍公。家受虧已多今。若徇工程司之請。再借鉅款。是唐紹儀接辦以來。於盛宣懐失算之處。並無補救之。方難逃聖明洞鑒。臣愚以爲借欵造路。既經訂有合同。果能按照合同所載。切實辦理。亦尙可稍資鈴朿。查合同第四欵。内開在英國用出各帳。以及匯交中國工程所用各帳。均應按三個月爲一次。呈繳總管理處復核。禀明督辦大臣覆准簽字。方能作准。並轉咨外務部户部統轄鐵路礦務總局存案等語。今滬甯路工。尙未及半。而二百五十萬磅之借欵。已將告罄。究竟目興工以後曾否將一切用欵。按三個月開報一次核准有案局外毫無聞知。而督辦大臣有稽核之權。商部統轄路事亦有考查之責。皆不應置諸不問此鈎勒已借支出之欵。可以按照合同辦理者一也。又查合同第五欵。内開其第二次以及下餘各次小票。於未發售之先。銀公司須預先知照中國出使駐 
 
 
 

Page 2

 
 
英大臣。俾中國國家。遇有欵項可以撥交總公司。歸入鐵路帳内。與售小票之借欵一律支用。如中國國家果有撥款。則三百二十五萬磅之數。卽照撥款若干扣減等語。今滬寗路工。如果鈎勒以後明知從前虚糜之欵。無可挽回。而估計全路告成爲止。實係不敷若千。亟應自行籌撥。萬不可再令銀公司出售小票。致以九扣虚數。受人盤剥此自籌待用不敷。之款可以按照合同辦理者二也。（未完） 
[江督覆上海道電（爲鎭關禁米事）]  
　　江電悉此間米價亦漲實由湘灾所致已電鎭關查鎭價議覆以憑電奏封禁英杓須四十五日以前出示目以早辦爲妥蕪關禁否容稍緩再奪袁海觀請運湘米麫免稅釐已電湘撫核奏（助） 
[商務總會致上海道函（爲米貴原因事）]  
接奉手示以近來米價陡漲難保無奸商囤積居奇及繞越偷運情事業飭縣傅諭米業平價出售不准任意高抬並函商稅司嚴密查察等因仰見關懐民食實力維持同深感幸查米糧升漲之故初以滬口封禁米販裹足繼因上江水灾電報傳來囤户因之居奇市價遂日以增漲昨已函致米業董事商令設法妥議平價俟將辦理情形覆到再行函告（助） 
[英人對于中國稅務之辦法]  
　　初七日倫敦電云英外部次官伯爵裴史满理司君在上議院宣言謂英公使末次致外部詰問稅務問題之公文可望中國卽日答覆英政府深知此事與商務有關緊要亦不願其遷延不决英政府辦理此事採用各國之意見與各國和衷共濟譯文匯報 
[西報訪事懸揣中國管理稅務之用意]  
　　東方日報載倫敦電云倫敦泰晤士報北京訪事謂中國簡放大臣管理海關稅務意在將海關稅欵充練兵經費云譯字林報 
[日本違約徴收木稅之交涉]  
　　初六日北京電云盛京將軍趙次帥電逹外部謂日本在鴨綠江右岸向中國木商徴稅有違約章應速行文抗議譯字林報 
[照請另簡俄員管理東清鐵路京師]  
　　日前外務部照會俄使以哈爾濱俄武官陸希墀辦事不能服衆恐激變端請轉逹俄政府另揀賢能公正之員接管云云蓋因熱河都統電稱該員管理東清鐵路各事於詞訟多偏袒欺壓故有此舉也（吕） 
[兩宫聖躬現已康復京師]  
　　昨據内延人云日前皇太后稍受感冒皇上亦得便血之症故聖躬均小有不豫散朝較早傳太醫診視日内均已喜占勿藥矣（上） 
[湖南水災七誌長沙]  
　　湘省此次水災其上游以衡州府被災最重該郡自四月初一二三四等日大雨水發初四五一晝夜間陡漲數丈沿河兩岸田廬盡成澤國城市稍低之處亦水深丈餘及數尺不等居民多有攀樹登屋呼救者城中自湘瀟門阜財門至大小西門城墻崩塌數十丈協署府署衡陽縣署進水四五尺不等墻垣亦多倒塌通判經歷兩署均已傾圮民房淹壞十之五六河街鋪屋均不保全至初九日以後始漸次銷退大約東西北鄕受災極重周圍二三百里無一瓦全南鄕地勢稍高災象略輕各處難民來城者已及八九千名其各鄕趨避高阜者尙不計其數現在衡永郴桂道譚觀察捐廉倡率衡清兩縣水陸各營及城紳等雇船紥筏擕帶糧食分投賑救並兩次禀報撫轅先懇發銀二萬兩又懇由省城暫借倉榖二萬石委員解送赴衡又聞永州府縣及祁陽縣禀報水患較輕醴陵縣水災以西北各鄕爲最甚房屋人口淹壞無數經縣令王敬孚令紳酌提備荒積榖二千石派委捕廳及紳董四人分赴災區擇尤賑濟王大令捐錢三百串鐵路總辦薜礦務總辦張亦各捐錢三百串以資助賑○湘撫龐劬帥於二十三日接奉電旨頒發帑銀十萬兩設法拯救等因湘撫先後委員分赴災區放賑各員銜名錄左劉鉞秦家駿均赴湘陰蔣廷珍方兆霖均赴湘潭王國珍張汝明同赴衡山張國鈞胡應雲藍鴻蔚劉德璋帮查善化曾慶溥陳光業均赴湘潭黄嗣藩赴下泥港吕愼濂赴白沙洲姜鍾琇劉桐封查辦賑災事宜彭士全赴醴陵（時） 
[鄂省大吏購米放賑漢口]  
　　鄂中大憲因此次長沙湘潭等處水災爲從前所未有爰委員馳赴江西蕪湖一帶購辦米糧前往該處設局放振洵仁政也（給） 
[擬飭各省擇要開闢商埠京師]  
　　二十七日政府王大臣議擬通咨各省督撫將軍都統所有未開商埠省分飭令查明水陸要區籌欵自開商埠以保利權勿得稽遲觀望（下） 
[請攺州縣官制摺不日覆奏京師]  
　聞政務處近日會議粵督岑制軍請攺州縣等官制一摺并参酌日前振貝子奏請裁攺各官條陳業已議准直隷州知州攺爲從四品知州攺爲正五品知縣亦攺爲正五品此摺經王大臣妥議不日覆奏請 
旨施行）呂） 
[奏請定期考試畢業回國學生京師]  
　　近聞學部奏請每年定期八月考試游學畢業回國學生并聞業經奉 
旨依議（呂） 
[外國令節不准學堂放假京師]  
　　直隷學務處詳請直督畧請各堂放假日期按照定章覈計全年已去三分之一遇有外國令節亦復相率放假似非造就國民之至意今擬每逢外國令節除洋員仍准給假外其管理員中敎習學生等應令愛惜時光照常課習既不貽笑外人兼可自勤學問至中人在各堂授外國 
 
 

Page 3

 
 
丈者亦可照此辦理等語現奉直督批准卽移各學堂遵照（露） 
[武備學堂添設砲兵科京師]  
　　練兵處王大臣會議以武備學堂已著成效應卽添設砲兵一科並附兵工研究所已擬撥款添建房舍矣（下） 
[議准皖省編練新軍京師]  
　　皖省奏請編練新軍一摺係交練兵處議奏現經王大臣議准復奏奉旨依議（呂） 
[電奏裁撤察屬旗兵辦法京師]  
　　日前察哈爾都統溥頲電奏謂當今急務首在整軍經武惟察屬旗營疲敝已久操練廢弛且多染於嗜好已有積重難返之勢爰擬一律裁撤又恐困苦無依現查應懇荒地甚多酌定每兵賞給荒地四十畝再放一月錢粮令其購備籽種自行開懇此後卽行裁撤所有餉糈另募精壯兵丁攺練新操以期速成勁旅云云聞已奉旨允准矣（上） 
[調查東三省礦務條約京師]  
　　中俄條約又將開議日前唐少川侍郎電致盛京將軍飭將東三省前與俄人所訂礦產條約逐細咨送到部以備他日堅持作廢（下） 
[電告太綏路線分接辦法京師]  
　　山西巡撫電致政府畧謂現因本省官紳擬籌欵修築太原至綏遠城鐵路一段其路綫應由綏遠分逹歸化逐漸接修至張家口除俟繪定圖式再行咨送商部具奏外理合先爲電聞（下） 
[請保護威海漁業山東]  
　　威海衛稅務司聞奉天選派兵輪保護漁業因成岩島洋面多盜此地由北洋管轄故已電請袁宫保派輪保護矣（湯） 
[大學堂添設植物園京師]  
　　大學堂擬設植物園因欵絀未卽實行昨經學部議定提撥欵項卽在大學堂操場迤西坦闊地基略添房屋作爲植物園以便各生切實研究並於炎署時稍資遊憩云（下） 
[商部奏定破產律全文]  
　　第一節　呈報破產 
　　第一條　商人因貿易虧折或遇意外之事不得已自願破產者應赴地方官及商會呈報俟查明屬實然後將該商破產宣告於衆 
　　第二條　該商呈報時應聲明破產緣由將各項賬簿送呈地方官查閱　應呈各項帳簿如左　一歷年收支簿（以十年之内爲限）二現存銀錢簿　三現存貨物簿（註明價值）　四現存產業簿（田地房屋之類均應註明價值及單契上之户名號數）　五現存傢具簿（貴重之物註明價值）六借放對數表　（欠人若干人欠若干並有無字據帳摺均須註明 
　　第三條　地方官收到各項帳簿於逐頁騎縫處分别盖印移交商會加　圖記備查　　第四條　宣告破產後除該商必需之衣服傢具外所有財產貨物由地方官先行查封交商會代管 
　　第五條　呈報破產後若有妥實保人具結准該商在外聽候傳唤但不得擅離處所無保人者留住商會免其管押 
　　第六條　若該商倒閉不自呈報破產先由各債主查知赴地方官呈報者應先傅該商到案訊係屬實並無倒騙情弊仍照以上各條辦理 
　　第七條　公司呈報破產由董事及查帳人具呈無論合資股份應將股東姓名住址開列附入 
　　第八條　凡雖非商人有因債務牽累自願破產者亦可呈明地方官請照本律辦理　　第二節　選舉董事 
　　第九條　宣告破產後五日内商會應於該商同業中遴選公正殷實者一人任董事之責清理破產一切事務 
　　第十條　商會舉定董事後該董卽可禀官啓封督同破產者將現存銀錢貨物產業傢具及一切字據逐件點收開具清單送呈地方官及商會存案後即歸該董經理　　第十一條　破產者與人往來函件董事有檢閱之權 
　　第十二條　董事如遇帳目不明之處可隨時向破產者查問 
　　第十三條　董事辦理不善商會可隨時另舉更换前董應將經手事件交代清楚由後董書立收據報官存案 
　　第十四條　董事經理財產貨物及開支事内費用如有侵蝕浮冒等弊商會或各債主查明實據准其報官追繳 
　　第十五條　董事經理事件完結時由各債主公議在攤還債欵内酌提酬勞 
　　第十六條　董事經理事件完結後須將辦理情形具呈報明地方官核准結案始可卸責 
第三節　債主會議 
　　第十七條　凡宣告破產後由地方官出示諭令各債主開明所欠本息清單並所執字據送交商會核辦宜視債主程途遠近酌定期限商會應將以上情節登報布告　　第十八條　商會收到各債主單據加盖圖記後卽掣給收照爲憑結案後所有單據或應涂銷或應發還各債主應將收照繳由商會分别辦理 
　　第十九條　商會應將各債主單據並破產者各項帳簿字據發交董事核對無誤卽定期知照各債主會議 
　　第二十條　届期各債主到者未齊商會應再展期登報布告若展期已满尙有一二債主未到而所佔債額不及四分之一董事卽可邀同已到債主先行議决未到之債主祇能聽從公斷不得别生異議 
　　第二十一條　各債主議决之欋以從多數爲定如意見相同之債主佔有債額四分之三亦可議決 
　　第二十二條　各債主應同董事公定平均成數一律收回不得擅取該商貨物作抵並不得串通他人出頭追討 
　　第二十三條　債主會議時呈報破產具結及列借券中之保人均應到塲隨同料理　　第廿四條　債主曾議時許破產者在場聽議如有與已損害事准其申訴聽憑公斷　　第四節　清算帳目 
　　第二十五條　債主單開數目或有不符應由董事調查債主帳簿手摺回單信件逐一核對並可邀集關於此事之經手人等當塲訽問 
　　第廿六條　未到期之債及各項期票自呈報破產之日起均准作爲到期提前辦理　　第二十七條　該商與人賣買借放之事雖已訂立契約尙未交貸付銀經呈報破產均應作廢 
　　第二十八條　債主如有互欠破產者之欵除准其扺銷外所餘債額應與各債主一律辦理 
　　第二十九條　無論何項公司呈報破產除註册時聲明有限應照公司律第九條辦理外如係無限或内不股東擔負無限責任者將公司產業變償尙有不足之數由董事會同公司總司理人算明每股應攤還債額若干登報布告各股東知悉若股東將所認股分應攤之債數還清董事應掣予收照報由商會移知地方官立案卽與該股東無涉 
　　第三十條　公司内各股東償債應由董事會同公司總司理人體察各股東情形於應攤債額内如有股東措繳不足准其分别量繳收齊欵項通盤扯定成數令各債主收回 
　　第三十一條　自宣告破產之日起該商所欠債項均免算利息惟有照第三十五條 
 
 

Page 4

 
 
辦理時不在此例 
　　第三十二條　抵押主宜報由董事查明抵押之物實在倒閉兩月以前並無寄頓等弊方准抵押主將物實行管理及拆動變賣 
　　第三十三條　抵押主宜將印契稅單或所存字據呈驗經商會簽字地方官蓋印後方准將抵押之物實行管理並聽變賣如係產業卽可過户毋庸另立絶賣憑據　　第三十四係　抵押之物須經董事估計價值若逾於所欠之數除抵還本息外應將餘款交董事歸入財產項下攤還各債主抵押之物董有贖回另售这欋　　第三十五條　抵押之物因逆料市價勢必騰貴其數將逾所欠之外者各債主可商同董事知照抵押主展限三個　歸董事待價變賣限满論已未變賣或赢或虧仍由董事按月計息連同原奉算還抵押主收回 
　　第三十六條　抵押之物慮及跌價或性質易於霉壞不能久屯經抵押主告知董事查明果無别項情節立卽簽字許其變賣如係標封貨物亦准先行變價以免耗折　　第三十七條　抵押之物如遇事疊典借欵項者其物提歸董事變賣得價無論押之前後數之多寡合兩家欵目分出股份將所賣之價按股均分 
　　第三十八條　商人出有向支期票使用若經受票人持票到向支之莊號簽字承認如期付欵後雖遇出票人破產受票人届期仍可向該莊號憑票支欵倘此項期票未經向支之莊號簽字若遇出票人破產該莊號可以不認此票 
　　第三十九條　破產者放出之帳經董事查核後開明各欠户數目清單送交地方官出示限各欠户於一月内赴商會覆　明白仍按原立期限清還若欠户避　不到或延悮不交者由商會報官追繳 
第四十條　帑項公欵經商家倒閉除歸償成數仍同各債主一律辦理外地方官應查明情節如果事屬有心應照倒騙律嚴加治罪 
　　第四十一條　事内經費可由董事在破產者財產項下覆費支用開單送交商會及各債主查核認可後方准支銷 
　　第五節　處分財產 
　　第四十二條　董事及各債主查明破產者實係情出舞奈並無寄頓藏匿等弊應將現存財產貨物公估變賣得價並追清人欠之欵通盤核算定出平均成數攤還各債主收回即各具領狀二紙分送地方官及商會存案 
　　第四十三條　他人寄存之財產貨物應向董事告明查係屬實方准原主取回 
　　第四十四條　呈報破產前半月内批買之貨物未經付欵原件尙未拆動者賣主可向董事告明查係屬買准將原貨物取回 
　　第四十五條　破產之商不得涉及其兄弟伯叔姪暨妻並代人經理之財產凡有財產照商會章程赴商會註册將契券呈騐機葢圖記或邀親族見證簽字方爲有據　　第四十六條　一家財產業經分析如在一年以前曾在商會呈報存案者破產時准由董事查明告知各債主可免其牽入破產案内議償 
　　第四十七條　破產者在他號附有資本應將股票合同交與董事歸入財產項下備償惟須憑董事向該號他股東商定辦法各債主不得逕向索欠 
　　第四十八條　倒閉之商若將財產償還各債後實係淨絶無餘並無寄頓藏匿情弊應由董事向各債主聲明准於未攤分以前往財產項下酌提該商贍家之費約數二年用度　示體恤 
　　第六節　有心倒騙 
　　第四十九條　凡商人吞没資財詭稱虧折有心倒騙者經債主控告或商會查知報由地方官應先將現存財產貨物查封交商會代管一面緝提該商管押審辦將倒騙情形出示布告 
　　第五十條　倒騙之案仍由商會選與董事辦理一切事務 
　　第五十一條　商人席捲　資倒騙潛逃並無帳簿可查地力官應卽行文通緝一面標封現存產業貨物由商會舉董邀集各債主眼同查點造具清册並彚齊各債主所呈單據開列户名欠數報官存案先將所存產業貨物估價變賣通盤核定成數令各債主收領俟該商緝獲到案再行追繳 
　　第五十二條　凡有心倒騙之案除將財產貨物變價備抵外酌量情節處監禁二十日以上三年以下或罰金五十圓以上一千圓以下或監禁與罰金併科 
　　第五十三條　凡左列各項情形以倒騙論一關於契紙帳簿字據等類隠匿銷燬或塗攺僞造及虚揑者二於倒閉前將財產貨物寄頓他處或詭託他人名下或虚立債主户名或先向外欠折扣收賑或串通他人出頭冒認　三爲損害債主起見於倒閉前一月内將貨物賤值售脱或不惜重利圖借欵項或濫出期票使用者四平日用度奢侈逾恆或濫向本號支取銀錢貨物或買空賣空冀圖僥倖並無可望之欵以致虧折者五借債之時並無的欵可望償還或經營商業並無確實資本者六既經呈報破產故意延緩不將財產貨物一切權利及放出債項在地方官或董事處悉行呈報或不將財產貨物除本人及家屬需用之衣服外悉行交出者七既經呈報破產私自清還一二債主致各債主所得未能彼此平均者　　第五十四條　犯第五十三條一二三四等項者必待各債主告發經董事查有確實證據方可報官審辦 
　　第五十五條　在倒閉前兩月以内該商將財產貨物故意贈送與人或假托抵押債主或將未到之債提前償還有確　證據者各債主可以不認由董事將前追項回歸入財產項下辦理 
　　第五十六條　凡倒騙之商不得沾第五條第四十八條之利益 
　　第五十七條　犯第五十三條第二項之同謀勾串人應照爲從於首犯罪上減一等科斷 
　　第五十八條　倒閉之商逃避無蹤並無財產可償致所欠之債毫無著落者令擔保人照該借券内所保之數認賠若擔保係二人以上俱有分任之責但借券内並未擔認欵項及呈報破產後僅保該商人在外聽候傅訊者不在皮限 
　　第五十九條　擔保人賠償後如倒騙之商到案將所欠之債議償了結者擔保人可收回賠償之欵 
　　第六十條　借券中之擔保人如與倒騙之商一併逃避者應照爲從於首犯罪上减一等科斷 
　　第六十一條　商家使用莊欵及批取貨物之欵其先有人特具信函或簽名帪簿願作擔保者如遇倒騙之商逃避應照列名　券中之擔保人一體辦理 
　　第六十二條　商家専任夥友經理該夥如有侵蝕挪移及私行營業等弊以致虧折倒閉者除嚴提該夥到官審實照有心倒騙治罪外應將所有財產查封歸人該商財產項下備償商會將該夥姓名及舞弊情節登報布告商家不得雇用 
　　第七節　清償展限 
　　第六十三條　商家因市面緊迫一時週轉不靈或因放出之賑暫難收回致不能應期償還債項者准其據實呈報商會邀集各債主會議酌予展限或另籌辦法免致倒閉以盡維持之誼呈報展限應聲明各欵如左一聲明展限緣由二呈送歷年收支簿現存銀錢貨物產業傢具各簿及借放對數表三聲明如何償債之法訂期何時並以何項作抵 
　　第六十四條　債主會議展限議决之權照第二十一條辦理 
　　第六十五條　展限以議决之日爲始不得逾一年以外若到期仍不能清償應卽呈報破產 
　　第八節　呈請銷案 
　　第六十六條　倒閉之商如查明情節實有可原且變產之數足敷各債至少十分之五可准其免還餘債由商會移請地方官銷案 
　　第六十七條　倒騙之商如果知悔自首將所欠之債按十成補繳清完各債主許其自新具呈商會聲明俟商會議决後移知地方官銷案免其治罪 
　　第六十八條　地方官據商會移請銷案即行出示曉諭一面令商會登報布告以兩月爲限各債主果無異議方准銷案仍由地方官詳由督撫咨報商部查核並候年終彚咨刑部存案 
　　第九節　附則 
　　第六十九條　本律自奏准之日起三個月後爲施行之期 
今日譯報移列第三張内 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[公讌日本水師提督漢口]  
　　日本水師提督武富君日前乘兵輪抵漢當卽渡江謁見各憲初三日繼方伯陳觀察黄太守各憲公讌於漢陽伯牙台以敦睦誼（爲） 
[稅務司返漢有期漢口]  
　　漢口稅務司赴京商議稅章事竣聞有電來漢定於初八日言旋（千） 
[擬設巡防局保護西人九江]  
　　近來皖贛兩省匪徒滋事蔓延各州縣蹤跡無定現届夏令各西人之來潯赴廬山歇夏者日衆官塲恐有意外之虞擬在廬山租界添設巡防局以資保護（昆） 
[舒部郎由湘漢漢口]  
　　警部舒部郎鴻儀前蒞漢攷察警政後旋卽赴湘茲於上月二十八日回漢由馬路工程局總辦周松甫太守同乘馬車游覽後城馬路（亦） 
[武健營遣散武昌]  
　　前派武健營往廣西助剿目下粵氛已靖此項勇丁奏凱回鄂張督逐委姜星五副戎妥爲遣散回籍（千） 
[局員負欠輕生漢口]  
　　漢口籌餉局總辦吕大令諧弼因錢店倒塌虧欠公欵一則已紀前報茲探悉大令性極謹慤家又清貧此次無力彌縫遂從後門投河而死屍身已在陽邏江面撈獲（千） 
[禀請免加桶價批斥不准揚州]  
　　趙運司以產鹽不旺諭飭各場商加增桶價等情已紀前報茲又有場商鍾同裕等其禀求免當奉批示云近來灶產短絀實中漏私太多且灶丁餘利亦覺太薄是以本司諭將伍祐等五場每桶酌加四十文爲數無多似亦不甚吃重乃該商等猶復刺刺不休况恤灶正所以保商何不明大義罔顧大局如此所請着不准行（）詳 
[鎭府札限三縣勸辦學務公所鎭江]  
　　鎭江府學務公所惟丹徒縣成立而丹陽金壇溧水下三縣尙無提議之人鎭府承太守逐札該三縣知縣限期兩個月内各勸公正紳士組熾公所報府立案以便學堂暑假時由四縣公所各舉代表齊集郡城再議辦理府公所云（工） 
[篤材舊生准送高等肄業揚州]  
　　篤材小學堂因遷至舊城縣學各學生均紛紛散去茲趙運司以兩淮高等學堂工程已竣開學在卽特札江甘兩邑宰飭將篤材舊生中擇其學科程度堪人高等者申送若干名聽候考試附人高等學堂肄習兩邑宰已選得劉鴻儒等十四人造册申送趙運司隨牌示云劉鴻儒等均著於閏月十五日各帶筆硯至本署大堂面試以定去取幸勿自誤（詳） 
[温州官事]  
　　新委泰順縣徐樹淵於本月初三日附普濟輪船抵温禀見道府初八日赴羅陽接印○新署温標中軍喻吉雲於上月二十二日蒞甌二十七日接奉督轅飭知乃定於初三日接受關防○林振龍奉上游委署中營守備缺上月二十八日接篆前任馮元斌交卸於二十九日附輪赴甯覆新○城守營守備吕渭勳奉派請領春餉已於前月二十九日附輪由滬晉省（林） 
[米貴原因温州]  
　　温屬連年豐稔榖石囤積不少近因括倉荒歉鄰境亦受影響然米榖尚不致騰貴詎料殷户昻益望昻囤閉遏糴榖價乃因之驟漲每百觔售洋二元二角前奉陳令出示平價定以一元七角爲率周典商家前因抬價被衆牙禀控有案現在米鋪糶價每升大錢四十四文有地方之責者急宜先行出示勸導囤户出糶則米不擁積而價自平然後諭禁各米鋪不得高價則人心自免驚惶矣（林） 
[三首縣示平米價蘇州]  
　　長元吳三縣會銜出示畧謂市上米價日逐飛漲大市行情與各小米鋪價目每多參差往往各行棧無甚出入而零售各鋪日日漲價顯係各小行有意居奇除飭傳各米鋪經手報事當堂諭話外合再出示曉諭日内市上白米每石已至六元左右貧苦小民其何以堪倘敢仍前高抬居奇惟有查明提究云（永） 
[巡防隊不满於輿論鎭江]  
　　鎭江巡防隊勇屢次生釁如强姦民婦及閧閙妓院之事時有所聞論者謂兩江督練處但注意新軍而於巡防隊則幾視同化外故袁統帶亦自知不爲督練處所重視在差愈益無聊遂不知整頓營規爲何事云（任） 
[警察拿辦放火嫖客鎭江]  
　　新河某木行小主人俞藎臣等四人因恨某妓屢唤不到於初三日遂舉火焚其座中字畫幾釀火灾妓家卽赴警察局喊控由提調楊大令飭拿俞等四人到局判押一晝夜以儆（巧） 
[鑣捐局與綢業衝突鎭江]  
　　鎭郡鑣捐局凡遇江綢自西城内運至城外强欲一律抽收鑣捐綢業則謂由陸起運須借鑣師保理護應納捐若由水路裝輪與鑣師無關不應收捐該局不服聲言漏捐當扣留貨物以致大啓衝突刻已由商會出爲調停矣（巧） 
[查究茶館聚衆罷市鎭江]  
　　鎭江回敎各茶館每茶一碗須代敎中學堂加收一文以充經費詎該欵零星聚躉爲數甚巨大半被堂倌侵吞現館東責令和盤托出堂倌遂聚衆相約於初二初三等日一律罷市以爲抵制館東之計頃雖調停復開而丹徒縣則已訪聞擬欲查究矣（工） 
[毆妻致死蘇州]  
　　蘇州長洲縣屬白馬澗地方利石橋迤南有李姓昆季二人長名虎生幼名松林虎生向爲本城某宦家墳丁尚可自給松林不事生業貧不能度日常遷怒其妻徐氏徐氏因不理於其夫恒至母家居住前月某日甫由母家歸越二日之晚不知何故觸夫之怒致遭毒毆并用麻繩緊勒咽喉以致斃命事後母族向之理論夫兄乃朦訴某宦謂其弟婦暴病身故母家恃蠻行將涉訟以抑制之幸某宦就近探詢未受其愚而尸父素來畏事聞此消息卽不敢報說者謂夫婦亦倫常之大如此殘忍殊非人理訪明而提懲之地方有司之責也（顚） 
[商船誤傷巡丁案續志温州]  
　　冰鮮商船誤傷鹽局巡丁事已列前報嗣經永嘉縣陳令驗得委係彈斃將台商尤明桂等兩名押候查辦刻聞鹽總局葉茂如觀察捐資六十元給恤屍屬仍候拿兇懲究（林） 
[後湖地皮糾葛又起漢口]  
　　漢口後湖地方本魚蝦微利自京漢鐵道告竣地價漸貴前有戴閔氏之地約三百方曾售五六万於王鈞廷將該氏之地悉据爲已有戴氏不服互相控告在案現聞 
 
 

Page 10

 
 
鄂督已委員清丈無論華洋購地概以老約爲憑以桂後弊（公） 
[拿辦平陽縣幕丁温州]  
　　平陽縣胡壽海到任後大權旁落於書吏之手近被張筱帥訪聞於上月二十六日札發釘封文諭令温道密拿該縣刑幕門丁及扮商營船管帶等管押解訊不准漏提一名賀觀察立卽密飭幹差於二十八日潛至平邑縣署先將門丁薜姓拘住後逕人幕房詢悉刑席某姓亦卽獲住立請胡令派差護解赴郡觀察傳訊後命將薜門丁及在郡拿案之林潤清等發交永嘉縣管押某刑席發黄捕廉看管刻外間紛傳或謂因命案匿報或謂因學堂爭分南北屺網費所致尙未得確信也（林） 
[設立煉礦廠之消息湖北]  
　　鄂省產礦甚多前已委員分往查勘茲擬在鐵政局内添設煉礦廠以便考求礦質而興地利（千） 
[厦門]  
　　莊文錦前日由香港乘大阪明石丸來厦該輪抵埠時所携枕箱忽被人竊去箱内所儲鈔票及銀物等爲數甚巨現莊已据情禀請商政局查究矣○此間俗呼西人日番郎日前駐厦英國額領事因公出外沿途有小孩三五成羣大呼來看番郎額君聞之以有意戲侮卽照會興泉永道嚴禁○邇日厦防同知原炳堂司等訪悉有哥匪三十餘人潛來厦門卽飭差密訪各匪姓名榜示通衢如知風報信因而拿獲者賞銀洋三十元解將該匪拿送到案每名賞六十元○四月二十九日厦門大雨傾盆颱風大作各河中小船互相撞壞沈没者甚多亦無妄之災也（中） 
[來函]  
　　湘省水災募振啟此次湘省水災廣延四府千里平疇盡成澤國田廬淹没籽種皆空災後孑遺待援迫切較之去秋沿海水災尤爲慘酷伏念當年髮匪蹂躙湘省名臣良將輩出如雲義軍所向一律肅清出水火而登袵席受賜良多現該省遭此奇災濟困恤鄰卽所以報功酬德本會擔任義務深樂善與人同除在會各員分認捐募外合亟登報廣告務望各大善士推愛羣之熱心解嚢相助則拯救報施兩盡其義如蒙捐助北市請交申報館新聞報館洋行街德發洋行南市請交新碼頭興記商船號大碼頭内地自來水公司代收當掣付收條無任翹盻義務善會會員曾鑄李鍾珏等同啓 
[振武宗書記員報告]  
　　蕪湖支社譚明卿齊月溪來函前朱君蘭陔胡君種雲胡君頤伯來自漢臯勸辦振武支社維時秉鑑宗濂適有經理綺園煙館責任晤讀之頃慚汗無地本擬立時閉歇又因經手帳目未能清結以故遲至今日現已將綺園煙館清結收歇卽仍本館攺辦振武支社并將館内什物减價發賣以資開會之用其煙具　膏概付一炬惟是萌等伊始未備章程乞將貴社簡章圖說賜寄若干以便尊照辦理今日乃四月十一日爲蕪湖振武支社實行舉辦之起點故特専函報告（後畧）閩省毓英女塾來函振武宗社簡章自禁鴉片誠節漏巵强種姓之急務凡我同種所宜切實推行者也敝書院雖盡女流未嘗不思所以救之敝會内外大小女學共計三百餘所當令悉知此舉俾其擔任義務勸戒親友請惠寄簡章三四百張以便分送各學姦習俾其悉力舉行○安慶歐陽鋒來函貴社備有鵝郎草以除烟患而脫苦海足見熱心濟世敝處皖南素稱鄕地嗜烟極衆有因而不能生活者（中畧）貴社鵝郎草樣并圖說請交郵局寄下俾得轉告鄕人按圖而索○蕭山聞堰鎭虞　軒汪少廷輔晉卿來函我公發起振武宗社遠人逖聽爲之鼓舞舊歲則唤起國民今年又强我同種載誦報章不禁五體投地敝處浙紹蕭邑聞堰鎭人烟稠密嗜好偏多僕等願擔義務立誓不吸力任勸戒請將電草寄示以便照式採取簡章亦希并寄敝鎭將設立支社焉○無錫揚名鄉支社張作霖來函本支社成立以來自願題名入社者踵相接發起人袁君顯西尤具熱心擬立一戒烟善社於上月二十二日開會提議贊成者衆惟目下戒烟之法不一而足戒烟物料有十數種畢竟以何種爲獨一無二之聖藥貴社必已研究特此上問敢請明示鵝郎草圖說可否寄下十餘張入社人名錄後開智小學校敎員學生全體于伯賢張耀廷許若杞顧雨卿顧秉卿顧允懷顧桂成唐仁秀嚴浩慶嚴浩良嚴雲標嚴鶴亭嚴鶴林張　田張玉田唐俊賢張寄林袁吉甫袁志翔袁善鈞袁匯昌 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[德議院辯論要政]  
　　初六日倫敦路透電云德國議院駁斥預籌西南斐洲之計畫並辭絶政府所籌建立殖民地内閣之欵項當時抗拒政府最力者爲新簡德國西南斐洲屬地之陸軍司令長德姆凌大佐當在議院演說時其聲昔之宏亮儼若操塲之兵士彼謂財政處委員所擬之條件彼概置不問惟德皇之命是從盖凡事惟德皇始得議决也因此議院内異常紛亂 
[駐日意使攺升頭等]  
　　初六日東京電云意大利國已决將駐紮東京使館升爲頭等公使 
[卸任日使回國]  
　　初六日東京電云卸任駐北京日本公使内田康哉已于今晨行抵東京 
[俄國内亂近聞]  
　　初六日倫敦電云俄國高加索報稱有亂黨以炸藥向總督及警察長　撃幸免未傷惟死哥薩克兵一名色勿多巴海口于舉行俄皇踐祚慶典日亦有亂黨轟放炸藥死者三人傷者甚多内有砲台官一人警察總長一人現已捕獲兩人 
[日英同盟之睦誼]  
　　初六日東京電云卸任駐華英公使薩道義君于禮拜六蒙日皇召見今日外務省大臣林董子爵午餐請宴各報館亦開會禮待伊籐侯　小村男爵及各大員皆陪坐 
[日本聲明謠傅之不確]  
　　初六日東京電云外間所傳俄國不認高麗歸日本保護之說皆係無稽之談俄國新簡駐　總領事白蘭康君未接有日本政府認可之明文 
[日本新艦尙在英海口]  
　　初六日倫敦路透電云日本在英斯建之兵艦香取號現在波資末斯海口停留兩禮拜于下月六號與鹿兒號會合譯字林報 
[法國擬在摩洛哥設立領事]  
　　東報載巴黎電法政府决議在摩洛哥各口岸設立領事或派商務委員盖此舉亦可助法國銀行在摩洛哥日見發逹也 
[東報紀英俄恊商事]  
　　東報載巴黎電云接照英國倫敦報所載英俄兩國恊商之草稿業已告成其中條件聞已通告各國政府矣 
[英藩遠游回國]  
　　東報載倫敦電云英藩矮瑟親王已回英國 
[美派膠州領事]  
　　東報載膠州電云上海美副領事已奉命派充該口岸領事外國領事派駐膠州當以此爲首 
[俄國民院欲令内閣解職]  
　　法報云俄員高姆省君在國民院宣讀駁斥該院所請各事之文告國民院羣議令内閣報政大臣立行解職各報章皆預料各大臣當遭黜退 
[西畢利亞鐵路現作運兵之用]  
　　文匯報云駐日俄公使宣布目前百畢利亞鐵路正在運送兵士未能如平常之便於行旅故勸令凡欲取道此路者且待至西九月以届時一切當可如舊也 
[日本練習艦隊回東之信息]  
　　初七日倫敦電云日本練習艦隊已由澳洲西得尼港起椗回國譯文匯報 
[德國謀占南洋島地之消息]  
　　字林報接東方日報載倫敦電云泰晤士報巴黎訪事謂德國頗注意于婆羅洲南之波魯勞脫島意在設立一海軍根據地于彼也文匯報接東報載倫敦電云英政府已接信息謂德國欲占領婆羅洲南之魯脫島一說並不確切 
[禀催靖湖廳梁倅赴任蘇州]  
　　太湖廳袁司馬上各憲禀略云蘇管糧通判缺奉准移駐洞庭西山攺爲靖湖廳撫民通判業經梁倅會同吳縣詣勘劃分疆界通禀在案查洞庭東西兩山對峙港汊紛歧原虞顧此失彼西山既奉准攺設靖湖廳管轄已及一載地方聚要同知未敢稍存諉卸似靖湖廳亦未便久懇仰祈札催靖湖　梁倅迅速赴任俾専責成云云（永） 
[紀妓女半日學堂]  
　　滬妓李詠卽梁溪李寓等慨樂籍之沉淪謀敎育之普及近仿榛苓興學之盛軌遠慕枇杷校書之遺風爰於前日邀集曲中諸姊妹大會頤園議開一半日學堂又得熱心學務某某二君竭力　成近已集有千金擬就安康里北弄房屋爲校舍芝蘭入室競看學界之流芳桃李盈門待放女閭之異彩所有暫定簡章特節數條附錄於後 
　　第一節宗旨本學堂以慈善之旨趣行普及之敎育使兼有他業之女子得以其餘暇學習淺近之智能期各有以自立爲攺良風俗之一助故名攺俗半日學堂　　第二節學科（一）修身及國文爲各種敎育根本惟欲　其簡捷故修身即庽於國文之中而國文又賅有語言作文習字三項（二）手工分裁縫手織　　　　造花四門皆依學期分授期以每一學期畢一門（三）算術　算珠算參課兼課以家計學（四）家政學爲異日主持家政敎育子女預備右四項皆爲必修科此外歷史輿地理科圖畫音樂體操外國文等姑視時刻之寛促志願之衆家隨時取舍選擇不拘一格比圖省便 
　　第三節編制授業時間本學堂學生分爲甲乙兩班凡年在十六歲以上者入甲班以下者人乙班一切費用皆由本學堂籌備學生學費一律不收亦不留膳宿每班學生皆以一節爲一學期满三學期爲一學年每一學期每日授課時間甲班自午後三點鐘起至五點鐘止乙班自午前十點鐘起至十二點鐘止如有餘力願每日加課一點鐘者聽 
　　第四節職員凡在女界有慈善心而熱心任事贊成本學堂者均推爲贊成員凡在男界有以間接之法爲本學堂藍心規畫或勸學或助欵者均推共妻或其母其女其妾爲名舉員凡在同業有捐助開辦經費使本學堂得以成立者均推爲發起人 
　　第五節學規一上課落課均宜恪守預定時刻不得參差二在敎室不得艶裝華服照鏡理髮用烟茶及偶語喧譁三除國慶聖誕節日星期外非有要故不得曠課非满一節不得告退四除本學堂之賛成員名鑒員及發起人外無論何人均謝絶參觀遇有特别事開會須多邀來賓者别發入塲券爲憑 
（發起人題名） 
縹渺樓蘇雲蘭藍橋别墅張寶寶一樹梅花館翁梅倩花奇玉王桂英 
秦美雲蘭雲閣張寶琴沈寶玉錢寶玉天香閣賀愛蓉李秦香文韻閣李詠（頓） 
[滬城官事]  
　　統領蘇捕飛划營副將徐輔臣副戎錦堂於上月廿四日來滬舟泊楊家渡茲因欲赴浙江會哨昨日到道辭行○城汛周監之千戎思傑昨日到道禀知交卸兼護守備事○水利局委員俞夔拊明府都昨至道轅禀謝奉委會丈局總理差○隨辦商約委員浙江候補縣周揆一明府世颺刑部郎中彭稷初部郎樹森中國公學生黄楨呈張侯生王搏沙孫性廉又直隷州知州崔直剌鴻翥等昨均因公到道禀謁○指分江蘇府經歷錢子勤參軍廷襄昨日到申詣道禀呈九江商務局總辦鄭公文一件○分省同知劉子和司馬鶴慶昨日由粵赴皖公幹道經滬北到道禀見（合） 
[派差照料貢品]  
　　江蘇候補縣金明府汝霖奉撫憲陳筱帥委解貢品三十二箱昨抵滬江片請縣尊汪大令派差照料以昭鄭重（宜 
[美署繙譯官回滬]  
　　美總領事署繙譯安立德君於前月初因公赴福州茲已事畢前日返滬照會公共公廨照　辦公（力） 
 
 

Page 18

 
 
法廨讞員將次晉省 
　　法廨讞員陳楚生大令不日赴蘇謁見撫憲陳筱帥禀銷捕盜局差事（臨） 
[議平米價]  
　　滬道瑞觀察昨諭縣尊汪大令會同各董事暨米董等設法使平米價（嚴） 
[爭奪紫陽觀醬菜店案判詞]  
　　西洋商人黄叔平投公共公廨控華商汪啓綬汪勉齋汪季寅等因紫陽觀醬菜店糾葛等情經西洋領事署繙譯官沙嘉士君與襄理讞員孫耳三明府研訊之下著原被告靜候堂諭遵行昨晨九點鐘沙君蒞解會同孫明府升座判發堂諭原被各律師咸詣案候示諭中大旨謂西洋商人黄叔平控華商汪啓綬等一案業已訊明汪啓綬確將紫陽觀等店業退讓與黄叔平汪勉齋係汪啓綬之姪當在商會拍賣之時係由汪啓綬出資本汪勉齋出名勉齋既無資本不得作爲股東汪季寅是汪啓綬之夥股東既已推讓店夥何得把持至與汪啓綬所訂之合同與原告無干店以帳簿爲緊要之件汪勉齋汪季寅逕將帳簿藏匿實屬意存挾制判交保限三天將帳簿交出清算如有侵吞實據再行核奪（力） 
[電查拐匪行蹤]  
　　顏順德投法公廨控陸炳章楊陳氏串拐男孩在淵經陳大令提訊楊氏供稱孩由姘夫楊品山在金裕興客棧内拐匿現在已乘某輪馳赴香港大令卽飭包探發電至香港捕房查問昨接覆電謂該輪船尚未抵港一俟到埠當向澈查云（臨） 
[欠案人銀並保]  
　　恒豐號王才榮積欠德商福來德行木料銀一千兩避匿來滬經行主西人控奉夏口廳専差移請上海縣派差至公共公廨關提昨由包探張寶成將王提案律師來满投案請交保于禮拜六堂期投訊司馬判交一千兩人銀并保准俟禮拜六投案候訊（力） 
[烟妓龥恩]  
　　烟妓張富寳楊才保因被惡鴇凌虐於前日乘隙奔入濟良所昨由所董將兩妓解請會審公堂訊核張楊同供江北通州人被人押在鴇處四年計洋一百六十元因屢遭鴇母兇毆乘隙奔所求恩超豁司馬判發所留養照章辦理（力） 
[定期開棺會騐]  
　　劉金松謀斃王錫卿一案聞松府戚太守飭令前承騐官南匯縣張大令現任李大令會同本縣暨奉寳兩邑尊定於今日前至寶邑眞如鎭開棺檢騐澈底根究（嚴） 
[收所候訊]  
　　成章衣莊執事龔幼琴用虧銀三萬餘兩被股東張雪洲在縣控追奉汪大令飭差提龔到案諭令收所候訊（宜） 
[淫棍逮案]  
　　二十七鋪地甲在恒裕酒店拘獲圖姦青龍橋羅姓女子案内之淫棍陳福生卽砌街福生一名解至巡防局請究局員朱二尹判責籐條一百下鎖示青龍橋候出示招告（尺） 
[工匠斷足]  
　　滬南高昌司廟船塢工匠張阿寶昨被機器軋斷右足急送同仁醫院求治想不免殘廢之虞矣（似） 
[上海縣案]  
　　海防廳秦司馬前送誘拐婢女之庖丁王化成蘇成貴到縣訊押昨提該婢富隆到案奉汪大令訊究婢供在署侍奉太太上月十六日王化成誘同出外在八仙橋卞劉氏家寄匿是實卞劉氏供女由王化成與蘇成貴領來不知　拐質之蘇供由王起意拐逃王又推諉由蘇主使大令喝令鞭背一百下貴二百下始認帶出逃匿大令判王蘇還押劉氏交嚴看管　　富隆飭差送海防署如不收留帶回候示○朱妙福盧待伊妻趙氏致被岳母趙願氏　　提訊判朱領妻完聚在案茲因趙氏屢　自盡朱復扭至縣　　控大令諭飭靜候訊奪○王有高控王靜齋拖盤合股店基吞洋等情前晚亦奉大令提訊王儀　　　令股開稻香村茶食店自出六股靜齋四股店事由靜齋經手今將店基獲自専去求請嚴究訊之靜齋供此事由正經手王文奎作主共賣得生財洋三百元貨洋二百五十元大令核供之下判令交保將洋交案再核（合） 
[總工程局紀案]  
　　張春生虧欠城内益大綢莊貨欵經正裁判官孫明府訊斷减繳洋二百元在案前日畫錦里徐昌記綢莊主徐錫林投案禀稱亦被欠去貨洋二百九十二元請爲附追明府飭徐呈帳候核○大東門大源草貨店夥袁光濤扭控鞋工程寳順欠洋五十三元一角請追孫明府判程先交洋二十元其餘交保限端節還清○清道處送誤公之天燈夫陳壽卿請懲經副裁判官陳參軍判戒責二百下○木工王香山之妻被徐木金姦佔前日誘領來滬經王撞見向論徐卽將氏匿去王因扭控總工程局陳參軍判徐戒責二百下飭探指提王妻復訊○陳榮康竊周義記米秤各物獲解總工程局訊責押候吊贓在案前日吊獲麻袋各贓陳參軍判加責三百下鎖示兩天期满再核贓給行夥周增裕領去（尺） 
[警察局𤨏案]  
　　西門内東馬橋堍老虎灶某氏婦前與店夥李姓姘識被夫覺察將夥辭歇前日李又至店續歡氏夫潛赴警察西局控告局員謝二尹立飭一百九十號巡士將氏與李一併拘獲二尹判氏戒手心五百下李責手心四百下並諭以後不許再往違千重辦○羊肉橋附近鞋底作主鄭金泉之子三齡至隣居謝友壽家遊玩謝弟友貴惡其吵擾向之喝阻三齡啼哭不已其母聞之怒詈友貴稍與角口即將友壽家器皿打毁並唤巡士將謝弟兄一併拘局請究局員判友壽責手心二百下友貴責四百下具結斥釋（宜） 
[英美公廨早堂案]  
　　朱寶康調戲婦人王曹氏不允將玻璃擲傷氏眼報捕解究司馬判押五天○王金氏陸王氏在烟間内違章吸烟司馬判各罰洋一元○張永春在樓頭傾水潑及顧榮生顧向論行兇撃破頭額由捕解究司馬判罰三元養傷仍押禁一月以儆兇横○徐桃桃因陸永慶向索欠洋口角用木凳毆傷左肋判押一月○陳阿三陳阿奎賈阿好違章互毆受傷由捕解究司馬判陳押兩禮拜阿奎與賈開釋○張妙生藉端用銅杓將陳阿九頭額撃傷由捕解究判押捕房一禮拜再罰洋三元養傷○女子顧桂英前犯竊案斥釋今又竊徐祖堂家皮鞋一雙由捕解究司馬判送棲流女所押半年○蔣阿生違章誘賭判罰洋十元充公○王泉生向婦人吳胡氏調戲不允因而行兇判押一月○馬夫王小昌用石灰將吳榮年左目迷傷報捕解究官以無証判開釋○席裕麒出售亞支奶戒烟藥控席文光冒牌冒售昨奉傅案判交保遇堂質訊○張洪炳違章夜行爲捕解訊張供前在奚良濟藥號爲夥並不爲非司馬判交保開釋○王蘭堂至李炳昌家吵閙解訊原告不到判卽開釋（力） 
[法租界捕房發落]  
　　八仙橋捕房押犯昨將墻腳用鐵器挖穿意圖逃逸爲包探查悉報知捕頭諭候解廨懲辦○劉榮發竊取木板由探拘究陳大令判押捕房十天○藥材行主歐陽玉其扭控秦阿福陳毛囡私竊藥材請究大令判各押十天○大昌行西人扭控周金齋張渭友竊鷄二十餘隻及衣表什物等價賣與徐墨卿一併解案請究大令判周張各押三月徐罰洋二元○張雙泉竊布數疋爲探查獲解究大令判押捕房二月○王阿順竊外國衣服由探解訊大令判押十天○染司金茂盛經控朱阿金在城河浜搶洋布二疋當塲拘獲請辦大令判贓給失主朱押一月（臨） 
[美租界捕房事]  
　　包車夫李阿元前竊西華德路某洋人家物件拘押捕及昨晨該洋東投請免究捕頭當即斥釋○百老匯路祥泰烟紙店夥徐子年將牌門誤　行人陸阿二之頭由陸料集多人向徐兇毆經一百十五號印捕一併拘入捕房捕　以各有不合斥釋○某　巡至漢璧禮路見路旁有木箱一口内儲衣物當即送入捕房旋由失主李阿大投請領回捕頭允之○粵人方阿小向在狄思威路與順與成衣店主同居近竊綢衣多件而逸昨晨爲店主　在小菜塲撞見報由包探朱桂生拘獲押候吊贓送辦○有恆路夏長林前晚失去四歲男孩一口　報捕房　查捕頭准之（似） 
 
