# 1921 - 348 - 4917543

 

Page 1

 
 
   
 
 

Page 2

 
 
   
 
 

Page 3

 
 
時評 
[張弧之財政計畫（冷）]  
　　張弧之財政計畫依然一公債計畫與一彩票計畫而已非但其計畫决無補於政府之財政也即曰有補其遺患於後日亦豈有窮期哉 
　　以如是財政計畫而掌新内阁之財政則新内閣之將來行政可知矣不思裁兵以减費而仍籌欵以養兵此大誤之點一也不思籌資以償債而仍增債以還債且欲丐其餘以圖利此大誤之點二也不思留財於民爲民謀生計之發展而仍竭澤而漁誘民以徼倖之心此大誤之點三也有此三者謂爲更陷中國財政於糜爛之地則可謂爲整理財政烏可也有此財政計畫之内閣謂爲益敗壞中國之國是則可謂爲整理國是烏可也然則新内閣之將來我亦見其更不如前耳 
[命令]  
　　十二月十六日大總統令　王永籌張金標均授爲陸軍少將劉嶄加陸軍少將銜張葆初秦國珍均授爲陸軍步兵上校齊洞李濟智均授爲陸軍砲兵上校此令 
　　又令　財政總長兼幣制局督辦高凌霨幣制局總裁張弧呈請任命榮厚兼吉林永衡官銀錢號監理官應照准此令 
　　又令　陸軍總長蔡成勳呈請授王萬昌虞克玉爲陸軍步兵中校並加步兵上校銜戴廣勝爲陸軍砲兵中校並加砲兵上校銜曹漢鈞爲陸軍砲兵中校均照准此令 
　　又令　張維壐楊家彬郭連峯均晉給三等文虎章李長明王佐才白士儀均晋給四等文虎章此令 
[國内專電]  
　　北京電　昨電内閣欠順利聞係洛陽電曹對内閣與民國歷史上不無指摘故昨府宴亦未往下談洛陽要軍費千二百萬及京漢全路收入故梁辭組閣又曹意留高而梁屬意張弧故曹云不問 
　　北京電　張弧長財本人已預備方針擬發行鹽餘公債六千萬凡從前指定鹽餘作擔保之借欵一律給以鹽餘債票認息八釐又指定鹽餘還本付息之債劵亦給以此項公債然後騰出今後收入之鹽餘作軍政費每月酌給奉直協欵及提三四十萬爲鹽餘公債付息之整備金餘可供政府用 
　　北京電　張弧建議財政方針一即鹽餘公債二擴充利濟式發財票推行各省謂葡萄牙以白鴿票立國我亦可行三長江某省荒地有人墊欵包辦但内閣前途尚須疏通能否達長財目的未定 
　　北京電　頃訪府院要人據云東海决心任梁奉直方面小有波折不妨往下磋商總是一天進步一天云（二十一日下午三鐘） 
　　北京電　梁確電徵王寵惠司法及王正廷交通黄炎培教育係送一人情作用（二十一日下午三鐘） 
　　北京電　馬鄰翼辭呈昨上董康辭呈亦上高凌霨令王嵩儒辦交代 
　　北京電　海軍全體電挽李鼎新有枕戈待命勢（二十一日下午三鐘） 
　　北京電　林長民謝絶入閣謂即赴滬著書（二十一日下午三鐘） 
　　北京電　政府密電周自齊在美接洽煙酒借欵（二十一日下午三鐘） 
　　北京電　津交行電部貴部九年公債三十萬押借十五萬元今到期若不還欵即處分抵押品 
　　北京電　劉景山辭路政司長張志潭契友陶祝先向在吳佩孚幕中聞吳派陶與張志潭接洽或將有所表示（二十一日下午三鐘） 
　　北京電　坎拿大萬國農商委員都鶴梯函顔代閣索中國户口册國際聯盟秘書長特留蒙函顔索聯盟會費美金十萬零四百九十七元於兩月内交清（二十一日下午三鐘） 
　　漢口電　省議會哿（二）（十）電京府院粤孫陳請速息爭一致對外 
　　漢口電　哿午武昌女子師範女子中學務本職業等校女學生約千人爲外交失敗手持白旗游行 
 
 

Page 4

 
 
演講 
　　漢口電　駐施川軍漸撤退現第二師第十八混旅及第三師一部已進駐秭歸施南建始第二十四師一部調駐荆州休息另以駐荆第八團三營及馬砲各團調防巴東興山 
　　漢口電　孫傳芳電蕭施屬將告肅清請撥欵趕辦冬賑蕭擬辦米運施散放並令林樹藩會辦善後 
　　漢口電　聞曹電調第二十五師分防保洛吳蕭擬以輸送隊合獨立旅團編兩師作鄂省主軍 
　　漢口電　張聯陞電告陳樹藩部退駐白河鄂屬竹谿與陜南接近已宣布戒嚴並令第一師往堵 
　　漢口電　太會協進會聯絡各界組織湖北各團體外交聯合會定宥（二十六）在漢開代表會 
　　漢口電　吳前派赴粤聯陳之張雨山巳返漢聞結果頗佳昨偕粤陳代表赴洛接洛（以上二十一日下午七鐘） 
　　香港電　馬君武弛桂米禁酌抽出口捐爲置軍衣用梧州每日抽出口米捐達千元以上 
　　香港電　許崇智捐二萬元爲陳其美建銅像於滬寗車站已得盧永祥何豐林同意 
　　香港電　光孝寺有收歸公有消息 
　　香港電　瓊崖公路處擬拆海口城建築堤岸費用向臨河舖户分攤 
　　香港電　唐繼堯寒（十）（四）率胡瑛部黔軍由潯赴柳 
　　香港電　軍需處擬明年軍費預算七百八十餘萬較本年减四百餘萬（以上二十一日下午六鐘） 
　　香港電　省議會再質問巿政借欵陳覆巿政並無借債 
　　香港電　唐繼堯抵柳州不日赴桂林應孫軍事會召（以上二十一日下午五鐘） 
　　香港電　洪兆麟昨離省第二師長由胡漢卿暫代聞洪係赴桂任總司令或謂回湘活動 
　　香港電　總司令部因欵絀令撤黄埔海軍校 
　　香港電　陳擬任前陸軍師長蘇愼初爲總参謀長 
　　香港電　馬君武通令改選桂省會設籌備處於省署 
　　香港電　馬君武决擬改編散軍分駐各地并派軍監視 
　　香港電　陳炯明令區派警調查五歲以上小童塡册具報爲强迫教育準備（以上二十一日下午九鐘） 
　　蕪湖電　白寳山由安慶來蕪疏通意見（二十一日下午八鐘） 
[國外專電]  
　　華盛頓電　中代表得北京内閣摇動之報告頗爲焦慮謂内閣改組能統一國家而固華會地位誠爲幸事但若繼任人物不孚衆望則恐使代表棘手而對日問題欲取嚴重態度尤不易爲（十九日） 
　　華盛頓電　日本已提魯案之最後答案要求（一）膠濟路欵由協約國估價委員會定之（二）中國向日本借欵權利與他國投資築路者同（三）借欵合同談判儘六星期告成（四）借欵期限自十年至二十年（五）鐵路技師及車務總管等由日本推薦而中國委任之中國尚未答覆大約將堅持前議主張立即收回欵儘三年償清雙方恐將决裂一二日内勢必託英美斡旋或將提交大會請求公决北京目前表面上之發展將與大會行動極有影響（十九日） 
　　華盛頓電　中代表團副秘書長曹雲祥赴紐約華盛頓各處游說謂苟無外人作梗推波助瀾則中國自能統一中國提出各案理直氣壯未可視爲饒舌又謂中國電諭代表勿辭職故各代表等現照常合力辦事（十六日） 
　　華盛頓電　會務因法國海軍要求事致滯進行年内斷難收束加以耶節新年休息至少將展至一月中旬（二十日） 
　　華盛頓電　魯案昨幾决裂今日日代表電致東京請示贖路應付辦法王寵惠今提議二十一條要求日代表請緩日備文答覆故遠東事件暫無解决惟華人銀行團擔任路欵之議頗壯中代表聲勢且引起輿論重視英代表曾有勢力範圍今已不合時宜之聲明中代表利用此說以攻日本在滿地位英國遂未便左袒日本美参議院頗欲察視中國問題結果是否與羅特原則相合然後再批准四國協定综此數因魯案或不致無望（十八日） 
　　華盛頓電　倫敦電傳法國已接受海軍比例原議大會空氣爲之清朗聞法國要求係在十五人委員會秘密提出本不欲發表乃英國新聞訪員竟披露之今法國主力艦要求雖已撤銷但仍要求輔助艦噸數在原定比例之上而對潛艇問題尤不放鬆雖貝爾福有請大會廢除潛艇之說意國有必與法國同量噸數之主張然法國不稍退讓（二十日） 
　　倫敦電　美使哈維奉休士訓示與白里安接洽白旋撤銷海軍比例之要求白到英後即疏通英法談判德國賠欵之塗徑態度和緩漸著効力談判即將開始大約德閣員賴齊諾將被召與會傳說英法德將考慮締結關於歐洲事件之協定預料英相喬治或有驚人提議主張召集歐洲大會連俄德在内公議歐洲關係之新基礎聞英國擬贊助撤回來因河協約軍以節經費之議惟法國能否贊同尚屬疑問（十九日） 
[交通大學無線電]  
　　紐約電　馬素接到消息據稱孫中山不願與聞張作霖所擬織之混合内閣 
　　華盛頓電　哈定總統意見以爲四國協定中關於防禦工程等事僅適用於島嶼領土若日本本部則與此無關猶美國大陸之不能適用此約也 
　　華盛頓電　官場消息法國接受美國所提主力艦之比例聞法代表薩爾諾向海軍委員會切實聲明法國接受主力艦比例而以法國得與會他國同意可獲潛艇及其他防禦軍艦之充公噸數爲條件 
　　華盛頓電　英代表稱法國已接受休士所提法國主力艦十七萬五千噸之議其餘海軍計畫則保留之其第二步將提出潛艇噸數 
　　華盛頓電　英代表稱潛艇問題苟無協定則以前所定關於限制軍備之各種辦法皆將推翻即五五三計畫之成敗亦繋於法意比例之協定今法意尚未有此協定也 
　　倫敦電　非官場消息英相喬治與白里安晤商時曾建議於一月間召集英法意德俄五國會議同時由協約國財政專家考察英法所贊助之計畫以穏定國際滙率並改良歐洲經濟現狀 
　　柏林電　倫敦半官消息英相喬治與法總理白里安之會議目的在肅清某種誤會而非締結正式協定蓋正式協定必由高等會議辦理也晚旗報稱喬治擬締結英法德意防守盟約喬治以爲英法不能向美國要求食物多於美國所願給而歐洲困難尤須歐洲獨自解决之喬治計畫又擬以來因河區域爲中立地點恊約國立即撤回其駐紥來因之軍隊如是英國對於賠欵之要求願予讓步並許法國有收受賠欵之優先權倫敦雜誌報稱喬治與白里安集議時表示惋惜之意以爲鞏固英法交誼之方法尚未獲欲得之結果英國輿情因此爲之不寗喬治主張協約國對於德國韋士内閣不宜操之過急因韋士内閣乃歐洲所見最結實而最可信任之德内閣也如相逼太甚迫其辭職則代之者或爲更不可滿意之内閣該報又稱一月初召集歐洲大會之氣象尚屬不惡每日電聞報稱白里安之意德國既未自己宣佈停止付現令亦未阻止德國以普魯干債劵吸收現欵則法國將仍反對恊約國准德停止付現之議法國辯論報稱喬治如欲修改凡爾塞和約則白里安或不允從之該報又稱法國宜絶對聲明不願直接或間接参與凡爾塞和約之修改但堅持和約所予之保障 
　　華盛頓電　日代表德川或乘高麗丸日輪一月十三日回國 
　　舊金山電　日代表現留定艙位擬一月二十四日乘日輪起行 
　　東京電　依照華會協定應予拆毁之弩級式戰艦土佐號已在長崎行下水禮觀者甚衆 
　　葡京電　葡内閣諭解散國會定一月八日選舉（以上二十一日到） 
[特約路透太議專電]  
　　二十日倫敦電　法國海軍要求所釀成之誤會現已廓清一部分故華盛頓輿情對於大會之成績漸抱樂觀據白里安氏對路透社員所發之言觀之法國最近之見解似如下述法國對於攻撃所需之軍備固無不可通融惟對於守勢所需巡艦潛艇驅逐艦之問題則特别注意至於潛艇問題大會行將開議聞英代表將力主全部廢除如會衆皆不以爲然則英國將堅請削減美國原議之潛艇噸位如他國必欲有潛艇則英代表將聲明英國有建造大批新式抵制潛艇艦之必要 
　　二十一日華盛頓電　休士氏白里安氏間往來文件關於法國對海軍比例問題之態度者刻已公布國務卿於十二月十二日向法國重行說明三大國所締結之協定並謂法國如與他國作同樣犧牲法國當有十萬二千噸但三大國願使法國有十七萬五千噸俾法國無須拆毁其無畏式戰艦又謂如三大國不有協定而仍繼續擴張海軍則法國所欲得之更大對待力在實際上不獨不加多且反大减十八日白里安氏由倫敦電覆休士氏對於美國之見解在主力艦方面願予讓步但謂用於防禦之軍艦如與主力艦作同樣之裁减則法國不能接受因防禦所需之軍艦乃保護法國領土所必要也 
太平洋路透電 
[北京新内閣及日報之評論]  
　　二十一日北京電　新内閣尚有數事須待解决而財政一席曹主高凌霨梁主張弧今爲主要爭點故新内閣名單雖隨時有發表之望但延遲數日亦意中事聞外交海軍二席均不變動顔得各黨及國民之輔助李則海軍人員擁護之海軍人員來電力主留李否則海軍忠誠恐有摇動代理教育總長已於今晨辭職其他各部總長亦未决定但除財政外不致有重大頓挫今日命今郭則澐仍兼充國務院秘書長俾協助顔代揆辦理政務蓋郭於閣務最稱熟悉也正誼報今日豫料葉恭綽將充國務院秘書長 
　　二十一日東京電　讀賣六新聞謂梁士詒組閣可促南北統一梁在前清居高位資格甚深可得北方之輔助且爲粤籍故南方領袖亦與友好極合和事老之身分朝日新聞載稱内閣改組極關重要蓋新内閣之前途與責任均視前閣爲大今日世界反對軍閥之趨勢與列强聯合對華之宣言皆予中政府以極好機會而從事於實業與政治改革新閣員如不舍除瑣細之内訌則民國統一之機會似將永遠無望 
 
 

Page 5

 
 
   
 
 

Page 6

 
 
世界路透電 
[法國接受海軍比例]  
　　二十日華盛頓電　法國代表團已接受法國戰艦噸位以十七萬五千噸爲限對於其他各點則加保留白里安氏答覆休士氏接受戰艦比例時初言主力艦乃供攻繋用輕巡洋艦驅逐艦潛艇乃供防衞用 
[英國提議潛艇案]  
　　二十日華盛頓電　英代表團正式請求於星期三日或星期四日開全體會議俾英國提出取銷潛艇案 
[魯案之無期休會]  
　　二十一日華盛頓電　日代表團宣布魯案全問題須候東京訓令以定方針故中日魯案會議已無限期休會對於膠濟鐵路管理權並未商定辦法 
[德國賠欵與英法兩總揆]  
　　二十日巴黎電　法國洛歇爾氏與德國賴齊諾氏今日在倫敦會談繳付賠欵問題據各方面消息德國因各協約國皆抱堅决態度法國尤甚英相喬治氏復有宣言故現圖設法使協約國滿意 
　　二十日倫敦電　英法兩總揆今日正午復在唐林街會議一小時之久據公報宣稱該會議現繼續研究賠欵數目·德國現狀·德國履行義務所可提用資産·改良歐洲經濟狀况方法各專家今日午後將復開會考慮各事明日兩總揆擬續開會議 
[新芬黨與英愛和約]  
　　二十日倫敦電　新芬黨國會今晨復開會議討論批准英愛條約事贊成者與反對者辯論甚爲劇烈午後開秘密會議聆防務總長報告軍務英政府因新芬黨國會將否批准和約今尚未定故已取銷撤退愛爾蘭戍兵之籌備 
[中法實業银行與庚子賠欵]  
　　二十日巴黎電　聞中政府已與駐北京法使簽定合同規定利用庚子賠欵挽救中法實業銀行各報深以爲慰 
　　二十一日倫敦電　路透社巴黎訪員傳來半官消息謂以庚子賠欵復興中法實業銀行之說傳之過早此事將於白里安氏由倫敦歸時考慮之 
[朱代表之演說]  
　　二十日倫敦電　中國代使朱兆莘今晚向華僑聯合會宴會演說謂中國如風浪中之小舟其中乘客仍互爭個人之利益朱勸學生爲祖國服役學生之機會與教育均較國内同胞爲佳祖國今急需此種人才云云 
[日商游英之演說]  
　　二十日倫敦電　英國商會聯合會副會長昨開午餐會招待日本商業視察團席間日人團琢磨博士說明其游英目的謂將研究英國方法以期施諸日本又謂日本若干商人若缺乏商業道德視察團不欲掩護其短至於在外商業之競爭雖有困難未嘗無美滿解决之法中國甚大可吸收英美日適當比例之製造品云 
[各國近事記]  
　　二十日羅馬電　外交大臣今日在下院提交議案主張撥六百萬里爾救濟俄國饑荒當時曾痛詆勞農政府妨碍意俘回國及不許意國委員團赴俄之不人道 
　　二十日巴黎電　索伯朗公民大會投票之結果主張附匈者三分之二主張附奥者僅三分之一 
　　二十日華盛頓電　参議院已繼衆議院通過撥欵二千萬元賑濟俄災議案 
　　二十日倫敦電　各鐵路爲活動商業計宣布大減煤鋼·鐵運費 
　　二十日華盛頓電　貝代表與隨員已試定興洋丸船位該船於一月二十四日由舊金山起椗 
　　二十日巴黎電　一九二一年前十一個月内法國人口品共值佛郎二○三九四○○○○○○計三二七七六○○○噸按去年同時爲四五一七六○○○噸出口品共值佛郎一九三七○○○○○○○計一三四九三○○○噸按去年同時爲一一六八七○○○噸 
[公電]  
　　福州省議會等致華代表電　華盛頓中國施顧王代表暨余蔣兩先生鑒魯案速提出大會取消二十　條件否則國民誓死反抗此間並已舉行示威運動福建省議會總商會省教育會教職員聯合會學生聯合會暨各團體叩篠 
　　汕頭來電　各報各團體鑒汕頭皓日起實行抵制太古船貨謹聞厦公民會駐汕代表馬育才趙眞眞馬 
　　北京來電　上海申報暨各報館鈞鑒昨致安徽張督軍許省長及公團并津滬漢諸同鄉一電文曰逕啓者皖省此屆省議會選舉僞造選民賄買選票控訴案至五十餘起輿論憤激力主根本撤銷應請省長尊重民意將此屆僞册賄買之選舉宣告無效重行調查依法改選拔本塞源在此一舉務祈諸父老協力進行（致督軍省長則云鼎力維持）無任盼禱宋易等叩等語務祈諸公主張公理一致維持爲是至叩宋易等叩 
國外要聞 
[華會中之山東鐵路問題]  
　　國聞通信社十七日華盛頓電云今日（十七）山東鐵路仍議贖欵年限問題日代表謂定二十三年中國贖回該路者因各國在華所辦鐵路年限平均四十五年膠濟路自一八九八年至今已遍二十二年之故我代表表示堅决態度並進改爲三年内完全贖回日代表讓爲二十年我代表不允日代表問中國欠日債不還甚多何以此欵獨急欲還我代表謂贖路日債性質不同且政府負債各國常有至此路欵國民願政府及早收回日代表謂日本欲在該路於一定年限内保留幾分利益並無他意我代表答以三年堅持不讓准備决裂日代表少示緩和又十九日電云今日山東鐵路問題日代表對借日欵一層已不堅持問題重心惟在還欵年限我代表提議原爲九個月内全路還我路債則自三年後至十年内無論何時可以全數還清日代表堅請讓步我代表改爲三年後至十二年内無論何時可以還清日代表謂此同虚語請將還清年限展長我代表不允日代表要求該路聘請日本總工程師我代表僅允於路欵未還清前得酌聘分段工程師未决議大會須至來年一月底方可閉會至早亦須一月二十日 
　　東方通信社二十日華盛頓電云山東問題交涉尚未定奪兩國全權因同須請命於政府故自開日始休會數日 
[華會中之中國保全協定]  
　　神州通訊社東京通訊云自羅特氏之四大原則案經各國承認後我國代表陸續將原則適用範圍内之各種問題提出如撤廢客郵收回領事裁判權撤退客軍增加關稅等均經各國大體承認故又將中國提出之局外中立案通過遂於四大原則之外追加一案使中國不能締結違反四原則之條約協約定等均於日前由参加九國簽字且聞此項原則將取協約形式稱爲『中國保全協約』其内容大致如下第一條協約國確實承認中國之主權獨立與領土行政權之保全第二條協約國爲欲中國樹立鞏固之政府起見與以充分之機會第三條保障在中國之商工業之機會均等第四條協約國不得利用中國之現狀要求致他國權利因而縮小之特殊利權第五條中國將來不得與本協約國中之一國或數國或第三國締結有違反本協約之條約以上五條爲完全關於中國之協約此項協約已經美英法意中日比荷葡九國代表簽字故我國代表十一月十六日提出遠東委員會之十項原則有包括在五條内者有未能成立者惟尚有中國局外中立一條亦係羅特氏提出欲於有事之時使中國不致捲入漩渦而設其内容則已包含於第五條之中蓋欲保中國完全中立惟有中國不與協約國中之一國或數國或第三國締結條約協定或政治上經濟上之協約也至於日本對於第五條其所以能表同意者蓋其解釋在别一方面緣日本素忌美國與中國接近恐將來中美間成立一種中美條約則日本在太平洋必受有形無形之迫壓且即太平洋上之壓迫日本得以迴避而從中國大陸而來之壓迫則永不能迴避爲豫防此種危險起見故亦贊成中國之局外中立不問有事無事於日本均極重要也一言以蔽之日本常疑美國欲藉中美條約以爲有事時陷日本經濟於孤立故無論有事無事彼均不願有中美條約出現此中國中立案得以容易通過之内幕也其餘四大原則大體與確保太平洋之和平宗旨無背惟實際問題如關稅問題·領事裁判權問題客郵撤廢問題等雖亦根據此原則通過然列國皆只大體承認而已至於具體的實現仍須若干年月故此協約即已簽字而其効力非即日可得發生吾國民於此實不可不奮發者也 
[英國鐵路改用電氣之新計劃]  
　　世界新聞社倫敦通信云近數日來此間起一新問題即鐵路改用電氣　車是也聞英政府對於此項計劃已聲稱願爲新招集股份利息之擔保以便發起者着手募股舉辦此計畫若實行不但爲一種新企業於鐵路可以省費且可予千萬人以工作亦爲謀失業者救濟之一種極佳計畫關於救濟失業問題英人曾擬議許多方法然皆因籌欵爲難作罷今此項鐵路計畫預料可以獲利則發行股票應購者定必踴躍據發起人所擬各鐵路募集新資本之數額分配如左大東鐵路一○·○○○·○○○鎊地底鐵路推廣線六·○○○·○○○鎊東南鐵路五·○○○○○○鎊印度各鐵路五·○○○·○○○鎊 
　　此項新計劃之能否實現全視政府之擔保贊助若何即如東南鐵路尚未决定進行須俟政府表示態度後再定唯地底鐵路推廣線與東南鐵路巿外線之兩計畫可望見諸實行此外尚有在籌辦中之計劃數種兹分述如次（一）由倫敦至白拉頓及南海濱一線關於此綫之巿外支綫與倫敦白拉頓間之幹綫均預備改用電氣行車（二）大東線此線之巿外線一律改用電氣行車籌議已久（三）中地線由芬邱街至南端一段一俟爲情形所許時即改用電氣（四）倫敦至西北線華德福與尤斯登間一段預備改用電氣已有多時（五）東北線堯克與紐喀斯間一幹線（長八十英里）又北阿勒登經斯多敦至渡山之一支線改用電氣之計劃聞已全部告竣（六）蘭克歇與堯克歇線改用電氣正在考慮中 
　　前述之印度鐵路以五兆鎊新資本改用電氣計劃如果實行可雇用人工不少該路久需修築改良其所需大批材料車輛亦擬專向英國廠家定辦 
　　據東南鐵路局中人言該路改用電氣之計劃如着手實行須添雇工人約六千五百人三年内付給工資約三百五十萬鎊用電氣後行車速率可增高百分之三十行車次數亦增多百分之三十設如有一人住處距其執業之所七英里每星期來往十二次若一年内有五十星期每執業日須行此路程則共須行四千英里有奇依舊時情形費時至少二百四十小時即等於一年内三十日之執業時間今若據東南路局省時百分之三十計算則此人每年約可省乘坐火車之時刻等於執業之日十天也大東鐵路改用電氣之計劃與利物浦街車站尤有特别關係故英人公衆極盼其成功但該局董事部須俟確知財政部究擬予以贊助與否再决定進止如果實行聞至少需欵一千萬鎊雇工四五千人 
　　下院議員華德生氏實質間政府對於此等鐵路改用電氣之計畫是否贊助抑將依據鐵路條例合併各路之磋議而阻其進行政府尚未有切實答復 
[德國特約通信（王光祈十一月八日）]  
　　馬克跌價與生活　　 
　　德國馬克近日大跌特跌國家財政已有瀕於破産之勢法國方面報紙現已有人提議對於破産後之德國協約國方面應如何組織『破産管理團』以管理德國財政之說其情勢之急可想而知德國馬克之不能大漲記者已於七月八日『馬克之過去與將來』通信中詳述其原因今日距記者七月通信之日爲時僅及四月而馬克又跌至四倍眞有江河日下之勢矣兹將馬克一年來之行巿列表如下以資對照 
外國貨幣合馬克價值戰前去年十一月今年十一月八日 
每個金磅二○·四二九二六六·一一四五· 
每百法郎八一·四八八·二一四○· 
每個美金四二九七七·五二九七· 
　　據上表觀之今日馬克價值較之去年已跌至五倍之多尤以最近兩禮拜跌落之速度爲最大查最近馬克所以暴落之原因有三（一）上西萊亚問題上西萊亚爲德國産煤區域工業託命之地德國之能否履行賠償約能否恢復國家元氣皆以上西萊亚之得失爲斷此事德國代表於從前巴黎和議時言之於今年倫敦會議時又言之自此次國際聯盟議决將上西萊亚分割以隸屬於德波兩國後於是德人以爲從此賠償責任無法履行國家元氣亦無由恢復舉國人心惶惶莫知所之更因隆冬已至寒氣逼人上西萊亚既失煤炭遂形缺乏人心益感不安馬克益往下降（二）履行賠償問題今年八月德國曾繳付協約國第一次定期賠欵四萬萬金馬克此欵德政府現在尚無法塡補而第二次繳納定期賠欵四萬萬金馬克之期（明年正月十五日）又瞬焉將至此外尚有他種賠欵若干應陸續交付（如德國應繳協約國百分二十六之出口貨稅及重修法國戰區應交付之貨物若干等是）在德政府之意擬將明年正月十五日到期之第二次定期賠欵四萬萬金馬克一方面請求協約國准其延期交付一方面在英美兩國發行國外公債以籌措此欵其他各種賠欵亦擬請協約國准其一律展期至明年四月十五日蓋明年四月十五日又爲交付第三次定期賠欵之時也其所據之理由即馬克大跌無力繳納現金賠欵然此消息傳至法國後法國輿論界大譁謂德政府故意賣窮以便減輕賠償責任近日馬克之所以大跌皆係德政府預定之計劃云云德國希望展期交付賠欵之議既不能見許於協約勢非努力籌措賠欵不可賠欵愈籌措而馬克愈跌落矣（三）濫發紙幣問題德政府對外則須繳付賠欵對内又須支持政費點金乏術只有多發紙幣之一途計自九月十五日至十月八日爲時不過二十三日竟發行新紙幣五十萬萬馬克巿場上忽然加增如許紙幣馬克價值當然愈趨愈下以上所述種種原因即爲馬克最近暴跌之特别原因也 
　　馬克既大跌特跌生活亦因而大漲特漲計自記者去年五月到德以來以此時生活爲最昻去年五月每套衣服只需五百馬克者現在需一千馬克去年五月每磅馬鈴　只需四十個非里徐者（一百非里徐合一個馬克現在則需一個馬克又十個非里徐總之一切物價皆加至一倍至數倍以上若較之戰前價值則當相差至數十倍之多也兹將一年來德國重要生活品之價值列表如下去年五月一日今年五月一日今年十一月三日 
以馬克爲單位下倣此 
馬鈴薯每磅○·四三○·六○一·一○ 
麫包每個（重四磅）三·九○四·五·七五 
麥粉每磅四·五○ 
猪油每磅二二·一○·五○二七· 
準牛油每磅一九·八·二五二○· 
香油每立特（約重兩磅）三八·一六·二五· 
麵條每磅一一·五○·七·八五七· 
咖啡每磅一六·一八·五○二六· 
可可每磅·二六·一六·一六· 
準咖啡每磅四·　○三·九○四·五○ 
米每磅九·二·五○四·五○ 
蛋每個一·九○一·三五三·四○ 
牛奶每立特四·三○ 
牛内每磅一二一五· 
猪肉每磅一八二二· 
火腿每磅二二·二八· 
菀豆每磅四·八○一·八○三·九○ 
黄豆每磅三·一·一○二·三○ 
魚每磅一·七五○·四五○·八五 
菠菜每磅○·八○ 
白菜每磅一·一○ 
紅蘿卜每磅一·三○ 
白蘿卜每磅一·二○ 
萍果每磅一·六○ 
梨子每磅一·五○ 
鹽每磅○·三五○·三五 
糖每磅四·四○四·五○ 
據上表觀之一切生活價目較之去年及今年五月大概皆有增無減此皆馬克跌價之影響也然生活騰貴之原因除馬克跌價一種外尚有兩種特别原因（一）僱客之擁擠德國一般國民知將來新稅實行物價必大增漲又知此後工作所得必大半爲政府及外人奪去於是趁此新稅尚未實行物價尚未大漲之時大批購買以備數年或終身之用故最近德國各店貨物爲之一空客有自Wiesbaden來者謂該地衣店已售賣一空彼欲購一襲新衣而不可得Frankfurt有一銀行女行員欲購布若干而商店已不能如數與之可以想見其僱客擁擠之情形矣又近來因匯價大跌亦有許多外國人乘機購貨譬如一頂帽子在法國須值三十法郎者在德國只值一百馬克現在一百馬克尚不到五個法郎此亦促成僱客擁擠之一原因也僱客既形擁擠供不應求於是一切貨物皆臨時提高價值此生活騰貴之第一特别原因也（二）奸商之投機一般商人乘僱客擁擠之時一面將物價提高一面又將貨品暗中藏儲以促起巿塲上之恐慌巿塲上需要愈急則貨價愈可抬高譬如白糖一物從前係限制交易人民購糖須持政府發給之糖劵上月此項限制禁令取消人民可以自由購買然因此一般奸商反將白糖收買儲藏以待善價致使一般人民無從購買即其例也奸商既將貨品儲藏物價因而大張此爲生活騰貴之第二特别原因也 
　　要之德國馬克前途雖不至如俄奥貨幣之現象然欲其大有起色亦實非易事至於生活則只有日益增高吾人且靜觀德人如何奮鬥以突出此難關也 
國内要聞 
[北京通信（吹萬）]  
　　交系内閣之醖釀與曹錕來京 
　　自靳雲鵬赴津而後交系組閣之形勢已漸確定徐張二人初皆主勸朱桂莘組閣朱氏力薦梁燕蓀以自代謂時近年關自己對於財政方面毫無辦法不如請燕蓀出或可維持此危局乃改勸梁氏梁先則躊躇後始表示就意惟尚有條件提中一方面與徐張接洽並主請曹錕來京共同商榷昨日趙玉珂來謂曹對於梁組閣皆可贊同如有重要事務可由彼電保請示而梁則堅欲邀曹自來遂又電保請示曹於午前覆電尚云不能來再以電邀乃始於下午覆電允來謂至遲八時可到迨至下午六時三十分曹氏果惠然來京矣 
　　顔外長於昨晚由津回允代理一星期以爲組織繼任内閣之商榷期間今日上午九時即到院復聲明僅代理　星期諸事皆蕭規曹隨望各員司勤愼從事不過一種代理者之門面語而其他各部總長則多已存五日京兆之心矣梁氏對於閣員主張採混合制所視爲最重要者厥惟財交兩部交通一席初欲畀葉恭綽但聞靳將下臺時曾謂奉張曰我今去矣志潭固必將偕去然去志潭而與葉彼必不能甘張答曰志潭固必去但余亦决不令譽虎入閣斯言也張曾以告葉葉遂有不入閣說將予以府秘書長而以交長與徐世章以爲交換次長則用交系中人葉推鄭洪年而他人則推關賡齡一 
 
 

Page 7

 
 
時尚難决定惟說者謂現時交部負累四千餘萬非熟手不能辦理總長一席决不操之交系以外人之手將來或仍屬葉氏亦未可知也至財政一席該系中人多主梁自兼梁不可謂交通借欵成否不可必財部亦抵押俱窮有收入者僅鹽署與烟酒鹽務惟張弧最爲熟悉舍張而外他人長財部恐自顧不遑更何能以大宗欵項接濟他部故力主提張而張則力言財政無辦法不願出任此席且聲言農商以外他部皆不願就但據鹽署中人言則謂岱杉如至財部尚可有辦法鹽稅一項每年收入約八千萬去西南方面不足二千萬還息千餘萬鹽政經費一千四百萬擔保公債年千二百萬約　千七百萬左右「十一」「十二」「十三」年每年尚可餘二千三百萬左右合計約七千萬自十四年起即需還本每年又增支千餘萬年止餘千萬左右自十一年至二十年止最少可得鹽餘一萬三千萬多計則可至二萬萬鍾世銘欲以此數抵發國庫劵八千萬而稽核所以已爲公債擔保不允倘張來則彼與洋員史君爲舊友感情尚好不至以待鍾者待之或者可允發行一萬萬以六千萬還各銀行以鹽餘抵押之小借欵使北京巿面得以稍寛餘四千萬以支配於各處則過年亦相差不遠云云言外似張亦未嘗無意於此也特未知曹來京後主張何如耳外内兩部無論如何决不更動顔則以太會關係·齊則因奉張維持陸軍原擬張敬與藉以維繋廬山會議派而蔡虎臣無地盤亦所不可故此缺尚未定梁啓超氏於中交擠兌時頗爲盡力有功於交行者非淺故亦擬引之入閣至將來變化如何當視明日最後之商榷矣今日梁入府見徐談一時許梁初仍薦朱繼始允許而交通一席徐亦表示願任譽虎出即謁張張對其所提閣員亦强半贊同晚間復謁曹至接洽之情形如何尚未能悉但云明日總可解决也 
[曹錕來京後之内閣形勢]  
　　外交總長顔惠慶奉令暫代國務總理已於昨日（十九）上午九時到院就職全院職員齊集春藉齋謁見顔氏當即向衆演說大意謂此次靳總理决心求去各方勸留均無效果元首不得已面商鄙人暫代揆席自維才力不　一再辭謝迄未荷蒙允許只得聲明勉三五日仍請元首迅將新閣遴定俾得早卸仔肩在此新舊過渡期内自當竭盡心力維持現狀以副總統委任之意諸公在院供職多年一切職務均所熟悉仍望協力襄助俾免業脞等語演說畢遂入辦公室與郭秘書長共閱文件並請郭氏於新閣未成立以前照常到院商辦一切又照例星期一晚間閣員有聚餐會昨晚仍照舊舉行聞今日閣議亦將照例開會惟各部已在預備交代頗覺忙碌 
　　至繼任内閣一層梁士詒出任揆席已爲内定事實惟我國官塲習慣於未登台時照例有一種半推半就態度據聞前晚公府既派吳笈蓀徐世章兩人往訪梁氏再爲一度之商榷梁尚表示謙讓東海當晚復派人請梁氏於昨晨六時進府面談梁氏遂於昨晨八時許晉謁密談甚久對於組閣一層已表示完全擔任對於閣員之分配亦多有討論梁氏出府後復驅車到順城王府謁見奉張秘商一切至於閣員如何分配雖有擬議究不能不待曹錕到京取决昨日上午東海及張作霖均有電話催曹來京一行曹當允於昨日下午二時半由保定起程至晚七時許曹氏遂乘專抵京赴站歡迎者有公府代表吳笈孫·代理總理顔惠慶·軍警長官王懷慶殷鴻壽及其他重要人員曹氏下車後略爲周旋即驅赴炒豆胡同私宅聞關於内閣問題·已助奉張有所商榷並擬今日晋謁東海大約梁氏組閣令日内即可發表 
[津交行財産之調查]  
　　天津交通銀行擠兌風潮近已逐漸平息該行現正由各方面調集現金預備在年内兌現兹將日前直隸財政警察兩廳·暨天津總商會調查該行財産數目照記於下（一）抵押元年債票額二百萬元按四成實換票額八十萬元（一）三年公債票額三千四百九十元整（一）四年公債票額十四萬一千九百三十五元整（一）五年公債票額四萬四千八百十五元（一）七年長期公債票額五十二萬五千五百元（一）七年短期公債票額一萬一千一百元（一）九年公債票額一百三十三萬五各九百十七元（一）十年六釐公債票額四十九萬八千四百元（一）十年七釐公債票額八百元（一）八釐軍需公債票額十萬零四千二百八十元（一）京綏短期公債票額四十五萬元（一）交通部短期債劵票額一萬四千元（一）直隸四次公債票額五萬零六百四十元（一）交通部支付分票額二十萬元（一）中國銀行定期存欵合洋一千四百元（一）五族銀行股票二百七十股合洋一萬三千五百元（一）京行定期存單合洋一萬元（一）中國銀行股票二百五十股合洋二萬五千元（一）中華匯業銀行股票二十股合日金一千元（一）新華儲蓄銀行股票五十股合洋一千二百五十元（一）中國實業銀行股票二百股共二萬元（一）中興煤礦股票五百五十股合洋五萬五千元（一）濼礦公司股票五十股合英金五十鎊（一）啓新公司股票七十股合洋七千元（一）浙路股票三百股合洋三百元（一）有利國庫劵合洋三千三百五十元（一）華官公司股票合規元二百兩（一）華洋人壽保險單合規元八百二十二兩（一）中法馬克一萬五千個（一）羗帖二萬元（一）四年公債五百三十五元整以上共債票股票存單等洋四百二十三萬三千二百一十二元除提出七千七百八十五元實洋四百二十二萬五千四百二十七元規元一千零二十二兩馬克一萬五千個羗帖二萬元日金一千元英金五十鎊 
[北京法專學生挽留校長]  
　　馬鄰翼蓄意攪亂八校長之校務討論會特將法專校長王家駒調任教育部專門司司長該校教職員學生聞知此項消息後大爲恐慌以爲王校長自主持該校以來與教員學生感情素洽今驟易生手恐於學校前途發生不良影響况當此經費無着學校動摇之際校長易人將使學校益陷於危險該校學生會逐召集各班班長詳細商榷並轉向各班分頭討論一致主張請王校長仍留原職當由各代表往王校長處陳述意見請以學校爲重勉力維持一面並呈請教育部收回成命至該校教職員會亦議决一致挽留並於今日上呈教育部詞意摯懇與學生呈文大略相同兹將學生呈文照錄如下竊學生等前見各報載稱鈞部業將國立北京法政專門學校校長王家駒派充鈞部專門司長當即由各班班長面詢法專校長謹悉業已奉令學生等具見鈞部奬勵才能之至意本不敢有所冒凟惟法專校長自蒞任以來與教職員及學生感情均極融洽是以一切措施均頗易易雖當此經濟困難之際猶能有所興革此非法專一校之幸亦教育前途之幸也正當令其久任以求進展况當本學期將終經費毫無着落來歲進行異常危殆之秋更不宜有所更易夫事之濟否固賴才識然輕車就熟事半功倍新校長縱才識優長而對於法專校務或非素稔當此風雨飄摇之中一旦蒞臨其所措施難求較善設有隕越不特校務因之停滯教育前途亦不無影響矣學生等分班詳議僉曰不宜用特仰懇鈞部體國家作育人才意察校務措施維持之艱准予收回成命令法專校長仍供原職匪特法專一校之幸實教育前途之幸也所有以上各緣由是否有當理合呈請鑒核施行 
[孟祿博士討論教育問題（續）]  
　　這種考試問題提出後有人問我定出標凖的機關有兩種那一種較好（一）由中央教育當局定出考試標準（一）在各地組織考試機關我以爲此種辦法第一種在德國已舉行他們在中學校畢業時應用以定學生成績關係學生一生問題在美國有兩種辦法即美之東部有一個考試機關由數省所組織討論考試標凖同題在西方由各學校自己去定不過各省教育當局如視學員去檢查以上兩種在中國那一種較好我不敢定因爲我對於貴國情形還不熟悉不敢下判語我以爲此事須按中國政治·經濟·教育·種種情形細細研究不可冒然從事第二中等教育與高等教育不連絡科目上大不相同方纔說過中等教育的六年制前三年爲普通科後三年爲職業預備科在這中學所學的科目對於高等教育自然有連絡此辦法較舊制完善此次在各地参觀時關於各地中學科目討論很多最重要的就是科學門各地方辦學者總以爲教授科學學校設備不完全我以爲不應當專在設備上講求實在要在方法上研究我前幾十年學科學時亦有此種弊病對於科學的智識名詞均記一點至於用處全不管所以現在中國中學校教授科學最要注重應用方面在美國普通學校中教育方法注重應用因之國家的經濟方面每年加增幾百萬元的利益如學農業的選擇種料在學校中告兒童選種方法兒童在鄉下即可應用農事的收成即可較前爲優此即科學上應用的一個比方我從前讀書學科學時不過當作文科還不如現今科學効力之大所以研究科學最要注重應用方面中學校教授科學方法及内容關係很大不但對於普通教育上如此就是在别的事業如軍事上關係亦很大軍事上利用科學的能力纔造出許多利器在中國軍事上種種的需要最好不要依賴外國我個人意思在中國鋼鐵木料及他種礦産原料很多如能應用科學方法來製造自然可以自己供給而有餘此外如實業·工業·自亦可利用科學的能力以發展之如此國家自然有獨立的實力而不爲他人所箝制矣諸位提出的關於中學校的經費問題與法國由中央政府拿出欵來辦教育相同我不贊成此辦法法國雖爲共和政體因歷史關係人民性情趨於一致其中階級貴族與平民尚有區别此方法在法可用在美即不能用因美國各種人民均有性喜自治所以甚不適用我以爲中央所以補助教育經費者乃一時的鼓勵使各地方盡其所能自的還是本地自籌經費若本地萬辦不到的事中央才應當擔任起來現在貴國情形高等教育中經費不充政府還不能供給若兩告政府帮助中小學校經費更不可能不過紙上空談而已以前所談關於第二問題亦有一部分答到第三問題即社會上自己發展社會教育我以爲教育不能專靠視學員去調查還要有提倡教育的人才我在各地参觀舊式學校甚多且舊式教育很受社會歡迎因爲此種教育很能受社會上的信仰很能與社會接近所以有許多人願出欵來帮助此種學校可以改變爲新式學校但靠視學員去調查不行非要靠熱心社會事業的人去辦不可（未完） 
[海後灘案交涉近訊]  
　　厦門海後灘交涉案近經外部與英使迭次磋商迄無進步聞日前外部根據厦民公意曾提出六條辦法照會英使其辦法内容（一）經理權收歸稅務司辦理（二）經理範圍以注重衞生爲限（三）撤銷英國旗（四）撤銷圍牆路牌（五）浮橋照租地慣例納租（六）如有妨碍公安等事稅務司得派警制止之英使方面嗣亦提出對案六條其中以第三第四兩條所關爲最緊要第三條細目内有（一）犯人經過（二）武裝軍隊上岸（三）團體集合或游行如有以上三項情事均須知照英領事俟允准後方能通過第四條係表示旗牆牌可以撤銷但有必要時仍可再造外部方面接到此項對案後認爲殊無理由當又擬定各項辦法定於明日再行知照英使而閩人方面經前日開會决定由福建旅京同鄉會·福建旅京各縣聯合會·旅滬福建同鄉會·旅京福建學生聯合會·厦門公民會五團體各推代表一人合力交涉并經各團體推定蕭奇斌王冷齋廖立峰楊慶霖盧心啓等五人於昨日午第後四時赴外交部進謁顔外長顔因事冗當由司長周傳經接見謂此案連日與巴参贊磋商之下彼方對於來文中所述之第三第四兩項仍甚堅持部中所擬二次抗議條項現已脫稿一俟長簽字之後即可送往至此次抗議所提理由大抵仍根據前次六項第一目的在收回經理權如至不得已時即雖可委託其繼續經理但亦須分清權限代表等當謂該地本非租界不過託其經理衞生事件今若事事知照則我是失其主人翁之資格故無論如何我國均須保有自由行動之權而浮橋亦須照例納租方不致喪失土地主權周司長亦甚以此說爲然當决定即「我國如無妨碍秩序之行爲在海後灘行動均絶對自由」之宗旨再向英使館交涉談至此適巴参贊來訪各代表遂興辭而出 
[旅京海人對於商埠之督促（巿隠）]  
　　條陳注重調查事項 
　　海州爲隴海鐵路地方極關重要前由旅京海人公呈京省兩政府請其該處開闢商埠當經當道核准未幾即明令特派段書雲爲該商埠督辦近以隴海車段尚未完全通車而海州海港正在進行测量亦未正式開築故商埠一時不克開辦特先行組織籌備處一所地點設於南京取其便與省政府接洽該處設立倐已五月旅京海人對於該商埠既曾發生密切關係自不能不望其辦理日臻完美在此籌備期間尤認定調查一項關係最爲緊要爰擬具意見書臚陳調查辦法調查地點調查時期三要項已於前日繕寄商埠督辦請其酌予採擇施行兹錄原文如下呈爲籌備商埠最重調查謹另摺缮呈管見公懇鑒核採擇事竊查海州商埠設處籌備倐歷數月一切進行事項當已早經籌畫按期實施鎔等區區之愚竊以爲商埠籌備期間第一要務在於調查舉凡國内國外著名商塲皆宜詳加考察工程如何設備行政如何措施一一分析而比較之自能得其眞相此不惟師法有資且可鑑别得失用敢不揣冒昧謹擬就關於調查事項意見書一件另摺繕呈公懇督辦賜予鑒核如蒙採擇不勝大幸謹呈海州商埠督辦海屬旅京同鄉邵長鎔吳鍾麟謝翊元江恒源杜廷纊汪壽序徐延慶等其附呈意見書云竊海州商埠居南北商塲之中樞佔隴海鐵路之終點外則關係國權之防衞内則關係經濟之盈虚地位既重要異常前途自發展無量凡有常識所能詳知但此籌備時期允宜特加注意查籌備事項曰調查曰研究曰計畫而研究計畫之所資必根據於調查之所得可知三者之中調查實爲根本兹謹貢一得之愚冀作細流之助（一）調查辦法宜分兩項甲實地調查由處特派專員親赴指定地點詳察其行政與工程之現狀並考其已往歷史詢其未來計畫口頭告語則筆錄以從表册觀覽則摘要以記每至一處調查事畢必作一極精詳而有統系之報告凡任調查之人才必具次列數種之特長一具有實業行政或巿政之學識經驗二富於研究能力三能實心任事本處以内如因一時人員不敷分布亦可咨調其他機關之相當人員短期擔任由處供給旅費在未經出發調查以前對於所欲調查之地必由任調查者擬定一調查目錄呈由督辦核定庶免漫無系統博而不精乙書面調查此係不得已而爲之蓋因經費有限時間有限人才有限必處爲長時間之考察則勢有所難能是以除實地調查而外尚須補之以書而調查舉凡各商塲之報告書章程統計表月刋雜誌等均可擇要咨取或定購惟收到以後必由處内指定數員分類研究摘尤抄錄編成有統系之書表俾可一目了然其爲外國文者並須派員迻譯如文字太多不能全譯亦可擇其精要而譯之上述兩項調查似宜於每一月終由處列成簡表刷印公布如派某某调查某地收到某某報告書若干件譯成某某書若干字編成某某書表若干件庶幾在内有成績之考查對外有事實之表見（二）調查地點宜分兩種甲屬於國内者在北如濟南濟寗龍口青島天津奉天大連在南如香港廣州厦門上海漢口宜昌皆可派員前往實地考察乙屬於國外者如美之紐約及其他新設商場法之巴黎里昂德之漢堡日之東京長崎大阪可由處函託驻外公使或領事或其他私人介紹旅外之相當人才就近兼任調查事務其調查目錄並可由處擬定大概寄請按條詳查分類報告至關於書而調查事項有應搜羅者如章程表册等並可託其兼任收輯及迻譯之事不妨由處限定時期酌予津貼以酬其勞（三）調查時期隴海鐵路東段由徐東向現已施工預計全路告成之期或不出於明歲而海港實施測量亦云須經過兩次伏汎光陰轉瞬明年夏期一過當即正式開工商埠至此勢必實行開辦當此未經開辦以前預計時日似應於籌備期間内决定一調查期間愚見所及擬請從現在起至十一年五月終定爲調查時期在此時期之内務必將國内國外所欲調查之地逐一調查完竣務必將所欲收集之文書表册逐一搜得編成便於参考研究之材料調查既有所得則根本已立再分一部分時間從事於研究從事於計畫迨至正式開辦則早已成竹在胸自不難應付咸宜矣芻蕘之見是否有當敬乞抉擇施行商埠幸甚地方幸甚 
[吉人組織外交協會續紀]  
　　吉垣各團體曾於十一日開聯席會議組設吉林國民外交協會大體已經决定十五日午後一時復假省議會開會各團體均派代表列席討論會章及致華盛頓電文略有修正當即通過並决定俟各團體將評議員推舉到會立即設立評議委員會應付外交事宜三時散會兹將簡章暨電文分錄如下（致華盛頓電）（一）太平洋會議中國代表施顧王三先生均鑒近日報紙喧傳青島一案及二十一條之約有不能提交大會之說吉人聞之憤激萬狀我國不承認直接交涉青島已成鐵案萬衆一心决難遷就至於二十一條之痛酷東省受害最深人心怨恨莫可名言雖强權無公理非口舌所能挽救然與其忍恥圖存貽譏列國曷若激烈抗爭敗有餘榮諸君子名播中外念切宗邦必不忍辱命喪權以遺吾國之羞也迫切陳辭俯希垂照吉林國民外交協會鹽印（二）美國大總統鈞鑒並轉述遠東委員會同鑒近日報紙喧傳青島一案及二十一條之約有不能提交大會之說吉人聞之憤激萬狀我國不承認直接交涉青島已成鐵案萬衆一心决難遷就至於二十一條之痛酷東省受害最深人心怨恨莫可名言貴總統首唱大義寰海景仰務希鼎力主持　怨不避將此類不平等條約悉爲剷除以樹和平之基礎戰禍永絶全球蒙福感恩者不止敵國人民已也事迫言切俯希垂察吉林省議會暨十一團體鹽叩（簡章）第一條本會本吉林全省國民外交意見協定辦法督促政府及太平洋會議代表共同進行以保全中華民國之一切主權利權爲宗旨第二條本會係由吉林省内國民公同組織以爲外交後盾故定名曰吉林全省國民外交協會第三條本會附設於吉林省議會第四條本會設會長一人由省議會長兼任如因事故不能到席時得委託副議長或另推臨時主席代理之第五條本會應設置評議員由各團體推舉之其員額暨職務如左一省議會推舉評議員六人二農工商教育四總會各推舉評議員二人三其他各團體各推舉評議員一人前項評議員均有議决本會一切事務之權第六條本會應按事之繁簡設置幹事分掌文牘編輯庶務會計等事由會長於省議會秘書廳職員内指定任用之第七條本會因辦事需要得用僱員夫役若干人由會長於省議會書夫内指派不支薪水但得酌給津貼第八條本會會期無定時凡遇外交應議事項須由會長訂期召集之但遇外交重大案件應由各團體中一團體或評議員三人以上之提議經到會人員過半數可表得召集國民外交大會第九條本會所需經費應由各團體共同擔任第十條本會應刋木質小方戳（約一寸二分）及木質長戳各一顆專備尋常通函之用如遇正式文件須由入會各團體公同蓋印以昭愼重第十一條本章如有未盡事宜得隨時由評議員三人以上之提議開會增删修改之 
[魯人對膠濟接防之建議]  
　　本年七月間山東外交協會警察聯合會爲　　公所　題曾聯合各界赴都請願結果勝利兹聞兩會同人近因津滬各報又載北京交通部擬出任接防事宜其主管人員由交通部派來其警士則由京奉京漢兩路撥派一部分而與山東原有之膠濟路警合組其名義上事實上均不免有所窒礙日前兩會以聯席會議之結果擬具說帖呈送田兼省長旋由田兼省長向協會會長常勉齋君表示採納並允致電中央希圖挽救昨日該兩會又向國務院呈請愼重其事其文如下爲呈請事案查本年七月敝會等依據京滬報載中央政府爲預備膠濟鐵路之接防在山東設置第二警察督練公所因即遣派代表赴部呈請取消旋蒙内務部令由京師總監向各報聲明政府尊重主權尊重民意全國佩感豈惟魯人現據各報喧傳鈞院對此接防計畫責成交通部會同山東省長公署合組膠濟路警其合組之概要孫由交通部撥派京奉京漢兩路警察五百名自帶餉械連同山東原有之膠濟路警六百名統由交通部派員統帶設警察管理局於坊子以便實行接防各等語敝會等對此問題屢開會議兹以一得之愚縷述如下（一）膠濟鐵　自歸日人管理而後交涉日繁沿路各處匪患日熾故保護該路警察之資路無論對内對外應以熟悉地方情形者爲最要如果原有警士不敷分布似應由山東省署攷選山東警察專門人員合同原有警士分頭訓練輪流防守庶幾人地兩宜克盡厥職且查山東自設置警校而後所造成之專門人材業至三五千人又查各班學科類多注重日語若攷選此項人員前往服務尤易結收良果如謂交通部派撥之警士係屬自帶餉械政府此項計畫乃爲山東省署减輕政費之意思竊謂政府通融政費但能命令調撥自能彼此互解不能以京奉京漢兩路不派警士前來接防即不能調撥餉械各費以補山東之不足此請求鈞院咨由交通部保留調撥餉械之原議停止撥派警士之實行而令行山東省署就近攷選合格警士者也（一）膠濟路現爲日人管理則此次接防之主管人員其職責注重之點决不在交通範圍以内故此項主管人員之資格於外交經驗警察知識而外尤必洞悉地方情實方足以維沿路之治安杜外人之口實且此接防機關成立而後所有内政外交均須直接仰承於山東省署及山東交涉公署而間接歸轄於内務外交兩部如由交通部派員來東主管其事微論其學識經驗未必勝任愈快即行政上事實上亦諸多不便之感此請求鈞院將此主管人員選派之權完全劃歸山東省署者也以上二者對於接防前途關係甚鉅爲此合詞呈請鈞院施行山東外交協會山東警察聯合會 
[川省制憲之進行]  
　　四川制憲問題醖釀甚久現省議會已將省憲法會議組織法草案修改完善經過三讀手續於十二月五日完全决議并將議决法案通電公布該案内容如下「（一）省憲法起草委員由省議會票選省内外富有學識經驗者十三人组織之起草期間限以三十日并得延期十日逾期未能完成改選起草委員另行起草草案成立交審查會審查（二）省憲法審查會由省議會議員中選出四十人各縣教育會農工商會各選代表四人縣議参兩會共選一人省教育農工商會成都律師公會重慶商會律師公會各選一人組織之有修正省憲法草案之權審查手續無論全部或一部須經三讀會不得省略期間定爲六十日逾期審查未終得延長三十日再逾期尚未審查終了應改選審查員另行審查審查結果付總投票决之（三）公民總投票期以六十日爲限逾期未投竣得延期三十日總投票之程序由省議會另定之總投票决定後由四川省憲法會議公布之（四）省憲法會議籌備處由省議會舉七人爲籌備員籌備省憲會議一切事務并接受起草委員會擬定之草案交由審查會審查審查畢付總役票表决此外全省人民得以書面陳述意見於起草委員及　查會制憲經費由籌備處編制預算交省議會議决咨省政府在正稅項下開支之」省議會根據此項法案已於十二月七日開大會選定劉成勳·鄧錫侯·但懋辛·向楚·石青陽·會　森·蕭德明七人爲省憲法會議籌備處籌備員着手進行 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[大連金建將實行取消]  
　　東三省自中日新約實施後日本商民紛至沓來遍居各縣極爲繁夥而其人又皆富於企業能力凡所營圖皆有蒸蒸日上之勢而其商業之發達亦一日千里當前此日本關東長官白仁陰受滿洲朝鮮銀行之慫恿力主改用金建以期操縱滿洲金融之霸權而謀商業急遽之發展日本駐奉赤塜總領事駐奉有年洞悉華人性情以爲三省久用銀建習爲故常驟然變更勢必遭華人激烈之反對而於日本在滿商業之前途不惟無絲毫裨益且恐從此而生鉅大之損失曾將此中詳細情形陳之關東長官請其改變方針另謀中日商民親善之道詎白仁氏一意孤行不少顧恤於是金建問題遂以實行矣我國商民視日本此種舉動爲摧陷東省商業之惟一毒計遂聯合一致極力反對而日本在滿商業遂大受影響一時商號倒閉者踵相接日本商民因受此種影響營業困頓無力支持轉相遷移及相繼回國者尤相屬於道絡繹不絶日本商業會議所見日商營業日形衰敗頗用隠憂曾數與奉天總商會抗辯卒無效果不得已由該商業會議所石田武亥氏與奉天總商會長魯宗煦磋商將金建取銷並擬條件四項以資遵守其協定書中載明中日雙方交易無論何時買賣及何種貨物均須以奉票爲本位惟買賣上一切貨幣因三省情形不同各地有從來之慣例者即按照該慣例辦理其附帶之條件（一）大連金建命令由日官廳定期取銷此後無論何時不得在中國境内重行提出（二）在東三省設立之朝鮮銀行及出張所對於金票流行額數如何限制應有確定之表示（三）在東省所設之日本銀行凡放給華商貸欵應兼用奉票（四）大連日本官府對於維持銀建者所有强迫履行及他種壓制行爲應即完全撤銷一體待遇觀此則大連金建業將實行取銷矣 
[沈軍竄擾平江後之情勢]  
　　沈鴻英軍自竄擾平江以後湘軍屢與接火屢次失利官兵死傷及二百人以外幸湘軍人數甚多又新到生力軍不少始得保全陣地沈軍雖獲勝利然以地處絶境又無後援加以近得陸榮延電令飭在湘就撫已有願受改編之意平江人民深恐覆巢之下必無完卵亦亟望和平解决除由該縣省議員及旅省人士分途運動外並請由當地天主堂神甫·循道會牧師·從中調處已會同官紳與沈軍首領會晤請停戰兩星期以便磋商條件現沈軍業已簽字惟湘軍因須趙總司令作主故已由該牧師等電致總部請示辦法 
　　趙氏對於沈軍以其反覆無定不肯收撫前經分電鄂贛兩督略謂沈軍前因迫促來湘恭順備至旋復叛去仍逞强盜之行擄搶燒殺無所不至經敝處派員招待亦置若罔聞不得已迫用武力派軍進剿逆勢不支紛向平江贛邊一帶潰竄貴省邊防亦難免不受其害請飭防軍合力截撃免貽數省邊患云云現在駐通城之鄂軍聞已由九嶺之荷葉橋地方移至距上塔巿五里之界上（上塔巿在平江北鄉）日夜過界放哨對居民宣言來防桂軍及土匪倘越界一步則將猛烈攻撃並在界口安設大砲以防桂軍竄入 
　　沈軍在平西鄉則扼守澄潭及三角塘等處南鄉則扼守大橋等處意之所在將竄入深山窮谷以爲負嵎之計查平江爲萬山之區土匪又多引之佔寨使其果佔山岳則難免不成河南之白狼故省政府亟圖設法撲滅以靖地方現在已分兩路進兵一由西鄉進至雙江口一由南鄉進至更鼓台兩軍相距不過十餘里就目下情形言之恐不日則將再起戰事也 
[潯人對魯案之奮起　開國民大會]  
　　九江各學校十六號接北京來電報告太平洋會議險惡消息山東問題在會外直接交涉羣情憤激當由各校公推代表范瓊等八人與勸學所員馬祖楨·籌商開國民大會演說我國在太會種種失利促起人民注意並舉行游行示威伸張民氣以爲外交後盾比經赴商會徵求同意一體加入該會一致贊成馬所員與商會副會長金至大協商開會游行秩序依手續須先行報告官廳遂一面决定十九號上午舉行游行下午即在潯陽第一舞台開會徵求國民公意一面由馬金兩君親詣鎭道兩署報告游行開會地點及日期當蒙允諾旋用商學各界聯合會名義發佈游行開會傳單原文云「太平洋會議我國交涉失敗宰割堪虞爰訂月之十九日上午十時齊集大教廠列隊游行下午二時在潯陽第一舞臺開國民大會凡我同胞曷興乎來」今日（十九）上午十時各界均齊集大教廠列隊者爲九江總商會註册二百餘家·旅潯各省同鄉會·暨南偉烈大學·第三中學·第六師範·農林學校·聖公會中學·第一高小·第二高小·清眞小學·通津小學·諾立儒勵兩女書院·但福德醫院·美國斐醫生醫院·計共二千餘人尾後跟有警察隊保護每人手執紙製白旗一面上書國民猛省亟起救國還我山東各種字樣不等由大教廠出發經塔嶺巷八角巿正街出西門直達火車站折回進城由縣巷到會塲首由馬祖楨宣布開會宗旨各界如萬靜涵·李弼侯·鄭星垣等均有演說大致謂我國外交吃緊此次華會實爲先死關頭現在消息既不見佳政府又不足靠惟有國人奮起藉民氣以救外交或有一線生機等語聞者莫不感動下午六時各界復派代表至商會磋商辦法結果拍出一電文曰華盛頓會議休士議長各國代表均鑒日本違法佔我山東華人主張大會公决忽見會外交涉全國憤激務祈主持正義由大會受理公决以保世界和平九江各界聯合會叩又六師三中兩校發出宣言書云諸位呵現在我們的外交眞正危險極了我們歷年所爭持的山東問題萬不料這回又不能在太平洋會議提出解决竟被一般無恥的代表受英美兩國的慫恿居然在太會外同日本代表正在開始直接交涉呵諸位難道不曉得我國前年在歐洲和會的代表因爲山東問題被日人挾制英美法各國要求把我國青島及山東主權許與日本屢次抗爭無效以至失敗嗎那時候我國民一聽見和會不公交涉失敗的消息立刻舉行示威運動首由北京學界於那年五月四日舉行全體大游行講演毆打賣國賊曹章陸三人隨後六月五日全國工商二界一致罷工罷巿我政府代表没奈何順從民意决然拒絶簽字那時歐美各國人看見我國人如此一致愛國非常欽敬日人因我國未簽和約至今引爲憾事近年他屢次設法誘我政府同他直接交涉屢次被我國民通電拒絶好容易等到這回太平洋會議開幕我國正好把此案提出討論各國或有主張公理的斷今日人把青島及膠濟鐵路種種主權以無條件歸還我國不料英人素來和日本要好美國想把我國山東問題·犧牲他素昔助我的主張·見好日本呌日人贊成他的海軍議案於是兩國代表力勸我國代表不必將此案提出大會由他兩國從中調停呌我國同日本在會外開始談判咳我們多年爭持的山東問題爲的是不願同日人直接交涉現在結果仍不免直接交涉豈不是把我國前年拒簽和約的精神·以及我國人歷年拒絶直接交涉的重大犧牲·一概打消嗎從此以後我國尚得稱爲獨立國嗎我國民尚得稱爲獨立國的人民嗎簡直是同朝鮮人印度人一樣呵聽說北京上海南京各處國民均爲此事憤激不堪正在那裏舉行各種示威運動京滬兩處學界日前游行的講演的不下三四萬人可見人心不死國事尚有可爲我們九江係長江的大埠江西的門户難道不能響應京滬表示我們的决心嗎所以我們學界全體整隊實行游行講演并擬本日下午二時到潯陽舞臺開國民大會我們希望我可愛的同胞届時務必到會發表意見研究辦法以表示我們對於這次危險外交的大决心這是我們對於諸位的大希望呵諸位呵速起 
[福州空前之示威運動]  
　　爲魯案直接交涉事 
　　福州向來之游行不過學生界及商界之少數人而已自太會開會後外間函電紛來空氣大爲振盪於是省議會及各團體組織福建太平洋會議研究會省會中等以上學校教職員又另自組織太平洋問題研究會勢甚蓬勃近魯案直接交涉之說又電傳到閩各社團甚爲憤激於是以上之兩大研究會即有銑篠之兩去電復由各社團協議决定於本月十七日舉行示威運動是日午後由南校場出發游行城台計参加者有省議會省教育會省會中等以上學校教職員聯合會省縣公私立小學聯合會福建學生聯合會福州總商會各報館各商帮各實業公司工藝傳習所等二十餘團體並附設講演傳單二部沿途講演分佈統計均達萬人以上其最爲可紀者即省議員爲人民代表省教育會會員及專門中小學校教職員爲教育界代表各報館記者爲輿論代表向來無論何種游行均未加入此次乃踴躍爭光實爲人心未死一致對外之一證也 
[陳炯明實行裁兵紀]  
　　第一期先裁一萬五千人 
　　粤軍總部陳炯明近因庫帑支絀對於裁兵計劃業已决定實行第一次裁遣兵額约爲一萬五千人營數則在三十五營左右即於各陸軍師旅各警備隊内酌量抽裁日前已通令各部隊長官迅將擬定裁遣營連數目具復察奪矣兹將訓令全省各軍原文錄下粤軍總司令部爲令遵事照得我軍自援桂以來軍費增加已達極點現當庫儲支絀亟應统籌收束分别裁汰以資撙節仰該司令酌量裁遣被裁官兵准一律給餉一個月以示體恤并限至本年十二月底停給伙食所收槍械應即繳部呈報本部聽候錄用仰即遵照妥速辦理具報此令又聞財政鍾廳長昨奉省署訓令稱裁兵計劃現經决定分期進行惟一切軍費恩餉需欵孔亟特飭限於十二月底即行妥籌現欵十萬元繳解過署俾充裁兵經費切毋逾延 
　　陳總司令此次因撙節軍費實行裁兵原係通案凡隸本部所轄無論何式營隊均應一律擬裁如廣東警備游撃隊第六司令李福林部下亦擬裁汰數營已有令着該司令妥爲酌定查援桂粤軍現當着手收束溯自本年五月十五日動員令下開始供給後所需軍費截至十月底止統計實支六百七十七萬餘元又自六月二十八日行營進駐梧州日起截至十月底止統計在桂收過錢糧釐稅雜捐餉捐特别捐各等項實數四十五萬五千餘元十一月解留守各軍伙餉七十萬元十二月預算留守各軍伙餉公費約須一百萬元預計我粤此次出師援桂至全軍凱旋之日其所耗軍費當不下一千萬元庫帑支絀實緣於此本屆新曆年關已迫聞當局預算裁兵費約須數十萬元兩粤軍費粤省政費約須百餘萬元此旬日内非急籌二百萬元不克支配故日來分電各機關催解現欵非常緊急 
[澳門又下令戒嚴]  
　　澳門各攤館只被盜匪迭次强刧後旅澳士商及各銀號均大起恐慌業由商會求葡政府爲嚴重實力之保護現葡督接據該會來函後已於昨日下令戒嚴并飭警察司尅日加派武警察及印差多名在海旁暨各要隘嚴爲防範同時並飭水師加派小輪梭巡河面凡夜間九點鐘除懸有紅燈之碼頭外其餘名小艇均須一律離碼頭免生誤會十四日并發出佈告謂各搶匪多屬白焦人本政府業已行文粤省當道嚴行查緝各商可安居樂業勿爲過慮一旦聞有風聲尚望各商家即行報知政府自當盡力保護云云但旅葡華人終以搶匪猖獗不願安居連日紛紛離澳者絡繹不絶至中葡交涉一案目前仍在停頓中未有解决之希望也 
[滇省之危機已過]  
　　十月下旬滇省各界即謡傳唐翼賡力圖回滇已委員學顯（係滇省巨匪曾爲唐招安者）爲宣撫使在内搗亂外並令駐桂滇軍爲後援集合柳州即日開動雲南人民一時其爲惶懼迨至十一月二日顧總司令召集滇省各界開一大會討論對付方法滇人愛護桑梓無不極力反對一致去電阻止後得來電駐桂滇軍雖已取消回滇論調而在内之吴學顯尚在進行至十一月二十日顧總司令接駐紥阿迷之唐團長飛電謂據臨安李旅長函告吳匪率黨二三千人已逼近通城請速救援當時滇人以爲匪黨小醜無論如何决不至危及省垣不料至十一月二十二三等滇省忽然戒嚴如臨大敵每日紛紛輸運大砲槍彈出城城中晚間均有多數軍隊携槍防備據聞係唐翼賡之舊部王團長潔修何團長世雄統率部屬自由由通海移至河西似已叛變又得通海來函亦云吳學顯確入通城王何兩團移往河西通海官紳見勢不佳允許何團要求凑銀數千送何始免被刼顧總司令得報即趕派其部下之步二團楊池生團長率帶六營不分星夜趕往河西防剿迨楊率隊至河城下將王何包圍王何始知不敵當即悔禍服從現聞楊池生已有來電報告謂新編獨立團態度在本團未到之先及既到之後大相逕庭從以兵臨城下迅雷不及掩耳極表悔禍之心内中確情業經勘透入微自宜就根本上着手處理豈肯敷衍調停養廱貽患故不得不先行週詳顧慮迭承鑄九兄出而主持現已協商就緒該團營長自願交出兵柄和平解决現正着手辦理無論剛柔相濟總期一勞永逸免貽後患諒無他虞其餘處理詳情另電奉聞知關遠注請釋厪念云云究竟眞相如何迄今尚未明瞭也 
[無法解决之皖議會]  
　　安徽第三届省議員運動召集已計窮力竭連日以來迭開秘密會議推舉代表余楶江家珩徐佛舟黄慕芳陳文權何悌寄等六人北上赴府院請願并圖謀倒許希冀許倒後在京與繼任者訂召集條件惟許世英抱定宗旨任何風潮發生决不貿然召集議員方面昨有陳光譜等八十一人之通電反對許氏募集賑災公債六十萬元責其未經議會通過獨裁發行許世英亦有通電致各同鄉原文云「皖省選舉訴訟世英到皖後共計四十餘起未結者尚有三十餘件刻正趕結議員方面根據省議會暫行法第二十二條之規定多方催促召集反對方面堅持省選法第八十二條之情形主張依法解决各是其是各走極端事爲立法與司法關係行政長官無發言之餘地世英在此以職守論應遵法律保衞治安以鄉誼論尤應息事寗人雙方排解觀察各方情形訴訟案未解决以前如有表示必起風潮省長果何所依據而解此紛糾若法律既完全解决則省長依法執行縱有風潮亦可以塞問執者之口現在議員方面操之愈急反對方面持之愈堅函電紛馳各訴其理雙方爭執已露其端外表雖秩序如常内容則人心浮動世英接事甫近五旬保護安寗實已心瘁當兹風潮甫定之餘何堪再起萬一相煎太急後患無窮諸長者萬流仰鏡人望所歸桑梓關懷素所欽佩敬希勸告互相諒解聽候法律解决抑或發抒偉論俾省垣安謐而全皖蒙庥專此電陳伏乞賜教許世英印 
[杭州快信]  
　　省議會决定二十三日上午行閉會式省長因病派政務廳長代表行禮 
　　省署振務處擬辦振米已定期邀請各商銀行·暨各大錢莊經理人集議借欵手續以資採辦 
　　浙江省道局章程及條例經省議會三讀通過後昨由沈省長公布至施工細則開工時間由局自行規定 
　　杭縣教育會省教育會發起寒假學術講演會昨由評議會議决實行經費由兩會共同負擔 
　　甲種商業學校昨午後柬請全國教育聯合會浙代表王卓夫·講演廣東教育之狀况 
　　教廳長昨委吳劍飛·（吳興人）充十一師校長 
　　紹興第五區烟酒分局長沈灘有調省消息遺缺將以省局會辦錢增勳繼任 
　　赤城旅杭同鄉會爲台屬工振問題今日（二十一）下午二時在公立法校開會討論 
　　連日大雨城河舟楫已通糧食飲料不致斷絶然柴米等物價仍飛漲貧民頗爲呌苦 
[南京快信]  
　　各界昨在中正街公用講演廳開會追悼葉立民紳商學各界暨省會全體議員到千餘人 
　　省議會閉會後議員連日聯袂回里張孝若前日偕金陸俱樂部議員十餘人赴湯山視陶保晋病比晚即回昨日午連赴滬 
　　旅寗贛同鄉昨開會邱心南報告江西贛南等處發現鵭礦極爲豐富現在雖未正式開採而土人私自挖出礦沙日可得數千噸運往廣州上海各埠消售獲利頗厚今年春間贛南鎭守使張之傑垂涎此種利源密派贛人劉景烈等赴香港與奥商押借三百萬元開設鍊鵭廠於贛州借欵聞已簽字其條件極爲嚴苛云云經衆討論議决通電否認並電京滬同鄉一致力爭 
　　十二月二十二日冬節二十五日又爲雲南倡義紀念日軍民兩長通令均循例休假一日 
　　匪首楊蘭田日前被上海縣知事拿獲解送來寗經軍事審判處長楊書林迭次嚴訊屬實呈奉齊督令准於昨（二十）晨六時提赴雨花台刑塲執行槍斃 
　　財部委周積萱充江蘇官産處會辦兼駐滬辦事處坐辦昨由京抵寗謁軍民兩長即乘晚車赴滬 
地方通信 
[蘇州]  
　　修理金聖嘆古墓　金聖嘆墓在吳縣境十三都一圖五峯山下博士隝内現以金氏無人顧問年久失修幾將湮没蘇城保墓會會長吳蔭培以鄉賢墳墓極應妥爲保護日昨前往履勘一周並即呈准縣署出示保護興工修理矣 
　　建築乞丐棲留所　蘇州馬路巿民因馬路上之乞丐日見衆多特發起建築乞丐棲留所已呈准警廳在寳積寺旁公地上建屋十數間分爲三室一室專容病丐一室專容男丐一室專容女丐至每晚八時馬路乞丐須一律强迫入所不准逗留在外一俟辦有成效即須教授工作預定第一種工作爲製造草鞋由旅館商人黄駕雄主任其事 
　　唯亭鄉修橋請欵　唯亭鄉董事曹士龍近因該鄉道路損壞車站附近之東部登橋亦年久失修坍塌不堪爰擬即日集資修建以利交通特具呈縣署請即撥欵補助昨已由郭知事批准在工程費項下提撥洋一百元飭即具領應用 
[揚州]  
　　八中演劇助振　第八中學學生目撃揚地災民流離失所特發起演戲助振三日以惠窮黎已組定新據部從事籌備定於本月二十二日（即冬至日）起就校内舉行届時必有一番熱鬧也 
　　省電籌解軍餉　齊王兩長昨日會電江都縣署以瞬屆年關餉需萬急庫空如洗挪借俱窮該縣徵收狀况素所深悉無論正雜欵項若何借墊仰該知事速籌五千元儘二十八日以前解省應用切勿遲悞 
[鎭江]  
　　六中比球獲勝　上星期日（十八）鎭江省立第六中學籃球隊赴常州與五中比賽請武進縣立師範體育教員周永高爲公正人分二次比赛每次二十分鐘第一次五中得四分六中二分第二次六中球員奮進得二十分五中零結果爲四與二十二之比六中勝 
　　縣署查禁賭檯　丹徒縣張知事訪聞西南鄉寗堰高資一帶近有地痞擺設賭檯抽頭聚賭現届冬令鄉民新榖登塲往往有將還租之錢供孤注一擲貽害實非淺鮮除出示嚴禁外昨特通令各該區警察分所嚴密查拿從重懲治以弭賭患 
　　金壇知事蒞任　新任金壇縣知事連德英奉飭赴任業於十九日由省到壇擇於二十二日接任視事 
　　小輪被撞交涉　日商戴生昌蕪湖號小輪昨日由揚開駛回鎭行至三江口地方忽爲通濟公司之榮泰號小輪將船頭撞傷現蕪湖號雖已抵埠然受傷頗重非修理後不能開駛故仍停泊江邊戴生昌已向通濟交涉要求賠償不知如何解决 
　　承審勘騐命案　丹徒縣順江洲鄉保文魁因該處某河發現無名男屍一口查似生前被人謀斃然後拖入河中者前日特赴縣署據實禀報當由張知事赴楊承審員率領衞隊及檢騐吏前往勘騐頃已事畢回署云 
[嘉興]  
　　南堰將設警察　東門外南堰鎭人烟稠密巿廛繁盛現鹽倉橋塊又建造緯成公司裕嘉絲廠附近一帶相繼增設商號該鎭南民擬呈請官廳撥欵設一警察支所以維秩序明春可望成立 
　　决定年假日期嘉興各國民學校校長以學期已終日昨提議年假日期公决寒假伊邇從習慣上言年假祇可縮短日期自十二月三十一日起至一月二日止放假三天以歸一律業已通知各校照辦 
[徐州]  
　　紅山土匪猖獗　銅邑板橋鄉東紅山子莊刻聚桿匪三百餘人逐日搶架民不聊生該鄉鄉董等已於昨日來城投報鎭縣兩署請速勦捕陳鎭守使已派隊前往痛勦矣 
　　縣教育會改選　碭邑縣教育會日昨開選舉職員會計到七十餘人下午一時投票選舉結果王楓當選爲正會長薛瑞庭爲副會長甚他職員均有更動至四時許始散 
[安慶]  
　　白寳山到皖任務　海州鎭守使白寳山本月十七日乘招商江永輪到皖係奉蘇督齊燮元使命與張文生商議長江各省聯防事宜督署先期得電當派新安武軍五路第三營高贊宸管帶率領所部在大南門外招商碼頭歡迎白鎭使下輪後即直入督署下榻據聞并無多日耽擱一俟磋商就緒即行回寗復命 
　　陳德修日内回皖　張文生此次蒞省重要任務爲援贛籌餉兩事援贛軍議定以新安武軍統領陳德修率所部出發其遲滯未發之原因一爲開拔費尚未籌足一緣陳德修前奉派赴保祝壽淹留津門尚未南下頃聞陳已有電報告日内回皖大動出發之期當在不遠矣 
[唐山]  
　　唐校吳教授靈柩南歸　交通大學唐山學校算學教授吳家高君無端身死已見各報吳君生前與同事學生感情融洽去世之日全校學生停課哀悼乃兄吳和士君到唐山後校中即開追悼會當地政學商界俱蒞會参預於行禮報告演說畢後吳和士君致詞答謝大旨謂從死狀事實及平日性情三端研究此次之死實疑爲被殺而希望校中教職員學生注意偵查揭此黑幕云云交大校長葉恭綽以吳教授有功該校贈俸三月計千二百金交大滬校特拍全體哀電交通部通令京奉津浦滬寗三路運送靈柩回吳縣原籍現悉靈柩已於陽曆十九日從唐山發引除吳教授眷屬外唐校學生專送至天津二十日上津浦車二十一日抵南京二十二日可返蘇州沿途並由吳和士君商請各路車務總管及巡官巡警妥爲照料到蘇後寄柩間門外永善堂擇日開喪云 
雜評一 
[省議會與省憲法（默）]  
　　魯省會議員與議員爭於是議長至今流産蘇省會議員與議員爭於是議長雖産出而爭仍不了皖省會議員與非議員爭而牽入司法牽入行政牽入武人糾紛錯雜不可究詰於是皖局遂陷於岌岌不可終日之勢夫以立法機關之嚴尊民意代表之神聖而搗亂至於如此以國民程度言之實無組設省議會之能力 
　　湖南之省憲法已經過總表决舉行授受典禮矣浙江之省憲法亦早已公布矣近則廣東之省憲法已移省署組憲法研究會四川之省憲法已經三讀通過將案公布各省對於省憲之進行又如是其蓬蓬勃勃故以表面論國民能順應世界潮流程度增高亦有一日千里之勢 
　　國民之程度表面與實際相反如此亦爲我中國之特色然而以無力組省議會之國民而謂能實行省憲法吾不信也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣兩代表之魯案報告]  
　　中日雙方之主張　太會或於年終閉會 
　　余蔣國民代表來電云日本雖允放棄膠濟所有權及管理權但仍要求（一）取借欵形式付清期限延至三四十年之久（二）須雇日人爲總會計及車務總管政府代表爲欲達到取回膠濟目的起見擬接受第二條但不雇日人爲車務總管並反對第一條借欵形式而代以攤欵辦法定每年攤償若干分作十年還清但三年以後我國有權付清以完全收還膠濟届時我可毋庸雇用日人又關於青島鹽田公産海關各項已得滿意之結果現將開議礦山無線電及固定利益等項大會甚畏討論二十一條此會尚未召集大會或於年終閉幕 
[國民外交大會之主張]  
　　否認代表之行爲　警告日本政府 
　　國聞通信社云全國國民外交大會於昨日下午二時三十分假四馬路商界總聯合會開代表大會到五十餘人公推李登輝主席先由主席聲明前次不能到會實因負病望勿誤會次由鄧嘉縉臨時提出質問謂上次議决電文何以不發當時贊成拍發與反對拍發兩方辯論甚烈熊本旭嚴伯威翁吉雲孫鏡亚等主張拍發而南京學生會代表葉松林則主張廢去謂會既以外交名當以對外爲單純目的内爭足以損失國際地位并望公衆消除黨派意見喻育之謂否認北京政府實本諸良心性命可犧牲主張不可犧牲謂會内辯論爲黨派意見實屬錯誤之觀察主席離席聲明謂該電否認政府反使中國失却國際發言地位此種責任不敢擔負至否認代表之舉動黨可同意於是有人提出修正案参照主席意見多數主以修正案付表决惟熊本旭等欲離席抵制後由數人勸解即復席主席以修正案付表决多數通過次討論李登輝提出致日本首相電衆無異議表决多數通過後討論經費問題至五時許宣告散會（電一）華盛頓會議主席休士轉各國代表鑒中國國民對於二十一條及其換文絶對認爲北京政府與東京政府締結之私約未經中國國會同意國民當然不能承認願以根本取消之旨趣訴諸華府會議之公判今北京政府之代表在會外直接交涉魯案不啻履行二十一條顯係繼續其賣國行爲完全違反國民公意本會根據上述理由否認北京政府及其代表之行爲如二十一條及魯案在華會不得正當解决則吾人聲明執行各種報復方法 
　　（電二）日本東京首相高橋子爵閣下中國國民鑒於貴國向世界公布願望公平解决中國問題以敦中日睦誼維持遠東和平之宣言對於貴國代表關於二十一條及山東問題之態度大爲失望本會代表中國國民全體謹宣言如華會决定不照中國國民最初願望解决則吾人斷難承認吾人最初之願望維何即取消二十一條無條件交還山東是也如華會决定不能滿意則中國國民聲明保留執行報復方法之權如此則貴國今後商務不無危害也已 
[閩人反對海後灘案之再接再厲]  
　　爲一灘而傷兩國商民感情不取焉 
　　福建同鄉會爲厦門海後灘事曾致電駐京英公使並抄送怡朗中華總商會來函分别錄如下（一）北京英公使鑒貴國竇領事駐厦多年平日辦事操切不洽輿情此次辦理海後灘地案激動公憤懇先撤換以敦睦誼旅滬福建同鄉會泉漳會館等叩（二）怡朗中華總商會來函云逕啓者厦門太古洋行强佔海後灘築碼頭并派兵艦示威自由行動海内外國人均經先後實行抵制以爲第一步對待辦法本埠僑商義憤同伸豈容袖手當經召集臨時大會議决自本日起實行抵制一致對付除將該議决條件由全體華商加以簽字外相應檢一份以資遵守焉（第一條）凡本埠華僑不得搭太古船出口如有違背本條公約者一等搭客罰欵九十元三等搭客罰欵四十元以充公用希各商號轉知各該夥友及庽客等一律遵守否則此項罰欵惟該商號或庽主是問（第二條）凡本埠華商所有出口貨不得將運太古船（第三條）凡本埠華商所有進口貨不得裝運太古船（第四條）凡違犯第二第三條公約者其罰欵照出入口貨成本百分之十五計算（第五條）本條件自本日起實行如有破壞或本條件所未載明者得隨時開會處理之 
　　旅滬福建同鄉會泉漳會館昨日會銜致各團體通啓云敬啓者厦門海後灘地一案英使領堅執形勢危迫兹訂於十二月二十二日（陰曆十一月二十四日）凖上午十二時在十六舖會館弄泉漳會館開各團體聯席會議公决對付辦法事關我國領土主權務懇凖時賁臨或派代表出席是所至盼 
[閘北界址交涉之會勘]  
　　勘得實有官路一條 
　　昨日上寳兩縣知事閘北工巡捐局長許人俊·交署陳科長同詣閘北東新民路會勘得該處實有官路一條一俟繪具圖說再行核辦 
[道路建設協會徵求會消息]  
　　第一次徵求揭曉共得三三○九分尚有十二隊未繳 
　　第一次之第一爲山東隊第二吉林隊第三江蘇隊 
　　王正廷博士詳述「提倡之效力」 
　　中華全國道路建設協會此次舉行徵求大會所有徵求會職員鑒於建設道路之重要故皆特别踴躍從事昨晚八時該會假座四川路青年會開會第一次揭曉各隊徵求所得分數到者千餘人座位滿則各擁立三面其開會情形如下（一）惠兒院學生奏軍樂開會（二）前山西省長孫發緒君演講極言建設佳路之重要深足發人猛省（三）奏樂（四）該會總幹事吳山君報告詳述徵求會開幕以來各隊進行之情形並希望進行者更進行未進行者當即進行滿座鼓掌表示贊成（五）中華音樂會奏西樂（六）各隊隊長演說每人五分鐘先由林澤豐君演說謂提倡築路爲人人應有之責任次爲俞宗周君謂國家之命脈繋於交通路不自築人將代我故當人人贊助道路建設協會也再次爲崔通約君詳述其旅居新大陸時所見聞之華工爲美國及坎拿大築路之良好成績與現在華工不得不離外邦而歸之苦况由此可知吾中華民國國民極能築路更可知代外邦築路遠不如代本國築路之爲愈也語甚沈着動人（七）勤業女子師範學校學生作古裝舞舞前由吳山君發言築路一事與女子亦有大關係蓋現所謂女子解放求進步無佳路亦復大不佳故女同胞亦應起而協進也（八）該會會長王正廷博士演說（另紀於後）（九）吳山君報告各隊徵求所得之分數係用電影故字跡極清晰而大第一爲山東隊六三三分加奬二○○分共計八三三分第二爲吉林隊四二九分加奬一四○分共計五九六分第三爲江蘇隊四一三分加奬八○分共計四九三分第四爲四川隊三五八分第五爲熱河隊二五二分第六爲貴州隊二○○分第七爲福建隊一六九分第八爲江西隊·新疆隊各得一○○分第九爲雲南隊九六分第十爲甘肅隊七八分第十一爲蒙古隊二二分第十二爲安徽隊一五分第十三爲浙江隊一三分第十四爲黑龍江隊六分第十五爲河南隊三分第十六爲奉天隊二分以上共計三三○九分另外尚有十二隊分數未缴（十）奏軍樂散會已十一時許矣兹將王正廷博士之演說詞詳紀於左 
　　王正廷博士演說詞　今夕鄙人來此得瞻父老兄弟諸姑姊妹萃聚一堂快慰之餘更深以室小座尠致勞多久立者爲歉幸惠恕之今夕爲中華全國道路建設協會徵求會第一次揭曉分數之期鄙人所應報告者頃已承吳山先生代爲述及兹請研究一問題曰『提倡之效力』兩哲有云「理想爲事實之母」吾國亦有言曰「衆志成城」鄙意欲作事當先有思想即當先立志有思想志趣而欲成事實則極賴二字曰「提倡」（衆鼓掌）提倡之舉無論何地何事莫不需之鄙意尤以吾中華民國國民爲最何則吾國地大物博而國民性凡事非經提倡不肯有爲及其起而爲也則築長城必約萬里開運河必約千里豈特一鳴驚人眞可謂一鳴驚天矣（衆鼓掌）雖然此非誇誕之言也吾國民性實大方而有魄力特常習於安逸非經大聲疾呼以提倡之往往熟視若無覩熟聽若無聞此實吾國國民之病根亦即吾人現所當羣起而對症發藥者也（衆鼓掌）吾國之爲國實至美者也人知歐洲者則恒以瑞士爲至美知有美洲者則恒以落機山五大湖爲至美噫誤矣吾國之美不可勝言與吾人最近者若西湖之秀媚鍾山之雄奇遠若川桂之山水燕晋之原隰莫不臻上乘之美也如此美者何可縷述尤可貴者試將全歐之數十國面積納之於吾國一國之幅員則舍可完全包納外尚有餘土可成德法二國焉此可證諸輿圖者信非妄語也又如蒙古地土之廣闊新疆物産之富豐世人咸謂坎拿大爲世界之寳庫吾中國民國之新疆亦確可稱爲世界之寳庫也雖然誠地大物博人衆力富矣而無良好之道路則雖欲驅車漫游吾國全國恐雖頭童齒豁猶不能盡游尚何言哉尚何言哉（衆大鼓掌）今當共明建設道路之爲急務矣道路之建設利於國防·經濟·教育·衞生·一切事質言之國有佳路則富强可操左劵吾國今日危矣殆矣尚不急起共築佳路將待他人代築耶（衆鼓掌）鄙意理想固爲事實之母衆志成城則可易爲「衆志成路」鄙人無奢望但願天苟假我以年一旦得安然驅車游遍吾國全國則快慰無極矣想邦人士咸有斯願也（衆鼓掌）昔者哥倫布之發見新大陸亦成功於理想尤賴其有實行提倡之偉力此實足爲明證鄙人敬願邦人君子研究實學寗爲小工老農等愼毋好爲卑鄙官吏也（衆鼓掌）今夕甫爲本會徵求會第一次揭曉鄙人竭誠敬請會中同志與全國士女共奮提倡之精神實行偉確之思想則本會幸甚全國幸甚（衆大鼓掌） 
[土布免稅請再展限之呼籲]  
　　杭商會之代電 
　　上海總商會縣商會昨日均接杭州總商會郵電云删電謹悉土布免納稅釐一案前經敝會電部請再展限在案兹奉財政部元電開准江蘇督軍省長電土布免稅歲入减收庫欵支絀請自十一年一月照章徵收等因除分電各廳關照辦外特復等因當於巧日電部力爭文曰元電謹悉浙省災荒迭告蠶桑既歉收成禾稼復遭淹没困苦情形已達極點如復加以負擔丁兹歉歲何以聊生爲此一再陳請迫懇鈞部俯賜格外體恤暫准展限以蘇民困不勝切禱之至等詞相應電請查照杭州總商會號 
[贊復禁止奬劵之復函]  
　　全國商會聯合事務所昨接定海縣商會函云逕復者接奉大函知各種奬劵業經大會議决一律禁止以免流毒社會足見偉議卓識欽佩莫名敝會展誦後極表同情業將來函照錄印刷分送各界以期協力進行專此奉覆順頌公綏定海縣商會啓十二月十八日 
[振務處關於振捐之公函]  
　　歡迎商會代表赴京查賬　各項附振仍須延徵 
　　全國商會聯合會事務所昨接北京振務處函云逕啓者准内務部函開據中華民國全國商會聯合會總事務所呈稱鎭江總商會武進縣商會嘉興縣商會黄石港商會等提出關於振捐各案討論三項辦法請鑒核等因到部除分咨外鈔錄原文函請核復等因到處查上年北省旱災政府所籌附捐大致可分爲三種一爲海關暨海關兼管五十里内常關之附捐一爲各省内地常關及釐金貨物稅之附捐一爲路電郵等項交通事業之附捐其海關附收項下除上年抵借振欵四百萬元由財務　員會議决儘數分配各省交華洋義振會團體散放外約計扣至明年二月底止尚可餘洋三百萬元之譜均係總稅務司經收現已由主管各部處籌商應即以此爲續撥本年各省災振之用至海關兼管五十里内常關附收項下亦係稅務司經徵已據報解徵存規平銀二十七萬七千七百十二兩一錢八分業經本處分撥蘇皖浙鄂湘黔川甘陜豫直魯等省以濟本年振需又内地常稅釐金貨物稅附捐一欵在上年議辦時預算全國一年可共收四百萬元因徵收撥振緩不濟急爰經内務財政兩部籌議募集振災公債四百萬元而以此欵附收充作公債償本付息基金無如各省或有特别情形或因偏災截欵以致此宗附捐不能足額僅可發行公債二百餘萬元其應發之公債亦已分别撥交各被災省領收募用所有各廳關局解到之捐欵概係交由籌募振災公債處核收專欵存儲備還債票本利並未撥作他項用途（上述稅釐附捐及振災公債之詳細情形備載前督辦振務處另刋振務總報告書内）自應由各經徵機關一律扣滿年限方足備抵償債需又路電郵等項附捐一欵除由交通部辦理工振外並經閣議議决自本年二月至九月酌提五成歸前督辦振務處撥放急振约計每月攤交十萬元亦經先期籌借計湊集八十萬元分配各處散放統核各項振欵凡屬解由前督辦振務處經手撥放者均自去年開辦之日起扣至本年結束之日止連同私人及各團體捐助之數悉按每星期刋布四柱清册俾供衆覽總之歷來收放欵項皆有簿册收據可稽上年部處曾通電請各省區推選妥員來京参與振務監查用欵今由該商會等提出公同推舉代表查賬本處極所歡迎現已通知代表張公權等請即赴處切實查核當可了然於收入支出之確數並可知其如有餘欵無非仍用於災振也至原呈所請將各項附捐截止一節際兹商困民艱在政府實不願重增擔負惟是庫儲奇絀災祲頻臻所有續籌振撫延辦附捐不得已之苦衷業於另准貴會養電案内由内務部會同本處縷復一切兹准前因相應函復查照此致中華全國商會聯合會總事務所 
[呈請國庫劵兌現之部批]  
　　謂已公布展緩償付礙難照准 
　　全國商會聯合會事務所前呈財政部爲湖北沙巿商會提議國庫劵兌現一案應請飭行定期兌現以履行償還責任昨日該事務所奉財政部批云據呈已悉查定期有利國庫劵業經本部登報公布展緩償付該會所請定期兌現一節礙難照准仰即遵照此批 
[交易所員與交易所之糾葛]  
　　恐猶不止此焉 
　　愛多亚路某交易所因裁汰所員六十餘人各所員以該所平日對待不公此次裁汰僅發本月份薪水致大不滿意連日正在集議對待方法又聞該所經紀人因内部現象不穏已相繼辭職云 
　　四川路某物劵交易所本由吳某等發起籌備至四閱月未見動靜後爲擴張信用計延沈姓爲籌備主任擇定四川路三號房爲巿塲日前召集創立會推舉正副理事長詎該所原定物品證劵兼營及領得執照竟被删去物品二字止准證劵一項因此股票與執照不符加以邇來潮流不佳價遂大跌沈某因萌退意以致内幕頓呈紛亂之象而一般所員練習數月用度不貲有典質一空者近見該所開幕無期情殊皇急紛紛要求發給津貼以便回籍度歲詎理事長完全拒絶各所員失望之餘至有仰藥圖盡者幸急施救未致演成事實云 
　　法租界星期交易所向係夜巿營業自於本月十一日遷設於密采里舊址改爲日巿交易乃營業未甚發達曾開臨時股東會議决歸併於麵粉交易所以該所股本兩股半調換麵粉新股一股雙方認可即日實行惟星期交易所之所員計有一百餘員之多既經歸併則各所員自當一律解散但該所並無相當辦法表示以致各所員大起恐慌故特聯名致函交易所之理事會要求津貼薪資一年方能各自解散蓋自改日巿以來各所員之原有職務均因時間抵觸未便兼顧是以概行辭去詎料未及旬日輒行辭散則各所員損失甚巨去函以後延不答復特於前晚（二十夜）該所全體所員又開臨時緊急會議總以非達到原給津貼目的定不解散結果公舉代表偕至理事室直接請求如何解决適因祝理事他出當由常務理事沈周二君等接見並無確切表示一味推諉旋即避去以致各代表大爲不服正在共同商議全體一致行動之際乃由該所理事會發出通告着各所員於今夜六時一併至所開會提議解决辦法始分散云 
　　大中華信託公司交易部所員十九人近來呌苦連天聞之令人酸鼻昨據該所員等投函内有某等進退兩難日復一日典當無物行嚢盡空既受棧房之窘迫又受旁人之白眼乃相與籌謀觀該所既已倒閉理事會解散津貼無望不得已以被褥典盡相互補助擬今日各行回家言之羞愧無地云云 
[浦東鈎樹騷擾之惡習　宜速厲禁]  
　　浦東洋涇巿一帶自民國以來每有形似小工之無業客民手執長鈎身藏刀鋸三五成羣專往鄉間河邊宅傍鈎鋸人家所種之樹枝竊取農産菜蔬若被主人喝阻反敢行兇設或見勢不敵則又裝傷圖詐醜態百出約計之每日依此爲生者不下數百人所摘樹枝不下數十擔捆載扛挑絡繹於道以致野無完樹人懷痛恨經巿農會故會長倪君士清呈請示禁此風少息本年入冬以來此風復盛並因此而犯刑事者已有多起貽害地方莫此爲甚兹由該巿經董潘劉二君爲保衞桑梓計呈請重申禁令其文云爲陳請重申禁令事案查民國六年四月間巿内被客民成羣結隊手持長竿扁擔鈎摘樹枝捆載扛挑絡繹於道並敢持强掠取農産菜蔬兇毆主人蟗害地方釀成衆怒當由前農會會長倪清漣據情呈請鈞案並咨請警廳一體嚴禁當蒙核准照辦並由該會長將布告另行印刷遍貼各處數年以來此風少息不意本年入冬以來故態復萌比前更甚兹據十九二十四十七四十八圖等各圖圖董公函請爲得申禁令據稱自陰曆九月以來各圖之中每日無不有客民成羣結隊手執鈎鋸截取河濱田塍以及人家宅邊所種之樹枝偶被主人喝阻彼即恃衆行兇完全樹林立見殘秃騷擾地方已成衆怒蓋樵柴雖爲古人所許而所取者係屬荒山荒野之樹柴豈有將人家所種之樹林可以任意摘廢日日結隊捆載扛挑横行無忌者此而不禁成何世界况衆怒所蓄必有潰决之一日貽害桑梓莫此爲甚用特抄錄布告一紙敬祈貴經董迅予呈請等因經重復加查詢確係實情地方受累業已不淺爲特備文陳請仰祈縣長迅予申禁並咨請警廳訓令三區各分署諭飭崗警巡邏遇有前項結隊捆載之犯立即拘拿重懲以安閭閻實爲公德兩便云云 
[新康對於房客之最後通告]  
　　說照公廨批准辦法 
　　新閘新康里反對加租事務業經完全解决昨日該里房主新康洋行發出通告云新閘路房客注意左列辦法已得會審公廨批准各房客即付清一切施欠租金否則按法起訴辦法如下（一）至今年陰曆年底租金照舊（二）下列加租辦法自明年陰曆正月起實行單幢房屋加三元雙幢房屋加六元店面房屋加三元（三）下列加租辦法自明年陽曆四月起實行雙幢房屋再加六元店面房屋再加三元（四）除上述加租外自明年陰曆正月起兩年之内不再加租 
[工部局發給築笆照會之聲明]  
　　房客可以注意 
　　房客聯合總會爲北四川路四二號房東主張勒遷房客事特致函該房東委託之哈華托律師詳加辯論並致函工部局勿輕發築笆照會兹接工部局覆函云接准十二月一日函關於築笆給照事俱悉一一查本局對於地主請給築笆照會一層苟無該請求人等目的不正之確切證據礙難拒絶惟貴會如能隨時呈報指明某處地産築笆目的純係驅逐住户者本局或能轉飭拒絶不允給照也此致上海各路房客聯合會總會 
[交通大學上海學校消息]  
　　徐家滙交通大學滬校籌備建築健身房·學生會集室·養病室等情已誌前報現由教職員及學生代表組織建築委員會討論一切進行事宜其學生代表已選出如下（電四）張延祥（機四）汪德侃（電三）陳體榮（機三）戚允中（專二）趙曾玨·周易·湯棟仁（專一）耿承·夏任·劉鏗·尚有中學八人小學四人 
　　校内青年會定於星期五晚開慶祝耶誕大會並有茶點遊藝等項此次爲歷來第一次之耶誕大會 
　　校内南洋學會定於三十號晚開慶祝元旦大會並表演遊藝如新劇皮簧幻術·童樂·西藥·崑曲等均爲該會游藝部自行籌備 
　　交通大學合京唐滬三校創辦大學月刋定明年一月出版滬校編輯員由各級舉出前日主任召集全體編輯員討論徵稿方法當推定下列各門由各編輯負責（一）圖畫·王守恒（二）論說·陳體榮（三）譯著·陳廣沅（四）研究·張延祥（五）雜纂·俞清堂（六）記載·楊恒（七）教育·吳達模（八）校友消息·張德載（九）新書撮要·張延祥 
　　校内全體學生前由校醫俞鳳賓博士施種牛痘故無天花之患 
　　校内工程學會定下星期一開茶話會結束本學期事務並選舉新職員 
　　南洋週刋已出至第九期其第十一期適逢新年故擬印行新年特刋號一大册以爲本學期結束 
[約翰大學游藝會之第二日]  
　　昨晚約翰大學學生表演節目與前晚同來賓較多兹述其西劇「夏夜夢長」中之兩幕是劇係英儒莎士比亚原著第一幕述雅典某公爵行將結褵城中工役相約演劇以娛賓客有匠人琨士者召集工人扮演請人中有製細木者紡織者製器者綴衣者第二幕諸人粉墨登場所演爲一段惨劇有畢若沬與笛思悲者愛情滋濃室家有牆相隔二人常鑽穴相晤談更相約會於郊外林中笛思悲值一怒獅駭而遁遺其外衣獅破裂之而去少頃畢若沫至見女衣度笛思悲爲獅吞噬遂引劍自殺既而女至見彼已死亦引劍自盡仆男子尸上昨晚扮演諸君均英語流利動中肯綮表演至自殺時如心中懷有無盡悲傷甚足令在座者潸然涙下也 
[中華醫學會上海支會開會紀]  
　　中華醫學會上海支會昨日開會到會者爲刁信德·譚以禮·蕭智吉·牛惠霖·張道中·謝應瑞·陳景煦·林謹生·董世魁·劉尊植·陳錦凰·古恩康·徐兆蓉諸君刁信德君主席次由張道中君報告一年經過開會情形司庫謝應瑞君由董世魁君代表報告經濟狀况刁主席言本會開創伊始一年成績已如書記所言并希將來更有進步今年新加入會者五位雖未到會似已足見會務之進行今屆選舉之前擬請於明年開開前宜有組定之秩序而所提之秩序尤宜實驗者選舉結果會長刁信德副會長石美玉書記張道中庶務蕭智吉司庫譚以禮 
　　中華醫學會上海支會章程　（一）定名本會專爲上海及其附近諸地而設故定名中華醫學會上海支會（二）宗旨維持醫界道德切磋學問聯絡交誼（三）資格曾在四年或四年以上之醫校專科考授文憑品德兼優由二人以上之介紹無二人以上之反對得入會爲會員（四）會費每年二元（五）會期分爲二種（甲）年會每年陽曆十二月舉行屆時會宴要舉職員（乙）常會每月第三星期三舉行一次於一星期前通告各會員（六）職員會長一人副會長一人書記一人庶務一人會計 
 
 

Page 15

 
 
一人年會時更舉一次連舉者連任惟不得逾二年（七）進會規則會員可於常會時報告志願者姓名及資格由會中提議再於下次開會時投票表决如有二人以上之反對得於次年重行提出再加討論倘無反對即認爲會員附則會章如有未盡事宜得於年會時修改之 
[航業雜訊一束]  
　　藍烟囱公司之德卡倫號此次由紐約來滬運來美國新紫銅二萬六千三百九十方鐵路鋼軌一百七十六件石腦蜜臘一萬零二百五十八件原桶烟葉五百九十八件滑脂油一千四百五十五桶塗油五百桶紡織機二百六十三件餘爲雜貨 
　　本日本埠有大條銀七十九條計八萬兩由太古輪裝至香港 
　　本埠葡萄牙使館職員尼威氏姬路學校教員里特氏·及留日學生岳崑·岳崙並日本海軍第五聯隊派往漢口獨立隊之軍士多人咸於昨日搭乘日郵社之竹島丸來滬 
　　日郵社經理之日政府船克里司得號自一月二號由滬開赴歐洲爲始改名爲吉野丸業經報告江海關註册矣 
　　美商福來洋行之西雅圖班輪自二十四號進口之西亚拿淮輪廻航日起即實行撤銷以後永不開駛該行之中美航業祇行舊金山一路往來暫定六輪云 
　　英國郵船公司之格式摩挨號自倫敦開出後星期二五時已經由香港出發明日之天明可至上海又有孟買班輪笛爾淮拉號明日可至星加坡尚有兩週行程即可來滬聞該輪均有條銀及花衣印紗運華也 
[滬杭甬路便利旅客之新章]  
　　車票可於先一日購買 
　　滬杭甬鐵路車務總管楊先芬君因鑒於近來各站購票擁擠爲便利旅客起見特規定自即日（二十日）起凡客票可於先一日預購惟購票時該客須特别聲明以便售票員將該票行用日期印於車票上（譬如二十日預購車票以備二十一日之用則票面日期係印二十一日以免兩用之弊）已於昨日通告各站並經規定對於賬目上一切手續仰各站景遵辦 
[大條銀進出之近報]  
　　滬上洋商各銀行將於日内有大批大條銀運華等情已誌前報前日星期二有英公司某輪船自歐來申裝來此項大條銀昨日麥加利銀行已向該船提出四百二十九條並聞匯豐亦由某公司裝來大條銀其數有三千四百二十八條之說惟未知係一批運至或分船裝來也廣帮連日裝去廣東不少大德昌午後又裝去粤省七十九條綜核星期六庫存大條銀數加以到船提出四百二十九條共星期一至星期三三日内裝往廣東及由泰亨源泰豐等銀爐熔寳紋共出大條一千四百四十五條各銀行尚存七百二十八條如大批到後巿上現銀將爲之一鬆也 
[兩日來滬杭車運來之現洋]  
　　滬杭甬鐵路上海南站前昨兩日由杭開滬之早快車在杭松兩處裝來現洋計列如下（二十日）由杭州造幣廠裝來現洋二十四萬元分裝四十八箱係上海中國银行十萬元鹽業銀行六萬元日夜銀行三萬元興業銀行三萬元交通銀行二萬元又松江信餘運交上海五豐現洋三千元又松江信餘運交上海均泰現洋三千元又松江甡源運交上海鴻賚現洋八千元又松江順成運交上海順成現洋一千元（二十一日）由杭州造幣廠裝來現洋十九萬元分裝三十八箱係上海中國銀行十萬元日夜銀行三萬元鹽業銀行六萬元又松江典業銀行運交上海新華銀行現洋五千元又松江甡源運交上海鴻賚現洋一萬四千元又松江信餘運交上海寳昶現洋七千元又松江信餘運交上海信裕現洋七千元以上兩日間共計運到現洋四十七萬八千元均先後運抵上海南站卸車 
[銀洋巿况之報告]  
　　金融通訊社二十一日報告云今日洋價略見疲巿面仍定早巿價爲七錢二分八釐七毫五較昨跌半釐洋商銀行略有售出午巿又回漲三毫七五連日杭州來源甚豐且各帮需要見减故洋價趨勢不能不略呈疲狀但人心仍極穏固云 
　　銀拆早巿八分午巿七分巿面仍與昨相仿本街存銀寛裕陽曆年關巿面可望鬆動收欵四十萬兩 
[糖巿之昨訊]  
　　昨日東白三半温劃八兩二錢車糖近因銀根吃緊生意不起以致巿面無奸象嗬囒糖價比申盤見大嗬囒赤到申需劃六兩七錢現在嗬赤申行統照抛進短價之貨所以有利即售潮陽青今到千餘包號家意欲加大按照目下巿上青糖最廉存貨亦極枯乏故青糖人心皆看好無跌勢云 
[閘北整頓巿政之大計畫]  
　　整理路政衞生收入　募集地方公債以濟要需 
　　聯合通信社云滬北工巡捐局局　許人佼因整頓閘北巿政起見曾擬具計畫書呈請　軍使署鑒核業已奉准兹將呈文計畫書及指令　錄如下 
　　呈松滬護軍使文　呈爲整頓巿政敬陳管見仰祈鑒核示遵事竊局長奉令兼篆滬北局務視事三月成绩鮮陳綆短汲深每處隕越對於應行整頓各事悉心考慮竊愿上副鈞座之委任下慰地方之屬望查滬北巿政治於前清之自闢商場以對外關係規畫道路倉卒鋪築自改組工巡捐局以後又以洋商契地之充斥路線護地之困難又不得不急其所先粗成模型以杜佔僭但財力有限經費不裕所以所闢路線每抱始有苟完之旨此道路行政之急待整頓者一清道路燈本歸巿廳辦理自民國三年劃交警廳後年撥經費二萬四千餘元然閘北區域逐漸增廣而　路所在未必遽成巿集江淮之民到處雜居空曠之地尤易積穢菜場雖有多處而區域遼闊貧民肩販未能悉數入場在路政上既不易整飭而於衞生上尤不勝取締路燈一項各路皆備惟改用電燈之處尚未及半一則因巿面未盛之區尚非急需一則因水電廠設桿裝燈動須貼費經費支絀遂不得不畧分緩急此衞生行政之急待整頓者又一至於捐欵收入以經常計之年不滿二十萬元而撥補警務慈善消防教育軍隊房租及巿鄉等欵常年在七萬以外占全年收入十分之四又七八兩年工程債欵列入預算應行償還者約須二萬元其餘除局用開支外每年設施於路政者預算内有限之支不及全年收入十分之四兩兩比較則操豚之祝誠不免見笑淳于况閘北路線開闢雖多而已成路者之亟須改良未成路者之急須鋪築指不勝屈時期所至萬難延緩衞生行政又甫經接辦是滬北局面雖改組已及八年而尚含有開剏性質非守經　常之局且處處毘連租界相形見絀不得不急趨而前越俎可虞尤未敢空言無補精神所至經濟隨之是經費之收入不能不力求其長而欵項之需要不能不别開其源抑又有進者查各國巿行政制度舉凡地方警務以及公共設置事業無不隸屬巿政範圍脈絡貫注事權統一是以一切設施既無扦格之虞而有興起之望職局情形雖有不同第征收捐稅整飭道路職權有限耳目難周在在須藉警力而水電兩項更有密切關係此又應請警廳水電廠格外協力輔助不能不據實陳明者也兹將擬議整頓事宜敬就管見所及條擬辦法繕具清摺是否有當理合備文呈請察核俯賜訓示遵行實爲公便謹呈 
　　整頓巿政之計畫書　（整頓路政）（一）改良路面查租界路政最爲注意隨時修築精益求精類皆堅固平坦行人稱便滬北馬路多以砂子鋪築近來汽車貨車日益加多壓力加重路面尤易損壞年年修理經費亦屬不資現擬將毘連租界之寳山路大統路恒豐路等車馬最繁之處改築柏油砂子或方石塊路以資久遠而省修費（一）放寛路面滬北各路寛狹不一近年交通繁盛因陋就簡易致危險現擬將各馬路酌量寛放添築人行道以杜擁擠如大統路寳山路等將來爲電車軌道所經其最爲狹隘之處必須拆讓房屋乃足敷用大統路南段應行拆讓之屋現已布告業主限期拆讓其餘當逐漸規劃次第施行（一）擴充路綫近來因各省水旱兵災逕滬者日益加多房價昂貴迭起風潮滬北毘連租界亦受影響現擬滬北區域内擇要闢路俾便各業主建造房屋推廣民廑並擬在華洋交界之處提先擴充以維現狀（一）整理駁岸蘇州河北岸新閘橋東西沿河一帶駁岸年久失修岌岌可危其新大橋以西由行棧自行砌築或有或無参差不齊較之新垃圾橋東首租界蘇州路沿河相形見絀且將來行駛電車沿岸既虞震動路基亦易損壞擬將該處仿照租界駁岸並取締沿河行棧堆置礙路之物以利交通惟工資甚巨俟電車公司劃定路綫確係必經之地屆時商由該公司酌貼經費並由局籌備的欵實行整理以肅觀瞻而裨交通（整頓衞生）衞生行政警廳以經費不敷交回自辦尤應切整頓且於捐欵收入相爲維繋現已加添夫役製備號衣添置車輛整頓掃運此關於清道者一里弄傾棄垃圾往往任意堆置現擬規定每一衖内至少設一水門汀泥之垃圾箱並就適宜地點建設公厠以免無知之徒任意便溺此關於清道者二閘北巿廛日增原有菜塲求過於供沿街菜攤擠擠不堪現擬擇地添設菜塲以整街巿此關於清道者三馬路空地最易污穢現已布告各業主限期領照築笆以杜作踐此關於清道者四至各路之燈除已設電燈外章成各段管理員將證數查明呈報不敷者酌量添設俟巿面繁盛分别緩急逐步改設電燈以利交通此乂路燈應行整理之大略也（整頓收入）辦事以籌欵爲先欵集而事無不舉本局收入以總捐一項爲大宗按照房屋住户六釐舖户一成往往有未予收足者現在房價日增捐欵未加且新建房屋日漸增多兹擬添派人員切實調查並勸令各經租帳房按照現時房租一律收足以裕收入而資挹注 
　　整頓路政及衞生兩項其經費不敷尚多而事關緊要若待收入充裕再行舉辦則又緩不濟急擬先募集地方公債數十萬元即以總捐盈餘爲擔保品蓋總捐收入果能切實稽征則每年增收其數匪細將來路政切實整頓區域逐漸推廣收入之增加又未可限量即以按照十年度盈收之數爲擬還公債之預備期以十年不患無抵所有公債利息及分年攤還各辦法容再詳細規畫另行呈報 
　　松滬護軍使署指令　呈及清摺均悉查閘北毘連租界交通日繁關於路政清道各端自應亟加整頓以資發展而重衞生該局長所陳寛放道路注重衞生暨整理收入各節擘畫同詳深堪嘉慰所擬募集地方公債以濟要需一層際兹局欵空虚挹注爲難亦應從權試辦俾事着手惟是公債首尚信用關於募集擔保攤還各辦法仰再與該局董事及重要士紳詳細妥擬呈候核辦爲要此令 
[清查九畝地之縣署布告]  
　　限各業户一月内呈騐印諭 
　　上海縣公署昨發布告云爲布告事案查奉令清查九畝地案内前因台營官地局委員聲稱實地丈量業經會同局委邀集绅董議定丈量手續日期並查騐印諭辦法開列布告在案兹由台管官地局呈奉督軍令開呈悉應准如擬辦理着令行上海縣知事於令到五日内出示布告自布告之日限各業户於一個月内一律呈騐印諭如屆限滿仍無印諭送騐即由局將地收回照章召領等因於民國十年十二月十九日奉督軍令行到縣合行出示布告仰九畝地各業户遵照依限將印諭呈送縣署以便會同局委查騐勿延特此布告 
[水巡西捕毆斃米船夥九誌]  
　　泮迪生仍未到檢廳　　仁榖堂及各船户請懲兇手 
　　毆斃常熟帮米船夥曹阿根之水巡捕泮迪生定星期三上午解送檢廳偵查等情曾誌昨報昨悉海關方面仍未將該西捕泮迪生解送檢廳據聞海關稅司以海關定章凡在海關充任之職員如果犯案須由該職員親自向海關提出辭職然後方可由任何官廳處分於是檢廳方面現正要求許交涉員再向海關嚴重交涉云上海豆米業仁榖公所昨致上海縣商會函云敬啓者兹因米船夥曹阿根被水巡西捕泮迪生踼斃一案敝公所同業大動公憤正擬請求貴商會核辦並據常熟米商公所全體同人函請一致援助等語敝公所查此案發生本埠商民咸抱不平而常帮米商休戚相關尤爲切齒若不達昭雪目的該公所同業義憤所激誠恐米船停運危及治安後患不可收拾貴會領袖羣商應請鼎力郵援附上交涉公署一函祈即據情轉達無任公感 
　　水巡西捕毆斃曹阿根一案昨日又有宜興帮各窰貨船及石灰船亦皆注意各就公所陳請大旨以該處地非租界範圍外人越境行兇應請官廳竭力交涉爭回主權華界河道應受中國水巡隊管理云 
[和尚浜口火警四誌]  
　　各團體將訂期討論　赴軍署禀請伸雪 
　　老北門和尚浜口火警焚斃清眞教民張榮發家二子一女當經清眞寺董事·北城商業聯合會等查悉此次焚死男女三人實係崗警强將張榮發拘住不令救出子女之咎爰先後函請警察廳查究徐廳長據呈後派員偵查即將該員覆呈答復各機關其中措詞多爲該崗警出脫各紳商得覆後以其不究事實有意袒護大動公憤行將訂期集衆討論再赴軍署禀稱伸雪云 
[隆盛破壞烟禁之罪名]  
　　總巡捕房西探堯克偵悉廣東路（即寳善街）東首一百十五號屋内有人開設隆盛字號私販烟土膏於前日禀明捕頭協同華探周志仁尤阿根前往搜獲烟土多隻及金公和牌號之錫盒烟膏甚多當將該烟等及其主謝榮生與宋靜鶴蔣志權王志祥王榮山等一併帶入捕房昨晨解送公共公廨即據中西包探投訴被告等在捕房供稱係帮同周子卿售賣等語並據謝榮生之代表律師辯稱該烟土係李伯榮所有自金公和烟膏店奉諭收歇後留存烟土係制藥需用而周子卿乃二房主云云訊之宋蔣與兩王供詞推諉經俞襄讞核供商之英包副領事以被告等破壞烟禁判謝榮生押西牢三月宋等四人各罰洋一百元充公如無力繳洋着各改押一月烟土烟膏焚燬 
[女青年會之耶誕歡叙會]  
　　上海女青年會特於本日午後在崑山路十一號半爲會員及其子女預備一耶穌誕日歡叙會此歡叙會中所以誤兒童者則有幼稚園游戲所以娱成人者則有其他興味濃郁之事而聖誕老人及聖樹充爲是日會中之特色 
　　禮拜五日三時幼女俱樂部舉行歡叙會其中較長者一團表演耶誕故事較幼者一團表演種操練此外學生部則講演耶誕意義以解釋聖誕老人之故事及其他相類似之聖誕表徽此諸講演中有一次舉行於崑山路之女青年會會所餘則舉行於江蘇省教育會 
[專科師範成績展覽會預志]  
　　黄家閥路上海專科師範學校定於本月二十三號（星期五）二十四號二十五號三天開第二次成績展覽會陳列本學年内各級圖畫手工成績計凡一千餘件歡迎來賓参觀該校對於展覽會之宗旨有二（一）鼓勵學生創作（二）引導社會賞鑑藝術品聞開會時間定每日午前九時至午後五時往参觀者無須入塲劵云 
[中西節期之放假]  
　　今日爲冬節本邑行政司法及軍警兩界均停止辦公一天男女大小學校亦一律放假一天上海地方審檢兩廳梅黄兩廳長各發牌示定於今日給假一天仰本廳員役及訴訟人等一體知悉 
　　公共公廨關正會審官昨日諭令檢察處發出條示懸諸公堂門首畧云照得本月二十二日係中華民國冬至令節又下星期一二即本月二十六七日係西國耶穌聖誕本廨各公務處例應停辦公事三天此諭 
[徵收冬漕之諭話　責承辦不力之催征吏]  
　　十年份上海縣冬漕錢糧業經開櫃征收時午上海縣沈知事飭吏得集本邑四鄉各圖地保到署升坐公案當衆諭話略誕本縣境内今年霪雨爲災以致秋收歉薄迭經紳民請求減征前來但省署以國家預算經濟困難祇允減征五釐本知事體察民艱爲民請命始允減征一成故此由單到今未發查漕糧省署原定十一月初一日開征起至陰曆年底爲止如兩個月再不完納則照章加價前經明白布告仰各花户自行投櫃完納在案若有疲玩之户抗糧不交准指各禀究等因各地保奉諭之下咸皆唯唯遵諭而退沈知事又查十六保催征吏程根堂承辦不力命傳案詰問該吏言語支吾沈知事命戒責二百下收押一面另派别吏協同巡警下鄉往提玩户陳柳榮聶祥生等到案訊追 
[陸戰隊派赴浙清海局保衞]  
　　海軍總司令公署日前據浙江清海局局長蔣斌呈稱職局開辦以來該處之漁船到局請給執照爲數甚多請即撥派員司到局襄辦公務並請選撥陸戰隊士隨帶軍械到局以資守衞等情蔣總司令據呈後除員司飭令由永績聯鯨二軍艦抽調暫行辦公外其陸戰隊士已由福州陸戰隊營抽調一連來滬業於昨日配足軍裝子彈交靖安軍艦運送往浙矣 
[南巿業公會之閧閙]  
　　南巿米業公會駯係同業組設於去年成立近來該業以時已冬至往年此時米價必已平落而今年每石尚須十元有零殊於民食有碍爲統一巿面衡平米價起見爰於前晚開會提出討論詎有某某兩家樣台起而反對謂行家非米店零賣可比應有自由不能受同業之限制彼此言語不合閧閙不休竟將用武嗣經朱會長等出而排解始息而散 
[和安材會之内容]  
　　本館前日接新嘉坡福順美行蔡多華君來函并附銀二十元屬查和安材會内容如確係慈善機關即將此洋捐入該會　當經派員前往調查得有人在本埠大南門外賃一樣面標名和安材會印刷再造劵分寄各省各埠及海外華僑捐取錢財謂開奬後中者可得書畫克玩等品所得劵資悉充各項善舉云云惟據左右鄰居言日前警署查得該會有不盡不實之處將會中人一律拘禁管押所有抄出各路寄來銀錢信件均存警署以便澈究云爰誌於此以告慈善家之捐资於該會者 
[禁止鷄鴨作踐道路之布告]  
　　滬南工巡捐局姚石蓀局長昨發布告云爲示禁事照得外馬路一帶道旁禁堆物件不啻三令五申乃查自太平碼頭以北各鷄鴨行仍將筐籃等物堆滿路旁自朝至暮任意作踐不特妨害交通抑且有碍衞生殊屬藐玩除函知一區警署飭警傳諭責令移開外爲此示仰各行知悉嗣後倘再將筐籃等物堆積路六作踐道路定予從嚴究罰此示 
[虬港路寳興路須換裝電燈]  
　　滬北工巡捐局局長許人俊近查五區一分所轄境虬洪路寳興路等處均屬衝要之區晚間僅燃煤油路燈不足以利行人前日致函閘北水電廠尅日添裝電燈十九盞俾便夜行而杜匪患 
[滬寧車撞斃婦人]  
　　昨日（二十一日）滬寗路由滬開寗之貨車駛至唯亭車站相近有一婦人在橋上行走避讓不及被車頭撞　河中即行溺斃　由車長將屍撈起派警看守 
[電車撞傷小工]  
　　紹興人韓德成在輪船碼頭作小工爲業昨晚七時餘於十六舖地方被某號電車撞倒跌碎頭顱骨知覺頓失當由小東門法捕房二百二十號華捕到來將電車號碼抄錄另雇車送受傷人往仁濟醫院醫治聞生命恐不能保云 
[汽車撞傷行人]  
　　昨日下午一時許某號汽車駛經南京路新世界門前撞倒本地人侯明勝受傷甚重不省人事經老閘捕房六十六號印捕到來地錄汽車號碼另雇車送受傷人往仁濟醫院醫治一面歸報捕頭候示 
[投機者累及正經商　陸春泉逃之遥遥]  
　　向在浦東電汽公司爲收賬之嘉定人陸春泉（即陸士多）近因購買某交易所股票投機失敗無法彌補特於前日向各舖户收取電燈費一千六百餘元避匿無踪聞陸尚虧欠浦東老白渡各槽坊四五千元各債權人現正集議呈請官廳發封陸之私産以資抵償該公司經理童世亨昨將保人葛某扭控三區警署轉解警廳訊辦矣 
　　尚有本埠新聞公佈欄等轉入後頁 
雜評二 
[交易所員之解决法（旡用）]  
　　曇花一現之交易所今且釀起經濟界之大恐慌使僅爲經濟界之恐慌焉影響止及於資本主天然之均富主義論者或猶以爲無害殊不知交易企業興焉浡焉誘動一般青年抛棄其固有艱苦職業而來就此不可必得之發財任務財未發焉而耗川資耗學費耗膳宿費耗書籍費甚或耗運動費捷足者雖得數月之報酬而追踵者投資之時期未過而生利之機緣忽絶阮嚢羞澀典質俱空圖盡者流落者上天無路入地無門倡造新企業者所搆之福使若輩遇之頓變爲禍今且成爲社會上之一大問題矣 
　　記者以爲無論何事苟牽及大部分人者即應認爲社會上之一大問題既成爲社會上之大問題當局即應爲謀解决方法毋任自生自息而不爲之所致惹起别種不可思議之現象如此輩青年要都受過若干年之教育妥爲支配於今之社會殆不能謂爲毫無所用此爲第二步事方法或不甚難而至急之第一步事即爲維持生活與遣散故里此有責者所不可坐視也 
　　有責者爲誰曰若輩民也牧民者當然有維持之責無論已而交易所之首倡者初不可不引若輩爲後繼之同志方彼困窘之時宜有接濟之道鷦鷯飲水不過滿腹若輩嗷嗷在投機業者視之奚啻九牛一毛滄海一粟爲人道計爲同業計爲維持交易二字之名譽計亟應醵資以充遣散之用事急矣不可緩履霜矣堅冰立至吾願當局之急起以圖毋默默終焉 
 
 

Page 16

 
 
本埠新聞二 
[朱維善鄭振翼已送檢廳]  
　　韋祿泉控跑街朱維善·司賬鄭振冀·欠銀一萬餘兩一案昨午由淞滬警察廳備文派警將朱鄭押送地檢廳一面着原告及見證韓丹庭自行投質未等到檢廳後即具狀訴稱此項欠欵爲韋祿泉之子運通銀行經理韋伯卓糾合民人合做標金以致失敗彼此應各負責上月二十六號反將民人與鄭送押五區二分署直至本月十七號申送警廳今日移送案下請求往傳韋伯卓等來案質訊黄檢察長諭候吊卷核辦 
[施其績兄請領屍棺及遺物]  
　　學生施其績在滬杭甬鐵路車中倒斃報由上海地檢廳派員騐明棺殮並將該生遺下各物帶廳保存候認在案昨午據死者之兄施其誠偕十二圖地保投該廳禀稱松江金山衞人年三十二歲向在原籍讀書死者施其績是我胞弟今年二十二歲向在上海倉聖明智大學肄業今冬行將畢業此次我弟擬往投考電報傳習所因乏報名費特往松江親戚家告借所着衣服書籍時表等均向他處借來由松江明星橋購票上車不知如何急病身亡既奉騐明爲此來案禀求將棺及遺物一併給領黄檢察長據禀後准將施其續屍棺及保存英文字典並洋元等一併點交給領 
[木器作主被毆受傷之證明]  
　　甬人蔣大喬在閘北寳山路開設蔣興記西式木器作十餘年前與台州黄巖縣寡婦王楊氏姘識生有一女近蔣因年齒漸增尚無後嗣該氏年近五旬難望生育故在外另娶妻室前日蔣投五區控稱該氏因妒起衅串同作内工人徐魁壽王阿二吳阿玉等五人向民爲難至被毆傷甚重撃落門牙一只等情當經杜署長先後提到兇手徐王吳三名連該氏併解司法科收押蔣送同仁醫院療治昨日蔣又遣司賬趙子祥代遞呈詞據稱行兇時適趙自外歸來代鳴崗警拘案云云段科員諭令退去聽候蔣傷愈訊核 
[持刀傷人犯共押一年]  
　　王文萬劉朝監指控楊子盛王順蘭卜一周等在麥根路持刀將伊等戳傷逃匿閘北華界等情昨由戈登路捕房包探吳柚生會同該處警區將楊等三人拿獲提解公共公廨經中西官訊實以楊不應持刀行兇判楊押西牢半年王卜各押三月分别示儆 
[騙珠寳案連累者之保函　應仔細偵查]  
　　廣昌祥珠寳號被騙一案該號前向警察廳控該房東婦人周秦氏嗣由旅滬福建同鄉會函請警廳秉公判結業經了案該號復向檢察廳起訴該廳昨（二十日）傳訊周姓婦人將周姓婦收押本日復由福建同鄉會函請該廳保外並處原告以誣訴之罪兹將原函列下逕啓者廣昌祥珠寳店夥何培卿控告周宗碩妻串謀局廳珠寳一千三百元一事查周宗碩在滬寗鐵路局充任車上稽查有年人極誠謹向無不法行爲兹忽構此飛災實遭意外竊以局騙之事上海地方層見迭出愈幻愈奇周宗碩餘屋分租在習慣既無不合而人心詭詐焉知其以此爲行欺之塲唯該珠客以物易錢勢必錢貨兩交方爲正理何以錢未點收先書收據又何以錢未到手聽其移動物品又何以未曾騐收原物一任其揚長他去此種舉動實大悖交易之成規人非至愚何以至此故退一步言則受騙之害由於自取進一步言則廳局之隠跡近串同該號主不知抉奸摘伏以警欺詐乃嫁禍婦女求逞厥欲須知最初到號商議購物周秦氏既不在塲臨時還價書據各節周秦氏亦未啓齒参與原控根據毫無乃揑詞周秦氏爲騙子之眷屬因以受騙此種理解尤爲荒謬夫男女並立焉能即冒認爲夫妻况騙子既未曾當面介紹珠客復奚容妄爲牽連損人名節逐節推索情弊顯然貴廳除惡安良自能按法懲辦惟周秦氏無故受拘情殊可憫即曰嫌疑所在未便漠置兹願由本會負責代懇貴廳俯准保外候訊實爲德便果證據確鑿周秦氏自不能免罪否則誣衊婦女貴廳亦能警彼刁頑也旅滬福建同鄉會總幹事沈琬慶啓 
[男婦三人串拐一女]  
　　江北人孫朝鳳因串同開州孫沈氏在楊樹浦路二千零八十五號門牌許萬道家誘拐許之十九歲女兒小旺子藏匿無踪經許報捕派探季立仁於昨將孫朝鳳等一干人拿獲拘入捕房捕頭畧詰一過諭飭孫徐一併還押氏轉送公廨管押候解廨訊辦 
[三人共犯小侵佔罪　車資兩元　西牢五月]  
　　楊樹浦平凉路四十八號門牌中國運貨汽車公司指控所雇汽車夫通州人張順泉串同小工楊小華周年郎吞没車資洋兩元分肥等情昨由該管捕房包探季立仁西探　勃脫將三被告拘解公共公廨請究原告延高露玲律師上堂聲述案情並稱各被告已在捕房供認朋分吞没之車資云云質之三被告直認不諱中西官以侵佔罪已成立判决張監禁西牢三個月楊周兩人各押一個月示儆 
[俄人詐欺服罪　啤酒一箱　西牢兩月]  
　　俄國人梯美夫前日假冒西人勃勒克之名義向虹口狄思威路三號門牌外國酒店騙取值洋十四元五角之啤酒一箱嗣爲店主西人奥希碼覺察報告該管捕房由一百十三號西探將該俄人緝獲昨解公共公廨經中西官質訊之下以被告之所爲已搆成詐欺罪判决監禁西牢二個月示儆 
[毛金元攫洋押四月]  
　　洒西路三百四十二號源豐號指控崇明人毛金元攫洋五十元等情昨由捕房將毛拘解公共公廨原告由出店胡菊生偕證楊陳兩人到堂證明前情訊之被告供在崇明航船上爲夥見證陳先生時將烟土交人帶往崇明販賣屢被破獲疑我通風是以挾嫌誣控等語中西官核供以毛所供不實着押西牢四月示儆呈案贓洋交原告領去 
[捉賭捉不着賭首　賭客共有二十二人]  
　　哈爾濱捕房捕頭前晚率同中西包探馳往歐加路三百四十一號門牌茶館店内捉賭館主預有風聞即行逃避祇當塲拿獲賭徒二十二名俱屬勞働之肇昨解公共公廨經中西官逐一質訊之下各科罰金三元無力各拘禁三天賭具銷燬並着補提爲首糾賭之人到案訊辦 
[偵緝隊獲兩竊賊]  
　　南車站前面新屋内居户某姓家日前被竊價值巨萬衣飾一案前日警廳偵緝隊在高昌廟西栅地方拿獲此案户竊張喜人趙景奇二名已於昨日解送警廳訊辦矣 
[又是兩個賊　江山龍與張志超]  
　　江山龍因先後竊取翁瑞生周阿福等洋衣物　又張志超行竊鄔順根家衣被被包探汪開富姚錫卿將江張二人拘獲昨解公共公廨經中西官分别訊明以江係過犯判押西牢二年期滿逐出租界張押二月起案贓物交原告認領 
[法公廨訊案五起　兩案訊結　三案尚須覆訊]  
　　刨鐵冒牌判賠　復興號鄔潤之前延巴和律師代表投法公堂控順祥號前將松鼠牌刨鐵售與原告後由原告轉售外埠察得此貨係屬冒牌退還向被告理論置之不理故此投案請求追償損失判聽候下堂諭飭遵在案昨經中西官商明堂諭判曰此案經本公堂訊明屬實着被告賠還原告損失銀一百五十兩堂費亦歸被告負擔 
　　餘欠限期拔還　曹聽濤前投法公堂控沈桂山不理欠欵案除還外尚少五百餘元交保限繳沈保出後避不到案判傳到保人胡蔭堂奚賓臣兩人再核在案昨又傳訊保人胡奚兩人中妻子沈氏代到稱沈桂山係婦人等父親現祇措得洋一百元餘求陸續拔還中西官判繳案之洋暫存檢察處餘欠四百餘元限被告每月初一日拔還洋五十元如遠押追不貸 
　　質證立據情形　顔德基前延華蘭庭律師投法公堂控稱原告前在四川將洋四萬元托盧漢卿滙至上海某銀行交盧舜卿旋漢卿身故原告來申向舜卿索取由舜卿出立字據爲憑今忽不認請求訊追被告由逖百克律師代辯稱字據係原告將被告私禁勒筆等語判傳齊人證再核在案昨又傳訊先由被告見證周姓稱民人在盧舜卿家内爲西崽是日由人喊我至進步里四號東家呌我回家取圖章其時目見有勒逼情形原告見證公安稱我住進步里四號是日原被兩人先後到來實係被告自願立據並無勒筆繼由原被律師互辯良久中西官判退去聽候覆訊再行核辦 
　　指控謗毁名譽　朱兆福昨延巴和律師代表投法公堂控稱前由張丙熊控原告不理欠欵一案今朱兆福遵諭將欠欵及損失一併繳清不料張丙熊於日前登載廣告内稱朱兆福詐欺行爲實屬有意謗毁名譽請求追償名譽損失以儆效尤被告田郭蘭克律師代辯稱報上所載乃係欺詐字樣與詐欺兩字大有分别因朱兆福一再延宕不付實有欺詐行爲故此登報聲明係屬尋常之事並無損壞原告名譽請察中西官判退去聽候覆訊再核 
　　候傳中人核斷　金子儀昨投法公堂控稱前有唐朱氏央中李毓州將田單一紙抵押與商人處計洋一百元現已逾期向氏催贖本利不還請求訊追詰之朱氏供婦人已將利息交與中人李毓州是實中西官判候傳中人到案核斷 
[公共公廨訊案彙錄]  
　　昨晨公共公廨民三庭由李襄讞會同美約副領事訊理美商德工古煤油公司訴源茂昌林大昌同興等號不理擔保董士濂欠銀五千兩案董延許理律師代爲辯護結果董士濂改交一千元保候傳朱斯芾律師到案作證改期續訊再奪民四庭由關讞員會同美丁副領事訊理（一）新成花號主周芝良聲請破産案兹係債權者仁亨莊對於高培洋行上星期三禀山公堂發給諭單提出理由要求撤銷結果前給仁亨莊諭單應准暫行撤銷由高培洋行提出充分證據再行核奪周芝良交五千兩保候訊（二）同慶蛋廠主夏巨川聲請破産案債權方面有數律師到堂各有請求結果准給諭聲請人備銀四千兩向三井洋行將其受抵同慶蛋廠主夏巨川蛋廠五處共銀五萬兩抵押賬内之一部份即　寗縣屬同濟成記蛋廠基地單契由聲請人取唁據三井洋行代表聲稱並不反對此項請求應由該行正式具函聲明備查（三）羣益公司延雷聲布律師訴顧秉南不付支票洋案結果候核供宣判（四）孔靄世訴無領事管東西人雷處門不還股本洋二千元案被告延高露玲律師代辯結果給諭被告於本案未訊詰以前不得將飯店内一切生財轉移或變賣 
　　又午後民一庭由陸襄讞會同美丁副領事及俄員儀君訊理美商開乾洋行訴俄人惟内邁借去水脚洋五千元運木來申既不交料又不還欵請飭傳訊案前次開審時有西比利亚銀行代表請求准予参加諭着该銀行倘能繳五千擔保金於公堂即准將發封之木料發還並飭傳被告到案再訊兹據西比利亚銀行代表律師到當豐稱木料係該行購買運滬提單内亦註明西比利亚銀行字樣曾付過水脚洋六千五百元要求將前判撤銷重行復訊云云原告開乾洋行代表許理律師反對並以被告仍未到案登報傳達之期已滿請即缺席判决償還所墊水脚五千元云云結果参加人西比利亚商業銀行請求復審應補具詳細節略呈堂候核對於傳達惟内邁到案一節塵着原告再登俄文報三禮拜期滿後再行核奪民四庭由李襄讞會同美約副領事訊理（一）吳松甫延朱斯芾律師訴楊雨庭不理欠欵案判决後被告無力履行覊押迄今仍無方法兹請求開釋結果着該被其结開釋（二）九綸綢莊訴將雲如不理擔保王子賓用空賬洋案被告代表朱斯芾律師上堂聲稱蔣雲如已遵判將欵付清應請銷案結果照准（三）葉實寳訴邱文元不還借洋案結果准將被告之店啓封變賫得價抵償房租餘欵繳存公堂據費森律師稱該被不遵堂諭繳欵並擅移傢具應飭令到案訊究（四）朱厚甫訴馬幼眉（即馬有記）違背合同案結果被告屢傳不到存案保洋一百元給原告具領該被倘有不服准另行起訴可也（五）張海生訴王曉初掯不放贖所抵方單案結果改期續訊 
公布欄 
[上海地方審判廳]  
　　判决主文（民一庭）　一件判决葉少堂與劉毛弟爲經界糾葛一案（主文）本件控訴駁回本審訴訟費用歸控訴人負擔▲一件判决楊全林與楊秋濤等因出路糾葛一案（主文）楊仝林房屋南面准由中堂出入楊秋濤楊天榮不得建築竹笆楊全林其餘之請求駁回訟費師兩造平均負擔▲一件判决開國富與趙殿清爲借欵紏葛一案（主文）趙殿清應償還張國本利洋三十八元二角訟費歸趙殿清負擔▲一件判决顧坤朝與嚴麟章貨欵涉訟一案（主文）原判關於顧坤朝應償還嚴麟章貨欵洋十二元六角二分五釐之部分變更之顧坤朝應償還嚴麟章貨欵洋八元六角二分五釐顧坤朝其餘之控訴駁回本案訟费控訴人負擔十分之八被控訴人負擔址分之二▲一件判决陳少琴與張鍾麟租屋糾葛控訴一案（主文）本件控訴駁回本審訟費歸控訴人負擔（民二庭）一件判决薛少軒等與孫增典基地紏葛控訴一案（主文）本件訴駁回本審訟費歸控訴人負擔▲一件判决席文卿與舒文雄租金紏葛一案（主文）舒文雄應償還席文卿房金洋三十元席文卿其餘之請求駁回訟費歸舒文雄負擔六分之五席文卿負擔六分之一▲一件判决顧鏡清訴張懷忠租屋紏葛一案（主文）被告人應償還原告人房租洋六元原告人其餘之請求駁回訟費歸被告人負擔四分之一餘歸原告人負擔　以上十二月十九日 
　　批示　一件鍾𢄙庵狀請暫緩執行由據狀已悉此批▲一件史錦華狀請開釋由狀悉業已當庭諭知矣　批▲一件張天帚狀交欵洋由准交此批▲一件由開雨狀請傳案由狀悉已當庭諭知矣此批▲一件邱錦雲狀請執行由狀悉候傳追此批▲一件蘇秉鈞狀交鑑定費由准交此批▲一件邱錦泉狀交案欵並訟費由准交此批▲一件丁柏卿等狀請註銷執行由狀悉本案對於陳少堂部分准予銷案至張天帚應繳之房租等項亦已照繳仰即來廳具領此批▲一件沈伯蔡狀請執行由狀悉業已當庭諭知矣此批▲一件湯陸氏狀領訟費由准領此批▲一件顧東發狀領房票由准領此批▲一件黄守成狀交欵洋訟費由據交已悉該民對於本廳本月七日之判决如果不服着即逕向本廳民庭依法提起控訴可也此批▲一件沈澄齋狀請執行由狀悉候傳追　批▲一件嚴明章狀交訟費由准交此批▲一件姜德孚狀請銷案由狀悉准予銷案此批▲一件張春陽狀請銷案由狀悉准予銷案此批▲一件楊鷁吉狀交案欵訟費由准交此批▲一件朱錦春狀請銷案由狀悉准予銷案此批▲一件林昌爕狀請銷案由狀悉准予銷案房票並准塗銷附卷此批▲一件李星若等狀交欵洋由准交此批　以上十二月十九日 
[上海地方檢察廳]  
　　批示　戴盧氏狀悉該氏與戴方初因頂租房屋致生糾葛查係民事關係自不屬刑事範園至所稱被竊被詐各節毫無佐證亦難照准仰即知照此批▲孔仁成狀悉業已票傳仰即遵期到廳候訊此批▲汪吉抔彭金興有正當職業每月薪資不下數十元豈有縱妻費姦因而得財之理彭黄氏欺夫庸孺廉恥道喪固不足惜爾姦誘人妻反敢黨同姦婦攻撃本夫情殊可惡着候訴辦此批▲彭金興狀悉候送同級審判廳核辦此批▲袁永福狀悉爾之嫌疑重大未便准予保釋特斥此批▲劉榮春狀悉既據聲明不服仰候調卷呈送高等檢察廳核辦此批▲陸文新爾年甫三齡虫陸子卿抱爲養子無養成人爲爾完婚給爾生業恩同生父乃不知感德反敢姦姘蕩婦來家吵閙致爾妻屢萌短見爾養父恐出事端告訴到應猶復不知省悟抗頗辯訴實因毫無心肝特斥此批▲黄裕章狀悉查此案係借貸糾葛應屬民事範圍本廳未便准理此批　以上十二月二十日 
[滬海道公署]  
　　批示　嵊山列島台屬僑民周永發等事爲創立嵊册台僑公會抄粘簡章環求核准備案由呈及簡章均悉仰崇明縣知事核准具報以憑察奪此批▲顧兆元等呈爲縣委抹實　復再求派員查明傳集訊斷由呈悉查此案前據秦殿揚等來道呈訴業經訓令該縣查明核辦在案據呈前情仍仰崇明縣知事併案核辦具報毋延切切此訊 
[上海縣公署]  
　　批示　永昌權廠徐少雲呈爲設廠織襪遵例註册並懇給示公告由批呈件均悉核與商業註册規則尚無不合應准註册並塡發執照可也此批註册费存▲中國牙籖廠周志卿呈爲遵例註册懇乞鑒核給照由批呈件均悉准予註册塡　執照可也此批註册費三元存▲中易信託股份有限公司董事朱葆三等呈請轉呈註册給照由批呈及附件均悉查前據中華上海信託公司呈請核轉立案註册案内奉江蘇實業廳令轉奉省令咨准農商部咨復以信託法規本部現正籌訂所請立案一節應候該項法規頒布後再行依法呈候核辦等因奉經轉行遵照在案該商等所請事同一律應暫從緩辦理附件註册費仰即來署領回此批 
　　牌示　爲牌示事案照本月二十二日爲冬節日期本公署循例放假一日停止辦公合行牌示仰即知照此示 
 
 

Page 17

 
 
自由談 
閒話 
[冬至] [  吳園]  
　　清明有青可踏端午有渡可競中秋有新月可玩重陽有高可登惟冬至獨無歲之時節至於冬至苦矣盡矣雖然冬之至朔風起霜滿衣游子思家貧士思債思債者敗墮於内因稱貸而須歸其憂也惙惙思家者勤勞於外積歲俸以謀回其樂也洩洩是人二是事一正而一反其視冬至之節日果不同居户思酒征夫思裘思酒者廢棄於内席餘蔭以高張其樂也欣欣思裘者奔走於外獲微利而苟延其憂也切切是人二是事又一正而一反其視冬至之節日又不同冬至之節日誠不能一偏論而正反之事初二人爲可諒後二人爲不可諒冬至冬至其亦能有所以解我惑者乎我問冬至冬至必無語也嗚呼冬至嗚呼冬至中之田富與勞工 
筆記 
[悼玉記（二）] [  碧梧]  
　　范生察其意誠頗擬允之復念其才其貌果如人言者雖差足稱吾意第其性情如何則茫無所知然則安可冒昧諾之乃曰既承不棄奚敢固辭但兹事體大爲免將來之不洽必當審愼於初時吾不揣譾陋擬與君妹先定文字之交容再徐圖其他兄亦以爲然乎王生鼓掌笑曰吾意固如是也然則此事必諧矣日來吾後園梅花已綻容吾假賞梅之名邀君來此使吾妹出見既聯杯酒之歡復作詩文之會好事之成當自兹起范生笑頷之王生即定賞梅之日及期天微雨范生自念曰此殆天特降甘霖沃吾情苗歟乃盛裝而往晤王之兄妹於後園小庭中庭之四周徧植梅樹紅綠相間嫩蕊纍纍着於樹枝間似滿綴小珠者風過處嗅之覺微香疑似天境也然斯時之范生意殊不屬此得王生之紹介即與玉姑爲禮玉姑亦襝袵答之而雙頰暈紅已飛入眉際范生復道景仰意玉姑頗謙遜措詞至得體恰如其身份范生既目覩玉姑之容貌復親聆其馨欬覺其清高絶俗殆如庭外梅花仰慕之懷乃變而爲敬愛酒次范生頻目視玉姑而屢與玉姑目光相觸范生恐其怒己之無禮心良不安孰知玉姑芳心中亦恐有失儀態致爲范所薄視二人各具心腸均力制情機之摇動發言乃至少王生顧范曰公素豪於議論今何嘿不作聲復語其妹曰向者妹每有所論列均覺妙緒環生令人聞之忘倦兹乃緘口爲瓶致使吾一杯方罄面已醺然蓋悶酒殊易醉人也范生與玉姑固各懷心事遽聞此詰責徬徨俱不知所答玉姑面乃益頳范生猶强抑致詞曰才女在側奚敢妄言不如藏拙之爲愈也言時游目視玉姑玉姑俯其首如不聞王生曰默然相對酒興都减盡矣吾請以梅花爲題各成七律一章并以一刻鐘爲限後成者罰酒十鍾愼毋違令范生與玉姑均諾之玉姑稍事吟哦已援筆君就王生旋亦交卷以范生爲最後并已逾限有頃范生以酒令具在即依令飲酒畢第已耳熱面赤醉態漸呈矣俗語云酒發心中事維時范生既薄有醉意凡先之所欲言而不敢言者乃不覺盡吐其實高談闊論旁若無人且言外之意常及玉姑玉姑性素傲豈願爲所屈亦大逞舌鋒縱談一切王生顧而笑曰吾計售矣吾脫不行此酒令者若二人豈能致此者范生與玉姑亦各報以微笑迨至月上梅梢始各盡歡而散范生私念曰玉姑眞天人也無愧於才女之號觀其態度安詳聆其談吐雋雅不有博學奚克臻此曩者吾聞人贊嘆其才謂可與男子相敵吾猶以爲女子有才尋常罕見故遇有略通詞翰者即咸稱之實則其才亦僅平平耳不意玉姑之才竟可駕男子而上是誠非吾初料所及而不容吾不拜佩者也世之修有艶福者倘得之爲耦綠窗唱和韻事自多個中樂趣當有勝於畫眉什百倍者然則吾深悔日前不即允其兄之請矣雖然後來機遇正復多多吾苟有心不患事之不濟也 
影戲談 
[談影錄（三）] [  沁諺]  
　　一夕演英倫新運來之『傭戀』片中述一傭婦風姿嬌好不合則去　 
尚在妙齡爲事尤能隨機應變以故頗得人歡先服務於咖啡館有顧客某見而好之惓惓不能忘朝夕往咖啡館飲畢遲遲不行後漸通欵曲事爲館主所知遂棄婦婦泣告某某思娶歸顧已有大婦知必生波折於是婦佯至某家爲傭而實則儼同次室愛好尤篤某本執業於銀行至是常稱疾不往後爲大婦所覺大掀醋波某竭力調停終纒擾不休於是某乃决心與大婦離異而與傭婦正式結婚焉是片映未及半有警察十數人進謂爲有傷風俗勒令停映園主無奈竟輟演焉觀者以已付劵資觀未及半驟遭意外乃大譁園主不得已改演他片衆始稍稍鎭定 
　　日本民風淫佚爲世界冠桑間濮上恬不爲怪『傭戀』一片雖係描摹愛精終未涉於穢褻今乃驟遭禁令寗非奇事其中蓋亦有特殊之原因焉凡一繁靡之城巿社會風俗多數趨於淫佚實必然之事惟終有少數守道者常以世風日下爲憂而謀所以救濟矯正之方時西京警長德川豐民者崇尚道德頗以社會風俗爲憂而於男女私奔苟合之事惡之尤深防之尤密初威思太設靈克影戲園男女不分座德川氏以爲在黑暗之中男女雜坐殊爲風化前途之憂乃商令園主設法分坐然分坐以後青年男女仍不免以影戲園爲撮合情塲大家閨秀陷者尤衆影戲園近旁有中等學校二一爲男校一爲女校兩校學生對於影戲尤爲狂熱成羣結隊聯翩而往星期日尤爲熱閙未及開幕座已爲滿如是未及半載兩校學生中之私締緍約者已有數十起報紙喧傳輿論沸騰時西京有『皇家新聞』抨撃尤力其主筆三宅清行日著論評其事德川豐民因是惡影戲園顧園主爲英人且又不能舉是爲理由勒令停閉故僅銜恨於心及映『傭戀』一片德川氏以爲將更鼓舞痴情男女不知伊於胡底不能復忍乃遣警往干涉焉實則大千世界盡是痴情男女歡聚之塲輕薄兒郎勾攬之地是奚足爲影戲塲罪哉 
小說 
[新衣（四）] [  張凰]  
　　他母親替他脫去舊袍加上新衣將那緊鈕扣一個一個的扣好他很感激他母親自己俯下頭去看看覺得榮耀非凡就是帝王行加冕禮時也不過如此的愉快他的僕人伴他到親長家去賀年他見人家含笑對他看知道人家定在私下裏讚美我自己却格外裝出成人模樣來待人敬重 
　　他竭力愛護他的新衣所以他母親任他穿着可是第一次的不幸臨到他新衣上原來他在練習大字的時候一個大意　　　沾污了一條墨漬後來他自己覺察了又懊惱又恐懼他偷偷的取了一條濕毛巾去拂試滿想拭得淡些或可逃他母親的眼免受責備誰知墨痕越拭越是化大越是顯明無論他怎樣發急總是没用他果然因此受責幸虧解說尚能圓滿他母親不教他將新衣換去 
　　他自以爲一件談雪青的華絲葛棉袍上無端沾污好比白圭上的微瑕足使全部减色所以行路時每將右手舉近胸前袖底藏在裏面好像鄉下姑娘進城遮遮掩掩樣子後來不知怎樣後裾上又沾污了他愛護新衣的心思從此漸淡至於忘記他見小朋友們在那時常集會的方塲上頑要他在旁邊瞧得動興時也就不免加入那件從前視若寳貝的新棉袍上歷未多時不消說變成雜色花樣繁多不勝枚舉了他母親警告他說下一個新年中他定没有這樣華麗的新衣可得了他雖常看着右袖上的墨痕痛悔那第一次的失愼也已來不及了（終） 
餘瀋[  瀟湘白蘋]  
　　涉世能参透世情庶可免隕越顧了解過甚則厭世之心生而進取之銳志不禁中餒是故士君子涉世持身貴經權相濟窮則獨善其身達則兼善天下 
[瀟湘白蘋胡枕歐啓事]  
　　荆山先生鑒承　詢通訊處謹奉告如左 
　　『寳山路商務書館編譯所漢英詞典部』 
[麥痴聲啓事]  
　　僕現缺本報之小說特刋第十二號及第三十號兩張海内閱報諸君不乏珍藏如蒙割愛惠賜者願以值洋四角之書籍爲酬件寄上海海寗路同昌里三百三十一號交麥痴聲收可也後至者郵璧 
 
 

Page 18

 
 
常識 
常評 
[倒閣與閣倒] [  覺]  
　　倒閣人倒之也閣倒閣自倒也 
　　今日之内閣人倒之乎抑自倒乎吾以爲未有不自倒而人能倒之者 
　　人必自侮而後人侮之家必自毁而後人毁之國必自伐而後人伐之閣必自倒而後人倒之 
　　倚軍人以組閣則組閣之時已成必倒之勢蓋軍人所以助之組閣者欲其取携之便耳取携愈便而財政愈不支財政不支而閣自倒矣且財政不支而向之結歡於軍人者至是必失歡於軍人不惟自倒人亦倒之矣孟子云趙孟之所貴趙孟能賤之此之謂也 
　　然而後之組閣者或無以異於前之組閣閣云閣云聽命軍人云乎哉 
道德 
[律身要言] [  翔高]  
　　勞動就是快樂 
　　對於所負擔的職務得完滿的成功是無上的快樂 
　　壽命的長短與做事的多寡成正比例飽食終日無所用心生即是死 
　　坐享祖産是乞丐身分冒人功勞是盜賊行徑 
　　自己種的菜蔬吃得有味自己養的花木看得有趣自已勞力得來的金錢用得安心 
　　名過其實是最痛苦的事情 
　　貪食傷身貪利辱身 
　　問心無愧夢魂都安 
　　人要靠着道德技能生活不要借衣飾來哄騙人 
　　有一分才力做一分事實 
　　自己做事自己負責 
　　誠是處世接物的利器 
　　利人决不損己損人决不利己 
　　妒忌陰險幸災樂禍的人必不壽 
　　誑騙欺詐是笨人做的事 
　　財色是引人入地獄的鈎餌 
　　喜聽讚美的話厭聽逆耳的話是通病 
　　朋輩戲謔是絶交的先聲 
　　寗可人受我惠不要我受人惠 
　　責人爲惡不如勸人改過（乙種酬） 
衞生 
[夜臥不宜覆首] [  哲民]  
　　近日天氣漸寒吾每見友人至夜間臨臥時輒以被褥覆其首以禦寒冷而不知此事於身體大有害也蓋人之呼吸雖就睡時亦繼續進行不過其程度稍低而已今若以被褥覆其首則其害如左 
　　一空氣不通窒礙呼吸器 
　　二呼吸不便使神經錯亂遂至夢魂顚倒易犯遺精咯血等病 
　　三夜間發生他事時不易聞得 
　　上所云云係害之大者昔有一老人年約九十餘而精神矍鑠一少年問之曰君年老而精神康健果有何術以得之乎老者曰余惟夜臥不覆首而已味此老之言可知此事之有益身體矣（乙種酬） 
[大蒜於醫學上之功用] [  陳肇緩]  
　　大蒜一物人但知其爲可作食品而不知尚可用爲醫治癆症喉症之藥品也之二法皆係試驗獲效故特表而出之以告世之同病者 
　　己未夏間余得癆症藥石未見功效有戚傳授一方依法試之得逐漸痊愈法以麝香三分分置於頸下天柱骨之第三節（自上數起）及尾閭骨之第三節（自下數起）再以擣爛如泥之大蒜覆蓋其上外以淡膏藥貼之以防大蒜等物脫落越一二日所貼處必有水泡踵起即將大蒜麝香取去俟泡退結疤後重以前法醫之至愈爲止 
　　曩年喉痧盛行罹此症而死者不知凡幾然幸而獲愈者亦不乏其人我友某君亦罹此症當初起時覺咽喉微痛余告以將大蒜檮碎如泥貼在大拇指與食指之凹中覆以淡膏藥越一宿即起水泡而喉間果消腫止痛矣（乙種酬） 
經濟 
[過日子的方法] [  余隠盡]  
　　過日子這三個字是我們中國家庭的一句俗話想必大家都時常聽見的了要曉得日子是狠長久的不是一天兩天就過去的過了今天還有明天過了今年還有明年我們一天不死總要過一天日子在現在百物昻貴的時候賺錢少的人道日子是狠難得過去再要糜費不知節省那麽不是借債就是典物這樣還堪設想麽諸位要想過快樂的日子不受人家束縛就不可借債要想不負債必須備有下列的條件 
　　（一）家中除老年幼年不能作事外不得有坐食的人 
　　（二）坐食的人要快快想法去圖謀職業 
　　（三）每月進欵無論多少總要量入爲出 
　　（四）在每月進欵的總數中抽出一二分來儲蓄留作意外的用度免得臨時倉猝借債 
　　（五）房屋不必高大華麗祇要空氣清潔日光充足没有衞生上的妨害就可 
　　（六）家庭一切用具不必求多更不必求美只要能夠敷用就可至於陳設品物毫無益處可不必購置 
　　（七）婦女妝飾品及一切不急用的物件雖價廉亦不可買 
　　（八）食物不必珍美但求滋養料豐富至於簋數亦宜减少 
　　（九）衣服只要儉樸清潔不必穿綢着緞須知布衣之士自古爲尊 
　　（十）婚嫁喪葬等事要力求節省不可專顧塲面極力舖張 
　　（十一）嫖賭惡習及烟酒嗜好一律戒除勿存逢塲作戲的心 
誰賦的打人權WHO　GIVES　THE　POWER? 
　　（十二）積小費可以成大用能省的地方便是一文也當省下 
　　（十三）無論購買什麽東西都要給人家現錢不可賒賬　我們能夠照上列所述的方法做去那麽就可過快樂的日子了就是賺錢很少的人家也能敷衍過去勿謂穿的苦吃的苦這都不能算做苦比較受精神上的痛苦是大不相同你看那些負債的人今天他來索賬明天你來討債起初還拿僞言搪塞等到回不掉時就去扯東補西那穿吃還是要好外面的闊架還是要擺唉像這樣的人雖闊綽一時不久就要破産的啊（乙酬種） 
法制 
[民刑上訴之異點] [  吳子雍]  
　　上訴爲訴訟當事人不服第一審或第二審之判决而提起之訴訟也其用意在疏通民之隠情不便案有寃抑之弊洵可謂保護人民周而且至矣然民刑上訴手續不同制度各别就上訴之期限而言民事之上訴以送達判詞後之二十日内爲止刑事之上訴則以宣示判詞後之十日内爲止就上訴之當事人而言民事之上訴可由原告人被告人及代訴人等提起之刑事之上訴除被告人代訴人外僅有檢察官可以提起上訴其告發人及被害人則無上訴權至因天災或意外事變而逾上訴之期限民事方面得向原審判廳聲明理由再行上訴刑事方面則須在原檢審廳切實聲明方得上訴斯數者皆民刑上訴之重要異點也（乙種酬） 
雜錄 
[用陽曆較用陰曆爲便之理由] [  養氣]  
　　地球循軌道進行漸趨向於最卑點陽曆之新年轉瞬又將至矣顧吾國自改用新曆已及十年而社會中用以紀事者僅百人之一二其他商賈之營業冠昏喪祭之典禮以新曆行之者則且百人中不得一二也此無他習慣爲之也 
　　雖然事實者習慣之母欲改良習慣當於事實上求之設管理家庭者皆以新學識教誨子弟身任教師者皆以新學識勉勵生徒則轉移習慣當非難事今人多以用陰曆爲便而以用陽曆爲不便其實陽曆之遠勝陰曆不但就學理上言之爲然也即就事實上言之亦何獨不然請略舉數事以證之 
　　一一年中日數無大差　陰曆以月繞地球十二周爲一年約爲三百五十四日較地球繞日一周之日數差十一日有奇故每經三十三月即須置閏以補其缺於是逢閏之年與平年相差二十九日或三十日在普通人家收入之欵以年計不以月計者一逢閏年入欵不增而出欵之關於衣食各項則無不加增之理於家計不便孰甚若用陽曆則平年與閏年相差不過一日於家計固不生影響也 
　　二每年之節氣時日無大差　一年二十四節氣於農業上關係甚大吾國農民循序以施其農功且播爲歌諺如云清明斷凍榖雨斷霜立夏浸種小滿抛秧白露白微微秋分稻秀齊寒露斫早稻霜降一齊樵其餘占候之術均以二十四節爲標準用陽曆則節氣時日各有一定如今年冬至在十二月二十二日無論何年冬至亦必在此時縱使相差不過前後一二日其他各節皆然用陰曆則逐年節氣相差至一二十日非檢曆書不能知之於不識字之農民尤不便也　 
　　三每月之日期有一定　陽歷一三五七八十十二各月皆三十一日四六九十一各月皆三十日惟二月平年二十八日閏年二十九日永久不變陰曆則今年此月爲大明年此月爲小逐年均無一定每届晦朔之交必檢曆書而後知之四置閏之日期亦一定　陽曆四年一閏置閏之日在二月之末毫無混亂陰曆或三年一閏或兩年一閏置閏之月必安插於兩中氣之間（二十四節氣中雨水春分榖雨小滿夏至大暑處署秋分霜降小雪冬至大寒爲中氣置閏之法閏前之月中氣在晦閏後之月中氣在朔）故兩閏之間月數相距亦不一定 
　　以上所述陽曆與陰曆孰便孰不便已可概見奈何人猶拘守習慣而不求事實上之便利乎（甲種酬） 
 
