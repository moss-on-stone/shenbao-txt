# 1913 - 95 - 4914413

 

Page 1

 
 
來稿 
[徵求革命事實資料書]  
　　海内同志諸君子鑒中國一旦易舊政爲共和誠曠世所未有而自古以來歷史相傳轉變之一樞機也其間不宜無一詳盡之史以傳信於後世曾則不揣固陋竊有意焉而貲財不足搜集各家著述以及中西報章尙不能備海内同志有儲藏數十年來之中西各報不吝假觀或見聞筆記慨然出而示之以增其識見者則成全過越之盛意感激無有涯涘曾則在前代不爲一官在今日不居一職無黨無偏雖文章不足以鋪張閎休揚厲偉業而不虚美不隠惡尙可以自信者其疑以貸褒似以附毁之鄙心庶幾可以免焉惟諸君子鑒察所擬序目錄之於後俟海内史家敎誨若蒙賜書匡其不逮不勝寵幸之至賜復請寄上海北四川路一百四十一號湖北陳曾則頓首 
　　中國革命記序目 
 
 
 

Page 2

 
 
　　自古三代揖讓號爲最盛禹傳諸子以私天下之形存公天下之心後世因之而不變豈非聖人慮患之微不爭前定之意哉周得天下裂土以封同姓親屬可謂私矣歷世賢君緜緜不絶享國八百有餘歲至幽厲而後遂失其國此後鼎革之際必干戈擾攘數十年草莽英雄起而逐鹿得命踐祚者爲天子天下功名倜儻之士扼腕舉踵意氣飛揚各爲其所擁戴冐白刃蹈死地而不懼者豈非皆有所冀望哉民者有其常業亂則不安於室家流離轉徙易一朝一君非至無道不大暴虐於已則亦戴之得以稍蘇其生而徐復其業故曰天下之嗸嗸新主之資也由是言之後世以兵力取天下者皆視土地人民爲已之私產不以爲諱久矣吾讀史甚怪以田常之弑其君而民歸之而王莽自擬於阿衡託諸不得已欲默移潜奪而民刃其軀焉誠不可解其故豈天心之喜直而惡詐歟於是相傳者數千年至於今日乃知以前之政制大謬至妄國者民之所公有也非一人一家之所得據爲已私也君者民之公僕而役於民自夫總統以下至於議員百執司之人皆出於民之公意而莫或呼朋類行於貨賂之途以私情相授受鬼蜮宵小幽夜之行無所生於其心其有不盡於職而愆諸事者則羣排擊而去之雖百易之費憚煩如是則孰能如前世之專斷任意而爲之者乎嗚呼豈不盛哉吾觀自漢唐以後君若臣皆不免於私何者不爲其私安肯焦心勞形犯危苦百難以爭之者然而彼固不諱之矣故陳平之語漢高祖曰大王能饒人以爵邑故士之頑鈍嗜利無恥者多歸於漢自古易代之際安能免嗜利無恥之人若夫行一不義殺一不辜得天下而不爲者其能立赫赫之功建彪炳無前之盛業乎而今者則逈乎不然自總統以下以至議員百執司之人皆曰吾願役於民而不爲私者也所謂公天下之形孰有過於今日者哉雖唐虞不能及矣古史自孔子作春秋其義隠其詞微太史公師其意而變其例後世史家不能易太史公之例而亦莫有得其意者曾則不揣固陋觀夫一旦以變千年之政制誠曠世所希欲以所見所聞筆之於書以傳之後世而備修史者之採擇文采雖無足觀而事實或有可徵後世若有太史公其人者其或取於拙篇未可知也 
　　見彈求炙曰古愚蒙變弓随日傳自歐風推原其始撰交通篇第一 
　　天道循環無踣不起戊戌變政釀爲庚子雲簾渺深革命攸始求其樞機撰變政篇第二 
　　清后臨朝數十載西方之人稱日東方之維多利亞逝未三年遂移國祚撰攝政篇第三 
　　執訊獲醜飛章報功軍騎繼變匿舟而東以觀世變撰起事篇第四 
　　戰勝亡國古未嘗聞豈非積怨失民之心哀無辜塗肝腦撰武漢之戰篇第五　　漢陽雖失江寗旋得圍攻堅城居中援絶海外孫君視政三月撰南京政府篇第六 
　　風聲廣傳勢若雲奔不費一矢義旗翩翻撰各省獨立篇第七 
　　電札往來詞不相讓兵將心移倒戈以向撰議和篇第八 
　　詢之芻蕘始於虞唐昔訪諸郊今處一堂筆戰舌爭濟濟蹌蹌撰議會篇第九 
　　前朝借債衆議所責曰焉敢予危而易之民國懼蹈埃及之禍撰惜欵篇第十 
　　覆杯易矣收之則難法令憲章紛紜萬端冀家國鞏固撰建設篇第十一 
　　清祚旣移蒙藏思離狡哉强鄰選蠕邊陲共和不享胡焉弗思懼蹙國境撰蒙藏篇第十二 
　　以上所擬條目庸有不當以俟海内史家敎誨随時芟正焉 
[不可思議之人心（無名）]  
　　凡事有一主義向其主義而力行者此人心之通理也而中國人近日之舉動則於此理有不相符者主義之内更有主義於是往往有主義在此而力行在彼主義在彼而力行在此一事之起使人彷彿而不可捉摸者大抵然也 
　　宋之暗殺案不可捉摸矣而所獲之嫌疑犯爲應桂馨愈不可捉摸矣而告發者爲一與應素不密切之售畫者又不可捉摸之不可捉摸矣然而事竟如此豈得謂之可思議耶湖北商人忽發君主之想陸軍部忽行軍法於報館豈其心竟忘身在中華民國耶是亦不可思議也財政部不惜以一伶人破烟禁蒙古人比現時爲桀紂離奇怪誕無所不有是亦可謂神經錯亂矣亦豈平常所能思議及哉 
　　嗚呼今日之人心 
專電 
　　北京電　國民黨昨日下午開追悼宋敎仁會其黨報謂此後仍當厲行政黨内閣陳家鼎等質問政府何以不能負保安責任此後如何保護政客之法劉揆一 
以大局可慮屢與黄電商辦法窮究眞象並派熊某往唁袁總統因此特通令各督路局保護議員 
　　北京電　昨午有蒙人在大街貼布蒙文譯悉謂有堯舜時代最樂桀紂時代最苦比今日爲桀紂已將貼布人捕押 
　　北京電　德華報評謂華報喜美圑脫離財圑謂從此得自由借債實屬淺見須知節制之監督亦有利於中國中國財政祇有借債以整頓深望其勿以維持現狀自安蓋五國圑仍張空勢此間日人報亦多怏怏聞美孚將貸巨欵尤憤瑞記五十萬鎊亦將簽押又爪哇華僑陳顯源蔣報科李雖輝在泗水組織五千萬元財圑若我善利用固决不可爲五國圑所制 
　　北京電　政府仿日制地方制度調查局設地方行政畫一處施愚爲總辦顧鼇爲坐辦未明發 
　　北京電　國務院總理趙秉鈞君决議遣調警察二隊一保護國會議員一保送隆裕后金棺赴梁格莊 
　　北京電　自二十四日起參議院停止會議預備新院開幕時一切進行 
　　北京電　外交圑要求外部開濬北運河自津至京以便小輪行駛 
　　北京電　都中法政大學堂英敎習鈕朗昨與瑪利女士行結婚禮於英使館禮儀甚盛 
　　天津電　本埠造幣廠近再鑄民國紀念銀幣中印袁總統肖像 
　　成都電　班禪喇嘛電致政府懇撥巨欵以招軍隊俾與達頼抗敵 
　　南京電　隆裕清太后追悼會程都督已派伍元芝金環爲代表刻日啟行北上 
　　南京電　省議會擬組織審查會俟舉定各員卽審查一切議案 
　　南京電　省議會議員孫璋提議維持現行司法制度案又鄭議員提議蘇屬貨物稅公所應仿海關辦法 
　　南京電　應省長飭警察廳各級警官無論公與否一律著用制服 
　　南京電　工程處長仇斷恒呈請辭職並力保張曾璧自代 
　　南京電　昨（二十三）自由黨寗支部開第一週年紀念會 
　　南京電　昨徐固卿赴鄂過寗因時間忽促故未登岸 
　　南京電　昨日程都督赴蘇擬駐節半月以資鎭攝 
特約路透電 
　　北京電　美國財圑駐京代表曼克拉愛特君致書中政府略謂今遵粤漢鐵路借欵合同第二十三欵幣制借欵合同第十九欵特托花旗銀行辦理美國財圑在華諸事云云中政府即繕書答謝美國財圑顧全中國利益之盛意詞頗誠摰中政府之意美人脫離六國借欵談判實具扶助中國遠大之志願故華人多謂美國退出之後五國借欵更爲難成某大員今日答路透訪員關於上項之質問其言曰（中國對於六國銀圑之條件旣以爲不能承認則美國退出之後實足以使此項借欵愈難成立蓋華人固嘗視美國在六國借欵之勢力爲中國之保障者也今美國旣已退出不已予某某國以加增要求條件之機會乎　華人今雖皆信美旣退出六國圑則該圑當難免最後之解散惟現在五國銀行中之四國均謂擬依舊進行不再變更且謂美國之退出無碍於該銀圑之財力現在五國仍望大借欵得最後成立 
　　北京電　北京聞行刺宋敎仁之兇手業已供認之說衆情大慰南方人士於宋死後有疑及袁總統或北方之人者從此欵圑得以大釋都人士今皆同此心理政界因國人失此衆所敬愛之宋君遂引起黨見殊爲浩歎 
　　北京電　現有外人復呈請中政府願出巨欵購買石油開採權其地點或僅陜西一省或範圍稍廣皆聽中國之便 
　　北京電　中法銀行章程已交參議院核議如經通過則不日卽將實行云 
　　厦門電　此間道台現派人在同安境内剗除烟苗極爲盡力十日之前該員曾出示警告農民昨日復親率兵士三百名四處查勘惟農民所種煙苗已收穫三分之一 
譯電 
　　北京電　美國財圑代表曼克拉愛特君今日（二十一日）於六國銀行圑集議時通告其餘各圑謂接鈕約來電美國財圑業已解散不欲在華續辦事務故願退出六國銀行圑云云該圑上年所付中國之墊欵其應辦諸事悉託花旗銀行代理曼君定於四月一日離京美總統威爾遜之宣言北京聞之大爲驚詫美國之脫離六國銀圑他國或將乘機效尤解散六國銀圑惟衆意皆謂美圑在六國圑中力量最小其宣告脫離與各國政策之進行或五國銀圑之存立不致有關云 
　　北京電　國務院昨日（二十二日）會議時曾討論償還六國銀行圑墊欵問題並未有所解决 
　　東京電　東京實業恊會會員現組織日華貿易會社以振興及改良兩國貿易爲宗旨 
　　北京電　前熱河都統崑源已任爲總統蒙務顧問 
　　倫敦電　巴爾幹大局復出人意表發生變端故列强駐英大使本日下午（二十二日）同竭英國外相葛雷君外交界對於此會皆守秘密 
惟謂現正進行重大之會議某外交家通告路透電社代表謂今所能言者全局之解决已在進行之中若無意外頓挫則今日可定云 
　　芒京電　奥政府今日（二十三日）以愛的美敦書致芒台里格洛政府要求停攻斯克太里候平民出境後再行開戰並謂如不依從要求則奥國擬用武力求達目的云 
　　奥京電　據奥國某半官報宣稱芒政府已電令嚴查拘捕奥船事宜並謂芒國將盡其能力以利桑其哇伐里奥國之航務又謂茄柯伐所殺之敎士實屬叛徒於私逃時爲芒軍槍斃奥國則堅稱確係敎士 
　　布京電　列强已提出條件以爲媾和談判之基礎其條件約略如下土耳其應將安洛斯米堤亞以西之土地除亞爾巴利亞外悉行割讓巴爾幹各邦其界線由列强公定愛琴海諸島之命運亦由列强主斷土耳其並應委棄克利脫島列强將否認各邦要求賠償兵費一欵並將准各邦派員參與巴黎列國大會公决各邦擔負土耳其債務及所讓土地課稅問題土耳其亦准參與該會各邦承認之後卽應停戰布國首相答稱須與各邦商榷後始能作决塞國之覆文與布相同 
　　倫敦電　希軍在里姆洛斯島外拘捕德國商船某號 
　　聖彼得堡電　俄皇下諭召集一九零十年及一九一二年全國民軍除波蘭外於本年操練四星期日期尙未訂定 
要聞一 
[政友黨發現說]  
　　聞袁總統以正式國會成立在卽擬集合同志組織一黨定名爲政友黨其宣言書已定大旨如左 
　　有善良之政黨斯有善良之政治歐美政黨之發達徵諸吾國前史罕有所聞蓋君主國體獨裁政體之下固不容政黨之發生也久矣今者國體改爲共和政體改爲立憲將欲大有造於國家之前途不能不頼有善良之政黨凡政黨之發生莫不以國利民福爲標幟所謂國利民福之目的本無界說可言甲黨曰必如如是而後利國福民也乙黨亦曰必如是而後利國福民也然則福利云者果何道之從乎言之厥有數義一曰以大多數之人民公意爲趨嚮而不以少數人之幸福爲目的二曰犧牲個人之意見服從正確之公理三曰具世界之眼光以合乎人羣進化之原則四曰審國内之情勢以適乎人民性度之所宜凡爲黨員者祇知有國不知有我不知 
 
 
 

Page 3

 
 
　　有族類不知有地方其圑結力極强其自信力極富其永久不變也如日月之循其躔離其恊同一致也如手足之捍其頭目而又出以光明之手叚運以活潑之精神雖萬變而不離其宗萬變而不避其險夫然後待國民良心之裁判絶無自私自利於其問國家所以賴乎政黨者庶幾遇之某老矣於黨事未能或先顧一念國勢之阽危民生之憔悴幾於無告中夜數起悲憫無窮思夫所以扞衛國家而有需於强固之政黨者誠不容已不揣鄙陋發起此黨前哲不云乎有以仁義倡者其徒黨死仁義而不顧有以功利倡者其徒黨亦死功利而不顧私心所慕竊欲存人道於斯須以移易功利之習邦人諸友諒有同情某雖摩頂放踵以從之固所願也詩曰嚶其鳴矣求其友聲故定名政友黨以與世之君子共商榷之謹擬黨綱若干條贊成諸君請列名於後方 
[總統問題之忙碌]  
　　臨時解决三大要案二十日袁總統特交國務院於臨時政府期内應行解决三大問題統限於本月月秒一律辦理就緒（一）俄人欲藉比欵要挾京張路權業經嚴詞拒絶惟應付比國利息二萬五千磅務須於月内設法交付（二）中英關於片馬交涉應按照滇督蔡鍔之報告及李仲仙所陳辦法將界線認定以爲不移之鐵証以便正式政府成立後着手會勘（三）正式政府轉瞬成立各友邦對我承認問題已有數國之倡議凡關於承認問題一切應行預備之手續亦應於臨時期内預備妥恊以免臨時貽誤 
　　總統定期接見議員國會事務局日來呈報總統府兩院議員來京者日多預計四月一號兩院准可開會等情大總統昨日交諭該局略謂本總統定於三月二十八日上午十時在府接見參議院議員二十九日上午十時接見衆議院議員希轉知云云聞大總統接見本意蓋願忠告各議員弗持黨見勿挾私憤以國家爲前提以監督爲已任萬勿再蹈臨時參議院之故轍致貽全國譏笑云 
　　選舉總統日期近來政府商議本定國會開幕日選舉正式大總統已徧登各報茲聞十八午後七時吳湯兩議長謁見大總統略云四月一號國會决難選舉正式大總統蓋此項選舉特别重要依據約法卽須政府預先交出有當選資格者國會審查後再組織特别選舉會其正式投票日期應於五日前布告全國是開幕日决難投票之明証也大總統頗以爲然嗣復密議良久蓋有三項問題（一）擬改副總統爲候補總統（二）政府交議有正式大總統資格者是否來京（三）依據參議院法第一百二條第一欵政府對於臨時參議員應酌給相當之旅費 
[省會條例之議定]  
　　省會條例各省催迫甚緊日前已由法制局核議草定先爲八條提出國務院通過國務院議呈請大總統核閱聞日内卽可交到參議院並限於一星期内通過實行省議會暫行條例之要點如下各省以大總統令省議會暫行適用諮議局章程紛紛反對故政府提出省議會暫行條例三十三條日昨交到參議院據聞其間最要之點約計有八（一）省議會爲各道自治行政之議事機關（二）議長一人副議長一人（三）常年會期四十日臨時會期二十日（四）職權有七均不能越出自治行政之範圍（五）會議時道民政長得派員出席發表意見（六）省總監以監督之必要得出席於省議會（七）省總監得呈准内務總長解散省議會但於六個月内須行新選舉併召集之（八）省總監以省議會之議决有違法侵權之舉得交覆議如省議會仍不受其議决得呈准内務總長令道民政長停止議决之執行 
[全國禁烟研究會議决情形]  
　　民國全國禁煙研究會由各省都督派遣代表組織而成其連日議事情形已紀前報茲將其議决事件錄下（一）期限新刑律有鴉片烟罪專章應以新律公布之日爲煙禁凈絶之期惟各省情形不一應由院部通飭限期本年六月内將禁絶情形報告於政府（二）各省機關各省原設機關名稱不一權限分歧擬一律定名爲禁烟局）三）京師機關京師向無專管僅屬内務部衛生司之一科擬請特設機關以昭鄭重（四）罪名關於鴉片煙罪最重者爲無期徒刑而販賣嗎啡尙無專條擬請凡關鴉片煙罪一律加等並將販賣嗎啡私藏煙土之罪另行特定（五）兵力禁煙對於聚衆抗拒禁煙拔苗者准以兵力從事所犯重大者按軍法懲辦（六）警戒官吏擬請特定禁煙不力之處分專則交國會議决頒行（七）經費擬請内務司法二部通飭各省將煙犯罰欵一律充禁煙經費不准移作他用（八）專賣商行風聞有收買上海存煙作爲專賣之說如有其事請卽取消（九）禁煙人員之保障凡身歷城鄉之禁煙各員往往毆打致死或事後報復應請明定保護方法（十）煙犯專庭地方官吏往往對於煙案意存歧視應請司法部於各省會或禁煙事繁之區增設烟犯專庭或於普通刑庭增派推檢專理煙案（十一）禁革手續各處痞棍對於禁煙事項往往藉詞干涉請通飭各省有阻撓者從重懲辦（十二）尊重審判各省原定禁煙專律視新律爲重現在專律雖已取消如有請求翻案者不許受理 
[北京報界同志會之進行談]  
　　二十日上午北京報界同志會開第二次大會到者爲民視報康甲宸君北京時報龔北居君京津時報汪健齊君國維報桂木辛君新中國報汪怡安君北京日報朱季珍君燕京時報帥巢叔君黄鐘日報王印川君國民公報徐佛蘇君大自由報潘幹臣君國華報崔玉公君計議决進行方法如左（一）修改宣南俱樂部章程（二）天聲報國權報准其入會（三）仿照新聞圑辦法於本會内暫設常駐編輯一人訪員二人（四）編輯訪員之酬勞金共在二百元之譜（五）聯絡東西洋記者訂期開茶話會以通聲氣（六）宴請各界重要人物以通消息（七）每逢星期六下午開常會一次至報界同志會規約已於上星期日開會通過茲特錄出如下（一）總綱第一條本會由北京同志各報館組織而成故名曰北京報界同志會第二條本會以聯絡感情交換知識而謀言論之健全爲宗旨第三條凡内政外交有重要問題發生時本會應開會商酌言論方針以期共濟時艱第四條本會各報館得有重要消息時應互相通知以便公同宣佈其餘普通消息由本會派員逐日探訪抄卽分寄（二）組織第五條本會各報館除主任爲本會該報代表人外具有左列職務之一者得爲本會會員（甲）編輯（乙）撰述（丙）訪員（丁）繙譯第六條前條人員自本會成立之日起十日以内應由各該報館將姓名職務籍貫造報本會註册以後有變更或增减時亦同會員應由各該報館代表随時介紹以資聯絡第七條本會成立以後如有其他報館贊成本會宗旨而願加入者由本會會員三人介紹經常會議决後始得加入本會各報中其言論主張日後如有反對本會宗旨時經衆議决得請其出會（三）機關第八條本會暫設事務所於前門外余家胡同東北園第九條本會設幹事三人於開會時投票公舉之但惟各報代表有選舉及被選舉權幹事任期半年但重被選者得連任之第十條事務所得由幹事酌量事之繁簡雇用書記庶務及夫役但書記庶務合計至多不得逾三人（四）經費第十一條本會經費除開辦費另行募捐外其經常用費應由各報館平均分担如有特别捐助者尤爲歡迎（五）會議第十二條本會會議分常會臨時會二種常會每星期六日開會一次臨時會於有特别事故時開之常會臨時會均由幹事招集臨時會有本會報館二家以上之請求時幹事亦應招集會議第十三條會議時惟各報館主任有議决權如該報館主任有事故時得委託一人代表發言及議决（六）附則第十四條本規約自議决日實行第十五條本規約實行後如有應行條改之處經三人以上之提議得於常會時提出由衆議修改 
雜評一（無名） 
　　蒙古人之堯舜桀紂談蒙古人貼布傳單比現時中國爲桀紂其言甚可笑然其用心甚惡蓋其意實欲以此搖惑我中國之人心也彼以爲中國人知堯舜桀紂故引用之不畏危險而行試於京城亦陰鷙哉 
　　德華報之美人脫圑論德華報謂有節制之監督爲有利中國外人之言固宜如此然而無端爭權特恐因此有害於各國耳美人之脫離財圑惠我厚惠各國亦厚也苟平其心怏怏何爲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[直隷法廷改組之裏面]  
　　此次司法部將直隷法廷改組凡舊有法官一律取消以至大起風潮聞其原動力係馮國璋暗中作祟緣去年秋季法部卽欲改組當時馮極力反對有我在此一日舊法官即須保全一日之語當時法司係任毓麟告以司法獨立非行政官所能干涉馮答以司法獨立我不懂洋人幾時承認中華民國我幾時承認司法獨立其蠻横如此一時傳爲笑柄自周紹昌爲司法籌備處長雖欲改組苦於馮之阻力無可如何二月初間適有定興縣任符愷濫刑斃命一案保定高等檢察廳長呈請將任符愷解職歸案治罪馮竟批駁謂州縣官所以能辦事者頼有刑訊耳若因此治罪未免令州縣官寒心等語檢察長根據法理力爭不已尚未解决適又有天津電車壓死人命馮國璋大閙審判廳事發生又爲地方審判廳長力駁馮怒不可遏逢人卽駡謂一般小孩子如非老馮爲之保全飯碗早已打破竟敢反對我必有以報之於是周紹昌乘機進言謂不如改組將來另換一般新人可以事事服從都督命令馮大喜欲狂遂主張改組决不反對許世英亦正以私人無可安置於是立刻發表而沈其昌等遂攫得直隷高等審判廳長高等檢察長矣 
[張廣建竟甘心爲淫僧作傀儡矣]  
　　順天府屬房山縣議事會議員張榮熱心自治輿論翕然該縣淫僧普印平日專以奸淫婦女爲事在前清時有某親貴爲之奥援人皆側目而無如之何及共和告成該縣議董兩會議决收該廟產爲自治經費普印以爲張榮主動力恨之刺骨乃勾結順天緝捕局兵五十餘名昏夜圍張榮之第鎗斃張榮之第三子張玉瓚復將張榮逮捕上以脚鐐手拷家中老幼男女皆遭毒打室中財物席捲一空臨去時揚言我等奉順天府尹命令將汝全家殺盡云云緝捕兵飽掠去後次日房山縣學警自治各界聞之大動公憤已公舉代表二十餘人到京呈遞大總統國務院並請願於參議院請大總統飭下内務部澈底根究府尹私擅逮捕及草菅人命之罪並向京師高等審判廳提起控告未悉張廣建何以對待也 
[湘路磋商國有之前提]  
　　湘路公司總理陳佩蘅君昨接交通部電開號魚兩電均敬悉四國銀行條件業經商妥並已電催岑督辦蒞漢任事實行合同内同時開工手續惟收路之欵銀行圑須俟已建路工及產業材料交由督辦飭外國工程師騐收之後估定貲產始能提議現在宜夔一叚川路公司賬已結清路工用欵及全路材產均已造册送部卽日派員同美工程師赴宜昌點驗接交湘路手續似應一律辦理始能議及動支借欵至還股辦法及路工交割應如何分别籌定解决以便進行應請詳細統籌卽日見示爲要同時並接交通部員張君緝光密電内開電示敬悉湘路歷史盤錯已深同爲湘人言之增慨諸公於商辦時代併力程工於國有時期還股求現爲湘省謀爲股東計至爲切摰光忝厠股册感何可言惟默察時艱靜觀事勢地方中央各有困難湘省金融奇涸非有現欵不能救濟市面發舒實業早爲部所深知此路國有係由前清四國合同繼續有效因而產出之問題旣言國有股欵當然撥還原無研究之餘地中央所研究者國有之後前此用欵直接路工者尙可按工估値於借欵中設法取出但合同内容工程由外國工程師主持估值高下之權不盡在部且必須確歸國有之後始能議及至間接路工之欵無論如何不能取之借欵只得由國家擔任籌還而推其究竟國家所擔任者純係虚虧之欵並無取償之途故在地方一方面無論何項用途皆係股本原無分别之可言而在國家一方面則有有來源無來源之别時際財荒内外同困無源之欵一律發現自非今日所能辦到以是一方宜保國家之信用一方宜圖國力之周轉乃有發給有利期票分年攤還之一法川省已經承諾亦事勢之無可如何股劵換票期之分年而仍給息究與股本並無絲毫損傷部中無米爲炊空言之責幾無可逃困難情形必能共見吾湘贊同國有原以擁護中央爲前提四川還股旣有成議在前雖吾湘路史略有不同而力圖解决亟盼路成必爲共同之希望近探部意酌發現金尙非絶對不能辦到所慮者手續不清主名不立旣恐川省援例更恐外人藉詞此中委曲恐非面商不能詳盡倘由先生邀同恊理董事諸公北來一商當可解决諸公爲國爲民久殫勞瘁舟車便利往返非難四省交通關係滋重利民福國渴盼一行長才碩望早爲部所仰慕一經接晤圓洽自在意中若須部電邀請始便啓行但荷惠允仍可由光商請辦理區區愚見係因川鄂兩省刻日興工深恐事機延誤吾湘交通利益致落人後用敢縷陳卽希裁察示復並乞轉致恊理董事諸君爲盼聞同日譚都督亦接張君緝光密電云前次電懇轉商諸佩老能否北來旋接佩老復電未荷惠肯近探部意酌發現欵尙非絶對不能辦到惟何項發現何項由部發給有利期票均須分劃明白商定辦法始免牽動川省成議且路軌須交割清楚始免外人藉口得以及時進行部中乃有廻旋餘地此中曲折非文電所能詳頃以私意另電佩老商請邀同恊理董事諸君北來雙方恊議計可解决事於中央地方各有關係務祈勸駕如佩老於鄙電所陳各節不以爲然亦請探明佩老對於此事認爲應當如何解决之意見條列見示湘之路事歷史已長轇轕滋重如何解决必須列出條件始　磋商不宜作鳴壅問題致使部中不得不以空言應付此爲至要光以湘人備職交通於義不當建言因爲了事起見遂涉多事之嫌尙祈鑒諒並乞惠復 
[鄂省政界現形錄]  
　　都督府恐慌鄂省都督府刻擬從事改編以軍備司歸併該府所有該府人員並須淘汰惟某人應裁某人應留事極秘密未曾發表該府參議廳及各科人員頗爲不安以參議廳長唐仲寅與黎公最爲親呢必知底藴日昨特請參議蔣秉忠面請唐以應裁各員以釋疑圑唐力稱不知詰之再三仍如前言蔣遂勃然大怒與參議廳各員扭唐肆意毒打幸旁有某科長力爲排解始已唐當時立將受辱情形禀知黎公意欲將蔣等重懲洩憤黎公以　　　　 
蔣等取消在卽不可釀成風潮勸其隠忍了事嗣因唐央求不已乃下一手諭略伸規誡各參議及各科長等見諭無不憤懣呈請辭職者已有數十人尙不知如何了結又軍備司人員之取消者各給恩俸五月該員等咸不滿意開列條欵向都督要求未能達其目的致生怨望前日都督府偵探忽得一報告云該司人員昨在漢口嘉賓樓宴請各師中下級軍官擬以武力威脅都督承認彼等要求黎公得報卽派軍法處長程漢卿赴嘉賓樓調查始悉有軍備司參議聶豫因生子彌月誌喜曾宴請起義同志及司内同人並無開會秘議之事黎公現仍不無疑懼都督府内外連日又大戒嚴 
　　民政長貪小湖北官錢局紙幣官定法價每元作錢一千二百文然市間以無處兌換只能作一千零五六十文通用所有各公署辦事人員每月發給薪俸皆係此項紙幣換之使用頗稱吃虧乃民政長夏壽康貪圖小利渠所應得之薪水八百元必强令財政司賫送銅元九百六十串緣官價與市價較八百元可多出錢一百餘串也至夏氏個人一切費用及生日置酒請客之費亦在署中公費内開支凡公置飲食日用之品每令庶務員私送往渠公館以致該署公用浩繁僅亞於副總統處雖經審計廳幾次痛駁不允核銷夏竟置若罔聞該廳以其爲省長亦無如之何也 
　　時功璧昭雪湖北審計廳長朱樹烈性情强硬辦事認眞任職以來挑剔浮濫不遺餘力雖民政長濫用公欵亦遭其駁斥惟爲人喜聽細人之言不察事理動輒鹵莽從事致常因稽核報銷欵項與各機關起無理衝突蓋該廳人員不盡皆賢每以一已之私或挾他項仇恨故意挑剔各機關報銷而爲從中漁利之計朱粗率遂堕術中而不自覺爲人所利用也卽如該廳揭舉前造幣廠恊理時功璧舞弊呑欵一案所指之證據皆據廳員無根之談不盡可信其揭時硬挖滇銅攙灰作炭二大弊端頃已經民政府特派員調查明晣除滇省官銅外實有購滇商余記紫銅四百五十担之事該廳謂余銅係官銅内挖出一銅兩價實無此事至炭内攙雜灰渣不過一小部分炭堆内有之蓋該炭火力不佳由爐房内挑出故與灰相混並非於買炭時舞弊冒灰作炭也現炭與銅均照廠中已用之數除去逐一過磅不惟不差反有炭多出是所謂二大弊盡屬莫須有矣乃朱廳長前竟力請黎公下命令將時功璧交首府看管今事大明民政長已將時釋出聞時心有不甘以朱挾私見而誣陷以罪已控訴該廳長請民政長開行政裁判以復名譽 
[鄂省會選舉參議員記喧閙兩日選出二名]  
　　鄂省議會於十六號選舉參議員總監督夏壽康並不先日通告忽於十六號上午散布傳單限八時投票各議員到會候夏不至多自散去直至下午五時夏氏始行到會又因人數不足法定遂未投票而散十七日接續選舉投票時刻原定上午八時至十時下午二時至四時詎議員遲至十時始行到齊首由正議長覃壽堃報告已足法定人數當卽發票投選選定參議員二人劉成禺得六十一票韓玉宸得四十票本擬繼續選舉各議員以時間已過紛紛散去乃有蔣議員羲明登台拍桌大聲呌駡由議長責其擾亂秩序蔣始無言而退 
[蕪湖九龍會匪案之餘波]  
　　搜捕餘匪蕪湖自鎗斃九龍會匪邢蕩湖張文李東初鳳鳴洪春泉等五人後龔旅長於十二日親率衛隊廿餘人乘馬由陸路赴當塗面晤長江水上警察營長密籌機宜十三日回蕪因邢匪供黨羽水師中甚多故也十七日又乘逍遙津小輪赴安慶並带衛隊偵探多人順道前往大通密查該處機關部 
　　解散警察恊會蕪湖警察恊會亦邢蕩湖等所組織邢爲該會副長此聞警察廳長自省城改委朱繡封接辦後邢匪多方要求該廳内外須悉用警察恊會會員否則須邢自任爲敎練所長不然非推翻不可三區區長楊敬修聲名狼藉煙癮甚大朱廳長擬更委他員接辦邢匪竟聳令某黨派出代表廿餘人到廳要挾致未更動又妻梯雲者係某黨幹事兼充邢匪所聞之諷報編緝長朱廳長到差後婁藉黨要挾混入警界充該廳秘書邢匪於初七晨被捕婁卽於是晚辭職出廳他去三區區長楊敬修亦於初八日辭職聞柏都督有解散警察恊會之說 
　　各界歌功頌德龔鎭鵬旅長自遣散棗樹園軍隊破獲海龍會匪後皆謂造福地方良非淺鮮刻聞公圑擬發起恭送龔君牌匾工商務總會亦擬發起聯合商圑公會縣議會城自治公所等處恭送龔君名譽旗以彰功德 
[陜西百怪談]  
　　陜省僻居西北風氣閉塞頃有游歷三輔間者歸而述其種種怪現狀錄要如左 
　　國稅廳長省城國稅廳籌備處處長薛登道日前謂科員曰卷案該儲何處對曰發房又問房是什麽東西科長詳爲解釋處長始恍然大悟噫以此等糊塗蟲而充處長安望能勝任乎 
　　省議會議員昨有某某等三議員在省議會評論月薪事甲曰省議會所發月薪係庫平乎議平乎議平較庫平每百差四兩有奇不如照庫平發我輩可多得幾兩薪水乙曰恐係議平且非現銀而係龍票吃虧尤大丙曰不妨龍票在省雖少吃虧然带回鄉中包糧以票易現尤爲有利甲乙皆贊成之一日省議會開茶話會研究議會章程有某議員突起問審查長曰預算决算作何解審查長反覆詳解該員尙不明白云 
　　縣知事鳳翔縣知事繆延福係前清酷吏及變革後猶不改絃易轍效忠我民乃故態復萌反欲肆其威虐特爲各正紳所持不能如意因思爲一網打盡之計目前嗾使無頼少年來省運動許以權利聞其目的必將各正紳排擠凈盡而後已 
　　縣自治會各府廳州縣自治會之設原以保衛社會治安維持社會秩序爲地方集權之要素近聞涇陽自反正以來自治會卽停辦而於客歲六七月間大張旗鼓重行開辦至今八九月矣糜費公欵已逾五百餘金未辦一事僅插新國旗掛虎頭牌招數名護勇月領薪俸而已 
　　軍官學員軍官學校之學員循規蹈矩潛心向學者固居多數而不守規則羣聚而賭者亦復不少幾將講堂變爲賭場聞日前該校校長馬某演說謂賭愽爲下流社會之惡習我輩軍人名譽最要保重不可再蹈前轍云云不知該校學員自校長開導後能否翻然改悔也 
地方通信蘇州　　 
　　富紳嗜烟被累蕩口富紳華紹麟癖嗜阿芙蓉去年十二月在常熟旅館曾被查烟員拘獲經同寓解勸賄和了事日前因伊子目疾來城求醫舟泊福音醫院碼頭當水巡隊巡船經過時華正開燈過癮巡士上船拘捕带往署内華以番佛二百六十尊托素善張科員運動水巡隊官不允随一併移解檢察廳究辦而華因張旣受洋二百六十元一口承允何以仍須拘解心實不甘刻擬赴檢察廳起訴與張交涉矣 
　　江浙定期會哨本屆江浙兩省水陸各軍會哨地點業經商定於陽曆三月二十七日卽陰曆二月二十日在蘇州閶門外楓橋寒山寺地方舉行江蘇程都督頃接浙江朱都督函云届時如無特别事故定卽親臨會哨現程都督業於三月二十二號由甯乘早車蒞蘇駐節以便届時與朱都督面晤會商布置兩省軍隊及聯絡巡防緝捕各事宜想届時兩省水陸師各將領率隊到來必有一番熱閙也 
[鎭江]  
　　勘路員抵浦清江至楊莊路線原爲清徐鐵路之根據地刻下運鹽搭客之費僅足養路而已初無餘利之可圖刻聞蘭海鐵路督辦施君已派勘路員來浦故一班股東咸歡欣鼓舞籌劃進行方法云 
　　飭送軍費册駐鎭陸軍十六師顧忠琛師長昨奉程都督訓令准北京陸軍部公函開本部前定陸軍軍費歲出預算次序令業奉大總統公佈並由本部令行預宣經費計算規則均經登載公報各在案　已印刷成帙相應檢齊軍費豫算秩序令及預宣經費計算規則各二份函送貴都督希卽查收轉飭所屬陸軍各機關一體遵照辦理等因師長奉文後已飭各圑營查照矣 
　　移動憲兵駐在地江蘇程都督現因寧垣謠言蠭起所有憲兵營隊分役城廂内外偵查匪跡尙嫌不敷分配故於日昨電令駐鎭憲兵隊移駐南京另將駐蘇憲兵第三營調駐鎭江 
[杭州]  
　　籌設水警傳習所全浙名路水師改編水上巡警業經朱都督薦任葉煥華設處籌辦現葉處長以防營巡警性質不同欲孚名實必從敎育入手特於念二號具呈都督略查本省内河外海各水師官長勇夫旣奉部令槪行仍舊而警察之學識率未問津應服職務難望履行若非亟圖補救則徒負水上警察之虚名而非實行改編之本旨惟各區人數衆多不能同時施敎職處詳加籌議擬先從官弁入手設立水上警察傳習所分期抽調各區現役官弁入所肄業以期灌輸警學養成水上警察人才云 
　　諸曁閙敎風說紹屬諸曁縣東南鄉近日又有黨匪組織保衛圑倡言二次革命並有金華刀匪及光復會等聯合勾結四十餘村訂期人城先燒敎堂云云以致謠言蠭起城鎭鄉天主耶蘇兩敎西敎士慮遭波及紛紛挈眷來省避地矣 
[安徽]  
　　全家被殺慘案貴池縣殷家滙之江家村地方有地棍江某弟兄七人素行不法上年光復時在該境肆意搶刦維時有被刦富户之費某卽赴縣控告該族長江某家敎不嚴縱令子弟行刧等語旋卽經該族長將該地棍弟兄驅逐下户並請縣令嚴拿迄以在逃未獲近該地棍等忽自外歸來懷挾宿仇呼集同黨數十人先將該族長全家十餘口盡行慘殺并將其房屋縱火焚燬復至費空勒索洋數百元而去縣知事得耗立卽率領防兵四十名馳往捕拿并電禀都督請兵保護現柏都督已准電派兵剿辦矣　　兵士大閙公娼皖垣自開設公娼以來屢滋事端昨又有某營兵士數人往四喜班打茶園並带局多人及鴇母索纏頭費彼非特一錢不名竟出其野蠻手叚將室中陳設品搗毁一空詎龜奴等亦健者立將大門緊閉飽以老拳復用刺刀將該兵士等手臂刺傷事後兩造均各報警由警廳判令兵士拘禁一年龜奴拘禁半年現聞該營兵士等以同伴受辱太甚已聯合多人擬於下星期前往報復云 
[廣東]  
　　改建都督府之計畫昨日胡都督邀集財政内務兩司長府内參謀長磋商新建都督府事約兩打鐘之久探其席間所言以現有之都督府將改闢商場議照中央頒來之都督府署圖式在燕塘另建一都督府署已令土木課按照圖式前往勘度須欵約七萬元現在財政支絀無的欵可撥擬先在廣東銀行墊發俟將現在之都督府地基拍賣後再在所得地値内扣還云 
　　粤督函招中山回國探聞胡都督昨電日本孫中山請其從速歸來維持國事電文略云東海之遊於今倦否自公去國時事日非目前選舉承認征庫三種問題皆民國存亡所係有非公莫解决國福民利之主旨舉國皆以之仰公公之責任洵鉅且重切盼尅日返國積極進行扶國步之艱危翊大同之盛軌歸途杼道來粤承敎尤多 
　　徐錫銓補唐紹儀之缺唐紹儀辭退參議員後應以候補第一名補選因當選十名中有臨時參議員楊水泰一名生出解釋選舉條文之紛議經胡都督電詢中央籌備國會事務局茲接覆電云臨時參議員與依本法由省議會選出之參議員不胞法稱現任自以將來任滿改選時之現任者爲限此電故現卽以候補第一之徐錫銓補選唐缺矣 
雜評二（萍） 
　　休矣夏民政長休矣夏民政長之豐於奉已也膺公民之付託司省長之重寄宜如何其奉公以盡職者今乃不爲公家謀樂利孳孳焉惟私利是圖一月俸也而必計較九百六十串之微一雜用也而必消納於行政公費之内絲毫不用原封带回此其心果胡爲者 
　　記者曰夏民政長之心誠工矣今何不將此九百六十串之月俸購爾黄州負郭田厚自封殖以作爾三楚富家翁者而必戀戀於形役爲 
　　異哉陜省議員異哉陜省議員之常識也　　共和政體以議員爲行政之主宰有良議員而後有良政治一國然一省亦然今試問陜省之議員果何如者 
　　預算决算一尋常問題耳雖摳衣童子無不解者顧奈何以皇皇省議員而猶不解其意義者且奈何屢經審查長反覆詳釋而迄不解其旨趣者 
　　或曰該議員直可謂與該省之國稅廳籌備處長同工異曲天下豈有身爲籌備處長而不解發房爲何語者然一經某科長詳細解釋而該處長已恍然大悟矣卽此一端似猶勝於該議員一等 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[宋敎仁遇害四誌]  
　　注意｀｀｀｀應桂馨 
　　注意｀｀｀｀吳福銘 
　　注意｀｀｀｀其餘之十六人 
　　宋鈍初君於二十日夜被人開鎗傷害詳情已屢紀前報茲悉二十三日午後五時宋君靈柩送至湖南會館後忽然有人傳說謂兇手已由捕房拘獲後經宋君之友四出探問並往詢各捕房則 
毫無影響迨至夜間則實有一事發生與共進會應桂馨等聞有關係茲將告發逮捕各情及其他種種詳錄於後 
　　賣字畫人告密湖南人王阿法前日至四馬路總巡捕房報告據稱於一星期前曾至小北門外應桂馨家兜售字畵應曾出視一照片云欲謀此人如能辦到愿酬洋一千元我言無此能力當將照片交還今見各報所印宋敎仁之照片與之相似是以來此報告 
　　應桂馨之被拘總巡捕房捕頭據王阿法報告後立飭五十號西探總目安姆斯脫郎與一百三十六號西探密往法租界捕房報告卽由法總巡藍君親率中西探捕恊同英界來探至徐家匯路文元坊應桂馨住宅拘拿時適應在英界妓院飲酒安探目等立卽回至英界在湖北路清和坊二百二十八號妓院内將應尋獲拘入捕房 
　　應宅之搜查法捕房藍總巡見應桂馨不在家中恐有人出外通信當場卽飭中西探捕將應住宅看守不准屋内之人出外迨至昨日英捕頭自率包探將應带至法捕房請往應家搜查證據藍君准卽親带探捕恊同前往當在應家内拘住十七人並抄出共進會簿據與往來信札甚多及兇器等物抄畢仍派捕看守將所獲之人及抄出之物一併带回法捕房嚴加盤詰聞内有一人姓吳名福銘已承認此事卽飭分别管押候請法公堂中西讞員再行研訊一面仍囑英捕頭等將應带回 
　　公堂之盤問昨日午後總巡捕房將應桂馨解送公共公廨由聶襄讞會同英翰副領事升座特别公堂研訊先由捕房代表侃克律師上堂譯訴見証王阿法至捕房報告情形並稱另由法捕房在應家内拘獲吳福銘一名業已供認宋敎仁被害一事與被告大有關繫云云堂上命傳見証王阿法至案由侃律師詰據王供寓居带鈎橋售賣古董字畫爲生因兜售字畫曾至應處二次大約一禮拜之前在應處時應曾取出照片一張云欲謀此人如能辦到愿酬謝洋一千元我因無此能力未允當將照片交還該照片究係何人我不認識照片上亦無字寫明姓字至於被人暗殺之宋敎仁亦不相識昨日見報紙上所印照片供至此侃律師即問報上所印照片與應桂馨給爾所看之照片是否相像王稱約略相似侃律師復問爾旣至應家内二次應給照片與爾看是否在第一次抑在第二次王稱係在第二次此後從未去過訊至此堂上令應桂馨自向王阿法盤詰應卽向王詰稱爾至我處兜售字畫第一次究在何時第一次與第二次相隔幾天王答稱第一次約有十天第二次與第一次約隔三天應復詰稱爾來兜售是何種字畫畫家何人所畫者是否山水或是人物松竹王答稱所售者係是手卷爲仇英石所繪乃是山水亦有人物松竹應卽向堂上聲稱仇英石係有名畫家所畫者祇有人物山水松竹非仇所長今王所供如是請堂上注意旋復向王詰稱此畫爾從何處得來王答稱從東清鐵路之覺魯生處得來應又向堂上聲稱東清鐵道乃是拓魯生並非覺魯生今王所供姓名不符亦請堂上注意應又向王詰稱爾初次持手卷至我處除所說生意之外有無别言王答稱並無他語應又詰稱爾第二次至我處所言何事王答稱第二次至爾家因爾出外未遇以後亦未會面應卽向堂上聲稱頃間侃律師向王詰問時王云第二次至我處與伊看照片今稱第二次至我處未曾會面此一層應請堂上注意並將頃間捕房向王所問供詞宣讀乃稱我無别語向王詰問旋又由聶襄讞向王阿法詰稱爾與應桂馨何時相識應與爾觀看照片欲謀一人究在何時是否卽係兜售字畫之日王供稱與被告在一月前由友人吳乃文前在漢口爲洋行買辦時介紹相識與我看照祇說欲辦一人並未說及謀殺大約此言有半月之久卽係兜售字畫之日堂上飭令退去是時卽據五十號西探目安姆斯脫郎上堂供明王至捕房報告後卽往湖北路清和坊二百二十八號門牌將應拘入捕房解案請究聶君以王所供情節前後略有不同且尙有見證未齊因卽商之英領翰君判應带回捕房聽候查明於下禮拜一傳齊人證再訊王阿法交保候示 
　　聽審之擁擠昨日公共公廨本在停訊期内因此案關係甚大故即特别開審當捕房將人證解案時宋君之友陳英士君等多人均已到堂旁聽卽其他之敬重宋君者亦大都注意此事紛紛入内悉心聽審以供研究　　都督省長之懸賞上海縣知事吳君昨出第三十九號布告云本月廿三日奉江蘇都督程民政長應禡電開奉大總統電令（電令已見前報從略）查此案昨得報告　經通電嚴緝茲奉前令亟應懸賞一萬元勒限十日通令緝兇務獲解辦等因同日又奉都督禡電内開查本日電傳宋君已因傷殞命該兇徒正身應責令該巡警長會同李旅長鍾總辦並該縣知事迅卽凛遵大總統命令設法密探限期破獲如兇手就獲當立予犒賞洋一萬元其通風報信或充眼線因而拿獲者給洋五千元由都督署給發速卽徧張廣告並知照租界捕房傳知各包探人等爲要等因各奉此除錄電分别知照外合亟布告闔邑人民一體知悉特此布告上海商埠警察廳長穆君昨亦出示云爲懸賞緝拿事照得本月二十日下午十時四十五分鐘前農林總長宋敎仁先生在上海滬甯車站被奸人鎗傷身死殊深慟悼茲奉都督曁民政長電飭緝拿凶犯並懸賞一萬元知風報信因而拿獲者賞洋五千元除通飭本局警探嚴密查拿務獲究辦外特此出示通告仰地方人民一體知悉如有人能將該凶犯拿獲者准按照賞格賞洋一萬元其知風報信因而拿獲者准賞洋五千元其各遵照嚴拿送辦以便給賞切切特示 
　　上海同黨之公呈上海國民黨分部長王一亭朱葆三沈縵雲總務長金鐵軍評議部長江確生副議長葉惠鈞諸君於昨日午後邀同全體黨員開會議决由江確生君起稿公呈袁大總統其文照錄如下夫正本清源以懲勸吏治爲先提綱挈領以維持治安爲急民國肇始百度更新謹爾官常先當嚴處分一般溺職尸位苟祿素餐之官吏爲入手問題夫地方親民之官担完全衛民之責任不担責任卽溺職之官吏卽如此次發現一全國驚駭暗殺重案本黨理事長宋敎仁先生被凶徒狙擊致死是時上海閘北竟無一巡警在場照料痛定思痛恨定思恨究不能不痛恨該巡警等事前旣不能保護一任凶手之逃逸事後又不恊力緝凶所司何事法紀何在其何以負維持安寗秩序之責任乎其平日之對於地方荒發溺職不問可知卽以上海一隅論每年竊盜命暗殺等案何止數十百起破者十不獲一而負緝捕之責者安之若素也有衛民之責者處之淡然也一若地方官之對於人民如立於東岸觀西岸之火如立於此船觀彼船之沈是旁觀派亦官僚派一遇命盜各案不肯盡心爲之破獲故民間無論如何苦楚如何寃抑或被盜賊而傾家蕩產或被人謀害而寃沈海底地方官絶不担絲毫責任而上級長官亦無撤任降革之處分官吏之責任愈輕民生之困苦愈甚夫上海爲文明開化之中心點官吏之溺職尙敢如此至若窮鄉僻壤官吏之昏瞶糊塗溺職殃民更匪夷所思矣嗚呼吏治之懲勸無方民生之困苦奚訴地方之維持無術民生之損失奚償嗟嗟羣黎尙復能見天日之光明乎且夫官吏之食祿一絲一毫皆小民之脂膏官吏公僕也猶雇役之受役主人雇役受主人之祿尙且忠主人之事官吏受人民之俸更當忠人民之事况人民之性命財產求保護於行政官者猶保險者投資於保險公司苟公司不穏固何以使保險者信用乎雖全國有議會監督之權而議會究不能執行陟降之權務求大總統通令全國設某邑竊盜命案疊起不破立即訓令上級長官將該邑行政官或撤任或降革予以相當之處分使溺職殃民官吏有所懲戒庶雷厲風行澄清吏治以保治安而蘇民困上官能執法以馭下斯屬吏能奉職以利民否則循是以往地方絶不担責任究其極必至人盡可以爲官吏亦人盡可以爲盜賊此於吏治職守有關且與民生性命財產有密切之關係請大總統以整頓吏治保護人民爲心迅速訓令全國上級長官執行無任感禱 
[烟議員終須調騐]  
　　禁烟局長嚴君以浦湘市議員張鏐張祿二人屢次抗傳延不投局候騐曾經呈報縣知事請示核奪在案昨由吳知事批答云呈悉殷議員兆熊旣經投局應卽照章調騐以明虚實至張鏐張祿兩議員傳驗不到似涉規避惟據稱沈總董允代招致姑再展限三日由該局長切實函致沈董傳知該二議員迅速投局候騐毋再飾避否則嫌疑莫白不特抗違禁令恐致喪失資格該議員等表率人民或不甘自放棄如此也至王議員豐鍾不肯具結仍以張議員二人爲藉口應俟張議員二人傳到後再令具結彼當不復再振振有詞矣仰卽查照分别辦理 
[漢冶萍與盛宣懷]  
　　盛宣懷回上海後雄心未死仍思恢復漢冶萍權力已遺其親信王存善等四出運動欲於此次股東會時運動多數票選爲總理又日前周晋鐮等聯名呈工商部請准盛宣懹復任漢冶萍總理奉工商部批云復任總理於向章不合應母庸議聞周等又復連名電爭 
　　盛之徒王存善等已設法先將某人加入董事會以行干預之計又聞林虎侯案亦與盛有關盛爲總理林案卽可消滅云 
　　又聞盛又輦鉅金至京運動 
　　盛府中屢有某國人一名爲之謀主 
[火車碾斃行人]  
　　某甲年約四十餘歲身穿藍布棉衭元布夾褲前日下午四句餘鐘行經寳山縣頭圖鐵路上被　淞　來之火車撞倒於地碾斷右腿而死昨由該地保投報閘北第二初級檢察廳請騐再行收殮 
[定期商議負販問題]  
　　上海慈善圑昨致市議會各議員及各區區董函云奉市總董函開請酌量辦理負販實行濟貧一案先於本年一月十四日由參議會議决公推姚幼安楊亮失兩先生擬具詳細章程卽行開辦等因茲接幼安先生送到章程一册參用思濟辦法當由同人會商定於三月二十五日卽陰曆二月十八日下午准二時開臨時會公同斟酌妥洽定期開辦務祈准時惠臨 
[濟渡社停辦]  
　　上海市政廳内附設之濟渡社原爲光復後客籍人民之流寓滬濱者代購船票遣送回里計自去冬開辦以來報名送回者已達一千四五百人刻因經費支絀不克久持議定於今日實行裁撤 
[紹興人之慈善事業]  
　　西門外斜橋紹興會館賒材會項下年費頗鉅向日例收一支願以資補助近因遞收遞减該董事亟圖整頓特於前日邀集同鄉各業執事在永錫堂開會討論茲錄其議决案如左（一）各業公舉幹事員任調查勸募之義務并專設願捐集成會以資進行（二）集成會假定泗涇路紹興七邑同鄉會内設一幹事部俾各員就近聚晤時籌進行之法（三）向日願捐錢數今悉改爲角洋碼惟散數項下之向出大洋者一律照舊（四）幹事員募定各捐就捐册上註明出捐人營業住址由本堂司事按收務請於一次内繳足全年認定之捐數（五）收捐自三月初起至六月底擬懇一律繳清（六）同鄉之素認有願捐者經此次另行認定之後其舊出願數均在取消之列（七）本會沿革事宜議定每年於二月中擇星期日開常年會一次以資研究（八）本會自公布後卽日施行 
[又有爲萬國樑作保者]  
　　萬國樑張慕堯陳占魁顧銘之等因私立萬民商會招搖撞騙由第二初級廳拘送地方檢察廳訊共收押嗣據陳耀卿等投廳具保批飭不准在案前日復有顧懹義等五人自稱係商界中人願保萬國樑出外求勿究辦陳廳長以顧等所禀尤不近情立時斥不准行 
[水業公所司事之勒索]  
　　水業公所董事蔡光漢費煥庭等呈請閘北初級審判廳將虞少棠等之老虎灶勒令收歇以致羣起爭抗詳情屢紀前報前日有在王家宅開設鴻福園老虎灶之蔡和尙報告巡警局偵探隊云該公所司事范雲錦字織裳又字渭濱係浙江人昨至店中收去罷市費錢五百三十文據云此費各同業已一律照付事後訪查始知受騙有范姓卡片爲憑請爲究辦該隊長諭令退去聽候查辦 
[自醒堂僅供觀音偶像]  
　　商埠巡警廳長穆杼齋君因前奉省民政長飭知訪問滬地有新民戒煙公司係屬九龍山匪黨所組之機關部已令知各區長嚴密調查該公司究設何處嗣據第二區陳區長報告境内祗有自醒堂戒煙局呈請察核卽經穆君諭令該區長再行確查禀復核辦在案茲由陳區長查復大旨謂境内所轄各處確無新民戒煙公司惟自醒堂戒煙局已於前清宣統三年由在禮會中禀准前城自治公所在陸家浜浴堂弄設立其所供觀音大士偶像事固確鑿此外尙無别種舉動似非匪黨所爲理合據實禀復請爲鑒奪云 
[審查書報之文告]  
　　上海縣知事吳君昨出布告云照得郵局認可之日報旬報月報宣講白話報並專載學術藝事章程圖表物價報告等照從前辦法由發行人開具名稱體例及發行日期連同樣張送呈道署核准後給予照會持赴郵局掛號始予遞寄民國肇與以來所有前項照會應由本公署核辦現在各會社新出版之報紙雜誌等往往未明原委逕赴郵局請給掛號執照迨郵政局退回始赴本署呈騐樣本往返周折易滋歧誤須知審查印刷出版係屬民政範圍嗣後凡新出版之書報等件須郵遞掛號者應先期將檏本呈由本公署察核果係有益社會無碍治安方准給照持赴郵政司掛號認爲新聞紙類以利遄行爲此布告仰編輯發行人等一體知悉特此布告 
[維持國貨之宣講]  
　　廿三號晚八時中華國貨維持會宣講部假二馬路寧波同鄉會開第三十三次宣講會男女來賓到者二百餘人由梅竹廬徐實泉陳瀛洲婁鳳韶諸君相繼演說聞者莫不感動屢君并謂大馬路女子興業公司本定廿七號開幕茲因佈置未竣須缓至三十號舉行云 
[救國社之進行]  
　　南洋荷屬華僑曾德慶經救國社推任職員後每思提倡以期無負委託業已邀請該社海外國事調查員劉興華同赴南洋以爲臂助昨日曾劉二君會商之下擬首先聯絡各僑民及各圑體共同組織並預備變通辦理諸手續以防國際之不虞聞曾劉二君定於日内啓程云 
[世界偉人之歷史演說]  
　　法租界寳昌路尙贒堂學務聯合會中向有世界偉人之歷史演說一門今晚九時聞又開第五次會請工部局華童公學總敎杜威君演說華雷斯諾克司勃路史三君之歷史之三君者皆爲斯革蘭之偉人其事跡各有不同均足動人聽聞云 
[城内]  
　　縣知事批○（典商王謙伯呈批）據呈該商原開二十五保安濟分典近因生意清淡資本虚懸設法遷移二十七保九圖地方開張當貨就近移存安定典内以便鄉民取贖原領公欵一應繼續有效旣係原人原帖原牌遷設援照辦過成案應准立案先行給示一面呈請省長將帖騐註發給執業惟新頒典帖尙未規定刋發該商所執尙係前清藩帖雖可照常營業納稅能否准予批註鈐印殊難臆度該商應候指令到日再行遷移方爲正辦着卽知照帖存 
　　地方檢察廳批○（陳紀堂請保釋伊父德良批）此案業經宣判應俟上訴期滿執行其刑茲據訴稱爾父患病沉重請求交保前來本廳查驗矣合依刑訴律四百八十七條至四百八十九條及四百九十一條請予停止執行期滿兩個月交付看護着即覓具的實舗保並繳納相當保証金暫領出外就醫可也（徐岳亭請求　提雷莊榮等歸案訊辦批）狀悉查此案早經本廳據情咨請嘉定檢察廳查提旋准復稱馬六鎭並無雷阿江及徐鶯 
鶯其人究竟現匿何處着卽訪查明白再行訴請究辦可也 
　　幸有朋友○仁者壽戒煙丸藥店經理樊心田因私藏川土被調查員查獲解送地方檢察廳訊供收押着交保証金洋五百元方准取保在案昨有楊炳林投廳訴稱與樊爲友今繳呈洋五百元保樊出外候示陳廳長准如所請將樊提出交楊保去 
　　出頭露面○戴源春控新閘捕房一千一百十七號華捕崔阿四六百十三號華捕崔采和誘姦伊女銀蘭及姪女福妺脫逃無蹤由第二初級廳將崔阿四拘送地方檢察廳訊供收押在案昨日忽由銀蘭福妺相約至地方檢察廳自首午後經黄檢察官研訊兩女供稱我二人自願跟随崔氏弟兄爲室並非私誘脫逃求恩成全問官着卽分别收押候傳戴源春到案再訊 
　　同居失和○小東門内康家弄住户金月樵與同居之嚴瑞源嚴顧氏夫婦因細故毆打各受損傷由警拘送警廳轉送地方檢察廳經黄檢察官騐得兩造各受皮傷均無大碍判押候交保候查明再核 
　　盜賣田產○陳秀如陳兆良昨至地方檢察廳訴稱二十七保十圖中有祖遺糧田數畝茲被住在小九華地方之陳士奎陳張氏夫婦盜賣呈請提究陳廳長諭候查明辦理 
　　拐匪瘐斃○拐匪朱生順由地方檢察廳訊供管押尙未判决昨日該犯在第一看守所中忽然倒斃由所長報告陳廳長委楊檢察官等蒞所騐明委係因病身死卽由善堂棺殮發封厝壇 
[南市]  
　　不實不盡○駐泊滬南董家渡之湘軍水師保安第四營一連三排水兵汪炳生唐東生陳國華舵工李福祥等均於昨日午後在該處一枝春茶肆内啜茗見有浦東人秦阿嘉指爲上月二十七日浦東龍王廟某姓家被刧案内曾雇伊搖船遂卽拘住拔至水師營適被崗巡在馬頭上截住詰明前情一併带至二區由區長詰問秦堅不承認並稱有混名絲線桂山者因去冬爲蟻媒案發挾仇被其唆使陷害區長以不實不盡飭將一千人證移送商埠巡警廳訊究 
[閘北]  
　　查獲煙具○禁煙局調查員前日在七區江灣鎭李愛如陸雲軒家查獲烟具廿八件報告徐區長恊同長警將李陸二人拘解司法科轉送禁烟局移交檢察廳訊辦 
[公共租界]  
　　聚衆賭愽○英美捕房帮辦總巡麥高雲君因公赴寧詎其侍者於前晚在四川路廣東路轉角元芳洋行樓上麥君住宅内糾同賭徒周炳山楊會榮謝茂章龔阿三錢世明朱厚生張洪友陳金蘭王阿根鍾月生沈永春陸阿弟盛順星並婦人陳王氏張徐氏徐沈氏徐彩英等賭愽經總巡捕房四號副捕頭偵悉率同中西探捕前往將以上男女十七人一併带入捕房准各存洋交保候示無洋押候解廨訊究 
　　强搶金飾○馬徐氏前日午後四時在南京路被陳阿會攫去金挖耳一支報由總巡捕房派探陸根山將陳拿獲带入捕房押候解廨訊究 
　　流氓病愈○流氓沙仁福前因獲取王陳氏金挖耳由探拘解公堂因其患病飭送醫院醫治在案昨已全愈山院報告捕房派探將沙带回押候解廨訊究 
　　馬夫倔强○馬夫陳阿福前日在福建路駕車疾馳由捕查見阻止不服當即带入捕房禀明捕頭著令存洋保出聽候傳訊　　狎客行竊○朱桂生前晚至安康里二百三十六號雉妓老二處狎游乘人不備竊得棉被一條而逸旋被包探撞見將朱拘押捕房候解公堂請究 
　　寓客竊物○湖北人李彩芝冒充寓客混入興安等客棧内竊取棧主婦徐余氏衣物經包探五梅生查獲拘入捕房押候究辦　　西婦失竊○南京路念二號洋房某西婦前日失竊値洋二千六百元之金鋼鑽耳環一副昨特開單報請總巡捕房飭探查緝　　分别功過○總巡捕房四百七十三號華捕因辦公勤愼經代理正巡官麥君查悉諭將該捕下級升期提前半年又滙山捕房三百十九號華捕在差獲賊有功亦經麥君諭將下　升期提前二月又戈登路四百零三號華捕無故毆打小孩昨將卯名斥革　　貨船沉没○昨日黎明時有石灰船一艘磗瓦船一艘同行至蘇州河四川路橋畔石灰船底忽然穿漏艙内進水石灰暴裂磚瓦船上夥友趕卽救援二船均遭沉没當經巡捕查見歸禀捕頭飭令該船主速將所沈貨物捞起免再肇禍 
　　撞斃老婦○前日有七十餘歲之粤婦唐卓氏在北四川路被三十一號電車撞跌受傷由捕送入捕房該氏情願歸家自醫昨忽身死報告捕房請中西官騐明再核　 
　　拐匪宜懲○王楊氏前日拐得十八歲之江北女子楊扣子一口被探緝獲又張榮生昨带女子一口名小妺搭輪他往被救濟會截住先後解送捕房候究 
　　索債互毆○吳阿增唐阿全昨因債務糾葛在西華得路互毆由捕併送捕房押候究辦 
[法租界　]  
　　援救女孩○某兵輪庖丁粤人李洪喜之妻鄧氏將螟蛉女根弟百般凌虐各鄰人代抱不平通知根弟之父林金桂投報捕房飭探將鄧氏拘入根弟送醫院騐明受傷屬實解廨請究林金桂稱上年因妻患病我又雙目失明貧苦不堪故將女兒根弟售於鄧氏爲女得洋二十四元今由衆鄰人前來通信始知被虐求恩給予領回鄰人陳春全史王氏林姚氏等同稱鄧氏將根弟凌虐殘忍已極向勸不聽故知照孩父到來報捕訊之李鄧氏供求寛宥李洪喜亦投案候示聶讞員將李大加申斥鄧氏罰洋五元以儆根弟發堂留養候良善之家覔保領爲女兒 
　　不敷抵償○米行主羅新泉控米店主史寳祺虧欠米洋二百七十九元昨經公堂提訊史供已將生財各物作抵清楚是實羅稱共欠洋四百餘元除生財抵過外尙欠二百七十九元有帳可憑判史押限七天交洋 
　　無力賠償○戴豐秦日前失去大小烟土値洋四百餘元由探拘獲竊賊解廨訊問據供原贓寄於客棧主沈寳生處嗣因往吊無着責成該棧賠洋二百元押追不交故將該棧拍賣抵償惟現已拍去祗能作抵房租限賠之洋仍分文無着昨又提訊沈供無力交洋求宥判沈還押候戴到案再行判斷 
　　痴子胡閙○瘋人趙水華在途胡閙巡捕向阻不服带至公堂請訊趙供家住徐家滙地方餘則语無倫次聶讞員飭卽送交家屬收管 
雜評三（鈍根） 
　　自宋遯初先生被刺後各界人士義憤塡膺咸欲得凶手而甘心祇以奸徒蹝跡詭秘一時無從捉摸遂致全國上下疑雲籠罩任意揣測徒傷感情有抱杞人之憂者謂凶手不獲尋仇相殺之禍無已時也 
　　余嘗謂重賞之下必有勇夫今日之世惟金錢尙能集事果也朝懸萬金之賞而夕獲嫌疑之犯十七人珠絲馬跡端緒可尋從此追原竟委當不難矣 
　　雖然余觀應桂馨與王阿法互駁之詞支離破碎不無疑　 
 
 
 

Page 11

 
 
司法者必詳加研究務使證據確鑿情詞脗合毫無遺憾而後可 
來件 
[上海總商會商事公斷處辦事細則草案]  
　　第一章總則　　 
　　第一條　本公斷處遵照司法部工商部恊定章程設立於總商會内爲特立機關 
　　第二條　本公斷處以理處商事之爭議息訟和解爲宗旨然直接則爲曲直是非之剖斷間接亦有强制執行之性質（間接强制執行者卽不受公斷移請地方官廳按律裁判也） 
　　第三條　本公斷處和解商事之爭議即貞固圑體之感情各商旣隠受無窮之利益卽應擔負有額之義務凡非入會註册之商號不得享有公斷之便利 
　　第二章公斷處之規定 
　　第四條　公斷商事以呈請先後爲序如定期公斷兩造中有一造不到卽將此案排置别案之後 
　　第五條　本處爲商業機關凡商業以外人非經特許不得旁聽　　第六條　公斷商事由處長簽定評議員若干人後卽由書記將案卷檢送評議員先行研究定期公斷 
　　第七條　公斷日期由處長排定後即先期函致兩造屆日到處評議 
　　第八條　原被臨時不到者本處得致函詰問原告二次不到將案註銷被告二次不到由本處函知原告赴司法官廳訴理 
　　第九條　公斷之案兩造先期聲明有事者自應緩予公斷但須嚴定限制未便遲至兩月之後再有公斷之請求 
　　第十條　公斷未結之案或在外調停和息者應由兩造將和息情形報告本處銷案 
　　第十一條　法院委託調處之案或因事由糾葛難以和解者應仍咨請法院核辦 
　　第三章　職員之組織及職務 
　　第十二條　本處處長評議員調查員於總商會現任會董會員中投標互選其法如下 
　　（一）先由總會現任會董會員普通投票互選公斷處職員二十七人 
　　（二）於當選二十七人中互選調查員六人 
　　（三）再於二十一人中互選處長一人其餘二十人即爲評議員　　第十三條　本處職員候補當選人照原額預選三分之一計評議七人調查二人於會董會員普通互選之次多數當選 
　　第十四條　本處任用書記四人應延訂法律顧問員一人 
　　第十五條　本處處長評議員調查員公斷商事之爭議應推詳事理之是非曲直同負其責任 
　　第十六條　本處書記員之職務視左列之五欵 
　　（一）收發商事公斷案内之文件 
　　（二）繕寫文牘 
　　（三）公斷時記錄兩造之口述及其他必要之謄寫 
　　（四）公斷案内如有銀錢票據契券等重要物件應交商會收支處愼重收藏 
　　（五）兩造有請錄公斷議案者應由書記員鈔錄 
　　第四章　爭議人與有關係人之規定 
　　第十七條　原告資格須爲本公斷處認爲入會正當之商業中人 
　　第十八條　被告資格如係號東必須成丁之男子或爲經理人及夥友必須於爭議事件實有解决之權者 
　　第十九條　兩造爭議詞列之原証人即係公斷案内不可少之人該證人得向評議員表白原委及其意見 
　　第二十條　原證人於公斷時有表示意見之權但須兩造所公認 
　　第二十一條　公斷事件有須參加證人參考証人時應由處長 
評議員臨時約請 
　　第二十二條　公斷事件如有關於賠償繳納各種未盡事宜本處無直接押繳之權須有妥實可靠之保人擔其責任 
　　第二十三條　擔保人須有擔保之資格如左列之擔負力方可　　（一）智能上於所擔負事件通盤籌畫確實履行 
　　（二）財產上能使擔保事件切實有着 
　　第二十四條　各業商董於各該業商事之爭議公斷時得請列席傍聽惟不得侵害公斷之權有擔負公斷後善後之義務 
　　第五章　爭議及公斷必要之規定 
　　第二十五條　爭議事件須因商事受直接之轇轕方予公斷若因他種間接於商事無關係者槪不爲理 
　　第二十六條　爭議事件於商事受直接之轇轕者亦有種種不理之規定 
　　（一）商事轇轕在五年以上者不理 
　　（二）商業須憑簿據凡商事呈請公斷非有完全可查之帳據者不理 
　　（三）商業往來間有自棄權利者如先自抛棄欲藉公斷追償者不理 
　　（四）無干本人强爲他人生事者無論事理之是非槪不受理 
　　（五）事件瑣細欵項不滿百兩者不理 
　　（六）呈請公斷只准就事論事如有摭拾他事牽連婦女羅織多人者不理 
　　（七）舊案不叙審語訴詞不開原批及遺匿緊要各據者不理 
　　（八）錢債倒欠不開切實年月混稱上年前月不開被欠細數混稱數千數百及有票據各要件不抄不粘者不理 
　　（九）事件爲法庭所判决並無委屈欲求本處翻案者不理 
　　（十）呈請公斷文件無圖章牌號及執事人姓名住址或非該業董函送者不理並須删除繁文廢話簡叙事實違者發還重繕 
　　(十一）呈請事件如有關於刑事者不理若受理後審出有關刑事者咨請法庭辦理 
　　（十二）被告人如已宣告破產或逃亡莫可究詰者不理 
　　第十七條　商事爭議有不便公斷者由處長評議員臨時處分 
　　（一）如原被或有一造係洋商及洋商用人 
　　（二）被告人營業住址不在上海 
　　（三（如原告在法庭起訴被告在本處呈請或原告在本處呈請被告在法庭起訴 
　　第六章　公斷之權限及程序 
　　第二十八條　商事公斷權限遵照部定章程第十五條至二十五條條文辦理 
　　附錄原文 
　　部章第十五條　公斷處受理商事爭議之案件以左列各欵爲限（一）於未起訴先由兩造商人同意自行聲請者（二）於起訴後由法院委託調處者 
　　部章第十六條　已經起訴之案無論出自商人聲請或法院委託在兩造情願息訟對於法院均有撒回呈訴之權　　部章第十七條　評議員認爲判斷上必要之行爲而不得自爲之者得呈請管轄法院爲之 
　　部章第十八條　評議員之判斷必須兩造同意方發生效力　　部章第十九條　兩造對於評議員之公斷如不願遵守仍得起訴 
　　部章第二十條　評議員於公斷後兩造均無異議應爲强制執行者須呈請管轄法院爲之宣告 
　　部章第廿一條　評議員對於理屈者得酌徵費用其兩造主張各有一部理由者得使其平均擔負費用但不得逾所爭物價額百分之二 
　　部章第廿二條　費用之用途評議員須向兩造宣告並須得其同意 
　　部章第廿三條　評議員得詢問証人鑒定人但不得强制其出場或具結 
　　部章第廿四條　評議員於判斷前須詢問當事者且於必要之時或親自或委託調查員調查爭議之事實關係 
　　部章第廿五條　處長有處理處内一切事務之權 
　　第二十九條　商事公斷之程序遵照部定章程第二十六條至三十五條條文辦理 
　　附錄原文 
　　部章第廿六條　公斷處接收兩造訴書須於三日内具通知書囑令兩造於某日到場其法院委任者亦同 
　　部章第廿七條　公斷處之開始必須兩造到場不得有缺席之判决 
　　部章第廿八條　調查員對於受委託調查之件並自知其確實之證據者應具報告書於受理之評議員 
　　部章第廿九條　處理商事爭議時以評議員三人或五人行之前項之評議員各商會由處長於選員中抽籖定之臨時公推一人爲之長 
　　部章第三十條　公斷處判决以投票行之取决於多數可否同數評議長有决定之權 
　　部章第三十一條　處長認簽定評議員有廻避之理由得令其廻避 
　　部章第三十二條　評議員對於籖定事件自認有應廻避理由得聲請引避 
　　部章第三十三條　當事人對於籖定評議員認爲有拒却理由者得陳請拒却 
　　部章第三十四條　遇有應廻避引避或拒却時處長應另行籖定 
　　部章第三十五條　評議員理結後須作成公斷書記載月日蓋印署名交付當事人但旣經起訴之件並須呈送謄本於受訴法院 
　　第七章　公斷處之規則 
　　第三十條　兩造請理事件一入公斷處須依左定之規則　　（一）兩造須和平談判不得互相詈辱 
　　（二）兩造對於評議員須眞實無妄各盡其詞 
　　（三）公斷未定不得先自離席 
　　（四）　評議員詢問理由對答不得支離及不關於所爭事件之詞答 
　　（五）兩造辯駁須各待辭畢然後發言違者評議員得禁止之 
　　第三十一條　公斷集詢之次序先原告次被告次原証人又次參加證人參考証人及其他與有關係之人更迭置議各畢其詞不得凌亂其應爲特别不仍次之詢問由評議員臨時處分 
　　第三十二條　公斷期間時刻由處長臨時規定 
　　第三十三條　公斷處假期暑假年假星期假由處長随時處分　　第八章　附則 
　　第三十四條　本細則報明地方長官核准後轉報司法部工商部會核施行 
　　第三十五條　本細則之變更修改由總商會全體會員商定呈報核准施行 
來函 
[蘇路股東林勳臣等意見書]  
　　敬啓者頃閱報知公司將於舊曆二月廿六日開股東常會僕等爲股東一份子例有提議之權敢就公司根本問題與諸君一商榷之查公司自開辦迄今營業日漸進步開支日漸减縮徒以股本不足坐受重息調欵之困於是停付官利五年改給股票以免挖肉補瘡然五年之期轉瞬已滿股本旣增應付之息益多入欵無論如何諒難適敷七釐官利之數如仍一律停息股東有所不願卽照浙路大股東停息辦法亦似不甚公允竊念蘇浙路困難之源何在首在滬杭甬之借欵自兩省人民拒欵之志不達認股未繳者額逾鉅萬而前清郵傳部約存之欵又不以時至微特無與滬寧接軌之望結欠銀行錢莊之款亦幾無清償之時公司執時效之說要求廢約外人謂不照借欵合同辦理堅不付欵部員依違其間此項問題終難解决在辦事人或可藉以抽翰弄墨以自翹其聲譽而剝膚之痛仍在我股東前此政府旣與外人定借欵合同又與公司定存欵章程本係苟圖了事之計實非正當辦法今日政體革新必先商民與政府恊力同心以謀事業之發展若仍留舊日虚憍之氣與夫上下隔閡之狀則前途黑暗猶是不可勝言約旣不可廢必謀所以提欵欲謀提欵必令外人無藉口嘗調查中英公司發售債票早經竣事一百五十萬磅除提付兩公司一百八十萬兩外悉存指定銀行年向我國索五釐息而給還一釐存拆此中虧耗年達數十萬疇非民脂民膏徒以意氣相恃而令外人坐收漁人之利此不重可傷乎爲今之計不如以本路讓歸部有而股東收回全數本利如此辦法蓋有兩利聞外人藉口以部無管轄權指爲違背合同掯不付欵旣歸部有藉口無資自可照約提欵路事有進行之望此一利也公司旣爲政府解除交涉上之困難而股東之本利悉數收回便可經營他事非特於個人經濟有益且於市面之周轉亦有良好之影響此二利也國有商辦在專制時代有此區别旣改共和卽無畛域可分一轉瞬間政府與公司兩困之事卽變爲兩利之事計莫善於此矣惟股本不可稍缺預息與股本同亦須全數收回如部欲藉此剝我股本則當别籌對付之法凡吾股東利害相關諒有同情謹乞公决施行股東林勳臣等十四户一萬五千股公啓 
 
 
 

Page 12

 
 
   
 
 

Page 13

 
 
自由談 
游戲文章 
[閻羅窩贜感言] [  鈍根]  
　　九江農會搗毁神像於閻羅背孔中搜出羊皮袍一件裹銀蚨數百枚鈍根聞之曰嘻異哉閻羅亦窩贜者耶閻羅向以無私稱今若此無怪陽世之賄賂公行也彼窶人子身無半文恐死後無以見閻羅乃出其敲詐手段攫得一官剝削民膏怨聲載道不顧也鄉曲兒夤緣得初選當選或㗖以三數百金卽昧其良心以至尊貴之複選票書匪人名舉數十年革命英雄經營締造熱血換來之民權忍以區區金錢售去之詎不可惜然而齷齪兒祇知有賄不知其他也省議員爭意氣屢不到會一聞有五十金之給發卽奔走恐後不期而集嗚呼彼亦猶人何無恥乃爾其他若參議員日徜徉於八大胡同有權奸誘以千金卽甘爲鷹犬司法官之袒護罪犯大律師之顚倒是非無非爲得金錢耳嗚呼金錢上自國務總理下至流民盜賊皆愛之逾於名譽生命多益求多貪欲難饜昔人譏財奴云一旦赴黄泉分文带不去殊不知陰司有匯劃莊而閻羅老子伸手索賄時非錢不行也論者但責世人之醉心賄賂而不責閻羅之貪贜枉法余竊爲世人寃夫閻羅不貪賄世人又何致死要錢哉 
[橄欖中國考] [  瘦蝶]  
　　豆腐中國之名已有人考而著之於篇矣然頗聞復有人呼爲橄欖中國者莫明其意心滋疑之間嘗循名繹義始恍然於用意之所在也夫橄欖之爲形上銳而下削其中則龐然自大葢謂今日之中國在政府則經濟支絀在民間則葢藏空虚獨一般偉人貪吏則皆私囊充牣黄白纍纍雖膨脹如是然上不知救國下不知濟民國計民生兩無裨益且橄欖之爲體非置之盤中圓轉無定者乎亦猶中國當局辦事之手續忽東忽西畸輕畸重毫無定力也至若橄欖之色青翠悅目橄欖之味苦澀濺齒以視中國之地大物博爲東亞第一文明古國苟進而考其内容則腐敗至於此極以中國等諸橄欖形體色味無一不確肖於是知徽號之加有由來也雖然予聞之橄欖一名諫果以是名中國者其亦有譎諫之意乎且其味先澀而後甘深願我中國一旦回甘如啖蔗之漸入佳境不至爲强隣所笑是則余所朝夕跂望者也（二） 
[代湘督譚延闓復鄭師遺書] [  懦夫]  
　　辱惠手敎斥責備加棒讀之餘愧懼交集惟來書辭旨或多誤會用敢剖陳所懹惟吾子一垂聽焉傑夫人以民國之元勳作女豪之魁率一旦輕騎整旅横掃弱男子之隊敦敢不棄甲曳兵望風披靡豈直如來敎所云素精韜略慣作風雲已哉吾子不度德不量力遽敢以蕞爾之躬上偶齊大某誠怯懦不得不佩吾子之一身是膽也然而便宜之盟白石之聚在吾子旣實至名歸人方羡　福如君幾生修到果能得魚兔而忘筌蹄甯非妻榮夫貴人間天上顧乃虚榮是務猶沾沾於花燭之重証而又不秉承命令獨行已意攪泰水之波濤來内兄之牽製遂令城門失火殃及池魚（謂長沙日報）好合良情幾占反目洎夫傑夫人威命下頒以某胆小如　豈容干犯雷霆以遭不測雖欲不俯首凛遵其誰能之往者宋先生遯初以革命元勳政客巨擘偶　虎鬚輒受掌責而不辭某何人斯敢蹈覆轍吾子不自引咎而妄加罪於某抑何其厚於責人而薄於責已乎且竊嘗默窺傑夫人之意其對於吾子蓋恩眷方隆非遂棄捐於中道也然必爾爾者特内以息母兄之怒外以間執　慝之口耳某唯仰體此心故不得不曲從威命爲賢伉儷成其實際之美非敢添日月之食實圖助日月之輝設吾子肯稍忍須臾以俟風潮之漸定則於名分雖稍若暫虧於權利終未嘗略損竊意吾子方感謝之不暇而亦何有於責哉至欵某妄生羡慕欲以相讓尤令人色該神驚跼　無地幸吾子不過偶以相戲耳不然某無三頭六臂之表宋先生之掌責長沙報之摀毁前車具在非分敢覬願吾子其待之其靜待之他日者障翳盡去舊好重尋行見吾子可執鞭左佩寮從絶世女英雄於馬後也某年月日譚闓拜（三） 
尊聞閣詞選 
[書懷] [  蜀西閒人]  
　　此間何地是呈廬杖策閒行卜年居友到古人慚鄙恪釣將明月問乘除也知性僻難偕俗不爲愁多　著書獨立荒江煙水外蕭蕭風雨夜何如 
　　平生涕涙都飄盡破屋荒凉俗夢無匣劍空餘三尺水車塵怕問九州途苦中作樂詩千什忙裏偷閒酒半壼如我痴頑人有幾滿江風露月輪孤 
[送滬江覺道人] [  延秋室]  
　　一度春歸一斷魂斜陽衰草閉閒門紅橋繫馬人何處子夜啼鳥月有痕無復綠陰圍夾道尙餘流水繞孤村幾審惜别增憔悴散盡黄金總莫論 
　　天氣初嚴乍飽霜多情依舊拂横塘玉關戌遠新添壘金縷衣寒疊滿箱客舍輕塵悲漢使蘇臺落月吊吳王回頭到處皆陳迹難别青青昔日坊 
　　舊時門巷認鳥衣歌舞人歸景乍非市杪青帘猶　　樓頭紅袖想依稀梧枝葉墜西風急蘆絮花開早雪飛春夢婆娑容易老尊 
中有酒莫相違 
　　長條拂水自相憐洗盡繁華散暮煙　笛有人新譜曲征衣欲寄未裝綿不因壓線抛情緒已爲封侯誤少年一種閒愁何處著蕭疏落日　橋邊 
[贈素心眉史] [  鹿門舊隠]  
　　錢塘蘇小是鄉親往事如烟認不眞可恨東風太狼藉好花堕溷太無因 
　　偶因長爪感情痴記否當筵一笑時同是天涯歎淪落堕歡難拾寸心知 
楞華庵随筆[  劍秋]  
　　文字之禍以清初爲最烈不特殺其人夷其族并燬其書籍祖龍 
一炬遂使當時之遺聞軼事蕩然無一字之存留至足慨已余家舊藏抄本秘籍多種内有張先生傳一首爲各種稗官野乘所未載吉光片羽彌足珍貴其詞曰張先生初不知爲何如人癸亥春（康熙二十二年）得晤於路氏筵上見其丰標秀整議論風生因私詢其從來主人曰姓張號潛齋浙中名士也學問淵愽寫作兼優而且工手談精音律今爲張氏西席敬邀相會共春酒歡是日也賓朋雜集觥籌交錯先生獨向余言欵情意殷殷若素相識者越二日卽投刺賜顧惠綾子詩扇彼此往來爲筆墨文字之交者約半載餘先生忽一日過余云欲附舟南行兩月卽歸茲來告别家有數口米薪悉出自東家但每月須錢千文爲菓菜資不得不向知已告也余曰唯唯因按月遣送如是者又半載餘適余有山右之行旋赴長安入乙丑春圍（二十四年）後抵家知先生已携眷南旋矣自此不相問者十餘年及余授任饒陽縣兼署平山時値韃爾靼作反兩縣軍需朝夕措辦日無寗晷先生曾到饒邑余亦不暇申欵匆匆贈贐而别從此又杳然無音矣不意於丙戌（四十五年）季冬時余已解任家居且遭鼓盆之戚而先生偕二子至曰江左連歲水荒粟貴如金不得已就食山左敝門人張岱霖之家敬投尊府求薦一館以糊口予曰歲云暮矣來年之館久已聘定予有孫數人皆童蒙幸爲不屑敎之可乎先生曰善因留居焉亦時至張氏家旬日即旋曰師弟間不便笑談予公然亦信其無他矣孰知前年初夏蓋戊子（四十七年）四月初三日也予方與先生在書房陳黑白子以相娛忽有軍廳高公邑令張公率營兵官役將先生父子同予鎖拿予茫然不知其何故也星發電馳解赴省城撫君坐後堂左右列藩臬兩司旁無一役先問予曰你是李某曾做過饒陽縣官麽予曰是你旣讀書爲官當知理法爲何窩藏朱某爲不軌事乎予曰予家只知讀書門外之事亦不與聞不知誰爲朱某從不敢做犯法事撫君曰你家敎書先生是何人予曰先生姓張名用觀係南方人於二十年前在東平州張家設敎曾認識他後於前年十二月伊父子來至吾家諄言尋館度日予有孫數人從他讀書至於朱某不法并不曉的撫君曰他在南方姓王山東姓張你不知麽予曰一毫不知又喚先生父子至問曰你是甚麽人曰吾乃先朝皇子朱慈煥原封定王者事到今日不得不說實情又問曰你何以在浙江曰崇禎十七年流賊圍困京城先皇將吾交於王内官往民間藏匿及城破王内官獻之闖賊闖賊又交於杜將軍未幾吳三桂同清兵殺敗流賊各自奔逸賊中有一毛將軍带吾至河南地方棄馬買牛種地年餘清朝查捕流賊緊急伊遂抛吾而逃（三）（未完） 
自由談話會[  熱廬]  
　　海通數十年以來商業競爭劇烈事事不及外人淪於淘汰之列者已大多數此無庸諱言者求其差能自立僅不絶如線外人愈爭而愈進步我則不以故步自封已覺加入一等下此者無論已試稽往事某局也某廠也某公司也某銀行也事實昭彰欲爲中華建設之事終歸破壞至不可收拾爲止嗚呼此豈足與外人爭勝利哉直攫小民之資財已耳然頗聞有大言以欺人曰言之匪艱行之維艱我不知此一輩子厠身其事者其心究作何色 
　　在臨時政府期内我聞征蒙征藏之聲日有數起近者庫倫駸駸内犯而征伐之聲浪轉覺寂然予甚大惑不解有人謂予曰選舉議員則有爭國會召集則有爭選舉總統爲全國之關係更不得不爭國内當多事之時尙何暇及於蒙藏哉子眞不曉事矣予聞而唖然 
　　共和國成立消除階級最足令人快意我每憶美國小學生立志欲爲總統傳爲佳話我輩要宜有總統國務院之希望之志願庶乎立志不卑一爲之環顧目前八面運動求達目所不禁合十贊美之曰此希望此志願誠全國國民所仰望以終身者也所惜者請安磕頭夤綠奔競與前清官場惡習曾無少異而猶大言炎炎以告人曰爲國服務人人皆應負責任當仁不讓我輩不忍視國務如敝屣正欲以展鴻鵠之志耳予聞而笑煞 
劇談[  玄郎]  
　　滬上舞臺林立人才濟濟顧曲者涉足其間視聽之餘頗得飽亨耳目之幸福惟小生一門寥若晨星除第一臺之朱素雲外俱工力淺劣弗堪屬目晚近來欲求純粹之小生人才直是鳳毛麟角而新劇中更屬難之又難此病不獨滬上爲然恐京津間亦不免也新舞臺雙駌鴦中以夏月潤承乏石文玉月潤素習武劇以之 
　　投稿者東埜李方濙字企胡江蘇寳山人年二十八江蘇高等曁鐵路學堂畢業生現住上海龍華鎭味飴花園 
飾文小生而欲其換却本來面目周規中矩盡合於温文爾雅之態度固屬不能然平心論之月潤於新劇研究有年幾經陶鎔而言論神采亦不無可採處且新舞臺除月潤外更無一能充斯職者短中取長覺差强人意者還是老八其人吾人評論之餘亦宜曲加原諒而不可拘拘於求全責備者也素雲唱工如羅成呌關及托兆飛虎山白門樓等純學德處一派而萬里封侯羣英會販馬記等戲做工文采風流極似斯文一脉尤爲德處所不及素雲歌舞餘暇頗注力於文墨尤擅擘窠大字而德處不能做工戲遂不免相形見拙然則伶人於讀書旘字之學烏可不加之意哉乃第一臺之排戲者以座客對於小生一門不甚歡迎之故而亦随波逐流以抑之致素雲嫻雅瀟洒之小生戲常屈居人下吾爲之叫屈不置 
劇本考實 
[斷太后] [  便便]  
　　斷太后一齣由來已久元人百種曲中有以包公斷立太后事譜爲院本者今已失傳所傳者僅此梨園中之劇本而已考此劇實係宋時李宸妃事而與宋史后妃紀適相反按宋史李宸妃杭州人初入宮爲章獻太后（卽宋眞宗后）侍兒眞宗以爲司寢已而生仁宗章獻以爲已子仁宗卽位妃默處先朝嬪御中終太后世仁宗不自知爲妃所出明道元年李氏疾革進位宸妃薨年四十六後章獻太后崩燕王爲仁宗言陛下非章獻所生乃宸妃出也仁宗號慟尊爲皇太后是明李太后事者爲燕王非包拯也今元曲及劇本反以章獻爲妃宸妃爲后没其　木逮下之恩誤爲龍　亂　之舉此誠章獻太后之不幸然宸妃久爲章獻所抑當時本有死於非命之說是所傳雖失其實又未嘗無因也且以斷太后事屬之包拯者蓋亦有故按王銍默記載有王氏女自言得幸神宗生子冷青以繡抱肚爲騐趙槪包拯鞫得其奸詐狀處以死刑是包公所斷者係神宗時事且又與劇所云者相反也（二） 
小說 
政治小說 
[鐵血男兒（八十四）] [  常覺　獨鹤]  
　　烏狀殊鎭定徐曰此種要求目前固無答覆之必要姑俟得詳細報告後再當與君磋議一切阿曰王言如是是此時尙不欲開始談判也曰然設事非訛傳則誠開罪於貴國僕自當引咎不遑有以報命惟今茲殊難預决君勞且退靜俟後命可也阿露不豫色曰事非細故若任意遷延恐傷睦誼烏曰此固無可如何總之僕尙未從事調查决不能冒昩開議言次回顧白來特曰白君然我言乎時白方伏案疾書錄二人應答語案前埀一幕阿因未覩其人至此始探首幕外應聲曰陛下之言是也阿大驚愕呼曰彼何人斯敢於隠身竊聽烏曰此爲白來特君英人也沈著有智僕已任爲秘書長頼其運籌惟幄故事無鉅細皆得參預君無尤焉 
　　阿遂不語躬身退且行且思默念烏突胆識俱優究非易與者彼英人尤狡黠不可忽視正忖度間忽遇尼古拉手持一緘匆匆至見阿出急阻之曰阿君且少待此電適從貝考爾來恐寡君閱後尙須與君一談幸勿遽去阿聞言微哂卽信步入一小室就安舒椅坐取煙捲吸之沈思一切爲時可十分鐘尼自内出謂阿曰寡君命相邀請速行阿手抛烟捲急随尼入室見烏仍坐案前案頭置電報一已啓封立法院長達錫伯爵及白來特侍立左右阿此際已了然惟靜待烏語 
　　烏覩阿至變色曰阿君！僕亦得貝考爾電謂有土軍數百人於疇昔之夜携快槍利械襲擊貝考爾村恣意焚掠幸僕邊防素嚴距貝考爾半里許本駐有騎兵一隊聞警馳至會合民圑擊走土軍是擾亂治安挑動邊釁者固土軍而非西人也與君頃聞所言何其適相反耶阿無言惟作鷺鶿笑佯若不信烏復曰倘君言不謬當惟貴國之命是聽若此電所陳果符眞相僕亦自有相當要求向貴政府提議茲將簡專使一員即日偕君乘專車赴貝考爾詳察一切以辨虚實而定是非阿囁嚅曰外臣尙須俟寡君之命以定行止尼在側厲聲曰事事唯土君所命西奥司乃無主權乎阿肅然始徐徐曰此非故相違抝實因身爲使臣必循政府訓令且預料此事終可得正當之解决蓋寡君親仁善鄰戍邊將士亦素守軍律當不致有侵掠之舉受害者實爲旅客陛下所得報告殊未足據也 
　　烏哂之曰君至今日猶以親仁善鄰號於衆其誰欺乎實告君外交部久已獲聞警報謂自踐祚後貴政府即於邊境陸續厚集軍隊至今日而已達三萬餘衆猶增加未已前一星期君士坦丁至邊地間之汽車晝夜不息輸運軍需此種舉動意果何居願明以告我阿無詞以對有頃始曰敝國北境方有亂事急需重兵鎭懾因特遣軍運械意在戒備非有他故部臣張皇其詞陛下幸勿過聽島曰防亂何須三萬人之衆君言殊難取信阿躬身曰外臣擬卽以陛下意見據實覆命何知烏曰可煩轉達貴政府吾西奥司未嘗開罪忽遭侵襲究持何種理由尙求明白答覆也阿唯唯逡巡退（二） 
愛情小說 
[自由花彈詞（十四）] [  天虚我生]  
　　劍華道 
　　我由來眼界也非差辨得出花中綠　華果然是人間無上品只應移種到仙家一个是吹笙弄玉秦公主 
　　那楊公了拍手道正是正是你的眼界到底不錯還有一个呢劍華道哪 
　　一个是蘇蕙的才名屬竇家 
　　楊公子道這个一發猜的不錯好妺妺你這等知我心裏怎的不敎我愛死了你劍華道咄果然是這兩尊人物請你休想休想楊公子不禁駭異道這却是何道理劍華道他兩个呵 
　　守身如玉本無瑕況有才華足自誇與我輩尙我都冷淡笑言中從不露情芽生來心性多乖僻儼然是女界文明的革命家縱道玫瑰顏色好當不得有些棘手奈何他楊公子笑道這个不妨但得妹妹替我用心漸漸通些欵曲女兒家的心腸終是軟的我但不拘什麽件件依下他來還怕打不動他麽原來楊世空這人實在眞有些閱歷工夫大凡天下世界的人不拘男女老少智愚賢否總有一門嗜好只要能够投其所好那个人自然便把他當作知已等到知已到極處自然也就忘了形迹什麽都肯若是男子便肯托婦寄子若是女子也就貼心順意又况這位楊公子的面貎旣長得姣好性情又生得温柔論本事則琴棋書畫件件精工論家私則珠寳金銀般般富足你想有了這種材料莫說諞个巴女人便要諞个把議長國務員也是容易得狠當下劍華小姐聽他說到這裏便起了一个狠好的念頭你道他起了什麽念頭兒說來却也好笑哪｀｀｀｀ 
　　他是胸中打定巧安排却要於中取利來樂得把張冠權 
李代借名兒哄煞个小書獃今朝說儷簫要製黄金釧明朝說竇小姐需添紫玉釵横豎是兩邊難對証樂得做糊塗圈套弄虚乖但是我想呵這般騙局雖然好也須被公子從旁看破來不道劍華心更細竟能够天衣無縫設奇謀其中狡計言難盡且分入彈詞第五回（二）　　投稿者小影今已開始刋登諸大文家贊成此舉者希速以玉照惠寄爲幸 
 
 

Page 14

 
 
   
 
