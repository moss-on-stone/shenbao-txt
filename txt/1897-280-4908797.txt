# 1934 - 280 - 4908797

 

Page 1

 
 
[浙江闈墨出售] [  圖書集成局啓]  
　　向逢大此之年各省出有闈墨本局皆用鉛字排印蒙海內諸君子所推賞今屆浙江榜發後闈墨隨到本局用新鑄鉛字潔白紙張現已印成發售每本碼洋七分欲揣摩風氣先覩爲快者祈移玉至三馬路申報館及申昌書畫室購取可也此佈 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰敖氏傷寒金鏡錄曰痎瘧諭疏曰達生編曰扁鵲心書曰本草崇原曰侶山堂類辨曰學吉診則集前明及國朝諸名醫箸述彙輯成編誠醫學之準繩後人所宜泰爲圭臬者也原板久已模糊茲本局承博文書局之囑排印成編賜購者請臨上海博文書局揚州點石裕記選取可也計書八冊每部價洋一元六角 
[論江南放榜之獨遲]  
　　今歲爲丁酉正科各省士子之赴鄕闈者無不翹首而盼捷音向例各省放榜之期皆在重陽以後或一二日三四日不等惟江南則江蘇安徽兩省合闈人數較多放榜亦較遲數日從前無輪船電報之時無論他省榜信有遲至數月卽本省榜信亦須放榜後二三日始得自有輪船以來數百里間朝發可以夕至而自設立電線則放榜時卽可得信往年電報局中有二等公電一到卽發各報館登報乃今科登有告白一槪不發故本館電傳之榜皆係托友人專電傳來而遠省之榜則且從緩蓋除順天浙江之外相識者少若俟報紙到時則本省之人皆已得信不無視爲明日黃花非視爲秦越而置之也若本省之人欲得本省之榜則無不延頸跂足以待先覩爲快非但放榜後急欲得信卽詢問放榜之期者近日已絡繹不絕向來江南放榜雖較各省略遲然總在重陽以後數日自戊子科主司因江南試卷較多奏請比各省遲放十日邀蒙俞允近數科遂援以爲例惟相差亦不過一二日耳然江南放榜之遲固不自戊子科起惟戊子科起更較爲遲耳溯自道光壬辰科俟官林文忠公撫蘇充監臨時有奏請定鄕試同考官校閱章程一摺江南放榜不能不遲之故可謂詳哉言之矣摺云江南爲人文淵藪入闈士子多至一萬四五千人額設同考官十八房每房約須校閱八百餘卷近科房官每有爭先薦卷之弊以爲薦早則獲雋者多薦遲則中額已滿難於入彀故於頭塲分卷到手輙將首藝中幅略視大槪謂之望氣合意者彙爲一束以備加圈呈薦稍不稱意卽置落卷之列不爲下筆原其初心仍欲俟佳卷薦完冉將落卷覆看以决去取乃頭塲薦卷甫畢而二三塲試卷已陸續送入內廉因又赶覓已薦之字號連經䇿一併加圈隨頭塲呈薦蓋恐別房之薦卷三塲均已齊全而該房僅有頭塲不能早供考官比校則所中卽不及別房之多是以相率效尤總以赶早薦完爲分房之捷訣直至三塲薦卷畢事然後將先前略觀大意之卷批點塞責彼時中卷已定意興闌珊縱或見爲佳文亦諉諸其人之命於是誤分叚落者有之誤讀破句者有之並有文非荒謬僅點首藝開講數句而卽擯棄者其批駁之詞不曰欠精警卽曰少出色此等批語皆可預先書就不論何等文字皆得以此貶之似此校閱情形定棄取於俄頃之間判升沈於恍惚之際誠如聖諭廻思未第之先與多士何異乃於落卷漠不關心設身處地於心何忍又云首塲三文一詩每卷約二千餘字如果認眞校閱則窮日之力只能以四十本爲度每房卷帙八百餘本約須兼旬始可了一首塲查例載大省於九月十五日內揭曉不得忽促儹辦等語此次奉旨主考官須將落卷全行校閱江南卷帙浩繁則揭曉之期自應照例以九月十五日爲斷如臨時尙虞侷促或再仰懇聖恩寛展數日總不出九月中旬之期庶主考均得悉心細閱眞才自不致有遺矣自兵燹後進額有增無减與試者年盛一年當時僅有一萬四五千卷今則多至二萬二三千坐號不敷甚至添搭篷號亦可見江南人文之盛矣然試卷雖多而同考官房數仍照舊章照數分派每房須閱一千餘卷若以每日四十本而論須一月方能了事前接金陵訪事友來函言聞放榜之期或云廿二日或云廿六日卽使廿六日放榜亦不得爲遲惟願閱卷諸君仍循林文忠公舊例不事草率選拔無遺俾國家得有用之才滄海無遺珠之憾是所厚望焉寄語與試諸君靜候毋躁消息飛傳總在此十日內矣論甫脫稿又接金陵來信悉定期於廿一日子刻發榜果如所言則更可慰諸君之盼望也 
[展接鐵路]  
　　京師鐵路刻由馬家堡以北展修支路直抵永定門橋始止現正挪運石木灰鐵諸料日日動工不怠不日卽補修整齊凡欲觀光上國者可以長驅直入無復遲滯之慮矣 
[催逼讓地]  
　　天津訪事友函告云德國新闢租界下園五莊子均歸劃入之中所有民房業經發價限於十月內淸交已列前報津城本地窄人稠而居人又安土重遷以爲限期尙有一月遂如號寒之虫得過且過詎德人之限係屬西歴十月而華官未將中歴西歴明白曉諭維彼小民以爲遷居時節當至嶺上梅開而現在德人催逼孔殷並向官塲函促彼爲民上者恐將又費躊躇耳 
[發榜定期]  
　　金陵訪事人來函云昨得闈中確信發榜之期定於本月二十一日子刻現已傳字匠進內矣幷聞今科監臨趙中丞提調何觀察總辦供給劉太守均有擬作各極其妙不日傳出想士子爭先快睹洛陽之紙必一時騰貴云 
[謠言頓息]  
　　自中日議和中國割地償銀大受虧損在皇上審時度勢實屬萬不得已而小民愚戇不能諒此苦衷以是咸懷憤憤近接安徽訪事友來函云皖省城廂紛紛傳說謂每省有洋人一萬分駐各口岸又云指日有洋人兵船若士將抵皖境無稽之詞紛紛議論一唱百和竟若實有其事者鄕人聞之有頓足抱恨者有磨拳擦掌者蓋義憤之心薄海皆同也昨見城門懸貼告示一道係保甲局憲王直刺會同縣令出示曉諭略謂奉上憲札開據江海關道劉電稱有日本兵船名築紫者由滬開往漢鎭遊歴各口岸經過之處仰地方官善爲保護等因爲此出示曉諭凡我軍民人等各宜訓戒子弟如遇日本兵輪過境及該兵登岸遊歴不得與該兵肇生事端致于提究不貸此示一出巿井謠傳頓絕矣 
[派員助剿]  
　　朝陽餘孽勾結外來游勇頗有蠢動之意直𨽻提督聶功庭軍門督兵往剿曾列前報隨於初五日遴派馬隊三營兼程出口相機剿撫茲聞該賊與三座塔匪黨相連彼此聲勢聯絡督憲王夔帥深恐匪勢蔓延彼拿此竄因並飭督練新建陸軍袁慰庭訪廉派勇助剿區區醜類竟敢跳梁一旦大兵雲集當可掃蕩無遺矣 
[扣餉撤差]  
　　尅扣軍餉罪不容誅然上憲從未嚴懲只以撤差了事豈所謂非疑惟輕歟抑自撫寸衷亦有不 
 
 

Page 2

 
 
可明言之處而特存恕道歟刻聞天津練軍某營官被部下勇丁聯名禀控尅扣淸事統領查明屬實聞已將該管帶撤差以掩衆人耳目云 
[暹求俄援]  
　　濵覺來信云暹士元妃曾接王駕抵俄後之電據稱所謀之事諒能如願因俄皇及其外部意欲盡力調停暹法齟齬之事至現駐贊打文之法兵諒不日卽當撤退此亦蒙俄之賜又如現居暹羅之希臘土耳其亞臘瑞士等國之人前爲法國保護者亦經俄皇調處妥恊當將撤回歸我暹廷管轄也錄廣州中西報 
[服官新例]  
　　印度錫蘭島政府設有新例凡官員至六十歲准予告老若總督要缺未便更易新手則當挽留然至久亦不過在任五年至六十五歲止及屆領食長俸之期不得再爲留任錄廣州中西報 
[監司蒞鎭]  
　　鎭江來函云新簡常鎭通海道長久山觀察恒前赴金閶謁見新撫憲奎中丞叩賀履任之禧已紀報章茲悉觀察在省事畢雇坐官舫帶以小火輪船於十三日淸晨駛抵京口繫纜總巡局官碼頭鎭城文武印委各官聞棨㦸遙臨咸赴碼頭迎迓有頃觀察舍舟登岸乘輿詣金山暫駐襜帷一時輿馬往來甚形熱閙旋發出紅諭准於十七日卯時在道署接印十四日辰刻觀察排導詣文武各衙答拜 
[觀察赴揚]  
　　署理常鎭道曾經郛觀察赴姑蘇謁見大憲面禀要公已登前報茲悉觀察於日前由蘇蒞滬小作勾留卽於十二晚乘招商局江寛輪船上駛十四日清晨抵鎭江水陸兵丁旌旗耀目礮聲隆隆震徹遐邇江于冠裳薈萃騎輿紛紛觀察登岸換坐大號官舫用壹壺小輪船帶赴邗江盤查運庫聞定於十五日晚間回轅將案牘赶辦淸楚以便臨期交代云 
[設筵公宴]  
　　月之初八日鄞縣會同六營公請提憲陳軍門道憲吳觀察至南門外廣東會館特雇京班演劇陪席者爲府憲程太守酒緑燈紅笙歌盈耳賓主盡歡至鼉鼓初敲始各興盡而散 
[委署鄞篆]  
　　鄞縣嘉興兩邑尊對調已紀前報茲聞鄞縣楊大令禀請大憲回籍省墓故大憲刻委鎭海縣畢大令兼署鄞篆畢大令已頒紅諭定於二十二日接印任事云 
[冬防遲委]  
　　厦門保甲冬防昔年本定於九月下旬札派委員自小春朔日起分叚巡夜前因日本起釁海防戒嚴廈門道憲恐地方宵小串合奸匪爲害閭閣特提前一月於八月底下札各委員於九月起至次年三月止徹夜梭巡各街柵門一律關閉嚴密稽查本年因經費不敷仍循舊例擬於九月底下札在厦聽鼓各員均延頸企踵冀得此差今仍遲一月未免望眼欲穿矣 
[盜風大熾]  
　　直隸冀州鄕試赴都者傳言該州近日盜風甚熾自春徂夏刼案已見多起如淄村李家莊沙　疸村高家田莊等案皆有拒傷事主情事州尊懦弱畏葸每下鄕必多帶捕班一路鳴鑼開礮盜聞聲輙避故迄無破獲一案所言果眞則民不聊生有乖除暴安良之意矣 
[刼匪解郡]  
　　松郡城中前日忽來兩舟自東而西駕駛甚疾兩岸觀者雲集跟蹤往問始知前一艘卽盜舟內縛四匪後隨者爲事主張德全之舟駛至華署前將匪一一解入縣中趙大令卽坐花廳訊鞫張供向爲海蟄販戶是夜泊舟南鄕常子廟左近帶有英洋廿二元小洋兩角不知如何露眼爲若輩所知紏衆用强全數刦去亟呼援救鄕人聞聲齊出鳴鑼兠捕得將四匪獲住其餘均泅水逸去幷獲小刀一柄呈案訊之四匪一供蔡子和一供馬太鶴一供錢寳大均通州人一供陳金生本地人同稱實被誣指一味刁狡堅不吐實大令遂判分別笞責以兩名押入待質公所兩名交化莠所收管一面函請當地董事盛君光斗來松面詢一切惟訊案時突來老嫗二人一操江北音一係本地口吻云卽陳匪之母手舞足蹈演說種種寃誣狀迨後其子入所以烟泡數枚生梨兩牧付之一若行所無事也者復有人云嫗向傭某姓家所生兩子暴戾素著曾同在緝私營當勇後各犯事被斥幾欲操戈反噬此說果確則其流爲匪類也或非寃誣乎俟訊明後再錄 
[嚴訊翻供]  
　　吳門訪事友來函云三年前上元縣境陳姓家被盜刼去衣飾洋銀約共千餘金之譜報經地方官飭捕嚴緝旋在本處某鄕拘獲盜首范老九及夥盜甲乙等三犯訊實後備文申詳解經臬司提勘詎該三犯狡猾異常遽爾翻供臬憲照例發交蘇州府發審局詳細研訊發審委員悉心研鞫費却無限精神始得供實迨一經解司則又頓翻前供如是者已經六次上月某日又在司堂翻供復經吳廉訪飭發蘇州府發審局再訊承審委員某明府於本月十二日升堂提范老九等三盜復訊三盜同稱寃枉明府大怒飭將三盜各鞭肯一千餘下繼上天平架半晌始稱愿供明府喝令放下仍還原禁候下期再核 
[火警詳述]  
　　揚城教塲街燭炭店於本月初十傍晚失愼已將大略先登報端茲悉該燭店號德茂祥開張甫經數月交易頗旺本月初間因豆油日漲因之上貨甚多不意初十傍晚遽肇此禍怱促間祗携帳簿而逸貨物絲毫未及搶出間壁蓆子店樓上四間亦被延燒該店本販運皮貨邇因交秋未深皮貨尙未到來倘稍緩數天則所喪更巨矣當火起時雖在夜晚幸封家姨不甚猖狂又得各處水龍洋龍迅速馳至共有三十餘架之多前後噴澆無殊百道飛泉從空下注祝融氏始勢衰力竭退避三舍除燭炭店蓆子店兩家外南有貼鄰某土店北首某茶葉店墻壁雖被灼焦房屋尙稱無恙是處亦係菁華薈萃之所金碧輝煌巨鋪櫛比當火熾時通街惶駭幾無所措各家搬運物件彼南此北百忙中遺失甚多並有物已搬出因無處交託復又搬回更有置貴重物於不顧堅持粗笨木器而出者忙亂情形筆難盡述尙幸地方文武印委布置有方各飭民壯差勇於火塲兩頭曁各巷口堵紥不准閑人入內南字營兵又於汲水各處站成水道俾水担可以直前無阻是以水手極爲踴躍而搶火之徒亦絕無所聞本街各龍直至二鼓後將餘燼全行澆熄始各遄返至起火之由傳聞因燭店學徒上燈手中餘燼誤落於洋油桶內致肇此禍未知是否 
[海南氣候]  
　　厦門訪事友來函云厦門自入秋分天氣炎熱異常較之三伏尤甚寒暑表升至九十四五度日午時揮汗如雨而每日天甫黎明又海風凉骨非蓋棉被不可一不小心卽薄寒中人致攖小極刻下時症甚多且有因此而不治者衛生家當如何調養也 
[染布妙法]  
　　西七月廿四號紐約格致報云據織紡世界報之言近來歐洲染坊多同時連染數色花布所有之法道理淺近易明全藉各種布料與顏料投合之性耳蓋棉所合之顏料絲或不合絲所合之顏料毛或不合罕有一種顏料能染棉毛絲三者使之得色之淺深如一也故染花布之法先用三料織成花紋先染一色祗有一料收其色餘料所收者經洗卽脫次可以續染他料洗脫之法或以水沸之或以淡醋强亞門尼亞洗之可無損已收之色設有布料羊毛與棉花各爲花紋欲染爲二色者照常法先染羊毛之色次將其布洗凈再濕五棓子水或銻鹽後染棉花色料則得之矣或有布料均爲棉則先將棉紗分數種染媒料染之染媒料者非染色用以引色者也迨配成花紋使過白礬水者爲一種花紋過靑礬水爲別種花紋然後織之織成之後同染一種顏色而成之色分深淺或先輕白礬者得深紅而經靑礬者得淡紅其未過染媒之料者得淺紅觀來實分三色也或過紅水之後洗淨再染於藍則得一種藍色花紋一種紫色花紋一種靑蓮色花紋之類不知者以爲染成而後織不知其實織成而後染也錄廣州中西報 
[紙製火柴]  
　　西七月二十五號倫頓頗路麼路報云紙之功用不可枚舉嘗有人謂用紙可製火柴惟未能想出新法耳今美國有人出新法以紙製成火柴其法以紙捲成細條浸以蠟油及引火藥料後用機器切成合度如常用火柴式蓋以棉花及木爲火柴其價頗貴獨以紙製爲之質輕而價廉美國工人禀知政府謂紙火柴甚爲合用我英國製造家經年累月未能尋出此法能不愧死蓋歐洲多處所出之木最賤故英 
 
 

Page 3

 
 
國常用木火柴也雖然凡業一物須留意以求新法方可獲利否則人必先我矣錄廣州中西報 
[網羅利藪]  
　　西九月十號香港孖罅報云以商務而論琿春亦是今日通商之要埠數年後西伯利鐵路告成西人寄寓中國者不必遠涉重洋可抵歐洲矣附近之商務人民大可因而加增各處消息亦可傳遞西伯利之繁盛當更勝於北亞美利加之西矣俄廷在北舉辦各事不遺餘力英外部所聞俄廷舉動可惜過遲故我國辦事已後人一著不能出而與天下爭也至商務消息吾輩亦絕無所聞政府又漠不關心商家亦全不講求俄國鐵路告成之後轉運何等貨物方可獲利或設何法可廣巿塲此實有最要者在也吾輩忖度尙有數處形勝過於琿春若得一二幹員竭其心力籌思善法多開商埠以敵其利則甚善矣然其事當責望於中國會爲之惟中國會作事率未能善於辦理每年會議商務鮮有議及琿春之利者今各値董擬推佛蘭詩士主其席且令其乘勢革除中國會之弊庶不致坐昧機宜也頃梧州已爲通商之埠英商發出之三連票亦已通行內地絕無窒礙華商因稅關抑勒畏之如虎常恃此票爲護符我英人因此亦獲厚利然中國地大物博國政不修因利乘便何地無財願中國會垂意而網羅之當亦不讓西伯利之鐵路矣按所謂之中國會者西人之商於中國者所設也佛蘭詩士係香港大狀師三連票者由彼處納足半稅自可免各內地之稅粵商多樂其便而用之者錄廣州中西報 
[認屍續聞]  
　　楊州萬福橋南沙河地方浮起男屍一具先經某嫗誤認繼有王姓者自行投首等情已紀前報茲悉王皖人在揚爲小負販妻某氏貌等無鹽而善於脩飾與死者許某有染而王不知也久之許囊槖空虛復起意將氏誘至徐屬價賣孔方到手花用無餘又復游蕩回揚王自牀頭人不見尋覓無著遂亦度外置之上月中旬有販賣零鹽之壽州人某某遇王於途班荊道故握手言歡旣而笑謂王曰爾身材如許頂上緑巾尙不嫌沈重否王不禁色變窮詢原委某某等遂將許如何姦佔如何誘賣一一和盤托出蓋許於前數日曾硬奪某某等私鹽若干某某等恨之刺骨而又無可如何素知許之所爲故欲假王手以洩忿也王聞默默無語久之曰君等能助我一臂否某某欣然允諾遂於卽晚同至萬福橋左近某處茅屋內將許擒獲當王等入門時許猶持刀出拒被王等奪刀還砍身受數傷始克就縛時屋內尙有老媼一人聞係房主見彼等凶惡擬出聲喊王等曰吾將伊扭至城內控官决不與爾干涉一面遂將許扭出擁行至沙河某某曰爾仇人已獲豈眞欲入城控官拖累耶王聞其言恍然於是將許捆縛負以石塊拋入河中而散初不料事逾兼旬屍忽浮起尤巧者王妻某氏被賣後又乘隙潛逃至袁浦某日復由浦回揚昨王自首時氏遂亦跟蹤到案聞昨晚邑宰堂訊王歴供前情不諱邑宰飭暫還押而誤認子屍之某嫗尤呶呶置辯經邑宰將其斥責開釋云 
[落井不死]  
　　揚州彌陀巷東有水井一口左近居民胥賴此以資汲飮本月某日有某童持桶往汲正在俯身提携詎力小不能任重一一翻身倒栽入井後至者聞井內有喊救聲急俯窺之見童矗立井內水齊胸腹駭甚赶卽設法將其援起問何以不沈童曰吾頭先入井不解何以並未倒栽嗣覺井墻兩旁有磚突出踐其上得未沈墜一時聞者咸謂該童臨危不死殆此中或有神助歟聞童亦窶人子年甫十三云 
[訊究吞烟]  
　　烟臺訪事友來函云買賣人口本于例禁乃近有將妻女租賃典押與人則廉恥盡喪較之買賣人口更有甚焉有某甲者携妻來烟租與某妓院作賣笑生涯妓又轉租與人日前不知因何寃抑覺至吞烟自盡甲以曳尾無能意欲將就了事詎爲地方有司所聞之爲人命重情未便含糊了事已將各犯拘案候訊想一經訊實必當按律嚴治以警頹風也 
[杭城天氣]  
　　武林自中秋日大雨傾盆後秋陰凝積屈指半月有餘雖陽光時露鮮有終日晴霽者大街小巷路滑如油眞有行不得也哥哥之歎靑雲街一帶赶考各鋪生意蕭條四鄕農民無不焦急至初四日天氣漸朗午後濃雲四散一輪紅日照耀滿庭是日適値庚寅因杭有久雨逢庚晴夜夜滿天星之諺故居民無不欣悅初五日大放晴光城中士女率多結伴往靑雲街上購買各物凡玉器店碗鋪耍貨等攤塲無不大占利益城廂上下各廟擺設斗壇者共有十餘處是日遊人往來頗爲擁擠六橋三竺之間或䇿馬奔馳或泛舟鼓棹亦極熱閙各茶坊酒肆坐客常滿蓋因久雨新晴人多鬱悶非常咸欲乘此佳日以暢遊興也 
[潞河凉汛]  
　　北通州訪事人函云年例中西兩倉生長蓬高每屆秋間監督示期開倉准人入內芟割以昭愼重茲値開倉之際附近居民紛紛進倉芟除捆縛肩擔而出惟出倉時有倉舍倉甲稽查如有乘間偷竊板片私伐樹木者立送監督署從重懲辦不貸○南鄕公莊劉姓前年某夜被匪徒搶掠財物幷搶傷事主一案經前任孫周生邑尊勒限比捕拿獲正犯張旺兒一名訊供不諱嚴邑尊抄錄供詞解犯上省上憲覆訊之下以案無遁飾定讞議罪八月初八日卽在保定府城外提犯斬首將首級解回發交公莊地保懸掛劉姓門前示衆○城內西海子爲衆水匯歸之處今夏積潦過多存而不洩以致附近西海子一帶住戶馬號均在水中若非設法宣洩恐西北地方將成澤國矣 
[備迓星軺]  
　　前者張樵野星使出使英國秉節言旋乞假還鄕已紀前報茲本埠官塲探知確音知星使於日內取道滬江入都覆命上海縣黃愛棠大令於昨日清晨飭辦差人役在虹口怡和碼頭搭蓋彩棚准備迎迓並在西華德路同文書局行轅預備供張並知遲至昨晚星軺定可蒞止矣 
[領事拜客]  
　　往來酬酢載之禮經此古今所同情亦中外之通例也法總領事白藻泰君以新任江海關監督蘇松太兵備道蔡和甫觀察前曾枉駕先施爰於昨日帶同繙譯官何世剛君乘坐馬車命駕至泥城橋北洋務局答拜幷賀眞除之喜法讞員鄭景溪大令亦乘輿陪侍他日辦理交涉必能和衷共濟藉以輯睦邦交是亦中外商民之幸也 
[讞員答拜]  
　　美利堅駐滬總領事近經政府他調委固納君來滬接受斯篆固君曾至英公廨投刺拜謁故英讞員翁笠漁大令亦於昨日午後兩點鐘時偕同舌人前往答拜邦交輯睦禮尙往來固宜如是也 
[查詢信局]  
　　昨日本報紀信局悞事一則前日經十六鋪巡防中局委員蔡蓉卿二尹立飭地甲至通順信局中查問據該局司帳人某甲據云此係金陵局中所悞當卽發函往詢約期二十左右卽可得覆音該地甲廉得其情當卽赴城內守府著據情禀覆 
[諭禁夜巿]  
　　南巿泉漳會館外灘有某姓所開之點心店往往於深夜時任不倫不類之人入內果腹前經十六鋪巡防北局委員楊聘侯二尹親往查夜瞥見之下已諭令該店不准深宵開張以防匪類溷跡其間無如該店置若罔聞依舊於更深夜靜時高朋滿坐前晚又經二尹在彼經過以其不遵示諭不覺勃然大怒昨日飭地甲至該店諭以自今日爲始不准再行違犯否則帶局究辦 
[鋸匠攔輿]  
　　前日江海關道憲蔡和甫觀察詣邑廟拈香出廟時有鋸匠某甲攔輿遞禀聲稱魯班殿董事某乙將捐欵收下飽入私囊並不辦公爲此情急叩求追究觀察閱禀之下將禀及甲一併交與上海縣黃大令帶回候補提董事某乙到案核奪 
[呈控滋擾]  
　　通瀛公所董事沈松林等控車寓主張賢叙薛進甫應菊亭無端滋擾經上海縣黃大令飭提訊問張供當初沈董等設立公所時所有檯凳各物皆入於報銷帳內現查得桌椅等都係租來並未購備是以向之理論不敢滋擾大令謂沈董本擬購地建造公所因捐欵不足尙未議妥薛應二人不應插身多事着暫押候示幷諭令張賢叙出外赶緊募捐得有成數禀覆核奪 
[聊以塞責]  
　　浦東洋涇鎭某圖董投縣控蕭根餘盜賣地基節經黃大令飭提未到昨日原差查得蕭妻王氏住居英界阜康里遂將該氏拘案大令立卽提訊據氏供雖與蕭認識實未嫁與爲妻所有被控之案更無頭緒叩求恩鑒大令得供遂將原差申斥一番諭令赶緊提蕭到 
 
 

Page 4

 
 
案王氏無干斥釋 
[償洋了案]  
　　前據本邑婦人何李氏赴十六鋪巡防南局控被蕩婦孫朱氏卽長脚金鳳圖賴會欵一百六十餘千請追等情已經局員鍾偉臣二尹　同兩造研訊斷令出外自行理處茲孫朱氏奉斷後自知理屈挽令石某出爲介紹願償還洋銀一百二十元何李氏亦自願吃虧令其婿張阿金出爲具呈由地甲投局禀請銷案二尹准之 
[失物珠還]  
　　槓竊曹順山迭次犯案曾經公堂懲辦不意曹賊性不改又掩入妓女王月琴房中竊取赤金約指一枚爲包探何瑞福緝獲起到原贓解送英廨請究妓女王月琴自失物之後芳心焦灼懊惱萬分一聞物已珠還不禁眉尖喜上遂挾鴉婢親自上堂請領失物翁大令提曹訊問供稱本地人實因窮迫無聊遂蹈覆轍以後不敢再犯務乞恩寛大令以過犯行竊判交巡捕房管押一年贓還失主 
[妄想分肥]  
　　新街三號某花烟館鴇婦金寳前日出洋一百數十元憑蟻媒在江北鹽城地方買得一貧家女以便他日相傳衣鉢俾作賣笑生涯鴇又向人稱述此次所購之女除身價外尙須各項開銷如當差之某甲亦曾酬洋廿元時有流氓某乙聞得此言兾欲分肥向甲饒舌甲稱並無其事立喚該鴇質對均屬子虛甲以流氓造言生事心有不甘遂將乙拘送捕房請捕頭嚴行查究 
[萍蹤飄忽]  
　　永安街萬安樓客棧有劉姓客假寓廿七號房間平時出外如有事不歸必咨照茶房自十二日出外後迄今四五天一去不回棧主心懷疑慮恐于未便特於昨日投報捕房捕頭詢悉情由特派包探同至寓所將房內所存行李衣箱及零星物件檢點一週開明細帳仍交棧主收存將帳帶回捕房以便查核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出殯展期]  
　　昨報紀顧勉甫觀察之夫人擇於昨日舉襄不意雨師洒道竟爾點滴不休觀察恐儀杖一切俱受雨淋　　天晴再行擇期出殯 
[失愼卽息]  
　　美租界蓬路第二百四十六號門牌某姓家前晚七點鐘時家人聚集廚下作晚炊因火力太猛以致烟　　烈火光四射烟𦦨迷漫家人駭極狂呼手足無措幸四鄰畢集聞聲竭力爲之灌救得卽息滅未致釀成飛災然其樓板已焦灼不堪矣事爲二百八十七號畢捕所聞當將情節告知捕頭未知捕頭將查問否也 
[酗酒行兇]  
　　前晚有西國水手某甲步至美租界蓬路第六十四號門牌番菜館內領略麴秀才風味獨斟獨酌酒量甚豪旣盡數蕉酩酊大醉卽起身昻然而出値堂人告以須解杖頭錢毋以酒債尋常行處有爲語也甲怒目直視意欲贈以老拳値堂　見其雄偉之軀斷非雞肋所能敵出喚八十八號印度捕到來令其將酒菜錢如數付給詎甲力大如牛與捕對毆撕其號衣被片片作蝴蝶舞捕怒甚竭力將甲拘入捕房禀明捕頭搜其身有洋銀數元令將酒帳如數付給外罰洋一枚爲修號衣費免究釋放 
[吞烟遇救]  
　　寗波人某甲未知操何生業携其梅鶴僑居於虹口源昌路前日之晚甲與其妻某氏爲細故　　　本兇　性成一時大怒痛加毆辱氏受創之下氣忿難平潜購紫霞膏服之偃臥在床奄奄待斃旋爲中所察悉急卽　人　　　　醫院求救幸受毒未深得以一吐而愈亦云幸矣 
[售田轇轕]  
　　二十四保廿三圖鄕人張桂發之兄將田二畝有零售與圖董張積賢每畝得價洋一百元立契成交旋有張桂發出場阻賣由得主張積賢具控黃大令准詞飭差提訊原告張積賢供憑中價買張桂發兄之田二畝有零毆畝價洋一百元立據過割詎被桂發出頭硬覇爲此求請訊究質之桂發供胞兄未曾與小的說妥擅自售去因此不願售賣不敢硬覇求鑒大令判桂發暫押候飭差查明再核 
[賈辦營私]  
　　洋人白臘脫之買辦王和亭私賣行中棧單三紙値洋二千餘元白函告捕房飭包探秦少卿將王拘案昨晨翁大令傳案訊問白申訴前情請追洋銀或着令將皮酒原棧單三帋繳還亦可訊之土供寍波人向在白處爲買辦已歴多年從未悞事此次實有急需暫時調用惟目下尙無洋銀繳案大令商之薩副領事着押繳洋二千三百元 
[違章罰鍰]  
　　英界某木作將木料任意亂堆不遵工部局定例爲包探何瑞福查見因將作主顧蘭洲傳案請罰翁大令提顧訊問顧供開木作暫時將木料堆積卽須搬移實不知悞犯工部局章程尙求原宥大令得供判罰洋五十元並具以後不再犯切結存案備查 
[攫物被笞]  
　　昨日傍晚時有婦人王阿金在四馬路姍姍微步流氓張阿根見之以氏荏弱可欺糾同羽黨顧阿富上前攫取銀押髪一支當經包探陳阿九查見拘送英界公堂請爲究辦翁大令提訊之下王阿金申訴前情質之張供因貧乏不能餬口故作此不法之事求爲恩宥顧供爲小本生意向來安分此次爲張所愚求恩免究大令判將張笞責四百板顧管押三天 
[英界公堂瑣案]  
　　包探顧阿六禀稱積竊李金隆林丁山二人在四馬路一帶妓院中竊取妓女顧桂林王小紅陸巧林等家銀飾衣物茲經緝獲搜其行李中尙有東洋刀一柄連贓一併送案請爲究辦顧桂林等各失主投案領贓質之李林二人一味游移殊爲狡展大令以其帶有兇器著送縣嚴辦○包探趙銀河禀稱竊賊朱瑞秀竊取四馬路同慶棧內夏衣五件約値洋銀十餘元經小的拘獲人贓送案請究棧主陳鶴亭投案領贓質之朱供初次犯竊尙求恩典大令判從寛管押三天○包探孔阿才禀稱陳元仁竊取朱如三家衣服零物等件報捕後經小的拘獲起到原贓送案請究朱投案領贓質之陳供因失業無奈出比尙求大老爺恩施格外大令判押兩天○包探張阿五禀稱汪一美竊取陳隆興家綢衣二十一件摹本縀一疋及玉鐲等件經小的拘獲人贓送案請究陳投案請領失贓質之汪供潮州潮陽縣人犯竊該死求恩寛宥大令判責一百板管押一月後遞借○包探石金榮禀稱積竊陳榮寳緝獲懲辦已有數次今又行竊翁正元烟館中烟槍零物等經小的拘獲送案請訊翁投案請領失贓質之陳供寗皮人不敢行竊求恩大令判責一百板後遞回原籍○包探竇如海禀稱小工劉才子前日糾領多人不知何故與顧榮春爲難扭毆多時當經某號巡街捕拘入捕房今特送案請爲訊究顧供與劉素識不知何故忽糾人將小的扭毆幸有巡捕到來拘住求爲訊奪質之劉供江北人因顧爭奪生意故與理論不敢毆人求鑒大令判將劉管押一月 
[金陵官報]  
　　九月十一日花翎二品頂戴新授江西鹽法道春順辭湖北督銷候補道劉思訓到鑄造銀圓制錢局候補道唐謝委江南　防局正任每州直𨽻州徐𢡱立通判丁大櫞叩謝甄別加考運判汪觀潮知縣蔣德修又何亮榘奉示甄別揀　海州州判吳紀勳均見候補道王澧　赴湯丁憂前蘇公太道　　絡到謝孝留江補用總兵彭友仁到湖南來金陵營叅將楊福田禀知巡江回鹽巡檢昜錦萊辭回昜○十二日糧道吳到見湘軍南字等旗巡查副將唐主玉焚興厘捐同知愃齡常州中軍守備杜大鴻均辭江西知縣李光表均見候補道任玉森到由蘇回謝委鑄造銀圓制錢局首府劉禀知今日考文正書　　　知府番兆芬辭赴蘇提左營遊擊吳炳辰到同知衡珊知縣汪祖文均禀謝奉委武闈點名差知州昜華衰新選泰興縣韓隌知縣胡廷堔凍守　游殺之　承翰孔慶　吳兆林馬璋均禀知閱卷又丁經三禀知縣丞施鍾琦丁繼母憂督轅電報局候選縣丞戴遐年奉委赴滬卽辭首府劉禀知考　山尊經兩書完○十三日掦屬運可隄工局候補道何福海轅下武巡捕長江水師補用副將調署金陵營右哨都司陳隣書由滬回調補清河縣侯紹　卓異奉滿引　見回均到留江補用總兵彭友仁提左營遊擊吳炳辰直隸州劉運吉辭赴滬知縣趙霙興長江提中營都司陳得勝大通營都司楊延亮蕪湖營都司唐兆兆湖口營都司黎受田安慶營都司李步鰲饒州營都司曹春華吳成營都司鄧汪席臣華陽營都司袁家珍瓜洲營都司劉發祥江陰營都司王昌齡三江營都司徐士靑均到來省領餉安徽試用巡檢張鏕奉示驗看通判許承俊奉委武闈點名差委辦江南籌防局候補道唐禀知今日申刻接受關防卽到差 
[蘇省官報]  
　　九月十一日通判陳　材禀辭回滬觀捐知縣林丙修禀銷海運　通局差又鄭汝騤由吳淞來發住南　差道委用知縣黃彝凱禀辭回寗縣丞楊廷弼禀謝奉委武闈執事差○十二日徐州府詹禀到知縣張德　禀知交缷代理崑山縣任事回又韓國　禀銷查　吳江縣荒熟田畝差巡險劉炳禀謝飭知二十一年分水巡案內蒙記功三欠典史徐之楠禀知奉委武闈執事差又房樹瓊禀辭回常州管帶新中水師飛划營遊擊銜盧先都司胡昌寳禀知出巡回管帶蘇防前營准補城守中軍守備吳廣升禀知送趙撫憲赴滬回 
[江西官報]  
　　八月十二日管帶祥臨輪船羅家福九江公幹回典史湯世偉撫州措資回又禀知新海防捐過分缺先班○十三日知州邱承榮缷辦萬安緝私卡並解鹽來省劉榮拔禀謝提前酌委優缺一次行知浮梁景德司張培遠據報丁憂所遺汛務以許應宏署理○十四日候補府鄧承渭缷辦景德鎭卡回從九秦企培缷辦秀江卡回知縣章乃正石長裕搜查成文府照邢國賓瑞袁臨解輿圖回○十六日沙昌壽搜查刻文署義寗州林祖沂缷事清理交代回○十八日知縣林向滋解輕齏銀回○十九日南昌府同知蔡世俊禀謝飭赴南康府新任行知並謝湖北賑捐獎加三品銜縣丞朱宗烈起服來江○二十日代建昌縣余官濬禀到吳崧高辦角山　向世清辦住岐卡馬昌駿辦上高卡萬華祝缷義寗八疉司回俸廷超進賢辦　甲　　　　查章外𩽴魚溜保甲葉汝堒解撫建輿圖○二十二日知絲王正煇解南字營餉金陵回章乃正往安仁公幹徐嘉霖往鉛山公幹新選新喻水北司陸　　　　 
[皖省官報]  
　　九月初四日藩轅牌示照得宿松縣訓導陳春融因年老患病出缺所遺員缺委試用訓導郜文兀署　靑陽縣知縣郭繼泰撤省察看意缺委試用同知崇安前往署理 
[上海六馬路仁濟善堂籌賑公所施子英經收山東順直湖北川東賑捐八月初一至十九日第廿四次淸單]  
　　一日泰　行交來防照都門書畫局 
 
 

Page 10

 
 
以書代賑洋一元寄鷗室主人爲子病愈完愿洋二十元惟教堂余病愈完愿保平安洋十元又爲女病求愈五元郭建侯洋五元銅洋一元銀　　洋五元　名氏洋四元　垂俗丁錫山各洋二元姚琢軒洋一元○初二日尤祖藩洋五十五元虞洽卿洋五十元天津容安堂蔡洋十元端餘堂洋三元黎陽氏銅洋二元○　二日對大詳愿病愈　洋二白元程達甫洋廿元銅洋十元浙江隱名士求妾病愈洋十元無名氏洋三元隱名氏苪福求病愈洋二元葉松泉洋一元○初四日梅花主人洋二十元周明珍十元歸　陽程淋　　平安歸平陽安定娥英氏保平安王曾氏三戶各五元岑無氏銀鐲一雙二兩二錢兌洋二元九角八分丁安壽江吉珍各一元北海魚五角○初五日　門祭氏　一百元潘子賢羊十五元對月橫琴室倚石生十元周依耕徐西鄕富陽紫景春三戶各一元顧令令銅洋一元○初七日隱名氏洋五十元錢森求消災延壽洋二十元李鍾　　及人　十五元滕茂之洋十元陸應氏保產平安洋五元張端禾洋四元王信義求合家平安韓永和病愈完愿各洋二元屠秀記隱名氏各一元眼科曹子兀二角○　　　　　豐草燦王兀七十兩斗壽氏洋一百元錢道明鄒氏求合家消災宗孟氏求母益壽保安各洋十元楊鴻庚四元隱名氏一元三角錢十六文司訨鄭祈得　友　　一元○初十日葉　忠兀一日兩葛伯誠交來紫石山人洋二十元浙紹陳竹岩洋二元○十一日杭州傳道堂同仁第十一批經募洋二百十一元八角銅洋五元四角河南氏無名氏各洋十兀興餘堂　　兀方氏求妻咳嗽速愈又求合家平安林氏三戶各二元合求店順遂人存心人無名氏三戶各一元○十三日不留名洋四十元龔申之求病愈洋八元温　無力于求妻病愈一兀○十四日蕪湖孔佑誠伀郡祝第各洋十元○十五日涵雅堂主人元一百四十八兩二錢八厘丁沈氏覺慧三十五兩王似山王蔭仁各洋一百元滕錢氏菊央女　　大戊之　災洋四十元錢紹起求母病愈凌霄書屋求病愈各二十元保太衣莊節省中秋筵貲洋廿四元德昌乾　祈平安錢森求延壽保安各洋十元錢盂湖錢華氏洋五兀錢顧氏於　蓮四元永昌成號衆友省月餅貲余仰宗省醫貲各一元○十八日山陽郝門沈恭人洋六百元乂經募洋十八元留硯山房曹初復堂各洋一百元願大力搏人二十兀閩　　巿釐局范湖巿釐局吳永定縣學羅太平司李四戶各洋十元兩無名氏洋六元銅洋四元味耕主人洋六元閩省三層司葉永定縣右堂凌曹午亭曹　六四戶各洋五兀空腹子仁術堂四箴堂扶風堂主善堂五戶各二元平陽堂雲浦堂友春堂無名氏四戶各洋一元○十八日宋翼公洋三十六元龐竹記洋九元沈耕生洋五元○十九日宋敦本堂兀一百零六錢九錢天順祥匯費元二兩孝友堂求病愈忍盦各洋五元李正祈洋二元 
 
 
 

Page 11

 
 
   
 
 

Page 12

 
 
[光緒二十三年九月初八日京報全錄]  
　　宮門抄○皖撫鄧奏爲據情代奏摺○又　奏爲發審局讞員請旨給還頂戴片○雲督崧奏爲據情代　　○又奏派員接辦防營事宜片○又奏爲總兵暫緩陛見片○皖撫鄧奏爲道員飭赴新任片○直督王奏爲天津道徵收　稅一年期滿緣由摺○將軍依奏爲請將知縣銷去察看字樣片○九月初八日工部鴻臚寺廂黃旗値日無引見○謨貝子良培各假滿請安○杭州協領鳳魁謝恩○濂貝勒烏什哈各請假十日○錢應溥懷塔布明安各續假五日○鍾公續假十日○召見軍機鳳魁○○頭品頂戴安徽巡撫臣鄧華煕跪奏爲請假回籍大員呈請開缺據情代奏恭摺仰祈聖鑒事竊臣接准吏部右侍郞吳延芬文稱廷芬於本年三月二十五日奏請回籍修墓奉上諭吳廷芬著給假兩個月准其回籍等因欽此遵卽出京附輪船到上海購帶外洋塞門法坭爲塡築　　之用由錢塘江拆流而上灘多湍急牽挽艱遲於五月初旬到安徽休寗縣本籍躬住墓所並力經營而地叚衝刷過多工費繁鉅現屆假期已滿尙未蔵事實深焦灼惟有籲懇天恩俯准開缺在籍督率赶辦一俟完竣卽行來京泥首宮門求賞差使不敢稍躭安逸等因呈請代奏前來臣謹據情恭摺代陳伏乞皇上聖鑒訓示謹奏奉硃批另有旨欽此○○鄧華熙片再查蕪湖縣城外百家鋪地方同茂錢店被刼一案前因失事兩月之久犯未破獲經前撫臣福潤會同兩江總督臣劉坤一將署蕪湖縣知縣李家澍奏叅撤任摘去頂戴業已欽奉諭旨允准在案茲據署布政使于蔭霖按察使趙爾巽會詳稱查該員李家澍平日辦事精細其在任時官聲甚好交卸後卽在省城發審局審理案件深知奮勉結案最多實係牧令中不可多得之員未便以一時疎防掩其全才且同茂錢店被刦一案疏防限滿已詳請將李家澍題叅交部議處所有頂戴應請奏懇給還前來臣覆查無異合無仰懇天恩俯准將前署蕪湖縣知縣李家澍給還頂戴以示懲勸之處出自鴻施謹會同兩江總督臣劉坤一附片具陳伏乞聖鑒訓示謹奏奉硃批著照所請該部知道欽此○○崧蕃等片再據貴州古州鎭總兵丁槐禀稱前在江南防次呈經兩江督臣劉坤一代奏請假回籍省親奉旨丁槐著賞假三個月卽赴本任欽此欽遵在案當將防管事務交代清楚尅日起程於本年三月二十四日馳至雲南鶴慶州原籍扣至六月二十三日假期届滿推是生母年逾八十本年春後又多疾病總兵親侍藥餌一時實難遠離再四思維轉請代奏懇恩賞准續假兩月俾得奉養母病稍伸返哺之私一俟母病痊愈卽當馳赴本任不敢再延等情前來奴才覆查無異除咨兵部查照外理合附片據情代奏伏乞聖鑒訓示謹奏奉硃批丁槐著冉賞假兩個月欽此○○崧蕃片再奴才前因開化一帶防營林立奏派開化府知府劉春霖充當南防分統藉資整頓劉春霖到防後適値中越勘立界牌卽委該分統總司其事在差將及兩載辛勞將事辦理尙屬得宜已於本年五月內勘辦完竣疉據該分統電禀染受瘴疾力不能支懇請銷差回省就醫前來查該處尙須與法員會設對汛現又遵照諭旨裁營節餉業經檄飭南防營務處臨安開廣道鄒馨蘭就近兼辦現據該道電禀南防各營駐紥沿邊一帶千有餘里雖經設法裁併地叚終屬綿長應請仍派分統以資督率等情奴才查有現署雲南臨元鎭總兵督標中軍副將高德元整頓營務謀勇兼全堪以委令接辦所有設汛裁營各事宜卽責成高德元與鄒馨蘭隨同和衷商辦不准稍事推諉除咨兵部曁總理各國事務衙門查照外謹會同雲南巡撫臣黃槐霖附片具陳伏乞聖鑒訓示謹奏奉硃批該衙門知道欽此○○崧蕃等片再奴才前因騰永一帶邊防界務均關緊要奏派新授雲南臨元鎭總兵劉萬勝充當西防分統總辦滇緬界務並請將該總兵暫緩陛見業於光緒二十三年三月十八日欽奉硃批著照所請欽此在案茲准兵部咨雲南臨元鎭總兵劉萬勝奏叩謝天恩並籲懇陛見等因於光緒二十三年四月二十七日奉硃批著來見欽此本應轉行欽遵辦理惟查該總兵甫經到差邊防界務巡查佈置實未便遽易生手合無仰懇天恩仍如奴才前請將該總兵劉萬勝暫緩陛見俟滇緬界務辦理完竣卽飭該總兵趨赴闕廷跪聆聖訓不敢再任稽延除咨兵部查照外理合附片陳明伏乞聖鑒訓示謹奏奉硃批著照所請欽此○○鄧華熙片再新授鳳頴六泗道李光久現已到皖應卽飭赴新任以重職守並飭調補山東登萊靑道李希杰交卸後起程赴任除分檄飭遵外謹會同兩江總督臣劉坤一附片具陳伏乞聖鑒謹奏奉硃批知道了欽此○○直𨽻總督臣王文韶跪奏爲天津道徵收海稅一年期滿恭摺仰祈聖鑒事竊照天津海稅每年定額銀四萬兩以二萬六千兩作正解部內應開除列支書役工食以一萬四千兩作爲盈餘解司充公前因海疆不靖經臣兩次奏准儘徵儘解嗣因兵燹之後徵稅毫無起色復經臣奏請展限半年於光緒二十二年四月十一日奉硃批著照所請戶部知道欽此欽遵轉行遵辦在案茲據署天津道高驂蹸禀稱光緒二十二年海稅自是年四月初一日起至二十三年三月三十日止一年期滿查二十二年分蘇浙二省漕糧由海運京共到沙船一百七十五隻所載貨物均在奏定章程免其納稅二成之例計免徵銀七千九百七十兩二錢七分七厘又招商輪船分運漕糧帶裝二成貨物計免徵銀四千二百六十四兩一錢四分二厘又照案免收蘇浙隨運回空沙船由天津牛莊裝運豆貨雜糧出口各稅銀一千一百二十五兩八錢二分又御史胡壽椿給事中洪昌燕奏准免徵稻米雜糧稅計免徵銀一萬七千六百三十三兩二錢共計免徵銀三萬九百九十三兩四錢四分查每年額定稅銀四萬兩除免徵銀三萬九百九十三兩四錢四分外尙應徵銀九千六兩五錢六分上下半年各應徵銀四千五百三兩二錢八分自二十二年四月起至九月底止此半年實徵　販雜糧雜貨銀二千一百六十一兩五厘較半年應徵銀數短徵銀二千三百四十二兩二錢七分五釐係奏准儘徵儘解應免賠補又　　　　起至二十三年三月底止此半年內係照額徵收實徵商販雜糧銀四千五百四兩二錢八分四厘較半年應徵銀數溢盈餘銀一兩四厘　　　念免數內開除不計外統計一年之內尙有免徵銀三萬九百九十二兩四錢三分六釐又徵收銀六千六百六十五兩二錢八分九釐二共合　　萬七千六百五十七兩七錢二分五厘查歴屆免徵稅銀應按正額盈餘四萬兩之數分成扣除將實徵銀數折實計算今免稅銀三萬九百九十二兩四錢三分六厘實徵銀六千六百六十五兩二錢八分九厘每萬兩折成實銀一千六百六十六兩三錢二分二厘二毫五絲計正額銀二萬六千折實銀四千三百三十二兩四錢三分七釐八毫五絲內除支銷書役一成工食銀四百三十三兩二錢四分三厘七毫八絲五忽實應解部銀三千八百九十九兩一錢九分四厘六絲五忽其盈餘銀一萬四千兩折實銀二千三百三十二兩八錢五分一厘一毫五絲應解藩庫撥用等情禀請具奏前來臣覆加查核並無徵多報少情弊所有徵收海稅一年期滿緣由理合恭摺具陳伏乞皇上聖鑒勅部查照再光緒二十三年海稅仍飭天津道照章管理合併聲明謹奏奉硃批戶部議奏欽此依克唐阿片再候補同知馬俊顯前因被叅經奴才查明証據詳細覆陳並聲明該員係留奉天人員仍與府尹隨時察扞等情奉　硃批知道了用人勿疑等因欽此欽遵在案查該員相隨奴才多年其謹小愼微本已知之有素自此次查辦後益加奮勉歴充要差無不實心求是夏間派委會同紳士督修遼河隄工烈日中奔走兩月不辭勞瘁前經奴才隨時考核實屬樸實能耐勞苦之員相應請旨將馬俊顯先行銷去察看字樣以示勸勉謹附片陳明伏乞聖鑒訓示謹奉奏硃批吏部知道欽此 
 
