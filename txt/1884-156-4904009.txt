# 1884 - 156 - 4904009

 

Page 1

 
 
[  申報舘主人啓]  
本舘現託友人在廣東分設申昌書畫室專售申報及申報舘點石齋兩處所印之書續圖畫碑帖墨蹟該價悉照仿單粵中各紳商及過往尊客如欲價購祈就近至廣東省城西關十八鋪中𥾡向申昌購取不悞此佈 
[  申報舘主啓]  
啓者本舘畵報業巳印行三次儘有購閱本號而並補購以前數號者故又添印數千以仰副諸君雅意茲於月之十四日發售第四號此次四後新增告白諸商號家如有願登告白者請卽購閱四號畵報便知詳細此布 
[  點石齋主人啓]  
本齋印舊畵報月凡數次業已盛行惟各外埠所有奇奇怪怪之事除巳登申報外能繪入畵圖者尙復指不勝屈故本齋特請海內大畵家如遇本之有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入畵報者每幅酬筆資洋兩元其原稿無論用與不用概不寄還畵幅直裏須中尺一尺三寸四分橫裏須中尺一尺六寸除題頭應空少許外必須盡行畵足　居姓氏亦須示知其畵收到後當付收條一張一俟印入畵報卽憑本齋原條取洋如不入報收條作爲廢紙以免兩誤諸君子諸不吝教也特布 
[書查獲銅洋案後]  
自外洋互市以來銀錢之入口者流通市面與內地紋銀並行惟價有漲落初行之時每洋錢兌錢不及一千其故由於內地鄕僻之處不甚行用且紋銀價賤以洋錢合銀庫平不過六錢六七分而銀色又非十足也咸豐年間粵　起事徧擾東南地方殘破洋貨之入口者銷售不多內地出產之貨販出外洋者亦少故洋錢來源不旺而民間通用已久轉需之亟故一時漲價至每圓可兌錢千五六百至千八九百平定以後生意漸盛驟然擁擠久而兩項而劑始得其平銀價無甚起落則洋錢之値亦視銀爲伸縮近時一千百數十文正爲適中之數故多年不改也顧自通用洋銀以來奸民作僞往往以銅質攙雜出而害人稍一不愼眞贋混淆蓋從前業錢庄者其師授徒必教之以看洋而通行者僅有人而錢　錢業中分圖立說色色剖析訂而爲書學徒朝夕揣摩久而眼光所到自無舛誤同治初年行用鳥洋而人洋日漸銷磨年少一年因人洋久無新鑄其所鐫年分在一千八百六十年以前而鳥洋則近年猶有鼓鑄故一則漸行漸多而一則愈用愈少也然錢業但有教看本洋之法而無教看鳥洋之書是以鳥洋之僞者最易瞞人而造作　質者得售其鬼蜮之奸耳顧銅洋亦有兩種其一爲刻板自鑄以純銅爲質而外以銀箔包之一爲夾銅將洋錢劈分其半去其中之銀質而灌以鉛銅再合之要之造作者不甚値錢若夾銅尙在三四五六成之間而此等生意不敢在通都大市之中公然發賣必於鄕鎭幽僻處營治密室開鑪鼓鑄四方之人有需此者不招而自來然兩項之中又惟夾銅夾鉛銷塲爲廣因純銅究易察別而夾板較可模糊也嘗有人言局賭者必先自備鈎魚之餌若輩空手營生那得眞實資本以爲炫惑之具銀燭高燒牙骰碎響案頭堆積纍纍粲粲者大　贋物問之則自浙西一路買之來其成色高者亦須三四十枚始易得百枚一年之中所出銅洋不知幾許賭之資本猶其小焉竊謂作此交易者當不止浙西一路又有所謂台州土板者有銀八成與生銀板相仿佛看洋者易於辨別而其實本質尙非過低第旣有八成之土板卽能鑄純銅之假洋諒與浙西各樹一幟遙遙相對者矣推而言之何地無奸民卽無地無銅洋固不必深究其來歴也滬上小錢店每於閙市之中林立開張其生意無過兌換出入稍沾每元十文五文而房飯夥俸一切開銷少則七八百文一日多至千餘文愒一日之長安能有此所恃以補苴者攙和小錢與過客兌洋憎厭啞木故意減損一二十文至於銅洋則買洋之時斷難攙用盖一見卽知比及掉換有壞本店之聲名也然使買洋者指名銅洋則店中亦未嘗不與交易盖銅洋價値上下一二角者所在多有或能以賤價收之而加價售出則此生意較易於兌換銀錢刮釐毫而較錙銖矣故謂小錢莊必無販賣銅洋之事而僅於門口兌換收下積存者非篤論也前有信源錢莊被包探誘買銅洋送捕解案其數止百四十餘元而又夾銅夾鉛生銀土板無乎不有似乎收存之說可以取信若昨報所載查獲銅洋一案則有一千四百之多且內有一千元係一式者在包探向店假意兌買與前案無異而該店初則應允繼而察知有異不肯交易始往搜尋於樓上鋪下得之是該店本販銅洋特因前日信源之案頓起疑心因而悔議而洋固眞贓具在假使非包探遣人佯買不露形跡則該莊固作此一樁好生意矣案情旣異卽論事不同雖誘人犯法包探之心毋乃陰很然該莊之素販銅洋自是有據愚謂此洋有千元一式的係有人專造案未訊定想明日公堂會審必推究其來路之所在而從重提懲而該莊販賣之罪亦在不可輕恕之列矣古時僞物本有明禁然世風日下人情貪利相沿愈甚若此類者誠誅之不可勝誅彼以察察爲明者亦終於技窮焉爾矣 
[本館接奉電音]  
　　昨由通州電局專發電音到本館有五月十六日上諭二道敬謹譯登○五月十六日奉上諭安徽徽寍池太廣道員缺着梁欽辰補授欽此同日奉上諭烏拉布現在出差工部右侍郎兼管錢注堂事務着嵩申兼署欽此 
[輪船莫救]  
　　昨晨福利輪船囘滬帶有寳生船主及該船上人數名述及十五日擬將該船拖救出險一切均已停當迨動輪之際寳生船身搖動忽然艙面損裂船底又有巨孔其勢萬不能救現留大沽輪船在彼看守云 
[京師郵聞]  
　　前經張沓濤中丞疏稱知縣丁憂服闋選缺極難查此項人員係以禮去官而起服候選致終身竟無選期一遭大故水遠沉淪未免可憫請以仍回原省歸候補班序補毋庸另捐分發各等語現經部議旣據該撫奏請嗣後曾任實缺丁憂服滿之道府以至佐雜各員如有呈請分發者應令該員等取具同鄕京官印結聲明並無違碍事故准其隨時赴部呈請分發仍赴原省候補如呈請分發別省槪不准行○吏部新章議及鹽運同鹽庫各大使布政司經歴理問按察司經歴直隸州州同州判等項所出之缺外省儘數扣留而在京候選人員無缺所選終身沉滯嗣後遇有缺出外省不得儘數扣留致使本部終年累月不見一缺咨選候選人員實形困滯查此數項缺分旣少班次又異 
 
 

Page 2

 
 
擬請嗣後無論何項缺出統令各該省先行咨部銓選一次再准外省扣留一次似此分別咨留釐定班次庶選補各不偏枯內外皆無觖望現聞已行文各直省一體遵照辦理云○出使德法及荷意奧五國大臣許竹篔星使自恭膺簡命後不滿一月而出洋者之薦條竟紛至沓來約有風詩之數其間或去或留頗費斟酌茲聞除楊誠之太守爲星使在籍時早經甄拔現將隨帶外其參賛有舒君文繙譯有文君續並朱君重光其餘則尙未詳悉又聞星使於十二日擬開用關防十八日請訓二十二日出京回籍大約六月初可起節出洋云 
[蕩子害人]  
　　三河縣屬之楊莊有某甲父子素服役於農家人極勤儉頗得主人歡故數年來稍有積蓄遂買田十餘畝竭力躬耕頗足自給前年又爲其子娶婦婦貌極美而性極淫夫雖百計承奉終不得婦歡每於針線餘工輒在門前瞻眺其近鄰子素涎婦美每於門前相遇必多方引逗始以游詞見挑繼則眉目傳情婦亦不拒遂成燕好而甲無從知覺春間甲赴友人之召囑妻守戶迨日暮甲歸叩戶則見雙扉虛掩入至已室不見其妻各處找尋杳無蹤跡初猶疑其妻潛往母家繼聞鄰子亦于是日不知去向而甲究不疑其妻爲隣子所拐甲有至戚向在都城賣布爲生四月初間偶在李紗帽胡同瞥見是婦艶服濃裝在琴仙妓舘門口與素不相識者調笑其戚趨視果係甲妻從旁詢問始知爲隣子所誘其戚當卽信知甲父子令其作速來京甲到京後曾向妓舘尋覓孰料妓館早將是婦隱匿他方甲搜尋多日竟無所獲彼此爭持吵閙上月二十五日適提憲出城拜客路經是地甲卽攔輿喊控案關拐騙誘使爲娼至其家人尋覓竟　恃强爭吵目無法紀實堪痛恨當將妓館查封並將妓館主交該處營汛看押二十八日聞有提票到營令左右兩營設法搜拿俟人証傳集當送刑部究辦也 
[雷殛侍者]  
　　英國牧師某雇一南船携一侍者由山東靑州赴天津初七日舟次唐官屯雷雨以風一震之威尤令人耳聾三日船桅由頂削下兩邊各有爪印寛約二寸深逾一寸如印印泥如錐畫沙固不徒入木三分也時舟子三兩坐在船唇亦無他異惟火光四注磺氣滿前旋在艙中將該侍者掀出由船而岸半入泥中半橫沙涘侍者衣服破敗如葉胸前至脇下皮肉亦片片作蝴蝶斜飛復被翻騰痛擲一次是時已彼昏不知前仰後俯兩肩被穴兩洞其大如拳亦似巨靈指爪悞搯者但艙中之牧師船頭之駕長均依然無恙而侍者獨創鉅痛深初九日船抵天津將侍者抬往醫院船桅兩旁劈下木屑細碎如鹽或謂侍者腎囊亦受傷恐難保性命也 
[增修街道]  
　　天津馬頭捐歲收不過兩萬金其欵以之平治路塗實屬入不敷出缷任周玉山觀察不無賠墊然所塡修者僅至單街爲止餘則並未動工依舊巖巉泥滑滑行不得也現擬自單街起估衣街行竿巷一直至內市口將一律塡平從此履道坦坦可占幽人貞吉矣 
[使節將臨]  
　　浙江學使祁子和總憲自寗紹試竣於初一日回省傳聞憲意擬於初八日起程北上學篆暫交劉中丞兼署嗣因劉中丞再三欵留懇其待新任到後再爲交缷昨日省中接有文報新任劉叔濤祭酒於節後行抵蘇省所有本署之頭接書吏差人等已於初十日動身開船往迎想文旌抵省大約在分龍節前後也 
[委員被控]  
　　本月初二日報登塘棲超山寺中有假冐委員一節初猶以爲言者之過甚也茲於月之初八日忽有塘棲鄕耆七八人赴杭省嘉湖道署前聚候踰時署臬憲豐雲鵬觀察回署鄕民羅拜轎前攔輿遞稟觀察問以旣冐委員可有勒索情事鄕民曰據委員云須洋五百元方可了結但是日寺中欵接委員供給夫役犒賞　從餽送桯儀開發舟金買求差役計共耗去百千有餘業已搜括俱盡安得更有鉅欵便用用敢環求大人開恩保全寺僧免罰此欵不勝項德不朽云云觀察諭以汝等可暫回候批富卽札仁和縣澈底淸查以期水落石出現聞兩委員朝夕奔波鑽營門路希圖銷案但恐蕭鹽州之符急如星火正不能以空空言唐塞也 
[溫郡雜聞]  
　　溫郡演唱夜戯早已出示嚴禁而官署則不在此例日來新到一孩子班於上月念九夜開演外人擁擠觀看幾乎釀成命案至於少婦嬌娃墮弭遺簪更不可以數計○瑞安縣桯邑尊日前訊問命案該處某紳意欲進內觀者被把門差役攔阻以致互相爭閙　邑尊以其吵閙公堂竟將某紳發學管押近聞該處各紳士齊集明倫堂計議上府呈控不知曾否了結耳○溫郡上年舉辦海防捐輸樂淸一縣捐至三萬有零除已繳二萬外未繳者尙屬不少均係城外紳民溫觀察屢次委員催提僅向城內戶逼索故城內捐戶赴道署呈請沐批錄左徐樹聲批此項防捐前據瑞平兩縣稟請將已書未繳之欵移修文筆峯志書之用現因籌辦防務已札飭一律補繳矣各廳縣解到捐咨均因洋捕土匪提用無存看卽知照毋庸多瀆○永嘉念四都朝埠地方出一服毒人命張邑尊於上月念六日前往檢騐晚卽命輿返署正値大雨淋漓復無燈燭及喚是案原差均已不知去向張邑尊旋署後遂將總頭曾源趙發先行斥革矣○上河鄕仙門地方河道廣闊每値端午各鄕草龍必赴該處競鬥今年有黃橋地方之龍舟與仙門龍船相鬥遂致兩相毆打而仙門龍舟因在本鄕其黨愈毆愈多竟將黃橋龍舟毆死一人但黃橋離該處不遠亦卽糾集多人持械赶至仙門將該處房屋拆毀七座次日赴縣報案張邑尊已飭差役先往查騐矣 
[袁江雜錄]  
　　入夏以來雨澤稀少端午日僅得小雨一陣巨雷數聲秧稼頗形乾亢所幸來牟尙好約有六七分收成云○自初一至初四天氣奇暖赤膊以嬉汗淫淫出初五晨起尤甚午後狂風大起易單夾而爲棉衣至初九以後忽又奇寒諺云吃了端午粽便把寒衣送大不然矣○前徐州道程進之觀察在任仙逝其家屬搬柩回籍於初七日抵浦停舟吳公祠嗎頭初八日漕憲道憲以下各官均赴祭弔翌日解纜南下○漕憲命武弁月課改用洋鎗初次考校時其能六槍命中者只得二人迨初三日課投考者較多六鎗命中者得十二人式樣亦稍　焉○新任盛京將軍之少公子就贅粵東文鴛早駕畫鷁遄歸初五日道出袁江換車赴京云○現値蠶繭上市之時農夫農婦携筐肩擔者絡繹道途其價甚賤極好南繭每斤三百四十文餘則每斤不出二百之外桑蠶之利亦徒有其名耳○减引之事海州分司已接督憲明文新增引數一槪减淨商家票本由潘庫墊發者正陽五河厘卡代徵統限舊號商家三綱完繳並聞有先鹽後課之說先鹽者先赴板浦運鹽後課者抵壩始繳課稅亦反舊章之事也故目下舊商眉飛色舞新商抱恨含愁卽倚仗鹽務以謀衣食者亦略形收歛云 
[溫州官報]  
　　溫州府學戴教授聞訃丁內憂　缺卽委永嘉縣學石廣文代理於上月念七日接印○狀元橋厘局業已一年期滿省牙厘總局委顧明府於本月初一日接辦○正任瑞安粮廳延君仲雲前日因病稟請開缺今已病痊到省經德方伯札飭回任初五日乘永甯輪船抵溫大約叅謁道府各憲後卽可接印任事 
[袁江官報]  
　　四月二十二日淮揚海道王芍農觀察自江甯省城回浦○二十七日按察使銜湖北卽補道恭養泉觀察自京來浦回鄂○二十八日新委徐州道叚筱湖觀察自省來浦廿九日赴任○候補同知汪鎭奉漕憲委管理葦蕩營事務○候補府經歴朱潑奉漕憲委帮辦鹽城厘局○候補知州龔之格奉淮安府委辦發審事件 
[皖垣官報]  
　　藩轅牌示繁昌縣三山巡檢缺檄委候補主簿蔣士珂署理前委署歙縣黃山巡檢楊徵時查無着實改委試用巡檢姜開大署理懷甯縣尹明府回任擇於初十日接篆 
[鄂省官報]  
　　委辦宜昌關正辦稅務候補同知聶元龍解出使經費往滬稟辭兩院四月三十日候補州劉秉懿奉藩憲委代理漢陽縣 
 
 

Page 3

 
 
事赴兩院稟謝同日藩憲牌示咸豐縣張家坪巡檢缺以試用從九陳雲階署理五月初一日又示棗陽縣平林店主簿缺以試用府經歴韋炳署理初二日代理漢陽縣劉秉懿稟知兩院任事調署南章縣之漢陽縣本任東湖縣龍明府同日缷任回省稟見兩院初三日候補縣宗繼曾往樊城淮鹽分局辭行督憲卞制軍往田家鎭查勘砲臺並閱黃州營伍於初四日早回省 
[查獲拐帶]  
　　漢皋于五月初二日晚八點鐘查河者與淸軍府差役十餘人瞭見拐帶匪船兩隻由上流跟蹤而來船隻過關例應完納船稅該兩船行至漢口下關巡丁將該兩船挽住見艙內婦女多人盤詰由來於中女娃見勢洶洶遂慌張呌喚啼泣情愈可疑其時查河者與淸軍府差亦已到關旋卽分坐數划飛棹圍捕將該兩船男子婦女一併拏捉須臾近岸計拘得男子七名均年在二三十歲者中年婆子兩口隨一幼孩並十餘齡之女娃四名當卽一併蜂擁而去聞先擬在二府過堂再爲分別委移到縣究辦也 
[統領赴淞]  
　　前報曹統領由蘇公旋其船仍泊虹口招商局中棧碼頭茲悉昨早已開往吳淞矣 
[恭賀船主]  
　　昨日有華商數十人至　臣洋行之揚子輪船贈旗二面一長二丈一長二丈四尺盖緣該船往來上海已有二百次故爲船主恭賀也諸商在船宴飮後施放鞭炮盡歡而散 
[比催漕糧]  
　　黎邑尊因查得各圖業戶應完光緒九年分漕糧玩延不繳故於十六日親自帶同各圖差赴東南鄕一帶沿途比催云 
[擒獲流氓]  
　　前序有住居浦東塘橋鎭拷蓬廠之津人到董家渡拔人一事是以上憲飭縣並各局將窩頓之人緝拿會捕局員翁太守奉文轉飭局勇王譽曹錦堂陳桂荃鄭國興顧阿榮等於前日偵知窩頓津人之張得福擺渡來滬曹錦堂等早在董家渡守候俟張得福登岸後奮力擒拿詎張黨羽甚多意圖搶劫因扭至小東門交與法捕房至傍晚解交大自鳴鐘解案經翁太守訊理據張供崇明人住　橋鎭嚴家灣已二三十年本做撐船生意因與天津人認識家有搭就草棚伊等搬來住下太守問其住有津人若干答稱魏眞前曾住過現在因事管押魏眞之弟魏坤及李姓不知其名幷王老共祗三人大老爺請傳十六圖地保萬克其詰問太守謂地保與爾是一流人物王八亦住爾處當日拔人過浦時有天津人六人幷帶有刀槍等物從何而來伊等在家作何勾當吃用何來答稱李在丹桂軒做包飯按月來滬取錢我處祗有三人及李之友眷江北人從無刀槍等物惟聞楊家渡泊有一船並無篙櫓行時用划子拖帶在船賭博者均是山東帮船上之人內有張姓李姓均不知其名翁太守謂不肯直說當有以處爾着將張得福用手銬送縣幷商之法捕頭請飭西捕帮同送入城中恐途間有劫奪情事也 
[私鑄小洋]  
　　包探秦少卿至英公堂稱邇來有人僞造日本四開八開等小洋皆是三成銀色在市面混用今得風聞坭城外跑馬廳西首蘆花蕩地方有久租鄕民之屋私造小洋因卽前往及入內室顧鶴高等三人跳窓遁逃惟拘吳良華一人據稱伊爲銀匠僞造小洋並不與分顧鶴高等在此造洋每日約做五六十個碎銀銅斤爐灶鐵器等俱在當果見樣板傢伙立卽知照該處地保照料帶吳至捕房始由捕頭同我前往起到一切傢伙又在烟館遇見顧鶴高等一併拘獲今將各人及傢伙送案請訊吳良華供訴前因黃太守細閱各式傢伙謂今日美領事未到姑飭該包探將顧鶴高等及傢伙帶回捕房吳良華管押本署班房待禮拜四美領事會訊再行訊辦旋有日本領事署繙譯官吳君碩以僞造銅洋有于伊國聲名來會太守太守允俟會同美領事哲君庭訊核辦再行照覆 
[冒充巡丁]  
　　昨午有某烟鋪之出店某甲肩挑淨絲烟行至英租界石路北口突有一紹興人一寗波人冐充巡丁意圖索詐隨喊巡捕拘獲一人帶往捕房尙有一人已被兎脫矣 
[販私扭案]  
　　洋藥局巡丁姚福星朱雲生在永安街口獲到川土五大塊並拘到販私人陳三才至法捕房姚朱兩人稱伊將土藏於身畔漢口上海兩處均未報捐陳三才供有友人王阿榮領到輪船上遊玩王之友人托帶土五件到成太昌烟館暫候實不知爲私土翁太守着將陳三才交保出外不得再販私土幷着將王阿榮尋到交案 
[不算夫妻]  
　　婦人曹袁氏投法公堂稱住鹿鶴春後面弄內丈夫曹炳生業成衣我則㨂茶葉有近鄰邱曾久常到我處稱每日揀茶葉取錢無幾不如與我拚識可以逐月送洋言之再三我卽瞞我丈夫與伊拚識按月給我洋三四元已有年餘二月間伊另拚一婦反視我爲眼中釘前日男女二人趕到我處將我痛打因之鳴捕詰之邱曾久據供捐有從九品職銜部照在原籍伊因被賊竊去衣料無錢賠人將鐘一座抵在我處押洋五元現向索洋伊卽誣我翁太守謂借洋容或有之然花樣從此出矣太守見邱之傍尙跪一婦詰是何人答稱程陳氏夫亡無靠於今年二月間嫁邱因伊耳龔故與仝來太守詰有婚帖否答稱有翁太守着法包探帶同前往將帖取到先將邱曾久曹袁氏各責八十下俄頃取到描金庚帖一個並無婚帖媒禮帖太守謂算不得夫婦程陳氏依母族或夫家子姪處不得再住邱處 
[代控判押]  
　　前有周華華投上海縣控張子良等覇吞田畝勒不放贖等情經蔣明府提到人証訊供斷着張子良姑念親誼給周洋六十元完案各具遵結等因曾列前報詎周並不領洋逕赴松江府衙門上控博太守收閱呈詞後卽將周押發上海縣覆訊前日周已由郡解到卽經蔣明府先行傳周訊問詎押發到縣之人並非周華華當被蔣明府覷破喝問曰爾係何人胆敢播弄訟端代周上控不法已極據匍匐之人供稱名金關通乃因周華華聽信訟棍陸某指唆上控托我到郡代遞稟詞不料將我押發到案小的不敢唆訟求恩明察明府着將金管押着交周華華到案再行訊究 
[法界公堂瑣案]  
　　前報朝鮮商人姜永祝金鍚裕控東興順沈春生陳杏春卽鄭杏蓀虧逃一案昨據沈鄭兩人遞稟幷呈合同議單謂金錫裕及泰昌森記之陳仁炳幷另有一朝鮮人邊姓合股金陳兩人應各出銀一千五百兩陳惟出洋五百元金曾出銀九百數十兩已取去綢縀値銀五百數十兩每參値銀三百數十兩行中不敷轉運以至虧本等語翁太守詢之金錫裕據稱交我海參兩包重十擔零九十斤値銀一百六十五兩並未取綢縀姜永祝稱前期到案時沈在公堂門首將我邀住稱於下午五點鐘時定可還銀請我不必再追我卽應允詎分散後伊竟三日不面沈鄕兩人總以虧本爲詞請將陳金兩人名下追出應擹之銀翁太守謂生意未做如何虧本明係誆人銀兩着將沈春生交捕管押鄭杏蓀可保限兩日還銀又着金錫裕於下期將東興順帳簿交案幷着法包探將陳　炳傳案○前報列蔡姓遣傭婦顧蔣氏作抱控被闕姓欠洋二百元係范阿六爲中保現在闕姓逃去將范送案翁太守着范交保出外赴蘇鄕將闕邀到詎范阿六去過兩次闕仍不到翁太守以闕在蘇州長洲縣界內着將范阿六送縣以便由縣關提幷令顧蔣氏自行投案○前報湖南婦人夏杜氏被倪姓用假信誆去衣箱等一案因送信人王大行卽王大銀供出倪在鎭江因着王之兄王大金同陳曹氏前往鎭江尋人盖陳之丈夫本在鎭江接客前往卽有照應奈夏杜氏苦無盤費經法包探將情稟知擬在公堂罰欵內移洋七元作爲盤川正待動身而陳曹氏之夫陳漢臣由鎭江來滬據稱在鎭江住三益棧一日有劉錦元棧夥將鋪盖　七件送到三益幷質當票十六張一併携來等語當經夏杜氏稟知捕房於昨日投案伸訴前情翁太守詰陳曹氏丈夫問在答稱因有要事於昨晚動身到鎭江十九日定可回滬翁太守將當票十六張閱看見一律是十五日內有十一張每張當本五千文甚爲詫異核計十六紙 
 
 

Page 4

 
 
其有當本七十八千文翁太守以陳漢臣復到鎭江十九日返滬着夏杜氏等暫退俟陳回滬到案以便詰詢鎭江之事 
[輪船來滬電音]  
　　招商局鎭東輪船十六日午刻由香港繞灣厦門廣利輪船十六晚由香港起椗三菱公司納格約麥魯輪船十六日由長崎太古公司武昌輪船十五日由天津均開來上海 
[浙省撫轅抄]  
　　五月初十日通判葉元芳差人謝飭知再留寧郡北門厘局差運副程汝鏡交缷寗郡鹽局來省叩見候補縣章甫差人稟謝留辦新篁厘局差秀水典史朱稟辭赴任虞雲驤稟知臬司委署望江門外保甲差縣丞胡家珣交缷寧波府經歴回省稟到府經歴李國璜稟謝臬司委調清波門稽查差　　○十一日候補府經歴李國璜銷望江門外保甲接辦清波門稽查差本日到城從九品李爕堂稟謝委署竹山巡檢叩辭赴任　○十二日桐鄕訓導顧端楑稟辭赴任 
[蘇省撫轅抄]  
　　十三日候補通判崔仲爲稟辭奉委解廿餉赴滬○十四日藩轅牌示照得署震澤縣縣丞俞永泰在任病故遺缺查有試用縣丞趙啓封署理吳江縣縣丞汪守愚在任病故遺缺查有遇缺卽補縣丞程柱署理候補知州陶甄稟知聞訃丁承重憂候補縣陳官慶稟知奉首府委查蘇屬鋪遞差五品銜前先候補縣崇明縣縣丞劉沛霖稟奉飭知歸知縣候補班前先回任候補卽辭赴任 
　　十五日撫憲衛諭今日爲始免褂候補按經歴朱杲謝委署寳山縣縣丞卽辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[客死他邦]  
　　聞得高麗釜山稅關所雇之英國人福根素有肺病百方醫治無效於西五月四號黎明病故是日下午稅務司及以下四十餘名親送人土云 
[慨助冥資]  
　　杭州下城之開箔店周某服毒自盡一節曾經登報茲聞周某死後頗著靈異每夜必至其妻榻前揭帳而視爲妻所覩者數次矣上月初十夜間又向其至友處示夢謂陰奬業已告准但苦無錢使用耳其友醒來大爲驚異因卽辦取冥洋三千圓元寳三百只冥鏹五千幷其生前寃單一紙一槪向棺前焚化且以杯酒相澆祝其勞力勿懼當焚鏹之時衆日共覩無不歎此友之交情能相助於身後云 
[東海謏聞]  
　　四月廿六日內閣忽然集大臣叅議各大臣會議是日午前十點鐘日王覩臨聽議不知所議是何要政也○海軍省屢議添設造船學堂於東京之大學校以課生徒茲聞議定以本年九月爲始在大學校及海軍省優等理學生徒挑選入學課讀以諸人材也○初三夜愛媛縣傳來電報云是晚忽然疾風暴雨隴畝一切五穀食物吹壞不少云○日本岡山縣下津山警察分署一等巡查代理警部久山熊次郞及巡查三名因前補拿盜賊扯至班房私刑拷打致犯人身受重傷送請岡山縣理刑衙門查訊定擬經裁判官研訊幷親往該地踏勘定案判將代理警部久山監禁五月幷罰金七元其餘巡查三名處以監禁各四月罰金五元聞得該巡查等不服判斷業已上控大審院矣○橫濵稅關近因地方太俠且不雅觀擬新盖大厦估得建費七萬八千九百元由近頭高鳩包造期於來月動工矣○日本銀行自去年開設以來其金銀財貨向借戶部金庫存諸諸形不便今擬自建堅固金庫於行內估得工費六萬五千元云○近時海軍省由民人禀請將熊本縣下之天草郡所出無烟煤灰請騐業經該煤煉燒一次以其火力甚盛且無火烟於海軍有事之秋大利軍用故此次海軍省特派機器師五員馳赴天草郡礦山加意試騐如果合於兵船所用則將此礦歸入各兵船取用不准售於民間幷不准出口也 
[顰香閣畵蘭助賑]  
　　余戲弄柔翰學寫墨蘭雖西抹東塗久被文人月旦而粗枝大葉不同名士風流茲因直省災荒聊取筆資助賑擬畵紈摺扇二百柄每柄潤洋三角所得筆資悉數助賑先取捐單交古香室錦潤堂轉交五日取件善與人同聊爲杯水車薪之用從我所好豈有矜奇　異之思哉[  素芳朱蕙啓]  
[第二十單]  
　　江西省彭孟楊勸捐直東災賑第二十單數目揚字四十六號冊廣豐縣姚海樓明府勸募會園堂葉洋十元兪明恭葉溫恭二戶各八元葉文熙葉文炳二戶各七元竹軒堂傅葉源卿葉琢金葉貽穀四戶各六元葉殿芳光裕堂汪倪錫剛倪壽山四戶各四元吳榮宗葆讀水葉景松和樂堂舒昌泰呂豫成呂錦成邱靈麒八戶各三元無名氏葉映記葉升堂劉春茂葉思永留餘堂葉周毅軒韓德金翁霞成葉蓮舫王萬興仁性慶堂周樂禮堂郭元利元養堂楊卓然堂愼修堂周吳氏陳其初其覺共福慶林興恆順燕貽堂吳福雲二十四戶各二元周耀宗一元二角五分乾豐恆傅積泉李全泰葉　石葉茂典吳德博葉振興鄒衰宜葉文成余殿元黃永和葉正順倪受田葉森泰兪龍乙葉天元共葉乾泰周肇豐兪庭芳傅恩榮李亨盛兪牂源槐丹游永盛潘信成元興堂呂愼承左信昌徐詩禮趙作成林成美余元泰梅乾泰程堳祀林鳳剛香茗堂周鄧松盛豐碩堂周排山保嬰會周秉昭報節孝會周乾連施棺藥會葉周氏修古墓會周殿階恤四窮會周德福修橋路會周聚興情字放生會頴齋義塾周希賢謙吉堂周周茂賢周德開周薇卿萬生周孝福周文義岐山共周洪元周日秋大盛共周廷柏繼緒共周家祥劉接宗七興吳金泉義興周祖望金華共隆福金隆共徐育成劉金昆　黃有赤劉初開兪茂財共　心齋應希月潘日堤共敬修堂周管氏彭廣思周喜鳳周望賢啓新共兪亷臣周金財四人共徐覯光八十一戶各一元葉恆有九角七分三釐韓日興九角三元三釐葉森茂八角四分劉玉堅二人共劉金鰲祝懐玉二人共周國興周殿才二人共管天財劉周氏二人共七戶各五角周如海二角五分以上一冊共捐洋二百四十元零七角四分六釐○連前十九單共捐紋銀八百五十八兩三錢洋銀一千七百七十九兩二錢六分五釐洋一千七百三十五元對開洋五元錢二千零九十九千三百十文 
[第二十一單]  
　　江西省彭孟楊勸捐直東災賑第二十一單數目揚字二十七號册永新縣馬曉村明府勸募龍松靑捐洋銀四兩李衡泰張雅淸二戶各錢二千無名氏書田山房梓源書屋劉春暉四戶各一千文以上一册共捐洋銀四兩錢八千文○又揚字二十八號册永新縣馬曉村明府勸募樂壽堂何洋四元貢禮堂謝愼行堂羅三槐堂王存誠堂余嘉樹堂劉五戶各二元仁和徐隱名求　壽妻健捐錢十千文蘭陵堂馬十千文剪韭堂郭一千五百文槐蔭堂王居業堂王傳經堂劉世德堂馮榮天堂鄒懐福堂歐陽愼德堂吳七戶各一千文大澤堂馬五百文以上一册共捐洋十四元錢二十九千文○又揚字四十四號册上饒縣杜瓞初明府勸募樹德堂汪洋銀二兩林堯雲一兩鄒陶氏洋二元寶田堂杜留餘堂江澣月山莊范渤海堂封積厚堂許務本堂梁信義堂蘇旣翕堂沈東山堂謝達道堂梁餘慶堂李王聚堂王怡如堂陳藜照堂劉胡德熙福星堂周愼餘堂程　淵堂婁　八戶各一元以上一册共捐洋銀三兩洋二十元○又揚字四十四號册上饒縣杜瓞初明府勸募江新有洋八元義豐四元徐聚泰源美泉二戶各二元汪永裕洪德祥合昌吳德泰裕泰和馨汪書山義茂謙和鄒克相汪乾元蕭松齡宏順劉正大同聚十五戶各一元復太錢一千一百文瑞和八百七十文周永茂劉正茂汪乾記林占春同裕同順敬三堂張和順葉效鼎劉一發十戶各七百文洪昌五百六十文葉義順洪美復昌三戶各四百二十文盧天興二百十文以上一册共捐洋三十一元錢十一千文○又揚字八十一號册汪佑之經募和記敦義堂許存誠堂汪三戶各錢五千文存厚堂汪三千文泰記二千文以上一册共捐錢二十千文又揚字八十二號册汪佑之經募阜泰和聚二戶各五千文和泰四千文中孚元隆興無名氏浴和羅同仁堂五戶各二千文耕記泰記聚記和記祥記人和甘恆利元發生記福興齋廣源茂筠　書屋秋記黃榮川徐廷惠恆昇榮　飮和堂晏聚茂王和生二十戶各一千文以上一册共捐錢四十四千文○以上第二十一單計捐册六本共捐洋銀七兩洋六十五元錢一百十二千文連前二十單統共捐紋銀八百五十八兩三錢洋銀一千七百八十六兩二錢六分五釐洋一千八百元正對開洋五元錢二千二百零九千三百十文 
[第二十二單]  
　　江西省彭孟楊勸捐直東災賑第二十二單數目楊字三十七號册宜黃縣張希齋明府勸募貽穀堂黃捐洋銀七兩四錢積慶堂余四兩二錢主敬堂熊四兩一錢六分忠恕堂黃四兩零二分美在堂吳二兩九錢嚴順坑社倉李賡揚二戶各二兩二錢二分張珍玉黃壽渠二戶各二兩一錢濟通歐陽簡臣生盛祺黃倚生四戶各一兩四錢八分熊徑貽堂鄭雲峰二戶各一兩四錢美義成一兩三錢五分張集堂一兩三錢四分余福宜一兩二錢七分吳少溪一兩二錢六分李嘉韶一兩二錢四分黃栢如熊德章　　　熊白毅熊伯木熊伯訥兪　興游益盛從悔堂余賀廷萃生堂余吳欽賢余貞瑞甯中和兪羽儀余扶九黃燦廷培心堂敬義堂熊陳斗虛同和同珍吳亮臣忠恕堂吳元大生唐曜池鄒遠　洪泰吳瑞卿吳雙喜吳素仁廖壽九吳紹惶財源堂黃元珍歐陽守卿吳步墀謝楚材吳桐軒三十九戶各七錢四分怡泰七錢余福先羅榮生黃緝熙源順長誥昭堂劉周顯　鄧琴堂七戶各六錢七分黃坦之六錢五分湯書雲王集堂源和集祥同懋劉季芳程雲靑許秀　協吉李拔會裕隆怡十一戶各六錢四分彭祥孩記六錢三分餘慶堂陳余信福　熙堂徐義恆四戶各六錢隆順甡五錢三分吳發周五錢七分郭吉如洪世京二戶各三錢六分譚壽山三錢三分永春隆萬和合二戶各二錢九分以上一册共捐洋銀九十四兩二錢內除銅洋三元計重二兩二錢一分凈收洋銀九十一兩九錢九分○又揚字七十九號册程蕊　經募公記捐錢二十一千八百文崇德堂程六千文厚德堂五千文成記益記永記豐記順　堂金吟松書屋六戶各四各文盧潤甫二千文譚菊孫一千六百文譚震青樂義堂劉子俊三戶各一千文懐德堂思愼堂二戶各八百文以上一册共捐錢六十五千文○又揚字八十虎册程蕊宮經募集記捐錢八千文程勤輔承澤堂三晋源三戶各五千文靑籐書屋九思堂王二戶各四千文無名氏三千文筠溪書屋一千文以上一冊共捐錢三十五千文○以上第二十二單計捐冊三本共捐洋銀九十一兩九錢九分錢一百千文連前二十一單統共捐紋銀八百五十八兩三錢洋銀一千八百七十八兩二錢五分五厘洋一千八百元正對開洋五元錢二千三百零九千三百十文 
[上海北市盆湯弄絲業會舘主施少欽經收順直山東江浙等處賑捐五月初十十一十二十三日第三百二三四五次淸單]  
　　受益齋佑合家平安由招商局北棧張文江 
翁來規銀二百二十兩求萱蘭並茂生健　種子丸資由滬城顧友來一百元求父病速逾子由常州張寄全盛局來一百元愛日書屋由寓浙守樸居士　寄全盛局來五十五元武林魏用和堂由瑞泰烟淲來二十六元本埠盛涇綢業公所由吳少江兄來二十元平湖隱名氏求妻病速痊由南市德源庄來二十元靳琴溪爲弟韻鄉病愈完願續助由恊源局來二十元安徽曹職思堂孫氏太太六十壽親友祝敬移助十一元藝蘭主人移待花神費十元不留名求老母　愈合家平安五元隆恩堂主人病愈完愿三元鮑汝臯求夫婦平安康　由常山恊興局來二元勾章馮西靑求疝氣病速愈二元錢潤生爲招兒痘後完愿由宿遷磘灣釐局來二元一枝苦草生二元滬城徐氏二元朱陳氏一元蝴蝶捐一元　琴書屋　留名　愧子由松江廣大號經募四省水灾圖冊七百五十四號恊源局來三戶各半元合來大一元足對開一元湧茂質淲四月底串餘移錢一千文○元亨洋行帳房鄭君桂峯代募捐册劉蓬山指助順直五元山東五元元亨帳房節讌四元奚潤如二元敏禧一郞求目愈一元惠禛二郞一元鄭啓禧寬姑二戶各半元庶幾堂六月楊陳氏四角合共來洋二十元以上初十日○孫承錫求郤病延年孫承祚了心愿由南市長義荳號葉君秀園來二戶各五十元陳鉅美二十元浙紹陳嘉猷求保平安由恊興局來六元曹珊輪求母病速愈續助二元盛澤許靜安求合家平安二元体東程會武爲妻病許誦金剛經資愿移一元○嘉定管仲韓經募祝同心先生富貴源頭三千五百八十七八十八號兩册陸象溪一元陳五康求子病愈一元顧器之一元陳雨田求病愈一元○第一百十三日出售助賑彩票覊瀛洲客七百七十六號一張吳韻記七百七十七七十八號二張共售三張計洋六元以上十一日○　垣潘君仲溪官印遵榮　募正氣丸資一萬服長元吳鹽公堂節省五九兩月武帝會讌及端節酒五十元張海　求風濕胃寒速愈潘萬源年例修醮移衆　易舉者三戶各十元潘遵階年側長生斗移潘桐生二戶各六元肥兒糕無悔無灾無口舌二戶各五元潘遵榮年例長生斗資四元蘇仰泉盧筱松錢周氏李童氏病愈身安四戶各三元葉筱山二元○馮西靑求病速　由同春榮茶棧來五十元忍名氏籌辰䖍助由松滬釐局庫程君養泉來二十元歴盡艱辛始轉頭人爲內子病許愿漸愈十元蘇州江阿程由松捕盜局來四元洞庭恭壽堂三元周鍚卿二元寄湘書屋由儀徵全泰盛局來二元鵡湖第一人一元○綺園朱君少梅代募捐冊南寄圍節酒費洋六元○求安室由黎里毛秋涵兄來純陽正氣丸三千服賑徆餘撥太乙救苦丹六百粒○京都吳君芷林續募來四書合講一部滬報舘來林鏡記蔡紫記合助安南小志四十本歸併助賑彩票册內○第一百十四日出售助賑彩票安記七百七十九號一張文記七百八十號一張藍垣潘君仲溪手售七百八十一至七百九十號十張共售十二張計洋二十四元以上十二日○蕭山無名氏求病速痊由江西潘署馬寄全泰盛局來丸三八江巿平銀六十兩福建船政局西攷工所于麓山人由義昌號來爐坯二十元樂門沈氏祝保長壽十二元崇道軒主人爲子求病愈由吳淞德和局來十元袁不留名十元頴川氏求病速痊由萃昌領號來十元朱龍翔求合家順遂平安十元汪黃氏求冥福本洋五元以上二戶由九江福興□局來金陵祈闔室平安主人隣居失愼得保無恙由福興潤局來五元馬黃氏求病速痊八元錢李氏求病愈由大王廟來四元丁瑞敷爲妻　許愿祈愈由姜堰恊興昌局來四元六朝游客健親丸資由老福興局來二元沈樹堂祈妻病速逾二元劉琪榮由嘉興恊署寄正大局來四開一元○東林氏經募祝同心先生富貴源頭四千二百七十二號冊怡怡堂二元肇記錢四千文紀華淸記佐記耀記無名士五戶各四百文保記灝記朱妵道記三戶各二百文合其來洋八元由如臯福興潤局來○湖北同元典孫君輯五代募捐衢兪仲寅十千文又續捐十千文李胡氏六千文樊敏堂四千文安宅居蕭義泰方笙記三戶各三千文賀九記二千文吳步洲一千二百八十文斯仰止居易堂金陵堂亦樂堂有眞幾齋詞冠堂彰恬山鹿隨堂八戶各一千文無名氏三百二十文以上共五十千六百文合共洋四十四元由江寬船來○如　銓昌祥局來姚君氷淵助五經鴻裁一部連套壬午直墨四本登□三刻二本洋釘四書全註一本歸併助賑彩票冊內以上十三日 
 
