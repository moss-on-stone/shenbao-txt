# 1885 - 142 - 4904354

 

Page 1

 
 
[四十號畫報出售] [  申報舘主人啓]  
　　貓可以爲田獵蛙可以爲戲嬉雖屬創聞要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣倉自有眞實力量與一味趨時以爲能者有上下床之别畫報仍然九圖准於十六日出售後附淞隱漫錄圖說一則閱者鑒之此佈 
[論澎湖險要] [  有心時事人來稿]  
　　澎湖一島在厦門東南海中相離幾二百里其東近接臺灣不過數十里雖爲附近海島而治屬内地設官已久文則有厦門同知駐紥管轄武則以泉鎭標下弁兵分防誠閩省外海之屏蔽而由閩通臺之咽喉也嘗攬全閩形勢歴數海口島嶼當推澎湖爲第一奥區自法人窺伺臺灣以來驟以兵船攻擊基隆始知臺地設防已落後着劉爵帥到臺所帶淮軍不敷防守因而被法人攻毁煤礦佔據　去竊歎閩省兵備之虚而以前督撫不知預爲防範之失計也　於澎湖孤懸海中蕞爾一島敵人未必窺伺况有彭鎭軍之兵駐守其間自不至如臺灣之港汊紛雜難於布置且聞澎湖於閩洋中特出廣土以洋面素多礁石風激逆水浪湧千丈舟不易泊其險詭之勢較之别省海口遠甚法人船堅礮利雖爲中國兵船之所不及而惟澎湖一區則頗不易得手蓋地利之險而天時亦有以助之故法人攻臺數月未嘗留意於澎湖誠以其難於逞志而不敢猝圖也乃前月和議未起之前忽聞澎湖爲法人所襲鎭標兵弁不能抵敵遽爾潰奔自此閩省之形勢頓失其險而法人安營結寨造房築路竟將有終焉之　噫澎湖之守備不必法人攻擊而已知其虚　恃者浪湧不時不能泊船法卽善攻而輪船鐵甲無從常駐故卽不設重兵而自可保無虞而烏知其竟能登岸坐踞也近聞所議條欵似於澎湖一區有准法人所請與之爲泊船埠頭之說是否眞確未能深知如果允准卽使善全　　亦無非定立期限或少至十年二十年或多至四五十年現在暫假終必歸還顧期限亦止屬具文也法人現已大爲營建則議定之後豈不日事增飾將來彼國商民生產事業之所在數十年中正在方興未艾其肯按照約章拱手讓還　卽使肯還而澎境所有之法人產業不且將償其資本乎然則此後之交涉正屬萬難辦理與其日後事事棘手仍啓釁　不若目前峻詞拒絶以觀動靜之爲得也第目前實有萬不能戰之形勢假使堅持不與法人本有重兵巨餉籌　東來如因此海外數十里之荒嶼而激怒敵人立罷和議再事攻擊則我之所費誠不知幾百十萬較之澎湖被佔孰大孰小日來津京電傳消息知諸事業已就緒日内將卽畫諾澎湖一事正未知在十欵之中否又聞不特澎湖卽基隆亦曾伸前說欲向中國租爲埠頭具限五十年此約中不知有無其事鄙意謂如果基隆澎湖兩處允其佔住　臺懸海中數千里膏腴之地盡棄而與法人矣嘗攷康熙年間新收臺灣有人言臺隷版圖治如内地開墾屯種自必日盛一日徒令外國生心事端由此而多不如棄之議格不行彼時外洋之通商者估帆絡繹皆於廣東而洋人所居止有澳門一區自前明嘉靖間葡人租賃之後行館林立已成市落百有餘年未之或改亦斷不料交涉之事有道光季年之齟齬者更不及料中國之弱有同光以來之日甚者遽議棄臺必不肯從若至今日恐不待法人卽前年日本查辦琉人被戕一案之時建棄臺之議者當不止一人矣或曰暫假澎湖非棄臺也卽偶許其居基隆亦無嫌於棄臺然試思今日法船自去年五月迄今遊弋洋面搜查商舶封禁海口中國之兵船何嘗有一二艘出而阻止異時倘有不合彼以兵船數艘排列臺澎相連之海面縱肆傲慢多行無禮則我赴臺之路將於是乎梗絶且彼久居澎湖其能不詳察全臺之形勢與熟窺其地利深考其物產一旦搆隙尋釁移兵相向易如反掌而謂臺防兵力能十年二十年皆如今日之堅固乎設有不虞與閩省首先隔絶甚可慮也而况令其久踞　隆更足以爲圖臺之根本乎哉日來議雖粗定細約究未傳觀甚願澎湖基隆之說不在十條之内翹聽郵音能無怦怦動也 
[本舘接奉電音]  
　　昨日上午京中昉事人專電傳來本月十二十三十四日上諭六道敬謹譯登○四月十二日奉上諭桂全奏拿獲闖門人犯請交部審訊一摺禁門重地該犯曹永祥等胆敢任意闖入並帶有器械貎法已極曹永祥等五名着刑部嚴訊治罪嗣後前鋒統領護軍統領務當督飭弁兵隨時實力稽察毋得稍　疏懈欽此同日欽奉慈禧端佑康頤昭豫莊誠皇太后懿旨醇親王奕　之第六子着命名載洵欽此同日奉旨稽　正紅旗蒙古旗務着阿彥泰去欽此○十三日奉上諭李鴻章奏命婦五世同堂懇恩旌賞一摺記名提督前任甘肅凉州鎭總兵周盛波湖南提督周盛傳之母栗氏年逾九旬親見七代五世同堂洵爲熙朝人瑞加恩賞給御書匾額一方頒發祇領以示殊榮所有例應旌賞之處仍着禮部核議具奏欽此同日奉上諭李鴻章奏廳員冒銷上欵查明嚴叅一摺永定河南岸同知陳遐心於上年屬汛搶險將已革汛員李重華報銷用欵代爲造辦冒銷銀五百餘兩並未轉發旋因李重華被叅始行繳出猶敢飾詞狡　實屬監守自盜胆大妄爲陳遐心著卽革職發往軍臺効力贖罪以示懲儆餘看照所議辦理該部知道欽此○十四日奉上諭慕榮幹現留陜西學政之任國子監司業著陳秉和署理欽此 
[津電譯登]  
　　昨報所列法約已成定於十六日畫諾等事係從天津來電照列報端乃昨日午後二點鐘越十五分時在津訪事人又發電音云中法和約雖已繕成尙須郵送　京核對呈奏然後由定從違故畫押之期姑且從緩然和約旣已議成斷不從中决裂聖謀獨斷自必加意懷柔北望燕都佇有好音傳至已 
[法船將通]  
　　中法和議有成從此無虞無詐悉免猜嫌昨聞本埠傳言謂下次法公司輪船又將逕抵上海以便商運如果屬實則法船旣可通行中國地面我中國漕糧船隻亦必可早逹津沽海氛已靖商旅遄行何幸如之 
[盜案述要]  
　　金陵冬防局例於三月初一日裁撤撤後久伏不出之宵小正如錐處囊中人人脫頴而出見小妮子蹀躞街頭卽拔簪珥於頂上奪銀鍊於胸前而江湖胠篋者流亦聞風麕集上月初先在城北小試其端以城北屋宇不若城南之左縈右帶且多貧户一望不見金銀氣窺伺三晝夜終未下手二十五日齊到聚寳門盜夥中有三人者能緣壁而走黃昏時候三人者先在篾街之東上屋蛇行而西是處衡宇最密多以絡經爲業適某宅領經數十兩未上絡恐爲妙手空空兒所弄老夫婦互爲隄防至夜不敢交睫三鼓後忽聞鴛鴦瓦片片作摺疉聲察非狸奴蹤跡遂驚而 
 
 

Page 2

 
 
號一時左右鄰咸起逐賊賊將向百花巷兎脫不料某屋之椽虫蛀已久和人跌下時其家三五壯者咸持梃在天井内望空自衛忽庭内拉雜一聲塵眯不見似有物從空而墮者於是衆齊上前見一人將躍起顧人衆料不敵仍閉目踞地坐衆乃以繩維其手而縶其足扛至江甯縣桂明府略訊端倪據供黨　共二十人到金陵又湊合八九人本擬趁東岳會爲一網打盡之計後見賽會珍玩殊不稱向者之所聞卽看會人亦多錦繡其外而敗絮其中故聚者亦漸散桂明府當將該盜收禁矣 
[二麥登塲]  
　　秣陵近日天氣暢晴和風送暖輕衫小扇頗覺宜人櫻笋固已登筵鰣魚亦漸上市落花滿地芳草成茵洵是江南好風景也聞鄉間二麥業已登塲收成尙稱中稔蠶已大半上山村莊兒女爭賽馬頭孃以求利市云 
[龍華勝會]  
　　四月初八日爲浴佛令節秣陵是日各寺院例須献供洵一時盛舉紅男緑女有願皈依三寳者亦悉稽首蓮座下求分青精飯少許携歸分啖謂可消災迓福各香鋪無不利市三倍云 
[池煤極旺]  
　　池州礦務新局由大憲檄委徐觀察秉詩督辦近來畚鍤雲興煤苗頗旺局中上下人等約共三百餘名每日出煤千餘担各路之來池販運者舟載騾䭾絡繹不絶誠足見中國之利益無窮也 
[甬江二事]  
　　某姓子年纔舞勺猶有童心本月初十日父母囑其持物付長　庫回時肩負青蚨一千頭手持質票路過家井巷地方背後突來一匪人將肩上之錢奪去某姓子大聲呼救居人聞聲而出則是人已杳如黃鶴不知所之矣查該處地非偏僻且又時在日中而該匪胆敢公然搶奪目無法紀一至於斯不知爲民上者將何以處此○私鑄小錢屢禁屢弛蠅頭未獲鵝　先來貿易塲中實多未便近經程邑尊出示重禁且飭差暗訪明查一日查得天后宫前豐和錢莊仍有小錢進出持洋換之果見錢樣甚小遂在櫃上開串　剔主夥不知其爲公門中人與之爭論該差示以查拿牌始挽人說情了事又廿條橋張鴻成蓆店裝載小錢將往西鄉黃公林一帶販蓆維舟南門外向陽橋下以待晚飯後解維洎店夥徐某下船見船中先有鄞縣正堂燈籠在知事已破回報店主連夜詣縣懇求邑尊諭以此次格外從寛嗣後不准再犯店主遂喃喃誦佛號而回 
[營口市面]  
　　營口市面甚覺清淡今春潮幫運往汕頭之貨大有虧耗以致商旅裹足輪帆各船幾於絶影銷聲沙寗等船亦只十數艘實從來所未見惟廣幫運至香港之貨稍有利益耳 
[穗石談資]  
　　省中各大憲商諸彭欽帥謂刻下和議有成擬將防勇酌裁以抒餉力欽帥覆以法人兇横無理不得先自疏虞墮其奸計越數日督憲接到電音言澎湖海面尙有法船游弋意殊叵測因立諭將弁加意防維無得懈怠人皆服欽帥先見之明○記名提督吳軍門宏洛歴練老成戎機曉暢而於水師軍律尤所素嫺去年隨彭欽帥來粤襄辦防務統帶水師數營駐守虎門久爲上游器重劉省三中丞欲調軍門赴臺差遣函商於欽帥欽帥卽令軍門束裝起程前日已晉省拜辭想不日卽當揚帆進發矣○去冬諒山失事後張香濤制軍遴委各將弁馳赴龍州以圖恢復膺斯選者不乏桓桓之士赳赳之夫前日某總戎敵愾情殷求允出關助剿俾梢盡報効之忱當由營務處轉逹制軍制軍深嘉其勇惟以刻下和議可成兵事當息遂着營務處存記俟有要差然後派往云○本月初二日張制軍往東較塲行常雩禮隨閱楚軍操演洋鎗隊人如虎猛技盡鷹揚制軍顧而色喜嘆賞有加○佛山陳某富家子也日前雇舟來省被匪人誘至荒僻之所銀兩衣物刼掠一空狼狽而歸悔恨不已○初一日東　場外有黑氣一圑自下而高漫空無際倐忽間雨師頓至風伯隨來沙石紛飛昏黑如夜炮臺上立卽然炮轟之大聲隆隆如臨大敵黑氣始由北散去風勢亦定事後訪悉拔去松樹三株田禾亦有淹没者人皆謂旱龍氣爲災○每届春夏之交西江水源汪洋無定近雨澤連綿經旬不止每日潮水漲時街衢積水自一寸以至數寸不等行人來往雖無滅頂之凶已有沾衣之苦矣○西國某醫士現爲大憲聘請馳赴臺灣療治各兵士臨行特委補用把總馬總戎瑞妥爲護送○某縣差役押解秋審人犯來省寄寓某飯店前日偶與店主爭論店主率同夥伴扭住痛毆有知其原委者謂該差禍由自取云○前月廣安兵輪在龜江緝私偶爲沙石所觸機器稍有損壞由管駕委員禀明大憲回省修理一俟工竣後再行出海巡邏 
[秀州雜錄]  
　　平湖海鹽石門三縣令於十一日晉謁宗太守次日回縣○十二日北門外北麗坊衆紳恭送德政牌萬名傘至府署鼓樂喧闐衣冠濟楚府尊謙讓再三衆紳固請而後受之○桑葉價近忽飛漲看蠶之家咸以爲不及料也○譚寳元衣莊於十五日開張特傳老鴻秀班在郡廟演戲一臺○新塍鎭徐阿六楊天福二人素有無賴之目日前借錢不遂兩相毆打徐受傷閱三四日斃命嗣經該處地保等令楊出資爲徐棺殮始得了事○嘉善自初四日起至初十日止盛行賽會各店鋪結彩懸燈設筵欵客城鄉士女結伴來遊有不到天明亦不歸之槪又有龍船快船彩船泛泛水中迷離奪目見之者如在水晶宫裏也 
[醫院落成]  
　　杭城之東自萬安橋以上至横大方伯等處宼亂後盡成荒地縱横數百餘畆雖有一二民居然皆零落荒凉不成聚落去年英國教士以價買民地數十畝卽於該處創建大醫院一所中列洋房百餘間有施醫局養病所戒烟房捨藥處其外如義塾講堂無不畢具土木之費以巨萬計甫於前月落成高閈閎而厚墻垣眞有鳥革翬飛之盛本月初二日開院其大醫士名梅理根者帶領通事親往各憲署拜謁至開院之日司道各員皆來道賀中西人士冠盖畢集杭人無不嘖嘖稱羡謂與城中各藥局棲流所等處規模更臻美備云 
[竹西雜說]  
　　揚城徐凝門大街元寳巷口孫公館一夜三鼓時有梁上君子從簷前用軟梯縋下肆其胠篋之謀傭人驚覺狂呼賊始逸去然已竊去物件約值百餘金矣去後遣下軟梯一架木篙一條次日開單報請追緝經保甲總巡周仲峯明府親臨履勘將該段地保帶回訊責一面飭捕緝查○馬監巷内某甲向在東關街某雜貨店爲夥本月初八日回家遽吞洋烟斃命至因何自盡雖家屬亦莫名其故大約亦前生夙業也○本月初九日午後左衛街某鐘表店忽來一人衣服華美舉止大方見壁上掛有玻璃時辰表方盒隨手取下評論優劣繼又易一枚較閱如見者數次正欲揚長出門店東某驀從内屋奔出上前扭住曰爾竊吾物想遠颺耶盖店主暗從壁隙中窺視見彼於評論時己竊取一隻藏衣袖内諸徒皆俯首作工故未覺察其人斷斷爭論抵死不承時街心已麕聚多人店東令徒等剝衣搜檢原贓果在又另在身畔搜出金銀兠索各一條女鞋一只未知竊自何家當卽鳴保將人贓一併送交保甲局想一經　訊不難澈底清查也○自春徂夏寒暖不時以致疫癘盛行皆先患斑疹繼流鼻血竟有朝得疾而夕死者歧黃者流終日飛輿奔走忙迫異常有志衛生者尙其於飲食起居時時加意哉 
[吳淞近事]  
　　新任吳淞營金叅戎於昨午赴福山謁見鎭軍循常例也○前日有吳淞船裝貨七件又有崇明船亦裝貨十二件至崇沙交卸不意卸載時崇明船少貨一件謂係吳淞船藏匿過船搜尋杳無所得旋在景雲軒茶肆口角爭毆又至長春樓茶肆講論當由地保令崇明船罰錢七千作爲兩日茶資并賠償毁物事遂了結 
[上海龍門書院二月課案]  
　　超等　朱逢甲　張　堅　李鍾珏　沈祥龍　汪錫增　秦惪懋　汪人驥　趙履福　特等　姚元鈺 
 
 

Page 3

 
 
　劉文濬　劉汝錫　邵曾鑑　王廷樑　龔源逹　尹熙棟　錢國鑅　龔其鎬　王汝舟　項文瑞　壹等　沈祥鳳　胡承晉　黃錫恭　沈　芸　張寳琪　王鳳儀　李廷楨　崔文瀾　黃報廷　韓柳文　臧毓麒　孫　照　葛士濬　姚文倬　凌貞鏞　許慶堯　王觀國　唐日章　曹基鏡　黃方鴻　李祖壽　顧維清　朱炳麟　蘇紹柄　張瑞南　倪　澐　馬文堯　李祖恩　華賡熙　朱作霖 
[船户歸案細情]  
　　昨報列船户歸案一節兹得其詳死者爲潮人鄭某向在清浦縣境開設土店時來滬購辦洋行中未報落地捐之大土歸時必附徐某糞船以圖卡上不查去年十二月間鄭帶大錢四十千英洋三十元附徐船來滬行抵新閘時已暮夜徐停舟僻靜處所登岸購辦酒肉以供夜膳鄭飲酒過醉被徐剝去衣服絏以巨繩搜其肚兠祗有洋烟匣一只隨將鄭抛入江心所有錢洋作爲己有後仍裝糞回青行所無事旣又持鄭之烟匣至鄭店向店夥言鄭此次在滬辦土格外便宜惟尙少洋十三元放在滬上逗遛命我以烟匣爲憑來店取洋以便帶貨歸來店夥信之當卽將洋交付徐臨行時店夥見所穿津式棉鞋確係店主之物疑而問徐徐言鄭欲至廣艇探友嫌所穿棉鞋不便與找換穿店夥亦不以爲疑及至歲暮店夥尙不見主人歸來詢之徐徐稱前次到滬將煙匣銀洋面交與鄭鄭言有事躭延或趁别船回店且言尙要返潮州今旣不來成者已歸故里亦未可知店夥聞而詫異知鄭原籍尙有父親遂將情函問鄭父鄭父得信之下親自赶至青浦會晤店夥追尋徐已不在青浦訪知徐係嘉定人氏因卽到嘉尋見扭解嘉定縣訊供徐直認謀財害命各情縣尊以徐犯事在上海縣境務須打撈屍身應解歸上海核辦爰於前日批差解徐至上海縣莫邑尊命押候訊供因憶前有赤身繩綁之屍浮在新閘西鄉潭子鎭港中經該處地保報由莫邑尊往騐因無屍親往認由善堂棺殮發壇標記召認或者卽鄭之屍想經鄭父認明卽可知其究竟至昨報云死者姓陳事在嘉定縣境實係傳者之悮合并附聞 
[拆梢案結]  
　　互控拆梢一案昨捕房將在押之朱夏氏胡許氏卽張許氏林阿通夏永祥四人解案請訊朱光進仍頂帽上堂翁太守謂同春樓取洋之事爾肯從實供明尙可從寛辦理朱稱昨日包探帶同林阿通及武生至該茶館詰問堂倌據稱茶客甚多頗難記憶惟並不見我等在場太守謂堂倌記不起亦是情眞但確有人眼見林阿通將洋授與婦人轉授與爾計洋十一元分作兩起何必狡賴朱夏氏卽稱有則云有無則云無何能强辯太守怒謂婦人家何至廉恥全無未曾詰爾勿准多言朱堅稱並未到過同春樓安有取洋之事太守著將見　人俞鳳寶傳進據稱在縣署爲夥役是日至同春樓啜茗眼見伊等四人交洋朱夏氏復稱此人實係賄買出來太守問由何人賄出朱卽將夏氏喝住稱錢財事小聲名事大　說洋十一元卽一百十元此種醜錢武生也不敢混取通姦是寳洋元則並無其事太守又詰夏永祥爾現作何事供稱現在馬世記處爲木匠東家囑小的釘門因此前去餘無别事旋據房主馬張氏投案訴稱本月初一日出外收租路經萬福庵見大門緊閉隨入内查看見閣上有男女二人横臥吸烟當卽將彼等驅出該婦小松江尙向小婦人叩頭乞全體面旋男女二人及帶髮尼王小姐倐忽不見因卽投報八仙橋捕房着夏木匠將門封釘太守謂朱可聽見否本分府早已訪明小松江卽松江阿二實爲著名女流氓受累者已不知凡幾又謂夏旣無干着卽釋出并令俞退去復詰林阿通爲何至庵中去答稱因併云去看什物所以同往太守又謂張許氏南市之事實由爾一人引誘極應重辦今姑從寛着掌頰一百下朱光進朱夏氏均着帶回管押林押候責釋隨詰馬張氏現萬福庵中可有物件答稱祗有檯凳及觀世咅財神等佛像太守着　探前往將物點明登帳搬入捕房佛像送歸寺院空房卽着馬張氏收管 
[縣訊欠洋]  
　　前有本邑人徐錦春投上海縣控稱吳松英虧欠洋三百餘元爲日已久向索不歸不獲已備情叩求追繳莫邑尊准詞提吳到案於前日下午升堂集訊徐供訴前因並稱前由袁修爲中借去洋蚨一百四十元至今本利無着核算共欠洋有三百餘元之譜向索圖夻求請恩斷吳供前曾憑中向徐借洋一百四十元嗣因無償故將烏木旱烟袋抵洋七十元尙少洋七十元伊有許多會項均由小的代付亦可抵銷　徐所執契券因係二十餘年老友信伊誠實故未索回詎今反敢飾詞誣控求恩明察邑尊謂徐曰吳欠爾洋元雖有証據然其中尙有牽涉未便斷追旣稱有袁姓爲中俟邀袁到案再行核訊可也 
[瑣案彚登]  
　　去年秋冬之間昇茂庄夥經文投道轅控木匠作頭曹青章將小東門外房屋抵銀四千兩一案經邵觀察發交翁子文太守訊追等情前已疉登本報至歲除英公堂飭差禀見翁太守以曹青章有人控告請卽移交以便質訊太守因卽送去嗣又經人保出未曾到案經文於今歲屢次投案請追太守函請移提歸案時適鎭海告警馭遠兵船被法擊沉浙中大憲飭人設法撈船曹卽去任此差迄今已三月餘日前曹回滬上卽經英公堂傳去經文又投案請追太守函請將曹解歸昨日到案經文訴稱有王姓曾來調處許還現銀一千三百兩又出近期票銀一千兩以各木匠作頭擔保尙短銀一千七百兩則另出遠期票小的要伊湊還現銀一千五百兩因之尙未定見太守問曹如何曹稱不知旣據原告云有人出塲調處詰向其人理說可也太守謂爾好自在今斷定爾先還現銀一千五百兩不必用中人幾日可了曹稱一時實無現銀如何能了求請寛限日期太守謂開歲來已閱三個半月爲時不爲不寛遂將曹交捕帶回管押又問爾可有功名答稱是監生太守問部照何在答在原籍家中太守謂現銀一時不便部照可以取到限四日内將照呈騐○去臘蔡順興燭店倒閉一案已列報章刻有西人控諸英公廨因之函請翁太守將蔡移送以便質訊太守因蔡在捕房曾供已央人向各欠户調處遂着包探傳黃泰隆馬世記等詰問昨有七户到堂同稱雖有人來說過仍無頭緒所有文川莊之欵伊要現銀我等各户豈肯再湊現銀欲將房屋幾幢　伊伊又不要今日又不到案求請傳案開導太守謂伊旣不要房屋亦難斷理姑俟下期傳伊問話蔡准移送英公堂○吳嚴氏吳陸氏投案訢稱前在租界開設烟館業已閉歇擬欲回家詎昨晚三點鐘時有七八人叩門而入稱要吸烟我等以閉歇對彼等卽將嚴氏毆傷右眼業已青腫陸氏腿上被脚踢傷並扭至街上攢毆致失去金　一隻翡翠押髮一支旋鳴捕拘住兩人後在捕房門前又獲兩人解案請訊被告陸榮春吳桂生同供在紫來街長順木器店爲夥昨晚爲看戲歸來在吉祥街老裕茂飲酒過多見有人在花烟館打架前去解勸打架者一溜烟逃去以致我等被拘俞洪全供躭閣三馬路友人處昨晚看戲回來同飲酒後間花烟館中有人打架陸吳兩人去勸被拘我與蘇樂亭尙在酒店得信後至捕房探看悮被拘押蘇樂亭供在舊時會番署後仁大錢莊爲夥餘與俞同太守謂他人打架與爾等何干何必前去解勸且巡捕到來拘打架人反將爾等解勸人拘來有是理乎况原告受傷屬實何必狡賴不承陸吳二人堅稱不是我等打架實由米店中劉四全唐蕙闌二人起釁太守謂爾等可將打架人交案陸稱可交太守判將俞蘇兩人從寛釋放吳暫押陸交該店士具保出外尋交劉唐兩人俞蘇叩謝退去俄劉四全手持保單到公堂保陸吳卽知照包　說是打架之人因卽扣住連陸吳兩人一并解案太守問劉作何生意答稱在十六舖内仁和益米行爲夥昨晚之事實未打架惟與爭論而已太守謂不打架如何有傷着將三人一併管押再行核辦○姚胡氏送子姚福生到堂訴稱兒子不務正業吸食洋烟將家内什物衣服偷出變錢訓之非但不遵反敢逞凶毆我因之送請嚴懲翁太守問家住何處答稱住城内東街太守謂爲何不送縣署姚胡氏答稱小婦人貧苦無錢不能進去太守謂控告忤逆豈有要錢之理隨詰姚福生據供不敢毆母嗣後願改過自新决不再犯如有前事求請重懲太守又開導姚胡氏詎該婦執意請懲太守因着將福生送縣辦理并論姚胡氏赴縣候傳 
 
 

Page 4

 
 
[英界公堂瑣案]  
　　昨報列客棧宜究一節兹悉此事實由地保查明禀請究辦昨由黃太守飭差傳到周順記棧主某甲德順棧主婦某氏研訊之餘均稱並無抛棄病客等情如有患病客人莫不送堂收養太守諭令嗣後凡有病客務宜送歸棲流公所醫治設或抛棄路旁察出定干重辦尙有某乙飭傳未到太守飭差立卽提案訊供○粤人李泰來控稱向在鎭江三蔴子卽王洪壽所開戲園爲茶房曾付頂首洋二百元并經的借錢九十千嗣戲園閉歇向索無着近王在滬上老丹桂戲園唱戲爲此叩請提追票據粘呈電閱黃太守准卽傳土到案李申訴前因土供前在鎭江開戯園虧料甚多所有李之頂首銀洋已經折償完結當日李言票據己失出有遺失及收清票等據呈請察閱至另外經手借錢並無其事實係揑情妄控太守細檢呈閱之據頂首銀洋確已折還過割至借錢之據亦非李姓具名豈容妄瀆當將李　之據掣銷斥退王據發還李尙嘵嘵置辨太守謂本當究爾誣告之罪今已從寛何尙不知恩典乎喝令笞責李始泥首退去○朱小林訴稱在捕房煮飯分給各犯尤錦榮屢次搶飯與論遭毆爲特報知捕頭拘案請辦尤供確曾爭先索飯並未毆伊求恩原宥黃太守判笞責五十板仍發捕房照原斷管押○陳耕山訴稱時時失去鐵斤昨由巡捕獲住胡阿生搜出鐵圈的係原贓送案請辦胡供鐵圈係在路拾來求施恩宥捕頭禀稱胡之父母實係德國人何則身穿華服易繙繹謂胡旣德人之子應歸德領事會訊核辦黃太守然之隨飭捕房將人贓帶回俟禮拜六解候發落○包探秦少卿禀稱陳阿渭在某西人處爲細崽時常開箱竊取洋東車票昨又私配鎖匙掭開箱籠有王希元爲証因由洋東報捕拘陳送案王供見陳私自開箱一次曾否取票實未得知陳供車票被另一細崽竊去逃往蕪湖我未行竊洋東尙欠我工洋十元黃太守商之易繙繹判陳管押一月以儆所有工資俟押滿後如數給還 
[招認屍身]  
　　特用府在任候補直隸州江蘇松江府上海縣正堂莫爲出示招認事照得本年二月十二日有流雲小火輪船在吳淞裝載搭客來滬行至高橋地方被老太古洋行輪船撞沉淹斃搭客一案當奉道憲派委分府黃並救生局雇夫設法將人船先後撈起分别認領開摺呈送前來查摺開内有無名男屍十三具開明年貎服色迄今無人認領合行抄黏出示召認爲此示仰合邑軍民人等知悉爾等如有親族出外不歸者查看抄黏服色相符者卽日來縣以憑訊明飭領埋葬毋違特示光緒十一年四月日 
[安仁樂善局來信]  
　　敬懇者敝局設於外虹口正豐街除常年義塾惜字施診外冬給衣米夏施醫藥刻届夏令循例於五月初一日開診秋後停止隨方給藥惟虹口地廣人繁給施醫藥祇有敝局是以遠而江灣等鎭遇有重病來局報明住址請先生出診者絡繹不絶輿金均由局給不費病家分文恐各鄉貧病未易週知祈登報俾得速挽沉疴皆感貴館之大德也 
 
 
 

Page 5

 
 
［G>　　新書發兌 
　　建炎以來繫年要錄二十元漢魏百三名家十八元謝刻三通一百元佚存叢書十二元永嘉叢書四元宜稼堂叢害六元讀史方輿紀要天下郡國利病書二十元仿殿板十三經註疏附考證十八元白二十四元沈文肅公政書一元弍癸已類稿弍元章刻趙水經註七元說文易知錄四元說文康熙字典四元湖海詩文傅三元六大雲山房一元四書匯叅弍元五袖珍胡刻文選四元魏了翁全集三元明詩綜四元周易述七角角山樓類腋一元四原板廿一史約編八角吾學彔六角兵書七種五元練兵實記六角紀效新書六角通俗編一元弍溫熱經綐四角觀聚補要方六角辦證奇聞六角校正內經知要四角陰陽二宅全書二元神相彙編三角原板八家四六六角分隸偶存三角說文管見二角國朝畫識六角橋中秘三角周嫩予二角 
　　寶善街紊文閣啓 
　　出洋須知 
　　袁翔甫大分　使外洋車　幾遍全球深知各國風俗迥與中國不同而天時亦與中華懸殊記有生洋須知一卷閱之不啻親至其地滄海客更宜各置一編庶入國不須問禁入境無容問俗矣每部一角寄上海城內外各書坊發售 
　　大樹後人啓 
　　着彩不登報 
　　現售六月份大票　發記 
　　本行自向呂宋運售按月發財票倘得大彩住址姓名槪不登報受實患而免物議已列前報現售英六月大票雙張單張四開　分條均可價照大市遠處託局立速回件 
　　上洋棋盤街北首發記行啓 
　　好運齊來　運來 
　　本行運售呂宋票已非一日屢中大彩不勝枚舉紅票兌現此衆克己是以馳名久遠現因六月大票頭彩五萬元餘彩悉註仿單全張十二元分半四開照算條頭七角光顧者指明棋盤街北首不悮 
　　廿四史內三國志告成 
　　本局廿四史已出史記陳書前後漢四種早經登報佈聞今三國志又出凡在股者請携實單來取現在續印梁魏二史以後各史均可次第告成如欲附股請早認定此佈 
　　同文書局啓 
　　四彩詳細聲明 
　　接英五月號單查本行經售第二千九百號四彩全張半張常熟致大局徐鴻馨又五條崇明浜鎭大成烟店金渭橋萬豐號盛澤福興舘楊文卿本埠城內舘驛橋豆腐店六馬路正隆土行共得洋一千幷小彩頗多不及細載速請對號兌洋今售六月大票 
　　天源行啓 
　　三鞭壯陽丸 
　　此丸能固精滋賢壯陽扶脾摻濕養血袪風利氣行痰專治元陽衰弱陰分虧損酒色遇傷陽事不舉不能堅久精困　倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便搪泄腎氣不化飲食不思以上諸症皆難育嗣雖妻妾滿前尤有老翁之歏本堂良方用三鞭配入上品之藥製成此丸服之能助元陽不足可使精髓充盈有健體强神榮筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顏每早晚用談鹽湯送下四錢毋庸戒口每兩大洋二角 
　　上海英巡捕房對門廣東接元堂何均年監製 
　　學英文英話者賜鑒 
　　本齋今印成各種互潘華英文字書籍今另行開列於後請向本申報舘 
　　申昌書畫室購取 
　　英字入門價洋一角五分　是書係擇中國經書中成語之要者歸 
　　華英文字合璧二角五分　成英文大有助於閱讀英文各書之用 
　　華英字典每部五角是書係英話繙華文五車韻府每部紙面價洋八角 
　　華英說部撲要價洋四角　是書係以華文繙英語凡華人與西人 
　　是書將平常官話分部互　交接者甚爲便捷蓋華人操西語或一 
　　繙並將紅樓夢傅家實等　時不能達意則將此書查出給與閱看 
　　書摘繙英語較諸華英通　便明故各人皆宜身藏一部也 
　　用要話已進一層矣　無師自通英語緣價洋五角是書係 
　　常用之語分類譯成英文註以華字最便學習 
　　上海點石齋主啓 
　　五四三温火車糖發售 
　　如貴客欲買者或幾十包或零拆亦可價錢與別家格外公道論到本行帳房看樣議價可也大橋花園對門老太古帳房謹啓 
　　萬利發財票　一本萬利 
　　本行運售英六月大票全張十二元半張四開分條根巿遠客函購祈指明棋盤街北首原局寄奉不誤 
　　英六月大票已到　大實來 
　　雙張十二元單張六元四開三元分條頭價照大市仕商惠顧信購原局回件 
　　騐明上海棋盤街中 
　　杭州大井巷德記 
　　本號開讀有年蒙客賜順交易照常外埠信購原叢寄奉不悮並有外屬各種藥水戒烟藥　代售貢　藥水 
　　莫六月份票 
　　呂宋票出售每張洋六元分半均可紳商函購原覇奉上請認圖章無悮大馬路老旗昌斜　通南首福利行帳一房啓 
　　發賣 
　　本廠洋肥皂每月可出七千箱零躉均可分售如貴客欲買者請至三馬路大禮拜堂南面申報舘間壁申昌書書室購取可也此佈 
　　江蘇藥水廠啓 
　　每逢禮拜二拍賣 
　　茲者小行經手每逢禮拜二在寶順棧拍賣各貨在信和棧拍賣各貨均不限價特此佈聞 
　　麥葛林行啓 
　　聲明 
　　虹口聚豐米鋪主雇用南翔人王蔭俟經手因總盤細帳情形不合現今停歇所虧之本天地知悉倘各米行有往來向他理直與小店無涉以後如用此人各宜謹愼此佈 
　　帆船往牛庄 
　　啓者本行今有帆船一艘卽日開往牛庄貴客如搭船裝貨者請至本行面議可也此布 
　　賣賜洋行啓 
　　洗心泉書舘 
　　本書舘特聘湖北新到同樂名班先生坐唱　音與別不同諸公賞光祈請早臨爲盻特此佈聞 
　　增彩大票　同春榮 
　　英六月票出售雙張十二元單張四開均可外埠函購原局寄奉上洋四馬路 
　　新到 
　　本公司由外國辦來機器火油燈其用法與舊欵式火光三倍宜且能用廿五年之久放在檯面或裝在墻壁或吊高或船上而用俱能就便其價相宜此佈 
　　福利公司 
　　法工部局告白 
　　大法國公董局諭爲飭招工匠包造法界新開河浜木橋事如有工匠人等欲願包造者請先至打樣房閱看造橋圖樣須將如何造法承攬一切章程寫明務須用英法西文信函封固投送法工部局寫字房如用華文信一槪不收於西歷五月二十三號卽華四月初十日起於西五月三十號十二點運爲止過期一槪不收特此諭知甲 
　　四五六彩誌喜 
　　頃接英五月對號單到申查本行售出四彩二張第二千九百號得洋一千元拆與同業天源號第三千七百八十二號得洋一千元拆與同業發記又五彩一張第二萬六千二百八十三號得洋五百元拆與同業天祥其餘六七八彩售與本埠繁多不及細載雖諸公鴻運小行可稱財氣旺相特此誌喜 
　　萬豐洋行啓 
　　聲明盤棧 
　　今向德和行盤得棋盤街大方棧爲業其洋當日付淸倘有大方棧馮慕伊名下各寶號應收付等一切均與祝芸記無涉但恐未及週知特此吿白 
　　祝芸記啓 
　　新開書局 
　　小號開設上海法租界大馬路紫來街口坐北朝南門血專售申報舘鉛板書籍及點石齋親書圖畫一應俱全蒙　仕商賜顧者祈認明南申昌牌號庶不致悮 
　　南申昌書畫室啓 
　　管可壽齋各種新書 
　　管註秋水軒尺　四本送悼紅吟一本五角〇管氏重訂春雲閣尺　兩本三角〇黑旗劉將軍事實一本兩角〇臺灣小志一本兩角〇申江名勝圖說兩本四角〇五花妙判一本一角四分〇說冷話一本一角四分〇單售悼紅吟一本一角五分〇聯珠集三百六十行對聯兩本兩角五分二馬路全盛局代銷 
　　本齊在上洋胡家宅北平安里內 
　　敬謝積善堂 
　　前閱貴報云滬北老旗昌後積善堂有戒烟藥可裝在鎗上代烟吸食故可除心癮余隨託全盛信局往購四兩服之至半月後果然而轉紅潤精神甚健刻下將及一月竟不想吸烟矣余威其靈騐濟世故代爲登報佈聞以此鳴謝願海內紳商受洋煙害者速往試吸更知奇騐並非余阿私所好妄言饒舌也 
　　嘉興計公館其 
　　江湖切口要語 
　　是書係江湖上人稱謂事物之隱語旣俗所謂切口者也余初見有人以切口問答殊覺秘密心竊喜之然竟有在當而作弄我午我亦不知其所說何事也嗣後奔走多年以所聞逐漸錄之彙而成帙茲復刊售凡有作天涯旅客者儘可各置一集庶免被歹人當面暗算或亦稍知趨避也後附縮腳韻語幷圓光要法侮部兩本足洋二角託上 
　　洋千頃堂各書坊出售 
　　盤店聲明 
　　今有英大馬路泰華銀樓所有浮沉生財一切等件均盤與慶華樓爲業其盤價銀當卽付淸所有泰華樓定貨押包及一切往來交接等均向前主理直與慶華樓無涉恐未週知特此佈聞 
　　慶華樓主啓 
　　招買礦子 
　　啓者本廠今欲常買銅鐵各礦子或數百担或數千至或按月承辦若干均可如　貴客有意賣者請將樣子寄來上海新閘本廠看定議價或至漢鎭信和洋行內此佈 
　　江蘇藥水廠吿白 
　　保德蘭四門町坭出售 
　　才培齊利　脫嘹勃勤特四之四門町較別種均高久已馳名今運銷中國如欲購或定辨者請移玉來行面議可也經手中國各處義記洋行啓 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　藩轅牌示英山縣知縣缺委候補知縣袁學昌署理毫州吏目缺以候補吏目金石泉題補奉覆准補應卽飭赴新任鳳陽府經缺委候補縣丞黃鎔署理當塗采石巡檢調委試用典史張肇熙署理 
[光緒十一年浙江漕運津通滬三局總辦委員銜名單]  
　　總辦傅斯懌胡元潔張礽杰會辦龔泰崶滬局委員莊人寳蔣程張寅　吳寳讓潘彬徐寳晉黃秉鈞王纘勳張尊三王毓藩　文海葛家驤津通局委員桂冬榮王文郁蔡增光沈文煒張肇綸陳壽祺姚文桂李慶杓劉椿祺方家榖陳聯奎陸繼賢玉鑠儲汝翼黃承詔李世均貝藴章張啓後費綏組陳誥秦覲榮劉榮增邵寳訓撒逢恩黃在申楊文洪戎藩席素德韓銓熊雋華承澐何金魁譚家烺江錫齡黃瑢姚善巢汝楫陳士楷汪昌熙春榮陳志祥繼武 
[麴生肇禍]  
　茸城東門外華陽橋鎭某姓小飯店飯糗羹藜僅　果腹鄉民貪其便易以故座客常盈一日店主之女正在持刀宰肉驀來一醉漢奪刀向斫女駭極狂奔躓於户傷厥足甲急往攔阻醉漢手起刀落已深入頸𩓐數分在座各人見醉漢持械行凶羣欲扭解地方醉漢持刀亂揮無異鴻門會上舞劍致二客各受刀傷幸衆人擒住未及脫逃經地保押解到官　邑尊楊超亭大令騐　甲受傷甚重給與青蚨二千頭爲藥餌之費醉漢鞭責數百下宿腥雖解終無口供遂卽釘鐐收禁云 
[贈匾旌孝]  
　　德化縣泰臨鄉孝子毛鵬翥　殁後廬墓哀號三閱寒暑去年服闋下山迭經地方官題贈聯額旌奬有加本月初旬某日孝子詣道轅投遞手版叩謁嵩觀察觀察優禮欵留贈以白金十笏孝子復詣轅稟見敬謹璧還觀察慰以好言始敢領受隨委屬員王君送贈匾額一方上書孝行可風四字送時用全副儀仗前導衣冠濟楚鼓樂喧闐沿途觀者咸嘖嘖嘆賞不置 
[上海北市杏記茶棧經收浙寗鎭海饑民粥厰賑捐四月初三至十三日第十一批清單]  
　　寶成銀樓洋十二元恆利莊十元無名氏十元四知堂十元勤脩堂十元可熾號十元裕後堂金六元敬愛堂應六元上元陸六元樹德堂六元守梅軒沈五元聽彝堂沈五元石福記五元祥生昌五元傅忠發五元紫昌記四元羅經記四元培德堂王四元承德堂袁三元生昌號二元無名氏二元源昌號二元昇昌號二元昇昌新二元嘉捕堂施二元美利洋行二元無名氏二元思德堂李二元進思軒二元愛梧廬二元寶善堂魏一元三研齋一元延陵堂陸一元疁城葛少仲一元祖森氏一元何榮芳一元夏文宰一元永康船一元陳炳揚一元同和號一元德泰元一元久大號一元松茂盛一元無名氏一元瑞興恆一元○以上共收洋一百六十三元登報奉聞[  經收經解蘇慶標王友林周維翹武杏林仝謹啓]  
[上海北市絲業會舘籌賑公所施少卿經收山東賑捐四月初十十一十二第六百五十六五十七五十八次清單]  
　　上海道署帳房邵右箎翁交來蕭山求福子一千元青浦縣署錢振聲求佑精神强健續助五十元蘇州無名氏廿五元疎紅氏二十元半霞軒四千文滬城無名氏古箬山人求妻產後病愈補膽廬週歲童子押歲錢求關煞開通長成聰吉青溪無名氏求病愈四户各二元劉佐庭求病速愈一元○楊亷伯募昌册六百八十五號杭州朱同德四元又募富貴源頭同字二次九千九百五十六號册純祉堂夏二元○宜荆鹽局募昌册一千二百八十一號浙衢孫純甫十元無名氏五元雩西居四元新安海陽縣濟之二元無名氏二元培厚堂蕭一元共六户合來廿四元○柘湖心餘募昌册三百六十七號金山無名氏二元以上初十日○元記規銀一百兩呆呆子求病速愈五元祁門謝筠亭書潤助三元○常州節嬰醫藥局莊募昌册二千四百五十三號懷保堂五十元濟記二十元汝記十元又募昌册一千三百三十號德生堂二十元全生堂十二元五美堂六元桂香軒二元兩册合來洋一百廿元○信和裕號募昌册一千六百七十七號二十元以上十一日○誠意有知一百元海昌馬梅梁廣文爲三子患瘡求速愈十元佟桂勳求保母體平安四元滬江無名氏三元○本埠新關公事房章銘甫募同人公助章銘甫自助二元葉紫荆一元李佐泉一元葉吟石傅子鵾潘梅生嚴偉卿汪虎臣傅子鳳傅子鶴許松生張蕙生羅竹溪張文軒徐樹本王仭千汪履之葉卞山潘子春陸震甫陳祝封龐端卿鄭芝泉汪劍秋廿一户合來十四元五角○厦門恆豐號募昌册五千九百七十三號無名氏規銀一百五十兩林世德堂規銀一百四十兩隱名氏規銀一百十兩匯通號規銀五兩無名氏洋銀廿四元利和堂洋銀十元克心堂洋銀六元怡隆號洋銀六元林義和洋銀五元泰勝蘭洋銀五元太記堂洋銀四元益記號洋銀四元吟槐軒洋銀三兩和義號洋銀三兩詒榖堂洋銀三兩和源來洋銀三兩計十六户共規銀四百零五兩洋七十六元合規銀五十五兩二錢五分又募富貴源頭同字二次册五千九百七十三號張柔卿規銀五十兩又募同二次册一萬四千五百十九號恆心堂規銀二十七兩九錢八分林開春洋銀廿八元合計規元十九兩三錢二分以上三册共十九户除凈匯費合共來規銀五百五十兩查此欵本年正月初五第五百六十三次清單内開厦門恆豐號來規銀四百五十兩已于十九日登過申報本日以規銀一百兩收數核計合併聲明○何吉甫程受堂經募昌册一萬五千六百七十五號來銀十五兩七錢二分批見規銀十六兩三錢七分八厘○顏鏡溪太守經募昌册二千八百八十六號廣平洋銀二十四兩八錢四分又伍純之大令經募昌册二千八百八十五號廣平洋銀三十三兩九錢二分又勞嶽屏上舍經募昌册二千八百八十二號廣平洋銀十五兩八錢四分以上三册計廣平洋銀七十四兩六錢合來光英洋九十八元○乍浦源隆昌糖行募富貴源頭同字二次一萬五千六百廿七號惠邑蕭二元愧無力二元楚記一元悔過軒一元渤海蟾記五角龍湫七夕生四角洪朗山四角三分龔金奎砟上林紀紹箕劉光記不留名子清氏九峯人咏花廬主乳溪舊隱吟香書屋周甫記修省氏陳永發李泰和林永昌十五户各二角李雲記好善人察鏡記知善人隨緣人費小園六户各一角醉月草蘆四百文念記四百文陸詠和二百文番楚寶二百文三十二户合來洋十二元以上十二日○四月初九第六百五十五次清單内葑溪漁隱錢一百七十文誤寫七十文用特更正 
 
 
