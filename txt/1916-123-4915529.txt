# 1916 - 123 - 4915529

 

Page 1

 
 
遊記 
[海雜誌）十九））生入（]  
　　凡事前之議俱所言非所行事未親歷所論得失大率紙上談兵而欲責人照此辦法謂事之有成必無是理也即如靑海懇務章程數十則當初議者以爲擘畫周詳可以遵而行之迨余等出關考察情形於事之緩急難易與原議顯然判爲兩事余乃重議簡章二十餘則）錄十三則）事求簡便文取簡明一切夸大之辭及　 
非當務之急者皆舍而勿道在靑海言靑海各省屯務普通辦法亦不贅所議俱得之親歷斟酌目前實在情形因地制宜因時制宜世之言殖民政策者當不視爲具文也 
一委員宜兼用蒙番以便箝制蒙番甯棄利於地而尺寸不以假人其間有私典轇轕勢亦不能淸理漢員與其聲氣隔閡重懲之則邊釁立開輕懲之則刁風愈長然彼之聚衆阻撓者皆受酋長指使宜於墾務局增設蒙番委員酌委蒙古王公台吉章京番族千百户爲辦事員寺院僧官亦各給一諭隨同辦理不支薪水惟加以委員虚銜互相牽制有功則王公台吉千户奏奬章京百户僧官外奬有過撤參懲辦 
一改設學堂以便交涉蒙番學堂現招蒙番子弟就學初辦宜專習中法若東西諸學暫不設科使之不流於外習而堅其向化之誠再交涉之間其權全操乎通事此輩祗知舞獘不顧公務之利害重輕往往以一言之微牽動全局若將此途嚴爲整頓則漢番情意纔能通洽宜改蒙番學堂爲籌邊學堂增置漢生額缺招漢人子弟習蒙番語言文字聘蒙番之適中　文義者爲敎習畢業派差名曰通事　再添遂成一科令局中員弁司事書記等分班學習三月而後派差每月各扣薪水之半爲學費蒙番習中學漢人習蒙番之學使彼漸知禮義而我　　彼情通事之弊乃能消滅 
 
 
 

Page 2

 
 
時評 
[權力（冷）]  
　　權力人人所欲得也然不知權力之原理者决不能得之即得之亦决不能保守之 
何謂權力之原理權力者世界公有之物非能挾之以成一己之私也有權力者僅能行其權力所當行者不能以一己之私意加入之盖權力非由我而生其得之也必有以與之者與之者或一人或衆人雖不可知然旣能與之必能去之與之去之全視我使用權力之有私與否此觀諸今日中國之政局而盡人皆知也 
是故有權力者爲人者而非自爲者也今後之欲得權力者其深體此意勿使誤解則爭權力之心自薄而得權力之後亦不至爲所欲爲矣 
[命令]  
　　五月六日大總統策令任命王式通爲國務院秘書長此令 
又令任命林長民爲法制局局長郭則澐爲銓叙局局長吳廷燮爲統計局局長吳笈孫爲印鑄局局長此令 
又令任命伍朝樞方樞許士　張國溶曾彝進李國珍王鴻猷袁良爲國務院參議此令 
又令國務院參議伍朝樞前經給假兩月俟假期届滿卽行到院視事此令 
又令任命傅良佐爲陸軍次長此令 
又令任命潘復爲全國水利局副總裁此令 
又令福建巡按使許世英呈請辭職許世英准免本職此令 
又令任命　震爲陜西陸軍第一混成旅步兵第一團團長劉國棟爲第二團團長此令 
又令周光熊給予四等嘉禾章此令 
又令司法部呈請任命范潤書爲綏遠都統署審判處審理員應照准此令 
[專電]  
　　北京電聞曹錕今日有急電報告川省已獨立惟未正式宣布　　北京電閣議亟應公布聲明事件（一）責任内閣權限（一）國卿與國員專責（一）内閣所屬軍事（一）地方分權與中央集權辦法 
　　北京電項城密頒手諭分電馮陳等辨明中央對於該將軍倚若長城責將和局設法調停俾收圓滿結果 
　　北京電拱衛軍將歸段内閣節制 
　　北京電章太炎上書内部請予釋回 
　　北京電昨開特别會議研究施行舊約法未決 
　　北京電和議襄議員除原擬徐佛蘇袁思亮章宗元外加入汪榮寶徐樹錚 
　　北京電政事堂主計局員全行解散另候改組 
　　北京電沈金鑑昨到京不再回任 
　　北京電熊希齡决辭煤油督辦故來津與美孚結帳現聞經手事理楚請將機關併歸農部宣慰一差決同辭去 
　　香港電黃岡北兵日增日前續抵五百厦門電稱北兵千八百名作便裝自滬抵埠人心大震 
杭州電吕都督就任後已改任王文慶爲民政長張載揚爲嘉興鎭守使周鳳岐爲第二十五師師長童保暄爲第六師師長夏超爲警務廳長兼省會警察廳廳長鄭文易爲錢塘道道尹范賢方爲高等審判廳廳長 
杭州電吕督原擬請屈前都督擔任民政嗣因屈君歸隱台州之意甚堅决故改任王文慶 
[東方通信社電（日本人組織）]  
　　北京電袁總統之軍權移交内閣問題以爲此係南方允其不退位之條件因示南方未經聲明時不交付之態度故有使段祺瑞最後之手叚應取積極的行動抑出消極的手叚不得不决之勢（七日） 
　　北京電廣州電云駐三水之陸統領率其部兵三千於六日向梧州出發就北伐之途）七日（ 
　　濟南電革命軍自四日以來攻擊駐屯濰縣之第五師五日之夜革軍復得援兵益佔優勢第五師不勝其擾師張師長遂於六日向革命軍要求休戰（七日） 
　　濟南電濟南連夜爆彈騷動直至六日之夜尚未鎭靜商民恐罹兵禍大半避難他適市内一至日沒全然杜絕通行深夜爆發之聲續續不絕惟其勢現尚未至釀成大事云（七日） 
東京電日本陸軍當局語及對濟南之革命騒動謂騷動勃發之際該地守備隊之平野大隊長爲保護商埠地帶之内外人故特出動商埠地内現有日本人約一千人德人七百人英美國人五十人又革命黨有向駐在該地日本黃志大佐住宅抛擲炸彈之説惟該大佐無事取恨於革命黨恐係該氏宅前道路爆發因而誤報云云）七日（ 
濟南電山東革命軍於五日之夜佔領周村東方之張店地方（七日） 
東京電東京朝日新聞接到美國電云加奈大之日本人義勇兵數尚未達一個大隊因見英屬哥倫比亞州日本人之應募者未能再興故有移併阿爾巴達州編成混成大隊之交涉英國中央政府以現尚非必要謝絕加奈大政府爲慰籍義勇兵特贈奬牌以謝好意惟志願者中有捨職業而應募者今再就職頗有困難云（七日） 
東京電大島陸軍大臣鑒於中國各地之情勢特發命令凡駐中國軍隊中之現役下士現役兵卒中有居住營外或外宿之人員槪行禁止外宿（七日） 
東京電據東京中國公使館接到電報駐日公使决派金邦平氏）七日（ 
東京電據遞信省之調查本年一月以降一萬噸以上之船舶進水者計有六艘共六萬二千八百噸（七日） 
東京電日本政府諮詢製鐵調查令之事項如左一調查製鐵之原料及供給二調部製鐵之種類三調查官民製鐵業四製鐵業之發達必要事項（七日） 
[戰電]  
　　（英人路透電） 
倫敦電軍役案二讀時自由黨議員賀爾脱氏建議拒絕又有其他自由黨二人贊成之其反對之理由全以經濟爲根據軍械部大臣喬治起言曰軍界需人甚亟非實行此案無以應陸軍之所需余寗願被人逐出政界之外而不願受貽誤軍需之責如以經濟責　則政府擬採用法國制度以保留實業上所必不可少之人賀議員所稱戰事如延至一九一七年英國將不能支持一節殊與事實不符余曾與領袖財政家議及此層彼等皆深信無論戰至何時英國之力量定能較德國更爲持久即使賀議員之言爲然則最善之法無過於以全力應付戰事以促其早畢昔國人之不以强迫軍役爲然者今亦知此案爲絕對必要若謂協約國人數較敵國爲多此説固是然優勢不在人數之多而在軍備之足去年俄國之失利即由於軍備之缺乏今俄國雖已大有進步戰具漸備伹在俄國未能有完全充足軍備之時則能以戰具供給戰士之英法兩國當出其能戰之士以赴戰場今年英國竭力設法荷戰局之擔負此乃必要之圖英國行此計畫有何關係英國不行此計盡又有何危險敵國已早知之今此案成立實德國參謀部所視爲最惡之消息也有人謂此案實行不過得新兵二十萬人此未免估計失當將來成績必不止此數余知英國資助協約國維持工商業之責任及輸運之困難伹即使英國所犧牲者與法國同然英人尚有餘勇可賈余欲使敵國及協約國皆知當後分决勝負之時英國能出其餘力以從事又有人謂强迫軍役制將引起工黨之暴動此説亦屬可笑人之愛國誰不如我工黨固亦有極大之愛國心也云云自由黨議員戴樂爾稱第一次强迫軍役案余曾反對目下議案余極贊成蓋以時局如斯非行强迫制不可也（四日） 
倫敦電今日下院辯論强迫軍役制時議員西門氏稱贊成者與反對者問之異點乃在於手續而不在於目的國家犧牲固無限制但各種難題亦宜兼顧余就此案全體言之恐未能大增國家之實力云云工黨領袖漢德森稱余爲工黨領袖而贊成强迫制或有以此詆余者要知在余心目中國家在先黨派居後今若不行强迫制則戰事失敗而已云云國民黨未曾投票）四日（ 
倫敦電議院中傳説如維姆班爵士辭愛爾蘭總督之職則繼之者將爲竇比爵士聞哈葛特不就愛爾蘭事務大臣職目下此席頗不易得人聞下院國民黨議員將請政府收回愛爾蘭全境軍械如此法通行各處則國民黨義勇隊亦願繳械（五日） 
倫敦電官場稱愛爾蘭黨人訊明鎗斃者又有泊倫克特·達萊·俄漢倫·皮爾斯四人（五日） 
薩洛尼加電午時齊泊林一艘來攻當爲猛烈砲火所轟擊聞已受毁）五日（ 
薩洛尼加電齊泊林飛船被毁之説今已證實船中三十人僅有一人逃出）五日（ 
羅馬電意公報云奥軍在杜那爾與亞達美洛兩處進攻五次皆受重創而退意飛船兩艘擲落炸藥兩噸轟擊奥軍在戈里西亞以東之根據地有一艘未曾飛回（四日） 
倫敦電法船勃那台特號（四八六噸）被沉二十六人失蹤八人遇救瑞典船火星號）一三八噸）爲德潛艇所毁）五日（ 
雅典電法軍佔據佛洛里那拘捕摩那斯特粤領署之書記員駐希臘奥使已因書記員被捕提出抗議（五日） 
華盛頓電駐德美使電稱德國答覆美牒之文今日可望接到（四日） 
[公電]  
　　張季直致馮齊電南京馮將軍齊巡按使鑒前讀將軍復示深感惓惓忽奉轉到公電轉滋皇愧南通之事壽於周徐張等來函正言勸導冀鄕里多一卒爲善士之人至執法處斷自有軍政長官主持何敢掠美謇之徵意一方冀民黨趨循正軌一方冀軍民當道深鑒民意早紓國難前上將軍函卽本此意至電謂有自稱公民與謇雅故者類多假託意旨等語自問相知中尚不致有藉口維持陰行破壞之舉苟有其人尚冀明示謇江 
　　旅滬台人致吕都督電杭州吕都督王屬長莫廳長鈞鑒諸公出任艱鉅全浙底定凡我浙民同聲相　　祈誓師滅彼背盟庶幾海内可期　淸台州旅滬前省　會議員張駟羣陳鍾祺袁祥蘭等二十二人叩 
　　彭程萬等致杭州電杭州吕都督　師長周參謀長王廳長莫廳長均鑒浙事得諸公主持福利無極行見義聲遠播奠定東南誼在輔車瞻依彌切彭程萬徐元誥謝鴻藻任壽祺張子灣徐薰余維謙周希頣印虞 
　　嘉屬旅滬同人致浙都督等電杭州吕都 
督王廳長莫廳長鈞鑒諸公力挽危局承茲鉅艱造福梓桑寗有涯域鞏固共和基礎發揮獨立精神惟公等實利賴之望風遥祝不盡神馳嘉屬旅滬同人龔寳銓周玨陶承淵張元成李一民等叩齊 
　　白逾桓等致吕都督電浙江吕都督周參謀長童師長王廳長莫廳長曁參謀諸公公鑒浙事得公等主持大局之幸從此厲兵秣馬共圖討賊奠我浙基逾桓等亦當率三楚健兒互相策應同舟誼切時惠良箴臨電瞻依無任仰止白逾桓楊時傑唐公之賀公俠黃耀鄉吳琨朱鏡宙吳興漢等敬叩虞 
　　浙議員致浙都督電浙江吕都督鑒浙省得公主持政務財政延攬得人輿情允洽玨等身家攸寄托庇良深正義所在尤望砥柱東南聯絡各省一致討逆奠定共和至盼至禱浙江旅滬國會議員周玨杜士珍鄭際平田稔陳洪道杜師凿殷汝驪俞鳳韶許欒姚桐豫叩齊 
浙紳致唐少川電唐少川先生並轉温欽甫王亮疇先生公鑒屈辭吕繼名義定秩序安已由都督電推三公任外交代表務乞俯允殷汝驪莫永貞范賢方陳時夏金兆　許　方於笥俞鳳韶 
　　浙都督致唐温王電唐少川先生並轉温欽甫王亮疇兩先生公鑒三公德高望重内外同欽敬推爲外交代表除另具推任派員恭送外先此電達伏乞俯允浙江都督吕公望叩魚印 
　　浙江都督通告雲貴兩廣電雲貴兩廣都督鑒魚電諒達敝省已推任唐少川先生爲外交正代表温欽甫王亮疇兩先生爲外交副代表特此電聞浙江都督吕公望叩　　駐滬　會議員致吕都督函載之都督執事浙省起義東南大局煥發光明前讀通電義正詞嚴讀之欣佩無旣比悉執事順從衆志於六日正式就都督任軍民各政除舊布新從此義聲遠播海内傾心豈惟全浙之榮抑亦民國之福遠方逖聽曷任臚歡惟袁一日不去即大局一日不安現在停戰期限忽逾一月而退位之議遷延猶昔平和解决遙不可期務望聯合西南各省一致討賊督促大軍指日北上驅除元凶冀定民國翹望旌節心與俱馳掬誠奉祝不盡依依順頌勛祺諸維察納不一駐滬國會議員二百五十六人啓五月七日要聞一 
[陳宧勸退電]  
　　四川陳將軍於江日逕電項城迫令退位文曰時局艱危南疆鼎沸飄搖風雨每念心摧宧受鈞座之知有封疆之寄至今日而猶依違緘默不以外間實情入告則誤國欺妄二者均無可辭謹冒死爲左右一言之幸垂納焉自取消帝制之令下私心竊冀以爲可罷滇黔桂之兵而饜天下之望矣乃其効力僅得停戰議和使議和果成戰事不至再生則固國家之福也乃荏苒蹉跎迄無解决之望且於此停戰期内粤浙相繼獨立今 
 
 
 

Page 3

 
 
省黑省又見吿矣其爭執主要之點欲得鈞座退位使此退位之説僅出於首事諸人一部份之口則轉　猶易爲力乃首事諸人如是云云主持淸議諸人復如是云云甚至舉國人之心理亦如是云云於此可察大勢之已去人心之已失雖有大力者亦不能逆天以挽之矣雖然鈞座之心固以救國救民爲　抱也帝制尚毅然取消豈尚　　於總統一席此種隱衷實宦深信者第悠悠之口多言可畏宦又焉能向天下人而一一剖白耶鈞座受任以來艱難締造勞心焦思四載於茲矣乃國 
人猶不見諒種種責難則毌寗退居頤養之爲 
快也此非鈞座恝然於國民國民先恝然於鈞座耳使鈞座退而兵罷兵罷而國安則國人尊報讓德應如何優待條件宦與各省疆吏亦必力爭以報若再遷延時日則分崩離析之禍今已見端後患之來則宧之所不忍當者矣良藥苦口利於病忠信逆耳利於行狂夫之言聖人擇焉無任涕懇待命之至陳宧叩江 
[西報之時局論]  
　　京津　泰晤士報四日通訊云南北相持之現局莫能知其眞相袒護政府之方面謂雙方議和進行雖緩確有把握而袒護南方之方面則堅稱今非項城退位斷難和解政界消息謂休戰期限將再展長俾議和談判得以賡續進行惟聞南方領袖亦有電到京謂休戰期限五月六日已滿項城如不聲明退位不能續展雙方消息全相抵觸今日時事之不可捉摸大都如此即如衆之對於黎元洪之態度也亦紛起猜測莫衷一是華字報一部分謂黎曾致電南方聲明不願受大總統之位且言以今之元首居此最爲適合而代表南方意見之各報則指此電乃出贋製並謂黎並未有此宣言云（下略） 
同日北京通訊云茲由可恃方面傳稱梁啟起昨電叚祺瑞謂粤桂滇黔四省已舉定代表赴滬與政府代表開議談判請政府亦儘速派代表至滬云又聞叚國務卿領銜新内閣昨亦致電蔡鍔等略謂大總統鑒於時局之危急已將行政權與軍權讓交内閣總統之位儼如虚設請各舉代表來京會商以免電商稽延且多僞電又謂若再接戰必禍及全國外交風雲變化不測今爲國家計解决以速爲佳全國命運唯繫於然否二字請速議决電覆云今悉禁衛軍指揮權確已讓交陸軍部叚於組織内閣之初即要求陸軍全權經袁總統允許後始就任旣而見袁總統保留禁衛軍指揮權藉以保護一己段因元首擁兵足釀巨變力持異議不稍因循聞段曾入告元首若不即將禁衛軍歸内閣節制則彼即不再與聞議和談判袁總統因段之態度甚爲堅毅故已將禁衛軍讓交新内閣於是新内閣乃總握軍權人心爲之大定政界中人晨間談及時事猶具悲觀詎意數小時後意見大變咸謂調和有望元首仍將留任雖然今之時局變化無常後事如何尚不能作一定見解也 
[粤東内部意見已漸融洽]  
　　粤省擾擾攘攘不可終日民黨之對於龍濟光向日必欲逼之去位惟近日龍氏之態度漸近明暸又自岑西林允任兩廣都司令對於兩方面皆極力調停各黨意見似漸和洽因前民黨中惟陳炯明在惠州尚竭力進行官軍民軍仍在激戰 
中若朱執信則由李福林調和已將就緒其潮汕欽廉方面亦互通函電此後意見消融當不至再生枝節茲彙紀其事於後 
　　都司令之就任肇羅鎭守使李耀漢於二十八日推戴岑西林電已誌前報茲聞陸龍兩都督又率其所屬將士段爾源鄭開文李嘉品王純良黃志桓楊晉納洪順李文運馬如珍伍敦仁陳炳焜譚浩明莫榮新等於二十九日致電岑西林氏略云兩粤獨立全軍同仇固出於　國素具之誠亦以完我公未竟之志計自滇黔首義以來以貧瘠之區猶能轉戰千里匡復百城我兩粤形勢本爲重放國中我軍民事功豈可反落人後獨念克敵致果非統一無以國功而决勝運籌必元戎乃能啓鎭我公爲人紓難百折不回四海傾心友邦起敬况兩粤夙爲舊部湛洽恩威若承也總戎機必可迅平大難今議代表軍民奉戴爲兩廣護國聯軍都司令今我公請鑒精誠毅肩　重則凡我良士同懷挾纊之温而控此大邦佇見止戈之武謹此電陳不勝鼓舞待命之至岑氏接電後已於本月一號正式就任並定於次日在肇慶開軍事大會昨由肇飛電來省請都督派員與會聞龍都督擬派北伐第一軍司令段爾源赴會代達政見 
　　楊覲東之電勸粤海道尹楊覲東以調和粤省境内各黨意見爲目前之要務曾於上月二十九日急電廣西行營陸都督梁任公肇慶岑大帥等略云袁氏一日不退位共和之目的一日不達即中國一日不安而倒袁在乎實力實力生於團結團結須自和衷共濟融化意見始融化意見又須自排除黨爭捐棄權利始今完全樹獨立之旗僅滇黔桂粤四省雖舉國人心傾向共和然蜀湘未下長江黃河流域及東三省仍强半爲袁所據其軍隊之甘爲効死者尚居多數我獨立各省則萬衆一心直搗燕京猶恐奏功之不速若再枝節橫生予敵人有隙可乘名爲倒袁奚啻扶之緩討袁之大目的而耗精力時間於内部何以對苦戰蜀湘之滇黔軍何以杜帝制黨之口實何以策未獨立各省之進行何以慰全國傾向共和之迫望今日之事惟有犧牲一切將士鼓其勇才智竭其能貧者盡力富者輸財死生以之此外無他道也冀諸公推誠互相提携一致倒袁共達再造民國目的則大局幸甚云云 
　　李福林之調和龍濟光與朱執信之調和由李福林從中商議李氏昨已於報端宣布原委略謂福林奉龍都督命協商調和朱君執信所部民軍經巳得有妥適條件凡我父老昆弟之居近戰線者當可安心復業無事驚惶尤望各路民軍一體任受調和勿復遷延戰禍共存人道以格天心冀可消除大刦救一方之生命内訌旣息庶免外人竊笑公敵快心否則未能擁護共和先已摧殘桑梓人民何辜地方何罪橫罹慘酷甚非福林所忍聞也云云又附有龍氏覆函大致謂頃據面禀前派馮子雲赴澳與朱執信會面一切情形并呈閲古應芬來函内言朱執信願將佛山附近一帶民軍即日飭令停止戰爭另由光指定地點飭其移駐以便編練北伐光極贊同現擬定辦法如下一佛山附近一帶各路民軍應由朱執信即日飭令停戰陸軍方面亦由光飭令即日停戰二停戰所有佛山附近及石灣樂從各路民軍速即全數退往前山香洲兩處駐紮預備編練北伐三各地方兵廠鎗械河道渡船不准再有民軍勒繳奪取情事各地方知事不准任意驅逐以免擾亂秩序四各 
路民軍移駐前山香洲後務須保全地方治安不准勒索民間財物糧食并不准再有條件要求以上四條均係爲保全地方起見即由執事函商前途如能照辦速即電復以便轉飭佛山軍隊停止戰爭是爲至要 
　　潮梅欽廉之聯合省城宣佈獨立後梅潮方面仍舊隔絕不通文牘者已逾兼旬聞數日以來彼此意見已一律融洽一切辦事行政仍舊相依相應所有由莫總司令委任或由商民推舉代理之各地方官昨已分别開具銜名履歷詳請都督補給委任至潮梅運副職務重要則仍詳請核准給委後方敢到差至欽廉各屬職官則無甚更動其軍民政事現亦照常報請都督指示此亦各路意見和融之好現象也 
[湘省之情勢益急]  
　　湘鄂唇齒相依關係密切連日武漢紛傳湘西已續開戰由王將軍電達湯將軍詢問接覆湘境並未見戰謂雙方均堅守未動祇有土匪在各地紛擾云云至本月一日謠傳愈厲甚有謂旅鄂湘人已接險惡消息或云湘潭湘陰已有劇烈戰鬭某某部分宣吿獨立及湘垣危急萬分等説鄂中猜疑恐慌較前愈甚防務亦因而愈加嚴密聞昨夜軍巡兩署曾接湘省軍按來電云一日湘垣軍械局曾有失愼事幸即救滅損失無多二日長沙商會致武漢商會電語意亦 
同旅鄂湘人始稍釋疑懼按近日鄂人每聞鄰省兵禍輒慄慄危懼人民之酷愛和平不欲續見戰亂可知矣乃聞中央並無媾和誠意迭有電來催促王將軍整頓戰備昨因簡金鼎爲江漢道外間更有叚 
香岩將軍將重督鄂王子春將軍調湘督師之説傳者甚多且有謂第十二師長陳光遠移駐鄂省實爲替代第二師現在和議期限未滿雙方尚未决裂故叚王遷調暫難揭曉又湘屬平江縣徐禮倡亂未成與其黨徒分向湖北崇陽竄去前由湯將軍電吿王將軍即飛電崇陽及附近通城蒲圻咸寗各縣知事及防軍一體加緊防範注意查緝並添派軍隊前往在案無如崇通蒲咸各縣均爲產茶名區現在茶市正盛客商雲集採茶工人復衆此去彼來殊難查緝故由平江 
逃脱者並未拿獲一人 
[黑龍江獨立之研究]  
　　五日英文京報云張作霖變於奉天旣已得勢許蘭洲見之心動乃在黑龍江步其後塵此星期三夜發表策令之所由來也策令任許蘭洲帮辦黑龍江軍務兼護理巡按使並諭朱慶瀾來京有諮詢事宜又特任前爲琿春會議專使之畢桂芳署督理黑龍江軍務兼巡按使朱氏旣以軍人專橫處境困難决然引去則畢氏鑒於前轍願否履新殊可疑也黑龍江之事盡人皆知朱慶瀾忠於中央而軍人意見則與朱氏異趣聞反對派領袖即屬外間所傳排出朱慶瀾之許蘭洲事勢日惡朱氏雖擁督理軍務之虚銜而無指揮軍隊之實權許蘭洲與其部下不獨竭力反抗朱氏且使朱氏不能安居其位朱氏見事不可爲乃亟赴哈爾濱大約由哈爾濱電請中央准其來京面陳黑省情形於是北京遂有着其來京有事諮詢之策令矣帮辦軍務之任命今在國人視之已成一極不祥之事北京對於粤省曾任四人襄辦防務然無稗中央徒速其變今襄辦防務之領袖蔡乃煌且被槍斃故一般輿論謂中央之任許蘭洲帮辦黑龍江軍務非解决黑省事變之巧妙方法也惟黑省與粤省確有不同之點中央昔之簡派四人襄辦粤省防務其意在於監視龍濟光之行動而今日之任命許蘭洲帮辦黑省軍務其意在於安許氏之野心但許氏果能因榮膺帮辦軍務之命而遂饜望乎此乃一問題也吾人姑勿置論試拭目以觀其後維時帝制報論許蘭洲理頗饒趣味國華報曰許師長向來恣肆自專當宋小濓爲黑省都督時許常與宋衝突迨朱慶瀾任將軍後許勢力愈增專橫愈甚遇事掣肘與朱爲難政府猶大度優容乃許乘時局困難之際竟散佈謠言擾亂人民謂朱將軍有獨立意朱怒甚即自辭職聞可批准朱已離黑省日内當可到京朱之忠貞世人共知黑省人民之依賴朱氏猶孺子之於父母許散佈謠言其用意所在明眼者自能知之蓋許固懷抱野心者也惜政府未早去之致使朱將軍去位恐朱氏去後黑省治安將蒙惡影響矣云云以上所述有可注意之點如謂許散佈謠言指朱慶瀾有獨立意一節查輿吾人所聞者不符實則所謂有獨立意者非朱慶瀾乃許蘭洲也又如朱氏去後黑省治安將變惡影響一語此乃推測之詞不若謂黑省治安已亂朱氏被逼而逃之得其眞也然黑省無論是否宣告獨立皆與時局無大關係蓋如黑省果獨立則張作霖未必出師討之如不獨立則亦不足加增中央之勢力也惟各地有絕無顯明理由而抱所謂獨立之趨勢者其意何在不能令人無疑南方謂之奉旨獨立頗爲詼諧當外間傳説龍濟光先電北京請示然後宣佈獨立之時奉旨獨立之名詞始出現於世未幾浙省獨立中央猶任屈映光爲將軍屈氏遂亦得奉旨獨立之美名據上海報云張鈁一案亦奉旨獨立之舉動惜未行之得當耳聞張鈁奉極峯之密諭往勸趙倜宣吿一種奉旨獨立伹張鈁辦理不善趙倜疑其試己乃捕之解送北京今風聞黑龍江事亦即奉旨獨立之變相然則作此惡劇果何爲乎頃聞諸華人云此乃新政策之作用政府欲得忠於政府之獨立省分多多益善庶大會議時可以解决元首之將來讀者亦知此言作何解乎雖然其思想亦太舊矣 
[蘇省周圍之情勢]  
　　蘇省地勢居揚子流域之中心爲戰時必爭之地辛癸兩次革命其彰彰者也今黨人欲有所活動以爲號召各省之根據地固在意計之中馮華甫將軍於此特爲注意防範加嚴省垣搜緝鎗斃之聲遂日有所聞然此僅就本省而言至外面之情勢亦漸見吃緊矣津浦乃南北交通之要路保護之責已劃定馮任南叚張任叚現某黨魁率同志在魯省亟謀進行已將北叚路軌炸燬一段（惟並未損壞）前日由津開浦之火車遲至六小時之久始到濟南居民除避亂靑島外今昨兩日乘車遷徙來寗轉乘滬寗車赴滬者不少亦足覘山東不靖之象徐海各屬防務勢必益形緊急 
蘇浙兩省毗連江海前已劃爲聯防之一區自浙江宣吿獨立後蘇省大勢已形岌岌現屈映光辭去都督該省參議會及軍警各長官以停戰期滿已公推吕公望爲都督籌備軍事將來蘇浙有無戰事發生實難預料 
東西兩梁山（外人呼二虎山）砲台係江皖交界天慙之險降扼長江裕溪要口日前會黨首領雷震春長沙人前往勾煽軍隊未得着手事敗逃逸而大通事變又相繼發生馮將軍恐該會黨在沿江一帶勾結蔓延特飭軍警各機關嚴密防緝並會商　使派水警一廳第三專署第四分署長楊維翰乘淺水巡艦赴上游巡緝 
[南京快信]  
　　執法處前日槍斃之余某係皖屬定遠人癸丑革命時充柏文蔚部下營長此次秘密來寗運動砲台獨立　被拿獲聞余有胞兄某現充某師要職且與警廳長王桂林交誼頗厚當前日提出行刑時王派騎巡隊馳往營救及趕至南門外雨花台前而行刑之槍機已動業已一命嗚呼矣安武軍（倪嗣冲所部）第一路統部現已由安慶遷來設於遊府西街第一旅館房屋内第五混成旅（淮揚鎭守使劉润田所部）聞已指定碑亭巷共和病院房屋爲司令部省城軍力甚厚 
徐州來人云山東現狀頗危險張勳已嚴飭所部妥愼防範 
張勳昨派參謀長惲毓昌來寗會商馮督聞政府又准張勳添招新兵十營並許張有管理江蘇北部之特權馮齊兩使爲此事現正密籌抗議 
徐樹錚前日由寗赴徐州謁張勳聞徐昨已由徐回京據某要人消息徐此次來寗係面詢馮將軍對於退位問題之切實意見以便早日解决湘鄂魯贛各省每日必有密電數通來寗磋商要政惟内容不易刺探 
上新河江東門獅子山各要隘均添派軍隊駐防 
省城將募臨時警備隊三百名 
[浙江更舉都督記]  
　　日昨（五日）屈文六都督設讌於政務廳一時參議會諸君及軍政警商學各界畢集到者計有五十餘人酒至半巡屈氏起立宣言辭職之宗旨略謂當獨立之日勉承諸公推舉斯職彼時爲維持地方秩序起見不得不暫時擔任現在大局漸臻安謐請公舉賢能接替各界以次起立極意挽留大致謂仰賴都督賢勞得享安寗之幸福現在大局尚未全定還懇顧全人民生命財產幸弗舍置而去衆人皆拍手贊成無如都督去志甚堅自下午一時入席至五時半尚未解决始由六師師長張載陽君起言都督旣不願留請由都督薦舉當時都督以事關公衆未便由個人推舉大衆乃公舉吕君公望並起立歡迎吕君再三謙讓辭不獲已始允就都督之職旋提議善後諸事并公推張載陽君爲前　司令又暢談良久歡然而散 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位問題之各方關係]  
　　密議與疏通近三日來每日午前後公府必召全體國務員開特别會議一次討論關於退位與和議之問題又和議不協應行籌備之軍防各要政茲得某要津處秘息二三兩日密議有再繼續作用武力之計畫經國務會議詳爲審議困難實多萬難舉行故最近中央會議仍主由和議方面進行决定實行讓步以趨和平免致國本動搖是以退位一層不久終將見諸事實四日午後二時餘全體國務員又詣公府開密會議復行討論上項問題施行之手續或謂此項大問題本月十五日以前確能决定政策届時當見明文其在南軍方面與未獨立各省關於退位問題之來電亦復不少據個中消息段芝泉於日前曾將此項電文彙齊親呈袁公閲看袁公閲畢即謂段氏曰子一旦退位其繼任者果能統馭北方所有軍隊令其拱衛中央而無譁變之虞乎並各省長官亦能服從中央乎等語據此以觀袁公對於退位問題之意旨蓋可槪見新内閣因此問題刻亦連開特别密議討論一切聞叚國務卿曾以國務卿名義分致四川陳二庵南京馮華甫徐州張紹軒江西李秀山湖南湯薌銘河南趙周人山東靳翼靑各將軍等密碼長電各一道有緊急特别徵求之意見大致即關於退位問題其中有最爲困難者六端必須預先妥籌完善故特徵集各該將軍之政見限即日覆報以憑參核一面又設法疏通内外各　人中又多有反對之意見者聞在中央方面須疏通省六人在外省方面須疏j2 
通者二人恐尚非三五日所能就緒因此項反對者主持甚爲激烈多仍擾武力解决以期背城借一云 
　　内閣與和議段芝泉氏此次出山擔負重責本擬責任内閣成立後南北和議必可易於解决詎料新内閣吿成革軍不獨無歡迎之表示且反對極烈於袁公退位條件堅持尤甚聞段氏日昨復致梁任公密電一件仍係要求南政府允許袁公暫緩退位並請梁氏指示新内閣成立後之缺點未識梁氏如何電覆據政界某要人云段氏昨對某總長云南北和議之期已滿成否即在此三日内除與梁任公一電作最後之磋議外其餘南方各要人已無通電協商之餘地只有籌備戰事而已云云並聞公府昨（四日）又接蘇省某要人（因防範特嚴姓名未能探悉）密碼要電一道内容係詳述此次組織責任内閣不獨無裨益於國家反惹起國人之激怒現在南軍政府諸要人决定以武力爲最後之　决除總統速行退位懲辦假造民意之諸禍首外别無挽回危局良策等語經項城披閲後遂召三四要人密議辦法結果如何尚未探悉 
[臨時國會與正式國會]  
　　關於臨時立法院之組織法　於月之二日在國務會議討論然而當時未能决定　須詳加研究大約在下次國務會議即可望决定旨歸矣其决定之結果現時雖未能預知然倘用選舉方法組織之則至速亦須費五閲月之久故用選舉成法其勢不能然則倣照民國元年在南京招集議會辦法使各省均特派代表人員組織之計畫或者可望舉行至國務會議中所迭次會議已經擬定之立法院草案數則本擬於日内分别著手施行最近又由國務會議議决暫行取消其理由　以各　在未統一以前無法爲完全之召集無論何項變通手續均不足以取國人之信用而此事關係中外信用斷非三五星期所能成立且在和局未成立以前亦必不能發生效力以上各端業經多數國務員之意見　過惟又據政界中人傳説謂立法院之召集實與目今時局有一至大之間接關係緣項城當初之任職係由國會所選舉今旣不容於國人應先請假立即成立臨時國會由該會解决退位問題同時即由項城提出退位書方爲正當各　語此説亦頗近　未識　來究竟如何取决也 
[馮玉祥反投降南軍説]  
　　昨接蜀省通信云四川陳將軍要求蔡總司令將休戰期間再延一月蔡總司令並無答覆蔡現住大關驛擁有重兵其部下多在納溪以南南北兩軍之距離約四十里劉存厚熊克武等各擁重兵其軍器彈藥則由廣東雲南供給其軍費則由南洋供給李烈鈞現亦統率重兵由貴州向四川進發自開戰以來南軍死傷約一千五百名之譜在川北軍死傷之數則多至三分之二又據英文京報云探聞陸軍部於三日晚間接得北軍總司令曹錕由重慶發來急電一道報吿北軍旅長馮玉祥忽然率其部下全軍七千人投往南軍總司令蔡鍔部下矣當局得電後爲之異常驚惶云 
[章太炎文章與張勳電報]  
　　章太炎意見書之可疑昨報已述及茲見順天時報關於此事亦有辨正略謂北京從前揑造勸進表擁護政府電文等類近來更假借反對人物發表種種文字前者僞造康有爲復辟論係就康君辛亥年之虚君共和説改頭換面聯綴成文嗣由康君致袁氏書略謂僕昔日虚君共和説乃專以防總統之專制今公乃假託名義以退爲進則僕之舊説决不願爲公假借也云云於是復辟論之出自僞造乃大白於天下不圖日昨復有代章太炎發表意見書分送各報其中雖未明言擁護袁氏而隱約中含有袁氏不必辭職之意其文辭竭力模仿章君然形似神非曾讀章文者均可知其出自　造（大約又係夏某手筆）由此觀之則某將軍某師長等電報之由來亦大可想矣 
英文京報云前日各報宣布張將軍勳擁護袁氏之電文外間羣以爲疑茲聞自接馮將軍勸退一電到京當局卽曾令某要人致電張氏略謂外間紛紛來請退位公意果以爲何如張之覆電模稜兩可未　下一斷語此電外間知者甚多今發表之電乃適與之相反無怪人致疑也又聞政界傳説有人在府中並曾見馮將軍亦有擁護留任之電文而帝制派報乃僅僅宣布其一殆知托名於馮將軍或不足以欺世愚民耶惟極峯自己是否知此等文電之來歷　明則今日尚屬問題也 
[山東炸之紛起]  
　　三號七起　四　八起 
旬日以來黨人起事之傳説時有所聞省垣市面即呈　慌之象　經本地紳商之曉諭曁當局各方之戒備似已漸見安靜乃於三號晚十鐘突爾轟然一響羣即相顧駭愕繼復接續數響至三鐘始已於是闔城遂不安於枕矣茲將是晚情形分誌如下 
查被炸地點共七處（一）趵突泉前門藥王廟後（二）商埠二馬路卐字巷廣元成門前（三）縣東巷南首路東（四）東流水中間（五）小北門前（六）津浦站附近大槐樹底（七）商埠十王店以上七處多半置諸空曠地點除廣元成門面炸毁前面玻璃外餘無重大之損傷藥王廟前有洋車夫二人炸傷身死 
自第一彈暴發後軍警兩界即荷鎗梭巡加班班値崗商埠衛戍軍隊全體出發徧布街心軍署左右禁絕行人兵士皆實彈排立如臨大敵是夜均徹夜未寐居民聞警後各家即同時掩門街上行人如織奔走相告至十二時始息昨日（四日）金融市况頓形停滯各商號至八時始開門　條之狀不可言喻 
昨早八時巡路警士在津浦鐵路濟南迤北路線内查出炸藥六包並雜有靑包布條引火線及洋火等物又昨晚東流水孫公館後身某木廠内突爾失火時警士鳴笛施救移時始熄復於該廠内查出洋油三筒火酒一筒及引火線數條其人則搜查未獲 
四號晚八鐘忽又有炸彈警訊繼起接續至十時共八響其發生地點（一）舜皇廟中西分醫院迤西（二）膠濟路東車站（三）芙蓉街中間廣立順門前餘因時間太促容俟續誌 
[黑龍江時局之變動]  
　　奉天通信云自南中獨立　起後黑省人民亦有蠢蠢欲動之勢惟朱子橋將軍素持穩健態度力以保衛地方安謐爲前提雖屢接南中各省勸吿獨立電亦不甚注意近數日消息益　恐黨人潛入運動遂於日昨（二十七日）特下戒嚴令飭軍警每夜分班巡邏至二十八日朱將軍爲謀保衛公安辦法復假商務會地址招集各重要人物大開會議至午後四句鐘始散開尚未正式議决至人民方面自會議獨立後亟待當道迅速解决也又聞保安會諸發起人由師部議畢散後許芝田師長猶恐各界不悉底藴致滋意外遂即編成六　白話吿示張貼各通衢俾衆週知 
近日省城謠諑四起民心惶惶於昨晚十二句鐘時城東北軍械庫一帶未悉何故突發一鎗是時警笛齊鳴闔城商民多由夢中驚醒披衣外出互相詢問據云係某崗兵鎗機失愼人心始安昨日（初二）朱將軍通電奉吉兩省略謂江　安謐如常勿聽謠言云云而中校趙校長電亦有江省平安之語然究竟内容如何則尚未知其詳也近日江省金融紊亂市而慌恐小洋日益暴漲昨日每元已達十八吊現銀漲至二十八吊加以近日　信公司發行大宗紙幣以致圜　愈形吃緊每日至　信公司及官銀號兑換現洋者甚爲擁擠業則日見蕭條聞近日在警廳呈報歇業之商號已有數家 
續函云黑省朱慶瀾去職之原因係　務處總辦吉德純及紳學各界人物素與朱氏反對故於二十八日招集各界在旗民工藝廠開會討論攻擊朱氏議畢聯名電致中央請將朱將軍調回朱氏知不可留亦即電請中央辭職聞現正辦理一切交代一二日即行晋京又聞黑省各紳民以黑省邊陲接近俄蒙關係極爲重要又値南北競爭劇烈之際非舉名望素著之大員難以坐鎭故公推陸軍第一師長許瀾洲氏代理日昨吉德純招集各紳民在旗民工藝廠開會時警廳長王順存聞悉即率警兵數名至該會阻止門外並派警士多名看守各執槍械　如　盜王並責詰各發起人謂未曾至警署報吿乃敢　行結會云云現各紳民已聯名致電中央迫其退位矣 
[贛東獨立消息三誌已南昌通信]  
　　贛東各　自玉山　失守後廣東豐上饒兩縣相繼起事　知事皆失　玉山知事王鐘之家屬多遇害上饒廣豐先後均被民黨佔據現在官廳消息雖謂已一律肅淸然以各縣擾攘情形及各該處現有軍力測之似無如是之奇速巡按使今日已另　玉山上饒廣豐三縣知事牌示如下（玉山縣缺以瑞金縣夏和會調署所遺瑞金　缺以何如　署理夏和會未到玉山以前王朝賀代理上饒縣缺以新建縣袁延闓調署遞遺新建縣缺以萬載縣余重燿調署遞遺萬載縣缺以韓兆鴻署理余重燿未到新建以前以張桂芳代理廣豐縣以柳紹基調署（然各原任知事因河開缺旣未明示而撤差或調省　字樣亦無之殊令人可疑 
駐防河口警　隊　賽秉林警佐周樹德今日亦有　急來省内容秘密無從探悉當道除派第三旅步兵一營前往玉山　昨又加派第六師備補軍第一營前往弋陽防堵第二營分往永修吳城各處駐防業已預備船隻尅日出發玉山起事之眞因傳説不一有自　縣來者所述似較確實爰誌如下玉山未起事前有外來黨人四名運動該縣　佐曁警衛隊（一説謂係保衛團不確（圖謀獨立二十四日該隊隊長四老爺（王知事之胞弟（率兵士至外操演中有一團丁忽然開槍將四老爺擊斃全團譁變王知事聞警即從後面逃匿各團丁蜂擁至縣署搜索因不見知事遂將知事太太留住　將縣署伙夫槍斃隨即閉城大索後　某民家搜得王知事乃與太太一併置諸獄中所有罪犯一律釋放旋卽馳往統税局該局委員聞風先逃亦將其太太拘留縣署各商店聞變皆閉門罷市以防搶刧後經民黨勒　照常交易始各開市然膽怯者仍紛紛雇定船隻停泊河岸預備裝載眷屬貨物他往此二十五日之情形也廣豐（距玉山三十里（上饒（距玉山六十里（因屬毗鄰故同受影響上饒知事李廷琳廣豐知事李紹鈞並有遇害之説確否尚未徵實聞玉山警佐羅金聲已稱知事鉛山　溪弋陽各縣土匪均有乘機蠢動之勢現大軍已紛紛前往然官場則深懼浙軍爲之後援云 
[紀鄂省軍民兩長近事]  
　　段巡按懼　辭職前巡按使段書雲年近古稀精神雖稱　　而膽氣已極衰弱因曾爲袁項城業師故　膺此使命去春前財政廳長胡文藻被參落職時叚氏到任　過半年比與財總長鬭氣即已上書辭職經項城慰留而罷秋間又以材力不勝艱巨自辭袁以湖北爲國中要衝非親信老成不能放心又挽留不准迨帝制發生段氏復爲第三次乞退袁復以國體變更期間不可更動疆吏爲辭堅留其勉維大局段氏此時以尚有封爵之望亦遂以提心弔膽之身富此一日數驚之局故南湖馬砲隊之變牽涉　署衛隊叚之家眷皆懼避往漢口租界叚則並未言退近因世變愈甚獨立　潮蔓延多省武漢風聲鶴唳恐慌尤甚以言軍心不盡可恃以言財政竭蹶萬分當此難關仕途愈乏意味且聞袁已預備退位不如先行下台以免或遇變起致蹈危機故以病勢已深電呈懇請免職並保薦江漢道尹范守佑堪以繼任袁以叚氏求退之心本已堅决遂允所請准免本職並於免職之日給予二等嘉禾章以示愛重之意所保范守佑爲開封人與袁爲至戚早即有升授他省巡按之信茲遂獲署湖北巡按所遺江漢道同時策令以金鼎署理金爲前淸湖北道員歷署荆宜鹽法各道篆上年又曾充湖北宜昌商埠工程局及荆旗生計處差使後隨段香岩往奉近已旋京茲授斯缺重歸舊地不日可到鄂接印現段氏因　欲交卸已催促范巡按於四日接篆江漢道篆暫委屬員護理又外間傳言段之急迫辭職因曾接有黨人恫嚇函件如山東靳將軍所接居正函之措詞且謂將以粤省對待蔡乃煌者待之云云蓋以其力主擁護中央也此説確實與否不得而知但段之退職　爲恐佈肘腋生變似係實情也 
　　王將軍墮馬受驚王子春將軍爲預備南　續開大　計於　月　員　山東武定等處招募巡防　新軍五千名擬將原有警備隊五營一併編爲三路巡防營爲鞏固省防之用茲因南北和議難以妥協奉命備戰王特催　招兵委員將所招者趕急開鄂編練成軍本月二日已由京漢火車運來此項新兵二千六百名分駐城内前左右旗及前工程營營房内王將軍爲考驗該兵身材起見　於是日隨帶屬員衛隊乘騎親往途經大朝街因大雨路滑馬忽狂奔亂躍將軍猝未防備致墮於地身玷汅泥幾爲馬足踐踏經衛隊搶護得力未曾受傷回署後部屬聞信皆往問驚禀安 
[退位聲中之鄂軍事]  
　　湖北自滇事起後駐戍各北軍雖多抽調往川湘出征然本省境内仍有北軍開來塡紥綜合兵力約在三師以上蓋中央以武漢寗滬之安危關係全局對於湖北防務不稍放鬆一步也鄂巡按使所轄警備隊原只三營其經費係以使署餘欵與騰　之漢口警費支用本極竭蹶不敷前以陸軍多須出征所遺防地應以警隊塡紥段巡按遂復挪移政費往江北山東添招二營來鄂於是警備隊共成五營茲者南北和議已經開始當道宣言大局可期和平了結似已無須再增軍備乃聞將軍與巡按商定復由軍署委員往山東招募健兒五千名編練警備隊十營其薪餉統由將軍在軍費内籌撥不由巡署擔負將來成軍後此十營將歸將軍節制乎抑由巡按管轄乎尚一疑問有人謂此後警備隊將設一營務處由兩署合管之該隊原爲巡緝盜匪防衛公安而設與前淸巡防營同一性質現擬設之營罞處其上聞冠以巡防字樣不用警備隊營務處名目每五營設一統領受成於營務處長該處長則由將軍巡按指揮之現正計畫編制聞段巡按以警隊防線寛廣須畀地方官以節制之權擬委任三道二尹爲該處提調有節制本道區駐紥警隊之權委各知事爲帮提調有指揮本縣境巡防警隊之權俾遇有急故得以臨時調度無阻又一説云將軍之意欲將新招之十營連前成之五營一併改稱巡防營並練砲馬營蓋以警備隊盡係步卒其力太薄故主張廢警隊改防營也段巡按對於此議無可無不可但以事關改革已會咨内務部陸軍部核覆現在山東新招之兵本月中旬即可抵鄂所有營長以下各官佐已由王將軍於北軍第二師弁兵中提升派充並將鄂籍軍人之閑散者物色多人委員考驗酌予委用以示公允但兵士不用鄂人僅此少數軍官終不能冺南北之界限也 
武漢現駐軍隊極爲複雜有北洋第二第十二第二十等師及第三混成旅第六混成旅曁鄂軍第一師諸軍該師旅除第二師有一旅餘人數外餘或只五六營或只三兩營或竟不足一營蓋該師旅不出防即出征在武漢者多屬留守兵所以無全師整旅近第十二師二十三旅新由北方來配有馬砲工輜各營　成爲一混成旅常川駐此與第二師勢均力敵互相牽掣當局者之用意極爲深遠聞第十二師長陳光遠昨 
 
 
 

Page 7

 
 
已由京來鄂設師司令部於武昌與第二師部對峙其意更爲明顯傳　和議不成第二師王師長將率兵入贛惟觀於鄂軍署及漢口兵站近日又在趕備軍需漢　兵工鋼藥廠仍復畫夜工作則中央殊無誠心搆和可知戰亂終恐難免矣 
聞有某君詢軍界某要人對於時局之意見該要人云近來各界人士主張獨立者頗多究其目的只在要求項城退位項誠旣爲總統退位與否彼自有權衡非我輩所宜遇同爲軍人者當以維持治安爲天職譬如甲省以獨立爲維持治安乙省不獨立亦未嘗不是維持治安手叚儘管不同而歸宿總無二致此則我軍人所　抱定之宗旨也如昧於大勢則粤東般鑒不遠未蒙其福先自賈禍云云按該要人亦北軍中之分子也 
[蘇垣稽查隊成立紀]  
　　蘇州稽查隊奉馮將軍專飭組織成立業於五月一號報告省軍署蘇常各屬尚示據各該縣軍警具報朱琛甫兼使昨又嚴飭催辦限期早成以重專責惟吾蘇檢查辦法本屬各軍警分權辦事如火車站輪船埠由警察憲兵辦理城門檢查歸禁衛軍辦理旅館由區警稽查凡發生事件各由本管直接長官處理現在組織稽查隊之宗旨原屬合各處稽查各軍警辦理者悉歸稽查隊總報告核奪事　旣可統一責成乃有專　故委任介乎軍警兩界間之憲兵營長王君爲總稽查官以　駕馭三處（二師禁衛軍警察）之言兵茲爲劃分權限起見朱使復會同道尹特通飭本　工程營警察廳轉知消防隊馬路區禁衛　飭各城門守衛兵等此後關於稽查發現情事槪行報吿稽查隊總稽查員核辦一面分報本管長官備考即電報郵件水警及水巡隊於河道上之檢查各事槪行賅括在内着令即日實行現由王檢查長請 
得　署給　本隊　查訖小條黏貼於已查過之行李各件以　一物　經數　之手續藉示體恤行旅聞將於十五號可實行發貼簽條云 
地方　信 
[蘇州]  
　　六大學聯合運動日前（六晚）蘇州東吳大學舉行六大學聯合運動會是日細雨綿綿　　者仍在萬人左右下午一時比賽五時半散會仍爲約翰大學　　　勝今將各大學校所得之總分數錄左約翰在學四十八分南洋十學十四分東吳大學七分余陵大學三分滬江大學○分 
[無錫]  
　　王隊長晉省報吿戰况駐錫陸軍警察大隊長兼臨時防守司令王世傑於上月澄軍由靑　衝下時曾督率陸軍警察抵敵並於車站左近開放陸戰大砲協助前敵各軍隊現以戰事已平地方安謐爰於日昨乘車晉省謁見軍巡兩長　面陳戰况矣 
　　檢查郵件之先　無錫處防　吃緊頒布戒嚴令以來對於車站輪埠交　之地　派　軍警檢查行李而於郵信往來尚未加注意近聞王知事恐仍有人圖謀無錫藉郵暗通消息情事 
故已電　　　軍巡　長　　　來　　手檢查　 
　　靑　典當遭刼閉歇昨有靑陽鄕人來錫述及該處均大典當自澄城獨立後有台兵一部分不願附和即持械潰散道出靑　　稱路費不　即赴均大　洋三百餘元後又有本地土匪數十人持械　至典中搜掠一空而去現已無力支持閉歇　 
[南通]  
　　探察漁民吕四掘　兩處　臨大海居民咸以捕魚爲生活　聞該處人民之打魚船多在海内遭猛浪擊翻生計頓絕張水警署長據駐防該地之巡官報吿後深感吕掘鄉民爲生計所迫流而爲匪特委孫巡官梓杭前往吕掘按段探察以事預防 
　　兵士自戕駐防平湖市警備隊兵士王道崑日昨不知何故忽將實彈之五響快鎗自行轟擊其彈由前心窩擊進從腦部而出登時斃命該管長官得悉後用車將該兵士屍身舁送通城警備隊本部暫停一面由李管帶報請鎭署派員檢驗　經驗得傷㾗確係自戕已傳屍屬棺殮矣 
　　調查户口盧知事爲杜絕亂源起見訂於舊曆四月初五日起飭警分班前赴城廂一帶調查户口并先期由探役　牌鳴　警吿嗣後凡城廂居户到有親戚或友人必須住宿者槪須赴警區報吿否則一經查出定予按律懲罰云 
[常州]  
　　捕黨人員獲賞前次省署曾電飭各縣如有捕獲黨人一名賞銀一千前月常州拿獲之嚴余二人已就地鎗斃聞寗垣已將此項奬銀頒到分　出力人員以資鼓勵矣 
　　檢查内河輪船澄江事起常地因以戒嚴近當道以事雖平靖防範仍未可稍疎特派兵士數人在南河沿地方如遇有外來輪船到常　必檢查一切故日來　與溧陽等輪船開到常埠均受檢查 
　　運出刧案兩起德澤鄉下三圖塘橋廟於舊曆前月二十七日突來盜匪十數人破門而入將住持隆與及田夥等一一綑縛將其所有衣物米糧等席捲一空損失甚巨又從政鄉八都三圖前長席村王金照順聚金根浩根等家亦於本月二日二更時被盜匪三四十人依次肆意據掠事主盡被綑縛致不能聲喊約至五更始鳴鎗　　而逸　下闊頭刀兩把快雨鞋一隻已由該事主報吿鄉　　保轉報縣署請求核辦矣 
[揚州]  
　　查勘烟苗竣事江都縣周知事前因齊巡按使特派委員趙君來揚查勘揚郡境内有無發生烟苗特委三等警佐王賓畊隨同該委赴鄉查勘刻聞已查明縣境並無　粟故該委員業已往　　一帶地方澈查矣 
　　軍　在　死難駐防江陰第七十五旅第一百五十團第三營軍　　沈福官籍隷揚城於此次江陰事變時死於兵士之手聞該軍　　家中有一妻四子身後頗爲蕭條云 
[鎭江]  
　　省派衛隊將來鎭駐鎭要塞掩護隊葛司令前擬添招衛隊一節曾誌報端茲悉馮將軍前在直隸河間招募之新兵二千人現已到寗特飭抽調兩連以爲編制鎭江要塞司令部衛隊之用如不足額則由葛司令就地招補現本埠軍警各機關已接到省電悉該兵日内即乘車抵鎭特由電話通知所屬曉諭商民知照以免誤會 
　　開釋黨案嫌疑人駐鎭陸軍警察日前拿獲私造炸彈之黨 
人解縣訊明業將爲首四名槍斃茲聞附和者尚有警局巡士唐春和黃金榮二人經章知事移局交案訊據供稱與槍斃之左樹森早年同營故曾相識近年雖輿往來未受運動等語旋飭袁警佐查明實係誤涉嫌疑交保開釋矣 
　　袁警佐升遷有望鎭江商埠警察總局袁警佐於日前奉馮將軍電召晉省面詢鎭江地方一切情形茗談歷四小時之久頗承馮將軍奬諭頻行時又温語勉勵據政界中人云袁警佐　已賞加軍政執法官銜不日將有升擢之希望云 
[安徽]  
　　整頓大通警察皖省警務處長以日前大通事變實由該鎭警察平日不能防範所致故擬從新整頓特派委前充警察廳司法科長之陳滌慶前往調查内容籌盡善後事　俟調查後該埠警務局長一職即擬委陳君接充并挑選省城得力崗警五十名隨往該鎭保護治安昨陳君已將該鎭　切情形調查竣事回省面陳朱處長核示矣 
　　商會改選會長皖省商務總會總理蔡正協理程慶福二君任事已將數載昨日（三號）照章開會改選計到會者四十餘人由主席蔡君報吿開會宗旨謂該會寽係商務總曾名義今改爲總商會三字該會主任前係總協理名義今改爲正副會長等語旋由各商董投票選舉開票後仍係蔡君當選爲正會長程君爲副會長云 
[山東]  
　　解欵及金庫之近聞頃聞財政廳接財政部電飭將協濟中央之專欵提前解京日前已由山東金庫撥兑十萬矣而金庫且有由中交兩銀行分任之命令（舊係由中國銀行專任者）於某鐵路收費並有專收交通銀行紙幣之説殆專擴充交通銀行並注力發達其紙幣其中實有大關鍵云 
[奉天]  
　　續紀桓仁縣圖謀獨立事桓仁縣此次獨立未成王知事携欵先逃曾紀昨報茲悉王知事逃後王警長即聯合紳民維持秩序日内省垣連接電報該縣地方尚稱安謐當此次變故發生馬鎭守使適在省垣桓仁本駐有所部巡防　哨經張軍按面商抽調防營往該處與警察協力保護馬氏允認到防辦理張將軍又恐王濟輝所部之警再謀起事特令二十七師騎兵張團長酌撥軍隊前往緝拿並通令附近寬甸通輯臨等縣截捕聞王某已向連埠奔逸矣 
雜評一 
[手段一（一子）]  
　　今日至可笑之事三種消息同時並起一方傳退位已决定謂現正預備請假一方傳退位未决定謂因有種種難題故當預爲　榷一方又傳决不退位謂已得南軍首領同意故可就此議和是三説者頻頻傳布有一足信者乎曰無有也第一説决非眞心第二説不遇借爲口實第三説則希望如此而何奈勢有所不能者然則傳布此三説何意國人亦已知其作用耶 
[手段二]  
　　東電屢謂中央用乘間攪亂之手段然而此種手段已屢敗矣初欲用於未獨立省使互相箝制不敢起而與獨立者携手而今則已無效矣變欲用之於態度未明之獨立省若粤若浙而今皆態度鮮明矣後乃用之於段内閣使之旣不獲兵財之實權而又挑起内外之疑忌然而亦已爲人窺破矣武力旣窮手段又不可恃則今後除退位外尚有何種之方略耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[船員宣吿輟業七誌]  
　　大陸報云　傳太古怡和兩公司輟業之船員内有十成之三擬回國從戎據謂此次爭端延時必久故不願閒居滬地以待解决各船員如果回國則他日爭端解决後兩公司之船員必不敷用若聘諸英國則英國戰事方殷航業需才甚急必無餘員能來中國至是兩公司所受損失將更重大惟船副會館殊不以各員回國爲然現方力尼其行昨據會館宣稱怡和公司經理昨請皇家郵船公司之芒茅士希爾號船員爲之移動泊於港内之各船各員因均列各帝國商船會館未允所請昨日公司　輟業之船員機師全未交換談判意見雙方現仍相持不下無和解之望 
[黨人圖襲策電兵輪三誌]  
　　本月五號天將黎明時有黨人分乘小輪汽船駛赴吳淞口圖襲策電兵輪未成當被拿獲姜永淸等數人小輪汽船即分投逃逸詳情已兩誌前報茲悉水巡捕房於前日在北京路碼頭查見所泊某汽船内有多數華人與某國人聚集談話水包探何阿春以其形跡可疑上船盤問各人即紛紛登岸當將該船舵工葛阿龍王仁生陳榮華三人與該汽船一併拘留江海關巡江吏亦在下海浦江邊查有無人看管之小輪一艘察得該輪玻璃窗等被彈擊燬已知照水巡捕房將該輪駛至新關碼頭派人看守尚有停泊下海浦之小輪一艘於四號午後亦聚集多人會議經水巡捕房得悉往查時均紛紛上岸逃逸當經水巡拘獲不及逃避之林德仁陳文興王金泰陳銀華朱立禮朱立茂陳維心丁德銀等八人帶至水巡捕 
房禀舉梅副捕頭諭將該輪扣留並飭包探何阿春將所　各人連同汽船舵工三人併解内地官廳核辦 
[閘北崗警肇禍六誌]  
　　閘北五區轄境發生開鎗傷斃華洋人口一事經南京軍巡兩署委　副官項致中實業科員楊南珊來滬會同上海　委各員前往肇事地點調查眞相迭詳前報茲悉省委楊君來滬後假庽　　界麥家圈惠中旅館業已調查竣事繪就華洋交界出事處地圖開具説帖已於前　乘坐滬寗火車返寗面呈齊使請　核辦矣 
[滬杭通車之消息]  
　　滬杭通車一事迭經　商未經解決茲聞管理局及　軍　 
署昨日接到交陸兩部復電已可照准惟須　原訂辦法酌量修改以期兩無顧慮一俟兩方軍　局議妥辦法不日即可照常通車以定人心云 
[南市發生命案]  
　　邑人萬芝闌向居本城天燈弄地方薄有積蓄家有一妻一妾昔年因妻妾不和故萬將妾張氏搬至荷花池十五號門牌此屋爲萬自己之產萬則常居髮妻處張氏頗有怨言聞氏現年四十一歲生有一女現年十六歲於數日前忽失所在該氏各處找尋無着昨晨八時許張氏不知如何與後房内房客沈某（綽號小寗波在滬北某報關行爲出店（衝突詎沈即出利刃將張氏猛戳數下該氏受傷後卽從樓上奔下出外喊救於是四隣峯集並由附近守望巡警到來詢問惟該氏受傷過重回至大門内倒臥地上氣絕而死流血滿地該氏橫臥血泊中該警卽入内拘拿凶手沈知肇禍端遂將刀在喉間自刎受傷從樓梯跌下不能行動該警雇車將沈解入一區三分駐所宋警佐見沈受傷頗劇立命車送上海醫院醫治並飭派長警前往屍場照料一面諭飭十六舖地甲喬忠投報地方廳請驗當由林檢察長立委樓舫檢察官沈錫慶檢驗　率同法警先詣該管警區會同宋警佐丁巡官等前往屍場相驗驗得死者萬張氏咽喉受有刀傷二處左右面部各受刀傷一處　係因傷致命而死塡明屍格諭飭地甲　令屍夫趕緊收殮凶刀一把帶回廳署樓君等驗畢即與宋丁兩君乘車至上海醫院察驗沈之傷勢而沈由該警所送院之後不及醫治亦已斃命樓君等蒞院後卽命沈檢驗員驗得沈某年約三十餘歲咽喉受有刀傷一處氣管已斷右手中指及無名指受有刀傷痕跡四條想係行凶時用力過猛爲刀根劃傷委係割斷氣管而死亦塡明屍格因無家屬判由善堂給棺收殮　封厝壇屍棺交地保看管樓君遂與宋丁兩君分道而别樓君返廳後即將　驗情形面禀林檢察長核示辦理旋據該管　　將屍夫萬芝蘭與隣人陸瑞　徐倪氏以及在屍　說長道短之華龍慶婦人王楊氏吳顧氏等併解到廳經樓君分别提案略詰數語判令萬芝蘭具結收殮餘人併斥釋 
另一訪函云住居大東門外　竹街荷花池附近之婦　萬張氏稍有積蓄其夫萬芝蘭則同其妾分居城内天燈弄所有家務槪歸張氏經管氏將餘屋轉租於寗波人信客沈某混名小寗波者居住沈某常向氏借貸昨　八時許不知　何挾恨步入張氏臥室强借銀錢不遂抽刀亂砍戳傷氏之面部右頸項等處飛奔逃逸氏負傷呼救追至大門口惟因流血過多立時仆地氣絕該兇徒逃至門外卽破　隣聞聲帮同攔阻得以扭住沈知難脱身因亦引刃自刎受傷頗重旋有崗警到來詢明情形帶至一區三分駐所（水　宫）察得沈受傷甚重送往上海醫院救治未幾　　傷身死該所宋警佐即飭十六舖地甲傳　屍夫萬芝蘭投報地方檢　廳　驗經林廳長委任樓檢警官於午　會同檢驗史蒞　院將沈屍先　驗得年約二十餘歲委係川刀自行勒傷喉嗓致命身死因查無家屬飭地甲報堂給棺收殮繼至萬家内將張氏屍身驗得右面頰右頸項共受刀傷兩處其右頸項之傷口甚深牽連氣管喉嗓致命身死驗畢請據屍夫萬芝蘭供係本地人向住城内家中之事由妻經管槪不預聞　次妻遭仇人小寗波謀害致死叩求伸雪當飭自行收殮具結備查候再核辦 
[油豆餅業之市况]  
　　南市油豆餅業市情目舊曆三月二十三日報吿後至今已四十餘日因市面平定無事可報故久不宣市今牛莊頭班沙船陸續回滬共到朱興發胡幅興新叙源新裕壽新永康　遇順金永泰七艘裝來豆油六千餘件籽油七百餘件黃豆六千石其他各口沙船輪船之運來者上一星期中亦有豆油五百餘件生油七百件黃豆油三千餘石豆餅六萬餘片以故市面稍形活動調查豆油一項上星期内開出牛莊貨一千四百二十件小簍貨五百五十件多係行家購進内地鄉莊未有交易因銀根奇緊所致牛豆油開價九兩九錢比前跌落一錢產地售價須十兩零二錢船號吃虧頗鉅將來市價當可看漲生油回銷廣帮自粤省宣布獨立地方不靖該帮前曾辦過一千餘件今則寂然無聞現市泊兒貨開售八兩二錢輕皮貨八兩四錢上星期内共開出二千三百十件均爲囤户收入至籽油一項上星期並未開市黃豆現價穏定牛莊貨每擔開價三兩八錢八分西元三兩七錢半大都係行家與醬園辦進計一星期中共購入三千六百石因黃梅時節將届需豆做醬也豆餅此次到貨以大連漢口爲多現價看定計沙船貨之靑中餅開售一兩八錢五分六輪船貨之漢口永昌元餅每片開價九錢七分半大連餅九錢八分半現在正當上令之際銷路尚豐踴躍近日浙省之嘉湖等處辦去者已達五萬五千片之多内以沙船貨居一萬二千片輪船貨居四萬三千片此後生意當可日有起色此爲該業最近之市况也 
[勸令鄕民照常育蠶]  
　　江浙皖絲　總公所接上海　公署函開　奉江蘇巡按使公署江電開　在蘇省全境安寗商業如常上年經營絲業　　　鉅爲商界所共知　速出示傳諭蠶户及時孵養毌爲謠言所惑坐失厚利　飭各繭行預定開秤日期提前佈吿　將　辦情形　復江　等因奉此　出示　諭蠶户知照外合亟函　即　貴所轉知各繭商預定開秤日期提前佈吿　是至盼等　業經備　分致江蘇各縣繭業公所轉知各繭行提前發布招見以免鄉民猜疑觀望矣 
[絲業會議再紀]  
　　赴美賽會監停處召集絲商會議情形已誌六日本報前日（星期六）下午三時復邀　各綢緞商仍在總商會開會各絲綢商領袖到者六十餘人陳監督報吿與賽一年中在美國各埠調查綢業情形大旨謂美國行銷之綢除本國　纔外向以意法日三國爲最多紐約芝　高　金山等處各大公司中多有以一部分專售綢緞者近因歐貨受戰事影響供不敷求且聞我國此次與賽綢緞多膺上奬因此各大公司已有派人來華或調查或採辦者但遇此時機亟廳速籌種種改良方法以資應付蓋以中國綢緞尺寸往往不能一律而　門又多徧窄不合西人男女　服之用蓋寬度以三十二英寸至五十英寸爲宜也至分量宜輕不宜重顏色宜適合時樣大致非改用機織不能爭　且織成尚須修整其瑕疵冉用壓機滾平方能在銷售此等機器可在美國購回式樣由中國廠仿造當尚不　旋將在美國各大埠收集之貨樣約有一百餘種　　門　尺寸價目一一用中英文註　在座諸君互相傳　研究多　剪取若干 
携歸設法仿造訂期　復監督處以便轉復美國商人者至五時始散會 
[南市大火之餘殃]  
　　南市寗紹碼頭租於鴻安公司之三四號貨棧於上月二十三日失火後其燼餘之貨爲數甚夥均係各行商所存大半未經保險故由該公司特倩洋行於前日雇用小工三四十人在火場翻掘將燃餘之已未保險各貨分别翻出俾得訂期拍賣歸償昨日七時 
各小工正在四號貨棧之瓦爍中翻檢該棧牆垣忽然坍倒各小工俱遭壓傷除輕傷者自行回家醫治外内有陳世標陳阿廷孔品才三人傷勢最重朱耕星郭阿美毛文如龔阿五金金泉孔順林等六人次之均經該公司就近送請南市紅十字會分會醫治該分會辦事員楊幼坡君見三號火燒高牆亦將坍下當向祥茂公司高買辦商酌擬向救火會商借救火器具將牆拆除以免危險　因某方面不允故未實行云 
[梟匪希圖報復]  
　　兩浙緝私第二營第一隊隊長張良臣前日在浦東洋涇附近緝獲梟匪鄭有才袁二寳二名並私鹽數十包解請上海地方檢察廳訊辦已紀昨報茲悉前晚該隊張隊長乘安濤小輪在旗昌棧附近尋緝餘梟之時詎有梟匪首領許麻子因挾該隊緝捕梟黨鄭有才等之嫌糾衆持械守候要道圖奪小輪軍裝幸該輪上兵士早經瞥見立開快鎗恐嚇各匪始向浦東方面逃去昨日張隊長回營即報吿蔡統領請爲通緝究辦 
[會勘烟苗之預備]  
　　淞滬警察廳長徐輔洲君近接蘇省齊巡按使來電謂奉部電以駐京英使現在又將派員來省會同各　縣知事並省委專員同往各縣鄉僻查勘烟苗以及禁烟成效查淞滬各處範圍甚廣除已公傷各縣知事遵照查明鏟除烟苗能否淨絕預行報吿外仰卽轉飭各屬警區協查辦理並將前辦禁烟成績專案造報備考俟該公使派委專員到日應一體派警協助會查云 
[復訊販賣私土案]  
　　禁烟驗銷局在公共公廨控漢碧禮路某押店股東翁雲喬與周菊年在福建路某某兩客棧内設立機關販賣波斯私土一案前日上午由會審員王肇之君會同英領康君在樓上會客間安設公座復訊先由驗銷局代表穆安素律師上堂譯明案情繼由被吿周菊年投訴此事先由住居法租界之張洪生與在逃之温姓（即翁阿來）介紹相識後烟土係温翁兩人携來我因認爲大土故允代消詎係僞土致遭牽累惟未被拘捕之先温姓同在一處如何被伊走脱不得而知並據翁雲喬之代表禮明律師向周盤詰一過又據浙江路鴻泰土棧燒烟人邱連生上堂證明起案烟土確係烟灰與料子製成云云中西官判被吿均交原保候再訊核 
[設立全省敎育博物館之嚆矢]  
　　江蘇巡按使公署敎育科長盧殿虎君　吿各校云美國巴拿馬賽會去年由省　徵集各校敎育出品前往與賽現因該會停閉前項物品將次運回照章發還原出品處所惟念此項出品前於徵集到省時經再三審查合格者方予轉送近據赴會委員歸述外人評論亦頗有贊美之處其成績之優良固已爲　外所同許惟一經返璧頓失全豹零　斷素未　蔚爲大觀何如裒集一堂期於埀之久遠竊本此意擬將上項物品商由省垣通俗敎育館闢室一部妥爲陳列俾衆展覽豈惟壯社會之觀瞻抑足引學人之興感比來從事省敎育事業頗有設立全省敎育博物館之計畫將來該館之成或即嚆矢於此則　校贊助之功不亦偉歟如荷贊同請予賜復毌任企盼 
[慰勞水警類誌]  
　　江蘇水警二廳長兼蘇當道尹趙雲生君以所屬各專分署長警自滇事發生以後實力防範卓著勤勞特委　二科一等科員何君於昨日抵滬分往第一專署所屬之南滙上海松江奉賢　浦川沙嘉定各處逐船慰勞并代表趙廳長誥誡謂此次南北競爭係屬政治問題本省將軍巡按使自有權　不難和平解决我水警務宜抱定保衛治安宗旨服從命令勿失本性　宣布　大局平定每一巡士准各犒賞洋十元官長等亦當從優奬勵云云　又聞蘇省齊巡按使以金山縣前由黨人煽惑水陸警衛等隊獨立未成業經水警第一專署長親往剿平並將附和之馮炎鑫等獲案懲辦所有擄去之師船鎗砲等械亦已追回惟查第一專署所部五分署之管轄區域均與浙省接壤値此黨人圖謀甚急仍恐有人暗中勾結誘惑譁變爰於前日委派李　鄰來滬會同第一專署長沈葆義前往現駐嘉定之第五分署南滙大團第四分署上海第三分署靑浦第二分署　行第一分署傳齊所部各長警剴切　慰以免意外 
[水面防務之愼密]  
　　上海防守司令部昨日傳諭所屬　浦江爲通達浙杭之要道且海軍火藥庫及製造局皆設浦濱水面防務尤甚緊要應自下午七時以後禁阻船隻夜行除飭鈞和舞鳳兩艦保護藥庫軍廠外並派水警仁勇洪平兩兵輪通宵梭巡以昭愼密 
[淞滬警察獲奬]  
　　江蘇齊巡按使因上海防務加嚴以來淞滬警察保護地方不無勞動特會同馮上將軍電請北京政府給奬現已核准卽飭江蘇財政廳就近撥給賞洋五千元齊使即電飭淞滬警察廳長承領照發當經徐廳長核計各區署所隊警每名應賞洋一元八角九分六釐昨已諭飭各區警正承領照給 
[今日舉行賽馬]  
　　今日爲旅滬西春季賽馬之第一日中西　　　往　賽　必異常熱鬧英美總　麥　雲君恐有匪徒混入試其搶竊手段　特諭飭新老閘兩捕房捕頭届時多派　捕分往賽馬場内外妥爲照料又聞公共公廨關讞員以今明後三日爲旅滬西商賽馬之期除照請陪審西官將各捕房瑣案提早訊理外並諭檢察處條示公堂門首於賽馬期内午後　理讞政俾本　辦公員役及當事人等一體知悉 
 
 

Page 11

 
 
[復旦公學運動會紀事]  
　　　家　復旦公學於前星期六（即六號）午後開春季運動會中外男女賓到者數逾千人二時起先由童子軍表演二時半開始運動詎至四時一刻正在努力競賽之際忽大雨始注致一半重要運動暫由公正人癸令中止而該校童子軍及參觀席中南洋公學童子軍　學生仍挺立雨中不爲稍動臨時由兩方西敎員　令在大雨中換物賽跑一次泥塗　競　　精神奮發觀者甚爲驚歡聞　有　行試演之各項運動該校定於星期二午後二時如遇天晴續　舉行任人參觀云 
[寰球中國學生會日校請人演說]  
　　本月六日星期六上午寰球中國學生會日校請道尹公署敎育科科員楊子永君演說略謂吾　從前以八股取士國民舞文弄墨在科舉場中競勝不知國勢之寖弱外忠之將來即入政界若農工商海陸軍等皆茫然無　外交　是失敗國土　是割棄　之實堪痛恨今者歐化東漸民智日啓廢科舉興學校肩斯重任者惟學生而已憶昔革新之始余在内地創辦學校經過種種困難不可言喻蓋内地人民固守　法視新學爲畏途種種阻力由是而生凡　兄送子弟入校肄業咸希望其將來在政界佔得一席地富貴之家出巨資以培植之貧困之士每望而却步要知富家子弟未必盡屬智士貧寒子弟未必盡是愚魯所以然者困於經濟耳其中湮沒英才不知凡幾故今日之學生旣得父兄之培植有此學校之提倡務宜勤奮好學蔚爲國家有用之才　漠然視之幸甚詞畢後又經楊校長德鈞邀請汪君登　演講謂國之盛衰在乎人才有良好之國民不患無良好之國家即使國家衰弱有良好之國民尚可補救無良好之國民終不能持久故人才乃國家之寳亦世界各國所公認故欲謀一國之强盛當先搜集人才欲求良好之人才不得不歸功於敎育且今日之農工商各界皆在劇烈競爭之時欲求結果勝利亦惟敎育是賴吾儕學生有此重大責任安可不汲汲焉以求達到其目的自初等高等進而至中學大學以及專門等科取其性之所好求得一種學術他日出而問世利益之大非一人一家已也詞畢鞠躬而退合座鼓掌不絕復經楊德鈞答謝全體學生向楊汪二君起立致敬而散 
[薄克明行將來滬]  
　　美國學　靑年會幹事薄克明曾任事於彼思尼亞學校靑年會去冬艾迪　印度佈道時薄君亦在該處襄助作個人佈道工夫此次由艾迪提議　請薄君游歷中國諸靑年會並組織小團體授以基督徒作工秘訣擬於本月間　滬云 
[地方捐又有起色]  
　　政局鼎沸各省多望本埠南市戒嚴日久商業疲滯工巡捐局收取地方捐欵大爲減色該局税務主任許劍靑以此項捐欵係備地方公用非他項捐税可比一經停滯於地方公益大有妨碍爰敦勸各商業領袖請其轉致各商舖務各勉爲其難照常輸　庶地方要公不致停頓聞各商家皆力顧地方公益日來繳納地方捐者較前踴躍云 
[奉賢續購賑米]  
　　奉賢縣知事雲海伙以該縣災民待賑甚急而前購六千石賑米已經散罄故又籌欵派員來滬採購食米二千石　經辦齊詳由道尹飭行各税廳免予　釐給發請照於昨日由滬起運以便散放 
[火車碾斃行人三誌]  
　　日前有年約五旬某甲在太陽廟鐵路軌道上被火車碾斃由十一　地保兩請檢廳蒞場驗明棺殮厝壇候認各節已兩誌前報茲　甲即童桂松住寶　金九圖小　家宅現年七十七歲昨　其媳童胡氏孫童永根將棺運回安葬 
[車夫倒斃]  
　　住　七　路　通知人　　成　　爲　　　午後　一西人至　總會因奔跑　　　經　車　氣絕倒地　死由捕房將尸車送驗尸所昨由　妻張　氏至捕房請　锡驗自行備棺收殮 
[夫妻口角之禍端]  
　　北京路　　里七百五十四號門牌南洋　邢　生（即邢頌笙） 
之妾王氏另居新閘夢盤路鑫益里五百零九號門牌前日不知何故與邢口角後即吞烟斃命業經捕房將尸　入驗尸所報請公共公廨　西　驗明吞烟身死無誤諭邢棺殮　候傳訊 
[再誌將錯就錯之婚姻]  
　　俞楊氏前至法公堂控稱於數年前出洋一百元購女孩阿鳳爲養女詎被挑　布疋之張阿毛誘拐捲逃業已報捕拘案如張能償還身價不妨許張爲妻判張交人銀兩保限十四天先繳洋五十元尚有五十元分五個月拔淸在案迄今尚未保出昨日原吿續求訊追張由伊母繳到洋五十元求將伊子開釋並請將阿鳳給領成婚張供民人小本營生每月拔洋十元實情無力母親所繳之洋亦係向人借來尚少洋五十元可否求恩寬免楊氏又稱阿鳳被張誘逃婦人將錯就錯許伊爲妻已格外通融現在如少分文心實不甘請仍已阿鳳給婦人領回另行擇配　讞員判所繳之洋暫存捕房着張阿毛覔保出外限七天再繳洋五十元如違將所繳之洋發還阿鳳仍交俞楊氏具領 
[押店内並無私土]  
　　禁烟驗銷局查悉正豐街正豐押店主張廷芳販賣私土於前日知照老閘捕房派令中西包探協往該店内搜查未獲而返 
[弔銷季吾氏膏店執照]  
　　公共租界廣東路季吾氏烟膏店因收買波斯私土煎膏混售經禁烟　銷局查悉以其偷漏關税並碍烟禁進行禀請公共公廨將該店主范季吾傳案訊實判罰銀五千兩吊銷照會在案茲悉該店照會前日已由工部局知照老閘捕房派令中西包探前往將該店照會吊銷勒令閉歇 
[私購烟膏之處罰]  
　　漕河涇人楊兆侯前日來申私購烟膏大小共二百餘盒行經南市大達碼頭被警人贓並獲解送地方審檢廳前日午後由　木李　檢兩官開庭宣判楊兆侯罰洋二百元押候繳洋開釋 
[李炳義被拘續誌]  
　　黨人李炳義　某機關偵探在閘北　袋角地方緝　審押警廳辦公處已誌昨報茲悉該黨人已於昨日解送淞滬警廳訊辦矣 
[送還迷路女孩]  
　　四區崗警前日查獲迷路女孩一口當卽帶入警署　姚警正訊得該女孩名毛大住寳山縣境楊家橋地方現年十一歲當派巡警將該女伴送回家 
[抵欵延不料理]  
　　王仁泰延愛倫律師代表至法公堂控稱金蔚如於　淸光绪年間將升科單一紙向王抵押銀一千一百兩立有抵據後金向王言欲將升科單轉換道契轉出後仍來交還遂被取去詎以後延不交還抵欵亦分文不理向索游移核算利息須銀三千餘兩現又抗傳不到請提保人訊追諭候改提金蔚如並傳保人到案訊理 
[並不拖欠貨欵]  
　　蓬路申益呢絨店在公共公廨呈控湖北路愛華西衣店經理徐新芳　還貨洋七十餘元前日由廨傳案訊知被吿並不拖欠申益貨欵　判將案註銷 
[被訴人傳案交保]  
　　瞿宏聲控陳詠韶不付　價找銀四千九百餘兩又易　乾控錢錄臣私收保費銀三百餘兩又唐星泉控陳根泉不交地產又沈高山控蔡阿狗不交定貨又張芝　控張仲芳不還借　等案前日已由捕房將該被吿等傳至公共公廨請示中西官諭令分别交保候訊 
[違章爭歐之罰欵]  
　　有某粤　　張某二人在梧州路　錢　口角互相爭　由某　　捕一併拘入哈爾濱捕　　各　　一元斥退 
[印人酒性復]  
　　印度人克治生　次酗酒　　曾經　　有案前晚故態　　在蓬路一帶乘　　人　　　　　拘入捕房　　英領事　　　判令　　回國 
[寓客失竊銀洋]  
　　崇明人倪文彬前日來滬寓居南市開泰棧二十一號房間與　州人蘇永淸同居一室未幾倪出外購物回來查看箱内所存之洋銀一百元已不翼而飛追究茶房張石華一味推託立卽報吿第一區署由董警傳同張蘇兩人詰問俱稱實不知悉飭送警廰司法科訊究 
[私接電燈之結果]  
　　婦人崔李氏前因在家私接電燈二盞爲内地電燈公司查悉控經地方檢察廳飭警將崔李氏拘案訊押候辦在案茲悉崔李氏自收押之後經氏之家屬一再央人至該公司懇情願償燈費陸總理允之函請該廳免辦前日由端木棻推事官會同李檢察官開庭命提崔李氏至案略詰數語諭飭交保了案 
[女工行竊之薄懲]  
　　北四川路橫洪橋堍鼎新里才寳肥皂廠在地方檢察廳票控女工黃陸氏薛周氏　蔡氏趙李氏周張氏李刁氏陸卞氏蔡阿雲等竊取肥皂毛巾一案當由檢廳預審起訴審判廳前日下午由端木棻推事官與李檢察官開庭研訊命提黃陸氏等至案據該氏等同供並無竊取肥皂毛巾情事况氏等放工出外由該廠所僱日本人向氏等身畔逐一搜檢豈能行竊求察問官曰爾等如不行竊該廠如何來案吿訴姑念爾等婦女無知且爲數亦微格外從寬判各處拘役一天以示薄懲 
[攫取已經付質之時計]  
　　押店夥張連生昨至法公堂控稱李金堂於昨日上午將表一只持來質洋至晚上持質票來店言欲加質兩元商人將表取出正在估看價値李忽乘隙將表攫取而逸旋經報捕拘獲求請訊究李供攫表之事實係朋友王芝山所爲並非民人所攫求宥判押一月以儆 
[製造鏡片之改良]  
　　美國紐約京城乞卡珂地方克辣克眼鏡廠由克辣克光學博士 
發明克辣克鏡片原料燈潔質　堅凝且能袪除目光弊病抵禦各種光芒此種鏡片早已風行歐美現本埠英大馬路中國明明眼鏡公司爲改良工　起見新由克辣克廠運到磨片機械靈巧異常無論老光近光散光平光均能製造且無破裂之虞此種鏡片原料顏色　備有玫瑰茶綠黃藍白黑等濃淡深淺各隨時景現該公司已將此種鏡片呈請農工商部註册存案一俟機械運齊即當開工製造以應本國人士之採購云 
[永德精鹽公司之擴張]  
　　永德精鹽公司所製之衛生精鹽係由化學專家用國產製成經中西名醫化驗均稱有益衛生發行以來營業尚稱發達現因原有製造處不敷應用特在法租界巨籟達路另設廣大製造廠一所定陰曆四月初七日（即今日）正式開幕云 
[滬海道尹公署批示二則]  
　　木　恒豐等號禀懇免重遷以恤商困由禀　均悉　飭行上海縣知事及工巡捐局長迅即會同查議逕商浚浦局酌免重遷矣　即知照仍候江蘇交涉員批示此批 
　　民人謝善慶禀童勳全等不法愈張生命愈險請求飭縣澈底根究由　狀悉據禀各情案涉初審範圍　靜候該縣訊辦此批 
[淸理官產辦事處批示]  
　　淸理江蘇官產駐滬辦事處批顧紀生禀云禀悉該民人承買官產範圍内上邑二十二保四十三圖道字　充公灘地前以被傳妙全等赴上海地方審判廳朦控地保俞福祥盜　墳地等情禀請移廳註銷控案轉飭遷讓當經本處據情錄批函知地方審判廳查案　復旋准地方審判廳函復傅妙全一案判决理由因原吿人傅妙全　對　該地　墾估尚未撥　升科故僅認爲原　户實　行政處　毫　妨礙　有查塘工局地　楊丁兩姓　地　傅　地直接批連　　生有　冒領情　殊難臆斷等語查閱來函傅妙仝墾估之地旣未升科即屬官產　　能因其現在耕種　爲　原業户資格更何從發生冒領情　且旣准審判廳原案判决於官產行政處分無礙即無再行移復之必要　禀　情　候飭　該　地保嚴諭傅妙全等即日遷讓歸該民人　　執　内所開四　釘　收管　　　佔即予移　　　　　 
[氣候報吿（上海徐家滙天文文臺天氣測候報吿）]  
　　已過者之報吿五月六日中國低度已分兩中心一在遼東一在江蘇日本東部有反旋風本省海濱有兩旋風上海下午大雨七日上海氣壓漸升風已轉向西北其勢漸猛夜有雨晨陰七日下午四時上海氣候温度至高五七·六至低五五·四去年同日至高七八·一至低六○·八 
　　未來者之推測七日下午四時三十分預測海濱自北至西之風頗烈天多疾風而有晴意 
雜評二 
[江浙無開戰理（訥）　　外間近又傳江浙或將開戰說以余度之决無是理也浙江獨立近雖加一度之表明然所表明者亦祇表明其决心以或力迫袁退位而已决不以武力迫勸退而未獨立之鄰省也故謂浙先開戰端者必無是理也江蘇雖未獨立而勸退之意已表明與獨立省同使勸退而目的不達者勢必將進一步而趨浙江之後塵决不返而走於極端之反對也故謂蘇先開戰端者亦必無是理也 
蘇浙旣均無開戰理則戰事將何從而生乎即有人乘機挑撥者又安有效力乎 
專件[鹽墾兼辦說明書（張嗇庵）]  
　　余之於鹽墾也持分區規畫分年進行之說有年矣始而託於鹽之人非之疑之百計以沮之十人而七八焉旣而五六焉近亦尚有其二三終而託於墾之人疑之雖不至沮而未嘗不近於非十人中則亦有其二三託於鹽之人之疑而非而沮　以鹽爲利懼墾之妨鹽而於鹽爲保存之計也不明於分區規畫之故也託於墾之人之疑而或非也以墾爲利慮不盡去鹽之足以妨墾而於墾爲急進之計也不明於分年進行之故也是二人者於吾說終有大明之一日而今則尚不能無待於說明業鹽者爲鹽墾相妨之說亦久矣其言以爲鹽須草煎草須地蓄而墾則供煎之草乏而地利失煎丁恃煎爲生卽恃草爲生草不足煎則鹽竭而人業窮鹽引潮墾拒潮墾利雨鹽利不雨兩相反則天時戾此其大要也往者吾嘗爲之　方而度地布寸而度草權草而度煎最煎而度鹽矣寬於煎之需以備草寬於草之產以備地　溢於備之外則墾而地利正雨啺暘系乎天不可知者也潮系乎地可知者也使宜墾者别爲墾之區宜鹽者别爲鹽之區以可知者應有定之天而以不可知者聽無定之天而天時均者以爲爲人吾方慮官人者無人之計存也設爲人計則利濱海之人者固無過於鹽墾兼辦吾始所持　理想也十餘年來更試迭驗利鈍起伏乃一一著爲事實可與有志鹽墾者張日抵　而談得失矣吾之試驗始自吕四墾與鹽分墾先而鹽後本肝膽也而楚越之亦遂時時形其抵　繼於餘東西溝通而試之又於吕四參驗之事實與理想以合今請先言吕四 
吕四於淸光緖二十七年劃分鹽墾界留隄北三十總及丁蕩各　蓄草而於三補荒地開辦墾牧公司二十九年以銀五萬餘兩購買李通源舊垣續辦同仁泰鹽業公司墾則築隄禦潮　渠泄潦帥井田法治田鹽則雜采各舊法之所長芟艾各舊法之所弊胥試焉首事整理大修　　增削灰場　煎舍浚汪塘疏潮港添置滷桶　換鍋鐅所以　煎　之產鹽者無　備也（此項用欵開　　費銀　萬餘兩現每年需費銀二千　兩（添設草場　貼草本另　桶價增給桶　汰忙工　差擾平錢價備戾振　　維煎丁之生計者無不至也（此項特别郎丁費每年需銀三千餘兩）年餘效薄會部令精　鹽色增另　數乃又力求改良之法就丁蕩東南設試馳場藥隄開港　　　　仿東法關鹽　十六排　滷盤二百三十八隻　滷池二房　　　　　鹽　試煎　　　　　九千餘兩並於　　二十　　　　　　開通潮港一千四百八十七丈四　尺灰場五十方方各一千二百丈築墩基一千三百二十方丈建舍二十九間置竈二十四具造大滷池二十立方丈計費銀二萬七千餘兩　聚煎鹽潔於普通煎鹽成本較東法鹽爲輕尚較普通鹽爲重）時則銳意改良未暇計改良後之銷市與價格旣試則鹽色精良而需本較重求增價銷路於鹽官則大摧阻不能續進則又圖補救之策仿松江板晒法刮土淋滷滷潔鹽白計本較輕於聚煎之鹽因就丁蕩東西各設板晒場一處（試驗場現亦改辦板晒）闢場築墩建舍開通潮河港四千一百六十六丈三尺築淋滷塔一千二百處置晒板一萬三千塊計費銀四萬二千餘兩頻年板旣成熟產亦漸旺結晶之粒不在北鹽下然爲顧煎丁生計舊法之鹽不能遽廢也不能遽廢卽應爲　供煎之草蓄草之地此則區分鹽墾之不可以　鹽墾之區分而後歲月漸　無彌望荒廢之地無一旦失業之民設如託於鹽之人所疑則　自營墾耳何必及鹽循舊法管鹽耳何必仿東法之不已而聚煎而板晒費銀二十餘萬兩而又爲煎丁爭桶價爲竈户爭草價爲垣商爭牌價機與鹽官斷斷而訟如是其不憚煩耶今須先牖託於鹽之人以墾無妨鹽已著之事實列表明之如下（未完） 
來函 
[章駕時宣言]  
　　寓滬湘人前江蘇陸軍第二師師長陸軍中將章駕時近因黨派複雜意見紛歧昨特刋發宣　書原稿錄後奸人竊國羣謀自救滇黔一呼三省繼起帝制雖云暫停退位尚無期限而袁氏之勢力且有加無已嗚呼此何時也凡我國人對此時局諒應不作樂觀之想而謂革命之已成也數月以來同志諸君子聚居滬上各樹一幟以謀内地獨立而爲南疆之助經營至爲困苦乃日復一日謠言百出所圖迄無一成即江陰一隅之興不旋踵而即消滅氣之不振至斯爲極論者謂由袁兵林立無從事着手之處地方念重有投鼠忌器之憂以故徒張空拳無補事實進步之艱良由於此嗟乎此說駕時亦旣聞之今且身歷之矣實則凡茲　說仍屬一種形式上妨礙究未盡合於今之情勢也質言之吾輩門户之見太深分道而馳各不相謀實有以致此耳當民國修建之初有心人一舉從前秘密結社變而爲健全之政黨陶煥卿之死光復會乃有間言聯合會即乘時而起中間遞併而爲進步黨遂與同盟會改組之國民黨隱然成對待之勢兩年以來議院之交鬨報章之攻訐時有所聞卒至兩敗俱傷釀成今日之帝制覆轍在前爲日幾何凡我同人諒未忘此當斯時也爲黨僅二不幸爲客氣所乘其弊害尚猶如此况今之滬上所謂集會者即國民一黨一分再分勢成鼎足私人所標數且倍之而進步黨尚不與焉滬上機關之設麟次櫛比互相標榜者有之互相攻訐者有之一事之成也曰吾黨先爲之一着之失也曰爲他人所累責人太周責己必約馴至一籌未展而謠諑每軼於事機同氣相猜至親且疑爲　牒以此臨事不僨何待固不俟袁兵之多地方治安之牽制也夫聚棄不足名樹積土可望成山故棄根本者不能成吻合羣力者始足言功稍具知識罔有不解此理者吾儕罔顧死生惟國是救今已共處漏舟之中不濟則沈寗有獨存之望縱平時或有私人意氣或爲黨義所拘或存省界之見或有獨利之心凡此均屬人情之常寗能保其必無惟此均非可以施諸今之日也不觀夫數月以來聚五省之力舉國洶洶惟獨夫是懲理不可謂不正力不可謂不厚乃以言討袁袁固依然未倒也以言護國國故仍在風雨飄搖之中也縱天眷我民獨夫退位而權利競爭之禍淸廷復辟之風且相繼而起其危殆更有百倍於今日者亡國之憂寗有已時國將云亡更何有意氣黨爭省界權利之可言乎駕時獨居興念百憂叢集感憤至極厭世之心輒油然而生自顧旣愚且病無一毫能力可益於世所望者我二三同志勿以杞人多慮斥爲無病之呻其已列國民黨歐事研究會中華革命黨進步黨民意社及各黨會者互相規引結合一致爲有統系的秩序之行動至向無黨籍或我愛國軍人　國　心旣同所尚自無二旨亟起共相提携勿私張一幟而爲標新立異之行總之火至燃眉非杯水可　衆矢　發惟一的是趨由此日圖　猶可爲不然一袁來去衆袁且來外患内　　於一時國亡身死更有何處可以眷此　　兩字也生死存亡在此一間執筆乃此毛　　然　　　　　　此　　　　　　　　　　　　　　　　　　　　　　　　 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
海上瑤琴 
[新編歌劇秦廷匕（非經許可不得排演）] [  冥飛]  
　　第二場勒諫（續） 
小生白先生　之　理只是王道　近功敎人怎的忍　得下去外白嗳千歲卻不道十年生聚十年敎訓只要上下一心時時刻刻記得國仇又何必急在這一天半日太 
監上白啓禀千歲秦國將軍樊於　求見小生向外白先生且請廻避待小子見他向太監白請樊將軍進來外下太監白有請樊將軍凈内白來也上唱邁步我把東宫起 
血海寃仇要訴明見小生介白外臣樊於期參見千歲小生小子丹也有一禮請坐凈謝坐小生想小子與將軍咸陽一别不覺已過多時爲何落得這般狼狽凈白一言難盡唱狗讒臣忌功將我害滿門家眷　當災只剩我衰老一年邁借兵報仇特地來小生原來如此將軍鞍馬勞頓且請到招賢館稍憇待小子慢慢　計與將軍報仇凈白謝過千歲小生白左右送樊將軍到黃金臺招賢館去者太監應是引凈下外暗上白千歲適纔樊將軍到來可是要千歲與他報仇小生白正是外白可曾答應於他小生白小子呌他暫且往下慢慢與他設計報仇外呵呀千歲呀唱我有心要把那暴秦來掃就不該容納他亡命的臣僚要謀人爲甚麽敎敌人知道望千歲收成命讓他去逋逃小生白小子主已定先生不必多言下外白咳正是酒逢知巳千杯少話不投機半句□下 
塵除觚剩 
[靑館筆記] [  吳遇春]  
　　何心隱 
明隆　時有何　隱　江　永　人也　顔山　　倶　劍俠聞　隱少時嘗師事山農山　有例　事之者必先毆三拳而後受拜　隱　事山農　其所行意　　一日値山農有狎邪事俟其出而扼　亦毆三拳使拜削弟子　遨遊江湖有吕光者力敵百夫與　死友心隱每言天地一殺　而堯不能殺舜舜不能殺禹故以天下讓湯武　殺桀紂　得　下嘗遊吳興幾誘具豪爲不軌又嘗與一富室子善偕之數　里外忽詭　曰子能殺　我且先殺汝挾之湖中促　書抵家取數百　而　縱之　御史耿定向　友善遊京師與處適故相張　　來　偶坐不及深語旣去忽謂定向曰此人能操天下柄　向不以爲　又曰分官欲滅道學而不能　亭欲興道學而亦不能能興滅者茲人也又　定向此人　殺我子　　之由是　縱遊江湖間放浪大言以爲非久可得志而　至聚徒無識與不識聞心　名無不心服事稍稍聞江陵　江西　廣撫按密　　後得　於　北見撫臣王　坦坐不　跪曰若安敢殺我亦安　殺我殺我者張　也　健卒痛笞之百餘乾笑而已至獄門人涕泣　　飲食亦一笑而已途贈金者前後數十起皆不受獨受一　貢士十金曰而有夙緣可受也遂死 
　　陳文偉 
　　　陳文偉武　人　力過　嘗夜出躑躅田　猛虎撲地來兩手扼虎吭兩足蹴虎勢虎喪氣不　動尋死後　會試　屋火士子　無所措文偉以右手抵牆頭左手持圍中人　肩而出　及千人亡何火　迫揖後至者曰吾力止此矣由是名動天下越數年　山東安丘令流賊百餘　掠庫文偉勅史無動吾無慮也羣賊大掠庫金　良　問左右曰賊去幾何　三十里至迺　左右以一　一　來馳赴之問誰爲賊首發彈中左耳再彈右耳又中之賊大駭伏地請死文偉徐言曰　爲吾送庫金還羣賊唯命文偉以一騎尾其後抵署羣賊自分無生路均待罪文偉曰吾何有諸賊奴各杖三十遣之文偉自負拓弛不以見功御史　以縱賊　劾　官罷歸 
滄浪餘韻 
[小鹿樵室詩話（續）] [  吳遇春]  
　　梅伯　叙舒伯魯綠猗軒詩文鈔曰凡詩閲一二字而可意得其全句者非佳詩也此言誠然詩貴含蓄不盡耐人尋味若一味直說亦何貴乎有此詩哉伯魯名壽楚之　浦人詩文均有法　柏梘入室弟子曾滌生侍郎歎其奇才年未至三十而卒惜哉設天永其年造詣正未可限量今略舉數章以志梗槪金山空碧亭云天風浩蕩　昂頭九派濤聲檻外流　樹浮烟瓜步雨半帆斜日石　秋荻蘆兩岸飛晴雪烽火連江起戍樓　倚　欄感身世百年無恙一扁舟雄縣見月同舍弟兼寄邊秀石薄仲默都中云霜華着瓦氣蕭森向晚孤城衆籟沈客路　人京　夢他鄉見目弟兄心那堪遼海三　涙又聽高樓一夜碪寥落故交餘　輩前宵同話鳳城陰 
世界思潮 
[飛行病（譯大陸）（續昨）（逢一）] [  鴛雛]  
　　　立佛醫生　著書曰職業之　述凡在空氣壓力深重之時忽然奔至　空氣壓力之地雖數時間不易發出病象而尋常身體之苦惱爲筋肉　節　麻木在臂膊膝骨大腿之間時時受此影響至同時别種關節亦爲牽動是種麻木之病可以延至數時或兩三日余有時遇而肢麻木病之人即加壓力爲之　擦亦不覺有所痛苦當減少空氣壓力之時鼻觀中每洩熱血或腹部受痛及嘔吐諸苦　有工作之餘四肢忽然麻木　於無覺而躓　病爲　業人　恒有麻木在四肢下部脚部能力全失則減少空氣壓力之後類多發現　病　分　端暫時　永久是也 
軍　中之飛行家爲責任所　不能預　之備因　備　計惟昇平　代　之英國飛行隊少　威亷　因欲防避攻擊　行機之　炮不得不挾而飛升自四千尺至一萬二千尺往　減少空氣之壓力少將日爾　忽經痛苦於脚際筋肉有似撕裂者余之脚　完全失其知覺至難移動　種痛苦散佈於　體之别部分幸而余　臂　有把握乃力轉機器向英國軍隊而下漸漸移時覺各部分稍得復原直至沉　地上此種痛苦又復鼓動 
若爲身　健全之飛行家緩緩進行可以免諸痛苦惟軍隊中之飛行家總有猛烈　進行然　有何方法避此等刑罰有人謂製一　衣包裹空氣勿使有失則忽然改變之壓力可以調和 
（未完） 
自由譚屑[  鶴雛]  
　　知其不　爲而爲之者徇志與道也知其不可爲而不爲以待夫可爲者察時與勢也徇志與道處其常察時與勢處其變 
國是至於今日亦云無更可破壞之餘地人心至於今日亦云無更可收拾之時　貢此罪言抉目以待 
小說二 
[俠情小說紅繁蕗别傳] [  天虚我生]  
　　第三十六章（續） 
舒勿林掖海龍於室之一隅其地已近守兵室嘈雜之聲時時　窻檻透入於此作私語乃不患爲白拉根内所聞其實白拉根内此時倦睡已同暈去不能聞二人語矣舒勿林乃曰海龍吾有一挈要之語須汝答復即汝於紅蘩蕗欲其今日死耶明日死耶死於此處耶斷頭台耶抑汝日的但在嘉蓓他非汝所計耶海龍曰此汝何必多問吾不吿汝吾命即在嘉蓓之存亡耶舒勿林曰然則是矣蓋汝所急在得嘉蓓而我所急亦在令白拉根内以嘉倍授汝此事實足辱白拉根内白拉根内辱則吾之恥雪矣海龍曰空言無益汝趣言其策奈何舒勿林曰吾策第一須令此人今夜得一寗睡使精神少復然後授以紙筆令其作書致其羽黨海龍曰是不將召致羽黨令其來救領袖矣舒勿林曰否此送信之人吾當遣人監之同行則彼又將何從施其狡獪明日平旦則吾儕即可引白拉根内同往且并携其妻往海龍曰一女子耳復奚用舒勿林曰一女子耶然能牽制紅蘩蕗者實唯此女子耳此事尤當出之秘密弗爲紅蘩蕗所知海龍曰但汝又何從知其妻住地舒勿林曰吾固知之爾日吾　尾之至門次也彼尚有一友曰安特魯明日亦當誘之同行届時汝可與犯人共乘一車并選精卒五十以備不虞蓋紅蘩蕗黨徒盡罄所有不過二十人即遇埋伏以五十精卒敵二十英國紈袴寗云不克 
 
 
 

Page 15

 
 
   
 
 

Page 16

 
 
   
 
