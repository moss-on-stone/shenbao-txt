# 1884 - 300 - 4904153

 

Page 1

 
 
[第十九號畫報出售] [  申報舘主人啓]  
　　我朝幅𢄙之廣爲互古所未有八月上浣西藏遣使入覲賫呈貢物七十餘種仰見我國家厚澤深仁無遠不屆京友摹繢朝貢圖郵寄南來一切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法人大遭懲創死傷無算陣斬法將首級多名在馬祖廟地方懸竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隠漫錄圖說一則閱者驢之此佈 
[論援臺之難]  
臺灣地長二千餘里而生番境界實去大半淡水基隆爲八臺要路其餘壤海四面雖有他口可以進發而船艘灣泊極難故法兵之犯臺者於是卽劉爵帥之守臺者亦於是他處援臺之兵與夫接濟劉軍之器械藥彈必向此二處四入故法人之封禁口門盤查船隻嚴絶救援者亦僅在此二處此全臺形勢之天成而法人蓄怠規取臺灣自去年春夏以迄於今吾華之統籌全局者當早識之而預備之也或謂臺爲閩屬臺之利鈍閩省之得失也閩中督撫本　知兵而船政大臣又復歴承其弊軍務之不可靠夫人而知之劉爵帥未抵臺璄閩省尚一無布置何况於臺巡撫照近年奏定章程駐臺半年大約亦以此爲具文居臺之日無所事事雖鎭道且有兵備之權鄉紳常有圑練之衆而非禀命於督撫則勢有所格不能先事而貽張皇之誚故劉爵帥到臺一月法船卽已直薄基隆先遭小挫後竟大勝爵帥所恃以進退者在蓮用智謀而非軍實充足之功也夫以爵帥之智謀而又得地勢之險阻以高馭下以中策外度蠢爾之法人給吞必能逞志然以智取者權宜之用若以孤懸海外之地而欲久守勿去憑主客勞逸之形以老敵師則非儲備充足救應聨絡不爲功然則臺事之恃閩援者又夫人而知之矣奈何馬江一戰師船盡燬使法人回犯臺灣從此絶無後患也夫以馬江戰時情形與閩中前後郵來諸信及現在京官合堨張何二人之摺知閩自爲閩臺目爲臺卽馬江不遭挫敗亦無援臺之議然自法人視之則謂閩江有船臺援不絶基隆淡水不能堵絶其口商船軍火隊能阻遏其來夫是以用詭謀給我而出不意以創之也現在臺事幾於不通消息聞爵帥所統之兵數竈單弱借助於林氏　練嫠敗法人所需軍食與基隆儲煤尚足支持惜火藥缺少彈子不多再禁幾戰勢將告匱有自波處來者謂砲臺據險又設沙袋足以禦法船之飛彈惟臺基在山俯打法船未能卽中故與法戰時誘令登岸而以鎗擊之臺上之砲則不放以省藥彈夫省砲中所用以資放槍籌畫極精矣現聞又令人來滄購辦製造火藥物料將自製以應用此則運道旣絶不得已之事耳竊謂爵帥足智多謀坐鎭雍容法人終難得志近又新拜閩撫之　命則全省鎭協之兵可以檄調移緩就急不若先時之權在何張臺事庶幾有外援矣第所難者全閩之兵無處不可撥調而無船以渡之也伏波藝新留此孑遺巳屬萬幸然藝新旋毁僅存一船通道臺灣則現在法船扼守要道游奕洋面伏波其能當之耶法人旣行封堵口岸則基隆淡水之外自有所設之水雷魚雷等炸船之物伏波行乎其上又將灰燼且船局所造之船全係木質又不甚大平時愈接大憲告然號稱兵輪若今日之事則非歴任船政大臣所能夢想其船之不禁攻擊不待龜策而知故爵帥雖授福建巡撫之職而依然困守臺灣也楊石泉制軍統兵入閩不取海道而至延平先行操練然後到省竊謂省中自是重地第目前馬江並無法船蹤跡臺事實在吃緊若拘拘於練陸軍以守省垣而不知籌水師以救臺灣恐非朝廷命將出師之本意而閩人與天下之所屬望也又聞左相以楊制軍先已到閩擬駐兵閩浙交界之衢州以成居中策應之勢失現在法事豈從前赭幾比哉衢州城界閩浙之間然用兵之處相離甚遠如此而謂可以居中策應而法人畏之而不敢犯然則卽不必閩浙交界之處而亦可以破法人之胆矣或曰視在大勢首先當救臺灣左相老成碩畫楊制軍相與有成豈有不計及此而但以重兵守省城之理更非虚張聲勢僅爲控制閩浙之計者所難者無船渡臺卽左與楊亦不能爲劉爵帥謀也噫馬江喪師之罪誅之不勝誅矣南北洋坐擁師船安然無事致閩事糜爛至此而不救不深可痛哉雖然各督撫固畛域太分然越境出師亦須先奏朝命是亦不得專爲南北洋各大臣咎也 
[諭旨恭錄]  
　　九月初七日奉旨這所叅疎防監犯越獄同逃之管獄官値束鹿縣典史唐贊鏞　卽行革職拿問交李鴻章提同刑禁人等巖訊有無鬆刑賄縱情弊按律定擬具奏有獄官東鹿縣知縣溥祥着革職留任勒限嚴緝逸犯傅小進杜小五務獲究辦餘着照所議辦理該部知道欽此 
[天津西信]  
　　昨接本月初九日旅津西友所發之信云日本駐京使臣椱本君由京至津於初七日下午四點鐘時謁見李傅相叙談良久至初九日下午傅相卽親往答拜又云駐津法領事林春屢與傅相禀商要公所商何事外人不得而知惟傳聞法人之意擬在臺灣沿海四口均設海關各項賦稅徴收二十年其日後璧趙與否俟期滿時商之各與國再行定奪據華人言臺地稅項每年可收銀三百五十萬兩總署若肯允從諒可言歸於好然逆料總署决不允從也又云聞林領事日内將往上海與巴使會商一切又云傳相定於本月十五日晋京與總署各大臣商定機宜或和或否在此一舉矣又云在華法官日來時有電信往來津滬二處事機雖甚秘密然以意度之大約卽爲議和之事也 
[臺軍近信]  
　　本埠官塲得有基隆消息云該口原泊敵船合之淡水一帶已有十艘近又續到四艘共有二十艘日來朝夕操演雖未駛擾他處然勢實猖狂叵測我軍除省帥淮軍舊部外彭軍門新招之泉漳士勇驍敢聽令頗爲可用昨又奉統帥命續募五千名以便訓練成軍撥調防所惟軍械一時莫辦且餉項亦奇絀是則時局之憂耳 
[安抵臺疆]  
　　初五日本報據厦門來信謂淡水劉明府被法人截留兹得福州信知新任淡水劉虎臣明府九月初四日有信到省云八月念二日由厦門搭坐海龍輪船念四日到滬尾念入夜接淡水縣印等語是則前報之傳言未確也不禁額手慶幸 
[錄基隆廰梁上臺灣道禀稿]  
　　敬禀者日昨曾將爵帥於十三晚三更後漏夜傳令拔隊回援台北緣由約略馳禀去後時因忽忽未及詳細具禀謹將當晚因何拔隊實在情形爲憲台陳之十三日已獲勝仗法奴均已驅逐下嶺 
 
 

Page 2

 
 
是晚卑職到大營與爵帥談及軍事謂明日當有一塲惡戰仙洞旁高山爲敵人所必爭幸我四十磅大砲兩尊巳移置可以攻擊對面山頂之地且今日已經苦戰獲勝士心已壯再加賞犒法奴可以聚而殲旃矣正在談議間適章曹蘇三軍門到大營所談者亦係明日如何進勦如何接應并奮力弁勇當如何奬賞之事其時前敵營務處李彤恩卽已兩度飛函謂法明日定攻滬尾滬尾兵單孫軍門之勇萬不能靠若不派兵救援滬尾必失且領事費里德稅務司法來格云法人十四日十點鐘定攻滬尾攻破之後長驅到臺化臺北空盧料難低禦若臺化有失則全臺八不可問以洋人論則基隆重而滬尾輕以中國論則基隆輕而臺北重務請率師救滬尾以固臺北根本又引李傅相電信基隆兵單力强可守則守不可守不必强爭此孤注爲難一運兩信所云大略如是爵帥當親筆致書孫軍門與李守謂基隆兵尚不敷不能派隊馳救現已飛調甫到新竹之武毅右軍左營赴滬基隆今日甫獲勝仗諸將不肯拔隊萬難分兵請堅忍爲一兩日之守以顧威名而全大局爾時尚無拔營之意及三更時候李彤因又有八百里排單來營告急中間所云如何無從而知爵帥方寸已亂漏夜密傳章曹蘇三軍門卽時拔隊下艋經各軍門力求而帥意不肯仍飭拔隊各統領無可如何不得不勉遵將令三更後傳卑職吩咐衆隊問大隊下臺北着卽收拾行李卑職側聞之下不勝駭異當經力請其暫免拔隊待兩三日後看滬尾信息如何再行打算　回以孫提督係久經戰陣有勇之營兼有劉統領新勇營弁另柳春和一營李彤恩三百豈不能爲一日之守不日新勇到又多生力　百總請放心若棄基隆而不守則基隆以達官蘭而蘇澳非復愞家土地矣况守基隆卽守艋基隆不守敵人卽有立足之地不獨可以直下艋舺且到處可擾其關係大局殊非淺鮮曾之至再聲滬俱頙是帥幾難回總以顧臺北爲言且謂各統領已經拔隊我之軍裝行李已發毋須多談作速起程可也卑職無奈星後馳下臺北十四上午到郡晤商陳守知滬尾已經開仗孫軍門勇氣異常法人泊口之船不敢登岸卑職　與陳守會銜飛禀爵帥請其傳令各隊伍仍回基隆但大隊早發已不及矣此事之悞皆由李彤恩不滿意於孫軍門專義孫軍閂壞話甚至謂孫軍門三營之勇不及五百人且斷不能戰以致將爵帥之心徭惑直令數月苦守苦戰之功廢於一旦真令九州鐵不能鑄此一大錯矣大局已去徒喚奈何然不能不作亡羊補牢之計各統領到後爵帥卽飭令馳赴滬尾而水追脚直通基隆一路毫無議及卑職婉轉求懇現始飭令曹軍門仍回水追脚以上擇地駐紥以防敵人長驅而下基隆營盤經法人監旗并有鬼兵駐守然爲數無多尚可進取有土人竟請奮勇包打基隆而帥意不合眞無如何也刻下兵勇士民怨聲載道皆誤於李彤恩之張皇妄報不斬李彤恩無以謝臺北及基隆白姓矣卑職未嫻軍旅昨由陳守稟請准募土勇兩營與卑職督帶防勦卑職於土音素未習慣且倉卒募勇未經訓練其能用與否尚不可知惟有盡心整頓以効馳驅而已忙中率筆未盡所陳餘事容再禀違肅此祇請勛安伏乞垂鑒[  卑職梁純夫謹禀八月十八日申]  
[援閩消息]  
　　左侯相自到金陵已與南洋大臣商議餉事往返不止一次聞左侯相每月需南洋恊濟二十萬金曾爵帥以江南海面與閩毗連閩疆一動則江南自與受敵舞異恐不足以支長久現經司道會商侯相行時先撥十萬金就道隨後再解十萬金接濟全於每月應否恊濟俟部中核准再作計較侯相現委四川候補道劉麒祥爲全閩營務處江蘇候補道陳鳴志廣東連州直隸州會紀渠爲營務處又委候補知府黎褐昌爲後路糧台總辦駐江西河口又調河南候補道許星翼二品廕生李光瑜江蘇候補道李家驊運使銜運判潘露均派隨員差使隨員薪水每月只給銀二十五兩其府廰州縣以下隨營差遣者又數十人其薪水均每月十數金云 
[總統被劾]  
　　江南總統水陸馬步全軍陳舫仙方伯當同治初年隨曾沅圃爵帥圍勦髮匪率數十營薄雨花台下其時爵帥飭由龍廣山開地道紆回不知里數成敗不止一處幸卒取其鰁鯢而封之以爲大戮至今方伯首功猶藉藉於遠近之口此次方伯見承平許久而瘡痍猶未復元因深體養兵以衛民不可縱兵以殃民之意故兵自兵民自民　域不混使兵不得爲民害無如行伍廢弛漸　緑營故習方伯到防旣遲連汛太廣一人之耳目容有未周到之處又才大事事喜獨攬不輕假手於人難保無智者千慮之弊朝廷新簡陳伯潛　學爲南洋會辦權均通商大臣旣至不得不摭陳一二以報宵阡遂首劾方伯爲罪之魁夫求士於三代以下誰是完人况典兵者又貴大刀闊斧不宜爲細針密縷一糾以文法則千創百孔古來卓越戎行名高史册者其行事大抵近於跋扈豈獨方伯也哉現聞大府頗欲奏留以資熟于特恐嚴旨難於挽回故均默默未敢凟陳也 
[台州亂耗]  
　　台州友人致書温郡訪事人云台府陳六笙太守帶仝視兵營勇前詣臨海北岸稽查保甲土匪乘間麕聚竟將太守四面圍繞幾有性命之虞幸各處鄉圑齊出保護方得脫離虎口然其險已非楮墨所能書矣近又有該處鄉民因爭塗田起釁各邀匪類械門奮不顧身儼臨大敵城内店市皆爲之罷又傳聞日前陳太守假查保甲爲名將匪首武生戴某父子在席間矣下當卽梟自示衆今其餘黨糾聚多人出爲報復臨海縣監獄業已敵刧城守某都戎帶兵緝匪中槍身故此事詢之各衙署均言未接明又然温郡已到處傳揚諒非盡子虚也 
[教案賸談]  
　　温郡焚毁教堂一案各當道於前月十八日將一切情形禀詳省憲兹接回文悉温處道温觀祭先紀大過一次温州府胡太守先紀大過三次張邑尊摘去頂戴並紀大過三次現値學憲考試之時多士雲集倘竟翎頂全無未免外觀不雅故温觀察面諭邑尊且俟試畢再行除去云○間月初台州土匪將天主堂三處付之一炬並傷斃洋人幾名云○温郡教堂一事各當道與赫領事議定賠償各欵共洋三萬五千元分作四期交清九月初一日已屇第一次交銀之期而當道欵無可籌遂將社倉售榖之洋先行提用云 
[温州試事]  
　　劉叔灣學憲於本月初一日下午二點半鐘駕抵温郡雙門外碼頭是日文武各官均在該處呈遞手版迎接憲旌所有護衛砲船及紅單船亦均升砲恭迓沿江一帶各兵勇皆排齊隊伍如火如荼學憲登岸後至官廰略坐片刻卽乘八人緑呢大轎排齊全副儀仗由雙門大街轉過五馬街進試院傳聞學憲按試金華時玉體違和迄今精神尚未充復故次日下學講書及詣至聖廟拈香各事行禮之間必須兩人扶掖云○日内應試士子麕聚考塲左右趕考各店紛至㳫來市面爲之一振惟生意均覺清淡附羶之螘難染餘腥所幸坊間鉛板縮印各時文數日間售之罄盡故刻擬照上海價目外另加水脚若干以冀獲利三倍云○劉學憲於初八日考試永嘉縣文童正塲初七夜四鼓後開門點名時獲住外來槍手三名交提調胡太守訊問懲辦太守卽帶回衙署研審之餘供認不諱太守念其爲飢寒所近不得已而出此故當堂概不笞責僅令在考棚前荷校示衆云 
[吳淞紀事]  
　　昨報列英船克雷沙往申一事嗣悉該船非往申浦實攺泊張華浜美兵艦　而㕶之後○堵塞川泓浜一事刻已興工打椿大約一禮拜後卽欲將石船沉下矣○沿塘排砲一節早經列報兹已排至砲台前惟草房尚未盖完耳○前日道憲邵小村觀察委員李君至淞查勘各橋欄如有損壞須一律修葺完善李君刻已住虹橋一帶矣○禍安輪船金甌鐵甲船均已因公開往别處 
[上海龍門書院邵觀察八月課案]  
　　超等朱逢甲汪人驥汪錫增姚文枬秦惪楙姚文悼趙履謙黃晋特等唐日章楊元蟻秦贊堯王鳳儀凌貞鏞崔文瀾陳宗璠陳昌紳王汝舟孫照李寳沅沈祥龍一等四十名前十名沈祥鳳莊毓麒韓柳文陳昌陛朱樹滋李鍾珏　 
 
 

Page 3

 
 
昌鼎黃慈壽陳昌熾王仁業 
[賽船記二]  
　　日之夕矣敗葉敲風孤花斂暝案上銀缸吐花纍纍作乾紅色夢畹方劈松花箋作札寄閨中鏡影生復敂關相告曰今日爲西人賽船之第二天午後陰霾四捲暝曦漸舒淞水波澂隠隠若卵靑細縠四人於是飛輕橈破碧浪欵乎若紅蜻之點水瞥乎若游魚之擲波忽二舟風馳而至初則如驂之靳不相上下驀一舟爭先如鴈行之有參池睇視之則意大利兵船上人也越片刻又二瓜皮如飛而至船各一人奪標者爲第一監商船岸上各西人俱脫帽拍手賀之正舉足翹盼間猛波聲㶁㶁然第三次二舟又飛槳而至每舟鼓棹者有十人少選聞隔岸人呼曰意大利水手得彩矣嗣是而策四次則美水手出人頭地第五次則二號商船占一先籌第六次則意大利水手居然魁首等則夕陽欲下水邊蘆葦瑟瑟作秋聲至第七次賽而游人漸歸予亦無心袖旁觀之手矣夢畹曰此皆歴年常例我輩旣無得矢於胸中何必覼縷焉筆諸報牘子焉語我以日中所見以遣此良宵乎鏡影生曰昨西人在空場上設榖一酒肆以供觀賽者飲忽有一虬髯碧眼者擕一十七八女郎遴糟邱之勝旣醉擲料盃中肆主額血流被面今日則風淸日麗中西士女之聚觀者如雲而至或繡　或錦韉鬢影衫痕釧聲珮響荒灘蕭索一變而爲熱閙之塲然至明日視之恐泥雪俱無惟增幾許車輪馬跡而已夢畹曰電光石火轉瞬皆空凡物如斯獨賽船也歟哉生去因書此爲記恩欲爲閨中人一擴眼界爰附手札中遣細君 
[邑尊公出]  
　　上海縣黎壺山磊令於昨晚十一點鐘乘輪前赴金陵公幹聞尚須由金陵往蘇稟商一切也 
[滬濵雜述]  
　　前日下午五點鐘時有鎭江所招之勇約四百名附輪抵滬暫駐夏虹口朱家宅地方係陳統領及喻趙兩哨弁管帶聞不日卽欲赴防○虹口工義局所募之勇丁聞于今日附輪駛赴防所○往來淞滬之飛雲小火輪船捲水鐵葉忽色損壞昨泊蘇州河口俟潮落時雇工修理○昨晨洋務委員張翰卿司馬志鈞赴安定機船查看挖泥打樁等事勘華乘輿返水利局○旗昌洋行之永淸輪船在虹口耶松船塢脩理業已竣工於昨晨駛行出塢矣 
[鶯遷敗興]  
　　英租界三馬路有西洋婦人因遷居於昨午雇江北小車八輛裝載什物街路爲之阻塞往來之人均爲駐足適員工部局垃圾馬車停在西首其馬竟忽然跳躍顚播致將什物車撞翻後車夫韁難勒住一任馳驅及洋婦知覺曰毁壞什物不少隨命傭工追赶垃圾車間欲解送公堂究理雖溜韁而未傷人亦云幸矣駕駛者其愼諸 
[扛夫聚衆]  
　　金利源碼頭扛夫本年春間因爭作工頭聚人五六百幾成巨釁本館曾列報章盖本埠南市虹口金利源碼頭本有扛夫三帮昨金利源經手人欲另招虹口帮人爲工頭向當工頭者不服招集多人與爭勝而南市帮以此等工頭惟强者可得遂亦呼其黨類各持扛捧爲械三其約共千人虎視耽耽待時而動現在尚未定避正不知若個出人頭地也 
[醫院斃犯]  
　　法捕房前有送仁濟醫館醫治之押犯兩起一係貫竊天津輪船物件之順天人馬六及同黨劉春一係偷竊興聖街振隆洋廣貨店寳銀之張秋鳳潘和蘭刻馬張潘三人均將痊愈惟劉春仍淹淹未起昨馬竟明繩從優窗縋卜逸去張潘亦乘間兎脫劉正在病危一聞因嚇增重延至昨午十一點鐵後卽已斃命當經該醫館通知去捕房捕頭飭包探孫寳生前往禀官相騐矣 
[輿夫凶毆]  
　　英界四馬路富潤里某妓院曾向三馬路兆新里對面某轎舖定紥平轎一乘昨午後轎鋪將轎送至該院及回店有院中輿夫甲乙二人向索回鈔爭論多寡之餘將鋪主蘇人吳永春拉出吃講茶時甲乙等早約齊同伴先在彼處吳到時又復爭執輿夫等不問情由遽爾扭倒痛毆致將頭顱打破昏暈倒地輿夫見勢不佳卽鳥獸散吳經店夥等報明英捕房送至仁濟醫舘療治醫士騐得左脇及腰際被傷臉上左目頭額亦均有傷痕因卽留醫院而巡捕往拘凶手早已不知去向想該妓院斷不能置身事外也 
[英界公堂瑣案]  
　　金和卿訴稱拉東洋車餬口昨日悞並徐錦和卽醫我毆打致左眼受傷由捕拘案情騐傷究理徐供金將車混撞與論持蠻致相口角爭毆間悞傷其眼推求恩斷黃太守騐得金傷屬實且窮苦堪憐判徐罰洋兩元給與養傷完案○包探王阿二禀稱徐阿大冐稱包探夥向竊賊張阿炳索詎爲訿一併拘案徐供不敢冐充探夥詐擾乞求施恩張供並曾犯案業已攺過詎徐仍　爲竊賊意欲圖訛黃太守判徐責百板歲責五十板逐去○一百七十三號捕禀稱野鷄馬車夫陳蘭生駕車不愼撞倒老人碾傷右臂爲此將陳解案送老人至醫院據醫生着須俟七十始痊陳供碾傷老人事出無心尚求恩恕黃太守判責陳五十板離令嗣後宜謹愼駕卑免致傷人千咎○徐王氏訴稱昨在路被嚴金虎所駕馬車碰撞向論反被拳打適巡捕到來拘案請辦嚴供悞撞他是實並未拳打乞求明察黃太守謂嚴駕車擾禍尚取行兇判責五十板聊示薄懲○開波利薙髮舖西人訴稱失去薙刀七十二把查無外人到來惟細崽阿壽寳雇用替工人金進才時來走動疑其行竊報捕拘案金供何雇我替工後雖仍去頑耍并未行竊推求恩釋何供在波利做細崽雇金替工因洋東失薙刀查得是日何確來過是否行竊我不知情黃　 
太守商之施繙繹以該西人疑金行竊殊難憑信飭金交保飭該西人查有實據具訴前來冉傳金到案究辦　 
[法界公堂瑣案]  
　　昨捕房解送張永發沈和尚兩人請訊包探禀稱該南人於昨日點鐘圸一婦人扭進翁太守詰問因何衅沈供住西門内金家牌慺水烟袋作生意與張同伴張住八仙橋左近前日擕有烟袋五支出外求售張售去一支得錢五百又找售去兩枝得洋一元兩人各剩一支打至南誠信張遇友人開燈互聚其人索張會鈔硬將錢二百文取去張不允與之爭執彼等多人竟扭張毆擊我與此等人均不相識惟見化情形不得不從中解勸致烟袋兩支并錢三百文均遭打失并將我左目打傷後旋來一女子將髮解散說我毆伊遂由衆人將我二人攔住鳴捕拘押張供與相同并稱素識吸烟之人住在隣近却不認得不知因何揷身肇事現男女均在外面請薄詰可也太守着卽傳進該女供稱徐氏尚未適人家住英办曲江里該男子供稱姓吳名桂生爲薙髮匠女卽我妹因老母在小東門外藏貨店傭工現染被症故同妹前去看視伊等打架不相干涉太守再詰該女究竟因何起衅忽又教稱又夫在棧中做生意吳係我母之寄子爲母病前去探看在南誠信門首喚車彼等吵謂打架致失去銀梳押髮茉莉等首飾太守知此中顧有不實不盡隨謂爾旣家住曲江里豈該處無車必到南誠信喚坐明是男女混雜在彼吸烟着將吳管押先令賠償錢物待繳到再核該女斥退并將張沈兩人開釋下期到案集訊○八仙橋捕房巡捕見一人向前在奔一人在後追赶隨將二人一併拘住解歸大自鳴鐘捕房可詰據追赶者稱係薙髮匠因其人欠我洋三元屢索不還今又遇見向索彼卽跑脫因而追趕狂奔者稱並不欠錢且素不相識捕頭間而詫異詢其何故狂奔則默然無語因卽飭捕管押旋在身畔搜出小錢二千三百又大洋對開四開洋各一元昨日解案髮訊而索洋人竟不投到翁太守研詰之下據悞姓羅名光定胡北人現住褚家橋業銅匠並不欠伊洋元亦不與伊相識所有小錢係出洋一元從小惠門外陸家石橋灘上買來太守問買來何用答稱零碎搭用旋據備捕頭謂此人身畔帶有洋元恐小錢不止此數或者巳經售去亦未可知太守謂索洋之人諒必因小錢露眼欲圖拆梢不然其人何必逃避遂飭將羅帶圖管押俟意包探帶往灘上問明再爲核辦○蟻媒龔二前發捕房枷號業已滿期解案候示龔供上海有許多仇讐出恐遇害翁太守謂本分府當成全爾命着移送縣署遞解回籍○禮拜五 
 
 

Page 4

 
 
江北人沈文炳遞禀捕房翁太守着投公堂具訴詎沈竟貿然將其岳父鞠萬仁扭入捕房昨日解訊沈又遞禀太守閱竟見所控係岳父將女掯住不放回家因問鞠旣將女嫁沈向故留住不放鞠稱小的出外傭工伊等夫婦口角致女兒回來並其中曲折我亦尚未盡知太守謂旣無掯留情事着沈隨鞠同去領妻并以沈作事冐失申斥番沈尚嘵嘵置辨言家内無人倘領回後再逃去如何是好太守謂妻子當自家管束豈能諉之泰山耆一併出外同去領人如有物件擕回亦著鞠檢交與沈○前王洪氏扭朱阿玉至公堂稱小婦人在小東門外開設烟館朱來拆梢朱稱伊本女堂倌烟館名鳳仙園小的前去吸烟給少小帳以致爭執被控翁太守着將朱暫押飭包探前往查明是否女堂再核昨日堂期包探禀稱已往查過店名聚仙園業已閉歇旋該婦遞呈訴稱己將烟舘停閉敢拾回家朱執稱伊店仍將開設不過暫停幾時太守謂待伊開時爾將再去拆梢乎着責一百板以儆日後如查得該婦果又開設女呇烟館當加倍重懲 
[來信照錄]  
　　虹口安仁樂善局來信云敝局施診給藥向例於五月朔開診中秋停止今年虹口貧病更甚刻下踵門就診者猶絡繹不絶竟有欲罷不能之勢現擬於九月終停止給藥而内外科先生仍請在局常年施診至於散給衣米照當於十月初到局報名俟本局查明按大小户口給發恐貧民未易週知懇飭登報無如今年市面淸淡捐户有减無增經費頗形支絀還望諸大善士一視同仁慷慨輸助庶貧民不致啼飢號寒當有感解衣推食之大德也 
[更正]  
　　昨報被逼吞烟一事今有人來說並無花蝴蝶其人卽傭婦送人醫館後經醫生騐得亦未吞烟也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月初六日京報全錄]  
　　宫門抄○發抄旨五道○○侍讀王奏持叅大員立予罷黜片○又奏請擬辦劣幕非名片○又奏附叅知府片○九月初六日内務府國子監廂紅旗値無引見○淸凱等演炮完竣復命○富勒渾泰許應騤各續假五日○召見軍機惇王醇土○發抄潘霨奏藩司劉瑞芬等委辦營務事宜奉旨知道了欽此○又九江新關一年期滿徴收稅數奉旨該衙門知道單併發欽此○又建昌守崔國榜調贑州守奉旨吏部議奏欽此○又候補倅藍鑑等期滿甄别奉旨吏部知道欽此○慶裕奏巡閱海防回省日期奉旨知道了欽此○○王邦璽片再臣前閱邸抄見江西撫臣潘霨覆陳查明御史譚承祖所奏書差肆擾一　内稱原奏謂鄉民家資稍厚者勒令包完本姓及本村欠糧查江西紳富歴年本户丁漕未完　俱多焉肯完本姓及本村欠糧其刁衿劣監每欲包攬下户與胥吏舞弊侵蝕竟有窮民歴年所完丁漕皆被紳富中飽據爲己有侵虧正賦動至盈千累百等語查潘霨所覆與凉奏歧異譚承祖所謂家資稍厚者係指鄉民粗稱殷寳之家而言潘霨乃引入紳富所稱刁衿劣監與胥吏舞弊侵蝕則其獘仍在衙門地方官不能辭咎至紬宦子姪或有恃符抗欠自應向本户分别虧追若富民家擁厚資每爲貪汚官吏藉端魚肉豈肯聽其欠糧所稱窮民歴年所完丁漕悉被中飽無論紳有所不爲富有所不能且納糧必有串票欠糧必有差催彼旣不與衙門通同作弊該窮民亦何故以辛苦所積之錢歴年皆輸於憑據毫無之紳富而不輸於追呼不絶之官吏乎况全省之大豈可謂侵虧則竟有其人勒代則必無其事也該撫謂勒令包完其紳富亦斷不能聽從不知古有破家縣令之語肆其威虐何求不遂如前給事中彭世昌所叅署安福縣知縣張鵬翥勒代欠糧釀命一欵卽爲明徴張鵬翥攝篆三年專聽家丁胥役之言勒令紳富代完積欠爲徴收足額報解之捷徑因此逼斃人命一縣騷然旋補廬陵縣寳缺彭出昌恐其流毒無窮乃列欵奏叅奉旨交前撫臣李又敏查辦派委道員到縣傳集被害各户質訊先用危言恐嚇不許實供有實供者立將其人收押聲言解省備質於是各户震懼無不遵遞並無勒代甘結並命案亦歸消烏有惟生員劉日新因該縣差丁强拘到著勒寫代完本據錢糧手票有該縣諭帖及文會局紳公呈懇請批示發還手票案據不能消弭乃作爲家丁私詐錢未入手從輕問擬此謹就臣藉安福一縣之被叅者而言亦確鑿可指如此其未經叅辦者不勝指數是州縣勒代私擾久經彰著書差嚇詐猶其小焉者也夫以紳富歴年被勒包完之寃苦一朝得見天日猶不敢向公庭一鳴而謂其侵虧窮民歴年所完正賦至于盈千累百地方官竟無如之何豈李文敏作撫紳富言如此其弱潘霨作撫紳富遽如此其强耶該撫於奏旨查覆之件胸存成昂全不顧原奏是何語言强爲牽引故作翻案並不遵諭詳查輙指爲紳富播散浮言憑臆懸揣率行奏覆實屬乘謬任性近日復聞所屬州縣有遵索憲飭扎諭紳士破除情面查照單開各户應完新舊錢糧催令刻日一律照數掃完毋再玩延等語是該撫已開勒催之漸無怪愈啓州縣勒代之風也又臣近閱邸抄見潘霨覆奏籌辦灾區一摺更多粉飾欺國之語如云江省上年晚稻收成可稱中稔則是不至於成灾矣何以又云省城外設兩粥廠每日就賑者四萬餘人因仰食衆多展限半月兾窮黎無餓莩之虞是第就南昌附郭一邑而言灾民已若是其多然則省外被災三十餘州縣之嗷嗷待哺無粥可賑者其爲餓莩不　可知况四萬餘人之衆亦斷非兩粥廠所能給據稱早稻收成七分有餘晚稻亦六分有餘查上年江省早稻除被水各屬外餘皆晴雨調匀而所收僅止七分有餘秋間數月亢旱禾苗盡稿而猶有六分有餘之收成揆之情理亦所必無該撫謂民間積谷尚多若指私藏而言則數年谷賤一秋歉收所出已多而所入頓少豈能必其有餘爲此臆度之詞若指倉儲而言則常平社倉燬扵兵燹近年雖經勸辦義倉積谷大都虚登捐數多未實繳該撫雖按籍而稽未能指囤而贈也姑無論該撫所請係本年靑黃不接之時平糶倉谷借給籽種並無其事卽緩徴錢漕一節遲至本年正月始奏奉恩旨計到省後頒發各州縣宣諭城鄉輾轉稽延動需時日而冬徴已過春徴早開地方官吏追呼勒索民間已不堪其擾至裁免米谷厘金誠屬美舉第厘金所抽乃商販之錢積儲所損實民間之谷該撫謂商賈笛利不無裝運出境此語甚明而以爲價値稍昂售賣亦沾餘潤不知境内災荒饑民之所乏者米谷也貪利出售沾價昂之潤者乃積囤之富户於懸磐之窮黎無與也我躬之不恤而市美名於隣封歉薄之區謂兩地均有裨益其將誰欺似此隨意掇湊强詞粉飾語語自相矛盾不獨玩視民瘼直欲欺蔽聖聰悍然無忌實出情理之外查潘霨出身巡檢巧於鑽營以醫理結當路之歡驟及通顯平日行徑久爲時論所鄙又性喜揮霍債負纍纍自號潘大傻子鐫之印章人亦目爲債帥前任福建藩司時督臣李鹤年劾其不能稱職有與將軍文煜拜認師生一欵經沈葆楨查覆屬實潘霨巧藉告病開缺倖免深究現在身膺疆寄不能整躬率物每於接見屬員一味虚詞誇奬前年左宗棠查朝周德潤所叅前撫臣李文敏案内劣幕高隆讌之弟試用知縣高隆謙及其至戚准補玉山縣知縣孟慶雲二員奉旨停委蔡看該撫喜其熟通聲聲氣到任甫半年卽爲奏請銷去停委倍加信用該撫之第三子與孟慶雲結爲昆弟凡缺等事皆孟慶雲爲之關說孟慶雲與南昌縣巨富徐丹亭結爲兒女姻家徐丹亭開設裕泰連鹽號該撫之第三子與孟慶雲常携妓狎飲於其中文武員弁夤緣差委者絡　 
繹於該號之門豐城縣知縣楊松兆出缺瑞昌縣知縣洪汝濂以四千金託孟慶雲賄該撫得署任一年准補是缺之善慶該撫向索三千金未允將其調署新淦賀宏勳凂孟慶雲關說歲獻四千金遂得久署斯任上年新俞大旱知縣陳乃機先有催糧兵二百名十月間該縣帶領兵役下鄉催徴鄉民爭相以槁死稻苗呈訴該縣指麾兵役鞭笞驅逐致民情洶洶與兵役互毆該縣遂以民衆抗糧毆官禀撫有胡鶚荐者曾任湖南知縣罷職家居夙有富名該縣曾向貸錢未允遂挾嫌誣指民變係伊主使將其鎖押帶同赴省該撫初以陳乃機不應帶兵催徴至激民變意欲叅撤陳乃機獻賄三千金該撫卽將胡鶚荐下新建獄委萍鄉縣知縣俞致中至新喻調處竟將其事隠息今年正月始將胡鶚荐釋回而陳乃機且得調署長甯該撫在江西惟設施醫之局以治病移春宴之資以育嬰差爲輿論所許其他貪鄙剛愎之事甚多非臣所盡知或知之而未盡詳臣獨怪潘霨先後奉旨查覆之件輒敢任意欺飾於君匀之前賦課民生關繫匪細臣故不能不逐節爲之指駁而引及其劣狀數端如右其於封疆重寄豈堪倚任應請立予　黜抑或欽派大員前往查明辦理之處伏候聖裁謹奏奉旨己錄○○王邦璽片再前年左宗棠查明周德潤所叅前江西撫臣李文敏案内奉旨勒令回籍之劣幕高隆燕聞仍盤踞省城干預藩霨撫署公事其舊日徒黨衆多廣通聲氣表裏爲奸不可窮詰　請飭查究辦以肅幕僚近年所叅各省撫藩衙門劣幕之案不少惟查明後祗以勒令回籍或驅逐出境議結該幕依舊盤踞把持卽或去而之他亦復能受其伎倆作惡如初而該撫藩因其公事熟悉相需甚殷雖有諭旨視若弁髦擬請嗣後凡被叅之幕如果查有劣跡亦卽按其罪名擬以充徒或遞解回籍交地主官嚴加管束不許再出遊幕庶足以絶其獘端是否有當伏乞聖鑒訓示施行謹奏○○王邦璽片再江西廣信府知府董兆奎在任數年政尚嚴厲聞其禁革私錢驅逐流妓頗嗚呼意近來漸著貪酷之名辦理上饒縣育嬰會動捐至十餘萬金祗歸公七萬金餘者皆入私　於各屬控案忽而提府忽而發縣平日審案虐用非刑以香火燒人背脊及側立磚塊於地令人跪其上又有覇王綺將軍柱諸名目極其慘毒伊姪在署干預公事用刑時令伊姪在旁監視撫臣委查德興縣催徴逼斃人命案該　 
府濳令伊姪偕委員韓錫鏞同往招摇恐嚇聞有與屍親面相詬駡之事查知府有表率郡屬之貪似此貪酷成性州縣何所觀法百姓何以聊生臣旣有所聞不能不據實附叅應否欽派大員一併查辦以肅吏治而安閭閻之處恭候聖裁謹奏 
 
 

Page 10

 
 
[光緒十年九月初七日京報全錄]  
　　宮門抄旨一道錄前○陜督譚奏爲借補都守摺○東撫陳奏請旌表片○直督李奏詣旌表片○將軍希奏郎中服闋留營差遣片○皖撫盧奏請旌表片○大臣文等奏請補協領摺○大臣祥奏副都統凶病出缺緣由摺○皖撫盧奏請斥革孝廉方正夾片○　撫張奏委署各員夾片○九月初七日理藩院鑾儀衛光祿寺正藍旗値日無引見○崇綺病痊請安○四川知府賀爾昌魏邦翰各謝恩○大額駙請假十日○召見軍機崇爾賀爾昌魏邦翰○現換羊皮冠黑絨領珍珠毛褂白袖頭○○頭品頂戴陜甘總督臣譚鍾麟跪奏爲揀員借補都司守備缺以裨營伍恭摺仰祈聖鑒事竊查日肅西甯鎭屬北川營都司張俊禀請回籍修墓前已奏明開缺另補兹據署西寍鎭總兵鄧榮佳呈稱揀選得記名遇缺簡放總兵鎭標中營守備胡錦榮供職勤愼訓練詳明堪以借補北川營都司遞出守備員缺查有留甘儘先卽補都司張炳烜年富才優營伍諳練堪以借補呈請核辦前來臣查胡錦榮在甘有年熟悉營務張炳烜年力正富辦事明幹以之借補都守員缺均堪勝任合無仰懇天恩俯准以胡錦榮借補北川營都司張炳烜借補鎭標中營守備實與營伍有裨如蒙俞允應請勅部先給署札俟防務告藏再行給咨赴部引見以符定制除查取該員等履歷淸册另咨送部外謹會同甘肅提臣周逹武合詞恭摺具陳伏乞皇上聖鑒訓示施行謹奏軍機大臣奉旨兵部議奉欽此○○陳士杰片再據候補同知直隸州彭登焯等禀稱同鄉湖南桂陽直州現存貞婦彭陳氏係處士陳志茂之女許字儒童彭遞堂爲室未及婚娶遞堂身故氏年十六歲變服過門守貞現年八十一歲計守貞六十五年又淸泉縣已故節婦石馮氏係處士馮年之女歸儒童石大曉爲室氏年十九歲夫故卒年八十三歲計守節六十四年現存節婦尹蕭氏係處十蕭承敖之女歸監生尹作霖爲室氏年三十歲夫故現年五十三歳計守節二十三年現存節婦蔡丁氏係處士丁繼晚之女歸儒童蔡鳳翅爲室氏年二十二歲夫故現年六十一歲計守節三十九年該氏等日辰苦度冰霜堅操或完太璞之貞非僅十年不字或比堅金之礪雖經百變不渝洵稱巾幗完人　沐褒揚盛典均因原籍無人呈報該員等誼切桑梓見聞眞切不忍聽其湮没造具事實册結請奏前來臣覆查無異相應龥懇天恩俯准勅部將彭陳氏等分别旌表以維風化而闡幽光除將册結送部並咨湖南撫臣查照外理合會同學政臣汪鳴鑾　片具陳伏乞聖鑒謹奏車機大臣奉旨彭陳氏等均着准着准其旌表禮部知道欽此○○李鴻章片再據順德府知府李賛元署廣平府知府蕭世本等詳稱同鄉四川定遠縣節婦王何氏係原任直隸知縣王懐淸之妻王懐淸於咸豐十一年在淸豐縣任内剿賊陣亡奉旨照知縣例贈銜優卹時該氏年二十七歲守節奉親迄今二十四年今以夫柩尚寄淸豐親至直隸扶柩回籍安塟往返萬里辛苦備嘗又據候補同知吳承鈞范德培等禀稱同鄉江蘇上元縣節婦盧徐氏係直隸候補知縣盧宗厚長子盧浦之妻隨宦來直子歸二載夫卽病殁該氏年二十五歲欲以身殉因姑驘弱所生子女須該氏撫養勉延殘喘迨光緒九年弟妹均已成立夫柩亦得還鄉遂仰藥自盡時年四十一歳計守節十八年又據候補知府萬年豐天津縣知縣陳以培等禀稱同鄉安徽合肥縣節婦衛解氏係已故文童衛承灼之妻十九歳夫故奉事邁姑教養夫弟辛勤備至夫弟衛承煦於成立後得官遊擊今借補河間恊守備該氏亦來直相依現年五十六歳計守節三十八年又據天津府知府汪守正署長廬運同嚴信厚等詳稱同鄉浙江嘉興縣孝女姚引璋係已故中書姚恩衍之女大歲喪母依祖母張氏能得歡心遇張氏病日夜侍奉不離左右光緒九年十一月張氏在津寓病殁引璋年十六歲遂絶粒以殉又據前署通州知州李均豫詳稱寄居通州安徽歙縣烈婦方高氏係文童方志敏之妻于歸後克盡婦道光緒九年九月夫殁該氏年三十歲俟殯事完畢投環以殉先後詳請旌表前來臣查節婦王何氏盧徐氏衛解氏孝女姚引璋烈婦方高氏皆至性過人年例亦符合擬請勅部一併照例旌表以闡幽光而彰風化理合附片具陳伏乞聖鑒訓示謹奏軍機大臣奉旨王何氏等均著准其旌表禮部知道欽此○○希元片再刑部候部郎中彭光譽光緒八年四月在營聞訃承重丁祖母憂經前任將軍銘安等及奴才迭次奏留奏旨允准他處不得援以爲例該員現在服闋正當奴才接辦邊務新章未定尤爲必不可少之員業經泒令總辦文案一切事宜應請准其在營起復以資熟手理合附片陳明伏乞聖鑒謹奏軍機大臣奉旨該部知道欽此○○盧士杰片再據鳳穎六泗道任蘭生詳據鳳陽縣知縣謝永泰等聨名禀稱同鄉現存貞女于沈氏係浙江會稽縣人前安徽候補從九品沈質厚之女許字順天大興縣人寄居壽州分發補用通判于際昌之次子儒童于德亨爲室同治十二年德亨病故時氏年二十三歲聞訃誓以身殉舅氏諭以過門守貞旋赴夫家抱木主成禮迄今十有一年孝敬舅姑堅苦自守戚族稱其淑德該員等見聞眞確造具事實册結禀由該道轉詳前撫臣裕祿適値丁憂未及核辦移交具奏前來臣查貞女過門守貞各案曾奉部咨凡係奏奉諭旨加恩旌表毋庸拘常例年限等語安省如壽州附生孫家選之女五河縣候選從九品陳開衡之女均以未婚守節經前撫臣奏蒙恩准旌表有案今貞女子沈氏所天早卒含痛于歸同穴誓堅永矢靡他之志親闈代奉並昭盡孝之忱旣事蹟之相同爲褒揚所宜及合無仰懇天恩俯准旌表以維風化出自鴻慈除册結咨送部科外謹會同署兩江總督臣曾國荃安徽學政臣徐郙附片具陳伏乞聖鑒訓示謹奏軍機大臣奉旨于沈氏着准其旌表禮部知道欽此○○奴才文緒祿彭跪奏爲循例請補恊領員缺以重職守恭摺具奏仰祈聖鑒事竊查齊齊哈爾城鑲白旗協領富慶因病出缺亟應遴員請補以重職守奴才等查齊齊哈爾城鑲白旗佐領烏爾滾巴雅爾現年五十一歲曾經出師著有勞績光緒十年奴才等揀選協領擬陪送部帶領引見經欽派王大臣騐民看照例用於四月十六日覆奏奉旨依欽此欽遵在案查該員辦事勤愼管轄嚴肅今富慶遺出恊領之缺擬請以烏爾滾巴爾補授實堪勝任旗翼亦屬相當如蒙俞允該員已經引見毋庸送部卽令任事以重職守所有奴才等請補恊領緣由理合恭摺具奏伏乞皇太后皇上聖鑒訓示遵行謹奏軍機大臣奉旨着照所請兵部知道欽此○○奴才宗室祥亨謹跪奏爲荆州右翼副都統因病出缺恭摺仰祈聖鑒事竊查荆州右翼副都統世襲散　大臣三等懋烈伯奴才恩來心地和平辦事勤練自奴才到任後於一切公事均能悉心講求和衷共濟迺因上年聞訃丁父憂由奴才代奏告假回京奔喪百日服滿後泥首宮門具摺請安當蒙召見奉旨飭回愿任欽此乃於途中感受歷寒抵任後延醫調治隨卽就痊本年七月間陡患喘𠻳之症飲食頓减尚能力疾辦公二十一日後復患腹瀉奴才親詣看視見其精神委頓心尚明白伏枕哀鳴自言受恩深重圖報未能詎福薄灾生得此沈疴一息奄奄自問斷無生理犬馬忱惟有圖報於來生迨壬二十三日病勢增劇服藥罔郊遂於辰刻出缺除將該副都統身後事宜由奴才妥爲照料並派員護櫬回京外所遺荆州右翼副都統員缺請旨迅賜簡放以重職守所有荆州右翼副都統因病出缺緣由理合恭摺具奏伏乞皇太后皇上聖鑒施行再左翼副都統奴才朱克德布入都陛見尚未回任未經列銜合併聲明謹奏請旨軍機大臣奉旨知道了欽此○○張凱嵩片再署黑鹽井提舉王國芳另有差委遺缺查有本任該井提舉蕭培基應仍飭令回任署羅次縣知縣丁鳳揚年滿調省遺缺查有現署會澤縣事准補該縣知縣王乘鑑應卽飭赴本任遞遺會澤縣知縣缺查有准升該縣知縣宼嘉言堪以飭赴本任各重職守又署祿勸縣知縣杜志成調省遺缺查有試用知縣甘棠茂心地悞誠堪以署理據署藩臬兩司鹽法道先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○盧士杰片再廬江縣貢生黃業良前於同治五年選舉孝亷方正經該縣學查無違碍公同選舉由府詳司轉詳經前署撫臣吳押修於同治八年會同奏請將該貢生照例賞給六品頂戴榮身奉旨允准轉行欽遵在案該貢生旣膺是選宜如何東身自愛躬行實踐爲鄉里所衿式今因典田收價措有交田據從九品費元慶控經該縣傳訊飭令淸交猶復違値不遵揑詞赴府呈控實屬恃符健訟由縣詳據莎藩司轉請奏革前來適撫臣裕祿丁憂未及核辦移交到臣覆核無異除飭廬州府提訊詳辦外相應請旨將廬江縣孝亷方正黃業良衣頂先行斥革以便飭訊詳辦謹會同署兩江總督臣曾國荃安徽學政臣徐郙附片具陳伏乞聖鑒訓示謹奏軍機大臣奉旨着照所請該部知道欽此 
 
