# 1907 - 48 - 4912155

 

Page 1

 
 
   
 
 

Page 2

 
 
本館定於一月十五日隨報附送中西月份牌繪畫精紃設色鮮明置之座右頗爲悅日先此布知請各注意今日本報第三張附印新譯黃種必讀棲霞女俠傳小說閱者注意 
[本館經收寗淮徐海水災各屬急振淸單]  
　　初四日李麗生洋十元李俞氏　二元戈木仁洋二元無名氏小洋四角初五日沈仲禮觀察送曾少卿觀察壽儀洋四十元又謝筠亭君送洋四元又送張道葊封翁古稀大慶祝敬洋四元初六日周浩洋十二元大通祥銅洋十四元初八日蛟川虞銅洋一元世勛堂鄭洋一元初九日識梅居士五秩家宴移助洋五十元曲振西洋五元十一日史久高洋八元樂善堂啞板五元銅洋一元共收洋一百三十八元小洋四角啞板洋五元銅洋十六元 
[電傳上諭]  
　　正月十一日奉上諭王文韶奏假期又滿懇請開缺回籍就醫一摺大學士王文韶著賞假兩個月安心調理毌庸開缺欽此同日奉 
上諭禮部奏開單請旨簡補丞參一摺禮部左丞著英綿補授禮部右丞著劉果補授禮部左參議著良揆補授禮部右叅議著曾廣權補授欽此 
[電傳宫門抄]  
　　正月十一日召見軍機劉汝驥吳重意徐世昌 
[論領事公會堅持越界築軌之交涉（事）]  
吾閱西報紀領事公會堅持越界築軌之交涉一則。（原文見初十日本報）而歎中國數十年來外交之失敗。其原因固有在也。夫旣曰交涉。必有損益利害於其間。彼損則此益。此害則彼利。此其理殆人人知之。中外初通商時。中國條約未諳。公法未熟。暗中失敗。固不必。言邇年以來。朝野上下。亦有研究條約者。考求公法者。然每出一案。中國無不虧損。每辦一事。中國無为退讓。如前歲湖北施南之案。去歲江西南昌之案。初時函電交馳。未嘗不欲與之爭執。乃未幾而瓦解冰銷。無事不如外人之意而止。又如抵制美約一事。發起之初。慷慨激昻。海内震動。迄於今依然虎頭蛇尾。竟無成效之可言。吾嘗求其故而不得。再三思之。實由中國人心渙散。外國人心堅忍。其間分别之處。殆即所謂能堅持與不能堅持之故耳。 
夫所謂堅持者。並非膠執已見之謂也。據至當不易之理。秉一往無前之氣。始夥力爭。必達。其目的而後已。彼見我意之堅而志之定也雖不肯驟然因此退讓。。然於事之結果。究不致人受其虧。如今日所辦交涉。州縣或有堅持之心。而督撫已默相允許。疆吏卽有堅持之意。而政府則曲意順從。外人探知其。隱與州縣不能議結者。則移至省垣。外省仍不能議結者。則移至京師。官愈尊則聽命外人之心愈甚。權愈重則見好外人之意愈深。旣懹聽命外人之心。與見好外人之意。卽使稍與爭執且不願。而遑問其能　持到底哉。此币國所以交涉愈多而損害愈甚也。 
英工部局在本埠築造電車軌道。於租界之外。西則至西門一帶。北則至上寳交界之結二圖一帶。昕夕經營。不遺餘力。雖由地方紳士禀之滬道。滬道照會領事。然公牘之辯論。皆空言耳。　文耳。在西人之意。以爲中國而用摩理相爭。則亦以强詞奪理之文牘相答覆。而建築之權。不能阴撓也。中國而以危言恐嚇。則亦以有備無患之作用相抵制。而越界之事。不能停止也。夫人情建一議。行一事。苟具百折不回之志氣。即在勢力稍弱者。猶可略佔勝勢。况其力固足涵蓋一切者耶。吾觀於此一事。而知西人用意之深。持念之堅。固足令人深可驚畏已。 
雖然。大下之理。可借鏡以參觀。天下之事。尤相形而益顯。彼工部局旣因領事公會之竭力堅持。而深爲感謝矣。吾願吾國之紳士之官塲。卽推此意而思之。而重思之。 
[淮運使禀請派兵彈壓饑民揚州]  
　　揚州飢民聚衆毆官已見前報茲探得趙都轉將當日飢民不腬資遣恃衆抗官各情形飛禀省憲略謂據揚州府榮太守等禀稱初六日會同戴參將等員前往北局各圩押令上年早到之第一圩飢民首先起程以便挨次趲行乃該圩各飢民意猶留戀不肯動身内有無知之徒膽敢出頭鬨鬧經知府等竭力彈壓曉以利害正可曲就範圍不料附近之二三四等圩羣起滋鬧器有老婦女多人各持梃棒污穢 
 
 

Page 3

 
 
等物輒向知府等及隨從員弁差役肆行毆攢阻喝不住以致圩内圩外各飢民隨聲附和勢若潮湧倉猝之際致將知府等衣服輿馬蹧蹋不堪實屬形同化外目無法紀等情本司查此次奉辦留養入多欵絀去臘即欲遣令回籍乃以該飢民等再三環求各圩長出具准於初六起行不再逗遛切結咋除發給口糧種籽銅元外又復安户加給米糧五升坷謂仁至義盡不意該飢民竟敢恃衆不服資遣毆辱官長殊出情理之外似此情形不能不預防其漸而揚城兵力有限擬請轉電提帥速派數營來揚扼要塡紥以防分擾四鄉惟留養至今已由本司籌墊銀廿餘萬兩如再任其留此亦屬無欵可濟現仍設法勸諭不能任其抗延如各飢民再有恃衆不法情事應如何辦理之處伏候示遵（全） 
[淮北饑民遷居遼陽]  
　　字林報云有人接得遼陽來函謂江北難民已有行抵該處者但人數若干及難民此往是否出於中國政府欲移江北饑民遷居滿洲之意函内皆未叙明 
[岳州鎭拿獲二大匪目湖南]  
　　瀏醴匪亂其著名匪目以留東學生爲多現在匪事雖平仍於留學生極爲注意日前有岳州鎭巡捕督同差官在利漢輪船拿獲匪首兩名一寗調元醴陸人一任智誠巴陵人均東洋裝束卽解送巴陵縣何浚廷大令審訊寗係湖南西路僞總統學問才華頗稱博雅是日當何大令面前賦時八章一揮而就任爲前任四川某縣知縣某君之長公子器宇軒昻游日本最早兩人交誼甚篤人皆目爲有用之才云（亦） 
[槍斃營兵之大匪目解省長沙]  
　　日前常備軍在贛屬（或云卽萍鄉）拿獲大匪目一名聞被拿時該匪偕同黨一人各持手槍扳機亂擊連斃營兵兩人另一營兵冒險從後面將該匪擒獲惟其黨則已被脫逃去臘二十三日解到湘垣經莊臬憲研訊其供詞如何未得確耗（亦） 
[北洋購買軍裝用銀之總數]  
　　字林報云前兩年北洋陸軍購買軍裝計用銀六百萬兩内有二百萬兩用於日本一百萬兩用於德國其餘則用於英法比奥四國云 
[欽使擬裁銅元舊廠南京]  
　　調查銅元欽使陳侍郎抵寗情形已誌前報茲聞閱看各廠後卽盤詰員司及正副匠目以新廠出數甚廣有停止老廠單開新廠之說該廠總辦匡觀察翼之屢欲辭差今欽使會商江督仍用匡道辦理惟廠中員司須大加裁汰以期節省經費（代） 
[批准裁截兵餉擴充巡警杭州]  
　　浙省巡警局司道近擬擴充巡警具禀浙撫請裁制兵五成截餉攺撥以充經費旋奉批示略謂查浙省制兵海塘營專司塘工固不能議裁其已經挑練水陸營旗及配置砲台者亦應從緩再議所有實存在標馬戰守兵一萬四千餘名除食兵餉之外額各弁遵照部章俟官制定後再行辦理外即查照實數槪裁五成所有三十二年未發銀注一體補給並另給恩餉六個月俾謀生業以示體恤仰卽籌備給發并分别移行辦理仍將巡警學堂如何擴充及攺編五成詳細辦法續議會詳聽候核奪（士） 
[整頓虎門炮台廣東]  
　　去臘二十日廣東水師提督李準謁見周督呈出虎門前中兩路砲台圖說擬於今年照圖攺良前路擬添勇目三十名該台左右傍添裝後膛砲八尊中路略攺形式并添勇目廿名該台正面添裝後膛砲四尊至處門各台藥庫黑暗異常濕氣太重均應分别攺建以期永久周督當將所呈圖說留下以便詳細察閱（中） 
[東淸鐵道近况]  
　　西二月十四號東京訪函云西二月十號奉天省城來電謂東淸鐵道需用煤斤甚爲缺乏現用煤三分之一攙用木柴三分之二俄國東淸鐵路公司管理處以木料由松花江運來者甚多擬與日本交換南滿洲撫順煤礦所出之煤斤云譯字林報 
[日商併合公司推廣航路漢口]  
　　日商在中國開設輪船公司有四一日本郵船公司二大阪商船公司三大東輪船公司四湖南輪船公司聞去年該四公司聚議併合爲一擬擴充資本招募股票并訂立條欵計大東公司出資約十萬元湖南公司約七十五萬元大阪公司約四百萬元日本郵船公司約三百餘萬元共八百萬元現存輪船十一隻合一萬六千噸擬招股份約四百萬元共爲一千二百萬元更修造輪船四隻數各二千餘噸推廣長江以外之香港廣東大連等處航路併合公司名爲日淸滊船公司政府每年津貼八十萬元五年爲止若果併合吿成長江及沿海航路日商將占優勝之勢矣（閏） 
[日木運銷中國奉天]  
　　前年日俄戰事以致鴨綠江森林未能採伐一時韓國與北淸一帶均失木材進口之利木價甚昻市面頗形恐惶時有日商擬推廣日本林木銷路將北淸道所產木植運赴中國乃於前年用輪船之載量約有三千噸者運載木植計共二十隻至上年已達至五十隻亦可見其善於經營矣（閏） 
[英人創辦缸磚廠唐山]  
　　建造練鋼廠最重要者爲磚爐德國造爐最佳係用缸磚砌造而成中國博山漢陽兩玻璃廠缸磚皆購自德國爐成須燒三四月後始下玻璃料以後卽長燒不停火矣現英人得開平礦後於唐山產煤處造缸磚廠出磚幾不减德產户部北洋兩銀元廠之廻火爐鎔銅爐等皆購自該廠價較德國便宜十成之八該廠將來必獲大利（川） 
[阻止福公司物色礦質陜西]  
　　去臘外務部電致陜撫云英使函稱據福公司總董函總工程師立德不日前往平定州物色煤礦石灰礦品各少許寄送英國考煉立君已請護照在平定州不過旬餘請轉致以免或有誤會應函請轉咨該省查照等語復以查福公司擬在該處開礦晋撫不能遞發憑單緣由本部已 
 
 

Page 4

 
 
於十一月二十六日照會在案若福公司派總上程師立德赴平定物色煤鐵灰石礦品必致該處民人有所誤會轉難收拾即希查照轉飭該工程師毌庸前往等語除來往照會鈔寄外希查照（俯） 
[農工商部剳飭籌議勸工廠江西]  
　　去冬省城商務總會奉農工商部劄行略稱查原奏内開中國工業正當糼稚之時非示以模型無由收振興之明效請通飭各省地方官及各商會將已有之工藝極力攺良未有之工藝殫精仿造每年作爲課程編爲上業進步衣彙送備核又本届各省咨送陳列所各品擬將各省官廠製品給予匾額工匠製品酌給獎牌將來各省所製商品日益精美銷路暢旺卓著成效再行按照商勳章程分别給獎等語工藝關繫緊要本年四月本部通行各省廣設勸工廠變通博覽會辦法以興工業僅據温州商會申覆其餘各省及各商會迄未聲覆實爲遲延相應錄旨鈔奏　行該商　遵照仰卽就各地工藝悉心勸導極力攺良以保名譽而擴工業並遵照前劄籌設勸工廠隨時申報以覘工業之進步毌負委任切切此劄（記） 
[荷蘭虐待華僑之慘狀荷蘭]  
　　華人之僑居外洋者每受外人虐待然無論何處之苛例皆不及荷屬之慘酷此曾到爪哇各埠者皆能言之其尤苛者爲不准吃鴉片者戒烟一事凡吃烟者須到各衙門註册許加不許減如有人食烟五錢則祗許加食五錢以上五錢以下則不許减卽或許減亦須將前減吃多少之烟價每日納還荷官若全然戒吃則更須將全欵納交荷官矣又華人所到之處半時不許出三里以外違者嚴罰若由此埠往他埠則須取護照而取照則又非二十天不能照有水照路照之分若取水照則來往祗許搭船不許坐火車若路照則僅許坐火車違者皆受重罰要之荷地華僑所受苛例不可枚舉惟日本人則荷人非常畏懼之甞見有日人毆荷人於道而荷人奔避不遑者同是亞東人種而其對待之法乃相去天淵亦可嘆矣（留） 
[批飭和平辦結奉敎祀祖案江西]  
　　東鄉縣屬十二張姓與安仁縣屬十三張姓因奉敎祀祖兩相爭論已紀前報茲經該縣傳集紳耆籌議辦法會同禀請撫憲核示瑞中丞批示云查迎神賽會諸費免令敎民攤派固爲約章所載今張姓迎祀始祖自與迎神賽會不同惟十三張旣因奉敎迎拒兩難强令迎接誠恐别滋事端該縣所議辦理兩條均尙允協仰洋務局會同按察司迅即分飭各該縣傳集十三張族紳張家猷等並十三張族長張萬逢等和平商定辦法各飭令該族人等遵照以敦睦誼而泯釁端倘敢故違滋事定惟該族紳族長是問該縣等務須善爲勸諭屇期會派佐職汛弁率領兵役前往彈壓毌稍疎忽並飭將議定辦法及所派員弁銜名具報查核（記） 
[安福縣禀辦防堵及地方安謐情形江西]  
　　安福縣目前具禀撫憲略稱奉憲台電調贛州副營中哨哨弁葛鎭輝副哨余華淸督帶營勇一哨到縣駐紥又會同營弁實力稽查所有與萍鄉連界之界首地方亦卽加意防範並出示曉諭鋪户居民不准輕聽謠言過爲惶惑現在地方尙稱安謐再日前連接探報該匪首名姜守旦卽萬飛鵬經官兵擊敗逃竄義寗州邊界相隔卑縣已遠而萍鄉從前匪擾之處亦已照常貿易第目下匪首未獲餘黨尙多除再會同營弁嚴密偵探隨時防範曁協同查拿該匪首姜守且即萬飛鵬等務獲解辦外合將辦理防堵及地方安謐情形禀請查核云云（記） 
[粤垣禁烟之要聞廣東]  
　　去臘周督接北京政務處來電謂禁烟一事前議十年禁絶誠恐十年之外變故滋多現已與英使議妥變通辦理經將章程辦法奏准有旨依議特電咨來粤應卽通飭所屬認眞籌議卽於丁未年正月爲始所有紳商軍民人等至遲以三年爲限一律戒淸禁絶仍由該督體察地方情形若能於一二年内全行禁絶更爲妥善至亽開燈烟館（無論公烟二烟娼寮賭館茶寮凡招外人到吃者均算開燈館）一律由明年正月爲始限六個月全行禁絶不准開設另出官設鴉片專賣局以便發賣於各烟膏店此項烟膏無論多少均用盒載粘以印花如無印花者卽是私烟凡藏私烟者小則割耳多則重辦至賣烟膏店應由警局查明註册以後祇許停閉不許再開至官塲及紳士之吃烟者如六十歲以上者可無庸戒惟必須將吃烟多少及年歲隹址禀明地方官註册彙案報部現周督已將政務處來咨及禁烟章程十餘條札發巡警善後兩局查照辦理卽於新正刋刻吿示俾衆週知（留） 
[請賞賽會義員寳星北京]  
　　去臘駐義黃公使有摺到京係爲義國賽會事竣籲懇賞給各義員寳星事略謂年前四月義國在密拉諾賽會曾將赴會情形具摺奏報在案此次華商賽品於八月間舉行評議所得將憑獎牌百有餘張該會場隨於九月二十日閉會華商等因交納關稅收拾行李延至下月廿七日全行散歸伏念華商赴賽陸續前來請購地段幾費經營突於六月間慘遭火災經由奴才籌欵撫卹迭與會塲總辦設法安置自開會以迄閉會計逾半年所有華商赴賽一切事宜均承各義員照料現在各國監督均請本國發給各義員寳星中國事同一律謹將在事出力各義員分别等第繕具淸單懇飭外務部頒發寳星以示鼓勵計開名單如左 
蜜拉諾城主候爵邦底賽會總辦孟基里賽會副總辦伯爵克利活里此三員前由考察政治大臣戴鴻慈端方爲義接待員請賞寳星電詢人壧經義外部將此三員開列送來此次未便重請可否飭外務部咨行奴才致謝 
評議總辦前工部大臣哥隆　該員曾得　等實星應　賞給三等第一寳星漁業商會白札納該員曾得本國四等寳星應請賞給三等第三寳星 
工藝會塲甲沙差評議會員伯爵歡朗他評議會員達斐祿評議會員電翁内以上四員應請賞給四等寳星（閏） 
[俄國兵艦重來淞口吳淞]  
　　前年日俄戰事時拘留滬江之俄國奥斯科爾巡洋巨𦩀一艘事平交還俄國茲又由海參威開駛來淞停伯三夾水口（龍） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤垣政界之最近調查廣東]  
　　自周督到任後除其子保舉之柴維桐等數人外將前督岑雲帥重用之人先後撤任撤差如製造局總辦褚光宗警局提調沈之乾（岑督在粤時謂其有晏平仲之風蓋沈乃矮子也）虎門同知丁乃澄錢局提調士敏土廠坐辦蔡康補捕廠朱咸翼等均紛紛具禀督轅辭差周督並不挽留卽分别委員接辦至錢局提調蔡康則周督甫到任卽行撤差而委隨員方政辦理無如情形不熟迭被工人要挾乃委陳相忠前往帮辦復如前周督與胡藩商酌復委蔡康往辦蔡接札後卽赴藩轅禀見謂督憲到任即被撤差現因方等辦不來又委接辦請代轉致力辭胡藩曉以利害蔡始勉强復辦而周督亦諭藩司將彼及褚光宗二人留住至丁乃澄則前在警局時因查封黎家崧住屋一事不洽於周督之子先行吿退現擬俟丁振鐸到閩卽赴閩浙蓋彼乃丁督之姪也（留） 
[福州官事]  
　　洋務局會辦前任福州府吕文起太守現過道班○現署福安縣姚步瀛大令奉札調補福防廳（表） 
[江督請閱陸軍南京]  
　　陳雨蒼欽使抵寗後先往陸師將備師範巡警各學堂閱看惟因學生正放年假只得略閱大槩情形聞江督端午帥特於初六日在小校場請欽使閱看陸軍操練云（代） 
[統領派兵防緝九江]  
　　常備軍陳統領去臘杪九江道汪觀察函開近日武穴等處傳聞劫案疊出盜賊橫行實爲民害日前面商貴標統酌派弁兵常令出外放哨藉資鎭攝當承俯允照辦但係如何分班出巡所到係何地方尙乞查照開單詳示以備考查至龍開河一帶距城較遠現在鐵路開　所用工匠夫役人等爲數尤多最爲混匿好宄之所務祈諄飭各營弁勇每晚查夜必須認眞從事嚴密防緝以資悍衛等語陳統領業已督率何柳二營官分派兵丁嚴行巡緝矣（倍） 
[體育會開會誌盛寗波]  
　　定海體育會自去年六月開辦後入會者絡繹不絶本月初五日又借都神殿開特别大會先由丁紫垣大令佈吿宗旨復由胡桂年孫馥臣方達千諸君先後演說一切利益禮畢奏行軍樂攝影而散是日官紳齊至觀者雲集頗極一時之盛云（川） 
[派員考查學務安慶]  
　　日前沈子培提學以安省學務尙未佈置札委圖書課課長夏曾佑直牧往上海調查各項學堂辦法聞夏直牧已於初六日首途化 
[提學使批詞彙誌湖南]  
　　批安鄉貢生宋方炘禀禀悉保凝垸田二十二石旣經縣斷歸樊虎文管理該生亦旣遵結繳佃則此田已非已業豈能藉名充捐希圖翻案所請應不准行○批東安畢業生唐宗翰禀無辜受誣聲明實情由卷查該前縣章令禀稱該生倡言惑衆擾亂學堂各節當經學務處札飭南路提調衡州府追繳該生畢業文憑在案該生舉止乘謬咎由自取尙復何言惟據稱奉有道府委札如果屬實應一併撤銷以免另生枝節仰候備文移請衡永道衙門查核辦理飭遵○批寗遠縣拱宸學堂總　李鵬程等禀據禀該縣拱宸學堂經費支絀該署令意存推諉不肯設法維持等情如果屬實殊非所以提倡學務仰永州府轉飭寗遠縣劉令查照所指各節明白禀覆毌涉隱諱切切○批留學日本師範畢業生會紀明禀查此案前據黃夢麒彭海珍等迭次具禀撫轅曁學務處當經前撫部院龐批飭該縣會紳澈查旋據該縣辦公所董事石生潤金會同總董胡紳并學界辦事諸人切實鈎稽查出初級師範監督曹紳齡瑞呑蝕各欵六百數十患該生亦不符一百餘串另繕淸摺呈請追繳復經前撫憲龐批由學務處轉飭該縣彭令迅將曹曾二生覆查屬實即予分别追繳并將師範及高等小學監督另選正紳承充無誤開學仍將辦理情形禀報候核各在案該生捐資助學志向可嘉如果淸白乃心自不畏人指摘究竟如何情形查接管卷内迄未據該令申報卽該學堂報銷淸册亦未據申賚有案無憑查核仰益陽縣百照前案調集該生報銷各册認眞核算如該生所禀屬實自應准予核銷倘有不實不盡之處亦應遵照前批分别追缴該令身任地方整頓學規考成所繫豈得置若岡聞毫無覺察且奉批日久辦理情形迄未申報亦殊疎忽事關公欵结得含糊致千札飭仍將遵　情形禀報備案切切（迎） 
[攺良運腦新章福州]  
　　閩中腦務現已攺良無論華洋均准採辦官腦局并出運單每百斤腦單費三兩每百斤油單費一兩五錢所過關卡無須再完厘金（表） 
[獨石口廳礦案之糾葛北京]  
　　職商楊國銓李鳳鳴等曾於上年赴商部禀辦獨石口廳屬桃下底下村銀鉛礦經部行查北洋已准咨覆尙無紏葛部中批飭該商等取具殷實行號保單呈繳照費聽候發照嗣該商等延至半載有餘並未呈交保單照費亦不赴部領照去年閏四月間有商人王永成王永祥等赴部請採獨石口廳屬黑坨山銀鉛鑛部中查閱鑛圖該商等所指之黑坨山與桃下底下村距離不甚相遠當即行查北洋提出該兩鑛界是否即係一處至八月間北洋始有覆又内稱兩處相離有十餘里之遙毫無糾葛窒碍云云部中據此於九月間傳該商王永成等具領採照去訖先是北洋覆文未到部以前禀辦桃樹底下村之商人楊國銓李鳳鳴等互相攻計或欲退股或欲另招股彼此紛攘糾纏不淸至部中已頒發黑坨山鑛照該商土永成等已赴該鑛界採辦矣楊國銓等聞此消息又自知前次朦禀各節已被部中燭照其隱不易挽回乃赴獨石口廳署運動該廳設法誣陷王永成等希圖將鑛產封閉鑛照弔銷以達其最先之目的適王永成等致函該廳求其保護函外另附名片兩帋一多齡一王永興聞此二人係在某府一爲内管一爲外管當禀部時不願以當差之官名爲某府招聲氮故易名報部至投函時所用之名片則官名也以致兩歧而該廳卽借此兩紙名片生出枝節將來函叙入禀内詳院咨部謂姓名不符是否已領部照請部見覆並云按圖詳查黑坨　與桃樹底下村實係一處前後矛盾情節顯然鄂督尙欲以勘礦准駁之權授之地方官及礦務委員寗能信其必無是乎（生） 
 
 

Page 10

 
 
[巨商回國提倡礦政福州]  
　　汀州永定人胡國廉向在外洋經商獲利頗厚此次加國於閩中鐵路已認股二百萬金復於國民捐慨認一萬日前與督辦鑛政羅醒塵觀察談及礦務又深慨官中無欵開辦允爲出資提倡云（信） 
[續吉金樹畜有限公司試辦章程鎭江]  
四計利農業進步以漸土產所出固不能遽爲　定然照金壇茅範公司報吿頭年所出山榖已足敷官息其預計表云五所後約扯每畝得十餘元之利則較商礦諸務已有把渥况本公司將來增興牧業其利更堪預下 
五均利除支官息用費外得有盈餘按二十成　派以十二成派給股東三成爲公積内提一成爲集股者酬勞以二成爲創辦人酬勞以一成半爲駐局執事人酬勞以一成半爲監工工人花紅 
六規則一股東會議時有一股者得生議事權如一人有十股者即　一議决權有百股者即有十議决權依此類推二第年春季開股東會議一次籌議農業攺良進步是爲尋常會議如有重大事件由創辦人隨時招集股東是爲特别會議惟無論尋常特别均視議决權之多少爲從違如可否之數相等則創辦人可加一蹪决權决定其事三遵守公司律無論官商均可人股惟此等内地公司例不收外國股份卽抵押於外國人亦不得作爲股不獐租界不准華人過户也四各股東人股後有願將股票出讓者應由讓股人至公司制取印就之讓股券塡寫簽字併邀中證簽字與股票息摺同交本公同賬房過户受股人交過户費照估價値百抽五五股票如有遺失應由本人邀請保證同至公司報明並自行登報即另塡給新單以昭信守單費每股銀三角六入股後除得官息外俟公司能出花利方得支付應分餘利七股東應付息銀以十一月朔日起月底止詣公司支取過期待至下年補付八每年終將各項賬目揭算一次由查賬人稽核後刋刻賬畧報吿股東股東并可詣公司查核惟須照商律第五十九條先期三日函吿公司司理人俾可預備 
七任職公舉總司理一人主籌議全公司事窒經理一人管理全公司藝及提調貿易事務恊理二人一籌辦公司與外界交涉事宜及往來公牘一常川駐局帮同經理查察司事工人及管理貿易事務收支一人管理出入賬目經收股欵支發股息用欵另用司事一人經手寫賬收發由塲用噐開支銀錢出入書記一人管理來往信函記全公司工作每分局各用司事一人監察工人兼記零賬除創辦人列得爲議員外每年由股東中推舉董事三人會議珞務另舉查賬二人稽核出人共應用司事雜務工人均聽經理進退 
八牧法每分局暫牧稚牛五頭計三十頭牧稚羊二十頭計一百二十頭牧稚猪十頭計六十頭鷄鴨等畜因地制宜各分局領牧不拘數目公司初年試辦牧業專爲添取糞肥日後再逐漸推廣 
九廣工一廣蠶工桑葉如盡售出山恐銷斱疲滯必須处行養蠶可獲倍利一廣茶工茶　得葉若照舊法採收貨色太低必須攺用新法一廣窰工仿丁蜀山窰業審土色燒窰即用本山松柏利益自大在廣榨工桐柏採菓運售得利微細須自行開榨成油其餘果品或製罐頭食品或造餅乾及調坊油榨亦須逐一添設以上諸工臨時再訂章程開辦 
十防患一本公司係禀明農工商部遵照商律辦理並呈請註册以享一　保護之利益二按照商律有限公司辦法股本繳足十萬元外再不向股東添款倘有虧蝕遵商律第二十九條辦理村禀請地方官保護如有戕伐樹藝及妨害本公司事務者呈請依律懲辦四公司執事分任職守務須愼勤倘不稱職公議辭退 
[保護吉金公司示文鎭江]  
　　溧邑職商楊良駿楊良駟等前辦金沙茅麓公司頗著成效現又舉辦吉金樹畜公司禀請鎭江府承太守給示今將示文錄左爲童諭事據職商楊良駿楊良駟等禀稱農業爲生利本源計學公例凡生業之原料商工業之隆盛皆以農產物爲根據職商等籍隸本郡竊見溧陽西北邊境丫髻瓦屋黃金諸山之麓荒原緜互研究土質確係沃壤爰約集同志擬招股銀十萬元每股十元合成萬股　照民價購置山地二萬畆開闢農場賑興實業謹遵欽定商律公司辦法定名鎭江吉金樹畜有限公司爲溧邑提倡風氣即於鄰境金壇薛埠鎭設立局所坐辦公司事務由發起人認集巨股爲倡已於三四月間收齊二萬元設局購地墾荒現在陸續招足股本并擬推廣畜牧事業將來土產發達自行設廠製造熟貨藉以提倡工藝而興商務除由本公司賛成人商部郎中唐浩鎭呈報農工商部計册並由職商等禀請道憲立案外理合呈請憲臺立案並援照前辦金壇茅麓明農公司成案謹擬保　公司禁約十條請給示曉諭并飭縣認眞保護及諭知該處賢德克三圖區董圖董等勸諭居民勿得擅詣山塲阴擾以興農業而廣生計等情據此除批示並行縣外仰諸色人等一體知悉倘敢無端阻擾有礙公司樹畜前途下卽嚴拿重究云云（市） 
[頒發商務總會關防江西]  
　　省垣商務總會曾秉鈺等具禀農工商部遵照指駁更訂章程現已奉批據禀曁淸摺均悉查該商會此咨所禀更訂章程已將本部指駁各條逐一删攺所擬尚屬妥洽自應照准前舉候選道劉景熙爲總理候選道朱葆成爲協理應俟奏明後加劄委派並頒發關防以資應用此批（記） 
[錢業停閉之原因長沙]  
　　湘省南正街永昇錢店爲某某等巨紳集股夥開與土膏統稅局往來　鉅前因省城銀根疲滯各票號錢莊存有整欵者幾至無人過問該店遂將統稅局所存之鉅欵發放外埠生息乃未幾銀根驟緊統稅局又將提欵解鄂致該店呼應不靈遂於十二月十五日暫爲停閉又有與該店相隔十數户之乾貞利錢店因與永昇呼吸相通亦遂不能支持於十六日相繼閉歇（亦） 
[關道諭禁賽燈九江]  
　　九江鋪户居民每届新年必各出花燈遊行街市本年關道汪觀察以長江一帶時有匪徒勾煽特出示曉諭禁賽花燈以防匪徒混入擾事云（倍） 
[刧盜從容揚州]  
　　去臘南鄉施家橋張姓被盜二十餘人破門而入墏所有細軟　括一空并將家人捆置一隅羣盜即往廚房煮飯飽餐一頓始呼嘯而去（止 
[飢民爲盜揚州]  
　　前日江邑差役獲盜一名訊之稱係飢民合夥十七人出外行劫其十六人均向西南而去我獨回家以致被獲并供有飢民陳大東帶領二十四人至樊川一帶分頭搶刦現邑尊袁大令已派差四出緝捕矣（止） 
[鄉民聚衆釀命福州]  
　　閩縣扈嶼鄉民人施某近因養媳走脫强稱母族張姓藏匿事已涉訟訊無證據斷令自尋詎施心不甘服竟聚集族衆將張某用炮擊斃張姓族人因即報官請爲蒞驗究辦（表） 
今日尙有繙譯本埠新聞小說列第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[東疫症流行]  
　　東報載大連灣電云熊岳城便毒疫症流行日見　烈傅患此症死者已有二百餘　譯字林報 
[郵船失事傷人續記]  
　　初十日倫敦電云呼日大東鐵路公司郵船柏林號失事晚間救生船陸續竭力駛往險處目擊被難之人呼號求救甚爲悽慘三次用繩接至失事之船繩皆折斷譯字林報○十一日倫敦電云郵船柏林號失事後已救起十一人内有五人爲該船水手二人爲德國戲班之女伶其餘四人香港西人伯樂德生君亦在其内荷蘭女君主之贅婿享利親王乘電車至霍克海口兩次乘拖船至失事處查勘譯文匯報 
[上議院守舊議紳之持論]  
　　初十日倫敦電云上議院守舊黨議紳紐敦伯爵獻議而上議院紳之曾任高位或曾兩次被舉人下議院者始得入上議院占一席之地其餘之議紳僅得於四人中選舉一人爲代表敎會監督之員數亦須减少 
[駐美英使行程]  
　　初十日倫敦電云英國派駐美國公使勃羅司君已抵美京譯字林報 
[歐洲西海面大風]  
　　十一日倫敦電云歐洲海面西叚仍有大風有瑙威國三桅帆船一艘在丹麥國海岸觸礁水手溺斃者十八人克海文海口有德國巡洋艦一艘撞沉拖船一艘溺斃者五人 
[俄京政界之現狀]  
　　初十日柏林電云俄京陸軍士官於此次國民院選舉頗占優勢俄報及西報皆發抒所見謂俄國政府必將第二次國民院解散而宣布專制政體惟俄國政府不認此說　並未議及此舉云 
[德使詰問俄政府]  
　　初十日柏林電云駐俄德國公使史霍恩以俄國歐第薩境亂勢蔓延特行文俄政府詰問 
[荷蘭國陸軍部大臣辭職]  
　　初十日柏林電云荷蘭國女君主已准陸軍部大臣史德勒爾將軍辭職 
[歐洲大風雨]  
　　初十日柏林電云歐洲全境烈風暴雨不止　 
[英德兩國之邦交]  
　　神户西報載柏林電云駐英德國公使梅特尼爵赴紐克塞爾地方商人招飲席間演說英德兩國商業端爭於两國邦交並無關礙界聞其言皆鼓掌稱善譯文匯報 
[水陸總統查察營務吳淞]  
　　前署江南提督徐吉雲軍門近奉江督奏派爲南洋沿江海水陸防軍總統所有沿江各炮台統歸節制故軍門于前日到淞拜謁當道并查察軍營一切事宜（草） 
[函請工師修築道路吳淞]  
　　淞鎭濱南淞滬鐵路軌道近擬劃直故將從前舊鐵路拆毀艰致遠近居民往來淞鎭者均須越軌而過婦女老幼頗多危險近由附近居民聨名具函滬寗鐵路總工程師格林森君請將此路修築以使行旅并請飭令塡路工頭以後不得損害道路云（草） 
[上海官事]  
　　濬浦局収支委員郭增益昨到道轅禀請期服假二十一天粥廠委員蔣有椿到道請假十天三林塘巡防局員唐正祥工程局裁判官孫調鼎昨均到道請假赴蘇（車） 
[允准附奏獎勵捐賑]  
　　滬道瑞觀察前因候補道朱慶喜遵已故父母遺訓捐銀一千兩指助徐海水災詳請江督循例奏獎以示鼓勵茲道署接午帥回文知已允附片奏獎矣（車） 
[盜犯解縣]  
　　浦東總巡謝樹伯明於府昨日函解强刦鹹塘念四保十六圖許姓家盜犯蕭得勝丁得勝二名至上海縣署王大令諭飭收禁候訊（車） 
[男扮女裝遊街示衆]  
　　浦東洋涇鎭巡　局函解原吿閔阿和媒人周文其王阿木潘阿堂及男扮女裝之許阿妹并許陳氏一干人犯至上海縣前晚經土大令提案研訊閔阿和供向業成衣去年十二月初三日由媒人周文具等說合將許陳氏之女許可妹許與小的爲妻言明聘禮洋四十元今年正月初四　送來初七日成婚詎許阿妹實係男扮女裝求究許阿妹供年二十三歲　十五歲時留髮先學成衣後唱花鼓戲已與剃頭小堂姘識此次哄騙周阿和皆係小堂主見媒人周文其王阿　與潘阿堂同供　小堂托做媒人每人分得媒金洋四元聘禮洋已交　陳氏收去許陳氏供哄騙原吿皆小堂之意惟收得茶禮洋二十元地保閔阿虎供許阿妹實係假扮已由局員笞責二百板大令據供判將許阿妹重責五百板枷號發六城門游街示衆三天再發犯事處枷號示衆有見者謂許阿妹身穿東洋絲綢女綿袄藍綢大脚女褲蝴蝶頭大脚女鞋前劉海覆額一時往觀者人山人海昨日行經小東門時因觀者甚衆致將某姓小孩二名踏傷迨經過大東門内火神廟又將廟中酒筵擠翻即由原差回禀大令奉諭飭城内各街游示一天再行收押嚴辦至起意之剃頭小堂昨日亦在洋涇拘獲解縣訊究矣（尾） 
[美領事代華婦函追欠欵]  
　　梵王渡巡防局員嚴二尹前據駐滬美總領事羅函稱貴國民人曹阿祥於光緖念九年九月間央中向婦人王氏兩次借去洋銀陸百五十元立有借據迄今數年本利無著屢向索取置之　理王氏婦情急訴知本領事爲特函請飭差保速提曹阿祥及伊父曹旦華追取該欵本利限三日淸還等語二尹現查得曹阿祥已另宁被人在公共公廨禀控訊押迄未釋出及傳曹旦華訊供則稱與子阿祥久經分居其所爲各事均不知悉因卽據情函覆美領事令王氏婦自行赴公廨控吿（莊） 
[研訊大賭案]  
　　英美捕房於前日會同至虹口吳淞路三萬昌烟茶館拘獲賭徒四十名昨由美捕房捕頭解赴公共公廨請究襄讞王肇之明府會同德帥繙譯提訊西探頭目矮君禀稱華歷本月初九晚有華人來報云美界吳淞路四十七號門牌烟茶館内有多人聚賭並云内有包探朱某在場同賭因之帶同西探前往拘獲施美根胡來成張子福顧阿郡左富友　仁生翁之才張正福張阿毛薛定洲裴全興陸四寳陸才才陳阿毛王福林唐阿五張阿四張友根劉阿金施惠成王金寶謝阿正趙英奎徐國成趙全生吳全興陳來根高正全章雙全施福生王永法胡阿才施先安陳阿弟周招生俞榮生鄔掌友石阿富朱阿四王德富等四十名其包探朱桂生並未在塲茲亦到案請爲訊懲王明府訊之各賭徒均供並不與賭内有革捕章雙全供稱此茶館朱探亦有股分店中執事高促雲係屬大股又據見証王洪生供向爲粥店生意該館之賭非伊朝夕是晚朱探曾來過同賭與否不能指實朱探延愛理思律師到案代辯謂朱探並不開設茶館是晚亦並不同賭且朱是晚在某處作事均有的實証據請堂上將朱探提出另行訂期會訊王明府商之師君判朱罰洋二百元其餘施美根等四十人各罰洋銀十元交保開釋 
 
 

Page 18

 
 
完案（莊） 
[濟良所又獲住居妓院之幼女]  
　　濟良所女董在英租界山東路中尙仁里朱琴仙妓院内查獲幼女吳順寳吳阿毛馬金珠王阿招四口送至公共公廨請究襄讞王明府訊之吳順寳供年十六吳阿毛供年十五係屬姊妹因至妓院賀年並非久住金珠供年十六偶至妓院游玩王阿招供年五歲因母在妓院傭工帶在身伴時順寳與極毛之母吳王氏金珠之母馬王氏阿招之母王陸氏均投案供稱實因鄉愚不知禁令叩求領回嗣後不敢再往妓院明府商之師君判將各女仍交女董帶回飭探王阿巧查明究竟是否爲娼干下拜六訊奪（莊） 
[雉妓患毒發所]  
　　甯波象山縣婦人潘王氏前經其母押于淸和里雉妓院爲娼得洋一百念元以二年爲期刻下氏患毒瘡投入濟良所昨由女董帶案氏供丈夫潘順發現亦不願收留尙求超拔明府判將潘王氏發交棲流所醫治俟瘡愈再核（莊） 
[火警傷人]  
　　前晚十一點鐘新租界愛文義咯勝業里第六百七十號門牌李孝才家起火延燒左右鄰房屋七幢鄰人朱永泉家婦女小孩各一口焚死在内又六百七十二門牌孫阿懷家焚死婦女三口捕房可悉李孝才於日前向華安公内保有火險銀五百兩鄰人均疑其縱火故將李及其妻竇氏一併拘入捕房昨日轉解公共公廨訊辦襄讞王明府飭地保報縣蒞驗再行核辦（莊） 
[賊匪縱火]  
　　閘北梅園地方嚴姓家于前夜三句鐘被賊縱火延燒平房七間巡局員沈二尹聞警帶勇到塲彈壓撲救（該） 
[總工程局紀事]  
　　南市陸家浜橋年久失修現由南區吿知總工程局路　處卽行撥欵雇工興修○老太平弄同仄藥棧去臘火起由總工程局飭傳棧主費鳴臯到案諭限交呈保險單茲因久不交到飭探傳費到局候訊○源大沙船號朱義泰船上被船夥王福生等盜賣生油十餘篓控追到局旋有嚴國發等多人到局跪香陳叅軍以嚴不應多事罰洋兩元○去年潘源盛水菓行破司賬包福祥私取票洋二百元現洋二百九十四元小洋七百三十八元逃逸行主王國生扭保人薛子梅到局控追奉判交保限三天尋交○西區巡士解逃妓王金連到局據稱蕪湖人年十九歲被兄賣入妓院因鴇母凌虐求爲超拔判發堂擇良婚配（夜） 
[公共公廨早堂案]  
　　某洋人控許小林竊取洋酒十瓶報探李星福解辦許供此酒向該洋東侍者所買計價洋两元明府以許不應收贓判押捕房一月○匯三捕房包探錢榮堂張才寳同解盜犯張布瑞陳廣友朱阿成至案並原贓衣服數十件據六百零五號華捕禀稱上年十二月廿六日天未明時在楊樹浦路見張等三入肩荷此項衣服因即拘入捕房嗣後訪悉是處陳家弄沈桂林沈桂發家曾被盜刦去衣飾値洋百餘元各盜等又至該處奚家浜奚榮華家刦去衣物約値洋一百五十元此項衣服即係原贓請訊沈　等同供盜黨十餘人用大石撞開大門停房行刦並擊　婦人現尙未愈訊之張盜等供詞狡賴明府謂原贓已獲豈容抵顧商之師君判將張布端發押西牢五年陳廣友朱阿成各四年贓給失主領去○美界舟出路十二號洋房内孔子候遺失金戒指一只查係被陸金三涂淸明二人憸得已質洋分用因即報探李星福拘案請辦明府判陸押一月涂押十四天○三馬路祥發　於去秋失竊某學生所存洋銀一千元經棧主陸春祥投公共公廨請提茶房司賬司閽等到案訊無悲証一併交保此案現經包探竇如海在李樹德處查出原贓存洋之空官箱一只詰知與棧中司賬吳江濤申竊分用洋六百元餘洋由吳取去昨將李吳解請訊究李供認不諱吳則極口呼寃襄讞王明府判還押捕房下禮拜六解案定罪○徐　三在美界開設藤椅店曾保火險銀三千兩前夜不知如何起火捕房派探將徐傳入昨晨解案明府判押候下禮拜五復訊核辦（莊） 
[法租界捕房事]  
　　馬鳴金日前被馬大寳誑騙金鋼鑽翡翠鐶等物昨日在途遇卽扭入捕房捕頭命押候解廨訊究○流氓周才根楊阿三搶刦途人財物爲探緝獲解入捕房奉飭押候解廨併辦○積竊王仁三掩入北京輪船行竊考籃一只携贓逃遁被包探查知當即拘入捕房押辦○曹裕順昨至某洋行謊稱尋人希圖竊物爲守門入察出拘送捕房捕頭命押候解廨重懲（浩） 
[美租界捕房]  
　　四百六十八號捕前晚巡至北河南路突被野犬猛嚙傷及左腿卽回報捕頭奉飭送西醫生驗明是否瘋犬所咬再核○三泰路三百十八號居民王耀祖以子鍚坤不務正業因於前晚扭赴捕房請究行至中途鍚坤用洋刀割斷髮辫而逸王卽投報捕房請緝捕頭允之○邱春林前將方秀士之妻李氏誘姦拐匿昨爲方尋獲向邱理論不服反被刀傷右腿由邱報知捕房飭投新署控吿○王元甫昨掮紹酒三　行經乍浦路被潘大法東洋車撞碎一　由捕併送捕房奉飭由潘賠償一元○塌車夫胡子謙推車至白老匯路將一千四百廿八號東洋車撞翻並將所載西婦碾傷由捕將胡拘入捕房押辦（西） 
[黃種必讀棲霞女俠小傳不准複印（六）第六節（倏忽飄渺）]  
　　俊伯見余意趣不少變。遽起謝去。察其色。似甚怏怏。余固留之。坐須臾。俊伯曰。黑雲滿佈。恐有急雨。且足下之主義。若與鄙見合。一言而決。僕當與君爲性命交。如其不然。請毌以俗塵浼先生。 
余此時雖不作入世想。然胸中搖搖。不知所答。而俊伯兩目光綫。直注射余。余益窘不能言。　伯仰天嘅然曰噫。何昧之甚竟下梯去。余急隨送之。且曰。僕當以明日之下午報。君幸再辱顧。俊伯允諾已下。第二級。時近五句鐘。余覺腹餒。因復登上層。啓橱取麫包糖餅各兩枚啖之。 
自念此生須臾而盡。得此間淡境。殊足自遣。又何必更委身於社會之潮流且一入世界。此身必不復能自主。况以我犖犖者爲犠牲。以彼悠悠者享幸福。余誠有所不甘。明日俊伯來。余當以此辭報絶之。且勸渠作世外之游。雖然俊伯者。果何如人。使誠熱心於我。又何爲僅此數語。決然而速去耶。然苟非熱心。又斷不至再三顧我於斯塔。矧味其語其語意。似已屢經出入世界者。 
余又檢閱春詩及欵識。因念白濱之地。屬於房州。俊伯旣係白濱人。其在此必爲橋寓。惜嚮時未詳稔之。然其年與余相若。衣服樸儉。不類紳士。容貌韶秀。不似商賈要之。其居處當距此不遠。余又自悔不尾其後而覘之。此時雖欲跡之已弗及。顧余仿日坐此。亦甚寡歡。不如且返校中。一訪岡雪峰。卽可知矣。 
下塔四顧。黑雲漸散。旣過鶴巖寺。聞背後有肩輿聲。人力車聲。馬蹄 
 
 

Page 19

 
 
聲。絡纆而至。此正游人方歸時也。余避向道旁緩步而行。俄而騎者過矣。俄而乘者過矣。俄而一女郎著黑衫。左手提革　。行甚速。頃。之已近。且甚相識。然女郎俯首行。不視余。余詳諦之。卽。　日所甚愛。其高潔之女郎也。再望之已在余前。余急欲從其後。然又不可　禁失。聲歎曰嘻。得與卿共。雖入世亦何惜乎。女郎聞之。忽立定　　　止余。又俯首若有所思。又拂拭襟上塵埃。又仰望天色。又轉身。昻　去。余見其如此形狀。訝絶。計此人豈卽俊伯。何以聞余入世之言。若甚欲答我耶。余急呼曰。俊伯先生。僕願與君入世矣。女郎行自若。余又呼曰。僕願與我俊伯先生相偕入世矣女郎殊不回顧。行甚遠。漸轉入一小徑。爲茂林所蔽不復見。 
余大疑。意此女郎熱心我。欲避瓜李之嫌。故易爲男子裝朿。今道中不欲與我爲言。殆亦此意。抑欵我言爲僞。亦未可知。 
又轉念凡女郎注意男子。必有戀愛之心。若俊伯之與余。毫無黏結。情意。使果爲女。郎淡寂若此。卽當爲厭棄世俗之主義。豈得反又作。熱心社會語耶。且彼旣因欲導余入世之故。甚至易爲男裝。屢訪我。於荒烟蔓草間。此必全體愛情浥注余身者推是心將必達其目的。而後已。聞余已願入世。則宜甚喜。急把晤。披示肝膽。訂婚約。雖有微。嫌。不足避。亦不必避。今殊不然。然則妇郎非俊伯。而俊伯亦必非女。郎皆可知。 
因思此女郎必别有心事。以致誤會余言。或迷失道路。遺忘物件。所以立定四顧者也。余且行且思。恍如夢寐 
猛一舉目。又有一女郎。年可二十餘。立於小徑之口旣注視余。又注。視徑中。時余已至此徑首。急望女郎所視處。似有人影。眩然已不復。見。意卽嚮時黑衫女郎也。 
余又急顧此女郎。亦不施粉飾。亦自然淸麗。然眉目間颯颯有英氣。身著淡綘錦衫。下體著黑呢褲。裝朿頗類支那人。然衣袖皆極緊小。女郎亦頻注視余。似甚憐余。又似甚疑余。且又似甚不滿意余。頃之。亦向此小徑疾行而去。 
余此時。旣慕俊伯。又慕黒衫女郎。並慕綘衫女郎。情緖棼亂。不復可狀矣。 
譯者曰。以我犖犖者爲犧牲。以彼悠者享幸福。聞斯言也。雖畏天命憫人窮如我仲尼。亦當作世外之游。此其所以欲乘桴浮海而居九夷者乎。 
抑知凡我國民皆當享幸福。欲享幸福皆當爲犧牲。倘欲享幸福。而不肯爲犧牲。則是不願爲犖犖而甘爲悠悠著。一家悠悠一家。滅。一國悠悠一國。亡所謂幸福。何從得而享之。 
吾知我仲尼必有一言吿天下曰。悠悠者毌得入世界中。在世界。中者毌得悠悠。吾又知我。釋　亦必有一言吿天下曰。悠悠者毌得出塵世。出塵世者毌得悠悠。儒冠和尙不解所謂。問我破佛。破佛曰。此言悠悠者。旣不容於世界之中。並不容於世界之外。其生也無氣節。其死也無靈魂。入於空氣汨然而滅 
儒冠和尙大慟曰。我旣不得享幸福。又不得爲犧牲。孰知余之犖犖而何以容此身。 
破佛低眉而笑。說偈曰。汝果犖犖。何患不福。一花一竹。爲汝芬馥。一邱一壑。供汝往復。待時而作。汝毌欲速。 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
