# 1888 - 30 - 4905314

 

Page 1

 
 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之　精　治之心則本天心之仁愛一天道之　成庶物而已矣本齋知是書之有功世敎也從事於此書者數十人歲紀一周始獲告　其初每過一關必校兩次層層遞進校益嚴密及至書成復又通讀遇有出入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精猶爲此書餘事有目共賞不自饗也已此佈 
[說債]  
　　歲云暮矣雪牕悶坐鬱鬱尟驩有客敂關而入揖賓紅閣外史而言曰僕作客申江爲人作嫁頻年旅食債負如山敢　債固昉於何時其果何所取義乎外史曰古人詩詞中動言詩債酒債風流債筆墨債此債之獨具雅人深致者也至於錢財之債則帝王世紀載周赧王築臺避債卽洛陽南宫簃臺是也是爲債之濫觴嗣是漢　　傳賣田宅鬻子孫以　債谷永傳爲人起債分利受謝高帝紀歲竟兩家常折劵棄責注責作債意者債固起於衰局而盛於漢代乎顧說文但善債負也今俗負財曰債而不明債之何所取義以僕觀之蓋有二說焉債字旁爲人其上責頗似十二月下八字略具人形意者我人一至十二月則債師交迫無可伸頭不得不藏匿一隅哀哀向旁人稱貸乎抑右　責字甚大左旁人字則危立一邊似有相讓之意意者放債時固不妨趾高氣揚及欲責人之償則不得不退讓一旁任負債者之大模大樣乎雖然彼先聖之造此債字何嘗有此數義不過逞我之詼詰附會聊在愁减中破涕爲歡耳特是負債亦不一矣其或志切顯揚功名心熱藉親族之佽明友　之吹嘘集得百金千金納粟得官榮糯閭里一旦印纍綬若南面臨民從前之親族友朋無不增其光寵而宿負　鉏亦得分鶴　以取償此誠負債者之上乘也亦有家徒壁立食指浩繁吉凶婚喪頻年多故欲求食而取依簷下欲貸　而無地立錐猶幸素守硜硜爲人深信每値迍遭困厄不妨借貸於人揩囷之誼雖希通財之路未絶此雖不得已而負債旁人猶可諒其心也或者世家子弟席祖若父之餘蔭輕裘肥馬意氣自豪撤手千金豪無吝色見鄰里之孤苦者則施予之見親朋之窘急者則潤澤之卽素無一面之緣而踊户哀求亦必腰纏　解及至频年　　　槖漸虚屋宇田園典質已　欲求向之責望於我者至此而略略帮扶而感恩圖報之心頓變而爲覆雨翻雲之愈寡途無奈逋負日增在輕薄者方詈其早年如土揮金末路自宜困苦然其情猶有可原則其債亦不忍過偪也所可惡者少年放浪拘束全無或則日食萬錢窮奢極欲或則錦繡纂組刻意輝煌或則傚劉　　之一鄭千金或則爲鄭元和之沈迷衏院當其喪心惑志日夜流連一若富可敵鄧和奢可　祟愷昏昏鄧鄧留戀忘　洎乎漏盡　　銅山　倒父母惡其敗類而不之收留妻子嗔其荒迷而不之憐惜鶉衣鵠而轉徙靡之而喜吃者酒肆飯莊泃泃來索矣喜着者縫工衣鋪疉疉向催矣喜嫖者夜合之資纏頭之錦盈千累百不名一铖白白受摀子⿔奴數塲惡氣喜賭者爲牌九爲天九爲馬吊爲碰和陣入迷龍負累千萬彼賭徒且悍其詞色雙其容顔褫褲剝衣略不寛假至于吸烟成瘾者黄金白銀盡消耗于磁斗之中一口兩肩瑟缩如蝟拆字所不習也拉車所未慣也鼠偷狗盜更不敢以身試法也始而吞代烟九繼而嚼老土皮久之久之癮不能過乃向熟識之烟鋪賒吸百文或數十文積之多時頓成巨欵任爾盡情催偪終於無可奈何泣涕漣洏苦求寛宥卽或辱之於廛市亦且忝顔而忍受不辭噫吁嘻以祖宗清白之遺而忍以吃着嫖賭吸烟一敗塗地一身逋負受辱於人地下有知其能免於泣血椎心臨風痛哭誦早知後嗣皆豚犬翻悔前身作馬牛之句乎此其跡似可憐而其情實可惡而不可恕者也客曰子所謂負債中之上乘僕圃不敢企而及至於吃着嫖賭吸烟諸事則亦生平所兢兢自守無敢蹈其覆轍以致不齒於正人所病者在於日用應酬不慣錙銖是較親屬來往里巷周旋毋我負人寍人負我而又處花月繁華之地衣冠薈萃之埸賓從往還不無過費頻年債累暗長潛滋償不能償避無可避子其别有妙法使鯫生宿累一清乎外史曰是非量入爲出不爲功親朋來往不可少也里巷周旋不可缺也而開門七事柴米油鹽醬醋茶尤爲一人一家不可或無之物也惟自顧月得若干進款除家用外可多餘若干如餘十金則留存三四金而以六七金爲外間之酬應苟逢意外之事則尚有三四金留起可免仰給於他人如是行之卽大學生之者衆食之者寡爲之者疾用之者舒之遺意雖治天下國家亦可矣而遑論治一身一家哉雖然量入爲出豈易易事僕亦負債良多矣於子乎何尤 
[奇童伸辯]  
　　前者日本自由黨呈書政府政府與之辯駁黨中突出一十二三歲幼童口若懸河議論滔滔不竭其大旨勸國家斥華崇實毋使生民塗炭政府議不能屈然心弗喜之也至上月二十六號下令驅逐黨人此童不知何往故姓氏亦不詳云又東京來函云日廷查拿自由黨受禁者十餘人被逐者三四百人該黨共千餘人尚有六百餘人不待搜羅早已杳如黄鶴政府恐其伏處爲患殊切杞憂 
[長崎來信]  
　　去年美國東洋艦隊暗媽兵輪在長崎口外池島下演砲傷及日人一案經美國派駐長崎橫濵領事照海軍例訊問迄今尚未定讞現由水師提督將暗媽船主送回本國請華盛頓海軍裁判官審斷日人以鎭西日報爲証據由辯護人帶去已於八號附美國太平公司船前往矣○英國東矮立太艦照會日官定於四號午後三點鐘時在長崎港距本艦二百步外演習白頭水雷火日人見所未見莫不遥立以觀○十八號午後東京來電云暹羅國遺使至日本商議通商條約駐節鹿鳴館預備朝見日皇○十九號午後東京來電云栖川熾仁親王閱兵已畢于昨夜九點鐘時回京今日覆命○朝鮮釜山通信東華府伯照會日本領事禁止米穀輸出然據彼此貿易規則第三十七欵並無限禁况客秋禾稻豐收爲近年所未有出入貨物宜聽商家自便何必突然禁止乎數日前釜山税關頭門公然貼出禁止米穀輸出告示以致慶尚全羅各商忽焉擁塞殊令旁觀代爲一歎云 
[輕生類誌]  
　　寗波南門外藕池頭某姓經營於外經歲不歸開門七事但仰給于寡母日前母死其妻怨葉砧之不顧家室遂於夜間雉經而死西門外柳姓者向販菜蔬爲業初八日傍晚回家轆轆飢腸餒不可制向其妻索跪飯 
 
 

Page 2

 
 
妻答以時早未炊柳怒口角數語妻含泪入房柳遂自行執爨比飯熟至房中唤妻則見妻仰臥床上口吐白沫烟盒尚在桌旁始知已吞服洋烟灌救無效復召西醫療之甫入門而氣已絶矣 
[馬逸傷人]  
　　杭州府吳太守嚴禁在閙市乘馬飛馳無賴少年咸不敢矜其磬控之技日前有五鄉人騎馬過荐橋一馬忽從横巷奔去鄉人控勒不住惶急異常而後面一馬見前馬狂奔亦斜向空地馳去馬夫祗一名顧東失西無能爲力致兩馬分道而馳踏壞行人幸鄉人夙嫺 
馳驟者奔無多路均仍勒定否則當不堪設想矣 
[安省官報]  
　　冬月十九二十日牌示候補未入周伯星委署績溪縣典史典史張肇熙知接查小南門城廿一日牌示候補縣鄭維熊委署潛山縣直隷州苗厚田副辦知縣郭建勲帮辦李文治學習均知奉委發審局差廿二日首縣范葆廉到赴廣濟圩所挑工程回廿三日按司獄王家駿蒙涡巡檢何其翔南太李丙楠無廬馬毓麟宣甯典史姚後啓全太和邵鼒蕪巢均知奉臬臺委查保甲差廿四日牌示試用訓導姚繼昌委署南陵訓導缷署廣德州本任旌德縣熊祖詒到休寍縣錢應豐到候補縣王廷槐到解金陵餉回府經勞士敬旌涇從九吳洲壽懷均知奉臬臺委查保甲差巡檢鄭筠知奉飭知蕪湖關差遣署廬江典史吕寛辭回任 
[邗江官報]  
　　十二月初六日新授江西九江府曹太守秉濬由京過揚履任初七日懋鹺尹績由西壩來揚公幹初八日方鹺尹效忠委解南京餉銀初九日江鹺尹一鶚委通泰兩屬查探水勢初十日瞿鹺尹鴻勛委解甘肅餉 
[符咒愈病]  
　　杭城三枝巷口有向開飯店之某姓家於前日嫁女新郎到門後帮忙人某甲忽然横倒在地不省人事衆人手忙脚亂羣不識爲何病突有某乙自梅青院看戲冋路過此處見之卽以碗盛清水向水念咒畫符半晌始畢命人將甲扶起坐椅上將水連拍其頂與面甲乃如夢初醒喊呌疼痛乙曰可抬　伊家俾靜臥一夜病自愈矣衆依言抬回次日果愈如未病者其時衆以乙治病神速患有以謝之留之飲不肯酬以貲不受問其姓名亦不告遂去此殆所謂祝由科也 
[溢溆寒濤]  
　　九江創設義渡船四號並於南北兩岸建造風雨亭臘八晌午先在小池口開渡經局董禀明鎭道府縣各官曉諭兩岸行人屆時朱春山軍門派弁兵兩棚分駐兩岸渡口彈厭游民局董又飭役在九華門小池口兩碼頭搭盖棚廠陳設香案以祀渡紳南岸由洋關委員王二尹懋漳彭二尹騰瑞幕友許君承章承勲潘君賓之柳君漢卿商人同春榮謙愼安寳成謙益等拈香行禮北岸由曾叅軍仰顔小池司陳少尹黄梅糧廳方二尹及各紳衿行禮○九江府一缺於上月奉到明文簡放曹朗渠太守秉濬現太守已領憑出都附輪南下德化縣鍾明府派役預備行臺按太守籍歴嶺南以玉堂清望需次江右多年歴署南康南昌等府循聲卓著有口皆碑想五馬宣猷定有一番惠政也○日來米販甚稀以致市價陡貴上熟米每石需三千三四百文中熟二千八九百文其餘魚肉柴炭則均價廉物美云 
[袁浦官塲雜紀]  
　　新授江西九江府曹朗渠太守自都南下於上月二十九日過浦順謁漕憲旋卽買棹赴任○豫省巨工需員辦理捧檄而往者絡繹於途前任浙江按察使陳佑銘廉訪於二十三日由廣東湖北特用道陳仲藕觀察於初三日自湖北前任湖南石門縣王幹勲大令於二十日自湖南先後過浦前赴豫省○運河同知現因病假開缺漕憲已遴委候補同知萬司馬少雲權攝是篆○王大宗師於初五日按臨淮郡濟濟多士於風簷雪地中揮毫角藝當有天寒手凍無人呵之慨 
[安慶紀聞]  
　　皖省頻年遭水旱之災最重者無過廣濟圩居民蕩析流離不堪其苦向有就食省垣者經懔寍縣范映泉明府令各地保傳諭災民迅速回里按户放賑明府旋於初五日束裝赴玗分别發賑孑遺黎庶得以重反故鄉免塡溝壑者孰非使君之所賜歟○初七日午刻由府縣監提出人犯各一名解至臬署上綁押赴北門外正法聞一係婺源縣姦案其人年甫二十餘一係桐城縣某差役與盜同黨遂罹重刑年已四十餘矣○初三初五六等日疉次得雨各大憲於初九日詣龍王城隍等廟各具牲醴以答神庥 
[四明瑣誌]  
　　寍郡竊盜之案層見疉出官憲雖認眞巡緝終難破獲眞贓因此各叚保甲曁巡防局更於巡查之事認眞整頓每夜槍聲砲聲柝聲巡勇更夫吆喝聲與閭里犬吠雞鳴聲互相應答徹夜不絶提道二憲復派文武印委常於人靜後到各局查察勤惰不敢視爲具文而宵小尚未歛跡是何故耶○楊陳弄有楊某耆素稱小康年近知命而階前尚無芝蘭玉樹去年在滬上納一小星爲嗣續計不意衾裯在抱而詬誶時聞時與大婦勃谿不已日前因私買食物楊略加訓飭妾遂去如黄鶴偵騎四出消息杳然現在徧貼招尋字樣不知能否珠遼合浦狼子野心此妾得毋類是 
[擱淺類誌]  
　　招商局之廣濟輪船前日由宜昌開往漢口行至馬桃溪地方忽然擱淺曩年有石船兩艘沈没于此廣濟船經過時江水正淺遂被擱住閱五日江通輪船駛到始行設法拖下閱廣濟船受傷甚重其輪葉必須重爲修整方可行駛江水日涸本年退出之沙灘較往年爲多前日送李觀察至宜昌之知津小輪船亦在沙市左近擱淺現已駛出矣 
[兵船遇盜]  
　　温州信云玉環右營武弁某乘坐兵船在洋面巡緝上月廿六日行抵鳳凰洋倐遇盜船多艘圍住攻撃該兵船因寡不敵衆致被海盜上船將管帶官并兵丁等殺死十餘人正在危急之際適與周靜山鎭軍巡洋之兵船相遇奮勇向前始將玉環兵船奪回並拿獲海盜多名送交玉環總捕府監禁候訊兵船出洋巡緝而海盜竟敢爲螳臂之拒此其猖獗爲何如耶 
[榕城瑣語]  
　　閩中亢旱已久井水乾涸居民每因爭水互毆清潔之水每擔須錢二三十文近日火患疉見城中無水可汲官憲惄焉憂之在官河要隘處累土作堵候潮水入城時用閘塞住以濟目前之急然涓滴之水無禆大用不能不望甘霖之早沛也○昔年何小宋制軍督閩時嚴禁烟館而張啓軒觀察亦能認眞　頓烟霞窟宅爲之一空邇來城廂内外烟館林立最稱華麗者莫如南街海雲樓近有某茂才等聨名請禁侯官縣李大令業已批准并出封條十數道飭差標封矣○閩省徵信局已在皇華館開辦綜理其事者爲布都事蘇永昭藩經廳董榮綸藩照廳沈濂藩文案范啓元委員黄延釐魯鈞等聞每册動需數十本用活字板刊印工費較省局内現招印字人不下數十名俟來春各府州縣報册到齊當再招人通力合作○祥升班新到都人士莫不争先快覩班中正生大凈年僅十二三聲色俱佳殊屬罕見○福安縣拆毁教堂一筒現由潘駿章觀察前往查辦未知如何結局○前有李孝廉庚輝吵閙門房被押捕署一節現經孝廉同年陳君兆豐等詣督轅具禀楊制軍批飭兩司轉飭該府州縣提辦聞首府已將李放回事已了結矣 
[京江談屑]  
　　鎭江東鄉解起鎭附近有高某者家頗小康其婦素號賢能伉儷甚得高在金閶開設店鋪經年始一婦近日高在吳下買得一妾載以同歸婦見之心滋不悅遂與高時相口角變佳耦而爲怨耦矣初七日高因事出外婦竟自縊死及高歸則芳魂已杳無從覓返魂杳遂通信母家請其視殮婦之母謂高寵妾薄妻威逼致死旋赴縣署請騐王邑尊隨於初八日帶同刑仵人等前往相騐未知如何判斷也○　港某姓家於初六夜被盜刦去衣飾約値百餘金次早報縣王邑尊因高姓命案無暇分身遂委陶捕廉前往履勘○西門外火星廟附近屠人袁某家初六晚因烘火失愼并斃老猪三頭○前月二十一日夜京口小街失愼焚斃私妓巧雲及米客伊某女僕等三人已紀前報傳聞三人死後其 
 
 

Page 3

 
 
魂不散時至貼隣某雜貨店作祟甚至白晝現形狂呼償命雜貨店主某甲被擾不堪旋請巫者祈禱許以延僧超度其祟爲之稍減亦無稽語也 
[儲憲抵申]  
　　江蘇糧儲道成月坪儲憲自吳門乘官舫用小火輪拖帶來申於昨晨抵埠小泊兩市馬家廠馬頭蘇松太道龔觀察松海防同知劉司馬上海縣裴邑尊咸詣舟次恭迎儲憲旋乘輿入行轅 
[起解鐵車]  
　　前報載將有新製活鐵路及鐵車等項解赴鄭工以備裝運土料之用兹悉此項鐵器已經江海關道憲龔觀察遴委前辦周太僕廟厘捐委員江蘇候補通判吳子彝别駕式晸管解赴豫其鐵車卽鐵斗每車可裝土一千二百斤下有輪軸其鐵路計長五里形如梯級最長者一丈大尺次一丈四尺共重十五萬斤笨重異常此番由利運輸船裝載至鎭江再由鎭江雇船載至清江再由清江起岸至汴旱道十一站運行之艱難可想加以雨雪霏霏風霜烈烈長途跋涉况瘁奚如别駕豫人也分不可却亦義不容辭故奮袖請行毅然就道而人服觀察之委任得人眞不愧知人善任云 
[濬河再述]  
　　開濬吳淞港一事屢記前報兹聞總辦李景卿觀察上海縣裴浩亭大令已於日前祭河開工先用挖泥機船開挖河底又與工部局董事吳德君及瑪禮遜君議及漲灘應讓則讓設可免開亦須升科吳德君言已議定自天后宫起至新閘須築新馬路一條畵定路形闊狹行將竪石爲界邑尊察看情形謂照此定界萬難照議囑暫停竪石總須禀道候示吳德君又言事已定議不能勉强旣經貴縣言須禀道則暫遲立石可也 
[賭徒四散]  
　　新閘地方本有巡防局現屆嚴冬該處紳耆悉照向章招募團丁梭巡各處前晚團丁巡至山家圖地方見有小賭攤意欲拘拿則已四散奔逃惟將賭具檯凳毁壞而已 
[上海縣署瑣案]  
　　前報列妖異宜懲一事裴邑尊自接高橋鎭分防廳羅二尹移文卽於前日委清道局委員任二尹帶同差役至高行鎭提到教首高士祺及入教之顧蔭堂張陶氏地保瞿五等來案至晚邑尊卽升堂訊究高稱小的年已老邁耕種爲生不敢聚衆結盟行爲不軌李王氏因患瘋癲自行焚斃實與小的無干叩求明鑒顧稱李姓婦確係因瘋焚斃當日有族人因母周忌誦經被冬防局擅將三人拉去張陶氏稱李王氏入教後曾有鷹洋八元交與小婦人轉交與高此係出於自願並無哄騙事情瞿稱伊等聚衆結盟小的並不知情當日冬防局董着小的到顧家宅查察誦經人業已避逸邑尊謂結盟行教例禁綦嚴姑飭將高鎖押待質公所餘人暫行交差看管候提集人証覆訊核辦○昨報列求追欠銀一案前晚裴邑尊飭將徐紀華帶案訊追徐稱小的羈押案下殊難籌欵可否施恩父保出外俾可同各處竭力措銀料理邑尊　爾與慶豐莊往來纔五月乃竟欠銀至一萬餘兩情同　騙可惡異常今姑從寛限三日内措齊繳案如再玩延定予嚴懲諭畢飭仍還押 
[補述分贓起釁原委]  
　　十五日本報列分贓起釁一節經捕房將袁天寳陳四海王光全胡海卿等四人解案法包探將胡海卿身畔搜出之洋一元錢一百文王光全身畔搜出之洋一元小洋四角并有拘押時四人中擲下之大興押票一張係皮褂一件押洋三元六百文已將票上錢洋數目挖去并有勇丁號褂上所釘之圓式洋布一塊護照三紙一併呈騐胡海卿遞呈禀詞旋有湖北人劉三投案遞禀又有失主吳竹生寗波人投案稱偕友王姓至中園烟館後樓吸烟在後王姓會帳我正數給小帳卽失去脱下之天青寍綢皮褂一件當吸烟時間壁鋪上有似袁天寳模樣人亦在却于我等會帳時先走烟未吸完因此生疑又據盧鳳齋稱與盧源盛中人在寄園吸烟失去脫下之醬色寍綢皮褂一件因聞獲到竊賊特來認識未知是否王司馬詰胡爾禀倩何人所寫答稱託測字人所寫現從福建告假來滬司馬詰其禀中語還是爾說抑是由伊添砌答是口說倩伊寫司馬着將其中情節一一說來胡海卿卽將拆梢情事細述并有胡朝忠屈長仔兩人不知去向司馬謂此兩人爾定知下落胡堅稱不知司馬謂伊等護照均在爾身畔豈不知人在何處王光全供今年十月間由湖南來滬初九日取錢到小東門買物見胡朝宗相與閒談又遇劉三邀到清芬堂吸烟係分兩起聞劉三說囑胡朝宗直說不然要吃官司在後又有兩人來卽將胡帶去王司馬詰其與胡海卿是從前認識否答稱是日胡海卿不在前幾日亦未會過旋據劉三供住後新街前在輪船現失業與王光全不認識司馬謂此事爾等自已明白王光全與爾在十四日初次遇見豈得遽問初九之事顯見兩下串通又據袁天寳供馬褂是陳四海所竊我曾與劉三說及劉向我說法界要人故限三日尋陳到來其實陳四海並非英包探夥我却做三個月現於十一日停歇及詰陳四海則又稱並不行竊又無押票在英界做過包探夥馬褂是張鏡清及俞等放在後新街丢在樓上張囑我取去質當後張姓交我錢一千六百文劉三供此事均是馮海珊做成圈套王司馬着將劉三交保失主吳廬二人及胡海卿退去王袁陸三人管押旋有屈長仔禀稱從閩臺來滬胡海卿胡朝宗同搭伏波輪船上岸買路菜在小東門外遇見創三邀胡朝宗到茶館後又到清芬堂劉三要銀一百兩不然拉到捕房復軋至吉祥街金玉興客寓將我等看守搜去洋四十七元至十一日又脫下胡朝宗皮袍質錢十四千三百文瓜分票子呈騐後又將我送到上海輪船胡仍在棧内又與我洋三元被一床囑我回去我無奈上船後到通州上岸趁華利輪船回滬投案請追洋四十七元王司馬旋着法包探將金玉興客寓主金安和傳到詰問金供語含糊司馬著將屈長仔及金安和看管後卽至客寓查看帳簿見載有湖北人孫進發字樣隨傳寓夥朱大寳研詰并將湖北孫進發拘到供出有陳四王桂等人現回湖北皮袍事是陳所爲司馬著將衆人分别看押此皆數日前事也昨日司馬至捕房復加研詰屈長仔仍照禀中語述一遍并稱劉三自稱爲包探并有探夥冬狗張小元高雲卿等人司馬逐一傳案謂現在拆梢事小不過爲洋四十七元惟其間少胡朝宗一人設或謀命則事大矣此人當着湖北進發交出孫供胡與屈一同下船寓夥朱大寳又稱十二日彼等同出曾去洗浴高張二人供我等因失褂之事層見疉出得人通信卽往查問見湖北進發在清芬堂查問伊等安慶所犯之事屈又供在寓彼將鐵棍嚇打又將小鍊鎖指王司馬謂寓夥爾帳簿上尚寫進發顯見平時熟識故聽伊將人鎖打并做好生意三天已得洋五元復將湖北進發研詰掌頰四十下法包探已將西湖色縐紗白羔皮袍吊到司馬謂屈長仔爾等當勇人不應穿此等衣服無怪人拆梢着屈長仔仍回客棧探夥高張寓夥金朱四人分别交保劉三湖北進發等分别管押 
[上海陳家木橋電局豫皖賑處十四十五日事略]  
　　日昇昌田瑞卿先生交來廣東安嚴氏規銀一千兩并述此項須請建坊惟建坊例銀須合庫平已由田瑞翁函告前途一俟補交卽行禀請○宜昌電局謝侣翁計一批至三批止共收銀一千五百兩兹又承寄到現銀八百四十八兩作爲第四批除棉衣册散捐四十八兩外均係大生厚廣生同裕盛榮德生義復盛正義泰恆長順號恒益公鄭興順石大生戴普春王慶興蕭吉華江恒泰譚天源張崇興各鹽號所助合併誌謝○朱子清少尉因夫人有病將藥資二十元助賑由無錫電局金領班寄來○蘇電局巢第十批太湖救生局徐二三批盛賡翁第六批常昭凝善堂三十五批武陽保嬰局十七批杭垣宋樹翁四批均到先此報聞 
[賀王竹鷗方伯重游泮水之喜錄呈郢正]  
　　一領青衿六十年理披厘曳似神仙五朝人瑞人爭覩如此方稱五福全當年玉貎緑衣郎曾被紅裙看欲狂今日婆娑垂鶴髮鸞旂影裏說滄桑手握芹香感國恩回頭儔侣有誰存依然清如澈弓水照影無慚齒德尊養望林泉百不營惟于絲竹最關情喜逢破臘梅呈瑞載把菁莪棫樸賡[  倉山舊主袁祖志拜稿]  
 
 

Page 4

 
 
　　朱子月湖司馬余同譜弟也有志出山丁亥仲冬擬報捐河工知縣因有北征之舉杯酒話别勉賦長歌一章藉抒中悃工拙所不計也錄呈高昌寒食生大吟壇哂正并希匠斧削之○騏驥不受驪絆牽鯤魚未可尺澤潛土生一世貫有用安能没没埋荒烟慨從海上許互市火輪鐵甲來蟬聨虎視耽耽欲逐逐紛如羣蟻爭趨羶罌粟流毒遍諸夏膏盲病軀難就痊况復連年瓠子決鴻嗷萬并聲凄然國家雖云議蠲賑飛芻挽粟如流泉奈何半飽胥吏槖坐使太倉愁磬懸當事諸老苦無術中原局勢嗟　遷憶昨射策闕廷上浩氣一往奮無前自謂雲夢吞八九會須溟海撃三千都門報罷亦已矣歸來坐我舊青氈小齋日抱杞人痛旁觀束手空憂煎吾友朱君亦豪傑濁世公子自翩翩珠服玉饌未云樂寍甘終老隆中田輸財助邊古所美琴堂要作時世賢板輿迎養志尤篤君羹藉以娱親年黄河風浪太行雪不辭匹馬馳幽燕吾儕執手不忍别文酒且復爲流連鞭𩍐割截挽不住勢若白羽控在弦嗟哉天邊一輪月未肯爲我留庭筵須臾登車自此去似恐祖逖先鳴鞭歴陽高攀桂未定草 
[浙省撫轅抄]  
　　十二月初七日新授粮道世票謝飭知進見候補縣周雲章交卸石門縣事暫行回省禀到巡檢陸裕新禀辭赴湖府差遺○初八日新授貴州臬司　禀知交缷粮篆進見粮道世禀知接印任事進見並謝步○初九日准補乍浦巡檢朱德祥禀謝飭知赴任候補縣丞劉鼎亨禀知防軍局委江西查探硝磺價值差叩辭○初十日候補縣賀允磻禀知釐捐局委清湖釐卡差禀謝委署餘杭縣丞康達兼禀謝委丞嘉典史陸炳禀謝飭知回任禀辭 
[蘇省撫轅抄]  
　　十三日前鎭洋縣梁奮庸太倉來禀知交缷鎭洋縣事回前金匱縣吳灼禀知交代算結回省諸可實禀辭赴蘇鎭太各屬催辦志書差候補理問黄毓杰禀知辭奉臬憲赴江北緝捕差從九文煒禀知松滬貨捐局期满回省銷差 
 
 
 
　 
 
 
 

Page 5

 
 
   
 
 

Page 6

 
 
   
 
 

Page 7

 
 
G>　　廣東趙同春堂馳名丸藥略列 
　　參茸衛生丸 
　　統治男女諸般虚損先天不足後天有虧婦人服之調經種子男子能延壽保元　乃壽世金丹誠有叅天位育賛化調元之功也一品土木衞生丸洋一元雙料參茸洋五角叅茸衞生洋二角半　　參茸養親酒 
　　此酒補氣血壯脾腎舒筋力健人神化痰順氣固本培地孝子養親延年益壽耳大瓶現减價暫收洋四角小瓶洋二角 
　　三鞭種子酒 
　　此酒大補氣血壯陽添精固腎開胄潤顏诚有反老還童之妙種子育麟之功神效無比减價收洋大瓶洋四角小瓶洋二角　　 
　　扶陽乾健丸 
　　此丸本堂祖傳秘方其功得天地之秘奥能扶衰陽爲剛健反老弱爲少壯種子催丁第一妙品難盡逑雙料參茸乾健每丸洋二角半參茸乾健丸每丸洋一角參茸乾健小丸每兩洋二角 
　　參茸坤順丸 
　　婦人月經不調子宫寒冷久不受孕服之能補氣血煖子宫調經種子未孕卽能成孕旣孕亦能安胎百發百中雙料叅茸丸每盒四個洋一元參茸坤順每丸洋一角參茸坤順小丸每兩二角 
　　氣痛平安丸 
　　得異人傳受秘方用茄楠香爲君配製君臣佐使妙法能止諸般氣痛心氣肝氣胃氣肺氣請痛皆止寒痛火痛積痛虫痛血痛鬱痛濕痛熱肚痛卽服卽安故有平安之名每丸洋二角半 
　　三鞭壯陽丸 
　　用人參鹿茸騾鞭鹿鞭海狗腎取山海之靈物記藥品之君臣治男子腎冷精寒陽事不舉氣血虚弱四肢怠倦或遺精夜溺或艱於子嗣者功能煖精堅腎壯陽健體神應非常也每兩洋二角　 
　　參茸白鳳丸 
　　正人參麋茸鹿胎鹿角膠龜膠烏骨雞揀選生靈氣血之精英配草木君臣之極品婦人眞陰虧損身體虚弱赤白帶下服之調經種子保產安胎每丸洋二角半單料洋一角小丸每兩二角半另有人參再造丸赤脚大仙丸卽止瘧疾丸萬應午時茶丸藥太多未能盡列諸君賜顧請認同春堂趙宗濟招牌爲記無悞上海老巡捕房對門開張 
　　屈臣氏大藥房 
　　中國上等蠟丸藥發售 
　　萬應如意膏每貼足錢六十七○全鹿滋腎丸每兩二百廿四參茸培元丸每丸六百七十三○參茸固本丸每兩二百廿四定志寗神丸每丸一百十二文○加茸六味丸每兩二百五十定心補腎丸每丸一百三十四○漓心牛黃丸每丸二百廿四參茸白鳳丸每丸一百五十○加味八珍丸每兩一百十二文八寳鎭驚散每瓶一百廿四○跌打嘴峒丸每丸一百八十七參茸三多丸每盒六百七十三○萬應紅靈丹每瓶一百卅四婦科三達丸每盒二百六十二○萬應痧氣丸每大瓶五十六萬應如意油每大瓶一百九十○神效據紅丸每服六十七文參貝製陳皮每盅一百廿二○龍涎哮喘丸每瓶四百四十九至寶寗坤丸每丸二百廿四○參茸衞生丸每丸六百六十三以上各丸另詳仿單有載功用茲不細贅上洋屈臣氏謹啓 
　　漢口吕宋票行 
　　吕宋分設自漢埠洒街洪益巷口逐月運售吕宋票歴年均獲大彩遠客信購原班回件不悞 
　　包治經期腹痛丸 
　　婦人無子世多謂命裏生成而不知月信失調百無產是以婦科一道首重調經經症一門最多腹痛故或經前作痛或經後作痛或常時作痛爲痛雖不外血積血虚挾其寒熱之爲患調治倘無善法將必漸成痼疾欲望其生育也難矣僕醫治婦科不敢自詡精通然考究二十餘年博訪名公頗知端的茲特配製此丸斟酌盡善統治經行腹痛各症曾經服食者幸皆見效故敢公諸海内俾知艱於孕育者儘可以人力挽回也每丸大洋一角滾水開服廣東延春閣蠟丸號分設上洋棋盤街北首 
　　新到上貨 
　　墨品二元茶晶一元翡翠玉鐲三元一只戒子一元如假包退金利源碼頭昌順隆 
　　正地道紅旗參 
　　滋陰大補新到賤售定價劃一每洋起碼會秤三斤半童叟無欺光顧者早來速取認明法界老永安街昌記棧啓 
　　參茸坤順丸 
　　易曰乾健也坤順也乾健而坤順化　方功效在是矣本堂秘有良方旣製成乾健丸能　男子益體固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成　之乏　者同澤及此又何慮乎種子之無良方也大凡婦人不孕之故　因月　不調赤白帶下子宫寒冷憂思怒鬱所致其人必面黃體瘦四肢無力夢寐不寗嗳悶吞酸咳嗽　熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四　洋一元○一分寄九江廣泰源洋貨店○一寄江西賓城磨子巷羅春　○一寄　慶小南門内羉春臺○湖州府城泰和坊申昌書畫室○嘉興孩兒橋帝申昌書畫室○嘉　楊王廟西永豐祥號兑棋盤街北首廣東梁愷悌堂啓 
　　參茸扶陽乾健丸 
　　　謂伯道無兒人生恨事推原其故亦人謀之不減本堂藥有參茸乾健丸方承遠祖之秘授得　福之眞傳其性補而不燥温而不熱能補坎　未足之氣能助天地再造之功換骨卽是此丹催丁莫如此藥俱用王道補　之功并非行覇宣淫之術也大凡男子先天不足戕伐　　以致腎氣虧損夢遺　　臨事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘　　有久賦而乏嗣興嗟者將此丸常服則枯楊可覩生梯之象幽　定占久夢之祥矣外有參茸坤順丸專備婦科所用兩者分服則男精固而女經調取效爲更速也早晚每　三錢淡鹽湯送下無庸戒口小丸每兩錢三百文大丸每盒四個洋一元○一分寄九江廣泰源洋貨店○一寄江西省城磨子巷羅春臺○一寄　　小南門内羅春臺○湖州府城泰和坊申昌書畫室○嘉興孩兒橋申昌書畫室○嘉　楊王廟西永豐詳發兑棋盤街廣東梁愷悌堂啓 
　　復印同文小題文府 
　　是書一萬四千編十二元士　居叢書三十元增補類　二元四試律大觀二元四合講一元六及各種石印均可購取躉售處上海二馬路同慶公棧裕泰厚啓 
　　屈臣氏分枝藥局在上洋棋盤街北首東向小引 
　　敬啓者本藥局創設於香港四十餘年承蒙仕商賜顧紛至沓來日不暇給又慮各省鎭埠路途遠涉購藥不便故陸續分枝多店今特再分一局在上海棋盤街北首其貨色價銀與原鋪一律相同俾得貴客就近採買至於各藥中或專治一症或兼治數症或統治各種雜症俱逐欵詳列招單内並有新著藥書派送如有欲知其藥治某症請到各分局問取藥招藥書一查便悉倘賜顧者祈細認各藥俱有紅黑黃三色龍麟伴塔印貼招牌爲記乃是眞貨庶不致悞屈臣氏大藥房老號謹識鋪在香港福州上海濟南府城夏門淡水長沙沙市安慶福建城京都小吕宋佛鎭汕頭粤城内粤城西天津鎭江梧州北海建寗杭州英京寗波九江江西城烟台澳門揚州海口南京蘇州漢口洋街又流通巷開張 
　　滅火藥水出售 
　　啓者本行運售以來早今遠近馳名銷路甚廣前今當衆試演救治之法皆稱奇功况時交冬令日熾風燥失愼之患滲遭 
疊見俏偶急難救之切德莫大而價亦亷官商光顧者請來本行購辦晋隆洋行啓 
　　佛羅斯貢邦藥水 
　　日前敬送貢邦藥水蒙各蘇杭處來函甚有應效近有感謝不一及信至賜顧者紛紛不絕今有嘉善錢　溪先生在本縣受職定旗丈地事務年逾花甲今已退辭連來面謝據云咳嗽氣急患病久矣醫藥無功飮此藥水步步見善喜出望外特此來信頓報如有此患者將此藥水試騐無不見效耳 
　　祥豐衣莊眞不二價 
　　本莊開設久年專做時式新衣兼售原興估衣照碼每兩折洋七角劃一價照大市格外克已倘嫌價貴包退包換貴客賜顧請棋盤街北首並有四季衣服出賃 
　　永祥豐壽器號 
　　本號專　陰沉者楠桫枋獨幅壽板婺源上品壽器俱全蒙仕商賜顧請至三馬路石路西德潤里石庫門便是 
　　保險讓價 
　　本行保險洋房及洋棧房貨物向歴有年蒙諸君光顧今將保貨格外公道如有貴商欲保請至本行面議可也公平洋行啓 
　　活人無算　　 
　　專治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律烟臺囑恆豐益藥號代售天津則鍋店街藝蘭堂南纸局代售局設上洋四馬路南首仁濟醫舘對面平和里閔小槎醫寓 
　　屈臣氏 
　　凍瘃藥 
　　秋去冬來正是園爐之候當此吳江楓冷茅店霜飛無論賢愚貴賤手足耳面猝然紅腫疼痛異常南人名之曰生蘿蔔北人名之凍瘃此皆血份之病外爲風寒所冰其症輕則痛癢重則潰爛春回寒谷漸次告痊若不調治來冬仍發故本藥房特製此藥患者宜早晚搽於患處立見功效永無復發每瓶大半元中二角五小一角正上洋英大馬路屈臣氏大藥房謹啓 
　　新出石印婁湄賦萃 
　　邇來石印諸賦陳陳相因絕少善本茲如下廬主人輯婁東名手賦稿萬首中精選一千三百首顏曰婁湄賦萃俱係窗作並無刻本上自漢魏下迄唐宋諸體悉備足爲後學模楷每部訂成六本價一元六角定于明正出書欲購者至本局面議此佈鴻文書局代啓 
　　海内碑王 
　　華山碑長垣本舉世無雙石印一絲不縮每部權售三元由上海裕通恆洋行愼記抱芳閣醉六　各書坊天津宫北街申昌京都煤市街興隆店源豐潤各省電報局書局分售躉銷另議 
 
 

Page 8

 
 
   
 
