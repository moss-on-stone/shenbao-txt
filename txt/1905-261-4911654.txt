# 1905 - 261 - 4911654

 

Page 1

 
 
   
 
 

Page 2

 
 
[論銅圓亟宜整頓]  
　　百物皆有眞價而貨幣之輕重不與焉故以貨幣易物之權雖多寡高下隨時變遷而物之眞價值如故也所變遷者易中物之價值而　　 
已易中之物不外金銀銅三品地球各國之民恒颛立其一以爲餘品之程名曰本位法錢本位法錢之成立又恒依其習慣而沿襲用之不必其最爲貴重者也故今日各國類多以金爲本位而我國則似以銅爲本位夫本位之有關係於貨幣貿遷也不啻北辰之居其所而衆星拱之餘品之幣之貴賤重輕咸以是爲權而進退焉故我國而能速改爲金本位也則已若猶沿用其銅本位而不能驟改也則銅幣之利害得失亟宜通盤籌畫而謀所以維持補救之不可一日緩者也 
今各省之鑄造銅元也咸視爲利源之所在以爲取之無盡用之不竭日夜從事以冀出數日增而餘利可以多得一省倡之各省和之其貨幣原理之若何不問也計學之虚盈消息不知也甫及一年而弊之潛伏於中者已漸次發現不及今補救之恐自官府以至小民咸將受其震動之害而有不可終日之勢今之銅圓已一銀圓換作一千以外浸假所出愈多銷路愈滯勢必貶價至其成本而後止届時不但餘利一無所獲所指撥爲新政之用者一切皆無所出且將並嚮所固有之利而亦失之如州縣之丁銀盈餘嚮藉爲辦公之費者以銅圓之賤而幾無盈餘可取矣房膏等捐以錢計算者以銅圓之賤而收後易銀亦少不足抵嚮所指定之用欵矣典商之以錢出入者以銅圓之賤而虧耗不少矣他項貨物雖可增加其價而進價旣以銀計銅圓之賤也又無所底止商賈贸易咸爲之惴惴矣故綜銅圓多出之弊於官固將無一毫餘利可得而於經濟界上尤坐受無窮之害非灼然可見者哉 
或曰銀價之賤亦惟近二十年來之事耳昔時每鷹洋一圓亦可兌錢一千以外然則今日即以銅圓之多而銀價日貴亦不過循環而復其舊耳何病之　焉且當往時銀價之由貴而賤也小民之生計困蹙者恒咨嗟嘆息曰洋價日短易錢少而度日愈艱矣則今之銀價日貴而銅圓日賤民豈不反以爲利乎不知物價之貴賤以易中物之輕重爲貴賤者非物之眞價也故貨幣之時重時輕不足以爲慮所慮者其變動之也以驟而非由漸而致則物之眞價不及與貨幣之價同變其間乃有種種佹得佹失之事經濟界上大受其影響而國與民乃羣受其弊焉猶之金磅之與中國銀幣其價值漲落時而極高時而極低於是贸易等於賭博而中外商人咸以爲病此無他亦以其變動之驟而不及防耳今一年之中而每銀一兩易錢之數差至二百餘文此其變動之速率非尋常盈虚消息可比其必至震動而爲害者固勢所必至也至於洋價之長雖似小民之利實則商賈之增價以防虧折者或且較往日之眞價值爲貴焉謂因此小民可以沾其利亦臆測之詞而非其事實也由斯觀之可以證銅圓日賤之有害而無利窮則必變此殆其時矣謹折衷計學之原理擬補救之策四條於下（未完） 
[五大臣車站遇險]  
　　二十六日北京電云今日午刻考察政治出洋五大臣當車站起程時忽然炸彈暴發將汽車炸裂端方戴鴻慈徐世昌三大臣　獲無恙澤公及送行之伍侍郎略受微傷紹英傷耳部亦不甚重并斃隨員一名僕役三人送行受傷者十餘人兇手在逃未獲澤戴徐端四大臣改期定於明日起行譯文匯報同日北電云暴裂之炸彈疑爲中國人所發二十七日北京電云此間各大衙門得此警報恐再有此等舉動防守異常嚴密同日電云現已確知昨日彈裂時炸斃中國人三名聞兇手亦在其内送行之公使及西人等均未受傷一人鐵道經此炸裂稍有毁損五大臣之行期現已改遲在京中西入得此警報均非常感觸譯德文報 
[會議贖回東三省鐵路]  
　　二十五日北京電云清政府現在頗注意贖回東三省鐵路事各當道會議擬先行贖回俄國已佔之路然後再贖日本所佔領者兩宫亦頗以爲然譯字林報 
[駐法孫使電告起程回國北京]  
　　駐法參賛劉式訓已升補出使大臣聞日前任满駐法孫星使有電到京謂現已料理交代起程回國（閏） 
[另設鎗砲學堂北京]  
　　鐵大臣與慶邸議商别設槍砲學堂所招取聰穎子弟入堂肆習以備將來練兵處之用所需經費即由練兵處籌撥期以五年畢業至出身擬彷照武備院弓匠成例刻下正在計云畫（日） 
[擬考察記名道府人員北京]  
　　日前政府王大臣會商現在整頓政務綜核名實所有各部寺院記名道府之司員才具優劣不能齊一若僅照單請簡恐不達地方情形難資治理擬即傳知各衙門堂官隨時考察各該員素日辦公是否賢能學問是否明敏出具切實考語詳細咨照本處再行會考一次以憑存案俟有缺出分别繁簡然後請旨簡放（師） 
[平望鎭因房捐罷巿湖州]  
　　本月二十二日湖州平望鎭因震澤縣委收　捐居民繳欵時以銀洋作價太少銅元一律不收遂致罷巿時節制太湖水師歐陽子林方由虹橋横　一帶梭巡至八㘮鎭聞之即赶赴平望鎭彈壓二十三日各家仍未開巿（榮） 
[擬挪欵開辦安徽鐵路蕪湖]  
　　開辦安徽全省鐵路擬以蕪陵爲始其欵由米鹽木三項抽捐惟一時恐難就緖現聞總辦安徽鐵路李伯行星使擬先設法挪移以便早日興辦（作） 
[登萊青道何觀察丁艱揚州]  
　　登萊青道何秋輦觀察之太夫人甫於上月由次公子月丹太守由台州府任所送回揚寓精神甚健詎意本月中忽患背疽延醫診治服藥無靈遽於 
 
 

Page 3

 
 
二十二夜仙逝幸長孫公子侍側遂於翌日親視含殮一面飛電至烟台台州分别報告觀察太守涑卽奔喪回邗（及） 
[禀報查明太湖光蛋情形蘇州]  
　　蘇撫陸春帥訪聞太湖東西山一帶光蛋甚多特飭歐陽子林副戎帶隊前往巡緝刻經副戎禀復於本月二十日啓行二十一日至東山晤韓副將及太湖廳何丞據稱光蛋船約有十餘隻於本月初九初十兩日在西山之三山地方並未滋擾後經太湖副將會同太湖廳帶船驅散又於十八十九等日有光蛋船十二隻約八十餘人在小鎭巿經過不敢停泊向無錫常州一帶駛去現查太湖副將有舢板十餘號駐紥老營已商令撥派數船往太湖西山一帮輪流梭巡矣（基） 
[拒捕抗官巨案訊結禀銷江西]  
　　撫州府臨川縣拒捕抗官一案將次了結已誌前報兹聞何家口新壋已奉當道斷令連接泗公洲地方添砌三丈寛比洲低三尺讓出水石壩一座陳王兩姓盜决之何家港令各村塡塞泗公洲亦歸自行修理所有輕犯開釋重犯嚴拿懲辦兩造俱已遵斷完案前委之朱雲甫太守劉甸侯大令後委之正任臨川縣現升松江府戚升淮太守均已回省銷差（使） 
[江督一再委員勘礦江西]  
　　江督前次委員帶同洋礦師勘得贛縣壠下洞銅礦德化縣馬祖山煤礦樂平縣上碼頭牛頭山煤礦餘干縣埕山煤礦萍鄕縣劉公廟上淶嶺鐵礦大安嶺金沙礦臨江府清江縣鐵山鐵礦廣信府鉛山縣佛母嶺煤礦計有八處皆礦苗極旺惟贑縣西皮山至長排嶺其有銅處約一千五百尺寛長五六千丈其質甚佳含有銀質誠爲上等銅礦而運道尤近離水口僅十里昨江督又委向大令傳桂帶同日本礦師石井八萬次郎並礦夫繙譯支應人等重行實勘凡已經勘出者再行覆勘未經勘出者卽行補勘使開採果有把握不致虚糜股本而後已（可） 
[廣德州礦務近聞安慶]  
　　廣德州紳士别復初等具禀州牧略謂客歲職商楊錫琛等來州請辦大北鄕之翎猪洞梁家山兩處礦産復初與故董寗嘉謨遵示禀復並妥爲保護在案乃錫琛自患病以來輒改常度而合辦之李南軒行爲叵測今年五月初琛軒矇蔽憲聰率以先請詣騐翎猪洞爲辭旋由上海人俞作霖呈報採辦日期在卷生等驚詫久之莫知所措迨探詢再四始知翎豬洞一山初由琛軒分歸已二人名下繼由軒以欵項不敷復歸上海人陸王二姓出資接辦故其開工之日附近居民以初未見過羣情反抗因於開窿之翌日遁囘上海聞山塲一切事宜并歸代表人俞作霖一身管理雖琛軒無能擅專致背成約個中情事孰測端倪今作霖返籍又易一王姓者來山主持琛軒時城時鄕如居局外陽列己名而暗歸人辦此後一有釁端咎將誰任等語兹奉州牧批云楊錫琛等承辦翎猪洞梁家山煤礦紛紛被人具控或稱私賣煤礦或稱侵吞股木究竟有無其事姑候本州傳訊察奪（燕） 
[招商輪船局開通淮北航路揚州]  
　　淮北以上之衆興等處内河河身深淺不一往來者諸多不便現經招商小輪船局禀准大憲在該處一帶開通航路試行淺水小輪由揚莊起以迄瑶灣沿途經衆興夏淤口皂河等處均停輪載客裝貨刻下河身巳逐叚疏濬擇於九月初一日開行（草） 
[司道會同洋務局詳蘇撫文（爲協記石屑單照事）]  
　　本司關局等查劉協記認捐章程第一條載明並無洋人股本及洋人永不干預等语章载極爲明晰是此項石屑本局何從知爲公董　　 
局洋人所用况現在劉協記雖因犯案吊照並未歇業盡人皆知上海蘇州照舊設行運石贸易所吊銷者不過專運之諭單耳法公董局仍與彼交易如常也上海石屑行不止劉協記一家如協記有誤法公董局工程公董局儘可向别家交易洋工程師又何必自往有石屑處所察看情形乎所請實屬窒碍難行想公董局明白事理斷不爲協記所聳聽也緣奉前因相應會議詳復伏候憲合鑒核俯賜轉飭上海道切實拒復照會法總領事轉致公董局遵照以杜枝節並乞批示祗遵（榮） 
[擬定防閑機要刑律六條京師]  
　　叅謀處擬定防閑機要刑律十條已由練兵處發交兵備處備安札行陸軍各鎮及武備學堂凡涉軍政各局所一體遵守防閑機要刑律十條並印發若干本前日已發交南叚總局五十本由總局再行分發本局及各局區巡官轉飭遵行云（月） 
[北洋秋季大操報館隨觀員應守規則九條天津]  
　　一報館員應於九月二十三日前到河間府閱兵處報到及其人數若干後由接待員發給隨觀察記號縫綻於左腕上二報館員之宿舍由綜理處分配三報館員之服裝總期一律爲妥如報館帶有照像者其服裝應與報館員同四凡在演習地叚内行動及閱操之位置概由接待委員指告免致誤舛有碍事機倘有事他往須將所往之地告知接待員必受接待員准許後方可他往並須問明歸還時刻及地位倘有時照像者於隨觀地點撮影不便亦可揀請接待員至便利之處撮影五兩軍操演情形有不得明晰者可向接待員質問六第日觀操記事及回報各項應受接待員之檢查若接待員有令修改之處即應遵行俾免誤登報章如未經接待員檢查者不准擅行登報七凡回報關於大操之事須蓋有接待員圖章方可使用遞信所之電紙然報資仍須照章交付八發回之電報倘文字過長有妨遞信所大操業務時應由接待員斟酌緩發九報館倘有違犯以上所載各條接待員可以隨時禁止觀戰（月） 
[皖省委員閱操並札飭核给經費安慶]  
　　皖省大吏前擬派往北洋閱操各員已紀前報刻皖撫以操期已近於二十二日除札知派委各員外並札飭支應局核給經費略云北洋新練各軍會合秋操各省均派員往觀皖省自應酌派數員前往 
 
 

Page 4

 
 
參觀兹查有安慶府知府裕守厚統帶常備軍劉參將利員武備學堂提調譚令　衡均堪派往並飭酌帶該學堂學生四人隨同往觀以資閱歴其川資經費每員給銀二百兩學生每人給銀五十兩並令裕守再帶銀四百兩以備不虞除分别札委外著卽遵照　給具報（絲） 
[高等小學堂卒業奬勵]  
　　考列最優等者作爲廪生 
考列優等者作爲增生 
考列中等者作爲附生以上均保送升入中學堂 
　按學堂普及而後　縣高等小學卒業千餘人不爲多少者亦不下數百人今盡作爲秀才名器太濫不足以勸若學政考試之時只取數十人則其弊與前同 
臣謹求以上種種滯碍難行之故皆由於學堂仕進混合爲一之弊行之十年進士舉人塞满天下而人亦不復爲貴殊非政體詳考各國學制自小學以至於大學博士卒業時不過授以文憑而已未有授以官者也惟其授以文憑故一學堂卒業雖多至數千人而不覺其濫若盡授以官則難乎爲繼矣故日本取士用人仍行試騐之法但其應試者皆已於學堂卒業領有文憑之生無所學非所用之弊與中國大異耳攷其制或其外務省有時需人則先期招考自出願書須註明在何學堂卒業其考法經數次而始定第一次試騐科目凡四一作文（本國文及各國譯文）二外國語三公文適要　口述要領筆記第一次考騐合格然後受第二次試騐其科目如憲法國際公法私法等凡十有四先行筆記試騐合格然後行口述試騐皆能合格然後限於二年之内任用外交領事等官其愼重周密有如此者其餘文法農商各部莫不皆然至其各專門卒業則學農者爲農師學工者爲匠師學商者入銀行學醫者入醫院蓋各有當辦之務而不必皆爲官也是其學堂與出身截然分爲兩事不相妨而相成百無滯礙難行之弊今宜一仿其法自小學以至於大學卒業時皆授以文憑惟須由文部頒發學官考試以昭鄭重其大學能深造者則特授博士以寵榮之其農工商諸實業卒業則任爲各局廠監督技師其優者則賞給學士以寵榮之其中學堂以上卒業始能充高等小學以下教習其優級師範以上卒業始能充中學以下教習以示限制至於各部與外省辦事需人則特命大臣考試一如日本成法外部需人則以法律卒業之生應考商部需人則以商業卒業之生應考如此則所學合於所用無以上種種之弊矣或謂日本判任之官亦間有用學堂卒業生者不知日本判任職分最卑乃中國昔時自辟僚屬之制其判任官之在外務省者尚不能充繙譯員不過爲繙譯員補其在文部省者不過充助敎授其在陸海軍省者不過充兵曹若其奏任以上之官非經高等試騐不能任也或又謂興學之始非特示優異不足以鼓勵天下不知朝延立法當定一久遠可行之規不可朝令而夕改且科舉旣廢則出身只有學堂一途自不能舍此他適學堂雖非作官之地而爲官則必須已學之人亦不憂其不踴躍從事矣蓋國家之所以廣立學堂者大旨有四一教成人格教育普及則人人知　倫道德而風俗純一教成國民教育普及則人人有政治思想而國本强一寓通國皆兵之意小學普興則軍人資格已具而徵兵之令可行一寓富民足國之意實業普興則民多才藝而謀生之途較廣此四者興學之大旨也是故興學非盡爲求官也國家最利之事在人人皆知求學國家最不利之事在人人皆思作官人人皆知求學則各謀其本業而天下以安人人皆思作官則各忘本分而徼幸奔競之風作矣抑興學爲造人才東西人士每聞其說而非之蓋學堂課程皆係中制中材以下可勉而成至於各專科之能悟新　創新法者皆由深造自得而成故各國大學多由學生目習也若夫宏濟艱難之任則閒世一出更不能概之於衆矣故以學堂爲專造人才而設實昧於興學之本旨也知興學本旨在此不在彼則學堂與仕進不可混合之故自明擬請飭下軍機大臣政務處學務大臣等詳議以究利弊而垂久遠學務幸甚臣迂愚之見是否有當伏乞皇太后皇上聖鑒謹奏 
[濮科第回北京]  
　　二十五日北京電云驻華俄公使濮科第君曁議和使臣某君可於下月十號回抵北京 
[俄亂續聞]  
　　二十五日倫敦電云俄國現已派兵一萬二千名前往拔多姆地方聞該處防守頗嚴 
[俄國增兵於土耳基斯坦]  
　　二十五日倫敦路透電云俄陸軍中人聲言俄不久將增兵於土耳基斯坦以壯軍力並謂俄國對於波斯之感觸日益加增譯字林報 
[挪瑞交涉]  
　　二十五日倫敦路透電云卡爾斯得之會議現已議結得官場傳言知已訂有約章可於下禮拜在兩國京城發刊兩國邊無之兵已諭令一律撤退譯字林報 
[送回俄俘虜]  
　　二十五日倫敦路透電云俄俘虜七萬餘名將於和約批准後在横濱神户長崎三處運送回國 
[匈奥交涉]  
　　二十五日倫敦路透電云奥王　欲重　轄理匈牙利憲法之權特將贊助匈牙利國會之反業黨領袖召至維也納囑其勿再堅執陳見而新建内閣部一所並聲明其固執陳見之弊及應擔之責任現已將領袖數人交與外部大臣哥勒邱威伯爵而諭克勤齊開伯爵會議其事 
[新加坡之英海軍]  
　　二十七日倫敦路透電云據倫敦有識者云在新加坡建設海軍部自衛國勢亦可爲英日聯盟新約之一條譯文匯報二十五日栢林電云高加索斯省之巴科地方仍陸續增兵且頒戒嚴令計起亂迄今已斃亞孟尼人五百四十八名韃靼人一百零四名譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 
　　八月廿二日出口輪船禮拜 
 
 

Page 9

 
 
[製造局記事]  
　　候補縣丞姚中虎二尹恭寅前由江督派委來滬近奉製造局總辦魏蕃實觀察札委辦理繙譯事務又江蘇候選知縣龎士安明府昨日奉觀察札委帮辦提調差○砲隊營督操教習徐君嘉雯經總辦魏蕃實觀察調至工業學堂教習學生體操奉諭每日下午三點鐘帶領各生至砲隊營操塲悉心教練以便校閱（招） 
[新任松海防同知定期接印]  
　　新任本埠松海防同知秦錦泉司馬錫鎮前日中省領憑來申以也是園爲公館昨午到道縣兩署拜會並擇二十九日午時接印（林） 
[袁觀察赴崇寳勘災]  
　　上海道袁觀察昨午三點鐘乘鈞和兵輪赴崇寳等處查勘風潮後受災情形（林） 
[禀陳要公]  
　　英會審委屬關絅之司馬入過局員姚殿卿明府昨日分投道縣兩署禀陳要公 
[面試代書]  
　　昨爲本縣汪大令傳考代書之期清晨投考各書約十餘名大令升座分别點名給卷面試優劣命題係減刑保以治盜賊論（林） 
[　　泥城外公共租界馬霍路第四號房屋山東劉公館之馬房内於昨日黎明三點一刻時失火勢甚猛烈經救火會各驅皮帶車救息並未延及正房惟焚去馬料柴草甚多昨日捕頭特遣包探張天林往查起火情形詳報（解） 
[路斃]  
　　昨晨南巿王家碼頭倒斃男屍一口年五十餘身穿棉綢夾襖元色布背心藍布褲帶有小包一個雨傘一頂柄上刻有何永順辦用字樣十六鋪地甲查無屍屬報請善堂棺殮發壇標記候認（招） 
[免予拆讓]  
　　本城邑廟後花園門首歧路口造有房屋租賃義昌燭店並劉走禄等碗攤經總巡朱明府會同清道局紳董及同仁輔元堂董事前往察　所建房屋及係走廊内有木柱兩根阻礙街道當令除去其餘暫免拆缷俟日後塡河時遷讓已禀明上海縣汪大令照准矣（林） 
[傳究巡長]  
　　縣尊汪大令因案訊得西局巡長蔣姓有得賄將周星階之妻誣稱犯姦拉至家内騙去衣飾情事實於地方有碍故於昨日飭差　明傳究一（林） 
[三志縣差開釁教堂案]  
　　縣差毛郎永發杏元等三人開釁北橋教堂一案現悉已將爲首肇釁之金秋林拿獲解交北橋巡局請張二尹連同三差一併訊辦（林） 
[密訊强姦西孩案]  
　　四川路英商某洋行主之女孩年甫六齡日前爲該行所用之庖陳毛大强奸洋東知覺卽延西醫騐視果有傷痕因卯將請訴諸四馬路捕房由捕頭飭探陳金標將陳拘獲經捕頭訊問供詞陳稱年二十三歲緣與該行傭婦不睦設計誣害並無此事昨日上午九點鐘捕房將陳解至會審公廨經讞員關司馬會同英繙譯官韓壘　君在樓上另開公堂審訊關防頗甚嚴密外人拒不得入訊至一點三刻之久始行退堂（解） 
[驅逐了案]  
　　本城三牌坊口萬永泰襪店執事陸月泉竊對鄰天章綢莊綢料爲警察北局巡士查獲局訊不承移解縣署經襪店各同業隆茂昌等到縣公禀代爲辯誣汪大令以陸行竊有憑本難輕恕姑念屢經刑訊著即交保驅逐出境不准逗遛了案（林） 
[上海縣案]  
　　吳阿懷投梅家弄巡局禀控因弟身死不明請提弟婦吳張氏訊究等情局員當即送縣請訊前晚奉汪大令研鞫吳張氏供嫁吳小弟已十五載生有子女夫因家貧時欲覔死屢經勸慰二十一日午後出外至晚婦人領孩安睡不知何時歸家自縊赶急報姑許氏得悉並由舅翁族鄰察無别故懇堂姑丈吳秀卿代備棺收殮夫兄在外帮工年久不知下落故未知照回家後聽唆妄控乞鑒吳許氏供與媳同吳阿懷亦供受愚妄控惟求寛宥大令判許氏阿懷同具小弟自缢斃命結存案省釋○范六富陸才郎施文虎施高升印太永租種壳件洋行之田自數畝至三十餘畝不等每畞租洋兩元自去年三月宕欠至今洋東禀請該管領事照會縣尊並附租契五紙請追汪大令准提集訊范等狡稱田遭大潮淹没無力完租大令斥謂大潮係目前之事何得牽混喝各責懲始求寛限措繳遂判俱限五大繳楚如違嚴比○警察北局函　王阿玉並所竊之衣服五件到縣訊究王供紹興人向叔借貸不允竊伊縐紗袍子一件餘衣乃是已物大令判責二百板押候復訊○改過局解满之流氓王瑞高到縣發落判責二百板開釋（林） 
[各局記事]  
　　捕夥徐阿昌改名王阿生糾同流氓李杏林在南巿陸家石橋設攤誘賭由十六鋪北局委員陳仲賢二尹會同中局陳良玉二尹拿獲訊責鎖示迭紀本報兹悉兩二尹核得責鎖不足蔽辜昨日飭甲協勇押令該兩犯至中北兩叚境内遊街示衆○報紀滬北某妓院大姐王阿三至南巿新馬路招尋狎客被某無賴誘至洪昇碼頭慶昌客棧圖姦該大姐喊救得脫事後將周姓客尋獲同至馬路工程局禀控一則昨奉總辦翁子文太守批准飭提該客棧主張姓到局訊究○新碼頭附近王姓家前日失去婢女一口招尋無著昨偕十六鋪地甲分投各巡局及工程局捕房報請查緝（招） 
[英美公廨早堂案]  
　　英國會審官副領事德爲門君昨因有恙不克到堂會訊所有捕房解廨各案統由繙譯官韓壘德君會同關司馬訊判○莊盟史前央伊戚郭德基荐在裕康祥東洋莊爲司帳又接德昌洋行買辦因被裕康祥主曹清華等控奉提案於昨晨解訊中西官略一詰問判交保訂期訊核○雉妓院傭婦王阿大收押某竊贓内之鑽戒一隻値洋甚钜祇押洋十四元被包探張天林查悉於昨晨解辦王供係狎客所抵不知竊來官判押候查明再訊○泰利洋行控汪樹生盧阿龍積欠房租由探朱桂生將汪盧兩人之妻傳案請究奉判過堂候訊○鴇婦浦倪氏縱妓拉客由探王寳生傳訊判戒責二百下當堂開釋○馬夫許小根拉韁不愼將王小狗小車撞翻傷及坐客王根富等由捕拘究判賠原告養傷洋七元五角賠修車洋兩元五角另罰洋三十元允公○鄕人倪阿大因尋妻起釁與倪阿卿毛裕初張思悟將毫無干涉之鄰人吳紀芝私押一宵由探查悉解辦判毛張及兩倪各責五十板押捕房七天○孫益三控舒鶴亭騙取珠寳一案迄今未結昨又傳鶴亭之保人舒馨伯到案判交保候訊○馬夫王阿昌駕駛快馬在泥城外將小孩曹阿三撞跌碾傷頭部由捕解辦曹母投述傷情司馬察得傷勢頗重判押候下禮拜一再訊○蔡悅忠控逆子錫生行兇扭毆由探解辦判責三百板枷一月○陸阿五因賭毆捕拘案請懲判責二百板押七天○雉妓張小寳張王氏張李氏先後拉客由捕拘案判小寳罰洋十元王氏李氏各罰洋十五元○馬夫徐紀林王竹君快馬違章王阿福周松林磕睡違章由捕拘究判徐罰洋二十五元王罰洋三十元王周各罰洋十元○又解脚踏車無燈違章之韋明海請究判罰洋十元○金幼章控張榮生攫取車上油布及洋夾等物由探解辦司馬以張係著名流氓判責四百板押捕房半年（解） 
[法租界捕房事]  
　　野鷄馬車夫徐仁　駕車不愼碾傷老叟 
 
 
] 

Page 10

 
 
足骨飛奔而逸爲巡街捕查悉將徐及受傷人一併送入捕房捕頭騐明傷痕飭送仁濟醫館療治徐准予交保俟堂期著保交案訊奪○老虎灶主某甲與餅攤主某乙因購物起釁互相爭毆甲之腎囊被乙拉破腎子突出痛極聲嘶經巡街捕舁送捕房捕頭騐得傷勢非輕飭送仁濟醫館療治乙押候堂期解究○殷來生在　錫教堂内竊得衣箱一隻來滬銷售爲包探獲送捕房押候解堂究辦○積竊陳阿生爲包探拘獲身畔抄出當票數張解入捕房捕頭亦命押候解辦（閒） 
[美租界捕房事]  
　　吳阿和在禮查路被三十七號東洋車拉破衣服吳怒將車推翻互扭至捕房禀訴奉飭自投公廨控告○某西人飲酒過醉倒臥於虹口天撞路由二百四十一號印捕載入捕房押候酒醒釋放○陳阿順竊顧拿生家布衣由探陳洪德拘入捕房押候送案○積竊倪金生前竊靶子路等處王祥法陳平洲二家銅器綢布衣服由包探倪仁全拘獲押候吊贓送案○百老匯路昌昇泰洋貨店主昨投捕房報稱被夥莊欽堂私取帳洋二百餘元逃逸請緝奉飭包探朱桂生查明再核（求） 
來函 
[蘇州蔣振懦女士上曾少卿書]  
　　禁約風潮方來阻力而沙濱一帶白浪滔天慘有不忍言者公又不忍坐視矣振懦慨念風災勉捐洋蚨十翼杯水車薪於事何　然而鰲　三山蟻駄一粟要惟　其力之所能到而已附呈傳單百紙一布梁使熱誠一堅同胞團體不識公亦以偃言爲是否 
[謝岳松明府查勘川南水災致同仁輔元堂函]  
　　弟於本月初九日奉委川南一帶查勘水災初十日先赴川沙勘得東門外欽公塘北接寳山南連南匯外有老塘新塘初三夜之潮由東而來去欽塘尺許乘風潮勢沖塌外塘數十處老塘損失尚少新塘房屋塌坦甚多死亡枕籍查無實數其生者待哺嗷嗷雖由善會運米往振尚難遍給幸中塌之圩已由廳尊左君嚴飭董保限日修固惟川境所屬横沙四面俱海丁口二萬餘人現存者僅七千餘弟於十二日會同左君由白龍港渡海親歷一週查知房舍人畜一掃而空東面孔道皆是屍骸雖經就地掩埋而西北南三面腐屍尚難計數現善會諸人亦擬派人前往收埋查此地業户頗多巨富而佃户則皆崇海苦人目前急務宜邀業户會商按畝墊本若干辦理善後并給草屋以免露宿運土修塘以工代賑又宜商請善會於崇明海門上海各派一船載運難民不取分文庶幾流動生機以免坐困弟已與左君　實　之不知能否照辦十三日勘至南匯欽公塘圩田百餘圈適當此次風潮之衝居民僅有存者房屋亦十損六七已由南邑李大令分别收埋撫恤弟勘畢後禀請道憲撥歀賑恤想可邀准也 
[申報館協賑所經收匯寳山川沙崇明海濱水災振捐念三至念七十第十六次]  
　　謙泰昶銅洋二十元海鹽順成局來局紉記宋莘記鄭榖榖三户洋四元安履泰洋十元海昌生源節省中秋酒費洋二十元周鄧氏洋五十元程陳氏洋一元程梁氏洋三元程小鏞洋一元鄧許氏洋一元無名氏小洋十角無名氏洋十元松鄭坤祥求二孫病速愈洋二十元王克愚洋一百元銅洋一元銅小洋十四角無名氏洋五十元不留名銅洋四元銅小洋三十四角隱名氏洋四元耕讀軒洋五元不留名洋二元隱名氏洋二元不留名洋一元銅洋二元高相松洋二元　　有洋一元楊世昌洋一元合泰銅洋一元銅洋七角翁萬昌洋二元隱名氏洋二元　生局來張步氏洋四元無名氏洋一元寳記經募八户洋十五元福泰洋一元季德茂洋一元程老太洋一元不留名洋四元素風堂　洋二元韋姓洋一元鄭氏洋十元梁姓洋一元鮑姓小洋五角收羅佩之李懋修李筱山李　山祝程左卿令堂七旬雙慶洋八元無名氏洋一元陳志鵬經募十一户洋十六元春發祥　十元瑞春洋五元景昌洋五元昇昌洋十元李射卿洋十元萬源永洋二元泰和祥洋二元華德泰洋五元萬和祥永記洋二元悅來公司洋五元東興公洋一元立中楊皓然洋五元二小姐洋五元應秉鈞白米一百石包功記答湯餅酒席之　洋十六元怡盛昌順天輪船帳房洋二十元汪佑之洋一元漢口李呈祥　十元碧梧樓河土洋二十元鄺修斌洋一元西塲署寅畏齋洋十元隱名氏洋二十元全盛局來張堰圓通隱氏銀洋三元江西政大源局來梯雲墅孫　洋二元全盛局來臨平義質堂洋八元義質堂諸友洋五元敦義堂劉洋三元寳順局來奉賢沈蕙汀來小兒病速愈洋四元銅洋一元寳順局來奉賢沈蕙汀募張筱亭洋十元浙省全盛局來留畊堂金洋十元金　銓昌祥局來無名氏龍洋二元傳銀賢洋一元浙紹全盛局來吉羊齋洋三百元誠心子洋一百元亦耕軒林洋一元吟梅舘周洋一元綠映書屋陳洋十元無名氏洋十元不書名洋一元公正記洋五元九江查映輝洋三十元章竹溪求保宄安洋十元總共收洋一千零三十四元小洋十五角銅洋三十四元小洋五十五角白米一百石 
[上寳義務善會經收崇寳川南沿海水災急振第四批清單]  
　　緖綸公所助洋二百五十元錢江會館助洋二百元縐業公所助洋一百五十元盛涇綢業公所蘇省雲錦公所以上各助洋一百元木商公所花業公所北天成畢秀章以上各助洋五十元　成公司通濟以上各助洋四十元洪盛助洋三十元餘慶堂秦輝映天庾和盛存仁堂沈以上各助洋廿元寅餘號萱茂祀代募氏俞銘記張芷庭鄭義盛以上各助洋十元衆姓氏助洋七元彭慶記協記元昌以上各助洋五元謝瑶軒助洋三元蔡菊林助洋二元葛芝田助棉夾單舊衣十五件義興線莊助棉夾單舊衣十五件張芷庭助棉夾舊衣三十件又内地自來水公司經收鼎和典助洋十元鼎和典助洋六元鼎和典節筵移振戴日湧節筵移振以上各助洋五元　和典助銅洋四元又吳淞分會經募嘉定徐畬記等七户助洋一百廿元廿一日起念五日止共收英洋一千四百念三元又銅洋四元棉夾單舊衣共六十件 
[五六七月份經收月捐清單]  
　　道署洋六十員怡情軒祝蘭舫二户各洋十八元陳善亭洋十五元泰昌陳生記二户各洋十二元李雪巖韓潤生貿孚綸華四户各洋九元朱葆三徐貫雲譚幹臣韓山曦周湘雲老順記南順記戴生昌祝源昌善記萃豐趙馥疇天順祥大慶樓十四户各洋四元汪萃利洋五元源豐潤洋五元四角莊源大洋四元八角徐俊良源昌二户各洋四元戴運來滬江第一樓何瑞棠老悅生新順記大觀樓錦章愼餘堂義昌成申茂瑞昌順江南烟雨樓元昌聚昌怡泰昌胡綏之恆興十七户各洋三元存濟堂信昌隆復泰天餘老德記道信王陽生葉天德思補齋永豐孝友堂魏十一户各洋二元九章北天成二户各洋一元八角萬有全梁煥南湯蓮笙易安居四户各洋一元五角中和帳房洋一元三角復新園杭恆富大昌德三户各洋一元二角可熾可熾順董天頣三户各洋一元益昌隆昇章佩華宏源四户各小洋十角施德豐徵昌怡昌三户各洋九角恆升洋八角其萃樓春園恆泰晉昌恆茂咸章曹德大七户各洋六角青蓮閣洋四角源通官銀號錢五各四百文豐裕官銀號錢三千文介福嘉綸和康壽康晉和愼餘餘大元甡元茂衍大恆益永豐存德協昇宏大宏元源吉寳和寳順承裕正大升大彚康崇餘永康瑞大晉大敦和義善源福康兆豐恆德仁大在利森康厚大源餘瑞元鈞康壽豐鎭昌鉅豐志大鉅元怡豐鼎康　裕同餘久源明德同福鉅亨元鼎瑞裕洽餘恆興瑞豐祥豐信大順康六十户各錢一千八百文豫源會餘二户各錢一千二百文張家鶴元成九和宏章泰四户錢九百文大章怡大一壺春五雲日昇樓怡大五户各錢六百永餘慶裕協成祥永愼萬興鉅康六户各錢一百英法美三界一文願小洋二百三十六角錢三十八千五百六十五以上共　大小洋四百零四元四角錢一百六十五千七百六十五滬北天后宫前廣益善堂司董嚴信厚等謹誌 
[上海正心善堂收崇匯寳沙水災賑欵由屏號經收經放第四次清單]  
　　成德豐鴻盛怡盛無名氏程善應各捐洋一百元禪臣洋行三善堂憾悟子各捐洋五十元永康各友捐洋四十元增泰節筵興德堂四逹號吳瑞蓀各捐洋二十元培德堂厚德堂捐洋十二元高朗亭寳華書屋鄧寳成求母病子萬源無名氏硝磺公所德源號各捐洋十元和記杏生王榮記補過子各捐洋五元隱名氏捐洋三元以上共捐洋八百八十元 
[同仁輔元堂籌辦上南川義賑局第二次清單]  
　　楊錦春捐洋三千元王松雲王文通各捐洋一千元務滋堂應順泰木號協盛號各捐洋五百元敬記新泰順亨和記行各捐洋三千元徐永春恊興木號高雲亭協森記各捐洋二百元何伯勤蔣雲記孫榮生趙增濤英商隱名各捐洋一百元以上由楊錦春翁經募　泰莊張厚德堂鼎昌莊乾元莊均節酒　移助各洋廿元孫邢伯喜蛋費移助洋廿元和泰豆行節酒費移助洋十二元吳慶珍求合家平安捐洋二元以上由乾元莊交純泰莊經收隱名氏捐洋八百元紀魯　爲亡男資冥福捐規元五百兩公記捐洋三百元鑄記捐洋二百元樵臾隱名氏各捐洋一百元謝敏甫捐洋八十元包鰲峰戴蘧孫各捐洋五十元鉅康號節酒費移助洋廿元允康莊經募承仁堂捐洋十元隱名氏一洋五元陳竹君捐洋二元王寳記捐小洋十五角王錫五翁經募白米五百廿石王少琛捐白米一百石踵藹旋捐白米五十石以上由純泰莊經收林子穆捐洋廿元遠昌捐洋十元陳信醴捐洋五元程爕文捐洋三元王桂芳捐洋二元許良寳羅乾羅月波蕭禮廷葉領程萬廣林　培朱海程帝澤各　洋一元李康金盧鏡生鄧福許惟伙梁成康莊梁炳楊通岑湛徐彩生姚三屠慶梁炳堂孫三嚴四楊廣大程帝榜馬福生丁九梁文九梁忠禄梁崇玉俞金生李茂進錢明李棣之杜合氷容陳國海陳裕生鄧满各捐洋半元隱名氏捐洋一元胡賡記捐洋五元力不從心沈吳氏程寄香各捐洋二元隱名氏銀十兩零二錢四分姚子雨經募姚秋泉捐洋廿元誠其意捐小洋廿角以上共收洋一萬零六百二十八元規元五百十兩零二錢四分小洋三十五角白米六百七十石 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
