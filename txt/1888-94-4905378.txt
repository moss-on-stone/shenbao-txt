# 1888 - 94 - 4905378

 

Page 1

 
 
[經策通纂告白] [  點石齋主人啓]  
　　攷訂之編昈自皇覽掌故之書權輿漢官逮乎三通六帖會要會通御覽冊府諸書卷牘愈多流布釜廣降至萬花谷合璧事類雖非繼嗣講者紀　盖博學通材藉資叅索兼存軼事遺文也國朝官撰之書無過屬書集成然卷牘繁重價等連城窮鄉僻壤旣　於耳目塞門素士又無於携求佗　學海彙函淵鑑涵海或專爲訓詁而設或專收珍秘之籍求其備舉無道博而兼要者甚非易矣此經策通纂之輯所由不容巳也其書分前後二篇前編仿通志堂例依經編次分爲九　曰易曰書曰詩曰春秋春秋分四類曰春秋總義曰左氏曰公羊曰榖梁曰禮禮分四類曰三禮曰儀禮曰屬官曰禮曰四書曰孝經曰爾雅曰說文解經先識字故說文附經漢儘抱　守缺之功宋賢正誼明道之任門户見泯並行不悖存其原文不加剛　以志愼也後編甲集說經自群經總義以及經籍沿革探玉函之古笈採諸儒之偉論臚舉條分以佐前書之不及乙部攷史自正史總錄史法史詳按部分卷以及通鑑編平綱目紀事古史别史雜史霸史載記聖訓實錄會典志乘譜牒罔勿備載天算叅中西之法而西學卽附其後分野占騐則例以蓺術之類有關經濟兼爲時尚故不憚煩述輿地備方物之制而都邑封建疆域名勝風俗土産外藩四裔附焉歴代之沿革風士之窳良加指諸掌官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律吕之源流兵制詳累朝之得失而叅以山川之險要邊海之防堵考食貨之經詳刑政之法舉凡貢賦稅庫錢幣茶馬鹽政漕務河工水道尤爲當務之急耜難蠶譜詳於農政水旱凶災攷之荒禮金石選學掌故攸關文苑儒林道統所係帝德箸傳授之心法政治見王道之全謨目錄之學藉資搜羅氏族之譜亦裨實學諸子百家有儒墨兵刑法術之區分别集類書載漢魏唐宋元明之故實佗至文章書翰方技藝術紀事物之原始存作者之精神圖不校核羅致務臻詳愼甄綜貫串纖芥靡遺引用書籍不下千餘種而以史志三通正續通禮會典爲折衷惟說經之書茫如煙海與其冗復不如錄要故名之曰經學輯要而群經之涯涘諸家之師承巳約略具備後書條理編次引用採擷必繫原書之名每條先撰子目以便省覽次分門類易於尋檢顔之曰策學備纂而溯源竟委旣非若意林之簡略不詳錄要刪繁亦不同漢雋之疏陋寡緒夫經籍散佚收輯爲難經生議論膠執難合此書所纂諸書各標部目而經籍門徑箸錄時代按次條陳前部明訓詁之體用而亦足以收證叅之益後部具對揚之考訂而未始不備經濟之資守　一編富擬百城雖名之曰經策通纂而本本元元苦心持擇翦裁區别悉力經營非盡爲經策起見也昔韓子蒼評六帖新書云孔侯之書如富家之儲材榱棟醋拱雲彙山積匠者得之應手不窮其用豈小紀文達評類書云此體一興而操觚者易於檢尋註書者利於剽竊轉輾裨販實學頗荒此書之出得子蒼之譽亦唯命得文達之訾亦唯命原我罪我蒙無與焉埋首於研都巳五閱寒暑今春又廣延名宿急於觀成削牘汗青期在明春乂復攷質於師友折衷於大儒以期體製之善有益于世爾供其書合前後二部卷巳盈千本非名山之業巳成等身之觀布之梨棗致榮汗牛爰仿星　巾箱之本古香褎珍之式付諸石印取其舟車之便先覩爲快以副海内之喁望所慮改題剿襲妄逞私臆販鬻僭竊難免　言區區之心所願當世有道君子共諒焉臨㥩悚惶敢布腹心 
[禁野鷄說]  
　　野鷄之名不知始自何時野鷄之義不知當作何解昔嘗由火輪至滬遥望碼頭上提扁擔綰絡繩者百十餘人蟻而集鵠而立及抵埠佈跳則奮臂而前側身而進將爲客人挑貨起岸一時聲如鼎沸勢若濤奔稍不謹愼則一肩行李杳如黄鶴矣如是者謂之野鷄滬上野鷄之名實始於此乃無何而有曰野鷄馬車矣有曰野鷄糰子矣復推而至於烟花之隊風月之塲立一幟於長三么二住家臺基之外謂之打野鷄於是野鷄之變態無窮野鷄之雌風愈盛吾不知其名何所謂其義何所取乃營營者耳而目之而恒然不以爲怪也日前蔡二源太守出示諭禁婦女之入烟館吸烟者蓋專指野鷄而言彼夫目挑心許履卽褰裳一榻横陳雙翹高矗此情此景旁觀者羞之醜之而爲野鷄者居之不疑安之若素耳濡目染相習成風其爲害於人心風俗者豈淺鮮哉此所以出示諭禁而不容已也顧有謂示禁以來烟間之吸烟者絶少而茶館之飲茶者猶多交臂而來並肩而坐士曰觀乎女曰旣且履舄交錯釵弁縱横弄粉調脂打情駡趣斯亦人心風俗之憂也昔葛蕃甫同轉亦嘗禁之矣兹曷不因烟間吸烟之禁而呈請示諭以禁茶館之飲茶者乎余曰是固然矣然吾獨謂野鷄之當禁不特吸烟飲茶爲然也野鷄之爲害於人心風俗者較諸吸烟飲茶爲尤甚請言之租界向例開把勢者勿禁設臺基者有禁蓋把勢者擅海濱之風月續南部之烟花所以點綴太平詠歌盛世有與民同樂之意焉至於臺基則引誘良家拐賣少女逋逃之藪陷溺之坑其害不可勝言故或禁或不禁非有所偏執於其間也今野鷄之名若無殊於把勢而野鷄之达實無異於臺基其引誘拐賣者無論矣嘗見有清白良家孤貧少女爲他作嫁苦恨年年將藉烟花爲餬口之方假風月爲謀生之計往往不願爲把勢而願爲野鷄蓋把勢中塲面寛宏規模闊綽四時之衣飾宜全也三節之開銷宜備也一切桌椅橱箱衾枕帳幔燈鏡鐘表等物又不可以或缺也假令門前冷落車馬聲稀帶擋何自儹還包房何從措置竊恐一入其中將終其身有不得復出者若爲野鷄則不然衣飾可以從儉開銷可以從省至桌椅廚箱衾枕帳幔燈鏡鐘表等物可以簡略又無帶擋包房諸名目或進而作把勢或退而謀從良出入皆可以自主此所以把勢難而野鷄易也不寧唯是凡馬足蟻媒淫嫗賤媪昧天良設奸計有鬱金少婦碧玉小家與之往來酬酢者㗖之以風月使入其迷途哄之以烟花使中其騙局亦往往不令爲把勢而令爲野雞蓋把勢中有烏龜鴇母爲之主張有大姐娘姨爲之推挽無所用其曹邱生矣若令爲野雞則不然一椽小住半榻同眠野草閒花隨時培植游蜂浪蝶任意招徠倚金屋爲生涯樹阿嬌爲招帖源源之利用之不竭取之無窮此所以把勢少而野雞多也嗚呼邇來各城鎭引誘拐賣之案登諸報牘者層見疉出未始非滬上野雞有以致之也夫今日之爲野雞者旣如是其易且多引誘拐賣之案復因之而層見疉出是其爲逋逃之藪陷溺之坑陽則襲把勢之名陰則釀臺基之害又豈僅吸烟飲茶者之足爲人心風俗之憂也哉向使張曉諭設厲禁不嚴而治令出維行波彼良家少女之知無識者將爲把勢而不能將爲野雞而不敢當此進退維谷之際苟有旁觀者一言勸導片語提撕必幡然改梅或選擇夫婿或賣作婢妾使其父母兄弟不至凍餒而已亦貞操自守皎皎不污則所以養廉恥葆名節者其功德爲何如耶或又謂言之匪艱行之維艱禁野雞非易易矣將驅此粥粥羣雌歸飛何所其爲嗷嗷之哀鴻乎抑爲肅肅之鴇羽乎不有以處之何以善其後不知能用法者不在絶其流而在清其源野雞之所以當禁者爲良家少女之入於野雞者衆而野雞之游於烟間茶館者多也烟間茶館之打野雞者旣可以示諭而禁絶之則由此推之彼良家少女之已爲野雞者固不足責而良家少女之未爲野雞者亦何難設一法焉以清其源而絶其流也哉是所望於當事者 
[諭旨恭錄]  
　　二月二十二日奉旨太僕寺員外郎員缺着奎鳳補授吏部漢字堂主事着榮勛補授泰陵工部主事着鉄寶補授刑部司務着豐紳補授烏里雅蘇台辦理兵部事務章京着世魁去直隷保定府理事同知着恒勛補授兩浙龍頭塲鹽大使王汝霖雲南雲龍井鹽大使朱鴻文福建鹽法道庫大使汪惟賢俱照例用吏部文選司郎 
 
 

Page 2

 
 
中着金保泰補授所遺員外郎着王傚補授所遺主事着葉慶增補授吏部堂主事着聨錦補授吏部額外主事雷祖迪着准其留部欽此○二十三日奉旨巡視中城事務着李士琨去欽此同日奉上諭譚鈞培奏神靈顯應請頒匾額一摺雲南南寧府雙龍潭龍神廟曲靖府城隍均著靈應上年春夏之交天氣亢旱幾致成災該官紳等虔詣祈禱甘霖立沛轉歉爲豐實深寅感着南書房翰林恭書匾額各一方交譚鈞培祇領飭屬分别敬謹懸掛以答神庥欽此 
[神京日紀]  
　　西華門門樓西大栅欄木棚均須修整門前石路間有凹坎亦須補平現皆勘估奏明興修飭派廣恩木廠承做約需千數百金其銀當另案具領不在三海工程之内云○盛京圍塲地面近有山匪嘯聚其間爲害地方刻經慶軍帥擬由奉天練軍派撥數百名前往查辦相機勦捕以靖地方而免滋蔓已將情形馳奏矣○總管内務府大臣爲知照事昨由内總管傳出皇太后於二月二十二日起至二十五日止前往北海四天等因奉此相應知照各衙門所有應行傳派之處查照向例預備可也○上月十八日天曙時狂風大作聲若牛吼塵沙飛揚天氣陡冾次早盆盎間已結層氷護城河水復起片淩人謂北口外當有大雪也○二十日午後有某甲背負黄布包袱内有天青宫綢珍珠褂藍宫綢棉袍各一件行至甘石橋地方向豬肉鋪買肉被賊將包竊去甲赴廳官呈報廳官立飭看街兵緝拿未識能珠還合浦否聞甲當夜進内有差袍褂甫由親戚處借得卽爲剪綹所竊無怪惶急異常也○會典館示傳吏部送到漢膽錄官宋荃馬杰莊文彬白圻孫喜麟程大偉葉在翰等七員務於三月初一日親身赴館騐到勿得遲悮○六額駙率奉宸苑司員躬往中海萬善殿新宫南海瀛臺寶月樓各處察看工程諭飭興隆廣豐等廠商招集匠人尅期工竣並諭所有海内油畫雕木瓦石土作匠夫人等每名加賞京蚨一千文卽由該廠商將名數報明奉宸苑支領○太常寺奏照得三月初十日孝貞顯皇后忌辰例應遣派王公一員前謁普祥峪定東陵致祭兹准宗人府咨稱本年三月初十日致祭普祥峪定東陵擬遣和碩怡親王載敦恭詣行禮等因咨送臣處可否卽遣該王抑或另派之處理合奏聞請旨奉硃筆著改遣固山貝子奕謨行禮欽此○福箴亭大協揆諭以東安門係禁城重地近見各項報單字帖在是處墻壁肆意黏糊殊屬不成事體著該門值班官兵赶爲撕塗乾凈隨時認眞攔管不准黏糊如再怠玩任其張貼定將該官糾叅該兵責革倘遇不服攔阻者立卽解交衙門懲辦○廣儲司行知侍衞處所有長蘆應交貴處本年生息銀兩已經委解來京存庫定於本月二十四日午刻開放希由貴處派員於是日赴庫支領○工部爲知照事所有各旗營應領本年春季操演需用火藥烘藥火繩鉛丸等項本部按照册報觔丈數目覈對相符劄付火藥庫開放現定於二十二日開放爲此知照各旗營派員於是日前赴火藥局領取○廓爾喀額爾德尼王所遣貢使噶箕頭目等於二十二日清晨悉穿該國官服趨赴内廷交納貢品内有珊瑚樹兩盆高一尺六七寸樹莖粗三寸八九分象牙兩對長約五尺數寸徑圓六寸有奇其餘瑪瑙玉器縮沙豆蔲檀香藏香紅花虎皮豹尾等物分盛黄箱數口齎至内務府堂上交納當卽恭進内廷奉旨賞收該噶箕等向内磕頭並聞經内務府備有賞賚各物以備賜子我朝優待藩屬可謂曲盡懷柔矣○阜成門内丁章胡同有一快車自東而西飛駛若星馳電掣適某甲肩挑大葱兩筐在路行走躱閃不遑以致絆倒輪從身上碾過鮮血自口噴出當經看街兵將車夫揪住解送官廳送交提署移會西城副指揮詣騐越二日甲因傷殞命備棺暫停該處俟案定後方許抬理○近因天氣不正以致疫氣甚重操岐黄術者生意倍常幾有應酬不遑之勢然拘守成方用發表之劑者非僅效未速奏且有不起者或放胆服温補劑治率見功效日來大小藥店咸利市三倍云 
[旌節抵津]  
　　出使日本大臣徐孫麒星使於上月十九日由東洋乘輪到津卽在紫竹林中和棧暫駐襜帷光祿寺正卿馮友文大膳卿爾昌於二十二日由山東原籍晉京道經津郡暫駐河北寶興棧冠蓋往來簪裾父錯甚形熱閙也 
[鎭江火警]  
　　鎭江於上月二十七日晚八點鐘時忽聞人聲鼎沸警鑼亂鳴啓户視之遥見西北紅光直冲霄漢少頃洋水各龍均各馳救未幾奔回而火光仍未稍减詢其何以馳回如此之速據云失事地方尚隔紅溝兩道洋龍未便往救是以去而復返耳繼聞焚去瓦草房七八間並無水龍灌救聽其自焚自滅云 
[押犯回申]  
　　上月由美國紐約駛至横濱之夾板船中有爲管事兼廚司之彭姓被爲侍者兼下灶之朱姓殺死一案已經列報此案早經中國理事府將凶手收禁審得朱與彭均係廣東潮州人朱在彭手下自紐約回来一路忍凍忍飢恒遭彭之鞭撻幾番欲致朱於死地及至横濱彭在廚下切牛肉責朱作事不妥卽持手中斧欲砍朱一時氣忿與之相爭彭身肥力大而朱瘦小如十四五歳之童不知何以竟將彭斃命理事羅少耕太守因命案須送歸中國衙門辦理特派巡捕高升搭横濱丸公司船押解兇犯到申請上海縣收禁治罪昨已歸案矣 
[赭塔晴嵐]  
　　上年夏汛江水泛濫皖省沿江一帶盡成澤國太平府屬大官圩適當其衝圩堤潰决農民蕩析流離冬令水涸史蓮叔太守禀奉大憲撥帑修堤招集鄉農大興畚挶旋因雨雪未竣其事春融後復集夫役從事堤工現在業已告竣東作方興三農可以仍安故業矣○蕪湖關道雙錫五觀察於上月廿二日甄别中江書院是日應課者計有七百餘人○徽寗等處人之往湖北九江做茶葉生意者近日已紛紛搭船上駛○前湖廣總督李筱荃制軍日前出裕溪口道經蕪湖是以蕪地官塲准備迎接 
[鎭江近事]  
　　貧兄某甲喚賣荸薺以餬其口一日行至小街地方有寶蓋山兵勇五六人向之購取論價未諧遽爾鬥狠甲亦不肯退讓互相口角勇等大怒扭甲痛毆受傷甚重旋各飛奔而去路人見之代抱不平默志號衣上姓名知照甲母前來訴諸保甲局局員孫君移送丹徒縣當經王邑尊騐明傷痕飭差持片至寶蓋山指名提究○西門外小碼頭某魚行爲回民所設一日有庫同興肉行夥數人驅豕數十頭經由行外豕忽狂奔入内魚行中人駭極訴知坊保擬開禮拜寺集衆回民與内行評理經某甲及坊保等從中調處着肉行夥備花紅鞭爆爲之服禮其事始寢 
[豫章瑣事]  
　　前紀江西省城高橋左近有一女屍云云刻已破案死者係某姓童養媳被人誘出售諸某門子門子者卽滬上豪基之類也龜鴇逼令爲娼女堅不從被毆殞命現拐匪龜鴇皆已逮案新建縣文大令疾惡如仇擬卽盡法嚴辦云○江西米價自去夏以來屢次加漲貧民苦之邇來各米鋪又别翻花樣將升斗換小每升較舊冬只九合而已刻薄取利誠可惡也 
[南昌試事]  
　　南昌某生兩耳重聽科試領卷後彳于入塲院差喝其小住以便袒索生若不聞也者院差悮以爲不服搜檢禀諸學憲責手心一百下不准入塲生貧貧而歸懸梁自盡幸家人和覺灌救得甦○有一槍有蜷伏文昌閣樓上經巡捕弁役查知扭送學憲發交提調訊辦南昌府崔太守訊知其人親老家貧情殊可憫且事尚未成卽己破獲擬卽從輕發落禀諸學憲學憲亦以爲然 
[温郡紀聞]  
　　温州蛟翔巷宿覺寺前放生池向有鄉農扒取河坭以爲肥田之用上月十三日鄉農正有扒坭忽然扒起一屍該處地保正欲報官請騐不多時卽有小高橋下朱某來認據稱是伊胞弟年逾弱冠於初八日往西門外購買本料一去數日迄未回家家中雇人四處追尋杳無音信不料其死於此也但我弟向習繡花匠性甚勤儉終日刺繡不甚出門行走而竟死於此豈非命耶因囑地保無庸禀請相騐旋卽搭蓬遮蓋在該處殯殮○五馬街陳姓永嘉縣之富户也上月十五日倐有匿名揭貼黏在陳家門首語多不經且有約期攻搶字樣温州府福太守 
 
 

Page 3

 
 
聞之立飭差役嚴寗查拿以杜覬觎而安良善○温郡賭風之盛甲於他處福太守蒞任後首先出示嚴禁無如各博徒陽奉陰違仍是三五成羣深藏密室呼盧喝雉達旦通宵復經福太守查悉卽飭差役往各處查察晃以近來賭風爲之稍歛○永嘉西柟兩溪並瑞平等處向有以邪術害人者名曰牛頭撞凡路經其處遇有人呼喚姓名一不經心隨口答應卽墜其術重則頃刻斃命輕則仍須若輩符咒解退否則其人必至殘廢此殆蠱術之别派也行路得不可不愼○粧樓下竇婦橋一帶境地荒凉居民寥落去年倐有某甲携眷至該處開一米鋪並無字號上月十六晚舉家搬移詢具隣居亦不知搬往何處旋據各牙户稱城鄉各富户大宗倉榖均係某甲一人承糴所付銀錢均無分文帝欠况所糴之榖並無顆粒存在粧樓下此次搬移又在晚間無人知覺似此行蹤詭秘有疑其是大盜者然是非究難臆度也○永嘉枬溪楓林地方徐某豢養母猪日前産一小猪略似人形肚下有猪毛一叢骩骨拖出一尾下地卽能行走且有呻吟聲徐以爲不祥擺在門首邀人觀看旋因來觀者衆恐生事端遂以石塊擊而斃之宇宙之大固何所不有也○相士一枝春紹興人也前年在瑞安將山貨行某甲之女拐帶近復在青田誘娶某乙之妻携帶來温當經某乙追至赴永嘉縣署喊控恩邑尊飭差傅集兩造於十九晚堂訊問各執一詞恩邑尊諭將乙夫婦分别管押一枝春交差看管且俟再訊 
[邗江官報]  
　　二月十四日周分轉曜赴省公幹十五日曹鹺尹爾濟委解清江餉銀白分轉璧勘估攔江壩工回十六日韓鹺尹志榮委仇湖口緝私差十七日劉莊塲温鹺尹禀辭回署二十一日鄭鹺尹廷琛委六漫閘緝私差海分司項分轉赴省公幹二十二日曾文止公祠春祭之期本郡文武官商咸往與祭淮北批騐鹺尹到楊二十三日委署睢寧縣陳大令家熊過揚卽日開行赴任 
[格致書院丁亥年秋季課藝出案]  
　　格致書院每歳分四季考試甄别人才丁亥年秋季課題由寧紹台道憲薛叔耘觀察所命其題爲問中國近年絲茶出口之貨核通商總冊較光緒初年有增無减而絲茶各商日見耗折其故何歟今議整頓之法其策安在此次課卷卽由薛叔耕觀察鑒閱區分甲乙以定優劣今己出案所有姓名具列如左超等共取十名特等共取十二名超等首名李培禧二名商霖三名殷之輅四名趙元益五名鄒宸笙六名張玠七名朱運鈞八名龔雲藻九名陶孝仁十名陳祖康特等首名陸文炳二名葛道殷三名程仲昌四名黄如槚五名陶立標六名彭瑞熙七名孫廷璋八名錢萬選九名程應昌十名無名氏第十五號十一名陸焜十二名曹瑛至於書院正奬仍循定例祇發前三名超等首名十兩二名七兩三名五兩今番寗紹台道憲薛觀察所頒加奬銀數至四十二兩七錢之多可與前次登萊青道憲盛杏蓀觀察加奬七十兩互相輝映嘉惠士林有加無已實爲近今所罕見者也觀察之愛才重士不於此窺見一斑哉兹計加奬之數超等首名六兩二名四兩五錢三名至五名各三兩六名至十名各二兩特等首名至六名每名一兩二錢七名至十二名每名一兩準於三月初三日頒發奬銀仍在格致書室鋪中按名分派至冬季課已呈蘇松太道憲龔仰蘧觀察鑒閱今年春李課期亦請觀察命題想觀察必俯如中西董事所請不日命題出案也 
[巡查認眞]  
　　上月廿八晚九下鐘西門外義興肉店學徒陸阿基在法租界收帳收得錢一千文路過四明公所南首方浜橋突有斷路賊王阿如將錢槍去該徒急喊救命適朱森庭明府率勇梭巡立匪飭勇追獲帶局笞責將錢交失主領去明府以巡勇出力賞洋一元以奬兩勇之勞云 
[烟館具禀]  
　　昨報列烟館集議一節兹聞各烟館主業己繕禀投英捕房請捕頭轉呈工部局董求爲酌減月捐以蘇同業之困捕頭謂俟查明各烟館所送彩票有無違章情事再行陳明局董靜候核示 
[研訊欠銀案]  
　　昨報記蕪湖洋廣貨店主結欠上海同業往來貨銀向索不理等情兹悉店主朱渭堂夥王光林均金陵人在蕪開朱啓昌洋廣貨店業己有年每年兩次來申辦貨下半年貨銀除隨時寄劃外歳底必結帳偶有蒂欠總以來春二月掃數還清以故人咸信之去歳之杪結欠滬上各店銀共計三四千兩並無分文交付正月問有信來申辦貨其間有不付者亦有照帳配往者二月中旬朱偕王隨帶帳簿來申向各店關說稱力有不逮所欠祇能先付二成其餘每年拔付二成各店中有知其去歳臘月曾辦貨四千金本年正月亦有二千餘金生意恐非眞虧空因不允從前日朱竟將鋪蓋行李搬至萬利店中被萬利主徐仁英扭送捕房昨日解訊徐稱被欠銀一千八百二十一兩六錢六分六厘義生榮李維榮稱被欠銀九百六十七兩七錢一分八厘德錩丁之舟稱被欠銀六百二十七兩九錢七分四厘錦章孫炳理稱被欠銀二百八十兩六錢二厘均益袁子文稱被次銀二百六十三兩八錢四分四厘珊記李湘洲稱被欠銀一百九十九兩六錢二分五厘全亨錢以高稱被欠銀一百八十三兩六錢六分二厘正大源胡殿英稱被欠銀一百五十一兩二錢七分廣興祥十桂全稱被欠銀八十九兩二錢四分舒三泰孫也亭稱被欠銀八十八兩四錢二分五厘安和祥羅竹坪稱被欠銀八十四兩三錢八分九厘楊祥記楊樸裕稱被欠銀八十一兩二錢九分二厘成豐田寶坤稱被欠銀三十六兩六分三厘怡源祥徐慶雲稱被欠銀三十二兩四錢九分二厘尚有發昌被欠銀二十五兩一錢三分三厘愛香被欠銀二十四兩九錢一分一厘戴順昌被欠銀九十二元二角五分未經到案王司馬研詰之下朱供店已開設二十餘年近因虧耗不得已偕夥到申向各欠主商緩豈知非但不允反被拉押捕房但此次到申銀兩未曾携帶囑至蕪湖付還又不允去爲之奈何司馬謂彼等控欠數目相符否答稱有帳帶來現被伊等取去司馬着取到帳簿閱畢謂爾將光緒十四年帳薄帶來何用明係設心不良旋據萬利店主稱彼於二十六日晚來店說明吞生烟自盡明是圖詐次晨又將鋪蓋用車載來司馬謂店在蕪湖應將朱送縣遞解回蕪交地方官訊理爾等前去控追可也 
[自盡可憐]  
　　昨報列吞烟畢命一節查其人倒臥小東門外洋行街適四捕巡緝過此禀明捕頭喚車送仁濟醫院醫士察得吞烟己久施治無靈逾時毒發斃命當西捕巡見時其人己不有開口故不知爲何事是何姓名也昨日醫院中人以屍身不能久擱復遣人通知法捕房捕頭着包探往同仁輔元堂請派人舁棺收殮 
[縣案彙錄]  
　　茶客汪星聚輕生一案迭紀前報裴邑尊於前日升堂收閱呈詞屍子汪時年具詞投催並稱江幹榮自運茶葉到滬及至茶遭回祿遂推在父親身上以致父親被逼輕生叩求昭雪抱呈朱有慶供詞從同邑尊諭汪曰爾乃文生不應聽人唆使纒訟不休本縣於批示内業己再三開導且爾盤柩回籍江幹榮尚肯酌助川資爾不知感尚欲藉屍圖詐耶汪一再伸辯邑尊飭將汪朱一併發水利廳看管候傳江榮茂棧主江幹榮到案質訊○趙永發虧欠天主堂地租洋四十九元由該教堂函請上海縣提追前晚由裴邑尊將趙提案訊究趙稱所租之地業巳拆讓一路叩求减償邑尊著將洋四十九元限十日清繳嗣後再行酌减叩也趙遵諭而退○十六鋪衍生庄及聶公舘竊案至今尚未破獲前晚經裴邑尊飭將收禁之已革汛捕王翔笞責九百板仍飭還禁地甲栅天各子笞責喻比○昨報列上海縣飭將案下各枷犯帶候發落云云兹悉枷犯共有四十镀名經裴邑尊覆核之下開釋具結者十餘名鬆枷發落者又十餘名尚有十餘名則照舊飭枷號云 
[英界公堂瑣案]  
　　西包探同華包探顧阿六稱查得蕪湖路第一百六十三號房屋有人在夜間印刷吕宋小票往拘李錦法搜出機器鉛板及所印之小票查得李前與王錦源股開錦祥源小票店曾經拘案判罰現將李及搜出違禁各件一併送案李供上海人前與王股開錦祥源業己分拆各做生理小票是蘇州友人寄信囑爲代印蔡太守以李屢次違章判罰洋一百五十元起案各件交捕房存毁○西洋人稱在戲園管門有婦人來看白戲喝阻不依反被行兇致失金四開洋一个值洋八元爲此將婦交捕送案尤氏卽尤阿新供廣東人曾到戯園尋姊妹行被 
 
 

Page 4

 
 
阻口角不敢行兇不知伊失去金四開今願酌償蔡太守判罰該氏洋四元賠償失物○巡捕稱昨見鄉人在小菜塲停但碍路喝令移開忽被買菜人將我扭打并被打落號帽爲此將伊送案馬阿四供粤人正在買菜被捕阻遏故與爭論蔡太守判罰馬阿四洋一元撥充醫院經費○張長生稱雇坐顧三郎之東洋車回鄉車上放有衣包至鐵路旁囑伊暫停買點心吃詎被推車私逃報捕緝獲人贓今請究辦顧三郎供崇明人伊買點心不識路途以致彼此找尋兩不相見並非有心吞没衣包蔡太守飭張長生將衣包領去顧三郎開釋惟將捐照吊銷以示薄懲○包探陶子卿稱昨見劉長春等四人扛抬樹木情形可疑向之盤問據言皆是輪船水手由船上大副西人給與伊等爲柴火及問大副則並不知情顯係竊贓爲此送案劉長春馮亮有張承啓廖桂春等同供我等均是船上水手此等柴火料想是無用是以取歸大副西人亦上堂稱水手人等取樹木料我未知曉確被行竊蔡太守判劉長春等各罰洋一元諭該西人在水手工資中提扣可也樹木料給領 
[上海陳家木橋電局内豫皖賑處二月廿六至廿八事略]  
　　開封來電云孫嶼芝劉浩如兩君中牟己查竣番振翁何時來等因當卽電復云振翁本約三月初十到𪶌已疉次電催矣○鄞縣人三品銜兵部郎中蔡印鴻儀遵故母一品命婦蔡烏氏遺命助棉衣一千件己於光緒十四年正月二十九日奉山東撫憲奏請建坊○吉林李仲敏太守來電續捐卽匯○常昭凝善四十七批前席借箸客三批均到先此報謝 
[書邁前古]  
　　自有石印以來書可隨意伸縮人心之巧固巳超越前人而可與並駕齊驅者惟有銅版最爲精妙然時下所刻皆係小品僅便舟車藏書家則不之取人幾疑銅版宜小而不宜大也昨購邁宋書館所翻刻銅版西清古鑑預定單方知銅版小大皆宜是此書一出將來銅版亦必盛行於世本館見美必彰藉誌數語以待他日之騐與否也 
[恭祝紫詮老夫子六旬大誕並請霧裏看花客瘦鶴詞人白頻花館主廬山舊隱教正]  
　　門第三槐舊澤新文名藉藉震江濱讀來普法行兵紀不是尋常解識人杖鄉年紀小春天敞讌華堂集衆仙槐我踈慵沉俗務未親盛會識名貿天南遯得老詩翁倚馬千言下筆雄著作等身驚晚近浮名何事計窮通夫子宫墻何處尋淞濱小築愜幽心門庭倘許栽桃李小草欣沾雨露深泗濱舟子小洲氏陸鍤鵬求止草 
[戊子首春茶磨山人同客海上茗話序齒余長山人四歳他如翔甫紫詮昂青諸君參差其間綜計三百有五歳茶磨得句云五人三百有 
[五歳余因續成一律以紀一時之盛云爾字句欠妥處茶磨曾爲點竄且諒之友非斯人而何]  
　　五人三百有五歳馬齒慙子長異方佳節欣逢客萍水旅懷消遣有壺觴閒尋花柳猶如少靜對鬚眉獨覺蒼若把鰥魚比鶼鰈母天艷福讓王郎海上忘機客遂生張兆熊漫稿 
[浙省撫轅抄]  
　　二月十九日署西防潘禀知接印受事候補同知朱錫傳禀知防軍局委調辦軍裝製造局務禀見叩謝大挑縣　經鎔禀知藩司飭知准署奉化縣禀見叩謝○二十日過鑄禀辭赴富陽勸捐差○二十一日杭府陳禀知會辦防軍局務禀見署縉雲縣鍾禀見禀辭赴任馮兆松禀和厘捐局委濠河兼大西壩厘卡差禀謝○二十二日○同知秦光簡勝通判貢廷楨菱湖俱禀知厘捐局委厘局差禀見叩謝運副儲鴻勳禀知運司委解京餉差禀謝候補縣夏獻鋆禀知厘捐局委南潯厘局差禀見叩辭 
[蘇省撫轅抄]  
　　二十一日候補通判陳鎬禀知奉委赴滬運銅○二十二日揀選知縣邊謐禀辭赴都候補縣白純一禀知因病銷崇明厘局差○二十三日主簿祝衍綸禀知奉委閶門水關盤查差○二十四日准補蘇州知事戴爾恆禀謝奉飭知赴任准補武進縣　丞王德甡禀謝奉飭知卽辭赴任○二十五日正任金山縣訓導葉其蓁禀知奉委書局校對卽日到差巡檢高朗禀辭赴松滬貢捐局差遣○二十六日候補府方鴻禀知奉委解京餉差候補布庫大使馬炘服闋回省 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西宫報]  
　　工部主事吳杰禀知代拆代行鹽局事務署武寧縣陳鼎昌卸事回省候算交代劉步元委辦康山卡准補餘于縣鄭季春應行飭赴新任調署新建縣善慶未到任以前查有候補縣吳忠謙堪以暫行代理以便正任新建縣文聚奎交卸遵照部章清結交代再行飭赴南昌縣署任候補府汪世澤委往饒州接辦分局按司獄陶壽松由籍起服投文候補縣徐寶鍔委解新餉往甘肅候補通判盛富懷由九江回禀到拔補左營把總彭鳳鵝東鄉汛外委潘勳署九江後營千總徐兆熊俱禀謝委新建縣文聚奎卸事候算交代 
[閩省官塲紀事]  
　　陸路提督孫庚堂水師提督彭楚漢兩軍門劉倬雲觀察領長門營曹總領皆籍湘中訂期邀集同鄉二月二十四日在湖南會館圑拜衣冠蹌濟極盛一時○恪靖營務處劉康侯觀察奉公到閩於上月二十日遄回○羅司馬大佑歴任海防閩縣等缺著有賢聲日前偶感采薪現已勿藥有喜赴各憲衙門禀見矣○黄大令用賓宦海浮沈貧無聊賴不得已投禀督轅求充營書之役楊石泉制軍以身係職宫宜圖上進君子固窮毋庸贅瀆等語批其禀尾○藩轅牌示候補知縣鄧嘉繩請補臨清縣已奉部覆署臨清縣邱峻南飭回本任管帶平遠夾板船千總林高祥於二月二十一日自臺北到省 
[法界公堂瑣案]  
　　十三號法捕禀稱小東門外吊橋現方修理阻止行人有湖南人强欲過橋我特阻之伊卽抓取泥屑擲來幸有勇丁將伊拘住文高生供稱小的在鐵廠製彈子昨日路過是處有勇丁阻不許行故與口角實與西捕無于司馬惡其强横判押三日○前報列某甲從羅家灣來手携濕衣付質包探阻住搜之則棉被中藏有菜刀頭上却裝假髮辫昨日送請訊懲其人供稱姓桑名楚根寧波人向爲木行生意現在失就住羅家灣姚正家姚子阿大與父嘔氣姚欲持刀砍之小的正在洗衣赶急相勸事後懼其兇横爲此拾取前來忙迫中將菜刀誤收在内衣　等確是己物父親在馬立師洋行爲管事現欲至父親處王司馬着函致姚正投案問話○捕房解浦東人周金生至案原告吳彬彬訴稱小的亦浦東人爲棕榻店生意昨日掃墓回欲至叔父處買松樹周金生突紏十餘人攔吃講茶强說小的欠伊錢文將元縐棉褂取去後又至黄發茂酒店飲酒計錢九百八十文取褂人一去不來小的無奈將棉衿脫抵酒鈔此實拆梢爲此交捕沈通事稱彼等到捕房時已在夜間二點鐘周供小的爲棕榻店夥去年在嘉定時因有物質在上海爲此備齊本私將票託伊順便贖回伊竟將錢用去物不贖來昨日路遇向索伊自將馬褂託同　伴去質錢還小的豈知一去不來並無别事王司着將周暫押吳叱令退去旋着包探傳黄發茂店中人至捕房問話○江北人王元生訴稱去年親戚周姓託小的推薦江姓母女兩人小的因薦到鐵馬路唐公館爲傭二月間被田朱氏誘至法界蘭芳里花烟館現在不知去向爲此將田朱氏送案王司馬問江姓母女年歳幾何是何名字答稱母年三十八歳女年十二歳名小麻子王司馬隨詰田朱氏供稱江北人丈夫已死生有兩子現在上海傭于蘭芳里趙姓花烟館中前曾在唐公館爲乳嫗閒時常去看望少爺但伊等母女兩人實非小婦人誘出王嘗向小婦人借洋二元小婦人答以傭工度日何來洋元伊因此挾嫌揑情控告司馬著將田朱氏交趙保去不論何時傳喚卽須交案又謂王曰爾今向人索人尚是小事恐他日周姓向爾索人此時恐不得了矣隨着將王交捕帶回管押 
[輓李太守秋坪十六韵]  
　　搔首懷渺渺徘徊日將沈陡驚李善長騎鶴到雲深飄飄乎仙歟逍遥瓊島陰一去不復返形聲何處尋情哉屈君才傷哉悲我心我受君知遇六載至於今竭力共籌賑同心如斷金倐爾蓉城去忍别白頭吟遐想君生平經文復緯武和氣如春風善施如甘雨呼癸必有應救災不辭苦鳳誥早榮頒民情深忭舞使天假之年奇猷表寰宇胡爲造物忌竟灰一杯土君壽雖不長君名可萬古嗚呼君有靈尚祈鑒肺腑[  教弟鳳生馬鍾駿頓首拜]  
[壽甬東逸客六十]  
　　十載論交久知君淡泊情烟霞宜小隱富貴本浮名詩比春雲麗神如秋水清今年年六十笑指壽　明種榆山人拜稿 
[送金君秉忠歸勾越]  
　　會稽山色鬱蒼蒼修禊良辰正泛觴　戀故鄉花事好採蘭贈芍誤行裝春水𥻘𥻘泛綠波客中送客别情多那堪執手江于上轉瞬雙輪掣電過[  種榆山人甫稿]  
[上海北市絲業會館籌賑公所施少欽經收山東順直河南皖北賑捐丁亥十一月廿五日第一千五百九十二次清單]  
　　屠甸寺各善士八十户洋五元錢二百六十嘉郡岳大甡募隱名人銅洋十九　王乾正順由恊源庄來四元廬江丁孝記銅洋二元四川重慶士恊泰來陳東軒卓子振規銀一兩洋一元東臺存悔道八二元又爲故友楊坤元求冥福二元立德堂二元周安夫順記各一元如臯了愿人三元姜念元益典募四知堂清風氏各一元吳師杰爲長子忠傅求病速愈由東來昇來五十元無民五元王二元尚得盛一元南尋沈鑒記一經書房五元海鹽三戒子二元張錫林求母病全二元平湖鼎豐園二元香雪廬一元杭城朱子友四元清江自愧士十二元程朗甫章存德各五元陶康如馬子畏各一元無民二元則隱人求孫新蘇根基二元許野關吳偉如求妻病全三元王虞氏求瘡卽全一元李玉波求病全由王文庸來三十元李昭記毛欽記葛毛記共三元陶記二元壽記一元○烟台北洋水師兵船採辦所葉懋蓄募雙留堂貽香堂來遠船邱三人各二　槐蔭堂邱秋汀碧光堂陳克明文峰堂五户各一元于蓉軒邵森貴玉尺堂三人各五角王誠郭有　各二角五共十三人洋十三元内銅一元○金陵松記樹記槐記竹記夕文永壽等記八人各二角張海竹等勉力子四人各一角共十二人洋二元○木瀆義泰樂意願募張立成義合福心四人各錢四伯子成明坊三人各三伯無名氏荆記恆太和德保六户各二百禮雲鑑三户各一百共十六洋四元○湖北公濟益方子厚洋一元又募方允符二元無民氏吳楚香無力子劉學六隱名氏創克準普天樂鄒仙洲許錦祥沈大志十户各一元劉克勸洪壽劉熊武無名氏張紹宗敦厚堂六户合三元共十八人洋十六元○松江張鹿生洋二元又募雪僧三尢董凝瑞金雪生松華作家人求孫男目疾速愈三入各一元陸晚翠塔東草堂培根堂景涵居士四人各五角共九户共洋十元○蘇州姚公舘募姚餘福悔過生各四元姚仲吉徐大鹿姚君眉恭六四户各二元姚二鹿惲止孫各一元徐四鹿姚五六七六四户各五角共拾二户合洋拾八元對開四元○烟台德順棧募無名洋一元俞感陳爲故母徐氏二週年節省奉經資助二元蕭殿榮二角孔廣珍一角陳德明不須名各錢五百杜賡甫郭仲長劉遵典委蓮洲四人名二百逢澤新恆聚和都昌徐青選杜好問福茂利雙盛利寗邑劉曰禮杜仲甫復盛信義順成庸五張子洪鴻基于福東劉彭王毓藻十六人各一伯共二十六户合洋六元八角五分○蕪胡源興莊募無名氏八元又三元又二元○源豐潤來秔城曹楚書募力不逮祈平安順遂七元信女姚順賢祈合門平安三元○梅里無力奉養子五角又募王夢標一元誠記炳記求子人子四户各五角共六人合洋三元錢五百十○景記綢莊募求安人一元柳黄氏黄吟芬蕙捐免殺物命過四人各五角○海昌樂士居求合家平安五元又亦政堂求决日早日合龍子沛國求一家平安三人各二元棣　軒節　一元五綿力子言與人同晋廬節省三槐無名書不名綿力子節省七户各一員無民五角共十三人洋二十員○杭州永和局募袁仲良錢一千吳韋卿六伯翁濟行何幼成陳瑞春袁學麟榮紳榮達榮覃七人每四伯裘鳳林三伯董豐年韓新夫各二伯共十二洋五元○　寗王柳門錢一千東培子五伯王劉　遂各三伯王燦庸一伯共五人洋二元○景德鄭錦泉本洋二元水源磁號鄭培豐各二元查仁磁號詹同昌項金春舘榮號黄璧　鄰忠全同興昌夏芹興劉輝奏九户省一角福盛共洋一元共十三人本洋十五員英洋一元啓興募泰生張永泰胡姓三人各二元言午兩元半陳景山一元戴錫章五角共六友合洋十員○桃源聚興募劉靖臣　裕金小廷胡舒齋無名五友各一員○蘇州鹽公堂蘇源求平安一員樹本堂求合家平安一元蘇才植程清軒各五角共四友合洋三員○太倉張寄來京師餞溺生四員保安齋求子病全　員○溧陽恆和秦寄來倪南山募楊文傑王之田李忠三友各一員無名氏各一員　三員又二友各四元又錢二伯强士林李秉衡各五伯李海庭宋鼎文各三伯莫文魁二伯共十六合洋廿員○李鼎和募文寄一員福田和寄文若鼎敦叙湧泉李寄仙淵十二友各一角○杭州意虎氏一員又募徐禮庭金德源柳源倉孫厚成四友各二員逸氏二友合三員童裕堂許惠卿各一員○浙省張同太募葉介廷五員沈貞亭一元三角周渭炳八角三四鄧梅村袁佩卿各兩角三分三沈肯堂蔣永順求身體平安各兩角共七合洋八員○蕪胡力不足募代慈祈目加明隱名各五角愿康堅寄各四角自　三角無名不如人人各二角吹壎氏樂善氏内訟人如割内氏節食四户各一角共十二户合洋三元○江西宜黄縣署麗滌甫四元吳安伯七元又仝募徐緝熙堂銀五錢九分吳聘賢三元李輝叔存心堂同心堂苦恭貴吳較圓翁玉岡胥嶺梅裕泰簡徐薇垣李賡楊十户各二元吳幼之童恕初羅子厚姚匯川積厚堂吳藍小梅鄭雲峯黄壽慶許金高熊桂亭張金山戴友記十二户各一元王槐蔭堂無名氏合一元怡和泰徐敏愼各錢六百徐石波張少齋各五百源和堂劉無名氏各四百共三十三户合洋五十元○屠甸鎭杯水生募公記棧客記放生移各五角沈少記二角錢二十省記銅洋一元隱名氏洋一元錢三百六十又二伯蘭記四伯二十敬業居四伯心記頤記各三伯補過主人顧大奎許蕃卿竹記虔鉅記金記六户各二伯吉記陳大興勉力子霞記四户各一伯補記二十八吳吟梅亨記名一員臺餘錢六伯吳雪谷馮饒各五伯徐廷桓金眉卿孫秋記三户各三伯董奕發徐桓三文熙錢元福四户各一伯共三十四户合洋十元六角銅洋一元 
[上海北市絲業會舘籌賑公所施少欽經收山東順直河南皖北賑捐丁亥十一月二十六日第一千五百九十三次清單]  
　　新塍無名氏求父病愈洋二十元杭州郁妙根二元王冰餘二元松江力不從心人求變産償債速子勉助十四元江陰致善士由張紹周翁來一百元方融卿求病愈五元又求兄病速愈一元葆泰隆三元游龍居士臥梅居十各一元福州四善堂由福新康來十元武昌無名氏由利泰昌來錢一千文直塘凌映軒病愈完愿三十元張少風程仲林須恩元三户合洋一角錢二百零三文九江豫康安記桂門陳氏産月平安五元六利主人由立大莊來十元鎭江有源洋行募無名氏十二户一元常熟彙源吳煥章一元隱名氏五角周秋亭代施母求病速愈五元無錫朱敦記求病速愈舘地久長十元無名氏二百蘇州沈萬順銅洋一元杭州隱名氏四元維揚湘記土號同人二元蘇州王紹全蒯曉泉各一元耶松老船廠冷作房顧錦堂求母咳嗽全愈三元不留名三元○蘇州鄭公舒募毘陵顧馮大官力不從心人三户各錢二百仇善士周善士鴻城王陳德興四户各一百共七户合一元○潮郡狀元亭巷壽善士募李信美信興號文華號陳應源康盛號通濟埠永同發廣成豐生記銘記培心堂丁樂鈞温照卿　同泉　盛號　鈞臣分司庫房鹽房盤查所房永怡和永順發永祥發趙少珊劉幼堂張金興二十四户各五角分司振盈局房劉子文黄亦銘陶衍封黄幼齋五户各一元黄剛生周傳法合一　書稼堂壽銀一兩五錢袁榮昌二錢二分陳燕記倪玉衡各二錢共三十五户由山頭寄來洋二十元○金壇官鹽棧募素位堂洋一元平陽氏錢五百袁麗氏錢佑記各二百徐鳴記一百文共五户合二元○嘉定戴禮本堂募老泰和恆和庄傅恆茂毛挹清有心善毛克生貽生朱景心不留名九户各錢二百顧恆昌一百費聖章七十新泰和五十又葛養之養葛靜遠　二元九角李愼永顧萃生顧秀山友于堂隱名字五户各一元遜敏齋錄　居各五角共二十户合十元零四角錢四百七十五○皖南寡過未能子募各生徒有心無力人朱記震記三户各錢四百承記廣記王記張記朱記公記厚記成記吉九户各二百共十二户由蘇州副織署廣寄　洋三元○蕪湖耕耘軒主人銅洋一元又募黄聿記小齋氏各錢二百文翟氏孫氏少臣氏懷修書屋無名氏治農氏六户各一百馬安生學生各五十共十一户合一元銅洋一元○常熟浙鹽公所募無聊氏洋五角杜　湖省洒四角又省茶東又省零用各三角徐穗生三角不書名二角心緘子英洋一元共七户合三元○恆豫庄來湖南省城綢布帮天盛瑞昌緞號夥二十七人錢十二千八百文廣豐布庄夥十八人十二千二百同仁緞號十五人九千四百文羅元興莊十四人廣泰西記十人二户各九千三百謙和緞號十一 
 
 

Page 10

 
 
人九千錦霞緞號十五人八千豐泰布莊十八人六千五百聚成茂一號十二人五千同豐縀號九人四千四百聚昌縀號十人四千信義全號八人三千六百羅逢泰莊十人三千四百仁泰布莊八人三千文怡泰緞號興記號十三人二千九百同康緞號八人吉順成布莊十六人萬豐布莊九人三户各二千八百吉神布莊十一人茂康布莊十人二户各二千四百徐亨大莊十三人德記號四人二户各二千二百廣豐泰莊六人二千一百裕豐乾莊七人春生鑑號六人同源興號七人周福裕　號方外薇妙上人五户各二千文泰豐布莊七人一千九百泰記號三人一千八百經綸緞號六人一千七百沈蓉溪一千六百順記號夥四人益茂布莊夥七人益泰布莊七人　泰布莊九人四　各一千四百祥豐布莊六人德和布莊五人萬成綢號六人三户各一千二百萬泰布莊七人一千一百裕記號夥三人天成布莊七人馬德清鈕義誠莊五人聚盛緞號夥三益布莊四人丁萬盛夥公捐七刻各一萬榮緞號四人程義興莊四人公和布莊四人三户各八百履和布莊七人同豐久三人萬和布庄夥四人饒泰和號四人陳黼堂經墓北正街帮夥五户各七百文張萬泰號四人中和布莊五人二户各五百文久大布莊二人吉記號一人生泰布莊三人泰華綢虎二人和記布號一人五户各四百王復興莊二人松茂布莊二人興和布莊三人三户各三百恆豐泰庄羅懋文慶和布店二人趙中明公美義成美胡姓鐘友堂五户各二伯文彭源生綢綾洋貨號楊荒田全泰戚翠峰徐錦雲四户各一伯文共七十四户合規元一百十一兩三錢四分太倉岳王市程光銘募隱名氏保平安洋六元以上二户各保平安不留名二户二元又一元德記宓洽茂瑞豐泰無名士張公盛鄭恆源六　各一員龔老太陸閔氏陸仁記錢禮耕四户各五角豐記五百五十無名氏五伯四十恊生三伯時記二百七十邵公順周東順各一伯八十共二十三户合二十四圓○福建楊恊順募黄雲邨十元李青梯四員寵以堅一元○夾石恆受號募丐道人二圓分野老農一元八角蔣酉三佩瑶各五角蔣慧珠温玉鑄顔欽項鑑周錫虞六户　角共十户合六元○嘉善伯歳坊孫募孫祿記壽記福記三户各二員孫眉記沈馥記守一元○湖州力綿人募無名氏四角戴桂林湊數人各二角味靜廬主有功氏一角共五户一員○陜右金木水火土○喜得貴子助棉衣由漢口來　飾金原重五錢七分兌見洋十一元七角貽愛堂六齡童子生日二員○源豐潤來福建祁星皆八元章柏儔夏荐秋楊　熊　川吕宗潘五户二圓朱燦文朱炎上裴子　吳滄洲唐叔文留耕堂古鴦貽香堂積仁堂樹仁堂十户一元肇午腋演又鴦盂善堂五户各五角懷樹德堂銀二兩八錢四分行恕堂一兩二錢延陵堂興堂靜遠堂三户各二錢楊潤圃楊錦成各錢五伯崔韶夫四百共三十一户合規元二十六兩五錢三分二厘恆豫各來繆蘭陵銀十兩胡麟祥七兩李益善周善　各四兩繼榮嗣三兩李益善二兩共六户合　九三十一兩六錢二分菱湖德茂園募玉生氏寶田氏各二元體仁氏從寛子一圓願願心衆氏錢一千六伯九十新安氏衆樂從氏公衆四户各五百無名氏二百陳蔭章一百知好五十共十二户合洋十圓○平湖趙詒毅吟香居二圓半路中人同病人一員福泰五角傳花三角蝶花二角勉力子省香居銅洋二元抱歉　賞薇軒不留名楊柳氏四户各銅　一　○同心堂募葉恊和無名氏一圓吳養之汪　舟四角李茂林洪茂卿郭春岩三户二角共七户合三圓四角○盤記棧來沙市思補堂規圓二百兩退思堂一百兩○劉思九翁來蕭餘善堂規元二十兩周餘　堂十兩餘大庄金田布衣募玉山生生會六囿公記同人覊氷谿客三元上虞陳守栒藜生釋過士三户一圓林氏四元謝敏之方際豐募永隆源泰義天和立成永源長順義達立大仁和恆盛永發永和廣順振發十五户錢一百源順萬泰義順同茂鼎隆萬源瑞芝鼎盛　昌成元盛舒立大馬永新五萬順大生成美此豐十七户五十馬元泰伯生范坤大祥茂無名氏五户三十共三十七户由長源泰來洋二員四角錢二十八○恊源庄來默佑歸洋四十圓李弼臣十四員懷安堂寶善堂十圓想多助齋七員致瑞堂默佑喜鳳弟回楊六圓半培堂四員虹橋漁隱二圓樹德堂一圓嘉吉堂四圓○太倉盧問心請亂四員餘生氏二圓然氏錢七百王見三百共四户七員蘇州震記程程乾甫慕章壬帆爲隣店失愼幸獲平安洋十員又募幸求　里平安子二員祈求萱堂增福子慈親偶小恙幸卽愈子一員星記照記福記良記臣五户二角合洋十五員徐石翁來朱雲卿代募福氣人三圓五角耕亦借力五角秋記二角五分三户合四圓二角五分○杭州凌蘭生募趙槐卿凌蘭生節飲助賑慶錫堂張趙友璋計恭甫　省吾徐子厘周琴生聞　候張少峰吳仲湘徐汝金高柳奇　景堂徐秋孫王蔭三十七户各一圓孟繩賢程潤身蕭午庭吳康甫四户五角沈用伯戴介眉合一圓共二十三户合二十員○嘉定　過生募毓計三省堂和自在生隨心願十齡童子壓歳六户二圓○廖氏太太巽記咸記圓記四户一員木子氏耳陳氏五角景記二角笑生云記各一角吳十五户合十七員四角○　州瑞興記號一員又募謹樂堂心田居士各一員汾湖居士余山玉璜堂祈求出門平安式記四户各五角永祥裕帳房七角敦睦堂留耕居士半痴生三户各三角張記免頭痛各二角共十三户合七員蘇州邵訪林募方　泰李竹亭各錢五百　恆興翟義生各三百文王閏堂王鶴書各二百文共六户合二員 
 
 
 

Page 11

 
 
   
 
 

Page 12

 
 
[光緒十四年二月廿二日京報全錄]  
　　宫門抄○諭旨一道錄前○廣西撫沈奏報抵粤接印任事日期摺○卸護廣西撫李奏報交卸撫篆日期摺○陜督譚奏知府因病出缺請旨簡放摺○蘇撫崧奏甄别知縣片○陜撫葉奏審明定擬摺○二月二十二日内務府國子監侍衞處值日無引見○六額駙果勒敏各假滿請安○貴州按察使廖壽豐到京請安○李培元倪恩齡預備召見○豫王續假十日○謙光請假十日○薛允升續假十五日○召見軍機富森布李培元倪恩齡廖壽豐○皇上明日卯正至奉先殿壽王殿行禮畢還宫用膳辦事召見後至北海○○廣西巡撫臣沈秉成跪奏爲恭報微臣抵粤接印任事日期叩謝天恩仰祈聖鑒事竊臣於七月二十八日欽承恩命補授廣西巡撫仰蒙召對三次訓誨周詳莫名欽感陛辭後遵卽束裝起程行抵廣西准護理撫臣李秉衡飭委桂林府知府蔣兆奎撫標中軍叅將張樹勳將廣西巡撫關防一顆曁王命旗牌文卷等件於十二月二十七日齎送前來當卽恭設香案望闕叩頭祗領任事伏查粤西爲邊徼重地兵燹以後元氣未復舉凡察吏安民整軍經武以及防邊籌餉諸大端在在胥關緊要如臣檮昧深懼弗勝惟有殫竭愚忱破除積習於地方營伍一切事宜恪遵聖訓認眞經理固不敢因循將事亦不敢操切圖功以冀稍酬高厚鴻慈於萬一所有微臣抵粤接任日期並感激下忱除恭疏題報外謹繕摺叩謝天恩伏乞皇太后皇上聖鑒再臣經過省分地方雨暘時若民情安謐堪以仰慰宸厪合併附陳謹奏奉硃批知道了欽此○○卸護廣西巡撫三品銜開缺布政使臣李秉衡跪奏爲恭報微臣交卸撫篆日期叩謝天恩仰祈聖鑒事竊臣前因肝疾未痊於光緒十三年七月十三日奏懇開缺回籍調理奉硃批另有旨欽此接准部咨光緒十三年八月二十九日内閣奉上諭護理廣西巡撫布政使李秉衡着准其開缺俟沈秉成到任後再行交卸欽此兹撫臣沈秉成於本年十二月二十七日到粤接印任事臣卽於是日交卸啓行回籍伏念臣以州縣渥蒙恩擢由知府不數年荐任藩司護理巡撫不以駑庸　畀之重任凡此高厚殊施實非夢寐所敢期兹因患病難愈復蒙恩准開缺回籍此後有生之歳月永戴逾格之宏仁惟是未報涓埃彌殷瞻戀所有微臣交卸日期感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○頭品頂戴陜甘總督臣譚鍾麟跪奏爲知府因病出缺請旨簡放以重職守恭摺仰祈聖鑒事竊臣據寗夏道世杰申稱辦理寗夏厘局委員准補鞏昌府知府支昭辰冬初因舊患喘症舉發延醫調治服藥罔效於光緒十四年正月十二日在寗病故請委員接辦局務前來臣查支昭辰老練穩愼辦事實心在甘多年歴任府缺均甚妥協上年坐補鞏昌府知府奉到部覆正擬飭赴本任遽爾物故殊堪憫惜所遺鞏昌府知府員缺緊要相應請旨迅賜簡放以重職守除飭司照例詳辦外理合恭摺具奏伏乞皇太后皇上聖鑒訓示謹奏奉硃批另有旨欽此○○崧駿片再前准部咨嗣後道府州縣無論何項勞績保歸候補班補用人員卽以到省之日起予限一年詳加考核奏明分别繁簡補用等因歴經循辦在案兹據蘇州布政使易佩紳署江蘇按察使陳欽銘會詳稱查有補用知縣諸可寶年四十二歳浙江錢塘縣人由優附生中式同治六年丁卯科並補行甲子科本省鄉試舉人嗣因隨同嵩武軍蕩平西捻全股出力蒙保同治七年十月初一日奉旨着以知縣分發省分補用欽此委辦湖北牙釐總局文案出力蒙保加五品銜光緒四年在湖北協黔捐局遵籌餉例保捐指省江蘇十二年四月呈請分發蒙簡派大臣騐看五月初十日復經欽派大臣騐放奏請照例發往十一日覆奏奉旨依議欽此二十一日領照是年十月二十八日到省計自光緒十二年十月二十八到省之日起連閏扣至十三年九月二十八日試看已滿一年例應甄别查該員端方通敏堪膺民社可勝煩缺之任至該員係舉人出身毋庸新章考試詳請具奏前來奴才覆查諸可寶試看期滿應行甄别經奴才飭調考試察看該員才識明練通達治體堪以留省照例補用謹會同兩江督臣曾國荃附片具陳伏乞聖鑒飭部查照謹奏奉硃批吏部知道欽此○○頭品頂戴陜西巡撫臣葉伯英跪奏爲審明叩關犯婦按例定擬恭摺仰祈聖鑒事竊查前准刑部咨光緒十三年三月十六日内閣奉上諭本日道旁叩閽之民婦王熊氏着交刑部嚴行審訊欽此經部將王熊氏審依冲突儀仗妄行奉訴例擬杖一百發近邊充軍惟控關斃命若不嚴行究辦不足以折服其心奏准將該婦王熊氏連原呈解回陜西行提人証秉公訊辦等因咨解到陜當經臣行司委提人卷到省由司督同西安府審訊兹據按察使黄彭年審明議擬解勘前來臣親提研訊緣王熊氏卽李熊氏籍隷雒南縣王廷舉係熊氏已故前夫王廷佐分居胞兄熊氏先在王姓生有四子長維翰次才厚三才有四老幻三四兩子均早物故王廷佐在日因熊氏素性潑悍屢訓不悛夫妻反目各度同治九年五月間王廷佐呈控熊氏不守婦道懇請休棄由縣控經該管高州提訊王廷佐等兩願離異該州照律斷離熊氏旋卽改嫁高州未經到案之民人李春芳爲妻取結完案嗣後王廷佐負債無償先將自置楊仁茂草灘地一叚作價錢二百一十串憑中温清桃賣給王廷舉爲業繼將自置席良才上地一叚亦憑温清桃說合兌換王廷舉中地一叚找收價錢二百零三串立有賣換各約十一年十一月間王廷佐在藍田縣鐵鎖橋叚姓家行醫病故熊氏聞知李春芳家貧苦難度私回王家欲令王維翰兄弟輪流供養查悉王廷佐原有地畝均歸王廷舉管業希圖索得遂指王廷舉持强覇佔時向王廷舉等追索爭吵時李春芳外歸查看熊氏不見疑王大鵬拐逃赴縣具控王廷舉隨以改嫁復轉熊氏亦以貪和忘親各等情先後由縣州控司兹臬司英奎批准提省發委前西安府審辦訊明李春芳控出懷疑熊氏意在佔地當將熊氏申飭交李春芳領回李春芳屏惡熊氏懶惰潑悍熊氏亦嫌李春芳赤貧無依兩情不願重聚該前升府李愼訊悉熊氏無宗可歸推廣子無絶母之義斷令王維翰王才厚將熊氏領回侍養又因王維翰等無力搬回王廷佐旅櫬勸諭王廷舉念係手足帮給葬費錢六十串令王維翰等自藍田縣搬柩安葬取結詳銷嗣熊氏因地未斷回未遂其願屢赴該州縣翻控均照原斷完結心不輸服光緒十年六月間復以覇産滅門等情赴院控告前撫臣邊寶泉批飭錄案察奪熊氏因未准提起意京控揑誣王廷舉圖覇産業吊拷王廷佐斃命並誣其子王才玉王克兒恃强喝責將其子王老幻謀斃差役周邦聽串受賄並因温清桃屢次供証及隣人葛恒太索錢口角有嫌一併羅織雇過路不識姓名算命人書就呈詞前赴都察院呈控遞解回陜發縣審辦該縣蕭聚星集証訊明控情俱屬虛誣正詳覆間十一年十二月二十四日黎明時熊氏恐審虛坐罪乘官媒蔣康氏睡熟濳行逃逸該縣差拿無獲卽將蔣康氏比照主守不覺失囚律擬杖收贖完結勒拿熊氏另辦詎熊氏脫逃後潜行赴京仍以前情雇人寫就呈詞恭聞聖駕出郊趨伏道旁呈遞奉旨拿交刑部審依冲突儀仗例擬杖一百發近邊充軍奏准咨解回陜行司委提人証卷宗來省督同西安府審悉前情議擬解勘臣親提覆訊據供不諱應卽擬結查例載聖駕出效冲突儀仗妄行奏訴者杖一百發近邊充軍又直省婦女翻控之案係挾嫌自行翻控審明虛誣罪應軍流以上監禁三年限滿察看情形據實結報釋放各等語此案王熊氏卽李熊氏因已故前夫王廷佐生前已經兌換之地希圖索回屢次揑情呈控由司提省訊明斷給輙添砌其情翻控不休並敢在道旁叩閽殊屬不法現經查訊熊氏指控各情以誣告王廷舉拷斃胞弟及王才玉等强賣嬸母謀死大功堂弟等情審屬子虛按律反坐罪止滿流加徒尚較部定軍罪爲輕案已訊明仍應請照刑部原擬依冲突儀仗例擬杖一百發近邊充軍定律婦女有犯軍流皆得收贖該氏係挾嫌翻控審明虛誣仍請照例監禁三年限滿由該縣有獄管獄各官察看情形結報辦理王延舉訊無覇産拷詐及縱子强嫁謀命等情應毋庸議隣人葛恒太索錢口角有嫌被其牽控犯子王才厚不知控情均免議代寫呈詞之不識姓名人請免查究餘請悉照原斷完結熊氏看管脫逃係未定罪名之犯事在光緒十三年正月十五日恭逢恩詔以前疏脫職名例得免議除供招咨部外理合恭摺具陳伏乞皇太后皇上聖鑒訓示謹奏奉硃批刑部知道欽此 
 
