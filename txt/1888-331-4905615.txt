# 1888 - 331 - 4905615

 

Page 1

 
 
[順天江南浙江江西廣東福建闈墨出售] [  申報舘主人啓]  
　　每當大比之年闈墨一出海内皆以先覩爲快監以風氣所在有志者皆須簡練　廉也特是原本旣不易得而坊間翻刻又皆魯魚亥豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[發售典制分類文稿啓] [  點石齋啓]  
　　本館石印典制分類文稿仿串珠類興例精選成書摘艶熏香團花簇錦凡一題到手能令卷軸紛披奔赴腕下觸處旁通沾溉無盡其有聲調鏗鏘者亦可隨題湊拍節奏天然運典者旣便於取携枯窘者不患無生發久爲海内操觚冢欣賞今所存無多欲購者至南北申昌及各省分局及各書坊賜顧可也每部價洋兩元特此告白 
[新開外埠分局] [  點石齋啓]  
　　石印創自本齋十餘年來所印書籍大部小種凡爲士林必備之書名人圖畫碑帖地圖種種品類屈指難數邇來珍本秘册日出不窮遐邇馳名諒早洞覧兹因遠處購辦不易特在漢口之黄陂縣京都琉璃廠分設售店卽日開張以便諸君子隨地購取此佈 
[書勸捐告示後]  
　　余讀龔胡兩道憲勸捐告示不禁慨然以興歎會宫保之念切痌瘝無微不至而其知人之明用人之當有非他人所能及者焉夫近年以來各處水旱偏災　於無月不有而蘇滬揚鎭各紳商富户莫不樂善爲懷輸將恐後積少成多屈指計之其數盖將以億計雖曰災區太廣杯水仍無補於車薪然蕩析之民得此而藉甦涸鮒當已不下數千萬人稽諸各賑所清單以及各善士查賑數目可以歴歴詳按也朝廷軫念民艱一聞奏報立卽截澮發帑皇恩浩蕩汪濊逾恒伊古以來未之有也以故恩　所被浹髓淪肌雖在困苦流離而絶無意外之虞而彼紳富之踴躍解囊久而弗渝者固由於樂善之誠惻隱之念然亦由於辦賑諸君之辦理得法足以取信於人故源源而來川流不息辦賑近十年絶不聞有慳而不與者以是知辦捐之事非可以漫焉行之者也今年安徽鳳陽潁泗曁濵臨淮河各屬黄流下注被水成災江南揚鎭徐寗各府以及安徽廬州滁州以及安慶以下各屬山田亢旱成災顆粒無收夫以被水之民不免其魚之嘆而黄流下注幸而勢尚不驟否則竟可一掃而空顧水勢雖緩而一年之久未能合龍則其水患且有增無减所以爲該虐災民籌者最爲不易若被旱之區則猶屬一時偏災或不至如水災之甚第被災之地太廣計上下幾及千里况刻届冬令風饕雪虐加又飢餒相彼災民其將何以卒歳由冬而春爲日甚長苟無人焉一爲援手則殣而死者可勝計哉曾宫保勞心焦思思災民之飢　已飢思災民之溺猶已溺雖明知上有　朝廷之發帑截澮恩波廣被下有義賑之　棠屢請善氣薰蒸而目擊災民嗷嗷遍野終其於心有所蹙然而不安因於奏報摺中陳　　諭　商士民貴力捐　以濟賑需此正仁人之用心大臣之仁術也然而勸捐之難難在無勸之之法無勸之之人勸捐之法不過曰苦口婆心再四勸導人之欲善誰不如我當必有慨然解囊者然人則不信其將何以勸之必也收捐若干一一登之於册或以旬結或以月結揭示於衆俾見之者昭然共信深悉毫厘實惠涓滴歸公信之者旣衆而後樂助者益多迨報解幾同支銷幾何又一一登之於　俾衆共見益足以徵信實而服人心人心服斯樂捐者衆矣然但曰捐也猶恐不足以廣招徠也必也有以繳厲而奬賞之朝廷惟名與器不可以假人而有時事果爲難則亦不得不從權　理爵祿名位可以歆勸人心彼輸捐者旣得爲善之名又有奬賞可邀則不覺心悅誠服樂於輸將否則恐有退縮不前者矣此則勸捐之法之所以難　苟非其人徒法不能以自行法雖善意雖良而辦理者不勝其任則不足取信於人而勸無由廣捐無由集此勸捐之人所以難也今觀於九帥此舉覺所謂難者一無所難勸捐之法先不設局委員薪水并不開支隨收隨解實用實銷其所以見信於人者已無疑義而又得以彚奬則彼捐生於行善之中復有榮名可博何憚而不爲哉至於用人則獨委諸胡雲臺觀察會同上海道龔仰蘧觀察辦理足見知人着任胡觀察在滬辦理捐務已歴年所素稱熟手而且平時積行足以使商紳信服上下交孚則出而勸捐自必有以使人惻隱愷悌之念油然自生吾知此次辦捐有易於他時者矣夫江皖水旱之災上下千里被災之區抛妻撇子扶老携幼轉徙流離飢不得食寒不得衣此中景况實可使鐵漢聞之而下涙石人見之而傷心彼滬上紳商終日在花天酒地中不啻天堂之上下見十八層地獄中一切變相其誰不凄然動念惻然動容特無法以勸之無人以勸之則善之機器不觸其機則不動觸其機卽有不期然而然莫之致而致者人各有心人性皆善夫安有自外於善人者哉而况可以捐翎枝則翠羽之飄榮誇鄉里也可以請封典則鳳誥之錫光及泉壤也可以捐貢監則秋闈　戰可期燒尾而去也旣有其法復有其人念彼捐生其有不聞風興起者幾希矣吾故觀於此舉而益欽佩曾宫保不置云 
[本館接奉電音]  
　　昨接在京友人發來電音有十月二十九日　上諭一道敕謹譯登○十月二十九日奉上諭童華現在賞假禮部右侍郎着廖夀恒暫署其所署工部右侍郎兼管錢法堂事務着徐樹銘署理欽此 
[爇京日記]  
　　冬至日例遣王公分詣東西各陵致祭經太常寺繕本具題於十月十八日呈進謹將深出銜名致祭陵寢錄後致祭昭西陵奉旨遣和碩豫親王本格行禮致祭孝陵奉旨遣奉恩鎭國載衆行禮致祭孝東陵奉旨遣奉恩輔國公榮頤行禮致祭景陵奉旨遣奉恩鎭國公載卓行禮致祭泰陵奉旨遣和碩鄭親王凱泰行禮致祭泰東陵奉旨遣奉恩輔國公載帛行禮致祭裕陵奉旨遣奉恩鎭國公榮毓行禮致祭昌陵奉旨遣奉恩輔國公奎瑛行禮致祭昌西陵奉旨遣奉恩輔國公意普行禮致祭墓陵原擬和碩禮親王世鐸奉旨改遣多羅貝勒奕絪行禮致祭慕東陵奉旨遣奉恩鎭國公溥芸行禮致祭定陵原擬和碩鄭親王凱泰奉旨改遣多羅貝勒載瀅行禮致祭普祥峪定東陵原擬和碩睿王魁斌奉旨改遣羅貝勒載瀅行禮致祭惠陵原擬和碩怡親王載敦奉旨改遣固山貝子奕謨行禮致祭莊順皇貴妃固寢原擬和碩禮親王世鐸奉旨改遣多羅貝勒奕絪行禮致祭端慧皇太子園寢奉旨遣奉恩輔國公光裕行禮欽此○新疆迪化 
 
 

Page 2

 
 
府綏來縣屬秋間天降氷雹田禾多有損傷當經劉毅齋中丞派員往被雹之區逐一履勘分别輕重妥籌賑撫蠲緩各事業已專摺奏　聞矣○貴州按察使葉廉訪永元於日前抵都當卽繕具安摺二分於上月二十早交奏事處呈遞並備全銜名緑頭牌交軍機處於膳前呈進葉廉訪趨赴　西苑門外伺候召　見旋由奏事處口傳令葉廉訪於第二起入　見迨　召見後廉訪遂向樞垣御前土大臣請安○上月二十日午前由大内頒出大穿衣鏡二架高約九尺其邊以花梨木做成内鑲最厚洋玻璃長六尺餘寛幾五尺邊皆彫出凸花鏡座雕刻花卉禽鳥每座每鏡皆用八人抬舁出東華門沿大街出東安門往朝陽門内小街方家園　皇后邸葢以賜　皇后爲妝奩内所必需也○内務府行知上駟院本年十一月初二日行納采禮十二月初四日行大徵禮業經行知在案所有納采之禮應備文焉十匹大徵之禮應備文馬二十匹閒馬四十匹　賜后父母馬六匹除應具鞍䩞咨由武備院照例預備外相應行知上駟院卽將前項馬匹擇其臕壯照例按期預備○樂部行文領侍衛内大臣處所有光緒十三年除夕光緒十四年上元等日曾經預備喜起舞之大臣侍衛等二十四員現在有無各項事故並應否改派更換之處應由貴處查明卽日咨覆本部以備繕摺入　奉○内閣示傳所有光緒十二年考取未經領銷照之供事姜宗棠等着限於十一月初一日赴閣領照當差如逾定限定行撤銷○太常寺具奏恭照十一月初六日　莊順皇貴妃忌辰遵照　懿旨遣官前謁　莊順皇貴妃園寢　寳頂前致祭兹准宗人府送到應行擬遣和碩禮親王世鐸恭往致祭等因可否卽照原擬前往抑或欽遣近支王公致祭之處伏乞　聖鑒訓示遵行謹此具題本日奉　硃筆改遣固山貝子毓橚欽此○步軍統領諭連廣兩翼尉卽飭八旗滿蒙漢各官廳自東華門起沿東安門丁家街史家胡同至方家圖　皇后邸分叚落卽日撥承官兵將道路按叚修墊務期一律坦平以備十一月初二日舉行納采禮刻已由各　劃分地叚派兵修墊矣○江西九江府瑞昌等縣於八月間大雨江河暴漲屋宇田禾被水淹没小民蕩析離居情堪憫惻經德大中丞委員前往災區詳細勘視撥欵開傏妥爲賑恤業已據情入　奏又聞貴州大定府永城平遠兩屬今秋亦被水災田禾淹没秋收甚歉已由潘中丞飭屬勘騐擬請蠲免下忙錢粮云 
[封河有期] 　 
　　前日本埠接到津沽來電云北河日内業已見氷小港均有沍凍之處故本埠輪船自昨晚開津之後卽當停止不復再展輪而北矣 
[明正典刑]  
　　前報列小香港有盜搶刼傷斃事主嗣經巡捕獲到二人解官審訊一節兹閱香港報知此事業經訊出証據果有所獲之二人在人搜出贓物槍刀等件案無遁師遂定以繯首之罪蓋英例凡强盜行刦傷人無論是否正凶但確有証據實係同夥卽當正法也查香港八年以前曾有盜犯正法嗣後雖有緝獲搶刦之案往往以証據未確卒稽顯戮此次該二盜乃衆証鑿鑿贓具顯然故立予明正典刑庶幾殺一可以警百歟 
[盜刼又見]  
　　香港西字報言港中前數日有盜七人刼一人家其家男子外出僅有一婦人一丫頭并小孩等盜詐稱其戚某氏送廣橋至令其開門門甫開而盜擁入拔刀禁嚇該婦致刮傷頭頸六人者肆行搜括丫頭見勢不佳登樓開窗高聲呼救隣人聞而齊集止一二分時盜卽遠　報捕後拿獲一人與他犯同解官衙彼婦已在署等候一見該盜立卽指出刑司飭姑押候訊辦云 
[赭嶺霜痕]  
　　調署蕪湖嚴笠樵明府組璋有事在省先令瀛眷來蕪於十月二十一日抵岸署中書役借上水門城内青石街舊鎭臺衙爲公館明府公竣後於二十三日乘招商局江裕輪船抵埠書役咸往恭迎明府隨乘輿入公舘少選詣道轅禀到並拜謁各官紳事畢旋發紅諭擇吉二十四日未時接印届時錢孟超剌史派家丁將印信送交明府接受明府恭設香案朝服向北行三跪九叩首禮望闕謝恩旣廾座各書役紛紛叅貿如儀○廬州府屬合肥夀州等處旱魃爲災飢民遍野前經大府奏請購未賑之沿途經過關卡一體免稅放行雙錫五觀察接奉撫憲檄文卽轉行江北岸蕪湖分關裕溪關委員遵照辦理○合肥一縣遍野哀鴻李傅相桑梓情殷飭家丁赴皖南採辦熟米二萬石請皖中大吏派員散放隨由陳六舟中丞札委前署蕪湖縣錢孟超剌史親赴災區施賑○蕪湖新關稅務司李君前往上海公幹刻已乘輪遄返西人咸詣洋碼頭遠迎○文廟前泮池久形淤塞上年各紳士竭力籌捐從新關鑿更以餘欵興修大成殿巍峨廟貌煥然一新今科秋榜有鮑胡二君領鄉薦諸紳士色然以喜更復捐資將泮池内淤泥挑挖俾一泓清水芹藻交縈○例載凡掘塚見棺槨者杖一百流三千里開棺見屍者絞監候立法何等森嚴而無知奸民仍胆大胡爲糾黨盜槨身犯法紀無可憫也日前有某邑旅蕪客之新故者就東門外義塚暫埋奸民見之隨於夜間發掘將屍身上下衣物剝取一空棄屍於地而遁翌日守塚人見屍目暴露告諸紳董重又棺殮一面禀官查辦 
[背主捲逃]  
　　長興縣有人至杭州徧託相知友人密緝一逃婢近尚杳無蹤跡緣長邑倪姓有一婢年已二十一歳係泰州人貌極娟好雙趺亦極纎小性靜而才敏工針繡善亨飪主人平日極信任之銀洋衣飾悉付婢手婢獨臥一房各物均置房中以愛之過深欲爲擇一佳婿不使有彩鳳隨鴉之憾遂致標梅抱怨而主人未之覺也有慈谿縣陸家浦之某甲者幼在長邑習成衣業今年逾弱冠孑然一身藉工度日九月二十八日進倪宅做工連做十七日遽辭去十月十七日倪家早起見重門洞開始查知婢已捲逃計捲去鷹洋百元金簪二枝金環二副綢縐三疋綢衣服十數件并婢私蓄洋五十餘元棉綢絲綿被一條房中尚存留洋二百元綢皮衣服甚多因疑及某甲急向工頭處問訊據言首日云赴湖郡今未歸來復查城内外船隻十六十七兩日並無一船開行及查至水城門管城人言昨夜二更有船自湖州來至四更時候開由城船中何人並未寓目廼遣人四出訪緝而杭州尤加意者聞婢曾言有親戚在杭故也 
[丁沽寒信]  
　　上海機器織布公司龔仲仁觀察于上月中旬到津謁見李傅相請領官欵並請武備學堂楊藝芳觀察爲該公司督辦傅相批發官欵銀五萬兩所有該公司應辦事宜飭與楊觀察相商如　禀核施行卽由楊觀察轉禀以利遄行而免窒碍　觀察公務已完當於十月廿三夜附豐順輪船回滬矣○津武口岸已由綱商華集成接辦經列前報查華商前曾充辦津武口岸現在駕輕就熟自無叢脞之虞惟前届辦理未滿三年自以才力不及廪請退商現又力爭上游捷足先得其職乎在後者未免嘖有煩言然該商措置裕如所有津城總汎與城鄉各口岸已次第接手矣○總統盛軍湖南提督周海舲軍門疾終營次該軍原係軍門介弟武壯公總統其哲嗣子昻觀察輕裘暖帶有儒將風由部下將領禀請傅相懇以觀察仍爲該車總統以光家來而治軍心經列前報傅相本欲俯如所請惟電商某大僚據電覆稱總統該軍責任纂重設或海疆得警恐有少年僨事之虞君子愛人以德所有禀請一節當疏籌全局以免愛之而適以害之也云云現在是舉或成書餅矣○劉獻夫觀察前曾署理津海關道篆務措置裕如商民悅服嗣周玉山觀察升授直隸按察使由劉薌林觀察暫攝道篆觀察原辦旅順前敵事宜責任繁重現當回防以重職守關道篆務仍由傅相札委劉獻天觀察署理以收駕輕就熟之效聞擇於本月初二日接篆云○新任漕運總督李小荃制軍聞於上月廿二日請訓不日出都由通州循北運河來津取道赴任津城已恭備聖安棚以便大吏恭請聖安並備茶座俾闔城又武官員恭迎憲節○小雪凍北河大雪凍豫河諺語如此騐之歴歴不爽上月二十三日小雪已過離大雪尚有十日之期各輪船已有就大沽起卸者恐河冰之驟凍也 
[憲札照登]  
　　欽差大臣太子太傅文華殿大學士直隸總督部堂一等肅毅伯李爲札委事照得天津至唐山鐵路前已告成業經聞 
 
 

Page 3

 
 
運客貨現又議設天津至通州鐵路此後生意必旺惟現需經費甚鉅應卽招集股份以資興辦查有三品銜候選郎中楊葆鏞家道殷實辦事勸能素爲南中紳富所信服堪以飭委該郎中作爲公司駐滬董事經理招股事宜務須設法妥籌廣爲勸集俾成要工尤必處處秉公核實用昭大信是爲至要除分行外合行札委札到該員卽使遵照妥愼辦理毋違此札 
[上海縣署瑣案]  
　　蔡子文控范少墀欠銀一案先後情節皆見報章前晚裴邑尊升堂覆訊蔡稱奉斷令范償小的銀七百兩小的情願具結了案范子寳英稱父親患病未痊刻願遵斷惟一時無力繳銀邑尊令分四期措繳限至十二月内一律繳商司帳邱根源具結開　姚松濤插身多事掌頰六十下○前　　阿東　周某至南市三泰碼頭金義全酒肆沽飲因給酒資陡然口角扭毆不釋誤將酒爐撞翻　　熱水燙傷酒保懼急延醫爲之敷后一面將陲送請巡防局訊供轉送到縣裴邑尊庭訊之下酒保陸潤山伸訴情由張俯首求恩邑尊惡其酗酒滋事喝答一百板何期兩月遊示三天張父投案求宥邑尊謂有子不教以致在外胡閙今本縣爲爾徵儆爾尚欲求恕耶諭畢叱令退出 
[英界公堂瑣案]  
　　日新洗衣公司寍人張維舟投英刑司署控與英人墨克磨蘭洗衣被欠洗資洋三十二元向索不付反稱缺少衣服當由刑司傳到墨克磨蘭據稱欠張洋是實惟被失被單毛巾等十件應賠洋二十五元六角三分刑司着墨克磨蘭先將洗衣洋三十二元呈案至所稱缺少被單等件應投英領事署控告候照會會審員傳張質訊應否賠償覆俟核斷墨克磨蘭遵斷控由賈副領事據情照會蔡太守飭差傳張訂於昨午前會訊墨克磨蘭同妻投案訴明前情張維舟供承攬各西人洗衣立有中西文帳簿向收幾件洗後照帳檢交設有錯誤當時註明如是辦理毫無錯處墨克磨蘭處收洗衣服獨不要寫帳後曾掉錯毛巾二條我向西人匯司處出洋一元買來賠抵别無缺少之件兹因向索洗衣洋三十二元伊藉缺少衣服爲名　圖抵賴洗資我投刑司衙門控告墨克磨蘭未與我質訊今奉差傳據實聲明簿據呈閱賈副領事謂墨克磨蘭已將銀洋繳存刑司案下故未質訊今須問究竟缺少與否所少物件在於何時曾否向張索賠侍者朱小弟供約在華七月間缺少被單二條　單一條毛巾四條曾向張索取言俟下次交到迄今無着太守謂然則祗有七條並無十條西婦稱以前是我經手尚少褲及汗衫肚帶等三件張維舟堅稱並無缺少亦未向我索賠所有毛巾已經賠抵墨克磨蘭又稱毛巾共少四條至所賠之二條因不合式本要退還太守商之賈副領事以兩造各執一詞碍難定斷賈君謂墨克磨蘭所訴前失之衫褲等件事隔已久可毋庸議後少單被等七件所報價值十八元零諒照新辦行情今可酌減着賠洋十二元以昭公道貴分府以爲何如太守以爲然照此判斷論張投刑司署一面由賈副領事照覆州司在存案項下扣除十二元給還墨克磨蘭餘准具領完案○包探王阿二拘獲凌虐童養媳之江李氏解由蔡太守飭發官媒候訊察斷已列昨報昨據包探稱先據江李氏投捕房報失童養媳　查知該氏因凌虐六歳童養媳致被原媒王高氏抱出已送到捕房當經富捕頭騐明童養媳受竹爿傷今將童養媳送案王高氏供江北人丈夫王金富曾與同鄉張大寳之女爲媒配與江李氏之子現年張大寳夫婦相繼病亡女遂過門因被凌虐不忍坐視抱女至捕房江李氏遞禀稱氏夫江錦方已經逝世所遺兒子憑王金富爲媒說合張大寳之女爲媳嗣因張夫婦均亡女由王金富撫養言明按月由我貼飯食洋一元後因時來借擾遂將女領歸自養伊因索借不遂挾嫌誣指求恩明察又有李向青江乾順許天有趙三文趙錦桂李長順等聯名具禀聲稱與江李氏之夫借擾遂將女領歸自養伊因索借不今已逝世所遺孀妻一時氣忿責駡養媳致由捕房包探拘案今願具保以後不再責媳蔡太守俯准所請將江錦方誼屬同鄉江在日與之莫逆再凌虐定于重處○開老虎灶之莊阿木控毛趙氏混兌銅洋三元旋見該氏又在烟店混兌銅洋扭獲送案媳仍交江李氏領去惟着具保結如前報昨由包探江阿三禀稱緝獲混用銅洋之姚阿松帶交莊阿木認看據云不是今特解案莊阿木仍執前由蔡太守訊供飭令查明再訊已列姚阿松供現已改過自新前日在法租界贖取棉被突被楊金三阿元小寳等拘拿言英界有銅洋案要捉我詞該氏供並未混兌銅洋諒被錯認後交包探江阿三同往質明不干我事理應釋放又被解案心何以甘包探江阿三禀因查銅洋案曾托法租隨被軋至烟館扭打失去小洋二元别無不合蔡太守商之賈副領事以莊阿木所控之案自當再行查拿該氏所供前後　符交保候示姚阿松界探夥帮緝旣獲姚阿松理應解案案候訊○包探秦少卿稱據東洋車夫曹二郎指被野雞馬車夫顧世良持鞭打傷眼睛拘案請訊曹供拖車行走突被打傷包探將楊金三等解守騐得曹受傷屬實判罰顧洋三元作爲養傷費當由顧之主人傳阿東繳洋太守命將顧交傳領去如曹傷重仍須傳究○包探陳阿九稱昨有人指被王恭才用馬鞭打傷頭顱故將王拘案原告不到王供並未打人蔡太守以原告旣未投質從寛將王開釋○王小弟吳雲卿成德豐等各報失竊衣物由捕房拘獲竊印陳阿春今蒙解案請爲領贓蔡太守判將陳笞責一百板發捕房管押三月贓交各失主分别認領○劉永興稱失竊布疋洋烟筒等件報由捕房緝獲人贓今旣解案請爲給領竊犯張玉湘供湖北人犯竊原是不合巡捕頭禀張屢次犯竊請爲重辦蔡太守隨判張發捕房管押三月期滿遞解回籍贓交劉領去 
[法捕房瑣事]  
　　前月初八日本報死有瑞祥號夥沈石亭投法公堂控稱收得新義記支立大庄票洋二百四十一元向收無着因將票退還新義記伊竟置之不理因此投案請追當經傳到新義記主徐銀山經手人邱瑞根訊理之下據邱瑞根稱票由協和泰裝船號主邱開生借出王司馬着各清各欵限期先將瑞祥號沈石亭票欵理明再行控告嗣據邱瑞根遞禀控及協和泰經手人姚子綏司帳孫明洲順和泰經手吳明揚以及顧建堂善姚孫　等先後拘到管押捕房解訊後交保出外候邱開生到案再核邱開生本因事往烟臺於前日回滬路經法租界被人瞥見扭入法捕房暫爲管押詎邱在押於夜半意欲懸梁自縊爲巡捕所見立卽救下得以不死據聞邱虧欠纍纍實難過去也○前報列戴唐氏控告會欵一面將林裕豐烟館主林金全傳案解訊據林稱曾係王姓婦所做今該婦於去年六月間去世伊有子王阿炳在滬與我實無干涉而戴唐氏則堅執林卽是王王司馬着林金全交保出外限三日將王阿炳邀到林保出後於前日卽將王阿炳尋到送入捕房管押以待解訊○前日探捕等在鄭家木橋拘獲賭徒兩人解進捕房管押候訊按鄭家木橋一帶之露天賭臺忽聚忽散屢經拘拿而若輩終無忌憚說者謂祗須由捕房深一西捕專在是處往來梭巡賭徒卽難託足不較勝於日日捉賭徒事張皇之爲愈乎 
[上海陳家木橋豫皖揚鎭協振處接嚴佑之先生夀州來信]  
　　杏蓀竹坪少欽蕃甫詠南心如蓮珊子萱諸善長大人閣下月初奉三號大函并綏兄一信諒達典　敬維籌祉吉祥至以爲頌夀州水災業已查清春賑二萬數千口弟以賑欵籌募爲難不得不擇尤散放與其普放鐵少而不能活人不如减次加極以示均爲均或可補救萬一未卜當否現陸續開放每口一千小口減半大約不過六七千口之譜一面分友至懷遠開懷遠災重春賑有八萬數千口之多弟俟夀州放畢卽至懷遠近日相數旺否念念丹陽丹徒冬春撫卹務乞推恩接濟以免弟罪幸甚專此佈達敬請台安小弟嚴作霖頓首十月十三日第四號夀州泐 
[開廠施粥]  
　　謹啓者本堂於去冬今春兩季創辦施粥目覩貧民源源而至貿貿然來有蒙袂而輯樓者有奉食而執飲者方其饘粥之後便覺含餔鼓腹如遊堯帝之天惟是本堂創辦未久所需經費甚巨於夏秋兩季所辦施醫給藥一舉籌畫維艱兹届隆冬風霜律冽蔽體者旣嘆無衣餬口者又嗟艱食覩此鳩形鵠面誰無惻隱之心故本堂定於十一月初一日在白大橋直落馬路開廠施粥救濟貧民但本堂支絀不敷 
 
 

Page 4

 
 
非未雨綢繆必臨渴掘井仰祈官紳富商大發慈懷樂施善念庶幾待哺衆口不至啼饑是爲無量之功用錫無疆之福矣[  上海虹口寳順四弄 
元濟堂同人諸啓]  
[贈金蘭卿詞友錄塵思存子指疵]  
　　綺筵曾見眼渡回舞榭重逢笑口開自愧遷喬到空谷跫然竟有足音來　余遷居時和重之第三日偕思存子見訪　一曲霓裳響過雲丰姿雅淡性温文回頭笑語思存子蘭桂曾無兩樣芬[  怪僧]  
[菊影步泊舟韵]  
　　色空佛面惜禪門領略疎烟壁上痕塵俗得離眞傲骨本根解脫比香魂瘦容范圃傳紳見晚節阔家寫照存開徑倘邀摩詰董籬邊風月細重論倦眼朦朧秋到門澹香扶夢了無痕月移籬落皆空色風盪簾鈎返醉魂逸士離形燈下合幽人遺貌鏡中存生成出世亭亭骨要與婆娑故態論[  鳳溪王步香之勳草]  
[秋懷]  
　　卅年辜負好韶華境與心違壯志賒衣上風塵忘客裏耳邊錘鼓閙僧家蘆花白過春前雪楓葉明于兩後虞欲寄鄉書難着筆惱人怕聽樹頭鴉[  古董生草於陸菴]  
[戊子應京兆試輪舶抵海上作]  
　　烟水蒼茫意自如申江停泊晚晴初文傷屢困詩名在滄海曾經豪氣除雲路本來關數運游蹤此日遍方輿長途枉有思親涙飛雁何能寄遠書○闈中十五夜小雨作鼂鼓催殘燭幾條青年壯志此全銷文光射斗騰千丈燈火映喡冷半宵盛世人才眞濟濟深秋夜雨聽瀟瀟何須暗把朱衣祝分内功名豈倖邀○由都門命車至通州買舟夜賦通州烟景晚晴曦止是停鞭喚渡時到眼帆檣風上下當頭星月影叅差征衣未寄寒天近旅夢驚回午夜遲此去故人無可贈阮囊留有數篇詩[  蜀東白藕山館主人陳興讓進三氏稿]  
[蜀東白藕山館主陳進三茂才風流跌宕豪爽邁人近因赴京兆試過滬相見如舊相識無世俗酬態今將回蜀矣數日傾心一分手 
言深誼重能勿黯然爰步其入都及道中元韻率成二律以送行旌并誌相思錄呈郢政]  
　　秋深楊柳一條條到此離魂最易銷蜀國雲山猶昔　滬江絃管憶前宵君能跌宕歌明月我尚飄零聽暮潮水必鯫生眞傳福嗣宗青眼喜頻邀自笑生來百不如關山戎馬溯當初廻黄轉緑韶光速謔翠矜紅綺習除喜讀好詩黏敗壁愛游奇境駕輕輿相違倘說相思苦萬里飛鴻早寄書[  吳縣藜牀舊主稿於海上可夀齋]  
[承鴻印軒主招飲賞菊歸後成四絶步高昌寒食生韵錄請夢畹生點鐵]  
　　數過柴桑處士門花光人面倍銷魂美君移得東籬轉彭澤高風喜獨存此花不與别花同五色迷離造化工傲骨經霜含冷艶愛他晚節門西風持螯把酒樣翻新花態詩情相對眞欲得樊川開笑口滿頭須插醉歸人落英恐惹士人驚爲拓花屏悅性情秀色可餐難摘取披圖猶覺晚香生[  毗陵醉墨生拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　十月初十日委辦新堤厘局卽用縣黨献夀禀辭赴局十一日暫帶問津輪船候補千總胡訖康禀辭解餉赴揚州十三日卽用縣周垣奉委武闈三塲受卷差赴兩院禀知武闈提調署粮諸道瞿武闈監試候補道魏俱禀知考試馬箭畢十四日考試地球候補縣謝元祖奉委赴嘉魚縣勘水災禀知十四日候補縣徐人法奉委赴監利縣會審案件赴兩院禀辭候補縣歐陽柄榮奉武昌府委赴蒲圻縣提案赴兩院禀辭十五日調署德安府存厚由宜昌來省禀到本任隨州州同李宗道禀辭回任漢通判孫奉委查漢鎭烟館禀謝藩轅牌示襄陽縣吕堰巡檢員缺飭准補之張心田赴任棗陽縣典史員缺詳請以海防例分缺間用典史高應垣咨補十六日提調武闈鄉試署粮道儲瞿監試武闈鄉試候補道魏俱禀知本日考試地球畢於十七日考試步箭候補班前先補用知縣黄凝迪奉委赴通山縣會審案件禀知 
[小詩一律錄呈桂斧山人斧正并乞和珠]  
　由來佳士擅風流瀟洒如君莫與儔絲竹奇音驚海客丹青妙枝化莊周君善繪蛺蝶詩壇豪銳千人敵酒國逍遙萬户侯今日局中拚一醉願隨大雅解誰愁[  長白山樵子英元興未定艸]  
[每讀申報論事諸說殊深歎服謹紀一詩]  
　　日飛一紙徧寰中枚速居然又馬工世以罪言危杜牧我知奏議熟宣公三長史學兼才識半夜鐘聲警瞶聾猶恐解人難急索戯將野語雜齊東[  桐鄉嚴錦公繡氏拜稿]  
[上海北市絲業會舘籌賑公所鹿少欽經收河南皖北直隸賑捐八月廿七八九日第一千八百六十至六十二次清單]  
　　誠敬堂趙子方兄來規銀一百兩又退省山房一百兩常州汪募不書名羊五十五元梁西園募刋江愼敏堂汪求嗣由漢口德泰成寄來銀十兩承典十圓當塗四歳童子黄七寳求内外症速愈十元常熟顧環秀爲塲内染病許助立愈完愿十洋新安吳承先爲祖母求夀吳作孚爲父母祈夀各十元章韋鄉爲蔭堂子十元有心無力人五元王春山五洋銅洋二元五角同泰亨無名求病速愈洋四元陳氏爲幼女福貞求病愈四洋心餘力屈子爲妻懺悔由源豐潤來三元蘇省趙心全八月分捐爲母高氏求祈長夀二元劉河不書名一元常州紀山雲夢子四元求安士張洪生各乙圓楊大興求親安徐履揚去病氏四户各洋五角西橋棧銅洋二圓泰亨源來芝玉堂錢二千根本堂燕南布衣居士嘉善堂三户各一千文共四户合洋四元錢八伯四十文以上廿七日崇明沈韋人善士由倪用時兄來規銀二百兩存性堂助棉衣由恊源莊來五十圓虎林仲常求妻子病速愈廿圓蘇省趙元增爲父病愈完愿求速復原廿圓劉河積善堂朱爲還醮愿遺賑十員乂求合家平安十元隱名氏銅洋三員覲東三字堂爲室久病求愈十員練塘胡穉慶求子病速愈四員金戒一只重一錢七分兌見五員三角半三墩寓客葉由南匯寄來五員無錫時長印不可錄書資助賑四元根甫兄求平安四元彭趙氏求平安二元嘉定朱景生求病速愈三元熊仁懷二元吳氏女祈親病愈由張張雪堂兄來二元隱名氏酬心願兩元以上廿八日狹石謙吉蔡福山善士求病速愈由延康莊來一百圓隱名新兒永夀五十圓履深居士五十元蔣挹之求四子目疾愈廿元汪濟川手無民廿元魏塘釣徒廿元龍華子藥局同人新槍子廠吳應泰靳金福等四十八户容銅廠吳廷宇等銅廠應森等十五户火藥廠曹珠王芽金文等五十八户木工廠霄景等四户節省蘭盆會資分賑求合廠祈平安十七元張鄧氏産後平安十二元華蓮方由蔣稚香兄來曹平銀八兩侯官程喬年寓蘇一安平安由文章號求十元常熟徐祥隆减積餘資求祈平安十元江隂古愚子祈合家平安十元常熟求志齋六元宓于彬一元蘇省義記恆周履堂求病速愈五圓山隂孫門王氏求病速愈五元林美成一元求消災四元一角黄度蕊香館女史求家室安康康淮秀善女因患目疾完願各一員鄭姓一員浦東傅曼陳畫潤七角求消災四角崑山陸律君錢七伯朱少梅募八月分第一次月捐綺園南寄園各洋五員朱少梅三洋汪倫先鐘揚烈翟桂泉三户各二洋顧錦堂林于高方舉才林元道李家卓李永濤翟翰芬潘雲汀周兆永張頌清譚全寛仁德堂陳勗初朱子凡陸翰慶吕務本堂馬仲　惠園陳必植勉力子省吾齋張子盤慶記衣莊蔚村丁元興尹子致朱志青廿七户各一洋共三十三户合洋四十六元右營陳君來三河劉益泰募周鳳迓洋一元張桂生五月楊甫臣錢七百廿劉復泰六百袁秀山五百三十五瓊國孔恆興正豐子店董承昴吳三泰張同盛張公和恆豐泰王賢材崔義泰唐鶴林勝福泰孔義和桂怡成王發源同義和張子云財生戴達夫榮官王靜渡董子安汪少麟尹召南仁愼初凌輝加三陽蔡同興秦喜泉王存厚張永聖怡興仁葉恆興正昌立無名楊庭軒樹邢張化永文朱福亭汪進賢劉尚培黄少卿禹堂汪國坤張禮著周公聖張朋卿葉水豐劉益泰黄靜夫桂怡仁三太五十四户各三百六十劉同和戴樹翁遠兆義森王廣源五户各二百朱志成永太江德源許恆興四户各一百并六十八户合曹平銀十五兩一錢九分琴川正記募吳煥章洋一角趙藴分四百彚號友三百五十朱翁二百文共四户合洋一元以上廿九日 
[上海四馬路高易公舘内籌振所陳詠南經收河南皖北奉直九月廿六至三十日第八十次振欵清單]  
　　廿六日無名氏銅洋一元○洪條卿有心無力人自愿人各半元勸捐人四角許姓一角共捐洋二元○長洲蔣宏泰寳號募蔣沂春洋二元梅周各錢五百文不書名七百四十文周李各三百文劉許周蔣汪黄蔣汪黄將汪八户各二百文張沈姚虞馬張孫金吕李揚榮坤等十三户各一百文不書名蔣三户錢三百文共捐洋二元錢五千五百四十文○平湖同裕莊募祝平安同記各洋一元勸募主人一元七角聊塞責免災悔餘記愿記各半元裕記三角共捐洋六元○武穴椿茂號慕方敦厚堂洋十元○○廿七日無名氏助河南奉天洋二十元○字林滬報舘交來九江聯方寳號無力子鷗閒主人少川陳氏各洋一元心餘力薄半元連弟氏三角翁記二角共捐洋五元○○廿八日山東萊陽縣署寄來汪晋卿高潔夫各紋五兩鄒道威傅時敏堂傅金玉堂傅愼修堂傅懋修堂傳聿修堂傳正修堂傅禮修堂傅田心田芝田夀田文田鄒麟祥傅念典堂輔仁堂敬修堂德修堂肇修堂覺修堂自修堂傅祿田喜田良田葆田各紋一兩共捐庫平紋三十六兩仲　元三十九兩一錢二分二厘○淮安濟源莊寄來王春廷洋二元孔采之吳希閔徐健菴寗健三各洋一元共洋七元○松江婁縣署藍沛之劉鳴臯張步青是靜軒顧松泉周春棠張幼之孫漢卿田印堂談小泉閔得之劉鐵生張菊舟各錢二百文無名氏錢四十文共捐錢二千六百四十文換來洋二元錢六百文○廿九日馬杏泉求病速愈洋十元○劉瑞仲壬立承各銀一兩共銀二兩伸洋二元七角三分○江西饒州永豐寳號寄來清愼吏紋十兩伸規元十兩零五分一厘○九江祥發元寳號募幸保平安洋三元祥記洋二元安懷記有心無力子各洋一元不留名無力子各四角綿力子求保平安無名氏二户不留名盡力子各三角勉力子無名氏各二角共捐洋十元○梳州汝南氏助奉天洋十元○馮感春洋一元○○三十日總辦木瀆厘局同知銜卽補縣正堂陳印守誠捐助奉天棉衣褲一千件○詹夢盧翁交來星江寡過未能堂助河南皖北奉直規元二百兩○香港何崑山翁寄來安泰公司助奉直洋一百元伸規元七十二兩○○以上統共收規元三百二十一兩六錢九分三厘英洋八十七元七角三分錢六千一百四十文銅洋一元棉衣褲一千件合併聲明 
[上海四馬高易公舘内籌振所陳詠南經收河南皖北奉直十月初一至初五日第八十一次清單]  
　　初一日前祥安寳號交來有心無力客羊脂玉爐一只沽英洋十元○初二日彭觀耀氏募程養儀敦仁彭胡瑞春汪漢章各洋二元汪敦甫汪氏子李愼德邱留耕堂李隆盛李子槎吳申甫金襄臣馮友德公信行李幹臣傅中和各洋一元共捐洋二十元漢口胡廣大廣聚源利川厚吕桂廷張清盛吳三盛張泰潮永興泰福盛信沙雲記源集和余宏森萃豐號李東波張紫垣忠諫堂募陶生各錢一千寳至血歸云盛祥余王書古梅居士盂喬南玉山無民氏王新甫李斗臣必與力違沙津富客各五百文廿二千五百文換紗平十四兩一錢七分伸規銀十四兩六錢一分徐世達叩蒙神佑人口平安洋十元○鎭江祥和號洋十元祥和衆夥洋十元銅洋二元唐氏中園姓助賑洋十元吉安府全泰盛局寄來張行恭洋二元張曾士滿始合洋三元○初三日愧無力求病速愈洋二元姑蘇濟大典募救災免災單濟大墊捐落隂書房吳馥記吳隂記吳宗桂厚德堂濟記大記墊記捐記各洋二元裳餘記錢四伯共捐二十元錢四伯東臺湊鐘德興莊留隂齋募陳芳翁因瘡疾速愈二元○初四日揚州利和莊安豐立本堂二洋丁春翹爲嫂八月間霍亂吐瀉危極獲愈四元朱經孫叔初求母康健兩洋松江袁長賡洋一元○初五日寓閩陳藕記募公局移銀七兩八錢陳傅馨堂洋四元韻記洋二元皇山别野浚城楊竹初吕鷄臣各乙洋王孝友堂拙安生葉葆侯季平子守拙生陳氏三省堂書房各銀六錢共捐洋十洋之平銀十一兩四　申洋十四元五角卓賓國洋五元福新康號來楊泰順元十兩鄧德修洋五元楊開高二元不如人恨無力不書人隱名力不足各洋乙元共捐洋十二元銀十兩申洋十三元四角江右王餘經堂募文棣華堂信女梅氏求祈母親平安四洋蓮塘氏求宿疾斷根再助洋二元恊成乾寳號來海鹽通奉第朱少爺助奉天棉衣褲五百件浙藩署李玉生祈咳嗽身體平安四元李莫氏祈咳嗽身體平安洋六洋○以上統共收規元十四兩六錢一分英洋一百七十八元九角銅洋兩元錢四百棉衣五百件合并申明 
[勸募山東齊東惠民賑捐第七次清單]  
　　福聚公洋五十坻了徐克敏洋二十元怡順昌洋五十元王瑞芝洋二十元烟臺瑞盛春洋二十五元黄邑孟昭顔洋二十五元黄邑宋金銘洋五元怡太號洋十元萬順永洋二十元益生東洋十元營口義順華洋十元營口義順棧洋十元營口永達興洋十元營口永達棧洋十元營口義昌械洋十元黄邑文來誠洋十元黄邑同裕盛洋五元黄邑鄒怡美洋五元黄邑同豐利洋十元烟臺義昌信洋十元利城信洋十元黄邑和泰公洋五元黄邑福德公洋五元烟臺成和昌洋五元烟臺雙盛贊盛泰洋二十元烟臺和順號洋十元功聚成洋五元德和祥洋五元黄邑公興隆洋五元黄邑福泰德洋五元益順盛洋二十元烟臺公和順洋五元烟臺大成棧洋五元烟臺亨豐興洋五元黄邑錦豐益洋五元黄邑錦豐益洋五元烟臺成泰義洋五元吉林同順公洋五元永順興洋五元王召坡洋十元西公順洋十元利泰昌洋三十元唐虞卿洋十元營口裕順公洋五元營口天增棧洋五元營口和順長洋五元營口公順成洋五元烟臺成泰東洋五元營口永成銀號洋十元營口利元公洋五元信成興洋五元營口泰順昌洋三元德聚成洋十元德聚公洋十元豐泰公洋五元通聚公洋十元廣陞利洋五元元和順洋五元利亨緞莊洋三元廣隆利洋三元會昌德洋五元永豐昌洋二元同茂順洋二元黄邑長興公洋五元蔡祿房洋三元蔡理齋洋二元以上共收洋六百三十三元均係怡順昌寳號王瑞芝大善士代爲募來合併聲明[  二馬路祥順公同人經募]  
[上海虹口寳順四里元濟堂施粥第一批清單]  
　　陳羅氏洋五十元俞浩春孫怡達羅裕泰謙受堂四户各洋十元恆達號唐間泉黄耀堂三户各洋五元黄彩石江同盛孫茂達永昌椿陳程氏五户各洋四元朱友於堂饒敬齋春和永記三户各洋三元高氏唐秩常方殿記程泰和詹恆豫俞珍茂補過齋　泰隆全天盛泰昌福遠和堂彭月樓聊盡吾心盧錢蓉益隆號永華號余明三十七户各洋二元徐致饒詹美章方偉庭中和字清龍楊氏唐植記唐俊三揚石廷羽春號長春號蘭聲號義長隆俞美和吳日升鼎豐和招晏豐卓雲溪十八户各洋一員○以上共收洋二百二十六元正 
 
 
 

Page 10

 
 
   
 
