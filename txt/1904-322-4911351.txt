# 1904 - 322 - 4911351

 

Page 1

 
 
　　 
[勸捐萬國紅十字會經費] [  申將協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前入戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以照憑信率布寸臆伫盻慈雲敬叩善安伏維垂鑒 
[原任兩江總督李勉帥擬聯各督撫力爭磅價電文]  
　　外部戶部蒸電以各國索還賠欵不敷磅價商令各省籌濟竊謂各省萬無此力還銀我實有理仍應中外合力堅持辯論鄙意擬各省督撫合詞電奏並覆外部與各使力爭曁電各駐使向各國外部切商北冀挽回今擬致外部戶部電如下恭電謹悉賠欵還銀係和約原文所載本無疑義各國索還金磅實屬强詞奪理兩年以來中外合力堅持與之辯論美已允收銀英亦允於五百十年以前收銀可見還銀理直彼方見允不然彼豈肯曲徇我意各國雖未至行明允而歴次照銀數歸還均各收受是足爲默許之據不知如何忽中變此時各省民窮財盡伏莽徧地若再搜括立卽召亂非特中國可憂於各國商務亦大有所害若不顧有此財力與否冒昧勉允籌付將來必致失信轉授外人以口實彼時彼有詞可藉必更肆無理之要求或徑欲管我財政則我將無以立國且更無以對美使助我者灰心以後交涉更難望人援手與其貽悔於他日何如力爭於目前伏查賠欵應行還銀確據有五端一公約就銀合磅第六欵約注甚明二保票旣載銀數又載關平其爲還銀更無疑義三約表分年還欵係開列銀數亦爲還銀之證四領銜葛公使照會文及英國藍皮書薩使電英外部文均言賠欵四百五十兆兩按照四月一號市價易銀薩使電内并稱當時市價後海關銀一兩合英國二先令一邊士九二六五惟本國償欵係按三先令核算等語經伍大臣詢據美柔使答稱七月定約時金價略高四月一號金價稍賤是以按照四月一號核算各使原爲體諒中國起見是按三先令金價合銀卽爲一定銀數不隨時價長落尤爲確切憑據五伍大臣在美都曾詢美國前派來訂議和約賠欵之專使柔克義據言中國祇應還銀不應還金緣各國合併索欵關平銀四百五兆十兩並未開交細帳與中國而中國上諭亦祇言還銀四百五十兆兩云其後延著名公法家評論亦謂按照情理各國不應索金價付給倘無理取閙中國可請保和會公斷等語其理應還銀更爲明白確鑿以上各端前經上海袁道及伍大臣先後電逹有案是還銀理直氣壯可與各使平心論辯今英美已允斷不致决裂又磅價操之銀行不允還金磅可不貴新舊磅債不受磅價之虧否則年來磅價業已稍跌一允還金金價復昻後患益大今方未及三年磅價所增已積千萬迨歴三十九年之久而磅價又復日昻所增將逾萬萬以外中國何以堪此三洋貨以磅價貴而滯消與各國商務亦多不利某等身膺疆寄艱可分君國之憂何敢不竭心力第熟思審處力持還銀尚可開誠佈公據理伸辯冀各國之垂諒一經允補銀數卽須搜索巨欵必致竭澤而漁立生變亂兩害相權惟有中外堅持設法辯論尚有萬一之望伏求大部據以上所陳各節再向各使切實磋商以期稍抒國家之急天下幸甚倘各使必不見允擬請查照美國公法家告伍大臣辦法請和蘭公會評斷公會果能持平必能直我就令公會附和各國仍斷還磅我再與說明俟三十九年之後補給金價亦可稍舒殘喘公會公論所在當不致必欲迫我於危應請先行代奏一面由鈞處電各駐使向各國外部切商或由某等經電各駐使伏乞酌核電復不勝迫切待命之至 
[本館接奉電音]  
　　昨晚八十鐘時京師友人飛電傳來上諭一道敬謹譯登○十月十四日内閣抄奉上諭安成著補授伊黎副都統柞爲搭爾巴哈台參贊大臣照例馳驛前往欽此 
電傳宫門抄○昨晚八下鐘時京師友人專電告知本館云十月十四日皇上召見軍機大臣及張振勲 
[詳述俄艦砲擊英國漁船巓末]  
　　日本東京某日報云俄國波羅的海艦隊逞其狂妄砲擊英國北海漁船初惟藉倫敦及各處電音略知梗概兹者美國某日將登有被難漁戶向人歴述情形因復詳悉譯之其言曰西歴十月二十一號夜半時有哈而地方註前報譯作胡爾然按之和文當以哈而爲是奇耶林孫公司漁艦四十餘艘在北海司拔恩峽迤東相距二百二十英里之大洋中臨流張網遥見燈光如豆隱現於寒雲慘霧之中急以望遠鏡燭之知有軍艦列隊而進時則星稀月黑夜色迷濛各漁船乃施放狼烟并燃葦炬知照直至諸艦偪近始悉其爲來自波羅的海之俄國水師此際諸艦中認識漁船者卽燃青色认炬告知他艦他艦亦以青色信炮應之旋鼓輪過漁船聚泊處一面用電燈四圍遍燭驀有數艦發砲交轟致漁船二十餘艘飽受藥雲彈霰其中有名林列恩者一彈擊中水綫以下隨卽沈入波心船主司米司及第三機器師洛之岳脫顱爲之碎慘斃血泊之中有名木路麻因者彈中桅檣有名米諾者舷旁疉中一十六彈斯時諸艦尚在砲火猛攻并遣水雷艇飛駛而來衆漁船急將網收回狼狽而遁而師數十已皆身上受傷矣旣而諸艦發砲至三小時始望英國某海峽駛去聞之馬岳皮漁船主謂當時俄艦砲聲少或二白出多至三百出觀其彈丸如急雨横飛疑所放者爲快砲先是各漁夫差料俄人以空砲恐嚇故尚安靖如常迨見彈丸掠過其頭始大爲驚愕雖夜深霧重目爲之迷然諸艦之距漁船祇半海里許兼有電燈照耀凡漁船一舉一動艦中人類皆明如指上之螺安得諉爲倉卒中無心悮擊乎此信傳至倫敦通國官民咸深駭異二十四號英皇御拔金岳唅磨殿召見外務 
 
 

Page 2

 
 
大臣藍司唐密議一切令以英皇及后御名傳電哈而市官表明哀悼之意并飭慰問被難漁人家屬并以此事專責首輔拔路夫亞捱妥爲措理閱時外務大臣往見俄國駐英使臣培鏗獨路夫伯爵適伯爵夫人行銀婚之禮註西俗成婚後二十五年夫婦齊眉則舉行銀婚之禮戚友皆以銀物賀之歴五十年則舉行金婚之禮賀者皆用金偕赴希利希矮游觀乃見其記室森沙諾林令致書促回相與從長計議旋復備文照會請電逹俄政府告以此次意外之變我英皇所設之政府斷不容輕易諉卸于人其時培路鏗獨路夫伯尚在希利希矮接到嚴檄急尋歸途是夜甫抵倫敦何怡林脫利矮火車站前英人怒氣填膺糾約闔市居民麕集車站四圍意欲加以非禮中有一暴漢從人業中一躍而出聲言爲漁人復仇俄使急閃身避之幸有巡捕圍護其車始漸漸安抵節署然猶尾追不捨怒詈狂呼高唱蒲利他尼卡軍歌勢將闌入署内直至飛調城塞守備隊持械到來若輩方譁然星散然且舉國一致議論沸騰琴岳伊是政治家深怨當軸不能舉其職海軍大臣爰下令地中海艦隊迅速籌備啓行日是接到俄政府覆文惟道逹俄皇哀悼之語兼言此事如何措置須俟得有艦隊總統洛其愛司脫烏行司幾禀報然後斟酌施行而英國政治中人則已非常騷動矣 
[俄艦儲煤]  
　　英京倫敦來電云西歴十一月十二號俄國波羅的海艦隊中有戰艦四艘巡洋艦五艘運船若干艘駛抵法人所轄阿非利加洲息内額路省之塔加路海灣刻方購備煤斤以便展輪東下 
[日稅抵銀]  
　　日本大阪某日報登英京路透來電云日本所貸公債已於西歴十一月九號宣布所訂章程大旨定於一千九百十一年清償暫以海關稅金爲質 
[私運軍裝]  
　　日本大阪某日報登中國山東膠州灣電信云此間奇迭利比受蒲新公司近忽購得英國商輪船名殺列司者於西歴十一月十一號高揭德旗滿載糧食八千箱擬於二三日中駛赴旅順口我海軍某艦先期將殺列司船主捕獲得以鞫出眞情未幾又得續電云前所裝糧食八千箱實於日前由德國某輪船運到旣已投關報稅卽轉赴某島運至岸上寄存迨西歴十一月十三號午前始由日人查知其中藏有彈丸火藥 
[日俘消息]  
　　日本東京某日報云前者日船佐渡丸突被俄艦發砲擊沈船中技師小城氏司事小林小野中村三氏技手津田目賀田羽生三氏書記金生氏等數人皆由俄人俘獲旋卽解送西伯利亞省所轄脫磨司枯鎭兵營暫行安暫迨西歴八月二十七號轉解歐洲九月下旬行抵俄之芝臘鎭俄人善爲欵待其中武弁月給膳資五十羅布餘人日得俄銀十六星托令客營生計并許其行止自如 
[示避浮雷]  
　　日本東京來電云東歴十一月十五日我水路部出示曉諭大致謂大日本明治三十七年十一月十一日午後海軍省准某營電禀略稱據某船主禀報本月八日午後下鐘越十分時行至山東海岸外燈塔左近北四十一度十分見迤東相距約十三海里北緯線三十七度三十四分三十杪東經線一百二十二度五十二分浮起機括水雷一具上有二酒瓶樹一小旗以爲標識等情爲此示仰行船人等知所趨避以免慘罹意外之災切切特示 
[醫船遇險]  
　　日本東京某日報云我日陸軍所置醫船名河野浦丸者由某處載送軍士之染疾負傷者回國東歴十一月五日道經高麗某海峽海中陡起颶風登時船體欹斜器物悉顚倒損壞臥牀傾覆病者多受重傷船中司事諸人無力步行相與匍匐赴救中有侍疾之二女子頭面脊背類皆血液交流至翌晨始克避入某海灣寄泊 
[續錄廣西提督丁軍門咨陳肅清左江游土各匪公文]  
　　查十萬大山久爲匪巢毗連欽界欽匪一日不清西患一日不已乃函商左江營務處左江道余電東軍速由北崙扶隆夾擊旋奉貴督部堂電飭越界往剿以清兩省邊患署提督隨卽進軍欽州之洞利派營四出先斷匪糧日夜會同東軍搜勦陣斬匪首唐二隆余四張五黃亞七其餘擒斬擊斃餓斃無算民圑搜斬來獻者亦數百級同時反正者千餘寨收回人民數萬丁口所有十萬太平王光馬篤等山積年匪巢一律掃蕩無遺兵威旣立匪勢斯窮匪首黃三染建廷趙相臣劉逹三黃本衞黃福記唐海亭黃紹勝黃安儀黃不基潘成龍陸福林潘其昌馮進標戚秀玉甘朝王盧尚質唐海庭等相率繳械乞命投誠當札地方官點騐其無業可歸者酌予留營察看効力贖罪餘均酌給路費遣散歸農並並交該管地方官嚴加管束其黎十一匪已由東軍收撫匪首彭十二爲宋二十斬獻投誠一面派營督圑歸併村落設栅築堡以期一勞永逸同時據各路禀報駐太平之衡軍分統兼帶前營陳世華衡中管帶張文松稀右帮帶姚舉義已將黃有才江金生等擊斃並收撫繳械投誠之周中山黃四黃長清黃爵堂黃雲梯賴日永廖雲龍梁惠和陳七等駐土思州之衡右管帶唐啓新已將陳則搜斬並收撫趙三卽趙子龍巫文廷等衡後管帶黎天才收撫黃大勤弟兄方俊秀等均經繳械由太平府點驗遣散取保歸農又續據報廣東匪首許松山已經萃軍統領蔡直牧其銘擒斬是左江大小匪股實已剿撫無遣是役共得快槍六百餘枝擒斬匪黨千餘名起出被擄男婦三年餘丁口均隨時發圑認領其槍枝並擒斬匪黨均由署提督照章給奬以示鼓勵奪獲及投誠槍枝一併移交左江道庫另册咨報至各營員弁勇丁自二月由賓州以迄上思欽州歴四閱月日夜苦戰無時休息冐鏑衝鋒攀藤越嶺巖棲露宿雨淋日炙不避瘴癘不顧死生與窮宼於槍林彈雨中據險爭鋒拚命力戰始能將積年邊患内患一律盪平實與尋常剿匪擒獲首要戰功迥不相同所有在事出力員弁勇丁以及傷亡瘴故弁勇應如何奬勵鼓舞撫卹之處均出鴻施所有肅清左江地方以及鳳皇山十萬大山曁廣東欽州界上積年游士各匪緣由理合具文咨呈爲此咨呈貴部堂謹請查核具奏施行須至咨呈者 
[黃岡教禍]  
　　漢口訪事人云邇來湖北黃州府屬黃岡縣境忽有訟棍李幹臣李瑞臣妄造謡言欲與耶穌教所設福音教堂爲難經教士李秀峯查悉函告總牧師楊格非君楊君卽派施伯恒前往查察漢黃德道桑鐵珊觀察聞之彼處正行社會不免别起風波爰力止其行札飭黃安縣江大令從速來漢商辦以免藉口而杜隱憂 
[負債輕生]  
　　漢口訪事人云漢上禮和洋行買辦韓敦棠虧欠巨欵無可彌縫以致吞服洋烟毒發殞命事後查悉共欠行中三十餘萬金其弟眉生在瑞記洋行當買辦至此恐禍必及已藉端脫逃經行主將家産查封作抵惟華商各欵毫無著落不免徒呼奈何聞其中受累最鉅者爲畢仁豐廣貨號其次爲籖捐總局及某油行 
[鄂省官塲紀事]  
　　漢口訪事人云兩湖建造師範學堂大吏委楊吉逢刺史綜理一切日前刺史禀請檄令湯鏡亭參戎督視工程上憲准之○施南教案現已議結湖廣總督張香濤宫保懲前毖後恐有死灰復然札飭護軍營暫免馳回以資保衛 
 
 

Page 3

 
 
[白衰柳]  
　　金陵訪事人云省垣每届冬令保甲營縣照章督同地方紳士興辦冬防惟須至十一月朔始舉行今歳城廂内外竊賊繁本年冬防提前一月興辦本月某日已會商其事禀請督憲核示遵行矣○去年江寗縣南鄉土橋鎭紳耆籌捐創設育嬰會保全孩命甚多惟經費專賴民捐一遇年凶苦無所出兹經鎮董聯名則禀藩署請按季或按月撥給官欵俾得善舉蟬聯藩司黃花農方伯批示曰近今庫欵奇絀公事之無欵舉辦者尚有數端萬不能代民間維持善舉所請斷難照准仰仍自行設法籌欵無任善舉中廢 
[蜀岡寒蘚]  
　　揚州訪事人云兩淮皖岸引鹽銷塲甚暢戊戌春綱到岸鹽引已將銷竣督銷總辦某觀察因照章邀集各商赴局掣籖分别給咨來揚領運計桐城掣得七十票運漕六十票三河三十票合肥十五票共一百七十五票刻下各商已先後到揚赴淮南總避投咨繳價大約日内卽可給發護照至十二圩領運矣○本月初一日兩淮鹺屬各員考課之期題爲漢文帝却千里馬論當時多有未悉其出處者是以遲至二鼓始得凈塲 
[准予免稅]  
　　前日蘇松太兵備道袁海觀觀察接准比國駐滬總領事方嫓利君照會内開近者比國皇宮新建華式宫殿一切擺設均係華物現已辦齊請一律免稅放行云云爰商之江海關稅務司准如所請昨已備函照復矣 
[酒樓行刺]  
　　前晚八點鐘時已革廣西巡撫王之春至本邑英租界大新街金谷香番菜館晚膳旣醉旣飽徐步下樓突有某甲者手持洋槍向之轟擊幸旁有健僕某乙眼明手快將王推開甲見未命中意欲遁逃乙卽奮力禽獲喚令包探金立生及四百三十六號巡捕解入捕房捕頭詰究之餘甲自稱姓萬名福華原籍安徽近自粤東來此詰以因何行刺則忿然曰聞王暗與俄人句串助以軍裝故欲向之詰責耳乃命押候解送英美等國租界公堂禀請讞員黃耀宿司馬訊辦 
[上海格致書院九月分課案]  
　　策論　趙爾梅　馮華第　吳寳琪　劉清江李成蹊　蔣頌陶沈程遠　黃彦昌　盛在慶　顧鳴鳳　劉翼穉　張康齡　查美洵　王佐　徐寳仁　程魯杞　王家栻　艾棣青　孫鍾偉　夏逝久　虞九和　王宜孫　李鍾燮　劉卓如　嚴庭樾　倪鍾澄　李荃伯　吳宗枏　范祖培　瞿鉞　王濬善　陸文明　艾棠青　虞泰祺　顧僚基　趙勝白　單虞　王六炎　紀于常　唐韵虞　程超昻　程國琛　黃保種　黃人傑　唐至相　郁翰　徐百膺　李輔宰　施恕泰　振華　鄭作霖　姜臣顔　鄭承霖　金正德　金潤章　陸樹坤　文煥　陳中　倪玉書　汪鳳衍　黃中　顧昌昌　曹雋　胡祖修　施人傑　丁琪　王震旦　郁鍾潁　潘世祥　楊書成　楊書誠　李培基　○算學　徐偶予　丁修天　毛瑞徵　錢貽璋　程學邃　姜臣顔　徐守軋　鄭作霖 
[連斃二命]  
　　昨日江北小工林田元偕甲乙二人至浦東祥生船廠工作忽有鐵板自上墮下以致甲乙立時斃命林身受重傷雖經人舁送同仁醬院求治然恐難保全性命也 
[上海保甲巡防局紀事]  
　　日前南市關東公所董事戴某失去衣服數件開具失單報請十六鋪保巡防北局飭捕查緝旋由局員陳仲賢二尹查知公所内已歇之人所竊然業已知風遠颺無從拘究矣○南市二十三七鋪保甲巡防局員李伯屏二尹以現將開辦各防諭令所轄各叚栅夫遵章於每夜二鼓時下鍵如遇人呌栅須盤詰來歴始准放行又恐各栅夫或有不遵爰於前晚起督率勇役加查巡行如有故違立卽笞責 
[滬南塗說]  
　　明晚南市小南門外大街協昌押鋪樓上不知因何遺火霎時濃烟四佈烈燄熊熊幸經鄰近各家帮同救熄祗燬狀帳衣服等物未釀巨災○駐紥南市之撫標滬軍續備右旗管帶龍葆珊遊戎示期月之初一日爲始開辦各防並設分局於龍王廟董家渡佛閣等扼要之處派弁恊勇巡防昨日出示曉諭弁勇人等務各遵照初規勒愼巡緝以免匪類潛蹤不得貪懶及藉故生事如違定卽從嚴懲治○本邑保甲總巡朱森庭明府自奉道憲札飭兼辦清道事宜後曾經傳諭各鋪地甲遵照在案現復飭地甲將南市各鋪戶應繳捐數若干挨戶清查造册彚報以便酌加 
[安徽祁門瓷土公司機器開採節略]  
　　謹按中國物産豐阜甲於環球然不能加意考求極力推廣以致利源外溢良堪痛恨近來各省疾起直追振興工藝以相抵制允推急務然不能駕而上之又安能望勝算之獨操哉查中國物産除絲茶而外爲外人所不及者厥爲瓷器嘗見外人購求中國前代以及本朝各名瓷往往不惜重價珍同拱璧以視彼國所産非不製作精良彩泑光潔究不若中國之可寳者無他瓷質之堅緻相去懸殊也中國瓷器出於江西景德鎭每歳所産恒百萬計以御窰爲極細也如青花粉定五彩各窰亦皆精美無匹然瓷器雖出於江西之景德而瓷土實出於安徽之祁門曾有日人考騐祁門土質稱爲五大洲之冠以距景德遠且土法採取難故景德所造各瓷雖御窰亦祇用祁土八成其餘細窰則僅祁土四成久爲憾事皖省各大憲因此籌集鉅資開設公司向外洋購辦全副取土機器運往祁門造廠裝設開採瓷土以爲振興工藝推厲利源之舉先用機器開取生土粗礪則以機器磨礱之堅硬則此機器軋碎之然後淘汰渣滓擷取菁華用機器研至極細製造成磚較前土法所造不獨色更白而質更細抑且取不盡而用不竭從此景德鎭造作御窰以及極細瓷器均得全用祁土不至如前此之矜貴則所産當萬越前代將來仿照西式製成各種瓷器自非外洋所産所可同日而語則銷場之旺可操左劵於此而論考求物産推廣利源之道有不駕而上之獨操勝算者乎爰將祁門瓷土著名各抗及所産各土性略錄於後　一祁門東鄉瓷土向作御窰瓷器色白質細性極膩密以之製造極細杯盤瓶罇各種玩器無不精巧絶倫土塊入窰一無燥裂傷損之慮非若他處瓷土僅有八九收塲也價値每萬斤一百元一祁門龍鳳壁瓷土色白而質細性極堅爽且極細緻凡御窰製造大瓶或高至八尺以及丈餘土塊入窰一無傾側欹斜之慮其餘諸高大器皿燒成後光彩奪目且無絲毫斑點毛孔誠五大洲希世之寳也價値每萬斤八十元一祁門大北港瓷土色白質細性極剛健能造極大之器如魚缸浴盆花盆牀榻屏風等類燒成光潔如鏡照人眉目亦非他處瓷土所可嫓美也價値每萬斤八十元 
[筵資移助]  
　　啓者則敬行年五十碌無寸長何敢言壽乃姑諸君稚意殷拳憐其馬齒寵以鴻儀卻之不恭受之增愧當將所收壽分悉數移充施衣經費藉爲諸君種福節經錄乞登報奉聞推是詩歌投報禮尚往來未聯樽酒之懼莫禁吏藏之歉爰自助紅十字會洋一百元於以答盛情而溥實惠諒亦諸君子所心許也天寒事冗恕不謁謝并希鑒原乃騰[  施則敬謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬海寒濤]  
　　寗波訪事人云行劫横溪大賚典肆之盗首混名貨郎阿定者事後遞匿蒙山縣境横溪汛朱弁有光覩往掩捕至則已聞風遠颺僅拘獲盗夥任炳一人解送鄞縣現間阿定在某鄉被紅單船緝獲經縣主高子勛大令飭差往提或有謂服毒身死未知確否○方介　家被盗行刦失贜甚巨鄞縣高大令許飭差各處緝拿迄未獲現探悉有盗夥數人匿跡天童街某姓家城守營項守戎因飭營快前往緝獲甲乙名押解來縣行至某處時値夜深不知如何躍入水中一盗兇占滅頂一盗泅登彼岸飛步脫逃守戎移請縣主高大令蒞鄉勘騐一面飭差拘拿逸盗務獲送懲○鄞奉交界之處向有一橘頗極高大某年忽然坍塌　經仁安公所捐募鉅欵延美國工程師　辣用西法建造費至六萬有奇現已捐集大半約明春方能開工也○某藥材行經理人某甲前與鄞縣某書吏日事游蕩以致虧負至一萬餘金現經行主寮知將甲繕縣押追不知如何了結○寗海參將劉叅戎前因命案牽涉經上憲撤任不日卽須交卸篆務矣 
[上海縣署瑣案]  
　　木匠陸慶山在城内小橋左近與曹朱氏及其女金寳同居氏在蘇州時曾與陸之同業瞿子山同居旣而瞿與金寳有染迨氏到申瞿亦蹤蹟而來至陸處探問得與金寳重續舊好今年五月金寳忽然逃逸氏偕陸尋瞿不遇六月杪金寳忽又回家至十月朔日又復逃去氏責令陸尋還陸不允因　至縣署控陳縣主汪瑶庭大令飭交値日差看管陸妻尤氏探得金寳匿於伊戚處爰卽與氏理論氏自知理屈浼人將陸保出勒令尋瞿昨日氏又帶領婦女將陸妻尤氏毆傷陸遂舁妻至縣喊控大令立卽升堂研訊驗得肋上受傷屬實諭候飭差查明禀復核奪○沈益豐竹器鋪主婦沈徐氏扭同業倪妙林至縣控被謀奪貿易等情前晚大令升堂提訊沈徐氏供丈夫同在八仙橋左近開竹器鋪專製招商局所用竹篩立有承攬據已歴數十年曾雇倪妙林爲夥倪停歇後傭於南市某店將小婦人所有主顧盡行奪去心不能甘叩求訊究倪供招商局自喚小的工作並非小的謀奪生涯大令判令將招商局所用竹篩與氏分半承攬○日前上海縣汪瑶庭大令准典史趙少尉禀稱衙署空地現被福音教堂出價承買雇匠興造房屋請卽丈明等情因傳三鋪地甲陸陞八鋪地甲沈慶至案諭令轉告教堂速將方單呈驗至今日久延不交呈因於昨日傳訊沈甲沈甲禀稱堂中司事人杜子山已赴奉賢須於十五日後返滬大令命傳諭匠頭立卽停工待將方單驗明始得起造 
[英美等國租界公廨紀事]  
　　前者湖南人李春廷以女兒被人誘拐鬻於公隄陽里某妓院改姓林字曰洪卿勒令賣娼等詞投訴捕房捕頭派令某包探將洪卿解送公堂禀由讞員黃耀宿司馬訊得洪卿實由李浼人輾轉鬻入妓院遂判令笞責若干交人保稱洪卿發交棲流女所擇良婚配李釋出後心尚不甘上控蘇松太兵備道轅道憲袁海觀觀察札飭上海縣訊明辦理前日縣主汪瑶庭大令備文移知公廨請將洪卿歸案訊核等由司馬因於昨日飭差押送縣署○民人許季會以幼女金花業已許字鄔光福爲室近被人誘拐來滬押入五馬路某妓院改名黛玉勒令賣娼等情投廨禀控昨日司馬派差恊探將黛玉提到押候訊供○祝蘭芳控胡德生誑騙地價洋銀一萬元等情控諸公廨昨日司馬飭傳三圖地保徐聖卿九圖地保姚向祥著於本月十七日午前聽候訊斷○一百零三號華捕送病民楊三三百七十三號華捕送迷路男孩陳采林到廨禀請妥爲安挿司馬飭差將楊送案交棲流所分别醫養陳采林年甫十二聽候出示招人認領 
[英租界捕房紀事]  
　　工部局董以山東路二百七十九二百八十兩號房屋不遵章程任情翻造函請讞員黃耀宿司馬飭差恊同包探張全林傳木作頭王德春至捕房著俟堂期投案候訊○王阿福在南京路五址五號門牌侯　公律師處服役前晚開箱圖竊經人知覺投報捕房捕頭派包探劉銘芝前往帶回押候解送公堂禀請究辦○偷兒胡三寳行竊蕪湖路一百零九號門牌朱順德家衣服適爲包探何阿春所見連贜帶入捕房捕頭令押候解送公堂禀請究辦○積賊某甲行竊廣東路三百三十八號及福建路六百六十八號某某二姓家銀表衣服意猶未足又至蘇州河畔某船局行竊綢衣經包趙銀河拘獲吊出原贜帶入捕房捕頭令押候解送公堂禀請究辦○三百八十二號華捕巡至黃溥畔拿獲行竊沈榮福家鴨二頭之朱阿海帶入捕房捕頭著押候解送公堂禀請究辦○姚阿二不知在何處竊得舊鐵二十磅適爲包探劉銘芝所見拘入捕房捕頭令押候解送公堂禀請究辦○賊犯王小營混入陳德法沈長生何元生等三家行竊衣物經包探米順拘獲送入捕房捕頭令押候解送公堂禀請訊辦○寗波路五十五號門牌源利錢莊主某甲被其夥錢幼初虧欠洋銀一萬餘元避匿無蹤因據情投訴捕房請爲查緝捕頭允之 
[江租界捕房紀事]  
　　流氓張相生攫取某姓幼孩之帽某號巡街捕瞥見拘入捕房捕頭令押候解送公堂禀請讞員陳楚生大令訊辦○前晚積竊陳阿榮混入某輪船上行竊衣服一包携之登岸　爲某包探所見連贓解入捕房捕頭令押候解送公堂禀請讞員陳楚生大令訊辦 
[美租界捕房紀事]  
　　昨日　海路某鞋店學徒名川林者長其師訓責乘間脫逃適爲在百七十二號巡捕所見拘入捕房捕頭令押候解送公堂禀請讞員黃耀宿司馬訊核○昨日劉阿福役捕房訴稱僑居西華德路九百零三號門牌屋内潮州人陳阿寳糾集無賴　端索詐　卽拘拿捕頭允之令包探錢榮堂前往查明實由錢債起釁因令劉自投公堂具控 
[皖省官報]  
　　九月廿七日候補知縣唐光祖辭委解報効軍餉銀縣丞丁士坼知奉委商務局差遣應對差九月廿八日候補知縣曹述誥到解京餉回巡檢　　　辭　皖北差遣張崇孝謝超委一次典史朱尚年謝課吏考取超等四名九月廿九日候補知府曹鼎謝奉行知留省補用府經麒松縣丞冐家華均謝超委一次五品頂戴　　用遣分安徽試用縣丞張金鑑到十月初一日松云辭委解京餉縣丞周之湘到由淮北牙厘局解餉來省十月初二日潛山縣凌謙到解案來省縣丞張德培奉委接查勘内營　一叚府經陳碩奉委接查城内署察三优 
[邗江官報]  
　　九月二十二日甘分轉樹勲由高寳總巡卡來揚公幹江都縣學楊廣文由泰州院考回朱鹺尹　由仙六　護卡來揚二十三日　分轉世　　回孔　總巡差二十四日朱鹺尹辭回仙六巡護卡二十五日某科翰林宋太史有德過揚實分轉由李角公收來署角　場萬鹺尹立鍾公幹到揚王鹺发尹鎭貴銷泰州南門差二十六日蕭鹺尹敏中銷淮北聽差赴泰屬聽差吳鹺尹炳升銷北鹽朱鹺尉廷華辭回十二圩二十七日甘分轉樹勲辭回高寳差譚鹺尹　　銷海屬聽差張大令光祖禀知赴泰屬公幹二十八日方分轉在瀛募知赴廟灣公收差林分轉之蓀由焦山來二十九日楊分轉葆鈞委高寳總巡差捕用知縣石大令贊鈞委解京餉丁分轉乃　委孔　卡彭分轉世祺委舊港總巡由分轉憬由淮北范分轉慶錫由通屬均到揚公幹十月初一日厚鹺尹格銷總局　審差初一日新勝營管帶徐都戎寳山公幹到揚吳鹺尹稱升委鄂岸聽差善飭尹溝辭回西岸善分發大使　鹺尹家榖福建人禀到初三日武分轉元統謝飭知准補泰分司缺汪鹺尉圻委總局發照差初四日江蘇通判程事爲畧　奉揚道委來揚公幹吳鹺尹用中由李家橋差次來揚施鹺尹鑄銷北鹽差 
 
 

Page 10

 
 
[蘇省官報]  
　　九月十六日知縣蠻嘉　赴江雲川涉楊寳善赴高寳興東富光祖赴鋼蕭宿睢均禀謝奉委抽查保甲圑鍊差王宗炎由差來禀知奉委京口駐防學務　稽查差縣丞漚鴻漸謝奉飭分蘇差委措分從　捕用縣丞丁繕昌禀知領咨來省禀到十八日知州樊恭壽禀謝奉委上　出　貨捐局差知縣楊寳善高寳興東直州判章　福通如泰均禀辭赴各屬抽查保甲圑練差辦經人邱連卡委員府經歴程楚雄禀謝奉飭比較連盈五季　記大功一次撫署　　委員候選府經歴報有謨禀知到銅元局　　收支差十九日候補道歳中立禀知利會辦商務局差辦理吳淞江厘捐總局知縣俞志善由滬專丁來省禀謝奉飭前辦　　文　蒙奬給予酌委署事兩次王宗炎禀辭赴京口駐防學務總稽查差指分江蘇試用縣丞郭指　由京領照到省從九夏之棠由京趙復領照來省禀到典史宣繩武禀謝甄别加署詳咨留省捕用二十日知縣傅延齡禀辭赴海州贛檜沭陽等屬抽查保甲圑練差委署鎭江府經歴業葆爵委署婁縣主簿郭啓誠均禀謝奉委署事巡檢詹本閣禀謝奉委署辦婁門外警察各防捕員差二十一日　韓牌示本月分考候補佐職月課定於廿五廿六兩日考試督辦新舊兩廠銅元局候補道朱辦理銅元局新舊兩廠正副提訓前湖南衡州府裕在院上均禀知新廠開工破土花翎江蘇補用道汪士元通知由京領照來省禀到巡檢馬敏禀謝奉委署崑山縣典史事正任陽湖縣典史陸　禀謝奉　赴任二十三日撫轅牌示慶賀事恭照光緒三十年十月初十日兹禧端佑康頤昭係莊　　恭欽獻崇熙皇太后七旬萬壽是日五鼓應穿朝服齊赴萬壽宫行慶賀禮其自十月初一日起至三十日止俱應穿蟒袍補褂掛朝珠通判金殿元禀謝奉委豐備義倉徵租差並禀知奉委兼辦直隸籌餉統捐差辦理撫轅法丞委員候選知縣岳昭炳禀知奉撫慰札委高等學堂教習差花翎遊擊銜補用守備陳應濂禀謝奉委管帶撫標飛划左營並巡緝　船縣丞王兆熊禀謝奉委學務處差遣二十四日知縣陸清臣禀謝奉委長元吳太湖等廳縣抽查保甲圑練差直州判沈聞喜禀辭赴太鎭嘉寳等屬抽查保甲圑練差二十六日總辦滬寗鐵路兼隨辦商紂二品頂戴記名道潘學祖在院上禀知開辦滬寗鐵路工程購地事宜委辦學務處編校歴吏員分省補用知縣高德罄又地理員朱鋪受均禀知到差靖江縣賴禀到縣丞葉葆齡禀謝委署鎭江府經歴事宜署裏縣主薄郭啓誠禀辭赴任二十七日藩轅牌示諭　任行香文廟武廟城隍廟財帛使於明日辰刻答廟行署候補道劉體乾通知奉撫憲委營務處叅謀知縣屈振翰禀謝奉委學務處差道縣丞張祖業中路府經歴江總實南路縣丞沈祖煌西路巡檢胡堃北路均禀謝奉委編查保甲籌借補撫標左營千總孫盛發禀知到武巡捕差二十八日委署常州府許星璧禀辭赴任松海防同知黃琪禀到委代理蘇總捕同知李修梅副委知縣凌邦　正委均禀謝奉委待質公所差辦理常昭内河厘捐總局同知何希曾禀謝奉飭知統年比較有盈照章留辦五品銜指分江蘇試用縣丞鮑　　　知領照來省禀到縣丞金以明由　澤專丁來省禀謝奉飭留蘇差委巡檢何運秀禀謝奉委代理按經歴　　錫璈由瀏河來禀謝奉委調辦貨捐北卡差府經歴繆嘉彬禀謝奉委貨捐局查驗差委署　　縣典史陸鑾禀辭拘任縣丞王兆熊閶門外姚昌履連振標均西路王文潮北路均禀謝奉委編查保甲差二十九日撫轅牌示諭十月初三初四兩日蒞任行香文廟武廟文昌天后鳳　雷雨神火神呂祖都城隍均撫憲親諸府城隍都土地委謝捕察代行禮委署鎭江府經歴葉葆齡禀辭赴任巡檢呂烈徵禀謝奉委南渡厘局差縣丞徐坤芝禀知到學務處差遣蘇省　務處委員花翎三品銜補用守備朱錫琛禀知葉武巡捕差辦理常昭内河厘捐總局同知何希曾禀謝奉飭六季連盈蒙記大功一次十月初一日通判金殿元縣丞周祖揆均禀知到豐備義管徵租差知縣吳樹楷縣丞張源驥均禀知奉護撫憲加札飭委文巡捕差按經歴劉敬煥禀知奉升藩憲札委採辦例木解京差縣丞劉鴻禀謝奉委撫院監卽差縣丞李澤濤禀知到胥門旱關差方籌山朱大斌均禀知奉　撫憲札委武巡捕差縣丞沈昭序禀謝奉護撫憲飭傳甄别加考咨部歸候補班補用委署崑山縣典史馬　禀謝奉叅卽辭赴任程明理係彭齡翟福淵張祖業　誥均禀知到編查保甲差初二日委辦松滬厘捐總局管庫知府榕興由滬專丁來署禀知本月初一日到差昭文縣張禀到伊文勲萬鎗璋　慶瑩均禀知奉撫憲加札留辦文查知縣吳樹禀知起復　省楊寳善禀謝考取警務典史瞿大椿禀知奉　憲加札留辦文案兩江補用守備案　松由浦專丁來省禀知奉部核准歸揀發守備班補用初三日辦理松滬厘捐總局管庫通判劉國邴由滬專丁來省禀知於十月初一日　　淞江厘捐總局差洋務局文案揀選知縣趙邦　　藩富加札留辦知縣徐之棫奉委洋務局兼代管官電局差理問程明理直隸州判王國華李凌雲縣丞池漢明巡檢陳宗齡熊開先均禀知奉督憲考取派赴日本學習警務府經歴陳述曾禀謝率委農務局查丈委員差吳縣主簿雷星樵禀謝牌示飭令接赴新任武備學堂學生宋盤銘沈保華杜鴻儀顔大鏞均禀知奉撫憲委常備後軍第二營差　初四日候補道郭本謀禀謝奉委學務處叅議差辦理上海貨捐局左念慈由滬專丁來省禀謝牌示委署川沙同知事知府袁世輔禀謝奉委貨捐局會辦差知縣張克煊禀知由太屬公幹回並銷驗勘崇明衙署工程差傅維祚禀辭赴川措資　海出口厘捐乘布捐局知州樊恭壽專丁來省禀知十月初一日接辦到差巡檢楊澍霖禀謝奉飭分太差遣 
[杭州協德善堂九月分三旬經募紅十字會捐欵第十六次清單]  
　　願學堂孟洋四拾元求平安不留名洋各二十元袁旭初洋拾二元朱華伯洋拾元孫仁甫　　移勘洋八元無名氏又無名氏洋各四元槐蔭堂　　園沈德豐邵精夫不書名各助洋二元宜振堂汪華牧圑朱東海重　　襲裕無名氏陳雲　秦福田林汝知汪濟臣鄭紹都　夏雨楊萬茂席合興徐萬興席元　席盛昌王永泰趙瑞興何于煜姚清泉魏萬順王生生趙同興程明佑徐生茂永興號沈鼎豐潘繼唐古銅山高源和洪源號怡豐號各助洋一元周順源黃源興合助洋一元無名氏　性軒鮑少三許愼初愈德生樓星軒或人從善無名氏合捐洋二元吳九皋誠慶泉方炳榮高秀成樓錦堂楊惠來王滬臣胡紫卿路鵬飛　曉菴孟錫壽徐紹倫　德釗方雨亭無名氏十五戶各合助洋三元銅洋一元許了愿助龍元二十角以上共收洋一百六十七元龍洋念角銅洋一元共續收武康永新縣洋一元[  上海萬國紅十字會同人謹]  
 
 
 

Page 11

 
 
   
 
 

Page 12

 
 
   
 
