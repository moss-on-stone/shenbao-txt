# 1912 - 254 - 4914219

 

Page 1

 
 
社論 
[省長選任問題（希）（夷）]  
　　今之主張省長選任者其所持最有力之論據有二一在法理上則謂民國疆域過廣一省之大可抵一二國政府之力量必不能包舉故莫如省自爲治之得宜一在事實上則謂此次光復由於地方革命各省固已獨立自治漸次鞏固發達無須更力挽之使復其舊彼等於議場上反復徵引滔滔辯論作劇烈之舌戰者終不外此二說記者今先試問彼所主張此說者之前題果爲地方分權否地方分權果無礙於統一否夫國家之不可不統一也彼固已承認之矣其言曰美國適用聯邦制州長由選任而仍不失爲美國之統一且省長雖由選舉然仍奉中央之法令故雖地方分權而於國家之統一無礙斯言固辯矣殊不知國家之所以能收統一之效者以中央與地方有指臂相聯之用耳省長爲一地方之國家行政官吏若以執行國家行政之人而須由本省選舉則爲省長者必偏重地方之觀念對於國家之信任力必甚薄弱固不待言不肖者爲鞏固一已地位起見將轉而聯絡議會以與中央抗爭則流弊所極必啟國內無形之瓜分尚何統一之可言耶若以美國聯邦制爲比例更無當於事實蓋美之聯邦由歷史而發生中國則數千年來之歷史均爲單一國方今各國趨勢將由分而漸至於合而我團體素固之國家反欲自行割裂以求合於不適現勢之制其不遺削足適屨之誚者幾希至選舉省長之實權操於議會而僅以委任之虛名予中央則是政府旣成爲傀儡而猶謂無妨於國家之統一者吾不信也 
　　是故執實行地方分權主義而欲收國家統一之效果此爲必不可得之數由斯以談則省長選任之前題旣已打破茲且就其法理上與事實上兩說而硏究之一謂民國疆域過廣不得不使各省自治者則其說適與法理相反蓋正惟其疆域過廣故愈不得不厚積其勢力以包舉之中國各行省幅𢄙之大動逾千里人口之多往往在千萬以上彼謂中國一省之大可抵歐洲一二國者誠哉是言歐洲諸國之州縣僅能與我國縣之一級相比若以我國一省比之豈非不倫我國省制之設正因土地太廣故不得己而創此特殊之階級以位置於中央與地方之間冀收承上接下之效而省長即爲承上接下之人由中央簡任可以脈絡貫通運用靈便土地雖廣自有包舉之能力若使各省自治省長由地方選舉勢必中央命令不行於各省與割據無異領域愈廣愈見其土崩瓦解而己矣一謂光復後各省固已獨立自治漸次鞏固無須更力挽之者則又與事實相反蓋我國所以傳數千年而猶存者幸各省有共同一致之精神而能固結一氣耳自去歲紛紛獨立後各省與中央不相連屬事實上每覺其不便觀於各都督種種行政之阻礙可以窺見一斑謂爲獨立之基礎己漸次鞏固我不信也此種議論尙尙襲革命初期之陋想固可不煩言而决也 
要件 
[省官制原草案理由書]  
　　軍政民政急應區分以軍政民政本來劃然兩事國家設官分職不能以民政事項委諸管理軍政官吏猶之不能以軍政事項委諸管理民政官吏理實相同蓋分治則舉兼掌則淆若軍政民政不分則國家行政之統一地方行政之發達人民權利之保障勢必均蒙其害故本草案將民政一項規定爲總監之職守使掌軍政官吏與掌氏政官吏各不相侵越 
　　總監在法律上之地位實具有兩種之性質其執行國家所委任事務有行政官之性質當對中央政府而負行政上之責任其執行本省行政事務似有政務官之性質當對省議會而負政治上之責任 
　　保衛地方治安全賴巡警然有時變出非常專恃巡警之力不能鎭壓故予總監以請兵之權至應派兵與否則軍隊及軍艦長官尙自有酌奪之權總監係獨任制官廳所設各司實處於補助地位故令其同署辦公旣便於事務之進行亦可免衙署林立之糜費省所以設四司者以一國政治有應集其權於中央者如軍政外交司法是有應分其權於地方者如內務敎育實業是集權於中央於是有中央行政經費分權於地方於是有地方行政經費故財政權一部分宜集於中央一部分宜分諸地方總此之故省所以設內務財政敎育實業四司但事務較簡之省如敎育實業得不設專司即以內務司兼之亦可此外如國稅廳通商交涉使之類凡直轄於中央者又別爲一系統不入總監統屬範圍內故不規定於本官制 
　　省長駐紮之地必係繁盛區域故設警察廳用以保衛治安使地方易於鎭懾其官制另行規定 
各省幅𢄙旣廣交通尙多阻滯以一省總監監察各縣則離省過甚之縣治如鄂之施鄖蘇之淮徐魯之兗沂豫之汝光浙之溫處山西之歸化甘肅之丹噶爾四川之寗遠奉天之長白黑龍江之漠河等處恐於行政上之監督實有難同之處故擬一變通之例設巡察使一職專爲巡察各縣事務進行之助庶邊遠縣治其行政事務得有同時幷舉之望但應設巡察使與否仍由總監酌量地方情形定之若總監自度監察能周儘可不設 
[省官制草案]  
　　第一條各省設職員如左省長（簡任）秘書（薦任）司長（薦任）僉事（薦任）主事（委任） 
　　除前項職員外依事務之必要得設專門技術官及其他特別職員其官制另定之 
　　繕寫文件及其他庶務得酌用雇員 
　　第二條關於省長之簡任由本省省議會用無記名投票法分次選出二人呈請大總統行之 
　　前項之選舉須有全體議員四分三以上之出席以得票過半數者爲當選 
　　第三條省長任期三年得連舉連任但經大總統免職者不　此限 
　　第四條省長爲本省行政長官依法律命令及省議會之議决執行本省行政事務 
　　第五條省長承中央政府之委任依法律命令執行關於國家行政事務 
　　第六條省長就所管行政事務得依其職權或特別之委任發布省令 
　　省長就第三條委任事務亦得發布省令 
　　第七條省長就主管行政事務對於各縣縣長得發訓令及指令 
　　第八條省長對於縣長之命令或處分認爲違背法令或逾越權限時得停止或撤銷之其對於警察廳長之命令或處分亦同 
　　第九條省長指揮監督所屬官吏薦任官之任免呈由國務總理呈請在總統行之委任官之任免由省長自竽之 
　　第十條省長於非常急變之際需用兵力或爲防護起見需用兵備時得咨行駐紮該省之軍隊及軍艦長官請共派兵 
　　第十一條省長得以共職權範圍內事務之一部委任於各縣縣長 
　　第十二條省長公署設總務廳職掌如左（一）掌管機要（二）興守印信（三）編製統計及報告（四）記錄職員之進退（五）纂輯保存幷收發各項公文函件（六）管理會計及一切庶務 
　　第十三條長省公署設司如左內務司財政司敎育司實業司事務較簡之省得不專設前項各司以他司兼理 
　　第十四條內務司掌關於本省內務行政及其監督事項 
　　第十五條財政司掌關於本省行政經費之出入幷豫算決算及其監督事項 
　　第十六條敎育司掌關於本省敎育行政反其監督事項 
　　第十七條實業司掌關於本省農林工商行政及其監督事英　　第十八條司長每司一人承省長之命管理一司事務 
　　第十九條秘書二人至四人承省長之命分堂總務　事務 
　　第二十條僉事承長官之命分掌總務廳及各司事務 
　　僉事員額總務廳及各司通計不得逾三十人 
　　第二十一條主事承長官之命助理總務廳及各司事務 
　　主事員額總務廳及各司通計不得踰六十人 
　　第二十二條僉事主事定額以省令定之 
　　第二十三條各省省治及繁盛商埠設警察廳其官制另定之　　第二十四條省長有事故時以席次在前之司長代理各司長 
 
 
 

Page 2

 
 
有事故時以席次在前之僉事代理 
　　省長出缺時代理省長須於五日內召集省議會行第二條之選舉 
　　第二十五條各省依地方之情形得設巡察使承省長之命巡察各縣其官個另定之 
　　第二十六條依各省特別情形經國務會議之議决得自本制施行後六個月內暫以駐在該地方之都督兼任省長 
　　都督兼任省長時不適用本制第二條之規定 
　　第二十七條本制自公布之日施行 
命令 
[九月二十日臨時大總統命令]  
　　徐寶山王芝祥杜錫鈞姚雨平均授爲陸軍中將並加陸軍上將銜此令 
何宗蓮李純均授爲陸軍中將此令 
　　黎本唐竇秉鈞吳漢卿吳兆麟王安瀾唐　支季雨霖黎天才陳懋修洪承點陳之驥冷　吳紹璞顧忠琛劉之潔黃郛周駿彭光烈孫兆鸞劉存厚熊克武孟恩遠王廷楨王占元曹錕楊善德靳雲鵬潘矩楹張伸霖馮德麟均授爲陸軍中將此令 
專電 
　　北京電總統府某君陽勝共和黨事陰勸民主黨與國民黨合併爲民主黨員所斥 
　　北京電沈秉堃將改任內務總長惟恐步軍統領署及內外城廳不易接洽尚未允任 
　　北京電今日民主黨人約共和國民兩黨人會談省制及省官制事意在調和兩黨之爭卒無結果 
　　北京電此間盛傳朱啟鈐將改任內務總長梁士詒任交通總長殊屬不確梁現爲總統府樞紐斷無出任閣員之理　　南京電程都督因財政支絀擬售公債票五百萬備給軍餉己派陳懋修赴滬向某國人商議願作七折售出 
　　南京電羅良鑑前赴京請中央政府接濟巨欵己允匯洋二十萬元交上海中國銀行撥給 
　　南京電第三師之旅團營軍官昨日會議條件（一）週年紀念大會日晚兼行提燈會（二）提議秋操計劃（三）中秋節關餉問題 
　　南京電程都督電各縣民政長催送市鄉職簡表立刻造送 
特約路透電 
　　北京電華字各報載稱袁總統孫中山黎宋卿黃克強己商定依行以下之政策維持開放門戶主義用外資興造鐵路開採礦產及設立工廠陸軍外交財政裁判權當集於中央政府 
　　北京電郵政公會昨日開會歡迎黃克强君時黃君提倡速設郵政貯蓄銀行及中國應加入萬國郵政會二事 
　　北京電麥加利銀行天津支行近通告中央政府謂己收得倫敦借款英金一千萬磅之第一批付欵五十萬磅發書之後並未接覆故該銀行之代表乃於昨日抵京見財政總長繼乃商定以天津該行之欵移存交通部銀行 
　　北京電英文北京日報因獨立之借欵業己成立頗爲懽悅並載論建議謂中國爲主要之當事人嗣後獨立借欵團如有經營中國亦當加入於內云華字各報謂新借欵合同中曾予該借欵團以中國將來借欵之優先權 
　　太原府電商學兩界昨宴孫中山君於大學校當時曾有數人熱忱演說主賓傾倒備極綢繆孫君曾致賀晉省對於此次革命之際厥功匪細因將革命內容之歷史略爲陳述謂前在日本時嘗與現任都督顏君謀畫令顏君於南部各省起義時須在晉省遙應所以曩年晉省聞風響應一面鼔勵各省之進行一面牽掣滿兵之南下而使革命之迅疾告成也孫君又曰革命雖成而吾儕不能暇豫以處天下事往往破壞易而建設難今日最要之事乃各省當統一是也晉省於民軍起義之際旣立此好榜樣則今對於中國重行建立之事業亦當爲各省之模範庶民國有防禦外患之機數月以來外患迭生險象陰伏各省急當消滅意見聯合爲一推各省意見之所由起大約係有奸人從中播弄以阻各省之聯合以圖遂其陰謀又謂留學海外之學生對於中國皆具有合各民族爲一則可稱雄地球之理想故歸國後咸宣揚此說之眞理凡在舊政府所蘊之心理處今時代悉當屏除其結語謂革命非即能使中國富強也不過借此過渡以達彼岸吾人必犧牲目前之私利而求將來之幸福當時聽者達一千餘人連續鼔掌以表敬仰下午同盟會宴待孫君復殷殷以國民當注重實業爲勸孫君定於星期六日赴津 
　　雲南電陸軍大佐貝利納近由北京遵陸游歷迤邐而達川省復由川入滇現已行抵此問據稱所過一路均頗安靜農人正在刈穫田禾收成頗豐 
　　雲南電龜樞至蒙自之鐵路將用中國資本開築此間諸事安靜 
　　東京電今日　明之前冇葡兵一大隊携帶機關鎗由澳門啓程擬往圍攻過路灣（譯音附近之某島聞係海盜之巢窟云 
　　東京電據官場消息本月十六十七兩日臺灣曾遭　　損失財產値洋四百萬圓 
譯電 
　　北京電中政府己命中國駐英公使暫緩簽定英金一千萬磅之借欵合同並告該公司第一次所付之英金五十萬磅目下中政府未便提用而萬國大借欵迄今尚未見進步 
　　倫敦電倫敦中國借欵合同規定即付墊欵英金五十萬磅而以六個月財政劵爲據此劵昨在倫敦發行每百定價九十七另半所有之券悉經售去路透電社得悉英美政府均未贊成該借欵 
　　栢林電德國佛萊克費頓報謂德國並未如外國各報所載乘中國國事艱難之際以謀德國之特別利益山東礦務公司之經營專注於開採條約所載歸讓德人之鐵礦此約在民國成立十二年前訂定德國近且與中國訂定條約規定以讓與德國之某某權利退還中國今更擬展長高密兗州府鐵路通行之期蓋中國收回讓與權時曾約期辦理此事也 
　　倫敦電德國佛萊克費頓報載有引人注意之論說謂法國各報不應假法國聚集海軍艦隊於太平洋一事威嚇意國並謂自法國首相卜橫卡爾由俄回國後法國各報之語氣顯有挑釁之意云云各報均紛紛加以評論德國佛萊克費頓報關於法德兩國報章爭辯地中海問題一事登載一有關係之文謂意大利恐地中海變爲英法之海要求於一千九百十三年重訂三國聯盟條約時加入意國在地中海之利益應加擔保一款現信柏林頗贊成此議　　倫敦電俄國外務部大臣薩薩洛夫將於下星期五日行抵倫敦將在巴爾摩小駐五日爲英皇之上賓而英國外務部大臣葛雷君亦將赴彼外交界皆信兩大臣將討論波斯問題 
　　蒲台配斯脫電今晨下議院反對黨議員復行喧鬧有某議員斥商務大臣巴西爲惡漢該大臣舉手擊之該黨議員乃一哄而上推倒該大臣痛加毆擊旋有政府中人馳往拯救反對黨議員以議長入座爲喧鬧之記號有鳴警笛者有吹喇叭者紛擾不休卒有警察一大隊入院該黨各領袖見之乃即出外昨晚此間有社會黨欲圖示威贊成普通選舉經當道阻止後乃釀成暴動當時軍警合力解散彼等集會據官場聲稱受傷者頗多內有二十四人傷勢顱重並拘獲八十人 
公電 
　　晋都督閻錫山電南京回敎聯合會寒電悉查朔平玉雲等處並無回民地方安靖亦無暴動情事傳聞失寶純屬子虛請勿爲晋都督閻錫山霰印 
　　浙江致籌辦國會事務局電元寒兩電均悉浙省府道已裁複選監督扣　賣並無相當地方官印信可以借用己　　　記應請特別辦理所有複選監督現定第一區駐杭縣委任孫世偉第二區駐鄞縣委任王　揚第三區駐蘭谿縣委任余名銓第四區駐永嘉縣委任蔡如霖合併電聞浙都督朱民政司屈 
　　參議院致南京電願電悉省議會議員覆選區表已由院議決咨送政府公布表內規定與衆議院議員覆選區不　蘇省計分十一區此覆 
　　太原來電各報鑒十時開歡迎孫中山會到者中外男女數千閻都督報告開會介紹孫先生衆起立三鞠躬馬甲鼎代都督讀歡迎詞如下中山先生提倡革命奔走海外者二十餘年卒畢禹城四千年專制淫威摧除廓清以成共和之治高劻隆續近古以來所未嘗有也溯自去年八月以迄今日破壞建設所在洶洶而先生身所撫臨無不秋焉就緒是故踐任南京而撫南之局定來游北地而黨派之爭銷蒞鄂土則江漢銷鋒返故鄉則僉壬歛迹存神過化蓋有莫知其然而然者偉人豐釆天下想望久矣今者不鄙　晋遠辱旌麾眞不世之奇緣難得之盛會也憶錫山旅東之時得時時親炙先生策畫天下大計會約歸國之後如長江流域有三省起義者錫山即當與三晋同志異軍特起遙作聲援天相皇漢共和告成今日復與先生相見於此其爲欣慶當何如耶夫晋雖褊隘寶號神京右輔北方建義諸師惟晋處於必爭之地中間雖少頓而天下終以犄角之功歸之和議之起也錫山銳意北征規畫甚無幾以嫌疑見　於中央先生顧念同盟馳電爭辯斡旋調護所全至多全晋父老子弟出水火而豋袵席確惟先生之賜其與先生感情之深固宜有言不能喻者非第錫山一人之私爲延企可知也抑先生新承大總統委託總歸全國鐵道規模遠大錫山則旣聞其方矣省晋五金煤礦之富甲於全珠開採之方敷設之道研求考察想亦茲行之所有事使晋人得與聞緒論壯焉振興實業以助先生之成功則先生茲行之所關又豈淺小乎哉錫山之別先生也乃今日重見顏色快慰莫可名狀謹抒　陋之語以表歡迎之忱意滿口重蓋不能　所懐之什一也孫先生演說略謂武昌起義山西首先響應共和成功須首推山西閻都督之力爲最今非享福之時尚須苦心建設十年後方可言享福文捐棄一已權利爲謀四萬萬同胞幸福云次由田桐景耀月馬甲鼎演說散會後至陳列所午餐 
　　程都督致陸軍部電　電悉前准胡屯墾使眞電開據旅滬湖南同鄉會顏炳元賀振雄鄭實琛等函稱田樹　唐果在烟時因余兆熊蠱惑軍隊案曾經　電查拿現在深識前非痛自改悔懇寛其旣往通電取消前案並具該會担保書一紙力保田唐等悔過自新等語查田樹唐果前以軍事衝突致釀巨患原屬罪有應得現旣經同鄉會力爲解說前犯之案寔爲一時冒昧此時旣知悛悔在情不無可原且前在軍事時代不得不從嚴懲辦現軍政府業已取消則按法律手續許贖前愆亦無不可寛之埋惟瑛以前次通緝之案遽欲取消似有窒礙應懇婉電陸軍部曁各省免再根究予以自新庶於軍律民法兩無妨背即祈查照施行等因准此查德全眞電係胡都督而囑奉達准電前因應請貴部查照核准通電各省取消通緝田唐等予以自新爲盻巧電 
　　程都督致司法部許總長電尊電力謀統一至佩　　方今時局日新取材漫無標準德全時用歎恨司法一途尤宜加意精詳惟江蘇全省六十餘縣自光復後陸續推廣司法官廳己至五十餘處與他省情形不同端賴表率得人庶可藉資整飭江紹述等六員先後由德全委充高等各廳長官任事最久者已閱一年以上曩在兵戈擾攘之中人民訴訟機關從未一日中斷地方秩序諸賴維持目前蘇省司法人才資格尚易經驗較難該員等任事勤明深通法理實爲難得之選現在任用法尙未頒行若照京師改組辦法於事實諸多窒碍若將該員等分別請補地方推檢恐高等廳　旣難策應地方推　俱滯遷除德全爲事擇人幾經評酌擬請大　先將江紹述等六員由部呈請大總統派署各高等本廳及分廳長官仍俟署滿半年後如果始終勤奮再行呈請正式任命如此酌中辦理庶協地方情形仍可鼓勵人才區區愚意統希鑒察巧電 
　　紹興越鐸報電日報公會轉各報館鑒敝報被毀後案懸未結時事迫不容緩爰先於本月廿一號出版與國民相見越鐸日報社 
　　常州國民黨電日報公會轉各報館鑒常州公民同志會改組國民黨事務所業已成立朱浦恩屠寛皓 
貨號 
要聞一 
[孫中山招待叅議員詳記]  
　　北京參議院特派員 
　　十五日下午四時孫中山在迎賓館招待參議員開茶話會兼設晚餐議員到者五十餘人他如黃興沈秉堃陳其美王龍惠宋敎仁俱爲陪客入座後孫中山起立演說其詞可分三叚 
　　第一叚總統命令發布後一般與論頗有指爲不合法律者此實誤會國家以爲鐵路不可不造而造路不能無規畫即不可無專員以爲經　譬如迎賓館爲前清外務部所造當時令美國商人承辦　商即承部令建築今之造路何以異是國家令某造路自不能不由代表國家者下一命令某之地位不過一工頭而己總統爲國家代表當然下此命令某當然可受此命令無所謂不合法律也其次誤會之點在月撥經費三萬元此項經費預定以六年爲限共計二百十六萬似乎某之主張民辦鐵路不應有此然各國國家補助民辦公司爲恒有之事在此經濟困難時代某亦不願重累國家不過創辦之始某實無從得欵姑向國家挪用公司成立後照數歸還僅得不出利息之便益而己故此欵無涉預算卽無庸先得參議院之許可也外間未悉事實時發疑問今特對諸君辯明之 
　　第二叚造路二十萬里需欵六十萬萬勢非吸收外資不可吸收外貲之道約分三種甲借欵自辦乙華洋合股丙外人包辦我國向來辦路俱取甲說外國資本家專注重工程以營業贏虧與資本家無涉往往多所耗損此甲說之不可用也乙說須視中國之財力僅令華人入股六分之一已需十萬萬元華人中能否出十萬萬元之資本投入鐵路事業實爲一問題故乙說於事實上恐辦不到有利無弊者實爲丙說在我國人心理必多反對然各國鐵路之爲外國人包辦者到處皆有關係不僅在工程自心兼重營業獲利可操左券滿四十年後收歸 
國有是國家不費一錢坐得六十萬萬之財產不啻年收一萬五千萬之鉅利如獲利更大之路亦可於二十年後備價収回免使外人久享厚利某之辦路即注意於丙法 
　　第三叚地價稅亟宜實行我國地稅向以畝數爲準分上中下三則子負擔上殊欠平均各國地稅槪視地價爲此例旣免豪強兼併之弊又合平均負擔之旨而國家之收入又可歲增百倍或慮施行不易今有一最易可行之法民國新興地契自須一律易以新契易新契時即可注明地價照價徵稅又慮無定價之標準此不妨令地主自報價格如云百元卽定爲百元如云萬元卽定爲萬元如恐故抑其價則須附一條件國家收買時卽照契中注明之價地主體國家之收買不敢故抑其價亦不敢故昻其價年納多稅而妄冀國家無定期之收買也至丈量測繪斷不可免其事之緊要與調查人口無殊此而不圖安得謂爲國家如紐約等處每年地價稅之收入爲美國歲人大宗我國政府一時或不暇及此參議院儘可自提法案期早實行 
　　參議員之質問國民黨議員谷鍾秀云有二疑不解一則各國之於中國暗中似各劃勢力圈線將來招人包辦鐵路將就其圈線乎抑別有術以破之乎二則承辦人以營利爲目的繁盛之處競事建築荒僻之區無人過問軍事上交通上仍不能達完滿之目的試問何術以救濟陳家鼎云從前鐵路俱由個人交涉變而爲國際交涉今專就個人一面着手難保不終歸於國際範圍之內望格外注意吳景濂云孫先生二說皆急宜實行叅議員爲各省代表望各向本省說明庶幾推行無阻至地價稅一時雖難實行亦應早爲預備劉彥方欲有所陳述而魏宸組請來賓休息再進晚餮遂不得終其辭 
　　孫中山之答復先答谷說云近世經濟之力足以破除國界如某地爲某國勢力圈但須以各國資本羣集於某地則某國之勢力圈不攻自破况勢力圈乃對於政府而言非對於個人創辦之公司而言至虛荒僻之區無人過問是又不然繁盛之處因有鐵路而益加繁盛荒僻之區亦因有鐵路而變爲繁盛如洮南向爲沙漠自有南滿鐵路雖距車站數百里而受問接影響現居然成爲府治至專供軍用絕無營利性質自應別照甲說歸政府等築次答陳說云從前私人交涉變爲國際交涉原於我國保護無力如束清清鐵路守兵巡士皆俄國所派主權自隨之而去今令外人包辦一切保護皆由我任斷不致喪失主權現政府方擬大開放准各國人民內地雜居但除商埠外須受治於我國法律之下幷規定其財產制限如是可無慮矣 
　　會場之情形孫中山起立演說時黃興　離席他往來賓傾耳靜聽凡所云云與前日報界歡迎會所述絲毫無二故人謂孫先生爲演說專家蓋專說此數語也每說至聲浪稍高時輒有數人鼓掌大約不過十餘掌拍　作聲而已惟起立及坐下時發聲較烈國民黨人尤多點頭微笑竊竊作耳語共和黨民主黨議員皆守沈默之態度故會場情形　爲冷淡記者坐於東偏席上遙見西席有一人拍掌最多然形式似磨擦作聲甚微有一二次磨擦後無人繼起如履着於地　　卽止衆向之目笑其人甚窘頭商發赤訽旁坐者知爲黑龍江議員戰雲霽又陳家鼎拍掌時輒高舉其手加於額上故人皆知掌聲中有陳議員一部分之力也中山先生背後有一西裝者躬身 
直立聽演說時　以手畫圈狂搖共頭先生適言民生主義四學西裝者更力搖其首無意中觸及身旁之木穉花盆臉上旣挹花香復受硬枝之刺急以手逢撫共頭始突然不動席上來賓未及注意而侍候僕役莫不掩口葫蘆又有東席北端王位有二人傾聽出神距孫先生較遠故伸頸以就之其頸擦及旁坐之肩始廢然而返此足見先生演說之入人深也旁坐某君亦見此種情形甚詳語記者云此君必未赴報歡界迎會者記者深然之 
　　記者曰中山演說詞恉斐然且多新頴見到之言於地稅之廢畝從價實無間然惟實行之法中山言之過易此須測量完竣編造臺帳方可着手豈叱嗟之間所能見效至令地主自報地價附以國家收買之說更屬兒戲之談國家因公使用收買民地將來須定專律安有不問使用與否專擇價賤者收買之理要之中山知地價稅之利而於地價稅如何徵收及中國現在情形如何俱未深悉故見事太易轉覺其說之不可行記者敢下斷語曰中山所說地價稅有利於國決非虛談實行之法則中山之說非也今日演說雖主張地價稅而不主張以地價稅爲單一稅是實騐較久己有進步則實行地價稅之方法記者不能不有望於中山將來之演說也鐵路問題根本上實有不可通者第一借欵造路四字是否總統所能專决第二設立公司是否應先由總統下命令全權規畫又置交通部於何地發命令者爲袁總統受命令者爲孫前總統以民國兩大偉人而演出此政治上法律上不甚明瞭之舉動記者實抱無涯之隱痛中山以工頭自喩以美商承造迎賓舘爲比例皆隔靴搔癢之談根本上旣錯誤其他枝葉上雖有是處亦無批評之價値矣留京記者 
 
 
 

Page 3

 
 
[黃克強之鞏固民國談一]  
　　堅持政黨內閣 
　　黃克強前日謁總統府大總統與之談及國事危急萬分有無挽救良策黃答對外患當先定內擾定內擾之法舍利用一強大之政黨組織強固有力之政府別無他法否則政策未行先爲國人所攻擊政府終日在搖動中當此國基未固外患逼迫加此一層危險國事愈不可爲大總統甚韙其說黃因談及總理問題全體改組大總統亦有爲難之苦衷黃謂不如令各國務員加入國民黨共同進行銷除意見彼此均爲國家大事起見絕無毫絲擴張黨勢之意云云 
[楊晢子亦有今日耶]  
　　居然革命元勛 
　　楊度當去年宣布共和時說者謂北方一切計畫全出其手遂成和平解决之功自南北統一卽退居靑島經營實業近因實業事件至京各黨多欲邀其入黨大總統亦欲挽留相助楊度皆一槪婉辭茲探錄其對於各方面態度略記如下 
　　一對於國民黨者楊度與黃克強相見於總統府二人本係舊交握手言歡暢談時事黃邀楊入國民黨意極誠懇楊答我數年前本主張君主立憲去冬爲國家大計犧牲黨見改換宗旨贊助共和即並將我一身信望盡付犧牲政治活動必賴信望爲先然後效用始大如某信望喪失不宜再入政界擬以後投身社會事業以報國家云云黃極力解釋謂立憲亦爲改革政治而去歲共和告成由於我二人在上海秘密會議之定局北方一切全由公一人擔任計畫其功甚大我黨中人知者甚多方共仰望何謂喪失信望楊云人貴有自知之明未必遂如公言耳 
　　一對於共和黨者共和黨多數黨員亦歡迎楊度入黨楊亦以投身社會事業爲辭並云我實不能再入政界諸公不如邀請梁任公入黨梁之學問才具資格信望皆遠過於我雖未主張共和然實爲我國維新之最初原動力國民倘具天良亦無可以忘其勞力之理至若梁入政界之後關於袁梁孫黃四人之間我以個人資格必能與感情上事實上之助力　　一對於大總統者大總統堅欲楊度出山相助黃克強極力贊成楊言與以機關職務决不敢任惟大總統與克強若以個人交情與之謀議國事則當知無不言言無不盡云 
[中華民國承認問題]  
　　外人對待民國之態度 
　　我國民大可借以自警 
　　京師某報譯載北洋德華日報文云歐洲各國代表日前在海牙開會討論中華民國承認問題議决謂中國能按照條件辦理各國不難承認否則斷難通過其條件如下（一）中國須設法統一消除南北意見（二）中國在前清時代與各國所訂各項條約一律繼續履行（三）滿洲蒙古西藏問題須從速解决（四）中國全體人民須有獨立自營生活之能力（五）中國人民須有自治之能力以上五條件巳由中國駐荷公使電告北京政府未識政府作如何之態度嗣又載該報十五號之言論云中華民國者一不穩固之民國也民國當局無一定之目的無一定之政策如操舟然波濤洶湧操舟者未敢握舵徒張皇四顧而己良由操舟者未嘗經風濤之險駛御之難恐與舟同歸於盡夫當民國初立羣冀百政維新舊習盡去成一完善民國以今日觀之則民國不惟無進步抑且爲退步中國之要求各國承認誠不自量之甚者矣 
[日俄協約之眞相]  
　　日俄協以謀我己非一日英法各報時時論及據西報所載略謂此次日俄協約早於七月十五前成立此次桂太郞赴俄特往換新約非往商訂迨因國喪而遄返也人咸持爲恊約不成之證據彼國新聞亦諱言之人皆莫得其眞象查該協約共六條顯與俄國攻守同盟故近日外內蒙古發生種種亂機俄人從中暗煽而英人復干涉吾西藏用兵要求更訂條約皆爲該協約效力發動之左證茲特將日俄新協約六條譯錄於左（一）俄國承認日本完全佔有旅大並在該地方有自由駐兵及練兵之權（一）俄內內蒙古地方全部確認爲日本勞力範圍地（一）俄於外蒙方面如與中國有戰事日允以兵力助俄（一）日本承認俄於俄勢力範圍地帶沿海十二邁當以內之漁業專利權（一）張庫鐵路東段歸日西段歸俄（一）承認英於西藏方面有完全自由行動之權 
[直議會反對都督風潮]  
　　直隸省議會反對馮都督一事日來尚未平靜共和黨一派巳經承認幷擬請馮都督速到議會宣布政見惟舊日同盟會現在國民黨一派議員仍堅持反對主義日昨該會開議又因此事大起風波國民黨議員提議由省議會出名質問大總統三欵（一）該會舉代表來京曾見大總統及代理總理皆言不以馮華甫督直今何言不顧行（二）大總統何以用此迅雷不及掩耳手叚對待人民（三）大總統命令官吏不准兼差何以馮以都督兼軍統幷擬再舉代表來京交涉正在討論間胡議長因時間己到宣告散會退席一般議員以議長有意偏袒馮都督羣起爲難滿場呌閙幷將胡君揪回且欲動武幸經邊副議長挽勸始救胡君出險云 
[京師近事]  
　　孫中山保薦經理鐵路人物孫中山自被特授爲全國鐵道籌備全權後擬在京組織總公司其餘各幹路之中心處設分公司一面招股一面借債雙方並用庶幾迅速惟總公司所用之人擬取衆望素孚者如湯籌濳譚人鳳王人文詹天佑王清穆等請大總統任命爲總公司職員日內即當呈保矣 
　　陸軍部預備軍事集權陸軍部將實行中央集權刻已决定先事調查以爲籌議整飭之地茲已擬定表略日內即行通告各省詳細塡註其表列各項探紀如左（一）軍額所有陸軍防營及其地各項軍隊現在確存若干（二）餉章軍隊現行餉章及發放日期（三）軍需所有購備軍械等項及其他軍用目下現存數目（四）編制各軍之編制法（五）軍駐地各軍現駐處所及確定之根據地（六）軍員各軍現用軍員受委之日期及該員之歷史現職之成績 
時評一（萍桴） 
　　議員爲一國之代表自以保守秩序爲天職豈有呌囂喧閙極人世之醜態而活演於議塲間者 
　　初以謂此特議會幼稚之國或偶有此不規則之舉動耳乃今觀匈加利之議會喧聲震耳之不己且出之以自由用武搖鈴聲鳴角聲吹喇叭聲彼此拳鬥聲警吏扭毆聲若白出其醜態而不厭者豈議會之程度與年俱進抑亦以中國黃種匈加利黃種黃種人之保守秩序心果薄弱於白種人歟 
　　雖然果何以解於美國選舉總統之競爭耶嗚呼議會嗚呼國民之代表 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寧垣財政之現狀]  
　　財政司現向華比　業銀行借款五十萬以寕省鐵路抵押九六五交欵七厘五起息草合同現己簽字惟該銀行又要求民國政府加押聞財政司擬派出納課三等課員秦景阜入京商辦一俟上海　涉專員回寧即可起行 
　　軍務司移財政司文謂每月軍餉及各項費用須七十餘萬元以前數月尙虧空若干萬刻窘急萬狀請速設法以免不測財政司接此文後當付各員司傳觀亦各付之無可如何而己 
　　前日都督爲軍餉待發親至財政司與金鼎設法金只得向兌換處設法挪借二萬元己交軍務司矣 
　　十九日各軍奉都督府令略謂軍餉支絀苦我兵士現由中央政府補助欵項己允由滬撥給所有未領二月之餉不數日即可照數發放其各安候母恐等語惟是寧垣軍隊自乏餉糈以來嚴守軍紀誠足以覘軍人程度之高也 
[寧軍十二團報告勦匪詳情]  
　　十二團於十三晚九時三十分自浦口出發十四午後二時抵徐分駐徐州城內旋奉冷師長命令編成一支隊步兵一團礮兵四門機關鎗一連支隊長十二團長尹同愈此次共分兩支隊一爲東路支隊一爲西路支隊東路支隊長爲第十七旅長張性其兵力較尹支隊稍厚尹支隊爲西路支隊東路支隊與匪己接戰數日兵力太單未能得十分勝利俟十二團到後方能併力合攻十四晚接張支隊長報告匪有西竄之意冷師長旋命十二團先開一營赴鄭集掩護兵站此處詎徐州五十里爲第九師之兵站尹團長當卽派十二團第三營於十四早四時向鄭集出發十五日又接沛縣民政長報告十三晚有匪一千餘人圍沛縣城張支隊長得信後旋即救援沛縣尹支隊則於十六早六時出發與張支隊併力合攻此次冷師長之計畫擬由山東河南安徽江蘇四省併力合勦己電山東河南安徽都督惟山東河南安徽之兵只駐紮邊界以防其竄至主力進攻則係第九師所派之兵及十二團也第九師兵力己疲所賴者即十二團之兵因該團素稱精銳且均係徐州清江籍堪以耐勞依冷師長之計畫須將匪逼入北王團然後痛剿蓋北王團爲匪之巢窟前清數十年來未曾破過甚形堅固此處距徐州已二百數十里近山東境界將來攻至此處必有一番大接戰也 
[浙軍與蘇憲兵衝突] 　 
　　浙江嘉防統領陳家玉率領游擊隊師船七號開至蘇城係奉命偵緝震澤絲商被盜而來者該軍抵蘇後均泊船於胥門官碼頭一帶各兵等均不穿號衣手持槍械沿行街市毫無紀律本月十七號該軍有十餘人至某茶館吃茶經蘇省憲兵第三營弁兵數人瞥見疑爲匪類上前查問該兵士等始均置之不理憲兵以鎗械禁物無論土客槪不准携用竟欲將該兵等拘捕浙兵乃各持械毆打致將憲兵三名頭面打傷血流滿面各憲兵等見勢不敵即皆四散逃走遂卽查探始悉係浙軍當即回報營長張昌熙君飛稟軍政司並將受傷兵士自行醫治旋經軍政司派人至嘉防統領　家玉船上與之理論一面電請浙江都督核示矣 
[蘇都督催辦市鄉選舉之通令]  
　　程都督以各縣各市鄉應辦選舉事業經通令飭遵並按照選舉期限表分別辦理在案乃各縣市鄉公所巳經成立者僅居少數殊非愼重選舉之道特再通令各縣民政長文云現在查照辦理市鄉選舉事宜期限表將届乙甲兩級公民投票之期除市鄉公所己經成立各縣甚屬寥寥外其餘呈報辦過調查資格編造名册等各事宜者尙不多見如此因循巿鄉各鎭未能成立縣議事參事二會無從組織自治前途其將奚賴凡我公民須知縣市鄉制所定之選舉被選舉權在個人固視爲權利在地方則視爲義務長此放棄公　莫明責任必至市鄉公益事宜欲求地方自辨轉成一事不辦影響所及卽國家行政亦將無所措施民國前途何堪設想地方行政官廳負督促之責任試問能當此重咎否耶合亟再行令各該民政長仰卽剴切轉知所屬市鄉出示曉諭一面仍按照迭次通令督促進行如再玩視要政不遵期限辦理定惟該民政長是問 
[湘都督呈請免解中央經費]  
　　譚都督日昨具呈中央財政部內開前認接濟中央經費八十萬兩原議分作四月籌解其九月份應解之欵奉電分撥新甘兩省兌清而甘省五萬尙未照交現湘省正辦退伍事宜軍人異常踴躍將來退者必居多數因之應發恩餉及休養金等項又遠超過預計數目之外湘本窮區起義後苦心規畫勉強支持前此巳認中央各欵皆爲力維大局起見實非財力足供今驟增退伍金約一百五十萬稍緩時期恐生變局故不得不竭力預備經此一番挪掘預計本年不敷之欵益多明知中央財政困難不敢求助祗好自行設法當爲大部所同鑒但前認解中央本年經費未撥之六十五萬實無從籌解請將原案取消准予免兌留作湘中退伍之用將來財力稍紓仍當竭力籌畫隨時接濟斷不稍有歧視之　云 
[湘垣屠業罷巿]  
　　瀏陽潘振先曾以開辦屠獸場之利（因瀏陽以產默獸著）上書民政司劉司長心爲之動即委辦理省垣屠獸場事議定於南北二門各設一場爲省垣屠戶宰殺獸類之所即就地抽捐作爲民政經費後屠戶以多所不便紛紛稟訐加以經費無着改設屠捐公所仍委潘主持其事查湘省早有屠捐名目但由屠戶總會三聖殿包攬歲納錢五千六百串潘倡言包捐流弊極深若任伊包攬辦理除獸醫調查經理薪水開支外盡數歸公可望數萬串劉司長深然其說故於月前設立公所並出示宜布章程十六條以八月初一（陽曆九月十一號）爲實行之時屠戶等以章程第四條凡屠獸者必先晚向公所抽取信票第十條調查員每於日九點鐘查驗信票若不相符者罰無赦爲有背於自由營業性質羣起反對而總會董事以收捐旣歸公所總會不能垂涎極力唆聳且通告各屠戶不准妄出一錢若彼以壓力從事則全體罷巿後經種種勸諭迄未認可並密議初一日實行罷巿潘聞信李勇丁多名至三聖殿總理解釋互相詰難不得已遂將値年總理楊某八人執送地方審判廳各屠戶罷巿之舉遂再接再厲且歷數潘某之罪印刷公啓四城散布今己三日闔城人皆不知肉味矣 
[川邊建省問題]  
　　成都電云北京大總統國務院參議院鑒邊事經川滇派員查辦自可次第就緒惟歷年番夷肇亂實由地居邊遠文敎不通政令梗阻所致民國成立籌邊之策極爲要圖現已盡力經營於前自當妥籌規畫於後第著手進行必先析別邊藏不令牽掣然後以川經邊以邊經藏庶邊務藏務均可日趨發達此景伊所由眷懐西徼有不能已於言者謹陳如下查邊地在漢爲康居在唐曰康與藏衛各有疆界　前清川愼邊務大臣奏設郡縣十餘處委員管理未定郡縣者十餘處川督趙爾豐次第改流各土司呼圖克圖及收服野番地方應設郡縣數十處奏請建省議名爲西康省東與四川打箭鑪之折多山爲界西與西藏丹達之雪山頂爲界天然關鍵即爲康藏舊界請照原界區分等語景伊查康與寧遠接壤自唐己在安西節度使範圍之內確係川省要塞亟宜建設行省扃固門戶撮其大要厥有四端邊連藏壤藏連鄰壤倘狡焉思逞者不謂藏地爲吾國領土且將不謂邊地爲吾川屬土今邊地爲古康地與藏原有界限即應劃清仍以西康名省俾固領土而　進步此宜建省者一邊地未開辦以　藏距川　藏人時有陰謀前清時己萌　貳趙爾豐率兵入藏番夷反對且稱藏地直抵卭州及聯豫進兵又斷其供給並沿途阻　倘非邊地有備藏事早經糜爛卽如上年夏間波密猖狂駐藏之兵敗退非有邊兵援應　人必致附和爲亂若改設行省編練重兵鎭懾亂薦守　境衛四川定西藏一舉而三善備此宜建省者二邊地東自打箭鑪起西至丹達山頂止計三千餘里南抵雲南維西甸北至西寧甘肅計四千餘里至少須置郡縣八九十處若無一定行政總機關綜挈大權川省距遠艱於遙制遇有變故遷師運餉倍爲疲勞兵至則降兵去復亂勢將永無寗日此宜建省者三邊地沃饒實爲未開天府設立郡縣以地養民以民衛地數年之後所徵糧稅足敷行政養兵之用此宜建省者四以上所陳四端原以拓邊清界建省殖民一勞永逸爲要養其利益不及枚舉明知開辦之初需欵不資然揆諸時勢誠有不得不然者且建省之後敎育實業交通及其他各項要政分別次第舉行人民漸集蔚成都市締造雖難收功至偉謹抒管見用備採擇如蒙允准照辦再由景伊會商尹都督昌衡張民政長培爵詳細規畫呈候核奪是否有當電請示遵護四川都督胡景伊叩敬印 
　　打箭爐電云鄂黎副總統北京國務院參議院各省都督成都省議會均鑒竊以鄉城肇亂川邊震驚達賴傳檄四方風動裏塘江卡貢覺等處相繼淪亡巴安鎭亦被重圍當昌衡力疾西征師次卭雅警報一日數傳昌都鑪城皆有岌岌不可終日之勢倘河口一失不復有出關之望邊北再陷數年無盪平之機是以星馳　鑪番己震驚即日盡鑪之兵先令出塞中路久困亂離要塞堅城盡入敵手應用重兵猛擊作爲本攻乃遣朱支隊長森林悉率驍健轉戰衝鋒先破麻蓋宗剪子灣西俄洛轟炸堅碉直搗裏塘又以北路蠢動之初尙未燎原出其不意　定匪艱乃出奇兵令劉督戰官嗣麟銜枚急走避實擣虛暗渡德格巧占昌都天佑皇漢所謀必臧茲旣昌都入手巴安圍解裏塘克復貢覺收回繼定三岩旋收同普三瞻白玉得以布防稻壩鄉城哀求降順川邊全境一體肅清現正取消各路土司派員分頭設治力保宗敎招納散兵乘勝進取時不可失邊內改流各處均已輸稅納糧邊外各地事同一律茲將碩般多改爲碩督府拉里更稱嘉黎府江達定名抽昭府各遣知事前往就職川藏萬里遙制殊難統一機關亟須建設查昌都介居邊藏之中勢成鎖鑰要扼咽喉以之控制兩方最爲便利現派妥員前往組織邊藏鎭撫府練兵一鎭第一次總長卽由昌衡兼代大局旣定再　大總統簡員接任惟鑪關以西地瘠天寒顆米粒鹽仰資內地全蜀脂膏術窮挖補茫茫前路乏食堪憂務望當軸諸公俯念西藏關係全國五色旗分共和即墜共襄盛舉協助餉糈俾昌衡窮兵深入不虞竭蹶且民國初基遠略當注重領土主權而昌衡撫輯長號尤不敢逍遙河上第以近接強鄰動關國際交涉匪易造正多艱昌衡請以生命當其鋒賴諸公亦以喉舌繼其後同聲急呼河山響應羣策並進全國增光千秋之業在此一舉除電呈大總統外專此電陳藉紓遠注不盡覼縷諸惟鑒原尹昌衡文印 
[武昌舉行起義紀念會續誌]  
　　鄂省擬於陰曆八月十九日舉行起義週年紀念會各省均承認派員前來叅列盛典各情已紀本報頃聞黎副總統徇起義元勳孫武等人之請以民國雖經成立內有黨見未能融洽外有蒙藏反抗獨立以致東西友邦尙未正式承認此次周年盛會與各方面深有關係必力求隆備以期收效於無形故飭於省城內外擺地鋪設兩大會場頃已擇就城外乙丙兩棧爲第一會場城內武備學堂爲第二會場而當起義時民軍入城之起義門與首先佔領之楚王台軍械庫均爲注重之紀念物己飭盛爲鋪陳凡奧略樓抱氷堂忠烈祠各處與各行政官署局所軍營學堂均須大爲粉飾務求壯觀大會場中設立演說壇幷陳列戰勝品各紀念物與起義諸人死難諸烈肖像所有佈置會場陳設幷預定禮節事務己委任胡子笏專辦業在官錢局撥銀三千元爲燈綵酒席費用查胡君前曾辦理湖北敎育展覽會武漢勸業奬進會南洋勸業會一切布置俱爲人所稱道今舉紀念大典關係中外觀聽非富有經驗之人不能措置合宜故委其專任籌辦俾收駕輕就熟之效現在湖南浙江江西江蘇廣東　省都督巳有覆電贊成届期派代表前來赴會不日必可到鄂昨黎公特飭將本府顧間　旁之房屋鋪設完善以備接待代表俾有賓至如歸之樂云 
[副總統軫念浙災]  
　　溫處鉅灾浙都督曾電請各省恊賑茲奉黎副總統電云浙都督鑒奉元電知巨浸成災良深憫惻鄂狀雖極支絀但義屬同胞亦斷不忍坐視擬即日籌匯洋一萬元以應急賑杯水車薪統惟亮察元洪心源巧印 
[鄂城試放新造大礮]  
　　漢陽兵工廠刻仿照有由保定運來之德國式二十四生山砲已經造成二尊又克虜伯廠最新製造異常靈㨗之十二生退管山砲亦經仿造數尊並由鋼藥廠如式配就子母彈開花彈應卽試驗其擊力速率究竟與德廠造者是否相同業由兵工廠總理劉慶因君稟請黎公核准於十五號將該新砲運至省城外南湖大校場曠野地方試放並飭駐紮武漢砲隊協標營官長以及各鎭統制協統軍事參謀處軍學處人員曁軍務司砲兵科員軍官講武兩學校砲術敎員學員一同前往考查研究自晨八句鐘起卽聞砲聲隆隆至午方止共放百數十出聞考驗得彈藥之力確遜於外洋砲身發熱度數則勝於德砲足見湖北所造軍械雖云可觀實瞠乎各國之後矣此次試砲曾先日由黎公飭巡警總監曉示居民人等以免驚懼乃不識字之徒與無知媂女聞聲仍多惶駭蓋由砲聲過猛不似尋常校操所放者之平和耳 
[黃河鐵橋又出險]  
　　本月十三號榮澤來信云十二夜黃河南岸之橋工甚爲危險初則北岸橋工第十三四五柱略鬆及至十三號辰刻南岸橋左乂鬆三柱當經工程師親往護救阻止車行嗣因車急過河赶用鐵柱保護午刻南北車勉強渡過而北岸之橋柱又斷其一茲據工程師言須三日始可竣工云 
[閩議會議决華僑借欵]  
　　閩省籌借急欵一節當經孫都督咨照臨時省議會議决在案茲將閩議會諮詢借欵答覆書錄後 
　　本會於本月（八月）二十六號接奉咨交籌借急欵諮詢案一件內叙查日前提議華僑借欵一案旣經議决先借一百萬元而華僑代表以抵押之故遂致借欵無着財政部又因催解京餉急電紛來無以應付加以比來各屬匪亂從事用兵旣須籌備軍資又當撫恤被災黎庶且軍隊出發更須預籌數月之餉並隨時添備軍械以期早日肅清恢復秩序總計臨時急需之用並前次預計之欵非二百萬兩不可應如何協力維持俾臻妥善所有應行籌借急欵二百兩務希於三日內議決見復等因本會當於二十七號提出會議交付全會委員會審查僉謂閩省貧瘠光復後度支告竭爲盡人所共知前次咨交華僑借欵一案載明用途係爲鹽政及鈔票資本金並發恩餉與還舊餉及整理軍隊業經本會議决分項劃定數目先借一百萬元並聲明以後如有進行籌備各事欲再借一百萬元屆時仍應咨交省議會議决今准來咨益以解京　及平匪亂兩項費用時期旣屬急迫數額又極浩繁一時難期籌此巨欵自不能不出於籌借之一途亦與本會前議决案所云再借一百萬元之主旨略相符合自應仍照借欵二百萬元議决無庸改元爲兩並確定就以上所列用途支配不得移挪惟來咨並未指定向借之處及借欵條件有無擔保現在雖急需巨欵而於借欵條件必須格外愼重都督爲全閩所信賴當能學畫周妥俟商偌略有端　將借欵條件及支配用途詳細情形交會續議閩省財政困絀固屬特別情形而外交上之危橫所伏以視他省尤爲岌岌願都督勉爲其難俾獲兩全之策是則本會之所深望卽全省人民之所託命者也須至答覆書者 
地方通信 
[湖北]  
　　漢口大火漢口大智門外負販小民支棚居者鱗次櫛比較前尤增本月十五晚六時某姓家因小孩病重求神焚燒紙錢飛焰燒及蓬壁登時火焰冲天又値東北風大作燒至二句鐘上至歆生路下至大智門一帶盡成焦土約計二千餘戶斃命者約六七人哭兒啼女之聲耳不忍聞當時漢口各保安會水管英捕房水龍均無從施救惟有在下風開機而已惟駐漢第二鎭及警視廳夏口縣分派兵警蒞場彈壓頗資得力聞次日十六叉有火警云 
[廣東]  
　　查報死亡警廳布告云廣州市每日死亡人數前己飭由各區警察按日塡報乃查八月分內據報男數死亡共一百九十四人女數死亡共二百一十九人其中遺漏在所不免嗣後應飭令各長生店每日務將售出死亡棺數切實報明本管區署彙同警察所報呈廳查核各長生店如有隱匿抗違即行逮捕嚴罰各警察亦不得如前疏忽致干懲處除通告外請即照辦 
[蘇州]  
　　預審代表被害商民代表鄭杏園等私改商會原報底册將各戶損失數目任意增減被衡利等四十餘戶延請潘承鐸律師赴廳起訴前日由檢察廳飭傳鄭杏園徐聯芳宓以善薛永齡等到庭預審據鄭杏園等供稱增減各戶均係本人自願有各該戶字據爲憑庭上即飭其限日將原據呈驗如無証據定行按律治罪刻聞鄭杏園等四出運動僞造各戶證據以爲立於不敗之地步一面並以重金聘請著名之大律師爲之辯護故各代表等依舊逍遙自在視若無事云 
　　花工把持棉花店把持花工干涉布業不准售賣棉花各節已紀前報現届新花上市蘇城各布莊所僱彈花工匠陸續來城上工詎零星自彈花店竟敢紏衆四面攔截迫令不受布業傭　前日在中街路郡廟前一帶軋住萬大及公正祥等布莊花司逞蠻兇毆幷將花司某某私行逮捕拘至臨時假定之花業公所吳縣隍城廟內羈押不放日內該花店中人聲勢兇湧恐釀劇烈風潮已由布業全體稟請巡警官廳設法維持未知若何解决也 
　　破獲盜刼吳縣鄉民沈長福同子渭根及雇夥等駕船由滬回蘇於九月十五號行抵崑山縣屬趙屯橋地方停泊過夜四更時分突有盜匪六七人駕船一號駛近後一擁上船將船夥人等綑住並將沈長福用刀戳傷立時斃命將船上大洋九元及小洋銅元等物一併刼去次早經屍子沈渭根等報請崑山檢察廳前往相驗一面由駐防崑山之蘇軍飛划第五營左隊正隊官陳德順君親率兵士四出偵緝旋即查獲此案正兇撑木排之小工倪小紅謝四兩名起獲原贓盜船當由屍子沈渭根等指認確鑿現己解送崑山檢廳聽候訊究矣 
　　請認炭稅蘇省炭商馬忻如具稟都督府請准承認炭稅等情奉程都督指令云查木炭一項光復後由煤商一併認稅前因煤商請减稅額當經指令將木炭剔出散收在案據呈前情應由蘇城稅務公所查照前令按貨散收俟收足一年以後彙核收數再行察酌辦理目前母庸認稅仰卽轉知遵照此令 
　　假輪巡緝飛划營統領鍾堯階君以各鄉鎭盜賊頻聞甚有大股盜匪截刼絲船信船巨案雖經通飭各屬駐防師船無分界域一體協緝尙恐緝捕不力昨日咨請淺水司令張連陞君撥假兵輪一艘親自率帶師船至各屬巡緝以靖地方而安行旅 
　　同敎興學同敎聯合會文牘科長達彩康君擬在蘇開辦回籍小學校呈請轉令通籌支配經都督指令云查地方公立學校應由民政長曁市鄉總董按照所規定之敎育計畫選擇校長委任辦理據呈前情旣無特別情形應聽候該掌管者察核母庸援案請由本都督轉令至小學爲國民敎育不宜於命令規定以外別設科目致妨統一應悉遵小學校令及小學校敎則辦理 
[湖南]  
　　木商爭執湘省所屬之辰沅永靖衡實等處夙以產木著聞每年販運出口利逾百萬前清時曾於常德及岳州之象骨港等處設立專局抽收此項厘金反正後因仍未解現漢　大興建築所需木料爲數甚巨販運出口者絡繹不絕前由駐漢湘省木帮總會電達財政司謂木料爲出口大宗徵收木厘宜擇合宜之地從前各厘局非適中地點不便商民請改設靖港德山及益陽沙頭但湘中商人則均謂仍以原處爲宜彼此爭執現已由財政司派員前往各處調查扶擇以免各執一是云 
[安徽]  
　　焚燬烟土皖垣西門外有鼎昌錢店兼營土業竟敢以無效運照包攬九江各土商赴滬私運洋藥三箱來皖比經禁烟公所稽查員與水巡巡官在招商　船查獲報由警察祁廳長轉稟都督即令將該洋藥搬至督署用鹽水焚燬同時有城內廣昌元記同生祥各士莊洋藥四箱亦被拿獲惟時各該土莊具稟都督以廣昌各莊所運之洋藥四箱係有營業運照非鼎昌之私運可比懇請發還以恤商本然柏都督對於禁烟一事頗爲嚴厲故不遑論其有照無照官運私運竟一律焚燬聞該洋藥七箱約計値價銀二萬一千餘兩似此雷厲風行則一斑黑籍寃魂或亦爲之胆怯也 
時評二（萍） 
　　天下之事理論與事實往往相左如孫黃者固吾國今世之大偉人其一言一動皆足以惹起世人之注意然苟實行家紬繹及之未有不適以見笑而自點者 
　　孫中山之發抒其鐵路政策以爲外人承辦之路四十年後可歸國家無價收還庸亦知外人旣承辦鐵路矣方將晏然據爲己有豈有肯令無價收還之理卽曰交涉合法條約縝密四十年後果可無價收還然試問鐵路機件運用四十年豈非買櫝而還珠耶 
　　黃克強之力持其反對借欵政策兢兢於香港津滬各富室藏金三萬萬兩爲國民不貧之證而以利用不換紙幣愛國公債爲指歸庸亦知全國中流亡載道鵠面鳩形之國民數且十百倍於香港津滬各富室乎况喚起其國家之觀念促進其政治之興昧者探本窮源責在敎育而顧欲以增加負担促之今天下寗有是理也耶 
　　噫嘻孫黃二偉人吾國民之所仰望者也而其言論丰采乃如是如是語曰言之匪艱行之惟艱吾以是知觀人之難吾以是知言論之與事實往往鑿枘而不相容 
 
 
 

Page 7

 
 
本埠新聞 
[豫備紀念典禮]  
　　滬西商團會會長呂耀庭黃杏堂魏連魁諸君以陰曆八月十九日爲武昌民軍起義紀念日緣於前晚在會中提議慶祝盛典當經全體會友贊同准於十九二十兩日預備彩燈千盞彩旗二百面目西門外萬生橋起迤西至肇周路操場止共紮彩牌樓三座至夜卽在操場施放燄火並演影戲推定幹事陳吉甫君布置一切其經費由朱鑑堂朱馥堂趙晋卿等各會友担任 
[請裁地用牙甲之說帖]  
　　市議會議員蒯旭人　請裁地甲改爲戶籍警察共鋪戶等向來所出之各種規費改爲地方稅即充戶籍警察之工食其所具說帖照錄如下查稽查戶籍爲警察職務之一端故東西各國往往於行政警察之中別設戶籍警察吾國戶籍自前清雍正間以地丁攤賦田畝以來久己漫無稽考卽有選舉調查不過爲一時之計現値肇國之初亟宜着手編查之舉吾邑警察雖云創辦有年然而多非土著欲責以稽查戶籍非特情勢隔閡並且言語梗格是反足以障碍進行維本城各舖地甲悉係住居本舖凡舖內居戶之遷徙人民之生死不動產所有權之移轉營業之邪正類能知之城厢內外有十六舖每舖以一正兩副平均計算共得四十八人擬改爲戶籍警察如不敷分佈可以尋常警察輔之但舖甲在前清時代隸於衙吏之下接充有陋規年節有陋規而反無相當之工食因之對於店舖居戶年節有費賣買有費租假有費此外尙有生日費門攤費等今衙吏之對於舖甲索費已一律禁革而店舖居戶歷來所出之費仍未革除應改爲地方稅抵作戶籍警察之工食化私爲公一舉兩得用献一得之知以備芻蕘之採尙希立案交議 
　　議員沈健侯君對於蒯議員之提議深表同　亦具說帖請裁牙甲併交縣議會公决茲將原稿錄下興利務先去弊靖亂必需安民上海自光復後商民交困已達極點民政長接任後改革差役陋習悉除惟有地甲一項亦在淘汰之列尙未計及未免遺留汚點業經　議員請改各舖地甲爲戶籍警察作爲急緊動議案經衆贊成本員對於此案亦有感觸憶及牙甲一項向無工食其責任惟經收牙帖稅而已共經收時向捐帖之行商隨征帶費增開報閉逢年逢節莫不有費在前清時年有省委查帖或因涉訟而牽及帖事者吊驗發還必經若輩之手需索少則每帖一二元多則二三十元不等其他山貨醃臘等行錢貨皆取尙有正副甲之生日年必二次名爲規例實爲需索與地甲同一性質地甲病民牙甲病商應請附案介紹到議希公决 
[溫州商會報告災情]  
　　溫州商會致上海總商會函云查永嘉自八月二十八二十九兩號暴雨颶風迭煽爲虐水勢滔天幾成澤國加之蛟水陡發山洪突溢致令邑之沿江一帶西溪林福驛頭數十村田廬牲畜掃蕩無遺男女老幼被狂瀾漂沒者蓋以萬計上游靑田全城覆沒人民物產隨波入海甌江江面號救之聲慘天駭地當蒙諸善士以重金募人救援遂救活災民五百餘人設所撫䘏並將撈獲屍身棺殮掩埋而該地人民逃避高阜得保餘生者則又不少但廬舍耔種一無存留相率來城乞食鵠形菜色慘不忍覩至沿江而上各村老弱無衣無食坐以待斃者尤爲可憫似此災情奇重災區甚廣設法賑濟非廣募鉅金恐難爲力救災䘏鄰貴會素具熱心前年湘皖等災滬上募金賑濟生肉白骨至今猶口碑載道敝地叨屬鄰省登山一呼定蒙援溺籲乞貴會慨任貲助廣爲勸募災黎幸甚全甌幸甚合將被災情形具函報告（後略） 
[拒却區董之無效]  
　　南區公民前因新舉區董臧　遜君兼任他事且未繳納本區地方稅特發公函要求另舉曾經巿政廳總董特開董事會憑衆公議昨即擬定覆函云日前接奉公函以臧君被選爲南區區董人地不宜南區公民不能承認等因並接臧君函以現辦稅務不能兼顧應辭區董之職等語總董等即於十八日開董事會專議此事當將公函及臧君辭函一幷宣布經各董公議僉云本届董事會預選區董係按照議事會修正分區辦事規約辦理查修正規約第二條載區董每區一員各駐分辦處辦事以本市公民由董事會預選五人交由議事會投票公舉以得票滿議員總數三分之一者爲當選按條文內預選區董旣不限以本區而臧君列席市議會議員本由地方公民選出自前城自治公所迄今被舉己有三次與望素孚以之入預選五人之列並無不合至議事會投票公舉區董舉出何人係屬法定市議會議員爲地方公民所同認則議會所舉之區董應亦贊同南區公函所請更舉一層董事會碍難照允再查臧君辭函以現辦稅務不能兼顧爲言非爲正當之理由亦難承允應卽分函答復南區公民並臧君等語即經全體簽名表决分別函復 
[日商交付鐵路借欵]  
　　贛省南潯鐵路開工有年因股欵不足工程遲滯迨至去秋民軍起義該公司經濟尤爲困難當由羅朗山君設法維持一面向上海日本興業社會商借日幣五百萬元現巳付過第一期計日幣三十萬元按市價七錢五分七五合銀二十二萬七千二百五十兩如數由駐滬贛省民國銀行匯至南昌第二期三十萬元亦交存民國銀行現聞該公司協理趙幼梅君己偕同本國工程師由滬回潯赶辦工程總監彭凌霄君協理羅朗山君則尙在滬與陳伯嚴君籌商進行辦法並聞新舉總理吳伯琴君不目亦須來滬接洽一切 
[揭明破壞議會之奸計]  
　　國民協會致北京大總統國務院參議院電云據本會閩支部函稱有人冐用閩支部名義揑電大總統舉閩議會議長宋淵源等爲民政長及各司實係設計離間破壞議會請電京聲明等語茲事關係本會名譽理合代達國民協會本部 
[縣議長通告開會期] 　　 
　　縣議會議長莫君錫綸昨日分布通告書云按照本議事會規則第十二條距開會十日前由議長用函牘召集各議員並移知民政長等語本届議事會現定於十月一日開會會議時間每日在午後二時至六時務請台駕届期先時到會以便開議除移知民政長外用特通告 
[道士歡迎張天師]  
　　城內各道院住持羽士曹劍華朱壽山邱淡安張仁照康孟然胡墨卿沈頌笙鄭雅蓀等定於陰曆八月十二日假邑廟萃秀堂開會歡迎張曉初天師其原因蓋以天師昨在關帝廟世界宗敎會會塲宣布道敎總會簡章各羽士擬卽討論辦法担任組織上海道敎總機關部以維宗敎 
[朱裕亭語無倫次]  
　　寗波人朱裕亭私刻前清宣統帝號木質僞璽一顆在巿招謠經南市裁判所查獲到案迭次訊供未結遂備文將朱亚僞璽解送民政署請爲訊究在案昨經吳民政長提案硏訊朱語無倫次似患神經病判朱及抄出之僞璽一方金戒一只銀洋一元銅元六枚併發地方檢察廳押候派員豫審核奪 
[中華布衣會之發達]  
　　中華民國布衣會自設總部於本埠新閘橋浜北南川虹路一百二十八號以來入會者甚形踴躍承認組織幹支分部者如滇鄂湘寗豫贛等省屬均己有人擔任並聞寗省各縣現在進行組織者竟有十餘處之多可見宗旨正大辦事得人自得大多數之歡迎也 
[浦巡營不洽輿情]  
　　鹽捕中左兩營營長徐人驥吳樹滋二君因奉蘇都督命令在閔行及滬南兩處設立營部添置划船查緝私鹽現甫開辦旬日而閔行商民及該處浦灘船戶等之興情尗洽己齟齬茲爲滬防全軍李統領訪聞以徐營長等辦理緝私係爲整頓鹺務杜絕私販起見事屬因公豈容抗阻除命令駐紮閔行之滬防第四五六等各營隨時妥爲照料並飭帮同查緝外一面親自前赴閔行婉勸船戶商民勿得抗違並請該鎭紳董妥爲勸導 
[國民共進會定期開會]  
　　中華國民共進會係靑洪兩帮組織而成該會定章自經共進會成立之後靑洪兩帮即不得再行放票以及設立碼頭等事茲經該會發起人黃克齋訪悉近仍有人散放票布私設香堂另設碼頭殊與設會本旨大爲違背爰特分發傳單邀請各會員於本月二十四號假座斜橋湖南會館開會硏究取締方法以臻妥善 
[救火會演戲籌費]  
　　華界裘江橋一帶近來屋宇連雲人煙椆密惟遇有火警西人不能越界赴救星星之火每致燎原閘北市政廳有鑒於此移請該區徐宇君組織救火會成效己著茲由會董區吳梁兪諸君發起演戲籌欵於二十二號午後請新新舞台各藝員排演好戲凡有周郞之癖者幸勿交臂失之 
[請認紗稅之指令]  
　　紗商泰昌祥陳明鎰益錩孫景賢具稟都督府加認紗稅請予核准包辦經程都督指令云呈悉現據上海稅務公所呈稱紗業公所每年認稅六萬三千五百八十元當以此項紗稅如歸本業團體承認自是正當辦法惟現據該商等承認每年紗稅銀七萬元核數較增已令該所長轉致紗業公所勸令每年照繳七萬元再行准其認辦該商等以少數商人出爲承認恐未必全體允協且據陳明鎰續呈請予摘退前來所請應母庸議此令 
　　又陳明鎰以孫景賢揑名具稟加認紗稅請予摘退等情呈奉　都督指令云呈悉已於陳明鎰孫景賢合詞內明晰指令矣此令 
[靖航保商會記事]  
　　本埠靑島等各帮沙寗各船商近以潮河等處時有海盜搶刦 
　　船是以創設靖航保商會編練海團備械保護並請蘇都督命令鈞和兵輪帮同遊弋在案茲奉程都督指令以鈞和兵輪須歸軍界差遣旣因海盜橫行應准撥給新祥安兵輪以作該商會查緝海盜之用等因惟聞靖航保商會因新祥安船身祗有四丈八尺不能遠涉重洋不合海洋捕盜之用且查鈞和兵輪昔年確由船商製　有　可稽以商有之輪作保商之用較爲合理爰乂呈請程都督准將鈞和撥還保護船商以符原案未知能達到目的否又聞靖航保商會所置沙船四艘現己定名金順源爲元號金聚源爲二號金德源爲三號金和源爲四號並己商由虞洽卿君　置六米立八口徑之德國新式快槍六十桿配齊鎗頭刺刀皮帶子盒等件操衣號帽亦經備齊由該會發起人謝志謙君等定期九月二十三號先飭元二兩號沙船之水手學習體操以王家碼頭內之王家壇基地爲操場一面商請鈞和兵輪督率海團出洋遊弋以資策應 
[敎育會員遇盜]  
　　邇來各鄉及浦江一帶商民迭遭搶刦　　防李統領嚴飭水陸各營查拿並飭鈞和兵輪往來游弋在案前日（即十七號）上海敎育會職員程君英越因事赴松僱舟行抵華亭縣境之得勝浦突來盜船一艘盜匪十餘人各執刀械爛阻去路刦去洋銀衣服首飾等件估値洋二百餘元搶畢各匪仍乘原船而逸現由程君開明失單就近報請駐紮閔行之滬防第四五六等各營趕速陋緝昨各該營長楊吳師三管帶己備文轉報李統領通令所部水陸各營及探訪隊等一體查緝矣 
[寰球中國學生會開會演說]  
　　前晚八進寰球中國學生會開演說會請前工商部長王正廷君主講先由主席黃翌昌君報告開會宗旨次推王君登壇演說略謂現在中國有樂觀有悲觀去年武昌義旗一舉歲未及半共和告成較之美法二國從前革命時損多少生命財產不啻天壤之別此之謂樂觀今共和成立而政府擔負極重財政困難外人乘機而起侵略主義民團岌岌可危此之謂悲觀然政府與國民有密切之關係欲造成何等政府須先論何等國民警之於表國民猶空氣政府猶水銀空氣寒則水銀　同一理也如今日者吾國民宜恊力進行互相聯絡各以公德爲重母偏母私各盡天職斯眞爲強國之基礎又舉泰西各國從前改革之大略　　述之以相印証衆皆鼓掌不絕末由黃君翌昌答辭道謝並述王君於去年革命時奔走南北　經苦心均係實行公德之效驗詞畢已　 
　十下矣遂　 
[強盜又犯姦拐]  
　　盜匪蔣長生（即林阿囝）曾於去年秋間紏黨夥劫宜昌路同盛米店內値洋一百九十七元之衣飾逃逸其黨王阿三李阿大已經公廨逮案訊實判王押西牢五年李押三年餘盜在逃未獲茲蔣長生因奸拐甬人徐大恒之妻陳氏由探拘獲並抄出手鎗一支押候查辦在案業經捕房查明前案於昨日帶問李阿大等解廨質訊據蔣供稱現充當民軍與李等並不相識實遭誣攀孫襄讞命將李阿大帶案質明搶刼同盛米店共有十二人係蔣長生爲首孫君得供商之英哲副領事判李等仍照原斷還押蔣押西牢五年手槍充公 
[押店請追當本之周折]  
　　公共公廨定章凡押店収押竊贓當本槪不追給曆久奉行茲有同濟等押店九家迭次具稟公廨請准援照典舖成例一律辦理未經批准昨晨該押店等公延葛福來律師到廨重申前議請爲核准關讞員商之英康副領以押店收押各貨往往與物價懸殊不能與典舖相提並論且此事曾與德領師君函商未决究竟是否可行候函請各國領事並領袖比總領事商明意見復到再核 
[抵制汽油之方法]  
　　汽油一物其性之烈甚於硝磺偶一不愼施救不及代理英美總巡麥高雲君有鑒於此以此油係汽車上應需之物偶不經心非當危險硏究救治方法惟沙泥木屑及舊棉衣可以抵制現擬刷印傳單通知各汽車行以及家有汽車各戶嗣後着於車內預備沙泥木屑各一小箱如遇油汽炸裂即將沙泥木屑等撲滅俾免危險 
[張壽鏞交卸稅務]  
上海稅務總公所所長張壽鏞君現奉浙省都督朱介人君調往該省派委財政司長之職所以稅務事宜即經蘇省程都督改委辦理無錫稅務之孫泰圻君來滬接辦當經南商會發電至浙請朱都督另行委派未蒙允准以故張君己於昨日赴浙接任孫君亦即到申即日視事 
[裁併科員問題]  
　　上海市政廳各科員由議事會提議分別裁併業己議决呈交董事會核議施行惟閒總董擬於日內知照各科辦事人員先行會議再請董事會核奪 
瑣聞 
[城內]  
　　民政長批示○民人高雲生呈批前呈一再明晣批示爾猶嘵嘵不休何以不明事理一至於此至稱該處附近尙有別姓坑厠如爲居民衛生有碍自應分別遷除候即查明辦理母庸爾藉端牽涉總之爾之坑厠業已塡拆萬無回復之理仰卽遵照前批講求公益勿再多凟切切此批 
　　地方審判廳刑庭批示○日信洋行呈訴對於不服决定之抗告批對於駁斥無上訴權決定之抗告訴律上並無明文規定惟茲事關係解釋法律仰候提出意見書遵交抗告審判衙門核辦可也此批 
　　第一初級審判廳民科批示○張崇高呈請寛限批狀悉查此中陳松甫樓心如共同訴訟經地方審判廳判决該民對於陳松甫之債務據稱已爲一部份之履行何獨於樓心如之債務不爲全部之清理所稱社會上習慣債務可以猶豫履行該民何所據而云然豈己經判决確定之債務尙有猶豫之餘地耶又稱民律草案第一條注意於習慣查條文載明民事本律所未規定者依習慣法豈民律草案無債權債務之規定而該民欲用習慣法耶至執行章程廿一條載明敗訴人供出相當之保証申請暫緩執行者執行審判廳酌於相當之期限令承發吏暫緩執行該民如能以相當之保証正式申請自可照章給與相當之期限如徒以空言塞責希圖延宕本廳惟有強制執行以爲本案救濟方法狀案引用條文斷章取義拉雜支吾實爲訛謬所請寛限履行之處不准並斥此批 
　　押追上忙○廿六保六圖地保葉書卿因短欠本年上忙錢糧屢催不繳昨由吳民政長諭飭催征吏將葉捉案委主計課員朱福田君代訊葉供並非花戶短欠實係自已虧短求請寛限判葉寄押警務所追繳如延比追 
　　加利奉還○李琴香於前清宜統元年十二月間價買永卿田畝成交之後應繳學費及完稅過戶等費悉託廿八保六圖地保包鍻卿經手迄今數年稅契尙未交下故於前日投民政署稟控當奉吳民政長准詞飭吏將包提案委主計課員朱福田君代訊原告李琴香請代表金仁其到堂伸訴前情請爲究追質之包錫卿供認代完之費呑用不諱朱君判包罰洋五十元充善堂經費所有代李完稅等欵着即如數交出並具改過結斥釋 
[南市]  
　　情節支離○在閘北開設宰猪作之　阿銀前晚扭伊妻梅氏至南區控被私取洋六百元鈔票洋八十元逃至南市現在茅山殿後顧嘉興家尋見請究氏稱與顧姘識巳十餘年現忽另行娶妾被棄凌虐是以回至家內旋在身上檢出金飾六件區員以事甚支離即命移送警務所審究 
　　客棧賣烟○王家馬頭東來小客棧容留寓客私吸鴉片且又未註循環簿被東區區員訪悉派長警往查獲住私吸之毛孝思及松江婦人金陳氏張陳氏姊妹並搜出烟具兩副連同司帳人鍾葵卿拘解裁判所提訊旋由申大麫粉廠茶房陳枵泉投稱兩鍾氏俱係胞姊請爲給領判陳覓保具領毛呈明烟照姑寛開釋押候究罰 
[閘北]  
　　交還寡婦○朱周氏控顧裕宗奸拐寡　沈氏業經孫所長判顧押交在案昨日顧將沈氏交案求釋判押候核辦沈氏交其姑領回管束 
　　限期還租○王家宅居人王泰氏投裁判所控告租戶王黃氏王福康母子積欠租洋七十五元不還昨經孫所長傳王福康　案訊供無力歸還判交保限一月清理 
　　找價管業○胡才寶控李妙發抵地不贖一案昨經孫所長傳中証吳國香到案証實判原告再找洋七十元給李具領地歸原告執業 
　　劃扣借欵○李榮華偕中衛何氏控蔣有田借洋二十元不還昨經孫所長訊得己在會欵內劃扣途判將案註銷 
[公共租界]  
　　藉端行騙○陳妙生控無賴周瑞生與在逃之許德成串同以敎變戲法爲由在福建路四百九十三號茶館內騙取飾物及銀洋三十元昨由捕房將周拘解公堂訊明判押西牢九月仍飭查拿許到案訊究 
　　私設總會○蔡和雲在浙江路二百六十號屋內私設總會聚賭抽頭經老閘捕房捕頭偵悉前日派探往查屬寔於昨日將蔡連同賭具一併拘解公堂訊供不諱判罰五十元充公賭具銷燬　　追還婢女○皮匠陳德裕誘拐新閘大沽路昇源押店內之十五歲婢女丫頭至閘北天保里串同吳桂合希圖價賣經二區巡士查獲報知該店主婦衛陳氏訴由捕房派探將陳拘解公堂管押在案昨由捕房將吳與該婢移提到廨即經關讞員會同英康副領事訊悉前情判陳押西牢半年吳押三月該婢交其主母領 
回完案 
　　領回女孩○王阿三王小山韓德生張子劉裕廷與在逃之楊煥文串拐老朱家宅六百二十五號王瑞祺家十二歲女孩桂貞價賣與南市十六舖地方得洋十六元分用被控由探將各人一併拘解公堂訊押限交桂貞並提楊併究在案昨經中西官復訊一過姑念已將女交案從寛判兩王各押西牢半年張押四月韓劉各押三月女交其父領回仍飭提楊煥文到案訊辦 
　　驟難判斷○宋根生控沈玉樓抵單不贖一案昨經公堂復訊據被告供稱前奉斷繳銀一千兩實因無力故由原告將地拍賣得洋一千七百餘元照斷尙有餘銀請爲察奪原告投訴尙有每月一分五釐利息在內判被告還押候原審西官英副領事翰君假滿蒞廨復訊核奪 
　　代表未到○英商甘樹控鄭華華不遵堂諭將所斷賣地定銀七百兩繳案昨由捕房將鄭傳案請追中西官以原告代表律師未到判鄭交保候訂期會訊 
　　房產推債○英商怡和洋行控方傳鴻不理往來銀兩一案昨經公堂傳訊先由原告買辦陳華平投案請追被欠銀二千一百餘兩訊之方認欠屬實並稱九江蘆山牯牛嶺地方有房屋十六間値價三千餘兩托萬年連代管現愿將此項房契交與原告作抵中西官會商之下判方押候函致九江民政署查封房屋以便變價抵償 
　　乘隙偷竊○前日上午有匪徒四人同至四川路黃連記小錢店內以兌洋爲由一人混入店堂將　上所置洋鐵小箱一只並洋一百六十元竊去迨經店中人覺察均已逃逸當即報請總巡捕房飭探偵緝 
　　奬勵巡捕○英美捕房管理華捕張正巡官於昨日午後在總巡捕房考試各捕房華捕英語擇其優者每月酌加辛資洋一元以資奬勵 
　　量才器使○總巡捕房一千零九十三號華捕昨奉張正巡官諭與匯四捕房一千一百八十號華捕對調辦公又新招之四百三十四號華捕王阿林八百七十一號華捕許子順昨日亦奉張君諭往戈登路敎練所學習警規 
　　　傷老人○新閘陸家廟鄉人林阿兆年己古稀前日行經英大馬路被某西人之馬車撞倒跌傷肩背等處　由華　　至老閘捕房轉送仁濟醫院醫治 
　　鄉女自由○鄉婦談董氏昨扭未婚姪媳名桂寶至捕房控　李阿四併識賃居狄思威路請爲究辦桂寶供情願從李决不回鄉捕頭斥退不理 
　　重人樊籠○鴨綠路二十七號廣東妓院妓女王三妹因不願爲娼私自出外被鴇婦王阿桂在途尋見扭控捕房經捕頭詢明分別斥釋 
　　拋棄病孩○昨有四五歲之女孩因病被人拋棄於武昌路弄內由捕查見車入捕房轉送醫院療治 
[法租界]  
　　法　回滬○法總領事喇伯第君因其妻子在北帶河避暑前往招接曾誌前報茲悉喇君已於咋日挈眷乘坐公司輪船返滬　　好爲撫養○寶興里居民井陸氏前因將其嫂氏寄養之八歲女孩阿大凌虐由衆隣告發經公堂聶讞員判氏押捕房四月阿大暫留候其生母具領在案茲孩母聞悉後卽報公堂求請給領聶君詰訊頑訛准卽給予領去好爲撫養 
　　貪小受罰○老虎灶主錢金實因工部局灑水馬車停在門前吸水乘間私取車中之水應用爲捕瞥見將錢傳解公廨請究錢供一時貪便自知不合求寛聶讞員判罰洋三元充公 
　　性命可危○昨晨十一點餘鐘有某姓八歲男孩由塾中放飯出外行經東新橋南菜巿街口適有某號電車馳來不及避讓致遭　倒碾傷後由捕房飭送醫院救治聞受傷甚重恐有性命之虞云 
時評三 
　　驗疫爲何障人民生命之要務關係實非淺鮮我國於此等事向不注意茲揭錄友人來函於左以供我國人反觀之鏡 
　　此次赴日因爲期匆促擬乘英公司船嗣知該船只賣頭等而價甚貴遂往日本郵船會社見柜上寫出一牌言明二等三等客須在長崎港外停船三天唯頭等客檢疫後即可上岸豈知昨晨抵長崎後醫生來驗須每人出一大便由船員各與一玻璃盒令便於內二三等及水火人等亦然頭等所便宜者只先將去　查耳弟病後尙未十分復元一日夜不食肚中空空如欲求一些糞汁竟不可得直至午後吃藥始出便一次船泊港外時又大雨水聲山影無一非引起旅人煩腦今日午前十時半醫生又來正式驗病大約午後三時頃可許上陸然無緣無故虛費此三日光陰在日人之意未嘗不善公務所在自不肯輕忽弟於此又增一層感慨我中華民國衛生智識不知何日能　達檢疫之舉並關國權又不知何日能如各國之設備周密也 
[來函]  
[漢陽鋼鐵廠工師盧成章致黎副總統書]  
　　副總統先生鈞鑒前日由曹亞伯君介紹蒙召賜　談論傾懐深荷優待銘感之忱無時或釋臨行又蒙奬給實業　譽願問徽章高明厚意却之不恭祇得遵命拜受容圖　勵　効自知年輕議淺經事無多學雖專而實騐不足志雖切而閱歷欠深今幸獲我副總統有意培植俾學生可以歐西知識輸人我神州祖國取人之長補我之短以圖挽回權利而求自　行見中國實業日新月盛庶幾策貧至富轉弱爲強期與泰西各國並駕齊驅成雖不敏義務所在天戰攸歸斷不敢放棄於萬一也今口　共和政體告成伊始國民圖治之心固已熱度甚高然虛抱　　而不等實力以爲鞏固根本地步尤恐於國是鮮有裨益觀近世文明史鑑泰西各國所以驟臻強盛行於實業是　英法先進德美追　即我鄰邦日本以蕞爾三島灌輸物質上之文明進化今亦居然稱雄東方然則我國前途舍此將奚　耶化成　所以就正高明而樂與觀成者也今據管見所及進陳三說以　　　未識有當鈞意否也 
[上海警察同學會函]  
　　敬啓者貴報前載閘北四區區員沈　觀得賄呑　本會會長趙以權張桂榮以名譽有關擬令出會一節查沈區員得賄呑贓閘北行政長官正在查辦實在與否尙無確　惟本會旣未派人　查更無曾長擬令出會之言希請登入來函一門是荷上海警　同學會啓 
 
 

Page 8

 
 
　 
[牙科醫生徐景明敬告有牙患者]  
敬啓者設本醫生牙科醫局於上海　十數年海內宏達惠顧　牙補牙續牙及延治一切牙患均到手奏效膠　賜額贊許登報頭揚巳指不勝風滿清季年商部奏　　洋考察各國商務時牙科內事多田敝學生等料　以致諸君光顧待招　未週卽鑲補亦　或未妥殊深抱歉現今醫生常用駐局凡有　賜顧無論冨貧一體親自接洽本醫生號世爲心又蒙伍總長廷芳王督芝祥徐督紹楨王督人文溫交涉司宗堯登報頌揚聲明減價祇照舊價七折俾　雅誼面免向　再敝局常有夥計辭退學生被黜保無籍本醫生名義在外招搖或命名近似藉以影射漁利恐諸君誤爲所惑貽害不淺爲此佈告有牙患者請　臨上海英界四川路四十號徐景明總醫局四馬路嶺南樓隔壁景明分醫局除此並無分支別認明門牌庶不致悮 
[安徽旅滬同鄉公鑒]  
啓者本同鄉會日前分送筋章諒　同鄉葉君均已邀閱茲擇於陰曆八月十二日一點鐘假三馬路太平坊第三百六十六號為會場開成立大會選舉正副幹事評議職員及公決一切事宜除已分佈知單外恐未周知特登刊神申兩報屆時務請我邑　請同鄉　冗惠臨以　不遠幸甚 
[陳積棠啟事]  
昨接狄梁生大律師函稱胡君明均托江君　生委任本律師辦理訴訟各案尊處亦欠胡明均銀三千五百另六兩零限於十日內設法履行　訂期枉譚均可如逾期不覆祇有代理訴訟云云閱之不勝　異查清光緒二十一年份表妹胡　氏曾陸續存銀千餘兩當時立有　記摺一扣旋在光緒二十三年由表妹如數收清存摺卽行銷　此後並無存欵往來除將以上情節函復狄大律師外特此登報聲明 
[中國醒了]  
能增君之進欵者其唯此機乎　無論住之遠近 
君亦欲學他人每日賺三元乎 
本公司甚願教授如何用法 
並常川請君爲公司工作 
今日來函或本人前來公司索廣告立卽可得惟祈說係第五十號英商捷足製襪公司上海廣東路十九號 
[請看來函]  
英商捷足製襪公司台鑒收啓者月前由貴公司購得第三百六十三號製襪機一部未及一得其之久即能製襪日昨將製成之襪送交貴公司驗收當承發給工資概如　貴章程所定毫無留難等事便見　貴執事辦理公實相符聯書辦數語以表謝忱順頌時安上海女士張寶雲謹上 
中華民國元年九月一日 
[餘姚臨山兪氏修譜廣告]  
竊我俞氏自明季景泰間始祖諱長瑞公由新昌告密在餘姚之臨山衛爾時衛城一族丁口緊盛後因倭亂散處四方原譜遺失迨有至前清熙問五世視元伯瑞伯二公修葺之未幾道咸年間洪楊起　又遭兵火譜復殘缺今已閱六十餘載擬續修譜系如我兪氏子鼻遷居　方者　即開明諱號配聚生卒慕宅速來臨山衛城內本宗祠報告可焉如函寄餘姚臨山街槐德堂藥材兪月川或寄上海北市吉祥里公升泰兪子巖以陰曆九月底為止　餘姚臨山兪氏族房啓　內 
[俞氏修譜採訪附告]  
嘗考我俞氏四世祖泰生公號謹羹前清初年任海門衛者守又四世祖我存公號學澗同遷居杭州五世祖功伯公　鼎腎成他公號啓腎同遷居寗國府　沚十一世祖寶琳公號月　遷居京都因年　代遠不便探訪如該三處有後嗣請即速來接洽乃盼 
[新到金冠牌皮酒]  
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[上海鴻發客棧開張廣告]  
邇者交通發達行旅如雲往來南北者莫不欲謀潔凈軒敞之客庽以駐足也本棧主人有鑒於此特在英界三洋涇橋堍創建三進高大洋房一所前沿馬路右帶河浜構造精良裝璜華麗連環駐所相對天階走馬樓臺四通行徑種子高聳空氣輸通凡凈窓明陽光直射分列客房官房特別官房共百餘聞并招待室會客廳大菜間閱報處等無不具備而樓有太平梯地有太平門旣禦不測復便通行此本棧構造之特色也更　稼私新式陳設精良西式鐵床被褥均備洋木器具椅桌無塵電燈汽燈恍如夜之天電話電鈴眞若縮地之法此本棧陳設之特色也至於熱茶熱水茶房人等無不伺候週到中餐西餐廚司　味均冊適口充腸　貴客各埠往來皆有聯號接應招呼南北輪船更備妥伴隨船接客各埠碼頭亦有妥伴照偶行裝代購船票報關上稅格外相宜飯餐房資尤極克已此本棧招待之特色也茲新屋落成業於陰曆七月十六日開幕特再佈聞 
鴻發棧謹啓 
[開辦萬國儲蓄會之特色　有志儲蓄欲得極大利益者看]  
集一狐腑可以成裘積一簣土可以爲山故談經濟者貴乎開　之源尤貴乎節財之流此儲蓄之名詞所由來也夫儲蓄之利益固人盡知之矣而要皆儲蓄於銀行或人壽公司計本取息之外　無特別之希望殊不足以引起國人之觀念況乎銀行有長期短期之分茍有急需未及期滿不能支取至人壽公司雖具有儲蓄性質而平時有付無取亦非付至期滿不能收雙方之効果本會有鑒於斯愛集中外　商組織新會　由法國政府　可注冊復經駐滬法領事批准開辦無論華洋人士均　自由入會每全會認定會欵洋二千元由本會挨號給執會單爲還（或認半會或認四分之一均可）分十四年繳付按月　十二元零給收　為證本會即將　戶月繳之欵以七成半存儲銀行生息以二成半按朋開各會戶號彩一次迨會戶愈多則彩頭愈巨百倍千倍之利不難猝度至期滿後除付　本　外另有餘息分潤即使繳欵尙未滿期茍會戶有不願羅續檄付者　會亦可將應有本息照本章給還總之本會宗旨希望而日後又得大宗旨實為利益會戶起銅陵故所訂章程於會戶一方面非常便利似此辦法每月即有無窮之希望而日後又得大宗之儲欵兼　並　誠爲本會之特色欲知詳細者請至法大馬路第六十九至七十一號本會辦事處索　章程分文不取外埠函索請開　住址卽可寄奉現定西曆九月五號　欲利得極大利益者務各踴躍入會也　電話三九二九　上海萬國儲蓄會謹白 
[江蘇銀行廣告]  
本行資本客定一百萬元已集足現在推廣營業已於蘇州無錫常州鎭江揚州等處設立分行及分理處專辦銀行一切應辦之初事如存欵貸欵以及匯兌押匯等項均可承辦特此佈告惟希　公鑒 
[聚記批發總所告白]  
本號經理浦東洋涇聚與聚春聚泰三廠膠布工料堅實花樣齊全定貨準期價目克已紳商光顧請至上海北市鐵大橋北大東船局東首本號接洽可也 
[包愈吐血永遠斷根]  
久違她名京都天寳齋秘製吐血神效藥膏靈騐非凡謂予不信一試便知 
吐血一症皆由身體虛弱或咳嗽而傷肺而其病原尤在憂　思慮過度日久不愈致成癆療性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發　在　　　肺止哮化痰眞治吐血之天下第一良藥也若有虛言神明共鑒每大盒四元小盒二元先試二元亦可○假冒甚多　者認明　遠埠函請原班回件信力自給　鋪分上海二馬路西鼎新里 
京都天寳齋啓 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[善除要害]  
予荊妻七月中浣患染喉痧咽喉腫　痰多擁塞週身發熱飮不下喉痕苦異常連日請醫診治各　柬手時靈一時危在旦夕由鄰家引荐中虹橋東貴方口壽同春榮號內程卓階君診治即時洗痰吹散隨醫隨效連治三天全愈復原　先生術妙丹靈藥到回春真喉科之聖手也予銘國再造愧無以報謹登報嗚謝卿表徽忱又為患喉癥者鑒俾得脫除要害也 
虹口恒昌祥機器　四明張延敬告 
[中國青年會半夜學堂緊要廣告]  
我國商界中人大半不請商學致不能立於優勝地位蓋商業上以商學征簿記打字三科為不可少之學問於此三者茍　一　即可得優勝之位置最豐之薪水凡稍具英文程度者即可來堂　習此外又有法文德文亦為外交上商業上必城之學問餘若國文英文國語等各種重要科目無不悉備有志求學者豆腐腦即日來堂報名取閱章程運恐額滿見遺幸母自誤特此佈告 
[壯陽益精　種子大力丸]  
此丸重用海狗腎參茸等貴　品製煉而成專治男子精力衰弱陽事不舉諸虛等症一服此丸乾剛立展身強似　　男子壯陽種子聖藥也每盒一元 
上海　錦里廣東杏濟堂啓 
[（兒科第一）萬應回春丹]  
耑治小兒急驚五　痰厥　癢抽搐寒熱往來氣喘傷風夜啼吐乳疳積等症藥到回春每丸一洋角上二馬路畫錦里日鐵拐老為記 
廣東仙壽窩啓 
[虹口三元宮西首順安里　山月番菜館]  
公司大菜每客龍道加水菓茶點鮮洋半元禮拜六　仍備鮑魚湯蚱鷄蝦即日起仍增五洋生妙牛肉蛋取菜每客三角半日肉加洋一角新東美　東洋美女侍應週到敬請各界諸君嘗試須認明紅磚洋房便是 
[尋人]  
本月初八走失男孩一名福生年七歲身穿藍色襪黑布鞋上海口音倘有各貴局捕房仁人君子知風　信謝洋五元送到加倍決不食言失主住　在上洋城內火神　西首五十六號門牌便是 
馮姓告白 
[（遺失派司）]  
一千九百零七年二月二十號太古行　Moyun船進口嘜頭3350.73上海關號頭397164330計燈心絨博士上四箱報過十箱還存十四箱計一百四十疋未報該派司早經遺失已向江海關聲明作廢 
受禮司洋行啓 
[尋孩]  
八月初九日早晨走失小　陸三喜年十二歲黎里口音血長耳聾身穿格子布棉襖柳條布祖國黑布鞋白襯其母陸媽在潘家幫傭有人知有下落者請送至西門內西倉橋十號門牌徐宅酬洋二元俾得母子圖聚造福無量 
[惠羅　各種歐西家用磁器大發聲]  
此禮拜內本公司特將各式歐西家用磁器減價出售　計開 
餐具全套售洋五元五角 
茶具全套售洋三元正 
磁盤每打售洋一元五 
茶壺每把售洋六角 
茶杯茶船每打　售洋二元正 
幷有各式日用磁器不及細載祈來一閱便知 
倘蒙賜在祈早駕臨遲恐不及本公司各店司均能操中國各省語言祈勿因言語扜格爲幸　本公司在南京路十三號 
[化州橘紅寄售]  
余宦游浙省道出申江帶有消痰止咳平喘順氣真賴家園橘紅百餘盒托上海拋球場北首杏林軒資號代售每盒一元如係假貨包可退換廣東貨州李文沼啓 
[（謹防欺騙）]  
今有匪人捏造圖章在外冒取銀錢貨物除報捕查究外望各號　勿受號　勿受其　弄特此佈聞 
義記洋行陳志方啓 
[（三日全愈）珠珀五淋白濁丸]  
本藥房秘製各種毒門精益求精非市上林立可比惟白濁丸最精獨步家藏奇方配製此丸專治紅白二濁功效神速服　癥一服此丸立刻小便　通消則一盒　則二三盒包可三日全愈每盒洋一元○又秘製十寶搜毒丹每瓶洋二角○珠黃下疳散每瓶洋七角 
上海三馬路小華園斜對過鍊雲藥房謹啓 
[（救命良藥）]  
京都同德　　移白克路　　園大洋感製蒙格外考究　人遵往例以洋六元購救急良茶一千包分送　病凡週時癥均有起死回生之效爰潛心數嘗以告同志 
茲心子　白 
[（招請買辦）]  
本行欲聘請買辦一位遂帶費本俸金重　利益最厚如欲意者請至本行面議可也 
廣東路十五號美星漆行 
[續嗣聖藥　男子九醜丸]  
何為九醜如陽痿不起夜夢遺精逢　不舉舉而不堅臨床陣退縮入門卽洩動散無珠見色流精腎虧精滑此則是也患者非獨子艱更防夭壽惟此丸統能治之屢試屢驗近多假腎賜成注意每瓶一元　料二元若用雙料取效更速另有○秘傳婦科調經種子丸○立止白帶丸第盒一元上海大馬路盡錦里東首方才東保太和啓 
[（俗慮全消）]  
海上消聞樂地其為四馬路得意樓首屈一指早茶送看日報晚茶　　咸氣　　週到令人百慮為之全消清心 
[新開鏡戲園聘到紹郡第一]  
花旦陳連發老生小鳳彩二花面彭悅來現已到申擇吉登檯 
[（徽甯同鄉注意）]  
本堂向章凡同鄉進堂之棺必須由堂夫收殮係防一般　非病歿者藉可報告另厝用　界限查近來竟有先幅土夫棺殮而後報堂扛抬者設有生死不明如何查察不免破壞堂規今經公議以後旅居本埠同鄉如有不經本堂所　堂夫收殮者該柩不準進堂倘有互相隱瞞私抬清弊一經察出分別議罰革除不貨以防弊混而維定章用特登報布告俾衆週知伏維　鑒諒 
微甯思共堂謹白 
[（失票莊票）]  
今在途遺失盛澤晉大寄申長盛匯票一張係　厚康支申萃康莊　九十三號陰曆八月初十期私服洋一百元此票已向該莊聲明作廢望各寶莊行號切弗收用特此佈告盛澤正源局啓 
[遺失餘單告白]  
美冊一千三百二十七號契地之南有餘地五分九厘九毫係批銷方單內之餘地現因遺失用特登報聲明以一月為限過期即將此項餘地添併入契以後如有該單出現即作廢紙無用　美署告白 
[簿記學者待聘]  
茲有精通西國新式簿記學者在西國學堂專科得有最優等卒業文憑近在美商洋行為總司賬之職願於公餘之暇教授學生或代人設立賬簿等類所有一切詳情可函交申報館轉致可也 
[老太古公司]  
倫敦崙格西火陰公司　柯里仁火險公司　叭喇定火險公司　雙哈其火險司勞公司 
[家定火險公司]  
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[乍浦路四十五號　寶亭英法番菜]  
本館開設數年荷蒙中外紳商惠臨久已膾灸人口公司大菜每客五道加水菓茶點取洋半元禮拜六日備用東洋炸蠣黃鮑魚湯如有宴會及開會請客即一二百客均可承辦價從預定勿悮電話三五三九 
[新新舞臺]  
八月初十十一兩夜全班合演三本雙茶花 
[精神丸]  
購大瓶一瓶送小瓶半打 
定價中瓶一元每打十元大瓶五元每打五元小瓶二元每打三元 
　　　　　中法大藥房 
[大共和國之良藥　]  
羅士醫生提神補氣丸乃以清糖包之極易入口專治膽汁太多肝炎太盛大便不通或水瀉不止及各種熱症胃滯頭痛肝痛抽筋東脈　蟲病及瘀血腹部等症華洋各大藥房均有寄售 
[介紹名醫　色醫花柳病]  
胡　香醫士○包醫○白濁○　瘡⊙住二馬路石路西首西平原里第一石庫門內÷誦淸堂醫藥室 
白　下疳梅毒等症西醫謂之花柳病　國素無專科自海通以來妓院林立而薄氛流　傳染益多患之者每多貪速求　治之者又皆　藥亂投一朝失足貽害終身至可慘也吾友儒　○胡　香先生素精岐黃而於花柳病學尤為注意研究病因之所在貫通中西治法在申臨診多年凡他家所不能醫　斷根者如久年淋濁以及　　瘋痛透頂穿鼻一切梅毒重症均可也醫全愈奏效如神弟等介紹多人百無一失欽仰之餘有敬告世之患毒者　姚支欽　　芷靑卿　彭梅伯　等同啓 
[挽留名醫顧叔惠先生]  
先生夙精醫術前在甯波創辦大同醫院治病無算成效卓著旋值鼎革暫來滬上同人等知之有素敬代同胞挽留在申告世之抱病者　徐因卿　虞洽卿　周金　　席子佩　張叔禾　周舜卿　祝蘭　尤葛民　榮瑞韾　吳稚暉　楊千里　汪頌閣　秦平甫　蔡松如　諸青來　楊景斌　凌植支　高彤墀　莊叔秋　同啓 
[新發明川貝麯購者注意]  
夫咳嗽一症首先犯肺經云肺主氣其合皮毛咳嗽者皆由肺腋受抑也久不　治愈嗽愈甚則面黃肌瘦津腋枯耗夜不安枕人身患之豈不憂乎惟此麵專治肺郁之妙藥為蓋世獨一之奇品以川貝燕窩貴重之劑化學成　不燥不熱主治男婦統服無論高年氣虛痰喘輕年勞傷太過吐血咯痰中帶血　　等症以及小兒急慢驚風咸宜購服　注意注意　法另詳於仿單　每盒售洋一元每打十元外　函　　　自理如蒙賜顧請認明　上海英大馬路巡捕房隔壁逢吉里第三百三十八號門牌便是 
總發行所日勝公司啟 
 
 

Page 9

 
 
申报弟三張 
　　中華民國元年西曆一千九百十二年九月廿一號星期六舊曆壬子八月十一日共三張 
自由談　　 
游戲文章 
[張天師電日俄兩國皇帝文] [  鈍根胡說]  
　　日俄兩國皇帝陛下貧道在龍虎山修道有年能知過去未來每於夜間打坐入定心血來潮搯指推算知中華民國將來必爲世界最強之國貴邦不識天機希圖侵佔滿洲蒙古兵隊日增貧道奏報天庭玉帝聞之大怒立時降旨命貧道作法懲治貧道奉命之曰適桂公爵行抵聖彼得堡密議瓜分中國秘密條約將成未成貧道暗想此時不做更待何時於是手揑劍訣在巽地上吸一口氣向東方吹去此氣名爲瘟氣吹入貴日本國宮中明治皇帝登時宴駕桂公爵只得回國然貴俄國猶未醒悟仍然進兵蒙古中國邊境勢在垂危貧道不得己取紙人紙馬無數噴上法水口中默念滾蛋神咒把劍一揮劍尖上發出一陣罡風吹入貴俄國貴俄國中即有無數革命黨起事兵變者八師團貴俄國政府只得將蒙古及黑龍江駐兵收回救急須知天佑中國貴兩國雖欲侵犯必生意外之阻力爲此奉勸兩大皇帝貴國內容不濟自願不暇勿生野心謀人土地自取其禍國交奉甚貧道幸甚張元旭叩 
[新歌謠我問娃娃] [  節庭]  
　　小娃娃儂要啥人抱我要爹爹抱爹爹投票運動出門早小娃娃儂要啥人抱我要姆姆抱姆姆鬥牌看戲扮時毛小娃娃儂要啥人抱我要哥哥抱哥哥滿口公德賺元寳小娃娃儂要啥人抱我要姐姐抱姐姐女權發達滿路跑 
[戲名酒令] [  民續]  
　　鐵　子張三三進士士林祭塔泰瓊賣馬馬永貞貞女血五台會兄兄妹串戲戲迷傳明盲目目𨔷救母母女會夜行路路見不平平貴回窰鐵蓮花花果山山海關男三戰戰盤河河問府祭長江江甯血血涙碑普天同慶慶頂珠珠衫記浣花溪溪皇莊莊王擂鼓黃龍造反反山東東王莊十萬金金鎖陣陣前認子贈三兩兩張飛飛虎山瞎子看燈燈節奇案案中案 
海外奇談 
[粧奩中之大餅] [  外]  
　　美國費路姐化地方有摩根士安者於二十一日嫁女先時摩父子費兩禮拜之工夫同製一餅重三百磅爲粧奩中之特品餅高六尺四圍綴花材料則菩提子乾一百磅卡倫果乾一百磅雞蛋三百六十隻白糖七十五磅牛乳油二十磅而麵粉不在此數據彼謂此大餅可耐二十五年不變也 
[科拉倫海底之奇景] [  虎癡]  
　　西人名海勞者習航海業二十年前曾遭風沈沒於科拉倫海幸穿有樹膠泅水服得免性命之虞自信下水後深入海底數尺張目四顧光明澄澈一目了然有若玻璃世界時見海草繽紛森林掩映如入桃源其景象之幽靜世無其匹當時幾不願登陸矣繼見大魚衝波而奎恐遭奇禍始竭力泛出水面云 
尊聞閣詞選 
[雜感三十首] [  瘦鶴]  
　　行吟澤畔托浮蹤落日蒼茫意未　白眼觀天聊一笑黃塵匝地忽千重舊游物色無屠狗經世人才孰臥龍風雨半江波浪惡掉舟何處探芙蓉 
　　長風猛掃陣雲開遠戍嗚嗚畫角哀□武停車一豁目杜陵扶病獨登臺城狐倚勢如人立市虎喧傳驀地來回首茫茫百憂集未容醉放掌中杯 
　　浩刦俄驚厄運年大江波浪欲浮天四圍山色呑邊氣十里人家沒野烟白日豺狼當道立靑春麋鹿上城眠阿儂幸住桃源裏猶爲蒼生一惘然 
　　故國遺民半不存杜鵑　裏又黃昏荒烟破郭無人迹衰草寒沙有血痕果腹　鴞啼嚝野文身魍魅走空村令威化鶴歸來日賸水殘山應斷魂 
　　衣冠文物盡飄零捲地酸風戰血腥馬上詩人哀故國樽前豪士泣新亭雲橫塞北天如晦春　江南草不靑何處玉簫清絕甚官家一曲雨淋鈴 
　　廿年海外寄游蹤腸斷神州落日紅歸已無家蘇季子老猶得國晋文公金爐烟散朝迎輦玉樹花開暮委風此地竟無天子氣還鄉仍作富家翁 
　　直北關山尙鼓笳海雲盡處是京華何人皂褐來行酒有客靑門去種瓜愛煞奸雄曹孟德劇憐王佐賈長沙　知大地風塵日胡越爭傳己一家 
　　無復嗚珂待嘵鐘省中伴食自雍容兩司爭奈如冰炭三黨居然有首從誰耻淸班聯絳灌不聞赤芾到夔龍曲江十里花如錦日醉黃封御酒濃（未完） 
心直口快 
　　王介甫知用靑苗法以救民窮而不知用不兌換鈔票以救財盡吾於此甚惜荆公之愚李自成知用腦箍以敲富民財而不知用兵力以募國民捐吾於此深歎闖賊之拙[  息影廬]  
　　王玉峰以當世之異人擅空前之絕技千載一時遭逢非易詎料滬人士之爭先快覩者大都徒募新奇而茫乎未知其妙處故不數日而翹首企足又攅聚於大舞臺之賈碧雲余以是知滬人士之心理之程度 
　　人有以雙目不明爲玉峰病者而烏知玉峰之盲其目而不盲其心與夫世人之盲其心而不肓其目者相去正不可以道里計也而况用志不紛乃凝於神玉峰之目盲而玉峰之技於是乎有成嗚呼造物忌人於此不益信乎然豈獨玉峰一人哉語云官塲如戲塲王玉峰於十指之上三弦之中生旦凈丑畢備猶之今日官塲中大名士政治也敎育也實業也財政也着着擅長多多益善卓哉王玉峰大名士誠二十世紀舞臺之好身手也雖然玉𡶶登場則摹倣各劇無不神似大名士做官究於國事有無裨補是否事事勝任愉快則非余所敢知矣[  虎癡]  
　　孫中山先生到京後倡議大築鐵道全國交通便利可喜然須大借外僨難免外人監督財政可懼 
　　聞有志士組織西征軍不日將出發可喜然未聞政府奬勵協助可懼[  公民]  
技女愛國談 
[奉勸各姊妹] [  張曼君]  
　　各位姊姊們請了各位妹妹們請了做妹子的有幾句要緊話請各位姊妹聽聽不是做妹子的多嘴也不是做妹子的好名望各位姊妹別把他當作耳邊風𠴰們所穿衣服不是綢縀就是綾羅一年四季破費狠多從今往後請用國貨要緊要緊最要緊旂邊切莫滾上衣這面五色國旂得來大不容易應該格外尊重不該當作兒戲拿他穿在身上未免太無道理當初得來時節多虧英雄豪傑斷送多少頭顱犧牲多少性命沒有同胞的黃金赤血跟黑鐵那來紅黃藍白黑的國旂彼時伶界裏面狠有幾位出力我們北里姊妹未曾帮助一臂如今思想起來呌人慚愧不巳倘若再穿國旂花邊的衣褲定被外人恥笑非但有礙自已而且有喪國體從前日俄打仗日本有個俠妓能　偵探軍情大破俄國強敵人家這樣愛國吾們衣裳上却釘著國旂汚辱國體彼此拿來相比豈不呌人羞死好姊姊好妹妹愛國先要愛國旂好妹妹好姊姊愛國先要愛國旂 
戲評 
　　孟鴻　日來演做工鬚生戲大見進步前晚觀其坐樓殺惜找信一段愁眉涙眼驚惶失措演得入情入理無一絲疎忽處殺借一塲尤能將無可如何萬不得己之景象曲曲寫出能令觀者切齒一盞燈之惜姣神氣口齒尙隹但跌撲甚少耳余振聲唱李陵碑（盻姣兒）一叚圓板尙稱平穩入後嗓音一句低一句力竭聲嘶字眼俱模糊影響老病頽唐之聲口似矣其如不動聽何滬上雛伶利心太熱豋塲太早往往蹈是弊羣英會盜書演起孟鴻芳之蔣幹神情頗周到中間孔明之冷周瑜之假魯肅之忠厚各副心腸各副面目體會無遺淋漓盡致借箭時大霧迷漫波光月色隱約朦朧佈景亦隹打蓋時周瑜愈怒魯肅愈急孔明愈冷你越欺詐我越假痴演得出神入化得未曾有花蝴蝶小福安盤槓工夫眞實把子新奇始以兩腿勾住鐵槓倒挂而下復以足趾挂槓而颺開一足座客不禁代爲寒心趙月來採花一塲甩五只檯又跳過一檯一板櫈藝亦出色驚人 
小說 
[寫情小說燕分飛] [  劍癡]  
　　劍癡幼時僑庽雲間東鄰有余生者美丰姿衛玠璧人潘安擲果不是過也閨秀中交好者每私語曰若個好兒郞不知阿誰享受其動人歆羡如此娶金氏伉儷亦篤金有弟一妹二氏居長次曰還姑幼曰遙姑還僅中姿遙色絕豔生至外家還出晋接遙則遠避不遑生雖愛遙而無由通衷曲會氏弟以瘵亡生以外舅喪明痛切時往勸解終朝共處遙乃不避然姊妹常同居止不跬步離生乃先與還姑通誠欵一日遙獨處一室生就與語具述相思之苦遙微哂曰君自有知心人何用假惺惺豈以儂耳聵止盲耶生曰天乎寃哉蓋欲伐虢不得不假道於虞耳苟不辨美惡是不僅盲於目併心亦同盲矣以歷來之情愫證此心之好惡不能見諒於卿設他日者出身臨民何以見信於黎庶反不若死於卿前猶贏得美人憐愛每於月夕花朝臨風懐想傾巵灑淚吊奠靈魂余雖不能名垂竹帛勣著旗常猶得於情史中占一位置生言時淚隨聲下遙亦凄然欲絕生乃擁之懐中亦不堅拒遂私焉從此一箭雙鵰左抱右擁雖南面王無此樂也還以生意屬遙不敢爭夕生以還有讓德遇之益厚時歐風未東漸平權之說未流行於中國男女之界至嚴生與遙屈伏於顓制之下不能携手花間纒綿情話僅得於無人時低聲道一二語或以眉目傳言兩心相印而已遙曰晢股膚瑩潔如玉生戲呼爲甘夫人生口吃遙常呼生曰期艾蓋以周期鄧艾相戲也遙喜讀相人書嘗謂生曰以法言君有福相而儂當以餓𩛞塡溝壑苟天從人願猶得溫飽以終祗折年壽耳非然者殆矣生多方寛解之遙終鬱鬱不樂（未完） 
 
 
 

Page 10

 
 
   
 
