# 1902 - 192 - 4910504

 

Page 1

 
 
[晉撫岑大中丞議訂中西合辦大學堂章程]  
　　查光緒二十七年十月山西巡撫委候補知縣周之驤在上海原訂之合同第六條内載晉省己設立大學堂此中西大學堂與晉省大學堂一樣着待云云語極分明原係兩事今廣學會總辦李提摩太因念欵係晉省所籌不如歸併辦理庶幾用欵少而成功多因與巡撫並通省官紳和衷商訂擬列條欵如左第一條商定此後將中西學堂名目改爲西學專齋歸入晉省秦設大學堂辦理第二條前訂合同所指定晉省籌出之司庫平紋銀五十萬兩今作爲大學堂西學專齋經費請李提摩太代爲經理以十年爲期自光緒二十七年付欵之日起扣足十年卽爲期滿如未屇十年五十萬之欵項用盡亦卽作爲期滿交由晉省官紳自行經理倘己屇十年期滿無論欵項有無餘剩均即交由晉省官紳經理以符原議第三條西學專齋經費除光緒二十七年付過銀十萬兩外光緒二十八年再付銀十萬兩爲開辦經費下餘三十萬兩於光緒二十九年起每年付銀五萬兩至光緒三十四年一律付清均在晉省交付至付欵之期以華歴六月付一半十二月付一半不誤支用第四條此合同限期以内所有西學專齋總分各教習委員司事新水飯饌夫役工食及建造屋宇購置圖書儀器器具筆墨紙張並譯書一切費用統歸曰學專齋經費項下動用倭年造册交由總理督辦詳呈巡撫核銷至西學專齋總理督辦各一員應支薪水由中學專齋籌給不在西學專齋經費内動支第五條百學專齋儀器書籍等項皆係晉省欵項所購應隨時立册登載並蓋本齋圖記以便十年後點交第六條此次議將前擬立之中西學堂歸併大學堂作爲西學專齋此專齋旣議併入大學堂卽係中國國家學堂專齋課程只講求各種有益之新學註見下第七條第七條西學專齋學科分爲五門一曰文學内分同文史記地理師範等學一曰法律學内分政治財政交涉公法等學一曰格致學内分算學物理化學電學等學一曰工程學内分機器工藝礦路地質等學一曰醫學内分全體内外大小男女居宅衞生藥物等學第八條今請巡撫勘明地叚動用西學專齋經費洋銀四萬元以便酌奪建造西學專齋之講堂藏書樓儀器舍閱報所試騐塲體操塲客廳可事夫役住房等屋該各等房屋尚未建造之先應請巡撫於半月内酌給公所暫爲開辦西學專齋之用至學生齋舍則均在中學專齋此不重建第九條西學專齋學生飯饌膏火煤炭油燭各項雜費曁啓闈條規均由中學專齋自行辦理西學專齋概不過問第十條各教習西人則由李提摩太薦舉商明巡撫繕立合同田李提摩太簽字所有教習西人等與學堂一切交涉均與李提摩大或敦崇禮商辦概不函電公使等官與聞其事如不恪守廷聘合同可由巡撫知照李提摩太照延聘合同條欵辭退再由李提摩太另延至華人則由總教習薦舉會同總理督辦繕立合同第十一條西學專齋學生以二百名上下爲額應由巡撫會同學政選取全省中年在三十以下極聰穎兼己遊庠序者送入西學專齋習專門西學以期成效迅速六年後堪勝本專齋及中小各學堂教習之選並可備國家器使其關學之初額數若不滿二百名先送一百名亦可侯後拔取補足以符原議之數第十二條西學專齋遇有商改課程及應辦事件由西學總教習隨時與總理督辦會商改訂懷課程無論如何商改均不得與第七條所列各學科稍有違背及於此外增立别項名目倘有違背或别有曾立可由巡撫立時將此合同作廢並將以後應交之欵停交如晉省官紳違背此合同可由李提　太將未交欵項立時全　移作繙譯有用書籍之用第十三條西學專齋學生如有違規暴棄等情卽中　教習會同總理督辦察看情節輕重隨時開除另由中學專齋挑送補額其有婚喪要事曁應鄉會試者均照巡撫奏定章程辦理第十四條大學堂考校章程己經巡撫奏定今西學專齋歸入大學堂亦應按照奏定章程辦理第十五條學生晋通學限滿及專門學畢業應如何分别考試給子憑照優子出身之處均按巡撫奏定章程及巡撫奏擬選舉章程奉准後遵照辦理第十六條西學專齋各教習每屇三年果係認眞教誨著有成效者應援照各省大學堂奏准成案擇尤保奬第十七條本省往来文件報銷册籍卽用大學堂關防以歸劃一若與外省公文詳呈巡撫核轉第十八條此合同限期以内如李提摩太有事不能始終經理由總教習敦崇禮接續辦理如總教習敦崇禮亦有他事卽由以後之總教習接續辦理第十九條此次議將晉省大學堂西學專齋歸西士經理係各省未見之事如合同議定後應請巡撫奏明請旨倘不蒙朝廷允准仍卽作廢第二十條此次合同係山西巡撫與通省官紳曁李提摩太各衷商訂己極周詳所有光緒二十七年十月上海議立之合同俟奏准後誩銷以免歧異凡此次合同以外概不牽涉第二十一條此次合同奏准後卽勒石大學堂期内恪遵合同辦事彼此均不增减一字第二十二條本合同簽字後由司道呈請巡撫蓋印第二十三條本合同一式三帋一呈山西巡撫衙門一存山西大學堂一存上海廣學會 
[諭旨恭錄]  
　　六月初一日奉旨廕生豐陞阿著以侍衞用截取御史杜彤王振聲高熙喆吳保齡俱照例用陜西延安府理事同知員缺著崇志補授福建福州府理事同知員缺著英祥補授擬補内閣中書朱崇蔭秦錢鎭胡愷麟俱准其補授保舉奉天候補同知王安中甘肅僕補知縣申瑞元浙江候補知縣土孝　俱照例用補授直隸行庸縣知縣唐應夔著准其補授擬補長蘆海豐塲鹽大使張炳坤著照例用盛京户部本處主事員缺著寳麟補授奏留吏部七品小京官趙國良吏部學習筆帖式祥山宗佑俱准其留部欽此同日奉旨巡視南城事務著聯魁去巡視　城事務著陳田去都察院漢都事員缺著陳壽平補授都察院滿洲筆帖式員缺著鋪光補授都察院滿洲筆帖式員缺著文魁借補西城西城兵馬司副指揮員缺著沈銘新補授北城兵馬司吏目員缺著米嵩壽補授欽此初三日奉旨河南陳州府知府員缺著劉更壽補授浙江硝州储同知員缺著曹鈺彝補授雲南鄧川州知州員缺著張傑補授廣 
 
 

Page 2

 
 
東惠州府通判員缺著張順昌補廣西宜山縣知縣員缺著翁綬琪補授山東湘台縣知縣員缺著慶勛補授浙江常山縣知縣員缺著韓錫鈺補授雲南祿勸縣知縣員缺著紹閔補授山西黎城縣知縣員缺著郭拱辰補授廣東增城縣知縣員缺著胡光鏞補授截取舉人楊介藩著以知縣用醇賢親王園寢筆帖式員缺著文治補授禮科筆帖式員缺著寳麟補授江南道監察御史員缺著恩昌補授截取刑部郎中孫崇緯户部郎中謝化南刑部郎中式瀛俱照例用俸滿南城兵馬司副指揮馮邦義著照例升用熱河都統衙門筆帖式員缺著官清補授保舉四川補用道張九章山東候補知府洪懌孫山東候補知縣張祖謙俱照例用服滿前廣東閩粤南澳同知黄鎭南著以同知仍發原省另行师補開復前任熱河赤峯縣知縣瑛麟著准其開復原官仍發原省照例用同　銜直隸州用直隸候補知縣朱貞保著准其開復原官原銜陞階仍留原省補用宗人府漢主事員缺著蘇守慶補授户部漢軍堂主事員缺者鵬雲補授西川總督衙門筆帖式員缺著福志補授雲貴總督衙門筆帖式員缺著岳齡補授陜甘總督衙門筆帖式員缺著忠啓補授陜甘總督衙門蒙古筆帖式員缺著聯祥補授廣西慶逺府河池州州同員缺著鄧乃溥補授廣西桂林府全州州同員缺著楊恩錫補授廣西泗城府　隆州州同員缺著蔣有椿補授廣西太平府江州土州州同員缺著范錫瀛補授廣西太平府萬承土州州同員缺著施國恩補授廣西泗城府西隆州州判員缺著吕逺鑑補授黑龍江綏化廳上集廠經歴員缺著曰耀奎補授盛京户部司庫員缺著慶徵補授盛京工部司庫員缺著慶壽補授此 
[本館接奉電音]  
　　昨日午前京師飛電傳来上諭三道敬謹譯登○六月十一日内閣奉上諭朕欽奉慈禧端佑康頤昭豫莊誠壽恭欽獻崇熙皇太后懿旨宗人府奏己革端郡王等爵職請旨承襲一摺載洵著承繼瑞敏郡王奕詵爲嗣並襲爵職載濤著承繼鐮端郡王奕詥爲嗣並襲爵職欽此同日奉上諭魁斌著管理健銳營事務欽此同日奉上諭著派英俊爲稽查三海值班官兵大臣欽此 
[宮門抄]  
　　五月二十九日吏部翰林院正白旗值日吏部引見三十八員都察院九員正藍滿八員正紅蒙九員圓明園六員明安等演放水師砲位覆命順坉銘公永隆各假滿請安克王續假五日吉恒續假二十日崇中堂請假五日召見軍機及仁堃兠欽六月初一日户部正紅旗值日户部引見二十六員内務府三十員吏部呈進月官卷廣西巡撫王之春謝恩陳璧由西陵回京請安琦侯假滿請安肅王請假五日德本續假二十日召見軍機及王之春初二日禮部宗人府欽天監鑲白旗值日吏部引見五十九員禮王等由西陵回京請安雲南學政吳魯請訓杜彤王振聲高熙喆吳保齡伺候召見召見軍機及吳魯杜彤 
[照譯英搭和約全文]  
　　英人近與搭浪司華列議訂和約本報己照来電譯登兹者徐家匯報登有和約全文爰再錄之以供衆覽第一條凡在戰塲之義兵軍隊卽將其軍器捨去凡屬己有及爲人管理之砲銃彈藥等件概行交納以示再不抗戰之意凡英皇愛德華爾所定之法及其主權搭人均須承認其義兵軍隊之投降法由英帥克慶納及搭國總指揮官恊定辦理將来拖納利將軍及比奪勿多指揮官卽照此恊議行事第二條搭浪司華列地方及阿蘭日河移民地外之義民與夫現時在南斐洲外擄獲之人同爲搭國義民英皇一律看待將此言宣布卽依此行事凡運送方法及安置方法須先確定以便將搭民送還鄉土第三條照以上方法辦理搭民送還之後人皆得以自由可免查抄財產第四條凡辦理關於戰鬥時所投降者或應行釋放之民一節其民事刑訟從前未定者至條約施行之後英軍正提督可照軍營例行之法通告搭國諸將軍辦理凡有背叛不法之事俟軍事停止後另開軍法會公議審理第五條在搭浪司華列地方及阿蘭日河凡有父兄欲送其子弟人公立各學校學習荷蘭語者毫無限止如有另立學校者亦毫無限止在該處所行之法律從兹改而美善如所改之法能見諸施行者公堂并可采用 
[川滇通路]  
　　天津大公報云法人在雲南省經營鐵路業將竣工旋復接修至蜀之叙州派令川省出銀十萬兩按此係法人圖滇之嚆矢前滇撫李仲仙中丞議訂此約之際軍督司道皆不與聞以故目下滇中官商士民無不腐心切齒云 
[預防閙教]  
　　徐家匯匯報云目下廣西適當擾亂之時宼盜縱横難保不害及泰西傳教士皇上懷柔誼重特於日前寄諭丁撫帥著嚴加防範毋任匪類滋生事端 
[督辦政務]  
　　徐家匯匯報云中朝旣設政務處凡一切用人行政皆由彼處主持兹又聞之日本人謂朝廷尚須創設政務督辦府派慶王肅王榮相王崑相鹿尚書袁制軍爲督辦叅謀各官每月會議三次凡自新政無不謀定而後行 
[五續閩省奏設學堂章程]  
　　經費一學堂常年需用經費統計額支活支兩項約需銀圓四萬圓左右業經奏明力籌的實每年應分四季赴藩庫具領一學堂額支經費如總教習總辦監督監院收發差遣委員中西文教習中西文譯文員管書報生可事應支朿修薪水書吏夫役應支工食學生膏火筆墨費奬賞以及堂内筆墨紙張油蠟薪炭等項什物均屬額支經費所有一切詳細數目應由總辦會同總教習於未開學以前切實估計分造清册立案以便逐年查照辦理内中如有應行增損之處仍於年終豫算明晰聲明更正又如購置書籍報章儀器並應用器具所需價值排印書籍報章修理房屋器皿考選學生所需供給以及陸續添購藥房藥料工房物件化學房格物學所需質料添設浴房體操塲等處欵項均屬活支經費值辦一事先將詳細數目繕寫清單由收發處委員詳報管理學堂司道核明卽於指撥常年經费内動支一學堂常年經費應由總辦總教習會同收發處委員撙節動用核實造報不得稍涉虚糜如有贏餘儘數另儲留備活支之用一收發處委員每年應將收發數目於六月十一日清結　次分造四柱清册連同原簿呈由總辦總教習核對各項憑單領狀發票收據有無訛誤由總辦呈報管理學堂司道覆核一堂内束修薪水工食均不得提前豫支惟照章給付停課之期准支本月全薪不按日期扣算一每月二十五日以前監院應將堂内雇募夫役人等花名造寫清册交收發處委員呈由總辦查核後再交收發處將應支工食分别秤足銀色書明分兩曁該夫役姓名屇期曰監院點名發給一學生正額一百二十名膏火筆墨費每名每月三元即由收發處代付廚飯資内應扣除星期四日其欵仍交學生領用其自備資斧者由司事彚收呈收發處發給學生不得徑與庖人交接一購置書籍報章儀器暨格物學化學房工房藥房所需質料物件器皿以及陸續添　應用器物等具均由總教習核定繕具付價憑單交承辦人員赴收發處具領其原單仍先交總辦查閱具領後再彚存收發處備核一月課季考年考奬員由總教習酌定父監　開具名次清單呈請總辦發給應單冋收發處支領一學生應用中學西學讀本書曁應用筆墨紙張均應自備現值開辦伊始亦可酌量發給以示體恤其餘應備中　善本書籍曁新式儀器等項卽由學堂分别購置以備講習一 
 
 

Page 3

 
 
學生應用各種善本書籍由學堂附便先購多部存儲學堂准學生購領照繳原價一原咨大綱章程内開現在未設東文一科暫將紳辦東文學堂學生杳取存記畢業時一體咨送一節該學堂卽應併歸總理大學堂司道隨時稽查每季撥津貼經費二百五十元由大學堂收發處於常年經費内動支俾不窘乏以免廢墜 
[中洱逐疫]  
　　蘇州訪事友人云前者江蘇撫憲恩藝棠大中丞以省垣疫癘流行死亡相繼特飭府縣各官就郡城隍廟設壇建醮閱七晝夜然後雇匠紙糊瘟部諸神沈諸太湖俾免逗留作崇日来復諭令標下各營每日黎明及午後各放砲三十門隆隆之聲幾類天驚石破嘻如中丞者亦可謂心乎愛民矣特不知疫鬼果避君三舍否也 
[白下官塲紀事]  
　　金陵采訪友人云簡授江寗藩司李方伯有芬將次蒞江寗官塲因於本月初旬遣廣漢兵船出境迎迓初七日探知薇旌准於初八日抵白門上元江寗兩縣宰亟飭辦差人役預備行轅並就西門外接官廳結綵懸燈恭迎棨戟翼日天剛破曉道府以下齊集下關輪船碼頭日之方中憲舟鼓輪而至各官紛紛呈遞手版方伯飭材官道乏隨鳴騶入城旣抵行轅各官復以次禀安禀見至何日受篆向未見有明文○本月初七日藩轅牌示代理江寗府朱守其昌現應改爲署理仰卽導照等因蓋以正任江寗府沈天香太守擢升道員諸咨赴部引見道經上海遽爾畸箕故朱太守得免爲五日京兆也 
[液池消夏]  
　　聞之京師友人云某親王欲在京師創設中學堂一處小學堂十處業己分飭各地面官覓得寛大房屋以便教育八旗子弟俾成有用之才○近日皇太后以京師時疫流行恐入值各員及繕遞摺件之諸王公大臣感受暑氣特諭御藥房將萬應錠靈紗丹平安散避瘟丹等藥分給諸人體恤臣僚可謂無微不至矣 
[清苑延凍]  
　　聞之保定友人云直督袁慰帥意欲集欵創興軍務學堂周玉山中丞以爲不然蓋恐少年未讀詩書不免沾染惡習也宮保志在必行刻經繕摺入奏特不知聖意如何耳○上月二十四日清苑縣葉大令補考大學堂肄業生四書義題生財有大道生之者衆食之者家爲之者疾用之者舒則財恒足矣五經義題汝則有大疑謀及乃心謀及卿士謀及庶人謀及卜筮龜從　從卿士從庶民從是之謂大同論題續蘇明允審勢○袁慰帥以省城各處義學有名無寳不免經費虚糜飭令截至四月杪一律裁撤目下保定除武備學堂外祇有課英法文之大小學堂共二十餘所○督標城守各營千把外委現己一律裁去兵丁亦陸續沙汰僅留十分之三○五月十六日張軍門華龍由廣宗一帶凱旋所統馬步槍砲各勇共十有一營奪獲匪黨所用軍械甚多 
[津沽逭暑]  
　　聞之天津友人云自庚子拳匪亂後各國均派兵艦駐泊大沽口外以防變起非常就六月初三日計之尚有六艘其中美國一艘法國一艘俄國一艘日本一艘奥國一艘義國一艘○中朝派赴奥國使署叅贊大臣劉君於六月初二日由京乘火車赴塘沽航海至滬○前有美員解送犯事之兵士二名至都署隨由都統發交軍械所充當苦工未幾忽將監守之印度兵斃以手槍然後毁械逃出刻己經華捕拿獲其一送交塘沽某西員轉送都署請懲矣○地方官將河北行宮改造總督行轅以備督憲袁慰帥来津暫駐連日雲斤月斧昕夕不遑蓋以還津有期慰帥急須駐節也 
[上海官塲紀事]  
　　前署上海縣戴子邁明储奉上憲札委管理籌防局事務爰於前日由蘇来滬大約不日卽當蒞差矣○前貨捐局總辦勞厚菴太守將次起程赴蘇行於昨日詣蘇松太兵備道轅及上海縣署辭行至縣署時縣主汪瑶庭大令殷勤延入茗談良久而别○日前前元和縣陳堯齋明府因公来滬昨日事畢即赴道轅及各署辭行 
[札縣彈壓]  
　　本邑浦東陸家渡義渡碼頭前被胆人戚遵山永逺租與英商太古洋行擬卽起造洋棧旋由鄉董潘偉績謝源深顧澤堯投上海縣署聯名禀稱該碼頭往返浦東西係通衢要道若建洋棧行人須繞道而行殊爲不便等情縣主汪瑶庭大令諭候甚明核奪旣而藩等又禀稱現與洋商議妥在南首另築碼頭行人尚稱便利大令正在核擬間突有某洋商禀請英總領事照會蘇松太兵備道憲袁海觀觀察札飭上海縣以太古洋行議定本月十三日將碼頭遷至南首誠恐附近民人及各渡夫出而阻止致肇事端屇時須派令公差前往彈壓並出示曉諭等因意大令必遵照辦理也 
[太守舉襄]  
　　前任江寗府沈碧香太守赴都引見道出滬江偶患采薪殁於南市江蘇海運局昨日爲出殯之期法界公廨讞員杜枝園大令先期咨照捕房請派探捕沿途彈壓克總捕頭允之屇期派出巡街捕十餘名由十六鋪橋迤北至公館馬路分叚妥爲照料以是靈輔經行之處觀者皆安靜無譁 
[賭棍宜懲]  
　　著名賭棍陳八即李少亭專以翻天印倒脫靴等術騙人控案纍纍究無可究日前又串出同類何松亭徐子山卽鄧老板孫甫廷卽朱少爺盧崑山即羅大少爺小周卽周少大人局騙南市某錢莊主陳姓銀六千兩陳心不甘服投控英美租界公堂讞員張柄樞司馬允卽嚴拿懲治 
[懲姦致命]  
　　天通菴左近農民王金祥之女名曰小妹自幼許字近鄰周姓子邇者梢頭荳蔲漸吐芳心磚瓦匠阿林見而挑之遂與有染春風幾度暗結珠胎事爲王所知特於前日邀同内姪邢肇祺併力鞭責復舉足蹴其腹以致胎墮暴亡旋又覓得阿林攢毆致傷然後解送巡防局未識局員張杏農二尹將何以處之 
[南市瑣聞]  
　　日前本邑清道局委員袁明府因公赴金陵謁見兩江督憲劉峴莊宮太保迨昨日乘某輪船回滬卽諭各鋪地甲第日恊同清道夫勤加打掃民間應繳捐費責令地甲按期繳清以便分給各夫役工食○上海縣主汪瑶庭大令責成各鋪地甲經收房捐按期彚繳邇者十六鋪地甲裘鎭查有閉歇及疲玩各鋪户共二十餘家禀請大令派差押繳○浙江紹興人黄平元賃居張華浜倪阿全所開成衣店樓上前晚突將洋油亂潑縱火焚屋幸經衆鄰放救始免成災事爲十六鋪南局委員賈叅軍訪知拘黄研訊以其實因痴癲所致飭責二十板函送晋育善堂留養醫治 
[美界醫院紀事]  
　　甬人王三元在虹口靶子路某西人家服役昨日猱升屋頂一失足從高墮下遍體鱗傷經西人送至同仁醫院求治未幾卽奄然而逝乃告知家屬備棺殮之○前日小工張寳英因事至楊樹浦適有某姓馬車迎而而来不及避讓致被撞仆於途車輪　傷足因匍匐至同仁醫院求治雖無性命之虞然己不免錢廢矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者蕭炳生由青浦隨其主李鴻遇来申途中失去洋銀一百元以蕭看守不愼驅之出外蕭遂至城内生生客棧自經報經縣主汪瑶庭大令蒞騐時搜出寃單一紙歴述被誣情由因諭候屍屬来案訊核前日屍母蕭盛氏由松江来滬向李理論被李扭送到縣至晚大令升堂研訊蕭盛氏供小婦人家住松江止生炳生一子今年三十一歳於十四歳時至青浦鹽公堂范師爺處服役今春田范師爺薦至李家此次隨李回来不知因何殞命李並不函知日昨小婦人聞信至李家詢問李云途中失去洋銀一百元故將爾子逐出小婦人與媳婦及孫兒三代恃此一人養活今忽死於非命務乞伸寃大令謂爾子旣當家丁有典守之責洋銀無端失去主人理應申斥背地自盡與人何尤李供良生何在青浦鹽公堂司帳蕭由范一齋薦来本月初三日隨貢生至松江親戚家勾留三日至初六日回滬開箱檢點失去洋銀一百元向之盤詰形狀慌張因卽斥去渠臨行猶言明日来取鋪蓋行李不料忽至生生棧自盡大令飭繳洋銀二十元給蕭盛氏爲撫卹貲著卽領棺回松安葬蕭盛氏伏地慟哭堅求伸寃大令安慰再三著央范勸李優加撫卹乃含涙而退○前日高倬舟控郎季清索欠肆毆大令提郎質訊高供昔由郎糾合一會每次應交洋銀五十元共交過十餘次旣而會忽散去除收過若干外尚欠洋銀三百九十餘元去春郎復將江海春番菜館股單五紙抵借洋銀二百元言明俟番菜館盤去後連會欵還清迨去夏己將生財售盡會欵抵欵均罡之不理向索被毆求恩嚴究大令謂郎旣欠爾會欵何又允將股單抵去洋銀未免太糊塗矣遂叱令退去不予准理○汪大令前曾訪拿流氓蔡毛毛姚掌生兩名訊責收押前晚飭差帶案略訊數語發交改過局覊押一年 
[南市捕房紀事]  
　　昨日劉少卿由金陵乘大利輪船来滬旣下碇各划船户紛紛攬載行李致失去箱籠十餘件當卽投報捕房請探捕查緝未幾包探黄量海己查出原贓並拘獲划船户王桂芳錢金海張福明三人捕頭令押候轉解馬路工程局禀請總辦翁子文太守訊究○昨報記東洋車夫某甲拾得坐客所遺小洋銀二百角送至捕房昨日有某乙者赴捕房聲稱在浦東美最時洋棧當工頭所失小洋銀旣己送来乞爲給領捕頭令覓的實人作保 
[英美租界公堂會訊案]  
　　英商太古洋行某洋人投本管領事署控華商東和公報關行主宋聘三掯付水脚銀兩等情英美租界公廨讞員張柄樞司馬接准英總領事来文立卽簽差將宋提到訂於前日午後會同英繙譯官翟比南君升堂研訊太古洋人延律師高易宋延律師侯魯公如期而至先由高律師聲稱上次東和公報關行倩太古轉交富有輪船裝運洋貨右干件赴海參崴應付水脚等銀一千一百餘兩延不付楚請卽訊追侯律師爲宋聲稱從前曾運洋貨至海參崴嗣接海參崴信知少去四箱約值銀一千餘兩屢請太古查緝一味游移兹富有己固請卽追究司馬商之翟君　宋照付水脚惟將所少四箱扣除如果不依准在一禮拜内上控 
[英美租界公堂瑣案]  
　　薛炳桃畢阿坤將汪蔚文囑製之珠花易以僞珠控經讞員張柄樞司馬訊供飭押候追賠在案昨日包探竇如海禀稱珠己賠全請爲訊奪薛畢兩家父母投案求恩汪訴求酌辦司馬商之英總領事署迪繙譯官判各責三百板押捕房六個月○包探張天林禀稱小的前獲偷兒張姜郎鄧甫泉解奉大老爺訊明飭查失主兹將失主施桂卿潘子崧傳案請核施潘同供被竊實屬求即追贓張鄧同供小的等原籍太倉司馬飭押候遞解回籍○某某二包探同解積賊冷樓法湯子康到案禀稱伊等二人行竊梁阿星等八家衣物故由小的等拘解請究司馬判各責五百板押捕房六月期滿遞解回籍○匪棍姚阿福設攤誘賭經六十八號西包探拘解請究司馬判責二百板押捕房三月期滿遞解回籍○陳小滿擅加駁船價且糾衆把持經包探倪順泉解案旋有望月樓茶肆等十家具禀求保司馬准之○甬人鄔廷茂行竊魯意師洋行銀物經包探石金榮查獲供稱行中出店人章榮祥亦與聞因一併解案請究章供小的與鄔向不相識司馬判責鄔三百板押捕房九月○偷兒陸寳春行竊李榮記家衣服經包探沈阿岳拘解請究司馬判責手心二百下 
[法租界捕房紀事]  
　　前日鄉人某甲扭某乙至捕房訴稱前曾被伊騙去田單一帋今得途中相遇是以扭請追還捕頭命押候解送公堂禀請讞員杜枝園大令追究○昨日有倪隆福者以金約指二枚向某押店求質包探以其形跡可疑拘送捕房捕頭詰問之下據稱實在途中拾得並非竊來因命押候查明然後禀請讞員杜大令訊核○昨日爲捕房發落之期適上期所判各案中並無應責人犯捕頭因令人禀請讞員杜大令暫停發落 
[美租界捕房紀事]  
　　昨午甬人錢某在西華德路與同鄉人顧某兇毆旋互扭至捕房聲訴捕頭詰知事關錢債令自投公堂具控○昨晨某號華捕巡至北蘇州路見江北人王三仔形亦可疑因卽拘入捕房捕頭詢得尚未犯事釋之使歸 
[上海北市絲業會館籌賑公所施子英經收各處水災賑捐四月初一至廿九第一百十八次清單]  
　　初一日蘇州源康莊募李壽齡求天花平安由恊餘莊来洋一百元周沅子懋德懋功懋昭求平安龍洋十元延　氏保闈家平安英洋元劉玉鑑銅洋八元少思生由采芝堂来純陽正氣九六百六十五包○初二日蕭山德峻梓琴公八旬冥慶懴資移助洋十二元又爲南陽葉氏十週懺資移賑四元○初三日洪益三先生募應氏求合家以及親友平安規銀二百兩又滋德堂規銀一百兩又精業堂規銀一百兩郭松巖由景鎭永豐　莊来洋廿元武原退一步想逸叟求病速愈龍洋四元溧陽陳吉記英洋四元○初四日嚴達記洋十元○初五日無名氏求冥福銅大洋二元銅小洋十一角○初六日嘉定嚴秀鐘求得下洋三十元○初七日王家鼎大善士求病速愈並求妹等病速愈合家平安洋一千元常州無名氏求病速愈由盛行轅来洋一百元浦城縣署丁芳爲妻衞氏遺囑捐助求保合家－老少平安洋四十元○初八日苕漁洋二元翁春山五角○初九日無名氏求病愈洋四十元吳子清求保合家平安十元○十三日南園居士求四兒敏修易長洋一元○十五日駐秘領事官江蘇候補府正堂馮經募中美洲可崙比亞國拿馬埠華商十八户秘銀一百四十二元二角二仙合規元一百廿兩零六錢八分新聞報館協賑所經募廿一批廿二户英洋一百三十九元龍洋六元小洋十角銅洋三十三元二角萬祥鐸爲家嚴七秩誕辰承諸親友賜儀將筵資移助洋一百元感應子英洋廿九元龍洋廿一元璆西學吃虧後裔英洋十元隱名氏求室人病速愈二元又求出外平安一元○十六日鄭坤祥求子錫康病速愈洋一百元景德鎭保安居士陳廿元有心無力氏二元○十九日太氏求病速愈洋廿元○廿一日杭州恆豐順幼童長庚爲母痛求保速愈洋五元孫次如孫沈氏孫傳齡元願十元寓厦臨津漁叟四元○廿二日紹德女史祈保平安由無錫周喜春翁来洋廿元○廿三日昇昌鐵號募裕號規銀一百兩又源昌規銀一百兩延陵氏洋十元○廿四日施敦彝堂求合家人口平安由福康莊来洋三十元太倉吳秋谷爲大兒患病求痊四元太倉靜觀軒爲次孫求平安龍洋二元○廿八日北市銀業洋七百元南市錢業三百元姚慈山人二百元通商衆友五十元阜昌參號周明德因六十壽辰承衆友賜儀移助爲諸君造福廿六元○廿九日求了愈洋二百元映雪軒求保平安十元○四月分共收正氣九六百六十五服卽送交天順祥彚奇江西規元七百廿兩零六錢八分洋三千三七十元扯四四七五合規元二千五百零九兩八錢零七釐龍洋四十三元扯七三五合規元三十一兩六錢零五釐小洋十五角址六七五合規元一兩零一分二釐以上共收規元三千二百六十三兩一錢零四釐銅大洋四十三元銅小洋十三角連前共收規元三十二萬六千九百九十兩零四錢二分七釐銅洋四百十二元九角砂錢六千二百文貂套一件仇畫卷一册圖書集成醫部兩籍 
 
 

Page 10

 
 
   
 
 

Page 11

 
 
   
 
 

Page 12

 
 
   
 
