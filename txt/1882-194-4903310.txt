# 1882 - 194 - 4903310

 

Page 1

 
 
[粉都本增選時文] [  六啓]  
　　是書選自粤東名　　宇久爲士　所　　　乎前刻有鳥　帝　之　兼之　　　　殷　　　而鍇字則　　不有　王文典題不相符者乂有題　文君不可勝數　據事也今　石　王入不惜　　延　名彦　一　　　不　訂而更　之幷其中之有題無文者悉加　入且增　入時鄉會闈墨　名人課作信能蠻者加　抄正用縮本法將原文一百本對文章七千餘篇縮成八小卒名之曰增選多寳船至於法之端莊筆畫之清　猶其　　事更妙在置之巾箱中甚易携帶出入勝前書之繁　眞有天壤之别今六合堂主人已向點石齋承受概歸本堂分　各省每套收回工本銀四兩五錢計有七千餘文之多所費銀一錢可購　餘篇文章亦可謂便宜之至今是書旣成所有代本堂寄售之處開列於後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品水街愼益莊福州同茂荼棧廣東西　　同　長沙基大街同安麥欄上海太古碼頭同愼長永安街長源泰横盤街萃泰豐茶號香港同愼長漢口恰和行沙包街長源泰黄城街 
[法界燃燈事考証]  
　　五月念九日卽西歴七月十四號爲法國定爲民主之期年例庽居上海之法人於　日懸燈誌慶法租界地方極爲熱閙法工部局及領事官署皆停公一日本年以是日適逢公司船開行之期事務紛繁不能盡興故攺爲六月初三日前晚法租界　灌内外無處不燈光璀璨五色陸離其詳細情景均已備列於報潔法人所以誌慶之由則或未能知也查海外各國有君主之國有民主之國有君民共主之國而法國則自開國至今已屢易其制忽　君主忽而民主現在則已定爲民主而非君主矣說者謂自拿破崙兵敗於普法國蹶而復振始定爲民主之國而不知其前已先有變端也西歷一千三百七十年法皇嘉理斯第五創造巴斯的里砲臺其地之大迥異尋常高固閎深規模式廓蓋以彼時正值英人搆釁故築此大砲臺以爲防禦英兵之計而不料後人之以此爲厲階也三百年前法國安堵外患不興砲臺無所用之遂攺爲覊禁官犯之所無論大小官員倘有過犯卽監禁於此臺高有五層地穴亦甚深邃被禁之犯一經覊入卽已置之若忘竟禁至七八十人之多而從無一人放出民間懷憤已久至西歷一千七百八十九年七月十四日法民咸動公怒相與揭竿而起齊攻該炮臺臺上僅有守兵一百十四名見法民來政悉力抵禦兵民合陣烏合之衆究不若紀律之軍兵之死者僅有一人而民則死傷至一百五十餘人繼而有他處之兵與民合力助之攻擊砲臺臺兵乃不能復支該砲臺本有吊橋其兵官地祿乃見勢不佳命將吊橋放下縱民上臺於是衆人蟻附而進登臺即將地祿乃及其所屬之名兵弁盡行殺死次日遂將該砲臺拆毁所有監禁之官犯悉數放出時被禁久遠之犯竟有不知外事者而法國自此定爲民主之國此一役也臺兵盡殲民間得勝故至今法人猶以此爲得意之舉每年逢此日必張燈宴樂共相慶賀此卽年例於是日燃燈之緣起也法國旗幟用藍白紅三色亦始於是時藍者取自主之義白者取平等之義紅者取結義之義竊嘗論此事以爲君有失臣民諫之理也古者官師相規工執藝事以諫諫鼓善旌時勤清問卽有游鄉校以議執政者亦不之禁誠以防民之口甚於防川川决而潰爲害實多法民之至於攻砲臺放監犯遂一發而不可遏爲之君者不得不聽命於民此非一朝一夕之故其所由來者漸矣夫鬻權兵諫後人猶以爲非彼雖諫之於先亦卽自别於後其居心實在愛君初非有惡於其君也如法民之所爲則直以君爲非而公然與之抗衡較之貴戚之卿諫而不聽則易位者尤覺駭人聽聞此等舉動不自諱匿而反暴揚之誠有不可解者已然正惟其自爲暴揚而不自諱匿乃以見西人之直也西人每逢得意之可必謹誌不忘卽如美國華盛頓開國之期至今著爲令節每歲此時美人相與稱慶而法民於攻燬巴斯的里砲臺一節以爲去暴政而安良民除舊弊而更新章無異乎沛公入關約法三章光武滅新除莽苛政一律爲快意之舉而每歲亦必誌此以爲慶盖法人之所以誌此者非僅自鳴得意亦欲借鏡於前以示創業之不易而使後人勿忘艱苦之意也夫法國自定爲民主以後雖經拿破崙之變而國中仍屬民主至今晏然無事其旗幟所取之義自主則中立不倚平等則一律交往結義則憂樂舉共保泰持盈同享太平之福近日雖有埃及亂事似乎與法人有所關碍而法人初未輕舉忘動但靜俟機會以待乘時以故英埃兵交而法人袖手非故爲整暇殆恐兵連禍結未免有傷民力轉不若靜以待之之爲得也至於通商碼頭愈開愈廣近見美英與高麗通好卽亦不肯落人之後將來與高麗和好克成商務更當推廣此皆法國民主以來之實效爲近來所顯而可徵者也至於有此一節而俾天下後世懍然於衆怒之難犯專欲之難成君民當聯以一德而不可使有貳心此則尤足發人深省者已 
[諭旨恭錄]  
　　五月二十五日奉旨欽天監右監副員缺着擬正之閻綬曾補授刑科給事中員缺着黄元善補授江西道監察御史員缺　光熙補授存善　准其一等加一級記名照例用欽此 
[埃及近聞]  
　　前報載埃人高懸免戰之旗英兵停止攻繫埃兵遂由砲台退至内地而一路經行之處見有西人卽行殺死遭刼者不少一面放火故恐蘇彝士河往來有碍云云兹接外洋信息言蘇彝十河業經可以通行然上海各商運貨過該處者則須仍加保兵險計保費每百兩扣取五厘云 
[新增錫礦]  
　　叭喇國與賽蘭格爲隣日前有人接到該國電報並其官斱消息云該國點銅礦苗甚旺幾於徧地皆是據礦帥稱礦土極顯易於開採按該國距賽蘭格境不過數點鐘之水程地脈相連今叭喇礦苗如此其盛則賽國礦務之興旺當有不難預卜者已 
[東瀛雜聞]  
　　日本陛路兵制向有定額當承平時常備兵計十五萬人若有事則加倍今據日京陸軍衙門查稱本年陸路兵弁人役共計十五萬三千零八十八人戰馬三千餘匹此外又有五萬八千四百十五人聚則成巽散則爲農或爲巡捕工役一遇有事卽刻可傳齊聽用聞該兵深得西法一切進退陣式莫不訓練嫻熟城稱勁旅也又陸軍曾請法國教習義留甫在日京多年訓練士　莫不盡心盡職日兵賴其陶成者不少詎上月間病逝日人多爲惋惜當出殯之日陸軍兵丁及文武官員親往送者不計其數云又陸軍衙門着將從前征戰左賀薩司馬等處陣亡官弁之遺像由印刷局從新刊刷齊全發往　軍張掛蓋以激士卒而表忠魂也又日京巡捕查出街市有將日皇及兩后之像印由排列各店舖價賣此實不敬之至故上月傳齊各舖到案着具以後不准再賣切結云又日京各國言語學校內欲請 
 
 

Page 2

 
 
一中國教習日人特求駐日黎星使代向中國聘請現聞星使已請定北京人關君桂林不日航海前去也又上月初間大坂有營兵數名往火藥庫取彈藥送往練軍厰應用偶將彈子機關觸動驟遭炸裂致傷營兵二名幸在廠内炸裂若在火藥庫其禍當不堪設想矣又大坂造錢局年例於夏季停工一月今因中國託該局鑄造銀洋故不暇停歇照常工作云又長崎附近之熊本縣地方近來暴雨過多致山水陡發冲倒該處長堤六百餘丈被淹二十餘村浸壞田地一萬三百餘丁按五十丁爲一里此亦非常之災也 
[九江患水]  
　　九江來信言該處邇來水勢盛漲平地水深及人腰際房屋亦皆進水民無安居皆徙高處駁岸已有數處坍倒淹死者有七百人光景田中植物大損有人約估讀目下所壞者已值六七萬金居民無奈皆迎神賽會以祈靈佑聞出會後水果退去三寸餘是殆天心仁愛鑒此呼籲之誠爲驅沴戾歟又昨考長江輪船從漢口抵滬據稱蘄黄一帶有孽蛟肆虐故自蘄黄至安慶沿江兩岸民居均没於洪濤巨浸中死傷不可勝計九江目下肉價每斤只值錢四十文因食之者寡所致災民之困如此安得樂善者急放慈航於苦海哉 
[天津大雨]  
　　天津於前月十七日得雨經列前報是時一犂甫足四野臚歡田間有勃然之象十九夜黄昏時分又復疾風暴雨加以迅雷閃電歷時甚長至交三鼓始止當未雨之先天時酷熱多犯霍亂吐瀉不及救治者得此時雨不啻一服清凉散旣慰三農復免雜症也 
[犯供詳述]  
　　天津劫騾害命一案其兇手被獲業已正法各情經列前報惟提審時該犯供詞前尚有漏述者兹聞兇手姓程名三年三十二歲津之河東人平日游手好閑與武清縣一婦有染婦曩曾寓津現返武清其於程已絶無繫戀且以前事爲悔而程如附骨之疽藕斷絲連時尋舊好據供春間曾就婦宿被地方捉姦有吳某出爲調停着出東錢六十千了事時無現錢書立借券交執中保卽吳某東錢係三百三十爲一吊東錢六十千卽津錢二十千作制錢不過十千而程妙手空空無從措給吳名爲中保實與地方牟尼一串爲之借箸而籌使伊返津拐騾倘或得手一騾之值中等者亦可售東錢百千或八十千宿負旣償餘者尚堪揮霍一時悞信貿貿回津連日雇騾無隙可乘因用津錢三百數十文購東洋扇刀一柄是晚在分司南雇騾稱往東局滿謂赶脚者年少可欺乘便脫逃由窪中奔走詎彼亦步亦趨勢將赶上一時情急拔取扇刀剌其要害彼尚爭時遂致之死其所供下手情形與屍格符合何邑侯詰其捉姦之地方名姓吳某之籍貫擬一一關提審辦如從直供明可從末減詎又供稱殺人償命小的願死不辭請大老爺三面網開不必干連若輩是案之原差在傍揷口謂大老爺恩典汝何不知彼致汝於死而優游案外何竟不悟程瞠目向差曰若以爲我尚得生耶不牽連若輩固死牽連之亦死何必害人又結來生寃債堂上下初聽其供以爲仇攀後則莫不詫異至該騾曾價據拱得東錢三十六千卽津錢十二千大錢六千還欠三十千盤纒三千所餘不過東錢三千卽津錢一千耳因此區區而醲成命案何其愍不畏死也 
[戯術愈奇]  
　　前晚車利尼馬戯另換新法開演已列本館告白所演之東洋各戯推陳出新如兩足托一梯其梯以兩人抬之出而置之足上不但绰有餘力且有一小孩緣梯而上直至其巓作種種翻舞狀又一人翹其足而以數桶疉置其上此皆東洋足戯中絶技也至於馬戯則各逞所長無美不備尤足賞心娛目惜以觀玩燈景不暇兼及故看客不多想今晚開演時當必復形濟濟也 
[石船沈没]  
　　昨日黎明時有裝載石片船自寍來滬駛至下海浦地方適潮來浪大以致覆没幸船上諸人均能鳬水當將石片起出船仍浮起是亦不幸中之大幸耳 
[吞煙類誌]  
　　本埠中虹橋北五百六十三號屋内居者李姓業外國裁縫每月可得工資洋八元於四月内借債完婚旣有家室費用較大且所得工洋每月須付利洋七元僅餘一洋可供日用拮据殊甚憂思無法竟於前夜吞服洋煙自盡幸其妻知覺尚早急以肥皂水灌救得吐而甦不然已登鬼籙矣昨夜十二點鐘時又有江北人沈阿和年四十六歲冋做小工度日因夫妻爭論氣忿輕生竟服阿芙蓉膏覔死經人知覺卽送同仁醫館灌救得醒現尚在醫館調治云 
[捕盜受傷]  
　　八十一號巡捕張嘉寳前日被盜槍傷右肩下鉛彈入肉經醫生割開挖取未見復將背後肩胛下割開亦不見醫生恐其彈墜下擬從脇肋之間割取之至徐天喜被盜槍傷三處一中於面頰一中於左肩下又一彈中於心下中間現在頰上肩下之彈均經取出惟心下一彈正在胃脘之上不能割取保全尚未可必昨晡老巡捕房平捕頭至虹口捕房詢問薛捕頭徐天喜有無親屬如果傷斃另有賞卹云云現查得天喜係孑然一身親屬僅有一表弟耳 
[觀燈滋事]  
　　法租界張燈申慶情形已列昨報是夜觀燈之人肩摩轂擊擁塞道路有開酒店之西人點放高升鞭炮擲冋人叢致人聲鼎沸互相推擠遺扇失履者不知凡幾宵小復乘間肆竊更可惡者惡少結隊而行每逢婦女肆行調戯十點半鐘時紫來街北口有二婦一操蘇音一操本地音遭惡少之虐二婦忿而辱罵詎惡少等更將二婦推擁致失頭上銀飾青絲散亂旁人又從而笑之二婦含羞泣詈而去惡少固堪痛恨潔婦女夜游熱閙塲中亦屬咎由自取也 
[道左病客]  
　　英租界絲業會館後面之荒地邊昨晨有一人槁臥年約三十餘狀甚落魄身上祗有破單袴一條奄奄若斃似因　重而被人移樂者諒捕房查知必傳該處地保安置也竊思前因租界中時有客寓抛棄病客陳太守垂憫窮途創興棲流公所法良意美旅客之蒙恩者實無旣極今復　此客誠事之難解者也 
[小孩迷路]  
　　法捕房巡街捕於前晚街上燈息之後見有一小兒在路徘徊盤詰不明卽拘入捕房昨解公堂訊問該孩自稱名王錫全今年十一歲住浦左陳家巷地方家中父母早亡並無兄弟孑然一身翁太守詢其到此何事從何覔食由誰領來答稱鄉間在隣居阿妹金家中食息昨日阿妹金領我過浦未曾說明何事太守訊畢着將王錫全暫送城内善堂安頓待查明有無親人再爲核奪 
[會審水手]  
　　水手停工情形迭經列報兹悉哲繙譯以會德豐行駁船水手停工實係徐財林唆使王福賈坤等爲首今知其餘水手皆願照常作工仍被王福等覇阻請陳太守移請莫邑尊帶同徐財林并傳王福等到案會訊昨午刻莫邑尊親臨公廨會同陳太守英司副領事美哲繙譯庭訊徐供在法租界開長豐客寓數日前王福等曾到我寓借住給有庽資至王等停工之由實與我無干哲繙譯謂徐之主使滬上各行買辦亦所盡知徐又稱席竹年係會德豐之總工頭每月扣厘甚鉅我係外人何干我事邑尊再四研詰徐則堅執如前邑尊又逐一問聯名具禀之王福等七人王福供蘇州人賈坤供寍波人朱二供寶山眞如人陳田供慈谿人謝德供餘姚人翁福供慈谿人及問阮東邑尊視非原人西官亦均謂頂替邑尊隨向之駁詰其人始供姓沈名丫頭代兄阮東到案者邑尊問汝姓沈何謂兄係阮東又答稱是朋友該七人供詞如前并同稱與徐財林不相識西官請邑尊將徐與干等一併帶回管押則其餘小工自無人覇阻而可工作矣邑尊商之太守諭王等曰爾等已具結下船做工何又延宕覇阻今姑從寛着王福等六名立卽下船工作靜候妥議工價每名每日給工食洋二角如或貼飯與老大應扣飯資餘則概免扣除至徐財林與替阮東之沈丫頭帶回縣署管押是案審畢司副領事先行告辭及出暑目覩衆水手扭打一寍人回卽述明太守令富捕頭出查及 
 
 

Page 3

 
 
富捕頭出衆人已棄寧人而散捕頭將寧人帶案供姓楊名如寳前曾爲駁船水手現撐游獵船今來觀審該水手等出時我不過問一聲人皆謂徐財林唆使停工究竟然否豈徐財林之妻與衆人將我扭打幸捕頭出衆皆散去太守隨斥之退俄而又聞喧嘩聲謂楊被拉至坭城外去諸捕頭督同中西捕各差役齊出獲住陳田陳三王阿四楊春林及徐妻徐王氏并將楊如寳帶回復經邑尊訊供邑尊問陳田係聯名具禀之人胆敢逞毆實屬目無法紀陳供有人毆楊我等特勸楊歸又問毆者是誰答稱不識陳三王阿四供詞與同謝春林供是漆匠因薙髮經過署前聞吵閙聲駐足觀看而被誤拿者徐王氏供丈夫在案候訊故來探望丈夫並無别故亦未毆打楊姓中西官互商之下着徐王氏姑退設有下情儘可到禀縣訴陳田陳三王阿四概交捕房管押謝春林保釋楊如寳仍令退去設再有人尋衅或訴捕或指名控案當爲究辦 
[飭呈簿據]  
　　上禮拜六法界公堂據原告胡某投案控稱有徐姓付下法馬路乾裕莊票一紙計銀一百兩係三月十五日期曾往對過且與店主王某素識詎至三月十五日彼店牌號已攺爲愼康向其兌銀則稱票乃乾裕愼康何能付銀現在該店於本月又攺恒康爲此請傳追究翁太守准詞傳人於昨日到案王某供稱此票係付與葛姓失去已登過申報告白三天旣稱三月十五日收銀不付則早可控告何以遲至今日翁太守謂爾店號三易其名則乾裕帳簿當尚在爾處着取帳簿到堂再爲核辦 
[多事判罰]  
　　花烟館鴇婦傅羅氏倩子傅阿三扶掖上堂稱因向李老富索洋四元被管裕春孫長發兩人出頭將我打傷翁太守詰之管裕春稱在紅頭繩店生理李老富之洋與我無分並不敢多事孫長發則供在徐家匯堂中生理路過悞被拘來太守詢之傅阿三則供亦含糊太守將孫先行釋放管裕春罰洋一元給傅養傷定案 
[控追找銀]  
　　山東人某投法界會審署控稱去年臘月間有貨由羅益修經手賣與林三和水煙店尚短付尾找銀一百十餘兩屢次往收伊稱帳目不符故扣捺不交翁太守准詞薄到林三和店主及經手之羅益修到案質訊之下細核兩造帳目收付之間有一欵洋五十元林已付而某未收翁太守詢之羅益修供認是洋五十元實係私自支用現因失業容有就緒措還太守謂兩造均無錯悞咎在經手人着林三和認洋三十元餘二十元着羅出立借票兩紙交執待有就業卽可索償原告遵斷而林三和堅執不允太守着將原被三人一併送縣辦理云 
[飭查帳目]  
　　前報列訊押侵吞一案昨由法界會審署覆訊原告孫轂頣仍頂帽上堂捕房將在押之人解案朱志勤稱放出之帳均有戸名可以同往收取翁太守姑准著孫轂頣仍帶朱志勤往收如有不符之處開單呈核孫轂頤答稱不敢再同伊去收帳且帳目情形不甚明悉太守謂此案本爾親戚之事故託爲經管豈讀書人併帳目而不識乎因着陳輝庭帮同前往按帳對收如朱志勤再敢逞蠻即隨地鳴捕可也孫陳朱遵斷太守飭將范成齋暫爲管押其寳金與方玉良無端多事着各責一百板以儆 
[奉題高昌寒食生刦火紀焚卷後卽請指正]  
　　妖星墮地天狗鳴蚩尤當空紛揚旌紅巾雲擾蒼生沸東南半壁同時傾君時尤與賊氛近奉親避難離空城麻衣泣盡眼中血乃從萬死得一生我方獻策思殺賊提戈欲使風塵清身遘奇禍遯南服徒於荒域瞻神京世平事過等逝水有若大夢廻飈驚君今追紀有餘痛筆底猶聞鬼哭聲嶺嶠歸來幸相識一卷冰雪諧磬笙讀書早知根忠孝吟詩亦足見性情六十六篇字字涙想見當日懷堅貞教授東海久弗出長材造就蜚英名勸君有才勿自棄早以清議持權衡方今樓蘭尚跋扈寒盟屢弄潢池兵内憂已寧外患熾駕馭之術惟一誠讀罷君詩三嘆息仰視寥廓悲長征時予又將束裝之香港[  天南遯叟王韜待定草]  
[送貫池觀察遷豫章廉訪]  
　　十載申江最有情籌邊轉餉大功成舊章不攺風規肅異俗相安海鏡清氣度從容本循吏丰神瀟灑尚書生試看露冕巡行處婦孺都能道姓名　柏府新開鬢未皤迢遥章水接恩波鴛鴦頌好傾忱獻蛺蝶圖還着意摩松茂自然逢夏健草蘇重想被春和祗分一滴廉泉水贏得人人别涙多[  西泠舊燕呈稿]  
[蘇撫轅門抄]  
　　五月二十九日縣丞朱康壽謝咨補宜興縣丞缺○六月初一日蘇海防同知王恩晉禀知本日接管糧印從九郭照藩辭赴張堰提巡司短檄公項差吳俊卿到婁旱關差徐光隂銷婁旱關差卽辭赴江揚淮徐海通各属提獄官薪水差○初二日道庫姚紹生缷署丹徒典史回從九金錫侯臬委赴江北緝捕差辭藩憲止轅 
 
 
 
 
 
 
 
 
 
 
 
 
富 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月二十四日京報全錄]  
　　宫門抄○上諭一道錄前○前撫任奏爲請展停分發摺子○皖撫裕奏恭報出省查閱營伍日期摺○閩撫岑奏甄别各員摺○將軍崇奏知縣廻避揀員對調摺○大臣恩奏病痊銷假並請開去差使摺子○大臣杜等奏爲侍衞年滿奏請更換緣由摺子○直督張奏爲特叅知縣議處夾片○五月二十四日吏部翰林院侍衞處值日吏部引見二十八名理藩院一名○禮王等盤查顔料庫完竣覆命○志和假滿請安○錫珍等各謝調授署缺恩○崇禮謝降三級調用恩○容貴文秀各謝降三級留任恩○鍾濓謝授盛京兵部侍郎恩○福魁致麟預備召見○寳中堂文秀各續假數日○召見軍機福魁致麟○○頭品頂戴山東巡撫臣任道鎔跪奏爲候補人員仍形擁擠請再展停分發以冀疏通恭摺仰祈聖鑒事竊東省前因捐納勞績兩項人員較之額缺多逾數倍各班異常擁擠當經前撫臣周恒祺於上年四月間奏請暫停分發二年嗣准吏部議覆僅准停止一年而上年將停未停之際各班紛紛赶辦到省又驟加數十員之多轉瞬限期將滿依然壅滯不堪該員等隨班聽鼓年復一年不特署補無期卽差委亦難徧及自好者日形苦累不肖者徒習鑽營實於吏治大有關係臣於藩臬運三司公同籌商擬請展停分發以期有裨地方合無仰懇天恩俯准敕部將捐納勞績兩項自道府以至未入流曁鹽務等官自本年六月二十日限滿起再停分發山東一年其先終捐指保留尚未騐放騐看到省者一律停止庶　班稍可疏通仕途藉資整飭至各項正途人員仍照常辦理以示區别據藩司等會詳前來謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴安徽巡撫臣裕祿跪奏爲遵旨查閒營伍恭報出省日期仰祈聖鑒事竊臣准部咨光緒八年二月初四日欽奉上諭本年輪應杳閱山東河南江蘇安徽江西五省營伍之期安徽　派裕祿逐一查閱認眞簡校等因欽此臣接奉之下遵將省城應辦事件次第清理並提勘本年秋審各業完畢當卽先行訂期閱看省城撫標左右並安慶潛山游兵等營及駐省勇隊江防水師現已校閱完竣擬於四月十八日出省先赴壽州宿州查閱皖北各營隨渡江而南至寍國府查閱皖南各營其駐防各處勇隊亦　以次按閱兼巡視沿途地方及沿江堤埂事畢卽順道由水路旋省統俟全省閱竣再將校閱情形專摺彚　以重戎政除署中日行公　照例檄委藩司代拆代行臬司審辦　盜各案並委藩司代爲提勘俟臣回省覆核具題遇有緊要事件仍包封遞至途次核辦外所有出省查閱營伍日期謹繕摺具陳伏乞皇太后皇上聖鑒訓示謹奏軍機大臣奉旨知道了欽此○○福建巡撫臣岑毓英跪奏爲試看期滿人員甄别留閩補用恭摺仰祈聖鑒事竊查定例捐納分發各官必俟到省試用一年後方准題咨補缺又大挑分發各省之一等舉人于到省後該督撫切寳甄　詳加察看其能勝民社之責者卽以知縣用又准部咨嗣後無論何項勞績歸入候補班人員以到省之日起子　一年詳加察看出具切實考語分别補用者等因遵辦在案兹福建候補班前補用通判梁純夫試用通判陳代盛恒秀大挑試用知縣賈炳元尹翼經先後到省試用期滿俱應照例甄别據瀋臬兩司會詳前來查該員梁純夫才具穩練陳代盛才具明晰恒秀安詳謹飭堪以通判留閩賈炳元勤謹樸實尹翼經年强才裕堪以知縣留閩分别按班序補除將各該員履歴咨部外臣謹會同閩浙總督臣何璟恭摺具　伏乞皇太后皇上聖鑒謹奏軍機大臣奉旨吏部知道欽此○○奴才崇綺松林跪奏爲知縣姻親照章廻避同府揀缺對調恭摺奏陳仰祈　　聖鑒事竊查前准吏部議覆給事中樓譽普條奏内各省廻避人員一體查辦行令勒限三個月呈明廻避等因當經分飭各属查明禀報茲據東邊道陳本植呈據興京撫民同知許之泰轉據懷仁縣知縣章樾禀稱光緒八年二月初九日接得家信知去歲十二月間卑職次女聘給通化縣知縣張錫鑾長子爲室現擬擇吉婚配惟卑職與通化縣係属同府同官雖無考核糾叅之責旣締爲兒女姻親自應照例廻避造具履歴清册禀請核辦並據通化縣知縣張錫鑾禀報相同由該廳道轉報前來伏查定例兒女姻親同在外官應令廻避又迴避章程内載丞倅牧令左雜等官如有同祖兄弟及外姻親屬之例應廻避者同在一府雖非統轄係同官令後補者廻避非同官令官小者廻避均以别府相當之缺酌量揀講各等語查通化縣懷仁縣均歸興京與民同知管轄係屬同府通化縣知縣張錫鑾係光緒四年六月十九日奉文試署六年八月二十六日奉准實授懷仁縣知縣章樾係光緒五年閏三月二十五日秦文試署七年二月二十一日奉旨實授官旣相同應行後補之懷仁縣廻避懷仁縣知縣章樾現年四十二歲係河南開封府祥符縣人祖籍浙江由監生遵籌餉例報捐知縣分缺先選用並免保舉同治四年七月赴部投供因欽選無期六年五月呈請分發指省湖北加捐分缺先五成及免試用另捐免保舉　銀其前捐銀兩攺爲加二級紀錄三次赴部騐看七月初十日蒙欽派王大臣騐放十一日奉旨着以知縣發往湖北分缺先補用欽此十一月十八日領照到省九年四月題補鄖縣知縣到任十三年奏調江陵縣知縣八月十六日奉旨允准十九日在任丁父憂開缺請咨回籍守制光緒二年經前署盛京將軍崇實等奏調奉省差　九月十八日到奉三年七月奏淮到奉歸候補班前補用九月初一日札委試署新設懷仁縣知縣篆務於丈量地畝案内奏保同知銜五年閏三月二十五日奉文試署一年期滿題請實授七年二月二十一日奉旨依議欽此欽遵在案奴才覆查懷仁縣係新設疲難題調邊要缺該員章樾照章廻避自應以别府相當之缺調補隨於通省知縣題　要缺内酌量揀調查有新設之昌圖　屬懷德縣亦係沿邊題調要缺可以互相對調現　懷德縣知縣張雲祥年五十五歲係四川成都府華陽縣人由監生指捐典史選授直隸沙河縣典中歷保知縣仍留直隷歸本班儘先補用並加運同銜於同治八年九月二十日　見到直辦理河工出力保奉俟補缺後以直隸州知州用又賞換花領光緒元年奏調赴奉差委於剿平大東溝賊匪案内保奏俟補缺後免補直隸州以知府在任候補奏留奉省補用是年十一月二十五日作爲到省日期三年十二月二十一日委署懷德縣知縣到任四年三月十一日奉文試署五年閏一月初三日恭逢恩詔之日作爲實授日期以之課補懷仁縣知縣亦屬人地相宜且各該員任内均無叅罰案件應卽照章對調以杜瞻循之弊合無仰懇天恩俯准以懷仁縣知縣章樾調補懷德縣知縣所遺懷仁縣一　卽以懷德縣知縣張雲祥　補如蒙兪允該員等均係實任題調要缺知縣照章揀缺對調毋庸送部引見俟奉准部覆俱令交代清楚各赴調任將來另有升調之處仍各按本任俸次扣算以昭核實除將履歴各冊送部查核外理合恭摺奉陳伏乞皇太后皇上聖鑒勅部議覆遵行謹　軍機大臣奉旨吏部議奏欽此○○奴才恩承跪奏爲病痊銷假當差並籲懇天恩開去煩要差使恭摺瀝陳仰祈聖鑒事竊奴才前因服假已滿病勢復　懇請開缺調理於四月初一日奉上諭恩承奏病難速痊懇請開缺一摺恩承着賞假一個月安心調理毋庸開缺欽此聞一命之下感悚莫名當經議摺叩謝天恩在案遵卽上緊安心調理現奴才氣體雖未復元幸托福底外感兩骽等症均就痊愈謹當依限銷假當差伏念奴才一介庸　迭蒙皇太后皇上殊施簡任總管内務府大臣禮部尚書正紅旂漢軍都統步軍統領管理神機營火器營事務涓埃未報時切悚惶謹查奴才所管各項差使均係任大責重而總管内務府大臣及歩軍統領神機營尤爲煩要年來勉策駑駘幸無大過均係仰蒙訓誨　謹遵循現奴才自揣服假患病以來精力較虧責任重大　無駕輕就熟之略更有汲深綆短之虞設使精神疏失貽誤臨時雖咎有攸歸而事已無補思維再四悚惕交擎惟有仰懇天恩俯鍳愚衷撤去奴才所管煩要差使俾　砆陋質庶無竭　之諐而蒲柳庸材曲荷生成之德感激私衷寔無涯涘所有奴才銷假當差及懇恩開去煩要差使各緣由謹繕摺冐錄瀝陳不勝悚　待命之至伏乞皇太后皇上聖鑒謹奏奉旨已錄○○奴才杜　爾車林多爾濟桂祥跪奏爲卡倫侍衞年滿循例奏請更換以重職守恭摺具陳仰祈聖鑒事竊查烏里雅蘇台科布多所属各卡倫侍衞三年期滿照例由奴才等奉請更換歴經辦理在案兹據阿拉克鄂博卡倫侍衞文貴呈報於光緒五年三月初一日到卡任中之日起連閏扣至八年二月初一日止三年期滿祈請更換等情呈報前來相應請旨飭下領侍衞内大臣循例揀員更替以重職守所有阿拉克鄂博卡倫侍衞年滿循倒奏請更換緣由理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○張樹聲片再查　管卷内據代理文安縣知縣殷謙禀報過客高立堂邊益園等船隻於光緒八年一月十二夜在該縣蘇家橋村外河内停泊被　劫去銀二千餘兩當經前督臣批飭嚴緝在案迄今兩月有餘贜賊一無破獲捕務殊屬廢　據藩泉兩司會詳請叅前來相應請旨將代理文安縣知縣候補知縣　謙先行交部議處以儆玩泄除仍嚴飭上緊設法訪緝贜賊務獲究報並俟疎防限滿照例叅辦外理合會同兼管順天府府尹臣畢道遠順天府府尹臣周家楣附片具陳伏乞聖鑒訓示謹奏軍機大臣奉　殷謙着先行交部議處餘依議欽此 
 
 
