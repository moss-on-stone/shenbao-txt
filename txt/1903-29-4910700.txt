# 1903 - 29 - 4910700

 

Page 1

 
 
[第六次印二十四史售書啓] [  圖書集成局謹白] 　　　　　　　　　　　　　　　　　　　　　　　　　 
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆治之宏規下以起民生之疾苦矧自科舉攺章以後大小考試皆以史事命題博求能逹之才藉收宏濟之效若非贯通全史本本原原斷不足以應俊　之旁求挽艱危之時局本局有見於此因又校印是書業已竣工装訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[推論粤匪謀亂之由]  
　　有客語執筆人日粤東匪人設計於元旦戕官作亂之事報中已於昨日論之詳矣敢問若輩果何惡於在粤諸大員而必設此毒計乎日此猶泰西各國撫政府黨其心未必與諸大員有不解之仇特不願受鈐制於人故百計千方必逞其所欲而後已且若輩亦豈第欲將諸大員劘刃哉無論爲帝爲皇爲君主爲民主必暗中行剌以快其心歴年俄皇奥后意皇德皇以及美國大百里璽天德麥根來或被傷或被弒何莫非此黨爲之中國自戊戍以來異說紛騰民心思亂謀圍頣和園一事首發其端自是而亂大通擾漢口攻惠州舉凡富有票匪貴爲票匪廻天票匪以及三點會保國會保皇會獨立會種種逆蹟書不勝書前歲元旦粤中奸民史鏗如用炸藥焚督轅天誘其衷立時授首而其黨仍嘯聚不散其心尙死灰復然迨去臘又肆其陰謀欲乘元旦拜牌時起事戕官攻圍省會使非香港英官先時密告我恐奸謀得逞燮起蕭　不特粤中諸大員岌岌可危勢必其祸蔓延又勞大軍之　剿矣可不懼哉可不懼哉抑嘗聞之美儒林君之言矣大旨謂凡入無政府黨中者以波蘭人爲最夥當波蘭政府專制之際視其國人如牛馬任意驅䇿幾不聊生人心不平亂萌漸作久之各大國出而千預由俄普奥將士地瓜分波民窮無所歸悉苦慘傷積而思奮俄人又盡力壓服强以所難遂激而羣起囂張結成此黨祸延各國遍播根苗各國不逞之徒尤而效之專以傾覆政府爲主義今者中國深仁厚澤視民如傷斷不如俄之待波人一意刑驅勢迫而奸人反側日以平權自由諸謬說煽惑愚民夫平權自由其中正自人分際而愚民一經悮解卽以君上爲疣嫠視官吏若宼仇平居輙囂囂然日我輩同日子民同具五官四體何彼得威福自擅而我終低首下心使無政府無朝廷則我輩日游光天化日之中無拘無束心志何等快樂手足何等宽閒因之擾攘紛更一唱百和疾視執政訕謗宫廷而亂萌由是生亂端由是起矣此次　　　　　　魁究不知確是孫文與否而孫之陰謀詭計欲托維新以祸粤東則數載以來已衆目昭　　　　　　　　　　　　深矣革其故而鼎新之誠汲汲矣乃奸惡者僞托鼎新創爲平權自由之說愚鹵者又悮解平權自由之說謀傾政府以逞其心卒之巨憝元兇逍遥海外而愚而無識者悮入其黨狼跋　張以致懸首　街妻孥不保其兇頑誠可惡其椎魯亦可憐矣抑又聞之泰西有均貧富黨其人大抵皆工匠一流日受傭於富賈豪商得值僅資湖口因之私心密計積忿難平謂彼亦一民人我亦一民人彼惟富有家資得以頣指氣使我輩身非犬　何致聽其鞭䇿不能自在自由由是妙想天開欲將世上金銀一律平分俾免貧富不均之憾此種黨類雖未必主張平權自由諸謬說而實與平權自由之黨同一足以敗壤法紀淆亂承平把持停工事所恒有傳聞孫文所糾黨羽不乏讀書好學之輩而商賈工匠之圖謀不軌者亦多闌入其中是合無政府均貧富二黨一之而其勢遂日以熾盛說者每比之洪楊之祸僕則以爲洪楊諸逆勢甚剽悍又值國家治平日久人不知兵故能如風捲殘雲頃刻舉事若孫文者直草宼耳入其黨者非一物不知之學究卽一丁不識之傭奴貿然爲非直以頭顱爲兒戲其蹟蓋鄰於唐鄧之亂漢口擾大通史鏗如之炸兩廣督轅　火電光未久卽滅寄語粤中士庶尙其守分樂業耕鑿自安毋徒結隊成羣犯上稱戈自貽赤族之祸哉乃於客去之後詮次鄙說冠諸今日報端 
[恭校電傳上諭]  
　　正月初一日欽奉上諭慶榜特開前已由電飛傳敬謹譯登初五日報首兹得京友專電相告謂其中尙有字句脫落之處因特恭校如下○上諭明歲恭逢慈禧端佑康頣昭豫荘誠壽恭欽獻崇熙皇太后七旬萬壽仰維懿德普被寰區慶洽敷天歡臚率士允宜殊恩特沛加惠藝林著於本年舉行癸卯恩科鄉試明年舉行甲辰恩科會試其癸卯甲辰正科鄉會試卽歸併丙午丁未科舉行俾多士忭舞觀光用副朕鍚類延釐壽世作人至意該部知道遵行欽此 
[電傳宫門抄]  
　　昨日午後京師友人專電告知本館云正月初七日皇上召見軍機大臣明日寅正皇上至太廟行禮畢還宫辦事後午正升乾清宫賜宗親筵宴 
[中比邦交]  
　　日本某日報云去年中朝遣振貝予赴倫敦歸程道出比利時京城以禮入觀比王告以邇者貴邦多遣學生學於海外從未有派入敝國學堂者敝國壤地雖褊小然製造一切及路工礦政自分不後於列邦兼之各項工師其技皆超出列邦之上若遣學生來此就學敝國當悉心保護以固邦交焉及振貝予回朝奏明其事刻下外務部已行知路礦總局選拔學生十數人航海前往矣 
[德使之言]  
　　日本某日報云頃得德京柏林電信譯悉德廷簡駐中國京師使臣某君因事回國某日在漢堡亞細亞恊會中當衆宣言日我德賣人之商於中國者欲知利權之能否日漸增長當視門户之是否洞開以爲衡聞某君擬俟今歲春融卽航海而東仍回任所 
[德儲游俄]  
　　日本某日報云刻接英京倫敦電報譯悉德國皇太子哈伊痕之其親王於西歴客臘十七日赴 
 
 

Page 2

 
 
俄京聖彼得羅堡游覧時俄皇適行幸某處俄太子代爲接待禮貎有加　　　　　　　　　　　　　　　　　　　　　　　　　 
[日艦留營]  
　　日本某日報云日本軍艦名大島者决意在中國營口過冬祇以北地苦寒封河甚早東歴去年十一月九日卽已冰凌凝結水澤腹堅大約二三日間得遇大潮方可駛入艦主長井氏因偕日領事瀬川氏通宵露立指揮在艦將校士卒開鑿堅冰直至翼朝始克鼓輪進口實十一月十八日事也及入塢則已有俄軍艦一號先在塢中少選英國某艦銜尾而至擇適宜之地下椗於是各國海軍人員咸嘖嘖稱揚謂長井氏實能規晝精詳指授兵機綽有餘裕云 
[日皇振武]  
　　日本長崎訪事人云明治三十六年正月八日卽華歴去年十二月初十日日皇親御講筵之後卽警蹕至青山練兵場簡閲陸軍操演蓋有文事者必有武備安不忘危之道固宜爾也 
[會籌增賦]  
　　日本長崎訪事人云明治三十六年正月八日卽華歴去年十二月初日内務省召集各地方官會議加賦之舉内閣總理大臣桂君謂此事實困擴張海軍籌欵維艱不得已而出此不知各處人心能否安謐總期有益於國損於民方爲至善之䇿不知各地方官何以答之 
[玉田拳亂]  
　　日本某日報云頃得中國天津電信譯悉華歴去臘中浣直隷玉田縣境突有拳匪醜類嘯聚其間其數多至數百名斬木揭竿意圖作亂縣宰率衆往捕若輩竟敢一呼百應與之抗衡刻已飛禀督憲袁公請卽興師鵰剿矣 
[粤東匪警]  
　　日本某日報云本月某日得中國廣州來電譯悉東歴正月二十日深夜粤省西江忽有海盜扮作估客行劫某國啞矮痕夫矮輪船船中人與这爭持勢甚列旣而海盜敗走羣擁入稅關跳刀拍張意圖剽掠關吏格門之下有負傷者 
[嚴亂已平]  
　　紹興訪事人云去臘浙之嚴州府屬士匪托名與教爲伊仇揭竿滋事嗣由大憲檄調防軍前往圍勦之下殲斃多餘匪始望風而散刻下亂事已定各軍遂陸續凱旋西教士亦重返桐廬照常傳教矣 
[匪首解省]  
　　杭州訪事友人云桐廬之亂匪首濮某經官軍擒獲本擬就地正法以快人心嗣由彼處紳耆以起事之初濮不特本未與聞且更多方勸散無奈衆人不允反被脅從聨名禀諸統領黄峙青太守太守爰卽轉詳大憲一面將濮押解省垣聽候上峯裁奪去臘某日行抵六橋三竺間矣 
[東撫周大中丞奏攺制兵爲巡警軍摺]  
　　頭品頂戴兵部尙書銜山東巡撫臣馥跪奏爲遵裁制兵攺練巡警軍分别緩急辦法以期逐漸推廣恭摺仰祈聖鑒事竊臣恭讀光緖二十八年九月十六日上諭前據袁世凱奏定警務章程於保衛地方一切甚屬妥善著各直省督撫仿照直隷章程奏明辦理不得視爲具文因循不辦等因欽此仰見朝廷整飭軍政禦患安民之至意山東爲南北衡途鐵路遍於腹地加以礦務繁興中外商民絡繹於道警察尤爲當務之急臣抵任以來已派兵一百名分赴京師天津兩處警務學堂就師學習擬俟明春學業粗就一面延師來東開設學堂一面添募弁兵且教且用先由省城而烟臺而鐵路車站與夫膠澳威海租界附近地面並開礦處所緊要集镇逐漸布置勢非數千人不能分發非歲有數十萬金不能措施若全省開辦更不止此經費太鉅端緖紛繁一時不昜籌措自應先就原有之欵仿照直隷章程辦理以期漸推漸廣查山東省額設緑營制兵一萬七千一百四十八名自同治九年至光緖二十六年疉次裁兵所節餉銀因還舊案洋欵悉數提用嗣於二十七年續裁制兵一千三百六十名並裁減勇營奏明節餉銀兩留作巡警經費每年不足十萬兩實難展布現計撫鎭四標馬步戰守兵尙有五千四百七十九名又濟寗城守營兵丁三百九十七名本年河標攺歸山東管轄兩共制兵五千八百七十六名分布各州縣久同虚設臣此次周歴各屬目見零落困憊情形實非久計問之官民無一不言全裁爲是擬卽謹遵疉次諭旨將現存制兵一律全裁餉項發至明年春季爲止以示體恤镇標兵餉向發三季省城撫標左右二營濟南城守一營係按四季支發總計每年可以節存餉需米折馬乾銀七萬五千餘兩應連上年裁兵曁本年裁撤河標營兵案内節存之餉由藩庫另欵存儲專作巡警之用惟是警務理法甚細官長須學習三年弁兵須學習一年山東多盜之區如濟東　沂曹武臨等府州幾於無日不出劫案各屬緝捕全恃防勇雖有標兵與無兵同當兹巡警未齊整頓捕務仍應嚴責州縣擬將此次裁兵之餉酌撥若干先飭各州縣暫雇巡勇仍俟學堂辦成分調輪流到堂學習約計裁此五千餘兵不過養馬步巡勇一千餘名應如何分派多寡由臣咨行鎭司道府察酌情形辦理以後經費不敷另行籌議具奏至歴次裁兵仍留官缺本屬閒冗惟其中不無才俊可用亦有資勞甚深會立戰功者將來巡警軍練成併應設官領帶汛防軍營哨出力莫不以得缺爲榮擬將武職大小各缺照舊存留以爲各軍將弁榮身升轉之階其有年壯性敏文理通順者挑入武備巡警各學堂餘歸各鎭道府差遣如充補營哨隊長差缺者即將廉俸住支至於裁兵以後緝捕事宜以及巡護城池監獄解送人犯餉鞘一槪責成州縣其巡勇所駐地方如出有盜案緝捕不力自應將帶勇將弁從重議處凡緑營汛官向來照例承緝處分本屬具文應請免其置議至營汛名目及升補例章暫仍其舊俟章程大定再行核議所有全裁制兵攺練巡警分别緩急逐漸推廣辦理緣由恭摺具陳伏乞皇太后皇上聖鑒訓示謹奏奉硃批政務處知道欽此 
[賢守被叅]  
　　昨得武昌官場中人手翰云署武昌府梁集菴太守豐骨稜稜直言敢諫前以嚴勘某權相奉旨鐫級後經南皮宫保登諸薦剡開復原官分發鄂中得權斯篆併兼辦學務警務課吏諸要政鞠躬盡瘁勞怨不辭去歲之冬言官忽摭事彈劾臘月某日廷寄到鄂飭卽解任候查遂於二十九日經署督端午帥懸牌撤任聞者惜之 
[令嚴巡夜]  
　　金陵訪事人云此間各馬路雖設有巡警勇丁大率皆市井游蕩之徒捕務未能得力且僅卜其晝不卜其夜每當月黑宵深之際時有宵小横行以視滬上之巡夜森嚴者相去奚啻宵壤署兩江總督張香濤宫保病之前會札委城内外保甲總巡徐次舟觀察赴滬查取巡捕章程飭卽大加整頓並添募丁役撤夜梭巡務使盜鮮　鳴户無尤吠 
[日船遇險]  
　　日本某日報云東歴舊臘三十一日大阪商船會社大貞丸由漢口拆江赴沙市宜昌翌日天未黎明濃霚蔽江咫尺莫辦行至黄州江面鹢首擱於陸地船身爲之損傷汩汩黄流從舷間灌入正在危急存亡之際適大利丸破浪乘風而至急將船中諸客載返漢臬迨三日午後二下鐘時始得展輪出險 
[茸城火警]  
　　松江訪事人云卽城西門外猪行街谷水道院向由吳景隆茶葉店貨以儲貨去臘十五日之夜更魚四躍焙茶遺火勢如燎原比鄰某姓家適有婦臨產蓐見而大呼然烈　熊熊勢已不可收入霎時院之前進房屋八九椽均付刼灰偏屋厝栶甚多勢將延及婁縣主 
 
 

Page 3

 
 
屈吉士大令以夫人某氏及予媳之柩亦在其中聞警倉皇徒步前往指揮令將各栶逐一舁出旣而府尊許太守華亭縣陳大令提標中營叅將　　　　　　　　　　　　　　　　　　　　　　　　　　 
张叅戎以及在城文武各官咸往火場彈壓良久始得各水龍救熄得免蔓延先是十四夜城東華陽橋鎭某姓草屋兩間忽肇焚如之祸東北鄉新橋鎭王姓糕餅鋪人因鑪火燃蚊帳霎時冒穿屋頂毘連七户被祖龍收拾一空 
[白下鶯啼]  
　　金陵訪事人云四象橋下馬路旁浙江會館之右有地若千係整容匠某姓之產邇見彼處市面繁盛或因亦經營締造築成小屋三間比工竣以一間設整容鋪餘兩間方待出租去臘某日署兩江總督張香濤宫保忽飭保甲總巡勒令拆毁不准稍事違延保甲局員以小民營造艱難力懇恩免宫保堅不允從誠未知其何故也○去冬下關太古棧房塌陷惟難者悉數難終江甯藩憲李薌垣方伯憫之懸賞橯屍俾免葬身魚腹於是貧民之善泅者日在彼處竭力冥搜先後橯獲若干具置諸江于以待屍親認領澤及枯骨亦仁政之一端也 
[上海官場紀事]  
　　去臘本邑閔行釐卡總辦趙嶼秋司馬奉江蘇藩司陸春江方伯札飭另候差委遺差以延甫司馬接辦奇司馬奉委之下由省來申擇吉正月初一日到差視事旋於昨日偕趙司馬赴一海縣署拜會縣主汪瑶庭大令○江蘇候補道唐稚泉觀察候補縣余稚珊明府均於昨日命駕赴縣署拜賀汪大令年禧○江南機器製造局總辦湖北候補道鄭蘇龕觀察於昨日命駕赴縣署拜賀汪大令年禧大令迎入花廳欵語移時始一揖而别○招商局總辦鄭陶齊觀察於日前赴各署辭行暫回澳門珂里　　 
[總辦到差]  
　　本邑廣方言館剙自同治初年專譯泰西格致諸書俾華人得明新法併課聰頴子弟肄習算學西文開創之初英才薈萃如汪芝房太史席瀚伯正郎楊誠之星使朱靜山觀察嚴予猷太守皆由其中出身未久卽　歴仕途宣猷中外邇者奸人弔詭異學爭鳴各處學堂類皆主持平權自由革命流血諸謬說以致如金陵如杭州如姑蘇如松江擾擾紛紛幾不知尊親爲何義其中浙之南潯公學滬之南洋公學尤一唱百和幾致情喻理遣之俱窮署兩江總督張香濤宫保病之亟求整頓之法查得浙西嚴少和觀察忠良之後丰裁峻整學問優長歴辦粤東電報學堂漢口鐵路學堂上海求是學堂訓迪諸生寛嚴合度舉凡樞衣請業者類皆學有成就仕路蜚聲因於去臘札飭總辦廣方言館俾向之歸江南機器製造局兼轄者此後各專職守分道揚鑣庶乎學業日興不致奇袤悮入觀察捧檄至滬擇吉今日到差從此　誦瑯然門盈桃李激發忠愛以息詖邪其有功於世道人心當非淺鮮矣 
[馬頭告成]  
　　本邑江海大關前經蘇松太兵備道兼江南海關監督袁海觀觀察禀請原任兩江總督劉忠誠公批准移建浦濱工竣後另在浦畔建築馬頭以便稽查稅務去冬正在下椿時忽新關河泊司出爲阻止迨後繪就式樣送請騐明始得照常工作近已雲斤月斧告厥成功矣 
[英界火警]  
　　昨晚鐘鳴六下二刻新月初上繁星滿天忽覩紅光燭霄無異晴霞綺旣而鯨聲怒吼警報遥傳傾耳以聆每擊三下知祝融氏方煽祸於英界大馬路迤北而水龍皮帶已轔轔然疾駛如飛矣翹望移時毒　漸熄正欲濡毫以記適訪事友踵門相告日是火起於福建路北香粉弄口某姓家約燬房屋一二椽 
[讞案有期]  
　　昨日本邑法總領事署繙譯官費君照會公廨讞員孫建臣大令訂於本月初十日爲始所有應訊各案仍照向章於禮拜二四六日午前升堂會判 
[公廨亭訊]  
　　今日係立春今節英美租界公廨讞員張柄樞司馬循照向章照會美總領事署繙譯官羅君請轉飭各捕房暫停訊案一日 
[美界劫案]  
　　粤人屈某僑居虹北四川路青雲里不知向操何業前夜八點鐘時忽聞叩門甚急詢之稱係送信門甫啓卽有數十短衣窄袖之人各執兇器口操粤音一擁而入先將屈及家中人用繩綑縛然後奔赴樓上翻箱倒箧劫去鈔票洋銀數百元地在租界之中若輩竟敢横行如此未識有緝捕之職者將何以處之也 
[三續去臘上海縣署瑣案]  
　　去臘二十日本邑新北門内被火時匪人張長寳乘間攫取某姓家報時鐘一座途中被捕役拘獲解送縣 
署除夕縣主汪瑶庭大令升堂研訊張供小的係本邑人向在城外某姓家當車夫當是日適入城購物行至城門口見地上遺有報時鐘貪小拾取致被拘案叩乞施恩大令判責二百板枷號新北門示衆三日○水木匠蔡瑞堂控江予香圖賴造屋工料銀除夕大令升堂研訊蔡供江於本年二月雇令小的承造祠堂議定洋銀一千餘元除已收若千外尙欠七百餘元屢索不付致各工人時向小的滋閙時當歲暮求恩究追江供小的曾將田畝求售乏人承受以致遲延並不有心圖頼刻擬永遠租與某洋人已許每畝洋銀五百元大約明歲正月卽可成交今先繳洋銀六十元餘俟收到田價然後繳清大令准如所請飭蔡將所繳六十元先行領去餘俟新正繳清如果再延定提嚴比 
[上海巡局紀事]  
　　前日本邑二十三七鋪巡防局委員高文軒二尹飭傅勇目陶樹村到案著傳諭各鋪户不准聚賭抽頭至局内勇丁務須朝夕伺候不得遠離違干懲辦○前日二十三七鋪巡防局委員高二尹傳十二圖汛捕戴全川到案以境内竊案迭出捕務廢弛大加申斥勒限破獲以憑訊究延干嚴比 
[馬路工程局案]  
　　前日安德棧主　龍三扭承運漕糧之船户徐德財至南市捕房聲稱被呑漕米十二石等情捕頭立卽轉解馬路工程局總辦翁予文太守倩襄讞委員黄衡堂二尹研訊徐供小的駕舟爲業此次承裝浙江湖州府屬某縣漕糧來滬兌交　所開之棧忽被指爲侵呑實則並無其事二尹斷令折繳六石徐堅不遵從遂命交人保出妥爲理處 
[美租界捕房紀事]  
　　昨日午前小流氓楊阿聖在穿虹浜某茶肆中賭錢忽與同類何阿林互相兇毆某號華捕喝阻不依遂一併帶入捕房捕頭令押乞丐牢半天以儆○前晚偷兒陳阿龍潜入楊樹浦路某姓家竊去衣服數件旋被陳追獲扭入捕房捕頭令押候解送公堂禀請讞員張柄樞司馬究辦 
[開廠施粥]  
　　謹啓者敝堂粥廠於客歲除夕爲止暫停十天所有食粥饥黎給發米票萬張俾資度歲新年謹於十一日開廠施粥惟是米珠薪桂經費甚鉅承蒙長福祿捐洋一百五十元感恩予洋五十元吳淞盛軍營洋四十元無名氏洋三十元沈留餘堂洋六十元怡情軒洋五十元何瑞棠朱葆三合助洋五十元劉昌正洋四十元銅洋一元胡方鎰洋一百元此乃眼前功德當危之施祇領之下莫名感佩請登報章謹代飢黎九頓叩謝並祝福壽無量[  上海六馬路仁濟善堂董事嚴信厚楊廷杲陳作霖朱佩珍焦發昱施則敬劉芬謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案] 　　　　　　　　　　　　　　　　　　　　　　　　　 
　　包探李星福解兪厚君家傭人朱宋氏楊阿大並薦頭周小叔到案禀稱前者伊等串竊兪家金首飾等物報由小的查獲除吊到各贜外尙少票銀三百兩曁由單金戒指請悉藏匿金圓縣鄉民施阿和家解奉大老爺訊明押交施到案迄今並未交到兹奉捕頭之命解請訊核楊供施是否在家小的殊難逆料尙求恩鑒朱宋氏俯首求恩讞具張柄樞司馬商之美總領事署繙譯官迪比南君判將朱宋氏鞭背三百下發押樓流女所三年期滿遞解回籍楊笞責五百板荷校一月期滿押捕房二年周追賠洋銀一百元○包探顧福其解馬培根到案禀稱此人　於洋人黎杜處乘間行竊洋布洋綢各一　報由小的緝獲人贜送請訊究司馬判責三百板發押捕房三月○包探倪順泉解陳雲茸到案禀稱伊在洋人談南士處傭工透支工值洋銀五十一元又行竊洋銀若千元報由小的吊到洋銀二十元解請訊究陳供小的惟支透洋銀若千元至所失一百三十元不知何人所竊司馬飭暫行管押限一禮拜内將所少洋銀一百八十一元如數呈繳違干究追○包探孫阿呈解張阿大周二寳荘張氏到案禀稱荘張氏之夫二保由王阿郁雇至某洋人游船上傭工某日行至嘉興縣境因病身故張周卽串同荘張氏將王扭入某小茶館詐去洋銀二十元報由小的拿獲送請究懲司馬判將張周各責三百板荷校一月著荘張氏自赴嘉興扶栶回籍埋葬○包探竇如海解賊犯杜阿金到案禀稱此人竊取孫姓家雨衣等件報由小的緝獲人贜送請究辦司馬判責五百板○包探孫阿星解積匪陳桂榮到案禀稱此人前會犯竊解經大老爺訊明懲辦今又行竊陳紀尙家棉被二條報由小的拘獲送請究追司馬判責五百板逐出租界贜給還失主○包探何阿春解無頼王進之到案禀稱此人向尙裕成强借洋銀不遂所求恣情吵閙報由小的拿獲送請究懲司馬著管押一禮拜俟尙來案質訊核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[二十八年十二月十四日京報全錄] 　　　　　　　　　　　　　　　　　　　　　　　　　 
　　宫門抄諭旨均已錄前○吉林將軍長奏爲彚請核銷吉林通省練隊用過鹽糧車價銀兩摺○又奏爲覈銷靖邊軍五營開支各欵摺○又奏爲循案核銷經徴烟酒稅銀摺○福州將軍崇奏爲駐防捷勝練軍操演三年成效擇尤請獎摺奴才長順成勲跪奏爲將吉林通省演練馬步各隊官兵勇夫並隨營委員書手用過鹽糧薪水旗　車價等項銀兩循案彚請核銷恭摺仰祈聖鑒事竊查闪因吉林馬賊肆擾先後添練馬步兵勇以資搜剿所需鹽糧軍火車價等項銀兩均照定章實支放歴經節期奏銷在案查上屇報銷之案截至光緖二十四年十二月底止舊管剩存練餉二兩平銀三萬八千三百六十二兩一錢三分五釐七毫零五忽新收由本省徴存大租項下撥補光緖二十四五兩年分練餉二兩平銀十一萬兩又收由都京部庫領到自光緖二十五年三月起至二十六年二月底止計一年練餉二兩平銀二十五萬一千六百八十兩又收光緖二十五年分應由防餉劃給練餉二兩平銀四萬三千五百兩舊管新收共計二兩平銀四十四萬三千五百四十二兩一錢三分五釐七毫零五忽開除自光緖二十五年正月初一日起至十二月底止給過通省演練馬步隊官兵勇夫等鹽糧心紅等項二兩平銀三十一萬七千三百四十六兩零零九釐又給過隨營辦事各局處官員書手貼寫等薪水津貼心紅等項銀二兩平銀一萬五千六百八十七兩零八分又給過派往各處巡緝賊匪馬步官兵雇用車馱載運軍械火藥等項需車馱脚價二兩平銀五千二百八十六兩四錢又給過各隊官弁兵勇與賊打仗陣亡受傷卹賞養二兩平銀八十四兩又給過各隊官兵買補倒斃馬價二兩平銀八百零五兩六錢五分又給過各隊官弁兵勇置做旗　號衣等項價值二兩平銀二千七百二十一兩五錢五分零五毫零八忽又給過配造練軍需用火藥鉛丸等項價值二兩平銀三千二百一十九兩六錢二分一釐三毫又給過添造練軍加演打靶需用鉛丸等項價值二兩平銀四千零二十八兩八錢五分八釐八毫六絲共給過二兩平銀三十四萬九千一百七十九兩一錢六分九釐六毫六絲八忽實在現存二兩平銀九萬四千三百六十二兩九錢六分六釐零三絲七忽係應發放二十六年正月以後鹽糧等項之欵歸於下屇再行報銷奴才等督理糧餉委員按欵詳核委係寔用寔銷並無浮冒情弊除將支發各項銀兩數目起止日期並該官兵委員勇夫等旗佐銜名曁各隊買補倒斃馬四毛片口齒以及置造旂　號衣物料名色數目遂一分晣造具細册除分咨户兵工部查核外所有吉林通省練隊用過鹽糧車價等項銀兩循案截期彚請核銷緣由理合恭摺具陳伏乞皇太后皇上聖鑒飭部核銷施行謹奏奉硃批該部知道欽此奴才長順跪奏爲吉林靖邊新軍五營曁新添營務處需過薪公餉乾等項銀兩專案截期覈銷恭摺仰祈聖鑒事竊查吉省前設彈壓鐵路靖邊新軍步隊五營嗣因分駐路工雙城予等處周廻二千餘里往往遇事徒步往來勢難捷便請於每營步勇内抽撤九十名攺募馬隊四十五名添設哨官督隊官各一員以資管轄又請添設靖邊新軍營務處隨同辦事委員等經理文報以專責成各等因均經前將軍延茂奏奉兪允奴才到任後當將攺練章程並添設管務處委員等開支薪餉各日期隨時咨部查照各在案溯查該軍餉需按年由部撥領湘平銀十五萬兩遇開加增所有光緖二十四年分收支各欵業已專案奏報核銷兹自二十五年正月初一日起至十二月底止收支各欵自應循案截期覈銷以重帑項查光緖二十四年分報銷　存湘平銀八萬七千九百七十八兩三錢九分三釐八毫五絲四忽一微六繊六沙作爲舊管又新收由京部庫領到湘平銀六萬二千五百兩管收二共湘平銀十五萬零四百七十八兩三錢九分三釐八毫三絲四忽一微六繊六沙内開除支給靖邊新軍五營曁添設營務處薪公餉乾口糧運脚津貼及獎造帳棚等項總共需過湘平銀十四萬九千七百零六兩三錢五分七釐七毫二絲五忽實在剩存湘平銀七百七十二兩零三分六釐一毫二絲九忽一微六繊六沙歸於下屇案内報銷一切動支各欵奴才督飭局員按欵詳覈委係實用實銷並無浮冒除造具細册咨報户兵工三部查覈外所有收支靖邊新軍餉銀專案截期覈銷緣由理合恭摺具陳伏乞皇太后皇上聖鑒飭部核銷施行謹奏奉硃批該部知道欽此奴才長順跪奏爲吉林經徴烟酒木值等稅謹將光緖二十七年分徴收動存數目循案核銷恭摺仰祈聖鑒事竊查吉林經徴烟酒木稅于光緖四年攺歸將軍委員試辦經部議奏烟酒稅銀均以二萬八千兩木稅仍以三千七百兩作爲定額所收各稅每年籌提辦公津貼銀八千兩内撥給將軍銀五千兩副都統銀二千兩其餘一千兩擬作考試經嗣將辦考未動銀一千兩攺給吉林府知府衙門作爲津貼先後奏奉諭旨允准歴經遵辦在案兹據經徴稅務委員將自光緖二十七年正月初一日起至十二月底止一年内徴收烟酒稅銀及抽收木值燮價銀兩儘數呈交匯總造册加結禀請核辦前來奴才詳加查核酒稅所收無幾向歸黄烟稅薄内支給徴稅書役一成工食紙張銀二千八百十兩零五錢凈存實銀二萬五千二百九十四兩五錢又自四月初一日起至八月底止委員抽收撴梁椽櫨大小木值二萬七千五百五十根共計燮價銀三千七百十八兩照章支給征稅書役一成工食纸張銀三百七十一兩八錢凈存實銀三千三百四十六兩二錢統計二十七年分共征存烟酒木植稅銀二萬八千六百四十兩零七錢較與定額有盈無絀照依奏准章程由此項稅銀内撥將軍辦公津貼銀五千兩副都統辦公津貼銀二千兩吉林府知府衙門辦公津貼銀一千兩外尙剩銀二萬零六百四十雨零七錢如數存庫備撥除將征收烟酒木值稅銀動存數目分造細册送部查核外所有循案銷緣由恭摺具陳伏乞皇太后皇上聖鑒敕部核銷施行謹奏奉硃批户部知道欽此奴才宗室崇善奴才松秀跪奏爲福州駐防捷勝營練軍操演三年成效擇具尤爲出力各員籲懇天恩恭摺仰祈聖鑒事竊奴才崇善於光緖二十八年八月二十六日附奏捷勝營練軍三年成效懇祈恩准擇尤保獎一片本年十月二十三日差弁齊回原片奉硃批准其擇尤保獎毋庸冒濫欽此欽遵奴才等伏查該軍於光緖二十四年十二月挑選一千名成爲兩營起演德國新操逐日練習槍法步法及各項陣式後經前署將軍善聨等咨取湖北武備學堂功課新建陸軍訓練圖說并購備新譯洋操戰法諸書責令營務處統領督同管哨各官逐日講解現該軍操演步法整齊陣式靈便于臨敵接戰各窺探挖溝各法均能領悟運用自如在各官三年以來寒署不輟不無微勞足錄兹謹遵旨擇其尤爲出力各員分晣繕具清單恭呈御覧仰懇天恩准如所請獎叙以鼓勵除將各　員履歴分别咨部查該外其出力弁兵酌給五六七品功牌容俟彚案咨部注册合併聲明所有福州駐防捷勝管練軍操演三年成效擇尤保獎緣由恭摺具陳　　皇太后皇上聖鑒訓示奏奉硃批該部議奏單併發欽此 
 
