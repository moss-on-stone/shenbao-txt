# 1911 - 112 - 4913727

 

Page 1

 
 
   
 
 

Page 2

 
 
   
 
 

Page 3

 
 
論說 
[論今日邊患之危急政府不得辭其咎（醒）]  
英兵佔領片馬。迄未撤退。而法兵又有進窺滇桂邊境之意。西南之邊患。誠岌岌其不可問矣。而日俄兩國亦屯兵滿洲。同施其進取之政策。俄兵且分竄蒙古伊犂一帶。佔據要隘。我政府雖已全部承認其要求。仍有與我决裂之勢。是則東北之邊患。亦不亞於西南也。列强。均以强權凌我。而我惟以平和答之。無異一懦夫而敵三五壯丁。烏在其不失敗。哉嗚。呼邊境之風雲若此。善後之謀。誠有難言者矣。余觀今日之邊患。不能不責我政府之不忠爲計也。追溯往事。徒令人憤憤耳。 
俄人之謀我滿蒙也。巳數十年於兹矣。庚子之役。俄人乘機佔我滿洲。日人以實偪處此之不利於已也。遂代抱不平。致成日俄之戰。由是稍戢俄人之野心。雖日人之還我滿洲。亦存陽予陰取之意。然我國正可藉此時機。憤發有爲。期雪前恥。乃自庚子以迄於今。已十載有餘矣。政治之腐敗如故。軍備之空虚如故。舉凡一切設施。均無異於曩昔。列强知我之難於自存也。故英俄首發其難。而法日亦爲相機以動之計。禍由自取。誰執其咎。使自庚子以。後定國。是行憲政。上下一體。力謀振作。則迄於今民氣恢張。軍力雄厚。列强均將側目相視與我敦和好之誼。保太平之局矣。何至重整旗鼓。仍行其侵略之志哉。是則不能不責成政府之失計矣。蓋自日俄戰後。於今亦將十年。俄人戰敗之殘傷。已將恢復。而我仍故我依然。亦何怪俄人爲收之桑榆之計也。 
以今日之邊患論。滇桂之英法。尚易和平了結。惟滿蒙之日俄。則彼意主進取殊難望其更事推讓。而尤以俄人爲最可慮。然今日之俄患。非復十年前可比。當時俄人意在侵略我滿洲。尚有日人出而干涉。今則日俄互訂恊約。已認定各行其是之宗旨矣。是俄人任。所爲。惟力是視。更有何人爲我仗義孰言哉。往年年人雖有千涉日俄經營滿洲之意。鐵道中立之議旣不克實行。日俄又締結協約。以示抵制於是美人知事不可爲。亦退處旁觀之地位。遇事不甚力爭。且近來美日更訂商約。邦交之固。勝於曩昔。誰肯意阻難。代人受過哉。第以今日之清勢論。及輪我國與理列强之關係。惟美人尚爲可恃。倘美人又改其平素之方針。則我國勢處孤立。祗得任列强之恊以謀我矣。誰實爲之而使至此。吾又不得不責我外部諸公之溺職矣 
觀上所述。則今日之邊患。非僅邊患而已。且將累及腹心也。蓋列强旣有協以謀我之意。斷非一意平和所可作結者。欲求挽救於萬一。惟有以武力相爭而已。然以我國今日之軍備。何敢與之交綏。非但不可實行其事且不敢妄存此想。是則最後之結。果惟有含垢忍。辱自認種種虧。損與之。敷衍了事而已。蓋今日列强之謀我。非僅利我土地也。惟在我之實利而已。倘以鐵路通商種種之利益許英。則英兵自可撤退。倘以自由貿易。免抽稅項種種之利益許俄。則俄兵亦可按轡不動也。然俄人之要求。早巳。 
全部承認。何以紛紛進兵。仍若臨大敵而備交戰。則俄人之用意所在。究不可得而知之。識者謂俄人銳意進兵。預備秋後中俄商約滿期之時。更有所要求。非無因也。至英人則堅持先勘界後撤兵之議。然即使承認先行勘界。再議撤兵。恐界已勘定。兵猶未撤。而得寸進尺。亦效俄人之故技。則我將窮於應付矣。嗚呼列强謀我之詭秘。至此可謂已極。而我以無能之政府當之。失敗誠所難免。且力主平和。專以因循敷衍爲事。亦不過一時苟且圖存之計。實非永久治安之道。善後之謀。誠不容一日緩也。否則英俄交涉即云和平了结。然更經數年。列强侵略之政策。又將再進一層矣。我國之利權有限。何堪一再之剥削耶。政府夢夢。其亦一計及此否。愼勿安臥厝新行其酣歌恒舞之樂也。 
十年前之邊患。固不遜於今日也。以日俄一戰而稍戢列强之雄謀。今則情勢頓異。非可一例觀矣。我政府旣一誤再誤於往日。尚望補救於將來。吾今敢正告之曰。如此危局。斷非諸公之力所能支持。非合上下之力共謀挽救。事必無濟。則資政院臨時會之召集。誠岌岌不容緩矣。且以今日之情勢論。即使召集資政院。恐已無及矣。而况蓄意阻撓。徒仗政府二三 
 
 
 

Page 4

 
 
大臣之委蛇其間哉。嗚呼喪亡之痛。其終不能免也乎。吾念及此。吾腸幾斷而膽幾裂矣。 
要件 
[中國國民禁烟總會第二次上外部爭廢烟約呈]  
爲全國禁烟。將次肅清。懇趁換約時期。咨商英使。一律停運事。竊我國屢奉嚴旨禁烟以來。官吏執行於上。士夫奔走於下。成效大著。不特全國所共目覩。徴之各國報紙所載。寓居各省之領事敎士。歷次報告。亦深嘉許。此爲先朝宣布立憲以來最見實行之事。烟禍肅清。指日可待。惟是國内禁種。十已八九。外國土。尚源源而來。苟非一律掃除。則毒物存留。無以尅期奏效。且小民惟利是視。已經禁種之地。難保不死灰復燃。時會一失。將全國數年來上下堅持之苦衷。墮於一旦。眞可痛心。敝曾有鑒於此。曾於去歲。合居京國民。呈懇鈞座。咨商英使。趁此換約。縮期停運。繼聞各省分會。陵續吾叩鈞部。均主停運。恢復禁烟自由主權。凡兹嫉惡。人有同情。倫敦各報。且載英國議員六百餘人。贊成吾國禁烟者四百餘員。可知彼國人民。不忍以已所不食之物。加害人類。卽日前直隸禁烟分會代表來京。面謁英使。語意亦甚揄揚。且云未見爾國政府來文等語。是謂英使對於此事。堅執不從。必無是理。查各國換約慣例。六個月以前。如有商改。應行咨會。此時相距只數日耳。伏懇鈞部。上凛先朝爲。民除害之明詔。下鑒人民痛除烟禍之熱誠。通牒英使。永廢運烟之約。設或不從。則暫緩商議。移付萬國禁烟會。以憑公斷。英國洋洋大邦。顧念文明。似此找害人類違犯公理之舉。必不始終堅持。悍然不顧。且并不至因提議停運洋烟。深結惡感。釀成决裂。尊重人格。止塞漏巵在此一舉。爲此合詞籲懇。無任屏營待命之至。 
專電 
[電一（北京）]  
川督趙爾豐密電入奏邊匪甫平擬陳善後策八條并請飭王人文迅速到防奉旨川滇邊防緊要着王人文趕速赴防 
[電二（北京）]  
林炳章奏外官閒冗窮滯自應量予造就應在京師多設學堂縮短畢業期以備法律巡警財政實業之選并陳五利奉旨　務處知道 
[電三（北京）]  
憲政館擬進行政司法審判劃分權限暫行章程奉旨依議 
[電四（北京）]  
度支部奏留張允言仍幇辦大清銀行奉旨依議 
[電五（杭州）]  
浙諮議局長陳黻宸提出交涉司王豐鎬罔利營私殃民辱國羣情激决議呈請浙撫查叅 
[電六（杭州）]  
浙撫嫌預算减太甚駁回諮議局定四月朔復議 
緊要新聞一 
[廣州又有警耗傳來矣]  
　　革命黨眞會嚇人 
文匯報載三十日倫敦電云廣州近日謡言大起謂西法操練之新軍擬於星期六日與革命黨併力占奪廣州省城又據最近消息謂有人以炸彈轟炸督署幸僅損及外屋數椽其首領業己拘獲 
又廣州電信云前數日省城警局緝獲匪黨多人迭次研訊自認爲革命黨并供有同黨數百人挾帶軍械火藥由水陸兩途混入省城謀在省中揭號起事官塲得供大驚正在分投嚴備不意上月二十九晚即有外國裝者數人携鎗向督署轟擊管帶金振邦聞警出拒立時陣亡匪黨亦卽逃散刻下官塲正在嚴捕首要 
[四國借欵合同發表矣（）]  
第六欵。一所有借欵招貼以及付利還本一切詳細辦法未經本合同詳載者由銀行等會商中國駐華盛頓倫敦栢林巴黎公使酌定二俟下載第八欵實行後即准銀行等出此借欵招貼中國國家務知照駐華盛頓倫敦栢林巴黎公使遇有會同辦理之事與銀行等協同酌辦並將此借欵招貼簽字 
第七欵一債票發行之前度支部應將上載第三欵所開中國國家擬撥此借欵之一分所辦之東三省各項實業詳細開明並將每項應用之欵一一列入二銀行等出售債票不得遲於度支部將改革幣制條陳交與銀行等三月之後三債票價值係按照虚　九五折（卽每百磅實交九十五磅） 
 
 

Page 5

 
 
交付度支部銀行等在中國美國及在歐洲招人購買中國人與歐美之人一律照章辦理若度支部定購自應儘先照給但須於未發出借欵招貼至少四日以前定購出借欵招貼日期由銀行等先十四日告知度支部 
第八欵一借欵進項或在鈕約或在倫敦或在栢林或在巴黎交付美國財政團匯豐銀行德華銀行東方銀行收存歸入中國國家改革幣制及中國國家振興滿洲實業項下至交付此欵係按照購票章程内所載購票人交付銀兩之期辦理其欵應由銀行等存放聽候度支部提用二自出售債票之日起銀行等應將所售之債票及其金額通告度支部以聽隨時撥用三度支部可以隨時出支取憑單向銀行等支取欵項以充合同内指定之用所需欵項一經度支支决定數目後可向在美國或在歐洲之各銀行存欵内均分支取匯至中國存於在華之各支行及中國銀行或全存於度支部所能信任之中國銀行惟提用欵項如數目過巨應由度支部於前十日知照銀行等四度支部所出之支取憑單應由度支部尚書或管理此借欵之大員或曾經給權之代表簽字並須將所提用之欵在該單聲明係作改革幣制之用或作振興東三省實業之用以示區别 
第九欵一此借欵利息按虚數常年五釐自發售債票之日計算每半年按照此合同附表數目日期交付一次二此借欵以四十五年爲期自發售債票之日起至第十年始還本每半年按照此合同數目日期交付一次三度支部或管理借欵之大員應於到期十日之前在上海以紋銀照數均分交付美國財政團匯豐銀行德華銀行東方銀行足敷付還半年本利之金磅其磅價可由度支部或理此借欵之大員與銀行等於還本利期前六個月内無論何時皆可隨便訂定四此所還之本利可以交付金磅若度支部遇有金磅存在美國歐洲欲提用交還本利亦可用金付還但不得爲此故由中國匯去五每年付還借欵之本利銀行等於每百兩計收用錢千分之一（卽每一千金磅取一金磅）以作經理費用（未完） 
[外務部竟先滿意耶]  
　　亦知俄人眞個滿意否 
外務部自中俄交涉了結後即有通告各省督撫一電文云　准俄使照稱奉本國政府訓條中國政府精詳申明本處正月十八日照内所開各叚實與約章相符本國政府具表滿意並冀中國確守此項約章且表明作爲嗣續敦固睦誼之證據等語特聞外豔聞某督接電後不勝太息俄人旣有具表滿意之語則吾國之損失不問可知細繹此電外務部亦若甚表滿意者然毌怪報章謂外交當局無心肝云 
聞樞府日昨又接庫倫大臣要電一道大致謂某國將有大增軍隊添駐庫倫之耗人心惶急除嚴密愼防外務請樞部速與某使交涉云云外部聞之又一當頭霹靂矣 
[諮議局聯絡組織民團之好音]  
　　必知自衛乃能自存 
雲南諮議局前以國事危迫電約各省諮議局組織民團已得多數電復贊成前日又致尚未覆到各局電云近今英佔片馬侵及登埂雲南危險旦夕難保更兼日俄侵吞滿洲之勢日迫一日其餘各國虎視鯨吞無不欲割一臠似此著著進行大局何堪設想現擬連合各省組織民團以備不測時互相保衛已經多省電覆許可未知貴省能否贊成請即電覆聞各諮議局己紛紛電覆一體贊成矣 
自雲南諮議局發起組織民兵後東三省各諮議局首先贊成惟湖南尚未表示何等之態度昨經廣西候補道劉艮生觀察函致該省諮議局議長譚組安太史屬其提倡大約不至輕易視之聞廣西亦有多數志士僉以昔年中法之役滇軍桂軍迭敗外人即在越南境内習與法戰屢創法人者前有劉永福後有陸榮廷是二人桂籍也劉永福雖己衰老陸榮廷尚統重兵鎭龍州此桂省健兒力能却敵之明證若聯絡滇人各練十萬國民軍公舉劉永福陸榮廷輩爲統帥與諸國相見邊疆勝負尚未可知况桂省頻年辦匪各府州縣團紳自備軍火充裕異常李仲帥撫桂時曾調查一次烙印登記計共有新式快鎗五萬餘枝舊式各種洋鎗二十一萬餘枝團練軍械之多甲於天下以之練國民軍自足敷用但其宗旨專主自衛力戒革命排外等說則政府亦應諒其忠愛之忱不至有所干涉刻正公擾辦法並擬聯絡滇人商酌此事而諮議局極爲贊成各報亦甚鼓 
 
 

Page 6

 
 
吹想不至徒托空談也 
[法部與編查館之暗潮]  
　　此時尚是互爭意氣時耶 
法部各堂擬仿各部之例行中央集權政策以擴張司法行政權無如遇事阻於編查館故尚未有進步例如司法官考試法部奏定專門三年卒業者有投考資格乃編查館會同各省督撫奏定一年半卒業者即可投考行政裁判所法部擬奏請設一所於京師經編查館核議謂必各省均設一所程撫奏請設立上海特别高等審判廳經法部議駁而程撫會同編查館出奏竟邀俞允部館所持之宗旨旣各不同因之意見甚深遇事尋隙挑撥大有兩不相下之勢 
[新幣制尚無實行期]  
　　須之須之何日成之 
度支部在天津所設之造幣廠每日所鑄銀元不下五六萬該部澤尚書因奉監國面諭迭次催促從速頒行新幣特於日前電飭該廠坐辦錢念慈君來京面詢該廠現鑄新銀幣共需若干時日主可敷用錢君巳於十九日到京並携帶該廠所鑄新銀幣面呈澤公曁盛宫保察閱聞花紋均較舊幣精細成色亦高頗爲各巨公所稱許澤盛兩大臣擬定期本年八月朔日起爲實行新幣之期詢之錢君能否趕得及據云照目前工作不誤進行届期必可辦到惟實行以前應行籌備之事未識届時能否妥洽兩大臣深以爲然定於日内在幣制局會議後再行奏請頒定宣布日期 
[外務部更正瓜分謡傳]  
　　江督蘇撫接准外務部電稱日前各處傳聞政府接到駐英法兩使電告各國在巴黎會議瓜分中國本部並未接到此等報告法京亦無此等會議所有前項謡傳全屬子虚云 
時評 
其一 
其初預備立憲定十年。則籌備事項。以九年爲限。今立憲期限縮短矣。其籌備之事。亦縮至四年以内。使以前之九年爲必要。則今何急就若是。使以後之四年爲已足。則昔何延緩若是。一言以蔽之。前之定爲九年者。其心甚有所不願。後之縮爲四年者。其心實未嘗求備而已。 
夫立憲何等事。其先旣有所不願。其繼復未嘗求備。而渴望立。憲諸君。猶日日延頸以俟閣會之成立。若謂救國之道。舍是末由者。直睡夢中語耳。謂予不信。曷觀各省已經試行之新官制。與號稱司法獨立之審判廳。 
其二 
四國借欵不日將成交矣。今姑不聞其利害如何。關係如何。而第即四十五年之期限。一千萬磅之金幣衡。中國之財力。果足勝任而愉快否。草野以借債爲酖毒。朝廟以借債爲樂利。同爲一國之人。而有此反對之作用。亦獨何也。 
或曰此次借債。朝廷蓋俱有苦衷。日俄今日之于東三省。平均勢力。旦夕不皇。大有飮馬遼瀋囊括松黑之槪。朝廷之借債英。法德美。蓋所以伐敵人之謀。而爲東三省搘拄殘局計者。故此次借欵。除撥充改革幣制外。盡撥以爲振興三省實業之需。至其抵欵。則除各省新增鹽稅外。餘如出産稅銷費稅烟草稅等。無一非出自東三省者。朝廷之用意。己可槪見。雖然此所謂前門拒狼後門進虎之政策耳。吾恐狼未必其果拒。而羣虎耽耽。異日己騷擾不堪矣。 
或又曰。晚近之交涉。漸漸嫻熟。此次借約。較之歷次罅漏之點。己補苴不少。收稅權不得干涉也。加稅免釐不得阻撓也。他若磅價則還期。前六月公同商定矣。債票則吾國官民均可訂購矣。其鑒於歷次之損失。而兢預防後日之禍。蓋已與力拒監督財政之一點。同爲此次之特色矣。雖然外患之來。聲東以擊西。避實以就虚。往往有出於吾人意計外者。况以一弱國而與衆强國攖。三拉朽枝盡爲害矣。今試披其約文。則用欵之支配。須詳細報明也。過時不足數。須交與海關員辦理也。已不啻於監督財政之一言。避其虚名而收其實利矣。 
要而言之。外人之對待中國。已屢屢變易其方針。自均霑之局。一變而爲瓜分。今則又一變而爲均勢。取和平之解剖。爲勢力之競爭。外財所注入之處。即外力所浸灌之場。何政府諸公。懵焉不察。而况隳入其彀中耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
中俄交涉之影響 
　　是謂草木昏兵 
庫倫通信云上月二十九日（即俄國最後通牒限我答覆之第二日）喧傳旅居庫倫之俄商因中俄交涉十分緊急並有種種危險之風說紛紛購備車馬並重價買牛無數携眷囘國蒙漢居民因此亦頗形慌亂經辦事大臣三多出示曉諭並面晤俄領事商允開導俄商勿令輕信謡言致生誤會故不久卽安謐如常 
[李澍恩寃殺一千五百餘名之奇慘]  
　　免得他人動手矣前吉林西南路道李澍恩寃殺長春貧民一千五百餘人路人側目兹將此事雖末詳晰誌之長春時疫之傳入發始於去臘爾時苟能先事預防决不至演成今日道殣相望之慘劇乃李道畏疫如虎深居簡出一署之中竟遮斷内外交通地方官紳至不得謀一面之緣民間疾苦旣置不聞問而行政之廢弛利弊遂亦茫若山河惴惴然偷生畏死之不暇防疫無善策而長春之禍作矣道署在商埠界内與日站毗連交通孔道疫症之傳入以商埠爲最先疫患之劇烈亦以商埠爲尤甚李道慚懼交迫恐疫斃日衆爲上憲所譴責除匿報死亡外乃不責一已防疫之不力反痛惡居民之善死遂借隔離之說舉商埠界内所有貧民一千五百餘人派警圈逐於距城較遠之十五里堡二十里堡及萬寳山等處先事並不告知臨時出以强迫使不得携衣衾顧家室鞭走之若牛馬束縛之若死囚美其名曰隔離所實不啻置之枉死城也貧民圈入後板屋不能遮風席地而臥日與高糧粥一餐糠粃不能下咽飢渴無告號泣之聲震四野二三日内凍餓死者數百人穢德腥聞怨聲載道事　東督偵知立令去任今歲元旦孟道彝接篆時此一千五百人之生命己於去臘告盡所餘者僅三十人耳嗚呼慘矣不意該道撤任後乃以運動敏活之羊腕仍留長春帮辦防疫爲開復之地夫以防疫不力而撤之又防疫邀功而復之國家賞罰顚倒殊不可解該道運動之擅長則不問可知矣 
[郵部大借外債之反動力]  
　　民氣壯矣雖然其如馬砲何浙諮議局電逹蘇議局聯合力爭郵部以南漕作抵擅借外欵一事己見昨報專電兹悉杭州諮議局開第七次臨時正式大會時由議員中發表動議因杭滬報紙揭載郵傳部借用日本正金銀行欵一千萬元作爲全國鐵路補助經費而以江浙兩省南漕折價指抵此事關係兩省大局後患不堪設想值此時事孔亟正我人民效死圖存之際擬請聯合兩省諮議局協力爭拒等語經大衆討　磋商决　電請蘇議局妥籌併力辦法聯合力爭不逹廢約不休當經全體贊成即晚電蘇諮議局云報載郵部借日欵千萬以蘇浙南漕折價作抵危切剥膚乞聯合電資政院開臨時會提議阻止盻復浙江諮議局 
[東京通信]  
廣東留學生之大活動陽歷四月十九日廣東留學生因各國瓜分警耗特開全體大會於神田今川小路玉川亭商議救亡要策會者二百餘人女界到者亦三十餘人先由會長梁龍宣讀開會詞次由會員吳熾昌張羣張維李榆夏重民等先後演說聲涙俱下主張全體歸國組織國民軍後公决先派代表六人回國嗣有吳女士登台演說捐一金約指宣言此約指是先夫遺物今因國勢日迫我貧不能資助請卽割愛此約指以爲代表費用等語說畢大哭舉座爲之涙下女士年己五十有餘因傷感甚卽時暈倒幸其女公子等竭力灌救始醒 
日領事有恩施於滿洲耶日昨日政府接安東領事岡部三郎報告云中國政府以該領事有恩施於滿洲異常欣悅由外務部特奏贈送雙龍二等第三寳星一座以表清國對於該領事之敬意 
六神丸之大銷路塞矣我國藥丸中之六神丸每年銷售日本者約五十萬元靈效如神頗爲日人信服乃近來日政府忽布命令謂該丸有毒不准運銷日本國境違者當治以法我國商人素不閱報紙不悉外情故近來因是觸彼法網而入獄者甚多日昨大阪西區本田町二丁目之華商陳文斌福建人亦因賣六神丸被捕入獄嗚呼日本丸藥如中將湯仁丹等之流入中國者百數十種而中國藥之銷行日本者僅一六神丸今日政府竟並此而不我容此亦關於國勢之强弱者耶 
私造中國紙幣案破獲横濱巿山下町華商楊發唐葉文簡林榮源黎清臣日本人活版所主北野富次郎等四名共同私製大清銀行紙幣廣東官銀號紙幣上海香港銀行紙幣數十萬紙現已爲日警破獲楊等在横濱表面上開設雜貨店於山下町一零八番地事甚秘密故此案至今姑破云 
 
 

Page 11

 
 
分類新聞 
政界 
[檢騐吏籤分江蘇各員蘇州]  
　　蘇撫接准法部咨開以京師檢驗吏學習所第一班畢業生現在籤分各省委用所有籤發江蘇各員相應開單咨行遵照卽行派委各廳當差仍將派赴何處差委之處造册報部云云程中丞接咨後己札行提法司照辦籤掣各員姓名如左馬奉璋王傳恕王章武楊國楨 
[會議廳審查預算案誌聞杭州]  
　　浙江諮議局議决預算案於二十七晨送院會議廳即於二十八日開審查會自上午九時起至晚始散聞第一類民政費第二類敎育費均己通過惟省城巡警經費及各中學堂費尚須交令覆議至旗營數學校以向有牧租支撥已允不列入預算師範法政經費亦可照减大旨無甚差池此次幸增中丞日以維持預算爲言官廳仰體憲意不甚爭持其抗議最力者聞爲邵太史章大史聞因關係自治會不無反對而官廳中反有與之辨難者亦奇事也大約第一第二兩類今日即可劄復到局矣 
[仁和又有打毁議事會之風潮杭州]  
　　仁和縣屬西塘鎭議事會日前正在相定廟宇屋所佈置一切預備擇期開成立大會二十六日早忽有該鎭邱寳元者率領余配春周榮貴周老虎等以入廟燒香爲由商假廟屋設筵結拜弟兄廟内人却之　是邱寳　等疑爲會員不尤大爲不服旋卽出廟邀同五十餘人將議塲門口之欄杆及棹椅動用什物打毁會中各職員皆由後門逃出當日由會中派人進城禀告自治會監督沈思齊大令云 
[嘉紳禀請禁迎神賽會杭州]  
　　浙屬各州縣禁止迎神賽會免釀事端迭奉撫院通飭嚴禁現有嘉屬嘉善縣縣書違抗憲禁胆敢鳴鑼知照各村定期出賽實屬藐玩法令業經地方恊贊會電禀各憲及諮議局電云嘉善庫書王大來等嗾令鳴鑼違禁出會期迫恐釀事乞請撫院飛電嚴禁嘉善恊贊分會公叩 
[鄂諮議局糾舉法官之先聲武昌]  
　　鄂諮議局近日呈請督院謂武漢自設審判廳以後審判官多不稱職濫用法權蹂躪黎庶自行其私日有所聞迭據商民報告到局呼籲無門寃聲四溢本局實有不忍坐視之隠查檢察官違法受賄得由諮議局糾舉督撫查辦巳見明文惟審判官受賄違法諮議局能否糾舉督撫能否查辦旣無明定未便冒昧從事擬請督院電咨憲政編查館及法部明白解决如諮議局有糾舉權督撫有查曾權自當遵章請曾如以司法獨立督撫不能查辦則法宫之懲戒應歸何處控訴手續應如何辦理亦請明白示遵云云聞鄂督己據情電詢館部核復矣 
[添設三省邊境電綫湖北]  
　　湖北施南鶴峯湖南永順龍山四川酉陽黔江各州縣犬牙錯雜山嶺崎嶇素爲匪黨出沒之所去年鶴峯有著匪梁天相密謀起事黔江有逆匪温朝宗攻陷城邑設非調兵迅速因應得力爲患豈堪設想日前施鶴道曾廣鎔具禀督院謂該處爲三省邊境民情蠻悍迭釀禍變而無電信傳遞消息遇事殊爲不便懇咨郵傳部在該處添設電線其經費由三省合籌照里數公攤當經鄂督據情轉咨郵部核允派員分途估勘綫路現聞已經勘定由川至鄂之湘計長一千八百餘里分設電局五處業已有上海電政局將材料辦齊遴委妥員由漢口押運上駛指日開工敷設矣 
軍界 
[鹽城縣禀請派兵禦匪揚州]  
　　江北鹽城縣昨禀運司以奉飭據鹽邑沙溝鎭紳士禀請轉駐鎭緝私營哨於緝私外兼保地方一案奉批仰鹽城縣議復核奪等因查該地近來梟匪猖獗縣差緝捕棘手地方團勇難以抵禦均屬實情擬懇札飭駐鹽水旱各營於緝私之外兼保地方不分畛域恊辦緝捕地方人民幸甚增都轉閱禀後已札飭各營一體遵照矣 
[會議廳對於裁營節費之政見蘇州]  
　　蘇撫日前接准度支部咨行資政院議决宣統三年預算案内議令將各省綠營全裁防營酌裁四成新軍未成鎭者暫緩成鎭並將可裁者酌量裁减以節經費云云程中丞接咨後定期三月二十六日傳集司道以下各官開會議廳會議聞是日議得綠營全裁可以遵辦其防營裁四成一節恐難遵行緣目下各處地方時有匪徒假托難民滋事及辦自治調查戸口等事地方匪徒乘機附和聚衆閙事等情全賴水陸防營爲之鎭壓一經照裁地方空虚諸多不便至蘇省新軍四十六標於退伍後尚未徴足擬暫緩俟明年再行徴補足額並擬將督練公所内附設之陸軍警察敎練所裁撤以節經費等因中丞已飭司道及督練公所將以上情形叙詳呈請核奏矣 
[撤任守備短交軍械問題湖北]  
　　鄂督以撤任宜後營守備王佐賢與後任程明遠交代糾葛各執一詞已批藩司飭該縣就近查復在案現據宜昌潘鎭詳參王守備短少硝磺鉛彈千餘斤空額馬三匹並底稿不交等情日前電飭該縣調查聲復以憑核辦當由該縣復云武昌督憲鈞鑑豔電敬悉遵即會同撤任宜後營王守備佐賢後任守備程　遠按照　檄逐件調查僅有鉛彈百五十斤並據檢交出文底稿一本隨據王守備　稱光緒二十三年正月至二十九年冬初次任内逐年分領硝磺配製常操火藥按季報銷外二十四年創辦車綫棚會所用火藥鉛彈二百餘斤同時准卑前縣恩令潤移借火藥三百斤卽將贏餘硝磺配製塡補均禀傳前鎭在案三十年冬月至宣统二年九月第二次任内僅領硝磺四百九十五斤三十三年止領三十四年巫山會匪准卑前縣蔣令寳誠核借火藥百斤此外供給鎭轅炮更醒砲及迎送差事等用計前後用去硝磺鉛彈不止千餘斤至額馬三匹前後倒斃因各營折浄馬乾皮價疏忽未報情願賠償底稿一節歷年到文均存查後任所禀底案不交　指出文初次任内出文因前署守備張尚澤並未移交第二次任内出文抄條底稿現己憑同交與後任各等情伏查王守備所稱各節除馬匹認賠底稿交出一本所有歷年用去硝磺鉛彈僅第二次任入准蔣令移借火藥百斤守備署内有案可查其餘稱宜昌衙門有案者知縣無從調查理合據情禀懇憲台俯賜查核知縣壽田謹禀泰印 
學務 
[學呇一覽表仍照舊式塡報杭州]  
　　浙撫院前准學部咨開案據貴州巡撫咨報該省幅員遼闊風氣未開而地處邊陲道途窵遠州縣造送學堂一覽表屢屢貽誤並詳陳辦理困難四端本部綜核各省情形大致相同應准略予變通自宣統三年起每年上學期祗照簡明表塡報以備本部統計之用下學期應照前頒格式詳細造報以資考核等因當經 
 
 

Page 12

 
 
增帥據情札飭提學司遵辦去後現聞袁文宗以大部此次頒發簡明表變通舊制俾免僻遠省分辦理爲難惟浙省各屬近年來對學務漸資進行並知此項表册爲全國全省敎育統計之必要風會所趨正可日期完密若此時驟令改用簡明表恐各校誤會表册詳略均可任便轉因體恤而事涉紛歧且現在各屬學生畢業請奬敎職各員請奬及實行優待檢定小學敎員各節其到堂年限是否滿足有無間斷正賴此項表格爲標準若一經改易必至無可稽覈似於敎育前途微有窒碍特於日前詳咨學部請仍照舊式免予更張 
實業 
[部委收抵醬園之强權松江]  
　　阮部郎查核義順醬園吹毛求疵致與商會鑿枘府尊戚太守轉圜令各存戸於原議措繳二萬元之外再加五千元部郎仍不許中並有遷怒商會之意念九日商會忽奉商部勘電謂准郵傳部咨義善源倒欠部欵抵押醬園兩所派員點收該商會毌得阻撓攙越等因仰即遵照公平了結妥速辦理農工商部勘印商會接電後以苦心調停未蒙見諒遂電禀商部請將該案飭地方言辦理各存戸亦聯名赴府縣各署遞禀矣 
[禁革洋莊綠茶加色之研究杭州]  
　　浙省勸業道前據上海茶業董事張矞祥等公函謂近據各洋行先後函稱今年運往花旗各國之平水（紹興會稽縣所轄）綠茶不准再加顔色自西五月一號起凡有加色之茶一律不准進口等因應請迅飭紹興商會傳知平水茶業趕緊設立球浙省平水綠茶尤爲各國歉迎每年洋莊出口約在二十萬箱以上價值二百數十萬兩與簪絲並稱大宗其染色一法前因外人崇尚外觀以求暢銷起見但茶葉一經染製不但失其本來香味亦即變易今花旗關禁力拒染色則茶商山戸亟應設法改良以保固有權利惟此項綠茶係紹屬會稽縣平水鎭所出而茶商每向杭寗嚴温各府及鄰縣之餘姚上虞諸曁新昌各處採辦　名之曰平水綠茶現經董觀察照會各屬商會及勸業員分别勸告不再加色致碍行銷惟平水一鎭産額最旺應由該業代表趕設茶務研究所力求進步以拓利源其赶山收買高抬山價兩項最爲茶商山戸之惡習實與貿易有妨即應從嚴禁止以保茶務大局除據情詳報撫憲外並即禀陳農工商部查照矣 
雜記 
[蘇垣風災之慘狀蘇州]  
　　蘇垣近日天氣極熱三月二十七日下午七句鐘時忽發狂風各處受災者不計其數城内電燈木杆被風吹斷一根電線亦斷各電燈一律息滅直至次日始由公司派人修復是日有某署差頭余洪泰同眷屬等全家乘船赴鄕祭坟順道至留園西園遊玩迨回至胥門時二將晚船至萬年橋堍桐油行後門口靠岸時該桐油行門已關閉欲喚令開門該行不允旋經余洪泰云該行旣不允開門我等即開至對面官碼頭上岸該船當即撑開詎摇至中流忽然怪風大作船即沉溺水中船　名人全　溺水時在黑暗倉猝無人相救迨後經傍人呼救有人到來打撈則余姓祖孫三代全家六人均巳溺斃亦云慘矣該船主夥三人幸被救起僅死一小女孩云 
[杭州風火巨災詳情杭州]  
　　杭垣二十七晚九句鐘暴風驟發牽連火災大略情形已紀昨報兹悉該地下城及西湖邊居民屋瓦凉篷被捲吹失者不一而足太平門外客民草舍吹坍十七所被火帶火者三處大福清巷内有三百年古木同時被擊折斷壓傷房屋一間嘉興火車其時開過硤石因風勢過猛擊損窗欄傷男女乘客各一人錢塘江泊船被風吹斷錨索裹入江心因而覆沒者二艘不知去向者十餘艘其餘損傷及吹飄三五里拚命逃回者亦十餘艘業已開行曁在途未備遭災被難著尚待查十二句鐘至二句鐘火鐘報警三次一在西湖西冷地方一在艮山門外第三次在武林門城堙斜橋邊是處向有巿集居民商店百餘家某糖坊灶爐已熄被風煽旺店夥疎虞致肇大禍風勢猛烈救者無從著手延燒三小時共燬店面居戸七十七家内有某甲一妻五子因火斷樓梯逃生不及慘遭焚斃誠浩刦也 
[鎭郡審判廳工程談鎭江]  
　　瓦木工頭孫某承造城内審判廳房屋係由某員爲之運動開工後終日花天酒地所領公欵恣意揮霍又化去運動金若干計算公欵已去不少於是砌造之房不得不敷衍寒責日昨省吏特委宗加彌大令來鎭查勘工程是否堅固竟爲大令燭破其奸擬罰　二千元充公以示儆戒現聞孫此時正籌運動之策以希倖免不知如何了結也 
[時乘]  
中英國境問題 
光緒元年（一八七五年） 
二月下旬。英國駐北京公使館屬馬嘉利。在雲南邊境爲土民所虐殺。三月。英國駐北京公使吳葉特。（威妥瑪）向北京政府提出賠償談判。六月派李瀚章爲欽差大臣前往雲南處理此間題調和不成。 
光緒二年（一八七六年） 
六月。北就京政府尚不與以滿足之回答。吳葉特遂决意回國。七月英軍艦來。八月命李鴻章爲全權委員處决此問題。與吳葉特會於芝罘九月十三日。芝罘條約畫押第一章第三條。爲編成管理緬甸雲南間國際通商之章程（中略）英國政府派官吏赴雲南之時。得請求清國敕令總督及巡撫選派有權能之員與英員協議訂結滿足　條規。又同章第四條。規定英國可以自由派遣官吏駐劄雲南視察通商之關係。及自由從印度派遣使節赴雲南。最後並約定英政府明年有派遣探險使節之計畫該使節由甘肅青海或四川入西藏。自此出印度。清國政府當發護照及紹介書。若探險使節由印度至西藏時。西藏駐重。官當考量事情而允許之。并與以相當之待遇。（未完） 
文苑 
[海月歌（晢子）]  
已酉季夏出京渡海作 
朝登之罘山夜泛滄溟水。四圍碧浪衝舟來。萬里浮雲連月起星辰隠隠水波動。光影沖融暮烟裏。明月似欲出。浮雲將。蔽之。天光海色。瞬息。異　聽波聲如吼獅。偶登重樓一悵。 
望。極目四顧心憂。疑蛟鼉偃。犬未。敢動。馮夷海若相逶迤。我欲呼龍。作予馬。馳騁天風任高下。手執長鞭　。白雲使月。長明照天下。月兮月兮聽。我言。古今。治亂。非徒然昔時少師與擊磬。悲念。故國沈。深淵。至今夜半。海波激。猶似。當時咽管絃。戰國有。士名魯連。長揖萬乘。稱高。賢不忍强秦覇諸夏。被髮蹈。海何凄然。仲尼。皇皇。五十年。宗周王魯。皆空言。晚年欲向。九夷去。乘桴遠釣滄。溟烟。田横子弟心。膽堅。一時刎頸。海島。邊匹夫。同心尚如。此何况。一國上下君。民間。吁嗟。乎海。是古時海月非今日月。百代興亡在眼。前涙滙長風。向誰。 
說。碣石。之罘。相向奇。河山信美非。吾思。當年秦。皇刻石處。只今遍　歐人。旗海波長不息。月明知幾。時我今擊楫。向空。去東西南北將安之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英國下議院討論議案]  
　　二十九日倫敦電云英國下議院辯論否决權議案時議員某提議改正謂凡議案曾在下議院通過三次而爲上議院駁斥者可交國民公决如國民多數贊成則此議案應爲定法云云當時議員反對此說者二百八十六人贊成者僅一百六十四人首相愛斯奎士君謂此種改正之提議太不純正爲議院前此所無議員被選入院專爲國民辦事今欲將自已應行解决之問題而責諸國民以决之余不贊成此意云 
[葡國將起政敎爭鬥]  
　　二十九日倫敦電云葡萄牙京城電稱葡人之奉天主敎者在敎堂中開秘密大會一者甚衆推大牧師爲議長議論政敎分離之事旋經大衆决議贊助大牧師並保護敎堂及牧師之職守雖至犧牲身命亦所不恤（以上譯字林報） 
[法國不欲違背摩洛哥條約]  
　　三十日倫敦電云法國駐德大使康本君巳向德國首相切實申明法國决不違背阿爾其西拉斯條約 
[土國大臣宣述亂事]  
　　三十日倫敦電云據君士坦丁電稱里番脫巴沙在議院宣稱芒台里格洛之人如不停止輔助阿爾巴利亞亂民則將使該國政府陳述理由 
[土耳其國會近事]  
　　二十九日柏林電云土耳其國會討論外交政策時巳投票贊成信任首相及外部務大臣 
[英國首相之宣言]  
　　三十日倫敦電云英國首相愛斯奎士君在下議院宣稱我望否决權議案由下議院通過後卽可將預算案呈院（以上譯文匯報） 
本埠新聞 
[滬道致商務總會文]  
　　爲劃抵賑欵事 
照得商號義善源倒欠鉅欵前經派員會同縣廨提存之帳簿票據等件業將原帳簿五十五本及期票一百零一紙約合銀三十餘萬兩先後移送貴會查收清理在案其餘所存票據正擬酌爲檢出續送貴會清理惟内有安徽裕源莊期票三紙計銀一萬五千餘兩擬抵滬欵乃電准安徽勸業道童電復月初先有駐滬安徽義賑會竇紳炎面禀安徽撫憲滬義善源存賑欵一萬三千餘兩奉諭飭在裕源應付義善源期銀内扣抵詢據裕源稱京滬義善源尚欠該莊往來五千兩是此項票銀除還莊欠外僅敷抵還賑欵等語昨日並准駐滬安徽羲賑公所來函謂如果實行扣抵必請將原票掣交方可劃抵等因事關救濟災黎且迭奉督憲電飭速辦似應將裕源期票送交義賑公所備抵合檢原票三紙備文移送貴會請煩查照核明轉送駐滬皖振公所查收扣抵前項賑欵尚餘各項票據仍俟檢查酌定再行續送合併移明計移送安徽裕源莊期票三紙三月十二期規元五千一百二十七兩五錢三月二十七期規元五千一百二十七兩五錢四月二十期規元五千一百七十兩 
[官紳集議修建新閘橋問題]  
　　閘北巡警總局議將新閘橋估工番造因被工部局干涉迄未興工兹聞滬道劉觀察特於前日午後偕同自治公所總董李平書閘北董事錢允利巡警總局局長姚捷動棲流所董陸文麓等在棲流所會商一切辦法觀察並乘便考察該所設立之和安小學堂及流民工藝塲然後同赴新閘橋履勘一週而散 
[解還洋債之預備]  
　　上海道劉觀察昨奉蘇撫程中丞札准度支部咨開會計司案呈查宣統三年上半年下半年應還匯豐銀欵利息匯豐磅欵本息克薩磅欵本息各銀兩本部仍查照上年指撥各欵數目届期歸還相應咨請轉飭藩運兩司及關道遵照本部所撥各欵數目按期依限如數匯解等因到院合行札飭該關道届時一體兌解勿得遲誤 
[電請查封李維之産業]  
　　滬道劉察以豐裕經收滬關公欵被候補道李維之虧欠甚鉅李係揚州人現雖身故曾在鎭江金山河置有永利繅絲廠及鮎魚套地畝若干因特電請蘇撫札飭地方官查封備抵 
[船戸緩交漕米之苦衷]  
　　浙江桐鄕縣前雇船戸陳竹卿船夥董開生張和尚邱才生裝運漕米一百數二石至申交兌詎稽延多日未將收到印單呈覆曾由該縣電詢海運滬局知未交到因即函請上海縣飭提船戸陳竹卿等到案昨經襄讞承明府升訊先據船戸陳竹卿供稱此項漕米確由小的承裝不料行至中途驟遇風浪濺入艙中以致所裝之米盡被浸濕迨至到申米色變紅米質窳腐自知滬局决不肯收因即减價售於坊家釀酒擬俟收足價銀並向親友湊借再購净米向局交納實非有心盜賣求鑒詰之船夥董開生張和尚邱才生亦各相同承明府以該船戸半途遇變事出無心着交妥保卽速購米交局領取印單送回呈報陳等叩謝而退 
[浦江風浪之餘響]  
　　滬北招商内河小輪局利源小輪所拖之菱湖民船於上月二十日行至南巿浦江遭風覆沒溺斃男女搭客多命經輪船救生局撈起男女屍身分别交給家屬認領内有無主女屍一口暫由同仁輔元堂救生局代殮召認兹又於前日由救生局巡船在法租界金利源馬頭浦面撈獲男屍一具年約三十餘歲身帶信函上註方仰賢致雙林鎭王春和藥店方謙益收拆字樣當即知照該輪局查得死者 
 
 

Page 19

 
 
卽是方謙益係南京路青陽里萃泰洋貨號主方仰賢之堂姪此次來滬欲將家中房屋推賣於堂督未成遂卽附船回里致罹斯難昨由仰賢之子元坤到塲將屍棺認明領去並有祝繼生至救生局報稱局中召認之女屍係是生母祝崔氏請爲給領回其所稱面貌服式與影片相同准予覓保領回 
[三誌王竹卿與暗殺案之關係]  
　　匪徒王竹卿徐應長（即李應祥）身帶手鎗藥彈被匯四捕房包探楊掌生查獲詢知王與暗殺金琴孫一案似有關繫禀奉公共公廨中西官諭飭押候移請閘北四路巡警分避查提王之房東捉者鼠阿香及阿香之姘婦阿王（卽陳李氏）質究在案昨由楊探將阿玉移提至案經孫襄讞商之英翰副領事判押候與王等質訊再核 
[是乃王弁之功德也]  
　　金琴孫遇仇被害案内之嫌疑犯王三迭經上海縣訊無確供送回公廨省釋後王於前日在虹口某小客棧内吞烟圖盡被捕杳悉帶入捕房設法救愈昨解公堂請訊王供蒙恩釋出後找尋親友不遇衣物當盡乏資回籍是以圖盡寳讞員商之英康副領事以王係山東歷城縣人判留候函送山東會館妥爲安揷 
[四次研訊抵地不贖案]  
　　英商羅白臣控葉薇生抵地不贖一案前日午後復由公共公廨寳讞員會同英康副領事研訊原告代表博易律師投稱大清銀行受抵被告之地在原告受抵之後且保險費銀亦由原告代付請爲察核大清銀行經理席德輝偕代表沃沛律師聲稱大清銀行亦有保險單及道契爲憑並有賬據可查應請鑒核中西官會商之下判葉仍還押候再復訊 
[捐助商團候再復訊]  
　　全國商團聯合會成立以來助捐經費者頗形踴躍兹將近日所收捐欵列下浦東中校附屬小學生劉斌蘇路股票七股葉紳澄衷之次公子謀興君洋一百元李士鎔十元 
新北門内萬元醬園王彝芬王元杭州吳慕雄一元務本女塾沈女士勸募虞臻君十元王翠棣六元沈頌平二元陸慶英三元顧受芳二元陶品英五元趙鴻良二元朱惜貞五元王亞民二元高家昭五元錢用和二元紀國擬一元錢新地一元王奶奶半元許太太一元喬文俊一元張安之一元汪祖琴五元王希孟五元狄舜君二元陸桂英三元沈宗孟二元包繡菊五元余湘君一元沈麗貞五元沈家藴五元夏劍統二元沈有圭二元黄守渠二元陳太太半元 
[救火聯合會開會]  
　　上海救火聯合會新定章程第二十二條經費問題尚未實行兹定今晚七時在小南門内城根該會議事廳由副會長王引才君演講防範火災之道並提議該條章程如何實行昨先由會柬邀各會員及各商董赴會研究 
[商學補習會議决事件]  
　　大東門内劉家弄商學補習會前晚開特别大會所有議决事件錄下（一）第五次操友先送入全國商團聯合會給憑與公會同時舉行（二）添招第六次操友以全體會友分金木水火土五隊分投分紹介紹最多者各奬銀牌（三）報名限四月初七日截止（四）新添會友操衣證金每人收三元畢業發還帮腿布皮帶皮鞋自備（五）歡迎新會友准四月初九日一點鐘舉行（六）四月十六日開操中西醫院延長門診時刻○沉香閣滬城中西醫院每日門診原定中醫上午九時起下午四時止西醫下午一時起四時止兼種牛痘兹院董以夏秋之間往往有猝然暴發之病晚間醫家大都出診以致無處就醫因循坐誤爰擬於四月初一日起每日下午門診延長至黄昏八時止另請名醫駐院診治照常給藥其各種急救之症則不限時刻云 
[組織醫學藏書樓]  
　　南洋考取優等醫士李幹卿擬於滬上建立醫學藏書樓刻正妥議章程先設事務所於英界寗波路李君庽所蒐羅古今新舊醫書不惜重資購買一俟籌有的欵卽須覓地建屋工暫租民房應用 
[城内]  
移提兇手○客氏李文照被楊長元疑是偷糞毆傷身死一案兹經縣差查知兇手楊長元已由閘北巡警局拘獲爰即禀奉田大令移文該局將該犯交差帶回歸案訊辦 
攤戸野蠻○邑廟豫園各貨攤經自治公所出示取締限定地位並派司員查丈之後來往行人均　利便惟頭門内尚有多攤不允收襄並謂若再查丈定用野蠻對付兹經自治公所查悉已謂警局飭提從嚴究辦矣酌中定斷○鄕婦趙董氏控顧沈氏串通地保張毛大夫姪趙大朧中人談顧氏等硬贖絕田一案昨由縣署襄讞承明府升訊原告趙董氏供稱是田係沈氏之翁於咸豐年間賣於氏家爲業屢次加嘆今又勾串圖保中人等向氏硬贖求察顧沈氏供氏家於是田之外别無餘屋緣有翁姑之柩尚無營葬之所乞恩斷贖地保張毛大供無串通情事惟向董氏理勸放贖事誠有之趙大鵬供與沈氏略同旋又據趙董氏供稱此項田畝前年因有正用將單出抵於張海潮得洋四十元明府以此田已逾三十年之限本不准贖惟沈氏翁姑苦無葬身之地實屬堪憐勸令董氏劃還坟基二厘兩造遵斷而退 
道轅記事○商董候補道虞和德昨日到道拜會補用縣丞巡警學堂學員邵光義到道禀見 
[南巿]  
船戸抗捐○認包自治公所浦江船捐人連錦堂查得泊在南碼頭一帶之運糧船旣將駁運之糧米缷空依然抗繳捐資恃蠻逞兇當即禀奉飭探傳諭不遵拘獲船夥潘滎貞一名解請陳裁判研訊供係無錫人由當熟裝糧來申適船主他往未繳捐欵判戒責二百下押限繳洋 
店夥舞弊○大東門外協吉絲線店主婦朱王氏偕弟王學謙至裁判所控稱童家渡協太分店執事陳錦章係由學徒推升嗣被舞弊用空洋四百餘元又代借洋一百五十元已有人勸令出票兩紙到期無着求請究追經陳裁判提訊氏供彼在附近地方私開豐源絲線店攬奪生意請之陳狡不承認判交保出外限期理處 
必非好人○小南門外榮姓家傭婦粱沈氏於二月杪行至該處花園弄口被丢包匪徒將皮夾丢下乘隙搶去金圈一副前日該氏行至小南門外撞見賣竹笋之吳賓生即是搶圈之人向之追問吳不承認反將該氏掌頰遂即扭控南區在吳身畔搜出信義銀行五元假鈔票一紙詰其何來答稱此票由胞弟阿三因賭抵來又稱由阿三拾來並由阿三証明詰其搶圈一節狡不承認着即移送裁判所訊究吳依然狡賴裁判官以其形同流氓定非善類判戒責一百下與阿三交保如無保人改押一月阿三押七天 
久假不歸○油麻店主沈映泉偕同業洪泰執事蔣鴻卿扭袁端生至裁判所控稱袁於光緒三十四年將房屋契據田單抵去銀三百五十兩由蔣担保言明三年歸贖除收 
[]  
 
 

Page 20

 
 
過息洋一百五十元外餘置不理求追袁供祇借洋一百元餘由中証沈仲鑫附借已經墊出息洋惟沈失業無力歸理求鑒判袁交保限南月還銀一百兩分期理處蔣帮同料理契據發還 
[閘北]  
撞壞小輪○戴生昌小輪公司日商并上良平偕舵工王阿根至四路公局禀稱該公司之輪船駛經义袋角被張阿三石子船撞壞船身請爲查究旋由水巡隊將該船夥奚阿三拘解到局經蕭正巡官諭令暫押候訊局批兩則○巡警總局批工人劉阿大禀云此案究竟是何情形仰西路分避查明核斷原禀併發又批商人葛桂忠禀云案經飭傳着即投局聽候質明再行核奪 
[英租界]  
調查貨樣○美商怡昌洋行控森森泰玻璃店主楊坤山定貨不出一案前日午後由廨復訊原告代表費信惇律師投稱洋行冋章如果貨與原樣不符須於兩禮拜内聲明且查生泰源亦楊所開前奉斷令出貨楊竟不遵堂諭應請飭追訊之楊延德雷司律師辯稱相宜之貨已早出清餘貨因與原樣不符是以未出孫襄讞商之美盖副領事判楊交原保着邀查貨專家英人泡立生台維查明貨樣復候再核 
自尋煩惱○王芝良控司徒連生奸拐伊妾張氏等　昨由捕房將司徒拘解公堂請究王稱張氏前因私逃控奉訊明發押棲流所五年在押三月即往回領詎到家未滿半月又被司徒拐匿請爲押交訊之司徒堅不承認中西官以王所控無憑判將司徒開　如查有實據准予隨時控究 
恩斷義絕○王錢氏之女杏寳因容留雲南路李伯梅所設之雉妓院内由探將女拘解公堂判發濟良所留養在　昨晨王錢氏投案禀求給領中西官以氏已將女價賣恩斷義絕未便准領着杏寳仍發濟良所留養人盡夫也○施戎氏先與張阿濤姘識近又與六次過犯施小崇明交好被張偵悉前日紏同吳福生持刀向施尋仇被探查獲昨將三人併解公堂訊悉前情判施押西牢一年張吳各押三月戎氏姑寛斥釋 
因案牽涉○裕豐莊代表陳福清控邵燧生不理往來銀兩案内之嚴其逹昨晨由探傳至公廨過堂候訊 
查獲逃犯○陸阿虎去年因犯命案由廨訊實判钾西牢三年旋因患病送往醫院醫治詎於本月十六日乘隙逃逸昨被二號西捕頭查獲即解公堂禀明前情判照原斷押滿後再加押一月以儆 
巡捕便宜○新閘捕房九百六十九號暗差華捕控被陸芝法行兇等情昨晨由探將陸拘解公堂先據該華捕偕五百七十號華捕上堂聲稱陸阻止趕逐碍路之酒釀担向理行兇請究訊據陸供因見該捕等在差食物不給分文遂與理論並不行兇中西官以陸不應多事判罰洋三元充公 
以小易大○海寗路住戸徐潘氏控鄰人張阿根拾取值洋十八元之金戒向之索討調換小戒等情昨由捕房解廨經中西官訊明判將小戒變價抵償不敷之數着張照賠 
[美租界]  
俄人賴債○趙阿香昨至捕房控被住居楊樹浦之某俄人拖欠冰洋向討無着反遭兇毆等情捕頭諭赴俄署控追 
匪徒種火○海寗路九百九十五號某麵館後面堆置零星什物前晚被匪徒私抛油紙等引火之物種火圖搶由七十四號四捕查見帮同救熄歸禀捕頭飭探查辦 
欺騙婦人○金邱氏住吳淞路其夫金阿祥去年因所開之肉莊倒閉被債主控經公廨押追在案昨氏投報捕房云被夫友阿康以運動保釋爲由騙去洋百餘元避匿不面贖爲查緝捕頭准之 
汽車傷人○粤婦唐沈氏昨在外大橋畔佇候電車被五十一號汽車撞倒於地跌傷頭面由捕車送同仁醫院醫治 
不歡而散○住居西華得路之吳周氏昨因遷家與二房東沈阿林口角相毆被捕併送捕房候查核辦 
[法租界]  
拐匪收押○鞋底作夥卞扣子誘拐吳松山之八歲男孩庭囝已記前報昨晨捕房又將客棧主周德興傳廨請訊周供卞前領一孩來棧住宿兩天並無别孩吳孩所供尚有女孩一口係小的之女兒並非卞扣子帶來聶司馬以卞拐孩屬實實難寛宥判押捕房三年 
原告自誤○陳林氏控陳友生拐賣伊媳於杭州等情經公堂聶司馬提訊據稱實由氏子自願親往出據將妻價賣判令林氏將子銀生交案訊核在案嗣因原告以伊子有病屢傳不到故於昨日將陳提案交保出外候示 
移提積竊○積竊馬扣鐵和尚即陳和尚行竊閘北源通押店各物值洋二百六十元避匿法界由探目孫駿發偵知協探緝獲持文投廨禀請移回訊究經聶司馬商之顧副领事判押候拍照後再行移送閘北總局訊辦 
因何退縮○沈玉子前被許友田以拐妻價賣等情具控公堂奉訊押候查明再核在案兹原告屢傳不到中西官以沈巳收押日久未便再留判即開釋 
再押三天○陳德高裘曹虎兩工人因賭錢起釁紏黨行兇由捕房將陳拘押候查在案兹已在押多日同黨俱已避開故於昨日由廨提訊判陳再押二天開釋 
海上閒談 
滬上上中下三等華商與本國人交接生意。大都苛佔。便宜。出言不遜。而與外國人接洽。則頓易面目。其程度抑何高耶。若令其棄商而爲官。則民不敢與之抗。而外人亦無間言矣誰謂我中國無人哉。 
然而商戰劇烈。優勝劣敗。吾但見外人與本國人一方面。亟求聯絡。而與非本國人一方面。則不靨譎詐。我華商獨反其道而行之。究秉何種之性質耶。 
嗟嗟。倚人勢力。欺我同胞。彼縱靦然自喜。我終爲若輩羞。而且爲我中國前途歎。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[海軍部會擬海軍大臣副大臣曁各員司職掌事宜清單（再續）]  
建築科一承辦核訂海軍衙署公所砲台學堂厰鄔兵房碼頭橋梁燈塔及海軍所轄界内火車軌路等項建築並修理等工程事宜一承辦各少凡關於海軍衙署公所砲台學堂廠隖兵房碼頭橋梁及各項建築並修理等工程咨請立案報銷奏銷事宜一承辦審訂及測量建築工程應用地事基宜一承辦檢查廢壞建築材料及機器傢具等項事宜一經管物騐取海軍衙署公所砲台學堂廠鄔碼頭兵房橋梁燈塔及各項建築並修理工程事宜一承辦審訂凡關於各項建築工程並所用機器傢具等項圖樣事宜一承辦審訂購製建築所用機器傢具物料等項之契約合同事宜一承辦審訂承攬建築工程合同事宜分别知照會同軍儲軍法等司辦理一承管派員監造監修及試騐建築料質事宜一承辦審訂聘請建築工程司合同事宜會同軍法司辦理 
一承辦核訂建築物料及機器傢具等項變價出售事宜會同軍儲司辦理一承辦攷騐建築人員及各畢業生事宜由軍學司會同辦理一擬訂建築人員及工徒等因公受傷議給卹賞章程會同軍法司辦理 
一承管派員騐收購買建築各項機器傢具物料等事宜一承管在軍港選擇地基建築台壘及水雷無線電軍械等營各工程事宜會同事學司辦理一承管本國凡關於海軍建築工程所需各項機器傢具物料之製造商廠呈請註册事宜一經管軍人及廠鄔工徒埋葬應用官地事宜器械科一承辦稽核各艦隊礮械水雷魚雷之配置試騐修改收存銷發等事宜一承辦稽核海軍軍械局彈藥庫等事宜一承辦稽核彈藥之製造保存法等事宜一承辦稽核艦隊礮台及學堂之軍械事宜會同軍學司辦理一承辦擬訂各種砲械之保存規則等事宜一承辦考核軍艦砲機事宜一承辦考核軍艦彈藥運用機等事宜一承辦考核軍艦彈藥槍等事宜一承辦核訂購置外洋搶砲魚雷水雷種類事宜會同軍儲司辦理一承辦調查各國最新軍械會同軍學司研究改良事宜一承管考核各軍艦砲鎗魚雷打靶後之軍械報告事宜一承辦核訂購買軍械合同事宜會同軍法司辦理一承辦檢查鎗砲魚雷水雷各製造廠隨時改良事宜一承辦梒砲魚雷員弁之補官任職等事宜 
軍學司掌海軍各學堂敎育並練船練營各艦隊操法官兵學術敎練程度及謀略偵測編譯各項事宜敎育科一承辦厘訂海軍各項學堂敎育宗旨事宜一承辦釐訂海軍各項學堂章程並籌畫辦法事宜一承辦籌畵考選派遣游學各國海軍學生並厘訂章程規則訓諭各項事宜一承辦籌擬海軍各項學堂招考選補學生章程事宜一承辦稽核海軍各項學堂章制敎育課程管理規則並一切實行辦法及衛生經費事宜分别會同軍醫軍儲等司辦理一承曾審定海軍學堂所用各項華文洋文敎科書及圖表事宜一承辦海軍各項學堂考試事宜一承辦發給海軍各項學堂學生畢業文憑事宜一承辦核議海軍各項學堂職員奬勵及應給撫卹事宜會同軍制司辦理一籌辦海軍各項學堂學生畢業升學並派登練船見習及派入水魚雷鎗礮各營練習事宜一承辦核議海軍各項學生奬罰革補及應給撫範事宜分别會同軍制軍法等司辦理一承辦核議海軍各項學生調用差委事宜會同軍制司辦理一承辦綜核海軍學生履歷及成績各項册籍事宜一承辦擬訂海軍學生學費治裝旅費津貼並出洋回國川資事宜會同軍儲司辦理一承辦籌議海軍各項學堂房舍軍械圖書器具服裝事宜分别會同軍制軍儲等司辦理一承辦呈派海軍各項學堂監督事宜一承辦呈請雇用各項專門洋敎習事宜一承辦呈派海軍各項學堂監考官及擬訂考章事宜一承辦呈派海軍各項學堂視學官及擬訂考查規則事宜一籌辦凡關於海軍敎育各項一應事宜 
來件 
[上海商會禀農工商部文]  
竊查本年二月初三日奉鈞札内開接准外務部函稱准日本汪大臣電稱日本農商務大臣晤稱上年實業團到華觀光甚蒙優待各商業所現擬邀請北京天津漢口南京蘇滬杭粤入處實業家來東游歷以中三月初爲期等語爕意旣經邀請未便固却惟人宜精選知大體者每處一二人以增我國商界體面等因前來查日本邀請我國商界赴東游歷一節來意殷殷未可固却惟爲期甚迫亟須籌備札仰迅速自行籌欵酌派熟悉商務深諳大體人員前往遊歷並即電禀以憑轉復並疊奉電示已飭各會於上海會齊並速籌辦法電復各等因時適敝會前總協理周道等交缷在卽未及核辦職道等接任後亟即通告著名各業令其趕行推舉一面電告京漢等處商會邀約選派之各員均於本月十五日以前在滬會齊嗣得廣州商會電復本已派員尅日成行因他故作罷又江寗商會復稱爲期太促不及預備天津商會則未得復音其餘各會所選派到滬者北京趙玉田童鏡芙漢口袁國楨張壽波杭州壽衡柳堂蘇州吳理杲湖南朱仲布當於十五十六十八等日由職道等邀同各員及職會所舉之代表沈道敦和楊部郎兆鏊三次集議僉以近來世界大勢君民一體上一同心各國行政之方針常視輿情以爲向背此次結隊東游雖純屬國民之外交然實足爲邦交之補助設使籌備未周貿然前往倘於揖讓周旋之際偶有一二未能周妥之處風影訛傳報章點綴非特全國商界蒙其詬病並恐啓鄰邦之藐視傷國際之感情舉動之間關係甚重况日本各項實業日趨發逹事事足爲華商之模範乘此東游之便留心考察以恊謀兩國商業上之進步尤爲應盡之責任不可失之時機然旣以考察爲目的則又在生種種應行籌備之事宜是以公同决議先行組織赴東實業考察團以便聯絡一氣合謀進行之法卽於十六日假敝會地方設立事務所投票公舉沈道敦和爲團長趙令玉田爲副團長擬督率書 
 
 

Page 27

 
 
記人等趕行購製赴東禮品編輯中國各處土貨出品調查書撰著赴東實業家小傳經辦赴東必備之事宜詳定旅行必需之規則並任團體未曾解散之前一切通信之機關至赴東日期則改定於八月中旬在滬會齊九月初旬出發此十五十六十八等日各省人員歷在職會集議結合團體决改行期之大略情形也職道等伏思此次赴東遊歷實爲商民聯合外交之發軔環球視線所爭集允宜格外愼重以增華商之身價而揚國體之光榮如能因應得宜則將來於外交上商業上自得間接無窮之益無如爲期太促所有資格當選之人均皆以預備不及爲慮未免意存觀望况現當春夏之交正各項營業上巿之時又皆以未克分身爲慮并悉日本爲雨量最多之國現正將交雨令不便行旅今改於秋季舉行則旣便預備一切又可多得合格之人誠一舉兩得之事至被舉團長之沈道敦和歷爲職會議董向在直隸江蘇山西等省辦理軍務外交迭著成績庚子辛丑之間對付聯軍保全民命經濟名望久爲中外所欽仰現在上海經營銀行及保險等業信義甚著凡公益之事尤所熱心幾於無役不從近來建設公立醫院組織華洋義賑皆與外人和衷共濟翕然同聲事皆克集此次舉爲團長業經擔任共慶得人職道等同預會議目擊衆謀僉同實有必需改期及另籌辦法各理由深爲贊成適日本駐滬領事有吉明君設宴歡迎各遊歷員因將所議先與面商日領事亦深以爲然允即轉逹本國准行改期如此一轉移間事較鄭重且有利無弊將來於赴美報聘一而亦不致過分軒輊俾貽口實所有各省遊歷人員遵飭至滬會齊公議組織團體請緩行期籌備一切各緣由理合抄具三次議案肅禀上陳仰祈鈞部察核立案並乞俯賜咨請外務部轉咨駐日汪大臣先行轉逹曷勝禱盼 
小說 
[言情小說投海孤兒（五十九）]  
迭克司見馬利亞舉槍自擊。則大驚無措。較馬利亞驟見迭克司之驚爲尤甚。大呼曰。密司勿爾。密司果自裁者。則尊甫之命已矣。馬利亞聞言。心中似動。然尚力揮其手曰。汝趣行。勿問吾事。吾安能與汝小人語。迭克司曰。密司孝女。乃令尊甫殉女而死乎。苟密司不死者。密司有言。吾必敬聽無忤馬利亞聞之。俯首至臆。輾轉自思。有頃始舉首謂迭克司曰。汝　言吾父安在。迭克司曰。尊甫無恙。馬利亞曰。愛力森及沙遜何如。迭克司曰。已囚之矣。未死也。馬利亞曰。汝苟欲吾生者。必勿傷此兩人之毫髮。迭克司脫口應曰諾。語次。忽見童子面無人色。隠於馬得亞肘後而顫。迭克司大怒曰。小狗。汝敢背我。汝膽鉅矣。吾今必欲極力懲汝。令汝永永不能背我。語已。則揮臂而進。取此童子。馬利亞凛然謂之曰。汝止汝不能加此人以懲罰。此童子之背汝蓋爲我也。今事固無成。而吾亦不能以彼付汝。汝必欲痛虐其人。即先死我。吾决不能於未死之前。見汝將此童子而去。迭克司至此亦微慍。然不敢暴發。恐馬利亞復圖自决唇吻微動。謂馬利亞曰。上小狗者。侍我及船主已數年。乃敢爲是背叛之行。罪乃滋重。今密司竭力護之何也。馬利亞曰。吾固無力護彼。然吾即以吾之生命。爲護彼之具。汝再敢迫我者。我必棄生命於一擲。無所顧恤。迭克司聞之。噤不能答。二副怒絕。握拳謂馬利亞曰。密司此言。吾乃不以爲是。吾輩之對於密司。固不敢無禮。然密司亦宜量已審分。不能侵越吾輩之權限。彼愛力森輩皆爲叛人。安能不加以相當之罰。司爲清白之女郎。何爲强與其事。果使吾輩對於密司。竟肆無禮者。密司又將如何。二副語。時咽怒而言。聲頗獰厲。馬利亞哂曰。足下能以如是洶洶之聲勢。臨一孱弱之女郎。可謂勇士。誠如頃者足下所言。不至有無禮之舉動。第此間有人以强力要挾一女子。而欲與之結婚。不知此舉動爲有禮乎。無禮乎。二副受詰。則大慚。垂首無語。迭克司亦漸甚。無可自解。乃謂二副曰。施賓生。汝且勿言。吾今但問密司意嚮如何。能少拓其時。與吾開最後之談判否。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[請爲自來血及紅血補丸下列之功用　自來血]  
三月十五日起起至四月十五日止此一月内爲本藥房之紀念期凡于紀念期内購自來血一瓶者贈紀念劵一張購一打者贈劵一打應得之贈品有值洋一二百元者有值洋數角者不等請詳閱　紀念告白贈品欄中便知珍貴 
紅血補丸乃由西國新到功佳妙循例發行之初加倍贈送以便各界試服凡購一瓶者贈送一瓶如購一打者亦贈送一打 
五洲大藥房主人鑒敬啓者去春内子產後失調乳清且漏異常瘦弱正醫藥維艱之際適甘溪商會會董吳怡和信號主耀堂君購有大瓶自來血姑分半打試服未及三瓶前症頓减接次服完乳汁濃固精神倍增於以信　貴藥房自來血誠補血强種之聖劑也是冬余患寒症幾危蒙徽醫孫君錫誥回春妙手立起沉疴據稱操勞過度氣血大虧非服自來血不爲功因趕購小瓶自來血一打惟時老母因余病過慮項右多年所患似瘰非瘰突然腫大抽痛漸至喉際氣悶煩亦因孫醫言服自來血不及七日而腫消過半余母子均獲强盛木本水源難忘　盛德兹乘託吳君購藥之便特叙原委以誌感謝再衛生指南保証書各寄數本郵遞江西廣信府上饒縣甘溪鎭八房塲衙門交收爲禱耑此卽請　春安 
甘溪鎭八房塲署崔振聲頓首 
自來血價目大小瓶二元一元二角每打二十元十二元託局函購原班回件諸公光顧請認明全球老牌商標每瓶附有值洋一角之認眞劵一張五彩保証書一本新增瓦楞紙一層方爲的眞注意注意 
　總發行所上海四馬路老捕房對門五洲大藥房抄登 
[新出紅血補丸]  
雅圖士醫生秘方　倫敦伊文大葯廠定製　總發行所上海五洲大葯房 
新出普通補品雅士紅血補丸服法仿單 
謹遵雅圖士醫士秘方特向西國伊文台根大藥廠定製運華名曰紅血補丸凡血薄色白者服之血色轉紅而體力日健其他如心跳氣喘胃呆便閉臟腑軟弱四肢乏力神經不安夜夢遺精滑洩小便頻促陽衰腎虧耳鳴目眩骨節酸痛手足浮腫癆咳多痰以及婦女白帶白淫痛經冷經或前或後滴漏不息經閉經停乾血癆症等患服之均得大效每飯吞服一丸日服三次開水送下四十歳以上者每次加吞一丸五歳以下每日午後吞服一丸每日一次今將耑治各症開列于左 
一治小兒骨軟先天不足疳積童癆等患每日午後吞服一丸連服旬日功效立顯　一治婦女血氣不和小產胎滑肌色枯瘦肝陽上升腹脹腰酸頭暈頭脹耳嗚眼花子宮虚冷胸懷鬱悶脚底疼痛等患連服一月諸病漸消每飯後吞服一丸如病久或年老者吞服二丸日服三次開水送下　一治中年後天失調房勞過度腎虧陽痿精冷血衰面色黄瘦精神困憊四肢疲軟胃碍便燥黄胆瘧疾等患每飯後吞服一丸開水送下日服三次服至旬日功效必顯　一治老年人血氣消耗精神困頓無論何症均可常服每日飯後吞服二丸日服三次開水送下　每瓶洋一元五角打洋十五元 
總發行所上海四馬路五洲大藥房託局函購原班回件各埠分藥房均有發售 
 
 

Page 32

 
 
   
 
