# 1884 - 223 - 4904076

 

Page 1

 
 
[第十一號出售] [  申報舘主啓]  
　　法人甘爲戎首共獲　　悔　炮台巢經對書帥派率兵由後包抄回還矗擊法遂搂炮　滅　　圃　雖未大遭懲創然巳死亡不　　　　友　出戰勝情狀　入此次書報以快薄海臣民之心再前者創印盡報時書縫中之數目所以　聯　下者卽爲今日購閱諸君編次成書無　　亂地　號凡八頁合十二　則　丸十六賈訂成一本不漙不厚是爲甲一之終以下則歸入乙一數目亦從頭另起以分界限以淸眉目而又　　　銖一　附入下次十二號肅報之末分送諸君想諸君當更欣愜也先此關照不加分文兹於二十六日出售十一號書報後仍附淞隠漫錄圖　一　　者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰淸話諸書相彷彿其中敍名人之軼事誌畸士之幽蹤以及短詠長搖　情綺句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成盡分釘六本定于本月二十六日出售價洋四角諸君子有先覩爲快者請仍循曩例購取可也[  申報舘主人啓]  
[論中國此時當明與法人示戰]  
中法之事兩欽差駐於　上迄今未有成議而法人則已開兵以攻基隆燬其炮臺雖經劉省三爵帥擊而退之而其兵端則巳開矣此番兵端開自法人固爲中外所共知普天所共見無所庸其諱飾事聞於朝天威赫怒命總理衙門照會有約各國告以法人無禮已甚不先示戰而攻擊基隆各國聞之亦不能爲法人曲解故鄙人非著一論謂基隆一戰爲中國絶好機會非故以此炫奇也蓋中國因越事而與法相爭是爲屬國禦外侮本係理直氣壯前者桑台北寍已兩失機會俾法人志得氣滿目無中國殊甚可憤但猶曰因屬國之故而輕啓兵端致兩國生靈共遭兵禍於心有所不忍苟得有所藉手則亦不爲已甚天津五條約欵俯從法人之請仍爲大度之容在中國實爲仁之至義之盡矣乃法人包藏禍心陰伏狡計未及三月之期遽有諒山之役無禮無義反藉口於華兵之拒敵而大言不慙覥然索償於中國此其曲又在於法我中國卽於此時大興健伐亦何不可而惻然不忍復不卽發祗自全其大信不致討於法人如期撤兵尃待訂約又因法使臣不卽赴津特命兩江爵督憲曾官保馳赴上海授以全權與法使臣商訂詳細條約是又中國恢恢之度忍而又忍法人所當感激圖報者也乃兩欽差相見一啓口而法人卽以索償兵費爲詞曾欽差答以此來祗爲詳細條約初未知有兵費之說因是而議莫能决曾欽使又仰體朝廷柔遠之意恐啓兵釁委婉與商允給撫卹甘受申飭之旨欲期和局之成而法人猶不肯允許遽開兵於基隆按萬國公法若兩國不復成和將出於戰則必由朝廷先行示戰而後動手今法人不循公法未嘗先期示戰而猝攻基隆卽使基隆果唾手而得華兵不復與爭亦屬攻人之不備大足貽羞於歐洲諸大國而况登岸未久卽爲劉爵帥所擊敗驅之回船則此一戰也法人尚何足榮徒以戎首之名自居而已夫法人旣甘爲戎首而不悔日昨福州電音又謂法人現竟明言欲奪取中國口岸是彼之驕横亦旣巳甚和之一說必無成功即使欽差在滬仍虚與委蛇未見决裂之狀然兵端已開議將何若法人旣明言欲奪取中國口岸諒非口舌所能爭爲中國計不如乘此法兵尚未大集之時明降諭旨與法人示戰不復以和之一說相爲敷衍或明與立約聽其擇取何地與之决一勝敗凡有西人西商之處則循公法例當保護不得有所蹂躪如法人不聽則各國商局倘致有擾之處當向法國理償不與我中國之事俟約定戰地訂明戰期然後與之决一勝負我知中國軍民積憤已久恨法人入髓倘一聲旨下則同仇敵愾之士不但行伍中爲然卽各處草野農人亦將荷耰鋤厲錢鎛以剚勿於法人之胸而鹽其腦法人之砲雖利法人之船雖堅其能與中國普天率土之臣民相爲仇敵也乎夫法人之所恃者在水師兵船耳設攻我海口僥倖得勝必將驅兵登岸或得一砲臺則必以兵守之或得一城池則必以兵戍之而華軍乃得舍其所短用其所長四面攻圍盡殺乃止法兵之來華者能有幾何卽如基隆一役華兵自必不免死亡而法兵亦死傷百人其能經幾次死傷耶外洋傳聞法國已調兵萬二干名業已首途將次來華此說也或係虚聲恫喝之故智卽曰果係確信而兵端旣開業已照會各國各國當守萬國公法所過之地除西貢外無處可以購辦煤糧法兵必將坐困且彼所添有限一萬不過一萬十萬不過十萬而我中國則一日之間欲集兵百萬亦甚易易若以爲鳥合不可用則苟調度有人訓練有方又何人不可爲勁旅特恐臨機不斷耳竊觀法人外雖示强中頗氣餒法人之兵一增之後不便再三加增中國之兵一戰之後不難再三搏戰吾知一見示戰之諭旨率土臣民當無不賦無衣之詩而慷慨奮起者矣 
[本館接奉電音]  
　　昨由通州電局專發電音到本館有六月二十四日上諭二道敬謹譯登○六月二十四日奉上諭侍郎徐用儀奏遵保人才一摺浙江候補知府陳璚直隷候補知府陳慶滋順天涿州知州查光泰着各該督撫出具切實考語送部帶領引見欽此同日奉上諭張桓着補授太常寺少卿欽此 
[天討用彰]  
　　基隆起釁以後電奏到京朝臣固眦裂而髮指聖意亦異常震怒前接京華電音業已照登在報頃得都友及析津來信恭悉本月二十日總理衙門接奉諭旨着福建水師提督彭軍門楚漢就地募勇成軍切實訓練以固防務并飭湖北程軍門文炳選帶鄂營防勇或另募新勇尅日由輪船沿江下駛赴閩以資勁援總署接奉前旨後卽飛電各省將軍督撫知照矣行見百萬雄師自天而下海壖孤舟能無膽落 
[靜聽好音]  
　　日來曾沅師駐節滬上未聞與巴使臣如何籌議外間逖聽風聲者咸以悶住萌蘆爲憾惟傳聞前日經欽差隨員面見巴使詰以諒山之役現在姑不問誰曲誰直至該處撤師之期我國李大臣並未允許何意福總兵以權授全權之任遽將一已空言謬電法廷卽爲鐵據查通商以來不論約章公事皆以中法文字合璧方作爲已定之件乃福總兵旣悮會认前法外部復堅信於後以致諒山之釁鑄成大錯鹿下貴國如欲重訂和好應可將此節自圓其說便能面面融洽彼此均無傷碍云云巴使聞言覺侃直不阿無懈可擊不禁語塞允爲卽日將以上情形電告法廷俟接回音再行定奪是以日内專候法國回電或兾尚有挽回倘法人仍欲堅護前失强詞曲辯則我華軍堂堂正正仁義之師必有以破其囂凌之衆理直則氣自壯捷音之至直無待於蓍龜矣 
 
 

Page 2

 
 
[將帥歧見]  
　　福州來信云自孤拔統率師船來閩駐泊以來屈指將及匝月浮沈海嶠技癢難　自謂軍容烜赫莫之與京屢次電請巴使卽行攻打以炫兵威并請將駐泊中國海面之各師船悉數駛來閩洋俾以全力攻取可唾手而得等語巴使屢次飭令靜鎭從事勿得輕舉妄動並言兵船在華無多須留些兒在吳淞以牽制南洋留些兒在烟台以撓動北洋云云孤拔究以浮躁用事先在基隆發難孰知一發難收大受衂敗噫先機坐昧悔亦晚矣 
[基隆事續述]  
　　基隆一事已屢列報兹有厦門二十一日郵來信息大致與前報不相上下而其間微有不同處因再錄之據云六月十四日基隆海口來有法兵船三隻是晚該兵船内帶兵官親至曹軍門營内拜會面言要馭砲台定於明早八點鐘彼卽開砲攻打云云隨即回船而去并於基隆街衢遍貼安民告示其告示鄙俚可笑至十五日早七點半鐘時法兵船果然開砲先是放一空炮嗣則每船八炮一排齊開攻至十點鐘時遂將基隆三處炮台一齊擊破所有防守砲台之兵弁開砲十數門無如大彈未中僅次號砲彈中敵船三處並將煙囱擊破一洞是以不能抵禦乃潰散焉聞死傷兵勇約有二三百名迨我軍退後法人乃將我之大砲用火藥盡行炸碎仍竪法國旗幟至上午時劉省三欽憲趕到已不及救援矣同時台灣道劉觀蔡亦相繼而到葢此時鎭道兩憲皆在台北府係來謁見欽憲者也又曹志忠軍門統領三營係防守基隆炮台者是日亦因法船開花砲子轟擊兵傷甚多不能抵禦亦於十五日下午將營退守其時劉欽憲見此情形遂傳密令立將基隆煤礦用藥轟閉并將機器焚燬此六月十五日事也主十六日劉欽憲委台灣鎭章軍門元帶其所部武毅營及曹軍門之兵勇復往基隆紥營以圖克復砲台之舉乃是日法兵船卽出隊二三百名登岸意來燒我屯煤幸章軍門身先士卒帶兵與之接戰至十二點鐘時將法兵擊敗殺法兵四五十人又活捉法兵一名登時卽將砲台收復奈業已毁壞不能守矣所有法兵在岸者是日一齊回船而去此十六日事也 
[台厦近間]  
　　聞淡水台南澎湖各海口現在均己安放水雷其各國商船出入必須派人引帶也○厦門各處砲臺現又添兵防守并加工添配砂料堅築須做至七尺之厚云○近來厦地瘟疫仍是未减所有香港汕頭來往之船如由厦門而去者聞皆不准入口也○厦門現在人心安定不甚驚惶亦無法兵船在彼○聞法兵船不敢來厦停泊係爲避瘟疫之故○厦門提道商議特委在籍紳士前温州鎭吳鴻源總戎招募土勇二千名分紥鼓浪嶼及厦門各處以資保衛彈壓又泒員前往上海漳泉各處購買食米二萬石來厦以備平糶之舉蓋厦門居民衆多向賴客米資食也 
[調船赴援]  
　　本埠華商接有閩中私家函牘云日間法船之在閩洋者多分駐馬尾及長門隘口極據形勢孤拔坐船左右四面海中均布滿水雷防守十分嚴密按閩洋中國兵艦共十餘艘多停口内砲台器械俱極精利兵士亦非常赳桓足以有恃無恐惟現在基隆一口陸營雖已奏捷而兵艦沿嫌太少傳聞劉省三爵帥前日曾派弁至閩請撥數船前來以便與法船堅持旋聞穆總制何制軍會商均以省城口岸緊要未便再行分撥卽晚飛電南洋曾九帥請量派數船直放基隆以應要援聞曾帥接電已派令兩船前赴基隆矣又云頃得信知基隆十九日法人又攻打尚無勝負確音按此說與昨日官塲所傳不符未知孰是合並存之 
[福州來電]  
　　昨日下午一點鐘本館福州訪事人發來電音言福州中法各兵船毫無動靜云 
[踴躍用兵]  
　　海防吃緊以來金陵之竪旗號召者前後有南字等十餘營頃又由上元縣出示召募謂奉台灣兵備道劉觀察札飭代招五六百人先由此處挑選纂名軍籍後卽給與赴臺盤費其口粮號衣一切皆須到臺再發如果人材精壯斷不致往返空勞惟臺灣地炎瘴重蜃雨蠻烟人人視爲畏途故應募者不似從前之聞風踴躍也 
[逃犯棄巿]  
　　上年由蘇臬署監内逸出之彭學誌一犯前由淸江浦漕標中營獲住傳電至蘇經臬憲派撥砲船迎提到省卽於臬署過堂許廉訪當堂賞給大錢一千文令飽餐數日然後就戮卽日詳報到院因自二十五日爲始巳交萬壽花衣期内似此情罪重大之犯未便久稽刑法旋奉撫憲牌示定於二十四日已刻恭請王命綁赴巿曹處决是日辰末各官齊集撫轅文則有一府三首縣武則有崔徐兩中軍曁守備三員分帶標兵百餘名旗幟刀槍嶄新奪目當於司監提出該犯納入囚籠舁赴北寺大校塲斬訖各官羣詣武廟拈香排導繳令然後回署聞該犯在籠中舁行一路高唱喧呼不絶於耳萬衆環觀咸謂是眞亡命之尤云 
[騐放魚雷]  
　　蘇垣軍械局新添製造水雷廠并陸續騐放情形節次登列在報兹該局以軍務日亟嚴飭工匠晝夜製造現又製成魚雷八具經督理是局之某員面請中丞親臨騐放月之二十三日早七點鐘撫憲命駕胥門騐視文武各官侍立者數十員是日燃放時個個破的猛烈無比浩瀚胥江水勢壁立各憲皆相顧色喜云 
[城門失火]  
　　金閶城上舊有堞樓一座形勢突兀高聳雲霄固會垣之壯觀也本月二十三日午後守城兵卒瞭見城樓高處烟縷縷冐出無異曲突炊痕大異之急登樓察視覺樓外欄檻間火星亂迸不止一處卽下樓呼救幸是處店户人多各汲水澆潑而烟霧仍不絶如縷幾莫知其火之所在旋將欄杆等物盡行拆卸極力灌澆水龍亦聞警馳至吸水狂噴火尋滅熄城守營徐叅府以火之來也有異將晚宿堞樓之守城兵一齊帶回擬欲窮究其事至次日尚未發落此事幸在日間設在昏夜兵勇熟睡必至不可收拾則城門失火彼管城之官守城之兵有不等於池魚也幾希 
[烟臺脞錄]  
　　前報列高遊戎將重蒞烟臺統帶海防營一節兹悉遊戎巳於二十日接印視事蜺旌再建坐鎭雍客東省防軍當另有一潘起色也○十九日揚威超勇泰安三兵船由丁禹亭軍門自旅順口統帶來烟其商辦何項公事未獲探明至二十一日又駛往他處矣○有拖罾戰船二艘於十九日由登州來烟係登營水師差泒前來裝運砲位並洋快鎗藥碼等件一俟裝載齊全卽須開回交營備用云○昨聞道署派有差官一員兵四名押解餉銀萬餘兩赴岡俞營中交卸聞係自南省解來由此轉撥云 
[老成彫謝]  
　　劉易農太守籍隷山左中式道光丁未科進士以知縣分發安徽歴次分校秋闈得人最盛嗣由軍功保升知府調赴江蘇歴委要差均無貽悮惟年逾七十體氣素虚近復感冐暑瀅竟於本月十三日謝世身後一貧如洗幸首府羅太尊及兩首縣襄助始得殯殮如禮按丁未一科類多躋顯秩享榮名之人獨太守坎壈終身不得大展其抱負回首春明一夢當有不勝帳惘者矣 
[詳述白布滋事]  
　　貴館二十二日申報載有白布滋事一則白布固白蒲之訛而事跡亦傳聞失實當滋事之日僕適經過伊處目擊情形本末始終及現在光景一一熟悉謹叙述大略爲貴館辨其訛爲當道陳其隠爲億萬人白其寃幸勿以局外好事呵斥也白蒲係江北鉅鎭去如臬縣城士十里與南通州接壤除巳故紳衿不計外現存翰林一進士二舉人六拔貢一優貢一廪增附不可勝數武進士一都司一員外一候補府道州縣佐雜二十餘虚銜不可勝數街道南北四里餘東西三里餘向無卡局檔子葢白蒲之北十二里林梓鎭有卡有檔南三十里潮淮鎭 
 
 

Page 3

 
 
有卡有檔西十五里李家橋有卡有檔東二十里霜甸鎭有卡有檔並無支河　港無從偷漏繞越同治初年如臬慶餘橋委員欲向白蒲設稽查局經當地紳士總憲沈文淸公函致督撫憲備陳白蒲形勢於是中止嗣文淸公去世慶餘橋委員發　船一隻停泊白蕭爲稽查花布起見鄉民亦不過問迨停泊一年餘偷賃岸上窮民草屋二間舍舟而陸鄉民詰其由司事謂船費太重陸居較省總於爾鄉民無干乃上岸半年卽張大其局由花布捐兼收猪捐近五六年又收京南貨捐甚至本年淸明節有鄉民買紙錢三十刀錫箔二塊亦勒令報捐鄉民互相傳說憤憤不平陡於四月二十六日淸早有兵勇數十名携帶檔子向局前釘立木樁謂新到陳大人十分利害以後須加落地捐及出質進貨每千須捐數百文鄉民聞而駭異觀局前並無告示問紳董並無照會詢地保並無籖票於是衆論紛紛謂此係局中魏司事僞造檔子不能聽其愚弄頃刻間聚至四五千人喧聲鼎沸電掣雷轟當將檔子燒盡合街閉巿并扭住魏司事問立檔係何人之意去年疉奉上諭裁併捐局今忽添設檔子非顯背上諭乎魏司事仍以陳大人爲辭陳大人係江　候補府年二十餘性情謹厚並不好生事端惟司事等百計簸弄遂至釀成事變當燒檔子時有本局簽手私偷司事衣服將皮箱付之一炬僞若鄉民焚燬者當經地保指明簽手姓名稟縣在案司事不虚心訪問硬將聚衆火刼朦禀陳太守聳令赴省請炮船勦辦幸上憲未允將陳太守另委别卡如臬縣楊西亭大令聞白蒲閉巿之信知例文載倡首閉巿與官長不洽輿情激令閉巿者罪同一律當偕城守營沈君紹金赴白蒲勸店鋪開張并謂向無檔子自不能憑空添設惟土棍滋事亦宜分别良莠遲數日縣差提土棍左二等四名笞責數百板對白蒲言係訪拿棍徒對捐局言係懲責燒檔者已敷衍了事矣現在接委者爲候補道曾君光照於六月初六日親赴白蒲拜會紳董婉言善語滿面春風謂前事上憲看得甚生諸君須設法彌縫回城後又飭差持縣令名片催令白蒲董事設法所設何法殊不可解而楊大令笞責四人後復補提滋事之人凡鎭中饒裕者名俱在内由是悍吏來鄉呌囂東西隳突南北旣熄之火又爲之一熾吁鄉民焚燒檔子固屬蠢頑罔識而剥鄉民之皮食鄉民之肉復欲羅織鄉民之罪號呼莫救民不聊生抑獨何歟安得質有司熟思而審處之也公道人述 
[局員易委]  
　　皖省防軍支應撫院報銷二局素稱優差前由補用道劉觀察傳楨總理其事嗣觀察署安廬道篆衙宇未建依舊駐節省垣故局務仍由兼攝至今歲始更委候補道張觀察保慈接辦云 
[礦務近聞]  
　　前醇邱擬派神機營兵丁在京西西山開掘煤礦以資製造軍械之有今春曾開廠試辦倣效開平成法用機器開採刻有人自京西來云新礦距門頭溝三里之遙目下苗不甚旺緣山口有石骨横亘壙道螺旋機器不甚得力必俟秋後山水漸涸别開礦道方可大收功效云 
[房書遞籍]  
　　今春户部山西司某司員服闋遵例由本司伙房行知吏部詎伙房書吏何某偶爾遺忘致咨文耽擱十數日始投遞但各部文件不准稽留堂諭綦嚴恐干罪戾遂將到部月分私自塗改展後一月經吏部查明立將何交刑部治罪刻下刑部擬將何解交原藉地方官管束聞何本浙産僦居京師巳四五代兵燹後益不通音問名雖遞籍實則無異徒流弄巧　成拙其何之謂歟 
[北通州瑣綴]  
　　東關永昇錢店被刼邑尊懸質嚴緝等情已列前報兹聞京都梁家園練局恊同通州捕役在齊化門附近拿獲刼犯車到起等八名認係該案正犯矢口不移遂送交刑部定讞起獲之贜巳由事主具領云○聞道署於初八日開庫放通永各營夏季兵餉○每年六月十七日俗傳係城隍神壽誕執事者獻供祝嘏習以爲常兹聞慈航寺童子槓箱天成庵童子石鎖梧仙觀五虎棍各會均於是日舉行慶祝並約本城子弟二黄票戲登臺開演以誌祝忱惜陰雨淋漓終日不止城鄉進香者均匍匐泥淖中無異雨淋之鶴云○十六十七二日連降大雨雨後西風陡起凉爽異常恍似中秋天氣至十九日雲霽天開依然伏天氣候矣○江北河運已陸續報到聞二十前後卽可提騐云○聞奉天米豆已到津沽想不日當可轉運到通矣 
[庫銀被竊]  
　　閩友函告云十九日某姓在鹽署庫墻外出恭見牆脚掘有數孔草地上遺銀一包遂進署禀報庫吏急入庫往檢始知庫銀已失去千餘兩遂將庫丁數名發府審問禀報者亦株連在内云 
[萬壽無疆]  
　　昨爲皇上萬壽聖節在滬文武各官均穿朝服詣鐵路新建天后宫行慶賀禮一人有慶萬壽無疆敬以此二語代華封野人之祝 
[愼重海防]  
　　川沙吳淞掘港南匯海門崇明六營廣艇前奉憲札飭令赴各叚洋面駐守不准擅離向來月終各艇便須陸續到淞領餉或添給軍火刻下因海防緊急所有餉需軍火皆由别船載往不必令廣艇到淞蓋亦愼重海防之意也 
[重利可惡]  
　　婦人金張氏投上海縣控稱有洋二百五十元託謝慶美轉借與顧才福鄒氏周如意等各户現因本利無着求請究追謝慶美供金張氏專放妓債重利盤剥顧才福等俱係花煙舘鴇婦按月出利四分現伊等生意淸淡故兩月末曾付利該氏旣經呈控只得將顧等交案求請飭令另行覓保以後與我無干顧等供欠該氏銀洋數目相符惟三年以來子錢已屬不少求恩明察明府限二十日内赶緊措還旋據金張氏稱謝尚有自欠洋一百元求追謝稱此項借欵利過於本求恩酌償明府謂旣係利過於本爾自愿酌償若干答稱愿還三十元該氏亦稱情願明府卽准如所請各具遵結完案 
[欠債逞兇]  
　　高家行人曹榮投上海縣控稱前族弟曹廷甫欠人洋元被人搿至茶舘由我担保詎廷甫回家後卽逃避他方債主向我索銀我令伊家訪尋伊父曹建忠反有心誣詐向我索人紏集流氓打壞我家什物并將廳上所供誥命廚毁去現尚盤踞滋擾求請提究莊明府飭令補詞候批核辦 
[細故起釁]  
　　前日打狗橋北堍西園烟館内有朱順福王阿順施阿全許阿二陳阿五等五人共設一榻呼吸烟霞因吃藉吐渣中於某申之身甲大怒與爭館主陳寳林出爲排解而五人者竟將陳寳林扭住兇毆店夥卽出鳴捕一併拘入捕房候訊而昨日適建萬壽聖節不理刑名故烟舘主已經人保出云 
[雛姬失路]  
　　日來防務綦嚴滬地各城門均經官憲限時啓閉卽因公進出亦須持有對牌火籖限定人數不復若平時一呼照會卽便拔關也昨有一年約二十許之女子上燈時候欲出城門而魚鑰森嚴不能飛越欲覔城中瓜葛權宿一宵而摸索暗中又不辨東西南北遂至北門内馬弄口坐地哀哭適縣署某差役有事經此向之盤詰據稱姓沈名巧林在致遠街周月仙家爲妓日被鴇婦凌虐苦楚不堪無奈逃出該差恐别有轇轕拘進縣署稟明本官着提周月仙諸問云 
[失孩待領]  
　　前日黄昏時虹口河南路巡街捕見一小兒年約七八歲身穿紗衫紗袴似係迷路者向之詢問兒稱住小東門外人參店内與鄰兒出外施放爆竹致歸路該捕恐被匪徒拐騙乃携入捕房候領 
 
 

Page 4

 
 
[英界公堂瑣案]  
　　杜陳氏稱稱女翠玉墮落烟花負債纍纍紹興人邵六園代還各債娶女爲妾於去冬移居寳和里一切開銷向邵夥施子範處支取今年二月間邵回原籍近雖來滬絶不顧問向施支洋亦不付女已懷孕三月困苦異常請提邵并施質証等因黄太守准卽差提邵施二人質訊○蘇婦唐朱氏卽阿金控被妓女王文卿借洋二百六十元係張潤元爲中立有借票向索不還黏票呈追黄太守卽提王文卿到案據稱蘇鄉人來滬帮傭與開德源麫館之張潤元私識然原籍早已訂姻嗣因夫察催促回里成婚張又寫信囑我返滬與原夫分離由張措辦銀洋調停其事據張言銀洋係向阿金處借來騙我出立借據張反作中此後張竟置身事外阿金向我索洋致我陷入娼寮阿金又欲我換立借票另挽金姓爲中我不允致被控告太守着候集訊察斷 
[贈佩芝校書]  
　　自恨生來命不猶浮萍飛絮逐波流關防有母偏多事居處無郎祗暗愁一夕秋心通楚　十年春夢在杭州郡堪重訴明妃怨涙灑西風獨倚樓眉痕淡淡髩鬖鬖半似惺忪半似憨錯畫鴛盟卿自惜思啣鳳佩我何堪明珠不久沈淞北碧玉終應嫁汝南記否納凉蕭寺夜一襟香霧拂歸驂[  碧玲瓏舘主人初脫稿]  
[寄懷倉山舊主翔甫先生卽請誨正]  
　　少讀隨園一卷詩聰明絶世系人思心香早熱知歸宿頂禮無緣拜導師彩筆孰能承祖晲碧梧今喜長孫枝德門代有才人出如此風標洵是奇○當年最羡是淸遊讀君隨園瑣記不禁神往海内名園孰與儔有幾子孫傳著述無邊花月歴春秋壺中樓閣供吟眺天上耆英與唱酬湯貞愍侯靑夫諸公花竹圖書嗟往刦賴君一一筆端收有瑣記一書隨園猶在述祖庭標門閥如讀顔氏家關記寫景記事又如柳子厚蘇東坡小品知名士之淸芬遺澤亦賴賢子孫之表章乃益遠耳○千秋元著本超超才子風流未寂寥共說放翁多感慨重看莊叟樂逍遙靜業如莊子以後惟隨園先生似之種花譜在鸞驂住話月聲中鶴侣邀尊甫蘭村先生有倉山話月圖肯信少陵兼吏隠會聽琴韻起歌謠久官江南當有眞除矣○偶乘逸興泛滄溟海外名都次第經筆陣開時咨武略弓衣織處燦文星誤君笑傲槎凌漢愧我衰庸智挈瓶昨夢小倉山下過发峯猶是舊時靑[  賀縣子蓮弟張培仁未定草]  
[高陽臺讀史感事題易氏廢園]  
　　積雪爲山駃雲疉石奇觀共指嵯峨荏苒流光凉颸卷入秋荷靈巖自爾占春色不爭他樵子烟瀚只淒然演說當年天寳宫娥遙邉華胄元王後怎葫蘆依樣銅狄空摩碧樹低垂却看生意婆娑檮蒱事業光家乘更殊勲朝服鄉儺且休提螢苑靑燐蟲壁飛蛾[  四月朔日柳靈詞人馬相如恃定稿]  
[四十述懷卽事感賦示雲築坡等吟正]  
　　四十光陰一瞬過回看佳日盡蹉跎詩書事業傷浮棄麯蘖功名笑坎坷萬里覊懷良友絶半生知已美人多盟心到底聰明誤快掩荆扉養薜羅伴我靑燈瘦可憐良宵顧影自凄然縱多好月輝蓬蓽已分秋心託管絃風咽哀鴻關塞黑沙騰胡馬陣雲連過江名士眞如鱗聽斷荒雞懶着　濫則吹竿計亦良尋思　味咬來香依人終覺因人熱入　先照濟世方况乏工夫爲拭涕忍云傀儡强登塲儒生畫粥渾閒事　俸　謀種稻粱到此昂藏七尺軀從知後路亦魚魚繼緜空結情干疉懴侮難廻鬼一車容易銷磨惟歲月不堪昭對是琴　卽今坐蔭畏松下田鼠無端也化鴽饒舌豐干未識荆居然簧鼓抵流鶯　聲豈浼成眞个吳語偏來何乃訇自笑風懷宜絶俗尚殊巿儈膠逃名燈前久匿藏鋒劍到不平時雪不平自閉蓬廬自結茅忍容猘狗日嗷嗷家無長物常懸榻說肖餘香恰潤毫稗史靜脩檮杌傅新腔遲奏鬱輪袍寄習肉食酣眠輩貧賤驕人意氣豪[  南緜陵聊靈詞人馬相如待定稿]  
[蘇省撫轅抄]  
　　本月二十四日候補通判程鈞奔牛釐問來禀銷騐收丹陽絲城工閘工差卽辭縣丞鄭濟霖稟辭奉藩憲发制靖江公榦○二十五日藩轅牌示照得按察司司獄李焜叅革遺缺查有遇缺前先補用從九品胡崇本堪以請補又金匱縣望事司巡檢姚幕崇病故遺敬查有候補班　用巡檢金錫候電以請癍總兵銜兩江儘先副將管帶留防太湖水師右營廖德旺平望來卽辭行候補府黄基大禀知服　就近起復囘省禀到蘇總捕同知徐致和禀知赴閶門等處查看茶園停爐候補同知章乃缙禀知奉藩憲札飭咨送松滬厘局差遣候補通判董法中稟辭朴華亭塘工長洲縣金謝飭知准調補武淮縣缺請補丹陽凌焯禀謝准補飭知從九沈志曾禀知辭奉臬憲姿赴江北緝捕差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年六月二十日東報全錄]  
　　宫門抄○發抄旨四道○粤督張等奏查明請予獎叙摺○府丞楊　請飭查禁革私稅並將知州懲處摺○御史鄭奏淸輕盜犯請飭部聲明舊例摺○大臣色等奏爲遵旨查辦事竣緣由摺子○六月二十日内務府國子監正紅旗值日無引見○閻中堂善慶志元各假滿請安○祁世長列京請安○内閣呈進賀表○又奏派騐放之王大臣泒出豫王鳥拉喜崇阿尚賢徐致祥○内務府奏派致萊昭顯廟派出嵩申○召見軍機祁世長總理衙門大臣○發抄奎斌奏天鎭令雷棣榮調補渝次令奉旨吏部議奏欽此○又歷年常平倉學租科塲經費三欵報銷奉旨該部知道單併發欽此○又補行查閱營伍可否派員來省抑或俟營制攺定後再行派員校閱奉旨該省營　尚未改定卽着暫緩校閱該部知道欽此又○○太子少保降二級留任兩廣總督臣張樹聲廣東巡撫臣倪文蔚跪奏爲查明圍捕洋面陸路迭劫打單盜匪在事出力員弁擇尤酌保仰懇天恩給與獎叙以昭激勸事竊照廣東香山等縣盜匪杜亞林等在洋面陸路迭刦打單調派官兵師船圍捕獲犯審辦緣由經臣張樹聲會同前撫臣裕寛恭摺具奏聲明受傷兵勇及在事出力員弁容俟查明另請獎卹旋准刑部咨覆均應如所奏辦理至受傷兵勇及在事出力嗣弁應令查明另請獎卹恭候命下臣部移咨吏兵二部照例辦理等因光緒十年正月二十六日奏奉旨依議欽此轉行欽遵在案伏查盜匪杜亞林等均由澳門竄至香山番禺東元順德等縣洋面河所出後聚散行蹤靡常迭在洋面陸路行刦打單擾害此次調派官兵師船圍捕經記名總兵鄧安邦會同署香山恊副將吉瑞順德協副將利輝派令署守備梁國桐等督帶弁勇從澳門跟蹤跴拿把總鄧惠良等由番禺縣属巿橋一路　截追至香山縣屬鵪仔沙洋面遇盜四面圍捕該匪施放鎗砲拒敵兇悍異常署守備梁國桐把總鄧惠良等見匪勢猖獗舊不顧身督帶兵勇親冐矢石出入波濤鏖戰數時之久當場擊斃盜匪二十九名　取耳記三付擊沉匪艇一隻屍身落水漂失生擒首夥盜匪杜亞林等七名斬擒殆盡並獲匪艇鎗炮刀械圖章等件核其勞績實與戰功無異據記名總兵鄧安邦香山恊副將李瑞查明責爲出力各員弁開具事實稟請核獎前來臣等查核各員弁或生縛巨兇或力斬首要曁奪獲船砲器械不無微勞足錄謹繕列淸單恭呈御覽合無仰懇天恩俯准給予獎叙以昭激斷出自鴻慈除將受傷兵勇另行咨部議卹出力稍次各員弁兵勇查明酌給外獎臣等謹合詞恭摺具奏伏乞皇太后皇上聖鑒訓示謹奏奉旨兵部議奏單併發欽此○○順天府府丞臣楊頤跪奏爲州屬稅廠私稅谷船請旨飭查禁革並請將作俑之知　照例懲處以儆官邪而鯁民　恭摺仰祈聖鑒事竊米粟爲懽正之供而司農别　稅則偷漏嚴出洋之禁而内地貴於流通誠以民食所關額賦多一分徵收卽稅卡多一分留難而閭閻多一分駿削故上年二月潘霨有裁免江西米谷釐金之請九月何璟有免收閩省招商買谷稅厘之請本年五月李鴻章有核減寍河糧稅船捐之請朝廷　不俯加體恤立沛恩綸凡所以爲小民日用計者無微不至夫以度支需費孔亟之時厘稅船相欵項涓滴歸公猶且權其重輕准予减免况官吏私收肥已聚歛病民有非聖主所深惡而痛懲者乎臣籍隷廣東高州府屬内有化州羅江稅廠不知始自何時查廣東通志内載化州河下稅銀三百兩盈餘銀七百二十五兩七錢二分爲數無多而稅貨科則州官秘不示人歴任以來關丁書吏任意取盈上下其手無可稽核百姓甚以爲苦而尤病民者則以抽收榖船爲最溯其緣由則自咸豐十一年陳金缸股匪蹂躪州境賊勢浩大勇糧罄竭勢將譁潰州屬官紳會商權從河下榖船酌抽錢文以支危局同汉四年軍務告竣局紳禀請知州吳尚恭出示停止同治九年七月知州閻兆桂署篆竟以津貼署内及書差人等飯食爲詞每船勒收掛號錢一千六百文始准放行十年八月又以所收不敷津貼爲詞每船征收掛號錢二千文不遵者任意扣留或加十數倍數十倍議罰經廣西北流縣翰林院檢討伍舉安等陸川縣舉人劉珍祥等州屬舉人李鴻文等先後聯名赴郡省呈控雖委員行查而道府衙門向有稅廠供應陋規委員又得重賄含糊禀覆其時總督瑞麟莅粤政以賄成閻兆桂巧於迎合署篆五載莫敢誰何後任遂沿以抽收光緒六年吳川縣舉人李文泰等復向道轅呈控竟被劣幕周壽淸慫恿前高廉道齊世熙批飭内有榖米一項前因晋饑奉文停抽一年久已限滿復舊欽奉諭旨通行遵辦在案之語尤爲肆意誣罔近年以來聞榖稅又逐漸增每年抽收數逾萬貫高屬距省窵遠屢經上控大吏置若罔聞百姓遂敢怒而不敢言矣臣查化州城外兩江交匯古名羅江其西江祗上通廣西北流陸川等縣其東江城祗上通　屬信宜茂名等縣商販皆係小船載榖或百石或數十石不等而化州下游常頓兩江榖船接濟羅江南下百里爲吳川茂名毗連之梅萊墟地方烟户稠密商賈輻輳在高屬中最稱煩庶東西兩江榖船萃聚於此郡屬榖價常視梅萊榖船之多寡爲起落每當靑黄不接及水旱偏災上游榖船稍有壅滯則榖價驟增人心惶恐匪徒因而煽誘别釀事端其有關於閤郡民生利害者甚鉅可否飭下廣東督撫臣將化州稅廠私收榖船挂號錢文立卽查明禁　並將作俑收稅之前署知州閻兆桂嚴行叅劾以懲貪黷之處統候聖裁至羅江稅貨向無窮則商民　知遵守並請諭令督撫臣轉飭化州知州遵照户部定例將應稅貨物詳刻木榜監廠口街巿庶商民共見共聞胥吏無由高下其手則累年種弊可立袪除矣臣愚昧之見是否有當伏乞皇太后皇上聖鑒謹奏奉旨已錄○○掌山東道監察御史臣鄭訓承跪奏爲情輕盜犯籲懇天恩飭部聲明舊例以廣皇仁而恤民命恭摺仰祈聖鑒事竊臣恭讀五月二十日上諭今年秋審朝審照例辦理其情實人犯看停止勾决欽此仰見堯仁廣被　湯綱宏開囹圄重囚雖爲法所難容者猶且矜恤寛緩歲時而臣因恩綍之頒行覘聖心之廣厚謹獻芻言以備採擇伏查雍正五年九卿遵旨定議尋常盜刼之案分别法無可貸情有可原兩項纂入則例歷久奉行欽惟世宗憲皇帝剛健神武政貴嚴肅豈不念稍存寛宥近於姑息養奸蓋於法外施曲貸之仁卽於法中嚴必誅之律誠仁之至義之盡也列聖相承守而勿失嗣因咸豐年間粤匪擾亂部臣改定新章引用律文强盜已行但得財者不分首從皆斬舊例遂置不用迭經臣工條奏請復舊例仍格不行良以盜風未息　莽堪虞不得已而姑用重典非謂舊例之必不可復也臣查舊例情有可原三項爲把風接贜誘脅上盜行劫僅止一次皆攺爲發遺其中最可矜憫者爲誘脅上盜兇徒糾夥搶劫因恐知情之人告發　脅同行其人迫於威勢勉　允從迨經破案一律駢誅是起意爲首之盜犯與懦弱畏勢並非甘心爲從之盜犯衡情迥異而科罪從同臣前官刑部每遇此等案犯明知情罪可務而爲新例所拘不能稍寛一綫未嘗不惻然傷懷撫心内疚今幸逢停勾之年皇恩浩蕩臣擬請旨飭下刑部將現審盜犯及各直省奏明盜犯詳核其中情節與舊例三項相符者聲明請旨定奪或可稍從末減出自皇上特恩是部臣遵成憲之當仍於法中守森嚴之律而聖主擴好生之德特於法外施覆載之仁秋肅春温並行不悖而重德如天益廣被於四海矣臣愚昧之見是否有當信乞皇太后皇上聖鑒謹奏奉旨已錄○○奴才色　額奴才崇綱跪奏爲遵旨舉辦前藏佈施作善熬茶念經事竣恭摺先行具陳仰祈聖鑒事竊奴才色楞額於光緒七年六月初二日承准軍機大臣字寄光絲七年三月二十四日奉上諭理藩院奏大行慈安端裕康慶昭和莊敬皇太后大事應行佈施西藏各廟念經聲明成案請旨一摺所有頒給逹賴喇嘛等勅書賞件卽着由驛頒發交四川總督轉遞至　施念經各事宜署駐藏大臣辦理應給賞項銀八千兩及茶塊着四川總督備辦餘依議將此各諭令知之欽此欽遵等因前來奴才色楞額遵卽案錄譯行通善濟隴呼圖克圖並譯咨班禪額爾　尼欽遵在案嗣接准理藩院來咨内開前經奏奉諭旨應行佈施西藏各廟念經並賞給逹賴喇嘛等勅書賞件　内閣内務府筠己交出相應開寫　單咨送兵部中驛頒送四川總督轉辦等因准此　准四川總督將賞給逹賴喇嘛等勅書賞件並佈施西藏各廟熬茶念經銀茶哈　等物由驛渾解　來奴才等當卽照單點收淸楚隨卽擇於二月二十八日恭齎至佈逹拉山宣讀諭旨頒賞御賜物件並銀茶哈逹等項逹賴喇嘛率領掌辦商上事務通善濟嚨呼圖　圖並噶布倫等望闕叩謝天恩敬謹祗領訖於三月初六日起每逢二七日期奴才等親赴各寺照例舉辦佈施作善熬茶命經各事宜前藏現巳事竣至復　　施熬茶一切事宜奴才色楞額擬俟哉濟隴邊界督講巴勒布商民被　一案結案後折回後藏敬謹舉辦一俟熬茶事竣旋回前藏再行奏聞所有遵旨舉辦前幾而施作善熬茶念經事竣緣由理合恭摺先行具陳伏乞皇太后皇丄聖鑒謹奏軍機大臣奉旨知道了欽此 
 
