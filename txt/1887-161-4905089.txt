# 1887 - 161 - 4905089

 

Page 1

 
 
[古事比開印告白] [  點石齋代啓]  
　　古事比一書爲國初方田伯先生所著閻百詩徵君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披祕籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶雇班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻肩裁紅之賦乎得此一編可以用之不竭惜原板久佚書肆罕覯今聽蕉主人出其家藏原本付點石齋石印字跡必求工整校對不厭精詳洵爲藝林鴻寶訂成六本定于八月出書如蒙賜顧請至點石齋帳房而訂可也印書無多幸勿遲悞 
[新出典制分類文稿出售] [  點石齋代啓]  
　　是集宜畫樓主人所託專選窻作分門别户悉照四書類典之例每類中書所典制等文搜括無遺不特取用取不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇城在婁門内平江路潭子里吳宅均可賤此佈 
[皇朝經世文編石印成書告白] [  點石齋代啓]  
　　是編爲善化賀藕庚先生手聚本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬八言兵之屬十有二言禮之屬九言兵之屬十有二言刑之屬三言工之屬九讀之增長識見裨益學問不淺也本齋承愼記交來初印本規撫付石現己印竣出書分訂十二本價洋八元極便提挈如有主顧請至逢源里愼記面議躉售從亷可也 
[政體萹]  
　　爲政之道當存大體此固有先我言之者矣然言之者雖不乏人而行之者卒無一人昔之逹能力持大體者歴數史册能有幾人降至今日則竟有不知體之所年者是又烏得而不爲之大聲疾呼以醒天下之夢也乎蓋君子當務其大者遠者察察也斤斤也皆失體失體卽失其政矣内官有内官之體外官有外官之體大官小官以及出使異域之官莫不各有其體不可以混而同之亦不可以參而錯之得其體則政平而天下治不得其體則政乖而天下不治此一定之常經所謂聖人復起不易吾言者也何以謂内官之體閣臣樞務所賴以謀國是也則自當有休休之度有容之量唐末宰相初無所建樹但於入朝時載錢於後車以施乞丐以致車後藍縷競相爭逐以是博施濟名至今人猶笑之故前者有人述及某大臣减堂會之食而自備點心以充飢或豔稱其儉德余則以目笑存之蓋國奢則示之以儉亦屬大臣轉移風氣之作用而此時國之所患者不僅在乎奢則其示儉也不中禮不中禮卽失體矣至於部臣則吏户禮兵刑工各有應司之事然亦當悉心籌畫弛張翕闢自有權衡若但守定六部則例以爲吾苟無踰乎此斯已可矣此書吏之所爲豈所望乎堂官耶并有欲顯其能而竭力爲國家節度支盡心爲國家汰冗員而按其所節所汰則仍不得其當有不當節而節者有當節而不節者有不當汰而汰者有當汰而不汰者如是而曰吾以盡吾大臣之所爲焉有此體乎其餘如九卿以及翰詹科道莫不各有一體卽莫不各有應爲若九卿則循例推轉翰詹科道爲朝廷文學侍從及拾遺補闕之臣乃文學所進不過外貌規模所謂啓沃乃心者寂無聞焉言官所陳不過苛求人過以爲自效鷹鸇而於國家大利害大損益則又漠然不聞其有所建白若此者曾不知體於何立鳥足奠言政耶外官則自督撫以至州縣大小相維尊卑相繫其所以相爲維繫者無非體之所在也督撫而一失體僚屬卽藐焉輕之州縣而一失體白姓月譁然笑之故外官之難較難於内官近來外官之中雖未嘗無能持大體之員而自失其體者則亦頗不乏人卽如督撫兩司其職在於督率撫循理財用人安民察吏乃所謂督率者僅有虚名所謂撫循者虚行故事所謂理財者無非刻剥商民所謂用人者無非瞻徇情面所謂安民者不過但求省事所謂察吏者不過假公濟私前有監司大員受上憲之託令其查察厘卡各事以及委員之優劣而其所謂查察者但以裁節經費爲要名之地以揭叅私怨爲報復之私如是而已至於究竟所裁者是否可裁所揭者是否應揭則固有不可以深信者然則若而人者尚得謂之知大體乎降而至於州縣則名爲親民之官而于民情竟無所知錢糧嚴比爲考成也詞訟積壓爲情面也判斷偏私爲賄賂也命盜等案避重就輕而亦無人焉爲之一發其覆則神通廣而勢力盛也有時一官之來暗無天日而忽焉上官見好保薦時聞無幾時而升擢以去若此者往往而有所謂體也者安在乎若夫出使外洋則無論其爲欽差爲叅贊爲繙譯爲隨員下而至於煇庖翟昏一至外洋要無非爲中國體統所關故當未遣之時必須悉心挑選勿使有一不肖者雜乎其中以至或遇意外之事有傷國體卽派出游歴之人旣以官爲之則亦當力持其體勿令外人笑中國之陋若一味苛刻但知節而不知禮則將使中國出洋之官且等於泰西僕隷尙復成何事體哉總之一物有一物之體大者不能强以小重者不能强以輕俗語云相有相度官有官體其亦知此理矣國家用如許人以理天下之事其於大臣則敬之於羣臣則體之亦自有各殊之規制而要以得用爲主各官若皆以朝廷之心爲心而各持大體以見於措施人人自持其體而政體卽在此矣爲政者曷其奈何弗思 
[諭旨恭録]  
　　閏四月二十一日太常寺題五月初二日夏至大祀方澤看視牲隻奉旨遣魁斌視牲畢道遠看牲欽此同日又題五月十三日祭關帝廟奉旨遣隆懃行禮後殿遣克們泰行禮欽此 
[帆船被焚]  
　　厦門西字報云有帆船一艘名惡倫美耶於閏四月十三日泊在臺灣打狗口内忽然被焚其時該船滿裝糖貨五千四百包擬開往横濵十三辰刻船主聞有烟氣細加查看知係失愼赶卽摇鈴喚人灌救業已無及一刻之間全船火發隨卽各顧性命登岸奔避船中貨物絲毫不能救出嗣用輪船名新臺灣繫以繩索欲拖至淺水處設法施救未幾索亦燒斷又繫繩於該船錨索拖以進内至傍晚而該帆船已成灰燼矣計船中糖貨值洋二萬元係中國公司保險其船則由德國人保險云 
[都門雜紀]  
　　詹事府出示云爲招考事現在本府供事懸缺例應招考爲此出示曉諭投考人等取具五六品同鄉京宫印結於閏四月二十五日親身赴本府呈明年貌三代籍貫履歴以便核明發給卷票聽候本府定期考試○武清縣屬某村兄弟二人自蔡村同歸維時大雷雨以風兄弟因事冒雨以行約行數里雷聲隆隆相隨勢若欲擊弟異 
 
 

Page 2

 
 
之語兄曰我一生不作虧心事何雷之相隨耶兄未答又行未半里忽起黑風一陣將兄弟吹分兩處霹靂一聲風定雨止弟已不見其兄喊覓數十步外見其僵臥於地趨視之兩目深陷胸破而心出筋若抽去膚骨已不聯絡知爲阿香所殛撫屍大慟報官請騐以便殮埋此本月初間事○安定門内西縧兒胡同某甲之妻於本月初九日病故甲感逝情深悼亡竟切營齋營奠無不從豐十一日夜特招緇流放瑜珈炤口正在熱閙之時忽靈座前燭花爆落於花瓶内紙花上立時火燄上騰不可向邇延及席棚幸人多先將屋之後窓拆落舁靈柩而出置於街巷中免罹灰刼而看棚人偕衆將棚拉倒用水澆灌火漸熄迨地方官聞信率汲桶至則火早熄滅並未延及房屋惟棚内諸物焚去者半毁壞者半搶出踏碎者又半本以祈福而反以召禍佛法之不靈秃奴之無術於此可見一斑○皇上本定於十五日在北海看箭嗣因細雨改於明日至十六日早又值大雨又由内廷傳出改於次日辦事後仍至北海補行看箭○三海做活木作雕作約集匠人公定規條因近來外行人等溷迹其中擾亂行規致糾衆齊行之事迭起溯自祖師開創以來幾四千餘年衣鉢相傳俱有門户豈容門外漢混入謀食任意紊亂行規自此之後再有收留外行之人被本行頭查出罰在祖師前跪香百封示衆云云此亦彼業中之新章也○前報福大協揆將阻路拉糞車夫交送衙門懲辦一事兹聞赶車許二經北署訊明照例科斷枷號一個月在犯事地方示衆期滿責放現已枷號在北池子口外矣○禮部行文八旗各固山前准順天學政文開五月十五日考試八旗滿蒙文童十七日考試八旗漢軍文童例應奏派左右翼副都統二員入塲彈壓相應行文各旗卽將本旗副都統銜名並現在有無出差告假等項事故務於五日内咨送本部以憑奏派○十六日三點鐘時某廠運木大車一輛自南而北行至西單牌樓地方騾忽驚躍致車墜於甬路之下車夫迫不及避被車碾壓兩腿折爲虀粉一息僅存旋由廠中赶來多人先將車夫舁回延醫救治遂將車擡起依舊位運未卜折股者能保性命否也○奶子府某錢鋪自止換銀兩候票發錢後初則所發之錢每吊可使者五六百餘攙沙板錢繼則每吊可使者二三百矣終則竟給沙板小錢每吊並無一文堪使者持票取錢之人徒費口舌小沙板仍不給換間有急中生巧者以伊鋪票購伊鋪烟酒檳榔等物雖物價較昻分兩不足究稍得有用之物比取些沙板錢不啻判若霄壤刻下該鋪諸貨告罄僅有沙板小錢在焉 
[皖撫行程]  
　　安徽巡撫陳六舟中丞奉命校閱皖北營伍順道查看洪澤湖巢湖及無爲州濵江圩堤旌麾所至地方官皆預備供張虔申迎迓蕪湖縣錢孟超明府探悉憲節將臨早已整備行轅日在江干伺候至二十日憲駕莅裕溪口崔鎭軍雙觀察孫觀察維觀察王叅戎史太守錢明府等皆駕一葉扁舟迎見中丞中丞接見各員詢及皖南匪案及地方一切事宜各官辭出後卽調操水軍察閱江堤廿一晚遵陸回省未到蕪湖以免僚屬供張也聞中丞須俟度夏後再行定期校閱皖南營伍云 
[維揚賽會續誌]  
　　揚城迎賽都天勝會日期前已登報各會首于二十日黎明迎迓南門街神駕至三元宫取齊各會上街迎賽頗覺整齊通城十二門五十二街全行繞遍直至四鼓神駕回宫市面皆搭板臺以憑觀眺粉白黛緑叅差列坐不可數計間有障以蝦鬚廉者則大家閨秀也至游人踵接肩摩尤如蜂屯蟻聚一片嘈聒之聲幾於對面不聞人語至各會以五福兩班爲最出色其餘永福等十餘班亦皆新奇艶麗晚間燈會尤佳誠賽會之大觀昇平之景象也 
[五茸近事]  
　　松郡自府試以後設局誘賭之人相繼而起且有身居庠序名列賢書而亦樂此不疲由是此唱彼和作牧猪奴戯者遂實繁有徒矣恩司農太守訪得舉監生貢十八人皆以窩娼聚賭爲事有坫衣冠飭下華亭縣訪明詳覆恐繩以官法不免褫辱也彼恃一領青衿而龎然自大者其亦聞而心惕否○城内東校塲之火藥局已經開拓地址兹又增設提標十六營藥局卽建於左近鳩工有日轉瞬可以告竣矣○西門外秀野橋西之黃草地一望遼廓郡人搭臺於此於二十日演戯三臺以祈利市九峯裙屐三泖衣冠相與挈侣而來肩相摩而趾相錯也惟以黃梅天氣晴雨不常正在袍笏登塲管絃並奏雨師忽爾稅駕乘興而來者莫不敗興而返　 
[高麗續信]  
　　獲犯之弁差皆受重賞未行之先已明告之如將犯人擒獲一名賞銀若干重賞之下必有勇夫理或然也○弁差盡回已行文各處如有可疑之人准本地官盤詰禁止如敢恣睢許其執送漢城卽有護照之商人亦須將檢騐視始准放行韓官奉行維謹卽有遺孽似不能如從前之自在游行矣○各道爲游勇蹂躪民不聊生經比番掃除似覺擴清矣卽有一二遺孽亦必匿跡銷聲不敢公然爲害也○咸鏡道某山巨石磊磊陡險異常久雨後忽震撼有聲崩落半壁水隨湧出奔騰不已流三四日始止幸左近無居民未傷人命而谿澗壑谷頓成一片汪洋矣○漢江之水因雨漲溢所定華界已駸駸乎將及之若伏雨時行定必成爲澤國商人聞之蹙額滋憂○有獵得一虎者長八九尺趦趄城外不敢入城門懼兵役見之攫爲已有也被商人以善價易之皮骨俱全運至上洋定然獲利○負賣虎骨者以豹骨冒充受其欺者誠屬不少○有食河豚者移時而遍體青腫手足麻木口噤無聲腹脹如鼓不知救治之法以至殞命縱口腹者其戒之○本地醫生拘滯不化泥於古法而不知變通有富家子珍若掌珠因患時症延一庸醫投以參茸大補之藥以致腹悶氣塞命喪九泉家人痛甚到醫生家辱駡萬端以洩其忿醫生忍氣吞聲噤若寒蟬畏如鼠伏然已不可爲已○高國亦出藥材若茯苓五倍子山萸肉門冬枸杞子其最著者商人運販中土見利頗多○洋火到者甚衆價頓落多至賠本者有由仁川用牛載至王京行至半途箱内陡然火發勢若燎原牛幾燒死有謂是因行動摩盪所致而究不知起火之由○日人運到紅銅甚多其存於仁川者約數萬斤運至王京者亦不下數萬斤云○土人有病亦事禳禱延巫與瞽者諷經念咒一切鐃鼓與中國同○某日瞽者大會羣集於南山頂上之國師廟中始而喃喃似誦經語繼而大聲喧呌似蛙鳴於雨後池塘祭畢飲酒歡呼興盡而散山路崎嶇有傾跌而被傷損者危持顚扶相師有道况醉後乎○掌樂部之官女樂亦歸其管束官妓數十人悉聽指揮每日之内妓必造門請安或一呼喚應命而來不敢遲緩管絃絲竹粉黛釵裙洵足供耳目之娛然稍自愛者不屑爲此官職也○有由王京來者云國王出行之日兵衛森嚴見所坐之輿聞其無人尚以爲于在後而未至也乃扈從盡過並未見所謂王者相顧不勝駭異後有人言曰此日出行過早天甫辨色恐有不測之虞故亦效武官裝束乘馬雜於人中怱怱而夫又云一切儀仗較前更覺森嚴旗幟煥然一新望之者目迷五色又云王出行先數日調來兵丁甚多行之後謹守宫門刀鎗林立宫墻外亦設車兵圍護○所栽茶樹半皆枯槁殆地土不宜也又將虚糜此欵矣○桑樹活者甚多青葱一色暢茂異常而蠶早桑晚苦無所食大半餓死不曾吐絲卽虞僵臥究何裨乎○機匠近又停工絲尙未來欲組織而無具也數十人素餐終日將何以堪 
[彞陵消息]  
　　東湖縣屬今年所出黄絲較往年爲多鄉人入城賣絲者每斤約大錢三串三四百文不等聞四川今年黃絲出産亦好四川新土本年因雨水匀足較上年所出之土加倍宜昌一府惟東湖縣出土甚少此外六州縣所出之土亦多新川土價約二百二三十文宜昌府新土約二百文内外○前有洋廣雜貨船六七艘載運入川至重慶灣泊内一船臨泊時江中忽起浪花高至丈餘竟將該船冲起迨泡花落下船亦諸落竟入水底事後打撈貨物所得無幾且有水漬矣長於駕舟者謂蜀江中時有怒浪突起名曰泡花舟楫遇之鮮能免者○本年爲宜昌鎭大閱軍政之期第一次調到之協叅游守千總等員弁已於十三日大閱是日略有陰雨幸無大雷 
[營口叢談]  
　　有李姓者在某處賃屋兩間以出售書籍爲名中設烟榻招土妓數輩凡來交易者不但餐烟霞之味且如入風月之塲此誠花棧之濫觴書肆之别派也十六夜有某客擁妓酣眠忽來梁上君子將所脫珍珠衫鴛鴦褲悄然携去客不知也天明始知失竊則均作無袴 
 
 

Page 3

 
 
公矣念床頭尙有芙蓉膏一匣恐竊去則烟癮發作時將奈何試一摸索匣宛然在啓之見烟膏傾其半而存其半始悟賊亦深得烟霞滋味者留此餉客不欲絶其生路也解事哉此賊○從前三江人赴奉天採辦繭絲者由山東帮人每包勒索錢二吊以充山東會館公費去年經三江帮赴海城盖平兩縣具禀請以此欵撥充三江會館公費當蒙批准出示曉諭事已定矣乃今年海城絲棧中之山東帮仍不肯休串出某監生遞禀海城縣以脩橋爲名請將此欵撥還海城縣信之卽飭差傳三江客商到案三江客商聞之以山東帮欺人太甚議各收拾回營永不再赴海城買絲海城各絲棧自知衆怒難犯一面挽人調處一面禀請海城縣銷案始得相安無事○販賣人口日見其多婦女幼孩流離失所遂有不可問者矣城中有王姓者向操陶朱術家稱小康傳至某日以吸烟嫖賭爲事家業因此蕩然始尚賣其妻繼而賣其女終而賣其九歲之孩得東錢七十吊先後不出三月而閨中少婦旣嗟實命不猶膝下嬌兒尙復謂他人父事已至此尙忍言哉又有關中人李姓爲營市某鋪執事春初偶有疾病寄書於弟令速來營及弟至而李己病殁弟固豺狼其心而禽獸其行者致信於嫂詭言兄死後鋪中存黃白物甚多乞親至營一鈎稽也嫂信以爲眞卽挈兩男一女而至弟已將兄之遺囊藏之别處潛囑鴆媒鬻嫂爲娼其嫂覊棲異地舉目無親强就樊籠實非素願每遇客至輒爲道惡叔强賺硬賣事不覺淚涔涔下也其二男一女亦被所賣共得東錢二千餘吊云○河岸之禁地攤賭已有年矣近聞當道見碼頭冷落未始不由於驅逐娼賭遂暗弛其禁近來賭局已有四五家開設矣 
[烟臺雜録]  
　　濰防營高統帶卸任後當回榮成水師營遊擊本任正擬束裝赴省而軍民人等感其德惠將送萬民牌傘統帶知之因先期就道於初九日黎明時束裝起程高風亮節於此可見○烟街五方雜處良莠不齊故探囊胠篋之案層見疉出竟有在公館中施其空空妙手者是又賊胆之大者也○十五日福建會館後面倒斃一人識者謂是人烟霞成癖今因囊槖無餘遂致自尋短見是日桂子街上又有一人係吞烟自盡者一日之間連斃二命衆生苦惱可慨也夫○福山縣試業已發案其首選爲張君士進云○某甲向在街市效嚴君平之垂簾賣卜覓得青蚨卽作烟霞供養終日如醉如痴然决斷休咎有時奇中愚人至以神仙呼之邇已旬餘不見或謂伊已尸解果爾則世上少一神仙冥中又多一烟鬼矣○威海防營已經到齊現方擇地建築營壘砲臺所佔民田按畆給銀略與出産相抵○輪船每一進口卽有擺渡舢舨及客店接客人爭先上船招攬主顧日前某客棧夥於攀躋之時被人擠入水中幸遇舢舨上人撈救得慶更生然亦險矣○輪船進口例由洋關扦手上船查騐今因杉板及客店中人先自紛紛爭上稽查頗形不便現經稅務司函請監督曉諭此輩自後務俟扦手查騐後始准上船毋得如前紛爭如敢故違定行究罰○連日風狂似虎不似清和時候又值亢旱已久烈日當空時令之不正如是○十六日操江輪船由朝鮮載到十人解送厘局暫行收押此十人係散勇及犯事之人解回本國懲辦者也○客店中又到朝鮮人數名聞係由滬來烟隨同該國閔宦遊歴者也○施醫局錢二尹居心慈惠凡遇困窮無告者視其力之所能無不援引俾有棲托近來瘟疫流行男婦老少赴局就診者不絶於道號房每日至七八十人之多又多鳩形鵠面者二尹必再三審視爲之立方配藥以放病者咸應手而愈仁心仁術殆無愧焉 
[鑄錢瑣聞]  
　　客有自金陵來者謂許方伯於藩署後圍空地建造爐房極爲宏敞計工匠住處及辦公之所共有六十餘間約可容六七百人所設大爐每爐工匠六十名其局面之闊大可想見矣 
[慶典續聞]  
　　英工部局已登告白於西字報字五月初一日爲慶賀英皇踐祚五十年之期是晚八點半鐘起至十一點半鐘止不准馬車在黃浦灘行駛云刻下浦灘高臺及紅禮拜堂門前所搭之牌樓均已纒以木葉浦灘一帶皆樹紅藍白三色木杆以備懸掛旗燈至晚上施放烟火則用一活馬頭浮之浦中然後燃放本埠各銀行已登告白于西字報云廿九初一兩日均閉門停公云 
[邑廟演戯]  
　　本邑城隍廟不演戯者二十餘年矣前年上海縣監犯殷光海潛自脫逃當經前任黎壺山明府飭捕跴緝未卽就獲捕役柴樛無計可施卽至城隍神前默禱後果將殷光海擒獲仍行收禁深感神之默佑也現擬招天仙茶園伶人於本月二十七八九三日在城隍廟演戯以答神庥先期禀明蒯邑尊請示彈壓邑尊以城中演劇深恐人多滋事未便遽准禀商龔仰蘧觀察嗣經議准於本月二十七日開演一日以曲徇該捕之請云 
[命案上控]  
　　浦東金家橋人姜金和被弟海全毆傷致斃當經前縣莫大令傳提屍父姜永春及經殮抬棺之張姜諸人詰訊同稱金和委係發摉斃命遂令各人具結備查此皆前報所已詳日前忽有姜仲仲投松江府控稱堂弟姜金和實遭胞弟海全擊傷致斃伊父姜永春賄保姜錫堂笞掯捺不報旣奉提訊永春又敢賄串同族及拾棺等人到堂朦混致死者沈寃莫雪求爲伸理云云恩詩農太守以命案重情着將姜仲仲發交上海縣提集人証訊明詳覆 
[誤斃鄉人]  
　　前晚虹口楊樹浦地方有鹽快多人兠捕私鹽該鹽快施放手槍悞中行路之某鄉人聞該鄉人業已因傷斃命現擬報官請騐云 
[不認竊洋]  
　　前日某兵輪水手陳生合行竊管帶官倪君洋一百四十元經該管帶察出將陳送縣前日由帮審委員宋二尹研訊陳不認竊洋二尹命將陳暫行交差以待覆訊 
[英界公堂瑣案]  
　　西人藍西哈德投英領事署訴稱代已故之多馬士經理遺産因多馬士曾被莫芷軒前後借銀四千兩立有借票四紙言明一分起息票據上簽有保人名字今被積欠利銀一千四百兩共計本利五千四百兩莫亦病故應請傳保人追賠等語由賈副領事據情照會蔡二源太守飭傳保人訂期於昨午會訊藍西哈德申訴前情并將票據呈閱其保人則請大狀師担文到堂聲稱爲已故之莫芷軒作保並無賠償字樣况作保不賠銀前經總理衙門通飭有案經前任駐滬英領事啊君出示曉諭藍西哈德應先告莫芷軒再着保人帮同料理今藍西哈德直時莫芷軒故後控告保人追償與理不合至藍西哈德言借銀時全靠保人當時曾否另有見証及銀由保人過付與否須歸實在不能任意逕追保人旋據保人供當時莫芷軒向多馬士借銀多馬士問我莫之爲人妥當否我言妥當並未言作保賠銀且所寫西字票據我亦不識莫芷軒歇業後已經病故曾遣友人在其原籍查得家産全無妻已轉醮藍西哈德又稱票據上現有保人名字賈副領事商之蔡太守俟查明莫芷軒究竟有無家産訂於西歴七月十五號覆訊○二十八號西捕稱昨見陳阿元駕駛馬車前面有老人行走喝令避讓老人不聞致被碰倒碾傷脚骨當將陳阿元拘獲法老人至仁濟醫院據醫生言須接骨大約五六十天可愈今特將陳阿元解案陳阿元供在西人太和末司處爲馬夫昨駕空車行駛見老人在前面大聲呼喊伊竟不聞以致撞傷蔡太守飭將陳阿元押候查明老人傷勢如何再行核斷○王阿根稱前因隣坊失愼將衣物暫寄李阿元家今向索取竟圖吞没且糾人向我爭閙爲此報捕李阿元供爲漆匠伊未寄存衣物梁阿發洪阿九同供事與我等無干祗因伊等爭執在旁解勸致被併拘蔡太守謂王阿根所控吞没衣物尚無証據飭將李阿元押候捕房查明實在再行覆訊梁阿發洪阿九旣不干涉卽行釋放 
[小樓吟飲圖題詠彚刻序]  
　　松堂司馬以小樓吟飲圖題詠彚刻屬序者屢矣簿書奔走未遑時登斯樓以與觴詠之盛自顧塵冗臨紙 
 
 

Page 4

 
 
輙輟而司馬固以見要乃爲言曰古今名勝之區前創後因人豈以地重哉地以人重卽并其所與之人隨以俱重蘭亭輞川前人之風流餘韻光景如新其地重其人重尤賴其時形諸翰墨者有以俱重今司馬之小樓也於市闠鱗集間别啓邱壑詩酒之會幾無虚朝舉海内名流彦士相知與不相知或疑義與晰或寄聲相思聲應氣求世無儷偶逸少摩詰殆未可以獨擅千古雖然司馬通中西之學足爲世用夫豈縷中人哉獨天懷澹定境遇欣戚一不以攖其心於朋友文字間則視爲性命斯圖斯集可以彷彿得之至其人其地所以相爲重者固自有在一隨人之識量測其淺深而已[  光緒十有三年歲次丁亥四月中澣霍邱王賓序]  
[奉和意琴室主聽雨漫成元均録請高昌寒食生郢政]  
　　無計消愁酒一杯爲誰高築避風臺登樓有客眺登坐冒雨何人著屐來籬菊獨能標晚節釁桐畢竟遇奇才花時莫漫增惆悵白菡紅榴次第開[  東武惜紅生稿於倚梅閣]  
[江督轅門抄]  
　　閏四月十八日周嘉献謝委會辦支應差○十九日司徒繹奉委解京餉差典史萬光誥禀謝奉調朝陽門稽查差藩轅牌示通州吏目缺以試用從九毛世勳沛縣訓導缺試用訓導陶汝鼎均署理○二十日都統姚到會署宿遷縣孫禀辭赴任 
[浙省撫轅抄]  
　　閏四月二十日題補義烏縣譚禀知臬司委諸曁提案差○廿一日先用巡檢張炳照禀知奉厘捐總局委辦温州狀元橋厘卡差禀安叩謝○廿二日試用從九品李明禮交卸桐廬縣典史回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月二十日京報全録]  
　　宫門抄○粤督張奏爲署任總兵丁憂服滿摺○又奏爲委署知縣片○又奏爲添調福軍赴瓊緣由片○將軍希等奏爲巡查參山事竣摺○粤督張等奏爲請旌節孝摺○又奏爲揀員調補要缺知縣摺○陜督譚奏甄别各員片○閏四月二十日兵部太常寺太僕寺正黃旗值日提督衙門引見二十名正白蒙六名廂白滿四名○熙員勒等告假回籍請安○閻中堂假滿請安桂芳英信各預備召見○怡士續假五日○召見軍機閻中堂桂芳英信泰來○現換芝麻地紗袍褂○○兩廣總督臣張之洞跪奏爲署任總兵丁憂服滿恭摺陳明仰祈聖鑒事竊照總兵銜廣東大鵬恊副將賴鎭邊於光緒九年五月二十二日在任内聞訃丁親母憂例應回籍守制經前署督臣曾國荃奏稱大鵬協副將駐紥新安縣屬九龍地方孤懸海澨華洋雜處賴鎭邊胆識兼優兵民愛戴辦事極有血性而於該處地方情形尤爲熟悉現在海防吃緊懇請將賴鎭邊暫行留任改爲署理俟防務稍鬆再行飭令回籍守制等因隨准兵部咨光緒九年六月十七日奉上諭曾國荃奏副將丁憂請暫留署任一摺廣東大鵬協副將賴鎭邊業經簡放瓊州鎭總兵着卽改爲署任餘着照所議辦理該部知道欽此並准兵部發給署理總兵札付承領在案嗣據賴鎭邊呈報自光緒九年五月二十二日聞訃丁憂起不計閏扣至光緒十一年八月二十二日二十七個月服闋業經據情咨報兹准兵部咨覆賴鎭邉前報丁憂時經該督奏奉上諭改爲署任今該鎭服滿之處應令奏明辦理等因前來伏查賴鎭邊於尙未簡放瓊州鎭總兵之時在大鵬恊副將任内丁憂奉旨改爲署任並經接領署札今該總兵業已服滿現署碣石鎭總兵篆務辦事甚屬認眞理合將該署任總兵賴鎭邊服滿日期會同廣東水師提督臣方曜恭摺奏明伏乞皇太后皇上聖鑒訓示謹奏奉硃批賴鎭邊着實授瓊州鎭總兵兵部知道欽此○○張之洞等片再署合浦縣知縣范德連調省差委所遺合浦縣知縣篆務應行委員接署臣張之洞查有會同縣知縣杜紹唐老練安詳肯任勞怨堪以調署該員任内並無盜劫已起四叅之案據藩臬兩司會詳前來臣吳大澂到任未及三月例不加考除檄飭遵照外臣等謹循例附片陳明伏乞聖鑒謹奏奉硃批吏部知道欽此○○張之洞等片再上年十月萃軍攻克什密老巢後因冒瘴苦戰兼以不服水土病殁纍纍宫經各營撤出嶺門調息傷病將士分軍由屯昌進紥萬陵專剿馬嶺廖二弓等處股匪業經奏報在案查由萃軍撤退後中路無勁兵塡紥在瓊各軍皆未堪此瘴癘正擬添調生力兵勇以代疲病而竟全功適記名提督南澳鎭總兵劉永福請假回廣西賓州安置家屬並往博白縣省墓所部福軍五營尙留省城該軍壯士以入關後未立功效自願赴瓊助萃軍剿撫黎匪當查該軍久在關外素習艱苦能耐烟瘴到彼如果相宜將來卽令在彼墾田開礦卽可節省軍儲安插人衆瓊防添此一枝勁旅更有大益卽經檄飭前委經理該軍營務之同知孫鴻勳選帶四營前往中路進紥並於到瓊後添募土勇兩營以資嚮導每營二百人仍隸福軍編爲福軍新左新右營以便鈐束劉永福銷假回東後仍留省防俟將來體察情形若亦令該提督赴瓊是否相宜再行奏明請旨辦理現在該軍悉遵孫鴻勳調度渡瓊以後秋毫無擾於撫黎開山諸事甚爲得力理合將添調福軍赴瓊緣由先行附片奏陳伏乞聖鑒謹奏奉硃批知道了欽此○○奴才希元恩澤跪奏爲巡查參山一年事竣循例恭摺具奏仰祈聖鑒事竊查吉林所屬産參各山自咸豐三年奏明停採酌定巡查章程每年春秋冬三季酌添官員按季分查夏季草木暢茂稽查尤爲緊要由内外城副都統親歴督查一次以昭愼重統俟結報到齊彚案具奏歴經遵辦在案又因前經停查之烏蘇里綏芬二處其江河西岸似係寗古塔三姓二城管界仍由各該副都統派員分季稽查具吉林所屬之英額嶺一帶産參山場及各外城副都統應查參山上年夏季因分飭統領副都統銜儘先協領花翎佐領全榮督帶馬步官兵入山搜捕餘匪曾經遺時奏明暫行停查在案至春秋冬三季吉林所屬英額嶺揀派佐領忠成廣陞雲騎尉富　阿寍古塔應查之綏芬據派花翎防禦蘇宗阿雲騎尉全山恩喜三姓應查之烏蘇里據派花翎佐領常山佐領薩炳阿英林阿勒楚喀應查之羅拉密據派驍騎校承林雲騎尉慶安雙壽等查明並無偷穵老山參枝情事均經先後結報前來除仍按季派員嚴飭遵照定章實力巡查以杜弊端並取結存查外所有一年内稽查參山事竣理合恭摺彚案具奏伏乞皇太后皇上聖鑒謹奏奉硃批知道了欽此○○兩廣總督臣張之洞廣東巡撫臣吳大徵跪奏爲請旌節孝以廣皇仁仰祈聖鑒事竊據廣東候補知府嚴家疇等禀稱查有同鄉節婦徐潘氏係江蘇宜興縣文童徐鴻文之妻生於道光十六年咸豐七年于歸十年夫故時氏年二十四歲現年五十五歲計守節二十八年又節婦趙吳氏係江蘇金匱縣佾生趙之麟之妻生於道光十四咸豐四年于歸十年夫故時氏年二十七歲現年五十四歲計守節二十八年又節婦趙廉氏係江蘇金匱縣議叙八品銜趙曾疇之繼妻生於道光十年咸豐七年于歸八年夫故時氏年二十八歲現年五十七歲計守節三十年又節婦金楊氏係江蘇江陰縣前安徽從九品金棻之妻生於道光十六年咸豐九年于歸十年夫故時氏年二十五歲殁於光緒元年年四十歲計守節十六年又節婦金李氏係江蘇江陰縣前安徽候補知縣金葆之妾生於道光十八年咸豐二年出嫁同治元年金葆病故時氏年二十五歲殁於光緒十年年四十八歲計守節二十四年又節婦張楊氏張陳氏均係江蘇陽湖縣前署湖北督糧道張曜孫之妾張楊氏生於道光十六年咸豐元年出嫁張陳氏生於道光十五年咸豐九年出嫁同治元年張曜孫病故張楊氏時年二十七歲現年五十二歲張陳氏時年二十八歲現年五十三歲均守節二十六年又節婦張邵氏係江蘇陽湖縣前湖北候補知縣張晉禮之妾生於道光十三年咸豐七年出嫁咸豐十一年晉禮病故時氏年三十歲現年五十歲計守節二十六年職等誼屬同鄉見聞眞切理合造具事實册結禀懇旌表前來臣等查該節婦徐潘氏等八口均係青年勵志大節凛乎霜冰皓首完貞寸心堅於金石或含辛茹苦辟纑而養衰親或教子分甘畫荻而兼内傳洵屬孝慈兼備節操堪嘉無愧巾幗之完人宜邀旌揚之鉅典合無仰懇天恩俯賜旌卹以彰節烈而維風化除册結送部查核外臣等會同廣東學政臣汪鳴鑾恭摺具奏伏乞皇太后皇上聖鑒謹奏奉硃批着照所請禮部知道欽此○○兩廣總督臣張之洞廣東巡撫臣吳大澂跪奏爲海疆要缺知縣需員籲懇天恩俯准揀員調補以重地方恭摺具奏仰祈聖鑒事竊照准調潮陽縣知縣裘伯玉病故所遺潮陽縣知縣係海疆繁疲難三項要缺例應在外揀選調補該縣地處海濵民情刁悍械鬥成風素稱難治且巡緝稽查在在均關緊要非精明幹練之員不足以資治理臣等與藩臬兩司於通省現任知縣内逐加遴選非現居要缺卽人地未宜實無合例堪以調補之員惟查有和平縣知縣陳塏現年五十六歲直隸天津縣人由廪生應咸豐十一年辛酉科本省鄉試中式第三十六名舉人同治元年壬戌科考取宗學漢教習傳補左翼漢教習三年期滿八年七月初二日經宗人府帶領引見奉旨着以知縣選用欽此選授和平縣知縣光緒十年十一月初一日到任調署曲江縣知縣臣大澂到任未及三月例不加考臣之洞查該員陳塏廉謹篤實民事盡心以之調補潮陽縣知縣洵堪勝任但該員歴俸未滿三年現飭遵例赴部捐免與例稍有未符惟人地實在相需爲地擇人例得據實陳明專摺奏請據藩臬兩司會詳前來合無仰懇聖恩俯念海疆員缺緊要准以該員陳塏調補潮陽縣知縣俾資治理如蒙俞元該員係現任知縣請調知縣銜缺相當毋庸送部引見所遺和平縣知縣缺粤省現有應補人員請扣留在外俟接准部覆另行遴員請補臣等謹合詞恭摺具奏伏乞皇太后皇上聖鍳訓示再該員任内並無承審積案及承緝未獲盜案亦無欠解錢粮已起降調革職叅限又册叅罰案件合併陳明謹奏奉硃批吏部議奏欽此○○譚鍾麟片再前奉部咨道府同連州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用等因歴經遵辦在案兹查候補班前知州王思覃藍翎同知銜分發甘肅補用知縣焦應麟候補班遇缺儘先卽補知縣湯忠俊均已試看一年期滿由藩臬司出具老語詳請具奏前來臣查知州王恩覃人尙篤實知縣焦應麟心地明白知縣湯忠俊留心公事均堪以本班留省照例補用除將履歴清册咨送吏部外謹附片具陳伏乞聖鑒訓示謹奏奉硃批吏部知道欽此 
 
 

Page 10

 
 
[光緒十三年閏四月二十一日京報全録]  
　　宫門抄○諭旨二道録前○發抄硃批四道○陜督譚奏爲校閱各營官兵春操事竣摺○又奏爲委署知縣片○又奏爲千總升署守備片○閩督楊奏爲遴員請補外海水師叅將摺○又奏爲請補外海水師要缺叅將摺○又奏爲遴員請補陸路守備摺○閏四月二十一日刑部都察院大理寺正白旗值日無引見○明桂假滿請安○烏拉布服滿請安○增和德山預備召見○果勒敏請假十日○德馨請假兩個月○召見軍機烏拉布徐樹銘增和德山○發抄劉銘傳奏懇恩將試用道張鴻禄開復翎頂奉硃批張鴻禄着准其開復翎頂該部知道欽此○陳彞奏提督黃文誥仍請歸宗奉硃批該部議奏欽此○謙禧奏拿獲竊犯張國祥等嚴訊定議奉硃批刑部速議具奏欽此○曾國荃等奏拿獲土匪正法奉硃批覽奏均悉仍着飭拿逸犯高三麻子等務獲究辦餘依議欽此○○頭品頂戴陜甘總督臣譚鍾麟跪奏有校閱省標各營官兵春操事竣恭摺仰祈聖鑒事竊照陜甘督標五營並蘭州城守營馬步守兵向按春秋二季合隊慄演歴經應時校閱以收實效本年春慄臣因目視不明督同司道親赴校塲閱視各營官兵大隊陣式並新練步隊一旗合隊操演香山速戰等陣隊伍整齊器械鮮明進止如法施放連環鎗砲並噴筒火彈俱皆穏練比較刀矛籘牌亦甚蹻捷前所練馬隊今合隊操演馳驟嫻熟馬上放槍聲勢極其聯絡臣當擇其技藝出衆者分别獎賞以示鼓勵仍嚴飭各營將弁一體認眞操練務期有勇知方胥成勁旅以仰副朝廷整飭戎行至意所有微臣校閱省標各營官兵春操情形理合恭摺具奏伏乞皇太后皇上聖鑒訓示謹奏奉硃批知道了欽此○○譚鍾麟片再蘭州府知府恩霖委署安肅道篆務所遺員缺查有補用知府胡孚駿堪以委署又新授慶陽府知府胡礪鋒現已到省應卽飭赴新任署秋州知州傅壽森丁憂遺缺查有候補班前允補用知縣唐傳柄堪以委署敦煌縣知縣喻炎丙調署張掖縣知縣應卽飭赴本任所遺敦煌縣缺查有卽用知縣劉熙純堪以委署通渭縣知縣劉藜光丁憂遺缺查有卽用知縣陳岳堪以委署署秦安縣知縣黄政勤調省遺缺查有委用知縣蕭晉昌堪以委署調補中衛縣知縣潘炳辰高台縣知縣左壽源均飭各赴本任鎭番縣知縣汪渠因病赴省就醫遺缺查有試用知縣蘇重熙堪以委署據藩臬兩司會詳前來除檄飭分别給委外理合附片陳伏乞聖鑒謹奏奉硃批吏部知道欽此○○譚鍾麟片再查西甯鎭屬哈拉庫圖爾營守備員缺前經奏請以副將銜留甘儘先補用叅將鄒洪勝借補嗣准兵部議覆該員保案不符應另揀員請補兹據署西寗鎭總兵鄭連拔呈稱揀選得儘先守備俸滿西寍鎭標右營千總袁生瑞年富力强熟諳邊情堪以升署呈請核辦前來臣維西甯哈拉庫圖爾營守備設處要隘番回漢民雜處彈壓巡緝均關緊要自應變通辦理以期得力查袁生瑞心地誠篤操防認眞久習邊情以之升署斯缺實在人地相宜合無仰懇天恩俯念地方關重准以袁生瑞升署哈拉庫圖爾營守備員缺於營伍地方均有裨益如蒙俞允應請飭部發給署劄俟防務告竣再行給咨赴部引見以符定制除該員履歴清册隨摺送部外謹會同甘肅提臣周逹武合詞附片具陳伏乞聖鑒訓示謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲外海水師叅將員缺緊要遴員請補以重職守恭摺仰祈聖鑒事竊照浙江玉環營叅將張希順因人地不宜開缺另補所遺叅將員缺接准部咨係外海水師題補第一輪第五缺輪用儘先人員浙省現無水師儘先叅將及揀發人員應以應升人員抵補行令揀員請補等因定例水師缺出輪用應題人員先儘歴俸二年以上者揀選保題等語玉環孤懸海島近接閩洋爲温黃適中之地所轄洋汛遼闊督緝巡防最關緊要若非老成諳練水師得力人員不足以資控制經臣詳加選澤惟查有儘先副將浙江提標左營遊擊陳旭年五十七歲廣東東莞縣人由武童投効隨軍剿匪著績歴在浙洋迭次獲盜出力保准俟補遊擊後以叅將留浙儘先補用嗣奉准補浙江提標左營遊擊同治十二年四月内領劄任事續於捕獲台州戕官巨盗案内保獎以副將儘先補用同治十三年三月初四日奉旨允准該員水務精明饒有膽略槍砲亦嫺前署乍浦鎭海副叅各篆務現帶浙西江海緝私巡船辦理均極裕如以之請補是缺洵堪勝任雖續保儘先副將仍係實缺遊擊尙在應升之列現當整飭海車之際沿海水師將領尤須得人查人地實在相需例得聲明請補合無仰懇天恩俯念外海水師要缺准以該員陳旭請補浙江玉環營叅將以營伍海疆均有裨益如蒙俞允俟部覆到日卽行給咨送部引見恭候欽定除飭取履歴另咨其所遺遊擊係外海水師題補之缺俟奉到部議覆准再行按照定章揀員請補外謹會同浙江巡撫臣衛榮光浙江提督臣毆陽利見合詞恭摺具陳伏乞皇太后皇上聖鑒飭部議覆施行謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補外海水師要缺叅將恭摺仰祈聖鑒事竊福建臺灣艋舺營叅將張欣革職遺缺係外海水師題補之缺准到兵部咨第二輪第六缺應用揀發班内人員行令迅揀合例人員請補等因查定例水師叅將缺出先儘籍隸他省之員揀補又補缺章程内開保舉補用升用人員均歸揀發班補用又福建浙江兩省水師叅將應題缺出如果本省無合例之員准其於兩省通融題補又開缺另補人員遇有相當缺出酌量題補不入輪缺計算各等語是缺叅將駐紥臺北孤懸海外山海交錯現復創議改省辦理開山撫番各事宜差務紛煩緝捕巡防在在允關緊要非老成歴練熟悉水師之員不足以資治理臣詳加遴選閩省水師應歸揀發班内祗有補用叅將賴萬一員因署海壇奬標左營遊擊任内有海壇鎭吳奇勳之子吳保泰酗酒放鎗斃命之事該叅將職仕中軍此案尙未定讞且收標未久於外海水師尙須歴練與此缺人地不宜實未便遷就請補致滋貽誤惟查有留浙開缺别補叅將張希順年四十九歲貴州銅仁縣人由行伍出師剿匪著績遞保花翎儘先補用都司准補浙江石浦營都司以水師熟悉緝捕勤奮奏升海門鎭標左營遊擊嗣因在洋迭獲盜犯出力經前浙江撫臣李瀚章彚入浙洋肅清案内奏保奉旨賞加叅將銜同治九年十一月委篤金州戰船交收事竣順差引見照預保例註册掣補鎭海營叅將調補玉環營叅將先於光緒八年十月内到營任事續因人地不宜營務尙屬諳練經臣奏請開缺留於閩浙遇有水師叅將缺出另行請補光緒十二年十月十七日奉旨着照所請等因欽此接准部咨改爲留浙另補註册在案該員老練水師辦事認眞鎗砲亦嫻歴由浙省水師升轉於閩疆接壤南北洋面均極熟悉以之請補福建臺灣艋舺營水師叅將可期任惟該員開缺另補在出缺之後及由留浙請補與例稍有未符第係實任開不入輪缺計算與候補歸班必計出缺先後情形不同况浙省水師叅將祗有兩缺該員原由鎭海調補玉環因人地不宜開缺此外並無相宜可題之缺而閩浙兩省水師缺出本省無合例可題之人例准兩省通融請補該員人地相需合無仰懇天恩俯念海外水師叅將員缺緊要准以張希順補授艋舺營叅將於營伍洋防均有裨益如蒙俞允該員係浙江實任開缺另補叅將通融請補閩省叅將銜缺相當照案毋庸送部引見除飭取履歴咨部外臣謹會同督辦臺灣防務撫臣劉銘傳福建水師提督臣彭楚漢合詞恭摺具陳伏乞皇太后皇上聖鑒勅部核覆施行謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補陸路守備員缺恭摺仰祈聖鑒事竊照浙江安吉營守備陳紹文病故所遺係陸路部推之缺准到部咨按照新章第一輪第五缺輪用期滿差官人員旣據扣留外補應令迅揀合例人員請補等因部定變通差官補缺章程内開嗣後差官留差一年者除題推各該到班仍按到標先後與各項儘先人員挨次序補外准其於推缺用過武進士一人後插用差官一人亦以到標先後爲序等語臣隨在於浙江省已收標陸路期滿差官内逐加遴選雖有到標在先之李殿魁竇雨田王立忠均請假回籍尙未據報旋浙俱未便請補惟查有期滿差官儘先守備林步明年四十九歲浙江太平縣人由武舉充補兵部差官効力期滿同治十一年五月二十一日奉部帶領引見奉旨着以營守備補用欽此嗣於捷報處付留差一年分發浙江免其試用以守備儘先補用蒙部給發騐票承領抵浙江同治十二年閏六月初八日收入浙江撫標左營候補該員差操勤愼現署本陽協右營守備辦理裕如以之補授斯缺洵堪勝任核與例章亦屬相符合無仰懇天恩俯准該員林步明補授浙江安吉營守備於營伍地方實有裨益如蒙俞允該員係期滿差官奉部分發候補今請補守備銜缺相當毋庸送部引見除飭取履歴咨部外謹會同浙江巡撫臣衞榮光浙江提督臣毆陽利見合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此 
 
 

Page 11

 
 
[閩中雜錦]  
　　新任閩浙督標水師營副將佘晴波協戎現奉督憲飭赴新任恊戎勳名素著辦公尤在在認眞想奸宄聞風定必歛跡也○洋口稅釐局員陳煥新明府前日抱病赴差現因醫治罔效遽赴修文大憲聞知急飭同知黎伯鄂司馬景嵩前往督辦其事按洋口近因哥匪蠢動地方十分不靖總理恪靖營務處劉康侯觀察奉檄帶勇會同地方又武舉辦聯甲事宜今黎君久官於閩政聲卓著榮膺斯委定必相得益彰也○福藩牌示汀州同知張希淵俸滿調取引見遺缺應以上洋通判陳汝實調署所遺上洋通判員缺應以試用同知周士榮署理又佳里興巡檢壽福康病故遺缺應以房村巡檢朱光煦調補知府傅以禮委竹崎關稅務通判錢大昌委光澤釐局 
[邗江官報]  
　　十六日安豐塲談鹺尹抵揚公幹○十七日王鹺尹家棟委淮北聽差○十八日林鹺尹景禧銷大伊山卡○十九日高郵州謝刺史抵揚寳應縣杜大令從省回是日運轅牌示南掣缺以監掣師世煦補授○二十日江都縣謝明府赴省公幹 
[爭認屍身]  
　　福州稅釐總局卡失火一節已登報牘卡内司事陳松如跳落大橋下隨波而逝其妻子聞報急雇人四處撈覓約六七天有某馳報覔着屍身一具其妻先遣弟輩及子前往辨認無如該屍被水淹浸異常漲大未易審認含糊信以爲眞妻卽偕伊姊妹等於前日乘輿到地收殮時該屍臭腐不堪陳之岳母不欲女兒近前惟痛哭一塲盖棺後暫爲權厝臨水招魂而返該屍原着衣裳由殯殮人携去　有下府人甲某之昆季某乙亦墜水身亡到處覓屍不得遂向殯殮人查詢取出原着衣裳審認則實乙平時所穿出錢贖回該件質於相識衆口一詞現甲等逐日至城内雲步山陳家中理論尙未調停陳家中人亦大有可疑不知如何了結也 
[送往迎來]  
　　江蘇學政王大宗師考試徐屬事竣於十六日過揚回江陰本署合郡文武各員迎送如禮○前署揚州府和太尊交卸後於十五日登舟回省紳士往送者咸有依依不舍之意蓋太尊先期示諭不欲以德政牌傘爲美觀故百姓皆歎爲眞好官也 
[鳩江宦蹟]  
　　皖撫陳六舟中丞校閱皖北管伍已抵廬州府蕪湖官塲初聞節麾由裕溪口出江預備恭迎守候多日嗣悉憲旌因沿途察閱廬屬無爲州玗堤又在巢湖阻風致行程需滯尙未抵蕪也○長江水師提督李與吾軍門自太平府起節於本月十五日午後抵蕪屬下弁兵咸排隊升砲以迎軍門當卽登岸駐於節府翌晨拜客城中各官亦紛紛答拜十七晨軍門乘師船出江迎見撫帥會商江防事宜○皖南總鎭崔鎭軍及孫樹人觀察自寗郡來蕪小駐襜帷聞俟撫帥旌卽過後尙須同往南陵縣查辦匪案云○太平府史蓮叔太守前日自郡來蕪恭迎撫帥太守泊舟江渚連日晉謁道憲拜會各官冠盖往還一時稱盛 
[宦海風波]  
　　福州延平府屬之沙縣地廣民强錢糧甲一郡閩中膏腴之上缺也任靜甫主政宗泰去年由京降捐知縣部選是缺來閩本年春藩司飭赴新任該邑有全順課館上月底因拿獲私鹽將佃民四人送縣懲辦衆以爲誣相率到館吵閙兩不相下竟將該館拆毁一空該館卽瀝情控縣又禀拿辦約計八人有某中係邑庠生名亦在内任大令初膺仕版一旦爲其危詞聳聽准卽將甲先詳革衣頂籖差一併拘拿重辦甲聞信先避大令過於猛烈飭差拿甲之叔叔得信亦逃又出票獲甲之姪乙某到署研訊後發押勒令供交但甲原非安分之人唯此次漏私拆館尙無其事該課館亦無確憑以致彼邑人士共抱不平前來縣衙者如山如海始不過藉衆喧嘩請將乙等放回大令不善措詞竟入内不面若輩愈無忌憚以致匪徒遇事生風霎時間胆敢將縣衙任意拆毁甫及大堂喊聲大振大令慮禍將及已某紳家與縣署隔一墻遂踰垣而遁某紳以公署尚不可保何况私居亦不敢十分藏匿自好事者出爲調停時大令朝夕危急如坐針毡遂傳諭凡所押各犯悉准放回卽甲之衣頂亦許開復且爾我從此了事並不通詳再辦而若輩騎虎難下終不見信藉衆勒令大令親立字據並盖地方文武官印數顆以爲憑據於是圍始解然人心若狂已數日矣時衆等終恐通詳致多後患凡縣署中人出城必嚴爲搜檢有無信件到省大令終不自安密修寸緘專差暗縳脚上因得抵閩大憲聞知急飭前沙縣令羅大佑司馬并劉太守勳前往查辦藩轅卽出牌示任大令議省遺缺以試用同知沈藩署理諸君立卽起程按羅劉二君官閩已久人情風土熟悉胸中故上游特委辦斯事耳 
[善教民愛]  
　　欽加同知銜江寍縣正堂陸爲曉諭愚民愼勿短見輕生以挽惡習事照得人命至重横死最慘近來愚夫愚婦短見輕生者層見迭出甚有假作服毒本圖嚇人每致弄假成眞者習俗如此皆由本縣教化不行致令若輩自陷非命深用疚心死者不可復生生者不宜輕死本縣就理之淺顯者爲爾等言之人無論男女莫不上繼祖先下關嗣續無端自取死亡地下何以對先人身後徒留爲話柄倘或挾仇抱忿藉圖詐賴要知是非之公論難逃誣詐之眞情必露卒之死者徒死不能害人祗害己耳卽有實被仇人威逼因而忿急捐軀律載因事威逼人致死者杖一百追埋葬銀十兩爾等以命相拚官法所辦止此試自較量孰輕孰重况屍經官騐必須脫去衣服對衆裸露周身用水冲洗糟醋擁罨又用尺許銀針插入咽喉探騐毒氣咽喉探騐不明則須翻轉屍身探騐糞門此等情形不但使親愛者酸心仇恨者快意恐死而有知亦必追悔無及此皆理之淺而顯見者也本縣憫爾等尋死之愚受死之慘用特明切示諭爲此示仰合邑居民人等知悉爾等嗣後勿以細故相爭遽萌拚命之見勿以一朝之忿自取殺身之災告示所至卽由識字者廣爲傳述隨地隨人互相講解務使窮鄉僻壤愚夫愚婦無不周知各正性命免遭横死要知地方出一命案肇釁者固不能脫累卽隣里亦必同受株連消患未萌正不獨爲保全人命尤欲使爾等各保身家也其各凛遵毋違特示光緒十三年閏四月初一日昨由金陵友人郵來此稿計金陵官紳之以是灾梨棗而作鞀鐸者已不啻舌敝唇焦可見人之欲善誰不如我要未可以不憚煩言爲迂闊也適客有來自白鷺洲邊者爲言省垣自徐聞韶善士誠心施救鷄鳴而起僕僕於東西南北猶有抱奚爲後我之憾者何昔日絶聞不一聞而今日反命不一命耶一存心主人爲著其說曰夫輕生者端由一念之昏迷而救生者卽在一時之審察近來愚人服毒惟鴉片爲最便省城内外無日無之故一經吞服自悔無及在死者飲憾於九泉卽其父母兄弟妻子悲慘之情何堪言狀務望賣土賣烟膏各店隨時留心平日吸烟之人往來熟悉惟遇不相認識之人則必討換其烟灰省視其烟合細問其住址來歴與夫煮烟吸烟作用逐一盤查如有可疑卽宜勿賣蓋輕生自盡多因一時之忿遽尋短見一經躭延道破或者不無轉念倘貪百錢之生意而損人一命雖曰悞賣能不疚心爲此奉勸云云亦可謂眼大於箕心細於髮者矣雖然天下事倡之者一尤賴和之者百以徐君之潔身行善無論貧富不取分文在徐君之廣種福田宜然然此中果有爲襄夫人助公子鮑之施者吾知其獲報也必如印印泥如錐畫沙又豈止徐君之願力得藉是以可大可久哉 
[吳淞策馬圖歌爲蘆汀宗兄作]  
　　混沌鑿開三萬竅下界始有人民生此邦自爲楚黃歇地脉方判淞烟清縱横江村人九里興懷今古時戰爭上有飛將之礮壘下有天關之重兵雲漫漫兮日皜皜天陰宵黑黿鼉鳴當時兩軍作虎鬥江河欲倒山嶽傾邇來去明三百載重經舊地愴蒿荆一自泰西至商舶闤闠始闢通重瀛賈胡光怪炫列貨蜑民鮫客紛經營山川風景本無異萬壑併作絃歌聲曩年海客談經濟鎔鐡作路成郵庚惜哉群懷膠固見事雖創始終未行不然彼此趨捷徑縮地之術非爲精今君春游涉其地鞭絲正好娛新晴馬足所至意亦到攬轡有志懷昇平是時百物正爭媚枝頭百囀聞流鶯東風三月春色爛馬蹄花片縈幽情道旁玉女亂招手茅店勸酌玻璃觥酒酣導登碧玉觀縱觀十五仙人城金銀宫闕耀眼底島嶼出没蛟龍驚舳艫隠約不可辨望中但眩紅霞明胸襟頓爾覺寥廓欲脫世網離塵纓歸來向我索詩句媿無彩筆使畢呈丹青妙手作圖畫傅示後世藏書楹君年方壯志遠大何不躍馬去從征願贈君以繞朝策早建千秋萬歲之勳名苕溪白蘋花館主酒舲沈雲待定草 
[昨在素蕤閣筵上高昌寒食生出示留春觀劇大箸捧誦再三不覺技癢謹依倒疉意琴均率和一律未免東施效顰不自知其醜也録讀方家點鐡並博意琴懴情夢畹同粲]  
　　嚴妝初罷彩屏開一曲霓裳服善才桂毓靈根承露久菊含幽豔傲霜來留春近多佳伶色藝當推蔡桂喜粉菊花爲最繞梁聲漫歌金縷奪錦詩先譜玉臺何日旗亭同畫壁黃河唱出酒盈杯[  東武惜紅生初稿]  
[拙律兩章奉題松堂道兄司馬大人小樓詩鈔卽請斧政]  
　　書畫傳家久著聞聲名海内况空羣懷才世已思安石下筆君眞過陸雲紅袖笙歌春置酒青燈風雨夜論文時艱更賴陳奇計未許詞塲漫策勳滄海歸來萬里身登樓意氣倍崚峋班揚著作空旹輩屈宋詞章有幾人與我周旋出肝膈如君才略尙風塵相逢倒屣慙知己共話交期情更眞[  仁和愚弟制朱文炳慕庵氏未是草]  
[朋簪誌盍雅訂心交仗義輔仁脫略形迹公以不覊之才習諳洋務尙慳物色莫濟時艱識者康慨惜之謹贈二律卽請莘溪閒農鄭子梅吟兄粲政並乞高昌寒食生大吟壇教之]  
　　超羣器宇正恢恢戎馬書生壯志催口伐儘堪馳突厥心傳早已闡奇胲匡時且裕通商略授政何慚譯使才智識如君隠敢諱音聞臣朔上書來遵養沈機閱十年博諳時務善籌邊壯行莫識終軍膽永夜常驚祖逖鞭世運直須煩砥柱公才兼可任樓船記曾披覽華夷表令我欽承拜榻前[  時丁亥閏序下浣致遠齋主人識於歇浦幕中]  
 
 

Page 12

 
 
[客窗坐雨録請諸大吟壇政刊并博意琴醉墨花隠懴情同粲]  
　　鷓鴣聲裏雨如烟時值梅災氣候偏浦水淞雲覊客地餘花晚筍困人天衣防敗黦香先熨詩爲工愁句細研别有餘酸流屋角壓枝紅綻顆匀圚[  東武惜紅生稿於侍梅閣]  
[和崔少山先生見贈元玉并呈哂正]  
　　識荆原未晚恨我雪盈頭自分無才棄君休不遇愁藝精終見賞情重却相投料有前緣在同爲海上游[  武陵漁隠初稿]  
[奉贈武陵漁隠顧子相請丈]  
　　如讀滄洲畫欣逢顧虎頭與君談世事令我破覊愁覔句神逾健忘年契更投湖山高隠處回首溯前游丁丑春曾在貴省一游[  東臺鴛鴦舍人少山崔寳善初稿]  
[閏四月十有七日崇川驪睡軒主訪余於法界蝸廬晤言永久並證西湖花隠前詩相送歸去之誤快何如之賦此奉贈] 　 
　　始讀送君詩驚心如鶻突正圖相與諧何竟遽離别别時若何情别久情愈結君去知何時君來定河月來去總猶豫仰天呼咄咄忽地見君至携手各懽悅間君何遽來一一爲陳說爰知花隠生此事太飄忽幾作河梁游猶幸留黃歇詩酒復相親懸榻今重設[  海上種山人胡悅彭就正稿]  
[小詩一絶奉題海天三友圖録請高昌寒食生大吟壇哂正]  
　　客來員嶠又方壺水部風流樂俱從此藝林多一典海天圖續歲寒圖[  武陵漁隠子相顧鈺拜草]  
[上海三馬路與昌恊賑公所陳竹坪經收山東直隸賑捐閏四月廿二三日第六百六十六七次清單]  
　　順天府琢州人馬澍田善士洋五十五元江右一念堂爲孫孩試週筵資移賑洋十元又思過齋洋四元以上二户共來洋三元花洋十一元池夢草先生交來皖南汪潘氏爲男毓海病愈酬愿洋廿元又爲義母杜門方氏病愈完愿十元以上二户共來花洋三十元孫嶼芝先生交來胡可潤洋二元無錫楊德茂寄梅里子求弟病速愈洋三元○新間第六萬一千四百三十六號烏鎭總捕署募求安子洋六元○無名氏洋十元隠名氏求慈親康健合宅平安洋八元無名氏銅銀飾六兩六錢二分順發洋行銅洋五元談雅芳求女病速愈洋兩元尚志書屋學人求心胃痛速愈洋兩元楊子美洋一元○汕頭崑記布號經募使君受福册聽雨樓陳吉興永美公成行四户各洋兩元蔡樂園陶昌號南興行隠名林菊波無名氏夏筱岩陳子精琦記棧恊茂行杜耀記林少儀源成號陳薰南同順號衍慶堂陳業記順源行黃少翁十八户各洋一元許致和張秋泉謝弼臣蔡瑞初隠名蔡封合劉湘浦張樂軒無名氏林中孚十户各洋五角劉純開葉少蘭廖彩慶謝石衡劉常記五户各洋二角以上三十七户共合來規銀廿二兩四錢由本埠崑記布號沈友生先生交來○兩天共收英洋一百三十三元内花洋四十一元規銀廿二兩四錢銅洋五元銅銀飾六兩六錢二分令併聲明 
[上海四馬路文報局内恊賑公所經收賑捐閏四月下旬清單]  
　廿三日使君受福册黎里毛且安先生募游藝堂留餘堂嘉蔭堂三户各二元可怡軒餘慶堂長春子無名子守記禄蔭堂安貽堂樹萱堂敦厚堂鮑子岐十户各一元張夢樵張德茂堂二户各五角平望吳六百文無名氏四百四十文顧衡生凌記琴記三户各二百文張麟記四百文求志氏凌秀華張容栢三户各一百文黎里闔鎭建太平公樵餘資移賑六元又錢八百四十文王姓助米一斗翁姓助米七升二户合計折錢四百文實收英洋廿六元錢五百十文○管先生交來蘇城高蔡氏節省日用資移賑十元○本日共收英洋三十六元錢五百十文 
 
 
 

Page 13

 
 
   
 
 

Page 14

 
 
   
 
