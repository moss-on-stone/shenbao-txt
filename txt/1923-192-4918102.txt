# 1923 - 192 - 4918102

 

Page 1

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 2

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 3

 
 
第一萬八千一百零二號;中華民國十二年 西曆一千九百二十三年七月二十號
星期五 * *時評 
[拆台之報應] [  冷]  
　　當驅黎之前拆張内閣之台者今之攝政諸人也今攝政諸人自據此台而欲補一二閣員而人亦從而拆之此之謂拆台之報應 
　　攝政諸人當時拆張内閣之台者非攝政諸人自欲拆之也間接爲曹錕拆之也非僅拆張内閣之台也間接拆黎之台也今之攝政諸人欲補充一二閣員而爲人拆台者亦非僅拆攝政之台也間接拆曹錕之台也此又爲拆台之報應 
　　今之反對京津保間之大選策略多勸議員之南來者無不曰拆台拆台其實拆台之策略自京津保間先施之今之拆台不過前事之師耳此又爲拆台之報應 
國内專電 
　　北京電王克敏赴保洛結果欠佳因藉董事會挽留一舉臨崖勒馬時局漸緊顔將回北戴河顧將返西山某要人電保謂叔魯回擬就任乃政客妨害無所不至十八日中行董事會竟不准王就財長財政爲國家命脈負責無人不僅一切設施不能進行卽治安亦有顧慮某因患病尙未起床某因籌還路債甚勞頓某雖按日到院批閲文件某則擔任京津往返接洽甚盼王顧速就顧爲羅案以去就相挾經勸亦百般推諉今王又逡巡國事斷非三數人心力所能措置裕如請嚴促王顧就任完成閣局否則慨諾於前反悔於後則貽誤國務之責顧王應同負也（十九日下午一鐘） 
　　北京電洛息吳赴黄河岸王克敏到洛僅託人致意王一切中央自有權衡本人與曹使主張相同兩語（十九日下午一鐘） 
　　北京電十九申刻張嘉璈等中行董事赴高凌霨家見高高無大病卽出見張等請收回財長命令高答候王自己考量且候三天再説（十九日下午二鐘） 
　　北京電十八夜高凌霨顧維鈞王克敏會晤時高凌霨勸顧王歷一點餘鐘王以事實上困難卽使就職而金融界斷交仍無裨於政府最後約考慮三天再定顧謂王就則本人可出（十九日下午二鐘） 
　　北京電滬漢津銀行界電王克敏勿送中行於政治漩渦（十九日下午一鐘） 
　　北京電葡使符禮德展至二十日方能由北戴河回京三天後仍赴北戴河避暑目前公使圑事務荷使歐登科代理荷使近亦不在京常住跑馬場避暑蓋到京甚近有要事則回京歐氏小恙已愈但并不舉行使圑會議（十九日下午一鐘） 
　　北京電十八日下午葡使館接外部來函通知全國路警已派曼德將軍管理（十九日下午一鐘） 
　　北京電使圑賠償委員會尙未將臨城損迭案送至葡使館 
　　　　　　　　（十九日下午一鐘） 
　　北京電俄代表德夫金十三日由東京起程經朝鮮海參崴繞哈爾濱接洽下星期抵京政府對於日俄會議將發出一種聲明謂今次日俄會議凡涉及中國邊疆及事實上主權上稍有關係者須先得中國政府之同意并以公文分致日俄兩國政府（十九日下午一鐘） 
　　北京電美京電美政府現甚注意我國内政但某國仍極力鼓吹延吉馬賊行刼殺傷日僑植原現投稿紐約時報謂中國已無保護外僑之能力（十九日下午一鐘） 
　　北京電王景岐電部比又催賠欵改用金法郎謂如不允彼將自取相當辦法比與義西已預約對於此事取嚴厲手段逕由關税上扣算請速定辦法（十九日下午一鐘） 
　　北京電唐在復電部義政府因據駐華使領報告中國亂徵暴露請速設法消弭并負責保護義僑 
　　　　　　　　（十九日下午一鐘） 
　　北京電陸徵祥九日回國所有第四届國際聯盟代表政府决定以王寵惠任命將令王於八月内由荷蘭赴瑞士（十九日下午一鐘） 
　　北京電特别流通劵十五不開兑張英華被控（十九日下午一鐘） 
　　北京電曹錕電財部速發欵接濟航空學校（十九日下午一鐘） 
　　北京電日使通知不放禮炮之艦號有變更將千代艦除外加入比良艦（十九日下午一鐘） 
　　北京電馬聯甲反對程時銓督辦蚌埠開埠（十九日下午一鐘） 
　　北京電熊炳琦日内赴保 
　　　　　　　　　　　　（十九日下午一鐘） 
　　北京電保幕語曹謂不妨拍一促 
 
 
 

Page 4

 
 
第一萬八千一百零二號;中華民國十二年 西曆一千九百二十三年七月二十號
星期五 * *憲電但不涉停選較易轉灣王毓芝在保起草（十九日下午二鐘） 
　　北京電十九憲法會議到四百五十五人流會（十九日下午二鐘） 
　　北京電日使函覆外部長沙撤艦據當地領事認爲未至時機俟日商有安全之保障時方能照辦　　　　　　　　　（十九日下午六鐘） 
　　北京電高凌霨吳毓麟等電曹錕言王克敏顧維鈞游移不定不肯卽日就職請急電王顧切實敦勸就職以挽危局（十九日下午二鐘 
　　北京電保訊王克敏見曹時曹言黄陂因自己籌不出軍餉故爾出走與人何尤意在消極對付王不敢進言（十九日下午二鐘） 
　　北京電魯田電臨案放出舊票詢明籍貫由各知事轉傳各家屬領去（十九日下午二鐘） 
　　北京電陸軍大學聘日人士橋大居爲敎官訂合同一年（十九日下午二鐘） 
　　北京電交部明日再開國際聯運會議擬提出中國自動的護路章程求各國諒解（十九日下午二鐘） 
　　北京電京漢路解保洛各四十萬又解四十萬還大興公司賬 
　　　　　　　　（十九日下午二鐘） 
　　天津電鹽出口原順太郎承辦原住宮島街太和旅館改名原軸二本在青島辦中華鹽業會社去年代日本食鹽專局運動中國輸出鹽斤今年三月間與劉恩源商議垂成因國會質問太嚴未敢進行張英華來舊案重提六月中日已簽字四五天後便將細目訂好原自言中國閣員從前頗反對後用數十萬始辦成此事至輸出一千萬噸分三期三十年内每年運三十萬噸引岸不拘但以長蘆爲有利將來卽用蘆鹽由青島出口每噸照費一元二角二角明的歸政府收入一元暗的歸私人朋分第一次運出可先交欵數百萬政府方面李松年接洽長蘆方面劉桐軒接洽（十九日下午四鐘） 
　　天津電大頭派劉奇瑤游説唐紹儀唐以主義不合復電嚴詞拒絶（十九日下午四鐘） 
　　天津電段宴馬良陪座者爲段芝貴張敬堯朱深姚震陳文運丁士源馬報告上海廣東政治狀况後各人討論本系活動方法 
　　　　　　　　（十九日下午四鐘） 
　　天津電梁啓超病痢巳愈十九晨晋京三二日回津應南開大學暑期講演（十九日下午四鐘） 
　　天津電馬良確於十四晚抵津十七晚安福要人在段宅開歡迎會由馬報告滬粤情形散後徐樹錚搭新銘輪赴滬（十八日下午十鐘） 
　　天津電熊希齡夫人將赴烟台參觀青年會之平民學校（十八日下午十鐘） 
　　天津電京電訊王克敏决不就職一因中行董事會勸告一因奉鈔惟閣員今尙在苦勸中 
　　　　　　　　（十九日下午十一鐘） 
　　天津電靳雲鶚督魯説將成事實　　　　　　　　　　　（十九日下午十一鐘） 
　　天津電公民蔭榕致書洛吳請仗義討賊謂流芳遺臭全在此舉何去何從幸早自决（十九日下午十一鐘） 
　　天津電段派對時局積極活動現組兩種機關一安福系主持者李思浩二位攏非安福之武人政客主持者傳良佐（十九日下十一鐘） 
　　天津電十八晨赴滬議員黄雲鵬等三十餘人十九夜黄贊元等十餘人（十九日下午十一鐘） 
　　天津電勸學所改敎育局廳令一月組成局長一席正在逐鹿中 
　　　　　　　（十九日下午十一鐘） 
　　濟南電日衆議員永井桂太郎由青來濟與各界頗接洽赴京後盛傳含有中日合辦膠濟路爲輔助大選條件意議員劉永壽等效（十）（九） 
電國務院嚴防（十九下午七鐘） 
　　濟南電嶧紳十五人來濟商新軍駐防事（十九日下午七鐘） 
　　漢口電孫傳芳十七晚由保到漢蕭派阮參謀到站歡迎孫住法界本宅十八午蕭親赴孫宅密談良久定二十午在署宴孫聞孫日内將由贛回閩（十九日下午五鐘） 
　　漢口電日領十八宴蕭席間請蕭取締排貨蕭答國民自動未便干涉（十九日下午五鐘） 
　　漢口電川訊楊森袁祖銘兩部在樂至大足與第一軍激戰 
　　　　　　　　（十九日下午五鐘） 
　　漢口電外交委員會十八日歡迎留日湯潘二代表湯潘演説希望（一）電促汪公使速赴任（二）切實援助湘案（三）堅持經濟絶交（十九日下午五鐘） 
　　漢口電豫張派王裕生來鄂會商剿豫匪辦法（十九日下午五鐘） 
　　漢口電傳趙恒惕派于哲士赴粤向孫投誠願派兵一圑赴粤助戰又傳趙於十五晚赴湘鄉確否未詳　　　　　　　　（十九日下午六鐘） 
　　香港電魏邦平銑（十）（六）電告十六午我軍由封川進攻與敵劇戰於江口至暮敵不支潰走（十九日下午六鐘） 
　　香港電梧州大本營接西江電云十八晨我軍克復梧州李乃森部先入梧城又永翔艦無線電報我海陸軍十八上午九時完全克復梧州並佔各砲台敵軍馮葆初黄紹雄蒙仁潛等紛向撫河退 
　　　　　　　　（十九日下午六鐘） 
　　香港電大本營前向新寗鐵路借三十萬該路總理陳宜禧不與孫十七下帥令收管該路謂陳違部令不受監督（十九日下午六鐘） 
　　香港電劉震寰十六下令總攻惠州劉任中路直搗惠城許部兩圑在泰尾柏塘阻陳炯明援軍爲左翼許部兩旅集中永湖拒海陸豐援軍爲右翼劉親率韋嚴兩師猛攻城内粤軍楊坤如等亦親臨火線鏖戰竟日各死傷五六百人未分勝負即停戰十七復開戰惟不如十六之劇十五生重砲置於距惠九里處已放九響一説三十餘響惟無大功效蔣范部滇軍四千昨由省赴惠助戰孫定今日出巡東江（十九日下午六鐘） 
　　香港電大本營擬抽廣州土地税以充軍餉（十九日下午六鐘） 
　　香港電孫擬設粤贛湘邊防督辦鎭守韶關於蔣范擇一充任又擬改任古應芬爲肇羅綏靖處長 
　　　　　　　　　（十九日下午六鐘） 
　　香港電旅粤贛人因李烈鈞欲賣省佛江西産業充餉十七開會討論因該館經理劉青甫被公安局捕去開會不成改期異日並電各省同鄉徵意見（十九日下午六鐘） 
　　香港電梁鴻楷昨返省（十九日下午六鐘） 
　　香港電省報載李烈鈞行營昨由大埔移永定（十九日下午六鐘） 
特約路透電 
[南北時事記]  
　　十九日北京電外交圑委員會考慮臨城案賠欵者已繕遞報告現正草擬牒文日内將提交外交圑全體會議繼將送致中國外交部 
　　十九日北京電廣州消息稱戰局未有變動西江孫軍被廹稍退惟在北江所得之地足抵西江失利而有餘孫已派代表與該處領袖開談判外間傳稱孫近語客謂願與德俄聯盟　 
　　十九日北京電長沙日僑昨均回庽 
　　十九日北京電李際春鮑貴卿奉命赴奉勸張撤退前鋒陣地之軍隊以履行奉直條約已抵該處如此行失敗則將派趙爾巽續往勸張 
　　十九日北京電閣員現惟吳毓麟李鼎新辦事高凌　病程克昨赴津襄辦嫂之葬事 
　　十九日北京電政府命税務處籌欵四十萬元充駐外使領署經費 
　　十八日廣州電孫陳議和之舉顯已失敗聯軍昨復轟繋惠州 
　　十九日廣州電大本營宣稱聯軍巳占據梧州孫命聯軍暫時接管新寗鐵路以便利軍事 
[洛桑最後大會]  
　　十八日巴黎電洛桑最後全體大會各代表説明和約所未載留待將來解决各問題之地位法代表貝爾將軍以協約國名義對於土國公債問題有切實之説明土代表伊斯美答稱土政府不爭論與外國債權人直接談判之必要云法代表稱在外國債權人與土政府間新合同未成立以前恊約國政府仍認土國爲其從前義務所束縛云英代表稱英國認土國煤油公司所享之權利繼續有效云 
　　十八日巴黎電巴格達鐵路英法代表在安戈拉談判該鐵路公司之改組事宜後現巳抵君士坦丁巴黎時報稱該公司董事會自一九一七年起從未集議故應改組而將管轄權歸協約國人掌握云 
[法比對於魯爾之佔領期]  
　　十八日巴黎電駐法比使與比相及外相晤談後對新聞記者發言謂吾人旣入魯爾非俟德國依允法比所議定近由比外相宣佈之條件後决不出魯爾云 
　　十七日比京電比衆院以七十六票對六十九票通過在魯爾佔領時期内展長軍役期限兩個月之議案議員不投票者八人 
[馬克與魯爾]  
　　十八日巴黎電德國國家銀行昨日僅能供給柏林巿場所需鈔幣百分之二紙幣發行在七月第一星期增二九五○○○○○○○○○○馬克總額已達二○二四一○○○○○○○○○馬克平均物價在七月上半月内較前增高約及倍半佔領境内杜倫特與歐斯扣成間之鐵路現改爲雙軌與英軍佔領境之邊界成平行線長約三十二基洛邁當係法比軍所築星期五日可築成計費時六星期所用路軌係折德人所築之軍事鐵路而移往者 
　　十八日巴黎電杜塞爾道夫消息法人抄獲擬分給鐵路罷工者之經費二百六十萬萬馬克 
[歐氏越獄記]  
　　十八日柏林電歐赫特氏逃獄案巳有嫌欵犯數人在里泊齊克被捕警察查明歐赫特乘以潛逃之汽車載有軍火兩箱並查明此案有關係之人助開獄門者乃一學生名泊林士係德國國民黨員聞在歐資白格氏被害時曾爲歐赫特奔走此後因炸彈案及社會黨某報社被毁案曾兩次被捕開汽車者大約係一青年銀行職員名戈資 
[日本報評論新加坡軍港]  
　　十八日東京電英國會及他處近時之討論新加坡建設海軍根據地事而此間各報亦勤事評論雖經高級海軍員聲明此舉籌議巳久不能視爲英國具有對太平洋野心之表徵然人心總爲不定視爲英國海軍政策之新傾向故今晨朝日新聞謂英政府之提案似不信任華府條約該約之有效端賴各國以誠意實行約中之精神與文字及以高尙之意志縮减海軍經費時事新聞謂發起此舉者志在防患未然其實此患無日實現此輩顯未欲重日本對英之意志英日盟約雖已取銷然日本對英態度仍然不變且視英日戰爭爲决不致有之事想葛雷子爵之遠見終必爲英國會採納云云 
[英港工罷工擴大]  
　　十九日倫敦電末賽薩愛特船港工人之罷工今日大見擴張白根海罷工者游行後利物浦即有數千人罷工大西洋郵船及深海貨船現均停止上貨沿海及來往海峽之航務亦暫時中止柯凡園之外國菓業因扛夫罷工完全停頓史密斯菲爾特之肉業亦然聞船港工人現從事脅廹扛夫罷工 
[英商業狀况]  
　　十八日倫敦電商務大臣格里穆爵士今日在下院於辯論商部預算案時稱一九二二年初英國出口貿易較諸戰前减少百分之三十五但在一九二三年初减少之數巳降爲百分之二十一般商人皆謂世界問題未有解决羣情不寗故今日定貨者甚少今最亟者在穏固世界之狀况而發展帝國殖民地利源之穏健政策亦屬必 
要云 
[北斐之麥收成]  
　　十八日巴黎電北斐阿爾基里亞總督報告今年麥收約可得一千萬昆特爾比較去年少五百萬昆特爾約有四百萬昆特爾之餘剩可輸入法國云 
[南滿鐵路債劵]  
　　十八日倫敦電南滿鐵路即將發行英金四百萬鎊債劵年息五釐實收八八日政府無條例擔保此項債劵本利 
[朱邇典對於中國收回外郵談]  
　　十八日倫敦電裴立氏由中國返英後曾發表英國撤消在華郵局大不利於英人之言論朱邇典爵士函致泰晤士報答之謂外人在華郵局之移交中國管理乃華會公約之重要正面結果當中國接收上海郵局時誠不免稍感不便但知近年中國郵局之可驚進步者未有欵其不能維持良好郵政者也經此變遷最有所得者殆莫若國際之道德蓋嗎啡高根等毒物不復能由外人郵局輸入中國矣云 
[各國近事記]  
　　十八日海牙電荷蘭内閣决定將明年一月一日起實行之海軍新議案秋間提交國會財政大臣不贊成此計畫巳向女皇辭職女皇將辭呈送交首相 
　　十八日華沙電美國工部總長台维斯氏及國會農事委員長阿斯威氏巳抵華沙考察歐人入居美國之問題　　十八日德里蘭電俄國商業代表圑前來波蘭擬勸波蘭商人參預尼尼諾夫戈羅之展覧會今日已離此顯未能達到此行之目的至於磋商修改俄波税則之俄委員圑則仍居此 
　　十八日巴黎電捷克外相比恩斯博士今日由此赴比京比報稱捷克外相今有可爲國家立功並促進國際和平之機緣 
　　十九日紐約電茅漢陸軍中尉今晨第二次作自朝至暮飛越合衆國之飛行 
公電 
　　安慶來電各報館轉全國學生總會均鑒元日推舉何黄二代表赴粤現費艱期促兼檢查日貨同軍閥官僚奮鬭不能分身本日開會全體議决撤銷代表本届會議自願缺席嗣後如未經本會遽報轉知代表出席者概行無效另函發表議案特聞安徽全省學生總會 
　　安慶來電各報館旅外同鄉公鑒頃致皖籍留京議員一電文曰北京國會議員常恒芳汪建剛陳策劉鴻慶湯松年並轉皖籍留京議員鑒公等徘徊歧路甘居附逆之嫌此次柏君文蔚返滬報載談話藏頭露尾模棱失據甚至爲張紹曾游説人言藉藉咸認爲諸君膚受浸潤之力國家桑梓何負諸君而忍出此白畫攫金之技倆孽海回頭幸各自懴安徽全省學生聯合總會 
國外要聞 
[留美學生敬告國人書]  
　　近閲美國報章紀載京津來電驚悉黎總統已被軍閥威逼輕離職守逃往津門而動機則以曹錕黨羽欲戴曹氏爲總統於是放逐黎氏賄結兩院冀遂其私隂謀詭計駭人聽聞慨自辛亥革命以還鬩牆弄兵幾無寗日究其由來莫非軍人政客狼狽爲奸以致政綱紊亂國權喪失敎育被其摧殘司法遭其蹂躪而細推軍人政客之所以敢於横行無忌者又莫非國民放棄天職與論失其監督有以致之目不識丁者時事不聞不問稍具知識者甘於緘默不言以是賢者引避豺狼當道民生凋敝邦國殄瘁矣按黎元洪際逢時會得爲總統國人殷殷之望在於其任期内國會得以完成制憲大憲告成始按法選舉正式總統耳即使黎有失德監察糾正自有人民國會豈容跋扈軍閥擅權越職驅總統如兒戲視法律如弁髦哉國無法不立兵不戢自焚今日曹錕以武力驅黎而自謀總統他日則以兵力擁曹者且將以兵力驅曹而自代之敎猱升木國難未已凡有血氣寗忍坐視且小人逞志得隴望蜀今日巡閲使之不足而謀總統他日總統之不足且謀帝制今日其黨羽之奔走經營謀擁曹氏爲總統者安知其他日不更以黄袍加身重演袁氏舊劇乎國人如以此爲危言聳聽則試回顧奉直戰爭以前曹之大欲不過副總統而已其部下羣小爲之謀者亦止於此乃自戰勝奉張目無忌憚奢望野心與力俱張昔之苦心經營副總統一席者今且明目張胆攫奪大總統之尊榮矣小人無饜苟無民意監督則亦何所不爲乎吾國旣採共和政體政權自應屬諸人民盛衰興忘責無旁貸萬勿放棄天職任軍人政客之倒行逆施傾覆邦家亟宜羣策羣力敦促國會查辦軍人之武力挾逼總統並律黎元洪以曠離職守之罪至於選舉總統一事非俟憲法成立國本有繋則决不可辦若國會議員不顧民意逐利營私甘爲軍閥走卒即失議員資格縱選出新總統亦屬奸黨營私國人决不承認近自津浦刧車案起後此邦人士對我輿論逈異華府會議之時至有謂吾民實無自治之能力者今刦案未了狂瀾復起軍閥肆行目無法紀僑華美商全體已電請其政府與英國聯合進行駐兵吾國各要塞並代謀保護吾國水陸交通要道而東鄰幸災巧爲播弄致美國近日對華態度遽變英日對我乃日趨緊急總之今日吾國外交急迫巳臨眉睫若更聽軍人政客表裏爲奸殘政害民則國命不堪設想同人遠居異邦丁茲奇變憂憤塡膺望邦人君子急起直追共挽艱危以紓國難不勝廹切之至留美哈佛大學中國學生全體謹啓（六月二十日） 
 
 
 

Page 5

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 6

 
 
第一萬八千一百零二號;中華民國十二年 西曆一千九百二十三年七月二十號
星期五 * *國外要聞二 
[美洲通信秩四自波士頓寄（六月十六日）]  
　　新大陸之麻雀潮 
　　中國數千年來文化極盛西人亦頗知之然因國勢不振國家文化因之不爲西人所重視百餘年來中化之流傳於西土者甚少不圖近日美國正在排斥中國之時麻雀牌之流傳竟有一日千里之勢也記者身處此邦目覩此種廢時失業之中國賭具流傳茲土現美人雖不自知甚流毒正在趨之若鶩嗜之若狂然將來必有一日詈中國之遺毒天下也紀其始末以告國人 
　　麻雀牌之流入美國其始已不可考然初僅各埠唐人街（粤人自稱曰唐人中國人羣居之處故通稱曰唐人街）中偶見此玩物耳記者前年來美之時海輪客廳中已備麻雀牌多付西人之嗜此者巳衆然此輩多由中國上海出境其嗜麻雀固無足異入美境後即無所聞一年以來耳之所聞目之所觸麻雀二字巳成美國最時髦之名詞各大部份店中（如上海先施永安等專以貨物精美齊備著名者名曰部份店）無不大爲廣告甚稱麻雀戲之趣味新奇魔力偉大各俱樂部以及時髦之家庭中麻雀牌幾成爲不可少之物近且盛傳於學校中矣中國運來之牌供不應求且値價甚巨在中國每付價約中幣五六者此間索價輙須美金二十五元（約合中幣十元）現在美國人之善於投機者已組織一偉大之麻雀牌公司從事大規模之製造琢磨彫刻全用自動機械爲之每日出牌數萬付牌價因之减半而牌之流行亦愈速矣各大報中每星期均載有特著之麻雀牌經詳述種種打牌方法各大商埠中則有自命打牌妙手之流設立專科敎授麻雀牌戲徵費取利中國游學生中爲男朋女友請去敎授打牌者往往皆是暑假中無事而受各大俱樂部之聘專任麻雀先生者亦殊不少照此觀察則一二年後美國麻雀之流行將較中國普遍多矣今日適讀波士頓晚報見其載有麻雀牌經一章所述不盡合於中國麻省常例惟甚爲有趣譯之以饗讀者其他上下諸章則余無暇遍譯或俟他日披露諸作爲編麻雀外紀一書未知能得此暇日否耳 
　　第三章麻雀開場之禮節（譯波士頓報一九二三年六月十六日所載） 
　　麻雀以四人成一局今試先述麻雀檯打牌須用方桌一張美國通常之紙牌桌頗可適用惟人之曾在中國麻雀檯上打過牌者則知中國麻雀檯之形式構造實由數百年之經騐變化改良而成者也其桌高約三十二英寸較美國之紙牌桌約高五寸方三十一英寸常以紅木製之桌面甚黑而光澤因黑色與牌面之白色互相反照易於認辨之故桌之佳者爲紫檀木製牌於桌面移動常作錚錚之聲中國人每喜聞之洗牌時牌身互相繋蕩嘈切啁喞有如百雀齊鳴因其聲音之類似故名此牌爲麻雀云桌之四面各備小押斗一具以儲每人應得之籌碼每逢晚間息局則牌亦可以分置其中牌桌之製常極堅固故雖碰撃劇烈久而不損因其檯脚較高故中國人置牌不用牌架但美人在美國紙牌桌上打麻雀者因桌之過低每人必須用一斜面牌架以免俯視過艱或難覩牌面之弊上旣略述麻雀檯之構造與應用今須續述牌戲開塲之禮節矣牌客之座位以擲骰定之得點最大者爲東風或曰莊家可以任意揀一位置點數次多者爲南風坐于東風之右最次者爲西風坐於東風對面又其次爲北風則坐於東風之左讀者於此愼弗以桌上南北之倒置悞以爲中國之北風係從南方吹來北風南座僅在麻雀檯上見之耳然此處之南北倒置亦非由於東方人怪僻顚倒之習俗（如讀者每由後頁讀起之類）據古語相傳當麻雀牌戲尙在糼稚時代中國人常將紙會地圖平置桌面以示羅盤方向其後忽有一聰明才智之徒將地圖貼在一懸空平底之琉璃燈下地圖之面下向南北因以倒置云定牌客之座有一較簡之法當牌客俱係旗鼓相當之老手則適用之其法先由四客任意坐定然後由一客之較有塲面或較爲客氣者擲骰兩次在所得點數上减去一點然後由此人向右照點數起數至末點之人即爲東風東風之右即南風以此類推而座位再更動東風有保管風盒之責任（案美人所謂風盒即莊子也）風盒之名雖肅然可怖然並無狂颷或貿易風貯蓄其中實不過一小盒内貯骨片四枚上刋東南西北四風字耳吾人覩風盒之所在即可辨别何客爲莊家讀者苟不明其妙用一經入局實騐便可了然明解四人旣經坐定應即分派籌碼之總數爲八千每人派得二千天字籌二枚値各五百地字籌九枚値各一百男字籌八枚値十女字籌十枚値二（按中國籌碼常用天地人物四字男女二字不知何本記者在美未見過中國籌碼或係美人誤譯亦未可知）籌碼盤完結算帳時用之非如撲克局中之時時須用故正在打牌之時將籌分置抽斗中甚爲便利也籌碼旣經分配即將牌一百四十四張合置桌上洗牌之職常由東西二風任之苟南北二人亦欲加入則每人祇可用一手牌旣洗和則吾人可享有世界最尊之特權建築中國長城矣每客齊牌三十六張每二張爲一搭計十八搭牌面下向牌之長邊相接齊牌之法中國人每用兩手爲之每手取牌三張用大指與食指握定最内一牌置小指於最外一張之側微向内壓中間一牌適爲内外二牌擠住於是將兩手之牌合起而成一列六牌每手如法再套三張加於列成六張之上即成六搭如法行之再成六搭分置於初次築成六搭之兩頭行之三次即將十八搭之（長牆）築成然後每客將此長牆移置桌中而成（方城）一座此時移牌可用小指緊壓長列兩端但美人所用牌架有時其背係平直用以推牌移向桌内甚爲便利中國老牌客所築之（方城）每非完全十八搭之正方形但較此略小每面常與於側面一列置成直角而向内半寸中國牌客每覺此便於移取蓋因（方城）稍小四周可多餘空處而一列之牌取盡續取下列之牌亦覺靈便但吾人苟欲築一正方可將東風西風二列之兩端緊置於南北二列之内齊牌以迅速爲佳常謂成列最速之人每得佳運實則齊牌迅速可以增加打牌之樂趣耳牌旣齊好應由何人開牌乎解决此一問題又須經過一番麻雀禮節其法由東風再擲骰子照點由東風向右數起數至末點即係開牌之人但開牌之人雖定開牌之處安在乎則由開牌人再擲骰子將此次點數加入莊家所擲之點照點在其本風牌搭上數去搭數將末搭所開置於牌列之上名曰槓頭以備局運之佳者逢飛來之福添倍蓰之籌也美國有骰子鬼牌客擲骰於平坦桌面之上骰子鬼輒能上下其手施其鬼蜮之技使骰子之點數適如其意之所欲此種骰子鬼在中國亦恒有之故投骰者欲使他客不疑自白無他則將骰子擲於牌搭之上蓋照此法投骰則骰鬼無技可施云牌旣開好則打牌已到本題矣東風先取牌兩搭其他三客依次亦取兩搭連取三轉每人有牌十二張東風再取一搭與第三搭之首張南風續取第一搭之下張西風北風相繼各取一張如是則人各有牌十三張但東風須首先發牌故有牌十四張蓋麻雀之戲全在取牌發牌發牌者必須有牌十四張其詳當於下章述之 
　　每人旣經取牌必須將牌按照牌花齊置架上苟有高大之牌桌則置牌於桌邊亦可齊牌之法苟幸而摸得四季花牌即將花牌取開明置桌上向槓頭取牌補其數再俟東風之發牌 
　　波士頓最大之部份店加當馬許公司所登發售雀牌之廣告 
　　最有名最當令之游戲玩具麻雀牌又名碰吃馬九馬迪阿（按此係粤音）配令麻雀遊戲之在中國西歐紀元前五世紀時即有之其時惟皇家貴族作此戲其後始及於平民至於今已遍行全世界矣此種游戲其趣味之佳魔力之大實遠出他種游戲之上老少咸宜冬夏俱適實在消遣應時之無上妙品用以作送嫁或聖誕節禮物最爲相宜本公司且禮聘名師於每日上午十一時至下午一時專在本公司客廳中敎授顧客打牌之法不另取資願顧客勿失此良機也 
　　慈善圑體所登發售麻雀牌廣告 
　　出售麻雀每付價由二十美金至三十五美金最近由中國運到竹背骨面最爲耐用售得之資全數助入西門史專門學校作基本金 
　　敎授打牌廣告 
　　敎授打麻雀牌法學者須先來敝公司約定時間加當馬許公司梅山慕啓 
國内要聞 
[北京通信] [  蘋]  
　　王承斌入京之因果 
　　王承斌此次繼熊炳琦之後突然來京一般人以爲王氏此來必挾有解决時局之計畫或即專爲敦促大選之早日實現亦未可知詎王氏自十三日早晨抵京至昨日（十五日）下午離京止除對各政圑方面略事周旋説幾句冠冕堂皇話外并未有若何新主張表示茲從某方面探得其入京内幕述之如次 
保派籌備大選其初係劉夢庚主任嗣因辦理不善幾乎求榮反辱并劉之京兆尹而去之後遂改由高凌霨王毓芝等主辦其效果亦僅見近來邊守靖張志潭除自告奮勇外又拉吳景濓加入發縱指使頗顯其能但吳景濓向來主張包辦而王毓芝又極力反對包辦因此吳王二人遂各懷意見吳幾欲負氣不管然看金錢面上究不忍撒手因思王承斌在包圍黄陂於天津車站後亦自覺冒此不韙必蒙首惡之名曾派其秘書長某來京求計於吳吳爲之造成十六日兩院會合會之决議自問其功非小現在王蘭亭輩旣不能尊重我之主張我非找孝伯來京不可且吳與王承斌又有師生之誼關係素密遂决計致電承斌電中聞有我與京中諸人不能共事君不來京我即不管等語又聞在吳電未發前吳毓麟見吳景濓與王毓芝意見不合亦曾以電話邀王謂有入京之必要此即王承斌此次入京之所由來也 
王承斌抵京後果下榻於吳景濓宅中連日與各方接洽情形以及此來之宗旨京中各報多數成爲曹家私産遂鼓吹得天花亂墜其實王氏此來除調和一部分之意見外總不過再加功拍拍議員騙騙議員想利用議員捧曹登台而已據聞王氏初意因爲在京承辦大選諸人擾攘多日耗費若干并無成績可言此次出馬實欲一顯其好身手俾大選早日告成以竟全功詎抵京後各方空氣不佳雖有千鈞之力無所用其能遂亦一變其初衷隨聲附和贊成先憲後選並且主張逕請曹錕索性通電聲明停止大選促離京議員趕速回京一心制憲一俟回京議員滿足大選人數再定選舉方針無如此種策略係抄襲袁世凱之故智三尺童子均耳熟能詳非但承辦諸人認爲不妥且在此時忽然欲請曹錕通電停選當亦非曹所願故此議遂寢聞王承斌臨行時與吳景濓决定仍照原定計畫（以先憲後選名義拉攏議員暗中再以利誘威脅）要求吳帮忙兩星期如無效果再議辦法此則其出京之餘音也（七月十六日） 
[北京雜訊] [  修]  
　　閣員與議員之醜態 
　　近日王克敏等之預備登臺與王承斌之來京表面上似較前此之沈悶氣象稍稍不同矣但其中複雜情形甚多恐結果仍不出一殭字大槪言之因高凌霨張英華之齮齙而引起高與張廷諤之齮齙高必欲逐張廷諤去秘書廳張乃勾結吳毓麟以抗之吳景濓利其然也乃力拉吳毓麟與顧維鈞以謀排去高凌霨顧之將就職也説者皆謂因首席問題必致反召閣員之破裂在一個月以前顧曾宣言如就職則决不爭首席然近則對其親信已表示不能讓高實則受吳大頭之暗示也王承斌之來實含有調停之意味聞王擬向高提出讓步條件令高勿爭院秘書廳而以秘書長一席畀直隸省公署秘書長雲章則允高保留自身位置否則將以辦理不善之咎諉高高對保定並不能直接仍須取徑於曹四故高現陷於孤立之勢殆非屈服不可也雲爲吳大頭之外甥故雲充院秘書長無異爲吳作先鋒顧近以羅案未結爲詞已下山又復上山表面上似頗有理實京無非拿腔作勢供人利用而巳津保派人之無意識無能力固不待言而一事未成爭風喫醋已數見不鮮尤爲可哂王毓芝在津曾因與曹四爭功被曹拔槍恫嚇類乎此者無日無之此此亦買議員彼亦買議員此亦辦通信社彼亦辦通信社京津問之僕僕終日者皆爲此事也 
至議員之身居北京日談票價而後赴津甚至赴滬領旅費者亦爲昌言不諱之事豈惟領旅費彼署名於百九十餘人之宣言者固即有供奔走於高吳王之門者也在滬報到之議員中竟有現任法制局長之易宗夔與著名保派薛子奇部下之方表公然列名而無人舉發斯尤可異者矣（七月十六日） 
[熊王來京原因之别報]  
　　北京政局自熊王來後在直系觀之巳有轉機所謂轉機者並非即有正當解决辦法不外於無辦法之中想出一種辦法而所謂辦法未必即足以消除一切糾紛也熊炳琦王承斌突然入都外問自知其必有重要使命但其使命爲何則連日報紙所載皆未得其眞相茲姑將最近所得消息誌之如下吾儕旣非局中人自不敢武斷其必確唯綜合各方報告觀之雖不中亦不遠耳 
　　當黎元洪出走之初直系中之某派欣然以爲大事皆可（依錢解决）迨見議員相率南下憲會累次流會舉國與論羣起抨撃始驚皇相告不知所措熊炳琦者直系中之比較的穏健者知時局長此相持終屬不了乃擬就意見書寄京謂宜停辦選舉勸曹宣言於憲法未公布之前不願爲候補者不意書爲某派所壓而選舉之進行較前益烈熊乃急馳至保定見曹陳述利害曹意頗動又來痛告某派某派見即選巳無希望遂亦漸趨於贊成之傾向唯熊在保系之中較爲後進因熊之得寵於曹實出於馮國璋推穀之力馮死後始純粹歸依曹系熊在京奔走旬日深有孤掌難鳴之感蓋某派雖漸趨緩進而熊所擬之電稿終未爲之轉達於保曹也熊至是不能不請援於王承斌王突然深夜入都實出於熊之勸駕也王此次逼黎交印厥功甚偉且在直系軍人之中素有智囊之稱舉足重輕不在吳馮之下王熊合力遂爾奏凱而遲遲未能轉達之電稿經大衆略加修改後即由王克敏携之赴保矣該電稿立言約分三段第一段叙政治財政困難情形第二段力言從速制憲之必要第三段始歸到本題聲明垷時欲維持大局統一南北者非有奇才偉略之人不可某自顧德薄能鮮决無擔當能力即有人推薦亦謝不敢任云云無非表示無競爭之意措詞活動使將來有轉圜餘地但求目前可以敷衍過去稍平南下議員之氣促其歸京俟憲法垂成之際開始組織選舉會之時再定主意王帶此電赴保業已兩日未知曹之意見果屬何若耳據深知内幕者云方褚輔成等在津時王承斌曾走訪與談褚等提出四項條件㈠直系須向黎元洪謝罪并勸其回京就職但以黎堅持不復職爲條件㈡懲辦軍警官吏㈢俟憲法公布後再行選舉總統㈣曹錕聲明不願當選王將該條件轉達保曹曹覆電對於第一條可以贊成對於第二條不用懲戒字樣以别種方法行之對於第三第四兩條則一字未提依此情形觀之則此次熊王等所擬之電稿亦未必能得保曹之容納蓋不願當選一層無論如何措辭終覺作繭自縛也又據一政界中人云現時局面已陷於不能解决之境倘非保曹自身有不願當選之表示則南下議員必無北歸之事旣不能（依法解决）復不能（依錢解决）則豈不大糟特糟然則王克敏此行或有相當之解决歟 
[王克敏抵保後之情形]  
　　王克敏到保定後即下榻光園曹錕於前日（十五）下午八時設讌爲王氏洗塵王見曹後即將種種籌欵計畫一一侈談惟保曹對之尙無若何明確表示與王同赴保定之趙繼賢昨巳回京據云王尙無回京的期大約正在靜候洛吳電示蓋王氏曾在保致洛吳一電聲述一切一方並由兩湖巡閲使署高等顧問錢秉鑑於昨日（十六）上午動身赴洛面見洛吳俟吳有電到保如無赴洛之必要或可於今日（十七）回京也 
　　王氏赴保之任務已略誌前報惟昨據財政界消息與前頗有出入即（一）除大選費外王所擔認者只限於保洛所轄軍隊範圍保洛範圍以外者不能負責此層務懇保洛諒解否則不敢拜命（二）籌欵辦法可分三種㈠輸鹽出口案决定實行每年限一千萬石一石取護照費一元即每年可獲現欵一千萬元除去開銷有八百萬元着落㈡投標青島鹽田者現巳抛衆權利可另行招商承辦此項手續費有四十萬额外收入㈢以蘆鹽濟淮岸按淮鹽成本重蘆鹽成本輕蘆鹽濟淮每年可增三四百萬元（三）由籌欵之計畫言之每年可得一千五百萬元之新收入接濟保洛軍餉即以此爲限不得再向其他方面羅　中央政費擬先從裁人入手按月籌欵分攤利益均沾王氏夾帶中之計畫大致不外於此惟能否便得保洛之賞識或即蒙賞識能否將一一計畫實行局外人對之猶不無懷欵耳 
[中行董事會將改選總裁]  
　　中國銀行股東因該行總裁王克敏出任財長深恐該行全體受政府之影響故日來已有表示該行在滬之董監事亦恐中行爲保方所利用故電致該行董事會監事會迅即决定繼任總裁（按巳决定金還）及宣布議决之營業方針茲聞中國銀行董事會現定本星期三開會討論王克敏辭職問題届時當有所表示也茲覔得該行上海董監事諸人來電錄之於下我行營業方針向以不牽入政治漩渦爲宗旨此次叔魯總裁迫於時勢改長財部同人攀挽無術正深悵惜乃今日中西報載均以叔魯兄個人出處牽及行務等語多揣測揆度情由難保非平日嫉視我行者故意造謠希圖破壞應請諸公迅將繼任總裁人名並我行董事會議决營業方針永不墊借欵項於政府之宗旨切實宣布俾息謠言而杜口實至深禱盼施肇曾張謇李銘盧學溥陳輝德章宗元寒 
[大選問題與參院行政會]  
　　大選進行因王毓芝高凌霨一派與吳景濓邊守靖一派彼此爭辦頗不相容吳派近招王承斌入京挾以自重日進千里王毓芝等憤不能平日來極力從參議院着手亟思爲王家襄造成議長以分吳之勢蓋王家襄前爭議長朱成向受保方物質上實力上之援助人所共知而從中牽線者則王毓芝劉彭壽也然進行議長選舉須先開常會此事爲行政委員會所扼不得進行而行政委員會之樞紐則在該會辦事處也因此之故本月十一日王派委員用迅雷不及掩耳之手段突將該會辦事處議决取消大有咄咄逼人之勢惟該項議决論法理旣諸多違反論事實則尤滋流弊現該院委員及議員聞之咸抱不平已分别致函該會否認茲將委員童杭時等十四人原函分錄如次㈠逕啓者頃接本委員會開會紀事第四十三號七月十一日議决第一欵沈秘書長鈞儒請假照准派公報科科長陳定遠暫行兼代第三欵本會辦事處撤銷所有委員會一切行政事宜由秘書長負責辦理前在本會辦事處各員各回本科辦事第四欵本委員會事務由秘書長就各科中派人辦理不另立名目等語閲之不勝詫異查本委員會應設辦事處以爲補助組織係根據本會辦事細則第七條而成故辦事處應否撤銷乃修正辦事細則問題决非普通開會所能動議廢止今十一日議决撤銷辦事處不另立名目實屬根本違法此不合者一查本委員會設立係依據大會議决及本會辦事細則而成故大會之議决及曾經報告大會之辦事細則無殊本會之憲法其效力超出本會一切普通議决之上故本細則規定因處理行政事務而開會則由委員三分一以上之人數行之而徵之先例凡制定本會細則修正本會細則當時均經委員過半數之出席議决蓋辦事細則乃組織本會之憲法與處理普通行政事宜相較當然應加愼重查七月十日下午所發通告並未説明開會具體的事由翌晨十時即行開會委員勢難周知而所議决者並非普通處理行政事宜而涉及變更規則之範圍似有避重就輕偷關漏税之嫌此不合者二查本會職權根據大會議决以指揮監督秘書廳爲其專責而辦事處之職員則本會之手足耳目故辦事細則規定秘書長雖得隨時出席本會報告事件陳述意見以免隔閡而處中職員則就廳中職員自由調用從未令秘書長及各科科長兼充蓋因秘書廳積弊太深人人共知若辦事處與之合而爲一則無從克舉指揮監督之實細則之立法本意不説自明今七月十一日議决撤銷辦事處一切行政事宜由秘書長負責本會事務槪由秘書長就各科中派人辦理是本會之手足耳日全寄諸秘書長及各科科長以補助本會之組織是無殊秘書廳自行監督指揮實與大會議决之精神根本違反此不合者三尤有進者前因秘書廳舞弊營私經本委員會查辦有據一再報告大會復經大會交付本會擬定處分辦法懸案未决一切簿册憑據均交由辦事處主任加封保管關防嚴秘今撤銷辦事處而以廳中秘書長各科科長代之理由不具突如其來嘖嘖人言咸謂内有黑幕將爲湮滅證據之初步不爲無因此不合者四本會辦事處根據本會所議决之辦事細則而成數月以來各員均能勤愼趨公尙無不合本委員會一日尙存則其補助組織自無先行廢止之理今乃議决設立於前忽又撤銷於後同一會期之内狐埋狐猾毫無理由此種惡例一開前日所議决者今日可撤銷之則今日所議决者必又有出而撤銷之者自相矛盾則機關之精神將完全破壞本會進行何以自善其後此不合者五弟等考慮再三認爲十一日所議决者論法理諸多違反論事實則尤滋流弊爲保存本會信用及鄭重大會付託起見勢難緘默不言外間傳説謂此次突然撤銷辦事處之舉於廳員舞弄院務運用及北京政局均有多少操縱之連帶黑幕弟等不敢置信而我委員同人共事數月向能淸白乃心守正推誠彼此相知有素諒亦不至如是故十一日所議决諸事項祇能認爲一時之錯誤當然無效敬希即開全體委員會聲明更正除公函辦事處職員照常供職母得擅自交代靜候解决外專此聲明立候公决並希即將本函付印分配全體議員爲荷此致院内行政委員會㈡逕啓者昨接本會七月十一日開會紀事議决事項第一欵沈秘書長鈞儒請假照准派公報科科長陳定遠暫行兼代第三欵本會辦事處撤銷所有本委員會一切行政事宜由秘書長負責辦理第四欵本委員會事務由秘書長就各科中派人辦理不另立名目等語查此種議决涉及修正辦事細則問題論法理諸多違反論事實則尤滋流弊其理由已詳同人等致本委員會公函故十一日所議决者係出於一時之錯誤應作無效本會辦事處職員應照常供職靜候解决不得擅行交代除公函本委員會開會聲明更正外特此奉達希即查照辦理並將此函連同致委員會公函一併付印分配全體議員爲荷此致院内行政委員會辦事處李主任滋澍及各辦事員 
[孫中山答復曹錕齊電]  
　　不信曹錕空言 
　　日昨孫洪伊由滬轉來曹錕齊電孫中山當即覆電云上海孫伯蘭兄鑒轉來仲珊齊電已悉前此我揭出和平統一之主旨仲珊亦嘗贊和乃其見諸事實者則亂閩禍川擾粤以及種種行動無一而不與和平爲敵今茲云云其旣有所覺悟耶抑猶是前日之敷衍也我與人以誠不能逆億不信然不直則道不見主張武力誰爲戎首咎無所歸徒務空言天下其孰能聽之請即本此意以答仲珊孫文侵附上海孫洪伊來電如下廣州孫大元帥鈞鑒本日午後接保定曹仲珊齊電文云民國締造備歷艱難溯其變端皆由國會解散所致執事維持國本毅然以護法爲巳任艱貞矢志終始不渝屬在下風無任欽佩中山先生爲吾國先覺風聲所播舉國景從與執事私人之交尤爲錕所夙仰去歲因順國民心理得從執事與中山先生之後得見法統重光之盛乃政治之澄淸國民之痛苦和平統一之希望若視前無以遠過豈人謀之未臧歟或求之不得其道也盱衡時局心竊憂之中山先生與國家同其休戚幸與所以爲吾國爲吾民爲促進和平統一者不吝見敎錕雖不敏竊願聞之當本中山先生之意爲國人進一解也乞將鄙意轉達中山先生爲　翹企德音不勝懇念曹錕齊等語特爲轉呈大元帥鑒察如何答覆之處并乞電示孫洪伊叩蒸 
[駐外各使勢將下旗歸國]  
　　各駐外公使索欵總辭職後六月又來電聲言七月一號如欵不到即將一同起程回國維時端節在即閣議中曾預定分配撥滙一個月使署經費二十萬元其後報載此欵已由沈外次付匯茲聞端節後此欵又移作某項秘費並未匯去又聞海關建築費月撥三十萬元與制憲經 
 
 
 

Page 7

 
 
第一萬八千一百零二號;中華民國十二年 西曆一千九百二十三年七月二十號
星期五 * *費同時經閣議議决實行之使領費其後制憲費由部照撥而其中之十七萬使領經費則並未匯寄迄今亦不知此欵移歸何處故上一星期陸徵祥首先自瑞士來電聲言無欵即日回國唐在復王廣圻亦相繼來電報告國際聯盟日内瓦會議費不能先交即不能出席並聲言將次回國茲聞陸徵祥日昨來電聲明日内即行起程陳籙亦有電來謂七月十五號使署房租即日到期無法應付請速匯欵以維體面否則即日率館員起程回國又聞駐瑞典兼挪威公使戴陳霖前日來電内稱館員薪水飯食無欵再墊刻巳斷炊相應請准回國另行派員接替云云同時又接駐古巴公使刁作謙電使署積欠愈多無法移墊請將古巴使署撤消仍歸美使署派秘書兼理以簡經費云云就上述各情形言之是各使總辭職二次無效只得各自爲謀分行辭職歸國其形勢巳由聚而散據外交方面人云駐德魏宸組新到不久故所欠較少且有德國退還賠欵參戰賠還各項故尙得移挪维持以待匯欵奥使署黄榮良與德使略同且係保方外交上嫡系人材故此時亦不便開口以拆攝閣之台朱兆莘英使館因中國在英倫尙有存欵與美使署均稱寛綽故亦不致窮極現在最窮者厥爲法日西班牙之使署法日有留學生儉學生問題尤爲奇窘但日代辦張某因希望改署故亦不來電宣言回國此係就各使署方面言之也然在近年先後各當局所以毅然悍然置之不顧者亦有數種原因（一）因各公使駐在各國均有相沿之歷史可以個人在外挪借或向華僑移借先行對付距京較遠爲數過鉅以不了了之（二）各駐外公使即使實行回國館員眷屬旅費甚大際此困窮何能籌凑預料各使均無回國實行能力（三）各公使均目睹耳濡外人愛國觀念亦絶不致出此最後一途（四（先後各當局多未出洋親身閲歷以中央普通機關視之謂爲無關重要來電亦認爲恫嚇索薪行動有此四種原因故京中非得有大宗巨欵各駐外使領署經費今後將有無暇顧及之勢而在本年以内必有數公使事前並不來電突然率館員登輪起程此則可以預料者也 
[新日使芳澤抵京]  
　　新任駐京日本公使芳澤謙吉氏偕同眷屬隨員等於前日（十五）下午五時乘長平丸輪船由大連抵津中日兩國人士到大連碼頭歡迎者極衆中國方面王承斌代表金元植楊以德代表白振鏞警察廳保安隊軍樂隊等日本方面有北京日使館西田書記官天津總領事吉田警察署長花里曁日本居留民等共有百數十人芳澤下船後即一一答禮隨即乘汽車赴英租界日本官邸有西田書記官吉田領事等同陪晚餐至八時半即赴居留民之大和公園歡迎會居留民到會者約有百餘人由行政委員會議長代表致歡迎詞略謂時局紏紛華人排日聲浪澎湃今幸新任公使視事務請向中政府切實交涉以資解决芳澤氏答詞略謂鄙人責任攸關敢竭力去作至九鐘許始行散會昨日（十六）上午十時王承斌在省署爲芳澤設筵洗塵席間芳澤表示此次來華以謀中日親善爲第一任務下午二時賓主盡歡而散芳澤旋於三點五十五分乘京奉車來京七點一刻抵前門東車站在車未到之先北京已得天津電話外交部及攝政内閣均派代表蒞站歡迎此外有中國巡警及日本兵隊該國旅京各界男女官紳等芳澤及夫人等下車後與在站歡迎者互相敬禮更由使館館員一一介紹出站台即乘汽車至東交民巷日本使館至何日呈遞國書尙未定期 
[淸宮大解放紀詳] [  靜觀]  
　　傳儀出游英美之先聲 
　　奄宦之制歷數千年最爲慘忍無人道辛亥革命淸帝遜位革除奄人實爲當時條件之一但十二年來民國一方政多脱軌淸廷更復自爲風氣爲所欲爲從無一人爲之過問以致明列條約之革除奄人一事不惟未能履行而且有增無減非僅淸宮如此即各王府中亦時見有年輕之太監出入其爲民國成立後之所蓄當然無疑在北京人實已司空見惯矣 
　　此等無知識敎育之半女性男子聚在一圑間居爲不善自不能免曩者淸宮寶物往往不翼而飛實皆此輩爲祟頗聞年來古董商人利用彼輩作内綫圖以賤値買貴物者大有其人前此宮中大火延燒百餘間人言嘖嘖皆謂係此輩所爲蓋因失物過多溥儀檢查綦嚴恐一旦水落石出罪無可避乃先施毒手以滅其跡災成之後浦儀大震怒時有（這般東西非全體把他攆出宮去不可之言）太監頭目聞之懷恨沙中偶語頗有密謀經溥儀之妻之親信人密告於是溥儀乃益怒解放之舉自此始矣 
　　昨日（十六日）大早溥儀突然下諭一道諭令將宮内太監除酌留供掃洒一百人外餘一律驅出宮外並有自經諭後不准片刻逗留之語所謂酌留一百人者事前已將姓名開好臨時張貼宣示其餘老糼大小太監盡皆遵諭出宮同時並用電話調進守衛淸宮之兵隊數百人分紮神武門内外一時大小太監紛紛出宮大雨泥濘中圍作一圑狀極狼狽嗣由紹英電知京師警察廳及步車統領於是薛之　　憲藩先後乘汽車入宮並派來軍警多人用資彈壓薛聶兩人由紹英介紹與溥儀而談善後辦法溥儀初謂這班東西趕出去就算完事還管他什麽善後不善後薛等謂此輩皆非本京人平昔又無可依之職業一旦驅出驟失生活未免可憐旣欲注重人道主義應始終人道到底宜爲此輩設法另謀一種生計磋商許久溥儀乃謂旣然這樣由你們擬具一個辦法罷爰由聶薛紹等公同擬具辦法數條㈠遣散時由交通部放車遣送冋籍㈡大頭目給生計費五百元小頭目給生計費三百元㈢隨身行李用物准其帶出擬好呈閲經溥儀批一准字即由紹等分别執行一面派員親向交通部接洽一面在北城指定大廟兩所作未出京各太監寓所一切食費由警廳照料辦理昨日一日中大雨繼續不休被逐之太監一千餘人齊集神武門外直至下午辦法議妥宿處指定始各散去聞辦法决定前淸攝政載澧曾有電話告溥儀謂不可操之過激溥謂意志堅决一槪不管云云當驅奄令未下之前數日溥儀與兩妃已在宮中大鬧意見蓋妃尙重舊式儀節時以祖宗家法爲言溥儀謂還講什麽家法天下已經没有了還不改良改良嗎大火以後溥儀對於大頭目之太監頗加裁抑太監不服訴之妃妃與溥儀言輙遭駁訴用是雙方積不相能溥儀嘗大言謂我不能再在大圈中受齷齪氣太妃旣不願讓太監走則我走可耳因此日前竟有失踪之事發生嗣經偵察乃知其潛赴攝政王邸妃問潛走何意答稱我在宮中無權不如一走於是經人調停許其以後自由行使職權迨回至宮中遂有此次解放之舉溥儀旣略受新文化薰染又有愛妻之朝夕陶鎔近來仍思出洋游學自言我把英文預備好些明年一定要到英美去一䠀驅逐太監不過是己發動之一事並聞擬將宮女全體放出且下令以後不准再行揀選宮女矣（十七日） 
[太湖航線專利問題] [  智]  
　　蘇浙太湖水利局督辦前據華文川等呈請測浚太湖開闢航線請予專利惟查政府江湖行輪章程向無予航商專利成例恐此問題尙難解决茲將蘇浙太湖水利工程局咨交通部文錄下案據職商華文川楊壽楣孫鳴圻張趾卿高汝淋許稻蓀蔣曾燠戴文溶吳殿英潘承謀狄維恂榮宗銓錢振鏞李培鍔沈毓麟陸熙咸王士源温廣銓温經初張步輸俞宗漢許德懿夏伯周馮雲初儲南强等二十五人呈稱竊職商等前因蘇浙兩省爲太湖所限隔面積遼闊風濤險惡兩省商人及貨物均須繞道方能互達實爲不便特聯絡兩省紳商指定南起浙之湖州北起蘇之無錫本擬組織一輪船公司以便行旅適中華新裕恒記輪船公司業經發起此事呈明擴充資本十萬元加列此路航線報部成立並請頒給執照在案當由職商等商定辦法合力經營以歸統一除已由中華輪船公司備文呈請無錫商埠局據情咨明鈞局查考在案旋即由職商等集欵籌辦首先測勘兩地之水道深淺據測湖州太湖口以南一段約長二里又五分之一合三百九十六丈原深三尺至五尺不等應加深四尺闊六丈計土九千五百零四方又湖州北臯橋一段約長一里合一百八十丈原深四尺至五尺不等應加深三尺闊六丈計土三千二百四十方又湖州瓜州渡之南約長半里合九十丈原深四尺應加深二尺闊六丈計土一千零八十方又湖州大錢口外約長三里合五百四十丈原深二尺五寸應加深三尺五寸闊六丈計土一萬一千三百四十方又無錫五里湖一段約長三里合五百四十丈原深三尺應加深三尺闊六丈計土九千七百二十方又無錫大渲口擺渡口灣港長二十丈原深二尺五寸應加深三尺五寸闊六丈計土四百二十方共計應起土三萬五千三百零四方方能無礙行輪查蘇浙頻年苦患水災因之特簡督辦經畫其事上項錫湖兩處淤淺之地均爲宣洩水道所關似本應在公家疏浚工程之中惟政局不靖經費困難一時尙難遽見施行現適値職商等發起太湖行輪之事公同酌議情願代公家任此義務自出資費招工開浚於行駛固受甚益即農田亦霑其利惟所慮者用資旣非少數（約計機船開挖等費每土一方平均以一元五角計算應需銀五萬二千九百餘元）施工又復艱難設開浚完成行輸不久而同時復發生組織其他輪船公司競業之事甲出勞力而乙坐享其利旣於事理究欠平允且一經競業則損失自在意中以墊欵如此之鉅而失其營業之望殊非商業向來仰賴政府保護之意且職商等早經慮及此事是以情願合資開辦此舉即預杜再行發生他項攙奪情形爲此呈請鈞局請予批准由職商等將前項水道自行墊資開浚並懇據情轉咨内務部農商部交通部曁省長實業廳准予備案俾效公益而杜競爭等情並送太湖航線圖八紙前來查該職商華文川等近因組織中華輪船公司願墊鉅欵測浚太湖行輪水道核其規畫不僅開闢航線交通並能裨益農田水利熱心公益足助本局未逮之工該公司旣任義務當然應享權利將來營業方面如有他人出而競爭應請力予保障俾杜攙奪而利進行（七月十七日發） 
[直軍南下與靳雲鶚督魯]  
　　田中玉亦商對付辦法 
　　吳子玉圖謀魯省增兵岱南巳詳前次通信茲聞王承斌近又電達田督謂近來直南魯北津浦沿線匪患益熾若不預爲防範難免蹈臨城覆轍茲擬從東光至德縣一段由本師（十十三師）之八十九圑全部增防興濟至東光一段由本師之九十圑全部增防計各站均有一連或二連之兵力每站并設有偵探若干擔任偵察匪情事宜云云但據深悉内幕者言王氏之增兵魯北并非眞爲防匪實係别有用意蓋自臨案發生以來田中玉位置動搖靳雲鶚督魯之空氣早已甚囂塵上徒以臨案棘手投鼠忌器故田氏得苟延殘喘至於今日匪軍　編巳告結束大選問題日益逼緊曹錕對於以騎牆著名之田中玉當然不甚放心同時旅京魯人亦以田氏無治匪能力魯人爲自衛計必須驅逐田氏且靳氏督魯不失魯人治魯初志一部分省議員亦極端贊成議長宋傳典於今日（十七）下午一點乘車北上亦係專爲此事洛陽方面亦無問題惟曹錕以田氏在魯多年根深蒂固恐操之過急致生他變故先命吳子玉增兵岱南又令王承斌佈防魯北以壯直軍聲威但田中玉早已參透此機於昨日下午十二點在軍署開緊急軍事會議列席者有第五師長鄭士琦濟南鎭守使施從濱二十旅長吳長植軍政稽查處長茅少甫及十八十九兩圑圑長表面上爲慰勞鄭士琦辦理臨案及籌畫剿匪淸鄉辦法其實則係商議應付直軍入境之策惟關防秘密無從探悉其詳情耳 
[長沙通信] [  華]  
　　湘西接觸中之所聞 
湘西戰事愈逼愈緊蔡鉅猷命劉叙彝爲第一路司令由溆浦攻安化新化聞已進佔安化邊境之烟溪田鎭藩爲第二路司令周朝武爲第三路司令由沅陵辰龍關攻桃源已抵柳林㲼蔡氏宣布自文日起與省政府脱離關係省政府亦命唐榮陽唐生智兩旅由桃源進駕耀祖劉鉶兩旅由安化進並令陳渠珍由保靖攻其北吳劍學由寶慶攻其南但陳以保境息民爲宗旨吳在湘鄉未冋防地故此兩路尙難算用此雙方布置之大要也現據賀唐兩旅長來電前方雖小有接觸尙無大戰省城方面十四日省長署召集文武會議其議題如下㈠委派總指揮問題擬以第一師長宋鶴庚擔任宋推讓未遑現未决定㈡討伐令及動員令已經頒發内容未便披露㈢先擬電召謝吳兩鎭守使來共商大局後改爲由宋魯二師長前往湘鄉與謝吳會晤因彼等尙在湘鄉原籍也宋魯十五日已啓程會晤以後將以各將領名義致電蔡鉅猷勸其不必抗命㈣某司長動議湖南爲西南圑體之一現在北方已無政府湘人促進聯省政府久具决心最好由湘發起電請孫中山在廣州組織聯省政府即以孫爲臨時總統此案尙待商榷省報載電已發生恐靠不住以上皆最近之要聞至交戰以後情形容探明再誌 
[討蔡令發布後之湘訊] [  幹]  
　　議會通過討蔡戒嚴案十四日上午八時省議會開會由副議長孔昭綬主席首由主席報告昨晚二時政府送來咨文討伐蔡鉅猷宣告戒嚴徵求本會同意劉思范謂照憲法規定省長原有任免全省文武官吏之權免蔡鉅猷係行使其憲法賦予之權限已無不合且就蔡本人論在湘西之種種不法殆已盡人皆知不加懲辦且予優差已屬異常寛厚乃復詆毁省憲抗命稱兵實無異打倒憲法似此顯違民意自非痛剿不可戒嚴一層當然同意謝寶林謂此案本席甚表贊成蔡旣居湘憲旗下即不應受孫委任茲旣暗中受職猶復於免職後公然通電謂湘憲爲僞造似此明明破壞自治此當討伐者一蔡在湘西無惡不作如包種烟土及拒絶省政府所委官吏等類尤屬目無法紀此應討伐者二蔡旣不法如此猶敢稱兵抗命此而不剿則將來實行裁兵之時各軍官皆可師其故智儆一戒百此應討伐者三省政旣下令討伐當然有成竹在胸其計劃何如勝負何如本會均不必過慮是戒嚴案當然可以通過陳振東謂本案重大應請變更議程作正案討論主席以此付表决多數起立至此復略加討論主席遂宣告贊成戒嚴者請起立起立者大多數此案通過後當日即備文咨覆政府政府遂仍委第一混成旅長葉開鑫爲戒嚴司令定自十五日起實行戒嚴 
　　政府方面之預備省長旣下討伐令關於軍事之進行軍餉之籌措自宜詳加討論特於十四日下午邀集在省各軍政要人開軍政聯席會議直至六句鐘始散趙又以討伐事有須與衡陽鎭使謝國光寶慶鎭使吳劍學磋商者特於十四日致電湘鄉請尅日來省但聞兩使均已於十四日各回衡寶原防究竟能否來省尙不可知據聞省政府於未下令討伐之前曾接駐澧縣之第四旅旅長唐榮陽密電謂蔡鉅猷節節進逼抗命之跡業已顯然我方亟宜從速下令討伐積極進攻早日解决以免發生枝節使　日益擴大云云故趙氏有此討伐之决心也　　　　　　　　　　　　　　　　　百　　　　蔡氏方面之行動蔡鉅猷江電巳表示反抗對交卸一端有頃巳飛電粤中靜俟後命未敢遂便私圖擅離職守之語最近又來一電則不遜之語尤多電中自稱湖南討賊軍第一軍軍長蓋係奉孫中山之任命也據湘西歸客談蔡氏兵力謂正式軍隊一兵一槍者約有萬餘人未報請省政府備案之巡防軍（按即所招土匪）亦約萬餘人現在巳就桃源邊界之辰龍關一帶及與新化安化等縣毘連之溆浦邊界各處增加兵力其各軍官眷屬則巳護送出境 
[皖聞紀要]  
　　呂調元長皖各廳道已更換殆盡蕪湖關監督兼交涉員何炳麟回任問題始而馬振憲欲藉駐蕪日領援助之力抗不交代繼經蚌馬委以顧問並迭電催促赴蚌未便再事抵抗不得已惟有交卸尙可得一下台面子業於本月十四日實行交卸惟財政廳長胡思義早經馬呂電京保薦請求任命始於昨日奉財政部頒到委任令至案慶道尹李大防開缺保謝學霖繼任迄今許久尙未提出攝政閣議探其原因據説北京皖同鄉聶憲藩張我華公薦王潛剛請求任命現王雖未見諸事實謝終恐無望矣 
　　敎育廳長江暐籌備本年參議會討論敎育上一切進行事宜先期敦請本省各敎育家回皖訂期開會計請省外者九人爲胡適之高一涵王撫五程鑄新姚文采孫洪芬洪範五張小涵洪芰舲等省内四人爲劉式庵李協丞程湘舫徐臯浦等現在已經到皖者僅在南方任敎務之孫洪芬洪範五兩人由江廳長派科員招待至第一中學居住在北京之張小涵洪芰舲兩人覆電凖於本月十八日到皖姚文采覆電凖到惟無定期此外胡適之等人大都以長途暑熱不肯降臨刻孫洪兩人以到者寥寥不願在皖久留表面上各以任務不能躭擱允於十九日作最短期之討論即行回南似此零零落落恐未必能聚首一堂開圓滿之會議也 
　　皖岸榷運局長一席在中央任命張超之際馬聯甲與呂調元即會銜委任李仲驤代理李係第二旅旅長皖北鎭守使李傳業之長子業已派隊保護前赴大通接事矣前任局長汪一誠交卸後旋即赴京日昨張超由京南下逕至大通接事乃被該處駐軍擋駕怏怏退至省垣要求呂調元維持并向各方求援而呂之省長豈敢開罪軍閥奔走數日毫無效果預備仍回北京云 
　　蚌埠開闢商埠提議許久院部已經核准皖籍議員多屬意柏烈武擔任督辦蚌埠軍人方面有一部分爲劉鴻慶運動旋柏烈武表示不願擔任復有唐家驥者因柏不幹欲趁機謀取携欵來皖向呂調元方面運動甫經到省各界人士以唐出身微賤羣起轟逐唐遂不敢　　不料　將公署得京訊國務院巳擬定特派程源銓辦理據聞程係資本家欲趁此爲桑梓開闢利源恐未必然也 
[無湖近訊]  
　　馬聯甲前擬將一五兩旅改編爲師業經陸軍部駁復在案聞馬氏對於此種計劃現仍進行未巳且態度異常堅决刻因某項關係又有以一四兩旅合編之説師長由馬聯甲自兼惟旅長繼任問題逐鹿者大有人在安徽省敎育會學校聯合會學生聯合總會對馬改旅爲師一事業巳通電反對蕪湖職敎員聯合會學生聯合會於十八日關聯席會議討論議决與省垣學生總會一致行動並通電本省各法圑力爭務達打銷目的 
　　安徽官礦督辦王達自上年來蕪接事後相傳爲安徽候補省長嗣因王迭向呂調元索取礦署開辦費呂氏辭以無欵故王對呂大有勢不兩立之槪近因皖系有活動之趨勢王特於日前由蕪赴滬名爲採辦開礦機器實則與浙滬某要人有所接洽俟時機成熟取呂而代聞王氏日内即可由滬返蕪 
　　蕪湖警察廳長何樹德迭受各方攻撃大有不安於位之勢最近該廳總務科長袁汜塵衛生科長鄭曉晴以及包辦花捐陳慕蘭等又因妓女局票捐問題暗潮甚烈名爲反對該廳會計何玉書（即何廳長之五弟）實則推翻何樹德擁鄭曉晴爲警察廳長聞鄭日前赴省請領警餉時曾與旅省蕪湖同鄉會謝景平等作一度之協商允爲贊助故陳慕蘭等在蕪復假公民圑名義呈請省長委何樹德爲蕪湖巿政籌備處長冀奪其廳長位置惟省當軸對蕪湖巿政問題早已置諸腦後蓋前次先後委濮文波李振標爲巿政處長濮李皆堅辭不就是心主張不再委人陳等計畫恐難實現 
　　駐蕪安徽米捐局長段啓緒蒞任年餘適値米巿蕭條米捐收入鋭減負累甚重不得已赴省辭職業經呂調元批准惟該局素稱肥缺垂涎者衆蕪紳段大誠希冀取得此席日前曾赴省活動並由某有力者電省保薦聞省令已於十七日發表段有電致其家屬定於二十一日由省返蕪以期早日接事 
　　駐防蕪湖之檜號日艦現奉該國海軍司令官命令調往上海由駐湘之樫號日艦來蕪塡駐該艦定二十日由漢開駛來蕪至前次由蕪開往上海之柳號日艦業於十八日下午抵蕪停泊兩日即開往漢口 
　　蔡成勳派杜大奎在山東招募新兵六百餘名十六日由寗乘輪過蕪赴贛 
　　駐蕪江蘇米捐局長改委趙辦蕃趙已於前日由寗來蕪預備日内接事 
　　錢商公會會議以滬上絲茶巿活動規无元無甚去路牌價每千兩忽鬆二兩龍洋亦隨降落一釐爲六錢九分五釐 
　　川省所産　黄因戰事來源阻斷頃得産處來電每擔陡漲銀二兩一錢又漢口木耳莊以浙滬暢消昨漢來電每斤漲銀一兩 
　　距蕪四十里方村有著名賭匪洪思説等招募賭徒千七百餘人名稱淸香會專以賭博敲詐爲生頃有鄉民赴城報告聞徐知事已派警衛前往查拿 
[杭州快信]  
　　一師慘劇案今日上日上午地審廳公開審理由保安第三總隊第二分隊派隊彈壓並派焦劉二書記官長督同書記官特設給發旁聽劵處開合議庭經李廳長會同趙推事屠檢察官升座鞫審高等廳陳廳長警廳司法鄭科長陳督察長敎廳代表均列旁聽席座爲之滿後到者槪被拒絶錢阿利供竊藥下藥得賄等情不諱畢和尙俞爾衡俞章法則盡翻前供自九時訊至三時未得要領定明日（二十）續審 
　　浙省財政至上月底止尙積欠中行一百五十萬聞七八等月約計收入可敷支出嗣後設遇淡月終須向行商借張廳長已預定計畫無論如何竭蹶中行借欵連舊欠决不超二百萬以外 
　　牙帖捐税加徵附捐充作自治經費案財廳函請總商會查復核辦現該會以事關增加負擔已徵求各牙商意見藉資取决 
　　各圑體會議自治大綱及臨時議會法定二十日起開審查會進行頗速惟省議會商會等取旁觀態度 
　　南田縣治遷移問題現聞該縣紳民多起反對將成畫餅 
　　重修錢王祠事務所定二十日在詞開幹事會規畫圖樣估計工程聞捐册已發出數千本 
[南京快信]  
　　正社省議員公函徐果人議長對於省憲意見主張於下半年常會開始時儘先選舉起草員請省長提早召集常會 
　　日艦柳號昨過寗溯江上駛 
　　財廳以現時税收正淡軍政各費亟待借漕挹注昨電促各縣委切實進行俾濟急需 
　　江蘇水利協會本年度編製預算增加四千元專充調查雜誌兩部經費已由省議會議决交省長公布 
　　津浦滬寗兩路局前奉部頒職工保育研究會擬訂國有鐵路職工撫䘏金規則草案均補充惠工意見簽註送核 
　　省署委侯一晋驗收第一女子師範學校建築幼穉園校舍中學科宿舍等項工程 
　　騐收宜興縣建署工程委員俞志善昨回省銷差 
 
 
 

Page 8

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 9

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 10

 
 
第一萬八千一百零二號;中華民國十二年 西曆一千九百二十三年七月二十號
星期五 * *國内要聞二 
[贛省軍事行動之近况]  
　　赣東豫軍常師由餘江臨川水陸兼程並進常德盛已於十四日在臨川督隊出發臨川九十五里至烏石崗又一百里至樟樹鎭是爲旱路捷秉徑可勿繞道南昌常或須晋省謁蔡日來省城拉夫捉車軍隊紛紛開拔或云增防贛南或云預防常師騷擾特出彈壓贛南防務大庾信豐兩方兵力頗厚形勢不致變動目下沈北軍在韶關附近與楊希閔相持聞保洛贛寗因李烈鈞有入贛之説皆極注意已令延平周蔭人汕頭林虎洪兆麟夾攻李軍寗都瑞金（距汀州僅八十里）蔡軍聞已準備入閩助王獻臣先發制人江西全境天乾水涸春漲盡退省輪至吉安尙虞擱淺現上贛州至少須經十日路程軍隊進行殊爲不便南昌盛傳樊部曾在贛州某地譁變搶刦商店道途遙遠消息限滯未知眞相惟一般人咸慮常師前進經過地方不免騷擾故各縣旅省人士極爲恐慌云 
[滇軍内部衝突已解决]  
　　兩楊解職之經過 
　　粤省消息滇軍内部此次發生問題其原因如何爲人所急欲知者也當去年濛江誓師東下時總司令一職頗有覬覦之者至於今日經北江兩次之載其實力愈加擴充軍實愈加充足覬覦之者更難釋然於心從事於秘密活動因有扣留楊池生及楊如軒他去之事發生自此事發生後社會頗疑其有通敵嫌疑以致謠諑又乘之而起實則全非事實滇軍内部雖有一二人意見相左其中下級官長之圑結毫不動搖且個人意見雖不同亦不致有私能外奸破壞圑體之事至楊希閔之爲人全軍士兵將領一致愛戴服從無忤此次扣留楊池生之眞相不過爲終日覬覦總司令之某人從中運動楊池生不察致入其彀中現雖被留將來解决亦不過辭去其職務而已頃楊如軒師長一職已由廖行超代理矣惟據香港消息則謂韶關戒嚴及扣留一師師長楊池生一事係因數日前楊希閔在韶開軍事會議將滇軍駐防各地問題及將第一師長楊池生第二師長楊如軒撤換問題即欲解决惟時兩楊尙在馬壩及附近韶關各地故韶城立行戒嚴至兩楊撤換原因則楊池生被楊希閔指爲呑蝕軍餉謂楊部原駐韶城該軍軍餉早經淸發乃楊暗行呑蝕致積欠各軍軍餉數月此次沈北軍由雄始再來反攻楊部軍隊在大橋遇敵時竟不戰而退韶城再退而至馬壩皆由楊池生欠餉過多士無鬭志所致云云凡此皆楊希閔加罪楊池生之語也當楊希閔於撤扣楊池生之先楊池生曾令人勸諭各軍謂恢復韶城即發給淸楚又謂待向省領欵回即淸發此事爲楊希閔所聞早已决計撤楊今以韶事大定帮開軍事會議解决之即以該師二旅旅長趙成梁升充一師師長缺至第二師師長楊如軒其實力全在第四旅廖行超所部一旅今年舊曆三月間楊如軒因對該旅發生更換營長問題曾暗派兵圍攻黄沙竟被廖旅攻退因此楊廖發生惡感廖旅早巳脱難楊氏關係楊所部八圑旣已星散併師廖旅所餘實祗有軍隊一二營而已近楊更有其他問題不安於位且聞此次韶關軍事會議决將伊撤換遂於前數日離韶返省即日赴港而楊池生亦已赴港此爲滇軍内部最近一大改革事至駐防問題則擬定以第一師攻雄始該師新升師長趙成梁已率部起行至新升第二師長廖行超刻下亦巳着手收編楊如軒遺部矣另函云此事經盧師諦奔走疏通風潮已趨和緩楊希閔已於十二日晚將池生釋放楊並已即日赴港當楊池生被扣留時韶關加緊戒嚴所有由省上駛機車均被韶關滇軍扣留到韶之客貨車亦加以嚴密之檢查頓呈一種戰時狀態韶關下駛之客貨車十二十三兩日停止因此省中遂轟傳蔣范已與偒希閔在韶關開仗實則並無其事孫中山慮釀絶大風潮令程潛赴韶與楊希閔接洽竭力調停並着范蔣兩部即日回驻省城以免相處太近發生誤會即行决裂范部昨經全部返省程潛亦事畢而回以現在情形而論滇事内部目下當不至大决裂矣 
[川中戰局之近况（成都通信）]  
　　川省東路戰耗近日殊不大佳省軍總指揮賴心輝氏迭次由行營電省告急其行營地點亦不一定初聞在峯高舗（榮昌永川間）繼聞在隆昌城刻聞在椑木鎭（内江隆昌間）節節退上可見前方之消息也省中軍界如劉熊方面亦不諱言敗退惟云中路失利而則左右兩方迭獲勝利月前但軍改攻合川以取重慶近在左方戰事甚爲激烈而右方瀘州石（青陽）楊（森）兩軍亦正相持不下據另一説則謂黔軍原守左方近向資中進行且有直軍宋大霈旅爲之援應中路尙有直軍兩師餘人作戰楊軍現在復取瀘州假如右方得手即當與中左兩路會師上行又省報載稱日前東路前方一軍張旅余師任第一線賴部任第二線藍部任第三線張旅將由正面抽赴左側進取合川石軍湯旅將由右方取道江津進攻重慶又云藍部任旅略抱微恙日前巳由隆昌返資調養川報在軍事範圍之下不便明言前方失敗所謂任旅到資云云可見資中之吃緊矣今日聞鄧田陳因退後餉彈俱缺所部多繞赴儀隨營山渠各縣鄧田陳等具有赴渝城説此間軍界頗以北路保寗劍閣得手爲可喜殊不知北路地盤雖得而鄧等實力猶存加入東路戰線亦非小部隊伍川省戰事循環往復地點擴大時間延長尙無巳時也 
　　日來省城開往東路前方之軍隊有數旅之多川軍總司令劉成勲照請呂超爲四川討賊軍第一軍總司令指定第一第十兩師軍隊師其指揮呂氏日前曾往温江一帶視察其第一師并聞呂超將在日内宣布就討賊軍第一軍總司令職巳有通電發出呂爲孫中山氏新派來川之代表討賊軍名義確爲孫中山所定惟呂氏本奉孫氏命令來川疏通各方未嘗爲軍司令此次因情勢急迫交通不便待粤電不及故權由劉成勳氏發出照會到熊克武之討賊軍四川總司令熊氏尙不願明白宣布故現在猶未表也（七月二日） 
[港西商主張加派西江巡艦]  
　　不贊成駐兵粤垣 
　　香港西商務局接上海西商務局通函謂如鐵路欲得適當之保護必須重組路警并由外人監督以冀實收保護之效據上海商人意見須警告中國政府所有華府會議關於中國决議必待外人監督中國裁兵有效而中國有保護外人生命財産之充分能力時各國政府方能履行之中華聯合會及上海商務局聯電倫敦中華聯合會提議由外人監視中國裁兵并在上海天津漢口及羊城等處駐紮萬國重兵但羊城商會討論第一修提議謂有難點甚多因任用不與華人習熟之外人實無所益而富於經騐才堪錄用之外人爲數無幾至於在羊城駐萬國軍隊一事亦難得適合之兵房地點且密邇省城之香港軍力亦不可忽視省城商會主張加派西江巡河艦隊并議調用後備砲艦倘能於沙面駐泊十艦俾西江全艦隊得以巡邏省城香港三水梧州江門及南寗間之交通水道尤爲妥善省城商會又致函港商會請贊助其要求派摩夫兵艦以代小艦之巡察任務港商會函覆謂對於反對在省城駐萬國軍隊之意見深表同情並贊成在省河及附近水道加設巡艦省城商局來函之獻議應先致函羊城英領事港商會曾屢以近日海刦之事函告政府倘向港政府及省城英領事兩方面催促則巡查河道之艦隊當必有改善之希望港商會又致函港政府請政府注意省城商會從速加設西江巡艦之意見對於瑞安西商被刦之事商會曾請政府會同水師當道討論此問題中國現狀紛擾海陸盜賊刦掠頻聞故有急須再設法以保護外人生命財産之必要上海商會及中華聯合會曾以臨城刦案所發生之時局電達倫敦及文遮士打商會及倫敦之中華聯合會港商會力贊滬商會中之舉動以中國之不靖情形警告倫敦當局矣 
[浙臨時議會法修正案所聞]  
　　浙江各法圑聯席會議籌備處現接臨時議議法修正案有主張仿上届制憲例由各屬法圑代表在省聯合選舉者有主張分十一屬各組織選舉會每屬合選五人者有主張各縣選舉應定每縣二人者至臨時議員公費有主張新選者會期内各給日費二元省議員改充者照舊支給亦有主張無論新選及省議會改充一律平均支給統俟二十日下午開審查會决定并聞各圑體推出審查員已有二十餘人之多其各女子圑體亦均推出審查員又女權運動同盟會會長王璧華致女界圑體代表函云女界圑體代表諸君大鑒昨日各圑體會議自治大綱討論至女界代表時有一醫藥公會代表發言娼妓是否圑體一語在諸君聞之以爲無理侮辱女界憤怒異常應爲嚴重之質問並徵求華之同意但以華個人之意見則以爲可不必與較蓋此種言語之意思應先加以研究如係女界圑體代表尙不知應否加入娼妓在内而發此奇怪之疑問則其人無知無識其程度直等於三尺之童子如係故意設問以侮辱女界尤爲荒謬絶倫試思此君之母及妻是否女界之一份子此君之姊妹及女是否女界之一份子則侮人者適足以自侮於人無損而自己之人格喪失盡矣抑尤有進者若因女界圑體聯想及於娼妓則男子爲盜賊土匪者非無巨大之圑體其亦加入會議乎故以圑體言當然限於正當之圑體毫無疑義此君竟出此言可斷言其非毫無智識即喪心病狂不啻巳喪失代表之資格華正爲醫界惜蓋醫界不乏明違之士何以舉此人充當代表以貽公會羞至女界一方面則不必加以質問蓋無質問之價値也質之諸君以爲何如云云 
地方通信 
[崇明]  
　　縣議會之籌備會崇明縣議事會自奉省令恢復後巳於本月十八日下午召集各議員在萬安倉縣議議會原址開籌備會首由徐議長報告去今兩年赴申參與縣議會聯合會情形經各議員討論進行方法僉謂本會出缺議員尙示逾三分之一暫不補選可以開議遂决定於八月一日開常會先期函知縣知事提交議案一面通知各議員凖期到會集議一切云 
[奉賢]  
　　縣立一高二十週紀念是校於七月十五六日舉行二十週紀念大會到會者有歐縣長錢承審員李警佐張典獄員青村塲屠知事省議員陳梅心朱勸學所長刁縣視學曁來賓校友等合計二百餘人布置以理科陳列室（中懸競賽曾優勝旗）成績室桃源洞最爲精緻節目以國樂崑曲跳舞幻術學藝表演化裝演講等最爲出色誠該校開辦以來未有之盛舉也 
　　縣敎育局成立縣敎育局長前經敎育廳委任莊禮楷擔任後莊因四高校務尙未結束一時不能蒞任現四高校業巳暑假一切事宜均已了理故於本月十七日蒞局視事矣 
[蘇州]  
　　廳委借欵有着常海税務所長沈兆九前奉江蘇財政廳長委任來蘇籌備現欵以吳縣崑山二邑本年忙銀作抵一案原定借額十三萬聞茲巳借至九萬元晋省銷差數雖不足頗得孟廳長之嘉許 
　　縣參事會定期召集大會吳縣參事會曾於本月七日十四日二次開會集議茲議定本月二十二日開正式大會並於上午舉行典禮其會所於關監督未搬讓以前暫借縣署東首縣警所舊址應用 
　　盜匪迭刦貧農唯亭鄉鳳里村沈姓楊家浜孫姓於旬日間先後被匪搶刦現正報由警分所派警飭緝在案茲聞該鄉顧巷村盧姓及大漊村張姓又於本月十四日被匪撞門入内飽掠而去據述若輩均非富戸遽蒙盜刦貧窘不堪 
　　電詰蘇軍佈防之使令蘇常鎭守使兼蘇軍第二師師長朱琛甫氏月初曾派遣蘇軍二排赴無錫駐防詎未及數日朱使忽接到該縣公民顧寶琛等庚日代電詰問蘇軍派錫原因略謂蘇軍四出駐防託詞護路崑山駐兵已啓猜疑近聞復有派五圑一營某連兵士來錫駐紮之説値此時局糾紛羣情尤爲惶惑務請飭令停止派兵來錫免滋紛擾而番羣疑等情茲悉朱鎭守使據電後昨已訓令無錫縣知事轉函知照公民顧寶琛等原令略謂查近派護路軍隊係由滬寗鐵路局長呈奉督軍令飭分叚駐防業經令縣出示周知無所謂託詞現在並無派兵無錫駐紮之事仰即轉知該公民等知照勿輕聽浮言爲要云云 
　　取銷東吳女大學之道令常熟人陳博望等發起開辦東吳女子大學現正積極籌備茲悉蘇常道尹蔡師遇氏因此間天賜莊東吳大學函告一切特分令警廳及吳縣知事署文云本年七月十一日准蘇州東吳大學文校長函稱敝校於本月三號接南京法政專校來函略言蘇州胥門富郎中巷五十四號東吳女子大學欲借敝校招考女生不知該校是否貴大學分校或個人組織經費來源何在與敎會有無關係請詳細示覆云云敝校初得此信深爲詫異竊吾東吳開辦二十餘年信用昭彰今忽被人混冒前途定受影響因即籌所以交涉之手續先秉和平意旨直接通函説明彼此各有不便之處旋得復函絶無容納之意近且用東吳二字登報招考敝校爲保護自身安全計惟有函懇飭令該校迅即換名並須登明報紙免得外人再有誤會再有懇者事關混冒定有欺人之隠務求從速制止等語並附東吳女子大學登報廣告一紙到署即經派員密查有常熟人陳博望自稱留美政經碩士租賃富郎中巷五十四號民房一間爲東吳女子大學籌備處旣無指定經費又未遵章呈報復查憇橋巷内并無該校校址青年會亦不承認代爲招考等情查私立大學規程令第一條第二條凡設置私立大學應由代表人取具履歷設學目的章程學則經費來源與維持方法及校舍地基規畫平面圖等項呈經敎育總長認可後始得設立該校是否遵照規程呈經敎育部核准有案本道署未經奉有明文現查經費校址又無着落貿然登報招生殊與向章不合合行令仰該廳長知事迅即會同派員前往該校籌備處勸令取銷倘敢故違應即嚴行取締並將辦理情形具報母延切切此令 
[無錫]  
　　亞賓育蠶塲女生縊死案三誌私立亞賓育蠶製種塲四川女生劉廉彬縊死一案屍屬方面於十八日與律師李宗唐屍弟劉亮生同鄉余沛華等携帶呈文證據赴蘇面見高等檢察廳長請求急速派員覆驗並於當夜派張萬傑君赴寗於二十日午後在鷄鳴寺開旅寗同鄉大會時提出議案並報告一切以便聲援昨（十九）日在錫家屬接寗同鄉會快郵復函云錫地檢廳太忽略同人均憤慨並指出注意之點請縣署將收押之女僕秦媽與賀斷絶消息以免告供及速請蘇廳復驗並通告國内同鄉一致聲援至李宗唐律師與屍弟劉亮生等於十九日晨赴蘇投遞呈文高等廳長立開庭訊問允二二日派吳縣地方檢察廳長到錫復驗縣署並於十九日下午五時開庭審問劉亮生供赴蘇情形及證據等次訊劉媽所供前後不符顯係有人告供全城與論大譁茲將張萬傑等代電錄下四川旅外同學會同鄉會均鑒濾縣劉廉彬女士被無錫亞賓蠶種培育場賀康誘逼致斃檢驗不明已電高檢廳復驗康怙勢圖脱法網望一致聲援四川旅寗學會幹事張萬傑等叩嘯 
[常州]  
　　武進暑期學校消息武進暑期學校小學敎師組籌備開學事宜現正積極進行凡遠道來校學員一律准予入校所有選習小學敎師組功課者得選習中等組學程近來中等組學員請求選習敎師組學課亦准予通融隨意選修惟名人演講一節因隂雨延其茲將所請名人及演講日期錄下袁希濤七月二十五日義務敎育黄任之七月二十五日職業敎育蔣竹莊七月二十五六兩日人生哲學鄒秉文七月二十八日農業敎育與小學敎師陸規亮七月二十八日小學考察法陸步青七月二十九日施行新學制問題章伯寅七月二十九日視學指導舒新城七月三十日道爾頓制廖茂如七月三十日初級中學行政劉海粟八月一日藝術敎育莊百俞八月一日小學新學制之設施法童伯章八月三日中學國文敎學法蔣息岑八月九日一女師附小之組織與行政俞子夷八月九日束大附小之組織與行政陳鶴琴八月十一日（改三日）測騐與視學孟憲承八月十七日歐美敎育新趨勢 
　　奔牛鎭炸藥爆裂十誌奔牛鎭炸藥爆裂案十八日由法警及劉世堂在寗緝獲要犯柯復泰一名在寗警廳審訊後即於當晚解常夜間十一時開庭由徐承審員訊問柯供湖北武昌人在寗開設花砲店已二十餘年向來合夥販運洋藥領有督署護照去年十二月間第一次與范不勝合股販賣一百擔大子小子各五十擔最近一次與人合股六千元販賈每股一千五百元龔茂之叔侄一股半劉義和一股朱利合半股柯自認一股共四股於四月初五六領出歸各人分銷每人分得一百十三擔十四斤每箱裝五十磅計合三十七斤半此藥係用栗樹炭及硝磺配製大子可以炸山及製造砲彈子彈小子可以製造花砲惟無引火之物不能炸裂龔茂之將藥運往奔牛及現匿何處完全不知劉義和在南京中正街開設煤炭店朱利合曾晤面數次不知寓在何處次問分銷執照及所用圖記是否呈請批准柯供曾與督軍公署軍需課長閲看經其承認次問利益如何柯供第一次頗獲厚利此次尙須虧本此時法警在旁報告謂柯曾述本錢五元之藥可售十三元數角承審員謂如此大利何以尙須隠瞞柯謂販運此項火藥各方面均須接洽費用浩繁故不能獲利問龔劉朱等汝能尋獲否柯供有人帮同偵緝或能就逮庭諭柯復泰交衛警長看管候備文派警押同赴寗將龔劉等緝獲師案再行開辦至十二時許始退庭 
　　各公圑電拒借漕武邑欵産處總董瞿倬商會會長盧正衡巿公所總董曾省三水利會主任龔承祖四鄉公所主任劉莘芸農會會長吳康積穀總董姚大椿等十八日致電省長及財政廳略謂續借十二年分冬漕一案當經倬等公同集議僉以歷年經借冬漕均由地方圑體設法騰挪支應原爲顧全大局起見此次事同一律本應遵令辦理無如本年入夏以來霪雨連綿麥收巳大爲減色田中秧苗悉數淹没沿江沙洲堤岸更岌岌可危雖幸近日天氣晴霽而積水過多消退甚緩現在呈報災况者已有平北孝西大寗等鄉　救乏術人心大爲震恐本年一月間倬等認購蘇省債劵曾聲明設遇災歉仍將債票向地方官廳設法抵用亦蒙批准備案是地方公産早已羅掘俱窮至於商場全視年歲豐歉爲轉移年歲旣荒巿面冷淡商塲即無活動餘地目下正自顧不遑實無餘力再行籌借此皆實在情形並無絲毫欺飾爲此籲鑒核俯念地方爲難情形所有此次息借冬漕准予從緩以恤民艱不勝迫切待命之至 
[鎭江]  
　　縣諭搶護堤埂隂雨兼旬四鄉巳報水災十七日又復大雨直瀉而下勢如瀑布兼之江潮漲溢低窪之區田禾受傷各洲堤岸危險萬分丹徒縣翁知事刻巳諭令新老永固落上各洲董保等趕緊　救集夫興工搶護堤埂以免潰决 
　　夏繭行一律停秤各縣夏繭行因到貨奇少繭價巳增至五十元左右十七已一律停秤聞此届夏繭烘折統扯以鮮繭三百六七十斤烘成乾繭一擔貨身以金壇漂陽兩處較高丹徒丹陽揚中三路均稍次云 
　　救生船救活多命鎭埠京口救生會六月七號紅船日前在瓜洲小口江中救出淮城寶盛錢莊運稻至無錫放空之淮船遇風掀翻船戸韋鼎卿張易堂二人又在該處救出淸江運猪至鎭被翻之船戸何乃卿夫婦子女夥客等共計七人云 
[揚州]  
　　農業指導員蒞揚敎實兩廳會派江北各縣之視察指導員過探先葛敬中黄國華　四人巳於十七日抵揚上午由農塲主任蕭受之陪往城外省耕舊舍高橋桑塲省立蠶桑模範塲各處視察下午則假勸學所會議敎育會張紹志湯滸北農會詹石秋勸學所胡子竾農林試騐塲周挹芙等均列席過君以此問農塲不多擬由敎農兩會寛籌擴充並有農事演説略謂敎農須互相補助云云迨散會已鐘鳴六下矣 
　　愼重掣騐鹽引兩淮丁運使以下關掣騐局爲淮鹽開江第一重門戸非嚴行取締不足以昭周妥特令行該局劉局長嗣後無分綱食各岸鹽船除將運照上蓋川關防　章查騐外并加塡開行月日倘遇中途藉照影射則岸局不難考查一而將掣　鹽數速同騐訖開行日期按旬呈報　憑查核而資取締 
[淸江]  
　　淮安匪訊彙誌淮安南鄉泰倉鎭地處偏僻接鄰湖蕩六月二十六日上午十一時許忽有匪船一隻到鎭停泊匪徒約三十餘人各携利器登岸計搶刦某染坊等十七家事畢長嘯而去王知事得報以案情重大特於習日親率縣警備隊一連前往勘緝又離淮安縣城北二十餘里陳家圩商民支某之子年甫十齡一日薄暮被匪架去同時並被匪人牽去牛驢各一顧臨行語支曰汝速籌洋五千往阜寗八灘取贖遲則有誤云云又昆連陳圩東北有胡家褰居民陳某亦被匪架去迄今尙無下落 
　　一農塲設立推廣部省立第一農事試騐塲長金志章昨開籌設推廣部會議與該塲各職員討論許久結果以該塲技術部事務所定爲推廣部委員會並議决推廣部設主任一人部員數人均由委員會推選頃已起草章程大約月内即可見諸實行云 
[阜寗]  
　　城内錢莊被刦七月十五日下午八句鐘突有匪徒七人身着藍布短衫腰藏手槍闖入大巿口同源錢莊三人立於門外四人入内搜刦約計刦去銀元鈔票二千餘元臨走鳴槍數響傷及兵士一名闔城商店閉門人民異常驚慌當經營縣派隊捕捉而匪已去遠無踪矣 
[南京]  
　　敎廳考取淸華新生已發表敎育廳招考淸華學校中學三年級生共計錄取正副各六名茲紀其姓名籍貫年齡如下（正取生）竇瑞萱江寧十五歲蘇宗固江浦十五歲陶桐無錫十四歲鄒堯芳武進十五歲陸貫一無錫十四歲沈宗豫上海十五歲（備取生）王守泰吳縣十四歲蔣柏泉宜興十四歲薛邦祥無錫十五歲相壽呂寶應十五歲趙敏學江寧十五歲吳寶生鹽城十五歲 
　　限制客籍學生辦法已取消自敎育廳頒發限客籍學生辦法令省立各校對於客籍學生加倍徵加學費後各省校曾因事實困難呈請取消現在敎育廳已呈准省長將此項限制辦法通令取消矣 
　　職業指導委員會之發展職業指導爲實施職業敎育之基本中華職業敎育社有鑒於此除由該社編輯鄒恩潤編譯專書介紹西洋各國關於此種事業之實施方法外並邀集專家組織職業指導委員會公推劉湛恩爲主任鄒恩潤爲副主任執行事宜由副主任負責進行此次該會委員擔任東大暑校講師者居多數乃於七月十八日下午七時假東大開第一次討論會出席者爲朱經農廖茂如黄任之楊衛玉鄒恩潤諸君議决每半年開常會一次報告執行成績及規定將來擴充計劃先試行於江蘇逐渐推廣於各省目前具體辦法分三部分㈠與敎實聯合會通力合作調查各校内容及狀况㈡調查初中以上各校之内容尤注意預定學生出路畢業生服務狀况入學資格課程内容學生用費及該校有無職業指導之計劃等事㈢調查各校學生職業志趣該會並約莊澤宣等爲通訊委員以資商榷 
[徐州]  
　　蕭春子有被老洋人槍斃説巨匪蕭春子經陳調元一撃之後西竄永城仍肆行搶刦現聞十五日被老洋人一同撃斃查老洋人原與蕭匪同黨今忽下此辣手聞者頗疑之 
　　二十一圑撤防南下駐徐第六師二十一圑奉令撤防回省圑長王凱慶營長王登臯楚道三訂於今午十七日）率所屬隊伍乘車南下徐地各圑體特假商會備筵歡送云 
[湖州]  
　　煉染業反對遷徒城廂綢廠林立煉染各坊因亦增設數十家之多乃該業每將廢料倾入巿河現値乾旱之際巿民以飲料穢濁有碍衛生請願縣議會請議煉染二業一律遷移出巿業經該會議决並將議决案件咨交縣參會執行各染坊聞訊後大起恐惶即日召集全體申請官廳援助矣 
　　綢業更訂售盤綢業滯銷巳久近雖漸見轉機惟原料昻貴難免虧本該業因於前日公議更訂售盤决將紗羅絲葛等價格每尺月前增高規銀五錢以維血本 
 
 
 

Page 11

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 12

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 13

 
 
第一萬八千一百零二號;中華民國十二年 西曆一千九百二十三年七月二十號
星期五 * *本埠新聞 
[淸華學校本届赴美學生]  
　　北京淸華學校本届畢業生及招考之專科男女生定於八月十七日由滬啓程赴美留學略情巳誌本報茲得另一消息淸華爲節省經費起見今年不派護送委員一切事務均由本届畢業班正副級長及各科科長負責各項職員業巳由全級友舉定如下正級長謝奮程副級長梅煬春文書科科長吳景超總務科科長王化成交際科科長全增嘏體育科科長孫立人會計科科長孫淸波會序科科長翟桓至本届畢業生人數除二名留國一年外餘七十五名均將與專科男女生一同放洋所擬學習之科目及欲進之校大致巳定大半將習工商等科茲將全體姓名及巳選擇之科目學校詳誌於左 
姓　名　　科　　學　　　　　校　　名　　　　　 
萬卓恒　　政治學　　　　　　未定 
王化成　　政治及外交　　　　明尼蘇遠大學 
翟　桓　　政治及外交　　　　白勞愛德大學 
吳文藻　　政治及社會學　　　泰莫斯大學 
張忠級　　政治及社會學　　　密蘇里大學 
李迪俊　　政治及新聞學　　　約翰霍金司大學 
胡道維　　外交　　　　　　　培克爾大學 
王世富　　國際法　　　　　　威斯康辛大學 
陳　苹　　經濟及商業　　　　米希根大學 
謝奮程　　理財及銀行　　　　威斯康辛大學 
宗賢俊　　財政及銀行　　　　威斯康辛大學 
麥健曾　　銀行　　　　　　　威斯康辛大學 
譚廣德　　銀行　　　　　　　威斯康辛大學 
沈麟玉　　商業管理及銀行　　哥羅拉多大學 
趙敏𠈗　　新聞及商業管理　　哥羅拉多大學 
鄭高標　　巿政及商業管理　　威斯康辛大學 
陳肇彰　　商業及鐵路管理　　哥羅拉多大學 
吳大鈞　　商業及鐵路管理　　本薛文尼大學 
吳之松　　會計及商業組織　　哥倫比大學或威斯康辛大學 
王國華　　商業管理及巿政　　哥羅拉多大學 
吳景超　　社會學及心理學　　明尼蘇達大學 
孫國華　　敎育管理及社會學　比霍特大學 
陳選善　　敎育行政　　　　　喬治比白特書院 
王書麟　　敎育行政　　　　　喬治比白特書院 
全增嘏　　哲學　　　　　　　呂來司德福特大學 
謝文炳　　文學及哲學　　　　呂來司德福特大學 
方　重　　文學　　　　　　呂來司德福持大學 
梁治華　　文學　　　　　　　哥羅拉多大學 
盛斯民　　文學　　　　　　　里德書院大學 
孫承噢　　文學　　　　　　　斯德福特大學 
孔繁祁　　文科　　　　　　　秦德摩斯大學 
劉純騦　　文科及音樂　　　　哥羅拉多大學 
邱　廣　　敎育及音樂　　　　握勃林大學 
葛炳林　　機械工程　　　　　波都大學 
嚴之衛　　機械工程　　　　　波都大學 
沈培民　　機械工程　　　　　波都大學 
張鈺哲　　機械工程　　　　　波都大學 
葛益熾　　機械工程　　　　　波都大學 
吳去非　　機械工程　　　　　米芝干大學 
顧毓琇　　機械及電機　　　　米蕯出色州工業專門學校 
梅煬春　　機械及電機　　　　波都大學 
閔應傑　　電機工程　　　　　波都大學 
齊學啓　　電機工程　　　　　那活基大學 
施嘉煬　　電機工程　　　　　米蕯出色州工業專門學校 
徐宗涑　　化學及電機　　　　米蕯出色州工業專門學校 
江元仁　　化學工程　　　　　威斯康辛大學 
周大瑤　　化學工程　　　　　米芝干大學 
應尙能　　化學工程　　　　　米芝干大學 
程　强　　化學工程　　　　　威斯康辛大學 
劉蓂章　　化學工程　　　　　加州工業大學 
段茂瀚　　化學工程　　　　　握海握大學 
吳　卓　　應用化學　　　　　握海握大學 
裘名與　　應用化學　　　　　握海握大學 
夏彦儒　　土木工程　　　　　波都大學 
李鍾美　　土木工程　　　　　波都大學或斯坦福特大學 
徐仁銑　　土木工程　　　　　星星奈帝大學 
劉錫嘏　　土木工程　　　　　米薩出色州工業專門學校 
辛文錡　　土木工程　　　　　米薩出色州工業專門學校 
周傳璋　　飛機　　　　　　　米薩出色州工業專門學校 
郭立茂　　紡織　　　　　　　勞衛爾大學 
蹇先達　　農業　　　　　　　伊華大學 
楊　傑　　農業　　　　　　　德克賽斯州書院 
彭　謙　　農業　　　　　　　伊華大學 
孫福麟　　畜牧　　　　　　　伊華大學 
黄異生　　畜牧　　　　　　　波都大學 
熊大仕　　畜牧　　　　　　　波都大學 
李先聞　　園藝　　　　　　　波都大學 
孫淸波　　農作物　　　　　　握斯太大學 
鄧叔羣　　森林　　　　　　　康乃爾大學 
吳錦銓　　糖科　　　　　　　魯意齊愛那大學 
陳　植　　建築　　　　　　　本薜文尼大學 
梁思成　　建築　　　　　　　本薛文尼大學 
周思信　　醫學　　　　　　　支加哥大學 
張治中　　陸軍　　　　　　　那活基大學 
普施澤　　未定 
 
[正級長謝奮程君]  
[蔡元培今日放洋]  
　　北大校長蔡元培氏日前偕同新夫人并男女兩公子及其戚黄君等共六人來滬寓西藏路一品香旅社定今日午後一時許在南滿洲鐵道碼頭乘法郵船包島斯號放洋赴歐本報記者昨晚訪之於一品香旅社叩以此行之目的蔡氏謂余（蔡氏自稱）此行係送兩兒及親戚黄君等赴比留學到法後自馬賽上岸即轉往比京擬在彼處居留二年專攻美育外間傳説余赴歐以六月爲期殊屬不確記者又訽以時局問題蔡氏不願表示只云以後救國之責任完全在青年肩上甚願國内學生努力學問使三育平均發達實力旣充自可擔當大事若一味空發電報殊於國無補云蔡氏又謂北大校長一職本擬完全脱離關係惟因諸同學挽留之懇切故名義上只得擔任至去國期内一切校務已囑付蔣夢麐氏云 
[何世楨定期赴菲參與律師會]  
　　八月三日起程 
本届國際律師協會定於八月中旬在菲島馬尼拉舉行我國律師界原擬如得司法部資助則多派代表出席惟目下司法部無力擔任故各地祇得自行設法上海律師公會因屢接林長民君來函催派代表故即開會推舉何世楨君爲赴菲代表因何君與菲島法院中人及各國列席之代表多數係同學或相識者菲島之大理院院長亦係何君同學所有旅費由公會擔任一部份其餘則由何君自任現已向太平洋輪船公司購定船票准於八月三日搭克爾扶倫總統號赴菲何君字思毅安徽望江人中西學識俱佳著作及演講極多曾任上海學生聯合會第三届會長於民國十年在東吳大學法科畢業得法學士學位後赴美入密蘇里大學法律院研究得法學博士學位去秋返國在滬行律師業務近日并在各處暑期學校演講（全民政治）云 
　　又訊本年八月十號遠東各國國際律師協會各代表齊集菲列濱馬尼拉地方開會我國推定代表何沈陳三君訂於八月一日放洋赴菲與會等情已誌昨報北京公會本擬公推林行規爲赴菲代表嗣以林君近患足疾轉推陳應榮與會昨日上海律師公會接林君來函謂沈陳二君訂於八月三號乘太平洋公司之ＳＳＰresidentclevend郵船放洋會長張一鵬接函後業巳與何代表接治亦决定於八月三號偕同沈陳二代表一同出發云 
[ 
[何世楨君] ]  
[法治協進會成立之續聞]  
　　上海律師公會會員組織之法治協進會業於昨期三成立簡章亦巳通過等情巳誌昨報茲悉該會會員現有三十八人以後不論何省律師公會會員或籍隸他省而有律師資格者均得加入並不收入會費惟會中費用由會員量力捐助並要求上海律師公會酌量輔助以資挹注云又該會訂定於本月二十二日（星期日）下午二時開會推舉理事另擬理事會辦事規則討論一切進行事宜昨已發出通告請各會員届時蒞會參與會議云 
[總商會明日常會之議案]  
　　總商會定於七月二十一日開第十五期會董常會議案如下 
　　（一）（臨時支出請求追認案）（甲）臨城刦車案本會派員救護曁迭次接濟米麵等費用除收安慶道院捐助三百元外計尙支出銀二百兩銀元一千一百二十元零五角六分四釐（乙）因時局問題召集臨時會員大會計支出各項用欵七百六十一元六角二分（丙）修理房屋計去銀四百二十五兩七錢五分銀元六百七十元零六角五分（尙有振華油漆公司油漆二三層百頁及粉刷房間未曾開來不列入此數内）（丁）添置物件計銀四百零五兩銀元三百九十二元三角九分以上各項支出（細賬另於開會時提出）應請公議追認（二）（修改本會章程如何進行案）本會修改章程一事雖推　起草員擬有草案而起草委員會方面對於此項草案尙未决定迭次召集起草委員會迭次流會應如何進行之處即請公决（三）（陳列所不敷經費如何籌劃案）查商品陳列所經費本指定就基金生息内撥用惟此項息金每年約在一萬七千元上下照尙須撥五分之一爲圖書館常年經費該所實際支出每年約虧短一萬元左右應如何籌劃撥補之處即請公决（四）（祝蘭） 
舫君辭遞補會董職案祝蘭舫君函稱曩厠會董歷二十有二年此次遞補鄔君挺生遺缺自問年邁力衰時患微疾信非昔比兼以業務瑣繁日無暇晷請另補賢能等語應否允辭之處至祈公决再祝君如果允其辭職依次應以謝仲笙君遞補合併聲明（五）（朱葆三君爲經易門君入會請重行投子案）朱葆三君函稱經易門君在華安公司直餘年其品格操行中西學識夙爲同人所推仰祇因在外酬應甚少故知之者甚鮮請再爲集會决議等語查商會法第六條規定人會資格凡三欵除獨立經營工商業者外其餘均須以經理人爲限經君現充華安公司秘書長是否與商會法所定資格相符之處即請公决（六）（入會案）㈠區石溪年四十八歲廣州人職業阜昌烟葉雜糧行由會董馬玉山會員黄式如介紹入會㈡柳餘甫年五十七歲江西萬載人職業夏布莊及紙號由會員聶雲台李壽山介紹入會㈢張淸笙年四十歲江蘇吳縣人職業恒孚銀樓由會董謝弢甫盛筱珊介紹入會㈣黄首民年三十四歲浙江吳興人職業泰山磚瓦股份公司董事兼總理由會員聶雲台劉鴻生介紹入會均請表决 
[總商會覆胡甸蓀函]  
　　無召集會員大會之必要 
　　胡甸蓀君請上海總商會再召集會員大會已誌本報茲胡君已接該會復函謂無重要議題可以不必召集原文如下逕啓者捧誦大扎殷殷以再召集會員大會爲囑深佩熱誠惟是召集會員大會必有重要議題若如尊函所列兩義一爲名稱上之關係一爲無意識之誹謗而此外並無何等議題重行集會似非必要蓋謠諑之平息與否全以民治委員會之舉措爲衡默察近來情形本會坦白之懷已爲各方所諒解至名稱上之關係亦迭於民治委員會開會詞内申明此會以民治爲宗旨以運動爲範圍彼懷疑於此會之爲行政委員會替代而日以壟斷政權爲抨撃近亦渙然冰釋又尊示以紛紛辭職爲慮欲再以召集大會爲振作熱忱之計洵屬苦心孤詣惟是商人各有業務未遑兼顧亦係實在情形現已分别依次遞補無論會員大會再行召集與否而巳辭職者固無從强爲維漐至辦理之適當與否是在全體會員之隨時指導監督似非再開一會即可解决議陋之見是否有當至析卓裁爲荷 
[商界對國會及民治運動解釋]  
　　海寗路商界聯合會昨日爲國會及民治運動二事向上海各路商界總聯合會（美倫里）提出建議案云爲建議事竊近日滬上各圑體爲國會議員及民治運動二問題頗有爭執有時且牽及吾商界圑體敝會對於政局前曾發表宣言茲目睹危象不忍緘默特提出應行聲明之點兩項建議本總會是否有當尙祈公决㈠國會議員問題自國會議員相繼南下後除二三曹黨政客外莫不額手相慶蓋議員離京南下實消極抵制曹黨營謀總統之方法至於國會議員本身之良否數年來國民早有定論不待今日言之惟處此危局而大唱否認高調是不啻助賊行逆自速其亡其是否别有用心雖不能斷言然其不顧大局之罪則萬世不能逃也是故吾商界應明白宣言曰吾商人之所以贊成國會議員南下者并非有愛於議員實欲抵曹錕至於議員南下後之行動是否合制則宜集合全國國民嚴重監督此應請總會聲明者一㈡民治運動問題近有少數人因議員南下爭執乃揚言贊成議員南下者即反對民治運動此語實爲大謬夫共和國以民爲主凡爲國民無有不贊成民治運動者决無身爲國民而自剥其公權之理况吾商人乎近日各界之所以反對者非反對民治運動乃反對此次少數人利用民治運動而出風頭者即總商會民治委員會之所以遭人反對亦因其組織不合法爲少數人所把持於是吾商人亦應明白宣言曰吾商人無人不贊成民治運動惟民治運動應由純潔國民合作若夫官吏政客固不能隠身參與尤不能挾少數人把持利用此應本會聲明者又一也云云 
[關於國會之昨訊]  
　　昨晚談話會情形 
　　國聞通信社云國會議員昨晚九時開談話會到者甚衆公推孫芳主席首由謝持報告與杭辛齋褚輔成接洽情形大致甚爲圓滿次褚輔成報告謂一切俱甚瞭解當由謝持凌鉞廉炳華呂志伊等相繼發表意見結果决定遵守從前之决議通力合作相互諒解以達拆台之目的外間任何謠言均置不願次褚輔成報告發欵情形均無異議末李希蓮提議同人常有接洽事件及住址遷移情形應由各省推出一人常相謀面以便傳達一切衆贊成當决由各省自推限二十四日前報告云 
　　又云國會辦事處大綱雖未草就而對於目下辦事職員之臨時分配昨日已在商議并已函催各職員從速到處昨日報到議員計有阮性言白瑞董慶餘黄樹榮盛邦彦等數人又參議院行政委員會前日曾有在滬重行開會之風説昨據該會委員潘大道君云參院委員會人數共計二十七人赴津領欵者有二十二人前爲防止北京擅行開委員會及開大會選舉議長或進行大選之故曾函北京聲明以在京委員不足三分之一以後不得開會蓋以參院現無議長欲開大會必須經委員會召集委員會不開則大會勢亦不能召集也惟委員到滬者人數尙少且目下對於辦事方面其辦事處大綱巳在起草當有辦法故參院行政委員會開會一語時機尙早云云 
　　東南通信社云昨日國會議員籌備處無重要會議新報到者有周慶恩周庭弼劉景烈劉景晨洪國垣黄樹榮石銘阮性言等八人通信處報到者向瑞等在京議員現尙有五百餘人尙有十餘人將南下新銘由津來滬不日抵埠亦有議員十餘人附該輪南下云 
[川民自决會歡迎川籍議員]  
　　希望川民自决川事 
　　川民自决會昨日下午三時假寗波同鄉會開茶會歡迎川籍南下議員到議員潘大道謝持何其義陳國爾徐可亭劉安欽等六人來賓趙鐵橋等共十餘人由王了人主席致詞略謂諸君代表民意此次在北京爲暴力包圍諸君不爲利誘不爲威廹理更足欽佩今日歡迎之意亦即在此次潘大道代表議員演説云議員與自决會諸君其地位及表面雖有不同而實際上精神上完全一致此次議會在京被圍乃自動相率出京亦即爲自决之舉川省無歲不被兵祻而每次解决必藉他省或所謂中央政府之力此後當憑川民自己力量以求解决次議員徐可亭演説首言感謝之意次述兩種希望㈠出京時曾聞曹錕等許吳佩孚爲川滇贛等五省巡閲使將以川爲根據以圖發展希望國會本自决精神以反對之㈡川省議員出京者雖在半數以上而在京勸進者尙大有其人亦應與以警戒次趙鐵橋演説以議員南下不僅在空言尙冀於建設方面有所樹立其關於全國者且勿言川省頻年兵禍楊森等勾結客軍究應如何解决議員爲人民代表自宜有具體辦法之指示次陳雪海發言大旨於川省問題有所陳述次潘大道對於川局問題發表意見大旨以全局解决則川禍立解面西南各省設一聯合體更爲必要末由主席致謝當即攝影散會 
[各方代表討論時局進行辦法]  
　　國聞通信社云自黄陂代表金永炎韓玉辰來滬後連日與各方面重要人物商榷應付時局辦法幾經鄭重討論至昨日已得完滿一致之結果據聞金韓二氏於十七日招宴章太炎汪精衛褚輔成鄧漢祥等人披瀝黄陂對於大局之意見及破壞建設之種種法當由汪精衛電達廣州請孫中山先生核示并由鄧漢祥赴杭報告盧督辦金韓二人因此緩期赴浙至前晚鄧氏由杭返滬乃於昨午宴請金韓并章太炎汪精衛章行嚴褚慧僧等報告浙盧意思大致折衷各方政見於愼重考量之後得一歸宿總期法律事實雙方俱能兼顧頗爲在座與會諸人所贊同决即分頭接洽一致進行以圖時局之發展云 
[唐少川對黎氏南下運動態度]  
　　韓玉宸徵詢唐氏意見 
　　此次金永炎韓玉宸等來滬原爲黎元洪之南下事宜昨聞韓玉宸曾向唐少川氏徵詢兩項問題㈠黎氏南下意見㈡委員制政府意見唐氏對第一項則謂黎氏以個人名義南下至爲歡迎苦謂南來行使職權則未便歡迎對第二項則謂恐浙盧不能同意故未可表示云 
[張知本致顧顔電]  
　　蜿勸愼重出處 
　　國會議員張知本昨致顧維鈞顔惠慶電云北京顧少川先生顔駿人先生共鑒時局俶擾溽暑逼人偶取亭林先生日知錄讀之内有一段足爲兩君告者（頃讀顔氏家訓有云（齊朝有一士夫嘗謂吾曰（我有一兒年已十七頗曉書疏敎其鮮卑語及彈琵琶稍欲通解以此伏事公卿無不寵愛）吾時俯而不答異哉此人之敎子也若由此業自致卿相亦不願汝曹爲之）嗟乎之推不得已而仕於辭世獨爲此言尙有小宛詩人之意彼閹然媚於世者能無愧哉）今京師淪於賊手潔身自好之士避之若凂兩君素負時譽獨盤桓有所希冀寗非國恥兩君試取顧氏所著日知錄及顔氏家訓披閲一過則松柏後彫歲寒雞鳴不已於風雨所謂明德之後必有達人者庶幾近之張知本皓 
[吳光新徐樹錚均將抵滬]  
　　吳光新前與孫傳芳由閩到滬力勸孫氏與直系斷絶關係孫氏顧念舊情難以拒絶吳氏廹其通電表示態度孫氏堅執不允吳氏未得圖滿結果因而赴津參與段宅迭次會議旋赴奉天與張作霖氏有所接洽結果極爲美滿當即返津小作勾留定於十九日由海道南下三五日内當可抵滬 
　　徐樹錚赴津迭經報載頃聞徐氏業於十七日由津乘新銘輪船南下日内即可抵滬 
 
 
 

Page 14

 
 
第一萬八千一百零二號;中華民國十二年 西曆一千九百二十三年七月二十號
星期五 * *[工商友誼會忠告顔顧王]  
　　請自保人格勿爲利用 
　　工商友誼會昨致電顔惠慶顧維鈞王正廷勸其潔身自好勿爲曹錕奔走文云駿人儒堂少川三先生均鑒報載君等被直系黨徒煽惑將共入非驢非馬之内閣爲曹錕奔走以疏通使圑讀之曷勝痛苦直系盜名竊位禍國殃民凡我國人同深憤慨君等外交能手素負時名思想新頴斷非腐敗齷齪之舊官僚所可比擬奈何不顧利害竟入此政治濁流曹錕罪惡昭彰覆亡在即君等不惜以純潔之令名高尙之人格被人利用供人犧牲官令智昏可憐亦復可嘆且際此國庫空虚羅掘俱窮之後報載有進行克利斯浦大借欵挪作運動大選經費並擬承認金佛郎勾結列强贊成曹錕爲總統之説似此斷送主權行同賣國我國民非盡可欺當有相當對付惟念國家培植人才不易將來建設端賴賢俊尙祈潔身自好勇退急流則前途希望未可限量愼母爲虎添翼自絶國人曹陸章殷鑒匪遙切盼善自珍重激切陳詞幸希鑒察上海工商友誼會叩皓 
[馬良昨晚北上]  
　　馬子貞因事於昨晚乘車北上赴津此行除個人私事外並將晋謁段祺瑞對於時局陳述意見云 
[魯人反對吳佩孚增兵之電文]  
　　旅滬山東同鄉會昨致該省省議會代電一通係反對吳佩孚藉防匪爲名增兵魯境者原電照錄如下山東省議會轉各圑體各報館公鑒報載吳佩孚以防匪爲名意圖增兵魯境令第二十四師移駐泰安以固防域云云查吾魯駐軍已達一師十一旅之衆歳支軍費數百萬兵力可謂不薄餉糈不爲不厚乃不能防臨城案於未然吳佩孚擁兵禍國自命强悍而老洋人及應城匪案即發生於其肘腋之下是軍隊之不能防匪吳佩孚之外强中乾已昭然若揭微論吾魯財政拮据困於供應即使有防匪之必要亦當由吾民起而自决現有軍隊尙須裁減田熊二奸猶當驅除况於吳氏甘爲鷹犬佳兵殃民罪惡彰著禍國旣巳禍魯亡省不啻亡國貴會代表人民監督官府摘奸發伏責無旁貸萬懇抗爭以消隠患鄉人父老一息尙存必能爲公後盾也遙企鄉關不盡欲言臨電神馳請祈明察山東旅滬同鄉會皓印 
[閩南戰事之滬訊]  
　　閩南戰事各方傳説互異茲有本埠某要人接得戰地來電大要如左前敵報告臧軍鹽（十四）日佔東隴洪兆麟親率四千人反攻臧軍佯退誘洪軍深入至内浙山合力痛撃洪軍敗潰傷亡殆盡篠（十七）日臧軍右縱隊會合計軍攻坪溪即進園潮州連日俘獲洪軍營長三員連排長二十餘員兵士五百餘名據獲砲六尊機槍兩架快槍七百餘枝彈藥輜重無算許軍孫本戎部由饒平進攻高陂已與臧軍聯絡遮斷韓江交通以絶洪軍救援據汕頭某要人通信云洪軍内部潰裂巳無鬭志預計星期内臧軍必下潮汕云 
[梧州巳下之滬訊]  
　　國聞通信社云昨據民黨方面所得電訊梧州確已爲聯軍攻下云 
[關於淸丈之督長會令（續昨）]  
　　又駐滬官産處開列議案謂折田按實地給單係變更經界改動賦額非經省長咨部核定交國會議决法律上無可根據等語查所謂折田即係一畝四分等項作一畝折算之准田淸丈籌備處士紳請取消准田折算之法如係一畝四分給以一畝四分之單免致以後再行折算巳彙入淸丈章程規程辦法呈請督軍省長護軍使咨部立案令行遵辦是未經咨部令行以前本不能即行舉辦駐滬官産處明知案關呈咨而仍爲是言者亦意有所在蓋希寃不廢准田折算之法可以准田之浮數給部照也姑無論浮數關於科則旣謂按實地給單非國會錢决無可根據是明知准田有浮數應行折算不能按實地給單無疑矣何以又可按實地給部照耶按實地給單係變更經界改動賦額須有根據何以按實地給部照不必有根據耶此不能自圖其説者也現准駐滬官産處函聞有糧無單如不歸敝處辦理則移串飛糧莫可究詰必致無糧無單之地胥爲有罰無單所朦混無形消濓凈盡總之淸丈自可由地方士紳辦理而給照所以證明人民産　此項給照特權無陯無糧無單有糧無單當屬於敝處辦理至地方機關祇能比照寶山縣淸丈成案憑部照換給方單等因知事查有糧無單不涉官産即無糧無單亦與准田浮數有别前己討論無遺原函謂有糧無單如不歸於官産辦理則移串飛糧莫可究詰不知糧有印串可憑印串有糧册可按糧册之地有版册可查版册之有單無單有册内單戸可辨單戸之有無移單有册列保圖號次可核號次之有無影射有册内原戸畝數是否符合可稽並有業戸逐年賣買推收之歷史可考安得有移串飛糧莫可究詰之事原函又謂無糧無單之地胥爲有糧無單所朦混無形消滅凈盡等語除准田浮數向憑准田之單册折算不能認爲無糧無單外其餘倘有官地斷非淸丈時所能消減無不歸於官産處處分之理寶山縣淸丈以後仍有依周塘等由官産人員處分可爲明證果有以官地混作有糧之地一經縣署根查可以執糧求戸執戸求地執地求册並執册以求保圖號次單戸畝數斷無糧數移罩於無糧之地而仍可掩没其有糧之原址也原函又謂祗能比照寶山縣淸丈成案憑部照換給方單等語寶山縣淸丈之事非辦理官産之人員所辦現在寶山縣淸丈報告書先後給單辦法可查不能以寶山縣淸丈以後所有依周塘等官地部照曾由册單局換給方單之事爲比例寶山册單局常年設立即民問賣買過戸亦換方單非淸丈時憑部照換方單也安得謂寶山縣淸丈成案如此質言之駐滬官産處但求給照收費無究詰朦混宗旨亦不負田糧有無重疊責任無可諱言此淸丈之事可以不必由駐滬宜産處多費唇舌者也知事局長互相研究上海華洋雜處奸民地販每有攘奪他人田産以爲己有迨至查明單戸與糧戸張冠李戴原業戸已受其累此後必須杜絶僞造田單之弊應請將原擬淸丈辦法大綱第五條改良田單於單内繪圖之事議以新單加存根一聯騎縫中間一律編號蓋印俾與版册同一比對其餘原擬章程規程及辦法大綱似尙詳盡所有上海籌備淸丈案内奉令會議具復緣由理合抄錄議案呈請鑒核令遵並抄送議案等情據此廳長等復查淸丈一事造端宏大而行之於上海華洋雜處之地規畫稍有未妥則流弊滋生糾紛立啓該縣等擬於新單内加存根一聯自係爲杜絶僞造攘奪之弊應准加入原擬辦法大綱第六條内以資遵守此外如對於原規第十八九條華洋道契辦法所稱未盡明瞭之處自是實情關係官産問題該縣等逐層剖解亦尙詳哳惟原定辦法在綱第七條亦未免稍嫌單簡茲由廳長等就原章所未盡者酌採該縣等錄呈議案加擬數則期於中外商産民生國計兼顧並籌庶淸丈有實施之日推行無掣肘之虞是否有當理合開具淸摺呈請鑒核令遵等情並淸摺到署據此除指令呈摺均悉所謂將淸丈辦法大綱第六條改良田單於新單内加存根一聯自係爲杜絶弊端起見應准照辦至加擬各則亦均妥洽應訓令上海縣知事轉飭該縣淸丈籌備處分别遵照辦理並令行官産處查照此令印發並令行官産處查照外合行令仰該知事即便轉飭該籌備處遵照並將淸丈道契地之手續趕速另訂妥細辦法呈請交涉署會商領圑核辦具復一面仍將該特派交涉員等會擬數則分别加入造具淸册各二份呈候核咨此令淸摺抄發 
　　江蘇財政廳廳長嚴家熾外交部特派江蘇交涉員許沅江蘇滬海道尹王賡廷呈今就上海淸丈局規程辦法未臻詳盡之處加擬數則呈請鑒核（一）淸丈洋商道契租地關係外交如照原規程第十八條僅由淸丈局派員接洽恐難推行盡利應由該局將淸丈道契地之手續另訂妥細辦法呈由交涉署會商領圑决議進行以免阻碍（一）華商道契地本爲挽回主榷杜絶商民轉託洋商掛號起見就目前時勢之需要一時恐難消滅此項田産原規程第十九條照普通田産辦理本屬可行惟業經除糧征租之地倘於丈量繪圖後同列糧册或一律發給田單則手續不免抵觸應由該局採取現制另籌適當辦法藉淸界限而利推行（一）敎會田地除在内地立契完糧者仍照普通田産辦理外如其所執証據爲華洋商道契應照華洋商道契辦法辦理（一）淸丈時發現無單無糧之官荒由官産處先行處分給照然後山領照之人將照送淸丈局換單（一）無單無糧之地專指不載版册證明確係官荒者而言如版册所載之准田本以一畆四分或二畆三畆作一畆完糧者是爲准田科則所許不在此例統由淸丈局辦理（一）有糧無單之地應由縣根查版册如以有單之糧移罩於本來無單之地是無單不應有糧可以証明爲無單糧之官荒應歸官産範圍如本來有單後經遺失尙有版册可以証明者則其糧並非移罩應仍以單地論不能認作官産（一）准折田制不僅上海一縣亦不債江蘇一省原辦法大綱第二條擬取消准折算法並變換准田科則是變更田制賦額事關全國統案能否由上海一縣先行試辦應候部議定案後方能施行（完） 
[先施公司巨騙案在崑山破獲]  
　　南京路先施公司首飾部於本年四月十二號午後有艶妝之兩少婦以同路貽德滑頭錢莊洋三千五百元之假票騙去値洋三千三百元之獨粒鎭戒兩只鑽圈一副小鎭鐲一只當時報捕請緝各情經紀本報茲經公共捕房特别機關包探白忠祺得有線人報告謂該滑頭錢莊係崑山縣屬腰樓地方鄉人俞紀琪（即俞家鰲又名俞笑天）與吳培君所開往騙兩少婦一即俞妻金氏一係吳妻陳惠康俞夫婦現在原籍遂告知西探長壳羅香禀請公共公廨備文於前日帶同線人隨往報請該處警局派警協往探得俞在離崑山二十里之新鎭地方馳往將俞拿獲迨至俞家詎俞妻金氏巳聞風預遁即將俞帶滬訽悉其同黨吳培君匿居愛爾近路左近耀祥里四十六號屋内復往將吳及吳妻陳惠康拘獲又詢知前項贓物託由婦人丁孫氏（即孫筝秋）代銷又將丁孫氏拘留並吊原贓數事尙未齊全爰於昨晨將以上男女四人併解公廨第一刑庭請究即據壳西探長上堂禀明前情以本案尙有人證在逃且調查手續亦未完竣請爲展期開審等語俞襄讞得禀商之美戴副領事判被告男女分别押候展期七天再訊 
　　又一消息該公司自被騙去巨價飾物後即四出派人偵查然杳無踪跡可得在一星期前爲首之俞家鰲忽因與吳培君分配贓物不均互相口角吳乃托人在崑山告發消息傳至上海後捕房中即備文約同該公司之首飾部長原售出人及往貽德錢莊照票之人同往指認無誤乃即會同崑山縣公署將俞拘押審問後即押解來滬 
乃詢俞同黨之所在俞乃供出同黨吳培君夫婦住於愛而近路遂一併拘獲除手鐲在崑山吊出外餘贓尙在偵查中俞家鰲年紀尙輕衣服漂亮大有富家公子之態被拘後態度平常毫無驚恐情狀吳培君亦甚似正式商人云 
[彙昌洋行宣告破産]  
　　英租界圓明園路英商彙昌洋行向做絲經紗布等進出口生意數年前加做洋貨機器等進口營業致歷年虧本周轉不靈宣告破産現由匯豐銀行等呈准英總領事委派克明氏爲理賑淸查賬目並諭令中外債權人定於本月二十七日在英領事署會議八月七日開庭審理該行大班爲鄧脱氏（英人前滬關某税務司之子）華經理爲邱韻箎及王某開設已有十餘年本埠華絲商恒興公有山東搖經十包寶源祥川經十包長豐廠經十包大來廠經五包益昌祥過盆黄絲五包同康泰樣絲一包尙未收欵貨尙存棧（絲商交貨後向章須俟該貨裝輪後之習日方得向洋商收取絲欵）當發封彙昌貨棧時即由恒興公領銜公函洋商絲公會聲明絲經係信用交易不得與其他債權人同等待遇並公推朱獻淮君力任交涉始奉核准業於昨日（十九）將以上絲經如數領回分給各絲號具領矣 
文匯報云園明園路六號彙昌洋行營業失敗其虧負之數雖未正式發表聞數目甚鉅大約近七十萬之譜該行係鄧德氏單獨投資鄧於日前已向英按察使署呈請閉歇得有淸理堂諭今日據公家理賬員薛邁羅言關於該行内容續經本月二十七日開第一次債權人會議後方能發表云 
[三絲廠女工昨已一律上工]  
　　昨傳絲廠女工因增加工作時間罷工半天一事昨有人前往調查閘北新橋之恒盛德業係分賃慶華永之繅絲車各立牌號同居一廣至其罷工原因非爲增加工作時間實爲德業廠因邇來絲價巿面呆滯預算恐有損失擬將原定禮拜賞暫行停發正在研究尙未正式宣佈乃爲女工所聞遂引起悞會而至罷工復牽動恒盛方面女工之附和自經廠家解釋後該女工等巳於昨日一律上工 
[肉業反對屠税官辦之會議]  
　　滬寗蘇三帮肉業因上海屠宰税巳奉財廳派員設所收歸官辦於七月二十一日開始徵收於同業營業上之手續多所障碍故昨日午後兩時又在該業公所香雪堂召集特别大會議到者若浦東閘北龍華等四鄉各處同業及滬上城内外各同業共三百餘人開會時由主席宣告開會宗旨畢即由各同業次第發言討論抵制官辦徵收屠税辦法僉以此次奉官廳委派專員收回自辦之起因實由我業巳經退職之代表唐立成黄文龍二人暗向官廳抬高税額故有此舉發現旋由閘北等處各同業報告願列入一致行動當經公衆會議良久公决對付方法並决定如果實行閉巿後我同業應守法度云云茲將議决條例照錄如下㈠屠宰税已查悉唐立成黄文 
龍兩人抛抬鉅價私向攬包應如何對付請公决决定力爭收回同業自辦㈡是否宣布該唐黄二人之私串委員種種黑幕决定否認㈢閉巿後有不照議案實行之同業當若何處分决定由公所處罰㈣閉巿後若何進行决定齊赴官廳商會請求設法維持㈤閉巿期内秩序應若何維持以免奸人從中破壞而官廳有所藉口决定一律停止營業如有破壞者行行勸告不從者應請公所處分㈥一經閉巿應否將詳情苦衷對外宣言俾各界得以明悉眞相公决照行㈦倘閉巿後不生效力是否疏通各猪行及租界同業設法援助决定分投接洽竭力進行㈧公作停宰後可否存留邊門一道以便公同出入决定邊門一道便人出入㈨對於現經私包者之擔保人若何對付决定澈查具保攬認者之保人確係分曉即行嚴厲對付如果爲某行則吾同業一致止賬勿付斷絶往來當會議時英法租界各捕房均派探前赴會場探訽一切云 
　　又訪函云昨日午後肉業爲反對屠税官辦齊彚邑廟香雪堂肉業公所開會商議决定於陽曆二十一日（即舊曆初八日）同業全體休業各作坊准定初七日起（即今日）停止宰殺猪隻一而先將宰公作房一律鎖閉靜候取銷唐黄二商認税數目曁要求省中减徵確定税額之後再行營業並由各帮董事約束同業謹守和平熊度不得擾亂地方秩序違則請究以維安寗云 
[閘北水電廠交涉昨訊]  
　　韓省長之來電 
　　閘北水電廠奉省令委員來滬查賬各公圑以該廠賬目前後任均須確查而押櫃及貼費兩項如何存儲尤應使地方人民洞悉當經推舉代表參加考查並以仲委員係因案撤差之員地方人民極爲反對經何護軍使派員調停電省辦理等情已見前報茲接省署來電已派蘇關監督劉鍾璘來滬會查原電如下龍華何護軍使鑒尤代電悉此事昨准眞元兩電業於文鹽兩日先後奉復度邀鑒察承示派許局長會查深佩藎籌已囑劉監督赴滬接洽辦理矣特復韓國鈞咸印云云 
[應借冬漕之稀少]  
　　江蘇財政廳因政支絀特派委員分赴各縣預借本年冬漕嚴廳長並於日前親自來滬分向各士商設法勸借茲悉本月十五日爲第一次收欵之期繳欵者未見踴躍業已展期五天如在限期内繳欵者其息仍以七個月計算但各士商僉以金融緊迫商業蕭條至昨日止認繳者仍形寥落故借漕委員吳無爲昨已乘車回寗向嚴廳長面陳勸借困難情形請求核示矣 
[縣參事會今日開會]  
　　上海縣參事會已由沈知事召集於今日下午一時在縣公署内開會茲悉參事員秦錫田葉增銘唐尊瑋周文熾潘良士五人約定於今日一時先在也是園齊集以便同往縣署參與會議聞參事員方面對於縣知事將提出議案㈠請知事飭科檢查縣議會鈐記案卷交還縣議會以資信守而便稽考㈠請知事交還縣議會房屋㈠請知事編製十三年度預算案交議縣議會以符恢復法案之本旨㈠行政會議問題旣有參會應否繼續沈知事日内正在飭内務科查撿案檔以便提出本日參會云 
[崑云縣議員王震致李右之函]  
　　對於解釋縣制之疑問 
　　昨有崑山縣議會議員王震對於縣聯李右之所解釋之縣制有種種之疑問茲錄其致李委員長書如後 
　　右之先生大鑒敬啓者本省縣會由先生領袖羣流連年呼籲得告恢復幸何知之曩閲申報見先生解釋縣制條舉數點皆足以引起籌備者之注意惟於第二項之解釋竊有惑焉先生謂縣會由元年成立者依元年制辦理二年成立者依二年制辦理細繹斯義似有絶對的根據但各地縣會之成立事實上確有種種之不同例如敝邑縣會成立於元年二年改選巳　縣制辦理今若依先生之解釋而率從元年制則未免生種種之障碍况法律原則無不依據新制苟仍其舊而謂不背法律則無所用其修正矣然則先生第二次之解釋究以何爲根據乎尙祈明白宣示以釋羣疑至於第七項所云補選問題先生謂不能嫌手續之繁重而違背法律誠然誠然鄙見以爲辦理選舉當在巿鄉議會成立之後先生此項解釋不明言先行成立從緩開議則誤解者或恐請求縣行政官飭令各巿鄉非法之經理員辦理選舉則被選者爲合法乎抑不合法乎又令人不能無欵也率臆書此不盡所言敬請公安崑山縣議事會議員王震敬啓 
[商輪近事紀]  
　　東洋公司將不售華工票前日本埠得神戸電三百餘華工在神戸扣留將退還中國等情已紀昨報茲悉此項華工由滬赴日者一百六十一名由港赴日者一百七十餘人今亦爲日當道扣押拒絶入境不日即將候輪送還上海此間東洋公司以後主張對於華工購票一律停售以免糾葛云 
　　麥堅尼輪來滬提督公司之麥堅尼總統號到滬昨巳進口來貨中有紫銅二萬一千六百三十八方又大宗銅板七千四百件香烟二千箱錫紙五百二十件牛奶一千七百十五箱麥粉二萬八百包起絲一百六十件又從美國帶來郵件一千七百八十八袋云 
　　怡和輪之新船價英國愛爾梅輪公司ellrmanbucknallsco現於遠東綫内之船價均巳改易新價刻下已届實行之期特電知上海怡和洋行照新價收費亦别甲乙兩級新率如下（價以鎊爲單位） 
往地　　甲級一等價　二等價　乙級一等價　二等價倫敦　　　九八　　　六八　　九○　　　　六○ 
馬賽　　一○一　　　七一　　九四　　　　六六 
波賽　　　八四　　　五八　　八○　　　　五五 
哥倫布　　四四　　　二八　　四二　　　　二六　 
檳榔嶼　　二三　　　一五　　二二　　　　一四 
星加坡　　二○　　　一三　　一九　　　　一二 
至往香港之甲級一等價計收八鎊半二等六鎊乙級頭等價八鎊二等五鎊半惟往法國之船價則因由滬後周轉而往故定價較赴英爲叵 
　　航業界之雜訊怡和洋行得倫敦來電該行新加入中英綫内之頭級郵船開里紀城號現定九月内加入上海班中又南滿汽社之　丸咋自大連來滬載到從哈埠來申之俄羅斯難民五十八名聞此批俄人來滬後仍將往北美云又日輪横濱丸上次在吳淞外擱淺後現在修理將竣該輪原定二十七號往美嗣因與加賀丸同時出口故行期巳改定二十六號其航路則先赴大連後往美國云 
　　東洋公司之曠充訊東洋汽船會船現有擴充太平洋航業之主張巳商准該國政府特造巨輪數艘其船中之發動機即用日本廢棄兵艦中之引擎速率較捷此聞已得日政府之允可云 
[滬北工巡捐局拒絶請撥學欵]  
　　上寶勸學所以所屬上寶兩縣轄境之閘北巿居民日衆學童繁多義務敎育極待推廣曾按照上海城廂巿提用學欵情形於本年一月問（南工巡捐局年撥學欵二萬五千六百元又營造執照附捐年約銀二千元上海縣署由本巿房捐項下年撥銀一萬二千元統計南巿每年在本區地面各項捐欵中提出學欵年違銀四萬元若閘北巿房捐亦歸入總捐年撥上海學欵銀三千二百元又去年新增之營造執照附捐共撥上寶兩縣年約銀一千元）呈請江蘇省長松滬護軍使轉飭滬北工巡捐局許局長撥欵興學軍民兩長即飭該留該　事隔半年前日上海縣敎育局始接得北工巡捐局許局長復函拒絶撥欵（軍民兩長尙無訓令到上寶縣敎育局）茲將原函錄下案准勸學所來函爲加撥敎育經費一節事關度支經付董事會議僉謂地方應收學務欵項均已劃入縣　範圍原撥之欵係山巿行政費内按月提撥近年本局工程處營造照費項下又經附徵三成義務敎育由上寶兩縣分劃濟用在案敞局工程繁多經費支絀殊有兼顧不之勢且預算所限亦屬無欵可撥等語相應函復即希查照 
[商總聯會外交委員會紀]  
　　上海各路商界總聯合會（美倫里）前晚開外交委員會常會到會者十餘人錢龍章主章議决事件如下㈠致函留日學生總會請派員調查販賣日貨之中國商人㈠至函洋貨業公會請勸告同業自動抵制堅持到底㈠函請對日外交巿民大會將調查日貨之所得（商標或其他符號）披露報端或印送本外埠以資遵守㈠本會前發之調查表有未繳到者應再函催㈠海味業糖業又有買賣日貨之報告應由本會函請點春堂設法勸阻一面知照本外埠各機關請一律嚴行偵查㈠販米奸商徐某潘某近故態復萌載米出口除函請食糧公會確實調查負責答復外再由本會派員偵察以明眞相云 
[日商請願代表之回國期]  
　　本月二十四日 
　　日僑全國商會聯合大會臨時會公推回國請願之總代表米里紋吉氏（上海日商會副會長）業巳確定本月二十四日起程回日如文件不及整理則至遲二十五日必須出發云 
[日商聯會將在青島繼續開會]  
　　書記長會議 
　　日僑全國商會聯合會業已决定八月十日在青島繼續開會三天邀請各地商會書記長列席討論本届大會議决各案之執行辦法等上海日商會書記長安原巳定下月六日起程赴青島出席駐滬商務官横竹届時亦將到會與議云 
　　尙有本埠新聞等轉入後頁 
 
 
 

Page 15

 
 
第一萬八千一百零二號;中華民國十二年 西曆一千九百二十三年七月二十號
星期五 * *本埠新聞二 
[巿民大會評議會紀]  
　　巿民大會十八日午後八時評議部第四次當會由正評議長曹慕管主席議决案如下㈠讀上次會議記錄衆無異議㈡幹事部報告辦事情形由總務科主任陳翊廷出席報告略謂疏通招商届裝運國貨火柴案曾由交際科持函接洽因該局答稱須開董事會方能答復故尙未函復厦門其餘悉照議决案辦理惟有厦門巿民會來函派代表到會陳述台匪刺傷該會總務陳文總事本會似宜開全體職員會討論公决下期常會（星期六）改爲評幹聯席會㈢討論各處函件（甲）厦門巿民會另一函民國路商聯會溫州學生會瑞安救國會諸函均請調查各貨公决交幹事部執行（乙）本埠慶瑞行來函稱該行承銷公利洋行之紅日當天嘜麫粉被廈門疑爲劣貨扣留請代證明余瘦鶴主張本會爲對日外交圑體非如商會商聯會可比類乎此種片面之商店要求似不能貿然代爲證明雖或調查嚜號確　究竟被扣之貨尙未目撃以後本會除由外埠外交圑體可以委托調查外其由商店要求證明之案應俟疑扣一方公函到會方可執行尤潤蓀補充謂體恤商艱起見加但遇必要時由評議部公决即單方亦可從事調查焦根山等三人附議主席以余尤二説付表决全體通過㈣討論議事細則公决因時間過長致函各評議員附細則一份請將修正案用書面提交本會否則作爲默認通過㈤討論宣傳股提出本會宣言書（宣言巳誌昨報）討論結果將（强鄰）改爲（東鄰）（撤銷二十一條件）改爲（撤回無理要求）但不可露暴動行爲）改爲（始終毫無暴動行爲）删去（之根本）三字主席以修正原文付表决全體通過公决譯成西文在西報發表㈥臨時建議案審查員鄧嘉縉建議因審查改組前賬目案人少未齊致未進行應請加推數人公推焦山尤润潤蓀二人爲審查員公决審查後須作成審查表報告副評議長辭職案公决由次由數周霽光遞補議畢散會已十二時餘矣 
[滬官塲今日公餞船津日領事]  
　　松滬護軍使何豐林江蘇特派交涉員許秋颿定於七月二十日下午七點半鐘在交涉公署公餞日本總領事船津長一郎并請日本副領事及本埠各機關長官爲陪以敦睦誼云 
[工界救亡會常務委員會紀]  
　　全國工界救亡大會於前晚（十八）七時開二次常務委員會到八人討論各案（一）王亞樵等提議洪憲功臣王克敏刻長財部謀攫中行財産以供大選之費顧維鈞不顧民意留滯北京楊度奔走保洛從中搗鬼本會應予反對表示主張公决推陳其熊起草電文交全體委員審查拍發（二）商總聯合會假借民治美名反對議員南下用意何在殊不能解除推黄晦菴等四人出席各公圑聯席會外公决於星期六晚八時召集委員緊急會議應付一切議畢散會 
[陳列所調查化學工業原料]  
　　本埠總商會商品陳列所定本國慶日舉行第三次展覽會專徵化學工業諸品分類陳列近聞本埠各大工廠已有出品陸續送到俾供展覽惟該所以我國化學工業雖未臻發達但各地所産原料則甚豐富亟宜徵集以廣陳列而資研究昨特致函本外埠各大工廠調詢現在或從前應用和種國産原料之出品地及其牌號以備徵集茲錄其原函如下敬啓者本會所爲振興我國化學工業起見特定於本年十月間舉行第三次展覽會專門徵集化學工藝品分類陳列以資研究等情業巳分别通告徵集在案而貴公司製造化學品最爲精良對於此舉定荷贊同查我國化學工業雖在幼稚時代但原料則甚饒富徒以需要者與供給者交易隔閡致使買者一方欲求國産而不得賣者一方欲思推銷而無從兩感困難故本届展覽會凡關於化學工業所用各種原料尤爲注意將調查羅致素稔貴公司開業有年所需原料博採必多用函奉懇請將現在或從前應用各種國産原料出品地及其牌號詳示見復以便徵集倘蒙轉達出品人分别選送俾蔚大觀尤所紉感云云 
[耶松船廠將開股東會]  
　　文滙報云耶松老船廠定於本月二十六日召集第十七次股東年會其董事會報告業已繕就發表計上年度（截至本年四月止）純盈五一六五三四七六兩擬發官紅利一分每股七五○兩餘一○二五三四七六兩併入下年度計算 
[本年上半年中美貿易報告]  
　　大陸報云據昨日美總領事署發表中美貿易報告計本年六個月内上海輸往　國貨物共値美金二九五○七二一一元較一九二二年同時期中合美金二一六五四七七九元增加美金八○○○○○○元輸往菲島貨物總趙植由美五一五二二一元增至七三五九五八元輸往檀香山貨物總値由美金三五一八四元增至五二九四八元而貨物退回美國運貨人者亦由美金四一九一二七元增至七三七三三四元查對美出口貨物中以絲棉及麻雀牌增加最鉅絲則各種均有增加生絲從七五五一八三磅五二七五六六二元增至一二一九九○八磅八五六五一○元絲頭從四○五六三○磅二九四一○七元增至一二一六○九○磅六一三四八九元野絲從四八八八二一磅一七八一八一七元增至一一一五○八六磅四六九一五四四元繭綢從三七八九一六元增至九四一四六八元麻雀牌輸出從一○一二七元增至三六七四七八元生棉輸出從二一三二一二磅五八○七五元增至一九九五七九五磅四二五九五二元廢棉從七九七八七二磅四八六七四元增至三三三八九八二磅二四二○六七元各種鐵出口均有增加又美術口珠寶磁器油漆竹器俱有起色惟銅器較減凈髹毛輸出從六三三二○磅七二四六三元增至一三七○三七磅二三○六三八元夏布陶器去年絶無出口今年則前者値一○五五六○元後者値四二八五○元絨氈從一五四四六方碼九一一四九元增至一五六四三三方碼九五一一八元花邊輸出從一二二五七六六元减至一○九一六六三元一樟腦從五八一二八三磅三五八八五一元增至七二九二五八磅四六四九一三元樟腦油比較增一倍蛋乾從一二五四三五一磅五○四八○五元增至二五○○六三九磅一○九七三七六元鮮蛋及凍蛋均减鮮蛋去年出口二一六○○○打今年絶無凍蛋從三三六四四九○磅三九一五九九元减至一五○二九一六磅二一八九二一元狐皮野兎皮野羊皮紫貂皮出口均增野羊皮最著去年全無出口今年達三四六七三張七二三五一元獺皮山鼠皮黄鼠狼皮浣熊皮出口均减黄鼠狼皮最著從六六三二二元張六三一一○四元减至五一四六○○張五四四二一九元羽毛從一九六四八○三磅三七○五二一元增至一九三七○五○磅五七○五八二元金條輸出從一三五七七○兩二七六八八五三元减至八三九八六兩一六九二四五九元金幣無輸出水牛皮從一一五七五五元增至一三一三二三元黄年皮從王四三一六元增至一五七四三八元髮網從四五一七一膀一一九○八五一元減至七三四九三磅八六一八六八猪腸出口從三二九一四九元增至七八三四三四元麝香狗皮蓆均增花生肉從一六八一○○磅七二五○元增至二五七二六二六磅一一七五五王元帶殻落花生及胡桃均減少落花生油蔴油菜油去年均無輸出今年上半年輸出頗鉅惟桐油從一九三九八九九磅一六八六七一元減至二一八六三○磅二五○三○元山羊皮小山羊皮從三九○一八七四張二七九一七四八元减至三一一五九七張二五七二六五七元羊皮羔皮均大增羊毛從三四七五二九二磅三六五二八八元跌至一丑八二五○磅二七六九九三元 
[友華銀行滙巿報告]  
　　昨日友華銀行滙巿報告云十八日倫敦紐約大條銀價均照十七日未動倫敦紐約滙價落至四元五角九分二五今日此間匯價掛牌均照昨日弗動巿况開盤穏定旣乃微堅但至收盤時又轉平某時中英鎊售價長至七月份三先令零六二五八月份三先令零半便士九月份三先令零四三七五美金售價爲七月份七十元二角五分八月份七十元一角二分半遠期七十元至收盤時僅購價能照此售價則英鎊縮一二五美金縮二角五分日金收盤售價七月份六十九兩六錢二分半八月份六十九兩七錢五分銀行匯票變價英鎊近期三先令一便士一二五遠期三先令一便士美金近期七十一元七角五分遠明七十一元五角佛郎滙票購價一二二○枚昨日倫敦銀巿印度購進歐陸售出巿况收盤隠定紐約巿况亦穏定 
[上海商業巿况彙錄]  
　　金融 
　　昨日銀幣早巿之價爲七錢二分零一毫二忽半午後收盤仍同與前日比較小三毫七忽半銀行與本街皆無需要亦無出進口銀拆早午兩巿息價皆七分比較前日大一分花旗公司昨日進口正金嗬囒友華滙豐等各銀行所來大條一千三百八十九外又中國銀行亦有九十四條巳於午刻提取進倉矣 
昨晚止各銀行及本街查倉庫存現銀二千四百三十四萬兩現洋三千三百四十八萬元大條一千四百八十三條 
　　公債票 
　　昨日各項公債巿况雖稍呈活潑氣象但賣戸較買戸爲旺供過於求致價格紛紛趨跌金融公債現貨千元票前巿由七十二元半逐步跌至七十二元一角後巿開盤驟縮至七十一元三角比前日退去一元四角入後人心甚慌故無繼續交易七月期最小價到過七十元零九角收盤雖回高至七十一元八角半比前日尙疲去一元二角八月期結果比前日小一元二角半收盤價爲七十一元八角五分九月期開盤巿况異常疲頓價計七十元零八角嗣後稍見漲高收盤計七十一六角比前日縮小一元一角整六現貨初時毫無成交迨十點鐘後始略有問訊收盤價計五十二元比前日縮小九角半七月期買賣尙旺價格常盤旋於五十一元五角至一元九角之間將收盤時曾漲至五十二元收盤復回跌五分比前日减去一元八月期結果比前日小九角半收盤價爲五十二元二角五分九月期收盤計五十二元七角計跌七角五分償還八條價計二十六元六角比前日疲去三角五分七年長期開盤四十七元與前日巿價相同嗣後雖微有上落而結果毫無增減云 
　　國内滙兑 
　　上海商業備蓄銀行國内滙兑十九日行巿報告云今日京津電報銀滙好起一兩計京爲一千零四十九兩津爲一千零五十七兩洋匯北京漲一元爲一千零零三元天津漲五角爲一千零零二元漢電銀匯跌落二錢五分計洋例每千兩合規元一千零三十四兩洋滙漲起一元爲一千零零六元香港巿况堅挺今電長二五爲七四七五計規元七十四兩七錢五分兑港紙一百元廣州雙毫仍爲六錢四分七釐半與前巿米有變動此外湘滙漲二元計長沙爲一千零十二元常德爲一千零十三元徐州洋滙跌落一元爲一千零零四元蘇寗銀匯無大變動其鎭江二七寶每千兩爲一千零六十九兩漲落不無較巨耳 
　　外幣 
　　昨（十九日）各種外幣巿况尙好華洋各商進出交易以馬克及港坡兩票居多致價格同呈漲風馬克買價爲一元四角比前日續奸五分港票提增二厘價爲一元零二分一厘坡票買一元零四分半計大五厘美日法票三種受主較稀故價略改賤美票買一元九角六分三厘比前日縮小二厘日票降去三厘買價爲九角六分二厘法票買一角二分計跌一厘英票交平平成　買價仍爲九元一角半荷票計七角四分羅卜一千元新票爲二兩五元至二十五元票計六兩二百五十元票買一兩二錢五百元老票計三兩五錢均與前日巿價相同云 
　　金巿與滙價 
　　昨日星期四大條銀均弗動九月份標金開盤三百四十兩七錢較前日收盤小去一錢後高至三百四十一兩先令揭曉弗動惟法滙小五法郎香滙大二五餘價均無變更斯時標金爲三百四十兩零八錢初時標金頗穏銀行賣出九月份先令價三先令零三一二五買進三先令零三七五又賣出十月份價三先令零一八七五買進三先令零二五又賣出九月份美匯價六十九元六二五買進六十九元八七五又賣出十月份價六十九元半買進六十九元七五又賣出九月份東滙六錢九分八七五買進六錢九分六二五又賣出十月份價七錢買進六錢九分七五標金因賣者較暢所以跌至三百四十兩又略回高至三百四十兩零三錢嗣後巿况逐漸趨硬致標金價又跌至三百三十九兩五錢至收盤時巿况更硬銀行賣出九月份價三先令零四三七五買進三先令零半辦士又賣出十月份價三先令三一二五買進三先令零三七五又賣出九月份美滙價六十九元八七五買進仍爲七十元又賣出十月份價六十九元七五買進亦仍爲六十九元八七五又賣出九月份東滙價六錢九分六二五買進仍係六錢九分半又賣出十月份價六錢九分七五買進亦仍係六錢九分六二五以致標金逐跌最小跌至三百三十八兩七錢收盤前巿先令交易如麥加利友華正金住友等銀行均各買進共十五萬鎊價自三先令零三一二五至三先令零四三七五故巿况漸趨硬狀午後標金開鎜三百三十八兩六錢爲最小價其時交易買者爲多所以未開先令高至三百三十九兩四錢又小至三百三十八兩九錢先令弗動標金爲三百三百三十九兩二錢先令東滙巿况較上午稍平美匯相等銀行賣出九月份價三先令零三七五買進三先令零四三七五又賣出十月份價三先令零二五買進三先令零三一二五又賣出九月份美匯價六十九元八七五買進七十元又賣出十月有份價六十九元七五買進六十九元八七五又賣出九月份東滙價六錢九分七五買進六錢九分半又賣出十月份價六錢九分八七五買進六錢九分六二五因而標金高至三百四十兩零二錢又略小至三百四十兩嗣後巿况平銀行賣出九月份先令價三先令零三一二五買進三先令零三七五又賣出十月份價三先令零一八七五買進三先令零二五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份束滙價六錢九分八七五買進六錢九分六二五又賣出十月有份價七錢買進六錢九分七五以致摽金最高至三百四十兩零五錢後爲三百四十兩零四錢收盤先令交易較上午爲稀云 
　　茶巿 
　　昨日洋莊茶巿婺源屯溪等處之路莊綠茶交易極旺巿面巳發展高莊珍眉英印兩莊業巳動辦路莊大帮美莊去路亦較前舒暢珍眉成交一千零六十六箱高莊售盤七十八兩至八十兩中低莊售盤自三十三兩至六十九兩巿價均較前略堅大帮成交十一帮計額一千七百八十二箱婺源北鄉高莊之貨售盤三十七八兩中低莊貨售盤二十五兩五錢至三十四兩較前約提漲一兩其餘各種零碎茶貢熙交易最旺鳳眉娥眉針眉秀眉等貨因大帮去路暢達無多拆出故交易不多貢熙成交七百三十九箱美昌洋行購進十分之七來路莊貨售盤三十一二兩至三十九兩温州尾帮之貨售盤自十九兩至二十一兩貨價平均比較照前日約高一二兩珠茶巿面仍無重大發展昨巿僅由保昌洋行買進七十一箱價自三十五兩至六十一兩較前尙未見高紅茶巿面依然穏固祁鬥寗州温州等路之貨昨巿均有成交祁紅成交一百七十箱價自四十兩至四十一兩寗紅成交四百四十九箱價自三十五兩五錢至四十三兩温紅成交二百十九箱價自二十四兩至二十六兩巿盤較前雖未冋高然均堅定但存貨逐漸缺乏已有供不應求之勢云 
　　呌莊 
　　昨爲星期四又輸値英商元芳洋行不限價拍賣之期排呌泰西緞羽綢尺六元絨紅布元細斜巿布原布竹布漂細布漂布等各種疋頭五百七十四件總計二萬四千二百七十五疋與上週該行所拍之數比較少拍四十六件計一千八百二十疋拍出之貨由本街及北帮拍進稍多餘如長江寗波閩粤等帮亦各有購進價格比上届互有升降大致無大漲落也 
 
 
 

Page 16

 
 
第一萬八千一百零二號;中華民國十二年 西曆一千九百二十三年七月二十號
星期五 * *[詢問公司註册手續之函復]  
　　依照修政規則 
　　總商會昨爲註册手續事復南京路商界聯合會函云逕啓者接誦大函祇悉一是查公司註册辦法本年五月所公布之修正公司註册規則及修政公司註册施行細則規定極爲詳明茲將敝會印就之兩項章程附上應請轉達貴會員遂照註册規則第一第三兩條及施行細則第三第十二兩條分别辦就逕向縣署呈轉可也惟細則第三條之呈請書及細則第十二條之各種文件每種須備五份並另備官紙呈文一件（呈内貼印花一角）略叙聲請註册事由以便縣署將來批答之需至祈查照轉照是荷云云 
[振興公司今晚試嘗冰解]  
　　啓三月前封識之魚類 
　　本埠振新冰鮮公司曾於本年四月六日由亞的特派冰鮮專家濮朗克博士携帶冰鮮小機器來滬即於四月二十七日正式試騐如法冰就當由丹麥駐滬總領事置該公司諸發起人等當中封識　魚黄魚等數箱爲時巳將三月故該公司特訂於七月二十日（即今日）下午六時假座寗波旅滬同鄉會邀各界當衆將前所封識之魚取出烹調以期嘗試並由濮朗克博士用影片演説冰鮮特點理由據該公司云此項冰鮮於中國誠爲最新發明之實業其所冰魚類雖經時數月鮮味不變反覺　嫰云云 
[請查愛國實業工藝社情形]  
　　上海總商會咋接安徽桐城胡家埠倪信泰書局來函文曰逕啓者舊歲五六月間貴埠愛國實業工藝社寄來仿單數紙託敝號代爲推廣敝處與貴埠各商店往來有年所有彼此憑據均以郵語爲信不稍欺詐但未曾與該社往來不知内容而來言殷勤情不可却是以於九月間暫寄銀洋辦貨數件以試於鄉里有無適用迄至月餘未見來貨敝處除函追外復向郵局加費去查該社亦有收條及回信云各貨木曾辦齊是以遲遲敝號以爲貨齊之後自當寄下不意數月以來未見貨到似此遲延顯係有心詐騙用特縷陳下情懇祈貴會代爲查究該社情形云云 
[深夜巡更需索之呈請澈查]  
　　吳淞藴藻浜西泗江口河面前夜十時左右停泊有崑山柴船一艘舟主劉海江與船夥二人正在酣睡突來盪漿划了一隻上有六人將划靠攏當有某印持單刀一柄上前呼喝柴船中人即被驚起該划船人聲稱查更向之需索小洋三角柴船謂出入吳淞素無此例始則不允後因其形勢兇惡恐遭不測乃凑集銅圓二十五枚給與方得罷休該柴船昨日報告運大公船行該行主任王峙峯以深夜巡更例無索費定係匪徒冐充擬請水警偵查究辦以安航商云 
[浦口電報水線損壞修理未竣]  
　　浦口下關間原設電報水綫五心日前損壞一心交通部接得報告後即電令上海烟滬水綫測量員沈福海君尅日前往修理沈君奉令即帶同水綫工頭搭滬寗車前往業已多日聞因手續甚繁刻下尙未修復云 
[寰球學生會消息]  
　　赴歐學生可取道西比利亞鐵路 
　　寰球中國學生會消息云年來赴歐學生逐漸增多放洋者幾乎每船有之皆以由海道先赴馬賽或直至亨堡或直至倫敦途中日期約須六七星期或七八星期之久費用約在五六百元至八九百元目下俄境安寗西比利亞鐵路已通如取道陸路赴歐途中僅須二禮拜左右而費用亦僅須四百元左右該會總幹事朱少屏君此次返國即取道西比利亞鐵路據云極爲便利且途中風景極佳殊足賞心悦目惟有一層須注意即護照應於兩個月前請領欲悉詳情者可向該會游學部面詺云 
[省敎育會查究僞通告]  
　　江蘇省敎育會昨致上海縣敎育局函云敬啓者昨有廣濟義務學校敎員萬也然來會持有本會通告一件當查此項通告並非本會所發係屬有人僞造茲將僞造通告送達貴局即煩查辦廣濟義務學校辦理是否得宜並謂調查爲盼僞造通告用畢仍乞見還以便存查專頌台安云云 
[童子軍講習會近聞]  
　　江蘇童子軍聯合會附設之專科講習會開會以來將近一避學員二十餘人都係各縣現任敎練員及優級隊員對於選習各科均巳略具門徑故一經指授豁然貫通茲聞電學一科業巳修了講師郁君印石定於今日上午借職校電氣機工塲實地試騐發電機電動機變壓器等使用法及電燈電話之裝接法下午並擬往浦東電燈公司參觀電機游泳一科計分兩班敎授一組係略其門徑者一組係初習者每日上午九時至十一時在青年會游泳池練習其餘各科亦俱重實習云 
[奉賢各界反對敎育局長電]  
　　奉賢敎育局長自經敎育廳委任莊禮楷後羣情不服由何士俊宋家玉等分别電省否認電文如下（何士俊等寒電）南京分送省長敎育廳長鈞鑒奉賢新委敎育局長莊禮楷深染嗜好暫不公認先電續呈奉賢紳學界何士俊等寒叩（宋家玉等代電）南京省長敎育廳長鈞鑒奉賢欵産處總董莊仁鎭縣視學刁文裳縣敎育會長刁明一均莊行鎭人今莊仁鎭之侄莊禮楷又運動得廳委敎育局長是合邑公共機關盡被莊行一鎭之人夥謀壟斷而四人中莊仁鎭莊禮楷刁明一三人均列黑籍吾不解長官何獨愛此一區黑籍之人不惜將奉賢十萬金欵産斷送此數人之手不求省長調省驗撤貽害地方實甚何以勸賢能而厲烟禁先此電陳奉賢宋家玉等公叩 
[限制會計師職權之聲辯]  
　　童詩聞所提出 
　　上海律師公會前呈請司法部咨行限制會計師職權事曾奉司法部批示等情早誌前報茲悉該會昨接會計師童詩聞對於職權上界限之辯論書原文揚揚洒洒幾及萬言該會接書後擬於下届常任評議會時付衆討論云 
[法正領事往牯嶺避暑]  
　　本埠法正領事德賚沛君因時届盛夏滬地炎熱特向總領事請准給假赴九江牯嶺地方避暑業於前日携眷前往俟天氣秋凉即當返滬云 
[南京路商界聯合會職員會記]  
　　議會所遷移及夜學進行案 
　　南京路商界聯合會昨晚（十八日）舉行職員會到會與議者計有陳百男費杏莊等十五人副會長余華龍主席報告各處來函王廉方報告會所遷移詳細情形畢經衆略加討論議决下月遷人余華龍提議未入會商號由辦事員分投勸募又提議夜校進行案議决下學期准請敎員三人學額定一百名王廉方提議謂本會前聘洋務顧問王嘉琪君原爲便利會員洋文函件之設并不取分文詎知迄今數月託辦者寥寥現王嘉琪君因鑒會員大都放棄權利準自七月分起自稱辭職以節經費云云經衆議决准其所請又中美公司案議决將該公司來函實情函知巿民大會議畢遂即散會致巿民大會函如下逕啓者昨爲中美公司事曾函復貴會查照在案茲接中美復函據稱該公司係多年老店近因房屋翻造移地營業現雖存有少數劣貨鬧鐘惟皆屬上年舊存貨品并非新進有進貨簿可查且自願購置上項鬧鐘之主顧者亦從示有購去而復來爭論者徐君之事恐係傳聞之誤云云查該公司入會已久確係多年老店且新近亦未聞有批進劣貨情事爲特依據敝會委員會議决案專函轉達并將該公司原函抄呈祈向前途查究眞相有無别情即日賜覆云云 
[縣道籌備處定期開會]  
　　七月二十三日 
　　上海縣知事公署昨致各巿鄉經董欵産處等公函云敬啓者前因設立縣道局籌畫經費一案於本月九日開行政會議適是日天雨各巿鄉到者人數寥寥乃改爲談話會先由縣道器備處將規畫情形繪具圖説以便續議茲據該處將縣道略圖及説明書函送到縣定於七月二十三日（即隂曆六月初十日星期一）下午二時在敝署開會籌備一切相應函達即希查照届時蒞會與議幸勿他却爲盼 
[靜安寺住持問題之縣批]  
　　靜安寺住持繼承問題聚訟紛紛爭執已久昨日又有僧六根投縣具呈請求收回主權等情當奉沈知事批示云呈悉查靜安寺　承問題現巳由本公署呈請省長核示應候奉到指令再行核辦此批 
[谷雲僧呈請發還單契之縣批]  
　　僧谷雲在上海縣知事公署呈請撤銷處分發還單契等情奉沈知事批示云呈悉查西林庵住持自該僧斥退後由本公署函致上海巿經董邀集士紳另選妥僧接充所有田單簿據等件俟舉定住持山該經董偕同來署具領嗣據該經董函復由紳僧兩界選定僧眞性接充該庵住持並將前項單據發交該住持眞性具領在案現在旣奉省公署决定撤銷處分應候抄錄决定書訓令上海巿經董查照辦理此批 
[潘筱九解往軍署訊辦]  
　　蘇州人潘筱九被控胃探索詐經松滬護軍使何豐林下令通緝業由總巡捕房房特别機關將潘獲解公共公廨訊押等情已誌本報茲悉潘之搆成刑事罪名係在内地故承審官俞奠孫及英密副領事以此案旣經護軍使令廨飭緝應照章引渡故於前日下午將潘提質之下着即解往護軍使署訊辦 
[博文女學畢業禮]  
　　法租界嵩山路南博文女學前日（星期三）假中華職業學校職工敎育館舉行文藝科第四届畢業禮學生家長及來賓到者甚衆唱國歌校歌行禮畢由校長黄樸君致開會辭校董章太炎夫人給憑給奬並以力學有恒相訓勉次中華職業學校校長黄伯樵演説從精神物質兩方面立言勉勵畢業生敦品自愛末復揭整潔守時忠信三條暢論時下流弊學界宜與匡正以身作則而女子對於家事尤不可漠視云云次嚴濬宣朱鐸民等演説隨即表演游藝凡九節以文藝科書法高初級小學跳舞爲最優初級生黄理之背誦詩文聲調鏗鏘尤屬可貴七時後新劇開幕劇名（戰勝一凡九幕從家庭婚烟社交各問題着想取材於小説表演雖未十分嫺習於複雜家庭之流弊婚烟宜折裹父母之命當事人之同意社交從莊嚴立意上頗可警醒也 
[私立西外小學改歸巿立]  
　　上海巿私立西外小學校去年七月由啓明染織廠主諸文綺君捐開辦經常費約二千元獨自設立專收貧寒子弟不取學費學生共八十餘人本年諸君以營業事忙無暇兼顧校務爰商之第一學區學務委員賈豐芸願將所辦之校推歸巿立賈君以本巿小學敎育急待推廣該校旣愿捐歸巿立應卽照允本月上旬由諸君造具收支校具圖書三項淸册送交賈君當由賈君定期前往接收聞此校自歸巿立後諸君仍愿年捐數百元以資校用賈君以諸君熱心興學捐歸巿立德行可風巳預備造具捐資興學表册呈請核奬至該校自十二年七月起改名上海巿立西外小學校所有校長敎員仍聘前任陸職茜等擔任以資熟手開學約在隂曆七月中旬所有舊生仍免學费云 
[私立培寒小學捐歸鄉立]  
　　引翔港鄉華盛路口之私立培寒義務小學校前上錢曾錢朱升芹等捐欵開辦專收附近貧寒子弟不取學費開辦已及三年其經常費由校董八人擔負本年六月校董部議决歸入鄉立俾持久還業由錢曾鑅代表校董全體往晤第一區學務委員賈豐芸商請將該校收歸鄉立已蒙賈君贊成於本月十八日由校董代表錢曾鑅朱升芹二君將校舍校具點交賈委員及主任敎員顧文光接收聞該校自十二年度前學期起照舊設三級不取學費校名仍用培寒以作私人捐設之紀念賈君又以私人圑體捐資興學理當呈請褒奬以昭激勸除令該校董開報捐欵數目以憑呈報外刻巳報告敎育局備案矣 
[工巡捐南局淸查茶桌税續聞]  
　　滬南工巡捐局長因整頓茶桌税知照税務處派員按段淸查巳見報端茲聞此項茶桌税原係撥充慈善及敎育費等用數年來久未淸查致新開茶店均未報税而老虎灶增設茶桌賣茶者尤多定章凡茶桌在樓上中間能坐四人者月徵税洋一角五分在半邊者减半榻茶每檡與茶桌例相同在樓下者均減半徵收老處灶設三四桌子者一體照微惟僅一二桌子者尙可通融刻因注意於新開茶店共有若干分别查明着令各該店主一律補納税欵云 
[滬孩在甬迷路之招領]  
　　淞滬警廳前日接浙江寗波警察廳來文以據巡警在寗紹碼頭查獲迷路糼童周阿虎一名訊據供年十四歲家住上海下海浦高郎橋路九百二十四號門牌父名周根生因遭父母責打逃竄外出等語請傳該家屬來甬領回等因咋由徐廳長派探丁竇山往傳伊父到廳給函赴甬認領矣 
[駁船公所定期召集董事會]  
　　本埠淞滬駁船公所昨發通告云逕啓者頃據同業船戸紛紛來所聲稱現悉省署籌辦江蘇航政局名爲保航實則抽税上海一區巳由省署派謝宣來滬開辦航政分局業巳在南巿設局籌備惟事關同業增加負擔應請貴公所即速召集同業開會設法對付等情查同業駁船佔浦江重要位置已向工部局工巡捐局等納捐値照保護營業招中外各商業駁貨均有關係一有事故運貨即有停頓之虞事關同業利害爰定本月二十二號（即星期日）下午六時召集董事會届期務乞撥冗惠臨爲盼 
[女青年會遷移會所]  
　　老靶子路六十一號 
　　上海女青年會會所本在崑山路十一號半現因該處房屋由房主索回女青年會乃遷至老靶子路六十一號（北四川路轉角）該處亦本爲中國女青年協會舊時之辦事處云 
[張葉氏縊斃之驗究]  
　　二十七保十一圖地保沈歧山投地檢廳報稱敦睦黒第二弄第二家在小世界爲茶房張永生妻葉氏在家自縊身死請爲相騐該廳委張檢察官等前往驗得該氏委係自縊身死惟雙手臂受傷已發青腫紫色論令戸夫張永生備棺收殮一而着張來廳問話張君返廳後即傳到該地保及張永生到案問曰爾妻臂上之傷何來此次因何自縊張供民自娶葉氏到家後嫌民不能賺錢時發怨言是日我妻在家並無冲突不知其如何自縊時民在小世界服務據隣人前來報信迨民回家察看妻巳氣息全無張君問曰臂上之傷何來張支吾以對官判收押候調查實情再核 
[汽車夫違章罰十五元]  
　　汽車夫陳阿三於前日駕車駛至法租界地方不聽四十一號巡捕指揮由捕抄錄號碼回禀捕頭昨將陳傳至法公堂請究先由四十一號巡捕禀稱被告駕車至該處因馬路不能通行向其阻止詎陳非但不服竟敢出口辱駡等語詰之陳供實係黄包車夫將捕謾駡餘詞支吾中西官判陳罰洋十五元充公以儆 
[下電車被汽車碾傷]  
　　某號汽車於昨晚九時駛經大自鳴鐘法捕房前適有蘇州人李和尙下電車被汽車撞倒碾傷頭部手足等處經法捕房六十五號華捕到來拘汽車入捕房請究奉諭着送受傷人投仁濟醫院醫治再核 
[請求撤銷重檢小學敎員之敎育廳批]  
　　敎育廳批滬海道屬縣敎育會聯合會爲重檢小學敎員窒碍難行請求撤銷一案業經江蘇敎育廳批示云呈悉查重行檢定辦法前准江蘇省敎育會曁義務敎育期成會先後函請酌量變通辦理業經酌量修正呈請省長轉咨敎育部一面並通令各縣遵照在案至所請將施行檢定小學敎員辦法第八條之規定修正一節應俟部令修正仰即知照此批 
[新閘橋昨巳通行]  
　　滬北巡捐局許局長前日派工修築新閘橋故暫停交通昨巳完工仍照常通行惟重量車塌不得銜接通過云 
[瘋子刀傷多人]  
　　浦東楊家宅農民朱順林近染瘋病不時動武昨晨手持兇刀奔至伊兄朱松松家行兇逢人即砍見物便毁時有女戚楊陳氏在家與松松之妻朱楊氏閑談順林乃向楊陳氏肩背一帶亂砍受傷朱楊氏朱木英母女赴救亦被刀傷一時人聲鼎沸四隣羣集恐肇巨經有力者奪去兇刀然後將順林捆送三區警署立送地檢廳由許檢察官提訊楊陳氏等均投請驗傷質之朱順林語無倫次當經許君騐得楊陳氏等所傷輕重不一判各回去自醫朱順林收押候該氏等傷愈再核 
[誘拐女孩圖賣案改期再訊]  
　　住居法租界三鑫里之婦人葉邱氏於上年間出價買得女孩招弟忽於日前被無賴陳國祥陳劉氏串同周阿金王四沈長林張錫康卞王氏等引誘拐出藏匿希圖販賣當經原告邱氏報告法捕房請爲查緝在案現爲包探吳錦堂偵悉陳等匿跡之處前往將以上男女各人一併拘獲并將女孩招弟吊出帶入捕房管押昨日傳同原告解送法公堂請究先由捕頭上堂禀稱查得原告邱氏開設妓院收買糼女令其學唱戲曲亦有不合請爲訊究等語經聶諱員向招弟略詰一過遂商之法葛副領事判被告等還押候改期一禮拜查明再訊 
[拐女孩押女所二年]  
　　山海關路二百十一號門牌居戸徐子森控婦人潘華氏與杜少甫串拐其八歲女孩小春子一案昨晨由廨復訊明晣官判潘華氏押女所二年杜從寛開番小春子交徐領回 
[婦人呑烟獲救]  
　　昨晚九時蘇州婦人周王氏與夫口角呑服生烟自盡經家人察覺報告匯司捕房派捕將婦人車送仁濟醫院救治幸得無恙 
[風捲木匠跌斃]  
　　昨日下午三時忽起颶風楊樹浦某紗廠正在建築棋橋有木匠浦東人小毛爲風吹落於地身受重傷經該廠鳴捕到來車送同仁醫院醫洽旋即斃命經家屬備棺收檢 
[身藏烟土罰四十元]  
　　前晚有浦束人楊和尙身藏鴉片烟土四十八兩行經愛爾近路被該管捕房探目金福壽抄出帶入捕房存洋一百元作保昨經公共公廨傳案質訊之下以揚不應違禁科罰金四十元充公烟土焚燬 
[穆耕堂詐欺取財押三月]  
　　泰康銀號惇叙錢莊同延律師在公共公廨刑事科狀訴百老滙路二百八十三號門牌順興五金店夥甬人程耕堂騙取洋五百元銀三百兩業由虹口捕房將穆票提到案交保候訊曾誌前報昨經陸襄讞會同英感副領事集訊首由原告代表律師陳明案情次由泰康經理應朝卿証明與順興向有來往舊曆三月間被告書條兩次遣學徒來取去洋三百元銀三百兩嗣得悉該店經理蔡姓巳經逃避由被告延律師具禀公堂爲該店請求破産故被告實係欺騙云云又由惇叙莊夥馮爕之上堂證明該莊被騙去洋二百元質之被告穆耕堂供兩原告處之欵係賬房向取我於事後方知順興因經理逃避由我維持並延海德禮律師請求破産等語末由海律師爲之辯護中西官核供以穆耕堂詐欺屬實科押西牢三月示儆 
[劉王氏開釋]  
　　源和餘記錢莊延佑尼干帮辦施乃德律師在公共公廨刑事判狀訴萬於福州路振華旅館之江西婦人劉王氏私刻圖章蓋在僞造之殷侶樵字據上希圖欺騙等情由捕房將該氏逮案審訊時因其一味咆哮着押七天再訊昨晨拘留期滿中西官升座提審即由施乃德律師上堂述明案情質之該氏供所有殷侶樵之契據均已交與江西同鄉會並未私刻上圖章等語問官核供判被告具結開番以後不准再至原告處滋擾 
[設立花會之破獲]  
　　甬婦姚王氏邇在法租界賃屋私設花會聽筒僱人在外引婦女入局賭博貽害非淺爲法捕房包探查悉以其有違禁令前往抄出花會字條及洋銀連同二房東翁林然一併帶入捕房昨解法公堂請究先由捕頭禀明前情詰之王氏供認設立聽簡誘賭不諱翁供民人實不知王氏有犯法行爲求察中西官判王氏罰洋三十元翁罰洋十五元充公以儆花會字條銀洋没收 
[監獄看守託詞騙洋續誌]  
　　漕河涇鎭江蘇第二監獄看守張耀生等喑向監犯宋成杯之家屬以代宋運動爲由騙取洋六十二元業經該獄長查明將張斥革押發地檢廳訊究巳紀昨報昨日宋成林之妻宋俞氏等投檢廳具狀訴追被騙洋元嗣奉蕭檢察官提張至案研訊諉稱此事係另一同事某甲所爲問官判令收押候派警往拘某甲到案訊究 
[賭案主客分别罰鍰]  
無賴李阿七邇在法租界菜巿街地方租賃一百九十七號門牌房屋私設總會賭塲招引同類入局賭博抽頭漁利事爲法捕房探目程子卿李友生包探梁大實等查悉以其違禁於前日禀明西探同往該處抄出賭具拘獲賭徒徐阿新陸桂淸吳鳳三張阿小吳阿生顧阿根李阿二魏連生趙榮生蔣美法陸學堂李梅生張仁再及婦人李張氏等十餘人一併帶入捕房經捕頭請訊一過諭各交保候究昨日傳解法公堂請訊李阿七由伊妻倪氏到案先由捕頭禀明被告私設賭塲聚衆賭博抽頭情形詰之倪氏供認聚賭不諱賭徐阿新等同供認入局聚賭聶讞員商之法葛副領事判頒家李倪氏着罰洋三十元賭客除張阿小罰洋三元外各罰洋五元充公以儆賭其没收 
[冒充稽查遊街示衆]  
　　蘇州人金好堂冒充某機關稽查員昨在北火車站檢查旅客王振元之身畔被駐站巡警窺破解入五區警署李署長飭將金發往犯事處並游行各街巿示衆王斥退 
[公共公廨訊案彙錄]  
昨晨公共廨民三庭由張襄讞會同美密副領事訊理（一）永安公司訴惠昌製罐廠主張子培霸屋不遷案彼告延甘維露律師代辯結果限被告於兩倜月遷移房租照付（二）龍飛汽車行訴王志祥欠貨銀案結果被告臨訊不到應照原告所訴之數缺席判决（三）顧發利有限公司訴潘榮福欠欵案結果着被告償還原告銀二千五百三十兩限七日内交欵 
　　又午後民四庭由張襄讞會同日副領事訊理（一）凌雲生訴凌胡氏遺産紏葛案結果業經查訊明確凌雲生並無出嗣本宗第一房所有凌鳳祥之遺産應歸凌雲生管業（二）丁潤濤訴丁關響周坤生不理押欵案結果業經登報逾期被告仍不到案候質應准原告請求缺席判决（三）丁潤濤訴劉占田唐雲泉不理押欵案結果准予登報傳達（四）陳湘濤訴郁糼卿欠貨洋案結果限被告於七日内將判决之欵如數償還（五）王錫生訴吳小弟欠借洋案結果飭被告到案訊核（六）秦發興訴勵生順欠貨欵案結果同上 
[誌謝]  
　　昨承大東書局惠贈第二十一期（半月）一册又心聲半月刋社惠贈第二卷第四號（心聲）一册又商務書館惠贈第六卷第十一號（兒童世界）及第三卷第一號（小説世界）各一册又銀行週報社惠贈第三○七號（銀行週報）册又彭渭漁君送來（施德之氏神功濟衆水）二百瓶誌此併謝 
來函 
[淞滬警察四區二分所來函]  
　　招領迷路女孩王雙喜 
　　逕啓者昨日崗警帶進迷路女孩王雙喜年六歲江北口音母在絲廠作工父兄爲裁縫惟不知住址該孩身穿藍方格白布褂褲脚穿白絲繼花鞋蓬頭耳鐵金環現送閘北慈善圑留養望家屬領回淞滬警察第四區第二分駐所啓七月十九日 
公布欄 
[上海地方檢察廳]  
　　批示韓金福狀悉候傳訊核奪此批黄百順狀悉如有受傷仰即來廳候驗此批周際唐狀悉前巳迭次批示仰仍遵照毋庸多瀆此批施李氏狀悉該氏之子有病自有醫生醫治所請應毋庸議此批李凌氏狀悉候偵查此批朱生狀悉候傳訊許金保到案訊明核辦此批趙姚氏狀悉前已明白批示毋庸屢瀆此批高云軒狀悉所訴是否屬實候尋找阿元到案再行核辦此批胡才子狀悉巳於朱生狀内明白批示俾併知照批周家　狀悉順裕如果有傷仰即來廳驗明　行核奪此批張朱氏狀悉據訴各節純係擔保紏葛旣在審廳具訴仰候核奪可也此批以上七月八日 
 
 
 

Page 17

 
 
第一萬八千一百零二號;中華民國十二年 西曆一千九百二十三年七月二十號
星期五 * *本埠新聞三 
[冠生園改組有限公司]  
　　九畝地冠生園創辦迄今營業日盛今夏擴充改組爲股份有限公司額定資本十萬元由各發起人分認八萬元其餘外募二萬元自舊層五月初十登報公佈以來聞本外埠索閲簡章投資認股者殊爲踴躍不久即能滿額現該園主任洗君正在極力計劃擴充以後之進行方法趕製各種罐頭果子食品十餘種預備將來推銷遠地營業發展方興未艾云 
[中西首飾用品之運銷]  
　　虹口百老匯路一零五號之朱煜生號開設有年專辦鑛石珍珠翡翠精造西裝首飾仿像動物自辦金銀眼鏡兼修鐘表留聲機器並可代刻中西文字定價甚廉云 
[德祥公記製售首飾]  
　　虹口閔行路百老匯路角德祥公記首飾號自製之各式金銀飾品如銀盾茶杯及花瓶花插等工甚精細彫刻各種中西文字花卉島獸亦頗淸雅其自製之銀烟盒而白裹黄每只售洋十一元至二十元不等云 
[微微公司新到巴拿馬草帽]  
　　北四川路微微公司又新到大帮巴拿馬草帽數種顔色潔白織工精細樣式亦頗入時且軟硬適中可以洗滌不壞聞價値亦不貴云 
[新式手杖到滬]  
　　南京路永安公司洋傘部日昨由德國運到新式手杖數十種質料極佳輕而耐用有許多式樣爲滬上從未到過者每根自一元二角半起至數元不等此項手杖批發尙能公道云 
[布疋銷行廣帮各處之增加]  
　　北京路恒乾仁布號向售粤帮色布如興隆牌萬裕牌毛寶藍布各種對子布疋售去甚多日前泰順船開往廣東時該號已將頭批裝出五百餘件云 
[寶華新到打字機]  
　　江西路六號寶華洋行新由外洋運到大洲老牌打字機此機向由該行獨家經售式樣新巧玲瓏精美尺寸大小俱全均屬堅固耐用之品我國各界歡迎者甚衆云 
[三種字典合售特價]  
　　韋氏字典暫緩發售 
　　商務印書館歷年出版英漢字典自盈尺巨帙以至懷中小本不下二三十種茲聞該館爲便利中學生及普通研究英語者起見特就巳出各種中選出英漢漢英及成語辭典各一種合成一組發售特價兩月此三種一爲袖珍英漢辭林篇幅雖小包含單字成語不下十萬餘二爲英漢雙解英文成語字典爲伍光建君所編搜羅豐富例句明顯三爲訂正漢英辭典原係張在新君所編最近經該館延請專家悉心訂正甫於上月脱稿凡最的流行之新語新詞學名術語等均已盡量增補附確當英譯尤爲最新最備之本治英語者備此三書無論以英漢譯漢以漢譯英或查檢成語均可因應裕如該三書原價計洋五元特價期内合售祇須三元費少用宏故日來購者紛至句日内巳售去不少矣 
又商務書館印售英漢雙解韋氏大學字典與美商米林公司發生訴訟一案巳誌各報現在交涉未了結以前該館祇好暫緩發寄此書近特函告預約此書者説明未能如期交奉抱歉萬分所有巳收之預約書價自七月一日起至宣布發書之日止照按月八釐計息將來於交書時照付或在續繳書價内扣除云 
[沙德公司運售紙烟]  
　　女影牌（ladyhamilton)香烟爲美國出品味淸價廉每盒（二百五十枝）批價七角半每包售錢六十文其空盒二只而蓋有印者可向沙德烟公司換本牌香烟一包以答購者盛意該公司近因營業發達致原有房屋不敷辦公不日將遷至福州路二十號一切營業仍由西人倪安德及華人張錫華二君主任云 
[廣生隆之各項應用貨]  
　　虹口東武昌路廣生隆洋貨號新出一種長統男女風凉絲襪每雙售洋六角并有香港線衫線襪牙擦等價甚相宜内設代配熱水瓶心部近來巿上持破爛熱水瓶往配者均稱利便更以由廣東運來之結婚牌盒子刨花行銷最廣因暑天婦女裝飾必需此品又能作爲禮品由永安公司祥升線莊等專代分銷云 
[新到德國鐘表多種]  
　　北四川路妙機公司本月適値兩週紀念舉行減價售出各種鐘表眼鏡首飾鋁器等頗夥刻又新從香港該公司分行運到大帮時式德國鐘表其最優者如下 
　　走四百天玻璃擺檯鐘每只售實洋二十元天文掛鐘大號十七元二號者十五元五彩寫字檯小鐘二元半騎馬掛表一元七角尙有各式鬧鐘由一元至三元六角凡購滿二元以上贈送該公司自造鋁質殮具此項殮具光　如銀永不變色亦不生銹云 
 
[著名女伶勃倫屈小影] 勃倫屈史惠脱blanchesweet爲美國電影界中著名女伶之一現聞史惠脱女伶將從事於畜牧今巳着手辦一牛乳棚頗爲得手每日所出專供電影界人用云 
[影戲名伶之經營企業者]  
　　影戲伶人所入薪金年輒數十萬即如童伶賈哥根每年收入有百萬之多較之哈定總統每年之薪金高出數倍故爲影戲伶人者莫不富有以吾人觀之彼等收入旣豐用度必奢豪無度日事於遊戲之途其實不然彼等以所入之薪金經營企業者正大有人在也女伶克蘭温claiewindsor專置地皮産業經營甚爲精密年入利益頗豐對於洗衣公司間亦投資其財産大半得自電影其餘得自地皮等業其他各名伶與克蘭温作同樣之事業者甚多皆能大獲利益女伶尼耳孫anoaqzilsson購置無數茆屋專供貧人租賃年入租金亦不少大納violada喜駕摩托卡近在好來華nahollywood設一大汽車公司營業頗爲發達羅塞耳billrussel執有某大裝飾品公司之股份甚多故其妻每日之脂粉資可以省却米爾登miltonsills從事於畜牧事業近來大形發展以一影戲明星兼而爲畜牧大王矣（一塵） 
 
 
 

Page 18

 
 
第一萬八千一百零二號;中華民國十二年 西曆一千九百二十三年七月二十號
星期五 * *[影戲明星之愛癖誌]  
　　洛勃司editbroberts氏爲一神學家渠自云常與其先父會面乃父名阿姆司脱朗armstrong得博士學位五年前與同志多人遠出旅行及至南菲洲遇害而亡 
肋胡來女士louisalovely之愛癖爲喜收集各種雲石據云女士於芳年幼稚時巳發生此癖矣 
潑立細拉地女士priscilladean有成一飛行家之志願 
湯姆密克司氏tlmmix爲一精敏之機械師當渠於編劇而若無資料時輒投筆離案至汽車間中將一陳舊之汽車裂成片塊繼又一一裝置而復成一汽車此工旣畢劇本之資料巳印於腦中矣 
佩佩但妮兒bebedeniels女士有一女助手當佩佩於攝演影片時渠輒於機旁發出奇聲異笑古怪之狀以鼓勵之 
甲諾滑克janenovak女士最喜戸外散步 
但維司女士mildreddavis（羅克之妻）最喜收集絲巾手帕現女士己集有大宗有邊之絲巾 
克萊拉女士clarakimbclyoung最喜得香水且能辨其好歹 
格拉司盤氏bertgrassby爲一喜終日居於家中者李脱里喬leatricejoy女士最喜食長條之糖菓嘗有一戀慕者因欲奉承女士之故贈寄許多方圓式之糖菓女士見之大怒盡退還之 
　　密肋女士patsyruthmiller最喜剌繡此種手工渠於學校中時自一女同學處學得當女士於校中求學時同級中有一女生座於女士之後於上課時輒私自剌繡而渠之二目直視敎師如甚注意然而手中所剌繡之物永不一顧其精熟於此可想見矣　 
　　蘭迪司cullenlandis最喜乘馬故渠騎馬之術較精於駕駛汽車術又最喜食蘋菓饅頭 
立拉李女士lilalee當芳年幼稚時巳顯身於舞臺上故無機會玩像人（即洋囡囡）然因愛之心切故嘗收集多個渠最喜日本之製品（譯者按尙有女明星colleenmoorejagnesayresjmablenormandpauli 
negaron四人亦甚喜玩像人甚至愛之之心較親生兒女爲尤甚云） 
悉兒女士virginiafaire爲一著名之詩歌家渠所著之第一首詩於歐戰時各國兵士咸樂唱之因渠之叔父其時於法國服務故女士脱稿後即寄往該處其叔父接得後便分發於各兵士故該詩於歐洲甚爲著名云未特叟女士clairewindsor往昔本擬至加里福尼省調養身體誰知旣入該省因各種關係而身入電影界矣 
立却迪克司richarddix嘗入醫學專門學校數年故對於醫術一道略能知解 
麥克杜乃杜女士katherinemcdonald最喜以夾火腿之麺包及一瓶牛奶爲餐 
别兒哈脱billhart氏近著一書名toldunderawh 
iteoaktree内中所述者爲其愛馬（湯男）tony之歷史云 
密頭女士Ｍarymilesminter近極力研究法文意大利文及按鋼琴法 
范本克氏dfairbanks精通法文 
羅克將攝一片名（我到黑來服）arriyedinhollyw 
ood内容所述爲渠之歷史軼事等數種云（炤華） 
國内長者爲但勃撒甲克jcakdempsey爲美國電影界中之著名演員富有臂力且精拳術通常之體育家非合三十不能與之敵是亦電影界中難得之人才也其背上之幼童名鄧定蓋dinkydean爲美國電影界中最幼之童伶 
[郵信截止時間表]  
　　寄往地點　　火車或輪船　　平信　　　　掛號信 
愛琿（取道浦口哈　　火車　　　今日（廿日）上午十一時十一時用濱） 
西伯利亞（取道浦　　火車　　　上午十一時　　　　　　十一時口赤塔） 
俄國歐洲（注明由 
西伯利亞寄者）（取　火車　　　上午十一時　　　　　　十一時道浦口墨斯科） 
馬尼亞（取道香港）　麥堅尼總統　上午十一時半　　　　十一時南部各埠澳州紐絲綸印度歐洲（取道蘇彝士）包島斯　　　午十二時　　　上午十一時日本（取道門司）　　熊野丸　　　晚七時　　　　　　　六時半美洲日本歐洲　　　　林肯總統　　晚九時　　　　　　　九時長江各埠　　　　　　火車與輪船　晚九時　　　　　　　九時汕頭　　　　　　　　日升　　　　晚九時　　　　　　　九時汕頭　　　　　　　　山東　　　　晚九時　　　　　　　九時香港廣州（包裹）　　山東　　　　晚九時　　　　　　　九時香港廣州（包裹）　　日升　　　　晚九時　　　　　　　九時香港廣州　　　　　　廣大　　　　晚九時　　　　　　　九時 
[紀各校之畢業禮]  
　　昨得各校消息其關於畢業或休業禮如下　 
　　羣賢女學南北花衣街施家弄羣賢女學校昨行畢業式及休業式到校者如校董張樂君衛芝山等百餘人校長張履箴報告給奬計畢業者高小科二人國民科十五人下學期始按照新學制增設初級中學云 
　　坤範女校梅白格路坤範女學昨行休業禮及商業科畢業禮下午一時開會到會來賓及學生等二百四十餘人由校長俞文耀商科敎務長蔣夢芸等相繼致辭給憑給奬攝影散會本届畢業生商科有周蘭英等五人高小國民科則有四十餘人云 
　　亞東公學北京路石路口亞東公學昨行休業禮校長董尙武君報告下學期改革情形開學定陽曆八月二十一日云 
　　蘇常公學開封路公益里蘇常旅滬公學昨行休業禮校長唐豪報告該校本星期六上午星期學校開課云 
　　振新學校牯嶺路餘慶里振新學校昨行休業兼畢業式校長徐惠施敎員郭叔亮王哀梅來賓顧霖周馬翰如李劍虹顧秋舫等均有演説此届初級小學畢業者計鄭國梁郎謨斌方林葆李克勤江肯堂蔣富運謝世德賀子元次給憑學生表演游藝餘興有勵志宣議圑絲竹下學期尙須添設女子部暑期補習科定陽曆七月二十日開學云 
　　萃英學校北浙江路華安坊私立萃英學校昨行畢業及休業式諸校董等均蒞校高校長報告來賓及敎職員演説唱國歌校歌而散補習科定於夏曆六月初十開課校外生亦一律可收云　　珠玉業校珠玉業學校昨行畢業禮及休業式同業到者約三百餘人總理張秉鑫君主席校董各職員各有勉詞該校學生半數爲免費生云 
　　路局小學北站滬寗杭甬鐵路管理局第一小學前日舉行第一届畢業式任局長特派丁厚夫及鮑公蕃兩君蒞校觀禮繆主任毅父佈置如儀畢業生爲張志明沈永生等二十八人下學期將添辦高等班云 
　　紫金小學老北門紫金小學校男女兩部學生總數達四百以上本届畢業者四十餘人夏曆六月初八日行第十届畢業式其開學期則爲夏曆七月十六日云 
　　淸眞學校西門淸眞寺國民學校前日行休業及畢業式校長朱君笠農報告校董馬君乙棠伍君詠霞演説而散 
　　竟成小學法租界巨潑來斯路私立竟成小學校今春由錢廣甫陳雲堂君等發起設立昨行休業式由主任顧鶴鳴君報告次由校董致訓詞給奬品而散下學期開學定於八月二十七日云　　陳涇小學徐家滙路陳涇小學校昨行休業式主任毛元良報告錢廣甫君等亦致詞給奬茶點而散下學期添建校舍實行新學制定於八月二十六日開學云 
　　久記義校芝罘路久記社自辦義務學校於閘北國慶路一百六十五號巳歷四載學生近百人本届四年級生己修業期滿特定於七月二十二日在該校舉行畢業典禮並備茶點東邀各界來賓參觀云 
[學務僉載]  
　　敎育界畢業或休業禮以外之消息合載如次 
　　國語專校添設晨班愛而近路二號尙賢英文商業中學内之上海國語專門學校於暑期内開辦第三届晨學將於新曆七晨二十三號開學因欲普及國語敎育是以無論男女老幼均可報名入學且該校於每星期日上午十時開放國語留聲機無論何人均可往聽槪不收費云 
　　民生女學暑校開學民生女學設立之暑期學校已於昨日開學定於今日上課學生約五十餘人校長爲胡　吟女士云 
　　師範校歡迎體育家南巿中華武衛會體育師範學校近聞郝更生君自美返國特於本月二十二號星期日上午九時假西門公共體育場開會歡迎云 
　　華東女中會議校務新閘橋北首新組織之華東女子中學開第一次敎務會議議决多案努力進行云 
　　崇文公學設備己妥白克路三多里中國崇文會本届將原辦義務學校擴充校舍改爲崇文公學先設新學制完全小學巳誌前報茲悉該校内容設備均巳佈置妥當一應規程亦經訂妥前日韓省長特頒給（閘場文化）區額一方日來新生報名者頗爲踴躍云 
　　東方公學開辦暑校愛多亞路東方公學第一届暑期學校昨行開學禮男女學生約四十餘人校長公民言君致詞衛生主任柳隢風醫生講演學生陳九經李彦章等演説撮影散會 
　　潮學生會暑校開課旅滬潮州學生會暑期義務日校假東唐家弄大同學校於昨日行開學禮學生報到者五十餘人由該學生會敎育科主住楊輯五君主席大同學校校長楊克峻君該會職員連城朱勉仙張梧村周松吳梓權諸君及來賓等相繼演説敎授科目爲國文英文算術常識等餘額尙多云 
　　三廉學社辦俱樂部三廉學社俱樂部定於陽曆七月二十九日下午三時開成立會云 
[覺社選舉新職員]  
　　並修必會章 
　　界路長興里覺社例於每年正月七月開大會二次前晚爲第二届大會之期該社總幹事鄭慕賢君宣布開會書記梁傑夫君報告及提議社務進行方略最後選舉職員修改社章攝影而散 
[奚宅壽事誌]  
　　昨日爲滬商奚萼銜君四十壽期假座大東旅社開筵並邀第一台全班演劇以娱來賓云 
[昨日之菜巿]  
　　蔬類仍貴 
　　昨日南北巿小菜場蔬類仍貴各價如下 
　　北巿　　　　　南巿　　　　　　　　北巿　　　　　　南巿 
蝦每斤四角　　　　四百至九百文　　甲魚每兩五十文　三十文膏魚每洋三斤　　　三斤　　　　　　　魚每兩五十文　四十文白魚每兩二十文　　十六文　　　　　鯧魚每兩二十文　二十八文大黄魚每兩十五文　十八文　　　　　　魚每兩五十文　三十文鹹蟹每兩三十文　　三十文　　　　　　魚每兩五十文　四十文梅蛤每兩四十文　　四十文　　　　　烏賊魚每兩十五文十八文牛肉每斤三角　　　二角半　　　　　　魚每兩十六文　十五文羊肉每斤三角六分　三角　　　　　　扁蒲每斤十六文　四十文鴨蛋每只四十五文　三十文　　　　　雄雞每斤三角八分三角六分鷄蛋每只三十文　　三十文　　　　　鴨每只一元　　　一元龍聚笋每斤百二十文百六十文　　　　蛤蜊每斤二百文　百二十文冬瓜每斤四十文　　四十文　　　　　豬肉每洋三斤半　三斤半雌鷄每斤四角二分　　四角　　　　　黄瓜每斤六十文　八十文蓊菜每斤六十文　　四十文　　　　　菠菜每斤六十文　八十文毛荳每斤一百二十文百六十文　　　　蛙肉每兩二十文　三十文鴿子每只三角　　　二角半　　　　　茄子每斤一百二十文一百文元菜每斤五十文　　五十文　　　　　茭白每斤三百文　百二十文膏菜每斤一百六十文八十文　　　　　葱每斤一百文　　八十文鹹香瓜每兩四十文　三十文　　　　　春笋每斤一角六分二百九十文黄豆芽每斤四十文　八十文　　　　　南瓜每斤一百文 
芋笋每斤百六十文　百六十文　　　　辣茄每兩二十文 
長荳每兩十文　　　　　　　　　　　紅荳每斤百六十文一六百十文毛菜每斤七十文　　　　　　　　　　青蟹每兩五十文　　三十文 
[菓品巿消息]  
　　蟠桃巿價不一項佳貨二十元次則十六元十元不等拆售價每斤三角半至三角二角不等零星售者每只一角或八十文六十而其味甚爲可口云 
[劇塲應須改良之要點（十七）]  
　　第六●●●（佈置） 
　　各種執役者之服式雖關於管理上切需商定然在多數劇塲均未設備即使各種執役定有服式而不注意者居多甚至一至夏令赤膊者亦有大爲可惡故劇場不論是否供給執役者之衣服然對於服式當加以注意有礙衛生及形狀惡劣者須嚴行約束此雖絶小之事然因關係看客之興趣則非可忽視之也 
　　劇塲中之使用松香實大可廢去之蓋在劇情中所佔之地位頗不重要且烟灰四射坐在前五排之看客祇能閉目按口大有礙於衛生有時演焚棉山三本鐵公鷄等戲時連連使用竟至全塲烟霧實令人生畏加以使用松香者祇顧其個人之地位任意亂弄此實極當廢除者故若劇中有使用松香時前三排之茶杯茶壼當預爲防禦否則與身體上頗有不利然防禦尙非善策能設法使劇塲取消則最爲穏妥也（待續） 
[集會表]  
　　陽歷本月時期　　　地點　　　　　　召集者　　　　事由 
廿日上午六　　　　　福州路操練廳　　萬國商圑中華　預備隊敎授總習時半　　　　　　　　　　　　　　　　隊 
廿日　　　　　　　　蓬萊路縣公暑　　縣議會　　　　參事會 
廿日下午三　　　　　高昌廟巿立小學　中醫學會　　　施診所開幕禮時 
廿日下午五　　　　　福州路操練廳講式萬國商圑中華　預備隊敎授射撃法時一刻　　　　　　　堂　　　　　　　隊 
廿日晚　　　　　　　牯嶺路十六號　　工界救亡會　　常務委員會 
[今日天氣熱而濕]  
　　徐家匯天文臺昨日下午四時三十分氣象預報云天熱而濕此間沿海風勢不定颶風已過小呂宋南部現在北緯十五度處將以西北西方向進至中國海上加羅林島發生新颶風將向西北前進本埠溫度在下午三時前之二十四小時内最高九一四最低七四八去年同日最高九七五最低七七五 
 
 
 

Page 19

 
 
第一萬八千一百零二號;中華民國十二年 西曆一千九百二十三年七月二十號
星期五 * *常識 
常談 
[上臺難] [  隨]  
　　今日之時局凡熱心富貴者無不覺上臺之難矣 
　　不獨抱有總統熱者欲他人捧之上臺而深苦其難即抱有總長熱者雖極有人牽之上臺而亦如牽牛下并之難此無他皆孔方兄之關係耳 
　　一則孔方兄雖多而不忍與之離别故雖極欲上臺雖有極無恥之捧場議員而無從操縱然尙日望有人焉爲之號召孔方兄其可笑可鄙蓋並世無其匹矣一則慮孔方兄之無著雖上臺而孔方兄仍不易號召於是裝腔做勢若小家女兒之倚們窺客客將至而又掩其門遂演出種種之醜態而臺下觀劇之人則不免爲之作三日嘔 
　　或曰今之孔方兄巳無孔矣小兄有孔大兄無孔銅兄有孔金兄銀兄無孔小銅兄有孔大銅兄無孔議員胃口大孔方兄尙不足以買上臺也是説也吾以爲信吾不禁爲全國國民痛哭衛生 
[暑假結婚者注意] [  謝利恒]  
　　從前結婚時日常擇於三冬之暇秋收之後人事物力皆易舉辦而其中尙含有衛生之至理蓋結婚之後房事在所不免而當冬令收藏隂精充足之際雖有施洩無碍身體蓋一舉而數便者也 
　　今則青年子弟於學業方面寒假時短暑假時長禮俗虚文亦多删繁就簡故結婚之事漸多移於暑假期内若結婚純爲愛情而不涉於肉體之慾者對於時令上本無關係否則當此酷暑期内壯健之人或避暑或休業對於飲食起居猶且格外謹愼而况可有性慾上之斵喪乎故古先哲言有六月同房之戒無非爲蓄養精力以免削伐藉資抵抗外來炎熱之用倘於此最宜攝衛之時因新婚而爲縱慾之事勢必隂精耗竭熱邪内逼深入於骨體之中入秋而成劇病悔之晚矣 
　　故吾勸青年子弟之在暑假期内結婚者尤宜愛護身體萬不可貪一時之樂而貽百年之憂也（未蓋章） 
經濟 
[養蠶可獲巨大之利益]  
　　養蠶一業始自上古無如今人多置於意外而不爲之顧余營商於朝鮮十有五年矣觀近四五年來朝鮮人受日本之指導竟無一有不植桑無一戸不養蠶者就以今春養蠶獲利之巨誠令人可羨即以禮山一縣而言春季所産之繭共値日金七萬八千二百餘元除蠶種桑葉等費用約一萬一千元（此係指買桑葉養蠶者言）核算能獲七倍之利（即如用資本一元獲利七元是也）查朝鮮全國共縣二百三十每縣所産以最小數五萬元計算春季全國獲利一千一百五十萬元每年春秋二季可獲二千萬元以上之利益朝鮮全國地方僅吾國一大省之區而吾國地方除特别區不計外尙有二十二省之廣即每省每年産繭以二千萬元計算爲數可謂不鮮况吾國氣候一如朝鮮各地無不適宜於蠶桑且雖婦孺亦能爲之余因感吾國國民金融困乏巳極而竟放棄此巨大之財源誠爲可惜望海内君子有志救國而倡辦结業者速栽桑養蠶亦實業之一種不興實業何以救國然他種實業非資本雄厚不易發展欲得效速易舉之實業爲人人能力所及者惟蠶桑乎况蠶桑本爲吾國女子固有之職業設吾國女子人人皆能從事於此民可立富民富即國可立强幸閲者注意焉（乙種酬） 
[爛批杷釀酒之廢物利用] [  侶雲]  
　　水菓極易潰爛枇杷尤甚 
　　枇杷富含燐質食之有益且爲療咳之神品但一經潰爛質味俱變黴菌即乘機而入食之必病自當棄之爲宜 
　　然少數則可如多量之枇杷潰爛（數量愈多潰爛愈速愈廣因黴菌繁殖甚易傳染亦速也）若盡棄之得母太不經濟乎余乃思得一法姑爲之試騐竟著成效不敢用以自秘還請閲者諸君一試之如何 
　　其法極易即本製醬釀酒之法行使原料發酵變化而成新物質是也枇杷之潰爛乃其天然的發酵余即利用其潰爛將爛枇杷之皮核去盡貯入一大甕密閉甕口埋入土中經冬取出竟變成滿甕色淸味甘之枇杷汁矣氣味濃郁色香可爱飲之淸人心脾雖葡萄美酒亦不是過耳 
　　至埋入士中時期愈久愈佳但旣埋之後不可啓視以防洩氣此爲要著迨開甕後又且分貯瓶中用塞密閉不可與空氣接觸俾免氣化而失香味 
　　此爲廢物利用之一法簡單便利諒亦經濟家所樂爲之歟（乙種酬） 
道德 
[雜役好學之可嘉] [  蕭漢傑]  
　　吳豐益性耐勞遇事能爲人所不能爲者然苦不識字去年冬余就勸業所事務員職渠亦倩人介紹來所充當雜役每日公餘必執雜字信札諸書覓余講授雖嚴寒酷暑不間不倦余以其能刻苦向學也亦樂與之講論至於今茲歷時不過半載竟能學作短篇信札矣余對之不禁重有感焉夫豐益以一履人子月得工食錢六千丁此生活程度最高時期猶能不馳心物外覓暇誦讀以視世之紈袴子弟受父母百數十金負笈通都大邑究其賓則不過目懸金眶之鏡手持紙捲之烟駕汽車馬車徜徉於十里洋場中學作時髦出風頭者其相去奚管霄壞噫觀於此亦可以廢然思返矣 
法制 
[民事訴訟標的之價額與審級之關係] [  聞偉]  
　　查我國法院之組織係爲四級三審制故凡百民事案件不問訴訟標的價額之大小均有經過三級審判之訴權然自民事訴訟條例施行後更有案祇二審即行確定者此例外也茲特分别揭述如次 
　　㈠屬於初級審判廳爲第一審管轄之民事訴訟此可分爲兩類（甲）須計算訴訟標的之價額而定者如民訴條例第一條所規定者是也（乙）不問訴訟標的之價額若何而專屬者如同條例第二條所規定者是也上列兩類訴訟以初級審判廳爲第一審地方審判廳爲第二審高等審判廳爲第三審是即所謂終審矣至於初級審判廳未成立之處則由地方審判廳附設之簡易庭或兼理司法之縣公署爲第一審也 
　　㈡屬於地方審判廳爲第一審管轄之民事訴訟凡不屬於初級審判廳管轄之訴訟均應由地方審判廳爲第一審管轄（見同條例第三條）故不服本級第一審之判决者應以高等審判廳爲第二審大理院爲第三審其無地方審判廳之處則由兼理司法之縣公署爲第一審也 
　　若夫財産權上之訴訟苟訴訟標的之價額不逾百元者則由地方審判廳爲第二審之判决後案即自此確定更無所謂第三審矣（見同條例第五百三十一條（）（乙種酬） 
敎育 
[提倡農村敎育（上）] [  月渠]  
　　現在研究敎育問題都説敎育是供給人的生活需要無論何人都不可不受敎育因此中國的敎育界洛動普及敎育的勢潮非常之高但是敎育中之最緊要的還要算是農村敎育因爲中國原來是重農的國家國民生計都靠着農業身上的所以農業的興衰在國民生計方面很有密切的關係你看中國的農民㈠祇管自己工作不問别人爭權奪利的閑事道德是很高的㈡日出而作日入而息不怕風雨不避寒暑體育是很發達的㈢還能生出許多農産物供給全國同胞能力是很大的照上三條説起來他們有德育有體育而且還能生産但所缺少的祇是没有智育所以他們祇能保守不能擴充倘然我們少許給他一點兒的敎育豈不是變爲完全的國民麽試問歐美大農業的國家如丹比德美等他們一個農夫爲什麽可以抵當我國的農夫百倍呢其主因無非因他們敎育普及農村的工作都是本於科學的方法如選値種子咧驅除害蟲咧利用機械咧照這樣做去怪不得他們的農夫比中國好百倍了依此看來中國農村的敎育實是刻不容緩了 
　　還有一層現在中國的農村更有一種很不好的習慣就是他們不去研究土質和植物的性質是這樣的偏偏要去請求無知無識泥塑木雕的偶像化却無數金錢做出這種無意識的事情來這都是没有敎育的緣故依此看來我們提倡農村敎育更加刻不容緩了 
　　但是提倡農村敎育因爲各地的情形不同最好由各地的農會起來提倡那是最好了（乙種酬） 
科學 
[光帶之研究] [  臧慮]  
　　暗室之壁穿一小孔日光透入時以三棱鏡當之令三稜鏡之稜與小孔方向一致則見透過三稜鏡之日光照於屏板上成美麗之彩色排列如帶其色有七爲赤橙黄綠藍青紫排列之序以赤色居首橙黄綠藍青依序而列於赤色之後紫色居尾是謂光帶可知日光由七種色光混合而成在吾人目力所覺則知日光帶爲一色一經透過三稜鐘則成彩色光帶其理由據科學家之研究因日光由七種色光混合而成其各色之光波長互異透過三稜鏡後其屈折之度因之而異赤色之光屈折最小橙色漸大黄色又漸大綠色又漸大青色又漸大藍色又漸大紫色之屈折最大故各光依次排列而成彩色之光帶（乙種酬） 
禮俗 
[我亦談談子女婚嫁事] [  鄭幹翹]  
　　我一念三歲之青年男子妻尙未娶而學人談論子女婚嫁事縱諸君不我笑而自問未免荒謬第以我個人眼光參看俗人之對於子女婚嫁問題絶不研究其所最注意研究者係一金錢問題故余敢謂世人之婚嫁直一買賣式的婚嫁但計金錢多少耳非眞爲子女謀幸福者也在男子父母方面之擇媳者斤斤於妝奩之豐侍婢之多除此之外則不遑顧及矣在女子父母之擇婿者祗貪其家資之富厚勢位之崇高聘金之厚重禮物之多除此之外均所不計彼此兩方同存此志所謂竹門對竹門木門對木門嫁鷄隨鷄嫁狗隨狗又曰姻緣天定不必怨尤噫這幾句話頭累盡世問不少青年男女矣須知人生富貴如過眼之烟雲勢位若冰山之暫現豈可以當子女一生之幸福代價耶故余做這篇文字與我們有子女的朋友研究研究 
　　擇媳的我談 
㈠身體康强　㈡智識開通　㈢品性端淑　㈣言語温柔㈤精神活潑　㈥愛情純正　㈦五官端正　㈧勤儉耐勞　　擇婿的我談 
㈠身體康强　㈡志氣高尙　㈢曾受高等敎育　㈣性質不媚不傲　㈤現在工値與能力相等　㈥嫖賭煙酒一槪不染　㈦有養育妻兒的能力　㈧交際態度和靄可親　　　　　　　　　　　　　　　　（乙種酬） 
雜錄 
[閲報卽所以愛國] [  玉聲]  
　　閲報即所以愛國此語何謂也請先言愛國國蓋人人知其必須愛也然與不知國事之人而空言愛國則彼必瞠目莫知所謂國何須愛愛之又將何爲彼即有普通之智識所答亦必非所問然則將如之何而後可曰閲報即所以愛國矣此語驟視之似無甚關係然而考究其實際則原因甚大何以言之報紙之内容莫不知其所談爲時事也國步之艱難時局之變化人之所以謀我我之所以對人均載此一紙内閲之可以驚心動魄明瞭國家大勢將不禁油然而生愛國之心諸君須誌之世有見其國之被人欺凌而不思防維之道乎旣思防維之道則必愛國試問此愛國心何來非因閲報而啓發之耶吾故曰閲報即所以愛國（不受酬） 
 
 
 

Page 20

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
 

Page 21

 
 
第一萬八千一百零二號;中華民國十二年 西曆一千九百二十三年七月二十號
星期五 * *自由談 
[一知半解] [  南林]  
　　每小時能行四十哩之火車如能向日開行中途不稍停留須費三百六十三年之久方能達到 
[豆棚村典] [  小蝶]  
　　曲阜古城有顔回墓墓上石楠二樹大各三四十圍號曰公主樹墳蓋晉未時亂義陽公主自洛中出奔有士卒二千人嘗守於此劉曜攻破之見主有殊色將逼之主手刃曜不中曜返刃忽大樹腹裂合主於中曜奇其事立羲陽公主墓自後樹中常有音樂之聲民乃立廟謂公主嫁顔夫子矣今義陽神是也 
　　堯在位七年有祇支國進重明鳥又云重精雙精在目狀如鷄鳴如鳳能逐猛獸繋惡鳥時解落毛羽無翅亦飛堯以授舜瞽叟惡之使象宰而烹焉以食舜故舜目遂重瞳也其後千百年而有項氏興於地得白羽如玉佩之有孕遂舉一子亦重瞬遂名之曰羽長而神力能自拔其髮飛十餘步遂與高祖爭天下 
[記程艶秋鴛鴦塚] [  松岩]  
　　此乃程艶秋初次排演之悲劇可以驗程艶秋演唱悲劇之程度 
　　程艶秋之新劇如紅彿傳如花舫緣如花筵賺皆可名之曰喜劇若六月雪牧羊卷等諸舊劇則一般伶人所同演非程艶秋獨有也此鴛鴦塜爲程艶秋獨有之悲劇 
豔秋所排之新劇皆重在情節與做工至於唱工繁重則以鴛鴦塜最 
　　鴛鴦塜之唱工有西皮有四平調有大段之二簧有大段反二簧其煩難在六月雪玉堂春之上 
　　大段七個字之二簧爲向來劇本所無獨祭江有七個字二簧四句此外各劇無不十個字句蓋二簧已難唱七個字二簧更無迴旋之餘地也此鴛鴦塜一大段七個字二簧對鏡容光驚瘦減千悉萬恨上眉尖共八句異常難唱豔秋唱此八句無一腔不新迴旋綽有餘地可謂神技矣 
　　末塲大段反二簧字字幽咽怨亂其佳處在六月雪之上全劇精彩皆在末塲其表情之慘切深刻萬非號稱文明戲者所可比擬與最佳之悲劇電影有同一之表情 
　　第一日演唱女座流涙者十有七人 
　　在塲之俄國某銀行家謂表情極深至詞曲雖不懂然極合悲曲之發音 
　　某文學博士謂此劇之編製文學上價値在賴婚之上豔秋演此劇表情在演賴婚某女伶之上 
全劇祇十四塲演至八刻鐘塲子極緊凑處處有精采 
　　論者謂自有鴛鴦塜之劇本始足稱爲最高等之悲劇程豔秋自演過鴛鴦塜後可名之曰悲旦程豔秋 
[何必●●●何不] [  胡亞光]  
　　某精神學會主人登一廣告於報端其文曰諸君欲成富翁乎何必到某某街某某精神學會購一利益劵乎旣可學成專門技術又有發財之希望云云一日主人忽接一掛號信自遠道寄來者以爲必有生意矣大喜剖而讀之懊悵曷已其詞曰●●●貴會登此廣告究係何種作用讀其語氣似勸人勿購貴會之利益劵者則又何必登此廣告如勸人來購者則何必二字始終不解貴會係拒絶生意者似太無意識矣故特函詢請即見復●●●主人閲後旣笑且恨復閲所登廣告之報知係訛字之故即飛奔報館中去 
　　蓋此報館素不注意校對廣告中尤訛字百出此廣告之原文蓋明明爲何不二字誤作何必字義適得其反致受好事者之惡戲亦云謔而虐矣 
[賺笑新語] [  平襟亞]  
　　冰牛乳兄弟倆同往飲冰室中喝牛乳弟問兄道我記得每朝喝的牛乳是熱的爲河這裏的牛乳是冰冷的呢兄道你不知這裏的牛都是吃冰淇濓的嗎弟恍然大悟 
　　寄一個人趙甲和他的朋友李乙商議爲的是要瞞着夫人寄一個人在秘密的塲所李乙慨然道那要算我們新開的店裏最合宜了即使你尊夫人知道也不敢來尋的趙甲大喜約日運到李乙便寫了店址給趙甲趙甲到期領了他的情人尋到李乙所開的店址一看招牌上面寫的七個大字是（洗鳳池白石浴堂）不覺呆了半晌正要退走李乙迎了出來看見趙甲同着一位花枝招展的女郎也不覺呆了趙甲責問李乙道你爲什麽不對吾説明你新開的寶店是浴堂呢李乙也責問趙甲道然則你也爲什麽不對吾説明要寄一個女郎呢兩人笑而去 
[舍此不能高攀]  
[急煞] [  德]  
　　平日賴學不把功課温習到了考期急煞樓下失火燒斷了扶梯不能下樓急煞 
情人覆我的私信被父母收去了還來盤問急煞伴了情人兜圈子半途碰着妻子急煞 
　　結識了没有智識的女子跑到店裏來吵鬧急煞欲趁火車到了車站車票未購車已開駛急煞 
　　没有錢的時候妻子要辦首飾急煞 
　　裝飾奢侈招搖過巿途中碰着盜匪搶刼急煞 
社會小説 
[人間地獄（一二二）] [  娑婆生]  
　　第五十二回萬千煩惱絲并刀一剪糾紛羅綺夢禪初醒柯蓮孫微笑道大師妙論原甚精微不過鬢絲禪榻已極蕭寥再打不開這情緣關鎖未免愈加惆悵俛仰凄淸蘇玄曼歎口氣道歷數平生都無不是處惟羅綺恩情未報者十有七八倘在旦夕之間一瞑不起三十年塵海但覺我負伊人生平不打謊語放得下的儘説放得下放不下的不肯强自寛解故作豁達語欺世沽名今天難得你來我和你説了這幾句話雖是玄虚囫圇然而我的心曲蓮孫你得略也可以知道還有許多要好朋友病中無緣再見的倘若以後有人問起蘇玄曼你便説蘇玄曼什麽全抛撇得下惟有心上的絶世美人至死猶呼負負●●●蘇玄曼説到這兩句話提足氣力聲音説得狠響蓮孫瞧他似乎露出非常吃力的樣子柯蓮孫連忙勸道玄曼你省點氣力罷葆養精神早些將病養好了報答絶世美人的時候來日正長呢蘇玄曼搖搖頭道人孰不自知此生巳矣説罷閉了眼睛彷佛不願再瞧世界上一切的人物了柯蓮孫道你别如此頽喪那末我來這一蹚反引起你無窮的感喟我到於心不安了蘇玄曼道不是如此説法你來一蹚我説一説我心裏狠覺得痛快呢柯蓮孫這時候見他話説多了精神格外倦不能支便掏出錶來一瞧見巳不早快到四點鐘了蓮孫正要起身告辭蘇玄曼問蓮孫道蓮孫你是看表嗎蓮孫道正是蘇玄曼道我久巳不知道時候了這病室裏没有一個鐘我的表在日本時早巳化歸鳥有了我每天隔着玻璃以日光辨時候苦極了我這　天狠覺得病勢不佳我自家一人暗暗慨歎不知畢命何時我和你商量一下你將這表借給我我擱在枕邊隨時瞧瞧吧柯蓮孫聽他這兩句話可謂凄動肺肝不禁要掉下涙來忙强制住趕忙從身邊掏出那表來遞給玄曼道你留下使用罷玄曼接過來一瞧見是一隻金悶表玄曼撳了一撳那表蓋開了玄曼陡的瞧見表蓋裏面粘着一張照片玄曼子細一瞧原來是一幅秋波的小影半身明眸皓齒一笑嫣然玄曼瞧了好似對着玄曼要説話似的玄曼瞧了半天臉上微露笑容却將表蓋仍舊撳好還給蓮孫道蓮孫這一隻表裏面有秋波的小照你刻不離懷的君子不奪你所愛你帶了去吧明天你隨便揀一隻手帶的表借給我吧蓮孫道這也不要緊有秋波的小影也無妨玄曼搖搖頭道我不要蓮孫見他執意不肯只得仍就將表收起對玄曼道那末明天我另外送一隻來吧玄曼點點頭接着道你這表上的秋波小照是他新近的照片嗎蓮孫道正是玄曼微笑道這孩子比從前格外宛媚了説到這裏凝了一凝神笑道你和他的結合記得還是貧僧的撮合呢你還記得嗎蓮孫道記得記得不但我記得秋波也常常提起今天我來瞧你還是秋波敦促我來的呢他本來也要和我一齊來瞧你因爲有客碰和走不開他還再三叮囑我問你的好我倒忘却和你説了蘇玄曼點點頭道善哉善哉居士好生的維護他不要枉貧僧的一番撮合柯蓮孫忍不住的笑道你這番話眞是像活佛點化了 
三言兩語 
[共管●●●瓜分] [  徐絜]  
　　數年前瓜分中國之説甚囂塵上今西人以我國時局日非兵匪載道共管之説又轟動一時矣夫共管與瓜分其名雖異而覆亡則一也時届中夏枝頭鮮瓜已堪採摘剖而食之味甚甘美今民國肇建將届妙齡豆蔲梢頭碧玉年華破瓜之期行將不遠此西人所以倡共管之説乎 
 
 
 

Page 22

 
 
第一萬八千一百零二號;中華民國十二年 西曆一千九百二十三年七月二十號
星期五 * *   
 
