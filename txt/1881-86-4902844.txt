# 1881 - 86 - 4902844

 

Page 1

 
 
[防軍不可驟撤論]  
　　本報載有遣勇回南一節傳者以爲山海闗防戍之兵現擬撤遣二月二十五日利運輪船載有兵一千名到　暫停一日卽駛往漢口云云本館頗以爲疑蓋此時和議雖已有成說而事尙未大定不應撤戍若是之速况前　津友來函曾有鮑爵帥裁汰老弱營勇千五百名遣歸南省之說或者此次遣回之兵卽係所汰之老弱亦未可知否則旣有撤戍之舉卽當陸續載回南省而西北邉防遽爾懈弛恐非所以爲固也乃昨日漢廣輪船又載兵一千名南旋矣夫中國自與俄齟齬以後中國無日不防俄人之變俄亦無日不防中國之變四路征調守禦要口俄人之徵調　置本館見輒錄之中國之徵調佈置度俄人亦必耳而目之近者俄皇新立調取各路兵船萃於長岣與俄水師提督沙司鴒晤商一則爲俄皇踐阼衆兵士均須會集發誓共輔新君一則聞係欲往高麗尋取口岸以爲通商之計此言如果屬實中國之憂正未艾矣高麗與中國最近與俄亦最近高麗口岸如有爲俄人所得者則其驅兵至中殊爲便捷伊犂雖已交還俄意直將失之東隅收之桑榆耳或謂俄人之欲取高麗蓄意已久然其意亦不過在通商而已初非有殄滅高麗之心也顧僅欲在高麗口岸通商亦可從長商議或卽與中國婉商請爲轉逹高麗當無不可何以遽行准備以兵船從事耶豈曰將以恫喝之威逼高麗使不得不從乎然而其心不可問矣俄前皇未逝之前已屢諭沙君往查高麗口岸猶以爲彼時中俄尙在和戰未定之時俄人欲出奇制勝先取高麗一二處以爲來華之捷徑至和議已有端倪則此舉亦必中止乃其後皇嗣服之始卽有議發兵船赴高查取口岸之意則俄人之心中豈須臾忘中國哉俄人度中國近來整軍經武船堅炮利戌軍雲集恐一時未可與爭故願屈志議和以避華人之鋒以自立於不敗之地而調取若干兵船整備若干餉械一旦和議旣成胥歸無用其心有所不甘遂欲改轅易轍顧而之他而與高麗從事度高麗蕞爾國向來本無武備易於得手中國與俄新和未必因此敗盟遣兵救取藩服日本雖近與高麗通好究非俄人所憚俄人之意以爲中國苟不便出兵以助高麗則日本又何能爲摧枯拉朽反掌間事耳夫以預備中國之兵餉與高人爲難其勢自易卽日本强欲保護高麗而懼於俄人之威亦恐有所不敢且日本之欲助高麗亦欲以高麗爲利耳安知俄人不以甘言誘日本而日本反從而暗中助之是皆意中事也高麗有失中國卽不能高枕而臥矣故吾謂中國此時雖與俄已有和議之成言而防戍之兵則斷斷不可遽撤設俄人從事於高麗則中國必力爲保護卽以戍兵爲援兵最爲便捷初不患徵調之不便如此時以爲和局已定無所用武坐耗重餉不如撤之使回此則計之大左者矣夫防兵多駐一日則耗一日之餉謀國者亦自當統籌全局以爲國家節財然與其將來仍復徵調徒多跋涉轉不若此時暫留不撤之爲愈矣高麗爲俄人所欲其情正與日本相似而中國則勢所必爭蓋高麗爲中國屏蔽屏蔽一撤門户又何足恃卽在新盟之後亦有不憚毁盟者而况盟言尙未定凖而遽欲摇蕩我邉郵乎故無論日人俄人苟欲甘心於高麗中國必出師以援非若琉球之地尙與中國無甚損益但以體面之故而詰責日人猶可以視爲緩圖也古云有備無患防兵之不輕撤其亦備之一端歟 
[恭錄諭旨]  
　　二月二十六日奉上諭雲南臨元鎭總兵員缺著鄧榮升補授欽此 
[土日通和]  
　　法國公司前日到滬載有一信言西歴二月十六日土京電音云日本使臣已抵土京與土國外務大臣會晤意欲卽日與土國通商日使云日人擬在土國爲絲茶生理並添設輪船以便往來土國亦頗願意刻已令外務大臣酌議停妥之後當遣使臣至日本商辦一切云然則土日之好將自兹而合矣 
[俄事述聞]  
　　正月十八日外國報載近聞曾侯將出俄京仍歸英法欽使本任中俄和約其稿底均已定妥但須呈進俟中俄朝廷盖寳簽字想此次條約可以無須更動雖聞有尙須更改之說恐係謡傳也聞新約中有一欵言中國須泒一欽使駐於俄京蓋緣曾侯當管理英法欽使事務不能兼管俄事故也又塔什于來信言俄兵之在中國邉境者刻已大半撤囘伊犁福格奈兩處駐紥之俄兵亦經遣回近來塔什干之俄國總兵官操演營兵内有一隊由該處前赴伊犂往來一次計程有華里四千五百里而該營兵丁二百人惟三人力有未逮餘則皆往來無悮亦可見俄兵之精壯矣按本舘前月廿八日譯錄俄國報言曾侯尙須在俄京暫駐以俟和議之成與此外國報之說頗有歧異然前後兩節皆由西字報譯出或有時日先後之不同究未知何說爲是姑錄存之 
[京師郵信]  
　　左侯相入都士大夫皆想望風采爭一得見顔色爲幸及見侯相精神　鑠氣度雍容每日接見中外諸員必諄諄講求吏治故說者俱謂文潞公復見於今矣○劉雲蓀通參近因奏劾李傅相奉旨着交部嚴加議處兹聞部已奏准革職云 
[析津傳言]  
　　津人來信云中俄兩國言歸於好聞俄主派其王侄駕坐兵船三艘前來天津取道晉京與總理各國事務衙門之王大臣商訂一切事宜並接殷勤通欵洽以相親睦聞不日駕將到津官場已預備迎迓其來聘 
 
 

Page 2

 
 
係在前俄皇賓天以前也至日本一役恐難泳消瓦解現在山海闗防兵曾伯撫旣升授陜甘總督統歸鮑爵帥統帶汰老弱勤操演篝餉糈購軍械惟日不足卽此可知中東戰事正未有艾也日本旣滅琉球之後常有不官不商者在京津坐探事機一如諜者今歳開河後來者更實繁有徒云 
[天花愈盛]  
　　南昌天花盛行已登前報兹接該處來函知邇日加甚十室五六避不勝避殊令人生畏也有瓦子角某鋪婦人兩子一女并自身同沾此症纍纍然見於面盎於背施於四體而該婦年近四旬皮膚已厚致痘顆醖釀勝理發而不透竟成臃腫尤爲十分危急生死尙莫能必也此次天花之種聞皖人某甲由其故鄉請醫帶來爲已家内吹種不料能發而不能收風氣一開遂漸延漸廣是亦地方幼孩之一大阨連更有一種庸醫眩奇矜異故取天花痘漿爲人割種且佈散謡言謂此乃眞得之外洋者種下依然發熱兩三日以運行脉絡然後見點故可保人一生無虞若彼種數粒而僅出數粒者皆假借名目以誑取人財當時雖輕爽要未有不重發者於是愚民無知莫不惑於其說舉以相從以致投身羅網竇受其禍而牛痘雖官爲設局於百花洲多方勸導反皆置若罔聞以紫亂朱以鄭亂雅在庸醫别有肺腸固無足責竊怪夫各家幼孩業已被害於前而猶復趨之恐後是眞不解者也 
[章江雜誌]  
　　二月初六爲南昌東湖書院甄别之期是日雨雪兼作寒氣砭肌遂無人於考棚作文夜間納卷者往來湖傍風勢正猛燈不能點傘不能撑帶水拖泥殊爲狼狽　該書院膏火頗厚此次列入内課者卽可得朱提十兩故應考者尤不憚勞瘁云○江垣駐紥之兵聞前月已更換撫標左營其右營則移紥北營坊之校廠以資操練云惟春來雨水過多計自正月十二迎喜後至今尙未再操也○章門於前月初八午刻天色忽晦屋中幾對面不能相見俄而雷電大作雪珠聲直如撒豆屋瓦皆鳴頃刻地已鋪滿歴半炊許天乃漸亮而是日雨雪相間無稍停止詹際冰條懸尺許按九九巳過猶寒陰凝沍如此殊非天時之正也○近日河水頗大不惟章貢雙流汩汩其來卽撫建瑞臨各源亦駸駸日盛故繼長增高已較住年春杪夏初無差尺寸云 
[壓斃復生]  
　　南昌邇來風雨交加舊墻時有坍塌聞上月初七日午間進賢門外某甲之子年十餘齡偶在家之對面墻下小遺忽墻倒被壓爲甲親目所見急呼鄰右助挖迨起出已目瞑氣絶惟四肢尙軟抱至家中料得還魂無藥難慶再生惟撫之痛哭而已乃天假之緣適有木匠負籃蹀𨇾而來逕入乞火吸烟見其紛擾詢悉前情曰是無妨因教以引氣法用剪啓其齒令甲妻以生氣呼吸於其口勿疾勿徐匠乃爲之週身按摩約一時許果漸温暖大有轉機次早遂行動如常無稍痛楚云甲子誠大幸矣哉 
[貿易艱難]  
　　寍郡日來巿面清淡異常各行店舖有减無增兼之二月初十該盧俗呼爲燈期凡客歳未清之帳皆訂於是日歸結故店舖之本短者難免有倒閉之事刻下倉　頭煥章烟莊及某姓酒坊業已倒閉揆度情形恐接踵而起者尙不止於此也 
[寍郡辨志文會三月分課題]  
　　漢學大司馬載旗物與司常異說釋豐釋步摇○宋學仁術論樂記說跋儀禮識誤○史學傅說胥靡說漢南北軍義讀張楊園農書○算學問金星八年中晨見昏見各五次晝見午前午後亦各五次能預推其辜較否羅計孛生于太陰其行度遲速可憑月離推之紫氣二十八年周天推算果何據耶初月形通弦四尺内正矢四寸外正矢六寸試求其面積○輿地欈李考周道郁夷解問漢志越巂郡說文無巂字近人謂卽巂字其說若何○詞章商山四皓賦以採芝作歌古之逸民爲韵 
桃花夫人廟碑文擬劉駕唐樂府十章 
[南滙縣試三覆題]  
　　簡而文温而理詩海紅花發景遲遲得寒字五言八韻賦垂楊蔭御溝賦以題爲韵七律四首撲蝶 
鬪雞雀舌貓頭 
[火患未成]  
　　英租界北上　里口有蘇婦某氏洗衣度日前日午炊時遺火延燒板壁及床鋪幾致冒穿屋頂幸諸隣人同救得熄不至成災可謂幸矣聞有人爲首欲向各家集資謝火神云 
[重利盤剥案結]  
　　重利盤剥一案昨法公堂據被告婦人姚楊氏投案繳呈英洋一百元而原告洋人麻皮亦投到候示白繙譯官重爲開導該洋人卽將姚桂林所出之筆據兩紙呈案中外官閱畢卽交姚楊氏收領並將所呈之洋一百元當點交麻皮該洋人遵領完案 
[假票根究]  
　　假票兌錢一節昨法捕房又將在押之復琛莊夥陳駿發解訊錢莊出店裘其倌原告東美齋主徐迪安亦均投案翁太守訊陳駿發可知王姓下落答稱實在不知又詰挑錢時可曾到過肉莊陳裘同答初時未去比挑至六十千光景乃去而徐迪安亦稱陳駿發至第二次挑錢方來太守詰裘其倌爾所遞之禀旣稱公禀應有多人裘答現有多人在外太守飭差傳進卽有義順莊夥徐勝菴偕同顧姓王姓史姓及某姓到案稱係成記乾昌怡德德昌四莊之人太守詢爾等錢業一切俱有規例毋論銀洋進出均開使票是日復琛付寳一　英洋六十二元亦應將該算之數開一使票今此票何以未開徐勝菴代答爲因說定錢數合銀百兩故卽付一寳並六十二元官謂不須强辨此案在肉庄照情理論並無錯處斷無先將現錢付人再行揑票控告之理隨詢裘其倌爾是日銀洋究交與誰答稱雖與王姓同去銀洋却交東美齋帳桌收明太守又詰陳駿發曰王姓換銀應將銀洋交與王姓待其交肉店核算發錢况人旣同往而銀洋反隔手交付此乃不合再東美齋如果收到銀洋照價合算亦斷不肯多付伍千有零爾等自思何如徐勝庵稱聞是日巿面洋價係三分八厘半而王姓要作四分伍厘相去懸殊故王姓卽將銀票掉洋太守詢徐迪安是否如此答稱並未見有洋蚨豈有現洋不要轉要銀票者陳駿發來時尙問伊銀票可　得住陳稱無妨太守便誥陳駿發爾去實緣何事陳裘同供因錢多伍千有零故特送去太守駁詰謂頃間爾等說陳駿發去時挑錢至六十千光景其時錢未挑畢何得先知多錢實可詫異此案陳駿發裘其倌兩人中必有一人與王姓串合徐勝庵等同稱實無其事徐又稱陳前在　店學生意 
 
 

Page 3

 
 
裘亦在我店做過均極妥當太守謂然則彼兩人竟一無錯處否徐勝庵稱但講公斷　肉庄被騙之錢我等當出外商酌料理求將陳某釋放太守謂旣係如此陳某准其交保而裘當暫行管押尙須深究假票之事各人皆遵斷退出陳旋據信昌行保出云 
[剪綹被索]  
　　昨法公堂據捕房解送積年著名剪綹楊錫卿並分贜之楊道道沈阿慶等請究通事沈瘦山禀稱此人于捕頭前供認在城河浜等處三次剪物共覔得洋十數元有一人自稱包探向該竊索去洋四元楊道道沈阿慶均此人同黨俱得分贜云經翁太守嚴詰楊錫卿直認不諱並供明勒索情事太守訊及楊道道沈阿慶則供我等不敢索贜係周來順令我等守住弄口伊向楊錫卿恐嚇索　我等不過各得四開洋一枚而己太守詢周來順現在何處答稱伊本日在新街一帶今闈我等被拘早經逸去太守斷將楊錫卿重責一百板枷二个月示衆楊道道沈阿慶各重責一百板以儆冒充包探之周來順飭捕房訪緝云 
[尋妻候質]  
　　秦阿二控張五福誘拐伊妻一案昨法捕房又將張五福解訊據張五福之母遞禀訴稱秦妻住滬時與開引鳳樓茶館主素常往來及到我家稱秦二已亡一身無靠是以再醮繼在無錫涉訟經地保勸解秦妻經其母周張氏領去等情翁太守諭秦阿二爾妻素行不端爾前供業知其庽虹口裁衣店樓着自去找來投案再行核辦張五福飭交保候訊 
[小工竊土]  
　　信源洋行之西人赴英公堂稱我行船上被小工王奎奎王阿榮竊取小土三塊富時搜出原贜是以一併交捕送究該二人同供行竊該死只求施恩陳太守判各責百板荷枷一月示衆贜交失主領去 
[光緒七年二月十四日京報接錄]  
　　○○帮辦軍務大臣伊犂將軍奴才金順謹跪奏爲屯種軍糧秋收異常豐稔請將在事尤爲出力官兵照章分别奬勵以昭激勸恭摺具奏仰祈聖鑒事竊奴才於上年春耕時分派署後路全營翼長花翎卽補副前鋒叅領喀勒克伊帮辦翼長二品銜護軍叅領德克津布署錫伯領隊大臣果　署察哈爾領隊大臣喀爾莽阿等帶領官兵在塔爾巴哈台並安集海所屬之南五工曁博勒塔拉三處播種小麥二千三斛高粱七十二斛大麥一百一十七斛宛豆十斛穀子七十斛糜子二十一斛稻子六十四斛令其乘時灌溉妥爲經理秋成時督率官兵赶緊收割至九月間始將各色軍糧陸續收竣計共收穫小麥四萬六千四斛内除籽種外實得小麥四萬四千零一斛收穫高梁八千八百五十七斛内除耔種外實得高梁八千七百八十五斛收穫大麥三千三十零半斛内除耔種外實得大麥二千九百一十三斛半收穫宛豆一百一十六斛内除耔種外實得宛豆一百六斛收穫穀子七千五百一十七斛内除耔種外實得穀子七千四百四十七斛收穫糜子二百七十六斛内除籽種外實得糜子二百五十五斛收穫稻子一千七百二十三斛内除籽種外實得稻子一千六百五十九斛以上收穫各色糧石均匀核計收成二十七分有奇除此次工作官兵等需用口糧並帮工犒賞及添補農具等項外其收穫各項糧石均令儲倉接濟軍食查上年各色糧石收成異常豐稔所有官兵等東作耕耘西成刈穫均各胼胝辛苦始終罔懈不無微勞足錄自應仍照歴辦章程擬請分别保奬以策將來謹將尤爲出力人員另繕清單恭呈御覽合無仰懇天恩俯賜允准以昭激勸其餘出力弁兵由奴才擬給升階頂戴造册咨部備案理合恭摺具奏伏乞皇太后皇上聖鑒訓示謹奏軍機大臣奉旨果權等均着照所請奬勵該部知道單併發欽此○○江蘇學政臣黄體芳跪奏爲恭報微臣　試江鎭兩府情形仰祈聖鑒事竊臣蒙恩簡放江蘇學政於十月十七日曾將到任日期恭摺具報在案查江蘇通省蘇松常三府太倉一州經前任學臣夏同善歳試巳畢此外江鎭徐淮揚五府通海二州均未開考臣於十月二十六日由江陰駐札衙門起程循照舊章先試江甯府十一月二十一日完竣次試鎭江府十二月十五日完竣仍回江陰駐署度歳擬俟明春正月十九日開印後隨卽出栅先試揚州以次遞試海通徐淮四屬統計江鎭兩府文風以江甯上元丹徒三縣爲最丹陽次之句容潥陽諸縣又次之士習之純良則各處均尙一律至考試規條臣仍照前在山東學政任上章程辦理於童試之次日擇尤提覆與正塲卷互勘文理筆法兩相符合始行出榜藉以辨僞作而拔眞才其文章雅飭詩賦典赡者每屬均有斐然可觀之卷武童應試人數多少不一試其弓馬技勇亦敷進取惟句容溧水溧陽三縣未能足額所有考試情形理合繕摺具陳再臣初抵江甯時該處正在設壇祈雨至十五十六十七等日瑞雪繽紛土膏滋潤旋據各屬報稱得雨得雪深淺不等二麥漸形長發合併陳明仰慰宸念伏乞皇太后皇上聖鑒謹奏軍機大臣奉旨知道了欽此○○頭品頂戴安徽巡　臣裕祿跪奏爲原叅交代案内勒限完交各員查明己完未完數目恭摺覆參仰祈聖鑒事竊照皖省交代送經臣督同　司認眞整頓以挽積習前因查有短交各員經臣奏請將短交一千兩以上之巳故知縣楊光　卽行革職同巳革知縣王峻巳革知　方家鴻張攀桂等四員均勒限六個月完交其短交不及千兩之巳革知縣邢世銘陶　南巳故知縣王殿階楊萬錦劉炳辰金剛保等六員均勒限三個月完交欽奉諭旨恭錄轉行遵照各在案兹據布政使盧士杰查明巳革建平縣知縣方家藩原欠銀一千八百七十兩巳革當塗縣知縣張攀桂原欠銀一千一百兩零巳革署定遠知縣邢世銘原欠銀七百六十兩零己革盱貽縣知縣陶炳南原欠銀三百二十九兩巳故巢縣知縣金剛保原欠銀二百六十餘兩以上五員均據掃數完解清楚其巳革署無爲州知州王峻原欠正雜欵銀一千八百七十餘兩巳據完解銀一千六百三十餘兩仍欠雜欵銀二百四十餘兩同續經　出附儲項下應補交洲租錢二百二十四千一百文現據具限赶緊結報惟巳革病故知縣楊光祖原欠署石埭縣任内正雜銀一千二百七十兩零巳故旌德縣知縣王殿階原欠旌德縣任内正雜銀六百二十八兩零巳故候補知縣楊萬錦原欠署經縣任内雜欵銀五百八十餘兩巳故候補知縣劉炳辰原欠署石埭縣任内正欵銀三百二十餘兩均無絲臺完繳詳請續叅前來臣查方家藩張攀桂邢世銘陶炳南金剛保等五員旣將原欠銀兩繳清無欠應免置議仍由司嚴飭各該現任迅卽造具册結送司核轉咨結又王峻一員巳據完繳銀一千六百餘兩所欠尾數並據具限清繳應飭催赶完結報倘有遲延仍照例治罪其餘絲毫未繳各員尤應分别嚴辦以儆玩泄相應請旨將短交一千兩以上之巳革病故知縣楊光祖家屬嚴提審訊勒限追繳並提集經手丁書人等究明所虧是侵是挪按律擬辦該革員楊光祖係江蘇江甯縣人所有原籍家　應請查抄估變覆皖備扺併飭查該革員歴過任所寓有無資財寄頓分别辦理其巳故知縣王殿階係山東博山縣人楊萬錦係湖南長沙縣人劉炳辰係山西代州人核計該三員所欠前項銀兩自三百餘兩至五六百兩不等均無家屬在皖臣現巳咨明各該原籍撫臣飭提各孩家屬刻日委解來皖以憑嚴追而重　項所有原叅交代案内勒限完交各員查明巳完未完數目分别覆叅緣由謹會同兩江督臣劉坤一恭摺具陳伏乞皇太后皇上聖鑒訓示謹奏奉旨巳錄 
[光緒七年二月十五日京報全錄]  
　　宫門抄○發抄旨兩道○江督劉等奏甄别道員摺子○湖督李奏總兵出缺請優卹並請簡放摺子○卾撫彭奏審明盜犯懲辦摺子○二月十五日吏部翰林院正紅旗值日吏部引見十一名理藩院一名内務府一名○寳中堂等謝免其帶領引見恩○謨公謝 
 
 

Page 4

 
 
 [ >H第四章 
查城恩○内閣奏泒驗放之大臣派由穆隆阿萬青藜奎潤殷兆鏞○工部奏派歳修東西陵工程之大臣泒出烏拉喜崇阿薛允升瑞聮許應騤○召見軍機○發抄劉坤一奏請以崔萬清等補叅將等缺奉旨兵部議奏單併發欽此○又遵查永豐稅口未便移設奉旨户邵知道欽此○又程國熙補徐州道奉旨吏部議奏欽此○又仍以陳長林升皖南鎭標守備奉旨兵部議奏欽此○又糧道張富年暫留徐州道署任奉旨著照所請吏部知道欽此○○兩江總督臣劉坤一江蘇巡撫臣吳元炳跪奏爲道員到省已滿一年循例甄别恭　仰祈聖鑒事竊准部咨嗣後道府州縣無論何項勞績保歸候補班人員卽以到省之日起予限一年詳加考察分别煩簡奏明留省補用等因兹查有二品頂戴按察使銜候補道蘇元瑞年三十七歳廣東高要縣人由優附生中式同治元年壬戍恩科本省鄉試舉人同治四年三月　輸本省軍需栘奬郎中簽分刑部山東司學習行走歴派山東司正主稿總辦秋審處等差因辦理五城圑防出力蒙保七年十二月奉旨蘇元瑞俟期滿後以本部郎中遇缺卽補九年二月學習期滿奏留本部遇缺卽補三月因捐輸移奬隨帶加二級十二月在廣東黔省局報捐花翎光緒元年二月派充惠陵工程處監修九月恭送穆宗毅皇帝孝哲毅皇后梓宫暫安隆福寺押扛差使奉旨賞加隨帶一級三年八月報捐道員歸雙月選用九月惠陵金劵合龍隆恩寺卜梁等工程出力蒙保欽奉懿旨着以道員分發省分歸候補班補用並賞加按察使銜欽此四年五月復經奉調留工差委五年正月報捐指省江蘇歸原保班補用閏三月惠陵全工告成蒙保欽奉懿旨着賞給二品頂戴欽此八月初十日經欽派王大臣騐放覆奏堪以照例發往奉旨依議欽此二十一日領照於十一月二十八日到省之日起扣至六年十一月二十八日試看已滿一年例應瓶别據蘇州布政使譚鈞培江蘇按察使許應鑅查明該道才識明練爲守兼優堪以煩缺道員之任詳請具奏前來臣等覆查蘇元瑞到省已滿一年例應甄别補用該道才具開展精幹敏勤堪勝煩缺道員之任合無仰懇天恩俯准將候補道蘇元瑞留省以煩缺道員補用謹合詞恭摺具奏伏乞皇太后皇上聖鑒訓示再現值封篆期内遵用預印封發合併陳明謹奏軍機大臣奉旨吏部知道欽此○○頭品頂戴湖廣總督臣李瀚章跪奏爲總兵因病出缺謹臚陳事蹟請旨優卹並將遺缺迅賜簡放恭摺仰祈聖鑒事竊據湖北鄖陽鎭標中軍遊擊特蘇布禀稱提督銜湖北鄖陽鎭總兵卓勇巴圖魯周有全向在軍營積勞受傷致成膈食之症從前醫治旋發旋愈詎於光緒六年十月内舊疾復發醫藥罔効延至十二月二十一日病勢增劇當將總兵闗防封固派交看守遂於是日酉刻出缺等情禀報到臣伏查周有全籍隸江蘇江寍縣初以從九品職銜投効卾省軍營咸豐五年在於嘉魚縣地方創立砲船十二隻扼守洞庭重湖髮逆竄湘屢經擊退前湖北撫臣胡林翼嘉其勇能於七年札調到省時黄州失陷飭令添募成軍立爲水師健捷副營防護武漢一幟獨樹聲威遂張由是分防蘄黄廓清江面於攻拔小池口克復九江府城諸役戰功尤多八年髮捻縱横漢河千有餘里地叚空虚周有全率師沂漢而上扼札襄樊實開水師入漢先聲維時捻逆大股撲至陸軍僅能保守襄陽無暇兼顧對岸樊城周有全聞警正值早餐投箸而起吐哺在口矢石加身裹創援抱拚命抵禦陣斃賊目一名並傷悍賊多人賊不能奪路而前始紛紛退竄豫境樊城巨鎭賴以保全而周有金膈氣回食之症實由於此厥後克河口救南陽解鄖陽之重圍扼茶鎭之要口取復興安由卾逹陜上下千餘里大小數十仗轉戰無前不分畛域洵屬著名驍將忠勇巽常洎乎卾省肅清經前歴任督撫臣交章保荐擢至道銜知府旋緣吏議以對品武職改用仍令統帶水師駐紥鄖河一帶拿匪治軍築堡緝私兼司護運陜甘糧餉軍火諸務均臻妥洽上年九月奉旨簡放鄖陽鎭總兵頗能整頓營伍仍飭兼辦水師防務於操練一切尤爲認眞臣惟該員矢志忠勇辦事實心生平歴官駐營處所兵民悅服實爲鎭將中不可多得之員計其効命戎行二十六載未嘗一日離營舊疾時發正氣日虧實緣積勞太深殁於王事深堪憫惜相應籲懇天恩俯賜照軍營立功後積勞病故例議卹並將事蹟宣付史舘准在立功省分建立專祠以彰忠藎可否仰邀特恩賜諡之處出自逾格鴻施所遺湖北鄖陽鎭總兵員缺緊要併請旨迅賜　放以重職守除揀員暫署鎭篆另行附片奏報外所有總兵出缺臚陳事跡請旨優卹緣由謹會同湖北巡撫臣彭祖賢湖北提督臣傅振邦由驛馳陳伏乞皇太后皇上聖鑒訓示謹奏奉旨已錄○○湖北巡撫臣彭祖賢跪奏爲拿獲迭次行刧盜犯審明懲辦恭摺仰祈聖鑒事案據署襄陽縣高列三詳報民人葉茂盛京貨鋪於光緒四年十二月二十二日夜被賊撞門入室刧去錢文衣物又據詳報源通寺僧隆運於光緒五年十月二十六日夜被匪撞開廟門進内刼去錢物牛驢又據詳報民人劉福順於光緒五年十二月二十九日夜被賊攎門進内刧去錢物牛驢各等情均經批飭　　各在案嗣因葉茂盛一案疏防限滿開列職名題叅高列三缷事該縣吳耀斗到任隨據詳稱於光緒六年二月十九二十二十七等日飭役會同螢兵先後拿獲靳添幅馮二條毛小萌魏三張三年並在靳添幅馮二條名下起獲　物給主認領訊認各供行劫得贜不諱經督臣與臣批解道府督審明確照章就地懲辦隨據安襄鄖荆道方大湜督同襄陽府知府恩聮覆審無異將各犯正法具報兹據該絲錄叙全案供招由襄陽府知府恩聮轉詳湖北按察使龎際雲覆核議擬呈詳前來臣覆加查核緣靳添幅馮二條毛小萌魏三張三年籍隸襄陽棗陽等縣上貿傭工度日先未爲匪光緒四年十二月二十二日靳添幅馮二條毛小萌與現獲之魏三張三年及在逃之阮維膳柏沅升王美一胡迎椿會遇共道貧難度日靳添幅起意糾允行竊卽於是夜一共九人分擕刀棍行抵葉茂盛門首靳添幅用刀刁門棄茂盛驚起喊捕靳添幅起意行强令馮二條毛小萌用石撞開大門與魏三等一齊擁進鋪房各用刀提嚇禁聲張搜刧錢文衣布携至僻處查點俵分各散五年十月二十六日馮二條與靳添幅毛小萌張三年及在逃之陳三臭會遇馮二條起意糾允行刧卽於是夜一共五人分携刀棍齊抵源通寺門首用不撞開廟門進内住持僧隆運驚起畏懼躱避馮二條等搜刧錢文棉被牛驢携赶至僻處俵分各散十月二十九日毛小萌與馮二條魏三及在逃之周暴雨馮有常會遇毛小萌起意紏允行刧卽於是夜一共五人分帶刀棍齊抵劉福順門首撞門進内劉福順驚起喊捕馮二條用刀背拒傷其額驢嚇禁聲張與毛小萌等搜刼錢物牛驢携赴至僻處俵分各散該犯等所分贜物各變賣同分得錢花用事主葉茂盛僧隆運劉福順先後投保報經該前署縣高列三會營詣勘詳緝嗣因棄茂盛被刧一案疏防限滿犯未弋獲開列職名詳叅高列三缷事該縣吳耀斗到任會營先後拿獲靳添幅馮二條毛小萌魏三張三年並在靳添幅馮二條名下起獲未　原贜藍布單袍青布馬褂棉被到案飭傳各事主認領訊供通詳批飭解由安襄鄖　道方大湜督同襄陽府知府恩聮覆審明確照章懲辦隨據審明將靳添幅馮二條毛小萌魏三張三年就地正法具報兹據錄叙供招由襄陽府知府恩聮轉詳臬司龎際雲覆核議擬呈詳前來臣查定律强盜巳得但得財者不分首從皆斬等語又湖北省奏定章程拿獲强刧罪應靳决各犯地方官卽就近解由道府督審明確就地正法歴經照辦在案此案靳添幅起意糾夥行竊臨時强刼葉茂盛家得贜又聽從夥刧一次馮二條毛小萌各起意糾夥行刧僧隆運劉福順等家得贜又聽從夥刧二次馮二條並拒傷事主平復魏三張三年各聽 
 
 

Page 5

 
 
糾行刼二次實屬兇暴衆著法無可貸自應接律問擬靳添幅馮二條毛小萌魏三張三年均合依强盜　行但得財者不分首從皆斬律擬立决巳照章就地正法應毋庸議靳添幅在外爲匪原籍牌保無從覺察邀免置議魏三有兄魏大不能禁約其弟爲盜應與失察魏三等爲匪之牌保傳案分别折責革役買贜人不知姓名無從查究獲贜巳分給事主具領未獲各贜同逸盜　維　等緝追另結葉茂盛一案首夥九人巳於二叅限内拿獲五名獲犯過半兼獲盜首所有原叅文武職名限緝之案應請咨銷僧隆運一案首夥五人巳於疏防限内拿獲四名劉福順一案首夥五人巳於疏防限内拿獲三名均獲犯過半兼獲盜首邀免開叅所有首先拿獲前任内三案罪應斬决省夥盜犯五名應叙職名係現任襄陽縣知縣吳耀斗恊獲應叙職名係提標右營遊擊蕭忠訓相應開報是否允恊除全案供招送部外謹會同督臣李瀚章恭摺具陳伏乞皇太后皇上聖鑒施行謹奏軍機大臣奉旨該部知道欽此 
[江督轅門抄]  
　　二月二十八日知縣梁得山奉府委查勘沙洲　又姚德鈞奉同委帮審江甯縣案件　巡檢王璋奉司飭知請補海安司缺　○三十日候補道孫傅樾奉委軍需局　又鄧裕生奉　水厘局均禀謝一又楊儘禀知到軍械所差　牌示桃源縣周丁憂缺以知縣吳炳勳署理 
[蘇省撫轅抄]  
　　　　三月初一日通判張琨禀知首府委勘房屋差竣　張墀禀知臬憲赴江北會審案件卽辭　孫寳善札委接辦瀘局差務　補用縣丞兼襲雲騎尉王宗和服滿回　禀到　指分江蘇儘先補用從九秦爾泰安徽人禀到　牌示照得署陽湖縣知縣唐德峻本已署期將滿現在因案奉　撫憲批示撤任遺缺輪應試用奬班到班查有該班名 
[次第一之分缺先知縣范壽棠堪以委令署理]  
　　　　初二日同知謝坤禀知扶柩回籍卽辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
