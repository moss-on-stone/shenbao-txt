# 1889 - 317 - 4905959

 

Page 1

 
 
[解衣志應] [  申報館協賑昕謹啓]  
　　昨得武林平陽　莊　寄來皮　捐一襲并賜手書云履閱貴報知　浙水災十有餘凡有大良同　惻怛允我　梓何容膜視惟力與心違徒增　　茲于行篋中後出寗綢白狐皮袍一件寄送貴舘請變價轉寗災區明知杯水車薪而一念所萌誠不能自　耳本舘祇　之下謹爲　黎望　叩　隨倩衣莊從公估看計值制錢三十五千文所望仁人君子及早來舘購歸旣輕煖之合宜復飢寒之可拯一舉兩得夫亦何憚面不爲　謹　　言以求善賈 
[新到木反書籍寄售] [  申報舘主人啓]  
　　啓者今有木板各舊籍寄售該價可格外克已計開白芙堂　學叢書五元黎註隨圍　體文一元六角王船出全集十八元歸　川　三元四　　說文二元　雲試帖二角四小學韻語一角五杭寸六才一元如欲賀者請至三馬路申昌書畫室及本帳房均可此佈 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[泰西教法二]  
　　二曰師教蓋孩提稍長聰明漸啓知識漸開僅恃乎庭訓未全也則必聚一鄉之童蒙於一處延明師取益友爲之耳提而面命按泰西學塾分四等一等如中國之國學二等如中國之府學三等如中國之縣學四等如中國之村學四等中以村學爲最要易所謂蒙以養正也故吾先詳泰西之村學一塾之中受叢之多寡不同或一二百人或五六十人教者有正副多寡亦不同正師一人副或二三人四五人不等熟中屋宇高而敞几案潔而淨冠履衣裳各有位置處筆墨書籍各置諸案下之抽屜一以免其紛爭一以勉其安雅也熟有鐘表凡入學放學讀書習字均有一定之時刻又於堂中竪一大板高與人齊方而墨書以粉筆取其易辨也又學貴沉靜毋使雜處故必　爲數等擇其年相若學相同者爲一等使同處於一室其區别之術有二一師生同室一師生異室其同室者何蓋熟中皆有一巨室寛大可　若干人其　設有師座師座外四圍各設長案乃諸生之位也故雖同堂環列而彼此不得顧瞻其中皆有竹亷木屏　臨之　　有教則各離己位而趨正師之前否則惟從其副師以受教其異室者何正室之中惟正師一人之座旁有小室數間諸生按等而坐副師從而教之倘正師有教則副師率諸生咸趨正室而受教焉正室之中有講堂堂制若階級然一級後　一級亦一級高於一級凡正師有講習勸　等事諸生齊集其上以次而坐以屬其教命熟中旣分四等學生一等之　長於一等亦一等之學進於一等故欲言熟中規矩自末等始凡正師有所提命副師率諸生各執水牌一石筆一或　於師座之前或趨於講堂之下正師立而命曰備牌筆諸生起立以俟師乃先書於水牌之上如先生書天字諸生办書天字先生書地字諸生办書地字以次書畢各呈於先生前聽判優劣所以用其目力與手力也旣而又命起立教之讀如先生讀天字諸生亦讀天字先生讀地字諸生亦讀地字以次讀畢先生聽其聲之高下清濁以判優劣所以用其心力耳力口力也旣而又命於其所書所讀之字令其知字之大意如天作何解地作何解亦以此而解畢此所以開其心機也凡此諸端皆每日午前之事事畢散學食午飯過午寫字温書一日之功課大抵如斯夫一無知蒙童耳而教之者或用其目力或用其耳力或用其手力或用其口力或用其心力或開其心機或分而用其力或合而用其力要無非生其順從之心發其善良之意所謂爲一事而萬善皆得者於此見之由是而逆數之所謂三等者其所學亦大略相同惟最幼者如數千字文稍長者則教論孟矣最幼者以一字爲教稍長者以一句爲教矣午後讀書習字外兼學地理或書　　以便考對若二等諸生學間更進午前功課亦從同惟所書所讀所解者非一名乃一節矣雖办披覽地理圖與地理志要非略觀大意已也必於退省之時將五大洲之形勢東界某地西界某地南北界某地已了然於心目間迨至正師面試副師率諸生齊集於講堂之下各執水牌石筆以次而立先生乃繪一洲於木板上几東西南北無不條分縷析諸生亦效先生之所繪而繪之繪畢呈於先生先生觀其相符與否判其優劣命以闪而坐少頃又命諸生起立各執水牌石筆並地理書圖先生乃宣講於衆曰某洲有某海某洲有某山某洲有某河某洲有某湖某洲之山河湖海或在洲之東或在洲之相或在洲之南北口爲講而指爲畫務使聽者如撥雲霧而見天日焉講畢各復其位以聞之於師者證之於書以視其吻合否午後仍習字讀書如三等讀四子二等讀五經矣若夫第一等之功課上午曰成學輿圖或讀史監如以二者不可得兼或更代而學之且其所學輿圖視二等所學者更加精細盖二等所學者如亞細亞一洲不過指某界爲印度某界爲中國而已若一等生不但分其國都抑且判印度爲幾省中國爲幾省繪畢呈於先生先生判其優劣仍令依次靜坐少頃師生皆起立各執牌筆與地理書先生自讀諸生傾聽某國之政事法度土産貿易以及人之居室衣服形色讀畢或復位而書之或師家而識之明日呈於行生午後習字讀書仍視前特更進耳至於算法亦盡人所當知故由淺及深爲每日功課之一他如動物植物之性以及各物之出處土性之所宜皆當逐一察核周知然後進而學天文同一日也何以有長短寒暑同一月也何以有盈盧圓闕且也春夏秋冬四時何以運行東西南北衆星何以羅列其理無窮其用亦無窮所當於仰觀之際而究心考之果使教法盡如是上而天文下而地理中而物情凡各國之幅員各國之土産各國之形勢各國之貿易以及格致之書籍無不明於心而體於身一旦出而謀事自恢恢乎有餘裕矣較中國家塾之成法其相去爲何如哉 
[都中見雪]  
　　京師於初十日晨天陰如墨朔風料峭寒氣逼人晚間小雨纎迨至天曙寒氣益厲半空雪花飛無俄而紛紛飛墜園林屋宇無異玉琢銀裝直至晚間六點鐘始止繼以大霧遮天塞地對面不見人道途冰凍行人時苦顚躓計得雪約逾六寸此爲京中今歲見雪之始特錄之 
 
 

Page 2

 
 
[京邸音書]  
　　八旗滿蒙漢驍騎營抽調練兵創設以來已逾三載雖撤歸該旗自行訓練而軍器仍儲神機營該練兵自於步伐陣式認眞練習至於燃槍練準月僅兩遭殊非精益求精之道現聞神機營　商擬將此項練兵分成二十四營由本管將所儲來復等槍配齊按兵給發分定日期就近教塲操練仍由該旗會同本營派出教習帶演按月合操一次由專操大臣閱看並照本營捷勝精銳四步隊官兵月支餉乾數目減半給發以資津貼如此酌擬變通該練兵旣無散渙之虞又收專精之效俟醕邸批准後卽咨各固山照行云○各省將軍督撫府尹學政都統副都統提鎭應進皇太后萬壽賀表預先遞送禮部彚存迨初十日丑刻鑾儀衛備龍亭二座至禮部大堂中經禮部官恭舁賀表彚奉龍亭内每座用校尉八人恭舁前有樂部和聲署作樂前導龍旗御仗提爐禮部司員筆政數員朝服恭引出部向北經富貴街兵部街進東長安門值班官兵跨刀排立龍亭進大安門端門至午門前禮部官恭齎賀表入午門至内閣大堂交訖由閣彚進呈遞賀表○江西撫憲委鹽大使蔣家暄管解内務府經費銀一萬五千兩參價銀五千兩押解到京進西華門至内務府堂上投納批文經廣儲司司銀庫劈鞘騐收存庫卽繕回批給委員收執以備回省銷差○神機營爲傳領事所有各旗營應領本年仰山窪合操入操官兵津貼本營查核各處册報數目與上屆領過數目相符自應照放已飭交發處於本月十二日已亥開放爲此行文各旗營派員持領卽於是日前赴本營支領可也○福箴亭大協揆傳諭右翼四旗固山達以西單牌樓迤西二龍坑積潦成渠溺斃人口卽宜設法平塡以免載沉載溺聞該處向多土壟者右翼滿漢各廳派出弁兵十數名前往該處將積土刨挖務使一律平坦庶幾大雨時不致積潦成渠其應如何酌給津貼之處卽由各廳公項不支發現各廳已派兵前往卽於該地支搭帳房以省奔走○廂藍旗滿洲都統爲咨行事本旗刑部郎中兼公中佐領廉至現已病故所出公中佐領一缺照章咨取宗人府内閣翰林院六部都察院理藩院詹事府侍衛處鑾儀衛粘杆處上駟院前鋒護軍步軍營文武人員與本旗應放之員一體揀選相應咨貴衙門於三四五品人員中保送一二員開具履歴務於十日内咨覆本旗以憑回堂定期揀選○西歴十一月三號爲日本國皇誕辰駐京英法德美日俄和比各國使署均於清晨懸綵旗以伸賀意總署堂司各官亦以名片差人赴日本使署道賀日本欽使亦以名求相答○禮部爲移咨事祠祭司案呈本部具奏十月二十五日太宗文皇帝誕辰又具奏十月三十日世宗憲皇帝誕辰此二日虔誠齋戎禁止屠宰不理刑名照常辦事等因奉旨知道了欽此欽遵到部相應移咨順天府查照轉行所屬州縣出示曉諭軍民一體遵照可也○承辦正黄旗滿洲都統爲知照事所有本年仰山窪八旗合操現奉閱兵大臣交諭各旗營前旆帶操之都統副都統前鋒護軍統領勿庸前赴將臺面見閱兵各堂官自行入隊帶操等語相應知照各旗營查照可也 
[已丑恩科福建武鄉試題名錄]  
　　周玉輝興化林金鏡上杭郭希曾上杭張飛熊莆田吳朝高閩清林捷高莆田曾成鴻平和廖行進詔安林超元連江 
潘席珍仙遊黄香林仙遊宋慶華福州陳寶鑾福州梁維誠閩縣葉慶翔侯官張淵瀾屏南陳清光興化沈夢蛟詔安 
林振英侯官王成球福州張鴻卿閩縣林啓春侯官李春榮侯官陳贊勳長樂趙大魁長樂王正元侯官周應培長樂 
劉國忠閩清徐高登莆田李高攀南安朱朝揚平和吳宗烈平和沈其英詔安達色里滿洲程鵬長汀葉文榮建安 
何亨通惠安李樹華汀州王兆熊福清倪鵬搏閩縣黄慶閩縣陳壽圖長樂林朝安長樂倪鎭清福清詹慶齡莆田 
方鳳儀莆田鄭應耀仙遊蘇題名晉江陳升超淡水汪寶光詔安涂震詔安鄒從龍龍溪林建三詔安彭月輝龍巖 
卓元岡莆田林進祺閩縣陳壽圖侯官鄭青福福州李國忠福州江春華漳州張廷樞臺北嚴有芳侯官黄培森侯官 
蘇建邦臺北德浚駐防清成滿洲林鴻欽連江張國青興化宋徽文莆田林菁祥漳州陳紹濂崇安邱錦標上杭 
余鴻森永安德成滿洲潘春魁侯官陳國安長樂孫成康連江王懋草興化楊冠英晉江陳嗣昌甌寗吳秉璋南靖 
王斌滿洲陳鵬陞長樂普純滿洲陳開成永春托鴻泰滿洲莫羅里滿洲朱隆瑞閩縣林大欽閩縣瑣壽椿旗甲 
[福州大火]  
　　出南關六七里許有地名五保七社者爲商賈輻輳之所一路均高築磗墻原以南臺爲丙丁火地而預防火患也乃本月十九夜三鼓二保和盛洋烟舘失愼時西南風吼聲如雷火卽分道疾驅先由二保平和社横燒昇平社玉盤社不下三百多家雲時盡成灰燼復穿出一保分作三路前抵三捷橋隔水而止中至舍人巷後至吳厝埕巷口亦約焚二百餘戸幸官民竭力保衛火勢稍衰詎一面順趨至三保一帶民居有四百之譜火烈具舉越墻穿屋所至無還内有一德藥材行之少子年甫弱冠在庫保衛見來勢不佳從店墻跳走以折斷脚骨竟致火葬浩順果行之子與管帳某甲亦殉於火噫摻矣黄協豐油行某甲家擁厚資時亦保守内庫一見三面火光急卽帶仝眷屬五六人中屋脊蛇行至别家墻頭下臨河面甲先行跳落水激過顙其妻手抱男孩亦拚命躍下奪路赶逃始均無恙然亦險矣其餘居民所有衣飾器件皆就近搬入尙書公廟廟本向南臨江爲西南船隻出入之要港不料忽轉東北風與祝融氏相助爲虐霎時間將該廟化爲焦土卽左右一帶人家盡付一炬數百災民進退無路皆奔至渡頭沙陂上潮水適至越漲越高幾占滅頂火勢尤異常猛烈竟乘風將附泊漁舟數十艘一律延燒男女老幼喊聲震野不堪焦熱皆以水自盥具面其立脚一或不穩卽隨波逐流而去聞與波臣爲伍者约有四五十人不死於火而死於水殆亦有數存乎是時火已徧燒四保下趨拿公廟出雙龍橋石欄焚折數截并紆行金斗浦分趨三夾遂歧入帮州橋兠直批五保入萬侯社至鴻福道直至東方旣白火神風神始聨營而返是役也據父老云被災之家總在二千左右洵異常之浩刼也二十二日有某甲年約三十以薙髮爲生在帮州橋上眺望火墟該橋木欄爲火所灼早已焦枯甲不隄防竟隨欄翻身墮落水中頭破血淋祗存一息移時爲某漁人撈起經親屬雇舟載回當難救治也南臺楊合春全泰各行爲商家之巨擘於罹災之次日卽煮粥數十桶散給并施送棉衣棉被海防前某富戸施錢以濟貧困遠近聞之莫不稱頌誠所謂好行其德者也 
[茶行虧倒]  
　　本年漢口紅茶市面始因天時陰雨買者頗覺踴躍在後天氣晴霽價遂跌落銷路愈滯至茶船開盡茶師息手則茶市已不堪問有素辦花香之某行近年來屢有虧耗至今年更覺一籌莫展延至本月中澣倒閉欠人欵項約一萬餘金不知將來如何了結也 
[密查捐照]  
　　昨日下午上海縣裴邑尊會同蔡太守親至某捐局查吊聨單實收等同至公廨俄而邑尊與捐局委員進城未知所爲何事也 
[屍骸未殮]  
　　格楞孟根西船上火夫林阿福被日本水手爭毆斃命屍親林阿九報請上海縣裴邑尊親臨相騐等情曾詳前報矣兹悉格楞孟根西業已駛行出口林尸抛棄浦東二十四圖灘上地保據情報案邑尊着候禀明道憲核辦 
[水手落水]  
　　太古公司開封輪船水手某甲前晚登岸偶爾失足在跳板跌落水中亦可傷已 
[領相回里]  
　　江西茶賈盧小舟納姣張小寶爲妾借居本埠三馬路西首坭城河沿二百零七號屋内無端持手槍轟擊右太陽穴中彈身亡上海縣裴邑尊聞報親蒞屍塲其繼母求免相騐暫行小殮俟傳電九江追其胞兄石生并妻某氏到來再行釘封棺盖此已詳登前報者也 
 
 

Page 3

 
 
兹聞石生適由九江赴金陵接得電音火速乘輪來滬撫屍大慟投縣申訴情由邑尊令卽盖棺扶道回籍張妓願送回鄉里因將所有物件拍賣一空蓋緣該妓積欠各債戸及男女傭人洋銀一千八百元之譜嫁盧之後尙未理清是以願赴江西以作謻臺之避也傳聞如是未知確否 
[小票敗露]  
　　英包探顧阿六禀稱小的緝獲竊犯貢福標搜出法大馬路亦中呂宋票行分條票四紙及香港洪利公司小票二十一紙查香港並無洪利公司向貢研詰言在人衣袋内竊來尙有手摺一扣面上寫魏傳記三字内開各帳假與亦往來及往亦中稽查據稱魏係賣票掮客不知住在何處小的傳行中人到案堅不肯來見其門前惄有洪利公司招牌因特齎送案下各票及手摺一併呈閱巡捕頭稱小票早經奉禁如何尚敢出售欺人貢供訴行竊情形蔡太守與賈副領事相商謂奸商僞造小票害人前經照會各國領事一體禁絕豈容故智復萌遂飭將貢及各票交捕房帶回候簽票至法署請法領事簽名然後移提亦中店主到案訊究 
[惡丐荷枷]  
　　昨有惡丐在西門外銀河里某姓家硬討錢文適某姓男子不在家中該丐見婦女可欺竟敢百般滋鬧適巡防局員朱森庭明府經過此處詢悉緣由將該丐帶回局中笞責二百四十板枷號犯事地方示衆以爲硬討者儆 
[核對帳目]  
　　元亨洋人控廣森祥洋貨店主曾樹聲欠輪船租欵及曹桂誠等控被曾樹聲之夥哄騙本銀等情均列前報此案本定於禮拜一覆訊昨日三點半鐘時元亨洋人至公堂先將曾樹聲租輪船簿據呈案葛同轉將中四帳簿仔細檢點當堂結算據洋人之帳曾樹聲該欠洋二千一百九十四元九角五分與曾樹聲之帳兩不相符同轉以爲時已晚不及細詰命元亨洋人於下禮拜三三點鐘同曹桂誠等來案再行詳細結算命包探於下期將曾樹聲同夥史順裕一併帶案訊質 
[上海縣署瑣案]  
　　金家橋民人周雲來控姪婿金裕民逼斃姪女一案前已紀諸報章矣前日裴邑尊飭傳見證興興升坐訊究興興供稱裕民與同氏不和因納某氏爲簉室周氏憂忿交并投繯自盡邑尊着明白補詞呈候提訊○月前大興客寓主婦陳嚴氏因藏匿逃媳財喜致被控縣裴邑尊訊明情節令將女兒隔大交案發堂着本夫投案具領至前晚邑尊升堂覆訊有王阿二者求將陳氏領回邑尊令其具結領去○張鑒榮控張竹山誘奸妻子一案曾紀報章前日裴邑尊傳到學徒陳小毛至晚升堂訊究鑒榮訴稱小的回寍波後竹山卽來家内誘姦學徒會經目覩陳供稱師父往寗波後竹山確來住宿兩天其後師父回滬得悉情由隨將師母驅逐出門不料師母竟與竹山同住竹山供稱小的並不誘奸邑尊喝令笞責六十板還押候示 
[英界公堂瑣案]  
　　三百十五號華捕禀稱昨日小的巡至石路口同三和南貨鋪前見袁阿三醉態瞢騰中途彳亍適有野鷄妓二人自北而南袁驀捧其臉恣行輕薄妓與爭鬧袁出洋銀示之旋卽舍而往南復見一雛妓又挾而嗅其面雛妓並不惱怒邀袁同至家中事爲二野鷄妓所鑡回嗔作喜亦欲邀袁互扭不休紛爭良久小的以妓女拉客有違租界章程袁穢褻不堪亦難辭咎因欲一併拿捉不料袁竟與小的爭扭以致三妓乘間脫逃今惟將袁送案袁供稱小的係本邑人年四十三歲家在城中雙耳不聰幾成殘廢現爲鹹貨生理以博饔飱昨日有事出城途遇友人邀飲醉後逢素識之妓邀至家中饔有一妓到來亦欲小的同往正在左右爲難之際一妓附小的之耳低言奴與郎暫時分散再來家中可乎小的大聲言我有要事不能應命不料巡捕見之誤指小的與妓輕薄拘押捕房蔡太守謂爾年已老酒後尙若是輕狂無恥之徒本應重責姑念生意中人格外從寛罰洋銀二元撥充醫院經費○某馬車行主傅阿揚訴稱月前行中失去馬車照會迄今一月捐洋五洋化爲烏有今見陳桂生將此照會售人認明號數無誤爲此指交巡捕送請訊懲陳供稱小的見一乞丐持照會求售據云中途拾得因此出錢一百購歸原圖送至失主家稍得酬謝蔡太守飭將照會交傅領去陳交人具保出外限十四天内尋交售照之乞丐否則令償虧耗之捐○縫工姚金福訴稱小的與同業王金甫等同居友人李姓行竊王之棉被質錢四百文十謂李係小的之友勒令認賠小的願賠錢四百文王强索洋銀一元二角小的不從致被將頭顱毆破由捕拘王送案是以叩請騐傷王供稱小的失被後惟着姚照賠並不逞兇毆擊華捕禀稱有人向小的言及裁縫寓内有行兇毒毆情事恐釀命案遂叩扉而入見姚已受傷手中持小刀烙鐵及生鐵一叚指爲王行兇之具小的因將王拘送案下小刀等物并呈蔡太守問姚到過醫院否答稱尙未問是否王持刀傷爾抑或被鐵器擊傷答稱其時小的已睡在牀上突被行兇實不知是刀是鐵器問然則如何兇器在爾手中答稱被小的奪下問奪下者是刀抑是鐵器答稱刀及鐵器均經小的奪下太守謂爾所供情節自相矛盾隨問華捕往拘時祗姚王二人在内抑或尙有他人究竟因何起釁爾知之否答稱往拘時姚王之外尙有多人據言王太兇横釁由索賠而起太守飭將王管押三日俟姚投醫院驗明傷勢如何再行質辦小刀鐵器仔堂○韓文喜訴稱小的在天仙茶園當茶房昨夜永寶棧有客包定廂樓列坐觀劇旣去卽有看白戲之葉坤道欔取點心小的見而喝阻被伊擲碗傷及頭顱爲此將葉交捕送案并請騐傷被碎之碗約值洋銀六角捕頭稱曾送韓至醫院騐得僅受微傷七天可愈葉供稱小的安徽人現在南市義泰藥材行爲夥昨夜至天仙正廳觀劇將洋銀三角交與按目金福嗣見有永寶棧友人在樓上是以登樓閒話洎友去小的取食點心適有他人爭閙致被誤指爲同伴韓稱此時祗葉一人並無同伴蔡太守問葉究竟曾給資與金福抑係看白戲韓稱金福已回去不知其曾否收貲太守令葉賠償茶盌洋銀六角再給韓養傷費一元否則交人保出俟金福到案再訊葉情願繳洋太守遂令釋去○巡捕見王昌福等在路爭毆拘解至案蔡太守訊供之下王稱小的用骰子擲紅蛋經潘有仁贏去四枚不欲取蛋每枚索錢四十文是以與之口角潘竟將小的兇毆旁觀不平扭潘毆擊適逢巡捕一併拘押捕房潘供稱小的與王擲蛋贏得四枚王不肯給小的向索王卽使人幫助行兇王阿四胡九子張阿三同供王潘爭閙時小的等爲之解勸蔡太守以王潘均係無賴之徒判令各管押二天以示徽儆王阿四旣不干涉從寛開釋○包探王阿二禀稱張阿春言被鄔正林强索洋銀三元小的因卽拘鄔請訓張訴稱鄔來借錢不遂驀取桌上所放之洋銀三元是以報捕拘案王正元訴稱小的前被鄔竊取棉被質錢鄔供稱小的原籍寗波張係麻雀賭根曾欠洋銀三元向索不還以致口角張大言洋銀現在桌上爾敢自取否小的因卽取之豈知陡被巡捕拘案包探禀稱鄔向不安分張稱小的並無開賭事情鄔之所供不足爲據蔡太守判將鄔管押廿八天並令將洋銀措繳○華捕禀稱昨日小的在途巡緝見胡阿生駕車之馬腿已腐爛有違租界章程是以拘案請罰胡供稱此馬在路擦傷並非傷後駕車尙求照宥蔡太守飭將馬發公一馬車行喂養鹥治傷痊之後着胡給償醫料費始准領回捐照扣留十天期滿再給 
[本館協振所放賑友人來信]  
　　昨日接得本館派往浙江放賑友人於二十三日自杭州來信略謂二十一日一下鐘由滬開行導以小火輪船其疾如箭所過嘉興嘉善諸處俱在夜間惟見白浪滔滔平堤　岸低窪之處屋廬宛在水中辰刻過湖州水勢更甚田湖混合一望無垠船所經行幾不知是河是地誠有如曲園太史所云童子操舟過橋上者禾稻久浸水中早經霉爛桑園　被水所浸枝枝葉葉荇藻交縈鄉村悉付洪流雞犬無聲人烟闑寂荒凉景象幾不忍觀然間遇鄉人詢之則曰目今水勢已退尺餘使君等於半月前過之益覺苦難申訴也至杭州地形高爽受災之處較湖郡略輕現須與紳董會商然後壽定先賑何處云來書之言如此每讀一過如披鄭監門流圖民由　　之繁華想彼中之困苦一枯一菀誠有天壞相懸者况目前寒風砭人氷霜漸至災民之苦更有難以言語形容者所望各善士大發慈悲傾囊慨助則不第災民之幸亦本舘所刻骨銘恩者也 
 
 

Page 4

 
 
[來信照登]  
　　上海申報館高易公館絲業會舘文報局仁濟堂各協賑公所憫哉氏諸善長鄉臺大人均鑒竊本年兩浙成災湖州尤重蛟洪並發霪雨四旬田廬兩次沈陷不獨顆粒無收而農民血本工資卒歸鳥有較不能下種等處尤爲奇苦刻下同人勸集捐輸已設籌賑公局子郡城右文舘並刊刻募啓冀廣分勸屢讀申報敬悉諸善長一視同仁先已代刊啓張力任勸募不獨災黎感德弟等同深欽佩如蒙募集捐欵或專指湖州或分餉浙振敢祈寄交敝局或交湖郡仁濟善堂轉交隨掣收條原班奉寄所冀諸君子廣布仁方普籌巨欵源源接濟活此一方功德誠億萬也臨穎不勝代闔郡災黎乞命之至專肅奉布敬請善安[  湖郡籌振公局同人叩啓]  
[續助扣帶]  
　　江右師竹居士大善長前以扣帶助賑曾紀報端業經得價充賑矣今奉惠函知念江浙災深復出寶帶一副仍交敝所售價入賑其函云金帶陳庭勸賑首推閱道鬯圭告糴救災共仰臧孫盖施濟之術將窮卽珍玩之奇不惜今者杭嘉十屬蛟害方深常鎭五州水災尤甚朝廷議蠲議緩大沛恩施發粟發金不遺餘力且也深宮普好生之德内帑頻頒大僚馳告急之書同舟共助鄙人甕牖寒儒蓮帷食客亦動恫瘝之隱用厪飢溺之懷第槖鮮泉刀乏濟貧之物而匣藏寶帶實希世之珍斯帶也中嵌碧霞的是桃花之片外鑲寶玉無殊黎綵之精雖非價重連城要必金酬百鎰佩諸躬祗中鸞和之節售諸世可拯鴻澤之嗷用敢獻自台端代求善賈風塵物色豈落落而無知泉府貿遷實多多而益善倘官商巨室發婆心而重出蚨番庶江浙災黎沾實惠而頓蘇鮒涸也同人等盥微莊誦欽佩實深夫屢以珍貴之品移助賑需可謂慷慨樂輸矣而猶掩其姓氏不使人知其殆隱君子歟[  上海文報局山東浙江協賑公所同人謹誌]  
[挾纊懷仁]  
　　薄寒中人履霜冰至彼瑣尾流離之子旣苦飢腸轆轆又嗟瘦骨稜稜誦無衣無褐何以卒歲之詩有不惻然心憫者乎昨承招商總局多可齋大善士新大棉衣二十件藥善軒大善士新製棉衣三十件送交本館協振所託爲彚解災區波寒越水誰憐鴻雁之哀煖透吳綿如沐鷫鸘之賜拜登之下謹爲災民九叩以謝鴻施 
[玉麟献瑞]  
　　新安吳君子青愷悌慈祥熱心古道近以玉麟誕降一索得男遂將湯餅筵資二十圓託本館協振所彚解災區散放竊謂世家大族往往因生子之故殺羊宰豕大饗親朋不特糜費金貲抑且傷殘物命雖曰豪舉夫亦有傷造物之和今吳君憫彼災黎移資助振仁民愛物一舉兩全他年璘玠鍾英濳淵競爽君家佳话不亦可爲宗黨光歟爲志數言以當左劵 
[浙省撫轅抄]  
　　十月初九日王慰祖禀知藩司委赴於濳採辦貢术桐鄉縣束交缷回省禀封會稽縣俞富陽縣周餘杭縣路俱禀見叩辭赴任鍾光耀禀解解餉赴都○初十日准補東陽縣縣丞侯資森禀謝飭知准補○十一日候補同知宋濟清禀辭赴菱湖厘局差○十二日内閣中書孫鵬儀由徽州籍來省親拜 
[蘇省撫轅抄]  
　　二十一日藩轅牌示照得蘇州府總捕同知前以截取同知惠榮請補現因冬防緊要飭令先行赴任○二十二日調署吳縣主簿陸鏡泉禀知本日接印○二十三日調署元和縣典史劉恆德禀知昨日接印並交缷吳縣主簿事○二十四日調署吳縣主簿陸鏡泉禀知交缷元和縣典史事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　指捐卽用縣章乃正浙江己丑進士分發未人杭　粥江蘇　上俱　　户部主事李夢瑩回湖南籍廣東試用縣朱益藩禀辭縣小許應鋐委辦德化旱卡鍾期漢在都昌辦保甲前浙江臬憲陳寶咸由　寗籍　　片會補用縣劉　繼委往蓮花廳公幹王繩祖缷辦洋林港卞回省府經歴李　徽禀謝酌委釐差一次行知補用府許承宗禀　　本生父斷　憂補用縣任佑　委往星子縣公幹縣丞曾祖祺委往鉛山縣提案布經王豫昌帮辦書局 
　　秋霖歌夫儒生言志頻寄慨於詞華秋士工愁每關心於時事故梁元　愁霖句　少陵有秋雨之時也已丑秋季霖雨兼旬窪卜之區禾盡淹没老農潛泣大吏殷憂適誼書院課黄方伯命　題謹陳　野所見聞以備輶軒之採擇然詩披豳俗圖覽流民稼穡艱難豈能盡達是在爲民上者鑒兹鳩拙撫彼鴻嗷○日光皆黑兼塵埃　氣　曾　闥來檐　滴聲何時歇一泓水止沈蒼苔秋風颯颯連宵至秋水渾渾幾遍地碧落雲昏杞士憂青疇雨積吳農涙　農力穡　秋成力　筋疲帶犢耕纔到秋成雨不止閉門對泣徒吞聲倉箱己罄何從糴短褐質錢情慘感而今盡作耕耘資欲質無衣涙空滴鞠躬忍涙乞諸　昨日隣家水畛所求不得且戽水相與惆悵寒江濵吁嗟乎兼旬積雨深溪漲水高於岸勢相抗何况江南地勢低易盈之器如盆盎黄河去　决中牟夏青齊瀉濁塵寰何獨我此水避災安得人盡如輕鷗自來吾吳千萬戸無災共說神仙府奈何新雨宿雨今連綿如此蒼　亦九　君不見震澤農家棚車千錢萬錢付子虚又不見具區湖田沈水底萬頃禾稼塡深渠水色連天離咫尺沿隄波撼逢嵩宅紛紛訴苦趨官衙官宰徬徨嘆無策求晴日日禱神前幾見精誠能格天無米輪租頻受杖賣兒償債不論錢吁嗟乎城崇愷正酣飲那知農已匱倉廪　能紅日升咸池且使農民　安枕已丑秋松陵俞文伯稿葑溪寓客夢蕉生錄 
[災警四律卽呈昕翁桂翁兩先生指正]  
　　鐵路無裨電信空蕭蕭吳越警哀鴻徒勞世載中興策坐長四山流賊風堤樹陰森全攺碧浦霞疎散不成紅來舡多是逃荒侶菜色加形一望中茫茫平壤半成湖咫尺晴雲望眼枯天地有心成浩刼君王何術救全吳望來綺靡家行毁亂後豪奢胆竟粗聽說廉纎還兩日草根花葉已全無千條蛟水太無端豈但屍浮骨也殘人鬼黄泉爭上鯨鯤白日飽加餐餘生難說天良穩九死何堪露處寒安得陽光回大澤污泥猶及帶潮乾鄉信迢迢冷蒨柯釜魚幕燕儘蹉跎人生到此天難論我瘦於秋肉不多誰買紙錢懴溝壑豈容蔬食老烟蘿旁人未解頻揮涙爲說西風碍眼波[  江天散吏初草]  
[悅庵倣建除體詩二]  
　　替人垂淚心何熱燭笑爾無腸興轉酣醉蟹○漸近自然絲竹肉伶並皆佳妙畫書詩鄭虔○漳河鴛瓦分香淚銅雀臺唐殿鸞　密誓心楊妃○叱咤酒邊忘玉玦項王呢　花裏卷珠簾燕○樓頭關盼曾相識燕帳上虞姬奈若何項王○吠非已主何傷桀犬哭到窮途似效楊阮籍○樓閣玲瓏塵世想仙胸襟蕭散酒人我晋人○板平淮水余懷記橋紙疉高麗永樂年稽扇○雌風刀劍壞諸婢孫夫人炎日房帷屈此君竹夫人○晴意朝看環樹繞鵲新逋家爲買琴添債○莫似瑶光嘲奪壻尼曾將綵舞戲娛親老來子○延年益壽宜銘背鏡萬歲千秋合誌當瓦○禦寒淄不懷齊將裘賜浴華清笑太眞池○入廟高山空景仰孔子渡人寶筏見慈悲佛○貝葉繙經空卽色禪桃花開廟意忘言息嬀○陶令絃徽忘綠綺琴孔門縲絏富紅絲公冶長○　幕按歌彈黑黑琵琶畫機引恨見青青楊柳○十三行寫驚鴻影王獻之一點光摇秋蟬聲燈○瑟鼓聖門　花鄙子路悌登臣里闞東家牆非我子孫關痛癢蝨爲誰分雨證相思灰○療鬼下鍼驚走獺醫對人吐飯訝成蜂葛稚川○蝌斗文疑摹夏鼎篆書鮑家詩欲唱秋墳鬼○綺語璇宮人罷說鸚哥金吾鹵薄馬如飛狀元○埤間粉黛開三面傀儡井底胭脂送六朝陳後主[  悅庵主人稿]  
[上海北市絲業會舘籌賑公所施少欽經收山東賑捐八月初三四五日第二千一百九十至九十二次清單]  
　　歙梅溪江漢三爲母七旬壽誕奉命節省筵費移助洋五十元洋十元蘇州潘志奎平安完愿三十元無名氏求女病愈廿元僕院陳福堂爲子求病愈廿元隱名人父女病愈完愿十元沈麗生張錫洲潤資由東來衣莊來八元八角錢十文平江補過子洋六元陸昭容六元陸小寶四元東海徐次記求病愈五元秦記由張雪翁來四元又求親冥福一元蘇省徐思泉求妻病愈速全四元平湖俞初臣二元無名氏二元隱名氏由源豐潤來二元又公濟氏五角汪誠懋求病愈二元王汪氏節省女工移助求子讀書認眞一元雙林沈抱清求痢病愈一元江陰廣豐何一元蘇省金鼎一元同春一元勞蔡氏求子臂病愈五角以上初三日○召樓奚子蔭洋三百元梁溪壽萱堂一百五十揚州慶　福募錦雲堂求吐紅速愈一百元饒州江初茂求子願心三十元怡怡軒沈完心願廿元松江鹽公堂馮憩橋求寒熱愈田秋勝求病愈各十元柯橋通康子求母病愈拾元存心氏十元春記二元杭垣楊亷伯翁募仁和書帶草堂主人求病愈十元青鎭惟心氏爲椿萱七旬雙慶將壽酒資移助十元許鴻文求病愈十元蘇省怡和茶行募六　王仲眉求父母及己身康健平安十元九江聽蕉樓吳权亭募益豐乾錢莊十元杭州府署清德堂楊求病愈十元新勝恊記朱尹如募許沈氏祈病愈合家平安十元無名氏八元正源局罰信資錢六十文董玉記求母病愈五元劉貞聰爲子榮奎病求速愈五元無名氏由恊源莊來四元　端恆昌無名氏四元叔刑氏二元陳老也對開一元錢三十文鄂垣徐光齊募吳徐氏爲嗣子求病全銀三兩又徐元益祈父身安太平二兩余文朋祈病愈先助洋二元乾大張榮生二元揚州楊全慶祈免災保合家平安二元樹德了願二元吳松張募留募楊老萬祈病速全銅洋十元總巡局憲馮交來姚阿三罰欵助錢三千○漂陽方叔梅錢三百又募史榮緒一元德豐錢一千二百石正富彭作一各五百汪楨祥余速順姚德旭樂三興四戸各三百文雷富興二百十義和魏蘭美德全兄欽寶唐雙鴻無名曹盤庚張景云姚必富黄文淵張元發洪慶朱德順萬順蔣肖寶吳忠濟十六戸各二百甘潮泉一百共廿七戸合洋八元以上初四日○藿甘書屋楊祈夫婦病全由正昌莊來洋二百元松江鹽公堂馮憩橋續助祈病全一百裕源莊馮友得子飯分折席移助保子福壽綿長念元無名氏病全廿元蘇省存心堂十二元扶風氏十元海寗學廪堂公助八元江西永建所陳歴堂銀七兩八錢蘇省蔣承志棧硯農氏祈病全六元陸王氏願身安五元阮敬齋五元無力子願父病全四元杭州申昌募于松亭願免災四元馬塘趙清臣由如臯寄來四元又趙馮氏何趙氏各五角王徐氏願病全四元戎子琴願母病全三元不忍人代陸三元錢四百六十四無名保平安二元蘇省沈稚卿二元茶陽無名氏願保父母康健二元又合家平安一元無錫顧萬昌顧裕生二元同善氏一元呂氏願頭痛愈一元横涇厘分局太原守拙子願病全一元潤昌棧一元浙西有心無力人七角獲安氏三角忠恕德友恭堂由巨康莊來各錢一千文○杭州錢子省捐錢關氏彭城氏各洋三角張門錢氏無名氏詠梅居士如心堂有心無力人不忍覩人六戸各一角保福人錢　姑各一角共十戸合洋二元王秉衡二元以上初五日 
[上海北市業會舘籌賑公所施少欽經收山東賑捐八月初六七八日第二千一百九十三四五次清單]  
　　浙湖夢錦書屋求資福規元一千兩如臯耕道堂丁洋廿元黄慶明祈妻胎産平安由啓昌行來十元無名氏保保合　清吉水陸平安十元謝立年爲慈冥誕移齋資十元陳門陸氏求病全愈十元廖德旺爲長女求病速痊由早昌來十元歙縣徐啓仁求病愈四元瀏河積善堂求合宅小兒身熱卽愈四元鄞東臨水居士二元沈氏保赤齡一元常熟張阿根二元金文堅求母病速愈一元玉出張性一元太倉陳一元定海吳葵卿募無名一元顧小記徐氏各二角顧慶記錢一百通州鼎元烟號求店業順利銅洋三元乍川宴公昇朱永年朱温山募慈邑翁景馥洋二元乍川本修堂陳蛟川省身氏鎭海涵養軒主人常州崇雅堂蔡舟戸柯恆發蛟川朱恆益嘉善程敦倫堂蛟水林雪香舟戸金進順乍川張仁德十戸各一元陸瀛仙銅洋六元南祥　申報人代募王宰善王梓生各洋一元不留名錢六百三十文王錫善二百文王毓才王企仁各一百文共六戸合洋三元以上初六日福建夢蘭吏吳爲前母病許願求康健延年合宅平安新議平三十兩又募不書名三十餘戸十五兩六錢四分二戸合爛版洋六十六元計新議平四十五兩六錢四分黄少懷病愈完願續助洋三十元平湖太原積澤爲添丁節省浮費移助求關煞開通消災免晦廿元寶應許衍泰求妻病愈胎孕平安兼求祖母及父福十元王珍求病全十元太倉陸圖玉求病愈陸鴻耀各一元新定無名五元嘉興懷禮辰求父病速病四元姚爾　求生意順遂家口平安四元太原勉力子爲慈徐太宜人三周懺資移助三元記布號月餅移助二員武林筆耕子紫陽决科分奬移助二員又銅洋一元有心無力氏一元眞眞無力人保生意平安五角常熟永德有心無力子銅一元餘大莊厚康莊銅洋一元以上初七日○册陰經募廬由鼎鑰莊來規元一百兩沈婉慶佐清桂由義隆棧來番銀七兩合規元六兩八錢鄂垣徐酉山募吳徐氏求嗣子病愈續助它紋八兩太倉岳市章也亭洋六十元寓揚無名氏求子病速年由巨康莊交來五十元又以恊力樂善二元怡去疾子由永泰棧來各十元石門善長典李尙德募衆友公提存箱速助求保平安八元寓金陵顧環秀病愈完願祈三塲平安五元常熟德泰茶葉鋪開張音樂資移助四元俞廷元爲子還願三元太倉汪承懿爲父保安三元汪福幼一元無名由源豐潤來二元錫山濟順分興愼思堂各一元九江同春和無名一元武林汪氏一元明目子香斗資六角餘大莊福成莊生銀四元夾銅一元巨康莊來金陵崇仁堂募第六次免災疾洋廿元卜安草堂戴子京各四元補拙齋魏北手代募同庭山葉先生無名四戸各一元涇上吳氏一元錢五日王曹氏太太洋一員錢二百五十文立本堂錢一千文無名五百三十六文庚餘堂湯源發祥無名氏三戸各五百文楊姪三百文陳撲田萬興王大祿玉書泰昌無名氏六戸各二百文程齋公無名氏吳錦山魯錦山魯文明四戸各一百文不書名爛板洋五元謙吉布號桶捐三元錢五百文甘伯翁募無名氏三元錢二百五十五文必得名一元共三十戸合規元三十六兩九錢四分一厘爛板洋五　　　　　　蜂洋三角又募程祟本程充美覺春樓侯嚴氏三戸各一元侯鶴田七角侯斐君不留名墨花詞舘三戸各五角黄叔雲三角吳銘餘二角共十戸由蟠龍鎭公記局來元○　鎭席銀　洋三角　　　　　　　　　　　　　　　　　　　　　　　　　　　　合洋二元七寶孫雨亭一元求早豁達李錢六百文求愈濕熱病四百廿文共三戸合洋六元○天津電報局隱名氏一元雲　四角誦氏贊記振記三戸各二角共五戸由文報　來合洋二元　　　　　　　　　　　　　　　　　　　　　　　　　　　　合洋二元以上初八日 
 
 
 

Page 10

 
 
   
 
 

Page 11

 
 
[光緒十五年十月十八日京報全錄]  
　　宮門抄○諭旨三道錄前○發抄硃批四道○○杭織造英奏造報辦解各項活計用過料工銀兩請飭部核銷摺○又奏辦解各項料工借撥銀兩數目片○鄂撫奎奏委署知縣片○杭織造英奏恭報缷事曰期並交代緣由摺○鄂撫奎奏調派内簾房考官摺○大臣奎等奏員外郎期滿題銷試俸摺○禮親王等奏遴補章京片○大臣升奏請調員差遣片○十月十八日戸部通政司詹事府廂黄旂值日無引見○吳樹梅請假十日○召見軍機續昌崇光海緒嵩申○發抄譚鉤培奏知府張鐸等虧欠錢糧請分别勒追奉硃批着照所請戸知道欽此○又同知侯標侵挪餉銀請飭革追奉硃批着照所請該部知道欽此○又補用同知張霖攺奬奉硃批吏部議奏欽此○又哨官石新玉約束兵丁不嚴請暫革職奉硃批着照所請兵部知道欽此○○杭州織造奴才英瑞跪奏爲造報辦解各項活計用過料工銀兩請旨飭部核銷恭摺仰祈聖鑒事竊查奴才衙門辦解活計用過料工銀兩業經前織造報至光緒十四年七月分止在案所有光緒十四年八月奴才到任起至十五年八月分止陸續辦解經内務府派辦上賞大小卷江綢五絲縀七百匹件應銷料工銀一萬三千一百八十八兩六錢七分六厘一毫六絲恭備長春宮拾搭蓋綵棚綵台等項應用縀綢細布二千八百三十匹應銷料工銀一萬一千九百五十兩九錢五分五厘五毫四絲上用五色灑金絹五百張應銷料工銀二千四百一十八兩丁亥年分添派縀綢紗紡二百七十匹應銷料工銀六千五百三十六兩六錢三分三厘五毫七絲又戊子年分添派縀細紗紡二百八十六匹應銷料工銀六千三百八十一兩八錢九分八厘四毫一絲六忽造辦處傅辦上使五色灑金蠟牋紙四龍福方絹一千六百張應銷料工銀八千八百七十六兩九錢七分七厘六毫工部派辦奉先殿制帛五千端應銷料工銀二萬二千五百三十三兩九錢四分恭備典禮要差應用各色雲縀素縀紡絲等一千五百匹應銷料工銀二萬六千五百三十兩一錢一厘八毫神亭校殿應用紅綢駕衣片三百五十件綠紡絲綢三十五匹應銷料工銀二千三百二十兩六錢三分八厘又請轎校尉應用紅綢駕衣片三百七十二件紅紗駕衣片三百七十二件綠紡絲綢七十五匹應銷料工銀四千五百六十四兩四錢五分四厘六毫又請轎太監應用紅綢駕衣片五百件綠紡絲綢五十匹應銷料工銀三千三百一十四兩四錢五厘一毫又儀駕内執駕校尉應用紅綢駕衣片二百四十三件綠紡綢二十五匹應銷料工銀一千六百十五兩六錢光緒十二年分各争線羅二十匹應銷料工銀四百九十八兩六分四厘九毫各品誥命二萬道應銷料工銀四萬七千一百九十一兩八錢一分八厘輪辦甘肅藩司册派光緒十三年分青海各五公台吉等歲需俸縀一百七十八疋應銷料工銀三千四百七十七兩三錢三分五厘二毫三絲二忽共合應銷料工銀一十六萬一千三百九十九兩四錢九分九厘三毫一絲八忽所銷絲斤各項價值遵照戸部十四年六月間議定减成新章分别核實造報應需料工銀兩陸續准藩司解到地丁項下銀九萬一千一百六十一兩五錢七分一厘九毫八絲又准轉解到厘金項下五萬七千三百四十五兩一錢九分九厘九毫又錢二萬串按照市價易銀一萬二千九百二十一兩六錢四分四厘前任移交上屇銷存銀一千一百二十六兩三錢中分二厘共應作收銀一十六萬二千五百五十四兩七錢五分七厘八毫八絲除報銷外實存銀一千一百五十五兩二錢五分八厘五毫六絲二忽應歸下屆造報所有應銷銀兩遵照向章扣出九分申餘　爲解費一切工用另册造報内務府查核除造具料工細册並另開清摺分别呈送内務府戸工二部核銷外理合恭摺具奏伏乞皇上聖鑒勅部核覆施行謹奏奉硃批該衙門議奏欽此○○英瑞片再查奴才衙門辦公申餘項下經前任織造德生文治動辦誥敕制帛綵綢等項及墊辦長蘆分派紗疋先後借支工料銀兩除解還外核計浙江藩司欠解銀一萬六百五十餘兩長　監政欠解銀三千七百五兩二錢五厘舒麟於光緒二年七月間辦解内務府派辦綴綾紡絲等項及工部派辦羅縀等件料工銀一萬四千五百七十兩四錢七分八厘三毫廣英於光緒七年辦解内務府派辦閃縀字縀西番字縀陀羅經被等件料工銀二千四百七十兩六錢五分七厘四毫均因藩庫解欵未到暫由申餘項下借墊給發查歴經前織造於移交時奏咨在案仍俟各欵解到再行歸還再連明任内辦解外傳各項活計借用申餘項下銀兩除撥還外尙欠銀三千三百二十四兩七錢一分九厘八毫七絲二忽現經藩庫撥解到織業已歸還清欵除分别咨呈外理合附片具陳伏乞聖鑒謹奏奉硃批戸部知道欽此○○奎斌片再署崇陽縣知縣柳芳調充簾差所遺該縣印務查有本任羅田縣知縣朱滋澤明幹有爲辦事勤能堪以署理據布政使蒯德標按察使覺羅成允會詳前來除檄飭遵照外謹會同督臣裕祿附片具陳伏乞聖鑒謹奏奉硃批吏部知道欽此○○杭州織造奴才英瑞跪奏爲恭報奴才缷事日期並交代緣由恭摺仰祈聖鑒事竊奴才恭閱邸抄光緒十五年六月初九日奉旨杭州織造着文達去欽此兹新任織造文達於八月二十六日行抵杭州省城奴才謹將杭州織造關防一顆南北新關監督關防二顆並文卷册檔等件委員移交新任織造文達接收任事奴才卽於是日缷事所有任内恭辦活計動支銀兩現已造報至本年八月分止在案核計現存正項銀一萬九千六百九十三兩五錢五分三厘四毫四絲七忽藩庫另撥項上存銀一千一百五十五兩二錢五分八厘五毫六絲二忽又前織造辦解粤海關分派縀綢報銷另存銀九兩三錢三分八厘三毫均經分别造册移交新任織造文達接收奴才一俟交代清楚卽行起程回京供職所有缷事日期並交代緣由謹恭摺具奏伏乞皇上聖鑒再查南北新關現尙停徵庫無存欵合併陳明謹奏奉硃批戸部知道欽此○○頭品頂戴湖北巡撫臣奎斌跪奏爲鄉試内簾房考官實任州縣不敷調充循例遴選候補卽用試用人員調派恭摺仰祈聖鑒事竊照湖北省己丑恩科文𨶤鄉試循例於八月初六日入𨶤監臨因内簾考官現任州縣不敷調充奏明照例於科甲出身之候補卽用試用人員内一律調考選取在案隨據藩司蒯德標酌調科甲出身各員詳送考選前來臣傳集入署扃門認眞考校入闈之日擇其文理較優於現任人員中錄取内簾房考官准補黄岡縣知縣柳芳本任隨州知州濮文昶本任棗陽縣知縣胡成均三員又選取大挑試用知縣王廷珍儲廷棻海防卽用本班儘先補用知縣叚承霖候補班補用知縣謝元祖補用知縣譚爲霖鄭工新例大挑本班先補用知縣梁沛英議叙補用知縣湛福春試用知縣張炳教習試用知縣郭光爚均係進士舉人出身文理俱優派令同實缺各員一體充當内簾餘俱派充外簾差使理合恭摺具陳伏乞皇上聖鑒謹奏奉硃批知道了欽此○○奴才宗室奎瑛意普志元跪奏爲員外郎三年期滿循例題銷試俸恭摺奏聞仰祈聖鑒事竊據昌陵禮部員外郎覺羅聨秀呈稱係廂藍旗滿洲多連佐領下人於同治十三年在廣西滇捐局報捐員外郎光緒八年簽分兵部武庫司學習員外郎十二年七月選授今職是年九月十六日到任連閏扣至光緒十五年八月十六日試俸三年期滿等情呈請前來查例載滿洲人員由各項捐納升用者亦照議敘人員之例試俸三年准其調升等語今該員三年期滿與調升之例相符應請題銷試俸歸部銓選理合循例奏聞伏乞皇上聖鑒俟命下之日奴才等咨行吏部照例辦理謹奏奉硃批吏部知道欽此○○禮親王等片查軍機章京工部郎中祝維城現在蒙恩新放廣東廣州府遺缺知府所遺章京一缺應以額外行走之吏部主事孫朝華充補並添傳記名在前之刑部候補主事李蔭夔在額外行走謹奏奉旨知道了欽此○○升泰片再奴才前經附片奏請由川調取委員大挑知縣劉韓文試用通判王延齡二員來藏差遺曾宽俞允現閱川省抄報劉韓文業已病故僅王延齡一員不敷委用兹查有四川丁憂同知前署打箭爐同知石光熙指分四川直隷州許之辯該二員或熟習藏衛情形或曾事精細可靠現在僑寓川省均堪調用以資臂助除由奴才咨行四川督臣轉飭遵照外謹附片具耳伏乞聖鑒謹奏奉硃批着照所請吏部知道欽此 
 
 

Page 12

 
 
[光緒十五年十月十九日京報全錄]  
　　宮門抄○諭旨兩道錄前○護疆撫魏奏核明定擬摺○川督劉奏請建坊片○又奏先行委調署府縣片○又奏甄别知縣片○川學政朱奏敬陳歲試錄遺情形摺○大臣額奏請展緩呈進馬匹片○閩督卞奏委解京餉起程日期摺○大臣奎等奏主事期滿題銷試俸摺○十月十九日禮部宗人府欽天監正黄旗值日無引見○翁同龢等許庚身等謝賞本省銀兩恩○直隷布政使裕長請訓○興廉因伊子補郎中謝恩○補用道府尹恭保莫繩孫等謝恩○慶王續假五日○奎潤曾紀澤各請假五日○那公恩公麟書各請假十日○召見軍機裕長莫繩孫尹恭保○○頭品頂戴護理甘肅新疆巡撫新疆布政使臣魏光燾跪奏爲故殺妻命核明定擬恭摺具陳仰祈聖鑒事竊莎車州民李幅故殺伊妻阿接比比身死一案據莎車直隷州知州劉嘉德騐訊議擬詳署喀什噶爾道向邦倬審明咨鎭迪道兼按察使銜恩綸核轉前來臣覆加查核緣回氏李幅籍隷落奉州小貿生理已死阿拉比比係屬伊妻平日式好無嫌光緒十四年十二月十三日午後李幅往鄰婦帕拉比比家閑坐乘閭與帕拉比比調戲成姦以後遇便行姦不記次數亦未給過錢物十五年正月十三日夜李幅在帕拉比比家姦宿次早被妻阿拉比比捕獲不依經衆勸散二十九日上午阿拉比比撞遇李幅從帕拉比比家走出又復吵閙李幅將阿拉比比拉回用繩綑縳將門關閉拾取柴棍一根打傷阿拉比比右手腕右臂膞脊背不准喧閙詎阿拉比比愈加兇閙李幅忿激臨時頓起殺機有心致死執棍向其亂戳致傷阿拉比比右後肋脊膂左右脇石脮等處比經鄰婦百合比比及二比子漢翻墻進内勸阻解其縳繩不料阿拉比比傷重移時殞命報驗獲犯訊供詳批審擬解道咨兼按察便銜鎭迪道恩綸核明轉詳臣覆核無異查律載夫毆妻故殺者亦絞又例載軍民相姦者杖一百枷號一個月各等語此案李幅與帕拉比比通姦因妻阿拉比比捕獲吵鬧該犯臨時起意有惦用棍毆傷致死實屬故殺自應按律間擬李幅除和姦輕罪不議外合依夫毆妻故殺者亦絞律擬絞監候秋後處决犯事雖在光緒十五年三月十六日恭逢恩詔以前係自犯邪淫逞忿故殺不在援免之列帕拉比比與李幅通姦訊無唆使情事合依軍民相姦例杖一百枷號一箇月係犯姦之婦杖决枷贖恭逢恩詔所得枷杖概行援免鄰婦百合比比等救阻不及均免置議無干省釋屍棺飭埋兇棍案結銷燬是否允協除全案供招咨送刑部外謹將故殺妻命核明定擬緣由恭摺具奏伏乞皇上聖鑒勅部核議施行謹奏奉硃批刑部議奏欽此○○劉秉璋片再查定例士民人等助賑災歉銀一千兩以上有應請旨建坊遵照欽定樂善好施字樣聽本家自行建坊等因遵行在案茲據署永寍道夏旨轉據富順縣知縣陳錫鬯詳稱該縣監生王英武與職員張同德之母張胡氏因聞瀘州猝遭火災心懐憫惻各慨捐銀一千兩以助賑需由縣陳明詳請奏奬前來臣查該監生土英武與職員張同德之母張胡工所捐助賑銀各一千兩洵屬樂善好施核與建坊之例相符相應請旨准其王英武張胡氏各自行建坊給于樂善好施字樣以昭旌奬而示激勸謹附片具陳伏乞聖鑒訓示謹奏奉硃批着照所請禮部知道欽此○○劉秉璋片再署保寍府知府何亮清撤任遺缺查有請補保寗府知府王樹漢堪以先行署理又署閬中縣知縣呂明鐘撤任遺缺查有本任閬中縣知縣費秉寅堪以飭回本任又署興文縣知縣吳廷海年滿遺缺查有新選南部縣知縣許月華堪以調署兹據藩臬兩司會詳前來除分别批飭遵照外謹附片具陳伏乞聖鑒謹奏奉硃批吏部知道欽此○○劉秉璋片再查嘉慶十六年欽奉上諭嗣後各省督撫遇有分發試用人員務須嚴加甄别如實係才具明晰辦事勤能者准予保留其才質璋常者不得一味姑容或酌量攺補丞倅佐貳等官俾以間曹自効庶量能授職不致濫竽貽誤欽此欽遵在案兹查有議叙試用知縣李貴昌到省一年期滿又拔貢試用知縣王虎卿到省二年期滿均例應甄别由藩臬兩司造具該員等履歴清册塡註考語會詳請奏前來臣查該員李貴昌年力正盛王虎卿才具安詳堪以本班留川照例補用除册送部外理合附片具陳伏乞聖鑒謹奏奉硃批吏部知道欽此○○四川學政臣朱善祥跪奏爲敬陳考畢眉嘉敘潼重慶等屬歲試回省錄遺情形恭摺仰　聖鑒事竊臣於本年三月十六日曾將考試成都府屬曁附考各屬歲試情形具摺奏報在案臣卽於是日出省由水路按試眉州嘉定叙州潼州重慶等屬於七月初二日挨棚試竣初三日自重慶起程由陸路回省十四日開考遺才以川省地方遼闊應試人衆酌量道里遠近仍分六棚考試每棚人數多則三千三四百人少亦七八百人臣均認眞校閱擇其文理通順者錄取比照上三屇所取人數共錄取遺才八千餘名職貢監八百餘名連正案通共起送一萬五千四百名有奇於八月初二日造册送齊臣此次按試各屬歲試仍嚴飭教官督同廪生切實稽查剔除積弊生童正塲日臣仍親自在堂監試提格文童尤加嚴密面試童卷親定葉取不敢稍涉疎懈考試通省遺才遵照定例先期檄調各屬教官來省識認以防頂替職監錄遺照例取具地方官文結並同考五人互結方准考試點名時呈騐執照臣又詳細稽核年貌是以職監一塲亦無頂名槍代等弊各屬生監頗知守法塲規亦極肅靜所有微臣考畢眉嘉叙盧重慶等府州歲試回省錄遺並起送入關情形除恭疏具題外理合繕摺具奏伏乞皇上聖鑒再臣文闈錄遺事畢暫住省垣清厘卷牘一俟九月下旬武塲錄遺完竣卽行出省續試酉陽忠州夔州次及綏順保潼龍安等府俟按試畢再行具摺恭報合併陳明謹奏奉硃批知道了欽此○○額爾慶額片再奴才前准伊犁將軍色楞額咨開轉准上駟院咨本院恭備皇上乘用御馬向由伊犁將軍叅賛大臣領隊大臣等每年呈進正備貢馬交納本院預備試馬王大臣等壓試妥協恭備上乘歴經遵案有年查近來僅止伊犁將軍呈進貢馬八匹其伊犁叅贊大臣現經攺爲副都統及領隊大臣均有選馬進貢之責因何近年不進咨行伊犁將軍衙門查明叅贊大臣攺爲副都統及領隊大臣由何年月因何緣由未能呈進之處带行咨覆本院以憑辦理等因咨行知照前來奴才查塔爾巴哈台因遭回匪變亂歴任叅贊大臣皆未呈進因前軍營勇潰變案卷率多遺失究因何年奏請停止實屬無從查悉惟塔城兵燹之餘蒙哈各游牧元氣未復奴才到任後多方購覓實無良馬堪備上乘相應籲懇天恩俯念邊地瘠苦請限至光緒十七年起再行按年呈進之處出自逾格鴻施謹附片陳明伏乞聖鑒訓示謹奏奉硃批該衙門知道欽此○○頭品頂戴閩浙總督臣卞寶第跪奏爲匯解各欵京餉委員起程日期恭摺仰祈聖鑒事竊照光緒十五年分部撥籌邊軍餉銀十四萬兩東北邊防經費銀八萬兩添撥稅釐京餉銀十萬兩當飭司局籌解已據籌備添撥稅釐銀二萬兩委令補用知縣張鴻書陳實先後督商匯解赴京投納奏明在案兹先措解籌邊軍餉銀二萬兩東北邊防經費銀一萬兩並再籌解添撥稅釐銀二萬兩委令補用鹽大使馮彬蔚督同號商如數籌墊進京投納該委員定於本年八月十八日起程仍俟報支上庫日期再行由閩提欵發還據福建善後稅釐兩局司道具詳前來除分咨查照外臣謹恭摺具奏伏乞皇上聖鑒謹奏奉硃批戸部知道欽此○○奴才宗室奎瑛意普志元跪奏爲主事三年期滿循例題銷試俸恭摺奏聞仰祈聖鑒事竊據泰陵禮部主事宗室玉構呈稱廂藍旗滿洲宗室佑善佐領下人由四品宗室報捐主事於同治十二年五月奏准照例以兩陵及各部院主事補用光緒十二年到班是年七月補授今職八月十六日到任連閏扣至光緒十五年七月十六日試俸三年期滿呈請前來查例載滿洲人員由各項捐納陞用者亦照議敘人員之例試俸三年准其調升等語今該員三年期滿與調升之例相符應請題銷試俸歸宗人府銓選理合循例奏聞伏乞皇上聖鑒俟命下之日奴才等咨呈宗人府照例辦理謹奏奉硃批着照所請該衙門知道欽此 
 
