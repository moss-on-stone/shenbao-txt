# 1903 - 335 - 4911006

 

Page 1

 
 
[九通目録出書啓] [  圖書集成局曰]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目　四十卷己讀九通者得此槖鑰固屬便於檢查卽目未覩九通全書亦可藉此以土窺數千年之典章文物全帙關鍵其在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨甲報館甲昌書室及各書坊購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祇及宋元明代尚付闕如　史者每以爲　當塗夏明府鑾有見於此爰將有明三百餘年之事跡本之正史參之裨野以至諸家紀述凡可以訂興故之得失證史傳之是非者遠紹旁搜析衷至營　成明通鑑一書非惟讀正續二鑑者所當蟬聨而下卽彼究心明史者亦不可不以此爲若鏡之資也茲由本齋用潔白連史紙石印告成每部結　十二本定價洋兩元卽日出售此佈 
[論譚弁自盡事]  
　　嗚呼吾觀於出使美國大臣梁震東星使之武弁譚姓因震輕生事而不禁悁悁以悲也夫自海禁旣弛中外大通各國人之來中華者欽使則駐於京都領事則設於海口朝廷顧全邦誼無不盡力保護不使稍有疎虞卽降而遊歴之教士貿易之商民亦皆擴懷柔遠人之心俾之各得其所蓋所以堅邦交而敦睦誼者於理固應爾也若中國人之在外洋或開礦或傭工或小本營生或墾闢荒地初時各國因土曠人稀華民工價甚廉無不設法招徠爲之廣工業而與地利迨後去者日衆又慮喧賓奪主土人將無以爲生於是苛禁迭頒或特限其利權或重收其身稅統計南洋各島及澳地利亞南北美洲等處華民爲敷不下千百萬長覊異域則荷虐難堪欲返故鄕則貲財難運其平日小小爲外人所辱隱默自甘而無可控訴者更非不律所能罄然猶曰此林林總總者不得己而海外謀生旣奪人之利權難免人所嫉惡稍受屈抑猶可言也若欽差大臣奉朝廷之命持節外洋按之公法凡欽使所帶行李所携僕從外人均不能搜查不得屈辱蓋敬其主所以及其使文明之國尤無不確守此規斷無有以隨節人員而竟爲巡捕所羞辱者不意此次出使美國大臣梁震東星使所帶氏弁譯姓忽被美巡捕無端凌　致令忿而自裁夫千古艱難惟有一死譚弁旣遠適異國苟僅小小受辱並非迫以難堪亦誰肯視性命如鴻毛貿然效匹夫之自經溝　者必也巡捕之言語行止實有令人難耐之情譚弁念旣爲一巳之聲名所關又爲全國之體面所繫因之由忿生激而遂以一死自明因憶去歳出使俄國大臣楊星使儒殁於俄京後其子相繼從於地下當時人言藉藉頗有謂星使受俄人羞辱氣忿而亡哲嗣憫父之寃亦遂從容以殉事之確否雖未敢知而衆口喧傳亦難謂竟無其事特朝廷不欲據道路傳聞之說輕向外人責言故亦遂隱而不發耳今譚弁因辱自盡後旅美衆同鄕推舊金山寗陽會館董事馬君爲首禀請星使求雪沈寃雖此事能否力佔上風尚未敢必而各同鄕之高誼固己可薄雲霄譚弁有知或亦可九泉瞑目矣抑尤有進者滬上自設租界後中西人士雜　其間捕房所派各巡捕植立街衢原祇令其彈壓匪類然性情悍戾者往往將車夫及小販貿易之流任情凌虐彼爲所辱者往往忍氣吞聲從不敢與之相較久而久之亦遂相習成風恬不爲怪而巡捕之燄愈高而小民之氣愈餒控之西人而西人不之問訴之華官而華官本無權幸蚩蚩者習慣自然並不以受辱爲難堪之事不然如譚弁者將接踵而起而自盡之案恐無日無之矣嗟乎一國猶一家也其家之勢盛則奴僕之奉使令於外者人將敬主及使而不敢存慢易之心否則鮮有不此辱隨之者今中國國勢衰弱甚矣顧欲望軺車所至敬禮有加豈可得哉雖然中國之受辱固不待言矣美國素以文明著於環球而亦令有此暴戾不法之行傳之各國其謂之何吾竊爲美人所不取也 
[諭旨恭録]  
　　九月二十九日奉旨光禄寺署正員缺著仲鎧補授署正張銑婁錫恩徐之鈞均著准其留寺欽此○十月初五日奉旨湖北施南府同知著郝觀光補授直隸保定府鹽捕通判著徐鴻逵補授浙江宣平縣知縣著張綱補授江蘇東臺縣知縣著何元泰補授山西五臺縣知縣著周賡壽補授截取舉人王煦健著以知縣用周庭光著以教職用邢其翰陳純熙俱著以知縣用李如椿著以教職用中書科筆帖式著順泰補授翰林院筆帖式著恩佑補授刑部筆牯式著慶誠補授擬補吏部主事舒敏著准其補授保送知府刑部員外郎曾廣鎔著以知府分發省分補用保舉直隸候補知縣王潼植著照例用卓異湖南瀏陽縣知縣朱國華著准其卓異加一級仍註册回任候升開復卓異官前湖南永順縣知縣劉榆生著准其開復原官仍發原省照例用並卓異加一級仍註册候升開復前山四五臺縣知縣李希膺著准其開復原官銜翎照例用特旨官前山西永寗州知州高培焜著以通判用京察官景陸禮部郎中嵩志孝陵禮部員外郎廉壽昭西陵禮部讀祝官巴克唐阿孝陵禮部贊禮郎誠順俱著准其一等加一級京察逾歳官孝陵禮部贊禮郎逹凌阿定陵禮部贊禮郎明祥均著照舊供職欽此同日軍機大臣面奉諭旨本日引見之明保升用知縣南城兵馬司副指揮高儀廷著以知縣分省補用欽此 
[本館接奉電音]  
昨日午前九下鐘越二刻時京師飛電傳來上諭一道敬謹譯登○十月十八日内閣抄奉上諭昨日召見之外務部郎中朱有卿著仍以海關道交軍機處記名本日召見之直隷補用道池桐著以道員仍歸原省補用並交軍機處存記欽此 
[電傳宫門抄]  
　　昨日午前九下鐘越二刻時京師友人專電告知本館云十月十八日皇上召見軍機大臣及池桐尹銘綬 
 
 

Page 2

 
 
[英議防邊]  
　　英京倫敦來電云某日英相波路科君當衆宣言曰我英如適逢有事之秋必竭力保護本國然本國邊境不須大隊雄師其最難者係愼防印度疆界因印界鄰於某强國應派最精練之軍士前往駐防回憶統帥結氈拿君奉檄往印度謙馬里也設防時人多嘖有煩言須知必才望威名如結君者方足收人地相宜之益也 
[英報之言]  
　　英京倫敦泰晤土報云近日紛傳俄日將有戰事然日人固安靖如常蓋英日聯盟實以保全東方和局爲主義日本所爭不外愼守固有之利權與堅持和平之政策也 
[俄報之言]  
　　俄京聖彼得羅堡某報云此次英兵之入西藏也實有所圖於中亞細亞洲且將於此建立聲威以損碍俄人固有之利我俄應卽力阻其詭謀也 
[預計國用]  
　　美京華盛頓來函云日前美國内務部大臣預計明年國用開列淸單咨行戶部計共需銀錢一百五十六兆圓較去年少三兆圓其中支欵之最鉅者爲太平糧一項共需銀錢一百三十兆八千圓 
[監督行期]  
　　天津直報云中朝特簡赴美賽曾之正監督倫貝子定於明年正月初八日由京至天津航海赴日本游歴大約小駐二十餘日然後乘公司船渡太平洋 
[並未移師]  
　　天津直報云日前各埠傳聞馬景三宫保玉珊奉命督率所部大軍前赴榆關設備刻悉宫保仍駐節京師並未移師鷳往可見中國政府實未有與俄人開釁之心也 
[遣習礦學]  
　　武昌訪事人云湖北巡撫兼署湖廣總督端午帥以開礦爲當今急務惟欲興礦政須有深明礦學之人爰於日前札飭學務處就各學堂挑選年富力强學術純正之肄業生給貲往比都專習礦學刻己選定十餘人大約日内卽須束裝就道矣 
[師範程材]  
　　蘇州訪事人云本月初八日正誼中學堂招考師範生隨由當事者評定甲乙列榜曉示計正取六名爲陳廷球張元彬陳壬昌朱大璵程起鵬沈承慤著取具保結入堂肄業其備取潘堯奎程廷銓等五名須俟額出傳補 
[浙省官塲紀事]  
杭州訪事人云浙江按察使經歴程參軍因事開缺藩憲翁筱山方伯札委候補按經歴張參軍萬靑署理○湖防左旗管帶張參戎立德於本月十三日因公至省禀見浙江撫憲聶仲芳大中丞○西安縣縣丞某君因事開缺藩憲翁方伯以候補縣丞席二尹素德請補○現届冬令宵小繁興省中營務處特派吳參戎世泰赴各處嚴加查察以免疎虞○杭嘉湖道崔磐石觀察因現届冬令潮汛略平於本月十三日親詣沿海各塘查閱工程如有曾被怒潮衝毁者際此地未冰凍赶緊興修并赴平湖一帶查騐新修隄工 
[蘇省官塲紀事]  
　　蘇州訪事人云新委江南機器製造局總辦江蘇候補道沈幼彦觀察於本月十三日由滬抵蘇詣無轅禀見○木瀆釐局總辦兪壽田大令近奉大憲撤回另委候補知縣張旭補大令前往接辦本月十一日張大令甫經到差隨卽調回仍飭兪大令回局朝令暮攺人皆異之○崇明縣知縣李大令如松調辦簾差事竣奉藩司效述某方伯飭回本任○本月某日藩憲效方伯牌示新陽縣典史王鼎銘因病請假遺缺委試用巡檢王起鑾前往接署昭文縣白茆司巡檢委吳樹德石浦司巡檢委員維翰嘉定縣典史委陳錫蕃江隂縣顧山司巡檢委員廷勳分别前往署理 
[宫槐曰影]  
　　京帥友人來函云八旗各都統近接戶部來文内開所有八旗軍餉自本年十月起俱搭放新式當十錢蓋推廣圜法之道也　商務部創設商務報定於十月出報月共二册先於天津招雇訪事人凡事之有關商務者次第彚録寄登○商務部出示招商興辦各項工商事業兹己由張煜南京卿認辦洋蠟肥皂兩項在京覓地設廠尅曰興工○日前景山官學示傳所取學生二百四十九名於本月初五日辰刻來學聽候點名 
[津柳寒鴉]  
　　直隸天津友人來函云皇太后賜直督袁慰庭宫保綢縀四卷於本月某日淸晨由巡捕官唐都戎管解來津天津縣唐大令派差預備黄亭由車站迎至督轅宫保朝冠朝服望闕謝恩然後捧入内署○京旗練兵大臣鐵侍郎天津鎭總兵吳鎭軍天津府知府凌太守同赴日本觀操并考查各項工藝兹己公畢乘某輪船回華某日行抵唐沽旋乘火車至新開河車站在津文武各員弁俱往恭迎○委署奉天東邊道張金波觀察捧檄之下迅將所管營務處事件料理一淸涓吉本月初十日就道○天津府凌压守旣由日本返津卽擇吉本月初六日辰時接受府篆屬下各官齊集府轅禀賀○本月某日淸晨八點二刻時駐津日本兵三中隊計四百五十名統以武弁十餘員乘火車至塘沽杭海回國越日中國所延保定督操官笠花君亦乞假東返○駐紥　州昌黎塘沽等處之日本兵一中隊計一百五十名由某某諸武弁督率本月某日携帶軍裝行李開至塘沽乘某船輪回國○署直隸臬司龎廉訪及保定大學堂總辦錢觀察由省來津後卽於本月初四日午前八點三刻時乘火車回省○長蘆運司汪都轉定於本月初四日鶯遷入署己刻由公館呵殿而出迤邐至署行先祭門之禮旣升公座屬下各官及鹽商等人公賀如儀 
[明湖落雁]  
　　山東濟南友人來函云暫駐齊南辦事之德員梁凱近接德國駐京使臣來電内開膠濟鐵路不日將通至濟南北後交涉日見繁多現與中國外務部商明准德國在濟南省設立辦事委員權力與領事相等自此以後所有靑州迤西交涉各事卽歸該員一手經理○月初某日暫駐濟南之德員梁凱函致山東巡撫周玉山大中丞云現有德員克利滿到此繪圖擬先繪濟南省圖曁省東龍山鎭圖然後赴泰安繪泰山全圖希卽派員隨同前往藉資保護等情中丞允之隨飭洋務局派繙譯官徐子宏二尹偕往 
[之罘觀海]  
　　烟臺訪事人云上月某日之夜英國領事署中被賊竊去對時表及金練等物當經領事某君函請地方官飭差查緝○桂子　震大魚行主某甲心懷叵測竟於某夜逃逸無蹤各鋪戶被欠萬餘金因聯名赴縣禀請緝拿究辦○前月某日之夜有一丐子年約五十許自縊於距烟五里許之通伸港松上次晨村民見之赴縣禀報縣主吳大令委海防巡檢崔少尹督率刑仵人等前往騐明諭令地甲備棺收殮瘞諸義阡○鴇妓張愛蘭撫養一女年將二八責令學習彈唱稍不遂意輒肆鞭笞某夜復用烈火炙其肌膚女痛不能堪哭聲逹於戶外適縣署差役過而聞之將女帶回禀請訊辦縣主吳大令飭仵騐明塲痕嚴提張鴇至則早己聞風脫逃矣○六月中旬猝遭水患嗣後巿面蕭索各鋪戶皆力不能支初惟小本營生者相繼倒閉近則大行號之閉門歇業者更多至十餘家說者謂若不及早設法維持日後必有不堪設想者矣○西南河爲往來大道南山一帶窰貨如林有土棍王虎者意於其間開鑿一渠以遏碍瓦車來往適東山某教士建造樓屋需用碍瓦甚多因據情禀請 
 
 

Page 3

 
 
本管領事官函請地方官拘王勒令將渠填平始免治罪 
[漢皋散策]  
　　漢口訪事人云日本大阪公司泊船碼頭向在馬王廟左近高陞棧後現因租期己滿急須遷徙當經執事人擇定四官殿河岸新築碼頭駐漢日領事照會漢黄德道陳復心觀察傳諭各業主將田單持赴淸丈局騐明領價然業戶不願者多恐一時未能就緒九○漢上將次開辦警察業經大憲派李名祥充當總包探令另雇夥役二十四名以資臂助行將上街巡行矣 
[邗水冰花]  
　　揚州訪事人云郡城流芳巷迤東隙地多由貧民結屋而居茅舍竹籬天然畫意本月十一日午後某姓家方作午餐遽兆焚之禍濃烟烈燄上徹層霄各水龍聞警飛馳吸水施救約半時許始火滅烟消計燬居民十有一家有一小孩灼傷甚重不知尚能無恙否○日前郡城鈔關門内龍頭關迤西瓦礫叢中有一少婦屍身地甲見之卽投有司衙門禀報初十日邑宰廬大令帶同刑仵人等臨場相騐周身並無傷痕亦無屍親來認遂飭地保赴某善堂領棺收殮瘞諸義阡 
[鐵甕寒潮]  
　　鎭江訪事人云本月初九日之夜郡城駱駝嶺左近品姓家突有盜匪明火執仗蜂擁入門大肆搶刼越時始去事後檢點所失爲數頗鉅遂投丹徒縣署報案縣主洪鷺汀大令聞報帶同差役前往踏勘派捕嚴緝務獲重懲○瓜洲鎭總兵高藎臣鎭軍留意操防不稍懈怠所部勇丁中有年逾四十者概行裁汰以免餉項虚糜 
[禀呈讞語]  
　　昨日午後上海縣宰汪瑶庭大令由英美等國公共租界公廨會審革命黨回署卽趨詣道轅謁見蘇松太后備道袁海觀觀察而禀會審情形蓋將由此定讞也 
[捐局批詞]  
　　日昨淞滬釐捐總局督辦朱詵伯觀察懸批局前略謂該商施洽泰主認酒捐雇夥王淸泉經收捐欵私行挪用暗與各捐戶串謀接征等情此係該商用非其人自不謹愼所致應當自行理償毋庸來局多瀆著卽知照此批又批附貢生龔應鎬等禀牘云生等請以蘇經項下向有備撥别省振捐及三賢祠修葺費兩項移撥蒙學堂經費並將震局帶收江震學堂經費截留一千串以便就近支領係爲興辦蒙學堂移緩就急起見仰候據情檄飭震澤縣及絲捐局分别議籌遵辦此批 
[四訊革命黨案]  
蘇報館革命黨渠魁鄒容章炳麟及龍積之等人前由上海縣主汪瑶庭大令在英美等國公共租界公廨偕讞員鄧鳴謙司馬英總領事署繙譯官迪比南君會訊三次均己紀諸報端昨晨總巡捕頭派令西捕戎服佩刀高乘怒馬將陳仲彞陳吉甫錢允生卽錢寶仁又卽錢錫珍及龍積之等四人載以馬車解至公廨章鄒二人則並未解案俄而大令鳴騶而至會同司馬及迪比南君升堂政府律師古柏將七十二號西探依的傳案請訊依探供此案於西歴六月三十號九點四十五分鐘時偕華探趙銀河持票至新閘派克路第七百零二號屋内查拿見有女子兩人在内向問陳範何在陳仲彞應聲而出當將牌票給閱然後帶至捕房嗣陸續在此屋拿獲錢允生卽錢錫珍並陳吉甫然片票係華文迨閱譯文始知陳仲彞並非陳範然當時陳仲彞並未聲明卽陳範之子迨至捕房押禁兩日捕頭向問始稱不是陳範係陳範之子至　炳麟在愛國學社拿獲鄒容自行投到捕房龍積之在四馬路上拿獲曾將牌票給閱並不分辯鄒章等所延愛律師將依探所供拘拿陳範之語逐層駁詰古律師又傳趙探詰問供稱向在捕房當包探西歴六月三十號與西探依的持票至蘇報館拘人無著卽至派克路七百零二號屋内女學報館查拿陳範卽陳叔疇陳仲彞自稱卽陳範因卽拘住錢允生卽錢錫珍亦在女學報館拘獲一併帶入捕房當拘拿時陳仲彞聲稱此案籖提早經知悉愛律師又將趙探各供逐層駁詰復訊陳吉甫供稱向在蘇報館司帳閏五月初六日中西包探至派克路女學報館拘人時適在彼處陳仲彞係陳範之子伊如何與中西包探問答並不聞知惟被拘時曾告以主筆另有其人館主陳範己於閏五月初三日以前不見蹤跡愛律師詰問錢允生卽錢錫珍供稱向在城内業洋碱閏五月初六日中西包探至女學報館拘人時適往訪友嗣陳吉甫被包探拘鳠臨行時大呼錢允生因此亦被拘拿然實名寶仁當中西包探來拘時趙探向陳仲彞追交其父陳範陳仲彞答稱己往東洋趙探稱初時尚見爾父因卽將伊拘去大令曰陳吉甫呼爾錢允生之名牌票上曾經注明錢允生焉有不拘之理古律師問錢曰爾與陳範是否交好答稱與陳爲友陳係湖南人曾宰江西某縣及訊陳仰彞供稱當拘拿時曾訴明父親陳範己至東洋嗣因中西包探迫令交出因卽隨至捕房代父管押牌票並未給閱亦未將案情告知大令揮之使退古律師稱案内龍積之本須解歸湖北訊辦惟蘇松太道袁觀察前己備就公文申請上盡核奪現尚未接覆文應請堂上將龍暫押俟日後再行定奪瓊師稱此案與龍無涉今己拘押數月應請堂上將案注銷陳仲彞無庸交保應請開釋大令曰查龍所犯情罪重大因英總領事有成全之意或免解歸湖北然道憲己有公文申請核辦尚未接到覆文倘遽開釋道憲恐有責成况龍卽釋出後惟窟穴租界内而己一出租界卽難免拘拿不如暫押捕房俟湖北覆文到來是否在此究辦再行飭遵可也訊至此大令與司馬商之迪君將陳等三人還押捕房所擬斷語請迪君帶回禀明總領事訂期宣讀 
[江南機器製造局紀事]  
　　本邑江南機器製造局總辦沈幼彦觀察於本月十七日蒞局視事時各工廠委員司事等人咸排班參謁砲隊營帮帶以次各武員亦相繼叩賀昨日午前觀察命駕至各廠及砲隊營以禮答拜○總辦沈幼彦觀察接辦局務後定於日内偕會辦唐子中太守親臨各廠勘視以期工程逐漸整頓並詣砲隊營查點各勇卯名○前總辦趙渭卿觀察奉調赴北洋差遣現己交卸局務一俟部署妥貼卽須航海北行○局中各廠工匠每禮拜六由委員造册呈請總辦查點發給工資當趙渭卿觀察總理局務時據支應委員張司馬禀稱槍廠砲廠各工人於臨點時彼此爭先恐後喧閙特甚殊屬不成事體請嚴諭該兩廠委員隨時稽察毋任效尤等情觀察遂面諭馮陳兩委員從嚴整頓日前己示諭局前俾衆周知矣 
[善舉可風]  
　　敝公所留養貧病流民正值號寒之際荷蒙晉陞棧主人捐助原舊棉襖褲一百套俾衆流民禦寒得所授衣有序歌安燠於窮黎挾纊銘恩迓休祥於善士乞附報端奉揚德意[  滬北棲流公所司董等拜誌]  
[任卹風高]  
　　昨蒙求安氏善士求子病速亢助振洋銀二百元張桂森求父病速愈洋銀五十元又銅洋五元八角淸江何承德堂還願并求合家平安洋銀四十元南豐張一士堂求身體康强子孫逢吉洋銀四十九元南通州金沙祥泰號孫存菴洋銀四十元章承德堂主人六旬榮慶壽筵移助洋銀二百元又湖南臨武縣正堂吳爲家丁吳坤病故除葬費外餘資悉數移助以資冥福助敝堂善捐小洋三百角紀蓮溪施衣洋銀二十元江崇德堂洋銀三十元遠道輸將用拯孑遺之阨自天申命定來福禄之崇除分别掣奉收照外復綴數言鳴謝上海六馬路仁濟善堂董士嚴信厚楊廷杲朱佩珍陳作霖焦發昱施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　九月二十七日工部鴻臚寺侍衞處　日無引見　　假滿請安睿王　假五日承燕續假十日植公請假二十日文熙慶生各請假五日召見軍機大臣○二十八日内務府　子監　黄旗值日光禄寺引見五員正藍滿六員兩冀三十四員前貴州巡撫鄧華熙病痊請安葵公續假二十日前浙江布政使　廷　無　　安王中堂熙員勸各續假五日掌儀司奏十月初一日祭奉先殿瀛貝勒行禮召見軍機大臣及張廷燎○二十九日理　　光緒寺正黄旗值日無引見恭王逹公易公各假滿請安文治請開缺召見軍機大臣皇上於明日卯初二刻升中和殿看賑學　　辦事召見大臣○三十日外務部欽天　正白旗值日無引見調補陜西按察使樊增祥謝恩文治謝准其開缺恩李　　請假十日溥興續假十五日召見軍機大臣皇上於明日寅正至太廟行禮畢還宫皇太后皇上於明日辰初至坤　宫入　吃肉畢辦事後還海○十月初一日商部鑾儀衞正紅旗值日無引見恩順謝授兵部右侍郎恩欽天監呈進時憲言吏部呈進月官眷内務府奏　致祭四廟派出海公恩公立侯承候又奏派致祭内外城隍廟派出英瑞文熊又奏派致祭火神廟派出書正掌儀司十月初十日祭奉先殿閱貝子行禮召見軍機大臣皇上於明日卯正二刻至坤寗宫吃肉畢　海辦事後至順和　等候跪接皇太后駐蹕本日巳正刻皇上升乾淸宫和國使臣希特斯　見 
[潤郡官塲紀事]  
　　鎭江訪事人云本月某日鎭江府祥遂安太守命駕赴蘇垣謁見各大憲刻己事畢於十三日乘舟回鎭保甲巡防各局員弁咸赴江上恭迎○南江續備新湘全單統領錢琴齋觀察於本月十二日乘某輪船赴申江公幹臨行時麾下各員弁均詣江干叅送行旌 
[蕺山寒翠]  
紹興訪事人云安昌鎭爲舟行要道行棧林立百貨雲屯近者當局者舉行裁釐加稅事宜攺定新章　令各商認繳捐欵於是長袖善舞者爭攬利權互求承認刻己由局員姜大令福炤禀請大憲核奪施行矣○上月二十四日好事者忽舁瘟神偶像出游執事儀仗爭奇門麗奪目驚心沿途觀者人海人山異常擁擠不意行過某橋　顽一聲橋面中斷橋上人悉墮入波心雖經人援登彼岸然受傷者亦復不少甚有肢斷骨折一息奄奄者語云三塲莫入觀此益知熱關之摥實伏險機也好游者可不鑒諸 
[甬江雙鯉]  
　　寗波訪車人云日前浙江提督吕道生軍門親詣小校塲閱視提標練軍及提署小衞隊事畢分别奬賞然後排導回轅○本月某日午前有一法國兵艦駛抵甬江艦主命駕至天主教堂拜會趙大司鐸旋復謁見提憲吕軍門甯紹台道某觀察蓋因甯海閙教之　迄未了結故來此以觀動靜也○江北耶魞教堂女教士牧亞那氏前議創設女學堂教授中西文字及天地輿算學現己落成額收女學生二十人明歳新春卽須開學 
[上海縣署瑣案]  
　　錢桂生控地販周文邦掘墳抛棺等情前晚縣主汪瑶庭大令升堂訊究錢供小的家住新閘母舅王姓無後由小的承受遺業王姓有墳财一方前經母舅賣與周文邦惟葬有棺木十餘具當時議明如日後周姓轉賣須將葬地留出屍骸不能動移今周擅將其地盡行租與洋商得受巨價竟將屍骨掘出抛棄爲特控求追究周供王姓之地售與小的己三十餘年其地二分三釐六毫坐落二十七保十一圖其旁尚有某某等姓地六七處一併賣與小的均葬有棺木今者法人新　租界開築馬路洋人欲租是地造屋小的因將所有之地盡行租與洋商某某等姓棺木均己掘去惟錢桂生通知數次置之不理祗得另購一地將棺遷葬現在其地可以指交求鑒地保王順堂禀周文邦將地租與洋商小的查明無悮是以在契上蓋戳餘供與周略同大令謂錢曰王姓之地自行租出與爾無干屍棺己由周文邦遷葬著伊指交可也錢一再强辯大令喝責三百板諭令周嗣後准販售地畝如再被人控告定行重辦○夏仁泰控木作頭朱光順包造房屋不依承攬據等情大令提朱質訊夏供朱央唐福生說合向小的包造房屋十二間半議定每間工料若干寫立承攬據今雖完工然每間少用瓦五百張並以舊料攙雜其中小的受雐過甚求恩酌斷朱供小的包造巿屋實有十四間　算十二間半己受暗虧况均照承攬據建造今被夏扣住洋銀一百五十二元呈上淸帳求追唐福生供與朱相同大令著夏將所欠工貲速卽照付毋得藉詞圖賴 
[上海總巡局紀事]  
　　本邑城廂内外保甲總巡兼淸道局員朱森庭明府以各叚街道必須整頓淸潔飭各挑夫將所掃垃圾暫行囤積大東門外附郭隙地隨酌定每月初二十六等日親率各夫役押運上船傾棄四里之外○前晚本邑城廂内外保甲總巡朱森庭明府親赴各處巡行行經縣橋自見栅欄洞啓以栅夫王桂生任意疏忽著當街笞責二百板枷號五日以儆共餘 
[英美租界公堂瑣案]  
　　騙子沈桂福誑稱徐姓毆傷胡文林之目向其妻騙得洋銀十四元報由包探張寶成拘案請究襄讞委員王松丞剌史商之英總領事署陪訊官寶述德君判責三百板枷示一禮拜○有平四垣者不知所操何業違背同行章程將某姓學徒薦入某店事經元成彩所知向之理論平遽吞鴉片烟膏灌救而甦事後報由包探竇如海拘案請訊剌史以謂平實自取其咎飭將經押候交人促出并取具攺過切結○偷兒胡福奎掩入蔡阿二家行竊衣服報由包探孫阿炳拘案請究剌史判竇三百板管押捕房二月○劉長順掩入魏秦氏家行竊首飾報由包探倪順泉　獲解案請辦剌史判責三百板押捕房兩月○沈芝山時宋明德强借衣服因之口角扭毆擊傷右目報由包探倪順泉拘案請辦剌史判令將沈責二百板交人保出如無保人則再責二百板○王新桂掩入　人茂立家行竊石鐘等物報由包探沈阿岳獲案請究剌史判責四百板押捕房半年○邵阿珍僞稱向朱阿三索欠互相兇毆報由包探沈阿岳拘獲解請訊究剌史判責二百板交人保釋 
[法租界捕房紀事]  
　　有錢某者曾陋王氏之女爲室擇吉本月十九日完姻女父母俱亡友依其叔王子卿度日詎料錢所送財禮衣飾王早己典質一空旣屇吉期無從遺嫁女知之頗滋愧悔遂於前晚逃出不知所之錢聞悉投報捕房捕頭立遣包探將王拘獲追出當劵數十紙押候弔到各贓解請讞員魏蒓塢大令訊斷○扒手某甲在途行竊被句探拘送捕房捕頭命押候堂期解請訊辦○餘慶里某姓家蓄有一婢近與比鄰某氏子有染前晚婢捲物而逃所失約值五六百金昨晨開單投捕房捕頭遣包探將某氏子拘獲押候堂期　請訊究 
[美租界捕房紀事]  
　　前日傍晚時西人某甲在崑山路工部局花園中作打毬之戯爲五百二十四號管園巡捕所見喝阻不允因卽拘入捕房捕頭詢得情由從寛釋出○前日甬婦周陳氏投　房訴稱僑居裏虹口老街突被不識姓氏之衆流氓借端行兇毆傷眼角捕頭令投　美租界公堂具詞禀控○前晚江北某邑人陳根郎潛入海甯路范慶餘車寓行竊小車一輛被包探倪順泉拘獲連贜帶入捕房捕頭令押候解送公堂禀請讞員鄧鳴謙司馬訊辦 
[邗江官報]  
　　十月初五日運憲八座掣錢彭分轉世祺由省回曾觀察廣祚過揚署挑順縣張大令景祜過揚　新初六日朱鹺尹乃虔委解蘇州餉王鹺尹覬韋委解 
 
 

Page 10

 
 
南京餉均禀辭起程邊鹺尹承榮銷太平局謝委署餘東塲缺初七日雍鹺尹　哈枯委解金陵餉銀起程初八日某科　林吳太史　到揚初九日武分轉元統由十二圩來揚王鹺尹永祺柴鹺尹九齡葉鹺尉涇均委傞河工差進唐分轉彭年由　興差次來初十日五　運憲率　詣萬壽宫拜牌崇鹺尹璋委富安攤緝私差 
[贑省官報]  
　　南城縣鄭輔淸撤回遺缺以倪廷慶到本任奉新縣以部選瀘洪縣沈善謙署理鄱陽縣周景祁調省差委以准補新建郭曾準　署樂平　以請補斯缺之杜璘光先行署理新建縣以候補縣黄錫光署理大庾縣王渭濱繳委遺缺以同知郁　培署理 
 
 
 

Page 11

 
 
   
 
 

Page 12

 
 
該署州瑞安防聞差緝將潘九並潘馮氏與董氏　先後獲案該管錦州府亦聞風飭緝提犯訊供狡展迭次嚴訊審出實情當經該署州騐訊通禀批道提省審辦據該署州親身押解犯証進省飭發讞局審辦兹據該道督同局員審明擬議解勘臣等親提研審據伊前情不諱究　不　案無遞飾查律載謀殺父母夫皆凌遲處死又例載逆倫重案審明後卽恭請王命正法若距省在三百里以外卽在省垣正仍將首級解回犯事地方懸杆衆又婦女與人父子通姦致其子因姦謀殺其父釀成逆倫重案者將犯姦之婦女實發駐防兵丁爲奴又律載斷罪無正條援引他律比附加减定擬各等語此案潘馮氏因夫潘洛萬將其子潘九苟合之董氏强偪成姦後因續姦不遂持刀向其追殺該犯婦被偪難堪起意商允其子潘九並其弟馮起將親夫潘洛萬謀害身死實屬兇捍不法自應按律問擬潘馮氏合依妻謀殺夫者凌遲處死律擬凌遲處死潘九因其母潘氏起意謀死其父潘洛萬該犯旣知情並不當時勸阻繼又聽從其母用繩將父綁縳致父被馮起用　　袋　傷身死實屬藐法蔑倫亦應按律問擬潘九合依謀殺父者凌　處死律擬凌遲處死查義州距省在三百里以外臣等於審明後恭請王命卽將潘九在省正法梟首解回犯事地方懸竿示衆以昭炯戒潘馮氏聽候部議潘董氏卽邵董氏係有夫之婦與藩九搭夥遲度卽屬通姦惟與潘洛萬係强偪所致與實在與人父子通姦情節不同第潘九等罪干寸磔究由該氏起釁釀成未便僅科姦罪徧查律例並無恰合專條自應從重比例問擬潘董氏比依婦女與人父子通姦致其子因姦謀殺其父釀成逆倫重案者將犯姦之婦女實發駐防給兵丁爲奴例上量减一等擬杖一百徒三年係犯姦之婦杖决收贖暫交本夫親屬領回俟本夫到日聽其去留鄕約宋允升雖訊無知情匿報惟於逆倫重案失於查察究屬不合宋允升應照不應重律擬杖八十折責革役鄰佑劉黄氏訊無知情匿報應毋庸議雇主潘洛新雖患病未到己訊據其姪潘彩臣供無知情容隱亦毋庸議逸犯馮起等飭州嚴緝獲日另結無干省釋屍棺飭州傳屬領埋綁繩棉花等物據供燒燬無存請免查起除將全案供招咨部外理合恭摺具奏奉硃批刑部速議具奏欽此 
兼管長蘆鹽政袁奏陳明口北鹽課情形摺二十五日 
太子少保北洋大臣直隸總督兼管長蘆鹽政臣袁世凱跪奏爲口北鹽務前己設局督銷包交課銀請將張家口監督多倫廳鹽稅曁宣化府屬舊有包課一併裁免恭摺仰祈聖鑒事竊查宣化府所屬十州縣及張家獨石多倫諾爾三廳鹽務己經奏明官督商辦暫令每年包交課銀三萬兩並聲明都統衙門所收鹽釐循舊抽收其餘一切陋規花費概行裁革欽奉批硃著照所請該衙門知道欽此遵經行司轉飭口北督銷局按照奏明辦法分别移行遵照在案兹據運司汪瑞高詳以據局員禀稱移經張家口監督覆稱蒙鹽内有正稅詢其每年額徵若干稱係查照戶部則例口外鹽稅每石一錢五分每年所收稅銀統歸任滿報部並無一定每鹽一石徵銀四分歳無定額行徵銀兩向俟一年期滿隨同鐸稅於次年五月請咨解部其數歳約四百兩左右該廳額徵落地稅銀一萬六于餘兩鹽稅卽在其内各等情該司查得長處食鹽徵課之後經過關卡不再抽稅蒙鹽乃獨有進口稅則蓋因當利源未闕口北鹽務從未整頓任聽私自販賣故併入百貨一律徵收現旣奏定創辦督銷歸入蘆綱由商董包課行運將來尚須酌定年額兼之近年察哈爾都統衙門抽釐加價重疉稽徵價己較前倍漲若再向監督衙門及多倫廳繳稅不獨於蘆綱例章未合並恐於民食商情多所關礙且原奏聲明惟都統衙門鹽釐照舊抽收其餘概行裁革嗣經戶部咨覆亦未指明前項盬稅仍須照徵尚非稅額著重之欵旣稱係載在則例自應奏請裁免以恤商艱又宜化府延慶保安西寗懷來等五州縣每年應徵包課銀二千五百九十四兩四錢三分二釐原因各處向食蒙鹽並無額課故由民間攤交今己官督商辦田局交課此次包課銀兩係屬重複應請一律裁免並開州縣額徵包課銀數淸摺詳奏前來臣查長蘆行鹽徵課以後經過關卡例不重徵口北鹽務己設局官督商辦由局交課所有張家口監督衙門向收鹽稅每石徵銀一錢五分多倫廳鹽稅每年約徵銀四百兩並宣化延慶保安西寗懷來五州縣每年應交課銀二千五百九十四兩四錢三分二釐合無仰懇天恩俯准自本年五月口北督銷設局以後應納前項鹽課包課一併裁免其多倫應裁免鹽稅銀約四百兩係在該廳額徵落地稅銀一萬六千餘兩之内並請照數減解以昭平允除淸摺咨部外理合恭摺具奏伏乞皇太后皇上聖鑒訓示謹奏奉硃批戶部知道欽此 
河南巡撫陳奏陳明豫省光緒二十八年分徵收新舊地丁錢糧比較摺二十五日 
河南巡撫兼管河工事務臣陳夔龍跪奏爲查明豫省光緒二十八年分徵收新舊地丁錢糧比較上三年分數繕單恭摺具陳仰祈聖鑒事竊照徵收錢糧例應於奏銷截數後比較上三年收數開單具報歴經遵辦在案兹查光緒二十八年豫省地丁鋪量除停緩外實應征銀二百二十一萬七千五百八十兩一錢六分八釐己完銀二百二萬三千六十二兩五錢五分一釐計己完九分一釐三毫未完八釐七毫比較二十七年多完三釐四毫比較二十六年多完九毫比較二十五年少完一釐五毫據布政使瑞良將　收及歴年衐征分數開單造册具詳呈請奏咨並聲明所有己完銀兩均經提解司庫分别報撥等情據比臣覆核無異除淸册咨部外理合敬緒淸單恭呈御鑒伏乞皇太后皇上　鑒讌奏奉硃批戶部知道單併發欽此 
河南巡撫陳奏爲請入祀名宦祠摺二十五日 
河南巡撫兼管河工事務臣陳首龍跪奏爲請入祀名宦禍以順興情由題改奏恭摺具陳仰祈聖鑒事竊查嘉慶二十五年欽奉上諭嗣後各直省凡有題請入祀名宦鄕賢者　督撫務當確切查核不得以名實不符者濫竽陳奏部臣尤應秉公核議不可稍涉　徇等因欽此又准禮部咨嗣後凡有入祀名宦鄕賢者須俟其人身殁三十年後方准具題核辦若未及年無論子孫有無現任九卿概不准遽行題請等因歴經遵行在案兹查前據南陽府南召縣知縣轉據邑紳郎中李德炳候選知府吳炳南等聯名請將署南召縣事己故商城縣知縣曾照入祀名宦造具册結等情當經飭司覆查去後據署布政使鍾培查明故官子孫並無現任九卿其居官政　按之紳民臚舉各節實屬有裨國計民生且其人身殁己逾十年核與入祀名宦之例相符詳請其奏前來 
 
