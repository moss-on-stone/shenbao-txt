# 1912 - 109 - 4914074

 

Page 1

 
 
評論 
[嗚呼今日之財政]  
　　理財爲一國之要政得之則生失之則死况値民國改造之時尤爲一髮千鈞之寄七匣借債之圖競爭於國外監督財政之聲洋溢於國中或加入某某二列强矣或指定某某二項抵押物矣違之則財源立涸而民國亡聽之則太阿倒持而民國即不立亡於今日亦生奇險於異時其亡其亡繫於苞桑初不謂民國今日而有如是之現象也 
　　前者讀温交涉使之論借欵要電記者己竊竊焉疑之疑夫借款一舉至爲奇險純系挖肉補瘡之政策民國初建謀國諸大老純系一時名賢何至以六年所需之六千萬磅而爲同時並借之舉利率既高担負亦重現在既含胡約算將來更任意濫支此種弊端在所不免即無温交涉使之發微我己慮其借債之政策现人意表者矣今者讀熊總長鈎稽全國財政之通電乃知民國今日舍借債二字無以立國非彚總預算無以爲借欵理財之準備即就本年不敷之數而約計之己達二萬六千餘萬之巨此時不嚴爲鈎稽恐異日更無借欵餘地鳴呼此即預借大宗欵項之説所由來也况近日風聞更自六千萬磅而增進爲英金一萬萬磅之數民生其間終歲之勤動所獲幾何卽令節衣縮食以勉力擔荷而如此舉債如此理財吾恐欲以支持危局而危局愈增欲以注重生産而借欵所入隨手輒盡生産之前途尙不可知哀我新民己日蹙於債主之淫威而莫展一籌焉耳 
　　記者於此非敢反對借債而漠然民國之大局也誠以借債爲萬不得己之舉今日之借債其要約己倍蓰於前時其危險更數倍於昔日民國之大局非可以六年爲預約民生主義一日不發達則民國前途勢將終無轉貧爲富之一日此時之借款誠哉欲以注重生産而振興實業然而積弱之國既恃借債以爲生輾轉移挪勢終不免前時之希望不轉瞬而又將爲庚癸之呼此日之準備不旋踵而又將爲杼軸之空五之族生産措施綦難一萬萬金磅稱貸非易既承前淸之積逋又添新邦之外債舊項新欵悉力負荷歲入既未必其增加歳出又與年而俱進長此借貸何術整理又况來日之借貸更大異於今日也耶竊願今日總司財政者一熟思之 
[大總統命令]  
　　四月二十五日 
　　臨時大總統令任命兪文鼎爲印鑄局局長此令大總統蓋印唐紹儀署名 
　　四月二十六日 
　　臨時大總統令任命金楔曾吳昭麟爲陸軍部参事此令 
　　任命徐樹錚爲陸軍部秘書長林攝沈郁文翁之麟羅開榜主擎施爾魏宗瀚爲陸軍部司長此令 
　　任命趙倜署河南河北鎭總兵此令大總統蓋印唐紹儀叚祺瑞署名 
　　任命唐繼堯署貴州都督此令總理禁烟事務訥勒赫因病陳請開去差使應卽照准此令大總統蓋印唐紹儀署名 
專電 
　　六國大借欵己得完满之解决約 
 
 

Page 2

 
 
下星期可以繼續開議唐總理議將比國尙未交付之借欵取銷不再交付以釋四國銀行之誤會 
　　聞新政府又向奥國商借英金四百五十萬磅 
　　國務員議將統一軍制令請大總統公布實行刻正與黎副總統商榷此事 
陸軍部原議减設四司因各員位置不敷增作七司 
　　内務部長因趙秉鈞辭職有改任張元奇消息 
　法部舊員向司法次長徐謙請求補發俸薪大起衝突 
　　歐賡祥鄭憲武金溥崇等三人將充國務院秘書員 
　　王芝祥督直一事因北方軍界抗不承認將取消前議 
　　到京各參議員昨日開茶話會新舊意見可望融洽（以上北京） 
　　北京陸軍部以經費支絀擬將南京前招之飛艇營（一營）改爲步隊該營長官目兵多不欲 
　　前日憲兵徐忻又在朝天宮附近偵獲宗社黨四人交憲兵司令部訊辦　　印鑄局長馬叙倫喜用官派强插私人羣情憤激全體解散 
　　兵匪大擾嘉興民情惶懼羣請約朿勦辦（以上杭州） 
公電 
[天津張紹曾電]  
　　袁大總統國務院參議院黎副總統黃留守各省都督各軍師長各統制各報舘各黨會均鑒自共和宣布以來五族一體種族之戰禍己消四海一家南北之競端己弭舉國同慶欣慰奚如惟世界立憲共和國家關於現役軍人加入政黨一節無不懸爲厲禁紹曾前爲破壞專制見故有提倡軍人參預政治之議今民國己成政黨之内猶復多樹軍人背列國之箴銘伏兵爭之隱患知機諸公當能洞鑒况當此内訌未靖外患堪虞軍務諸多待理則軍人之本務在此不在彼乎紹曾忝列現役軍人前蒙最親愛同胞不棄邀入政黨伏思此事關係重大未敢附和擬卽日消除黨籍並望最友愛諸同袍相提攜而共勉之幸甚張紹曾叩宥 
[南京各團體電]  
　　袁大總統國務院唐總理均 
鑒伏　報載覆蘇州臨時州議會等元電己允都督駐蘇爲蘇内地計誠行矣惟江蘇省制未變都督不駐江寗何以控制全局寗蘇密邇蘇人尙憚來寗而强江北各屬之必欲赴蘇其言不順令必不行江北分省之議勢將激而益烈方今建設伊始首重民政留守自有職權既不便干涉都督偏處一隅呼籲不靈則事機阻碍詳察寗屬民政現狀非各地自爲風氣即一切廢置不理尙何統一之可望寗人之函電交馳敦促都督駐寗者非爲寗計也今蘇人刦制之使不得自由寗屬人心大憤惟有籲懇台端援照湖北先例任令寗屬民政總長直接處理寗政並請明定南京留守兼任都督軍事庶機關靈捷無虞隔閡按之地勢人情習慣均屬相宜至於分省問題仍屬則膜視之拒棄之寗人雖愚决不甘受伏乞俯順輿情准如所請以維大局並乞示復無任迫切盼禱之至江寗自治公所商務總會農會教育會公叩宥 
[黑龍江都督電]  
　　北京袁大總統國務院臨時參議院軍界統一會各省都督均鑒昨讀黎副總統虞寒兩電軍界統一會及江西李都督巧電於軍事民事分合之故推究利害各臻其極更無餘地可容置喙惟主分主合宜衷一是及此議院尙未决定仍在討論時期苟有一得之愚碍難緘默夫至國基鞏固憲法規定之時不惟軍事民事必宜劃分即軍事區域與行政區域亦應各謀便利不能强以舊有省界爲限是都督一官萬無久存之理然當此國體初更亂機時發兵民動至交鬨糧餉　憂不繼軍民兩事固有處處關連不便離異之勢倘分道揚鑣各專一部如李都督所言三不可者勢必無一幸免且同處共租政體之下破壞後之建設與未經破壞者情形究有不同黎副總統之建議分職非不知以軍政囗囗憲法之時期應在時局大定以後蓋亦目覩地方殘破軍民恐惶此則不戢自焚彼復倒懸莫解四顧徬徨與其軍人秉政長爭權攘利之颼毋寗文武分途爲息事字民之計故毅然以身作影不覺言之備極沈痛而律以未經破壞又兼交涉繁難己入外人勢圍軍與民時有牽涉如東三省者其地方之行政保安方爲都督實力是賴軍民偶乖秩序遂紊内亂一作外禍斯生則利在統轄而害在分治况政府雖立尙屬臨時對於統一軍政財政兩大問題尙無法律之規定若一省而有兩長官各不相屬於行政保安實全失敏活效力以小濂愚見都督權責暫宜仍舊一俟中央統治大權足以提挈各省依法律之規定再行一律劃分較爲順序是否有當謹佈愚忱黑龍江都督宋小濂有印 
[又電]  
　　北京大總統唐總理鄂黎副總統各省都督議會均鑒奉天趙都督公同小濂所具敬電論東三省軍事民事不宜劃成三叚政權分寄六人動輙牽掣其何能治東三省設官分治宜有分有合不宜絶對分權等語蓋宜分治不宜分者係指每一省内軍事民事而言非謂三省宜合不宜分也蓋政權分寄六人誠屬動輙牽掣若謂關外劃成三段查奉吉江各自爲省在昔己然將來究竟宜合宜分自是另一问題與此絶不涉小濂因原電措詞稍混恐滋誤會用特聲明敬希鑒察宋小濂宥 
[南京陸軍將校聯合會電]  
　　袁大總統陸軍叚總長蔣次長姜馮兩軍統倉塲徐總督黎副總統各報館各省都督各師旅長鑒本日敝會致北京軍界統一會電如下乞賜鑒核北京軍界統一會鑒頃閲王君芝祥等暨南方全體軍人公電貴會以現在南北一家統一會應即日取銷另設偕行社以爲將校聯合感情交換知識之所名實相符事權合一以免貽人口實等語雖尙未見貴會復電而王君等所言自是探本之論方今世界競進非名實相符固不足以圖存政府方成非劃一權限尤不足以圖强顧名思義實事救是爲今日至要之圖敞會夙以陸軍將校聯合會名亦以從前南北軍界尙未聯合固一時權宜之計雖定章以聯絡軍人之感情研究軍人之學術爲宗旨固不似貴會範圍之廣但今昔情形迥别擬卽日取銷聯合會名稱改設偕行社以冀名副其實之意敝會擬議如是想貴會當亦贊成現既南北一家自應彼此同意以資接洽而策進行謹先電達希迅賜電覆爲盼陸軍將校聯合會黃興陳蔚曁全體職員會員等同叩 
[黎副總統電]  
　　袁大總統各部總次長軍界統一會黃留守各省都督各司令各埠報館公鑒接王軍長等養電請取銷軍界統一會老成謀國欽佩無限天方荐瘥禍變環起推波助瀾皆由軍界有心人追原禍始相與歎恨於機關紛雑秩序紊淆以致統系不明事權不一此雄彼長莫知適從軍心動摇民視惶惑四分五裂自召滅亡天下滔滔莫敢匡救興言及此良用慨然軍界統一會之謀原以當時共和初布政府未成欲藉以泯合猜嫌驅策羣力苦心碩畫南北同欽現在海陸軍部既經組成軍界統一會諸公固己共告成功克償夙願及時解散胥隷一尊國之利也軍之福也元洪敢不拜賜所有敝省前派該會會 
員謹當先行取銷勉副嘉命仍望建言諸公暨我最親愛軍界同胞共推此服從政府之心連類囗囗以身作則廻山轉海化險爲夷元洪當範九州金爲公等香花供養也元洪叩 
[華僑聯合會電]  
　　袁大總統唐總理外交部長鈞鑒接婆羅洲八釐八板電稱譚亞萬因看電戲巫人多名强爭椅位被刀傷手臂致起衝突荷官不察忽令警兵開槍彈中頭部斃命衃大譁又傷斃多人請醫來騐不給證書希圖含糊了事乞電呈袁總統與荷交涉等因荷警屢因絀故槍斃人命其虐待華僑己極非嚴重交涉不足以杜後患華僑聯合會叩感 
[海軍部電]  
　　急武昌黎副總統南京黃留守各省都督各軍司令均鑒本部於四月二十四日移到北京暫在鉄獅子胡同國務院内辦事嗣後文報函電請卽投交此處特聞海軍部有宥印 
[蘇州陳則民電]  
　　袁大總統唐總理財政熊總長曁各報館鑒民國統一建設萬端自非借款不足以資整理苟支離瑣碎布置失當不免開濫借之風而貽國民無窮之禍埃及前鑑不遠則民以爲欲杜此弊則宜借大宗欵項若干萬萬組織一民國中央銀行改定金本位發行鈔票兼可吸收國内現金上以供政府之支求下以應實業之告貸全國金融機關賴是得大洛動設國家欲募集國債時亦可由銀行直接發行國内外公債票信用既堅集資自易如是則權操自我斷不致來外人之監督而借欵且爲生利之毋金矣謹貢一得用代芻蕘 
[夏廷楨上大總統電]  
　　北京袁大總統鈞鑒聞各國因添借比款既責我以失信用復餂我以借巨欵欲取姑與狡焉思逞對待稍有失愼干涉因之而乘埃及前車之鑒實可寒心廷楨分屬國民興亡有責自忘固陋敢責愚忱擬請將比欵交涉權衡輕重速籌恢復信用方法以免藉口一面整頓各省財政設監督以淸積弊除中飽以歸實用預算出入逐年酌借以弭隱患再諫電所陳明知事誠不易然民氣所在各國觀聽係之尤爲當務之急説統乞俯賜採擇曷勝感盼上海大馬路貴州路角公民夏廷楨等叩效 
譯電 
　　達賴喇嘛之專差己行抵卡林姆邦謂華軍現仍被困於拉薩郊外之一隅兩方面正在商議息爭辦法惟藏人欲令華兵繳出軍械然後給費送其回川而華兵尙猶豫未决（倫敦）　　關東都督大島子爵己陞軍政院叅議員而以福島陸軍中將簡授關東都督大島陸軍少將則授爲陸軍參謀副長 
要聞 
[美國不認蒙古獨立]  
　　蒙古活佛受松彦可汗之惑主張獨立反抗共和其袁總統迭次勸諭及該活佛桀驁情形屢載前報茲聞此事最難下手者實因於外交上牽涉甚多此次俄國新任公使來華受有俄政府便宜行事全權故十八號到京後翌日即向總統府商議解决外蒙問題（要求條件三項己錄前報專電）惟美國公使嘉倫氏則於十八號致函外務部謂美國不承認蒙古獨立等語是故該處行政權將來如何統一目前尙無把握云 
[内蒙附和獨立警耗]  
　　内蒙古哲里木盟各旗公舉阿拉華王前往庫與活佛聯合組織統一政府聞該旗係被陶什陶以兵力威迫并由松彦可汗派員遊説命其脱離中國關係故敢公然爲此現熱河察哈爾等處官紳己紛向袁大總統電告情形矣 
[袁總統治藏新策]  
　　袁大總統自得四川都督來電力言西藏兵備空虚恒有擾亂情形請委鍾頴以重權等語日來迭與籌備處邊事股员集議聞己略有辦法其所主張以爲治藏政策必須先從敦促達賴喇嘛速回拉薩下手而後保護英商暨撫慰番藏等方法始有可言因擬電派溫宗堯爲撫藏專員其藏中一切用欵暫由四川接濟日後由中央歸還俟諸事稍有頭緒再議改設行省 
　　又聞達賴喇嘛現仍寄居江孜英國駐藏政務官之宅邸雖經藏中士紳屢請速回拉薩操持政務而該達賴聲言現居此地磋商印藏事宜甚爲便利故不願逕回拉薩云云 
並聞達賴除與衛爾大尉及特云内一二西員盤桓外並不與中外官吏接晤云 
[𤍽河將爲軍民分權之先導]  
　　袁總統前與各部首領及籌備處人員會議改熱河都統爲都督一節茲據最近消息袁大總統因姜桂題力辭鷙河都督甚堅故擬收回成命俟將熱河改建行省後設軍政長一員民政長一員毋庸再設都督一缺即委任姜桂題爲熱河軍政長所有毅軍仍歸姜軍門統帶并委齊耀琳（前豫都督）爲熱河民政長議畢即飭由秘書員起草預備交叅議院取决實行 
[國會地點預紀]  
　　臨時參議院現暫用舊資政院爲會塲原屬敷衍目前之計將來召集正式國會爲期己不甚遠非早籌備必致不及聞袁總統昨己面囑趙智庵君趕卽派人將從前未竣工之國會場所繼續建築所有費用即會商財政部照數發会並聞擬於年内必須竣事云 
[新到南方人員一覧表]  
姓名　　　　　籍貫　　　　　南方原職 
余光粹君持　　常州　　　農林 
馮自由　　　　廣東　　　　外交通商司長 
唐勁中伯感　　　湖南　　　農林部 
吳鐵城　　　　　未詳　　　　工商部 
劉　百耕塵　　　　湖南　　　農林部 
鄭憲五　　　　　廣東　　　總統府秘書官 
陳文選彰炳　　　湖南　　　農林部 
周虎彛　　　　　　未詳　　未詳 
龔治初　　　　未詳　　　　衛戌總督執法處 
陳乙白物庵　　　未詳　　　　農林部 
劉元梓　　　　　廣東　　　　總統府秘書官 
胡宗銓　　　　　江蘇　　　　内務部 
孫潤　　　　　　江蘇　　　　内務部 
王竹懷　　　　　安徽　　　　　未詳 
伍日成朝旭　　　　　　未詳　　内務部 
黃衍鋆　　　　　未詳　　　　　未詳 
趙　黃　　　　　未詳　　　　　内務部 
李世翰心持　　　未詳　　　　　農林部 
金體選　　　　　未詳　　　　　内務部 
金溥崇峯材　　　廣東　　　　　　總統府秘書官 
傅鳴一　　　　　示詳　　　　　　陸軍部 
易晉熙　　　　未詳　　　　　　　陸軍部 
傅維四　　　　示詳　　　　　　　陸軍部 
劉先登尙之　　湖北　　　　　　　教育部 
顧行子言　　　江蘇　　　　　　　教育部 
董鴻褘恂士　　浙江　　　　　　　未詳 
宋志羣汲仁　　浙江　　　　　教育部 
彭彰斌巨川　　　湖南　　　　農林部 
按以上各國務人員均係第一次隨唐總理來京者尙有陸軍次長蔣作賓於十九日帶來殷學满朱幤田秉衡楊業朱子英龔雲靑劉受之袁伯周朱兆熊劉一鶚陳從義湯培藍任大翁� 
之麟張承禮沈郁文等十六員原職未詳又聞參謀次長鈕永建亦隨帶八十餘人尙未到京 
[宗社黨遊説趙爾選之密函]  
　　寗垣憲兵顧某前日在督轅西筀街中和棧偵獲宗社黨朱鏡寰一名係前淸候補知府端方督兩江時最器重之曾監造三十四標營房現己送留守府嚴訊聞拿獲時並搜出與趙爾巽密信一封略云公四受淸帝隆恩令兄又被民軍所戮現民國己經成立公宜早退免戀祿位寰前兩次上書並非妄求實因意氣相投方敢直鳴肺腑願公從速赴晉别作良謀共圖他舉寰現措資斧五百金偕俠義諸人赴營吕聯絡云云 
[常州趙樂君案兩次訊供情形]  
　　常州軍政分府趙樂羣槍斃陳大復一案二十五日下午二時經軍事審判長王芝祥等在留守府秘密會審不許旁聽但聞係隔别分訊探得供詞大致如下 
　　趙樂羣之供詞　王問陳大復之槍斃係經爾審問服罪後始槍斃之乎趙答未槍斃以前實未訊過一次我但據陳大復辦軍裝知欵一節若果眞有此弊自非鎗斃不可當時並未由執法研訊得有確供不過據此吞款一事應得死罪而己王問然則槍斃固爾主張之矣且有爾之印結爲據趙答陳大復槍斃之後雖有我 
 
 

Page 3

 
 
之印結但我之印向歸副官管理副官當日在請假期内此印即歸參謀粟養齡代理我何得而知之此時乃欲歸罪於我可如此寃屈乎言下暴跳如雷王謂爾少年氣太盛有話可從容詳辯不必如此任性也乃命其退下再訊粟養齡 
　　粟養齡之供詞　王問槍斃陳大復果係趙司令王張抑係爾主張答有趙司令之命令問有何證據答有趙司令之印結及私章且趙謂此事違背軍律要我按照軍法第六十三條辦理卽當堂呈驗硃條私章惟條上私章與趙樂羣現佩之私章不合當經駁詰粟答參謀非敢擅專處决人之死刑者何得謂我槍斃陳大復今趙司令遠出請飭趙當面對質等語時己埀暮遂退堂 
　　二十六日覆訊仍不得旁聽但聞訊時仍係隔别分訊然觀二人所供之詞雖各有理時仍係隔别分訊然觀二人所供之詞雖各有理由無非推總之陳大復之死實爲寃枉己於二人供詞之间隱然流露此中季委曲眞相須俟承審官將趙粟對質自有公理發露云 
[鄂軍管帶謀剌統制案三誌]  
　　駐漢陸軍工鎭四協八標一營管衐王童剛被宗社黨誘結謀刺該鈟統制王華國事洩就戮屢記前報茲其同黨劉子英（係該營隊官）業經訊明斬决惟從犯范雷王彭鄧五人因供詞未明當日暫押鎭執法部翌日由都督及軍務司長各派執法官來漢會訊審實係屬王童剛一黨二月二十七夜前二鎭統制張廷輔被人無故戕害訊得亦係五童剛與劉子英等所爲緣宗社黨初因勢力薄弱專以金錢買收敢死之士刺殺起義之重要人物張廷輔有功民國甚偉其時且被北方軍界舉爲直隷都督王刺死之得宗社黨酬資甚巨范雷王彭等均各分得數百元此次密謀在漢舉事得該黨費益巨黎都督以此五人雖係從犯罪無可逭卽於廿三日午刻在漢口張美之巷地方斬决示衃聞兩日間七八標逃軍頗多想均係與此案有關畏罪遠颺也茲將四恊統領宣布王童剛罪狀示文錄下但其示中并未提及宗社黨一事恐人心不定也爲出未宣布事照得前二鎭統制張廷輔於二月間無故被人戕害迭奉都督命令嚴密查拿首要在案昨經鎭統制憲派員查得乃係人標一營王管帶童剛帶領多人黑夜用槍擊斃當時記查但知該管帶爲羣英會二等代表豈知心懷叵測猶欲謀爲叛逆己於本月廿一日拿獲訊明正法以慰忠魂爲此宣布罪狀爾軍民勿得驚疑其各安分勉爲善良毋違特命要件 
[軍界統一會章程]  
　　第一張總綱 
第一條　本會爲謀中華民國軍事統一而設定名爲中華民軍界統一會 
第二條　各省各軍隊各軍事機關應各派代表到會公同籌議軍事統一一切辦法 
第三條　本會輔助陸海軍各官署籌議軍事一切善後事宜凡有事件經衆議定後卽備文送請陸海軍各官署核定施行如有認爲尙須更定辦法可由各該官署聲叙理由送還本會覆議若覆議時仍有三分之二以上之會員認前議之辦法爲妥應請大總統裁定施行其陸海軍各官署所有一切命令辦法如須考察各軍隊情形方能酌定者可由各該官署向本會提出公同籌議 
第四條　本會代表員會議期以三個月爲限屆時如有重要議案未竣應公議展限 
第五條　本會正式成立卽具全章呈請大總統以案以利推行第二章　組織 
第六條　本會公舉正會長一員副會長兩員第七條　本會會員以中華民國軍界所派各代表組織之第八條　本會分設評議幹事兩部第九條　本會評議部由代表員中分舉評議員十二員更由評議員中公舉評議長一員副評議長一員 
第十條　本會幹事部内分秘書編輯庶務各科幹事長由本會公舉秘書編輯庶務科人員由幹事長酌量委託或聘用第三章　職任 
第十一條　會長有維持本會一切事務並表決可否同數之權副會長輔助會長維持一切如會長因事不能與議卽由副會長代行其職務 
第十二條　代表各員有向本會陳叙本省或本軍情形並籌畫善後之責任凡經本會議定及詢各省各軍承認之各事件 
應隨時催促本會維持實行 
第十三條　代表各員有勸導疏通本省或本軍履行本會所議 
定各事之責 
第十四條　評議長有拆衷審訂本會提議之種種意見並催促進行之責 
第十五條　凡會員所提議之業及會外　機關所送交之條件如評議員認有審究之價値可卽宣付大會公議其實屬緊急及無關重要之件可先由評議員全權辦理事後再向大會辯明至大會己經定議之事評議員不得擅自更改 
第十六條　幹事長禀承會長督率幹事部員辦理一切事件 
第十七條　秘書幹事員有起草収發保存本會往來各文件之責 
第十八條　編輯幹事員有分類編訂本會所提議及議定各事案之責 
第十九條　庶務幹事員有担任本會一切庶務及會計事宜之責（未完） 
淸談（東吳） 
　　讀熊財政長致各省電文可見中國之貧己達極點欲借債則人不見信欲加税則民不聊生此後中國其何以國 
　　據記者之意從前各省州縣剝民以自肥往往視公欵如私産迨光復軍起棄官濳逃或遷租界或居鄉間遂面團團作富家翁矣而於民國前途之危險則一不之問此等人全無心肝雖從前曾爲約略之調查間有提作軍用者然其數不及十分之一豈無串匿朦隱者乎苟能酌量提取以剝自我民者還爲我民之用亦簡單籌欵之一法而於各省財政不無小補者也 
小説 
[俄王之偵探（六十）（無名）]  
密烏蘭爾道有什麽相關的事余因用手指着大石下掘過的泥土説道你看你看這不是有人掘過的麽密烏蘭爾早依着我指的方向一看道正是正是於是我們兩人暫時不動等到前面的人相去己遠聽不到我們的聲息然後我們兩人從大石上瀉了下去走到掘過的泥土地方只見那泥土雖然新掘面上的草卻蓋的甚好是非在那大石上從上看下别處一時卻看不出的我們旣到了那裹我便折了一根大樹枝當了掘土的器具密烏蘭爾也尋着一根枯樹枝在旁相助卽將面上新掩的土撥了開來用樹枝掘土原不容易卻喜那新掩的土甚是鬆軟掘不多時第一層的浮泥己經掘開了卻不見人甚麽東西看那大小又不視裝得進屍首的到了第二層上那泥被人踐踏己實一時却不易掘得他開余心中猶豫正不知士内藏着何物密烏蘭爾却奮着精神專心一志只顧下掘那手中枯枝斷後又換一枝有時將他手杖相助又掘了多時己掘成一穴密烏蘭爾便在穴中俯身下掘忽然𪰧道葛蘭先生你看你看這是什麽東西余聞此言俯身下看一看之後却使我目定口呆一句説話都不能説了心中暗想這眞是奇怪如何我近來所遇的事都是出人意的我欲查出這事來原爲要明白以前的疑案如何弄得更加糊塗了 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[陜都督槍斃謀叛軍官]  
　　鳳翔副統領萬炳南近在西安散放票布圖謀不軌膽敢於四月十三日奪取機器局軍械開往西路謀亂經張都督聞信立即緝獲萬之本身及其同黨韋伯銘等二人同時正法所遺各標營命兵馬都督兼攝並卽遴派妥員馳赴鳳翔安撫其部下以遏亂萌茲將都督示諭錄左 
[張都督示]  
　　爲通告事照得開山秘會原爲傾覆满虜脱專　而享自由所幸血戰五月共和政成吾輩目的己達所有從前對待满洲方法秘密盟會散放票布自應即行停止同作一等國民不意萬炳南潛謀不軌約有四十八弟兄秘開山堂散放票布内書大漢佛國天命統領天下九龍天兵總理華夷彌勒聖主又有天外天大宋趙元淳主等字謂能堵禦槍砲妖言惑衆願係謀危大局本都督早己察覺念其從軍多日不忍加誅乃該逆不自斂迹遣其黨羽散布流言煽惑愚民僞造書札間離同事近復索餉索械氣燄洶洶危在旦夕本都督深恐事發擾民因不動聲色親率數騎尋獲該逆登時槍斃併拿獲黨羽韋伯銘等二人搜出謀亂證據卽行正法其餘脅從一概不究以示寛大而安反側爲此通告仰軍民人等一體週知現在大局己定政改共和凡有潜謀不軌者卽爲通國公敵萬不能容於中華之地爾軍民人等務宜各安本分同享幸福嗣後再不得另開山堂秘密結會悞己悞人自取滅亡如爲社會謀幸福原准自由結社擬訂規則本軍府願擔保護之責何等光明正大以視索隱行怪甘冒不韙非徒無益而又害之孰得孰失不待智者而辨矣本都督慈心苦口不憚諄諄勸職我軍民當能其諒焉此告 
[各都督示]  
　　糧餉都督兵馬都督軍令都督告示云爲出示曉諭事照得我陜自去秋以來協力同心光復祖國竭幾許心血腦血頸血始得搆成共和現在民國統一東西之戰事己平大都統慨念忠烈羣英率同本都督等於月之初三四五三日在皇城開追悼大會以妥忠魂夫死者有功於國民尙思爲之超薦豈生者有勞於軍旅反不相興　成乎乃副統領萬炳南頓啟梟心謀爲不軌經稽查員探訪屬實當經本軍令都督奉大都　面諭邀請來署切實勸誡務須全始全終以國利民福爲主義不可塗炭生靈不意至再至三避而不面茲十三日而萬己派兵向機器局强取軍裝開往西路起事大都督聞得該局警報卽帶馬隊親往西城阻擋尙冀其回心轉意共享太平詎軍裝車己拒西門該兵士卽開槍轟繫反形己露不能以口舌爭當卽將萬炳南槍斃以遏亂萌旋搜查萬駐之督練公所竟另造旗幟肩章口號紏黨多人顯係有心反叛逆迹昭彰旋將同謀之人拿獲一併正法以保治安其餘脅從業經大都督出示曉諭一概不究在案本都督等誠恐軍民人等不悉詳情或有悞會疑爲仇視洪漢致啓猜嫌殊於軍政前途有　合行會銜出示曉諭爲此示仰軍人等一體週知各宜安居樂業照舊供職毋得以杯弓蛇影致起驚疑是爲至要切切特示 
[陜西新統制受職誌盛]  
　　日昨爲張君雲山接受統制職之期張翔初都督特派軍樂隊及衛隊多名送統制關防一顆文曰（中華民國秦軍第一鎭統制之關防）張君行三鞠躬受印後各部分各軍隊及辦事人員均行禮致賀一時國旗飄掦軍樂喧天歡呼雷動畢即在義聚樓陳設筵宴盡歡而散 
[貴州参議員之疑問]  
　　貴州叅議員前經貴州都督唐君繼堯電告大總統云己派定熊范與劉顧抃陳國祥陳廷策姚華五人惟姚華君現在京師昨致電在汴之陳國祥云黔中來電於所舉參議員爲省會選定與否未經聲叙明白擬合辭致電黔中詢明此事倘或係都督所派則爲違法之選舉姚華等己議决不允充當云 
[粤人留住二大人物]  
[龍濟光]  
　　四月十九號共和黨聯合數十社團代表假座新粤共和社會同前往黃沙修元精舍龍統制行轅面謁龍統制具道挽留誠意咸謂我粤秩序尙未大復盜賊披猖非統制之威望未克　鎭壓現我粤倚統制若長城近聞告退人心恐惶如失慈母代表等特聯各社團面懇留粤以慰我三千萬同胞之望云龍統制起答謂鄙人久欲返里且擬出遊各國考察以資閲歷因貴省人民之感情甚厚故欲行又止今日復荷蒙各貴社團代表前來於心殊抱不安此貴省各同胞厚待鄙人而鄙人自難遽却惟有暫緩此行云於是各代表鼓掌不絶並由各代表議定電請北京袁大總統並雲南都督及龍統制府内俾知慰留統制之誠意云云旋由龍函復陳都督云競存大都督台鑒前辱鈞示以大局未平勿萌退志相勗連日又承此邦君子勤懇攀留庸才虚譽感極而慚弟留粤年餘無可稱道保商衛旅職守猶虧近者地方漸就粗安庫儲方歎奇絀意若遣散一兵即爲粤人輕一分担負重以故卿父老及滇省都督函電交馳催令回籍服務違固不可迫乃思歸既承挽留公義至情均難諉卸謹當遵諭暫緩行期并將地方治安隨時商承維護以副雅意除電復袁大總統黃留守外肅北奉復并佈微忱敬請勛安又電覆香港各行云南北行銀業行分鑒電悉近以滇省屢促回籍服務軍士久役思歸不得己而言去粤輒復辱荷挽留情誼交摯自當展緩歸期以副衆望龍濟光叩 
[詹天佑]  
　　粤路總理詹天佑被選舉後屢辭不獲現允續任其覆董事局函略謂去志本堅今既承挽留不容固辭惟祗可暫時續承其乏如路務或有意外掣肘情事懇准天佑告退等語旋接董事局復稱路事即使或有窒碍弟等當勉竭棉薄合力維持斷不令執事獨任其難致阻工程進步云 
鄂湘與粤漢支路之交涉 
[武昌電云]  
　　廣州陳都督粤漢支路鄂總辦盛君景瑢暨三省粤漢支路局諸君公鑒電均悉敝處己委任日本鐵道專科畢業李大營接充粤漢支路卾總辦李君未到以前仍由盛君管理一切要公俟李君到後交代淸楚即請盛君迅速回卾俾聆詳要無任盼禱元洪嘯　　漢口電云廣州陳都督鈞鑒三省粤漢枝路商股商辦政府向不干涉聞粤派監理公議决不公認卾股東袁愼之童以昌孫兆堂萬振芳暨衆股東同叩 
[長沙電云]  
　　廣州陳都督鑒三佛由貴處逕派督理曾電胡都督請其取銷在案現敝省股東聞鄧己入局另刋關防位置私人不獨有碍商辦且以三省權利供一人之犧牲共和時代詎宜有此迭在敝公司開會反對難免不釀成風潮貴都督素順輿情常無成見務懇飭鄧出局查照成案辦理一面敝公司改推總辦寗君調元前往任事以便整頓路務其胡君桐琴總辦一席己經取銷並聞湘路公司印 
[粤都督申明禁銀出口之範圍]  
　　粤都督示云查禁毫銀出口前經出示在案惟此次禁止毫銀出口係爲維持市面起見無論運往港澳者應當查禁即運出省境以外者亦應嚴查誠恐各處軍民未能明瞭合再示諭周知嗣後凡非領有本都督印照而帶銀出境至五十元以上者均即查照前示將該項毫銀扣留充公各宜知照切切特示 
[贛都督派定團營副官]  
　　贛省軍隊籌編兩師自李都督整理以來頗有起色除照中央頒發陸軍暫行給與令預備五月成師外茲經李都督分派副官馳往團營帮同教練現將派定職名錄下三團副官黃裳余爲藩袁蝦陶鶴四團副官漆奇熊昶曾旭江同章贛州團副官方兌山李穆徐瑋劉作勤輜重營副官何則祝光沛炮隊營副官張邦傑張性善均發給委任狀令其尅日到差團副官每月津貼四十元營副官每月津貼二十元 
贛江新潮流 
[取消政部]  
　　贛省軍政府改部及局爲司業經都督查照議案分别派員實行改辦惟政事部未奉裁撤明文形同虚設以致在事人員無所事事冷淡非常現奉李督飭令取消於是各員到部辦理移交案卷頗形忙碌云 
[選舉議員]  
　　贛省臨時議會奉文選舉參議院議員五人業經在會投票舉定李國珍等五人咨請李督電京云北京袁大總統鈞鑒贛省臨時議會己選定李國珍陳鴻鈞曾有瀾盧士模郭同五人爲參議員準於二十以前北上謹以奉聞江西都督李烈鈞叩咸印 
[鐵路辦法]  
　　贛省都督李諭接准臨時議會咨議决南潯鐵路改歸公辦借債續修並擬辦法九條請移知贛省鐵路公司查照辦理等因查此案關係重要究竟鐵路公有籌借此項鉅債能否不生弊端該交通局綜攬全省交通機關對於此事必有統籌兼顧之道仰即會商財政司恊同各司公同妥議簽復以憑核辦切切原咨發仍繳此諭 
[兵官正法]  
　　南昌都督鑒煇十五號率二十七人兩團由寗出發途中有己撤差之排長宋學忠一名混入船中意圖煽惑當即拿訊就船中正法抵潯幸均安堵今日悉可遣散擬明日率諸將士詣省特聞邵文煇叩號印 
[湘省司局二長之荒謬]  
　　湖南民政司次長左學謙性情貪鄙賄賂公行於各府州縣知事委署差缺純以金錢主義甚至一二百元即可運動得一縣知事缺者各報館往往痛加指摘然皆以譏諷出之未嘗將其姓名揭出該次長得以泰然處之而納賄如故知其事者無不竊竊訾議而莫敢誰何近有人將該次長受贿情實列爲十條一一均有確據到處張貼湘漢新聞亦將其十條全文登入報紙聞者莫不稱快 
　　湖南籌餉總局局長周震鱗等自稱革命元勳於募捐一事任意壓勒爲所欲爲商民恨之切齒其於瞿紳子玖及譚都督之兄譚紳璞吾或馳電交攻或致函詰責卒得肆其恫喝藉遂私衷而氣燄愈張抑壓愈甚日前有裕源長錢號管事李明軒因該局勒捐錢數千串李祗認捐一千五百串相持甚久周局長責其有意違抗應予加捐非增至萬金不可情詞甚爲兇惡李畏其勢力祇得暫爲承認適旅湘贛人在萬壽宮開同鄉聯合會以期固結團體李本贛籍因將認捐情節訴之同鄉該會會長暨同鄉全體大爲大服僉稱設局籌餉祇能婉詞勸募聽人樂捐不得稍有抑壓該局始意欲捐數千串旋又增至萬金是明明倚勢壓人純以意氣用事豈中華民國可再有此專制淫威乎我同鄉全體决不承認倘該局再敢出此野蠻手叚我等亦以野蠻對付之炸彈手槍任所選擇該局長聞之竟不敢與之相抗即將萬金之説取銷僅收其一千五百串而己一時聞者莫不稱爲快事 
河南近事紀 
[行刺鄭牧]  
　　河南鄭州知州葉濟（字作舟）任鄭州巳十餘年平日捕盜頗力匪徒多與挾仇四月十五號夜八點鐘葉正在署内辦事處忽闖入匪徒二人各持利刃意欲行刺爲家丁瞥見上前攔阻匪徒遂將攔阻之人斫傷葉牧聞聲由後門逃出此時隊勇己聞聲而集該匪胆敢持刃與隊勇惡鬭隊勇中受重傷者二人受輕傷者數人當場拿獲匪徒一人一匪逃出卽被該隊勇追至西關外用槍擊斃其受傷過重之隊勇二名當夜身故葉牧受此虚驚日來暫不理事云 
[科長受辱]  
　　四月五號木厰街警崗因與防軍衝突兩下開仗防軍人衆警界受創次日南區巡兵聯合各區一律罷崗事爲巡警道所知立飭總務科科長郭名世前往各區婉爲　　郭自恃爲總區科長到南區後里將局内兵弁一律傳齊升堂　論各巡兵以科長如此未免過分紛紛請假不到郭乃無法又至西區一如在南區之辦法　區巡警因郭專用壓力久懷恨意又因事非該區所肇忽然到區妄肆威福大爲動怒郭不　情勢見此情形猶云如不　辦即禀道重辦一言　　全區勢將用武　　區委員出而調停始行　結郭出西　後又　南區　令立刻站崗否則卽全行責革全區　之大　　該區委員出門不容分説　將郭痛穀一次并勒令郭自寫伏　郭電此奇辱一時亦無善計幸繁務公所　大令聞　赶到始爲　開 
[預防匪刧]  
　　豫省商務總會及首縣　事會前因省城地而搶刦迭見因　設開封民社以助巡警之不運並在各街設立栅欄以防匪人　擾業經警道批准立案聞辦茲鄒　道以各隅栅欄原飭擇僻靜紛岐之街　安設並不准妨擬交通現查魚市口門　過窄理事廳街亦不如法鼓樓街馬路既有巡警巡防日夜巡　　門設於馬路中間阴　甚大應卽撤去其餘各街有地方寥　實無居人者儘可設法防禦并　商務總會保安總會遵辦 
[私和命案]  
　　開封北門外鄉農　某家計頗裕子二人娶婦均極悍娣姒尋　己非一次劉某頗厭惡之前日娣姒又相詬時劉之次子正　九劉謂之日彼二人若再詬諍汝可用刀殺却劉某爲此言不過使威嚇二婦也不意其次子　持刀前往次婦奔避大婦以弟不敢殺己而獨留於是白刃一揮中　而仆劉某聞聲往視則巳奄奄垂斃矣急界之屋内養傷數日卒以傷重身死大婦之兄船户也黠而貪聞信往劉家謂之曰汝有財我篡人也與汝訟則我必負吾且與汝泱一死劉某各其伎倆央人從中調停許以喪事從　兇手服麻衣相遂并邓以若干金事遂息一時私和命案之説傳開違近而高等檢察所並不知提起公訴豈非放桼責任乎 
[皖江近聞錄]  
　　柏軍長烈武日前由大通蒞省己記前報茲開都督府與軍政民政財政三司以及省議會等發起於月二十五號在新都督府開各界歡迎大會并具樽酒洗塵以表敬忱頃四省議會印刷傳單分送各界各舉代表一二人預先開單送交議會以便發給歡迎票於是日午前赴會場歡迎聞各界己舉代表共計百四十人己由財政司備具西餐恭候矣 
　　廬江縣西鄕自年武昌起義後經士紳公議舉辦鄕團以資保衛時適有邑人劉沛然隨帶兵士十人並携有槍械等件願任該鄕保衛之責詎　後又添招百餘名致有兵多餉絀之累劉遂勸派苛捐頗爲人民之累現己有該邑代表朱介侯特懇請孫都督將劉撤銷以免釀成後思 
　　宣城縣連年被水尤以上年爲最重故近來餓莩載道日有所聞前經該縣議會爲維持治安起見會同行政廳出示禁米出境詎昨有米商章景松等率帶軍隊四五十人各持扶槍運米一萬八千餘石經過該縣之裘公渡當由行政廳查悉阻運乃該商等倚仗軍隊開鎗恫嚇竟致悞斃圩民數人昨由該處圩民蔡家仁等呈請孫都督電飭宣城行政廳速提該商等到案訊究矣 
　　五河鹽厘每年収數計達十餘萬金之多自光復經淮上民軍司令派委張佩秋辦理距日昨岸商胡學思以張委接辦以來弊竇叢生并私設分卡數處所有每包鹽斤於定章應完税厘外復加收數百文現經調查所征鹽税共計數萬金曾否報解抑或歸入私囊刻尙未得其詳惟所給鹽票既無騎縫又無印信其中不無弊混　己呈請大總統暨孫都督派員前往查辦矣 
[沿淮淡食堪虞]  
　　長淮兩岸以迄河南汝寗等府州縣向仰食淮北之鹽近口鹽船上駛者忽少五河鹽貨釐金局収數短絀該縣距西壩僅一百餘里日來食鹽價値陡漲至九十餘錢一斤該局督辦張熙亭君以人民淡食爲憂派人調查情形實因春水未發板浦洩湖沿途乾淺鹽船起落到處緩延之故而壽州之正陽關亦無鹽到势將脱銷傳聞五河停泊鹽船甚多乃電請孫都督轉詢因何遲延上駛等語張焦亭君恐其悞會（因前督辦去科曾有留難鹽商商事）亟將調查情形據實電復並聲明别無留難情事云 
[梧州戒嚴之原因]  
　　梧州撫河於四月十七晚忽聞槍聲隆隆旋由兩統領派隊彈壓當查此事有兩原因一由駐紮對河巡防十六十八兩隊勇丁（均孟希孔以前所部者）在戴頂筏狎妓因與同在該筏之狎客互相口角以致用武後該勇等遷怒艇家竟將該艇拆毁并將各人亂行敺打勢甚兇凶而被毆者又不服其行爲與之相角幾釀大事現各搗母以自該軍隊回梧後屢在各筏閙事昨己盡行歇業又中筏於是夜亦有不法之人招妓侑酒與别客爭氣互相衝突後將某艇拆毁艇家又與之相毆上中各筏喧成一片擾攘不休此各統領派隊彈壓之原因也一由巡警偵悉有由東來梧圖謀不法者多人是夜往下筏巡緝與一素行不法之某甲相遇某竟先竺開槍擊射巡警亦放鎗追擊後因該某赴水逃避巡警恐其脱逃密放多槍向水擊射至其生死均不得而知此槍聲隆隆之原因也迨後紮三角嘴之軍隊又在花捐公司筏上拿獲禀控有案之豆皮全一名經即解送府署審訊核辦矣 
浙江軍事要聞 
[軍政司己慶得人]  
　　浙軍政府自軍務處改設軍政司成爲獨立機關司長一席以前軍務處長陳毅改充陳君自知才力水逮曾於三月間呈請蔣都督辭差因未有替人挽令暫再担任近聞陳君力申前請請經蔣都督允准擬請現充松軍團長張君兆辰接充斯職張君學問道德素爲軍界所欽仰前次攻克天保城張君實爲首功以之主持軍政洵屬允洽浙中軍界莫不企望張君之早日就職也 
[講武堂開辦有期]  
　　浙軍自光復後各團營下級將校多由士兵提升於必要之軍事學識稍有缺乏蔣都督注意軍事教育特令軍學科擬訂講武堂章程呈核案延一月有餘未經議訂具復昨聞蔣都督特加申斥該科長尅日議呈覆核以便尅期開辦毋得再延致悞軍政等語想講武堂開幕之期當不遠矣 
[幼年犯暫時監禁]  
　　松江刑庭於木匠瞿書林之子瞿阿大刦物擊斃陳吉囡一案業於日前宣布罪狀以該犯尙未成了本應送感代院現在尙無此院發獄暫時監禁 
 
 

Page 7

 
 
本埠新聞 
[審檢廳與裁判所權限之爭執]  
　　上海地方審判廳檢察廳爲項玉卿家盜案復南市華洋裁判所函云接貴所復函以項玉卿被刧一案係在洋水巡所轄境内由洋水巡解遂貴所請訊而貴所亦以此項案件向歸會審公堂讯究現在改歸貴所管轄審判範圍以内當然受理等因　讀之餘具見貴所挽回法權無任心佩但查貴所審判權限以洋人原告爲標準早經布告在案今原告項玉卿既非洋人則此案之　歸何項審判衛門管轄固不待言如謂此案因洋水巡解送故須歸貴所受理是認洋水巡爲原告也不知此種刑事案件是有代表我國國家之檢察官應當提起公訴與洋水巡無干洋水巡不過立於輔助地位并非獨立機關况洋水巡爲税司所用税務司亦我國之官吏黃浦江又在本廳管轄區域内依法律事理均當歸本廳受理來函謂此項案件現改歸貴所管理未識依據何時頒行之法律本廳實未寓目且查中國人控告中國人應依照現行四級三審之制度今此案若歸貴所判決將來如查不服其控訴上告應在何項審判衙門此不能不預爲商酌者也總之原告既非洋人貴所概行受理不憚勞瘁本廳管轄範圍因之縮小辦事人員得以偷安如此厚意且感且愧但人民訴訟何項案件應歸何項審判衙門自有一定今若可此可彼一國三公使人民無所適從本廳實不能任咎且按貴所布告權限主不免自相衝突本廳與貴所并無絲毫成見惟心所未喻不能不求指示袪疑惑 
[財政總長招待報界紀事]  
　　昨晚七時財政部熊總長招待滬上各報記者於中國銀行酒三巡中國銀行正監督吳鼎昌君報告本日招待諸君總長欲以政見商椬之意次由熊繆長演説略謂民國財政狀况一爲满清時代収支之不符次爲臨時費民國成立後外債之積欠軍餉之增加革命將士之恩卹以及軍隊所損局署學校等之修補對外商人之賠償次爲常年費現有軍隊約八十鎭卽能減撤二十亦不下六十鎭每鎭每月需餉十二萬共計八千六百餘萬海軍尙不在内軍興後中央及地方均發有公債合計約二萬萬平均年息七釐略需一千四百萬三項總計不敷頗鉅其救濟之法不外加税借債然經此改革後瘡痍未復収税且難實行何望增加其借外債國民對此問題亦有兩種疑難一則極端反對一則主張用之生産前説現時之不能行諸君想能知之卽後説亦當卙酌今日應用之欵軍隊最急使純持生産之説餉匱則亂象立見無己折衷辦理以借欵之一部整頓國家銀行發行紙幣爲最近之捕救次則倣行烟洭專賣法謀永久收入之膨脹此乃一己之意見到京後當與本部及各部商議求參議院同意諸君對此問題如有研究亦請隨時發表以供參考云演説畢各記者略有質　九時半主客盡歡而散 
[記王寵惠藍天蔚之行蹤]  
　　司法總長王寵惠君本定二十四日乘太平輪船北上嗣因與上海各長官尙有要公磋商是以遲至昨晚始乘廣濟船北上任事 
　　前關外都督藍天蔚君自烟如抵滬備受各界之歡迎現藍君因志在游歷故雖經袁總統迭次電催赴京卒不應召聞二十六日己偕同幕僚黃張賀三君前往蘇台稍作句留卽赴西湖避暑以熱血潰　之大將而乃功成身退怡情山水亦可見其商尙矣 
[日本人謀財害命三誌]  
　　公共租界面京路德高洋行夥蘇佑泰被日本人　利亞埋及倭喜唖達等謀斃一事己兩誌本報茲悉拿獲者係倭喜唖達计被盜去鑽石珍珠共値洋二萬二千餘元駐滬日本領事以此事關係日本人全體名譽甚爲注意特派著名偵探家　出偵緝據偵探報告兇手摩利亞埋將蘇謀斃後當晚卽乘泰昌長江輪船逃往南京耽擱日本旅館内並將所盜鑽石珍珠名　出賣有一日婦欲買因議價不合致未成交詎摩利亞埋所藏手槍爲日婦暼見形狀甚爲慌張該兇手恐敗露機關遂復乘輪逃赴漢口日領得此消息除電致駐漢領事派警至　頭守拿外昨又遷派日探兩名赴漢迎提以便帶滬歸案訊辦 
　　美界訪函云南京路德高洋行　客蘇佑泰被日本人馬利唖埋錗惠那唖達等謀害斃命一案茲因美捕房訪問在逃兇手馬利唖埋己避往南京昨日特派西探八十四號日探中村搭火車赴寧追緝矣 
　　又西報云虹口日本旅館謀殺案内在逃之犯森由（昨報作村山）雖經工部局及日領事署四出訪緝並未拘獲　森山於犯案之後卽匿伏父處數小時旋在深夜乘小火輪至浦東日本碼頭登大昌妨輪船買票赴漢該船於二十六日抵南京森山卽登岸至日本旅館　午旋卽返船仍向上游而去現己將該犯年貌身量通告沿江各口岸嚴密緝據南京旋館日本下女告人謂當日由大昌丸來館午餐之人　係森山彼見其在房内懷藏手槍一柄又見其以鑽石許多置之案上欲圖售賣有華人與之論價是否購成不得而知現己照會漢口日領事該犯若非于中途改道則抵漢之後必可拘獲也 
[民生國計會爲民請命]  
　　民生國計會迭次要求蘇都督豁免注麥捐税迄未邀准以致日來滬上米價益加昂貴食力之輩殊形困苦若使米捐不免將來靑黃不接之時米價勢必更增民食修　不能坐視故擬卽日延請律師代爲呈訴務期達到目的以蘇民困 
[閘北警務之進步]  
　　閘北一隅地方遼闊遇有緊要事故報告殊費時間蔣警務長有鑒于斯昨特通諭各區區員着于華洋交界及通衙各要隘設立崗亭晝夜派警駐查並裝德律風如有非常警報可以電達以免稽延而資靈　 
　　蔣警務長以各區巡警向章本以三小時爲一差甲乙丙三班輪班每班一晝夜須上差三次三晝夜上差八次詳細研究于職務上諸多不便現改每差四小時每班一晝夜輪値二次俾省更替又便稽考昨己傳諭各區一律實行矣 
[電請飭還商輪]  
　　南京黃留守鈞鑒據于湘春稱有寗淸小輪向在長江營運舊曆十初有曹姓到輪稱奉正陽都督李命令暫借軍用但給工食迢時局大定卽懇前總理五一亭君函請李子久君將輪發還乃復稱此輪獲自敵營所費甚鉅並賠墊工錢修費故己質與利淮分司銀千兩須備欵向贖閲之駭異詢諸掌舵稱當時並無敵人雇用近日又由利淮公司將水手等驅遂並呈驗李警長勒令交輪印條實係借端强佔等情查該輪純係商業性質前借軍用商己受虧今又霸佔似欠公道李君現任長淮水陸巡警總長又兼利淮公司總理事涉嫌疑爲敢電懇命令李君將該輪發還以維商業而全名譽伏候示遵上海南市商會顧履桂蘇本炎叩宥 
[伍廷芳君復陳都督書（爲宋漢章案）]  
　　敬復者本月十九號惠函敬悉計距延前所奉尺書己逾兩星期矣執事處政務倥偬之際不忘討論至爲欽佩惟持論類皆溢出範圍之外且多强詞奪理殊乖平心論事本旨本欲置而不答但恐執事始終誤會不得不舉其最錯誤之點反復申明以冀執事之感悟望埀聽焉（一）宋潔章一案前據來文原告起訴在正月四號其時爲中央政府己經成立之時至其逮捕則在三月二十四號又爲約法確定之時是不得再以軍政時期爲藉口侵害人民之目由（二）三權分立約法確己規定與徒演繹學理者不同則受訴及處理自有一定之機關一定之手續不得以民軍初起之時一切大權全握諸都督一人之手施行其漫無限制之權力（三）宋漢章是否侵吞尙在未知之數且當時仍有職務又有擔保人卽使浸吞尙可追　是與逃犯及盜賊不同以上各節係廷前此持與執事辯論之根據執事如不发爲然當向上列各節係廷明其不合之理由方足以昭折服否則無理取閙而己且恐欲盖彌彰而執事橫暴之手段益暴彰於天下廷甚爲執事惜之也來害洋洋數千旨其最著眼之虞大抵在濟變於法律未完之國家一語豈知此等手段施諸軍政時期則可若在約法時期而　欲施行此等手叚則不再陷人民於桎梏塗炭不止此廷前畫所以懼執事以破壤满清者破壞我民國也來書以謂欲達清查之日的自不得不行使達此目的之手段云云此言誠狡而辯然亦思中國銀行既奉中央政府批准作爲國家銀行承接前大清銀行繼續辦理而未嘗倒閉乎該銀行附設有前大淸銀行請理處有豛東及理監事會非宋漢章所能一掌掩盡宋漢章僞爲經理有人作保與席捲而逃者不同乎且該銀行既直轄於財政部以執事之權力地位僅　一紙公文會同財政部及股東合力查核自無不水落石出之理誰復敢出而抗之者乃計不出此而必蔑視一切悍然以兵隊從事事後復文飾其詞曰此爲欲達清查目的之手段其双誰欺至捕人者必將罪狀告知本人此爲拘案之原則執事幾會見有文明各國發拘票者不將所犯之罪聲叙明白者乎否則非正式拘票人民應有不服捕獲之權甚且可據正當防衛之理起而抗拒而捕人之衛窮矣宋漢章固銀行經理也在執事尙未敢於未裁判之先斷其爲有罪與否烏可以拘捕盜賊各現行犯之法施諸其人之身耶惟來書有一語廷頗慰心如漢章如無弊混所有被逮以後照法律上可得指爲損害之處可要求賭償云云是也執事明乎此廷本可以無言惟國家之有官吏貴乎奉公守法若僅藉口賠償卽可隨時違法拘捕是人民仍不勝其擾而有鷄犬不寗之憂故不敢不稍費筆舌以爲一般之有官吏資格　説法也乃執事不諒疑爲偏聽夫廷豈偏聽者哉廷與執事有朋友之誼與宋漢章僅一面之識平昔絶無往還何所用其偏袒誠以夙昔所司有爲天下乎之責故不得不據理直陳以平怨恨豈知竟以此得罪於執事並且　爲曲學阿世何執事不受善言自損其度量也（未完） 
[淸心學堂開懇親會]  
　　月之二十七日卽陰曆三月十一日午後三句鐘淸心中學堂特開懇親大會俾與諸生家屬互相聯絡討論以求教育之完善敦請丁君義華曹君錫賡演説並補給去歲學生修業証書及奬品等（去歲大局未定故滬地各書局於此等証書未見出售特於斯會補給）以資鼓勵 
[巡丁驅逐菜攤續聞]  
　　閘北新興公司菜埸巡丁張少卿等因驅逐藥水厰菜　閙事經崗巡將張拘送市政廳請示辦理各情己誌昨報茲悉此事業己有人出爲理虞令將拆毁廬棚歸新興公司修理並賠償各販户損失和平了結矣 
[野鷄挑夫之可恶]  
　　福州人林効田向在某西人處服役前晚由津同其主人乘新裕輪船來滬進口後洋東先己登岸林暫居房艙内忽有野鷄挑夫流氓等五六人冐稱車夫兜攬搬運旋見林言語不通且單身可欺竟叉住咽喉將身畔洋銀三元攫去逃逸昨晨林在馬頭見有同黨王壽生一名扭送新閘水巡拘解南事華洋裁判所由許　祥君研訊見証五根生亦投訴前由並云王是否在内難以辯認林因祇能操西語及閩言不能作本地語許君命暫退翌日呈上親供再行發落王壽生收押候究 
[劉司令體卹兵士]  
　　滬防福字全營兵士向章每逢星期一日例得放假一天以資　息自劉司令長被工部局無端拘留各兵士皆恪遵嚴官命令　不出　属守紀律因此上星期一並未放假現劉司令己經回營以各兵士均能服從規則深堪嘉尙特於二十五號爲始至二十七號爲止保兵士一律給假三天以示體卹 
　　又劉司令長以天時漸熱全營兵士亟應更換夏季號衣故特禀陳滬都督請製夾號衣一百五十套單號衣一千五百套帽七百五十頂從速給發以便換季 
[滬軍營戺事二則]  
　　滬軍營楊錦堂管帶以練習操法爲軍士之必要特頒定時刻每日上午以七點半至九點半下午一點至三點止令正副教練偕同各隊隊官警率兵士在操場勤加習演除禮拜及陰雨免操外昨己牌示合營官弁兵士一體遵照毋得疎忽 
　　李英石統領查得滬軍營兵士往往祇穿軍服未戴軍帽者在外行走殊不雅觀特於前日面諭整頓昨日楊管帶因示諭各兵士以後服裝務各一律整齊以莊軍容如敢故違定即嚴究 
[商團會呈請檢閲]  
　　閘北自治公所錢允利沈鎗呈滬都督文（上略）查滬埠商團機關己有二十三處總計不下二千數百人其中均係志節高尙寓兵於商以男兒身段盡義務之誠惟足團體愈多部分未定既無編制之可守深恐盛極而必　鏞等千慮一得杜漸防徵謹先爲閘北商團釐定章程十則條分縷晰俾期共曉但顧商界中人从知此程度之日高聲價之自勵將來全國知兵未始不由此起但此入會之員各有營業責守每日侵晨操演打靶野戰各技藝與軍隊專意一途者情景不同尙能精益求精競爭自奢持　有成效非請檢閲考成不足以昭激勸而期進步僅將章程繕員淸册二本伏斬都督詳加披覧指示調令俾便刊印成書分發全體會員奉爲規範并求據情申報總統察核備案他日校閲取長錄名任使得遂立功疆場之志　尤爲商界之榮足紉都督培植之厚意也 
[滬軍都督指令]  
　　呈及章程二册均悉滬上商團平時則保衛有事則出防輕國家之担负補軍警之不及公効之事有濟於地方者莫過是九本都督光復上海事前既資贊助事後尤賴維持故對於商團諸君敬愛之念未　去　循誦章程網　目張有條不紊而尤於自治規約致意再三殊堪嘉尙所請立案之處應卽照准至檢閲考成以資激勸仰卽定期會演本都督自樂於觀成惟章程不免有涉煩瑣之處自是得酌地方情形社會程度而定轉呈總統備案應加删改成一各地商團可以共同遵守之規則再行核轉可也 
[錢債彙誌]  
　　英商海活延代表高易律師控唐蘭庭不理欠銀一案前日午後奉襄讞王君會同英領康君訊據原告代表高易帮辦司得麥律師上堂譯稱被告欠欵己淸祇利息未付求追質之唐供求酌斷並乞寛限中西官會商之下判唐交保趕向原告將所欠利銀妥商理結　婦人羅陳氏控地販鄒玉山左運卿串同中人林和尙不還抵單借洋兩共七百元業經訊據鄒玉山供稱所抵四百元實祇用一百五十元解由左逆卿用去等語押候傳左復訊在案前　晚堂由廨將左傳案提　復訊之下供認屬實並稱還有三百元係林晉卿用去云云奉聶聽讞核供與觀審西官美領海君判鄒左均交妥保每月抜洋五十元鄒限三個月還洋一百五十元左限五個月還洋二百五十元解欵候趕傳中人林和尙及供出之林晉卿到案下禮拜五訊追　洪元培控陳雨良不　借洋三百元業奉斷令酌還洋一百五十元在案前晚堂由廨復訊陳遵繳洋一百五十元奉聶襄讞與觀審西官美　海君判將繳案洋給原告具領完案翁天記控汪紫波不還押　洋元一案前經斷令還洋六十元在案前晩堂奉聶襄讞訴　原告投稱汪己還過洋三十元餘欠亦己挽人担保求請銷案云云卽與觀審之美領海君判再展限四星期將洋還淸再原告禀請銷案 
[洋人與西衣店之瓜葛]  
　　法商谷辦龍投法公堂控稱向虹口盈豐外國成衣店定購衣服計洋念八元因無現洋當將價値四百元之海沬三百只　作抵押品迨去取贖詎被將原物掉換有人可証請追盈豐延蒲石律師辯護稱原告洋人祗欠價洋念八元爲何將四百元之貨作抵既作抵理應屆時往贖爲何過期店夥前往　贖忽稱貨被掉換等語其中情形己可想見况當時曾立有宇　書明若至四月八號不贖聽憑被告或賣或留無論得價若干概歸盈豐所有律據呈驗盈豐主周蘭芳同夥何永年投稱原告洋人購定衣嚴後當今何夥送往該洋人所庽之西國旅館彼先將手槍抵押　夥因違禁之物不允復將海沬一袋約千餘只倒出選三百只交何作抵至十號將物送往取詎忽生枝節小店開設日久豈有作此無理之事求察旋由原告邀到証人某西人及西館司帳人張方文到案聲稱日前何夥同原告洋人進館及爭吵等事曾目見餘情不知聶讞員商之李副　事判下禮拜二下堂讑定斷 
[覆訊電車撞斃小工案]  
　　英美工部局小工包聖和因在愛文義路西轉角處修理馬路被五十五號電車撞斃及驗訊詳情己紀前報昨日捕房將司機人徐阿雪賣票人蕭明卿解請公堂復訊屍妻唐氏帶同子女投求伸雪并由捕房找表佩克律師偕原告見証侯毛毛等上堂証明當時開車不愼致將包撞斃各情訊之徐蕭由電車公司代延律師哈華托并坐客王阿大等証明當時駛至轉角處預先踏鈴知照各小工均往北而退死者因往南避讓致肇此禍云云襄讞核供會商德師副領事以事關人命案須詳訊遂判徐還押其餘入証退去候下禮拜六復訊核奪 
[上海醫院開會記]  
　　昨日午後南市上海醫院爲取消臨時赤十字會事特開大會由院長張竹君女士報告臨時赤十字會經過之歷史又由院董李平書君略述籌措經費之不易此時留院受傷戰士之列席者四十餘人皆截去手足己成殘疾張李二君言當爲之接裝假足但每足需銀一百二十元合之須銀五千餘元院中會中現己無資可辦李君因倡分認之説先自認二人銀二百四十元于是莫子經君武仲英君陳廣齋君均先後担任聞尙須設法籌募云 
[科學之研究]  
　　上海教育會定於四月三十日卽舊歷三月十四日晚七時在教育會定觀堂（尙文門内六十七號）開科學研究會特請日本東洋高等工業學校畢業生童世亨君演講電學一科研究精深想届時必有一番崇論博義也 
[兵輪保衛商船]  
　　電防全軍統領李英石君近因訪聞由滬至松一帶浦江來往商船時遭盜匪刧阻有碍行商特於前日命令鈞和兵輪董仲發管帶迅卽駕輪駛赴德勝港及　行浦面嚴加巡緝以資保衛 
又釣和兵輪現歸李統領節制是以李統領特頒關防一顆文曰滬防鈞和兵輪管帶關防己於前日札發董管帶查取啓用昨日茧管帶將舊有鈐紀照章呈續 
[海籌建安巡緝北]  
　　海軍艦隊總司令黃滬以北洋河道刻己開凍商船行駛日益繁盛恐有海盜橫行搶刦亟應循照舊例於春季派艦前往巡緝故於昨日命令現泊浦江之海籌巡洋艦及建安砲艦迅即駛往烟台等處海面認眞巡緝保護來往商船刻間該二艦准於今明卽當由滬展輪往北矣 
瑣聞 
[城内]  
[執法科批示]  
　　客民邱正元呈批據部營兵誘拐爾妻呈請查辦一節所禀倘果確實自應提案懲治惟來呈祗稱滬軍第一聯第三營究竟該營究竟該營歸何師何旅管轄仰再詳叙明晰以便洞澈虚實歸案質訊可也 
[檢察廳批示]  
　　屠孔氏呈批訴悉查刑律一百四十一條之規定係專指現行犯而言凡行警察之職務者遇有此等犯人不速爲保護之虞置方可適用此案今閲來訴因秦錢氏之故夫拖欠鉅欵控經審判廳飭傳不到途遇秦錢氏扭送警區是秦錢氏不過一民事上之被告人并非刑律上之犯罪人且核與刑律現被侵害權力六字似屬不符所請依據此條將西區區員起訴懲辦之處本廳碍難准行至所稱秦錢氏等將爾漫駡兇毆有目覩巡警袖手旁觀等語是否確實候移警務所查明核辦可也　押犯黃燦生禀批該犯誘拐丁蘭生之媳既經前請上海縣訊明屬實勒令將被拐之人尋獲交案給領便可從寛釋放在案乃該犯一味抗押至今實屬咎由自取前司法署亦並無飭令交保之説尤爲揑飾茲據前情仍着趕將被拐人尋獲交案以憑核辦毋爲無益之瀆呈也　蘇唐氏批卷查爾子菊泉爾姪鴻生等所犯原案係挖掘古幕前淸訊明分别擬以絞立决絞監候起解發回於光復後又經前司法署查案復核各予遷減一等二等有期徒刑在案己屬從寛現在限期未满所請保釋之處未便照准此批 
南市 
[豐客人挺押不理]  
　　生秦荳行客人王定生今正被該行執事張春蓀控欠貸欵一萬餘金延不料理當經集訊旋判令押候傳至伊父王某理處嗣又有同業泰潤三秦祥等四户環控欠銀八千餘金之鑽迄今挺押不理昨復投催奉飭帶案比究王仍一味游約判改押下等所限令措繳 
[關書控司帳]  
　　前淸滬關舍書羅竹坪在裁判所控滸浦關司賬徐九如去年九月底止結欠經収税餉制錢一千五百七十一千有奇合洋一千餘元迭催諉延等情昨奉傳訊徐供該欵向汪子勗於光復後移至福山營内存儲一味推諉羅稱同汪赴該營查對被徐所欠是實判敘交保命羅邀同汪於星期一上午來案質訊 
[趕邀公正人]  
　　洞庭山人蔡陸氏控潮源茶樓主陳尉庭於前淸光緒三十四年爲史陸珠坤担借去洋八十元己有多年本利無着求追一案傳到陳陸二人訊得陸供該店原係祖遺業産查蔡陸氏當時夫帮後分派兩股刻因修理店屋裝修等費去甚多該氏不認是以出給筆據氏仍執定前语因判交陳帶回趕邀公正人估價再核 
[小老板行竊]  
　　大馬頭順源飯店小主趙阿二前晚在北市虹廟弄内同族人所開之趙生泰木器店内乘　竊取房客王榮亭衣袋内鈔票四張計洋二十元又當票五張而出卽由店主婦趙掁氏同王追于順源飯店卽在阿二身畔搜得當票原則惟鈔票無有當卽扭控裁判所訊供　賴判押限措繳原　 
閘北 
[深夜刦案]  
　　匪徒沈炳南沈二虎陸根郎王阿三張阿福張阿連穎福林陳阿三等因深夜在閳北分水廟地方圖刦經六區商團會員緝獲解由裁判所轉送檢察廳訊辦在案茲悉經檢察廳訊無証據昨仍送回裁判所發落當由孫所長逐一研訊判願陳與兩張均交保關釋王陸與兩沈仍分别押候查辦 
英租界 
[買良爲娼]  
　　江北人董學南之妻徐氏因來滬尋見敘桂發不遇被匪拐賣與廣西路一百四十九號鴇婦朱沈氏花烟間内爲娼前日經其兄撞見報請捕房將朱鴇與氏一併拘送公廨分别収押昨日併解公堂請究徐氏投訴前情徐桂發投訴在朱鴇家内尋獲伊妹情形詰之朱鴇供稱徐氏由曾德才領來係出洋一百五十元價賣據稱氏夫己早身死且執有字據爲憑堂上以朱鴇買良爲娼例應究辦着押候提齊人証併究徐氏准交其兄具結領回 
[傭婦受愚]  
　　白克路四百七十八號居人胡蒙波控傭婦曹阿全與傳阿高串竊値洋三百元之金鐲等情昨由捕房將曹婦與傳一併拘解公堂訊據曹婦供稱先被傳誘至客棧内囑令竊取金鐲卽交與傳取去是實訊之傳供詞狡賴奉判分别押候查明下禮拜六再訊核辦 
[婢女串竊]  
　　馬霍路居人嚴九如控季和尙串同婢女劉眞珍竊取衣飾逃逸一案季己由廨逮案昨晨由探劉森堂將劉婢移提到案經中西讞員路訊一過判該婢與季分别押候下禮拜六訊核 
[攔路調戲]  
　　無　陳阿海因在老垃圾橋攔路調戲女子陳愛娥不從行兇被捕拘獲昨解公堂經聶襄　會同德祜副領事訊實判陳阿海押兩月示儆 
[麫包店受罰]  
　　顧全麫包店因不淸潔經工部局西人查見以其有碍衛生於昨將該店内之王興法傳案訊知前經罰遇仍不悛改着罰洋十五元充公示儆 
[發給迷路孩]  
　　男孩張小珠子陳得願女子王雲生等均因不辨路徑由捕查見轉送公廨分别暫留昨晨併送公堂請示張孩供年七歲淸江人陳孩供年十二歲父在南京水西門内開設天成頭繩店被匪拐滬據王女供年十六歲湖南人在新閘某姓家爲婢等語奉判陳孩留候移傳其父來案具領王女留候懸牌招領如七天内無人投領再行帶堂張孩有病着送醫院醫治候　愈再核 
美租界 
[失火]  
　　昨日上午武昌路四十一號某姓晒台上忽然起火幸卽撲滅後經捕房派探查得係其鄰居瞿陳氏炊飯遺火所致均不保險禀復捕頭再行核奪 
[尋人]  
　　華記路七百五十八號成衣店主朱阿二昨報捕房云學徒湯義根出外不歸請爲查訪捕頭准之 
法租界 
[汽車撞傷扛夫]  
　　法人牌以弗均投公堂控稱前日坐機器自由車出外行至中途有陳菊人雇小工扛抬鐵箱經途竟被撞倒致車損傷請究陳供鐵箱係二人所扛在前行走該洋人乘車從後趕上自不當心僅撞在後面扛夫身上旋卽倒地脚骨被壓受傷今亦扶掖到案請察中西官核供判禮拜二堂期下堂論判斷 
[暴徒毆打包探]  
　　鍤松根素性暴橫前日在寗紹碼頭敺打小車夫王二包探陳順寳上前喝阴詎鍾疑是王二之帮兇故不問情由亦揮以老拳致將該探眼目打腫當被拘入捕房解請公堂究辨中西官訊明屬實判鍾押捕房兩星期王二無干開釋 
來函 
[姚慕記來函]  
　　今日貴報登載英界天津路乾記弄口豋記號失火有殃及姚　記帳房等語查昨晨豐記起炎僅燬該號房屋姚慕記帳房雖與毗連恰係安然無恙並未殃及恐致悞人聽聞爲此懇乞迅賜吏正以昭確實而免訛傳是爲至盼此頌公安姚慕記謹啓 
[商務印書館來函]  
　　敬啓者頃因美國哥命波學校將開教育展覧會徵求吾國教育成緩品以資叅考此乃民國教育榮譽所關敝館願効微勞擬卽徵集彙寄諸公熱心公益乞賜贊成茲將通啓及哥侖波來函譯稿一份送呈偉察尙祈采　報端通告學界實爲公便 
[通啓]  
　　諸大教育家公鑒敬啓者美國紐約城哥崙波大學師範學校致書敝館夏　兩君稱將於今年十月舉行教育展覧會甚願多得吾國教育成緉品以資參証云云（原信及譯稿附錄後面）竊念十年以來我國教育日見發達歐美人士未履吾域者多未明悉且民國初立所以造就國民之事尤爲世界觀聽所繫紐約爲美洲第一名城該校又爲彼邦全國模範倘經品題足增榮譽敝館不揣冐昧思效微勞擬代徵集本國糼稚園初高兩等小學校成績品一俟　履稱備當就近延請學界名人評定擇其優者運遂于美藉以表示吾國近年教育之進步倘亦諸大教育家所樂爲贊成者也謹擬簡章伏祈台鑒 
一徵集教育成績品依該展覧會來書之意以糼稚園及初等高等小學校爲限 
二成績品以校内校外建築或教授各種照片男女學生國文（原書雖不及此然爲吾國主要課目故仍擬徵送）英文洋文習字　算草　圖畫　及手工各物（如黏紙博士編織縫紙刺繡造花及製作麥稈藤篾諸物之類）爲限 
三出品務求美觀務存奉相凡教師所製範本　勿附入免致　混轉失本眞 
四出品須於每件上用漢文註明學校名稱等級　學校所在地　男女學生姓名年歲　及其在校年級　如有照片務須註明片内之事實以上各項能兼注英文尤佳 
五出品期限以新歷本年六月底（此指寄到之日非寄出之日截止 
六出品寄出時務須裝置妥適勿使半途稍傷損 
七出品睛寄至上海寶山路商務印書館編譯所内教育成續品欲集科查收収到之後即於教育雑誌登載恕不另覆 
八由出品地至上海之寄費由出品人擔任其由上海至紐約裝運之費則由商務印書館擔任藉盡義務 
再該校來書有可爲美國境内他種展覧會之用之語恐原物不能寄還合併聲明（未完） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新劇改良勸夫戒煙（三續）] [  愛]  
　　（花日唱）四更四點月將子個沉勸戒烟最關情既損德又損名我聽人家説吃烟是廢人少氣力懶經營一后一世没有半事成到後來資財盡豪富也都變了貧沿門托缽傷呀又傷心奉勸你郎呀年紀輕振精神功業切莫讓他人你可見革命軍身壯力健赴前敵大功數日便告成期望切郎一生爲官作丐都在你今日心裹淸不淸莫疲倦郎且聽還有一更向你表表明 
（小生白）二娘吃了鴉片煙難道就都落魄了麽我看世上鮮衣華服吃鴉片的人狠多哩（花旦白）相公他們和相公一樣還没有到這個地步啊到了这個地步的豈不都是乞丐嗎（正旦白）這話到狠不錯的二娘還有一更快再唱來 
花旦唱）五更五點月正子個西勸戒烟莫沈迷心一堅便成仙好比那周處改過作大賢滬珠落意纒綿郎君家裹上還有母下有妻倘然不戒脱將來難望反家齊一朝飢寒相逼至夫妻恩愛各東西到了這時懊悔己嫌遲到不如今朝發奮免慘悽（小生白）聽了這個曲兒人非木石那能使我不動心我如今要發奮了你們臺前看戲諸公請看我反烟槍燒吊了烟燈磕碎了（燒鎗毁燈介）哎喲二娘今天小生吃飽了烟便把烟槍烟燈燒了倘然明天再癮起來如何是好（花旦白）相公你倘然再癮起來我就再唱起來你自然不癮了（小生白）哈哈到也是一個法子（正旦白）謝天謝地相公有回心轉意的一日了但是相公明雖戒了恐怕暗中吞那土皮我終不放心請相公睹下一個咒來（小生白）是了皇天在上諸位看客在前小生倘然執迷不悟戒烟之後再吃鴉片便把我流落爲丐活活餓死看戲的各位倘再不戒也是如此（小生正旦花量同起身正旦花旦日）鴉片容易戒（小生白）先要有賢妻（同下）（完） 
海外奇談 
[病人換腦] [  僑]  
　　布地摩有西人栢拿因辦事過多腦質轉弱留在某醫院療治據醫生讀須將舊腦除去換以新腦乃能延長其性命否則無術施治矣然須得初出世之糼孩取其腦質換之或能醫愈此症延至上月二十七日始尋獲一死糼孩醫生即乘機取其腦質隨剖開該西人頭顱換置新腦於其中此法若得良果是爲病人换腦之第一功臣也 
[名言至理] [  民約]  
　　或問於美國佛狼蘭克曰富爲羣福之冠而富人亦未嘗樂何與一童子方嬉戲室中桌上一籃貯蘋果殆满佛取其一與童子童子伸五指持之又畀之一童子歡然握以他手佛乃擇一大者復以贈童子童子欲擇而受之所持蘋果遂墜地毯上因啼失聲佛乃謂問者曰此童方得其二時固未嘗不樂其富乃與以三遂不能持乃悲啼子可以喩此義矣佛於美國建設時頗著勳勞又精研物理避雷針即其所創云 
心直口快 
[假話] [  修省]  
　　原被告對審判官説的都是假話政界來往的公文及彼　晤面之談論都是假話通衢满巷的告示都是假話設兵衛民都是假話外國人借債給我説是扶助中國進行都是假話妓女對嫖客説的都是假話官長辭職士紳請留竟成習慣其實都是假話某大老倌貪財好色對人裝假正經説的都是假話 
[可痛] [  江運新]  
　　滬上戒烟丸林立彼美其名曰祖傳遺方此美其名曰壽世靈丹眞實有效者百無一二徒耗人之金錢不見其功而先見其害可痛 
恨不得　將虚名期欺人之戒烟丸舖一律勒闭盡歸民國政府專辦將王道純粹之戒烟良方以救盡黑籍中人可痛 
　　倚門賣娼日見冷落今當共和時代獨於軍界中人感情甚好有應接不睱之勢嗚呼百業蕭條而皮肉生涯反能進步此亦共和時代之幸福也可痛 
　　忍垢含辱運動鑽營一朝博得寸權即肆其忍心辣手先報私讐劫輙鎗斃可痛 
满淸宫員徵逐花叢必輕騎減從而往或隻身私行不露眞相恐參辦撤差也今民國成立大非昔比只要厠身政界有權有勢便可公然出入於花街柳巷全無顧忌此亦共和國之新氣象也可痛舍親某每於更闌人靜之際聞門外抽鈴聲繼以叩扉聲甚急竊啟窗隙窺之約有四五人首軍冠身軍衣腰軍刀足革履令人可驚可駭如是者己有三夜幸舍親己深知共和時代之情形早爲籌備否則將有不忍言者矣可痛 
 
 

Page 11

 
 
戲攷[  健兒]  
　　武旦戲 
　　取金陵 
　　元末有赤福壽者英雄無敵順帝賜尙公主命其鎭守金陵有太祖乘元室不振起兵攻金陵赤福壽竭力堅守太祖屢攻不下部將何福善袖箭發必命中見血即死糼育於赤氏與福壽情同骨肉太祖命何守後營待福壽來以袖箭逼其降否則結果其命何受命而去太祖乃挑福壽出戰詐敗而退福壽乘勝直追忽有袖箭飛至急接之知爲何物大驚欲撥馬避去何己出營相見勸以投順明祖共享富貴赤答以既爲元臣背之不義何謂既不願作無義之徒請即盡忠箭又繼至赤接箭躊躇莫决乃謂待回城與公主决别以死報元帝何以赤與公主異常恩愛歸必爲愛情所累不克就義再四催迫赤即拔劍自刎公主聞信即起傾城之兵與明祖决死戰上報君恩下報夫仇然衆寡不敵卒爲沐英所殺太祖既得金陵遂定鼎焉此劇武旦須以能打出的爲隹前九陣風在第一台與閻嵐亭等善演此戲打出的時所演諸技嫻熟敏捷極五花八門之妙後九陣風離滬卽絜之俱去於此見名角之於配角亦甚重視也大舞台之龔雲仙藝亦不亞九陣風苦無好配角搭配常因之减色深爲可惜 
小説 
[短篇小説倫敦君子] [  龍]  
　　倫敦最繁盛之市街曰老論敦市有一閎偉壯麗之建築爲一般建築師所推許層樓連迤矗立如屏每層有旋繞而上之行梯然徒步登其顚者頗瘁故另設升降梯不勞一舉足頃刻上下數百尺此處爲倫敦古城之中心點亦爲今日倫敦市塲之機關地故飛車怒馬日往來於門前者數十萬徒行者欲橫過是街往往歷數十分鐘不得一間有至國家市易廳者遥見危樓一角顯於市易廳之左即此建築也 
此建築爲何物蓋倫敦銀行之王也行名英蘭藏銀之富歐洲凡皇宮重寳巨室奇珍無不寄貯此 
[摹仿西人六凸乳法]  
　　年來中國婦女喜效西裝非不美觀苦于雙乳太低于是有塞以棉絮便胸前凸出者有將皮球切爲兩半覆雙乳上者又有用大碗者更有用小鍋子者而最大者則爲用大面盆不但使兩乳高過西人且可備旅行之用譬如行經曠野忽然腹飢則將左盆卸下支以士窿可代小鍋食畢更卸下右盆盛水洗面故老于旅行之婦女其兩假乳中常裝满手由牙刷牙粉肥皂以及米　鹽糖鷄蛋碗碟七箸樹柴等物云 
行以免不測行有密室一所四壁圍以鐵板厚可寸許堅固異常其下掘土成坑先以失門德泥雑鐵屑塡之復用鐵板鋪地上復加以鐵便所以防賊由地道穿入也即其仰棚亦全係厚鐵板所爲而其扉亦用厚鐵以機捩爲啟閉若用人力則十餘健漢不能開以是盜賊不虞水火無碍 
某月某號忽發現失竊事所失者皆金器數之多寡一時無從核實行中司事惴惴自驚然細稔室内牆璧地板仰棚均完好如故鐵扉亦無微痕卽從天外飛來亦當有來蹤去跡今乃無一可疑之處實不明盜之何從至不得己召警察數輩守之終夜無所見聞而天明啟視則又報失羣情益駭莫明其由又不敢宣布恐滋物議而損名譽但警察密佈偵探四出卒無端倪司事乃大窘 
　　事隔半月忽接一不署名之信件拆視之字跡潦草文理僅通内言貴行日以被盜聞而不得盜跡倘盜之不己貴行將何以抵償各物主然此非貴行之罪重門緊閉四壁嚴密地道不能入屋面不能縋外有巡邏徹夜不暇而仍爲盜匪得手則其人其術必非尋常之操矛弧者可比於此而不之防其禍曷己但來去所自杳然難知又何從而爲之防殊費思索令爲貴行計當先獲其人予以重賞使不復作盜乃爲上計否則絶大禍原不塞必泛後患將靡窮顧不知盜者爲誰則又何從查起余不後不慣作盜然能知盜者之爲誰擬爲諸君告但不能當衆宣言須遣兩人夜俟余於密室之内面罄一切 
該行既得是信聚衆密商羣謂盜卽發信人何以甘自首盜苟非發信人何以知盜者之爲誰而不肯當衆明言事殊奇特疑信參半然又不敢遽以爲妄乃姑妄聽之夜遣有胆力者二人入室守候兩人以密室僻靜倘有不測性命可危因預備警察十餘名濳伏室外脱有凶警奔入援救佈置既定人人有驚喜之色以爲苟得破案必係上帝之佑然彼人將何自來乎詎守候至一月之久惟與一燈相對渺無所見守者至此心灰意懶知受滑稽者之播弄乃祗以警察邏於外不復守於内 
噫孰知第二次之信函又至（未完） 
 
 

Page 12

 
 
   
 
