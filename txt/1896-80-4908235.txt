# 1896 - 80 - 4908235

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寶慶衡十數州縣災民毎茹草咽糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[上諭印成]  
　　去年冬季諭旨刻已敬謹排印裝訂告成毎本仍照舊章收回工料碼洋六分薄海内外有欲敬聆綸綍之音者請移玉臨申報舘帳房購取可也此啓 
[閱本報訓蒙受累慨而論之接前稿]  
　　說者謂近今師道之衰皆由訓蒙者多且不盡士人爲之或因年老筋力已衰不能作賈鄉里聚徒儼然皋比坐擁或有賦閒之輩稍識之無冒作三家村學究終日天地元黄趙錢孫李不特講貫不知卽句讀亦未能明晰從師者取其修廉且多農家之子商賈之兒並無奢望不過令其認識數目能書姓氏卽欲使之學賈或仍爲農或學工藝故爲歸者旣無責備可以隨意爲之於是不讀書者無可謀生皆欲以訓蒙爲退步而膠庠之輩轉視此爲畏途旣不屑爲鄉里之冬烘而城市中之延師者毎年修脯少則數十千多則百餘千在延師者則以爲仁至義盡而就館者尙視爲雞肋之無味也大抵今貧於古用費於昔僅恃此數十千百餘千爲一家仰事俯畜之計固有難之又難者爲師署旣拙於謀生又重於家累又安望其盡心以教子弟乎雖一鄉一邑之中讀書之人非盡不能家食而究不能家食者多安能皆有數十千百餘千之館亦安能皆有數十千百餘千延師者故雖數十千百餘千之館已得者視爲無味而未得者已望塵不及一若鳴鳳之在高岡也天下物希爲貴館地則如此之少處館者則如此之多而欲望歸道之尊不亦戞戞乎難哉說者謂讀書之人何事不可爲豈皆必以訓蒙爲生計哉况現在讀書之人變計者多卽合衙署之中大半皆讀書人位置上而督撫司道下而府廳州縣所謂摺奏焉文案焉謄清焉書啓焉非讀書之人不能爲雖修脯多寡之不同而終較勝於訓蒙幾許且有因幕而官得終南之捷徑因官而富改寒士之規模者卽降而下之各卡之司事各局之司筆札皆讀書人優爲之否則書焉畫焉醫焉無不可以一技鳴亦何必以歸道自慮而沾沾爲授徒計哉况現在讀書之人不得科第者槐黄數度壯志消磨皆不肯墨守青氈爲垂老窮經之計或捐資納粟不惜卑官或近賈近商不辭降格大抵利心一重則名心自輕矣不知現在讀書之人雖利心重於名心而究竟能圖利者十不得一焉能圖利而得利者更十不得一焉所謂衙署中之位置非親故之招呼卽世交之推薦不能作萬間廣厦之想可以盡庇孤寒卽各卡司事各局幕寮在局外者視爲利藪而亦名不副實且苦樂不均勞逸異勢苟非情面帽子亦斷不能分片席耳各省候補人員旣形壅擠而親友之藉其謀事者其爲壅擠更可知矣然此猶謂未得科第者耳往往見得科第者其後來之富貴若何顯榮若何固不可以逆料而就其甫經通籍而言固儼然京官也儼然外官也且儼然鼎甲而翰苑也自他人視之固覺廻翔天際高不可攀而不知得京官外官翰苑之人窘乏者依然窘乏且有更窘之於未得之時無不以硃卷試策爲錢劵逢人說項到處張羅藉官長以吹嘘仰商人之鼻息然硃卷試策究不如錢劵之靈竟有不送程儀而將硃卷試策璧還者有旣受硃卷試策而置之不顧者得科第者之謀利尙如此之難又遑論訓蒙之輩與謀生之士哉然讀書人謀生旣如此之難尙是授徒爲正軌且國家以八股取士欲專心舉業者亦以授徒爲近往往見急功近名之徒外務縈懷頓改書生面目反致畫虎不成進退維谷至此而始悔躁進之非亦已晚矣苟皆以授徒爲畏途世將無讀書者矣苟授徒而不能盡心又何益於人哉禮曰師嚴乃道尊雖世之重師者少然亦未始非師之自取因論訓蒙受累而縱言及之亦不自知其言之過當也閱者鑒焉 
[本館接奉電音]  
　　昨日午後一點鐘京電傳來上諭一道敬謹譯登○本月初九日奉上諭本年輪應查閱湖北湖南雲南貴州四省營伍之期湖北卽派張之洞湖南卽派陳寶箴雲南卽派崧蕃貴州卽派嵩崑認眞查閱各省營伍關繫緊要國家養兵歲縻鉅帑不知凡幾原以備禦侮折衝之用近來各督撫往往視爲具文並不認眞校閱以致武備日形廢弛殊屬有負委任兹特再行申諭各該督撫務須逐一簡校如有技藝生疏老弱充數及軍實不齊等弊卽將該管將弁據實嚴叅毋得稍涉瞻徇欽此 
[練軍開操記]  
　　金陵采訪友人云省垣練軍倣德國兵法分爲十三營經洋操總辦禀請督憲遴委營官哨弁部勒整齊並添設繙譯官計共十三員按照練軍營數佐洋將臨時指揮軍械亦均准備停當惟洋式號褂至上月始購辦齊全點數發給總辦錢琴齋觀察提調沈仲禮太守擇於二月朔日開操先期詣督轅禀報峴帥隨移文照會洋操統帶來春石泰轉飭練兵衆教習復傅齊各營管帶曁繙譯官諭令一併遵照届期各營員弁整隊赴小教塲伺候俄頃洋將偕繙譯人等飛騎而至逐隊點名分哨操演先教以步伐坐作進退變動不常未踰時觀察及太守相繼踵至就演武廳暫憇片時然後一一察閱迨返時已鐘鳴十二下矣 
[鍾阜春雲]  
　　金陵訪事人函云金陵城北鼓樓一帶人烟稀少前日有二童子在路旁毆鬥一已十四五歲一齒尙稚約在十歲光景不知因何事故稚者指手辱駡以致稍長者大怒順手捽其髮辮抑仆於地略鬆手稚者卽趁勢躍起取地上瓦礫反擲之恰中頭顱腦破血流當卽暈絶而倒穉者懼而狂奔郷街鄰攔住查問正在喧嚷之際來一老頭陀上前遽爲閱視謂無妨可從老僧取藥來卽向香蠟店索清水一杯潄口半晌扶起傷童噴激其面上該童立覺凉沁心脾不復痛楚頭上血已止而口且合矣於是衆方嘖嘖稱異釋穉童使去欲代謝老頭陀則已大踏步直行不顧人急尾之一轉瞬忽杳無蹤跡究不知其從何處來從何處去也○金陵城内馬路前因關碍民房太多未便一律勒令拆讓已奉督憲諭令停修已紀報章兹悉劉峴帥曾於前日親赴花牌樓戸部街等處察勘地勢覺沿路平衍夾道居民房屋相距有三四丈之遠較城南市面啣接牆垣林立者有間設就此閒曠地叚規畫形勢另開馬路未始非遵旨辦理之意爰傳工程局總辦商議擬將從前應拆之房價銀概不發給所有前議拆讓者此時著勿庸拆讓城北一帶地方諭 
 
 

Page 2

 
 
令酌核從事不得擅毁民居至於東洋車此後不准再行任意添設以期肅靜地方並無禁止拉車情事可見上憲之勤恤民隠矣 
[漢市春聲]  
　　據訪事人函稱漢鎭通塲錢店不下百有餘家資本之大小不司人心之賢否亦異毎届新正開市之期例由各保甲局派司事等赴各店中稽查底細及店東管事姓名履歴錄登簿册繳呈憲案萬一有倒閉等情按圖索驥所以近來絶少倖逃法外者職是之故兹届春季各保甲局遵循舊例擬於本月初四日造册稽查云○鄂城合白沙洲錢店約四十餘家去歲利息均佳絶無倒閉之事往年新止望後各自諏吉懸牌開市局面一新今因省憲示跌錢盤准以七錢三分爲率該業因糾惫呈禀極言來路稀疎勢難驟下省憲旣已曲體商情准其漲至八錢爲止不得出八錢之外矣乃該業意猶未足彼此觀望懸期開張隠寓把持停市之意夫一權獨欖操縱自如此等快意事誰不情願無如人不能堪何此省憲所以必爲之整頓也○漢口洋街在招商局馬頭下面芳草匝地春樹參天沿江馬路道極平坦雅潔毎當夕陽西下之時高駕馬車徜徉乎層樓傑閣之間者正不止西國士女洵一幅江天圖畫也惜乎限以幅　弗能如世外桃源莫窮其境兹者新泰洋行銜洋街之尾購曠� 
土若干丈踵築馬路高建洋房云爲茶棧之總匯刻下業已大集工匠雲斤月斧尅期可冀告成自此踵事增韄租界規模又一變矣或謂德國擬在此闢租界而興馬路云○漢口本四通八達之區爭利者咸就此託足焉惟近日錢價之昻爲從來所未有溯自湘江閉口以後兼以上下諸省來路稀疎錢盤益貴不可言刻下漲至八錢四厘事爲鄂撫譚大中丞所聞因委候補府彭太守覺先候補州張直刺茂時本任蘄水縣陳明府夔麟查辦漢鎭錢價情形另委清軍府厲吉人雲階領鄂洋三萬元藩印台票三萬張一體銷行以補銅錢之缺誠變通之至計也現議本月初三日午刻會同逢子政府尊薛誠伯縣尊巨紳劉賓廷余福田黄秀坪張俊亭曁印委各員與錢帮值年首事等集鎭上沈家廟會議速平錢價維持商務義無他諉事在必行云云及期是否議妥容俟續登 
[北固山嬉春記]  
　　鎭江采訪友人云正月下旬後晴多雨少景物鮮妍至本月初二日起連日隂霾時而雨點微飄時而風聲怒吼氣候寒沍較甚三冬初五日清晨晴光乍放煖氣薰人礎潤如蒸春懷懊悶午後十丈紅塵不知消歸何處蕭蕭浙浙絲雨繽紛入夜更檐溜丁東終宵不歇夢回枕上聽到簷前遥憶深巷明朝定有杏花喚賣矣初六日隂雲永日寒氣逼人更魚二躍電光閃爍雷聲隆隆從西南方來未幾大雨如注雜以雪珠紙窓竹屋一燈熒然枯坐敲詩頗無聊賴晨起峭寒更甚雖小閣圍爐猶覺雙肩雙聳彼吹簫乞食之流瑟縮如螿能毋凍死○瓜州好事之徒於本月初五六賽會兩日會中有高蹺秧歌花鼓法鼓燈亭香亭雙人重閣等二三十起鈎心鬥角踵事增華殿以青龍一條鱗甲翕張光華燦爛前用頭亭一座矗燈一對梯子燈及燈牌各四對五彩琉璃花藍燈八對雲燈二十四盞其餘如麟如鳳如獅如虎如鱣如鮪如魴如鯉以及神仙鬼怪莫不惟妙惟肖幾如鑄鼎象形毎起間以樂工數人沿途奏技洋洋盈耳清脆可聽初六日會中人復在關帝廟公置烟火花爆搭架大殿外傍晚正欲燃放忽大雨淋漓幸卽停止觀者人山人海擁擠不堪所放三星圖花卉龍船砲打襄陽之類明星萬點光燭九霄眞不讓火樹銀花星橋鐵鎖所惜新雨初過香泥尙濕香閨伴侣踏月銅街未免蹙損雙蛾有行不得也哥哥之嘆云○拖板橋陳姓家有一女郎芳齡十五雖小家碧玉然頗聰慧異常父母愛若掌中珠懷中玉日前親串某甲因事至其家女母欵留中膳方在廚中烹飪偶缺作料命女郎赴某醬園購之去已多時未見遄返驚訝特甚倩甲至醬園訪尋園中人答以未見於是其母更駭異四處探訪形影全無不得已遍黏布啓將女郎走失情形及年貎衣服一一書明如有人送來者謝洋銀若干但事經多日現尙音耗杳然也○淫詞艶曲風化攸關毎遇新春地方官恐若輩仍蹈故轍無不厲禁高懸無如利之所在竟置法令於罔顧近日西門橋南首王姓書塲招集無賴數人彈唱灘簧雜曲靡靡之音蕩心動魂少年子弟如蟻附羶事爲水利廳張少尹聞知特於某日飭差將書塲主王某傳案訊究王俯首無詞叩求恩典少尹申斥一番著具不再彈唱淫詞切結並出示禁止張貼通衢似此雷厲風行想他處當知所儆懼矣 
[會議賑奬]  
　　戸部等謹奏爲遵旨議奏事直隸總督王文韶奏籌辦奉天賑捐收捐各欵歸併直隷賑捐案内給奬並辦賑出力官紳照章擇尤請奬一摺光緖二十一年十二月初一日奉硃批戸部議奏欽此欽遵由内閣抄出到部查原奏内稱竊查奉天錦州府新民廳各屬上年秋雨爲災田禾盡被淹没顆粒無收道殣相望今春又連綿大雪民困飢寒傷亡相繼慘苦情形實與光緒初年山西旱荒無異迭據錦州轉運分局委員湖南候補知府周冕電由津海關道盛宣懷轉請籌欵撫恤當飭籌賑局司道陸續籌撥銀米一面電告自當勸捐恊濟旋又欽奉本年四月二十二日上諭奉天錦州一帶上年秋災卽重今年春荒尤甚著將本年湖北漕米三萬石截留一俟派員解往詳查災區核實散放等因欽此當經轉行遵辦在案伏查奉天爲根本重地錦州乃入關咽喉海氛初靖元氣未紓更當力圖拯救以固民心當委周冕會同地方官兼辦賑務並派南紳嚴作霖携帶銀兩馳往督率在事員紳分路查勘核實散放按照義賑章程不假吏胥之手自去冬以至今秋一律報竣現准盛京將軍裕祿來咨各省官紳集解賑捐銀兩請歸併順直賑捐案内核實奬叙飭據籌賑局逐細查明除由直隷截留湖北冬漕正米三萬石又籌賑局恊撥銀二十六萬四千兩大米一萬石粟米二萬石不計外計收到各省官紳集解賑捐銀九萬四千五百十三兩零制錢四千六百四十八串零自應按照現辦順直賑捐章程三成實銀核給虚銜封典貢監及推廣虚銜頂戴等項以資觀感查光緒十四年直隷籌捐奉天賑銀曾經由直造册徑行咨部給奬有案此次事同一律應仍統歸直隷籌賑局查收各捐生履歴照章給奬隨時塡給實收併入順直賑務案内按月分次造册詳送咨部頒照以期便捷再此次辦賑出力官紳均能始終奮勉著有成效應俟詳細查明照章擇尤請奬以示鼓勵等語戸部查光緒二十一年八月初四日臣部會議盛京將軍奏奉天善後事宜需欵甚鉅並安集賑撫難民經費請推廣旗營捐輸摺内陳明所有旗營捐輸仍專　部庫收捐此次奉省籌欵旣爲安集賑撫之用擬請比照各省開辦賑捐一年准其報捐虚銜封典貢監等項以三成實銀上兌所收捐欵卽作爲該省善後經費等因奏准在案兹據直隷總督王文韶奏稱現准盛京將軍裕祿來咨各省官紳集解賑捐銀兩請歸併順直賑捐案内　給奬叙飭據籌賑局逐細查明各省官紳集捐賑欵自應按照現辦順直賑捐章程三成實銀核給虚銜封典貢監及推廣虚銜等項以資觀感查光緒十四年直隷籌捐奉天賑銀曾經由直造册咨部給奬有案此次事同一律應仍統歸直隷籌賑局查收各捐生履歴照章核奬隨時塡給實收併入順直賑撫案内侒月分次造册詳送咨部頒照以期便捷等因臣等查該督所請官紳捐助奉天賑欵統歸直隷造册咨部請奬自係爲速核奬案起見且查與成案相符擬請准如所奏辦理其官紳集捐制錢應令按照市價合銀請奬至原奏内稱此次辦賑出力官紳均能始終勤奮著有成效應俟詳細查明照章擇尤請奬以示鼓勵吏部查奏定章程内開各省勸辦賑捐出力之案如經該督撫奏准保奬祗准保請補缺後指定應升官階補用其各項班次概不准保至查災放賑人員祗准保請以應升之缺升用及應得虚銜頂戴封典級紀等項不准指定應升官階補用無論分案彚案一省祗准請奬一次不得陸續補請等語兹據直隷總督王文韶奏稱所有辦賑出力官紳應俟查明照章擇尤請奬等因臣部查該督所請辦賑出力官紳請奬係爲力籌捐欵藉資鼓勵起見自應准如所請惟將來保奬各員該督務當按照定章核實酌保毋得稍涉冐濫並令將此案出力官紳某員勸辦賑捐某員查災放賑詳細分晰聲叙以憑照章楄議所有臣等會議緣由理合恭摺具陳伏乞皇上聖鑒再此摺係戸部主稿會同吏部辦理合併聖明謹奏 
[准繳遲卷]  
　　據杭州訪事人云敷文崇實紫陽三書院於上月二十八日甄别崇文限戌刻繳齊監院陸君格外認顚未及二砲業已截 
 
 

Page 3

 
 
止不收將門緊閉而諸生童之未及繳入者咸徘徊於陸宅門首一時愈聚愈多竟將大門打壞蜂擁而入其時包封業已送去陸君避匿不見諸生童亦無可如何惟有痛罵其爲斯文敗類而已事爲龍方伯所聞次日傳見監院詢問情由知未繳者竟有五百餘卷之多方伯以監院不善調停致令向隅者太衆因准於三十日一齊續繳蓋書院甄别例定戌刻繳齊惟爲時過促各大憲體恤士子不妨遲至亥刻方伯之限戌刻者無非循例以示限制非眞過此雖佳文亦棄也惟陸君係初充是差不知通權達變致爲衆人唾駡并遭方伯責備云 
[浙藩牌示]  
　　本月初五日浙江布政使司龍示景寗縣王纉勳病故遺缺以新海防遇缺先知縣李文慧請補又孝豐縣天目巡檢束鵬翥病故遺缺以廻　卽用巡檢席與壽請補 
[潯江雜佩]  
　　九江采訪友人云時當振蟄無異清和春分前一日忽同雲四合北風怒號大雨傾盆雷聲交作初六夜雪珠繽紛而下至次晨尙不止而寒氣襲人有逾三冬景象咸謂今春菜麥恐有損傷矣○九江關道誠果泉觀察前赴江寍恭叩劉峴帥鴻禧事畢後於初六日附江裕商輪船返潯文武各官俱赴躉船迎接○上月二十七日德化縣慶西垣明府赴省恭叩上憲年禧至本月初五日返署蓋院試在卽入不敢勾留也○九江府尹西庚太守訪得賭徒多人在城隍廟聚賭抽頭卽飭差役前往拘獲甲乙二人各笞于板枷號示衆○總立九江招商局黃梅西太守會辦史錫之司馬雇工挑土將碼頭一律塡平從兹王道坦坦行人便利良多矣 
[寍郡天氣]  
　　寍郡近來雨多晴少月之初五日南風括地路滑如油似寒非寒似燥非燥令人鬱闢難耐夜半雷聲隆隆大雨傾盆移時雷收聲雨亦住點初六日隂霾竟日傍晚北風怒吼天氣漸冷俄聞鴛鴦瓦上浙瀝有聲如濺珠玉比至天明則滕六君從空而降矣至下午停止約計積二寸許初八日杲杲出日庭前積素頃刻都融惟尖風刺面寒氣逼人無異隆冬天氣耳 
[福州府試]  
　　據訪事人云福州府秦太尊炳直於上月廿八日在貢院考試闔屬頭塲點名時該文童等皆魚貫而入今將各屬題目照錄於左駐防首題德行至伯牛次題可知也十世句閩縣首題仲弓至宰我次題可知也殷因句侯官首題子貢至再有次題可知也周因句長樂首題季路至子游次題可知也雖百世句詩題通塲賦得旣雨亦宜晴得宜字五言六韵最奇者塲中本爲論文不知是日忽有妙手空空兒乘間一試其伎俩究不知其從何而來大約此中必有爲之護苻者聞有某進士之少君懷挾夾帶計文數十篇一轉眼間被人盜去當下四處尋覓杳無影響聞者猶疑信叅半由是迄終塲考生物件被失甚多始知此中大有人焉開門時有某甲膽敢闖入爲官拿住現已訊明荷枷以昭炯戒云 
[鮮官來滬]  
　　高麗某大臣帶同隨從人等十四名内有西人一名附金山火輪船來滬前日下午七點鐘抵埠假法界密采里西館僕從則分寓名利棧及同慶公棧俱身穿竊素未知有何事故也 
[大令勘河]  
　　上海縣黄大令會同婁青兩邑主開濬西鄉蒲肇兩河定於初八日勘視工程届時適有要公遲至昨日午前始鳴騶往徐家匯一帶閱勘與河工董事曹寄耘委員鄭二尹晤談片刻隨赴河干逐一履勘飭夫頭督率小工赶緊畚挑毋梢遲緩 
[禁革澆風]  
　　上海縣黄大令訪聞浦東金家橋地棍陸衡大開塲聚賭並有流氓演唱花鼓淫戲等情敗俗傷風莫過於此地保受賂朦庇並不禀陳日内將出示禁止矣 
[少尉諭捕]  
　　前日上海縣典史蔡季卿少尉飭傳城廂内外各鋪汛捕到署諭以近來本城竊案頗多事主紛紛報案請飭緝贓爾等辦工甚不認眞以後凡未有竊案之處亦宜日夜按叚輪流巡綽毋使宵小溷跡業經出有竊案者務當赶緊跴緝及早贓賊並獲俾傳事主給領以結案牘如果玩延不破定卽提案嚴比 
[大令騐屍]  
　　前日午刻上海縣黄大令乘輿往陸家行騐屍旣至卽有二十二保六圖地保金桂卿跪起道左大令隨升坐公堂訊問情由屍從兄陳建勳訴稱小的在閔行某油車執業本月初三日從弟甫南如何與姑丈殷掌全口角殞命並不知道嗣經屍岳母胡馬氏專人訃知小的卽於初六晚奔回學徒何鶴齡告稱甫南在前有一棕榻借與殷用本月初三日忽向索還把不允致相口角移時被毆氣忿吞烟而死何供稱小的年十四歲拜陳甫南爲師父習水木作業初三日師父向殷索棕榻以致爭閙小的前往探視殷謂爾師父在此詐人爾可同伊回去小的卽勸師父回家云向殷索棕榻非維不還反被批頰一下怨忿莫釋因吞服洋烟自盡惟爭執時小的並未眼見歸父向來稍有瘋癲之狀將自盡時先將家中物件擊毁今蒙備訊叩乞伸寃胡馬氏訴稱小婦人是死者之岳母住在鄰村外孫名財源年十歲女兒故後無人撫養由女婿寄在小婦人處刻下女婿枉死叩乞騐屍大令傳訊金保所禀相同遂飭仵作相騐旋卽喝報小的騐得死者週身並無傷痕惟攤屍日久皮色發變用銀釵探入咽喉以紙密封良久取出騐之果有烟膏皂角水擦洗不去委係吞服洋烟身死報畢大令離座親騐無異爰令建勳將屍身備棺收殮俯念屍子㷀㷀孑立孤苦伶仃當塲賞給銀洋十圓諭令胡馬氏小心撫養並取屍親地保各結存案備查地保又禀稱小的查殷不知逃匿何處大令諭令速卽恊同差役拘獲到案研訊 
[白烟難吸]  
　　前晚法界吉祥街及孫家弄兩處花烟館有小流氓數人開燈取樂向索烟資分文不給致被龜奴扭送捕房禁押一宵旋以原告不到經捕頭從寛開釋 
[滋事嚴懲]  
　　前者黄浦司巡檢陳少尹移送糧米船戸汪瑞興等十二名擊毁醉白園酒館請卽訊懲帮審委員曹明府判令將爲首之瑞興任常容周必德枷號犯事地方示衆其餘王章照杜子光李四才祝成清婁金方丁香祥等九名暫收自薪所候傳船主到案保釋前日船主某甲投案求保明府飭將王等九人提案嚴諭再三飭船主領回汪等三人枷期未滿不准開釋 
[英廨早堂]  
　　黄牛已獲一則已登前報昨晨由黄顧孔趙四包探將開設妓院之黄曹氏客棧主婦吳喬氏犯賭之惠阿連陳阿二以及流氓王春榮卽小黄牛余小寶卽裁縫小寶李阿連王褔生買阿掌薛瑞生連起出之雙刀刺刀連環棍鐵尺軟鞭諸葛燈等物一併解送公堂請訊黄曹氏供開妓院惠阿連在院挖花餘不知情吳喬氏供開客棧不合容留流氓求恩惠阿連供在西薈芳里妓院鬥牌消遣以後不敢陳阿二供並不在塲賭博實被悞拘求鑒别駕又將王春榮等逐一訊問又據黄包探禀王春榮余小寶兩人均經公堂辦過六次賈阿掌王福生曾經遞解李阿連亦辦過四次惟薛瑞生尙係初次别駕據情商諸薩副領事然後判將黄曹氏罰洋二百元惠阿連罰洋一百六十元陳阿二罰洋五十元吳喬氏罰洋十元一併交的保保釋王春榮余小寶李阿連王福生賈阿掌等五人各笞六百板交捕房管押一年王春榮於期滿後送入改過所永禁其薛瑞生姑念初犯笞責四百板交捕房管押一個月起案之刀械由捕房銷燬○包探孔阿才禀稱周鳳山竊取吳生蘭家布褲一條由小的拘獲人贓送究吳生蘭投案領贓質之周供崇明人實因窮苦不堪無奈行竊如今只求恩典别駕判笞一百板遞解回崇明○吳有全前在萬錦堂客棧内爲夥曾竊該棧棉被四條由包探黄四福緝獲人贓送究萬錦堂供開客棧用吳爲夥不料於去年竊被逃逸今旣獲案求請給領質之吳供蘇州人行竊該死現在求乞度日尙存被兩條已被起案求恩别駕判將吳管押一禮拜期滿遞解○黄包探又禀張蘭亭前因犯竊遞解今又潛來滬上小的查獲送案請辦張蘭亭供寍波人現已安分决不敢再有過犯情事求恩别駕判責一百板仍遞寗波○包探陳阿九禀稱馬夫李成林駕車不愼致日前在大馬路四川路嘴角將洋婦之馬車撞翻報捕後小的將李傳案請訊洋婦投案稱當日李之馬車如在中道而 
 
 

Page 4

 
 
行或在左邊斷不致肇事因其亂走將車撞翻在地養傷十餘日始能平復旋有某某等二洋人均來案作証謂李當日却係走錯道路李成林洪因馬性不好致將洋婦之車撞翻如今只求恩别駕著捕房查明於禮拜三復訊○流氓小箍桶向桂阿大處拆梢洋十四元報捕後由包探施奎江緝獲於昨晨解案禀稱小箍桶係著名流氓懲辦數次今又拆梢桂阿大投案申訴求爲懲究質之小箍桶供寗波人實因窮苦所致如今洋已用去求恩别駕判笞二百板管押六個月遞回寗波○積竊趙阿四連竊趙子峯等五家衣物數十件由包探石金榮拘獲人贓送究趙子峯等紛紛投案領贓質之趙阿四供本地人行竊該死求恩别駕判笞二百板管押六個月以儆○王榮寶在空房屋内竊取玻璃三塊由三百零七號華捕拘獲送究王供浦東人叩求恩典别駕判令驅逐出境 
[美界捕房事]  
　　寍波人施新仲雖撑駕杉板船爲業其實兼操三隻手之生涯昨日午後駕舟至虹口公和祥碼頭竊取銅斤爲管碼頭西人所見當將該　板扣住遣人報知捕房捕頭立飭包探施奎江前往將施拘至押候解送英公堂訊究○冐充醫生章雲齋雇屋虹口有恒路壽春里倩三井洋行保險銀二千兩正月二十八晚忽自縱火圖賠經美包探訪悉將章獲解英廨懲辦屢登報章惟是案中尙有何阿元一名當時在逃未獲前日下午經包探竇如海在法界清芬堂烟間内將何拘送至法捕房禁押該探遂據情回告黎副秿頭昨晨仍倩竇探前往並函致法捕頭將何帶回歸案送辦○有某甲者販買熟牛肉餬口昨晨負擔至西華德路一百七十二號華捕以其不應隨路交易有違租界定章卽拘送捕房捕頭令將所擔牛肉悉數充公另罰銀洋釋放○西人某甲棲宿虹口禮查西酒肆第三十四號房間前日忽稱失去金四開一枚報捕房指乙丙二侍者所竊捕頭立派包探施奎江恊同二十三號西探前往稽查旋回告所指侍者圖竊並無証據因不予深求 
[巨欵遥頒]  
　　昨日本館協振所承溧陽退思齋主人捐助湖南義賑洋四百圓三湘七澤飢饉洊臻正在籌措雜艱得此巨欵來我知沅芷灃蘭共沐仁人之賜矣謹志數語奉揚仁風 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣案]  
　　昨日禮拜一鄭大令蒞八仙橋捕房發落各案旣升座卽命提積竊周來發至案照原斷笞責二百板押候過堂送縣遞籍扒竊吳有才前已訊明兹著照原斷笞責一百板勒令回籍○張壽堂　泰和洋行保單請將森和學徒范芝林保出大令以范事不干已不應出頭覇阻將包探辱駡因飭命提到案著具改過切結存案備查○吳王氏價居餘德里去年十二月至松江探親本年正月二十九日回家查檢箱内失去金銀首飾衣服開單呈請究追大令提訊車夫張阿全供出其友徐阿榮在褚家橋賣票因飭包探當塲拘獲吊到原贓昨日吳王氏投案候示大令問此布何來答稱丈夫向洪安洋貨店買來當出門時倩張照管門戸不應留人住宿以致被竊大令問留何人答稱江北人當婦人出門之後張卽招留此等人住宿至正月二十一日失竊後卽一去不回後在身畔搜出當票始知原贓被伊所竊大令命提張徐研究張供稱小的與主人同宿一房是晚七點鐘時回來始知被竊因主人不在未報捕房旣而丹桂茶園優伶陶芳林咨照小的稱後門鎖已扭落徐供稱此布由主人給小的製蚊帳大令著施下從重掌頰五十下詰之仍執前供爰著一併還押候飭包探帶同至八仙橋巡防局會同局差查明禀覆核奪後諭令原告邀同陶伶投案備質○積竊何阿大屢次犯案潛來滬上偕同黨施常祿行竊水烟袋一枝經包探拘獲解請大令訊供大令著照原斷各責一百板從寛開釋不准逗遛○車寓主戴谷喜持正大燭店保單投案請保捉姦刺傷奸夫繆益忻之朱文生稱有堂期卽行送案大令准之○朱春芳卽朱子卿持陳順興保單投案請保朱包氏并稱氏卽小的外甥媳其前夫爲小的外甥嗣其姑欲令轉醮氏不允以致涉訟大令謂據爾所訴情節不符爾向住何處答在振豐街教　問爾外甥若干歲答稱不知大令謂豈有甥舅而不知年紀者乎供稱氏於光緒十八年來滬因不願再醮在同慶里某倡院傭工大令謂統核案情硃屬乖謬著跪在一旁提朱包氏研訊詮令朱不准挿嘴如敢不遵定責一千下朱包氏供稱夫死五年小婦人年二十七歲尙有夫兄名大阿榮夫名談金榮夫長兄金芳素日同居夫家長洲縣母族當熟夫故之後遺下産業由夫兄經管伊等欲將小婦人搶醮小婦人不允逃來滬上已四年矣初來時在劉公館爲乳母後在鼎豐里某倡院傭工大令謂顯見爾所供不符氏一味支吾大令著氏指認氏稱舅翁素在滬上不甚熱悉大令謂朱曰爾稱氏夫家無人保以今有夫兄二人此二人究竟從何來此朱稱亂後到過一次小的不過投案請保而已大令謂爾令陳順興出保單爾得錢幾何竟敢挺身作保供稱同慶里陸姓老嫗倩小的具保大令謂氏曰爾家内尙有田産何以抛棄藥滬是何意見供稱鄉間時有搶孀逼醮之事小婦人生有女孩本欲抱丈夫木主投縣控告無奈夫兄等欲謀産業不肯出塲大令謂朱曰爾不應質然具保待本委飭探查明令陳順興另具保單如不願具保帶回管押朱包氏還押候核 
[江督轅門抄]  
　　正月二十六日巡道胡總理兩江營務處候補道桂籌防局候補道曾湖南　銷候補道李駐蕪米釐候補道方辭回局候補道郭麙慶藩分省道黄遵憲知府沈敦租均見藩臺瑞善後局候補道懋均禀知今日停粥廠統領親軍老湘營新授山西大同鎭劉光才禀知挑濬三汷河北河口河道開工同知黄家珍謝委代理鹽城縣知縣丁楨常桂馥羅宗美易禀知今日撤粥廠又李芳禀知錢道沈守復騐新招練軍點交白營官接營餘均給資遣送回籍江西九江鎭宋聲平淮揚道發審委員知縣戴德明丁憂知縣張義澍侯選縣江廷璋正任山東德州守備謝步雲均到河南直隸州劉思恕回江西丁堰釐捐通判王頤叩謝甄别出　回局六合縣朱湘委署阜寗縣黄在福赴任均辭 
 
 
 

Page 10

 
 
   
 
