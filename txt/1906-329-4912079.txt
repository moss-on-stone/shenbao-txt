# 1906 - 329 - 4912079

 

Page 1

 
 
   
 
 

Page 2

 
 
電傳宮門抄十七日召見軍機沈家本劉若曾 
[論中國敎育之弊（漢）]  
　　中國自近世以來。學校林立。持强國之論者。均曰敎育普及。則中國可强。吾則謂敎育愈普及。則中國愈危。非敎育之不足致富强也。敎育旣普及。在創設學校者初無培植人才之意。不過借創設學校之名。以博當道者之奬勵。或借以廣通聲氣。爲異日招權納賄之基。在肄業學校者。亦非以求學爲宗旨也。不過緣學級以遷升。以冀畢業文憑之倖獲。是則學校者。人人視爲利祿之途者也。旣視學校爲利祿之途。則學校無殊于科舉。故科舉未廢以前。士之創學校入學校者均不爲利祿所惑者也。不爲利祿所惑。則其人迥異於庸流。此人才所由出干學校也。今科舉旣。廢其所以注重科學者。猶之前此之注重科舉文字耳。以科舉文字視科學無論所學之不能專精也。卽使所學能專精然觀其所肄各學科。均便于速成者也。均可持以獲利祿者也。若其學不便于速成。或不適于獲利祿。則必視爲無足重輕（如英文算學二門，無論何校之學生，均視爲重要之科，以他日出爲敎科，此二科可以獲多金也，若夫中國之學術，則棄若弁髦，非眞知其不足致用也，以其不便于獲利耳，）故今日之學均趨時之學也。今日之學生。均溺于俗尙之士也。旣溺于俗尙。則所志必卑。所志旣卑。安能具高尙之宗旨。則所謂立志立品諸名詞。不過以空言自欺而已。吾觀西漢之世。以經學爲利祿之階。凡學術之立于學宮頒爲功令者。若歐陽夏侯之尙書施孟梁邱之周圽。今皆失傳。而毛公詩傳。費易解。在當日均爲絶學。而至今仍有全書。是則利祿之中。初無實學。利祿而外。斯有通儒。試引古昔之事以證。今則今之因利祿以求學者。均不足自成其學術。彰彰明矣。然此亦非求學者之罪也。中國數千年來。學術之興廢。均視在上者之意爲轉移。上有求者下必應。况近日生計日艱。乏于生財之術。士人迫于身家之累。不得不籌謀食之方。及見學校之可以遷升也。以爲舍是不能營祿利。故所學益趨于簡陋。不暇深求。而營求祿利之思想。遂深中于學子之心。此固由所處之境使然。惟創設學校之人。以是義爲倡率。未免導民以趨利耳。嗚乎學校者。敎育英才之地也。今也視爲終南之捷徑。即使人人均入學。亦不過飬植數白兆喻利之小人。何益于學術。何益于國家。吾所謂敎育愈普及。則中國愈危者。此之謂也。欲矯此弊。於人學之童。均需先定其趨向。然定其趨向仍屬于空言。必也廣興實業。以富庶民。使家給人足。庶出而求學。不致持速成之見。以自錮其心。古語有言。衣食足而禮義興。此卽。孔子先富後敎之意也。其旨深哉。（未完） 
[本館接度支部奏調人員專電]  
　　十七日申刻到北京專電云度支部奏調嚴萬鵬補授右參議（四） 
[度支部通咨不許强迫國民捐北京○]  
　　度支部通咨各省畧謂日前御史汪鳳池奏請寄諭各省督撫辦理國民捐一事應聽民自便不許官吏强迫致滋擾累如盧散漫難稽亦只可由官造三聯印收發交各州縣轉交妥實商號凡捐户赴商號納 
 
 
 

Page 3

 
 
捐卽給以此項印收再由該商號匯交户部銀行以憑檢核等語已奉旨度支知道欽此相應咨請口督撫飭屬遵照辦理云云（星） 
[外部請飭膠關撥解兵房價値京師]  
　　前魯撫楊中丞以膠州高密兩處德國退出之兵房計價銀二十八萬兩交還德人曾請撥膠稅關抵償已見初九日濟南專電茲魯撫因山東局庫先曾墊欵十萬兩餘欵無著爰復電請外部咨請赫總稅務司轉飭膠州關阿稅務司將奏准之撥用銀二十八萬兩速解來省以便交價了結云云外部接電後已照請赫稅司傳諭撥解矣（食） 
[外部咨覆緩議報律京師]  
　　日前民政部咨照外部請速核議報律以便早爲頒發並照會各國公使轉飭各省洋商報館一體遵守昨外部堂官以報律一事無關緊要政治現在應議交涉事件甚繁無暇及此只好暫從緩辦昨已咨覆民政部矣（和） 
[照會調查洋商行舗京師]  
　　昨外部以近來京城地方各國商人租借民房攺修門面開設洋行或各項商鋪者日見其多實未能悉數清查應即照會各國公使自行調查各本國商人在京開設行舗共計若干處開單報明本部以便咨照民政部加意保護如未經呈報之處一概不任其責（和） 
台州敎案 
[浙撫致駐滬法總領事電]  
　　據台州海門吳鎭台及臨黄太三縣紳商先後電稱二十三日海門天主敎民率衆持槍打毁耶穌敎民店屋五家二十四日天主敎民千餘人開槍轟擊耶穌敎民幸彈壓解散未釀大禍經曹統領奪行天主敎民後瞠鎗四桿前膛槍十六桿小砲一具馬刀十一把等語已飭府縣會營查拿爲首滋事秉公訊辦並飭寗波世道台告知英領事趙主敎嚴飭兩敎聽候辦理查中國律例民間不得私藏軍火聚衆械鬭應請貴總領事飭知趙主敎查明槍械從何而來勒令如數繳出並革除滋事敎民由官懲辦以保名譽而安地方想趙主敎恪遵前貴國公使傳敎諭單曁樊總主敎國樑曉諭敎民文定能照辦也盼速電覆 
[法總領事覆電]  
　　接奉來電悉台州敎案當請趙主敎選派和平公正之人爲本總領事委員前往會同地方官詳細查明此案實在緣由和衷商辦訂立久行約法嚴章以期敎務相安再無事端茲准趙主敎派定田副主敎人極和平辦事公正堪以會同辦理即希貴撫部院遴派屬員會商辦理俾敎務地方均獲公益幸甚（宮） 
[飭呈裁缺堂官名單京師]  
　　初七日軍機大臣面奉諭旨飭將所裁各部寺院堂官銜名繕單進呈隨時披覽以備遇有相當之缺酌量簡用（下） 
[電商添設官缺奉天]  
　　軍機處昨日電致盛京將軍云查廣寗縣屬盤蛇驛地方相距縣城甚爲窵遠該處旣經開辦墾務土地日闢户日益增若不添設官缺殊不足以資治理應請迅卽查明應如何劃界安官設治之處體察情形奏明辦理（上） 
[張侍御參劾四川州縣四川]  
　　張侍御世培昨具摺叅劾四川省前合州知州樓蔾然信用家丁受賄貪污補川知縣李鏡清惡劣多端請飭查究（月） 
[江西京官致贛臬公電（爲文生受誣庇匪事）]  
　　南昌臬台沈廉訪鑒臨川生員陳兆晉敦品勵學闔郡皆知今無端被十張兩守揑詳庇匪受誣逮省實有洩怨邀功情事疉接家信公函衆口如一懇公力爲昭雪以全士類吳琦等公叩（用） 
[陸軍部議攺武職名稱京師]  
　　陸軍部鐵尙書昨日會議謂今攺訂官制應將京外之武職人員一併攺定名稱俾得名實相符慶邸以此事須待外省官制宣布後再爲核議云（和） 
[蘇州督練公所誥誡徵兵告示]  
　　照得練兵所以衛民而非所以殃民當茲時局艱危財政窘絀一絲一粟皆民膏血朝廷不惜歳麋鉅欵編練新軍誠以藉各地方人民之力練各地方之兵而兵卽所以爲保護各地方人民生命財産之用以故征兵令下商學界各竭熱誠發揚宣導鼓舞其鄉里子弟踴躍從軍以盡國民天職凡爾在任兵士上顧朝廷優待之隆下維商學界期望之殷宜如何奮發天良冀不負此重任其對於地方人民情關桑梓尤宜有相敬相愛之意乃蘇省自開辦征兵以來頗爲官民所詬病本公所以風氣未開征兵宜在萌芽時代不欲挫抑其機該兵士等多出身良家受敎稍深宜能悛攺雖被新舊界之攻謫本公所槪引咎自責不惜再三寛宥但隨時誡飭將校於管理敎育遇事攺良所以然者非心有所顧忌蓋軍人道德名譽爲重不顧以少數不肖者之所爲折辱吾兵士等之全體也爾兵士等絶不自愛轉爲得計躬蹈非違幾於習慣成性夫以蘇省之財養蘇省之兵今乃以蘇省之兵擾蘇省之民爾兵士等撫心自問衛民之義謂何道德安在名譽安在本公所豈能長此姑息爲地方人民禍乎茲特與爾等約此後務各恪循規則愛護鄉里培養道德尊重名譽至軍隧各項事件本公所自當格外體卹辦理倘敢再有恃衆驕暴違犯風紀致生以上諸情事者無論在内在外不拘罪過之大小定按軍律從嚴懲治本公所誥誡諄諄至於再三爾兵士等當知所以自惕矣除將此次二標一營爲首滋事之人查究外合行剴切曉諭爲此示仰爾兵士等一體知悉其各凛遵（悅） 
[安慶中學堂衝突詳情]  
　　安慶府中學堂學生上月十六日偶因細故在飯廳上擊破椀盞八席經監督鄭洤查明爲首學生三人飭賠洋二元八角學生不服遽起風潮十七日各學生要挾該堂發給操衣總辦龔鎭湘太守以定章所無未允遂不上操至二十六日鄭監督商於監學生王傳柱擬將學生擇尤開除王以鄭到堂未久恐有衝突極力阻止一面通告學生謂操衣一事不符定章爭之無益各學生即應允上課二十七日龔太守蒞堂學生以爲必有開除大半請假外出在堂者不過十數人亦不上課是日傍晚請假學生紛紛向來相率呼譟經敎員管理員調處息事二十八日鄭監督復懸示謂學生與其受同學之呵叱不如受監學之壓力學生大爲不服均不上課王監學左右爲難隨即辭差念九日各 
 
 

Page 4

 
 
學生聽人勸慰仍復上課至本月初六日鄭監督飭令學生金傑等五人退學諸生以五人中惟沈某家敎甚嚴恐開除後或有不測代爲求免鄭監督云爾等自顧不及遑問他人各學生又復不服旋即罷課自請退學索還膳費並云汝終日吸食洋烟不合爲學堂監督。羣情洶洶幾至用武鄭大懼出堂三日未歸敎習管理員皆無所適從後經旁人勸釋學生遂於十一日入堂後一日監督亦到十三上課現在敎習管理各員皆擬相率辭退云（士） 
[贛省整頓官輪情形江西]  
　　贛省官輪局開辦以來虧本甚巨近由藩司沈愛蒼　伯面請署九江道汪頡苟觀察就近調查茲觀察已查明各弊禀知贛撫謂一由於船小而少二由於船舊失修三由於差多曠時四由於章程未善五由於用人失當此時力圖整頓尙不爲難若欲與洋商爭勝挽回利權殊非易事云云贛撫卽批飭藩司會同官輪局按照所陳辦法悉心整頓（百） 
[美商請採天寶山礦京師]  
　　美德商人禀請該國公使請向外部邀求　採吉林省天寶山之金礦並言中美合辦又聞該礦係日俄戰前中俄合辦之礦　經開採復經停工該山礦苗甚旺現美礦師擬先赴該處勘查云（閏） 
[撫批塡塞千人洞江西]  
　　贛州府屬棍徒往往到奪行人置之死地上年興國縣有所謂萬人坑者經贛南道江觀察塡塞通禀立案近聞復有千人洞出現其恶計不亞萬人坑棍徒旣刦其財復投其身於洞冀滅蹤迹頃經署興國縣艾大令設法塡塞通禀立案現奉贛撫吳中丞批云據禀該縣油羅岩山高峻洞幽險孤客攜資過往不法棍徒卽截留攘奪將行人投入洞中致之死命亟應閉塞免貽行旅之害現經該令捐廉攺建石塔並於山洞上築土墩責成衣錦司巡檢每月查勘一次由縣按月津貼龍洋二元以爲夫馬之費辦理甚是所請將此項津貼核入交代之處自可照准仰布政司會同按察司轉飭遵照辦理仍候督部堂批示（軍） 
[江督札飭滬道攺編滬軍營]  
　　滬上華洋雜處居民繁盛而駐防兵隧殊形單薄所有奇兵營前奉督諭已照練兵處新章攺編四隧即委滬道瑞觀察統帶茲聞江督端制軍以奇兵營雖已攺編而滬軍營尙係舊章諸形腐敗因擬將該營按照新章攺編一營亦委滬道就近統帶汰弱留强實力整頓聞瑞觀察現已奉到江督札委明文云（明） 
[續政務處奏定禁烟章程]  
　　第四條禁止烟館以清淵藪也此時未届禁絶年限則賣烟之店自難遽行禁止惟有一種開燈之烟館往往引誘少年子弟無業游民廉聚其間最爲蠧害應由地方官陸續禁止勒限六個月内一律停歇攺業逾限槪行封禁又飯莊酒樓不准備烟供客亦不准來客攜帶烟具自吸違者重罰其有售賣烟槍烟斗烟燈烟其各店亦限六個月停賣違者議罰至各處所收烟燈捐限三個月内一律停收 
　　第五條清查烟店以資稽察也烟店雖未能一時禁止以後須漸令收欵但不准再有新開凡城鎭鄉村售賣烟土烟膏之店應由地方官逐一查明共若干家註册存案由官給予憑照以爲營業之據目查明後不准再有增開之店几該店遇有往購王膏者均須騐明所持牌照方准出售否則不得擅賣每届歳底將是年售出土膏數目據實開報該地方官註册總核一縣各店銷數逐年遞减若干以憑比較限十年内一律停歇違者届限封禁貨物充公加倍重罰其有隨時閉歇者卽將原領憑照繳銷不准留存違者重罰 
　　第六條官製方藥以便醫治也戒烟良方流傳甚多應由各省選派精通醫學之醫生研究戒烟藥品期於各該處水土相宜者酌定數方製備丸藥藥内以不參入鴉片烟灰與嗎啡爲要製成後由各府廳州縣備價領取發交該處善堂或藥鋪照原價經售其無力貧民准其免繳藥資並准紳商原方配製施送以廣流傅其有能獨力勸導施送藥物戒烟有效者准地方官給予旌奬 
　　第七條准設戒烟會以宏善舉也近來有志之士往往紏合同志創立戒烟善會互相勸勉深堪嘉尙應由將軍督撫飭令地方官督率該處公正紳商廣爲設立以期多一善會即多一勸導之處轉移習俗較爲𨑙速但此會只許專辦戒烟一事不准議論時政地方治權及他項無關戒烟事務 
　　第八條責成地方官督率紳董以期實行也此次所定辦法全頼地方官督率紳董認眞經理實事求是方有成效應由各省將軍督撫等按年詳核各屬原報吸烟及戒烟人數並曾否製備戒烟丸勸設戒烟會逐一比較明定功遇以資勸懲並於每年年終造具清册咨送政務處以憑考核京城以内則責成巡警廳區各官步軍統領順天府實力奉行如未及十年某處境内已無一吸烟之人准將該地方官奏請奬勵至清厘地畝稽察烟館土店發給各項照據以及吸户呈報等事均應嚴禁吏胥差役人等不准絲毫需索違者准人告發即嚴治索費者以訛詐之罪 
　　第九條嚴禁官員吸食以端表率也十年禁絶係爲通國齊民而言至宫爲民之表率一有嗜好何以率屬正民今欲令出惟行自不得不從官員嚴其期限重其懲罰以爲風聲之樹嗣後凡京外文武大小官員年在六十以上有患癮已深不能戒者應與齊民一律從寛免議至年未及六十之王公世爵各衙門堂官各省將軍督撫都統副都統現任提鎭均受恩深重位望俱崇自不容稍有隱飾凡曾理吸食者准其自行陳奏請限戒斷戒烟期内暫不開去各項差缺派員署理迨戒斷後覆騐屬實仍准供舊職惟不得藉口因病期滿不戒致蹈欺岡自干咎戾其餘京外文武實缺候補大小各官凡吸食者由各該管上司派員確查飭令自行據實呈前毋　癮之輕重限六個月一律戒斷届限仍呈請派員復驗具結存案如因多病畏難逾限未能戒斷者亦准據實陳明係世爵世職照例另襲係官員以原品休致倘陽奉陰違隱匿不報一經發覺或被參劾即請旨立予褫革以爲玩怠欺飾者戒如該管上司失察亦分别奏請議處再各學堂敎習學生水陸各軍員弁凡有吸烟者限六個月一律戒斷 
　　第十條商禁洋藥進口以遏來源也禁止栽種禁止吸食此皆内政應行之策無待游移至洋藥來自外洋事關交涉應請飭外務部與英國使臣妥商辦法總期數年内洋藥與土藥逐年遞减届期同時禁絶又印度洋藥而外尙有由波斯安南南洋荷屬輸入中國者亦屬不少如係有約之國可商諸該國使臣一體嚴禁如係無約之國可施行我國自治法權嚴禁進口並由各將軍都統督撫等督飭所屬曁稅務司於各該省水陸邊界設法稽查以杜走漏聞越又查有嗎啡（一名莫啡鴉）及刺入肌膚之嗎啡針其損體傷生較之鴉片尤甚應查照中英績議通商行船條約第十一款中美續議通商行船條約第十六款切實申明分飭各稅關如查有不因醫治使用販運來華者一槪不准進口並嚴禁中國鋪户無論華人洋人均不准製煉嗎啡及製造此項之針以期弊絶風清 
　　以上各條應由各省將軍督撫嚴飭文武各地方官在城巿鄉莊張貼告示俾衆遵守 
[國學保存會贈吳赤凕集一部]  
　　吳赤凕先生爲國初名士因莊氏史禍被逮致遭非命其文集從無刻本國學保存會再四設法始覔得其文排齊恣肆在侯魏之上駢文亦有六朝風格人旣可貴文尤可尊學界宜如何歡迎此書也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[政府擬强迫婦不纏足北京]  
　　聞實行强迫敎育政府决計先從北五省試辦兩宮之意欲將婦女纏足之事亦以强迫之法行之大致係嗣後幼女如再有纏足者即惟其家長父兄是問且其家人不得入仕現正在計劃此事（盈） 
[札知玻璃公司祇納正稅鎭江]  
　　山東博山縣玻璃有限公司定於下月間出貨業已禀請農工商部咨准稅務大臣援照徐州耀徐玻璃公司成案完納正稅豁免出口稅項札行沿江各海關一體知悉十三日鎭江道榮觀察已奉札遵照矣（再） 
[禀加泥塗房捐寗波]  
　　甬江老江橋堍沿塗搭盖房屋向章每間每月捐錢一千四百文以充浮橋修理經費現因該橋廠經費支絀由各紳會議設法加捐擬以每間照向章加捐一千四百文日前由林紳鍾具禀寗府已准詞批飭照辦矣（具） 
[經歴易委寗波]  
　　寗波府經廳鄒福應因病禀府請求交卸回省就醫寗府恩准遴委張庭禮代理於十五日接印（具） 
[札委鎭道統轄學務鎭江]  
　　江督端午帥蒞任後查知鎭江學務未能發達因於前日札飭鎭道榮星莊觀察無論官私各學堂皆歸管理云（再） 
[蘇臬傳詢應桂馨蘇州]  
　　應桂馨充當籌欵所刷印局坐辦經人臚列各欵投撫轅禀控陳中丞諭令臬司朱金殿於十五日傳應至臬轅面詢各節應則一味敷衍謂人挾嫌誣控廉訪諭飭將原呈所指各節詳細辯明自繕親供呈候中丞核奪聞省垣學界中人云上憲若不將應撤差查辦必將羣起而攻云（且） 
[輜重營仍遷回武昌湖北]  
　　陸軍第二十一混成協輜重一營前月遷駐漢口鐵路附近茲因該營革勇隨同匪徒在藍子街行搶當事恐勇丁再被誘惑日昨特遷回省垣駐紥相國寺（爲） 
[哨弁已由管帶交案蘇州]  
　　前南匯縣某鄉民被某營哨弁成章立率衆毆斃案發該營管帶顔瓊林匿不交出茲顔以冒名撤差不敢再匿遂將成章立交到府署何太守飭發待質所管押候示期提訊（且） 
[委員確查覇持學務寗波]  
　　奉化縣龍津學堂敎員江起鯤江起鵬等覊持學務被職員陳芝祥等禀控省學務處批飭寗波府委員確查已紀前報茲前任寗府喻庶三太守接奉學務處來札當卽遴委府照磨趙潤前往奉化調查明白以便據實申復（具） 
[派員散放徐海賑銀鎭江]  
　　徐海水炎賑欵現已由官紳合籌四十萬兩遴派柳祝三唐元等員於十五日由鎭起程前往災區分别散放（再） 
[法政傳習所開學蘇州]  
　　蘇省撫藩臬府四署書吏集欵設立法政傳習所禀准蘇撫開辦十六日假鳥鵲橋弄大雲善堂開學上午陳中丞親臨該所向各生勉勵一番後由羅申田觀察率同敎習人等行開學禮（康） 
[岳武穆祠添造花園武昌]  
　　鄂督前在賓陽門外洪山修建岳武穆專祠已經工竣刻又飭知監工委員吳麟將祠左菜園地基圏購數十方爲添修花園之用委員奉飭後已遵照購地大約不日即須興工云（爲） 
[上海官事]  
　　勸辦廣西賑捐委員候補知縣俞世球調辦准徐義賑委員敎諭唐錫普江蘇補用通判王頤等昨均到道禀見廣西提學使李翰芬湖南提學使吳慶堒昨均到道辭行赴任（宜） 
[關讞員察視西牢情形]  
　　前日午關絅之太守偕同英工部局總辦雷福森君等至楊樹浦察看西牢由管牢捕迎入及進内門雷君及西員關太守並招書親隨共五人該牢樓高六層覊禁搶犯人共四百八十六名每犯十名以一印捕管之另以三西捕來往巡初學成手藝之犯計縫衣做織毯銅匠木匠分門别類各聚一室其每來者及學習不成者派以砍碎石塊等事均有工作其晚間卧處視犯一小間以鐵欄啓閉並設華醫西醫各一人病犯另住樓上太守圍觀一周有一犯據稱是東洋車夫係上年罷巿後判禁者現將期滿求請開釋太守答以候查明再核（孝） 
[梅溪學堂運動會]  
　　十七日午後梅溪學堂借校塲開運動會官商士紳到者約三千人運動秧序一運動會歌二奏軍樂三國舞四五百碼賽跑（陸鴻辰勝）五球捍操六跳高（陸鴻辰）七三國爭雄（綠　勝）八拔幟先登（紅組勝）九銜枚競走（紅組勝）十撑篙跳（郭泰道勝）十一新環舞十二兵式操十三彩旗競爭（紅勝十四四馬齊驅（金繩祖勝）十五承球競走（徐公澤勝）十六千碼賽跑（程士銜勝）十七砲艦競走紅綠相等十八餘興十九奬賞二十校歌二十一凱旋（　） 
[禀請查究阻撓學捐]  
　　本埠南北兩巿漂布踏布等坊日前邀集同業議開藝業學堂將所取工資每百抽提二文爲學堂經費具情禀請道憲核示遵辦當奉批飭逕禀學務處核示在案嗣向同業收取捐欵稍有齟齬致爲洋布公所出而干預請如有出捐卽不與該坊交易云云該董事倪庭英等以事關公益未便聽其阻撓途聯名禀請滬道查究業已奉批上海縣確查覆核矣（宜） 
[南區房屋興工]  
　　南區辦公處已由局董擇定小普陀院舊基由業成公司包工攺造昨已興工所有後面設立之滬學會及義務小學堂須遷至商船會館云（尺） 
[道批照錄]  
　　陸頌和妻李氏禀批爾夫陸頌和雖無濟匪實據然接開范匪之報關行未免有故收盜贓之事應干罰辦業已據案電禀外務部核示遵行毋得妄瀆（孝） 
[上海縣告示（爲假冒徵兵擾累典商事）]  
　　奉府憲戚札奉兩江督練公所憲札開照得江南創練新軍凡應徵入伍者或出身庠序或籍隸紳商敎育經年已具軍人資格凡與民間交易槪以和平爲宗旨所有典商各鋪不許私當軍衣並不准無業游民私穿軍服業經本公所通行出示曉諭在案近又風聞各地方往往有不肖棍徒穿着軍服冐充徵兵私攺當票錢數桱向該典商任意滋擾殊與軍人名譽大有妨害合再札府即便遵照通行各縣一體出示嚴禁倘有冐稱軍人騷授典商如有前項情事者即由地方官按律究辦如果查係徵兵應即解送本公所懲辦以禀軍紀 
 
 

Page 10

 
 
等因到府飭縣遵照辦理等因奉此合行出示嚴禁仰各典商及軍民人等知悉自示之後如有不肖棍徒穿著軍服冐充徵兵私攺當票錢數輒向典商任意滋擾者許該典商禀縣提辦不稍寛貸其各凛遵毋違切切特示（宜） 
[濟良所紀事]  
　　濟良所女董訪得清和里妓院有買良爲娼情事函告老閘捕房捕頭飭西探恊同華探查出常州女子沈阿三一口年十五歳被人拐至上海已議定身價二百五十元尙未成交該探等將沈帶入捕房轉送濟良所留養今日送廨請究核奪（力） 
[美界火警]  
　　前晚十二點十五分鐘蓬路九十二號門牌西酒店失愼當由救火會西人驅車救熄計燬房屋一幢捕頭以該店保有火險銀六十兩特飭五十四號西探查復核辦（似） 
[盜犯供出搶案]  
　　新閘捕房包控探李星福徐阿華緝獲犯王壽根等六名　詳昨報茲王等在捕房又供出搶刦嘉善及閘北太陽廟附近之尼菴各案捕頭著李探先行分别吊贓往傳各失主到案認領（孝） 
[協提賊贜]  
　　英租界某號西探昨日帶同竊賊至總工程局請吊茂興報店内所收油布贓物卽奉飭探協提給予帶冋歸案 
[請緝贓賊]  
　　小東門外吊橋堍廣有源彩票店前晚失竊賬箱一只内有大小銀洋賬簿等件並烟槍两枝洋烟一缸次晨由東區一百八十八號巡士在城下厠所旁檢獲賬箱一只内有賬册當即帶區暫存候領一面卽由該店報請跴緝）尺） 
[骨肉相殘]  
　　敎民黄秋庭同姊金黄氏控長兄拔出胞妹一案前晚經幇審洪明府訊究黄供父親于今夏溺斃小的時在天津胞兄鶴亭並不寫信知照父遺房産契據被鶴亭獨吞小的即偕胞妹蘭英來案呈控已蒙飭提兄央族長勸息前日具結請銷後鶴亭歸家將妹蘭英毒打于夜半後拔出不知下落明府判候飭提鶴亭訊究昨又據秋庭投案禀稱蘭英已被鶴亭謀斃于浦東云（宜） 
[虐女已斃]  
　　王李氏收養姨甥女蘭妹日事凌虐捕房查知派探徐阿華將女及王李氏獲案驗得該女身有傷痕飭送廣仁醫院求治至昨午女已因傷斃命捕房飭探傳女母周李氏等到案核辦（當） 
[傭婦被誣自盡]  
　　前晚美租界清遠街粤人王記生家被竊金表金練等件疑係傭婦沈嚴氏所竊拘入捕房飭探查無贜証當即斥釋詎氏回至王家乘人不備自縊身死昨晨王復報捕飭傳地保投縣請騐）似） 
[烟客病斃]  
　　南巿新馬頭裏街陳和成小烟館内前晚有崇明人陸春素前往吃烟忽然腹痛斃命昨日東區將店主辛榮慶解送總工程局奉飭覔保釋回查明死者有無家屬如果無人認領准予協甲報縣請驗等語旋有死者從弟陸阿興出爲棺殮報局了案 
[上海縣案]  
　　通濟公客棧主殷瑞文等三人由英公廨解縣後前晚經帮審洪明府訊究殷供通濟公於去年正月股開小的一股計洋三百元共有十股託羅永生在三井保險銀二千兩十二月初六夜小的睡在樓上至四句鐘後失火趕即下樓已不可收拾大約煤爐失火所致有王鶴軒李文毓專以　戲騙財前庽棧中賭愽經小的逐出懷恨失火後又向小的借洋五十元不遂至三井誣爲縱火致被控告羅永生供小的做保險掮客通濟公保銀二千两實係經手明府謂棧主曰卷内有爾書與股東信函有得賠險銀除本尙有盈餘顯見並無三千元資本又向究追賬簿殷供正月間將賬簿寄回家内中途失去明府判三人一併押候復訊○四鋪地甲吳杏林歴年收吞邑廟各攤陋規奉道憲發縣究追已繳二百千其餘三百千刻經明府提比吳求寛限分繳明府判還押限一月分三期繳楚如違嚴比（宜） 
[公共公廨晚堂案]  
　　甬人顧榮伯之妻林寳被榮伯押娼奔入濟良所送訊由所給洋四十元顧願具結離舁在案前晚堂奉襄讞孫明府提訊林寳之弟壽元供願具結領姊特偕同姊文顧榮伯求恩給領林寳供願隨弟回甬顧供願具離異甘結明府判林將姊領去另配○鋪章楷控翁介眉欠　龔錫桂作保不認一案亦奉提訊鍾供翁欠洋三百零二元八角有龔作保祇付洋十元求究訊之翁供實係虧本積欠求恩折還明府判翁管押限七天繳還洋二百八十元龔交保帮理○胡心伯偕子廷揚控媳童阿金不守婦道亦奉提訊胡供童氏八歳時入門童養今年成婚時常出外甚至將衣飾取出押洋化銷求懲童氏供並不游蕩以後攺過明府判發棲流所管押俟攺過再領○徐興起控孫逸亭欠洋行兇一案亦奉提訊徐供小的鞋店交孫接開借去洋一百五十元至今不還求追訊之孫供無錫縣入他鞋店實係小的接盤所有欠洋求恩寛限歸還明府判交人洋並保限十四天還清如違究辦○陳寳康控金廷祥串保康美鳳圖頼貨銀一案亦奉提訊陳供有牛皮値銀一千三百餘两被金揩去說由濟良洋行代售交到銀七百兩餘欠無　求追金供言明一千兩除付尙少三百兩他將小的猪鬃三箱搜去求察康供牛皮仍未售出不難查詢明府判金交保候查（力） 
[公共公廨紀事]  
　　美界匯三捕房送迷路女郎盛阿三一口年九歳無錫堰橋人又老閘捕房送迷路男孩劉阿根一名年十二歳蘇州鈔橋人均至公廨請爲安插値日差禀知讞員諭暫爲留養候過堂訊供核奪（力） 
[英租界捕房事]  
　　法商投本管領事署控英界南京路泰和里復一成洋貨號定貨不出法領事准詞移文公廨請移提訊究讞員關司馬飭差至捕房恊同中西探往傅今日投廨候示○王阿二竊華彰號東洋車一輛報插查獲由探姜長明拘入捕房今日解案請辦○福州路某烟間因欠房租爲洋東所控奉票差傳今日投案訊理○醫生趙某前日由無錫路袁姓邀往治病適鄰人尹姓有喜事走錯門户尹姓即不問情由將趙痛毆受傷甚重並失去時表藥包等物後經袁姓知悉當即偕趙至老閘捕房控告捕頭飭探陳洪德至該處查明核辦○黄阿二混入某鞋店竊取緞鞋两雙由捕拘入捕房以原告不欲多事當即斥釋○東洋車夫陸禧文昨在南京路將某洋人之馬車碰損報捕查究捕頭飭探至法租界將該車夫拘押候解案請究○寗波人胡達郎候阿水前晚取污穢之物投入狀元樓飯館經店主投訴捕房捕頭飭探拘辦（力） 
[法租界捕房事]  
　　法商怡隆洋行洋東投法領事署控英界洋貨號主華商周子銓定購洋貨逾期不出經繙譯官准詞咨照陳讞員出票飭探於昨日將周提入捕房捕頭命交保出外今日堂期傳訊○崔阿桂胡寶來喬福康三人曾在某處犯盜昨日由探拘入捕房押候解廨嚴究○舟子顧杏生行竊船　洋二百元逃逸報由包探於昨日緝獲解入捕房押候追究○施壽福唐陳氏昨爲某甲扭入捕房控稱串拐伊女質之施等堅不承認捕頭命一并押候查明再核○施春串同許文考子在新租界私拆某洋商家竹笆拘獲送入捕房究辦○王掌福硬搶途人衣物由探拘住送入捕房押候解辦（深） 
[美租界捕房事]  
　　吳淞路陳阿根家走失五歳男孩一口由陳投報捕房請查捕頭允之○小車夫胡如香昨載難鴨過多壓　兩頭由六十九號西捕拘入押究○陳阿榮張阿泉在途互毆由四百八十八號捕拘入陳張各存洋保出候訊○莊阿金稱北福建路沈蔣氏家衣服鈔票由探陸恊庭拘獲押辦○昨晨二百三十號補巡至西華得路德順里口見地上遺包二個當即持回奉飭留存候領○方　江昨雇小車一輛裝載衣箱至公和祥碼頭行至中途車忽逸去即報捕房飭探查緝（似） 
 
 

Page 11

 
 
來函 
[上海商會辨正函]  
　　十五日貴報登有敝會爲電車事致滬關道公事一則正在詫異查詢間十五日滬關道亦函查前來敝會無從答復查此事頗有關係務祈貴館更正不勝盻禱 
[各洋貨寳號秋季捐清單]  
　　大豐恆興二户各錢二千四百文成德豐恆豐瑞增泰源怡盛四户各錢一千二百文日新盛泰記屏記恆茂盛四户各錢九百德昌順乾益錦豐鼎豐恊豐登豐義泰四達瑞恆豐信正昌順鼎裕元生日新增振豐恆通裕新康元興公愼新泰恆裕豐盛萼記福和新泰祥廿三户各錢六百以上共捐錢廿七千文滬北天后宮前廣善堂司董等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　宮門抄八月初八日商部鑒儀衛廂黄旗値日無引見薩廉等謝補進文職六班恩振具子續假五日召見軍機學部奏爲遴員請派京師督學局局長摺 
　　學部謹奏爲遴員請派京師督學局局長恭摺仰祈聖鑒事竊臣部奏定官制摺内擬設京師督學局其局長由部奏派奉旨允准在案自應欽遵辦理現在振興學務推行國民敎育爲京師首善之區亟應卽日開辦庶幾提網挈領樹之風聲查有臣部左叅議孟慶榮學識閎深辦理八旂學務處條理秩如甚著成效堪以奏請派充京師督學局局長所有劃分學區遴選員紳設立勸學所等事均責成該參議妥籌經理以觀厥成其京城内外除學部宜轄各學堂外無論官立公立私立統歸督學局立案聽考查節制八旗各學堂亦攺隸管轄其八旗學務處即行截撤以歸劃一所有選員請派京師督學局局長緣由謹稱摺具陳伏乞皇太后皇上聖鑒謹奏奉旨依議欽此 
[禮部等部奏爲遵旨議奏事摺]  
　　禮部等部謹奏爲遵旨議奏事光緖三十二年六月十九日准軍機處交出御史王步灜奏考優考職精照福建辦法一律通行一摺奉旨該部議奏欽此欽遵到部查原奏内稱昨閱邸抄署閩浙總督崇善片奏　擬考優考職辦法除已經咨部有名悉照舊章送考外補考各生均令親赴省城學務處取具五生聯名互保切結及本生並無過犯甘結報名候考仍於學政移交案卷内查明該生等實係品行端正並無過犯事由方准給卷考試生員考職亦擬照此一律辦理奉硃批該部知道欽此但聖恩所被偏及一隅各省辦法未能盡善臣愚謂將欲廷攬人才錯無遺准莫若合所有之士而校試之在督撫學司不過多閱數日之卷而諸生旣盡其長則得失一任之自然無所庸其牢騷鬱抑之氣請飭下各省督撫提學使所有考優考職悉仿照福建奏准辦法立即通行各州縣如有願考各生均准赴省報名聽候酌核收考至優生投考每名報効學費卽以賞銀二十四元合庫平銀十七兩爲定此外無論何項官吏不得絲毫需索生員考職寒儒居其多數宜卽一律免繳此項銀兩以廣登進等語臣等查本年六月據署閩浙總督崇善奏請將閩省補行考優各生准其取具五生聯名互結並每名報效學費洋銀念四元經臣部具奏仍令汛飭各學速行册報不得通用互結以昭愼重並將各種需索名目盡行革除不准稍有抑勒學堂經費應由該省另籌等因奉旨允准行知在案今該御史所奏自稱爲登進人才起見惟此次考優各省被照例額加四倍考取業經臣部奏明准其推廣舉報通行各省辦法本無歧巽祇有福建一省請用聯名互結因其未能書一亦經　　　　仍由各學迅速補報該御史僅知閩督奏報於前不知臣部議駁於後是以誤會其考職一項據政務處原奏内稱令各州縣等同敎官愼加遴選保迭大省取一百名中省取七十名小省取五十名保送人數約計照取額十倍爲斷母得過濫等者是盖於疏通舊學之中仍庽拔取眞才意愼終於始具有深心未便紛更致滋冒濫該御史所請考優考職悉照福建辦法一律通行並合所有之士而校試之覈與政務處及臣部原奏均有不符應無庸議至考試一途原不應索取規費閩省擬收學費二十四元並由臣部奏駁有案誠以循名責實優係優於文行非謂優於貨財何以見考優獨豐而考職獨歉豐歉縱所不計而名場成爲利藪殊於政體有碿該御史請將優生投考每名報效學費二十四圓生員考職一律免繳之處亦請母庸置　所有臣等遵議緣由是否有當伏乞皇太后皇上聖鑒再此摺係禮部主稿會同學部辦理合併聲明謹奏奉旨依議欽此 
　　宮門抄八月初九日吏部翰林院正黄旗値日吏部引見八十名直隷藩司增韞請訓召見軍機增韞 
[太子少保北洋大臣直隸總督袁奏爲彚報蘆屬皂地秋禾災歉蠲緩銀數摺]  
　　太子少保北洋大臣直隸總督兼管長蘆鹽政臣袁世凱跪奏爲彚報蘆屬皂地秋禾灾歉蠲緩銀數恭摺仰祈聖鑒事案據長蘆鹽運使陸嘉豰詳稱光緖三十一年蘆屬皂地會被災歉前據滄州等州縣塲呈報當飭天津分司轉飭會勘查明灾歉村庄蠲緩銀數先行分晰曉示停徵開具簡明清摺呈送核辦旋據滄州等州縣場查明皂地頃畝災歉分數蠲緩帶徵皂課錢粮數目開具清摺並鹽山縣續報海潮被淹成災村庄名目皂地頃畝停徵皂課銀數清摺呈據天津分司運同董芳塇核明彚開清摺先後申由該司詳請咨部等情當查蘆屬三十一年皂地被水灾歉已於直隸秋　案内聲請分别蠲緩賦課欽奉諭旨允准隨將呈到清摺咨送户部接准部覆令照新章將摺開蠲緩各數攺題具奏並令貪取各該州縣場册結及該管知府分司加結運司加結總册隨案造送並將以前各年報災册結按年飭取分案具奏等因轉行遵照去後茲據運司陸嘉豰具詳查明滄州鹽山靑縣天津海豐樂陵等六州縣並嚴鎭海豐豐財等三場勘明被旱最輕及歉收三分四分成災十分九分不等並續報鹽山縣勘明成災七分九分不等應請遵照新章攺題爲奏除批飭各州縣場將應送皂地被災蠲緩皂請錢粮各册結另文詳送外所有光緖三十一年分滄州等州縣場皂地被災緣由詳請查核具奏等情並聲明二十六年以前户部覈覆災歉蠲緩皂請題案因兵燹遺失無憑抄送又山東海豐樂陵兩縣皂地被旱最輕村庄飭據查覆並無分數可計等情前來臣覆核無異除飭催各州縣場赶緊造具册結呈送核轉外理合恭摺具陳伏乞皇太后皇上聖鑒敕部查照施行謹奏奉硃批户部知道欽此 
[浙江巡撫張奏爲浙海關第一百八十一結收支華洋稅鈔銀數摺]  
　　浙江巡撫臣張曾敭跪奏爲浙海關第一百八十一結收支華洋稅鈔銀數恭摺仰祈聖鑒事竊浙海關洋稅收支數目前經部議按結開單奏報以期畫一又該關四成華稅自光緖六年正月起應照舊章與洋稅四成合爲一宗分解南北洋以充海防經費又准部咨嗣後每結期滿務須遵照奏案將華洋各稅管收除在數目逐款開列四柱清單送部查核等因行關遵辦在案茲據護理浙海關寗紹台道喻兆蕃詳稱遵將寗波口自光緖三十一年九月初三日起至十二月初六日止第一百八十一結期滿所收華洋稅鈔並支銷各數開列清單詳請奏咨前來臣覆核無異除咨明查照外理合繕具清單恭摺具陳伏乞皇太后皇上 
 
