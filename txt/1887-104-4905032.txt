# 1887 - 104 - 4905032

 

Page 1

 
 
[新著粉墨叢談出售] [  申報館代啓]  
　　是書爲申左夢畹生黄式權茂才所著由小藍田侍者託本舘印成發售者也書中專紀滬北戲園中影事首捃艶爲周鳳林小桂林等諸名日小傳四十餘篇或表其貌之出衆或揚其技之超羣要皆　旎風華溝新　麗次選韵則係太痴生諸君題贈歌郎之作冩意言情亦均哀感頑艶而以　餘一卷殿其終夢畹嘗自言生平抑鬱牢愁無地可以陶寫惟借梨園爲狂歌地痛哭　然則閱是書者不第賞其筆墨之精亦可知其胸次矣刻已釘成發售每部計洋一角五分諸君子有今樂之好乎請向本埠及各外埠申昌書畫室就近講取可也 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得合中外爲一家誠千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公諸同好諸君現已裝訂完全定於本月二十七日出售其書分訂八本每部價洋六角本埠外埠概由申昌書畫室經理諸君子先覩爲快請就近購取可也 
[新出石印藝林拱璧出售] [  點石齋主人啓]  
　　藝林拱璧一書吐乘一切生面别開係武林吳君少琴所集選集中窗作居多而家藏名稿亦採取二三理法一　乎淸眞風氣必宗諸時尚得　奚千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入詩者校對不厭精詳字跡亦極匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售　可購取如　　祈至新北門外天主堂街大順行及還讀樓面議可也 
[畏盗說]  
　　盜可畏乎曰可畏盜之行動明火執仗席捲所有起而拒之每爲所傷如之何不畏雖然亦視畏之者爲何如人耳若以官與差役兵丁等而亦畏盜此何說哉今夫以盜治盜視爾藐藐以盜緝盜反唇　誚以盜捕咨啞然失然若是者毋寗遇盜昔唐李涉贈盜以詩曰風雨蕭蕭江上村緑林豪客夜知聞相逢不用相迴避世上於今半是君是眞有慨乎其言之者已昨營口友人函報謂有謝老爺横行於鄉爲邑令所見知其爲賭棍而兼盜者也欲令差捕拿之捕　而禀謂該匪黨羽甚多皆有洋槍軍械恐寡不敵衆反致受辱請暫耐之邑令無如之何遂隱忍而止噫何其畏葸至此耶夫地方官所藉以扞盜者也平日如聾似瞶治下窩藏賭徒留寓盜黨冥然一無所知學迨知矣又不敢拿獲是闒茸也夫以禦盜之人見盜而不能禦則亦盜而已矣至於差捕則所以緝盜者也差捕旣有緝盜之責則平日應如何嚴密查緝如鷹鸇之逐鳥雀焉見則攫之遇則驅之何致令本官親見盜匪之面夫旣見矣且見之而不治該捕役以捕務廢弛之罪但令其急爲捕治則當四面兠拿設法搜捕必使無一漏網而後已而何以官欲拿之捕若反爲緩頰也者　其言似乎愛本官揆其意實以縱盜賊是直與盜黨一鼻孔出氣謂之爲盜誰曰不宜然而該盜之凶横則固久已著名者也前有某派某副將捕剿該盜某　將捧檄之後因恐兵力單弱不敢以螳臂富車致攖其怒而速　禍至今並無一　之展惟因循逗遛不進而已由是觀之則以副將之威兵丁之力而猶不敢與盜爲抗又何怪乎地方各官又何責乎衙門差捕顧吾以爲該弁之不敢捕盜非眞懼兵力之單弱也並未與盜交手何由知其虛實而卽以兵單爲慮此其意中先有該盜之見存而惟恐其開罪於彼一旦爲上憲檄委已不覺有兢兢之意卽予以多兵亦未必遂敢進勦也此其意不過欲挾盜以爲重畏難怕死之說猶其譽之者也然則若兩人者而欲藉以捕盜長盜風而生盜　又何捕之足云天盜止一盜今以治盜者傅盜之翼以緝盜者壯盜之胆以捕盜者張盜之威則是盜之外又增出無數盜黨而謂猶能除盜以安良烏可得哉然治盜者官也官受朝廷之爵祿夫豈肯與盜通其不能治者力不能也緝盜者差捕也差捕爲官府所指揮何至竟成盜黨其不能緝者勢不可也捕盜者弁兵也弁兵亦食國家俸餉何至與盜相連絡故爲玩宼之舉其不能捕者時不利也然其咎皆不在乎臨時而在乎先事地方官府苟於平時認眞保甲之法則某邑某都某鄉某鎭某姓某名某人某業無不一一可以編查雖有盜賊將從何窩頓此清盜之源也源旣清矣乃派差捕隨時隨地密訪明查勿使有絲毫得以隱匿夫彼差役以之查賊盜則不足以之查戸口則有餘苟其於編查保甲之時極意認眞戸戸俱從其實則差役等往查亦屬易易但須剴切曉諭勿使若輩得以需索民財而又不時親自抽查有差役所查而少有訛悞者則必嚴辦差役亟爲更正如是而差役有不奉令惟謹者乎至於保甲旣嚴盜無寄跡之所卽或有外來之盜偶然肆刦卽令兵丁緝捕亦易於取勝不必如從前之畏却蓋外來之盜旣無停頓之所必不能爲　嵎之圖有軍械而軍火亦必不繼自必易於勦除不難擒獲不必有所顧慮也如此則盜之源旣淸而其流亦可以漸少矣雖以中國地方之廣亦可使戸無厖吠盜鮮雞鳴矣非然者一縣有盜匪而縣官不能治差役不能緝兵丁不能捕養癰必將以貽害而况推而廣焉或一府有盜而府官亦不能治盜將滋多更推而廣焉至省中有盜而省憲亦不能治是將率天下之人而皆爲盜孰率之兵丁率之差捕率之官府率之實則皆畏盜之一心有以致之也嗚呼平人畏盜猶可說也至官府而亦畏盜其尚何說之辭也哉而吾則以爲是亦有說焉問何說則將應之曰是謂畏盜說 
[本館接奉電音]  
　　昨日上午九點鐘時接得本館在京訪事人電傳本月二十七日　諭旨一道敬謹譯登○三月二十七日奉　旨詹事府左賛善員缺着馮文蔚補授鈕懋崇佑俱差以旗員用蔡宗翰姚繩武俱照例用張承熊着以應升之缺升用屏永修着准其開復原官照例用欽此 
[杭城屢火]  
　　入春以來火患頗少雖潮嗚寺白澤廟等處屢見祝融稅駕然皆茅檐蔀屋轉瞬卽熄罕有燎原勢盛一炬無遺者自閙市口火後繼之以金竹廟金波廟二處旣燬屋宇且斃居人而紅孩兒猶有童心遂到處飛揚跋扈矣本月十七日辰刻保佑坊吳姓茶葉店因焙新茶偶遺星火炎炎直上燒去店屋兩楹延及比隣碑帖店一椽亦被吳回氏掷去迨至各水龍極力施救火勢方得就衰至夜十一點鐘時下城王衙前又火旋經水龍救熄事後查知火起於某姓大墻門内内屋三進一霎時卽成焦土可憐同住之五家僅保性命一絲一縷均不及搬至十八晚王衙前又有一家遺火柴堆烟焰冐出屋頂幸鄰居水木作夥人多手衆立卽撲滅邇日保佑坊至清和坊一帶大街盡設醮增以　 
 
 

Page 2

 
 
熒惑然竊謂淫僧奸道惡能感格神祗何若以津醮之資爲振饑之費庶皇天眷佑此後當獲慶平安乎 
[營口近信]  
　　前報紀營口兵勇因爭索餉銀幾致激變一節兹聞其事實被某軍某統領激成並非甘軍之咎第一次閙事因甘軍中有先經請假之勇丁十四名係營官之同鄉人聞裁撤之信紛紛議論意欲借貸川資經雷帥聞知飭魏游戎傳　每名賞給川資四兩仍令附輪船歸去事隨寢息至初九日之變則别有原委自甘軍到營後某軍某統領卽撥武弁在街衢中日夜巡查武弁視甘軍爲異類肆意折辱甘軍受屈回訴營官營官卽率諸弁據情禀諸雷帥略謂輪船未到勇丁寄居於此數爲某軍折辱怨憤己深恐生事端時雷帥適在某統領處某統領聞之卽曰若輩本非好人我己吩咐查街哨弁如果生事當卽縳來請以軍法從事何慮焉營官聞言默然而出跟隨弁勇卽以某統領之言告之大衆於是甘軍人人切齒恨某統領之過於殘忍也遂有意向某軍尋釁是日在東忘八街娼家砍傷某軍勇三名遂致訛言四起遠近驚惶嗣某軍右營管帶某恊戎　某統領之命向甘軍婉言謝過甘軍之氣始平次日卽已安靜街上亦不見兵勇往來矣 
[八閩叢話]  
　　福州吳泰盛鹽館倒閉後有陳孝廉景韶偕寡　等合門向索存欵二千串以致互毆涉訟等情前已據訪事人來函錄登於報然惟謹守有聞必錄之例不敢斷其孰　孰非也兹又悉事後館主禀諸侯邑謂詷後索債母許糾衆行凶以全帮　以儆效尤孝廉亦通禀督撫有司各衙門兹錄臬憲批詞去據禀曁舉人陳景韶具訴均悉一則假欵充本一則　本就息與市儈梟販盤剥者不同　此均屬紳衿寓義於利何可因此傷情究竟當時如何存欵現在如何通融應妥商不應爭競仰福州府立卽飭縣查理勿　釀事切切　覃並發○臺灣道唐觀察景崧於本月二十二日内省赴厦門然後換輪到任○南臺爲華洋互市之處痞棍游勇每每溷跡其間督帶楚軍立字右營熊軍門常富奉檄駐紥城外訓練之暇時派營弁帶勇分道巡邏地方賴以安謐 
[大閙花燈]  
　　本月十五日漢皋橋口地方迎賽寵燈以致官民齟齬已錄前報顧尚有傳言失實者兹悉是夜迎賽時燭燄薰霄鑼聲震地靑衫紅袖空巷來觀仁義司方少尉恐釀事端臨塲彈壓　至靜室菴左近少尉方呵殿而來好事者信口胡言曰官來拿人矣官來拿人矣衆駭而奔互相蹂躪有失履者有墮釵者有狼奔者有鼠泣者擾擾紛紛嚷成一片少尉怒爲首者之造言生事喝令拘拿旋由勇拿得一僧及會中玩燈者兩名其時人益多聲益壯如潮如海擠擁不堪少尉見勢不佳隨卽回署會中人擁　其後或則怒詈或則哀求正當嘈雜之時會中所舁太保轎曁黄亭内萬歲牌被衆踹成粉碎甚　擠折司署栅欄少尉以地方官自應彈壓烏得恃强聚衆毁及官衙遂據情訴諸清軍府及漢陽縣會中人則以爲旣不許我輩玩燈自應先期示禁何得臨事拿人且恭舁萬歲牌以重朝廷也今竟摔毁目中尚有朝廷乎遂亦具詞呈控不知將來如何分曲直耶 
[京洛緇塵]  
　　皇太后皇上先後閱勘西陵内一帶地脉距行宫數里之遥有名九龍峪者風水甚旺龍脈萃聚於斯遂擇定爲 
萬年吉地改名金龍峪俟回鑾後再派員會同欽天監前往履勘點穴估計工程大約秋季卽可興辦矣○漢員應領春季俸米經戸　於本月十二日發給米票較往年早一月有奇其四品者仍札通州中西倉支放四品以下者札南新倉支放該倉於三月十二日開倉四月二十二日閉倉傳聞米色甚佳市價遂因之蟲减云○西安門内蠶池口外轉角有樓十餘楹建自乾隆朝爲閱看皇會之所顔曰萬壽吉祥樓嗣以皇會久未舉行由商人賃以設鋪本月十六日晚初更時某鋪樓上突兆焚如各官廳汲桶陸續而來奮力撲救而火勢甚烈一霎每已焚去樓房二十餘間各補貨物如山悉付一炬幸將樓西薙髮鋪拆毁斷其火　至天明火始漸衰當將起火之茶葉堆房看夫拿交衙門懲辦至十八日行人過此見餘燼尚有輕烟冐起亦足見火之烈矣此房由官建歩軍統領因將失愼緣由繕摺奏明○本月十四日傍晚　突有數人各持器械蜂擁至前門外煤市街王皮胡同突有甲乙二人各持利刃在胡同内奔出儼然作對壘之形狹巷短兵相接處殺人如草不聞聲頗切此時光景究以衆寡顯分勢不能敵鎗聲響處甲被擊傷乃潛赴小胡同報諸中西坊署及隨官役復至則痛極難忍暈倒路帝帮兇者皆已遁逃惟正兇挺立不走偕官役歩入署中觀者皆以好漢目之次日坊官騐甲傷痕計大小四十餘處雖尚有一絲氣息然恐難望重生矣遂取甲箕斗紋申詳城憲傳聞甲姓土回教人俗呼爲土五色素係圭棍蓋與兇手爭奪某妓館义杆是以勢不兩立也按义杆卽妓館之護花旛爲之者衣於架肉於盤皆惟龜鴇乎是賴滬諺謂之撐頭 
[江撫啓行]  
　　江西巡撫德曉峯中丞於本月十八日入都陛見是日黎明鐘鳴三點闔省文武員弁督率兵勇上轅禀見請安至七點鐘始魚買而退下午一點鐘時城内外各陸軍復列隊江干伺候長江内河各水師亦皆列隊江心閱一點鐘中丞瀛眷先排導至江滸登舟兵勇皆燃砲開鎗以伸敬意藩憲瑞方伯儲憲長觀察之夫人皆上船恭送臨歧話别情緒依依逾刻而回復聞鎗聲砲響則中丞亦命篤出轅前導有全副執事及鼓樂一班萬民傘三十餘柄德政牌數十對德政匾數方俱用糽縀製成繡以金字其傘上除繡字外另用紡綢製成碎錦如連陞三級必定如意太平有象等吉語細針密縷巧奪天工當中丞出城時沿途設筵恭餞者自書吏材官以迄商民多至十餘起中丞一一遜謝迤邐至滕王閣降興各大員咸寄請聖安中丞隨於江畔小亭祭江然後登舟開發自李中丞以下司道文武等官皆具名剌職銜恭送如禮紳士亦有登舟拜送者及起椗水陸各軍重復鳴砲致敬各砲船則護送出境其隨侍入都者有材官十餘員親兵二十名統以前任某營官分坐江船十餘艘溯自中丞交卸南昌府　離江省未及十稔由開盡陳許道陳臬江蘇量移河南開藩浙江旋升巡撫至前年復綰江西撫篆紳民感其舊澤莫不愛戴勿諼中丞亦樂江西之民守法奉公無絲毫桀驁不馴之態雖此次　光入覲數閱月後卽須握節重來而眼前百姓卽兒孫殊難免離情繾綣云 
[嶺南宦跡]  
　　肇慶府吳太守於本月十三日來省暫寓肇羅道行臺盖有要公須面禀大憲也○十二日爲藩憲高紫峯方伯覽揆之辰張香濤制軍差人持帖叩賀中丞軍憲及文武各員均親自登堂祝嘏冠裳蹌濟翎頂輝煌頗極一時之盛○去冬善後局雇匠興修蒲洲砲臺至目下大工始竣吳清卿中丞委劉司馬忱前往騐收司馬騐明工堅料實隨卽赴園禀覆○本月十三日新選三水縣孫大令汝源由京到省赴微垣禀見呈繳文憑○抽收巡緝經費公所委員張大令璿於十四日解第四批銀一萬六千餘兩交藩庫兌收○惟補南海縣郭大令樹榕刻在石城差次一時未克履新孫太守飭原任張大令先調闔邑文童考試以免遲誤科試之期大令因卽會同番禺縣楊大令定期本月二十四日考頭塲二十六日考二塲 
[潞江擄唱]  
　　山東正衞帮粟米於本月十五日過津關聞倉憲有二十六日祭　之說然尚未見有明文○本月望日許觀察督率官紳在萬壽宫宣講聖諭廣訓當將州署所押之逆子二人縲絏而來勒令在堦下跪聽是日所講者爲敦孝悌以重人倫○魏氏年五十八歲曾傭於其甲家辭歇者已二年矣近日不知何故奔至甲之宅外投水自盡其子聞知赶赴州署擊鼓鳴寃謂爲被甲威逼而死王司馬傳諭地保支搭騐屍棚率同刑仵宫媒並傳集兩造眼同相騐委係自盡遂令屍子當塲具結屍子初尚不依司馬開導再三屍子自知理屈詞窮自認懷疑控 
 
 

Page 3

 
 
告惟求酌斷銀兩以便購備棺念司馬允之勸甲出錢數十千交地保轉給屍子兩造均遵斷而退○張某曾充某氏庖人失業後困苦清貧難謀衣食桑榆暮景幾不聊生因自投西水關身死其子通知地保呈請州尊免騐隣近好善者念其一貧如洗各出靑錢數百文爲棺殮之資其子叩謝領屍而去○賭博一事歴經地方官三令五申嚴行查禁無如若輩藉花骨頭爲衣食任爾誨之諄諄終屬聽之藐藐近有某甲集股私開賭局引人入勝有不識姓名之旅容見而技癢携銀四十兩作孤注開盆一擲盡入他人之手越三日復帶轎車四輛載銀二千餘兩特來一决勝負局主冉三勸阻客堅不依未知後來如何了結也○邇日喧傳城内外有拐匪潛匿以致失孩之事時有所聞日前由東鄉獲住拐婦一口送至州署王司馬訊無實據取保釋放閱數日又由東關拿獲拐匪一名送州訊辦供稱同夥三人赶毡爲業從無拐孩情事可覓妥實店鋪作保司馬允之刻下謡言四起仍未稍息家有幼童者莫不有戒心云 
[准水游鱗]  
　　江安督糧道馬值軒觀察於十二日自省垣抵浦小作勾留卽隨漕艘北上○運河之水因春晴較外來源甚弱跌落三四尺挽舟過閘似尚輕便惟楊店迤上尚盼河伯效靈以助漕船○三月十五日准揚海道衙門提訊淮海兩屬秩審人犯司十二起山陽一名靑河一名鹽城一名阜蜜一名沭陽三名贑榆四名内如淸河女犯係謀殺親夫之案然女貌鳩盤茶何以釀成風流命案殊令人不解又沐陽一犯口啞不能供上堂時道憲　其畫押則以手作勢狀似不服哧以刑具臥地聽之經差役持其手蘸墨於紙始下堂焉○原任雲南布政使署湖南巡撫龎省三中丞靈櫬過浦漕憲於十四日親率僚屬詣舟祭奠中丞曾觀察是邦門生故吏當有思其遺愛者 
[示期換季]  
　　蘇松太道龔觀察牌示擇於四月初一日換戴凉帽 
[示期府試]  
　　上海縣正堂莫爲科考事奉本府正堂恩札開案奉學憲通飭考試文童等因奉經轉飭遵照在案今本府擇于光緒十三年四月初七日開考所有華奉婁金靑南上七縣文童應飭於四月初五日齊集郡城分塲考試札縣出示曉諭等因奉此合行出示曉諭爲此示仰闔邑與考文童知悉屆期務卽齊集郡城聽候府憲分塲考試均母自悞切切 
[船夥送縣]  
　　日前南市鹹瓜街永和永泰豐兩信局雇馮阿土划船裝載包封洋銀等物中滬啓行旣抵七寳鎭暮色蒼茫炊烟四起因卽暫停馮以有事登岸託夥友吳阿長將船　管洎回忽失包封洋銀四百五十三元知吳監守自盜因駛行回滬據情告知局主昨日將吳扭送縣署請訊莫邑尊略詰情形飭暫交差以俟訊辨 
[栽贓圖害]  
　　前紀鮑吉候卽鮑老仁向洋樂局巡丁誑稱南市慶昌隆烟膏鋪僞造印花及巡丁往查並無其事各巡丁以鮑不應藉詞誑報致肇事端因卽扣住盤詰鮑見無可遁飾始稱假印花實由我造當往查之先倩友向該店挑購烟膏乘間以紙包裹印花板抛入店中栽贓圖害後伊不知如何知覺立卽藏匿他方各巡丁遂將鮑送至洋藥捐局一面禀明道憲龔觀察觀察以鮑疉經犯事未便姑容因飭發縣辦理其訊供情形容俟訪明續報 
[英界公堂瑣案]  
　　包探秦少卿見粤人鄧林星典押風雨表形跡可疑解請研訊鄧供表在途次拾得蔡太守因並無失主飭留捕房鄧着交保如無保人送歸廣肇公所資遣○某西人訴稱西歴四月十一號失去白花狗一頭今在陳阿囡家認明因帶細　來案作証陳稱　由長發客棧李舉生寄留李爲西人薙髮因索工洋十三元致被誣控蔡太守判將狗給該西人收領所云被欠工洋俟李到案再行察斷○巡捕見屢次犯事之徐賓生途向陳阿根訛詐　案後由蔡太守訊明情節判責二百板管押一月○包探顧阿六查獲販賣孩童之崇明人孫阿昌等送案請辦孫阿昌供稱小的祗此孫兒因寄養於孫金生　致被價賣小的並未得知蔡太守着將阿昌及同姓不宗之施明根並解崇明縣查明實在再行質斷○前夜巡捕緝獲私販洋鎗之郭阿輝昨經庭訊供稱槍由他人託帶蔡太守飭押候復訊洋槍十杆存堂○前曾犯事解送廣肇公所資遣之廣東人姚阿恩在公所逃出竊取外國皮鞋二雙昨日解案因失主未到將贓歸巡捕房給還姚仍送廣肇公所資遺回籍 
[法界公堂瑣案]  
　　前紀八仙橋捕房拘到賭犯六人昨日送案王司馬研問之下楊立成供是待詔孫桂榮金德華周景昌同供木工徐阿金爲鋸匠湯桂生爲柴行主人并稱此次偶爾挖花每百道祗二文無甚勝負司馬問湯爾開柴行於何時領帖帖上是何名字答稱帖於光緒三年領得名湯國華司馬以聚賭在茶館中問茶館主是何人可抽頭錢答稱貼伊油火之費每　兩文司馬謂鬥過幾副答稱三四十副伊惟得七八十文司馬詰爾等旣經犯睹每人應責二百兩如願罰鍰亦無不可惟每人應罰多少可自供明湯稱願罰半元司馬謂半元何可抵二百板之數茶館主旣得油火錢亦當傳案楊立成稱周卽茶館主司馬判罰周洋十元其餘五人各罰洋二元如不繳洋各責二百板湯楊隨將洋繳到釋之使出餘則結其髮辮如驅豕羊然押令走入押所○禮拜二有阜甯人金光燦卽金芳元遞禀聲稱去年挈同女兒秀英來滬後因有事回鄉卽將秀英寄養陳趙氏處現來領去陳趙氏竟掯不交還爲此投案請究王司馬飭包探往提該氏及秀英質訊洎包探至該氏家該氏已避去具女愛林謂秀英由鬎鬁頭陳三仔荐來曾取去洋十三元現必由陳聳金控告因卽　陳扭入捕房昨日解案愛林供稱陳趙氏係小婦人之母在蘭芳里開化烟館秀英由陳荐來經其父取去洋十三元聞陳素作蟻媒今又聳金將女調到别家幷圖賴去帶擋是以揑詞誣控陳稱小的並不姓陳實係崔渭香家在阜寗前曾在福建當勇來涙已三四年矣近在潘姓粥店幫工秀英非小的所荐惟從前曾與愛林相識秀英之父亦是同鄉致疑小的從中播弄司馬着將愛林及崔帶出飭傳秀英詰問據供年十五歲去年十一月某日由父親芳元帶同來滬由陳領至愛林家司馬問可知爾父曾取過洋元否答稱父親取洋十三元至今住居陳處並不回過阜甯此次由陳教伊拆梢致來控告司馬傳金到案金呈　禀詞司馬閱竟謂前日爾來控告今日又來遞禀求銷須知公堂不能由爾戲弄實屬可惡異常　將一干人送縣辦理○昨報列京江棧寓客失竊皮箱一節昨日捕房將拘到之方寳豐及箱送案該棧司帳人潘榮昌茶房錢小寳投遞禀詞附呈一紙包訴稱此包由方交來失主殷安吉亦遞禀詞并呈領狀包探將箱内洋元珠翠朝珠寳石等物檢呈王司馬詰問之下殷稱方前曾爲夥現己停歇前日將箱竊去幸卽尋到方供鎭海人殷係小的之姨丈小的前在伊處學業伊將女許字小的爲妻後小的家中連逢喪事家業蕩然伊卽有心賴婚將小的生意停歇小的曾欠伊洋八元二角有甲單作抵現因心中憤恨故取伊之箱故意赫伊並非竊物當取箱後曾寫一信寄交伊棧請伊至寗波與之涉訟司馬將包拆看乃係沙子並無所謂字條也者復加詰問殷始將字條呈出稱此卽方冩看之幾乎氣死司馬閱畢着殷檢點物件一無失少隨着當堂領去潘錢兩人無干叱退方責二百板枷號二月至字條所寫何詞何以殷閱之幾乎氣死則幾如諸葛武侯錦囊計局外人固無從得知也 
[正誤]  
　　二十三日登招領萬年靑靈柩一則内楊家土所撈之屍據錢惠翁云似福建候補直隷州顧子芹模樣今接顧雲錦綢莊來函言年貎不符决非顧君因恐屍親來申徒勞跋涉用特登報奉聞[  陳與昌恊賑公所竹坪氏謹啓]  
[聞徐園牡丹盛開鞓紅甌碧魏紫姚黄錦綉成天花光如海病榻占此卽請鴻印夢畹同政]  
　　病倒文園百事灰藥鑑經卷共徘徊春光如海花如錦宰負韶華祗自哀[  徐園百花祠住持懴情]  
 
 

Page 4

 
 
[寓樓偶成寄懷毗陵醉墨生在龍華會上錄請夢畹生吟壇政刊]  
　　偶因小病得閒身靜擁欄干自愴神應有浮鷗還識我可憐飛燕欲依人透廉花氣濃如酒滿屐香泥也是春堪憶龍華蕭寺路烟波極目正潾潾[  海上浮查客鷗所生呈草]  
[徐園四詠奉和懴情侍者元韻郵呈昕老桂老夢畹諸大吟壇正之]  
　　一帶蕭踈倚落霞三秋風景約看花我來不待花開日便識柴桑處士家菊籬○士界香分下界栽小山深處絶塵埃天香我亦頭銜好猶欠蟾宫一度來桂窟○凉籟如攙萬壑濤碧琅玗裏倚週遭客來大好行廚供把酒林於角賦騷竹徑○瓊枝十萬護蒼苔高瞰袁冢楊柳臺雪滿月明吟倚處香風恰送美人來梅岩天香深處客朱家　求是草 
[浙省撫轅抄]  
　　十九日江蘇候補道丁禀辭回蘇桐廬縣沈禀辭赴任富陽縣周仙居縣寗俱禀銷藩司委閱孝亷堂課卷差候補縣陳友詩禀知藩司委查前永嘉周令交代差○二十日候補府賀良樾禀知防軍局盗解洋欵赴滬布經歴張連東禀知藩司飭知回任　謝○二十一日丁憂前署安吉縣吳俊父缷回省禀到○二十二日桑芬嘉湖專丁來省禀奉臬司委查仁和石門烏程等縣驛站差叩謝○二十三日候補同知常安禀知京餉本日釘鞘寄存外庫候補縣李光益禀知杭府委赴海寗州會訊案件差卽辭 
[蘇省撫轅抄]  
　　三月二十五日撫轅牌示　三月二十七日換戴凉帽屋泰清禀知赴松滬捐釐總局管庫差卽辭委署華亭縣縣丞汪爾艙禀辭赴任○二十六日五品銜織造庫使文照正白旗人由京來候補縣蕭煥靑禀知奉委赴金檀縣騐收城垣工程差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賽會末成]  
　　新塍賽會本己鋪排就緒所備儀仗一切約已用銀三千餘兩皆由該處各項店鋪居家量力捐助集腋成裘該處素有蠶桑之利富饒倍於他處萬金之資可立而致果能人人慨解慳囊不難咄嗟而成詎會首向某油坊勸捐不允屢次登門央懇謂油坊爲本鎭貿易大宗倘不蒙施助各項鋪戸勢將有所藉口壞此一簀之功殊屬可惜再四說勸而某油坊以迎神賽會本干例禁竟禀請縣憲嚴行示禁倘有不遵定將會首人等訪拿重懲云云於是各班會首集議以旣經縣憲示禁斷難上干功令遂作罷論不作無益害有益請禁之舉固未可厚非然以地方三十里居民數萬人同心恊力共圖斯舉而一二人出爲阻止遂致中輒亦可見成事之難天下事大抵類然 
[遁跡深山]  
　　長洲盜犯汝勝　自去年除夕越獄後當經蘇州府魁太守總捕廳王司馬首縣王程馬三明府及城守劉中叅督率營汎各員弁選派幹練兵捕差役人等四處搜緝懸千金之賞迄不就獲該犯向住長洲西鄉陽山五圖有母妻子女當其脫逃後兵捕卽至其家搜捕詎祗有犯母一人白髮逢鬆看守門戸犯妻亦已遁跡近訪得該犯汝勝高避匿陽山石洞之中其妻子披髮垢面晝則沿途乞食夜則同宿洞中時或回家探望惟陽山石洞深藏巖穴一時難以窺探省中特派武職一員帶領兵役並府縣原派差捕駐宿該處守緝該處地方僻陋旣無富紳大賈且乏廣廈巨室所派弁兵幾無駐足之處商之王姓家曹作旅館隨時密訪該犯之戚串親隣遍行搜查有無窩藏並訪查洞穴之所在迄今月餘尚無把握此可見緝捕之難矣 
[閉典可惜]  
　　九江北岸之孔壟鎭一熱閙鄉市也北連黄梅南控九江西接武穴東界宿松相距均六七十里各雜貨生意銷數甚旺而棉花米穀荳麥等意生尤爲大宗道光李年該鎭開設典鋪三家無不利市三倍自咸豐初年粤匪蹂躪後各行生意均照常貿易惟典鋪一項至今無人承開鄉民久不能緩急相恃有無相通談者以爲憾事上年經該鎭巡政廳郭祥伯少尹勸令巨商趙鶴琴郭敦成等倡首招股在西街新造典屋一所於四月初開設質鋪至九月底止聞已獲利數千貫因某絨商提本甚巨以致一蹶不振隨於去冬閉歇良可惜也不識有豪商巨賈能繼起以爭此利權否 
[釜山雜摭]  
　　日本清輝艦久泊朝鮮釜山港前月二十七日午後忽見有朝人於狂風駭浪之中揚帆飛駛放乎中流逆風暴起船隨覆没清輝艦士官急指揮水手放舢板救起數人送至絶影島登陸○熱心礦設有義信商會總辦馬木健等就絶影島對岸薩摩掘築造鹽塲思建屋以製食鹽蓋亦欲攬煮海之利也○日人立病院於釜山因近柯天花盛行韓民未悉醫治之法攷立院以行善也 
[匿女異聞]  
　　生男則願使有室主女則願使有家此父母之　情也自人心不古風俗日偷遂有以掌上明珠作寄貨之居者潯城有柯陳氏之女幼字江北人葉羅氏之子爲童養媳　騎竹馬妾弃靑梅兩小無猜數載以來頗稱相得不期去年冬女因事　母家陳氏見女年已長成而明眸皓齒丰致嫣然因自念半老徐娘以色事人色衰則愛池若得女繼起錢樹　可長倚也頓起不良心深深藏匿將渝鶼鰈之盟不顧鴛鴦之誤葉姓以女歸不返屢倩人打槳以迎而陳氏多方諉卸百計遷延欲求一見女面而不可得葉姓知其意在賴婚擬赴琴堂伸訴嗣聞現有多人調處不識能棄怒修好否 
[袁江官報]  
　　調補江淮衞守備魏金甲於初四日自皖來浦赴漕轅叩謝飭知禀辭履新清和澗橋司巡檢姚毓琦於初三日赴漕轅禀接印署淮揚鎭標中營守備胡勝福於初四日赴漕轅叩謝奏補本缺前署安東知縣車連昇於初五日自安東交卸來浦卽赴省垣調補揚州轉運局王觀察克齋於十一日自浦赴揚候補同知丁象鼎奉漕憲委補靑溝厘捐候補同知何賡庠奉漕憲委辦錢家集厘候補同知張翼謀奉漕憲委辦連邏壩厘捐 
[邗江官報]  
　　十五日姚鹺　師虞委總局發照差十六日調辦揚州淮軍粮台王克齋觀察翬翎由浦來揚卽日到差十七日瓜洲司陳少尹有明抵揚公幹十九日督辦灣頭厘捐局務徐司馬炳倬來揚公　徐鹺尹成亨委解南京餉銀二十日顧鹺尹恩照由甘肅回揚禀銷解餉差二十一日廣西布政使慶方伯愛過湯程太守以次均至河干　送馬大令光勳奉江寗藩憲委赴江北公幹順道來揚 
[鄂渚官報]  
　　三月初十日撫憲誕期裕制軍親拜祝壽文武官員俱賀壽同日候補府經歴潘遵枋奉鹽憲委賓武局差赴兩院禀知候補從九王逢吉赴宜昌公幹禀辭十一日署漢陽縣林赴兩院禀知赴察甸一帶勘案委解京餉委員湖南候補直隷州葛怡年候補通判洪成章俱解京餉來省禀到本任鍾祥縣黄世崇赴鍾祥公幹往兩院禀辭廣濟縣典史傅蒓往兩院謝飭知回任藩憲牌泉黄陂縣知縣印務詳委候補班本班儘先補用知州黄宗度署理十二日分省補用直隷州楊克勤來省禀見赴湘管帶知津輪船候補縣丞馬聲平禀辭赴揚州候補通判黄文桂禀見謝奉委辦鄖陽釐局 
[江西官報]  
　　九江關委員安廷桂候補縣李興賓解南字營防餉往金陵俱禀辭准補新喻水北司胡日升應行飭赴新任南昌通判李大紳謝拔委州縣一次行知卽用縣王源翰禀到甘肅人内戍進士筆帖式聯康謝辭進京同知劉家棣解九江關餉進京府經嚴用賓卸辦安仁卡丁生父憂署萬安縣丞錢棠禀謝委丁憂同知戴鴻恩辦景德鎭緝私卡 
[救災誼篤定就安痊]  
　　接誦謝綏之仁大兄函並王善士祖芬賑洋一百元悉貴友籍隷浙江秀水縣現居蘇垣於上年冬初自天津山東輪船回南形容瘦削二月初得嘔吐之症啖飯卽吐中旬漸次稍痊近又納穀式微四肢痠痛易於嘔吐今年二十五歲二月初四日已時生籲叩神明鑒佑當助賑洋百元委解直東災區一念仁慈迺救災而恐後者番拯濟定袪疾以底平身其康彊可爲王善士額慶矣而綏之兄孶孶勸善亦爲佩服弗諼云[  上海北市絲業會館籌賑公所少欽施善昌謹誌]  
[病勢垂危急助賑欵]  
　　接奉江隂曹崑泉善士啓淵函得悉尊閫謝氏久患咳嗽症于前月中旬小産後發熱不退計一月有餘刻下咳勢更重服藥罔效每閱申滬報悉病者捐助東直災賑頗有回生之效兹先寄來英洋一百元并繳救命摺扣伏求神明保佑病者熱能速解咳能速愈再願加倍捐助不敢貽誤誼篤救災定迓祥和於繡闥情殷感德還求拯濟於繩樞預列報章祇伸佩悃上海北市絲業會館　賑公所少欽施善昌謹誌 
[桂圃舊主見示清明客中書感之作虀楚不堪卒讀作此廣之卽次元韻]  
　　嶔嶇久作客中人虀舊從來慣受辛天本無言寗待問道原可樂且安貧莫因遲暮偏多感須向風塵惜此身試看江城舊花柳春來何處不鮮新[  二願生習之氏稿]  
[清明後二日同石軒大令遊顧氏園亭偶成一律錄請二願生大吟增教政]  
　　名園偶步晝沈沈緑意紅情已滿林楊柳漸開當日眼芭蕉未展隔年心蝶依草飛猶怯蜂占新叢喜不禁惟有梅花零落盡羅浮一夢杳難尋[  彭亦亭待定草]  
[偕竹酣居士城外看桃花逢崔景之茂才戯贈]  
　　鶯聲百囀柳隂昏紅雨衣霑十里村流水不憎孤客影疎烟如隔美人魂外間漁父曾迷棹前度崔郎又到門滿眼東風春一夢搔頭花下倒清尊[  二願生稿]  
[楊芝宦歸自浙西仍有粤西之行賦此贈之兼呈順然老人]  
　　作客他鄉歲月流江湖千里稻粱謀世無豪士埋頭老人到奇窮放瞻遊小别敢揮兒女涙長吟好遺燕鶯愁開帆恰趁流觴節笑指閒民曬藥舟芝宦工醫故云[  林屋沈敬學習之氏草]  
[三月十日六十初度二願生招同同學諸友觴余待石園醉後自述錄請諸吟壇賜和]  
　　讀書說釗意縱横不學稽康論養生流木光隂周甲子浣花天氣到清明是日寒食　增老伴支離態最感羣賢繾綣情旣醉還歌將進酒緑楊池上共飛觥[  順然老人呈稿]  
[贈梁溪鷗生]  
　　藴藉胸羅宿年華入洛纔論交憐我老講學獨君推不愧名儒　咸欽大雅才好偕羣季秀聯步上蘭臺○贈梁溪寄鴻生意氣過元　靑年不易逢書纔破萬卷已富三冬文思如泉湧詩情較酒濃行看鳳池上鳴玉步從容[  武陵漁隱求是草]  
[鑑堂蕭君精於韻學設館二馬路石路口著有天籟新韻等書承以一編惠示凡學者一承口講指受無不心目了然偶成拙句呈政○新韻示天籟精詳共識君端倪一畫見形象六書分正始音重辨傳來學最勤牙唇喉舌齒文字著奇勳[  海上忘機客待定草]  
[北廓道上錄請式權吟兄大人正刊]  
　　三月三日天氣清南阡北陌多麗人提壺挈榼紛維沓命儔嘯侣興横生羅衣金雀好點綴參差臺榭炫雙睛今朝正是淸明節聯袂掎裳道不絶衆人陶陶我獨思思我離愁起嗚咽世首墓門宿草無一盂麥飯聊奠醊飄零琴劍已多年玉碎　沈恨難塡丈夫豈甘久雌伏鬱鬱終朝心煩煎我言所樂殊其致一編涵泳情纒綿[  種榆山人胡悅彭稿]  
 
 
 
 
 
 
 
 
 
 
 
 [ 
 
 
] 

Page 10

 
 
   
 
 

Page 11

 
 
   
 
 

Page 12

 
 
[清明之夕宴睡軒主瘦吟館主西湖花隱芸香館主海上忘機客愛董舊主於復新園勉成七絶二章以酬雅意]  
　　何幸嘉賓共式臨筵開草草酒頻斟諸君畢竟多情甚惠我連篇出錦心座上詩仙亦酒仙今宵歡叙亦良緣笑濃不識琴中曲也許知音爲紼絃○題小　今飲圖勝日偕朋江滸尋登樓清話喜題襟久知韻事臨流飲敢與騷人對酒吟筆大如椽馳海角詩清於水澈波心共承兩晉家聲舊未識能同笙磬音[  廬山舊慧]  
昨來申江訪故人崇川驪睡軒主適見主人補祝王母黄太孺人五秩帨辰壽詩方脫高卽以見示讀之知母氏之賢宜乎海上諸今壇稱頌不置也余以萍蹤適合欣聞令郎省齋仁兄集益論交春風和藹輒心向往之不揣譾陋率成里言一章用伸添籌之意并誌鴻尼云爾昨來春申　停雲訪良友吾友方高歌落筆縱横走篇成示余觀乃知壽王母母氏有賢聲嘖嘖播人口在昔挽鹿車鮑宣稱嘉竊克儉亦克勤躬自操井臼厥後賦柏舟節鍊冰霜久母德益以全母範斯不朽彤史昭千秋豈惟數歐柳况乃後嗣昌流光由積厚有子奉桮捲有婦執箕帚含飴更弄孫晨昏侍左右博得萱暐歡願祝長春壽去年母五旬展期值秋九令子開賓筵獻詩兼晉酒今兹添一壽祝者踵其後吾友與我約升堂同拜手拜手何所陳但愧無瓊玖惟吟詩一篇那及酒盈斗以此誌鴻泥他日更回首[  雉水瘦今館主菊人吳廷猷拜稿]  
日前邀海上忘機客赴六馬路仁濟堂見老幼婦女乞粥而來無弗與者足徵仁人目前積德亦由少欽先生多方籌畫流　貧苦受惠良 
[深賦呈大吟壇郢政]  
　　尋繹街　諺世上苦人多沿門廼託鉢枵腹喚奈何扶老且巂幼婦孺挈榼過躋堂悟仁濟濟衆起謳歌傾囊　鉅欵廣厦儘搜羅爲勸留餘地歲月休蹉跎心田好種福迥勝誦彌陀給粥資餬口食德又飲和拯飢羣踴躍行善相切磋良朋感佩久濡筆費吟哦[  霅溪靑閣主人待定草]  
[小詩一律恭祝王老伯母黄太孺人五十大慶]  
　　願得忘憂草長春不計年承家有令子祝嘏盡名賢爲補　萊詠先輸珠玉篇今番壽王母日月樂壺天[  梁溪芸香館主寄鴻生俊侯宣豪拜稿]  
[上海三馬路與昌協賑公所陳竹坪經募山東直隸賑捐三月廿二日第六百七次清單]  
　　新册本埠恊源寳莊交來黄恆興求母病速愈洋二十元○新册靑浦儒學正堂祁浩泉先生募來嘉會堂泮十元○江西全泰盛信局經募程席珍　十元閩省北門益薌亭方宗猷祈父病速愈洋十元劉河泰和同人將賀居停開張禮儀移賑洋十五元劉河程晋英將開張禮移賑洋三元無錫嘉泰豐募來醉　氏置衣餘資移賑洋一元錢一百文金陵寳善堂洋一元○新册金子循不留名蔣祖煌朱聽香鐘雲升吳柏生左金玉胡鳳爟施槐卿戚春塘宋吉甫徐文治　雲生費南珍王仲明賴福康賴庭楨張子庚祝少峰羅均安王桂慶朱景庭以上二十二戸合來洋一元○新册張堰益泰典募來休邑怡樂居洋六元休邑任輔庭無名氏王錫嘏吳子良四戸各洋二角五分又移種福田册許國詳綿力子二戸各洋五角不留名吳二餘子二戸各洋二角五分以上二册計九戸共來洋八元錢五旦十五文○壽册慈東東海知非氏洋十元由本埠南市陸家宅橋南首森昌信局交來新春園浴堂票一帋其洋於今日收齊○杭州柴木巷景家衖張芝軒先生募來使君受福册張錢氏病愈完愿洋十元錢安姑洋一元又移種福田册張錢氏洋二元又救命摺張錢氏錢肇誠二戸各洋一元以上三册共來洋十元○梁友松將謝儀移賑洋二元無名氏花洋一元銅洋一元張蓮生錢三百文本埠源源莊交來高安知命子求哥咳嗽速愈洋一元○○本日共收英洋一百零三元内花洋一元外銅洋一元錢九百十五文合併聲明 
[上海三馬路與昌協賑公所陳竹坪經收山東直隸賑捐三月二十三日第六百另八次清單]  
　　本埠王依仁因幼兒病勢沉重禱求灶神許愿助賑隨卽轉危爲安洋二十元方少記洋十二元五角無名氏李洋五元盛小云銅洋二元劉金林求外病速愈洋一元無名氏洋一元無民氏無名氏二戸各銅洋一元華昌銅洋一元○靑浦縣正堂錢添孫誌喜洋一百元由全盛局來○新册曎溪悔過子經募蔭福居沈雅宜堂朱各錢一百文臥龍主人觀潮山人聽濤散人搏虎居士蔣亦靑金壽萱林福堂烟波漁子聽琴閣沈方繩嘏祝品軒靈舫軒汪瑞林堂許戚松雲陳芝蘭西湖逸吏葛石樵壽萱草堂馮栽誥寡過未能齋清舊書室主有心無力人施芳舟李維曜方少卿蔣月桂黄南屏楊和尚金阿四姚阿士張阿慶陳阿桂金仲英莫釐山蔣子林蔣志彰周選卿朱仲芳施也路各錢五十文以上四十戸共合來洋二元由全盛局交來○救命摺珠溪黄心垣洋二十元○京口福興泰棧銅洋四元本埠晴暉堂保子平安洋一元郭氏保萱堂康健洋一元以上共洋二元○本日共收英洋一百六十三元銅洋九元小洋五角合併聲明 
[上海三馬路與昌協賑公所陳竹坪經收山東直隸賑捐三月廿四五日第六百另九至十次清單]  
　　廣東趙先生交來無名氏洋五十元太倉張賓善先生寄來婁江天遂人爲萱堂求消悔保福洋十元浙杭謙吉春綢莊寄來吳蓮西得麟誌喜洋十元知過生陪衣資移賑洋一元以上二戸共洋十一元硤石北卡蕭子華洋兩角○新册由貴州遵義府寄來臨豐泰交到漢口華記洋行托普和吕宋票行送來無名氏銀四兩無名氏銀二兩無名氏銀二兩無名氏銀二兩無名氏銀一兩無名氏銀一兩無名氏銀一兩以上七戸共來銀十三兩申規銀十三兩四錢另八厘○新册本埠王先生交來生泰洋貨號洋四元○新册本埠徐先生交來蕭山韓留餘堂錢四千合來英洋三元内花洋二元錢八百八十文○新册補過子第九次經募榆蔭居梅錢一百四十文胡廷幹錢一百文潘敦仁未得勸募深自恨廖忠林楊世昌杜俊章黄菊亭周樹霖張其濬鄧摺臣彭兆禧劉思贊李嗣鶴厲葆唐蘭香居士邢炘璞無多捐助諒我貧各錢五十文以上十八戸共合來洋一元由余履常先生交來○本埠李東源先生交來孫王氏洋十元孫坤洋十元以上二戸共洋二十元老瑞生帽鋪交來岌岌可危出險入夷人洋五元萬涵氏求病愈洋四元虞廷記洋二元麟耀堂求保平安洋三角前無名氏助來菜票一帋今已售去計洋二元五角○新册蘇州張蓮生先生經募陳慶閭洋二角又册周子音錢三百文又册汪敬之錢二百文以上三册共洋二角錢五百文○兩天共收英洋一百十二元内花洋二元規銀十三兩四錢另八厘小洋十二角錢一千三百八十文合併聲明 
[上海四馬路文報局内協賑公所經收賑捐三月下旬清單]  
　　廿四日天順祥號送謝景宣兄湯餅會洋二元○餘蔭居錢十五元○電報總局交來顧翼初先生募雞　無名氏十元○鎭江無名氏一元○使君受福册徐先生交來平湖不留名不到名二戸各四元○又瀏河王述夫先生交來鐵甕道人募四元○廿五日鄭濟東觀察送謝景宣兄湯餅會六元盛我彭刺史送謝景宣兄湯餅會四元陳竹坪先生送謝景宣兄湯餅會四元○實應魚市口福興潤信局内季少芝張鏡涵張印江三翁經交來朱篤卿比部爲求子病速痊福壽綿長事助足大錢一百千文合實收英洋九十五元又錢二百五十文○南潯陳漊卡陳硯孫先生刋善書資移賑四元○元凱兵船交來甯波江北岸愼修堂程四元○使君受福册靑村塲正堂亷交來李月如先生四元○二天共收英洋一百六十一元錢二百五十文 
[上海四馬路文報局内協賑公所經收賑捐三月下旬清單]  
　　廿六日九江招商局孫楚卿翁送謝景宣兄湯餅會四元又黄梅西王建亭二翁送謝景宣兄湯餅會四元本埠源豐潤號内陳連城翁送謝景宣兄湯餅會洋二元蘇城醬業公所潘仲溪翁送謝景宣兄湯餅會四元○受福册蘇城醬業公所潘仲溪翁募交第五十五次賑捐陳立記六元潘琪先一元潘金生平安氏二戸各五角潘周氏四百文潘洪源嫆記跟記潘高氏萬居士補不足六戸各二百文姚居士阿金殷姚氏陸周氏四戸各一百文實收洋十元○徽州歙縣人寄居通州畢廷珪廷瑔廷璋爲慈親八十五歲患病祈神祐保護速痊許願助洋二十元○李養源堂主人爲求保清吉及三兒病痊幷合家平安十元○本埠春生鑑票號交來金陵諶善之翁募交　永州李濟昌王郁堂劉雨生四戸各一元○杭城抱經堂計一元本埠招商漕務南棧交來惠秀金經手解米船戸磁壞碼頭罰欵洋二元又交來解米船戸作弊飾手得賄罰洋五角又交來解米船戸舞弊罰洋一角○姜鎭堰據瑞堂善士五元○使君受福册敦敏堂助銅洋十一元○又本埠春和荼棧募和利隆五百文金裕太石父二戸各三百文益昌廣生和永生方玉天生福廷古夫林振八戸各二百文陳聚發月印永嘉楊富潤慶輝黄生泰陳鶴芳陳鶴芬福勝種福長錦桂生堂對山月舫喜德郎伯小春小胡交娒萬茂忠煊炘第樸弟二十三戸各一百文張慶華墳庵老二戸各七十文共收錢五千一百四十文○又常熟震源莊募無名氏三戸助洋二元○本日共收英洋六十八元銅洋十一元小洋六角錢五千一百四十文 
 
 
