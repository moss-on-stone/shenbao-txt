# 1911 - 122 - 4913737

 

Page 1

 
 
   
 
 

Page 2

 
 
上諭 
[監國攝政王鈐章四月初十日内閣奉]  
　　硃諭慶親王奕劻着授爲内閣總理大臣大學士那　桐徐世昌均著授爲内閣協理大臣欽此 
　　上諭上年降旨飭將官制釐訂提前頒布試辦並卽組織内閣旋經憲政編查館奏擬修正籌備事宜清單經朕定爲宣統三年頒布内閣官制設立内閣所以統一政治確定方針用符立憲政體兹據憲政編查館會議政務處會奏遵擬内閣官制繕單呈覽一摺朕詳加披覽所擬内閣官制十九條採取各國君主立憲之制參酌現在時勢之宜審愼規定尙屬周妥又因閣制甫經創辦必須以漸而進作爲籌畫試行並擬内閣辦事暫行章程十四條權宜損益均屬可行曾經召見會議政務處王大臣等面加垂詢意見僉同著將内閣官制頒布遵照此項欽定閣制設立内閣並卽照辦事暫行章程先行試辦除弼德院官制同時頒布外所有内閣屬官制京外官制各項官規仍着遵照修政籌備清單妥速擬訂陸續奏聞候朕頒布施行用副朝廷進行憲政力圖自强之至意欽此 
　　上諭内閣總協理大臣業經簡授其各部行政長官有應同負國務責任者應卽同時簡授梁敦彦着授爲外務大臣善耆著授爲民政大臣載澤著授爲度支大臣唐景崇着授爲學務大臣廕昌著仍授爲陸軍大臣載洵着仍授爲海軍大臣紹昌著授爲司法大臣溥倫著授爲農工商大臣盛宣懷著授爲郵傳大臣壽耆著授爲理藩大臣所有内閣總協理大臣及各該大臣均爲國務大臣欽此 
　　上諭内閣總理大臣慶親王奕劻着仍管理外務部欽此 
　　上諭内閣總理大臣協大臣均著兼充憲政編查館大臣欽此 
　　上諭梁敦彦已補授外務大臣著迅速來京供職未到任以前著鄒嘉來署理欽此 
　　上諭本日業經降旨設立内閣所有舊設之内閣軍機處會議政務處著即一併裁撤在内閣屬官制未經奏定以上各衙門舊設之章京侍讀中書等項人亦著暫由總協理大臣督率辦理日行事件其内閣官制内未載之應行改併各衙門有應照内閣暫行章程辦理事宜均著暫行遵辦其未經規定事項暫仍其舊其餘無關行政各衙門均照常辦理欽此 
　　上諭現已降旨裁撤舊設内閣所有大學士協辦大學士仍著序次於翰林院並著該衙門於釐定翰林院官制時妥擬章程其内閣學士以下裁缺各員均食原俸聽候分别改用欽此 
　　上諭上年修正籌備清單經朕定爲宣統三年頒布弼德院官制設立弼德院兹據憲政編查館會議政務處會奏遵擬弼德院官制繕單呈覽一摺朕詳加披覽除酌改外餘尚妥協現在已經降旨設立内閣該院權限與内閣相爲維繫所關重要必須同時並設用備顧問著將此項官制一併頒布即行設立弼德院以重憲政始基欽此 
　　上諭陸潤庠著授爲弼德院院長榮慶著授爲弼德院副院長欽此 
　　上諭自宣統元年五月設立軍諮處以爲軍諮府之基礎現已時閱兩年籌辦已有端緒參謀軍事最關重要着即設立軍諮府秉承詔命襄贊軍謨所有軍諮府官制一切事宜卽着該衙門妥速詳擬奏聞候朕裁定施行欽此 
 
 
 

Page 3

 
 
　　上諭郡王銜貝勒載濤貝勒毓朗均着授爲軍諮大臣欽此上諭前因釐訂外省官制曾經派錫良陳夔龍張人駿瑞澂李經羲會同憲政編查館王大臣悉心參酌隨時電商現在錫良業經開缺著添派趙爾巽會同商訂欽此軍機大臣署名奕劻毓朗那桐徐世昌 
論說 
[庚辛之際敎育芻議]  
　　（陸瑞清稿）（四）（續） 
（二）海陸軍大學可緩設我國孱弱至此。而不即滅亡者。恃海軍力乎。抑陸軍力乎。識者必曰。未必然也。其始也列强限於利益均霑之說。商務攸關。加以民氣發逹。遂遲遲至今耳。今則法京之密議。屢開大會。割據範圍。規畫略定。卽欲驟興大學。深恐緩不濟急。矧地非島國。海軍中小學校。初未廣設。而大學問題。無暇提議也。至於陸軍大學。疑我國所當辦者。然陸軍小學未徧設。中學未振興。驟立大學。學生何來。此亦不能急就者也。爲今之計。實行軍國民敎育。照章中學以上。敎中隊敎練。鎗劍術。野外演習。實習打靶。各校果能切實行之。必有奇效。至需用將材。則遊學東西洋各國之士官將弁等學校。畢業回來者及本國軍營中有學識經騐者。未始無人。擇而用之。假以事權。以應目前。以平内亂。或亦可濟。俟中小學校多設之後而創辦焉。所謂完全之軍人資格出。而軍界可生色矣。 
　　至於各省地方之方鍼。瀕海之區。多設商船。水産水軍。學校。腹地則視土地之肥磽。山澤之多寡。酌設農業工業礦務學堂。通商口岸則多設商業學校。而師範學校。則縣設一焉。或數邑合設一焉。至若邊省。則師範傳習所。宜邑設數處焉。在有學識之官紳。裁奪焉可矣。 
　　各學區之初等小學。或兩等小學。其敎習之亟宜改良者。有三綱九目。兹列如下。 
　　（一）關於敎授者有四目。（子）國文注重應用。（近巿廛者。習筆札簿記。近鄉村者。習冩契田器名稱之類。）（丑）各科講授。須關心實業。（寅）除應上遊戲科外。須設二分間體操。（由敎員酌量行之。）（卯）添用鄉土地理歷史。 
　　（二）關於管理訓練者有三目。（子）改良社會舊習。須啓其純善之知識。活潑其天性當於課外逐時訓練。俾在家時恭敬親長。以培童年之德性。以堅社會信仰學堂之心（丑）學童請假。於敎授上甚多困難。其託故輟課者。敎員當向其家族。善言開導之。（寅）敎員有因私妨公。曠課過多者。校長若學董規勸之。或酌扣修金以圍範之。 
　　（三）關於日用事宜者有二目。（子）衣服日用之物。宜漸改用土貨（丑）香烟之類。各校雖皆禁絶。而不免有背人私吸者。宜自敎員本身作則始並知會家族。雙方杜絶。 
若夫女學。亦宜注重實用。初小以國文心算爲重。高小。則修身也。國文也筆札也簿記也珠算也筆算也縫纫也烹飪也。主家之要務。亦卽爲學校之主科。至於畫圖剌繡手工美術等。宜置。於中學外科。外國文。則非高等學堂高等師範不必設。而尋常師範。宜邑設一焉。保姆傳習所亦宜邑設一焉。徒手柔軟。以及游戲等衛身學問。則亦不可不注意也。 
　　吁嗟乎鄙人與學界諸君相往還者十有餘稔矣。於我國本部内。南走兩粤北抵燕京。中歷數省。參觀各校。不爲不多又忝舉爲學務團體之職員。誦各府州邑及各鄉鎭之報告調查書者。數數矣。其主校者。深明敎育原理。敎育職員。皆能熱心任事。組織善良設備合法學生勤學守規。體育發逹者。固屬良多然見有監督校長歲飽乾修。而月一至校焉。年一至校焉敎務長不知課程表之編次爲何物焉。齋務長曁各監學。怡情花柳徵逐酒食。爲各學生之先導焉。敎員則毎學期告假。視擔任之課。得過半數焉。而學生者。挾中國主人翁之資格。負俯視一切之氣槪。科敎務長監學以禁錮之條。幽瘐之罪矣。即不然校中職員。初無學識。又無經騐。遇事敷衍。但求無風潮足矣。而敎科之良窳規則之守否不問也。而學生中作牧猪奴戲。唱戲曲者。管理員熟視無覩。充耳不聞也。其他有妨名譽體育之事。尤筆不勝書焉。此乃中學以上學校之慘。劇也。 
　　至若小學校中。有以飢思食之飢作雞者。有巫祝爲敎師。門榜初等學校之名。而内設香案。高擊鐃鼓者。有師案之側。一榻横陳。犯消極資格者。有假開學之名。而魚肉鄉愚。歛錢肥已者。凡若此者。更僕難終。而女學校中。妨害風氣之事。尤耳不忍聞焉。此皆鄉僻地之怪現象。學界中之障礙物儒林新外史中之資料。聞見之下。而可爲痛哭者也 
　　甚矣。過渡時代。亂次以濟。其沈淪於海底者。不知幾許學童。含寃莫白焉。若而人者。安知軍國民敎育。與實業敎育哉。亦安有所謂正當之方鍼者哉。然而不難矯其失也。矯其失而定以軍國民與實業敎育之方鍼也。其法奈何。爲兩言以蔽之曰。師範校之多設。省視學縣視學之得人（完）來稿 
[警告江蘇同胞及全國同胞書（續）]  
　　吾國人民旣視國課爲與君上有直接之關係。故耕鑿相安。其油然忠愛。出於天性一旦移抵外人則人民必愁怨嗟歎以爲朝廷眞棄吾民矣。現 
 
 

Page 4

 
 
在伏莾四。起稍有勾結。民心摇動。大亂將至。不可者五。此猶指人民一方面言也。上年部院辦理預算。各省錢糧。不已列入歲入正項内耶。此而移抵。則歲入内陡少此一百萬。將以何者爲彌縫。卽日預算尙有贏餘。然内而部院。外而各省。不敷之數尙鉅勢不能恃此爲挹注。且經資政院核議而移抵借欵。獨不經院承認。此何說耶。不可者六。或者日此次四國借欵以東三省實業作抵。恐大拂日人之心。故此次於四國借欵以前。先向日本抵借千萬。以結其歡而扼其口。當局之計甚工。其心亦甚苦。然則政府固已以東三省視吾江蘇耶。若謂江蘇恐落他國之範圍。而以日本牽其勢。則中國二十二行省。其純爲吾完全範圍者寡矣。是錢糧抵借。殆以江蘇爲第一開幕。而繼此將未有已也。他國即不言瓜分。而吾已爲之支配矣。不可者七。且度支部完全國財賦。而此次獨先以江蘇錢糧作抵。夫江蘇田賦之重。著於天下。一切負擔。亦較重於各省。且趨公赴義樂爲人先亦何負於政府。政府乃先推而納之溝中。不已寒衣租食稅者之心。將來國家設有緩急。又何以作敵愾之氣耶。不可者八或曰此次借欵。樞臣尙無成見。主之者度支部。而鐵路借欵。主之者郵傳部也郵部尙侍。盛吳均屬蘇人。故度支部亦以子之矛。攻子之盾。以蘇人爲尙侍之郵部。卽以蘇省錢糧作抵。然則吾蘇有此尙侍。眞吾蘇之不幸矣。維桑與梓。率各省而爲順民。尙侍顧不念祖宗之邱墓乎。不可者九。尙侍縱不念及。吾蘇之父老伯叔。顧於此絶大間題。經報章屢次揭載。獨視若無覩然則彼。政府之敢於先斷送吾江蘇者。蓋視吾蘇無人焉。是吾蘇人之心理。盡彼尙侍之心理。（或云盛爲極端主張吳僅唯諾）束手以待亡而已。不可十曩者者有昌言大借債十萬萬者已。其說固取快一時。而不知僅此一萬萬。已有江蘇錢糧作抵之事。設如其說。殆非二十二省人民土地一律作抵不可。空穴來風。政府乃乘間而利用之。於言者何利之有焉。夕陽亭一言而足以亡晋。不謂吾江蘇乃首蒙其禍也。且他次借欵。皆不明發上諭。而此。次獨否。則無非主張此事者欲借以箝。執輿論。不容置喙之餘地。然則有此諮議局奚。爲有此資政院奚爲。蒙馬虎皮。唯恐其不似。且爲之渲染之資料焉。吾蘇人乎。吾全國同胞乎。心苟不死。曷即此問題而共同研究之專電 
[電一（北京）]  
　　新任伊犁將軍志銳請欵三百萬度支部澤公以庫欵支絀只允二十萬昨已奏駁志留守以巨欵無著邊事萬難辦理聞已决計辭職　 
[電二（北京）]  
　　樞府聞粤亂後愈多猜欵資政院臨時會世總裁回京後商之各樞臣大半不贊成故仍遲遲未敢入奏 
[電三（北京）]  
　　學部議准駐義以使奏請於各學堂課程内添設國語科奉旨依議 
[電四（北京）]  
　　陸軍正都統廕昌議在西北邊境添練新軍兩鎭緊要新聞 
[臨時會陳請書之入奏期]  
　　大致在各項借欵簽押之後資政院議員請開臨時會說帖已經改定於上月三十日送到秘書廳兹聞該院總裁世中堂已於初二日回京本可卽時上奏惟該院逢二五八爲秘書廳之堂期而總裁副總裁到院之期則爲五八兩日故此項陳請書須俟初五日總裁副總裁及秘書長等會商以後方能入奏 
　　續函云資政院秘書廳已奉命預備摺稿於初五日經總裁副總裁畫行并有連夜繕寫以備上奏之說 
　　又聞資政院議員于邦華李文熙雷奮前日同至秘書廳語問陳請書上奏日期是日總裁副總裁皆未到院由秘書官某君告以摺稿已由秘書長於本日送至世總裁宅中畫稿但聞樞府爲粤亂事戒心愈甚對於此事絶對的不贊成卽使上奏恐亦無效云 
[蘇諮議局撤銷代表原電]  
　　盍歸乎來 
揚州會館汪彝伯鑒　局覆議寗屬預算無效兹恊議正副議長常駐員全體辭職前委赴聯合會代表已失効力公决撤回應提議事件均交本省資政院議員特聞並請轉金張及本省資政院議員諸君寗局支 
[俄人仍在新疆增兵不已]  
　　陣雲墨墨壓邊城 
新疆特别通信云俄國近以伊犂僅有哥薩克馬隊一標不敷布置又在科布多添派一鎭貝加爾湖附近添派兩鎭並聞駐土耳其某地之軍團亦擬即日開往新疆一帶 
[電寄粤督桂撫恊捕匪黨]  
　　此爲　有之義 
初五日樞府電寄粤督大致謂該匪等旣敢在省會起事雖卽時撲滅必有餘黨四路分擾粤省海口衝要關係甚鉅着隨時督飭得力將弁嚴密偵緝以弭隠患而絶根株并聞另有電寄桂 
 
 

Page 5

 
 
撫著一體認眞協捕 
[廣州革命黨起事紀（四）]  
　　督練公所之虚驚　初六日下午三點半鐘張督李提等正在督練公所審訊自首黨人但懋辛并將起出炸彈多枚放在階下公所參議吳錫永下階以脚撥之忽轟然一聲炸彈爆發吳參議登時倒地其左脚自脚跟下全被炸去右脚板炸去一半并傷兵丁五名堂上各官皆大驚失色後查知係不愼所致立飭人將吳救起已暈去不醒人事瞬間復甦即舁往中法醫院治後在公所背後檢回被炸脚板一小塊據西醫云醫治兩禮拜便可痊愈若鑲木足仍可行動聞吳看炸彈時曾約吳統領占高同去謂開眼界吳統領却之否則亦不能自衛其足矣 
　　炸彈抬赴白鵝潭抛棄　吳參議被炸傷足之後各官咸以此次所獲炸彈多至兩大蘿存放城内萬分危險不如投之江中以免後患遂雇兩人派兵押往白鵝潭逐一向水深處抛棄沿途見者驚避一空 
　　兩龍亂黨解散確情　初四晚夜半李提派出黄廣恊吳統領馮參將督帶兵隊乘夜前赴順德兩龍地方防堵分竄餘黨聞係接有兵輪無線電音言餘黨尙盛現已嘯聚兩龍乞派大兵防剿等語迨各軍抵步用探海燈四照已無黨人蹤跡翌晨四面巡邏亦無動靜各統領業於昨日午候禀報亂黨解散地方安靖又聞此次驚傳兩龍起事係因初一午有黨人多名馳赴該處手持大旗徧墟演說附從者百餘人鄰近各鄉又有疑爲招往帮助械鬥者紛紛隨往旋由首領帶赴樂從舉事初四日適該黨解散折回故有此次驚擾又聞餘黨由樂從解散後紛紛竄赴香港并已備有輪船接濟前往現赴龍官軍已奉水提命令巡視南三順一帶以資鎭懾不必即日回省 
　　龍濟光不來粤矣　張督接北京電旨以粤省地方不靖亂黨披猖特飭廣西提督龍濟光親統八營星夜馳赴廣東助勦廣西提督着右江鎭總兵陸榮廷暫行署理等因張督以亂事漸就平定因電致政府請其暫撥四營助剿龍提亦不必親自來粤以免西省空虚　　佛山亂後之紛擾　樂從革黨欲在通濟橋攻入佛山馬帶力拒陣亡該黨亦傷九人雇轎抬回轎夫不敢該黨自行抬去轎租仍給與其執旗人爲官兵槍斃該黨出多金購一棉被蓋之而去時大雨淋漓在近處雨帽店購帽毎件給銀一毫居然秋毫無犯連日駐永安社學潮勇稽查來往佛山行人極爲嚴密有佛山霍議員之妻偕其妹與弟經過亦爲該勇盤搜數次日言語不甚相通該處紳商以爲近於紛擾擬詳請上峯通融辦理 
　　潮州地方安謐之軍報　日前當道據探報亂黨在潮州起事立派兵輪在澳頭查緝并責成潮州鎭道認眞防範昨接該鎭道電已拿獲爲首者五人均著名鉅盜餘黨解散現在潮州甚爲安謐　　潮州文武之虚驚　潮州道鎭府憲接到省電云潮州道鎭府鑒現接港督來電據稅務司飭查進口輪船有匪數百人來潮滋事先焚道署卽日起事飭即預防云云各員得電卽飭營勇衛隊警勇各持槍碼梭巡郡垣南區派警勇一棚守道署北區派警勇一棚守府署再派警勇六十人梭巡各處海陽謝令調巡勇一棚守縣署潮州鎭派偵探十名輪流巡探是日有線赴縣報稱東門外發利客棧有客私藏軍火謝令聞報親詣搜捕並非軍火實係土藥一箱隨將店東宿客七人帶至縣署訊問係屬船戶該火藥係欲在河面防盜者謝令判暫押候交保省釋 
　　陳少若不以事敗爲辱　革黨陳少若被拿後有某委員向其詰問謂廣東本非重要之地何必向此紛擾陳答言如在别處舉事就令成就亦必爲流宼所得惟廣東可免此弊某委又譏其無意識陳正色答日爾謂此舉爲壯士辱乎某委見其語氣倔强遂不復問　　李提紛接黨人恐嚇書函　　日皆傳黨首黄興已被衛隊轟斃惟聞李提前日曾接香港寄來一函外署香港黄緘内多悖逆之語並云速將被獲同胞放出不然定以炸彈對待等語至昨日又接本城寄來一函外署興師會緘函内先言各國瓜分在即次則詆毁朝廷再次言該黨方略擬先據廣東直攻北京又言如實不願相從何不速往峨眉山下從赤松子遊云云書用大張洋白紙大書特書此等匿名來函本不足異故李提一笑置之　　黨人亦有兒女心腸　聞此次亂黨起事其宗旨專以收買人心不擾人民爲目的當事起時後樓房裴姓有一及笄女子隨家人走出至蓮塘街衝散在街哭泣遇一革黨着其走開又心慌不能行動該黨用手扶住送入大石街連喚數家門皆不開後呼 
 
 

Page 6

 
 
一裁縫店之門亦不開該黨云如再不開即用炸彈將門焚燒該店懼始開門該黨卽着該店將女子接待該店唯唯乃令閉門始去　　黨人幼子之可憐　寓旗界之黨人李某知事失敗即飭其妻背負其子詭稱欲與偕遁潛從後放槍擊之欲將妻子轟斃詎連發兩槍皆從其子額邊及脅側飛過祗斃其妻該黨人隨亦含槍自殺聞小孩年僅歲餘該黨親人均不敢領受後由衆坊送交方便醫院醫治云 
　　黨人自首不加誅戮　初五日有黨人但懋辛（該黨人手已受傷）四川人持一字條往東一區覓巡官李某字條係寫河南東四區巡官周某邀赴長堤小酌者蓋周李均四川人也李覺字跡有異電問周某則無其事巡兵向前拘捕但曰我固自來欲見巡官有說話者何拘爲乃導之入直認到港數日爲姚姓等五人相邀入黨同上省起事事敗後匿厠所多日飢餓不堪特出自首任從辦理并供出蓮塘街某號屋尙存炸彈火藥甚多由區官解交警道電請張督示諭辦法張督立命赦免並飭督練公所往該屋起出炸彈火藥各種不謬當即會同李提出示以後凡有黨人自首一律援例赦免不加誅戮李提並擬自行捐資將但遣回四川原籍云 
　　不准擅拘剪髮人　張督昨日出示云此次亂匪滋事因匪中多有剪髮者連日搜捕不免誤拿均經訊明釋放現餘黨搜捕漸盡嗣後兵警人等務須確切稽查除有爲匪證據及實在情形可疑者不問剪髮與否仍隨時禀報核辦外不得專因剪髮一端輒即疑爲匪類任意拘拿 
　　冒充革黨之舉動　初四日撲攻佛山之亂黨退敗後著匪李燈筒以投附不成卽挈同餘黨濳回河南適是日張督李提派出二十一營羅楊兩弁帶勇船多號到該處協防分紥橋外一帶半夜有土匪百餘人由橋裡出知有備乃折回雙洲書院之舊勇營開鎗環擊該處兵勇於二十九晚已奉調出駐橋外只餘哨書一人勇一人當被轟斃各匪隨入瑶頭鄉刧去田心坊森記柴米店及潤豐公利遠香怡昌福生就記宜心南來品珍生記寶來利合茗南共十五家并執茗南茶居店伴二人由莘莊邨外呼嘯而逸去村旣遠始將二伴釋回坊中當時鳴金告警而更練旣少兵勇又經他調卒被刧去初五早警報到省張督李提立飭李世桂於所招新營中分派二百人前往防守 
　　追錄張督出險實情　張督及官眷出險情形言人人殊兹再確切調查得其實情如下是日李提以督署有警即派統領吳占高率弁勇數人入督署迎出張督再入迎出封翁往返數次始將全眷接出初入署時遇亂黨十餘人在數步之内黨先開槍幸而未中吳還槍擊之斃黨人一名餘黨反奔乃得入内尋覓且於該黨人之身搜出小册一本因得知亂黨機關之所在云 
　　公舘内起出炸藥　亂事定後官軍在蓮塘街吳公館查獲土藥一罈另十六包毎包約五斤并在井底搜出炸彈百餘個魚雷所用之毁兵輪炸藥一百餘包惟該公館之人已不知於何時遷去 
　　宋壽嶔脫險之急智　當亂黨圍攻督署時有會議廳參事宋壽嶔適由二堂出其人面貌類張督亂黨遽前執之宋力辯誣不信宋固解操粤語答日張督那曉說廣東話黨人聞之始允將宋釋去亦可謂急智矣 
　　張督不欲株連無辜　張督李提對於此次所獲亂黨辦理極爲審愼有姚國樑等數人供詞文字甚好殊惋惜之以皆受重傷均願速死始置之法聞供出餘黨甚多張督擬擇其情節實有可疑乾勒令出境餘則槪免深究初五日江紳入晤張督備陳潘逹微等檢屍事張督日此等人皆非爲私仇而來彼旣不擾商民吾雖處於執行法律地位亦不主多殺戮况中多少年血氣未定實在可惜吾輩能做好官那怕此輩不爲我國家所用善堂諸公仁人君子之用心與鄙意甚相合可爲轉謝云云 
時評 
　　殺亂黨宜也奬叙能殺亂黨之人亦宜也然使能殺亂黨之人而能先事消弭使不至於爲亂亦無所用其殺則國家之元氣人民之生命其保全者不尤多耶 
　　今國家祗於事後奬叙能殺亂黨之人而不聞於事前設一消弭亂黨之策無怪亂黨愈殺而愈多而倖獲奬叙者且較亂黨爲尤多也 
　　張督曰我輩能做好官何患若輩不爲國家所用然則堂堂中國竟無一好官耶嗚呼醜矣（東吳） 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇省麵粉公司將受限制]  
　　查振大臣馮煦片奏江皖災區地氣高燥向以麥爲大宗民間日食亦以麥爲專品自各屬設立麵粉公司以來麥價日形騰踊聞毎一公司其機器所銷日約四五百石一年須十七八萬石江蘇一省凡麵粉公司十餘處則毎年所銷幾二百餘萬石其資本旣充購麥毎放寛價值窮民致力不能購甚或麥猶未熟先向農戶定購謂之放青竊民更無可購之麥其所成麵粉價視本麵有加亦不行銷本地或販往鄰封或流出口外以致各屬所産之麥日銷日少一遇偏災民食缺乏糧價奇昻雖未必盡由於此而此實受害之一端致海州之海豐公司宿遷之永豐公司釀成鉅案今若遽請停辦則謂摧殘商業而予限制實亦妨礙民生可否飭下農工商部另訂專章俾民食商情兼籌並顧實爲至便四月初三日奉硃批該部知道 
[杭垣貧民搗毁米店大風潮再誌]  
　　杭垣初八日下午貧民聚衆閙米全城米店四十餘家同時被毁一切情形業誌昨報兹悉當晚十點鐘時多數貧民團結未散羣聚官巷口大街上下詎巡警道楊味蒓觀察督率衛隊及仁錢警務長陳履謙等先後臨塲彈壓默無一語亦不勸導解散揚長逕去致肇事者氣燄愈熾一般痞棍從旁煽惑謂今日官塲深知衆怒難犯决不恃勢多事一唱百和各取耜頭鐵鈀將元大等兩家墻垣攻破搗毁一空至十二點鐘折赴同春坊二次攻破四豐泰牆門鄰近痞棍乘勢糾搶搬失存米七八百担彈壓巡警遁逃無蹤其時復有謡言謂首先攻入之某某二人被該店棧司戕斃棄屍并中並被巡警拿去二人瞬息傳播衆憤愈激羣赴警局討人致將五福樓忠清巷普安街萬安橋等處分局派出所搗毁五處重又折赴水漾橋將地方審判廳搗毁毆傷司法警察兩名巡警道聞報知已燎原飛馬上院請示中座立傳電話知照楊恊統命令一標兩營新軍火速出隊於二點鐘時到塲肇事各人業已先後解散當卽分駐左近街巷另派支隊巡邏至初九日六點鐘時復由警道會同府縣頒發六言告示謂係匪徒擾亂治安飭即格殺勿論等諭被毁米店計共四十三家本日一律罷巿現查上中下三城未遭波及之米店僅孩兒巷内公興藩司前某號及鳳山門至大學士牌樓一帶共五家艮山門外久大碓坊亦同時被毁江干湖墅兩處幸未殃及聞是夜人多口雜旁觀者蜂擁畢集忽東忽西尾隨其後途爲之塞十點以前並不搶取一物至十一句鐘打官巷口源大等數家時已有左近貪小之人乘機搬取食米者米店損失却亦不少是夜巡防隊及巡士受窘備至二點鐘時候徧街不見巡士一人卽有一二亦將軍服脫去至於頭戴紅邊帽手提指揮刀向人叢中亂舞之人則查係陸軍警察計自初八下午以至初九日先後被官廳拿去八九十人其中約分三類夜間十二點以前所拿者全係閒人十二點以後在下城所拿者類多貪小搶米之人至初九清晨有屋小有能藏米被人看見而被拿者 
杭州商務總會於初九午前開會衆米店東家經手大都均到力請轉求官廳將所拿之人以軍法從事總恊理難之是日官塲到者勸業道董杭府英錢塘縣高三員其議事錄如下總恊理報告昨日打毁各米舖情形實屬不成事體應請官廳維持辦法杭府英太守云昨夜打毁各米舖一時官廳保護不力深爲抱歉已禀明撫憲請示辦法米董韓錦畇云昨夜打毁各米舖被搶刧米石損失甚多應請官廳踏勘英太守云店舖被毁照律本應踏勘無如米舖繁多且現在新律歸地方檢察廳辦　又云米價騰貴不獨浙省爲然但現在迭次加價應有理由米董李培甫等云米價之貴因來源騰貴敝業中現時定價成本尙或不數今遭此巨刧惟有懇請官長親臨踏勘追償損失董觀察云今日巡警道已將昨夜所拿之人移送地方審判廳所言踏勘追償及懲治滋事之人均係審判廳權限照章不能干涉現在祗有由各米舖開明損失清單交由地方官轉呈警道一併移送審判廳辦理由衆官廳面諭米業必須起米减價好米任憑抬高各米商言米業將起米減價惟必須官廳同時辦理平糶以保商業而安窮黎邵紳伯炯云現在官廳所言起米减價一節米商應照辦至於拿獲匪徒官廳一方面亦應盡法懲治總協理云現在應議辦法第一由被毁米舖開具失單呈由府縣轉呈警道移地方審判檢察廳分投踏勘第二請速追查損失第三拿獲之人會中及米業諸人不得要求懲治稍有干涉此係遵照司法獨立辦理第四諸地方官出示曉諭示内載明辦平糶截漕等字様並謂如再打搶米店格殺勿論云云會議良久散會後立刻備文移勸業道云查江蘇各省禁米運杭以致來源稀少價值飛漲貧苦小民購食維艱若不設法籌備轉瞬青黄不接之時深慮後難爲繼今貴道台爲保護窮民計偕同杭府曁錢塘縣蒞會熟商辦法並勸諭各米商虧本賤售以六元起價毎人以五升爲止當足濟目前之 
 
 

Page 11

 
 
急惟來日方長本年六月又係遇閏設或米糧缺乏貧民何爲生輾轉思維别無良策惟有仰祈貴道台轉禀撫憲奏請截漕一面設局平糶咨江蘇各省請弛米禁以資接濟而免恐慌事關民食望切施行聞已飭由一府兩縣准如所呈示諭各米舖矣 
分類新聞政界 
[桐城縣丁漕改章紀聞安徽]  
　　桐城縣征收錢糧向歸里書包完以致年久積弊太深毎畝竟收花戶七八百文不等經該縣紳士黄方堃葉芬等邀同各紳晋省具禀撫轅請改章以紓民困當奉朱中丞飭委陳守麟瑞會同安慶府於三月間假座府中學堂邀同該縣城鄉士紳集議决定分鄉設櫃一鄉派司事一人里書四名丁役四名自治所派檢察一員縣城設事務所一處毎畝征收錢五百七十七文合計盈餘二萬餘串除縣官公費一萬串各鄉設櫃經費一鄉一千串外其餘作爲自治經費所有從前票費串費一律革除現奉撫憲批准如詳定案仰即出示曉諭以便開征矣 
[皖省緝驗私土之手續安徽]  
　　皖撫朱中丞近以皖省十藥查驗局業於三月底一律裁撤交由本省辦理然皖屬各州縣雖經禁種而鄉間富戶難免無存積陳土值此禁烟吃緊之時非嚴緝私販清查囤積不足以收實效部局雖裁而查騐仍不能稍懈應由禁烟公所於征收牌照捐分局内附設緝騐局仍照查騐局章程辦理已於四月初一日札委巡警勸業兩道接收督辦禁烟公所兼緝騐局事宜矣 
[鄂省風聲鶴唳之近狀武昌]  
　　鄂督因粤省革黨以炸彈轟燬督署誠恐鄂省亦有匪人倡亂特派特别巡警隊守衛督署東西轅門不准行人經過但此事並未懸有明示故往來人等咸不知禁令毎毎誤入轅門守衞警察初尙大聲喝阻後竟以皮鞭痛擊聞日昨有人見西轅守衛竟取槍上剌刀亂砍一鄉民之背該鄉民倔强連哭帶罵且呼制台大人伸寃而東轅守衛聞聲亦持剌刀赶至該鄉民始飛奔而遁兩守衛尙不肯捨復追逐數十步之遠路人無不側目張虎臣提軍因奉制府面諭謂訪聞有革黨秘密煽惑新軍情事不可不預爲防備特通飭各協標營無論官長目兵出營或因公掛號務須服裝整齊領取號牌不准隨便私出若有他界人便衣來營會客須照内務章程實行在會客廳等候由聽事人將所會何人傳至客廳會晤勿准引入兵棚如有不遵私引閑人入内者一經查出該管隊官排長與衛兵司令官均不能辭咎至外來信件均須先送至營值日處查騐登記其由何處何人寄來何人收受毎日夜七點鐘時將登記簿呈送鎭司令處查核巡警道黄祖徽因奉制府密飭以漢口德租界有形跡可疑者租屋聚居等情當派戴科長等帶同探警前往偵察詎已空無人跡詢之左右鄰亦不知其底藴巡警道深恐其匿跡武漢或釀巨禍爰札飭各區令警官巡士特别注意凡有形跡可疑之人須極力調查若果係屬匪類即秘密拿獲送局從重奬勵至偵察之時亦須鎭靜濳窺勿露聲色以防不測 
軍界 
[緝捕營緝獲鹽船罰洋了案蘇州]  
　　浙西鹽捕左營右哨艙長范德勝日前在上海潭子港口外扣留鹽船一儎詢係上海租界浙鹽棧之官鹽裝至曹家渡分棧銷售惟旣係官鹽何以並無旗照難免私自潛人别處私售當經該營總統洪觀察擬即免其充公罰令繳洋五百元將鹽船一併押令至曹家渡卸儎等情昨奉督撫憲批准罰洋五百元充作該營緝捕之需並一面飭令將船鹽給還該鹽商沈允成具收矣 
[派員接帶浙西鹽捕營蘇州]  
　　浙河鹽捕後營管帶王司馬元章日昨具禀請假赴部引見並請派員接管營務等情已奉蘇撫程中丞批准給咨飭令赴引並派委現充六門隊官兼偵探長之劉福春接帶該營事務已分别飭遵矣 
[陸軍軍官薪公暫照十成支給湖北]  
　　度支部以湖北財政不敷甚鉅飭將第八鎭軍官薪公照福建辦法八成支給旋經督練公所參議廳禀呈督院略謂鄂省練兵最早當三十二年改編成鎭之際以餉數萬分艱難極力撙節分别優劣减人减馬减餉減乾惟軍官薪公十成支給寓意至深緣當時各省編練新軍較鄂爲遲而將校人才缺乏明咨暗調紛至沓來所幸軍官薪水較優尙足以資維繫况衣履服裝均係自備當此白物昻貴就現時十成開支尙慮不給若再折减内顧營懷勢難强其專心軍事且開練新軍在先者如近畿各鎭均係十成開支即廣東雲南開練新軍在後者亦均未聞折扣獨於鄂省此時忽議减成恐軍心渙散將來貽誤非淺聞督院已據情咨行度支部暫仍照舊支給矣 
[湘省促進陸軍測繪敎育之計畵長沙]  
　　湘省陸軍測繪學堂因財政支絀未能設立楊撫本擬附入鄂省每年酌撥經費曾飭藩司會同兵備處核議計附入鄂省每年共需六千餘金楊撫即咨命鄂督是否可行昨准咨復鄂省現因節省陸軍經費擬將測繪學堂裁撤等語楊撫當即札飭藩司仍着會商兵備處籌欵設立以符部章 
學務 
[鎭郡學堂大開聯合運動會鎭江]  
　　鎭屬四縣一廳各小學堂以辦理已有數年擬聯合府中學堂開一運動會以觀成績現因各學堂一時不易齊集卽兢走跳高諸藝亦須先有預備故擬先行試驗約本月二十左右來郡舉行 
[鄂學規定奬勵辦學章程湖北]  
　　王文宗以各屬學務多無成效特釐訂奬勵章程四條以期敎育普及（一）部頒定章凡偏僻小縣官立高初兩等小學各一堂以爲模範每百家以上鄉村應開初等小學一堂（二）各區大鎭籌欵較易自宜廣爲勸導兩等小學多多益善若辦有成效即行奏請奬賞（三）捐資興學員紳例應請奬曁恩准建坊賜額如有阻撓自應酌罰（四）各局卡塲所曁同知通判均有官司之責如有能籌欵倡辦學堂者各記大功三次候辦有成效並詳請專摺奏奬 
[札飭撥交實習工塲之眞相長沙]  
　　湘省官立高等實業學堂當解散之時藩司極不願將銅元局借與該校曾於監督曹耔穀直剌禀中批示謂奉撫憲批准將稻穀倉製造局作爲該校工塲目前姑將城外銅元局暫借開辦一俟製造局修理竣工再將銅元局遷讓等語在趙藩之意卽暫將銅元局借與亦不願意因迫於輿論無可如何故僅以右偏黑鉛鍊廠之廢爛機器及房屋點交明知於該校毫不合用使其不便展布 
 
 

Page 12

 
 
俾早日遷出並於日昨札飭管理製造局委員莊别駕將局中所存機件悉數點交彭太守接收就近運至軍裝局代爲保存以便讓出地址興築工塲 
實業 
[部委收抵醬園之近狀松江]  
　　松郡義順醬園由丁姓推抵義善 
源官欵郵部委阮部郎鄒主政來松清理疊誌本報嗣經商會調停令各存戶再籌二萬五千元撥還部欵詎部郎堅欲將該園收歸官辦各存戶恐血本無着亦堅執不允部郎遂遷怒商會職紳電禀郵部商會亦將情形電復商部意見旣深幾致决裂松府戚太守特於初八日柬邀阮鄒兩部委商會林鄭兩職紳郡紳楊謝楊三君華婁沈劉兩大令至署張筵欵之以期轉圜其事聞杯酒之間兩方面仍不能前嫌盡釋前日松商會及各存戶均電禀商部商部卽轉咨郵部有官民互顧和平辦理之語郵部准卽電致阮部郎飭會同地方官清查存欵妥爲辦理 
[奉賢農務分會之成績松江]  
　　奉賢農務分會自公舉范君鎔爲總理已在城中設立試騐塲分棉稻園蔬果品三種復勸鄉人士改良種棉方法及半日學堂以開風氣上月特開大會核計會員一千餘人頗爲踴躍共辦事分敎育演說考察調查文牘會計等六部除職員三十人外又公推朱家駒等六人爲名譽董事城鄉自治區八處均附設分所以冀聯絡而資研究現已奉到部札圖記卽日啓用矣 
[興國州蔴業之小爭執湖北]  
　　興國州苧蔴出産素稱大宗故蔴行一業發逹無窮令人垂涎不置前因爭貿同業控告不休經牙釐局定案只准原設之六家貿易永遠不再添設日前有巨商劉玉卿在漢鎭清查牙帖局捐帖赴州賃屋開張被同業查知禀請州主詳准上憲追銷牙帖劉財多膽壯聲稱赴部運動誓必成立而後已致與各蔴行大起風潮一面牒請商務分會極力抗拒一面舉定幫董預備交涉並傳知各房東禁租該商鋪屋矣 
[勸業道整頓鄖陽木耳之規畫湖北]  
　　勸業道札鄖陽府文云鄖屬出産以木耳爲大宗物土相宜培植得法故南洋賽會鄖耳一物實冠全球乃調查近年出産之多寡未能較勝於昔者想係無力加之提倡致棄大利如弁髦去歲余賡颺等清查官荒山地鄖屬實爲最多抛棄殊爲可惜合亟札行該府督飭所屬實行推廣務期土貨發逹不負本道勸業之本意云 
雜記 
[蘇省官立醫院開辦蘇州]  
　　蘇省巡警道汪觀察籌欵在城内泗并巷開設官立醫院附設醫學堂招生六十名入所肄業分派各員辦理等情迭記前報現在該醫院于四月初八日開辦是日由汪觀察恭請撫藩學提法各憲親蒞該院行開院禮頗爲熱閙云 
[調騐烟員出所蘇州]  
　　日前禁烟公所調騐之協部執法官丁憂典孫濟川候補知縣施衍慶昭文典史楊爵修三員業已在所受騐七天期滿尙無烟癮發現昨已出所分别具結呈報矣 
[縣賞購緝行剌巡警兇人武昌]  
　　鄂省巡警前區第三分區巡士劉長清被人無故剌傷一案瑞制軍對於此事深責八鎭張統制軍紀不嚴青成將兇手交案重辦兹已事隔十餘日兇手尙未交出制軍屢次嚴催張統制極爲惶恐昨特傳諭各標營凡有人能知兇手下落出首告發者賞銀四百元若拿獲送案者賞銀八百元似此重賞之下該兇必難逃法網也 
[江北盜匪之横行鎭江]  
　　江北高郵東鄉之新橋莊成姓家於本月初七夜被大隊賊匪闖入行劫失去贓物甚鉅同時又連刦某某數家並有刃傷事主情事各匪瀕行時揚言不日再來搜刦故該處居民異常震恐連日紛紛遷徙鄉落爲空其蕭修慘狀令人不忍目覩 
衛生談 
[說紙烟之害（福）（保）]  
　　福保癸卯歲赴京師。見十餘齡之男女學生。口銜紙烟者踵。相接。因此知京師各學堂尙未設禁烟之律。爲父兄師長者。亦未知紙烟之有碍衛生。故一任無知少年。恣意吸食。京師爲首善之區。而有此不文。明之現象。誠非意料所及。歲乙已南還。見少年之吸紙烟者其數又遇於京師。近數年來。吸者日甚一日無論官紳士農工商。下至妓女。販夫走卒。莫不口含紙烟。呼吸吞吐。以爲維新。之美觀嗚呼。吾國幾成紙烟世界矣。其傷身耗財。誠有甚於鴉片者。君子於此有深憂焉。纸烟中所含之毒質。以尼哥丁爲最烈。能使心臟肺臟胃腑腎臟目力神經系。均受其害而以。年少者爲尤甚。以下所云之烟毒。皆指尼哥丁而言。余本美國晏斯納博士之說。條列左方。以備吾民之採擇焉。　 
心臟之神經。中紙烟之毒則麻痺。故心力弱而跳。動速。且失其常度。吸烟一枝脉搏可加速十七次。至二十次。即爲心弱之特徵英。國歐斯勒博士。以紙烟之害。分爲三級。 
（甲）心經易受剌激。幼童之初吸紙烟者恆患此症。其病狀爲心悸及心跳。急促而無定序。 
（乙）心痛如刀剌。極銳利。時或加。劇 
（丙）慘酷之心痛。甚爲兇猛。近世尙無醫 
[療之法。]  
　　美國徵兵入水陸師時。必先檢查體格。因吸烟而患心臟病者。心不入選。美國之武備學堂。亦嚴禁吸烟違者科以重罪。惟末一年之高級生。其禁稽弛。 
雜錄 
[新疆行程記（三）]  
　　十一日晴北風微温度二十二度因護照未下。小住於津乘小船至楊柳青鎭。屢見裝肥料之船槪。係天津之淤泥運往。他處利用者沿岸。多園藝。農灌漑皆用河水。而以振鈎瓶汲之薄暮返津。又有工科畢業生安君玉麟留學日本師範畢業生紀君文瀚至亦應新疆之聘約以　行者也。 
十二日晴北風微温度二十四度買俄國紙幣以備用毎百元合中國銀幣一百二十一元五角。聞新疆提學司實業科科長鄭雲軒君。由新返津往詢一切。知其爲採購圖書彝器而至者。 
　　十三日晴。温度二十四度護照發下遂持紙幣六元往俄領事館。適穆領事出門賽馬。且言不用中國紙。幣以其信用不堅也。至地學會。晤張君相文談地學會事取地學雜誌數册。按地理爲一切施治之基。礎且非知其最近。情形不能應用。而吾。國地。理學圖書或則取材古籍。或則恃外國之本實不。免明日黄花。及以訛傳訛之弊。自有此會。會員各盡調查之義務。有地學雜誌以報告全國從前之弊可一掃而空矣。 
　　十四日晴。南風强。温度二十六度 
十六日晴。二十一度半。（此後多進行之時温度隨緯度而異故但以早十時所測之處爲準若云某度至某度者係據最高最低而言）早五時。同安孟紀三君登津榆火車進行。晚四時三十分至山海關。計天津至蘆台因地屬鹽塲故多不毛。唐山有石灰塲。洋灰（塞門德土）場煉瓦塲等。故街巿甚繁盛。灤州山勢起伏灤。河時有帆船昌。黎南多黏土北。多砂土禾。稼亦相間播種。且山多清秀。林木甚繁。有至山之絶頂者此。爲他山所無由湯河至山海關。土作赭。色播種者多在畦背殆。爲吸收温熱而然歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[飛行家遭險三誌]  
　　法國飛行家環落君於初八日在跑馬塲遭險詳情已兩誌前報兹再將訪員報告曁西報所載彚錄於後 
環落君遺體在公濟醫院成殮後已於昨晨用雙馬柩車載送新北門外天主堂舉行追思禮是時各國領事及各紳商到者約有數百人由法總領事喇伯第君在靈柩前宣誦哀詞聞者俱爲悲悼禮畢仍將靈柩運回公濟醫院暫置俟裝公司輪船回國安葬捕房等處俱下半旗誌哀 
　　環落君所以遭險之由因下地時人已不言莫得其詳以理推之必爲空氣動浪所激蓋氣浪之危險遠勝於海浪也星期六日之風忽大忽小殊無一定或謂環落君環繞跑馬塲時忽遇意外之氣浪乃降低以避之惟船弱不足當之致失輕重之力遂卽翻落且氣浪之遇船成一空穴故船首卽因而向下推動機以其全力催之首尾輕重不匀故落於地此說似頗可信當時船向左側環落君身出船外足先落地身向左偏因心房受震登時氣絶迨經人將屍拾起見其手腕所帶之時計玻面已碎其針則停於五點十三分此乃環落君絶命之時也環落君於四點五十分鐘由江灣出發觀此知已飛行二十三分鐘之久矣 
　　環落君墜地之後當場有二醫生急卽騐看知已氣絶無救旋用汽車移送騐屍所後經醫生細騐知當時必失其坐位足先向下左足落地受全身之重力故脛骨已斷插入足根左臂亦曾著地臂骨皆斷尻骨盤及心均碎故卽氣絶也 
　　泰來洋行總機師愛維牙特君謂該船突然崩潰必因裝件之中尙有缺點愛維牙特君於前星期五日下午曾至江灣詳細騐看該飛船因其曾任事於愛爾特畜脫英國汽球製造廠故能指其缺點據謂該船裝運來華之際於途中大受損傷後在中國配裝新件始能適用愛維牙特君查騐該船之時於鋼絲一物尤爲注意該船飛駛之時施於各部之張力甚大非頭等皮亞洛絲不足勝之今所用者係在上海所購之尋常鋼絲鈕紋甚多不能保其無害也而木製之架接筍似亦不甚牢固據以上情形觀之可以推决以下三事（一）環落君或曾失其操管降下機之力（二）暫時裝於毎機尾端之各件或曾鬆潰（三）重裝該機所用之材料或失其抵制壓力之效用因該機翻落之際全部之用力已臻絶高度也或謂環落君急欲將該機降落跑馬塲之中央因降落太直故有此禍究未知孰是 
　　環落君爲巴黎人年三十一歲三年之前始取婦並無兒女兩年以前學駕飛船於法國杜齊之沙曼爾學堂曾在歐洲飛昇數次爲瑞士飛空之第一人一千九百零十年之春復在巴爾毒飛船大會倍爾痕及巴黎附近之伊西策瑪利洛數處先後飛昇頗有成績乃於西歷本年正月十號抵華復爲上海飛空之第一人前後飛昇數次績昭然今次飛游蓋因寓滬法商捐集洋一千圓以爲其奬金之故環落君擬卽日赴津在彼設一飛船學堂其經理員巴丹君已先赴北佈置在京津兩處飛昇事宜環落君遇禂後卽經其帮手電告巴丹君故巴丹君旦夕將回上海全隊人員不日均將回國 
　　環落君所用之雙葉飛船爲著名飛船製造家沙曼爾君所造裝五十匹馬力之格洛姆發動機重七百五十磅能載二千磅重量之物環落君並帶有白納里哇脫之單葉飛船惟因受損過重不堪復用環落君傾其所有用於飛船現已一無所有故法新報已開始募捐資助環落君之夫人想應捐者必不乏人也尤可憐者環落君並無兄弟今猶有寡母在堂也 
　　前昨兩日法租界各處皆懸半旗密釆里爲環落君夫婦所駐之地亦掛半旗且於星期六之夜撤樂誌哀連日投信以慰環落君夫人者實繁有徒云 
　　環落君遇禍後跑馬塲内仍續行賽跑寓滬西國各團體咸責主其事者之不仁並致書報館要求解釋理由 
查三年以内死於空中事業者連環落君已有三十三人 
[江蘇各屬暫禁燒鍋]  
　　酒價又將增長 
　　本縣田大令昨出示諭云奉松江府戚扎開本年三月二十六日奉藩憲陸札本年三月十一日奉撫憲程批該府禀請飭屬出示暫行停止燒鍋以裕民食由奉批所禀米價飛漲燒鍋漫無限止 
 
 

Page 19

 
 
實屬有妨民食自應暫行禁止仰藩司飭屬出示嚴行申禁毋許私自釀造一面由司通飭各屬一體嚴禁私運米糧出口以裕民食切切繳等因奉此查此案前據該府具禀即經批飭該府飛飭所屬一體遵照出示曉諭嚴禁各酒坊暫行停止燒鍋並分飭各府州通飭各屬一律暫行停止在案奉批前因除分飭外合就轉飭又先奉藩憲批察核來禀係爲民食起見各酒坊釀造一項糜費穀石極多斗米千錢貧民粒食維艱豈容大肆燒鍋自應如禀通飭各屬一律暫行停止以重民食除分行外仰卽飛飭所屬一體遵照出示曉諭嚴札各酒坊暫行停止燒鍋毋任違延切切仍候撫憲批示繳等因到府奉此合即轉行札縣立即遵照出示曉諭嚴禁各坊暫行停止燒鍋以裕民食毋違此札等因到縣奉此除飭查禁外合行出示曉諭爲此示仰闔邑各漕坊一體知悉爾等須知燒鍋造酒即豐年尙有限制現值米糧缺乏青黄不接之際豈容再任銷耗自示之後務宜恪遵禁令一律停止燒鍋將來米價平减察酌弛禁如敢違禁私燒一經覺察定行嚴究不貸 
[歡迎國民會代表續紀]  
　　上海日報公會等十團體於初九日假府張園開歡迎留日國民會代表大會詳情已紀昨報兹將傳蔣二代表演說要旨錄下傳夢豪君演說云本日諸君到此必與國民會具同一之主旨惟鄙人不敢當歡迎盛意竊願與父老兄弟共商之推歡迎會之義必有主賓之分顧此事爲何如事乎諸君歡迎我二人使鄙人得與諸君共聚一堂商論國事鄙人實歡迎諸君也夫國民會之宗旨以尙武救國爲本我儕旅游海外痛受剌激被舉回國辦理此事其綱要已詳見各報今日所希望者以共圖救亡方法爲主然考之安南朝鮮之淪沉曷嘗無救國志士乎顧其效力皆幻泡而不獲見其故安在又查日本從前外侮之酷亦猶今日之中國曾幾何時而雄强若此使非國民同心恊力何能至此今吾國民團之說亦旣發生然各省不能一致仍難收效故全國團體總關之設實爲不可緩之要圖蔣洗凡君演說云余自航海抵滬抱組織國民會之意志今蒙諸君歡迎不勝愧悚夫國民會以何爲宗旨乎日提倡尙武精神而已其手績則自創辦民團始惟兹事體大必吾民具同一之志願方可成功云云　 
[敎育家討論議案告竣]  
　　初十日午後二時各省敎育總會聯合會繼續開會仍由沈信卿君主席接續討論湖南及安徽浙江議案至是各省議案已討論完畢按照議事秩序應將成立各案舉員修正議决修正員數五人用連記選舉法選舉沈信卿李蓮舫黄韌之王搏沙胡玉孫楊月如等六人得票多數李王楊三君票數相同議决用抽籤法籤定李楊二君定於十一日起休會修正定修正期以三日爲限再於十四日開會公决遂卽散會所有連日成立各案如下（一）推廣實業敎育（二）定軍國民敎育主義（三）各省高等學堂應就地方情形酌定爲農工醫礦等各專門學堂而併大學堂與高等學堂爲一階級（四）統一國語方法（五）停止畢業奬勵（六）初等小學不設讀經講經科目（七）各省應組織學堂聯員聯合會（内部進行事件）（八）改良師範敎育（同上）（九）實行義務敎育（同上）（十）初等小學宜男女兼收（十一）優級師學堂應規定爲學部直轄以國家行政費支配毋庸按省分設此外議題相類應併案修正者甚多不具列 
[商學補習會歡迎新會員]  
　　大南門内劉家弄商學補習於會於昨日下午一時開歡迎新會友大會新會員到者九十二人先由正會長蘇筠尙報告該會歷史並進行狀况繼由副會長葉惠鈞演說本會歡迎新會員之宗旨並謂鄙人希望年年舉行此今後會凡我同志須廣我學識張我民力庶瓜分之謡或可消滅後由江榮儕君演說我人凡辦一事須認定宗旨工實進行方可達其目的云云有並沈子卿瞿奇峯諸君相繼演說决定二十三日開操遂卽散會 
[僞造官銀號劃票]  
　　熊榮記（卽熊偉）私造裕寗官錢局劃票於前日持向北京路廣源錢莊冒取洋二百五十元當被莊夥朱光祥察出喚捕拘入捕房昨解公共公堂請辦裕寗局亦遣用人賈厚成投案請爲澈究訊之熊供湖北人年二十四歲在閘北警局充當巡士此項劃票係由四路一區副巡官易朝宗之弟囑往收取不知是僞責讞員商之英康副領事判熊押候函請巡警總局查明俟復到再行訊核 
[賭棍恃衆拒捕]  
　　甬人李阿發與粤人榮阿飛陳阿榮陳阿興陳阿春張阿和劉阿五吳玉良鄧阿四楊阿仁王弟弟周阿三林阿林任意財趙阿金等十五人前晚在虹口武昌路五百九十六號屋内摇攤被美捕房捕頭偵悉卽飭中西探捕前往拘拿詎李阿發榮阿飛陳阿興出爲拒捕將一百八十三號西捕毆打旋經探捕將各人一併查獲昨晨傳同廣東凉茶店主張阿三與陳等併解公共公堂質訊明晰由寶讞員商之英副領事康君判將張阿三開釋榮阿飛因前已犯過賭案著罰洋十五元充公如無力繳洋改押兩禮拜餘人各罰十元無力改押一禮拜 
[何謂事不干已]  
　　韋成遠之妻王氏誘逃已故木作頭黄發記之 
 
 

Page 20

 
 
妾程氏被其母程劉氏及黄嫂王氏同入青浦縣境尋回扭控四路分局因黄妻不願到案尙未訊結兹蕭正巡官忽以黄王氏程劉氏事不干已疑係圖詐不遂所致諭將韋王氏暫行管押候王劉二氏到案質訊核辦 
[蕭巡官逼人太甚]  
　　高桂松控蔡克裕虧欠房租洋十二元冋索逞兇經閘北四路分局蕭正巡官判蔡收押勒遷在案兹悉蔡已於前日遵諭遷出巡官因無保人恐其出外後與高爲難仍不開釋蔡忿恨不平因於昨日上午在待質所内吵閙並將窗栅拆毁希圖脫逃當由看守巡士將蔡改押拘留所再行核辦 
[楊參將愼重關防]  
　　提右營參將楊參戎以接篆伊始恐有不法之徒冐稱本營偵探等名目在外招摇特將所委該營偵探名姓及移提公事票式移請城自治公所董事會查照以免冒混各董事以營汎有緝盜之責嗣後凡有盜案自應恊緝其餘尋常事件則仍無庸該營干涉刻已將票式移知各區一體查照矣 
[寗紹航業維持會招股大會紀盛]  
　　初九日下午二點二十分寗紹航業維持會同人在四明公所開招股大會到者三千餘人公推陳子常君爲臨時議長當由陳君宣佈一切並演說謂寗紹商輪公司寗紹一船可以獲利甬興因船小吃煤重略有虧耗兹擬續招股欵三十萬另購大輪一艘其船比寗紹長二丈闊五尺低二尺今承諸同鄉到此尙祈熱心認股並各勸股爲盻衆贊成次林大松君演說謂新船定名一心取萬衆一心之意謂部衆贊成否俱贊成又謂集股一事須要人人熱心無論何界俱有應盡之義務將來此業發達不特寗紹人之光亦我中國人之幸也衆又拍手次倪筱園君演說（南巿商團會代表）謂航業發達最關中國利權倘能個個熱心三十萬之股何難之有將來非特一艘二艘雖十餘艘數十艘百餘艘亦不難造成敢爲我寗紹人頌並爲我中國人頌衆拍手次王東園君演說謂鄙人昨夜趁寗紹來見船中有負藍布錢袋者確係鄉人告船中人曰吾媳磨錫箔積洋五元吾妻結草繩積洋五元合吾所積約可得三十元今有事往申趁明日開會之便欲往買寗紹輪船股數股鄙人對此不禁敬佩之至今臨會諸君必更有熱心於彼者並更有財力遠勝於彼者鄙人觀寗屬婦女禮佛望其超渡往往謂之慈航其實彼所謂慈航者虚吾寗紹則實是慈航也衆拍手次王清夫君演說謂寗紹未走之前他輪毎年毎隻可贏十餘萬今毎年毎隻虧數萬此吾寗紹人利權外溢減少之明徵也又德國航業首推亨寳公司其發起亦係少數鄉人發起後　各界贊成爲當今地球上之第一公司今吾寗紹公司亦當如是尙祈人人熱心招股是幸時三鐘三十分休息繼復當塲招股當經招集二萬五千餘元現繳七千餘元次陳良玉君演說謂維持二字有扶助之意今諸君能個個扶助新輪不日可以造成吾寗紹人自然更覺有光衆拍手次嚴慟韓君演唱勸股歌詞一則分五章人人動聽衆拍手次虞洽卿君報告並演說謂鄙人倡辦寗紹公司極蒙維持會贊助定五月二十三日開股東會今日係專爲招新股開會新　約需四十萬除董事會認集十萬外　定招添三十萬自二月至今已達十三萬再由鄙人担認十萬衆拍手稱善遂摇鈴散會其時已四點五十分矣 
[城内]  
　　責成保人　謙餘錢莊控王思義即世沂擔保跑街夥陳介生濫放帳欵　飭保人代爲料理當經田大令飭差提王到案昨倩襄讞承明府審訊王供陳介生放出之帳内有順元欠銀五千兩已折六成還清其欵在陳順福帳上劃抵求鑒明府以王所言實有不實不　且陳順福亦有欠欵豈能抵劃判王交人銀並保着即出外料理 
　　有意拖累　某洋行控　客曹燮卿承定白子花延不交貨當奉田大令提曹到案昨倩襄讞承明府審訊曹供承定子花三千包價洋六千餘元又白花五百包價銀一千餘兩惟前祇收過定洋二千元第一次已解過三百包因嫌貨次退還第二次解過五百五十包該行已經收去核之應交貨洋除收過定洋外尙欠商人數百元嗣因該行不將貨銀接續付下是以停止交貨如其不信求　移提中証張潤卿（現押新暑）到案質問明府諭日張已因爾受累覊押數月不應再圖拖累着即交差看管迅速清理時曹猶求請移交商務分會理結明府不允斥退 
　　地保疲玩　浦東南二十四保五圖地保姚杏山王少雲虧欠冬漕尾找錢二百十千文又十六圖地保許月堂欠漕米七十七石五斗二十圖地保揚鶴卿欠漕米三十石經本縣田大令屢催不繳飭傳到案倩承襄讞提訊姚等同求寛限判押限速繳 
　　傭婦善偷　婦人王氏專以帮傭爲名偷竊主人首飾等物業已破獲數次近又在九舖段董胡少耕家爲傭將救火社内機器龍頭偷出賣於東馬橋魯長泰銅錫店毎隻得洋二角（買進時毎隻值銀三兩餘）查悉後即飭九舖地甲徐春前往弔贓解官究辦　　道批三則　夏升禀批夏逸齋不付地價票欵旣已由廨訊明斷繳乃值限期届滿輒行遣丁來轅飾瀆圖翻殊屬刁健特斥抄黏姑附楊德熊禀批封貨旣經公議有無議案簽字可憑公廨判追股本堂諭又係如何措詞來禀均未聲叙明晣無從察辦仰會審官寳令飭調証據傳同各股東質訊明確秉公核斷具報毋稍偏執致滋藉口切切張永齡禀批旣已在廨控准另傳有案因何屢次禀催迄置不理殊屬不解仰會審官寳令查明照案傳訊究理毋再拖延抄黏並發 
　　道轅記事　安徽撫標都司鄭大勝候補縣丞曾寳謙棉花驗水局委員吳汝繹安徽義振公所庶務員王文炳新選松江府柘林通判谷鍾英昨均到道禀見 
[南巿]  
　　是一是二　虹口匯山捕房曾於上月間脫逃押犯陳毛毛一名年十四歲於寕波人頭有瘢痕兹由南巿偵探趙升查是曾有小流氓陳阿毛在會館塲地方與同黨謝長生串攫蔡何氏所抱小孩之金圈一枚業已逮案責押察其面貌確與陳毛毛相符昨特禀由警務長函請該捕房派探到局認明核奪　　火油冒牌　美孚煤油公司夥友日本人横森喜長昨在王家碼頭永茂洋貨店内查出冒戤鷹牌美孚等煤油六聽及空箱一只送請裁判所查究奉飭將油暫存着即補禀候傳該店主訊辦 
　　暗結珠胎　同益里顧公館女傭王桂珠被庖丁陳阿順即阿春勾引私逃至小南門外賃屋同居由其主人函追伊母王周氏由杭來滬尋見桂珠扭至南區控究後又將陳扭至裁判所由區將女移案經湯裁判審訊王周氏供該女早已許人詰之桂珠供年二十四歲被陳誘奸成孕判戒責一百下交母領回管束陳戒責一百五十下押兩個月 
　　情有可疑　住居篾竹街之吳王氏僅有一女年甫十歲忽於前日清晨私逃無蹤該氏疑被鄰婦湯王氏等誘逃遂即扭至裁判所經湯裁判審訊湯王氏供鎭江人丈夫在某處當兵婦人曾與張姓婦人同領該女看親未成交還伊母現在逃往何處並不知情亦未誘拐留候飭探查問鄰居並傳張氏來案復訊 
[閘北]  
　　妖言惑衆　東洋車夫崇明人馮簡榮近因貧無聊賴忽發奇想在閘北洪安里租賃房屋妄稱大仙附體能治百病希圖惑衆歛錢兹被崗巡查悉拘送四路分局經蕭正巡官略訊一過令其具結交保限於即日遷移出境如違提案嚴辦 
　　私運糞穢　閘北清潔事務所陳賢慶前日具禀水　隊稱有痞棍串同無照船戶私運糞穢出境請飭查緝等情昨經該隊徐隊官　飭各班長警隨時查禁 
[英租界]  
　　勒交同黨　浦東婦人解王氏前日將僞銀鐲持向梧州路潤泰典舖混質被櫃夥察出喚捕拘入捕房昨解公堂請究氏供係借來不知是僞中西官以氏前曾犯案且查僞飾仍冒楊慶和牌號判押限三天將同黨交案再核 
　　串拐女兒　朱家宅婦人陸吳氏控鄰婦夏陳氏與其姘夫王芝香串拐十四歲女兒婉珍至寗波屬賣等情昨由捕房將一千人証查獲解送公堂請究夏陳氏供該女因被 
 
 

Page 21

 
 
毋毆打自愿隨往寗波現已領回　非串拐訊之王芝香供不知情孫襄讞商之英翰副領事以夏陳氏擅將鄰女領出實有不保着押女所兩禮拜王芝香押七天女交其毋領回完案 
　　領回逃妻　傅周氏因背夫逃至南匯業由南匯縣派差將氏移送到廨昨經中西官訊悉前情判交傅覔保領回以後不准虐待　婢女迷路　女孩春合因不辨路徑由捕送留公廨昨晨解案盤詰據供年十歲江北人父爲小工因貧被賣於虹口某粤人家爲婢因出外購物不記歸途致被送案判暫留本廨候其主投案再核 
　　貼償醫費　寳興煤炭店内之塌車夫王乾林因拖車不愼將垃圾車夫范梅生脚骨撞傷由捕查獲昨廨公堂訊明判王貼原告醫費洋三元押候繳洋開釋 
　　得其所哉　顧胡氏陳瑞氏周王氏因貧帶領六歲小孩周大有至租界内乞食被捕查見一併拘送公廨判發棲流所留養 
　　不安本分　滬西靜安寺於前日循例舉行大佛會一般迷信男女及中西士女八廟游玩者甚爲擁擠詎有陳阿四陳金生華和尙朱書郎張阿福混入人叢中試其摸竊手叚當被靜安寺捕房包探陳雲忠陳永康等查獲押至昨晨併解公堂經孫襄讞會同英翰副領事訊明陳等確非安分之徒判兩陳交保如無保人着與朱張二人各押五天華押十天分别示儆　 
　　根究竊案　于慶恩失竊此篋一只内有現洋六百七十八元及公文兩角業已查到原贓捕房疑係婁長生所爲於昨日將婁拘解公堂請究中西官以原告未到判婁押候原告到案並候詢明管碼頭西人究於何處查出贓物再行核辦 
　　偷兒收押　西人回密脫控李掌生竊取金表金練昨由捕房將李拘解公堂請究中西官以原告係是德商判押候德領堂期解訊 
　　屢戒不悛　六次過犯楊杏生竊取中和洋行空房内銅插銷等物消贓於舊貨店主小無錫被探查獲昨將該舊貨店夥陳阿狗與楊併解公堂請究判揚押西牢一年期滿仍逐出租界陳押候店主到案再核又過犯張阿二周金法李阿六均復來租界被探查獲昨解公堂訊明判張押西牢一年李押三月周押兩月期滿均仍逐出租界 
　　靜養七天　香粉弄雉妓陳媛媛違章拉客由捕拘送公廨昨由官媒將陳妓解案訊實判押女所一禮拜 
　　小孩不端　小孩陳妙林竊取伊母陳朱氏洋銀二十三元逃出與成衣匠劉福生將洋浪用被氏偵悉報捕將劉與陳孩查獲昨解公堂訊明判劉押三天妙林交氏領回管東 
美租界 
　　汽車肇禍　一百四十八號汽車昨過百老匯路將七歲小孩沈星富撞跌受傷由捕送入同仁醫院醫治又一百三十三號汽車在北四川路撞壞吳阿彩之東洋車由吳報捕請查 
　　行人失竊　包祥松昨報捕房云在怡和碼頭某輪船上失竊考籃一只内有銀洋什物捕頭允爲查緝 
　　菜館無照　許錦軒在海寗路九百八十號屋内開設番菜館未領工部局執照昨被捕房查悉禀請公廨傳究 
　　馬夫違章　馬夫余培耀昨駕馬車至百老匯路停歇道旁余在車上磕睡違犯警章由印捕查見拘入捕房詢明釋出候請公廨傳訊 
法租界 
　　公堂停審　昨爲禮拜一公堂本應訊案嗣因西官另有要公無暇陪審咨照聶讞員暫停一期 
　　各執一詞　向開飯作之莫舒懷　欠聚源漕坊貨欵洋八十餘元因帳目不符不肯付給當由該坊控訴捕房飭傳莫詰訊捕頭以兩造各執一詞命候解送公堂請中西官訊核 
　　私遞食物　工部局小工頭目某甲昨因私遞食物於做工牢犯被督工西捕查知以　工頭不應知法犯法押候解請公堂懲辦海上閒談 
　　昨至友人處。見有三五熟人。羣聚一室戲猜上海一般又明女子之心理希望。曲意形容頗堪發噱。記者歸。删其語涉刻薄者。隨筆記之於左。 
　　夫婿穿洋裝通洋文隨夫游學歐洲其次日本 
建住宇於靜安寺路日日吃大菜 
身穿外國綢不用中國貨出則坐汽車其次船車　 
首飾全用金綱鑽臥房用外國器具 
三十歲前勿受孕與夫挽臂游花園　 
創辦一女學堂風雨不出游操操披霞那 
不論何處開會與夫同往受孕後遷住醫院　 
頑固翁姑不同住自帶快鏡往　杭攝景 
夫婿勿作狹邪游夫婿間日一淴浴　 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部修訂存古學堂章程（續）]  
　　二史學中等科前三年博覽全史要事大略點閱御批通鑑輯覽及九種紀事本末（九種若不能徧點亦須點過五種）參閱歷代正史中之志及後世補志後二年點閱考核全史之書有關致用者（如二十二史劄記十七史商榷日知錄八卷以下十駕齋養新錄考史各條陔餘叢考考史各條史通之類略舉數部餘可類推二十二史考異極博極精但詳考據而略致用卷帙又繁止可參考不必點閱）高等科三年中治專門史學二十四史之中聽學者認習一類史記漢書後漢書三國志爲一類晋書至隋書爲一類唐書舊唐書五代史宋史爲一類遼金元三史爲一類明史及國朝事實合爲一類治史者毎人須認習一類不得僅治一朝之史四通鑑爲一類（金履祥通鑑前編司馬光資治通鑑畢沅續通鑑夏燮明通鑑）三通考爲一類（文獻通考續文獻通考皇朝文獻通考）第三年須兼考所習專門本史外之他史可以證明本史者並考羣經諸子之可以證明本史者並考所習本史内當時得失治亂之大端與今日相類之處或與今日相反之處可爲今日法戒者凡專治何史者其統系疆域重鎭職官財政典禮敎派學制兵制刑律鄰國邊界均須能畫出圖表此外凡一朝之治亂大事變古大事創立法制創造有益民用軍用之物取民之制度支之數戶口息耗物産盛衰工役大舉關繫農工商各項人民生計大事外交宗旨大事均須能立表詳說若治四通鑑三通考者列朝事實均須考究貫串高等科畢業時應令呈出所習本史之心得箸述札記史與科主課以外以經學詞章爲補助課中等科由高等小學畢業升入者經學授書易春秋左傳由貢牛生員插班者擇閱羣經總義諸書（書目同前經學門）高等科均授春秋公羊穀梁傳國語國策中等科詞章授古文辭類纂高等科授文選兼參觀選學各書三詞章學中等科五年中先縱覽歷朝總集之詳博而大雅者使知歷代文章之流别欠點閱講讀古人有名總集（如御選唐宋文醇詩醇楚詞文選文心雕龍漢魏六朝百三家集古文辭類纂續古文辭類纂湖海文傳經史百家簡編駢體文鈔國朝駢體正宗樂府詩集姚氏今體詩鈔湖海詩傳七十家賦鈔詞選之類其過繁者若文苑英華古文苑續古文苑全唐文唐文粹宋文鑑南宋文範金文雅元文類明文衡國朝文錄全唐詩全宋詩全金詩元詩選明詩綜歷代賦彚詞綜義取求備惟卷帙過多以備參考可也）兼練習作詩文毎星期一二次高等科講讀研究詞章諸名家專集或散體古文或駢體文或古詩古賦（詩賦共爲一門）視學者性之所近習之第三年兼須博考經部史部子部之可以發明詞章要指者並考古今詞章之有益世用者至考核詞章所學深淺之法除論辨源流疏解事實闡發利病證明經史等事必應考核外尤須以能自作爲實際與經史兩門不同中等高等兩科均須隨時練習製作高等科畢業時應令呈出所習詞章之心得箸述札記書法學兼古文（即大篆）籀文小篆八分隸書草書六朝正書唐以後正書行書各種書法而言此不惟講舊學者解經考史所必需且亦爲居官行政人民生業所不可廢若字體太涉惡劣讀書不能識篆隸下筆不能作行草於學古應世均有窒礙故必須習之應附入詞章學門内毎一星期講授研究二小時詞章科主課以外以經學史學爲補助課中等科由高等小學畢業升入者經學授易書春秋左傳由貢生生員插班者擇閱羣經總義諸書（書目同前經學門）高等科均授說文解字及金石文字之有關小學書法者中等科史學授御批通鑑輯覽三通考輯要高等科授史記漢書後漢書三國志四諸子學周秦諸子中多引古書記古事其古言古義多可考證經典且詞旨可資益詞章漢以後諸子則多膚淺不必備覽（未完）國外新聞 
[俄國注意中國學務]  
　　初八日倫敦電云據聖彼德堡電稱接哈爾濱電謂中國學部尙書現命中等及初等學校學習體操及兵操與打靶等事 
[俄擬興築東西比利亞鐵路]  
　　初九日倫敦電云據聖彼德堡電稱俄國郵傳部大臣已呈遞議案請以俄皇御費築造東西比利亞幹路一條聯接西比利亞及泰虚干脫鐵路 
[俄國總工師赴東]  
　　初十日倫敦電云據聖彼德堡電稱俄國總工師浮拉達將軍已起程巡游遠東該將擬在海參威會見陸軍部大臣商量要務 
[土耳其亂事已平]  
　　初十日君士坦丁電伊門地方之土耳其大軍統領報告政府叛民業已退去前爲叛民占據及圍攻之各要塞已由土軍奪回全州回復舊觀不復有叛民之蹤迹 
[墨西哥戰事難了]  
　　初十日倫敦電云據台克賽斯州伊爾派沙電稱革命黨領袖馬特洛將軍已收回休戰之約 
[摩洛哥亂事近聞]  
　　初八日柏林電云西班牙政府已向法政府詰問對付摩洛哥之政策現望可有滿意之覆文云初九日柏林電云據摩洛哥最近消息大局稍有可慮番士城之糧食軍火將次告罄法政府决意實行救助之策據西五月一號番士城德人發來之電稱德國僑民現均無恙番士城並無飢饉之患 
[德華銀行發息]  
　　初八日柏林電云德華銀行宣布上年股利以八釐結付（以上譯文匯報） 
[泰晤士報評論中國茶業]  
　　初八日倫敦電云西三月十七號印度喀爾喀脫之英文報載稱中國今議禁止印度茶業入口並議减輕土産茶葉之出口稅云云泰晤士報依據此信於經濟附錄欄内載一特别論說題日論中國茶葉貿易之前途謂今須使中國官塲 
 
 

Page 27

 
 
知所議禁止印茶入口一節實與吾人有礙著者審度目下情形决定數端如下（一）中國茶葉將來銷場似可較近年稍廣二中國出口貿易减輕關稅後所補有限（三迹近干涉俄人輸運印度茶葉以供製造茶磚之用若俄國大使得英政府適當之助力仍必無效云 
[俄國陸軍大臣將抵海參威]  
　　初八日東京電云俄國陸軍部大臣將於本月十號行抵海參威 
[日本樞密院會議之關係]  
　　東京消息西四月二十八號日本樞密院開特别會議當日討論之事有修改朝鮮總督署及關東總督署章程等事（以上譯字林報） 
小說 
[殖民小說華僑淚（四）]  
　　如今只稅廣東嘉應州地方。有一家姓范的世家。自國初以來。就是科第蟬聯簪纓不絶鼎食鐘鳴之貴。朱樓綺閣之華。眞個是王謝家風。金張世胄。就出的子弟。也一代一代的文章經。濟代有傳人直是嘉應一州的有名望族。到了光緒初年。自國初到今。傳了九世。直傳到一位范仲文范銀台的手内。雖然一般也中了進士。點了翰林。做了一任通政使司。却是性情淡泊。没有一些兒官場中人的惡習。所以　位范銀台。到了四十歲上。看著那世情險惡宦海風濤。知道做官也没有什麽道理。便上了一個摺子。告病致仕。回到本藉來。只以敎督兒子讀書爲事。提起這位范公子來。却也不是個平常的人物官名殿英表字鳳洲。年紀雖然止有一十五歲。却生得堂堂一表。凛凛一軀。氣槩非常。丰標出衆。更兼經濟過人目空四海。没有一個人。看在他的眼裡嘉應一州的人。大家都曉得這位范公子將來是不可限量的。蛟龍得兩鷹隼盤空。一定不是個池中之物。范銀台看了這様的一個兒子。自然得意非常。范公子自家的抱負。更不必說。隔了幾年。范銀台一病死了。范公子目已當家。輕財好俠結客揮金。不論什麽人。但是向他張口告帮的。要我少就是多少。從來没有駁回的。吃飯的時候。至少也有十幾個客人在座。所來往的。都是些紳商學界中的有名人物。眞個的簪纓滿座。食客盈門。就是這様的揮霍了幾年。不知不覺的把范銀台留下來的家産。揮霍得乾乾凈凈漸漸的生計艱難起來。范公子郤没有一些兒追悔的意思只說這幾個錢都是身外的東西。撒漫掉了。自然有回來的日子。起見的時候。嘉應一州的人見了這位范公子。没有一個。不巴結的。自從范公子貧困以後。那些紳商學界中的人物。見了范公子的面。都是冷氣直冲。不偢不睬。惟恐沾惹了他的窮氣一般還。有那些受過范公子恩惠的人。也是見了范公子。就躱避得遠遠的。偶然間狹路相逢躱避不及。没奈何把臉仰得高高的把手一拱。口也不開的。急急走了過去。 
來函 
[愼食衞生會來函]  
啓者人生全體腦爲至寳因其發生智慧也東西人士無論寒暑出必有帽亦即護腦之意僅吾中國自入夏以來竟鮮有戴帽者使腦受烈日之薰蒸殊非衛生之道惟農工苦力尙有以篾爲之者至上流社會間有一二粗解衛生無非草帽洋傘類皆出自外洋漏巵亦難勝數若尋常便帽難蔽陽光本會爲衛生起見又須用中國材料特照便帽舊式四圍加一寸許闊邊以亮紗或馬尾爲之旣可護腦又可遮陽價值相宜不論剪辫與否皆可常戴現由上海馬敦和（望平街大馬路口）冠華（大東門内彩衣街寄售處晝錦里振昌成線莊）兩家專門仿造本會爲此普告同胞凡注意衞生者請向該號定購可也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
