# 1918 - 348 - 4916471

 

Page 1

 
 
   
 
 

Page 2

 
 
時評 
[先决問題（冷）]  
　　和議之先决問題其爭持者大抵有三一爲名稱二爲地點三爲閩陜名稱據云己决無復相爭矣地點尙在疏通諒無大難者閩陜之事據云北方可稍讓步是亦不至再生意外也然則所謂先决問題者據京電所傳皆已可决而和議之進行當可順手也 
　　雖然中國之事往往不出於人之所料者而出於人所不及料者故先决之問題雖决而更望其更無問題外之問題以阻碍其進行也 
[命令]  
　　十二月十六日大總統令陸軍總長段芝貴呈陸軍第五師步兵第十八團團附王允彪步軍第十八團第一營營長竇復祥步兵第十七團第二營營長曹元勳請免本職均照准此令 
　　又令陸軍總長段芝貴呈請任命周原健爲陸軍第五師步兵第十八團團附丁啓廣爲步兵第十八團第一營營長穆鴻起爲步兵第十七團第二營營長均照准此令 
　　又令參謀總長蔭昌呈中央陸軍測量學校校長吳德芳另有任用請免本職應照准此令 
　　又令參謀總長蔭昌呈請任命張振聲署理中央陸軍測量學校校長應照准此令 
　　又令陸軍總長段芝貴呈請授陳永春爲陸軍步兵少校應照准此令 
[專電]  
　　北京電閣員内務錢自兼財政龔心湛陸軍靳雲鵬餘不動明日提出（二十一日下午四鐘） 
　　北京電研究本要爭派籍忠寅遂以添足代表十人爲詞再派籍爲代表（二十一日下午四鐘） 
　　北京電參院今日開會提出梁士詒辭職案多數通過（二十一日下午五鐘） 
　　北京電陳樹藩電據報敵佔鎭巴後即進攻西鄉已抵距西城數十里之羊壩關王安瀾亦率二千餘進攻紫陽現距紫城二十里與川軍特遣隊正在激戰（二十日下午一鐘） 
　　北京電王占元電鶴峯來有僞知事李某張貼布告擅徵糧稅稱係奉施南敵軍司令委任查佔據鶴峯軍隊果係南軍不應乘停戰時攻佔城邑設非南軍必係土匪不得不派隊進剿請電詰南方（二十日下午三鐘） 
　　北京電管金聚電微日敵軍分道進攻褒城激戰終日以敵衆我寡退守留壩據報此項敵軍確係劉鍾彭王合謀以逞野心職自被誣戢兵待命中央迄無辦法倘再不接濟救飢惟有北出益門進規鳳寳以謀就食（二十日下午三鐘） 
　　北京電政府前派田書年劉嗣榮等赴陜勞軍並至漢南查辦劉管交惡事業已行抵西安張錫元旅長亦於八日至西安與陳督劉田等會商一切 
　　北京電劉鍾昨來萬火急電謂漢城被圍已屆八日電線砍斷交通隔絶城中餉彈將罄援兵未到焦急萬分務懇迅催援軍星夜前進（二十日下午一鐘） 
　　北京電劉鎭華電南鄭被圍漢南又復告急現擬親率鎭嵩軍及渭北游擊隊於十七日出省前赴盩郿等處堵剿以斷郭葉等竄擾省公署事委祝廳長代 
 
 

Page 3

 
 
（十九日下午一鐘） 
　　北京電龍濟光持索餉電與曹汝霖密談憂形於色（二十日下午五鐘） 
[路透電]  
　　丹京電德國勞兵會大會在柏林開會時會場殊爲暄譁李勃克里區博士宣稱德匣目下乃資本家的民國李並力主與俄國過激黨同胞握手當時有歡呼者有申斥者繼有人大呼令主席下壇並有會員互相呌駡（十七日） 
　　丹京電德國安化爾特與美克蘭堡二邦國會選舉社會黨較非社會黨稍占多數柏林消息比特滿氏在勞兵會大會宣稱索爾夫博士業已辭職政府請其留任至有替人時再行告退社會獨立黨决議贊成國會選舉此爲斯巴逹克斯團之大失敗（十七日） 
　　不魯塞爾電豫料媾和大會一月十五日之前不致開會關於媾和大會之常設委員會將在此間集議（十七日） 
　　塞京電代表各黨之斯洛文．克羅特．塞維亞民族之第一内閣業巳成立以巴希區爲總理（十七日） 
　　倫敦電吉特士爵士被委襄辦各部關於解除動員事宜（十九日） 
　　倫敦電麥基文將軍所乘之裴巨式飛機巳飛抵羅馬（十九日） 
　　紐約電戰役委員會之管理橡皮實業者宣稱生橡皮入境之限制令巳於十四日取銷橡皮仍須寄交橡皮公會照常具保惟官價與分配條件已完全取銷（十七日） 
　　墨爾邦電澳政府戰時曾頒行限制婦女出境赴英之令以防危險今政府巳撤除此令但對於欲赴英國之婦女加以警告謂由英至澳之艙位不易覔取故赴英後欲回澳洲或須候船至二年之久（十九日） 
　　倫敦電軍械部禁止將買賣銅．亞鉛．鉛．錫等品及用以製造物件之各命令暫止發生效力（十七日） 
　　墨爾邦電澳洲現準備慶祝和平决議全境休假三日並請帝國政府以英艦協約國軍艦及所拘敵艦來澳參與慶典（十七日） 
　　紐約電有值美金洋三百萬元之銀條裝運至印度喀爾喀特（十七日） 
　　倫敦電君士坦丁消息斯米爾拉之土人得土耳其靑年黨所接之軍械扼守鎭外要點協約國艦隊正在發砲轟擊黑海濱希臘人民現主張建設本土斯民國甚力擬以特里比崇爲京城（十七日） 
　　葡京電内閣業巳辭職全國安謐（十七日） 
[法國無線電]  
　　柏林電依照休戰條件第十九欵應行交出之俄金巳於七日運至薩白魯根九日運至巴黎隨來者有德國財政專家四人彼等將駐於巴黎德使署内此項德金尙須轉送並須檢視須費若干時始可蕆事 
　　羅馬尼亞與比薩拉比亞現有排斥猶太人之劇烈行動羅兵參與其事再布柯維拉境内數村猶太人與德人被羅人攻擊而猶太人與德人之商肆亦遭搶刦丹麥使署人員已由俄京行抵芬蘭希爾新福瑙威使署人員已離俄京取道芬蘭而回本國行至邊界時過激黨兵士曾撕破其行李上之使署封條但未扣留行李瑙使署人員携回瑙威人民所有之債劵值四百萬克郎（二十日） 
　　里昻電蘇尼克消息特蘭錫爾伐尼亞之羅馬尼亞人代表於十二月十四日離西泊赴羅京布加萊斯脫奉羅馬尼亞國民議會之命通告羅王飛蝶南稱所有受奥匈管轄之土地之羅馬尼亞人全體今日已脫離覊絆者决定互相團結共戴與羅馬尼亞同一之統治者（二十日） 
　　里昻電瑞士巴斯勒消息柏林賦聞之工人計逹七萬人（二十日） 
　　里昻電西班牙内閣總理洛瑪諾伯爵於星期五日行抵巴黎偕行者爲駐法西班牙公使萊翁洛氏隨即晋謁克勒滿沙及畢勳（二十日） 
　　里昻電星期四日晚法總統在總統府設筵歡宴意王愛瑪拿三世即席演說稱讚意王直接及自身之干涉殊有大勳於意大利之尊榮並稱意法兩國在戰事中旣爲協約國在和平時代亦將仍爲協約國法國僅須順自然之傾嚮偕同山外之姊國保持誠信素孚之睦誼及誠摯之商務而予吾曹同盟以極大之價值勢力及實效云云意王起而發言首先陳述法意兩國在艱危時期中精神互相親密結合竭其必要之腕力以反抗畢繼稱現值戰勝時期此同一精神之親密結合殊予不朽之光榮拉丁種族以新證據意王復言曰自今而後和平合作之新紀元已現於兩國國民之前此乃根據於互相尊敬及誠摯之睦誼法意兩國肩有爲文化盡力之公共大任務兩國在人道主義之危境而逹自由公道之前途殊可互相供需寳貴及鞏固之助力云云（二十日） 
　　里昻電二十日巴黎倫敦間滙兌率英金一鎊合二十六佛郎公債市價如下法國三釐公債六十一佛郎八五一九一七年法國四釐公債七十一佛郎○五一九一八年法國四釐公債七十一佛郎七○法國五釐公債八十八佛郎一五（二十日） 
[美國無線電]  
　　華盛頓電中國代理領事雍氏今日率領中國第一次遣派之華盛頓使館海軍參贊狄元錄（譯音）與副官朱芳林晋謁美國海軍總長丹尼爾與代理國務卿白克（二十日） 
　　巴黎電威爾遜總統已將供給美國以和議大會消息之事躬親監視一切星期三夜巳與美國各代表會議一次後又宣布云各代表允每日淸晨接見美國報館訪員隨意磋商和會中之發展情形及進行手續（二十日） 
[各通信社電]  
　　北京電哇姆斯克官場消息稱俄軍擊敗過激黨逐回本姆境内擒獲烏發委員會中之極端社會派委員但乞爾諾夫氏巳被脫逃（二十日） 
　　海參崴電十五日希拉平斯克消息謂俄俘數千由德國歸來行抵本薩憤過激黨之惡待當將該處勞兵會推翻現向細資蘭進發云又據他方面消息過激黨之紅旗軍頗仇視由德回國之俄俘（十九日） 
　　海參崴電十六日哇姆斯克消息云過激黨現由本姆退走交戰時捷克軍曾進攻過激黨血戰頗烈雙方皆用炸彈過激黨得匈奴與韃靼之助但卒被擊敗退入附近之林中雪深及膝寒不可耐敵衆乃赴捷克軍陣線請降（十九日） 
　　海參崴電霍爾瓦特將軍所屬之行政長官已提出刑事訴訟控告海參崴市尹與市議會長濫用職權（十九日） 
　　哈爾濱電俄國新聞電社稱哇姆斯克外交部接到消息前俄首相柯柯伏資夫伯爵已設法逃出俄京而至倫敦據稱俄京事態極爲凄慘稍明事理者多被慘殺無日無之食物全缺看守各街道者爲紅旗軍與被過激黨勒逼之華人柯柯伏資夫伯爵又稱協約國亟宜派兵佔據俄京與末斯科兩處否則兩城人民不能保全生命（十九日） 
　　北京電北京議和總代表朱啓鈐定二十九日起程赴南京目前朱等將在北京與安福部等政黨商酌議和條件聞日本西園寺等政黨已電致南北要人勸從速議和（二十日） 
　　北京電天津現着手辦理禁烟問題今反對鴉片之輿情漸延至他處總統之手腕當可因以堅决蓋總統主張嚴禁烟業與種烟之態度爲北京所共知也 
（二十日）以上路透電 
　　北京電任命錢能訓爲國務總理之命令於昨日（二十日）發表錢氏於今晨八時就任各部總長名單如左决於本日提出於國會求其同意外交總長陸徵祥内務總長總理兼任陸軍總長靳雲鵬海軍總長劉冠雄財政總長龔心湛司法總長朱深敎育總長傅增湘農商總長曹汝霖（二十一日） 
　　北京電聞中央巳决計定南京爲議和地點不再改變北京代表十名擬於本月二十八九日前往南京各代表現擬於明後日在總統府開會商議各項事件（二十一日） 
　　北京電梁啓超昨日謁見徐總統順便辭行定於二十三日啓程赴滬聞屆時劉崇傑亦擬同行（二十一日） 
　　北京電今日參議院開會出席者八十五名梁士詒辭職案已全體一致通過聞因梁派亦諒梁氏之心事而表示贊成故有此結果也（二十一日） 
　　北京電錢總理昨日午後致千餘言之長電於岑春煊及李純駁斥南方派代表參與歐洲媾和會議之謬妄且附言云此事恐招友邦之竊笑（二十一日） 
　　北京電協約國各公使昨日會議中國要求交付關稅剩餘二百餘萬兩之事各使均認爲交付此欵目下尙非其時决議拒絶中國之要求（二十一日） 
　　北京電協商國方面各公使於今日正午特開會議協議在華德奥人財産之處分及其他一般的事項且關於中國時局交換意見（二十日） 
　　北京電李純十九日致電中央略謂定南京爲議和地點之事自與西南疏通後已略有把握又云接譚浩明電主張西南各省每省派代表一人列席於議和會議故純意以爲北方亦應由直奉閩皖鄂贛各省各派代表未識中央以爲如何云云聞北方不贊成再增加代表（二十日） 
　　漢口電沙市來電云此間昨晚有北兵三十餘名闖入日淸汽船公司搗毁器具毆傷該公司中日職員揚長而去前駐長沙瀏陽益陽等處之第十一師全部退至岳州以東粤漢鐡路一帶及黄蓋湖畔其中第四十二團之三營巳送回北京其餘暫駐該地防備兩湖省境及彈壓鄂匪（二十日） 
　　廣東電伍朝樞於十九日由香港啓程赴滬（二十日） 
　　廣東電原定今日開會之憲法第二讀會因參議院議員出席者不足十名遂不成立爲國會懸案之議和代表派遣條例因北方不肯停止閩陜出兵之决心業已大白於天下遂成自然中止之狀態又一部分之議員中有人主張議員之本分在於立法不可與聞行政問題現憲法第二讀會正迫於眉睫之際議員不應棄其本職充當代表亦有主張當以委員之名義由參衆兩院各派四名輔助總代表者但尙未决定 
　　廣東電南方議和代表現在大略巳决定者爲總代表唐紹儀代表胡漢民唐繼禹等各派中如益友社方面擬派之陳策羅家衡政學會方面擬派之章士釗張耀曾廣西派方面擬派之曾彦民友派方面擬派之林森軍政府方面擬派之冷遹及章士釗等均呼聲最高（二十日） 
　　漢口電王督軍近因北京政府對閩陜兩省繼續局部討伐有礙南北妥協之進行時與李督軍往復電商妥善方法一面正與中央電商陜西問題當此之際又因靖國軍以劉存軍鍾體道目靖國原爲土匪誘致北兵從事討伐極爲憤懣乃續行進兵漢中告急故决定令駐白河縣之援川軍總司令追擊又電促許蘭洲等從速進兵聞現駐鄂西鄂北之北軍將暫不撤退（二十一日） 
　　奉天電因小幡公使來奉酒句營口領事森田吉林領事小倉鐡嶺領事入江遼陽領事及赤塜奉天總領事等均於昨日午刻在總領事署開午宴小幡公使於是日下午訪謁張督軍是晚張督軍設宴招待小幡公使及各領事等由幡公使巳於今日上午十時進京（二十一日） 
　　奉天電外交部參事劉崇傑已於日昨通過此間回京（二十一日） 
　　東京電西園寺公望侯爵於本日授大勳位（二十一日） 
　　東京電日本大正八年豫算歲入十萬一千三百二十四萬二千元歲出十萬三千四百九十六萬一千元此項缺額以借欵補填（二十一日） 
　　東京電日本外務大臣内田氏本日在貴族院豫算案内示會席上演說最近外交之經過首先將中國南北和平問題之經過說明其大略繼復言及偕欵問題大致謂我國對華借欵實業借欵係屬另一問題至於政治上之借欵則因其關係足令南北妥協受重大之障碍故我政府業巳决定以後凡有政治關係之借欵一槪不再接濟中國至歐洲媾和問題現正開高等軍事會議我駐英大使珍田氏及駐法大使松井氏應必要而出席於該會議又云俄國之奥模斯克政府勢力頗大幾占西伯利亞全部吾國雖尙未正式承認該政府然在事實上巳視爲政府而與之交涉一切列國大約亦將承認該政府自是乃言及豫算問題云云大正八年分外務省豫算案中最重要者爲從是年起添設法務局需支出經費三萬元又須支出七萬元爲該局之建築費又政務通商兩局各須添設一課需欵二萬九千元又駐吉林濟南福州新加坡馬尼刺五領事館須升級爲總領事館其經費共須三萬一千九百八十元又東亞同文會事業擴張費須四十一萬五千餘元該會從明年起將在北京廣東添設分會此外又須增加警部補五名需經費七千九百餘元云云江木千之氏在貴族院豫算内示會席上質問内田外務大臣云鄙意以爲中國南北和平當以變更各省政態改革各軍軍制爲最緊要未識外務太臣所見如何内田氏答曰江木君之意見在中國北方政府亦認爲必要之根本問題余亦抱此感想聞中國政府正在預備解散各省督軍之軍隊另行編制國立之軍隊其解散費等則希望仰給於四國借欵云云（二十日） 
以上東方通訊社電 
　　東京電日皇以奬勵大學校及高等學校高等專門學校等之增設有下賜巨額内帑金之内意由原首相於昨日之豫算内示會發表此意故日政府亦將體日皇之内意急立增設計畫大約將於明日公表之經費總額爲四千五百萬圓作爲八個年繼續事業擴張東京高等商業學校及岡山．千葉．金澤．長崎．新瀉等之醫學專門學校爲單科大學此外再計畫增設高等學校專門學校實業學校等三十餘校（二十一日） 
　　東京電日外務省茲本計畫欲廢去向來之政務局通商局之二局制而改爲亞細亞局歐羅巴局法制局之三局制然於豫算查定會已議定仍舊存下向來二局而另新設法務局又政務通商二局向來爲第一亞細亞第二歐美之二課制今改爲三課制兩局皆分爲第一亞細亞第二歐羅巴第三美國三課又於北京公使館部内新設領事部而以吉林濟南福州星加坡之五領事館昇爲總領事館（二十一日）以上共同通信社電 
　　北京電此間外人因政府對於和議讓步皆表示滿意漸不以南方堅持辛亥在滬開會前例爲然 
　　北京電東海語錢能訓云余誠心主和事事讓步王永泉張錫元巳令勿進即西南要求撤回亦無不可惟陳炯明應退出永泰于右任應離陜否則我退彼進人謂我何錢昨巳照此意分電岑西林熊秉三商酌 
　　北京電閣議三朱啓钤等先赴甯示謀和誠意如南方不遣代表則曲在南再另圖正當解决十代表均不否認此說聞巳籌備成行（二十日） 
　　北京電梁任公定明日赴公府和議準備大會議後即南下由滬放洋（二十日） 
　　北京電徐佛蘇原以體制關係欲辭代表經梁任公勸說打消（二十日） 
　　北京電周學熙謁元首係奉召諮詢實業事入閣說不確（二十一日） 
　　北京電周自齊到京巳就財政委員會委員長職　　北京電張懷芝任京畿警備總司令命令决與靳雲鵬長陸軍同時發表（二十一日） 
　　北京電財部因各機關均爭京鈔搭現擬議一律加薪仍用京鈔辦法將呈提閣議（二十一日） 
　　北京電陜省將特設淸鄉督辦專任剿匪事 
　　北京電院定第三屆文官甄用委員會與保薦人才併案舉行惟審核資格改須調騐文件不得僅憑同鄉官保結以杜冒濫（二十一日） 
　　福州電閩軍王團長獻臣在莆涵交界與匪軍激戰迭克江口梧塘黃石等要隘現正在進窺仙遊（二十日） 
　　香港電陳炯明原駐廣州代表魏邦平爲岑總裁所不慊現改委托舊衆議員鄒魯爲駐省代表（二十一日）以上中孚通訊社電 
要聞一 
[朱啓钤到京後之會議]  
　　和平會議北方總代表朱桂莘昨日（十八）午後業巳來京五時進謁東海關於各項問題有所諮詢惟朱氏抱定於未列席和會以前不參加己見故亦無甚表示見東海後語人似以會議尙無具體辦法今日仍須回津一行政府則留朱住於北海以避囂養病惟又一消息則謂昨日朱總代表抵京分謁當局接洽一切關於赴寗會議席上應行提出之問題及各代表應行接洽之意見亟宜從速接洽以便早日成行俾和局尅期成立故當日即發出通知九份分别知照九代表訂於今日下午在中央公園董事會開一代表會議討論一切時局上善後問題及應行向南方提議之條件聞前晚唐少川氏由上海拍來電報一件對於政府派朱桂莘爲總代表一事深表贊同謂朱君爲北方文治派此次列席會議必能勝任愉快 
　　南北和平會議連日因陜閩問題稍有阻擱而南方對於議和地點名稱尙有異議目下朱總代表巳經到京籌議一切則會議之進行當然可以加緊一步聞國務院昨日由錢代理出名拍出要電一則致蘇督李秀山大意謂頃接唐少川等來電對於會議地點及名稱各節或持更動之意今主座以爲地點原無成見然總以以甯爲宜名稱無關重要似可不必堅持所有名稱地點兩即即希按照原議一致進行詳愼妥爲轉告南方諸要人勿再固爭成見以便大局早日收束爲是據一般推測大約地點北方似仍將堅持南京而名稱則改爲南京會議廢去和平善後字樣以爲調停 
[錢内閣正式成立] 新參院亦已通過 
　　昨日（十八日）北京新參議院開會下午一時振鈴梁士詒未到由田應璜主席議員出席者不足法定人數延長時間三十分至一時四十五分足法定人數計一百零六人宣告開會先由秘書長報告文件復由主席報告請假議員即由譚雨三動議請變更議事日程先議審查新到院李議員證書審查報告案主席付表决大多數贊成乃由審查報告審查證書無訛准其出席衆贊成當即簽定席次爲三號方欲照議事口程開議有翟文選提動議云近閱報紙揭載梁議長巳有辭職書到院請問主席此辭職書是否送院如巳送逹到院應請將該辭職書提出付表决請變更議程討論此案陳邦燮等相繼反對翟之動議謂任命國務總理同意案關係重大照院法亦應先議大總統交議案其梁議長辭職如有其事亦應俟之異日列入議事日程於是雙方爭持甚烈主席聲明翟君動議如有附議者即須付表决否則未成議題於是附議者在十人以上主席以翟文選動議付表决在場議員一百零六人起立贊成者四十八人少數翟之動議不成立乃照議事日程開議衆議院移付擬任錢能訓爲國務總理咨請同意案請政府代表吳笈蓀說明吳君就演臺云笈蓀奉大總統派遣代表來院說明總統對於選任國務總理屢經審愼必須望孚南北始克勝任查錢君能調在前淸時代曾任巡警部要職隨從徐大總統督奉充奉天右參贊自改革以來曾任政事堂右丞平政院院長内務總長代表國務總理以來頗著成效現在時局方以和平統一爲前提而錢君聲望洽孚南北實爲應時勢需要之人物故以任爲國務總理必能勝任愉快特咨請貴院同意云云吳氏退席後主席即命發票計在場人數一百零九人（續到三人）指定陳介蔡漢卿江紹杰蘇毓芳等爲檢票員唱號投票封匭開匭主席報告結果名刺與票數相符計錢能訓得同意票一百零五張不同意票四張通過爲國務總理於是散會時兩點三十五分參議院投票通過後即日咨出當晚六時錢氏即赴集靈囿晋謁東海磋商物色閣員事件聞預定閣員并無變動惟財政總長一席至今仍未决定安福方面巳有光雲錦等數人赴皖與龔心湛商酌條件矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜閩問題尙無解决法]  
　　陜閩問題南北爭持不决十七日北京平和期成會熊希齡蔡元培等特致函北方總代表朱啓钤氏主張南北暫行劃界停戰維持現狀靜候解决原函云自政府派定代表籌備會議和平前余已有轉機惟南方近因陜閩問題抗爭甚烈而尤重陜事因局部牽掣以致南方代表尙未派出障碍橫生大局可慮敝會昨電南方當局痛陳利害請即日先派定代表再議枝節同時建議府院請對陜閩暫畫界停戰惟念時機緊迫敝會雖盡力斡旋而調停收效猶有不得不賴我公之主持者查陜閩問題内容複雜而陜尤特甚昨國務院電覆南中認陜閩爲剿匪區域在當局雖自具苦心而内容問題實非如是單簡陜亂經年兵匪糅雜人民疾苦地方糜爛誠如院電所云惟查該省靖國軍本部曾經南方承認其總副司令于右任張鈁曾受南方任命現旣南北停戰而獨對陜閩用兵則南方所爭似亦不能全置之不顧閩事糾紛稍遜於陜然協商解决要亦宜速伏念中國今日處不得不和之勢有外人干涉之危無論南北均宜覺悟大勢先决根本會議早開一日則危機減少一分對局部問題總宜捨棄成見顧全大局敝會斟酌各方情形以爲剿匪安民爲大局善後要政而畫界停戰則目前待决之亟務擬懇我公毅力主持商請政府暫令停戰一面電商南中會同派員至兩省監視畫界暫維現狀其靖國軍區域中之土匪即責成該總司令負責剿辦靜候解决如是旣便大局和議之進行且無碍地方善後之計畫爲大局計似莫逾此敝會除電請南中速派代表外用特函請我公主持勿令陜閩糾紛影響和局不勝盼切待命之至 
　　錢代理爲南方詰問陜閩問題除諫日電覆外前日復去一電大意以陜閩匪患秉諸良心公諸輿論無不疾首蹙額目爲公敵南方旣以護法而興戎何必庇匪以喪志此時不剿將復蔓延中央實爲後患計諸公明逹何不爲民生鄉閭計耶若以持平而論陜閩二境中央並非不認爲停戰區域惟該境之匪外據擄掠之實情内狥鄉民之呼籲不但中央宜施撻伐以解倒懸即南中護法之師主張人道亦當帮伺戡定特掬忱相告切勿狃於庇匪之說有誤統一良機云云北方對陜閩用兵之决心於此可見矣 
　　又據某方消息劉存厚鍾體道現在陜南號稱兩師軍隊其實除附入靖國軍者及因欠餉潰逃者僅剩一旅之衆故劉鍾竭力收容土匪政府昨午十一時餘曾接滇督唐繼堯密急電一件謂劉存厚擾害川陜商民罪不容誅何政府仍無懲戒辦法縱容劉氏現巳證明倘政府如不驅逐劉氏早離陜川陳樹藩不免職務川陜問題恐難解决又廣州岑西林昨早亦來義密急電逕致東海謂如將陜西列爲匪區則列靖國軍於何地且陳樹藩到陜卽有擾民行爲政府並不撤彼軍職尤爲大局障碍乞即停止援陜計畫俾籌正當解决方法 
[外交委員會開幕]  
　　昨日下午三鐘公府外交委員會在集靈囿東院開成立會會員到者十三人汪大燮周自齊孫寳琦林長民曹汝霖王寵惠周樹模陸宗輿靳雲鵬張一　高而謙陳籙張志潭朱桂莘以事滯津未至事務員中除梁啓勳在津未到外其餘許士熊王繼曾朱鶴翔梁敬錞葉景莘等亦均於三時前後齊集會所各會員按次就席（事務員亦分列席次）後由主任委員林宗孟請大總統蒞場各會員及事務員向大總統三鞠躬大總統答禮起致訓詞（訓詞甚長）汪委員長致謝詞總統與汪委員長林主任委員等略談該會進行方法復向陳外交次長據陸專使行蹤及美總統抵法巴黎情形陳次長一一答復時鐘鳴四下總統退席各會員與汪林二氏略談會務情形亦遂一一散會惟林宗孟尙約王梁葉等各事務員至事務主任室談話一小時始各出府茲將該會規則附錄如左第一條總統府設外交委員會承大總統之命調查審議外交事件第二條外交委員會以委員長一人委員若干人組織之第三條委員長委員大總統於左列各項人員中選派之（一）現任國務員（二）曾任國務員者（三）現任或曾任特任官者（四）現任或曾任外交次長或駐外公使者遇有特别需要時大總統於上項人員外得臨時選派有學識經騐者充當委員第四條委員長爲會議主席委員長有事故時以首席委員代理之第五條會議結果由主席呈報大總統第六條外交委員會調查審議事項有應徵集各主管官署案件時委員長得呈明大總統向各該官署調取或請派員說明第七條外交委員會置事務主任一人事務員若干人辦理會務第八條事務主任以委員兼充事務員由委員長會同事務主任就各官署兼任薦任各職或有兼薦任資格者遴選開單呈請大總統派充第九條事務員分掌諸務由事務主任定之 
[四國銀行團改組消息]  
　　美國加入四國銀行團事從前即有此議近日似已决定加入所謂四團銀行團者係除俄國外新加入美國至於比國近亦有加入之說但茲事尙未徵實又美國未加入以前所有從前之借欵仍暫由以前四國團整理此次之四國團係組織一新四國團前本有新舊兩四國團併存之說然結局仍係去舊留新統由該新四國團擔任整理從前之借欵又據日人消息政府前向美國公使交涉南北善後借欵一事近據美國國務卿藍辛氏表示俟南北開始議和即行承認等語刻某銀行當局對於此說則謂中國向美國交涉撤兵善後借欵原屬當然惟美國旣經聲明排斥單獨借欵必無置銀行團於度外專由美國擔任之理故該借欵當然仍由各國銀行團擔任 
[和平聯合會大會紀事]  
　　昨日（十八日）下午二時全國和平聯合會在京師總商會事務所開全體大會各省代表到者四十餘人李軍統代表許以栗吳總監代表李督察長壽金京兆尹代表黃承端熊秉三代表黃贊元及其餘來賓二十餘人會員到者二百餘人首由安迪生會長提議請蔡孑民爲臨時主席蔡君報告開會大意畢請陳筱莊報告該會經過次由來賓黃鏡人演說首述熊秉三君今日不能到會原因次述該會爲眞正民意之組織將來與民國之關係及熊君對於該會之希望并述贊助之意次由步軍統領代表許以栗演說力述武力與和平之相持而和平必勝之理次由湖北總商會代表呂逵先湖南敎育會代表胡元倓黑龍江省議會代表鄧振先相繼演說大致皆歷述該會與民國關係之重大及前途之責任而尤以呂逵先之演說爲最愷切次由主任幹事萬紹武張瑞峯相繼演說後復由會場自由認捐至五點鐘始行散會 
[京華短簡]  
　　馮河間巳到京馮河間抵津後當局曾迭次派員邀其入京共商時局故於昨日（十八）帶同隨員十餘人於下午二時餘由天津乘專車北上五時行抵京站當時車站上有公府特派員徐邦傑錢内閣代表吳笈孫及軍警政界要人歡迎者甚衆並有軍警樂隊齊奏頗極一時之盛河間穿藍綢狐裘紅靑馬褂步出車站到客廳與歡迎者逐一酬應周旋畢始登汽車回私宅西南派使赴歐日昨國務院接到軍政府要電一件内稱赴歐派使僅北方派遣殊不足以代表全國現巳决定派遣伍朝樞爲赴歐議和委員即日由粤趕期赴滬放洋赴歐合行通知 
　　安福派之活動聞安福派昨日推舉王印川康士鐸等數人往訪錢總理談話甚久提起三種問題（一）希望政府與該派携手（二）新國會必須保存（三）關於用人應容納該派分子勿拘黨見錢氏所答覆者大致如下（一）安福部近旣贊成平和之政策是政策上巳與政府一致當然可以携手（二）政府决無犧牲新國會之成見蓋總統爲新國會所舉豈有肯以之犧牲之理惟大勢潮流所趨一致之與論或有爲政府所不能抵抗者而政府則無犧牲新國會之心也（三）關於用人惟當取人才主義不問屬於何派此層政府亦無私心 
　　京奉搭現問題奉督張作霖爲京奉搭現問題一再以去就力爭措詞異常激烈聞昨日國務院致電張氏云元電悉所請取消京奉乘車票搭現以維商民等因巳交財交兩部迅速核議 
[歐洲一千年來之盛衰]  
　　東方新聞社云今次大戰旣巳告終歐洲土地必經一番分配將以人種分配之乎抑仍由政治勢力轉移之乎現時雖不可知請先追溯歷史以爲借鏡西歷紀元八百四十三年時大羅馬帝國加賚恩皇帝逝世分其疆土爲三傳諸其子加爾司羅實與路伊三人其時之法德奥與意國北方均在一皇帝權力之下獨意國南方則歸康司丹丁皇帝管轄西班牙全屬阿拉伯人歐東之地各斯拉夫族人據之以塞維亞爲最强盛如是者經五百餘年至紀元一千五百年時歐洲諸國始由種族而分突厥人已侵入歐土征服南斯拉夫人匈加利人已立國於現有之地刁頓人（普魯士之先祖）佔據北海之濱所謂大帝國乃以數百德意志小團體合成之終年紛擾干戈不息其時臘丁之獨立邦有六（一）米蘭（二）凡尼士（三）敎皇地（四）奈伯爾（五）華來加馬逹維（六）奇奴亞脫士楷是也又經三百年拿破崙大帝國出現時爲一八一二年普魯士驅出司威士人後大强奥匈二邦巳聯合爲一巴爾幹之小國蒙推尼格洛已推翻突厥專制意大利則由法蘭西佔其三分之一奈伯爾亦佔三分之一意大利帝國自佔其餘惜其運命不長未幾又倒德意志諸小邦紛擾不巳有附入萊因大聯盟者及拿破崙大帝國敗倒後德國聯邦巳佔普魯土地之半盧森堡與霍司登（丹麥皇所管）奥佔北意又意之一獨立邦名配脫蒙者巳與他小邦聯合成一大意國之中心荷蘭仍管比利時此一八一五年之歐洲土地分配情形也今次歐戰開始爲一九一四年相距正一百年南斯拉夫族經保家利亞之扶助驅出突厥人出歐土然中歐之斯拉夫人仍爲德奥所制波蘭則被俄與刁頓人所瓜分俄國中之人民亦龐雜戰前之歐洲諸國大約如此嗣後此幅大地圖將如何繪畫拭目以待可也 
[歐和中中國根本問題]  
　　東方新聞社北京特約通信云此次歐洲之和議大會協約國如不願以誠意再行聲明擔保中國土地之獨立與完全且利用國際間之能力實行其擔保則中國當然可以退出和議大會何以故中國徒收回山東之靑島及他處之租與德國之土地有何實益其同樣之複雜國際地位依然未决中國於和會告終後必仍受其可畏之鄰邦之箝制所有現今採行國有鐡路政策之障碍依然存在而野心之國仍必索勒中國之鑛權及他讓與權利從此若輩侵地之野心必愈盛結果則中國毫無利益反將其地位愈弄愈糟然則其勇敢二義之協約國於旣解釋全球脫離歐洲覇王之後豈眞能忍心不願重行聲明擔保中國土地而救其脫離亞洲之覇王乎華人同聲應之曰决不然也中國今日之地位旣不利於己亦不利於協約若長此不變卒將釀成又一世界大戰以亞洲爲大戰場也今姑且以爲協約國願互相尊重中國之獨立中國之和議代表當先籌備一包羅萬象之程序單事事必在根本補救上著脚注重國内與國際之不平處若一味在和議席上提出中國各項意願如要求此之當歸還與彼之宜收回徒耗時光而於根本問題將愈形紛亂若夫治外法權之無條件取消及中國讓租地地與權利之收回之二端不謂不重要但與中國獨立之保存無關係苟提出之是大愚矣某中國客卿嘗言之曰中國在和議席上所可言者極少彼祗須表明其願依協約之意而實行取締德國在華經商及他項活動而巳至於其參戰不能力一層是否應略表歉詞尙不緊要然當在席上聲明其眞爲難之情形然後提出其名分中之要求如是以進可望增善其地位惟所恐者協約或另開一遠東事務會議或在和議大會後繼續開會則中國將處一極困難之境地蓋於亞洲政治之局面中國當然爲首屈一指可以聲訴其不平之處而請他國扶助中國之成功與否全依其代表之態度第一要求應趨向合理者第二宜用直截了當之法解明之再中國旣所有要求經他國之接受後又當所有犧牲所謂投諸以瓊瑤報之以桃李是也中國問題本極簡單解决之似乎複雜曰簡單者中國之所欲者地土之保全與外力之不干涉其内政（如今次日本借欵與南北兩方面作戰）而巳各國之所欲於中國者亦曰商業而已及中外人之協合開採中國之富源耳亞洲之地位果然如此整頓各國當然將抛棄其侵土之野心中國自可大開門戶任令外人經商共謀發展雙方均存此見則解决之手續并不甚難彼此皆可滿意也中國人士極望本國派出之代表可以依照此法解决大局再中國之財政地位非經一番整理不可有人提議由四五强國合組一資本團供資扶助中國之建設事業并爲之整頓其與他國財政上之關係該資本團當貸中國以一大欵約二億元用其半還小借欵且收回已抵押之權利此項抵押權利如鑛産等經收冋後應歸該團監察實行開發之又中國鐡路之統一必視爲政務改革之一大端該资本團應贊助之更應聚集全力將現有之各鐡路改爲中立性質或國際性質其辦法宜購買各路返諸中國或則以新股票換給原投資人如此則路權讓與外人之惡例可以容易廢棄否則中國對於號稱受保護以防禦外國侵略之條約不能多所信托且以路權讓與外人之現行制度如不消滅不但中國全國不能以一種脈絡貫通之鐡路系連結之開發國内之富源且中國終將有喪失其獨立資格之一日也試問其原因安在答曰列强在中國各省各取得種種不同之利益因而分疆畫界各認爲彼等之勢力範圍不許别一國造一路線通過其疆界無論費幾多之唇舌終不能打消此種反對有數國巳取得路權但無金錢造路而有資本之國則未取得路權此項尶𡯓情形無時而不存在同時商業則因此不能發展而一切天産藴藏於地仍不能開發雖有外資可投亦無濟於事也不甯惟是關於鐡路讓與權尙有一種惡象即如在南滿洲之所謂鐡路區域是巳在此鐡路區域内外國軍隊可以不經中國政府之允許沿路線運輸來往又外兵可以假裝警察在沿線駐紥且中國盜匪以此處爲逋逃藪盜匪一經逃入區域之内即可得外人之保護中國將來鐡路必愈造愈多若皆照此辦法則無論條約如何保證中國之主權獨立終爲一紙具文而巳此間題尙有研究之處俟另文續論之記者上文所論凡在中國旁觀之外人必表同情兩星期前記者曾晤北京某使館某君彼於中國情形甚爲熟悉或且過於一般之華人詢以中國在和平會議應提出之條件爲何彼答謂中國應提出鉅大之題目請該會議研究記者望其爲具體的說明彼乃以使中國各鐡路改爲中立性質答之一星期前記者又與某外員談論彼謂中國應借一大外債以解决財政問題并由外人華人合力開發中國鑛産此亦爲應於和會提出大題目之一嗣後記者將此兩議與等級不同之中國官員三十餘人討論彼等皆以爲穩妥可行并主張組織一國際財團供給實行此兩議之經費若更强果給予此項助力此助力之偉大將爲亞洲從來所未有盎格魯撒克遜民族之諸政府保障中國之領土完全及門戶開放爲宗旨而各國亦曾一律公認之今若實行此項國際大助力則盎格魯撒遜民族政府關於此點之全部理想庶幾得眞實之表現總之此項國際政策爲英法美三國所贊助乃係一種正義政策且與彼此自己利益相符合惟欲其確實有效須得一精細中正之人以處理之以記者所信威爾遜總統與英相勞合佐治君皆能勝此重任者也（未完） 
[唐紹儀與舊參議院書]  
　　唐少川氏月初寓書廣州舊參議院商論西南行政立法兩機關今後應有之改革與方針云參議院諸公鑒軍政府改組公等不以儀愚陋委以總裁重任天職所在義豈容辭深以覊旅異邦未能就職比者由東返國適值和平論鼓吹最盛之時和平美事也凡屬人類同具有愛好和平之心理况自約法失效以來戰禍綿延一年有幾苟有永保和平之方法吾人方歡迎之不暇豈復有反對之餘地儀内察吾國輿情外觀世界大勢因有開對等和平會議及和平會議之先不得提出何種條件之主張而軍政府經政務會議議决後亦巳有停戰命令之發布我護法人士希望和平如此其切護法苦衷自當爲國民及友邦所共諒今者我方表示和平彼乃增兵南下則破壞和平之罪自有尸其責者矣此次歐戰結果世界已入於法理勝利强權委縮之時期吾人以擁護法理抵抗强權爲宗旨世界潮流所趨必終有最後勝利之一日然儀尤有進者吾人以護法爲號召則立言行事必以法律爲根據民國約法主權在民國會諸君民意所寄竊以爲與合法國會並立之機關似不宜有軍政府名稱且恐友邦以軍政府名稱屬於臨時性質并此合法國會且將昧其本來况停戰令已下軍政府似更無存在之必要鄙意今日雖不必急急於成立正式政府而軍政府名稱似宜改爲護法政府名稱旣正庶不致滋友邦之誤會此願與公等商榷者一也歐戰告終純爲武力失敗民政成功之結果德皇求和者屢矣而美國必以政體改革成立國民政府爲議和條件故國民外交實爲急不容緩之事我中華民國合法國會爲完全代表國民之機關且除此國會以外更無一可以爲代表人民之合法機關公等負此千鈞一髮之大任值世界平民政治成功之時正宜以國民代表之名稱爲國民外交之進行俾主持平民政治之友邦了解我國内爭之眞相則按人道之正義自有相當之援助而無是非之勸告又何自而發生乎此願與公等商榷者二也凡此二事皆爲目前之要圖而與長治久安之計尤有密切之關係語曰愚人千慮或有一得狂夫之言聖人所擇區區之見想公等或不以爲愚謬也 
[粤聞紀要]  
　　政務會議推定總代表南北和平會議北方代表派出已久南方代表究屬何人尙無成議北京政府屢電催促昨十六日軍政府開政務會議各總裁各部長各省督軍代表曁前日由滬回粤之軍府秘書長章士釗均列席討論推舉唐少川爲南方議和總代表問題各人均甚贊成惟陜軍代表趙世鈺等則謂北方現仍進兵攻擊陜閩及鄂西對於停戰二字尙未實行造到軍府去電詰問亦無答覆似不可遽行議派代表至對於唐少川爲南方總代表則極贊成云云而某君又略有異議後多數議决一面議定推舉唐少川爲總代表一面仍嚴電北方質問何故於停戰期内進兵之理由　　陜閩事件之對外聲明軍政府外交總長伍廷芳因北方進兵閩浙事特電致英國駐華公使朱爾典氏云北京英國公使朱爾典先生鑒護法軍於保障永久和平之外他無所求故於察知北方平和情勢之際吾人立即發表停戰命令並要求直接擇一相當地點磋商和議此種步調固在法英義日美覺書預料之中而亦與其精神相同者也第吾人於北方表面言和之際同時接有其軍隊在閩陜兩省行動可疑之確實探報北方於南北官吏下令互相停戰之後以剿匪爲名派兵入陜錢能訓於本月四日致軍政府電中巳承認此事目下奉軍一混成旅由王永泉指揮偕其團長陳忠賢高維嶽取道浙江海陸並進入閩頃巳急電徐世昌君要求明白答覆向其聲明切實誠意之停戰爲討論平和會議前之條件茲謹以此項事實陳於閣下之前祈轉逹貴國政府並祈通知各公使轉逹各本國政府是荷軍政府外交總長伍廷芳 
　各要人紛紛來粤之關係南北和平會議北京政府有定明年元旦開會之說關於和議内容兩方不能不有所協定以備將來開會時提出討論聞王芝祥章行嚴陳策等十餘人均爲此問題昨經由滬抵粤寓於西濠酒店分向各要人徵求意見俟得有具體辦法尙須赴桂一行然後回滬又方聲濤氏昨日由汕來粤因奉軍王永泉一旅由浙入閩後不時發生戰事際此議和期内爲戰爲和總須解决故來省與軍府當局磋商一切 
　　兩院議長對和之表示參衆兩院議長覆唐總裁電云雲南唐總裁鑒敬電誦悉我公痛暴力之鴟張慨民治之不振殷殷以規久遠順民意與森等遠相質證冲懷遠識欽佩良深惟北廷一方藉口和平淆惑觀聽一方分兵入寇陜閩視我護法靖國之師與土匪無異其無悔禍誠意路人皆知國難方殷奸謀未息欲如尊電所謂挫頑暴之兇燄納國家於共和軌範恐非樽爼從容所能奏效日前國會議决停戰條件以取消僞總統僞國會爲前提誠有見乎此也尊電主張於和平會議時參加在野名賢若干人使各方意思得自由發展用意深遠惟輿論雖貴周諮而大計尤在獨斷處士虚名今古一轍今之所謂在野名賢其文章言論非不足聳動庸愚而考其立身大節其不汚洪憲帝制者曾有幾人且此輩於前淸雖應巍科顯仕而思想陳舊食古不化於世界大勢政治常識凡百茫然搖筆鼓舌聞者齒冷執此等人而與商國家百年大計固非國家之福亦貽當世之羞敢貢狂愚以爲商榷臨電憤慨佇候明敎林森吳景濂褚輔成印 
[廣東金融市面之悲觀]  
　　日昨（十六）上午十一時翟省長延請郭參謀長松年楊廳長永泰李運使茂之梁廳長日東陳秘書其瑗貝行長祖貽呂行長渭英黎澤民楊梅賓陳廉伯蔡昌黄在朝江霞公馬伯年等在公署讌會籌商維持紙幣辦法當即决定組織二百萬元公司收買大洋紙幣存放中國銀行並由財政廳以四項稅餉擔保督軍省長同時嚴令各征收機關對於征收稅欵一律收入大洋紙幣如有抗違嚴予處分聞當場認股者計有八十餘萬元並定本星期五再會議籌商成立辦法並推舉臨時董事 
　　財政廳近以庫欵支絀而中國銀行兌現需欵旣急前次台灣銀行借欵又將到期仰屋興嗟無法應付决議將士敏土廠及大沙頭地段廣府舊衙官産一律託商會招商承領定價七十萬元如變賣有成則以三十萬償還台行借欵以四十萬撥歸中行補助兌換紙幣至社會方面米價飛漲不已安南米每擔約值五六元毫西粘五元九毫而城廂各米店已由十八斤漲至十三斤卽最粗最碎之米每元亦祗糴得十五六斤社會上已起大恐慌一般貧窮勞力者尤爲疾首蹙額怨聲載道警廳以此種現象實米商居奇所致特通飭各區署長派員分赴調查厲行禁止南番兩知事亦於昨日會銜布告如敢故違禁令任意加昻者一經查出定即嚴拘重究查粤省今歲市廛之凋零實爲年來所無刻下時屆冬令向例稱爲旺月時期各商家照例屯聚貨物以爲轉機彌補之計不謂一加調查比較淡月尙無起色即婚嫁亦較去歲銳减陳塘迤南素稱銷金之地近亦無人過問幾於門可羅雀惟東堤方面尙有高等遊民麕集其間不致十分寂寞論者謂係受賭禍之害然恐未必如是之甚也 
[閩屬南軍退後之消息]  
　　平潭平潭縣治屬在閩東海島與福淸僅隔一水福淸失陷平邑各島遍現南軍旂幟其實許崇智祗派先鋒隊何連長所部由玉融來縣防堵北軍此外均係各股民黨聯合土匪乘機活動福淸旋被周旅克復該縣何連亦退惟民黨往來無定洋面航商裹足海道爲梗而縣轄東營下橋各鎭土匪又在葆澳斗門一帶滋擾經福淸第一旅駐軍圍剿始獲肅淸現正由潭紳陳獻珠等組織鄉團商團協助官警維持地方現狀並由縣舉辦淸鄉呈報至省矣 
　　光澤光邑地鄰江西該省食鹽多向該縣購運故屯鹽獨多當南軍未佔領前存鹽計值四十餘萬元南軍入城即將鹽包廉價發售爲額甚鉅茲經運署調查該縣剩鹽祇有三萬擔又該縣鹽局長一席自郭曾鈍去職後即由高某接充此次光邑失守高即棄職回省劉運使以郭氏自前淸來歷辦該縣鹽務素稱熟手現地方初經恢復鹽務須加整理昨已復委郭氏爲該縣局長尅日前往履新 
　　邵武邵武縣知事吳夔近曾具呈省公署略云該縣當沙縣將樂順昌各地相繼失守時粤軍三面迫近邵轄縣警備隊受内地黨人運動勢將蠢蠢欲動知事派第二科科長間道潛往建安道署及建甌司令部告急並無一兵來援而粤軍已大舉入城知事因紳商學各團體挽留冒死到城外向粤軍關司令營部要求免戰以全民命關營始派一連駐縣監守徵稅現粤軍巳退應請嚴重處分并派隊接防李兼長因邵武危急時省派大軍尙阻水口峽陽一帶不能援延延建軍隊自更不能顧邵以致縣城陷敵尙非該知事之咎爰覆電仍舊供職妥籌善後唯吳知事昨又電請辭職如何批覆尙無明文 
　　順昌順昌縣知事張天榮前呈稱該縣失守後粤軍派周應雲爲知事迨姚師長進攻周即逃遁並將監犯數十人釋放請予究辦昨又呈稱順昌失守時鹽局分埠均被粤軍佔據現粤軍退去所委之鹽局長亦隨之而去鹽局事務當委任敎育會會長高世恩聯甲總董愈承綸整理一切是否仍就二人繼續進行抑或遴員 
 
 

Page 7

 
 
接代懇即指令祗遵云云省公署正將來呈轉令劉運使核覆忽得某方消息謂此次南軍聞姚師長大軍出發之信不戰自退尙未遠去均匿跡於縣城外之北鄉各處現探悉順昌並無重兵來守遂又收合所部乘虚返攻順城秩序復趨紛擾姚師長據報巳電飭吳景震營長帶隊馳往助防云云惟省垣軍民兩署則尙未得詳細之軍報也 
[鄂省會副議長之産出]  
　　十六號省議會選舉副議長二時正議長屈氏入場因法定時間已届並無議員蒞場乃展長三十分鐘僅到四十人更延長三十分鐘則得六十七人因不足三分二之人數多創議過半數即可開會陳士英並舉元年兩副議長均不足人數舉出爲例並言有部電可以變通李繼膺力爭無效乃公推管理員舉行投票（發票吳兆南李芳開票葉蘭彬張耀麟監票郭璜蕭延章簽到汪瀚索閥）行政委員入場後即依次投票李繼膺認爲不合法聲明不投開票結果除劉楫六十三票當選外劉洪烈一票李德寅一票廢票一紙劉氏當選後由陳士英發言請延長鐘點繼續投票衆贊成乃行第二次選舉是時又有一議員入場計六十八人投六十七票李德寅得六十四票當選兩副議長遂同時産出次第登台表示宗旨大抵毕謂務在法律以内行動總期和衷共濟以贊助本會進行等語散會時已五點十五分鐘是日因某俱樂部組織副議長未有把握全部份子均不出席以爲消極抵制故延長三次鐘點直至三句鐘始足人數由正議長屈佩蘭主席舉行投票當議員就席後即有某議員（即李繼膺）因未簽到復未就貼號之席次發言反對投票衆以其旣未簽到當然無在議場發言權遂請議長指揮巡警扶出經主席雙方敷衍始息爭論然議長雖選出而山前山後兩俱樂部之意見恐從此益深矣 
[魯議員查辦安茂寅案]  
　　山東省議員黄步靑葉秉鈞等以前政務廳長現撤任財政廳長安茂寅種種妄爲理應查辦特提出建議案其文略云竊見前政務廳長現撤任財政廳長安茂寅性情險猾行爲貪鄙乘亂竊位弄權肥私霸據政財兩廳時僅二年聚歛貨賄私囊數近百萬跡其敗壞吏治紊亂財政玷辱官箴摧害善類下植私黨上欺長憲各種大罪不勝枚舉而其自謀私利不負責任之結果竟陷我山東一省爲二年無政府之狀况百七縣父老子弟盡爲贓官土匪所呑噬使政局敗壞乃至不可收拾方今政局維新如此禍首不加懲辦法紀安在謹依暫行法第十八條之規定提議查辦請付公决云云其所列之罪狀如下（一）曰匿罪竊位（二）曰賣官鬻缺（三）曰紊亂財政以官爲市（四）曰假公濟私摧殘善類 
[蕪湖快信]  
　　皖北鎭守使殷恭先代表祭黄前省長畢由省乘安豐艦於十九日晨過蕪 
　　財政廳長劉鴻慶前日由皖乘江永輪過蕪赴蚌埠 
　　蕪湖關監督徐鼎襄十八日晉省 
　　蕪湖警察廳宋學騫於十七日召集該廳各科署長員會議整頓内外勤務當議决十五條限於令發之日切實奉行 
　　蕪湖對江無爲縣屬之黄姑閘鎭本月十一日午後五時有匪三十餘人混入該鎭先刼警察槍械後刦商店二十餘家匪在該鎭搶擄時約有四鐘之久損失約三萬餘金 
　　皖南各縣及本埠自光復後典舖全行閉歇小民苦之現有太平人蘇文卿集得股欵在本埠二街同福典舊址創設惠和典定一月九日開幕 
　　皖敎育廳長董嘉會日内由省來蕪聞係奉令會勘租界及估修第五中學添築校舍工程 
[南京快信]  
　　李督昨接謝顧問來電稱中央十代表巳齊到京定禡日會議互相交換意見一俟西南復電承認及地點名稱决定即出發南下 
　　陸榮廷代表鈕永建譚浩明代表張其煌程潛代表陳强今日可抵寗李督派趙副官赴下關迎接　　王芝祥電告效日由廣州動身赴南寗晤陸榮廷 
　　陜西于右任代表党仲昭昨又由滬來寗住全安棧 
　　武濬源電告李督即日回寗 
　　楊春普准明晨乘輪回贛預備拔隊回蘇 
　　軍署今日上午十時開軍事會議師旅長鎭守使均列席聞係討論本省冬防佈置及整頓軍紀風紀事 
　　東海特贈齊省長金鑲袍料各一件昨日亦由劉侍從武官用彩亭送至省署齊省長親自迎接大堂中設總統肖像省長鞠躬表謝旋在署特備西餐公宴政界要人均列席省長今晨親赴華洋旅館回拜劉定今日晚車回京 
　　蘇新國會議員王玉樹陸家鼐等均於前日聯袂出京回寗 
　　省議會因議員加費案列入日程昨日大會又不足法定數聞中立各議員巳紛紛回里其贊成及反對者均質問錢議長一則謂其不能主張議員權利一則謂其損害議會名譽錢君頗窘 
　　此間有人擬將關於議員加費之議案意見書審查報告各報評論各縣團體及私人函電編成議員加費始末記分送各縣公共機關以爲紀念 
　　阜寗八灘南土匪二三萬人沿村搶刦經駐東坎鎭劉營長率隊痛剿三日夜將匪擊散斃數名追蹤數十里阜紳業將該營長剿匪出力情形報告軍民兩長核奬 
地方通信 
[松江]  
　　屠稅投標方法本邑屠宰稅因新舊認商互爭包辦由省委令程鵬舉來松定期本月二十四日在縣署舉行投標以資决定各情業誌前報現縣署已將投標方法妥爲規定大旨謂凡欲到署投標者須先呈繳保證金一千五百元及殷實商舖兩家之保結經縣審查認爲合格者方能屆期領取標紙依式填投最低標格定一萬四千元開標後以價最高者爲得標得標後如不願承辦時没收保證金全部另推次多數接辦如所投標數在最低格以内者没收保證金十分之一其餘未得標者所存之保證金須俟承辦人已經確定後方准向縣領還 
　　建築工塲之預備省議會議决增設之省立第十工場現由籌備主任閔瑞芝擇定警察所後方空地及連帶之五庫稅務所房屋爲場址己經稅務所長於前日將房屋讓交閔君大約建築新屋爲期非遠矣 
[蘇州]  
　　市民公社改選蘇城臨北市民公社舊有職員任期己滿於本月十四日初選投票已誌前報茲悉於十七日舉行復選十九日下午二時開匭計選出正會長雷似梅四十三票副會長吳蔭玉四十一票王亦安三十五票陸仲英三十一票其餘各員尙待推定 
　　豐備義倉之查覆蘇垣各紳前因豐備義倉董事吳文潮自辛亥迄今倉中之基金若干以及新陳盈餘從未報銷一次呈請省署派員淸查茲聞吳縣温知事己奉省今將該倉切實查復並呈報蘇常道尹覆核公布 
　　未貼印花之拘罰近日各警區檢查印花異常嚴緊南區第二分駐所汪巡官於前日查至司長巷葉瑞興水木所所用簿據並未遵章貼用印花又甫橋堍同昌板棧流水簿亦遺漏未貼當將各該店主及簿據等解送總廳各判罰洋十元 
[揚州]  
　　淮運使返揚兩淮鹽運使段谷香於前月二十五日回津茲己由津携帶家屬南下於二十日下午返揚 
　　庇寒所放粥揚州冬令開放之粥廠計有五處（瓊花觀石塔寺鹽義倉三義閣庇寒所）現庇寒所長陳有煥以連日風雨迭降饑民縮瑟道旁情殊可憫除募集冬衣給散禦寒外特先期於二十日放粥 
　　省議員自加旅費之返響泰縣束臺公民周系順等公函云南京省長轉省議會鈞鑒省會加薪實駭聽聞經濟困難時代之議會主持預决算猶以剔除浮濫爲要恉諸君淸夜捫心究竟現時議員於人民有何利益即照舊額支薪巳覺虚糜可惜諸君來自田間開會期内日給六元豈得謂少如謂認爲鷄肋不妨决然舍去如謂藉抒政見不應計較金錢如謂入不敷出前屆何以相安如謂得不償夫更屬咎由自取而乃不恤人言推翻成案蝕我蘇財政玷我蘇名譽吾民寗甘忍此諸君其愼思之泰東兩縣公民周系順胡炳衡韓寳球魏寳傑顧蔭棠孫撤等三百六十人啓 
[嘉興]  
　　命案之命案嘉興東門外十八里橋鄉民陸大經將妻李氏勒斃經屍兄李某呈報縣署請求相騐提訊張知事特於日昨派委承審員帶同檢騐吏前往相騐委係生前用繩校斃大經已畏罪逃逸刻正飭警拘拿惟大經向有姘婦沈氏因被屍族威逼亦於十九日投河自盡又於二十日報縣二十一日派員前往相騐 
　　定期舉行掩埋嘉興習俗浮厝遍野有妨衛生縣公署每於冬令撥欵將無主棺木購地掩埋日前張知事召集各區自治委員責令分區舉行掩埋於日昨擬就六言韻示遍貼城鄉有主棺木限於冬至節前自行埋葬逾期即行揷標代爲掩埋　　平湖籌設電話公司平湖城中電燈公司已經舉辦裝戶稱便惟電話公司尙未成立殊於消息上不甚靈敏茲有商人韓某等籌集股本三千元擬組織永通電話公司以利交通一俟呈准官廳即行開辦 
[杭州]  
　　紹商會求减日拆被斥紹興錢業因奉令革除匯水爰將日拆加增紹商會電省反對茲奉省長公署批答云銑電及各商人元電均悉利率高下視各處市面爲轉移紹邑匯水逐漸减輕日拆自不能不漲時會所趨勢難强抑即徵諸往昔行掉時代凡遇冬臘旺用期息增長亦屬常有之事况目前杭紹相較尙　紹輕於杭官廳對於不正當之名義不容不嚴行整頓而於常軌上之利率不能不有所維持豈容以片言主張率行爭議該會爲各商領袖正宜將利弊剴切勸導乃亦隨波逐流代爲陳請實屬非是又杭州中國銀行吳金兩行長電復紹商會云銑電悉拆重匯减效旣漸著一旦拆减匯增繄誰負責前言猶在何能再向官廳失信苟力之所及自當效命謹覆元康百順篠又據紹興報紙云一般商人不爭現水匯水而爭日拆蓋仍以現水匯水不當去而日拆不可加耳基實以現水匯水與日拆較設如商店售出之貨姑以匯水十元計是百元之貨實得之價僅九十元而日拆以月二分計百元之貨僅耗息二元所得之價尙九十八元彼此相較利害顯然商會中人亦明知之而貌爲不知乃仍欲增匯水之故云 
[安慶]  
　　輸送隊改作警備隊前敵各路軍隊之輸送隊約有十餘營之多倪督以一律遣散難免不流爲盜匪擾害地方擬擇其精壯者分派於警備隊未成立之各縣編爲警備兵以省招募手續警備司令官亦即以輸送隊統領充任之云 
[温州]  
　　商民控告冒廣生前被撤任之甌海關監督冒廣生前在甌海關時結犯商民不免過甚前月奉命復職甌海商民及商會異常憤激茲錄永嘉商會商民陳樑等致財政部及北京温州國會議員電文如下北京農商部財政部鈞鑒前免職甌海關監督冒廣生貪婪賄弊魚肉商民經陳樑等迭控劣跡昭著查案未銷今奉命重來商民惶恐請查案收回成命以平衆憤迫切待命之至永嘉商會叩銑北京衆議院温州議員校場五條温州館同鄉均鑒冒廣生貪婪賄弊魚肉商民查案未銷今又重來商民惶憤請嚴重拒絶爲地方弭患除電部查案收回成命外特懇永嘉商會叩銑北京財政部鈞鑒頃悉前甌海關鹽督冒廣生奉命復職凡屬商民同深駭異查該督前在甌關呑稅舞弊曾經民等臚列十大罪案呈訴鈎部蒙咨省派委李祖怡查明屬實具復在案旋以免職調京未蒙依法交付懲戒今若再任其回復非特爲商民大害且使貪墨者流有所效尤後患何底應請查案呈請收回成命以慰民望無任迫切浙甌商民代表陳樑叩删北京衆議院温州議員鑒前甌海關監督員廣生以呑稅被控免職原案迄未查辦完結今聞奉命復職合郡商民同深駭異此等劣員絶對否認除巴電逹財部查案辦理并將罪狀另呈貴會外應請先行提議上書質問政府要求收回成命以慰民望切盼温屬商民陳樑等叩删雜評一 
[和平會之效果（默）]  
　　各省之和平會今皆已成立矣其影響可謂至捷然試問所謂促進和平者曾獲絲毫之效果乎政府當局曾以國民之奔走呼號而稍有所覺悟乎將亦會議席上能稍容納國民之忠告乎如曰不能則今日各省人士之紛紛呼籲亦可謂徒勞也矣 
　　夫時局艱危至此必待國民敦促而後始謀和平我巳爲當局羞矣若國民之敦促置之不顧而必待促進於友邦吾更爲當局羞况乎友邦之一促不進而有待再促耶國民之呼籲縱不顧念而友邦之勸告可一凟再凟耶當局諸公苟有天良將何以自處 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本聘請法國航空員]  
　　英文滬報云日本陸軍省聘請法國航空隊之軍官二十餘員敎授飛行術數日内可以到滬東京參謀部已派招待員一人來滬偕同諸軍官至日擬於明年一月一日就敎授之任 
[國際稅法平等會近聞]  
　　主張國際稅法平等會將開大會巳紀前報茲聞該會昨日又得長沙熱河張家口山海關各總商會寗鄉拱宸餘姚嘉善平湖各商會全國商會聯合會及廣西省議會等函電贊成本埠各商業領袖多已加入該會爲會員一心一力同謀國際稅法之平等茲將各處來電摘錄於下 
　　全國商會聯合會電我國關稅痛受條約之拘縛影響社會損失國權茲開張季直朱葆三諸公發起主張國際稅法平等會立論正大誠我國國脈競存之關鍵敝會忝居全國商會總樞尤表同意將來發電歐美時務請列名除聯合各界組設會所一致進行外特電贊成全國商會聯合會會長卞蔭昌張維鋪叩哿 
　　廣西省議會電我國海關稅則協定以來工商受其壓迫元氣日以凋殘禍害之巨非一部一時之痛苦可比長此悠悠誠如來電所云不僅亡國亦將滅種貴會聯合全國力主改約積極進行至爲欽佩敝會對於此舉力所能及無不竭誠夁助期底於成更有進者内地釐金不裁易滋口實方今樞要子弟窟於其中我雖疾首蹙額視爲厲階彼方張牙舞爪據爲金穴非竭我全力排而去之勢必多方把持橫生障碍是九仭之山虧於一簣也一得之愚幸共留意桂省議會巧 
　　長沙總商會電電悉諸公發起斯會救國救民極表贊同祈速進行願附驥尾湖南總商會印　　山海關總商會電昨閱益世報内載諸公發起國際稅法平等會造福全國同深欽佩敝會極表同情特此奉聞山海關總商會按此電係看報得悉發電贊成尤見商民對於關稅有切膚之利害關係深願閱者注意其他函電立意大致相同茲從略 
[四誌辭退德華淸理員請追損失]  
　　義國人珈司勃羅派司利延代表律師在公共公廨控本埠德華銀行淸理處無故將其淸理員職務辭退請追酬金及損失等銀七十五萬兩一案由廨訊供詳情迭誌本報前日午後二時半又經兪襄讞會同義羅副領事升座特别公堂續訊先由中國銀行代表西人上堂證明天津香港漢口等處之淸理德華銀行給酬情形並稱原告並非斥退乃係將其招回本行爲顧問職務等語繼由中國銀行經理宋漢章到堂聲稱本埠中國銀行係我經營成立原告雖爲顧問然遇事並不顧問去年奉北京總銀行總裁派我與原告爲德華淸理員後所有金子商押欵銀一百四十萬兩完全由我與前交涉員辦理淸楚此欵因德華銀行漢口路之銀庫被荷蘭領事封閉故現存在中國銀行内我每月應得淸理員之薪水洋二百元迄未支取分文因爲部定中行經理例不兼差且此項酬金得之亦無意味原告前尙與我投機自我將伊之顧問一職期滿後不再續聘之語告知原告後與我漸生惡感竟往駐滬某領事署說我阻其辦理淸理進行事宜嗣我與其交涉惡感更深惟德華銀行内之鐡箱鑰匙應着原告找尋云云供畢由原告代表律師駁詰之下即據德華淸理處代表律師聲稱北京業巳設立德華總淸理處所有各地淸理處均須由該總理處電令各該交涉員或該地長官與該總淸理處所委之淸理員會同辦理若照原告似此索酬則他人亦將步其後塵如原告能擔保德華被欠之欵悉數收淸則非但允其口頭要求之四釐佣金即加倍亦願樂從原告旣巳將佣金問題函告王克敏未得回音何故不再續函詢間面中央因知伊與宋存有意見恐於淸理前途有礙爲顧全大局計將伊招回本職詎其借題發揮意欲得此鉅欵但敝律師素與原告相識以故不忍將激烈言詞攻擊惟其將一緊要之鐡箱鑰匙落於德人手内倘發生重大之事試問伊若何處置且其與宋失和儘可將此中情形報告中央聽候判斷是非曲直何必攻訐於外國領事之前實係以德報怨應請堂上將本案事實與法律互相研究則其所控之意義不難迎刃而解結果當屬註銷云云原告代表律師譯稱原告所控之　金係取之德人財産之内何謂因與宋不和而發生且未齟齬之前此項問題巳經動議王克敏雖未得回音實巳默許其所要求不然早巳復函斥責且原告中國銀行顧問之辦公地點本在北京前因上海中行風潮派遣來滬議定每月另補津貼費一千元此欵並非淸理員之薪金總之原告効力中央亦非淺鮮今若如此待遇未得平允應請堂上秉公判斷云云中西官核供磋商之下判候會商堂諭宣佈飭遵判畢退庭已鐘鳴六下矣 
[德華淸理處訟費問題]  
　　公共公廨檢察處代理西員史賓斐君以日來本埠德華銀行淸理處所控德奥各戶欠欵並未照章繳納訟費因特商由工部局代表牛門律師於昨投廨禀明前情要求公共公堂諭令淸理處照章繳章（所述甚長均未譯出）即據德華淸理處代表律師起而反對聲稱淸理處所控各案係代表中國政府辦理有無納費之必要且牛門律師所提出之各條件乃係英國昔年之法律現在並不援用是以敝律師極爲反對現因不欲虚費時光故不與其辯論如果堂上准其請求則敝律師惟有竭力辯駁而已經李萼仙襄讞得禀與英卓副領事會商之下諭候商明堂諭宣佈飭遵 
[淸理德華銀行之外訊]  
　　東方新聞社北京消息云茲由財政部探得淸理上海德華銀行事外間頗有抨擊中國官員之辦理不盡力者實則淸理手續確非易易蓋有數故（一）許多負債之德人均爲戰俘覊縻於日本者佔多數其在中國者雖不受禁却無能力淸理其生意藉還所欠銀行之債（二）大半欠債之德人無資還債有於戰事未開之前常與敵國交易後忽停止各項賬目均不能交代（三）德華銀行與世界各地有生意關係亦有多數代理處故必先將代理處與他銀行交代淸楚後始可再與德華銀行淸賬也據聞上海之協約國中立國與中國之各項賬目該行皆可淸理且賬簿上幸無在華協約銀行往來關係中國政府巳將其存欵提出凡前放存德華銀行之還大借欵之本利今改存於銀行團之他銀行但曾在德國發出之大借欵僨票（按合同可以在東京俄京巴黎或倫敦兌換）今中國政府仍願照付惟持票者必非敵人始可此間中國政府竭力解除淸理之困難且所謂困難者非平常之可言也 
[春洋丸輪船過滬]  
　　東洋汽船會社之春洋丸本期昨日午後二時可以抵滬屆時並未駛抵聞須延至夜半云其載送乘客之小輪今日十時可抵新關碼頭該船定於今日午後啟椗前往日本各口岸及舊金山駐京丹使洛爾維伯爵日前偕其夫人由京來滬擬乘該船赴日 
[薄子明等定期訊究]  
　　山東人周良臣紀小樓因糾黨先後持械夥刦新閘梅白格路五百十八號門牌趙增范及淡水路三十一號門牌王錫華兩家鉅贓並拒捕開槍擊斃六百二十五號華捕案發逃逸業經老閘捕房特别機關全體中西探目緝獲並在法租界打鐡浜吉益里文德里兩處續獲此案牽涉之薄子明同黨吳梁淸（即秀庭）藍湘臣趙揮臣邱萬福田守平李獻堂蘇榮康宋玉合屈己和等十名提名公共捕房管押候訊等情巳紀前報昨晨該探目等將一干人解送公共公堂請究即據西探目壳羅香上堂禀稱查得被告薄子明係山東巨匪犯有重案經中央政府懸賞二萬金購緝未獲之要犯應請展期俾查證據云云而薄延律師到堂辯護經兪襄讞得供商之義羅副領事判被告等一併押候下禮拜二歸美領事堂期解究 
　　又函云盧護軍使以薄子明係屬魯省來電懸賞請緝之犯旣經獲案應請引渡爰特致文公共公廨須於下星期提訊後即將薄解署以便轉解魯省歸案訊辦云 
[蔡鎭巨刦案十一誌]  
　　浦東川沙縣境蔡家路鎭大刦案内盜匪已在海門史家鎭緝獲倪鴻章洪三蔴子陳兆福楊天祿等四名暫押海門縣俟川邑備文迎提等情已誌前報茲悉川沙章知事據派往緝盜之警探回川禀復謂此次盜匪竟有通同營兵形跡而緝獲之盜犯四名贓物甚少海門趙知事以盜黨衆多深恐中途攔刦故未派警護送等語章知事得復後特於昨日來滬晋謁王道尹懇爲轉請外海水警第一廳飭派師船前往迎提並抽調重兵沿途保護俾免意外 
[南京路大竊案六誌]  
　　英文滬報云俄人桀姆比斯基氏與西爾白斯坦氏因御木本珍珠行失竊案株連被拘今將解往海參崴審訊今晨（二十一日）十時俄領事署復開庭審訊公共租界巡捕房代表交出所得指印證據主審員以桀姆比斯基之指印與迎捕房在御木本行鐡箱上所得之指印細較之後謂證據殊爲充足但關於西爾白斯坦氏之證據不甚確切主審員决議將二人悉解海參崴高等裁判所審訊一俟有船即將起解 
[策進永久和平會成立]  
　　劉人熙等發起中華民國策進永久和平會在法新租界霞飛路寳康里二百零九號組織會所訂於二十二日即隂曆本月二十日（今日）下午一時在霞飛路南洋路礦學校（即尙賢堂）開成立大會並討論永久和平方法除通知各界人士屆時蒞臨外並發通啓云本會以尊重法治力謀永久和平爲唯一宗旨凡我國民如有贊同本會宗旨者請各發抒意見函知本會以便彙列議案共付討論此啓 
[路局職員之冬節宴會]  
　　滬甯滬杭兩路軍務同人每屆西國冬節左右向有叙餐會藉聯交誼上年經滬甯路籌備假座跑馬廳一品香西餐館會集本届由滬杭路籌備於昨日（二十一日）下午七時仍假座一品香會集先期由滬杭路總稽查楊先芬君帶同夫役人等携帶大小國旗等件乘坐汽車馳至該餐館將樓上第一二等號房間拆通從事裝璜佈置一新席間並召新世界邱聘卿三絃拉戲哈哈笑之百鳥朝鳳等演技以助興會席散後並用電光攝影以留紀念在席者爲兩路車務總管韋燕君副總管李綽生君華總管劉燕貽君沈叔王君以及各職員各稽查各站長等共有一百餘人云 
[中西冬節之休假]  
　　明日（二十三號即夏曆十一月二十一日星期一）爲中國冬至令節公共會審公廨例應停訊民刑訴訟故經關讞員函致輪應陪審之英副領事卓包兩君查照外並諭檢察處轉咨各捕房捕頭届期停解瑣案一天以循曩例 
　　縣市立各學校校長以二十三號（即二十一）爲中國冬至令節應予休業一天昨巳通告各生回報家長知照矣 
　　法領事署曁法公廨捕房以二十五號（星期三）爲西人冬節是日各内部辦公人員均休假一天捕房亦停解案件 
　　江海關威稅務司以二十五（卽二十三日）係西人冬至令節凡在關辦公服務人員均令給假封關一天巳懸牌通告本埠中西商人一體知照矣 
[徐翰靑死耗之兩消息]  
　　去年招商局船普濟被新豐撞沉於吳淞口外温州巨紳徐班侯老夫婦亦被於難屍骨迄今未曾撈獲前日本埠温州同鄉會接温州函得悉本月十六號晚八時班侯長子翰靑同普濟被難二百餘人之遺族等擁至温州招商局有所詰難頓起衝突時局船廣濟靠於左近船上洋人即放槍亂擊翰靑被中要害多處登時斃命并傷被難家屬多人該會已電請杭州楊督軍齊省長温州黄道尹梅統帶等秉公主持以重民命 
　　又本埠招商總局昨日接甌局來電云十六晚八時被徐翰靑突然糾同匪類數百人明火手執利斧火把洋油引火等物擁至廣濟局所頓起搶掠焚火船上洋人見匪蜂至無法抵敵祗得開鳥槍格拒船棧無恙惟局所搗毁焚火公私物件一空當掠去局長小姐少爺奶嫂飛報官長出兵彈壓始散當訪少爺等無着由統領等密查始知下落當夜討還現寓道尹署稍受驚嚇翰靑巳斃屍移局中事後局船官兵保護惟公不能辦船不能開如何辦法速請電示請施速來云云 
[中國郵船公司之消息]  
　　中國郵船公司昨接舊金山函中國郵船總公司於陽曆十二月二號開常年會選舉第二届董事前由港滬股東委派代表吳東啓盧洛儕赴會籌議進行事宜現盧洛儕被舉爲該公司總司理吳東啓被舉爲該公司新董事云 
[安稅務司巡閱各口岸]  
　　總稅務司安格聯爵士現巡閱廣州及西江各口岸日内將由香港啓程巡閱沿海各口岸公畢擬由滬北上 
[一週間之金融調查]  
　　調查本月十六號至二十一號止此一週間本埠各外國銀行並無大條銀與銀洋進出口惟中交兩銀行之銀洋來往於南京造幣廠者日有六七萬尙有大德昌銀號裝往香港銀五萬中國銀行裝往杭州洋二十萬元此外興業等銀行亦無銀洋往來於漢口天津等埠茲將逐日細數列下（星期一）中國銀行從南京來新幣四萬元裝去寳銀三萬兩交通銀行亦裝去銀三萬兩大德昌裝香港去銀五萬兩（星期二）中國銀行從南京來新幣四萬元又裝去銀三萬兩又裝杭州去洋二十萬元交通銀行裝南京去銀三萬兩（星期三）中國銀行由南京來洋四萬元裝去銀三萬兩又交通裝去銀三萬兩（星期四）交通中國兩銀行由南京造幣廠各來新幣四萬元又兩行各裝去寳銀三萬兩（星期五）中交兩行各從南京來新幣四萬元又兩行各去銀三萬兩（星期六）中交兩銀行各裝南京去銀三萬兩又各來新幣四萬元國幣與鷹洋之用度此一星期間甚少故洋釐自七錢二分六釐二五（墨洋）昨巳跌至七錢二分二釐七五（國幣）七錢二分二釐半且造幣廠日有新幣八萬元來滬轉瞬年關各商業進多出少年内之洋釐尙看鬆動也銀拆尙稱平定常在一錢七分至三錢五分間蓋華洋商之進出口雜貨早已預備惟華絲與華茶久無大宗出口設有交易皆係低廉之價所以絲茶兩商决待來春賣出所存之貨正在設法暫抵與人是以滬上之銀拆有緊無鬆鎊價自十七號上午十點餘鐘改長半辦士計五先令一辦士半迄今未動大條銀價自本月七日改縮三七五計四十八辦士四三七五之後亦無變更陽曆年内恐無大升縮矣期貨驃金交易甚少况東洋匯水較上屆（十四日）又小三七五計四錢三分致一月份之價自二百十七兩二錢昨巳回小至二百十三兩四錢據業此者云歐洲雖巳休戰金融一項中外緊迫故金價年内恐無大希望也云云現貨赤條自中國銀行售出大宗黑河三江口沙金及粤帮大德昌金銀號之美國金洋後金業中人大爲恐慌赤條之價因此昨巳跌至二百五十三兩恒孚銀樓飾金亦跌至三十九元永豐餘三十七元五角泰　源　十七元五角銀樓同行三十八元五角蓋美國金洋之價尙較赤條爲合算也昨日（星期六）調查本埠中外各銀行所存銀洋與大條銀等之確數列下麥加利存銀一百零一萬洋一百零六萬滙豐存銀五百三十三萬洋二百零六萬大條四條德華存銀五十一萬正金存銀一百四十三萬洋六十一萬道勝存銀九十一暪洋三十一萬通商存銀三十萬洋五十萬東方存銀一百八十五萬洋三十二萬花旗存銀一百二十五萬洋五十五萬華比存銀二十八萬洋二十一萬荷蘭存銀二十一萬洋六十七萬中國存銀一百十四萬洋三百七十二萬押欵銀二十萬臺灣存銀七十七萬洋三十五萬各錢莊存銀二百五十萬洋四十萬交通存銀三十萬洋一百零五萬有利存銀二十五萬洋十二萬三井存銀二十四萬洋六萬三菱存銀十四萬洋五萬朝鮮存銀二十七萬洋十萬中法存銀七十萬洋三十五萬住友存銀四十萬洋十萬總計存銀一千九百七十九萬洋一千二百五十九萬大條銀四條押欵銀二十萬較上屆十四日少存銀八萬洋則多存一百五十萬元大條銀勿動其中華商方面連押欵銀在内共存銀四百九十六萬兩洋五百六十七萬元尙有四明興業聚興誡金城匯業中華商業上海商業浙江地方中孚永亨鹽業廣東等銀行所存銀洋不在其内 
[一星期之鎔銀調查]  
　　調查本星期北市泰亨源等各銀號因客路來源稀少僅烊見寳紋一千六百四十四隻核計規銀八萬六千六百數十兩並查得此種鎔銀乃係天津帮運來之老寳銀廣帮運來之銀餅及本埠廢銀所合成故較上星期少烊十分之九 
[錢業之樂觀]  
　　今歲南北市各錢莊因平日放欵穩重均可獲利故定於明正新開之莊巳有數家現正在佈置預備新正開市而各錢莊對於信用素孚之商號隔年長期用欵業巳着手放用明年二三月期欵約扯每千兩取息十兩有零即殷實商號交情深厚者亦須九兩三四錢故今歲錢業中人咸抱樂觀云 
[漢帮莊客紛紛辦貨]  
　　旅滬漢帮各莊號接漢號函云近因各路撤防軍隊紛紛過漢返防民間心理均悉和平有望以致人心安定市面轉機所有應銷各貨如價格相宜自應隨時添辦等情各莊客得電後日來預備現欵對於漢地應銷各貨售價合宜者已陸續採辦裝運即開期貨（向洋貨號預定明正出貨及年底裝貨明正解欵之稱）連日亦開始交易云 
[盧護軍使獲奬寳刀]  
　　松滬盧護軍使前次赴京會商要政頗爲徐總統倚重茲得軍界消息昨日徐總統派公府侍衛武官周某賫送九獅鈕寳刀一柄來滬賞給盧使佩掛以示優異 
[調查子彈之通令]  
　　江蘇水上警察廳趙廳長近通令各專署文略謂頃准陸軍部電咨以蘇省水陸軍警各機關所領子彈雖按季列報類皆略而不詳務請飭令愼重保管免滋流弊等情查各軍警機關歷來請領子彈儘本年内查明細數造册詳報務須區别種類以便派委按册點數如有缺少一粒即惟各該官長是問即使偶有消耗開除亦當將案由事實及年月時日一一誌明否則以私匿軍火議處仰即轉飭所屬一體遵辦等因除分行外令仰該專署遵照 
[省委查勘烟苗]  
　　省派查勘烟苗委員李鼎掄於前日上午渡浦前赴川沙縣境查勘章知事派艾警佐陪往各處詳細察勘一週境内業巳肅淸並無私種情事當飭各市鄉經董具結存案以資考核事畢李委員巳回省禀復矣 
[德僑由浙來滬]  
　　僑居浙省莫干山之德人斯德格及其現欲回滬旅居業經報由浙省核准於昨日起程來滬僑寓租界已收交涉公署將該德人抵滬日期函復浙省備查矣 
[演說競進會預賽紀]  
　　昨日（二十一日）江蘇省敎育會發起之演說競進會舉行預賽分中等高等兩組與會者中等十八校高等四校計二十二人請沈商耆就席張叔良顧蔭亭吳和士評判於下午二時開會依次演說至四時完畢成績甚佳結果中等組於原定選額外加選二人共十一人高等組一律中選附錄姓名校外於後今日（二十二日）决賽仍於下午二時開會云 
　　中等組鍾錦田（江蘇省立第一女子師範學校）馮經道（江蘇省立第二師範學校）周穀陳（江蘇省立第三農業學校）孫多頊（江蘇省立第八中學校）阮勤（江蘇省立第一商業學校）諸葛恂（江蘇省立第六中學校）游進勉（國立曁南學校）朱畹蘭（江蘇省立第二女子師範學校）李董（江蘇省江第一中學校）薛俊升（滬江大學中學部）蕭霄（江蘇省立第五師範學校 
　　高等組沈荔薌（滬江大學）許哲（金陵大學）金宗華（國立南京高等師範學校）陳文林（江蘇公立醫察專門學校） 
[美公使贊助學生會]  
　　寰球中國學生會今歲自開始徵求會員以來各界有名人物如南通張季直外交總長陸徵祥美國商務參贊安立德等莫不樂爲加入該會爲會員廣州已由黃憲昭君組織一隊進行情形已紀前報昨聞該會北京隊劉大鈞隊長報告美國駐京公使芮恩施博士已加入爲贊助會員芮公使來華多年於吾國公益事靡不竭力贊助此次該會得其贊助獲益必多並聞該會徵求會上海方面不日即將閉幕刻正在預備結束云 
[車站領用月需品之手續]  
　　滬杭甬鐡路昨日通告各站文略云本年各站應用之月需品 
稍有增減茲將細目另紙附上嗣後當照表發給即希查照本所收發科與各站問候之事甚形繁蘿各站往往　悮致費週折用再條舉於后藉資遵守（一）文房簿據每三個月向洋賬房請領一次仍如前定惟每次須於第三個月之二十號前將領單二份寄至本所由本所彙齊轉送洋賬房付印如一站遲到勢必累及全體各站長應特别注意又各站於收到簿據後須速將領單二份簽回本所經本所核對無誤再將其一份交洋賬房一份寄還各站作爲存根上海北站及麥根路貨棧領用單據時亦照此辦理（二）領用票據六種時須開之客票領單均勿混入文房領單該票等用完後其存根應繳洋賬房自來年始凡向本所請領用品各車輛報告比較表夫士紙簿及筆桿等文房品均改用之物品領單每月領一次不必再用文房領單亦勿向洋賬房請領以歸劃一（三）修理物件仍照通函辦理王閘段各站之物寄杭州巡察處上嘉段寄上海北站 
 
 

Page 11

 
 
本所所用之修理　單内須註明損壞原由惟重大物件可先通知本所由本所轉知工程處派人修理站中磅秤每月由工程處派匠看騐其時日及匠人姓名須於日報單中註明如有修配零件等情須另函報告（四）繳還物件各燈鎖及零星器具可奇北站重大之件如桌椅等類逕寄往南站若油箱空聽及臭水聽亦須寄往南站蓋因北站並無材料間可貯存也用過之鉛絲銅塊及旅客遺失物等每月終應解北站本所都未實行殊屬不合無論何物解至本處應用印就　職單一同寄來藉以查核（五）凡有電燈之站如有更換燈泡及修理事月終應彙報本所一次上杭兩站巡察及寄宿所之燈亦歸站長管理更換時應與站長接洽以免遺漏（六）本所頒發物品時有領單者即於單上註明發物日期一同附寄無領單即用憑單代之所以使收件人易於明曉而收件人於收到後亟應將上項單據立刻簽回作爲收到之證據如物品與單内所開不符更須立時申明俾便查究總之以上六則能稍留意即可措置俗如而不覺其煩仰各凛遵云云 
[靑年會今晚之演講]  
　　今晚（二十三號）七時四川路靑年會德育演講會舉行聖誕禮拜慶祝耶穌誕降請靑年普益社總幹事包傳賢演講聖誕之精義並演耶穌事跡之活動影戲爲一年一度之盛會届時各界如欲往　無需入座劵云 
[美術學校展覽會預誌]  
　　長浜路中華美術學校爲周湘所創辦迄巳十載今聞該校定於陽曆八年一月一日（即隂曆十一月三十日）開成績展覽會四天云 
[戊午學會幻燈演講記]  
　　靜安寺路南洋商業專門學校學生所組之戊午學會昨晚舉行第七次演講會請張民權君演講幻燈所映寓言畫片囑目驚心他如黄花岡七十二烈士武昌起義等影片尤令人悚然起敬張君在旁指講悲觸處聲淚俱下觀者無不動容 
[義務夜學合開同樂會記事]  
　　昨（二十一號）晚八時聚思婁堂弎弌堂懷恩堂靑年會童子部四義務夜學於靑年會之殉道堂開同樂會是晚來賓頗多由陳己生君主席報告開會宗旨畢乃由嚴君奏鋼琴聲調幽揚掌聲雷動繼由羅汩君演說所以設義務夜學之本意頗爲透徹復由各校代表報告歷年之成績大略均謂初辦時頗費心血而人數不多今則人數逐漸加增而以靑年會之人數爲最多敎員亦有三十餘人云云繼爲馮西拉君之口琴其聲激昻頓挫斷爲高日機瞿鴻章王亮俠鄭玉純諸君之幻術此後爲活動影戲戲片係菲列賓之遠東運動會頗具尙武精神比及散會已十時矣 
[學生會日夜學校消息]  
　　寰球中國學生會日夜兩校自聘朱少屏君接辦以來日見發逹現有學生都五百人本年秋季因校舍不敷故投考學生因額滿見遺者多至二百餘人現聞該校對於下屆進行正在籌畫擴充學額添聘富有經騐之敎員數人注重　練明年開學必更有一番橷氣象如欲就學該校者務須遠往報名免致臨時見　章程可逐向該校索　加函索須附郵票二分云 
[半淞園評花佳話]  
　　南市滬杭火車站東首之半淞園講求種杭别出心裁今秋菊花之盛甲於海上現復種得梅蘭竹菊一盆供於江上草堂殊覺可愛夫歲寒勁節際此時令竹品正高然菊雖傲霜一入深秋每易殘謝若梅花則逢春始放雖有十月先開嶺上之詩卒難多覯至於　蘭一品號曰夏花尤非冬令所得見今該園以四時名卉聚植一盆而且花枝挺秀品格超羣殊爲罕覯據云可耐半月之久誠足爲品花家傳爲佳話云 
[南洋中學童子軍開運動會]  
　　日暉橋南洋中學童子軍成立己兩載有餘去歲上海縣童子軍聯合會舉行比賽南洋童子軍各科成績最優今定於本月二十二號（天雨改期二十五號）舉行冬季運動大會内有單旗及造橋二科上海縣各團童子軍均可加入比賽現巳預備一切並分贈入塲劵於本埠各界想屆時必有一番熱鬧也 
[洋涇港口建築碼頭之動議]  
　　楊樹浦油車碼頭對江即爲洋涇港口自電車通行以來該處擺渡船往來渡客日多然該處並無硫頭僅架跳板一方以致渡客上下諸多不便而洋涇一帶女工渡浦赴紗廠工作及各廠棧工人往來者每日不下數千人均須早晚兩次當此日短之際在黑夜之中尤屬危險兹由商人黄子鶴等發起擬在該處建築碼頭一座俾免危險浦江兩岸商民對於此舉均極贊同現正籌募經費一俟集有成數即須尅日興工云 
[錢業攤認印花稅]  
　　南北市錢業對於莊票支票簿據摺子等加貼印花稅一事曾經該業邀集同業各執事在錢業公所開會共同討論擬常年酌認稅欵若干巳紀前報茲聞此事迭經該同業籌商刻巳决議每年認輸洋一萬元歸南北市同業公同攤派並聞該欵於認定後須於年内籌劉如數凑集彙解省庫云 
[催繳印花稅欵]  
　　江蘇印花稅駐滬分辦處主任郭詩煇接到胡財廳長及李處長令以現值冬季十二月印花稅大檢查之期開始檢查在即所有稅證適當暢銷推行必廣此際大檢查定能將稅欵集數彙解以應公家要需毋稍延緩等因爰特派專員在各商舖勸導推銷並致函擔任認銷各機關迅將前項承銷稅欵籌集繳處以憑彙案解省聞今屆尙須比較各屬推行稅數一俟核定優劣再行分别記錄功過云 
[製發警帽上之皮遮風]  
　　淞滬警察廳長徐國樑現因時屆隆冬天時嚴寒所屬各區署所隊長警之警帽上外罩皮遮風仍應照章製發現巳一律製就分令各該警正佐隊長等到廳具領分别轉發遮護並聞今届因公費奇絀此項皮遮風於承領時傳諭各長警於餉項内扣還工料原價云 
[催報經徵畝捐]  
　　縣知事公署昨接財政廳長訓令云案奉省公署指令本廳呈爲奉令行催各屬經徵畝捐按旬開報先行具復由奉令據呈巳悉仰再勒限嚴催如逾限再不具報即將各該縣知事銜名開單呈送以便分别記過併即錄令分行知照此令等因奉此查各縣經徵畝捐前飭按旬具報迭奉省長行查又經一再令遵各在案茲奉前因合亟訓令各該縣知事即便　遵辦理并查照另令截至九月底止查數開報以憑彙核毋違云 
[撥派師船駐防王家渡]  
　　水警第三隊所轄之王家渡浦江一帶素多水盜昨由該隊長派師船兩艘駛往該處駐防 
[烟草公司呈請註册之部批]  
　　南洋兄弟烟草公司近因營業發逹招添股本合成五百萬元改組爲有限公司呈請農商部註册昨接農商部批示云查此案前據該公司將副本具呈來部爲無限公司經本部核准註册有案現據呈稱因營業增進議改組爲有限公司將股銀總額擴充爲五百萬元核閱所報章程等件大致尙妥應准註册仰即知照 
[車站扒手復來窺探]  
　　扒竊滬寗鐡路火車站旅客銀洋等件之積竊王福生兪小二兩人上月曾經該路站警拿獲解由鐡路警局轉解地方廳懲治始於日前釋出昨日（二十一日）上午復潛至北火車站窺探當被站警瞥見重經拘獲經王巡官研訊供詞含糊王巡官以該竊曾經犯案决非良善之徒茲復膽敢來站窺探形跡實屬可疑倘不嚴懲實不足以儆效尤當將王福生兪小二兩名標明犯由鎖練於北火車站月臺上示衆四天期滿後再行解送地檢廳懲辦 
[欺騙重婚之宣判]  
　　婦人陳林氏偕見林寳衡控夫陳少藩欺騙重婚等情業經地方審檢廳傳同媒證馮志基馮明華等開庭辯論終結聽修宣判在案昨日午後又經該廳署李推檢兩官開庭宣判陳與兩馮交保出外後臨時不及由保送案間官遂當庭宣判略謂陳少藩重婚之所爲判處拘役二十天馮志基馮明華拘役各十天均准其易科罰金 
[箍桶店夥病斃續誌]  
　　昨日午二十七保十圖地保沈岐山至地方檢察廳禀稱閘北烏鎭路陳高富所開之箍桶店於陽暦本月十八號派其夥湖北黄陂縣人張賢藻往租界收貨行至中途忽染急病倒地由巡街捕雇車將張送回店中醫治無效延至今晨斃命查張滬上有一胞弟不知住址無從知照是以由陳據情投報四區警署張警正着地保來案具報請求派員蒞騐林廳長即委賀檢察官沈檢騐員等前往騐明張賢藻委係因病身死因無屍屬到場判令陳高富代爲棺殮屍棺厝寄湖北會館候家屬認領 
[米店經理舞弊之判償]  
　　黃金榮陳世昌吳炳泉同至法公堂控稱前與吳俊德在菜市街股開久豐榮記米店即由吳爲經理共股本二萬元分作三股吳認一股陳世昌吳炳泉合認一股黄金榮向曹莊等轉合凑成一股開市後吳俊德股本並不交出將米作抵旋即將米私運回籍商人等察悉查閱賬簿除去吳所少股本外凈被舞弊洋七千八百八十六元有賬可憑呈求訊追再店中舞弊雖已查出如吳用久豐榮記名發在外與人有銀錢糾葛商人等請求堂上着吳自行擔負與商人等無干詰之吳俊德供認將米私運出外舞弊不諱請求寛限料瑪聶讞員商之副領事德君判曰該店一切生財底貨等物均歸黄金榮等三人收管以後繼續營業與吳俊德毫無關係被告如有冒用久豐榮記名義在外私自與人有銀錢糾葛情事歸被告個人擔負與各股東無涉再着交一萬元人銀兩保限十四天繳出舞弊洋七千八百八十六元交黄金榮等具領 
[控告傭婦串人行竊]  
　　周　喜昨至法公堂控被傭婦周阿寳串同陳守若於本月十六日竊去價值二千餘元之鑽戒及雨大衣等物察悉後報告捕房飭探將陳拘獲請求追究詰之周阿寳供婦人因轉租陳守若房屋居住故此相識是晨六點時陳至婦人處囑令婦人行竊後贓交陳取去言明售去後各得一半是實陳守若俱民人向居公共租界雖與阿寳同居實未有唆使行竊之事是日於九點時起身豈能於六點時至伊處串竊求察梁朝開供民人在原告家内爲管戶人是日實見陳至東家處挾有雨衣一件民人當時問伊找尋何人伊稱至五號内找尋朋友故未攔阻是實中西官判陳等還押候查明再行核辦 
[檢驗溺斃男尸]  
　　前日下午西南鄉火藥局附近河中氽來男尸一具當經該處地保孫元亮查見訪查四周並無屍屬出認乃至地檢廳請騐林廳長即委沈檢察官毛檢騐員等前往騐明該尸年約三四十歲委係失足落河身死並無别故判令由堂棺殮發封厝壇候示召家屬認領 
[控訴竊電]  
　　文匯報云虬江路三十七號某日人十九日被工部局在日領署公堂控以竊電之罪牛門律師稱虬江路一叚在租界外者工部局曾决定不發電供給乃被告從其屋中將電接至虬江路其他二屋且向收電費巳有一月或六星期之久云云此案尙未經日領署公堂判决 
[女孩陳紅香待領]  
　　閘北五區二分所崗警前日在滬寧火車站附近查見迷路女孩一口帶回警所據供姓陳名紅香年十四歲蘇州人家住公共租界二馬路盡錦里因被父親責打逃出等語牛警佐諭解司法科段科員諭送慈善團留養候出示招其家屬認領 
來函 
[安徽旅滬同鄉會來函]  
　　敬啓者吾皖困阨久矣丁此時局相忍爲國然有忍無可忍水火今益深熱足以永絶吾皖人民之生機者兩事嗚呼痛哉不得不驚相走告矣一因辦警備隊而加田賦也吾皖近患盜多尤實患兵多從前兵隊遠少於今而從前之盜不多於今此吾皖人所共知時久不靖生計日艱縱遇豐登皖田利薄亦吾皖人所共知加賦何等重大淸固永懸厲禁今亦未有於此事靦然敢犯天下之大不韙者洪憲時財政部甫有議加一百且只期以三年各省聞只八省答以試辦仍未盡辦惟吾皖吏見好財部實己加征迨國會再召吾皖代表三十餘人全體要求倪將軍去夏已於拴馬椿座上面允不復續征旋即大局變動無人催其履行所允近聞皖吏内外疏通由省議會竟向國會請願展辦三年留爲皖省外銷皖人詫愕正相探聽乃更誅求加進藉多年飭辦警備通案巧施威福高下其手呼籲之聲置若罔聞昨傳業已按畝每元加征七分五釐向省議會通過矣此重加田賦吾皖作俑足以永絶皖人之生命者一也一藉興實業而陟加鹽價也此策皖吏蓄之尤久全皖每歲收入係四百萬元所加竟欲相埒野心遠志路人皆知惟關全國鹽法權且掌於外人皖籍士紳自去春風聞後便多函電爭論舊省議會亦多反對遂久置之今年省會改選皖吏把持隱隱以此案贊成與否爲標準阿附者加諸膝違抗者墜諸淵利誘威迫明目張膽商民惶恐知有所注遂預遣人四出呼號昨於省會將閉新任省長下車特爲展期專議此案傳聞以每石陟加一元與加賦案同時通過試考自有鹽斤來無論普通加價特别加價案情若何重要只加一文或加二文至於四五文巳少見之今陟加一石一元之多可謂駭聽巳極此陟加鹽價吾皖作俑足以永絶皖人之生命者又一也米鹽爲人生所必需無分貴賤貧富搜刮及此其苛酷甚於人頭之稅况同時並加耶皖人害皖心計何周雖盜匪敲索仇敵呑滅無此忍矣積歲以來疊見災燹吾皖培補亦虞不及今又厲行此策八皖幾無天日直使貪猾者剝民以逞而彼良善輩偷生無衛行見遍地皆警定必備不勝備名因禦盜而添兵實因添兵而增盜吾皖縱不成爲匪省亦必適成爲兵省矣况利之所在峻法亦不勝防鹽斤之價公私忽然懸殊彼蘇魯豫三省會剿之匪將盡騙入皖境而販私鹽則吾皖又成爲梟省矣其理至易明曉皖吏膽敢不顧者所恃民意機關全由彼　製造通過該案原在意中己矣省議會已無望矣禍旣燃眉痛甚切膚爲此備述梗槪謹約同鄉父老子弟無論旅滬者過滬者均請於隂暦本月二十即禮拜日一句鐘同蒞斜橋徽寗會館特開大會速籌一切挽救進行方法是爲至企安徽旅滬同鄉會同人公啓 
雜評二 
[永久和平（庸）]  
　　居今日而言永久和平其致之之道所萬口同聲者不外打破特殊勢力納全國於法治常軌而巳是故所謂裁兵也廢除督軍制度也解决法律問題也速定根本大法也皆爲打破特殊勢力納全國於法治常軌應有之義然而此數者乃爲謀和平永久之術而非永久和平之原 
　　永久和平之原何在乎在乎改革現時之人心蓋自地盤之說深中於當世之人心心習旣成殆已牢不可破故今後即使吾人所期望竟能實現而人心不變權利之見不泯終無長治久安之望且法者虚器待人而行以機械變詐之人心又安能載良善之法律今之中心人物何嘗不言法治而實則非粉飾外觀即意圖利用是故人心不改革禍亂之端即不能去雖得一時苟安而以言永久和平恐猶在理想中也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[去兵去政客] [  不名]  
　　中國如能去兵去政客則所得之利益必甚大去兵之利不特爲除違法擾亂之原且能省無數兵費以興他業去政客則運動奔走妄費之事且又解除軍人之倀而國事必能淸明議會中之搗亂分子亦不至加入也蓋平心以思今日中國之作崇者即此二種人也 
老申報 
[計騙宦婢（見光緖元年二月二十三日）]  
　　去冬有顯宦赴濟南道經鄂渚從行幕府有某君者敦囑其友代買娉婷爲小　置之内室以供煮茗抱琴之役而他日燕玉煖老亦無俟外求也適老媪携有一女貌頗娟秀年僅九歲願鬻於人友察其情爲代購之覓得便鴻即寄與主人翁耳遇有星使由水程北上買舟漢口船戶恰帶家眷因將小　託附載行以冀途中便於寢處詎該船戶素在瀕水地方拐載幼女略　爲事瞥見此髮眉目姣好乃起花放水流之計潛謀於老婦曰一顆明珠已上我手若不韞續而藏則西施安得爲范伯載入五湖耶婦曰信如君言其將若之何甲曰卿就榻前力以此行利害說動小髮之心即引匿於鄰船之艙底我俟夜半手抛巨石於河輙喊此女自投水中而與河伯爲婦何如婦笑頷之乃藏女之後纔及三鼓甲忽大聲疾呼臼小鬟自投於水將如之何故作驚狀而以竹篙撈救之冀掩左右之耳目也次早走告幕友友信以爲眞亦以一片桃花逐水流爾閱一日而鄰舟欲先解纜正在摒擋櫓檝有一新僱水手不知艙内巳藏有人揭板摸索覺手觸處則髮鬅　然如亂絲一叢心異之乃啟俯視適使者家丁立於船頭早巳瞻及喝令曳出詰其因何藏身於此小婢情怯一一供吐始知皆船戶某甲狡計變幻而僞爲者也遂即差丁扭送船戶等投漢陽縣重責五百板又枷押在卡以示懲儆至今尙未准保釋也記此以爲載送女眷之鑒 
新拾遺 
[海軍中之潛水者（上）] [  翠岑譯]  
　　海軍中之職員等級夥矣而其最艱險而最不爲平時一般人所注意者則爲水底工作之潛水人此等人於海軍中爲必不可少而其工作亦較任何他種人員爲險而難能蓋他種人員之危險僅在戰時而此則平時亦險甚戰時不過更甚耳顧彼等之所工作平時並不顯見惟遇意外之事始爲衆人所共知例如土本梯亞號輪船沉没處之尋出及爲愛爾蘭叛黨所佔領以運載軍火而爲水手所自沉之奥特號郵船之撈出是也英國海軍中之潛水職員對於戰鬭上之責任甚鮮而其職務則爲全海軍所决不可缺每艘之頭等戰艦上均有潛水之職員其人之因職務上而當注意者即爲工作具之設備下自緊揷於鞘而懸於腰間之利刃以至於逼入空氣之帮浦其中不容或缺彼等之工作與練習之權直接操自每艦艦長之手彼等皆體質强健除終日操作之火夫機關手外實爲海軍中體育上最健全之人而彼等之健全亦爲當事者所最注意决不使其危險工作有妨於身體之康强每年一次由醫官檢查其體格是否適合水底之工作稍有不合立即解職决不稍事勉强以危及其生命外此則每當練習或工作之前輒由醫生每日查騐其體格以斷定其能否工作於智識一方面則潛水者當有極靈敏之心思蓋彼等工作時之平安泰半賴於其自身之勇斷與念智也普通潛水者及指助普通潛水者工作之潛水藝師等於一月中至少一次或兩次須齊穿其裝朿而入水至停泊於碼頭或航行於海中之船舶練習其規定之工作練習時至少須深入水下七十二尺之處而在水下每小時給資六辨士然入水亦不得過深僅有時遇特别之情形時始准至一百五十尺之下砲手及特别選出之下士等有時亦可入潛水隊而其工作則均受命於砲兵少佐或特委之將校 
常識 
[蠶種之水浴法] [  醒農]  
　　蠶卵水浴之法我國自古行之其法多不完美故見功甚微甚有浸於石灰水或食鹽水中者其意殆謂病弱之子可以藉此殺却也竊以爲病弱之子果能淘汰而强壯之卵亦未必不受多少之影響也蓋浴種之主旨在乎淸潔使無蛾尿汚物之存在耳如謂浴種果能拔除病毒而於强壯種子仍能保持其强壯程度則世之蠶學專家亦有不敢斷言者良以浴種時卵體呼吸尙未完全休止如依此等手續行浴種法必於卵體呼吸有關病弱者姑勿論强壯者亦必因呼吸之關係不合於生理而陷於虚弱矣况石灰食鹽等質具有極大之剌激力乎此其手續之良窳與夫蠶卵之有害與否不言自喻矣茲舉予在校實騐之所得者錄之以供採擇 
　　（一）時期浴種時期舊法多於舊曆十二月十二日（即蠶生日）行之此時蠶卵呼吸雖愈形微弱而冰結堪虞以其失之遲寗失之早然過早則卵體呼及頻繁亦非所宜普通以冬至左右温度在三十五至四十時爲最適當時期 
　　（二）手續取凈水一缸將種稱準分量然後浸入約六小時即行取出（接日本試騐成績浸水六時間者不化卵千分之十二三二十四時間者不化卵五十左右若浸至三十日則不化卵可逹四百以上至不浸水之成績不化卵亦在二十左右）平鋪於稍帶斜面板上用軟刷帶水輕刷卵面以卵面之汚物盡淨爲止旣畢再以淸洗滌一回即可乾燥矣 
　　（三）乾燥乾燥時最忌接觸日光及火烘因光熱火温較氣温爲高如與卵接觸卵内肧胎必爲感動而營生活使乾後仍能保持同等熱度自無大害其如乾後温度驟而降低則爲害之烈有不可言喻者矣故乾燥宜擇無日通風處將種安置其中待其自行乾燥爲要欲知乾燥程度之若何可稱其分量如與前量相準即完全乾燥矣乃從事貯藏可也 
益智新畫[  紅鵑]  
武伶像米 
雜錄 
[世界小新聞] [  劍萍]  
　　電氣剃頭刀美國某理髮匠近發明一種剃頭刀與普通剪髮器形狀無異利用電動機及旋轉軸之作用能使刀之兩面自由動作剪髮雖不素嫻習之手亦可保安全此剃刀需用之電即日常電燈所用之電均可云 
　　無線電害人自無線電發明以來交通日形便利然而一利生則一害伏誠憾事也茲據德醫士某之發明謂無線電能使人失血全體虚弱名曰血枯病查受病者血内之红血輪突然大减尤以兵艦中（裝有無線電機）之人爲最多蓋因艦内之艙廂獗小空氣惡濁頻受急猛之電流經過化爲臭養故得病也 
　　電布發明法國著名工程師黑德哥近發明一種電布可以製爲冬服温煖不减狐裘其法頗間單以極細之金屬絲與棉線合織成布接以電池俟電力導入即成據多數化學家考騐云無論何種布皆可倣製 
[浣水詩話] [  筱齋]  
　　動輙貶剝譏彈往往作過量語是名士招牌頭巾習氣前人謂詩話作而詩亡綠拾宋人道學唾餘於大處全無見地惟毛舉細瑣繩人且多尖酸刻酷語蓋此事至關心術也鄧之麟先生海栗詩話梳剔極細而持論極平如言杜律抝句至五十餘聯文多不錄今摘數條如左明詩至鍾譚一變爲竟陵荒唐詭譎至當時汴人以餓山呑日憨爲淸詞吳士以花騎蝶過牆爲麗句（中略）曹子桓短歌行長吟短歎懷我聖考刊本訛考爲老鍾批云聖老字奇宋顔峻詩題淫思古意本古樂府題鍾乃云四字造得奇妙二公手眼原高以好逞新奇故爾徒資口實 
小說 
[短篇囚人自述記（三）] [  君玉譯]  
　　予方籌思入路見屋隅一窗蘿藤倒掛如幕窗帘予乃决計從此窗入匍匐而前突有一犬吠影狺狺之聲有類猘豹而項間之練且琅璫作響予乃股栗亟止予步頃之吠聲即寂遂復前進及抵窗次知窗内扃予出小刀撥之應手而闢顧百葉窗内又有玻窗一層予又啓之遂踰窗入方欲出蠟而燃突聞人聲出自室中曰先生晚安予實特汝久矣予聞此聲震　不可名狀予自歷作狗竊之事所受驚駭固已不止一次特無如此之甚者予乃兀立窗次視之則距予不遠處立一女郎方秉短蠟長身玉立貌殊美麗明眸皓齒且作倩笑髮絶黑惟面色慘白幾疑爲石膏塑成衣白絹之衣長乃曳地衣角臨風飄展如天上仙子作　韆之舞予方欲圖遁顧四肢戰慄力不能支而女郎則且靄然向予曰予於樓上早已窺見汝幽伏樹隂之下予乃下樓啟戶以肅汝入而汝已不待予至破窗入矣時予方握小刀立其面前頷下剌髯己一星期未剪醜狀可知衣履又復襤褸深夜之中要無一人敢逼視予者而此女郎與予何緣竟加靑睞先則凝眸睇予旣而牽予之臂引予入室覩女郎狀一若以情人視予者予乃不禁中懾因曰女士毋弄人且出手中利刃示之曰女士苟侮予者實不利於女士女郎曰汝毋疑予予因悵渠∶∶悵渠故∶∶女郎言至此似不能績予乃憶及酒肆主人之言知此女郎者必爲萬諾倫勳爵夫人無疑渠因懷恨勳爵故欲使予盜其平日視爲第二生命之金錢以重創之乎予方念間而女郎己續言曰汝猶疑予戲弄汝乎予曰夫人予今信夫人之言矣女郎詫聲曰汝呼予爲夫人然則汝己知予爲如何人矣汝殆得之鄰居傳述然左右鄰居殆無一人不知予遭際之痛苦今予欲報復之汝亦携有袋乎予曰否曰然則趣闔窗戶弗使燈光外射啟人疑竇吾家傭僕寢室在後可無慮也予當引汝擇渠平日最寳貴之寳星勳章而取之時吾人所處之室幅長而狹地上鋪氈毯及獸皮之屬室隅列橱槪甚夥壁間懸刀槍槳櫨及衣冠纍纍槪自　邦蒐羅得之者予視室中陳設有類博物院女郎取壁間革覆授予曰此爲南非洲土人用作寢具者汝取以盛珍寳良稱言次掠予而過予隨其後及抵複室門次門方扃而鑰匙嵌其竅中女郎啟戶肅予入室頗狹小壁間滿懸圖畫予猶憶一幀繪爲獵鹿之狀一幀則繪犬馬往來奔逐桌上置栗木盒甚多旁綴銅質鉸鏈上罩琉璃之蓋下襯紅色之絨 
[自由談之自由談] [  翟逸父]  
　　○和議叢談和議地點盛傳南京果能見諸事實則蘇省議員（非全體）不妨照貨物稅辦法徵收各代表之落地稅取之不足再將常不開會形同虚設之會場出租南北和議會中以便廢物利用一舉兩得較之窮凶極惡硬加每日旅費四元不更冠冕堂皇乎 
　　今日徵得周釗君寄來温州江心寺飛霞洞影片兩張一中等一上等 
 
 

Page 15

 
 
   
 
 

Page 16

 
 
   
 
