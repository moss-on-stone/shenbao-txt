# 1889 - 227 - 4905869

 

Page 1

 
 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房抛球塲南紅洋房點石齋分局皆可購取價碼仍照四十元至其校對印訂　黄無不精益求精早爲有目共賞所有售出股票亦繞歸恆泰昌發　此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見揷架累累宜居不宜行船啓馬腹之　　　以　便者爲可貴今本齋率由舊章仍印三層本取原書整頁發裱不經割裂何從舛誤面又加意校嘗加工精印每頁傾行字無論多少嘗總中備精　遗檢之卽得分本從薄書腦從寛分裝廿四本分四套定碼洋廿元准六月初一日出書如缺邊購格外從　想海内文人盡用此書者必以先觀爲快也特此佈聞伏惟雅鑒 
[點石齋各省分莊售書告白]  
　　機器印書創自本齋日漸恢擴極盛於斯歴計十餘年來自印代印書籍凡稱晝房習用者檢點花名應有盡有兹於戊子已丑兩年間各省皆設分莊以便士商就近購取所有分售處所列後呈覽○京都琉璃廠點石○漢口鮑家巷正街點石○廣東雙門底點石○福建皷樓前點石○蘇州元妙觀前點石○金陵東牌樓點石○杭州青雲街點石○湖北三道街點石○湖南省府正街點石○四川重慶府陜西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[新印尺牘出售] [  申報館主人啓]  
　　詳註知愧軒尺牘門分類别意淺詞新後附註釋俾初學一覽了然贸易塲中均宜家置一編兹用新鉛字排印每部四本價洋一角　　仍照　例 
[論用人之難]  
　　滬上爲通商第一大埠行塲之闊綽商業之豐盈申於天下約計招商局自總辦以下各項司事當以千計卽製造局電報局及織布公司亦不下數百人可謂盛矣然而廢時失業游手好閒彳亍洋塲棲遲逆旅欲求席地而不可得者比比皆是說者謂人浮於事故謀事未必成情重於才故棄才不見錄似也然亦有說人知求用於人者難不知求人而用之者尤難求用於人者欲因事以見其才求人而用之者欲取才以理其事無如位高望重趨承之輩旣多人微言輕薦剡之書未閱須之雖殷而遇之恆疏也卽遇之矣又何以知其材能之幹練而進之卽知之矣又何以信其操守之廉潔而任之擇之不精繩之不嚴誤採虚聲徒觀外貌智愚賢不肖之徒雜陳於其前參錯於其列遂有舞文弄契狥私廢公以僨乃事者當事者後悔無及引咎自責恨見事之晚而嘆知人之難也欲知其材能之幹練信其操守之廉潔者不得不返而求諸鄉鄰族黨故舊親知之是用則不得不謂之情矣此其爲情也未可厚非也昔某相國以正直清介名比當國稽察在位之不稱職不任事者沙汰殆盡直國故浙人悉引致浙人補之非鄉鄰族黨卽故舊親知或疑其私而問焉相國曰人各有能有不能彼鷺序鵷行冠裳濟濟旅進旅退立談之間吾又何從知其材能信其操守而進之任之乎惟是鄉鄰族黨故舊親知知之最眞信之最深吾用其所能而舍其所不能俾毋溺職毋廢事足矣其又奚私焉旣而百廢具舉庶績咸熙人始服相國之知人善任云觀乎此則知當事者之用人也不必問其爲鄉隣族黨故舊親知與否亦視乎其用之之效何如耳用之而效則雖如意包容存心蔭庇繫援樹黨偏袒狥私亦不得謂之過用之而不效則雖派差謹愼委任公明請託不行苞苴不入又何裨於事哉吾願滬上之求用於人者愼勿以所如輙阻無所事事遂有所怨望而譏訕也或者謂今日之鄉隣族黨故舊親知其材能果屬廉潔則用之也固宜彼碌碌而無能斷斷而無披目不能識一丁字手不能挽兩石弓而亦擁尸位享素餐據高車駟馬馳驟於康莊金管玉簫紛綸於廂廡　奚爲也哉此有志之士所爲心灰而齒冷也余曰此其爲情也亦未可厚非也昔唐節度使某敦故誼厚知交有所投謁悉置幕府不見屏棄一日有故家子弟叩轅請見拜揖以後拱手就座相對默然有所問則呐呐然若不能出口者有所授則顏忸怩而足趦趄若不克勝任者幕府中私相謂曰若而人者痴若木偶蠢如鹿豕不知當位置何所旣而示下委令守庫其人終日端坐於庫門之内望之凛然不可犯一出一納躬親稽核向來偷漏隱匿虧耗短折之弊由是絶矣觀乎此則知當事者之用人也不必問其爲鄉隣族黨故舊親知與否又視乎其用之之術何如耳用之而不得其術則雖材能果屬幹練操守果屬廉潔其所裨於事也鮮矣用之而得其術則雖碌碌而無能斷斷而無披目不能識一丁字手不能挽兩石弓又安在其不可用哉然則用人者操用之之術求用之之效而已夫操用之之術求用之之效所用者又皆其鄉鄰族黨故舊親知則宜乎　時失業游手好閒彳亍洋塲棲遲逆旅欲求一席地而不可得者之比比皆是也 
[北雁南飛]  
　　京友云七月初淮安關監督效榷使曾以一年關滿例應將收數奏聞遂專摺奏稱光緒十五年共徵稅銀三萬七千餘兩按照欽定正額赢餘兩項三十六萬四千餘兩核計短收銀三十二萬五千餘兩查稅課不旺之故實因近年水旱頻仍商賈裹足不前兼之洋稅侵佔委非稽征不力可否請飭部減成著賠奉旨交户部核議欽此刻聞户部核查上年世榷使虧短銀二十九萬八千餘兩曾擬減免八成五厘奏准在案惟此次所短之數較上年更多二萬數千兩若照八成五厘辦理似乎懲勸不明是以連日籌商尚未妥協也○又同時效榷使將春間大内太監傳奉上諭著辦五色灑金絹五百張徽墨五百錠應銷價值銀八千餘兩咨報户部併請就所征稅銀項下作正開銷户部以所銷數目過鉅碍難照准擬札令將絹墨各細數申覆部中云○前門外琉璃廠迤西有地名南柳巷者亦一往來孔道也七月初一日有車夫驅車至此無意中悮濺泥水於南人某甲衣上甲大怒立將車夫按置地上任意揮拳以致車夫鮮血迸流手指折斷昏迷道左痛極聲嘶後經行人勸開令車夫親赴北城坊署控告坊官立派差役沿汛偕車夫拿甲不料甲係應試士子又與某當道有交差役不敢往拿只得傳其家丁對簿云○七月初十日上燈時東河寳守戎珍率領官兵各持利器飛往宣武門迤南南下窪拿獲巨盜六名内有婦人一口听約三十許孩童一口尚在襁褓中詢之知者云卽明火執仗行刼花市永順祥錢鋪者也 
[閩海拾零]  
　　福州訪事人來信云省垣米價仍前昻貴計上等者每升值錢四十二三文票條鋪錢樣店依然 
 
 

Page 2

 
 
林立每票錢一百祗能支換大錢八十七文然猶纔和新鑄砂錢七八文市中交易則又須用大錢票錢祗作九折算小民陰受其虧以致市景亦難生色有地方之責者將何以善其後耶○閩人多供祀五帝神每當夏秋之交擇日舁神像出游俗呼之曰遊村又必藉楮先生之力製就龍舟舟中日用所需無乎不備惟均以紙代之涓吉舁至渡頭付諸一炬美其名曰出海蓋取載送瘟疫至外洋之意也每遇遊村出海會中人皆采烈興高扮就儺神以數十計黄金四目略似周禮所記方相神俗呼爲長柄鬼矮八鬼雇人頂之而行習俗相沿已數十載卞制軍惡其神道設敎無益民生且當喧闐熱閙之時最易滋生事故因之出示嚴禁不准賽會逾神現各鄉里雖有舉行者然只露尾藏頭大不如從前之招搖過市矣 
[嚴運江水]  
　　冋例江南闈内概用江水由來已久每科特派實缺丞佐駐北河口專督船隻之供是役者又另派委員就東西水臺騐明確係揚子江頭挹注而來方收儲水櫃内由鐵管灌入東西龍腮之兩水池再由池分注各處其法以旗色分催水之緩急急催則竪紅旗緩催則竪藍旗止催則竪白旗夜則懸燈如旗色管水委員於進闈前十日卽須到差以便督率夫役演習灌法藉以滌遍各處垢穢每當塲期其用水尤非尋常所可思議往往盥手洗硯　就缸水從事以頸激請楊　二三夫役疲於奔命間有不顧大局但知於已所管缸水汨汨其來而不知滿則移之隣號聽其散漫滿地此厭横流彼呼涸絶綜供給者至爲扼腕然此並非管水者之不善接濟實緣用水者之不善推行故每届於水之一事内外提調加意講求今歲護院黄大中丞當　監臨昔年飲啄如在目前因期不負初心特函請宮太保於例行公事外另派妥員監督江水務使一律如中泠之味甘而質潔想绿甌泛處煎者先紗帽之籠頭紅火活時勺者共瓶笙之砭耳夫固非名士風流雅人深致者不足以語此現聞上元縣王二尹職領運已於北河口江東橋西水關三處設立公所輪川住宿每日於所用船隻無論黎明夜半出入必親自過目俾長年無所遁飾西水臺已委陳二尹邦燦東水臺已委胡二尹宗寅西龍腮已委王二尹錫章東龍腮已委郭二尹慶增四君皆悉心妥議於收水不稍假借於放水不相推諉約自下月朔卽寢饋差次盡心竭力不辭勞瘁總期仰體憲意俯協輿情緣此差事煩責重衆所共知捧斯檄者不求有功只求無過往往竭匝月無分晝夜之勞勩而猶不能討上游說一好字者語曰看事易做事難旁觀人愼勿輕加指摘焉可 
[議賑未行]  
　　長淮陡漲據稱係六安州金家寨地方起蛟之故查州西約有百餘里萬山叢雜産茶最盛上月因雨起蛟水頭高至十數丈有王姓村落可八九十家正當其衝以水係夜至人皆從睡夢中洶湧而去屋宇人畜無一存者當經被災州縣禀報到　謂視去歲黄流高漲三尺有奇潁上一縣地尤低窪幾幾乎全沈水底當下營務處郭軍門面禀制府宮太保求撥以五成收捐之蘇皖賑捐銀若干爲賑宮太保素存飢溺之懷俯念下民昏墊不覺惻焉心動立允先撥四萬兩卽日委員就道軍門更就候補中之籍隸鳳潁者酌保四人齎銀前往銀不虚懸員皆幹濟似乎恩膏立可下沛矣不料此議竟延至十日尚未聞有確信而皖北人之仰希恩澤者早言之藉藉並知由籌防局章觀察支應局吳觀察在宮太保前極力贊襄此舉始不致終成畫餅云第未知紫氣中何以不見老子青牛耳 
[神山命案]  
　　蕪湖北門外神山之麓有地名茶菴者居民雷姓雄踞一方膝下五男號稱五虎好勇鬥狠膂力過人北鄉人聞其名而畏之幾如談虎色變顧父子皆務農爲業並不出外滋生事端現當秋稼登塲雇夥以資臂助一日夥在家戽水澆灌菜園上工稍遲雷遂詞色俱厲一言不合大肆舌劍唇鋒仲子喝令揮拳季子遂攘臂而起肆行毆擊致夥傷及要穴而亡死後屍妻得信奔來撫屍痛哭隨欲奔投縣署具禀訴寃地保爲之轉圜令雷出孔方兄爲和事老而雷素不睦於鄉里至此咸抱不平慫恿屍妻赴縣喊控王宇春明府當卽下鄉勘騐刑仵騐得毆傷屬實明府命爲之棺殮具結瘞埋兇手現已脫逃飭將雷及仲子帶回收禁 
[甌海凉濤]  
　　本年恭承恩詔慶榜特開温屬士子之賦槐黄而踏省門者約共五六百人之譜招商局海昌輪船戾止爭先鬥捷掖擠不開局員遂飭　富輪船從廣東迂道來甌代爲裝載船身寛大可容千人當本月十七日二點鐘該輪抵埠時恐甌　潮水漲落不時特倩海昌引帶入港約十九日六點鐘開行該輪並無貨物搭裝盖專送應試士子云○永嘉西溪大頭塲鄒姓孀婦家有中貲素不睦於鄰里娶媳陳氏係白泉生員陳錦濤之女本年早禾告歉榖價驟昻里中無賴子某甲向之乞糴婦不允甲啣之時思有以報復一日見婦將榖百餘斤兌換粉乾甲遂聲稱米榖不容出境歴來例禁綦嚴因阻而奪之並向其家齟齬指其私糶出境堅欲罰錢婦無奈央陳上郡訴諸黄堂本月十一日陳竟帶同碧蓮駐防營勇丁來鄉緝甲甲亦嘯聚羽黨　得陳而甘心陳苦行步艱難不得脫離虎穴致被用鐵矛戮入榖道直透前陰傷重血流登時殞命及報縣請騐傷陳之族衆糾聚三千餘人蜂擁至大頭塲將房屋悉行拆毁而兇犯已奔逃無跡無處拘拿矣十六日永嘉縣寍邑尊帶同刑仵前往騐屍以待照例嚴辦 
[憲示照錄]  
　　浙江學院示各府送考教官並應試生員貢監等知悉本届鄉試首先責成派委送考人員認眞董率不得以非其本管等諸鬲膜應試諸生尢宜聽候約束不得以非其本師視爲弁髦前經本院剴切示諭在案比復奉有嚴旨整頓科塲積習該敎官等自應仰體朝廷德意各矢忠勤無分疆界嚴加約束倘有不遵敎令卽查明何縣生監詳請革辦毋稍徇隱該送考敎官等果能實心辦事認眞整飭則應試生監定必人知守法衆懍懷刑仰卽先期誠諭使知本届科塲不比從前寛恕咸當恪守規條本院卽以士子之從違定敎官之賢否業將各銜名咨送監臨撫部院察閱如果辦有成效移會本院將該員從優記功若仍前藐視卽是該員董率不力之過除由監臨當堂戒飭外仍移本院從重記過該送考敎官等務須振刷精神不辭勞瘁以顧考成毋謂言之不預也爾生員貢監等務須聽候送考敎官訓諭約束毋得違抗自取咎戾懍遵切切○按浙闈積弊甚深朝廷早有所聞今年特降廷寄着崧撫部院會同潘學使認眞整頓故學使不憚再三申儆盖士子人數衆多散而無紀必先責成送考敎官使之各歸統轄又爲明定賞罰使之各顧考成若網在綱有條不紊想浙中人士必能循規蹈矩以仰副學使之苦心也 
[核對筆跡]  
　　本年浙省俊秀貢監錄遺學使新增提覆一塲嚴行面試文理筆跡一有不符卽行扣除此亦科塲革弊先清其源之道也 
[四明秋景]  
　　寍郡四鄉所植早禾當其未割之先一望黄雲遍野咸以爲十足豐稔迨旣穫之後每畝不上二百斤或問其故農民咸謂夏至不宜動雷今年夏至適聞雷聲隆隆是以收成减色也○寍郡於本月十七日爲始連日秋陽熇熇猶如火傘撑空酷熱異常二十日其熱尤甚寒暑表已升至百餘度若不速降甘霖以甦民困將來難免疫癘也○新榖現已上市每百斤價洋九角而新米則糶至二元三四角榖米之價兩不相侔推原其故皆因米匠勒加辛工每工須三百餘文俗所謂水漲船高不得不如此也然而小民已受苦匪淺矣○田鷄爲護榖之蟲以其能食蝗護榖有功於民故道憲吳觀察出示嚴禁在案乃示諭未乾剝賣如故城廂内外到處皆有推原其故皆被差保藉此需索苞苴一遂其欲以告示爲具文視官長爲弁髦若欲實事求是必須嚴辦差保 
[華令履新]  
　　新任松江府華亭縣葛邑尊頒發紅諭涓吉七月二十四日接篆視事日内暫假試院爲公館尚未遷入署中 
[津門俗諺]  
　　天津楊柳青河類多魚塍鳩隴犁雨鋤雲之輩咸於此聚族而居偶得隙地一區集資濬而爲井春初早韭秋末晚菘俱藉此資灌溉焉本月初旬農民曹孫氏與夫勃谿爻占脫輻至中旬某夜乘夫出外投井而亡地方投縣報請騐屍母族聞信前來具結攔騐惟索 
 
 

Page 3

 
 
從豐盛殮而已聞死者生有數歲女孩死時更身懷六甲嗚呼慘矣至道路紛傳謂該氏未死時聞井畔有鬼嘯聲定係溺鬼索替嘻此特齊東野人之語耳豈明理者而亦出此哉○入秋以來火傘撑空氷紈無力至十四日凉颷乍起山雨欲來十五日午刻果油然作雲沛然下雨傍晚雨勢愈甚簷溜淙淙有聲夜間更如玉女傾盆銀河倒瀉又疑千軍萬馬疾走銜枚而墻坍屋倒之聲更如銅山西傾洛鐘東應翌晨訪悉城東趙家樓城西吳家大院各壓斃一人其餘受傷者尚有五六口飯後雨始少殺占者謂日内倘能開霽農田可慶豐收若再淫雨連綿則不特雜糧霉爛堪虞棉花亦將減色矣 
[雙旌煥彩]  
　　本任福建按察使奎廉訪俊於本月初十抵閩擇吉十四日接印任事同日龍鹺憲錫慶乘輪到省一肩行李之外僅有跟丁二三人洎文武各官次第往馬頭迎接而鹺憲已雇民間小轎乘坐入城矣亮節清風謂非近時所罕見者哉 
[禾中賸語]  
　　宗太守恐網船易於滋事仰秀水縣周邑尊飭差押令出境未及三日依然聚泊荷花堤星會之期照常招攬遊人往烟雨樓玩賞云○新秋炎熱無異伏中據鄉人云禾稻可卜有秋黄麻刻已收成價較上年約加三分之一云○善海　石桐五邑尊皆乘舟來禾禀見本府不知有何要公也 
[司農過滬]  
　　正任户部尚書翁叔平大司農請假回籍修墓陛辭出都由津沽乘招商局某輪船南下昨晨駛抵申江道憲以下文武各員咸詣舟次投遞手版請安大司農依次接見旋乘輿登岸拜客午後卽挈同瀛眷換坐官舫逕向珂里遄發各員復恭送如儀 
[船炸餘聞]  
　　小火輪船炸裂情形前已兩登報牘兹悉是船由某浙人託虹口同茂機器行主阮紀茂製造名曰濟川當水鍋炸時船面烟囱氣管船棚等物一時均飛至空中船中人除救起六名及撈起屍身九具外前昨兩日又撈起二具舁至荒地任屍親承認當試行之際有一銅匠以製成濟川二字釘諸船旁驀被熱水燙傷以致滾入浦内當雖救起然傷勢非輕因卽送歸同仁醫院病房爲之醫療船上並無船主行船一切事宜均由舵工經理及解纜吩咐生火頭目長壽及管水鍋人務須將煤加足俾行駛迅捷言之再四長壽怒謂我非初次行船爾何多言若是耶俄而舵工又促加煤長壽愈怒隨令副手亦名長壽者代已做工已則至後艙暫睡及炸時舵工管水鍋人及副手長壽均墮江身死惟正火工長壽遇救得免然亦已受傷矣 
[上海縣署瑣案]  
　　鼎和晉和兩錢庄經手人卓忠裕葉齊投案求追葉志堂姚潤卿徐少銘欠欵裴邑尊升堂訊究葉供稱帳目不符尚容清算求恩寛限日期姚供稱小的祗欠銀二千餘兩並無八千之多叩求明鑒徐供稱職員被姚拖累照帳清算祗欠銀一千餘兩叩求交人保出俾得料理一清邑尊諭令卓葉與志堂润卿核算清楚究竟虧欠若干禀候覆訊徐准交妥保清理○張士林戮傷顧陳氏及王竹卿顧海林楊子山等人由英公堂移送上海縣訊責荷枷前晚裴邑尊升堂覆訊張供稱陳氏前與小的姘識今又姘别人小的一時氣忿以致行兇今蒙嚴懲嗣後决不敢再蹈覆轍矣王顧楊同求從寛釋出陳氏供稱本夫姓沈名竹香今後自當革面洗心决不敢復萌故態邑尊飭一併開枷各笞八十板着具改過切　然後開釋陳氏押候本天到案具領○前紀范勝銓控已革地甲金文索賄業經裴邑尊提案集訊前晚邑尊復行訊究范稱小的向在是處開店自洪慶齋翻造房屋後迄今多所周折種種受虧潘供稱小的租賃此屋立有租劵范欲强佔致生事端朱升供稱此屋范雖說及未經租定而潘已付下租金邑尊飭范速將物件遷　毋許滋閙并令朱傳諭洪姓不得起造跨街樓如違嚴辦○朱永全因向瑞昌義洋貨鋪購物口角毆傷店夥沈友卿控由英公堂訊供送縣裴邑尊飭令沈自行醫治日來沈傷已痊邑尊因于前晚升堂覆訊店主洛少甫供稱店中物件被朱毁壞甚多朱一再求恩邑尊着賠價洋銀八元嗣後如再滋事定須重辦 
[英界公堂瑣案]  
　　包探陳阿九禀稱泰昌客棧主張茂廷代客報失銀表一枚小圓絲錠十兩扣帶一圍經小的拘獲同棧客鍾吉齋自認行竊隨押往起出表帶至銀錠已兌換洋銀十四元有奇尚未用去今特送案請懲張訴稱小的開設恭昌棧士宦失竊後由小的報捕獲賊吊到原贜今由王宦囑來具領并言鍾非積竊諒因窮極初犯請免究懲鍾供稱紹興人年二十四歲失業無聊誤犯行竊蔡太守飭張將贜領夫給還失主鍾押候查明察奪○一百十二號巡捕禀稱今日黎明時小的見王阿二手持手槍旣行近小的身　卽飛奔逃逸隨卽追獲送案王供海州人年二十三歲被父母驅逐出門不得已來滬當小工度日現庽小東門外手槍在三茅閣橋堍某店購得曾出洋銀二元並無子藥小的不敢犯法叩乞施恩蔡太守判令連手槍移請上海縣訊究○一百七十九號華捕禀稱昨日巡行虹口西華德路見男女多人爭閙不休一時圍而觀者多至百餘人路爲之塞因拘一干人送案請訊張阿炳供稱小的曾向石朱氏之寄女某氏租房居任房租向由寄女來收現在該氏忽挈子到來逼索房租以致口角張顧氏供阿炳係小婦人之夫餘供相同石朱氏供小婦人係石某之繼室所有房租向由前妻所生之女向收後積欠至二十餘月小婦人因挈同兒子冋索石阿福供石朱氏係小的之母餘供亦相同蔡太守　阿炳不應與妻在路爭吵判各押三天以儆石朱氏旣稱被欠房租仍由寄女索取可也○麥捕頭稱昨日楊慶洲投捕房言建醮祀孤請派巡捕彈壓因知其在家内建醮是以允之豈知楊假扮官員前後簇擁孩子百餘人乘坐肩輿游行街市觀者甚衆路幾擁塞不通實屬荒謬異常請爲傳案訊究楊供南匯縣人世襲雲騎尉現在某印書局爲生年例同業集資建醮因向錢公館借得衣帽出外拈香雇諸孩爲之扛抬錠帛且已報請捕房派捕彈壓並無滋閙事情如今情願罰錢以充賑欵蔡太守判罰洋銀五元充賑○邵金氏訴稱昨日下午持錢八百文路過坭城橋迤西至斜橋突被王玉炳奪錢奔逸小婦人大聲呼喊有人帮同追赶土卽將錢抛擲路旁後由旁人獲王交捕送案王供丹徒人年二十五歲有事道經是處被伊誣指攫錢蔡太守判押候遞解回籍不許再來滬上逗遛錢交該氏領去○羅阿寳訴稱小的失竊衣物由捕房緝獲人贜送案請究竊賊王秀田認竊求恩蔡太守判發捕房管押一月贜交羅領去 
[法界公堂瑣案]  
　　昨日祁繙譯未到公堂各案由葛同轉獨斷○徽人儲玉如之妻逸去旋復回家俱登本報兹聞該氏回家後卽被徐根堂之母舅王梅廷勒住不許來申後由鴇婦阿二恐嚇再三始肯同來送入大巡捕房管押昨日一併解送公堂王二姐卽阿二亦由保人交案葛同轉升堂訊究阿二供稱奉諭找尋顧氏於二十二日至南翔某茶肆中探聽有人稱前曾爲人製鞋現已回去小婦人因於二十三日又往張家行尋獲今特送案同轉問顧氏何以捲逃答稱並未捲逃小婦人已暮齒衰年豈再作此不端之事問所質衣飾是爾交徐否答稱小婦人並不交徐不知如何被質同轉飭將徐帶出再四研詰始稱小婦人於四月初遷此徐屋五月中徐見小婦人晒晾衣服卽誘以甘言同轉飭將徐帶進再四詰問徐供六月十二日該氏有病無錢使用囑小的質衣四件得洋二元數角二十一日又質被面等物七月初七日病愈來滬言欲找尋妹子小的並未偕來此事小的之母舅王梅廷及隣右人等皆知請訪查可也同轉飭還押所着寄信回去邀干及鄰右人等到案質訊顧氏旣不實供押候嚴比阿二仍交原保令儲於本禮拜三日投捕房候質○巨竊楊翰卿一案前已疉紀報章昨日捕房將楊及胡有才余世左楊陳氏小勾子五人解案失主謝輔臣之兄輔卿仍偕亨逹利西人投候質訊葛同轉問謝曰爾弟在江西臬署作何公幹答稱跟隨瑞大人楊所供與前報大略相同惟求將妻子　回同轉隨將金表瑪瑙石金練小照匣珊瑚小猴珍珠搭連袋烟土制錢一併交謝當堂具領楊判令再責三百板枷號二 
 
 

Page 4

 
 
月胡責一百板枷號一月楊陳氏余世左小勾子從寛交保勒令回籍○周來儀訴稱去年小的在某沙船時姨丈沈來儀來賒去黄豆一百數十石另取去洋銀二十餘元共計合洋三百元之譜言往杭州　售豈知一去不回昨始遇諸途中因之扭案請訊沈供本邑董家渡人年五十五歲運蹇時乖屢次虧本去年所欠現在無力措還葛同轉着押候訊比並調周曰沈係爾母屬至親本分府觀其景况未必有錢若必嚴比爾於母面上恐有窒碍爾須回去禀商爾母明日至捕房禀覆可也周唯唯而退○某烟館主童如園訴稱張榮堂來館吸烟乘間竊去烟槍出外窮追已在打狗橋付質是以送捕解案叩請究懲張認竊求恩葛同轉着管押七天贜交童領去○包探土榮培禀稱昨夜三點鐘時王阿焦在小東門外花烟館滋事由捕送案請訊王供寗波人在怡和仁報關行當出店昨夜出外食麫時已夜深恐回時行門已關因至烟館吸烟不敢滋事葛同轉念其初犯從寛釋出○包探禀稱今日清晨六點鐘時見陳蘭記手持石硯一方情節可疑是以拘案請究陳供紹興人向在九畝地小阿仁玉器作爲夥硯係已物葛同轉着押候傳到作主再核○芮鳴岐控袁祥林端木品珍霸佔店基一案曾紀報章昨日芮袁二人同投案下葛同轉未及訊問袁卽呈上單子嘵嘵不休同轉怒謂本分府未經問爾爾何放肆乃爾隨問芮曰現已調處明白否答稱已央公正人調處仍照公祖原斷由監生貼袁洋銀六十元歸還店屋同轉衡情酌斷令芮再加二十元於廿九日繳至捕房給袁具領袁須於廿八日出清房屋偕芮赴房主處說明情節不得含糊了事兩造各遵諭而退 
[旌孝紀略]  
　　章孝子諱光裕字樹人行七係上海縣文童秋帆司馬之子也髫年力學好義孝友性成胞姊一適上元陶氏父早故母氏素患痰喘時愈時劇孝子侍奉湯藥歴數年來未嘗一日稍懈嗣以母病日增百計無效乃復焚香夜禱潛刲臂以療親詎知天數難回母卒以病殁哀毁逾恒形體骨立遂得咯血之症由此氣體日虧醫治罔效迨至光緒十三年八月朔日遂病殁姊家存年僅二十有一易簀時戚友諸人無不爲之雪涕富經採訪局臚陳事實於有司詳請旌表建坊入祠於十四年十二月十七日具奏十八日奉旨依議欽此欽遵行局傳諭遵行兹謹司於七月二十九日由孝子親屬奉位入本邑孝弟祠奉祀並蒙裴邑尊爲之主祭凡屬戚友諸君届期一體公送蹌蹌躋躋共伸敬慕之微忱肅肅雍雍同仰旌揚之曠典謹成紀略以代文函請列報章俾傳遐邇光緒十五年七月二十四日戚友隣里司人公具 
[來啓照登]  
　　謹啓者本局自歇夏以來本擬於本月廿五日掛號兹因今年節氣較遲暑熱至今未退來局戒烟者大都貧苦居多惟恐在外受有暑氣轉多未便故展期至八月初十日掛號特此預布[  上海平康里恒濟戒烟局啓]  
[病愈還愿]  
　　頃奉到四明碧玉壺小主人續助第三批規銀二千兩内歸山東賑捐一千兩敝堂殯房捐一千兩仰見樂善愈殷疉頒鉅欵仁風共被生者感再造之恩暴露無虞死者泯九原之憾積善餘慶操劵俟之除將東賑銀兩送交絲業會舘外謹登報端藉供衆鑒上海六馬路仁濟善堂董事施善昌等謹誌 
新安昻君迪臣以所作書畫紈扇并手刻圖章見貽拜登之下賦菩薩蠻爲謝卽請指政○春風睕底生無數畫墨梅甚妙紛紛又見龍蛇舞一面行草亦非俗筆所能題得一詩新羅浮風趣眞名傳三絶久更擅雕龍手識得榜花無何漸千里駒[  高昌寒食生拜手]  
[琴心四印]  
　　三寄新詩無一字從今誓不寄新詩盟香冷落眞何忍近况悽凉豈不知阻我遠遊成潦倒如君作意太矜持鳥鳴哀怨人言善卽此聊陳絶命詞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[觀一仙園彩珠桂芬合演孝感天歌]  
　　叔叚實不弟姜氏何嘗賢胡爲院本淆是非直呼其名孝感天此事三傳所不載遂令訛誤相流傳我且略故事縱觀氍毹前桂芬徐行出金冠繡服何翩翩彩珠隨後至雲裳霞帔殊娟娟璧人一對相向立瑶花瓊樹輝映妍塵尾輕揮競舉步芳塵不動移雙連俄聞發聲唱哀怨促素絃囀如葉底鶯鳴如花外鵑細如竹梢雨清如石上泉異曲雖同工愛之聽或偏我謂桂芬固朗潤未若彩珠輕且圓是夕彩珠有小恙扶病登塲原可憐况乃歌喉不相讓彼此所爭伯仲間河魚幾與惡作劇痛定思痛爲我言依依不忍去宛轉憑我肩恰如西子病捧心態愈嫻幾回勸令早歸去珠箔飄燈獨自還吁嗟乎彩珠恃者人桂芬恃者天我愛彩珠知心復可意彼哉桂芬何足居其先太痴戲筆 
[七夕詞錄呈桂師敎正]  
　　銀河耿耿夜悠悠陳設香花上畫樓羡煞鄰家小兒女只知乞巧不知愁許多别恨訴從頭未到平明淚已流畢竟阿儂多艷福轉隣織女與牽牛[  公陽里張紅未是草]  
[上海四馬路盤記瀘災恊濟公所廿四廿五兩日收捐第廿五次清單]  
　　册南京電局張經翁募蔡濟奎四元仁和蔡濟圖四元王屬石鹽公廠募餘姚王暢亭錢文尉鐵瓶隱名樓三棋吳蘭亭丁鶴亭陸廷懋吳永興張源澄高富馬恊興沈源長王配京十三户各一元沈良卿四元杜仁齋趙立猷許康伯無名俞晋生陳松齡陳義生張源春京江無名氏陳德茂十户各五角義隆潤號來韓義成無名氏恆　三户各二元樸楊朋胡修德黄承榮潘鳳錦德泰無名氏又恆裕無名潘中和王信泰十一户各一元恆昌仁章天泰李廣泰李德成李烈棋五户各五角裕和四角仁善堂一角杜傳貴方氏鳴盛鳴柯鳴球潘維之杜氏合五户各一元楊叔根翁交鄒雨卿兄募徐芳洲無名汝記新安生陸右豐張煥卿不逮子合六户各一元華翰章銅洋乙元范同和銅一洋又交楊恂如兄募楊成記二元楊養初楊寶善各一元楊敬業錢七伯楊崑記伯吹各錢二百楊根相任先生不必寫　韓若官四户各錢一百文交楊照秋兄募李逸清錢五百六十奚勝良一百又交楊文英募惠正昌楊文英楊沈氏三户各一元謝和官鳳儀各五角楊川生錢四百楊素貞三百六十楊義記楊周氏陸朱氏二户各錢一百以上共錢三千二百廿作來洋三元○陳榮經徐幼陳佩秋曹泰源補過氏太原阿大六户各一元懺悔居士免書名樂道人念佛人四户各五角巢春生四角顧芝雲乙角楊南生王維義胡本仁三户各一元胡譚義枚森香白雲山莊三户各五角顧錦榮四角西綠四角姚蓉塘三角胡竹巖胡松岩進德懷仁堂胡定香書室全裕昌義記姚聚和黄萬源吳木林陸少蘭金明玉曾傳十二户各二角○無册益順盛號王紹坡翁來山東黄縣寄彛閣主人規元一百兩上虞同仁公仰南氏洋十元恆裕公號來李月溪五元漂陽存心子四元姚肇茂五元俞瑞林求病愈五角以上念四日收捐○册生記棧來漢口節省氏洋十四元涇川朱求病愈十元硯田氏十元萱壽　房六元朱胡氏求合宅平安四元不書名四元憩棠書室盡心齋映月古廬愼餘堂力不足齋五户各二元自求多齋師竹齋各一元常熱永益莊來信泰當元興當永益莊徐永茂四户各一元熙慶堂求消災王雲山薛恆泰四户各五角孫謹齋無名華聞益極義茂四户各二角半孫君行胡松亭宋道正李寶善人合銅洋一元周錫記錢二百七十海昌敦信堂章一元無册汪翼之求病愈李少卿各一元張蓮池二元兩日共收規元一百兩洋一百八十五元銅洋三元錢二百七十文七月初七日抄 
[上海四馬路文報局山東賑捐收解處代收瀘州火災賑捐六月廿一日至七月初十日止細户另登清單]  
　　寶應朱紫翁來荆花舘二元○蘇城元妙觀前恆孚銀樓交來桶捐亷石山房靜記四元詠春舘主二元○同里金小蘇翁募金通眞趙正張夢篆嚴桂生四户各一元設身處地人三百文王禮芳二百文○徐州天和信局沈松甫翁交來程修堂原平銀陸兩五錢五分董子庚王象曾　　各一千文秋椅軒二千文王氏幼女五百文以上合來原平銀三兩另三分兩共合實收規元九兩六錢零三厘本埠田長記棧交來隱名氏五元衢州高家鎭章逹泉爲文郎入泮完願五元○蘇城恆孚銀樓經手六月下旬桶捐欵一杯水助洋十一元又錢八百四十七文戞薰子助洋十元又錢二百五十五文祈培紅不發庚悔遲治二户各四元悔遲室二元公言費醉經書屋八元求慈無恙文記雙山居顧家灶沈近山五户各一元怡雲居一元四角壽記六角無名氏鄧尉山人香硯書屋翠雲居四户各五角　收洋四十九元又錢七十二文○太倉繆衡甫翁募悅研居恆農心願齋兩户各五角○朱涇俞菊人翁募知不足齋施惠迪伯記何訪卿三户各一元陳源茂黄厚德徐靜養不留名陸四户各五角不留名葉五百文換鵝居周懋猷王順德堂知二堂沈三善堂殷仁和錢賦雲七户各三百文無名氏張向記不留名駱不留名魯蘭亭毛梅如三瑞堂七户各二百文周叔記補過子兩户各四百四十四文徐少春三角以上實收洋十元○常州怡記十元○○綂共收英洋九十二元規元九兩六錢零一厘錢　百七十二文以上如數一併解交盤記號内瀘州火災恊濟公所彚解災區台併聲明 
[上海六馬路仁濟善堂經收咸有一德册施醫給藥捐七月初一日至初十日第念六次清單]  
　　費蓉記病愈還愿魏香仁粵東鄭家浩節省饍金方小雅來北猷書屋四户各洋十元項茂升洋廿元何慶林病愈還愿洋五元再修生祈母康健合宅平安田志清二户各洋三元楊錦華病愈還愿張曉雲楊　澍求病愈涵碧樓主林均四户各洋二元何三官浩善士有心無力滸口裕通東臺劉金壽五户各洋一元錢祥卿洋五角隱名氏錢一千八百文嘉善鄒均坡來余積慶堂錢三千二百四十文白鶴江通源典一千二百文思之益錢一千零八十文安徽祥泰布號來不列名立字不列名螭字不列名鄒存誠堂紫桐花舘五户各錢七百廿文萱蔭閣錢五百四十文夏益三張源記吳幼如無名氏培字不列名不嫌鄙薄憔國氏益之氏沈公昌王俊卿隱居氏隱名氏萬源堂白忍堂保安居士蕤香氏龔子秋趙堯階同心人王省酒濟美堂崔順齋美之長太原氏恊心氏余訓安堂何朗軒余敬文康明階譚海樓鄔瀛洲楊福祥梁浦琴楊少林顏茂年五青舘芸閣三十七户各錢三百六十文葛滋生葉伯雨金林珩三户各錢二百四十蕪湖陳紫行王崇德堂王三槐堂陳裕穀堂四户各錢二百文孫文齋姚虞廷王榮樹張茂隆馮聚原張茂齋趙荃畦沈福星符東森翠微苦舘十户各錢一百八十文曹愧力微錢一伯四十文大康金昆圃金松喬三户各錢一百廿文唐瑞慶堂錢一百文共收洋八十四元五角共收錢廿八千七百文 
 
 
 

Page 10

 
 
   
 
