# 1912 - 141 - 4914106

 

Page 1

 
 
評論 
[四國銀行團之前因後果　（續）]  
　　銀行團之由來 
　　解散之風說 
　　唐固略具外交眼光者苦於銀行團之壟斷又値兵變後需欵孔亟銀行掯不照付華此銀行去冬卽欲承攬借款唐與前度支部首领周自齊密與華比商借越三日即訂合同付現款此實外交上應爲之事不過唐未深知比欵之内容固含有英法之欵也唐以比在四國外銀行團必無如之何其實比欵占一小部分其一大部分仍英法款惟與匯豐匯理無涉耳英法公使執袁大總統三月九號允銀行團以優先權之函指華比爲侵害其權利各請政府令英法資本家不得预聞比欵遂僅付一百二十五萬磅戞然而止唐乃不得不允取消此約仍向銀行團商借銀行團要求益甚而比國公使輒謂比人不能如此受虧取消之說斷不承認現尙無正當解决之法此爲第五層 
　　銀行團如此轟轟烈烈放手而爲日俄在旁漠然坐視竟不思染指共間銀行團忽動一念招令入團於是道勝銀行與正金銀行見銀行團之招欣然各請命於本國政府政府回詢加入之際有何條件復稱無之政府因許其加入四國銀行團遂變爲六國銀行團其實四國銀行團斷不嫌其所得利益之多無端邀令日俄入團蓋有深意存乎其間因俄在北滿日在南滿勢力日張而英法德美以有連雞之勢不能捷足進行恐將來不能與日俄敵各爲國家政策計不如招日俄入團與以均享經濟利益而破其南北滿特别勢力之圈線如錦璦如張恰如東省荒地及各種礦山俱可共同經營其意如此遂提出於五月十五號倫敦之大會議日俄譁然謂以區區借款六分之一易其經營南北滿十餘年所得之權利斷乎不可即論六千萬磅所得亦僅一千萬磅耳毅然拒絕謂各國如承認不捐其南北滿之權利則照常加入否則立即出團刻雖無正式通告出團然於近日撥付之三百萬墊欵及要求信函日俄代表已不簽字此爲第六層 
　　日俄旣堅持如此終須允其出團而四國代表意見亦不相同加以吾國政府之所允許不甚滿其意各省又紛紛自借外債在英德法三國銀行團以外之資本家亦多反對銀行團之所爲於英法政府禁止勿加入比欵之舉尤激動一般與論法議院方與内閣有不合恐因此内閣益有搖動則繼任者政見如何毫無把握坐是種種銀行團有不得不解散之勢即銀行團中人亦覺連合之進行難分承則易於見功此又解散銀行團之大原因也此爲第七層 
　　識此七層於幣制借欵以來至今日銀行團有解散風說之情形洞若觀火其結果則於外交上有一大問題外交雖云宜於秘密然各國對華之外交政策則不甚守秘密何也勢力相等之團先洩則使對面者設計預備故宜秘密若吾國則俎上肉釜中魚欲如何便如何耳奚秘密爲不過吾國人耳目充塞未由聞見耳茲揣測其利害如下 
　　經濟同盟影響及於政治埃及高麗陳迹不遠今由四國而爲六國吾國經濟生死俱在一團掌握之中前途危險不堪設想今日俄不願加入更引奥比等國以牽制之吾國正可乘此機會别覔債主四國連雞之勢可破吾於柜界經濟上得自由活動此一種利害之說也 
　　日俄之不願加入非於吾國有好意欲破壞四國壟斷之謀也蓋冀確保其南北滿已得之勢力是越過經濟範圍駸駸有窺我領土之意其危險視銀行團更驟如能加入經濟團與四國共同進行機會均等之說可以永保否則各國單獨行動均勢一破不可收拾此又一種利害之說也 
　　在二說究竟何去何從冀達兩害相權取其輕者之目的記者尙不敢輕下斷語特先詳叙原委供有心人之研究閱者如有愜心貴當之說本報願拓餘幅以介紹於全國但問題重要非詳愼思之不可易於發言敢敬爲閱者告　（完） 
命令 
[五月二十八日]  
　　臨時大總統令據周自齊電呈署山東巡警道莊洪烈辭職應卽照准此令 
　　任命丁汝彪爲山東巡警道此令 
[專電]  
 
 
 

Page 2

 
 
　　袁大總統交叅議院覈議蒙古要求條件十二欵其大要以後中央政府不再以藩屬相待一切尊號世爵及土地治理權悉仍共舊俸餉須從優撥給惟外交邊防兩大政策專歸中央辦理各議員謂其要求各欵皆根據優待條件可望通過 
　　參議院質問政府外省借債限制倫敦會議旣畢之後是否卽行除去又問凡無稅司之處旣由部員專辦能一概不用稅司否 
　　四國銀行團數日内將續交銀三百萬兩其監理稽核條欵是否仍照前交之三百萬兩辦法令尙未定 
　　參議院討論籌募内國公債辦法尙未决議 
　　參議院因政府財政萬分困難對南方拒欵之舉頗不爲然 
　　財政總長熊希齡以墊欵條件不滿人意南方攻之尤力已用正式呈文力請辭職不復到署辦事資本團急往慰問熊聲明並無惡意詞氣極爲和平 
　　熊希齡提議各省設國稅司專收中央國稅所有本省行政費經中央核准後由國稅司交付以期統一 
　　昨日（二十八）叅議院會議通過三案（一）會計年度（二）咨催速定户籍法（三）綢業商會請維持國貨否决一案政羣社請速舉辦公債票 
　　外交總長胡惟德爲俄人佔據伊犂事與俄使交涉俄使以所派軍隊係何護僑商爲辭議無效果 
　　淸太后擬估賣各殿庫所藏珍物半助國用其餘分賞宮中執事 
　　法使提出賠償漢口損失係　駐漢領事報告總額八十萬 
　　唐總理以外交難辦擬暫請假運動陸徵祥代任冀自脫身昨已派施肇基王竉惠赴津說法 
　　孫武由鄂來京共和黨開歡迎會孫云唐總理黨見甚深然亦不難調和 
　　聞北京宗社黨密議改名滿族急進會以監督政治促進共和爲名 
　　袁大總統擬任命蔭昌爲𤍽河都督 
　　王芝祥已到京直隸軍界反對甚力 
　　陸軍部在上海設立稽勛局以陳其美爲局長黄郛爲副長高一某爲調查長　（以上北京） 
公電 
[熊總胡電]  
　　黎副總統黄留守國民捐總會各都督各省議會民意各報館救亡會均鑒民國初立財政困難中央無涓涘之收入借欵又有種種之要求各處軍需告急文電一日數至庫空如洗束手無策現聞各省人人義士愛國 
血誠發起國民捐以救危亡實爲今日起死回生之一方法本部感激不可言狀惟是國民捐爲一種特别捐輸大半出自各省會商埠人民所分擔未能普及全國現在本部擬發行國民公債九五扣售五釐起息内有一條自公債頒布日起有出國民捐之捐户願領公債票者亦可照所捐銀數給予債票此爲各省會商埠特别捐之一種獎勵方法至於普及全國本部擬仿照四川湖南鐵路租捐章程凡各屬人民應納錢糧者按照納稅畝數限自若干畝起先繳租捐後納錢糧地方經收官吏給予收據呈解國家換給債票按年付息均交地方商號或郵政局管理理各省鹽觔擬一律加價二文按照各屬地方銷鹽數目給予債票永遠充爲地方學務公益經費此外各屬落地商販如有願附加國民捐者亦可照鹽觔加價辦法給予債票充爲商會及公益等經費如此辦法不獨國民捐可以普及全國而公債政策從此推行地方公益經費亦可有昐國民受此公債流通交換較之不動產尤爲緩急可恃實於將來民生經濟國家財政大有稗益如公等以爲可行即乞迅交省會議决電復本部再將詳章電告此舉有着卽使目前支用外人墊欵吾人受此數月之苦痛不轉瞬即可償還振我民氣也希齡雖負咎辭職而管見所及不敢不舉以上聞伏候採擇電覆財政部總長熊希齡儉 
[湖南譚都督電]  
　　袁大總統國務院參議院黎副總統黄留守各都督各團體各報舘鑒迭奉黄留守各電熱血嘖薄讀之憾憤現在國基甫定財政奇窮議借外債原係飲酖止渴萬不得已之舉財政總長與資本團竭力磋議難得完好之借約平心而論當局者固未嘗有心喪失國權徒以迫於政費軍費不可旦夕支持外迫於各國外交故發生困難此時欲借債則害及國權不借债則仰屋無術兩難之地財政總長適當其衝竊就全國籌其利害臨時政府萬不可稍有動搖熊約原係互商私縅與論旣不贊成取消自屬容易特取消借欵目前中央支出浩大豈可作無米之炊是則各省無論如何爲難必立即勉籌數十萬金交撥中央方不失擁護政府維持大局之道湘中自去秋舉義以來支出顿侈挪掘四出困狀原已不堪然猶幸各界愛國好義之誠雖認籌餉公債於前曁聞黄留守提倡國民捐電警卽多奔走呼號誓共輪將以救危急現擬無論何欵先由財政司設法湊撥湘平足紋三十萬兩以爲中央接濟而以國民捐收入抵債此乃對於危急存亡竭死力担負非敢謂首先提倡也所望殷富各省加倍寛籌源源接濟則旣免外債之禍復救中央之窮庶不以三百萬墊款爲人要挾想開明愛國如中央及各省必有以見敎也至湘欵如何撥付仍乞詳示延闓勘 
[南京留守府電]  
　　申報天鐸報神州報民立報民權報民報社均鑒大總統來電如下南京黄留守廿五日電悉披閱簡章大致用累進法而稅其所得斟酌頗爲完備値此經濟困難之日我同胞果能熱誠相助則莽莽神州或不致有陸沉之痛已交國務院核明提議以副殷拳提倡之懷詳章望速寄大總統宥 
[山西閻都督電]  
　　北京袁大總統國務院參議院武昌黎副總統南京黄留守各省都督各省議會公鑒前承黄留守曁各省來電提倡國民捐當經錫山電復敝省先由軍政各界認捐入手（中略）定於六月一號集捐按月繳淸此外國民捐款採取程都督所擬條例交由本省議會議决仍照前電懇請國務院參議院速訂章程以資遵照勉竭棉力冀補萬一衆擎易舉乞合力贊助晉都督閻錫山叩沁印 
[登州劉司令電]  
　　各報館鑒駐登滬軍司令官劉基是自京致該軍電云滬軍旅長唐宋參謀長楊及各團長營長均鑒借款難成國庫如洗愛國捐倡舉國風從堂堂滬軍豈容獨後萬望諸君作速齊集司令部公同商議减餉裁俸辦法以維大局而昭俠義無任盼切炎勘 
[南京回敎聯合會電]  
　　北京袁大總統國務院叅議院鑒中華民國回敎聯合會今日在南京開成立會以協贊共和祟宗敎興敎育廣實業爲宗旨並於各省設立支部以廣進行謹電聞回敎籌合會全體叩宥 
[贛都督電]  
　　各都督各軍司令各報舘各界同鑒敝處刻致大總統副總統參議院電云頃閱南京黄留守敬電具悉銀行團與熊總長所訂墊欵合同曁監視收支章程駭絕之餘五中崩裂試思我全國志士仁人數十年來所奔走呼號絞腦斷脰者爲何前此奮臂起義擲無數頭顱以鐵血鑄造共和者爲何今世大難初夷新邦甫奠而入手即因三百萬借歀竟令財政軍政一國命脈先以獻諸外人掌握使不獲於前淸黑暗政府者竟乃獲於我慘淡經營締造艱難之民國泱泱大陸將等埃韓誰無心肝甘爲戎首此不獨全國所痛心抑我爲國捐驅死義　烈所必張目地下奪其奸魄者也鈞一息尙存此心未死决不承認此等借約亡我民國亦决不承認此案僉壬喪我主權敬請我大總統嚴飭毁約副總統曁參議院諸公據理力爭並按約法嚴行彈劾熊氏違法賣國之罪立請罷職以謝天　大局　甚等語此事關係中國存亡至爲痛鉅全國若不羣起力爭忍聽命脈操於他人神　爲牛馬則是我四萬萬同胞人心盡死民國將永無竪建地球之一日所望我愛國諸公大聲疾呼誓死抵抗務達毁約目的一面提倡國民捐倡用不兌換紙幣激發義忱共紓國難庶内力可望漸充外侮因之稍戢民國或有豸乎敢揮熱涙期獲同心言短意長伏維省納贛都督李烈鈞叩沁 
[上海國民公黨電]  
　　北京同盟會共和黨均鑒政黨者以政爲目的國基甫立政之有賴於黨者正多伏望公等秉設黨初志求爲政大原第問政之是非勿標黨之同異庶羣策羣力黨立而政自舉敢貢其愚伏維亮察國民公黨叩 
[譯電]  
　　銀行團决議於本星期内再交銀三百萬兩借欵交涉漸有進步 
　　據最近報告民國軍隊之數較前大減聞武漢有兵二萬三千人南京亦不日可揭露確數因兵士多自願歸農所致　（以上北京） 
　　英法各報現皆討論改英法協約爲聯盟條約問題惟兩方向均料難以成事德報則無意見發表 
　　意人聞土耳其驅逐意僑出境大爲忿怒欲逼政府再行進攻愛琴海諸島　（以上栢林） 
　　法國軍界竭力主張與德開戰德國貴泥希報亦載德國無時不預備戰事因之歐人大爲震動　（巴黎） 
要聞一 
[兩政黨調和之發軔]  
　　叅議院開院以來中分三大黨甲共和黨乙同盟會丙統一共和黨而内閣中除陸徵祥趙秉鈞叚祺瑞無黨外唐紹儀爲同盟會（曾爲統一黨發起人然已似無關係矣）劉宋蔡陳四總長與唐同派而施肇基雖未入會與唐甚爲親密熊布齡則爲共和黨故現内閣雖非純粹之同盟會内閣然其勢自偏重於同盟會之一方面此時尙無實在之行政事宜發表而彼此感情之間自各有愛憎之不同此其内幕也苟無接觸之事其感情作用尙無從顯露適因比欵問題唐總理左右旋轉恒與失敗之命運相値北京人士無一不非唐氏之行爲亞細亞日報中國日報國民公報尤無日不醜詆痛詈并侵及參議院之畏葸無能某日某報忽登一緊急新聞謂某黨將彈劾唐總理已提出議案云云右唐之政黨則惕惕焉日夜防維之并引第三黨爲助二十日唐蒞院時共和黨議員李國珍起而責其外交失敗總理應負責任等語同盟會遂目爲推倒内閣之見端是日下午共和黨在石橋别墅開會預備組織議案討論會而外間傳爲彈劾案之起草唐總理適在院受责聞此言益憤乃决意辭職國風日報等又言共和黨將去唐而以熊代熊見唐辭因亦向大總統力辭政黨作用於以大顯然詢之共和黨則云并不欲唐内閣之倒亦絕無彈劾之意至因質問而倒内閣則世界所未有値此統一政府千呼萬喚始克成立豈可輕易動搖唐之辭職自應竭力挽留苟唐知戒以後行政方針不亂共和黨自可不再攻擊而同盟會疑慮特甚如平剛文崇高等意氣尤盛遂借西蒙古案明言欲推倒全院於是共和黨中有名之霹靂火議員劉成禹舉手欲擊是爲萬壑千巖歸於源流兩黨中平和派意亦非之第三黨復出爲維持先以提挈之意探詢共和黨某君某君欣然諾之并謂我輩是否有國尚屬疑問政黨本爲有國以後之事今應稍稍犧牲黨見共以國家爲前提俟國基鞏固再爭黨見不爲遲也第三黨旣得同意於共和黨復商同盟會同盟會亦表懽迎且云早有此意惟今日同盟會處於四面楚歌之地位不便先發此議耳相約政綱之異同不妨各不相下意氣之爭彼此切戒擬設三黨連合俱樂部各推若干人時相集會溝通意見先以各黨之爲叅議員者爲限俟有成效再行推廣聞不日可見實行此爲今日政界中最緊要之信息從此或有轉機行政機關與立法機關或可稍稍應手不知各黨機關報能否體諒各政黨之用心否也 
[國會組織問題]  
　　京函云二十二日叅議院續開全院委員會審查國會組織法大綱第二條因上次議决之結果已將地方代表四字打消而代表特殊勢力說亦不成立故直入討論各省人數均等大槪分爲三派甲主張絕對的均等主義謂各國上院議員選出之地方多半限定劃一員額且上院作用專救濟下院專横其分子取温和持重爲已足比例人口法非爲必要乙主張絕對的人口比例主義以各省人數多寡及負但租稅輕重及將來實行徵兵制爲根據則人口多者自應多出議員丙主張折中主義者謂各省選舉參議院及衆議院議員須先限定一均等員額然後再依人口爲比例增加人口少者即可選出數名之代表人口多者亦不至抱憾不平其結果以贊成絕對均等主義者占多數遂表决但僅爲選舉參議院議員取此主義至各省選出衆議院議員之額數以何爲標準尙未議及 
　　續函云將來之參議院（即上院）議員各地方人數均等已經議决至其分子共有若干種并由何項機關選出尙示决定二十四日上午開全院委員會討論此項問題陳時夏謂前有人議專以省會爲選舉機關尙嫌不甚周遍不如并令各自治團體叅與殷汝　云省會爲全省代表已包括各州縣及城鎭鄕在内上院選舉專由省會行之可也但其結果恐專爲省會議員當選仍與普及之旨相背疑預定限制省會議員之當選者以五分之二爲限餘須省會議員以外之人但各種有學問人不常住本省勢必盡數遺漏亦屬可惜擬另以中央敎育會亦爲一種選舉機關准其選出上院議員若干名另加蒙藏華僑等選出之議員較爲完備陳承澤請并加入中央商會曹玉德謂農工會何以獨抱向隅如謂無法組織應將敎育會商會一併取消彭允彛謂各界取消專歸省會選舉仍犯代表地方之嫌至敎育界包含各種有學問人農學者工學者皆在其内不若商界之專重經騐也有數人主張商會亦不加入刻下并無中央商會辦論良久遂付表决除省會外中央敎育會亦爲一種選舉上院議員之機關商會一節被多數否决又議省會選出若干名衆决定每省十人蒙藏亦同中央敎育會及華僑各選出八名 
[會計年度之提議案]  
　　竊維國本之鞏固端賴財政之整理而整理財政必以預算爲前提其與預算之編製有密切之關係而定財政計畫者即會計之年度以何時爲始以何時爲終是也夫我國社會之習慣會計率依年歴之始終如陰曆時代以正月起至十二月止爲歲出入之總結而以五月爲報銷期限頗含有會計年度之意雖然政治上之會計與社會習慣上之會計其期限逈然不同蓋國家爲計預算之便宜則會計年度第一不可不依國會開會閉會之時期而酌定之第二不可不依國庫收入最多之時期而酌定之今就各國會計年度之始期分列如左 
一月一日制　汉蘭西　奥大利　比利時 
四月一日制　英吉利　德意志　日本　丹麥 
七月一日制　美國　意大利　西班牙 
　　　　　　葡萄牙　那威　墨西哥等 
　　一月一日制　根据習慣而於國庫實 
 
 
 

Page 3

 
 
多不便當前年度重要收入完納以後收一月至五六月收入常少欲補充此數月之財政必至發行財政部短期公債而負担其利息四月一日制各國雖多採用然以吾國之事實上徵之仍不如以七月一日　爲宜盖會計年之重要關係一關於直接稅之收入一關於國會之會期吾國租稅以田賦爲大宗徵收田賦之法各省雖不一致然多以六月爲上忙以十月爲下忙故非至六月以後國庫不能取入田賦不寧維是中國將來改正稅法則營業稅所得稅必須增设此等稅之徵收當定於商人結賑時期之前後我國商人習慣皆以端午中秋除夕三節爲結算期營業稅所得稅等相此三節而酌定之亦宜在陰暦五月以後故吾以爲中華民國之會計年度當採七月一日制而以正月召集省議會以二三月間召集國會則議會閉會之時期與七月一日制之會計年度相接正當議會議决預算後之一月於財政殊多便利然則中國會計年度開始期擬用七月一日制按諸中國之事實諒無窒碍也是否有當仍候付財政委員審查會再行公决提議者曾有瀾贊成者周珏盧信盧士模彭允彛李國珍劉彥田駿豐殷汝驪歐陽振聲 
[二十一日叅議院紀事　（續）]  
　　宋汝梅登台謂中央官制已經頒布政府成立已逾數旬擬催政府迅將地方官制官規編定交議以謀行政上之統一云云 
　　曾有瀾謂擬先請交官制其官規一節當然交出張　烈謂此案有一先决問題現在地方長官係由都督委任抑山人民公舉宜先解决此問題再議官制民規 
　　四十八號王議員謂現在軍政民政若不早爲畫淸官制官規無從著手 
劉興甲謂官制官規尙無影響軍政民政無從劃分曾有瀾謂不必討論請付審查谷鍾秀謂此案係咨催政府無須付審查孫鍾謂約法上規定大總統有制定官制官規之權何能只催官制不催官規殷汝驪謂官制交出後官規必隨而交出此節無須過慮陳景南和之議長謂將官規二字删去請贊成者起立得多數又以全案付表決得多數議長謂現在人數已足應議第一案 
　　谷鍾秀演說謂審查會已開四次其爭點有三（一）西蒙名稱之爭點（二）區域之爭點（三）土爾扈特之爭點審查會之結果第一項以爲根據漠西額魯特之說將唐努烏梁海科布多舊土爾扈特靑海阿拉善額濟納各部落劃歸西蒙古範圍之内似此種名稱原無爭論之必要第二項區域如靑海隔甘肅一省若劃歸西蒙在地理上雖稍有不便然如寗波所轄之島嶼即有隔斷之實例第三项土爾扈特在新疆北部考前淸通思上土爾扈特雖在新疆行省之内而其一切事務因與遊牧上有關係仍歸蒙人自主然旣在新疆北部故將土爾扈特劃歸西蒙此外尚有修改約法之問題在南京時曾有電聲明約法爲一國之根本法不能輕易更動然對於領土上關係重要不能不酌量變通故將約法第三條條文改正如下（中華民國領土二十二行省内蒙古外蒙古西藏）前項所稱内蒙古爲哲里木卓索圖昭烏達錫林郭勒烏蘭察布伊克昭六盟外蒙古爲士謝圖汗車臣汗三音諾顏汗扎薩克圖汗四部蒙古爲靑海阿拉善額濟納烏梁海科布多舊土爾扈特第十八條改正爲參議員每行省内蒙古外蒙古西蒙古西藏各選派五人其選派方法由各地方自定之 
　　顧視高質問謂蒙古選舉區應以何爲標準土爾扈特旣加入西蒙古是否劃出新疆行省之外鄭萬瞻答以蒙古選舉法將來宜定爲特别選舉法至於士爾扈特問題在審查時曾詢諸蒙古議員據云士爾扈特人並不知係新疆人故劃歸西蒙在事實上亦甚便利 
　　劉興甲謂西蒙古問題關係領土關係行政關係選舉不能不劃分况此案乃爲選舉參議院議員將來在國會時尙須另定 
　　曾有翼問靑海之名何以不存在 
　　谷鍾秀答靑海原在蒙古之西北現在旣有西蒙之名稱靑海之名故不能存在 
　　田駿豐問土爾扈特在甘肅之西中隔甘肅地理上頗爲不便 
　　谷鍾秀答雖中隔甘肅乃係一部分謂之西蒙古亦無不可 
　　李素謂他人已經質問者不必再作重複之語曾有瀾謂不必討論 
　　議長謂本院有辭職議員二人照章修改約法須有議員五分之四出席四分之三可决始能修改現按照二十二條先討論大綱此案成立後再開第二讀會請赞成修改約法及審查全文者起立起立者五十九人熊成章問四分之三係若干人議長以筆算計其數謂在議場者七十九人五十九人已及四分之三能仍呶呶不休衆皆呼多數多數時已過午遂散會　（完） 
[淸談　（季子）]  
　　參議院自開幕以來幾成爲共和黨與同盟會兩政黨之戰塲一方面攻唐紹儀外交失敗一方面攻熊希齡喪權禍國旗鼓相當各不肯下至近日則甲員攻唐乙卽攻熊而罵甲丙又攻乙丁又攻丙彼迎此拒益喧呶而不休一言以蔽之曰黨爭而已矣 
　　今得第三者之調停彼此均願犧牲黨見以國家爲前提此實最可慶幸之事倘能從此勿爭意氣互相提携則民國前途之福也 
小說 
[俄王之偵探　（八十五）　（無名）]  
　　因又想及何突老夫現已離開蘇格蘭鉛忒現亦又不知藏在那裏恐怕又相合夥做那甚麽可怕的事了但不知他們如此舉動究竟其命意所在何處爲什麽偷開賴方領事館的鐵箱爲什麽爲什麽和我作對爲什麽使那愛末姑娘受苦爲什麽殺那形似霍林忒的意大利人爲什麽又殺那霍林忒的妻子阿彌陀種種怪事實令我捉摸不着世間奇異之事固亦常有但有時一生僅遇一次的也有一生遇着幾次的從無如余今日數月之間所遇無非怪異而其事又若有蛛絲烏跡之可尋余若不自淸理此事日後此事之紏𦆑余身反無盡日故今日以前余於事均爲被動自今以往將變被動而爲原動矣余算計已定在車内探頭四看及至車汲根膏澤地忽又想着老友鄧方鄧方與我前在賴方時在兵艦上曾與把晤余曾告以綠蠟船上之事鄧方一聽余言登時色變問以其中情節郤又秘而不言今若余以種種近事告之或者他也能以胸中所蓄秘密告我也未可知余因算計下月十一月内鄧方在地中海内服務已滿卽又遄返倫敦去今兩三禮拜卽能相見思之甚慰車到倫敦後余卽往尋愛未姑娘信上所記何突老夫的住處考斯街六十四號到了那裏余問守門人只見何突老夫的房間全然閉銷守門人又告何突老夫的行蹤 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇軍之來鴻去燕]  
　　援川軍抵省　五月九號爲援川滇軍第二届旋凱之期謝梯長汝翼李旅長鴻祥及其部屬除撥援黔省及駐紮要隘處外皆已全體抵省是日各街仍懸國旗紳界商界男女學界及各機關仍齊集聚奎樓歡迎女子愛國協會并贈每目兵汗巾一塊以作紀念蔡都督率各部司在承華圃内歡迎謝李二圑長復命軍樂隊奏樂設筵慰勞云 
　　援黔軍出發　黔亂雖平然伏莽尙多若不以重兵鎭攝終難保黔省之安寗秩序頃蔡都督准黔軍政府來電添撥步兵一營軍稰若干已於五月十號出發俾保貴州秩序云 
[雲南舊銀行總理之排外𤍽]  
　　雲南舊大淸銀行恊理施有奎本一昏庸貪鄙者流以親家陳榮昌之力彙緣得充是席自入行以來毫無表見去歲重九滇省反正伊見大勢已在民軍私將簿據捧呈軍府一躍而爲總理遂大起其排外之心行其自私自利手叚舊日行中司事凡屬外省人者槪遭擯斥紛紛告退視舊經理劉西園君如路人加以白眼近日絕力援引其親戚故舊私委其子爲監印官總務科員稽核科員種種怪象不一而足然該銀行近已更名中國銀行想施氏父子必不能久安其位而該銀行或不至陷於悲運與 
[黔垣將舉祝典]  
　　貴州都督唐君繼堯巳奉袁大總統正式任命而前都督楊伯丹君亦己雙方調停將次解决故省城秩序甚爲安謐現由各界會商訂於五月十一號假幹部學校行慶賀禮並傳知人民届期均懸掛國旗藉伸敬悃至各政治機關辦事亦颇認眞絕不似從前之叢脞云 
[貴州實業司長之政見]  
　　貴州實業司長黄君幹夫自受事後即提議將原有臬署後山改爲公園與衆同樂月來正事修理至對於農業則提倡水利保護森林對於工業則一面設模範繅絲廠擴充勸工局藉謀貧民生計一面就商辦元記製革公司及織布廠内加入官股以爲實業先導對於商業則實行登記法以便保護商人設立商業學堂以謀商業敎育對於礦業則先就銅松思石原有礦廠内實地開採并於省城設立礦質化騐所藉以考騐礦質現已呈請都督發交議會開議俟通過後即可實行矣 
[汴垣國民捐大會記事]  
　　豫省各大政黨以國民捐關係民國前途特於前日刋發傳單通告各界准二十二號假馬道街之豐樂戲園開第一次演說會藉以喚醒人心速收實效是日開會之前男女各界陸續蒞會者約有二千餘人上午八點鐘搖鈴開會着由熊君敬承登台報告本會宗旨並對衆宣言曰此後各團體對於募集國民捐均須擔負提但責任與會各團體均起鼓掌一律承　遂復提議每團體應舉代表一人同謁張督索預算案亦即咸表同情議定於散會後實行辦理次卽依推定次序之演說員（男女界共十有餘人）繼續登臺演說率皆語言淸朗辭意深長就中有呂伴竹女士（女工廠監督）於演辭旣竟之後報告日來在本校所募國民捐款情形並言伊有五齡女孫自捐銅元五枚以爲幼稚之女國民倡願與會同胞歸告家屬引以爲勸力推行之涓滴之水亦可成江河也闔座復爲鼓掌嗣有革新社正長張利見君咬破中指瀝血大書國民捐三字復有某黨某君仿而行之血書愛國捐三字傳示會塲藉事激勸於是一般會衆甚至觸動熱忱爲之痛哭流涕者正在感歎之時突有乞丐貿然而來高呼曰願捐積蓄微資聊盡國民天職同人警訝急起歡迎並促登台自行報告該丐聞言一躍而登卽宣言曰大中華共和國民李長興樂助國民捐一千文語畢置錢於棹别衆自去於是凡與會者肅然起敬大爲感動一時願輸資者願任募者絡繹不絕維時己届一鐘遂卽搖鈴散會現聞當時曾經公同酌定准下一星期再行開會妥籌辦法從速募集以免終落他省之後云 
[汴洛兵匪肆劫]  
　　豫省自張都督下車以來連斬亂軍廿餘軍紀漸整刦案漸稀詎十八號夜間九鐘忽有陸軍二人身衣便服暗藏利刀奔入西大街某商號内威嚇店東大肆搶掠正在席捲資財洋洋得意之時已爲本街守望社團偵知赶來緝捕勢難抵抗當塲被獲遂即押送祥符呈請照法懲辦知事舒樹基立提人證親自承審一再研究直供不諱當以案情重大發交西城管押飭其謹愼防守迨至次日（十九號）午間突來陸軍數人其勢洶洶闖入衙署開口即問我們老兄弟現在何處從速領我一見否則莫謂不情適舒君外出捕役人等知將用武極力勸慰允俟知事歸署代爲請求軍人知爲推脫大怒而去不旋踵間竟率衆百餘人闖入縣署恣意横行先將班房搗毁復詣西城撞門扭鎖意在刧獄釋放凶囚適後路巡防統領柴德貴君聞報親率所部趕來彈壓該陸軍等見勢不敵始各自散去猶作驚人之辭曰待約全軍再來决一死戰及舒赶回柴猶未去遂公同妥議辦法以防再生他變一面酌留軍隊小心防守藉保治安一面往謁長官回明情形請令定奪未識張都督如何發落也 
　　洛陽自汴洛火車通行後烟火萬家人蹤暫雜五月十九號夜間突有口操直隸音身服軍裝者十數人各持槍械奔入某商號内恣意行刧正在威逼事主席捲資財之時適周協統福麟（北洋第六鎭十二混成協協統）部下某哨官聞報率衆趕來圍捕當塲拿獲多人比及親自審察咸係本軍營勇偷出行搶絕　外匪一人混雜其間某君至此莫知所爲再四思維恐損名譽竟出其兔脫手段縱之使去并以匪徒聞風落膽先事潜逃爲辭歸禀協統藉事彌縫云 
[粤省官商會議國民捐詳情]  
　　日昨廣東都督府因倡辦國民捐事通請總商會七十二行商代表開大會議到者百數十人胡都督陳軍統龍統制財政副司長俱列席先由胡都議章程逐節宣布各人討論良久陳軍統起言此次應先辦國民捐俟集有成數即在粤省辦一强有力之銀行以募内債各人又討論良久大槪商衆之意鑒於捐欵疲玩多數主張强制而政界則主張自由其强制之法有言宜行註册費每人須納一元方得爲民國藉者有言按鄕計捐責成富户多出以補貧民缺額者有言應辦銀行或再倡中美銀行者議論許久卒决定將捐款先在粤省開辦銀行以爲全國財政樞紐其如何辦法由七十二行商再定日期在總商會開大會决定談次論及近日紙幣情形各商力言洋常關收用省幣每百低水六元請由政府擔任等語胡都督即面飭財政副司辦理是日議事最奇者政界則主張自由商界多主張强制爲中外各國所罕覩亦可見粤省商人之愛國矣 
[端方兄弟反元有期]  
　　端方之子繼先自聞其父被戕後悲懼成疾迄今尙未能興近因民國成立五族一定而其父與其叔錦尙未反元滋增隱痛昨特遣武弁李炳寅來鄂呈請黎副總統請予憐念指示其父叔身首之所俾得運歸安葬藉正首邱云 
[萬家廟㜶美黄花岡]  
　　陽夏鏖戰鄂湘贛各省軍人戰死者幾五千餘人經紅十字會掩埋於漢口下游萬家廟地方成一圓形叢塚建有高大石碑以表忠烈茲黎副總統以各軍人犧牲一已身命爲同胞爭得共和幸福豐功偉業千古同欽特飭軍務司將該叢塚四面周護鐵欄栽植花木並竪立石柱高標銅旗以埀不朽而誌紀念聞軍務司巳繒圖倩鐵廠總理照式鑄造另召石工仿西人公墳園式建築一切籍表敬重忠骸之忱從此高山景仰可與黄花岡七十二烈士塚並美矣 
[武昌兩政黨救國政見之一致]  
　　共和黨發起救國會　陸軍次長蔣作賓日前因公往寗　出漢口因銀行團於政府借欵必索監督支用權特在漢口民社（即共和黨）本部商議挽救之策民社副長孫武及幹事劉輔周丁笏堂諸君當議創辦救國會即日邀請紳商各界在該社開發起會蔣孫劉諸君均有演說大致謂現今政府財政非常困難兵餉官俸一槪無欵支放不得已向外國借債刻銀行團允先墊欵三百萬所訂條欵已授以監督財政之權此固謀國者不得已之苦衷然不設法補救即有瓜分之禍爰由同人特發起救國會凡共和黨員均擔任每家每人年捐一元當時到會之發起人軍界如孫武黎本唐徐榮庭等商界如劉歆生李紫雲蔡輔卿等均各認特别捐銀五百元其餘百數十元者甚多總共書捐萬三千餘元以爲開始之提倡茲於二十六號假漢大舞臺開成立大會不拘界限無論何人均可到會認捐聞是日當塲收得捐洋二千餘元書捐二萬數千元擬暫以元洪銀行爲存數機關尙擬創辦救國銀行發行鈔票以期金融之活動免陷國家於危險云 
　　同盟會提倡國民捐　鄂省同盟會因政見與共和黨歧異故行動每不能一致茲共和黨發起救國會同盟會中人咸不與聞然此事關係國家存亡又不便使共和黨獨美故該會抱定提倡國民捐主義定於三十號在省城湖南會館開大會籌議辦法茲錄其傳單於下啟者民國甫成經濟困難外人有實行監督財政之說錦繡山河行將爲埃及猶太之續矣南京黄留守發起國民捐會各省支部雲起響應吾鄂居民國中心點尤爲全國視綫所注重去歲曾以頭血心血出萬死一生購中華民國於異族之手乃不旋踵而堕之於白種驕子不亦重可哀耶且去歲吾鄂同胞因光復大業而纍纍死者爲欲成民國於無旣也我輩不能以身徇國而又不能從各省之後以財力購財政權深夜捫心能勿愧手敝支部用是發起國民捐會定於本月三十日午後一時假省垣湖南會舘開會籌議辦法男女各同胞届時務祈賁臨是荷 
[蘇省政界新人物]  
　　稅務總公所長名單　蘇城葉增濤崑太兼同里楊贄同盛澤吳兆麟常海劉至澤無錫孫泰圻武丹姚守彛宜南張世康江陰孔慶成丹徒曹家麟上海張壽鏞吳淞汪駿孫　厙錢銘銓 
　　軍政司總務科名單　蘇都督府軍政司總務科官制早經議定迄未派員辦理日昨程都督派委吳昌言（原充軍政司副官）充總務科科長楊星生（副官）充一等科員楊冠羣（原充軍備科三等科員）充二等科員韓國祥（原充常州副官）充二等科員閃國賢（原充差遣員）充三等科員已分别頒發委任狀聞各員均定於六月一號到差 
[蘇垣軍界近事]  
　　都督閱操　程都督於五月二十七日下午親至王廢基操塲調集城内步隊一營巡警兵騎巡隊以及憲兵軍官目兵等至演武廳内先由都督演說然後略加操演至傍晚始各散隊回營 
　　發給獎賞　程都督以攻寗蘇軍自應分别獎賞以昭令典前特飭據朱旅長熙查開攻寗出力各目兵花名淸册呈經核定製備銀獎牌（每人給銀獎牌一塊執照一紙）其軍官軍佐須核定功勳後分給金銀獎牌並各給紡綢軍衣料各一套業經製辦齊全現經程都督於五月二十八號午後親至盤門外混成旅司令部傅集攻寗目兵官佐分别獎給銀牌執照並犒賞猪肉黄酒等項以酬勞　至銀獎牌係圓式内鐫克寗紀念江蘇都督獎等字樣其餘該旅部下尙有軍隊曾派赴援鄂者須俟六月三四號再發 
[蘇都督嚴辦造謠匪徒]  
　　程都督以近日城廂内外造謠惑衆之事迭有所聞顯有匪徒從辊煽惑希圖擾害治安特密飭憲兵巡警等查拿造謠匪徒嚴辦本月廿八號在城外馬路拿獲造謠匪徒一名當即交軍法科訊明立即綁赴城外斬决并梟取首級示衆 
[鎭江國民捐大會記事]  
　　鎭郡政軍商學各界於五月二十七日下午二時假城外鎭舞臺開國民捐大會届時蒞會約二千人座爲之滿首由嚴自慨君報告顧忠琛師長因事未到推盧君潤州主席衆贊成盧君遂報告開會之宗旨胡君健春程君銘齋柳君貽謀相繼演說衆均鼓掌尤以柳君之言爲痛快嚴自慨君登臺演說並捐洋十元爲到會者倡李仰彭君報告學界籌議國民捐情形並申明今明開會係提議催促進行方法當由司法團認捐一百元此外簽名認捐者異常踴躍次由盧君報告所擬辦法一商會爲收捐處二收捐票用三聯式（一存根一給出捐人一彙解留守府）並舉張金門曹介之于立三三君擔任收捐事務衆贊成時有駐鎭十六師講武堂學員冀國棟等願照柳貽謀君擬定特别捐常年稅辦法各每月認特别捐二元年終彙繳另各認捐常年稅一元愛國熱忱爲兵士中所僅見鎭郡不乏熱心志士其亦有急起直追者乎提議旣畢時已日晡遂搖鈴散會 
　　又鎭郡女界顏鐵蓮趙眞山兩女士以目下債權要脅危險萬分舍國民捐無救亡之策黄留守提倡於前各省響應於後我女界同享共和即應同盡義務擬在鎭發起女子國民捐會分途　捐實力推行以紓國困聞定於五月三十日邀集女界諸同志開會討論進行方法如該女士者洵可謂急公好義矣 
[皖垣韓案之餘波]  
　　皖省靑年軍監韓衍被剌一案前有白汝灝自首旋又緝獲嫌疑犯歐陽鼎一名由寗遞解來皖當經安徽旅寗陸軍全體學生電禀皖都督謂歐陽鼎與白汝灝通同一氣確係正兇無疑惟皖都督曾派執法官迭次提歐陽鼎研訊供証毫無迄難判决詎日昨又有安徽旅寗陸軍學生劉祖同等公呈都督謂前此之電係與歐陽鼎挾有私仇者盜全體名義誣指且歐陽與某等同學有年品行素所深悉今正兇自首有人則歐陽鼎確係無辜被累用特公懇解决釋放以彰公道等語聞栢都督批以歐陽鼎訊無確供自難解决定案該學生等旣願公呈保釋卽爲此案之關係人仰卽來皖投質訊明虛實再行酌予釋放 
[蕪湖軍界索餉記]  
　　索軍餉　無湖商議兩會致皖都督電云頃據孫師長品驂劉旅長醒吾商稱遣散之兵餉項無著人心惶恐急待維持懇電飭李監督就近設法以安地方迫切待命蕪湖議會吳雲商會崔法叩禡柏都督覆電云禡電悉不日即派員携欵赴撫希轉致孫師長查照署都督柏文蔚養印 
　　索恩餉　蕪湖軍政分府各科人員約有二百餘人薪水極優自分府取消後各科員曾將要求恩餉條據向財政局勒索照發該局查無案據未便准給詎各科員恃衆迫索無理取閙業經呈報都督請示茲奉柏都督指令云據呈已悉吳分府該科員恃衆强索殊屬不合仰該局錄批出示曉諭並查明主使之人禀候核辦此繳 
[英領事請衛僑商]  
　　杭州拱宸橋迤東之平橋地方前淸時上海工部局因採辦馬路石料曾在該處估開石山派員駐紮監工並建築洋房以資休憩光復後土匪滋事經英領事函請湯都督派兵保護在案現駐杭英領事接准工部局函告該處土匪又復蠭動五月十五號竟率大隊焚刧以致鎗斃農民三人情形甚爲危急原駐營兵四棚又奉都督調省地方空虛匪膽愈壯應請派兵保護等情故昨日英領事已據情函致都督請予照辦蔣都督准函後即晚飛飭中路統領陳步棠星夜撥兵移駐矣 
[南京猶有謠言]  
　　黄暫守以留守府取消在卽以致城内謠言日繁深恐再有匪徒重蹈贛軍覆轍密飭各軍防守加嚴如造幣廠中國銀行等重要機關附近均加派兵士持槍徹夜防守每晚十一時後行人必有口令方易通行否則必再三盤詰云 
 
 
 

Page 7

 
 
本埠新聞 
[嚴查宗社黨]  
　　黎副總統以宗社黨餘孽到處勾煽破壤共和鄂省雖已破獲多人而長江上下游竄匿甚衆上海爲通商巨埠兼當南北要衝防範尤宜嚴密曾經通電本埠各當道留心偵緝在案茲悉除由滬軍都督通飭各軍隊嚴查外前日復由駐滬通商交涉使陳貽範君令行公共公廨轉咨捕房卜總巡遴選探捕務於車站輸埠以及旅舘娼寮嚴密偵查以免濳蹤滋擾 
[停徵米麥稅]  
　　滬上自米價飛漲以來貧民困苦人心惶惶是以由民生國計會請求免徵米麥稅曾經陳都督及上海民政總長商請蘇都督暫免徵稅已允通融惟須俟省議會議决然後實行茲又由陳都督與民政總長查知近日各處米船到者甚少民食不繼若再徵收米麥稅民情更形惶恐爰爲急則治標之計先行停稅現承認米麥稅之恒大米行已禀由貨物稅總公所核准以踢暦五月三十號爲止不復徵稅矣 
[海軍艦隊之編制]  
　　海軍艦隊總司令黄君以海軍現旣成立所有巡洋砲艇驅逐練運魚雷等各兵輪亟應編制成隊以便定期出洋操演海軍陣式爰將駐泊製造局浦前之南琛運艦海容巡洋艦建安砲艦保民運艦楚有砲艦五艘編爲第一隊楚泰楚觀江亨三砲艦及聯鯨運船飛鷹驅逐艦編爲第二隊惟策電登灜洲二炮艦未經編列入隊仍令會同列字張字湖隼湖鶚四魚雷艇防護本埠製造局並供一切調防差使 
[會勘開闢馬路之地址]  
　　徐家匯左近馬義涇浜因年久淤塞由工部局飭派小工塡塞後上海民政長吳懷疚君以該處係屬華界曾經照會法總領事與之爭論旋得答復謂該處毗連租界塡塞汚穢小浜係爲公衆衛生起見並無他意茲吳君以浜畔尙有民地如開馬路須勘明核奪昨特會同副領事李畢利君譯員徐仁才君工部局總辦唐打君前往該處察勘一週再行商辦 
[馮隊官之始亂終棄]  
　　閘北某隊隊官馮少卿係吳淞人昨有同鄕女子鄭鍾秀至馮所寓尋訪因馮拒不接見以致吵閙當由崗巡將女拘解裁判所卽經孫所長提訊女供來滬已久先寓英租界香粉弄旅太公客棧與馮相遇苟合旋移寓蘇台旅館相交已久茲忽被棄是以往尋女子實受馮姓之愚求恩作主旋由馮之家丁投案聲稱主人初以此女爲良家女子（旣以爲良家女子不應姦汚）嗣悉其行爲不端（設非行爲不端何至與人苟合）遂與絕交孫所長判女暫留候馮自行到案質訊核斷 
[大安輪船失火續誌]  
　　停泊滬南大達馬頭之大安輪船前夜失火焚燬貨物详情已紀昨報茲悉該輪燼餘各貨及在艙底之白米鷄蛋黄白等業已起存馬頭惟均焦臭將次拍賣所有船壳亦將入塢修葺 
[勾魂攝魄之落帽風]  
　　水匠高瑞金昨乘電車後面之拖車行經南京路山西路口被風吹落草帽高即跳下跌仆受傷旋由巡捕查見車送醫院醫治無效遽即斃命當將尸身舁入騐尸所報經公廨中西讞員蒞所騐明因跌傷内部致死後由死者之叔祖高同華備棺收殮 
[重搜三林塘匪巢]  
　　浦東三林塘盜匪除由福字營先後拿獲首從陳元生周阿毛薛瑞生等八人外茲又由警務所長穆君查悉盜魁孫聚汀業已濳回老窩爰特密派偵探張電聲於昨日前往拿獲並在周阿土之空屋内搜獲製造局所造之洋槍一支並刀一把及銀飾等物刻已一併解回警務所聽候研訊究辦 
[縫衣女工之指頭血]  
　　英租界善慶里縫衣女工李芮氏王楊氏朱沈氏侯姜氏何王氏張顏氏等昨致女子工業學堂堂長朱　貞女士函云欣聞滬上同人組織國民捐凡我國民無分男女衆志一心共盡國民之天職自强之道實基於此苪氏等同是國民自慙力弱擬以每日所得工資提出三成按月送存貴堂會計處匯繳以爲縫衣女工之倡云 
[老先生送掉一條辮子]  
　　昨有年逾六十之某甲身穿對襟天靑縀馬褂足穿縀靴至都督府招持處請見陳都督據云曾於唐總理來滬時與都督見過一面未及暢談今特晋謁等語是時都督適有要公未經接見由黄　白君接談片刻嗣某甲出外府内衛隊見其尙埀髮辮即取剪刀代爲剪下甲乃高視闊步而去 
[步兵核减薪餉]  
　　陸軍第五師第九旅第十七團步兵第二第三兩營前奉黄留守命令　赴江陰防守茲因財政支絀議定減餉兵士月領十一元者改發九元月領九元者滅發七元半月領八元者減發七元擬以陽曆五月分爲始實行減餉其官佐薪水則減七折惟聞第二營營長柳海齋第三營營長胡東生現均請假出營據外間傳言謂其因薪餉減少故不愿再任營長之職云 
[福字營恊緝强盜]  
　　滬軍陳都督昨日命令福字營劉司令云查本月二十一夜有盜匪多人在寳昌路西首奇祁路王姓坆地行刦一案當經飭由軍法司轉飭偵探科派員往查茲據該員報稱該處墳地祇有工人江芙蓉夏鑑葉夏小弟三人在内居住當夜有盜七八人入内　面不知其數並身帶小刀手槍江芙蓉聞知係是盜匪卽行上前扭住一盜詎被該盜槍傷頸部因痛釋手夏鑑葉夏小弟亦均被　因此盜卽搶取洋元衣物而去現江芙蓉夏鑑葉夏小弟三人由廣慈醫院醫治盜匪不知去向等情前來查近來盜風甚熾實屬有害民生若不嚴行拿辦必致民不安枕將可以保地方治安謀生民幸福除已飭本府偵探科派員嚴密偵緝外爲此令仰該司令長迅卽轉飭所屬一體查拿究辦等語聞劉司令業已分論暗探迅卽密拿該匪如在華界務卽隨地隨時嚴緝究辦如查悉隱避租界亦必分班跟蹤先行知照租界探員協同查緝勿使漏網 
[陳都督調和黨派]  
　　滬軍都督陳英士君昨致各報館函云我國共和初立時局方艱而政策之棘手黨派之紛歧大非前途之幸福茲擬於本月三十號三時至五時假座二馬路老介福绸莊隔　工業建設會開談話會與蔭君子共相討論商榷政策之進行排解黨派之攻訐俾 
得藉鼓吹之大力奠民國之基礎幸甚幸甚 
[華僑聯合會紀事]  
　　華僑聯合會前晚開會歡迎逐羅華邀銀行總理蕭君如成及廣東實業團長曾君連慶二君係南洋巨商生長外洋贊助革命不遺餘力今聞祖國光復特行内渡一瞻民國之新氣象蕭君意在調查商業擴充銀行曾君意在察看地方裖與實業並商議華僑聯合會之通行 
[偵探截留小孩]  
　　褔建人蘇康明廣東人楊　珍劉芝雲賴德榮章芝裕張吳氏郭胡氏俞沈氏等於前晚帶有男女小孩二十口搭乘廣生輪船　往經都督府偵探查見恐其誘拐販賣報請美捕房派探前往將蘇等各人與孩一併拘獲昨晨解送公其公堂請究先由中西包探禀明查獲情形並由都督府派來之周景文投案聲請提回訊之蘇供向在新北門外開設皮絲店所有男女各孩均由徐州等處買來作爲子女並非販賣楊仰珍供存　省爲陸軍兵士餘語與蘇略同並將陸軍兵士執照呈請察閱其餘各人所供大旨相同王襄讞商之英康副領事命將男孩張海佐胡林生胡小利子葉小灰子張小三子瞿小迷子隙小芳瞿阿六丁和尚並女孩馬鳴珊等帶案研訊一過判蘇等男女各人與各小孩分别留候滬軍都督來交提回歸案訊辦 
[續辦救生局之禀批]  
　　滬南市政廳市長英錫綸君禀復滬軍　　文云竊奉令開案據本府交通科科長王志良呈稱爲呈請事案查士海南市楊家渡於前淸時代設有救生局一所置備小輪一艘並駁船等專任救護浦江一帶各商船等意外危險及打撈落水人等事宜所有局中一切開支向由前淸滬道月撥官欵三百金以作常年經費駐局辦事經理員亦由道委派辦理以來尚爲切實去秋九月滬上光復後該局員司人等均已遠　一時乏人經理暂爲停辦且値軍務悾偬之際運輪需舟當將此項小輪暫時撥歸本科差遣在案刻已南北統一軍需漸少所撥前項小輪一艘應仍設局續辦該處救生事務以謀地方公益等情據此爲此令行該廳長妥訂新章續辦救生事宜俾濟渡之人可免意外危险而應有善舉亦不至久廢所有救生小輪一艘着卽發交該廳應用以拯胥溺盼切等因奉此查楊家渡救生局救生經費由前淸滬道按月撥給其局屋則由果育善堂建造該局除救生小輪外本尙有巡船四艘光復後救生小輪暫歸軍用其巡船四艘由市政廳會同水巡警仍作救生之用嗣後組織慈善團是以救生撈死等事仍不廢輟現蒙准將該小輪發遠則辦理救生事宜自較完密用特遵飭擬訂新章　摺呈覽惟楊家渡救生局屋尙有留守府上海兵站船舶分處借住在内應候指令以便定期接收合行呈復爲此呈祈都督核示施行 
　　附滬軍都督批示　呈及章程均悉所擬辦法亦妥應准照行至楊家渡救生局房屋似甚寛敞不妨與該兵站船舶處暫行合住分房辦事 
[審判廳但知執法而行]  
　　純泰莊破產案存户代表凌伯華等及輔佐人丁榕律師等前日至上海地方審判廳呈遞聲明書當由民庭批答云狀悉此案商會堅不遵破產律辦理屢次函牘催促迄不照辦本廳爲司法機關只有依法進行不敢違法從事延遲之咎責有攸歸該輔佐人閱視訴訟紀錄便知稽延之故非本廳有以致之也茲經本　咨詢商會以該會請愿廢止破產在立法機關未議決之前該會請愿之後純泰案是否先選任董事抑必懸案以待等因准該會復稱純泰欠户業經該會淸查復經債權理賬員催收并無駁回可見並無舛誤等語是該會雖不選任董事而已以法人資格任董事之責且所謂債權理賬員旣已分赴催收且帮同稽核則該員亦處於破產律董事之地位雖未認實已默許仰候再向該會詢明該理賬員姓名令任董事之责一面由本廳選任受命民推事督同淸理該原告等亦可公舉代表一人帮同辦理以符律文而免稽延至該被告是否有心倒騙非將賬目澈底淸算証據調查齊備不能決定旣稱有隱匿產業可指假冒户名可查自廳先受命推事傳集訊問是否屬實按律辦理該　佐人附呈聲明書聲　拒却商會查破產律第十三條規定係指拒却董事另選他人實無非商會而拒却之之明文所引民訴律四十三條係對於推事之拒却　不得比附率引所請拒却商會别舉帪員各節係本廳日來　音　　與商會之爭點如能辦到豈不直截了當無如聰職任所在法律所　旣不能狗商會之求豈復不允該輔佐人之請總之凡律無明文面可以變　者本廳爲當事人利益起見社會習慣起見無不順從與情通融辦理若法有專條事難狗俗則執法而行莫知其他此意　　輔佐人曁該原告等共驗之　 
[更換保護工廠之告示]  
　　滬軍都督出示云案據商董虞和德函送商民盛振棠呈稱竊商民向開太亨源卽太豐银爐廠以零碎金銀　鎔成錠化散爲鏧兼有各省餉銀成色不同須交爐房重煉解庫先用土法在南市三角街創設承做各銀行生意爲因該處市面漸盛曾奉南區飭遷遵經購覓十二　中　橋僻處空地一方呈由南區勘明核准移建復經票奉前工程局給照擇期建築廠屋　間特采西法厰用技師另設收吸爐烟鎗　遇有　出立可滅淨　良盡善並無妨碍前因廠房落成卽日開工誠恐流氓人等硬欲　廠觀看以及藉端滋擾殊於工作大有阻碍禀乞立案　示保護以重商業蒙前淸滬道移准商務總曾查復以該爐廠　近　流所乞丐流氓　集該處深虛滋擾有妨工作准邓立案給示保護奉准在案現際民國光復所有前淸滬道所給告示理應隙請核消爲　　禀伏乞大都督察核俯准立案並懇給示曉踚俾安生業而免　擾並　呈繳前請滬　告示刻府據此復據有人報告該銀爐有私鑄情事當經函飭虞和徳查復去後茲據該　以該廠係消化大條銀元只有　爐並無機器故除鎔化之外决無鑄造之事等語函復前來該廠旣爲鎔化銀條之工廠何至有乞丐流氓藉端滋擾情事旣據呈稱有妨工作合行給示隢諭爲此示仰諸色人等體知悉如敢藉端滋擾准卽就近鳴警拘究决不寛貸 
瑣聞 
[城内]  
　　檢察廳批示○奚潘氏呈批訴悉爾夫奚德生因聚賭帮兇被張阿虎控訴解案訊據供認聚賭抽頭吃食鴉片已有應得之罪至帮兇一層已在調查研訊何得遽請保釋特斥不准楊榮榮等呈批訴悉此案業經本廳派警調查據稱陳董氏遷坆一節已在閘北裁判所禀控有案茲據前情着仍向原裁判所請求核辦以符一事不再理之原則仰即遵照尼姑妙修呈批據訴已悉該菴被刦一案早移警務所從嚴查緝俟緝獲盜犯再行核辦至所稱地保張富寳私招幼尼霸佔菴堂一節是否屬實姑候傳案訊　 
[南市]  
　　顚顚倒倒○滬南裁判所昨批商人王序卿禀云查該商開張布業固係體面商人何以髮妻桂氏尙在鄕間又繼娶包氏住在店内究竟是一妻一妾抑或一夫兩妻該商顯有不合乃據禀次子仲廉專好游蕩訓戒不悛如果屬實自可嚴加營東治以家法何以　女竟引而近之而次子反推而遠之殊屬不解事關家務仰該商善爲調停可也所請存案備查廳母庸議 
　　保存坑洞○市政廳批民人凌晋奎禀云禀悉該處隙地一小方前經勘視論令裘鄭氏將界石移傍裘姓屋柱插立是該地非裘姓所有已屬明甚令據聲明地主權該地係汝自願讓出永遠充作公和並請准免將坑　砌斷自應照准 
　　推得乾淨○台州人李發興携帶鎗珠六百顆被探拘解市政廳候審已紀昨報茲由陳裁判研訊李供前在永利輪船爲水手現已失業改販樹柴前日偶有友人某甲託在新舞台後面某姓窰携帶洋鏡子送往平安輪船不知内是槍珠判留候飭探帶往窩留之家查提人証究辦 
[閘北]  
　　領回姪女○趙阿炳控薛唐氏牽引其寡嫂趙顧氏與張阿根私　並將姪女二人帶往張姓家内昨經裁判所孫所長復訊薛唐氏將趙之姪女二人交案判交趙具結領回氏斥釋 
　　尙有同黨○張阿炳前晚紏黨在寳山路附近攫取沈阿毛之金表當由崗巡追獲昨解裁判所訊究據稱係在逃之阿東所搶判押候查明再行訊核 
　　女子被拐○淸江女子劉小英子葉小大子前日在川虹路徘徊四顧由二區崗巡查見向詰支吾一併帶區當據二女聲稱均係被拐來滬價賣與英大馬路附近雉妓院爲娼因遭　婦虐待逃出藍區負飭送警務公所押候訊奪 
[英租界]  
　　尚難定斷○英商台维司以靜安寺路滄洲旅館主粤紳劉　芻不付經理薪工銀兩等情控奉公廨傅案迭次會訊經紀前報前日午後由關讞員與英領康君升座復訊原告代表葛褔來律師上堂請追訊之被告由愛理思律師到當辯護多時並據劉供原告欠租未付卽以薪工相抵尙須找出銀兩中西讞員會商之下判交原何候再訂期會訊 
　　强迫賣淫○當熟婦人金李氏控被頋巧巧張福卿顧周氏强迫在寳和里賣娼等情昨由捕房將各人一併拘解公堂質訊一過判張交保顯與周氏還押金李氏留候共夫金淮淮到案再核 
　　姘夫不情○姜楊氏偕女杳寳控姘夫任阿羊索錢不遂將期母女用刀戳傷等情昨由捕房將任拘解公堂訊知任係過犯着押西牢一年期滿仍逐出租界 
　　婦人迷路○唐周氏前日在湖北路迷途由捕轉送公廨昨由官媒解訊據供年二十一歳江人　主人徐某來滬寓居客棧内因出外買物不認歸途致被送案判留候認領 
　　流氓搶帽○流氓陳阿四因搶何根生之草帽被探查獲昨解公堂訊實判陳押西牢九月示儆 
　　一場空夢○西崽王聲春倫竊洋東現洋一百十五元價買雲南路四百四十五號門牌雉妓趙洪寳爲妻經該洋人偵悉報捕請緝後忽被大司務胡橋二通風致王逃逸由探將胡與　婦趙徐氏妓人趙洪寳一併拘解公堂分别押候提王到案澈究在案昨晨由　復訊趙搗　洋一百元到案求釋讞員准之判趙妓仍　該　領回尙少洋十五元令王戚王心田玉阿本張志雲三人攤賠胡押兩禮拜繳案之洋交原告具領 
　　輾轉抵押○高易律師在英公廨控告陸顧林抵地不贖一案昨由捕房傅同案証胡　廷解至公堂質訊小西讞員以此地本由陸順林押與西洋竊商陳志雲由陳輯抵與胡耀廷向胡贖回後抵與高易律師延不取贖因户名係是陸順林是以向陸迫索判陸順林之子陸和生與姪陸金壽陸金山備齊本利逕向原告取贖以息訟端 
　　兩案並發○博易律師控西息李生紏合賭徒曹阿小等在往宅内聚賭一案昨經公堂訊明判李曹各罰洋五元充公如無力繳洋改押七天並以李會竊洋東衣物着另押兩禮拜 
　　越界拘人○張阿大王仁毛前日在雲南路互扭由捕查見一併收押昨解公堂訊究聶襄讞商之英輪副領事以張不應越界拘人姑寛判罰洋十元充公王開釋 
　　牽涉命案○徐長發因蘇阿金被人踢斃一案牽涉昨由捕房　　公堂押候訊核 
　　補提人証○柏長發汪德寳因與婦人尤阿金串拐婦女經捕房查悉昨將柏汪兩人拘解公堂略詰一過押候補提人証再 
　　用人串竊○謙信洋行用人劉玉田因串竊行内値洋一千元之鑽戒金表等物被控昨由捕房派探將劉拘解公堂訊周一過以原告係是德商判劉押候補提人証於禮拜六德領堂期解訊 
[美租界]  
　　小工跌傷○南陽丸南輪小工戚阿招前日在船起貨偶不經心失足跌入艙中身受重傷當喝印捕送入捕房轉送同仁醫院療治 
　　匪徒搶洋○日本人某甲前晚在婓倫路突被匪徒王阿桂王阿三等三人搶去現洋報由捕房請緝昨經中西探將該匪查獲拘入捕房押候解辦 
　　瘋子胡閘○周惟山素有瘋病昨日復發在靶子路胡閙由九百八十七號巡捕阻止不服拘押捕房嗣由其兄領回 
　　發現屍身○前晚菜市街附近荒地上有作似小工之無名男屍一具由捕巡見報告捕頭論飭該　地保查明收殮 
　　隣居失睦○百老匯路住户張阿發向鄰人阿毛索欠無着反被毆傷面部當卽報知捕房飭查候核 
[法租界]  
　　折中定斷○南萬生烟紙店主翁寳雲前控經理翁德標舞弊吞欵經公堂提訊祇認用空洋二百七十一元判兩造赴捕房算明賬目候核在案昨由捕房票稱德標除經手放出賬洋不計外承認用洋三百二十二元原告稱放出之帪須歸德標承認聶讞員斷令德標共還洋四百元限一月交淸 
　　毌再遷延○張文祥張其祥兄弟兩人擅將吳潤庠之田泥挖去盜賣被吳控奉公堂判兩張交保限令塡遷在案茲吳復投稱兩張抗斷不塡請予提究張供已塡有七分工程可以查看判再眼三天趕速塡滿毌得再延 
　　不認捲逃○馬少泉前在妓院娶一傭婦薜素英爲妾　卽被捲取珠飾避匿漢口茲又來滬爲英界包探拘獲因　　在法界故移送法廨訊究薛供並未嫁馬爲妾所有衣飾係伊自願送贈現寄在親戚處判交捕房帶回吊贓再訊 
專件 
[工黨共進社第三次修訂簡章　（續）]  
　　第三節　繳百歳金之期限 
　　（一）凡有黨員身故由本社發信通知各黨員各黨員卽將應繳之百歲金交到本社經理百歲金處並帶同本社所給之証書由經理處註明收到字樣 
　　（二）經理百歲金處各人員槪不支薪水每收百歲金旦元提出五元爲經費收欵多少按月淸算 
　　（三）每月陽暦一號至十號每日下午六點鐘至九點爲收百歲金之時期 
　　（四）本社不派人赴各黨員處催收如黨員有將百歲金延欠至兩個月者再由本社發信催繳倘通信後仍不交者即照第三節第五條辦理 
　　（五）凡黨員將百歲金延至三個月不付者卽取銷本社一切權利所給徽章及証書均作爲無効如有疾病不在此例 
　　（六）黨員因病致不能如期繳百歲金者可函告本社派員驗明無訛准將應捐之百歲金再延缓三個月淸繳如限滿仍不繳者照第三節第五條辦理倘該黨員於延限期内身故所欠下百歲金等費即在該黨員之百歲金内扣除 
　　（七）本社黨員如入社已滿十年年在五十五歲以上不能作工境遇確係困苦者可報本社派員查明屬實准將百歲金免供將來該黨員身故時百歲金仍一體照給惟一年之内十人以外不得援此條例 
　　（八）凡黨員入社已滿二十年者卽停止供充百歲金身故時百歲金仍一體照給惟每部黨員免供百歲金者若干名及身故者若干名均就新　次第補入以符五千名成一部之定額 
　　第四節　百歲金餘下之支配 
　　本社所得百歲金餘下之欵除本社經當費外如有費餘分爲十四成支配以五成爲推廣學校費以四成爲與辦實業費以三成爲公積費以二成爲預備費 
　　附錄　（一）窮苦黨員之女子入本社學校讀書概免學費餘仍暫取最廉之學費俟公欵豐厚再議一律豁免 
　　（二）黨員如有聰穎子弟學有成踏有志留學外洋面力有未逮者本社可在預備費項下酌撥學費以成其志歸國後無論處境如何均當遵守本社定章贊助本社 
　　（三）凡屬女界志　願入本社者須其夫係本社黨員親爲介紹否則須繳手工科畢業文憑方可其入社費仍照男黨員定章惟年費一律免繳女黨員與男黨員同享權利　不能干涉本社一切權事 
　　（四）凡黨員有功於本社者身故時各黨員宜撥冗恭送以誌哀思 
　　欵項　（一）本社黨員每人除繳入社費洋一元証書費洋二角五分外由入社之年起至滿三年止每年繳費洋二元分陽歷二月五月八月十一月繳淸惟入社時須先交一期所有年費如有延遲至六個月不交者卽不公認爲黨員取銷本社一切權利徽章證書均作爲無効 
　　（二）無論黨員與非黨員如蒙　助本社經費不拘多寡　舉給本社收條爲據槪助十元以上者奉給銀質徽章槪助五十元以上者奉給赤金徽章槪助百元以上者奉給特别赤金徽章凡黨員槪助五元以上者認爲名譽黨員界外同志槪助五元以上者認爲本社名譽贊成員 
　　經費　本社經費分爲三種 
　　（甲）基本金以入社費及百歲金撥下之公積費實之非有關於全體應行之事永遠不得動用 
　　（乙）经經常費以黨員年費及百歲金餘下之欵撥用惟每年須預算該經費若干 
　　（丙）預備費以黨員年费及百歲金餘下之欵除撥作經當費外其餘留作預備費非有應行之事亦不得動用 
　　理財　（一）會計員由本社送回相當之薪水聘用惟須有可靠之產業作保進支各數每日一淸結每月一月結每年一總結將一切賬項刋印徽信錄分派各黨員查核以照信實 
　　（二）本社所置各件凡價至一元以外須將發票存貯以爲查賑之根據支數至十元者須幹事長簽字爲憑會計員方能支付所有單據均當彙齊無遺俟每月文職員核對後分别存燬 
　　（三）未社總部公積至百元者须用本社名義存入殷實銀行憑會計簽字支取 
　　（四）每一支部存銀不過五百元過五百元外須寄交本總部倘有要需可隨時電支本總部接濟 
　　道德　黨員一切舉動應恪守文明和衷共濟有責任心尤貴有道德心不得有碍公共治安妨害本社名譽及一切野繼不正當之行爲 
　　地址　本社總部暫設上海虹口兆豐路二百六十八號支部則隨時組織報告 
　　附則　（一）本社黨員有能出自心裁發明新式器具者可用說明書呈交本社公同研究果能利用於世者當代呈工商部授以專利若干年並可由本社撥欵開辦至應如何報效本社視撥欵之多寡然後商議 
　　（二）結社集會每以經費困難致碍進行本社蒙梁君炳農槪助句容縣荒田五千畝查該田可植桐樹及花生黄荳等物一俟本社部署粗定當派植學家前赴開墾如辦理得宜預算三年之後每年所獲當在二萬以上本社藉此挹注足爲發達之徵惟收成須在三年以後故組織之初不得不藉各黨員年費爲補助 
　　（三）本社組織於民國元年凡本年入社黨員均收入社洋一元此後每年遞加一元加至五元爲額其年費一項仍以供滿三年爲止 
　　本社創辦伊始諸未完善　諸君子如有嘉謨見賜母任歡迎之至 
中華民國元年　月　　日　　　　公訂 
來件 
[警告各省僧界]  
　　民國甫新債權忽逼滅亡之禍卽在目　各　無不大聲疾呼提倡國民捐爲救死之計或拔釵　或滅衣食以成義舉甚至乞丐亦以數十文捐助表其愛國之心此無他深知國與民相關未有國爲波蘭爲埃及而民猶能自存者我僧界同爲國民一份子不趁此痛自猛省力表同情設外侮紛乘中原破碎廟字寺產悉屬他人與其守財以待亡何如輸捐以免難况僧界積弱無故受欺當此呼吸存亡人共效命爭先我獨安居落後匪惟人心所共濆亦天理所不容異時國基大定僧界之受排受擠必更劇烈言念及此實爲寒心本總會於日前滬上各界開會議國民捐時已舉代表到會聲是僧界此項捐欵山總會傳知各省寺院自行承辦所望同袍念在佛子共體時艱爲國効力爲佛增光速救危急盼切盼切　中華佛敎總會公啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[平等王告示] [  蛟川梅畫稿]  
　　爲出示曉諭事照得專制推倒共和成立滿蒙回藏已同一家大人老爺悉歸消滅無我無爾階級胥泯不厚不薄同登極樂此固體上天好生之德亦以盡下民平均之利凡屬覆載疇非黄帝遺裔同具官肢均是共和巨子本大王素懷胞與常抱不平際此盛時歡忭莫名乃近查陽界化除習見一視同仁者固亦有之而奸滑之徒陽竊平等美名隱存自大惡習者亦復不少似此口是心非陽諾陰違殊非愼重人權博愛羣黎之道本大王慨念及此惄焉心傷爲特出示曉諭凡我陽界官民務宜各泯畛域共襄美舉毌以言語之不同而謬存異類之見毌以勢位之高下而妄啟藐視之心須知世界大同全球一堂本好惡以同情庶貴賤無親疏人人有平等之念即人人享平等之福则本大王於爾陽界公民有厚望焉 
[元緒公禁逐像姑示] [  愛]  
　　司香太尉世襲元緒公烏　爲嚴禁像姑以免奪利事照得女閭三百術師管仲從古至今相沿已久旣有客妻之號可免鰥居之苦論王道不外人情而作娼亦屬營業上海一埠更明目張膽大書特書長三林立雉妓潮湧設非正當營生何能胡帝胡天招搖若是目囿一方者至有妓館可興市面之說由是言之則楚舘秦樓不獨有益自養且可爲商戰旁敲側擊之用也其甚者上官借以督消閒兵士藉以洩火是更有造於人羣也乃今有天津之像姑福建之契弟本非雌貨亦欲賣淫不具脂香祇聞屁臭學扭扭揑揑之形作鬼鬼祟祟之事不料昂藏男子覥顏分買笑之金詎知好色登徒逐臭等嗜痂之癖竟至不如禽獸非惟倒亂陰陽此等人妖理宜驅逐特頒告未俾速改行自示之後仰像姑人等一體知悉如仍陽奉陰違暗中作不端事有妨青樓之淫業者一經訪悉飭拿到院自當照和姦律加等重辦決不姑寛祈各凛遵毌違切切特示 
滑稽叢談 
[各有其業] [  何懋]  
　　當法王路易十四時有一成衣匠獻改革國政之計晝於王前法王聞之毫不露驚訝之狀立命侍衛召司法大臣至諭之曰朕今欲製一衣卿爲朕裁之可乎左右侍臣聞之一時均莫得其解王正色而語之曰朕之成衣匠旣可干涉國政朝廷之司法大臣何獨不能爲朕製衣邪 
[貴庚]  
　　有甲乙二西人甲問乙曰貴庚幾何乙曰余實知之未審然而虛度約在四十左右甲曰奇哉奇哉君竟忘却君之年歲邪乙曰吾之租額吾計之家畜吾計之惟年歳非吾所計也蓋余頗自信年歲終不致缺失且無人能盜取也 
[使臣]  
　　法王路易十四下詔令某大臣爲某地使臣臨行之日王特召之曰朕有一言以告卿卿抵任後望好自爲之勿辱國負君蹈前使臣之覆轍某使臣奏對曰臣當謹遵陛下之命克盡臣職庶陛下不致再以諭臣之言諭繼臣任者斯乃臣之願也 
[比龍]  
　　十七世紀之未有法人名比龍者長於詩文尤善編劇一日某劇場適演渠編之戲曲比亦在座旁有一人大呼不止曰劣哉斯劇劣哉斯劇編劇家中尙有更劣於斯者否比應之曰有我其似之矣但請君勿高聲大呼蓋塲中有議者頗夥今日之劇在彼等觀之尙不致掃興也 
[羞恥]  
　　昔在巴黎城中有一愚民出外游覽路遇一醫士卽曩時爲之視病者愚民乃側其身佯作不知狀旁人問其故答曰余誠羞恥見醫士面因余之舊病已許久不發也 
尊聞閣詞選 
[浣溪沙思秋] [  鈍錐金誦聞]  
　　秋雨秋風樹樹鳴秋來最怕聽秋聲秋聲聲裏動秋情舊恨新愁無處訴癡心偏是怨聰明一聲長嘆淚縱横 
[虞美人閨怨] [  鈍錐金誦聞]  
　　芙蓉遙對芙蓉面人比花還艶晚粧獨自倚高樓多事催愁絡緯報新秋銷魂淚向西風灑紅葉將詩寫離情欲寄費壽思又要人知又怕被人知 
心直口快 
[大哭一塲] [  曹寗遠公]  
　　外債借不成　爲政府哭 
　　人心靠不住　爲社會哭 
　　外兵撤不了　爲民國哭 
　　運動免不掉　爲政界哭 
　　敎育辦不到　爲學界哭 
　　髮辮剪不凈　爲奴隸哭 
　　謠言去不掉　爲商界哭 
　　幸福享不成　爲同胞哭 
　　舊吏淘不盡　爲官界哭 
 
 

Page 11

 
 
漢奸殺不淨　爲世界哭 
　　總理夠不到　爲康梁哭 
　　政權參不得　爲女子哭 
戲攷[  健兒]  
[戰皖城一名割髮代首]  
　　張繡佔皖城曹操攻之操行軍紀律嚴肅時正麥秋之際令有踐踏民間一麥者卽斬不圖已馬驚躍誤入田中操欲自刎以爲犯令者戒部下力請乃割髮以代斬首一軍悚然兵抵皖城張繡問策於謀士賈詡詡以衆寡懸殊力勸降曹繡不從即率部下出城迎敵繡甚勇猛操之前部俱爲所敗後遇典韋力不敵敗回城去詡又請歸順曹操以免生靈塗炭繡不得已乃降操入城撫慰駐兵休養散步閒遊忽見一絕色女子在樓上操琴頻頻以目送情操心醉神迷樂不可支回營後操侄曹安民探知爲張繡之寡嬸鄒氏即慫恿操强刧之操長子昂諫阻不從鄒氏至操遂留之營中日與鄒氏飲酒取樂置軍事於度外大有此間樂不思蜀之意家院報知張繡繡大驚意必曹營所爲遂謁操以探之出而獻茶者即鄒氏之婢春梅繡駭甚礙於曹面含怒而回告於賈詡力圖報此大辱詡請繡招典韋赴宴而灌醉之使胡車兒混雜軍中盜出雙戟乘其不備攻入曹營繡從之典韋果中計大醉而歸繡號召部下乘夜殺入典韋驚醒急尋雙戟已杳如黄鶴大驚卽以人叢中攫二兵以拒敵繡兵蜂湧雲集競放亂箭韋遂被射死操聞信急走幾爲繡追及幸許褚等來援得免於難然一子一侄已爲亂軍所殺鄒氏爲衆將擯斥遺棄途中被繡追得責其失節無恥玷辱門楣遂刺死之 
小說 
[短篇寫情　落花魂（續）] [  龍]  
　　少年旣返危坐醉翁椅上偶披公牘詎𦆵一庽目而頃間之桃腮粉腻蓮臉生香一種體態風姿驀然由丹田而上直達眼簾因發出一聲長歎曰有此婢宜有是主遂竭力摹摩美人之色相覺軟玉温香祇恨乍相逢記不其嬌模樣而門帘展動小婢以晚膳爲請然少年心有罣碍草草盃盤舌底已無他味矣 
　　餐畢盥漱訖焚香靜坐愁對孤燈忽一躍而起曰余何健忘若是耶亟探其袖出詩稿拂案添香展開錦繡目光所注突見可人未是草五字不覺大喜曰秀外慧中彼可人眞可兒者乃從頭至尾細細吟哦覺一股脂香粉韻溢出於字裏行間如覩美人之色如聞美人之聲可人可人書中自有顏如玉茲何喚之不出耶夜半無人私語時豈欲以一卷爲代表乎憶夢翠蛾低此時心轉迷少年情緒郎當强偎着影兒悶坐 
　　時天地寥寂萬籟無聲霧　輕籠玉鈎斜上藥闌花睡蕙帳煙沉三五盈盈正不知佳期安在因恨冷悄之月偷卧花陰閑愁不管猶復寒光細碎透入湘簾作簾角婢冷眼私窺未免欺人太甚且彼美人者鴛帳燈靑雀窗月冷其亦有翡翠衾寒誰與共之慨乎則風流年紀可憐宵角枕錦衾果若何以消遣婆娑春夢也 
　　少年苦思美人不能自竟覺怨綠愁紅正不知今夜夢魂何處矧崧雲秦樹本是離居巫山遠隔如天樣豈能化作莊生之蝶飛上東樓計惟有收拾痴魂付諸南柯一夢耳詎錦衾輾轉懷草無靈斷續更聲偏逐寒風而起不知歴若干小時始催送嫦娥使歸瓊　夢又不成燈又燼少年此時亦虧他挨度殘宵矣 
　　少年頻番呵欠半响抬身幾回搔首驀然見桌上舒艶騰輝與穿簾之朝霞並美噫此何物耶亟自芙蓉帳内一躍而出奔至案前不覺　然自笑蓋卽美人之錦裝詩册耳因思美人旣耽吟詠何不效元槇錦江之吟代司馬求凰之曲雖然彼美人者係一淸潔高尙之女子桃李其容者或冰霜　節則高髻雲鬟初未可妄施華藻但旣誦瑤章而竟無一語足以稱述負心蠢漢將不值懸於美人齒頰矣少年滿志躊躇計無所出遂倚身椅上擁鼻酸吟忽喜溢眉梢若有所得吮毫展卷奮筆疾書蓋審知美人生性槪喜伐喜因以毛詩三百之序代西廂一紙靈符則彼漢臯神女必將感知遇序代西廂一紙靈符則彼漢臯神女必將感知遇之恩用示愛憐之意不幾勝於尋常一幅靑鸞萬萬乎 
　　少年繕寫旣竣調珊瑚之色印翡翠之章佐以象齒馬肝銷金黑玉盛諸錦匣密加封固因思此戔戔者雖作木桃之報而實效紅絲重如媒介脫使無知臧獲貿然任靑鳥之職非惟不足以表恭敬且無由直叩蘭閨必旁落於主人之手則妬花風雨或生意外之摧殘是惟有愼選伶利侍兒奉詣珠闕庶幾能一博主人之靑眼耳爰喚侍婢曰碧桃爾將此匣送往方氏園中面呈吳家小姐速來速回須謹守秘密之主義毌作豐干之饒舌侍婢唯而去而少年臨風目極暗地躊躇一縷痴魂已早逐此靑鳥而飛度恍惚越雕闌揭錦帘見彼艶麗無雙之天台仙子星眸流盻花頰暈紅低首含羞徐徐相迓因扶美人坐湘妃之榻爲整錦裳結繡帶而美人亦一任撕摩遂忘形骸之所在幻想千端兎起鶻落少年之痴亦可憐矣　（未完） 
 
 

Page 12

 
 
   
 
