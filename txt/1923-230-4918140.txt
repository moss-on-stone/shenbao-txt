# 1923 - 230 - 4918140

 

Page 1

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 2

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 3

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 4

 
 
第一萬八千一百四十號;中華民國十二年 西曆一千九百二十三年八月二十七號
星期一 * *時論（本報特約） 
[江浙和平公約之敎訓與期望（上）] [  準平]  
　　自江浙當局簽字和平公約而兩省嚴重之形勢驟趨和緩惴惴之人心於以稍定唯一之樂園於以保全此江浙當局與人士之大幸也然而敎訓所及尤不僅限於兩省 
　　一年來野心家之殘民以逞殆成慣性運動人民習見習聞之餘常自覺本身無實力遂不敢挺身而出以負責之第三者自任排解而制止之甚或諉諸自然聽其淘汰今江浙和平公約提起於江浙人民是兩省人開一自任第三者之先例也兩省人民不費何等力氣不擲何等代價而和平公約成是第三者開一容易成功之先例以啓發國人自信自動之責任心也今而後各省人士對於切膚之内爭其亦可步武前塵鼔勇而進由消極以趨積極由旁觀以任仲裁矣 
　　一人民與軍閥地位雖殊利害非盡殊故民與軍之爲敵爲友宜熟審利害宜善用智慧申言之利害不相容則宜互讓圖接近而減犠牲利害相同則宜同軌共趨以造福年前江蘇開財政會議也蘇人士希望裁兵減餉而當局希望發行公債此利害不相同也卒之當局允減軍費而與會人士亦允舉債此前者互讓之例也然今茲和平公約則軍民利害實相一致何也軍事一興交通阻斷市場震動人民失業秩序破壞人民之殃深且大也而在軍事當局尤有甚者其敗也身被僇辱名位兩失求爲一平民不呆得幸而勝矣已外多樹仇敵而蒙黷武惡名内傷亡其精鋭以自弱元氣其留遺者且增驕横起内爭以致覆亡故戰必兩敗此近年明切之敎訓也彼稍明軍事利害者莫不懼此懼之而復蹈之必其有一方陷於戰亦亡不戰亦亡之苦境也最近若孫陳之戰稍遠在直奉之戰道皖之戰粤桂之戰再遠護法期内之戰均不能逃此定義也然而今之江浙當局戰或兩亡不戰必兩存其形勢全相反即其利害完全與人民一致也因此一致兩省軍民不期而同軌共趨此其智慧有足多者假使舉此先例推廣運用則今日之直奉亦所謂戰或兩亡不戰必兩存者直奉間之軍民當道固不難由直奉人士引而寘諸和平公約之下也 
國内專電 
　　北京電交部自動整頓路政部設警備敎練所鐵路警備綱領五項事務處規則二十條交次孫多鈺兼領鐵路警備事務處處長曼德爲總敎練官梁上棟爲副處長王賡爲專任副處長（二十六日下午一鐘） 
　　北京電使團自·曼德計畫甚大不肯屈就總敎練官列國對交部所定護路辦法不同意二十五夜曼德接交通部二十五日聘函後立卽原件退還該部兩公函（一）爲本部整頓路政執事夙於訓練警察經騐宏富辦理保安隊敎練卓著成績應卽敦聘爲本部鐵路警備事務處總敎練官（一）爲本部敦聘執事爲鐵路警備事務處總敎練官月支薪金六百公費二百下署交通總長吳毓麟八月二十五日曼德譯出後大惱謂本人不在薪水交部給以此項名義與薪水毫無理由且王賡係孫多鈺親戚在美留學陸軍勉强畢業以王臨於本人之上爲副處長事實上不能本人因保安隊事忙無暇兼顧敎練旋於夜間十時將兩聘函璧回交部交部尙擬再勸今日曼德訪某某公使（二十六日下午一鐘） 
　　北京電法外長二十三告陳籙法國對鐵路警備當尊重中國主權反對共管但望中國自己趕緊改良非口頭與條例上所能畢事 
　　（二十六日下午一鐘） 
　　北京電美總理休士昨日訓電舒爾曼反對各國共同護路取斷然處置（二十六日下午一鐘） 
　　北京電梅爾思函交部廣九路因軍事毫無進欵請將他路進欵挪滙接濟否則英商自行設法請覆 
　　（二十六日下午一鐘） 
　　北京電加拉罕答張作霖關於中俄交涉甚盼貴上將與中央政府取一致步調然後可商本人到北京後通盤籌劃再定商量順序某員答張作霖東三省問題在奉解决商約事在京解决固然但三省事在在關係全國不能不徵中央意見商約事東三省與俄接壤不得不徵及三省疆吏意見張謂然不再持分議説（二十六日下午一鐘） 
　　北京電二十五日衆院談話會人數問題由每省推二至四人各向本省議員接洽限二十八日以前將推出人名送交議事科 
　　（二十五日下午九鐘） 
 
 

Page 5

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 6

 
 
第一萬八千一百四十號;中華民國十二年 西曆一千九百二十三年八月二十七號
星期一 * *國内專電二 
　　北京電曼德計劃政府以費用鉅未採納故曼甚悲觀頃聞英政府又來電主張共同護路甚力謂中國鐵路不振收入日少共管乃是善意並謂中國現仗鹽餘關係渡日若外人管路則有路餘又謂郵票外人管理故信用好印花中國自管現在破壞定價等片面理由（二十六日下午八鐘） 
　　北京電義外相面詢唐在復長江下游形勢已否緩和唐電請部復 
　　（二十六日下午一鐘） 
　　北京電二十五日保派議員决議先預備四百基本票由四百人中每人擔拉一人大選問題保津分兩説一派主擁戴一派主維持攝政内閣改選國會但第二説去法愈遠且外交上通不過故現先儘張伯烈主張以基本票多寡定緩急 
　　（二十五日下午九鐘） 
　　北京電二十五日院發欠薪六成各員仍在花園開議索薪 
　　（二十五日下午九鐘） 
　　北京電二十五日憲法會議至四百四十九人流會（二十五日下午九鐘） 
　　北京電二十五日王毓芝由保來京（二十五日下午九鐘） 
　　北京電徑（二十五）閣議索餉問題沈鴻昭陳寳泉被召出席已和好林大閭報告農部索薪與本人爲難眠食俱廢苟無辦法只有一走高凌霨言内部罷工因籌欵愆期但罷工非籌欵辦法旋張弧擬具鹽餘支配案先儘軍警及海軍與高出院後同赴天津就商曹鋭聞鹽餘放還分爲二次各機關支配數未定（二十六日下午一鐘） 
　　北京電二十五日閣議决電唁加籐又議財政由交長以鹽餘向某銀行借海軍餉四十萬待津回電再商又簡傅魯唯爲川烟酒事務局長今日到内財海法交五長外陸農次到又議各機關索薪交財部速籌（二十五日下午九鐘） 
　　北京電外部照會法使法商購買軍糧城地畝與約不符請飭阻止 
　　（二十六日下午一鐘） 
　　北京電金山葉可樑呈檢查登陸華人山商准改善（二十六日下午一鐘） 
　　北京電美使函開庫倫美商被俄亂損失單請賠償（二十六日下午一鐘） 
　　北京電吉交涉署呈外部日僑籐田湧被竊一案已獲俄人希樸洛夫送法庭供有華人李貴同犯已逃哈已函哈嚴緝（二十六日下午一鐘） 
　　北京電徑㈡㈩㈤夜高凌霨張弧赴津 
　　（二十六日下午一鐘） 
　　北京電交吳申刻赴津商借欵 
　　（二十六日下午八鐘） 
　　北京電王承斌電院海軍鎭揶長江上下游所以撫慰軍心專恃餉欵請速撥六七兩月協欵 
　　（二十六日下午一鐘） 
　　北京電蔡成勳電院代洪兆麟黃大偉索餉甘陸電財部請欠餉二十萬（二十六日下午一鐘） 
　　北京電某方募兵委員傅宗漢带新兵五百到滄洲站索車津浦局電京請示（二十六日下午一鐘） 
　　北京電烟臺總商會長澹臺完蓮電院部反對烟濰借欵（二十六日下午一鐘） 
　　北京電滬永安公司無綫電交涉事交部敬日又電催呂斆琦查覆 
　　天津電彭養光韓玉辰等在京地檢廳告發吳景濓張弧等公然行求賄賂損害國家財産請求依法嚴辦以保國會尊嚴依刑訴條例第二百六十二條提出告發狀并附證件二種（二十六日下午五鐘） 
　　天津電王敬芳等以吳景濓用兩院談話會名義七十七人之决議變更院法及歲費支給規則枉法牟利足爲國會自殺動機憤然出京（二十六日下午五鐘） 
　　天津電湯漪楊永泰林長民等通電全國反對常會維持費謂吳景濓以談話會變更民國法律增加國庫負擔公然行賄不特無國會無法律且視全國無一人特列吳罪狀求公判（二十六日下午二鐘） 
　　天津電離京議員函稽核所總會辦張弧擬將善後大借欵案内鹽税項下之鎊價準備金七百餘萬中挪用一部務從速拒絕 
　　（二十六日下午二鐘） 
　　天津電王用賓葉蘭彬等人函英公使曁四國銀團代表熙禮爾聞攝閣與何立慈進行克利斯浦借欵希設法勸阻（二十六日下午二鐘） 
　　天津電敬（廿）（四）日王某携唐紹儀柏文蔚手書來津謁黎並促南下黎尙無答覆（二十五日下午十一鐘） 
　　天津電津埠印花充斥每百分只賣四角（二十五日下午十一鐘） 
　　天津電電局消息津滬路綫已修竣烟滬水綫又損壞正修理 
　　（二十五日下午十一鐘） 
　　天津電財張由津造幣廠運京大宗銅元維持擠兑風潮（二十五日下午十一鐘） 
　　天津電張弧定徑㈡㈩㈤晚回津 
　　（二十五日下午十一鐘） 
　　天津電鮑貴卿赴奉（二十六日下午二鐘） 
　　吉林電京滬紛電邀請在奉議員南下（二十五日下午五鐘） 
　　吉林電奉派張交涉員壽增于參議冲漢隨加拉罕赴京參預中俄會議聞加過長時日領日記者請謁均未見（二十五日下午五鐘） 
　　吉林電東路路警處長温應星到奉再辭特區警處長兼職 
　　（二十五日下午五鐘） 
　　濟南電熊覆郯城同鄕函已請曹使令直魯豫三省兜剿郯匪 
　　（二十五日下午五鐘） 
　　濟南電王財廳鑒各縣反對産銷税劇烈敬（廿）（四）電各局長返濟器具文件交縣署保管暫緩辦並促商會長來省會議善後（二十五日下午五鐘） 
　　濟南電報載劉堃免職調京趙藍田繼任不確（二十六日下午四鐘） 
　　濟南電淄川反對産銷税罷市影響鑛工（二十六日下午四鐘） 
　　漢口電豫匪劉廣林宗萬林等在李官橋受挫後竄據荊紫關一带鄂豫軍二十晨會攻激戰一晝夜斃匪三百餘獲槍五十餘支匪衆向陜西逃竄皂市匪又由京山竄入鍾祥張家集魏家集焚百八十餘家擄云八百餘人（二十六日下午十一鐘） 
　　漢口電湘局益緊張鄂邊宣布戒嚴並擬在羊樓峒設軍事檢查所沿路設防暫至雲溪爲止各站增防軍一連或二連另派一團駐趙李橋相機前進（二十六日下午十一鐘） 
　　漢口電渝訊顔德基部通過廣安潼南與熊但軍聯合又滇軍有三旅抵自流井熊將率以反攻資中（二十六日下午十一鐘） 
　　漢口電蕭派漢警廳長蘇霽徑㈡㈩㈤晚赴洛任務未悉（二十六日下午十一鐘） 
　　漢口電盧鴻滄二十五晚在一江春集宴中日巨商日到關高次郎等十人中到周星棠等九人盧演説希望中日商民力謀親善周答欲謀兩國親善須先去障碍日商語多不落邊際無甚結果而散聞盧係日方勾出以緩和對日運動者外交後援會定二十七召幹事會議計論應付方針（二十六日下午十一鐘） 
　　漢口電財廳代楊森向鹽業銀行日亨銀號借十五萬元以四川鹽税擔保（二十六日下午十一鐘） 
　　漢口電蕭二十五日在省署開清匪會議决令各縣知事認眞辦理民團協助軍隊清匪（二十六日下午十一鐘） 
　　長沙電湘南蔣團長二十六克衡山湘西唐生智佔領銅山宋鶴庚赴漢（二十六日下午三鐘） 
　　長沙電湘南省軍二十二團於二十五日攻護湘關軍司捷報當日卽攻下追斃敵百餘擒數十奪機槍兩架步槍百餘第二團已進至花石策應二十二團湘東省軍自攸縣攻衡陽側面已抵車坡橋湘西唐生智唐榮陽賀耀祖各旅分自桃源慈利安化前進已開始攻擊（二十六日下午三鐘） 
　　長沙電蔣鋤歐團長電敬（廿）（四）晨九時佔領護湘關敵向衡山退敵兵係佩吳劍學第十八團符號前充陳嘉祐部下團長之譚蒙被第七路擒斬（二十六日上午十鐘） 
　　長沙電攸縣知事電省陳嘉祐部支隊長譚蒙潛來省圖活動已捕殺（二十六日下午三鐘） 
　　長沙電宋鶴庚敬（廿）㈣電畏公炎公懷抱各殊事實法律遂有衝突之勢兩公再造湖南道義至交皆庚長官論服從兩不敢違論情感兩不敢悖惟地方實力必求保全庚病已一月憂惶無措日與魯假長謀和平方法擬各方容納止兵不進集會相商乃未獲贊同空談何補明知一去不足以卸責而不去更何以自容茲决入山養疴敬謝一切救濟有人挽此刼運禱祝之矣（二十六日上午十鐘） 
　　長沙電唐繼堯電駐洪江之黔軍决不助亂又不收納叛徒 
　　（二十六日上午十鐘） 
特約路透電 
[中國時事記]  
　　二十五日北京電京畿軍警代表馮軍及其他各師代表昨謁見張弧請籌欵付餉敎育部及國立學校人員亦於昨晚謁見張氏請在九月一日前籌付各校經費内務部人員昨通過罷工决議案如不於日内發俸則即實行罷工故張弧處境漸見困難各欵一時斷難籌得 
　　二十五日北京電政府促施履本即速赴任施稱須俟政府撥付留日中國學和經費始能成行 
　　二十五日北京電中東鐵路董事部派董事張某赴京提出東三省對於中俄談判之意見曹錕電致政府蘇俄代表旦夕將抵京請籌欵充中俄交涉局經費 
　　二十六日北京電華文報及日文報仍從事反對英國護路建議外人政界對於此事仍守緘默聞此項建議匪特尙未提交中政府且猶未由各國政府議决交通部現仍從事籌議護路計畫决議以曼德訓練鐵路警隊交通部已派孫多鈺爲鐵路警務處長以梁上棟王棟副之 
　　二十五日北京電中日合辦之魯大公司將經營坊子等處之鑛産按日人自一九一四年起即經營此項鑛産因該公司組織未凌故展緩交讓 
　　二十六日北京電美國將於本年十一月間在美國舉行萬國軍醫大會現請中國派代表與會大約將派伍連德往 
　　二十五日北京電聞鄂督部下之軍官奉吳佩孚命令以大批軍械子彈接洽趙恒惕 
[香港賽車慘劇]  
　　二十五日香港電摩托自動車今日午後在青灣比賽登山速率郝泊氏之車因失控制力滑落山側郝氏受重傷不省人事已入醫院又白萊氏斷腿現由醫士施用刀圭 
　　二十六日香港電白萊氏因斷腿傷重逝世郝泊氏爲狀亦危 
[日本内閣問題]  
　　二十四日東京電（遲到）内閣今日討論英國所提出在華組織由外員統带之護路警隊建議據確實消息内閣决議通知北京外交團總局之責任與管理應全由華人主之而置一外國顧問護路經費應由鐵路收入項内撥付並提議先在較重要之路線試行護路會議至此聞首相病篤消息遂即休會 
　　二十六日東京電内田康哉伯爵昨日被任爲代表首相今日提出内閣全體辭職文此文現留中首相死後兩政黨爭權甚烈大约今將組織超然内閣或將現閣改組以待明年五月大選舉後再定方法今日午後憲政會大示威到者一萬二千人反對延長政友會内閣或超然内閣政局非至二十八日首相舉殯後不能清朗 
[英國之運兵]  
　　二十五馬爾太電英國運兵船埃及號今日由逹峽之查那克開往馬爾太大約蘇塞克斯軍團之第二大隊刻在船上將在馬爾太休養若干時即須拔赴中國北部 
[法報論德總理演説]  
　　二十五日巴黎電法國各報討論德總理史特萊斯曼之演説謂其語調表未較好之意思巴黎時報稱德總理並不堅持魯爾之衝突而對於法國黃皮書所載法國之意見以此爲解决賠償之基礎者亦認爲德國所不能憤懣之辦法惟關於協約國徵收關税一層德總理謂佔領境與未佔領境不能辦法兩歧此説與法總理主張相反 
 
 

Page 7

 
 
第一萬八千一百四十號;中華民國十二年 西曆一千九百二十三年八月二十七號
星期一 * *　法總理會聲明協约國應在佔領境内自行徵收關税並收取某種重要出品售欵百分二十六之税也 
[英爵士演説賠欵政策]  
　　二十五日巴黎電英國商部大臣格里穆爵士今日在阿白定演説略陳政府賠償問題政策之梗槪謂英政府主要目的爲㈠以最迅速而有效之方法向德國取得最高額之賠欵㈡恢復歐洲之穏固狀况俾歐洲各國可安居經商爵士又謂有人謂英閣員於解决戰後問題時採取袒德態度者實則此種言論乃荒唐誣蔑之詞云 
[柏林之馬克價格論]  
　　二十五日柏林電國家銀行總裁夏文斯丁氏今日在該銀行中央委員會前自辯謂馬克價格之不定乃流動債未曾限制之故非國家銀行之責計八月内流動債總額共逹一九四○○○○○○○○○○○○馬克其中現爲國家銀行所執有者不下一七七○○○○○○○○○○○○馬克云夏氏建議新辦法一條聞與政府所定之主義以調節將來經濟財政之政策者較爲適合 
[英爵士在美演説之反響]  
　　二十五日紐約電英國白根海子爵昨在美國術廉鎭發第一次演説唱决定美國人民對歐之態度者應爲自利主義而非利人主義之説渠對於前總統威爾遜之理想及勤勞頗多譽詞但謂威爾遜對於自己國人判識有誤致成戰後種種發展之原因云云白根海此言已引起爭辯前威爾遜内閣中陸軍次長白萊金立志氏已致函律師公會反對准許白根海於該會下届大會時演説 
[佛敎徒與回敎徒之衝突]  
　　二十五日西姆拉電印度敎徒與回敎徒互起衝突在薩哈蘭浦及甘逹兩處死傷不少財産亦多毀壞警察不得已開槍逐散之 
[英相游法]  
　　二十五日倫敦電英相包爾温今日起程赴法國之愛格萊班休息 
　　二十五日巴黎電英相包爾温今晚道出巴黎未曾下車法總理在車站迎之法總理現往末斯將於明日在該處演説 
[法國之魚雷飛機]  
　　二十五日巴黎電法國海軍飛行隊所定造之第一艘魚雷飛機今日試騐完竣機中有六百馬力之馬逹一具魚雷道火線下繫一重一千五百四十鎊之魚雷 
[西班牙摩洛哥之用兵]  
　　二十五日西班牙京城電摩洛哥之西班牙海陸軍現正大舉以期逐退圍困弟伐洛恩之叛衆昨日戰艦二巡艦一驅逐艦三與飛機數架會同轟擊海岸敵營海軍拘獲一船内有三法人已置諸獄 
[各國近事記]  
　　二十五日巴黎電駐法比代使今晨將比政府致英覆文之稿送交法外部閲看午後法政府告以法國對於比牒之詞意皆無反對之處 
　　二十五日巴黎電波蘭財政總長准籌欵六百萬萬馬克收買糧食預備將來抵制糧價之漲起 
公電 
　　瀏河來電申報轉江蘇省議會同人公鑒頃致韓省長張廳長電云閘北水電廠估價濡滞神經過敏者疑有黑幕邇日尤多可駭之風傳該廠歷支省欵爲銀六十四萬兩又九十六萬元成案班班是皆全省人民之血汗勿任徇私斷送蘇州振興電廠歸併代價爲一百四十萬兩其營業權較閘北何如銘範忝列議席不敢坐視台　負責尤重萬目睽睽幸勿代人受過等語乞一致嚴重監督勿任官廳斷送省産以盡言責許銘範宥 
　　溧陽來電申報館轉各報館省議員陳人厚以我校長沈宗璜鼓吹社交公閒戀愛自由節制生育請縣更換學生等以其違背思潮束縛自由絕對否認除另發宣言外特先電聞并乞各界聲討溧陽一女中學生陳文清徐榮　 
國外要聞 
[菲律濱通信] [  來遠]  
　　第三届國際律師協會紀事（一續） 
　　第四次開會情形十五日上午九時各代表在晶明堂開會演講者有日本安積伊二郎略謂日菲人民相同之點甚多日人極願與菲人聯絡并希望菲人早日獨立云云菲大理院法官馬爾可氏繼起演講主張菲島重行編纂菲島法典時已十二鐘半主席遂正式宣告散會 
　　閉會後之重要宴會同日晚菲島筆師公會在法國飯店欵待各國代表先由主席山度氏致詞後由菲律師得兒卡度氏代表律師致歡迎詞菲法院推事代表法院中人致歡迎詞來賓中先由劉伯穆氏致詞道謝後由河世楨博士演説其詞曰予　代表中國律師協會致謝諸君之盛意招待中國律師深知國際律師協會之重要此次同人等赴會均抱有極大之希望世界各國之政治社會運動大都皆有筆師爲其領袖設使各國領袖相聚一堂交換意見互相合作不惟求世界法學之進步且爲世界各國謀公道幸福則國際上之非常狀態必能掃凈無疑二十五世紀以前孔子曾有言曰四海之内皆兄弟也後孔子五百年基督亦有人類皆兄弟之説故欲使東西兩聖之敎誨能實施於世界吾人不應使國家之疆域限制吾人之眼光應推廣吾人之視力以及全世界夫眞正公道人道似距離實現之期尙遠故著名史學家云和平乃智者之夢想戰爭乃人類之歷史國際上此種非常狀態之所以存在者實由於不注重培植國際上友誼之故今遠東律師乃設國際筆師協會以聯絡友誼增進國際之親善實爲幸事其尤足令人滿意者即國際律師協會在菲島開會因菲島實國際律師協會之發源地也以此種團體與其高上之宗旨其能得各國之同情固無疑問雖目前所謂國際律師協會尙未並及於全世界但吾人深信國際律師協會遲早必於世界劇塲内佔一重要位置即以萬國法院言之初視之似必不能實現者今則各國幾無不協力贊助之吾深信國際律師協會將與萬國法院日趨於發逹以期世界大同主義實現中國律師來菲赴會尤覺有極大之興趣因此間之法制實能令吾人特别主意也吾人知大陸法·英美法·乃世界最有勢力之兩種法制而此間則兼而有之就吾所知菲島之法律先受大陵法之影響近乃受英美法之影響吾知此間之法學家對於大陸法英美法必有極精密之比較研究故能融會貫通採取二者之精華而成爲菲島最完美之法制中國前頗偏重於之陸法近則吾人之研究英美法不亞於大陸法吾人極願研究此間之法制史及採取大陸法英美法之經騐以爲吾人之參考資料夫現今治法學最完善之法則即比較研究也英國法學家亨利米恩（SirHenryMaine）赴印度見印度鄕村法律無强制之機關而人人均能遵守於是始知法律雖無一定之强制機關仍可以存在於是法律之定義乃不得不爲之變更其後治法學者均注重比較研究其初則以英國法律與大陸法比較繼則比較全亞利安人種之各種法律最近乃趨向於比較全世界之法律以中國數千年之文化數千年之歷史自有其固有之法制吾國最近立法雖有採取於歐美者然吾人固仍保守吾人固有之優點吾人深願他國之律師注意研究中國法律同時復希望國際律師協會能使各國法學家交換智識以利便比較法律之研究吾謹致謝於菲島律師公會致賀於國際律師協會會員并歡迎諸君前歲赴中國參與第四届國際律師協會大會云云繼由日本代表安積伊二郎用日語演説由通譯翻譯其詞曰國際律師協會以公道人道爲宗旨日本極端贊成日本將盡其力與國際律師協會合作此次來菲極蒙此間人士優待異常感謝日本與菲列賓實有極親密之關係其後菲人即日人不過此間之日人能作西班牙語耳日人即菲人不過日本之菲人能日語耳此後日菲當益親密而吾日人尤有極大之願望即欲菲列賓不久即能獨立以期副於國際律師協會各國平等之本旨遂由主席宣布散會 
國内要聞 
[北京通信] [  頑石]  
　　津洛破裂之先聲 
　　北京政局日趨混沌早無清明希望一般爲津派奔走者仍日肆其離間保洛之計以爲推倒洛吳聯絡奉張即可以兩大勢力合而爲一支配全國若段若孫若盧皆不足顧慮此等夢想已深印於曹邊之腦中不知奉張之和議鑒於去歲之事已萬無成功之望而洛吳因津派謀不利於己痛恨尤切大有以皇長子資格人清君側之意其動作固不遠也 
　　吳佩孚自政變以後受種種激刺飲恨至深即其代表錢銘鑑在京一舉一動無不受無形之監視自保奉和約傳出以後津派之意直欲解吳兵柄將其固有之勢力一舉而畫之王承斌移魯馮玉祥還豫皆津派去吳之讦畫兼以近者閻治堂抗不交卸洛陽刺客之發現無一不與津有關吳氏爲防禦此種攻擊起見不能不有相當之對待昨有客歸自洛陽爲言近日吳氏準備情形始知各報所喧傳吳近日對北京政局絕口不置一辭者其中殆有若干作用也 
　　此次逼宮之變主之者實爲津派吳欲洗刷曹錕之惡名主張懲辦禍首以謝天下距今若干日前曾將此意向曹有所微示無如津派之勢炙手可𤍠即曹錕亦不敢開罪懲辦之説當然不生效力近吳氏見津派謀己益急事機緊迫知非有强硬之主張終不足以成事又非先固本根將出東河南湖北聯成一氣不足以厚勢力日昨（十八日）吳特密召張福來靳雲鶚胡景翼等及鄂蕭之代表等赴洛開重要會議其主要之點則仍在懲辦津派而一面將鄂蕭豫張及靳胡等打成一氣將來即由張靳胡等聯名電致曹錕要求懲辦曹逷等以謝天下如其見允則即擁戴曹錕爲事實總統由吳出而組閣然後出其武力以南制浙粤北扼奉張收拾時局如其不允則即另作讦畫或至不得已重演兵諫故事實行其入清君側之舉或仍守沉默態度安居洛陽以待津派之變俟其勢窮力絀無可如何時再親自出馬亦未可知結穴如何此時尙不能斷定也 
　　吳於曹錕自承爲曹氏之唯一忠臣屢屢對人言之故凡有舉動爲保曹所主持者吳均守服從態度以示不贰曹欲取黎而代固爲吳氏所默許但其主張希望水到渠成不取急進故逼宮一劇吳頗不以爲然而扣留京洛密電至數日之久尤爲彼所痛心此次直奉和議爲曹邊等所主持携往之條件尤爲秘密事爲吳之親信某君所聞往告吳氏吳謂讓他們去做將來再看何如最後一着老帥仍須聽我言語並聞彼時即以一電責其駐京代表謂如此要事毫無聞見要駐京辦事何用其憤懣之情蓋可想見日前津保議以王承斌督魯撤換田中玉吳密電致保力爲田氏緩頰事始停頓蓋亦别有用意也 
　　吳與王承斌馮玉祥均爲直系中之重要分子馮因豫督一事與吳之感情極惡馮一去豫凡爲馮之私人莫不隨之而北王與吳本無意見此次索印一劇王之力爲多吳頗不以爲然吳王之間已生罅隙近來吳與王雖尙有公電往來而私話已不能再説曹邊等日在王側又從而媒蘖之故馮王與吳雖同在一系而已有不能融洽之勢此次津派欲以王移魯馮回豫即係對吳之作用日來田中玉因臨城案而位置摇動靳雲鶚欲取而代之謀於津保津派語人謂靳氏弟兄與曹氏弟兄一樣本無不可惟其洛派色彩太重令人不能放心此語傳入吳氏耳中乃愈益自危矣 
　　吳與老段自直皖戰後即斷絕往來逼宮事起吳辦遣人至津輸誠於段自認前此之錯近則往來甚密據外間所傳謂吳氏之意擬仍擁段組閣而湖北之蕭亦與黎有密使往來其内幕雖不能明而吳蕭均不以津派行動爲然則自可於此見之津派曹邊鑒於去年直奉之役以洛吳一言而計畫均歸失敗近以洛吳之默不發言益有所疑忌必欲去之而後快而洛吳因津派不利於己近益致力於鞏固内部保靳雲鶚督魯爲李倬章謀長豫皆其團結洛派呵成一氣之計畫津洛兩方殆已至短兵相接之程度今後變化如何當拭目俟之矣（八月二十四日） 
[吳景濓包辦大選形勢]  
　　票價每人八千元但恐不易兑現 
　　日來大選聲浪日益增高表面上雖由政團聯合會之極力奔走而暗中發蹝指示者則仍爲吳景濓聞吳近對於津保兩派力言大選之有辦法並深責彼輩毫無籌欵能力以致誤却大事彼輩亦自引咎吳因爲之劃策謂但使先籌歲費一個月敢保南下議員十之八九可以回京津保要人大爲之動王毓芝熊炳琦王承斌因立即一力擔任吳遂以此消息告諸一部分𤍠心大選之議員使之出面向大典籌備處及内閣方面接洽以避一切由彼操縱之嫌疑即各政團所定之歲費借支方法（即每出席常會一次借支歲費五千元）亦係吳預先所打定之主意姑借由各政團議决而發表之耳現參院已定於本日（二十四）實行昨日兩院談話會席上有人主張衆院亦即日照辦可見此事必已得保方同意而高凌霨等之所以允諾者内中必早已商量定着謂吳事前並未與聞全由各政團發動夫誰信之吳旣對於津保要人大吹特吹謂爲有辦法而又適值此數日南下議員領得百五十元之公費復北來領取三百二十元之歲費以致憲法會議人數突然增加正走紅運之吳更可藉此誇耀於津保要人之前而津保要人對於吳之發號施令自不敢不奉之惟謹因此所謂歲費制憲出席費者更增一層保障所苦者則無米爲炊之張弧耳總統選舉預備會日期已於昨日兩院談話會議定於是一般拜金主義之議員無不欣然色喜謂可唾手而得一大批進欵也大選行市本定每人五千元近以國會形勢不佳乃不得不特别加價議員方面提出者每票增加三千計八千元但買主則以價目太大恐過惹人注意不如於票價以外更附以發清民二民六及去年開會以來積欠各條件以如此則爲數旣屬相符而名義又較正大也嗣有人反對謂民二民六積欠與新補缺及參院之新當選者無關未免有不公平之處中間幾經磋商約明對於非民二民六議員另行設法補足無使損失始將價目一節完全議定惟前此僅定每人五千元尙覺難於籌措今又增長巨欵豈不更見爲難據大選派宣傳謂已有之欵共三百萬元存在曹鋭之手所差無多已由張弧擔認故對於錢之一字直無問題然使前此果有三百萬之儲存則大選早已辦就何待今日是此説之不可靠殆已盡人皆知至於張弧並非有點鐵成金之術就職以來其籌欵成績尙無所表見則其擔認者亦不過一句話而已故大選問題日來雖覺金鼓喧天究竟能否開幕尙在極渺茫中也 
[留京兩院議員又開談話會]  
　　大選問題金錢主義 
　　昨日（二十三）憲法會議第一百八十三次會期吳景濓主席展長時間至三時出席議員四百四十四人詎法定數少七十八人不能開議當發給出席證改開談話會三時十分開談話會參議院到會者一百三十二人（比較常會數差六人）衆議院到會者三百二十一人（比較常會人數多二十二人）共計四百五十三人吳景濓報告參議院來函及今日開談話會之由來略謂昨日參議院來函以定期開大選預備會及支借歲費兩事請求衆院贊同並經參議院議員辛漢君等來與景濓協商定於今日開兩院談話會解决此事現在請大家討論彭漢遺謂大選預備會及歲費支借方法兩事參議院旣經大多數同意函知本院本院爲尊重參議院意思起見當然如約遵從胡祖舜謂此次國會分裂之原因即由於大選問題現在離京同人尙未回京若在未溝通彼方意思以前舉行開大選預備會恐愈傷感情益難挽回且三個月期限尙未届滿儘可由議長與參議院行政委員會協商自明日起至九月十三日止酌定一日期開會以便從事疏通寇遐謂籍君忠寅曾提議有延長會期案正欲令離京同人推出代表協商一切今若遽開預備會豈非顯示拒絕且此項預備會依民二先例亦須有過半人數倘開會不足人數不更失却威信奉楷謂國會議員應知道九月十三日即我國無政府之時期非早開大選預備會不可黃佩蘭主張以參院公函之辦法諮詢大衆寇遐反對牟琳謂政府欠費甚多不如逕直請發一個月較爲正大至於大選預備會須要過半數的人數對南下同人似宜有和緩辦法再定預備會日期籍忠寅謂三月以内須選總統未開大選會以前須先開預備會均是不成問題之事最成問題者是什麽呢人數夠不夠此爲根本問題專靠支給歲費手段恐不能根本解决故本席主張須另開一協商會議以謀根本解决之計馬驤謂九月十三日以前非開大選會不可未開大選會以前非開預備會不可此當然之事惟日期似可再爲酌定至支給歲費問題發歲費則人人皆得支給發欠費則第三班新參議員所領者不多爲維持機關計似仍以發維持費爲宜籍忠寅謂發歲費則支借力法如何均無問題發維持費則法律上無根據不獨南下同人藉口反對恐在京同人亦不肯受此無名之欵名爲維持實不能維持也王敬芳贊成發歲費不贊成發維持費衆請先以大選預備會日期問題付表决主席謂關於大選預備會日期問題多數主張在九月十三日以前開會究竟定在何日可否由本席與參院行政委員協商後再發通知衆無異議通過主席謂支借經費問題大家主張借歲費本席亦可贊成惟必須先定一支借方法兩院辦事人員較易負責衆請主席推定起草員八人即日草定一支借歲費辦法明日再開一兩院談話會將此項辦法通過則此事可告一叚茖主席當即推定參議院王伊文衆議院馬驤等八人爲起草委員即日草定辦法并决定今日（二十四日）再開兩院談話會繼續討論支給辦法遂散會附錄籍忠寅所提協商辦法「兩院同人公鑒政變以來全局陷於絕境論者以爲國家全法機關今惟餘一國會欲維持國家非先維持國會不可斯言誠是矣然維持之道非會外所能與聞國會議員之責也今者憲法會議已二十餘次流會矣日日言維持而日日不能逹維持之目的長此以往匪獨議員自身無以自解且衆議院任期轉瞬届滿今不於任期未滿以前議决如何辦法一旦任滿國會失其活動之能力彼時雖欲維持尙有維持之餘地乎忠寅隠忍抱痛已非一日所以不决然捨去者誠以制憲大業一簧未成自問良心不能恝置然若永無希望亦何能長此浮沈也竊念此次國會擱淺由於一部分同人之離京其離京之原因本非在國會之内部而其影響所及乃獨使國會首當其衝旣不可解亦殊不值矣凡在議員對於國會對於憲法彼此地位相同目的當然一致旣無法留之别亦無南北之分故愚以爲處今之務無論同人中彼此主張如何不同必須有一度開誠之協商現在事實上旣不能共聚一堂不得已惟有各推代表若干人擇適中地點（天津最爲適宜）開代表協商會致協商之範圍就愚慮所及竊謂略有三端一衆議院任期滿後延長職務問題應如何解决二完成憲法應如何預定期限三憲法未成以前是否應不議其他政治問題此外無論彼此有何主張皆可以提出討論但求協商得有結果可以翻然歸來共同依法開會國會之幸亦國家之幸也如其不然國會自殺是使唯一之合法機關消滅於同人之身而根本大法之産生更不知在何年月日國人縱不我罪同人其能自恕耶區區所見如尊意以爲可採可否開談話會付之討論敬候草裁」 
[津派進行中之滄石借欵]  
　　債額一百二十五萬磅 
　　日來外交界盛傳天津有一筆大借欵各方均在注意中而苦於摸索不着頭腦或謂係包賣蒙鹽於某煤礦公司者又不類借債性質茲從某方探悉所謂大借欵者仍即爲滄石路借欵資本家爲此英法義四國所組之公司以此欵爲較多資本家代表爲陶普斯與津方接洽均由陶普斯出面公司之名未詳但知其在天津而已債額爲英金一百二十五萬磅（約合華幣一千一百六七十萬元）墊欵二十萬磅於簽訂契約三星期後即行交付至契約内容尙難得悉但最後之接洽係套同成路原約下筆在本月十號前後草約已經擬好交通部以事情太大不敢負責簽約津浦路局長孫鳳藻京漢路局長趙繼賢均不以爲可吳毓麟亦頗爲感動此項借欵因之中途擱淺將來或由直隸省政府出面亦理想中事據張弧親信云張對此亦未嘗與聞將關係推得乾乾凈凈然則此債之内容如何大可想見矣 
[張錫鑾等抗議侵奪川路財産]  
　　致吳佩孚蕭耀南 
　　劉存厚嗾使宋光勳慫恿洛吳鄂蕭逮捕張泰階硬奪川路財産以供軍需該路股東極爲憤慨昨旅居津京之大股東張錫鑾等致電洛鄂嚴詞反對電文如下洛陽吳巡閲使武昌蕭督軍鑒頃接寓京川路董事胡駿等宣佈川路公司駐漢辦事處總理張泰階董事樂文韶陳樹嘉劉亞等在漢被捕查係尊處據前川督劉存厚銑電以恐該總理等監守自盜遂欲全收公司財産供给軍需現張泰階等尙被看管而軍警勒交公司簿據財産尤急查川路公司財産純爲商本並非公帑不能由任何官廳提充軍需事理極爲簡明我公必早已洞鑒劉前督銑電所請實係誤解公司性質情法俱絕不可通川路股東省内外不下數十萬人前清因欲强民有鐵路爲官有以致引起護路風潮至於斬其國祚今路歸國有部欠商本至二千餘萬股東血本僅存駐漢辦事處所保存之一小部分再若竟無故没爲公帑供給軍需其視前清之出價收路歸官横酷不啻倍蓯股東其何以堪應請尊處鑒此曲折飭屬令川路公司駐漢辦事處一切回復原狀並力加保護勿令再有非法攘奪之事發生其張泰階等是否有監守自盜嫌疑事屬公司内部問題錫鑾等分屬股東利害切己自當集衆商榷切實查核整頓或請求法庭懲處以全商本而杜侵漁不勝感盼之至張錫鑾施紀雲程德全顧鼇凃鳳書蒲伯英蕭湘李文熙張朝墉蕭方駿孫樂等叩馬 
[中東路與中俄會議前途]  
　　上海泰晤士報二十三日北京通訊云今日得一哈爾濱未徵實消息稱刻在來京途中之俄代表加拉罕已將收回中東路地畝處之權利讓與哈爾濱華當道並提議由鐵路代表與哈埠市政當局合組委員會劃分鐵路需用之地與移歸市政局管理者按此項土地年可收租二三百萬元所傳若確則加拉罕之態度與莫斯科政府日前嚴重抗議之旨殊不脗合惟京中人士頗信以爲眞緣加拉罕有奉命得向中國讓步以求承認之説也中俄委員會會長王正廷對於承認問題業已發表意見謂若中國承認蘇俄未可認爲破壞國際團體共同之行動緣 
各國之所以不承認俄國以蘇維埃政府不認帝國時代舊債之故俄於中國未有債務關係故中國不妨首先承認而其他華官亦附和此説謂中國苟首先承認當可多獲利益即日本方面若非越飛辦理不善亦早已承認云云至加氏在滿曾語人云東路問題在未來之中俄會議中即不能目爲最最重要者亦將列於最重要之各問題内唯此案交涉亦殊棘手也按加氏爲人在蘇俄政府中乃最聰明之外交家手段尤優於優林越飛諸人他日於蒙古及中東路問題雖可望其讓步然中國要亦不能不出相當代價也 
[南京快信]  
　　齊督爲愼重省防起見連日午前七時親赴雨花台獅子山幕府山富貴山各要隘視察防務 
　　某要津接津電請就近設法派人招致議員北返 
　　省議會一部份𤍠心制憲議員現力謀集合同志俾開會後易於進行 
　　通海鎭守使張仁奎前派參謀顧漢屏來寗晋謁齊督陳報防務並請示機宜昨已回通 
　　新自保定運來之飛機昨晨又在小營試演繞城一週旋即落下 
　　航政局成立後一事未辦現各處反對之聲絡繹不絕韓省長擬俟省議會開會將此案咨交覆議 
　　南京銀行公會昨接北京銀行公會通函發起會計科目名詞審查會請派代表預會擬日内開會推舉 
　　户籍法施行在即各縣開辦經常兩費多未籌出的欵韓省長昨派參議戴忠駿徐嘉清等分赴六合溧陽鹽城高淳句容宜興等縣會同籌集俾資進行 
　　兩長以興化縣境盜匪搶刦錁船失贓八千餘元案情重大迄未破獲嚴飭該縣知事饒霆武勒限破案並通令軍警各機關一體協緝 
　　借漕委員裴墐由丹徒事竣回省又赴銅山借漕 
　　兩長會委楊憲赴徐密查要案省署委劉敬襄赴南通查勘風災財廳委藍世勛赴泰興守催交代 
　　江都敎育局長胡某辭職敎廳擬改委任桂森接充 
 
 

Page 8

 
 
第一萬八千一百四十號;中華民國十二年 西曆一千九百二十三年八月二十七號
星期一 * *自由談 
[一知半解] [  懷西]  
　　　　海水深處之壓力·每方英寸·可一萬磅·約合四噸有半· 
[論畫] [  耔]  
　　光緒中葉余居京師爲畫家沈寂時代惟吳縣潘京卿筆致　　嘗見其橅董華亭能得其簡略而老蒼之妙會稽趙之謙大令亦間作山水用筆蒼莽時有獷野之處絕少完璧視其所作花果遠不逮也名最噪者姜頴生孝廉專師王石谷工力精到但神韻之間烟雲氣少未免落畫師一流耳庚子以後有劉未林太史畫筆秀逸空靈得之天授予從琉璃廠肆購得其畫扇一柄神味淵永聞其不肯多作訓應故下筆生辣絕無點塵佗日爲北苑傳人不僅以書法名也 
　　畏廬筆致蒼潤略參西法取景稍别時有荒寒之趣邇來國人偏嗜西畫吾慮國粹亦將式微矣而外之頗重吾國畫嘗不惜以重金購之奈無鑒别之能所得大半皆埜狐禪耳著色古法久已失傳西人水彩畫與吾國舊法有合予曾聞諸　壽趙疏庵太守疏庵固精於畫者也東坡題王晋卿所藏著色山水詩有云爾來一變風流盡誰見將軍著色山可見北宋時已不如唐代之設色精研矣 
[中元新𦦨口] [  堃生]  
　　一心召請極峰忽倒舊閣新開早成過路蕭郎復作入山馮婦正式法統辣手忍演逼宮前度樞臣掩面重來攝政嗚呼如虎如狼逞威武非驢非馬資笑談如是情勢違法之流一類孤魂等衆惟願承三寳力仗秘密言此夜今時來臨法會一心召請代表人民發財事業國會又成兩橛元首竟任虚懸助黎助曹繌是仰人鼻息在京在滬無非吃飯生涯嗚呼南北融和更絕望筆鋒舌戰閙無休如是借公濟私之流一類孤魂等衆惟願承三寳力仗秘密言此夜今時來臨法會一心召集攀高獃子逞勢武夫欲圖禁臠飽嘗妄想屠門大嚼明修棧道敦促憲法編成暗度陳倉好把大選辦就嗚呼旣僵旣糟成底事再接再厲亦徒勞如是倒行逆施之流一類孤魂等务惟願承三寳力仗秘密言此夜今時來臨法會一心召請東周列侯晚唐節度嗟風雲之俶擾痛兵燹之頻仍北伐南征一將能枯萬骨近攻遠驭全國寗止三分嗚呼戰塵不息如走馬藩鎭並棲若連雞如是窮兵黷武之流一類孤魂等衆惟願承三寳力仗秘密言此夜今時來臨法會一心召請政黨名義術士行爲自非失節文君即屬隳操馮道牛吹馬拍居然資格尊崇狗苟蠅營惟受金錢役使嗚呼文能售世僞君子才足濟奸眞小人如是干時挾策之流一類孤魂等衆惟願承三寳力仗秘密言此夜今時來臨法會一心召請山前厲鬼崖底寃魂豹谷到處森森肉票撕來片片盜風徧地難覓樂土安居匪勢滔天危及旅人生命嗚呼霹靂一聲駭中外傳來惡耗倍驚心如是非命慘死之流一類孤魂等衆惟願承三寳力仗秘密言此夜今時來臨法會 
[春華聽探母記（下）] [  四非]  
　　劉天紅誠爲後起之秀 
　　宋王爺之腔極渾脱蒼老哭頭賢宮主吾的妻呀之毛音亦酸澀動聽快板對口太軟雖善於運用似太取巧惟見宮主下時叔岩作身股火暴有過天紅學余而能脱火取火之長而棄其短天紅誠善於學人者也宮門一塲雖無多唱句實非閒塲辭别公主跨走戰一句唱畢做一身段一轉身間頗覺美觀惜後臺管事疏忽未派牽馬之小番一角以致四郎無馬可騎幸天紅見機即唱下人言春華前臺極搗亂今見此病可見後台亦糟也此後至回令此小番始终未上亦大怪事過關被摛二塲俱係快板唱來尙平正把關兒郎之郎字頗醇厚翻身下了之翻身平唱俱妥貼惟此兩塲無小番生出走圓塲老生未免受殭幸天紅身段極活潑邊式無窘促不安之態可嘉見六郎一場大喝一聲一句極有勁快板字字清晣神色步法皆佳快元板一排首句未曾拔高唱然尙緊凑此塲將末句唱完時疾趨而下表出急於見母前觀叔岩徐步而下狀極安閒極不合理天紅能顧及此情可見平日用功之深見娘一塲在说郎進帳禀報時四郎在營外時而微步時而四顧以表心中之急切且臉上須有慘淡色如小寳叔岩皆優爲之天紅愁容急態太露未能恰到好處此點尙須修養老娘親請上受兒拜一句極婉轉悱惻二六唱來俱情深意切尤以蕭后待我恩似海一句之腔爲最生色下塲時之去去就來且唱且回顧較一直唱進去者爲佳見四夫人極表兒女情長唱以將别時之苦苦留我爲何來 
[大掮客進行又急] 句爲最佳船到江心馬臨岩腔亦極佳不過於意尙未能了解 
　　别母時多哭頭捨不得老娘親年高邁等句腔好唱得亦好所以悲哀動聽回令配角俱不會故草率終塲觀天紅是劇可取之處極多雖不及叔岩其才豈在譚馬之下試後起之秀也甚望劉伶好自爲之 
[讀瘦鵑哭阿兄文觸余悲感拈管書後] [  姚民哀]  
　　人生難得惟兄弟古人之言誠有意我家棠棣花四枝風風雨雨隕其二嗚呼一别成千古不見音容見黃土手足一斷不能連每上心頭涙如雨周君兄弟情更眞偶然小别亦愴神出兵打仗言猶在二十年前周美人哀哉天地竟無知大山崩矣小山悲朝朝暮暮涙難乾腸斷西風祗賦詩我讀君文裂肝腑我心更比君心苦君兄雖逝弟猶存我亡兄弟渺無覩茫茫今世值凉秋一堂之上裂戈矛自家骨肉自殘殺傷心懷抱相人憂君交血涙寫糢糊珍重前途事業國務使生者死者各相得庶於孝友其幾乎 
[影戲與小説] [  釋雲]  
　　影戲與小説研究起來實在没有什麽分别稍爲不同之點不過一則是人表演出來的一則是用筆描寫出來的罷了景戲表演不出的地方小説裏往往能夠描寫出來小説描寫不出的所在影戲也往往能夠表演出來所以影戲與小説實是相輔而行的 
　　景戲的好劣與導演員很有密切關係導演員好這張片子的情節雖然不大好也總能生色不少倘是導演員不好即使情節很好也往往弄得不好了做小説的人就是和導演員一般譬如一個做小説的老手就是没有什麽多情節也能寫得有聲有色使人看了拍案叫好倘是碰到俗手就是情節很好一枝筆描寫不出使人看了也要懨懨思睡咧 
　　影戲和小説倘是給人看了就能夠深印在他腦筋裏不去便是佳搆 
　　影戲能夠針砭社會改良風化小説也是如此 
　　看影戲和看小説簡實没有甚麽分别不過看小説是看他的描寫看影戲是看他的表情共實他的作用仍一樣的啊多看影戲可以增進小説資料不少多看小説也可以得到影戲知識很多 
社會小説 
[人間地獄（一五一）] [  娑婆生]  
　　第五十四回黃葉初彫伊人不見弘基乍關意見横生 
　　自此以後柯蓮孫除掉報館職務以外白天便到華逹銀行裡去看他總管理處應辦的事件他第一步先將管理處的章程擬定了十幾條對於什麽放欵查賬盤庫等等事項規定得非常周密這其中輔佐蓮孫的却另有一人這人是姚嘯秋的親戚姓洪號叫鑄秋年紀雖只二十三四歲可是勤儉耐勞精核過人有少年老成之目嘯秋内舉實不避親便將洪鑄秋薦給蓮孫蓮孫與鑄秋一見如故便派他在總管理處充任文書横豎此時蓮孫已就了總管理處的書記長手下也應該用人便由蓮孫派定得了董事的一個同意洪鑄秋入行辦事一切章程鑄秋草擬了一通蓮孫又參照各行的成例加减了幾次很覺得條條俱有精神字字皆有斟酌並非胡亂編纂潦草塞責可比蓮孫將那訂好的章程先交給嘯秋藕舲等人過目又徵求了孫桐耘的同意到第一次董事會開會時候蓮孫便正式提出經董事監察人議决施行蓮孫得了這章程便如同得了憲法保障似的放手做事立了幾種表式報告書式預備開幕以後發下去叫行中的經理正式塡報上來以便實行考　柯蓮孫將各事辦妥靜待開幕有話便長無話便短忽忽已是九月下旬距離十月初一開幕日期只有五六日了所有請帖早由孫桐耘褚馥齊交代庶務課人員刷印齊全分别發出那時候上海華商自辦的小規模銀行還不甚十分　擁銀行業如錢業見華逹開幕俱極注意紛紛送幛軸送對聯送鏡架等等十分𤍠閙華逹銀行櫃台上堆滿了這些禮品路上的行人隔着玻璃窗往内一瞧眞覺紅光照眼孫桐耘頗覺得一團高興 
三言兩語[  鵑]  
　　老友裴君國雄前晚因傷寒症死了我曾到他靈前一弔見了那一歲孤兒對人嘻笑又聽那廿齡寡婦一聲聲的乾號眞使人慘痛極了唉人生朝露今天不知明天事只想起了國家多故無力回天倒又覺得死的可樂所以我雖哀裴君的死一面却又羡裴君的死 
 
 

Page 9

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 10

 
 
第一萬八千一百四十號;中華民國十二年 西曆一千九百二十三年八月二十七號
星期一 * *國内要聞二 
[襦輔成等致芳澤日使函]  
　　爲直方拍賣青島公産事 
　　褚輔成等近聞直派擬將青島官産拍賣特致函駐京日本公使請約束彼國人民勿承受此項公産原函如下㈠敬啓者查報載直系要人前曾派其爪牙朱某鄭某前往青島清理官産預備將所有貴重産業賣與貴國商人以遂其鬻國歛財之計現聞北京僞政府已將此項拍賣官産案於本月上星期二經國務會議通過是該項買賣契約不久將即締成惟查直方籌集鉅欵無非用之於賄買總统與戰服敵黨之二途在此時間以内倘有一任何性質之項欵契約成功均足使戰禍立興延長内亂之時間增加騷擾之程度中外商民皆將蒙其損失從前貴國代理公使任内同人等曾迭經函請毌庸扶助直方現北京僞政府竟有拍賣青島官産與貴國商人之事件發生應請貴公使速令駐青領事立即禁止貴國商人與北京僞政府及其所派出之代表結立此項買賣契約以保持從來中立之態度實紉高誼且現在北京僞政府本一不合法之機關則凡係不合法之僞政府所締結之任何契約國民當然不能承認况貴國於此時間内尤不便與此僞政府通融資財致有助長内亂之嫌疑此層應請貴公使加以注意特此函逹即希查照辦理爲荷此致大日本駐華全權公使芳澤閣下離京議員褚輔成等公啓㈡敬啓者近聞北京僞攝政閣議通過拍賣青島各官産以爲軍政兩費之用查青島官産爲數甚鉅其合於實用者以貴國官商爲最多該僞攝政當局竭澤而漁以救燃眉之急亦復何事不可爲是此項閣議必爲事實無疑也唯貴國政府歷經宣布於我國内亂未定以前無論何項借欵均不承諾以免亂事之延長近時曹錕等欲動兵江浙以壓服反對之勢力聞貴公使與英美法各國曾共同警告是即貴公使仰體貴國政府向來之意旨不欲使我國内亂增多增大其交鄰之盛意我國民實無人不懷感激之心該曹錕等近謀賄買總統被國民反對不得如願遂欲逞其武力征服全國所猶未敢任情妄動者實以限於財力不充之故遂使國内和平至今猶有幾希之望倘得多數金錢之接濟則戰禍即將暴發將不知所底止青島官産論價自數十萬元以至千數百萬元不等如此時貴國官民貿然與以承買則北京僞攝政之所得即曹錕等之所得也是即不啻貴國以金錢助其爲亂國中也是與貴國政府歷次不借欵之宣言及貴公使此次共同警告之本旨相背甚非我國民多數之所望於貴國者也該曹錕等之僞政府近以迫於軍政兩費之支絀日見傾覆之象故此時承買青島官産關係我國治亂之前途極大同人等代表民意勢難緘默用特正式奉告即乞貴公使速爲轉知駐青島領事官通告商民暫停與僞政府任何人員交涉當地官産之交易俟亂事旣定我正式政府成立此項官産終須拍賣在貴國官商果有合用當地官産之必要則承買尙有日也倘貴國官商不察識我國與情之向背悍然不顧徒以取得此種官産爲目的在貴國官商雖爲以金錢爲交易事屬正當然國民以憤曹之故移怒及於貴國官商必爲人情所不能免之事青年學生素性激越而無經騐無理解之人民又易於煽動一唱百和號召排日其結果必致使貴國招鉅大之損失果至於斯則同人等實爲抱無量之遺恨者也兩國國民交際之間年來輒多誤解之事我有知識之國民隨時解釋思所以補救之其用心甚苦同人等竊願貴國官商亦隨時加以審愼無論何地何項借欵墊欵或商業性之買賣均不使有欵可得庶彼號召排日者無所藉其口則煽動失據國民感情自見融洽是豈特我國人民蒙其福利已哉素諗貴公使明於我國人民之素性更察識近時各方對於曹錕等之心理而於兩國國交之根本又以力圖融洽爲主義則同人等此次之進言想貴公使必能盡量容納無使致於失望此則同人等所敢豫信者也區區爲免我國内亂爲固兩國邦交之微忱尙希諒察即予照辦不勝感盼之至此致大日本帝國駐北京全權公使芳澤謙吉君閣下 
[吉省樺甸大水慘劇續紀]  
　　吉林樺甸縣通信云八月十一日下午大雨十二日水勢陡漲十三日東河沿水出潮乾溝水滿由法别口直通東河沿東崴子及蘇密大屯柳家大屯均上水是日商民均往東河岸觀水然初不料水竟大漲成災也故不另凖備十四晨乾溝水溢出由齊紙房西上至利豐慶胡同北折入保衛團胡同北首滿街是水女校南北一带均成澤國僅西面有高崗人均逃上是時南河沿由崔景陽東出汛西街源和號一带又出汛直衝入蓮花泡由蓮花泡東流第三　校亦入水下午各街進水商民情勢洶洶不得已紮木筏子下夜全城淹没人民僅賴房頂及筏子苟延殘喘後房倒筏沉無所依據漂去者不知凡幾十五早水又漲南至南山麓北至北台子所未没者南爲王菓閣一带東北毛子墳一带北德源太東女校西一带西北蓮花泡北一带東崴子蘇密屯柳家大屯官房廠等處則聞逃出者極少十四日張知事雇定三船迨水進街後即携老幼上船至德源太北暫住十五早先將縣署人員及囚犯救出任團長及税局韓局長董校長均逃入德源太任團長亦備有船隻見商民呌苦連天不忍獨生遂命船到處救人有送至德源太者有送至毛子墳者亦有送至北台子者董校長沈子振及團長以下兵弁等率領水手奮勇援救董沈韓等親將官帖賞水手故水手樂於用命當時商民見張知事先逃頗爲怨恨見彼之船來往縣署竟有欲奪而甘心者勸學所及各校均被衝倒下學期恐難上課矣軍警保衛團駐所亦均淹没無存不能駐守商民逃出者皆露宿婦女號泣之聲慘不忍聞十五下午水雖稍退而天又下雨爭上船而不得哭泣更慘十六日張知事回縣旋即晋省報告一切 
[曹吳爲臨案覆魯田電]  
　　曹錕電㈠濟南田督軍藴珊弟鑒寒電敬悉使團通牒種種要挾過當自應據理力爭以保我國主權現中央正在籌議辦法以備切實向使團交涉知關念注特先奉覆曹錕巧印㈡濟南田督軍藴珊弟鑒寒電敬悉自通牒消息傳來兄即派員到京請外部據理力爭所望當局熟權利害顧全主權我兄弟數十年患難之交際此時艱自當竭力維持也特電奉覆兄曹錕簡印 
　　吳佩孚電㈠濟南田督軍鑒寒電奉悉援據理法剖析利害剴切正大實獲我心此事關係國權路權至爲鉅要自應内外一致愼密爭持用收折衝撙爼之功物此奉覆即希垂察吳佩孚巧印㈡濟南田督軍鑒篠電奉悉臨案本非山東全省之事自有兗州屬地方文武官吏負責業由軍民兩長呈由中央懲辦此事即爲完結應請政府向外團聲明可矣特覆即希裁奪吳佩孚皓印 
[直魯豫三省聯防説]  
　　濟南通信昨從督署傳出消息謂田督軍熊省長因時局不靖恐黨人乘機擾亂魯省特與直豫兩省當局訂一聯防公約據傳内容㈠三省以聯防爲主旨不得互生意見㈡無論何當派之爭執三省共處於中立地位但有侵犯三省疆界及有關國事等事不在此例㈢他省有侵犯三省之行爲者三省共同抵禦之㈣三省之毘連邊界遇有土匪發生得彼此協同剿除㈤三省爲保衛邊境治安得組織三省聯軍三旅分駐毘連各地無事遊弋有事互應㈥三省自訂立邊防條約後不得故意破壞㈦如有未盡事宜得隨時修訂以上各條傳者如是確否待證 
[膠濟沿綫反抗産銷税續紀]  
　　博山濰縣高密繼續罷市 
　　魯省自周村青州因反抗産銷税罷市後沿膠濟路各縣爭起響應濰縣已於二十二日宣告罷市當風潮劇烈時産銷税局長入署避難適與商會長相遇遂扭作一團弳縣知事苦口勸解始散該局長改易軍服冒充孫百萬副官始得服險濟南總商會昨接博山商會來電謂該縣已於二十三日全體罷市不逹取消目的誓不開張并聞該縣鄕民不知罷市底藴紛紛持劵入城兑現市面大起恐慌且淄川大崑等處共有苦力三萬餘人均恃裝卸炭車爲生自罷市後煤炭粗磁等貨（俱博山産貨）亦均不起運數萬貧民以無法維持生活蠢蠢思動博山縣知事業已宣佈戒嚴又聞高密亦於昨日罷市響應各地商會云 
[青島鹽日輸出權之競爭] [  鐵崖]  
　　魯鹽商反對張弧從中籌欵 
　　魯省鹽商自青島收回後即注意於鹽田一項祗以當時省長熊炳琦與正誼俱樂部首領王貢忱訂有密約謂王如不爭議長即以鹽田爲交換條件王以大利所在始表示讓步議會得以完成因此熊連電中央保王接辦鹽田各處鹽商雖極覬觎然均不便挿足及至王貢忱派之徐志清王印乖等與某國人訂定密約以五百萬元投標得標被與論界大加攻訐鹽務署乃想出限制力法囑令繳納現金徐王等背後之某國人以僅有治鹽權而無輸出權不肯投資事遂中止徐志清等得標權取消後鹽務署即另招商承辦魯鹽商東綱公所以有機可乘遂托督省兩長一再電致鹽務署保東綱公所承辦並申述東綱公所資本殷實决不致利用外資且對於鹽務尤爲熟手更不致失敗鹽務署遂承認東綱公所來電招致進京磋商進行辦法東綱因推派代表進京向鹽務署協商條件當此時期青島悦來公司總理丁敬臣已與某國人及久大精鹽公司聯絡妥協在京運動鹽務署人物费洋十五萬元將青島鹽田輸出權買去聞塲産運銷兩廳運動費已費六萬元其餘署長各司等所費均屬不貲魯鹽商代表張晋階張竹銘王乙青到京以雖有製鹽權而無輸出權則將來鹽斤定價貴廉自必操於輸出商人之手倘此時稍一疎虞事後輸出商即可隨時制治鹽商之死命因此張等堅不承認意欲返濟惟鹽務署一再撮合囑令與久大合夥輸出張以此事關係重大未敢獨斷昨已有函致濟南鹽業界同人從事考慮現鹽界對此極表反對並云主謀此事者爲久大精鹽公司九大運動新財政總長張弧從中帮忙許以鉅資以取消魯省引岸而逹其擴張在魯營業爲條件張氏甫長財政遂認此爲籌欵之絕好機會故在未上台之前即將此列入籌欵計畫中如能將輸出權單獨售出此外仍可得百萬元之酬金聞張已與久大訂立條件囑其預籌現欵五十萬以濟急需餘則作爲合辦股本現在鹽界同人正預備向議會請願已將請願書繕就約共數千言其大意謂丁非魯人在魯並無一引一岸青島亦無絲毫鹽田其甘心爲張弧作倀陷害魯人可想而知如此時魯人不起而力爭則不特可以制魯省鹽商死命且全省人民亦將必永食貴鹽較之前次某某等利用外人投標之黑幕必更甚焉至此項請願書俟再召集一次全省鹽商會議即行呈遞（八月二十四日） 
[鄂議會電促孫傳芳回閩]  
　　孫已定日内赴滬返閩 
　　在最近兩星期中鄂省時有政變謡傳爲之説者約有兩項其一謂蕭耀南將調任長江上游警備總司令孫傳芳繼任鄂督其一謂蕭專任鄂省長張福來調任鄂督一時傳説紛紜而尤以前説爲甚器塵上並謂孫之徘徊武漢久不回閩雖藉口於軍餉無着實則覬觎鄂省之地盤其所部二師軍隊業有二千餘人便衣入鄂一俟時機成熟即有非常動作鄂議會中接近當局之議員等希承意旨曾於十六日召集茶話會討論此問題而又不便明言致觸他方之忌僅北定以籠統意思致電保洛拒絕客軍再入鄂境爲暗中對孫示威之一種表示嗣因孫仍逍遥漢上無回閩意復於十九日召集二次緊急茶話會討論此事决以鄂省民窮財盡軍隊欠餉半年再不能聽二師移鄂加重鄂人負擔等意義分電京保洛阻止二師來鄂催促孫氏回閩以息流言當推某議員起草業用快郵代電發出茲覓得原文爲錄於下「北京參衆兩院陸軍部參謀部洛陽吳巡閲使曁上海參衆兩院鄂籍議員諸公均鑒頻年政局不靖每因南北搆兵客軍騰駐鄂境前後絡繹不絕人民竭財就餉膏血已枯而猶不免於焚殺奸掠之慘前年六七之變城市爲墟即第二師之所爲也迄今元氣未蘇刦灰猶在據近報載第二師又將開拔來鄂人民驚惶走相告語似有大禍復臨者竊以湖北民窮財困主客各軍欠餉半年之久當道已難維持如果二師調鄂成爲事實前車可鑒後轍堪虞人民聞風驚駭無怪其然此事無論已否取得鄂督同意或係該師自由行動均屬違反民意若不設法制止且恐兵民惡感日深將來禍患更有不堪設想者本會代表與情不得不爲思患預防之計已於本月十六日茶會公决一致主張請求阻止除分電外務懇俯順輿情迅賜阻止二師調鄂並催孫督理早日回閩以息流言而安人心江漢子遺感恩無旣臨電無任惶悚湖北省議會叩皓印」聞孫氏以外間謡諑紛紜頗不自安現因保洛已代籌印花税票六十萬元擬定日内携之赴滬海道回閩昨日曾電王永泉詢問馬尾蒲田等處民軍是否肅清海道登陸究以何處爲便祈即電覆是孫之回任已别無問題也蕭氏前見孫無意回閩而湘局又益趨緊張曾電保洛推荐孫爲援湘總司令似爲一種調虎離山之作用昨得保洛覆電則謂閩事須待孫回任主持援湘軍隊可就近酌派王都慶部二十一混成旅與胡念先部第二混旅擔任可知保洛亦欲孫之回任益足文件夹明孫氏圖鄂之説爲一種謡傳也 
[長沙通信] [  華]  
　　戰事二十三日開始省議員電責林支子 
　　湘省戰事因主和者之中梗遷延至今二十二日駐潭中立之第三師第六團忽向湘鄕移動駐省二十二團乃於是日急行赴潭第一混成旅長葉開鑫與第四團長劉重威亦於二十三日出發省長定於二十三日下總攻擊令現在湘鄕戒嚴異常主和之宋魯兩師長仍駐該地聞魯部即日尙需由湘鄕開赴安化宋鶴庚與軍務司長唐義彬爲刎頸交唐日以一電勸宋回省謂回省有百利而無一害兄不欲與彼方破臉省座决不强兄任何種名義長沙養病最宜果何樂而滞湘鄕宋大爲所動有欲歸意而譚派策士則包圍宋之左右便不得行然宋之行否無足注意也省軍留守後方者爲夏斗寅所部之鄂軍團連日湖北兵士手捧湖南省長大令在街巡查其赴開前方係以第四團與第二十二團迎擊衡陽謝國光該兩團與謝部皆湘軍精鋭堪稱旗逢敵手葉旅兵自率第二團攻永豐之吳劍學吳弱非葉敵也葉爲省軍之大將如葉得手則衡州左右皆受包圍謝部不能入湘西故省城雖知吳弱而以健將當之冀其奏功迅速截彼後路也 
　　趙恒惕旣决定下攻擊令遂於昨日拍發通電宣告用兵原委原文如下吾湘制憲自治一在爲聯治統一立基礎一在爲湘省人民圖休息自譚前省長首倡此義以來林前省長與恒惕繼任堅守此旨進行未敢或渝故年來對於國家全局除時以聯治建國之義作聲應氣求之靖外從未敢輕啓兵　各都省亦皆知此爲吾湘人民之公意對於湘憲未嘗或有蔑視加以侵犯月前調任講武堂督辦蔡鉅猷假竊名號稱兵抗命曾經下令討伐至今尙未爲軍事激烈行動亦以恒惕希望和平之心甚切不欲以兵事重累吾民跡雖近於優容實則冀其悔禍不圖蔡逆蓄亂旣深弄好益肆利㗖巨鎭共謀破壞猶恐奸計不遂乃假手一二失意流庽之黨徒擁首倡制憲自治之人爲根本破壞省憲之舉日前道路傳聞譚前省長已由粤起程返湘將另組湘政府云云恒惕竊以爲制憲自治由譚倡始以湘人倡導湘憲憲雖不由彼成其倡導之勳德自在人心雖叛將黨徒如何勾誘攘奪權位之私心如何强熾彼必不爲此矛盾禍湘之舉乃忽於陽日由衡通電謂延闓奉大元帥令開特在譚延闓爲湖南省長兼湘軍總司令此令等因遵於即日啓用印信視事特此電聞譚延闓陽印云云夫吾湘　命於省憲旗幟之下在國憲未成立以前不受任何方面之干涉久爲國人所共喻縱令省憲有未盡完善之處不難依合法程序提案修正今以一紙電文破棄之而復出於首倡制憲之湘人此誠吾湘大不幸之事也恒惕因受湘民重託未敢輕弛職責於蒸日咨請省議會開臨時緊急會議徵求良策旋准省議會咨覆略謂省憲爲吾湘民意所搆成且爲我中華聯省建國之基礎對於此種毀憲行爲政府應以實力制之恒惕德薄才絀久欲退休以讓賢能今忽遘此奇變尤惴惴不知所措惟湘憲自彼倡之由三千萬人民成之苟恒惕坐視彼倡之者毀之彼縱不愧於心恒惕何以對湘民何以對代表湘民之議會且彼方逆謀旣深軍行甚急一方已由蔡逆進逼常德一方將由衡寳進窺長沙輿情洶洶莫可遏抑恒惕徬徨熟思惟有將個人情感之私與自身利害之圖一切捐棄謹依省議會咨覆之旨視政府實力所能及與毀憲之人相見於疆塲兵釁之開非恒惕初意實由毀憲者迫之尙冀國内諸賢豪明公曲予諒察並爲精神上之援助湘民幸甚聯治統一之前途幸甚趙恒惕叩漾 
[和戰未定之厦門近狀] [  遂]  
　　尙在磋商和平條件 
　　海軍由厦回省本擬即日再往忽而中止其情形業紀前報至本月十九日海容應瑞兩艦復開赴厦島陸戰隊由團長馬坤貞率六百餘人前往尙有江元一艦於二十二日續往其必爲軍事當局藉壯前敵聲援無疑也惟臧氏是否輸誠軍事上所指爲前敵者其謂林虎賴世璜耶抑即屬臧氏耶實一疑問據厦門歸客云厦門現仍屬臧之勢力範圍惟台民兵士白畫行刼日必數起臧軍已無力維持治安厦人爲自衛計已有治安維持會之組織該會皓電云福州孫督理王帮辦薩省長鈞鑒厦門爲商埠要地華洋雜處發生戰禍外人必嚴重干涉最近省艦赴厦前事可鑒敝會代表市民現竭力與臧部磋商和平條件漸有頭緒如麾下共表同情即派代表接洽條件在磋商中無論何方不得開火有違此約即視爲公敵合力擯之厦門總商會敎育會治安維持會叩薩氏即覆一電云皓電敬悉貴會維持和平造福桑梓無任欽佩王帮辦贊同此旨諒臧護使亦同此心現帮辦派代表赴厦接洽務望諸君從中調劑如何情形隨時電示爲盼據此以觀臧氏雖無力作戰而尙必須條件非誠意和平可知也當局代表賈雲祥及費某等二人到厦殆已旬日事尙未定其條件之不易磋商又可知惟林賴軍隊尙未能入鷺嶼而第三師之第一支隊司令張益亭第二支隊司令杜錦齊率所部抵龍岩已多日泉州又爲第一軍所扼臧氏實有不得不服從之勢特一開火則内地治安與外交方面均有關係治安維持會請派代表與省當局不忍遽以砲火相見者正爲此耳 
[閩省南公園交涉近訊（福州通訊）]  
　　七月二十八晚福州南公園台籍王志榮刺傷學生一案業經多日尙無結果近查交涉署除將警察廳所交當時傷害學生情形一函轉送日領署外并催警廳備送診斷書以便與之交涉迨該診斷書送到時陶交涉員以證據確鑿即親赴口領署與領事中野氏開始談判據答稱對於籍民傷害學生一事親表歉忱惟須容查明原委再行答覆又經旬日並得其函復又復親往詰問據日領面稱籍民王志榮尙在醫院不能起床稍愈當即召回嚴訊并云本領事極不願再有此種不幸之事發生此案原委俟澈底調查後當必有完滿解决以副厚囑等語措詞雖頗和平然王志榮之病不知何日始愈此案恐以延宕而終歸沉寂也 
[廣州通信] [  平]  
　　東江戰雲之開展 
　　東江戰事自聯軍轉向海陸豐進攻後陳軍遂以全力集中平山陳炯明親自督師約同久困惠城之殘部拚死衝出欲以攻爲守一面令熊略分調所部開往龍門圖擾正果以牽動聯軍後方故日來東江風雲似仍緊張且陳軍自向閩南發展後恃爲後盾大有進可以戰退可以守之槪故聯幂雖曾加厚兵力滇軍三四五師均加入而敵方不以爲慮職是故也惟近日形勢聯軍頗爲得手戰事業有進步茲將最近所得戰訊錄下㈠平山之敵陳炯明親率陳炯光黃强葉舉各部欲向聯軍衝擊聲勢張甚幸許部早有凖備滇軍大部亦已開到淡水遂沿白芒花一带猛向平山進攻由是雙主堅持劇戰旬日敵勢始殺聯軍乘勝進擊節節得抻昨已佔領要隘多處刻已進逼稔山查稔山形勢最惡敵軍倚爲尾閭日内再於稔山决一勝負即可完全解决平山旣下則聯軍必以大部分直搗海陸豐而以小部分與觀音閣之劉軍貫通一氣以攻擊惠城敵軍必將大潰故平山爲兩軍所必爭而戰事亦最劇烈也聞滇軍此次對於肅清東江早具决心日昨蔣光亮范石生會於江防司令部以平山一隅何以久不能下深爲怪異范謂余於滇省援川援黔兩役即道路崎嶇戰無不勝攻無不克今來到廣東地多平坦豈畏其形勢險惡乎余必須往平山觀察形勢即使其如何險惡余取誇於開戰之日起三日内不將其攻克願將頭　奉之大元帥云云蔣氏亦同此論調彼此相約於明日（二十三）齊赴平山觀察地勢然後親率所部進攻又滇軍第五師長胡思舜前曾調所部第九旅加入東江作戰現復率同第十旅全部開赴前敵想以此如火如荼身經百戰之滇軍踴躍效命平山殆不足平也㈡正果之敵此路敵軍係由泰尾而來欲襲擊正果牽制進攻惠城平山之聯軍冀分去多少兵力以解重圍最近復有李易標熊略各率所部繞往龍門别出從化之説經聯軍聞訊迎擊潰退龍華以上現李福林等以此方殘敵不足爲患惟以守爲攻駐重兵於此使不能越正果一步一俟平山旣得然後猛擊龍門停取河源并聞孫中山已定於此一二日内親出巡東江决俟剿除陳軍然後返省也 
[粤幣廠仍難開鑄]  
　　競爭者相持不决 
　　大陸報二十日廣州通電云廣東政商各界對於造幣廠開鑄問題聚議紛紛甚囂塵上該廠在昔鑄造大宗小銀幣行銷全國年來迭經政變遂致停鑄當其以全力鼓鑄時實爲世界生銀銷費最鉅之所一九二○年中共耗世界産額四分之一出數之多若是其餘利亦可想而知是以該廠停鑄以來廣州各派莫不力謀重行開鑄而卒至今不能開鑄者原因亦基於此蓋人人不願見大利落入政敵掌握有人籌劃即有人破壞必俟權限問題解决妥協該廠始有復開之望他日該廠開儔後銀市必受影響今上海及香港金融界人物對此甚爲注意聞日前中國政界要人迭與銀行界人物及美公司磋商此事但以葉財政部長與周財政廳長爭權不决一時遂形擱淺葉氏係與香港金融界要人何東爵士接洽其同係梁士詒又與美國某五金公司接洽故美公司將借欵開鑄之説日前曾喧傳一時但以郮之反對梁卒不能有所成議至周則係與澳門某巨商接洽其人乃在澳包認鴉片及賭捐而致富兩星期前外間喧便該商已來粤將與省政府訂約開鑄而該商所設之銀行亦於一二日内售出值洋一千一百萬元之小銀元但以葉氏反對亦致擱淺云 
[學生總會第一次議决案]  
　　廣州消息二十日全國學生總會開正式會議計是日議决者爲武漢學生會提出之擁護自由建議案此案聞係根據第四届議會所議决之擁護人權案而來者現已議决下列各辦法㈠發表擁護自由宣言㈡通告全國各界一致否認治安警察法及罷工刑律㈢各埠租界中國人民須取得平民市民參政權並撤銷治外法權通告上海華人納税會及全國各界急起力爭㈣援助恢復京漢路工會及釋放被捕工人（援助方法習日再議）又聞廣州學生聯合會提出擁護南方政府案已將草案提出該會審查會不日可提交大會討論此案社會頗爲注目 
[皖聞紀要]  
　　軍隊塡防省垣皖垣自第五混成旅全部開往皖北專任剿匪規定由第三旅皖南鎭守使王普所部軍隊塡防日前曾由蕪湖開到一營駐紮東門外營房昨又由蕪用利濟兵輪拖带民船六隻裝運一營到省係三旅一團二營楊亦舟營長带領登岸後隨即開赴北門外離城二十里之集賢關西路灣營房駐紮尙有兩營兵士聞將由新任團長吳大鶴率領來省駐紮以衛地方 
　　烟税支配利權捲烟營業憑証税定期九月一日開征税率爲值百抽二十業已出示佈告現距開征之期已近該局總辦竇子敬已將應用之印花分運單紛紛往外縣各分局分發該局除總辦外尙有會辦帮辦監督等名目每月開支均二三百元蓋以支配利權藉免衝突此外諮議顧問又不下二百餘人因税欵指作敎育專欵是以敎育界中人爲最多籌備伊始各界盛唱反對刻已漸息職是故也惟烟業商人受切膚之害仍在力圖反抗耳 
　　印花税爭長談安徽印花税處長前經攝閣中之財部改　　春榮接允聞曾到皖被拒而去然心仍不死特向各方奔走據説已運動何曹來函維持并有田錦章爲之説項日内即携函到皖政界刻已傳播原任處長馬伯瑶係本省人頗有一部分勢力聞氏雖有憑藉而來恐亦不免風潮耳 
　　電燈廠交替難皖垣電汽事業因爲官辦腐敗不堪日昨皖人新新國會議員何毓麒運動省長委任辦理呂調元遂諭實業廳下委令何接充電燈廠長何即託人與現任電燈廠長孫沅磋商詎料孫意非認兩萬元之虧空不能交卸何雖奉令未得接辦確有進退維谷之勢 
[蕪湖近訊]  
　　皖財廳長胡思義自將米捐局原有上卡移往和尙港委謝師衡爲卡長現已開征惟省蕪廬和七屬同鄕始終反對於二十三日在蕪開會當推舉丁幼平郭誠齊黃幼疇等爲代表即向源豐公司僱定鎔利小輪一艘另僱勞工數十人乘該輪往和尙港交涉要求該局撤消皖南鎭守使王普得信即由電話通知道縣兩署曁警察廳出而調停令該輪暫勿開往該處免釀事端該代表等不允已於二十四日下午率領勞工乘小輪開抵和尙港比即登岸前往該卡交涉卡長謝師衡恐釀風潮當將捐票及鈐記保存偕同各職員於二十五日晨乘福隆小輪返蕪 
　　此間敎育慈善兩界前因包辦蕪湖捲菸營業憑證税之邱在元不允擔認補助縣敎育及慈善事業經費特電省長請飭捲菸税總局將邱撤換旋奉復電照准邱乃運動縣知事徐傳友邀敎育界在縣署接洽承認每年由公費内提出三千元作爲補助縣敎育經費商定後勸學所縣敎育會已聯電爲邱洗刷謂蕪局實係邱裕仁集合商股承辦確與邱在元無涉請令該局早日開辦以裕税收而維學欵 
　　蕪湖肉業近因捐税煩重加以警廳衛生檢查員對於取締灌水猪肉任意苛罰羣情憤激召集同業會議僉謂近來捐税重疊又加鈔價低落暗虧甚鉅此次警廳取締灌水猪肉毫無標凖甚至乾肉水肉亦分别不清公决自二十四日起全體罷市警廳袁廳長聞訊即派督察員王堯卿前往詢問該業罷市理由未得切實答復大約一時恐難解决 
　　合肥來人該縣油坊集地方邇來成爲烟土交易市塲各業商舖多因商况維艱抖售烟土抽收回用近更公然懸牌開行代客買賣每家内設方桌四五張逢遇二·四·六·八·十逢集之期將煙土堆置桌上較量優劣經營斯業者約四十家每逢集期每家最少有千元交易因上自皖通蕪下至蘇鎭寗俱來販土故能收雙方佣金其利甚溥 
　　蕪湖商埠警餉積欠四月往省催索不應前晚由總商會介紹向某錢莊息借三千元合本埠所收各捐有日内即發兩個月之説 
[杭州快信]  
　　杭州總商會會長金百順昨夜車又赴滬聞爲江浙皖各省和平問題與上海總商會有所接洽 
　　蕭山西興警佐傅廷楨奉令與吳興練市警佐薛瑞聰對調又平湖新倉警佐張文郁與富陽里山警佐王紹榮對調德清新市警佐徐璋與永嘉警佐王若欽對調海寗袁化警佐莊濬孫與嘉興塘匯警佐史九經對調另委丹王章充蕭山河上店警佐周瀚充樂清柳市警佐 
　　浙烟酒事務局昨又分電曹娥聞堰硤石各烟捐局嚴催七月認攤欵項共一萬餘元凑解餉需 
　　王克敏前日由京南下抵寗後即赴滬與滬銀行界宋漢章盛竹書等有所商榷聞日内來杭後即將北上 
　　盧督辦前派十師周參謀長購辦飛機聞已到四架昨在筧橋臨平等處試演 
地方通信 
[蘇州]  
　　二師騐收大批槍彈湖北兵工廠前日（二十四日）委員押送槍彈八十萬粒來蘇點交與蘇軍二師蘇常鎭守使兼蘇軍第二師朱兼師長據報後即日委派使署軍械司職員連仁山出城騐收派員督率士兵立將該項槍彈軍庫儲藏矣 
　　蘇當道晋省參與秀山公園落成禮蘇常道尹蔡師愚以南京秀山公園現已工竣本月二十六日爲江蘇軍政各界在該園舉行落成曲禮之期故蔡道尹特趁是日上午一時三十九分滬寗路夜快車赴寗參與並聞蘇常朱鎭守使在寗尙未還蘇而水警趙廳長陸警李廳長蘇關劉監督吳縣郭于埜知事税務茹所長等是日亦均先後晋省參與典禮 
　　外交後援會常會紀昨日下午五時蘇州外交後援會在北局青年會開常會各部人員均簽名報到公推李楚石君主席報告開會宗旨及經過情形磋議長久迨散會已鐘鳴六句餘矣茲將議决各案列下㈠函商會請擴充本縣土産陳列所㈡定請學生聯合會定期演講㈢ 
 
 

Page 11

 
 
第一萬八千一百四十號;中華民國十二年 西曆一千九百二十三年八月二十七號
星期一 * *　期　　　函廣告函　上　千　商界聯合會長近進行狀况 
　　令鎭偵查嫌疑犯嫌疑犯莊允桐倪輔臣解蘇後迭經鎭守使署發交軍法處王鼎臣研訊併無附亂行爲呈奉督軍解寗發由執法處沈處長提案審理供仍如前聞已令行鎭署派員嚴密偵查以免枉縱 
　　元妙觀内之市鄕董常會吳縣市鄕董事公會以自治恢復問題亟待公議進行方法而各鄕之自治又未一致回復或悞於員額不足或慮經費難於籌措殊覺缺　茲於日前分函各董事請於本月二十七日即陰曆七月十六日下午二時常會之時仍在元妙觀方丈内開會討論一切 
[松江]  
　　中元節香市盛况二十六日爲陰曆之中元節松俗舊例每於中元前一夕（陰曆七月十四夜）附近各縣鄕人羣來府城隍廟進香而各地之營農具家具竹木鐵路之商販亦咸至府橋南城隍廟街一带租地設攤撑市售賣往年每因秋雨至晚間十時後已經沉寂本年則天晴月白市面較前爲盛一至黃昏　城隍街上貨攤林立游人往來如織一班青年士女又都坐立街旁以是摩肩擦背擁擠異常府城隍廟之頭二門尤爲壅塞難行軍警梭巡亦頗忙碌至十二時後游人始稀是夕西城門徹夜不閉西外之東獄廟亦頗𤍠鬧各茶館俱至� 
午夜始息迨黎明時各鄕人羣趨城内府縣城隍廟爭燒頭香數千人　集一隅又極擁擠至下午則有松人之迷信神權者迎府縣三城隍神巡行於北郊沿途交通又爲之阻塞此一日一夜中各處之人在松費去約在萬金以上除正當營業之農具家具各貨攤商店而外他若酒樓茶館飯店食物攤香燭攤廟祝等亦皆大獲其利云 
　　學校定期開學松江各學校除廣育院孤兒院已於二十五日開學外他如省立三中定期九月三日景賢女中定期九月一日共立女師定於九月二日縣立一·二·兩高第一女高定於八月二十九日市立第二·三·五·十二·十六均定八月二十七日第四國民則定二十八日其他則二十七二十八不等 
[常州]  
　　縣參事會開成立會武進縣參事會於二十五日下午三時開成立會姚知事主席先抽定席次一號至九號張定謨·黃迥·周仁洛·劉辛芸·金鑑明·姚宗聖·戴彬·姚大椿·張其煌提議案㈠縣知事咨請審查提議興修縣志案劉辛芸謂此項經費前由市公所借用能否提回應與市公所接洽將此欵儘先清釐撥用再徵畝捐主席以此案付表决全體起立交縣會議决施行㈡縣知事請審查修築縣道案討論終結均主張從西南入手經費由縣市鄕通力合作先行試辦主席付表决全體起立加以説前提交縣議會最后姚大椿提議參事會案卷遺失頗多應請呈報省長備案主席謂上届談話會時曾議决由參事員四人調查劉辛芸謂就各機關　交　　片紙　字姚大椿　　　報告記錄議畢宜告散會 
　　發起組織敎委聯合會武邑十區敎育委員史守齊等十人爲組機蘇常道敎育委員聯合會二十五日致道屬各縣敎案函云竊思敎育事業日異月新非集思廣益不足以謀發展况甲縣與乙縣各有困難共同討論解决自易此前蘇常道屬所以有　學所聯合會之舉今吳縣又發起蘇常道屬敎育會聯合會同人等見之不特深表贊同擬更組敎育委員聯合會先從蘇常道屬着手以期菜策進行倘蒙贊成即希見示至組織手續及集會地點俟徵各縣同意再行函知尊處推定代表會商辦法可也云云 
[南通]  
　　派委緊焚烟土本縣瞿知事近以查獲鴉片嗎啡等案自民國九年四月起截至本年六月止共計發生四十三件應將所獲贓物分别清理以完手續業經報省尅期聚集焚燬並請派委到通監視昨奉省署指令核委葛執中查騐焚燬俾昭愼重 
　　檢定小學敎員通如秦海四縣本届應受試騐檢定敎員業由敎育廳劃入第六路並委託三元橋代用師範辦理主試委員于敬之早已籌備一切現定二十六日考試惟第一日報到寥寥聞因前受反對重檢影響致各抱觀望態度與上年情形逈異 
　　勘騐港隄工程縣屬天生港至九圩港一带前因颶潮爲災冲損二隄三百六十餘丈業由縣水利會督令宗董渭川等趕緊拔夫搶修昨已竣工當經縣署委派周春生前往勘騐如有損缺之處仍應立時塡補聞狼山小洋各港圩隄刻亦賡續興修矣 
[鎭江]  
　　胡會董忠告各會董鎭江商會新會長訂於明日（二十七）選舉胡會董健春以選期逼近昨特通函各會董略謂商會過去事情已屬貽羞全體此次選舉務希本諸良心及商人利益爲前提一誤不可再誤又函略謂本届祇任會董茲再聲明諸友好如以會長選及鄙人亦辭不就即希于仇兩會長轉致新會董同人云 
　　解息借冬漕二萬元丹徒翁志吾知事以借漕一事一再勸借迄未就緒而省廳迭次電催急如星火並限期八月翁知事當向他處設法已借到現洋二萬元日昨（二十五）由中交兩行匯省解廳其未足之數再向商會勸借云 
　　破獲私造國幣要犯昨日（二十五）警察第四區吳振山署長率警在雲臺山破獲私造國幣機關並將案犯李榮生丁王氏二名及僞洋七十元模型數件一併解局轉廳訊辦云 
[揚州]  
　　匯解北商公債蘇省前次發行之善後公債鹽商方面攤購甚巨除淮南外淮北一隅攤認三萬五千元經運使准照財廳函知咨請陶運副飭商遵辦在案茲悉各該商以此巨數一時無力凑集祇能認購兩萬元由西　　岸公所繳呈運副　解來揚轉　該廳核收矣 
　　請縣勘災放賑邑屬砥接洲萬壽洲地方濱臨大江上次江潮泛漲將該洲東慶東垣等圩堤岸衝倒百餘丈房舍百餘間田禾盡淹耔粒無收災情甚重刻經該處接嬰局董事高元勳等呈請縣署勘災並請設法振濟 
[徐州]  
　　防匪限割高粱陳鎭守使往邳縣閲邊剿匪消息已誌前報茲聞十六日獲匪王四相王仁先等即用作眼線導搜匿匪十七日搜獲臧槍一名身藏盒子槍一支並所架年輕女票曹卜氏一名當經訊供爲徐大鼻子匪夥疊犯槍架多案大股逃竄伊看女票是實即於次日十二鐘槍斃陳使於十八日召集各軍官會議一電約魯軍會剿務絕根株一派軍隊保護農民砍收高粱以除民害一魯軍未到以前仍分途搜匪本（十八）日下午二鐘忽然大雨傾盆平地水過膝骨以致不能積極進行自大股土匪千餘人都竄魯邊地名魯陽一带盤據離邳北四户只有三十餘里各鄕村自得限日砍盡高粱令即同時紛紛僱工從事奈因被匪禍之莊村人烟稀少而遠處僱工不敢前往應僱一時求過於供工價飛漲每工每日漲至二千文尙難僱覓云 
[湖州]  
　　絲織公會選舉會長吳興絲織公會會長李恢伯辭職等情已誌本報茲聞該會以旣經挽留無效理應照章改選爰於十九日先行投票改舉評議員旋於次日當衆開櫃茲將當選者及得票之多寡并錄於後李恢伯三十五票潘祥生三十四票金麗生三十三票孫淦卿三十二票邵睿純三十一票周輔臣倪曉春馮祖鑾朗軒等各得三十票許濟卿二十八票鈕少卿二十七票顔冠三十七票繼經評議員遴選正副會長結果仍爲李正金副由是可見李君誠爲該業之中堅人物也 
[杭州]  
　　旅浙江蘇同鄕電謝和平公約此間旅浙江蘇同鄕會於二十三日電謝江浙滬當道締結和平公約電云江蘇齊督軍韓省長浙江盧督辦張省長上海何護軍使鈞鑒伏讀蘇浙和平公約仰見我公保境安民不遺餘力仁言溥利洵足興邦豈僅被和風於雨浙西東流德澤於大江南北已也謹電馳謝恭叩勛祺旅浙江蘇同鄕會公叩漾 
[廣州]  
　　澳門風災詳情澳門於陰曆初六夜後十二點鐘時天色尙清朗到兩點鐘忽發生巨雷數響乍風乍雨直至初九早九點鐘大砲台鳴報風砲六响未幾即狂風大至墻壁摇動居民震駭自九點鐘吹至三點鐘風勢漸减五點鐘大砲台鳴砲三响報告風息查平常颶風俱由東方吹至此次之風則由西北方來當風雨驟發時滿天黑暗媽閣方面黑氣現於天際總計此次塌屋數百間海面船艇沉没甚多死傷以千計拖男带女在騎樓下棲息者不計其數誠一場鉅刦也 
 
 

Page 12

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 13

 
 
第一萬八千一百四十號;中華民國十二年 西曆一千九百二十三年八月二十七號
星期一 * *本埠新聞 
[省敎育會常年大會紀]  
　　袁觀瀾黃任之繼續當選正副會長 
　　江蘇省敎育會於昨日上午九時起至下午四時止舉行常年大會茲將開會情形分誌如下 
　　會塲佈置大門首交懸五色國旗由普育·二師附屬·競雄三校童子軍到塲維持秩序入口處並由招待員殷殷招待會場在三樓塲口設簽名處布置井然秩序嚴肅 
　　到會會員蔣季和·穆抒齋·潘文安·袁觀瀾·沈信卿·黃祖貽·朱淵士·陳家鳳·郭定宏·黃警頑·吳和士·袁希洛·余沅·許民一·張世鎏·高鳳池·楊繩武·畢治安·劉海粟·蔣昂·吳研因·朱經農·賈季英·賈豐芸·汪家棟·仇埰·王成彰·譚廉·莊俞·林文鈞·朱亮·屠方·王引才等一百七十一人 
　　開會秩序（上午九時開會十二時午餐休息下午二時繼續開會）秩序㈠報告事件㈡提議事件㈢改選職員 
　　開會詳情九時開會由會長袁觀瀾君主席報告本届舉行年會改變地點及日期原因畢即請書記長張世鎏君報告一年中會務計有三十一件分「甲」建議各官廳及他團體辦理事件「乙」自謀進行事件「丙」聯合他團體辦理事件「丁」協助他團體辦理事件「戊」對於時局發表之主張「己」推選代表出席他團體事件「庚」各項集會七類次爲提議事件㈠評議員會提出修改會章案（議决）第二章第五條一當然入會者加甲項設在本省之國立大學校校長及各科主任原甲項改爲乙項原乙項各縣勸學所所長及縣視學改爲丙項各縣敎育局長及縣視學原丙項改爲丁項第三十八條改爲本會入欵以會員年費及省庫補助金曁有定額之捐欵爲經常欵會員入會費及其他一切無定額之捐欵爲特别欵㈡高郵·丹陽·吳縣·金山·江寗·及會員陳國治·黃執禮等提議評議員會提出請議市鄕敎育權限及經費應完全獨立案計有八件以意見大略相同合併計論此案經主席宣佈後會員黃立即提出對於以上提案認爲不啻剥奪市鄕敎育權限之緊急議王引才君主張不必統一須於兩方面講通聯絡進行章賦瀏君謂宜照舊時辦法主席説明八案大意並聲述省公署現經解釋意義之總括謂縣敎育局規程應遵守不能因以前省定自治制而變更但有二點㈠敎育委員得委託市鄕董分任本市鄕敎育事宜㈠爲尊重自治起見縣經費經董事會核定後交參事會審查再由縣議會議决市鄕經費應由市鄕議事會議决沈信卿君謂敎育經費獨立云者指不爲其他事業侵佔而言非離自治團體之謂也將來擴充經費應由議事會議决故照省批極有活動餘地云云蔣季和·顧述之·朱德軒等均有意見發表（議决）以前自治機關停辦現在自治恢復縣市鄕敎育經費經管機關暫仍其舊㈩會員唐春霆提議評議會提出中等學校校長敎員應重資格案議係當然辦法無庸討論遂未成立㈩㈠黃會員執禮提議評議員會提出各學校校長改委任爲聘任案㈩㈡會員朱醒華提議評議員會提出小學校校長改用聘任制案（議决）通過㈩㈢會員阮尙伊提議評議員會提出請定常年大會及各項職員會須在上海舉行並於各道區按年舉行講演會案主席宣布後張世鎏君等謂此案可以不提衆無異議㈩㈣會員黃立提議評議員會提出提倡制定省憲案（議决）由本會接洽省議會促進处憲至十二時午餐宣告休息 
　　選舉職員下午二時起繼續開會仍由會長袁觀瀾君主席先宣讀江都學校敎職員會來電云學欵積欠兩月半曹知事不負責籌欵全縣學校已停學一周乞電省廳援助云云多數主張新職員會討論次改選舉職員當選者如下「正議長」袁觀瀾（一百五十票）「副會長」黃任之（一百十三票）幹事員十六人候補七人及各縣評議員每縣二人所有幹事均經選出後派定職務茲並錄如下「幹事員」沈信卿（駐會書記）張叔良（書記）莊百俞（會計）潘文安（會計）賈季英·劉海栗·朱和鈞·朱經農（學校敎育部）譚廉遜·畢治安·汪家棟·林侶雲（社會敎育部）蔣昂·吳和士·王成章·蘇簡（調查部）馬敬時·倪祝華·仇亮卿·馬客談·沈進頃·袁叔　·屠方（候補幹事）「評議員」趙正平·王鍾麟·（寳山）倪祝華·徐逹璋·（青浦）顧鼎三·郭梅生·（江浦）孫　仙·鄭雨三·（江寗）張公鏐·章賦瀏·（嘉定）賈季英·李頌唐·（上海）邱衍生·凌文之·（吳江）邱崧生·錢魯彦·（松江）阮尙伊·刁明一·（奉賢）黃克宗·沈思期·（金山）以上選出者祇十縣其他諸縣尙未選竣云 
　　該會於昨日下午七時在寗波同鄕會舉行會員叙餐會濟濟一堂·酬酢極歡又定於今日下午五時舉行全體職員會茲錄其通告云敬啓者本會按照章程第二十九條之規定於本月二十七日下午五時開常會後全體職員會合亟函逹届期務請准時蒞會爲幸專頌台安江蘇省敎育會謹啓 
[蘇浙和平公約之保存]  
　　蘇浙和平公約前經和平協會攝影公布後仍由張一　幹事暫爲保管茲因關係重大由張寄存浙江興業銀行保管庫以昭鄭重初議此約經兩省各長官簽字後再邀兩省紳耆附名簽押嗣經公議兩省紳耆漫無標凖且散居各地招集爲難况此約乃兩省全體人民之公意若僅由紳耆少數人簽名於後範圍反太狹仄是以此議已經取消云 
[籌贖膠路委員會今日開會]  
　　討論對付津派提餘利充選費事 
　　本埠各公團接北京來電悉津派擬將膠濟鐵路收回自管後所得盈餘一百三十餘萬設法提取作爲大選經費皆預備開會反對等情已見昨日本報茲悉上海籌贖膠濟鐵路委員會因是定於本日（星期一）開緊急會議昨已分發通告如下敬啓者茲因重要問題亟須開會討論特定於本月二十七日即星期一中午十二時三十分在總商商三屠樓召集委員會緊急會議共同研究事關重大千祈撥冗命駕不勝企盼順頌公祺上海籌贖膠濟鐵路委員會啓 
[褚輔成等阻提膠濟路盈餘]  
　　致欲鍾秀函 
　　日前報載膠濟路督辦熊炳琦·谷九峯等有欲提膠濟鐵路去年盈餘金百萬元及人民儲蓄贖路金二十餘萬元以爲曹氏籌備大選經費旅滬國會議員褚輔成等昨將致函欲鍾秀力闢其非囑令設法取消錄其原函如下九峯督辦執事自青島收回膠濟鐵路議歸民有原案具在國人應尙未忘乃自曹錕妄冀非分以盜賊行爲　逐黎公欲乘紛亂之時攫得總統之位於是助桀爲虐之徒遂乃羅掘爬梳搜括民財以爲賄買大選之費近如王承斌綁縣知事票馬聯甲抽鴉片烟捐直接間接之剥奪於吾民者無非爲曹銀辦理大選而起昨聞熊炳琦與執事竟奇想天開欲盜提膠濟鐵路去年盈餘金一百萬元並人民贖路儲金二十餘萬元匯京爲籌備大選之用窮搜冥索至於此極查膠濟路旣歸民有所有各欵無論何人不得侵漁分毫即執事與熊炳琦身爲督辦亦不得絲毫過問今竟盜提此欵獻媚曹錕夫熊炳琦爲曹氏弄兒宜固其所執事從前固稱民黨優秀分子也今爾同流合污黨惡亂國廿爲全國人民之公敵而不恤喪心病狂當不至此弟等推與人爲善之心予人以改過之地除通電全國共起反對外特函逹執事迅即設法取消並向國人切實聲明以後無論何人除以贖路外不得絲毫動用否則同人等縱念私交其如國人必不寛恕保義利所在唯執事圖之專此順頌公祺褚輔成等同叩 
[徽寗弭兵會委員會紀]  
　　徽寗旅滬同鄕弭兵會昨日開第三次委員會委員長余魯卿主席首由曹志功代表文書部報告各處來函次討論安徽同鄕會日内將召集全省弭兵大會本會應否加入有主張完全合併者有主張參加運動者結果以後付表决决定選派代表十二人參加全皖弭兵運動一方本會仍積極進行以爲全皖後盾當即推出余魯卿·許伯龍·鄭介誠·汪禹丞·程永官·李振亞·曹志功·黃禹鼎·呂篙漁·路文彬·王文藻·胡佩如等十二人爲代表次討論本會組織大綱由起草人曹志功逐條説明全體通過次討論經費問題决定由各縣委員自由認募主席余魯卿即先以個人名義捐洋五元經衆公推路文彬爲會計管理經濟黃憐生·程倜橋爲庶務辦理一切李振亞提議由本會遣派代表分赴各處聯絡喚起鄕人一致行動曹志功附議决定俟全省大會召集後再由本會單獨派遣議畢散會 
[旅滬皖人發起弭兵會]  
　　柏烈武·許世英·王慶雲·李小南 
　　自北方劇變以後江浙形勢吃緊該兩省紳商惟恐發生戰禍乃有弭兵運動然呼籲之結果雖經蘇齊浙盧雙方簽字之一紙和平公約惟探其暗中依然調兵佈防不遺餘力故又有皖·贛·閩三省加入和平運動共同進行消弭兵禍茲聞旅滬皖人昨在牯嶺路安徽旅滬同鄕會開會對於此事討論結果由柏烈武·許世英·王慶雲·李小南等發起弭兵大會與蘇浙取同一之主張積極進行云 
[旅滬皖學生挽留敎廳長]  
　　安徽旅滬青年學會因本省敎育廳長江彤侯突然亂職學務難免發生障碍特於日昨上午十時召集緊急會議通過挽留電文如下 
　　安慶呂省長·曁省敎育會·各學校均鑒江敎育廳長前在敎育局任内頗著能名上年江氏復受命來皖吾皖學界復爭相歡迎任事以來不辭勞怨力事鏊頓敝會同人方引領企盼江廳長續成偉續也乃近閲報載江氏竟因細故毅然辭職赴潯不勝詫異竊念吾皖敎育方有軌道可循亟待繼續發展且署假期已滿各校開學在即敎育中樞何可無人主持旣無相當繼任人物應請派員赴潯切實敦勸回任以安青年學子之心敎育前途庶幾有豸安徽旅滬青年學會叩宥 
[皖馬採辦軍用品]  
　　馬聯甲派委軍需員費某及差役四人來申採辦軍糧及軍用露宿篷帳等品费抵申後連日分向各處訂辦而篷帳由某公司承接製造五百頂惟皖省需用甚急前日又派某排長乘江華輪來申催費轉催交貨而篷帳上之鐵脚棕繩裝製手續甚繁尙未完備故先將做就二百頂及一切零物先交費檢點費檢查後即交該排長先行裝輪運去俾分撥各營需用尙未造就之三百件限公司本月内交貨其軍糧麵粉則向某記訂定一萬二千包昨日先裝七千包由江新輪運去矣 
[救國會常會紀]  
　　昨（星期日）日午後三時救國聯合會開常會到者吳山·方振武·諶厚慈·倪无我·賴緩臣等三十餘人委員長徐譧赴粤尙未起行仍由彼主席主席報告各處來函畢諶厚慈報告赴各埠宣傳該會主義之經過次討論會務進行遂公推陳樹櫆盡力宣傳該會主義并委託余德明·潘洪芳赴蕪宣傳均經承認通過次方振武提議對於英國提議共管中國鐵路事本會應有所表示吳山附議并主張通知本會同人隨時注意調查消息一面致電公使團表示本會及國人之主張一面通告全國國民勸同一致對付議畢散會 
[縣公署今日宴議參兩會]  
　　上海縣沈知事以自治恢復迭奉省令辦理日内韓省長照准江蘇縣議會聯合會請求各縣恢復自治由省長公署定一期限表通令六十縣知事遵照以免延宕沈知事以自治要政亟待進行而本縣辦理補選手續繁重特訂於二十七日（今日）上午十二時在縣公署宴請莫李兩議長·及縣議員·縣參事員共同討論辦法昨已分别柬邀矣 
[發還縣議會案卷簿册]  
　　上海縣地方欵産經理處日前接奉上海縣知事公署訓令内開案准上海縣議事會議長莫錫綸函開本會於三年份停辦時所有鈐記·案卷·房屋·器具·雜物等件當由本會移交貴公署保存在案茲奉省令恢復相應備函務請查照原案迅將上海縣議事會鈐記等尅日檢齊發還以資辦公等因查民國三年三月間奉省長通令停辦自治函准上海縣議事會將辦理結束事項刷印清册函請派員點收經洪前知事派員接收除鈐記繳縣彙銷外所有縣會卷牘·圖書·器具·欵項·簿據等項連同清册一併令發上海縣地方欵産經理處按册點收接管旋據該經理處函報於四月一日按册點收無訛妥爲接管在案現在旣奉省令恢復自治所有前項卷牘·器具等件自應全數發還以資辦公准函前因除參議兩會鈐記已經洪前知事任内截銷無從發還應由縣呈請省長刋發外所有縣議會案卷·房屋·器具·雜物等件合行令知該經理處仰即查照原案按册送交縣議事會接收具報此令云云該經理處以鈐記一項前經由縣收存銷燬已由縣另知刋發外所有案卷·簿册均已檢出先行送交縣議事會點收接管外其圖書·物件因前經理員丁賡堯病故時未及專禀移交以致改組地方欵産經理處時亦係併案接收故須分回清理俟清理齊集方可交管云 
[電請詮釋參事會與知事權限]  
　　江蘇縣議會聯合會昨（二十六日）上韓省長電云南京省長勳鑒本會接嘉定縣參事員張世雄等來函錄上貴公署哿代表以該縣江知事對於參事會行使職權有專擅之徴請求貴公署明晣訓示根據法理深切著明本會實深贊同溯自縣會被厄轉瞬十年官吏横行距法治益遠今賴我公愛護桑梓尊重民意毅然恢復倘如江知事主張非特於立法精意背道而馳不啻將參事會完全廢却而集權於兼任知事之會長殊覺侵權違法伏乞貴公署重爲考慮加之詮釋示之範圍通今各縣遵照自治前途實利賴之臨電激切無任瞻依江蘇縣議會聯合會叩寢 
[各路商界游園會紀]  
　　章程草案成立 
　　上海各馬路商界聯合會昨日下午一時假座新閘路南園舉行游園會及總聯合會合併成立禮一時起各馬路商界職員會員及學報界來賓相繼到會者計有二百四十餘人三時正式開會公推陳伯男主席道由主席致開會辭云今日之游園會實兩總會合併成功之新紀念將來建設偉大事業實基於斯證以吾商人因六三運動而組織各路商界聯合會進而成立總會當時固以團結力之鞏固主張之一致一切事業頗著成效顧後事與願違夫創業易守成難古人已予吾人以明訓奈何我大有作爲之商聯會可不始終一貫乎邇來國事日非大局危急同人等目擊時艱幾度爲合併運動今日乃始告成功夫事雖成於最後一舉要非前幾次之合併運動斷無如是之易是皆諸公𤍠忱毅力有以致之也至此次合併運動之發端者係五馬路王漢良君鄙人表而出之以示感謝亦望諸君秉此主旨犠牲其小以成其大則不虚今日之會矣云云詞畢合併委員俞希稷報告接洽合併經過及起草會章手續等次將新舊兩總聯會代表所起草之會章草案宣讀一過即開始討論會務進行事項㈠議决自成立日起美倫里及江西路兩總會即日取消㈡推舉臨時委員十一人負責進行各項事務議决仍由兩總會舊舉籌備委員十一人繼續負責㈢議决將章程草案暫爲保留俟成立後再行正式修正㈣在正式會所未曾覓定以前臨時委員辦公地點暫時假百老滙路商聯會會所討論畢曹慕管·沈佩蘭·王廉方等相繼演説末茶點攝影散會茲將到會路名紀下南京路·四川路·東北城·四馬路·南市二路·北城·滬北五路·北山西唐家弄·滬西九路·百老匯路·天潼福德路·五馬路·楊樹浦·唐山有恒兆豐三路·滬北六路·崇明路·海寗路·海壁路·新閘路·漢口路·民國路·閘北五路·邑廟豫園·虹口六路·西華德路·福建路·愛克界·北京路·山東路·浙江路·長浜路·滬西四路·江西路·吳淞路·文監師路· 
[縣商會常會紀]  
　　上海歩商會於昨日午後四時開第十六次常會首由正副會長宣佈開會宗旨畢即報告該會經過情形及各機關各團體來函次報告閘北商會籌備處來函因閘北商會劃分區域問題一事請爲討論當經各會董商酌以此項區域問題其閘北與華界有租界之相間似無抵觸之意義公决應函復承認劃定區域次由錢業公會來函以該會對於該同業新發明之三聯單爲用送來聯單式樣請本會轉知各業查照云云各會董核得是項三聯單之手續不相符合應由本會函復該公會再行妥加修改核議辦理其餘各議案經衆討論因無甚重要至七點餘點始行散會 
[律師公會常任評議員會紀]  
　　上海律師公會昨日（星期日）開第二十五次常任評議員會午後五時開會議决案如下㈠蘇社來函徵求制定省憲一案議决推舉副會長張家鎭起草函復（原函錄後）㈡法治協進會來函徵求意見促成速制省憲一案議决一致贊同㈢出席國際律師協會返滬代表何世楨報告此次赴菲參與會議經過情形惟此次開會之議决案因不及親自带回俟印刷完竣即由菲寄滬約須二星期再行報告議畢爲時已晚各用茶點而散附錄復蘇社函如下 
　　敬復者接誦公函祗聆一是我國約法主權在民制定省憲本非省議會固有之職權况自議决制憲規程以後迄今未開會選舉起草進行現當危急存亡之秋由貴社發起此項制憲事業决由各法國自動名言早識本公會深表贊同惟所示應行决定各點如果主張由各法團召集聯合會該項規程之適用與否應由聯合會公决之尊示一二兩點當然不成問題此事理易明者至辦事機關在事前旣經籌備似應趕速另設本公會當執鞭以從諸君之後專此奉復祗頌台綏 
[旅滬湘人電請譚延闓出師]  
　　旅滬湖南各團體前日開會情形已誌各報茲覓得昨日發出之公電一通錄下萬急衡州譚總司令·曁宋·魯·吳·謝·蔡·陳各軍長·各師旅·團長鈞鑒湘賊趙恒惕據湘數載天討久稽此次湘西問題衅開自彼猶復屏調拒諫包藏禍心假虚名之省憲以抗義師依洛吳爲外援而屠鄕黨此而不除湘難曷已乞即出師長岳解民倒懸臨電不勝迫切待命之至旅滬湘人討趙同盟會·旅滬湖南同志協會·旅滬湖南勞工後援會·上海改造湖南同志會叩宥 
[前晚江潮漲溢]  
　　近交秋汛潮水來勢極猛前晚夜半十二時許浦江潮到幾與岸平蘇州河内之水離岸亦僅數寸納凉之人多憑橋欄而觀地勢較低之處如福州路迤西及廣西路汕頭路等處之陰溝内皆有潮水溢出迨潮退後仍流入溝壑云 
[軍使允咨部取消毒藥管理局]  
　　内務部上海毒藥管理局借管理之名擬征中藥店以五十元至四百元之苛税並立化騐各藥商遵照古方合製之九散膏丹等名目冀收騐費雖經商界聯合會·醫藥會等竭力反對南商會等函件往返迄未逹取消之目的茲聞飲片業代表刻備具呈文晋謁何護軍使詳述該局之非法管理業由軍使面允咨部根本取消一面令行該局停止進行以恤商艱 
[江浙和平聲中之海軍]  
　　尊重地方公意脱離軍事漩渦 
　　江浙紳商近以和平公約業經兩省軍民長官互相簽字保證江浙間陸軍决無他項問題而海軍方面仍在調艦加防滬寗雙方仍有對抗形勢和平協會業已派員分向海軍當道切實接洽駐滬海軍領袖林建章氏允於日内偕同呼艦官佐發表和平宣言駐寗海軍總司令杜錫珪氏亦由旅寗耆紳就近籲請與江浙軍民長官取同一行動實行保境安民一面呈請海軍部通飭駐紮長江各軍艦艦長一致尊重地方公意脱離軍事漩渦與各該處之陸軍共同保護中外人民之生命財産云 
[海軍分畫防線]  
　　本埠南黃浦流域爲上海海軍管轄範圍曾經規定夜間自八時起至天明止凡有民船航行槪不准經過其間即如平時駛經該處亦須距離海軍所泊之軍艦在二百密逹以外方能通行業經示諭在案茲因日久玩生邇來仍有船隻深夜駛過且在規定之二百密逹以内雖由守夜士兵詰問乃該船户人等並不答復以致每有誤會情事但海軍人員籍隸閩省者爲多設因詢問而致傳訛深恐發生意外故由駐滬海軍領袖林建章飭令海籌巡艦泊於黃浦之東段靖安運艦泊於西段浦面以便阻止民船深夜不准駛入海軍防線又令列宁建康永續三艦泊於防線之中段藉以傳遞公務以重江防云 
[日領署明日停止辦公]  
　　日故相加藤舉行海軍葬 
　　日本首相加藤氏之葬儀現定用海軍葬禮將於二十八日舉行聞本埠日總領事署於是日停止辦公一日以誌哀悼云 
[部派赴美敎育會議代表返滬]  
　　北京敎育部派赴美國參與萬國敎育會議之代表謝冰氏已於前日由美乘亞細亞皇后號抵滬據謝君語人會議畢後在美各處參觀歷時逾月本擬久留考察以部費接濟爲艱只得早日旋國在滬勾留一二日即須赴南京一行再回北京復命謝君久任敎育部普通司小學科長擅長英文係部中有力人員云 
[檢定小學敎員之試題]  
　　檢定小學敎員於昨日在江蘇省立第二師範學校開始試騐計報到者五十五名自上午七時起至下午五時始行試學茲將試題錄左 
　　「試小正專敎育學題」初等敎育新學制與舊學制不同之點 
　　本能與反射運動之區别國語讀法科考查成績之方法如何判别兒童智力之高下「試小正數學題」１·公尺公斤是何意義２·甲乙兩地距離爲５２里３公之２有步行者由甲向乙而每時行６里３分之１同時有乘車者由乙向甲每３分行１里問出發後經何時二人相遇３·２４人４２日得工資８８２元問２８人幾日能得１２６元４·求算４３８４１６「試小正修身題」小學校課修身與課公民敎育孰宜大學言修身齊家治國平天下與今之修身敎科宗旨合否對於遺産制及兒童公育男女社交諸問題作何感想　 
　　修身課記分數及排課程表之示應如何「試小正國文題」學然後知不足敎然後知困説「試小助敎育學題」初級小學第一年每週應授課若干分鐘課程表與日課表之區别主觀法與客觀法之解釋鄕初級小學校必修之科目「試小助數學題」１·甲之洋比乙多２９４元比丙少４６８元而丙之洋爲３７１５元求甲乙共有若干元２·正比例與反比例試與例以明之３·單利與複利之區别４·有銀５００元貯存銀行年息八釐每六個月爲期求一年半後之本利和「試小助修身題」略述自己之學識與經騐詮釋孔門忠恕二字意義何謂修身作法課修身除用課本外再有何法「試小助國文題」敎學相長説 
[職業敎育社調查各校]  
　　中華職業敎育社通告各敎育會函云敬啓者敝社職業指導委員會旣備調查江蘇各縣公私立各校内容表格將來擬裝訂成册以資實行職業指導之參考特此奉懇貴會將貴縣公私立各校校名及地址抄錄一紙封入附上貼有郵票之信封由郵寄下俾敝社作爲調查之根據將來裝訂成册當即奉贈一份以備參考兼答厚惠專此佈逹云云 
[商團華隊公會開聚餐會]  
　　上海萬國商團華隊公會因本届該隊奪行全國銀盾定於月之二十九日聚餐慶賀昨已分發通知單請上海總商會正副會長及各隊員準時蒞會原文如下敬啓者茲訂於八月二十九日（星期三）下午七時在福州路總司令部四層樓俱樂部舉行聚餐會爲慶賀本隊奪得全團銀盾事務請駕臨（敦請復示以便定座）上海萬國商團華隊公會啓 
[滬寗路用地將徵税]  
　　滬寗鐵路係借外資築造所有沿路佔用地畝各縣向不徵收地税惟中英借欵合同第六條載明借欵官辦鐵路俟獲利之日由郵傳部咨明度支部轉行各該省起徵等語茲經江蘇韓省長查得滬寗鐵路半獲餘利則沿路佔用地畝按照借欵合同及納税章程亟應早日起徵故特令行財政廳通令沿滬寗路之各縣知事迅將各該縣究被佔用地畝若干應徵地税及原科銀米等實數已否徵收已徵者從何年起未徵者如何補徵等情分項造册限五日内呈廳核轉云 
[工部局澈查西捕毆人案]  
　　國聞通信社云海寗路會員芳馨齊荳腐店前被某號西捕無端跌翻荳腐并毆擊店主等曾經該店主函請商總聯會等設法援助昨日各路商界總聯合會接工部局麥總巡復函云貴會大函已悉所述之事以後自當轉飭該管捕房切實注意云云聞海寗路捕房已將此案有關之某西捕申斥一過云 
[厦門近况之滬訊]  
　　臧致平力足支持 
　　自福建漳州爲林虎洪兆麟黃大偉聯合佔據後臧致平在厦門一時頗陷於困境惟昨據本埠臧氏之友人某氏接臧來電謂環境現已漸次改善厦門大勢可以維持緣林虎已带兵回守汕頭黃大偉與王永泉向不相能王於臧氏始終未改友誼態度王部在泉州迄未向厦門進逼僅一洪兆麟因北方以漳厦鎭守使相餌頗思圖厦然孤立寡助殊不足慮云云 
[旅滬閩人爲亭厝村刼案呼籲]  
　　旅滬閩人蔣廷玉·陳雲卿·黃炳奎等因原籍亭厝村慘遭匪兵槍刧昨特致函福建旅滬同鄕會籲請援助原函如下 
　　茲有陳者竊玉等世居莆田東關外亭厝村地方鄰小安分與人無尤禍因西棣村吳晏毜者　係無賴與墩兜村人挾有深仇致被所算乃駐乃駐剳函江之保衛團營長陳名揚·連長柯玉山以有機可乘藉公行私竟敢率隊入鄕肆行焚刦更有西棣附近諸鄰游民聚衆跟隨保衛團擁入敝鄰無羣受累慘遭焚掠損失迨以數萬計而無家可歸者流離失所者更爲目不忍睹耳不忍聞誠無端之浩刼天外之飛災也且聞該保衛團欲勒索夫價洋二千元否則何須再往等語玉等刦後災黎何堪受此非法之勒索與之則無力不與則禍且不測再四思維徬徨無計素聞諸公愛護桑梓敢懇憫無辜代爲營救乞予函致王帮辦薩省長飭屬勘明嚴辦一面令飭莆田縣查明各鄕附和匪徒按律懲究勒賠損失以扶孱弱而儆將來則敝鄕人民感激𪎛旣矣云云 
 
 

Page 14

 
 
第一萬八千一百四十號;中華民國十二年 西曆一千九百二十三年八月二十七號
星期一 * *[裴國雄喪禮續誌]  
　　本館記者裴國雄君於前晚因傷寒病逝世已誌昨報茲將昨日關於此事之消息列述如次 
　　裴君遺骸入殮之慘况裴君之遺骸運歸城外大東門壩基橋一一四號住宅後昨日自晨至夕各界人士往弔者如何世楨·胡筠秋·康通一·張廷榮·周瘦鵑·邵禹襄·潘公展·朱應鵬·唐世昌·趙君豪·宓季方·秦理齋·宓革故·周心渭·湯宗威·季志中·顧肯夫·謝福生·張天討·陸以銘·沈壽鵬·李嵩生·朱承厚·潘毅華·謝介子等百餘人午後四時半裴君遺骸入殮禮·其祖母·母·姊·妻等之哀音·慘不忍聞其生甫八月之孤兒則方弄其所着麻衣見之尤令人悽愴故往弔之友人與其親戚多爲之酸心垂涕唐世昌·宓革故·二君且奮臂爲裴君遺骸穿衣滿室尤爲感泣云 
　　記者聯歡會提議追悼裴君亦係上海新聞記者聯歡會會員之一故昨日該會會員張滇叔·曹痴公·汪北平·蘇一樂·郁志傑·王后哲等向評議部提出意見大致謂本會以聯絡感情交換智識爲宗旨成立至今加入之中西會員約有七十餘人會務本極發逹裴國雄君平日對於會務素具𤍠心滇叔等又每從撰席餘閒談論學藝深獲切磋之益夏問滇叔等曾以本會進行方針與之再三討論君謂宜以敦促全體會員每會出席爲第一步寥寥數語洞中肯綮本會自去冬以來會員之離滬者已十數人程君松聲一病幾廢種種現象至爲不祥詎意凉風夕起摧我可畏之青年此固本會前途之不幸非滇叔等數人之私謹聯名提出評議部可否開會追悼或編撰裴君言行小傳刋於「新聞界雜誌」上以慰幽靈而告來者敬候公意云云該會評議部對此已將積極研究準備實行云 
　　恤存善後會議之動機裴君之友有登報謀集同志會議恤存善後問題者其原文如下「裴國雄先生之友朋均鑒敬啓者裴君國雄不幸逝世報端披載亮同哀悼裴君之生平爲人素堪器重惟幼年肄業金陵大學時因父早棄世家境已衰及至現今裴君逝後遺有祖母·母·姊·妻·子婦孺㷀㷀前途慘難揣測故哀送死者尙較易辦至於恤存善後問題實尤爲急務用特詳陳於此敬願台端先將詳細通信處於三日内惠寄至申報張竹平處如有遠方友朋亦可請轉代接洽惠即寄下彙齊後當即奉函約定時日地點開一會議切實進行裴君地下有知或可稍得瞑目而其家屬亦所同感禱也專此布臆敬候福音張竹平·謝福生·陸以銘·李嵩生·潘毅華·謝介子等敬啓八月二十七日」 
　　明晨送殯消息之預報裴君棺柩現已定於明日（二十八日）星期二上午七時半出殯其路由暫定如下「由城外大東門壩基橋一一四號住宅出發朝北由中華路直至民國路·老北門·經大街穿過法租界大馬路·愛多亞路走棋盤街轉入三馬路至望平街口過申報館門首轉至南京路朝北走西藏路朝西走新閘路到大通路平江公所安厝」並聞萬國義勇軍中華隊届時將有加入執紼之哀榮實足慰裴君之幽靈矣 
[九十八歲周維翹老人作古]  
　　蛟川周雨青君之尊人維翹先生於陰曆七月十五日未時壽終寗康里寓所享年九十有八聞將於十七日午時大殮其長公子啓濓博士則在坎那大領事任所不及奔喪云 
[新垃圾橋即將工竣]  
　　上海兄弟營造公司向工部局承造蘇州河新拉圾橋該橋係水泥大橋第二宏大者原定工程期限一年餘竣工近聞該橋業將工竣一月後可以通行聞營造期間祇十閲月可謂迅速矣 
[出售没收德奥船之抗議]  
　　海軍部近因海軍艦餉無着擬將没收之德奥船隻華甲·華乙華丙等三艘估價出售得欵撥充駐寗海軍艦餉嗣因杜總司令不允事未果行茲聞駐滬意總領事以中立國没收之戰爭國之船隻在未經公斷以前没收國未便擅行處置業於日前據情呈請駐京意公使照會我國外交部查詢有無其事以憑核辦云 
[工界救亡會七週委員會紀]  
　　全國工界救亡會昨日（二十六日）下午三時在斜橋開會公推王亞樵主席報告程序如下㈠討論上週保留案（甲）審查對黎南下意見書（乙）討論江浙人士弭兵意見案由黃晦庵説明起草對黎南下意見書旨趣郭寄生王奠世等提出修正主席以修正文付表决通過（文錄後）王化民·章渭儀等主張擴大弭兵範圍張孑餘·敦寄生·黃晦庵等以弭兵説在中國高唱幾千年其效果安在且現在列强華府會議無不力主世界和平試一察其内容實可謂之破壞和平至如我國之今日一般上層階級誰非日望變化以增長其勢力提倡和平者用心固屬可敬奈實際上難産目的何全體討論良久結果將是案取消㈡推舉第七週常務委員㈢臨時動議郭寄生提議趙恒惕係殘殺勞働界先覺黃龐的吳佩孚係殘殺武漢工友的現在湖南發生戰事在屬局部政治問題但據所聞趙已與吳實行勾結吳將派兵入湘援趙是兩個殘殺勞働界的携手聯合了勞働界爲懲前毖後計宜於此時有所　討使天不知殘殺勞働界的是斷不輕恕的全體無異議即推張孑餘起草通電周無爲提議現在南下議員多有暗地返京者我們宜速根據以前案積極組織工界監督國會議員團全體無異議當推徐鍻麟·章渭儀·周無爲·王奠世·王化民·黃晦庵·王亞　·王志卿·黃金　·張孑餘·郭寄生·六時散會 
[昨日到滬之國會議員]  
　　國會議員南下者絡繹不絕茲聞又有鄭萬瞻·陳光譜二人昨亦由津抵滬據云尙有滞留津門之議員烏澤聲·湯漪·康士鐸等亦將於日内聯袂來滬云 
[林長民昨晨抵滬]  
　　國會議員林長民氏業於九日離京在津逗留旬日搭乘新銘輪於昨晨抵埠暫寓遠東飯店朋輩聞林到滬紛紛走訪據林氏對人謂對於北方旣不與合作此次南下屬望專在國會同人前於致國會同人書已詳言之云云 
[惠工儲蓄債權團開會記]  
　　惠工銀行儲蓄部各存户因所舉各代表辭職久未開會昨日星期各存户仍假工商友誼會債權團事務所召集常會討論繼續進行辦法先由到會者提議本債權團旣由勞工份子結合而成應由勞工分子中主政當推老工丁麗泉爲主席即由主宣良言謂總代表一席並無事可爲不如取消且屢次開庭皆係律師完全代表意思鄙意將内部改組爲委員會可推會計·文牘·庶務委員三人另推委員一人以總其成至於訴訟事宜應用委員會名義委託律師代表進行經衆議决能過當塲推定丁麗泉爲委員長鄭·童·田三君爲委員云 
[日商務官昨日回滬]  
　　日本駐滬商務官横竹氏前率眷赴旅大等地避暑並親察商情後由大連乘日船榊丸回滬途中因該船遇風一再駛回青島至昨日午後始克抵滬云 
[晉省索車運械]  
　　山西督軍閻錫山因需用過山砲八尊子彈一百九十箱特電上海工兵廠撥付運晉並派專員李紹曾持陸軍部五千二百十·五千二百十一·八百零二·護照三紙來滬至兵工廠領取經謝廠長照數撥付已於昨日（二十六）由該廠運至上海南車站並由該押運員李紹曾至滬寗滬杭甬鐵路局長呈騐護照索車報運經任局長照准即飭車務處轉飭上海南站長撥付鐵篷車三輛准昨夜（二十六）十時許由夜貨車運出至上海北站轉由滬寗鐵路貨車運往南京轉津浦路火車至晋云 
[滬杭路沿線未受鉅風損失]  
　　連日颶風各方損失已見報載惟滬杭甬鐵路方面因先期根據天文台報告通電各站預防故均未受若何損失至寗波方面則因颶風並未經過鐵路得安然無恙所有拱墅支綫亦皆未受損失莫干山避暑旅館本届並無影響惟以天氣已届秋凉山中避暑人士下山者日見衆多大約該山營業本年當提早結束云 
[整七債票定期付息]  
　　上海縣知事頃奉江蘇財政廳令開案奉財政部訓令開查本年八月三十一日爲整理公債七釐債票第五號息票付息之期所有付息辦法仍照歷届成案辦理無論何地一律由中交銀行付給現金除通告分行外合行令仰該廳轉飭所屬各縣一體週知云云 
[漢冶萍公司新廠出鐵准免税]  
　　江海關監督奉省長令云案准税務處咨准漢冶萍公司董事會函稱案查前奉民國十年三月三十日鈞處會同財政部公函内開大冶新廠所煉生鐵運銷中外所有出口轉口一切海常關税以及内地釐捐銷塲等税准自出品運銷之日起援案免徵五年函復查照並將出品運銷日期函報部處等因到會當經轉飭遵辦在案茲據敝公司總副經理函稱查冶廠二號化鐵新爐已於本年四月四日舉火開煉出鐵尙稱順利現定於本年七月二十日運銷出口即應以此日起爲免税時期請分報備案除函報財政部外合將冶鐵出品運銷日期備函陳報敬祈查照備案並轉滬漢各關曁税務司一體知照等因前來查大冶新廠所煉生鐵運銷出口於民國十年三月間經部處核准自出品之日起所有海常關税以及内地釐捐銷塲等税准援案免徵五年通行知照在案茲准該公司函稱冶廠二號化鐵新爐已於本年四月　火開煉出鐵現定於七月二十日運銷出口應即以此日起爲免税時期免徵五年以符原案除函復外相應咨行查照轉飭所屬各關咔遵照等因准此合行令仰該監督轉飭遵照此令 
[一週間紗花槪况]  
　　上週天時晴雨不常風潮又倐隠倐現棉花價格因之漲跌靡定天晴風息價格回鬆反之則價挺蓋日來花價之上下全視天時爲轉移當斯棉株未放新花之前最忌颶風之摧拆上週幸風未成災價格尙能堅穏也紗市積重難返疲弱如故惟上週天津江西二帮旺購日紗各紗皆疲惟日獨堅深爲歎息美棉估計有减無增銀行家有貨欵收貨之説各公團布勸告注意之　雖財旱區得雨尙未减堅挺之勢也利物浦新棉交易亦無發展孟買亦以新棉報告不佳價頗堅挺惟陳棉以日本歐洲之需要不起　開價反低三品市塲尙穏以秋令需要漸近各帮有收買之意也茲將上週紗花成交槪况分述於左 
　　㈠期紗期紗十月期交割停交日紗已於前二月布告以致該月期價格獨堅一般人恐本紗之不足或有軋空之弊咸懷戒心交易减少共成交八萬六千九百七十五包較前週少一萬九千三百五十包内紗布交易所成交六萬五千六百包物品交易所成交九千七百五十包取引所成交一萬一千六百二十五包茲以上週中八月期爲標準而比較中日之期紗價格於左 
　　月·　　日　　中國紗布交易所　　日本三品取引所　　東滙　　　　　　　　　　　兩　　　　　　兩　　　日元　　　　兩八月二十日　　一四三·○　　一六三·五（二三一·一）·七○七五八月廿一日　　一四二·六　　一六四·一（二三一·九）七○七五八月廿二日　　一四二·九　　一六二·七（二二九·九）·七○七五八月廿三日　　一四二·七　　一六二·四（二二八·七）·七一八月廿四日　　一四二·四　　一六三·四（二二八·六）·七一五八月廿五日　　一四一·八　　一六三·四（二二八·六）·七一五 
　　㈡現紗止週現紗共做開七千八百包較前週多七百包以江西四川天津三帮爲多其餘若營口福建野雞蕪湖汕頭青島烟台廣東等帮俱有交易本紗二十支價格以八月二十二日一百六十九兩二錢五分之三羊爲最高二十一日一百六十二兩之實鼎爲最低十六支價格以二十日一百五十三兩七錢五分之大中華爲最高同日一百四十九兩之紅團龍爲最低十四支價格以二十五日一百五十一兩之天官爲最高同日一百四十兩之寳彝爲最低十二支價格以二十二日一百四十四兩之孔雀爲最高二十一日一百三十九兩五錢之如意爲最低一十支價格以二十二日一百三十六兩七錢五分之大發爲最高二十五日一百三十二兩二錢五分之荷豐爲最低他若本埠英廠紗以二十日一百五十八兩五錢支二十支藍金魚爲最高價二十四日一百十二兩之十支雙羊爲最低價本埠日廠紗以二十日之一百六十一兩五錢之二十支水月爲最高價二十一日一百四十二兩之十六支丹鳳爲最低價週間各廠開出期現各紗共二千八百七十五包較前週增一千七百三十五包計二十支紗二千包十六支紗一百二十五包十四支紗二百包十二支紗五十包十支紗五百包内鴻裕廠寳鼎五百包怡和廠五福牧羊八百包寳成廠如意七十五包東方廠文明一百包永豫廠三羊二百包鴻章廠寳彝二百包怡和廠金藍馬雙馬一千包茲以大阪現紗一週間成交價格錄之於左 
　　月　　日　　藍魚牌　　紅財神牌　　福島牌　　三馬牌　 
　　　　　　　　　　日元　　日元　　日元　　日元八月二十日　　二四○　　二二○　　二一六　　二一七八月二十一日　二四○　　二二○　　二一七　　二一七八月二十二日　二四一　　二二○　　二一六　　二一六八月二十三日　二三九　　二二○　　二一五　　二一六八月二十四日　二三八　　二二○　　二一五　　二一六八月二十五日　二三九　　二二一　　二一六　　二一六 
　　㈢期棉上週期棉共成交二十萬五千六百担較前週增二千七百担計紗布交易所成交十一萬八千六百担棉業交易所成交八萬七千担茲以上週中中美英三國十月期棉價及印度十二月期棉價錄之於左 
　　月　　日　　中國通棉　　美國紐約　　英國利物浦　　印度孟加拉 
　　　　　　　　規元　　　金洋　　辨士　　羅比 
八月十八日　　三五·二五·二四○一　　停市　　三六五八月二十日　　三五·一○·二四二五　　一三·五四　　三五九八月二十一日　三四·七五·二四九九　　一三·九二　　三六七八月二十二日　三五·二○·二三九五　　一三·六七　　三六三八月二十三日　三五·三○·二三九六　　一三·六二八月二十四日　三五·二○·二四二○　　一三·七四 
　　㈣現棉上週現棉交易轉旺共做開一萬一千一百二十五包較前週增四千四百八十五包内蔡甸花七千包最高價爲三十二兩七錢五分（二十五日）最低價爲三十兩零七錢五分（二十三日）本花一千八百包最高價爲三十三兩（二十三日）最低價爲三十二兩七錢五分（二十二日）火機花一千一百包最高價爲十三兩（二十一）最低價爲三十二兩七錢五分（二十一百）印度花四百包價　三十八兩（二十一日）太倉花四百包價三十七兩七錢五分（二十五日）鄭州花二百三十五包價三十八兩（二十四日）通州花一百九十包價三十九兩二錢五分（二十一日）收進者以崇信統益鴻裕厚生四廠爲多其餘若三井振太江南恒豐永安等俱有交易他若美國現棉最高價爲·二五七五金洋（二十一日）最低價爲·二五二五金洋（二十二日）英國現棉最高價爲一五·七八辨士（二十一日）最低價爲一五·三八辨士（二十三日）云 
[一週間之公債市况]  
　　近來公債行市已呈平和之勢例如　理六釐公債雖有上落然終盤旋於五十元左右本週中雖曾小至五十元以内然週末又復漲高收盤之時價仍在五十元之外結果與上週相仿此雖由於張氏長財以來人心略好然多空兩方互相牽制有此使之然也故吾人投機於斯者對此殊宣請求固不能以政潮趨勢忘自臆測也下週即爲陽曆月底交割又届市面仍難回落金　公債上週跌落較巨本週中曾一度漲最高星期五市價八月份曾至六十七元二角五九月份曾至六十七元五角五結果較上週約漲三角五綜核每日市况星期四五漲風最健餘均上落二三角而已茲將週末及週初價比較如下 
　　種類　　週初價　　週末價 
金融公債現貨　　六六·三○　　六六·七○八月期　　　　　六六·九○　　六六·八○九月期　　　　　六六·七○　　六七·二○十月期　　　　　六四·三○　　六四·六五整理六釐現貨　　四九·七○　　四九·九五八月期　　　　　四九·八○　　四九·九○九月期　　　　　四九·八○　　五○·四○十月期　　　　　五○·一○　　五○·六五償還短期八釐債券　二四·一○　二四·三○ 
[一週間之内滙與外幣]  
　　内滙本星期中内滙市價雖不無改動但漲落甚微京津銀滙週初稍趨疲軟其後因匯欵較多致市價節節向上結果比上週大三兩洋滙同增二元二角五分北京公　週末價計一千零五十兩銀元計一千零十一元天津行化週末價計一千零五十八兩銀元爲一千零十元濟南濟平週初由一千零三十六兩二錢半逐日大至一千零四十兩週末回縮一兩二錢五分銀元最高到過一千零十元週末因銀滙改小是以亦退去一元青島　足價計一千零六十七兩其餘稍有上落而結果毫無改更銀元週初計一千零七元週末漲高至一千零十元零五角烟台烟估週末價計一千零三十九兩計小二錢五分銀元無所改動價計一千零一元漢口洋例結果比上週小一兩半週末計一千零三十一兩五錢而銀元則漲高二元價計一千零十一元二角半宜昌宜平星期五以前常爲一千零三十七兩與上週末行情相同週末忽改縮二兩銀元始終爲一千零十四元九江安慶銀元週末計一千零八元南昌一千零九元蕪湖一千零七元較上週各大一元重慶萬縣滙價因前兩週暴跌後之反動價格略見回高計銀滙比上週大二兩半洋滙漲二元五角重慶銀滙週末計一千零二十七兩半洋計一千零二十七元五角萬縣銀匯爲一千零四十七兩半銀元爲一千零四十七元五角此外各滙市價雖間有增减而結果均與上週末市價無異綜觀全週各埠滙兑均不十分惕旺由此足見商業之尙未發展也 
　　外幣本週初時各項外幣因交易清靜且外匯和平標金無重大變遷票價緣亦無所改動迨星期三以後各商進出交易雖見𤍠閙兼以金價堅硬故人心甚好票價遂步趨漲風英票週末� 
價爲九元二角一分比上週末好起三分美票曾小至一元九角七分二釐週末漲高八釐比上週大七釐荷票週末買七角四分半坡票計一元零四分半日票計九角七分半比上週末各漲五釐港票星期五以前買價常爲一元零二分四釐與上週末行情相同週末受主較多價格遂改大一釐法票結果比上週漲一釐買價計一角二分一釐馬克週末買一元四角七分計大二分羅卜五百元票計漲五錢週末買三兩五錢此外如一千元新票及零票等受主殊屬寥寥是以價格一週毫無上落云 
[一週間之絲市]  
　　上週中洋莊絲市漸呈活動歐美等處對於廠白絲經銷塲漸起以致成交額頗稱暢逹惟絲價依然疲賤查紐約里昂各綢廠存絲不充現因時届秋凉均已相率開工故將所需各絲積極動辦且上週滬埠滙率又值平定因此消胃加暢但以各歐莊手中揑貨尙未售清而絲經行市久趨沉寂故市價逐見逼小兼以横濱絲市近仍漲跌靡定是以際此絲交發動之期絲價仍難望起色耳茲將週間各絲經市情分類詳述之如下 
　　幾械廠絲上週交易尙不寂寞因各美莊疊接紐約來電抛八九月份上中下等特别條份絲三百餘擔而里昂方面亦來賬囑購細條份貨三十擔是以週間交易頗能連續惟絲價均仍疲賤蓋歐美市塲行市趨疲滬埠市價底盤已廉而日來廠商之意存出售者猶多故絲價一時竟難激漲市况仍趨平疲也 
　　輯里白絲經上週交易亦暢因紐約銷塲稍爲活動惟該處市盤實較滬價低廉故上中等干經銷額雖暢價則見跌下等干經英倫方面因購辦甚少價亦仍疲惟印莊進胃較健出價頗昂大經交易因里昂市面依然不振以致成交更形寥落市價亦復趨疲僅烏鎭細貨英法等處需要甚殷價獨堅挺云 
　　黃絲經交易上週頓然轉稀緣川魯廠經存底已缺而來源仍稀以致交易停滞惟上海廠經法莊續有談成價尙堅定湖北廠經亦有購成價則提漲而揚返黃經稍有去路售價初堅繼跌其餘川魯鄂黃絲經則以印法銷路微弱成交甚清行市則仍堅穏云 
　　灰絲經市面上週依然停滞緣紐約市塲銷路不起里昂等處亦仍冷淡故交易續趨停頓市况仍現閑散惟週末各歐莊突接海外來電探詢市價當經發往電報數百擔須俟今明回音方可成交耳 
　　預料本週絲市新絲如美法繼續動辦交易當益暢旺價當平定白經倘紐約銷塲停滞交易難暢價則更疲黃絲經因來源不繼成交仍稀價能堅定灰經如各莊回電到滬走銷當亦不弱惟絲價恐難立定耳 
[一週間之茶市]  
　　上週間本埠洋莊茶市路莊土莊兩路之綠茶到源均不十分見旺行家交易路莊略形發展平水仍趨靜寂紅茶去路除湘鄂兩省之貨略爲暢旺外其餘均因存貨缺乏市况已呈蕭條之象惟花香茶末己届活動時機此實足爲紅茶前途優然究其實際今後之希望不在於受人操縱之暢銷而在於吾華茶商能團結精神作主動之暢銷即如粤帮之華茶公司直接運銷海外其成績　著有目共覩且就現時而言世界茶價以華茶爲最低廉若長此利權受人操縱即使國外銷塲可望發展而國内生活徎度倍高元氣殊難恢復此又足爲茶業前途隠憂耳茲特將上週間各茶市况分别詳述於下 
　　路莊上週間路莊綠茶總計成交一萬○五百六十五箱較前週曾銷四千二百八十五箱各茶市面仍推貢熙秀眉兩項爲最佳珍眉交易雖較前暢旺然存底不下三萬箱華商謀脱之心不無爭先恐後故市價仍無從提商大帮市面略爲發展怡和錦隆惠利天祿等行均已先後開辦故全週成交二千三百八十六箱交易倍較前週暢旺但存底沿豐人心仍軟市價自始至終仍無漲跌可言珠茶市面英莊稍爲活動惟成交之貨高莊低莊爲多中莊實仍無人問及其餘斜眉鳳等貨按日雖均有零星交易然去胃不大市盤低弱根本上仍無佳象可言云 
　　土莊上週間李埠土莊茶廠所製之紅綠茶市面已無前週之堅固惟土莊茶商態度極爲堅挺對於揑存手中之貨均不肯輕於賤售故市况愈覺蕭條全週僅成交貢熙秀眉珍眉等貨三千餘箱珍眉售價三十三四兩貢熙售價十八九兩至二十四五兩秀眉售價十三四兩市盤均無前週之硬云 
　　平水上週間湖州平水綠茶市面仍在沉悶之中零星碎貨英莊旣無大宗銷路大邦交易美莊亦無前週之暢致人心趨疲市價難堅全週僅上星四由天裕洋行買進大帮九百八十箱售盤二十六兩較前週約跌二三兩惟風傳美國市塲陳貨走銷本週市面或不難轉趨　逹云 
　　工夫上週間工夫紅茶祁寗兩路之貨均無大宗交易且來源竭蹶市面益形衷淡惟湘鄂兩省之紅茶到貨殊形湧旺市上交易較前週雖稍爲見遜然按日市價有漲無跌市面仍呈穏固之象至花香茶湘鄂祁寗等路之貨均有大宗交易市價亦頗爲不惡聞内地日來尙有大批裝運來申云茲再將前上兩週輸出箱數及存底列表比較於下 
　　茶名　　前週輸出箱數　　上週輸出箱數　　茶名　　前週輸出箱數　　上週輸出箱數 
平水大帮　　一二一八　　九八○　　湘鄂紅茶　　一三五六○九三一○路莊大帮　　一一○八　　二三八六　寗州紅茶　　七三○　一三八路莊珍眉　　九二五　　　一九四八　祁門紅茶　　無市　　一○七路莊貢熙　　一六六八　　二二一四　温州紅茶　　一六六　　三六五路莊秀眉　　一三五○　　一九七三　　土莊紅茶　　五九　　一五六路莊針眉　　二二三　　　五四七　　　寗州花香　六二三　　四七三路莊　眉　　一八五　　　三四七　　祁門花香　　一二六　　四三六路莊鳳眉　　二二○　　　二三○　　湘鄂花香　　無市　　一二○○路莊娥眉　　二八七二　　二一一　　路莊眉雨　　三四　　一一四路莊珠茶　　二三　　　　三五五　　路莊芽雨　　一五　　二一路莊眉熙　　二四○　　　二三七 
　　存底表 
　　茶名　　箱數　　茶名　　箱數 
路莊　　　七四四七五　　工夫　　三九七四○平水　　　六八三七八　　土莊　　三三六七 
[一週間之糖市]  
　　上週市價較前週情况爲好因荷蘭産市電訊遂見報漲至昨價標準粗砂已至十四盾每擔水費須加盾半故則到申價已越九兩之上矣惟星期一之價八月份盤到九兩○五分後因廣永興開抛陰曆八九十月期粗砂白一○·○○○包以致頓跌二錢其日八月份貨乃祇八錢五分至星期二荷蘭電漲二五市遂復升至週末價格現貨及本月均九兩○五分八月份八兩九錢五分比之週初現貨及本月漲一錢五分八月漲一錢云 
　　荷蘇開羅十號貨八兩各帮辦手極暢至中期數日荷市漲價影響號貨均已報緊間有開出則價升八兩一錢五分矣 
　　青糖到貨甚缺而銷手仍擁故呂宋青二號仍開八兩八片青開六兩五錢矣云 
　　冰糖近日𡁃叻到貨毫無故行家咸向香港直接採辦價自十四元至十三元九角合到申十一兩半云 
[一週間杭屬運滬之現洋數]  
　　滬杭甬鐵路同和運銀公司於本月二十日起至二十六日止（即一星期間）由杭屬各商行號代運現洋來滬分送上海各銀行錢莊詳誌如下（二十）鎰康小洋二萬角（二十一）交通銀行十六萬元德昶三千元泰豐九百元（二十二）交通銀行十六萬元鎰康小洋一萬五千角泰和小洋一萬角（二十三）交通銀行十六萬元鴻賚六千元隆泰五千元豐裕五百元衡通三千元同昶三千元（二十四）交通銀行十六萬元鎰康小洋一萬五千元泰和一千五百元（二十五）交通銀行十一萬元（二十六）交通銀行十六萬元鴻祥六千元祥太一千五百元以上一星期由杭運到現洋共計九十四萬零四百元又小洋六萬一千角均運抵上海南站卸車即由華運公司逐日公送矣 
[新花登塲在卽]  
　　廠少積存價難過鬆 
　　去歲棉花收成祇六分各紗廠因紗賤花貴棉花均少積存今春頗數家稍受困難現在陳花了尾之際欲辦無費近有江西路寳豐花紗號等處已派友出去開稱收買頭批新花現已到申而餘姚安昌等花約在二十邊可到該號開設已十餘年素接各紗廠定貨及各客帮裝運銷路甚大來源亦多此次所到頭批新花約有五百餘包價在三十五兩之上已有汕頭·厦門·廣東等客定購紗廠月内難辦多貨故該路近又加派夥友到長江各地去收聞到花約在月初今秋新花登塲年豐約在八分價仍難鬆動即或價減亦當在中秋之後云云 
[米業聯合會提出濬河意見]  
　　滬北米業聯合會因修濬蘇州河事宜總商會定於今日（八月二十七）舉行大會昨特致函總商會曁吳淞口水利協會提出意見原函如下敬啓者敝會前此開會曾將討論意見宣佈報紙無庸贅述至此次敝會徵集同人意見對於濬河事宜仍當根據水利協會通過各案一意進行設有其他變更敝會同人不敢聞命或請總商會開會董會議或由貴會開全體會員會公同提議蓋應當初水利協會之組設無非召集各業公團分籌經費計劃工程爲唯一之宗旨敝會恪守前章始終不渝愚昧之見聯佈區區統希貴會公鑒是荷 
[航船帮集議整規]  
　　江浙各埠出門航船各帮約有二千餘號各船主近以營業清淡面水脚所定之數目因同業爭奪生意暗中减小大受影響故前目下午召集在申各船主開會集議到者有十餘帮當由嘉湖帮領帮山金生云近來有數同業見生意清淡貪裝貨物不照定價擅自减讓破壞訂規現須先組立一公會有事可召集磋商而水脚亦一律不致參差公衆贊成現着手進行云 
[大來碼頭已准續築]  
　　浦東張家浜大來洋行前因在該處建築碼頭事爲松滬護軍使署訪悉以該處屬於軍事區域範圍曾函致江蘇特派交涉公署轉函英領飭知該行停止工作去後茲聞該行已向浚浦局照章升科並經呈請英領函商交涉公署轉商護軍使許可業已照常工作云 
[王克敏昨又回京]  
　　王克敏前因其母病動回滬省親茲因母病輕减又於昨日乘滬寗車北上准二十八日到京云 
[緝私營扣留醃菜船之糾葛]  
　　嘉興同鄕會請澈查嚴禁 
　　旅滬嘉興同響會以緝私營在日　橋屢次扣留醃菜船昨特致快郵代電於江浙兩省當局請予嚴查取締電云浙江盧督辦·張省長·龍華何護軍使·兩浙杜鹽運使·緝私張統領·江蘇齊督軍·韓省長·蘇五　沈　運副使·緝私石統領均鑒嘉興鄕民陳小弟裝　醃菜來滬八月八日下午三時行至日　橋忽被蘇五　緝私第二營營長余炳文部下無端扣留並私行處罰洋五十八元經金董事榮賢遇手旋據余營長復鹽商周慶雲函誣爲夾带私鑒查嘉興　價倍於上海　無夾带　　　入　　地點之理　係余營部下有意勒索飾詞　　八月二十一日金有發船載醃菜一百五十六　八月二十二日謝金福載醃菜一船又在同一地點發生船貨被扣請事各該鄕民等均係嘉興塘滙鄕安分農民以家製醃菜運銷上海所得甚微何堪屢受勒索敝會爲維持桑梓鄕民生計起見應請鈞長使迅賜　屬嚴查釋放并請永遠示禁勿使　有擾民之舉藉安行旅而紓民困臨穎不勝迫切待命之至嘉屬旅滬同鄕會叩有 
[請緝僞造鄂錢票首犯]  
　　僞造湖北官錢局假錢票案内之李哲明·沈陳氏二名爲此案之首要前由淞滬警廳緝獲發解上海地方檢察廳訊辦旋因該廳懲辦期滿業已斥釋而湖北官錢届以該犯婦等係起意主犯自應提歸鄂省訊辦旣經釋放仍須緝案嚴懲故於日前特懸賞格如能緝獲者准賞洋五百元已函致淞滬護軍使署請爲通緝矣 
[法治協進會遷移新會所]  
　　法治協進會昨日本擬開第六届常會嗣因該會原附設在上海律師公會近以開會時人數漸多該會所不敷應用議决另兗房屋業由姚文壽·陳仁琅等商借大束門内東姚家弄烟業公所將會所附設在内昨由會計主任徐金熊將一切文件移交至新會所辦事惟爲時已晚不及開會准再延長一星期决定於九月三日下午二時開會昨即將各情通告各會員查照矣又該會上届推定金鴻翔·王開疆·黃啓英·蔡倪培等十六人爲代表與滬上農工商敎法各團體接治徵求意見早日促成省憲一案日來各代表等正在分頭接洽中云 
[潭子灣保衛團丁與鄉民衝突]  
　　　城人王阿四二十四日在潭子灣鄕民張杏生这糞坑内撈取蛆蟲張向阻不聽致起衝突互扟至保衛團轉送四區派駐所分别斥釋詎王翌日糾集同鄕王懷仁黃啓維丁玉台王仁秀王寳秋等向保衛團尋釁與該團團丁張勝根張阿弟龔阿弟姚明鑒張明敎陳靜蘭等鬭毆之下雙方各受微傷者共四人由派出所長警一併拘解四區聽候訊辦 
　　又一訪函云駐紮閘北潭子灣鄕間之保衛團其團丁本係當地無識之徒前日傍晚該團團丁某甲偶至該處鄕民某乙家糞坑内掏摸蛆蟲乙家正值晚膳聞着臭味將甲呼斥甲不服因此衝突甲即鳴警笛鄕民方面亦鳴鑼聚衆團丁復開槍示威結果被團丁捕去鄕民七人（乙亦在内）聞當捕去該團曾以私刑拷打致各鄕民受傷輕重不一惟無大碍並聞該處爲淞滬警察四區派出所之防地該所長警目擊情形應如干涉當將團丁六名鄕人七名一併解入總署而劉署長核得事關團丁與鄕民衝突立即解送司法科請究現聞團丁六人中二人釋放四人在科收押受傷鄕民飭即自行醫治聽候詳請徐警廳長核示云 
[捕房通緝于全勝]  
　　新閘捕房一千三百九十號巡捕于全勝於勤務期間赴太平坊一千九百五十九號門牌雉妓院内狎游因爭風起釁用來福槍將先至該妓寮之一千一百三十二號巡捕王治元轟斃逃逸日前由警廳將在引翔港浜邊拾獲之該逃捕所棄槍彈皮带快靴交還捕房均詳本報麥總巡司自此案發生後即檢出該捕照片飭交總巡捕房刑事稽查處附刋於通緝文告之上業於前日將此項通緝文分發各捕房並函送華法兩界軍警各機關請爲一體查緝茲錄該文告如下爲通緝事照得于全勝一名山東兗州府人年二十五歲前當巡捕身高五尺八寸又四分之三身軀魁梧面微麻爲因於西曆一千九百二十三年八月二十二號在愛文義路一千九百五十九號地方謀殺王治元一案業由會審公廨出票拘拿在案爲此合行通緝仰諸色人等一體協緝特示 
[通緝殺人凶犯]  
　　張林 
　　木匠張林糾同計小東等將同業王曹生用斧砍斃逃逸計經戈登路捕房獲解公共公廨訊明判押西牢三年而張林尙逍遥法外故總巡捕房刑事稽查處特於前日發布文告通緝以期獲案懲辦具文略云照得顧張林一名浦東人年二十四歲業木匠身高五尺三四寸右眼較左眼稍小爲因於西曆一千九百二十三年六月二十四號在海防路八百六十七人號與三人謀斃王曹生一案有關業由會審公堂出票拘拿在案爲此合行通緝仰諸色人等一體緝協特示 
[觀影戲急病身故]  
　　昨日下午有一年約三旬之男子身穿白夏布長衫足着元色絲襪緞鞋至派克路口之卡爾登影戲院觀映電影忽在座溺溲時路該院映電影時約有十餘分鐘故全院電燈尙未閉熄當爲招等員瞥見報告該院華經理方君知爲急病即命待者扶至該院後門處之椅並爲之招請對過之朱壽田醫生但當時此人尙能言語謂此係舊病容我在此稍坐片刻即可復元後朱醫生至按其脈息即謂已屬無救未幾此人忽嘔吐時該院即用電話報告新閘捕房迨捕頭派探馳至此人已氣絕當即在其衣袋中檢出名片一張上印陳見三（另一訪函謂刻陳建川）並註明某紗管廠執業等字樣又有小花園某妓處請客票一紙該院又以電話詢問小花園某妓處是否認識此人據答僅識死者之友人（即請其赴宴者）乃囑其友人往告死者家屬及死者家屬至該院時死者已由捕房車往騐尸所云 
　　尙有本埠新聞等轉入後頁 
 
 

Page 15

 
 
第一萬八千一百四十號;中華民國十二年 西曆一千九百二十三年八月二十七號
星期一 * *本埠新聞二 
[僞造印據之訊結]  
　　瞿長順魚行主瞿鶴鳴在地審廳狀訴蔡春橋蔡子均叔姪抵欵不還而子均之母蔡陸氏反串通郁仲榴僞造印據圖詐銀四萬餘元等情一案前日午後奉簡推事官開庭審理首由原告瞿鶴鳴投訴前情並將印據上眞僞圖章不符之點分别指明質之被告蔡子均供稱並非僞造詎子均之妻蔡金氏在旁廳席聞語上庭聲稱此項印據實係氏姑蔡陸氏與郁仲榴於去冬十一月間在家僞造等語復據兩造律師辯論之下問宮宣告辯論終結聽候宣判 
[省敎育會門前之慘劇]  
　　華商電車撞傷老嫗·女子 
　　昨日上午十一時法租界二十九號六路電車自斜橋開至省敎育會門前時突將乘坐黃包車内之一老嫗·一女子撞倒輾破頭面老嫗年在五十左右女子則僅十二三齡二人血流如注而女子初猶痛哭旋即暈去當經二○號及一○五號站崗巡警一面飭車將二人送至醫院醫治一面將七十二號司機人拘至西區警局云 
[獲解興昌廠捲逃工人之公函]  
　　省會王警廳長因偵探查獲上海興昌機廠捲逃工人等特函會審公堂云逕啓者八月十七日據偵緝隊長樊占鰲呈稱竊昨閲上海申新各報載上海美租界歐嘉路長興里興昌機器廠工人談小桂子劉長富二名捲取銀洋貨物逃走人贓併獲者賞洋五十元等情一案當即遴派偵探等分投嚴密查緝去後旋於本月十一日據暗訪劉長清報稱現經購覓眼線查得談小桂子確係匿居平安巷家内等情據此當復加派偵察張永亮探目張桂舫暗訪王文波陸桂亭等在西西二區水西門内平安巷拿獲談小並劉長富二名並搜獲劉長富麻雀牌當票二張一併带隊前來訊據談小桂子供年二十五歲江寗縣人住水西門内平安巷向作麻雀牌手藝本年舊曆四月間有住一枝園黃保洲介紹小的到上海裡虹口興昌機器廠内包作麻雀牌老板名陳長華小的曾用過他押賬洋五十元又另欠他洋十餘元兩共約六十五六元有零六月初三日小的又介紹同行劉長富在廠外租房代該廠包作麻雀牌小的們因虧累無法就與劉長富二人議定於六月二十二日由滬乘火車同回南京劉長富拿牌七付在滬當錢零用小的除虧累他的押賬及欠欵外實未拿牌所供是實劉長富供年二十二歲汪寗縣人住通濟門外土橋地方向作麻雀牌手藝本年舊歷六月初三日由同行談小桂子介紹至上海興昌機器廠在廠外租賃作坊代該廠包作麻雀牌老板陳長華嗣因夥計被他人邀去工作小的遂虧欠該廠洋一百九十一元七角作坊内有包作未成之麻雀牌二十付因逐日要開火艙在滬分三票共當去七付計洋十四元五角其餘十三付仍在作坊存放有徒弟看守小的們因虧累無法就與談小桂子議定於六月二十二日由滬乘火車同回南京所有當票二張現已交案下餘一張當本三元五角仍存上海作坊内所供是實當經致函上海興昌機器廠經理陳長華趕速來寗以憑究辦去後茲據該經理代表陳長鈞來隊認前談小桂子劉長富二名確係正犯無訛並據呈交賞格洋四十元前來查報載所云人贓併獲者賞洋五十元貯欵以待决不失言此案旣經完全破獲當然照繳全數賞格以資分配現據該該代表陳長鈞一再請求減交十元職隊未敢擅受理合具單將談小桂子等二名並當票二張賞格報一紙賞格洋四十元一併送請訊辦等情到廳當經飭科訊得談小桂子劉長富均在上海興昌機器廠工作前因捲取該廠銀洋貨物潛逃來寗經該隊查獲送案正核辦間准貴公廨函隊并派探守提該談小桂子劉長富带滬訊辦等因除已將該談小桂子劉長富點交來探管保餘等带回歸案訊辦外曁將該廠所送此案奬銀四十元發交該隊具領以示鼓勵外相應函復查照並將案内之當票二張送請查收歸案訊辦具復爲荷此致 
[難民騷擾大團鎭]  
　　浦束大團鎭於前日到有難民二百餘人乘船六艘聞由南滙開來其首領係唐·楊二姓手持湖南某縣知事路照因該縣年荒到此求乞云云當由該鎭紳商籌集銅元二十餘人經駐紮大團之水警押逐出境未擾事端該難民等旋至離鎭八九里之閔家山店徐順興染坊中見係　僻之處大肆騷擾索去銅元若干而去事後該店主次子房中檢點銀洋首飾等物均不翼而飛約值二百餘元米麥亦缺小數擔一時遠近傳作異聞 
[同仁慈善會籌建會所]  
　　浦東高行鎭同仁慈善會各會員發起集資興建會所前日開會集議該會長報告會所基地已經購定繪就圖樣約需建築費五千金之譜經衆討論議决分隊募捐當積極進行以固基礎次又提議該處地方現忽發現時疫恐其蔓延亟應添請名醫施診又義務學校暑假已滿本月二十日開校議畢散會 
[擦槍不愼之肇禍]  
　　海籌巡艦艙而之守望士兵某甲昨晨八時許正在上差時忽來流彈一枚悞傷甲之肩部當由大副等檢查因有另一兵士正在擦揩槍機突然失愼以致子彈射出幸該兵傷痕未重當送該艦軍醫處醫治一而已由該艦長傳令全船士兵以後務宜格外注意以免肇禍云 
[水警師船第一批油漆完竣]  
　　江蘇水警第一區沈區長以所部各隊師船照章應至夏間分作二班上岸油修曾經通令各隊遵照分批上岸修理在案茲據各該隊長呈報第一批油修船隻均已油竣請爲委員騐收前來除派委往騐外並已令將未油各師船迅即登岸飭修其已修各船趕令迅出巡　以重緝捕而免疎虞云 
[昨日之城隍神會]  
　　昨爲中元節城隍神像出巡上午九時許各會首齊集邑廟排齊儀仗出發游行城廂内外迤邇至壇施賑畢由壇上起馬遇利涉橋·陸家濱·中華路·進尙文門出小南門折至北半城各處游行一周然後回廟沿途由各該警署派警分投照料故尙無肇衅情事云 
[私吸洋烟破獲]  
　　南市第一區警察署李巡官訪悉外　瓜街同和肉莊有人在内私吸鴉片有違烟禁昨日午前带同巡長張守田·宗蔭橋·並警察等密往該店查察時店主陳離榮適在樓上吞雲吐霧即行扣住當將烟槍·烟燈·烟盤·烟缸·烟扞·燒烟器具等全副一併起出連同陳一併带署王金山署長預審得陳供認自行吸食鴉片不諱奉飭申解警廳司法科訊明按律擬罰 
[寳山報緝逃犯]  
　　寳山縣監獄於日前脱逃執行監禁之徒刑犯某甲一名現未緝獲故由該獄彭典獄官報由該縣請爲分函水陸軍警一體通緝云 
[男孩迷路候領]  
　　四區崗警前日查見年約四五歲之無名男孩一口身穿白條子布短衫夏布褲因詢其姓名住址均不能答劉署長諭送慈善團留養候領 
[資遣鄂省難民]  
　　前日下午有湖北廣濟縣難民二百餘人盤踞閘北太陽廟内昨由慈善團工巡捐局等各團體助以口糧稟請四區劉署長派警押逐出境 
[駁船沉没幸未傷人]  
　　本埠復裕厚洋行日明雇張增林之駁船前往沈塔鎭裝運菜子二百八十包於陰曆十三日駛至青浦縣境之澱山河風浪交作全船沉没該舟子四人幸經鄰船帮同救起故未溺斃該船户張增林於昨來滬報告該行經理矣 
[游民債劵開奬]  
　　游民工廨基金債劵第十三期昨在江灣廠中開籤三四九二六號本埠飛來福二等籤三○二七二號南昌福順祥三等籤○五五七四號天津德源四等籤一八三三二號本埠善利全四等籤三七五三五號本埠有利源五等籤二八○八一號本埠廣滙源五等籤一九二八○號漢口中華云 
[塌車碾傷孩足]  
　　住居閘北王家宅婦人傅陳氏之七歲兒子傅萬橋昨在自己門首游戲遭計鴻賢所拉之塌車碾傷右足該孩受傷痛極倒地旁人見狀不服趕上將計拘獲指交崗警押解五區警署傅陳氏將子萬橋舁送到署請究奉諭轉送地檢廳訊辦旋奉檢察官提案研訊之下判萬橋交由乃母傅陳氏領回自醫計鴻賢收押候原告傷愈再核 
[攔路攫取銅元]  
　　昨有婦人周陳氏行經楊樹浦榆林路突被皖人黃餘堂攔路攫取手携之銅元二千九百文飛奔而逃經氏大聲喊捕適包探沈萬舟經過聞聲帮同追獲人贓拘入捕房押候解究 
[私造契約之拘究]  
　　滬南工巡捐局前經規定浦江及日暉港西鄕蒲肇河等處之船隻遇有産權買賣等事須照章預行報局即由該局市舶所查明變産價值若干領取契約塡寫並按照提取百份之二爲公費歷經辦理在案茲據市舶所承辦人報告近有船户蕭起必經憑永興船行周如煜介紹購買張阿聚之碼頭議價後私造契約類與局給者相似有違定章請爲傳究等情當經局中傳到周等一干人証並起出私造之船契騐明果然作僞除將私契塗銷外另着補領官契塡明以便按額呈繳公費並照章處罰以儆效尤 
[扭控逃妻姦夫]  
鎭江人朱連貴住楊樹浦前日扭其妻及姘夫陳易郎至五區控稱民妻於六月二十九被陳拐逃四尋無着詎民之表妹孫桂英亦於七月初十被拐無踪今在治下天授里三衖第一家將逃妻姦夫尋獲表妹不知被匿何處請爲究追當經李署長質訊之下陳供認與朱妻私姘偕逃惟不認拐原告之表妹奉判轉解司法科聽候核辦 
[婦人售烟之拘究]  
　　婦人王吳氏在北京路一千二百二十三號屋内私售燈吃洋烟爲總巡捕房包控尤阿根偵悉前日與副捕頭惠而生密往將氏及烟民陳月樑張元生張成德徐氏等男婦拘獲連同烟具带回除着將王吳氏送交公共公廨收押外餘人准各存洋五元保出聽候訊究 
[股單糾葛案駁回]  
　　賈恒久前延律師代表投法公堂探稱原告前因被人探告奉判交保故此原告以價值四千五百餘兩之股單存與被告石芝坤處托代作保不料旋被石芝坤將單私自售去求請追還股單等情被告石芝坤延博勒律師代辯否認原告將股單存與被告處奉判候下堂諭飭遵在案昨經陳讞員會同法副領事葛君商明堂諭判日此案訊得原告到案之証人均係親戚所控各節毫無確實證據應即駁回堂費一百六十兩歸原告負擔被告請追損失應毌庸議 
[控追欠租彙誌]  
　　孔善卿昨投法公堂控房客宋榮耀不理欠租洋九十六元求追等情被告承認並稱現祇措得洋十二元餘求寛限籌付判繳案之洋交原告預去餘欠限七天付清又唐蔚生控房客崔子安不理欠租九十元並拆毀房屋損失求請一併追償等情被告延　美律師代辯請求展期中西官判着被告將欠租繳案暫存檢察處准予展期七天再核 
[破獲燕子窠]  
　　王三寳及婦人沈汪氏邇在法租界婦人黃張氏沈楊氏兩家私設燕子窠容人在内吃食洋烟事爲法捕房包探查知稟明西探同至各該處抄出烟具等物甚夥带入捕房昨解法公堂請究先由西探上堂稟明前情並稱查得被告黃張氏屢次容留房客開設燕子窠請爲訊核詰之被告等供認私賣燈吃不諱中西官判王與汪氏各罰洋四十五元二房東楊氏罰洋三十五元張氏罰洋六十元充公烟具没收 
[積竊判押六個月]  
　　積竊柯慶桂日前在法租界地方摸竊行人許鎭華衣袋内之皮夾洋銀圖逸適爲事主察破嗚捕到來將柯人贓並獲带入捕房昨解法公堂請究先出捕頭稱查被告曾經犯案七次有案可稽請察詰之柯代認行竊不諱中西官判柯押西牢六個月以儆贓維原告領去 
[誌謝]  
　　昨承大東書局惠贈紫蘭花片一册謝謝 
公布欄 
[江蘇高等審判廳]  
　　民庭判决葛長有與慶泰祥因欠欵涉訟不服第二審判决上訴一案（判决主文）原判决廢棄本件發回江寗地方審判廳更爲審判范拜竹與吳湘榮因貨涉訟上訴一案（判决主文）本件上訴駁斥第二審訟費由上訴人負擔俞煥文等與俞錦泉因田産涉訟上訴一案（判决主文）本件上訴駁斥第三審訟費由上訴人負擔張錦堂與張斌因退佃涉訟上訴一案（判决主文）本件上訴駁斥第三審訟費由上訴人負擔沈瑜等與沈幹周因墳田涉訟上訴一案（判决主文）原判廢棄本件發回江寗地方審判廳更爲第二審審判錢　與錢寳　因房屋涉訟上訴一案（判决主文）本件上訴駁斥第三審訟費由上訴人負擔吳有森與曹王氏因欠租涉訟上訴一案（判决主文）本件上訴駁斥 
　　刑庭判决汪錫元等因侵入竊盜覆判一案（判决主文）本案初判核准徐四等因和誘及和姦覆判一案（判决主文）初判關於徐四俞馮氏部分撤銷徐四和誘之所爲處五等有期徒刑五月褫奪公權全部五年未决期内覊押日數准以二日折抵徒刑一日俞馮氏不受理葛成義爲强盜上訴一案（判决主文）原判關於葛成義罪刑部分撤銷葛成義聚衆掠奪公署鎗彈之所爲處一等有期徒刑十四年褫奪公權全部終身共同强盜俱發之所爲處一等有期徒刑十四年褫奪公權全部終身執行徒刑十五年併褫奪公權全部終身未决期内覊押日數准以二日折抵徒刑一日訴訟費用歸葛成義負擔蔡宰福等因輕微傷害上訴一案（判决主文）本案上訴駁斥訴訟費用歸蔡宰福負擔陸王氏等因意圖營利誘覆判一案（判决主文）初判撤銷陸王氏共同意圖營利略誘夏阿金之所爲處二等有期徒刑五年褫奪爲　堂監督職員敎習之資格終身共同營利略誘蔣阿寳之所爲處二等有期徒刑五年褫奪爲學堂監督職員敎習之資格終身執行徒刑六年併褫奪爲學堂監督職員敎習之資格終身未决期内覊押日數准以二日折抵徒刑　日王桂生姚阿松均無罪 
　　批示吳阿三一件爲狀請發還卷宗以便給領物件由狀悉查該案原卷業經本應於八月九日函送同級檢察廳核發在案仰即知照此批朱兆書狀一件爲與朱仇氏田欵一案請更正受理由狀悉仰仍遵照本廳　字第二八號裁决勿庸多凟此批 
　　牌示調任齊霖署青浦縣承審員派呂雪嶺試署南滙縣承審員除令縣知照外特批此牌示以上八月二十六日 
[江蘇高等檢察廳]  
　　批示王鍾麒一件請移轉管轄由狀悉督徵書字傳笏雖爲縣署屬吏該民旣未起訴何以即知有不公平之虞所請殊無理由碍難照准此批柴一霖一件請執行殘餘刑期由狀悉該被告旣無力繳齊易科罰金准將殘餘刑期依法執行此批王慶林瞿聯元等狀悉此案已於八月十七日明白批示矣仰即知照此批葉友卿等一件補具理由由狀悉候送同級審判廳核辦此批王秀一件訴邳縣知事受賄殺害依法嚴辦由據訴已悉爾子王士標果無盜匪行爲該縣何致判處極刑呈稱各節殊不未合所請不准此批戴金宜呈及意見書均悉據陳各節不爲無見惟查新監練習辦法近奉司法部令由廳遴選合格人員試以國文監獄學各一藝合共二十名爲一班送往京師第一監獄練習等因自應遵照辦理該生如果志願赴京實地練習仰即來應報名聽候命題考試可也證書一紙驗訖發還此批王文通王廷生一件聲請再議由狀及抄件均悉查聲請再議應向原審聲明仰爾等逕赴吳縣地方檢察廳呈訴此批葛阿榮一件補具上訴理由由狀悉查此案原卷業經函送同級審判廳核辦在案茲據所訴姑准將來狀一併送審可也此批蔡志鶴等狀悉此案是否應由江都縣受理前據抗告來廳業經函送同級審判廳核辦在案茲又續訴前來候即併予送審裁决此批以上八月二十六日 
[上海地方檢察廳]  
　　批示王國康據訴爾與李某旣有交情何至被竊情節已屬支離又無確實臧證殊難憑信至追還欠欵及行李等物係屬民事案件着向同級審廳請求可也此批王子卿狀悉所請不准此批牟陳氏狀悉所請碍難照准此批前已明白批示毌庸多凟此批孟岱鍾狀悉候查明核辦此批魏晴川狀悉本廳無備案程序所請着毌庸議此批王文祥狀悉旣稱被毆受傷應俟到廳騐明再爲核辦此批曹尹氏業經通緝靜候核辦此批唐煥章業經明白翁知鄕自治之選與刑律第八十四條規定不合不能搆成妨害選與罪多凟何益此批周鳳善仰即遵傳來應候訊再奪此批章瑞發狀悉仰即邀同證人來廳候訊此批金錢氏狀悉案已起訴毌庸多凟此批羅陳氏狀悉准予撤回此批劉銘源據訴事關瞻養向同級廳民事庭請求本廳並無備案手續此批以上八月二十四日 
[滬海道尹公署]  
　　批示奉賢縣民董芝良呈爲盜賣公産破壞慈善事業請求澈查札縣建築回復原狀由據呈衛阿鈞拆毀公産等情如果屬實殊屬非是仰奉賢縣知事澈查明晰秉公核辦具復核奪此批客民姜欣秋呈爲請求變更警廳布告而恤民艱由據呈已悉仰即逕赴警廳呈請核辦此批 
 
 

Page 16

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
 

Page 17

 
 
第一萬八千一百四十號;中華民國十二年 西曆一千九百二十三年八月二十七號
星期一 * *本埠新聞三 
[飛利浦洋行開業預誌]  
　　九月一日···在四川路四十一號 
　　和蘭飛利浦電泡廠爲全世界最大之電泡廠該廠在一八九五年爲飛利浦氏兄弟二人所創廠址在和蘭之愛迪霍文地方當時僅有工人二十名今則增至七千人以上該廠所出電泡種類極多自二支光之汽車泡以至一萬支光之攝製影片電泡莫不俱備現已擇定四川路四十一號卜内門新屋二樓設立飛利浦洋行專銷該廠各種電泡於全中國及東方各國聞九月一號即須開始營業云 
[廣生行運到雪花膏]  
　　南京路廣生行精製雙妺老牌化粧品不下一百餘種推銷中外年代甚久如花露水·生髪油·雪花膏三者爲銷路最巨之貨每年營業總額逹五百萬以上二十餘年以來狀况均佳前日由廣東香港總廠運滬秋季雪花膏一大帮專供秋令市銷其第二帮第三帮亦已起運在途連日本埠各代售家紛往批貨該行之棧房員司忙碌異常盡開夜工云 
[先施減價三星期]  
　　南京路先施公司定於今日（八月二十七日）起舉行六週紀念兼秋季大减價三星期已將各貨細爲陳列諒甚𤍠鬧云 
[永安之五週紀念]  
　　南京路永安公司現逢秋季減價及五週紀念故自今日（二十七）起舉行大減價三星期日來佈置新屋甚爲忙碌云 
[中德商店廉價期將滿]  
　　南京路郵局對門中德商店近因營業發逹致原有屋址不敷應用故於該老店東首另築高大房屋一所内部佈置不日即將完工其廉價日期定於七月十九截止云 
[福華又運來新藥]  
　　民國路九畝地口福華西藥行前日曾運到德國哈德富醫生所創製哈德靈骨痛藥一大批不及數日即行售罄茲悉昨又運到大批定價每瓶仍售一元云 
[益和裕記添印有息禮劵]  
　　石路四馬路口益和裕記莊自發行有息禮劵後頗受歡迎現因中秋節近外埠來函詢問者日必數起購者亦頗不乏人因是項禮劵用作令節禮品甚爲相宜一俟節期將届則購者想必更多故該莊現又添印云 
[大東書局舉行廉價]  
　　福州路大東書局於本月十一日起舉行秋季大廉價各種書籍槪售對折因所出各種學校用書合於學生之用故紛紛購買營業甚盛云 
[青聲半月刊改組發行]  
　　四川路一號上海證劵物品交易所内一部份辦事員爲交換智識切磋文字起見曾於本年三月間發起青聲半月刋出版已五期茲定於陽歷九月起改爲旬刋内容及印刷均求進步其劇談一欄已請紀君鳳翺編輯第六期内甚有精采准於本月三十一日即可出版云 
[菲列濱税則新到一册]  
　　駐華美國商務參贊署稱近來探詢菲列濱税則者頗不乏人今已由菲當局寄到一份儲藏商務圖書處聽人查閲云 
[第二次提倡國貨會之籌備]  
　　市民大會前經評幹聯席會議决每月開提倡國貨大會一次其第一次在中央大會堂舉行第二次會期定舊曆八月一日刻正在籌備進行聞此次大會其範圍較前更爲擴充務使國貨出品徵求彙集實行提倡分科及職員名如下總務陳翊廷·吳亮生·塲務孫道勝·糾察李澤源·游藝翁國勛·贈品陳家寳·汪醒齋·焦振山·特刋曹慕管·沈仲英·並請曹慕管爲主任云 
[又有航行全球者過滬]  
　　大陸報云美人戈文夫婦乘一九十八呎之小汽油船航行全球曾自巴拿馬駛至南海羣島嗣恐途遇颶風暫改乘澳后號於昨日過滬云 
[美國電影新訊]  
　　名伶却耳司來CharlesRay近得資本家之助創一却耳司來企業公司專管影片事業現已購地數百畝築一大規模之攝影塲内有人造之山水美麗之花園並有各種野獸及皇宮建築等所費甚鉅 
　　女伶服裝之最艷麗者推寳琳PaulineFrederic雷麥BarbaralaMarr史璜生GloriaSwanson三人近有名安恩利Annlittle者演TheBeastsParadise時特製麗服八襲較寳琳等尤奢 
　　范鵬克與曼麗畢克福之演劇塲時爲貴族子弟騷擾每晨必有三四人候立門外彼等欲參入范鵬克及曼麗劇中扮演毛遂自薦不問己之藝術如何曼麗甚鄙之但以彼爲貴族不敢驅斥 
　　最近出版之影片甚多其最佳者如曼麗畢克福之Rosita曼麗飾一皇后態度莊嚴不如前之嬌嫩可作爲曼麗影片之新紀元羅克之WhyWorry乃在南美時之趣事與JobynaRalson同演開登BusterKeaton之「三時期」TheThreeAges觀之能令人大笑麥雪耳鼎倫導演之TheRendezavous乃名伶ConradNagel所演其他如巴賴PolaNegri之TheCheat妙足女郎安特里AndreeLafayette之TrilbyT惱門塔文之PurplePride（即AshesofVengeance）却耳司來之MilesStandish皆一時之名片也（一） 
電影名伶李却白率爾姆斯（RichardBarthelmess）在其最近所演之TheFightingBlade一劇中之神氣此片爲美國第一影片公司所攝不日即能開映於觀衆之前云 
[彙記電影名伶之特别神態]  
　　電影名伶在演劇時各有特别神態不啻爲彼等演劇之商標茲略述數則於左 
　　裴斯開登BusterKeaton之　似慘淡無情不怒不笑不易動容雖間作怒狀甚覺勉强人多稱之曰「冰凍面孔」 
　　曼麗畢克福風姿美麗爛漫天眞雲髪下垂雙渦微笑世人無不知之亦無不愛之但此乃曼麗天生使然非故意做作惟於動怒或過樂時曼麗必時動其下　此乃特别之點觀者不易辨出 
　　范朋克時露其闊齒陶樂賽甘許常將其唇緊閉史蒂華AnitaStewart怒時時將其眉毛豎上梅瑪麗MaeMurray柯林瑪ColleenMoore與台維斯MildredDarus俱於唇間有特别做作而尤以柯林瑪爲最佳瑪麗時以其上唇掀開台維斯時則時時努嘴 
　　李佳白率姆斯目光甚利笑時如一童子史璜生GlortaSwanson每多做作時以手作勢賈克哥根之大而褐色之眼頗能動人李立拉LilaLee笑容可掬觀之彌復可愛密耳頓西耳MiltonSills乃一哲學家其目中似深含哲理洛白脱TheodoreRober口中常銜雪咖卓别靈之大靴手杖羅克之笑却而司來之怒皆彼等獨一無二之神態也（塵） 
 
 

Page 18

 
 
第一萬八千一百四十號;中華民國十二年 西曆一千九百二十三年八月二十七號
星期一 * *[評「恃富欺貧」影片]  
　　上海大戲院近演聶哥拉魔術特於日間開映影戲將已映過之佳片每日輪流重映前日映恃富欺貧一片余以上次未往遂乘機往觀焉此劇情節略述美洲西部有一小村落山環水繞景色秀麗村中有一少女名巴蘭者與祖母父兄共居融融洩洩備極天倫之樂女性活潑不知憂愁與少年蒲伯相愛好花前月下兩相默許時有富家女名伊文者性情乖戾其母强其與富翁麥克愛好女心不願顧又不敢抗麥克屢獻殷勤時露求婚之意女不敢遽允蓋女昔戀一男子與之有染恐事覺後能將力暴其醜後與少年訂約少年謂如得巴蘭爲妻當爲守秘密女不得已商之巴蘭巴蘭以情有所鍾婉詞却之女遂設計賺其父囚之巴蘭因父失蹤求助於女女遂藉端要挾逼其嫁於少年巴蘭進退兩難不得已從之遂與少年訂婚未幾少年卒蒲伯知其事怒其負情遂與之絕巴蘭旣遵女約而父仍不歸且奪其愛弟而去始知受女之紿怨忿塡懷狀似狂易遂蓄意報復一日乘隙刦女回家扃於室中巴蘭嚴詞詰責聲色俱厲女受此驚嚇頓悔前非巴蘭察其知悔釋之令去後卒仗女之力得與蒲伯重訂良緣而父弟亦得釋骨肉重聚 
　　劇中飾巴蘭者爲海蘭斯女士MildredHarirs女士爲却利却潑林之前妻艷名震全美其影片之曾到滬者已有四劇就中以此片爲最佳女士不僅以美貎見長而表演之工亦爲電影界所罕有此劇中一幕有一幕之神情由漸而深不相雷同女士均能設身處地體會盡致喜怒哀樂各極其妙非富有影戲天才者不易臻此也此片開幕時巴蘭方料理家務活潑流利純粹小女子氣派在院中曬衣見蒲伯駕車來訪不與理會及見蒲伯問訊則載笑載言引其至祖母處嬌小依人令人可愛見蒲伯脱帽不禁呼曰彼何以對我脱帽致敬也及聞祖母謂有禮貎之男子對於婦女皆應如此則又坦然自若後蒲伯謂其受祖母之用心訓導後心中作何感想則似解未解相視憨笑描摹情寶未開之少女情景唯妙唯肖與蒲伯聯袂郊游促膝談心漸識情趣及蒲伯微表愛己之忱並與接吻則飛奔而回抱其愛弟曰彼愛我而我亦愛彼矣此即祖母所謂世界上最玄妙之愛情也極忻慰之語而妙在不脱孩童口吻不必觀其表情即可想見其當時芳心怦怦矣 
　　其爲富家女傳遞函札時受人之托忠於其事往返䟦涉不厭其勞想見其胸襟之率直當女逼其改嫁少年時滿口回絕狀甚堅决充其心目中祇有一蒲伯也見父被囚而力不能救悲呼蒼天力竭聲嘶爲之涙下求助於女時兩眼注視女面涙珠欲滴一如全身希望盡在女子之一言及聞女逼其嫁與少年方可設法則愁雲凝眉依違兩難繼念老父撫育之恩卒毅然允應願犠牲一身以酬父恩忽念及蒲伯相待之誠而不能共終身涙又涔涔下後少年未及成婚而卒臨逝時對女唏噓忽蒲伯來訪見狀負氣出走旣失所天而滿腹委曲又不見諒於人不禁心痛如割旣允所約而父仍不歸忽來暴徒三人强奪其愛弟以去始知爲彼所弄力救不得怨憤難消昏蹶於地乃悠悠醒來不悲而笑舉止瘋顚形如狂易描摹至此神乎技矣當其處心積慮謀復此仇時玉容慘淡神氣呆滞及聞仇人已發疾躍而起怒目視女舉平日鬱積之氣一瀉而出爲之一快及女夫來尋時矯爲鎭靜從容不迫任其搜索神情畢肖方欲處置女時忽見祖母遺像墮地而碎即釋女曰祖母怒我作事失當故予我警告我今釋汝矣足見其孝思之切崇拜祖母之深也厥後與蒲伯重諧和好而父弟亦團聚則喜氣盈門重復其昔日之活潑天眞矣 
　　總觀全劇海蘭斯之表演前後凡數易始則天眞爛漫與蒲伯定情後則端莊穏重及老父被囚改嫁少年時愁眉不展無復當日活潑之氣幼弟被刦後神情顚狂面带獰色懲罰仇人時面露慘笑欲得甘心末後仍笑渦生春復其初態就劇中人言之受外界之感觸其性情自易更變而海蘭斯能於一刹那間頓換數種面目一幕有一幕之表演將劇中人之心事畢現銀幕其藝術之工於此可見一斑矣（廷在） 
[新愛倫今日映新電影]  
　　海寗路新愛倫影戲院今日開映卓别林之滑頭軍官三本歌丐二本救人隊二本日戲又加演笑片一本計八本夜戲加演兩部長片一名「奪地圖」第九十集四本一名「倫敦大秘密」第七八集四本又有笑片二本計映十七大本之多云 
[法國影戲院今晚開映長片]  
　　片名···「飛行盜」 
　　三洋涇橋法國影戲院定今晚起開映一長片名「飛行盜」第一二集五本此片之機關武術等均甚可視此外又加映卓别林之逛街二本串戲二本又有滑稽片二本日戲計演八本夜戲計演十一本云 
[郵信截止時間表]  
　　寄往地點　　火車或輪船　　平信　　掛號信 
馬尼亞澳洲紐絲綸（取道香港）　格倫總統　今晨（二十七）八時　七時半香港廣州　　格倫總統　　晨八時　　七時半青島大連　　神丸　　　晨十時　　　九時半愛理（取道浦口哈爾濱）　火車　　　上午十一時　　十一時日本（取道長崎）　　上海丸　　晚八時　七時半福州　　　　寗興　　晚八時　　七時半香港廣州　　廣大　　晚九時　　九時香港廣州（包裹）　　廣大　　晚九時　　九時汕頭　　湖北　　晚九時　　九時温州　　飛鯨　　晚九時　　九時烟台天津　　新銘　　晚九時　　九時長江各埠　　火車與輪船　　晚九時　　九時 
[紀各校之開學禮]  
　　昨得各校消息其關於開學禮者如下 
　　涵德女校新閘醬園衖涵德女子文繡專科學校前日舉行始業式校長唐少欽·敎員沈志遠·左嫻於·卑雯鸞·左永儀·五女士相繼演説而散 
　　華東女學新閘橋北首華東女子中學於日昨行第一次始業式來賓甚多敎務長梅頌先主席校董嚴叔平徐倬雲等致詞來賓馮琴齋·校務顧問唐豪·敎職員嚴龍驤·王瀛洲·張復雲·吳春波·高天棲等均有勉詞該校又聘夏蜼舟君擔任英文定於本星期一正式授課·各級尙有餘額可補云 
　　滬海公學北西藏路滬海公學於昨日下午舉行秋季始業式男女敎職員列席者十四人新舊學生一百六十餘人由黃滌之君主席報告本届改組情形並介紹新敎職員次向國旗行禮次唱國歌校歌次師生校長行相見禮次校長張敬銘及敎員沈立之·趙東池·樓運潮諸君均有訓詞來賓及學生演説茶點散會 
　　市北學校滬寗車站慶祥里市北學校附屬小學曁女學校昨日舉行第十七届始業式男女學生到者計四百七十餘人校長唐伯耆致詞繼由學監朱劍芒·敎職員凌雨蒼·林鍾傑·孫里美諸君演説定於陽曆九月一日正式開課各級尙有餘額數名開課前當可報名云 
　　啓明學校閘北中興路共和新路轉角啓明學校係今春設辦學生男女兼收敎管謹嚴已於前星期三上午十時舉行秋季始業禮今日即正式上課該校本學期改辦新學制又添聘張琦女士爲英算敎員云 
　　北城商校北城商業聯合會附屬日夜學校開辦已四載畢業生服務於社會者已有數十人今秋自天台山農擔任校長後對於校務大加擴充添聘敎員昨日舉行秋季始業式校董馮志卿等致詞繼由校長曁各職敎員致辭現日校生已逹三百餘人而夜校義務科英文專修科亦有一百餘人定於陰曆八月初一日開學尙有餘額可報名云 
　　三益夜學南京路山西路口集益里·三益英文夜校擇於今晚（二十七）晚開學云 
[學務叢載]  
　　敎育界之開學禮以外各項消息合誌如下 
　　沈福順博士將赴法沈福順博士字于爲上海人年二十二歲民國七年由徐家匯公學中學畢業考入震旦大學院法科肄業民國十年得法學士學位後與謝蕭二君共同編輯模範法華辭典並著有中國抵押權考一書約四萬言又譯成法文本夏畢業得法學博士學位因成績優美名列第一上海法國商會特奬以金牌茲定於本月三十一日乘法國郵船公司之布勒介號放洋赴法至巴黎大學法學研究院繼續研究法律政治等學並從事考察法院監獄市政等各項組織擬二年後返國對於收回治外法權問題備有意見貢獻云 
　　大同將行入學試騐南車站大同大學係胡敦復君創辦十餘年以來成績卓著本學期又大加擴充添設商科九月二日舉行第二次新生入學考試招收大學文與商本預科及英數理專科與中學各級新生定於六日開學云 
　　陸軍四校組同學會陸軍學校向無同學會之設現由呂漢羣·李伯英·黃伯樵·吳維賢·臧鑠波·高冠吾等組織陸軍四校（保定陸軍軍官學校·陸軍預備學校·陸軍中學·陸軍小學·）同學會各省同學頗有贊成業已正式宣告成立設會所於霞飛路寳康里六十二號計四校前後同學數近萬人聞該會調查同學近况得數十人彙印第一次同學錄不日出書分發各省云 
　　尙賢英中學之擴充愛而近路二號尙賢英文商業中學於八月二十六號舉行暑期學校休業式雖屬短期亦頗有成績是日校董敎員及全體新舊生到校并籌商組織校友會聯絡感情砥礪學行該校下學期已連現任西人之在校敎授者共有六人華敎員亦有多人近日報名人學者甚爲踴躍現尙有餘額數名新曆九月三號開學云 
　　滬江女體校之擴充西門唐家灣滬江女子體育專門學校本年夏季畢業者六人均已受他省中小學校之聘現又將開學報名者頗形踴躍乃照原定學額擴充二十名以免有志求學者抱向隅之憾又因原有校舍不敷所用已租得貼近校舍民房數幢爲種種之置配云 
　　寰球會校試驗新生卡德路寰球中國學生會日夜校自本學期起大事整頓敎科之合乎需要者加多授課時間設備之不可缺少者盡量澸添置日校定於八月二十八日爲新生入學試騐夜校九月一日爲新生入學試騐開學則均定於九月一日故近日報名者頗形踴躍云 
　　吳氏學校檢查體格巨籟逹路東口銅山吳氏兄弟小學校近日報名者更爲擁擠行將額滿故校務會議决於前日起由校醫陳浩波同各敎職員檢查學生體格其手續共分五部因入學者多故排日分檢云 
　　布商夜校準備上課南京路盆湯衖洋布商業會三餘英文夜學社開辦已十四載學生在各界任事者甚多課程爲簿記·打字·算術·文法·讀本等本届開學爲陰歷七月二十晚間云 
　　商業夜校廣收新生南京路上海商業夜校成立已八載地點適中往返便利故新舊學生日來報名頗形踴躍本學期開學日期定八月二十七號云 
 
[沈福順博士肖影]  
[化學工藝研究會第一次會議]  
　　商品陳列所消息 
　　總商會商品陳列所因本年十月十日舉行第三次展覽會時並須組織研究會以爲研究所徵化學工藝各品工質的優劣與改良的方法日前曾邀中華化學工業會中國科學社·及中華學藝社等代表開談話曾一次已誌前報前日（二十五日）下午三時該所續請蘇滬等處各專家開第一次會議以便規定組織及進行方法到會者有中華化學工業會會員吳承洛周萃禨彭述何永譽戴濟王搘亞徐佩璜張貽志中國科學社社員曹梁厦于雲峯沈星五周明衡張君謀中華學藝社社員鄭貞文高銛沈覲寅居勵今審祖馨及中華職業敎育社社員李潤田等先由總商會總務主任徐可陞君代表會長致詞歡迎並由該所坐辦李華堃君報告上次談話會經過情形及本届組織研究會之計劃今承各專家蒞會指導無任歡忭等情比即商定具體辦法計分四股㈠講演股分普通特别兩種普通的係從工業上學術上積極提倡特别的則爲分類專門之講演㈡調查股注重調查中國化學原料及現在之工廠等情㈢研究股分類研究本届展覽會所徵之出品及其改良方法㈣編輯股專事搜集各種著述預備刋印專集或展覽會時之特刋當經到會者分别認定各股以便從事進行講演股爲張貽志曹梁厦吳承洛鄭貞文居勵今戴濟周明衡徐佩璜八人調查股爲彭述張貽志二人研究股爲何承譽潘祖馨沈覲寅周萃禨周明衡高銛徐佩璜張君謀李潤田戴濟王搘亞吳承洛十二人編輯股爲鄭貞文曹梁厦吳承洛吳茂卿四人並聞李潤田君願將私人所置化騐器具以供研究時化騐之用該所此次展覽會對於各人出品旣獲有各專家之指導及學術上之貢獻將來必能收莫大之實效云 
[昨日之菜市]  
　　蔬菜價較貴 
　　昨日南北市小菜塲蔬菜較前略貴各價如下 
　　北市　　南市　　北市　　南市 
蝦每斤四角　　七百八十文　　甲魚每兩四十文　　三十五文青魚每洋三斤　三斤　　　　　　魚每兩六十文　　十八文大黃魚每兩四十文　　四十文　　　魚每兩五十文　　三十文　蟹每兩三十文　　　三十文　　鯽魚每兩一百文　　七十文　蛤每兩三十文　　　四十文　　羊肉每斤三角八分　三角鴨蛋每只四十五文　　四十文　　雄雞每斤三角五分　　四角五分鷄蛋每只三十文　　　三十文　　鴨每只一元　　　一元一角蛤蜊每斤一百六十文　　百二十文　　白魚每兩二十五文　　十六文辣茄每兩十五文　　　　　　　　青菜每斤六十文　　八十文紅荳每斤百六十文　　百二十文　　長荳每斤八十文　　百二十文青蟹每兩八十文　　　七十文　　雞毛菜每斤六十文　　六十文　瓜每斤八十文　　　八十文　　茄子每斤七十文　　　六十文芋艿每斤二百六十文　二百八十文　　菜每斤六十文　　六十文　白每斤三百六十文　百五十文　　元菜每斤五十文　　五十文鯧魚每兩三十五文　　三十文　　鴿子每只二角　　　　二角雌鷄每斤三角六分　　四角半　　猪肉每元三斤半　　　三斤半蛙肉每兩二十文　　　三十文　　毛荳每斤一百文　　　一百二十文牛肉每斤三角　　　　二角半　　　魚每兩三十文　　　二十二文葱每斤百二十文　　　八十文　　　香瓜每斤五十文　　三十文南瓜每斤八十文　　　五十文　　黃荳芽每斤百四十文　八十文白菜每斤六十文　　　八十文　　冬瓜每斤四十文　　　四十文 
[青年服務團繼續籌備]  
　　青年服務團前晚假美倫里商聯會内開第二届籌備大會到者約二十餘人首由主任唐崇晏主席報告開會宗旨略謂本團自第一次籌備會後將提議所修改之章程分寄各團員經各團員詳細研究答覆後現已完成故提出討論請諸同志公决衆略有修改當即付表决成立又提議會内章程及職員細則等均須放棄權利袪除意見抱公開主義俾可發展團務繼則討論會所問題擬覓相當之處責成各籌備員辦理後收募籌備費等并將章程憑證徽章等印就即可舉行徵求議畢遂散會 
[耶敎夏令會與救主堂合作]  
　　昨晨十時江蘇聖公會夏令會在虹口救主堂與該堂會衆合作禮拜南京沈子高會長演説沈會長曾在聖約翰大學畢業其所演説者主張活動發展敎會爲中國化之敎會不受百年來舊思想所束縛一任吾人充分之自由釋放舉凡文學美術自然科學宜竭力保存之使在敎會中亦有永久之地位國外之文化吾人可以不摹倣者毋庸摹倣之惟仍留吾人以與歐美人士永久之提携與親愛云云 
[西湖有美畫社將落成之滬聞]  
　　西湖有美畫社爲中日畫家所共同經營現工事着着進行將於十月中舉行落成式日本方面由東京美術學校敎授大村西涯及橋本關雪分任徵求各地會員入會者已逹四十名均擬於落成時至杭一游而本埠徵求會員亦不下百名云 
[集會表]  
　　陽歷本月時　　地點　　召集者　　事由 
廿七日　　　　山東路　　山東路商聯會　　常會廿七日下午四時半　天后宮　　總商會　　討論疏浚運河之會廿七日及廿八日　南市南車站路　　普益習藝所　　展覽會廿七日至九月四日下午　西門體育場　王壯飛君等廿六人　單人綱球之比賽廿七日至九月一日　　萃秀堂　　滬上靈學會　　祈禱世界和平會廿八日　　　　　西門體育塲　　道屬聯合運動會　　第二次籌備會廿八日下午一時　西門蓬萊路　　上海縣公署　　行政會議廿九日下午三時　清丈局籌備處　清丈籌備會　　討論會廿九日下午四時　西門外省敎育會　　蘇浙和平協會　幹事員會九月一日至二日　靶子路射擊塲　　　萬國商團中華隊　　秋季賽槍大會一日下午二時　　南京路市政廳　　　本埠各慈善團　　　追悼哈定之會二日　　　　　　上海慈善團　　　　市議會　　　　　　成立會九日下午五時　　西門大吉路　　　　公共體育塲　　　　職員會十二日　　　　　天后宮總商會　　　長江下游治江會　　討論會十二日下午六時　西藏路寗波同鄕會　大有機器榨油公司　股東會十九日下午二時　天津路乾記弄　　　永亨銀行　　　　　股東會 
[今日天晴而𤍠]  
　　徐家匯天文台昨日下午四時三十分氣象預報云天晴而𤍠全國沿海風勢不定颶風東北趨將過滿洲太平洋中又有新低壓或將向西北進行本埠温度在下午三時前之二十四小時内最高九四·五最低七四·○去年同日最高九二·六最低六九·八 
 
 

Page 19

 
 
第一萬八千一百四十號;中華民國十二年 西曆一千九百二十三年八月二十七號
星期一 * *常識 
常談 
[手與口] [  漸]  
　　諺云拳不離手曲不離口謂凡事皆須純熟也手與口之用亦不惟用之於拳用之於曲苟盡量發展其天賦之能力則有益於人類者殊多我國舊敎育偏於用腦而用手用口之時太少自有學校敎育以來敎員偏於用口學生仍偏於用腦而手之天賦能力尙埋没於不知不覺之中近數年中談新敎育者始漸有手腦並用之傾向矣 
　　然我觀古人造字之初實已深知此義亟字上下均從一謂天地也中從人左從口右從又又即手也蓋人在天地之間手口並用則其亟可知矣即此可略見我國古代之文化及先民勤於治事之精神 
衛生 
[我之五不五必] [  義]  
　　夏秋之交天氣猶𤍠衛生一層不可須臾或忽余對信個人衛生非常注意曾擬規律數條名之曰五不五必照此實行已有年矣茲特錄之投寄常識與國内衛生家一商榷焉 
　　一設攤或擔售之瓜果汽水冰忌淋等蒼蠅麕集異常污穢不購食 
　　二隔宿之腐敗之食物恐變味皆屏絕不食 
　　三不赤膊 
　　四不臨風露宿防寒氣入體免秋令疫癘之傳染也 
　　五戲院游戲塲等地人數衆多空氣污濁足跡不到 
　　一食必取其清潔新鮮者 
　　二衣必白色而寛大取其避𤍠適體� 
　　三日必一浴所以潔身體去汗液 
　　四每日必有八小時之睡眠及適當之運動 
　　五夜必蓋單被不使腹部受凉（乙種酬） 
經濟 
[家庭儲蓄] [  馮心華]  
　　人生境遇本無一定有錢須思無錢日此家庭儲蓄之不可一日緩也我國家庭習慣多不知儲蓄富有者不必論凡普通小家庭主持家政者類皆祇圖目前不顧將來收入與支出旣無統計而對於子女之敎育費婚嫁費及自身之休養費亦毫無預備一旦險遭不測或暫失職業在有恒産者其妻子尙可敷衍度日若一無恒産者一旦失所憑依即不能自活矣苟欲免去此種危險非有家庭儲蓄不可而儲蓄之數當以本身進欵之多寡爲標準下述之儲蓄法極簡而易舉並無何種困難願我青年力行之 
　　（一）本身之保險費向穏妥之人壽保險公司保有紅利的壽險一千元保期二十年則每季當繳存約十三元（每月計四元零）二十年期滿得將本利領還作爲年老時之休養費設一旦險遭不測其賠欵可作爲妻子之赡養費 
　　㈡子女之敎育費子女自六歲至十五歲間之敎育費爲數不多可於每月普通儲蓄内提用之惟自十六歲入中學以至大學畢業此八年中之敎育費約計須二千元爲數較巨必須預先籌備方可其法莫善於每月儲蓄少數之儲金故凡生一子女於生後之第一月起即向儲蓄銀行立零存整取之銀摺一個每月儲銀四元至第十五年終可得本利一千九百餘元此數適敷自中學至大學畢業八年中之敎育費也（倘女子不進大學按月儲二元足矣） 
　　㈢子女之婚嫁費子女婚嫁不宜太早今假定以二十一歲爲婚嫁期故凡生一子女於生後之第一月起按月儲銀二元至二十年終可得本利一千七百餘元用以作婚嫁之費綽乎有餘矣 
　　照上述辦法凡生一子女祇須每月提存六元則一切敎育費及婚嫁費可不必臨時籌措矣加以本身之壽險費四元零合計不過十元左右此外每月除家用外再酌量儲蓄以備有疾病時或暫時失業時之補助若進欵較少者當酌量減儲可耳（乙種酬） 
道德 
[待遇乞丐之研究] [  黃瑞書]  
　　乞丐至苦之人也人而至於無術謀生流爲乞丐亦至苦之境也遇乞丐之來而量力以施與又我人不忍人之心也雖然但知乞丐之苦而不求其所以致丐之由則必有施與失當者矣 
　　人惟困厄始丐於人未有衣食充裕而甘於沿門託鉢者然其致困之原因有不可不加深察者彼生而殘廢衣食不能自給者可憫者也鰥夫寡婦年老而無可依靠者可憐者也水旱疾疫飢饉兵燹之後壯者流離四方老弱失其所恃可哀者也凡此種種我人量力以施與之理有固然者也至若少壯之年本可獨力謀生乃或以吸食鴉片或以賭博游蕩迨羅掘旣窮乃始乞食於人若而人者無論如何貧乏其原因悉由自取情可憐而實不足惜於此而施與之是不啻奬勵其不務正業矣况若輩揮霍性成與之則區區者不足償其慾不與則或因剌激而天良發現漸生悔過遷善之心余每遇老弱殘廢之乞者輒酌量施與惟於少壯之男女則不輕解囊資恒告以無事求食不可以久勸其以勞力謀生也（乙種酬） 
法制 
[計算期間之規定] [  吳鏡資]  
　　凡權利之取得及權利之消滅皆與期間有重大之關係此古今中外各國之通例故吾人對於計算期間之種種規定實爲日常不可少之法制常識也茲請就我國現行法對於計算期間之規定約略言之於次 
　　我國現行法之計算期間也對於時之計算規定即時起算之對於日星期月年之計算則規定自次日起算之若以午前零時起者亦可不以次日起算而以當日起算之至論期間之終止則槪以期間末日爲終止之期間惟無相當日時得以其相當日之前一日終止之若適末日爲各種休息日時則依法律之規定須以次日爲終止之期若夫月年日數之規定槪完全依曆計算之（乙種酬） 
科學 
[月蝕之原因] [  羅誠]  
　　昨天晚上月蝕有一般人做那些無益的舉動什麽打鑼打鼓哩焚香禱祝哩廢財傷神言之實在痛心我想這一般人所以做無益舉動都是不明白爲什麽月蝕的原因我現在拿月蝕的原因寫在下面 
　　月有自轉與公轉的分别繞着本軸轉的就是叫做自轉計二十七日又三分之一日成一周繞着地球運行的就是叫做公轉凡二十九日半成一周他的路線爲橢圓形平均距地二十三萬八千四百四十英里當他行至地球的左邊則對於地球的半明半晦這是叫做上弦行到地球的後面則明面全對地球這是叫做月望若明面對日光恰被地球所蔽那麽就是月蝕了再行到地球的右邊則對於地球的又復半明半晦這是叫做下弦計行軌道一周即吾國舊時所謂一月但地球行在日和月的中間成一直線時爲什麽就要成月蝕呢因爲月是假日光以爲光如今被地球遮着自己也没光發不是要黑暗了嗎所以就成爲月蝕了照這樣推求月蝕次數很多但一年裏只見得一二回這是因爲有的月蝕或在日間或在雨天我們不覺得他的原故（乙種酬） 
禮俗 
[早婚的害處] [  錫仁]  
　　做父母的抱孫心急每每爲兒子早婚那知身體未成熟的少年生出來的嬰兒大抵血氣不足易於夭亡我的朋友某因早婚竟連産血胎數次即是血氣不足的證據現已結婚五年仍無一子而且身體日弱其父母及其本身見此形狀懊悔不已咳望孫而傷子欲速而反遲這豈不是自相矛盾之舉嗎 
　　又有做父母的深慮未婚男兒涉足花叢因此早爲成婚那知年少之人智力旣幼經騐復淺往往溺一時肉慾之樂而忘終身痼疾之苦每每因此自戕咳免害未必傷身有餘做父母的不於平日施以道德訓練灌輸性育常識而祗知爲之早婚眞所謂溺愛不明了 
　　以上所說的害處是就早婚家庭而言如就公衆言之則早婚者大都不能自立之人生計學公理必生利衆而分利寡其國乃能富强今以分利之人而娶妻生子豈不是一己累人不足而又加以妻子嗎再就養育言之則早婚者自身尙未受完全敎育今欲其擔負敎子之責果能盡其父母最大之責任嗎以幼時未受完善敎育之子女服務社會果能盡其國民一份子應盡之責職嗎 
　　改良風俗不尙空談要能躬自實行以爲社會創我爲主要晏婚者亦爲實行晏婚者諸位青年呀你如未過成人之年（假定以二十五歲爲成人之年）你的父母欲爲你結婚你須説明利害婉言辭絕這是有志青年應取的態度啊（乙種酬） 
雜錄 
[我現在爲什麽不賭博] [  又靖]  
　　喜歡賭博的青年注意 
　　不會賭博的青年注意 
　　我從前是個極喜歡賭博（如麻雀撲克等）的人是個一日三餐之外非賭博即覺不樂這是我傳染了「賭博是應酬要品」「賭博是消遣妙術」············等等的惡思想的緣故我後來因賭博的結果發生了許許多多的害處並且覺悟得那些害處實足以使我沈陷火坑終身不拔當時便立决心定製個金的戒指上鐫「戒賭」二字带在右手無名指上並且很沈痛對朋友説明「我此後决意不賭了」「我賭我要自斬手指了」·········自此迄今五年了我從不曾和賭具碰手我現在自己很欣慰當時能下决心但我究竟覺悟得賭博有什麽害處呢我現在把他寫出來對於一般青年（已學賭和未學賭的）作爲一種貢獻吧 
　　一我覺得賭博是損耗精神的 
　　賭博的時候興致所趨竟日終夜不辭勞苦當時聚精會神亦奮發起勁不覺倦殆但局終了之後即覺憔悴疲勞面黃肌瘦若連日連夜奮博更覺力乏腰酸我知道和我一樣喜歡賭博的人這種感覺没有不感受到的唉青年的精神多麽寳貴因賭博而犠牲眞没有犠牲的代價啊 
　　二我覺得賭博是荒廢時間的 
　　起初習賭的時候我也拿定「暇時爲之」的主意但習久成癮要賭的動機起後自語自解道「這點事擱在明天做罷」因此無論什麽事都好擱起無論什麽時間都好撥開唉青年的時間多麽寳貴因賭博而犠牲眞没有犠牲的代價啊 
　　三我覺得賭博是損傷名譽的 
　　起初習賭人家還原諒我説我「聊以消憂」後來人家看我「非賭不樂」連日累月的賭去人家竟老實不客氣號稱我爲「賭鬼」了唉「賭鬼」二字雅聽嗎青年的名譽多麽寳貴因賭博而犠牲眞没有犠牲的代價啊 
　　四我覺得賭博是損失金錢的 
　　賭博是最後結果（一段落的最後結果）除頭家外大多數多是輸的我當然也是常常輸的一個有時竟拿正經需要的錢挪作賭本弄得手頭拮据負債累累唉青年的金錢多麽寳貴因賭博而犠牲眞没有犠牲的代價啊（乙種酬） 
 
 
 

Page 20

 
 
第一萬八千一百四十號;中華民國十二年 西曆一千九百二十三年八月二十七號
星期一 * *   
 
