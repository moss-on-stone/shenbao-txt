# 1886 - 154 - 4904724

 

Page 1

 
 
[丙戌科會墨出售] [  申報舘主人啓]  
　　本届丙戌科會試揭曉後本舘除先後將電傅題名錄登報外並託都中友人將官板題名錄并會墨迅速馳　其　　題名錄己列入十九日報中所有會墨亦卽付工畫夜赶緊排印仍將題名錄列於首幅訂件一本刻己將次工竣　　本月二十四日出售白紙每部收回工本洋八分正想諸君當無不爭先快覩矣售處仍照　例先此布聞 
[七十八號畵報出售] [  申報舘主人啓]  
　　車利尼馬戲至申開演巳將半月中西入無不爭先覩以爲快顧未經寓目者仍不知凡幾本齋特倩名手按照班中所豢　獸若獅若虎若象若　蛇若巨猴牛首而身似駝鳥首而身似羊者凡人生不恆見不易見之物一一摹繪絲毫不爽不啻入其中而周覽之快何如也再此次淞隠漫　　紀事實皆屬時下著名之詞史名曰申江十美亦屬畫手分繪不影傳神阿堵准於初六日出售此佈 
[論泰西之重鐵路]  
　　鐵路一事中國迄今尙未舉行而泰西各國則實以此事爲最重試觀法人經營越南目下尙未十分大定而己開辦　路由河内起直逹北甯又將由北甯東路直至七廟山而止彼其所以汲汲於此者何爲也哉以試觀英俄兩國爲阿　汗一役幾至於以兵戈相見幸而和議克成劃界旣定而俄人則己議及此事擬創鐵路以逹阿富汗邊界之俄境英人亦欲由阿富汗邊界英境迤邐築鐵路以至印度城中若此兩路俱成則歐亚兩洲自是而後可由鐵路通行不必再　航海蓋泰　各國其鐵　往來各國皆可出其塗假如英俄本有鐵路於歐洲由英至俄甚便捷也又由俄至阿富汗　界卽由俄界通入英界一路遄行直至印度毫無阻滯所隔者不過邊界中間之甌脫地耳如是則英人往來歐亚不　遵陸而俄之久欲在紅海闢一門户者至此亦可舍舟而從陸故說者謂俄國商務行將大興由是言之旣至印度係南洋地面不難輾轉以逹於安南東京其在　甸之英人又必在彼開拓鐵道用是而泰西各國之轍迹恗無間於兩洲焉所慮者中國尙無鐵路則不免有所阻隔故西人莫不欲中國之亦開鐵路前者法水師提督謁醇邸於海晏輪船　邸以禮相接詢以中國所辦之船砲槍械若何法提督極口稱揚謂船則無不堅砲則無不利卽各䖏砲臺亦莫不控　有方工程鞏固一切操演布置諸法亦莫不秩然井然毫無遺憾中國旣有此禦外之具富亟思治内之方所謂治内者必以嚴防奸宄振興商務爲第一要義如欲振　商務則鐵路之舉誠有不可成緩者伏願中國毅然决然創建鐵路開從古未有之奇觀集普天無窮之得益庶幾國旣富而兵亦强天下莫與京焉此一說也不特主人之私言前與英水師提督晤　亦是此意然則中國此時之所最要者舍鐵路又何以哉法提督之言如此或者以爲西人之欲吾中國　　鐵路非專爲中國計實則爲彼商務計耳西國鐵路巳蔓延阿富汗英俄邊界巡趨南洋越南又有法人以爲之接　　甸又有英人以爲之接連獨中國無此鐵路則仍不免有所梗阻若中國此時而亦爲鐵路則是專以便西人之馳驅使彼商務日有起色而中國無所利也且彼西人意欲我中國造鐵路中國若遽聽之則不啻墮其彀中毋乃不可乎抑知天下之事不可以膠柱而鼓瑟利之所在人爭趨之中國卽曰去利懷仁義以相接然必欲讓利於人而己受其害則亦何爲其然也且我但計舉一事而有利於我否耳他人之利不利我何較焉鐵路之行其有利於我中國者顯然不但當日劉省三爵帥開陳於前南北洋大臣覆奏於後其所陳利便歴歴如繪卽近日各處開　而苟無鐵路以便裝運則　利何由而獲法人擾及臺灣基隆滬尾劉爵帥一人不能兼顧以致顧此失彼是皆由於無鐵路通行兵士不能迅速赴緩之故卽此兩事之顯而易見者中國鐵路又烏可視爲緩圖也乎近來外洋所新創可以裝拆之鐵路聞實最爲使利前者粤省己經試騐甚爲靈捷繼而天津亦曾試騐聞己將先行開辦是則中國富强之一大關鍵但未識果能創此　業以俟將來逐漸擴充與否果其能之吾知由津而南漸次接遞可以直接南邊諸省而此外遥接奉天黑龍江以及　國接壤又復至於高麗藩國地脈聯爲一氣由是而推至兩粤滇黔川陜湘鄂而三江閩皖　無論焉凡前此所視爲　里　途不勝跋涉者行將近如庭户貨物之轉運無所不通官員之遷　無所稽延調兵濟餉無不　速賑務之接應　不隨時凡我中國之所利者罔不利則雖推及餘波以潤外交又何靳焉前此僕曾　有論說謂中國之創行鐵路苦於無此巨款倘能以步步爲營之法行之先成幾百里　後卽以此數百里所獲之餘利更推廣幾百里從此漸推漸廣愈接愈遠不過時日稍遲而其事未有不成者蓋鐵路旣成中國之人卽使見所未見亦必有願出其塗者習而久焉則知鐵路較輪船尤穏妥而快捷將有舍輪軸而就馳驅者矣夫泰西各國競爲鐵路綜觀諸國無一國無鐵路者則其以鐵路爲大利所在可知今乃以彼之所謂利者屢勸中國共利其利此而猶曰其言之不足信也是何說哉吾知中國之鐵路必將有漸見端倪者矣謂作不信請錄此言以爲左劵 
[本舘接奉電音]  
　　昨日午前十一點鐘逾十五分時本舘駐京訪事友人由電飛傳本月初七日上諭兩　敬謹譯登○五月初七日奉上　四川總督丁寳楨秉性忠誠清勤練逹由翰林帶兵剿賊歴受先朝恩遇外任知府洊擢封圻前在山東巡撫任内籌辦軍務悉協機宜朕御極後擢任四川總督於地方利弊謥眞整頓實心任事勞　不辭前因舊疾增劇籲請開缺迭經賞假調理嗣己力疾銷假方冀　治獲痊長承倚畀遽聞溘逝悼惜殊深加恩追贈太子太保衡入祀賢良祠照總督例賜卹任内一切處分悉予開復應得卹典該衙門察例具奏靈柩回籍時沿途地方官妥爲照料伊子丁體晉着賞給郎中伊孫丁道臣丁道源本道津丁道敏均着俟及歲時由吏部帶領引見用示眷念藎臣至意欽此同日奉上諭四川總督着劉秉璋補授卽赴新任毋庸來京請訓未到任以前着游智開暫行護理欽此 
[法使言旋]  
　　法高兩國和約告成業經畵押此己列入昨報兹悉法欽差戈可當將坐法扶船言旋不日當先抵滬上也 
[津門大火]  
　　本月初二日晨天津東門外萬升齋煤油燈炸裂遂兆焚如幸十八姨不甚顚狂各水局亦奔救 
 
 

Page 2

 
 
不遑汲水澆灌焚至半點鐘許火勢卽己告衰事後查悉共燬鋪户四十七家人口幸皆無恙惟湧源藥店有一長耳公化爲灰燼說養謂時己清曉何以尙點火油燈細推起火之由終覺疑團莫破云 
[臺灣出口百貨行商厘金章程]  
　　一臺地不設常稅海關從前所收出口厘金僅有茶葉樟腦二項其餘不論何等貨物槪視裝載百　抽銀二元四角惟新竹縣屬人有抽分之名目臺南亦有不大小　船之區别征收旣屬紛雜辦理又難劃一似非裕國便民之道現奉爵撫憲　將全臺船貨厘金及抽分　船等項名止一概栽免仿照内地按貨抽　以除夙弊一内地各省厘金槪係兩起兩騐臺灣重洋遠隔航海貿易販運維艱不得不從輕擬議兹定進口貨物除洋藥一項照舊抽收其餘進口百貨一槪免抽厘金以示體恤一内地各省貨物無論肩挑販運　卡槪須呈騐方准放行兹念臺地貿易初開所有南北陸路各處均不設卡查驗凡商賈販貨就地交易聽從挑運往來惟視貨物落船方抽厘金以省滋擾一此次議抽出口厘金僅在海口設局騐收體恤商情可謂至矣凡郊行載貨落船應將所發貨件觔兩開明交於駁船前赴分局報明由局逐一稱量按則征收給予完單方准盤上大船倘不先赴分局報完厘金擅行落船者卽以偷漏論除令繳足正項厘金外照應完之厘三倍以示懲儆一客商置貨必有發票運貨必有行單於報厘之時須將發票行單隨貨呈騐如有票單與貨物不符者照章抽收不得留難阻滯一現議按貨抽厘均照在地出產價值從減征收凡貨色未及備載章程者均照成本每百元抽厘五元與内地稅釐值百抽五之例相符各商食毛踐土當思激發天良咸知遵守以濟餉糈一按邊船隻裝載貨物出口從前不納船貨釐金現在議抽出口百貨自應一律騐征以昭平允所有按邊船隻在於本口完納厘金後方准運往别口銷售船抵該口應將所發完單呈由該口局卞騐明方准起卸倘單貨不符卽行扣留究　以杜影射一商船裝貨滿載完清厘金後請牌出口應將船牌呈請該口分局於牌上盖用厘金完清戳記方准出口該船户倘敢任意開駛定卽嚴行究罰以重厘務一請賦一項爲臺北分治經費所必需仍應照舊抽收無論　船按邊船不拘裝載粗細貨物仍以裝載一百擔抽收請賦銀二元四角以循舊章一釐金爲維正之供照例應收紋銀第臺地向係行用番銀市間無藏傾煎足色兹緣完納釐金仍以七二番銀兌收每百兩另繳補水銀陸兩無論輕殘破裂均准交納俱以七二庫平兌收以順輿情 
[駐臺灣英領事霍照會]  
　　爲照會事照得本年四月初二日准貴司道覆函内開查全臺地方奉旨改設行省經費浩繁不得不就地籌欵以濟要需昨奉爵撫憲劉札飭於臺南北各口設局抽收出口百貨厘金定於四月初一日一律開辦業經敝道轉飭印委各員遵辦在案　昨與貴領事所商一節係因内地土產照常抽厘出自華商非抽自洋商盖中國之落地稅也所以照請貴領事轉飭各洋商知照者原恐各洋商未曉此意或多誤聽懷疑今來示謂抽進出口釐金敝道查進口各貨並未議　惟土產各貨出口時抽收厘金一道昨己將辦理情形禀請爵　憲核示一俟批復至日再行照會貴領事可也肅此奉復等因准此本領事查來函所載唯土產各貨出口時抽收厘金一語此明係並非内地抽厘其稅取自華民若在通商碼頭於出口時設立厘金其稅則取自洋商是何異海關正稅之外又添一海關稅務耶且現在各洋行經與華商貿定糖貨業經立約交關若一旦忽然抽釐則華商旣不免有辭增價以及居奇等事更恐以後牛理大局必致日形絀壞關碍於洋商者不少爲此合亟照會貴司道煩卽查照迅將設局抽釐貨稅數目章程開列一單移送本領事查辦除禀報駐京大臣核奪札覆遵辦外更請貴司道暫停此項釐稅應遲至三個月之後再爲商辦以免有碍洋商大局可也須至照會者右照會臺澎道陳英一千八百八十六年五月初六日光緒十二年四月初三日 
[醫局成災]  
　　閩省南臺中洲有美醫設立濟世醫局己歴多年凡華人之抱恙垂危緩和束手者皆得到局乞醫著手成春　著奇效日前廚房失愼遽兆焚如十萬病魔一齊驚退當有數十西人　火冲烟捨身救護先將病房中男婦老幼劍負而逃然後汲水　澆滅其狂燄所有貴重諸物悉付祖龍最可惜者有一顯微鏡大可數百倍購時出價五百金至此亦爲祝融攫去云按此事前己由西字報譚登大略兹又接訪事人來信所述較詳因再照錄 
[九峯雲影]  
　　江南提督李質堂軍站屢次乞休朝廷倚若長城不欲遽令解組惟恩准回籍調養而以崇明鎭縢嗣林軍門暫署篆務此信一出卽有太湖水師營平望營各將弁及同里鎭諸紳士恭上萬民衣傘德政匾牌鼓樂喧闐衣冠濟楚戟轅左右閙熱逾恆○泗涇鎭　徒遍黏匿名揭帖約于某日擊壞教堂事　於婁縣張不芸邑尊立卽往爲彈壓中營王叅戎亦率砲船兩艘停泊鎭畔以防不測之虞保衛教民可爲至矣海外遠人能無感激○松郡教堂一事其釁啓自南匯盛嚴二童只前姚少讀太守委府學教授汪廣文前往拘提並傳認保廪生對簿聞盛童己自投到訟庭受辱知不免矣回首從前得無自悔鹵莽耶其中詳細情形且俟確音再錄○新簡松江府知府恩太守己由滬詣蘇聞六月間卽可履任云 
[温州近事]  
　　喜春花班來自平陽寄居甌郡丁歌甲舞冠絶梨園裙屐少年趨之若鶩而流氓地棍往往將班中小旦挾至烟館調笑詼嘲口琖鞋林百般褻狎復偪令出焑酒之費否則卽奉以老拳或則弛其衣裳質錢沽飮班中人不堪其擾聯名赴分府署禀請究懲吕别駕飭　拿獲　人笞責枷號而若輩怙惡不悛盡情滋閙班中因邀集平陽拳師以爲保護流氓知之遂於四月二十三日紏數十人手執木棍石塊　聚小南城下倉前壇欲與班中互門幸分府差役並地保趕至喝散否則門毆傷命可拭目而待也○前報載浙江提督歐陽健飛軍門乘元凱兵　抵甌查閱狀元橋等處砲臺一事兹悉軍門在鎭署小駐行旌旋於上月二十日赴狀元橋閱視廿一日拜客廿二日卽鼓輪返甯矣當啓行時武自張軍門以至千把外委並各營兵丁文自唐觀察以及印委各員齊在東門外官欄亭碼頭敬送岸上兵丁各燃鎗三次船上則放砲九次熱　情形有非楮墨所能縷述者○日前來嘉縣差陳富往枏溪陡門地方傳喚某案原被各人是處素稱　悍鄉人一聲號召竟將陳遍體毆傷陳旋私自紏集　勇多人詐稱會營緝捕獲住兇毆之某甲并將其家中衣服鷄豕携取一空事經耆老等窺破其情邀集數十人前往追赶將甲搶　並拔去一差一勇弛其衣服吊打多時陳妻聞信趨至貇求釋放事己多日未見釋回不識此事曾否了結也○上月廿四日爲吕少蓮别駕　　文武各員登堂祝嘏者不啻肩相摩而踵相接也○温州龍舟甲於天下李伯質太守以嬉戲無益徒費銀錢兼之時值試期多士雲集遂飭差傳諭倘有考生滋事惟各司事是問是以西門外陸堂廟之龍舟業己停止惟花柳塘因各物早己備齊行止尙在未定云 
[垣筆紀]  
　　五月初一日爲蕪湖城　賽會之期是日午前會中人己齊集廟前珪二點鐘時舁神起馬由縣前過花街出東門走梅家蕩倉巷口迤邐進南門至行轅駐駕會中儀仗遠不及鎭江之都天會金陵之東嶽會而傾城士女逐隊游觀亦覺軗擊肓摩往來如織云○安徴臬憲阿廉　札飭各屬内開奉督撫憲批據頴上縣禀請通飭各州縣以後起解犯人務須依法管解不准仍前在途鬆刑搶奪滋事緣由奉批　禀己委查起解人犯短差雇替私行鬆刑縱令在途滋事仰安徽按察司通飭各州縣一體遵照嗣後起解人犯務須照例簽派正身刑具完全貴令依法管解等因蕪湖縣楊璞生大令奉此除禀復出未曉諭外並嚴諭各差役驛站一體遵照毋違云○貴塢樵宗師試畢安慶卽接試廬和二州大約按試太平當在荷淨納凉時節矣 
 
 

Page 3

 
 
[新絲開市]  
　　本年洋庄新絲昨己開市計售去約四百包所有價銀另登後幅從此機上流黄七襄製妙桑之利當必日上烝烝也 
[馬戲述聞]  
　　車利尼　班經理人威路臣己於前晚乘日本公司輪船前赴東瀛布置一切以便該戯班赴東演然則在滬演戲己無多日且戯場中立看之處向定價每人洋二角者現己减至一角經紀中人大可及時往看也 
[積薪遺火]  
　　昨午一點鐘時城内楊家橋左近某姓家焚化冥鐵被風捲入積薪中火勢炎炎卽經鄰人奮力灌救正蒙書院洋龍亦　馳至得以熄滅計焚燬蘆柴四五十担草房半椽而己 
[明珠上掌]  
　　前日報登本埠點石廉出店人阿揚之女被匪誘匿云云兹聞前晚捕有新閘十圖地方將女尋獲并拘住拐犯二名就近送交巡防局叩請局員查君友相移縣請究查拐賣人口律有明條近日衛大中丞亦曾嚴辦拐匪治以死罪想此次送縣後莫大令必能按律定讞科以應得罪名決不僅以　責遞回草草了事也 
[定貨轇轕]  
　　天祥洋行西人投英領事署控華商豐泰木行徐晉託赴英國購木四萬英尺每一千尺言明價銀二十八兩立有合同　徐簽字詎徐又另託别行代辦希　悔議不付定銀請卽傳徐訊究佩副領事據情照會羅太守飭差傳徐訂期昨午會訊天祥西人中訴前因并將合同呈閱徐稱曾向廣利洋行亨物來言及託辦美木四萬英尺其價每千尺銀二十八兩立有合同曾經簽字後又相約多至三個月如可　運來華始換立承攬交付定銀彼言不能因此不付定銀未換承攬今不知何故忽由天祥洋行控告天祥西人又稱木由我行代辦惟囑廣利行兠攬生理廣利行西人現亦投質此木用夾板船裝載來華非若輪船之可以限定時日太守向佩君曰不論天祥廣利徐託購木先僅立有合　未書承攬而西人言不能訂定日期無怪徐之不願交易也似此事情殊難准理佩君謂徐旣與西商立有合同諒己略付定銀奚容悔議太守議西商旣不能言定期限未換承攬决難咎徐之悔議佩君謂然則所立合同何用太守謂旣換承攬始爲定交今囚意見不同卽可作爲罷論如果能定限三月則本府當着付下定銀佩君謂外洋各貨由夾板船裝運斷難定期貴府旣不允斷容禀明正領事照會道憲辦理可也太守曰道　亦憑理而斷萬難曲從隨相揖退堂 
[兇犯下獄]  
　　法捕房押犯王毛卽屠阿毛偕衆脫逃遭華捕李阿二毆傷致斃一案由道札縣會訊各情早己備登於報前晚草邑尊提李推韂李仍一一供招與會訊時略無歧異邑尊謂爾諒亦知毆死平人例須償命何竟若斯之胆大妄爲李稱捕房押犯脫逃値班捕必遭斥革忿無可洩是以於拘獲後痛擊一番不知如何竟爾致命邑尊謂爾旣從實供明本縣當仁施法外遂飭釘鐐收禁諭令禁卒人等善爲看待毋得有凌虐等情 
[不認售妻]  
　　昨紀某氏婦赴縣控丈夫某甲圖賣等情莫吊尊提集兩造請帮審委員李司馬升堂研訊該氏卽張王氏诉稱丈夫張　遊手好閒不務生業不婦人向之苦勸不料逢彼之怒竟紏同蟻黨欲將小婦人搶出售錢張稱本月初妻子被叚勝全诱逃旋往七寳鎭　獲　交巡局請懲不料反遭誣控乙供小的姓葛名永昌向爲土業並不姓叚日前赴七寳姚桂逹烟舘收取土洋見有男婦爭毆小的向之解勸不料驀地被誣司馬將情詰姚姚供葛係小的之友向爲土業此次來鄉向小的收取土帳並未誘拐婦人司馬以各人所供情節紛歧均難憑　因　分别交保姑候飭差查明核辦 
[惡婦宜懲]  
　　蘇人戴甲借住本埠小東門内大生弄向爲參業今賦閒居妻郭氏金陵人素有雌虎之名甲談而色變萬不敢輕捋虎　堂弟某乙去世後遺下妻女兩人依甲爲活甲妻視如眼中釘時時折磨作踐乙妻旋亦氣忿而殁甇甇弱女甫及六齡時常悮觸虎威痛加箠　前日喚舀洗面水偶濺地上甲妻怒舉手痛毆房主婦聞而憫之出爲解勸甲妻怒益甚謂今日必置之死地老娘自有手叚無與别家事也說學復笞女極聲呼救四隣恐釀人命婉言勸之甲妻遽出惡言效也膏之駡四隣不服羣喚十鋪地甲至看明女身傷處據情禀諸巡防局請將女　置善堂以全其命本館按滬北每有惡鴇凌虐雛妓事情亦謂七十鳥毒若虺蛇故敢下此辣手耳然一經告發公堂必盡法嚴懲或則何校游行或則籐條笞背今甲妻居然一良家婦而竟效惡鴇之所爲且狠毒更甚於惡鴇小妮子何罪而竟受此折磨耶退而懲之是所望於爲民父母者 
[不准領女]  
　　昨報列周阿金訴稱小的曾與徐葉氏姘識生有十一齡女兒不字雲卿自小寄養陳阿小家現徐葉氏又姘别人將女領去等情翁太守以男婦均屬無　判各責八十下女送善堂收養亦可謂衡情酌理至當至公矣昨晨太守臨捕房飭將兩人分别懲責旋有傅　二挈十歲小孩投案遞禀聲稱兒名日新三歲時憑媒訂定周女爲媳今知　訟叩求俯允領回太守問爾案爲何事兒子可是親生可知該女何姓傅稱不的向在叅府充旗牌現在城汛署當差家在守府署前韓家荒場周女由徐氏所生故從徐姓太守問何人作代傅稱小的之妻兄卽兒之母舅問是何名姓傅一時不能對答正在躊蹰間忽有人接口說媒人姓尢太守怒着卽傳案其人己去如黄鶴無可追尋太守謂傅曰爾現在營中當差尙可望飛黄騰逹爾子年歲尙輕貌　清秀何至與轎班及女傭姦生之女聯姻且是女寄養陳家己閱七載從前爲何不領難道在夢中乎傅默默無言太守叱之使退 
[英界公堂瑣案]  
　　包探秦少卿禀稱法界潤康錢庄主王德言曾於上月中旬至捕房報稱兒子王麗莊私取洋銀五百元濳蹤英界　春里妓女王秀卿處請往拘拿小的當卽往拘未獲旋聞鹿莊偕鴇兒王朱氏之子持洋赴蘇遭蘇地流氓訛去五十元隨回滬上因又前往獲住詰得洋二百元交與該鴇又經鴇子用去理百五十元尚有一百五十元除花銷置物外現存鈔票七十三元八開一枚錢三百餘文時辰表一只詢之該鴇則稱確曾收王洋二百元寄在蘇州約十日内可函追還楚今將王及鴇解案現洋鈔票小洋錢文衣服鋪盖時辰表呈案德言遞禀請追秀卿訴稱小婦人與王相識僅及月餘祗費洋五六元反被欠去十餘元所有洋元俱交鴇母小婦人並不知情麗莊供認前情鴇稱受寄之洋二百元容卽照追繳案云宋二尹飭將麗莊及鴇分别管押俟過堂覆訊核辦銀洋鈔票等件檢點暫存○西人大老　訴稱抽屜内失去洋銀十二百房中惟細患顧喜榮庖人陳阿坤時常出入因將二人送案顧供洋東如何失竊小的等　不知情實因被欠一月零七日工洋并代辦煤斤零物向之索取以致被誣陳供小的亦被欠工洋一月零七天洋東失竊之由毫不知覺西人稱應付工洋是寔煤價素由我交付與伊等毫不相干且以前尙失銀廿兩宋二尹着顧陳與西人結算工帳及代墊之欵算得西人應找二人洋十九元一角二尹商这佩　領事以西人失竊毫無實跡惟顧陳等亦有失於照料之衍着認賠洋十二元可令西人找出七元一角前失之銀殊難勒令賠償佩君允之隨飭西人將洋找楚○華捕禀稱昨見鎭江人朱錦堂手持帳簿一包投河覓死爲特援救解案朱供曾開店鋪虧耗良多閉歇後衣食難週是以自尋短見宋二尹深爲憫　一再開導着送棲流公所留養帳簿暫存○蔡孝廉遴元等借居泰安棧報失衣物銀洋由包探秦少卿查無賊犯出入行蹤因將荼房陳阿四楊阿毛解訊等因己登前報昨該包探又將陳楊解案并稱失單上物件甚多一再細查毫無賊跡二尹飭將陳楊押俟原告到堂覆訊發落○何阿長訴稱失竊衣物由捕緝獲人贓送案請辦王友祥供認行竊哀乞施恩宋二尹判管押五天贓交失主領去○包探陳阿九禀稱中和棧荼房馮榮桂至捕房報稱有洋二十一元暫放轎夫張阿三床上失夫無蹤請爲查緝堂往查得决非外人行竊向張盤詰張初不認繼言被兒子阿四　 
 
 

Page 4

 
 
去業己避開不知所往願先賠洋十元俟尋到兒子如數交付今將張及洋十元送案馮稱除失洋外尙少衣物若干宋二尹問馮張是不同傭一處答稱是二尹飭馮先領洋十員餘着張赶緊尋到阿四如數歸還○沈陳氏訴稱向開老虎灶現己閉歇家住泥城外日前被舊夥陳裕堂扭斷箱鎖竊去衣物若干昨得尋見送案請追陳失聲大哭哭畢訴稱小的曾與該氏私識五六年不料今竟視如陌路爲取自己衣服鋪陳又被妄報失竊正所謂最毒婦人心也宋二尹以男婦屬無恥之尤該氏妄報失竊尤爲可惡飭分别押候過堂懲辦 
[壽筵移賑]  
　　湖州南潯鎭梅月槎兄來函據述四朋廿四日爲尊翁老伯大人九旬大慶因奉嚴命慨念東省巨災籌賑綦急宜節親而之費稍助振濟之資謹奉規銀一百兩卽祈　解災區勉盡涓埃無補萬一等語竊思聖人云仁者壽子輿氏曰故推恩足以保四海又曰親親而仁民觀梅封翁之用心宜其克享遐齡轉瞬秩晋期頤定可操劵觀梅兄之善體親心正足訓俗型方咸資觀感所願四方仁人君子交相觀勉崇實黜華將見賑欵源源而來俾得時時接濟用登斯民於仁壽豈不懿哉曷勝慶幸禱求之至上海絲業會舘山東籌賑公所教弟施善昌拜啓 
[上海四馬路協賑公所接山東急電報解廿一批賑銀五千兩]  
　　啓者頃接嚴佑翁五月初六山東來電云齊場民堰惠民徒可北岸民堰危在旦夕岌岌不保能否速來十萬金貼費助修以工代賑　于失事之後放賑百萬乞速電復等語同人奉出急先報解廿一批賑銀五千兩以作泰山撮壤之助俟再面商各分所後于月望左右接續起解廿二批如蒙善人樂助幸乞速賜下逮不勝感禱之至初七日粤閩江浙　人拜啓 
[江督轅門抄]  
　　補四月二十五日知縣顏守銘赴江北公幹辭○二十九日知府丁葆元儀棧來卽辭○五月初一日委探海防委員貴州知縣葛培忠赴江隂○初二日新授浙江湛處道苑棻池到見由京來是日禀辭 
[蘇省撫轅抄]  
　　初五日委署新陽縣吳兆楣禀銷軍裝局差候補縣童毓昌禀知奉委解京餉差○初六日改發江西候補同知黄玉禀辭赴江西指發江蘇試用從九車　直隷人由京騐看來省禀到 
[浙省撫轅抄]  
　　五月初三日吳承恩禀知京餉本日釘鞘寄存外庫 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[粤東官報]  
　　藩憲牌示嘉應州太平鄉司缺委從九品姚恒濟署澄海典史缺委未入流張烒署香山縣丞缺委試用縣丞畢昌言署嘉應州吏目缺委試用巡檢倪烜署南海黄鼎司缺委從九品汪圻者香山淇澳司缺委現署高要典史李畇署順德紫泥司朱若均東莞缺口司吉玉崑互相調署吳川典史缺委從九品黄彭年署靈山林墟司缺委從九品陶鍾彥署仁化扶溪司缺委木科流林慶銓署始興典史缺委候補巡檢張恒昌署遂　湛川　缺委候補河泊所姚天錫署遂溪縣丞缺委新選布經歴李懷清署清遠廻岐司缺委試用巡檢詹懋勲署潮陽典史缺委現署廻岐司杜恩培署化州吏目缺委從九品常熙恩署會同典史缺委試用巡檢羅樹機署定安太平司缺委從九品鄧紹忠署昌化典史缺委試用巡檢施廷駒署瓊山水尾缺委儘先河泊所馬榮豐署 
[鄂渚官報]  
　　四月二十五日候補同知施啓華候補通判王璠俱禀辭解第二批京餉候補同知直州李紹遠奉臬憲委巡查江面署麻城縣趙五星見辭署竹谿縣典史土永昭禀辭廿六日候補州判桑世勲禀辭赴圻州局銷蛇山巡卡差武昌府李禀知本日入試院二十七日考試江夏咸甯　魚三縣正場武昌府經歴唐虞盛奉武昌府委充歲試内上捕差禀知二十八日湖南候補同知胡充憲起服來省禀辭赴湘教習知縣李紹閔奉武昌府委巡查江面候補典史鮑鼎奉漢黄德道委查漢鎭由義門差徐正傑奉臬憲委調查蛇山巡卡差並銷查鋪差候補巡檢李學寅奉粮憲委提濳江南粮米折差禀知藩憲牌示興山縣典史事務詳委試用按司獄昝葵署理署臬司武擇五月初二日午時接印署關道嚴擇五月初二日卯時接印二十九日分發湖南新班補用檢周瀚來省禀到昌府李禀知考試武昌蒲圻大冶正塲 
[江西官報]  
　　四月十三日湖口典史王玉俸滿來省騐看十四日贑縣典史陳大英俸滿來省騐看藩憲牌示委署新喻水北司錢青選並未在省繳委所有該汛務以試用巡檢項麟書署理又准補安遠板石司鄭先琛飭赴新任十五日通判郭俊解餉銀由京回署彭澤典史宋慶昇禀謝委十六日藩憲牌示准補崇義鉛廠司蔡洵飭赴新任十七日户部廣東司主事蔡學蘇辭行進京十八日卽用縣王愼猷卸署進賢縣事回省十九日同知師恩喜就近起服二十一日同知彭道長奉九江道委解關餉進京卽用知縣李和卿委辦樵舍卡安遠板石司鄭先琛奉撫憲批留省察看該汛務以試用府經歴潘國治署理二十二日署新建縣丞徐之元會同庫大使比較省標三營新籌砝碼二十三日候補縣劉均奉九江道委解兹餉進京藩憲牌示貴溪上清司曾昭寛據報患病所有該汛務以陳善署理二十四日鍾祖彤隨同周道修理省城水道彭國鈞帮辦書局署新城縣黄傳義卸事回省 
[率獸食人]  
　　於越某縣四面環山民安耕讀近年鄉間多產野猪四出擾害力田荒民無術購捕轉被噬死非命者數人矣今年春有西南鄉民某甲邀請鄰縣獵户用窩弩毒矢弋得野猪數頭方酌酒相慶突被城守營兵丁十餘人至鄉索詐强奪野猪並擄錢物而去鄉民切齒赴訴於城守營弁乃營弁護短置之不理復相率控縣亦不理焉於是紳民共憤遣甲上訴提轅適値軍門公出遂候叅府於途扳輿號救旁有旗牌與城守至戚怒逐鄉民將甲遠擲丈外暈跌於地經從者扶掖回寓當卽腹痛嘔血移時斃命鄉民無術可施　得己相將扶柩旋里而甲之子幼年弱質幾次投水輕生幸見者救解得免吞聲飲泣呼籲無門聞其事者亦徒深髮指而己夫養兵所以衛民國之制也今民遭獸害兵不能術而民自捕之又從而劫取之弁復偏護以致釀成人命然則謂之率獸食人誰曰不宜 
[老嫗投火]  
　　鎭海前袁地方目袁姓婦青年守節凛若𣲙霜今己垂老鄰里親族莫不肅然起敬婦有一孫年僅十齡相依爲命收月廿五晚爲煮田螺遺火柴堆未及覺祭及聞逼迫聲披衣起視勢己燎原不可嚮邇約焚兩點鐘時共燬去房屋百有餘間當火起時婦見火勢甚旺一面大聲呼救一面將其孫從烟霧中搶出己則仍入火中衆見其出而復入急切赴救無如門己下鍵但聞婦在門内言曰我一生並無愆戾今不幸而失火罪該萬死何顏復在人世但願將我孫撫養成人得延一脈殁存均感我死有何足惜衆人悚聽之下相與驚異奈火巳逼近祗得各自逃生火熄後從瓦礫中扒出婦屍則面目眧生並無焦黑衆皆以爲貞節所致也此事乃婦之戚屬所述誌之以俟輶軒之採 
[金鏢虚發]  
　　某巨公家在京師前門外琉璃廠迤南燕寢香凝良多暇晷喜收古器秦彝周鼎禹碣湯碑以及李將軍之金碧樓臺米虎兒之烟雲竹樹盈箱累篋時時把玩摩挲四月中旬偶啓巾箱忽空洞無一物疑甚呼羣僕詰之僕初不敢吐實旣而巨公怒欲笞僕始言被某公子竊以償青樓債蓋公子喜揮霍秦樓楚舘到處流連賣笑之資多如山積至此幾有門前　主鴈行立之槪故不得己而胠篋以償也巨公詗悉其情授意於北城坊官請爲追究坊官派役多人往小李紗帽胡同某妓舘將公子及鴇母妓女一并鎖拿乳　雛鶯平日胆如　小驟加黑索幾於玉碎花殘有渾號金鏢趙大者素與差役稔一由耗卽以護花鈴自任婉向差役說情而公子之兄會被趙誑取多金含恨剌骨見趙挿身多事遂飭役將各人釋去而鎖趙帶回更函致坊官云所失各物非令趙加倍歸償不能了結好事者謂趙曾卜一卦得大過之上九其繇曰繫用徽纒置於叢棘一若預爲之兆云 
[磁娃娃]  
　　吏部舊史章姓家居京師前門外迤西羊肉胡同年逾花甲嗣續猶虚妻於數年前在娘娘殿中乞子抱一磁娃娃回夫婦愛玩寢饋不離久之娃娃忽靈騐事無巨細必先告章親串中有好事者聞而不信曾於夜深往章窗卜濳聽聞室内人語類蚊雷而字音歴歴可辨本年四月中新雇一僕婦乘間竊物章叩諸娃娃旋於僕婦鄉親處搜得因怒逐僕婦去僕婦懷恨在心異日濳入章室提磁娃娃碎之比章知己無及矣因憂思成疾竟於四月下旬疾終本舘按此事荒誕不經不類齊東野語然東坡說鬼干寳搜神稗史間談安見今不古若因爲删削登報以供日長消遣之資若必徴實其言則請還叩之道途傳述者 
[英國兵備]  
　　英廷現以所轄藩屬遼闊守禦爲難欲造新式一等水雷船三十二艘公撥香港調用計香港六艘毛魯丹地方八艘北美國八媻艘此外布置各港者十八艘可見英國之安不妄危 
[新設賑局]  
　　昨有友人來自浦東言及日内南匯縣祁西垣大令頒發諭單及捐册令各鎭董挨户勸助山東賑欸册上刊有新設籌賑總局字樣及申報所登助賑愈疾諸瑣事報相虚銜封典各章程面盖硃印係新設籌賑總局關防八字并聲明辦理局務者一爲候補府忘其爲候補同知姓魏惟並不言及局設何地云 
[勸輸賑捐說]  
　　啓者山東灾况重疉民情困苦實倍慘于别處其遭漂流而斃者固刼數之難逃惟將死未死者或鳩形鵠面瘦骨如柴或體腫肢浮束手待斃欲求一全軀無病之人則竟不可得何彼蒼之棄置斯民耶然余旣爲彼災黎哀復爲彼災黎慶也何也幸有協賑諸公籌辦勤勞歴久不倦更復𣲙清玉潔涓滴歸公如謝綏之姻兄及諸君經辦賑務己届十年勸募則舌敝唇焦籌欵則心勞力瘁他苦嚴佑翁與查放諸君夏則奔走於炎風烈日之中冬則往還於雪地𣲙天之内備嘗艱苦誠非吾儕所能爲者此種高義眞乃天人共欽故蒙各處大善士鉅欵輸將源源接濟奈天未厭禍東省至今災祲頻仍賑欵又在告急雖率土之内不乏樂善好施之人惟當此維艱之際有心者自當廣積隂功無力者不妨逢人說項至如幕友局員或求稍分鶴俸富商大賈亦懇酌提盈餘若夫閨閣賢媛原本存心惻隠縉紳貴介慣常揮手豪施願省浮華以移急賑較勝燒香拜佛永宜積厚流光他如佛門弟子須體佛經所云救人一命勝造七級浮圖方外羽流當念道書所註援救七人可抵三百隂功統祈多方普濟各發慈悲謹代灾黎百叩乞命[  懇求聽人啓]  
[滬北竹枝詞]  
　　好從曲院細評論霧去雲來眼欲昏說甚司空渾見慣一經相對也銷魂緑肥紅瘦各爭妍絶妙丰姿絶妙年更有碧桃花太小嬌憨也解乞人憐良宵一席綺筵張翠繞珠圍錦繡裳狂飲白杯偏不醉鬢邊時送百花香紅箋一紙到蘭房重整釵鈿細檢裳只爲個人愛風雅不施脂粉與濃粧錦車馳逐作清遊雪樣肌膚玉樣柔嬌艶姒嫌人看損遮將金扇半含羞歌臺舞榭閙深更一曲京腔四座　却笑香輿肩未卸簷前胡亂喊先生花樣從今更出新粗枝大葉亂横陳一雙白足渾如掌也覺姗姗態可人燈前絡繹惹相思目眺情移不自持常與知心閒啜茗一錢不費看西施閙人春色是　酸剪髮文身却與懽畢竟珠娘較艶麗施朱匀粉耐人看烟花最賤是揚州嫫母形容鬼見羞怪底輿儓爭買笑翩翩自命檀風流奇花海外有奇芳闊袖長衣古淡粧更有一般可笑事風來吹起藕絲裳海上種榆山人醉後戲筆 
[錦川如弟詩來訊余近况卽步原韻兼寄陳靜山叅戎趙黼廷茂才]  
　　鸞凰漂泊感離居心緒年來轉不如肉本無多瘡莫補骨猶能傲病難除鶯花興味今非昔詩酒交游日漸疎歲月漫從愁裏過壯懷依舊困琴書桃　含芳柳線匀韶華如此總傷神有懷默坐恒終日多病抛吟己半春龍尾愧隨名土後蛾眉能諒長卿貧那堪來往梁間燕腸斷東風訴舊因[  鐵沙奏緑主人志雲弟唐斯盛稿]  
 
 

Page 12

 
 
[無題]  
　　畫樓深瑣夜迢迢料峭春寒掩絳綃鸞鏡塵堆愁不展獸爐灰冷焰全消羅衾怯擁迷新夢綉帶垂多減舊腰畢竟鄰家諸姊妹閒時相過遣無聊相思未許託微波腸斷當年陌上歌佳偶那堪成薄侍美人古妒雙蛾勘來色界魔猶障俢到情天恨轉多最是悮人三月雨不知眠食近如何[  鐵沙奏緑主人未是稿]  
[上海四馬路文報局内恊賑共所經收賑捐五月上旬清單]  
　　初四日順天府奏撥京平足銀五十兩合收規元五千一百念四兩四錢六分恆利庄交來杭州同　堂募四月十六起月抄止急單褚敦伯啻士募敦厚堂李二元存德堂余一元丁氏募王詒慶惺菴拙三户各一元貽燕堂二十元趙舞年十元王有鍾八元吳椿榮五元趙吳氏十元寳田堂五元虞名氏四元趙問軒五元陸趙氏十元張克嘉四元趙范氏十元萬霞軒五元桂福雲四元葉韓氏朱葉氏二户各二元仁和弟子前在上海許願今將神福費移賑五元孫黄氏錢承介堂耕經室孫三户各一元伸昂亭善士募朱潔泉十元章椿伯二元又募裕生恆一元泰昌二元章倫以一元方梅亭恆生二户各二元章子晉八元森茂二元章望順章謹齋二户各五角章公紱章雲松楊春標二户各一元皈依道人舊銀烟馬鞍稿八錢八分無名氏一元又銅洋二元又對開一個吳松記二元九角無名氏一千文　翰香一元覺生氏守約子二元塔册人和布庄募四元裕號南貨店募三户對開洋一個双錢二百文孔鳳春善士募十六户錢一千文實收英洋一百六十三元銅洋三元虚對開二個廢銀八錢八分錢一千零五十文介石山房募二十四盛善士爲内子發麻症求保平安十元四逹洋貨號交來龔心友翁二十元隠名氏五元南翔昌記號募有心無力子求疾愈三元求平安無事人四元勤業書屋二元愛吾書屋一元惠泰庄交來蘇城潘仲溪翁經手實解二十八次程小山翁經銳册養素廬二十元急單陸　林書屋三十元良利堂藥鋪五元益大洋貨號各友省口二元葉筱珊翁募補過主人三元順記一元衡康石洵庄募范蔭記無名氏二户各一元天益豐金號募積記五元種德堂三元疇五觀二元裕昌洋貨號募李姓王姓無名氏周姓無名氏五户各二百文無名氏一百文實收英洋七十四元○怠單蘭溪安稚堂募慶安詹少樓史序東三户各五角黄載生程耀庭汪茂卿洪鍚卿項禮言程鑒堂除福楠馮鏡泉江鑑泉九户各二百文江聚富余逹中吳廣基吳澗寛汪士泉胡同運汪肇甲汪聿生汪雅三吳聚金十户各一百文實收英洋四元蘭溪章古漁翁募章伯欽善士四元又交來汪漢清翁募嚴中權善士英洋七元銅洋一元安孚莊交來漢口電報局李仲翁經募無名氏四十户規元八百兩嘉定濟平當姚榮泉善士募莫　願石氏九元保太三元姚文記求平安五元福記靜無力氏二户各一元友記翼記二户各五角平湖釐局募平湖釐局各友午節酒席移賑十二元平湖各絲行十元無名氏一元徐裕興猪行同順王義木林三泰張靜記計裕生朱仁記李德奥裕盛豐北瑞泰十户各二百文福源泰一百文潘瀛記七十文實收英洋廿五元春生鑑號交來金陵恊賑公所募第三次餘墨堂四元泰來胡爲記廿元實善堂二元聽自然人銅本一元蒿目人隨意主人力不足人蔣國　蔣長齡且盡我心人夢中生畢幼之强圓丹池德祥懷伯堂李十一户各五百文劉厚成一元無計人勉力人馬勛初三户各六百文馬榖人周觀克二户各二百文丹甫氏一百文凌子川秀福二户各三百文高生榮魏高貲二户各一元實收英洋三十六元銅本洋一元錢五百六十文○船册安慶招商分局躉船梁醴泉翁募望江縣何明府宿松縣譚明府二户各四元吳揚氏十元雙桐書屋吳德慶堂郭光裕堂田三户各六元問行堂聽瑞書屋馮錦遠堂周篁韻菴願四户各四元碧梧山舘張一元松雪研齋吳九五串錢十千文係門吳女足錢九千文九五串錢十千文實英洋五十四元足錢九千文九五串錢十二千文○金潤福切册清芬室主人節省端陽節酒資移助一元○滬册吳淞電報局交來徐仲記善士募馨記恩記德記三户各二角芳記恊記二户各三角舫記誠記輝記三户各一角五分岳記徐仲記二户各五角菊記一角琪記二角五分實收英洋三元○本日共收規元五千九百廿四兩錢六分英洋四百五十九元銅洋五元虚對開二個廢銀八錢八分錢廿二千四百二十文○附收江寜賑規元四兩三錢 
 
 
