# 1899 - 170 - 4909408

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋　元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫醕禮義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部一元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論湖北巡撫于中丞革除差役提人事]  
　　州縣者親民之官也民間有刑名財産之事理直而不得伸者則必控之於官官欲知其若者爲曲若者爲直也則必傳集兩造訊之於庭而後能察其孰是孰非秉公核斷顧原告民人自能投案待質而被告者則往往須俟簽提於是州縣衙門中不得不有差役雖不僅供提人之用而提人其專責也州縣官勢不能親至民間拘提人證責其事於差役而差役之權勢重而差役之兇焰張狐假虎威種種不法得賄則縱之無賄則擾之遇有秉性良懦積資富厚者必加倍魚肉不飽其囊槖不止故民之畏差甚於畏官以官之清廉者可以情訴而差則無一人可以理喻也爲差者類皆邑中無賴旣無恒業可以謀生而又性情狡黠素喜遇事生風者始肯當此賤役若稍知自愛能自食力者斷不爲此官雖明知若輩中無一良善然亦不能廢而不用則惟有擇其性略長厚嚴禁其婪索騷擾而已無他善法也昔者曾文正公之總督直隷也嘗著清訟事宜十條第五條卽禁止書差案費其言曰凡一呈詞到案如有交涉富民及巨商者則差役勾串門丁買此案差票又或丁書納賄簽黏原差之名於票尾朦官標判又或家丁求明本官指名簽差此種弊竇無處無之又或原差串通告狀之人伺該差值日方來喊控以爲朋比訛索地步此卽江南所謂坐差也差役持票到門引類呼朋呌囂徵逐婦女出避雞犬不安本家之搜索旣空視族或因而受累及審訊時有坐堂之費將結時有了衙門之費兩造議和者又有和息呈詞之費一字到官百端需索瘡痍赤子其何以堪自今以後各屬當除以上積弊凡簽差皆擇謹愿者分路酌派不准丁書黏簽指請一切規費酌量核减視民家有差騷擾如吾家有差未退視民家有訟糾纒如吾　有訟未結官長設身處地則民間受福無窮此在良有司寸心自儆自修吾不能一一懸記過之格然訪察得實亦必　時嚴懲文正此言可謂切中其弊直隷如是卽推之各省當亦無甚大異也然文正之所以告誡州縣者除擇差減費外亦無别策豈不以差之不可廢而於無可如何中求一稍善之術乎殊不知曰擇差差役中無長者君子固無一可擇者也曰减費有名之費固可减暗中無名之費固不可减者也善乎今湖北巡撫于次棠中丞之辦法也中丞以各州縣審理訟詞不肖差役往往藉端需索爰與藩臬兩憲釐定新章頒行各屬自五月初一日始凡詞訟中有應傳集人證者均令填發諭單由地保紳董代爲傳唤不准簽票派差如遇重大案件必須派差協拿者亦只准酌派二三人不得任意多派一時奸胥蠹役知無利可圖遂紛紛退卯嗚呼中丞此法革除差役提人　擾之弊而責其事於紳董地保伸地方良民不致以雀鼠之争受蠹役之殘食保衛閭閻之惠豈不大哉顧或謂地保猶差役也差役中無善人地保中亦豈有善人差役可以索賄地保獨不可以索賄乎差役可以擾民地保獨不可以擾民乎然旣紳董亦與其事則地保必有所顧是而不敢爲非卽謂紳董中亦未必無不肖之輩然此種齟齪之錢可信其斷不至於染　而或與地保　同一氣也或又謂訟事而至於簽差提人者必其人以情虚之故避不到案提之且不到何論乎傳余謂苟非人命大故凡屬錢　之事須公庭對簿者傳而不到則其情已處卽此已可定案固不必使無情者之盡其辭也且民間細事官每有批令親族查理者今旣使紳董代爲傳唤則端方公正夙爲人所信服者不難爲之排其難而解其紛小民詞訟之事不將於此而稍息乎吾是以於中丞此法而深歎其意之美焉 
[俄人害]  
　　昨日字林西字報云刻接牛莊來電略謂有俄國鐡路工師二名及可殺克兵十名行至吉林被盜戕害想不免又有一番饒舌矣 
[法人築路]  
　　日本東京日日新聞云高麗國主允法國政府之請由韓城築鐡道以逹義州定於西歴七月内開工刻已由兩國訂成條約矣 
[還艦續聞]  
　　日本政府擬將甲午所得中國戰艦歸還已登前報兹者廣州中西報云此事日廷曾與中國執政大臣商議大旨謂中國若能重整水師當由日本推薦武員爲之訓練俾得旌旗變色壁壘一新目下已有成議矣按甲午之役中國戰艦之爲日本所得者計威海之戰有操江木質兵輪船一艘劉公島之役有鎮遠鐡中船一艘濟遠兵輪船一艘平遠廣丙小鐡甲船二艘鎮中鎮邊鎮東鎮西鎮南鎮北蚊子船六艘水雷船十二艘計共二十三艘 
[雷艇入港]  
　　日本海軍省債英國沙泥埠苦路夫托造船廠製造夕霧驅逐水雷艇行抵上海設讌欵賓本館執筆人盛會躬逢曾縷記情由弁諸報首兹者東京日日新聞云此艇係第四批回國由滬起掟後先赴佐世保軍港迨東歴六月十五日清晨八下鐘時已安抵横須賀港矣 
[騐收雷艇]  
　　中國政府倩泰來洋行向德國什好廠定製魚雷艇四艘前已紀諸本報兹者天津國聞報云日前四魚雷艇已鼓浪來津北洋大臣裕壽帥派潘子静觀察騐收計四艇皆長五十九密逹合英尺一百九十三尺五十八分闊六密逹四十分合英尺二十一尺艙深三密逹六十分合英尺十一尺八十分入水二密逹五十分合英尺八尺 
 
 

Page 2

 
 
五十三分容積二百五十墩速率每一點鐘時行三十二海里艇上置哈乞開司快砲六尊燐銅魚雷四具電光燈一百五十盞將臺上設一極大電光燈抵二萬枝燭光能遠燭數十里 
[京營火刧]  
　　天津國聞報云本月初七日午前八點鐘後京師阜成門内西四牌樓北石碑胡同神機營振字隊火藥廠被火所轟夔及官署民房廟宇約計三百餘間焚斃營兵及鄰近居人十餘名受傷者二十餘名毁去軍械無數被轟之人體裂肢飛絓於屋角街頭幾令人慘不忍覩相距窵遠之處玻璃窗户亦多粉碎虚花是日適本隊兵往南苑合操否則更不堪設想矣 
[豸旌蒞甬]  
　　寗波訪事友人云新任浙江皋憲李健齋爵廉訪由省起程將次到甬本郡官塲將校士館陳設整齋以備豸旌暫駐　　悉爵廉訪於十五日抵鎮海先一日午後府尊莊太守率同鄞縣畢大令往迎爵廉訪概不接見隨排導至行管小憇片時卽命駕赴招寶山查　砲臺及北岸防務事畢乘某兵輪船至甬郡時提憲陳軍門方因事請假其餘文武各員皆至江北岸招商局碼頭恭迓各營勇站隊鳴槍聲　山岳爵廉訪呵殿進東渡門入校士館次日復赴鎮海閱南岸各砲臺逼逼至台州沿海一帶簡閱各防營然後折回石而定海南田等處詳勘一　以便遄回省垣接篆 
[掃除盜窟]  
　　紹興訪事友人云府尊能太守查得餘姚縣境大蘭山爲盜匪淵藪蔓延寍紹兩府肆行刧掠爲害地方因擬會合五　之兵約期搜　適奏派浙洋行營營務處鍾厚堂觀察督師抵甬鄞縣畢勛閣大令禀陳大蘭山匪人猖獗情形請派兵協剿觀察允之立卽撥出親兵營前左兩哨勇丁二百名委徐都戎督帶前往相機剿捕都戎遴選健兒四十名裝作游勇暗帶軍火陸續登山伏於要隘隨卽督隊前進盜首一見官兵卽號召黨徒持械拒捕狼奔豕突猛厲無前致官兵稍却其時伏兵已深入盜窟見大隊至一聲暗號槍砲齊施盜腹背受敵驚惶失措争向山谷中抱頭鼠竄前後各不相顧遂將盜魁周阿秀及夥盜殷得魁等七名當塲擒獲搜出男女衣服數百件洋槍藥彈不計其數一併解回行營禀知觀察觀察飭發鄞縣訊辦想日内卽須明正典刑矣說者謂目盜匪盤踞大蘭山以來聚衆横行幾無天日今者擒　摀穴一律蕩平從此小民可高枕而臥惟是餘黨甚衆此時雖已散亡恐將來三五成羣不免復萌故態是賴有地方之責者興辦圑練加意緝查庶不失除暴安良之意也夫 
[詳紀贑省振災事]  
　　江西各屬洪水爲災大慨情形已登前報兹接南昌采訪友人手札云吉安府屬廬陵吉水等縣於四月二十四五兩日蛟水陡發田廬人畜無一瓦全附近各河行潦横流平地水高二三丈災民猱升屋巔樹杪以待援救哀號之聲慘不忍　延及臨江府屬亦皆一片汪洋幸得好善官绅雇令各划船救活災民不少新淦縣富紳朱氏向有公産積得稻穀四千餘石近日開倉散放以慰斯飢清江縣吳别駕亦籌撥巨金分别施濟然屍身之隨波逐浪者仍纍纍满目烏鳶蠅蚋嘬食靡遺兼之房屋傾頽壓斃者所在皆有某日福康小輪船行至憔舍見有浮屍數具其一臉塗粉墨身衣戲袍蓋係菊部中人正當袍笏登塲猝不及逃以致淹死也日來水已漸消然上自吉臨下至市　等處樹頭屋角依然荇藻交縈華再雲持御惻然憫之糾約同志諸公倡辦義振藩憲張筱船方伯首先捐廉五百金一時聞風而興者腰纒争解旋由夏君鑒臣及其姪少村張君少蓮錫侯昆仲鄒君殿書叔誠昆仲用小輪船載錢米乾糧駛赴上游隨查隨振一面再設汉集欵以免廢於半途先是吉安府許清臣太守督同廬陵縣馮筱帆大令飛禀省垣籲求振撫適松鶴齡中丞出省閱兵卽由張方伯覆電曰吉安許太守馮大令鑒會禀　　災情需放急振以布皇仁而拯民命刻已飛禀撫憲並電飭牙釐分局檀守速發制錢三千串交賢守令核實散放不另委員俾專責成務須母濫毋遺是所盼禱華支又電曰吉安牙釐分局檀太守鑒吉安府縣會禀災情需放急振刻已飛禀撫憲由分局就近撥制錢三千串責成許守馮令實力辦理不另委員望如數撥交勿悮華支按華係方伯之名支者官塲通用暗碼卽初四日電音也時電桿已被水所摧電不能逹至端午日改由六百里加緊飛遞旋又委倪樸齋張叔儼黃楚南三大令前往查勘并會同紳士廣爲勸捐其札文略謂本司訪聞吉安府上下游一帶自四月二十日後大雨傾盆山水暴漲二十四五等日連漲二三丈不等大河兩岸田地村莊鋪户居民一時猝不及避致有衝坍房屋淹没人口牲畜情事小民蕩析離居情殊可憫間有一二處報災前來當卽籌撥鉅欵除飭地方官赶放急振又由司捐廉附交義振紳士乘小輪船携帶錢米麫包沿河拯濟外但恐災區甚廣義紳未能徧及且慮杯水車薪於事無濟合行札飭札到該員卽日輕裝會同義紳馳赴被災地方沿途確查　實散放並隨時廣爲勸募以補官振之不足無使一夫失所是爲至要該員等係本司特委之員當知拯災爲造福地步務宜勉力盡心毋負委任等因刻聞省垣六票號各墊發振欵五百金集成三千之數淮徐海振捐局又提出千餘金鹽商則每票議捐若于共數百票計若于金自餘並鋪錢鋪綢縀鋪洋貨鋪藥材鋪布匹鋪樂輸者僂指難終外府吉臨等處世家大族巨賈豪商亦大都各發天良傾囊以佽哀鴻百萬當不憂殘喘難延矣 
[浙省官塲紀事]  
　　杭州訪事友人云日前浙江藩憲惲方伯牌示慈谿縣知縣缺現定以青田縣張尊三調補江山縣知縣缺委新選常山縣劉朝鎔調署臨安縣知縣缺飭准補是缺之陳爲鑑赴任象山縣知縣缺飭准補是缺之陳鳳誥赴任○新任浙江臬憲李健齋爵廉訪奉旨督辦全省防勦事宜定於本月十四日赴寗波及温台各海口按照形勢派駐重兵并委候補府顔谷生太守鍾儁襄理行營事務候補縣顔大令其慶楊大令葆光隨往差遣復請署臬司世振之廉訪遴選四人藉充記室○張子厚大令善友係前湖州協張厚甫副戎之哲嗣前以縣丞分發浙江經前撫憲廖穀似中丞委帶浙西巡鹽營勇歴獲巨梟保升今職去年委辦平湖挑濬事宜現已工竣回省銷差劉中丞器之委令管帶湘軍水師左營大令奉札後已於本月初十日前往接帶矣 
[皖省官塲紀事]  
　　安慶訪事友人云無爲州興龍司巡檢賈藹如少尹病故遺缺經藩憲湯小秋方伯委試用巡檢查少尹鶴年前往署理○徽州府黟縣典史遺缺委候補典史方少尉功芸署理 
[蓬島青鸞]  
　　日本長崎埠采訪友人云臺灣總督男爵兒玉君源太郎定於東歴六月下旬回京述職所遺之缺未識簡放何人○邇來諫早地方疫癘盛行尤多赤痢初時患者祗數十人近則漸次流行每日必有數十人呻吟牀第當道者特派檢疫所員前往騐明以爲杜漸防　之計○意大利國軍艦名瓢門推者日内方寄泊長崎港船身本黑色現忽改以白漆塗之誠不知其何故也 
[上海官塲紀事]  
　　昨日午前前署江蘇按察使牙釐局總辦朱竹石廉訪由金陵回滬上海縣王欣甫大令赴舟次恭迎廉訪登岸後卽命輿進城赴松滬釐捐總局拜會督辦錢怡甫觀察茗談良久旋於晚間買棹赴蘇○日前廣西提督蘇子熙宫保元春秉節蒞申在泰安棧　駐征驂本城文武各官咸往晉謁宫保於昨日午後命駕進城遍赴各衙門答拜禮也○昨日午後上海縣王欣甫大令鳴騶赴淮揚公所查問事件良久始回 
[飭造清册]  
　　上海縣王欣甫大令照會同仁輔元堂董事曹君寄耘請轉諭城鄕各圑練董速將現在圑勇花名造備清册呈送查核以備欽差大臣剛子良中堂校閱 
[救護月食]  
　　前晚月蝕之時上海縣王欣甫大令赴道轅代行救護之禮學師殷稚鴻廣文及縣丞劉二尹主簿孫少尹典史周少尉則 
 
 

Page 3

 
 
均在縣署行禮各武營中亦皆鳴槍救護循舊例也 
[大誠園觀劇記]  
　　滬上之有甬東戲劇也始自大誠茶　園中雛齡徐雲標玉貌花容芳名鼎鼎時過硯北閒話芳蹤前晚壓綫餘閒乘興偕往时已鐘鳴九下塲上方演彈詞一折李龜年聲情激越高唱入雲鐡板銅琵幾令人泪隨聲下至白邏衫諸　别又緩歌慢舞竹脆　　　曲仙音殊有雅人深致魏家規範不圖於今日見之中間雜以度關摇會二齣鶯聲燕語翠謔紅矜雖非元人正宗亦足賞心娱目誠京陜諸班外脫除科臼生面别開者也爰記之以告有魏文候今樂之好者 
[南市捕房紀事]  
　　前日傍晚六點鐘時奚桂生持秤三桿在南馬路中東張西望形狀慌張十號巡街捕見而疑之拘解捕房捕頭倩十六鋪地甲查得此秤係裏街某姓小烟館主人倩奚求售並非竊得遂卽行開釋○前日傍晚時馬六義蔣阿三二人在馬路中吵關不休由十號巡街捕拘入捕房捕頭令禁再兩點鐘時從寛斥釋○邇來南馬路一帶每有車夫專收賊人竊得之捐照釘在車後矇混漏捐以致東洋車之報失捐照者時有所聞捕頭患之囑各巡捕隨時嚴緝昨日包探黃量海緝獲一賊帶入捕房押候解請工程局會辦司徒司馬核辦○前者周富南被流氓小蓮生卽朱蓮生紏同吕土金訛詐不遂戳傷其臂控經馬路工程局總辦朱森庭明府判令分别笞責移送改過所覊禁三月現已期满由管所委員函請司徒司馬核奪司馬令暫押捕房交保開釋 
[法界公堂瑣案]  
　　流氓王長生洪毛桂顧心園等十五人在東新橋左近向金木林等訛詐拔刃行兇逃入法界英界巡捕知之將金等帶回捕房禀訴捕頭用德律風咨照法界捕房捕頭立飭包探帶領通班探夥在吉祥街老上金館飯店拘獲各人解入捕房讞員朱森庭明府訊供之下以若輩横行不法候禀明道憲嚴行究辦内有張松林等四人實係悮拘由某洋行西人函知何繙譯昨日堂期包探將一千人帶案訊究張松林張福泉殷中甫陳阿美四人同供向在某洋行執役本月初九日至上金館晚膳適巡捕拘拿　等致被悮拘明府與何繙譯會商飲將持刃行兇供認不諱之王長生洪毛桂張迎春曷榮福曹瑞林顧心園王金海七人押候禀明道憲核辦張松林等四人旣有保人著押候笞責五百板交保開釋楊關全王秋濤顧阿木周毛著各　號一月期满笞責四百板○孫王氏控城内邑廟東轅門口東園烟館執事人石壽生將議單抵押洋銀七百元立有借據現在烟館已閉此欵圖賴不還明府准詞出票提到石壽生及股東吳渭卿李春山昨日傳同孫王氏質訊孫王氏呈遞議單借據求卽究追石供在東園烟館執事抵銀一事須問股東吳李同供小的等雖有股分並不經理事務銀錢出入俱石一人掌管明府謂石曰爾旣經手不得置身事外著押候嚴追吳李准交的實人保出候傳各股東到案再核○邵孟廷余健齋禀在興聖街義興京廣貨店爲夥計　泉假刻圖章騙去絲絨頭繩計值洋銀四十元絨衫十打計值洋銀四十元請卽究追計供在中旺街聚昌祥爲夥曾向義興購取絨衫並無騙取絲絨頭繩之事明府著押候補提店主到案再核○虞梅堂前控沈小園僞稱杭滬鐡路總辦招人承攬填泥騙去押櫃洋銀四百元明府以沈年邁著將其子沈子實押候交保出外理處昨日堂期傳原告到案謂沈子實久押捕房無人具保今其父病危暫准保出理處虞供其父並未患　一經保出恐難到案求卽嚴追明府著押候下期復核○徐少軒前控王榮祥欠洋銀七百六十元經明府交保出外理處今已逾限原告投案求追明府見徐頂帽上堂謂上期本委諭爾呈繳捐照何以尚未呈案顯見功名不實隨著保王之稻香村主張雲卿將王交案王投案求寛限明府限三日内交王逾限將保人押追○陳鶴生前控馬車行主左佛生欠洋銀六百元經明府交稻香村張雪卿保出迄今逾限不理原告求追明府著張於三日内交案○杭州輪船買辦楊祥雲虧欠洋銀六百元被保人楊子山扭控經明府交保出外理處上期楊遞禀控司帳人孔慶豪虧久水脚銀兩孔亦遞禀互訐昨日明府飭將孔慶豪交保出外理清帳目楊交原保人保出○某姓家收租人蔣立清禀稱小東門外閔行路第三十五號門牌恒元昌酒店積欠房租洋銀六十三元前晚舉室潛逃請將屋内生財雜物拍賣作抵明府諭登申報告白三天過期不理卽偕包探拍賣呈繳公堂聽候給領○瑪禮孫收租人李春山禀紫來街鴻泰木器店積欠房租三百四十二元逃逸無蹤拍賣生材物件共得洋銀二百四十元繳案求核明府命存一禮拜如無人控欠准子給領○包探禀稱車夫張松泉乘夜深時爲賊裝載白米二袋當塲拿獲賊已逃逸今特送案請訊明府判責二百板贜给失主領回○包探禀稱湖北人王大方行竊各家物件在身畔搜出皮夾三枚當票數張解請究辦王供稱由九江來滬初次犯竊叩乞恩寛明府判責四百板 
[美界捕房紀事]  
　　粤人徐某賃居北四川路青雲里某號房屋前晚忽失衣服疑車夫王阿福所竊扭訴捕房捕頭以疑竊無憑斥不准理○昨日吳福生持衣包至吳淞路某押店求質巡街捕見其形跡可疑拘入捕房捕頭令押候查明然後解送公堂禀請讞員翁笠漁直剌核辦○昨晨小竊李阿四闖至裏虹口某鄕民家圖竊事主當塲拘獲交巡街捕帶入捕房捕頭令押候查明然後解送公堂核辦○前晚有某國兵船水手多名醉態　騰行至外虹口百老匯路左近肆行胡閙被巡街捕拘入捕房捕頭令押候酒醒從寛釋出○昨日亭午寍波小工任阿福與同鄕人趙某索欠口角馴致兇毆旋扭赴捕房呶呶聲訴捕頭謂此係錢債細故非捕房所應管理可自投英界公堂禀控 
[正字]  
　　昨日本報紀札調監司一則内救護　蝕句悮作救護日蝕怱促未經校正合卽補註於此 
[安不忘危]  
　　日前本館協振所承同源亨寶號交來洋銀四十元媵函相示云本月初四日傍晚四馬路失火時小號僅隔一牆勢甚危險幸蒙天佑得保平安並承諸仁翁枉駕慰問理當設筵致謝因念齊東淮北災歉頻仍遍野鴻嗷情殊可憫用特移助振欵藉答　麻且爲諸君造福夫遇災而懼本古君子修身之道今大善士乃能實力行之俾飢餓餘生同沾實惠世不乏當仁不讓之士知必有聞風興起者用誌數言以資觀感 
[皖撫乞振書]  
　　頃奉鄧筱帥惠致各振所公函内開敬啓者皖北鳳潁泗等屬上年重遭災荒匪起潁之渦陽鄰近亦遭擾害民生　　感動德心合籌施舍之方深得匡扶之力若銀欵若食糧協助源源相屬於道又得顧孟臣諸善士來皖躬親散放　倍尋常方期二麥登塲民　自食無奈去冬天旱種麥不多今春雨澤沾濡潁屬獨少麥秋時至僅有薄收若其未種各區則仍乏食目前春振一舉次第放完體察民情不　就此卒事凡未曾收麥之保分仍極貧苦之窮黎必再籌備資糧加振以資接應以待秋成且通省自四月以來雨皆不足潁屬東缺農望同　　五月間不得透雨勢必災情加重旱乾廣於水荒弟率屬虔祈自漸德薄恐懼焦急晝夜徬徨現時加振所需已在竭力晝策　以庫空如　前　挪移未遑設法籌還勢所再難借重諸公樂善不倦佛力宏通仍祈會合運籌助所不逮企瞻鼎望盼禱無量再近目申報篇端首刊中澤袁鴻一則詳陳皖北各屬災狀爲窮民乞振募捐義問仁心溢於言表披覽所及感激實深申報海内風行流傳最廣得館中諸君子丕播嘉言接　　　協助皖振稔知善氣相感響應必多敬乞台端就近轉致申報館舉辦協振諸君代爲聲謝並告以眼前景象待欵孔殷請其加意勸捐陸　　　使淮北望援之衆延生命而免溝渠聿覘樹德益滋銘佩更無旣極等因奉此同人等祗誦之餘仰見大憲加惠災黎至意亟應勉籌　解俘　　需謹鈔乞登報仍祈逹官顯宦志士仁人宏濟時艱同襄義舉或慨分鶴俸或廣集狐裘源源而來多多益善庶幾救人救澈不致爲德不終臨　曷勝感盼之至上海源通官銀號協振所嚴信厚電報局協振所楊廷泉申報館恊振所席裕福仁濟善堂絲業會館兩恊振所施則敬劉芬同啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巫閭小志]  
　　香港循環日報云新嘉坡隔水有小島名巫閭亦馬孖部落與爪亞種人雜處而歸荷蘭屬地土酋貧而貪凡華人之到彼貿易者必饋以茶葉及爪亞烟雖所值無幾然不如是卽難免多所窒礙土産以碩莪椰子爲盛檳榔次之近亦有種植黃梨者當成熟時每百枚僅值洋銀一枚載到叻中可獲三倍之利惜所出無多是以顧問者絶少也土人性極蠢拙計算洋銀每百枚必十分之方能明白否則錯亂紛紜如治絲者之茫無頭緒其有　白如霜者問以年嵗則僅曰大約七十八十不能知其確數全島民人皆蟄居板屋頗有小秦之遺風華人旅居其地者僅數百名或出海捕魚或灌園爲業問有設肆懋遷有不過資本數百元其逾千元者已不數覯 
[勒交拐犯]  
　　南市鹽碼頭成衣店主周琴山之女阿金被愓家渡人何阿六綽號小鐡墩者誘拐無蹤因之投控十六鋪巡防北局局員楊聘俟二尹飭役將何兄阿巧提案研訊阿巧供稱阿六乃小的之弟現已不知何往尚求寛限容小的赶緊尋交二尹子限三日送案究辦違于提責 
[上海縣署瑣案]  
　　前者翟聚川控朱維新桑誦先等欠銀圖賴屢追不繳前晚王欣甫大令委襄讞委員馬清渠明府提案究追翟供山東人在南市山東某字號執事前被仁和祥米行欠銀數千兩屢蒙訊追股東朱維新料理迄今不　桑誦先亦係股東且素殷實掯不照付顯係有意延宕務乞究追朱供生員願將房屋變價償欠但已被縣憲發封是以雖有受主不克成交求卽啓封以便售銀繳案桑誦先卽桑芬供此項銀兩係妻弟劉姓所欠求提劉到案訊追明府以其翻供圖賴殊不自愛申斥一番命原差往查朱屋是否已有受主禀覆啓封限桑於五天内繳銀違于究比○糧米小工頭胡四控被馬莊子等毆傷王欣甫大令騐明諭令自行醫治昨日拘提馬莊子到案委馬明府訊問胡四供雇馬莊子爲小工工作半日必索全日工資小的不允致被糾人毆傷今蒙拘獲求恩訊辦地保丁向榮供兩造因争充工頭起見求大老爺公斷馬供有人與胡争充工頭以致打架小的並未行兇明府惡其刁賴喝令笞責馬之父母奔投案下呼冤明府命役拘拿始默爾而退迨責至二百五十板明府謂之曰本當笞責一百板因爾嗾使父母在此胡閙故加倍笞責隨令收押所中再訊○二十七保十圖陳家浜一帶有無主公地經升科局憲查知久由地保金梅亭率同金小榮等强占因函請上海縣提究迨王大令飭役往提金抗延不到至前日始經差役薛貴拘獲解案大令提訊之下金供是地曾由小的建屋現有金姓借住其中因是不能相讓大令怒其硬佔公地飭將金梅亭金小榮分别收押限三日内將房屋拆讓酌給遷費洋銀八百元如違于辦 
[英界晚堂瑣案]  
　　去冬十月某日瞿光裕控徐成仁騙銀一案經前讞員鄭　生大令訊得所控毫無憑據著瞿自向經手人趙和齋理算近日瞿復投案禀控讞員翁笠漁直剌將徐拘獲前晚倩襄讞委員張司馬提訊瞿供通州人年二十三嵗向操靛青業去年九月從原籍來申倩掮客趙和齋轉向元生昌行買定靛青二百六十三桶先付銀二百兩由趙出立收條限定四禮拜交貨某日監生在四馬路萬華茶樓付趙致遠莊期票銀一千兩約定次日同往出貨時徐亦在座趙卽將票付徐收取旁有孫文斗者目覩情形監生向趙索收條趙稱明日卽須出貨何用收條爲翌日監生覓趙不見向徐理論一味推諉控經鄭老公祖訊知徐不認吞騙卽子釋歸監生心實不甘爲再求恩追究徐供本邑人在元生昌靛青行執業去年趙來行購辦靛青二百六十三桶先付定銀二百兩由小的出立收據原限四禮拜内出清貨物逾期不出罰去定銀乃趙竟一去不來故將定銀罰去突有素不相識之瞿光裕來行出貨聲稱曾托趙付過票銀一千兩但小的實未收到尚求明察張司馬訊知瞿旣稱將票銀付趙著將徐押候提趙到案覆訊核斷○張滋來控馮庚生卽馮史卿串同洪介甫合開木號吞騙銀兩張司馬提案研訊張供湖南人年四十四嵗去年四月由馮　合股開益豐甡木號倩洪經理一切至六月洪經售木植共計銀八千兩先付銀三千三百兩尚欠四千七百兩被馮借用出立四千五百兩之期票一紙約定七月内如數歸還至期往收一味延约迨十月某日又借洋銀二百元聲稱卽日清還不料十一月某日將行閉歇此欵被欠至今分毫無著顯係馮洪朋比串騙求恩究追馮供職員借用銀二千兩已付還五百兩祗欠一千五百兩至四千五百兩之據係洪囑職員所出洪由張渭泉作保請提案訊追可也洪供本邑人馮實借用銀四千五百兩故願冩立筆據請著馮照數清償司馬著責洪二百板連馮管押限一月内同向告理楚 
[英界公堂瑣案]  
　　僧人慧堂還俗後復姓陳字曰蘭士在三馬路開設仙源客棧兼販珠寶頗擁巨資前年失去金剛鑽戒指六枚嵌寶戒指五枚所值頗巨嗣知傭婦某氏串同茶房趙雲卿所竊私藏棧内樓梯下及向取則原贜均已不翼而飛因卽控諸公廨其時張賡三直剌方操讞政將趙移送上海縣署究追旋趙患病由黃愛棠大令發交普育堂醫治無效而殞誰料各贜實被同棧人王瑞三竊去携至南匯縣境沽得善價事爲地保徐全卿查知屢向王索詐趙之舅父諸桂華頗有所聞向之查究王徐恐事敗露私賄洋銀四十五元諸佯許之潛來滬上告知原主投報捕房捕頭倩包探秦少卿倪順泉禀知讞員翁直剌給予關文將王拘獲昨晨解案請訊陳蘭士投案請追失贜諸桂華供外甥趙雲卿前因此事被屈身死今得訪明叩求根究以雪冤誣王瑞三供小的所竊各物已分售與南匯人王秀良馮和尚陳子英瞿次安瞿松山後被地保徐全卿勒索洋銀二百四十元諸亦索去四十五元目下實難繳案尚乞施恩直剌商之福繙譯官著押候移提收贜索賄之各人到案再訊○粤人陳阿華與妻吳氏反目繼以兇毆氏痛極狂呼四百零五號華捕聞聲入問將陳拘入捕房昨晨解案請究陳吳氏供無端被夫毆辱冤苦難伸求恩懲儆陳供吳氏不守婦道時時私出此次經小的尋獲是以略加訓斥不敢毒毆直剌飭送交廣肇公所由董事理勸○包探金阿三禀稱工頭程阿大吞没張天生之工資洋銀一元四角向索不理反敢行兇事經小的查知拘送請究張投案聲訴前情程供張天生工作不勤故將工資罰去並非圖吞直剌惡其居心狠詐判責二百板遞解回籍○包探沈阿鶴拘解竊賊王阿生到案禀稱此人竊取楊寶元所開木作内巨繩木植向人求售經小的緝獲人贜送案請究楊投案領贜王認竊不諱直剌判責二百板贜給還失主○五十六號西捕拘解在途傾倒垃圾之林長生陳阿德到案直剌略加研詰判令各罰洋銀五角 
[金陵官報]  
　　五月初九日委辦海門厘捐知府田承熙辭赴差知縣丁經三杜召棠劉重堪藍鏞黃龍　請補通州州同謝王春均禀知在巡道署閱卷准補溧陽營千總夏芝蘭調補城守右營把總金作鼎均叩謝○初十日沿江緝私候補道范　首府劉禀知考時務課兩首縣蕭戴均禀知謝擅直隷　彭治河謝委界口厘捐差知縣秦炳禮禀知奉委洋火藥局差又蕭毓昌禀知奉總辦鄂岸督　　道札委木穉河分銷差卽辭瓜洲營遊擊胡忠勝辭鹽捕營都司劉玉泉到叩謝鈞和輪船馬廷樹辭回上海 
[蘇省官報]  
　　五月初八日候補道林俞由京回又賀元彬　振均辭行赴寗同知孫鳳鈞交缷署常州府督糧通判任事回省知縣黎耀森禀知到發　局差新選金匱縣望亭司巡檢潘明發禀謝委署婁縣小徵司巡檢事分缺補用縣丞劉葆懿由徐州來典史吕廼章由鎮江來湖北候補道孫廷林浙江人由京來浙江卽補知縣嵩瑞直隷人由浙來 
 
 

Page 10

 
 
[上海馬路仁濟善堂籌賑公所施子英經收山東淮徐南皖北賑捐四月初一至廿九日第五十二次清單]  
　　初一日周培本堂病愈完愿龍洋十元謝張氏求病愈洋五元陳廷鎮三元曹承業還愿重慶氏各二元梁溪悔過遷善子還愿陳培德求保平安順遂各一元○初二日隠名氏六十八元花洋三十二元隠名氏銅洋一元○初三日汪兆　求資父母冥福懺資洋一百廿元雙水氏五十元宋德明二十三元四角周昌之求妻病愈花洋無名氏各十元錫堂求母康健子女易養平安七元小洋三十角范茂孫硯田餘資無名氏各五元補過子花甲壽辰無名氏各二元隠名氏求合店友順吉小洋廿角盡心室洋一元對洋一元小洋四角半蘇州無名一圓恆孚桶内銅洋一元○初四日葉澄衷三百廿六元旌德汪潘氏求合家平安十元○初五日常熟縣正堂鄒大令棟求太夫人病愈洋一千元施恆泰處交來傳陶氏嘉定養拙居主人各洋一百元遷善生隠名氏各五十元侮過生小洋五百角仁壽書屋二十元松郡王麟趾十圓嘉定隠名因病求愈陸氏求母病愈各五元平昌氏求合家平安翔記求邪大速　各一元○初六日常熟愛英居無名氏各十元栽雲小舍六元勤曉樓主人來東海力不足求母病愈二元鋤月主人權伯叔秋三户各一元○初七日琴記廿元沈耕心求父病愈祝善士郭子庵來王姓求目疾全愈三户各十元羅福田制錢三千還愿氏二千天記同泰春茂分潘隆順潘隆茂林洞廷恆升益廖元吉無名氏九户各一千金茂椿張家銓羅筱山余又仙四户各五百元○初八日丁子馨求佑合家平安廿五元陳廷鎮三元瞿寶初四角○初九日賴公興銅洋九元一角吳童制錢七千文○十一日留書名求保病體全愈合家平安廿元夥西汪壽堂求合家平安十元鄞縣張悟明許善書愿六元鄞縣正道氏星聨氏各五元姚士彬迷津人省過室三户各二元震立堂悠過望守約堂三户各一元存心堂窮病人各五角廣餘堂六角可居室無名氏芥廬午樓四户各一角○十二日德生義號元一百兩何仲書恆裕公各五十元許益三爲子還愿馬仲郊各十元傳小安五元裘品儒宋杏蓀各二元裘子京一元○十三日周慈陰堂小洋六十角銅洋六元○十四日無名氏求却病續嗣二元○十六日王姓小洋六十角陳恆　堂三十角餘大廣陳姓各廿角○十七日校書堂一百元馬錫晉爲媳求病愈十元窮理守愚子求心肝疾臂疼速愈六元周余氏保平安五元遺悮氏二元鈕眞如翁來補過氏求平安氏各一元○二十日裘益卿爲母靈柩入槨平安張太和姚義興三户各十元無名氏銅洋六元吳淞仁記銅洋二元○廿一日無姓氏求添壽元紋銀廿兩申元廿兩零九錢六分九釐無名氏明心席弟　各廿元京江佑安氏十元顧福泉顧錫桂朱伽優三户各二元張伽孚無名氏朱蓮記三户各一元○廿三日筱圖氏湯餅洋六十元　西補拙齋主人湘平四十兩合來洋五十六元五角七分半天貺生求孫病痊十圓武林綿力人求順遂五圓包鑒清求長孫元第病愈二圓○廿七日惲季文五十圓梁溪棣華伯主祈平安李文明妻病祈愈各十圓服符病愈人無力子求嗣續沈震一求資冥福三户各五元無名氏二元無名氏無名氏不書名不書名四户各一元景鎮無名銅洋三元○廿八日泉唐吳詒經堂由蘭溪寄來洋一百元方氏求病愈廿元余姓保子平安十元○廿九日徐國麟求病愈遠愿再求脫體洋十元○四月份共收元一百廿兩零九錢六分九厘又洋二千九百十二元小洋七百七十八角二分半對洋一元扯七四申元二千二百十二兩八錢四分錢二十三千申元十八兩八錢五分二厘以上共收元二千三百五十二兩六錢六分一厘銅洋二十八元一角連前共收元九萬二千四百八十八兩零七分二厘除解各處賑欵外净存元一百五十兩零一錢七分銅洋一百七十九元二角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月初七日京報全錄]  
　　宫門抄○○大臣興奏爲假期已满病難速痊籲懇恩准回旂就醫摺○御史賡奏爲藉端欲折特賞恩米請飭嚴禁摺○閩督許　奏爲甄别通判知縣别分按班序補片○江督劉奏爲添練防兵片○又奏爲總兵防務吃緊懇恩暫緩陛見片○將軍恩奏爲副都統暫緩引見片○總兵祥奏爲交缷日期摺○將軍延奏爲已革知府因公動用穀價依限完繳懇恩開復原官片○五月初七日○户部通政司詹事府廂白旗值日無引見○前西寍辦事大臣奎順到京請安○山東臬司胡景桂到京請安○打牲烏拉總管雲生請訓○張亨嘉謝授洗馬恩○奕功耆齡各請假十日○曾廣鑾請假五日○劉祖桂魁元預備召見○值年旗奏派稽查七倉派出卓公○召見軍機劉祖桂魁元胡景桂○○奴才興廉跪奏爲假期已满病難速痊籲懇恩准回旗就醫調治恭摺仰祈聖鑒事竊奴才前於本年二月間染受時疫觸發陳疴於光緒二十五年三月下三日曾經奏請賞假在案拜摺後當卽静心調養無如假期已满痰咳失眼等症仍不時交作欲再請賞假此地無醫無藥不能藉資奏效且奴才年近八十氣血兩虧非就醫調治難望速痊伏思奴才受恩優渥未報涓埃尤當力疾辦公以效駑駘之力但心身相違力有未逮查庫倫所屬地方遼闊事務殷繁一切文書稿件满蒙漢互爲繙譯已屬紛煩又兼蒙俄交涉事宜在在均關緊要倘或因病誤公有負聖恩獲罪非輕再四思维合無仰懇天恩俯准奴才開缺回旗就醫調治俟病體稍痊卽當泥首宫門求賞差使萬不敢稍耽安逸自外生成如蒙俞允謹將奴才所管印信照例移交蒙古辦事大臣德木楚克多爾濟暫行管理所有奴才假满病難速痊懇請開缺回旗調治緣由謹繕摺據實瀝陳伏乞皇太后皇上聖鑒謹奏請旨奉硃批另有旨欽此○○掌雲南道監察御史奴才賡颺跪奏爲藉端欲折特賞恩米請飭嚴禁以暢皇仁而抒兵困恭摺仰祈聖鑒事竊　恩賞各旗兵米原因兵丁困苦奸商居奇糧價昻而銀價賤始沛此恩膏也各旗都統等宜如何照章開放方爲無負委任近聞内務府曁右翼各旗藉口於廂黃旗兵丁逞刁欲乘間舞弊奴才知之何敢緘默不言向來内務府包衣米石該參領等與倉役串通一氣抑勒折價互相分肥想亦在聖明洞鑒之中若今恩米曠典也不可倖邀之數也聞亦欲照常折價直不知置恩旨於何地將來此風一開未領旗分尚多勢必聞而效尤近正白正紅各满洲聞已陸續照章支領其餘右翼各旗均尚未放如有所藉口弊竇必生致浩浩天恩歸於中飽殊屬不成事體擬請旨飭交各旗都統曁總管内務府大臣察倉御史認眞照章散放務俾實惠均沾奴才如再有所聞必續行指叅以副朝廷有加無已之德意奴才爲預杜流弊起見是否有當伏乞皇太后皇上聖鑒訓示施行謹奏奉旨一道○○許應騤片再勞績捐納分發各員自到省之日起試用一年期满例應詳加甄别歴辦在案兹福建試用通判潘履亨候補知縣袁英騏先後試看期满俱應甄别據藩臬兩司會詳前來查該員潘履亨人尚明白堪以通判留閩袁英騏人亦安詳堪以知縣留閩分别按班序補除履歴咨部外理合附片具陳伏乞聖鑒謹奏奉硃批史部知道欽此○○劉坤一片再據蘇松鎮總兵陳旭禀稱該標駐紥崇明孤懸海外陸汛周圍數百里港　紛歧大小教堂七十餘處巡防保護在需兵前於募海澄鎮東兩營事定撤遣又於裁兵節餉案内將制練各兵一律分作三起裁减現計僅存陸兵一百八十三名練兵二百十四名兵力實形單薄請於裁存陸兵内再行挑選精壯八十六名加給津貼合之原有練兵二百十四名補足三百名之數練習技藝俾成勁旅保衛地方等情前來臣查核所禀係屬實情核計添練兵丁八十六名每年應需津貼湘平銀二百五十三兩二錢又足錢三千四百六十餘千文照案在於江海關稅收項下動撥所費無多於操防良有裨益除飭該鎮認眞挑選勤加訓練外謹附片陳明伏乞聖鑒勅部查照謹奏奉硃批該部知道欽此○○劉坤一片再江南蘇松鎮總兵陳旭於光緒二十一年蒙恩補授蘇松鎮總兵員缺遵旨入都仰蒙召見二次陛辭南下是年十月接印任事現計已届三年例應陳請陛見據該總兵禀請具奏前來臣查該鎮駐紥崇明四面皆水爲下游最要門户該總兵到任以來一切頗資整頓兼充統帶南洋兵輪差使事務尤極殷繁當此江防吃緊之時似未便遽易生手合無仰懇天恩俯准總兵陳旭暫緩陛見一俟防務稍鬆再行遵例請旨北上以重地方而符定制謹會同江南提督臣李占椿附片陳請伏乞聖鑒訓示謹奏奉硃批著照所請欽此○○恩澤等片再光緒二十三年軍政例典經奴才薦保卓異之協領蘇隆阿札克丹布雙福穆精阿等昨准兵部咨調引見等因自應遵咨辦理惟查副都統銜花翎協領記名簡放副都統蘇隆阿前經奏署黑龍江城副都統現在新任副都統壽山尚未到任副都統銜捷勇巴圖魯花翎協領記名簡放副都統札克丹布現充鎮邊軍馬隊統領駐防綏化一帶該處逼近呼蘭鐡路東接青黑二山彈壓緝捕正當吃緊副都統銜花翎協領記名簡放副都統雙福新委鎮邊軍後路統領正資起練新軍該三員均係要差似離遽易生手合無仰懇天恩俯念邊事需人准將蘇隆阿札克丹布雙福等暫緩送部引見容俟各該員經手事鬆再行陸時咨送以符定制至副都統銜協領穆精阿一員於去嵗曾經領咨赴部行至奉天因患病折回刻下應再給咨飭令起程理合附片具陳伏乞聖鑒訓示謹奏奉硃批著照所請兵部知道欽此○○奴才宗室祥霖跪奏爲恭報奴才交缷起程日期叩謝天恩仰祈聖竊事竊奴才具奏請假修墓一摺於四月十五日摺回奉硃批著賞假兩個月餘依議欽此奴才跪讀之下感激難名隨時將經手事件清釐於四月十八日飭委標下中軍遊擊瑞凌員外郎富基將總兵印鑰及内務府關防齎交奕謨接收暫署奴才擬於十九日起程入都趨詣闕廷跪請聖安除將交缷日期循例恭錄題報外謹恭摺具奏叩謝天恩伏乞皇太后皇上聖鑒謹奏奉硃批知道了欽此○○延茂等片再丁憂吉林府知府趙宗翰因擅動民捐穀價銀兩經奴才據實糾叅並勒限嚴追於光緒二十二年十二月初二日奉上諭趙宗翰著交部議處該員現在回籍並著廖壽豐勒令該員將所欠穀價銀兩如數繳清等因欽此嗣准部咨抄錄遵議處分一摺趙宗翰按照侵欺錢粮革職私罪例議以革職至該員所欠銀兩能否如數繳清應令俟浙江巡撫咨催到日專案報部以憑核辦等因具奏奉旨依議欽此遵在案嗣於光緒二十三年十一月二十八日據前任吉林道聨　詳據已革吉林府知府趙宗翰禀稱於光緒二十三年二月初四日在籍奉浙江巡撫飭知勒交挪移穀價銀兩今自行來吉措交已將修理衙署動用穀價銀三千兩如數繳清由道發府歸欵當經咨行吏部並浙江巡撫各在案查吏部則例内載州縣挪移錢糧革職擬罪私罪如挪移未及二萬兩於一年限内全完者本犯照例免罪開復等語此案趙宗翰因修理衙署動用穀價銀兩委係因公挪移尚與侵欺者有間兹旣於限内全完自應循例奏請仰懇天恩將已革花翎二品銜分發鄰省候補道吉林府知府趙宗翰照例開復原官升階銜翎以示激勸而昭　允除咨部查照外謹附片具陳伏乞聖鑒訓示謹奏奉硃批該部議奏欽此 
 
 

Page 14

 
 
[光緒二十五年五月初八日京報全錄]  
　　宫門抄○諭旨二道錄前○署閩藩余奏爲接署藩篆日期摺○齊撫毓奏爲裁節修理砲費片○皖撫鄧奏爲皖省現辦振捐勢難停止請接展一年摺○護晉撫何奏爲河東癸已綱展緩奏銷日期摺○江督劉奏爲道員捐籌鉅欵懇恩優獎並送部引見片○又奏爲道員到省飭赴新任片○皖撫鄧奏爲道員到省飭赴新任片○五月初八日禮部宗人府欽天監廂紅旗值日無引見○卓公謝稽察七倉恩○吳廷芬謝在總理衙門行走恩○魯公續假十日○富候續二十日○　良請假五日○胡景桂雲生奎順常覲宸預備召見○倉塲奏漕船五日回空○錢應漙奏請開缺○欽天監呈進月蝕圖○召見軍機胡景桂雲生奎順常覲宸慶士○○署福建布政使鹽法道臣余聨沅跪奏爲恭報微臣署理藩篆日期叩謝天恩恭摺仰祈聖鑒事竊臣於光緒二十五年三月二十九日奉閩浙總督臣許應騤飭知新授福建藩司李興銳請咨陛見所遺藩司篆務委臣署理遵卽交缷署理臬篆於四月初八日准藩司將印信文卷移交前來臣當卽恭設香案望闕叩頭祗領任事伏念臣楚澴下士知識庸愚由中書入直軍機復由編修給事中京察一等蒙恩簡授福建鹽法道涓埃未報悚愓彌深現經署理按察使方冀庶獄漸清又委總辦營務處更覺仔肩益重兹復暫權藩篆倍切冰兢查閩省係濵海要區藩司爲承宣重寄當此時事多艱舉凡用人理財練兵籌餉諸大政爲督臣所孜孜講求恪遵諭旨而罔敢或踰者皆庶僚所殷殷懋勉當夙夜奉行而莫敢稍懈如臣檮昧實難勝任惟有隨時隨事禀承督臣實心經理不敢以暫時權代稍涉因循以期仰答高厚鴻　於萬一所有微臣署理藩篆並感激下　謹恭摺叩謝天恩伏乞皇太后皇上聖鑒謹奏奉硃批知道了欽此○○毓賢片再東省向有善後局凡各營兵餉皆由局中支發迨後撫臣視爲外庫取携甚便因而酌派冗員差使月支薪水若干亦由局中開支並　差使之可當儘有薪水之可領遂致紛紛效尤不一而足奴才到任後目覩庫欵支絀情形深爲焦灼當將文武員弁薪水津貼浮費破除情面律裁汰又查出各營請領每月修理砲費爲數太鉅酌量裁减一半每年共可節省銀一萬二千三百餘兩雖爲數無多究竟不無小補奴才隨時综核各欵以除積習而免濫支謹附片陳明伏乞聖鑒謹奏奉硃批知道了欽此○○頭品頂戴安徽巡撫臣鄧華熙跪奏爲　徽省現辦賑捐勢難停止擬請接展一年以資接濟恭摺仰祈聖鑒事竊查安徽省鳳頴泗等屬被水災區上年籌辦春賑時欽奉特旨飭辦賑捐遵卽在省設局援照山東湖北等省推廣賑捐章程委員實力勸辦當經分别奏咨並電咨各省督撫臣勸捐協助大率先行籌墊　集歸還各處開報捐生亦經分次咨部給獎各在案前該各屬春雨傷麥秋水淹禾以及高田旱乾重遭荒歉又有渦陽土匪滋生事端卽剿撫靖平而其被擾之處小民倍形艱苦均賴賑撫以生仰承聖主鴻施撥發帑項曲蒙恩准分别蠲緩丁漕藉紓民力本年應辦春賑災重地廣人多日長需欵尤鉅其由各省墊解曁在本省司庫挪借應急者爲數孔多皆待收捐歸欵所有籌辦情形歴經臣具摺奏明有案現計安省賑捐自光緒二十四年四月初八日開辦起除去封印日期扣至二十五年五月初八日一年期满體察情形勢難卽行停止蓋以本省外借墊　賑欵旣非多集捐項無門設法歸償而當此物力艱難捐數實不能暢旺必須待以時日庶增積少成多且籌集春賑要需先重在普給民食其應興工作及匪蹤蹂　地方善後事宜尚賴續籌欵項並因去冬天旱未能種麥之區夏季無收亦宜再加撫恤凡此一切要用策畫維艱藩庫已極拮据旣難再撥部欵亦未充裕未敢瀆求臣督同司道各員悉心商酌惟有將現辦推廣賑捐接展一年藉資補救所有收捐章程仍循案辦理以廣招徠據督辦賑務局藩臬兩司詳請奏咨前來相應仰懇天恩俯念安省鳳頴泗等屬連年災荒又遭匪擾之後民生異常困苦賑撫　欵浩繁准將推廣賑捐展辦一年臣卽當咨會各省並督飭所屬印委各員多方敦勸以期借墊各欵逐件清償待用急需俾資挹注藉以安全　庶出自高厚鴻慈除咨部查照外謹會同兩江督臣劉坤一恭摺具陳伏乞皇太后皇上聖鑒訓示謹奏奉硃批著照　請該部知道欽此○○頭品頂戴護理山西巡撫布政使臣何樞跪奏爲河東癸已綱奏銷將届積引尚多援案籲請展限恭摺具陳仰祈聖鑒事竊據護理河東道趙爾豐轉據　綱商販等禀稱河東引鹽二十年來銷滯綱積節經遞展至光緒二十二年庚寅綱造報奏銷以後　歴經依限清綱而銷數並未暢旺祗以催課嚴急商等勉力籌措將額課照封以顧銷限上年霖雨爲災池淹運阻商販困苦情形業已呈請奏　在案現值奏銷將届額引五千二百九十八名零自二十四年五月初一日開辦癸已綱起至本年三月底止計十一個月共封過三千六百七　二名又代徵壬辰綱引二百一十四名共封過新陳各引三千八百八十六名已至七成五分之數未銷癸已綱引尚有一千六百二十六名零　嵗被災過重積累太深歇業者已五六十家委係無力封繳萬難依限完竣惟有援案籲懇展緩藉紓商困等情據轉詳請奏前來臣查河東　引在丁戊大䘲以前卽未能按綱掃數迨光緒二三年疉被奇旱户口彫零遂至引積課虧商以十六個月而銷一綱之引雖二十二三四等年　限奏銷案緣潞綱向章先課後鹽該道因餉項促迫竭力催徵商人勉遵完課而已掣未運未賣之鹽層累遞積此歴辦清綱課則全完而銷仍　暢之實在情形也上年夏秋大雨累月兼旬畦荒運梗坐運兩商同時俱困當經撫臣胡聘之據實奏明並飭令河東道竭力設法籌集欵項赶　修復荒畦督令澆曬並仍照歴届辦法嚴飭運商軔限追課不遺餘力無如商販歇業太多存者又皆困累數月以來所徵祗及七成以上現届　限不過一月斷難依限造報所請尚係實情合無仰懇天恩俯念潞綱本極疲滯又值偏災准將癸已綱奏銷例限仍照從前歴辦成案暫　展緩四個月俟八月底再當截數奏銷以維頽綱有恤積困其甲午綱新引應俟癸已綱展限届满後再行開辦合併聲明所有援案請展癸已　奏銷例限缘由理合恭摺具陳伏乞皇太后皇上聖鑒謹奏奉硃批著照所請户部知道欽此○○劉坤一片再上年　海等屬水災甚重工賑浩繁庫欵支絀異常惟賴籌捐以資挹注無如各省捐局林立勢成弩末勸辦維艱收數寥寥賑務殊形棘手記名候選　李徵庸首先籌墊銀十萬兩奉旨先行傳諭嘉獎嗣又勸集出洋華人李戴清等報効銀四十萬兩分濟江蘇山東兩省工賑之用該員苦　籌畫白計圖維實屬好義急公不遺餘力有裨時局匪淺未便没其微勞查近年各省籌賑道員歴經各督撫臣保奏有案自應援照辦理以昭　勸將來惟該員已由候選道捐獎花翎一品封典並蒙恩賞給頭品頂戴官階翎銜均無可加合無仰懇天恩俯准將李徵庸送　引見恭候量子擢用之處出自逾格慈施謹附片陳請伏乞聖鑒訓示謹奏奉硃批李徵庸著送部引見欽此○○劉坤一片再調補江蘇松太道李光久現已交缷安徽鳳頴六泗道篆務來省禀到應卽飭赴新任以專責成除檄飭遵照外理合會同江蘇　撫臣德壽附片陳明伏乞聖鑒謹奏奉硃批李光久已補授浙江按察使矣欽此○○鄧華熙片再新授鳳頴六酒道惠齡現　到皖應卽飭赴新任以重識守除檄飭遵照外謹會同　江總督臣劉坤一附片具陳伏乞聖鑒謹奏奉硃批知道了欽此 
 
