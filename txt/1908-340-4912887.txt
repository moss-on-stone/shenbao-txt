# 1908 - 340 - 4912887

 

Page 1

 
 
   
 
 

Page 2

 
 
[上諭]  
　　十一月二十二日奉 
　　上諭廕昌奏遵旨校閲陸軍會操情形一摺據陳此次會操始末情形並披覽單圖於江鄂兩軍部署之方攻守之術頗爲完密端方陳夔龍督率將士簡練有方深堪嘉許仍著督飭認眞訓練以整戎行用副朝廷整軍經武實事求是之至意欽此 
　　上諭陸軍部奏兩翼牧羣積弊太深擬請變通以資整頓一摺牧政關繫重要亟應及時籌辦藉儲軍備張家口外左右兩翼牧羣著派副都統崑源爲統轄總管於兩翼適中地方擇要駐紮認眞統理仍著陸軍部隨時考察以期牧政日有起色餘依議欽此 
　　二十二日宫門抄召見軍機廕昌 
交旨 
　　十一月十六日交大學士張外務部吏部度支部郵傳部本日大學士張奏湖北湖南路工緊要請調員來京議定借欵一摺奉 
　　旨依議欽此同日交郵傳部本日翰林院侍讀榮光奏鐵路與國會相維繫宜赶緊修築以便交通一摺奉 
　　旨郵傳部知道欽此同日交宗人府本日翰林院侍讀榮光奏王府太監護衞通同舞弊請飭懲辦一摺奉 
　　旨宗人府知道欽此 
代論 
[内閣會奏恭上尊諡廟號摺]  
　　奏光緒三十四年十月二十四日欽奉上諭伊古神聖之君功德丕著必有隆稱懿號昭示來茲欽惟我皇考大行皇帝御宇三十有四年無日不以敬天法祖勤政愛民爲念宏功盛德海宇同欽允宜詳攷彝章恭上尊諡廟號著大學士各部院衙門敬稽典禮具奏以聞等因欽此臣等竊維自古帝王。受籙膺圖。體元立極。撫鴻規於九夏。敷駿業於八紘。繼神聖之難名。實尊親之共戴。遂乃披瑤籍。啓琅函。緬嚳成頊信之休。仰舜僢堯嶤之盛。所以永謳思於勿。替垂懿鑠於無窮也。欽維大行皇帝至德同天。神謨崇運。禀詒謀於列聖。奉懿訓於慈闈。邁唐虞三代之隆。光中外一家之治。順四時而乾樞默運。奠八極而坤軸同安。賡星雲景慶之歌。獻河嶽翕喬之頌。物呈瑞應。民樂時雍。蓋惟同契夫天心。斯能崇興夫運會也。若夫函三治洽。執兩用神。惟一惟精。十六字淵源默契。無偏無黨。千萬國道路同遵。彰癉無私。權衡悉當。庶政公諸輿論。大綱秉自宸謨。是大行皇帝大中之準。端拱垂型。篤恭起化。彝倫攸叙。垂萬世之經常。達道共由。示兆人之軌則。訂刑章而弼教。民警奇袤。制器。用以程工。物懲淫。巧舟車所達。如祗如繩。權度既平。一稱一綍。是大行皇帝至正之模。典學維勤。文昌有曜。崇先聖而獨隆祀典。選儒臣而疊御經闈。藴古箴言。藉作千秋之寳鑑。承華事略。補成一代之璿圖。十教修明。百家斟酌。炳文章於上國。鴻博設科。同文字於殊方。象胥效職。遠播鼓鐘之化。廣儲　幹之材。學校莘莘。四郊並立。講堂翼翼。六藝咸包。是大行皇帝經文之治既闡人文乃昭神武春温令布本施不殺之仁秋獮歲行用備折衝之選。整軍容而大閲。組練騰光。肅戎政於中樞。韜鈐啓秘。列千營之虎旅。共振國威。靖五管之狼烽。立消邊警。念中興將帥。功紀太常。常俾後世子孫。 
 
 
 

Page 3

 
 
榮膺華袞。三軍用命。願效干城。萬衆同心咸思袍澤。是大行皇帝緯武之方。容保無疆。痌瘝在抱。恩風郁郁。泯寒暑之怨咨。和氣蒸蒸。應雨啺之時若。偏灾偶告。立聞帑藏之頒。豐歲頻登。預計倉儲之實。撫萬姓而量宏立達。綏四方而德著懷柔。凡茲仁政所敷施。悉本孝思之肫篤。瑤觴上壽。兩宮之色笑親承。金鼎升歆。九廟之神靈允格。展實錄則兢兢業業。無忘前聖所留貽。修玉牒則緝緝繩繩。永示後人之繼述。大行皇帝仁孝之誠。有如是者。睿鑑常懸。智珠在握。先知先覺。一人默運其神明。作哲作謀。萬類悉呈於視聽。齊煇二曜。洞識六微。研舊學而獨徹古今。闡新理而無遺小大。致知格物道器兼賅。定計決。疑親賢善任。光被訖於四表。欽明頌於萬邦。大行皇帝睿智之神。有如是者。整躬所以率物。正已乃以律人。圓中規。方中矩。動作無愆。左立史。右立監。範圍不越。皇敬德而埀裳以治。帝居。正而端冕以臨。宮廷之法度。既嚴。川嶽之貢珍屢郤。綈衣韋帶。罷輸作於服官。玉饌金漿。斥品饈於膳宰。泰奢以去。純樸爲先。此大行皇帝之端以禔躬。儉以訓俗也。魏巍不與。蕩蕩莫名。聖德淵涵。胥除畛域。神功廣大。不限方垠。政播中朝。坐治臨廟堂之上。善徵列國。取資極灜海而遙。况乎合百度以維新。總萬幾而無曠。辰居引對。力戒因循。乙夜披章。時無逸豫。清庶獄則桁楊不用。設警政則枹鼓不鳴。山之榮而寳藏以興。泉之流而錢刀以鑄庚郵化捷。子惠澤敷。至於期立憲於九年。冀貽庥於萬禩。則女夙厪聖慰。久繫宸衷。此大行皇帝之寛以御衆。勤以圖治也。夫同昊天之丕冒。崇泰運於郅隆。中以宅衷。正以行政。敷文而施德教。振武而耀聲靈。覆物廣其仁。錫類宏其孝。睿智彰其用。端儉愼其修。克寛以得民。𢡟勤以蒞事。要皆本博厚高明之盛德。成久安長治之隆規。臣等謹案爾雅釋景爲大。詩傳釋景爲明。蓋惟首出庶物之聖人。始能膺景命。介景福。超軼前古。震耀來茲。竊謂大行皇帝尊諡。於景爲宜。又謹案有虞宗堯。夏后宗禹。殷周宗湯武。而堯曰峻德。禹曰敏德。湯曰昭德。武曰懿德。古哲后建中出治。一秉於德。大行皇帝德業咸欽。德昔遐播統三才而建極。錫五福以綏猷。用能鞏固皇圖。綿延聖祚。宜晋德以彰至善。升宗以配前謨。臣等公擬敬上廟號曰德宗。敬上尊諡徽稱曰同天崇運大中至正經文緯武仁孝睿智端儉寛勤景皇帝。天下萬世。稱曰德宗景皇帝庶幾覲耿光。揚大烈。布休聲於六幕。崇顯號於萬年。所有一切典禮伏候命下之日交與該衙門敬謹辦理謹奏 
專電L ] 
[電一（北京） <]  
　　禁城又添兵六百名分駐靑宮前 
[電二（北京）]  
　　攝政王决意建設新内閣 
[電三（北京）]  
　　奉旨派出英傑德禧文興毓振赴藏頒給恩詔攝政王諭令與達賴喇嘛同時啓行 
[電四（北京）]  
　　外部恭擬皇上登極暨委任駐使國書已用御寳即日發行 
[電五（杭州）]  
王　石相國今日（二十二日）未初病故 
緊要新聞 
[攝政王最近之政見]  
　　攝政王與軍機王大臣議商應行各政以交涉爲急而藏事尤應整頓擬飭各省督撫於本省詳細調查將曾經留學東西各國畢業者無論實缺候補候選官階之大小熟習交涉深通英藏語言文字一律查明造册咨報來京詳加考試帶領引見果有眞才即行錄用 
　　攝政王以初十日諭旨既已提出立憲督促進行必遵九年籌備期限方不負大行太皇太后大行皇帝之聖意而慰薄海臣民之望憲政編查館爲籌備憲政之樞紐需員孔急擬調　丞王善荃記名巡警道祝書元留館襄理此外如有人才准各大臣保薦錄用 
[達賴喇嘛回藏之預備]  
　　攝政王面諭度支部澤尚書内務府奎大臣達賴出京爲期已近每日所需雜欵自九月初四日起至十一月止共用若干詳細核銷列具表册進呈皇太后御覽 
　　達賴喇嘛日昨向理藩部聲稱此次出京之前須面謁攝政王請示到藏後佈置一切事宜俾資遵守聞壽尚書已允爲據情代奏 
　　理藩部片行内閣謂達賴喇嘛回藏在即所有册封敕書應從速辦理以便早爲頒給 
 
 

Page 4

 
 
理藩部某侍郎前曾提議開設藏文學堂擬商之達賴留用二人在京用備顧問等情茲聞壽尚書以堪布留部殊難位置已决計作爲罷論并聞堪布等亦以歸心如箭本不願久留京師云 
[郵部奏勘張綏路綫北京]  
　　十一月十四日郵傳部具奏云光緒三十三年二月間議覆庫倫辦事大臣延祉摺内聲明張庫鐵路一俟京張路成再當赶緊籌辦在案現在京張鐵路經臣部籌撥的欵併日程工明年秋間當可告竣經飭令京張路局就近察勘詳議旋據詳稱張庫直綫墟集無多貨物稀少不如先由歸化綏遠城逐節展接路工可計日圖成養路經費亦不至虚懸無著等語臣等通盤籌畫張庫造路展至恰克圖聯絡西比利亞截近歐亞兩洲交通之路程利於直達惟目前籌欵維艱修路養路殊難兼顧歸綏一帶商貨萃聚繞出其間以修兼養且爲北達庫恰西通甘新總幹較易著手趁此木落草枯便於瞭望當經遴選京張鐵路副工程師候選同知俞人鳳帶同幫工程司學生書記等先將由張家口西至歸化綏遠城路綫分道履勘一俟路綫勘定再由臣部籌集欵項奏明辦理奉旨知道了 
[學部致駐日胡使電（爲期望游學生事）]  
　　駐日胡大臣鑒並轉田監督初九日皇上登極禮成是時風日清麗天人交孚翌日欽奉宣統八年頒布欽定憲法之諭凡我臣民均當殫竭忱悃贊益新猷本部於游學諸生期望尤厚幸告諸生其各安分用功以備將來國家任使毌得輕聽無稽之言致荒學業本部實有厚望焉學部删 
[禮部奏擬御用服色及王公百官服色]  
　　謹擬御用服色 
　　（一）百日内恭遇圜丘壇太廟祈榖壇皇上不致齋百日外恭遇天壇地壇太廟社稷壇文廟各大祀皇上於宮内致齋是日御常服不挂朝珠一百日外元旦堂子行禮皇上仍御禮服由禮部臨時請旨（一）百日外遇列祖列宗聖誕奉先殿行禮御龍掛藍袍挂朝珠忌辰仍素服由内務府臨時請旨（一）二十七月内凡遇中祀羣祀俱遣官行禮（一）二十七月内如遇恭謁各陵應請皇上在途次御行衣恭謁各陵時御靑長袍掛冠綴纓（一）恭查同治元年元旦因係御極之始援照道光元年咸豐元年成案禮服御太和殿二年元旦以尚在二十七月之内不御殿受賀又查光緒元年元旦欽奉懿旨停止御殿受賀二年元旦經王大臣奏請照同治元年例禮服御殿受賀不宣表不作樂本年冬至明年元旦均在百日之内擬請援案停止御殿受賀皇上詣大行太皇太后儿筵前大行皇帝儿筵前行禮靑長袍掛冠去纓緯其立春日呈進春山寳座亦擬一併停止至宣統二年元旦應否援照光緒二年成案皇上禮服御太和殿並詣皇太后前行禮之處由禮部臨時請旨（一）恭查感豐十一年奉上諭聖母皇太后聖壽節奉懿旨本年十月初十日尚在百日之内著停止行禮明年皇太后萬壽聖節擬請援案停止行禮至二十七月内恭遇皇太后萬壽聖節皇上行禮時御龍袍衰服产三日後三日常服挂朝珠忌辰仍素服於初六日十五日均御常服一日（一）恭查嘉慶二十五年宣宗成皇帝萬壽聖節是日宣宗成皇帝詣儿筵殿禮 
行仍服縞素明年皇上萬壽聖節係在百日内亦擬援案請皇上詣大行太皇太后儿筵前大行皇帝儿筵前服縞素行禮其皇太后前請安之處亦服縞素至二下七月内恭遇皇上萬壽聖節皇上詣皇太后前行禮時御藍袍龍掛禮畢易常服前三日後三日仍素服（一）百日内封寳開寳皇上御靑長袍掛冠綴纓緯一十七月内御龍掛挂朝珠（一）百日外每月朔望皇上御常服不挂朝珠遇應貂皮掛時仍御貂皮掛夏季戴緯帽（一）皇太后内廷主位等百日縞素二十七月内俱素服百日外皇太后萬壽聖節皇上萬壽聖節及元旦正日吉服前後三日均常服 
[謹擬王公百官服色]  
　　（一）百日内恭遇圜丘壇太廟祈榖壇承祭執事各官均朝服祭時作樂行禮齋戒日素服帽綴纓二十七日以前百官不陪祀百日外二十七月内恭遇壇廟各大祀齋戒日王公文武官員等俱常服挂朝珠前期省甡視牲各官俱穿補掛祭日咸朝服朔望仍如常禮（一）百日内凡遇中祀羣祀遣官致祭承祭執事各官俱素服行禮百官不陪祀祭日樂設而不作二十七月内齋戒日王公文武官員等俱常服祭日朝服作樂（一）一十七月内元旦如遇駕詣堂子隨駕之王公大臣官員均穿朝服（一）王公文武大臣官員二十七日後百日内穿靑長袍掛帽綴纓至大行太皇太后儿筵前大行皇帝儿筵前仍摘纓其應穿百日孝之王大臣官員人等仍服縞素至百日外二十七月内王公文武大臣官員均服靑掛藍袍夏季戴緯帽遇朔望穿常服不持朝珠至大行太皇太后儿筵前大行皇帝几筵前服靑長袍掛帽摘櫻綴纓（一）二十七月内如（一）奉移梓宮至山陵隨從人員在途次穿靑長袍掛帽摘纓禮成後囘京時仍穿靑長袍掛帽遇恭謁山陵隨從人員在途次穿行衣謁各陵日隨從人員穿靑長袍掛帽綴纓（一）百日外二十七月内恭遇皇太后萬壽聖節王公百官正日蟒袍補掛前三日後三日常服挂朝珠（一）百日外二十七月内恭遇皇上萬壽聖節王公百官行禮時補掛挂朝珠禮畢常服挂朝珠前三日後三日常服不挂朝珠萬壽日几筵前上祭時執事官仍摘帽纓（一）百日外二十七月内遇元旦令節王公百官蟒袍補掛一百前三日後三日穿常服挂朝珠遇忌辰仍素服於初五日補穿常服挂朝珠一日遇常服日應穿貂此掛者仍穿貂皮褂（一）百日内雨衣雨帽氈褂不論品級均用靑色百日外帽套各按品級雨衣氈褂仍用靑色（一）外省在京各官赴天安門謝恩俱穿常服（一）百日内各衙門封開印信在署行禮各官常服挂朝珠百日外二十七月内補服挂朝珠告修仍舊黏貼其王公大臣百官官銜封條百日後黏貼對聯門神至二十七月後張挂 
[續紀先帝梓宮奉移事]  
　　十六早七鐘辰祭八鐘三刻經攝政王再詣德宗景皇帝梓宮前行告祭禮各王大臣按班站立於乾清門外由鑾儀衞官帶領校尉入殿恭請梓宮出位各内監扶伺皇太后皇上瑾貴紀於殿右行禮舉哀均未送至景山其他内監皆恭執大藏香引路各王大臣皆哭而那中堂哭尤痛其他護軍各官亦皆恭執大藏香在門外排列百官恭候梓宮出乾清門皆跪送舉哀梓宮出景運門昇大輿用民夫六十四人恭抬百官隨送過門過橋皆由禮部光祿司陳設奠酒供棹上列金執壼金酒盅金盆等以備路奠其兩旁鑾儀衞官帶領校尉恭執鹵簿大駕御仗數百十件其傘扇旗旌旛等皆係彩繡並有鼓號音樂皆執而不作其前有引旛一首高四五丈用三十二夫抬引其黃駝白馬百數十匹由上駟院官役牽行至東華門外有民政部派遣巡警持鎗列於兩旁其宿衞軍亦照式排列並派宿衞馬隊分列於沙灘迤北沿途掌儀司揚撒紙錢飄飛空中貼地皆白而香烟亦裊裊不絶午刻四十分鐘梓宮奉安觀德殿移時行午祭禮 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[咨行檢查逆電章程北京]  
　　電政總局以近日時有擅發悖逆電報情事亟應訂定檢查逆電章程通飭各局遵守現已將章程十四條咨行各省章程錄下（一）該局設檢查處一所派專理司事一員熟習電報新約報生四員探訪人四名（二）上列各員名薪水工食作正開銷一月後再行酌定（三）收入華洋文密碼商電卽交檢查處稽核後乃交報房排發其稽核辦法列左甲其京都各衙署及京堂以上各官各省地方官及印委各員本人所發密碼准其隨收隨發若别人寄交以上各官者不在此例乙每日收入密碼商電另立一部註明住址姓名職事丙每日午前所收密碼登部後下午即派人各處按名查訪如查係確無碍即于部上蓋用紅圈准翌日午前排發下午收入者翌日下午排發丁若商民發寄加急密碼須有舖店担保先發後查戊各官宅及殷實商號銀行平日出入電報最多且可靠者由局送給電報底紙紙背洋文内加蓋洋文暗記隨收隨發以免稽核之煩（四）明碼商電隨到隨譯如有悖逆字様卽扣留不發（五）遇有到局投遞此種悖逆電報者即拿送地方官懲辦（六）遇有别局轉來此種悖逆電報扣留不送即將原底郵寄本部（七）各局收發外務部陸軍部及各衙署各督撫往來報底須謹嚴收藏（八）投上收入電報亦交檢查處查核無碍乃得投送（九）同一住所連日寄發密碼或連日接收密電者須派人查探（十）派探訪人須向鄰近查問不必直向該人究詰以防洩漏（十一）如查得係旅店會館及新移居住旅客發寄密報者須留心查察（十二）明碼如係無關緊要之件不必用電報者其中必有别情亦須暗查（十三）遇有地方匪徒藉口追悼聚衆結會者卽電禀地方官及本部暗查核辦（十四）無論華洋商電明碼密碼均隨來隨收不得退還以靖人心 
分類新聞 
政界 
[督補救錢荒之計畫吉林]  
　　東督吉撫擬將鑄錢之寳吉局歸併銀元局内搭鑄銅元會銜具奏略云吉省銀貴錢荒臣等往返電商以現銀既無來源欲紓目前之急惟有於銀元局搭鑄銅元以爲官帖輔助則銀價不期平而自平查寶吉局既已歸併若仍鼓鑄制錢賠累伊於胡底現吉省銀元局既無現銀鼓鑄若變通搭鑄銅元毌庸另買機器另派員司即就原有工匠人役有銀鑄銀無銀鑄銅既可稍節糜費亦可補救錢荒吉省銀錢均缺斷無冲行外省之病如蒙俞允此項鑄本勿須另籌即將原有各商認繳之四釐捐項購買銅斤不足之數再由官帖局暫借紙幣以爲補助日後卽將鑄出銅元歸還帖本以爲應付官帖之預備而官帖付錢成數擬請自開鑄銅元之日起向付二成者改爲增付四成以次遞加至十成爲止化虚爲實民間自然信用是否有當伏乞訓示十一月十六日奉旨著照所請該部知道 
[撫署設立昌言匭山東]  
　　魯撫牌示云自十一月十二日起懸匭於門取虞書師汝昌言之意名曰昌言匭凡依照下開各條有所陳說儘可親到投函納之匭内本部院每晚當親自披覽如果深中竅要自必斟酌施行即或遠於事情亦爲言之無罪但不得以個人之事投函混瀆更不得干匿名之例自取愆尤應遵各條如下一凡關係地方公共事宜無論學務軍務農工商務及一切新政應興應革均可條陳所見一條陳應確籌措辦之方法不得摭拾陳言亦不必舗陳詞藻無裨實用一函内須注明投函者之姓名出身住址不得揑飾一如不塡投函者之姓名住址無論陳説何事概作無效一此項投函專爲條陳地方公益事宜而設如僅爲個人關係及尋常詞訟應歸各該衙門審理者概不得混瀆違者嚴斥一此項投函與禀詞不同不必候批亦不必候傳見言者爲公聽者亦爲公概不得以私干如有可採擇之處自應酌量施行 
[札飭嚴防火患杭州]  
　　浙江布政司札仁錢兩縣文云現値冬令風高物燥且恐匪徒乘夜放火圖搶亟宜加意防範嚴密查拿以靖地方並飭居户人等將太平缸桶儲水滿足以備不虞令各警局撥夫徹夜擊柝高叫小心火燭俾人人入耳警心咸知自顧身家互相查察其巷口街頭設立木栅務令地保捕役派人看管二更以後除延醫接穏外其餘不准夜行火把亦宜禁用一面督派文武員弁依照段落無分大街小巷僻靜處所遍歷巡查如有放火兇徒黑夜懐挾燃火器物及乘火搬搶並形迹可疑之人即速查拿解縣訊明重辦若遇火警該府縣務即督率兵役携帶救火器具星馳撲滅毌致延燒如員弁兵役偷安玩忽平時既不認眞巡查臨時又不實力撲救官則記過詳參兵役一并責革倘所巡地方能無火患亦無失事案件或救援得力量予記功拔補獎賞以示懲勸 
交涉 
[電飭優待洋員鎭江]  
　　前駐滬日本總領事小田切正金銀行總辦小林二君於十七日上午由寗同乘火車蒞鎭周錦堂協戎躬往車站歡迎並預備平安小輪以供該洋員赴金焦兩山游覧旋於十八日午後回省聞該洋員擬游歷長江各埠然後赴都門一行 
[禀請禁阻建築碼頭寗波]  
　　鎭海縣鄒令日前准商務分會牒稱英商老公茂在穿山新老衜頭建築碼頭有碍漁船一案本年四月間曾經禀奉憲台照約函請駐寗英領事轉飭停造在案詎現據祥興等行帖稱該英商仍復在是處鳩工建築實屬有意違約粘送圖説牒請轉禀禁止等情前來查此案前於四月間准商會以據祥興等行帖請英商老公茂寶華輪船意欲行駛穿山内港租灘建築碼頭並造浮橋躉船以備繫纜並有碍漁船生計牒經知縣勘得該處確係向歸漁船停泊之所地又狹隘一經建築碼頭有礙漁船生計爰即據情禀請道憲察核希乞照會駐寗領事立卽轉飭該商停工勿造免礙通行而保主權 
[飭逐越境俄兵吉林]  
　　吉林省與俄屬毗連故時有俄國人越境滋擾寗古塔所屬之三岔口日前又有俄兵三名越境任意闖越副都統派員向詰則以尋馬爲詞向索照會函牘亦無以應副都統恐又滋生事 
 
 

Page 11

 
 
端電請吉撫核示陳簡帥當卽電覆飭令驅逐出境 
軍界 
[徵兵退伍後之計畫鎭江]  
　　陸軍部奏定徵兵章程各省新軍大操後實行退伍刻下秋操回省自開辦起扣至本年冬止己届三年聞於年内即須實行查核已滿三年之徵兵分别退伍其徵兵未届年限者再行續辦並聞此次退伍辦竣後仍舊招募不另開徵至駐鎭三十五標初次退伍之兵約有千人 
[營兵爲盜案發府審訊蘇州]  
　　去年鎭江京峴山地方陸軍第一營右哨什長張棣華等糾約戴立寛等多人攔住過客居正蘭搶奪錢洋並將居正蘭用棍毆傷身死一案經丹徒縣獲犯審訊久未擬辦日前由鎭江府審明將該什長張棣華及戴立寛均擬斬罪解省經臬憲提訊尚未承認現發委蘇州府審訊 
[皖省招募防軍安慶]  
　　皖撫朱中丞前飭黃鳳歧太守急募防軍三營塡省駐紮詎開招以來能合格者僅有五十餘名現中丞以防務正殷因札飭黃守並千總時桂芳守備周維新孔大令慶堯等前赴河南一帶招募合格者急速編成巡防步隊三營以重防務 
[陸軍小學請借活支銀兩浙江]  
　　浙省陸軍小學堂總辦金觀察具詳撫憲謂奉飭删去今年活支銀三千六百兩無欵支付可否援照南洋陸軍小學堂例先行借領銀一千兩按月實報實銷開具活支大约數目請示茲奉增中丞批云查定章活支係建造房屋購辦器物書籍等項額支係員司弁兵夫役薪工各生津貼暨學生每名每年火食銀二十四兩至三十六兩衣履筆墨紙張雜費銀十八兩至二十七兩以及堂内油燭雜費等項銀兩應須若干隨時酌定來摺所開各節核與部章諸多不合查該堂開辦以來一切册報種種有碍造銷自此次續招二班學生以後不得不一律遵章辦理浙省財政奇絀籌欵維艱尤應格外撙節擬照部章酌中核定每學生每年火食銀三十兩衣履筆墨紙張雜費銀二十二兩共計銀五十二兩所有本籍外籍附課學生照章繳費不敷之處應照此次核定數目准予按名補助堂内每月應用油燭電話閲報一切雜費均不得過一百五十兩印刷紙張實報實銷並將所印各種隨時檢呈備核倘需添購書籍器具修理房屋等費應隨時估價詳細開單禀呈酌奪以昭核實至請借銀兩一節查該堂册報活支項下餘欵尚多究竟月撥砲工營若干凈餘若干應俟詳晣聲明後再行核奪 
[陸軍改授實官新章南京]  
　　江督端午帥以陸軍定章原議於秋操後實行改授官制嗣經徐固卿統制傳諭江寗鎭江各標營將上下級軍官軍佐一律開呈履歷員名清册呈請午帥察核大約上級各弁授以副參游下者授千把總一面明定酌加俸祿章程通行辦理 
學務 
[辭退破壞警章洋教員武昌]  
　　鄂省方言學堂法文教員法人羅達克月初因事渡江往漢口夜半十二句鐘始返其時漢陽城門已閉該教員狂呼守兵啓門守者不應當由駐守該門外巡士告羅云現因風謠未靖非有對牌不准啓門放入羅不甚深通華語以爲辱已遂將巡士之帽及日計簿掛鐘擕去嗣經巡警公所照會提學司以其破壞警章請澈查見復旋由方言學堂監督馨觀察移復學司以該教員實不知門禁誤爲警兵假言一時氣忿據法國禮應取警兵之帽以便認識此人取其簿及鐘欲使伊官長知其無禮當由敝道據理切責羅亦俯首認錯將所取警物送還等情高學司以羅藐玩警章在外生事有礙學堂名譽爰即將該教員辭退並咨復警務公所查照 
[派員考察鄂省學務浙江]  
　　浙省提學司派員考察鄂省學務札云辦理學務規模宜求完備湖北各學堂開辦最早亦較各省爲完備茲查有候補縣丞馮履中堪以派委昨日札知該員飭令即日束裝赴鄂詳晣調查該省全屬學務情形詳細禀復又以學部定章各學堂監督堂長教員均由學司分别聘用委任鄂省是否如此辦理考試各學堂畢業生各科題目是否由學司命題抑由各教員代擬辦法有無異同仰該員一併查明詳復 
[議考私塾教師常州]  
　　武陽教育會議定於十二月初二考驗私塾各師臨時禀請地方官監試舉貢生員及師範生一律免考列最優等優等者給與就館證書次等者須入研究會補習半年方准設學 
[議設教育研究會常州]  
　　武陽教育會於昨日開職員會議定每月逢第二星期第四星期日下午二時至四時開教育研究會一次當時推定臨時主席四人週番値期並議將勸學所統一教育議案宣付各會員討論於下星期公决施行 
實業 
[商會移復領放官欵辦法漢口]  
　　漢口商會移復關道領放官欵文云前日准貴道移以本鎭自怡和興等錢號虧倒巨欵市面緊急已禀荷督部堂飭發庫欵一百萬兩維持市面移請會同錢業董事葉東川等具結領銀担任拆放定期收還等因准此敝會奉文後即會同錢幫董事人等籌議拆放之法查漢口市面繁盛値此銀根奇緊需欵者指不勝屈若遇内虧之家盡人悉准領用惟公欵攸關經其事者亦必不肯担任籌商再四議定分貸法兩種一爲有產借貸一爲無產借貸如有產借貸者將値錢之物憑保抵押無產借貸者即以放出可靠之帳作抵似此量予限制當不致被其呑没然局面稍好之户偶因周轉不靈需欵應急既有物產可抵妥保可找即不願領此公欵蓋一領公欵即須錢業公所報名一經報名則全鎭無不通曉深恐虧空聲揚有傷名譽此中隱情又不得不量爲掩飾以顧個人名譽是以此次拆放各欵多係由錢業公所董事代爲出名承領其所領之欵旣有妥保又有押欵所交押欵保單均存度支銀行總司十月底比期拆放估平寶銀二十萬零八百九十餘兩所餘銀約八十萬兩應請留存度支交通兩銀行以備下比期拆放之用統俟挨過年關再行連息一併奉繳歸欵此次若非由省撥欵來漢則倒閉之舖行將接踵而起不可收拾今雖略閉數家尚覺無關緊要市面仍甚平靜相應備文移復爲此合移貴道請煩查照 
 
 

Page 12

 
 
　　 
[會議川漢鐵路之傳單武昌]  
　　湖北教育總會傳單云川漢鄂境鐵路迭經會議無論何派意見均無主張部辦者誠以此係湖北固有之利源不得讓居他人乃自漢口怡和興等倒閉以來市面恐慌幾震全國其現象爲歷來所未有爲鄂人初料所不及而郵部卽乘此機會有電來鄂認歸部辦若不亟爲設法終必讓諸郵部坐失利源將來鄂民負擔誰與分任茲擬于本月二十日自午前十時至午後五時在大貢院開紳商軍學界大會務必議决妥實辦法以期挽救最後之危局一經議决即當舉行如有不到者即係自棄利權不得退有後言此佈 
[開海鐵路問題續誌奉天]  
　　奉省鐵邑紳農商學各界會議開海鐵路問題已誌昨報茲悉該邑商務分會日昨公呈省憲以有人擬集股由開原修築鐵路經過西豐東平直達海龍如果屬實則奉省產粮之區向以海龍東平西豐爲最每逢冬季由火車運存鐵嶺至春令由遼河用船裝赴營口今該路修至開原糧貨盡由鐵道裝運於小民生業未免有碍云云 
[禀復漲沙試辦樹藝無碍浙江]  
　　西防同知屠敬山具禀藩台略云六堡以下至十四堡止所漲之沙飭據李翁兩汛弁查復並由同知詳加考察實始於上年霉汛由南岸蕭山一帶冲塌而來未經有人認種現自十月以後沙勢復由北徙南山水汐潮直向北趨漲沙疊被冲塌或則已近塘身或則離塘不遠察看現今沙勢與本年八九月間相較十成已坍去七八若論就塘外漲沙試辦樹藝亦爲振興實業起見查塘工惟防侵損倘能遵照定章離塘十丈以外開墾試辦並認定字號搭跳上落於塘工並無窒碍禀祈察核示遵 
雜記 
[御史奏平秋墓之結果杭州]  
　　杭函云秋案事已中寢浙紳某鉅公謂秋墓在湖上於全省紳士顏面攸關且時有外人前往攝影極力運動政府必將秋墓剷平而後已增中丞左右爲難乃密嘱秋之家族某太守由東三省回杭禀請遷葬一面帶同府縣於本月十八日前往毁墓將秋瑾之柩起出由某太守具領運往山陰縣原籍安葬云 
[查獲私運鎗械山東]  
　　登州右營萊陽汛把總戴春山於上月某日查訪匪徙路遇小車二輛上有線鎗五十五杆洋鎗筒十五杆當將車夫送交萊陽縣管押鎗支入庫禀由登州鎭李軍門咨請撫帥札飭萊陽縣澈底根究訊明核辦 
[鹽店居奇被毁揚州]  
　　通州如臯等處官設鹽店於十一月初十日移交商辦改售板鹽如臯分設石莊之鹽店新商忽將鹽價增加躉鹽每斤官賣念五文者商賣念七文匾鹽每斤官賣念七文者商賣念九文零鹽官賣念九文者商賣三十一文居民及販户人等大爲不服且以板晒鹽質大遜於滷煎遂聚集多人於商辦第三百將該鹽店搗毁一空現由督銷委員楊仲和禀報運司轉詳督帥候示辦下現聞江督已派委俞管帶馳往查辦 
[重申不准開燈禁令蘇州]  
　　蘇省禁烟總局會同巡警總局出示略云酒飯茶肆以及妓館娼寮不准開燈吸食洋烟前經通飭示諭嚴禁在案誠恐日久玩生仍有私行開燈吸烟情事應再切實嚴禁合行示諭酒飯茶肆妓館娼寮人等一體遵照倘敢故違重則提究嚴辦輕則罰欵懲儆 
[鹽員戒烟紀聞揚州]  
　　淮運司趙都轉聞正任泰州分司丁士年正任伍佑塲劉錫綸等共七員烟癖甚深申解寗省發所騐戒旋據丁運判上禀自請開缺並稱年逾七旬病重癮深不久人世願甘廢棄云云又聞掘港塲婁大使因戒烟病故出缺 
[僧界舉哀誦經寗波]  
　　定海屬普陀山寺僧日前因兩宮升遐當即齊集各寺僧衆在法雨寺行舉哀禮茲聞佛頂山寺方丈文質率同僧衆四十八人於十五日爲始至二十四日止敬謹齊戒誦經以祝大行皇帝大行太皇太后咸登極樂 
投書 
[吳芝瑛答冷西某君書]  
　　函電均悉。頃又奉到所作風雨　搖圖。足爲千古傷心之紀念。增中丞如此辦法。上不背朝旨。下亦可見諒於清議。足徵維護苦心芝瑛初意只求秋氏魂魄之安今既由家族領回原籍安葬。不致暴露枯骨。芝瑛亦心安理得。來函論官長所爲巳甚。不免就表面言之。鄙意增中丞固毫無成見。即當日之撫若守。及今日爲所運動之某御史。皆情有可原。蓋秋瑾之死。非官殺之。紳殺之也。殺之爲清議所不容。乃老羞成怒。致演此惡劇。嗚呼。秋瑾何不幸而爲浙江人也。芝瑛鑒於浙江之無人。以移家南湖爲恥。將來新築告成。或爲吾亡友之紀念。芝瑛自經此事。日寫楞嚴。薦導秋氏。離一切相。早證菩提。年内可畢三卷。擬覓良工鉤摹上石。在北高峯上。建塔藏之。以竢夫五百年後知者。奉聞一笑。復候興居不宣。 
雜錄 
[紫庭金簡]  
　　伏以太乙傳形。總萬靈而陶冶。元　布炁。胥人極以籠　。化暢羣生。門苞衆妙。是以上維皇屋。下及蒸民。咸皈治化之途。用達修崇之旨。道衆等奉三洞之尊法。扇九皇之靈輝。敢薦赤章。上塵紫府。今有奉道修齋。誦經禮懺。追慕報恩。信官二品銜分巡江南蘇松太兵備道蔡乃煌率屬三品銜特授江蘇松江府海防分府查燕緒四品銜調署上海縣知縣李超瓊二品銜江南提標右營參將楊金濤五品銜提標右營守備徐靑雲等。伏爲𪑇藏降厄。中原遘凶。瘴凝黃海之濱。躔移紫微之座。十月二十一日大行皇帝龍馭上賓。二十二日大行太皇太后仙輅升遐。鼎湖之號乍驚。社飯之賜旋慟。地維迭震。天柱再傾。四海遏音以誌哀。萬國遄譯而來唁。伏念我大行太皇太后。負扆蒞朝。垂簾訓政。　搶内掃。共仰神功。　効外諧。樂循帝則。我大行皇帝。仰承慈訓。俯軫民生。革去故以順天。鼎取新而凝命。選髦就學。窮大瀛海而遙。發憤爲雄。續武靈王之志。芻蕘諏度。謀默斷於一心。憲法礶輿。績觀成於九載。兩宮敷治。六庽承流。坦大道於由庚。同躋壽域。衍靈脩於正乙。曲鬯皇仁。乃於彌日之間。疊警登霞之耗。哀痛之念。結於隱微。感戀之愚。發爲齋醮。因於江蘇松江府上海縣道會司朱陳慶。率城廂内外各院道衆。虔修報恩道塲九永日。擇於二十一日起。建至二十九日圓滿。伏乞太上三尊。十方衆聖。不遺蟻志。大降鴻慈。體聖抱之痌癏。牗國步於康泰。庶八遐九外。漸深遵道之忱。三景二元。益顯含眞之妙。謹榜右諭通知光緒三十四年歲次戊申十　月榜 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　山東 
　　十一月十四日山東巡撫致憲政編查館電云冬電敬遵惟武舉一項可否比照文七品武五品之例列入舉人爲文武通稱按之原章亦不相背武生仍不列入以示期制又叅革人員擬應留其出身向例褫職者仍准重赴鹿鳴筵宴爲參革不及出身之證現在初辦選舉應否稍寛資格以資激勸至削奪停止各項仍從其嚴以副朝廷精取愼擇之至意統乞鈞裁電示樹勛叩覃 
　　十一月十五日憲政館覆東撫電云覃電悉查諮議局章程舉貢生員以文爲限者立法之意在以此爲學識之標準原章按語業經説明武舉等如無他項資格自不能在其列參革人員向例併及出身至重赴鹿鳴之事須賞還原銜乃能與宴礙難援以爲證此覆憲政編查館咸 
　　江蘇 
　　蘇省籌辦處札上海縣文云照得上海城廂及租界各地方均爲各省商民萃聚之所凡寄居十年以上年滿二十五歲有營業資本或不動產一萬元以上合選舉資格者不勝指數業經本處照會上海總工程局會同紳商學界各團體相助爲理暨札飭該縣妥速辦理在案茲聞辦理選舉人並未切實前往調查祗登廣告由各商自行呈報似此辦法恐各商民有應得選舉之資格者遺漏必多現在期限日促未便再事遷延合亟飭催札到該縣務卽會同紳商學界各團體並知照辦理選舉之人凡寄居商民無論城郷租界必須逐户調查認眞辦理該縣有監督之責倘有遲誤難辭其咎 
專件 
[溧陽選舉事務所預定辦事日期表]  
　　十一月十三日憲派司選員到溧初選監督照會各公益團體及十六區紳董十四日會集教育會商會及合邑紳士發起設立溧陽選舉調查事務所十五日廣發通告預定開會秩序十六日在明倫堂開正式大會公舉所長及幹事員調查員并公籌經費十七日開調查員會司選員解釋調查章程禀報初選監督選舉調查事務所成立請初選監督發給各職員照會并請頒給選舉調查事務所圖記十八日劃定調查區域及分配調查員十九日調查齊集事務所領取照會及調查注意等章程并選舉之草簿記事簿二十日調查員出發二十一日至三十日調查員調查選舉資格 
　　十二月初一日至初十日編選舉人名簿申送初選監督十一至二十日初選監提審查編定選舉人名册二十至三十日宣示人名册 
　　正月初一日至初五日初選監督判定更正人名册初五日至初十日複選監督判定不服者之呈訴十一日選舉人名册確定卽申報複選監督 
本埠新聞 
[江督分電各省提解洋欵]  
　　江督端制軍分致各省督撫電云度支部眞電諒達覽現復據滬道電禀前以磅價步昂各項料欵籌補磅虧每期總在二三成以外寅食卯糧爲日已久庫存洋欵告罄關税又異常短絀無可籌墊焦灼萬分一再瀝情電請度支部預飭大清銀行籌備現銀二三百萬以便按期提湊迄未奉復茲奉前因大約撥現一節已屬無望惟有仰求憲台加電各省務請遵照部電將各項洋欵均按期提早一月解滬庶得藉資周轉不勝急切待命之至等語近日磅虧太鉅滬還洋欵籌補萬分爲難務祈體念時艱轉飭司關道局切須按照常期概行提早一月解滬俾濟要需免失大信無任盼禱 
[札飭查禁革黨書函]  
　　蘇提學樊學使因近有中國革黨由日本東京寄信中國各學堂布散謠言希圖煽亂曾將函信式樣開報藩司一體密查已紀十五日本報茲本縣李大令亦奉學使札知飭卽照會所屬各學堂監督校長隨時留意如有此等逆函由東寄來立即截留銷燬以弭亂萌昨李大令遵即照會勸學所總董遵照憲札辦理 
[上海巡警總局詳蘇撫文（爲捉賭釀命事）]  
　　竊照上海縣境二十三保二圖内虹口胡家木橋一帶地方與英租界緊相毗連向有痞棍流氓開場聚賭時帶兇器誘騙郷愚爲害甚鉅屢禁未絶（中略）十月中旬本局學堂四班巡警學生畢業因在胡家木橋添設三路巡警第四區分派站巡開辦伊始該區官弁兵警等再四開導飭令各賭徒改圖别業初尚知法詎邇來故態復萌賭檯依然林立肆無忌憚該區副巡官郭百康因於十月二十六日下午帶同巡警十餘名前往該處查看果有流氓數百人明目張胆開場聚賭該副巡官諭令收歇該賭徒等胆敢恃衆逞兇不服查禁竟將該巡官等四面兜圍經分駐該處之騎巡隊聞信前來帮同彈壓奮力衝開該賭徒始稍分散仍復抗拒不退各巡警均未携帶軍械遂即退至馬隊詎該賭徒從後追赶開放手槍并携　刀棍棒不一而足各巡警受刀傷者一名受棍傷者一名騎巡馬隊受刀傷者一匹其時馬隊巡警見人勢洶涌槍聲迭出勢將圍局恐釀巨禍不得已排列馬隊門首開放空槍數响該賭徒等始各退去本局巡警楊占春當兩下相持時見有流氓二人最爲兇暴扭住不放該流氓等黨羽四集竟將楊占春拖至租界哈爾濱捕房巡捕眼見向問情由遂將該流氓二名帶囘捕房收押將巡警楊占春隨即送囘又據馬隊巡警當場拿獲賭徒張阿全張雲清二名現由三路分局解送本局管押該巡警楊占春身受棍傷又巡警劉麗生身受刀傷數處均送醫院醫治據醫生云劉麗生傷勢甚重能否保全尚不可知事後聞知當時有不知姓名幼孩受槍傷者二人受刀傷者一人均已送至醫院旋聞槍傷者兩孩先後斃命報經上海縣李令往驗據稱實係中槍身死至受傷巡警二名現尚在虹口同仁醫院醫治以上各情據郭副巡官報由三路分局禀請核辦前來本道等隨即派員馳往嚴密確查復稱無異伏查開塲聚賭例禁綦嚴胡家木橋地處偏僻該賭徒等窟穴於斯匪伊朝夕屢禁不悛實屬藐玩已極此次本局三路四區郭副巡官率同巡警人等前往查拿係爲清除奸宄保衛治安起見辦理尚無不合乃該賭徒等胆敢恃蠻紏衆兜圍抗拒幸經騎巡隊聞信馳救始獲出險乃該賭徒尚敢追踨赶逐放槍傷人并將巡警以及馬匹兼受刀棍各傷其兇橫悍戾愍不畏法情形殊堪髮指若不從嚴懲辦貽患恐不可勝言本道等會商辦法意見相同除飭本局偵捕巡　各警隊暨上海縣嚴拿此案爲首肇禍正兇到案究辦其當場拘獲賭徒張阿全張雲清兩名及租界捕房押送流氓陸阿榮王阿桂二名一併飭發警法科長訊明解交上海縣嚴辦一面示諭嚴禁外詳祈鑒核 
 [P鹽捕營鎗斃平民案近聞> 
　　鹽捕緝私營弁兵前於九月十八日在浦東洋涇鎭左近緝拿私販開鎗轟斃王長金胡得林二人屍親以王胡二人在彼經過並非販賣私鹽具禀縣令通詳請示在案茲江督蘇　 
 
 

Page 19

 
 
以王胡二人究竟是否私販抑係路過均應查明秉公擬辦業已批由滬道蔡觀察札委候補知縣孫調鼎前往密查禀復核辦 
[派員調查廣東學務]  
　　滬道蔡觀察以廣東各學堂規模課程均尚美備亟應派員往查以資考鏡特於前日派委福建候補知府王頌清束裝赴粤詳細調查 
[金裕壽沙船沉没續誌]  
　　金裕壽沙船由牛莊裝貨回滬中途沉没已紀昨報茲聞所裝各號荳油計久大三百担正康二百担祥記郭友甫等三户各一百担共裝六百四十蔞所失各貨約値三萬金左右 
[流氓糾黨搶洋]  
　　已革工程局巡士蔴皮炳生（即張良玉）窩留流氓施言之糾黨張大力子（卽張謂林）趙三等在南碼頭將孫永卿戳傷腿際攫去票洋七十五元當由南區飭探在張處搜出當票五十餘張並單刀剌刀銅帽等件解送總工程局訊究先據孫永卿供向撑木牌是晚被同業施言之糾黨刀傷腿際搶去票洋帳據請爲追究施供因被孫唆停生意是以糾人報復不意途遇王德昌見財起意由王主使搶得票洋五十五元現洋四元小的分得十五元兩張各得十元趙得七元其餘均被王德昌取去逃逸質之張趙二人供認不諱判施戒責四百下押改過局一年趙責一百五十下張責二百下各押二月張良玉前充巡士不應知法犯法私藏刀械加責二百下覔保回籍如違嚴究所有起獲贓洋三十七元及手摺給孫具領刀械銷燬一面補拿王德昌究辦 
[紹介新箸]  
　　預備立憲公會贈第十九期會報一册日本憲法詳解一册選舉法要論一册 
　　商務印書館贈實用幾何學初度一册學生必讀計學淺訓一册英語會話教科書一册女子國文科教書第六第七第八各一册新譯小説不如歸一册 
城内 
[預備征漕]  
　　本縣冬漕已奉藩司札飭提前開征李大令昨特諭飭各保圖册書速將額册過户立名赶即塡齊算結清楚造就征册送候核明用印 
 [P勒贖田單> 
　　奚陳氏奚徐氏爭產案内牽涉之監生陸鼎隆前晚由縣提訊陸供奚姓訟案係由地保奚長春經手所有存案田單兩紙實被訟棍江確生揑寫生名朦領出外求鑒奚陳氏供寡姪媳徐氏無嗣應歸氏孫承嗣故田產歸氏獨得領出兩單已由氏抵押一扺於信成銀行一抵於錦和洋行各抵銀二千兩與陸無涉現氏無力贖回求察判陸與氏限五天將單贖回繳案再核 
[尋獲逃妻]  
　　顧小弟尋獲逃妻朱氏扭至南三區解送一路一區分局審訊顧小弟供朱氏於七月間捲逃直至前日始在梅家弄遇見請爲懲辦朱氏供丈夫不顧有用屢次將婦人責罵因此逃至親戚處住宿不願隨夫囘家求請發堂判途普育堂暫行留養候再核奪 
[醫界開會]  
　　醫學研究所定於二十六日下午七時在賣安里開年終大會推舉明年司年司月並提議設立醫學補習學堂暨鋪設病房收養病人等事 
[委員病故]  
　　縣署收發委員候補從九李朝植前日病故李大令以該員遺有四女身後蕭條且念同郷同族是以從優周恤即於十八日助資棺殮 
[道批二則]  
　　周奚氏等禀批查英册六千七百十一號新契係由德册八十二號舊契換立並添租蔡陳等姓單地已按照丈實畝址批註蓋印正核發間據禀前情既有紏葛仰會丈局尅日查明情節據實具復以憑核辦商人陳星池禀批著即取具殷實商號保結呈候核明酌奪照片附 
[官事]  
　　督銷局委員試用縣丞姚錫康試用知縣蕭泗勛昨日到道禀見滬道蔡觀察昨傳上海縣李超瓊巡警總局書記課員試用知縣景崧到轅問話 
南市 
[失火罰錢]  
　　顧正篾竹店失火殃及隣居已紀昨報茲昨由總工程局裁判所飭傳該店主顧俊英店夥陳阿妹到案審訊顧供由陳吸烟遺火陳不承認供由小主吸烟起火判顧罰洋三元陳罰二元充公 
[教員好事]  
　　商團會友陸培泰向在西門余恪錄家教讀茲因余之車夫孫三向西區巡士濮至堂索欠無着反被行兇代禀工程局請究昨由陳叅軍集訊該區巡目及濮不認借洋稱被孫挾仇紏黨兇毆請爲澈究陳參軍以供詞各執判孫留局候飭探查核 
[私收帳欵]  
　　新北門同福康東洋莊主沈子俊控跑街王贊卿私收客幇日升昌孫泰義等帳洋三百餘元昨經工程局提訊王不供認判交保赶緊協同原告向各欠户對明帳目再核又浦東周浦鎭協昌軋花公司經理胡明甫扭朱子良至總工程局控被伊兄朱詠儀私向厚泰莊收取票銀三千餘兩經陳參軍提訊判朱交保限一月尋交 
[搶取金環]  
　　張桂林强搶孫張氏金耳環逃逸由巡士追獲拘解工程局請究陳參軍以原告未到判張留局候訊 
英租界 
[火案供詞]  
　　南京路全安烟茶館樓下晉泰燭店失火一案昨晨由廨集訊先據九號五十四號兩西探禀稱全安生意素盛想必不致縱火請爲照章訊奪四百八十四號等三華捕投稱全安與晉泰燭店同居因火勢已熾不能辯認誰家起火旋據電車公司用人劉雲高投稱是早在南京路浙江路轉角守候頭班電車見全安樓下濃烟密布當向門縫窺探見晉泰燭店櫃檯内火起燃及花砲霎時冐穿屋頂是實又據對鄰麗華洋行管門印人訴稱是晨確見晉泰燭店起炎及訊全安夥友寗松林任欽章華黃生徐鐘甫則由博文律師代表聲稱火係晉泰燭店所起見證人均已訴明請堂上請問晉泰燭店與全安不涉質之晉泰燭店主華耀禮不認起火判寗等四人仍交原保候禮拜四　　 
[因病交保]  
　　湖北路朝日東洋牙粉店起火一案昨由捕房將在押之俞伯君俞釗生並傳同該店主朱國　經理人張金文一併解廨復訊俞釗生供在押患病求恩交保判俞存捕房洋一千元交保候病愈再訊俞伯君仍還押候核 
[婦人溺愛]  
　　住居虹口之寡婦萬陳氏前日被其子萬祥生私刋圖章冐領該氏存出之銀洋二千元由探查獲解入捕房昨解公堂請究氏不忍重辦禀求開釋判將案註銷 
[雉妓留影]  
　　雉妓李寳卿張月娥王朱氏金小寳前晚在途拉客由捕查見昨晨一併傳至公廨判各罰洋五元充公並著一併帶囘捕房攝影 
[交還當票]  
　　甬人應子鈞專在福州路等處開設拍賣店前將僞衣一箱賣於劉桂山由劉控奉公廨判應交還銀六百兩將應開釋後應將此衣寄於江西路亨得利拍賣洋行詎被竊去報請捕房飭查在案前日總巡捕房接到王氏婦人郵信一封内附當票數紙稱此項衣服被氏夫質於蘇州各當得洋五十餘元容後歸還當本等語捕頭立飭四號西探與華探徐阿華往蘇至濟大可大源大大順等四典查獲原贓當本由探代墊將衣帶囘暫留捕房候核 
[騙子就獲]  
　　沈彙慶控潘彙如劉仁榮局騙銀洋昨晨由探將劉潘二人傳至公廨判交差看管候晚堂訊究 
[騙取珍珠]  
　　顧任氏顧九如控林趙氏騙取珍珠一案昨由公堂復訊判林趙氏押候嚴追 
[姦拐女子]  
　　山東婦人曹石氏偕見証周李氏控龔少華奸拐伊女曹大呢子等情昨晨由探將龔與女一併查獲解廨訊究判龔 
 
 

Page 20

 
 
交保氏女暫寄濟良所候其婿楊三到案再行訊奪 
[拐匿小孩]  
　　裘金海控木匠奚阿三拐匿小孩昨經公堂訊供屬實判奚押西牢一年 
[不認拐賣]  
　　張陳氏控濮張氏拐賣伊女昨經公堂復訊氏不承認判押候查明再訊 
[拐匪收禁]  
　　王德根拐匿朱炳榮之小孩由探查獲昨解公堂訊供屬實判王押西牢一年 
美租界 
[電車傷人]  
　　前日午後有西牢犯人多名牽拉裝泥塌車行至百老匯路被聘白爾二號電車撞倒兩犯幸司機人赶速停車僅受微傷監工印捕當時回報捕房請爲核辦 
[包探互調]  
　　老閘捕房三道頭華探米順昨奉總巡傳諭着與虹口捕房三道頭華探石錦榮互調 
[尋獲逃夥]  
　　夏賢益向在升大康號爲夥近因用空銀數百兩圖賴避匿昨爲該號主在途遇見扭交印捕帶入捕房捕頭以事關錢債飭赴公廨控告 
[姦拐女子]  
　　密軔路居民諸雲財之女素子近被馬夫李阿林誘姦拐匿諸因投報捕房請爲究辦 
[馬夫殘忍]  
　　馬夫楊寳生昨以病馬駕車由西捕拘入捕房捕頭飭將該馬夫收押馬送獸醫處驗明再核 
[凌虐髮妻]  
　　龔劉氏以伊女被婿楊福堂凌虐訴知捕房請爲查究捕頭飭赴公堂控告 
法租界 
[誘拐婦女]  
　　老嫗朱馮氏串同拐匪張阿慶誘令許陳氏等乘輪同往烟台當被該船帳房偵知扣留返滬送捕收押在案昨日解廨訊據馮氏供稱婦人隨張往烟帮傭他事不知張供詞狡展訊之陳氏供由張荐往鎭江絲廠做工當時不知其詐迨至中途彼等談論身價始知被騙求究判馮氏與張一併收押陳氏給本夫領回 
[串搶洋緞]  
　　張阿發徐海鳳兩人在英界犯案潜入法界串搶泰昌祥洋緞一疋由探拘獲解廨訊究判先交英界捕房包探帶囘訊辦後再送囘法捕房收押三月期滿逐出 
[並非圖竊]  
　　胡來發闖入信孚洋行樓上探友司閽人疑其圖竊送捕解廨訊究旋由胡之老母投案苦求判交保出外候查明再核　 
[冒取白米]  
　　沈阿毛（又名曾阿木）向永太米行冐取白米九石當被察破拘送捕房解滬訊究先由該行夥王金光投訴冐取情由請爲究辦訊之沈供由周庚泉起意私印僞票小的祇分用洋六元判押限七天將米欵償清再行核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[探險實事北京巴黎間競車日記(十)]  
　　余等在怡克圖。略爲休息。因此處於余等此行之攷察。極有關係也。余等自離去中國之買賣城。即出中國邊界。入俄國之哈克圖。是即余等入俄境所見之第一城鎭也。余等逆料俄國境内。必有精通法語之人。諏訪多時。卒遇一俄政府簡派守關津之吏員。彼引余等至一辦公室。檢查護照。繼復導至其家。饗以香檳。席間并謂我等俄國人。對於法國人極爲親愛。惟君等不應將其地之砲台。及防禦各具攝影。亦不應將其地之橋梁渡船等攝影。余等聞俄員之言。意頗不懌。蓋余等游蹤所至。無不攝影。不能因俄員之言。遂承諾不攝也。未既俄員又告以前途阻長。惟亞基亞克塔之前最爲艱險。昔年意大利親王波格斯君之車。陷於淖中。幸用牛八頭。始克出車於淖。其難如此。願君等之留神也。余等聞此言。亦不之信。因皮車屢陷淖中。然出險但用兩臂。未用牛也。 
　　余等過俄之關津。毫無留難。因俄皇曾有命令。許余等以自由。關員與余等以暗號。書於車上。故無阻礙。 
　　由北京至庫倫。曾派一小隊人專運勒霜斯。（即供阿託磨皮用爲火油之一種）分貯各處。以便取用。自哈克圖起。以至巴黎。所有需用之勒霜斯。當出發時預算。均由巴黎運來。然此時尚未到向俄人借二百基羅。 
　　哈克圖商務。以茶葉爲大宗。余等在華俄道勝銀行取欵時。有一執事者。謂哈克圖居民極盛。爲俄國絶富之城鎭。距此城四基羅邁當。有地名託夷斯哥薩克斯者。旅館極多。足爲君等之下宿。至晚至該地旅館。已爲余等備有臥房及晚餐矣。明晨余復回至哈克圖。取運勒霜斯。 
　　余等在託夷斯哥薩克斯旅館時以五車置於庭中觀者絶衆。此處房室極暗。蚊蚋絶多幸余等餐時。筵上之燭枝。尚燦爛耳。 
　外新聞 
[近東大變局五十九誌]  
　　二十一日倫敦電云據奧京維也納半官文牘載稱土爾其現已竭力禁遏抵制奧貨奧國現仍與土爾其磋議交涉並願允准賠償歸併巴斯利亞與赫在戈維拉之損失芒替尼格洛政府現已苛征奧國入口貨 
[荷委戰事之起點]  
　　二十一日倫敦電云荷蘭巡洋艦在披愛托茄培洛口外奪委納瑞拉防海船一隻已將船員送至岸上並將該船帶至柯拉沙島 
[俄國不允賠償沉船]  
　　二十一日倫敦電云俄京聖彼德堡電稱日俄戰時有汽船奧台未亞號滿載煤油爲俄艦擊沉該船主人特向俄國索賠現經俄國高等捕虜品裁判所駁退 
[查閲巴拿瑪運河工程]  
　　二十一日華盛頓電云塔孚脱君將於卸任總統之前偕工程司數員赴巴拿瑪查閲運河工程蓋因外間毁詞甚多故擬澈底根查也 
[私運鴉片被獲]  
　　二十一日倫敦電云查萊斯登巡洋艦開抵小呂宋時於某菲列濱人廚司室内搜獲挾私鴉片値價萬元 
[美日交涉瑣細問題]  
　　二十一日東京電云日本官塲對於文戈武排亞議案漠然置之蓋日美兩國瑣細問題兩政府尚在磋議未能定奪故移民問題亦未議及惟不日可望開議 
[日報讚俄撤退北清戌兵]  
　　二十一日東京電云日日新報載有社論謂日俄兩國同時撤退北清戍兵不謀而合足見俄國已决意維持和平利益以上譯字林報 
[炸藥暴發慘禍]  
　　二十一日紐約電云美國開萊勃萊附近培沙皮斯拍地方炸藥二十一噸暴發死者二十人傷者五十人譯泰晤士報 
[委總統行抵柏靈]  
　　二十一日栢靈電云委納瑞拉總統開斯屈洛抵柏靈後即往訪醫士 
[英議員歡賀土國國會]  
　　二十二日倫敦電云土爾其國會定期本月二十四日召集英國下議院各領袖議員届時擬公致賀詞簽名者三百五十人首相愛斯奎士反對黨首領貝爾福亦均列名以上譯文滙報 
 
 
 

Page 27

 
 
   
 
 

Page 28

 
 
   
 
