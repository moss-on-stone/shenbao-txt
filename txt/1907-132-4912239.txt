# 1907 - 132 - 4912239

 

Page 1

 
 
   
 
 

Page 2

 
 
[諭旨]  
　　四月初六日奉　　上諭朕欽奉慈禧端佑康頤昭豫莊誠壽恭欽獻崇熙皇太后懿旨載振奏歷陳下悃懇請開去各項差缺一摺載振自在内廷當差以來素稱謹愼朝廷以其才識穩練特簡商部尚書並兼御前大臣茲據奏陳請開差缺情詞懇摯出於至誠並據慶親王奕劻面奏再三　懇且見謙恭抑畏之忱不得不勉如所請載振著准其開去御前大臣領侍衛内大臣農工商部尚書等缺及一應差使以示曲體現在時事多艱載振年富力强正當力圖報効仍應隨時留心政治以資驅策有厚望焉欽此同日奉　　上諭貴州貴陽府知府員缺緊要着該撫於通省知府内揀員調補所員缺着都慶補授欽此初七日奉　　上諭度支部尚書著載澤補授欽此同日奉　　上諭農工商部尚書著溥頲調補欽此同日奉　　旨善耆著管理火器營事務欽此同日奉　　旨正白旗領侍衛内大臣著溥迪蘇補授欽此 
 
 
 

Page 3

 
 
選論 
[各國商業大學之狀况]  
　　商業幼稚時代。人莫不重農而賤商。此東西各國之所同也。自文明漸進。人人知商之不可一日無也。而排商之念浸息然猶以商爲中流以下之業屏之不與士夫伍而爲商者亦習於固陋所通者書算而已所長者經驗而已。所憑者運命而已天才而已固無學問之可言而學問與商業乃截然而爲二。一若學則不商。商則不學。要無所謂商學者。及其更進也。交通運輸之術日益精。商界之現象日趨複雜。浸假而富國於斯。强國於斯滅人之國於斯。於是商之爲商。乃不能僅侍向之所謂書算經驗運命天才。媛媛姝姝而私自悦也。遂一變而爲專門學。且商之爲商。以無學而見其易。以有學而見其難愈學而愈難。愈難而眞理愈出也。遂一變而爲絶精邃之專門學。 
　　商業之有大學。最近世之產物也。彼英國固以商著名於地球者也。英之有奥克司福大學。與剛孛立治大學。尤英國大學中之佼佼者。然兩大學皆無商業專科。剛孛立治大學至一千九百三年始設經濟學專科。奥克司福至一千九百四年始設經濟學專科。蓋英人以守舊著。不輕改古大學之成法。其習性然也。故日本當創設大學之際。亦僅設農科　科。。而無商科。其最高之商業敎育。僅有高等商業學校。不以大學稱也。然世運所趨。商業敎育之發達。迥非昔日比。世界新進商工業國。如德意志。如美利堅皆注重商業敎育。爲地球冠。而其商業上之勢力。亦駸駸乎有技英幟樹德美幟之槪。於日世界各國。皆力謀商業敎育之進步。競以設立商業大學爲務。卽持重如英國。亦稍稍變矣。今試列各國最商之商業機關如左。德意志（甲）栢林商業大學。（乙）拉潑切希商業大學（丙）甘侖商業大學。（丁）法蘭克福商業大。學（戊）亞亨商業大學。北美合衆國（甲）賓率梵尼大學。（乙）芝加哥大學。（丙）伊利惱益斯大學。（丁）加立福尼亞大學。（戊）威斯康新大學。（巳）米希剛大學。（庚）佛爾茫德大學。（辛）紐約大學。（以上各大學中。皆設有商科大學）英利吉（甲）婆明亨大學商科。（乙）曼芝斯德大學商科。比利時（甲）安佛爾高等商業學校專攻部。（乙）沙爾惠學。法蘭西巴黎最高等商業學校。（分科大學以上之程度。）匈牙利（甲）白達配司德商業大學。（乙）克老森堡商商業大學伊大利（甲）佛尼斯商業大學（乙）米蘭地方之薄科尼商業大學。 
　　以德國言之。德國今日工商業已有突過英國之勢。此當世所共認。不可侮者也。特德國商業敎育後於他學。殆與諸國無所異。至一千七百九十一年。始有人倡議振興高等商業敎育。然爾時風氣未開。卒不果行。至一千八百七十九年。甘侖市有豪商曰皮梅孫者。倡捐巨貲創立商業大學。卒得甘侖市及商會之賛助。於一千九百一年。成所謂甘侖商業大學。是實德國商業大學之　矢。嗣後各大學相繼而起。乃成今日之盛。論者謂德國商業之進步。皆大學卒業生奔走於實業界者有以致之。殆非虚語也。而其大學中最後設立且最負重望者。則爲客歲十月間所設柏林商業大學。或謂此大學乃世界最完備高等商業敎育之模範云。（未完） 
專電 
[電一北京（四月初七日戌刻）]  
　　各科道御史於楊翠喜案得有確實証據現已聨合二十四人卽日聨名據實紏叅請飭下都察院大理院法部會同提訊（天） 
[電二北京（四月初七日戌刻）]  
　　軍機處奏請東三省總督加都察院左都御史陸軍部尚書銜巡撫加左副都御史陸軍部侍郎銜奉旨照准 
[電三北京（四月初七日亥刻）]  
　　奉天將軍趙爾巽奏奉省設立自治局改設鄕官擬先編訂制度培養人才奉旨著徐世昌查核辦理（法） 
[電四北京（四月初七日戌刻）]  
　　駐英欽使汪大燮電告外部初三日起程回華（大） 
[日下近聞]  
　　前南廳知事陳友璋原以知府加捐候選道嗣因借補知事陳君將道員實收交回某店轉售以辦移奬所以吏部謂其並未以道員註册遂以 
 
 

Page 4

 
 
冒充道員革職現陳將報捐道員實收覓回懇某丞轉求堂官爲之辨寃聞左右堂已允惟那中堂尚未允許然而陳之革職爲冒充道員亦爲運動丞參也吾謂有道員之實收不如無運動之實跡 
　　聞　芝貴事政府初擬從嚴懲辦以儆效尤嗣經某大臣電奏東三省督撫爲全球所注目事無實際遽懲大員恐爲列强所笑遂有開缺查辦之諭然段之被叅爲行賄十萬金獻納楊翠喜也使此事而實則段之開缺太便宜今澈查而虚則段之開缺似寃枉朝廷黜陟乃如是乎 
　　自慶邸振貝子被叅後各部均興味索然所有奏留司員等事一槪暫停辦理惟日辦例行公事數件而已又聞楊翠喜一案振貝子曾在署内指天誓日言此事實在毫無景響不知趙御史何所見而云然言次忿忿不已吹縐一池春水底事干卿趙侍御誠多事哉 
　　據内廷消息近日滿漢御史彈章迭上中外大臣多被參劾皇太后以大員中完人甚少國事堪憂意頗怏怏故日來慈躬不豫已傳太醫院入内診視果有醫國手者安得起四百兆病夫而一一治之 
　　前月二十八日大理院承審各案有應斬决者十八定於次日奏請處决不期爲法部所知特片行該院將所有審定處決各案槪行調回重加審判大理院無奈只得准如所請全行咨回乃各犯偵知此事亦生僥倖之心迨至法部將原認之供全行翻悔故該部對於此事頗費躊躇噫大厦將頃而燕雀猶紛爭於危幕諸君其不呆以已乎 
緊要新聞 
[議定開闢新疆商埠新疆]  
　　政府與農工商部屢次會議開闢新疆疏勒府商埠現已議决於初一日電催伊犂將軍會同新疆巡撫調查請處商務並預算需經費若干速覆候核以便即日開辦（義） 
[華人將無立足之地]  
　　初六日東京電云駐大連灣英美領事獻議於日本行政官謂下等華人不知衛生之法有碍衆人應加剔除另行設法以處之譯字林報 
[吉林提學使決計辭職吉林]  
　　吉林提學使吳肅堂文宗到任以來見一派講新學者大都撫拾皮毛而於中國固有之舊學則吐棄如遺數十年後恐將無一識字之人學界前途大可憂懼故心中殊爲不悦俟考優事畢决計奏請辭職云（軍） 
[蘇省添派視學員蘇州]  
　　蘇省視學員前由周學使委派留學日本師範畢業之路州判黎元侯紳鴻鑑蔣紳鳳梧三人先就近省一帶調查業已竣事昨又添委留學畢業歸國之夏紳曰琦并派定調查地段飭令分往各屬祭視欽務（詳定視學章程續登明日敎充欄） 
本埠要聞 
[紳董會議開河禁烟兩事詳紀]  
　　上海城鄉各紳董前日午後在同仁輔元堂會議開濬肇嘉浜事宜議定　西門外萬生　起至日暉港止歸營勇開挑卽日動工其日暉港迤西至蒲匯塘止歸鄉民挑浚惟目前正值播種農田未可任令踐踏擬緩至秋後興挑其一切經費卽就田畝抽收擬每畝帶征錢六十六文分作四期繳納定于本年漕粮第一期收錢六文三十四年上忙條銀第二期交錢十七文三十四年漕粮第三期交錢十六文三十五年上忙條銀第四期交錢十七文所有無漕各圖分兩期繳清三十四三十五兩年上忙各交錢三十三文目前用欵請滬道撥墊議决遂各簽字禀陳滬道擇期興工 
又議上海城鄉各烟間現奉滬道限期五月十二日一律閉歇應請上海縣刊給諭條先行傳諭至期不准售賣其素有烟癮者責成各圖董保查明給照並設立官膏局由各圖舉定商人承辦惟每圖至多四局吃烟者卽持照到局購買如各烟館不遵閉歇應卽查封拘罰衆皆贊成（車） 
[復請阻止工部局塡築界浜]  
　　上海公共　部局塡築上寳兩縣界浜經滬道一再照會領事飭阻等情已迭誌本報茲瑞觀察聞此項工程仍在興作因又照會領袖謂該處地在租界以外非洋人所應代謀何能越權侵佔照理可將工匠驅逐出界濬復舊觀惟恐因此爭競有礙中外交誼請卽阻止一面並將情形禀陳江督察奪（列） 
[閘北加闊馬路之阻力]  
　　滬道瑞觀察因閘北基地間有轉立道契函商英總領事飭令嗣後翻造房屋一律收進以便加闊馬路等情已誌前報現聞英領事以該處之地由洋商轉立道契者未便飭令收進致受虧損昨已函復滬道查照（臨） 
[淞口海塘擬設石閘]  
　　淞口殷家行鄉民因天時亢旱私將海塘開决數丈經寳山縣王大令蒞勘查辦已誌前報茲聞該處圖 
 
 

Page 5

 
 
董耆民公禀到縣擬籌鉅欵建設石閘以便隨時啓閉爲一勞永逸之計估需欵三千金半由官籌半由民認現已蒙大令許可候詳上台再行定奪（草） 
[滬道函復華商承包捐情形]  
　　領事公會反對華商承包牛捐等情已迭誌前報茲聞滬道瑞觀察昨日函復領袖略謂牛捐改歸華商包辦每頭一元八角與義商前認每頭一千八百文不過照市以洋合錢無所更改至正捐外加收貼費該商有稽查經理公用且有賠繳之責以情理論本不爲多公會指爲勒派未免言之過甚想各領事所謂不能滿意無非以正捐外另有貼費惟此項牛隻非專售西人華人購食亦居多數所認之捐案經禀定能否飭商酌減業已移商厘捐總局會同酌辦請即轉致各領事知照云云（輕） 
[試騐聾啞學生紀事]  
　　昨夜八時美國梅耐德女士携聾啞學生六人在蘇州河敎堂試驗成蹟先招一年甫八齡之啞童示以手勢命書　　　　　　　　洋文並以喉舌發音朗讀一遍次招四學生對之以手作勢學生均能意所言者寫諸黑板次又演算學加數有程度稍高者能作加減繁數次又將商務書館國文課本命之朗誦中有一童日能朗讀新約書一章一時觀者均歎得未曾有聞女士自言辦此學堂備極艱苦今擬在内地招集聾啞生數人作爲師範生以備他日敎習之選此亦記者所深表同情者也（近） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[濬浦局總工師奈克議定黄浦下游工程表]  
[挖泥工程]  
　　現在招人投標承辦三百萬兩挖泥工程係浚深黄浦下游各處自揚子江起至周家嘴止浚深泊船河灣亦包在内（其餘工程觀附圖可知） 
[第一叚工程自吳淞外灘起至北港嘴止]  
　　第一項招人投標承辦吳淞外灘收狹河道工程（第一條合同所載） 
　　第二項浦江右岸卽浦東岸收狹河道工程此項工程應俟吳淞口流水已爲長堤引向外灘而流出之後方能繪圖 
　　第三項北港嘴挖泥工程（觀挖泥工程節略可知）使相對此嘴之深塘成爲淺灘其工程亦與此項工程相關應俟已用挖泥之法將此嘴移去後方能繪圖 
[第二叚工程自北港嘴起至周家嘴止]  
　　浦江右岸至高橋港止所有工程 
　　第一項北港嘴之上收狹河道工程 
　　第二項高橋沙下游之沙灘至民船道右岸河道界綫之間收狹河道工程（此項大工自西二月開工現仍陸續舉辦） 
　　第三項高橋沙直堤（現已開工建築） 
　　第四項洋船道橫閘此項工程應俟洋船道河流業經設法阻止後方能繪圖 
　　第五項收狹河道阻止河流工程此項工程最關重要俟已知民船道挖泥開工之日卽可舉辦 
　　第六項此項工程應俟船隻往來已改行民船道而不由洋船道後方能舉辦 
　　第七項此項工程應俟挖泥機器業經辦到後方能舉辦 
浦江右岸至圍塘止所有工程 
　　第八項將來保衛各處江岸工程 
　　第九項及第十項沉放竹籠於水中以爲此種水閘堤埂之基址不日卽行舉辦或西五月卽可開工 
　　浦江左岸圍塘之上至周家嘴一帶及浦江右岸自第七項工程所在之處至引翔港船廠一帶現在皆尚未繪有新圖其在右岸應辦工程不過保衛江岸如一千八百九十八年所備乙圖卽顯明此項工程是已將來所需經費亦屬無多其在左屏應辦工程較右岸爲浩繁將來大興工後卽陸續繪圖現在所辦一切竊以爲與一千八百九十八年乙圖所載無甚區别 
[第三叚工程自周家嘴起至製造局以上止]  
　　此項工程所有已辦之事不過已定河道界綫而已查此段河岸一帶地產可貴凡有築修碼頭保衛江岸工程必皆爲各該業户出資辦理但此段亦有挖泥工程須本局自辦者如下 
　　（一）引翔港船廠對面沿浦江左岸一帶 
　　（二）陳家嘴挖泥工程及該處岸旁深塘使之淤淺 
　　（三）開浚上海縣城以上沿黄浦灘岸之泥灘（社） 
内治部 
[巡警學生將考卒業安慶]  
　　皖省巡警學堂將届卒業日前由臬憲　廉訪傳諭該堂定於本月中旬蒞堂考驗及格者給予文憑派充各路站崗（上） 
[守衛軍將考畢業武昌]  
　　鄂省江夏縣前因改良監獄特招守衛軍學習監狱學體操法等以三個月卒業現諸生於各學已有門徑日昨張香帥札諭敎習廷大令飭於日内考試畢業故諸生已預備温課矣（新） 
[運司札飭課試學員揚州]  
　　淮運司趙者轉近以兩淮仕學館學習東文東語各學員每日課程祇三小時且專重科學未免荒廢國文因飭稽查員每逢星期課試一次一中一東相間考騐中文則課策論由司命題東文由敎員命題如有不求進步潦草塞責屢列下等者分别記過或罰津貼屢列優等者於畢業時酌量示奬每遇考試之日由稽查員監塲以防勦襲代替等弊（止） 
[派查財政委員來鄂武昌]  
　　贛撫瑞鼎帥日前委試用知縣林之遴來鄂考查湖北官錢局鈔票及銅元章程昨已謁見總辦齊耀珊觀察面陳一切矣（朱） 
外交錄 
[英總領諭禁需索漢口]  
　　駐漢英總領事法磊斯君日前示諭領事署頭門凡華洋人等投禀本署不准門役聽差收受費用如恐擱阻勒索准由郵局寄呈然必須眞名確姓書明住處地方始可批辦匿名信函槪禁投遞云云（字） 
[敎堂拆毁碼頭之紏葛寗波]  
　　甬江行走海門永寗輪船停泊碼頭係向天主堂租造現天主堂不願再租勒令遷讓該輪以立租年限未滿不允日昨天主堂忽雇人將碼頭躉船鐵鍊一并拆毁因之互相紏葛現該輪各股東已禀請當道核辦矣（日） 
[鷄公山交涉棘手漢口]  
　　漢口警察局總辦周嵩甫太守前奉鄂督張制軍札委赴河南與汴中當道商辦鷄公山交涉案件現已辦理就緒於日昨乘火車回漢面謁江漢關道桑觀察磋商一切次日復渡江謁見張制軍禀陳交涉之棘手聞須賠欵方可了結云（初） 
[高景賢案日人要索三欵奉天]  
　　高景賢一案屢紀本報現聞日 
 
 

Page 11

 
 
　已照會奉天交涉局要索三欵一給發撫卹高景賢家屬及賠償本間　　共銀十七萬　　沿海漁業中日会辦三漁業總辦黄家傑革職其　　第二條爲最關重要正在彼此磋商而黄家傑則因查出主謀實據已由大吏諭餾撤任矣（光） 
[外部拒絶法人請開川礦]  
　　初六日北京電云外務部接護理川督趙爾豐公文謂成都法領事請准用法人資本開採四川礦產外務部已覆電拒絶矣譯泰晤士報 
[中英公司開辦皖礦之交涉]  
　　初六日北京　云外務部接護理川外部謂中英公司擬由中英哈資開辦銅官山礦由公司發出股票一半售給華人外務部當據以傳知皖紳皖紳仍力請外部將合同作廢并謂銅官山礦產當由華人集資開採故此事尚未定局譯泰晤士報 
[日人請辦北京電車北京]  
　　駐查日使臣林權助照會外務部云京城内外各馬路日漸修齊現有敝國商人義田四郎創造新式電車非常快捷擬在北京設立公司專利十年再歸中國倘欲自辦卽賣于貴國官辦商辦均可那瞿兩中堂答以馬路尚未完竣且各胡同不能一律平坦電車飛馳迅速恐易傷人俟街巷推廣再行舉辦（銅） 
軍事界 
[水師提督蒞皖安慶]  
　　初二日長江水師提督程軍門以上巡事竣來皖旋至各憲署投刺拜謁並聞軍門將於日内示期閲視水操云（上） 
[陸軍學堂之風潮保定]  
　　保定府陸軍學堂日前大起風潮緣該堂向章每逢寒暑二季發新操衣靴兩次其換下之舊衣則皆棄置不問前日總辦忽下一命令飭將舊者一律繳還學生狃於向例敝舊衣靴固已毁棄此次驟發命令竟有七八十人無物可繳總辦卽擬分别責罰學生不服羣起反抗總辦益加憤怒竟將七十餘人一例責打軍棍責後有罰欵者有監禁本堂者有罰充苦力者惟有三人潛逃未獲現該堂尚行文嚴拿云（光） 
[都護赴綏策應剿匪黑龍江]  
　　江省呼綏一帶鬍匪充斥奉上諭撥派武衛軍十營交崑都護源統帶進剿已紀前報現聞該軍到哈埠時卽將全營開赴綏化府相機進攻都護則親　至省與程留守面商一切留守以江省精華全在呼綏兩府而鬍匪之多亦惟兩府爲甚擬請都護駐節綏府居中策應都護當卽允許於前月馳赴綏化聞該處父老云此次之刦其縻亂之狀十倍於庚子深望都護决勝千里使十萬生靈得以重瞻天日也（軍） 
[委兼軍裝局會辦蘇州]  
　　帮辦工藝局候補知縣馬瑞熙現奉撫憲陳中丞札委兼辦軍裝局會辦已於初五日謝恩到差（出） 
[測繪科添派委員蘇州]  
　　蘇省督練公所測繪科原有委員八人現撫憲陳筱帥以該科事務殷繁因復添委劉天貴楊自棟二人爲繪畫員姚愛臣汪洪海二人爲計算員并飭由善後局領取銀五百兩爲該科人員酌加薪資及一切應需經費昨已一體到差（出） 
敎育誌 
[學部批准姘音敎科書湖北]  
　　鄂　江陵縣　　　　　　　　　　　　　　　　　代　　　書頗合小學敎科之用現特禀請學部審定作爲半日學堂敎科書業奉批准聞是書只須三月之久卽可嫻熟云（今） 
[擬設保粹小學堂安慶]  
　　師範畢學生張歧山日前具禀提學使擬就梁園鎭開辦保粹小學堂就地籌欵等情當奉批飭與地方紳董悉心妥議切實興辦聞秋間定可成立云（時） 
[大學堂纂輯西文書目北京]  
　　京師大學堂於近數年來逐漸添購西文各種書籍及一切圖書報章極爲繁夥惟無簡明書目不易檢查現由該堂總監督囑令英文敎員楊君先將西文各種敎科纂輯書目提要其所任師範一類英文功課改由李敎員應泌講授已由該堂敎務提調懸牌示知矣（金） 
[調查學務委員回省蘇州]  
　　蘇省房捐局文案候補知縣楊蔚光前奉周提學委赴江寗調查學務茲已事畢於初五日由寗回蘇禀請銷差（出） 
實業類 
[留日鐵路學生請改長期杭州]  
　　駐日楊公使日前函致浙撫張筱帥略謂浙江官費學生在岩倉鐵道學校肄業之二十二人本定爲三年畢業現據該生等禀稱鐵道學問本甚精博日本於鐵道事業現尚不及歐人多有延聘歐人爲顧問者若在岩倉鐵道學堂僅以三年畢業不過略得皮毛無裨實用故欲求完全學問自非進高等及大學肄業不可浙省之所以特派學生者本以養成鐵道人材爲目的與其淺嘗輒止僅能工作何如多假年月成就全才况浙省自爭回路權從事建設他日一切經營苟不假手外人尤能利權自保生等年尚幼弱正在勵精求學之時桑梓關懷敢不力圖上進爲此懇求商請本省撫憲一律改爲長期俾或進高等或進大學總以得完全學問爲止蓋此日之寛予歲月者不過多籌數千金學費而他日之坐收利益實爲倍蓰等情據此查該生等所禀的係實情其於岩倉畢業後學已略有基礎若再令其分入高等或大學肄業自能蔚爲全才較之另行選派者實爲事半功倍相應據情商請可否仍候卓裁等語現筱帥已札行布政司會同提學司妥議矣（比） 
[擬設官銀錢支局揚州]  
　　揚州江南官銀錢局擬仿照商設錢號改良辦法已誌前報茲悉總辦孫觀察日前在揚與司事丁仲仁籌議擬在揚郡八屬添設支局或派司事常川駐局以廣生意一俟議妥當卽禀請江督派員開辦并將各局官塲情薦各人一律裁汰改用錢業中人以期進步（典） 
[示禁鄉民侵佔路地漢口]  
　　京漢鐵路總局近因鄉民侵佔路線將兩傍餘地私相買賣爰於日前出示嚴禁略謂鐵路購地均經竪立界碑乃近有刁民妄生覬觎往往於路地界碑之旁預立木椿易姓變名重 
 
 

Page 12

 
 
行盜賣甚且串通洋商私立契卷以冀朦混若非從重嚴辦何以儆效尤而肅路政除嚴飭地租局委員查明並飭各段地保禀報外合行曉諭自示之後凡購地畆者務須認明所買之地有無轇轕遇有鐵路界椑圈内之地愼勿任意購買致受賣主誆騙倘敢故違一經查出立即移請地方官究治賣者治以盜賣之罪承受者亦按串通之律懲辦云云（安） 
[商况蕭索金州]  
　　大連商埠貨物流通金州惟恃與屯民交易銷路甚滯加以去秋歉收村民多窘故入春後商况因之減色就目前計　　不下二百餘户查其逐日賣價上者日十元次則五六元再次一二元聞并有連日清閒分文未售擬將歇業者商况蕭條爲歷年所未有也（金） 
[批准鍾山荒地興辦種植南京]  
　　實業學堂王道崇烈禀覆查勘鍾山一帶駐防荒地堪以興辦農業種植奉江督端午帥批禀併圖悉八旗生計日艱農業亟宜興辦鍾山一帶駐防荒地旣可各就土宜分别種植自應實力振興惟稱叢葬之區劃出不用間有零星孤塜將來可隨時遷瘞聚於一隅表爲古之京觀等情不知古人封尸以爲京觀所以示威仁者不取况無主孤塜何得以京觀例之應將叢葬之地劃出孤塜之地讓開庶使没者安窀穸之常生者謀利源之闢方爲妥協現在庫儲支絀官欵難籌仍仰該道與該駐防旗員熟商由該員等會集駐防學界妥籌辦法詳候核奪並候咨復將軍副都統轉行飭遵繳（商） 
[開辦利行公司湖北]  
　　漢陽城内組織人力車公司已紀前報茲聞由官備欵添設一利行公司專修道路已於本月初一日開辦招雇工役修築西城角大生堂永豐堤十五坎月湖堤小尾等處道路一俟工竣即行開車（音） 
[商會公所成立漢口]  
　　距漢口六十里之陽邏地方雖非通商口岸而長江上下游民船多泊於此故近來商賈日漸雲集現經該處商董議立商會公怕以期聨絡商情一切規則均照漢口商會辦法並擬公舉總協理及代表各員業已禀請商務總局立案矣（遺） 
[鄂督批奬勸工所武昌]  
　　鄂屬施南府施紀雲太守日前具禀鄂督請撥勸工所欵旋奉張香帥手書山鄉樂利四字奬之並批示云鄂省現在公欵支絀官錢局能否照數籌撥應飭該局酌量情形禀復核奪除將新製各物行銷武漢宜沙等處於五年内暫免釐税外仍當隨時招股相機擴充將來實業發達令施南人民咸歸美於該守綢曰施綢錦曰施錦漆曰施漆不亦善乎云云（泰） 
瑣事欄 
[吉林將軍之向隅吉林]  
　　吉林將軍達馨帥自東三省督撫發表後於一切新政無心舉辦每日僅將例行公事敷衍數時以待交卸並聞擬俟新撫朱家寳到任卽日晉京陛見請假出洋考察政治以免再落人後云（金） 
[警官帶妓衝隊之勇往鐵嶺]  
　　前月銀岡學校生徒由某地運動回校路過東門正值軍樂歌聲雜然交作忽有某巡官帶領妓女四五人乘坐東洋車蜂擁而至見學生整隊緩行卽促令車夫由隊後突奔向前時末後一車夫足力稍弱未能衝鋒冒陣該妓跟人反肆口亂駡報學生素有敎育未起衝突旋校後該校管理當卽函知巡警總辦將該跟人枷號示衆敷衍了事（軍） 
[革員進京運動奉天]  
　　城内協佐某某因私通俄人歛錢詐擾曾受日人禁錮經大吏奏參革職永不叙用刻因東三省有改制風潮又載寳馳京運動開復未知能遂其貪念否（金） 
[新學家之古文字奉天]  
　　大南關自治局助敎某君每日在講堂所譯之日文文理複雜聽者其難索解聞現在各州縣所送之學員以對此譯本如讀邃古文字誠恐四月座業之後毫無所得均已紛紛請假而該局又不肯照准噫虚擲光陰空縻公欵該局又何苦來（光） 
[閩省實行禁烟之踴躍福州]  
　　初一日福州訪函云塎城烟館於本日一律張貼遵諭歇業四字停止開燈並由商業研究會遍發傳單定期初二日開歡祝會日來路土均有張貼中繪一人手持歡祝禁烟旗幟一面旁註鴉片之害至深且酷上年八月初三日上諭示禁並由政務處勒限六個月令烟館停閉茲於四月初一日爲吾閩烟館閉歇之限期凡我國民於是日均宜張掛龍旗同申慶祝福建幸甚中國幸甚（到） 
[哨官在水中獲盜紹興]  
　　紹興府貴太守因所屬各縣迭出盜案於月初親自出境至各處巡查前日至上虞縣適有橫山地方劉姓家被盜搶动由事主報案太守當卽會同駐防該處練軍劉佐廷管帶督率勇丁馳往追拿迨至距橫山二十餘里某處各盜正在揚帆直駛劉管帶卽飭勇躍入盜船奮力擒拿各盜見勢不佳紛紛躍入水中某哨官曁勇丁亦卽下水擒獲盜匪六人餘被脱逃時有一盜身畔帶有手槍被某哨官拿住卽將鎗由水中開擊哨官急將手槍掠過朱被擊傷隨將六盜一併扭至岸上經太守鞠訊旋發上虞縣收禁聽候禀請撫台按律嚴辦（行） 
[罪犯捐產興學蘇州]  
　　前南匯縣民人王朝民因包攬詞訟經上憲飭縣訪拿押候擬罪現據縣主方孝充大令通禀各憲以該民人自願將祖遺田產變價興辦學堂俾王氏合族子弟入堂肄業以贖前罪當奉江督端午帥批飭提學司轉飭該縣查明是否可行并妥議章程通詳察辦（出） 
[批斥爲父翻案武昌]  
　　鄂屬蘄州民人吳孟鈞因包攬詞訟經黄州府禀由省憲批飭監禁十年現伊子吳棠忽在鄂臬署具禀辯誣業經梁廉訪批飭不准（讀） 
[知縣赴東遊歷蘇州]  
　　請補婁縣知縣劉怡奉撫憲陳中丞給咨赴日本遊歷於初六日禀辭就道（出） 
[漁船遇盜寗波]  
鎭海某漁船日前至某處洋面突來盜船一艘與請船相撞各盜卽一擁躍入船中將英洋六百元並衣服等件擄掠一空並開槍擊傷船主某甲昨該漁船已駛回鎭海赴縣報案請緝矣（求） 
[厘差易委揚州]  
　　能屬泰興厘差向委州縣辦理近因捐務稍旺前委又届反期遂由金陵總局司道禀准江督改委本局提調汪佩丞太守接辦已於前日到差視事矣（官） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[旡生生所著悲劇第一種血涙痕傳奇第二齣之續]  
　　（小生）哥哥所言極當自今以往敢不同心（末）啊呀方纔聽了一件奇事聞人説此地新來一妓叫甚麽自由花人極開通何不同去一訪（生）啊呀兄弟你爲何説出這個話來你看目今新學中人不是婦人醇酒的信陵君便是歌樓乞食的韓熙載今日在李家碰和明日在張家叫局生怕有人來指摘他還要说甚麽時不可爲不如縱樂甚麽做大事的不拘小節一派鬼話來支拄他的門面做哥哥的實在看不過以爲要成大業須要從個人上小處做起所以我於勾欄中絶迹不往並非假裝道學也是這個意思罷了（末）哥哥的話自是正理但是其中却也有個緣故聞此人雖居賤業頗具熱誠無論甚麽人去訪他他必要演説時事的艱難與國民的義務叫人打起精神做些事業聽的人往往涙下你道怪不怪麽（生）哦有這等事我們從前未免輕量女界今日倒要破一回戒了。 
　　（尾聲）（生）千鈞一髮休推讓。（小生）自古道男兒當自强。（末）看擊檝中流障斷風和浪。（生小生末仝下） 
第三齣訪花 
（日辨髮西裝上） 
（白）咦。苦啊咦。苦阿。白日匿兮浮雲低城郭是兮人民非豺虎耽耽兮不可依鹽我腦兮飱我飢我生何辜兮逢此百罹地之角兮天之涯繞三匝兮靡所棲墮彼荆棘兮不能奮飛妾身雖安兮妾心則悲海可涸兮山可摧妾之根兮無窮期奴家自由花是也不知前生造了甚麽冤孽爲甚麽要生我這個人旣然生我這個人爲甚麽要生我在這一國又爲甚麽要把我做個女流做個女流中的娼妓呀苦啊呀苦阿咳奴家生自名門長遭離亂以玉質金閨之彥墮都知錄事之班每當夕奏銀筝朝歌白練便已掩觴泣下把盞悲來恨寔命之不猶慟我辰之安在眞個羞煞人也 
　　（黄鶯兒）無語立西風歎浮沈孽海中倚市門調笑將人哄羞答答眉兒兩峰瘦纎纎鞋兒一弓便相逢我何曾肯做鴛鴦夢永夜恨無窮好一似囚鸞縶鳳難脱絡兒籠。 
國外新聞 
[南斐洲礦地白人罷工近聞]  
　　初六日倫敦電云南斐洲蘭因德礦地工人因有非聨合黨人由勃列多利亞抵彼故罷市滋事以石投擊之栅欄均被拆毁並放一槍礦工會聲言不免有同行罷工之舉云 
[日本親王在英行程]  
　　初六日倫敦電云日本伏見宫親王已起程前往英國北境及蘇革蘭游歷一禮拜 
[黄白種之惡感情]  
　　初六日東京電云坎拿大温哥華埠附近礦地作工之白種礦工大言恫嚇謂日本工人如不離礦當出其激烈之手段云 
[美人抵制日本人]  
　　初六日東京電云美國舊金山美人仍遊説鼓煽以行其間接抵制該處日本人之商業 
[摩洛哥與法之交涉]  
　　初六日倫敦電云摩洛哥國外部大臣致書駐紥丹支亞之法國公使法使以此函足使法國對於摩勒克虛地方亂事之要求心滿意足云 
[英國大學籌欵]  
　　初六日倫敦電云昨日倫敦開會爲歐斯福大學籌募英金二十五萬磅主席者寇仲伯爵當有人允助五萬六千磅以上譯字林報 
[南斐洲礦工罷市未平]  
　　初六日栢林電云南斐洲約翰革布地方礦工仍然罷工 
[英國君民敬禮特國首相]  
　　南中國早報載西五月十二號倫敦電云南斐洲特蘭斯哇國首相藩薩大將於昨日由英京起程回南斐洲英皇曾請首相至白金罕門宫話别當首相啟行時大員均往車站送行 
[俄國盜賊公行]  
　　初七日倫敦電云俄國亡命之徒肆行劫掠幾於無日無之羅士地方有亂黨一羣攻擊裝載郵件之車殺傷哥蕯克警兵四人掠得羅布二千元而逸哥蕯克兵立卽追蹤而至衝入一紡紗廠不問情由殺害工人十五人傷三十餘人 
[英國守衛兵犯案定罪]  
　　初七日倫敦電云有守衛兵九人因犯不端及奸謀情罪經中央裁判定以監禁一年至六个月之罪不等 
[德奥懽迎意外部演説之辭]  
　　初六日栢林電云意大利國外部大臣鐵托尼侯爵昨日在議院演説之詞頗爲德奥兩國所懽迎惟法國泰晤士報以鐵托尼侯爵之言對於法國甚爲冷淡故不甚滿意 
[意國派財政大臣]  
　　初六日栢林電云意大利國派嘉客奴君爲財政部大臣 
[法醫士被戕案可望議結]  
　　初六日栢林電云法與摩洛哥商議法醫士毛家孟被刺一案漸見和平當能使法國滿意以上譯文匯報 
本埠新聞 
 
 

Page 19

 
 
[美臬司赴粤]  
　　字林報云美國按察司今日起程赴廣東 
[駐滬美總領事交替]  
　　泰晤士報云羅總領事於昨日趁輪赴海參崴取道西比利亞鐵路先往倫敦再趁船赴紐約領事署公事由鮑德君代理俟新任總領事到任再行交卸 
[山西大學畢業生由滬赴英遊學]  
　　山西大學堂畢業生二十五人（均經學部考驗作爲舉人）奉派赴英游學日前來滬英敎士李提摩太特於禮拜三日午刻在英大馬路匯中西客店設筵祖餞在座者爲新簡駐英公使李伯　京堂沈敦和觀察等中西賓客共有六十人李提摩太君李伯行京堂沈敦和觀察皆殷殷以奮勉好學學成回國以備任使等語爲諸生勗勉席散復攝一影以作記念各學生已於初六日趁輪放洋矣摘譯字林報 
[滬道定期赴蘇]  
　　瑞觀察定於初九日乘坐官舫由救生小輪拖帶赴蘇謁見陳筱帥面禀要公（車） 
[派季員代理法廨讞員]  
　　法租界會審委員陳楚生被控記過曾誌前報茲陳明府具禀辭差奉瑞觀察批准改委聶明府宗羲代理（眩） 
[訊結哄閙西牢案]  
　　去年提籃橋西牢押犯哄閙一案迄今尚未訊結昨日上午九時西牢管獄官派印捕二十餘名以囚車載肇事犯人王新生等十四名至廨環立案前候示襄讞王肇之明府會同德副領事將中西文與李大令會銜堂諭當堂宣讀諭曰　新生徐福生兪清琴情罪較重應送縣再行研訊擬斷（三犯中兪犯已在牢逃逸俟獲得再辦）其餘徐阿興朱鳳千等十二名持械毆擊西捕獄卒証供確鑿應於原罪判定年限外加押二十年帮凶王兆記加押十五年施春英萬福華各加押十年江永記徐阿六張寳生沈裕國金阿橋等五名各加押五年李兆鳳訊無証據原判限期已滿應卽開釋諭畢管獄捕頭卽將王新生徐福生二犯交廨差收管以便送縣詎餘犯同聲喊呼大老爺小的們情願殺頭不願再押西牢求賜恩典中西官不允各犯卽席臥于地狂呼救命當有西印各捕將各犯曳之而出（泉） 
[續誌滬江風災]  
　　前日本埠大風爲災已誌昨報茲悉　南市沿江至吳淞一帶均遭此阨惟南市浦江受害較烈大碼頭船户陶桂桂駕船至龍華灣遇風傾覆溺斃兩人又有貨船八艘由東溝北鄉駛來亦遭覆没舟人大半逐浪而去萬聚碼頭某划船載二客至浦東舟覆溺斃三人其損失最鉅者爲浦東張家浜東首高姓股開之氷廠被風掃蕩一空損失之數約在三千金左右（夜） 
[滬道宴留守]  
　　滬道瑞觀察今日在洋務局設筵邀請廣州將軍景留守讌飲并邀本縣李大令英讞員關太守法讞員陳明府陪宴（哲） 
[會議商約洋員兼辦郵政]  
　　駐滬會議商約税務司戴樂爾現因商約暫行停議奉總税務司札派兼辦上海郵政總局郵政司昨已函致滬道查照矣（建） 
[札委查驗貨捐]  
　　貨捐局查騐一差現經蘇省牙釐局督辦朱廉訪札委候補縣丞廖鎭南接辦（出） 
[法員觀看决囚]  
　　前日上海縣監提出兇犯王和尚綁赴九畆地正法時本埠法副領事惠德君總文案官唐助君繙譯官費亨祿君均往法塲觀看行刑（絲） 
[續誌英界火警]  
　　前晚三洋涇橋北堍失火已誌昨報茲悉火起於江西路泊羅荷囒水店經救火會卽時救熄故未成災昨同捕頭派探往查失火情形（泉） 
[失火旋滅]  
　　前晚九下鐘時法界後新街某姓家不戒於火經鄰右帮同救熄捕房飭傳火頭阿二訊問情形（絲） 
[流氓横行]  
　　趙山川寓美界天通庵前晚忽被流氓多人刀傷腰脇倒臥於地昨由家屬舁送同仁醫院求治（西） 
[茶客猝弊]  
　　昨日午後二點鐘有年約三十餘歲之某甲至英租界雲南路鹤林春茶館啜茗詎甫入門卽倒地身死茶館主立卽報由捕房飭保報縣請騐一面派捕前往看守（泉） 
訟案 
[總工程局紀事]  
　　袁晉康陳洪加將陸小仙之養媳黄氏誘出圖賣一案昨日復訊陳叅軍判陳戒責二百下押改過局三月袁戒責一百下押改過局两月○孫王氏偕夫福　同行陡衩王雪根猛碰致氏受傷扭案訊判罰王給還醫傷費洋五角○恊盛號等控　咸川欠煤炭洋三日百餘元挺押不繳昨日復訊判戒責　二百下押一月○猪客紀裕漂乘大達公司小輪回江北囑陳崇順在船看守行李迨紀回船查得衣包内洋一百元　棉被等已被竊去遂將陳扭控訊判帶回自尋理處○布業江伍鈞與新碼頭升吉里蕩婦四阿姐有染詎前晚婦之舊歡陳國良亦往擊門并已先至聞聲而出互相爭閙由東區巡士拘由東區局解訊判江罰洋十元○崇明人馬福元在車袋角朱福春鞋作習業近忽逃至南市被巡士查悉帶至局中派探至車袋角查問無人承認送　留養（妒） 
[公共公廨晚堂案]  
　　李王氏控吉兆安將女兒劉李氏　出逼勒賣出一案前晚由差探將劉李氏提案奉襄讞王肇之明府提訊李供女兒嫁於劉朝保在紗廠作工被舅公吉兆安等騙賣與胡友才轉賣與開花烟間之張永其求究訊之劉供與母同判交官媒候提劉朝保到案再訊（霜） 
[公共公廨早堂案]  
　　陳瑞才與張桂生等用鐵鑿挖竊洋人宅内洋布等物報捕拘究襄讞王　之明府商之德師副領事判各押西牢两年半○徐子卿串同流氓王德勝誘拐蘇州女子夏福保來滬版賣女啼哭不允經人報由包探一併解究夏供母親陳氏現住蘇州喬司空巷口老虎灶内被徐等拐騙來申訊之徐供夏係妻子有婚帖在蘇州未帶來訊之王供詞支吾判分别押候移提人証到案再訊○某學堂學生陳寄生在老椿記棧失竊報捕派探將棧東楊欣謀傳案陳延穆律師投案請追楊延傳律師分辯以棧客如有貴重什物不交帳房收管縱失竊與棧無涉府以所控無憑判一併帶候過堂訊奪○陸阿狗家失竊值洋一千二百餘元之金飾控由中西官訊將陸妻沈氏押候查訊昨解覆訊華徐氏供失竊之前一日顧少雲來家两次在樓上與沈氏閒談迨下樓時手侍一包不知何物徐顧氏供與前絲廠管車已四年向來安分此次實被華徐氏等挾仇誣指明府以各執一詞且無贓証　分别押候下禮拜六再訊○三百二十四號華捕馮子生竊取火塲什物判枷一月押西牢九月○葛計仁竊岳阿順衣被判押一月○曹子山將陳子霞衣箱吞没昨解復訊判枷两月（泉） 
[法租界公堂案]  
　　馥園烟舘司帳　子卿被李施氏控吞用担保借洋等情經陳明府訊判保出料理昨氏又投追判俟禮拜三傳詹訊究○瑞福里程姓房屋前因　墻壓傷房客孫竹卿之妻及顧阿奎之姊當由捕房送醫院療治尚未痊愈傳經租人於星記到案判償顧姊醫藥資洋七十元償孫六十元完案○押犯周錦福陳桂生均已滿期案判送改過局覊禁（　） 
[美租界捕房事]  
　　昨午禮查路碼頭浮來男屍一具由捕報由捕頭咨照水巡船查殮○周萬興眸在蓬路向婦人張王氏調戲由捕并送捕房捕頭以氏不願多事將周斥釋○張阿福竊無主木板由捕拘八飭押丐牢一天○陳阿四行竊長江商輪衣服多件由探拘 
 
 

Page 20

 
 
押候查明失主送辦○頑童張阿六行竊某敎堂燭台由探拘入押候送辦（西） 
[通信]  
　　敬啟者敝社以開通陋俗增進智識爲宗旨廣購新出書報譯籍任人觀覽不取分文並設立宣講所將法政時事擇要宣講俾不識字者亦獲觀摩之益於通俗敎育不無小補祇以經費支絀規模狹隘茲荷温處鹽釐督辦葉觀察壽松慨助常捐俾充經費無任銘謝伏思吾國官界倘盡如葉公之慷慨賛成何慮敎育之不興哉夙仰貴報主持公論務希登入來函欄中俾表彰高誼爲樂善好施者勸專布順箸安不旣温州圖書新社謹啓 
　　啓者本號現有萬國賽珍會八場劵出售望諸大善長速來購取無任盼切[  二馬路九和綢緞局敬啓]  
振務 
[華洋義振會捐欵第四十三次報告]  
　　保安洋行經募湖南岳州鎭魯四元岳州府連錢四千岳州城守參將連三元岳州護卡營李錢二千巴陵縣何四元岳州下水卡釐金委員梁錢二千收支李錢一千上水卡釐金委員饒錢二千厘卡總辦豫四元王善臣董筱厚梁照軒各三元陳松村梁敏生劉仁安各二元馮念堂五元倪端卿四元丁勛臣章雲逵葉懋春張軼平各一元劉漢槎十千文胡瀛卿三千文施華軒二千文漳州霞沙福音堂各信徒且洋三十五元共捐洋七十八元錢二十六千 
[上海各大善士鑒]  
　　頃奉手示並英洋五千元感佩無旣此間資遣三成之一計七百餘户仍有一千六百多户均是無田可耕及去歲未能播種則無麥可收者俟辦至五月初麥秋收後糧價較廉易於謀生則可蕆事矣但現下正在需欵此時量爲資遣則視欵之有無多寡總不能無然善後一切甚非易易我等所辦二千多户均挨蓬編號間有新來本不廣收其中難免無極貧待斃若一槪不收問心何安特於夜半後密查給以布條爲記令其移蓬於二千多户之近側此時强有力者均入睡鄉俾免爭閙若不如此竟難入手賑補事竣遵當辦徵信錄寄覽刻下西敎士　工代賑挑　　米河如能辦成則可以匡我之不逮　以奉開嘉兄粥店食者日衆弟等暇時亦從其照料祈弗念手此布覆敬請善安清江泰生錢莊執事强武源葉昭鑑頓首 
[上海各大善士鑒]  
　　前詳度投光照今奉今書得悉一切諸承原諒感謝之至並蒙函　張星葉鏡　兄帮同照料設有欵項爲難彼此商酌深荷關切感謝無既茲淮揚道楊觀察派人來看粥廠據云去歲想辦官粥厰實因人衆未敢舉辦聞商辦義賑由小粥店至今春　成大粥厰養活一萬數千人辦理平妥有益於官賑甚爲可嘉觀察願米二百石仍囑妥善散放昨已送到用特奉聞此時靑黄不接正飢民要緊之日需欵甚急務求法外設法源源接濟冀將就食多人全活遣回現在流落袁江飢民均是極難毫無生機或因病重不能回去稍好飢民早經回藉收麥及春種矣前有外國洋人來放義賑特到粥厰觀看見飢民扶老携幼來此食粥並云江北賑務以此最爲實在盖救飢甚速且衆目見其食下各處辦賑均未肯多　粥廠殊爲可惜又云伊等從外國來辦義賑雖經放糧散錢總不共見實惠其中難免需靡賑欵因領賑之人而極貧次貧混雜難分總　不能匀均月前北　得大雨一次聞各鄉麥脚甚好預卜豐收可惜去歲未種田地頗多因飢民逃荒在外也專此佈復即請善安清江仁泰錢莊執事倪炳勳頓首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[蘇省巡警各員銜名表]  
　　西路正巡官候補知縣文煥副巡官候補縣丞警務畢業生周國均巡記候補巡檢警務畢業生牛逢慈巡弁候補外委陳德順副巡弁警務畢業生房恩榮巡員一二區候補府照磨汪自立巡員三四區候補道庫大使羅鼎　　北路正巡官大挑知縣劉歌雅副巡官候選主簿葛康煜巡記雲騎尉世職警務畢業生王宗嘉巡弁候補都司袁振鰲副巡弁候補把總周道維巡員一二區候補巡檢王賢巡員三四區候補典史馬湘　　閶胥門外正巡官候補同知楊嘉午副巡官警務畢業生吳履森巡記警務畢業生徐翀巡弁五品軍功康德榮巡員一二區候補府照磨舒家　巡員三四區候補典史薛觀巡員五六區候補巡檢沈兆春巡員七八區候補巡檢林先植　　婁齊葑門外正巡官候補知縣饒孟　副巡官候補典史鄭恩澤巡記警務畢業生嚴本善巡弁雲騎尉世職陳正啓巡員一二區試用巡檢孫寳賢巡員三四候補巡檢屠義瑛（具） 
雜俎 
[鸚鵡可作巡警]  
　　巴黎電云。近間有許多富貴家不惜重價爭購鸚鵡。市面爲之一鬨初。不解何故。嗣查得因議員比利在議院演説政府不設法保護地方。致令盜賊充斥。刧掠頻仍。都喜路埠有一多金家。贼久埀涎以彼養有鸚鵡一頭。故賊不敢涉足。各人當買鸚鵡以爲守禦。不可徒恃巡差云云。此各人所以爭購也。 
[財色兼全之彩票]  
　　意國美蘭附近某小埠。曩時大開彩票。每票収銀二元。獲彩者三十張。顧所賞非金銀。乃美女也。若得頭彩者。旣酬美女一名。另賞金銀四萬。凡獲彩者。若不得女歡心。則以金銀代賞。惟玉貌花容。見者神往。獲彩者。多舍金銀而取美女。 
[重金難買一愛字]  
　　美國羅省美少年名卞理者。當壽命燕梳公司貯庫員紀錄之職。平昔鍾愛一少女名花瀉露氏。早已白頭有約。近有躉棧買賣代理人名塢路臣。不知因何事故。向少年云。若汝願抛棄花瀉露。卽與銀一百元。卡不允。旋加至五千元。卡仍不允。又由電話傳報。若願從吾言。卽予銀二萬五千元。卡答云。吾之珍同拱璧之花瀉露。雖與王百萬金。都不易也。該少女亦由電話。切責塢一番。謂若再敢多事。必拘汝下獄如塢其人。眞不通情理者矣。 
 
 
 

Page 27

 
 
   
 
 

Page 28

 
 
   
 
