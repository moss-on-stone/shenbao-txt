# 1892 - 269 - 4906986

 

Page 1

 
 
[恭印夏季諭旨告成] [  申報館主人啓]  
　　光緒十八年夏季諭旨本館用新鉛字排印近已告成訂成一本定價碼洋四分想簿海臣民自必樂於莊誦也賜顧者請向申報館帳房各處申昌及經售申報人購取可也此布 
[重印五經體注○全號畫報○岑宫保介福圖出售] [  點石齋啓]  
　　五經體注一書久已風行海内而善本則殊寥寥或字多漫漶面莫辨或板太縮小而未清不獨閱者有費目力而且場屋中題解有失貽誤非輕本齋有鑒於此曾將是書悉心校印迄今銷售久罄頗蒙士林稱賞今復重印成書紙張潔白字跡清疎行欵悉遵鑒本仍裝三套碼洋兩元六角如欲躉購另議全號畫報自元號起三百號止裝訂廿五本分作四套實洋十五元所附畫譜等各種亦分訂成七本附在套内岑宫保坐鎭滇黔閩疆戰績在人耳目間士民翕服今將平生事跡繪圖置說名曰介福圖亦巳印成每部實洋八角如蒙賜顧上海向本分局三馬路北申昌京都廣京兩湖福建汴梁西安四川等省各分莊購取 
[開支河以紓河患論]  
　　揚子有言不一勞者不久逸不暫費者不永寗蓋自古欲建無前之勳興萬世之利當其初靡不荷艱鉅更盤錯惟其挾毅然必行之志秉堅忍不拔之操不憚勞不惜費故能百折不撓以徐至於成功逮乎實效旣著然後天下享其福而後世蒙其利今夫河之爲害大矣生民之罹其荼毒者衆矣揆之聖上子惠元元之意吾知必有惻焉傷懷惄然動念而大不安者於此而不思所以挽回之補救之將何以善其後獨是歴代以來治河之法不以疏鑿利導爲事專以隄防堵塞爲功此河患之相尋所以歴數千百年而未有已時也考黄河自星宿海踰崑崙經積石過臨洮出龍門抵潼關而注於孟津皆安瀾也迨過虎牢而奔豫徐之境乃不安故道屢徙爲害者其故有四北土高燥而堅南土卑濕而疏一也在北之時容納猶少至南則名川三百支川三千皆會於河勢益宏大下流不能容二也北有崇山疉嶂爲之限南則千里夷曠無一隄防三也水濁而多泥沙易於停積積之稍久勢必旁嚙四也蓋水之奔騰衝决乃其勢有所迫而河爲衆匯所歸故洪水之憂惟河爲最大神禹以四載之勞盡八年之力始克奏平成之績然至殷時甫閱數百年而河已屢决竟至遷都以避其鋒河之難治固有定論而堤防之行實盛於戰國白圭以鄰國爲壑則已詡詡然號於人曰丹之治水也愈於禹賴孟子折之天下尚知有治水之理秦漢以後因陋就簡遂專以築堤設防爲事相沿相襲莫之或攺不知戰國之際分土而治此疆爾界諸侯各存自私自利之見而不顧天下之大局若夫一統之朝則普天之下莫非王土率土之濵莫非王臣是宜一視同仁爲萬全之策奈何亦效苟且之圖以循至於不可措手蓋自秦漢以來誠能以其築防建堤之費攺爲疏鑿利導則河雖難治其受病必不至如此之深則吾未嘗不太息痛恨於宣房瓠子之作俑於前也賈讓治河策曰徙冀州之民當水衝者放河使北入海不與爭尺寸之利此上策也多穿漕渠於冀州分殺水勢而息其怒雖非聖人法然亦能救敗此中策也繕完故堤增卑治薄勞費無已數逢其害此下策也今之治河者沾沾焉從事於下策而已矣此所以數逢其害而勞費無已也居今日而言治河如欲復禹故道無論所謂九河者已依希而莫考就能審悉詳明然己滄海桑田今昔異時而欲迂道開鑿其勢非破墳墓壞廬舍徙城郭易疆隴不可爲也若是者雖神禹復生不能爲治然則治河之法當奈何蓋莫若詳度形勢細察地理多開支河以分其勢而殺其怒蓋上流底定而無以導其所往則下流之淤塞激而彌驕合勢方張而無以析之使平則併力之奔馳聚而必潰此千古河患之所由來也惟有疏其下流使水有所歸然後濬其上流使水有所殺順水之勢而不與水爭則治水之善政也今誠能相度地勢厚葉鉅款擇最要之處先行開鑿餘則次第施行夫而後水力有所分而水勢有所殺濵河州縣之民皆得共慶安瀾終其身無其魚之嘆是誠起百萬生靈而臻之仁夀之域洵爲一勞久逸暫費用寍之計天下享其福而後世蒙其利此其功要豈在神禹下哉間嘗考可以開支河之處有數道焉因河之舊身旁開數支以達平原直沽等處則可以殺直奔之勢而收灌溉之利此一道也黄河與衛河相去不遠導河水至於衛河南北分流可以免衝决之患此一道也於其下流迤東之地擇其汙下條爲數河以分水勢而潰溢自减此一道也於關隴秦晋之間引而殺之使不得并力向伊洛此一道也然古今異宜治之安可執一要在高明者順其性度其勢以斟酌行之而已矣 
[金鰲玩月]  
　　户部爲知照事所有奏請給奬雲南運銅委員補用知縣鄔振鐸一員本部於光緒十八年七月二十四日帶領引見奉旨雲南運銅委員補用知縣鄔振鐸著仍以知縣卽用欽此欽遵到部相應知照吏部查照○右翼前鋒統領德隆爲咨覆事印房呈稱准兵部文開現出和碩醕親王載濤門上長史一缺咨取上三旗各項三四品人員保送入揀等因前來查本翼正黄旗前鋒叅領伊蘭叅堪以保送入揀醕親王門上長史之缺相應將該員銜名咨覆貴部查照○本年八月初二日秋分祭夕月壇奉旨朕親詣行禮欽此其從壇夜光神位前照例應派親王分獻所有原遣禮部左侍郎啓秀分獻之處自應循例另行攺遣經太常寺開繕親王等銜名清單請攺遣夕月壇從壇分獻王一摺於七月二十六日具奏奉硃筆攺遣和碩鄭親王凱泰分獻欽此○侍衛處爲知照事七月廿九日奉旨朕於明日辦事用膳召見大臣後由勤政殿檐下乘轎出德昌門走西苑門進西華門走隆宗門進内右門養心殿少坐入齋宫卯正二刻預備欽此○稽察會同四譯館大臣恩文愼公業經出缺自應另行奏派經禮部咨取大學士各部院滿尚書等銜名清單於七月廿九日具奏請派充稽察會同四譯館大臣一摺奉硃筆圈出吏部尚書麟書欽此○太常寺咨行户部所有本寺應領光緒十八年秋季辦公經費銀四百兩請希貴部卽行覈支傳領當由陜西司覈付銀庫照數支給○宣武門内十八半截西口内卿裕烟鋪於七月二十七日夜被賊穴壁行竊穴洞旣穿正當錢垜賊遂於洞中抽取錢串久之錢垜塌陷聲若山崩鋪中人驚醒取火燭之賊巳携贓而遁查點之下被賊竊去現錢一百八十餘吊他物並無所失立將看街兵唤進看明蹤跡報知官廳次晨廳官來鋪騐視令廳兵爲之堵塞墻孔並許留心查緝第恐鴻飛冥冥非弋人所得而簒矣○御前侍衛恩副都統全因病仙逝已列前報兵所充奏事班領一差經侍衛處開列御前侍衛銜名單於七月三十日具奏請旨簡充奏事班領一摺奉硃筆圈出御前侍衛廂紅旗護軍統領 
 
 

Page 2

 
 
芬車欽此○本年秋季正黄旗六營合操經禮邸等訂於八月初六初七兩日卯時在德勝門外正黄旗教塲合操已分行各營照章出派官兵前往該教塲操演六營者係該旗及滿蒙漢驍騎營前鋒護軍營火器營籐牌營礮營也○吏部示傳所有擬補山東青州副都統衙門筆帖式恭俊綏遠城將軍衙門筆帖式吉元等二員相應示傳該二員於八月初五日子刻穿天青褂備帶補褂青褂並佩帶荷包手巾赴西苑門外六項公所吏部公所内書到聽候排班帶領引見如排班時不到卽將該二員緑頭簽撤下再傳於初五日午刻衣冠赴部演習口奏履歴如是日不行赴部卽將引見扣除毋得自悮○禮部示頭傳咸安宫官學候補教習諶文元二傳八旗官學候補教習張曉如汪康年等知悉限三日内親身赴部騐到並携帶筆墨以備當堂塡寫親供覈對筆蹟毋違特示 
[帝心簡在]  
　　出使美日秘大臣崔惠人星使至冬三年任滿例應簡員瓜代由總理衙門王大臣奏保志伯愚閣學銳奉旨兪允大約遲至嶺梅開後定可秉節出洋矣 
[天津客述]  
　　順天學政李仲約宗師檄行天津府縣將於通州試竣後按臨天津縣李摶霄大令因定於本月初六日補考屬下童生以便轉送府院考試聞宗師下馬當在中秋以後重陽以前云○天津縣皂班頭胡長泰卽胡十就侯家後開設娼寮現已積得造孽之錢夏屋渠渠兼開長興合錢鋪其子又中某科武舉然利之所在依然曳尾塗中也近以逼良賣娼經人控告李邑尊夙知胡之稔惡遂於上月二十五日籖差拘捕並將保胡充卯之某甲某乙一併傳提及差役到門胡已知風逃匿遂將其子送案至二十六七日長興合所出錢票幾不通行鋪中憑票取錢者人如蝟集幸尚堪挹注不至荒閉然訟事猶未斬斷葛藤云○七月二十九日有一摇船滿裝米麥由海河溯流而上將至東浮橋水流湍急亟不得前時有生鹽船繫纜於樁長年方用攪盤攪緊摇船水手擬借鹽船之力以爲力用篙搭住船舷止挣紥間鹽船纜忽中斷以致摇船撞仆頃刻沈入波心幸諸人次第緣登得離水厄不料又有熟鹽船在後駛至適摇船從水中冒起猛撞船頭致熟鹽船洞穿水卽汩汩而入移時亦没事經數日刻尚轇轕不清聞已向琴堂互控矣○今年伏中並無酷暑而入秋後反覺炎蒸邇日細雨如絲又添得新凉一味矣 
[遼陽雁字]  
　　營口西官蕩於上月初二日見浮尸一具經邑尊臨騐並無尸親由大會費錢數百吊備棺成殮至今蕩水無人過問惟浴塘數家汲取備用而已詎料天下事無獨有偶本月朔日東大官蕩又有挑水夫溺斃緣元茂油坊打雜工人某甲近患疾病不能操作因赴市上唤此人暫時庖代素未與之相識亦未問其姓名是日初次挑水在跳板上立足不穩遂如蜻蜓之點水後面一人卽以扁擔授之竭力救援無如其身重逾百鈞始終不能提出救者相持良久自覺力乏兩岸觀者呼之曰何不提其髮辮救者聞言略一鬆手往抓其髮被溺者拖入水中幸眼明手快抱住跳板仍得上來溺者從此杳無蹤影矣旋由該油坊執事飭妥人打撈屍目一面飭鄉約報知海卡倫同往海城報案卡倫司書人以該油坊雇用之人何以不知名姓多方詰難該油坊爲東街首鋪遂商之東西會自詣海城面請邑尊臨騐於初二日入城適值海城縣潘大令之太夫人夀誕東西會首事諸人遂於初三日前去以祝夀爲名乘便禀商此事大抵營口市面以油坊爲最大用人最多亦最雜往往不知其名姓未知邑尊臨騐後如何發落也○營口近來娼妓絶跡冶游者幾於無處問津邇有蓮幕中人别開生面常在客號中呼朋小飮招東營租界日本妓女兩人侑觴助興雖言語不通未免隔膜然對此名花亦足稍開醉眼每次以番佛四尊酬之紅條絡繹幾至酬應不遑奉屬娼妓冋有花票錢歸海城縣及牛莊巡檢兩署差役收歛某日兩日妓在西街侑酒歸行至大街被巡司差役攔住小車欲將兩日妓帶回下處日妓不諳華語驚懼不知所爲幸有通事傳述原委仍至客號中護花鈴尚在見二日妓情狀張皇無異驚弓之鳥急向通事詢尚勃然大怒當將巡司差役三人扣留一面至西廳唤值日差數名飭將三人帶去嚴辦三人見勢不佳叩頭如搗蒜哀求饒命經旁人再四解勸罰在街心長跪一炷香始縱之去○稽查處兵目緝獲一賊聞其在某處攔路行刼致被兵目下鄉緝獲也此賊衣服麗都舉止豪邁人不可以貌相信然 
[臬憲回蘇續述]  
　　江蘇臬憲陳舫仙廉訪於本月初四日由金陵啓行回蘇在城文武印委各官以及臬憲書吏差役人等往胥門外接官廳迎接本報已紀之矣兹悉廉訪於初十日清晨在楓橋起椗迨鐘鳴九下遥兒帆影横空知憲舟相距　遥兩岸兵丁跪接水師砲船鳴砲誌敬聲震江岸文武各官肅立祗候憲舟旣抵碼頭一時手版脚靴殊形忙亂廉訪旋卽登岸進接官廳少憇片時升輿排導人胥門先詣撫轅謁見奎中丞接進花廳晤談良久始興辭而出由三多橋司前街過吉利橋迤邐回轅報時鐘已鳴十一下矣 
[天南新雁]  
　　某甲廣州府屬南海縣金溪鄉人平日以盜刦爲生涯持械行兇惡如山積嗣因官憲訪拿嚴密理名隱姓攺而從事耕耘邇來故智復萌向鄰鄉盜取耕牛鄉人見而追獲解送官署請懲訊鞫之餘竟將前數年在省城仰忠街刦掠過客銀兩殺斃事主等濟和盤托出縣宰檢查舊牘原案歴歴可稽遂飭釘鐐收禁詳司擬罪說者謂此案已閱多年諒無破獲之日不料竟於無意中破獲可見天網恢恢疎而不漏彼作奸犯科者尚其知所警畏哉○定字後營駐紥廣州東門外燕塘墟日前兩近某鄉民有事於某神高搭彩棚徵優演劇紅男緑女結隊來觀營官慮有匪類厠足其間遣勇分投彈壓甲乙兩勇私向戲塲攫物鄉人訴諸營官營官震怒立將兩勇綑縳禀明上憲以軍法從事見者莫不服其軍令之嚴焉○文某江西人前因其父觀察粤東遂隨侍來粤邇來不務正業癖嗜烟霞以致環堵蕭條朝不保暮日與二三無賴魚肉懦良得錢則仍酒肉逍遥遊行自在某日巡防營統領李芷香大令查知其家有聚匪情事禀請大憲拿辦大憲念其係名宦後人僅令遞解回籍○省垣西關鷄欄街永昌桂皮店開設多年忽然倒閉各銀號共被欠銀十餘萬兩店主倫某知不免於追比盡將産業獻出變價歸償然尚不及三分之一故刻下各銀號仍擬稟官請追云○府城隍廟在城内惠愛八約　傳七月二十四日爲城隍神誕辰婦女之來省進香者如水如雲異常熱鬧佛山某姓家有婦女數口進香旣畢買棹回家船至五叉口陡被風浪撼沈船内各人幸得他船拯援免遭及溺嘻神若有靈自應曲加庇佑奈何令歡喜而至者狼狽而回亦足見佞神之非徒無益矣 
[揚州考信]  
　　江蘇學政溥大宗師月前過揚按試南通州早經列報兹悉揚州府陳太守奉到宗師來文大略謂本閣部堂試竣通州卽按臨揚郡所有該屬與考生童均令於八月十七日前往泰州取齊聽候本閣部堂示期考試等因經太守飛飭各州縣一體出示曉諭並聞通州於人月雙圓日終塲文宗定於十六日出棚起馬按試揚州想五賢堂畔六詠亭前濟濟多才必當爭自濯磨以邀良工賞識也 
[松門山翠]  
　　江西各官以邇來雨少晴多田禾欲槁因之禁止屠宰祈沛甘霖至七月二十七日開屠然壇仍未撤二十九日下午廉纎細雨潤遍郊原屑屑霏霏歴三晝夜不息氣候轉而和煖庭前秋菊漸覺欣欣向榮諸父老咸破涕爲笑曰好雨好雨○府學前十字街某錢鋪開設有年忽於上月某日倒閉隨有官憲封條高貼并撥差役把門凡持票取錢者每千折給小錢五百文且僅給三日而止過期則不給分文○上月某日九江巡查輪船委員劉蔭薌明府榮拔管解哥老會匪數名至省旋接鄂中電信請卽轉解湖北歸案訊供上憲允之卽飭明府仍解回九江並札委林椒辰明府履端一同護解○七月二十八日舉行孝廉堂師課題爲戴仁抱義賦以其自立有如此者爲韻賦得喜動龍天信有因得祈字同日豫章書院師課生監題離婁之明公輸子之巧不以規矩不能成方圓師曠之聦童題泄泄猶沓沓也賦得亡書久似憶長朋得朋字○各錢　心計服工咨行龍斷有所謂吃平吃　吃銀色吃錢色諸名目吃平者如收　必少報數分作爲欠平兌出則多報數分作爲足平吃價者 
 
 

Page 3

 
 
如　銀價錢則錢價作低錢價作高付銀收錢則銀價作高錢價作低吃銀色者收銀則雖足色亦作低銀亦作足色吃錢色者收錢則典色作扣付錢則扣色作典統計一出一入有銀一兩錢一千受虧至百文者朘削小民異常惡毒不知官斯土者亦有以懲儆之否 
[漢皋得雨]  
　　漢鎭自閏月初四日得雨後亢晴已久三農望澤孔殷至上月廿八日北風大作儼如虎嘯龍吟未幾雨師税駕隨風漉潤原野均霑一望芳塍濃青如畫喜雨之詩當於此時賦之 
[彝陵櫓唱]  
　　近來宜昌掛旂船多至一百三四十艘往年船隻皆灣泊江上近因掛有旂號俱灣泊於宜關上下俟將　裝齊始移至對岸停泊以便卽日上駛否則悉泊一處是以船之多少不難一望而知也○往年川土上市價極便宜本年川土收割無多以致價值　昻現在上好川土約紋銀十七八兩中等者十五六兩下等者十三四兩土價雖昻吸户未見减少亦可見烟霞之害愈久而愈滋也○近日南關外房　價值甚昻城内房屋又因本年歳試出租考寓業主未免故昻其值城外地叚由各教堂蓋造房屋各洋商興修土木每日工人以數百　雲斤月斧昕夕勤勞市面振興於此可見○宜昌鎭軍自中風後已請假三個月藉資調攝兵民之素受德惠者無不望其早日痊愈亦可見鎭軍之能得民心矣○近日天氣隂晴不定大風揚塵時覺元規汚人自西壩被火後至今未得雨澤地方官預防火患特飭差保沿街鳴鑼令居民鋪户將過街凉篷全行拆卸夜間不准燃燈睡覺烟館亦不准半夜開燈各家水缸預將水挑滿以備不虞亦先事預防之意也 
[蘇臺月色]  
　　蘇州閶門外山塘一帶賭檯林立本月初七日有游勇數名見獵心喜欣然入局不期屢戰屢北遂致變羞成怒揮拳亂擊賭徒某甲自恃爲勇力過人攘臂直前相與對搏究以寡不敵衆被勇毆倒身受重傷各勇始紛然散去聞甲傷勢甚重難保無性命之憂也○　八日下午城内野園地方有游手好閒者伏地作牧猪奴戲突有營勇十餘人前來捉賭各賭徒竟敢拒捕鏖戰逾時各有損傷旋經人報知地中禀明營官帶兵前來各賭徒始驚惶四散聞賭徒中有一年逾耳順者在人叢中被人擠倒踏傷小腹旋經家人舁歸醫樂罔效勢將待斃云○富仁坊巷某姓家夫婦二人年逾半百生一女年甫及笄視若掌珠與本城某姓子結秦晉緣現以摽悔迨吉擇於本月十四日行親　禮初九日下午女因細故與母口角忿忿不平悄步上樓取乃父所吸阿芙蓉膏和燒酒吞下逾時毒發呻吟不已家人再三盤問始吐眞情急延醫生施救究以吞服過多難以奏效延至薄暮遽爾玉殞香消聞者爲之惻然 
[邗江官報]  
　　初三日運憲江都轉公座掣籖監掣繆子惠司馬禀赴仙鎭查視砲船初四日刑部許主政增綬過揚初五日江蓉舫都轉之夫人設帨良辰本郡官紳均各衣冠往賀委署金沙塲單鹺尹庭蘭禀知赴任陳分轉維翰禀赴淮化差次 
[禁宰耕牛]  
　　欽加運同銜補用直隷州調補松江府上海縣正堂加十級紀錄十次黄爲查案嚴禁事照得私字耕牛律有明條若開設圈店盜取宰剥厥罪尤重禁令煌煌豈容輕犯查本邑前有無賴棍徒設盆私宰列肆售賣實屬顯違禁令有害農功迭經各前縣示諭禁辦在案兹屆秋令誠恐不法之徒復萌故智合行查案出示嚴禁爲此示仰合邑民人知悉爾等須知農民耕種全資牛力牛旣有功於人何忍殘殺自示之後務各另謀正業勿以宰牛爲事至向來本邑耕牛有自浦東渡江赴租界宰賣者歴經出示禁止耕牛不准渡浦倘有販牛偷渡及渡船貪利裝載一經訪實定行立提到案照例究辦地保如敢容庇察出併究决不稍事寛貸其各凛遵毋違特示 
[兇案已定]  
　　西人勿伶初在車利尼馬戲班豢獅虎後至上海美領事署當管監頭目今夏無端用手槍將開設酒肆之黑人蘭姆擊斃此皆已見報章者也兹悉歴經訊鞫勿伶直認不辭遂定以監禁十八個月之罪 
[騙案疉出]  
　　近日拐騙之風較前愈熾令人防不勝防昨晨法廨讞員葛同轉與祁繙譯官莅公堂捕房將拐騙之倪寳榮送案通事禀稱倪前日往萬順興鐵店兠售舊鐵練騙去洋銀五元經該店主方生財扭送到案同轉訊究之下倪供稱小的原籍崇明來　後在城中梅溪弄某姓家爲庖人現已歇業暫住滬南友人所開車寓内前日由友人薦至某姓處爲夥由某姓囑往萬順興鐵店内兠售鐵練領同店主往滬南估視鐵練行經西門附近見主人迎面而來詢問來者是否鐵店主人小的卽以前事告之在後主人與鐵店主當面成交付價洋同轉向方生財詰問供稱見面後伊問汝身畔帶有洋銀否令小的先付定洋十元小的因未見貨物尚未應允據倪寳榮言鐵練俟付洋後卽可往取小的悮信其言遂付洋五元交與伊主手作爲定洋俄而伊主往北購物小的隨倪往南詎料倪忽言鐵練無從尋見意圖推諉小的情急將倪送案請究同轉問方曰爾見伊主是何等人答稱身軀肥胖穿線縐馬甲元色夾襖小呢褲不知其作何事同轉謂倪曰爾旣爲某姓之夥必知其來蹤去跡不能置身事外著管押候交某姓到案再行核辦○舊洋瓶店主王三福訴稱江北人管二于清晨六點半鐘時持舊瓶兩個前來言其友人處有瓶九十餘個出售卽與講定價洋三元三角携洋同往取瓶及至彼處叩門寂無應者適有一人從旁走近自稱係管之胞兄此時太早室中人尚未起身稍緩須臾方可入内取瓶管二卽向小的取去洋三元三角交其人携去其人卽以小洋一角給管作爲點心錢少頃管欲脱身逃逸被小的追獲送案請追同轉訊問管二其人爲誰供稱其人名管三現已不知去向同轉以串通行騙著押候比究 
[巡局瑣案]  
　　杭州人吕根福由原籍挈妻某氏來滬謀食旣抵滬舉目無親旅資告罄向友人借貸亦無應者不得已將妻宥與蔣阿六航船上己則上岸商諸蟻棍欲將妻售入花烟館該氏雖生長蓬門頗具烈性堅不肯從將向吕索取舟資吕虚詞延約蔣遂將吕之衣包一個扣住吕夫婦進退維谷將蔣扭至十六鋪巡防北局請究祝翼雲二尹提訊之下吕伸訴前情蔣俯首求恩二尹以吕夫婦流落他鄉殊堪憫惻著蔣不准再取舟資仍送吕夫婦回杭蔣不肯遵斷二尹判令將蔣掌責四十下具結斥退旋有丁阿法以洋銀四元給吕作爲川資吕叩謝而去○華阿品前在南市長興館爲夥嗣與鄰人劉阿三之女姘識被女之本夫熊姓查知投縣控告遷延多日案已了結邇來華又與某氏女私識劉偵知其事以華不應誘佔閨女大聲斥辱華不服互扭至十六鋪北局祝二尹提訊之下以兩造各有不是著地甲妥爲調處 
[縣案彚錄]  
　　緝私總巡袁委員前在南黄浦查獲某甲船上所裝漏捐白布二十捆合計四百疋向甲盤詰甲稱由西南鄉朱家巷某布店囑爲裝載袁委員飭將船貨扣留甲則送縣訊辦此已見諸前報昨日午後二點鐘時上海縣黄愛棠大令拜客回署有魏某在大堂上攔輿遞禀訴稱係本邑人在朱家巷開設布莊日前雇船户裝布四百疋來滬向同業交卸所有捐項向例均由滬上報納不料該船户行至中途被緝私總巡查見指爲漏捐將貨扣住並將船户解送案下伏查小莊載貨來滬已歴多年因一路並無關卡並不報捐朱家巷西首雖有分卡素不經過並非偷漏可比現求大老爺照會總巡大老爺恩施格外可否從寛辦理大令問此貨是否爾向他處購來如何購來必有發票答稱此　係小莊在門市陸續收下大令謂爾可向總局求恩總巡可以施恩本縣亦可從輕辦理諭畢飭令退去○徐長卿因作保牽累由黄大令逮案收所昨日下午大令回署長卿之母及其妻某氏在大堂上攔輿喊寃大令詰問緣由其母供稱兒子長卿因事管押受苦難堪但念姑媳兩人在家困守餬口無資求將兒子釋出以便骨肉完聚大令著退去聽候訊供發落 
[英界公堂瑣案]  
　　包探孔阿才禀稱孫松泉竊取何阿四家衣服五領經小的拿獲人贓解送案下何叩求給領孫供稱小的係吳江縣人流落此問窮無聊賴不得已而犯竊尚乞施恩宋二尹判令笞責五十板押候備文遞解回藉贓給何領去○包探顧阿六黄四福同禀稱小的 
 
 

Page 4

 
 
等查得李良坡張小全携帶洋銀形跡可疑盤詰之餘自稱向在京師廣益皮貨店爲夥歇業後在本店誆得貂皮六張狐皮四張質得洋銀來滬閒逛曾在某某湖北娼院宿娼用去二十四元尚存一百二十七元並起出衣服鋪蓋及當票四紙今特一併送案良坡卽李夢弼供稱小的係山西人曾在京師前門大街小蔣家胡同中間路東首廣益皮貨店爲夥與小全同事近經店主辭歇遂在本店誆取皮貨質諸京師寳豐萬豐兩當鋪偕來治下花去夜度資及衣服等價共若士尚存洋銀一百二十七元已經起案小全卽潘慈仲供與相同宋二尹謂良坡曰爾等究竟誆取皮貨若干一時無從查核遂飭顧探將人贓帶回捕房以便函致京師廣益令店主來滬質訊究辦○包探沈金隆禀稱瑞生洋行某西人報稱邇來失去白鐵殻圓掛鐘一百二十四具今小的查得行中出店人何錦標竊取兩具沈阿才不認行竊然在何沈兩人臥房内搜得押票一紙藏在何之信封中旋卽吊出原物何在捕房指沈竊鐘兩具沈堅不承認西人言行中無他人出入此鐘惟何沈二人經手何供稱小的係紹興人在瑞生洋行當出店此鐘由行主遺下因之拾得如今只乞施恩沈供稱小的亦在行中當出店不敢犯竊尚乞施恩宋二尹飭沈探將何沈及贓帶回捕房細查餘贓所在俟下禮拜六覆訊核辦○包探陳阿九禀稱上年春朱玉堂向現已閉歇之大吉祥鞋店誑取鞋四百四十一雙當誑時曾議定洋銀二百六十三元付現洋銀十三元尚有二百五十元付允大莊票一紙屆期往收莊已閉歇尋朱亦逃去曾報明捕房今小的遇朱是以拘拿管押並傳大吉祥鞋店主陳鴻紀認明送案允大莊票呈電陳申訴前情朱供稱小的向大吉祥購鞋所付允大莊票用現錢向兌並非誑取至鞋已運往蘇州銷售矣宋二尹飭卽管押著繳鞋價呈閱之莊票發還○包探秦少卿禀稱前日禮和洋行有洋針兩箱倩美最時洋行寄存招商局北棧計值銀九十兩被棧中管事人舒富亭竊出倩龔尚君轉託掮客陳小苟售與同生祥陳新生兩家每箱得銀四十二兩照市價每箱便宜銀三兩及事發舒等已將所得贓洋湊齊繳案矣舒供稱小的在北棧管事棧中失去顔料買辦索賠適有洋針兩箱遺在碼頭是以賣去龔供稱舒倩小的以洋針求售小的轉托陳售去所得用銀已經繳出陳供認掮售洋針并稱用錢亦已繳出宋二尹判令將舒枷號一禮拜期滿管押三禮拜龔管押一月陳管押兩禮拜期滿均交人保出銀兩給償失主 
[法界公堂瑣案]  
　　西酒店某洋人訴稱前晚有西國兵船水手入店飮酒酩酊異常在廚下熟睡侍者顧阿卿乘其醉夢迷離時在袋中竊取洋銀該水手驚覺欲將顧儆擊由店主勸阻侍者逸出復返水手查視袋中已失洋一元故將顧送案請究顧供稱該酒店共有新舊兩主新主作事認眞所有菜肴均令在廚下烹調是晚九點半鐘有西客四人相約偕來開撙痛飮索外國饅頭因泉檯旁有水手熟睡不便操作將水手拖醒致觸其怒奮拳毆擊誣指竊洋小的在店中已有五個月素來規矩尚有工洋五元存在西人處同轉謂水手失洋一元須由爾賠償著在工洋内扣除從寛了案顧遵斷而退○仁利米店主沈阿五訴稱胞弟從鄉間來滬手携桂花數枝行至中途被小流氓王阿林奪取强行訛索是以送案請究王阿林一味抵賴同轉判掌責四十下○東洋車主張阿土訴稱車夫華長生租車多日積欠車錢一千零八十文竟將車輛委棄中途失去油衣布送案請追華供稱欠錢則有之至車輛業已交還不敢委棄中途同轉著出外自行理還欠租○泰昌祥洋貨店夥李春祥訴稱幼孩王阿根竊取皮夾廿五隻玻璃球數枚現向查獲皮夾已被售去十隻得洋五角半同轉訊問之下王阿根供稱家住虹口因母親管束太嚴以致逃遁出外通事禀稱該孩前在英租界行竊銀表兩枚曾由英公堂懲辦同轉謂輕年行竊不可不從嚴懲儆飭押候戒責三百下○孔華小訴稱　阿七於深夜撬門行竊油衣褲及烏籠等物有人撞見不疑其行竊任憑逸去不料馮去而復來因之拘獲送案馬一味抵賴同轉判責一百下候傳見該人質訊○車夫　老虎訴稱招商局管碼頭巡丁於前早七點鐘雇車至九點半鐘時爲止祗給錢三十餘文向之索取反被踢陽左肋又送　捕房同轉謂原告未來無從質訊著將　送往醫院療治候傳原告到案核辦○富王氏訴稱丈夫被沈秀英誘匿高陽里三號房屋中樂而忘返日前小婦人帶乳婦前往尋視沈秀英早己得信預作准備邀同鄰人姚張氏等手持鐵尺將小婦人毆擊並將乳婦頭顱擊破血染衣襟求請騐視同轉飭包探王榮培等往提沈秀英少頃包探禀稱沈秀英已聞風逃避今將鄰人姚張氏及蔣保等拘案同轉訊究之下著將蔣交保姚張氏押交沈秀英到案再核 
[申報館恊賑所經收順直山東河南賑捐八月初六日至初十日止第一百七十一次清單]  
　　初六日無名氏求乳症平安洋五十元劉瑩記九八元五兩二錢五分　西龍州新關秡司客納格又樂善堂二户各洋十元又龍州帮辦備得祿又怡昌押二户各洋五元趙震福鍾文山二户各洋四元陳叔牧林琪卿陳肇生兪夀　順軒可齋必得節儉七户各洋二元廣西涂宗藩湯廼第鮑嚴昌周炳昌通州裕昌源富陽黄郎　傅則堯七户各洋一元胡靜　洋九角傅端甫廣育村二户各洋五角何　周耦香軒二户各洋二角○初七日粤東居士祈保合境平安辦事順適洋二十元烟台王慶善枳棲齋石城見册勉力子九江同春和四户各洋二元祐我平安一元退思子銅洋十一元○初八日崑山會泰源求人口平安洋三十二元黄石港錢青代募鎭江槐蔭書屋石堰廖烈記常州睫巢居士四户各洋二元黄石港益卿助募小金耳墜一只重四分五厘東　蔡春　陳耀齋王仰卿鎭江無名氏二户紹興秦賓臣恆新無名氏高紫舫無名氏天水氏十一户各洋一元新篁里隱名氏佩文韻府一部漢玉一件求恕堂洋三元無名氏沈合順泰隆大鬯通源祥正興六户各洋五角無名氏銅洋一元王善士花洋一元鎭江無名氏洋四元周浦澧溪氏洋一角通州汪培原吳義合張鼎泰義豐隆益三氏陸石樵六户各錢二百文錢亮工蔡合盛胡錫齡保子　馬夀菴五户各錢一百文無名氏錢一百五十文李億昌錢一百五十以上十三户來洋二元○初九日廣茂莊開張筵席移賑洋三十元山隂楊衍生保合家平安洋二十元同安里謝秀繭洋七十二元匯豐銀　中秋月餅資移賑洋四元常州蔣永思堂洋十元天津不書名洋一元四角不留名蘇州無名氏二户各洋二元黄記洋　角蘇州包角芙英洋一元敬聆氏洋五角夀記鴻鑣錢新記復記鋆記隱名氏六户各洋二角五分○初十日勉力子爲先母卅週年僧懺移賑洋二十元如臯隱名氏洋十二元求安室洋十元鎭江彭城居易坐節省傭資洋四元皖湖童子劉家憲求病痊體健蛟川閱報人杭州延陵有心無力子無錫陳傅臣吳文炳五户各洋一元吳廌華洋二元以上總共收英洋四百零一元一角九八元五兩二錢五分花洋一元銅洋十二元佩文韻府一部漢玉一件小金耳墜一只重四分五厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官報]  
　　七月二十三日候補通判梁承潤自監利騐堤工回省禀見署雲夢縣孟瀅候補縣龔瑞清赴當陽會審案件並赴當陽州　隄案件禀知陳澍霖解五批京餉俱見辭本任漢陽蔡甸巡檢陳森禀辭赴任候補從九余永清自荆州府各屬勸辦育嬰事宜回　見二十四日陳澍霖按察司經歴張嘉畹俱解五批京餉候補同知章嘉謀朱瑜候補縣周吉雲奉委專辦順直賑捐事務俱禀見謝候補從九陳鵬奉委辦理順直賑捐二十六日按察司經歴張嘉畹奉憲臺批給予提前酌委一次禀謝織布局委員候補從九品瑛樸奉委赴黄陂孝感黄岡　　等縣税　棉子禀知候補縣駱文彩奉藩憲委赴鍾祥襄陽催提捐欵赴兩院禀知謝候補縣丞湯樹煊禀知調查望山門候補州判夏啓元在宜都聽　家屬禀知病故二十七日候補同知何錫章赴兩院禀辭赴應山縣公幹候補縣丞劉肇墀奉委解緝匪餉銀赴岳州代理武昌府經　　永英奉武昌府委赴興國州查騐訓導病休禀知辭二十八日候補同知施啓華奉委會辦善後局收支差卽用縣周垣奉善後局委辦官書局赴兩院禀知謝本任潛江縣劉夀椿奉委巡查江面禀辭候補縣丞鄭應昌奉臬憲委帮查右零前鋪差赴兩院禀知 
[蘇省官報]  
　　七月初六日候補道李慶雲辭行赴寳山勘海塘常州府桐禀到新科傳臚惲毓嘉辭行赴都吳江縣李嘉定縣張陽湖縣　均禀到知縣陳焴禀知奉委赴靖江騐收監獄工程差卽辭楊溥禀知奉府委赴常熟會同印官查勘飛蝗有無咬傷田禾差卽辭胡鈺賣辭赴金陵見副憲分發江蘇試用知縣郭重光直隷州州同謝乃元俱貴州人由京領照來省禀到撫標城守左軍守備馬啓廣禀知奉撫憲札委調署昆山守　事卽辭赴任初七日正任荆溪縣薛星輝禀知交卸任事回省正任句容縣張沈清禀辭回寍指分江蘇卽用知縣趙鴻安徽人由江寍　禀到府經歴陳笏書縣丞李嘉榮辭赴昭文塘工差指分江蘇分缺先用縣丞王錦雲山東人由京騐看來省禀到臬憲八月分提　考試候補佐　月　出一家人來　禀報家主江蘇候補布理問王慶祥於本月初五日在省寓病故初八日同知朱文熙由宜荆厘局解餉來嘉定縣　陽　　　均禀辭知縣高彦冲禀知奉委赴昭文查勘秋災並勘飛蝗差卽辭顔澍銷假並禀知奉松太道札委赴廣東公幹委署　守左軍守備夏人　集知　印任事從九萬庭樾禀謝委署江隂縣顧山司巡檢事分發江蘇議叙未入流楊遠徵湖北人由京騐看來省禀到 
[運河水勢]  
　　揚屬高寳一帶運河今年伏汛内水勢消長無常白露節後逐漸加漲邇山更繼長增高上游來源滔滔不　洪夀駭浪拍岸平堤加以近日江潮倒灌河水更覺湍激堤工總辦莫觀察巳遴派河營汛弁無分雨夜在工巡視以保東堤聞前日風雨之夕有某壩陽致漫　幸巡守者竭力保護始得無恙云 
[上海六馬路仁濟善堂籌賑公所施少欽經收順直山東河南賑捐七月二十一至三十日止清單]  
　　順直丁學松大善士無名氏求身病速愈二户各洋二百元恊源莊　儀棧駁船局洋一百四十一元一角劉蘭谷服符病愈完愿姚胥灼求符治病祈　愈杭省眉善堂三户各洋一百元李修本爲母子産後平安服符完愿無錫　順　來貽安堂李二　各洋五十元彭雲士爲文郎週歳筵資移賑應子守　子病愈完愿無名氏三户各二十元製造局輪船　盂蘭會節省移賑十五元陸犀臺求符治病祈速愈李修本祈父　月分平安完愿并求以後康健施貽香堂爲耳漸痊完愿并求三少君症復元張渭英求符治病速愈張幹臣周費氏陸户各十元鍾寳源爲少君善述祈病速愈八元隱名氏求　病愈安康七元王耀通求父病速愈求母外病速痊人無名氏追慶資四户各五元寳成銀樓來餘慶堂又求平安江北無名氏三户各四元隱名氏四勿堂二户各三元邵氏完愿移賑無名氏寒素子陳省齋葉冕墀紫荆堂免灾堂百忍堂八户各二元再生子藥資移賑范隱名求妻病速全抑儆堂愛堂祖恩堂五户各一元金免痴　筆賑一角徐子翁　十三元四川　茂和規元二十兩以上共收順直賑洋一千一百五十元零二角銅洋三元規元二十兩○山東恊源莊交　　吉堂洋六十元種月堂主　病瘧全愈完愿三十元錢　慈求病速愈二十元濟順公典十元又積存放生欵項九元夀石山房一元張春和花洋一元不書名錢五百五十四文不書名錢五百文以上共收山東賑洋一百三十元在洋一元錢一千零五十四文○河南不留名女子病愈完愿規元五百兩沈徐氏求符治女病祈速愈洋百元苕東隱名氏愼思堂諸二户各洋五十元恊源莊來閔巨齋洋四十元江文開爲母七旬夀誕節省移賑樂善堂二户各五元馮　祜焰口移賑藉邀冥福童炳勳二户各四元顧沈氏求外症早痊三元太倉州七浦分司揚胡氏　符治病　速愈李方川三户各二　隱名氏五角以上共收河南賑洋三百六十七元五角規元五百兩 
 
 
 

Page 10

 
 
   
 
