# 1906 - 320 - 4912070

 

Page 1

 
 
   
 
 

Page 2

 
 
[中外通商利弊說] [  寰球客來稿]  
　　居今日而爲自强之計。莫如言戰戰之具有二。有以兵戰。有以商戰。今日之時局。商戰之時局也。商務盛則其國强。商務衰則其國弱。若是乎通商乃强國之要點。而各國之視綫在此矣。難者曰，中國通商已數十年矣。而不見其强。則子所謂通商乃强國之要務，此又何改。釋之曰凡事有利必有害。欲除其害。則在人善治與不善治而已。善治者旣於利中防其害。復於害中取其利。故其害絕。不善治者處利中而徒知其利。處害中而不知其害。故其害深。今中國通商。但知通。商之利。不恩法以防其利中之害。但處通商之害。不思法以取其害。中之利。無惑頑固之夫。見通商以後。中國愈困。而以廢著鬻財之論。爲非。閉關絕巿之論爲是也。夫通商之說自古有之易申曰，日中爲巿，致天下之民。聚天下之貨。交易而退各得其所。明商之貴通也。周禮商官屬於司徒。明日商之有敎也。後世以商賈爲不齒之事。沿襲旣久至於我朝。尙不知通商之利。其後梯航畢集。海運旣通。始恍然中國之所以貧。泰西諸商之所以富。乃不得不開埠通商。然而工作不興製造未精。化學不明。格致未諳。農務無學堂。商會少會社。各省銀行。亦未多設。各處礦產。素欠講求國家旣無保護之權。官又少激勸之法。專利之條未定。冒牌之禁未嚴。如此而欲以拘攣之徒。處抑塞之地。膺各國之鋒。又安禁歐美强權。壓倒亞洲大陸。而謀吾國於不覺也。吾向所謂中國通商但處通商之害。而不思法以取其害中。之利者。此弊是也。夫商賈國之血脈也。血脈通則其人强。商贾通則其國富。豈以致富之道。而反致貧困哉。是治不得其人耳。即得其人。亦但知通商之小利。並不知其利中之害也。誠能興工作。則洋鍼洋傘玻璃自來火羽紗。足堵洋貨矣。精製造。則火船火砲器械。無待他求矣。明化學。則香水品靛洋燭。可以自製矣。農務有學堂。則葡萄釀酒。雪茄捲烟。咖啡代茶。均可蕃植矣。商務設會社。則何國好何物。何物行何國。何物有利。何物有害。可坐而知矣。開礦務。則機器用煤。製物用鐵可以無竭矣。各省有銀行。則資本無困乏之日。國家有保護。。 
則商民可高掌而遠摭。官司有激勸。則機器必日異而月新。有專利之條。則商智日開。有冒牌之禁。則貨物無僞。如此則我國日用之需。已能自造。而彼之所好。又揣而製之。不但能復我之利權。且能奪他。國之財產。此中外通商之利也。不然而但以絲茶兩項。欲補各洋貨之漏巵。如驅數人與羣虎戰。雖能禦之一時後必盡爲虎所噬。此其勢有必然者。抑更有說者。近今學堂器用。如喇叭銅鼓，風琴，革履，與儀器等物。無不來自外國。我國人喜而用之。倘不悉心研究。逹其自製目的則年中利權。爲外人席捲而去者。不知凡幾此。又不商務中當爲注意者也。明乎此而通商之利弊。可判然矣。 
本館接到甘督聲覆改外官制辦法專電十月初八日酉刻到 
　　北京專電云樞廷電各致各督撫議改外省官制甘督升　聲覆到京願仿照川鄂両省辦理（騶） 
[本館接到魯撫請撥膠關稅抵償兵房價値專電十月初八日威刻到]  
　　濟南專電云德兵退出之出兵房作價念八萬魯撫請撥膠關稅抵價 
[政府密議述聞京師]  
　　政府王大臣連日會議事甚 
秘密探其大旨謂係爲穆宗毅皇帝立嗣云（上） 
[廈門道交出富豪之消息]  
　　初七日東京電云得電信謂曾入台灣籍林彭壽由日本政府與廈門華官幾費商議始由廈門道將其交出云譯字林報 
[飭查和屬孟埠新定稅則京師]  
　　日前中國駐新加坡領事電禀政府畧稱本年和屬孟埠新定四項稅則以火柴捐爲極苛懇請力爭昨聞政府已電飭駐和陸大臣派員前往孟埠查明核議（呂） 
[主敎函請購送合宜基地江西]  
　　赣省照約購送法敎堂醫院地基已紀前報茲法主敎郞守信君致函神甫謝安東君云接閱來函藉悉江西官場近與該總司鐸商給城外撫河邊芧竹架基地俾建醫院請示核奪等情本主敎查上春法參贊來潯時以江西財政支絀賠疑須從減少本主敎以減少賠疑本非緊要之事但須由江西官塲給付本堂基地一方以資營建醫院如庚子年敎案江西官塲給付和主敎松柏巷基地成案是以前次樊總司鐸赴省時卽勘明德勝門外鴨婆池基地合用因堂中有房屋在焉况議約内載明由官于省城外沿河一帶覓取彼此合宜地方送與醫院不另取値等語是議約內並未明載係何河邊然據法文詞意則明言爲大河大河即贛河決非撫河無疑約文具在可考况云彼此合宜則建院基地須在碼頭地步方爲合式若撫河邊爲建院之基實不相宜本主敎斷不承受須於贛河一帶另行覓取合宜之地早行付給以便營建至謂官塲云地係官好意贈送故可由官任便指給等語則又不然查本年議結敎案之時卽明言賠疑須由官覓取合宜地方送與本堂以相抵是本堂名未給値實則與購置無異况本主敎好意讓疑得基建院係爲顧全官塲顏面並體恤華民貧病起見故不能怱略從事須由該總司鐸將此意向江西官塲詳細 
 
 
 

Page 3

 
 
告明並另行妥商覓取合宜之地以便及早營建勿延可也等語謝司鐸遂將來函轉致洋務總局復函畧謂此外實無寬廣合用地基且芧竹之地已與謝總司鐸言明購定不便倏忽異議云云（丹） 
[新任湘撫履勘常德商埠湖南]  
　　新任湘撫岑堯帥前日節抵常德屢至皇經閣之仁壽庵馬家吉上之長隄及德山巿之尾段等處詳細查勘並將開埠事宜徧詢該處函紳父老以覘輿情均稱長隄內地勢空虛修築費巨惟德山巿尾段之楊泗宮一帶頗覺相宜云云嗣又據該巿紳董禀稱商務舆情均無窒碍岑堯帥因復諭武陵縣廖大令傳詢郡紳有無異議禀候奪（佑） 
[鎭道詳覆開辦商船分會鎭江]  
　　鎭江道奉江督飭查商船分會情形昨特具文詳覆云竊奉南洋商督憲札開准商部咨接據鎭江商船公會總理朱馮壽等禀稱該會開辦以來各幇航商入會　形踴躍現據航商楊長標等議稱商船旣領旗牌航路所經亟須設立分會以資保護南河如常州蘇州上海杭州北河如楊州興化淸江磘灣濟寗毫州六安共十一處應請開辦分會等情前來查該總理等所請開辦分會十一處是否航路扼要於地方有無窒碍所舉員董是否衆情允洽應抄錄原禀淸單咨行貴督飭屬查明迅即聲復本部以憑核辦可也等因并抄單到本大臣准此除咨行外札關遵照刻日查明詳復核咨等因并奉抄黏原禀淸單到道并先於八月某日奉蘇撫部札開前由各等因奉此遵查鎭江商船總公會前經朱丞馮壽等經營創辦数月以來均能遵章而行體察該會給發旗照暫不收費各幇船戶亦均輸服是以聲譽極好商情允洽所有單開擬設分會各處均屬扼要於地方尙無窒碍惟各分董係朱丞等所舉應責成朱丞等認眞考察如不能勝任隨時愼選更换一面由道分飭所在州縣就近稽查如有違章妄爲情事准其隨時禀道核辦奉札前因除詳復撫憲核咨并分飭設會各州縣遵照辦理曁札鎭江商船公會朱丞等一體遵照外理合具文詳復仰祈電鑒俯賜轉咨商部核辦深爲公便（霜） 
[蕪湖道致皖撫電（爲銅官山礦案事）]  
　　安慶撫憲鈞鑒洪英領前函銅官山匪謠糾衆電縣查復屬虛頃英領又函匪潘裕前將聚衆暴動請提潘撤令當電駐京使向外部查辦云云除電縣外該處礦案如何定議無案可稽謹電核辦汝騤禀東印 
[皖撫復電]  
　　蕪湖關道台馮鑒洪東電悉銅官山礦案英商凱約翰逾限皖紳查照合同請作廢歸皖自辦屢爭未决此前案也今夏據銅陵縣禀凱商所派礦師麥奎仍住該山因脩造道路将潘裕前祖坆挖損當經派員與英領馳往會勘確已修路三條確曾挖動潘墓潘有譜據可憑惟潘裕前於勘明後悞認他姓一塜致英領藉口僅認無心之悞本部院以凱約逾限應廢麥奎不應住山更不應修路况未租購地基亦未禀官勘詳奉准擅自施工致捐坆墓無論爲誰皆屬不合節次電逹外部請飭麥奎離山嗣准外部電以枝節總由凱約未廢而起已照會英使擬將凱商前繳報効五萬元發還合同作廢英使如何照竊至今未有續音此新案也除將新案飭抄另寄外英使謂係潘竊前聚衆暴動其言原不足信然宜密飭該縣密查情形如鄕民無知果有暴動務令剴切開導萬勿暴動轉貽口實仍令速將實在情形並該處現在有無洋人居住刻日禀由尊處密電未復以俯外部電詢作復切盼院支印（裕（ 
[安徽礦務總局詳撫院文（爲礦務籌疑事]  
（前略）查礦務籌疑原指定於本省米鹽茶三項加捐並開辦彩票茲查鹽斤加價目下尙未議决彩票旣奉部飭另案辦理自應另行禀辦茶則今年鋿巿己過亦須俟來春方可議辦惟米捐一項現甫改定在蕪湖設局抽收於五月初九日開辦查此項米捐五分路礦各半本屬咨准原案前以路局需疑擬暂按路二礦一借撥亦屬一時權宜之計嗣以查出急切應辦之礦甚多所有籌定米捐無可借撥復經禀請收回仍照咨部原案辦理當蒙憲台曁督部堂批准在案奉札前因除收彩票鹽斤茶捐各項籌定辦法再另詳復外理合先將辦定米捐及開抽日期先行詳復伏乞照案核咨部立案正） 
[詳誌安徽鐵路第二次會議事蕪湖]  
　　蕪湖本月初一日爲安徽鐵路第二次會議之期駐京議員李蠡純侍郎總辦李伯徙京卿會辦孫穉雲觀察均已到蕪各州縣所舉之代表員亦先後報到是日午後二時會議先由李京卿報告本年辦事情形繼由皖北總招股議員竇希文報告收支存留各疑當衆宣佈再提議籌疑辦法一各屬勸股票每縣能酌認若干一擬於原定每股十兩之外另招零股每股五元先收一元以後每三個月缴一元至十五個月爲滿一各縣每年加收房捐一個月爲股本以上三條請於次日各將意見簽注爲憑五時散會 
初三日爲各議員復議之期先由竇希文宣佈開會規則並言諸君不得各存意見總辦自受事以來以開支一端而論較之浙路開辦年餘用去二十餘萬元所省何止數倍云云次由李京卿自認路股十萬兩並報告來年辦事之預備次由各議員呈遞意見手摺提議初一日籌款三條第二條全體認可第一第三條尙未决定次請滬局坐辦洪蔭之君演說鐵路利害鼓掌之聲雷動散會後李京卿陪各議員赴太平春宴會盡歡而散（起） 
[松郡股惠東致蘇路公司函（爲購地事]  
敬啟者蘇省鐵路歸我商辦執事熱心提倡數月以來遐邇雲從集股至四十餘萬藉非執事物望所歸鳥能若是之神速而效用哉十五日開會後董事局成立議政行政機關組織完備路綫依次勘測一應購地事宜諸君子諒必胸有成竹而僕等不能己于言者則以購地一局公司命脈所關不得不愼之又愼也滬江一帶已設局開辦松桃爲鐵路之中心點軌道所經各地綿亙數十里滬局勢難兼顧須就松郡股東中舉一有名譽有身家者董理其事方可無處隕越雖曰公司購地章程按畝訂定官價無論智愚賢否大都不越乎範圍然而地有肥磽厥田惟上下厥田惟下上不能起后土之神而 
 
 

Page 4

 
 
質之胥聽購地局之裁判失之毫釐差以千里濫竽充數覆餗貽羞加以經濟問題困難殊甚股本已集者不過十之二三待集者尙有十之七八購地局員之勝任與否實爲集股之樞機僕等私心竊擬有在籍刑部員外郞杜崇褀字鼎梅估公司股分二百五十股平日宅心公正處事精詳爲郡人所推許名譽固彰明較著身家之殷實郡城中復首屈一指任以松郡購地局事務公司可收得人之效股東可無內顧之憂鐵略前途大有關係所盧者杜君或未肯出而任事耳僕等惓懷桑梓顧全公益起見敢就管窺所及以備夾袋之儲至于臧否人才敝郡寓滬同人自有公論祈執事周諮而詳察焉（顛） 
[保送舉貢先由提學考取南昌]  
　　贛撫吳仲帥前致甯蘇皖電略謂昨准禮部咨保送舉貢法當以江省照戊戍中額司二十三名再三倍應保送九十二名惟保送與考選者不同應舉其所知各屬舉貢人數不少原奏須長於算學等事究竟某人長於某事巡撫不能周知各屬亦未必能盡知若憑釆訪必多請託徒滋議論若强不知以爲知暗中摸索無憑照額去取擬由各屬分别大小治酌保限期到省由提學使按照算學等事各出一題令各就所長試以論議一通分别去取如保送之額詳由巡撫給咨保送依限赴京按考造册咨部電商禮部去後頃得復電云考取亦遴選一法與保送各數均照辦惟分别州縣酌保窒碍甚多不如令該舉貢各按所長自行報明提學使考取後由貴撫如額保送務於年内赶辦幸勿過遲等因除照行外特以奉聞（明） 
[皖撫致江督電（爲成逹學堂滋閙事]  
　　南京大帥端鈞鑒洪敬電悉已立成逹學堂壽州孫生歐傷桐城張生經他生報縣往驗校長不允强而後可驗得受傷屬實不准抬受傷張生出堂醫治亦不准囗兇桐邑諸生咸憤皖紳亦請封究正在飭司查辦先此電復另函詳銘宥（正） 
按此案業經懷寗縣將該堂發封并將監理員鄭君逮縣訊已見前報 
[直督札知外人在內地設學辦法天津]  
　　直督袁帥近准學部咨明外人在内地設學無庸立案學生概不給獎因札飭提學司遵照札中畧謂光緒三十二年八月十六日准學部咨開普通司兼辦專門實業兩司案呈照得敎育爲富强之基一國有一國之國民即一國有一國之敎育匪惟民情國俗各有不同卽敎育宗旨亦實有不能强合之處現今振興學務各省地方籌建學堂責無旁貸亟應及時增設俾士民得有嚮學之所至外國人在内地設立學堂奏定章程並無允許之文除已設各學堂暫聽設立無庸立案外嗣後如有外國人呈請在内地開設學堂者亦均無庸立案所有學生槪不給予獎勵除分咨外相應咨行貴督查照行知提學使司辦理可也等因到本督部堂據此合行札飭札到該司卽便查照辦理此札（荒） 
[吉林設立常備軍]  
　　大阪朝日新聞云吉林將軍逹桂特電致政府請設立常備軍一師團以固邊圉已奉許可目下正在募集兵士云 
[鄂省軍界之退縮武昌]  
　　彰德秋操畢後鄂省陸軍各將校因南北比較致形減色是以各懐去志標統余大鴻以過道班措詞鐵忠因病辭退管帶米文友以省親具禀鄧承拔王遇甲擬報効江寗其餘尙有多人亦擬請開差缺（戶） 
[南滿洲鐵路公司定期開會]  
　　東報云南滿洲鐵路公司定於西十一月二十六號即中歷十月十一日開第一次尋常會譯字林報 
[英國砲艦觸礁石]  
　　初七日香港電云英國砲艦羅賓號在廣州洋商附近急流處誤觸礁石 
[東京民政廳聚會議事]  
　　初七日東京電云民政廳董事聚會時有人提議東京電車軌道應爲民政廳所有云惟此舉實爲報章及衆所反對因衆皆以爲未至其時語涉虛妄也 
[德國報章之辯白]  
　　初六日柏林電云英國報章初聞德相演說之詞甚爲權迎近忽多所斃議德報異之因勸英報勿斤斤於忽畧之議論因此議論等議論不獨德國有之即各國亦皆有之德國南境有勢之報章仍熱心稱美德相之演說默克尼報述及德屋星在勃維利亞宣布之意見德國之人民喜指摘國內問題惟德國之國家　遇外人之侵犯則令力抵禦云 
[日本海軍將校之更調]  
　　初七日東京電云日本海軍將校大加更動有調人陸軍者亦有在海軍中互相升調者前充駐英日本使署武隨員玉利信謙奉簡爲南淸艦隊司令官前任司令官則調入海軍部供職 
[法國議員辦論政府籍沒敎會產業事]  
　　初七日倫敦電云法國上議院守舊黨議員費倫在上議院指斥法相克雷明索謂其不應再籍沒敎會之產業彼又惜法國天主敎敎徒無革命黨之膽畧以抵抗政府也克雷明索則證明籍沒敎會產業實係正當之辦法夜半後上議院提議倚任部院一事行投票法贊成者二百十三人反對者二十二人譯字林報 
[德政府輔助瑙威]  
　　初七日柏林電云德國政府贊成瑙威爲局外國應載人條約以資保守之議 
[美外部之演說]  
　　初七日柏林電云德國外部大臣羅德在剛塞斯城演說頗贊成德人在巴西闢治租界之舉 
[日俄會議商約]  
　　初七日柏林電云日俄兩國爲發逹兩國之商業起見各派專使在聖彼得堡會議商約現聞恊商頗有進步約內要端已彼此允許議定矣 
[北極探險家之行程]  
　　初八日倫敦電云北極探險家畢雷乘北極探險船羅斯福號出發曾遭風浪幾至覆沒現己由拉布來多地方聞至聖卓爾基海灣紐芬蘭島當在途時船中人因柴薪皆已用　致不得巳而拆除船內之木板取代之 
[美外部勸美人赴南美經商]  
　　初八日倫敦電云美國外部大臣羅德在剛塞斯城演說彼近在南美游歷情形並將孟祿主議重言以中明之復勸其國人赴南美經商以其地他日必可與亞東相抗也 
[英國蒸酒廠坍屋肇事]  
　　初八日倫敦電云英國葛勒司哥地方之蒸製火酒廠廠屋之上層塌坍有熱酒七萬加倫流入街巿積有二尺深統計死者一人傷者十人 
[英俄兩君重視德相之言倫]  
　　初七日柏林電云英皇愛華德俄皇尼古拉斯皆言彼等頗重視德相演說之詞 
[法與西班牙遣兵赴摩洛哥海口]  
　　初七日柏林電云法與西班牙兩國之政府皆宣布將遣兵艦開往摩洛哥國丹支亞海口其意僅欲在該港設立警察耳譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛省廣豐縣禀設官紳會議公所江西]  
　　署理廣豐縣邵蓮士大令禀設官紳會議公所並擬定簡明章程略稱上下之情宜通不宜塞内外之勢宜合不宜分方今朝廷頒行憲政百度維新舉凡一切措施莫不以州縣爲起點而州縣所恃以通上下之情合内外之勢以致指臂之助者厥維紳士雖然今之州縣其樂於接見紳士者往往因出入任意致啟請託干預之嫌即或初無其事而末俗澆漓動生疑忌偶見某紳往來衙署一事之准駁輙疑爲某紳所包攬一人之用舍輙疑爲某紳所傾軋於是紳與紳因之不恊官與紳處乎兩難而地方公事率多棘手此一弊也其矯之者官紳平時不相往還俟有特札飭辦要公或委員督催到境始由地方官延請紳士入署商議然以蹤跡疏闊之故官紳兩不相習彼此意見隔閡滋多抑或局紳數人而到者僅半相率推諉意在卸肩且紳士窺州縣之意指僅在敷衍公牘應付委員亦遂粉飾因循得過且過而地方公事卒無實行之一日此又一弊也今欲袪此二弊似非示之以大公導之以合羣明以鼓動其精神隠以消弭其疑忌不足以收集思廣益通力合作之效查卑縣歷奉憲飭舉辦新政迭經前任設有籌備等局會紳遵辦在案卑職蒞任後排日接見各局紳董詢知學堂警察農工商礦一切要政或初辦而諸多缺點或有議而尙未舉行推原其故固由經費未充無從措手然時至今日朝廷振勵於内層憲提倡於外爲州縣者曷敢仍前泄沓視爲缓圖卑職管蠡之見現擬於縣城適中之地擇一公所以爲官紳會議總滙之區每月按期會議一次於稠人廣坐之中作開誠布公之舉有定期則齊集非難無私見則羣疑自泯朝夕申儆各矢危流其濟之心上下交孚庶免築窒道謀之慮業經粗擬簡章先行試辦自當隨時督同各紳殫竭血誠破除積習將地方一切應辦之事應需之疑趕緊籌議逐一更始改良以副憲台經緯萬端實事求是之至意謹缮呈擬設官绅會議公所章程是否有當伏祈察核批示祇遵（丹） 
[敎習爭奪學生蘇州]  
　　蘇城採蓮巷康濟局義塾現己改爲初等小學堂此次有甲乙丙三學生至第十六區小學校報名入校該校敎習即以十六校勾引學生等詞投撫轅禀控十六校因不欲多事嘱三學生仍回該校詎三學生皆稱該校敎習常有唤令挑烟購物等事不願再往十六校總辦無奈遂挈三學生同往學務處請爲面詢（且） 
[蘇州講報社禀准立案批二則]  
　　（蘇撫陳批）據禀係爲啟發民智起見候札飭巡警局核議飭遵並候督部堂批示缴摺存（蘇州府何批）設立講報社爲開通民智要圖現禀聯合同志分任經費設社按期演講本城已有六所具徴熱心公益自應准予立案示諭惟據並禀應候督撫憲批示遵行摺存（宮） 
[皖省官事]  
　　皖藩牌示云五河縣知縣徐日昌患病請假遺缺輪委大挑試用知縣馬文錦署理署婺源縣項村巡檢夏文炳期滿遺缺以本任建平縣典史蔣紹誠調署新選涇縣知縣邱寚生新選頴州府通判陳啟秀均飭赴新任（多） 
[知縣出洋游學安慶]  
　　皖省候補知縣王用霖現擬自備資斧出洋學習政法已禀准大使給咨就道矣（士） 
[皖撫校閱新軍安慶]  
　　皖省常備各營自遵新章改爲標協後未經會同操演日前皖撫恩避丞特札督練公所飭知一標一二三營於初四日在東門外演武廳大校塲校閱是日辰刻中丞親蒞校閱操法整齊甚爲欣悅操畢獎賞有差（多） 
[委署道篆福州]  
　　福建興泉永道曾敬詒觀察奉命出使德國亟須卸事而新簡劉慶汾觀察一時尙未能到閩茲奉上憲特委候補道聶元龍暫行署理准於本月中旬到任云（史） 
[電咨保護德員游歷内地江西]  
贛撫吳仲帥接江督電云駐寗德國領事現擬來江西游歷携同副領事博士等并文案李守培源須入内地各州縣採風問俗以資閱歷各地方官應一律保護如有川費缺乏可代墊即歸還等語當即轉飭司道局所通札各屬遵照辦理（丹） 
[贛省高等師範兩學堂畢業給憑江西]  
　　贛省高等學堂及師範學堂畢業諸生業已揭曉高等學堂最優等係胡廷玉韓祖德二名優等葉韻萊等十名中等易昌言等二十五名下等顧乃德張寶康一名師範完全科最優等陳疇傳汝楫二名優等章甫等十一名中等楊逢吉等二十四名下等萬陸駨等四名簡易科最優等劉霖胡雪熊景奇三名優等賈偉孫國楨二名中等章暄等八名下等郭壽淸等三名均示期赴學務處聽候點名發給憑照（丹） 
[訪查校長品學湖州]  
　　南潯學堂屢起風潮控案纍纍茲經新任鳥程縣史怡芝大令照會地方公正紳士訪查校長邱秉珍品學秉公核奪照會錄下 
爲照會事查接管卷內本年七月初七日奉府憲李札開據南潯學堂總理邱炳珍以辦學艱難叩請鑒核具禀到府除批示外札縣查明禀覆察核等因前縣未及查覆交卸接准移交正擬查閱八月初三日奉府憲李札開據該縣職生張維熊等以南潯學堂校長邱炳珍敗壞學務毀蔑學界愚弄學生盤踞學堂叩賜飭提究辦等情札縣一併查覆又據張維熊等以邱炳珍架詞揑誣叩請委查等情接奉學務處憲批縣飭查等因到縣並據該校長舉人邱炳珍禀剖前來據此合應備文照會爲此照會貴紳董等希卽查明校長邱炳珍是否嗜吸鴉片有無缺授科目其所稱品行不端有無確據尅日查明秉公具覆望速施行（的） 
[敎練處諭慰居民九江]  
　　江西敎練處現擬演習行軍測量道路深恐居民驚懼特發出六言簡明告示發貼通衢其文曰照得地輿之學首貴攷驗測量方今講求軍事加意扼要周防本處特別委員分途徧歷城鄕先從省會爲始以次建於潯陽隨帶儀器紙筆繪圖不厭精詳此係修明要政兼備演習戎行諭爾居民人等勿得疑盧驚惶（本） 
[武林軍移駐城樓杭州]  
　　浙省武林軍駐紥之螺螂山等處營房現均須重修浙撫張筱帥已諭飭管帶吳忠選移駐城樓（的） 
 
 

Page 10

 
 
[憲眷赴杭蘇州]  
　　蘇撫陳中丞瀛眷於初六日上午啟節赴杭由靖鯨輪船管帶浦永新督飭飛槎輪船拖帶併以砲船沿途護送（且） 
[查禁賭博甚嚴鎭江]  
　　鎭郡南鄕馬陵地方近有土棍糾合外來光蛋大開賭局事爲丹徒縣宗大令訪悉商請巡防步隊第三營管帶周標副將撥派弁兵會同縣差馳往查拿務獲懲辦（拜） 
[查學委員赴繁昌蕪湖]  
　　朱子澂明府上月奉提學使札委來蕪查勘學務除躬往各學堂調查外並將前次府尊所查互相比較尙屬相符現於前日己赴繁昌查勘聞不日卽須回蕪（起） 
[爭執攤扣墊雜松江]  
　　中營參府到所辦墊雜費向由員弁攤派本届李參戎抵任因經辦之人縻費較鉅致此次攤扣較前亦鉅大約千總一員攤扣十二元把總八元外委四元其餘在鄕汛缺亦有派扣聞某兩弁尙不肯承認云（夕） 
[遊戎請假松江]  
　　署左營遊擊趙雲龍上禀提轅請給假三月回籍掃墓提督徐軍門准詞即委後營遊擊荆遊戎接署（夕） 
[懸賞緝盜松江]  
　　松南營遊擊孔遊戎懸貼賞格畧謂據事主鄭德孚禀向在平望鎭油車執業上月帶洋一千四百元往朱家角購油道出金澤鎭夜泊被匪刧去洋一千四百元並金戒指一枚等情如有軍民人等拿獲此案匪徒者賞洋二百元捐廉以待决不食言（酒） 
[紳士熱心警務嘉興]  
　　嘉興縣屬王江涇鎭試辦巡警初議官紳合辦由紳董王賡虞等禀縣轉請水陸營官札飭駐防王江涇水陸兩哨弁派勇撥充並照會顧企先楊華笙計貫時陶惕若諸君會同辦理詎本月初一日開辦時兩哨弁忽然公出並不派勇顧君等無可如何遂親自穿著巡十服式分叚站街一面再由巡警局另行招募並禀縣請向哨弁責問（宮 
[商民畏盜]  
　　吳淞路北舊江橋邢家木橋帶邇來盜風甚熾自上月初旬裁縫公所被劫後又於本月初三夜突有盜匪五十餘人明火執仗至宋香齊荳腐店內搶劫一空臨行復連放二十餘槍以示威嚇次日卽由事主報局迄無影響現在鋪戶居民皆有遷地爲良之意（宮） 
[牙釐總局批示二則]  
　　米粮認捐公所禀批查蘇滬鐵路往來運貨無錫蘇滬三處設立旱卡前經奉准照辦凡旣經禀定認捐者本局慨不預聞茲該公所因火車運戴米麥欲在該處設所分收由錫金等處一併代收落地于認捐疑内扣抵此二者是否可行仰貨捐局體察情形查議復奪母稍遲延此批○松滬釐金總公所禀批查核所禀雖係實情惟認額旣經禀定在案碍難遽减該公所因開辦無期經费萬難籌墊本總局亦知各商爲大局起見具此苦衷深爲焦灼但此案迭經上海道電催商部力行主持迄未奉飭知據禀前情仰候再行咨商關道切實電禀據理直爭以慰各商之望并候巡道衙門批示此批（宜） 
[復旦公學定期運動]  
　　吳淞復旦公學運動會定期於本月念三日舉行（宫） 
[商餘學會恭祝萬壽]  
　　初十日上午八句鐘商餘學會會員齊集操場慶祝萬壽晚七句鐘開演影戲現已分送入場劵矣（助） 
[禁售民報]  
　　蘇撫陳筱帥近查得民報中有悖逆之詞特札行各屬一體查禁如有書賈混售漁利定行嚴究不貸前日札行到道轉飭上海縣曁英法兩公廨一體查禁縣尊王大令已飭承繕具示文不日卽曉谕通衢矣（宜） 
[懸賞破案]  
　　警察南局委員陳二尹因查得十九二十等鋪选出竊案特諭地甲汛捕人等如三日内將所竊喬家浜王公舘之贓賊緝獲賞洋四元竊花園弄閔姓之贜賊緝獲賞洋五元竊白羊弄許公館之贓賊緝獲賞洋六元如逾限無獲送上海縣嚴治（宜） 
[批斥佐貳擅受民詞]  
　　鄕人曹建卿前投高橋分防廳署控被曹文泉作中將田單抵去銀洋延久不還高橋司某二尹飭提一于人到案質訊置欠主原中於不問反將並不作中之曹文泉責押繳疑曹心不甘服投道轅上控昨奉瑞觀察批示略謂佐貳雜職例不得擅受民詞仰寶山縣提案訊究（宜） 
[淸匪之源]  
　　上海縣王大令接奉松江府戚太守札文畧謂梟匪混跡四鄕必須搜捕然欲淸外匪須先淸內匪查內匪之得以匿跡者皆因有賭博之塲與戲塲之故除示禁外仰即飭差傅知各圖董保據實禀復如有隠匿查出併究云云大令遵札于昨日飭差傅北巿及閘北等處各圖董保令即日遵照辦理（宜） 
[盜刦未成]  
　　昨晨三點鐘時有盜匪十餘人明火執仗擁至沈家灣荘益慶所開烟紙店圖刦荘潛出鳴捕該盜即呼嘯向西而去旋李卽投報捕房飭探查緝（似） 
[禀控地保朦混售地]  
　　西門外斜橋左近十三圖地保談士奎赴總工程局禀稱前十三圖地保沈遇春及同夥沈阿多將王根春等七戶田九畝售與洋商新瑞和洋行並將獎據倒塡日月空白加戳希圖朦混請傳訊究奉准傳訊業主王根春稱七月間賣去沈供有中証經賣每畝售洋七百元連中費在内尚有二百二十二元與中人王子琴等分用小的得洋六十六元係盖戳费孫明府判沈押候禀奉道憲核明再訊（尺） 
[女巫被劫]  
　　浦東胡家木橋附近某女巫家前晚突來匪徒二十餘人撬門入内肆行搜劫所失銀錢衣服約値數百金事後卽請由總巡履勘飭差跴緝（尺） 
[總工程局預備開會續誌]  
　　總工程局定於十六日開記念 
會已紀前報茲將裁判所審訊各案分別已結未結集冊備核並將應辦工程事宜一併開註明白以待開會時展閱評點（尺） 
[總工程局遵例停訊]  
　　總工程局因皇太后萬壽聖節定於今日起將裁判各案停審三天（尺） 
[屍首待認]  
　　東溝航船遭風失事後由救生局先後撈獲屍 
身三十五具業由各家屬認領三十三具尙有二男屍一係形似異鄕人業測字身帶當票數紙一係本地人年約三十餘待認（尺） 
 
 

Page 11

 
 
[西牢又斃押犯]  
　　昨日提籃橋西獄內又斃押犯張瑞生一名由管獄人知照捕房飭傳地保查殮（似） 
[偷兒自斃]  
　　巨賊李永生由法界公堂判押半年嗣因患病在醫院身死報由善堂棺殮（臨） 
[眞贓現獲]  
　　小東門某酒店前日失去洋銀一百八十元疑係店夥林阿生所竊報由法捕房拘訊堅不承認後在其家搜查果獲贓洋八十元奉判押候解公堂嚴追（深） 
[上海縣案]  
　　閔行人王長福之子因賭輸洋私將田地賣於湯金坤王明湯等誘賭等情控奉汪大令訊得湯未與賭將王父子申訴田准回贖田內花豆由湯收穫後交地旣而王糾雇吳勝田許大金强刈花豆經湯據情赴縣呈控王大令提案研訊湯供田内花豆被刈大半王供湯不認完下忙錢糧故往刈割大令訊之吳許二人供王雇小的等刈得棉花一百五十觔豆五十觔大令判王照時價償湯洋十三元下忙應王自完具結限十天繳洋收地完案○樊阿桃扭王培卿到縣王大令提案訊問樊供胞兄同興之女阿大於上月廿三日走失後訪悉係被王培卿拐逃往鎭江兄與小的附輪前往果在客棧拿獲時王與阿大猶同臥未起勒同回滬因兄及阿大均在船患病故由小的扭案求究王供羅店人廿三來滬至丹桂園觀劇適阿大亦在坐旋即各散廿七日復遇阿大命小的伴往鎭江餘供支吾大令判王收押飭樊帶阿大到案質明究辦○金蕙蘭控弟少蘭盜賣吞價亦經王大令提訊蕙蘭供兄弟三人小的居長次仲蘭己故季即少蘭故父在日已將田房三股均分各炊少蘭恃母劉氏溺愛將小的田地私行抵賣數處價悉吞沒求究少蘭供弟兄並未分晰小的將田出售長兄亦到塲簽押實未私賣吞價其母劉氏供亦相同及訊仲蘭之婦許氏供三房分產各炊巳久少蘭賣田夫長兄與婦人當時實不知曉大令以供詞两岐判少蘭交保候吊抵賣各契察核復訊再斷（宜） 
[總工程局記事]  
　　滬南愼裕同泰豫興順昌協記等竹行扭控天津天泰號客于文波被欠往來貨銀四千餘两昨經孫明府提訊于供己電知號東來滬料理判交復隆源泰等天津號環保出外赶即電催速了○南區送何陳氏因伊次子阿玉違訓强索浪費反將長子洪順擊傷面部孫明府訊明因萬壽期內判押七天期滿着兄領回嚴束（尺） 
[公共公廨早堂案]  
　　著名流氓錢海松前經公廨讞員關司馬會同德副領事判定監禁西牢五年期滿送上海縣懲辦至本年七月十三夜在虹口捕房穴洞而逃茲由杭州警察局拿獲電知美捕房捕頭飭令華探倪順泉恊同六十三號西探赴杭拘提前日下午己由該探等將錢解回昨早解赴公廨請究襄讞孫明府會同英巴副領事研訊錢供因同伴押犯穴洞脫逃小的亦乘此逸出旋至杭州安分營生尙求超拔明府商之巴君判將錢加押一年期滿仍送上海縣嚴懲○美捕房據包探朱生禀稱美界崑山路吳淞路中西書院一帶地方較僻晚間行人稀少以致孤身獨行者均被歹人将物攫去或剝取身上衣服等情捕頭於前晚多派夥役在彼守候至十點鐘見有四人在途行走形跡可疑各探齊出兜拿拘住張生全謝玉全徐求和等三人逸去一人當將三人送入捕房搜其身畔張生全帶有利刃一口昨特解請訊懲明府查張前經犯案曾受笞責明府商之巴君判將張謝徐各押西牢六個月期滿　逐出境兇刀銷毀○判押捕房九月之計阿福及十四天之章桂生昨見新犯進牢胆敢任意敲詐甚至剝取衣服由看捕訴知捕頭帶出查問有暫押之方阿福陸阿四之衣服己爲剝去遂著交還茲特解案請究期府判計章各加押一月○洋人决的控李阿三行竊報時鐘銀刀叉玻璃盃衣服等物窩賊於馮王氏處報探拘案請究明府判李管押六月馮王氏押十四天罰洋三十元○吳長發行竊馮紀生孫紀詳二家綢洋傘等物由探邊槐州解辦判發押捕房一月○四百八十六號華捕控被王阿二在江西路扯碎號衣求究旋有陶德生投案據供與两造並不相旘是晚商人因事路經該處初見方阿福陸阿四將王扭打捕來拘拿即被扭住何能毆捕方陸己存洋保出尙求明鑒明府判方陸臨審不到著交各存之洋銀五元充公王阿二不應在途揪扭罰洋一元完案○前者西捕控胡詳甫私用鐵烙印於車上冒充工部局火烙等情奉訊著將胡押候查明再訊昨又解案胡供並無冒用火烙之事明府判胡交保限七天內將自巳之東洋車二十輛送入捕房聽候騐明再核○張漁笙控沈云樵圖吞押櫃抵借洋元不還關司馬准飭差傳去後昨由原差禀覆沈往傳數次抗不到案請示定奪明府著改爲票提辦理○東洋人嘉利英控備婦許趙氏竊洋十元昨由包探李星福將氏送案洋人禀訴失洋情形質之婦堅稱並未行竊探禀奉捕頭派至該婦處查緝毫無實據明府判氏交保查明核辦○馬夫胡阿四違章兜攬坐客由捕解辦判罰注十元充公○包探李星福禀稱前日新閘路篾竹店孫邦懷家起火婦入陳張氏將孫所交之小洋二十角金圈一付吞沒治孫向索反以被災爲由勒令孫將火灼之門修好控由捕房飭小的解案謂究襄讞孫明府商之英巴副領事判發押官媒两禮拜飾物交孫具領○趙發茂即趙雲峰積欠抵單洋元不還由顧明詳控究昨奉提案判過堂訊問○流氓周泉生在寳善街攫取妓女趙保保金壳時表逃逸報捕追究判押三個月○捕送開客棧之金淸淸謝紀生洪一生劉吳氏周阿全李阿根葉阿元兪桂堂王永槎石九如等不遵工部局章程将棧客花名登簿由西探傳究判各罰洋十元充公如再違章嚴辦（力） 
[法租界捕房事]  
　　女孩巧林爲陸王氏拐匿施陸氏家事主訪悉後即報捕一併拘入捕房捕頭命巧林給事主領回两婦押候解辦○顧阿大與某甲吵閙遽即行兇爲捕拘入捕房奉飭押候解懲○積竊李安發謝裕卿又在輪船圖竊爲探拘入捕房一併押辦○姚阿春張和尙串竊油亦由探拘捕押候併究（深） 
[美租界捕房事]  
　　昨有甲乙二西人雇顧阿林胡瑞連東洋車至　子路下車不名一錢向索被毆爲該處五十二號花園看門印人所見喝阻不依由九十九號等捕拘入捕房押候送該管領事署訊辦○某國艦兵一名昨至鄧鐵路李海涵銅器店内攫去銅鎖一把追之不獲由李報捕飭探查辦○鄧鐵路王慶記木作在彼建屋時有碎磚墜及行人情事爲捕房聞知飭探傳諭　立竹笆違干傳究○塘山路後昨有孩屍一具由七百八十八號捕回禀捕頭飭傳地保掩埋（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
