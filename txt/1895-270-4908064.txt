# 1895 - 270 - 4908064

 

Page 1

 
 
[珍物待購] [  申報館恊振所拜啓]  
本舘恊振所有經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積隂功且可增輝藝圃誠一舉再兩得也計開朱漁珊帖一部高澹游山水一幅米南宫字手卷一軸天靑緞馬褂料一件 
[新印醫學心悟雷公藥性賦解出售] [  圖書集成局代啓]  
醫學心悟一書爲天都程鍾齡先生所著先生精於醫理上闡仲聖心源旁及諸家雜說是書所論證治病情條分縷析後坿外科十法誠醫學之津梁文瑞樓主人覔得原本倩本　用新鉛字排印成書每部洋四角○雷公藥性賦藥性解兩種爲業醫者必讀之書刻己印成每部洋二角請向蘇州察院塲上海棋盤街文瑞樓購取 
[闢界芻言]  
宇宙無久而不闢之土壤古今無泥而不變之風氣泰西立國以闢路通商爲富國强兵之本計良以生機日旺戸口日繁本地所産必不足供本地之人之用於是長駕遠馭側出横驅以通商路爲興利之源卽以覓腴壤爲致富之術一二百年前荷蘭開通道之先聲泛舶東來首據臺灣旋爲鄭氏所復荷蘭他去前此華人未見海外帆檣至此始創見之故無論何國之人何國之貨概以荷蘭稱之其時荷蘭經商獨早闢地最多凡南津各埠幾於盡爲所有商務極盛一時而自詡兵力亦幾有高瞻遠矚之勢然則東來之轍南涉之舟通水陸之程闢懋遷之路謂非荷蘭創之而誰創之哉迨荷蘭闢地愈廣兵力不足以衞之英國遂以三島之衆崛然而起風馳電掣所向無前策方張之氣建自新之業駸駸日以盛得地日以多兵力日以厚而荷蘭則屢戰屢蹶熸師失地昔之自誇富厚者至此竟一蹶不振有土崩瓦解之勢英益得以勁兵力蹙之翦其地而傾其財此英之所以獨擅富强之業雄視歐西至今未艾然西方各國相繼東來其端實自荷蘭開之荷蘭雖以貪得無厭絀於兵力未能坐享其成然經發軔之始其勞亦有不可没者自時厥後各國咸以遠涉闢地爲經商致富之計而英於近百年來恃屬地之廣兵力之雄砲械之精師船之練君臣同德文武一心遇有與國交涉事决機定策動合機宜此所以長保雄名主盟壇坫久推望國也若以中國論則異是頻年以來中國口岸開闢日多一日南自滇越邊界西至四川莫不此往彼來商路已有漸闢之勢然所闢者皆在濱海臨江要隘之地爲往來之所必繞出入之所必爭從未有深入内地前朝名勝之區舊苑笙歌之會如蘇杭等處者至此竟次第開闢幾使地利毫無藴蓄商利鮮有或遺中國自與西國通道以來從未有如此次之大開牖戸欵納賓朋贈以豐資與以美利一人創其端遂令他人沾其益言念及此不能不太息於拱手讓人者之不留餘藴也前此西國與中國每次設埠通商必合數國之力始得在江海之濱建埠數處斷不若此次開埠之易其地旣可任情擇定惟其意之所欲爲且内地菁華爲向來所深藏不露者至此竟慨然相畀此爲通商以來所未有前此西國通商無論船械商工製造各物進口必由海關榷稅雖落地半稅予口諸稅不過值百取二計稅甚輕然尚可爲彌補計製造諸物例由外洋運來不准在通商口岸自造此皆載在約章爲各國所共行關　甚鉅今則設立商埠僅賴一國之力可謂事半功倍設埠不在江海要口而取腹地之美利以畀之元氣大傷國計益損船械各物皆在内地製造無論關稅運資皆爲彼所獨得且以我物料供彼製造長袖善舞多財善賈將使我財日竭彼利日盈涓滴豈足供衆汲一木安能支大厦不出數年不至餉絀兵單財窮民困而不止然此次闢界之舉當局者或尚有未明利害之處而試澄目觀之平心論之則利害各居其半夫西國之與他國通商必以數國之兵力相脅從無獨力能成者商埠必在外口取其無事時兵船商舶電綫郵筒便於往來有事時旣可賴水師登岸保護以慰人心倘事果危急則顯貴官商皆易挈同婦稚乘船他往以避兵氛若深入内地則出入之勢迥殊安危之形自判通商必合衆國之力意見相同而後可以持久今僅以一國開其端他國遂從而附和之則無論有兵力鎭壓可以永保無事然以闢埠言爲經商也以經商言爲裕財也利之所在衆必趨之相持之下物以多而驟湧利以軋而見絀理之所必無或爲情之所或有近日當道爲闢界事握算繒圖頗有應接不假之勢此亦睦鄰衞民之一端姑作蕪詞藉伸芻獻 
[本館接奉電音]  
　　昨由京友電傳上諭一道敬謹譯登○八月十一日奉上諭各國設立教堂迭經諭令各省督撫嚴飭地方官加意保護以期民教相安本年五月間四川省城匪徒滋事打毁東校塲教堂省外各處旋又屢出教案皆由地方官平日不知勸規百姓致釀事端迨閙事後又不赶緊懲辦該督劉秉璋督率無方厥咎甚重據御史吳光奎奏叅省城滋事之始劉秉璋置之不理並未派兵彈壓無業游民愈聚愈多以致省外教案層見疉出該督任意廢弛有負委任著卽革職永不叙用以示懲儆其餘辦理不善之道府等官著鹿傳霖確切查明分别叅辦欽此 
[俄人備戰]  
　　昨晨得長畸友人手翰云日本駐紥中國東三省各地之兵至今尚未撤退俄人深滋不悅前有照會限日本於東歴十月十四號須將各兵一律調回如逾限期卽須開戰日人聞知此事頗有戒心溯俄人仗義執言不准日人占踞遼東各地曾與德法二國訂立盟詞兹日本接九月十八號英京倫敦來電言遼東一事俄法將處置日本德國亦願爲之聲援是三國又聯盟矣近日俄人已有東洋艦隊數十號會合一處二十號午後立米矮司托欺兵艦自海山威開至長崎二十一號午後又到一艘名曰利壳林托聞自越前敦賀駛來尚待他艦到崎共赴集合之地有見者謂二艦皆用灰漆蓋以備戰事之用也當此日兵羣集臺灣國内空虛毫無准備而俄人如此聲勢赫赫日人其奈之何 
[雜記星使莅東後瑣事]  
　　東京來信云永田町中國使館閉置已一年矣兹者星軺旣莅丹艧重施旣告竣工卽於東歴九月十七號遷入二十六號日政府電達各報館云本日午前淸公使率隨員晉日廷參謁日皇及皇后呈遞國書○星使未到以前華人之在日本犯事者俱被日官拿治及星使旣抵任日人猶謡傳此後華人訟事仍須由日官判斷如或犯事日捕可隨地拘拿華人聞之未免怏怏不樂旣而星使與外務省議妥在日華商無論大小事件不得援治外法權全有之說逕行定讞仍須由駐日華官辦理以持其平卽有不自愛之徒犯烟賭等事日官須照會駐日華領事派捕恊查不得任日捕擅入華人家以防滋擾卽宜禁宜究之事政令亦出華領事與日官毫不相干外務省允之謂三年後准外人雜居内地時不論何國人始由日官管理聞星使於　事頓與外務省爭論謂我華旣有駐紥貴 
 
 

Page 2

 
 
國之使臣領事而華人仍由貴國管理則使臣來此何爲且各國均有商民均歸各國領事管轄我華不視同一律則以後不再通商可也又聞所論共有五條此其一耳未知確否○東京府知事於中國星使抵東京後出示一道略謂淸日業已和好如初兩國臣民宜互相敬禮現在淸公使來京勿論對公使及對隨員僕從人等皆不得有不敬之舉動如以戰事之餘響引兒童在途上嘲弄侮慢有干懲處爾市民宜各注意爲父兄者督責子弟勿違 
[蘇省官塲紀事]  
　　姑蘇訪事人云吳江縣知縣李大令汾經上憲撤省所遺員缺由鄧方伯遴委卽用縣鄭大令仲和署理大令奉札之下卽於本月初十日詣各憲轅謝委幷禀辭赴任○帮帶新中營飛划水師營任遊戎毓山近在太湖中緝獲梟匪數名訊實收禁本月初七日趙大中丞發下委札任以江浙緝捕水師營管帶之職游戎奉札後卽於初九日到差○本月初六日趙大中丞傳見前飛划左管領哨胡豐齋都戎昌寳詢以生平事蹟翌日札委當新中營飛划水師營帮帶初九日都戎趨轅謝委旋於初十日帶領砲船數號駛往崑山新陽等處查哨 
[榕榕星沈]  
　　福州訪事人云鎭閩將軍慶軍帥大病告痊精神未復至上月三十日辰刻　恙忽發溘然長逝惜哉 
[閩中火警]  
　　福建省垣訪事人云某日獅橋頭某賭塲忽然火起幸鄰人爲之援救始免成災○鴨姆洲水管頭有貨船滿載笋乾約值萬餘金之譜某夕鼉更初報忽地火焚至次日淸晨火始告熄 
[燈會紛爭]  
　　蕪湖訪事人云釋家者流謂七月三十日爲地藏王之誕蕪人士例於是日命儔挈侣至城北赭山地藏殿進香每起或數十人或百餘人人各携一紅燈上書朝山進香四字前導一人鳴鉦宣佛號衆人隨其後齊聲和之間以絲竹鐃鈸之聲聲聲相應名曰紅燈會鄉曲愚氓不遠數十百里而來舉國若狂爭先恐後先一夕香會之穿城而往者一起未畢一起又至行香雲藎結　咒海波潮元人妙句正切此時風景是夕長官亦俯順輿情弛其城禁蓋以無論何處香會必先赴城隍廟焚疏挂號而後朝山故雖平時鶴鑰森嚴至此必金吾放假也本屆天公做美又值歲書大有萬寳告成鄉人之結會進香者尤倍蓰於曩昔甚至香閨弱質繡戸名姝亦多扶婢携　珊珊而至供奉心香一瓣拜倒蓮花座下祝椿萱福壽無疆其或夫婿天涯樂昌鏡破則更喃喃祝告虔求早唱刀鐶兒女子各有心腸無非翼慈雲庇護而已自北門以逹山頂迤邐里許卑田丐子布滿兩行香客經由必隨意佈施至賣食物及小本經紀者益密若魚鱗山僧香積廚中饌潔伊湳亦淮賴此一夕香火故香客來此無不倒屣爭迎遥望赭山紅燈如織幾訝火龍萬道夭矯飛騰樹杪林梢奇趣横溢有某處香會笑其燈綵盛其儀從登山入廟欲先禮三寳衆會不肯退讓以致佛法無邊之地一變而蠻觸交爭諸沙彌或爲菩薩之低眉或效金剛之努目極力排解若輩竟成不解之緣幸保甲局及保衞營各官咸帶勇在山爲之彈壓若輩始畏而釋手草草焚香膜拜相率下山 
[武漢叢談]  
　　湖北訪事人云豫章文芸閣太史廷式今夏告假回籍由金陵溯江而上至鄱陽以逹豫章掃墓省親共叙天倫之樂兹者假期已滿不知因何忽動游興由原籍過楚之醴陵浮洞庭而抵漢皋舟泊大碼頭登岸拜會各官宦次日卽開船東下○前署理臺灣巡撫後改爲臺灣民主國伯理璽天德之唐薇卿總統避地歸來久居上海旋復赴杭州赴白下不知何所作爲近又附輪船至漢漢渡上民船小泊集稼嘴船上銜牌旗幟與官員無異無復堂堂大總統排塲聞部署稍淸卽當揚帆南駛浮洞庭涉沅湘趨衡嶽過愚溪而達桂林云○武漢地當水陸之衞匪棍易於藏匿益以漢口華洋互市良莠難分藏垢納污莫此爲甚月前有各處裁撤勇丁之信以致訛言四起市中一夕數驚事爲上憲偵知作未雨綢繆之計札委各員弁明查暗訪以冀萌蘖翦除一面調派各營認眞訓練分投巡緝以弭盜風○鄂省昭忠祠不下數處如曾軍霆軍皆奉旨建立祭祀以時至本省督撫兩標弁勇之盡忠者則另有專祠子孫及各寅僚皆得入祭本月初五日各祠致祭之期首事者先在漢口雇得福興菊部諸伶在某祠登臺扮演時則天高氣爽風和日晴祠中兩面高搭看臺俾觀劇者便於坐立伶人亦興高采烈笙歌嘹喨高唱入雲誠一時盛事也○月前鄂垣糧道街回祿降臨焚燬四十餘戸事後屋主之有力者各自鳩工建造或由租戸出銀修理按照租值償還月斧雲斤日無停晷日内已大半落成矣○近聞湘省禁止米糧出口以故漢口所到之米日益稀疏米價加昂民憂艱食靖港上白米每石售銀二兩三四錢益陽上白米二兩一二錢馬家河米及易俗河一兩八九錢衡州米無運到者糯米更乏以致每石貴至二兩八九錢○久晴不雨禾稻黄萎卽荳荍亦憔悴可憐難慰三農之望城中井泉乾涸汲飲維艱每日下午時炎風煽來暑氣難耐至晚則又薄寒洊至居人可御薄棉以故時症盛行連日患疫倒斃者多至數十輩安得上天油然作雲沛然下雨以蘇我全鄂萬民哉 
[巴峽濤聲]  
　　宜日信云日前有某甲在戯塲觀劇見塲内之人被人打傷不免有不平之語惟時打架之人俱已散去有某乙亦觀劇者聞甲不遜之言亦從旁躍起挈同夥伴將甲頭腦打破血流被面甲之友黨代爲不平將乙扭至街後朋毆一頓綑縛不放乙已受傷甚重詐稱武考相公得卽釋放堂在身畔取出打傷藥餌吞服揚長而去甲等以爲乙必邀約多人前來報復不料乙一去不來方知係假冐考童亦痞棍一流人耳○宜昌府存太守已出示試期在外懸貼擇於八月初三日開考合屬文童現已來城租屋而城内附近試院之屋概不租與居家只准暫租考寓多取租金務須考畢方能永租與佃客也 
[西山秋黛]  
　　江西訪事人云自欽奉電旨以德靜山中丞壽調補江西巡撫後撫標巡捕書吏及南昌新建二縣主或遠至九江或近赴吳城手版脚靴恭伸迎迓旣而探聞中丞在鄂渚乘輪船由長江下駛擬往白下面晤張香濤制軍大約履新之期當在一年明月今宵多時候矣○今夏油價昂貴近則茶樹皆結實纍纍行將收穫油遂逐漸貶價目下外屬茶油每斤錢八十餘文落花生油七十餘文省垣茶油每斤九十餘文雜油八十餘文○各屬苦旱米穀價高目下時值秋收貧民已難謀一飽聞湘省旱象較甚長沙府屬米儈有乞糴於袁州者遂致袁屬米商益復居爲奇貨○本年北省撤防營勇每不樂回籍歸農逗遛中途流爲盜賊有客自上游至省述及有地名灰埠者一小市集也某日夕陽將下有二莽漢持銀向某錢鋪兌換鋪夥認係僞銀擲還不受二莽漢犬爲喧閙勢甚洶洶市中數十百人圍觀若堵二莽漢不敢動手忽鋪側曲巷内槍聲一響闔市驚譁二莽漢卽飛步狂奔指揮巷内同黨二十餘人一同逃逸嘻事亦奇已 
[議准請奬]  
　　上年浙江海運起解光緒十九年冬漕在事出力人員於去冬由糧憲鄭芝巖觀察開單請奬禀請撫憲具奏奉旨交部核議刻已接准部覆所有各員銜名開列於後　升有道請補寗波府程雲俶賞加鹽運使銜候補府劉錩馥補缺後以道員用杭州府總捕同知孟芳以知府升用候補同知吳世欽補缺後以知府用前署錢塘縣現任蘭谿縣朱啓鳳長興縣尹麗樞均俟得同知後以知府升用調補海鹽縣吳士塏俟得知府後以賞加鹽運使銜候補縣洪禧白曾蔭孫紹庭均俟補缺後以同知直隷州升用府經石方洛黄儒藻縣丞孫詔淓潘志誠曹鴻儒周李培趙長保余文爚章臺何葆鼎陳兆祜均俟補缺後以知縣用東陽縣典史陸蔭敷以主簿升用 
[潤州官話]  
　　丹徒縣王伯芳明府芝蘭前經江寗藩憲調署上元縣事所遺丹徒縣缺由江蘇藩憲以代理南匯縣蔡二源大令署理已紀前報兹由王明府奉到大憲文檄催促赴任惟蔡大令尚未蒞鎭卽由道府禀准上憲遴委現辦鎭西保甲總局劉照靑大令暫行代理聞大令已於前日詣道府各衙謝委想接篆之期當不遠矣○八月初三日爲鎭郡各官憲遵例秋祭文昌之期先一日王大令預飭差役將文昌閣灑掃 
 
 

Page 3

 
 
潔凈並置備牲牢香帛屇期天甫黎明文自常鎭道吕觀蔡鎭江府彦太守理事同知錫司馬武自督辦江南防務馮宫保副都統吉統制以次印委各官鳴騶詣廟小座片刻穿換朝服上香拜跪禮成而退雍雍肅肅恪恭將事誠盛典也 
[神山秋月]  
　　蕪湖訪事人云秋高氣爽正軍中講武之時長江水師提督彭紀南軍門傳檄上游武漢岳州湖口各鎭齊集標兵聽候本帥於八月初十日按臨校閱並先傅令提標中營於初四日在太平府金柱關外大江校閱水操旣畢又令三軍棄舟登陸操演打靶及刀矛等技優者拔之絀者黜之連日蕪湖裕溪等營已調齊所有師船排泊江滸舢艫銜尾旗幟蔽天專候大帥遥臨以呈其技○本年五月蕪湖新關稅務司班謨乞假出洋將遊海外兹以假期屆滿返棹回華七月三十日行抵蕪湖略浣征塵卽於本月初五日赴關署銷假代理稅務司好博遜交卸後赴各署辭行旋於初七日鼓輪下駛聞亦已向上游乞得假期暫回本國○上月二十八日關道袁爽秋觀察往白門謁見張香濤制軍禀商撥欵事宜緣自蕪米奏禁出口後新關徵稅驟减以抵稅務司等按月公費五千兩尚不敷甚鉅曾奏明准由金陵所收米厘項下按月撥補乃迄今四月未蒙撥給分文每月仍由關道挪移萬難支拄因請准赴江寗面禀並順便爲香帥祝嘏稱觴○鈔關京餉向例五月解半歲杪解淸近年國用浩繁因不拘定成格今年一解再解已四度北上矣兹又接解第五批京餉銀數萬兩委主簿錢君鏡江管解一俟撫院批文及兵部驛照齎回卽當釘鞘起程遵陸北上矣○鈔關外五口及本關各稅務委員向以六閱月爲滿差其有記功及旺收者賞予聯差兹聞金柱關内河關新河關三處委員俱屇瓜期袁觀察循例考察以金柱關王采卿少尹收數尚優賞以聯差三月内河關兪訒菴少尹考書上上詳請聯差一次新河關則攺委典史唐子範少尉接辦俟院批齎回卽當札飭到差治事又大江口查船委員王鄭二君亦屆差滿詳請以府經歴陳晴溪余平甫兩參軍接辦○保甲經費經關道逐欵裁核每月减去二百餘金旋經禀奉福少農中丞批回以所定詳愼周妥應卽如議辦理惟稽查划船　緝匪犯武職一員月支薪水十二兩爲數甚微著仍照舊給支免其折扣並飭將現定新章改於八月初一日爲始等因於是觀察復飭已裁已减兩項人員補具領字給發七月分薪水蓋前此原定六月杪更始今則寛展一月是以各員咸喜出望外爭頌憲恩高厚也○皖南牙厘總局奉文裁撤後督辦朱逸卿觀察將經手報銷等事交代淸楚方擬回至省垣聽鼓不意前在江四撫幕物議沸騰言官爭進彈章以致奉旨革職遂於上月二十六日乘某輪船回松江珂里○現署蕪湖縣李甘亭大令蒞任之初外間誤以爲卽前任黔藩次靑方伯之後裔實則其封翁係二品銜候補道中年甫屆卽淡宦情梓里隱居樂於行善與方伯　無相關涉者也○蕪米奏禁輪船裝運後西人運米出口亦多不能自便駐蕪英領事因將禁運明文抄呈駐京英使請與總理衙門商辦六月間總署曾電致蕪湖問因何不令出口一時徵賤徵貫之流聞之遂謂廣商雖已禁定而西商尚可購運由是米棧米行仍相率株守於市乃迄今又已兩月西商尚未奉准裝運明文而各行棧門面棧租先已糜費不少因於日内次第遷移他去此亦市面中一小滄桑也然聞領事官仍有不甘終作罷論之語○太平府福音堂塾師黄茂才被學師黄廣文詳革教士領事一再與當道牴牾藩司遂牌示令廣文與鳳陽府教授柯廣文對調或者教士可從此芥蒂胥消乎○洋務局委員黄履之大令瑞勳蒞蕪任事後循例拜會英領事福格林而福君至今並不回拜論者咸詫爲得未曾有之事云○昔賈秋壑以金籠贮蟋蟀踞地與諸姬角勝負人遂以蟋蟀相公呼之卒之南宋江山斷送其手後人不知哀吊反爲效尤如蕪地紈袴子弟巿井少年秋來幾於人蓄數盆靑項紅牙品類各判每日就二街一帶聚人角鬥輸贏甚目並有爲之典籌碼司執權衡者名雖游戲實賭局也某日小靑皮某甲在赭山某姓祖塋上翻掘浮土以捕秋蟲某姓據情控官笞責之餘復荷枷汞衆○蘇皖兩省所産烟土名曰西土盛行於烟霞窟裏者已有年獲利之豐幾與洋土平分一席近三年來收成奇歉種戸又多作僞致令嗜痂成癖者漸漸復醉心於洋土而商賈之販運者亦多向來當新貨上市之初蕪地各土莊必派夥坐收以博蠅頭之利今歲皆裹足不前以致價值日廉每兩只售靑蚨百二三十翼而其氣味忽又濃郁直可駕洋土而上之因之販者又喜新厭故售者亦並蓄兼收近聞皖北鳳潁等處每兩已漲至一百六七十文運至蕪湖連關鈔水脚每百兩約銀十四兩左右較之洋土尚不及半價云 
[盜犯倔强]  
　　昨報紀上海縣黄大令嚴飭捕役捉齊搶刦王爾蘭家之盜犯汪幅星等十三名聽候晚堂會訊至晚蘇黄兩大令保甲總巡竇明府升坐花廳將犯提案隔别順供嚴飭堂書將供單朗誦與聽各犯點首稱是大令卽令在供單上重蓋指印諭曰爾等於明晨過道勘訊務須記定此供不得逞刁翻異各犯唯唯當卽還禁昨日午前十一點鐘時蘇黄兩大令卽命傳招書役齊詣道轅同候並傳齊通班捕役及守監親兵人等護押各犯解赴道轅請黄觀察勘審内有船戸楊喜林沈茂正情罪較輕並未解案觀察升座二堂提犯勘鞫蘇黄兩大令設偏案於旁陪同審問再三力駁心如明鏡各犯供詞與縣訊無異亦飭堂書再將供單朗誦各犯亦稱無誤黄觀察諭飭發回縣署監禁候示該犯等在途搶鴨擔上鴨四翼售鴨者不敢與較卽行遠避又被搶點心等物眞乃愍不畏法者矣 
[不願騐傷]  
　　餘波未了已紀報端此案外間人言藉籍有牽涉某探夥之事好副捕頭因於前日午後四點鐘時延英醫柏君至胡家宅龍興里被龜子金玉卿吊打受傷之大姐小阿金卽馮愛金住處騐視傷痕柏君以此處房屋狹隘而兼黑暗無從細親欲將愛金舁至捕房細心察騐愛金之父馮財春及其母馮周氏堅不允從好副捕頭乃倩包探秦少卿至英公堂禀明情節請讞員屠别駕飭差前往傳諭别駕准之立飭差役張福傳諭令將愛金舁至捕房俾得西醫悉心究視財春夫婦仍堅執不允好副捕頭無可如何只得廢然而返至晚馮周氏忽然氣厥灌以薑湯始漸漸蘇醒昨晨財春又投上海縣喊控别駕聞之以愛金身上受傷本應送縣署 
[飭提兇龜]  
　　前報紀英公廨訊詰大姐馮小阿金被兇龜金玉卿誣指竊物私刑吊打一案昨晨由大姐之伯母馮張氏並見証曲王氏倩人擡小阿金至縣署聲請騐傷究辦值日差詢明原委入禀内署未幾阿金之父馮瑞生母周氏亦投案求請伸冤黄大令諭候騐傷幷提金玉卿等訊究辦理 
[罪人斯得]  
　　本城攺過所日前有覊犯朱木木張海和等十五名逸出迄今未獲前晚又有周雨卿陳榮根兩竊犯亦起而效尤有鏹水毁去脚鐐挖開墻穴探首而出爲看役所見大呼一聲衆役齊集當塲拘獲稟和稽查委員吕二尹林少尹訊詰之下知係陳榮根起意獨笞一千板周兩卿聽從脫逃笞五百板釘上堅固鐐銬卽行收所據情禀明道憲黄幼農觀察另飭委員揭二尹到局細加查察並聞吕二尹林少尹自覺不安詣轅辭差聞觀察擬以揭二尹駐局接辦尚未見有明文也 
[指控無憑]  
　　趙晉山控顧阿甫掯贖抵房一案昨日經夏明府訊斷趙供叔父趙阿發在日有房屋一所計地三分抵於顧處收錢廿五千刻下小的備齊原價向之取贖其錢已被收去屋則掯霸不放且叔父逝世時被伊吞去烟館一所求恩訊究明府曰爾之産業可有方單答稱無惟有紅契爲憑顧阿甫供稱抵押房屋事實有之伊並未備價來贖亦無吞没烟館情事顯係憑空圖詐如果償還抵欵小的應准伊贖回中人徐稚山供抵屋係小的作中趙晉山邇來並未備價取贖意圖誣詐明府以趙控指無憑情同圖詐申斥不理 
[勒限交銀]  
　　嚴成記高阿尚均開水菓行前投縣署呈控蔣德順虧欠往來銀兩當經黄大令准詞提訊斷令蔣德順分三四五三個月分期措繳每月還八十元覓開飯館之兪根昌具人錢兩保結釋放現經原告到案續控據稱蔣德順雖於五月十六日逝世所欠洋銀皆由兪根昌具保並出所開飯店發票保單存執刻因蔣已作古兪將飯店牌號改換置此欵於不理向索數次遷延不付求提兪訊追黄大令准飭提案昨 
 
 

Page 4

 
 
晨倩帮審委員夏明府提訊兪供飯店實因虧本難以支持另拚雜股是以改換招牌蔣德順雖已身故其子尚在應著伊子理償與小的無干至所出保單乃當時由蔣擅揑店内發票小的不過保人保單一層實屬不知原告嚴成記高阿尚伸訴前情求請嚴追明府判令兪根昌旣具人錢兩保之結在前不能諉卸於後著交差覓保限五日淸理明白禀復銷案 
[法廨停訊]  
　　昨日爲法公堂發落之期讞員鄭大令無暇到堂飭家丁持名片知照捕頭將各案歸下期訊鞫 
[法界捕房紀事]  
　　前夜有女孩在太古碼頭失路無歸哀哀啼哭經管碼頭人某甲送至捕房捕頭詢問之餘女孩自言母親住某處老虎灶樓上父親已故胞兄阿海在某錫作習藝年五歲餘語不甚分明捕頭倩包探孫錦榮帶至城廂内外逐一詢問並無失孩之家祗得帶回捕房留候認領○朱星升向在金山衞防營朱統領處治庖迨統領病殁朱隨靈柩來滬僑寓小東門外楊天興客棧邇者患病沈重由其友王金標爲之延醫市藥前日王有事往吳淞至昨晨返則朱已蹤影杳然詢之棧主言爾去之後未及片時爾友卽溘然長逝已由棧中買棺成殮矣詢以棺木何在言倚在捕房王聞而駭然向包探告以原委名包探遂告知捕頭爲之查辦 
[美界捕房紀事]  
　　劉扣子王寳子二人皆江北産也昨晨在黄浦路日本郵船會社碼頭席地賭錢四百三十五號華捕喝阻不依一倂解入捕房捕頭令押候解請英讞員核辦○甲乙丙三人皆口操江北　音不知其籍隷何縣昨晨在漢璧禮路某弄中爲意錢之戲管馬路西人鏹廷以其蹟近賭博喚四百零五號巡街　至一倂拘送捕房捕頭念其無知卽行開釋○有女郎名桂寳者輕盈嬌小無異媚香樓上之李娃賃居乍浦路第五十六號屋中前日小立門前與鄰女共話西人某甲誤認爲行雲神女昂然直入意圖夢選巫山桂寳情急萬分　　輕移奔赴捕房聲訴捕頭卽飭四十號西捕二百八十三號華捕馳往甲奪門而逸捕乃將情回告捕頭○昨日午刻偷鷄賊孔阿海由某處竊得德禽兩翼携至穿虹浜求售適爲包探范進才所見拘送捕房捕頭令押候查明失主何入解至英公堂請究 
天下内痔藥亦甚多如欲一兩服完卽可除根再服一兩永不復發者惟本堂之藥能如此絕非誇口因其蓋世神效故名曰萬金不換乃獨得之秘也所患不論惡痔腸紅可以立愈每瓶兩元○又一元信力自給主人啓遠方諸君欲購本號馳名眞藥者最妙託上海友人寄帶否則如無可靠之友不如仍交局寄購必須同時寄發兩信一空信交别局寄來詢問願出信力庶幾接筍一面本號再行十日一登遠方購藥諸君姓名於報如不願登眞名者請書别名亦可彼此心照爲記如報上無名定被假冐請速追究退遠飛速函致本號立刻帮同查辦以期水落石出總之藥物關係非輕諸君出錢購藥未得其眞本號受不白之寃聲名攸關未免寃哉緣近來有種不肖妄命之徒見利眼紅因本號生意較旺專事假冐半途截去情殊可惡故想出至周且密絕弊妙法以杜其欺若斯則若輩鬼蜮伎倆恐亦無所施其技能矣購藥諸君千萬勿可大意彼此幸甚愼之切切 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[釋菜盛儀]  
　　寗波訪事人云本有初九日爲文廟秋祭之期郡學樂舞生先期赴習樂公所演習鄞縣上飭書吏　辦祭品至是日黎明時楊穉虹大令偕縣丞主簿等官詣學宫　憩俄而分府蕭勉夫别駕府尊錢甘卿太守寗紹台道吳福茨觀察提督張奎垣軍門以及六營武允次第偕來步入官廳小　片刻旋分文東武西行釋菜之禮禮畢分道回署已在東方破曉時矣 
[英界公堂瑣案]  
　　包探杜雲卿禀稱積竊王四雲於本月十一夜竊取法租界陳明達家綢衣十七件及金花銀壳對時表日圭圡器由捕拘獲人贓送請訊究陳遣抱投案訴稱失物後家主曾開列失單投案今旣由包探緝獲求准領回訴學復呈犒賞探捕之洋銀十圓土供稱小的因前晚經過陳家見門未關上故入内行竊罪該萬死叩乞施恩别駕據情商諸薩副領事然後判令笞責四百板管押三個月○包探杜雲卿解傅書芳至案禀稱此人於夜深時醉態瞢騰沿途吵閙是以拘請訊懲傅醉眼模糊夜酲未醒供稱小人素與麴秀才交好昨晚被其誤事求卽鑒原别駕判令交人保釋○包探何瑞福禀稱賊犯王阿三張阿福串竊人家水烟袋小茶壺各一經小的拘獲送請究懲别駕判將王管押一禮申張驅出租界之外○九十號印度巡捕解虹口賭臺望風人王三毛朱江元汪阿餘三人請訊王等同供稱小的等不敢爲賭棍爪牙尚求恩宥别駕判令將王笞責一百板朱汪各笞責五十板○包探范進才禀稱昨日某繅絲廠女工張口靑譚小妹沈阿福携手同行忽有在洋行服役之陳阿福蔣阿林王阿三向之調戲以致失銀簪一枝兹經小的拘獲送究口靑三女郎同投案下伸訴情由陳蔣王同供稱小的等在某洋行前小立見三女郎弓鞋窄窄細步伶丁偶爾戲言不敢無禮别駕判令各笞責一百板枷號兩禮拜○包探金阿狗禀稱積竊劉仁生前曾送請會審老爺懲辦今又先後竊取朱寳順等六家衣物經小的拘獲人贓是以解案請懲朱等僉投案領贓劉供稱小的係鎭江人自知罪戾不敢求恩如蒙筆下起生則没齒不忘大德矣别駕判令笞責三百板解回鎭江原籍贓物分别給領○包探范進才解殷阿榮至案禀稱此人在虹口開設老虎灶容留賭首尤善居等糾人入内賭錢事經小的查知是以拘解請究殷供稱小的不敢容留匪棍賭錢尤係茶客情不能却故有時在茶肆中團坐抺牌别駕著拘尤到案罰洋銀二十圓殷罰洋十圓並令具不再容人賭錢之結○包探倪順泉禀稱張阿二竊取白漆十一桶賣與某冷店主馮阿銀今已傳案請卽訊追别駕判罰洋銀二十圓復賠償漆價九十圓○水巡捕唐寳榮禀稱順泰成泰兩木行前在河灘堆木碍及水道曾解請大老爺判罰今又違犯故已傳案請訊順泰夥兪桂成成泰夥李如春同供稱小的等行中所堆木料並未碍及水道今願赶緊移開别駕判罰順泰洋銀一百圓成泰二十圓並將兪李二人押候移開木料具不再違犯切結始准開釋 
[蘇省官報]  
　　八月初五日元和縣葉禀謝飭回陽湖縣本任朱福潛馬枚均禀銷海運津通局差林祖蔭禀辭赴昭文查勘荒熟田畝差藩轅牌示照得署鎭江府經歴陳炳甲署事期滿調省遺缺查有正任吳江縣縣丞邵霖堪以署理又長開縣主簿陳金升補遺缺查有候補班前先補用縣主簿聶申翰堪以請補○初六日督辦松滬厘局候補道福盛由滬來二品頂戴江蘇候補道潘學祖由滬來通知在院上禀到奉督憲委總辦江南機器製造總局兼總辦湖北鐵政槍砲兩局差代理吳縣傅維祚禀知接印任事委署　亭司巡檢陸銛禀辭赴任○初七日督辦松滬厘局候補道福盛辭行補昨日吳縣凌禀知交缷任事○初八日濟轅牌示照得吳江縣知縣李汾撒省遺缺查有卽用知縣鄭仲和堪以酌委署理知縣王寀縣謝奉委崇明篇　　○初九日總辦五河　局候補道陶森甲由寗來請補丹陽縣主簿孫　華禀謝奉飭准補從九楊寳善禀知到上三叚水路帮巡差 
[上海六馬路仁濟善堂籌賑公所施少欽經收山東順直奉天遼陽河南賑捐七月初一至廿日淸單]  
　　僊源隱名善士助規銀二百兩嘉興陸啓元堂由四川匯助渝平申規銀四十二兩養浩室主人助紋銀申元廿一兩二錢六分半蔣立權經募廿四戸助紋申元九兩七錢四釐金庭無名助三十一兩六分一釐洋五十元張濬萬助洋三百元平安子嶽雲館無名氏尹洽林祝友三李梅山李振貞鄭良裕八戸各助洋一百元沈應態助洋八十元祝友三六十元滕茂之同妻菊英女史頴川氏隱名氏無名氏四戸各五十元章存德堂四十八元銅洋廿八元吟紅舘主郝胡氏無名氏三戸各洋四十元潘祖念室人合順質鋪朱餘庵龔熾卿四戸各洋三十元錢蔭棠助金壽字兌洋廿五元六角金氏并子錢鴻福若孫氏助洋廿五元靑學齋主人祈平安保病愈姚不鏗吳氏滕何氏幷子茂之徐淑貞女史何承德堂楊淸水汪肖梅鼎昌元無名氏九戸各助洋廿元四明隱名氏次子湯餅移賑蔡學輝幷男子興蔡鏡同姪如金五戸各洋十五元杭省沈隱名完愿祈平安十三元蘭堦氏六十生辰恭辭戚友省費移賑滕茂之同妻菊隱女史滕項氏幷子幼莊孫茂子錢華氏子義興氏隱氏居士求耳内生物速痊懺侮子求人口平安聚康莊求合店平安翁志祥祈病愈胡夜祺祈病愈歸臨安顧德明金戒兌換祈合家平安無災人祈生産永保平安人繆存義堂嘉君各釐卡恆茂無名氏衞丁氏退補氏汪堉記林丁記舒蓬記朱信房周福昌謝士超鄒枝丹鄒松巖廿六戸各洋十元曹鼎芳馬氏祈平安洋九元無名氏洋八元錢本仲珍氏妻華氏幷四子助洋六元章恆大洋五元銅洋十元胡熙坦第七子病祈愈王隱名祈病愈蔡陳氏孫得昌無名氏保身平安無名氏蔣戚氏聊盡寸心人李煥亭金斗臣錢孟瑚周紫垣唐景漠華無名十三戸各洋五元衡心齋主人祈平安劉隱名求免口舌保和陸陳三多堂子病祈兪葉慶耕保産平安白曾蔭求資祖母冥福戈月桂求益壽延年泰州王公館歸東海吳興氏淮隂　迹子仰桂記十戸各洋四元吳錫三氏稼缷氏王氏無名氏不留名無心道人六戸各洋三元馬岐山長子病祈愈湘舲氏姪病祈愈不留名祈平安梅過子妻病祈愈補過子妻産保康健錢札孟瑚氏妻華氏子增金馬超甫戴炳義包蘭舫柯錫型張稼維錢文輝禮徵蔡竹君朱仲慈方裕榮陳立　房鎭江無名氏無名氏隱名氏丁仲氏朱記廿二戸各洋二元南大生衆友錠捐餘欵洋一元六角金陵方家巷胡一元銅洋四元錢六百文逸民洋一元銅洋一元滕蔡氏吳蔡氏周氏褚官天津人劉隱名姊齊劉氏隱名氏潤東勉力氏李脩本李榮庭李應壽錢若孫號如遠蔡子朋蔡楚翹蔡鶴靑華君修朱繡閣邱樹壽余殆將周梅岑湯鳴岡廿二戸各洋一元無名氏恆孚桶捐錢兌換各洋五角林增壽四角恆茂銅洋廿七元章聚興銅洋十二元振源永不留名無名氏各銅洋十元禮善堂銅洋八元韓祥記行銅洋五元醉樂氏銅洋四元鎭江鄭福蘭堂銅洋三元三角劉隱名許竹坪各銅洋一元趙　垣湊助賀分移賑找頭錢七百文朱福成鍾貴庭胡雲亭袁佩之熊大發左福堂蕭步雲熊紫雲曹福田周華堂吳少甫萬金魁張攸吉十三戸各錢五百文郭華喧張長起周文美萬義興彭義恆陳雨亮朱松林七戸各錢四百文以上共收銀三百四兩三分洋二千五百四十八元六角銅洋一百三十四元三角錢十各六百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
