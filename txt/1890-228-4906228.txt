# 1890 - 228 - 4906228

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經　旨三層佩文韻府三層淵　　朝各直省地圖十三　廿　史策　大題觀海初二集小題觀海大題文府小題文府試帖三萬選試帖五鳳　試帖宗海經餘必讀八寳手札元經大成增補角　樓先正事略○本齋種類繁多不及備　擇其尤者登報以供海内文人賞鑒價當格外從　卽　光顧爲盼售處一在三　　　報館東隔壁又設分局在二馬路橫街三層樓紅墻洋房内此佈 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須　經增補者如有　　售　　　申報舘帳房議價倘不忍割愛則用　不妨　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴　早已製成彩票售完矣兹又承陸　　下七俠五義卅部每部一元二角　有五十部每部六角吳都法乘一部石印小耕石齋　　廿部疫痧草六十本每本洋八分　　編入彩物之中是以另行求售諸君子有情殷　救者　臨本館　　　　裘成集　飢民得早慶來蘇乎 
[縛雞説]  
　　風俗之　疵繫手人心之邪正人心不正則風俗將自此日偷而其害遂有不可勝言者上之人將欲導民之善防民之淫積習已深未易猝挽則惟舉一二尤甚者先行禁革其餘便可次第芟除商賈輻輳人物熙攘無過於上海風俗奢侈人心淫佚亦惟上海爲最盛非人心之好淫也良以引奸誨淫之具日多一日濡染旣久遂不覺情之移而意之動也遇美女於暗室若非魯男子誰能坐懷不亂况野草閒花路旁撩客雛鶯乳燕座上尋春如今日之野雞妓女更足引誘輕年子弟又曷怪踰閑蕩檢者之接踵而起也野雞二字不知何所取義滬俗相傳由來已久爭挑行李者則有野雞扛夫沿路攬客者則有野雞馬車妓女曷爲而以野雞名豈以其飛來飛去不就樊籠歟抑以其見色而舉廻翔而集有當於孔子之所謂山梁雌雉歟又不然以其設計誘人弄姿作態有合於詩人所謂五茸春草雉媒嬌歟然不唱朝飛之曲而開夜合之花不集於茂林芳草之間而集於烟室花寮之地徧考禽經固未嘗有此一君妖鳥也此種妓女本係住家么二之濫觴十年前已有之每當晝長無事抺粉塗脂呼姨喚妹或餐霞於榻畔或品茗於樓頭初不過三三兩兩未若今日之塡衢塞巷羶臭難聞也夫妓館之有長三書寫么二花烟間大小旣殊妍媸亦判裙屐徵逐每在長三書寓蠢漢尋歡每在花烟間獨此野雞一種其品格旣屬不尶不𡯓其往來狎客亦皆係不尶不𡯓之人莊號學徒故家子弟一墮其中往往敗名喪行近日野雞愈多品格愈賤幾與花烟間不相上下而其引人入邪則較花烟間爲尤烈烟妓率皆列坐門前不過其門無從引誘而野鷄則結隊羣飛一日兩市午後四五點鐘夜間八九點鐘幾於空巷齊出烟館花肆笑語喧　謔浪恣肆幾不知廉恥爲何物一至夜闌人靜或在街頭或在門口牽衣拉袂百般引誘少年游客血氣未定色授魂與其害何所底止别項妓館勢難遽議禁止而野鷄則不可不禁野鷄之深藏不出者尚可不禁而其飛集於烟館茶寮者則不可不禁所謂害去其已甚也前年葛蕃轉同轉　出示諭禁一時餐霞窟裏啜茗樓頭不聞雉雊耳目爲之一清不逾時而死灰復然依舊明目張膽沿至今日揚波煽焰更甚於前蘇藩黃子壽方伯以移風易俗爲已任梨園之淫戲坊肆之淫書殷殷示禁煞費苦心何獨不及於野鷄此而不禁惡乎用吾禁合英法兩租界計之野鷄何止千翼若必焚其巢而掃其穴羣雌粥粥何以爲生且長三書寓么二花烟間皆不禁而獨禁野雞辦理亦未公平今但於茶寮烟館門口大張告示不准野雞飛入事屬易行但須照會領事官協同捕房派捕查緝見有犯者立卽拘案治罪此爲革除奢靡起見領事斷無不依也惟開花寮烟館之人以野鷄一禁生意必然清减未免從中阻撓不知烟茶兩項原不專恃野鷄滬上游人雲集野鷄盛時生意固然興旺野鷄禁後亦不致無人過問但使一律禁絶無彼枯此菀之形彼業烟茶者自不致有怨言令在必行期以永久往日腥穢之塲不難一變而爲清凈黃方伯之禁貓兒戲以其誨淫也然貓兒戲之誨淫僅在幽園　室野鷄之誨淫乃在廣座稠人貓兒戲僅止描摹醜態野鷄則勾引風情無所不至一禁一不禁揆之情理豈行謂平方伯耳目未周一時未暇議禁租界中會審委員正宜仰體憲意與領事官和衷商辦事必有濟南山有鳥北山張羅吾願賢有司以除惡爲志毋徒以解　爲仁也昨讀陸春江大令告示禁止臺基條内有云野鷄婦女賣奸臺基窩奸分肥所謂野鷄未知卽指此項流妓抑或另有所指姑存此説以告有整頓風化之責者 
[補陳災象]  
　　上月二十六日新盛輪船自利津口回天津據稱月初利津泱口附近二十八村庄人民廬舍掃刷一空霑化亦刷塌圩堤遠近悉成澤國前月下浣齊河縣屬高家套濟陽縣屬葛家店均有大溜橫趨潰隄决防民遭昏墊其餘如長清縣屬董家寺平陰縣屬胡溪渡齊河縣屬李家岸歴城縣屬濼口庄傅新庄陳孟圈秦家道口章邱縣屬西邢家庄濵州四甲楊庄或埽壩蟄陷或堤身坍塌水流汜濫與直順之災象從同至直順兩屬二十餘州縣現尚一片汪洋京西玉泉牛狼二山水仍並發幾如高屋建瓴避災男婦仍絡繹於途大都飢餓可憐面無人色大田多稼衝毁靡遺卽使水可退消亦祗能補種蕎麥若過處暑則卽蕎麥亦不能萌芽矣轉瞬秋冬啼飢號寒孑遺之民不知將何以處置二十八日津海關道劉献夫觀察協同津海新關税務司德璀琳前赴小劉庄一帶放賑然一滴楊枝萬難洒遍大千世界仍望南中義賑得以澤遍羣生也 
[將軍傷尾]  
　　天津訪事人云我朝　聖主當陽百靈効順馮夷海封號無不立廟以祠每逢水漲之年輙現化身禦患其若號有大王將軍之别老於舟楫者一經覿面卽辨爲某大王某將軍禀報地方官導以香花迓以儀仗送入廟中供奉演劇以娛無敢戲渝致攖其怒上月二十六日午刻神忽現於豫河北大關近處有某太守官舫鳴金而過篙工悞以爲蛇虺挑擲河漘一時風雨驟來波浪大作河水矗立朗如玉山須臾倒瀉兩旁福來軒北關大堂增地皆水深 
 
 

Page 2

 
 
尺許官舫更旋轉如磨舟子驚懼中見蜿蜒之物長尺许白章黑質頭匾而方不覺色然曰此黨將軍也叩頭無算亟以銅盤請登岸神不許太守知之易冠服備香燭祀於船頭然後捧盤躬請送入大王廟如儀一瞬間波浪悉平風雨亦止二十七日天津縣急傳戲班演戲道府先後到廟拈香當送神入廟時附近民人均深仰止住持僧嫌其穢瀆就銅盤外護以方磚比道憲胡雲楣觀察祀神赶緊撤磚悞傷神尾隱隱血出紅若燕支觀察見之怒責該僧不能肅恭將事本擬加以刑責嗣經叩求罰在神前跪香一炷以示薄懲而神則蟠屈盤中聽戲云 
[天子萬年]  
　　上月二十八日恭逢皇上二旬萬壽聖節九江府德化縣張玉珊明府先期曉諭各紳耆隨班朝賀隨督同幹役就上諭亭張燈結彩陳設一新富麗輝煌莫與倫比城内自八角市起至西門止城外自西門起至大碼頭止十餘里許明燈萬琖錦幔千重如游錦樹林中幾致目迷五色招商局榮陽里後街等處更用五彩布紥就牌樓止中懸金字萬壽無疆普天同慶天子萬年金匾額此外如魚燈獸燈花燈鳥燈無不栩栩如生靈動變化同順運昌大盛各綢縀店則以彩絹假山外有花卉翎毛樓臺亭閣鉤心鬥角精巧絶倫中設機關掣其線則自能運動牌前復演唱鰲山小戲每至鳥踆匿影萬燭齊輝如入不夜城聆舉舉獅獅歌彩雲仙曲眞昇平樂事也二十六日朝賀禮畢明府傳令梨園子弟在上諭亭前演戲唱壽人之曲歌清廟之章袍笏鮮明觀者如堵遣署書役又醵貲往武穴賃得擡閣高蹻以十餘齡美男孩扮成雜劇如蟠桃會唐僧取經子儀上壽之類游行廛市互賽新奇雜以靑獅白象黃龍燈尤爲十色五光璀燦奪目其龍首尾鱗爪軒昻拿攫變態萬端僧繇壁上所圖亦不過爾爾所到之處鑼鼓喧天人皆燃爆竹迎迓義渡局倩某名士製爲聨句寫上紗燈其詞云聖算無疆合海澨山陬同開壽寓天顔有喜統蠻彝華夏共沐恩波華嶽祝三多聖天子運際昌明值此籌添兩紀因徧四方陽鳳藻展鴻圖蕩蕩巍巍綿鶴算嵩山呼萬歲草莽臣躬逢盛典當兹慶溢九重歡騰六合隨鵷班肅虎拜蹌蹌濟濟覲龍光又郅治鞏皇圖當兹華夏咸寍祝嘏仰九重合中外臣民同登仁壽宇聖明由天縱值此春秋鼎盛添籌逢兩紀統朝野上下共獻岡陵詩一時墨客騒人無不交相稱贊云 
[蓮清游]  
　　西湖爲蕪湖最勝處瀠　一水映帶赭山湖中遍植蓮花緑雲萬頃中持有小漁娃相約棹蜻蜓舟穿入花深之處掠破烟波雙漿入水中人影萬花扶戲誦某閨秀詩頗切題水鄉風景湖心翼　而起者爲葛仙翁祠祠外長隄直通岸上倚闌遠眺惟覺烟波浩淼鸛夢皆凉幾不知軟紅十丈中擾擾紛紛有無數趨炎之客六月二十四日相傳爲荷花誕辰墨客文人咸載酒徵歌爲紅裳仙子上壽靑衫白袷賭韵敲詩烹荷露以點茶折郫簫而行酒直至晚凉沁骨始各載月而歸眞逭暑之清游看花之雅興也 
[惡少逞兇]  
　　金陵城垣内外人烟裯雜食力之徒日負瓜菓菜蔬沿街巷從容呌賣便是一宗生意卽八口之家亦因之而不飢不寒可見天生人而卽畀人以養生之具勤者倍惰者半之未見化日光天之下有手胼足胝之凍餒窮人也金陵肩販者流大抵多兗豫之產其人因荒而就粟於江南見江南地大物博謀生之方較故鄉尤覺頭頭是道遂徘徊而不能去數年來此種人一如馬流之對銅柱雁户之集蓬科相安無事爲太平氓不料機匠中有往往欺其非我族類者緣金陵以縀爲大宗縀出於機織機之家多者至聚數十人以從事人多力果加以桀黠之夫從而蹝趵之一倡百和遇事生風挾嫌則氣可拔山好色則血甘塗地故關心民瘼者屢欲去其太甚而苦於終無長策前日有賣瓜者擔瓜過金沙井地方突來一人捧一瓜剖而食之令已卽去賣瓜者問值安在則應曰瓜不甜何值爲賣瓜者素耳機匠之强暴聞門内軋軋聲知其鋒不可犯乃軟語以浼之此人漫應曰諾少　更來二人食瓜如前賣瓜者卽告以值之多寡曰值如是食無妨也詎二人蹲食未半遽躍而起扭賣瓜者於地痛毆之適在某公館門首公館内聞救命聲疾趨而出見係機匠爲虐卽大呼曰殺人償命休以人命爲兒戲也二人反厲聲應曰干爾何事要爾替老子作急時傷者已臥地不能嘶旁觀人雖衆而無一人敢揭此覆盆者公館中乃命人持名片請江寗縣前來相騐少頃有差至將傷者找進縣署而鎖兇手隨其後正未知傷果不致命否也又有賣饝者歇擔某宅之門外適一小帶子上街買開水由内而出對門某機匠急持一饝按於小帶子之胸前曰白將無同軟渾不似小帶子懼其暴挥饝於地不顧而去然饝已泥污不堪復入人口矣賣饝者向機匠索值不與卽與之毆匠又呼其同類助鬥賣饝者終以寡不敵衆未能取勝而匠亦不敢出相持竟日始有爲魯仲連者解囊脱其厄夫一饝值幾何而氣不肯下竟可終日兀坐以求報復北方之强於此可見一斑然城南北自梅大令趙大令蒞任以來凡靑皮地痞及鬆三股窄十行之類無不捕之使無地可容懲之使有天莫訴一時異言異殷銷聲匿迹風氣幾爲之一變言猶在耳夫豈陽奉陰違若是乎尤奇者聖壽節大街小巷例應高懸燈綵以慶萬壽無疆金陵自廿五日起城南一帶尤爲城開不夜燭奏常明上燈後小家婦女往往携姨呼姊雜入叢中爭看熱閙沿灌如文德橋武定橋兩岸之屧聲鬢影簇簇生新惡少卽逐隊尾其後遇路狹處便互相擁擠必使墮其釵散其髻　至團團圍住使其前後同伴不及相顧始各徐徐番手則已汗透香肌十幅湘裙參差不整矣如是者無夜不有而此也笑語彼也嬌啼冶容之豸終不以前車爲辱故當烏合無名魚更不禁雖執金吾目擊其事恐亦　可如何是夜顧樓口向有傀儡一座相沿已久經手者係江寍縣役不知何故忽爲城外某署所截去且登塲唱演矣惡少怒一揮扇不期而會者數百人一擁出城將該處戲塲搗毁一空又橫衝直上傷旁觀無數而皆以昏夜莫辨其爲何等面孔寗俗無論大小熱閙多有老稚掇長凳連翩並坐或以門前或簷下衣香扇影不嗔平視由是手忙脚亂这餘間有墜釧失環而莫可究詰者惡少動輙用武誠惡習也又南門内有一家舀熱水滿桶置門外階上以息肩忽隣孩有趨而過者誤扳其桶澆水遍身且頓成泡由是兩相理論終以彼此均屬無心一笑而罷詎數日孩竟因此斃命孩父母痛兒雖切究以鄰誼未出惡聲不料諸惡少相約代爲報仇多方刁難事主至欲匐伏公庭一白隣非故殺之寃衆始罷散然已朝飲夕食破費不貲矣 
[業捐赶緊請奬]  
　　松海防廳署賑捐核奬處來字云江浙賑捐應於七月廿一日截止所有上海業捐請奬限一個月報齊截數以六月三十日爲止兹已限滿未奬者爲數尚多擬再寛十天務望初十以前赶來請奬以便造册在限内詳報此次期滿無可補奬幸勿自悞特此知照 
[以堅爲貴]  
　　上海外大橋前擬改易新樣嗣由工部局估勘以所費太鉅改爲暫行修理約費銀萬兩於梅天開工五月間工竣人車往來諸形便利錐所用之木兩旁及北首中間俱係硬木獨南首所鋪係千層木現已甫踰兩月車輪拖曳已多剝蝕乃用柏油灑墊墊左則左邊用繩攔住不使輪軸往來墊右亦然行人殊多未便購木者何人本館末由懸揣惟念與其時加修理何如將南首中间之橋板另換硬木不過兩禮拜便成一勞永逸豈不美哉想工部局不乏精明之人必能早爲定計勿任其貽笑於人并不利於行路也 
[質夥無禮]  
　　虹口源昌路某質鋪前晚六點餘鐘有持金簪往質者質夥某甲正在與人談笑不辨眞僞漫應之曰質洋一元質者云值十五元胡云一元試細審之甲略視卽厲聲曰原可質十三元但爾敗人談興祗得質一元盖以質者年幼可欺也質者不肯囑將原簪交還質夥固執前言質者無奈持洋票歸　備利往贖稍與辨論該質夥竟出言誣衊怒駡不休甚至動武質者當塲受虧歸家哭訴二人向之理論仍復其勢洶洶街隣咸抱不平該質夥自知理屈始稍稍歛威夫談笑亦尋常之事乃因談笑而竟與質者爲難惡𦦨兇鋒不可嚮邇是誠出情理之外者矣該質鋪而用此等夥友豈主人之幸哉 
 
 

Page 3

 
 
[押犯脱逃]  
　　判發捕房管押之犯統歸虹口捕房收管逐日督令做工惟案情較輕者歸老巡捕房新巡捕房收管兹因虹口捕房班房正在修理該犯等於前日下午通同一氣拆去後墻逃去二十九名之多間有家屬在滬者不敢隨聲附和及逃者遠去未逃者始大聲呼喊告知管門捕轉達巡捕頭問餘犯何不早喊均稱伊等不許聲張胆敢行兇云云捕頭卽命中西包探巡捕四出追拿當由包探何瑞福拿獲王阿海一名昨晨由麥捕頭禀請蔡太守給通緝牌票分投緝拿未知能弋獲否 
[傳訊人証]  
　　劉安生與大姐陶小妹有么被小妹姘夫葉同生遇見跳窓跌斃報縣相騐訊供各情迭登本報前日晚堂陸大令命提八仙橋巡防局送鞌之楊小弟至案供稱本邑人向爲馬夫生意現在法馬路開設荳腐店另借德順里四十五號門牌樓面居住本年四月間將樓面半間轉借與葉同生葉與姘婦陶小妹早出暮歸本月初一日夜半時祗聞前樓有人從樓窓跳下小的聞聲起視始知劉安生與陶小妹有私當將葉同生拘住實無毆打之事叩求明鑒大令得供以原告未到判將楊小弟交四圖地保帶回一面飭傳屍父劉心畬等到案質訊核辦 
[縣案彚錄]  
　　著名流氓瞿桂寳王阿狗前因犯案釋出現由陸大令訪拿到案訊責收所前日晚堂大令提案略詰數語以其爲害地方判將瞿桂寳王阿狗用雙連枷荷枷一月發頭門示衆○縣書朱某控吳錫泉等拆稍兇毆一案業經陸大令飭差將吳黨董太平提案于前晚升堂提訊朱投案伸訴前因質之吳錫泉董太平供認不諱惟求開恩顧元福陳福榮同供並不在塲叩求因典大令以地棍詐擾殊屬可惡着將董太平吳錫泉用雙連枷荷枷一月發頭門示衆顧元福陳福榮着具改過結從寛開釋○前報紀法公堂送縣之張永靑卽大刀張三因向花烟館滋詐經陸大令訊責收所前日晚堂大令命提張至案據供小的現已知悔叩求施恩大令判令枷號一月發頭門示衆○鄉人徐錫卿遭竊賊陶炳榮誣指爲竊並被汛捕陳桂等吊打一案經前縣裴大令提案將陳等分别懲責收禁昨日午堂陸大令命提陳桂朱炳潘亭至案畫供畢卽飭備文起解赴松江府勘訊○喬源控何　記一再詐擾一案前日復由原差將何拿獲解案晚堂由陸大令提訊何供蒙恩交保出外不敢向　求請明鑒大令以原告未來著將何收所候傳原告到案訊究○貝周氏同子貝泰昌控姚炳卿誘姦伊女素貞一案由法公堂送縣訊供各情均登本報昨日午堂大令又命提訊原被所供與前略同大令訊得姚炳卿誘姦幼女不法已極判笞責二百板仍飭還所貝素貞淫奔無恥着鞭竹梢一百下貝周氏縱女犯姦亦有不合旣據供明素貞已經許字原籍周姓未便再任逗遛在滬着將貝周氏貝素貞交官媒一面着員泰昌出外收拾傢伙於五日内來案聽候派差一併遞回泰州原籍 
[英界公堂瑣案]  
　　包探顧阿六稱見東洋車夫王裕金手持牙柄細綢傘一頂質洋七角問其來源稱有女子遺忘在車故墏王裕金並洋傘送案失主尚未查到王裕金供口操甯波音之女子在四馬路西禮拜堂門口雇坐我車至虹口地方下車已給車力三十文去後車上遺有洋傘質洋是實蔡太守謂旣有坐客遺忘之物理合交明捕房不應擅自質洋本當懲辦今姑格外從寛准其開釋傘存捕房俟失主認領○華捕稱見蔡榮生掮鋪蓋手持包内錢文情有可疑帶至捕房今特送案包探黃四福稱蔡到捕房言是自已之物再四究詰始認在法租界地方開老虎灶之陳阿二處竊來業已知　失主投案陳阿二稱開老虎灶蔡借住在我處時常失竊錢桶内錢又疑被行竊今又竊取鋪蓋錢又私逃　捕阻獲人贓租金被欠六百文請爲究辦蔡榮生供借住在陳阿二處因有急需商借錢文不敢行竊蔡太守問鋪蓋亦向借否蔡語塞太守判將蔡榮生管押一月錢文鋪蓋交陳阿二領去○西人稱我在坭城外見徐囡子駕駛車之馬骨瘦如柴無力奔駛徐手持粗樹很命打馬殘忍已極爲此指交巡捕送案徐囡子供馬旣瘠瘦尚容醫養粗樹在路拾得不敢打馬蔡太守騐得馬匹瘦甚本不准駕車何敢以粗樹打馬判徐囡子笞責五十板以儆其馬醫養充公不准領去○西捕稱見瞿木齋身帶小錢因卽阻獲搶得五千六百文送案請究瞿木齋供江北人小錢係友人蔣有元託我帶來蔡太守問帶往何處答稱送到輪船又問交與何人瞿支吾莫答太守騐得小錢皆新鑄者商之易副領事以私鑄私販均干例禁應將瞿木齋連小錢移送上海縣懲辦○西人末士外乘馬車被裝貨小車夫王二士陳長木陳鳥扣陳銀扣江阿元李梅和陳阿和曹阿四等碰撞交捕送案該西人未到王士行等同供我等裝載洋棉紗不敢碰撞馬車蔡太守謂旣無碰撞情事該西人何以將爾等交捕姑念西人並未投質商之易副領事將王士行等一併開釋嗣後自須謹愼免致擾禍○包探沈金隆稱積竊王阿三手持棉綢衫一件盤問支吾送案請究失主尚未查明王阿三供認在路拾取原屬非是蔡太守判王阿三笞責二百板贓仔捕房俟失主認領○開夏日長烟館之夏葉氏控由朱阿連帶同阮阿順到來被阮行竊竹籃内之金壓髮金環衣服等件報由捕房包探先獲朱阿連求哤交保具限尋交阮阿順已列前幸兹由包探王阿二在虹口獲到阮阿順究詰失贓金壓髮兌在慶雲銀樓得洋另辦金戒指時辰表餘洋在法租界地方花烟館花消又在該處遇自稱包探夥之人見其手戴金戒尚有押票數張放在鞋内詰得來歴不明將金戒在城内質洋十元給探夥九元等語今將人贓送案城内質票請爲吊贓夏葉氏投案申訴前因並稱失贓共值洋八十元今起案者祗值四十元尚少一半請爲追齊阮阿順供寗波人當日同朱阿連去吸烟我見竹籃意欲開取洋烟豈知内有金飾起意竊取並竊衣服朱阿連並不知情朱阿連供執前因並稱托人各處找尋現經友人告知包探王阿二得獲阮阿順太守以阮阿順犯竊被累朱阿連且將竊贓兌洋嫖娼殊屬可惡判發捕房管押六月起案之贓先給該氏領去所有質票存候移吊再究 
[法捕房瑣事]  
　　祁繙譯官因足恙未愈昨日仍未到廨聽審捕房中所解各犯仍由代理讞員宋莘樂二尹獨判○登樓萬里春執事傅莘松投案禀稱近日有一種人扮作鄉人情狀專在黃昏時候混用銅洋我店中陸續用下三元前晚有鄉人陸阿二乘點火之際持銅洋來兌錢文小的見其誠實未曾細察當被混用一元不料陸以此爲業昨晚躱在别處茶館啜茗命茶博士持銅洋一元來兌換錢文當卽察出是洋與前晚用下者相同欲將來人扣住據云係陸阿二囑其兌換爲此立卽同往將陸指獲在伊身畔搜出銀洋銅洋各一元並將以前用下之铜洋三元呈騐宋莘樂二尹當將昨日往兌之銅洋一元給與陸阿二認視陸卽承認二尹問是洋從何而來答稱亦係用下問爾爲何業答稱在小東門外城脚王姓處帮夥賣小菜問王姓是何名字答稱小的由平湖來不過爲王姓挑担未知是何名字二尹曰據爾所供殊屬含糊顯有不實着將抄出之銀洋一元並傅帶案之銅洋三元一併給傅領去謂陸曰爾有意將銅洋在市上混用宋便給還着將銅洋兩元仔堂銷燬槪免究辦○玉露春茶館主陶月生投案禀稱有胡子軒向俞紫來索討蚊帳在我店中吵閙被打失水烟袋一枝擊碎茶碗兩隻爲此扭送到案求請諭令賠錢三百七十文二尹曰上次因人打架毁物本委斷令賠償此次又有打架情事殊干未便着胡等出外賠還茶碗兩隻一併叱退○通事禀稱租界中溜馬本干例禁昨晚有馬夫徐福泉由英界牽馬至法界洋涇浜一帶行走適被二十二號巡捕所見向阻不依反敢辱駡故將馬夫拘案徐稱在英界麥家圈對門同發馬車行爲夥因不知規例以致違犯求請釋放二尹曰辱駡巡捕本當重辦姑念初次判罰洋二元釋放○浦東張江栅人張陸氏因冒犯翁姑於去年七月間經法公堂訊究發堂寄養一年再行具領今因一載期滿昨日由其翁張勝全夫阿曉等投案禀請將陸氏給領二尹卽飭包探持函至堂中將陸氏帶案二尹曰今有爾翁與夫同來領爾回家嗣後自須孝順如再有前項情事仍當提案重辦陸氏稱不願隨去求請發堂　老二尹問曰爾在堂中有何好處抑别有意見不妨從實禀明答稱因遭毆打所致二尹謂娶爾爲妻不致有如此情節答稱去 
 
 

Page 4

 
 
年三月初四日被張等硬搶小婦人本屬不願長稱因陸氏在家年紀長大由其伯伯陸浩天作主命吾選日迎娶過門並非搶親務求給領二尹謂如果搶親亦當直説答稱陸氏因娘家不甚妥當以致外面言語紛紛由其伯父　信娶親二尹謂張勝全曰目下爾媳不肯回去暫且送至娘家躭擱數天再向領回阿曉稱泰水兇如猛虎如去定遭毆打二尹謂陸氏曰爾總别有意見不肯隨夫着押候比究令張投捕房候核○包探王榮培禀積竊王阿狗屢經公堂懲辦昨日海定輪船抵埠王偷得客人短衫一件小衣包一個錢三百二十文正欲遁走被小的看見當卽拘住人贓送請究辦王供認不諱二尹判令押候笞責一百板贓存捕房待領○立昌太報關行周靜山投案求請將經巡丁拘案之元參十件給領二尹曰此事已禀明道憲着將元參送至新關請騐始可明白立飭包探王榮培同至新關視騐禀覆周唯唯而去 
[彰施五色]  
　　自中外通商而後外洋有一新奇製作上海卽有人倣而行之誠以上海爲西商總匯之區是以風行更速也邇來又新創五彩印畫公司用石印之法印成各種招紙仿單十色五光鮮妍奪目刻已飭工試印手法靈便花樣一新髮憾全無允推盡善盡美竊滬上店鋪林立無一物不用招紙無一家不有仿單向來函託日本印成時或不免貽悞欲至外洋定印又苦轉折太多今得有此印畫公司則如取如携實爲便捷况邇月分牌之製各行皆精益求精鬥麗爭妍匠心獨運將來經公司代印意更有爛如雲錦燦若霞綃者然則獲利之豐不將可操左劵哉書此志賀并以告有股諸君 
[助赈摭要]  
　　邗上有心人善士來示述及貴友守暢子之太夫人平日樂善爲懷慷慨好施日前棄養守暢子聞直隷水災待賑孔殷因思誦經雖可超度不若助賑之有實濟特節省經懴之半將鷹洋一百元以充賑欵爲太夫人祈冥福藉拯災閭兼償夙願可謂克承先志知所緩急矣珊記顔　號仁丈求合號平安洋二百元温飽庸人由元源庄來洋五十元陳耕心堂善士由謝筠亭兄交來洋一百元嘉定朱吉甫翁將三歲令郎積省新年資小洋合一百角委解災區慇慇濟世願自遂於平安汲汲救時志豈耽乎温飽明義亦推艸角度歲移資行仁不外耕心持家務本用特彚錄爲修德者連類而誌焉[  上海北市絲業會館籌賑公所愚弟施善昌謹誌]  
[好善可風]  
　　本館協振所以順直山左被災甚重爰刊圖册以乞仁施昨承高陽子繳到賑册計福記助鷹洋二十元伯記助鷹洋十五元元記助鷹洋十元德記助鷹洋十元高陽紈袴子助鷹洋二十五元婉記助鷹洋二十元共計鷹洋一百元附詩四章關河北峙帝畿連千里金隄愼節宣誰使洪流淹禹蹟重煩因澤霈堯大大農頒粟頻施惠内殿焚香屢告虔　體皇仁行實政此邦端賴使君賢周官荒政有明文餘九餘三自昔間臨渴翻然思掘井鑿空已自效傾囷饑來碩鼠還爭食亂後哀鴻總失羣察　安　關至計儒冠空使白憂廑披圖災况總堪傷庚癸頻呼等發彚身豈空談矜博濟事經數見貴更張須知撙節留餘地要以精誠答上蒼寄語諸君勤努力有人暗地熱心香生非太上豈忘情慷慨何曾　好名敢謂於人能有濟稍求易地得其平偶然杯水分餘潤况復囊金集衆擎自是此心期不負漫勞因果説分明 
[餽樂鳴謝]  
　　昨承外虹口安仁樂善堂以急救𤻋螺痧平安丹十服千金拔毒膏十盒截瘧散五十服見惠囑爲遇症分送仁施廣被感謝難名吾知羊叔子得專美於前矣 
[江督轅門抄]  
　　六月二十二日王豫熙銷湖北新堤分銷局差○二十三日同知錢遵訓奉委隨辦洋務差候選同知沈敦和禀知奉委水師學堂提調差○二十四日安徽同知蔣翊廷到○二十五日穆克登布謝委帮辦善後局差知府趙貽書禀知知縣蔣錫年病故府經潘泰寛禀知縣丞方榖病故○二十六日從九奎聚到起服回省○二十七日雲南州判景其湘廣東來進京○二十八日安徽解京餉委員知縣萬世章由京回○二十九日巳　翰林院檢討黃廷灼湖北來赴浙江○三十日府經歴魏鴻勛蘇州來○七月初一日通判陳元楨禀知奉委發審差分發江蘇補用知府王濃指分江蘇試用通判邱光燦由京來禀到 
[浙省撫轅抄]  
　　六月二十日新選嚴州府經歴高楓諭由籍領憑來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[榕垣鴈信]  
　　福州籌賑公所創始於丙戌七月大水時董其事者爲陳伯灒閣學何翊卿運副王肖樵王子芸兩廣文所募捐欵除散給災區外尚存萬餘金公議發商生息并造救生船以備不虞每年季冬撥提息欵散給貧户寒衣亿用經費繕徵信錄分送以昭核實今年水患雖視内戌稍輕然時景艱難又前過之閣學曁諸紳商議撥出舊存捐款三千金散放災民派紳士十餘人於城内外分叚稽查其委係孤寡貧苦者每户贈靑蚨千翼并未出有捐簿續募經費連年海内災祲疉見各善士苦心籌濟幾於日不暇給公所之不續出捐簿者可止則止不欲竭忠盡　也○安民巷福善社創辦有年一切善事次第舉行捐金之富中一時王子澐廣文鳳翥經理社事尤爲認眞其郎君少年登第識　稱爲積德之報近年捐款日絀廣文力任其艱體羸善病竟於上月間逝世社董祁茂才鳳翔因公費支絀勢難扶持僉議社中各項善舉俱可停止惟敬節一事孀婦一百八十名倘不給經費寡鵠孤鸞何以度活曾致書福州籌賑局紳士乞代設法以　善舉近接函覆請歸同仁善堂接　緣現辦同仁善堂董事羅紳劍孫前曾辦過福善社事深資熟手目下新募捐隷自不費力也○水關外天后宮某僧卓錫多年以諷經禮懴爲生計日前有騙子衣裳楚楚到廟自稱陳姓寓城内雅文巷欲延僧念經講定懴資所有排壇佛像桌裙俱要新式僧諾之騙子於次晨偕某甲　廟　邀僧率香工挑担先行約其徒五六人隨後赶來剛至半巷有一大家門半扃騙子止僧伺户外已則推扉入内良久捧香蠟而出僧信爲取諸其家直跟　電光宮内卽時排設佛壇金　桌裙七副一一鋪張始飭香工回騙子出錢四百付廟丁手口稱我以二百給汝餘錢煩代買菓品來廟丁領命去有某丙因天氣炎熱在廟乘凉騙子與叙寒暄如舊相識移時丙他適騙子促僧出外吃黠僧頷之甫離廟門騙子便將壇中所排桌　七副盡行席捲偕甲逃遁迨僧回始知中計急到某大家詰問據稱我家亦姓陳先有人進内問我到電光宮念經看廟人應給多少錢我以各例一百文答之伊袖中携出香燭　時退出我家并無此人亦無念經事僧怏怏回記及騙子在廟時曾與丙相識卽往詢之丙説素不識此人我詰其何處遷來口稱訴苦於此言語閃爍我以事不干己置不理僧益默然俄而僧徒先後到相對呆立桌裙七副值錢百數十千由别家租來理宜賠償僧更怨憤然無從爲計惟有躑足浩歎而已○新任侯官縣陳麗生大令銑到任以來振刷精神勤求吏治每逢二八期放告必親自坐堂先提原告訊問供詞相符卽予　收否則當面將原呈擲還再三詰駁使無遁情有蔡某者世家子也讀書無成不安本分伊叔賡良曾任開封府解組時曾給蔡數千金以資事畜詎蔡嫖賭性成不數年已蕩然無存日顚倒於烟窟中現在伊叔逝世家資甚厚蔡垂涎謀奪揑詞　縣禀　　弟輩匿產嗣經大令提訊查出蔡故父前任教職早故祖孝廉未仕惟叔歴任優缺知府宦囊雖富究　爾何干蔡猶嘵嘵置辨大令諭以本不收汝呈緣汝朋敢趨控臬轅殊屬刁　姑候批駁蔡默然而退○鹽倉前某甲以挑鹽爲生有　墳一處被堂弟某乙改葬别地已甚不平到縣禀控侯官縣陳大令提案訊問諭以爾弟與汝同祖分屬至親易地改埋自無不良之心毋庸刁訟喝將原呈擲還○客有自三沙回閩者稱五月廿八日大雨是日民船漂没數百號是　人畜遭刼不少 
[滬北仁濟善堂接到盱眙火災振局來書照登]  
　　少欽大善長大人閣下久仰仁風傾心　日辰維道履綏和善猷廣被毋任馳仰四月間敝邑盱眙大火成災重荷大君子仁漿義粟澤及偏隅闔邑士耆同深頂感不獨災黎銜德已也嗣因官賑續來紳等晤商揚州查賑善長深知義賑來處匪易未　多糜當節省曹平二千兩有奇由揚取轉寄滬上想早塵清聽矣兹因敝邑災後時疫流行前承頒下神符靈應如響早經散罄仍請大善長發下一千道請交揚州復茂恒轉寄俾災病餘民起死回生皆出仁人所賜也專肅鳴謝敬叩大安百備盱眙合邑紳耆同拜啓 
[上海四馬路文報局内恊賑公所經收浙江山東閩省賑捐六月中旬清單]  
　　十一日至二十日止○合宅平安一元嘉定祥成號來保安氏五元高郵武廟賑所丁玉軒善士募爲妻骨曹風示速愈九九錢五百文高永升早有此心兩户各西錢二百曹翻庭一百木桶另錢十六實收英洋一元宜興任若愚明府募不書名四户共洋七元常熟未益大號交來朱文廷翁節省五旬壽費移賑洋二元電報局收支所义來贑州電局經募英洋四百元細户俟交司再登本埠巨康莊來揚州福和祥莊内恊賑所經募四五月分東浙賑捐規元六十兩另三錢三分六厘以上細户葉經另登報章矣本埠源記莊交到無名氏求内人歴瘡卽愈五元又無名氏求濁恙卽愈及合家平安五元隱名氏求却病多年洋一十元李默齋一元○蔚豐厚票號來扶風氏募有心無力人順祭兩户各原平銀二兩合申實收規元四兩一錢八分六厘淮安書畫社同人募郝熙卿洋廿元劉訓揚十元朱吉慶從善堂兩户各二元○本旬共收規元六十四兩五錢二分二厘英洋四百八十一元計規元三百四十九兩二錢另六厘○兩項共合規元四百十三兩七錢二分八厘○連前共收規元一百另四萬三千七百另四兩九錢五分五厘○前共解過規元一百另七萬八千另六十二兩二錢五分六厘○實凈墊解規元三萬四千三百五十七兩三錢另一厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
