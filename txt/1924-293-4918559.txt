# 1924 - 293 - 4918559

 

Page 1

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *   
 
 

Page 2

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *時評 
[沉觀（冷）]  
　　古人以沉機觀變爲智者今人則於其機已露其變已形之後而尚沉觀其智不更出古人上乎不知此乃熟於趨避之流也今日北方之變化已明見吳馮之間已處於不兩立之地位右馮右吳者勢不能出於兩可馮已斷吳歸路吳已返兵相攻得失存亡之交正於此時交判然觀各處消息仍屬沉寂少聞此其故何哉亦曰尚待沉觀而已　　或曰今之觀變者不特觀其變也且必觀其變後之勝負焉國内專電 
北京電有（二十五）北苑軍事政治兩會議列席者馮玉祥王承斌胡景翼孫岳劉騏黃郛薛篤弼張之江劉郁芬孫逹仲王芝祥李述膺何遂李竟容張璧賈德耀陳金綬徐永昌李含芳李培蕡李仲三熊斌等决議推馮玉祥爲國民軍總司令胡景翼孫岳爲副司令馮第一軍長胡第二軍孫第三軍國民軍聨合辦事處以劉汝賢李含芳爲正副主任以馬錫蕃等辦軍法政治會議（一）召元老會議電孫文段祺瑞王士珍趙爾巽田文烈唐繼堯來京會議未邀張作霖（二）組臨時内閣總理顔惠慶兼内務外交王正廷陸軍黃郛海軍杜錫珪財政周作民司法張耀曾敎育李石曾農商王廼斌交通以吳毓麟願籌欵且擔任疏通南京暫未定人但决更换警察總監鹿鍾麟步軍統領裁撤京兆尹王芝祥府衛隊解散問題原議官長目兵各兩關餉官長允兵以十四元太少要求每兵四十元每官百元結果每兵給二十元正在開導中又議大政方針决取新臨時政府制度不認老國會不認憲法對曹向國會辭職取不理態度議員請陳述事件决以個人資格待遇對公府僉壬及保派貪吏不加株求如被控告當受理入晚始畢馮云段與本人無特别關係孫中山王士珍亦在被邀列又云已派兵唐山防堵吳佩孚又云山西山東湖南四川貴州雲南廣東已贊成本人主張臨時閣員事前尚有未接洽薛篤弼初由孫岳推爲財長薛力辭願爲財次兼鹽務署故向周作民徵同意敎長李石曾李夙薄爲官尚未允衆以敎官味較淡敎育爲前提請勉就　　北京電曹俟衛隊散後一面通電辭職一面赴荷使館北苑尚擬爲形式上一度攀留然後縱其出府入使館界（二十六日下午二鐘）　　北京電曹辭職書仍未到院惟衆院多數意見以該書係咨大總統選舉會非召集兩院三分二之出席不能開會故一派主張以葉夏聲請府曹退位建議案付表决一派主張恢復議長（二十六日下午九鐘） 
　　北京電元老會議添邀岑西林唐少川張季直擬速行成立本人難來代表居多　　北京電顔辭組新閣（二十六日下午九鐘）　　北京電京師憲兵歸併孫第三軍京師軍警督察處裁撤警備司令部及偵緝等四大處均裁撤（二十六日下午九鐘） 
　　北京電段草宣言首述懺悔語贊成聨省统一使各方深知本人已覺悟武力統一之非（二十六日下午九鐘） 
　　北京電胡景翼派林實爲國民第二軍交際處長（二十六日下午九鐘） 
　　北京電府衛隊留一營全武裝護府不給彈（二十六日下午九鐘） 
　　北京電張紹曾原赴　向吳忠告嗣聞吳將到軍糧城乃改往（二十六日下午九鐘） 
　　北京電宥（二十六）申刻王承斌吳毓麟見曹謂馮對曹無他馮請勿倦勤曹言我辭意已决即備辭書交國會　　北京電有（二十五）夕宋發祥及曼德見曹代馮逹擁護意曹言予在保本無獵取高位 
 
 

Page 3

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *志承馮王諸君及國會推崇致謬占今職今仍望擁我諸君還我初服（二十六日下午九鐘） 
　　北京電航空第二隊已返京　　北京電顔堅辭繼閣馮玉祥胡景翼孫岳各派參謀長邀請往北苑商議顔尚未允外間因有張紹曾組閣說（二十六日下午九鐘） 
　　北京電府息衛兵已就範曹將辭書草就并將印信點交典瑞處預備交付舊内閣曹不允颜辭即以交印爲理由　　北京電府軍事處已自行解散 
　　北京電警廳特務課長春壽等向專管取締新聞拘拿記者等事昨已無形星散府第二廳諜報等特務人員之出力保案大約不會發表（二十六日下午二鐘） 
　　北京電軍警督察處京師一帶稽查處均將取消（二十六日下午九鐘） 
　　北京電馮邀各省駐京代表令各向該長官接洽並准以密電拍發（二十六日下午九鐘）　　北京電公府衛隊尚未繳械惟駐紮石頭胡同之一排則繳械遣散（二十六日下午九鐘） 
　　北京電日本議員圑感（二十七）參觀參院　　北京電京電局長閻作霖辭何橢繼　　北京電使圑得二十五酉刻電吳佩孚偕各國參觀圑一列車兵若干由秦皇島向津開行拍電時已通過　州（二十六日下午二鐘）　　北京電陳炯明來電贊成國民軍　　北京電齊電覆贊成停戰惟對某問題仍請考量（二十六日下午二鐘） 
　　北京電使圑確查直軍在榆關及熱河共死傷八千餘人逃散者五千餘人奉軍在榆關九門死傷七千餘人逃散及俘虜四千餘名蘇浙共死傷六千餘名南北軍用品及軍費損失在七千萬人民之損害尚不在内估計本年内戰直間接損失足以償還所負外債而有餘（二十六日下午二鐘） 
　　北京電使圑評吳佩孚迷信武力致受此懲創預料各省公圑均對馮玉祥表贊同惟疆吏方面尚有未能一致者但亦有對吳人格頗稱譽者但對府派則批評不留餘地謂無一正經人（二十六日下午二鐘） 
　　北京電法國駐華新使馬特爾已確定　　哈爾濱電奉黑昨今均來電告馮玉祥等軍反戈事當局已通告　　哈爾濱電地畝局因地畝案解决進行事繁須恢復原定預算　　哈爾濱電佛敎會寢開光哈官紳擬往觀禮　　哈爾濱電日本取引所决解散　　哈爾濱電綏芬段長部渡馬特審廳宣告無罪　　哈爾濱電紳商各界主廢自治章程改組免俄僑把持（以上二十五日下午二鐘） 
　　漢口電趙榮華敬（二十四）由宜來省豫派俞曉珊湘派沈建亭來鄂接洽防務　　漢口電援蘇鄂軍第四旅七圑將回防黃州現駐黃州八圑調赴鄂城　　漢口電蕭電第二艦隊司令李景曦商調利绥海鷗兩艦回鄂李已允　　漢口電蕭派段鴻年敬（二十四）赴陸軍審判處會審地捐處舞弊案　　漢口電蕭因京政變敬（二十四）午召集軍警長官三十餘人會議孫建業旅長自孝感趕回列席决暫保境安民並調宋大霈旅回省協防是晚武漢緊急戒嚴漢商圑亦武裝上街（以上二十五日下午三鐘） 
　　長沙電改憲議員符定一楊樹穀提議（一）省長由省會預選三人交各縣議會决選受國政府任命任期四年得連任一次（二）公民總投票改縣議會投票（三）七司改設内務敎育財政實業四廳各廳長由省長任免受國政府任命（四）省務院長由省長兼任（五）縣長由省長任命逈（二十四）提出討論贊同省長受國政府任命及得連任一次者甚多任省長兼任院長及改設四廳尚有異議無結果延會（二十五日下午五鐘） 
　　長沙電沅陵知事王豪因公晉省縣篆由地方公舉地審廳長康忠勸兼代　　長沙電蔣鋤歐即日回防　　長沙電敎育界逈（二十四）開大會决總辭職　　長沙電逈（二十四）省議會討論不信任省務院長案因不足法定人數延會聞李院長决計辭職（以上二十五日下午五鐘） 
　　長沙電唐榮陽擬將常澧鎮署移駐常德先赴常與唐生明接洽防務　　長沙電胡念先通電奉令移駐公安石首現已全部離常　　長沙電賀耀祖赴益陽　　長沙電憲法會議有因會期僅有三十天議决凡議員提修正意見者應於五日以内彚集送會（以上二十六日上午十一鐘） 
　　長沙電趙咨議會公民總投票法前咨貴會公决迄今未復現值憲法會議開始總投票舉行在即應請迅議　　長沙電趙令軍警稽查處派員查拿造謡犯　　長沙電省議會討論改憲案主張（一）修改之點不能出舊憲範圍以外（二）行政官受國政府任命應審愼考慮（三）不贊成取消省務院長制但省務員不必由議會選舉議會僅有彈劾查辦權　　長沙電議會有（二十五）討論不信任省務院長李劍農案主席以成立付表决通過將於下星期一投不信任票（以上二十六日下午二鐘）　　香港電沙面訊廣州被焚店舖各保險公司初不允賠償現洋人保險公司聨請沙面領圑轉京使圑撥關餘一部賠償此項捐失照保險五折發給　　香港電楊希閔胡漢民敬（二十四）赴黃埔　　香港電陳軍近日注重翁源調大隊往防約二萬人孫軍亦由增城抽調大隊往該處　　香港電石龍商圑因懼繳械自行解散將槍支密藏前赴石龍協防之鄕圑亦因費絀遣回陳炯明軍未入市區警察早遣散現石龍已成無守衛之區入黑各街閘即閉　　香港電香山縣長昨帶隊到小欖繳商圑械否則罰欵旅省香人集議應付此事　　香港電胡漢民照會英領請引渡陳廉伯英領覆拒（以上二十六日下午七鐘） 
　　南京電海杜派楊樹莊宥（二十六）午專車赴眞茹謁齊接洽要務（二十六日下午八鐘） 
　　南京電杜錫珪寢（二十六）晨乘艦赴秦皇島　　南京電齊有感日返寗說（以上二十六日下午三鐘） 
　　無錫電皖敎育廳長盧殿虎宥（二十六）日過錫赴滬（二十六日下午七鐘） 
特約路透電 
[東北戰訊與變化]  
　　二十五日北京電路透電社由有責任方面探悉吳佩孚今晨在山海關陣缐猛攻圖逐退奉軍右翼吳顯已决計在該處速獲最後之勝利而不欲引兵退回吳之部下顯未知北京之事變聞士氣頗壯云　　二十五日奉天電張作霖稱彼赴京與否尚未决定如果赴京則不欲干預政治蓋政治當依民意解决之彼已請直方領袖多人來奉天馮玉祥之參謀長業已抵奉奉軍司令擬以飛機在直軍陣線散發傳單告以北京之政變及勸彼等立即投降　　二十五日漢口電距京約二十里京漢鐵路上之長辛店彈藥庫今日由馮軍一旅計五千名占據庫中衛隊因衆寡不敵戰敗而退　　二十六日奉天電盧永祥參謀方　五（譯音）頃由日抵此據稱渠批日時被衆誤認爲小徐頗遇周折又　盧永祥不日將至奉天　　二十六日奉天電張作霖今日請日文報代表謂　三省獨立不日將取消渠已允力助段祺瑞並已申請　逐吳佩孚張又稱通遼與熱河間將建造鐵路　　二十六日漢口電京漢鐵路出示自昨晚起停止　車至北方鐵路及電報交通在長辛店北阻斷該處不肯言明事故據北京抵此之旅客稱該處於兩日則宣佈特别戒嚴令 
[留英學生會之女會長]  
　　二十五日倫敦電朱兆莘　夜在牛津中國學生會　宜舉杯祝賀該會　女子柱（譯音）女十爲會長謂足爲未來中國學生會樹一前例並可示圑内女同胞以好榜樣朱又以賽特勒爵士與宴爲幸蓋爵士平素極　懷中國學生也 
[英接俄函後之議論]  
　　二十五日倫敦電保守黨與自由黨報紙指外部不即答覆齊洛維夫之函大肆抨擊惟據有责任方面今日消息齊函之送到與覆函之發出其間毫無延緩蓋覆　之措詞及應付時局所　採之方法皆須考慮稍費時間也至於英政府接到此函之日期當局認爲不便宣佈覆文擬妥後曾送交英相核閱英相完全同意並無他方面强迫政府公佈覆函之問題共産黨雖以齊函爲僞造但外部則認爲齊氏手筆云俄代使　致外部謂英政府在發表齊函之前未先通知俄代使故向外部提出抗議又謂齊函顯係僞造英外部應已知之云保守黨總部今日稱齊氏文件發表後許多游移未　者定可趨於保守黨方面云自由黨　部以爲齊文發表後恐有反動危險唯自由主義始可挽回危局英相麥克唐納爾在斯望西演說未曾言　齊函後有人詢之麥稱現尚不到議論此事之時渠將於日後演說時論及云云工黨克萊恩在諾桑浦頓演說謂齊函如非僞造則將礙及英俄之議定派法云殖民部大臣湯姆斯在倍爾泊演說謂齊函眞僞渠不之知云外部次官彭森壁在歇菲爾德告人謂齊函僞造亦意中事保守黨克松侯爵在里塞斯特演說謂齊洛維夫之函係一月前到英副本若干份即送逹麥克唐納爾與漢德森二人此函展轉爲報館所得否則國人决不得見政府覆文也云共　黨在倫敦開露天大會通過一　案要求政府宣佈齊洛維夫函之爲僞造撤還　俄發出之文並罷免外部負責之人共産黨散會唱紅旗歌而羣衆則唱　歌應之　　二十五日倫敦電英國共産黨秘書殷克平氏　稱共産黨並未接到俄國齊洛維夫之函據渠意見此書全屬僞造云駐英俄代使賴柯夫斯基亦發與此同様之言論　　二十五日倫敦電路透社探悉外部致俄代使之文雖於英相不在倫敦時發表但外部確信英相不允宣傳之决心且認齊函非僞造故併發表齊函原文俄代使後函致英相謂去年雙方曾經約定爲增進友交起見解决任何事件概用直接談話之形式如談話失敗始用公文今英政府不克與俄使談話遽用公文查與原約相反云又謂齊函實屬僞造因萬國共産黨從未自　第三萬國共産黨以　無第一第二者在也再齊洛維夫之署銜亦與其習用者不同今英國用僞造文件以反對俄國故特提抗議想英政府定將設法以究查僞造齊函之人云　　二十六日倫敦電包爾温昨在裴資演說痛詆俄約並謂三十年來凡從倫敦借債之各國除日本與智利外無一不失信云財政大臣史洛登在柯恩演說謂齊函果眞則批准俄約之問題將另呈一種色彩如確有俄政府在簽約後破壞信義之證據則英政府决不能批准云云 
[各國近事記]  
　　二十五日倫敦電南愛共和黨領袖伐勒拉氏昨夜拘留於紐立警局今晨由警察押送至邊界而釋之並授以赴杜白林之火車票北爱地方未有示威行動　　二十五日紐約電美國所收之所得稅紀錄法許公開以防規避漏稅報紙因此乃有　各鉅富　繳之稅數詳細宣佈者全國遂對此公開之規定頗有争論有　報紙僅約略登載稅數因司法　曾有警告凡登載各個人稅數者得被控告也繳納所得稅最多者爲某鉅富之子計逾七百萬元　　二十五日巴黎電協約國財政當道將於星期一日在巴黎開會以分配一九二三年一月十一日起至道威斯計畫實施時止所收超過預定額之德欵　　二十五日西謨拉電逹斯氏之黨與除已拘之三人外今又續行拘獲二十四人據警長語路透訪員謂會查獲陰謀之證據故加逮捕云　　二十五日喀爾喀特電此間迄今因政治事被拘者已　五十六　　二十五日柏林電德　共産黨機關報發裴償東萬國共産黨發來由齊諾維夫署名之文慶祝德國漢堡共産黨起事之一　紀念謂德國勞動家宜與共産共謀密切之合作以組織革命並稱德國共産黨爲德國勞動社會　　及租界革命之先鋒　　二十六日華盛頓電美農部總長華勒思　病逝世遺任由氣候局長馬芬氏暫行代理　　二十五日巴黎電小巴黎人報今日稱讚新任駐華公使麥台爾氏謂麥台爾曾充北京使署隨員熟悉中國之美術及其人民之風俗今重游中國對於新中國之現狀實事固不荒其考慮面對於世界最古之文明可得更深切之印象云公電 
　　秦皇島吳佩孚通電各報館均鑒頃接保定曹旅長士傑梗電稱頃據各方探報馮軍第八旅季鳴鐘於養日由京北潛行到京將北京附近電報　話完全割斷派兵守住北京各城門並派約一混成圑兵力至長辛店圍我補充營勒令繳械本日下午五點又據報告長辛店已在激戰中請速抽派勁旅北上應援爲禱等語同日大總統由京特派密使來島述同前情並傳諭謂馮玉祥已派兵包圍公府本大總統受暴力困逼完全失其自由特命吳總司令佩孚星夜率兵人衛號召全國忠義會師討賊匡復京國所有一切征討事宜均著吳總司令承制處分便宜行事等因佩孚聆命之下駭憤莫名溯自法統恢復國會重光依法選舉正式總統成立正式政府中華民國憲法同時宣布薄海人民方慶國基大定平成可　馮玉祥身總師干曾與翊戴之列共託帡幪之中此次張作霖阻兵稱叛舉國同仇馮玉祥受命討逆責寄何等重大乃未聞遺失相加先已倒戈相向朋友之交猶恥二三其德　以身所尊事之中央法所産生之元首視等弁髦横肆幽迫在國法爲大逆在個人爲不義史稱吕布噬主劉牢之三反又於玉祥見之矣凡有血氣羞食其除佩孚奉元首密令剪除凶逆必不使艱難恢復之　統合法建置之政府任一二人顛覆以盡所有馮玉祥之倒行逆施反道敗德應與張作霖同科爰一面激勵前敵將士連約束討大敵一面分領大軍會師畿輔清除内姦保持統一復元首之尊嚴維憲典於不敵則民國幸甚法紀幸甚臨電不勝迫切待命之至討逆軍總司令吳佩孚有印國外要聞 
[國際聨合會討論科學的産業本强]  
　　獎勵科學上貢獻與專利原則相同　　詳細辦法請專家研究 
　　保護科學的産業問題爲上年第四届大會不能即時解决而延至本年重加討論各案之一上届大會通過羅斐尼（主稿者之名）保護科學的産業法之原則可以成立但詳細之辦法當先由秘書廳發函徵求各國之意見然後智育互助委員會按所收之答覆擬一草約提交第五届大會但各國對於秘書廳之徵求有至今未覆者即有答覆者送到亦甚遲委員會未得充分時間詳細研究美合衆國專利公會答覆彼有數會員於七月底擬親至日内瓦與智育互助委員會共同討論再委員會審查已得之答覆後認爲於起草以前須重徵意見徵求書除各政府外當並發至實業重要機關故本届大會　擬就之草案提出　　已答覆之各國對於第四届大會所通過之保護科學的産業之原則大多數表示贊成即對於此辦法最懷疑者（不列顛及奥洲政府）亦認爲科學上之貢獻須與以豐厚之酬報委員會以爲各國正式答覆中及出版物上之各種反對及所生之困難並非不能解除瑞士保護萬國實業産業局對此問題有一意見書發表彼不贊成委員所擬之辦法但贊在委員提出此問題　　反對保護科學的産業之理由大部即數十年前反對保護實業的産業專利之理由其要者爲不易定發明之人有阻科學實業之進步法律須加繁因之不易公正等以前反對實業的産業及專利法最甚者爲英政治家格蘭維爵士一八五一年倫敦實業博覽會會長彼信由其與各國實業界接觸之經騐見到專利制有背自由發展之原意足阻實業之進步是年六月英國會提出專利案格蘭維爵士演說反對其演辭傳誦一時且譯法文故不僅影響於英之政界並遍及大陸各國法人夏華黎於英國實業博覽會充法國代表其後任巴黎博覽會會長亦信專利制害多利少於巴黎道德及政治科學會中曾有烈激之辯論但同事之主張不爲之變於意大利亦曾有反對專利法之運動主其事者大經濟家佛拉　其勢較英之格蘭維法之夏華黎尤猛於德大學敎授培蔓兒亦著書反對俾斯麥於一八六八年聨邦會議提出完全取消專利法令之議案各國反對之勢不爲不盛但格蘭維之演說不足阻止（一八五二年）英國通過專利法修正案至今仍生效力法一八四四年之法令並不因夏華黎等反對而變更意大利亦然彼專利法係一八五九年通過培蔓兒俾斯麥在德反對專利引起實業界之大反響其袖領爲西門子雙方之争執愈甚其研究愈精故一八七七年所頒之法律以專利眼光評斷可稱模範　　委員會認當時反對實業的産業與現時反對科學的産業相同反對專利者如格蘭維爵士稱以創作爲産業係不可能之事因純爲智慧性質彼亦反對將專利之原則用之於著作權並稱專利將儀壞世界之一切實業但事實適得其反專利之有助實業發展各國皆有明證　　委員會作一結論反對科學的産業之理由與當時反對實業的産業者相同則反對者非否認産業制爲不合法即須承認其理由不充分各政府或其委任機關對國際聨合會徵求意見之答覆中有三共同之點（一）科學家發明應用於實業得利者當創法保護獎勵（二）欲應用此規定於各個情形係極難斷定（三）當調周實業界對於應用科學發明之意見　　上届大會雖曾委智育互助委員擬保護草約之任但至今尚有種種問題未能解决故彼認爲擬約以前須請專家將所提出之反對詳加研究必要時亦可將原有之計劃修改此專家會議最有關係之各國政府實業及科學界均可派正式代表參預本年七月二十九日委員會通過要求行政院（一）請各國對科學的産業案未發表意見者於一九二五年一月一日以前答覆（二）於一九二五年一月一日以後定一日期開專家會議研究科學的産業案之各種問題本届大會對此案尚在討論中 
[美國通信（以新）]  
　　三Ｋ黨之偉大秘密組織美國政治上之三Ｋ黨三Ｋ黨在美國無形的勢力日漸膨脹今年二月間斯諦芬生氏在印第安那省組織全國三Ｋ黨暗探圑體至今年七月成績甚爲可觀印第安那省有三十八萬人渥海渥省有二十五萬五千人加入會費約收六十四萬元在斯諦芬生本意原擬將此種組織推到全國乃竟因内部意見未能一致這計劃即歸失敗但我　試思斯氏於五閱月的短時期已能有偌大成績而此種秘密偵探的性質果能如斯氏計劃推行全國那結果的重大我　可以預想　之現在此事雖成爲過去而其重要之價值則依然仍在不久再有此種秘密結社出現亦是意中之事不足爲奇現在略將斯氏過去之成績與手腕陳述一二　　斯氏第一步是按軍隊式訓練將全黨員編爲一大隊有少將中將大將自爲大將所發號令須嚴格遵從信條係保持十全的美國化大隊下又分爲許多小隊城鎮所組織的小圑體須隨時報告總部總部有令立刻可以傳逹到各小隊總部在印第安那省其黨員之姓名職業與地址固不必說都有存記即非三Ｋ黨黨員亦有在内如至必要時三十分鐘内可以知道部論何人的情形當斯氏徵求黨員時最盛之一星期竟徵到一萬六千八百人從二月至七月共收到黨費六四一四七五元滙至三Ｋ黨總部斯氏計劃想推廣到全國先租用一通全國之電報線使三Ｋ黨總部隨時可以發令至全國全國亦可以隨時報告總部斯氏之進行已將美國東部北部共二十一省已有特用電線每天早飯前全國情形總部都可以知道　　斯氏現僅三十二嵗家有百萬資産在政治上生活已有十年頗有領袖才能尚未結婚並聲稱將就不結婚人極儉樸少時每星期十二元之工資以一部分存儲後來每星期二百五十元時仍以一部分存儲所以有現在的資富南印第安那省有煤油六萬畝又是中部煤礦公司之主人商業塲中也極有聲望一九一七年歐戰發生斯氏爲一軍官又爲法律名譽會會員係在彼之住宅防衛甚嚴平時有集會均在彼處開會彼有一游船在大湖中又有一飛艇斯氏好游獵釣魚爲人甚忠誠　　斯氏於五月内匯總部共六十四萬餘元如按半數用於政費計算斯氏必實收約一二八二九五○元甚有謂不止三百萬者無論如何所收必較多斯氏自稱毫未侵蝕均盡義務已引起疑問但是黨員對於斯氏感情尚好對於總部則不甚满意曾致信總部謂前二年内各分部滙總部之欵必不止六十四萬元再加會費四十三萬元總共連此次之欵應有一百七十二萬究係用於何處斯氏亦致函總部質問謂十元中分部取四元作一切費用不爲多各省總部取一元作費用亦不爲多但全國總部取五元作費用則不無疑問矣若謂作演說宣傳聨絡之用亦不圓满民主黨大會總部曾用去不少帮助麥克多我不知此間情形究竟如何此間三Ｋ黨内部意見不一致赤即是斯氏的計劃不能實現的原因後來斯氏因此辭職脫離三Ｋ黨　　斯氏在民主黨大會能使宗敎自由與不反對三Ｋ黨兩條通過作爲民主黨黨綱在共和黨大會又使通過約克遜爲印第安那省長皆係一次投票通過從此方面觀察我亦可以知斯氏與三Ｋ黨勢力之一斑矣現在總統的選舉正在各盡其力之時三Ｋ黨舉足輕重或共和黨能操縱之確爲一種大有關係之問題現在政治家正於此運用其神通焉 
 
 

Page 4

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *   
 
 

Page 5

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *國内要聞 
[北京通信（春冰）]  
　　榆關苦戰紀直軍不利消息 
　　北京近　如籠一片濃霧戰地縱有消息全由官方傳出路透東方略有報道自東方時報被封順天時報再被扣留於是北京遂無消息而吾人耳目所聞見者祗知北京已成窮窟米價昻至二十元麥價漲至七元以上灰煤最賤之品非八元九元不能購得京内以白菜著名今一斤之價需二毛矣水災之後繼以刀兵衙署不發薪國校不舉火一二部員不任負擔之重走馬懸簾畢命泉壞可謂極人間之慘痛矣至最近戰事消息始稍稍聞之　　前敵戰况自十八日以後稍挽頽運九門口以九日陷落馮玉榮第十三混成旅全師燼矣九日上午之戰奉軍第六旅一圑已被包圍彭壽莘電京告捷謂奉軍全圑降伏正在繳械中請晋馮玉榮上將銜以資鼓勵下午二時奉軍第二師第二混成旅全部出動形勢　變九門口隘道僅容二人直軍之砲陣先燬奉軍肉薄先登機關槍彈如霰雨十三旅全師反受包圍降軍自内譁變奪槍枝衝陣而出於是九門要隘遂不可守彭壽莘得報即令秦皇島總司令部向後移動一面電京告急吳佩孚時尚在四照堂連拍兩電一電着將馮玉榮拿解來京一電嚴令彭壽莘凡前敵直軍不許後退一步後退即斬府中軍事處則復拍一更嚴厲之電文命將馮玉榮軍法從事彭一日之間接此三電即親督衛兵出陣王岡子阻奉軍前進並派人告馮勸自裁馮仰藥畢命此即外間所傳馮玉榮畏罪服毒身死之說所由來亦即九門陷落之經過也　　王岡子去九門三十華里無險可扼奉軍排牆而進十五師一部萬難抵抗十日上午二十三師加入戰　究竟莫挽頽局以下午五時全部退守沙河王岡子亦陷沙河之戰爲本月十二日沙河之東爲奉軍陣地西爲直軍吳佩孚已臨前敵第三師一部擔任左翼不幸左翼砲隊受奉軍重砲轟擊第三師砲兵一營陷於全滅砲陣旣失步隊向後退却故沙河寨亦爲奉軍所奪於是戰争焦點渐迫石門寨而中間之二郎廟高地遂爲兩軍最後勝負之所繫二郎廟高地出海千六百尺登由瞭望東可望見錦州西可及濼州自十二日至十七日此五日中兩軍均爲肉薄戰此得彼失不知幾度最後結果奉軍以砲力優勝之故石門寨二郎廟竟於十八日同日陷落於是秦皇島左側遂亦得聞前敵之槍聲矣　　九門口石門寨兩地相去爲六十華里實爲直軍左方陣地此一片陣地失却山海關秦皇島之直軍後路已被割絶蓋奉軍此次作戰决計在斷絶昌黎要道若此數地一日不能奪回則右方直軍决無安全退却之可能故十八日以後吳佩孚傾其全部精銳以奪二郎廟之高地據昨日消息似石門寨已在直軍手中或庶幾可保無虞乎　　冬令作戰關内不及關外十萬健兒遠戌榆關至今尚　挾纊秦皇島附近已見薄冰此爲直軍唯一之深憂榆關地勢利於砲戰奉軍砲力殊强直軍所用皆爲一千九百十八年意廠所造時代不後而所製多非佳品以此應敵實亦足爲擔慮然吳佩孚一生用兵得之人和連排長兵目視將軍不啻天神第三師作戰背不中彈外人參觀亦復嘉許然此種軍士不用之禦異族而用之殺同胞已不免令人可歎况乎吳所得之人和僅以其能與士卒同甘苦故博得部下士卒之和若對於他軍共事之將領果亦能如部下之和乎則吾人不能知矣（二十二日） 
[京局劇變之日人消息]  
　　東方社二十五日北京電云馮玉祥孫岳胡景翼軍隊已全部入北京號稱國民軍其大部分維持北京附近之治安其一部則據稱將進截吳佩孚軍之退路馮玉祥以下國民軍各幹部據聞將於近數日内迫令曹錕退位推段祺瑞爲國民軍總司令　　二十五日天津電云吳佩孚於昨日視察戰線尚在秦皇島努力維持原狀似欲策局面之展開然吳所常用之司令列車忽於昨晚向天津方面開行吳果在内與否雖不可知然據一般觀測吳欲將放棄山海關方面戰缐而别求退路矣　　二十六日天津電云天津鎮守使李榮殿二十五日允各國司令官之請擬退兵二十華里外二十六日遽改變態度拒絶撤去來自前線之兵留駐天津以北二十華里之北倉又第二十六師之殘部亦退至該處　　二十五日漢口電云蕭耀南致電馬聨甲齊燮元孫傳芳勸對北京政變取一致態度　　二十六日奉天電云二十六日張作霖與記者圑會見聲言北京政府之收拾令段老當之余將取銷東三省之獨立與馮玉祥共輔佐段老目下正與馮氏繼續協議吳佩孚之新任命不過虚文耳彼非亡命海外將不能保全其生命曹錕非退位亦不能保全其生命中國北部不日可望和平其餘不過長江一帶中國統一之機亦近在目前　　張宗昌軍之一部及丁超軍於二十三日擊破直軍第二十三師於界嶺口北方腰路溝附近與直軍以大損害現正追擊之於界嶺口　　電通社二十六日北京電云曹錕現尚在總统府内馮玉祥强其以王承斌爲直隸軍務督理大約曹極力反抗不許又馮玉祥促段祺瑞出山馮軍已定充段衛隊　　二十五日天津電云吳佩孚今日發通電曰大總統視爲逆往包圍不能行使職權委吾代行職權吾將一面征代奉天一面回京擁護總統請同志奮起又本日午後三時吳所部第三師一部分搭火車自秦皇島開出設照此通電則明日可抵津或將再起關内戰争津人現極動摇避入租界者極爲雜踏　　二十六日東京電云日陸軍方面以此回添兵至秦皇島或難免與吳佩孚軍隊衝突爾時或須再派大軍亦未可知　　二十六日佐世保電云因中國北方情勢變化日僑生命財産有待保護昨夜訓令佐世保大隅少將管下第三戰隊凖備隨時可以出動 
[山海關戰事之外訊]  
　　直軍死傷甚重 
　　大陸報秦皇島十九日通信云昨日深夜未見吳佩孚踪跡可見彼係在九門或山海關前線督戰否則即係與部下軍官密開會議當十四日晨十時記者預料情勢以不至即有劇戰决由秦皇島城向九門一帶視察遇一傷兵因得前方確實報告據云十日以來吾人力戰於九門附近之山地損失極重其始吾人堅守九門口但奉軍增援漸將吾人迫退若干里中有三日戰事最烈致使吾人無暇再顧傷兵因此受傷者死亡極多後以援軍到來復略進展然軍火接濟頗爲不易吾人每日僅得子彈二十五發至砲彈尤少每日幾鮮見開砲此後聞吳佩孚親臨前線戰事迅可結束奉令於次晨復將猛攻至吳是否已到不得而知第大砲已開始復行轟擊奉軍雖機關槍仍烈而砲火乃漸弱反攻仍漸得利已可瞭見一禮拜前所失之陣線迨至傍晚五時得逹該地而軍士乃傷亡極衆尸横满地迨余跌倒之前憶似踐及一尸迨後醒來則身在一河岸有數人方爲吾整理頭部之傷云云據此人所云可見當時戰争之烈而直軍陣線之得保全乃幸賴吳到前線今晨山海關九門方面已不聞砲聲此亦或因山海關方面之故當記者歸時見車站有傷兵兩列車聞　縣醫院已满此車不知將開往何處客車停止已有五日　日似尚無開行之望 
[嚴陣戒備中之湘局（萍）]  
　　熊錦帆之行踪程頌雲之意態　　湘事近日在嚴陣戒備時期四師長均集省垣（第四師長唐生智二十晚到省）將於日内開軍事會議開會議期間不久因布防計畫事前即已協商就緒此時不過交换意見歸納於一定範圍以内無須矌廢時日也唐生智擬在省勾留一星期即返衡伊本約定前數日來省臨時忽以十七日係其生辰近來伊頗醉心佛學是日在衡設壇誦經故遲至十二晚始到葉開鑫事前本擬回駐寶慶因湘西軍事重要代行湘西督　職權之第六旅長鄒鵬振近已染疾請葉赴洪江鎮懾故葉擬俟會期告竣即行首途刻下湘西洪江及湘南郴州之防線布置甚固而新開來省之第一師賀耀祖部隊則以之應援接濟各方此皆軍事配備之大略情形也　　賀耀祖原駐溆浦今忽來省人多不解某調防之　頃聞某軍界中人云前次芷晃之變蔡鉅猷捲土重來蔡部第十六旅長劉叙彛効忠於葉開鑫身任前驅力拒蔡氏賀是時在芷江視察軍隊駐芷第十七旅亦係蔡之舊部旅長楊毓棻恰於是時病没軍心無主孤城懸絶賀乃擢升其姪楊永清代理旅長令棄芷江移防溆浦然蔡氏勾引該部甚力楊乃大呼於衆曰我願服從師長諸君從我者請速遵令移防賀氏遂得挈該軍脫險入溆楊永清近見劉溆彛升任芷晃鎮守使則亦思圑結内部立功致顯最近川軍又有假道湘西之事蔡氏必且隨從楊欲効忠於賀而慮蔡氏之勾引請命於賀將該旅調駐與省甚近之益陽以示與蔡隔絶賀以爲善故賀抵省以後楊即率部抵益將親來省城謁趙省長以示無二賀之第七旅長謝煜壽第十旅長張湘砥仍留省溆城而賀偕來者除楊部外則有第一旅鄭鴻海部鄭蓋奉令分防衛郴及湘東攸醴各邑者也　　湘軍之布防旣如上述而湘西湘南情形究竟如何斯固人人所欲得而知者湘南防程潛之入湘程以實力太薄不能爲孤注之一擲故勒馬韶關並不前進近且向湘省表示彼絶無侵害桑梓之念僅欲努力於建國事業至今未派一人在湘省招匪收槍如其有之則是假借名義殊堪痛恨請駐防長官執法以繩彼不但不至誤會且感激剪此害羣之馬云云湘西熊軍假道聞於删日由銅仁出　其目的地爲侵奪洪江之餉源　湘軍防守太密擬折道入麻陽外間傳聞熊本人已抵湘黔邊境龍潭司其先鋒部隊已抵麻陽境界是否屬實以道遠眞相未明湘軍界已電勸熊氏勿再進逼以免發生誤會一面仍派員勸熊撤兵又令各屬防軍固守防地據聞熊此次出發黔地不能供給其軍隊迫而爲此非其本意又以子彈缺乏不能猛攻鄂西袁祖銘回黔在即後路將有危險最决不取急進主義逆料該方面亦無重大變化發生也（二十一日發） 
[東北激戰中之蕭耀南蕭蕭]  
　　成立鄂豫湘防務總司令部　　　發行金庫券充軍費　　鄂蕭於上月二十九日就任鄂豫湘三省防務總司令後對於三省防務即負統籌兼顧之責日前曾在兩湖巡閱使署憲兵營内附設鄂豫湘防務總司令部交際處委派巡署各處長爲交際員專負三省防務接洽商辦之責通令於湘豫軍署内附設三省防務分司令部專辦三省防務事宜並通電三省各防軍嚴密布防遇有必要時務互相協助以維三省治安並將各防區事務隨時陳報總司令部查核蕭氏遭逢時會一身而兼督軍省長巡閱使總司令數職宜其左顧右盼不可一世矣　　此次直奉戰事鄂省初即派認軍費三百萬元由中央直轄各稅關局所籌解百萬鄂庫籌解二百萬鄂省財政困難已逹極點顧以時勢所迫不得不左挪右扯勉爲報命此項三百萬元之數業於月中陸續解足吳總司令以前方戰事方殷而前籌軍費所差尚鉅因又電鄂續令籌解至其數目有謂爲三百萬元者有謂爲六百萬元者其籌欵方法有謂增印官票千萬串吸收現洋者有謂售銷東鹽若干包並增加鹽斤價值者至其内幕眞相如何局外人殊難探悉惟當局於此羅掘俱窮之時又欲續籌鉅額之軍費則爲不可掩之事實財廳長郭幹卿前雖迭請辭職以蕭督温慰至再業已振作精神廣爲搜括據昨日所聞郭已條陳當道預征本省十四十五兩年地丁充作軍費軍署日前密議决從其請通令各縣嚴爲征解旋又聞當道擬發行省金庫定期借券二百四十萬元内一元者爲一百六十萬五元者六十萬十元者二十萬准於十四年一月一日發行十五年一月一日還本年息一分准予完糧納稅通行市面並聞此項金庫劵業在印刷中據某方消息金庫劵勢在必行惟此券註明可以完糧納稅則與郭幹卿所條陳預征地丁之計畫是一是二不無疑問有人謂發行金庫劵即軍署會議預征地丁臨時所改定者蓋欲避免預徵之名而收預徵之實其說似亦近理也（十月二十三日） 
[浙江省自治法會議紀]  
　　二十四日上午九時浙江省自治法會議開大會到會代表祝頴等七十七人由葉焕華主席先報告葉亘東等十餘人因事請假衆無異議次報告廖家駒辭職吳秉元尹志仁主張許可徐應從請付審查結果由主席轉致暫緩辭職次依議事日程討論解决起草委員會事件韓寶華云此事須起草委員會自行决定孫智報告起草委員開談話會情形其結果起草委員如再不足法數應另定補充方法李次九云起草時間早已届满至今未能成會應續展二星期並修改議事細則加副委員長一人至開會人數半數以上應改爲五分之二葉杏南云修改開會人數殊不贊成應查明到會人數選舉補充委員王侃亦反對修改議事細則孫世偉主張修改起草委員及審查員人數陳德新云不能以事實變更法律主張不修改細則毛蒙正云細則條文上如有未妥儘可修改並主張公推代理委員陸啓贊成起草委員會開會人數改爲五分之二尹志仁贊成陸說張青士動議本問題討論終局附議者衆可决主席以修改議事細則第二十二條付表决起立者五十五人多數可决條文改爲起草委員會會議及各股會議非各有五分之二出席不得開議韓寶華云起草委員會應續展兩星期衆贊成議畢散會已十二時矣 
[甬事述要]  
　　寗波通信周師長鳳岐以城廂軍隊衆多爲維持地方治安起見業已組織憲兵隊一二兩師各一隊業於昨日（二十四日）下午出發沿街巡邏遇有不法者即行帶營核辦周以甬地已恢復原狀并有種種要公須與省方商榷故已於二十四日下午偕鎮海砲台司令張伯岐乘專車赴杭隨行者有二師副官參謀及衛隊數十人聞周氏到杭後約有七八日勾留會稽道尹黃涵之前曾向省長提出辭職兹奉夏省長覆電略謂文咸兩電悉病未愈仍望安心調養痊後應即回甬供職所請派員接署應母庸議又據省方消息鄞縣張詠霓亦有回浙財廳長任之說寗波前警廳長林映清已有他就不能來甬昨電復甬總商會及李霞城云愼甫（劉炳樞字）長警廳謹爲地方得人賀請一致扶助恢復舊觀尤所盼禱林映清敬寗波旅滬同鄕會代表李徵五陳季衡等因辦理善後事畢已於二十四日乘輪回滬臨行時函總商會致謝甬埠各業照常進行人民逃避他鄕者亦已紛紛回里聞昨日新江天輪進口在鎮海登岸者不下五百餘人多係難民由申搬回者（二十五日） 
[杭州快信]  
　　昨（二十三）下午督理公署有重要會議夏省長亦列席聞係對京局問題　　石湖蕩三十一四兩橋損壞處經總工程師覆勘後决佐以輪渡已在該處趕築臨時月臺定下月一日實行車輪通駛滬杭　　往來滬杭之招商戴生昌小輪前昨等日次第開行由杭開滬者單日招商雙日戴生昌票價烟篷一元房艙六元大菜間十五元拖船每艘五十元由杭滬至嘉興者照前價八折由嘉逹蘇之小輪明後日亦通行　　孫傳芳昨（二十三）午游覽西湖名勝參謁岳陵今日上午十時赴二師司令部即舊閩浙總督衙門察勘一週並赴南星橋履勘饅頭山營壘一時返署沿途警衛森嚴外海水警游巡隊長封燮台屬警備隊統帶黃繼忠先後奉令在三北及栅墟等處海濱堵截甬上潰兵　　孫决以周鳳歧任一師師長已請北京任命二師師長職聞將以辭職之四旅旅長汪鎬基繼任　　浙軍二師砲兵圑第一營一二兩連昨由楓涇開拔回杭分駐艮山門楊墅廟機神廟等處　　新任滬杭甬路局長吳夢蘭（聞係津浦路港務處處長）昨分别呈咨到浙已於前日京職視事　　湖墅米市大盤迭减門售昨每石跌價四角項米祇售十元二角錢市現水今日（二十四）每百元開三分 
[南京快信]  
　　滬寗路二十四日共開到加車十餘次計運來客軍二十餘列車由煤炭港過江江蘇陸軍第二混成旅第一圑圑長杜義昌所部及淮南緝私五營暫在三牌樓駐紮又委員王歧山由前方運回電網野戰砲槍彈砲彈等共十列車押送軍械局存儲又運回散在沿路各醫院救治將愈之傷兵一列車分送本城陸軍醫院療養　　聞前方尚有輸卒一萬八千名俟客軍運輸完竣後即之寗在浦遣散　　督署訓令沿鐵路各縣知事將護路隊一律遣散隊士發給恩餉一月其隊長稽查書記等聽候呈獎　　滬寗滬杭甬局長吳夢蘭於前日赴滬就職聞其港務處長遺缺路局已委車處總段長李寶琛接充　　江蘇電政監督徐秉鈞因戰時電線被毁於停戰後即派電信專員丁文元帶同員司工匠多名赴崑滬一帶分别接修現已修復滬寗滬崑滬漢烟各綫照常通電吳淞無綫電局局長周思恭日前奉交通部電令迅速回淞供職昨已帶領原班員司二十餘人由寗首途　　善後需欵兩長特令各縣知事就本省各食岸鹽斤每擔酌加臨時捐二元并在江陰設局稽征局長已委丁乃宏充任　　齊電令兵站總司令劉同春派員赴各縣守提現欵以應急需省長調警備隊第一圑第二四營赴鎮江填防該營本日（二十四）開拔　　菸酒事務省局昨將第六師十月份第二批餉銀五千元撥解軍署核收　　韓省長派赴南翔等處調查災情委員高效安昨返寗將所得情形詳具節略報告　　韓省長委滬海道　劉潛監盤江海關交代金陵道尹朱文邵監盤金陵關交代　　贛蔡代表于慶陞崑山接洽事畢二十五乘輪返贛中社省議員顔作賓等昨在本社召集同人開會議决向當軸建議兩種事項（一）　閘北水電廠價欵組設江 
 
 

Page 6

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *蘇農業銀行貸興被災農民恢復農作事業（二）增收貨物稅一成賑濟被災區域　　宜興公圑聨合會地方公會迭呈省長請野僞造捲菸憑證之該縣認商撤銷嚴行根究當令財廳查明核辦韓省長准内部來咨高等文官懲戒委員會議决前署江蘇嘉定縣知事林黻楨前代江蘇丹陽縣知事王乃康交代逾限不清一案依照條例林黻楨應受褫職及停止任用四年處分王乃康應受褫職並停止任用二年處分財部咨省署蘇省十年度曁續九年度經征印花稅考成短期銷七八九成以上各員交付懲戒經高等文官懲戒委員會議决前南滙縣知事朱寶璇減俸一年十分之三前南匯縣知事李文玉减俸一年十分之三前泰縣知事賴豐熙減俸一年十分之二前宜興縣知事祖福廣減俸一年十分之一均由韓省長令財廳執行　　淮安關監督高巨瑗武丹稅務所長郝公田均　公來寗 
[蚌埠近訊]  
　　盱眙匪氛仍熾聞均盤據葦灘中兵到則散兵去又聚官兵疲於奔命剿捕頗不易得手　　滁縣知事張樹珴在滁來交界地點捕獲悍匪樊裕龍一名據供向在盱來滁一帶架人勒贖不諱聞已錄供呈報上峯按律懲治　　車站消息江蘇第五旅前調南下攻浙現在東南戰事結束該旅已於昨夜乘車過蚌回徐州原防　　江蘇保安隊小隊長王樹聲由崑山押送輸送隊六百四十名昨日到蚌下車六十名其餘五百八十名原車運送北上　　第一旅砲兵第一營一連司務長胡金標率兵五十名携帶大砲四尊昨日乘第十次車由防回蚌　　本省輸送隊隊長潘玉田昨（二十二）下午三句半鐘乘四次車押送退伍兵士六十三名到蚌下車隨由車站稽查押赴警廳派隊送至懷遠遣散回籍　　宿縣警備二營五哨哨官段長勝率兵六名來蚌辦案昨日（二十二）緝獲匪犯周桂元一名隨押解登車回宿蚌埠車站南地面遼闊向無警察崗位地方居民以刻届冬防恐有宵小滋擾特要求警廳添派分駐所一處以資鎮懾亦已照准　　蚌埠銅元價格日落每洋一元已换二百三十餘枚警廳長王文貴恐有人私運銅元入境特傳令各署嚴行搜查並規定查出提賞五成以資鼓勵 
[北京公債案之法律問題（雲月）]  
　　公民代表之意見被告人爲王克敏　　公債關於國信綦大頃嵗價格漸高足徵社會之信仰乃自七八月以來竟有財蠧市儈勾結操縱加以違法舞弊致令債價大落旣以破壞國家之信用更以損害人民之財産賠累者盈千累萬轇轕極多於是有公民代表起而維持並有訴之法庭者法庭依據法律伸張公理當有一定之解决辦法今試就法律研究之一差額買賣應歸無效也查暫行民律第八百五十五條及五十七條略載有授受差額之意思視爲博戲不能發生債務等語又大理院判例要旨民法第二編内載買空賣空之解釋甚詳如所謂買空賣空者乃當事人並不實爲銀貨之交付僅於到期以市價漲落爲標凖交付其差额之謂又定期買賣與買空賣空之區别當以訂约之初其意思是否交付實貨抑僅計算市價差額以定輸贏爲斷又帮助他人爲買空賣空契約代爲墊付欵項者亦不能爲法律上之償還請求據此種種試思近　做公債者除間或訂明妻期交現外誰非意在以市價差額爲輸贏如謂非空試問買者一進數萬或數十萬何以祇先收少數之保證金　不慮其無此巨欵乎又試問賣者一抛數萬或數十萬何不先騐其有無此債票而祇另取少數之保證金乎是明明買空賣空無疑當然無所謂債權債務矣一違法買賣尤應歸無效也按證劵交易所法附屬規則第十條内載證據金額須在價額十分之一以上又時價變動逾原證據金半額時應追加證據金等語蓋多又證據金正欲免人之多買多賣以防其蹈空也又時價變動如不能增加證據金即應照慣例處分以免其名損失也交易所及銀號如依法辦理則證據金尚得餘半數乃所取保證金祇四百元或二百元實以引誘人之買空賣空其違法一市價虧損證據金半額時旣不追加又不照例處分以致損失過多其違法二又交易所法第十八條内載交易所人員不得自爲買賣又第二十六條内載交易所外不得爲定期買賣等語蓋恐所員自爲買賣有以操縱市價又恐交易所外暗爲交易所有以擾亂市價今交易所自爲買賣已由官廳查實又各銀號往往自作虧長或自爲兩方交易期貨多有非向交易所買賣者僞造市價時有所聞其違法三又按照業務規程第二條第三條第十六條如市價現不穏之形勢或證據金之待整理均應停市或制限其買賣額今交易所及其經紀人均未遵照以致被害者多其違法四夫旣有種種違法則即非買空賣空而被損害者亦應責其賠償譬如誘賭抽頭者已屬非法加以種種詐欺手段以取得他人之財被害者一經查覺豈得不責令退還今交易所及各銀號引誘人之買空賣空而又加以違法舞弊彼所贏之保證金在被害者亦豈得不責令退還乎蓋違法者不得受法律之保障享法外之利益也或謂交易所法有定期買賣之規定似買空賣空亦爲其法所許不能無效不知國家立法斷不自相抵觸交易所法規定甚嚴正以防人之買空賣空又豈有計人買空賣空之理惟其違法是以變爲買空賣空當然無效或謂八月分閣議令其交割九月分公議五成冲帳似應有效不知命令不能變更法律如外間有願就調停者法律原不干涉但一至法庭則惟有根據法律以判斷無稍爲遷就之理此法律上之應有一定也又試就公理討論之此次釀成絶大風潮旣因財蠧市儈相率倒把加以違法舞弊以致人民受莫大之損失甚至傾家蕩産而不足論其罪惡實不容誅若猶曲徇非法之閣議違法之仲裁而不依法解决致使爲害者反受袒護被害者更受摧殘凖之事理之平豈可得乎此公理上之應有一定也今農商部旣認交易所爲違法舞弊指令實業廳從嚴罰辦矣檢察廳亦受理刑事之告發嚴加訊辦矣將來一切問題如何解决吾意法庭本司法獨立之精神必有一致主張足以斷糾葛而警奸商即以護民權而維國信又寗非黑暗時代之一線光明乎願被害者但求法律之保障可也　　參衆兩院議員廖勁伯李彌青潘士逸等十餘人委託王豫張善興兩大律師在平政院呈控財政總長王克敏對於北京證券交易所八九兩月份交割之違法處分損害人民權利懇請裁决取銷一案已略誌前報兹覓得其原狀照錄如下（爲財政總長王克敏對於北京證券交易所八九兩月份交割違法處分損害人民權利懇請裁决取銷事竊查證券交易所之設依證券交易所法實以農商部爲惟一之主管衙門該法第二條第三條第六條第十六條第三十一條第三十四條雖有由農商部咨行財政部備案或會同財政部字樣係僅指設立或解散時之手續且仍以農商部爲主體至於該所之監督權如第二十八條至三十條及二十五條第二項固專屬於農商部不容他項機關稍有操越文義至爲明顯此次北京證券交易所違法詐財擾亂市價致各項公債每萬元相差至三千元之鉅人民受害不可勝計八月二十三日業由農商部下令延展交割派員查辦詎料財政總長王克敏突以金融恐慌危詞聳動特别閣議迫回已發之部令曲庇不正之交割自是而後市面金融突生劇變銀行商號停業倒閉者多家而人民被壓迫以至於傾家蕩産者更不知凡幾乃該財政總長王克敏猶未厭禍更明目張膽於九月二十三日訓令北京證劵交易所九月份期貨按照八月二十三日行市計算盈虧差額以五成結算北京證劵交易所比即據以通告遂於翌日實行其不法之所謂五成交割細譯該訓令原文一則曰前因各項各債驟跌經國務會議由財政農商兩部會商善後辦法再則曰嗣據該所來呈因九月份交割困難請示辦法三則曰農商部亦咨請召集會議等因一若該部自認爲主管證劵交易所之衙門爲解决公債風潮最高無上之機關也者抑思證券交易所以農商部爲主管衙門其監督權專屬於農商部業有法律明白規定命令且不得變動法律遑論國務會議該部明明侵越農商部權限乃欲藉口國務會議以自解違法　一交易　交割　難不請示於主管之農商部而越訴於無權干預之財政部該部亦竟冒昧受理若非平日暗有勾結何以臨時一旦爲其狼狽違法者二至農商部咨請召集會議不過一種諮詢性質該部竟據以解决直視農商部爲屬僚違法者三該訓令所召集各機關會議糅雜掛漏不倫不類旣不知根據何種法令乃更與倒把圑有密切關係之北京銀行公會及違法被控正在查辦中之交易所屬列其間徇私曲庇情節顯然違法者四交易所違法詐財證據確鑿所有八九兩月份一切買賣行爲應從根本上予以撤銷認爲無效該訓令定爲五成結算更不知其依據何項理由違法者五因是連日以來纠紛大起獄訟繁興强者攫奪弱者坐待宰割閭閻騷然莫知所底推原禍始實緣該財政總長王克敏與其黨羽平日依北京銀行爲窟穴實爲此次公債風潮中倒把領袖爲維持其犯罪所得利益起見故敢倒行逆施不顧一切除關於刑事及懲戒各問題應另行分别依法控告外所有該財政總長王克敏對於北京證券交易所八九兩月份交割聳動閣議妄下訓令種種違法處分委係損害人民權利倘不亟予取銷必致流毒無窮爲此具狀呈訴伏乞鈞院裁决取銷施行謹呈平政院）（十月二十二日） 
[魯省烟酒業消息]  
　　濟南通信南北戰雲遍地一切在在需財最近北京政府又頒下公債票八十萬元此項公債名爲烟酒公債係以烟酒稅欵所入作抵押令各省設法攤銷以濟軍需魯當局接到此項電令後以爲此項債票無須往各縣攤派即青島烟台濟南與津浦膠濟兩路各大埠分攤已足將來再有其他徵求再行分發各縣且各縣此次出車人民所失已多猶不可不予以喘息餘地現已咨行飭令各埠設法派銷昨日熊炳琦特柬邀各界領袖到署商榷數目除銀行公會及兩商會認數未能確定外熊特請東綱公所總理張成勛令其代銷四分之一爲數二十萬元并謂如能照銷將來鹽務方面必爲極力帮忙蓋鹽商方面刻吳佩孚正責令其特别籌欵也張以爲數過鉅允俟招集股東會議後再行答復將來雖不能如數然相差亦不能太遠矣烟酒局長周福歧自回省以來對於稅收方面極力整頓近更通令各分局傳諭各烟酒商店一律加稅二成其令略云奉財政部全國烟酒事務署元電本部以軍需浩繁提議將各省區烟酒二稅一律附加二成業經國務會議議决照辦查烟酒爲奢侈品本非民生所必需兹值軍需孔亟之秋與尋常情形不同亟應遵照辦理除附加條例另令飭遵並電請各省軍民長官極力維持外仰即轉飭所屬即日實行剴切勸諭商民體念時艱遵照繳納並將所徵之欵專欵存儲按月專案報解中央俾濟要需云云各分局已遵照傳令各商一律照加矣醖釀數月之捲烟特稅已於十月二十一日實行徵收省垣方面尚未見若何反對刻聞濟寧方面捲烟商於二十日開會到會者有中外烟公司四家代表三十餘人由某西人主席略謂此次捲烟徵稅異常敏繁苛倘分局長王福巖不予通融稍事减輕則各業惟有罷市以爲對待全體贊成其議即推代表與分局王局長交涉結果須照章缴納绝無通融餘地次日（二十一日）各捲烟商遂一律罷市一班有捲烟癖者遂無處購吸矣　　另一通信據濰縣友人報告膠濟沿路安邱高密益都臨朐昌樂昌邑濰縣等七縣金融自秋初以迄於今日陷恐慌之境其重要原因爲　述七縣近數年來專恃種洋菸賣燻菸葉於中外各菸草公司爲惟一收入濰縣安邱二縣每年産額約值五百萬元其他五縣産額共值五百萬元綜計在千萬元之譜往年陰曆八九月之交各菸草公司即紛紛赴坊子濰縣等處採購燻菸葉故各該縣每日收入各四五萬元以至七八萬元不等種菸者旣可獲厚利而各該縣金融亦端賴菸欵挹注本年以亢旱日久菸草收成已較往年减色而各菸草公司以膠濟路貨捐局將出口燻菸葉列爲重徵貨品稅率按運價百分之百徵收均相率罷業而不肯採買燻菸葉一般菸户與各該縣商家遂莫不叫苦連天蓋因菸户種菸燻菸之欵大半貸自商家菸葉如不得出賣則雙方均將坐困自英美日本各國商人向貨捐局提出抗議將燻菸葉稅率改　運價百分之四十後各該縣商民以爲燻菸葉已可拍賣莫不欣欣有喜色詎捲菸特稅又適於此時開徵華商鑒於加稅之後煙價必須提高營業方可不免减色故仍不敢採買外商雖開始採購而出價極低最良菸葉每百磅只允二十元據種菸者言每百磅成本至少需三十元將來縱即將菸賣罄亦必賠累不堪現在合濰絲坊子兩處貿易額每日至多不過七八萬元沿線各縣金融遂愈形恐慌推厥原因實膠濟路貨　與捲菸特稅階之厲也（二十二日） 
[宜昌川代表被暗殺]  
　　宜昌通信川省某要人代表馮禮住居於南湖長春路五號於十八晚八時坐人力車回家不意行至日新里口突遇二人尾車行至暗處竟以利器剌傷頭部腰部兩處登時墜車喪命車夫初猶不覺及至人已倒地見兇手二人分道逸去始查傷痕乃報警投宜昌縣署查騐係特製利器所剌但車夫口供則並未聞何聲息現車夫已押於縣署刻正在查緝凶手矣 
[閩奇窘中之索薪與招兵（禹衡）]  
　　敎職員　毁財政廳請免浙孫協餉問題　　閩省財政萬分枯竭財廳長無人承任陳培錕以省長已任陳爾履代理避居於博愛醫院多日陳爾履對於廳務亦僅以代拆代行名義行之外間傳財廳長一席周將任其秘書曹孝曾當之但須俟省議會臨時會閉幕後發表本月十四日周訪薩省長談及財廳長一席謂挽陳培錕出任一事本人向未過問　時薩電陳爾履到署面商面陳仍堅辭不就中等以上敎職員代表是日謁周周謂莫怪韻珊（陳培錕字）不就財廳收入祇有此數烏能人人而悅之又謂財政廳長不患無人患財政無辦法目下須請韻珊與軍需局方面一商云云無結果而退十六日各敎職員又到財廳索薪該廳仍無具體表示庶務室廳長室等處器具俱被摔毁職員逃避嗣敎職員又到城内宫巷陳爾履家亦將器具摔毁多件薩聞訊立派敎育科員主任王康年到陳寓疏通下星期二最少决先發八千元衆乃退同時縣小學敎職員亦麕集於已改委未交卸之閩侯縣知事林心恪私寓林不敢見令其妻出見謂明早九時許林知事必到敎育局與諸君面商衆不得已亦即退去其他各機關不見一文更不待言縣敎育費本無的欵益以林知事向不重視敎育月薪二三十元下至數元之敎員常不發給困苦甚爲可憐中等以上之敎育費月計二萬元而財廳每月收入不外四萬元須支出政費十萬元故縱極力籌劃結果仍不能不出於積欠之一途如無根本辦法以解决之此八千元即能支付亦將無以繼其後矣孫入浙後閩省負擔驟减財政似可稍紓乃枯竭若是誠爲閩人所不料也　　十七日中等以上敎職員向財廳索薪因無人負責將財廳並代拆代行之東爾履私寓　毁後陳氏即將財廳印信繳還省長並呈報廳長室秘書室制用科被摔毁情形薩亦令高檢廳派員查勘然敎職員方面不怕有罪只怕無欵又以癥結所在政費爲軍費所佔乃向周蔭人督理陳請用錄原文如下呈爲陳請事竊本省省會中等以上各學校之敎育費在清季預算已較各省爲少及民國三年劉護理省長任内又將敎育費大加裁削每月僅有二萬五千餘元之額以此分配於中等以上十一校曁省立小學幼稚園經學會圖書館之用且并私立各校之補助費亦包括在内七年軍興餉糈浩繁地方预算因而破壞其時省會敎育費每月僅發二成餘至多亦不過五成之數延至年餘積欠竟逹八閱月九年一月敎育廳成立敎育費亦僅發八成之數至年節關始能補足二成十一年粤軍入閩學校停頓敎育費又停發三個月經敎職員等奔走呼籲始由省署月定暫支二萬元其中敎職員薪俸僅得八成六分其他學校費用實支者亦僅五成三分遷延至今復已兩載舊欠旣未清償新支又多扣折且應發欵額亦不能按期支付比嵗以來省垣米珠薪桂物價騰貴異常生活程度日高仰事俯蓄之資時虞不給本擬籲請地方當局察奪情形積極增加預算俾敎育者無内顧之憂得以安心從事敎育徒以年來地多故財政困難不得不仰體時艱暫維現狀乃改革迄今十有三稔敎育預算根本旣未增加現支又屢形减少比月以來度支無人負責敎育費又復累次拖延秋節迄今應發薪俸全未給付敎職員等先後趨謁敎育財政兩廳長請與明示發欵日期迄今尚無確實答覆不得已於九日上午晋謁省長陳述經過情形亦無何種辦法竊以敎育事業關係國家根本大計本應遞年擴充力圖發展乃預算旣不能增加現狀又無以維持長此因循敎育者生計日趨困難即敎育事業不得不因而停頓素仰我督理關懷敎育無已據情僉懇察鑒俯予咨商省署並令飭財政廳指定的欵按月依照應發薪俸原額足成發給一面飭將秋節後應發薪額尅期支付以惠士林面維敎育實爲德便謹呈福建督理周　　省議員劉作華鑒於閩省財政之窘迫對於孫諸按月由閩協餉十萬元一事曾提議案請予免解其理由有二（一）以閩本貧瘠益以連年兵燹災寝皮骨僅存不堪剥削（二）以浙省素稱豐富且地方無事最近軍興雖非常日可比然籌措當較閩省爲易惟此案提出後究竟能免與否目下尚未可知而當局之用軍費則日見增加即如招兵一事今尚未已此次添招傳有七千餘人截至本日止到者已一千七百餘人除爲孫截充夫役五百餘人外已逹千二百餘人之數而在水口候運新兵者計有鼠仔二百艘鳩尾二十餘艘觀此情形勢必老兵去而新兵又來孫兵雖去而後來者其數或竟等於前數亦未可知倘十萬元之浙方協餉仍須籌解則閩人更不堪設想矣 
[厦門通信蜀生]  
　　閩民軍對於北伐之愼重 
　　自東南戰啓廣東有北伐之議閩南一時極呈活動之象民軍中之急進者多主即時發動卒以陳國輝持重不發未果迨東南解决之耗傳至陳國輝益見消極最近中山與商圑戰於廣州北伐似益無期陳殆亦隨之沉寂矣惟各方失意之軍人政客仍日奔走呼號說盧（興邦）陳（國輝）舉事盧興邦頭腦比較冷静雖受中山密命按劍不發人多莫測其所部亦頗純粹難施抖闔惟陳國輝以新進握下遊民軍之牛耳其與高（義）部及楊漢烈吳威輩之聨結又屬一時利害之凑合於是乃分頭運動各部說以北伐軍聲之勢如何浩大歆之使各自發動蓋欲以衆意之趨向迫陳國輝之俯就也據民黨消息陳國輝楊漢烈吳威及高義之代表最近一集議於雙溪口再集議於詩山最近集議之於永春盧興邦亦派代表列席結果定楊陳吳高各編一師自爲師長其名義則擬爲福建討賊軍設總指揮一人推陳國輝任之高義臥病泉城不欲預是將以旅長洪英代領其衆預定計畫以吳威攻仙遊楊漢烈陳國輝攻泉州而以高部爲内應聽其言也形勢瞭如指掌且謂最近消息陳已在永春易幟宣布就職一似變化在即者惟記者詢諸永春來客則謂浙方旣已失敗粤中復無發展陳目前謀自固之不暇尚何大舉之足云雖包圍者尚衆陳殊無犧牲决心也目前可暫無事易幟云云余頃自永春來尚未及見不可信也而此間民黨穏健派之民軍某要人亦日馳三函於陳謂浙粤均起變化千萬勿動省軍目前之不敢進逼者以民軍安定不自擾且有圑結之勢未易獲逞耳彼方現日伺民軍之動而乘之設我輕舉或自訌覆亡可立待也是亦可知陳之必不輕動也　　至省軍方面對民軍之圑結着意在挑之使自擾前孔昭同令吳大洪攻高部陳慶雲經人之疏通吳已停攻擊而張毅迫葉定國出兵攻楊學良葉至今遲遲　進張亦未再迫之至省軍卵翼之晋南鄕圑其餘力僅足以困高部殊無當於事故省軍對土著軍又思有以懷柔之孔昭同近遣某副官爲代表赴永春撫慰陳國輝某副官於十七日抵永陳極優禮之某副官宣孔昭同之意謂孔司令與陳旅長（陳曾受周蔭人之第八旅）同隸周督理部下决無猜忌之心希望協心共濟陳亦表示服從省軍之意陳並擬不日集所部開一歡迎代表會介紹圑營長以下軍官見孔之代表同該代表尚在永春　返泉州（十月二十日） 
 
 

Page 7

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *國内要聞二 
[晋南鄕圑與民軍激戰（蜀生）]  
　　莊文泉有被擒說 
　　厦門通信晋南鄕圑大聨結共抗高箋部及各民軍曁高部陳慶雲聨合民軍林桂清陳岳襲擊官橋事經見記者通信陳慶雲自被省軍齊營合同高部吳大洪擊敗陳退溪尾吳部銜尾追至溪尾陳據險抵抗據最近消息吳因高義遣人緩頰已停止攻擊惟陳慶雲之第二圑陳清祺駐南都勒派軍餉村各數百已及四萬元之鉅鄕圑反對之事未結束陳以事潛來鼓浪嶼被工部　圍　陳逃免疑衙口鄕圑中人實陰致之回泉率隊乘夜襲衙口鄕之和潯村鄕圑倉卒不敵潰散陳部入村肆行焚刦迨附近鄕圑聞警馳救陳始退去陳瀕行擄去鄕人十餘鄕圑追擊亦斃陳衛兵一名此事發生後鄕圑與高部感情益惡惟以高部聨結南安安溪民軍在溪尾三十都一帶互爲守助患之頗思摧敗之破其連雞之勢適莊文泉舊部吳晋元前月以與同軍陳岳齟齬叛去之吳駐官橋之北以陳岳駐悮壩扼其後鄕圑復逼其前進退維谷因向官橋鄕圑乞假道歸三十都以所部改組鄕圑爲條件吳故三十都人欲歸非經官橋不逹他途均扼於人也鄕圑初頗遲疑嗣三十都鄕人亦請於鄕圑總局謂吳誠意向本鄕請降可聽其歸官橋鄕圑因禮遇之吳遂說鄕圑同往襲陳岳其時鄕圑以陳岳汪連等襲官橋時擄去七人勒贖未歸鄕圑亦擒汪連之連長以抵制之雙方正相持聞吳之議韙之遂由官橋鄕圑通知附近各鄕圑丁於十七日夜十二時齊嶺兜十八日晨分六路進攻悮壩陳岳無備倉卒應戰已爲鄕圑包圍陳突圍不出死守碉樓鄕圑挾械及荷耒鍾之屬以來者數千人陳僅二百餘激戰至天曉彈盡不支遣人向鄕圑請降允繳械聽處置鄕圑諾之惟約其自投堡上之旗以示信惟鄕圑人衆龐雜無序受降停戰之令以傳未及遍陳軍一卒已解旗下東頭鄕圑疑其將突圍出也叢槍擊之下旗者中彈仆陳亦疑鄕圑之紿已也悉所部突圍出時莊文泉在陳軍中陳幸脫去莊則有爲吳晋元俘獲之說吳故莊舊部前月陳岳在三十都苛索擄人吳阻之陳譖之莊莊右陳將繳吳械吳叛投陳慶雲後鄕圑襲陳於官橋敗之吳遁附近某山不得歸吳與莊無深嫌逆料不至危其生命或出於陰釋之一途惟莊被擒之說甚密晋南鄕圑總局之駐厦辦事人尚極力否認之故至今尚未證實也（十月二十日） 
[三北公司請閩當局緝海盜]  
　　福州通信三北公司之寗興輪被刦情形已紀前報兹悉該公司日前曾呈福建軍民兩署請予嚴緝海盜原呈略謂敝公司寗興輪船二日由滬開赴福州三日下午三時至温州洋面突見船中有口操廣潮音三十餘人迫駛赴香港方面舵工葛安鶴被擊斃命手水趙保福並船主托其生挪威人均受重傷隨即盡驅搭客至大餐間派人看守搜刦銀三十箱夏布四箱以及零件本船賬房現洋二千餘元至海豐山灣呼小船二十餘艘搬儎而去搭客亦多遺失惟人無傷似此率夥强刦阻礙交通懇飭海陸會捕追贜以維航政云云當局已商海軍方面派海鵠等艇追緝未知能弋獲否（十月二十日） 
[潮梅各縣之匪禍（居）]  
　　汕頭通信粤省素有多匪之稱（人稱廣東爲三多世界）雖通都大邑軍警森嚴而盜匪出没毫無忌憚打單擄人洗刧全鄕之事時有所聞惟潮梅兩地僻在嶺東民性質樸盜匪絶少故該地又有廣東天堂之目顧年來軍事迭興迄無寗日散兵游勇在在皆是天堂之上匪勢更爲兇猛哀我子民旣遭兵燹又逢匪刦洵可傷已　　五華縣　有匪二百餘人係由河源五華交界之燕子岩大帮土匪所分出者現駐河洞北坑塘老虎坑等處高懸紅旗大書（東路討賊軍綠林總指揮鄒）諸字聞鄒係河源人連日招人入夥數目益增附近居民驚惶失措搬避　盡路無行人山居露宿狀極可憐對鏡窩李史彬　黎明開門匪徒伺隙突入開槍轟擊李嫂頭顱飛去一半登即斃命李姪與其次子被流彈所傷其勢甚重匪即任意洗刦約值數萬元李與長子並被擄去李　有疾延醫生古芸史在家調治亦一周被擄約行五六里古說明原委始得放還又龍村某地亦聚匪百餘聲勢洶洶人心惶惶不可終日本月十五晚梅林演戲匪復乘機闖入全市被刦無一倖免信成號開槍拒之斃匪一人匪即縱火焚店連燬數間並擄商人數名而去繼又洗刦大經村甘某家十六晚刦棉洋鎮劉亞钞家劉亦被擄去十七晚刦低坑白照璧寨李任四家李因先僱二十餘人守宅事發時忙將大光燈射照外面鳴角呼援民圑赴救匪見救者愈來愈衆相率而去得以無害亦云幸矣目下上山西南各學校均先後休課暫避匪禍周江一帶則完全散學三江學校中學部員生遷入安市寄宿小學部學生則俱告假回去祇存師生十餘仍然上課其餘安流一帶大小圩市概將珍貴貨物搬運他處一致停止營業安流警署商會連開緊急會議與附近各寨聨圑自衛連日電呈縣署與興寗總部行營請派隊征勦旅油同鄕亦推軍界前輩魏炯球領銜電請速勦潮梅清鄕局據該縣旅油紳商電請勦辦經由該局總辦曾謇電懇林總指揮就近派隊圍勦旋得林虎覆電云汕頭清鄕局曾總辦鑒來電悉五華股匪經令飭酌派步隊協同警圑前往搜勦矣仰轉飭該紳商魏炯球等知悉　　五華土匪初由龍川紫金蔓延面來迨人數漸多即分踞陽坪長蒲周潭三約交界之層石嶂礦岳各地四出擄掠受其害者指不勝屈現該匪尚極力招集凡匪類投到者每人日給伙食三角如携槍來者則日給主角故遠近無賴競相蟻附匪勢猖獗日甚一日社會秩序紛亂不堪矣　　潮安縣江東區龍口鄕有鄕民劉某近自外埠帶回鉅欵被匪偵悉即糾黨徒數十往劉家撞門入刦因遍搜無獲（劉尚未至家）遂挨户洗刦二十餘家而去越數日該區水頭鄕又被洗刦十餘户各鄕民以匪勢猖獗防無可防紛紛將衣服首飾搬移寄托於外地親戚聞此等刼匪多匿居於洋打烏鄕　　澄海縣勦匪指揮官鍾紹斌協同清鄕委員於本月十五日率兵赴東里區牛埔鄕圍捕匪盜當塲拿獲三十餘名各地匪勢之蔓延可想見矣地方通信 
[松江]  
　　兵災善後之又一會議松江士紳張葆培等發起之善後協會已於二十四日開會成立業紀前報二十五下午各法圑組織之善後會亦在商會召集到者甚衆縣署派一科余科長出席公推縣會議長張蔚丹爲臨時主席報告組織該會情形略謂同人因念兵災善後千頭萬緒是以聨合各圑體積極籌備以期爲地方稍盡義務而免災民之失所流離惟當本會發起登報之始因未悉張紳等亦有協會之設實非故意爲此疊床架屋之舉好在辦理善後性屬慈善不妨同時併設等語次通讀簡章對於經費問題係請撥國稅與當地勸募次推舉職員以鄭子松閔瑞之張受之張蔚丹盛競生等爲總幹事並推各股幹事五十五人次提議事件（一）趕辦冬防（二）感謝美敎士步惠廉於戰時維持地方决立紀念碑登報頌揚開會鳴謝（三）請師部再加派檢查兵梭巡小街（四）縣署交議事件（甲）籌欵平糶（乙）設粥廠（丙）施棉衣（丁）留松病傷兵四百餘人如何遣送（戊）擬辦武裝警二百名（己）推廣鄕警（庚）縣衛隊百名如何籌費（辛）埋尸體防疫疾及會議事畢即由會電省備案原電如下（南京韓省長崇鑒松江縣兵災善後會於本日成立除簡章及職員名單乃呈外謹先電請備案松江各法圑同叩徑） 
　　縣署等印信已有着落縣知事及警察所與五庫稅務所等印信已由前知事温紹樑寄於上海縣署此間吳知事得信後已委四科侯主任前往領取矣　　航船競開楓涇日前滬杭甬路局因急於恢復滬杭交通擬於橋樑未修復前松楓間先行通輪渡客之說但迄今尚未實行於是此間一般業航客民趁此機會紛紛開駛楓涇斑船候接由滬開松之早快車乘客現逐日已有四船同時並開每客舟資小洋八角取資雖昻顧由滬至楓當日可逹故楓涇嘉善及附近等處避滬難民咸争趨之業此者固得利市三倍云 
[崑山]  
　　紅會救濟成績中國紅十字會安亭分會創辦最早於九月十一日成立就近火線一帶難民救出者計有四千人之多送入各處收容者如鎮江無錫蘇州崑山常熟等處均有其人今戰事結束難民不日回安又爲之實地調查捐募衣服被褥供給災地米糧體卹災民甚爲周到云 
[無錫]  
　　主客軍隊回防雜訊二十三日上午十一點有車輪砲機關砲車二節子彈車一節機關等槍車一節降兵五百餘名過錫赴寗下午二點有河南陸軍第三混成旅兵車二十七節過境赴寗二點二十分又有該旅暫編第四圑兵車一列五點半七點七點半八點九點十一點等均有兵車過境聞係豫軍第三混成旅及山東之第一混成旅兵士共計有二千餘名之多江陰溧陽宜興及周莊華墅等處之小輪昨日均已開班乘客異常擁擠聞江陰小輪日内亦將恢復有每日早晚兩班之說商圑總司令楊翰西前因戰事緊急曾在五城門設　沙袋現戰事已繪束該項土囊已於昨日令工人一律遷運净盡以利交通縣警察所前因運兵絡繹過境爲便利供差起見在城外新世界旅社三十六號設立臨時辦事處現因戰事結束該　事處昨日即行撤銷聞二十三日夜有兵車一次共計六十八節　　今日（二十四日）上午五時餘有兵車一次過錫赴寗七點又有兵車一次過境下午一點餘有前駐揚州之陸軍第二混成旅兵車二十四節過錫赴寗二點餘又有該旅之兵車三十一節過錫赴寗旅長黃振魁君亦隨該車赴寗無錫戒嚴司令程星三爲檢查車站輪埠客棧等處奸宄今日下午一時邀集蘇警廳駐錫保安隊省警備隊縣水巡隊在司令部會議共同輪流檢查辦法 
[鎮江]  
　　各客軍過鎮回防前赴前線之河南二旅軍隊現因軍事結束奉令調回原防其第三旅已於日昨（二十四）過鎮轉車北上開赴天津候命又有中央直轄之第一旅向駐山東濟寗亦由該旅長潘鴻鈞率領分乘三列車於日昨（二十四）過鎮赴魯回防矣　　會委調查槍械人員省署以軍興以來誠恐有無知鄕民罔知利害沿途收買散兵械彈私自藏匿致干禁令特委嚴肅爲檢查槍械委員會同丹徒句容兩知事督同鄕董圑警嚴密檢查以除隠患兹聞嚴委員又會同兩縣委任檢查槍械調查員三人一爲王正一爲韋　禹一爲雷振鋒以資臂助 
[揚州]  
　　省准滬商來揚購米上海總商會前電縣署報告派員至邵伯姜埝一帶購米萬石運滬接濟民食曹知事關於此事曾電請省長核示頃奉回電以旣經上海總商會給證來揚購辦似可照准惟萬石之數實覺太鉅仰即體察情形酌量辦理云云第此間米商與屯户已高抬市價比較戰事未定以前每石增高一元之多（目下每石十元）未識關心民食者有無善後之方也　　商會議定處置兌换券辦法蘇省推行有期兌换券科派江都商會一萬地方三萬各公圑曾以月來籌餉借欵已屬精疲力盡萬無餘力擔任其劵電寗反對未生效力兹悉商會已於二十二日會議認劵辦法公同討論僉以籌出欵項换劵暫爲保存不使流通以免擾亂金融並函四鄕商會一體擔負至地方三萬已由省委盧昌盛來揚勸銷尚未得有具體辦法　　設立難民收容所之經過揚州自奉省令設立戰地難民婦孺收容所以來即由丁運司曹知事函聘李紳振青許紳雲甫主持一切假南門静慧寺福緣庵爲第一二收容地點并由官廳方面委定陳振聲陳鈍伯爲辦事委員經費係由官商合籌早經成立在案目下戰事結束是項難民已無需攤派來揚兹奉省令撤銷至已購之白米百石聞留辦冬賑又婦孺所需盆桶等具擬分散各節堂嫠婦應用云（明） 
[六合]  
　　警備隊解送盜犯至縣日前（二十一）駐竹警備隊捕獲竊牛盜賊朱殿揚一名現已解送縣署供認曾在天長來安各處行刦通緝有案惟於六合方面並無盜竊情事聞楊知事擬即照案判罪以昭炯戒 
[嘉興]  
　　濮院紅會資遣難民濮院紅十字分會收容所設立以來救護難民尚能盡職投所避難者每日給二粥　飯寒者給衣被病者給醫藥現因戰事結束該所亦擬即日撤銷在所難民由分會酌給資斧遣回原籍内有受流彈傷者數人早經鍾爻吉醫師鉗取子彈救治出險所中應需經費由該地慈善家慨助 
[杭州]  
　　浙省警費新支配夏超向任警務處長兼省會警察廳長曁工務處總辦並管轄保安警察隊自升任省長後所有警務處長已委葉焕華代理省會警察廳長亦委馮光宇代理工務處總辦即委徐安眞接充至保安警察隊劃歸省署直轄除工務處經費向由省稅支出外其餘各警察機關均由國稅支出特將各項經費依照總額支配就緒於昨日訓令財政廳云案查浙江全省警務處曁省會警察廳及所屬保安警察隊經費年共支銀四十七萬六千四百零五元於本年十月份起另增保安警察隊兩隊計年需經費銀九萬一千六百五十一元二角並另加廳長月俸年共銀二千四百元統共應年支銀五十七萬四百五十六元二角以十二個月匀攤計月應支银四萬七千五百三十八元零現在該處長旣未兼任警察廳長保安警察隊又提歸本省長直接指揮調遣所有前項經費自應按照預算劃分以便各歸各領兹經本署核定警務處應月支額定經費銀六千七百七十八元省會警察廳應月支額定經費二萬零五百二十六元零保安警察隊曁兩統部應月支額定經費二萬零二百三十四元即自本年十月份起由該處廳各照令定數目造具支付預算書等仍照向例逕請財政廳照撥其保安警察隊經費應由各該統帶造具支付預算書填同請欵憑單呈由本署核明撥放以清界限除令行警務處查照令遵外合行令仰該廳查照 
[寗波]  
　　靳贖傷人之盜案三起象山縣下南鄕中岙陳阿炳家於十八日夜間突來盜匪十餘人被刦去衣物銀洋等件並拔去三嵗小孩一名十九日夜大泥塘小花塘張鮑二姓亦被刦圑丁與盜互　傷圑丁一名又定海東鄕洞岙農民李發生家亦於十八日夜來匪徒十餘人將現金衣飾擄掠一空並將李發生綁去討贖價三千元未知能將贜盜獲究否 
[臨安]  
　　時局變化中之商業臨安僻處由鄕離省有百里之遠於戰争上雖受種種影響地方安寗如常當江浙初開釁時開往於潛千秋關軍隊供給來往膳宿以及招雇夫卒所費不過千元之譜四鄕攤募爲數甚微惟商家因莊匯停頓現洋受軋兼之節帳减收生意清淡資本充足者尚可維持店底薄弱者勢將倒閉現在交通斷絶進貨轉運爲難如人間日用所必需之洋油籌油白糖麵粉等貨漸將售罄而各麵館店因麵粉無辦處不日相繼歇業噫戰事方殷結束之期希望尚遠而民間疾苦記者不盡欲言 
[蘭谿]  
　　商界施捨回閩夫役蘭谿駐紮閩軍尚有軍興時代所拉夫役五百餘名覊留於徽州會館稠州公所大成殿三處迄未釋放此輩夫役老少均有大都從閩軍隨來者爲多在此地所拉　無幾現因時至深秋天氣漸令此輩夫役形容枯槁極其狼狽身上所穿均係破舊污垢的單服何以禦寒兹聞有商人丁光銀楊兆奎鄭心田王文治胡瑞棠邱惠霖等十餘人熱心慈善慨出鉅資向各衣店搜買棉夾衣褲五百餘套賫送圑本部當由王副官壽山邀丁楊鄭諸君同至夫役留宿之處按名發給一套並聞此後尚擬施給銅元又聞有錢商丁君静蘭出資施送雨具不少云 
[台州]  
　　士紳被擄贖回温邑南鄕盤馬山後有士紳蔡某於上月間被匪擄去兹悉該家屬托人調停出銀一千元贖回矣　　戒嚴司令官之加委駐台浙江警備隊三區統帶黃繼忠前奉盧督辦委兼台屬戒嚴副司令官之職兹悉黃氏於昨日（二十二）又奉新任督理孫傳芳加委矣 
[宜昌]  
　　分鄕發現棒匪宜昌通信云本邑自援川軍興以來駐軍複雜故匪風其熾以當陽宜都等所屬之處騷擾尤甚近來離宜六十里之分鄕亦發現大批棒匪計有百餘人携有槍枝多根並有機關槍一架據聞此項土匪乃被當陽遠安等處派兵圍剿投來現該地鄕民均紛紛來宜避難當地圑防已向當道報警諒不日當可派兵往勦也 
 
 

Page 8

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *   
 
 

Page 9

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *本埠新聞 
[北京政變後之上海昨訊]  
　　北京政變後昨日滬上所得消息如下　　吳佩孚堅持主戰之各訊自北京發生政變後昨據交通界探悉各地消息吳佩孚親率第三師全師軍隊仍在秦皇島與奉軍接戰第一軍及第二軍仍在九門口田家崗沙河寨雙方進攻甚烈惟前敵上之接濟子彈及軍糧已有三日不到在京奉路之豐台天津等車站被馮胡軍駐守京漢路之高邑縣及石家莊車站已被閻錫山之軍隊駐守在津浦路之山東境内及德州兵工廠均由魯軍第五師駐守此三路均在馮胡派軍隊之手直軍運輸上受大打擊又蕭耀南接濟漢陽兵工廠之子彈及軍用物件由京漢路從漢口運至開封轉隴海路至徐州海州由海輪運送艦轉至秦皇島費時須七日之久吳佩孚昨已拍通電致直派諸將仍堅持主戰業已分陣地二處（一）大隊由張福來指揮由京奉路回來反攻北京救曹錕（一）吳自己將第三師全力對奉靳雲鶚之第十四師一部分仍駐守徐州因被鐵路阻隔不能往前敵援助蘇軍陳　元之全旅定三日抵徐州以防蘇省之邉境皖軍王普之第五旅亦於昨今兩日開拔至臨淮關駐防　　吳佩孚已抵北倉說昨（二十六）據交通界消息吳佩孚由秦皇島率隊乘軍艦十三艘已在離天津九十里之滄州上陸一面急電嫡系各省迅派大兵集中浦口徐州等處應援　　關於北京政變之各通信社消息國聞通信社云昨有某君於二十二日由津出發來滬據云當離津時京津各方面已商定計畫解决時局預由馮胡諸人請段合肥電令山西閻錫山山東鄭士琦分道出兵德州石家莊二十二日得覆遵辦馮等乃於次日發動其初曹吳非不知之惟以奉軍猛攻山海關重兵皆已開出秦皇島後路空虚無法抽調聞段曾表示收束軍隊滬理軍事善後義不敢辭政治法律各端則應由各派公同商量不能滬少數要人取决又聞馮玉祥曾以實行委員制之議派人商段段謂可以贊成惟亦謂須各方接洽妥協再定不宜二三人意見而决至吳佩孚軍隊回山束節據聞可以無慮因東南戰事起後鄭士琦即有反直决心早將心腹隊伍分集津浦沿路不下三旅之衆蓋預爲截擊吳軍後路之備云云關於京津最近情况據昨日外人得電段合肥將以國民軍總司令名義入京惟本埠華人方面無人得是項確訊據一般熟習政情者之觀察段氏似無遽行入京之必要至吳佩孚之確實蹤跡迄難證明聞外人方面接得報告截至二十五日晚間爲止吳尚在秦皇島似猶擁有一部軍隊山　因戒備之故軍隊徵調甚忙據聞津浦路自二十二夜半中途停頓後二十三日起客軍不通二十四日起貨車亦停開目前該路全線停止開車云　　東南通信社云北京政變據昨日本埠所得消息（一）段祺瑞已預備入京俟曹錕離總統府即起行（二）本埠在野軍人名流如唐少川徐季龍鈕永建褚輔成沈衡山等於昨日下午三時在唐少川宅開會討論時局其大體辦法（甲）擬請段祺瑞入京解决時局（乙）廢除總統實行委員制（三）昨日下午本埠某機關傳出消息謂段合肥已允出任善後事宜擬今日（二十七日）赴京昨致電李思浩囑其赴京云（四）昨日本社記者晤章太炎氏章氏謂吳佩孚之勢力須根本剷除現在曹錕雖可倒但吳氏恐仍將負嵎自固故此時須先攻擊吳氏至政治制度委員制當然較總統制爲優惟此時討論尚略嫌大早云（五）昨日段派在滬人物頗爲活動駐在江灣一帶改編之聨軍已有人前往接洽昨日此項兵士向人云（我们大帥要回來了）等語又據軍界消息眞茹齊爕元氏自北京政變後急於回寗籌備一切前日（二十五）本已派定專車乃忽有傷兵五百餘人請其從速料　善後事宜因此齊氏之行被阻昨日上午十時齊氏急電在瀏河接洽楊化昭部之王永泉速返眞茹討論要務王氏得電後即由羅店乘汽車匆匆來北站旋即搭車往眞茹　　公平通信社云北京政變因電訊阻滯消息錯雜截止昨日下午五時本社得各方所傳之電訊如下（一）據本埠政界消息曹　仍被困守公府李彦青王毓芝聞被監視行動（二）馮孫已通電西南各將領及津滬漢各名流徵集善後意見（三）據天津外人電訊津浦路二十五日起僅由天津開至德州爲止德州以下路軌有被毁處（四）據接近段系之消息段祺瑞雖迭接各方電促入京但認爲時機未至在一星期内决不成行（五）馮主在津召集全國善後會議已電召許世英晉京籌備　　聨合通信社云本社昨日所得倒曹軍重要電訊如下（一）馮玉祥胡景翼孫岳所部隊伍已全部入京正名爲國民軍一部擔任京師治安一部開赴車要地點截吳佩孚歸路（二）國民軍幹部已决定擁段祺瑞爲總司令一面使曹錕自動下野（三）曹錕於二十五日午前决定退位午後所部衛隊全部解除武裝曹錕本人同時由孫岳所部軍隊保護離開總統府移居預定之適當處所但一時不致任其出京　　中國新聞社云關於北京消息昨日外人方面消息吳佩孚仍在前敵戰事已停大遂退濼州胡景翼軍隊抵唐山又據私人方面消息王士珍已允出山京中主張之委員　制之空氣甚盛大約將以此而過渡　　遠東通訊社云自馮玉祥撤兵還京主張和平運動後盛傳奉方軍官李景林吳俊陞亦將部隊撤回要求張作霖下令停止作戰并請張氏下野惟昨據可靠方面探得　息稱李吳刻下均在前線部隊亦未撤退惟已停止作戰至請張氏下野說尚未徵實　　馮玉祥解决時局辦法東南通訊社云據外人消息馮玉祥王正廷　反吳派對於時局善後計畫所取方針如下（一）不明交中央政權於反直派（二）不即推段祺瑞回京爲大總統（三）暫不更迭直系督軍（四）對於曹錕吳佩孚與以相當優遇（五）召集全國和平會議於北京討論中央集權軍民分治之實行方法（六）和平統一會議於段祺瑞孫文張作霖外並加入其他要人（七）解散國會改選議員建設有力之中央國會（八）和平統一會議兼加入民間代表（九）阻止奉軍入京（十）迫曹錕退位於國會議員改選後選舉正式大總統（十一）在大總統未選出前中央政府依委員制執行政務　　奉張對時局之四大主張聨合通信社云昨晨本埠某要人接得奉天電訊謂奉張對此次政局劇變有四大主張（一）正曹吳偕竊之罪以伸正義（二）懲曹黨及賄選議員以明是非　設臨時機關以維現狀全國民意機關由始終守正之國會議員組織之各省代表會議由各省有實力者及有勲勞者組織之由此兩機關會建臨時政府籌劃民憲會議（四）軍隊不問組織政治事宜段電到滬　之各方面態度公平通信社云曾雲沛等昨接段祺瑞二十三日電報後已向各方面從事接洽聨軍將領除盧何臧楊等人業經離滬外如采聲廣劉永勝夏兆麟等對於段電均有同樣之觀感東南各當局曁在滬各軍首領微有考慮之餘地尚在觀望中據熟悉内幕情形者云某方早與馮玉祥王承斌有一種三角同盟之秘約行將有所表示孫傳芳原出段系之門自無問題合肥衆望所歸勢必一致擁戴云　　昨日李思浩門前之車馬公平通信社云昨日李贊侯住所門前車馬甚形熱閙白寶山等均派代表前往接洽李宅對於軍界來客現由聨軍將校義勇圑第一支隊隊長向海潛招待接洽云　　丁錦對於時局之通電天津段芝老先生廣州孫中山先生奉天張雨帥北京馮焕帥日本别府盧嘉帥曁各法圑各報館均鑒民國頻年禍亂至此告一結束或者天心悔禍人情望治遂能留兹子遺同履康莊是諸公之賜國民世世子孫不敢忘語曰作始也簡將畢也鉅十三年之結果辛亥壬子種其因也今毖後懲前應備四義（一）改中央重權爲地方分權人羣政治愈晚近愈繁密以今之中國處今之世界雖有三皇五帝爲之君伊周管樂爲之相亦未必遂能稱職矧人才衰歇至此任何人執政其不能措施咸宜必矣與其貪集權之名貽悮庶政母寗但挈大綱分權省區此一義也（二）改一人專制爲多頭合議一人專制無論爲君主爲總統爲總理皆不免誇羨攘竊倒閣之禍吾民已屢受之倒府之禍受者亦五六矣長此起伏循環釀亂不遑奚能圖治合議則威福旣難獨專恩怨亦自分寄此二義也（三）改濫用武力爲崇尚法治國於大地現在尚非完全廢止武力之時然人不論賢愚異已者以武力去之事不論是非違我者以武力勝之則人人有已父子兄弟相殺矣自今以後宜納人已於法治之中法可共改不可獨犯武可防外不可自殘此三義也（四）改傳統用事爲賢才用事老同盟會之傳統北洋派之傳統此外合黨各系之傳統無端深入人心此等觀念一日不除眞正之賢才一日不能安心盡職天下之事天下人共圖之則治反是則否任何良黨不能人人皆賢十室之邑必有忠信十餘年來當路者恒輕量天下士其終也乃至羣小盈前賢才屏迹今宜引爲深戒復讐母逾其量　庸母過其分外而省僚内而曹屬一命之微片職所寄咸抱任官惟賢之思此四義也不才年來息影隴畝不談天下事久矣偶感羣公是役所争饒有澈底澄清之機用貢崖略先資商榷至其節目别紙另詳海内賢哲有加以匡正而引伸之者乎圖人實利贛之丁錦　　旅滬商帮對政局之通電各省旅滬商帮聨合會因政局發生鉅變昨通電全國軍政要人云廣州孫中山先生天津段芝泉先生奉天張總司令北京馮檢閱使雲南唐省長廣東胡展堂汪精衛伍朝樞上海章太炎唐少川徐季龍褚慧僧諸先生曁各省軍政長官鈞鑒曹錕惡貫满盈倉皇出走吳佩孚窮兵黷武窮蹙　歸大憝旣去　統重光凡我國人同深歡忭惟國事棼亂如麻内政上之設施外交上之折衝實業之提倡民生之救濟一切建設事宜端賴邦人君子順應潮流根據民意聞誠布公共謀百年大計諸公類皆民國元勲海内賢碩名孚中外薄海同欽尚祈以天下蒼生爲念慨然出膺艱鉅規劃建設以國是爲前提予吾民以更始國利民福實利賴之區區愚忱伏希察納各省旅滬商帮聨合會叩尤　　省議員陳琛等致齊督電眞茹行營齊巡帥鈞鑒東南奠定蘇境復完刦後餘生元氣大傷亟求蘇息應請鈞座迅將松滬軍事結束客軍犒遣本軍回防此後履行保境安民之實任何政變絶不參加宣告各方與民休養蘇民戴德將無涯涘迫切陳詞伏祈採納省議員陳琛張樹典高孟啓張望明黃其德丁建堯等同叩徑　　安徽旅滬同鄕會請段出山電天津段芝泉先生勛鑒馮軍入京曹錕竄遁大憝旣去百端待理公德孚海内功在國家衆望所歸責任亦大現全國人士皆仰盼出山維持顛危籌畫建設幸毅然勉徇民意肩任巨艱聨絡耆英協定國家根本大計舉從來隠憂禍種一旦而澄清之庶人民有所託命而民國基礎亦於兹奠定焉臨電無任盼切安徽旅滬同鄕會有　　贛公民會致馮玉祥電北京馮檢閱使勛鑒内亂頻年外交日險凡屬國民罔不悲痛兹幸我公體上天好生之德本慈祥愷惻之懷不忍刦餘黎庶久遭兵困遄返京闕海天逖聽拜德無量戡亂救亡福國利民惟公是望謹敬上陳伏乞鈞察江西旅滬公民會甘新民劉英許棪范志善平戎尹在中等叩蒸 
[滬上軍事善後之昨訊]  
　　（一）軍隊行動與交通消息 
　　陳調元軍隊昨已北上駐紥眞茹鎮之陳調元軍隊已於昨日（二十六）開始輸運自上午十時起迄晚間十一時止共開專車四列計掛車一百五十輛尚有末次一列計掛車五十輛預定今晨（二十七）二時前運竣以資結束陳氏本人亦於昨午後九時許隨第四次車赴寗即日過江遄返徐州原防　　第十師軍隊開拔問題歸於蘇省改編暫駐江灣之第十師全部軍隊前日曾奉齊督命令擬不日調赴眞茹南京等處駐防已紀昨報兹悉齊督特派白防守司令於昨晨（二十六）上午十時許詣閘北華安坊該師司令部會晤朱聲廣師長磋商即日開拔手續經朱師長允爲　備當面提出條件三項（一）迅發棉制服（二）給餉一月（三）全師須駐防一處並謂以上三項一俟履行當即遵命開拔云云經白司令允爲轉呈齊督核辦然昨日路局已奉眞茹兵站運輸處來電命於今日（二十七）預備車輛一百五十輛開往江灣以備載車該全師軍隊赴寗轉赴徐州惟昨據該師某軍官云今日司令部曾接天津某要人來電囑本師暫緩行動云云該師開拔與否全視今日爲斷也　　鄂軍暫不離滬皖軍今日開拔駐紥高昌廟龍華等處之援蘇鄂軍張允明全部軍隊原擬二十四日開拔北上嗣因事展期尚未離滬昨據軍界消息張部恐一時不致離滬其駐紮南市一帶之皖軍史俊玉部定於今日（二十七）由南站開拔路局已備車輛百輛運至南京轉輪回皖云　　上海官廳昨均赴眞茹謁齊蘇督齊撫萬　駐眞茹以曁南學校爲行轅昨日（二十六）新任滬海道尹劉潛淞滬警察廳長王固槃路局長吳夢蘭均於上午十時二七分乘滬寗路快車赴眞晉謁齊督接洽要務劉道尹等旋於午後二時許先後返滬白寶山司令亦於昨午後赴眞晋謁面授機宜即晚乘車返滬　　防守司令部昨日遷至也是園上海防守司令白寶山自在陸家浜留雲寺後面留雲學校組設司令部辦公以來業已多日該校目下急於開學軍隊駐紮多所不便故已由淞滬警察廳長王固磐上海縣知事李籌慈代擇城内也是園暫爲遷移之所容後再覓適宜之地點昨日午後已實行遷移並由該司令部傳逹處長陳秉槃知照各師圑不准受人供給所有電燈費等俱行照價算給至留雲學校内之一切器具檯凳俱爲學校之物當即知會該校校長到塲如數點收無誤各軍士及該司令部雇用運輸之車輛並人力車等所給車資不准意外尅扣以示體恤當遷移時淞滬警察廳特派游巡保安隊各隊士並一區總署及一區一分所一區三分所各派巡官督率長警十餘名沿途護送外一區三分所署員魏心田巡官史記言奉王廳長面令在也是園該司令部附近一帶日夜注意維護　　劉家行軍隊凖今日開拔寶山羅店附近劉家行地方所駐之軍隊係江蘇陸軍混成第四旅旅長吳恒瓚所部聞奉齊燮元令定今日（二十七）上午九時開拔他去觀音堂鄕董電請撤退軍隊昨據青浦旅滬同鄕會消息青浦縣觀音堂鄕董金式玉議長戈脩等昨曾電請齊燮元撤退該鄕軍隊其電云眞茹齊巡帥鈞鑒敬陳者敝區自軍興以來四民奔避百業蕭條地方秩序　　迄未恢復方慶戰事停止次第整頓詎料於本月二十五日有第六混成旅部下軍士一營由青浦蒞臨據稱奉令駐防囑爲供應一切等因竊念敝區窮鄕僻壞地瘠民貧本非要衝地點自遭兵燹之後流離困苦自謀尚屬不遑安有餘力供給且避難人民大半未回聞風却步勢所必然維持地方殊難措置用亟電陳苦衷伏祈俯察下情准予迅令移駐阨要之區實爲德使臨電不勝迫切待命之至云云　　軍械用船運往蘇州日暉港至龍華港所停泊之蘇軍民船共有一百餘艘及小火輪五艘於前昨兩日由北站裝來軍械及軍衣等共廂車八輛又龍華裝來軍械約四百箱左右業於前昨兩日分批裝船陸續出發運往蘇州云　　一師兵士七連駐紮煤屑路上海南站於前日（二十五）由老龍華車站先後分批運來之蘇軍第一師第二圑第三營步兵三連及營底又新龍華運來之第一師第一圑第一營步兵四連均未下車在南站停留昨日（二十六（上午該師之一二兩圑之一三兩營兵士共計七連於上午七時由南站出發前往煤屑路保仁里之新造民房駐紮　　收繳遺棄軍火之　縣布告淞滬警察廳昨發佈告云案奉蘇皖贛巡閱使齊代電内開此次聨電潰退遺棄之械彈及軍用品等項當不在少設使流入鄕區勢必爲患地方亟應設去收繳以免流弊而重軍火業訂定辦法分飭各縣遵照在案所有　管轄區内應由該廳直接辦理以期捷使應給賞洋即由該廳墊發彚案報領墊一俟收有　數即送交南京軍械局騐收倘有藏匿不繳者查出從嚴懲辦以昭炯戒電到立即佈告週知限期送繳照章給價一面遴派長警密行訪查倘有匿不報繳者即予嚴懲以儆効尤但須嚴飭各長警不得　故滋擾仰即遵照妥速辦理具報勿延爲要切切附辦法一件等因奉此除通令各屬遵照辦理外爲此布告仰諸色人等一體遵照須知私藏軍火大干例禁商民人等如有收留槍械子彈及軍用品者應即報告該管警區分别照章給價限於十一月五日截止倘有隠匿不報故爲收藏者一經查出定予拘案懲辦决不寛貸懍遵切切特此布告　　又上海知事公署昨發布告云爲布告事本年十月二十一日奉督軍齊代開崑山太倉嘉定寶山上海青浦松江金山各縣知事覽此次逆軍潰退遺之械彈及軍用品等項當不在少設使流入鄕區勢必爲患地方亟應設法收繳以免流弊而重軍火兹特訂定收繳給價辦法隨電頒發俾資遵守仰即遵照妥速辦理應給賞洋由各該縣暫行墊發一俟集有成數即行送繳崑山兵站騐收如兵站撤收即送繳省城軍械總局墊發之欵事後彚報請領歸墊倘有藏匿不繳者查出應即從嚴懲辦以昭炯戒電到立即佈告週知一面遴派妥員並責成各鄕董四出搜查勿得瞻徇違延切切等因附辦法到縣奉此除分别函令外合行布告仰商民諸色人等一體遵照特此布告（計抄粘收繳械彈及軍用品辦法）（一）七九及六五步馬槍機件附件均完全無缺者每繳槍一枝給洋十元（二）七九及六五馬步槍機件附件損壞或缺少者及他種雜色槍每繳槍一枝酌核槍枝程度給洋三元至五元三）自來得手槍每枝給洋八元捐壞者酌减勃郎林及雜色手槍每枝給洋三元至五元（四）各種子彈每百粒給洋一元槍彈銅壳每千粒給洋一元其他軍用械品等件酌量給賞（五）如有收藏不報繳者查出後按私藏軍火從嚴懲辦　　滬寗路昨日開車情形昨（二十六）滬寗路開行南京快車兩次第一次車於上午十點二十七分由滬開行乘客因限於座位售出二等票八十餘張三等票六百餘張第二次原定下午三點二十五分開嗣因眞茹路線阻塞延至下午六點二十五分開行乘坐約三百餘人惟寗來快車仍開一次延至晚間十二時尚未抵滬前日下行快車延至昨晨二時一刻抵滬　　昨日滬寗路添開錫滬慢車一次署理滬寗滬杭二路局長吳夢蘭昨日（二十六日）下午二時乘車前往眞茹謁見齊使因避難之人在上海北站候車回里約一千餘人之多商議添開客車一班以便載運乘客已得齊使允准故於昨日（二十六）下午六時四十二分鐘添開客車一班由滬至無錫大小各站停靠從無錫至南京停靠之車站如下横林常州奔牛丹陽鎮江二三等客票均有出售　　滬杭路電務交通復原昨日（二十六日）起滬杭路之電報沿途各站均已修理電務之交通業已復原電報由上海可直逹至杭州閘口車站矣　　昨日之軍事運輸訊昨日（二十六）上午七時十分有鄂軍第五混放旅步兵第十圑第三營步兵及扛夫八十名乘車至龍華張總指揮處（護軍使署）領取濟養品麵粉三十二包即於上午十時二十分來滬至普益習藝　第二營營部又上午十時半第一師田參謀由北站乘車至南站即往防守總司令部署又下午一時三刻有第四師第十三圑派兵士由松來滬裝運行李二百餘件專車運往松江　　（二）各地被災與善後 
　　蘇省災區查圑赴瀏紀蘇省災區調查圑過探先唐啓宇葉元鼎鄒鍾琳傳焕光等以瀏河被災最重昨晨趁滬太汽車前往勘查道經大塲瀏行羅店各地見皖豫聨各軍盤據鄕村爲數極多居民鮮少抵瀏後巡行全鎮該鎮房屋十焚四五往昔市廛精華今爲瓦礫慘不忍覩而軍隊之騷擾有加無已箱籠物件踏裝巨船停泊瀏河口待運者四十餘艘聞此爲第四次之 
 
 

Page 10

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *大批出口云該國圑員回滬後又赴寶山兵災善後救濟會接洽一切兹錄其呈省長電於後　南京韓省長　　瀏河災重承紳邀特先勘查該鎮居民約一千四百户計一萬三千餘口現在家者不及百分之一房屋被毁者有三千五百餘間之多均全鎮精華所在其存者亦破殘不堪室内更一無所有據該鎮士紳估計損失至少在五百萬元現雖經各方着手營救經濟拮据萬分糧食不足棉衣需要更急况沿滬太汽車道及海塘一帶軍隊逗留甚多間或放槍示威鄕民已若驚弓之鳥居者不安流者更欲歸無由田稻待收者極多春作更不容緩目前最急在乎招集流亡首應盡撤軍隊以安人心除應寶山諸紳堅　晋謁督轅請願外懇請省座轉商軍事當局俾得早日實行以慰黎望再瀏河爲太邑商集中心居民大半業善後事宜似應注重提倡小規模工業之發展俾其家屬得做工渡活商人亦得藉此工業出品懋遷有無惟欲籌集資本創設新工廠需時孔多緩不濟急竊念省立工塲多有　機織品者如能酌移一部於此處經營裨益必多所有廠基可以修葺鎮上巨室暫資應用無須另建運用資本本地紳商亦願擔任籌濟是否可行并請核奪施行　　附該圑爲法華鄕外人築路事代致省長電如下南京韓省長崇鑒本日勘災至上海法華鄕鄕人訴說有外人擅自在大西路虹橋一帶劃築大路路基四條損害農作限期遷移房屋墳墓流涙痛哭者有之間有激烈之徒聲稱身家性命所關不能不出以自衛抵抗再三曉以外交利害極力勸解並允代呈崇座轉飭温交涉員嚴重交涉始各安心待命當經查看屬實外人乘機擴充租界顯而易見特此電禀過探先唐啓宇李永振張面耕叩有　　縣聨會爲被災十三縣呼籲江蘇縣議會聨合會昨致江蘇軍民兩長電云南京齊督軍韓省長鈞鑒近聞鈞座會令財廳通節各縣以軍需孔亟迅將本年應徵　忙冬漕一律提前照額全徵等因聞令不勝惶駭查此次江浙事起宜興嘉定太倉松江青浦金山各首當其衝受災最烈而爲戰事波及者有上海奉賢南匯寶山崑山金壇溧陽等縣以上各縣田禾廬舍經大軍蹂躪倍受損害現在瘡痍徧地亟待振環顧民力本年應徵銀米方將懇祈全行豁免更何能以完善各縣一例照額先徵值兹戰局結束善後　重懇祈鈞座將以上被兵十三縣一律除外並迅速派委分赴各縣核實勘災以便蠲减而舒民困不勝待命之　江蘇縣議　聨合會叩宥　　呈請令行保衛圑舉辦清鄕閘北各公圑昨呈上海防守白總司令請令行閘北保衛圑舉辦清鄕呈文如下呈爲呈請事竊作戰月餘幸見收束軍事善後清鄕爲无閘北地方户口衆多華洋雜處良莠不齊六旬以來兵丁雲集際此退兵散卒雖　編遣難免不有棄憾而逃或携槍避匿與莠民暗中結合爲患地方致貽隠憂此清鄕之宜辦也查上寶兩縣閘北保衛圑成立迄今保衛地方頗著勞績一月之中尤顯功効閭閻得以安寧社會羣情愛戴環請鈞座俯准籌辦清鄕以弭隠患并懇委託熟悉地方情形之保衛圑體協辦一切與地方保衛圑條例第三章之職務亦相符合庶功歸實際欵不虚糜實爲公便謹呈上海防守總司令白閘北地方自治會閘北商業公會閘北救火聨合會閘北慈善圑閘北市農會　　嘉定兵災善後會請省長派員先發急賑嘉定兵災善後會昨代電韓省長云南京韓省長崇鑒此次兵禍嘉邑最重全縣無一村一鎮不遭殘破現經組織兵災善後會籌辦善後一切事宜推維新思恭守孚主持其事特電請備案并懇迅派廉潔樸毅人員携帶賑欵下縣調查先發急賑不勝禱祝會所暫附設上海北京路家家弄嘉定旅滬臨時維持會内合併附聞顧維新戴思恭黃守孚叩寢　　兵燹後之嘉定觀察記遠東通信社云二十六日本社記者赴嘉定觀察兵燹後之種種情形今書所見如下是日上午雇汽車　羅店該鎮西市駐紮楊化昭舊部約數百人標有（暫编新軍）字樣鎮上秩序尚安途中遇逃滬難　返瀏河嘉定者甚多九時自羅店徒步而西行二時至嘉定東門入城見東門大街一帶民房均由　察局張貼封條據居民告稱内中傢私什物早已被刦一空並謂我邑自蘇軍入城以來大家小户均遭刦掠檯凳什物悉被搬運一空遑論其他後至友人顧君家有朱琛甫之衛隊數十人駐守入内見兵士有舉炊者有賭博者有翻尋什物者顧君導余參觀歷房屋百餘間而室中竟一物無存堦前祇堆積破髮碎瓶及垃圾而已十二時出西門行三里至高陞橋觀浙軍當時所掘之戰壕壕闊丈許深可五尺自南而北迤邐三五里壕中有兵土休息所有運送子帶彈　　　頗爲精緻想當時大費工程也二時許回入西門過廖宅朱琛甫之行轅在焉折至胡家花園朱部兵士約二百餘人散處其中　　横河中泊船十餘隻兵士用以運物徐遇警察謂城中秩序均由　等維持近日人心稍安云云三時循原路而返　　漕河涇鄕兵災善後會之進行漕河涇鄕兵災善後會籌備成立已誌前報昨日該會主任會同鄕董召集　董會議以全鄕人民除漕河涇一鎮外其餘如梅家弄朱家行長橋龍華各鎮及四週一百八十餘村莊盡罹浩刼中産之家尚能重整舊巢勉圖生活惟貧苦之民無衣無食狀况可憐若不設法救濟其何以堪當經議决辦法先由各圖董同地保調查被災窮民造册彚報到會後核其有産無産及受災之輕重緩急分别放賑以濟燃眉云　　馬橋鎮遭兵燹之經過西鄕馬橋鎮於本月十一日上午二時由新橋鄕人翁金生俞鑑堂引到聨軍張圑附所帶之兵一連退駐馬橋露宿街上當由商會長鄕董佐警察巡長商圑圑長等出而饗以粥飯十二日晨又來一營紀律尚佳秩序不亂而鄕民扶老携幼紛紛遷避狼狽不堪矣十三日拂曉張圑附以司務長未至要求籌欵當塲勉籌洋一百三十五元令其退出不意欵方交付而某軍隊開到在馬橋西市梢下總攻擊令自上午九時開火至下午九時方始停戰鎮上東市及沿沙岡陸家灣一帶之房屋受砲彈之轟擊毁壞頗多本鄕滙橋沙脊橋諸家橋計三大木石橋並顓橋鄕之巷口新石橋均被聨軍拆毁小橋被毁者不知其數聨軍張圑附力盡請降並被俘五人解除武裝押送閔行計兵士斃者二人受傷者二百十餘人由基督敎收容所所長吳詠文君逐一醫治當由閩軍二營機關槍隊隊長傳君捐助該所小洋九十八角十四日續到某軍千人即由商會會長鈕静庵君覓屋數十幢安插軍隊惟留頓者僅十小時而商店民家門窗雜物已毁損一空擅入民家大肆刦掠至下午四時而撤東西兩市损失最大之商店如楊瑞興萬義泰何萬盛錢天順等計有數十家民家如奚元和小房三家孫濟時張太無等亦有十餘家附近鄕村如張三餘張子農王益仁等十餘户又王益仁旣被刦去貨物又槍傷右臂公共機關如警局之槍械商圑之制服完全搜去强恕校女校課桌敎具以及敎員學生行李均毁公所内鐵箱文具文卷册籍契據亦遭毁滅職員所役行李均不翼而飛統計本鄕損失約二萬餘金日昨已由鄕董佐具文呈報上海縣知事查勘近悉商圑以搶案迭起仍繼續舉辦晝夜梭巡故秩序漸見恢復云　　吳淞附近之搶案吳淞北三里蘇家宅鄕民顯錦林家於昨晨九時餘突來土匪八名身穿舊灰布及黃色軍衣手持鐵棍闖入内室搜刦衣服布疋等打就大包袱數個正欲走時附近鄕民已羣集該匪等不敢携取衣包而去適有鄕民潘金林在田中工作聞盜刦之事即手持挑糞扁擔趕回家中正遇匪等見其手持扁擔疑潘捉拿彼等　將潘圍毆致受重傷氣存一息現該處鄕民將往寶山　署報請查究並將傷人抬騐又前日午後五時餘淞鎮附近張家宅鄕民楊某家中突來兵士五名假調查軍米爲名闖進臥室搜刦銀洋數元衣服布疋等數件當經商埠警察顔局長得悉立派戴巡長率帶巡警十六名荷槍實彈趕往該兵等已携贜而去戴等不及拘拿祗得回局據情呈報又有鎮後攞熟肉攤之徐阿六家及大中華後面小金家宅金姓寡婦家均被搶刦其餘如吳淞浜南及西北各鄕村之被搶者頗多吳淞鎮上則尚無是項情事發生現商埠警察東西兩區署日夜巡邏嚴密保護救火會會員則自十九夜被潰兵焚搶以後每於夜間齊集各會員排隊出防澈夜巡查得以安靖聞淞鎮四鄕連連搶刦者實係光蛋土匪等扮作兵士擾害鄕民所有軍械服裝係聨軍潰退時沿途抛棄被若輩拾得者所以服裝並不一律軍械亦不完整或四五人携一匣子砲或七八人帶一手槍或竟有背負匣子砲之絲繼而無砲者　又有僞手槍藏於衣袋内而露出檢柄者如此行爲足證光蛋土匪之混充兵士肆意搶刦惟將領不加注意任若輩混冒損及軍譽殊可惜也　　江灣駐軍後之調查遠東通訊社云本社記者於昨日（二十六）下午二時乘淞滬車至江灣調查駐軍後情形兹錄其報告云淞滬車搭客甚爲擁擠類多吳淞寶山一帶之鄕民因避難滬上而急於返鄕一觀究竟者車中有自滬至砲臺灣之蘇軍十餘人服裝甚不整齊車抵天通庵搭客上車者甚多車抵江灣下車者寥寥火車站旁之軍車共停數十節據站員云係凖備臨時開拔之用站上有淞滬警察維持秩序並有兵士數人荷槍梭巡但對於行人並不檢查模範工廠前有兵士數十人散聚不一有在露天中作麵食者有坐而薙髮者形形色色與在北站時情形相同該廠現駐兵士二千餘人均住於廠内兵士外出門禁綦嚴第十師之司令部亦附設該廠有軍官數人在内編造兵士花名册狀甚忙碌模範工廠現仍照常工作兵士與工人尚無衝突情事該廠間壁中國救濟會亦有兵士三千餘人分駐院内離鎮三里許之跑馬廳亦有兵士二千餘人　植公司農　亦有兵士三千人後由車站赴鎮上觀察道經文治大學旁見新造洋房内有暫編第十師第二技擊圑在内駐守江灣鎮中大小各店均停止營業惟萬生醬園及協大公米店　三五家尚照常開市街間行人稀少祇見兵士三五成羣來往無定鎮西一帶人家均將大門緊閉並有上鎖者一種蕭條現象令人生無限感慨鎮西牛郎廟駐兵祇有數百人新浜橋西江女學校兵士已遷出惟另設第十師軍政執法處據云如有兵士强刦民間衣物查出者均送往該處懲辦云後又至大寺後見寺内駐兵數百人第三商小有兵士一營約五百餘人盤踞在校内該校係今夏所新修理者近被兵士污損不堪鄕公所有上寶保衛圑四十人駐紮在内地方治安賴以維持吳淞紅十字會江灣分辦事處亦附設在内後又至三官堂該處駐有暫編第十師第二圑東嶽廟亦有兵士數百人據該處鄕人云前數日難發生搶刦情事自朱師長出示勸商民照常開市並嚴加約束軍隊後兵士已不敢明目張膽强搶勒索其紀律比較尚不十分騷擾云云　　南翔昨日消息南翔昨日所得消息如下（一）崑山救火車暫留南翔一輛以備後患（二）南翔車站馬路一帶仍有軍隊路刦雖有總司令部通行證亦不能免（三）南翔駐軍尚近二萬餘人一部逗留鐵篷車内　　川沙市面之蕭條川沙連日發生搶刦城内如恒豐祥洋貨店及張姓家等七　先後被搶據稱該項盜匪身穿軍服執有精利之槍械故前日（二十四）清晨各商店均不敢開門罷市半日旋由商會出塲勸導雖於午後開市然市面蕭條人心頗爲恐慌云　　逃兵與贜物併解警廳公共公廨代理會審員俞應望前日將各捕房獲解之逃兵范小龍秦德伊劉學相馮旃子王戴法胡得意等六名抄獲贜洋四元棉皮單夾衣服百餘件棉被五條藍白布十餘段函解閘北司法科　科員判解警廳核辦　　（三）中外防務之昨訊 
　　華法交界業已解嚴華法交界各馬路口戰時法人防潰兵入境攔以鐵網塞以沙袋近日法人飭工逐段撤除西門及徐家匯路二十五日已撤盡十六舖一帶二十六日正在解除　　外艦陸戰隊全部回艦留滬各國海軍陸戰隊因租界秩序安全工部局已於二十四日解嚴隨於二十五日分别回艦日陸戰隊亦於是晚完全撤回所有第一大隊清水指揮以下隊員九十四名均退回楊樹浦下士集會所自九月九日晨上陸以來凡歷四十有六日云　　　美海軍今日行祝賀式十月二十七日係美國海軍祝賀日美國屯泊上海之一千餘海軍人員定於今日舉行盛大之祝賀式自午前十時至午後五時許人參觀軍艦并有種種之餘興云　　法海軍軍官參觀保衛　昨日（二十六日）上午八時駐滬法國海軍軍官參觀董家渡天主堂保衛圑當經圑總司令朱少沂召集圑員整隊歡迎表演槍操頗蒙贊許並詢及辦理情形由圑總司令答以本圑由董家渡南至薛家浜北至新碼頭西至中華路一帶紳商聨合天主堂董組織而成分呈該管各官廳核准並給有護　開辦以來已一月有餘圑員皆盡義務除日夜出防外每日兩次操演未嘗稍懈云云法軍官以爲本地士紳能熱心地方公益殊屬難得旋即分隊撮影以留紀念　　閘北保衛圑昨訊上寶兩縣閘北保衛圑昨日消息如下（一）該圑因軍事已告結束地方秩序漸次恢復自前晚起停止通夜出防恢復早晨操課日昨八時召集各支圑圑員在市北公學會操并開始敎授槍操由兼代敎練長陳安甫親行督操并講述槍機之精神及其效果與夫槍爲第二生命之嚴重與審愼次第敎授舉槍托槍由慢數而快動至十二　散操以後逐日上午在各支圑操演至星期日再行會操（二）委任特務排兵王則民及各支圑排長申明選李霈霖劉長祺龔德壽吳俊峯董泰亨文云爲令委事案照本圑成立之初曾經令委該員爲第幾支圑試用排長月薪二十四元以資辦公在案兹查該員到差以來對於地方防務認眞殊堪嘉慰兹委任該員爲第幾支圑排長自十月一日起月支薪膳銀三十元以資辦公除分令外合亟令行該員即便遵照仍仰格外勤愼供差母負委任切切此令　　南市戒備仍嚴南市方面各商家因軍隊逐漸收束地方亦已安静以故對於戒嚴限制進出多感不便曾有人聨絡公呈警廳長及上海防守司令部請求每晚八時斷絶交通限制寛放至十時以便商業乃近來北京政變後滬地戒備又行嚴厲其十六舖橋交通地點且用繩攔絆阻止行人進出故一般商業中人往南者必有軍警盤詰有無通行證有證者騐明放行否則概不許過各機關附近仍有密佈軍警晝夜巡察非常嚴厲云　　警廳長先意　　治安　淞滬警察廳王廳長以近日時局尚未大定陸路治安已通令所屬各區署轉飭外勤各長警妥爲防護但水路中如浦江南北一帶防護尤關重要故於昨午特飭水巡隊　隊長多派巡船在　浦區域以内不分晝夜竭力梭巡各碼頭每日駛到大小輪船亦加派探警嚴加查察其中有無匪徒混入如查有形跡可疑或夾帶違禁物品者即應獲解到廳以憑訊辦潘隊長奉令後已遵照辦理　　徐亞伯權代水警區長江蘇全省水上警察區長沈葆義因精神疲倦在滬休養所有區部事宜暫由徐亞伯督察員代拆代行並派第三隊第三分隊長龔國棟兼代第一隊隊長職以專責成　　（四）各圑救濟之昨訊 
　　嘉興濟生會請勸各輪局减價總商會按嘉興濟生分會來函請勸各輪局减價以維難民回籍略謂戰事已平滬杭路斷禾上避難在滬之人數逾千計羣待歸里傳聞申杭各輪定價昻貴流離日久旅費告罄居多敝會爲救護起見請貴會商請各輪局格外廉價以示體卹云云兹悉該會已代據情轉知滬上各小輪局查照矣藍十字會致各收容所函閘北慈善圑藍十字會致各收容所函云敬啓者自此次軍興以來各處罹遇兵燹慘苦不堪言况而以瀏河嘉定南翔黃渡等處受災更屬重大該處難民逃避來滬受養於各收容所者不下五六萬人今雖戰事初定而此一班流離失所之災黎返家之後僅存一片焦土無枝可棲最堪憐憫敝會特派調查多人分赴各災區查明擬以廢物利用將各原收容所之蘆蓆棚屋拆移至該災區搭建以濟災民暫居之需免得再遺露宿之苦用特專函奉懇台端希將貴處收容所之蘆蓆棚屋暫留待敝會派工拆卸以便移運至各災區重建一舉兩得諒荷贊允云　　各路商界聨會婦孺收容所消息各商界設立之避難婦孺收容所每日由袁履登鄔志豪余仰聖錢龍章蔣夢芸王才運潘冬林張賢芳王漢良等分科辦事昨日該所常駐主任俞國珍救護主任吳仲裔因欲將避難婦孺送回瀏河一帶先往調查該處市鎮村莊無不頽敗荒凉且避難歸來者因感於骨肉離散無衣無食痛哭叫號悲聲盈耳調查完畢即當定期邀集各路董事討論救濟善後辦法云　　大批難民送回原籍新閘九路商界聨合會及育倫善會兩收容所於昨日（二十六）上午九時許將南翔黃渡一帶難民五六百人掛鐵篷車三節由快車拖帶至各地以便難民回籍並沿途派人照料　　嘉定同鄕會消息嘉定旅滬臨時維持會昨特製就同鄕證數千張以備將來車　遣送難民之用又該會連日接到各處捐助棉衣新舊大小計有一千二百四十九件惟據該會預計則非五萬套以上不敷散給故仍在積極籌劃云　　紅十字會消息昨據中國紅十字會總辦事處消息南京分會成立於民國元年會長于恩紱君幾於無災不賑賑必出自己囊從無募捐情事此次救護江浙戰事尤屬踴躍從公所有救獲傷兵難民之詳細情形昨已函報總辦事處矣又昨日傷愈回籍之兵計由長江輪至蕪湖者一人山内河輪至杭州者六人均由會給予川資輪票云　　滬城红分會掩埋隊出發瀏河滬城紅十字分會現因戰事停止已久各處被災區域暴露尸體未經埋葬者被犬嚙噬甚爲慘目故昨日該分會長夏應堂特派掩埋隊全體隊員於昨日上午九時帶領夫役携帶棺木多具前往瀏河實行掩埋云　　聨益善會埋葬隊消息胡家本橋香烟橋路上海聨益善會埋葬隊昨日埋葬兵民如下李成瑞在傷兵第一醫院熊金城張士恩在傷兵第二醫院俞生三在粤商醫院邵清來在時濟醫院張勝堂在聖心醫院該會當派扛夫舁棺前往分别殮葬於義塚云　　（五）戰後消息之零拾 
　　裕青公司輪船即將開班本埠裕青輪船公司之溪溪小輪向開黃渡白鶴港青浦朱家角一帶因戰事停班已逾四旬近以戰事結束該地旅滬難民亟欲回籍要求即日開班當經該輪公司經理蔡一隅函請總商　轉呈防守司令發给通行證業經白司令核准給發九十六號通行證一紙該輪以原走航線尚有阻碍擬改道行駛預定下月初一照常開班云　　拾炸彈爆裂肇禍瀏河一區遺棄炸彈甚多鄕民無知拾而爆發者已有多起昨日午前有崇明人某甲在後鎮東市梢拾得炸彈一枚初猶未知詎忽炸裂當塲將某甲及旁立之二人炸斃另有受傷二人云　　尚有本埠新聞轉入後頁 
 
 

Page 11

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *[本埠新聞二]  
　　江淮同鄕會歡迎馬玉仁紀江淮旅滬同鄕會昨日上午十一時假座一品香開會歡迎淮揚鎮守使馬玉仁到者馬玉仁及參謀長吳經禮書記官孫曙東參謀陳紹五省議員張福增馬甲東同鄕會劉毅夫顧竹軒卞海程王寶相臧退庵等八十餘人公推張福增主席致開會詞云馬伯良師長此次隨齊督軍轉戰到滬勛勞卓著功在地方大足爲吾淮健兒生色今日旅滬同鄕因會所建築未竣特假地聚餐開會歡迎旣爲馬師長洗塵又可謂同鄕懇親會故人杯酒聨歡慶功設宴今日承馬師長惠然　臨吾淮同鄕最爲欣幸請畢三觴以伸慶祝云云後由馬玉仁致答詞略謂鄙人此次隨齊巡帥轉戰到滬得與諸同鄕共處一堂非常榮幸此次戰争無功可述承諸同鄕開會歡迎固辭不獲慶功設宴更非敢承謹以鄕誼列席藉聆諸君大敎嗣後關於地方各事仍希時加指導對於旅滬同鄕事務凡鄙人力所能至當儘量協助以答厚意云云次由馬甲東發言云吾江淮同鄕之旅於滬地不知始於何年惟同鄕會成立則僅有十載當此會未成立以前同鄕人對於江北二字諱莫如深今者旣有圑結此風亦見稍振顧已往之十年已矣願有以瞻厥將來幸同人好自爲之馬玉仁對於此點亦有所解說大致謂鄙人除注意於保衛地方外嘗致力於敎育實業交通三者蓋民智旣開富源旣闢交通旣便南人雖欲蔑視江北亦不可得云云相繼發言者有鄭咸三成燮春陳宗漢等大致多歡迎與歌頌之詞聚餐畢恭送銀盾一座上書（桑梓干城）四字由馬師長還禮接收次即攝影三時散會　　米糧公會致南北兩米圑函滬北經售米糧公會昨發表關於業務上之要函兩件原文如下（一）致北市米行公會請恢復行佣舊章函云逕啓者竊自江浙搆兵米源斷絶行情步漲市况紊亂各行因墊本鉅重增加行佣係屬暫時性質今已戰事結束輸運通暢來源可望日增行情已見步落際此各業恢復常狀之時我業自應隨之整理爰於本月二十七日集議通過關於行佣一層决自夏曆十月初一日起仍照戰前舊章辦理相應函請察照轉知各行一律照舊辦理實紉公誼（二）致北市米行公會請復議處理七月二十八日行客成交帳項公允辦法函云逕啓者竊自戰謡初起到滬米源頓見減少行情步漲市况紊亂高白粳每石升至十七元左右嗣於本年七月二十九日接奉上海縣公署第一四七號佈告限制米價爲十五元敝會同人當然遵辦乃貴公會轉知各行對於未奉佈告前之二十八日成交亦須一律强令低抑曾由各客請求敝會轉函貴會曁仁穀公所處理在案旋准仁穀公所函開查米價限制問題自奉縣署佈告之後經邀集南北各米行公會及敝同行公同議决辦法凡係昨日買賣雙方成交之米賣出方面有溢出限制十五元之外者如每石賣十七元即以多出兩元由賣方立具收條交由敝公所向買方收取即將此欵留作將來補助平糶之用自八月初一日起統照十五元限制之數成交秈米不得過十二元中次照别各等語錄存在案除登報通告外相應函請查照轉知等山准此具見維持民食之苦心當經轉知各客頗多異議乃事未旋踵戰火已開各行發店店售人民統不遵依限價上升至十八九元有奇四旬以來市况更形紊亂現值戰事結束交通漸次恢復來源日旺米價步平各行對於限價佈告及議决案發表後之不遵限價帳欵均已一律清訖反置佈告及議决未發表前之七月二十八日成交帳欵迄未完全清結倘限價佈告及議决案果能發生效力則後此不應復有升漲情事而未發表前之成交帳項亦應如數照付如不發生效力則限價及議决案未發表前之成交帳項更應完全清訖何方不遵限價不辯自明若何以维信義是在貴公會之妥爲裁酌爲特函請察照希將公允辦法即盼惠復實紉公誼此致北市米行公會滬北經售米糧公會啓（致仁穀公所函同從略）　　龍章紙廠請防守司令給示保護總商會昨函上海防守司令謂據龍章機器造紙公司函稱初來軍隊未諳當地工廠情形屢欲進廠游玩恐言語誤會致生衝突請轉懇防守司令賜給告示以便懸掛門口無論何人無事不准擅入等情查該廠設在日暉港乃龍華要道爲軍人集中之處且在防守界内苟不先事預防恐或發生衝突用特函請俯恤商艱出示保護以便懸掛云 
[反直派要人之行踪]  
　　徐樹錚已在港登岸之電告徐樹錚由香港致上海友人電云昨安抵港港督遣警廳長代表到船訪問致敬并言接英内部電不願弟逕到倫敦當允先到德法渠允代辦一切并以港督私船移居以待别船今早又來轉港督意願弟上岸暫住弟告以滬領圑不樂余登岸余曾允之故無要求意渠會滬領不涉港事但憑公意頃移子雲（即李耀漢）宅矣樹錚有　　張繼王用賓赴津民黨要人張繼王用賓於前日（二十五）晚七時乘海輪赴津 
[北京政變後中外軍艦之往來]  
　　北京政變證實後滬上駐防外艦相繼北上美艦七艘業已先往日艦對馬號亦已開往旅順而海防艦利根號刻亦奉到該圑艦隊司令命令凖備候命北上上海英艦司令昨亦調留駐浦江中段之大巡洋艦狄斯配希號即日拔錨啓程北發至法意兩國之艦隊刻有就滬防艦内各抽一艘前往之說惟因上海尚需艦駐防故昨日法國先由寗波將砲艦亞格爾號調滬意國亦由香港調來砲艦卡洛多號俟接替防區即抽艦至津至此間淞滬艦隊内之靖安砲艦與利通運送艦昨已相繼離申往寗浦江内停泊於高昌廟前者尚有五艘艦名等如後艦名艦别艦長艦名艦别艦長楚泰砲艦林秉衡江貞砲艦杜宗凱應瑞驅逐艦陳松寛楚同驅逐艦陳訓詠辰字水雷艇寥儒星 
[浙會稽道尹將返任]  
　　因甬局已平静 
　　自寗波第一次宣告獨立消息傳出後會稽道尹黃涵之即離職來滬向省中乞假醫病以避漩渦現聞黃君見甬局已定日内即擬銷假赴甬返任云 
[皖同鄕會職員會紀]  
　　昨日午後安徽旅滬同鄕會開理事常會曁徵求委員會聨席會議討論各案如次（一）駐全皖會館之職員畢立信報告自江浙軍興後該館即爲各方面駐兵之所共計五十餘日現在各軍已撤館内器具雜物毁損甚多公議即日飭派夫役前往清掃以待騐看（一）本會第二届徵求籌備已久適戰事影響以致開幕無期公議一俟時局底定即當賡續舉行（一）常年會費問題公議按照章程第七條派員徵收已入會會員所認繳之各種常費（一）臨時動議現在北京政變關係全國安危本會應有所表示公議致電旅津同鄕段芝泉請其俯順民意出挽危局（電文見另條） 
[江蘇童子軍聨合會董事會紀]  
　　江蘇童子軍聨合會於昨（二十六）日開董事會出席者袁觀瀾黃任之沈信卿章伯寅章君疇張千里（章君疇代）陶蓉初（章伯寅代）李啓藩（黃任之代）李宇春（沈信卿代）趙聘珍（袁觀瀾代）議决事件如下（一）陳邦才君提議前任省總敎練員章顧兩君應推爲全省名譽總敎練案議决應即推請顧拯耒章君疇兩君爲本會名譽總敎練員（二）李璟君提議名譽董事及名譽總敎練之任期應如何規定案議决復以凡各圑體名譽職均不規定任期應照通例辦理（三）李璟君提議舉行省總敎練員會時應請名譽總敎練一同出席討論案議决舉行省總敎練員會時如遇有必要事項或本人有意見發表時應請列席與議（四）武進童子軍聨合會請給第三圑王成第五圑蔣鳴歧潘思榮女子第一圑陸慧琴等證書議决照給 
[上海愉快綱球會之閉幕叙餐記]  
　　前晚（二十五日）七時上海愉快網球會假馬霍路洪宅舉行閉幕叙餐並發給本届單雙人平力錦標之獎品届時除該會全體會員外男女來賓如章鴻笙洪賢鈁洪賢鈞洪佩珍小姐費本仙等共五十餘人濟濟一堂頗形熱閙先行叙餐繼由主席會長莊鳳鳴君起立致辭略謂敝會今晚舉行閉幕叙餐會承諸君賞光不勝榮幸謹代敝會全體致謝又承熱心體育提創網球諸位先生夫人分贈銀杯使敝會會員十分高興致有如許良好成績鄙人以極誠懇代表敝會全體致謝今請書記方伯奮君略爲報告本届敝會經過情形後請洪佩珍小姐發給本届平力網球比赛獎品於時該會書記方伯奮起立謂敝會去年成績頗佳本思今年大謀發展無奈網球會之根本首在球塲敝會因一時不能得一相當地塲故去年預謀之計劃竟無形打消幸江灣有洪賢鈁先生别墅慨允借給敝會然因路途遥遠不過每逢星期之餘暇始得盡興然今年自馮錫康李駿耀二君入爲敝會會員以來加以舊會員之進步迅速故屢次與别處比賽嘗佔勝利即上海萬國網球比賽亦有敝會會員名字勝敗固不足論然亦可見敝會進步之一斑也今年新會員中之有進步者以蘇心田沈肇球王耐之三君爲最故蘇王二君皆得有本届平力錦標之第二是當爲二君賀也尚有新會員史邦俊君因入會不久即爲特派童子軍代表之一赴丹麥參與萬國童子軍大會始於前星期回國要會對於史君之權利未享深爲不安謹兹道及以上略爲本年敝會會務經過情形現請洪佩珍小姐給獎於是雙人網球錦標第一李駿耀錢樹森第二蘇心田陳子香高級單人網球錦標第一趙廷櫟第二范才長低級單人網球錦標第一莊鳳鳴第二王耐之順次上前領獎一時掌聲雷動後來賓章鴻笙洪賢鈁等均有演說因詞長不錄及散時已午夜云 
[上海婦女會定期演講家庭經濟]  
　　星期三在女子銀行樓上開茶會　　上海婦女會昨發通告云啓者兹訂於陽曆十月二十九日（星期三）下午五時假座英大馬路四二三號女子銀行樓上開茶話會并請該行行長嚴順貞女士演講家庭經濟女士才識閎博對於儲蓄方法尤有經騐此次江浙兵事我女界之被難或厄於經濟者當不乏人届時務希聨袂借來一聆女士宏論藉爲將來之救濟也 
[上寶平敎幹事今日開會]  
　　上寶平民敎育促進會幹事部昨日發出通告云敬啓者十月二十七日下午四時半在博物院路青年協會藏書樓開幹事會務祈撥冗蒞會是盼此頌台安 
[王警廳長之整飭警務]  
　　淞滬警察廳長王固磐昨通傳各區署所隊略謂各該管長警須拍四寸半照片三張以一張送廳存查一張存總署一張存分所仰即遂照辦理又令云各長警程度參差不一亟宜訓練落差時須由各該長官諭令動加操演對於違警律尤須逐條講解以免辦事時盲然無措仰即遵照云云 
[智利領署聘陳志剛爲秘書]  
　　智利國在本埠北京路二號設立領事署特派亞西氏爲駐滬領事日前亞氏函聘陳志剛君爲領署秘書業經陳君允　　始辦公矣 
[大東門紫霞路火警]  
　　前晚七時餘滬南大東門外紫霞路升吉里口出租汽油燈店樓上某姓住户因傾翻洋汕燈燃及床帳頃刻烟火迷腾幾致肇災幸有附迎之救火會得悉立國邦浦等消防器具到塲澆救得即熄滅幸未蔓延 
[明日城隍會停止舉行]  
　　明日（即舊曆十月初一日）爲下元節向例本邑城隍神率同四司出巡蒞壇施賑乏祀孤魂此次本埠因江浙戰事結束地方又發生種種關係故該會各會首於昨午齊集邑廟玉清宫開會討論議决今届下元節迎神出巡皆不舉行是日各會首助下錠帛悉送邑厲壇焚化並履羽士前往該壇誦經超度孤魂 
[拐案飭警赴粤關提被賣各孩]  
　　婦人吳劉氏朱陳氏偕見證王顔氏控拐逃陳麻皮陳玉山王小麻子等於舊曆八月二十四日串拐去六嵗男孩小喜子六嵗女孩連香四嵗男孩連元等托拐婦　胡氏等帶赴廣東售賣請求訊究當時由警將陳麻皮等及陸胡氏先後獲解警廳訊押候辦在案兹悉此案業奉司法科訊供後命備文函送法庭請辦而吳劉氏朱陳氏等痛子情深前日同投法庭具詞禀追子女到案以期珠還合浦但檢察官飭將陸胡氏與陳麻皮等先後提案隔别審訊知小喜子連香連元等三孩被賣在粤東地方除判令分别收押並嚴拏在逃同黨外又備文飭警赴粤關提彼賣各孩來滬核辦 
[律師公會昨開常會未成]  
　　上海律師公會昨日開第四十次常任評議員會下午二時至五時止到會者祗有張一鵬王開疆黃啓英等數人嗣因不足法定人數致未開成所有一切議案留候下届會議提出討論云 
[逃妾暫送濟良所]  
　　羅店人沈炳亮因避兵燹携眷來申僦居於山海關路福祥里有妾沈氏近日迭遭凌虐且欲將其價賣該氏乃於昨日乘隙逃出投至老閘捕房訴明原委請求發入濟良所當經捕頭飭探將該氏暫送濟良所候禀請公共公廨核奪 
[迫令雛妓賣淫之罰鍰]  
　　西棋盤街四十二號門牌雉妓院内有一雛妓名張鳳實年方十五即被鴇婦尹王氏迫令賣淫爲專查妓寮之西捕頭摩豪與三道頭華捕郭阿桂查悉以該鴇違章業於前日連同張妓一併拘解公共公廨由中西官判令尹王氏罰洋五十元充公張　奮發擠良所留養 
[拘獲略誘婦人之溥載舟]  
　　黃渡人金登生之妻戴氏於十月一號該處兵戰時被南翔人溥載舟略誘來滬匿居公共租界前日經其本夫訪悉報告新剛捕房派探陳保錄將溥拘獲捕頭飭令押候解送公堂訊究 
[朱國銓騐係肺疾身死]  
　　楊樹浦新康里餘姚婦人朱高氏之子朱國銓前在喬浜路八十號友人陳林衡處談話忽然斃命經法庭派員騐不明瞭將屍剖騐在案兹悉此案業由寶隆醫院醫生歐本海將死者腹中臟腑肺肝一再化騐死者之肺全是黑色係因肺疾致斃業已　情函復檢廳問官以朱國銓旣係因病身死與陳林衡無相干涉已於前日諭令省釋 
[拘獲砍傷葛英松案之關係人]  
　　葛英松於八月十五號下午在九江路天香閣茶館被斧頭黨流氓多名各持利斧週身砍傷九處一哄而逃嗣由巡捕將葛送往醫院醫治一面報告捕房緝拿兇手在案前日經包探邵景範偵悉劉國香（綽號小湖北）倪寅生（即阿虎）兩人對於此案有關協同西探拘獲繼又續獲混名小江北之張和尚一名帶入老剛捕房收押候查明解送公共公廨訊辦 
[烟案破獲併誌]  
　　陳老三在河南路三百九十四號門牌屋内私售燈吃洋烟又施法德施浦氏亦在四川路二百五十四號屋内設立燕子窠被總巡捕房劉副捕頭與包探葛福庭查悉分别前往將陳等及烟客瞿林春陳如生林立昌陳阿三蔡蘭生等拘獲抄出烟具帶回捕房飭將陳施與氏分别收押餘人准各存洋保出候公廨訊核來函 
[嘉定縣商會來函]  
　　敬啓者見貴報載嘉定東鄕范君等函稱蘇軍第二師在嘉　擾等情查第二師現駐城内秩序尚佳東鄕所駐軍隊並非二師合應聲明以昭實在嘉定縣商會謹啓十月二十五日 
 
 

Page 12

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *商業市况 
[厘漲拆舊]  
　　昨係星期日銀行封關現洋進出不多早市釐價七錢二分六釐一二五午市收盤掛七錢二分六厘八七五比較前日大三毫七忽半銀拆早午兩市均爲二分與上日仍相同無甚升降 
[上週間之厘拆]  
　　洋釐上週來洋釐逐步轉鬆東南戰事完全結束殘軍已陸續改編遣散人心爲之安定以是各界現洋已有放出市上雖略有用途而市價仍不能站定查（星期一）午市收盤價七錢三分○三毫七忽半（星期二）小一釐價七錢二分九釐三七五（星期三）小八七五價七錢二分八釐五（星期四）小二釐五價七錢二分六釐（星期五）大二釐價七錢二分八釐（星期六）小一釐五價七錢二分六釐五（星期日）大三七五價七錢二分六釐八七五　　銀拆上週頗爲平穏週初最高亦不過四分蓋錢莊已在秋冬之際賬欵亦不能寛放是以息價不致過高也（星期一）收盤掛四分（星期二）不動仍開四分（星期三）小一分開三分（星期四）小一分開二分（星期五）不動二分（星期六）不動（星期日）不動掛二分 
[上週間之滙價]  
　　上週間大條銀市面週初週末見疲週中趨縮統扯近期弗動遠期縮○六二五先令全週統扯縮二五印匯大二五法滙小五法郎美滙小二五香滙大五錢嗬滙小一盾新滙大五錢各滙内盤市况在週初見疲其後每日見振而以星期六爲最計（星期一）銀行賣出一月份先令價三先令五辦士半買進三先令五辦士六二五又賣出美滙價七十七元五角買進七十七元七角半又賣出東滙價四錢九分七五買進四錢九分半（以上係銀行開盤價）又是日銀行賣出一月份先令價三先令五辦士六二五買進三先令五辦士六八七五又賣出美滙價七十七元七角半買進七十七元八七五又賣出東匯價四錢九分三七五買進四錢九分二五（以上英美爲一週最硬價東匯爲最鬆價）又計（星期六）銀行賣出一月份先令價三先令五辦士一二五買進三先令五辦士二五又賣出美滙價七十七元買進七十七元一二五又賣出東滙價五錢○八七五買進五錢○七五（以上係銀行收盤價英美爲一週最軟價東滙爲最緊價）是日收盤價與星期一開盤價比較計先令軟半辦士美滙小半元東滙小一分一二五與上週較計先令軟四三七五美匯小六二五東滙小一分二五全週最高低相差計先令爲半辦士美滙爲七五東滙相差一分半 
[星期日標金復疲]  
　　昨係星期日大條銀來電近期縮三七五遠期縮三一二五計近期掛三十五辦士零六二五遠期掛三十五辦士日美滙兌大一二五日英亦大零六二五是以十二月份標金開盤即漲一兩價爲二百五十一兩四錢（最高價）各銀行休息滙價無市故標金交易祗一時許惟市面較上日相反人心甚疲因北京政變之後金融界尚難守秩序故昨日之金價步見看小計收盤價爲二百四十八兩二錢（最小價）較上日跣銀二兩錢午後無市 
[上週間之標金]  
　　上週間十二月份標金市况尚稱平穏惟（星期六）市面轉好銀行柬滙步緊各銀行及大連帮均有扒進故市面較前日爲優計（星期一）有四兩七錢上落（星期二）相差六兩一錢（星期三）爲五兩二錢（星期四）爲五兩四錢（星期五）相差祗三兩（全週上落最小者）（星期六）爲全週上落之最大者計七兩八錢又是日收盤價二百五十兩零四錢與開盤價比較相差六兩較上週收盤價大銀七兩一錢全週最高低相差爲十一兩兹將每日漲落價表列於後　　　　開盤最高最低收盤 
　　　　　兩兩兩兩 
　　（星期一）二四四四○二四四四○二三九六○二四○六○ 
　　（星期二）二四一四○二四七二○二四一一○二四七二○ 
　　（星期三）二四八四○二四八四○二四三二○二四五八○ 
　　（星期四）二四六六○二四八二○二四三八○二四四六○ 
　　（星期五）二四四○○二四四二○二四一二○二四三六○ 
　　（星期六）二四二九○二五○七○二四二九○二五○四○ 
[星期日紗市清淡]  
　　昨日星期現貨棉紗交易循例冷淡兼以北京政局變化客帮又皆束手市上之稍有動辦者不過東南平静後各方有電囑買之數而已故僅有汕頭江西蕪湖等數客買進本紗一百餘包日紗一百餘包市價無甚升降各洋行外人紗廠交易所均休息標準無市外棉三品紗皆無報告市面仍趨疲勢 
[上週間之粉市]  
　　初以實銷爲轉移繼因交割面趨疲 
　　上週粉市頗具近跌遠漲之趨勢漲跌差度約三分餘全週粉市以江浙軍事已告結束旅滬人民均作歸計東北戰争劇烈運輸艱阻現粉需要逐步減折市場中了結與反賣咸趨濃厚故價亦隨之不振期粉交易純以實銷爲轉移初以各廠抛出情殷京津銷路不動各月市價盤旋繼因東三省禁阻米麵出口日商紛至滬埠抛購加之南洋各埠華僑以洋粉價昻分託閩商採辦行市轉趨漲風卒因交割期届北京政變消息傳至各帮停頓無力多方紛紛反賣以致市盤終稍软化此爲上週中粉市近跌遠漲之大略情形也若以各日市盤而言週一週二均因京津實銷停滯廠家續抛仍殷各月市價除週一遠期因閩汕等帮動辦而稍漲外其餘均有數釐之跌度週三津帮稍形發動閩帮亦續有成交週四日商以東省麫粉不能出運改在滬埠採辦加之套頭活動各月市價由堅定而趨激漲週五北京政變電信不通市氣頓現虚浮更兼交割祇有一日客帮咸趨觀望市價漲而復跌週六交割期届無力者轉賣了結各路銷數除遠期稍　外現期益趨疲滯市價漲跌互見此爲各日市盤之細因也上週中標準粉成交額共計三百二十一萬三千包較前週增一百五十三萬七千包股票繼續無市兹將最近兩週中之中日現粉市價及上週中之高低兩價列表比較於下　　最近兩週中交易所標準粉價比較表（單位兩） 
月期最高價最低價高低前週上週漲跌 
　　　　　　　　　　　差度末價末價差度 
九月一九七一一八七二五○○四四○一八九二四一八七七五跌○○一五○ 
十月一九五二五一九二二五○○五○○一九　二五一九　　○漲○○○二五 
十一月一九九○○一九七五○○五二五一九六五○一九七二　漲○○○七　 
十二月二○一○○一九七二　○○三七五一九七七五一九九○○漲○○一二五 
　　最近兩週中之中日市場現粉市價比較表（單位日元） 
神户現粉前週末價上週初價上週末價比較漲跌 
現期四八五四七五四六五跌兩角 
本埠現粉（單位兩） 
　　红藍車牌一九一○一九一五一九二五　一分半 
綠兵船牌一八八五一八九○一九○○漲一分半 
[上週間之絲市]  
　　上週洋莊絲市仍現不振之狀週間廠白黃灰各絲經雖均略有銷路交易不多故市面仍極寥落查歐美市塲週初華絲行市似稍轉機橫濱日絲市價復增致本埠各歐莊紛發現期絲電迨自去電多日迄無回音是以各種絲交清淡如故揆厥原由無非因歐美市價尚不若滬市之高海外各絲商遂均遲疑不復加以本週絲滙依然高翔絲經交易益難進行華商方面際此時局不靖絲交冷落已久人心日衰絲價頻趨傾跌市勢異常悲觀兹將週間關於各絲經經過市情分類詳述如下　　機械廠絲上週廠絲交易依然疲賤高等細貨法莊雖有進意祗以華絲商不允讓價迄無談成惟上等現貨週末談就三十擔絲價甚廉中下等絲週間美莊銷胃稍起各廠商擬將抬高市價卒以交易稀少洋商不願增價故結果依然如前市况更現不振之象　　輯里白經上週輯里乾經成交仍稀上等各貨因紐約銷路不動仍然停頓中等貨美莊雖有來電探詢市價亦以相去尚遠無從談判惟英倫方面週初曾購去十包價較前賤二十兩七里大經上週由法莊進中下等貨各十包價賤十餘兩而趨勢尚欲看跌　　川魯黃絲經上週川廠經交易仍無動情緣歐莊嫌價太高兼以法滙不鬆意存觀望不願急遽進行惟山東黃廠絲由法莊購進中等貨十擔絲價不振沔陽黃絲上週印銷轉殷購去八十擔價屬平定然滬棧黃絲存底仍厚故絲價不易見好耳　　八繭灰經上週灰經交易亦仍清淡美日法各處銷路停滯滬上各洋商希望廉價始進灰絲商因時局未靖不願貶價抛售故成交之新陳絲價仍堅定交易清淡市面未可樂觀也　　預料本週絲市觀於歐美各處行市疲滯横濱日絲時漲落加以本埠絲滙難望低小則廠白黃灰各絲經交易之轉暢絲價之立定均無把握耳 
[上週糖市概况]  
　　上週間糖市雖東南大局已告段落但航路阻塞兩路交通未復之前依然無甚發展之可言公會因京内政局變化又以東滙上落劃盤價亦隨之升降星期一現貨價八兩八錢五九底八兩九錢二分五十底八兩九錢十一月八兩八錢二分五至星期五滙率低降有五錢進關之勢且京局已盛傳變化人心惶惶劃盤市價亦遂大起變動計現貨八兩七錢五本底八兩七錢五十月八兩八錢五十一月八兩八錢二分五星六京局變化證實東南雖不免影響但九底交割將届故空户略有抵補微有升起然現貨以走銷不動長江各埠更有截裝音信是故仍極疲滯結果劃價現貨八兩七五本底八兩七錢七分五十底八兩八錢五十一月八兩八錢二分五與星期一比較計現貨跌一錢九底跌一錢半十底跌五分十一月無變動花色各糖售價時呈凌亂之狀蓋各帮銷塲不暢即有添意亦鑒於如此市勢尚存觀望故行家莫不争貶其價以爲招攬各粗砂中砂以到貨愈充售價乃較青赤爲賤矣吕宋青上週内開二號七兩四錢三　七兩一錢五共計開二萬餘件 
 
 

Page 13

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *常識 
常談 
[大問題與小問題] [  覺]  
　　東南戰事告終國家之大問題已不在東南而在東北若東南戰後之餘波如收束軍隊救濟難民等事自軍事當局視之似均爲小問題矣　　雖然軍事當局所視爲小問題者自民政方面視之則無一不爲大問題蓋無論收束軍隊救濟難民在在須取給於財政際此哀鴻满目百孔千瘡之會昔時之東南奥區頓成枯竭之現象財政旣無從支配則辦理者之捉襟肘現可想而知處置稍一不當即危機四伏但願小問題勿化爲大問題大問題漸化爲小問題而大小問題俱化爲無問題是則刦餘人民所韾香祝禱也 
經濟 
[設立難民習藝所之必要] [  柏紫鱗]  
　　慨自鼎革及今十有三稔閩粤川湘動兵於前江浙奉直戰起於後重以夏間洪水横流湘鄂直贛多罹其災人民之廬舍田隴未　水淹没者又爲兵所坵墟哀鴻徧野號呼轉徙捐賑之欵有限待哺之民無算若不急圖補救則哀哀孑遺何以爲生補救之方惟有使難民能自生利而已故凡各城鎮大鄕村宜速（設立難民習藝所）其建設材料又費或由各城鎮大鄕村公益欵項下酌撥　由各大慈善家捐助所習之　則以適於日用者爲宜且難民無論男女原皆各有職業者今所内只就各所能者習之若監獄習藝所之例可仿而行之也難民旣各執一業爲其衣食計不得不各精各藝日後所内出品必多優良而其所發之利亦必可以供其衣食較之安坐待哺者不亦多所節省乎是所望於慈善仁人速爲籌畫則難民幸甚（乙種酬） 
衛生 
[還鄕者宜共同清潔戰地] [  敬之]  
　　戰事一起傷亡兵士雖有掩埋隊隨時掩埋但戰地遼闊屍體衆多遺於僻處者勢所難免况殺伐之餘腥穢之氣留積殆徧疏於整治即疫癘所自始竊謂此關公衆衛生舉凡避難還鄕之户允宜共任整治之事願出資者僱人願出力者助力分頭從事見有遺骸則埋葬之遺棄之爆炸物則妥爲消燬之屍體因覆土不厚而外露者則深　之穢濁之溝港則濬而導之房屋毁壞處所有碎片瓦礫則掃除之要當不分彼此速共整治庶可漸復原狀消弭病禍勿抱自掃門前雪之態度而不顧公益須知公衆衛生在在影響於個人之健康也（乙種酬） 
道德 
[敬告各地方避兵回里之绅] [  董崧]  
　　東南戰事兩月弭平百萬生靈遭此塗炭其逼近火線血肉狼藉者固無論矣即距離較遠流離顛沛散之四方者實不知凡幾扶老携幼啼饑號寒觸目驚心慘不忍覩尤可憐者戰時受砲火之驚恐戰後被兵匪之搶刦挨户搜索鉅細靡遣至再至三尚不足以饜慾望終且將房屋器具悉付一炬以洩其憤此等野蠻之兵卒梟獍之匪類本不足責我獨怪夫地方紳士事前毫無組織當夫戰事將近發作之前彼輩竟膽小如　携其錙重挈其妻孥先去以爲民望鄕里一切事宜均棄置不顧一若此去以後竟與梓鄕斷絶關係甚且舉先人之廬墓亦不恤措意者遂致公共機關無人負責開門揖盜孰尸其咎地方之所以糜爛至不可收拾者雖謂爲二三領袖有以釀成之亦不得謂持論之苛兹聞事平之後一俟恢復交通行將相率歸里收其田租理其商業我不知其見此满目荒凉有將作何感想清夜問心安乎否乎我今正　各城市鄕之領袖於此次戰事曾作海上寓公者曰方今戰事雖平瘡痍載道伏莽孔多君等託庇外人宇下幸得安然無恙今仍念及故鄕翩然歸里尚望大發慈悲面謀善後凡掩埋急賑竊查敎養防衛等等千顫萬緒事業正多應各畫知能協力互助從速進行以贖前愆不然則地方人士又何必推重諸君恢復名譽再造鄕邦在此一舉願諸君好自爲之母再獨善其身而竟袖手旁觀也（乙種酬） 
法制 
[治安警察法上對於危險物之制限] [  漢賢]  
　　凡槍砲火藥及其他有爆裂性之物品并一切物件之有軍器裝置設備者皆曰危險物此等物品其製造運輸若官廳不爲之監督則以之供給何等人及何等目的之用均在不可知之數其危險之大何堪設想况此等物品之製造運輸須於一定之處所依一定之裝置方可無爆發之虞若私自製作搬運則對於一般公衆殊有發生意外損失之慮故治安警察法第二條特明爲規定其有私自製造或運輸軍器及爆裂物者警察官吏得逕行扣留之其犯有前項嫌疑者並得逕行搜索至因此而搆成犯罪則不僅爲違讐之問題而實爲刑事上之犯罪依該法第二十三條之規定應依刑律之處分矣　　以上不過就製造運輸者言之至於危險物之私自儲藏或携帶亦爲警察法上之所禁因此而搆成犯罪亦應依刑律之處分焉（治安警察法第三條第四條及第二十三條）（乙種酬） 
市政 
[民商圑宜積極擴張] [  麔角]  
　　共和國家主權在民而衛護身家尤爲保持主權之起點故欲逹自衛之目的非先有充分之豫備健全之組織不可此健全之組織維何即民商圑是已此次東南戰事被災區城類多創辦民商圑以維持地方秩序凡有此組織者所遭兵燓獨得稍紓面滬上南北市之保衛圑尤有特殊功績事前之梭巡危急時之防守與夫接洽軍隊處置潰兵等咸能　勉從公謹愼將事今雖戰務結束事過境遷而其成效不亦彰彰明甚哉憑以爲欲保衛身家此民商圑之組織自今以後宜始終弗懈已成立者永久維持未成立者從速組織更宜積極擴張增加圑數俾各地方咸有大隊的志願民兵則將來設有驚惶地方士庶决不至如今日之紛紛遷徙矣今擬積極擴張之方法如下　　（一）推廣圑數民商圑以保護地方爲職志所有圑員宜招有職業者其名額視各地方之情形而殊城市有此組織尤宜推廣至鄕鎮庶圑數得以增加而緩急之際又可以互相策應矣　　（二）置備鎗械槍械之用所以示威武增實力而爲防禦之利器也圑員旣有守防之責則犀利之槍械自當設法購置平日資以練習急時用備非常　　（三）切實操練所有圑員應由圑長每日督同操練一二時定期與鄰近各地各圑聨合大操一次庶資觀感至起競争　　（四）籌劃基金現時各地所組織之民商圑其經費大都臨時募捐此後旣爲永久機關則基金之籌劃自不容緩最妙由各地店舖每月認繳捐數或由房捐中增收若干或劃出若干俾圑中欵項有所挹注得以永久維持　　以上四項爲擴充民商圑應有之手續愚以爲每一區城雖有同時發起之各圑此後精神急宜統一應互相聨絡合組一董事會以監督之凡籌劃經費及設備添置等事由會中議决施行庶指臂相聨事無掣肘而圑務乃得蒸蒸日上苟能照此推廣行見各地方咸能自衛而民治之基礎於焉立矣（乙種酬） 
家政 
[鼙鼓聲中之模範家庭] [  西西]  
　　此次江浙啓釁我邑居戰區防線範圍内駐有大本營之軍隊其時兩軍尚未接觸然風聲已甚吃緊常地稍有資産者紛紛挈眷遷避人心益爲震恐惟我家無論男女老幼均持鎮静態度絶不輕信謡言自相驚擾萬一情勢危急即擬相機躱避今戰事结束我邑地方秩序安堵如常遷居滬地者且相率回籍矣若輩往返之川旅費損失殊非淺鮮繼思我家始終安逸且免精神與金錢之消耗者保持鎮静之實效也　　前時局擾攘金融枯涸之際我家經濟收入大爲减少各項開支祗能力謀遵節藉免竭蹶之虞傭僕一人渠以戰事發生膽寒告退一切家務之處理遂由家人分任旣省金錢並能養成勤勞之習慣焉糧食蔬菜價格暴漲伙食開支勢將超過預算遂由家人集議定一補救方法除午餐仍飯食外晚簡以麵或粥充飢並實行素食以重衛生　　余之弱弟與姪輩年皆幼徲均在小學校讀書戰事發生後訂購申報一份以常識及平民周刋等分别爲之講解並可知中外時事及戰地情况誠家庭中不可或缺之讀物也　　上述種種乃友人楊君之言渠近以事來滬告余近况余佩其處理家庭之得體足爲一般人之模範爰記之以諗國人（乙種酬） 
雜錄 
[軍紀與人心之關係] [  感]  
　　人心之向背固不一端然苟軍紀不肅則未有不失人心者矣蓋軍紀不肅則結怨於地方者必多此所以軍紀不嚴爲行軍者所深忌也此次東北之戰馮軍紀律嚴明道路所傳口碑俱在深願各方將領奉爲模範對於下級軍士嚴行申飭禁止各項逾軌行動如任意擔掠强姦婦女焚殺無辜擅封民産勒索强買行竊賭搏縱酒行兇之類違者依軍法從事不稍寛貸如是則不惟人民秋毫無犯得免於兵燹之災而軍士有勇知方戰時固操必勝之劵戰後亦獲無窮之令譽矣質之當世之用兵家以爲如何（乙種酬） 
 
 

Page 14

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *   
 
 

Page 15

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *[萬昌長皮貨局將開幕]  
　　新北門口新開萬昌長皮貨局主人甬商某君不惜鉅資自建三層樓洋房裝横美麗聞該局主已往各産地選取各種粗細皮貨即日轉運返滬聞該局定陰曆十月三日先行交易云 
[冬令用品之廉售]  
　　湖北路正豐街口鴻興襪廠發行所自造狗頭牌絲線襪久已著名近又新出毛織物尤爲特色該號爲優待顧客起見故照本廉售若手織蜜蜂絨女衣每件四元五角高等衛生衣每件一元新式絲圍巾每條二元蜜蜂絨每磅二元五角德國熱水瓶每只六角半餘如呢帽等亦一律廉售云 
[肝胃心痛散减價]  
　　西藏路新世界北隔壁福源里一家任農軒中西醫生監製之肝胃心痛散治肝胃心痛兹因冬令將届該病劇發特於昨日起廉價三十天各處之前往購服者甚多云 
[德國賽銀烟匣到滬]  
　　北車站南首克能海路三廉學社營業部現由德國運到賽銀烟匣長五六時闊三四時高二時上刻花紋極精緻合作耶蘇誕節送禮之用每只售洋十元特價八折云 
[出版界消息]  
　　紅玫瑰第十三號昨出版红蕉枕綠豁公苕狂君等均有作品每册一角四馬路世界書局發行　　國聞週報第十三期新出版望平街該社發行叔鸞君等俱有文字每册一角 
[球戰歡聲]  
　　復旦大學籃球隊特於昨午四時假青年會健身房與美國水手最優籃球隊作一友誼之比賽公正人爲波得生君結果爲五十三與三十復旦全勝云 
[商務又到影片劇本]  
　　河南路商務印書館新到原文影片劇本書籍多種如（俠盜羅賓漢）ＲＯＢＩＮＨＯＯＤ（亂世孤雛）ＯＲＰＨＡＮＳ 
ＡＦＴＨＥＳＴＯＲＭ（盧宫秘史）ＰＲＩＳＯＮＥＲＯＦＺＥＮＤＡ（孤兒苦遇）（則賊史）ＯＬＩＶＥＲＴＷＩＳＴ等共有五十餘種之多裝璜精美字跡清楚並附影片中銅版多幅每本祇售洋一元五角又有將近開映之（爲國犧牲）ＳＯＡＲＡＭＯ 
ＣＵＨＥ及（海上英雄）ＳＥＡＨＡＷＫ等價目同上惟書 
本無多云 
[新片（爲國犧牲）本事]  
　　著名導演家殷格蘭姆ＲＥＸＬＮＧＲＡＭ之最近傑作ＣＣＡＲＡＭ 
ＯＵＣＨＯ一片譯名曰（爲國犧牲）共有十一本昨日起已開映於卡爾登影戲院賣座極盛下午三時與五時半之二次日戲未及開映座已賣满後至無座而退出者又有千人之多夜戲之樓上座位大半則於前二日已定購一空故亦至擁擠聞今日日戲僅有下午三時一次兹將此片劇情錄下　　當此劇開幕時安德利羅彛斯馬勒甫畢業於法政學校與同窗菲力撥駕車返義父家義父曰崑鼎居凱雷萊克村食祿皇黨之人也年已古稀視馬勒如已出時國中王黨横行饑民遍野熱血志士輒挺身走險爲民請願要求王黨惠澤苦民王黨不允且視爲過激主義捕戮之事日有所聞有赖秃挨瑞侯爵者依勢凌弱驕横益彰當馬勒等坐之輿將抵凱雷萊克村時適侯爵擊傷一貴民勢將垂斃民妻跪而哭圍觀者甚衆侯爵不以自罪猶詈駡貧民之忤逆菲力撥見而不平戟指擊其頰侯爵怒即與之劍搏菲力撥一法政學生向不諳劍術今爲氣憤所逼起抗侯爵之横暴不幸卒爲侯爵剌死後馬勒與侯爵交涉無果於是大悲詈欲爲之復讐　　馬勒有一意中人曰愛倫爲崑鼎之滴血女嬌艶絶世與齊蘭斯公爵夫人善影形不離爱同母子齊蘭斯公爵夫人者自云夫已早亡居崑鼎家視之若家人焉馬勒自賴秃挨瑞侯爵手刃菲力撥後屢思報復顧無機遇惟中心之恨無時或釋初以此事告之崑鼎冀得臂助奚知崑鼎遽斥爲無理馬勒憤極加之爱倫又時與侯爵過從乃毅然犧牲一切逃亡萊尼肆村糾合同志鼓吹革命當道聞而下令通緝一日馬勒臥亂柴中聞呼救聲視之則一少女爲壯男鞭笞於是挺身救之壯男不敵任其拳擊詎少女忽驚呼曰汝敗我事矣蓋壯男與少女實爲父子營優伶業彼之鞭笞少女乃演習戲劇也後經解白始知誤會壯男曰裴納脫爲戲班主人其女名克麗媚容頗秀麗見馬勒悅之馬勒以天涯淪落孑然無歸視克麗媚意屬即示心許乃自加入戲班且爲之編趣劇曰（施格拉穆希）（譯音）裴納脫驚其才頗器重之馬勒且改名曰爱克斯　　（施格拉穆希）第一次在番大戲院獻演時賴秃挨瑞侯爵與爱倫亦親觀侯爵見克麗媚美心竊爱之因爱倫在旁不敢放肆馬勒自飾施格拉穆希劇終大受觀衆讚美惟馬勒以瞥見侯爵與爱倫同廂而觀心痛如割歸後台卸裝竟悶坐不樂克　媚苦口慰之馬勒乃大感即與之訂婚旣爲爱倫所悉走訪馬勒於戲班馬勒譏其忘情且謂克麗婿雖操賤業而用情至潔爱倫間之含涙而去途中見侯爵與克麗媚駕車恣樂益覺悲傷次日侯爵來訪爱倫即行謝絶未幾克麗婿與侯爵之暧昧亦爲馬勒偵悉乃面斥克麗婿之詐詎知克抗之曰余豈願絶貴人而嫁汝無名之小丑馬勒聞其言口噤若寒蟬一嘆置之　　一晚番大戲院又满座蓋（施格拉穆希）之第二次開演也華幕甫啓馬勒即喬裝出台下掌聲雷動而馬勒忽去其假面向衆述菲力撥被剌事言時指賴秃挨瑞侯爵曰剌菲力撥者即此人於是激成衆怒羣欲毆之侯爵乃出劍拒之一時秩序大亂俄而侯爵之護衛至馬勒乃引身逃逸自此當道捕馬勒益急　　馬勒隠居後銳意習劍衛日久術大精國無敵焉時王黨在公民議會中提議私人相殺無論貴賤一經公證人居間證明則死而無怨焉此舉出諸赖秃挨瑞侯爵之意蓋欲掩塞剌死菲力撥之罪後革命黨首領慫恿馬勒與侯爵　侯爵不知馬勒已精劍頗睨視之迨舉劍起　侯爵竟大敗馬勒本欲死之因憐其爲爱倫之情人卒收劍自去當二人未　前爱倫聞訊大驚以爲馬勒必無生望乃與齊蘭斯爵夫人驅至　場甫抵門見侯爵頽然出血痕满頰氣休休然愛倫詰其馬勒何狀侯爵頻摇首於是愛倫以爲馬勒必死於侯爵劍下即昏倒其懷中時馬勒方出場見之大慚乃决志捨身與王黨抗且受革黨委任四出演說未幾民心大昌全國騷然巴黎市民且結隊慧鏟鋤之屬衝擊王黨崑鼎得機先遁於客旅中遇馬勒告以齊蘭斯公爵夫人即其親母須速往救馬勒乃匹馬抵巴黎旣至故宅見愛倫出迎即抱吻之蓋爱心固未泯滅且曰齊蘭斯夫人即其母親夫人在旁聞之知不可密含涙抱之時賴秃挨瑞侯爵爲公民圍擊已受重創逃入崑鼎宅當馬勒與齊蘭斯夫人相抱時侯爵適由樓下馬勒見而大怒舉槍逼之出否則欲死之齊蘭斯夫人大呼曰勿彼乃汝父馬勒聞之疑懼交集侯爵與之握馬勒垂首就之旣給以劍請其自亡已則護爱倫與其母出巴黎云 
[評李特之（雪夜情史）]  
　　（雪夜情史）影片ＬＯＶＥＳＰＥＣＩＡＬ爲電影明星懷蘭斯李特ＷＡＬＬＣＥＲＥＩＤ生前傑作全片共六卷取材於佛蘭克史披亞門（ＦＲＡＮＫＨＳＰＥＡＲＭＡＮ）所著之ＴＨＥＤＡＵＧＨＴＥＲＯＲＡＭＡＧＮＡＴＥ情節甚簡單且少雋永有味之穿插蓋一極尋常之爱情影片耳顧一經李特演來宛如枯草逢春生色不少於此可知演員之於劇本固極重要 
　　李特於此片中飾一工程師表情隨境而移剛毅時極其剛毅柔媚時極其柔媚神隨色轉手眼俱到是能與影中人同化者車中形容失眠之狀歷歷如繪迨至一覺醒來精神之奮發舉動之活潑與前之頽唐態度判若兩人筵宴時假扮竊賊滑稽之極深夜駕駛火車一幕尤見精彩在狂風驟雪中疾進若飛途中幾與他車互撞危險萬分　　爱妮斯爱莉絲（ＡＧＮＥＳＡＧＲＥＳ）之勞萊蓋芝姿容艶麗 
秀曼母倫與李特拍演可謂美具難并負氣時之做作薄愠嬌嗔異常逼肖嗣與工程師相嫟爱母少弛矧因此挽回乃翁之營業活畫一賢孝女子其餘配角亦均稱職（月池） 
[夏令配克將映（誘婚）新片]  
　　明星公司新近灄成之（誘婚）新片共十二本說明書昨已擬就現正從事修剪定本月二十八日在該公司先行試映以備整理第一家開映聞在夏令配克云 
 
 

Page 16

 
 
1;第一萬八千五百五十九號;中華民國十三年 西曆一千九百二十四年十月二十七號
星期一 * *[婚禮彚誌]  
　　昨日應業任君與周志勤女士假座一品香行結婚禮應君去嵗卒業於復旦大學文科得文科學士位文學造詣頗深尤擅譜詞直追後主兼工書法所作擘窠大字筆勢蒼勁深得時人讚許周女士爲武進望族世秉家學儷影將續刋載 
　　沈頌恩君與於梅英女士前日行結婚禮沈君畢業於東南大學於女士中英文均美儷影亦將續刋也 
[評越劇龍虎（]  
　　龍虎　一劇大旨謂宋趙匡胤時有奸相歐陽方屈害良臣呼壽定侯越十餘年其子呼延贊奉母命起兵復父仇時趙匡胤被圍河東年邁不能抵敵屢戰不利後呼延贊夜夢其父托兆始悉緣由遂下馬投降是劇情節佳妙宗旨高尚爲老生小丑合演傑作（待續）（劉衍廬） 
[童伶小小寶義談]  
　　海上武生廼靡不以眞傢伙相嘗試矣小寶義隷共舞臺亦以鐵公鷄相號召矣然長靠劇如長板坡拿高登連營寨等神怪劇如水簾洞金錢豹之類頗具俞派規模與韓長寶齊名厥後漸染海派習氣專演舊劇式之新劇如斗牛宫洛陽橋以及朱洪武諸劇藝事遂日見退化未幾而其子小小寶義隸丹桂第一臺演呼延慶出世深爲一般人士之讚美合同满後赴南京下關演唱其父與之偕行今復來申入亦舞臺演劇唱作如南天門珠簾寨南陽關等武戲如三本鐵公鷄等因其穉年能此人多奇之以是亦得觀客歡迎焉顧小小寶義所演文武諸劇未必盡佳以年幼故人多與以原諒而古諺有云藝多則難精况童伶能歌無論學至如何地步不足貴也蓋成人時一經倒嗓輒不復成歌矣試就近而言昔之小聨月樓張雨亭固以鬚生名於時者今何如哉頃小小寶義亦在童年苟往武劇上用功不失廼父本色則將來不患不出人頭地倘雜學而不專一後必無成而止耳（金碧）（完） 
[王斌芬之（四盤山）]  
　　王斌芬本係科班出身所演各劇皆能引人入目昨聆其四盤山即（四郎探母）該劇唱做均甚吃重出塲引子（被困幽州思老母）等句清晰簡練一段西皮慢板（楊延輝坐宫院）句亦覺動聽轉二六一段（只殺得宋兒郎滾下馬）滾字稍拖腔而下馬二字連唱頗有精采數段快板如（賢公主雖女流）等句字字清脆且極賣力於公主出場唱一段西皮倒板（未開言不由人）句與高慶奎之腔略同以下原板亦尚稱佳後與公主對唱末一句（站立宫門叫小番）番字提高博得臺下彩聲直似雷震出關時數段快板更爲全劇精彩見娘唱摇板（老娘請上受兒拜）斌芬唱此句與慶奎連良之腔稍有改變轉二六（千拜萬拜兒亦應該）等句接連頗多妙腔至末尚有一段快板及一段摇板亦妙更以著名琴師朱渭濃爲之操弦於首段慢板大試其花腔亦博得臺下彩聲不少二人配來可稱珠聨璧合云（尋悅軒主） 
[集會表]  
　　陽歷本月時間地點召集者事由 
廿八日上午一品香江惟同鄕會歡迎宴 
十一時 
三十一日跑馬　各國陸戰隊義大閱禮 
　　　　　　勇軍 
[天氣報告]  
　　徐家匯天文臺昨日下午四時三十分氣象預報云天陰有變意因江西低壓將自此間前進之故此間及由理東一帶海濱有南風或東南風南方風勢無定颶風將續向西北方進行又昨日下午三時前二十四小時内未埠氣温最高七五二最低五二五去年同日最高七七九最低五七○ 
 
