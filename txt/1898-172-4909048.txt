# 1898 - 172 - 4909048

 

Page 1

 
 
[聲明璧趙] [  申報館主人啓]  
　　昨爲重五佳節本館由滬上某員惠　節敬四圓但本館諸友除應支薪水外從不私受分文歷經登報聲明諒已早邀洞鑿是以照章璧返并向來人將情節述明敬告中外各省達官貴人嗣後幸勿頒賜隆儀以致虚勞往返地特此敬陳維冀鑒及 
[招延訪事友人] [  申報館主人啓]  
　　本館所延美租界訪事人李寳善妄報吳淞之事壞人聲名是以照章停批如有熟於虹口一帶事務公正　愼文理清通者請書新聞數則親交本館以便擇尤延訂此布 
[珍物待購] [  申報館協振所拜啓]  
　　本館恊振所自經解賑欵以來屢承諸大善士源源接濟且有以珍物助據者惟連城之寳旣承割受相投而美玉之沽尤賴知昔鑒賞特將各□珍玩羅列於下倘蒙仁人君子慨擲亷泉既能廣積陰功且可增輝藝圃誠一舉而兩得也計開朱漁　帖一部高　游山水一幅 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜眷帙繁重定價甚昻寒士力有未逮徒興望洋之　　時坊間所行石印本字跡細若蠅頭全部僅八百餘頁今二林齋主人　得初印盖本倩本局用大號新字　印成書以公同好　例悉應原書計共二千四百餘頁用潔白連泗紙印釘精工裝成三十六本每部實洋四元此書既便歸　更便舟車惟所印無多遲如恐難應命蘇州緣蔭堂上海文瑞樓蕪湖汴梁文苑山房出售 
[論出洋華民必須設法保護]  
上古之世民至老死不相往來蓋以其時風俗湻厚士食舊德農服先疇不必遠涉異地而仰事俯畜綽有餘裕三五以降風氣旣開工貿遷任力役者時或見異思遷遠赴他國願受一廛而爲氓然所歷仍不踰中國之地且人數亦必不多從未有數逾百萬涉歷重瀛以謀生計如今日出洋華民之多者攷中國與泰西各國通商以閩廣爲最早故國初之時兩省之人已有至南洋各島者其後海禁大開輪舶往來益無所阻如新舊金山古巴秘魯西貢日裏新加坡檳榔　曷羅巴火奴魯魯以及日本之長畸神户大坂横濱東京箱館新潟夷港等處華人所在麕集其初或因故鄉無可謀生不得不於海外别求生業迨後去者漸多或經商或傭工或種植或開礦輾轉援引如水赴壑華人又起居儉嗇辛苦耐勞銖積寸累往往有因以致富者夫中國人數之多甲於地球邇者休養生息生齒益繁駸駸乎有土滿人稠之患苟於海外得一謀生之地是不啻於中國之外又　一中國其利益良非淺鮮所難者聚數百萬之衆而無領事以鎭懾之其强者恃衆滋事取惡外人弱者遇有爭訟等事控訴無門種種苛例受人挾制且不特此也流寓之地一遇變亂苟無領事保護則事起倉卒束手待斃如本年三月　施務土民肇亂先向華人鋪户搜掠銀物旋日斯巴尼亞兵船到埠揮兵登岸擊退亂黨日總督飭令縱火凡士人屋宇與華人鋪户焚燬一空是時各國商人皆有領事護衛獨華人以護衛無人頓覺手足無措東奔西湯各自逃生有死於砲者有死於火者又有死於兵者合埠華人九百餘名逃出者祗有兩人殘慘情形幾於不忍卒讀夫今日商務之盛無不知推尊西國然其所以能横行五洲毫無疑阻者以國家能盡力保護也　平日領事之薪資兵艦之經費皆從優籌給絕無吝嗇之心蓋以一旦偶遇變端可爲緩急之恃卽使本國無戰船寄泊而時當危急領事亦必代爲設法如本月初三日本報所紀德保葡民一則云某日駐小吕宋之葡國領事以土匪作亂小吕宋危在旦夕本國旣無兵輪船可作護符因轉求英國領事代爲保護迨英領事辭以力有未逮復轉商德國領事幸蒙允許計在吕宋葡民共有十二名倘遇事機危廹可至德國船中棲身緣德國租有各船專爲德民避兵之用若葡民旣由本領事領有執照亦可隨時赴德船潜避夫葡民之在吕宋者祗寥寥十餘人尚且特設領事雖本國兵力未充亦不憚輾轉商託俾葡民終得安如磐石不致有意外之虞而華民之在施務者有九百餘名之多干戈忽起幾乎靡有孑遺兩兩相形何華民之不幸乎夫華民之在外洋也雖係自謀生計然國家受其利益亦殊不薄曩者黄公度觀察爲舊金山領事時查閱銀行匯票總簿華民每年匯銀至廣東者約可得一千二百萬圓其餘古巴秘魯等埠凡商傭所得之銀輸回中國者諒亦可觀中國漏巵藉以稍塞且新加坡一埠自設立領事至今不過二十年而中國各省每遇賑捐海防捐無不竭力輸將集成巨欵蓋雖身在異域其惓惓故國之意固未嘗一日忘也中國亦何忍置之度外而不思竭力保護乎夫愛之深者其圖報也必厚倘以堂堂中國之民不能受朝廷庇蔭轉思托庇他人因之啓覬覦於鄰邦受譏評於列國如前日本報所紀旅居非立比羣島之華人請以性命産業歸英總督保護一事在彼固出於無奈而旅居他國之民不亦聞之灰心乎保朝廷之威權免鄰邦之詘笑收散居外洋之人心竊有望於深明時務之君子焉 
[華人遊歷]  
　　日本友人貽書本館云湖州徐少農大令漢陽劉偉菴司馬年富力强極欲振興新學上月之杪自備資斧同乘神户丸赴日東由慈溪商人王君惕齋導游長崎神户諸處研求農工諸學暇夏到處問俗觀風亦有志之士也 
[日米價廉]  
　　日本友人貽書本館云月前旅日華商由香港運到華米及暹邏米共九十萬石存儲神户貨倉祗以顧問無人以致價值日貶目下華米每百斤值銀八圖有奇暹邏米每百斤值四圓有奇日本米每二百三十斤值十九圓半奸商無利可獲當不再運米出洋矣 
[日俄兵鬨]  
　　長崎采訪友人云上月二十五日午後一下鐘時有日本水雷兵二十餘名至稻佐分署邀同松口富太郎讌飲當杯盤狼藉之時選舞徵歌狂歡無極突有登司可以之俄兵船上水兵數十名貿然闖入意欲與　友尋歡日兵斥之以致兩相口角既而鼓其勇氣格鬥不休倐忽之間各以死命相搏迨左近警察署巡捕聞風馳至竭力解圍則已血肉横飛不可收拾矣事後經兩國兵弁押之而歸騐視日兵之受重傷者二俄兵之受重傷者一次日日本當道各官咸往俄船上請罪而俄兵已殞命俄船卽開行未知歸國後能否泯芥蒂之嫌非外人所能臆斷也 
[鹽務要聞]  
　　武昌訪事友人來函云鄂中鹽課改歸稅務司經收頭緒紛煩一時頗難清理現由總署與　　賓榷使一再籌度議將鹽課按期撥付若干爲歸還洋欵之用至分銷緝私諸局仍由中朝委員經理毋庸稅司過問 
 
 

Page 2

 
 
赫君已首肯月前漢口督銷局劉怡亭觀察接奉兩江督憲電札内開皖鄂兩鹽局議定歳撥銀四十七萬兩交稅司核收所有該局員司人等仍令照常辦事無須更換鹽務中人無不欣欣然喜形於色 
[甌東民變餘聞]  
　　温州訪事人云三月二十九日甌東民變一事本館已將各情先後紀諸報章嗣經代理永嘉縣秦樂平大令將肇事之吕阿珍潘阿清魏阿棠徐日郎陳銀喜及伍源利傘鋪學徒林洪有等訪拿到案嚴刑訊鞫吕潘魏三犯供認不諱解請王太守王觀察覆訊無異遂會同省委時蓬仙觀察定讞釘鐐收禁詳候大憲核辦至　郎銀喜等訊無實據分别省釋獨林洪有年甫舞勺家道赤貧上有父母賴手藝以養兹經覊押鄰右挨户出錢佽助且聯名具保而土藥局丁當堂質證府署婢女又矢口指陳因是迭受刑責但洪雖頻遭磨折而堅供如前兹聞有錢糾等數十人呈請時觀察力爲剖白未知能曲子矜全否 
[議創團練]  
　　松江訪事人云時事多艱教案蠭起風聲四播聞者皆心旌摇摇松郡西連泖澱南枕歇浦地方遼闊良莠不齊欲安靖間閻非舉辦團練不可西門外一帶爲婁縣轄境向有東西兩巡防局民捐民辦常年不撤近復分立一局駐於跨塘橋東當事者令戴姓武生統率團勇城中則惟有冬防名目額設十六人分駐普照寺及節孝祠兩處由董按户募捐入春卽撤前署松江府陳容曙太守在任命蟬聯而下改作夏防每　角聲烏烏巡視街巷然所募各勇皆癖嗜烟霞殊不足用且僅此十六人已月需六十五千文華亭縣劉大令深知此弊擬卽汰去另募壯健者四十名俾資巡緝其經費除捐廉襄助外各鋪户照常加二倍捐輸前月二十九日由縣中籌定章程照會各紳士請各勸募照辦更邀請冬防　董入署欲仿照在江陰任内辦法不知能否舉行也 
[嚴懲蠹吏]  
　　蘇州采訪友人云長洲縣學生員徐乙笙其父號雲泉曾充長署總書臨殁時其妾某氏將房契田單數十紙寄存閨友曹陶氏家蓋恐忙亂中或致遺失也未幾氏亦病故單契未及取回迄今事閱多年徐亦遺忘久矣事爲長署書吏陳某所知串同曹陶氏僞繕雲泉將單契抵押與李紳之借劵一紙催令徐備洋銀三千五百圓取贖徐大爲駭異置諸不理陳遂唆令曹陶氏赴長洲縣署控告縣主汪瑶庭大令飭提兩造質訊徐訴明所呈借據實非先父筆跡顯係歹人僞繕訊諸曹陶氏則供詞甚屬枝梧大令再四研求始知此事實由陳播弄因將單契二十餘紙當堂給徐領回借據銷毁尚少單契三十餘紙飭陳照數繳出陳抗違憲諭匿不繳呈大令怒不可遏於本月初一日提陳覆訊喝令收監合署書吏聞之環求寛免大令怒稍霽飭釘上脚鐐押入刑房候辦一面簽差傳李根究有無串同吞噬等情李恐被株連立將陳之所謀和盤托出大令顧全李之體面不子深求惟陳尚須照例懲辦耳 
[查拿地棍示]  
　　浙江鎭海縣正堂兼理鄞縣正堂畢爲嚴拿棍徒以靖地方事照得本邑華洋雜處城市繁盛乃有種空手棍徒終日遊行街市往來酒店茶寮小則搭臺拆梢魚肉鄉民大則遇事生風逞兇滋擾卽如四月二十日鄉民以貝母捐藉口聚衆滋事此輩竟敢混跡其中乘機搶掠毁署毆官直同化外此風不戢實爲亂階本縣現奉憲檄兼理斯篆於此等棍徒蹤跡知之最悉並奉撫憲札飭遇有匪徒聚衆滋事立卽以軍法從事等因除　著名各犯飭差協同勇丁按數拿獲嚴辦外合亟出示曉諭爲此示仰城鄉軍民人等知悉爾等須知本縣執法甚嚴不稍姑息自示之後如再有前項棍徒擾害閭閻無論何人均許指名喊禀立卽嚴拿究懲如敢聚衆滋事定遵憲飭以軍法從事凛之切切毋違特示光緒二十四年五月初一日給 
[拘獲盜犯]  
　　嘉興訪事人云日前有蘇省某縣緝捕差勇帶領線人在塘匯鎭某茶館啜苟倐見有三人掮挑行李向西而去知是盜犯卽尾隨其後行至市尾牛橋長縴塘三人覺察棄物而逃差勇急卽追捕扭獲一人餘二人鳬水而逸追者亦卽躍入水中渡河追上復獲一人祗一人被兎脫乃將兩犯押入砲艇載之而去 
[維持錢業]  
　　武昌訪事友人云鄂中各錢莊倒閉相仍武昌府逄子政太守推原倒閉之由大半因匪徒揑造謡言意圖乘機搶奪所致因出示通衢剴切曉諭大旨謂如再有匪徒造言生事揑稱某鋪將倒藉以摇惑人心者定卽拘案從重懲辦决不姑寛是亦良二千石維持市面之善政也 
[示諭平糶]  
　　杭州訪事人云省垣米價騰貴居民謀食維艱因此不法之徒散布謡言遍黏匿名揭帖約期舉事欲搶米行迭經撫憲出示訪拿杭州府林太守亦懸賞查緝一面由藩憲派員採購米穀來杭轉發米鋪平售惟來價既昻雖不加盤并免厘捐而價亦難賤貧户終不能堪潘憲熟籌善策擬將各倉積穀發出設局减價平糶先於上月二十九日由仁和錢塘二縣主會同善堂紳士赴倉查核統計所存尚有六萬餘石擬在城中設立四局分路售賣每升定價三十六文每日每局發米百石可支三四月之久本月初一日太守出示曉諭云照得省垣米價昻貴居民度日維艱現當青黄不濟時各鋪存米無多雖無錫四安等處積米甚多業經派員採買自當源源而來不虞缺食而價值難平舉凡貧苦之家及肩販之人終屬難堪現奉藩憲札飭立將各倉所存積穀發出舉辦平糶就城中四隅粥廠中分立四局以便貧户買取所有一切章程由縣會同紳士妥議核辦除照會善堂紳士外合行出示曉諭爲此諭令諸色人等知悉一體遵照毋違特示 
[民望平糶]  
　　松江訪事人云米珠薪桂民不聊生現在白米每升價需五十二文柴薪每擔需錢四百文雖經華婁兩縣尊先後出示　諭禁止富户囤積商賈擡價而個中入仍置若罔聞前月謡傳城中全節堂備米平糶日來貧苦小民尚有手携篚筐不遠數十里至堂前枯坐者亦可見窘迫之甚矣按華婁積穀倉計府署頭門迤東華署大堂以内及西馬橋東襪子弄内忠心弄内共五處類皆屋宇雲屯倉厫林立所積米穀不少若竟有入無出必至紅朽不可復食何不略師他處之法開倉平糶以舒民困乎 
[之江錦浪]  
　　杭州訪事人云省垣整容匠向分十三帮建立公所舉一行頭總理其事向來定價每客以三十文起碼現因米價昻貴店主及夥友等均艱於謀食乃於上月二十九日邀同各帮在公所集議擬加至每人四十文起碼復於五月初二日邀齊東夥演劇一臺議定自五月初六日起一律照加如不遵議罰戲一本是日歇業一天○杭州敷文崇文紫陽三書院五月朔課向於初二日考試現因歳試未竣由監院　請改期初十日補行○衢州府屬去年荒歉米價每石需洋六元有奇金衢嚴道鮑觀察特委候補縣丞李二尹茂蓮赴杭採購以辦平糶而杭地存貨無多復往江蘇購辦來杭轉運回衢江防統領鮑副戎友章特派師船二號護送以防匪徒搶刼○現屆端節各衙署白牌差役需索店鋪　包　經府憲嚴禁兹復札飭三城保甲局會縣查禁如有仍蹈前轍者重辦不貸 
[嘉禾紀瑞]  
　　嘉興訪事人云東栅口某茶館中土民客民因究向誣竊以致毆傷數人并毁館中茗具旋經東西駐防砲船勇拿獲七人解縣待訊嗣經金邑尊升堂提問並飭件作將受傷人騐視據禀傷勢頗重尚幸皆非要害可保無虞邑尊遂令延醫調治將行兇之七人各責一千五百板四人由客長禀明現值種田之際求准保釋三人還押以待受傷人醫治痊愈然後釋回○邇來物價昻貴異常食力者流殊形艱苦不意米價近又每石貴至五元八九角蠶市亦甚不佳未能獲利禾民雖向稱柔弱然廹於不得已亦恐有蠢動之虞地方官宜預爲之設法也○宗太守因公赴省勾　已　卽於上月二十八日　署 
[荆沙雁帛]  
　　沙市訪事友人云英領事樂民樂君現已來沙其船仍泊洋馬頭日本領事永瀧君亦於四月二十日附某輪船抵埠暫賃 
 
 

Page 3

 
 
民船作公署船上高揭國徽旁護以荆州協各砲艇武防左營則在岸上支搭布棚晝夜環守○每逢歳試之年江陵縣試約在春間舉行今歳因劉邑尊履任未久又值洋馬頭事起乃緩至四月二十五日開考○江陵龍山書院經劉邑尊示期四月十五日課試童生生員文題同乎流俗合乎污世五句詩題賦得明愼用刑得明字童生文題君子恥之詩題賦得重與細論文得文字○黄君夢笙世業詩書兼習和緩之術懸壺於市亦已多年四月十四夜散步至巷口拾得銀百餘兩　立以待竟無追尋者乃携之返寓次晨連書十餘紙榜諸通衢招人承認惟不明言其爲何　物以防冐領也○著名惡丐王和尚不受甲頭約束每值市廛有吉凶事輒强討惡索必多與錢文而後已有某日塔兒橋丁永發油紙店主遭父喪延僧諷誦經懴以資冥福王丐入門求施捨未滿其慾壑卽奔入内室遇物便毁丁被擾不堪遣人往沙市分司署喊禀李鶴齋少尹飭差提王到案因其强横喝令重責五百板著卽枷號諭以不許再往丁家滋擾如違照痞棍例重辦 
[口夕陽]  
　　漢口訪事人云蔡甸石頭山下有小湖焉一水盈盈深不可測兩岸俱是麥田兹當有事西疇農民之喚渡往來者日有數起上月下旬某日有鄉農十餘人乘一葉小舟往對岸割麥划至水深處忽風狂似虎浪白如鵝舟子力不能支登時傾覆無一得生全者吁亦　矣○月前漢陽敦仁堂航船在青山江面撈獲浮屍二十七具備棺收殮標封發壇以待屍屬認領○日來武漢江河水流如箭行船之失愼者時有所聞有吳姓者在李素琴妓院盛設華筵倩大東陽海貨店小主人陶某赴漢陽縣敦請某某等七人赴讌不料船至江心篙工偶然疏懈致占滅頂之凶是亦可爲冶游人殷鑑矣○上月二十七日傍晚突有妙手空空兒混入官錢局内狙伏暗陬待至三更方欲試其胠篋手叚適爲更夫所見狂呼有賊局中人聞聲俱起立卽拿獲翌晨解往縣署訊懲 
[西江雜錄]  
　　江西訪事友人云南昌縣孟子卿明府新建縣黄杏林明府於四月十六日考試武童馬箭終朝而畢十七日接考步箭十八日接考弓刀石二十二日覆試步箭計南昌正塲四百餘人新建正塲三百餘人覆試各取其半○四月二十一日爲江西學憲李伯虞大宗師誕降之辰其時宗師尚在廣信歳試而各憲仍往學轅祝賀 
[北固山光]  
　　鎭江訪事人云山巷南首某甲之女年甫及笄風流妖艶裙下雙鈎不盈三寸與比鄰某乙有染月下花前情深嚙臂山　海誓結綰同心因嫌陌上桑中難遂白頭之願遂效紅拂故事於某夜從乙私奔無如花階苔滑濕透弓鞋蓮步纎纎艱於遠涉爰腊鄰舍之樓　棲玉趾不圖出谷之鶯未遠尋香之蝶已來中踉蹌而至促女同回有爲司花尉者欲掉三寸不爛之舌作撮合山俾有情人成了眷屬第小妮子雖未諧秦晉而莽兒郎已曾結朱陳一叚柔情竟成逝水亦憾事也○上月二十八日傍晚有一航船從大港開往瓜洲船中搭客共十餘人行至丹徒江面狂風陡起泊岸不及驟然欹傾時則月黑風高無人援救以致全船覆溺祗十人生還亦慘矣哉 
[直督將臨]  
　　四川總督裕壽山制軍途次欽奉諭旨補授直隸總督因卽折回約計本月初七日可抵滬上上海縣黄大令奉到電音卽於昨日派差預備供張 
[護解貢木]  
　　江蘇藩司聶仲芳方伯采辦　木七千八百株特委候補知縣楊明府士晟押解入京赴工部交納先期飛札至申内　言木過境沿途文武官員派船保護逐程交替並將出境日期具報查核日内將次到申飭上海縣遵札辦理等因黄大令奉到札文立卽移營撥兵伺候貢木到日嚴行保護並派差役出境迎探沿途護解俾免疎虞 
[示禁抑勒]  
　　江南所製銀圓行之滬江奸商任情抑價違章藐法一至於斯日前兩江制憲劉峴帥將銀圓若干萬枚發交匯豐德華等銀行行用而市上仍不肯通行江寗潘司松方伯聞之飭各屬商鋪不准抑勒病民代理英界讞員鄭瀚生大令接奉札文立卽出示諭禁並用石印法縮印數千紙發給租界店鋪黏貼俾衆咸知 
[派員襄讞]  
　　英界公廨讞政自歸鄭瀚生大令代庖卽禀請道轅派員帮審蔡和甫觀察准之委爛泥渡巡防局員劉穆亭二尹襄同　案前日二尹已奉檄到差矣 
[令節停公]  
　　昨爲端陽佳節榴紅艾緑好景良多惜雨驟風狂未免阻人清興耳代理英界讞員鄭瀚生大令照章知照捕房并飭丁禀請美繙譯官停訊一日江海新關及各銀行亦皆於午後停公 
[求志書院丁酉秋季案]  
　　經學超等潘肇元陸祖詒金承熙金圻潘恩元許渠釿特等許玉庭何長慶馮華第陸嘉福一等林季賢王亨彦顧崇德○史學超等俞鑑王誦芬俞孫樵錢桂文沈榮基張鍚琪姚元揆張天爵特等何長慶許玉庭劉祖培程祖勳李寳鑄劉宗灝端木琪戴姜福耿覲文俞鍾亷錢錫璋鄒登泰一等鄒登瀛張錫章耿杏林張端甫劉雍孫紹覽孫紹璟孫邦榮樊炳清張石玖江于灃○掌故超等耿覲文耿杏林丁桂琪耿紹成李寳鑄特等俞鍾廉鄒登泰張端甫程希岳鄒登瀛張石玖一等黄志曾顧仰基張錫章吳祖芬張錫琪丁逢甲王錫衡劉雍○算學超等黄恩曾崔銘槃陳其麔特等何國恂丁文芑○詞章超等王錫韓沈揚烈楊應環特等王錫辰王德坤黄世圻一等劉祖培孫邦榮李寳鑄補輿地内申冬季案超等踐文霈許渠釿何長慶特等儲桂山吳肇璜吳兆麒一等章乃煒章卅恩耿覲文耿杏林張端甫汪錫琪 
[賭棍恣横續聞]  
　　日前本報曾紀江灣醫生蔡硯香乘輿出診行至虹口歹人聚賭疑是局員捉賭突將輿夫毆傷兹悉是日硯香之次子小香方在王泰山藥店輿夫賢賢偷閒赴胡家賭塲袖手旁觀致被賭徒毆辱後賭徒知事不得了遂備香燭負荆 
[失銀報緝]  
　　福建閩縣姚孝廉今春公車北上赴禮部試報罷南旋道經滬上　寓長發客棧同鄉某君有洋蚨九百五址翼托姚召帶回珂里前晚姚　携行李附海琛輪舶不意皮箱内所帶洋銀竟不翼而飛不勝駭異因憶在棧時有似曾相識之金陵人向爲玉器掮客者曾與晤談數語目覩將洋銀裝入箱内頗深疑慮遂將行李搬上雇車裝至同豐祥客棧分赴英法兩界捕房報請查緝並函致法界讞員　大令請卽嚴追未識鴻飛冥冥能入弋人之手否 
[上海縣署瑣案]  
　　楊毛毛控陳炳炳造屋佔路等情前晚李二尹升座提訊楊供與陳　居有一公路被陳造屋佔去尺許以致出入不便求飭拆讓陳炳炳司子丫頭供稱所造之屋悉照舊基並未佔路二尹傳訊地保楊鶴亭供陳佔地是實現在僅　四尺若遇婚喪等事出入甚爲不便二尹諭陳拆進一尺陳堅不遵諭二尹著兩造各將方單呈案候往勘明核辦○前者英界公廨移開有在火油池滋事小工經洋商送廨訊辦枷號該處小衆被若輩羽黨私行刼去請卽拘提解廨訊辦等情黄大令准卽派差提王永紀高林桂張桂華徐瑞英馬心華五名到縣前　經李二尹訊問同供係洋涇人在火油池當過小工並未滋事二尹飭先將五人解送公堂再候　文移知○前有張文炳者控羅天坪傅雲川徐子山等轉貼空　　換現洋致被欠去四百六十五元李二尹提訊時羅等供稱此洋俱係濮端卿所欠因將濮提案前晚質訊之下濮供小的祗欠一百元詰之羅傅徐　　　　承二尹謂爾等均難置身事外諭令對折歸還張願遵斷二尹遂判曰此洋展轉多家凡有牽涉者俱當攤償著謙吉莊主朱小雲復康莊主潘明　各　洋十元徐子山亦繳十元濮雲川繳四十元薄端卿激三十元羅天坪繳一百三十元各具遵斷結呈　 
 
 

Page 4

 
 
[法界捕房紀事]  
　　上月二十日公館馬路同仁堂藥店有四川廖姓客人以麝香二斤一兩二錢求售當卽給付收條允爲代售延本月初三日廖向索貨價執事人以未經銷售爲辭許給票洋一百圓廖以此貨值銀數百兩恐爲所紿遂投捕房控訴旋經人勸阻不知以後如何○公館馬路乾昌成新衣店久銀四千　兩挈眷潛逃經房主禀訴公堂請准將生財存貨拍賣以抵欠租本月初三日復訴知捕房捕頭派包探監視拍見貨洋六百九十餘元呈繳公堂核示 
[正字]  
　　昨報登會訊案略中稷生之庶祖母悮作庶母順成恭記悮作成仁公記合卽聲明以符報例 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[疫氣漸消]  
　　香港循環日報云東方各處時疫流行以印度之孟買爲最盛近幸天心悔禍疫癘漸消自西歷四月二十六號起至五月十八號止孟民之染時症者共八百四十七人死者五百八十一人前後相較已大爲减少至澳門一埠五月二十九號以前一禮拜内居民染疫而死者五十九人以後一禮拜内死者祗二十七人倘從此天氣調和雨暘時若則疫氣必銷歸無何有之鄉誠居民之福也 
[樵變爲漁]  
　　香港循環日報譯日本太晤士報云某村大山之麓人烟遠隔儼同世外桃源其地距海面計英度一千尺　中居民約五千餘家向以椎採爲生日覓蠅頭以供升斗十年前附近火山忽爾燄發上則烟火衝霄蔽日下則硫質注地成湖自後地常震動缺陷愈多湖勢愈闊居民恐遭殃及只得喬遷高阜聊作枝棲惟是前只山青今添水秀因念析薪過勞不及臨淵之便遂退而結網藉獲游鱗携向市中以供一醉至塵世理亂一概付之不見不聞然則居是村者其無懷氏之民歟葛天氏之民歟殊令　紅十丈中人欣羨不置也 
[踴躍輸將]  
　　江西訪事友人云江省各屬昭信股票經大憲再三勸諭各官認領三十餘萬兩以爲之倡於是富紳豪商情殷報効仿照前年息借數目已集得三十餘萬金矣 
[騐收隄工]  
　　天津訪事人云潮曰河兩岸河隄被創一遇伏秋大汛河中大溜平隄拍岸岌岌堪危前經紳民禀請興修督憲札飭水利局員查勘嗣經勘得工程不容或緩因於今春估價禀請興工刻下工程告竣遂禀請委員騐收 
[保護教堂]  
　　紹興訪事友來函云越中向來民俗馴良地方安謐邇因米珠薪桂貧民度日維艱致有四月朔望兩次聚　挾制之事省憲以民心未定誠恐别滋事端因札飭紹興府與協鎭會商多派弁勇於各國教堂嚴密巡防加意保護以消隱患而安遠人是亦未雨綢繆之意也 
[粤垣近事]  
　　廣東訪事人云四月十七日俗傳金花夫人誕辰城外河南之金花廟香火甚盛河干一帶泊船無數皆女伴之入廟叅神以求福庇者按神爲金姓女郎生而爲巫守貞未嫁家在城内惠福巷後溺於湖屍浮三日不壞里人以爲神立廟祀之亦讕言也○陸雲龍番禺烏漏鄉人平生健訟鄉人恨之入骨因不敢鄉居來省僑寓上月某日不知何事回鄉被人勒死抛屍荒野雖鄉人蠻横亦陸之多行不義有以致之○粤垣時疫流行無識者皆以爲鬼神實司其命無可幸免寳則天時不正之氣有以致之也有何某者經紀營生酷嗜洋烟上月某日午後忽至某廟神座下弛然而臥至夕陽西下廟祝見而逐之陸無奈出廟　卽頭　而倒廟祝詢其住址則對以無家可歸因雇轎送至黄沙述善堂醫廠中留醫是夜卽名登鬼籙○粤海關監督素稱優缺今雖人不如前而膺斯篆者尚無一不望連任獨文煥如榷使宦情頗淡上月以患病呈請開缺回旗調理○法人租賃廣州灣開作通商口岸月前大憲委欽亷防營統領潘植生觀察會同法人劃定界址兹又調肇慶府文齋太守來省辦理此事太守已於四月十八日安抵省垣在城内華寗里鴻安客棧暫駐隨卽詣督撫轅禀到 
[馬路工程局瑣案]  
　　前晚三點鐘時朱王氏在新馬路中與人偕行爲四十四號巡街捕勇所見向之詰問言語支吾因將氏拘入馬路工程局禀知會辦委員朱森庭明府昨日午刻升堂提訊朱王氏供鎭江府屬某邑人年二十有四丈夫朱長梅向以振木爲生僑居大東門外通瀛公所小婦人於昨晚六點鐘時往街上購物比回時公所已閉門彳亍於新馬路中適爲捕勇所見疑小婦人來歷不明因而拘案叩求超豁四十四號捕勇禀稱昨晚小的在新馬頭巡察見此婦與一男子同行向之根問男子卽往船上逃去故將婦帶案請究朱長梅雙耳重聽言詞莫辨明府謂朱王氏曰爾係年輕婦女深夜在外逗留殊屬不守婦道隨爾同行之男子究係何人供稱小婦人並不相識明府諭謂此次本當掌頰姑念端陽屆節格外從寛嗣後如再敢於深夜游行一經到案定卽照例重辦迺交其夫朱長梅領回管束○前晚鞋匠邵添生將布鞋一雙携往南市新馬路求售小流氓張金海等多人向之詳詢價值乘間串攫而去邵向索取彼此推諉因卽在途扭結由某號巡街捕勇所見一併拘解至馬路工程局請究昨午會辦委員朱森庭明府升堂研訊邵供本邑人年二十四歳初習鞋業現住南會館後蔣聚隆鞋店内前晚携布鞋三雙在途已售其二只剩一雙在新馬路中兜賣嗣有張金海者糾集多人向小的購買彼此串通取之而逸小的追上扭住張金海由捕勇帮同拘解來案叩求究追張供川沙廳人年二十歳向在浦中駕舟去年來滬素來安分不敢爲非叩求恩宥明府察其身穿密門鈕扣窄袖高領之緊身知係不安本分之輩迺詰以此鞋究竟取往何處同黨共有幾人從速供明免受刑責供稱小的不過旁觀此鞋由住居關馬頭之某某等兩人所取小的被捕勇悮拘叩求恩典明府大怒喝令笞責張一再苦求明府問可將同黨交案否供小的願帮尋來案明府准之著十二圖地保帶下候會同十六鋪地甲迅將人証拘解究辦 
[英界晚堂瑣案]  
　　趙宦遣家人趙升控申生客發棧主婦吳陸氏曁茶房陳阿順不償失物反肆兇毆前晚襄讞委員劉穆庭二尹升堂研訊趙禀稱小的係南通州屬某邑人家主偕陳健庵老爺假寓治下觀音閣碼頭吳陸氏所開之申生發棧歷兩日餘携有鋪蓋衣箱等物四月二十九日家主因事帶小的出外將房門扃鎖鑰匙交陳收管次日回棧見衣箱已開檢知失去綢衣數件約值洋銀五十圓因訴知吳陸氏偕投捕房請緝捕頭遣某包探往查云非外人所竊令吳陸氏自行查察吳陸氏置若罔聞小的理論再三致被毆辱無奈赴訴案下叩乞訊追吳陸氏供稱小婦人係蘇州府屬某邑人趙老爺假寓棧内已兩月餘房飯資分文不付核計需洋銀二十七圓向索不還反稱失物當投報捕房時自言值洋銀三十圓今忽稱五十圓足見情節不符况伊等携帶物件進出小婦人並不留心情有可疑叩求明察陳供稱趙老爺出門時雖將鎖匙交與小的然失物之事小的實不知情二尹謂吳陸氏曰趙老爺既未失物豈有憑眞誑報之理平心而論爾應照償遂判令償還洋銀三十圓餘事從寛免究吳陸氏嘵嘵置辯不肯認賠二尹怒諭令管押候追吳陸氏唯唯認賠惟求核减二尹著償洋銀二十圓限十日内繳案某號巡捕奉捕頭之命送迷路男核李阿興至案二尹詰問之餘供稱小的係羅店人年十一歳親戚高姓住本城老北門左近小的父母雙亡無人照顧故特來滬尋親求得一枝之借二尹飭差役送往高姓家收領 
[英界公堂紀事]  
　　徐盛氏生有女孩自幼由魏莊氏撫爲螟蛉女前日忽偕張陳氏徐袁氏至魏莊氏家定欲領回魏莊氏以寄名膝下已歷多年何得節外生枝以致互相爭閙一百四十三號華捕聞之拘一千人入捕房捕頭令轉送公堂禀請代理讞政之　瀚生大令訊奪○昨日徐王氏偕名龍寳者向陳蘭亭陳蘭生索欠以致忿爭後由二百七十七號華捕一併拘入捕房捕頭令轉送公堂六令著分别押候訊核○病民艾利生朱莊道偃臥北泥城橋左近街旁某號華捕見之雇車載入捕房捕頭令轉送公廨大令飭送　流公所留養 
 
 

Page 10

 
 
   
 
 

Page 11

 
 
   
 
 

Page 12

 
 
   
 
