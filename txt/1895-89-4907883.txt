# 1895 - 89 - 4907883

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精　較他　之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百　十二本盛以　木箱三口定實價洋毎部五十元世有留心乙部者請臨申報館帳房購取可也 
[論中國教育之法不及泰西上]  
　　今夫朱堂華闕非大匠無以董其成雲棟紅梁非大木不能勝其任故治國莫先於得人得人莫先於育才君子讀泮水之詩而知魯之所以盛讀城闕之詩而知難之所以衰未嘗不歎世運之隆污胥由人才升降爲之也古之帝王知民之不可無教教之不可無序也於是乎有學校入小學者教之以室家長幼洒埽應對之小節入大學者教之以三德三行六藝六儀君臣上下之大端凡所以植其始基濬其學問者無弗具也無弗舉也蓋先王之意必使治天下之學者出於學校而後設學校之意始備此學校所以爲養士之要而上古人才之所以出於學校者獨盛也自後世簿書期會錢榖訟獄一切委之俗吏而六藝之學亦漸廢而不講便以學校爲無當緩急而其所謂學校者科舉囂爭薰心富貴上以勢利誘之下亦以勢利應之士皆苟且以博功名一變其學成致用之素而士之有材能學術者往往自拔於草野初無與於學校遂盡失先王所以立學校之本意而養士之效湮然泯滅於是學校變而爲書院夫學校廢而書院興則今之書院古之學校也苟能正人心講經濟因材施教旁及衆藝則當學校衰廢之餘有能補其缺陷造就人才不將於書院重有賴哉然至於今日而書院之設亦可謂冗矣奚以明其然蓋書院之設原所以集士子而課以藝學使之明習當世之務而爲國家之用易所謂形而上者謂之道形而下者謂之器化而裁之謂之變推而行之謂之通舉而措之天下之民謂之事業要皆爲士者之分内事也乃今日雖有書院而士子依然散居里巷絶少肄業其中間或有之亦無程範聽其來去自由雖有山長不過操衡文甲乙之權而無師表訓導之責届試期則聚士子而課以文盡一日之長所屬不過塵羹土飯陳陳相因之語於國家利病政治得失未嘗一及而天文歴算格致等學則又絶口不談其有講實學嚴課程以文章經濟相砥礪務爲有本有用之學者蓋千不得一二覯由是言之書院之設本所以育才而適所以自敗其才雖多亦奚以爲哉方今中外相交文書政教各不相同而人才技藝實高出於中國之上以中國土地之膏沃人民之繁庶物産之殷富甲於地球諸國而顧視然屈於諸國之下者豈果人才之不相及歟然自通市以來凡機器工作等事一經洋人指授華人無不心領神會是華人才質之可造於此可見卽如近日南北洋兵輪以及内地小火輪其船主都係華人可見華人心思才力不讓西人然目前學力猶淺欲使出没洪濤巨浸中其駕駛終不逮西人之精練膽智終不逮西人之猛毅使積之歲月安見不若西人此教養之所以不可不亟也况中國扶輿靈秀磅稱而鬱積巢燧義軒數神聖前民利用所創始諸國晚出何嘗不竊我之緒餘則非人才之不相及也實教養之不如耳蓋嘗默計中國教養不及泰西者蓋有數端泰西各國於民間讀書之事皆國家爲之經理教法之次序課程之淺深皆國家所定卽民間自立學塾其課程教法亦不能外此所設公學不分貧富一律入學富者按歲酌捐經費貧者免取修脯富者不以富自矜貧者不以貧自恥爲師者亦無分畛域一律教授故貧者得以自奮而廢學者寡中國於民間讀書之事國家絶不與聞黌宫學院蒿萊滿庭教諭訓導幾同虚設雖有義塾之名以加惠寒畯然通都大邑或有一二所至遐陬僻壤則并此而無之且規模狹隘教法淺陋貧人子弟發跡於義塾者千萬而不得一二徒具虚名毫無實濟故中國廢學者多而貧人子弟其賢者以不才終其天年不肖者放逸怠惰蕩檢踰閑循而至於作奸犯科者指不勝屈皆無以端其始基善其蒙養之故也此中國不及泰西者一也泰西於初學之際卽教以國史地志及一切有用之與有用之學由淺而深由略而詳由本國而外國故於國家大政事大沿革大典章率人人知之以其童而習之素所誦讀然也此外凡數學化學格致學及一切學問皆因材施教不一其格上以類爲招下以類爲從故旣多博雅淹通之士而專門名家者亦復不少中國不然所以取士者止有科舉一途所以爲科舉者止有時文一途雖豪傑之士具不世出之才非是則無以自致於青雲之上讀書子弟句讀稍明文理稍通父若兄卽使從事於帖括之學舉天文地理格致歴算一切有用之書有用之學皆屏之使不得見秘之使不得聞務以一其心志專其趨向夫中也養不中才也養不才故人樂有賢父兄也今中國子弟所聞於父兄師長者非惟無以啓沃之且從而閉塞之敝精竭神終其身於推敲聲調之中詩文小楷而外絶無他長足取旣非博古又昧通今夫一物不知儒者之恥聖門高弟皆身通六藝士之爲士未有若今日之空疎者也流俗之人徒見數百年來功名氣節之士往往出於其中以爲科舉之法已善不必他求不知科舉之内旣聚此百千萬人不應功名氣節之士獨不得入則是功名氣節之士之得科舉非科舉之得功名氣節之士也今天下人才不振日見委靡豈非取士之不得其道哉此中國不及泰西者二也泰西各國皆有藏書館異帙奇編搜羅富有凡兵法律例國史地理方技百家古今各種書籍無不備具琅函秘笈比於天祿石渠之富人民之讀書者均得入館披覽晨聚暮散各有定時若德都藏書館印本九十萬册鈔本一萬五千册泰西刊刻書板始於一千三百餘年至一千四百四十年始用聚珍板其先悉手鈔本也奥國藏書館印本三萬册鈔本五千册比利時藏書館刻本十三萬三千四百册鈔本一千二百册英國敖斯佛書院藏書四十萬部此皆就其一鄉一邑言之其通都水邑設館以庋者所在多有書籍之富不能殫述蓋知讀書之家必不能兼備衆籍而在貧士力有未逮尤不能廣爲購置故設館聚書公之同好欲其兼收博覽增長學問法良意美所以加惠士子者其效無窮中國儒生自日所誦習之外毎多未見之書貧士之無力購置者詢以稍僻之書非惟目所未睹枊耳所未聞雖欲極其研窮探索之功而其道無由家藏萬卷者又多束諸高閣飽蠹魚之侵蝕而子弟未必能從事於斯故富者苦於有書而不能讀貧者苦於欲讀而不得書二者交失而讀書之事荒矣此中國之不及泰西者三也 
[本館接奉電音]  
　　昨日午後京師飛電傳來上諭一道敬謹譯登○三月初七日奉上諭張之洞奏請將約束不嚴之管帶官懲辦等語廣東陸路提標守備張武管帶粤勇駐防鎭江西門外所部勇丁離營滋事不服彈壓該守備約束不嚴實難辭咎張武著卽行革職以示懲儆滋事勇丁著嚴飭統帶官副將李先義訊明按照軍律懲辦餘署照所議辦理該部知道欽此 
 
 

Page 2

 
 
[逆蹟記五]  
　　國民新聞云天皇命小松宫彰仁親王爲大總督督率近衛師圑及大坂師圑進征清國敕語中謂之第二師期蓋欲向直隷進發注意北京也夫王者之師有征無討彼倭奴稱戈犯順直等於草宼行爲耳烏得謂之征哉○時事新報云日兵之盤踞金州及旅順大連灣等處者近來大發腸胃急性加答兒及腸窒扶私之症日甚一日危險異常旣而福岡縣忽發急性虎更拉蓋緣舉省兵燹之後癘氣流行軍士感受成疾航海而歸防衛稍疏以致蔓延無際也由是以觀倭邦之瘟疫流行固不僅門司馬關二處蒼蒼者殆惡其潢池盜弄是以罰及其身乎按腸胃加荅兒係熱毒症窒腸扶私係傷寒征至虎列拉爲時疫前已注明矣○倭兵之占據高麗京城及仁川釜山者刻届瓜代之期倭主派出後備步兵中第一聨隊第一大隊第一中隊各幾成前往替回○倭奴侮慢中朝無所不至尖酸刻薄幾令見者眦裂髮衝某日有人登一圖畫於新聞紙中繪一寶石頂三眼花翎之大帽旁置中國輿圖書其下曰區區支那之粗物聊以奉獻又自爲答語曰有難有難按倭奴毎稱中國曰支那有難猶言多謝也○倭奴自言中國北洋沈没之各兵船苟得取出以供我國之用亦一大快事取之之法先令人居泳汽鐘内入水探明將船中砲位藥彈悉行取出復以軟物堵塞受彈洞穿處然後將艙門一一鎖錮毋使洩氣用排水器吸盡船中之水船自上浮乃俟潮漲時駛至岸旁鳩工修整然目下北省天時寒沍不能入水作工遲至氣候温和則船上鐵器必生赤鏽殊可惜也噫我艦隊之防守劉公島者已悉數被叛將丁汝昌獻與倭奴祇此沈下之數船倭奴尙欲設法取去何貪而無厭若此耶貪者必敗倭奴其鑒諸○有自稱老政治家者妄抒議論云自來義和之道厥有二者其一兩國勢均力敵勝敗互見一旦倦於戎事乃棄厥干戈重修和好其二此强彼弱勢力懸殊弱者力絀計窮不得已而向强者俯首聽命此則名雖和局實則乞降今中國之與我日本重定和局其爲第二流乎側聞征清總督府將向旅順進發想和議必容易告成且能使我國快意也噫吁嘻似此狂瞽之談而猶自謂老於政治顔之厚矣獨不顧人竊笑於旁耶○倭人之開博覽會亦倣行西法也今歲又届開會之期已議定就西京擇地舉行然民間蓋藏早已收括凈盡向操工藝者近皆迫令執戟荷戈恐會事不能似前三回之美盛矣○日日新聞記部國牛莊之敗有統兵官七員文官十九員兵卒六百二十六名被倭人擄去細加詰訊知此項統兵官皆湖南湖北人其職與大中佐相當者各仁員與大中尉相當者各一員文官則爲正七口候補州縣及幕中書記之類其眞耶其假耶何以中國絶無所聞耶 
[犯官解到]  
　　天津信云分統鞏軍劉超佩鎭守威海南岸砲臺倭奴先犯北岸爲戴孝侯觀察宗騫奮力抵禦倭不得逞乃折而南向劉望風膽落倉皇逃命所有砲臺砲位悉未燬壞拱手而讓與倭宼使得藉以攻我威海之失劉實爲禍首曾奉諭旨革職嚴拿治罪爲失律者戒現經東撫李鑑堂中丞拿獲委員解津於二月杪報到業由天津縣看管矣喪師失地避敵全軀卽處以極刑豈足蔽辜以視戴孝侯觀察之慷慨捐軀臨危不亂其賢不肖之相去眞有霄壤之殊薰猶之判矣 
[塞口述聞]  
　　析津訪事人云三月初一日聞總理衙門電致署北洋大臣直隷總督王夔帥擬封大沽海口夔帥以防務不可不嚴而商務亦關緊要天津係通商口岸爲西人所薈萃爰咨商各國駐津領事衆謀僉同然後定奪領事會議之下謂兩國用兵如欲封口斷非局外之國作客之官所能梗議惟封禁裏口留一綫之路以便船隻仍可將來貨及糧食等物駁入津城似於軍務商務兩無妨碍究竟如何辦理姑俟續佈 
[松試三志]  
　　水月初七日龍大文宗考試松屬四學生正塲今將題目錄下府學羿善射至而有天下華亭子曰管仲相桓公一節奉賢子路宿於石門一章婁學齊景公有馬千駟至民到於今稱之通塲繼題故聖人作樂以應天制禮以配地詩題賦得安得壯士挽天河得河字五言六韵同日放二牌時文宗飭發經古案所有錄取諸生照錄如左經解正取三名沈淮明府學孔憲和上海朱贊臣奉賢備取六名莊禮柔奉賢張可鎭南匯胡咸亨南匯沈雅詩南匯于鬯南匯潘寶瑛青浦古學正取八名蔣壽祺南匯李鴻膏上海王宗毅上海倪龍光青浦郁文盛奉賢錢學乾青浦廖光裕奉賢李青藻青浦備取十三名朱祥黻府學倪宇梁婁學張錫謹婁學徐揆大上海張祖熊府學宋經湛府學楊文鳴華亭吳士章奉賢張葆馨華亭徐守清南匯曹棅上海羅輝祖奉賢孫家驊金山史論五名項文瑞府學沈嘉樹金山王植善上海周文治上海陸志清南匯性理一名張維算學二名周以南府學張爔華亭 
[寗郡辨志精舍乙未夏季課題]  
　　漢學堯知四凶而不去聞舜賢而不舉論二南分周召說管仲平戎干主論○宋學守約說孔顔天道曾子人道論讀司馬温公五規狀書後○史學兼掌故南宋論擬討日本檄駢體中興四名相頌駱文忠官文恭曾文正左文襄○天文兼算學圖書爲數學之原論中法以冬至卢算西法以春分起算其術孰優礟彈行抛物線有定差活差之别試詳其理○輿地中陵朱滕考費伯之費與費宰之費辨問浙江通志自前明嘉靖以來凡修三次體例詳略各有所長能討論其優劣歟○詞章鐵肝御史賦以烏府先生鐵作肝爲韵明史閹黨傳論和春深二十首用白香山原韵 
[連斃二命]  
　　距常熟十餘里有地名十里亭者一小市集也附近有村曰七回里是處鄉民素稱强悍動輙以毆鬥爲務上月下旬有一常熟網船停泊十里亭漁翁徐姓老夫婦年俱花甲有子二人年皆二十餘賴二子捕魚爲活是日昆季二人另駕小舟放捕魚鳥入水捕魚老夫婦則在舟中烹飯二子且捕且行駛至七圖里忽少去捕魚鳥數頭遍尋無著疑飛入田中乃登岸分投尋覓不料此處曾被宵小竊去小舟數隻鄉人正在隨處留心忽見徐昆季東張西望以爲竊賊無疑遂號召多人一哄上前先將昆獲住不問情由竭力兇毆或拳或脚或石或捧至遍體鱗傷氣息奄奄猶不肯罷休時　天氣嚴寒大雪盈尺竟被按捺雪中重加毆擊登時斃命當將其髮辮剪下繫於小漁舟之尾將屍身抛棄河中時季見兄慘死飛武奔逃衆鄉人不舍竭力窮追季窘極急躍入河内鳬水而遁衆鄉人乃駕舟而追直赶過河面三條仍被擒獲季萬分哀告若輩置若罔聞仍被當塲毆斃抛屍於河時徐老夫婦以飯熟已久不見二子歸舟乃欲登岸向前尋覓忽聞途人交頭接耳細聆之知二子皆死於非命急將小舟尋獲見舟尾墜一髮辮知所傅之語不謬當赴地甲處報訴一面投常熟教堂禀訴情由蓋徐素奉天主教者也當經司繹龍君飭人持片至常熟縣署請辦旋得縣主回片略謂此事未便辦理旋經總司鐸洋人竇君繕就洋文倩司事周姓詣縣求見縣尊接見之下周呈遞洋文名片縣主謂訪聞衆鄉人所毆者係竊賊耳周謂徐姓昆季素來安分並未犯竊我不人可以力保請公祖詳細查訪如曾犯竊則此案儘可不究卽我東人亦不肯貿然瀆請也縣主乃子以回文略謂容當查辦云云旋經此處地甲撈獲昆之屍身報縣請騐縣主卽帶同刑仵人等臨塲詣騐當騐得屍身受有致命傷四處當飭屍屬自行棺殮一面飭差恊同地甲拘獲行兇者十二人聞已訊過一堂當飭分别管押俟尋獲季之屍身再行核辦 
[祀事孔明]  
　　浙省火德廟在吳山西麓上月二十九日爲春祭之期同日應祭倉聖祠廖榖帥本擬親臨吳山致祭火神先期委杭府陳六篁太守致祭倉聖祠後因制憲邊潤帥在杭二十八日晚間將軍吉仲帥設宴相請撫憲前往陪宴深恐筵散過遲是以特委趙展如方伯代祭方伯以次日制憲起程理應恭送故特格外赶早四鼓出轅親詣吳山其時兩邑尊甫經到彼一切牲牢籩豆之屬均未擺設齊整辦差人等手忙脚亂幾乎不知所措幸方伯大度優容不加深責仍命其從容布置初交五鼓俱已鋪設齊備卽行上香獻爵等禮至東方發白卽已蕆事方伯略坐片刻隨命駕出城至上馬頭候送制軍 
 
 

Page 3

 
 
+ 
[武林官塲紀事]  
　　署餘杭縣丞葛二尹前因患病禀請開缺當由杭府陳六笙太守委本經歴陳叅軍前往騐病兹據禀覆患病屬實陳太守卽轉禀藩憲已奉牌示委准補是缺之范傳心赴任○江干船局總辦兼保甲總巡延别駕康辦事勤敏不辭勞瘁藩憲素重其才委調常山厘局所遺差務委候補縣吳大令忠炳接辦大令奉札後卽於上月廿八日到差○浙省藩庫現發二批京餉銀二萬兩委候補縣周大令錫康管解赴都其銀已於上月二十六日兌出由大令眼同釘鞘暫寄外庫因臬憲尙有搭解兵部飯食銀兩故於本月初一日起程○本年舉辦秋審人犯現奉臬憲通飭各屬統限於三月内解省其花名清册均在月半前呈送來轅以便核辦○候補縣畢大令貽策向襄戎幕於行軍事宜規畫有方刻奉撫憲札委鎭海防軍營務處并兼辦寍屬漁圑惟寍郡海口甚多舉辦漁圑非止一處是以添委知州汪刺史煦巡檢胡少尹鍾黔分叚辦理以專責成 
[白下官塲紀事]  
　　金陵訪事人云張香帥總制兩湖時創辦鐵政局採取礦苗開爐冶鍊以示精於格物之士僉云鐵質精美勝於購自外洋者近有湖北善後局兼營務處候補道趙觀察濵彦附輪舶至江寍禀稱此間製造等局不必别購洋鐵湖北所鍊不日可以到來矣○胡芸臺方伯回鹽巡道任後禀明張香帥赴蘇州謁見奎樂峰中丞○轉運局各派大員駐紥前報已言之詳矣兹張香帥復飭胡千戎國樑胡千戎茂蘭王千戎回逵黄把戎佐才程把戎茂林及劉少尹學褘赴鎭江轉運局聽候差遣上水十五日已禀辭赴差矣○特授湖北提左標遊擊丁遊戎大文山東直隷州知州徐直刺賡陞均經張香帥奏調至江寍差委禀到後卽委直刺爲籌防局提調○八卦洲在金陵城外洲中素産蘆柴向歸旗營刈以出售現經兼署將軍張香帥查得報銷册上不甚詳明遂委督辦善後局懋觀察績督辦厘捐局穆觀察克登布悉心查辦核定簡明章程庶可一目了然不致以後有不肖之員模糊影射 
[委解軍械]  
　　金陵軍械局奉督憲張香帥札令赶緊製造槍砲現已告成香帥卽委兩江候補遊擊楊遊戎等八人共解大砲廿六尊並鎗子數百萬顆往奉天大營裕軍憲營中應用聞遊戎等不日卽當起程也 
[鳩江氣候]  
　　上月二十七八等日天氣暴熱宛似盛夏居人卸裘而綿復卸綿而夾依然汗流浹背街衢路滑於油尤有行不得也哥哥之歎廿九日行人輕衫圑扇更似吳牛之喘本月初一日晨起卽見隂雲潑墨大雨傾盆晚間豐隆與列缺相搏於風狂雨驟中轟轟烈烈震耳欲聾次夜滕六君又散六出奇花纊紛飄舞墮地卽融恍如天女散花不著迹相惟氣候則陡變嚴寒仍非重裘不煖昔人馬後桃花馬前雪之句誠覺風景天成也 
[東海紀聞]  
　　昨得本館特派赴烟臺專訪軍務之友人來信云已革北洋水師統領丁汝昌降服倭奴旋復自盡其靈柩經倭奴送返暫放廣仁堂二月二十四日午刻發引南旋海防營嵩武軍簇擁而行前導有銜牌儀仗至海關馬頭扶上倭奴所還之康濟輪船駛至申江俾回原籍安徽營葬關道劉觀察及孫統領等仍徒行以送英兵船亦列隊以志敬忱○兵差過境需用駄騎向皆雇自民間然丁役狐假虎威非惟不給分文反時時肆行凌虐以致鄉民聞而遠避雇覓良難近由轉運局訂雇頭口百餘伺候庶軍械糧餉可以無悞程期○王太史懿榮福山人也兹奉旨來東帮辦圑練日前已行至黄縣地方矣○東省師旅如雲兵力不可謂不厚所苦統帶者咸以保全性命爲事甚且縱兵騷擾地方宼退則來宼至則去有兵誠不如無兵耳兹又由萊州府及黄縣發出苗兵十餘營湘軍數營往鐵門關駐紥不知此項軍士果能紀律嚴明否○近有倭人由國中載來倭童五六百口就劉公島創設學校督令肄業華文○北洋水師弁勇籍隷文榮二縣者居多正月間丁汝昌旣以劉公島降倭有乘康濟輪船至烟臺者餘亦就近回家探視統兵者以旣欲歸去不准再領餉銀劉觀察聞之深恐若輩脫巾譁噪急札飭文榮二縣主傳諭該弁勇限二月二十日齊赴烟臺補領届期到領者多至四五百人○上年有梓人某甲在朝鮮包築海關碼頭經之營之倐已改歲自倭人肆擾甲卽附海舶言旋近由是處稅關招之前往意者其將就役於倭奴乎○文滎寍海各州縣相繼收復縣令汛弁刻已次第回衙矣 
[訪求工藝]  
　　俄羅斯國現擬在京城開賽工藝會凡自造一物能獨出心裁者俱准入會互相比較實爲振興商務起見無論何國人民咸欲招致故由該國行文總理衙門請各處疆吏飭知地方官出示曉諭民間如有奇材異能之人製成一物可以出人意表者會中給以奬賞近日代理英美租界會審委員宋莘樂通刺接奉憲札已出示曉諭民間矣 
[學生服毒]  
　　本邑人馬錫林縫工也家於美租界西華德路美江里收王　川爲學徒王年甫十七懶於工作時被馬斥辱昨晨又　細故馬取量衣尺責之王旣忿且羞密購烟膏吞服至鐘鳴十二下毒發呻吟馬察知急舁送同仁醫院求治醫生施以妙藥將毒物吐出始得轉危爲安 
[飭拿巨惡]  
　　南匯縣六圑灣巨惡張連魁私造軍械嘯聚抗官經汪蘅舫大令申詳署臬司黄廉訪兹奉廉訪批示云據禀張連魁横暴情形殊駭聽聞仰松江府速飭添差幹捕懸立重賞會同營汛嚴密查拿務獲解究一面查明潘妙金實在下落侒竟曾否身死分别辦理仍候兩院憲批示繳等因現已由恩詩農太守遵飭分别嚴密查拿矣 
[兇犯發回]  
　　本邑三林塘人吳錫華於前年臘月被鐵工陸阿大謀斃一案經黄大令飭差拘陸及與陸通姦之吳婦沈氏帮兇人胡阿東陳金元張安仁嚴訊情形申詳定罪至去夏將各犯解赴松江恩太守過堂後轉解蘇州請臬司提勘覆訊供詞無異發還本縣監禁上月初間先將陳張兩監犯解到前晚由上站嘉定縣轉解陸胡及吳沈氏三犯到縣大令給予回批一面飭將三犯分别監禁聽候部文遵辦 
[英廨晚堂案]  
　　去臘有唐廣豐絲棧主唐克承遣抱周全控崔婁本嚴才昌踞擾訛詐等情業將崔等交差押候諭飭絲業董事查明互控各情復候核奪兹據該業董事施善昌等禀稱奉查前情因假冐四羊絲牌糾葛業經同業議罰了事現在崔等藉端滋詐照此情形本當禀求嚴辦惟念兩造係屬同鄉同業可否求請從寛發落出自格外施仁通刺唯之於前晚升堂命將崔等帶至案前發落判將嚴才昌具不得再往滋擾切結存查並交人保釋赶緊回籍安分營生其崔婁本仍飭還押候查明核辦○木作殷扣財扭控張三瑞至廨宋通刺庭訊之下殷供寗波人向爲坭水匠曾包攬張三瑞名下水作工程除收過外尙被欠找錢一百六千文及各夥菜錢十餘千共一百十六千零向索不還爲此扭案求追張供曾向作頭狄萬益名下承做大純廠紡織局房屋工程若干兹因虧本以致欠找水作殷扣財工錢一百六千文一時無力歸還曾向殷一再商懇愿將房屋暫行抵押乃殷初尙應允繼忽翻悔今奉提訊求恩寛限容設法料理通刺判將張交保人錢並保赶向原告自行料理延于押追殷遵諭而退 
[法界公堂瑣案]  
　　信業董事金璠投上海縣呈控李愷生不入公所在法界私開天成信局請飭押閉該信局旋又遷至英界帶鈎橋金又呈控英廨嗣據英公堂移文法廨葛同轉飭探將李愷生提訊供稱在該信局爲夥同轉著押候提到局主復核又據嚴吉人遞禀聲稱此局於去年十二月閉歇本年正月十八日林蓮溪將生財盤頂改爲天成松記信局遷至新開河雇用陳阿鳥等爲夥同轉命提陳阿鳥及在押之李愷生到案訊問陳李同供在該信局爲夥局中事自有執事經理小的等不知其細嚴吉人稱當盤頂之後登明申報告白呈請電核同轉著將陳等暫押飭探提到局主林蓮溪復核旋據包探至新開河提到林蓮溪禀稱奉諭傳訊此入倔强異常不服王化解案嚴訊林蓮溪供本年正月十八 
 
 

Page 4

 
 
日盤得天成松記信局由洋人出面在新開河開設同轉謂洋人無開設信局之例爾不必影戤現據該業董事投縣及英廨呈控爾並未禀奉給示不得私自開設著押候勒令閉歇嚴吉人李愷生交保陳阿鳥無干省釋○林顧氏遞禀聲稱兒子在日憑王小鶴爲媒聘娶姜王氏女成蘭爲媳過門童養正月間兒子因病逝世王小鶴將女領出藏匿寗波小婦人投報捕房捕頭著王小鶴交保出外領女送還詎領回之後依舊藏匿兹蒙提到求恩研訊女子姜成蘭供被惡姑用籐條鞭責受刑不過是以逃出同轉謂爾姑以兒子已死欲認爾爲女爾不應偏聽人言矢口妄供如果有凌虐情事左右鄰居必知可傳案質訊又謂林顧氏曰爾旣欲認爲已女亦當體卹不得妄施夏楚林顧氏稱稍加訓責或者有之若以籐條鞭責决無此事王小鶴供尙有冰人張小炳亦知其事請傳案詰問同轉著將姜王氏母女押候傳到張小炳復核王小鶴交原保原告斥退著下期邀同鄰居投案備質○去年八月間李兆輝控申珩時來縳擾以致合家惶恐求請提究葛同轉准詞提申到案研訊以李與申有親誼著李給盤費銀二十兩交同鄉之汾州人王樹本等保出押送囚藉詎甲領銀後仍不回藉本年正月間又至李處滋擾李又呈控公堂同轉准詞飭探至美租界榮昌客棧提申到案昨禮拜二堂期解請中西官訊究同轉以申屢次纏擾商諸祁繙譯將申珩送縣備文遞回山西靈石縣原籍○羅長生禀在天主堂爲司閽被張阿元竊去玻璃牌二塊瞻禮單數張當塲拘獲解案請訊同轉著將張阿元押候掌頰八十下○包控禀稱泰來洋行二層樓上寫字房間内爲潘阿根掩入竊取鐵箱一隻當塲拘獲函送捕房解案請訊潘阿根供找尋王姓友人一時貪小行竊未感求恩寛宥同轉以該行連次失竊著押候嚴比○包探禀稱法公司船上西人皇岸被扒手沈金生摸去洋八元當塲拘住只有四元解請研訊　金生供見洋人打降遺落在地拾得洋蚨四枚尙有四元爲他人拾去同轉著押候笞責一百板 
[膏雨常滋]  
　　啓者一文愿册子前數日又蒙安定伯子來洋五元白門襶窶子五元胡裕煜一元二角鄒靄生陳和記廣平堂立木堂横濵永義和懴悔生韋陳氏各一元吳保安堂二元王師善堂大錢一千一百五十二文王岐海三百八十四文無名氏洋一角無名氏銅洋七元巨豐銅洋四元共害人銅洋三元具見各善士廣發慈懷合成善舉隂功不淺後報永昌乞登報章以代貧民叩謝上海虹口元濟善堂董事唐廷桂等謹啓 
萬寳全書金石存說文拈字古輕解彚函皇淸經解小學三種阮刻十三經註疏五經彚解直行廿二字隨園卅六種刑案匯覽兪太史羣經平議欽定四書文大板才調集先正事略繪圖花邊三國志全圖聊齋誌全圖列國志繪圖花邊永慶昇平後傳繪圖花邊施公後傳小題四萬選小題文府正續詞林二妙仿宋胡刻文選木板温飛卿集一元精校加圈點監本邊紙四書五角六邊紙監本尚書三角六監本詩經三角六嘉樹山房集六角其餘花名繁多另備書目一本請來另取如蒙光顧格外從亷請認明上洋望平新聞報館内便是 
 
 

Page 5

 
 
天下大凡男婦咳嗽靈丹早巳馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○産後怯咳○年老夜嗽○氣緊痰迷○胃氣刺痛○風寒濕牌○陰虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
 
 

Page 6

 
 
[照相千片藥水格外减價]  
本藥房專運英國名廠製造各種照相器具藥水紙料發售數年以來迺承海内照相家爭先賜顧咸稱價亷物美銷塲旣廣貨益新鮮茲又新到大小各式鏡子鏡箱不但輕巧靈便利於舟車携帶並且鏡光迅速無論飛禽馳馬可以一攝而盡至於人物山水更能隱微畢現毫髮無差所用藥料俱係洋字牌子猶恐不能明嘵本藥房　出華文並製成冲片藥水亦載明用法簡而易知倘不懂照相者覽之亦能一目瞭然也所有大小船牌干片快片月到一次新鮮無比變料蛋紙堅細異常放大紙厚紙放大鏡磁片牙片金粉銀粉巴諭磁盤玻璃量杯軋光機器着色顏料舉凡照相所需一應俱全　仕商賜顧請認明四馬路轉角大洋房内交易庶不致悞 
 
 

Page 7

 
 
   
 
 

Page 8

 
 
   
 
 

Page 9

 
 
[不認爲非]  
　　前者江海關劉觀察訪聞湖南人周滿惡跡多端札飭上海縣黄大令總巡翁明府迅派差捕至松江拿獲解縣收禁前晚翁明府升堂提訊周供稱小的係湖南人光緒十二年投信字營當勇閱二年因在寍波會館左近某茶肆與友人賭錢小的贏得三百文營官從知以有犯營規卽行斥革并經總統楊大人飭責軍棍二千下後爲茶館生意又犯小賭經前上海縣裴監禁五十餘日以後卽安分營生不敢犯事明府曰道憲劉大人訪悉爾惡跡爾强姦婦女坐地方贓通同盜賊放火搶財并私賣會匪票布等惡蹟可從速供明供稱小的並無以上各事請大老爺訪查可也明府喝鞭責籐條一千下周有洋吐實飭上天平架良久周大呼寃枉明府喝令放下還禁候辦 
[委訊兇毆差夥案]  
　　上海縣黄大令遵奉江海關道劉觀察札飭查禁浦東社莊廟迎神賽會及差夥張知堂赴鄉諭禁被土人捆縛兇毆已紀諸前報矣前晚翁明府升堂提訊二十四保二十圖地保莊達祖二十四保二十關圖地保羊月秀同禀稱小的等圖内自奉黄大老爺鈞諭遂卽停止迎賽不敢有違毆差之事在地保楊德三所管十八圖内與小的等無干張禀稱小的於上月二十二日奉票赴鄉傳各圖地保來案聽候大老爺諭話候至二十六日莊羊楊三地保尙未到來小的往催置之不理迨本月初一日楊保偕子谷尹邀同楊耀善楊月秀龔寶堂將小的鎖縳廟中輝拳毆擊董事丁介祥勸喝不理直至初四日小的始得乘人不備扭銷斷練而逃明府飭仵作騐明身上果有木器傷數處因謂莊羊兩保曰爾等曾聞張被毆之事否其中另有别情否莊羊同禀稱小的等曾聞被毆實有其事然張並未索賄因喝阻賽會而楊保决意不從故將張捆綁廟中鼓架上明府問張曰羊莊兩地保所管圖内究竟是何情形爲何往傳不到張禀稱莊羊所管圖内確不迎賽矣莊羊同叩首禀稱小的等因催徵緊急是以來案稽延明府呵斥一番叱令退去隨判令張自行醫治并嚴提楊保等人至案訊辦 
[英界公堂瑣案]  
　　昨日禮拜二輪應美副領事易孟士到堂會訊適因易君有事他往不及蒞廨故所有捕房解訊各案均由宋莘樂通刺獨判○包探秦少卿禀稱全安機帳房中失去洋銀二十六元報捕後經小的查係該棧茶房陳阿祥所竊購辦摹本縀馬褂等物餘洋業已用罄　詢客人失物堅不肯認目下該棧住客王姓又失金表一枚向詢亦不承認爲此解案請究全安棧遣夥投案申訴前情請爲澈究陳阿祥供爲茶房實因一時糊塗竊洋花用至其餘物件小的並不知情通刺一再研詰堅執如前遂判令陳阿祥管押兩禮拜一面仍著尋緝各人失物○秦包探又解周阿大至案禀稱周住宿張文元所開小客棧内乘人不備竊取布棉被一條經小的緝獲人贓送究張文元投案請領失贓周阿大供蘇州人竊物惟求恩典通刺以周阿大實係窮困無聊判令送回原籍○包探何瑞福禀稱顧榮金手持銅洋至諸永源煤炭店混用適經小的所見連同黨之　錫實一併拘解請訊顧榮金供本地人銅洋實係誤行收下並非有意混用通刺以顧榮金旣非有意混用銅洋何以與慣用銅洋之顧錫寶同伴可見其係此中老手著將二顧交捕房各押兩禮拜銅洋當堂劈毁○王阿四屢次竊取零星物件曾經公堂懲辦數次今又竊取縀鞋一雙經包探拘解請辦通刺略加研詰判令笞責一百板押候遞解 
[美界捕房紀事]  
　　寗波流氓某甲向在外虹口老街排設摇寶攤名爲主門頭賭徒麕萃其間獲利頗爲不薄同鄉某乙見而垂涎於前日下午糾集裏虹口流氓十餘人向甲尋釁甲早有黨羽列陣以待兩軍相見各奮神威鏖鬥逾時甲漸漸退敗中有丙丁二人逃避不遑致被戳傷要害二百八十三號與二百七十九號二華捕聞聲而至則行兇人早已奔逃惟獲住王長生一名連丙丁受傷人解入捕房捕頭令將丙丁送至同仁醫院求治詰王緣何起肇自供此事實不知情誤被拿獲捕頭令押候遣包探張阿根將肇事諸人一一拿到再行懲辦○朱阿四家於老閘橋北朱家宅其妹破瓜年紀姿色絶佳有管妙法者刻在裏虹口寶昌繅絲廠某西人處當細崽途中邂逅眉語目成尾隨至家任情調戲前日傍晚又貿貿然來朱已暗約流氓打天阿大及小鎗花等人蜂擁而出一言不發揪住攢毆管飽受老拳匍匐至捕房聲訴並稱失去對時表二枚洋銀三圓鈔票一紙計銀五兩捕頭立遣張阿五將朱拘入捕房押候拿齊帮兇人解請英公堂訊辦○前晚偷兒吳洪泉掩入武昌路朱根生家乘機行竊朱從夢中驚起突扭其髮辮吳情急出利刃將辮割斷意欲脫逃經家中人擒獲喚包探張阿五至送入捕房并將髮辮利刃帶去捕頭令押候解送英公廨請辦○昨晨包探竇如海途遇甲乙二人手持脚鑪衣服知係竊賊拘送捕房捕頭令押候查明失主何人再行核辦 
[邗江官報]  
　　二月二十二日北囊騐袁鹺尹嘉到二十三日淮揚總鎭劉　軍青煦過揚江都縣林由省公幹回揭倪鹺尹寶輝餘來全北鹽○二十四日何鹺尹　嘉陳鹺尹壯猷同委解金陵餉　起程 
[申報舘恊振所經敗奉天烟台營次施營賑捐二月初一日至二月二十九日止第二次清單]  
　　二月初一日林海出洋一元桃儀洋四元八角　董堂洋十元杭州永嘉豐來西湖散人洋十元蘇州鴻源來頭慈生洋十元九江全泰盛來李　氏吉貞氏祥麟氏合助洋三元長騐子寄湘樵子合洋七元存存書歴洋廿八元趙源滄洋二元○初二日願保平安人洋一元張福旺洋一元代席洋四元無名氏求弟病速愈洋二元中西大藝房洋廿元常熟致火來朱錦心洋一元吳宅洋一元松江全盛來韓陽生洋五十元陳應均爲妻産後平安洋十元○初三日鎭江億大來王陶氏求母病速愈洋二元陶　求　病速愈洋三元慈　藏順來無名氏洋一元情殷報國洋三元保泰會票元一百兩合洋一百卅四元四角○初四日星洲氏洋五元寶順局來標陽無名氏捐助洋一百元蘇州　裕來江左公車客洋二元順成泗經滋村居士洋十元無名氏洋五元據塘全盛來氣力子洋一元蘇州鴻源來湯姓洋一元○初五日山右勉方子洋十元○　六日張　成堂淺五元老福　來漢口無名氏洋五元嶺南總力子洋三元樵西商　子洋六元銅洋三元無名氏洋二元揚州億大來求病愈子洋四元○初七日　印　洋廿元寄　　洋　　　州恊　來筆耕主人洋四元天順祥陳公館洋十元○初八日無名氏爲母親求病速愈洋六元寶昌行洋一元○初九日無名氏洋六元四角又花盧　　洋二元楊門　氏太太六十　隂　節省洋四元楊六觀因病許愿洋一元銅洋一元湘人女士洋十元浙省　潤來心餘力薄人洋五元再生洋十元保家行　文洋十一元三角五分輔　氏洋二元同順洋三元○初十日恊順義洋五元視如傷力不足洋廿元省過子洋十五元安慶合昌仁來安省孫公館洋十元幸生樂土人洋五角安不忘　氏洋三角無名氏洋三角揚州裕興康來無名氏茅洋四元東園舊廬主人洋册元○十一日常　寶順來劉阿　洋一元劉昆　　三元有心無力子洋六元李文氏洋二元揭州經昌祥來　人洋五元○十二日餘大莊遞來　　怡堂洋五十元○十三日　竹林鄰仲權程蓉蓀　世昌吳少芹合助洋四元　洋一元願松泉洋十元揚州老正大來葉姜氏洋一元同　子洋四元錢　　大來無名氏洋四元○十四日長安全盛來愛　加命吏洋十四元馮傷著求妻病速愈洋十元留　　屋清和氏票元廿兩　邑屏山舒氏洋十元○十五日　氏遞來三聖經　　文書價釐助洋十三元松江全盛來信義祈平安洋五元大鈞求親　洋一元晚年請子第洋一元知愼子補過洋一元蘇州全盛來訥遺人洋二元福興潤來寶　南　逸　洋一元常州全盛來張彚甄洋二元江隂老恊興來泰生小洋九十五角虚對洋一元邵雲章洋十元陳氏求産平安洋八元○十六日譚光　洋一元仁濟堂洋五伯元松江　盛來含　館小洋廿六角陳恊屏因妻求病速愈洋五元少思堂洋四元十齡童子押歲錢洋三元常州全盛來雲尖下走洋十元錢姓洋一元正祥冏交來山東沙河官礦　衆元十六兩五錢五分常絡寶順來　桂軒主人洋十元　湖居士洋四元擁　餘生洋二元○十七日　　老福興來張公館心祈右妻病愈洋二元紹興老　　來會稽陶公　戸　　元徐　　武帝戒士　洋　助洋四元又申昌代售洋七元揚州福興潤來馬愼餘洪述德洋二元東海無名氏銅洋廿四元漢口金泰盛來　賦堂小蓮花哈舘合助銀十　　求　　銀十　海　外　銀二兩竹盧氏銀三兩○十八日宜興全盛來　元典同人洋一元　成章洋一元淮上射陽公覆堂洋十元勺湖釣叟洋二元　　洋五元王　甫洋一元漢口全　盛來還　　子洋二元錫興　洋二元點易軒　泉氏求母病速愈並求　宅平安洋四元張繼汪恊源來錢八齡童子　省點心洋一元又七　　子洋二角○十九日前　生人　元五十南　　　洋十八元無名氏銅洋八元天水徐氏洋二角○二十日榮新堂徐洋一元南潯老恊興來味　後裔洋一元　　永利來　　堂主洋四元　江乾昌來　之不忍人洋四元○廿一日南　州　　　來周蕊金氏爲忠女周嫌寶冥福洋五元又爲忘姪女黄周氏募資　福洋五元又祈保平安洋三元候周氏　援同應氏合洋二元　　　欽　洋四十元　德堂還愿洋十元　力子洋一元無名氏陳芝田黄虞記李瓞生無力子不具名楊仁氏共計七戸各助洋五角不留名無名氏春桂無名氏　戸各助洋一角　　　力不泥合洋六角　　力洋二角東林氏銅洋五元○廿二日永生利來　濵永義和洋五十元江冠之洋十元吳棧　洋十元計洋七十元來禀元五十　　　　　　汪門江氏　拿洋五元　　堂力不足堂季寔芝且過主人詒　堂桂寶齋胡芬記餘廢堂唐知餘草廢宗德堂羅灣華書　　　堂林　齋　　圖　式記　　　　三石　在　辰生陳德順　廿戸各助洋一元有心餘堂倚德堂劉容德堂余未能募過齋金舊生謝　階蔡芸閣龔幼春夏逸齋曹青載計十戸各　洋三元　餘齋洋四元　　　　八元　　洋四元嘉興永利來　沈氏洋四元　　　洋四元陶梅記洋五元○廿三日吳　裳巢信大　子秋各各洋一元仁利　注伯票元十兩李伯　洋四元趙　之　　　來宅三戸各洋二元無名氏洋五元黄宅洋五角紋　洋布　洋五十元蛟川虞澄齋洋卅元蘇州老正大來王雨亭洋五元○廿四日　花生王梅氏洋二元蛟川幼　押　鏜洋一元蘇州恊源來由　公舘經募　　李洋八元原　堂内省堂　卓堂　求　過子　戸各洋二元菜根齋桂棻林留有餘堂芳桂堂金行　　　左樸圖朱　　　七戸各洋一元　　朱十諭釁子沈崇　隨緣子三戸各洋四元席　　洋十元無名氏銅洋十三元沈悅　虚對洋一元求右途中平　人洋三元○廿五日蘇州金盛來汪　　　洋十元○廿六日　　洋行　募　　　山東隶　販客人　元　十車　記洋二元萬祥　　洋二元花洋一元求母健洋五角合順皮坊銅洋一元　　江經　洋三元小洋五元三角朱二老太太洋三元河南氏洋二元朱　　朱老　洋一元　力紫陽氏朱六太太各　洋五角朱費氏朱錦氏各助洋一元蕪　全泰　來含貞　　　紹　堂各助洋五元　名氏三戸洋一元○廿七日蘇州鴻源來孫公館洋二元　　餘洋四元三合堂洋卅元李李　　　　主人張陳氏舒荷堂舒　堂五戸各洋二元阿　岩虎半　齋東伯　氏　花　　王　　六戸各洋一元　洋林仁記來　江乏力子洋五元京口太古晉來　　啓　求　　住産平安洋三元江隂　興曷來文　堂　　生　　洋四元舒荷事洋七元○廿八日無名氏無名氏王合助洋八元楊嘵山　洋一元　中銅洋一元○廿九日源　潤陂匯來　名氏求家　家慈身　康　洋十元杭州全盛家一　　太平人洋三元沈朱氏洋一元沈阿　洋三角王氏洋二角沈梅畦洋二元沈靜仙洋一元　杏　　　洋一元吳　來　合助洋四角彭春元銀五錢兌見洋七角蘇州　　來包　　　　　合洋一元王　　洋一元路子　林蔭堂陳　　王巧豐　四戸各洋四角張子青洋三角袁長順尖二角石門老恊興來問心書屋洋二元郭敦復洋十元　苗氏産事平安洋四元　京正和來東山　洋四元　　　洋五元以上總莊收洋一千九百十七元　五分票元一百八十六　九錢五分紋銀廿五兩申元廿五兩五錢四分一厘虚　開洋五元花洋一元銅洋五十九元 
[申報舘恊振所經收順德山東振捐二月初一日至二月十七日止第二次清單]  
　　二月初一日　商局　來無名氏銅洋七元○初三日楊姓銅洋一元朱家角全盛來白雲書屋銅洋　元○十五日　　氏銅洋廿七元○十二日柳竹溪大令經募各戸陜平銀四十兩合申規銀四十二兩○十三日不留名銅洋一元○十五日無名氏銅洋一元陳氏銅洋二元○十六日江夏後人洋十元○十七日求　生烟藥　洋六元以上總共收洋十六元紋銀四十兩合申規銀四十二兩銅洋四十三元 
 
 

Page 10

 
 
   
 
 

Page 11

 
 
本　　生肉益氣血養脾胃補虚　壯元陽健筋骨清本腫盡人知之泰西牛不　腫費以　　　　　大　　國法　　醫理　以　　　　　　此汁事售　　　增神日　　之賞過參西格　病後　　者服此中汁更易復元近來　消愈廣著效尤多本藥房經售現又新到埃馬氏牛肉汁大瓶二元小瓶一元功用與法曼眞並绵佳妙零躉價目仍照向章　順者請認四馬路轉角大洋房庶不致悞乙 
 
 

Page 12

 
 
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内乙 
 
