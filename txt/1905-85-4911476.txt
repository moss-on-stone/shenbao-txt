# 1905 - 85 - 4911476

 

Page 1

 
 
　 
[電傳上諭]  
　　二月二十六日内閣抄奉上諭郭曾炘現在請假所署禮部右侍郎著李昭煒暫行兼署欽此 
[電傳宫門抄]  
二月二十六日召見軍機趙爾巽鐵艮 
興工藝以遏亂源說 
治天下豈有異術哉均貧富而已矣夫所謂均貧富者非人人皆安富尊榮而無所事事也但使富者不以壟斷爲巿患貧者不以流離爲餓殍則天下巳治而亂源遏何言之三代以前勞力之時代也其經營者樹藝繅織之事其交易者布帛菽粟之貨無甚巧亦無甚拙貧富之均固也均則治矣若夫世代愈久生齒愈繁經營之所出不足以供 
 
 
 

Page 2

 
 
萬民之需交易之所通不足以備日用之品有母財者遂出而壟斷之以逐其什一之利而勞力之人竭一手足之烈供百執事之勤僅僅自瞻其身家而猶不足焉貨棄於地人浮於事貧富之間遂相懸絕夫毒虺猛獸飢則食人餓虎饞狼久且爲患中國漢唐以下無二三百年而不大亂者職是故也欲遏亂源必先均貧富欲均貧富必先興工藝五口通商以後手工製造品不敵機器製造品之精而獲利厚固盡人皆知矣顧猶不甚發達者以爲富人之生恃其財貧人之生恃其力機器盛行則人力失其所恃貧者益貧富者益富而小民有枵腹之憂不知五洲列强首推北美其機器之購求農工商業之發逹有蒸蒸日上之勢機烟罏火相望靡際而通國幾無貧民焉卽若英若德若意若法諸國飾智鬭巧各競所長工價之昻十倍吾華善夫亞密斯丹有言曰庸率之高下與治化之進退爲臣比例其計學至精之言乎大凡立國之道以生産通商者多貧以成貨通商者多富以金銀粟米諸物出口者多貧以工作技巧之品出口者多富吾華地處温帶固所謂天府之國也民庶而非不勤野廣而非未闢五行百寳藴於地者不可勝數特治不加進者幾數白千年有元盛時意大利人瑪可波羅游中國歸而著書紀其耕桑之業闐溢之形有不勝艷羡之意獨至指工庸之儉薄閔生計之多艱則若有索解無從者當是之時閉關自固民雖甚貧未爲害也今則列國環伺攘我利權漏巵不息將爲江河富人之母財日絀貧民之受雇益艱上工失業降爲中工中工失業降爲下工下工之爲生旣蹙矣而上中者又降而奪其業則顚連窮困减庸爲售其事勢之流不成至苦極薄之傭不止如是而猶不可得則弱者爲流亡强者爲宼盜闤闠行旅始騷然矣此今西北之山陜東南之閩廣大較然也故中土舊說崇儉素教知足下民起居雖極簡陋其心甘之未嘗以爲不足也然計學家言民食愈菲者其國愈易飢歐洲列邦如比利時如蘇格蘭山邑如愛爾蘭其民皆極儉約而常被荒飢英法之小民最奢侈富者埒於王侯然自宋元以來未嘗患飢饉非天時之不爲災也一人之值兼數人之資一年之獲供數年之用雖有歉歲可無虞矣由是論之工藝興則民雖奢而不患貧工業疲則民雖儉而不克富吾聞倫敦某製造廠其作工者蓋一萬五千人焉卽以中國論之絲紗各廠多者三四千人少者亦一二千人不等而其庸則較尋常工作爲優此非明效大驗乎不甯惟是人之購物喜價廉者情也人工之物費其時日顧其身家雖欲賤售之而不可得也苟用機器則十人百人而造者一人裕如矣窮月累日而造者不日成之矣其價有不因之而廉者乎夫價値廉則銷貨廣銷貨廣則用人衆事者固以母財之積而獲利豐貧者亦以工價之昻而贏利厚則貧富均矣生斯時也上下熙熙誰無家室誰無妻子苟非飢寒之迫孰肯蹈典而爲非者則亂源遏矣故人謂機器製造興則食力者失所恃而人將患其多吾謂機器製造興則作工者多其途而人且患其少嗚呼淵魚叢爵古今同慨美國華工之禁雖嚴顧無片帆隻輪東返者豈眞此間樂不思蜀乎靡利可圖則捐親友背鄕井而去之一得可幾則冐白刃蹈水火而求之願我祖國百度維新招招舟子盍歸乎來 
[俄國不能允從之議和條欵]  
　　二月二十五日倫敦來電云聞俄國已間接告知日本將來議和時有不能允從之條欵一係不能讓鄰境土地一係不允賠欵俄某半官報云衆人之意雖皆願停戰然俄政府尙未預備議和之條欵 
[日軍在英美籌募新國債情形]  
　　二月二十五日倫敦來電云日本在倫敦招募新國債現已停止應募額數已過十倍以上至向美國所募新國債在紐約及歇克哥抱斯屯等處應募之數亦過於原額 
[俄高加索境地亂事]  
　　二月二十五日倫敦來電云俄高加索境境翹其哀地方革命舉動現更蔓延聞山境之地方官已爲百姓所逐另設暫時之政治其（白東）（愛力聞）揩司地方現亦甚擾亂 
[希臘親王諭勸克雷脫民人安分]  
　　二月二十五日倫敦來電云管理克雷脫島之希臘翹及親王現出示諭知島中民人謂各國己議遺兵來島定亂現特求請各國暫停三十六點鐘爲特轉勸各民人速棄軍械安分回家俾免兵禍 
[德相宣言德摩交涉]  
　　二月二十五日倫敦來電云德首相男爵蒲祿在德議院宣言謂德之政策於各國在摩洛哥通商均霑利益一事現仍無改動倘無論何國擬在摩國改變均霑利益之事或將摩封閉門戸則德必更爲留意令其在摩國之財政利益不爲所礙因此擬與摩王卽行交涉 
[英赴阿富汗專使回國]  
　　二月二十五日倫敦來屯云英政府派往阿富汗都城之專使己與阿王訂定合同現已起程回國矣 
[英船損壞情形]  
　　二月二十五日日本東京來電云損壞之英國買司輪船船主現已餓斃大副司機及其餘三十七人獲救買司船受傷頗重滲漏之處甚多其機器亦損壞譯字林報 
[日本與俄議和之辦法]  
　　二月二十五日日本東京來電云滿洲戰事詳情刊行日本各省報章後民人向戰之心較前益甚咸謂除非將俄人逐至黑龍江全境對岸則日人萬不願和各報又謂日本初時本不欲戰爲俄所迫不得已而出此然自開戰至今日人深知滿洲有俄人實有礙遠東大局更有擬日本之安全故日本倘與俄議和萬不能棄其所獲此議出後日本民人咸依從之 
[俄皇責隈得大臣之勸和]  
　　二月二十五日倫敦來電云英司攤特報據俄京訪事人電稱德皇巳致書俄皇敦勸早日與日本議和並云極願從中調停便干戈變爲玉帛云云俄隈得大臣因力勸俄皇聽從德皇之言俄皇大怒責備隈得謂俄未戰勝而勸求和實無愛國之心 
 
 

Page 3

 
 
[日俄戰於高麗東北]  
　　二月二十五日日本東京來電云高麗東北祈洲（譯音）近地日俄兩軍斥候隊有劇烈之戰旣而兩軍又增兵猛戰甚久俄軍全行退却日軍並無傷亡之人譯太晤士報 
[日軍北逐俄兵]  
　　二月二十五日日東來電云日本之斥堠隊在高麗祈州遇見俄可薩克兵三十名卽將彼等逐往北方日軍並無傷亡 
[俄將情願議和條欵告和友國]  
　　二月有二十六日倫敦來電云俄半官塲中人雖不認俄日將議和之軍然俄外部大臣伯爵蘭姆斯道夫已將俄情願議和條欵告知某友國俟各國首相將交涉之事議明然後俄日始實行議和 
[法報憤德相之演說]  
　　二月二十六日倫敦來電云德首相伯爵蒲祿在德議院演說頗含不悅於法之意因此法國各報皆懷憤怒並謂德國干預摩洛哥國之事令英法兩國交涉更爲切睦譯文匯　報 
[俄民皆願議和]  
　　二月二十六日栢林來電云各處皆有謡言謂俄國現向他國探詢日本議和之條欵蓋因俄皇頗有厭棄戰事之意也某德報云此次戰事深爲衆人所不喜又有德報刊行巴黎傳來消息謂居於法京之俄民皆願早日議和並欲各國派專使至巴黎聚會從中調停 
[俄擬遣第四艦隊至東方]  
　　二月二十六日栢林來電云目下俄京尚在預備第四海軍艦隊將於西四月内遣往東方 
[德相宣明並不欲占摩國土地]  
　　二月二十五日柏林來電云德相蒲祿伯爵在德議院宣明德在摩國試行之政策並不欲占其土地但求保其理財之利益故此舉將與摩王直接交涉蓋摩王尚有自主之權也至法國政府欲抵制此舉特飭艦隊前往英國海口德政府亦並不以爲緊要因英國商務中人其宗旨與德人相同惟欲摩國保守洞開門戸令各國皆可通商而已譯德文報 
[請防美人私行招工廣州]  
　　日前粤中人大憲接准駐美便臣梁星使咨開查得有美人名尅爾利擬到中國招集華工前往巴拿馬國開通海峽所定章程異常苛虐且該處水土惡劣若中國工人前往甚不相宜請飭預圖抵制以免華民受害等由現己札由善後局照會五大善堂設法阻止一面懸賞嚴拿在内地私行招工之匪徒云列 
[軍機處恭辦漢檔京師]  
　　聞軍機大臣議商此次恭修漢檔擬於三月間開辦所有修輯宗旨總期分類明晰不厭精詳卽派軍機章京郭曾炘爲總辦提調詳細查核毋使稍有疎漏其餘纂修校對等官著　開單奏派以昭愼重等語近聞郭已選派供事檢查檔案矣訟 
[瞻對地方擬改土歸流四川]  
　　四川瞻對地方本屬打箭爐鹿大軍機爲川督時曾勦平瞻匪後以繼其事者辦理未能得法遂改由西藏暫轄近朝廷擬辦改土歸流事宜得錫制軍電稱奉諭籌收三瞻事宜前據打箭爐廳恊禀稱須聽候藏信方能定見其頭人私函有民心願漢之語兹又據廳協禀稱番官亦慮藏信宕延願聽該廳前與妥商誓願歸依等情查三瞻本係川疆此時設法改土歸流即有勞費亦當勉爲其難但該禀前後兩歧似難深信尚須設法妥籌軍機處電覆云三瞻番官旣有慮藏信宕延願爐廳前往妥商誓依之語頭人又有民心向漢之函自應乘機飭該廳相機辦理瞻本川屬今日收回義正理長只須奏明以固藩籬卽可照准云云結 
[蘇淮兩省分辦公牘蘇州]  
　　江蘇藩司陸申甫方伯於本月二十四日接到江淮巡撫恩壽來文略謂蘇淮分省一切案牘自應畫界治理自本年正月初一日起江淮大小各事悉歸淮省辦理以免混淆而清疆界方伯奉文後卽飭各書吏一體遵辦隨 
[淮撫派員守提案卷蘇州]  
　　日前淮撫恩壽委候補知縣胡大令保聯來蘇守提案卷聞大令欲將兵燹後一應案牘悉數檢齊提歸淮省故撫署各書吏日來異常忙碌隨 
[贛撫接任有期江西]  
　　江西省城日昨接到山東電音新任江撫胡鼎帥於初八日交卸東撫篆務望日起節由運河南下三月初旬到贑履新現在官場已預備一切不日派員往長江迎迓晉 
[淮道接篆改期淸江]  
　　新任淮揚海道徐觀察樹勛初擇期於二月十六日接篆詎是日憲旌未至又無紅諭頒到現尚未得有確信也夬 
[體操科學生不合格蘇州]  
　　師範學堂考取之體操生楊澄中王斌二名經羅督辦查得不甚合格因懸出牌示云諭楊澄中王斌兩學生文理尚優肺量目力不合習學體操科倘愿學師範者卽可改學師範速成科於限内入堂繕寫保證書志愿書入堂肄業毋自貽課特此諭知隨 
[批飭擅自抽捐興學蘇州]  
　　前者吳江縣紳士陸擁書遞禀學務處請准就地籌捐學堂經費羅參議批飭吳江縣查議詳辦詎陸並不候示遽向各店鋪抽捐由是衆商不服推顧德裕爲首投學務處禀控羅批示云前據陸擁書禀籌捐學堂經費一案到處當以所請援例抽捐事無不可惟商情能否樂從輿情是否允洽卽經批飭吳江縣查議詳辦在案至今未據復到何以該紳遽向抽捐商情旣不樂從自未便强與抑勒致涉苛擾所呈學堂經費如果屬實應將前次所請抽捐各項由縣一併禁止以免擾累仰吳江縣趕緊并案查明核復察奪毋任朦混切切隨 
[鄕民阻開學堂松江]  
　　白鶴港鎭爲青浦縣轄境鎭有海月 
 
 

Page 4

 
 
堂係僧人海寄及其徒品高爲之管理近者直省郡邑各城鄕村鎮一體奉旨興學青浦縣田春亭大令遂商請鎭董借海月堂餘屋設立小學校定期正月二十七日開學詎近鎭某圖鄕民竟偕地保徐月明具禀阻撓大今懼有意外届期親往而鄕民百數十人仍起而抗阻僧徒品高亦有不遜語汛弁徐士章把戎竭力彈壓風潮愈厲大令怒乃乘舟回縣簽拿地保並查訪爲首肇事之人二月十六日復拘戴某至案擬加懲治鄕衆懾於官法遂於十七日開學賁 
[武員委用陸師學生江寗]  
　　江南陸師學堂開辦有年造就人才頗視水師爲優署督憲周玉帥脩整軍事細察兩江營務廢弛之由皆因統帶諸官不由學堂出身不能躬親訓練今欲力矯其弊海軍尙未規復水師亦乏人才乃先整頓陸軍遴選陸師畢業學生委充營官或砲台官次者委帮帶再次委哨官或哨長日來已陸續委用癸豫 
[查抄關章委員返豫漢口]  
　　張大令書紳前奉河南撫憲陳小石中丞札委來漢謁見商憲繼蓮溪觀察及稅務司克樂司君查抄關章因鄭州鐵路已通將次自開商埠兹已事竣於日昨回豫銷差併聘就關中書吏數名以資利用泰 
[梧州府被叅之由廣西]  
　　廣西梧州府張屏被岑督參劾聞其原因以太守之父有招摇納賄情事經商人控諸督轅雲帥赫然震怒卽將太守撤任發縣管押本擬嚴究嗣以太守急浼有力者向雲帥緩頰並願罰繳軍餉十萬始子叅革永不叙用暌 
[章革牧開酒肆續聞江甯]  
　　已革署海州知州章邦直出其侵蝕學堂工程之欵在省垣中正街開一悅生公司房屋陳設悉摹洋式烟間茶室及中西酒菜點心無一不備金陵酒肆冋例不准携妓悅生自本月初四日開張以來因遊客寥寥該革員遂任人挾妓歡飮並令公司執事人代客招妓侑觴以廣招徠聞甯垣各學堂學生之知此事者將禀請江督飭地方官封禁矣豫 
[淮撫署銀庫將遷清江]  
　　淮轅銀庫存儲各省恊餉兹聞將遷往善後局中因銀庫係緊　特　樓房六間命匠修葺備用一侔工竣卽將遷入云夬 
[淮郡設電局清江]  
　　淮撫恩壽以准郡冋無電局商民頗稱不便現已奏請以淮安爲省會電商電政大臣請飭在郡城添設電局照松江例由地方官覔官房三四間不出房租中丞遂札飭清江電局就近派人前往淮安府代覔房屋不日卽將局開矣夬 
[藥局難遷述聞松江]  
　　郡城東南隅火藥局儲藥過多松人士懼蹈各省藥庫失愼之事惴惴於心提憲楊軍門到任時曾准紳民之請勘地鳳凰山擬尅日遷建並爲捐募巨欵客臘又咨由江督周玉帥諭俟今春委員勘明再議詎近聞仍以無欵可籌成功不毁將作罷論或謂玉帥以鳳凰山地方教民居多所圈地畝多有倩外人出面梗阻者故復度地北幹山設法移築二說未知孰是賁 
[諭修道路江甯]  
　　江督周玉帥以省城内外各處馬路多欠修整查案初由商務局抽取馬車人力車兩項月捐作爲修路經費自改歸馬路工程局接辦未嘗將路修理車捐日有所增除盡開支存欵計當不少日前傳詢路工總辦朱子涵觀察據稱存銀三萬兩有奇當諭以路工一項最爲外國所講求省會首善之處時有泰西人士來往道途不治未免貽誚外邦飭令尅日興工凡有馬路地方一律修理平整母再仍前疏懈豫 
[整頓墾務江甯]  
　　寗屬開辦墾務已歷兩年迄無效果今署江督周玉帥以大興墾務爲救時唯一要策特札委鄧大令赤暹專司本省各府州縣查墾荒廢田地以專責成豫 
[靈柩沈江續志金陵]  
　　金陵下關救五局董理非人救生紅船四艘皆係有名無實前者胡故糧道之靈柩家眷船失事觀察靈柩及如夫人長公子女公子僕媪等幸均出險固與救生局無干其夫人及幼公子則伏於柩上漂流出江經過金陵關稅司座船旁稅司遣飛划救起灌救逾時始蘇救生局董偵知始遣紅船來迎爲邀功領賞地步稅司一笑付之豫 
昨據胡觀察四川同鄕來函云觀察家屬親友均得獲救醫治全愈惟淹斃僕一尸未撈獲婢一撈起船戸亦損一大兩小而眷屬親丁全行無恙行李亦不過不失觀察靈柩卽拖至岸上敦囑登報以慰遠近親友之關念者爰節取數語附錄於此 
[學師赴任常熟]  
　　上海縣學師邱廣文因病出缺上憲牌示邵子安廣文署理現已赴省禀辭到任按邵子安廣文名福清常熟縣人已丑舉人臨 
[普親王抵滬]  
　　普魯士勒伍普兒親王於昨晨六點鐘乘德郵船抵滬夜間六點半鐘至德領事署讌飮陪坐者爲各國領事在滬中國各大員以及體面各德商宴畢仍回船於今晨黎明開往大沽顚 
[日親王將來滬]  
　　日本有棲川宫親王奉命赴德偕王妃定於四月六號來滬後乘德國郵船赴德昨日上海道接日副領事函請照會稅務司屈時將行李驗放聞親王抵滬後駐節泥城外日本總領事小田切君住宅内勾留一二日卽赴德國火 
[外部覆上海道電]  
　　（爲俄醫官患病回國事） 
俄領事函請道憲袁觀察准予俄船醫官回國一事己誌前報兹悉袁觀察已禀奉外部電復奥斯科醫官車尼可甫患病如騐明屬實自可准其回國希卽將該醫官患病實情告知日領免致懷疑鼎 
[廣方言館停課西文]  
　　製造局廣方言館冋課西文南洋大臣周玉帥以現在官私所立學堂兼課西文者甚多廣方言館不必再贅所有製造局廣方言館卽改爲工藝學堂專課文理清通略知藝學門徑者附設藝徒學堂併課幼童以宏造就昨製造局已奉到札文矣鼎 
 [ 
 
 

Page 5

 
 
[函商震旦學院借地開校事]  
　　震旦遷校事已迭紀前報兹悉道憲袁觀察奉南洋大臣電飭轉商提憲楊軍門暫借吳淞六營公所開校昨得楊軍門復電云日前張殿撰等電商此事當以行轅公　係一提三鎮六營巡洋辦公之所有無他處遷移不以一人主持隨函商三鎮台六營官會商俟復到再行詳復鼎 
[飭購建築炸藥棧房地址]  
　　浦東建築炸藥棧房經總巡謝岳松明府勘定浦東念二保念九圖地址計七畝一分二釐八毫日昨繪圖貼說禀請道憲示遵道憲已飭從速購定矣鼎 
乙 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩督照會日本領事不允日]  
[僧在閩省内地傳敎文]  
　　爲照會事日本僧人前往閩省内地設堂傳教不能認允疉經電明貴領事在案而貴領事仍援中日條約第二十五欵以爲應得一體均沾本部堂不得不再爲詳晣言之查光緒二十二年中日通商行船條約第二十五欵雖有中國如有中國給予别國國家或臣民優例豁除利益日本國家及臣民亦一律享受之語細核約意明指兩國交際及臣民應享商務利益而言若各國之以耶穌天主兩教來華傳習皆意在推廣其宗教故明立專條不憚煩勞不惜耗費爲盡其教中義務起見初無利益可圖傳教旣無所謂利益日本佛教又爲中國所舊有約内復無此傳教專條何得以日本臣民應與各國一律享受利益一語移作應行傳教之據况查光緒二十九年中日通商行船條約續約第九欵卽係將通商行船條約第二十五欵重爲聲說内載日本國政府官員臣民於中國允與别國政府官員臣民通商行船轉運工藝以及財産之一切優例豁除利益無論其現已允與或將來允與一體均享完全無缺等語兩約叅觀更可見優例豁除利益係專爲通商行船轉運工藝及財産立說與傳教兩不相涉又查光緒二十二年通商行船條約第四欵載有日本臣民准在中國通商口岸所定外國人居住地界之内租地起造禮拜堂醫院墳塋等語是日本人起建自行禮拜之堂尚於約内載明限定在中國通商口岸外國人居住地界之内日本人如應赴内地傳教斷無不於約内載明之理貴領事若將通商行船條約第二十九欵與通商行船條約第九欵互相參觀當知所謂優例豁除利益約内業己事事指明與傳教全不相涉條約具在斷不能將有明文者置而不論而撰約外之詞且自日本僧人收徒以來屢生事端如不卽行撤回將來必蹈教與教鬥民教互鬨之覆轍以貴國與中國睦誼之敦自應思患預防以善其後相應照會貴領事查照施行結 
[七續考查美國提取製造煤油情形法]  
　　自一千八百六十八年俄之博庫人（博庫地名） 
考　得用硫鏹水鹻水洗油之法今各處沿用顧其法雖善而於化煉之精理化學家仍未能詳解查此種油未洗之先除水炭質外仍含他質硫鏹水與水炭質不相犯惟他項雜質見硫鏹水辣梳打則全去或减輕雜質與硫鏹水合後别成一質 
考得雜質中之有養氣者可成鏽硫鏹水亦能提去提過後此硫鏹水變作黑援色如用清水漂之面上浮出一層乳汁另生一種氣味略如樟腦松香油然若將此皮揭去滲入鹻水雜質目去 
硫鏹水提過次數愈多油質愈净甚色湛清者爲佳雜質如净則油幾無顔色惟水炭質如受天氣太久又生氣鏽卽隨長變爲黄色 
以硫鏹水去雜質則油中之不好氣味自去若多用硫鏹水則水炭質之眞味自然發出 
應用多少硫鏹水及製煉幾時原無定法全視所採之油及何法甑出爲定如坎拿大所産之油較偏西温尼亞所産者須多用硫鏹水製煉略久尤應察其油如重質過多則須加重硫鏹水如油露大氣逾時及蒸時熱度太過洗净較難則洗料亦須加多矣至巿上所銷何者合宜亦須審察 
如不用硫鏹水亦可以灰金酸灰綠錫綠 
硝鏹水及别種化學材料代之惟價值均昻不如仍用硫鏹水也若以洗坎拿大之油亦有用淡硝鏹水者用硫鏹水洗者間有餘存之硫磺氣近有人欲籌他法以去之凡經提之油皆用水沖數次以去其雜質然後用料士敵梳打洗之亦有以鹻炭代科士敵梳打者值雖廉而力較薄製廠有離水道過遠者清水不給以灰水代清水之用 
如洗過乾净油之硫鏹水未給黑丸者仍可以之洗次等之油渙仍未完 
[夫妻互訟蘇州]  
　蘇垣有富室潘詠琴者年逾而立性誠樸人皆呼之爲阿戅故家資鉅萬均歸妻丁氏掌握日前氏歸寗母家將房鎖閉潘訴知族姪棣華茂才棣華卽率領多人偕潘回至家中入内搬取皮箱七具質得洋銀七八百元一面繕禀投長洲縣署控告丁氏聞之亦偕夫弟劍之繕禀呈控縣主蘇靜菴大令飭差將棣華詠琴一併提案研訊之下以棣華不應扛帮涉訟飭發學署看管候詳請上憲核奪隨 
[粤垣官事]  
　　山西補用道顧賡虞去年由岑督咨調來粤派充六門緝私總辦差後因顧觀察挾妓飮酒爲岑督所聞特奏請將顧革職永不叙用記名總兵楊發貴前經革職永不叙用嗣出岑督飭令隨營効力現將永不叙用字樣秦請銷去矣○藩司牌示署靈山縣知縣潘志裘撤任遺缺委止任陸豐縣知縣吳葆眞署理順德縣泥司巡檢王紹華請假 
 
 

Page 10

 
 
修墓遺缺委試用未入流李郁英署理曲江縣濛裏司巡檢羅培峻准調南汝縣黄鼎司巡檢遺缺委補用從九品馮佐朝署理暌 
[武昌官事]  
　　新選武昌鹽法道馮觀察汝驥聞出京後尚須回河南原籍掃墓大約來鄂必在夏秋之間故署鹽道梁星海觀察署武昌府黄伯雨太守已將瀛眷互遷入署矣○署江夏縣鄒元辨大令履和積勞多病刻已禀求交缷聞張宫保擬以督轅文案某大令接替然尚未見明文也泰 
[蕪湖官事]  
　　巡警總辦黄再香觀察以巡警營卒旣屬分叚委員管轄委員必任文職方昭愼重聞已備文至省咨調臧大令來蕪管帶並充巡警總巡其原充管帶之成碩卿遊戎業已札改爲帮帶矣○新任霍邱縣勞少堂大令日昨過蕪小駐長安客棧旋附小輪取道廬州履新其正任霍邱縣李大令邦慶則因前署旌德縣任及本任霍邱時物議沸騰爲人奏叅深恐不免嚴譴已託病請假矣○精健右營管帶李葆林鎮軍月初奉上憲札委帮統精健兼武衛楚軍差事恆 
[松江官事]  
　　前任江南提督李壽亭軍門定於今春履滬爲次公子畢姻昨日有電來松知軍門於今正甫抵江西珂里一時未克東來現在婚期旣近請楊軍門諭飭舊屬各官槪不必送禮致賀○提憲楊鏡巖車門回轅後卽懸牌定於二十日考選水陸把總外委等缺故各處汛弁願與考者日内均先後到郡矣資 
[派弁考習閱操]  
　　北洋常備各軍奉旨集合會操並欽派大臣校閱吳淞盛軍統領戴協戎禀准江督就本軍各營中挑揀年强力壯通曉新操之哨官四人咨送北洋常備各鎭中分隨各營攷習合操行軍一切陣隊等事俾歸時知所知訓練旅 
[遊戎出缺]  
　　江南外海水師蘇松鎮標左營遊擊湯沙漁遊戎懷忠於本月二十一日在吳淞公館因病逝世其印信現由中軍守備兼護本管陳印波鎮戎已將遊戎出缺情形詳禀江督矣旅 
[太倉縣試先聲]  
　　太屬縣試初定二月初一日後奉學憲轉飭改於三月初一日嘉寳兩縣學己傳諭各童知悉矣旋 
[試船遭溺]  
　　二十六日字林西報云二十五日下午五點鐘耶松船廠有一船名道格來司造成試演遊行新廠左近適與帆船相撞竟致沈沒船中四中國人六外國小孩爲西人他脫氏之子三及西婦來斯密生之子三船初沈小孩中最長者爲彼得他脫纔十三歲情急智生呼一舢板故六孩同得救起同時中國划船亦駛往營救已不及矣中國人四名皆斃聞該船舵長因事他往委一新舵工代理閱歴不深故遭此禍 
[團練角藝受驚]  
　　捷報云二十四日八點鐘時西商團練兵進營靶子場排隊操演其時英國快艦名賽爾斯之砲隊長薩摩爾率一小隊直至團練兵管前欲相鏖戰以角藝力迨交兵薩隊佯退團練兵皆甚輕視演畢安息據枕而臥該艦又易强壯兵隊約一百人前來接戰副隊長派克以敏捷之手叚乘夜飛走九點三十分在兆豐碼頭登岸行近靶子塲與薩摩爾合兵團練軍中一無守備英隊遂拍掌狂呼直行進剿團練軍皆在睡夢中警醒雖係角力不疑其他而受驚己甚 
[飭查牙帖]  
　　本城淞滬釐捐督辦陳亦漁觀察近奉署江督周玉帥札開查得牙稅不旺皆因無帖私開及售帖朦頂作弊亟應嚴加整頓以重國課並飭實力稽查開摺錄送察核等因因卽轉札上海縣從速查開詳報汪大令奉文後己於前日遴派牙稅經記張祖蔭顧子範等速往各處詳查矣金 
[示禁賽會]  
　　浦東保甲總巡謝岳松明府以該處鄕民每於清明前後舁神賽會恐有滋事爰先期出示曰爲嚴禁事照得迎神賽會大干例禁訪聞浦東各鄕好事之徒每以賽會爲名歛錢惑衆粧扮高蹺擡閣及女犯臂香諸名目爭奇鬥勝不惟耗費錢財而且引誘男女結隊爭觀敗俗傷風莫此爲甚合亟出示嚴禁如敢故違提究不貸土 
[拘獲惡棍]  
　　著名惡棍混號雕花阿三前經犯案由縣訊責禁押改過局期滿省釋後又在外間横行不法昨爲本縣汪大令訪知飭捕役徐文快頭薜貴將阿三拘至縣署禀請核辦金 
[縫工行竊]  
　　向爲成衣匠之錢永泉前日混至喜事家竊取外套一件扭至警察東局訊責一百五十板復函送總巡局奉朱明府提訊屬實判枷示十天金 
[美界小火]  
　　昨晨五點半鐘吳淞路香山堂藥店棧房忽然失火幸救火會西人極力救息祇被焚去披屋半間及藥艸數捆火 
[訂期拜會]  
　　新任公共租界會審讞員屠興之司馬作倫訂於本月二十三日拜會英美德三國正副領事此外駐滬各國正副領事及各國教士并新關祱務司等訂期本月三十及三月初一初二等三日往拜會已經預先照會矣木 
[上海官事]  
　　太倉州知州謝枝山直剌昨日詣道禀辭回任前奉賢縣調署丹徒縣知縣郭子華大令重光新陽縣盧崙山大令江南洋務局帮辦候補道吳煥其觀察德章會丈局委員俞夔附明府等昨均因公到道轅分别拜會禀見○本城城汛周監之千戎昨日詣道轅請假五天赴松郡提轅禀見楊鏡巖軍門○上海道袁觀察昨午飭傳本縣汪大令總巡朱明府帮巡馬午橋叅罼浦東總巡謝岳松明府等到轅面詢公事○昨日午後上海道袁觀察命駕至垃圾橋拜會電政大臣吳侍郎晤商要公金 
[二訊警鐘報案]  
　　警鐘日報一案奉中西官會訊著汪信生存銀二百兩交保餘人仍押捕房巳誌本報昨晨又將交保之汪信生及在押各人解案讞員屠興之司馬會同德君研訊徐時芬供爲手民專排告白排新聞則有王茂園金桂卿余一飛陸關勝等專司其事惟現均不知何往朱存仁供係寗波人館中諸事皆由李春波經理小的設有機器專代人印書報戴坡鶴供吳江人本年正月來滬謀生因晤李春波李托代理售報胡少卿供二月初到滬十三日至館校對告白主筆劉姓不知遁跡何處汪信生供在養才書院讀書晚間寄宿該館司馬商諸德君謂此案須由主筆及經理人到案 
 
 

Page 11

 
 
方知底細汪信生仍交原保餘人分别還押俟覆訊再核 
[上海縣案]  
　　陳金生童金林請人抬縣喊求驗傷卽晚奉汪大令提訊陳童同供在浦東各碼頭掮缷糧米被小流氓小松江鳳林等硬提規費每元一角今届因米數較多小工尤衆實難照提商令每元提洋五分若輩不允堅欲照收不遂將小的等毆戳受傷求驗大令驗得受傷屬實判送醫院醫治候杳明核辦○丁秀林扭張榮華喊控盜賣田地由塘橋巡局函解到縣前晚奉大令提訊丁供張榮華之父張子香於光緒元年將方單田地三處賣於小的一單一畝計錢四十千一單一畝五分七十千一單二畝二分八十千田仍租給伊家耕種每年租洋十元子香故後榮華私將二畝二分内去六分其餘亦均賣去求追張供故父在日囑咐丁處有方單三紙共抵洋二十元賣契俱係揑造有故父親筆契據呈騐大令驗得與丁處賣契無二顯見謊供喝令重責始求公斷大令判二畝二分内除張賣之六分作爲找絕價另立絕契其餘兩單准限四月中繳齊原價一百十千張交保候核○張富泉前因串通捕夥小順寳認指莊天林竊鋸當奉汪大令訊供收押前晚提案復訊張供實受小順寳及捕役王德之愚求恩免究大令判交的保候提小順寳等到案再行質訊○王福榮承造糧串清書有挖補分串朦混情弊經戸書查知禀奉汪大令提訊王供因手指串毒命子代書致悮不敢作弊大令判戒責二百交保候核金 
[浦東保甲總巡局案]  
　　前日浦東保甲總巡謝岳松明府准江海關稅務司好博遜君函送販私拒捕之楊開申等八名到局提案研訊屬實判重責千板分别枷示○英租界水巡捕頭解送潘阿寳趙羅弼到局禀稱潘駕米船度日被趙吞沒米洋求究趙供去歲向潘借米若干石其米價早已用罄難以理楚求恩寛限明府判將趙所駕之船扣留交人保出予限半月内理楚土 
[南巿水利局紀事]  
　　局員高邕之司馬前經諭飭十六鋪二十三七鋪十二圖等處地甲將境内沿浦馬頭查明業戸並丈量尺寸造册呈局兹巳次第造報到局當即轉禀袁觀祭核示○沿浦各駁船前經局員高司馬禀道給旗分縣怪示辨認並派總管帮朱坤詳查如有不遵者立卽拘罰日前已查獲十餘人解案訊罰現復訪悉各船仍有陽奉陰違爰親自前往查察土 
[會訊案]  
　　沈少卿縱火圖賠一案昨日捕房又將葛榮昌沈少卿解案葛所延律師賀立克至案傳訊葛榮昌供稱沈少卿被火後曾送帳至中庸洋行王文炳謂帳尚未對須待譯出惟小的實不識字後同沈至行領銀見寫帳之紙是白色賀律師又向王文炳訊供王供凡開保險帳須譯出送洋人觀看至葛沈兩人來領銀時葛言有銀票兩紙一五百兩一三百兩皆鈔票帳房内取酬勞銀七十五兩等語中西官亦略誥詰語判王文炳交保葛榮昌沈少卿仍帶囘捕房俟禮拜一再訊木 
[公共廨早堂堂]  
　　昨晨英德副領事蒞廨會同讞員屠興之司馬訊案濟良所女董送女伶王小寳烟妓沈愛林卽陳阿二至案王小寳供安徽人在羣仙戲園演唱老生沈愛林供蘇州人丈夫孫姓售於某鴇家爲娼因不願操賤業先後投所求爲安插司馬判王小寳沈愛林均由該女董領回留養○時中書局控張寳琴擊碎玻璃竊取布衣縀鞋等物報探拘案判責一百板押西牢一年○張森木馬廷堯串竊法商怡隆洋行湱由十疋由探拘辦判張責三百板四三個月馬責二百板押五個月○華德林竊取王階生綢皮袍子由探拘案判責二百板押九月○洋人濟林控錢錫生抛工不作由探解案錢供因時常毆打不願再做現尚有十二天工資未給司馬判押十四天開釋自向洋人索取工資頑童陸樹生胡錦應串竊瑞綸絲廠絲頭一包值洋一百七十元由探解究判陸押改良所三月胡押改良所習工藝六月○仲阿大在法界竊取金表等物由探解案旋由十八號法包探王銀濤至案禀請帶回法界核辦中西官允之○新船塢洋人控張福卿張狗大竊取木板由水包探陸阿九解究判各押一年○孫阿三胡阿定雇張寳福划子船違章私售洋酒由水探解辦判孫胡各罰洋念元張押兩福拜○盛永利以竹枝攔路違章王阿毛深夜售烟違章由印捕先後解懲判各罰洋三元○陳阿米曹張寳等五人行竊禪臣洋行紫銅由探提案請究判押候再訊木 
[法公堂案]  
　　烟紙店主沈嚴氏粥店主張福生控德園烟間主潘仲卿掘開地板用火油浸紙塞入店中地板内放火焚燒幸覺察尚皇取水救熄求恩訊辦潘供本月初十日向瑞記保險一千兩後因無銀交付將保險單退還豈有放火之事陳明府判押候查明再核○謝文兆前因失去田單向縣中請過印諭後有地保蔡月忠言單在吳鳳岐處勸謝出洋一百世元取回不允吳亦不肯交還昨日謝控稱已請印諭可無妨碍恐田單落在人手必有紏葛求恩追給吳供此單係薄姓婦人托故父爲中抵在王國元處明府判交保限七天將單取囘交還○李阿光將未盖印牛肉在巿混售爲探拘解公堂明府判罰洋三元○積賊王阿毛行竊棉被各贓爲探查獲解辦明府判責四百板押三月水 
[美捕房事]  
　　甬人王文海持鍍金對時表至西華路順興小押店强欲以金質抵算店夥某甲察出僞物不允口角爲捕所見將王拘送捕房捕頭詢得情由從寛釋出○甬人孫干德投捕房控稱被同居奚子法竊去綢皮布衣服多件請爲查緝捕頭令探查明再核○范阿仁將已死小孩舁至荒地掩埋巡捕以其違章報知捕房捕頭令將范傳入捕房押候解究○昆明路九號洋房内被竊衣服多件投報捕房請爲查緝捕頭允之○前日傍晚時有日人二名坐張阿二之東洋車至虹口昨浦路停車後分文不結張向之索取反被兇毆並將行人顧阿二亦行毆打爲某某等號巡捕奮力拘入捕房捕頭令押解該管領事署禀請懲辦○昨晨有酒醉西人某甲闖入有恒路粤妓王阿彩家恣意行兇喚捕拘拿甲乘醉力拒反將捕扭打捕急吹暗號召集他捕帮同獲住送入捕房押送該管領事署請究火 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
