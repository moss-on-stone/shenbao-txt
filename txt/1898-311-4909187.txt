# 1898 - 311 - 4909187

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同襄義舉善囊早解多寡隨心俾此數十萬苟延殘喘之民不至仍塡溝壑是則本館所馨香禱祀以求者爾肅此佈陳伏惟德鑒 
[海關進出口稅宜分别重輕論]  
　　兩國交涉之事以條約爲重修約所可行者則永遠依約而行條約所不可行者則將來及期而攺各國所以敦睦於不敝也按稅則一項中國與英國舊立之約第十條云今議定英國貨物自在某港按則納稅後卽准由中國商人遍運天下而路所經過稅關不得加重稅例只可按估價則例每兩加稅不得過若干分此道光二十二年之約也迨咸豐戊午與英國重修新約第二十六欵云前在江寗立約第十條内定進出口各貨稅彼時欲綜核稅餉多寡均以價值爲率每價百兩征稅五兩大槪核計以爲公當旋因條内載列各貨種式多有價值漸减而稅餉定額不攺以致原定公平稅則今已較重擬將舊則重修是以通商章程第一疑云應核估時價照值百抽五例征稅似此稅則之輕較之環球各國有輕至四五倍七八倍者祇以當時辦理交涉之人不知外洋情狀故有此約耳由是美法布丹比義奥日本皆有黏附稅則餘國均於約中聲明與各國稅則一律而中國之受其欺紿者遂不能有所輕重於其間利權皆不免爲外人所挾制何言之查歐西各國通商稅則就物之品類定稅之輕重或裕國課或護商民各有私意存其中而不能一致然征稅總不外進出口貨出口之貨或爲我國獨有不畏他人爭利者則不妨於出口時格外重征如秘魯之雀糞强銷意大利之硫磺爲天地自然之利他國所仰給於我而皆不嫌多取者也中國之茶葉未始非獨有之物今雖印度錫蘭亦知藝茶之法以奪我中國之利然業茶者苟能講求機器烘製之法則茶之色香味三者實爲印茶所萬不能及故中國於茶葉一項急宜設法補救以求勝於印茶而仍爲我中國獨有之利庶銷路廣獲利豐出口之稅卽加重至值百抽二十殊不爲多自餘各貨一槪從輕由值百抽五而遞减之亦所以廣貿易而捷商途之意也至於進口之稅欲定其重輕必先分别貨物不可按照貨價此尤不易之至論也第一種爲外來之物中國所無者鴉片實流毒民生之物當值百抽百以重其困凡吸食此者雖不能絶其根株庶有以生其悔悟若赫總稅務司前請每百斤收稅銀一百二十兩尙嫌其輕而尤宜加重者也第二種爲外國製成之物亦中國所無者如鐘表玻璃器洋傘洋巾之類貧窶之子無藉於此必其豪華子弟富商巨賈爲日用所需多爲購置宜加重至值百抽三十而一切奇技淫巧均在此例第三種爲外國製成之物中國亦出者如洋布洋紗之類宜值百抽三十庶幾與土貨價值相去不甚懸殊而中國産綿之區或能自購機器仿而行之漸可奪西商之利其他若洋酒吕宋烟糖菜之類向以爲西人食物一槪免稅近中國之人每每喜用此物而銷塲之旺牟　之厚不可勝計卽重稅至值百抽三十之數殊不爲苛自餘雜貨皆當無過值百抽十五之下者夫而後輕重得其宜而利權仍爲我有焉或曰值百抽五載在約章其如各國之不肯換約何不知商約與和約有異我旣不背和約决無開釁之理而所定商約則固以十年或二十年爲期誠欲加稅則先期一年照會各國持之以力守之以堅據公法之理以相爭曰凡有自主之權者或收或免或加或减皆本國議定而他國遵行之彼將何說之辭况日本之改訂稅則其已事也或又曰貨之銷與不銷由於人之用與不用若其不用雖懸的以招不至也若其好焉雖百倍其稅其如民猶甘心以納外財何不知洋貨旣重其稅而卽將土貨以改造洋貨則成本雖重一二年之後詎無餘利可沾聞風興起者則中國之利權或遂由此收回乎又何慮商務之衰而不能盛也願秉鈞當國者留意焉 
[本館接奉電音]  
　　昨日上午京師飛電傳來上諭六道硃筆一道懿旨二道敬謹譯登○九月二十四日奉上諭董福祥所部甘軍現已全隊調集南苑著派慶親王奕劻前往認眞校閱欽此同日奉上諭本年戊戌科會試武舉業經揭曉覆加查核直隸雙好名數較多除取中八名外誠恐尙有遺才著派敬信徐郙於二十五日在南書房將該省挑記雙單好再行詳細校閱擬取十名請旨辦理欽此同日奉上諭裕祿奏東明黄河伏秋大汛獲慶安瀾一摺直隸東明縣黄河南堤各汛本年伏秋盛漲該督等飭令文武員弁搶護悉臻平隠現在節逾霜降仰賴神靈默佑獲慶安瀾實深寅感發去大藏香十枝著裕祿　領交大順廣道萬培因虔詣高村黄莊大王廟敬謹祀謝以答神庥餘著照所議辦理欽此同日欽奉慈禧端佑康頣昭豫莊誠壽恭欽獻崇熙皇太后懿旨前因中外各衙門辦理强刼盜犯俱係不分首從雖同一犯法究屬稍有區别應如何網開三面之處諭令軍機大臣會同三法司妥議具奏玆據世鐸等遵旨會議覆奏强盜得財不分首從原係辟以止辟之意惟杳則例强刼之案臨時不行及事後分贓者均分别减擬並非槪予駢誅州縣官果能遇案虚心審斷自無寃濫之虞至就地正法章程乃一時權宜並未纂爲定例各省地方官憚於解勘藉圖簡便草菅人命恐所不免嗣後除現在軍務省分及實係土匪馬賊會匪遊勇情節較重者仍暫准就地正法外其餘尋常之案著一律規復舊制辦理朝廷子惠元元總以尙德緩刑爲本該督撫等惟當宣揚德意一切刑獄期於無枉無縱並將保甲緝捕諸事認眞講求務使奸宄洗心閭閻樂業予實有厚望焉將此通諭知之欽此○二十五日奉硃筆成章補授通政司副使欽此同日奉上諭那彦圖載漪均加恩在西苑門外騎馬欽此同日奉上諭昨因本科會試直隸有雙好者多除取中外誠恐尙有遺才當令敬信徐郙在記雙單好中覆准校閱擬取十名請旨辦理敬信等遵擬呈覽卽詳加查核俱屬堪以取中張廣賜馬聨馥全紫宫孫尙策郭增廊趙雲彪楊克勤劉文海馬朝鳳陳廷敬均著附本科榜末准其一體殿試以示朕愼重遴才至意該部知道欽此同日奉上諭剛毅加恩著在西苑門内騎馬王文韶加恩著在西苑門乘坐二人肩輿廖壽恒加恩著在西苑門内騎馬並在紫禁城内騎馬欽此同日奉上諭巡視中城給事中國泰等奏援案請賞外城粥廠粟米開單呈覽一摺現在節屆寒冬五城地面貧民生計維艱所有中城之朝陽閣東城之臥佛寺育嬰堂南城之打磨廠西城之長椿寺磚塔胡同北城之圓通觀梁家園各粥廠每月共需粟米三百三十石加恩照數賞給自十月初一日起由各該城派明戶部札倉給發該給事中等務當督同紳士妥爲 
 
 

Page 2

 
 
散放毋許侵漁單併發餘依議另片奏請賞給崇善堂等處米石等語崇善寺等處各廠收養貧民人數衆多米石不敷支放加恩著照所請所有清化寺街之助善堂梁家園之百善堂三處煖廠各賞給粟米三百石教子胡同禮拜寺賞給粟米三百石朝陽門外南海會寺崇文門外玉清觀各粥廠並崗子口興善煖廠各賞給粟米一百五十石宣武門外及庫營西悅生堂賞給粟米三百石朝陽門外清眞寺粥廠賞給粟米一百五十石小市口煖廠賞給粟米三百石以惠窮黎該部知道欽此同日欽奉慈禧端佑康頤昭豫莊誠壽恭欽獻崇熙皇太后懿旨從來君民一體上以誠求下以誠應郅治之隆罔不由此近因時事多艱深宫宵旰憂勞無日不以教兵養民爲念迭次所頒諭旨如訓練兵勇勸課水利蠶桑興辦保甲團練積榖各事宜無非爲海宇策富强爲閭閻謀樂利至於闢邪教則禁奸徒之私立會盟清庶獄則戒愚民之輕罹刑辟所爲訓俗型方者尤屬無微不至各封疆大吏等果能誠心宣布實力奉行何難朝野一心日臻上理也聞向來各省於奉旨應辦之件並不認眞遵辦不過由院發司由司交府發縣一行了事以致恩膏不能下逮視詔令若具文積習相沿所宜切戒著各省將軍督撫等通飭各府州縣地方官將以上所奉諭旨一律刊刻謄黄頒行曉諭務使咸知以後詔旨中凡興利除弊有關於民生休戚者俱著照此辦理學政有教化之責並著督率教官會集紳耆隨時宣講各營弁勇由該管將領勤加訓練傳宣德意勉以忠義經此次申諭之後大小臣工均宜振刷精神以實心行實政毋蹈因循之習其紳衿士庶亦當激發天良申明大義父詔兄勉任事勸功平時勿懐畏難苟安之私臨事自獲衆志成城之效於以固政本而振國威不負予諄諄誥誡之至意將此通諭知之欽此 
[新督行期]  
　　京師友人來簡云新任閩浙總督許筠庵制軍前在禮部尙書任内疏劾逆犯康有爲種種劣蹟奏稿傳鈔一時紙貴後因阻康黨王照條陳禮部六堂同時革職上月康逆狀敗露凡因康被議者已先後復官制軍定於十八日襥被出京故舊門生皆力爲勸止制軍一笑謝之本月初三日自滬返粤未及一旬卽拜總制閩浙之命朝廷錄用直臣海内咸額手稱慶聞制軍本懐不欲再出無奈朝旨敦促戚黨勸駕遂定於二十五日附美公司某輪船來滬然後航海北上入覲天顔 
[日相名言]  
　　京師友人來簡云傳聞月前日本故侯伊藤春畝相國航海入都見逆犯康有爲倡言變法專以喜怒恩怨用事毫無條理心甚非之語人曰變法不得其綱領必致亂又曰康之所爲可謂變而無法眞不刊之論也 
[革員濳遁]  
　　京師友人來簡云御史宋伯魯逆犯康有爲同黨也前經革職永不叙用風聞前數日濳至上海將往東洋不知有何狡謀奸計所願僑寓東洋之中國商民各懐忠君愛國之忱立定脚跟勿爲彼黨所誘惑則大幸矣 
[制軍勘路]  
　　金陵采訪友人云會辦寗鎭鐵路番芸蓀觀察前曾率同泰西鐵路工程師赴省禀知南洋大臣劉峴帥擬於金陵通濟門外開築鐵路與蘇滬聨絡一氣并偕西師赴孝陵衛龍潭溧陽丹徒等處察勘道路設立標誌以便鳩工凡屬商民基址由地方官給價購定本月十七日晨起忽聞砲聲隆隆不絶於耳訪知峴帥於辰刻命駕出轅乘緑呢大轎由朝陽門迤邐至通濟門外將應造鐵路之地細加勘視時已猫睛轉午峴帥復命駕而南至雨花臺將去歲所築砲臺巡視一周然後鳴騶而返時則已夕陽西下燈火萬家矣 
[攔截飢民]  
　　金陵訪事友人云淮徐海等屬頻年災歉積困未蘇今歲水災其魚又嘅飢民無以爲生紛紛南下就食清河淮安爲南北往來要道每日過境者少則數百多至千餘署江寗藩憲胡芸臺方伯恐若輩聚集省垣實爲地方大害爰飭清淮守令遇有南下飢民卽資遣回籍不准逗留旋由清河縣侯東洲大令禀請就清淮南北兩岸分設兩局籌欵委員妥善辦理俾哀鴻百萬不致嗷嗷道路有流離瑣尾之傷方伯據准之批飭迅速興辦 
[發補厘金]  
　　揚州訪事友人來函云兩淮塲運各商認借昭信股票一百萬兩内淮北二十萬兩淮南六十八萬兩塲商十萬兩食岸二萬兩分六月九月十二月三　呈繳兹者頭限已過二限又將屆滿運司江都轉接奉督鹽憲劉峴帥電札略謂淮南各商認借昭信股票銀八十萬兩頭限應繳二十六萬餘兩現由該司收六萬湘岸收三萬七千鄂岸收二萬六千西岸收一萬六千皖岸無商繳銀由司專收等情是頭限祗收十三萬兩核計僅及半數查此項票銀已奉部撥補代徵鹽貨厘金欵關計授萬難遲緩該司迅將各商應繳頭限銀兩如數催繳並將皖岸專收毋延云云日前都轉特傳見淮南局員諭令轉催解庫以便彚解局員遵卽出示懸掛局門飭各商赶緊依限呈繳想各商旣已允借於前自當凛遵憲示源源輸納也 
[鄂開新綱]  
　　揚州訪事人云秋老風寒瞬將冬令各引岸以時將醃菜銷塲均日上蒸蒸兩淮鄂岸已丑秋綱業已售罄湖北督銷局爰咨請接開庚寅春綱以利轉輸江蓉舫都轉隨卽甲詳督鹽憲劉峴帥未幾接峴帥回批如詳准開鄂岸庚寅春綱仍將開辦日期報查等因都轉現已擇吉本月十九日開辦除移行呈報外並牌示轅門飭商遵照說者謂本郡市面衰旺皆視鹽務銷塲今各岸銷數均有起色故貿易中人聞之亦各欣然色喜也 
[命案解郡]  
　　松江訪事友人云本月十六日奉賢縣解到未定讞之案犯六名内有汛弁張姓經松江府張太守發交華亭縣典史陳少尉看管餘犯發華亭縣待質所暫爲收押詢問案情知奉屬莊行鎭附近某孀婦有薄田數畝頗堪温飽嗣以無郎居處寂寞寡歡乃招贅某甲爲夫奈一臠不足復與某乙有染似漆如膠非伊朝夕春光漏洩被甲偵知自以一身而外事事皆仰給於婦面首三十人只得聽其自置然鬚眉壓倒情究難堪乃糾同無賴四人將婦所儲棉花四包運鎭求售汛署弓兵丁姓以其來歴不明上前喝阻經人排解倩孔方兄爲和事老事垂了矣而無賴輩回至鄉間托稱一切開銷除花資外不敷尙鉅欲甲賠償孀婦以無端失花向甲尋釁汛弁又以當時未經染指擬將此事訪辦甲實逼處此遂縊斃事後甲之族人控婦謀甲而婦亦以夫死不明恐爲汛署威逼等詞控之於案於是輾轉株連經奉賢縣金大令提集訊問詳請省憲核奪遂解至松郡聞將轉解省垣也 
[揚屬試期]  
　　揚州訪事友來函云揚州府沈碧香太守接奉江蘇學政瞿子玖大宗師來文内開九月二十五日在泰州取齊　屬生童舉行歲試因卽飛飭所屬曁各學一體遵照江都縣學曹廣文甘泉縣學王廣文除飭門斗傳知外復出示曉諭取齊日期並諭令各生如有因事故或游學在外現應補考者均須於取齊日前先往泰州各赴本學呈報以便註册備卷不得於臨點時始呈求收考連日士子已紛紛擔簦負笈結伴來揚期於選佛塲中一試奪標手叚矣 
[皖城苦旱]  
　　安慶訪事人云皖城日久無雨農民望澤維殷城廂内外池井一律枯乾居民汲飲不便地方官及營中武雇用民役由大江戽本入城右營前荷花塘及西北楊家塘均已灌滿更於月之十二日禁止屠宰以求雨澤十四十五兩日雖得微雨尙無弁所補十六日府縣各官復詣龍神祠虔誠叩禱但願上蒼早降甘霖庶可以舒小民之困也 
[漢皋火警]  
　　漢口采訪友人云本月二十一日之夜一點鐘時大智門外土墩上某姓篷尸中忽肇火災跋扈飛揚幾有一掃而空之勢幸賴水龍嘖激得以漸漸救熄然已燬去貧戶六十餘家矣殊可憫也 
 
 

Page 3

 
 
[邗江火警]  
　　揚州訪事友來函云本月二十日之夜八點鐘後新城皮市街板井巷口某姓烟館忽兆焚如烈燄濃烟衝屋而出幸右隣薛姓薙髮店人手衆多帮同汲水澆灌又得某善堂司事飭水龍夫如飛而至奮力救援始獲熄滅僅燬去店房門面一間其餘中鄰雖受虚驚尙稱無恙 
[浙省官塲紀事]  
　　杭州訪事友人來函云浙省衢州府所屬清湖厘局總辦曹大令韶南去冬得委是差到局後厘剔弊竇革除陋規收數頗形暢旺現屆期滿由牙厘總局札飭留辦一年以示鼓勵○拔貢詢問教職楊廣文譽龍籍隸錢塘上月由京旋里卽赴撫藩各轅禀到并由縣起文呈請撫憲考試後卽赴藩署注册以便照章委署○温處鹽局督辦李觀察友梭自去冬到差已屆一年期滿現奉撫憲札委黄子畬觀察祖經接辦○温州府王雪廬太守前由上憲調省另行差委太守奉札後卽行交卸現已來省禀到矣○浙江藩憲惲方伯於本月二十日牌示蕭山縣西興驛丞缺現定以海防新班先補用驛丞梁繼元請補壽昌縣教諭缺委副貢就職教諭葉景春署理石門縣訓導缺委試用訓導陳宗體署理天台縣知縣張紹愷調省遺缺委候補知縣沈錡署理 
[禾郡官塲紀事]  
　　嘉興訪事友人云江浙兩省水師各營來禾會哨江蘇係撫標飛划營及太湖水師等營浙省係湖州府及嘉府駐防楚湘水師巡鹽等營日前齊集蘇州塘口杉靑閙一帶大小砲艇約共二百艘旌旗五色招颭空中如火如荼軍容甚盛宗郡守曁兩首縣先後戾止設筵杉靑閘酒業花園落帆亭中以欵各員弁○撤任嘉興縣金大令定於本月十九日起程赴省清晨卽出東門登舟向之江進發書吏差役皆衣冠恭送如儀 
[北固霜痕]  
　　鎭江訪事友人來函云每屆冬令宵小繁多常鎭通海道長久山觀察思患預防特委丹徒縣保甲局各員編查門牌除搢紳士庶外以烟館最易藏奸故另爲一册其郭外一帶茅廬旣無次第可編又無街巷之名飭按千字文以百家爲一字十家爲一牌各立甲長互具保結俾良莠各從其類易於辨别現已查竣遂禀知總辦逐叚履勘然後將門牌發給令挨戶懸掛○滿城風雨近重陽原不過詩人寫景之作乃碧翁翁往往虚題實做一至揷萸佳節無不簷溜錚淙獨今年花樣翻新由月朔至望前一日晴曦朗照高掛銅鉦至題糕日更覺天高氣爽遊客命儔嘯侣意興尤豪惟老農老圃之流則不免眉峯雙鎖蓋鎭郡向有重陽無雨望十三十三無雨一冬晴之諺故也尙幸雨師解事自望日至十七日跳珠濺玉甘澍宏施大約不日卽可播種來牟矣○鎭江關稅務司法來格君前赴白門公幹事畢後卽於十六日午後乘德興輪船旋鎭翌晨命駕至道署拜會長觀察茗談良久始興辭而出○十六日爲瓜洲鎭總兵高鎭軍光効之夫人壽誕標下各營官弁均往祝嘏鎭軍大張筵宴欵待嘉賓車水馬龍頗極一時之盛 
[觀察回申]  
　　日前江海關監督蘇松太兵備道蔡和甫觀察赴蘇垣公幹業已事畢前晚乘官舫用小火輪船拖帶回申鳴騶返署屬下官弁恭迓如儀 
[太守謁客]  
　　新簡松江府濮太守子潼由津蒞申假寓英界泥城橋億鑫里已登昨報昨午太守命駕入城赴道轅謁見江海關道蔡觀察後復往各衙門投刺至縣署時前任黄愛棠大令飭丁擋駕 
[諭平米價]  
　　昨報載傳詢米董一則至下午米業司月裕昌等家各人同至上海縣署禀見王大令諭之曰本縣今奉道憲札飭詢問究因何故兩日之間米價又復飛漲况前經督憲示諭嚴禁販運出洋以保民食爾等何以陽奉陰違一至於引各人稱日來内地客商紛紛購買據稱曾奉地方官給予告示以致各行被其所朦有此失察大令令傳諭各米行立卽平價不得壟斷居奇嗣後如有販客非奉有明文未便遽行出售卽客商打包販運亦祗准零售各一唯唯而出大令遂將情禀復道憲 
[大令騐屍]  
　　陳長生者淮安府鹽城人挈妻林氏及岳母林張氏賃居裏虹口漢璧禮路永祥南里一百七十八號門牌房屋前晚陳妻林氏不知何故與母口角至夜半時投繯而死昨晨由伊夫長生投報捕房捕頭卽飭二十三號西探及華探竇如海往查明白將林張氏帶入捕房旋解英界公堂訊詰鄭大令以事關人命移縣究辦午刻上海縣王欣甫大令乘輿出城帶同仵作官媒人等相騐預由二圖地保徐士義搭蓋屍塲大令升座先提地保徐士義訊問陳林氏究係如何身死徐供昨晨由陳長生來報伊妻夜間縊死小的卽同長生往視確係自縊旋卽放下并將麻繩解入捕房大令得供之下提陳長生訊問爾妻究因何故自縊身死陳供小的之妻林氏因與岳母口角夜卽自縊後提訊林張氏所供與前略同大令遂飭仵作將屍細細騐看報稱確係自縊身上並無傷痕大令離座親自騐看一週復入座飭吏塡明屍格並令陳生蓋上指模將林張氏帶回待訊 
[局所遷移]  
　　昨爲南市馬路工程局鶯遷之期上午辦差人等將什物移至毛家弄馬頭新造局内門外披紅掛綵陳設一新捕頭王榮培率同通班巡捕在新馬路曹家浜橋堍站立兩旁迨鐘鳴十一下總辦朱森庭明府命駕戾止各捕沿途迎迓護送至頭門明府降輿步至花廳升俯後受書吏差捕等叩賀旋命捕頭呈上各捕勇花名册以次點騐諭令嗣後務各勤愼從公卽落差後亦不准擅自出外如有要事告明捕頭限時到局不得漫無約束任意逗留如經查出定當重辦各捕勇唯唯而退 
[愼重人命]  
　　日前改過局内押犯趙阿虎因糾衆圖逃被勇攔阻拒捕格傷以致身死當經上海縣王欣甫大令相騐後詳報上憲兹悉大令以人命重案雖曰格殺弗論究竟如何格鬭情形尙須詳細訊明方可酌核已飭改過局委員李二尹將勇丁看役人等移送至案聽候傳訊矣 
[搶女宜懲]  
　　前日下午鄉婦朱王氏偕地保兪少蘭投上海縣署喊控莊根香强搶女兒逼令成親當經王欣甫大令升堂提訊朱王氏供稱小婦人家居本邑西南鄉耕田度日丈夫已故小婦人祗生一女並無嗣續十年前由婆婆作主將莊根香寄名爲子議定將來長成卽以女兒配爲妻室甫經四月莊姓父母忽反前議將根香領回所立庚帖槪作罷論今春小婦人招贅許姓來家作爲半子之靠許尙未有室擇吉　月成婚且女兒先曾與許私合已經懐孕今忽被莊根香串通夫弟朱阿毛將女搶去卽行交拜之禮小婦人情急爲此來案呈控地保兪少蘭供朱家之事小的不知其細大令斥之曰爾爲地保圖内搶女之事茫然不知糊塗已極未便姑容本縣定當革除朱王氏著候飭差提齊人證再行訊辦 
[雉經可憫]  
　　前晚本邑大南門内花園弄厠所有年近太衍之某甲不知何故自縊其間經人瞥見業已氣息全無至昨日下午始有屍屬前來備棺收殮不知有何寃抑竟視性命如鴻毛其情亦可憐已 
[樂善不倦]  
　　日前本館恊振所承勉力子助徐州振捐洋銀五十元清河居士續助振捐洋二十元又葉楙蕃交來福清船各眷屬求庇佑船上受難諸人早日超昇公捐洋銀四十元竊維近日山左江蘇等處災區甚廣需振孔殷而徐海屬近在本省尤爲可憫今得諸大善士慷慨解囊痌瘝在抱善機洋溢自能感格天心食報之隆可操左劵拜登之下爰書數語藉　謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[復試八股]  
　　天津訪事人云日前奉旨變法自强天津集賢書院攺爲高等學堂輔仁會文等書院攺爲府縣學堂專課中西實學惟留問津三取兩書院以策論課寒畯之士俾免向隅現在此舉作爲罷論所有月課仍試以八股試帖各一首惟集賢書院向試經古目下兼課策論然亦以無足輕重視之變法之難於兹可見矣 
[潯試四誌]  
　　九江訪事人云府尊聨敷靑太守舉行府試本月十二日初覆德安瑞昌彭澤三縣四書文題德安君召至襜如也瑞昌趨進至行不履閾彭澤過位至屏氣似不息者通塲經題蒙以養正聖功也詩題賦得士先器識官韻未詳十四日初覆德化湖口兩縣四書文題德化知足以有臨也至發湖口毅足以有執也至文通塲經題后克艱厥后至敏得詩題賦得讀書宜識字得宜字十八日二覆五縣四書文題德化豈謂一鈎金德安工師得大木瑞昌猶以一杯水湖口舜使益掌火彭澤有人此有土通塲性理論志伊尹之志學顔子之學詩題賦得起弄明月霜天高得高子 
[示禁假冐]  
　　揚州訪事友來函云江都縣朱大令紹先近訪聞有不法棍徒假繕門條至各鄉欺嚇良民因特出示多張遍行曉諭略謂本縣近日訪聞中善應鄉膽敢有人假冐差役門丁並揑造信函門條潛往各鄉村鎭嚇詐錢財殊屬不法已極除派役密訪查拿外合再出示曉諭爲此示仰縣境軍民諸色人等知悉爾等須知本署門丁差役皆係老誠樸實向來安分自示之後倘再有人揑造信函門條潛往各鄉冐充門丁差役者無論何人准該鄉民扭禀來縣以　　　　　 
[]  
　　天津　事友人云天津電汽燈公司由英商創設經領事函請前任津海關道許觀察示定專利十六年期内他人不得步武自前年租界創開戲館如英租界之福仙法租界之天　悉　　　　　文光明後起之天仙則用煤油燈未免相形見絀現有人在禪臣洋行新開街道起造天桂戲園以煤油燈旣不明亮而價值殊　爰思得一勞永逸之法購置機器　煤油　　成燈與公司之製大同小異西人偵悉禀請科罰嗣由有力者出爲轉圜請以所購機器歸入公司作爲罰欵仍由公司安置電汔燈按月計值 
[差頭被竊]  
　　前晚上海縣署差頭陳茂蘭家有賊由後樓穴壁而入竊去衣物及古銅香爐等件家中人聞聲追捕已無蹤跡昨日陳投報典史署已由典史蔡太尉飭捕嚴緝矣 
[失火未成]  
　　昨午美界西華德路二百六十二號門牌某牛肉店樓上不知因何失火霎時火勢上炎幾致不可嚮邇幸在白晝經店中人竭力灌救始得撲滅不致釀成巨禂災 
[馬車傷人]  
　　昨午某號馬車在美界兆豐路經過馬夫偶不留心馬忽溜韁横衝直撞致將路人陳阿勝余阿炳及某甲撞倒碾傷手足傷勢甚重事爲巡街捕所見立將馬車及馬夫解入捕房受傷人舁送同仁醫院醫治 
[馬路工程局瑣案]  
　　流氓張金炎冐稱貨捐局委員率同陸金榮沈阿狗王興才至泰州人朱世結船上見有鷄鴨百般訛詐經巡街捕勇拘送工程局請辦朱明府判令枷號十日昨已滿期由十六鋪地甲解案請示明府以張係罪魁著責八百板陸等各責五百板交人保釋○昨晨挑夫曹阿虎至公義馬頭代鄉人某甲挑送花衣同業王阿寳見之出爲爭奪致被擊破頭顱旋經巡街捕勇拘送捕房捕頭以曹受傷頗重倩十六鋪地甲傳夫頭張仁和帶回妥爲醫治王則解送工程局朱明府著押候視曹傷勢如何如有關碍擬卽移送縣署請騐 
[英界公堂瑣案]  
　　張錦堂控黄介榮郁生華串竊布衣五件報捕後由包探顧福其拘獲查出原贓送案請究黄郁二人同供浦東人耕田度日一時貪小作此不端之事求恩赦宥鄭大令商之梅繙譯判令各責二百板發回捕房管押二月以示懲儆○包探倪順泉禀稱積竊朱阿丙陳榮寳屢次犯案曾經責枷昨日又至張小竹家串竊布皮衣服七件旋由小的在四川路緝獲起到原贓送請訊究朱阿丙泥首無詞惟求恩宥陳榮寳供此衣係朱寄與小的並非串竊叩求明鑒大令判令將朱發禁改過所陳笞責二百板發回捕房管押二月○紹興人童阿寳在三馬路開設小酒肆前晚十點鐘時與素識之婦童阿娥勾引唐阿四馬阿金沈阿喜朱菊生姚阿祥趙順盛陳阿三朱阿三陳阿生王其丙汪阿松應阿生宗阿增等十三人賭博爲包探秦少卿查知一倂拘入捕房送案訊辦童阿寳供偶然玩弄竹牌並非聚賭大令以童阿寳係爲首之人判罰洋銀五十元童阿娥等十四人各罰洋銀十元撥充善舉○包探竇如海禀稱過犯倪阿寳前因犯案遞回寍波原籍今夏來滬在袁德千家先後竊去綢布衣十餘件金約指一枚銀釧臂一雙銀練一條洋銀六十九元經小的拘獲起出原物拘請訊辦大令判令重責二百板發回捕房管押半年期滿再行遞解○西婦愛而登控陳眉郎霸阻築牆昨日頭圖地保王阿大投案禀稱實係西人佔地築牆當陳樹立界石之時曾經小的丈量是以知悉求恩門鑒大令諭令將陳交保俟函致會丈局丈量再訊○鴇婦顧石氏控韓鴻章在火塲搶取皮箱一口請爲嚴辦韓供是晚失火時小的並不在申安有搶物之事求恩鑒核大令以顧石氏所控無憑不予准理○陸子卿控順泰小錢莊夥張寳林屢次携帶銅洋在小的處兌換小洋銀報捕後由包探沈阿鶴在伊處查出銅洋十二元因將主婦范王氏拘案請辦范王氏供此項銅洋係莊夥悞收大令判罰范王氏洋銀五十元張寳林責二百板管押捕房三月銅洋充公 
[法界捕房瑣案]  
　　昨禮拜三未明府蒞捕房發落各案大昌洋行買辦朱達夫前控包車夫陳者榮竊取洋銀一百六十元逃回崇明尋獲之後拘送捕房經明府訊供押候查辦昨日命提覆訊陳供僅用五十元其餘被馮仁甫取去明府令還押候提馮到案再核○流氓朱春泉前因毆傷巡捕并褫去其衣經明府訊供枷示在案昨日命提至案著將衣服交還卽予開釋○英租界正豐街源順刷染店主李明山虧欠會項被天仙戲園伶人潘月樵卽小連生具控明府前已訊供昨日天津福有成織帶店中人投案保李明府准之限五日内理楚○唐永順米店主控唐德勝拖欠米洋六十九元九角五分前經明府訊供昨日魏友林投案求保明府准之限五日内理楚○張玉山前控張仁貞誑令伊子向親串家借取衣飾質錢花用經明府訊供交保出外理償兹因逾限不理著保人交案保人當堂退保明府命還押候過堂判責○林念芹控黄何氏卽康林寳拖欠會洋二百九十餘元經明府訊供交保出外理處兹以延玩不理著保人交案押追旋准仍交原保再限五日理明○玉露春茶館主鮑玉山積欠房租二百六十八元被房主具控前經明府訊供昨日命提至案覆訊准其交保出外將生財召盤折償房租○陳桂堂前在菜市街竊米拘獲後解請明府訊問昨日命提至案著照原斷笞責二百板○私刊圖章冐取紙烟之王文祥前已訊明昨日著照原斷掌頰一百下卽行開釋○郎吳氏欠租不還被房主具控昨日明府命掌頰二十下○汪茂林在五鳳樓茶館竊取水烟袋明府前已訊明昨日著照原斷掌頰四十下○枷犯張阿鵬王阿奎李春桂枷期已滿明府命帶案開枷照原斷各責一百板釋出 
 
 

Page 10

 
 
[蘇省官報]  
　　九月十八日同知梁孝熊禀辭赴通州如臯泰興抽查保甲差直隸州童大疇由寗來通判王鍾瀚禀謝飭知前解廿餉出力蒙甘省提督軍門董保奏仍通判歸原省候補班補用如臯縣單儒紳交卸任事來省禀到府經歴桑寰禀辭赴寗見制憲又沈振綵北路一段巡檢朱世宣西路三叚均禀謝奉委冬防巡查差委署丹徒絲高家司巡檢張廷璪禀辭赴任分發江蘇試用縣丞查人洪浙江人按司獄黄鉞湖南人五品頂戴候補班補用主簿廖榮慶順天人均由京騐看來省禀到○十九日新科翰林院庶吉士周渤湖南人由京來回籍同知熊良瑞禀銷赴崇明騐收塘工差准補丹陽縣劉炳靑由上海來禀謝奉飭赴任六品銜分發江蘇候補班補用知縣汪文炳浙江人由京領照來省禀到縣丞胡毓驊南路三叚主簿迮埏世楨中路一叚楊世輔調辦北路一叚典史范鴻錫閶胥門外一叚吕熊飛六叚均禀謝奉委冬防巡查差○二十日管帶留防　湖水師正　營遊擊許和生由嘉興會哨回簽分江蘇敎習試用知縣李葆鈞福建人由京領照來省禀到○二十一日總捕六總均禀知本日撤夏防開辦冬防城廂内外水陸各　冬防巡查委員均禀知本日到差新科翰林院庶吉士周渤辭行回籍知縣楊士晟禀銷京木差同知銜分發江蘇試用通判劉國邴五品銜分發江蘇候補知縣朱枚均湖南人由京領照來省禀到理問周紹涑禀知到虎邱厘卡差委署寳山縣主簿白埏禀銷虎邱厘卡差府經屠仁溥禀知到閶門水關差典史徐汝梅禀知到薱門水關差縣丞嚴善圻禀辭赴滬見道憲管帶蘇防右營遊擊陳維炳由吳江一帶查哨回○二十二日奉賢縣金禀到知縣陳文藻禀知由太倉等四州縣抽查保甲回並謝奉松滬總局委辦閔行厘局差又陳際唐　知奉委赴寳山川沙會勘沙灘案件又吳熙禀知奉委監造流氓公所房屋工竣又陳玉斌由鎭江來卽辭又廣麟禀辭回常昭海口厘局鐵分江蘇卽用知縣劉麟翔山西人指分江蘇拔貢試用知縣楊魯曾浙江人均由京引見來省禀到府經盧文璧由寗解餉來從九金祖光禀銷葑門水關差 
 
 
 

Page 11

 
 
   
 
 

Page 12

 
 
   
 
