# 1894 - 94 - 4907529

 

Page 1

 
 
[本報附張添印章奏啓] [  申主人拜手]  
　　内外臣工封章言事爲薄海觀聽之所繫關心時事者無不爭先快覩而　常京報所登章奏限於篇幅遺　　多閱　　以爲慽本館特倩妥友在内城抄錄緊要摺件迅速郵寄印入附張有時每本非一頁所能盡則　充頁數舉凡欕臣之壁晝張吏之　陳　坫之折　屏　之貢獻嘉謨　　無不悉寓於其中當亦諸君子所心許也謹布微忱尙希　察 
[開印癸已恩科直省𨶤墨告成] [  圖書集成局啓]  
　　闈中文藝隨風氣爲轉移苟非花樣翻新則土飯塵羹未易邀主司之擊節去歲皇恩特沛慶榜宏開闈墨流傳類皆炳炳琅琅　才絶絶兹經蜀東汪蓉洲先生悉心評選諦當精詳本局亟取稿本付諸手民以　諸君子　　　摩之助刻已出書釐定每部碼洋一角八分在三馬路申昌　　及各書坊出售如欲躉購若干請臨申報館限房面議 
[論德國精於製造]  
　　泰西大小各邦罔不留意製造凡起居日用之物適口被體之需皆品其高下辨其優劣必分明何國所出最爲著名而後已一國有新法製造他國卽從而仿效之且從而潤色之聚精會神各有當仁不讓突過前人之意故泰西各國工藝製造日新月異而歲不同者蓋非獨心思靈敏亦其人之發憤好勝有以使之然也其中若綢縀之精緻則羣推法　西玩物之新奇則共稱美利堅要皆各有定評至於軍械船艦製造之精則向以德國爲最翕然交誦衆口同聲實至名歸由來已久如去年德國司塔聽新聞紙載福爾康船廠新造一萬　之鐵甲戰船一艘名勃蘭登北中有大汽鍋十二具分置四艙密不透水其三套機器亦分置兩處以不透水横格隔之造時議定八千四馬力及駛行有九千六百四十匹馬力尙覺餘勇可賈輪軸每分鐘可轉至一百十次桅檣以鋼鑄成大烟筒二枝船上有敵　三座每座配克虜伯二十八生重四十四　大砲各二尊其餘船桅及船之上下前後中央分配十生半及八生八鋼快砲星羅棋布位置得宜聞此船於一千八百九十年夏開工至九十二年春卽行告竣工作之速莫與比倫製造之精無出其右當告成後駛入德國紀爾水師埠時德皇親臨勘閱大加贊賞凡扈從大臣及軍民人等咸嘖嘖稱羡謂此船之妙有五一機器鍋爐工作精長二船身堅固三與敵船相遇轉掉靈便四行駛迅速五入　修理不煩拖船及繩索相助能以汽力駛入此外妙處不能盡罄如此鉅製逈非英法各船廠所能望其肩背德皇以此廠工作精美遠出他廠之上特於翌日傳電加奬略謂昨蒞紀爾水師埠周覽勃蘭登北戰船其製造之精洵屬利器而機器尤稱靈捷實堪嘉奬按福爾康廠曾爲我中國製造諸鐵甲船本報屢記其事譯爲五里岡者也觀於此則德國於製造船艦軍械一道精益求精在泰西各國中獨樹一幟概可想見然此說得之於德國日報去年本館曾譯登報　說者謂以德國之人言德國之事或不免張大其辭以示誇耀今觀於英人之論而後嘆德國製造實高出泰西各國之上有以深服人心而前時德報所載固未爲溢美也近有人譯英國泡爾冒爾新聞報略謂邇觀德國什好魚雷艇製造廠代巴西國所造新式雷艇五艘因深嘆服該廠工藝之精巧誠非他廠可與倫比卽我國聲譽素著之耶羅造船廠亦殊難與頡頏宜乎各國爭先向購也計巴西國所購之五艇各長百五十二尺每一點鐘時能行二十七海里造成後徑由德國越大西洋行經英國而至巴西適途次天氣陰靈風浪大作該艇於巨浸中仍行駛如夷安抵彼岸且未多費煤斤爲水師行軍最稱難得眞不愧製造雷艇中首屈一指以此禦敵何敵不摧并聞意俄兩國近亦照式各購五艘德國定造多至二十三艘我國現有本國自造之艇長袛百四十尺每一點鐘時僅行二十三海里其速竟不能再逾此數蓋什好船廠具有秘法他廠無從窺其奥妙恐我國耶羅廠所造新式雷快船亦非其敵是則我國雷艇亦必須能安駛於洪濤巨浸較什好有過之無不及計方萬全當軸者諒不河漢斯言云云按泡爾冒爾係英國海口之名英國水師人員羣集於此故其報所刊多水師人員議論由是觀之苟非德國製造獨精何以能使各國爭先購置而英國水師人員若是之傾倒也哉方今俄法交歡論者每謂法有報復之心將修舊怨於德今以德之力圖自强士氣振作民心固結商勤其業農力其田朝廷上下皆有方興未艾之氣象恐俄法雖强未易越雷池一步也竊更有進者中國仿行西法留心製造於江南福建等省設立船政各局固將師其長技不使泰西專美於前然各局之中往往不能脫洋人爲之指導誠能遴選中國聰頴子弟照會德國入德國著名各廠肄業藝成回華轉相教授以華人而課華人言語相通聲氣相同旣多入耳會心之妙復少扦格不通之病庶幾泰西各種新奇製造不難次第推行於中國是亦因時制宜之要政也兹論德國精於製造而連類及之當局者其亦有意於此乎 
[諭旨恭錄]  
　　二月二十六日奉上諭兵部等衙門會奏遵議處分一摺禁城重地致令叩閽人犯任意闖入該管大臣等平日未能認眞稽察亦可概見若不從嚴懲處不足以儆將來所有是日値班之署廂白旗護軍統領克勤著革去一切差使加恩賞還頂戴賞給二等侍衛在大門上行走正白旗司鑰長護軍叅領文英神武門値班之正白旗空花翎桂林護軍校定祥文連隆宗門値班之正白旗空花翎連保護軍校景成均著卽行革職左翼總兵壽蔭右翼總兵長麟均著罰俸一年不准抵銷帶豹尾槍領侍衛内大臣貝勒載瀅著罰職任俸三個月廂黃旗蒙古都統容貴著罰俸三個月均不准抵銷其是日値班兵丁著該營分别責革嗣後各門値班官員兵丁等務當隨時實力稽查不得仍前玩忽以肅門禁凛之欽此○二十七日奉旨廂紅旗滿洲副都統著彭壽補授正黃旗漢軍副都統著春齡補授欽此同日奉旨廂白旗護軍統領著福森布署理欽此同日奉上諭載瀅等奏查拿悞入後右門之筆帖式等請旨辦理一摺據稱本月二十六日在保和殿監試有禮部筆帖式定昌軍機處供事錢朝選由中和殿前經過當將該員等看管據實奏聞請旨辦理並請將値班章京議處等語昨日保和殿考試之期禮部筆帖式定昌及軍機處供事錢朝選悞入後右門行走定昌著交部察議錢朝選著交方略館提調查明辦理後右門値班之護軍校錫林未能卽時攔阻殊屬疏忽著一併交部察議欽此 
[本館接奉電音]  
　　昨由京友電傳上諭二道敬謹譯登○三月初三日奉上諭吏部等部會奏遵議處分一摺四川總督劉秉璋經部照議革職例議以革職著加恩改爲革職留任朕念該督宣力有年平日辦事尙屬認眞是以特從寛容嗣後務當振刷精神於川省吏治營伍實力整頓不得稍涉懈怠以付委任署四川提督重慶鎭總兵錢玉興直隸試用道葉毓榮均著照部議卽行革職欽此同日奉上諭熱河副總管著英麟補授欽此 
 
 

Page 2

 
 
[蘇州火警]  
　　本月初二日午前蘇州元妙觀西首宮巷中錢元元藥鋪炒藥不愼遺火積薪中登時烈焰横飛四面燃著迨鋪夥麕集施救已屬無可如何急四出鳴鑼　人赴救各水龍電掣星馳而至吸水噴澆萬道銀泉從空飛下無奈風姨助虐以致祝融氏大肆淫威左突右衝全無顧忌俄而總捕府劉司馬長洲縣王大令元和縣李大令吳縣凌大令撫轅中軍官盛曾二軍門以及守備總巡等員弁次第臨塲彈壓匪徒以免乘機搶刧閱一時許火始漸漸告衰計焚去元元内屋七八椽鄰右雖未遭殃然已虚驚飽受矣 
[禾中火警]  
　　二月三十晚二鼓後嘉興南門内蓮花橋堍許家埭鍾姓家失愼頃刻延燒水龍聞警馳往汲水狂噴地方文武各官均往彈壓幸是處取水尙便得以卽時救熄只燬樓房七幢披屋數間並焚斃鄰居張姓婦年已七十有八烈火煎熬祗剩肚腹慘不忍覩聞鍾係水師管帶上月廿八日壽辰華筵開處喜氣盈庭是晚所點大盤香忽然中斷墮入冥鏹内其旁適有火藥兩桶遂致轟發所聞如是未知確否又聞江浙交界之烏鎭北花橋北堍某店於上月十八日三點鐘不戒於火焚燬樓房二十餘幢有一酒家傭奮勇救火失足捐軀殊堪惋惜十九日南栅箍桶橋宋寳弄口某姓家又火共燬房屋三間廿一日南栅外某姓焚去草屋一間是晚中市某烟館樓上又火幸知覺尙早當卽撲滅不致成災 
[芝罘火警]  
　　上月二十六日烟臺奇山所西門内某姓家失火焚去客廳一座廂屋兩椽聞起火之由係某姓孩童焚香玩耍祝融氏惡其頑梗是以猝降飛災云 
[廣州火警]  
　　上月廿二晚更魚四躍西門外河溪某姓家不戒於火致兆焚如烟燄上衝不可嚮邇附近居人由夢中驚醒竭力撲救約歴半點鐘許卽行救熄僅燬房屋半間餘皆無恙亦云幸矣聞起火之由緣某姓以燒料爲生是晚未將餘火熄滅遽爾就寢故有此禍云 
[車站遷移]  
　　天津鐵路公司車站原在河東旺道莊與公司相隔一河相去之遥約計一二里許公司呼應稍覺不靈其自紫竹林渡河附車之中西人等亦形不便從前議於附近老龍頭建築橋梁於河之兩旁砌就石壩河之中沚打就鐵椿經營締造方冀告成適値江浙運糧船到津猥以此處係屬河灣水本湍急若築橋梁攔束水勢竊恐奔流浩瀚船隻難支設有不虞糧米關係正供誰職其咎由江蘇督糧道某觀察會同地方官勘騐勒令停工事之垂成而罷者計經數戴現以橋梁旣難起造而旺道莊車站又與公司相去稍遥爰於老龍頭對面沿河改建車站現已落成擇於二月三十日車站人等遷移此處辦公以期便捷 
[盜刦兩志]  
　　松江華亭縣松隱栅裏地方張某務農爲業家道小康其姊字於陸某作古有年親情漸淡陸少習詩書未經脫頴嗣乃捐納職銜横行鄉里惟染劉盤龍癖千金一擲敗北連遭家景蕭條益無顧忌今歲新正某日逕往張某家索借番蚨二百翼張苦無以應正顏拒絶陸懹恨在心揚言於衆曰彼不願借與余當直搗其巢盡情搜掠張聞之諒不過張揚恐嚇而已不謂陸桀驁性成虚題竟爾實做延至上月下浣某夜四鼓時分膽敢糾集無賴七八十人各持兵械撲奔前來張從黑甜鄉驚醒自揣不可力敵遂鳴鑼示警冀圖救援村鄰聞報而起赤手徒步勢不相當兼以星月韜光形影莫辨倉皇赴救大受傷夷張等率同傭工輩各持木棍農器竭力抵禦俾不能越雷池一步得免刧掠事後查點一切村中受傷者大小不下二十餘人除微傷不計外男女十一人赶卽舟載來松逕投華亭縣署舁入請騐童米孫大令得報卽升堂飭仵察騐聞張肩受刀傷鄰右金某身受四傷最爲沈重恐不免有性命之憂其餘或係刀砍或係槍戳輕重不等亦須急待醫療以防後憂大令親騐之下隨卽籖飭幹役多名前往緝捕現於廿九三十兩日先後拿獲陸某及其兩姪甲乙三人投案研訊陸年逾花甲其兩姪均在弱冠以外情性强暴當日膽敢手持雙刀任意亂砍投訊之下供詞狡展大令喝令鞭背數百隔别收押禁所聞陸所雇之人當於金邑錢家圩地保王某處資雇十餘人並於干巷等處陸續糾約復得數十人光天化日之下若輩竟敢肆意妄行宜乎良有司赫然震怒務必澈底根查也○徐錢橋在華亭南鄉距郡治較遠其地有殷姓者家資富有雄冠一方前月廿九夜突來盜匪廿餘人各持兇械擊破門局闖入内室任情搜刦計共失去金物三兩有奇並銀珠首飾綢縐衣服約値千餘金翌晚開單報縣大令隨於本月初一日淸晨帶同刑仵人等乘坐民船前往勘騐鴻飛冥冥不知能否尅期弋獲也 
[呈請履勘]  
　　揚州仙女鎭之東南隅有名陸家橋者一小鎭集也上月廿六日夜半鎭上某姓家被匪撬門入内翻箱倒籠席捲所有揚長而去某姓追捕無蹤隨於翌晨入城報案時江都縣林邑宰適在宜陵鎭公幹未返當由本署差人禀報聞邑宰已由宜鎭前往履勘勘畢擬仍回駐宜陵大約一二日内卽可返署矣 
[策鰲錄]  
　　本館派赴日本訪事人來書云東歴上月二十二號日本北海道地震而以根室國厚岸爲尤劇午後七點鐘越二十三分起至八點鐘時共震數次屋宇器物傾倒靡遺池　亦裂作龜紋人畜死傷無數自根室至釧路太田以北電線中斷納沙布崎燈臺亦復傾欹其餘烟筒天井屋根墻壁毁壤良多一時騒閙異常直至十二點鐘時聲漸定當夜東京亦稍稍震動○上月初八日午前新澙縣頸城郡南岸川村大字西塚及大字谷根東西嶽接連鳴動其勢甚烈翌日午前十點鐘時大字東西塚及東早川村大字越一律崩頽人家破壤一户田畑受災者數十丈迄今動摇未止也○派駐中國公使大鳥君圭介去年奉命兼任朝鮮公使卽於冬初乘輪船赴韓刻下待杉村書記官到任卽須由韓京赴中國本任矣○大分縣屬崎村人宮崎代九郎爲八幡丸船主去年七月載　至長崎向稅關請得免狀轉往朝鮮八月一號行至慶尙道東距南海島七八里依一小島避風下椗二晝夜船中淸泉已乏上岸尋求見途中有曰羊因隨之在徧深無水空手而回有頃突來朝鮮人一百五六十名駕小舟二十餘艘躍上八幡丸聲言汝等竊羊宜處以死刑日人衆寡不敵被朝鮮人將船上執事人四名縛於桅竿遍向船中搜索見紙幣數張之外别無長物乃將貨物書籍及航海要具悉行奪去事後宮崎回國　鹿　島出張所禀訴近又至𨥏山訴諸日本領事請查辦此事○大藏省屬員稻波釣三郎奉派往九州各縣檢查金庫上月望後某日行　宮崎縣忽於二十五號午前六點鐘時自殺於淸和館旅人泊内聞稻波係西京人年二十八歲以法學士出身明治二十五年補任大藏省員去年改革官制時考語甚佳不知此時何故猝然自殺也○淺田宗伯號栗園自幼習漢書長復潛心醫術共仰爲漢醫中之山斗著有醫書多種引　據典以闢西醫之悞曾充宮内侍醫嗣以年老多病不克應病者之求乃命其子設期横濵有家規揭於大門外一新華族請診謝絶一間藥價者拒絶一讀洋書穿洋服者放逐於此可想其品行之端矣近忽奄然物化舉襄之日由諸侯以迄士大夫門生故舊執紼以送者多至三千餘人日皇卹銀一百圓太子亦賜以奠金按淺田君予昔年曾於紅葉館席上見之雖年已杖朝而望之如四五十歲人所著澡泉餘韻以詩學喻醫法精微深造頗得味外之味是非學養素優鳥能若此一旦紅塵撒手能無興山陽聞笛之悲乎 
[媚香樓遺事]  
　　金陵訪事人云某公子僑寓金陵其父以武科中起家位至提鎭蒞任日多而閒居日少以故義方之教缺如焉公子喜從無賴遊摴蒱一擲盈萬累千個中人視爲豪舉無局不招亦無招不至未及一月輪去銀七千餘兩適其父回查悉情形勃然大怒謂若輩設迷龍之陳騙人財物陷害子弟非痛懲不可遂將同賭之十一人繕單面交江甯府李小軒太守請盡法嚴懲追還前欵太守曰諾立飭上元江寍兩首縣照單弋獲復在邗江拘獲爲首之人全數解府聽候太守發落二月二十　二十四等日太守升堂親鞫供認同賭是實並無誑騙之事且公子亦未　出許多或者公子另作他用亦未可知太守意在追銀姑飭分别收押勒令　　繳呈倘敢遲延從里懲治○江寍藩　輿夫親兵差役 
 
 

Page 3

 
 
等人送瑞方伯赴滬後附某輸　　返適署藩司胡觀察之從子亦由滬來寗所帶轎役跟班與藩署各人並不相識旣抵下關爭携箱籠鋪張因而口角新方伯之家人呵之曰此藩臺姪少爺之物誰敢亂動不怕送縣訊懲耶瑞方伯之輿未聞而駭然私念我家大人何嘗有姪少爺是必假冐行竊者遂扭一人倒地拳脚交下頗受微傷旋經巡勇解紛始歛手而退及旣言明乃恍然悟蓋所謂姪少爺者指新任而言此所謂並無姪少爺者指舊任而言一室操戈眞可笑也被打家人歸訴觀察觀察大怒立飭理問廳將滋事之十餘人傳集訊供擬概行黜革現經署中人環求寛免未識以後如何也○今歲甲午正科卽須委人赴江西採辦紙張磁器而總辦供給者尙無其人署江寍藩司胡觀察欲以此差委諸羅少杰太守太守力辭現尙游移未定也 
[津門鵑語]  
　　天津訪事人云原任浙江巡撫崧振靑中丞靈柩由公子扶回京都卜葬二月二十日乘某輪船抵天津闔城司道府縣印委各員預在碼頭恭迓招商局設茶座欵之李傅相亦盡恊恭之誼不辭枉駕親臨吊唁公子隨將靈柩運上太平船柩前恭設恩卹上諭及珍賞各儀二十二十一兩日文武各員分班祭奠閱日循北運河上通州取道入都以安窀穸○北方田土與南中異小麥種於秋季大麥種於春間固仗雪澤沾濡尤賴如膏春雨稻則至猶淸和月始得插秧今春二月初八夜枯坐小樓卽聽春雨敲窓浙𤁋十八日復雨街上拖泥帶水幾嘆行不得也哥哥晚間更魚四躍時雨勢與日間略同中間雜以雪珠然亦不能傷麥老農老圃咸謂去歲已雪深澤渥今年更雨順風調倘以後暘雨應時不特麥秋當慶豐穰卽禾稻亦不必以豚蹄致祝矣○紫竹林古塚纍纍自中外通商劃爲租界易山邱而華屋曰楊衰草頓成世界花花然租界外海大道之旁無主孤墳仍復荒凉滿目向有某甲某乙等將墳塋盜賣被控訊實下諸獄中比歲以來此風稍息近又有某丙某丁等改而盜賣墳旁之土多是荒塚挖掘成坑戊已等人更從而效尤經地方禀請第十叚鄉甲局員飭傅買土賣土掘土者共十數人並牽連和尙一人解送總局局憲湯伯述太守念係窮民無告不予深求著分别各具不再買賣切結卽行開釋 
[章江鯉信]  
　　江省豫章書院於二月二十一日甄别署南昌縣周金箴明府先一日飭辦差丁役將南昌考棚掃除潔凈鋪設一新是日署鹽法道賀沚瀾觀察南昌府倪覃園太守同知蔡又臣司馬通判郭月峯别駕南昌縣周金箴明府新建縣何梅閣明府及提調聨旉靑太守彈壓唐小寅司馬收卷李叔和李子亦兩明府曁三學廣文均在考棚伺候八點鐘時德中丞乘八人大轎排導而來各宮鵠立迎迓中丞降輿步入内廬與賀觀察略談片刻監院楊廣文禀請中丞命題領出張貼生監題子曰無爲而治者一章童生題君子博學於文詩題賦得雨餘山欲近得餘字少頃德中丞排導而回各官亦次第分散此次甄别約有三千餘卷可見江省人才之盛矣○今歲恭逢皇太后萬壽各省例應派員晉京點設景物江撫德中丞特派候補道惲心耘觀察帶同張叔儼明府及張二尹承祖於二月二十二日首途晉京禀明辦理慶典大臣分派地叚點設景物○府學前天后宮爲八閩官商奉祀天后神之所規模壯麗每年春三月秋九月致祭禮畢開筵宴各以聨　梓之情演戲數十臺緑鬢紅裙黃童曰叟咸得爭先寓目惟人多地狹時有擁擠蹂躪之虞近日大加修理將神座移入後棟并拆卸兩旁房間重行改造俾觀者得以駐足迄今土木丹靑將次告竣彼都人士無不欣然色喜 
[狹路尋仇]  
　　甯波西門外人鄭阿淡素以擔水營生孔武有力近與族人鄭和生意見參商上月廿七日相遇於乙未牌樓下阿淡遽取熱酒攤上冰盆向和生擲去適中頭顱深入寸許霎時殞命屍屬已赴縣署禀請相騐其細情容俟續述 
[先集惟霰]  
　　昨日天時驟冷無異隆冬下午二點鐘時忽下雪珠　瓦　窗有聲錯落　云淸明斷雪榖雨斷霜何石泉槐火之辰滕六君猶賈其餘勇耶 
[興修古剝]  
　　浦東欽賜仰殿相傳前明勅建至今垂三百餘年風雨飄搖漸形傾圯前經紳董集議雇工修整嗣以經費難籌事遂中止現由某木作向各紳董商定由紳董貼洋四百元至於修建工程則由木作主承攬倘有缺乏决不加價現已議定擇日興工先修頭門及戲臺其餘再事擴充行見金題玉牗粉飾一新可以大壯觀瞻矣 
[振濟災民]  
　　南市大火本報已屢記之矣兹悉瑞泰木行主以是處共有木行三家瑞泰適居其中左右盡遭焚燬而瑞泰巋然獨存非上天默佑安能若此遂於昨日備洋數百元鹽碼頭一帶被災江北貧民挨户賑濟每户給洋兩元受賜者莫不　聲雷動 
[舉國若狂]  
　　昨日下海浦好事者舁夏海廟某神偶像出游午前窄袖短衣之侶齊集廟中至午後三　鐘神乃出殿前導有旗鑼銜牌萬民傘逍遥傘馬上彎號臂香提爐勅印劊子軍健皂隸及淸客一班又有具男　好身手者分執十八般兵器赳赳然大踏步而行由下海浦經東行街過老街菜市街轉至新虹橋過魯班殿入裹虹口菜市經石橋頭向北而去觀者人山人海擁擠異常 
[馬車肇禍]  
　　昨日將晚時有某少年駕駛馬車自行拉韁至英租界四馬路更上一層樓轉角撞倒年逾花甲之老嫗頭順受傷鮮血直注旋經巡街捕將少年及馬車夫拘至捕房老嫗送仁濟醫院療治此案諒當解送公堂訊理按坐客自行拉韁捕房早垂明禁何物狂奴竟敢公然違犯想高坐堂皇者必當有以懲儆也 
[拔刃相向]  
　　本邑大王廟左近有陳徐二姓比鄰而居明月好同三徑夜緑楊宜作兩家春曰傅詩眞堪　照顧鬚眉男子未必臭味相同而巾幗中頗好交游偏有金蘭之訂二人之妻每當風日晴和輙把臂相携踏靑南陌或喚星姨月姊作蹴踘鞦韆之戲　以女子當守不出閨門之戒時向妻絮聒無如誨者諄諄聽者藐藐前日又見妻在路閒游不覺忿火中燒歸家默坐以待未幾妻與徐　　珊而來陳見之卽將徐妻辱駡謂勾風引月惟汝實爲厲階徐妻亦非甘居人下者於是兩相口角醋娘子詞鋒犀利不下謝家道韞施靑綾　爲小郎解圍陳忿不可遏見持利刃將玉臂剌傷點點猩紅幾污衫袖徐妻不肯干休欲赴琴堂請判旋經左右鄰再三相勸始寢其事 
[誘拐訊結]  
　　蘇婦胡吳氏控沈丁氏劉文山將女林弟拐賣一案已列前報前日將林弟交案宋通剌於晚堂集訊吳氏伸訴前情叩求斷領林弟供稱年十一歲正月初十被丁氏誘拐來滬至十九日由劉江氏等三人售與粤婦王羅氏爲寄女餘不知　羅氏供稱丈夫逝世多年因無子女憑素識之劉江氏買林弟爲螟蛉女出洋六十元實不知其拐騙而來求請斷追身價劉江氏供與丁氏本不相識憑土九皋等說合所有身價洋銀六十元當交王等轉交丁氏小婦人並未分用文山供小的素來出外營生妻江氏所爲之事小的實不知情丁氏供無錫人案已訊明惟求恩典吳氏又稱林弟尙有銀飾二事棉襖三件均被該蟻媒騙去通剌謂丁氏曰銀飾等件寄存何處供稱由小婦人典質錢五百文無力歸還將質票呈電尙有棉襖一件在江氏處通剌問江氏有否答稱有容小婦人交出通剌判將丁氏鞭背八十下　交官媒看管候備文遞解回籍交保管束不得復來滬上劉文山旣不知情從寛免究江氏掌頰百二十下羅氏著自行找尋蟻媒王九皋等來案斷追身價林弟交吳氏領回且念貧苦異常賞給川資趁船回籍吳氏叩謝而退○前報載董鴻才偕妻何氏控夏雨金周阿大王如成等誘拐賣倡一案經宋通剌飭候補提王如成再行究辦前日原差將王提案董及妻何氏同訴前情叩求恩斷王供鹽城人向在滬上推車度日上年七月間與夏同拐何氏來滬今蒙訊明尙乞矜全夏俯首求恩周供蘇州人向開花烟館買何氏爲倡原由姘婦金寳作主小的實不知情通剌判將王如成夏雨金周阿大各責二白板分别遞解回籍飭董當堂出具領妻切結赶緊回籍嚴加管束 
 
 

Page 4

 
 
[行竊無憑]  
　　侯桂山控楊紹林行竊對時表一枚由英公堂移送上海縣昨日黃大令訊問之下飭將表給侯具領楊紹林並無行竊實據當堂開釋 
[乾餱以愆]  
　　王吳氏以淸明節祀祖邀同鄭王氏陳王氏食　餘醉態瞢騰爭相毆擊聲聞於外由巡街捕一併帶至捕房此前日事也昨日移送英公堂蔡通剌諭候訊供發落 
[淞北述聞]  
　　寗波人姚生棠年一十有八向藉洗衣餬口近患瘋癲之症街頭彳亍歌哭無常昨晨八下鐘時怱怱出門奔至美租界斐倫路驀見一泓淸淺卽聳身躍入其中幸巡街華捕見之雇杉板船户援起詢以何故自盡姚胡言亂語不甚分明不隄防又跳入波心捕素不解泅推是望洋興歎後得諸人相助爲理救登彼岸捕乃雇東洋車洋入捕房捕頭令送請同仁醫院醫生爲之療治○有某甲者設攤虹口正豐街雙順園茶肆前貸油炸粿爲業學徒某乙年方十四矮小若嬰兒昨晨以木箱墊足添油入鍋不虞鍋被帶翻熱油盡傾胸際皮焦肉爛痛極聲嘶旋由甲雇東洋車送往其家延醫敷治未知怪命尙能保全否 
[花叢蟊賊]  
　　福建人某甲失業無聊流而爲賊猶復裝作大老官模樣日在小東門外各花烟館借問柳尋花之事斆雞鳴狗盜之爲前斃昻然至某花烟館給以夜度洋銀一元一角烟倡識得廬山面目堅不願送客留髠甲遂攫取妝檯上水烟袋一枝飛奔逸去翌晨過其門外烟倡瞥見扭入捕房克捕頭訊間情由則稱倡旣不願留宿又不給還夜度資是以將水烟袋作抵耳捕頭命押候堂期解請葛同轉訊究特恐同轉案牘如山無暇理此嫖帳也 
[行騙不成]  
　　浦東某氏婦生子某甲央人說項薦至製造局相近某姓薙髮鋪學業奏刀砉然而芒刃不鈍氏以爲可冀成立私心竊慰上月某日突有某乙至氏處告日爾子日來忽患重病呻吟牀蓐勺水不入口危在旦夕爾可速往　之氏聞言驚駭異常携帶衣服怱怱就道　念獨自出門終多不便况與乙並未相識遂至後村與弟某丙同伴來滬乙本爲拐騙計見氏與丙偕行不離左右知網不可以羅雀餌不可以引魚不覺神魂沮喪旣至乙向氏去我先在　子處守候爾可速來言畢飛奔而去氏以乙形迹可疑令丙隨其後以覘蹤跡見乙從小弄中曲折行來並不赴甲處知非善類上前扭住大喝曰爾將何往乙支吾以對被内扭住不釋有頃氏亦至將乙扭至甲處見甲安然無恙明知乙係拐騙乃送至巡防局請訊局員魯二尹問乙何敢拐騙婦女幸氏同其弟來否則墮爾彀中矣乙俯首求恩二尹喝令重責三百板仍不肯供又責一百板押候查明實情再行發落 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[親校謀卷]  
　　浙省各書院每逢官硃均委正途知縣校閱近　弊端百出其　　老　以條子囑託者不一而足　　　　　　　塡　　自作自看高置前列直可操劵而得卽不　閱卷差而同寅中可以互相照佛以致眞才均被遏抑前年張石琴太守考試東城講舍兩委員　奪案首遂致用武太守聞之卽將各卷收回親率幕友重定甲乙所取前列皆係知名之士上年升任臬司黃方伯甄别紥陽特委同鄉中卽用大挑四員再三諄囑弗稍徇情詎料方伯入内各員急將靴頁内無數名條逐一查檢乃方伯去而復出各員收藏不及方伯見此情形立加申斥並將四人辭去親率幕友校閱所取亦甚平允本年署臬司王心齋廉訪深知其弊故於甄别紫陽後請假在署親自校閱故三院同日考試敷文崇文均已發案紫陽尙未閱畢出案雖遲然弊絶風淸實爲士林所深感惟願各大憲洞知情弊體恤寒儒每月課卷均不假手於冗員則鬼蜮技倆又將何所施哉 
[山長撝謙]  
　　金陵訪事人云向例山長開課之期督藩道府率領肄業諸生行送館禮猶子弟入學父兄必整肅衣冠而拜所以尊師重道也今歲鍾山書院錢山長尊經書院黃山長文正書院鄒山長係新赴講席者定於二月二十二十一日開課先期由府憲飭丁持帖至山長處禀知並禀知各大憲呈送儀注全單飭縣傅鼓樂一部及司茶司廚人等至各書院伺候乃山長因劉峴帥適抱淸恙未敢重勞憲駕函請太守代辭故是日僅點名給卷諸生携禮服而來者仍携之而退 
[禁止賣拳]  
　　金陵文廟及貢院前每有無數拳師當街賣技竟有携妻挈女互相角力者淡妝濃抺秃袖窄襜浮薄少年輙　　觀之如蠅之逐臭大道通衢人蹤擁擠車馬幾不能往來且自若輩來後屢出竊案弋獲之人口音絶相類蓋皆皖洛游民奇食於此也保申總局丁觀察先事防維出示禁止祗准在城外賣拳餬口不准入城限三日内驅逐無遺憲諭煌煌若輩當不敢陽奉陰違矣 
[相騐投水]  
　　上元北鄉某甲因瘋投水送却殘生當未溺之先由粮差數人向甲索租聲言奏銷在卽如再不完納定當送署懲辦甲告貸無門置之而已曾不幾時忽踐河伯之約村人譁然謂甲死由於威逼入城報案牽涉糧差上元縣王邑尊禀請上憲委江寗縣趙邑尊代騐當趙邑尊赴鄉時頗有攀轅羅唣者邑尊揮之使去越二日上憲仍委上元縣王邑尊騐明訊供據董事云某　實係瘋疾復發無端溺斃並無威逼情事家屬亦情願棺殮大約可以完案矣此事城内喧傅紛紛不一大率皆讕語也 
[幾占滅頂]  
　　松江西門外銅錫店某姓嫗生有一女贅某甲爲婿詎料天不佑人其女早經病故去歲之暮中續娶徐姓女成婚之後瑟叶琴調淸明夜不知因何與嫗勃谿女忿怒不平聳身河内及鄰右驚覺急爲援救則腹已大如五石瓠目瞪口呆四肢冰冷急以返魂湯灌之女始吐水數斤漸漸蘇甦亦險矣哉 
[上海北市絲業會館籌辦順直新災賑捐滬局瑣記五十一]  
　　二月三十日仁濟堂交來金陵籌振公所募第十批規元五百兩查自上年九月至今先後募解順直振捐共合規元四千五百九十三兩九錢四分英洋一千元値此捐輸弩末之時得諸君子𠸋口婆心竭誠勸助則敬謬司收解竊不禁與被澤災民同深感謝同日奉褚敦伯兄官印成煒自津來函内開煒等於廿三日抵津寓廣仁堂次日謁見中堂司道囑卽帶欵兩萬金馳赴武淸查户給賑并以此次欵項無多核計不敷散放敦令函懇接續解濟等因謹　奉布卽祈查照如蒙續解請儘三月中旬匯津以便核數凑賑至寳坻縣災情甚重已由陳子實鹺使邀請濟生社諸善長前往助賑煒處如有餘力再當兼顧辱承面囑用敢附　謝　翁朱炳兄現邀同赴武淸以期迅速辦竣等困謹一併鈔乞登報布告同仁[  三月初二日錢塘施則敬子英甫謹啓]  
[助賑記略]  
　　余天成號交來松江衆商上元燈節譚軍門賞燈燭洋銀十四元又藥信業來許府送燈燭洋銀二元四角又新疆蔚豐厚號交來無名氏湘平銀一百兩申規銀一百五兩又江西裴㴻求病速愈紋銀五十兩功德攸同福壽無量乞登報尾以誌謝　上海六馬路仁濟善堂籌振公所施善昌等謹誌 
[上海六馬路仁濟善堂經收咸有一德施醫給藥一文愿册捐正月初一至二月二十日淸單]  
　　仁德堂善士二千五元許小亭恭儉堂各二十元潘增源種輝堂天水王氏隱名沈氏隱名氏無名氏六户各洋十元萬盛祥得利餘欵八位無名古愚居士各八元順成號内諸位六元五角西湖漁隱簾外老叟竹吟女史辛酉主人求是草堂十二齡童子合助五元楊浩庸祈平安黃桃秦求病愈李保康王棟臣陳文號焑台順泰號黎永慶堂同心愿夥孫唐氏無名氏十户各五元仙鎭王陶菴划船埠孫振揚楊卿貴無名氏無名氏求安堂挑華山人七户各四元姜同泰三元五角太倉錢仁壽求合宅平安三元銅二元廣源劉保之三元錢八十二文水雷廠手募三元錢四十一文公大棧來存心氏杭州隱名氏存心氏三户各三元不書名余林氏均求病愈各助二元五角隱名氏二元四角廿三位無名二元三角有心無力槐蔭書屋無名氏合助二元無力子求母病愈黄雲才祈康建無錫華陽子爲子完愿盛瑞翁交來生大和升記怡泰正裕愼和裕義生祥榮誠德均海帶筆資移助周晉耆許炳睿趙德大兪子均梁浩池張麗生古　鄭元庸川沙顧蘭應順興張招弟遽園李墨海樓叢桂軒蕪湖王榮昌順成號壽昌號老太古　房玉成子見册勉力子杏花樓鑑記蔣雨記李祥記梧蔭書屋玉山張博雅堂沈世德堂譚愼安堂葉王氏楊鍾氏蔣孫氏吳許氏沈王氏立里氏梁氏平湖隱名氏隱名氏隱名氏隱名氏刋江無名氏無名氏無名氏五十一户各二元無名氏來册十四扣二户各一元四角程大彬朱麗三譚錦江方啓泰曹炳文奚善夫王韾伯合一元三角五分同興一元二角銅一元勤省氏雙琴館恩官合一元一角鄭坤剛一元一角公記正茂順均海帶筆資移助常中營逸仙等三位合助金春林魏牽生陳春旋方榮生金嘉吉王啓章倪鏡甫朱荆泉朱荆泉汪朝珍汪國桂童沛雲王林洪包壽康劉積慶山東初鈺村王靜山本洋周義興手募浙紹志心道人求免災人知足道人有心人安思危人成心愿無力人無處捐平安人無能捐人見泰主人江陰一鑑堂張守經堂崑山增益堂至德堂愼德堂公記崧記聘記智記費叶氏鉅鹿氏鄂卓氏延陵郡馥氏扶風氏劉蔣氏富察氏趙氏常州無名氏玉皇閣無名氏海　無名氏無名氏無名氏無名氏無名氏無名氏無名氏無名氏無名氏無名氏無名氏無名氏葉氏隱名氏常州不書名蕪湖不留名廣州亦可廬雨花盦華恊昌諸位萬通號廣號龔姓知足子七十三户各一元二位不書名無名氏栽心記三户各八　林光林陳樹春潘莘　德源合七角人記義記淸記昭記李記葉二小姐葉四小姐有心無力人力不從心人吳其聖兪欽榮余昌鋆沈仰峰廣東省愆子廣東無名章隱名隱名隱名無名無名無名隱士居隱氏人華封氏不書名徐善卿徐達三攀桂軒吟梅室聽松軒望杏居隱名氏三十二户各五角無名四角銅一元二位無名無錫計姓劉念萱梁誠謙郭裕盛五户各四角竹醉山莊頴川條新散人江靑官蔣文煥林楚記尹徐氏無名氏無名氏八户各三角靜安居三角五分孫竹記二角五分周昌泉王耕餘張文魁郝錦章牛思文劉常裕樂善士好善十成愿無力有愿無力有心無力廣東無力二不書名不書名無名陳兆記弓長耳鄭艮室書屋稽東漫隱山人無名氏廿一户各二角張顯堂朱永淸徐惠生沈淸泉龎永茂郝維鐸孫席卿姚子琴王廷玉李士美擬慶堂程熹吳性胡運記林祥記楊子記張經記兪三記王金記嚴三記嚴麟　啓記蘇慶記周記姜記筱云氏十八公一眼無力點心產無力無名無名無名三十二户各一角未了心愿人紋銀四兩五錢半無名氏靖江無名氏各銅洋十元潘茂　銅五元無名銅三元　虞王葉長春各銅二元黎川　朱同泰徐十偉愼餘堂師虚子明州冷客六户各銅洋一元洪炳照連仁桶軒合錢一千八十文振德子錢七百二十文吳繼贒堂錢六百文嚴聖　敬承堂孫蕭氏各錢四百文求父母康健人　養晃書屋石溪樵子賈治宗朱頌林汪運昌吳震春戴益堂張仁山楊樹記平安氏平安樂無名氏無名氏仁興耀十五户各三　六十文無名三百文洪百川二百八十文吳賡載緝甫心許耳似子成子薇届最金酈氏八户各一百八十文靑蓮居土汪春華李德文藝杏室士生吟香居士不留名無名九户各二百文吳　生等四户各一百文夏桂亭等五户各五十文以上共收洋四百八十六元三角半銀四兩五錢半銅四十二元錢十三千六百三十三文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年二月二十六日京報全錄]  
　　宮門抄○諭旨二道錄前○教職單○尙書福等奏爲請旨摺○兵部額等奏爲請旨摺○軍機大臣奏照案酌擬保奬摺○又奏仍飭主事在額外行走片○副都統謙奏病難速痊請開缺回旂調理摺○二月二十六日户部通政司詹事府正白旗値日無引見○松森因伊子授詹事謝恩○良伯致祭明陵請訓○英華查恩綏各預備召見○希朗阿續假十日○欽天監呈進日蝕圖○見　泰奏派補進文職六班派出裕德志銳會章長萃○兵部奏派演放水師砲位派出桂公謙光○掌儀司奏三十日初一日祭奉先殿濂貝勒倫貝子行禮○召見軍機熙敬敬信英華查恩綏○光緒二十年二月分教職單正諭直隷肥鄉王伯年永平　　州王宗漢靑州山東濮州蘇麟臺濟南陜西葭州曹詒燕同州福建邵武邱嘉㴻泉州上杭張恊愷福州俱舉陜西蒲城温軨西　訓導直隷南皮李珤林廣平山東館陶甯繼楨兗州陜西甯陜魏珍同州廣西義寗譚憲章鬱林四川隆昌馮宗棠順慶俱歲安徽東　程世杰徽州建平陳嘉壽六安山東陵縣李淸溪沂州浙江新城蔣乙藜温州靑田駱元䆳紹興江西永豐彭木榮瑞州建昌劉輔德吉安湖南臨武程鴻文長沙俱舉復諭山東曲阜王鶴靑州舉甘肅靈臺宋培基寍夏恩浙江桐廬周崇錡寍波副江西宜黃黃紹　袁州副湖南　縣李棻常德廪廣東石城何作猷廣州舉開建陳應時南雄廪福建泰寍黃重光泉州舉復訓直隷永平陳承謨保定甘肅寍夏康汝璡鞏昌浙江處州馬錫康紹興黃巖黃蕃杭州湖州葉廷枚甯波福建福州陳紹華臺灣江西南昌徐運錦臨江雲南晉甯李上珩臨安俱廪浙江鎭海姚炳勳紹興舉福建南安王懋祺福州舉雲南徵江謝翊　永昌歲○○臣宗室福錕臣宗室麟書臣徐桐跪奏爲奏聞請旨事竊臣等承准軍機大臣字寄光緒二十年正月十七日奉上諭本日據德韾奏遵旨查傳編修饒士騰業已先期赴京一摺著翰林院飭查該編修何日到京卽行歸案研訊原摺均著鈔給閱看將此各諭令知之欽此遵旨寄信前來旋於正月二十一日據翰林院咨稱編修饒士騰前於光緒十九年七月二十六日呈請告假回籍迎親今已事畢來京於本年正月十九日具呈銷假等因臣等當於本月二十三日將饒士騰片傳到案督飭司員詳加研訊據該員攜帶親供一紙當面呈遞查親供内稱竊士騰與丁惟褆往來素密上年三月間丁惟褆在士騰寓會課言次說及現在考試不憑寫作可以必得因說及二酉堂書鋪係汝同鄉必然認識央託向二酉堂關說遲數日二酉堂掌櫃饒丹詔來寓將丁惟褆所談一節與伊提及饒丹詔云須用名條一紙旋會見丁惟褆云已著人送去取有回片後二酉堂送來票樣一紙書明四川主考丁寄存銀二千五百兩是二酉堂名字呌我送交丁惟褆我亦交過丁惟褆五月二十一日丁惟褆來寓約我同往城外探聽消息丁惟褆向懷中摸取銀票云已豫備銀三千兩可以一看我云票何須看汝自收藏六月二十二日丁惟褆得差後饒丹詔率兩不識姓名人來我處要我代索丁惟褆謝銀呵斥而散旋亦通知丁惟褆始說與錢繼又翻悔等語復於二十四日片傅編修丁惟褆到案並傅饒士騰備質當向丁惟褆按照饒士騰所供逐層詰問該　始猶不肯承認迨經反覆研求方據供稱與饒士騰同年素無深交上年二月伊自城外移寓城内相近尋來會課談及伊有本家書鋪能爲人探聽考差名次職一時糊塗囑其轉相探聽旋卽後悔伊云話已達過並索謝銀五千兩突於五月二十日前手持票樣一紙有憑帖取四川考官丁惟褆京平足銀五千兩字樣職聞言駭絶謂豈有如此無端嫁禍之理伊答以事情顯係撞騙可以置之不理卽將此紙擲還嗣放陜西考官後饒士騰來言二酉堂等尋伊向職索謝以前言詰責伊愧悔而退旋卽依限起程此外一概不知饒丹詔不但未見並不知其姓名等語臣等查丁惟褆與饒士騰所供大致略同詳細情節尙未脗合是日仍將該二員均交翰林院原役帶回正擬將饒士騰到案所供大概情形奏明請旨辦理旋於二十七日據翰林院文稱據編修饒士騰之胞弟饒士超呈稱饒士騰於本年正月二十五日在京病故等情查編修饒士騰係查辦案内要證今據呈報病故是否屬實有無别項情事刻卽劄飭中城指揮馳赴該員寓所詳細查騐取具該家屬丁役切結並令該司加具切實印結呈報旋於二十八日據該司報稱查騐得編修饒士騰委係無傷服洋藥身死並將饒士騰胞弟饒士超寫具禀帖黏連鈔寫饒士騰遺字一紙呈報前來臣等查饒士騰遺字内有死有餘辜雖悔何及羞憤自盡等字樣顯係畏罪自盡查饒士騰雖經身故具有親供質之丁惟褆於囑託關說各節已經供認惟於賄囑詳細情節尙復支離閃爍希圖推諉相應請旨將編修丁惟褆暫行革職以便嚴訊而成信讞所有臣等奏聞請旨各緣由理合恭摺具陳伏乞皇上聖鑒謹奏奉旨已錄○○經筵講官太子太保大學士管理兵部事務臣額勒和布等謹奏爲請旨事查定例各省營伍分年差派大臣前往查閱兵部於每年開印後具奏請旨併將領侍衛内大臣滿洲大學士都統尙書侍郎各職名開列進呈或欽點大臣前往或卽令該省總督巡撫就近查閱恭候欽定等語前於光緒十九年輪應查閱福建浙江廣東廣西四省臣部照例具奏奉上諭本年輪應查閱福建浙江廣東廣西四省營伍之期福建卽派譚鍾麟浙江卽派崧駿廣東卽派李潮章廣西卽派張聨桂逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此欽遵在案今光緒二十年輪應查閱山東河南江蘇安徽江西五省營伍之年定例山東河南應派大臣一員江蘇安徽江西應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閱恭候欽定爲此謹奏請旨奉旨已錄○○臣奕劻等跪奏爲照案酌擬保奬恭摺仰祈聖鑒事竊臣衙門前經奏定章程章京等每届二年保奬一次歴經遵辦旋因同治九年二月吏部奏各項保奬宜示限制經臣衙門奏定每届二年例保不得過十八員又同文館提調等督課得力亦一併奬勵歴次遵照辦理在案光緒九年六月吏部奏定臣衙門保奬每次仍以十八員爲率内保無論題選咨留司員不得過六員之數其餘一切照舊辦理又十六年四月臣等片奏臣衙門供事每届准保分發省分及正印官階共四員奉旨允准亦在案查自光緒十八年保奬後至本年又届二年保奬之期該章京等逐日按班到署辦理交涉事務均能克勤克愼始終奮勉實屬異常出力除總辦章京舒文吕海寰玉寛兪鍾穎帮辦章京長順錫桐等六員呈稱均已奉旨記名以海關道員用不敢再行請奬外應照歴届奏定員數擇尤擬保十八員又同文館提調三員一體列保庶於鼓勵之中仍寓限制之意覆查有軍機處兼行章京遇有交辦事件亦皆辦理妥恊照案並請獎叙兹謹將臣衙門章京十八員軍機兼行之章京八員並照歴届成案隨同保奬之供事武弁各繕具淸單恭呈御覽仰懇天恩俯准所請獎勵如蒙兪允並請飭下吏兵等部查照臣衙門歴次奏奬成案照准註册所有臣等酌擬保獎緣由理合恭摺具陳伏乞皇上聖鑒謹奏奉硃批依議單四件併發欽此○○軍機大臣片再查原在軍機章京上額外行走之刑部候補主事鄭炳麟現在服闋臣等公同商酌仍令該員在額外行走謹奏奉旨知道了欽此○○山海關副都統奴才宗室謙德跪奏爲奴才病勢增劇難望速痊籲懇天恩俯准開缺回旗調理恭摺仰祈聖鑒事竊奴才前於上年十月間曾因感受風邪觸發肝疾恭摺奏明仰蒙天恩賞假一個月調理嗣因醫治漸痊當卽力疾銷假視事具奏接奉硃批知道了欽此奴才銷假後隨時服藥加意調養勉力從公尙可支持惟自交春以來肝疾又復舉發赶緊延醫調治連服多劑冀望速痊乃不惟功效難期更覺比前增劇頭昏目眩精神恍惚肝氣時覺上冲動輙需人扶掖據醫家云受病已深非一時藥力所能奏效必須靜心調養可冀痊愈伏思山海關地方重要旗營稽察彈壓事務較繁奴才責無旁貸若以病軀戀棧誠恐貽誤事機惟有籲懇天恩俯准奴才開缺回旗俾得虔心調理一俟稍見痊愈卽當泥首宮門求賞差使斷不敢稍耽安逸自外生成如蒙兪允山海關副都統員缺緊要請旨迅賜簡放以重職守所有奴才病勢增劇難望速痊籲請開缺回旗調理緣由恭摺𤁋陳伏乞皇上聖鑒訓示遵行謹奏請旨奉硃批另有旨欽此 
 
 

Page 13

 
 
[光緒二十年二月二十七日京報全綠]  
　　宮門抄○諭旨五道錄○前選單○尙書懷等奏爲請旨摺○兵部額等奏遵旨嚴議議處摺○刑部松等奏審明已革都司叩閽案按例定擬摺○江撫德奏揀員調補知府摺○都統慶奏調署同知片○又奏保奬獲盜出力員弁摺○豫撫裕奏委署知縣片○總兵周奏報接印日期摺○都統慶奏請仍以前揀之員試署同知員缺摺○又奏請仍以前揀之員補授豐寗縣員缺摺○二月二十七日禮部宗人府欽天監正紅旗値日理藩院引見十四名廂曰漢八名値年旂二名○浙江巡撫廖壽豐請訓○奕功稽察中左門覆命○馮文蔚樊恭煦預備召見○色楞額請假五日○禮部奏派稽察接談換卷派出陳學棻鳳鳴楊頤梁仲衡○侍衛處奏派保和殿監試之王大臣派出頭班克土色楞額德壽文啓毓麟二班倫貝子明安崇蘭愛隆松溥○召見軍機張蔭桓廖壽豐馮文蔚樊恭煦皇上明日辰初至豐澤園演耕耤禮畢還宮派出閱卷張中堂福中堂翁同龢崑岡李鴻藻廖壽恒陳學棻徐樹銘徐會灃阿克丹汪鳴鑾龍湛霖○光緒二十年二月分選單知縣湖北濳江王炳章奉天甲山東博山蔡紹文江西山西河曲江瑞麟四川貴州淸平劉茂槐直隷直隷南和黃書田福建陜西朝邑李廣綬廣東俱舉縣丞直隷赤城霍作相湖南監典史奉天開原蕭子楨四川監甘肅西和傅文閣奉天供事○○經筵講官工部尙書臣懷塔布等謹奏爲請旨事准承修慕東陵添建營房式程處咨稱所有莊順皇貴妃位前加崇致祭添建内務府八旗禮部營房工程酌度地基形勢等因一摺奉旨依議欽此鈔錄原奏並丈尺淸單知照臣部臣等查此項工程係調任户部右侍郎前工部左侍郎克們泰查估兵部右侍郎徐樹銘刑部左侍郎李端遇承修克們泰原估錢糧計五成實銀七萬五千餘兩徐樹銘等據商人呈請加成領九成實銀十三萬五千餘兩今復據商人呈請擬辦地基各節在承修大臣因商人呈請據以入奏其於各陵寢營房規制或未之深考其於錢糧之多寡或未必周知臣等查克們泰查估原奏内稱該處營房一切規模應照慕東陵營房舊制查慕東陵營房並無於圍牆外開挖深溝辦法卽各陵營房圍牆以外亦皆無此辦法至於錢糧之鉅工程之大欲於圍牆以外鑿山石開水溝築以海墁沿以泊岸或數百丈或數千丈照單估計若用石料則需四五十萬兩卽用灰土亦需十五六萬兩夫以原估七萬餘兩之工程加成至十三萬餘兩不爲不多矣該商人又欲於營房工程之外創爲開挖水溝辦法較之修建營房之費加至倍蓰使他處營房圍牆以外果有此規制臣等亦無庸多瀆今乃創各營房未有之規模增國家無窮之經費且陵寢近地鑿石開溝其寛深之處或一丈或數尺風水所關尤宜愼重雖經承修大臣據商人呈請奏明奉旨允准臣等旣有所知不敢不據實上陳應否卽照承修大臣所請辦理抑或照查估大臣原奏謹遵慕東陵營制無庸於大牆外增添工程之處臣等未敢擅擬謹繕摺具奏恭候聖裁爲此謹奏請旨○○經筵講官太子太保大學士管理兵部事務臣額勒和布等謹奏爲遵旨嚴議議處具奏事内閣抄出光緒二十年二月初二日内閣奉上諭芬車奏特叅値班司鑰一摺禁城重地理應嚴肅乃本月初一日景運門外竟有施放爆竹聲音該班官兵等未能卽時弋獲咎實難辭所有是日景運門値班之司鑰長英秀御箭亭値班之鑲黃旗護軍校德立左翼門値班之正藍旗空銜花翎護軍校祥善均著交部嚴加議處護軍統領芬車著交部議處餘依議嗣後著貢成前鋒護軍統領嚴申門禁督飭値班官兵等于所管地面認眞稽查儻再仍前疏懈定行嚴懲不貸欽此欽遵到部查定例官員防範不嚴降一級留任公罪又例載奉旨交部嚴加議處者查照本例酌量加等各等語此案景運門外本月初一日竟有施放爆竹聲音該班官兵未能卽時弋獲咎實難辭欽奉諭旨將是日値班司鑰長英秀等均著交部嚴加議處議軍統領芬車交部議處應請將値班司鑰長英秀護軍校德立空銜花翎護軍校祥善均照防範不嚴降一級留任例從嚴加各等議以降三級留任廂紅旗護軍統領芬車照防範不嚴降一級留任照例議以降一級留任均係公罪例准抵銷可否准其抵銷之處恭候欽定所有遵旨嚴議議處緣由是否有當伏乞聖鑒訓示遵行謹奏請旨○○經筵講官刑部尙書臣松溎等謹奏爲審明已革都司冐戴翎頂擅入禁門叩閽按例定擬恭摺奏祈聖鑒事光緒二十年二月初十日内閣奉上諭本日叩閽已革都司宋汶剛著交刑部嚴行審訊欽此旋准軍機處將宋汶剛交送到部臣等遴派司員詳加審訊據宋汶剛供認前因叩閽擬軍遞籍查辦留養復脫逃來京冐戴翎頂擅入禁門叩閽屬實復會同都察院大理寺親提覆鞫緣宋汶剛籍隷河南許州長葛先於同治年間在郭寳昌等營中帶領小隊打仗立功保至都司旋卽回籍養親後復投郭寳昌軍營當差郭寳昌並未提起前功按照行賞伊卽以郭寳昌陡起昧功之心等情寫就呈詞於光緒十八年八月來京適遇聖駕出郊卽在道旁叩閽解送到部審依聖駕出郊衝突儀仗妄行奏訴例擬杖一百發近邊充軍所控情詞立案不行因該犯並非實任都司據供親老丁單應照常犯查辦留養奏結在案旋將該犯解交原籍河南巡撫飭縣詳查該犯不候查辦復於光緒二十年正月脫逃來京起意假冐官員進内當差混入禁城呈訴二月初十日仍以前數年寫就呈詞携帶身邊並將未革時頂帽翎枝及外褂等件穿服行至神武門外不識路徑未敢走入適遇一人持燈籠走進門内該犯料係進内之人當卽在後濳隨直至隆宗門乘間混入走至乾淸門前適見聖駕乘轎走出當卽叩閽解送到部會同嚴加審訊據供前情不諱語無另有别情亦無指引門徑及教唆之人應卽擬結查例載無官而詐稱有官但係圖行一事犯該軍流遣罪者擬絞監候等語此案宋汶剛前以郭寳昌昧功等事來京在道旁叩閽送部將都司斥革問擬充軍遞籍查辦留養猶復不知悛改來京冐戴翎頂假充進内官員擅入隆宗門内在聖駕前喊訴殊屬膽大妄爲查該犯業經斥革已無官職尙復冐戴頂翎卽屬詐稱有官此次私自脫逃濳入禁門妄圖奏訴雖無加重治罪專條惟按照衝突儀仗本例業已犯該軍罪自應按例問擬已革都司宋汶剛除私自脫逃及擅入禁門輕罪不議外合依無官詐稱有官但係圖行一事犯該軍罪者絞監候例擬絞監候秋後處决雖親老丁單應不准查辦留養該犯於訊供時言詞顚倒近似痴迷所控情詞多屬無憑查究前旣奏明照例立案不行應毋庸再議至該犯如何脫逃主守人等有無故縱情事應飭河南巡撫查明咨部另行核辦所有臣等審明定擬緣由謹恭摺具奏請旨奉旨已錄○○頭品頂戴江西巡撫臣德韾跪奏爲首府要缺需員遵旨揀員調補恭摺仰祈聖鑒事竊臣接准部咨欽奉上諭江西南昌府知府員缺緊要著該撫於通省知府内揀員調補所遺員缺著王鵬壽補授欽此查南昌府爲附省首郡管轄一州七縣事務殷繁且時有發審案件必得精明綀達爲守兼優之員方足以資治理遵於通省知府正途人員内逐加遴選查有饒州府知府倪恩齡年四十五歲雲南昆明縣人由監生工部主事中式光緒元年乙亥恩科順天鄉試舉人二年丙子科會試進士殿試二甲引見奉旨改翰林院庶吉士三年四月散館授職編修五年八月充已卯科順天鄉試同考官六年十二月派充國史館協修官十年十一月充直省鄉試磨勘官十二年十二月充翰林院恊辦院事兼本衙門撰文十三年四月充功臣館纂修官十四年京察一等二月十五日引見奉旨記名以道府用十五年二月因恭辦大婚典　出力經翰林院掌院學士保奏奉旨俟簡放道府後賞加三品銜並隨帶加二級三月充已丑科會試同考官六月充教習庶吉士八月十四日奉旨補授江西饒州府知府光緒十五年十二月十三日到任嗣在蘇浙賑捐案内捐奬花翎因拿獲會匪在事出力保請在任以道員升用十八年九月初十日奉硃批著照所請該部知道欽此現在調署斯缺該員精明綀達爲守兼優以之調補南昌府知府實堪勝任據布政使方汝翼按察使福裕會詳前來合無仰懇聖恩俯准以倪恩齡調補南昌府知府如蒙兪允該員係現任知府調補知府毋庸送部引見其所遺饒州府知府員缺應遵旨卽以王鵬壽補授再倪恩齡係奉旨揀調之員例不核計叅罰合併陳明謹會同兩江總督臣劉坤一恭摺具奏伏乞皇上聖鑒訓示謹奏奉硃批吏部議奏欽此○○慶裕片再署圍塲糧捕同知揀發知縣謙受前經奏請以該員試署赤峯縣知縣已奉文覆准自應飭赴新任所遺圍塲糧捕同知員缺查有補用通判何安邦辦事合官堪　　 
 
 

Page 14

 
 
　　　除分檄飭遵外理合附片具奏伏乞聖鑒謹奏奉硃批吏部知道欽此○○奴才慶裕跪奏爲請將拿獲就地正法盜犯在事出弁力又武員優懇恩准其援案從擾彚奬先行具陳恭摺仰祈聖鑒事竊查熱河所屬府廳州縣曁蒙古各旗界連奉吉圍場多倫等處幅員遼闊山岔紛歧素稱逋逃淵藪爲馬賊出没之區自光緒十七年教匪倡亂以後雖經官軍剿平而餘匪尙多　匿動輒復出滋擾兼之各處人心未定蒙漢相猜馬賊土匪乘機煽惑勾　結黨運騎成羣防範相有不周必至蜂擁而起幸經直隷督臣李鴻章於剿平後奏留古北練軍分處駐紥會同地方文武各員認眞搜剿相機弭捕賊少則設法捕緝賊衆則督兵剿捕甚有抗官拒　列陣格鬭種種情形不一而足該將士等均能不避艱險聞報卽至或搜剿於深林密箐之中或追逐於僻壤窮邊之地非獲犯而不止每獲犯一名必悉心嚴審果係漏網匪首兇暴衆著抗拒官兵者卽照奏定章程飭屬於會訊後就地正法以昭炯戒而快人心倘有訊係被誘被脅者必取具聨環妥保示以自新之路如再不知悛改必　加懲辦奴才於到任後卽訪諸輿論僉謂近來地方安謐迥異往昔皆係該防營練軍會同地方文武鎭懾勦撫之力並據直隷提督葉志超咨稱去歲出口巡閱時察訪情形亦均稱地面敉平爲多年所未見該防營綀軍文武洵屬著有成勞未使聽其湮没惟查熱河獲盜出力各員向係每届三年開單奏請彚奬一次兹查自光緒十七年二月間請奬之後迄今又滿三年計自光緒十七年正月起至十九年十二月止共獲盜犯一百四十名均於訊明後照章就地正法先後奏報在案其所獲各犯倡亂匪首居其大半皆係臨拿糾衆抗拒　形尤爲悖逆若非捕拿認眞難保不死灰復燃貽害閭閻現在賊匪歛跡地方又安所有留防練軍曁地方文武員弁　特獲犯出力且能解散讐　安撫冡民尤非尋常緝捕可比若仍照向章保奬殊不足以示鼓勵合無仰懇天恩准照異常勞績請奬俾昭激勸而示鼓勵之處出自逾格鴻慈奴才爲激勵捕務安靖地方起見是否有當理合先行恭摺具陳伏乞皇上聖鑒訓示謹奏奉硃批該部議奏欽此○○裕寛片再新野縣知縣楊沛霖據報於光緒十九年十二月初十日在任病故應卽委員署理查有西華縣知縣馬嘉楨精明穩練堪以調署查明該員任内並無承緝盜案已起四叅及經徵錢糧有關降革處分與調署之例相符據藩臬兩司會詳前來除批飭檄遵並將楊沛霖出缺日期恭疏具題一面飭司將西華縣印務委員遞署外相應附片具陳伏乞聖鑒再所遺新野縣選缺豫省現有應補人員容俟按月截缺後另行請補合併陳明謹奏奉硃批吏部知道欽此○○調補福建台灣澎湖鎭總兵官奴才周振邦跪奏爲恭報奴才接印任事日期叩謝天恩仰祈聖鑒事竊奴才在温州洋面承准閩浙總督臣譚鍾麟照會内開現准兵部咨奉上諭浙江温州鎭總兵員缺署張其光調補周振邦著調補福建澎湖鎭總兵欽此應卽飭令各赴調任供職以專責成等因遵將温州鎭總兵關防於光緒十九年十月十一日卸交總兵張其光接受奴才隨卽由浙來閩航海渡臺於十一月二十三日行抵澎湖隨准署總兵王芝生飭委本標代理中軍遊擊林章興齎送欽頒光字一千零九十四號福建台灣澎湖水師總兵官關防一顆曁案卷等件並移交防軍事務前來奴才恭設香案望闕叩頭謝恩祗領任事伏念奴才自漸魯質渥衙殊恩温鎭忝膺未効駑駘之報澎灜調任益深犬馬之忱謹查澎湖浮島孤懸暗礁林立近作全臺門户遠爲沿海藩籬總兵職可專閫任重干城且改設年甫六週舉凡營伍地方以及緝捕操防在在均關緊要奴才材庸任重深慮弗勝惟有殫竭血誠隨時隨事禀咨督撫提臣會商辦理認眞整頓不敢稍事因循以期仰答高厚鴻慈於萬一除將到任日期恭疏題報外所有奴才感激下忱理合繕摺恭謝天恩伏乞皇上聖鑒謹奏奉硃批知道了欽此○○奴才慶裕跪奏爲圍塲糧捕同知員缺懇請仍以前揀之員試署俾資治理恭摺仰祈聖鑒事竊查圍塲糧捕同知一缺前經奴才會同直隷督臣李鴻章奏請以候捕通判何安邦試署現奉部覆以圍場糧捕同知例無准以候補通判借補明文何安邦係屬補用通判所請將何安邦試署之處覈與定例不符令卽查照定例另揀合例人員請補試署等因奴才查定例圍塲糧捕同知缺出先儘熱河州縣内揀調如無堪調之員再由該都統會同直隷總督於口外揀發及勞績保留熱河補用人員内曾經委署地方並無貽誤者酌量題署如不得其人會同直隷總督由現任理事撫民同知通判内曾經委署州縣及滿漢州縣内堪以勝任之員請補等語定例首節内稱圍塲糧捕同知缺出先於熱河現任州縣内揀調所云現任州縣同通卽寓其内緣口外與内地不同並無實在州縣之缺卽如平泉州係理事同知管平泉州事豐灤朝建赤峯等縣均係理事通判管知縣事遇有缺出無論同通州縣一律序補向不分班前於光緒二年間有留熱補用通判王樊補授建昌縣又十四年候補知縣蓋永貞補授理事同知管平泉州事蓋永貞卽係小銜補授大缺若以常例論本屬不符祇因口外另有奏定專例是以前項人員於初補時先不論銜缺於俸滿後始以原銜進口於相當之缺調補此係口外補缺向章如此未便拘以常例也又次節内稱如實無堪調之員卽以口外揀發及勞績保留熱河補用人員内曾經委署地方並無貽誤者酌量題署細譯例意凡云揀發者卽前請揀之知州知縣悉指在内凡云勞績保留補用人員卽前留之通判知縣悉指在内前項人員内有曾經委署地方並無貽誤者酌請試署此卽勞績保留補用通判等准其酌請試署同知明文似無疑義又稱如再不得其人卽由内地同通州縣堪以勝任者請調此悉指口外無員可揀而言如有可揀應先儘口外其内地理事通判或撫民通判旣准調補同知該通判何安邦係口外因勞績保留補用之員尤屬事同一律其在熱河當差年久較之内地通判情形熟悉轉不得試署未免向隅自應循照定例仍揀該通判何安邦先請試署以重職守况圍塲糧捕同知轄境遼闊政務殷繁非精明幹練熟悉情形之員不足以資治理查熱河現在各州縣與揀發人員到任與到郡均在出缺之後未便調補惟有勞績保留熱河補用通判何安邦才具開展辦事合宜係於光緒元年因拿獲積年巨盜長毛卽向三成案内出力奏保留熱補用曾經委署　寗縣並無貽誤熟悉邊塞情形以之試署圍塲糧捕同知員缺實堪勝任核與定例因勞績人員酌請試署明文洵屬相符俟一年期滿果能辦理妥恊再請實授現奉吏部駁飭等因理合查明定例再行籲懇天恩俯念邊缺緊要人地實在相需仍照定制准以勞績保留熱河補用通判何安邦試署圍塲糧捕同知於地方實有裨益所有圍塲糧捕同知員缺仍請以該通判何安邦試署係屬合例緣由謹會同直隷督臣李鴻章合詞恭摺具奏伏乞皇上聖鑒訓示謹奏奉硃批吏部議奏欽此○○奴才慶裕跪奏爲查明請補豐寗縣知縣員缺名次相符懇請仍以前揀之員補授以資治理恭摺仰祈聖鑒事竊查豐寗縣知縣一缺前經奴才會同直隷督臣李鴻章奏請以揀發知縣文星補授現奉部覆查有勞績保留熱河補用知縣徐體善朱光大二員名次均在文星之先該都統　内亦未將徐體善朱光大有無不合例之處詳細聲叙所請以揀發委用知縣文星補授豐寗縣知縣之處應毋庸議行令查明聲覆等因奴才當卽轉飭詳查去後兹據熱河道廷雍詳稱查揀發委用州縣以揀發後領照到郡之日作爲到省日期又佐雜保陞州縣應以引見後領照到郡之日作爲州縣到省日期其名次先後以到郡日期先後爲斷查文星係鑲紅旗滿洲文舉人由候挑知縣於光緒十六年發往熱河差遣委用十七年四月二十六日到郡徐體善係由大名城州判任内因獲盜出力保奏於光緒十三年十二月十一日奉旨准以知縣留於熱河在任候補於十七年十一月二十六日引見十二月二十一日到郡朱光大係由四家子縣丞任内因獲盜出力保奏於十四年八月十九日奉旨准以知縣留於熱河在任候補十八年五月二十日引見到郡日期均在文星揀發到郡之後是以奏請將揀發知縣文星補授豐寍縣知縣核與定章相符現奉吏部駁查謹將查明該員名次相符據實具奏再行籲懇天恩俯念邊缺緊要人地相寫仍請照章准以揀發知縣文星補授豐寍縣知縣員缺於地方實有裨益所有查明請補豐寍縣知縣員缺名次相符仍請以揀發知縣文星補授緣由謹會同直隷督臣李鴻章合詞恭摺具奏伏乞皇上聖鑒訓示謹奏奉硃批吏部議奏欽此 
 
