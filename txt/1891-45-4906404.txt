# 1891 - 45 - 4906404

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈　雅鑒 
[請速購票] [  申報舘恊賑所同人謹啓]  
　　本館自設振所卽蒙諸善士慨捐珍物以拯飢民滿目琳瑯美不勝述因製爲集腋社彩票以期從速變錢去冬第二次票告成諸君子皆爭先購取目下祗餘一百餘號擬於日内開彩當此新春時節淑景雍和行樂及時不無花費曷勿移此以購彩票則飢民旣同沾實惠而開彩時又可得珍奇豈非一舉而二善備乎肅此布達禎頌善安 
[重建江海北關議]  
　　上海之有江海北關也由來舊矣名之曰北關者别乎大東門外之大關言之也大關在其南則北之而已矣俗稱則又曰新關盖以前乎此者爲舊關則新之而已矣夫未與泰西各國通商以前上海止有一關洎與泰西通商而後上海乃有兩關北關專收洋稅自洋商薈萃而北關之收數年勝一年以視舊關瞠乎後矣北關地在四馬路黄浦灘邊與匯豐銀行相近前者美查先生初創點石齋時曾令名人繪成申江勝景圖付之石印内有江海北關一圖亦與匯豐銀行連繪余會題短歌於其上云新關不及舊關老新關乃比舊關好東西縑　往東多南北帆　嚴稽考嚴稽考往來多雄關屹立形峨峨鄰家金銀高北斗中西盈絀能知否計此圖之成在光緒十年至今又六易寒暑孰意去臘下浣北關竟遭摧壞屈指計之此關之建在道光三十年之春歳在戊戌盖已四十年矣同治四年十月間曾重修一次目下距重修之歳亦已二十年又安得而不坍損其先初創此關左右皆曠地尚無洋房毗連迨後洋房林立以視海關已若黯然無光至匯豐銀行設立則相形之下更覺失色夫上海爲通商一大埠其碼頭實爲中國之冠泰西之人至比之於法國之巴黎斯謂外洋通商各埠之有巴黎斯猶中國之有上海可知上海之繁盛富麗輝煌壯闊直可與外洋國都相比肩以故凡外洋各國之來中國者無不欲以一至上海爲快雖以總統之貴皇儲之尊與夫一切親臣重臣咸以至上海爲一擴眼界而各國之富商大賈更無論矣上海旣爲外洋各國所欲至之地則此地卽爲樂土爲人人所願適此者而其所關　乎中國之體面者亦正在乎此外洋諸人一經至此歸而述其事於國中以爲美則人人欣慕以爲不美則人人鄙夷卽此江海一關爲商運往來必經之地必以軒昻壯麗乃爲壯觀此次年久頽圯亦意中事但此後重建必須較前雄壯比前式廓翬飛鳥革輪奐一新非　以師目前之觀瞻實足以崇中國之體統是不可不籌之於預也聞外閭傳述官塲中亦見及於此謂須大興土木鳩工庀材經營恢懭當有勝於從前之狹陋並於門前造一大自鳴鐘此皆得諸傳聞未敢遽信以爲實而竊以爲此意實乃正辦夫江海一關一年所收者幾許而於收稅之地獨安於獗陋而不之顧殊覺可鄙此關之坍幸而稅務司已先期他徙不致被傷卽住居其中者當坍屋之時亦幸趨避得法不致被壓而吃驚則已不小原其故究以建關在四十年之前重修在二十年之前以致朽蠧不堪至於及此今當重建之時預爲籌度大勝從前未爲不可至於門前設一大自鳴鐵卽於商旅諸人尤爲便益蓋大自鳴鐘以先惟法工部局爲最至今捕房猶以大自鳴鐘著名嗣後重修改造乃更從前之四面者爲一面而降高以爲卑於是乎僅存大自鳴鐘之名而無大自鳴鐘之實此外則虹口法國學堂内亦有一大自鳴鐘而且最爲準極惜在學堂之内外人未便進觀則是私爲已有非公於人也今若於江海北關之前置一大自鳴鐘則不但往來行人可以知時刻對鐘表卽輪船進口出口之際亦可一望而知不快時刻則其所裨誠非淺鯡以視乎置毬於竿至午而墜以及兵船放砲以正時刻者其便利爲何　吾故深願此傳聞之克踐也或者謂江海北關重新改建宜於高廠雄麗以壯觀鳴此固足以示中國之體面而動外人之觀瞻若門前置大自鳴鐘則畢意近乎玩物不亦可以已乎余應之曰大自鳴鐘雖曰玩具實則使人以對時亦大有用者也况旣已建關則關必有門門前亦必有所飾若飾以别物毫無益處卽使費錢無幾終屬虚糜若置一大自鳴鐘以爲之師則卽所費較鉅而究與虚糜者迥異與其虚費無益何如有益於人之所費爲猶愈乎因存此議以爲他日之左騐 
[本館接奉電音]  
　　昨由京友電傳　諭旨一道敬謹譯登○正月十一日奉　旨蘇州織造仍着毓秀接管欽此 
[閩嶠春光]  
　　福州風俗除夕民間以火柴重疉作架如井字形安置門口以火焚之撒鹽於其上畢剝有聲謂之燒火砲相習成風由來久矣是夕火光照耀天宇爲赤城内外大小鋪户張燈貿易達旦始各扃門新正四日内桃符葢換魚鑰雙垂至初五日始照常開市惟去年市景蕭條各鋪被人欠帳索取爲難一至新年頗有不能支持之勢甚致相率倒閉江湖日下可勝慨哉○淑氣通人風日晴朗翩翩年少跨騎出遊南門兠常有一種游手日飼馬匹以供過客來往平時薄取其值一至新年則價增十倍以馳　爲樂者仍不乏其人日前有某甲策馬徧游城上至第二十四礮臺忽翻身墮下頭顱破裂血染臙脂同行者皆下馬隸以土拌水敷傷處扶掖以歸乘興而往者不免敗興而返好馳馬者亦可以爲殷鑒矣○閩中有送燈之舉盖以燈與丁同音取吉兆也其燈如狀元騎馬觀帝送子以及草木鳥獸之類或以紙糊或以紗製城内南後街一帶設肆售燈目迷五色入夜徧然畫燭光華燦爛直與星月交輝　閣嬌娃呼姊喚妹逐隊閒觀興復不淺無賴之輩遂在人叢中攫取簪珥臬憲特飭保甲局派勇梭巡免致嫩草嬌花誤被狂風吹損也○水關外某甲本以小本營生歳云暮矣避債無臺遂告其妻欲到某親串家借錢孰意一去竟如黄鶴至新正初三日尚未言旋家中人大爲驚惶不得消愁天上或竟理臺地下耶是可傷已○射圃里向爲粉黛之下流烟花之淵藪前經保甲局提調柴蘭谷司馬輕輿减從親往查拿由是鶯燕驚飛亭臺無主近有臺灣妹者誘引良家婦女以撮合山自任夢楚山之雲雨解漢水之味璫又有長宜嫂者前經閩縣祁大令拿獲枷示遊街曾未數月竟敢改弦更張賃屋達明里爲 
 
 

Page 2

 
 
不明不白之事此皆誨淫之積蠹也地方官以整頓風俗爲心請先於此下手○某武員在某號巡船充當管帶去年因誤拿平民貨船縱勇私取其貨而加以罪名現經上憲查知撤委並擬詳請奏叅以爲鹵莽從事者戒○福州市景不佳各鋪户僉議向屋主每租錢千减讓二成有某甲倡曰邀集各家至南街酌議未知如何定局也○某茂才琴絃新斷意緒無聊閒步至某孝廉家縱談排悶適有某進士翩然而來遂同往薩茂才家適何居　廖姓亦在座遂相約爲摴蒱之戯約一炊時許廖之母惡其喧嚷前定逐客令諸人怫然不悅怱怱告别廖以爲辱未逾時雉經而逝迨家人覺察則幽魂渺渺早赴泉臺繆新婚未久逮傷夭折其母痛不欲生歸咎於蕯茂才將其家中物件盡行摔毁薩茂才躱避在外不敢與之計較語云戲無益誠然○福州錢鋪大都虚出票張偶爾周轉不及立致倒閉别家亦因之掏動光緒十三年大錢鋪七家連日滾倒此其殷鑒也洪山橋新泰大錢鋪出票以數千計於去臘底滾倒波及南臺水巷口某錢鋪同時滾支危如纍卵幸籌措尚早得　源源應付不致有意外之事云○按司前某甲開張裁縫店歴有年所日前因將學徒管束而學徒頑梗難馴甲以竹尺擊之不料誤傷要害遂致斃命學徒父不勝哀忿據情禀縣嗣有人出爲調處賴孔方兄之力始不致對簿公庭 
[文宗蒞任]  
　　貴沈兩星使在閩查辦要案業已竣事貴星使乘輪北上道出滬江前已列報沈星使接奉　恩綸視學八閩聞已於正月初六日接印矣 
[鐵甕江聲]  
　　京口米市向稱熱閙去年米商遷往蕪湖京口市面大爲減色各業皆不免虧折幸歳暮時糧米抵鎭闤　經營得以稍查潤色譬如亢旱已久得微雨以潤澤之雖未大暢生機亦得稍形茂盛云○新正初二日丹徒縣帥邑尊出衙拜客路經西門外某號聞内有賭博之聲邑尊卽命停輿飭差入内查看則係三五幼童看守門户閒暇無事擲花骨頭爲樂及見官差至時無不膽落魂飛面面相覷旋出該差帶出跪在街心邑尊命笞數百板以示炯戒由是大街小巷以聚賭爲生活者莫不聞風戰慄無敢以身試法矣○西津坊某姓家草房於初三日晚膳後經頑童施放花爆遺落火星被風吹煽茅龍盡着幸鄰人瞥見赶急帮同撲救得以熄滅未致成災嗣經該坊保鳴鑼告戒凡有子弟者槪勿施放花爆免致災生不測云○縣署附近房科石某家突於新正初二日夜被賊用軟梯升屋入内竊去衣飾約值一二百金次早石某開單報案赶急緝拿第鴻飛冥冥未知何日始能弋獲也○近有定海左營統帶張姓奉臺撫劉爵帥諭前往徐州清江一帶招募勇丁五百人業已成軍旋卽雇舟南下行至鎭江暫住西門外火星廟及查點人數業已逃去百餘人刻在鎭江招募補足五百人之數俟兵輪到鎭卽須裝往臺北以資調遣刻下每人每日僅發小餉百文俟到臺嶠再行給放大餉云 
[五茸爆竹]  
　　江北游民詭稱逃荒者結隊成羣沿途需索見有菜蔬牲畜攫取一空如在孤僻村庄竟敢入室搜羅情同搶刦去冬松郡婁縣金山兩屬若輩時來騷擾致有械傷村民情事節經禀縣驅逐彼始去而之他平湖係江浙五縣接壤游民盤踞其間升屋擊門毫無顧忌有索至千金之多而兇燄仍不稍殺該地耆民不堪其苦聯名具禀平湖縣署吳大令赫然震怒星夜會同估浦撫標營並駐嘉之鹽捕水師整飭軍容前往彈壓游民始各鳥獸散境内得安謐如常○某甲操歧黄術僑寓松郡西鄉秉性樸誠艱於生計去冬年關已迫諸債叢集甲以無從設措念樂籠中存有紅砒取而服之逾時毒發而死嗚呼慘已○中叅府劉鎭戎先期派令正營新兵紥就各色燈彩於新正初二初四等日導以大鑼大鼓槍矛旗幟游行街市除尋常魚蝦龍虎各燈外更扮演昭君出塞唐僧取經打花鼓福祿夀三星諸名目殿以車馬燈牛郎織女白娘娘小青各雜劇次第迎入官紳府第鑼鼓聲爆竹聲聲聲相應觀者塞途誠點綴昇平之景象也○獻歳以來風尖如銛滴水成氷靜坐清談幾令吟肩欲聳未幾凍雲吹散大放晴光緑女紅男皆得攘往熙來有如登春臺之樂云 
[穗石談資]  
　　日前由福建運來大砲數十尊經軍械局委員騐明存局聞此砲由福建砲廠鑄成鐵質精良足資禦敵之用云○美國氣球師榮波航海來省欲在撫標箭道試放招人觀看藉以歛錢稟請美領事向大憲禀陳大憲恐觀者過多易肇地方之事遂婉辭却之○去冬雨澤甚稀癘疾大作不特醫家不遑朝食卽棺木鋪亦忙迫異常晝夜作工幾於應接不暇有操和緩術者謂此係冬瘟必須渥沛甘霖方可少息云督撫兩憲定於嘉平十九日辰時封印除通行各屬與遵照外並出示曉諭紳民凡錢債細故各案情一槪不許投遞○去歳除夕青紫坊泗利豬肉店遣夥上街收帳夜已深矣收得銀百餘兩而回甫入門卽有二匪闖門而進驀放洋槍夥驚駭之餘已强刦銀兩而去店中人急鳴鑼喊救巡丁奮勇追截匪將銀抛擲途中巡丁略一遲延匪得乘間兎脫○張靖達公前在粤督任内整飭吏治培養人才士習民風爲之丕變都人士思慕其德咸欲報以馨香爰糾合衆紳禀請督撫兩院憲於省城建立專祠以隆報饗現已批准想不日卽當據情入告請　旨施行矣○某號夥往佛山收帳而回時已昏黄行至五鴉口突有賊匪多人駕駛長龍船要而肆刦夥素有胆識與賊力爭賊怒出利刃斫傷奪銀而散旋卽赴縣報案縣宰騐明傷勢嚴飭捕役赶緊緝查○南門外某號主因生理虧耗負欠頗多去歳杪竟以避債無臺於更深時懸樑自盡迨詰朝人始知覺然已無術返魂矣慘哉 
[火警疉誌]  
　　新正初八爲金危危日矣俗家家宰割三牲虔敬財神爆竹之聲通宵不絶　此風乾物燥之時最易肇禍姑蘇閶門外上星橋一帶茅屋鱗次櫛比某姓之屋忽然火燄上騰烈烈烘烘不可嚮邇幸取水甚近當卽撲滅然小家所有已盡付一炬矣○湯家巷某宅於初九日午前偶不謹愼卽兆焚如附近鄰居奮勇澆灌並拆斷火路不使祝融氏越雷池一步迨各水龍聞警而來早已烟消火滅僅焚去房屋一椽餘惟一吸乳小孩不及搶出竟遭火難亦云慘矣 
[麋臺淑景]  
　　元旦以來天氣暢晴行人絡繹於途而各處小販營生者無不利市三倍歡聲若雷擲骰之聲家家不絶有劉盤龍之癖者儘可於此數日中大暢胸襟以爲不汝瑕疵不意巡查官因公過此見而大怒命差兠拿當獲賭棍一人重責數百以儆其餘近來賭風爲之頓絶○去歳私燬制錢被馬明府罪拿枷示遊街以昭炯戒元旦以來深恐若輩故智復萌以身試法魁太守會同三邑尊大張示諭高貼通衢苦曰婆心再三訓誡按律爲首者斬决爲從者絞决隣居保甲等得賄不報者杖一百流三千里並未知情失於覺察者杖一百定律煌煌何等森嚴何必身罹法網致慨後悔無從也 
[名園燈景]  
　　徐園勝會美不勝收聞十三日上燈之期園中另備燈景大開園門任人遊賞至十一點鐘而止更設文虎以資雅鑒射中者均有彩物每當遊倦之時更以各種花爆爲樂計十三十五十八三日俱一律燃燈作秉燭之遊末一日更有新奇烟火想金吾不禁雅人韵士定不乏聯袂往觀也 
[小工候質]  
　　英公司輪船名孟買者停泊虹口公和祥碼頭失火焚壞船面所裝貨物當由該船自行救熄英刑司聞之根究起火之由訂期傳訊船主大副二副司事等西人並由麥總巡捕頭詳查細情將在船小工十一名解至公堂請蔡太守諭令該小工等俟刑司訊問時投質太守允准辦理已諭知各小工矣 
[各執一詞]  
　　包探沈金隆稱戚春渠扭朱柳生至捕房控被朱捲逃銀洋今特送案請訊戚春渠遞禀聲稱紹興人在治下開安順士行 
 
 

Page 3

 
 
已有十年用朱柳生　司帳去冬被朱用空銀兩繼被捲取存洋四百餘元逃遁找尋無署兹由親戚在路遇見邀伊到行朱不肯乃遣人至　處報信赶卽前去將朱交捕送案務求押追朱柳生供紹興人曾在安順土行爲司帳因行主戚春渠負欠不能支得於去冬唬我至鎭江代爲邀人合股並未用空銀兩亦無捲逃之事且我動身時行中存洋祗百餘元已付各户開銷蔡太守問戚曾否托朱遨人合股答稱並無此事又問爵行申共有幾人答稱朱爲司帳另有學徒爲副帳房并跑街夥一人太守謂兩造各執一詞碍難定斷飭將朱柳生交捕房着戚春渠檢呈帳簿並同在行之副司帳等到案再行覆訊 
[飭查賭博]  
　　上海縣陸邑尊以新正以來恒有匪徒在城廂内外聚賭因於昨日飭差全順沈翔等分投查緝如有前項情事准其　解嚴究 
[縣案彚錄]  
　　陸邑尊飭差在邑廟内拘獲棍徒嚴少峯王三嚴三卽嚴有德張長卿楊阿大莊阿炳等解至縣者押候訊供已紀前報前日晚堂邑尊先從張長卿土三至案同稱小的等均爲小本生意並不犯事求請鑒察邑尊謂爾等不守本分不問可知着將張長卿笞責一千板土三笞責八百板分别取所尚有嚴少峯暫行管押聽候訊供嚴辦至昨日該差等又拘獲周大春一名奉諭着押候訊供○去臘　南永恒　行倒閉以致各户至同　棧内搬取荳油等貨經陸邑尊前往彈壓拿獲爲首之　姓等帶回　　交保此皆列諸前報　午邑尊升堂提　沈由保父案旋據同泰棧夥朱殿香投案候示沇供在某錢庄爲經事我庄共有荳油五百餘簍存在該棧　取之貨尚未到數叩之明察邑尊得供卽將沈仍交原保並令與朱殿香在署内土地祠核對所撤荳油數目再行核奪 
[英界公堂瑣案]  
　　英人四美控侍者莊千銓戲弄四歳幼孩蔡太守以所控情節較重飭將莊千銓押候覆訊已列前報昨傳四美領孩至内堂詰問四美訴稱莊領同我兒玩耍係屬常事不料竟將我兒抱在床上意圖鷄姦兒子大聲喊叫要告知父母莊始釋手後兒子先告知我妻且指畫形狀妻又告知我報捕拘莊及詰問孩子啼哭不言太守升堂飭將莊千銓帶案莊稱小主人出恭我用外國紙爲伊揩臀呼痛則有之太守商之滿副領事謂四美所供莊千銓鷄姦幼孩一節查該孩子喜笑如常及帶案詰訊一味啼哭不能訴明情形難作証據未便科以鷄姦之罪滿副領事深以爲然太守遂將莊千銓申斥再三卽予開釋○包探顧阿六稱馬雲山在戲園行竊虞洽卿　屬所帶銀水烟袋當卽獲住人贓又搜出銀荳蔲匣質票一紙計質洋六元吊到贓物問明係妓女朱蘭卿之失贓今將人贓送案朱蘭卿遣女傭衣案請領虞洽卿未到馬雲山供陜西長安人年五十三歳初犯行竊尚求施恩蔡太守判馬雲山笞責二百板備文遞籍銀荳蔲匣交女傭領去銀水烟袋存捕房俟失主認領質本不償○包探顧阿六稱陶松林投捕方報稱王阿二向兒子借棉馬褂不遂王之同黨施阿元卽將馬褂奪去質錢分用由小的拘獲王施二人搜出押票一併送案陶松林申訴前情其子某供與同並稱與王阿二原是認識商借馬褂我不允從被施阿元硬取質錢心實不甘王阿二供與陶松林之兒子爲友向伊商借馬褂質錢使用如今情願贖還施阿元供王阿二囑我代質馬褂蔡太守問所質之錢何在王施同稱業已用完太守謂王阿二旣與陶松林兒子相識商借馬褂何以所質之錢與施阿元分用明係拆梢判王阿二施阿元各笞五十板管押十四天質票交陶松林領去自行備本取贖○包探王阿二稱昨往西門一帶查繅絲廠失竊湖絲之案路遇苗長根手持黄白絲數十兩兠賣盤問來源支吾旋查明惇信練絲廠内女工乘間行竊零絲湊成躉數交苗出售今將人贓送案惇信絲廠西人稱失竊湖絲已由包探查獲人贓惟恐失竊不止此數求請根究苗長根供絲由女工托售祗此數紥並無餘存蔡太守商之滿副領事飭將人贓交該包探帶　捕房待細查後再行解案覆訊○包探唐寳榮稱李阿四行竊姜尺來之棉被質錢查獲人贓送案姜尺來請爲領贓李阿四供籍隸粤東流　在滬飢寒交迫致犯行竊蔡太守問笞一百板贓父失主領去○凌雲紀稱開小客棧有張貴全借宿一宵拆取夾被卷在身上意圖逃逸被我看破搜出原贓交捕送案張貴全狀似乞丐俯首求恩蔡太守判笞五十板發滬南棲流公所留養贓交凌領 
[法捕房瑣案]  
　　昨晨葛蕃甫同轉蒞八仙橋捕房時據祥順木器店夥王曉芳借原告管謝氏並已閉之靜芳閣烟館擋手吳兆紳等投案禀稱因被告黄少齋找尋不見所以來案禀覆請向黄盛氏追究同轉令王曉芳吳兆熊兩人營退詰問管謝氏曰爾夫是何名字吳兆熊所借洋二百元爲何向黄少齋饒舌答稱丈夫名韻樓早已病故吳借之洋言明與黄少齋合股開設靜芳閣烟館借洋時曾立借票由靜芳閣躭保蓋有圖章問據黄少齋所稱吳至靜芳閣爲夥係爾夫舉荐是以吳借之欵亦應爾等恊同料理管謝氏稱其洋並非我夫出借實因靜芳閣乏本買土吳向我夫商量由我夫作中向郎姓借得嗣因黄少齋將店閉歇郎催索借欵我夫因遭逼迫所以墊付洋二百元吳處之洋由我夫經收向歳底吳等交保在外曾否央人至爾處料理答稱從未有人來家說過同轉卽傳問王曉芳曰郎姓究在何處供稱在裕成提莊問據黄少齋所控吳兆熊曾將烟膏烟灰數百兩藏匿爾可知否供稱去年八月黄將店閉歇時聞有烟館堂倌數人屢向經手人吳兆熊索取押櫃洋一百餘元其時吳將烟膏等物侵吞置諸不理各堂債仍向黄少齋索取後來不知如何料理同轉問吳兆熊曰爾於去歳底保出着爾赶緊向原告理說爲何延主今日尚未說妥供稱保出後欲請中人等前往理說而中人不肯去說遂致延至今日王曉芳禀稱大老爺諭令黄少齋先將欠欵還楚方可將靜芳閣烟館生財搬遷他處詎料時近歳闌黄少齋邀同多人將生財物件遷往石路中春花秋月樓茶節内小小人手不多未能阻止謂巡街捕隨路皆有何不鳴捕將黄拘送答稱歳闌時捕房亦未便將人管押同轉將在押之黄盛氏逮案問爾夫所欠之洋自已求限於十二月二十八日繳案爲何延宕至今避匿不出反令爾來案挺押供稱丈夫往各處收帳未回所欠之洋須待吳兆熊　藏匿之烟膏烟灰交出變賣還欵同轉復問吳曰爾託管謝氏經借之洋作何用塲供稱小的本業筆店生理嗣聞靜芳閣之本意欲閉歇經黄少齋邀我人股小的卽向管姓商量當借得洋二百元立將黄少齋押與伊家之大土十五隻　數贖回開張立業其時有黄炳生代爲說合同轉問黄盛氏曰公堂令爾先將欠欵還清方可將生財搬動爲何欠欵未了硬搬物件供稱因房租日積月累所以將生財遷出問爾與吳兆熊稟追之烟膏有簿可証否供稱有簿在家中同轉飭黄盛氏吳兆熊分别管押着將薄據並黄少齋交案再行核訊○郭子才前與蔡榮炳等哄騙怡亨綢莊綢縀經包探將郭捕獲搜出原贓判令枷責在案昨因枷號期滿當卽帶案訊問在逃未獲之蔡榮炳究在何處答稱不知伊逃往何方謂着爾具結出外　日將蔡扭交來案據謝副捕頭稱郭向在捕房做大司務今因犯此哄騙案嗣後不准逗留法界同轉准如所請令郭具結釋放○王仁金因竊寳興里董姓家物件經包探拘案昨晨帶案覆訊同轉詰曰爾屢因犯竊經英法兩公堂懲辦何以怙惡不悛王稱小的初次竊物時出於本心後欲痛改前非而捕班夥計兇如猛虎無論改過不改過遇見必索錢文稍不遂意卽遭毆辱雖欲改過而不得上次在鐵馬路遇見捕役惠德因索錢不遂致被扭送是處巡防局笞臀四百板同轉謂爾疉犯行竊尚復嘵嘵置辯着笞責三百板跪在一旁又帶挖洞行竊絨布之張少卿至案照原斷責二百板統交英包探黄四福帶去歸案辦理○積竊章四笏笞責二百板押候開印日期送縣遞回鎭江原籍○李公館拉包車之沈阿四因深夜躱入丫鬟床下經家丁華德祥送案訊押一切均詳前報昨日帶案掌責二百下管押候示 
[當厄施仁]  
　　敬啓者敝所昨承蘇省藩司署鄧從善堂大善士續寄到第六批賑捐庫平銀一百兩中合九八規元一百零九兩五錢英 
 
 

Page 4

 
 
洋八百五十四元拜領之餘良深欽佩頒來鉅欵允稱當厄之施拯彼孑遺定　銜環之報　繕具收照肅函布復外理合登報卽課[  上海文報 
局協振同人謹誌]  
[開廠施粥]  
　　謹啓者冬春兩季敝堂歴年施粥每届歳首必停放數日使夫役人等回家度歳食粥窮黎及貧家之無以卒歳者量給米票俾免仰屋興差本年仍照舊章自元旦至初十日停粥十日給發米票八千張計白米一百六十石陸續來堂　票給米遂於今日照常開廠發粥蒙英會審蔡憲西門巡防局朱森庭明府各派勇丨到　彈壓得免擁擠喧譁感荷良深惟施粥一舉經費浩繁　自去冬十月開廠至年終米煤等項共用洋二千四百元之譜今年春寒特甚人數必多來日方長指欵毫無所望各善士互解仁囊共襄義舉勿責無厭之求幸種將來之福敝堂幸甚貧民幸甚爰登報章敬請慈鑒[  上海六馬路仁濟堂董事施善昌謹啓正月十一日]  
[謝賑火災]  
　　定海大火爲災聞者傷心見者慘目災民待賑如旱望雲滋蒙永興協興兩大士　共捐英洋五十大元子母宏施冐災者咸沾駿惠慈悲大發行善者定獲蹸祥還顧廣勸捐金俾蘇鮒困用敢再爲請命以濟鴻嗷敬登報章成伸謝悃[  上海四馬路高易賑所唐廷桂 
韋華國李文明拜手]  
[代叩拯援]  
　　滬上繁華甲於天下其久不生變者實賴諸公好善有以弭沴涙而召祥和歴年以來天災流行遍於諸省獨此帮士支　裳眩耀輿馬麗都證棟木欄觥籌交錯歌臺舞榭笙管嗷嘈一遊之資一飲之費日縻萬貫夜擲千金侈靡成　　此爲甚然用度如許奢華生計知其豐裕未言非地方之福所以滬上善堂比他處爲衆所收賑欵比他處爲多感格天心潛消災異不可謂非善願所涵也敝所向來春賑佈奉捐册何蒙賜助不可勝計災民藉以超生者不知凡幾兹者疉接順直山左災書詳陳餘死難民迫於飢寒輾轉溝壑哭聲震道慘氣凌霄具有人心無不傷感故遲日當再呈上捐册復作發棠之請敬乞諸大善士解囊不吝鼎力惠捐則救人救澈全始全終功德誠無量也謹代順直山左災民百拜請命[  上海四馬路高易振所唐廷桂韋華國李文明拜手]  
[民不能忘]  
　　會思囊之遺愛本館已一再述其事於報端今猶有追誦其未經刊入輓聯者合補錄之以慰衆厪○盛名震九萬里外憶到狐穴掃勝地收虎踞龍蟠浴日炳皇圖　稱丑瑞崇頒夾輔酬勛先魯衛　侍公在三十年前溯汗馬功成舊部半風流雲散大星沈白下　有七兵佐領同親易簀感榮哀　督中恊土幼山○勛業正南邦溯當年光復三江仲伯後先　卽鉞　宦遊依北斗痛此日名垂千古軍民遐邇哭帡幪　漕運總督松峻○電火掣郵塵秋盡江南台斗一星流大野　雨花留戰壘神遊天上鄉間千里黯歸雲　狀元陸潤庠○耀旗常虎武龍文湔始事於楚告成功於吳又有大造於晉至去年霪雨奇灾仁粟義漿兼施兩浙　鍾靈秀三湘七澤子諡法者五建專祠者四晋贈太傅者二數列代凌烟盛績玉璜金版足冠千秋　俞樾○弟兄勛業冠中興溯茅土分封二十年江左哀思昔痛山頽今傷柱折　耆舊凋零感時局記秣陵道故三百日嶺南遠别方悲小阮又哭長城　兩廣總督李瀚章○河山再造繼美規隨凡如固海防拯災黎諸大端寰宇蒙恩皆我公力瘁封疆豈僅三江柱石　絶域歸來車親言笑方以承教益策治安爲私幸登堂遽　聽此日哀闐衢市頓傷萬古雲齊[  廣東巡撫劉瑞芬]  
[敬謝嘉貺]  
　　大英醫院大藥房久經馳名海外其發售諸藥迥異恒流昨承以所製中西月分牌見惠并附以家用良藥一書旣足以知醫藥之源流更可以知華洋之歴法誠一舉而兩得也拜登之下用誌數語以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　正月初一日委署邵武府邵瑞錦禀謝委初二日道台許禀明本日開通省稅　局閩安關通判張慶鈞禀明本日開關初三日糧道陳禀明初六日善後交代捐輸賑捐通商開局同知劉鈞卸辦竹崎關商稅事務禀到禀開保知府銜并順直賑捐給奬花翎初四日知縣王樹鼐禀謝准補福安縣飭知初五日光澤縣李子茂禀銷讞局帮審差禀籌赴任初六日兩中協禀請賓纛戎裝　赴南較塲行委致祭畢鼐接喜神進城文武各官俱到督轅禀賀南臺保甲局委員知縣俞佳鍾禀明本日開局○保甲局何歸臬憲管轄署臬司龍仁　廉訪於初七日親詣保甲局開局是日總辦楊晴川觀察提調柴蘭谷司馬曁各叚委員一律到局衣冠蹌躋極一時之盛 
[上海四馬路高易公舒内籌賑所陳詠南經收山東順直十二月廿一至三十日第一百八十九次賑欵清單]  
　　廿一日常熟嵩箋山　募一元○　　寳一元無名氏半元劉祖貽六角○廿二日隱名一角○廿三日吟芳盧潘洋五十九元洪姓求母病愈洋五元無名氏銅洋十五元○廿四日姜捻　益典　莊侯洋二元○廿五日台灣　　縣無名氏洋六元袁雪盧吳漢臣各二元彭顯陳强恕堂鄧鳳山張硯珊陳延生彭洪選各一元劉吉堂八角白師曾靳步衢白師彭斬理香各半元共捐洋十八元八角實捐來花洋十八元三角○廿六日蘭谿四妹二角無力王省身軒補過氏不留名不忍　繹滋周玉振朱慶明程信誠章克明程松年葉子卿江順齋免災人周是政堂華圃　汪兩暄汪晴義各一角共捐洋二元○廿七日輝迎送洋五元銅洋三元○廿八日譚瑞泰號洋一元五角銅洋二元○廿九日不留名洋五元○東台滋　四元○求佑人洋一元○固本崇孫二小姐無名各一元無名孫徐氏謝張氏各半元鍾芹姑三角羅金標陳紹傳各一角共捐洋五元正大通戴永盛衣莊紫陽受卿一元敬廷氏愼修　各半元○吟芳盧潘　二十元○三十日何亦凡銀四十二兩隨綠氏十四兩八錢胡常隆謝于大各七錢四分共捐銀五十八兩二錢八分折規元五十六兩三錢○　州裕昌洋行莫靄樓銀五兩七錢六分李大老八兩二錢劉崇德堂三兩六錢李大老二兩八錢八分郭吉慶堂二兩七錢三分挽福堂二兩一錢六分李大老二兩六錢六分霞浦縣李二兩一錢韋德剛　兩四錢西分慈孝堂一兩三錢二分共捐銀三十二兩八錢五分合規元三十二兩六錢五分○以上總共收規元八十八兩九錢五分英洋一百十四元七角花洋十八元三角銅洋二十元 
[上海虹口白大橋北首元濟善堂經收各善士常捐一文愿庚寅全年清單]  
　　陳鴈記五十愿連閏全年錢十九千五百文○王岐記課鑑記二日各三十願連閏全年錢二十三千四百文○梁日三二錢五願二月至十二月錢九千文鄭茂光二十五願正月份錢七百五十文○鄭程先九章號全亨號林和記李照記五户各二十愿錢三十九千文○華榮和永義源怡珍居戚益齋湯鴻賓小方主人養和堂七户各十願連閏全年錢二七千三百文○同孚號十願正月至十月錢三百三十文○馨德　義源行無力有心人因人成事人四户各十願正月至七月錢九千六百文胡開文十愿正月至六月錢二千一百文求病速病十愿正月至三月錢一千二百文何傑初十愿二月　月錢六百文○李高雄二閏三月錢九百文洪善恩堂懷古軒二户各十願閏月至十二月錢六千六百文廣和記豐泰莊致寳長洗亮光麥卓然麥林氏麥永康味蘭子麥蒙丹車湛光始平子隴西子范陽子十三户各七願連閏全年錢三十五千四百九十文至義居六愿連閏全年錢二千三百四十文何竹魚六愿正月至七月錢一千四百四十文○何日葵殷茂庭殷守泰殷許氏殷守源殷恆懷裕泰昌唐芝軒讓德堂德昌號率榮昌湯雲亭安陳氏宋仁德堂曹拔芳十五户各五愿連閏全年錢二十九千二百五十文隱月氏五願正月至三月錢六百文筆喇帳房蔡記二户各四願連閏全年錢三千一百二十文平安氏四願正月至七月錢九百六十文梁輝堂何麗初許盛增陸少泉養心子董池收禮發押佩記裕祥莊王　　乾元押春元丹陽子十三户各三願連閏全年錢十五千二百一十文　倫堂餘慶堂二户各三願潤月至十二月錢一千九百八十文無名氏三願正月至六月錢六百三十文朱延林三願正月至月錢五百四十靜居華克濟方子樵先景山馮仁記必雲居施高才郁永竣郁乃卿吳禮門陳志方魏吉臣李玉亭趙文京　仲記無名氏守拙子湧幢　孫元振　少農黄顯庭二十一户各二願全年錢十六千三百八十文陳德星堂顧經笙竺臣五陳善言願齋氏五户各二願正月至十月錢三千三百無名氏徐思晉二户各二願正至五錢七百二十楊方氏江容堂叔度後人陳開何紹棠與星海羅大昌吳南星陳心存林輝重陶美奎袁錦芳張秀生陸生初思善局捕拙居十六户各一愿連閏全年錢六千二百四十文○傅厚之無名氏厚手二户各一愿正月至八月錢五百四十文德盛押一元正月至七月錢二百四十文○楊柳塘一愿八月至十二月錢一百五十文○黎敦善黎桐恩黎以焰黎以銘黎以輝玉黎寳黎玉顔黎張任黎龍氏黎陳汪黎鎖彩娥黎以賢黎懋揚　金錫黎黎金爵黎金由黎吳氏黎盧氏黎吳氏黎曾氏○二十一户各一願正月至閏月錢一千八百九十文○林祥英劉炎耕胡順福詹年三花閏之花金春張慶元大莊巖馮福祥九户各一愿正月至十月錢一千六百二十文○承啓堂一愿閏月至十二月錢三百三十文○翁荆山一願正月至三月錢一百二十文○揚六觀翁宣筠翁煥卿三户各一願正月二月錢一百八十文吳春池不計願連閏全年錢一十三千文○吳敬堂連全年錢六千五百文○聚　盛連全年錢一千三百文○杏花樓全年洋三元九角正○以上共收二伯八十四千三百五十文英洋三元九角正台併聲明 
 
 
