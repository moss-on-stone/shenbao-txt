# 1887 - 289 - 4905217

 

Page 1

 
 
M> 
[中西紀事出售] [  申報館代啓]  
　　是書為江上蹇叟所著皆敘中西交涉事宜溯　道光季年西人取道東來初則　以兵威繼則敦夫和號歷數十年之久始得中外為一家城千古以來未有之創　也蹇叟身居戎幕目　情形因一一筆之於書以成信史知足軒主人得其原本託本館印以聚珍板以公同好　君其書分訂八本每部價洋六角本埠外埠概由申昌書畫室經理惟是所印無多諸君子先覩為快請就近速購也 
M> 
[巧搭網出售告白] [  點石齋代啓]  
　　巧搭網　於上年冬出書訂文四千篇均係各手窗作與石印諸文無一雷同早巳不脛而走刻存書無多欲購者請至南北甲昌及　業文瑞　坊購取倘　主批拆請至大東門外郎家橋直街萬昌南貨店面議可也此佈 
M> 
[發兌石印雲必] [  點石齋主人啓]  
　　焦錄軒主人藏有名輩窗稿及近時試藝千篇皆詞意輕靈理法縝密之織巧偏全載搭無不齋爰付石印以供同好又精選　時館閣賦百餘篇分韵試帖四百　重編分類文料初二集統韻之曰雲程必備分訂十本用綢匣裝池每部價洋一元八角倘蒙惠顧祈向滬上掃葉　　文宜書局江左書林及各書坊曁南北申昌各部申昌購取如躉售希至申報館帳房及鎮江申昌書畫室而議價更從廉此佈 
　　論臺基之難禁昨有天良未泯人來　言及上海臺基之多大足為人心風俗之害近日更有淫兇老嫗專養小家碧玉招游蜂浪蝶為之破瓜歷歷言之其情狀之可憐可惡足以覺聾而警瞶以期有　世道人心者稍一探　或者可以略挽世遵少救人心　固仁之用心志士之作用和也雖然此事僕則論之詳矣官憲之欲捉之也亦已久矣而卒不得其善法盖此等淫嫗開　臺基必在僻巷小街該嫗一人租屋一幢其樓上或拼一榻或排兩榻各有被褥　中別無所有或有小女孩以供奔走之役專　勾引遊蕩子弟　及冶容誨淫之婦女等彼此有心而礙於形格勢　無從下手者則卽於此中得少　趣彼所誘者非僅誨淫之婦女遊蕩之子弟而已竟有大家閨秀紳富宅眷或　燒香為名或以探視親藉口其尤者借辦於搖會蓋上海搖會之風最盛雖閨中人亦不免沾染此習而男子家長視為固然而不之阻於是託言會期翩然而出直上臺基該嫗則早已　候殷勤并先約文簫於密室春風一度婦不知客為誰何人客亦不知婦為誰何人婦　則持洋銀入門謂搖得小會矣此等風氣小家有之大家或不至此現在上海至此搖小會三字為詬病則雖小家亦且不以此託名矣然奸淫之計百變萬態日出焉而不窮前曾有人上臺基而選其戚看者竊恐此等事所在多有特自顧聲名稍知廉恥者不敢聲張耳夫熟識者旣不敢聲張生客又不得其門而入其得入者皆與該老嫗相稔者也男子或不相稔以錢為介紹亦得如願而婦女則未有不識者設或有人撞破則卽託為親戚捏揑作稱　外人又安能以莫須有之事指為實証卽使探捕明查暗訪見聞果確而欲破其奸必得當場雙雙捉獲乃為辯無可辯否則卽使男女並坐劇談亦尚不敢拘之蓋此等人神通廣大不但撒手不為奸彼不難於自解而且或稱為兄妹或認為親戚無所不可此捉臺基之難所以迄無良法也雖然此事之害人心術敗壞名節下而編戶窮民上而紳富眷屬倛所不免開臺基者之罪擢髪難數殺有餘辜矣官之所謂不易捉者仍是慈悲之念　耳必欲俟當場捉獲而後可坐以罪則永無可捉之時曷不三令五申大張曉　先使婦女不准入茶館烟館以杜其引誘之門再飭捕探凡見有此等老嫗開設臺基者但有形跡可疑卽立予拘案訊究如此雷屬風行則若輩將有望風而懼者又何敢明目張膽不知忌憚一至於此哉說者謂官府告示亦不易出一紙告示似為甚易而不知衙中之差役人等將以此為生財之道故有心為循史者不肯輕易　示似也然亦視其事為何如事耳假如禁賭小錢此等例示固無所用之　足為衙役生財之道若係官府所意在必行者又豈慮此如慮此而不敢出示雖以有益地方有關風俗者而亦惜墨如金優柔寡斷不敢以威克厥愛此豈足以入循吏之傳也乎况如此等臺基尤屬不可不禁卽使禁示一出衙役必將擅作威福敲詐賄物然此等淫凶者之財物誠何足惜雖日日敲詐之而不為過日日敲詐則彼將無所得利顧而之他舍此淫業以求免則是彼日往敲詐者其功亦與殺毒蛇惡蝎等其中飽者皆不義之財亦無傷於天和設恐禁示之出無濟於事適足以飽差役之　槖而竟因噎而廢食則此等人膽日益壯以為官府捕房且無如我何我復何所顧忌於是越開越多甚至今日如天良未泯人所言曾芳樓等處地方時有小大姐接客情事天真之汩焉者以多淫風之　焉者日以盛噫伊誰之咎哉夫為上者旣不能整躬率物俾地方風俗潛移默化於不及覺而又以因循猶豫之故雖一紙告示且似進退維谷也者而不肯出有是理耶竊以為請官府之捉之則此事實不易捉所以購線設法亦未必竟俯首就縛別無遁詞不如請官府會同西官出示嚴禁密飭探捕隨時隨地見卽拘究彼差役探捕之聲局固足以寒若輩之膽而奪之氣吾知告示一出此風必將漸消縱不鞥净絕有勝於不禁倍蓰者已謂余不信請嘗試之 
[上諭恭錄] ○九月初二日奉　上諭鳥拉布奏遵查專案工程請旨辦理一摺所有　孝陵榮親王園寢禮部龍亭庫等工着派本年承修另案工程之大臣麟書徐郙敬謹承修餘依議欽此 
[本館接奉電音] ○昨接京友發來電音有本月初七日　上諭二道敬謹譯登○九月初七日奉　上諭河南鄭州决口下游被水成災業經欽奉　懿旨特發內帑銀十萬兩並准倪文蔚所請截留銀三十萬兩俾資賑撫惟念此次黃水橫流災區甚鉅飢民待哺嗷嗷尚恐不敷散放加恩着將光緒十四年分江北及江蘇應口河運京倉米石並水腳運費等項一併全數截留卽着曾國荃盧士杰崧駿陳彝倪文蔚遴派妥幹委員查明河南等省被災處所分投運解核實散放務使窮黎均沾寔惠毋任官吏稍有弊混用副朝廷軫念災民有加無已至意一面將　辦情形先行馳奏欽此同日奉　上諭浙江處州鎮總兵員　着劉元勳補授欽此 
[輪船炸裂] ○香港西子報云海防有一輪船名東京係華商之產修好之後於八月廿五日早八點鐘時試行船中已坐有數十人因機器炸裂船身頓時轟開船中成死或傷約六十人近旁船隻多被帶傷是亦慘矣 
[京師紀要] ○江西九江道李觀察希運查得洋藥入口攺由稅務司并征厘稅委員書巡扦　均須添派以資防範走私但每月經費所需至少需銀七十五兩關上無欵可籌乃稟商戶部可否每月由洋藥稅厘項下開支聞該部須會商總署然後定奪云○八月下旬戶部接到蘇松太兵備道龔觀察照瑗申文丙稱前經曾就師奏請上海外銷欵 
 
 

Page 2

 
 
項由洋藥稅厘項下動支一節刻查明每月撙節必需實銀一萬兩希卽查核施行刻該部已據情　商總署矣○　邸政躬弗豫迄今數十日調治未瘳　皇太后聞而憂之特命薛宗正卿福　等諸國手精細診理迭經進以良劑現在病勢漸輕倘節勞靜養勿藥之喜指日　占矣○正陽門裏樓上東西鴟吻突出黑烟上　霄　是處人烟稠密車馬紛煩男女聚觀見日入堵○內廷肉房當　之某甲潜在大堂上用刀劃破肚腹復將腹扯開淘出腹內肝腸五臟登時身死迨他人聞聲赶救巳不及矣旋卽呈報本管章京據實稟明堂憲咨報　景運門檔房轉報步軍統領衙門遂於九月初二日清晨將屍身舁出精武門外聽候詣騐其肉房當差頭役等送交慎刑司究辦○內廷例於每月　望傅南府　伶演劇　之月例戲刻因宮內糊飾窓櫺拆卸凉柵遂傳諭南府伶人初一鈤毋庸入內演唱○閱兵大臣禮邸等定於九月初六七等往海淀閱武樓等教場校閱香山健銳營外火器營圓明園八旗官兵各領本年秋操○正紅旗技勇弁兵訪獲竊盜人犯八名解至正紅旗蒙古拹尉官廳記錄姓名籍貫曁犯竊次數以便呈　該衙門逐一究訊 
[湘民控官] ○近有專　某大員自湘中至金陵者據稱洞庭以南有十七州縣之百姓羣起與官為難道路紛傳有謂係豁免之地丁漕糧地方官用　上不瞞下之說夾入重徵者有謂係緩征之貧欠歷任無着今本管乃欲飛洒各花戶一體攤征者又或謂該處有山農　澤農今夏水旱不一故高原有灾下隰亦有災卽平衍之陂陀沙岸雖災數輕重各別而八蜡神之不能為斯民福澤相視無差等因此小戶仰頭氣於大戶大戶受指揮與豪紳而又庇之以　役附之以刁衿劣監一人抗粮應者四起而地方　司遂為之挾制矣某君出長沙省時見有無數紳耆持香列狀向大府作不平之鳴或者此中亦有官不善於撫綏之處故子弟敢訟其父母然其中並無哥老會熏羽錄該會必據通衢洞達車輔馬輳之熱鬧城鎮而後可以引誘良家可以號召豪俊大約漢口一帶伏莽甚多當軸大僚非不欲消弭於無形無奈解而散之則易散而不復再聚則難世界承平彼依部曲為營生者一經遣　游閒如故徒益以梟悍之氣使赳赳者不復俯首聽命於鄉里之父老此種人無衣無食補　不室欲其不相率如會也將何之或曰該會之眾駸駸乎布滿天下矣而近日之膏身鑕斧者層見迭出由後觀前同是窮丐為盜又何取乎自速殄滅蟲沙渺渺之魂貔虎桓桓之衆安得聽生公說法而效頑石點頭耶 
[金陵患火] ○金陵自入秋以後雨澤稀少祝融氏正如唐憲宗之餌金石丹藥暴怒不可遏九月朔雖得雨寸許僅足使飛塵不驚未能燥者潤之乾者濕之也家家防火甚于防寇然恰似悍湍以堤此障而彼裂前月杪武定橋之西有某鋪燬其廚宅幸接衡者眾有武士猱廾其屋頂揭瓦以水灌之火頓熄該處有瞽者楚人質一椽夾巷而居瞽者善六壬前一日占得左右隣有熊非熊有雉非雉其光赤着眉則燃遇鬚則燎其禍裂解為火兆也因令人昏暮叩人之門戶以曲突徙薪請謂其兆已見於焬灶恐在旦夕聞者以術士輕之多不信其說越日火起於是人言藉藉咸謂子產不信裨竈禳火之言究非一時權宜之計云翌午顧樓口有楊姓店亦焚焉該店係縷蠟為龍鳳形代燭龍照人間之昏暗者司役滿作坊火起七手八腳巳搴赤熛怒之旗而返其轍迨各處水龍麕集收拾餘燼頗不費事又坊口大街之後有某油棧為業油者之巨擘　年已備人連累殘破牆壁折閱二三千金歲生意益盛火之前一日從江口下數百篓皆牛庄柳囤每篓可重二三百觔前後計儲油可值萬金翁工心計自握一把算子畫夜推求必使一如元墨高人著魁墨緊人一著而後已自以為陶朱子三致千金正乃公今日事方獨坐大廳上左顧右盼料理未藎　絕火從油篓間轟烈直上翁急挈絮被欲在水缸內浸濕而掩其鋒已有一人持水至極力向火頭一潑詎火在油上見水卽冒起為紫燄橫飛迸裂無處不灼時府　救火者均至聞此翁在屋內急募健者扑火中　翁出翁謂全家一炬不死亦死等死耳不忍坐受凍餒願身殉毋相累如是者三遂葬身火坑後有人云翁以窖金暴富者得金時有一髑髏意係掩藏者殺是以滅口得金人防祀之如神翁一時不及與守財虜結香火緣竟拋　于野旋已一再為崇有勸翁建醮禳之者翁慮水陸道場須費萬錢靳不予至是竟罹大厄財盡而益以身殉令人不可以理喻初三日南門外　灣地方又燒夫六家計瓦屋二家草屋四家其起火之由則以草屋內具午膳者遺火種而瓦屋乃為池魚之殃及云其餘或城外或隔江日有勝空烟燄望見者無不心惴惴如神明之在其上也 
[港報紀米埠火災事] ○本月初一日廣東米埠火災當經本館訪事人飛電報知錄登於報茲閱香港報云米埠在廣州省城之西是日清晨埠中廣源米號因祀神焚化楮錠以致吳回稅鴛火勢炎炎雖經各水龍噴沫如珠無如衰弱陽侯俟終不敵火正之興高采烈以致米鋪二十餘號竟無噍　猶幸各家米石均儲　花地棧房否則玉粒金秔勢必盡付一炬矣 
[高近事] ○商人某勾通某通事道外島定買海味先交錢五六百千接錢之人忽生異心將錢吞沒通事藏匿無蹤欲控於官又無帖據徒喚奈何而已○王京仁川兩董事兩不相上下大有與訟之勢雖經人調說可免訟端而彼此齟齬終難和解是非曲直必有能辨之　○北山之上泉水陡發勢如瀑布聲聞數里忽山腰危石崩裂水滔滔流出不减長江大河附近居民多受其害○城內房屋傾倒甚多凡木料稍舊者須四處用木支撐以保坍塌之患蓋日久雨浸透故耳○各處醫院終日忙亂惟患瘧疾者服藥多不見效外國有施舍治瘧之藥白如雪花服一劑卽可截止求之者多藥已告罄矣○連日天氣陡凉夜間尤甚以致病者不一其人保身者當如何珍攝耶○某日大雨如注房屋皆有積水中有小雨游泳人　謂天所雨也桉雨魚史書多載之亦不足異○王又向外國借洋甘心多出利息然外國尚無應允之者○仁川去秋所買日本輪船迄今價未交齊日人雖逼所甚嚴而尚無以應之詎舊價尚未交清近又欲購新船一雙經某國人為之講價將有成議矣○釜山電線經費係借世昌洋行之銀尚有不敷續借二千元○民間有延巫婆跳神者一老一幼或歌或舞醜態難言正跳踴間忽一無賴潛持其足而仆焉口中猶作神語斥罵無賴子揮以老拳似覺痛甚及卑躬服罪神不知歸於何處矣○平壤一帶所開煤礦甚多其質甚好較他國所產者為優已運至仁川各輪船試用擴而充之未始非富國之道也○徧街日本船局懸貼報條以後用尾長丸輪船接往烟臺天津一帶八月十七日抵仁港十八卽展輪而往因舊時敦賀丸船須上　修理故以此船代之也此次尾張丸在仁川只停一日人多未及周知致乘搭赴烟之客僅有二三人○各道五金礦甚多凡開採之處均將所採得之物包裏數塊送至王京仁川請各國洋人試看優劣有謂鐵銅二項較他物為優○本地所出產之鹽味澀而品劣是未識熬晒之法也有議到中國沿海地方聘請優於作鹽之人來此以教導之魚鹽誠天下之利留心時務者可漠然置之乎 
[喜雨記] ○皖垣亢旱三月涓滴全無鳩隴魚塍盡形龜坼農民皆竊然憂之謂碧翁翁不做美何至於斯耶初一日清晨濃雲四合大雨潺湲入夜龜鼓四鳴雨纔停點次日仍一輪紅日高掛銅鉦園圃秋蔬頓　鮮潤惟距省半里之外依然闓澤木沾高下來牟尚難播種云○鄂省自六月下旬大雨之後氣清天朗以迄於今農民旦夕焦勞幾至望穿秋水至八月二十八日之晚陰霾漸起四野迷蒙翌日下午細雨如絲沾衣欲溼三十日半夜後方雨聲潺潺然詹溜入注千里一瀉甚於傾盆至本月初一午前其勢更　歷六七時之久雨師始與盡四回人皆額手稱慶謂為好雨知時云 
[皖拾零] ○安慶府聯仙　太守前奉大憲委查六安州屬水旱各災區事畢由東流縣乘舟　省於月之初三日辰刻抵　寄　西門外操江廠官　頭旋卽乘興進西門赴憲轅稟覆○北門皇華亭後城垣　開丈餘卽經地方官飭匠與修○被水灾民每因窘迫將耕牛賤售與 
 
 

Page 3

 
 
屠戶陳六舟中丞聞之深為　惻　廉開設當牛局僱人牧養以全物命復經懷寍縣縣丞蕭二尹薰坊聞城廂內外無知之輩仍有藉口於牛已遭瘟私宰出售者遂飭丁役嚴查并出示曉諭　謂嗣後如有將耕牛　肆行屠宰者無論瘟斃與否一經訪獲定必重懲云 
[九江官場紀事] ○九江府屬科試現奉梁湘南文宗札催到府由府行縣經德化縣鐘澤生明府出示曉諭各文童於九月十八日齊集考棚局試頭場○九江道署侯　委員孫鑑堂少尹近患隔食症延醫調治呻吟床褥數月矣不期參苓無效氣數難回竟於上月下浣溘然長逝身後蕭然惟一妻一女在寓同寅無不惋惜○德化縣班房內有湯李兩犯偶染時症於八月杪病故經九江府王太守委瑞昌縣鄭明府帶同刑仵相騐委係患病身故飭屍親出具切結領棺完案○彭澤縣前次有災民多人佔住考棚及縣試屆期又因不服驅逐以致阻考經羅明府將為首之某生拿獲詳府王太守卽委星子縣任大令在府城隍廟設公案研訊後仍發回彭澤縣辦理不識將來作何了結也 
[泉州客述] ○客有自泉州來者言及是處游勇甚多飢則肆行刦掠居民鋪戶畏若山君地方官非不欲理實無可理也上月某日下午有游勇數人向南門外元豐錢鋪乞錢旣而愈聚愈多不可勝數一聲胡哨將店內銀錢搶去四散奔逃○晋江縣　獺溪鄉不知因何械門計斃八九人○石獅鄉某姓大小房械門各延他鄉人幫助一時集至數千人撀斃三十餘人晉江縣張大令景祁右營都司蔡都戎應龍一聞是信立刻道來彈壓門遂稍停及排道回鄉而鬥又作矣一時礮聲隆隆驚天動地其目無官長已見一斑雖有良有司能無興莫可如何之歎哉○上月某日南門水仙舖迎神賽會忽起紛爭有某甲者被西街皇勝鋪某乙歐斃甲年甫及冠終鮮兄弟伊母已孀居視之不啻如掌上珠突聞兇耗赴縣訴請雪冤西鋪紳董慮有禍端當卽挽人調處出錢一千千為殯殮費并養膽其母終身事遂得了○興化拹標兵約共人八百五十名現當承平無事詔　令酌裁營　遂擇其老弱者汰去八十一名由興化拹王拹戎福祿每名給洋三元俾作歸田之計 
[陳家木橋電報總局豫賑處事略] ○川督盡電諭擬與藩臬監道共捐三千專備嚴善人等義賑之用蒙此恩施則本月解欵只少二萬四千實深欽感惟閩川各欵未知九月二十以前能否發到下風引領無任神馳○周家口亳州探報决口大溜一出洪河一出穎　到懷　合流入淮亳州以下無水周家口以上災重者計有鄭州中牟尉氏　川扶溝西華商水沈邱等十餘州縣鄭州中牟傷人極多云○顧張氏愈病延年捐已收領先此告慰 
[法使行期] ○法國駐華欽差李梅由港　滬早登前報今聞李梅君擇於明後日卽行乘輪北上云 
[拜會西員] ○昨日出使俄德奧和四國大臣洪文　閣學偕英廨　員蔡二源太守拜會駐滬各國領事太守因飭差知照捕房暫停訊案至閣學出洋之期定於本月十三卽西歷十月二十九號云 
[訂期相騐] ○酒肆夥沈三大持公用水烟袋吸烟王宏壽見阻之口角之餘被王歐擊沈桂生錢阿龍向之解勸亦被兇歐以致三人均受重傷報捕拘王暫　管押沈等則由捕房送請仁濟醫院醫傷此皆已登前報者也前晚沈三大因傷斃命院中由院告之捕房麥捕頭立卽報明蔡二源太守一面傳地保報縣請騐旋由地保查得該酒肆係天合園死者實係孫三大原籍常州家有老父及妻其弟名子亭者現在滬上因同投縣署報稱三大在該園為打雜夫因吸水烟杯茶房紹興人王宏壽持刀戳傷左面頰帶及太陽廚司沈桂生卽沈桂榮打雜夫錢阿龍卽錢阿六見而解勸亦被王戳傷頭面手背當卽報捕拘王送交會審署管押三大燈均請仁濟醫院醫傷後三大因受傷過重以致身死裴大令略加詰訊飭候相騐兇手及兇刀由太守移送到縣捕房派中西包探巡捕至醫院彈壓迨下午四點鐘縣差將兇手帶至醫院伺候受傷之沈錢兩人及見證人曹二寶均在院中備質鐘鳴五點二刻大令飭差持名片至院訂定初九日親臨相騐中西探捕及地保遂各散歸 
[繚以文闌] ○裴浩亭大令每逢三八期必坐大堂訊案而觀者異常擁擠恐肇事端特飭官匠頭王某制就柵欄裝放堂上諭令觀者不准攔入內又飭匠在待質公所內建一管押所如有緊要之案則暫覊所中云 
[上海縣署瑣案] ○本埠小南門外薙髪匠王阿東之妻周氏前被蟻媒顧楊氏誘逃旋在虹口尋見當卽拉回扭顧楊氏赴巡防總局控訴總巡馮蓮士直刺訊悉緣由　將周氏交王領回管束顧楊氏枷號遊街示眾不料周氏隨夫回家旋又私遁王四出找尋後知在虹口唐仲通家向唐盤問唐言周氏確曾到此並未留頓隨往松江王復扭唐至總局稟訴直刺飭送縣辦理裴浩亭大令質訊之下飭差帶王唐二人至松江查拿周氏前出在松拘到押解來申大令飭暫發官媒看管唐押候訊供核辦○浦東人姜福全致斃堂兄金和一案由族中人姜仁榮及仲仲之妻顧氏赴松上控發問訊辦裴浩亭大令訊明金和確係發痧身死當將仁榮笞責枷號并飭案中人具結等情已詳前報前晚大令飭將屍父應春等帶案令當堂具結并印指模案遂完結○前有上海縣差王某控馬阿士欠洋四百餘元一案經莫善徵直刺提馬訊追交保清理馬保出後並不惜繳日前王訪悉馬在虹口乃投案　請提追時蒯大令方攝上海縣篆當卽照會英公廨拹提歸案前日蔡二源太守飭差將馬提解縣署裴大令升堂訊究馬稱無力措繳求恩寬限大令飭將馬管押候追 
[泉壤懷仁] ○前日下午四點鐘時法捕房舁送路人臥病人至仁濟醫院問其姓名籍貫已不能言延至夜間十點鐘時氣絕身亡院中黃醫士春圃查得死者身懷洋三元四角錢百文隨遣人送歸法捕房轉交善堂備正號棺成殮俄善堂舁到松板棺一具卽俗所謂四塊頭者黃君盤詰送洋人稱洋確交與捕房遂遣人再赴捕房請派人　善堂調換正號棺為之成殮發壇標記召認并請登本報俾屍親得知黃君好善之心真可謂無微不至矣計該屍年約四十左右面紫色無鬚身穿藍洋布長衫元色哆呢緊身馬甲灰布夾襖柳條洋布短衫小腳褲白布襪雙梁羽緞鞋肚　內洋三元四角錢百文馬口鐵匣中有戒烟丸 
[法捕房瑣事] ○前晚法捕房西捕在法馬路瞥見一人似營勇模樣掮一大包察其形跡可疑因之拘入捕方旋見包中滿貯火藥當將其人管押昨晨景巡捕頭據稱研問從營中携出捕頭著押候解案○泰記米店被入仙橋地方之某粥店欠去米洋二十二元屢索未償前晚偵知該粥店已將可携之物件私自運出人　逃逸隨卽報知法捕房派法包探拹同米店主前往查看似係從間壁某肉店運出者因將該肉店中人傳到着於今日至公堂候示所有搬剩之粥店生財當經法包探檢點登記以便呈案○昨日有某甲扭某乙到法捕房據稱索討欠錢三千文置諸不理因之扭交捕頭着暫押候訊○某甲於前晚在小東門外某花烟身無半文經該烟館將甲扭入小東門捕房管押一宵昨晨解歸大自鳴鐘捕房經備捕頭研本着押候解案因據原告投案求銷捕頭准予釋放 
[施藥] ○日前虔製　疫靈丹敬送請貴報館列入報章遠近來取藥者踵趾相接不數日間數料靈丹已經　盡後來無從照送反覺不 
 
 

Page 4

 
 
安且時疫與痢疾均能奏効因重製數料敬送恐未周知特再列報章祈仍至後馬路乾記弄蔣同泰向取無　此布ｚ蔣同泰拜上 
[文報局所瑣記四十五] ○吉林拹賑公所姚君彥森領募賑捐不遺餘力茲又由蔚泰厚號匯到　道臺胞姊適那拉氏孀居六旬餘因病助賑規元一千叧五十一兩九錢八分六釐仁施所沛定祝勿藥有喜俾壽而廉○王封翁守和浙人也寄庽金陵德性純粹好善樂輸今冬八旬榮慶親友謀舉一觴封君諭其郎君云如與我祝壽不如將應用若干　入賑款較諸祝壽更好郎君楚賓先生謀及羣李集捐洋六十元到所際此豫災告急之時發此宏顧必定增福增壽尚望與封翁相識者仰體仁心代為布施卽以祝仁者之壽 
[招領失孩] ○昨日希佛輪船買辦陳盛禎兄送來被拐小孩二名一名金福年九歲係本地人一名阿多年約五六歲據盛翁云於前月廿四日由上海開往廈門內有三十餘歲之人帶領二孩趁船前往見其形跡可疑當將二孩扣住　拐匪知己窺破機謀旋卽至廈遁去現將此二孩復載回上海請尊處暫為留養設法招領云云如有失孩之家與此相似者可至本棧證明領去　ｚ陳與昌棧啓 
[贈文桂亭叅戎] ○百戰功高衣錦回英姿颯爽濟時才三軍此日思恩澤元老當年競解推　叅戎曾登曾彭二公薦牘　義膽忠肝勒金石雄風偉業簿雲雷漫同李廣藍田隠寵　名行看天上來　ｚ澹定室主人未是草 
[贈王黛雲南詞史] ○小小年華楚楚姿春風楊柳細腰支千紅萬紫今休說解語名花占一枝　問字殷勤矣口開芳情脉脉好徘徊一般圓潤同珠玉疑是嫦娥月下來　阿母多情更愛憐態如彩鳳最聯翩儂雖生小離吳苑　解臨風唱彩蓮　ｚ澹定室主人未是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月初二日京報全錄]  
　　宮門抄○上　一道錄前○發抄　旨五道○東　張　奏為懇　恩添撥防汛經費　○總兵楊　奏為恭報接署鎭篆日期摺○大臣裴　奉為寰泰快船　洋情形摺○東撫張　奏參革知府摘頂處分片○又　奏請建　片○將軍慶　奏為遣撤營兵數目片○東撫張　奏為暫留知縣舉習片○九月初二日戶部通政司詹事府廂藍旗值日吏部引　見十八名　藩院十一名正白滿八名正藍滿五名　常寺二名　部　名宗人府三名侍衛處一名○伯王　滿　　安○鳥拉布由東陵回京請　安○恩全請假十日○召見　機　曾紀　鳥拉布容貴瑞啓○發抄　唐　奏收到銅本及現辦情形奉　硃批戶部知道欽此○岑毓英奏各省欠餉請飭嚴催奉　硃批戶部速議具奉單倂發欽此○又省城建立忠祠　產生息奉　硃批着照所請該部知道欽此○又捐建鋪房生息為士子會試卷金奉　硃批知道了欽此○賈致恩奏接任臬篆謝　恩奉　硃批知道了欽此　○○頭品頂戴山巡撫臣張　跪　奏為防汛經費實在不敷應用謹再　懇　天恩添撥銀兩　摺仰祈　聖鑒是竊臣前以妥　防汛事宜擬請酌添經費一摺本年閏四月二十八日具奏五月初十日奉　硃批該部　奏欽此欽遵在案旋經工部會　戶部覆奏內稱該撫所奏民辦料物攺為設廠採買並以民埝添雇勇夫防守自係體恤民艱保衛地方起見惟查該省黃河防汛經費總計歲撥已有四十萬豈可於額撥之哇哦逐年請增所請派撥銀兩之處未便率行照准等因八月初三日奉　旨依　欽此恭錄咨行到東當經臣轉飭河防局司道欽遵去後茲據該司道詳稱東省黃河堤　九百餘　臨河民捻又已次第增培防營勇力　繼添募土夫協助堤捻愈修則防守愈關緊要所用料物攺定章程設　採買以省民力在公家　　一分用欵而民間所有耗費奚止數倍兼之本年伏汛盛異常　近年所未有若非人力料物預為　備隨時隨地　險搶修汜　為患情形更不堪設想現值秋汛為日正長額撥銀兩早已告整前請添撥經費銀十五萬兩係屬從减估計　情　再具奏　來臣查　堤防河原古人之下　實今人之上　就令海口疏通必當束水為　庶足以慶安瀾有地勞一經漫决必奪全溜者必當以全力與水相爭則所費工料倍於他處凡堤埝一經溜刷不加埽壩與無堤埝同有埽壩而無料物隨時廂培與無埽壩同料物儲存人力　備與無料物同搶險之際人力料物偶有不繼一隙失防前功　棄是全河九百餘里之長卽現有勇夫竭力布置尚有顧此失彼之慮臣閱歷經年方知河工習氣城不可有而河工做法終不能踰此防汛經費不得不求增益之實情也但期少一　决之處則民間田舍咨產保全不少而堵　之費賑恤之欵所省尤鉅該司道事事核實不敢以絲毫糜費恭摺所請添撥經費銀十五萬兩目督同撙節估　實已省無可省謹再　懇　天恩俯准添撥以濟要需而免貽悟出自鴻慈逾格理合恭具奏伏乞　皇太后　皇上聖鑒訓示謹　奏奉　硃批該部議奏欽此　○○頭品頂戴調署浙江海關總兵奴才楊岐珍跪　奏為華報奴才接署鎭篆日期叩謝　天恩恭摺仰祈　聖鑒事竊奴才在台州營次揚奉　浙督臣楊昌　行知內開奏請將定海鎮總兵楊岐珍與海門鎮總兵彭大光　　一摺欽奉　硃批着照所請兵部知道欽此欽遵轉行下營兹准本任海門鎮總兵彭大光於光緒十三年七月十三日將關防文卷委員齎送前來奴才當卽恭設香案望　闕叩頭接印任事訖伏念奴才皖北庸材毫無知識自咸豐三年隨同故　楊守恩募父投效江南軍營屢獲勝仗父歿於陣繼汝淮軍轉戰江蘇山東直隷等省隨剿髪捻次第盪平歷保至記名提督統帶馬隊分防保定等處光緒九年三月經升任浙江撫臣劉秉璋奏調來浙統領溫台各防營十年正月調赴鎭海蒙　恩簡授江南狼山鎭總兵調補定海涓埃　報兢惕　深兹復奉　命調署海門鎭總兵仰沐　覆幬之如天益覺悚惶於無地查海門地方山海交錯緝捕　關緊要自有譾陋隕越堪虞惟有勉竭駑駘講求武備力圖整頗以期仰　　高厚鴻慈於萬一除恭疏　題報外所奴才接署鎭篆日期並感激下　理合恭摺叩謝　天恩伏乞　皇太后　皇上聖鑒謹　奏奉　硃批知道了欽此　○○二品銜署理船政大臣福建按察使臣裴蔭森跪　奏為寰泰快船試洋並現在廠務情形恭摺具陳仰祈　聖鑒事竊臣於光緒十二年十月初八日業將第三號寰泰快船下水日期並該船丈尺行程里數摺奏報在案數月以來督率在事員紳工匠拼力趲造七月初旬全船工竣隨擇於 
京報　第二千四百七十四號　丁亥九月初九日申報　張不取分文 
　　十二日卯刻躬率代理提調王崧辰及工程處各廠所員紳人等致祭　天后輾輪試洋是日北風大作潮勢甚壯該船由羅星塔駛至媽祖澳放洋而行船身穩固水缸升火輪機每分鐘旋至九十一轉每點鐘行法速率十五迷盧半合英速率十八迷盧若遇浪靜風平燒用上等英煤每時可行一百里許臣查閩廠自快船工竣一面管造雙機鋼甲輪船兼為粵省恊造穹式快船及淺水兵論鉔工拼集其材木之駢羅夫役之奔赴期限之報急製造之煩難非藉郡策群力以圖功殆難計月計時而畢事臣仍督飭工程處學生魏瀚陳兆翱鄭清　吳清章楊廉臣李壽田等接聨監造俾資熟手而重要工其南洋監造之委員汪喬年本係製造學生出身現雖快船工竣而閩廠工役煩興自應仍留船廠差藉收臂助除飭管駕官吳安康將該船定期駛赴金陵騐收遣用並將該船所用員弁銜名及砲　水手人等月給薪粮咨由南洋大臣曾國荃奏咨立案外所有寰泰快船試洋并現在廠務錄由謹會同南洋大臣兩江總督臣曾國荃署福州將軍臣古尼音布閩浙總督兼管福建巡撫事臣楊昌　恭　由驛四百里馳陳伏乞　皇太后　皇上聖鑒謹奏奉　硃批該衙門知道欽此　○○張曜片　再臣准戶部咨自同治三年五月起至光緒十二年十二月底止山東省州縣交代未經到部限三個月造送一次至光緒十四年七月造齊等因當經轉飭藩司糧道遵辦在案臣　州縣交代自同治三年五月起截至光緒十二年十二月底止計二十五年之久册結未經到部者積至九百九十三案之多現經部定三個月為期分限五期之內悉數造送飭令藩司多設交代公所並派知府一員充當提調以兾迅速清理查候補知府戴杰曾任州縣才具尚好堪以委派先經藩司面為傳知該員並無他說及札委以後該員調閱案卷乃以事繁限迫畏難推卸輙敢具稟辭差殊屬任性若紛紛效尤尚復成何事體相應請　旨將三品銜候補知府戴杰摘去頂戴以示薄懲所有歷年交代册結事宜已由藩司添派委員赶為清理謹附片具奏伏乞　聖鑒訓示謹　奏奉　硃批戴杰着摘去頂戴該部知道欽此　○○張曜片　再據上海恊賑紳士謝家福等稟稱五品命婦李盛氏係原任湖北安襄鄖荊道李銘皖之媳前署浙江按察使盛康之女性喜為善病革時猶遺言將餘物助賑當由家屬交到衣飾共變價銀一千餘兩業已彚入大批賑欵解東散放所捐銀數核與建坊之例相符懇請具奏等情前來臣覆核無異相應仰懇　天恩俯准該家屬為故五品命婦李盛氏在於原籍照例建坊給予樂善好施字樣出自　鴻慈逾格謹附片具陳伏乞　聖鑒訓示謹　奏奉　硃批着照所請禮部知道欽此　○○慶裕等片　再查盛字營奏定練兵章程該營挑練西丹制兵一年期滿撤換一半輪番演習業經奴才會同　欽差練兵大臣穆圖善批換在案查上年挑送盛字營馬步隊一千名均係捷勝營練兵十餘年來技藝嫻熟自送盛字營督練後年餘以來逐日操練悉成勁旅現在步隊輪撤二百五十名馬隊輪撤二百五十名仍以捷勝營馬隊二百五十名抬槍營二百五十名挑送盛字營操練以符原奏查　撤回制兵五百名均在捷勝營操練有年一經歸伍派充　役勢必不能操練擬將撤回制兵馬步隊五百名暫歸捷勝擡槍兩營操練仍食該兩營原　如遇出防營等向事故仍歸盛字營隨時調遣彼時捷勝擡槍營再挑補新兵庶久練之兵不致一時廢棄實於軍旅大有裨益至撤回一半西丹盛字營已籌有養瞻不難一呼卽至毋庸再議更張謹附片陳伏乞　聖鑒謹　奏奉　硃批該衙門知道欽此　○○張曜片　再新選壽張縣知縣吳鴻章現已領　到省本應卽　赴任供職惟查壽張地　黃河連年被水受害最深拯恤災黎修防隄埝在在均關緊要現署該縣知縣曹光棟辦理工　正　熟手一時未宜更易擬將該員吳鴻章暫行委入省城發審局幫審案件藉資閱歷一俟壽張工賑各事辦理就緒再飭吳鴻章赴任摢藩泉兩司會詳前來除將文憑送部查銷外理合附片陳明伏乞　聖鑒謹奏奉　硃批吏部知道欽此 
 
 

Page 12

 
 
[書院課程] ○易　輯周易古訓倣阮文達詩書古訓之例多可倣經籍纂詁之例按書分纂　易緯鈔取易緯分　經文之下○書輯錄今文尚書注疏取陳左海集輯本舊傳注及師說切者為注餘說為疏凡輯書同經者可以分篇纂輯不必一人輯全　輯齊時注疏同上輯注疏鄭為主再取古文家說補之　十二州十二山十二師十二牧攷全詩　輯韓詩注疏同今文尚書例　輯魯詩注疏同上　輯集詩注疏同上輯注疏者本月收稿一半餘者下月續纂　故訓傳三書　名攷今傳或刪合三書之本抑三書之一種　毛傳與劉傳買馬尚書周禮國語左傳同說條攷○儀禮　輯錄兩戴記義凡全篇標目而已輯其散見者專屬別經者不輯　喪大記本土喪禮記推土禮而致於天子表并說○周禮　國語周書與本經禮制異同攷　五官篇文有經有傳攷○禮記　輯錄子緯史傳王制說先開例書目書多可以分撰白虎通五經通義異義尤要　寫訂禮運禮器郊特牲三篇經傳記說輯樂經傳記說分樂記以合古篇目再輯經傳子緯之言樂事者略如王禹樂記之例　三公九卿三軍大國小國公卿中大夫下大夫上士中士下士周禮皆龔用王制而誤攷○公羊　校補董子春秋繁露輯繁露佚文及他說春秋之語更校正繁露誤文　傳於弟子誤問隨問隨答不相駁斥說○穀梁　王制注寫訂王制經傳以傳文師說分隸注之　周禮喪以期斷喪祭喪婚喪中用樂不親迎世卿近刑人孔子新制乃不同攷○左傳與二傳　異禮異例表　卜筮相人災異類鈔　三傳傳疑表凡三傳說均不同者立此表以歸之○孝經　輯錄兩戴孝經說除曾子祭法等完篇凡言孝言人子禮之散見者如曲禮內則之類通輯之　輯古孝傳倣陶潛孝傳之例專輯秦以前古書說○論語　子家皆祖論語攷以十家分隸論語　孔子集語　鈔取集語切合者分隸論語各條之下○尒疋輯於經師非周孔所作攷亦如廣雅之例小辦所言非書名緯書初哉首基亦漢先師語　尒疋佚證鈔凡所釋於經傳無明文者先摘錄出以俟續攷○說文　許說存疑凡許說未安者按部抄出如有新解可卽補正否則抄出以俟續攷凡已有明說補正者不錄　許書部中偏旁訛誤攷如口口衣示之類　象古文之形證類部中所列不過數字試卽此法推之○羣經總義　輯孔子素王作六藝舊說并考證　緯書經說鈔先將說經一彚鈔出○史學　輯史記易春秋禮孝經論語說詩書已有輯本凡輯書未完者注明起止以俟下月補輯　輯漢書易古文尚書毛詩三禮孝經論語說今詩今書已有輯本○子學　輯新序說苑獨斷論衡四書羣經說　輯錄流經陰陽五行家說○經濟　考訂管子廿一鄉居民出兵群詳細章程　南宋四川供支軍餉錢粟所出考繫年要錄朝野雜記以外須詳考之○理學　補漢儒通義　宋以後學派多祖孟子說○詞章　輯以彼時風氣初開而香帥行時已大有成效歷任學政均以書院為重而譚叔裕觀察分春秋二課朱肯夫宮詹分經學詞章立為學長王壬秋院長分經肄業故書院日盛科名顯達及箸述確有成　者不下數十人近以無院長劉仲良制府擇院生中學優者立經學詞章各一人為分校今有友人蜀中從書院分校課院生題目每月一紙此其六月課題也十年樹木百年樹人張香帥倡興蜀學之功豈淺鮮哉 
　　上海北市絲業會館籌賑公所經解山東順直賑捐棉衣藥丸啓　○謹啓者敝公所八月十七日解順直賑捐公砝銀五千兩○棉衣四十大包內計新大小棉衣褲一千四百五十件捆成二十五包原典棉衣褲九百件捆成十五包○藥丸四大箱內計純陽正氣丸辟瘟丹一萬服○順直公文匯票號信棉衣藥丸均裝招商局海晏輪船運往天津函託廣仁堂董事楊殿臣兄　解飭交子英四小兒領放寶抵縣冬賑○八月二十六日解山東賑捐庫平銀五千兩○純陽正氣丸救疫丹等藥共計一萬一千九百服○山東公文匯票號信藥丸均裝海晏輪船去函託登萊青道臺盛觀察轉解飭交　振聲孝廉領放○附啓者山東匯票仍託許春榮封翁向協和信票號匯價一零九六○順直匯票向巨興和票號匯價一零六七今回兩共解出規銀一萬零八百十五兩均歸兩省冬賑　接山東順直電報冬賑災重欵少請速解接濟等因○河南鄭州决口波及安徽　來趕電告急勢不能不代為叩募滬上籌欵各局經辦諸同人聯名據情登報叩求各省大善士垂憐四省億禺餘生朝不保暮之慘再發慈悲廣為設注今有南匯縣大團鎭盛賡伯　善士刊印山東順直河南三省拯急同情勸捐册二萬餘扣敝公所　到後隨卽蓋印填號一俟　集叩託申報館俯允隨報分送各埠惟祈閱報諸大善士廣種福田隨錄樂助庶可集腋成裘迅解災　因災戶飢寒交迫危在旦夕賑欵早集一日早救一日災命今特登報奉聞不勝代禱乞命之至　上海北市絲業會館籌賑公所愚弟少欽施善昌拜啓九月朔日 
[俯憫汴災鉅欵助賑] ○河南鄭州决口波及安徽　來飛電告急其隸兹土者困苦流離不堪設想今奉寓蘇歸安沈廉卿先生來函并賑規銀一千五百兩由劉貫記匯來述悉先生哲嗣世兄燮源患痼疾求速愈特助鉅款囑為迅解聞汴境之罹災不勝憫惻撫窮檐而溥惠尤荷扶持父之於子仁義兩全上感穹蒼定能驅邪降福焉　上海北市絲業會館籌賑公所愚弟少欽施善昌謹誌九月初七日 
[代董尋媳] ○陳與昌棧來信云寍人董阿偶向在珊　碼頭一帶照管房屋為業前月初旬伊媳劉氏忽出外不歸找尋無着如有人留養來本棧報信當酬洋五元送到者謝洋十月全人骨肉是亦善事也 
　　余又將返蘇矣同館諸君談笑有素臨歧惆悵烏可無詩以留別因率成一律錄呈桂笙詞丈洎諸同人粲正　○握別天涯各陬今朝又去　江頭平林漠漠斜暉岸柔艣聲聲秋水洲桂菊香中勞角逐　蓋吾　科試恰值桂末菊初也　雪梅影裏　吟謳請君待到小春日醉月飛觴共唱酬　吳縣味道館主葉耀元子成就正草 
[送味道館主返姑蘇卽呈晒政] ○聚首悠悠忽一年送君恰值已凉天掇芹定自聞新　折柳何堪聽暮蟬數里百花蘆荻岸半江紅樹木蘭船尋梅欲赴三冬約明月須經幾度圓　湘鄉葛道殷心水氏初稿 
[俚言一律請味道館主大吟壇指疵卽以送行] ○扁舟一葉載行裝杯酒談心別草堂眼底團欒憐月夜心旌縹緲怨天長蘇臺烟柳勞君目海上秋風斷我腸僕亦江湖倦遊客年來恨只夢還鄉　半痴生鎔士學吟草 
[登獅子嶺絕頂作錄請意琴綺禪夢畹政和] ○千疉烟霞百八盤　嶺有一百八峯　干霄雲磴聳層巒側身放眼乾坤小出岫無心宇宙寬高躋頂崖攀列宿俯瞰滄海渺彈丸丈夫會際風雲曾漫作尋常壁上觀　徐園百花香尉　情草 
 
 

Page 13

 
 
   
 
 

Page 14

 
 
   
 
