# 1890 - 137 - 4906138

 

Page 1

 
 
[請速類彩] [  申報館恊所啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號　　領去務希得彩者速來持領俾本恊振所經手事件得以早日了結無任翹盼專此布逹鵠候移玉 
[二百二十五號畫報告曰] [  點石齋啓]  
　　　豐季年赭宼擾淛時金苕人觀察之封翁小岱廣文在籍舉辦團練奉淛撫王壯愍公檄守獨松關會省垣淪陷廣文殉難事平後觀察偏求遺骨　無所得乃以廣文衣冠阡表焉詎今春觀察在淛辦工賑忽有淛人告以防封所在導之展拜松揪于是數十年絶大之缺憾遂得彌補于一朝論乾僉曰是觀察歷年辦賑之報也今繒爲圖以彰大德後仍附閨媛叢録准於初六日出售此佈 
[書彭宫太保軼事]  
　　孔子將死負手曳杖逍遥於門歌曰泰山其頺乎梁木其壞乎哲人其萎乎此數語後之人笤無足以當之者故子貢曰夫子將死矣今衡陽大司馬彭太宫保庶足當之乎彭公以諸生從戎轉戰數省奇功偉業彪炳旗常當其少壯之時奮不顧身一鼓作氣收復小姑山要隘之時自賦詩曰彭郎奪得小姑回此時之氣概可謂雄且傑矣今以三月初六日薨於珂里此信早已有所傳聞輙以未見明文不敢遽信且猶兾砥柱之臣得以永享遐齡庶國家長　倚卑也迨衆口一辭同聲悼惜然後稍稍信之至昨接奉電傳上諭而後知前之　傳者真也非誤也不禁爲之咨嗟太息者久之公之戰功政蹟旣已宣付國史館立傳則必詳叙而縷記之一無遺漏無煩草茅記述而其軼事或有未及周知者謹卽余之所知者一一述之余於公初無一面緣惟在越一見之時髮匪初平正公辭官之後專意巡視長江水師得嘏卽遊覽山川風景越多佳山水公顧而樂之盖屢至焉丁卯秋仲余與二三知已小飲於七星巖七星巖者乃石工鑿山取石歴年旣久不堪復鑿故其勢巉巖而奇特石之取出者旣多則巖之下成池焉其水清冽土人卽其自然之勢建屋於其中以山形如北斗故以七星名之巖扉以内則爲正廳是日廳門外之牆新堊其白如雪堊工界線之帚猶遺於階下忽來一人長身玉立戴庶陽草笠行布長彩足下快靴狀若營弁徘徊四顧從者約二三人裝束亦無甚區别有識之者悄謂余曰長身者乃彭公也余默識之旣而見公取堊工之帚蘸煤水取凳以墊足持向左首白粉壁上畵梅花一樹揮灑淋漓筆意豪放畵竟復題詩於　拂袖竟去越數日徐壽蘅宗師聞之適按臨越郡考事旣竣亟命駕往觀之旋於右壁題長句越中至今傳爲義談兩壁間暫設雕欄謹持護之惟恐損失並有勾勒其畵以付石人者迄今二十餘年猶墨蹟如新也公以病乞於西湖築退省菴以養疴菴在三潭印月之後曰板茅茨不加華飾而自然幽雅凡遊人之婆娑於西子湖者無不欲一過之以爲幸有時公在往遊者易得其門而入若公不在時則有人守護反不得入盖公在菴見人藹然而可親絶無拒人之意惟性好靜稍聞喧囂則去而避之初到時地方官有辦共應者公悉辭之或有到菴拜會者亦不常見惟與一二素心人瀹茗清談而於西湖佳境無一處不有公之手蹟或聯或屏或匾或碑或字或畵皆奕奕有生氣多有泐之於石用硃墨搨印携之贈人者得其寸楮珍同拱璧余曾覔得梅花一幅藏之篋中丙子新北門火災付諸刧灰繼而函請曲園先生代乞而公以舊傷老病兩臂麻木不能染翰遂不復强曲園先生之文孫階青孝廉爲公之孫壻而公與曲園先生又以文章道德相交如金石余爲先生私淑弟子函問往來者數年未見一面至階青世兄高捷後先生送之入都應禮部試道出申江始獲見之爲道彭公之爲人則公之所爲爲先生傾倒者盖已久矣公疾惡如仇去惡務盡每年巡閲長江水師各哨弁兵丁等有骫法者輒執法以繩之不少貸或有地方巨案之未能决者爲公所知亦必立爲判决以故人多憚嚴中珂里起程其寡媳送行時往往跪請此行幸勿殺人其實則公之所殺者皆其不可恕焉者也且公之愛才特甚雖在材官技擊之士亡命顛越之流苟有一長可取卽極意奬進卽如台州之黄金滿短小精悍前爲台地之害公一到卽自拔來歸公亦力爲保全旋登薦剡今已授職爲都戎不復擾民轉以衛民此其作用誰復能及之者奈何天不憗遺老遽隕大星也余於公自七星巖一見之後卽不復見惟聞其所行輙書以誌之今聞棟折榱崩不免懷僑將壓焉之懼故摘其軼事數則爲余所深悉者一一表而出之至於生榮死哀則固公之所自有又不必謂爲身後之榮也已 
[諭旨恭録]  
　　三月廿七日奉旨廕生鍾潤宜椿俱着以文職用福培着交部記名以直隸州知州用保舉吉林卽補主事凌雲着照例用唐古忒學筆帖式員缺着麟祥補授吉林金珠鄂佛羅驛總站官員缺着擬正之壽康補授擬陪之常廉着記名吉林三姓倉官員缺着擬正之恒俊補授擬陪之勝全着記名察哈爾游牧主事文惠着授爲游牧員外郎西安將軍衙門筆帖式喜錕着准其補授直隸天津府河防同如馮清泰着准其實授俸滿南城副指揮白荃着照例徣用浙江杭州府理事同知員缺着溥興補授終養服滿知縣劉鳳綸着不必坐補原缺巖用勳着免其坐補原缺吏部郎中員缺着成和補授慕陵禮部員外郎員缺着俊啓補授新設刑部宗室員外郎員缺着寳琛補授國子監博士員缺着治安補授盛京將軍衙門筆帖式哈逹看准具一等加一級欽此 
[玉京瑶札]  
　　神機營左驍馬隊駐兵廠前經醇邸面諭營務霬長連祥等另建擇於東直門大街路北閒房一所計十五間後有空院一處合併拆蓋足敷該隊駐兵之用　飭該地方官傳喚業主騐明原契計銀七百兩自應照數給領據懎禀明各堂俟奉批准再行飭商估修等情當蒙醇邸鈞諭批飭由糧餉處照數支發傳令原業主繳契領價○西直門内南小街口内半壁街路北麟大人舊第經大廠將宅内房間拆净僅餘空院遂經興隆木廠以此作爲唯房存積乾草分作兩垜每垜高約二丈四五長計十丈有奇寛亦如之詎於上月十九日十點鐘陡兆焚如火燄騰空各官廳及水會汲桶聞信趨至分投撲救無如水到火止水畢火起勢甚兇猛文鎮軍躬臨火塲督率灌救奈草堆如山火勢不减鎮軍倡議無論大小之人搶出一束草給錢一文於是人皆用命乘汲桶水激際隨後搶草三千餘萬束直燒至次日 
 
 

Page 2

 
 
五鼓始得樸瀛計爲火燒燬者約有四五千萬束之多火着有三十二點鐘之久幸在空院中比隣未遭殃及然亦擔驚　小也遂由該地方官於火熄後卽將看守堆房之某甲解送提署照例懲辦○兵部滿檔房總辦郎中禀知各堂憲以廂藍滿都統來文咨取本部保送人放公中佐領人員查有武庫司員外郎宗室溥昻係爲廂藍旗之人請將該員保放　旗公中佐領等情經各堂籥稿畫行以便備文鈐印咨覆廂藍滿固山衙門矣○吏部示傳所有三月分選中書科中書楊奎傳一員部院司務張祖啓一員通判祥麟一員知縣王宇鈞唐驊路李維緘周遂良蔡如黔崔鎮藩陳彛範葉懷善八員並補議二月分選知縣汪鈞澤王錫祉陳彬劉保厚四員共十五員相應出叙傳令該員等於三月二十四日親身赴部過堂二十五日黎明齊集天支門外朝房伺候簽事如是日不到定行指名題叅毋得自悮可也○金臺書院向分四季大課積久弊生應課生童或以一人報領二三卷或携卷回寓而在院作又立爲交卷者十僅其半何小亭少京兆思欲整頓定於三月二十二日在院舉行春季大課特出告示曉諭願考書院各生童務於前一日赴院阖名本堂是日黎明親蒞書院點名放卷坐堂扃試限於酉刻交卷不准給燭倘有冐名希圖多領課卷及携卷出院立卽扣除並不准當日報名應課録取生童除膏火外另子奬賞俱於月課時當堂給領决不假手門斗以除從前把　積習本堂甄别真才力圖整頓諸生童力圖上進各宜自愛倘有前項事端定將該生童送學戒飭以挽澆風切切○廂監蒙都統榮仲華統制禄本年奉 
派隨扈　東陵於沿途備差未免感受潮濕及回至燕效卽抱采薪之憂勉隨　大駕還宫歸宅後兩腿漸形浮腫赶延岐黄家醫治據言症因感受溼邪幾成脚氣遂以良劑調治迄今半月有餘脚氣日漸輕减而行動尙未如常故於日前專摺又請續假二十日以資醫治調理復元云 
[析津氣候]  
　　北方氣候往年三月猶御夾綿今歲天氣炎蒸至三月中旬棉衣早置之高閣旣成春服者輒衣單祫摇曳於春光澹宕之中及至下旬炎熱更甚廿七八九等日赤日當空爍石流金無殊三伏居人解衣磅礴仍有汗如雨下説者謂天時不正若調攝失宜勢必易生疾病善養生　可不於飲食起居加之意哉 
[電桿被竊]  
　　天津縣屬失竊電桿數十株贓賊未獲事聞於傳相大發雷霆勒限天津縣孫筱坪明府嚴拿該賊爲懲一儆百之舉並飭天津府鄒岱東太守一體查拿務在必獲太守奉飭後除籖派幹役跴緝外仍親赴失竊地方明查暗訪務得端倪以便禀覆 
[蟂磯風信]  
　　本月初一日天氣悶躁異常居者行得俱欲作吴牛之瑞待申未之間濃雲四起天漸黑暗無光黄昏時箕伯稅駕飛砂走石勢甚猛烈江中停泊大小船隻自相碰撞斷纜移錨不可勝計時風愈發愈暴江浪幾　滔天洋碼頭守汛砲船被浪擊沈水底更有小划數只撞成粉碎片板不留一時人聲鼎沸未幾豐隆雨師從空而至電光閃繞將風伯斥退幸卽安然次日倐晴倐雨至初三日則嫩日和風撲人周宇氣候亦轉清凉矣 
[明州紀事]  
　　上月杪新任浙江提督馮煜康軍門會同寕紹台道吴福茨觀察乘坐兵輪前往鎮海察閲招寳山砲臺次日回署○近來拐孩子事時有所聞日前深巷弄某甲家一孩年纔五齡偶在門外嬉戲驀被匪徒拐去四處訪尋杳無音耗甲僅生一子甩如掌珠一旦失去能不爲之疾首痛心乎○叚塘某甲先娶某氏去秋得暴疾而亡續聘同里某乙女擇於上月某日迎娶過門越三日新人忽拍案怒駡譫語不休確肖其前妻聲口正在駭異之際新人驀取剪刀自刎雖經合冢男婦阻住然喃喃訾詈旦暮不寗甲無奈延僧誦經爲之懴悔以冀一縷香魂早生樂土毋令盤踞牀第敗燕爾新婚之興也○城西馬弄杲姓婦藉針黹以度日日前薄暮有放繡之某甲至其家因算帳遲延以致出門稍晚同居某乙疑竇忽生當卽攔住問以夤夜入人家所爲何事甲以放生活對乙言放生活乃日間事未聞在黄昏時候者卽舉手批其頰於是兩相爭論迨某婦出爲証明始釋之去翌日甲邀集同業多人麕至乙家拉乙出外評理乙自願賠禮服罪而衆人始散此亦可爲鹵莽者戒 
[吴中近事]  
　　近日三邑尊發貼紅諭略調現奉府憲魁轉奉學憲楊札開照得本年係科試之期闔屬名縣准於四月十二日生試云云想童子軍摩厲以須不難於風詹寸晷中拔幟爭雄也○撫院剛牌示自小滿後十日起至七月初一日止熱審減刑行杖八折是能體　朝廷矜恤罪囚之至意者○蠶桑之利向推浙湖爲大宗近來蘇郡各鄉以此爲業者亦十居八九今歲風日和暖養蠶之家可望起色現在頭眠已過又屆二眼食葉聲聲十分繁盛故樹牆下以桑者皆欣欣然有喜色云 
[建閘末議]  
　　昨接寳山蠡測子來函云寳山縣藴藻河旣蒙各憲開濬又聞建閘蓄清此真莫大之功也然查此河形勢外高内低建閘宜在東叚第一在四塘以西第二在瑞芝橋如再省則在建福橋此三處去海尤近閘外尙不易淤卽淤亦工短易開倘建在塘橋則去海較遠且地勢較低渾泥易入而難出閘外易淤淤後工長難開况塘橋與建福橋河身均係八丈費亦相同倘築在塘橋而閘外卽淤終至内水不能外流外潮不能内入此方之田有荒無熟是建閘更病於不建各憲旣興水利如於建福橋築閘則同一工程而農民受福無窮矣此皆來信語本館悉蘇撫憲現赴藴藻河察看工程如何建閘蓄水自必規畫精詳可垂久遠蠡測子所言是否可採大憲自有權衡本館不敢置一詞也 
[華婁正案]  
　　松郡華亭婁縣兩邑尊於初四日發文童正案今將前列録左　華　楊士元　宋良士　于允文　謝階玉　顧禮模 
葉人騄　黄際虞　楊錫椿　沈　淇　宋家彦　施培麟　雷福同　顧嘉上　黄嘉麟　葉圭璋　宋蒙第　吴維藩　金兆蘭　朱肇旿 
胡宗定　婁　姚奎璧　朱　楓　張葆龢　吴福基　張　鵬　吴朝楨　張永清　俞仁澤　任曾禧　李廷颺　封作孚　張增禧　李師勣　沈則濳　杜葆璇　王元煜　吕鼎元　陸志清　吴會英　孫仁傑 
[府試定期]  
　　補用府陞補州直隷州江蘇松江府上海縣正堂加十級紀録十次裴爲科考事奉本府正堂恩札開案奉學憲通飭考試文童等因奉經團飭遵照在案今本府擇於光緒十六年四月十六日開考所有華奉婁金上南青七縣文童應於四月十四日齊集郡城聽候分塲考試札縣出示曉諭等因奉此合行曉諭爲此示仰合邑與考文童知悉屆期務卽集郡城聽候府憲分塲考試均毋自誤切切特示 
[縣試三覆題]  
　　昨爲縣訌三覆之期黎明時各文童紛紛入塲裴邑尊點名給卷旋封宅門至晚間八點鐘開放頭牌諸童次第出塲兹將題目録後庶幾夙夜以永終譽君子未有不如此賦得廣厦搆衆材得材字五言八韻 
[烈火堪驚]  
　　英租界大馬路南首醉藥居烟酒店之斜對門有芹桂里里口窄狹門樓低矮擺有裁縫攤如一人出入尙須側身而行其爲狹小可知内有石庫門一座再向内有總門總門之内樓房八幢皆係經紀人所居並無後門其後面與正興飯店野味店等相毗連南首緊接二馬路各信局北首緊接大馬路零剪鋪等西首緊接夏日長烟館南邊有高墻總門内有披屋一間爲各家堆積柴薪之所前夜將近一點鐘時柴内起火霎時烟焰迷漫延及房屋婦女幼孩二十餘人驚慌無措急欲逃命而火適在總門口起阻住去路未能越過正　惶急見北邊有短墻如有推倒便可由此逸出然婦女小孩安有許多氣力後見火勢逼近只得捨命用力甚致以頭顱亂撞轉瞬之間若有神助墻忽傾倒諸婦女皆抱幼孩越過坍墻卽大馬路某藥鋪之後門叩扉放入始得出險有五人頭顱撞傷二人衣服焦灼不勝狼狽俄而捕房鳴鐘告警英法美三界洋龍齊至麥捕頭督同中西包探巡捕舁藥水龍灌救奈里口甚狹洋龍皮帶不能放入救火諸西人或升屋或在露臺上持皮帶龍頭噴水救火銀 
 
 

Page 3

 
 
濤亂瀉赤炤始衰里内樓房八幢已付一炬某信局及正興飯店夏日長烟館後屋稍受損傷外國墳山北面一帶圍墻當時推倒數處以便將所搬衣物暫放園中火熄後始各取回當火熾時各家男子聞警奔回見烈炤亂飛眷屬在内驚懼失色望火悲號後至大馬路弱妻稚子依然無恙不覺轉悲爲喜詢悉推墻逃出情形又不覺喜極而涕矣興讓街棉花店之火爲時未久又有芹桂里之火祝融氏抵何不憚煩耶凡房屋之無後門者若遇火警甚屬可陸廣置房産者所宜早爲變計於租户大有裨益也 
[私刑致斃]  
　　滬南有孫義者素行無賴專以吸烟賭溥爲事屢冋其叔借錢以供揮霍叔銜恨已久前晚將孫義誘至空房置之死地旋卽購棺收殮昨聞孫姓同族齊抱不平行將控官究辦孫之無賴死不足惜其叔似此狠心亦爲王章所不宥也 
[水手送縣]  
　　昨報紀某兵船水手肇事一節兹悉前日已的吴徵三統領將肇事之南瑞兵船水手曹桂順楊東升吴保林等送縣請辦裴邑尊着收所候訊 
[无妄之災]  
　　昨日下午二點半鐘有野鷄馬車一輛並無人坐因馬驚躍絶塵而馳至法界自來火行街鴻義園茶館相近將停歇之東洋車紛紛撞倒有疾風掃籜之勢車夫某甲一時不及避讓竟被帶傷當經巡捕將馬車拉住並將壞車三輛送入捕房捕頭命將甲舁送仁濟醫院療治據醫生云三禮拜後方可痊愈也 
[縣案彚録]  
　　昨報紀魯周氏控親家錢炳炳藏匿媳婦一案前晚裴邑尊升坐大堂覆訊魯周氏同子桂松投案訴稱媳婦錢氏成婚多年去年八月初六日由親家領回一去不返在後知被售賣不得已于去臘抽案喊控炳炳挽人調處給洋十六元日前又給洋三十五元勸小婦人息訟此係實情其子桂松供與同錢炳炳供桂松不務正業時將我女毆打小的並未將女售賣實係桂松串通徐正方王木寳售與寳山縣屬陸家角地方楊松松家得洋一百元由地保張老玉爲中桂松得洋七十二元其餘三人分派張老玉供此事與小的無干實係魯與錢通同作弊邑尊以錢不應將女售賣着笞一百六十板掌頰一百下仍枷號發引翔港示衆張地玉笞責二百板釘鐐收所魯周氏魯桂松斥退候示○張蕭氏之子阿和被朱阿三誘拐由包樑拘送英公堂經蔡太守轉送上海縣訊明究辦情形已登前報前晚邑尊升堂提訊張蕭氏投案稱寳山縣人蒙將拐　懲辦實深感戴現求將子給領馬國良供江都縣人向來安分爲京貨生理此事與小的無于實被朱阿三誣攀李洗氏供丈夫在輪船爲木匠明日當可來滬邑尊謂馬國良旣無干涉當堂開釋阿和給張蕭氏領回李洗氏俟伊夫到案具保 
[英界公堂瑣案]  
　　包探王阿二稱周端生李扣寳楊配廣等皆住虹口東桂芳里被父母逐出在外連次行竊拘案懲辦今又行竊謝佳美趙吴氏衣嚴布疋查得姚文英收買布疋一併送案各贓無從查吊謝佳美稱住華記路前月中旬被賊挖洞竊去藍杜布十六尺紡綢二疋綢總長衫套褲布衫褲等　四　報由包探緝獲周端生等贓未起到惟請究辦趙吴氏稱前月二十七日夜被竊縐紗馬甲一件布長衫一件短衫六件由兒子趙長生報知捕房今請追贓周端生供浦東人年十九歲至謝佳美家竊得布一梱並未點過疋數賣與姚文英得洋二元與李扣寳楊配廣等分用並無綢縐衣服趙吴氏家縐紗馬甲等已由楊配廣至引翔港地方當洋兩元錢四百文亦是三人分用當票已抛棄李扣寳供江北人年十六歲與　端生等同伴分錢楊配廣供山東人年十八歲曾將縐紗馬甲等件携至引翔港當洋分用姚文英供寕波人出洋兩元買藍布四疋轉賣至寗波不知是竊贓並無紬縐衣服等件蔡太守謂周端生等怙惡不悛殊爲可恨姑俞年輕發棲流所鎖禁六個月後察其能否改過再行核示收贓之姚文英罰洋十元充公○一百二十七號華捕稱清邊草地向不許閒人行走昨有粤人張阿福張阿二在草地行走向伊攔阻非但不服反肆毆打扭至捕房各存洋十元言明今日投案今日二人不到將洋呈堂請示蔡太守以二張旣不到案可將辦存之洋撥充西醫院經費○二百三十一號華捕稱昨夜九江路失火正在灌救有俞因田上前觀看攔由不依反敢行兇爲此拘案俞因田供寗波人因被毆打致與爭閙今願受罰蔡太守判罰洋兩元撥充西醫院經費○長利洋行收租人稱被鄔寳明虧欠房租洋二元半屢索延約昨又向索反與妻子將我毆打爲此指交巡房鄔寳明供寕波人與妻口角未打收租人不料伊將我及妻一併交捕妻卽釋出我被送案現願遷往别處所欠房租尙有物件可抵蔡太守飭值日差同收租人將鄔寳明押回原處措洋付租否則扣留物件作抵○莊彩章稱昨夜九江路失火搶失衣服十餘件由捕阻獲人贓今請給領韓金芝供蘇州人年廿九歲衣服在路拾得蔡太守以韓金芝乘危搶刦殊屬可惡判枷一月發犯事地方示衆衣給莊領○一百十四號華捕稱昨見嚴洪珍持破布裙二條水烟袋一枝磁茶壺一把洋傘一頂手巾三塊鞋子一雙到押鋪質錢詰係竊贓送案請辦嚴洪珍供蘇州人年三十五歲物件在上海大東門内東唐家弄竊來蔡太守飭押候送縣以便傳失主領贓○包探張松樵稱緝獲積竊瞿阿生起到棉被衣服十餘件查明係張林才李阿三等失贓今特送察張李投案請領瞿阿生供浦東人年三十七歲犯竊求恩蔡太守判發捕房各押四月贓給失主認領 
[法界捕房瑣案]  
　　前報紀鄭阿榮沈阿慶熊德茂因在彩視街弄仙人担擲沙袋調戲婦女經葛子卿葉春芳等控告一案昨晨葛偕葉投案另有張福泉偕葉正輝之妻女等到案請將葉正輝　出同轉問張曰葉正輝是爾何人答葉本姓張係小的之弟幼時寄名葉姓家故姓葉同轉詰春芳曰爾與葛同來告狀爲何不來質訊答小的初到公堂心胆皆慌且聞人言欲將小的置之死地因此懼怕間爾是否在悦來南　店爲夥答現在蕭同泰烟館司帳問該流氓如何調戲婦女答伊等無惡不作日前有一婦被該流氓揑痛亦欲控告後經鄭阿榮之母央懇始得寢事大老爺此次懲辦該處居人甚爲感激婦女可以放胆出門間鄭阿榮言擲沙袋係爾弟葉正輝所爲答正輝從前賣魚現已歸正問松林爲誰答小的又名松林問爾是否粤人答是幼時隨父來申父係官塲中人問照鄭等所供葉正輝頗不安分應與鄭等同罪且調戲人家婦女不顧自已亦有婦女耶答正輝葉來規矩斷不犯此同轉着將鄭等三人照原斷先枷二月期滿各責二百板葉正輝准其保去嗣後如有前項情事　當巖辦○前報白作帮陳阿狗閔榮眉在勝春樓茶館與薙髮匠周阿金滋閙一節昨晨周阿金投案同轉問陳閔等因何肇事答初二日旁晚時因行走悮碰卽遭陳等三人毆打次日陳等復糾十餘人到店尋釁經捕將陳閔拉住餘人紛紛逃遁同轉將陳閔詰問爲何毆打同供小的等在彼尋生意周報别人打架與小的無干問别人爲誰答龍華阿梅與周打架我等曾爲解勸悮被拘來謂爾等動輒藉端滋詐實屬可惡喝各責一百板包探禀陳閔腿上均有板花顯係流氓同薄問前犯何案陳供與弟口角冡翁大老爺懲責閔言因賭拘責同轉着陳先出往尋該帮頭目來案將閔具保○積竊汪阿龍被包探拘獲據供染坊夥汪阿洪及開嫁妝店之金泉可保當將汪押候汪等來案山核已列昨報昨據包探王榮培禀往金泉家傳問據云與汪素不相識不肯來保同轉命將汪阿龍詰問爾所穿女衣何來答在西門内經過見竹笆内無人乘間竊取包探禀汪阿龍本係幹賊能上屋偷竊經公廨訊辦數次同轉復問爾係何處人供紹興蕭山縣人同轉着笞一百板押候傳汪阿洪來案再核○寗人林增元控妻王氏與姚春寳之友某甲有私捉奸未遂打落門牙經葛同轉訊得事屬可欵着將姚春寳並王氏押候將房東鄰人傳案質訊已詳前報昨晨林增元偕　東林德昌陳翁氏姚顧氏隣居錢王氏等投案候質同轉問林德昌曰房屋是否由爾轉租答是問是日林與姚打架因何而起答 
 
 

Page 4

 
 
小的住樓下樓上共有兩家日前林不在家時其妻嫌悶至姚處閒談少頃林上樓忽然爭吵小的等上樓見林　妻扭作一團解勸之時經姚悮推以致跌落齒牙並非有意同轉問王氏爲何作此歹事答實係丈夫朦控伊欲小婦人賺錢養活問爾錢何來答從前揀羊毛目下伊嫌我老將鬚剃去欲娶少婦問爾是否有女在申賣娼答女幼時嫁與人家不料被其賣娼今始得知覺新丈夫用去不少現因無錢終曰毆打問林是否打妻　妻每口下午出外閒走勸阻不依略子儆戒二月間伊欲逃走同轉復問王氏爲何逃走答痛打難熬以致逃避同轉謂據爾所供殊屬刁猾異常喝掌頰四十復謂林曰爾妻不守婦道已加懲責爾如此胡閙亦應治罪姑念門牙跌落從寛不究着將妻帶回家鄉林仍屬嘵嘵不已同轉着掌責二十下斥退○傭婦吴趙氏控有妹女寳珠寄養花烟館傭婦高周氏處去年十一月被氏船上火夫姚寳生騙往福州將姚拘案姚供向妓玉寳買女出洋三十元立有筆據同轉以兩造各執着押候補提該花烟間傭婦王馬氏到案再核已詳前報昨據王馬氏投案同轉問爾爲傭已有幾時答約有十二年問玉寳將寳珠價賣爾知否答此女因母死經小婦人寄養該花烟間並非價賣問去年三月初九日所寫筆據爾知否答小婦人於三月初七日往杭州燒香不知伊等之事問紙上李周氏爲誰答不見有紙並無李周氏問十一月十三日姚領女動身爾見否答十一月初一日小婦人回蘇州十二月初十來申問知寳珠已被姚騙往福州問當時爲何不控答曾往捕房申訴因姚不在上海候伊來時再行拘拿日前在途遇見因卽送案同轉將　詰問筆據花押誰人所簽答先將紙交妓簽押後交還不見何人簽字間寫據簽押目下均不承認且無人可以作証答其洋由玉寳與王馬氏同在醫院交付王馬氏稱曾同小姐至醫院討到局洋二元同轉問玉寳女孩如何騙去答去年十一月十三日清晨姚言領往買點心一去不返王馬氏稱寳珠被姚騙去後小姐終日求籖測字屢往下海浦兵艦上向姚之友陳文元探問信息後被該船管駕得知將陳停歇同轉問姚曰寳珠伖往福州配與何人答去年十二月十一日配與薛蒙恩之第三子爲妻謂爾之所爲實屬混漲目下吴趙氏追領甚急爾須寫信催寳珠來申答女已配人不能索還同轉着將火夫頭目陳阿炳傳案謂爾可禀明管駕姚作事不妥須將女追回陳稱據管駕言請大老爺照例辦理同轉謂爾先回去禀明本委另有函致陳稱謝而去同轉將玉寳釋回待姚將女交到再核 
[代結善緣]  
　　前夕芹桂里赤熛肆虐泰山堂寳號近　咫尺幸蒙神明默佑得以轉危爲安當時承諸親友均來照料感激實深本擬設筵致謝因念江浙兩客被災甚重憲欵孔殷特以英洋三十圓交本館恊振所彚解災區爲諸親友代結善緣夫則振美事也以筵資助賑則并爲諸親友造福其澤愈薄其名愈美矣積善之家必有餘慶行見橘井杏林生涯日茂其食報豈有涯哉 
[謝筵資移賑]  
　　前月杪晝錦里中失慎延及小號内屋渥叨上蒼點佑厥燄驟衰前面得不殃及當時蒙友親並各寳號諸相知等駕蒞照料感激莫名并　數處洋行商董親來小號督率諸洋龍竭力灌救實足銘心本擬設席伸謝緣忙迫之際不克記憶竊虞具柬不周或蹈遺漏爲此敬移筵費洋一百元　絲業會館籌賑公所少欽施文彚解災區爲諸君子代種福田以答隆情於萬一伏望登　用申銘感　四月初四日三馬路信昌珠號陳養泉胡博如拜啓 
[方外助賑]  
　　謹啓者交果禪師著名之高僧也前爲龍華寺方丈法力宏深殿宇寳塔及一切橋梁道路無不修葺經營頌聲載道嗣因寗波岳林寺年久失修荒廢日甚彼處紳士慕方丈之名公請住　規復舊制煥然一新今悉災區春賑方殷於　到救民册後卽廣爲勸募先自出鉢資洋二十元并銅洋二十元囑爲鎔化彚解如此存心濟世歴久不渝在彼教中吾見亦罕祗列報章藉昭激勸　上海六馬路仁濟善堂籌賑公所董事地善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海寗附賑公所三月份捐數第六次月報清單]  
　　運川府知府魏省平銀五十兩署三臺縣知縣奎射洪縣知縣謝溪縣知縣何署遂寗縣知縣楊署安岳縣知縣隨榮至縣呼中江縣趙鹽亭縣王以上八户各助平銀廿兩應艮齋鐘廉甫二户各助平銀十兩吉辦居平銀四兩銀遇吉鐘爲吉鐘升保銷永保頻香室惠香室六户各助省平一兩張給　鐘宜侯兩户各助平元二兩羅成綱陳子軒朱貴林王恆春杜清海敬惟審王言繼龔遠方青運堂張内南四知堂邱錦　龔仁粟羅朝林德滋堂林華春金海隆王丙奎趙鳳章無名氏二十户各平三錢以上共省平銀二百五十兩合來九八規元二百六十三兩錫祚堂英洋十八元陳厚記英洋兩元徐小泉馬賓問祝雅峰姚電青鐘庚堂姚榖生王繡章七户各助英洋一元錢子雲周壽王少蘭王子驤汪傑堂徐青萬石泉藍擇如徐桐張蔡十一户各捐英洋五角頌萱堂助本洋二元以上本月共收九八元二百六十三兩英洋三十二元五角本洋二元閏二月底結存樊平銀四十兩文銀二十兩規元十四兩九錢八分英洋八百十八元二角五分銅洋八元三月底共结存規元二百七十七兩九錢八分樊平四十兩文銀二十兩本洋二元英洋八百五十元另七角五分銅洋八元○寓滬海寗附賑公所同人謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月廿四日京報全録]  
　　宫門抄○諭旨一道録前○鄂撫奎奏拿獲强　拒捕盜犯審明懲辦摺○浙撫崧奏特叅疏防斬犯越獄脫逃之管獄官有獄官摺○東撫張奏委道員就近管轄河務片○又奏縣丞等捐賑建坊片○又奏知府調赴河工委用片○護晋撫潘奏臬司再請給假片○又　奏同知摘頂勒遣短虧銀兩片○三月二十四日刑部都察院大理寺廂監旗值日無引見○禮王等謝紀録恩○信侯謝代進内大臣班恩○長麟由口外賜奠回京請安○榮公續假二十日○明桂請假十日○侍衛處奏派保和殿監訌之王大臣派出頭班　員勒奈曼王芬車霍　泰瑞啓二班謨貝子濂貝勒希朗阿車倫巴博裕理○召見軍機○皇上明日用膳辦事召見後至頤和園龍王廟等處拈香異還海○○頭品頂戴新授察哈爾都統湖北巡撫臣奎斌跪○奏爲拿獲强刦拒捕盜犯審明照章懲辦恭摺具陳仰祈聖鑒事竊據署羅巴縣知縣逹斌詳報監生金連杞雜貨店被刦一案先經該縣會營勘騐　緝旌據兵役拿獲盜犯李志洪等十名並格殺蔡麻子一名騐訊通禀經臣與前督臣裕禄批司飭府提犯覆審明確照章就地正法在案兹據該縣録叙全案供招議擬由黄州府知府李主豫詳經署湖北按察使方恭釗核明轉詳前來臣覆加查核緣李志洪曰榜兒白老三王榜白繞兒王元李金升白牛兒李耀南胡萬雲分隷安徽阜陽太和河南固始汝陽新鄭等縣各至羅田縣屬小貿　蕩度日先未爲匪光緒十五年七月二十九日李志洪白榜兒曰老三王榜曰繞兒王元楊金升白牛兒李耀南胡萬雲先後途遇素識已被格殺之蔡麻子各道貧難蔡麻子稔知金運杞雜貨店積有錢文貨物起意邀約行刼得財分用衆俱允從卽於是夜各帶洋鎗刀械油稔一共十一人齊抵金運札門首蔡麻子令李耀南胡萬雲在外把風提贓自同李志洪等一齊擁進金運杞之侄金隆盛金隆炳驚起喊捕蔡麻子用刀拒傷金隆盛偏左李志洪用刀拒傷金隆炳右眼角嚇禁聲張同白榜兒等刼得錢物遞交李耀南等分負至僻處查點按股俵分各散事主金運杞報縣會營勘騐詳緝旋於八月初五日據兵役拿獲李志洪白榜兒白老三王榜白繞兒王元楊金升白牛兒李耀南胡萬雲並起獲失贓到案傳主認領惟蔡麻子持械拒捕被差役李元格殺身死經該縣騐明填格提訊各犯録供通禀經臣與前督臣裕禄批司飭府覆番明確照章就地正法當卽擬結查律載强盜已行但得財者不分首從皆斬又例載盜刼案把風接贓等犯亦係同惡相濟照爲首一律問擬又北省奏定章程盜案如有執持刀械强刧聚衆至五人以上者地方獲犯訊明後由該管府覆審明確卽行就地正法又光緒十三年刑部奏定章程嗣後搶刧之案但有一人執持洋槍在場者不論曾否傷人不分首從均擬斬立决梟示各等語此案李志洪等聽從蔡麻子糾約各執洋槍刀械行刧金運札雜貨店或入室搜贓拒傷事主或在外把風接贓寔屬兇暴昭著同惡相濟自應按照律例問擬李志洪白榜兒白老三王榜白繞兒王元楊金升白牛兒李耀南胡萬雲均合依强盜已行但得財者不分首從皆斬律擬斬立决梟示業已遵章就地正法梟示應毋庸議蔡麻子起意糾刧拒捕罪應斬梟已被格殺身死仍戮屍梟示差役李元因蔡麻子持械拒捕格殺致斃律得勿論應免置議各犯在外爲匪原籍牌保及父兄均無從覺察亦免置議贓已給主認領起獲洋槍器械等件案結存庫彚報此案首夥十一人已於疏防限内全行拿獲所有應叙職名係署羅田縣事候補知縣逹斌督緝全獲應叙職名係黄州府知府李方豫相應隨案開報除共招送部外理合會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批刑部議奏欽此○○浙江巡撫奴才崧駿跪奏爲特叅疏防斬犯越獄脫逃之管獄官請旨革職拿問並請將有獄官摘頂勒緝恭摺仰祈聖鑒事竊奴才奉旨校閲浙東營伍於光緒十六年二月初六日公出業經奏報在案兹於閏二月初十日回省接據錢塘縣知縣束允泰禀稱本年閏二月初六日該縣奉委會勘餘杭縣屬南湖要工初七日報明公出初九日在差次接據該縣典史方奎元禀閏二月初八日夜四更時分寄禁犯人徐老六乘間越獄脫逃督同追拿無縱當卽馳回勘明提訊刑禁人等委係一時疎忽並無賄縱禀報察核等情奴才查該犯徐老六仙居縣人因在嵊縣地方聽從匪犯黄導興搶奪事主胡士棒洋銀放槍拒傷胡見藍等平復該犯在塲動手審擬斬立决解勘具題留覊省監尙未准部議覆之犯該管獄官方奎元當印官公出期内於覊禁重囚宜如何督率刑禁人等加意防範乃竟漫不經心致被乘間脫逃實非尋常疎忽可比有獄官束允泰雖先期報明公出第不能先事預防咎亦難辭據該管道府揭由藩臬兩司會詳請叅前來相應請旨將管獄官錢塘縣典史方奎元革職拿問有獄官錢塘縣知縣束允泰摘去頂戴勒限嚴緝逃犯徐老六務獲究報除飭將該典史方奎元先行撤任委員接署一面札飭杭州府委員馳詣覆勘並飭府行提刑禁人等到案審明實在有無賄縱情弊分别擬辦外謹會同閩浙總督臣卞寳第合　恭摺具奏伏乞皇上聖鑒訓示謹奏奉硃批另有旨欽此○○張曜片再上游所屬曹州所屬河防河臣籌議尙需時日隄埝應修各工刻不容緩原派道員張上逹前往辦理惟河道過長工程煩重東河以下各工均屬緊要張上逹奔馳河瓀每處兼顧爲難查兗沂曹濟道向係兼管河務該道員中衡才具明幹年力精强由工部司員簡授斯缺蒞任以來諸事均能實力整頓應令就近管理轄境河務講求修防以資練習謹附片具陳伏乞聖鑒謹奏奉硃批着照所請欽此○○張曜片再據登萊青道盛宣懷禀稱江蘇長洲縣人同知銜候選縣丞談立鰲遵其故父談泳德故母談沈氏遺命捐助棉衣一千套又浙江鄞縣人縣丞銜蘇德彪遵其母蘇孫氏之命捐助棉衣一千件均經分撥災區散放核與捐銀千兩建坊之例相符請具奏前來合無仰懇天恩俯准談立鰲爲其故父談泳德故母談沈氏蘇德彪爲其母蘇孫氏均在本籍自行建坊給予樂善好施字樣以示旌奬謹附片具奏伏乞聖鑒訓示謹奏奉硃批着照所請禮部知道欽此 
○○張曜片再據河防局司道詳稱道員用前任曹州府知府候選知府積慶從前管理河防情形熟習現當河務緊要之際請奏調來東以資得力等情臣查前任曹州府知府積慶在任有年河務修防本屬熟習因地方應辦之事未能實力施行經臣奏請以簡缺知府歸部選用兹據河防局司道請調前來可否仰懇天恩俯准將道員用候選知府積慶調赴河工委用以資得力謹附片具陳伏乞聖鑒諿示謹奏奉硃批着照所請吏部知道欽此○○潘駿文片再本年閏二月初一日據盂縣申轉據在籍新授貴州按察使田國俊呈稱國俊前在江寗鹽法道署理江蘇布政使任内接奉行知光緒十五年三月十八日恭奉上諭貴州按察使着田國俊補授欽此當卽具摺謝恩籲懇陛見奉硃批着來見欽此以本生父母年逾七旬禀請給假兩個月回籍省親經護理江蘇巡撫代奏奉硃批着賞假兩個月欽此遵卽交卸藩篆九月由蘇起程回籍沿途因感冐及風水阻滯至十二月初五日馳抵盂縣本籍當經呈報在案本年二月初五日假期屆滿卽應入都陛見第因服官江蘇六年感受潮濕痰喘咳嗽腰骽作痛刻難就道懇乞轉詳奏咨再給假兩個月俾得赶緊醫治一俟調理就痊卽行束裝北上等情由平定州核轉到司臣在署布政使任内當經據情詳請具奏前撫臣未及核辦兹由臣覆核無異惟有代懇天恩俯准將新授貴州按察使田國俊再賞假兩個月俾得醫治就痊卽令遵旨北上以遂瞻戀之忱除分咨吏部曁貴州撫臣查照外理合附片陳明伏乞聖鑒訓示謹奏奉硃批另有旨欽此○○　駿文片 
再前署歸化城同知炳玉虧短任内交代正雜各欵銀一千五百五十兩屢次飭催未據清繳以致接任之員未能接收結報現在二叅已逾自應叅追以儆玩泄而免效尤臣前在署布政使任内詳請核叅前撫臣未及核辦兹由臣覆查無異相應請旨將前署歸化城同知炳玉摘未頂戴勒限四個月將虧短銀兩如數完繳限内全完卽請開復逾限不完或完不足數再行從嚴叅辦除飭取應行分賠上司各職名另行咨部立案外理合附片陳明伏乞聖鑒謹奏奉硃批着照所請該部知道欽此 
 
 

Page 13

 
 
[光緒十六年三月廿六日京報全録]  
　　宫門抄○諭旨兩道録前○教職單○發抄硃批六道○護陜撫陶奏審明竊盜臨時行强分别定擬摺○又奏甄别知縣片○三月二十六日内務府國子監侍衛處值日吏部引見三十一名太常寺二名○橚貝子恩慶嵩申恩棠各假滿請安○集　敏等謝加級恩○吏部奏派騐看月官派出麟書孫詒經徐郙景善清安豐烈錢應溥馮爾昌鄭嵩齡舒普恩霖吴光奎丁立瀛鳳英楊晨胡俊章○召見軍機現換單袍褂○光緒十六年三月分教職單教授廣東瓊州陳爲燠廣州甲正諭江蘇金壇丁賜俊淮安上元鮑掄魁徐州山東聊城張玉榮濟南山西翼城郭嚮鴻平陽河南鄢陵方連沿汝寗新陽郝學禮　德浙江烏程徐志芬寗波蘭谿姚昉湖州湖北蘄水張行簡漢陽江夏韓文漢陽廣東連平李秉鈞廣州廣西永寗陳森鬱林雲南武定梁嘉增楚雄姚州楊蔚雲雲南雲南俱舉福建上杭葉秉槐建寗拔訓導奉天奉化王棻林河間直隸無極朱衣點宣化樂亭楊灝定州江蘇沛縣黄宗城蘇州山東渠縣侯嘉禾萊州肥縣浴振南濟南壽張李華鑾濟南山西陽高樊生基蒲州甘肅海城王楷鎮西廳浙江太平張玉熙嘉興湖北榖城陳皋言德安湖南常寗黄國熙長沙廣東臨高郭庾吉廣州廣東乳源黎秉鈞廣州廣西武緣馮錫光鬱林貴州清平王家鈞貴陽俱舉江蘇寳應楊泰煐太倉優河南封邱龐滋本南陽挨廣東永安張宗韶州詠優復諭直隸高邑董俶順天歲安徽貴池萬國霖廬州山東昌邑王方榖武定山西太平張謀傑太原浙江武康趙家芬寗波福建寕德羅永年汀州俱廪湖南封邱謝昌玉懷慶附浙江桐廬何涵寗波副廣東廣寗鍾仁寵瓊州拔廣西隆安鄭揆一桂林舉四川南溪幹光華酃定歲復訓直隸安州張振玉天津山西文水候晋康汾州俱增安徽鳳陽吴嗣箴徽州河南思縣何峻峯懷慶陜西三原劉步雲漢中江西廬陵劉錫疇撫州湖南宜章柳大澍長沙桃源黄尋壽長沙廣東潮州謝廷勳廣州揭陽盧近光廣州香山邱亮邦羅定南雄文元英瓊州四川彭山張熙烈瀘州綏里謝大傑資州雲南邱北向東升永昌陜西富平任佩纮　州俱廪河南裕州夏韶懷慶廣東羅定何際熙嘉定貴州思州徐揚善黎平俱歲陜西漢陰常懋德西安拔長安員錫庚同州恩浙江黄巖李韓潮金華挨雲南霑益劉涕雲南恩甘肅古浪王汝賢秦州廣東化州羅鼎雷州貴州開泰何貞亨遵義俱舉○發抄潘駿文奏遊擊劉漢春管帶練軍奉硃批兵部知道欽此○又知縣聶鴻章完欵免議奉硃批户部知道欽此○又知縣姜慎川期滿奉硃批吏部知道欽此○曾國荃奏徐耀連補太湖副將奉硃批兵部議奏欽此○又遊擊楊紹寅不安本分革職奉硃批着照所請兵部知道欽此○又朱洪章署福山總兵奉硃批兵部知道欽此○○護理陜西巡撫布政使臣陶模跪奏爲審明竊盜臨時行强分别情罪按律定擬恭摺仰祈聖鑒事竊查陜西省尋常盜案及臨時行强各盜犯經前撫臣張煦奏請改題爲奏以期迅速奉旨允准欽遵咨行照辦在案兹查前據署臨潼縣知縣安守和具報該縣民人李百椿家被賊夤夜行竊臨時起意强刦嚇禁事主聲張搜贓逃逸該縣會營勘騐先後拿獲伙盜李孰唐卽李樹塘張來銀房直葉到案搜出當票取出原贓衣服差傳事主認領估贓訊供通詳批飭審緝嗣因限滿逸犯無獲該縣議擬解經西安府提訊犯供翻異發回復經審擬中府詳司因案情未確發委審辦旋據審擬由司招解前撫臣張煦仍以案情未妥發委覆審據報房直葉在監病故批飭歸案擬結現據西安府知府文啓督同局員審明詳由前臬司唐樹楠勘轉前撫臣未及審訊移交到臣隨提犯研鞫緣李孰唐卽李樹塘張來銀房直葉均籍隷河南鄧州先年來至臨潼縣傭趁游蕩度日均先未爲匪光緒十三年十一月二十六日李孰唐張來銀房直葉先後會遇在逃素識之河南人老孫徐景汰徐一剛宋大漢老宋老席一處閑談各道貧難老孫稔知李百椿在川貿易家道殷實起意紏竊得贓分用衆各允從約定傍晚同至李孰唐窰内會齊屆時分起踵至老孫徐景汰徐一剛各携木棒宋大漢身佩小刀李孰唐張來銀房直葉老宋老席俱係徒手一共九八三更後偕抵李百椿門首老孫派令張來銀房直葉在外接贓自踏宋大漢肩上越墻進院潜開大門李孰唐寺一同走進宋大漢用刀撬開二瘦入内見上房燈尙未熄復用刀撬開東西廂房門與李孰唐老孫徐景汰徐一剛老宋老席先後進房竊得衣物遞交張來銀房直葉接收囑令負贓先逃李孰唐與老孫等轉身復至東廂房行竊誤撞框門聲響維時李百椿長媳李李氏聞響起開門趨出喊捕老孫因無隣居家僅婦女起意喊同李孰唐等行强嚇禁事主不准聲張李李氏等見賊衆勢兇畏懼未敢向捕老孫復令宋大漢燃火照亮帶領李孰唐等同至東西廂房搜刦櫃存銀兩首飾衣物逃逸赶上張來銀房直葉告知强情同至李孰唐窰内查點衣物首飾俵分銀兩當議暫交老孫收存約俟事冷換錢再分各散李孰唐等將分給衣物潜當於富平縣泰和當内首飾賣給過路不識姓名人得錢花用李李氏次早通知其母家兄李維密開單投約報縣會營勘騐先後將該犯李孰唐張來銀房直葉拿案起獲當票移和富平縣由胡泰和當鋪取出衣服十件差傳事主認領查訊當主先不知係盜賊該縣按照失單確估共值庫平銀一日一十八兩九錢五分訊供通詳批飭勒緝逸犯老孫等務獲研究嗣因限滿無獲議擬解經西安府提訊犯供翻異發回復經審擬由府解司前署臬司以案情未確發委審辦該府行提人証到省審擬由司招解前撫臣仍以案情未妥發委覆審旋據咸寗縣詳報房直葉於十五年九月初三日在監病故委騐並無别情提訊刑禁醫生人等均無凌虐違方等弊批飭歸入正案擬辦兹據西安府審明詳由前臬司勘轉前撫臣未及審訊移交到臣親提研鞫各供前情不諱嚴詰李孰唐委係聽紏伙竊臨時行强張來銀房直葉均止聽從行竊在外接贓先逃不知强情供贓確鑿案無遁飾查律載共謀爲竊臨時行强以臨時主意及其爲强盜者不分首從論又强盜已行但得財者不分首從皆斬又竊盜贓一百一十兩杖一百流二千五百里爲從减一等各等語此案孚孰唐聽從逸犯老孫行竊因被事主李李氏等驚起喊捕輙敢聽從行虽嚇禁事主聲張搜刦贓物實屬同惡相濟自應按律問擬李孰唐卽李樹塘除聽從行竊計贓罪止擬徒輕罪不議外合依共謀爲竊臨時行强但得財者不分首從皆軒律擬斬立决照例先行刺字該犯事犯雖在光緒十五年三月十六日恭逢　恩詔以前係臨時行强重犯應不准援免張來銀房直葉聽紏行竊當老孫等商同行强之時業已携贓先逃不知强情應仍以竊盜爲從論查事主原報失贓共估值庫平銀一百一十餘兩應照律計贓科罪張來銀房直葉均合依竊盜贓一百一十兩杖一百流二千五百里爲從减一等律各擬杖一百徒三年事在　赦前核其情罪因犯竊擬徒不在不准援免之列應准援免釋放後再有犯加一等治罪房直葉業已在監病故卽毋庸議犯係先後拿獲隔别研訊供出一轍無虞避就請免監候待質張來銀據供現有祖母魯氏年逾七十家無次丁訊係游蕩忘親例不留養惟已援免亦毋庸置議房直葉訊無父兄李孰唐有父李瀛檣不能禁約其子爲匪事在赦前免移傳責該犯等在外爲匪原籍保甲無從覺察應與不知盜贓悮行收當之當商胡泰和及房直葉在監病故訊無凌虐違方之刑禁醫生人等均免置議買贓之不知姓名人併免查究獲贓給領未獲各贓連當本在於現犯名下照估追賠逸犯老孫等飭緝獲日另結無干省釋此案首夥盜犯七名僅獲從犯一名應議疎防職名已飭另行開送其監斃徒犯一名職名管獄官係咸寗縣典史趙森生相應附送聽候部議除供招咨部外所有審明行竊臨時行强分别情罪按律定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○陶模片再准部咨道府州縣無論何項勞績保奏歸入候補班人員到省予限一年察看才具分别補用等因兹查有藍翎同知銜補用知縣葉星文於光緒十四年十一月到省已試看一年期滿例應照章甄别臣在藩司任内查得該員年壯才明辦事隐妥堪以煩缺補用謹會同陜甘總督臣楊昌濬附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒十六年三月廿七日京報全録]  
　　宫門抄○諭旨一道録前○護陜撫陶奏遵駁揀補要缺知縣摺○又奏特叅疎失軍犯越獄之典史知縣請旨革職拿問並照例議處指○將軍托奏報接印日期摺○大臣祥奏交卸暫護將軍印務懇賞假入覲並修墓省親摺○蘇撫剛奏報蘇省海運冬漕糧米頭批放洋日期摺○三月二十七日理藩院鑾儀衛光禄寺廂黄旗值日無引見○克公恩慶等各謝加級恩○崇禮稽查中左門覆命○托倫布假滿請安○湖北巡撫譚繼洵請訓○濂貝勒漪貝勒瀾公載瀛載津各請假十五日○立侯續假十日○召見軍機譚繼洵派出閲卷麟書翁同龢皇上明日用膳辦事召見後還宫入齋宫○○護理陜西巡撫布政使臣陶模跪奏爲遵駁揀員調補要缺知縣以重地方仰祈聖鑒事竊查安康縣知縣湯銘新於光緒十五年八月十七日病故以病故本日作爲開缺日期係煩疲難兼三要缺當經世在藩司任内會同臬司唐樹楠以曾任實缺候補知縣孫萬春請補詳經前撫臣張煦奏奉硃批吏部議奏欽此嗣准吏部議覆孫萬春雖係進士出身前任鄠縣係屬簡缺丁憂起復仍回原省定例不得請補煩缺駁令另行揀員請補等因覆奏奉旨依議欽此欽遵咨行到陜查該縣爲興安府附郭首邑地處南山政務繁劇非精明幹練之員難咨治理臣復與署藩司唐樹楠署臬司錫光在於通省應調應補知縣及應升人員逐加遴選惟查有延川縣知縣薛華塾現年三十七歲四川興文縣附監生遵例報捐三班選用知縣加捐同知升銜光緒元年克復寗州鄧川州鎮雄州等處案内出力保歸本班卽選並戴花翎十年赴部投供十一年二月選授今職八月到省十二月十四日到任十四年十一月試俸期滿業經請銷在案臣前在藩司任内查得該員才長識裕辦事勤能覈計歴俸已滿三年並無展叅及盜刦已起四叅之案以之調補安康縣知縣與例相符洵堪勝任合無仰懇天恩勅部覈覆准以延川縣知縣薛華塾調補安康縣知縣以裨治理如蒙俞允該員係知縣調補知縣銜缺相當毋庸送部引 
見所遺延川縣知縣係簡缺俟薛華塾准補安康縣知縣部覆至日另行請補合併陳明所有遵駁揀員調補要缺知縣緣由謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○護理陜西巡撫布政使臣陶模跪奏爲特叅疎失重犯越獄之典史知縣請旨革職拿問並照例議處以儆玩泄恭摺仰祈聖鑒事竊照監獄重地理宜嚴密巡防不容稍有疎廨兹據石泉縣知縣陳熊禀報於光緒十五年十二月二十七日奉該管興安府札委前赴漢陰廳會審案件十六年正月初二日起程前赴該廳初四日接據典史張兆桂申報初三日三更後風雪交加該禁卒等一時困倦睡熟不料監犯陶承禾卽陶老五乘間扭斷鐐銬木籠越監逃逸等情當卽馳回親詣監所勘騐懸賞選差勒緝無獲提訊刑禁人等僉供委止失於防範並無鬆刑賄縱情事禀請核辦並署藩臬兩同及該管陜安道興安府揭叅前來並查該犯陶承禾卽陶老五係起意紏約現獲之胡老六並逃犯王昌雲等首夥五人在該縣境内塗臉上船强刦船户胡真禄布疋錢文按律應擬斬决之犯前據該縣獲犯訊供禀經前撫臣批飭興安府提訊照章禀請就地懲辦該有獄官知縣陳熊及管獄官典史張兆桂亟應督率刑禁人等加意巡防以免疎失乃竟漫不經心致令在獄脫逃追捕無獲實非尋常疎忽可比該縣陳熊雖報因公出境惟未先事預防究難辭咎更恐刑禁人有鬆刑賄縱情弊應卽一併叅處澈底根究廳辦相應請旨將管獄官石泉縣典史張兆桂革職拏問以便提同刑禁人等嚴行根究並請將有獄官石泉縣知縣陳熊先行交部照例議處飭查具報公出有無揑飾一併歸案照例分别辦理以儆玩泄除仍勒限緝拿逃盜陶承禾務獲究辦外謹會同陜甘總督臣楊昌濬合詞恭摺具陳伏乞皇上聖鹽訓示再所遺石泉縣典史員缺陜省有應補人員應請扣留外補合併陳明謹奏奉硃批另有旨欽此○○奴才托克湍跪奏爲恭報奴才到任接印日期繕摺馳陳仰祈聖鑒事竊奴才前於上年秋間自黑龍江本旗啓程到京於十月初六日瞻覲天顔跪請聖安當蒙召見嗣因二次假滿後具摺恭請聖訓仰蒙召見訓誨周詳奴才跪聆之下莫名欽感遵卽於十二月二十六日由京啓程馳赴烏里雅蘇台將軍新任行抵張家口一面候傳台站一面趕緊束裝擬於二月初三日出口前進本月二十四日行抵烏里雅蘇台二十八日准暫護將軍印務叅贊大臣祥麟派委内閣主事職銜全成等齎送定邊左副將軍銀印一顆欽差提調關防一顆令旗令箭各一分移交前來奴才當卽恭設香案望闕叩頭祗領任事訖伏思奴才滿洲世僕知識庸愚疉蒙殊恩升授烏里雅蘇台將軍惟受恩深重報稱毫無查烏里雅蘇台爲極邊衝要之區凡遇操防撫馭各事宜在在均關緊要奴才惟有矢慎矢勤竭力籌畫與滿蒙叅贊大臣等和衷共濟以期仰答高厚鴻慈於萬一至奴才應查倉庫糧餉軍器並牧廠駝馬等項及三路台站俟查明後另行具奏外所有奴才到任接印日期謹恭摺奏聞伏乞皇上聖鑒再奴才此次出口經過沿途台站及戈壁喀爾喀等處地氣素寒不習播種而蒙情尙稱安謐足以仰慰宸厪合併聲明謹奏奉硃批知道了欽此○○奴才祥麟跪奏爲交缺暫護將軍印務懇恩賞假進京叩覲天顔並修墓省親仰祈聖鑒事竊奴才前於光緒九年十一月十九日由内閣學士兼禮部侍郎銜蒙恩賞給副都統作爲哈密帮辦大臣十五年五月二十八日到任是年八月十二日遵旨夾京十一月二十六日行至直隷獲鹿縣途次承准兵部火票内開光緒十一年十一月十一日奉旨祥麟着作爲烏里雅蘇台叅贊大臣照例馳驛前往欽遵十二年六月初四日到任講習邊事辦理交涉繼因原任將軍杜嘎爾李於軍任奴才謹遵奏案權護將軍印務已將歴年積案大半奏結兹於本年二月二十四日新任將軍托克湍馳抵烏里雅蘇台本任奴才跪請聖安畢卽於二十八日派管帶滿營戍守騎都尉恩綸内閣主事職銜全成謹將定邊左副將軍印信一顆欽差提調關防一顆令旂令箭齎交訖伏思奴才滿洲世僕一介庸愚七年兩戍軍篆三權愧未報之涓埃思覲君而入告按向來西北兩路換班大臣等並無籲懇陛見之條惟奴才纞主綦切身在邊庭心在朝廷且奴才祖墓近因秋多雨潦修而復圯奴才之父春陞年已八十家無次丁奴才再戍四年未得歸省伏念我皇上以聖孝治天下凡有陳情莫不仰蒙俞允惟有仰懇天恩可否賞假三兩個月俾奴才進京叩覲天顔並修莫省親之處出自逾格隆施伏乞皇上聖鑒訓示遵行奴才不勝悚惶待命之至謹奏請旨奉硃批祥麟已簡放内閣學士矣欽此○○江蘇巡撫臣剛毅跪奏爲恭報蘇省海運冬漕糧米頭批放洋日期專摺具陳仰聖鑒事竊照蘇省光緒十六年起運十四年分冬漕除蘇州府屬被水成災奏蒙恩旨停徵外所有松江等四府州屬應徵漕曰三糧仍由海運業經臣酌定辦理章程開單會摺奏報一面飭催各屬上緊徵收並令折色縣分妥速辦齊米石提前運滬盤騐兌裝各在案兹據蘇州藩司黄彭年臬司劉樹堂糧道景星會詳據海運滬局委員辭稱本年蘇省起運米石遵經招雇沙衛東船取具承攬核給修費飭令赶緊修艌堅固排泊候兌嗣據各屬陸續剥運漕白糧米到滬除曰糧全數並分撥漕糧正耗米石交招商避輪船裝運外其餘漕糧就已到者隨時督飭斛兌配撥沙衛各船承裝計兌竣頭批米船五十隻共交裝艙漕糧正耗米一十一萬一千七百九十八百零並隨裝經剥食耗等三欵米二千九百八十一石零沙船耗米八千九百四十三石零當卽發給注脚等銀收其該船户等領狀互保實裝米數各結查明水手籍貫携帶器械填給聯單於二月二十五日起委員押運陸續開出吴淞駛至崇明十　海口候風放洋等情尊詳請奏前來臣查本屆蘇省海運漕白糧米照案招雇沙衛各船並分撥招商局輪船分運承裝抵天津仍由南省糧道自行運里通州交兌所有由天津雇剥轉運一切事務煩重均應提前赶辦俾得如期運兌無誤交倉兹據詳報頭批放洋日期應照案咨會總理輪船長江提督臣李成謀派撥輪船出洋巡護催　並分咨本省隣省沿海水師按叚防護仍飭滬局催提其餘米石赶緊剥運兌裝接續放洋並催令招商局輪船赶緊分批裝運開駛外謹將海運漕米頭批放洋日期會同兩江總督臣曾國荃漕運總督臣松椿恭摺由驛四百里馳奏伏乞皇上聖鑒謹奏奉硃批户部知道欽此 
 
