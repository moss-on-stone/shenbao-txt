# 1904 - 274 - 4911303

 

Page 1

 
 
[中國防疫醫院落成記]  
　　防疫者西人之善法也蓋疫之爲症感天地不正之氣一經觸發最易傳染故西人特畏之數年前曾由前蘇松太兵備道蔡和甫觀察允稅務司之請在吳淞口外崇寶沙建有醫院延西醫柯君主其事凡輪船之由他處入口者必須柯君登舟騐視有患疫者無論中西男女一律移送院中爲之醫治病痊始釋之使去其用意非不甚善惟是中西人士體質不同性情各異中人氣體大都柔弱西國猛烈藥品服之或不相宜起居飲食亦不能與性情相合兼之言語互歧諸多不便以致各省人士之附輪船來申者咸惴惴焉以入院爲苦滬上諸紳商聞而憫之禀商今蘇松太兵備道兼江海關監督袁海觀觀察就吳淞口内北港嘴購地四十五畝有零自建中國防疫醫院共費銀二萬三千道憲倡捐銀五千兩餘皆由紳商捐助召都料匠併力經營逾歲始慶落成本年八月朔日爲開院之期越二旬院中各董邀乘丹鳳小輪船前往閱視午前九點鐘登舟風日淸和水波激蕩神怡心暢曠然有思越一點餘鐘抵埠遙見樹陰掩映中粉壁參差體制整潔旣登岸由司事導引入内第一進左右各房兩大間備司閽及挂號者所居院之兩旁房各數間爲中西醫室再入内爲客廳右旁爲帳房左旁爲醫生臥室由廳後而入則皆病房第一進相離數丈各建房三大間每間又劃分爲三病之輕者居之第二第三進均房六間病之較重者居之最後有大房數間以居病之極重者或有不測則兩旁又有成殮之所停柩之所此外庖廚溷湢必精必潔四旁頗多曠地可以栽植樹木藉吸清氣以暢生機院中經理者爲甘君月初所延西醫爲繆君頌懋及其夫人某氏中醫爲黄君熾卿而前在崇寳沙醫院之曹君亦延之入院會同醫治此外男女僕役皆訂有規則約束甚嚴凡所以爲病人計者至周且備是時在院醫治者爲寗波人章姓蘇州人龐姓廣東人沈姓皆於八月十一日由崇寳沙醫院移來又有粤人李某甬人張某甫於十五十七等日來院現已一律醫痊令其出院嗚呼是非諸醫之盡心調治烏能見效如是之速哉周覽旣畢旋卽登舟時適柯醫生亦由崇寶沙醫院乘舟而來與諸董互譚議定以後凡輪船入口由中國醫生之習西法者會　柯君到船察驗如係西人患疫則至崇寳沙醫院醫治華人則悉數帶回中國防疫醫院治法或西或中悉由病者之自願惟病痊後仍由柯君騐明方准出院蓋亦互相稽察格外鄭重之意也柯君深以爲然遂與諸董欣然握手而别而輪舟亦氣管嗚嗚鼓輪駛回滬上時方四點三刻餘鐘也僕綜觀此事深感袁觀察提倡之盛心諸董扶助之雅意不禁歡欣雀躍曰美哉此舉是誠所謂具痌瘝在抱之誠能生死人而肉白骨者哉夫人不幸而爲病魔斬擾已屬甚苦况乎萬里旅游孤身作客沈疴旣抱其苦尤非罄筆能書自有此醫院之設扶持必周調護必愼其地又與吳淞火車甚近親屬探視便益良多吾知旅人雖爲二豎所侵而人力可以挽回不難同登仁壽之域矣是非官紳之相與維持曷克臻此哉所難者購地造屋經費已耗去二萬餘金將來常年開支爲數又須逾萬經營方始來日大難所望四方好善諸君子各擴胞與之懹同存解推之念囊金慨助俾得永久支持是則在事諸君所深爲禱祝者是日道憲袁海觀察本欲親臨閱勘以公務紛仍特委譯嗣關綱之司馬代往同行者爲嚴君筱舫朱君寳珊徐君雨之周君金箴虞君洽卿陳君潤夫樊君時勛李君平書王君楚芳汪君漢溪等二十餘人時則聖清光緒三十年八月二十有三日也 
[本館接奉電音]  
　　昨晚七下鐘越二十五分時京師友人飛電傳來上諭一道敬謹譯登○八月二十四日内閣抄奉旨樸壽著賞給副都統銜作爲庫倫掌印辦事大臣照例馳驛前往欽此 
[電傅宫門抄]  
　　昨晚七下鐘越二十五分時京師友人專電告知本館云八月二十四日皇上召見軍機大臣及祐 
[俄入韓北]  
　　昨日清晨本館得日本東京專電云頃由韓之元山埠來電知華歴八月二十二日有俄國馬隊六百餘名馳抵洪原另可薩克馬隊二千餘名舁砲四尊由北靑南下 
[海戰風聞]  
　　華歴八月二十三日日本東京來電云近日旅順口各俄艦皆已生火且時聞發汽之聲想已預備突圍而出矣按前日上海得有信息謂旅順日來復經海戰當時有一俄艦乘機遁出將至吳淞本埠俄人賃一一小輪船以備往迓云 
[奉天小戰]  
　　華歴八月二十二日英京倫敦來電云本月二十一日俄國陸軍提卡薩哈夫電奏俄廷略謂 
本月二十日兩軍在烟臺堡附近曾經小戰十九日復戰於遼河左岸計日人有騎兵二隊步兵一隊共携大砲四尊 
[擊退日軍]  
　　華歴八月二十二日英京倫敦來電云兹者俄參謀部得有軍報謂自本月十一日至十七日止各路攻擊旅順之日軍均被俄軍擊退 
[日籌戰略]  
　　華歴八月二十二日奉天路透訪事來電云現在日俄兩軍久無動靜大約局面又將爲之一變至遼陽之我前半節現已了結現日人又須另籌戰略或者仍照前所擬由東路進兵之策亦未可知 
[北韓俄軍]  
　　本月二十四日日本東京來電云現得高麗元山電音謂有俄國騎兵六百名於本月二十二日行抵洪陽地方并有可殺克兵二千人携帶大砲四尊由百克金註譯音而來不日亦將南下矣 
[俄皇視師]  
　　華歴八月二十二日英京倫敦來電云俄皇於某日駕幸哇特沙註地在俄之南方鄰近黑海 
巡閱派亞東之新兵二萬七千人俄后及希臘王妃則偕幸耳雷佛爾註地方俄之西方閱視波羅的海艦隊 
[俄編新軍]  
　　華歴八月二十二日英京倫敦來電云此間路透電局得俄京聖彼得羅堡訪事人電信謂俄國 
 
 

Page 2

 
 
新創滿洲第二軍係第四第八及第十六軍隊編制而成復加以西比利亞第六軍并太雷呂亞司兵數隊 
[俄督更迭]  
　　華歴八月二十二日英京倫敦來電云外間傳謠俄國亞東總督矮列幾息夫被召回國而以公爵臬誇賴司繼其後此信頗見信於世云註拔臬誇賴司爲老臬誇賴司公之長子卽今皇尼古境拉士第二之兄生於西歴一千八百五十六年十一月十八號至今尚未授室焉 
[俄艦行蹤]  
　　英京路透局來電云某日見有俄國軍艦名帖栗科者由阿非利加洲北境卡納利羣島臘司勃路馬司海口啓行尚未悉其開往何處 
[俄報軍情]  
　　俄京聖彼得羅堡來電云某日旅順防營統帥司堵瑟爾電奏朝廷略稱日軍進攻路伊若灣附近烏岳洛何矮伊山我軍可陣之地歴二日夕悉被我軍擊退目下烏岳洛何矮伊及何伊沙卡伊矮與夫依希搖伊矮諸山皆被我軍所占敵軍損害良多是役也我軍勇猛之名頗爲顯著翌日日帥令少佐山岡某齎一密函由乃木東鄉二提督署名至我陣前投呈大將昆獨臘輕誇曁伊羅孟大佐愛路氣諾申少佐恩脫利愛夫大尉誘今獻出要塞向之乞降我軍立卽峻詞拒絶蓋以目前我軍方占勝利之勢兵士類皆同仇敵愾踴躍歡欣也 
[伯遣大軍]  
　　日本大阪某日報云頃聞歐洲某國得有電音悉俄國陸軍中第五十二隊兵士刻已奉命會同第八隊陸軍馳赴亞東肋戰俄皇旋又降旨令西伯利亞東境攻城砲兵編成隊伍名之曰臼砲第四聯隊於西歴九月十號拔隊東行此外黑龍江烏蘇里後貝加爾湖各處駐防兵五十營編爲三大隊名之曰西伯利亞東境豫備兵更於上月某號檄調科臘司諾耶路司科及伊羅科之科所駐哥薩克騎兵半聯隊偕西伯利亞國民兵第二營馳赴戰隊至西伯利亞東境輕氣毬大隊統領誇恩誇君於九月十四號由聖彼得羅堡啓行在華路沙地方編制成營延著氣毬師授以最新技術說者謂泰西遇有戰事從未聞有氣毬隊克奏膚功此次俄入期望甚殷意殆欲特著非常之烈乎 
[俄事述聞]  
　　香港某日報登有華歴八月十四日英京倫敦所發電報云俄軍刻已將二龍山砲臺冋日軍奪回俄國海軍提督司堵瑟爾之夫人不知因何受傷本月初六日俄人將大砲四十五尊全數毁壞俄廷特議訂戰時禁物之某臣申明煤棉鐵三項列入禁物之中 
[俄恤遺孤]  
　　日本大阪某日報登俄京聖彼得羅堡電信云俄皇以太子誕生特留記念就帝室機密費内籌出巨欵教育陣亡水陸軍士所遺孤兒一百人刻已飭下水陸軍教育監督某君善爲布置又於帝室財産内特撥羅布一百萬枚用俄皇及后御名發交銀行生息以備撫養水陸軍所遺眷口併用以教育孤兒某日已由電飭知鎮守亞東之苦洛拔托金大帥矣 
[俄國建儲]  
　　俄京聖彼得羅堡宫報云某日俄皇因太子誕生特降詔勅曰天佑朕躬得爲俄羅斯全國皇帝兼波蘭國王芬蘭公爵蓋朕卽尾古拉士第二也兹特普告我忠愛勇敢之臣民朕以親愛無匹之皇后矮列科山獨路夫握脫洛夫納於俄歴七月三十號誕育儲君旣安且吉朕特錫之名曰矮列科息渥荷皇天降福於朕之宫廷及通國臣民使得前星耀采朕應與汝臣民敬謝昊蒼朕并將與汝臣民共禱止天俾皇子誕生後永無災害焉又朕曾於一千八百九十九年俄歴六月二十八號特頒詔旨謂朕儲位尚虚欽定朕所最親愛之皇弟米哈衣羅矮列科山獨路衣帖承兹大統今旣得皇子矮列科息當遵照我帝國法律立爲太子俾日後得以繼統臨朝一切權能蓋朕已全行付畀矣欽此紀元後一千九百四年卽位後第十年夏六月三十號御筆書於海帖路岳夫鎭尼古拉圡押 
[俄人製艦]  
　　俄國科倫司坦脫埠烏賢司脫尼科報云目下我俄海軍部方飭聖彼得羅堡某船廠仿照何衣奴夕衣之式製造滅水雷艦八號當局者蓋有鑒於此次海戰敗衂之恥欲將水雷及砲一律精益求精也又云廠中刻方製造滅水艦四號以便遣赴亞東其式卽照科倫是他科及何衣奴衣所攺之烏尼烏鐵羅奴衣酌量互攺而仍名之曰烏尼烏鐵羅奴衣形 
[俄人購煤]  
　　英京路透局來電云俄政府刻方聚議采購軍煤之事謂倘有人能衝逐敵人堵口之處將煤運送海參威則當倍給價值更每墩犒以盧布十有五圓 
[俄詆藏約]  
　　華歴八月二十一日栢林來電云俄京聖彼得羅堡半官報及領袖報館數家著論詆毁英藏之約謂俄國决不能曲從英人之意俾英能如其願以償也 
[日論俄臺]  
　　日本大坡某日報登中國烟臺電信云苦洛拔托金砲臺爲旅順背面防敵之要塞由俄國著名築城家悉心計畫始抵於成去年俄帥苦洛拔托金至此相度地形深恐敵人伺隙來攻因就山嵌築臺以守迨工程旣蕆卽以其名名之此處本名鷲巢山時有靈鷲巢於懸崖見者謂其突出旅順第一道防營實足以扼險要且遠瞰水師營前陣地得以發砲遙轟東北更可保護盤龍山足使旅順兵防益臻鞏固一旦入日人之手他時日軍由此突入以拊旅順之背旅順失陷當在指顧間矣 
[記波羅的海艦隊]  
　　燕都報云俄國派往亞東之波羅的海艦隊係軍艦六十艘編制而成其中戰鐵甲艦七艘巡洋艦八艘滅水雷艦二十四艘餘皆魚雷艇及運船之類計鐵甲戰艦阿列克散得爾第三重一萬三千六百墩速率十八海里倭耳窩樂重一萬三千六百墩速率同上柏羅的諾重一萬三千六百墩速率同上蘇倭羅夫重一萬三千六百墩速率同上倭斯拉巴重一萬二千九百七十四墩速率同上拿窪林重一萬零二百零六墩速率十六海里斯索伊外里凱重八千五百墩速率同上巡洋艦水師提督坐船拿黑墨夫重八千五百二十四墩速率十六海里阿夫羅拉重六千六百三十墩速率二十海里倭列格重六千六百七十墩速率二十五海里機米特里端斯凱重五千五百七十墩速率十六海里斯歪特拉拿重三千八百二十八墩速率二十海里伊组穆魯得重三千一百墩速率二十四海里熱木楚格重三千一百墩速率同上阿樂瑪咨重二千三百八十五墩速率十九海里持此預艦隊爲俄國海軍中最稱精利者向歸水師提督羅日階司特灣斯凱君統帶刻已由克蘭司塔特口互啓行暫泊里巴瓦口靜待俄皇降諭然後首途所需煤糧俱已妥備并有極大之新式巡洋艦名多恩者運送煤斤足供全隊六禮拜之用另有運煤船兩船由里巴瓦口運至旅順途中約行五十日 
[俄法同情]  
　　華歴八月二十一日德京柏林來電云法國斐加魯報著一論說堅言遼東戰務其期限之長非特俄國獨當利害實與諸國亦有所關蓋於中國日後結束不少相關也 
[英稅銳减]  
　　華歴八月二十二日英京倫敦來電云本季英國所收稅項計减少英金三十五萬八千六百六十一磅統半年計之共减收英金三百零四萬六千七百零五磅 
 
 

Page 3

 
 
[議復海軍]  
　　聞之京師友人云練兵處王大臣近有復興北洋海軍之議經直隸總督北洋大臣袁慰庭宫保奏准并將廣東水師提督葉軍門祖珪奏留北洋襄辦一切目下宫保已籌有的欵擬在天津設立北洋海軍公所以威海衛爲南北適中之地於此屯泊師船日前電商某邸略云英人似將照約將威海歸還中國應預期與使臣據約力爭 
[擬簡使臣]  
　　聞之京師友人云中國簡駐英德兩國大臣瓜代有期政府擬請旨簡放曾京卿某駐英揚小川觀察晟駐德所遺駐奥使臣大約須另簡他員承乏云 
[星軺紀事]  
　　姑蘇訪事人云欽差大臣鐵寳臣星使蒞蘇駐節八旗會館行轅邇者查得黄鷗坊橋弄恒和錢莊被刼及十梓街朱姓因賭被封房屋等案七八起類多不實不盡因於本月某日傅令各縣調齊案卷聽候察核○旋示期二十日校閱各營操演是日黎明撫標各營及警察等軍齊集北寺後大校場少頃撫憲端午橋中丞以次文武官員次第在演武廳前鵠候辰刻星使乘輿戾止旣升座卽傳令開操午刻事畢卽與各官揖别回轅 
[派員訊案]  
　　鎮江訪事人云閩省某商與日斯巴尼亞商人因事互控案延久不了刻下日政府簡派駐京使臣某君赴閩辦理署兩江總督兼南洋通商大臣李勉帥亦札委江蘇候補道黄宣廷觀　　前往質訊並遣鎭江保甲局總辦姚詩聲大令及某明府充當隨員 
[軍節回茸]  
　　松江訪事人云前者江南提督楊鏡巖軍門泝江赴金陵謁賀新任兩江總督南洋通商大臣李勉林制軍任禧並送署任閩浙總督魏午帥赴閩垣任所事畢卽於某日遄回松郡節轅中營何雪門參戎及正副兩營巡警護軍統帶均督率兵丁整隊迎迓 
[電禀情形]  
　　俄國軍艦自抵滬江迭經蘇松太兵備道袁海觀觀察照會駐滬俄總領事闊雷明君請將艦中弁兵人數姓名抄單候閱俄總領事堅執不允觀察乃據情電禀兩江總督兼南洋通商大臣李勉林制軍及京師外務部請示遵行 
[俄艦來淞]  
　　昨日本埠傳言有一俄國快艦名拜安者由旅順突出駛至來滬上現方泊於吳淞口外大七山左近云海洋中然尚未知悉確否也 
[飭興警察]  
　　兩江總督兼南洋通商大臣李勉林制軍訪悉上海南匯交界地方時有梟匪販私開賭擄人勒贖等事前經蘇松太兵備道袁海觀觀察案籌興警察迄未有成爰於前日札行道轅飭卽從速舉辦母再違延昨日觀瘵已督飭上海縣主汪瑤庭大令妥議章程矣 
[飭選學生]  
　　前日兩江總督李勉帥發電至滬飭上海縣汪瑶庭大令在本邑速成師範學堂中考選畢業生一名資遣赴江寗聽候考試等因遂即傅到畢業生嚴佐良茂才親自出題面試擬卽日送往金陵申請勉帥面試優劣 
[敬業課士]  
　　昨日爲蘇松太兵備道憲袁海觀觀察課試敬業書院肄業生童之期因有要公札委松海防同知黄小需司馬詣院點名給卷是日生童到者共四百餘名生題諸葛亮相蜀王猛相秦治績孰優論敖不可長欲不可從志不可滿樂不可極義章題荀子才高揚子才低論富貴而知好禮則不驕不淫貧賤而知好禮則志不攝義 
[監司赴省]  
　　昨日蘇松太兵備道兼江南海關監督袁海觀觀察接奉撫憲端午帥電音著速至蘇詢問要公因於今晨由新閘大王廟馬頭登船向蘇垣進發 
[花縣履綦]  
　　翰林院庶告士宋庶常育德籖分湖南卽用知縣楊岳生明府江蘇候補知縣鄧雲溪明府江蘇候補知縣俞得孚明府江南機器製造局提調李平書明府江蘇候補縣丞丁笏臣二尹江南督標奇兵營帶羅楚材游戎於昨日命駕至上海縣署縣主汪瑤庭大令分别延入花廳互談一切 
[公界火警]  
　　前晚十二點三十五分鐘時新闢公共租界卡得路第一千零四十三至四十六號門牌奚玉山所開柴行内忽然失火警鐘旣鳴救火會西人急驅洋龍馳至竭力施救旋卽熄滅計焚去平房四間事後捕房令包探徐阿華前往查勘起火之由而奚已懼罪而逃不知去向矣 
[會盜案]  
　　昨日午後二點半鐘上海縣汪瑤庭大令鳴騶至英美等國租界公廨會同讞員黄耀宿司馬推鞫著名盜魁高東山少選英副領事德爲門君亦高駕馬車而至虹口捕頭將高及范先珍汪潤卿趙榮芝解到大令旣與司馬及德君會同升座飛划營武弁閔得勝李元王花亭同禀稱刻已認明巨盜高東山確無錯悮范卽向老九趙卽賀十九亦均係長江一帶著名盜魁大令著閔指出高等所犯之案閔稱高於江北揚州一帶曁蘇州陳墓等處行刼典鋪之案犯有多起現有盜黨在撫憲大人案下一一供明李元稱趙榮芝自車臺逃回即與高東山同在一處王花亭稱在楊大人處當差高等均在蕪湖一帶與范結爲死黨大令著卽退去隨向高詰問高供以上諸案稱小的均係知情司馬謂爾旣知情何不直說高供擊死阿生者卽攀出小的之人亦與小的等同類試問如非同類焉能知小的等所爲之事小的聞擊斃阿生者係江西人王金標現在湖北究竟是否不得而知大令指其妻問曰爾娶此婦已歴幾年供已娶三四年范供小的與高初次相識並非向向亦不名老三司馬詰其前次供明與高係親戚今何變言范語塞不能對趙榮芝供小的並無賀十九之名汪潤卿默不一言高范氏供稱湖北武昌人母家姓范前夫劉桂耕田度日故後小婦人𠙦獨無依不得已於上年三月嫁高爲妻成親未幾卽出外至今年七月由范來說親在上海因之隨范來此租屋吳淞路曾與一人同住大令問手槍衣箱首飾洋銀等物從何處得來氏供稱小婦人一概小知大令著卽退下傅眼線劉成德至案詰以王金標其人汝知之否劉供小的僅知其名不識其人前次曾聞人說擊斃王阿生之人係王金標所糾然究竟是否小人不得而知大令著帶下赶緊覔人保出旋援筆書堂諭飭將各犯均帶回捕房候詳請撫憲辦理至阿生命案的係王金標爲正兇待緝獲再辦五十五號西探等禀稱阿生雖死尚有幼女待字閏中務求撫卹阿生之弟阿三投案籲稱小的願爲兄長撫孤大令准之與司馬及德君商議之下由公堂罰欵内提出洋銀三百元每月生息給阿生之女招弟爲食用費俟嫁時給還 
[浦東保甲總巡局瑣案]  
　　前日沈杏元赴浦東保甲總巡局禀控其弟沈阿土將伊父棺木任情抛棄希圖佔地等情總巡謝岳松明府准詞飭提研訊阿土稱小的願卽擇期安葬明府乃不予深究命取具兩造遵斷切結交人保去○黄法貴扭徐氏婦至保甲總巡局控其捲逃等情謝明府升座研訊氏供小婦人夫故多年貧無倚賴由夫屬醮與錢阿三爲妻與黄並不相識不知因何被控尚祈明以示之明府以等精籬支離命函送上海縣署請縣主汪瑤庭大令訊究 
[]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失孩待領]  
　　前晚有一年約七八歲之男孩身穿花布衫褲在三洋涇橋啼泣旋有人領至新街東新　暫寄四十九號門牌某姓家　報知捕房請捕頭查明失孩之家諭令前來認領蓋亦好行其德者也 
[上海縣署瑣案]  
　　前者葉恒夫控吳炳生姦拐伊妻等情縣主汪瑤庭大令飭將葉妻楊氏交某善堂留養未幾吳串令葉仲連朦混保出姦佔如前葉聞之重復扭送至縣大令怒將吳提到昨日大令升堂研訊吳供小的係寗波人前與楊氏往來刻已知過不敢再犯矣大令判罰洋銀一百五十元限二月繳清撥充善堂經費○昨日有王承曾者扭張載宏至縣控伊圖賴股銀屢次向索逞强求即訊追大令諭令植日差將張看管聽候訊究 
[英美等國租界公堂瑣案]  
　　某電報公司洋人投案訴稱正大染坊時將巾正晾於電線之上以致電報來往有誤曾經咨照數次復於前日信致坊主告以如再曬晾惟有送廨請究坊主置若罔聞並不在信簿上簽字因之投訴捕房傳案請訊正大染坊夥方世明供稱坊中從未在電線上晾布洋人信來時適坊主出外餘人不知簽字規矩尚求明察讞員黄耀宿司馬商之英總領事署繙譯官德爲門君諭以嗣後不得再在電線上晾曬布疋如違提案訊辦○鉅昌隆洋廣貨店雇高阿四修理鐘表七月二十九日將客人囑修之金銀表七枚携之而逸報經包探劉光震將高拘獲搜出質劵吊齊原贓昨日解送至案店夥某甲投案伸訴前情高从小的係震泰祥夥孫忠泰所保孫欠人之欵囑小的暫時取表付質洋以應急需至今未及歸還以致小的被累司馬著將起案之表給鉅昌隆夥領去高管押捕房三個月○五十五號西包探偕華包探沈阿岳至虹口拿獲聚賭抽頭之小茶肆主張和尚王阿五姜文金楊順輪應李氏送案請辦張等同供小的等皆係江北小工天雨不能工作藉資消遣所得頭資不過一二十文求宥司馬著各罰洋銀三元應李氏罰六元○八月初三日包探張寳榮解鴇兒王張氏至案禀稱妓女沈三寶迭被兇毆乘間逸出行至三馬路由二百二十七號巡捕帶入捕房捕頭送入仁濟醫館療治命小的將王鴇解案請懲司馬飭押俟沈妓傷愈質訊昨日捕頭將沈妓送案司馬詰訊之下供小婦人係浙之南潯鎭人年二十有六已生有二子長七歲現在母家次三歲已爲丈夫賣去小婦人自七月得病後鴇兒尚逼令接客後乘間逸出以致跌傷足踝現在病骨支離斷不願作無恥之事求恩明察司馬商之德君判令將王鴇禁押一年罰洋銀二十元給沈妓具領○前者利泰昌雇邱毛毛喬阿海所駕駁船駁運洋布三十八件遭風傾覆失去十件因延高易律師控追昨日水巡捕將邱喬及張阿榮解案高易律師稱此次利泰昌雇邱等裝運貨物係照平常規例並無錯誤應請出一堂諭或著船主或駕駛之人賠還貨價但若輩效范毛毛伎倆往往行竊貨物自范懲辦後稍稍歛跡刻又花樣翻新鑿穿船底將貨沈下以便打撈此案已訊供數次均不符合顯見有册通作僞情事務請著將收贓之人交出以儆效尤司馬與德君再三商議然後判曰此案歴訊四次查無實據除陳毛毛另案究辦外共餘邱毛毛喬阿海張阿榮應著交保出外○過犯張和芝董芝增莊德生串竊謝高氏袁阿全陳明九李阿二方新山朱桂記等六家衣物報由包探朱桂生拘獲吊齊原贜解案請究謝高氏等投案領贜司馬商之德君判將張董各責三百板收禁西獄一年莊責一百板管押一個月贓給謝高氏等分别認領○孫瞿氏控媳父趙秀林誘匿養媳等情司馬准詞提趙至案押候過堂詰訊○史汪氏控媳婦史周氏不守婦道深夜滋事等情司馬飭將周氏及案中牽涉之董魯魯提案押候過堂詰訊○王順記行竊張鳳生徐紹元沙阿三等家衣物由某包探拘案請訊司馬判責五百板收禁西獄一年 
[法租界公堂瑣案]  
　　陳阿新訴稱小的弟婦某氏忽於本年二月某日出外不歸前日王正晉陸和尚二人來稱被人引匿英租界大新街某小客棧中已於上月因病身故由衆鄰山資殯殮小的及將王陸二人扭案請追讞員陳楚生大令與法總領事署魏繙譯官會商著移送英美等國租界公廨訊究○趙小芳前以某棧期票向朱少雲調換洋銀屇期向收無著控奉大令訊供押追昨日吳淞營統領戴副戎飭差官投文公廨訴稱趙冐充快利　行夥收去軍裝價銀二百餘兩後行中又來收取始知被騙請卽嚴追大令商之魏君將趙交差官帶至快利洋行質對後仍送加捕房管押○鼎興押店主陳天才控店夥程子田侵吞帳欵洋銀四百餘元大令訊取口供飭傳保人許子奇訊核昨日命提覆訊許供小的爲程擔保屬實惟當時店主開帳祇欠一百五十元並無四百元之數大令著許賠洋銀二百元給陳具領程交許帶出○汪壽榮控稱小的之妻閔氏帶領女孩逃逸近在寶興里尋獲送案請究大令著押交女孩再核昨日氏將孩交案供稱小婦人與汪私識孩向育嬰堂領來汪堅稱小的出洋銀八十元妾伊爲妻有婚帖爲憑大令著具呈保狀將氏及孩領回○本月某日八仙橋左近萬育堂藥店不戒於火延燒左鄰某鞋店捕頭將店主邵子梅拘入捕房交人保出昨日解案請訊邵供小的曾保火險銀二千兩然店中貨物值至三千金鞋店主張月亭投案求卹大令著罰邵銀一百兩另出撫卹銀六十兩給張具領○義記蛋行與立大蛋行同賃某屋爲棧房某日之晚義記不戒於火延燒立大及寄居樓上鄔通意家捕頭查知義記曾保火險銀七百兩因於昨日將行主潘阿德及被灾之郎明華鄔通意解案請訊潘供小的實出無心求恩免究郎鄔請給撫卹太令判罰潘洋銀一百元另繳五十元爲撫卹之欵○本月十七夜吉祥街善善飯館不戒於火致兆焚如捕頭查知曾保火險銀一千兩因於昨日傳到館主徐伯琴請訊徐供小的焚去衣飾等物值銀三千餘兩求恩免罰大令判罰洋銀六十元○裕京火油店主汪元慶訴稱前雇趙子琴司帳去年四月虧欠客帳洋銀一百三十餘元因之辭歇前日趙忽糾合某洋人來店勒索洋銀一百元根究之下始知趙司帳時曾私蓋圖章揑造僞票求恩嚴辦趙供去年九月此票由沈安卿交來小的適虧欠洋人洋銀一百元因卽藉以劃抵大令將汪趙交人保出候提沈訊核○丐童趙永林在某馬頭上貨棧中行竊零星碎鐵被包探拘案請辦大令判押三日○偷兒趙德寶行竊某姓家錫燭臺掛鐘插屏各物報捕查獲吊到原贓解案請辦大令判責三百板贓給失主領回○偷兒張永生劉德寶在江天馬頭行竊衣服等物被包探拘獲將贓給還失主一竊解安請辦大令判責張三百板押捕房一禮拜劉責二百板 
[美租界捕房紀事]  
　　前日傍晚時甬人陳雨仲在西華德路向同鄉人陳蓮生索取舊欠一言不合互相兇毆適爲五百四十二號巡捕所見喝阻不止遂一併拘入捕房捕頭詰知事涉錢債令陳自投公堂具控○前日午後馬夫王阿初陳九香高駕四輪馬車行經西華德路馬忽溜韁狂奔至新記浜路突將許愛卿李道士樂阿三翁李氏撞仆或傷頭顱或傷手足未幾五百零六號巡捕聞聲而至奮力將馬扣住帶入捕房捕頭姑念王陳事出無心令各罰洋銀若干爲許等養傷之費隨釋之使出不子深求○無賴張和尚王阿五姜文金楊倫純及女棍應李氏在西華德路及茂海路一帶名爲開設老虎灶實則均以抽頭聚賭爲生昨晨包探沈阿岳偕五十五號西包探前往一併拘入捕房捕頭令卽轉解公堂禀請讞員黄耀宿司馬訊明判罰 
 
 

Page 10

 
 
[蘇省官報]  
　　十五日臬轅牌示八月分考試候補佐職各員月課定於十八十九兩日仍在道前街署内考試先赴牙厘局報呈履歴○藩轅牌示照得震澤縣典史劉吳焰病故遺缺前經請以遇缺先典史楊承祐咨補兹據長洲縣申報該員病故日期前來自應照例另補查有遇缺先典史楊志彪堪以史補首府許禀謝奉委總管理警察局提調差辦理閔行厘捐總局同知袁世顯由滬專丁來省禀謝奉飭拿獲大宗偷漏蒙記功一次通判陳熊禀謝奉委警察局總稽查差同知銜指分江蘇進士班儘先卽用知縣夏啓瑞由京領照來省禀到補用遊擊胡昌寳禀知奉憲飭駐紥無錫防匪十六日花翎三品銜指分江蘇試用道方臻喜通知由京引見過班回省知府舒體元禀謝奉委警察局提調差理問錢厚德禀謝奉委雪雁橋厘卡差十七日藩轅牌示照得署震澤縣知縣許文濬撤省遺缺查有卽用知縣張鵬翔堪以酌委署理知縣方時褧禀知今日會同長元吳三縣舉行秋季考試張學鴻禀知奉撫憲札委督催稽查學堂工程專辦營房工程差十八日辦理上海綢捐南卡知縣潘升嶽由滬專丁來省禀知本月十　日到差知縣楊章禀知奉委赴華亭騐收積榖差縣丞姚昌履禀知在山東賑捐案内獎叙藍翎邵良騤禀知奉上海道袁札委上海籌防局差 
 
 
 

Page 11

 
 
[華俄道勝銀行告白]  
本銀行蒙　國家批准備足資本俄金六百萬羅卜合華銀六百萬兩總行現設於俄京定於華歷光緒二十二年元旦在上海黄浦灘二十九號開設分行卽前法蘭西銀行原底該行經手事件自元旦起歸本行接辦本行專作銀行應辦諸事 
本行備足資本俄金六百萬羅卜合華銀六百萬兩專作代客存欵每日往來者按日計算及存至一年或半年者來行面議並作押欵及零躉匯票等事匯票可匯至各國大城及各商埠若匯至俄國更爲利便 
[匯豐銀行告白]  
啓者本行收足資本洋一千萬元公積英金值洋一千萬元又銀洋七百萬元共合洋一千七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神戸長崎意陸伊羅法國吕宋紐約檳榔晏貢西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞 
光緒三十年七月二十日 
[半顚僧命相課三神]  
老僧由京來滬三十餘載並無他往上至公卿下至庶人無不神乎奇神現今時局艱難人以先貧而後富貴有先富貴而後貧賤運來反守之運敗反求之埋没英雄錯過光陰終身受苦可惜老僧心存濟世减價指引迷途諸公心有不决或來申决相或寫八字寄申寳善街新鼎陞棧内批命五角細批一元終身二元大六壬課五角飛星全部六元奇門會叅十元擇日合婚各一元信力自給 
[新到雜貨]  
啓者本行由花旗運來獅牌長條肥皂此貨消行各國己久今初來中國因欲推廣消路定價格外從廉另有由日本著名大廠運來泗門汀坭巳由工部局打樣人同各家水木作主俱己試過僉稱堅固耐久定價格外克巳倘蒙紳商賜顧者祈駕至小行帳房面議可也　　四馬路協隆洋行啓 
[聲明田單作廢]  
茲於七月十一日家母去世哀痛之餘檢點各物忽遺失合同議據及二十五保四圖改字圩五百零四號户名張炳觀則田一畝四分八厘四毫方單一紙因恐在外私行抵押等情除備案作廢外合登申新各報佈告　諸君愼弗受欺而貽訟累專此聲明　棘人王培堃白 
[大昌洋行　有銀出借]  
本公司在江西路四十一號門牌備足資本專做値錢房屋地皮一應押欵代客賣買代換道契及經理房租往來欠項貨物轇轕艱難事務貴客賜顧者請至本公司帳房面議利息用錢比衆格外克已特此佈聞德律風八百五十三號碼　産業衆公司 
[那紹納保險公司]  
啓者那紹納保火險公司自西歴一千八百二十二年開設現托本行經理該公司事務爲此本行代客承保火險其價與市上一律此佈　豐和洋行啓 
[廣瑞安新到廣東藍竹布批發]  
小號專辦剔選各欵藍竹布莨綢洋貨罐頭批發格外平沽以廣招徠欲辦者請至抛球場恆升里 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房産貨物機廠一切火險遇有不測無不立卽照賠保價格外公道如蒙　紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[燕子養兒]  
文元卽本甲十載斷信札妻兒盡夭亡母年六十八疾病誰扶持哀傷眼睛瞎讀過蓼莪詩如何不報德頓罌徐張氏啓 
[普天下第一等]  
新式頂響唱戲機器比戲檯上唱更響永遠不壞 
專辦各國軍營需用戰鼓號筒笙簫弦笛遠近燈鏡得勝樂器 
本公司開在上海三十餘年經辦各國極大名廠大小奇樣洋琴風琴自行琴多至幾百樣以及軍營物件貨俱全備價廉物美久蒙　各大憲嘉許刻由英美名廠托本公司獨家經理頭等唱戲機器比以前他項之貨大不相同每隻是廿四元至二百餘元京調徽調廣調崑腔帮子各省小曲洋操洋調男女哭笑一應俱全○仕商賜顧請認明大小機器底面有本公司牌號以及坐狗牌爲記購買之時祈認明機器上黑底白銅牌子西文　碼方是眞貨京調用仙孩牌洋廣調用坐狗牌爲記此佈　英大馬路東首英商謀得利有限公司告 
[批發彩票]  
本號逐月向售廣東湖北江南各種大票批發公道門莊照市小號屢獲大彩遠近知名信購原班回件　上海南市老北門廣揚興　濬利源同利源啓 
[妙手回春]  
余患咯血遍請在滬諸醫診治均未見效幸有友人延聘蕪湖普濟醫館朱寄仭先生來滬今遂請施治服藥兩帖人卽安然無恙足見先生學問淵深非凡手所能以先生駕巳返蕪無以爲報藉此鳴謝　李厚甫告白 
[聲明]  
裏鹹瓜街南蘇芳聚號租與二房黄必鎰現届期滿仍歸長房黄旭堂收回開張店中貨銀當時兩交所有在外往來銀錢等項卽向前途理直與本號一概無涉　經理敖敬昌啓 
[燕製補丸　善能利大便　背四肢等痛]  
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[新法照像]  
從來照像多費時日使人不能立取本主人深以爲憾現新悟得一法立刻可取價錢照舊賜顧者請到抛球塲或跑馬場耀華照像便知 
[杭省和通票行]  
專批廣東福建湖北浙江各種大票外埠函購原班回件住太平坊石庫門内 
[大清郵政收信時刻曉諭傳單]  
寄輪船名往　某日　止收信時刻崇明堡鎭新場奉賢　廿五日　小火輪航船　上午八點半　上午八點三周浦　郵差　上午八點鐘黄渡　青浦　小火輪　上午九點鐘朱家閣白鶴港南翔嘉定　又航船　又閔行　小火輪　上午十點鐘大場羅店瀏河浮橋　郵差　上午十一點南潯湖洲　小火輪　又寗波鎭海餘姚定海百官紹興金華諸曁蘭谿台州衢州　北京　下午三點半　下午三點半江灣吳淞寳山　火車　上午十一點　下午三點半七寳泗涇　航船　上午十一點南匯川沙大團　又　下午二點半無錫　小火輪　下午三點半松江　林洙涇南橋　航船　下午三點三張堰楓涇章練塘莊家巷　又　又蘇州杭州嘉興塘棲莫干山　小火輪　下午四點鐘長江各埠南昌府九江姑牛嶺　瑞和　晚刻九點鐘福州羅星塔三都澳　古倫比亞　　　　　　汕頭香港廣東　臺灣　晚刻九點鐘威海衞烟台塘沽天津北京　盛京連陞　又烟台　重慶　又烟台塘沽天津北京　愛仁　又牛庄　樂生　又烟台牛庄　安徽　又 
 
 

Page 12

 
 
皇太后皇上聖鑒謹奏奉硃批知道了欽此 
湖廣總督張奏爲委署通判州縣各員開單具陳摺初八日 
太子少保湖廣總督兼署湖北竊撫臣張之洞跪奏爲委署通判州縣各員開單具陳仰祈聖鑒事竊照前准吏部咨奏定新章委署同通州縣向應彚題攺按委彚奏等因兹查光緒三十年夏季分委署通判州縣各員由湖北布政使李岷琛按察使岑春　會詳　來臣覆核無異除咨吏部查照外謹繕清單恭摺具陳再湖廣總督係臣本任毋庸列銜合併陳明伏乞皇太后 
皇上聖鑒謹奏奉硃批吏部知道單併發欽此 
大學士敬奏爲假期已滿病仍未痊懇恩俯准開缺俾得調理摺初八日 
奴才敬信跪奏爲假期已滿病仍未痊懇恩俯准開缺俾得調理事竊奴才前因感冐步履維艱疉蒙聖恩賞假調理隨一卽赶緊醫治自服藥以來病勢仍耒輕减自非靜心調理難期就痊伏思奴才現充大學士差使斷難因病久曠職守再四踟蹰惟有叩懇天恩開去一切差使俾得靜心調理俟病稍痊卽當泥首宫門求賞差使萬不敢稍耽安逸自外生成所有奴才因病懇請開缺緣由謹恭摺具奏伏乞皇太后皇上聖鑒謹奏請旨奉旨欽此 
貴州布政使曹奏爲護貴東道黎平府知府萬良修飭回本任所遺道篆查有貴陽府知府嚴雋熙堪以署理片初八日 
曹鴻勛片再護貴東道事黎平府知府萬良修飭囘本任所遺道篆查有貴陽府知府嚴雋熙老成諳練熟習邊情堪以署理除檄飭遵照外謹會同署雲貴總督臣丁振鐸合詞附片陳明伏乞聖鑒謹奏奉硃批吏部知道欽此 
貴州布政使曹奏爲懇恩俯准照將攺獎以昭激勸片初八日 
曹鴻勛片再准山西撫臣咨稱各省勸辦秦晉振捐異常出力人員請獎一案内有貴州試用知縣張藻請以知縣歸候補班先補用經部核准覆奏於光緒二十九年十二月二十三日奉旨依議欽此轉行欽遵在案兹據貴州振捐局司道轉據張藻呈稱該員已於剿辦遵義縣教匪案内異常出力保獎免補知縣以直隸州知州仍留原省補用經部議奏奉准在案嗣因委辦本省振捐出力保獎俟補缺後以知府補用光緒二十九年十二月初九日奉旨依議欽此實屬升階在前底銜尚未更正旣據呈明應請攺獎歸知府班留省補用詳請核奏等情前來臣覆查該員黔捐獎案奉旨在先秦晉振捐獎案議覆在後核與直隷督臣袁世凱秦請將試用同知王善荃因保案先後重複攺歸道員分省補用奉硃批著照所請該部知道欽此案情相同且候補班先樣係異常勞績獎例較優以該員張藻旣保有補缺後補用知府兹請將候補班先樣改歸知府班留省補用尚無逾壏合無仰懇天恩俯准照請攺獎以昭激勸除飭取履歴咨部外理合附片具陳伏乞聖鑒訓示謹奏奉硃批著照所請該部知道欽此江蘇巡撫端奏爲懇恩俯准調令該員等迅卽來蘇聽候差遣片初八日 
端方片再蘇省整飭營伍興辦學堂凡事皆係草創非有熟習穏練之人不足與之謀始查有湖北補用叅將姚廣順分省知縣余大鴻堪以調辦營務候選知縣田吳炤堪以調辦學務奴才因任理需才不樿虚衷延訪該三員皆係奴才在鄂時留心考察夙知其才識明通治事敏練各於所習之業深有體騐若以之委辦諸務必能大獲臂助合無仰懇天恩俯准奴才調令該員等迅卽來蘇聽候差遣出自逾格鴻慈謹附片具陳伏乞聖鑒訓示謹奏奉硃批著照所請該部知道欽此 
江蘇巡撫端奏爲各該員留蘇辦理學務以資臂助片初八日 
端方片再翰林院編修鄧邦述刑部候補主事陳會壽前經奴才在兼署湖廣總督任内奏留在鄂襄辦學務並請免予扣資奉 
旨允准在案現在蘇省學務事多草創在在需員經理該兩員業經奴才延聘來蘇辦理一切又刑部學習主事章鈺在蘇省中西學堂教習有年品學温粹辦事認眞亦請一併留蘇辦理學務以資臂助謹附片具陳伏乞聖鑒謹奏奉硃批知道了欽此 
杭州將軍德等奏爲劣員革職勿庸置議俟查明接襲之人再行核辦摺初八日 
杭州將軍奴才常恩杭州副都統奴才德濟跪奏爲劣員革職勿庸置議俟查明接襲之人再行核辦恭摺仰祈聖鑒事竊前據正紅旗協領椿梁於二十九年九月間詳稱文登應襲雲騎尉請咨赴部承襲等因當卽給咨赴部承襲詎文登承襲三等輕車都尉囘杭奴才不勝詫異何以與原請咨文不符顯係蒙混暖襲據情具奏請將文登革職至其應襲雲騎尉俟查明另行核辦等情奉硃批著照所請該部知道欽此欽遵在案正在飭查接襲之人於六月間前後接准吏兵二部咨開據正藍旗滿洲都統衙門轉咨内稱文登應襲三等輕車都尉並非冐襲旣經奏叅革職該將自行核辦等因伏思當恊領詳請給咨時果有錯誤文登卽應禀明請換咨文再行赴部何以彼時並不聲明及到部投文時知有錯誤亦應回杭請換咨文何以又不回杭禀請更換豈有以承襲雲騎尉之咨文而襲三等輕車都尉之理此中有無情弊是否冐襲想難逃聖明洞鑒似此膽大妄爲朦弊取巧之員若不嚴叅將來奉有差委必致百弊叢生當此時局艱難整頓營務之際不得不懲一警白以挽人心而勵臣節况世襲爲酬庸重典豈容冐濫吏兵二部來文内稱文登應襲三等輕車都尉之處該劣員旣已革職應請毋庸再議以挽刁風而杜夤緣之漸至其所遺雲騎尉或果如部文所稱應襲三等輕車都尉俟飭查明接襲之人再行核辦奴才爲愼重名器以杜取巧起見是否有當謹恭摺具奏伏乞皇太后皇上聖鑒訓示遵行謹奏奉硃批部知道欽此 
河南巡撫陳奏爲署夏邑縣知縣邱銘現經調省差委所遺印務查有部選獲嘉縣知縣周兆麒堪以委署片初八日 
陳夔龍片再查署夏邑縣知縣邱銘現經調省差委所遺印務應卽揀員往署以重地方查有部選獲嘉縣知縣周兆麒前因甫經到豫地方政務尚未熟諳當經奏明派赴讞局學習在案兹查看得該員在局已逾三月一切公事歴練較深以之委署夏邑縣印 
 
