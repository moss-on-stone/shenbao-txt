# 1898 - 251 - 4909127

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊佽地以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或巳麥雖熟而不及搶割禾巳殖而盡受漂流下民果有何辜而迭曹此上天之厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑两江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選選可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之　　每部計洋七角上洋三　閣橋飛鴻閣發兌此佈 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傅　易星霜巳空篋笥兹又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精軍　者宗之每部二十四本分裝两套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[論中國士人讀書宜急通舊學新學以轉國運]  
　　易傳言通者屢矣兼綜條貫體用胥賅是之謂通咫見尺聞膠執一是是之謂不通今中國舊學新學互相詆諆推原其故由於思救時者談新學弊至於棄本而逐末慮害道者守舊學弊至於因噎而廢食眥　不巳授成攻擊於是舊者愈病其新而不知貫通新者愈厭夫故而忘其根本各標宗旨簧鼓後生使天下祁祁學子眩惑顚亂莫知適從古語云疑事無功疑行無名正今日之謂矣欲救其弊莫若準以孔門温故知新之通學夫温故知新解爲温故知今當世經師如陽湖劉逢祿定海黄式三寳應劉寳楠類能言之固無取乎余言也余所欲言者取孔氏之微言破學人之錮習孔氏之編詩也旣登雅頌復列十五國之風其纂書也上述唐虞下存魯秦其作春秋也臚陳典禮旁採百二十國寳書孔門學業未有不博古而通今合上下縱横以爲有用之學者也乃今世之號稱通人者或高談漢學鈎研訓詁而失之繁碎或名稱宋學剖析心性而失之空疏或思附文苑汩没詞章而失之浮艶嗜古成癖罕明時事語以八行星之方向則以爲謬妄也語以五大洲之史事則以爲荒誕也一旦當路而欲與歐美諸邦爭絜短長可乎否乎守舊之士於是乎不知新而今世之剽竊西學喜言新法者其識見旣淺心術又鄙厠身洋塲沾染習氣聲色貨利而外一概不知得西人之粗迹遂矜爲絶學辦理外務孔教之爲何物勿知也六藝之爲何言勿知也至粗極陋謬種流傳從前同文方言諸館水師武備諸堂海軍船政諸局其成效巳可概見坐是不變而欲國家收得人之效吾知其難矣知新之士於乎不知舊嗚呼由前之說知舊不知新爲中國數百年積弱之根原由後之說知新不知舊爲朝廷三十年來行新法之所以無效也通儒之學以舊學爲内學以新學爲外學内學以之治身心外學以之應治事觀其會通破其枘鑿是則南皮張制軍勸學之意爲我皇上變科舉開學堂之本旨也苟由其道一變其習則羣經之大義歴朝之掌故文字之源流萬國之情狀無一不淹貫於胸中由博返約以供世用此轉弱爲强之一大關鍵其效豈淺鮮耶吾知行之一年而智士集三年而諸學備十年而風氣成欲傳孔教則教士之才不可勝用也欲興兵政則兵學之才不可勝用也欲推廣譯局則譯才不可勝用也欲整頓工藝則工才不可勝用也其餘羣學率皆類是諧今道古中西名家將守舊維新之黨融雪釋以保國家以保黄種使人人有君臣之義有勤王之心袪其私見齊其氣類得其愛力開通其智慧警醒其精神鼓一國復讐之盛氣　外洋瓜分之奸謀在一轉移間而巳矣若其分道揚鑣名不相通舊學新學齗齗交爭坐使二萬里靈淑之氣四百兆衣冠之種日朘月削於恍惚冥昧之中而消亡以至於盡竊爲有道君子所不取也雖然言之匪艱行之爲難安得内外臣工提倡宗風漸推漸廣爲之育人才以轉國運者乎余日夜望之矣 
[電諭補注]  
　　昨報恭錄二十三日上諭第五道内應於鐵路礦務總局下尙有農工商務總局一句原電脫漏謹補於此 
[王侍御奏變法自强當除蒙蔽痼疾摺]  
　　掌雲南道監察御史臣王培佑跪奏爲變法自强當破蒙蔽而除痼習恭摺仰祈聖鑒事竊臣恭讀六月十五日上諭大小臣工各抒讜論以備採擇並士民上書言事毋　忌諱等因欽此仰見皇上求治之言迫切若此若有所忌而不言仰言之而揣摩求合甚或恣爲大言以冀博高官而攫厚利均非臣子所忍爲也敢卽管見所及爲我皇上披瀝陳之伏讀六月二十三日上諭以積弊太深病在痿痺戒諸臣痛切極矣竊謂今之病不獨痿痺也又病心發狂痿痺在手足病之標也狂疾在心病之本也手足易愈心病難醫不醫心病但治手足痿痺亦不易愈今議者因西藝求西學由西學講西政我皇上虚衷採納振興庶務自强之道其在斯乎然臣猶有慮者則以人心之痼習未除雖有良法恐諸臣不能實力奉行耳竊謂國之强弱視所行者何如法尤視行法者爲何如人試卽中西强弱之故約其要而質言之西所以强在奉行諸臣尙不欺其君而巳中所以弱在奉行諸臣率相習爲欺罔而巳欺罔之習大臣倡之小臣效之習以爲常竟成痼疾遂使中國舊法陽奉陰違不過又具空存國之不振職是之由今仍狃欺罔之習而託於守舊豈知舊巳云亡守於何有今不變欺罔之習而第言變法法巳變矣而弊仍輾轉隨之則言守言變皆巧爲蒙蔽圖便其私而巳矣夫中法不可以欺罔爲之西法獨可以欺罔爲之乎如謂一變西法雖以欺君罔上行之仍無害於自强有以知斷斷不能也其所以習爲欺罔者何也曰一由情面一由貨利而沽名希榮者尙不與焉貨利者情面所從出也情面者貨利所由來也二者相循爲用而是非不問賢否不問並國之善敗存亡亦不問詭謀横議變幻百出欺罔之習深蒙蔽之勢成其弊人人知之獨不能爲皇上之大臣互相庇護而不肯言小臣中多顧忌而不敢言彼此容隱聨爲一氣由是上下以虚文相蒙而中土歴代神聖創垂之大法我列祖列宗修舉之美政盡爲徇貪利之心所戕賊名雖存而實巳亡積弱之因豈一朝夕之故哉而波海外異國乘時奮發不過 
 
 

Page 2

 
 
講富强之術爭技能之巧行之以實居然稱雄此非實與不實之大彰明較著者乎故臣謂變法匪難變法而實力奉行確有成效之爲難以今日西人之政藝若當國家全盛之秋擇而從之易耳何者當時中外臣工率實心爲國不敢習爲欺罔也今諸臣但以變法爲言不惟建議且復著書約其大旨總歸咎於皇上治法之未善而於諸臣罔上營私隱結於中之痼習並未一言及之臣竊惑焉夫亦思朝廷於請行各法業巳一一允行若復徇情貪利狃於欺罔蒙蔽以致迄無成效諸臣其又將何所歸咎耶且臣之所謂痼疾固人人所忌諱深藏而惡發其覆者也事多隱昧詰之則無從詰習爲風氣誅之又不勝誅積弊深而且久斷非空言所能革除今下一令曰不准營私聽者漠然曰營私必嚴懲聽者仍漠然以其爲空言也上以空言責則下以空言應勢固然耳然則如之何而可也曰當正其本而絜其要孔子曰爲政在人取人以身書曰知人則哲帝其難之人君能以知人爲難則知之道思過半矣今皇上勵精求治夙夜憂勤所謂愼取舍而别賢奸皆聖心所兢兢此正本之義也夫人雖難知而羣臣中心迹昭著在聖明洞鑒中者當有其人旣巳眞知灼見奬一忠誠而人知勸懲一邪妄而人知懼欺蒙之術庶少戢乎此激揚之要道也抑臣又聞之宋相司馬光而衆賢至任王安石而裠佞來苟得一公忠體國不營私利之大臣畀以重權則以類相招衆正盈朝痼習不禁自除於以行新法而責實效易如反掌此又握要之圖也或曰德優而絀於才藝奈何夫天下之大不患無才才何必備於一人中興諸臣如胡林翼曾國藩皆不以才顯祇以忠正得膺重寄遂收羣材而濟時艱其明徵矣臣愚無知識敢請飭下廷臣集議如何而能使奉行諸臣屏情面絶私利各陳所見以破蒙蔽而資警覺庶發其痼疾可以得治療之方收自强之效否則變法原務求實卒令羣臣以欺罔敗之敷衍塞責果如聖慮所及如大局何臣爲力除痼習起見披瀝上陳伏乞皇上聖鑒臣謹奏 
[回民作亂]  
　　華本月二十四日倫敦來電云土耳其國所轄克拉答島中剛帝雅地方回教民人忽又肇亂英國聞之卽飭某兵船方調兵登岸妥爲彈壓亂民出而抵禦致英兵死者約二十名傷者約五十名旣而亂民縱火焚房屋英副領事不及逃避遂致葬身火穴之中目下英國巳檄令由馬爾答埠調兵前往駐泊是處之兵船亦指揮兵士上陸防禦 
[英兵告捷]  
　　華本月二十四日倫敦來電云英國陸軍在埃及國境内與大未西種類人交戰英兵獲勝統將旣及納氏電致英京略謂大未西人死者約一萬零八百名傷者約一萬六千名被禽者約三千名 
[俄告奇災]  
　　日本友人來書述及東歴八月五號午後五下鐘時倫敦來電云本年俄國奇災洊告小民飢饉可憐不知俄政府亦能善爲振撫否 
[日書大有]  
　　長崎采訪友人云今年日本各地禾稼十分豐稔九州中尤以熊本佐賀两縣爲首屈一指蓋因晴雨調匀又無蝗患故目下早稻業巳刈獲犁雨鋤雲之子無不欣欣然喜溢眉梢市上米價亦漸漸從廉回溯三四月間每百斤貴至銀貨八圓七八角者今巳貶至七圓三四角矣 
[遵旨裁官]  
　　武昌采訪友人云鄂中大吏欽奉電旨裁汰冗官計湖北巡撫亦在裁併之列譚敬甫中丞遂遵旨將撫轅文件清釐擬俟部文到時卽移交張香濤制軍接受并具疏請假回籍至此外應裁之缺尙多皆歸制軍主政聞糧道一缺巳定議裁撤鹽道則請旨免裁其同通佐貳之與府縣同城者亦一律裁去以省度支連日制軍與藩司王芍棠方伯署臬司岑馥莊廉訪一再籌畫巳有端倪諒不日卽當檄行各屬矣 
[農務開學]  
　　武昌采訪友人云卾中創辦農務學堂經之營之巳更寒暑而重樓廣厦尙未竣工邇來疉奉諭旨嚴催張香濤制軍因假保安門某公所先行興辦示期本月十九日開學屆期制軍命駕親臨司道各員衣冠齊集提調汪司馬率同委員學生分班祇迓整肅如儀惟是日適值星期故西教習未經戾止 
[咨調學生]  
　　金陵采訪友人函告云本月十六日南洋大臣劉峴帥接准總理衙門來電咨調南洋各學堂内學習英法德日四國語言文字之學生八名資遣來京俾派往日本學堂肄習各種新學俟具畢業再派赴歐美各國游歴以爲我國家作育人材之舉劉峴帥當飭楊誠之柯受丹两觀察於學堂中妥爲揀選兹巳由楊觀察於儲材學堂中選得東文法文英文學生各二名柯受丹觀察於水師學堂選得德文學生二名禀覆峴帥聽候給資北上諸生攻苦多年必有心得從此乘風破浪壯志克抒想他日必能各展所抱爲國家禦外侮也 
[緝獲首盜]  
　　蘇州訪事友人來函云本月望後某日飛刊營管帶歐陽總戎協同撫標左營管帶朱某在太湖巡緝擒獲巨盜一名押解回省聞係本年三月間行刼湖州城内駱駝橋畔某米行案内之盜首經地方官行文各縣署懸賞緝查盜黨逃匿太湖多時漏網日前得被緝獲想當照例嚴懲也 
[私運制錢]  
　　安慶訪事友人云近來制錢短絀銀價低賤推原其故因市儈在本地鎔銷者半私運出外者亦半嗣經官府出示禁止鄧大中丞復創鑄大小銀元以補制錢之缺孔方兄始未敢以奇貨自居每銀一两可換錢一千四百五六十文無奈日久禁弛刁商復萌故智前日招商局某輪船上水被委員查獲制錢十餘捆每捆計錢十五千文當由保甲局移送縣署縣尊飭差將運錢刁商獲案究辦不知自此以後其能稍知警懼否 
[愚民過慮]  
　　嘉興訪事友人云官憲設立平糶局爲便民起見嗣因徧查户口名姓住址閭閻均疑官府或有他意故均不願往購惟南門外曹王廟諸鉅紳設立之局不論何人祇須持洋二角便可購米五升司事者慮其擁擠令分男女两班隔日來糴始得安靜近日復經地方官購辦洋米來禾在秀水縣漕倉内設立嘉秀官米局於七月廿二日始定價每石五元二角每升計錢四十八文惟購著仍覺寥寥也 
[誘賭宜懲]  
　　蘇州訪事友人來函云省垣護龍街通貫坊附近有候補道丁觀察紹基僑居於彼其次公子年尙幼稚近爲無賴輩誘同賭博屢戰屢北致負鉅貲公子無可抵償潛取觀察所藏古玩書畫等件交鄰右裁衣匠龎永長私行變價龎見其年幼可欺將價值日金之物僅予洋銀數枚事經觀察查知勃然大怒飭丁持片請長洲縣汪大令訪拿究辦大令准詞籖差提龎而龎巳聞風避匿不得巳乃將其妻拘住禀明縣尊奉諭暫押刑房著交龎至案然後釋放 
[金陵官塲紀事]  
　　金陵訪事友人來函云人來函云升任江寗藩司袁爽秋方伯自交卸蕪湖道篆後曾晉省謁見督憲勾留數日旋返皖省謁見撫憲月之十六日方伯復由皖重返金陵晉謁　帥面陳一切旋卽禀辭北上聞履新之期約在鞠有黄花時候云○新授江蘇撫憲德大中丞交卸豫撫篆務將蒞蘇撫新任月之十六日署藩司胡芸臺方伯檄委候補知府朱太守其昌前往江西恭迎憲節太守奉委後當卽禀辭就道○督辦揚州淮軍後路收支轉運局江蘇候補道吳鑑泉觀察學濂因有要公赴天津謁見北洋大臣兹巳公畢南旋月之十六日抵寗命駕詣督轅面禀要公良久辭出翌晨詣憲轅禀辭回揚○江蘇候補道羅少耕觀察頃奉督憲劉峴帥檄委辦理駐滬文報局事務觀察奉檄後詣憲轅謝委月之十七日禀辭赴滬○總理两江營務處陶渠林觀察前奉南洋大臣劉峴師委赴鎭江江陰一帶察勘營伍兹巳勘畢返省詣憲轅禀知一切○ 
 
 

Page 3

 
 
江寗府劉嘉樹太守頃奉江蘇學憲瞿子玖宗師飭知准於八月初旬按臨白下太守奉文後亟卽舉行府考以便錄送院試 
[京口官塲紀事]  
　　鎭江訪事友人云署理鎭江府譚太守泰來捧檄履新於二十一日傍晚七點鐘行抵京口丹徒縣董大令預飭辦差人等在碼頭恭候迨五馬遥臨在城文武各官均赴碼頭迎接投遞手版太守接見後旋卽鳴騶入城在考棚暫駐襜帷翌晨至道轅謁見長觀察晤談良久興辭而出接印之期想必不遠矣○江南提督李壽亭軍門赴寍公幹月之二十二日辰刻乘虎威兵艦東下行抵京口鎭城文武各官均赴江干迎迓水陸各防營列隧小閘口鳴槍誌敬有頃兵艦起輪順流而下逕返茸城節署 
[錢塘潮信]  
　　杭州訪事友人云本月十二日天將破曉忽聞人聲嘈雜警鉦亂鳴急卽往探知火起於西大街草營弄口莫姓家其肇禍之由因燈煤遺火延及板壁致兆焚如幸左近鄰人聞警畢集帮同灌救得卽撲滅僅燬去平屋一椽比水龍到塲則巳烟消火滅矣○新秋巳屆各屬早稻將次登塲廖中丞當卽委員發給照會赴湖廣江蘇及本省温台等府出米之所分路採購以濟民食現在陸續運到者巳有數處時蓬仙觀察由温回省購得米榖二千石亦己押運至杭分發各倉存儲矣○浙省每屆中元令節大家小户均於十二晚間行接祖之禮相傳此風起於高宗南渡扈蹕諸臣以宗祖墳塋俱在中州不獲祭掃乃於中元前設立牌位以饗先靈謂之接祖積習相沿牢不可破甚至新喪者亦於十二日舉行是禮必延僧人施放燄口是日羽客緇流極形忙碌每有應接不暇之勢省城圑子巷呂姓家其母新歿訂定興福寺僧五人於是夜作道塲施食住持無處邀僧直至九點鐘時始得齊集一經入門呂某以其爲時過晚將僧扭住飽以老拳秃驢不敢回手惟有口念彌陀哀求親友代爲緩頰而巳 
[清凉山色]  
　　金陵訪事友人云省桓自乙未歲創辦東洋車以來多至四千餘輛時桂𦺄亭觀察爲商務局總辦禀明督憲責令每車一輛捐洋一元給與捐照准其通行馬路有不願捐者聽之惟不准在馬路來往車夫因欲避捐遂舍馬路而行僻巷久之車因路不平坦易受損傷至客歲僅存一吉五百輛有奇居民亦惡車之損路也每於街頭巷尾安設石檻以阻車行一面鳩資將路修整今春范季遠觀察接辦商務局差推廣車捐攺章曉諭各車行無論車行馬路與否每輛每月均須繳洋七角五分給予捐照准其一律通行所收捐資卽作修整街道之費當諭居民將石檻撤盡如街道被車所損卽由局雇工隨時修理居民皆遵示撤檻任車來往而向之履道坦坦者今又兀突不平矣星稀月暗之時行人偶不經心卽至傾跌一經陰雨積潦成渠而未嘗聞有修整之舉聞車捐一項每月所入計有一千二百數十金開辦巳五月有奇所積當巳不少何不鳩工庀材以便行人乎○金陵前因米缺委員向各處採購存儲各倉以供官米局平糶之用近以新榖豐收白粲黄粱來源日旺奉憲諭於十五日撤局等情早誌本報兹悉各倉委員以官米局巳經全撤而倉中存米尙有一萬五千餘石之多堆積日久則紅陳朽蛀在在堪虞所以歴來備荒皆儲榖而不能儲米現在倉儲之米巳多發變若不急籌銷路勢必折耗日深因禀知督轅懇請仍由两首縣諭令省垣各米行鋪繳價糴售所得米價購榖存貯以備　歲未識督憲將若何批示也 
[示期秋祭]  
　　蘇松太道蔡和甫觀察以秋祭期近特懸牌示云八月初一日祭吳公祠應公祠初三日祭文昌初四日祭呂祖先師昭忠祠吉公祠陳公祠袁公祠劉公祠愍忠祠初六日祭文廟黄婆祠初七日祭社稷壇風神神祗壇海壇周太僕廟土地祠十二日祭天后十三日祭關帝龍神十八日祭賢良祠 
[東郊火警]  
　　本邑大東門外紫霞殿東首升吉里内前夜一點鐘時忽然失愼紅光高燭其勢熊熊十六鋪地甲裘鎭急卽鳴鉦分投文武各衙門報警十六鋪巡防中局近在咫尺局員藩仲泉二尹急率勇丁驅駕洋龍而至維時東風甚緊又值潮落取水甚難故雖同仁輔元堂及果育堂錢業公所木商花業公所荳業萃秀堂古雲臺二十三七鋪復善堂水神閣松滬釐捐總局江蘇海運局道署坎濟社十鋪海防署邑廟等洋龍二十餘架相繼馳至祝融氏勢不稍衰依舊督率火鴉軍東衝西突後幸董家渡天主江洋龍飛馳而來汲水狂噴始得烟消火滅事後查得焚燬房屋五十餘糧及石庫門樓房五間當火熾時道憲蔡和甫觀察及十六鋪巡防南局委員鍾偉臣二尹北局委員楊聘侯二尹二十三七鋪巡防局委員邵子怡盛雨村两二尹上海縣兼署松海防同知黄愛棠大令保甲總巡戴子勱明府提右營叅將寥楚材叅戎守備楊守戎江蘇撫標滬軍營管帶龍遊戎督標奇兵營管帶鄒遊戎均先後到塲彈壓以故搶火匪徒無從施其伎俩至其肇禍之由言人人殊尙未探知確實也 
[証人到案]  
　　前者福建莆田縣人方雪庭投上海縣署控同鄉柯玉樹在鎭江開設同泰雜貨棧被欠銀七百餘两將其子柯天喜扭案請追經李二尹提訊柯天喜不認欠銀方供前在鎭江結帳時有司帳林益三在塲目見可以傅問因著邀林到案再核昨日方林投案請訊原差據情禀明黄大令諭提柯天喜到案訊究 
[捉姦刓目]  
　　法界著名流氓蘇阿如爲惡棍陳子明之羽黨迭次犯案發攺過所永遠收禁未幾卽乘間逃出近與自來火行街福星里第四號門牌女棍金秀結不解之緣旣而金秀又與混名矮高者有染蘇知之率同羽黨十餘人於前晚破扉而入將高綑傅刓去眼睛痛極狂呼聲聞於外某號巡街捕聞聲入内羽黨一哄而散遂將高舁送捕房捕頭令送仁濟醫院療治一面飭探嚴拿兇犯從重懲治 
[命殉芙蓉]  
　　粤人虞姓叔姪同居於武昌路四百六十一號房屋内前日叔嬸某氏無端將姪媳梁氏肆行謾駡梁氏心不能甘至晚潜購阿芙蓉膏數錢背人吞服延至昨晨毒發斃命姪以妻死非命咎由嬸起遂欲與嬸爲難事爲三百十三號巡街捕所聞當卽報知捕房未知若何了結也 
[客死可悲]  
　　福建厦門人李阿吉年二十有六向在英國某夾板船上當水手本年五月某日船泊直隸大沾口外工作之際用力過甚致傷其肺由是奄奄成疾藥石無功前日擬附太古洋行吳淞輪船回里晚間十一點鐘時船未開行巳溘然而逝船中執事人立卽報知法界捕房捕頭遣包探報請同仁輔元堂分局騐明因病而亡隨卽備棺收殮暫厝義阡 
[傷孩求究]  
　　昨午江北人戚志光持羹一碗行經西華德路轉角處適有某姓小孩迎面而來不及避釀將羹撞翻戚大怒持碗擲之傷孩頭額霎時間鮮血迸流昏暈倒地後經孩之父母聞信赶至將戚扭入捕房候解公堂訊究 
[英界公堂瑣案]  
　　洋人柏郎前因寫字房失洋十餘元疑係傭人陳蘭亭林茂榮王長生等串竊報由捕房派令包探陳阿九往查並無實據昨晨解案請訊柏郎投案請追失洋陳等同供素來安分不敢作此無恥之事鄭大令商之福繙譯以疑竊無憑准予交保○王阿三向陸阿狗勒索洋銀經某包探拘獲解請訊懲陸申訴前情王供蘇州人不敢勒索大令判責一百板○印度人某甲失竊牛油十餘磅報捕後查係張阿四所　起獲人贓送請訊究印度人投案請領失贓訊之張不認行竊大令判責一百板○前晚張阿五周阿四在張阿祥所開之小茶肆内啜茗不知因何口角擊毁茶碗等物二百九十號華捕拘案請究阿祥訴稱被毁各物約值洋三四元求追阿五供情願賠償周則一味推諉大令判阿五賠洋三元周責一百板○林月英竊取邵阿和所拉之東洋車經包探倪順泉緝獲解案請究邵訴請領車胡供江北人偶然犯竊叩求恩宥大令判責二百板車給阿和具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竹凉月]  
　　揚州訪事人云近有一嫗背黏黄紙一張字母模阿莫辨逐日蹀躞於大街小巷或歌或哭狀若瘋癲有好　者卽而詰之自　湖北武昌府人劉門汪氏生有一子業巳授室家道頗堪温飽今春二月杪子貿然出門迄今不知　　媳今以有母法無賴某甲誘拐而逃旣而甲反唆令媳母向嫗索人以致結訟公庭不　其累現雖得以保釋奈巳家破人亡孤苦無　愈　　忿國持棍被出門到處跴訪不論子若媳能得其一則是非曲　不判自明惟老计得巳六十有三奔走他鄉一副老骨頭不知向得遄回鄉里否言訖大慟聞者皆爲之酸鼻噫有子不能侍養反使垂暮高堂僕僕風塵受此跋涉之苦爲人才者無心自問於意安乎○每屆中元居民咸醵資延緇流羽士施放瑜伽焰口振濟無祀孤魂月之中旬爲最盛蓋亦習俗相沿也今歲各居民花樣翻新皆雇香火登臺演唱香火者卽江南之巫覡也金鐃法鼓一變而爲俚語村歌巷尾街頭觸目皆是而香火因生涯陡旺遂亦興高采烈　事增華向不過一鉦一鼓者今則絲竹管絃袍笏咸備本坊有廟宇卽假廟内戲臺無廟卽擇曠地搭臺開演清歌妙舞粉面帶　儼然與梨園子弟無異顧梨園祗可卜晝而若輩則張燈結彩歴三晝夜不息紅男縁女聨袂往觀眞有舉國若狂之勢說者　以有用之財置於無用之地且傷風敗俗莫此爲尤是不可不有以禁之也○梟首白寡婦卽楊石氏專在長江一帶領帮販售私鹽黨羽衆多無惡不作蓋白不儘爲鹽梟首領各會匪亦奉之爲領袖也官軍往拿屢被拒捕長江高溧句等處官引滯銷皆私鹽浸佔所致各商隱受其害巳匪一朝今春經江寗合岸商人乙和祥等聨名籲請鹽巡道撥勇緝拿胡芸臺觀察遂准如所請迭次調撥水陸營伍於巴斗山烏江等處要截俱未得手事經督鹽憲劉峴帥所知赫然震怒謂區區一小醜乃敢猖狂如此爰懸重賞購緝並派李葆林副戎振標密購眼線在通州地方將白拿獲並於七濠口拘獲曰之黨羽嚴二都督石小個子等二人先後解往金陵奉峴帥檄劒營務處曁江寗府研訊白等供認各案不諱隨由峴帥批飭就地正法梟首示衆峴帥又頒發告示分飭所屬曉諭通衢以昭炯戒揚屬江甘两邑宰巳於前日將頒到憲示飭令各坊地保分投張挂大略云照得歴次販私拒捕之梟匪嚴二石小個子白寡婦等三犯巳經本部堂派員設法拿獲飭由地方官訊明正法可見國法森嚴不能曲貸試問爾等何事不可謀生而必爲此干犯法紀之事若謂圖利則身且不保利將安在合亟出示曉諭爲此示仰軍民諸邑人等知悉自示之後務各父誡其子兄勉其弟婦勸其夫不得再販私鹽速旣攺圖另謀正業庶免干犯王章身罹大辟云云並聞嚴二之子名大毛亦經拘獲現擬以十年監禁之罪噫多年漏網一旦成擒國法昭垂不保首領若輩聞之其亦知所警懼否○两淮運司江蓉舫都轉之八公子續聘繆氏淑媛爲室係繆太史佑孫之族中也涓吉本月二十一日完姻屆期公子來輿至坤宅親迎旋卽雙雙回署行合卺禮是日都轉預飭閽人不收賀禮惟内室略懸燈彩而往賀者車塵馬足依然相屬於途備極冠裳之盛云 
[上海縣署瑣案]  
　　程永林混名湯水圓欠王陸氏貼票洋銀七百餘元避匿蘇州經氏赴蘇尋獲扭控元和縣移送至申歸案究追當經黄大令訊明限日將洋銀繳案詎料程抗延至今分文不繳昨日王陸氏投案禀催李二尹提程嚴訊程苦求寛限二尹惡其刁狡令收押自新所再限五日將欠欵一律繳齊延干血比○鄉婦彭丁氏偕胞兄丁裕祥投縣控被夫姪彭桃子强姦不遂糾弟行兇受傷求騐黄大令以事關重大卽倩帮審委員李二尹提訊彭丁氏供家住十八保廿六圖丈夫彭根發在外傭工小婦人　居家中本月十八日夜半夫姪彭桃子掩入房中將氏撳住欲行無禮小婦人力掙不脫至被將小衣扯破情急呼救始得釋手避匿屋外桃子憤不得洩旋糾其弟將小婦人毆傷叩求檢騐照例究辦破褲呈騐丁裕祥供耕種度日胞妹嫁彭根發爲妻餘語相同二尹一再駁詰供執如前飭仵騐得彭丁氏腰背果有傷痕著卽回去自行醫治一面飭原差查明提辦○楊讓堂控郭華卿代買田地侵吞價銀前晚李二尹提案覆訊楊供前由中証曹吉甫秉公理算且蒙前委憲將老爺斷令還銀一萬两迄未措繳求恩照追郭供監生代伊買地田銀两交早巳清楚今伊聽訟棍唆使來案誣控求恩鑒察二尹判將郭華卿交差看管限三日内將代買地畝付價若干開明清單並監照呈候覆訊核斷 
[上海巡局瑣案]  
　　有駱榮秀者在本邑小南門外設一澡室磨光刮垢之流咸趨之若鶩生涯鼎盛獲利頗豐雇某甲爲值堂甲近以有事倩友徐成元庖代偕其弟成和同宿於内不料昆季二人時相齟齬詬詈之聲不絶於耳駱以其有碍生理前日將徐等二人扭送二十三七鋪巡防局請究局員盛雨村二尹立卽提訊二徐皆不能言口角之故一味支梧二尹乃判將成元掌頰一百下成和掌頰五十下一併交保開釋○王渭元住居大南門外前日扭楊阿發至二十三七鋪巡防局控稱被欠會洋四十元楨久不還請爲追究局員盛雨村二尹升堂提訊阿發認欠不諱惟稱一時無力歸償叩求寛限二尹乃限月底繳洋二十元後於两月内續繳洋二十元具結交保 
[法界公堂瑣案]  
　　前者孫士達崔文培控何肇榮周仲榆誆稱薦至老公茂洋行當買辦騙去銀五百两讞員朱森庭明府准詞出票拘提周聞而逃逸包探祇將何帶入捕房旋解請訊鞫明府詰知原被告均住美界著移送英界公廨辦理昨日禮拜六堂期包探復將何解案明府與何繙譯官會商之下何君謂此案不應移送明府遂著還押覓的實人保出限五日内理明延干追比○劉張氏訴稱隣女張蘭英與小婦人之媳婦同作女工某日誘領媳婦　外寄宿某客棧旋被藏匿向論不理扭請訊追蘭英供稱小婦人並不誘藏伊媳明府再三盤詰矢口不承其母張胡　供稱女兒所作之事小婦人並不知情明府飭包探將張胡氏及蘭英帶出訪尋劉張氏之媳到案質訊○包探禀稱小乞兒吳育　手持蚊帳一頂坎肩一件盤詰之下供認在謝世坤家竊得因之傅謝解案謝訴稱尙小短衫袴一套吳供稱短衫袴巳被同黨和尙取去矣和尙現住南市二十三鋪小的尙有父母均在寗波原籍兄長在嘉興某茶館執役擬往訪尋流落在滬明府與何繙譯官會商之下著押候責手心一百下然後飭包探押送輪船載回原籍○包探禀稱前晚見周阿福手携衣包形狀慌張盤詰來由供認檢自小東門外吊橋之畔今特解請訊供判斷明府判令笞責四十板贓存候失主認領○包探禀稱陳愛官蜷臥在江裕輪船中執事西人以其形跡可疑扭送捕房旋在身畔搜出當票十餘張詰之稱以巳物付質家住本租界同安里往詢屬實是以解案發落明府商諸何繙譯官著卽釋出○包探禀稱賊犯顧方人竊取江天輪船某客所携之水烟袋一枝今特解案請辦明府判令笞責四十板 
[美界捕房紀事]  
　　前夜本地人吳心友在西華德路小菜塲聽操柳麻子業者講演小說見有金阿二懦弱可欺向之訛詐勒索洋銀數元金不允被軋至某處小茶肆内大言恐嚇事後金心有不甘立至捕房控訴捕頭派包探吳子剛將吳拘押候解公堂訊究○昨晨小竊劉福昌至百老匯路四百九十五號門牌某姓家竊取絨毯一條正欲逃逸爲包探吳子剛撞見扭入捕房押候解請公堂究辦 
 
 

Page 10

 
 
[上海北市絲業會館籌賑公所施子英經收順直山東湖北安東淮徐賑捐一月初一至廿八日第四十二次清單]  
　　初一日志道齋主人由寳　莊來一六寳　九十八两合規元一百零二两八錢八分四厘薖廬子洋廿元福萱子爲先母胡氏孺人資冥福十元官荆興公棧洋十元餉洋廿元無名氏洋二元○初三日裘信甫　士洋一百元魏塘夏求病愈六元○天津吳春生募滄州吳雲浦直刺銀四十两　見規元四十两零二錢六分五厘吳姚氏信女吳淑金二户均求巳身强健各洋十元同知銜吳善　求生母　氏病後身體作速復原江蘭生各十元○初四日太倉鄒韶唐爲次孫錫麟求保佑平安洋十元嘉興府委員錢公館放生室主人求郤病延壽二元蘇盤女普濟堂銅洋四元○初六日松江不留名葵孫記求病卽愈洋十元○初八日宗子戴　盛大親翁盍到先嚴　儀移助洋一百元保安氏十元蘇葑鹽公堂任手四元初九日隱名氏完願洋六元○初十日元成銅洋二元○十一日陸昌仲洋廿元瞿站朱氏求病卽愈十元○十三日震澤絲局隱名氏洋十元淮城干尙　因母何氏病祈速愈九元○十四日泰順吳　麟花洋六元兌見光洋五元四角錢十三文○十五日無名氏洋三元○十六日黎里張青士募學泉氏保平安洋十二元源發祥元甡莊洋一地銅洋一元○十七日蘇城沈公館王寳瑩還舊願由正祥莊來英洋三十元機器日本等洋廿元山陰周松筠爲溼熱未化胃口不開津液逐衰求速愈洋十元山陰王越峯爲病後胃口不暢並求長子病速愈並求神佑合家平安十元隱名氏求次子病速愈十元三齡童子王慰元求平安五元杭省無名氏五元謝金元求平安一元范隱名小洋四十角○十八日虞山隱名氏爲兒病求愈洋五元丁姓朱姓各一元○十九日楊妆顧氏洋二元○二千日求子病愈洋一百元高郵丁玉軒募愛日堂錢五千文合洋五元五角○廿三日杭垣張生甫洋一元　廿五日映雪軒爲許病愈洋十元隱名氏四元○廿八日杭省宜爾齋主人洋二百地太倉陳植三續助求保合家大小康健十元璜涇曹雲谿爲孫寒熱痧疹求速愈十元殳山悟非子四元太倉張壽安堂祈人口平安四元無名氏祈人口平安二元杭州　璣壇由春源馥綢莊來逐疫丹一千粒正乙丹一千服○五月份共收規元一百四十三两一錢四分九厘洋八百三十元小洋四十九角日本機嚴洋廿元扯七五二五合規元六百四十三两三錢一分二厘錢十三文作規元一分一厘以上共收規元七百八十六两四錢七分二厘銅洋廿七元連前共收規元六萬六千九百十五两九錢零五厘銅洋四百廿五元七角太乙救疫丹六千錠逐疫丹一千粒正乙丹一千服 
[上海北市絲案會館籌振公所施子英經收順直山東湖北安東淮徐賑捐六月初一至廿九日第四十三次清單]  
　　初一日方伯記求病愈洋廿元○初二日張雪堂善 
士募朱中記王蔭庭洋六十元太倉陳隱名爲孩症愈還願二元錢塘保安氏爲兒患轉機漸愈還願由寗波寄來小洋五十角○初三日黄氏求病速愈洋十元漱石氏求合家平安四元○初四日錢鴻翹善士爲男禍崇求資冥福由萃豐永京莊來洋一百元慈水無名氏求病愈廿元○初五日站溪居士銅洋三元○初七日古華陽六順居士爲妻産母子平字完願洋十元金匱學署王門鮑氏二元○初八日七十婦人程郭氏洋十元王惕齋求子夏秋安康五元文圓求平安五角壽康莊代温詶吉記莊交來銅洋一百廿八元○初九日高郵丁玉軒募養疴書屋　四千文合洋四元三角○初十日陸謙益堂求病愈洋五元松江宋少山爲嗣母顧氏求病速愈四元○十二日江西宜黄縣幕友洋四元白茅永春公典銅洋十元○十三日杭省孔潤泉蒙顧漢曾賜壽僅移助洋二元○十四日南陽仲子薦父母冥福洋六十元又求病卽痊四十元浙省萬承志堂百不能齋主人救疫丹三千錠○十五無名氏洋三元○十六日王江氏求冥福洋十五元力不足子爲本生母三週忌懴十元倪順寳奉太夫人面諭節壽筵資移助十元○十七日吳蕙記洋廿元壺隱外史銀十两合規元十两零五錢一分松江侯文軒洋五元○十八日浙湖徐景琦因病久沉重祈速愈洋四元○二十日捕城南岸館洋十元○廿一日尤祖藩爲弟祖沅有疾許願轉機宗繳由恊餘莊來洋五十元蘇城張伯甫續助完願十三元○廿二日黎里張青士募不留名無力子求病愈赤金三錢四分五厘兌見洋十七元三角又洋四元銅洋一元○廿三日無名氏洋三十元○廿四日太倉不書名洋廿元如臯柯正泰募郭湘翁小洋三百零六角胡益記洋十元祝記洋六元沈恆泰銅洋九元○廿七日泗涇汪功甫募李仲生洋廿元又不留名洋六元徐石士求病速痊洋十元隱名祈神保襁褓孫兒咳嗽速愈二元○廿九日沈榮洤求母恙卽愈洋十元○六月份共收規元十两零五錢一分洋六百三十七元小　三百六十七角扯七四六五合規元五百零二两九錢一分七厘以上共收規元五百十三两四錢二分七厘銅洋一百五十一元連前共收規元六萬七千四百廿九两三錢二分二厘銅洋五百七十六元七角太乙救疫丹九千錠逐疫丹一千粒正乙丹一千服 
 
 
 

Page 11

 
 
   
 
 

Page 12

 
 
   
 
