# 1917 - 208 - 4915974

 

Page 1

 
 
   
 
 

Page 2

 
 
時評 
[宣戰（冷）]  
　　宣戰案至今日乃有急轉直下之勢矣非特對德然也南北之間亦然也滇川之間亦然也四省之對於辮兵亦然也蓋已非戰不可也 
　　對德之宣戰案未必即有戰事而其外之躍躍欲戰者反多未經宣戰而即已動兵如川如徐糜爛已及千百人矣况戴戡已有戰死之耗張勳又有潛遁之謠中　之戰禍今其開始乎 
　　雖然戰雖不祥有時亦非得已特國内之戰即不得已亦以能消弭爲宜耳我甚願當事者愼之也 
[命令]  
　　八月二日大總統令　財政總長梁啓超呈黑龍江財政廳廳長唐宗愈應請免職唐宗愈准免本職此令 
　　又令　任命孫烈臣爲陸軍第二十七師師長此令 
　　又令　任命張作霖兼陸軍第二十八師師長此令 
　　又令　任命褚其祥爲陸軍第一師步兵第二旅旅長沈廣聚爲陸軍第一師砲兵第一團團長此令 
　　又令　任命潘玉田爲陸軍第七師騎兵第七團團長此令 
　　又令　任命范毓靈署浙江督軍公署參謀長此令 
　　又令　任命陳鎭林署理扶農鎭守使署參謀長此令 
　　又令　農商總長張國淦呈請任命陳介何煜夏同穌爲秘書張季翼署秘書應照准此令 
　　又令　交通總長曹汝霖呈請任命俞人鳳爲技正應照准此令 
[專電]  
　　北京電　今日閣議上午十時起下午三時未散專議宣戰手續（三日下午三鐘） 
　　北京電　今日午前馮訪段於私宅略譚發表宣戰手續（三日下午五鐘） 
　　北京電　宣戰文已擬就爲完全無條件的宣戰德華銀行已停止營業（三日上午十一鐘） 
　　北京電　昨日德僑在荷使館會議請保護辦法聞荷使决定將駐滬德領德華銀行經理等七人送往荷屬爪哇餘仍置我國監視之下（三日上午十一鐘） 
　　北京電　　内閣决定對德奥同時宣戰但非加入某戰團亦不入經濟同盟等發表後待有國會再追認（二日下午八鐘） 
　　北京電　協商方面法最希望我宣戰美使以美先勸我但有不得已情形亦不勉强聲明美無强勸之意（二日下午四鐘） 
　　北京電　宣戰文先言斷交後德人不悟且煽動政變已蓋印電各省布置下星期决發表（三日下午六鐘） 
　　北京電　馮上午訪徐繼到段宅久談段故未列閣議僅閣員談話而散（三日下午六鐘） 
　　北京電　馮通電聲明黎决不允復職不得已依據約法代行職權黎暫不赴津（三日上午十一鐘） 
　　北京電　黎不受七月份俸靳雲鵬將長參謀部（三日上午十一鐘） 
　　北京電　駐京俄使有辭職說（三日上午十一鐘） 
　　北京電　荷使因錢案德人錫迪克被捕一再抗議（三日上午十一鐘） 
　　北京電　徐世昌昨又來京爲清室及張雷遊說（二日下午四鐘） 
　　北京電　二十八師軍官請釋馮德麟政府交張作霖查辦（二日下午四鐘） 
　　北京電　陳光遠因餉欵關係未肯赴綏遠（二日下午四鐘） 
　　北京電　浙蘇兩督電請速召參議院（二日下午四鐘） 
　　北京電　臨時參議院召集令即將發表聞每省三人（三日上午十一鐘） 
　　北京電　交通系機關報聲辨該系與研究會並無暗潮（二日下午四鐘） 
　　北京電　戴戡有自刎說 
（三日上午十一鐘） 
　　北京電　張勳確已預備潛逃出京（三日上午十一鐘） 
　　南京電　此間得張勳雜荷兵隊中於三十一到津之報（三日下午八鐘） 
　　北京電　財部共撥議員歲費六十萬内部已通告自六日起分省發給（三日上午十一鐘） 
　　北京電　公府秘長官張一麐一星期後可到京（三日上午十一鐘） 
　　北京電　討逆獎案辦竣即以命令發表（三日上午十一鐘） 
　　北京電　朱兆莘昨謁馮報告滬上一切事宜朱任公府外交秘書（三日上午十一鐘） 
　　南京電　辮兵統領康永勝服烟自盡辮兵第三十六營昨在鳳陽遣散（三日下午八鐘） 
　　南京電　四省剿匪總司令倪嗣冲副張敬堯司令蘇劉恂皖倪毓棻魯張樹元施從濱方玉普汴寳德全（三日下午八鐘） 
　　南京電　師參謀長明日携眷北上（三日下午八鐘） 
　　東京電　駐日瑞典公使烏俄倫勃氏游歷中國返日謂中國近來最著之情形即其商工業未受歐戰之影響是也日本在歐戰中工商業呈非常之佳况彼此對照感想愈甚現今世界列强競求以工商業立國日益發達而中國於此時仍以秋期米大豆等榖類收穫如何足以左右工商業即爲外國人之余亦深爲抱憾也云云 
　　東京電　據倫敦電塞内閣員與及俄茲斯拉夫族委員會代表員協議决定結合塞爾維族夫洛茲族克洛維恩斯族等三民族在南歐建設一國新國有人口一千二百萬 
　　東京電　日本農商務省擬自工商局分設貿易局置亞細亞南洋歐洲美國之四課現正調查 
　　東京電　日本文部省擬改正宗敎法令爲（一）規定寺院法（二）管理寺院財產（三）住職之資格（四）基督敎會管理財產諸案已脫稿將提出於冬季議會 
[外電]  
　　北京電　成都電信中阻蜀事之切實消息因以缺少重慶領事報告謂戴戡突圍而出但出成都後黔軍被圍戴已自殺北京華字報謂川滇黔三省領袖刻方會議以期解决一切都中人士之意見以爲滇黔財政支絀向賴中央接濟今决計伸其勢力於蜀省庶不能得諸北京之協欵可以轉取於四川（二日）字林報 
　　北京電　昨日午後馮國璋出前門車站後即直赴黎元洪私邸勤黎復職經一時許黎堅决不允衆料一俟籌備完妥後馮即將正式就職午後馮接見文武各大員聞贊成召集國民會議者已有十一省據華字報云馮國璋與段祺瑞皆以國民會議宜速召集故已傳諭籌備一切日内將令各省派定代表（二日） 
　　東京電　周自齊今日啓程回中國（一日） 
以上路透電 
　　北京電　今日内閣會議自午前十一時起至午後三時止决定對德宣戰當將决議案送呈馮代總統馮對於大綱表示同意但迄未署名（二日） 
　　北京電　昨夜馮國璋通電各省謂抵京後卽謁黎請其復職黎堅辭故不獲已就總統職（二日） 
 
 
 

Page 3

 
 
　　北京電　北京日報云馮總統之意以爲宣戰問題宜交國民會議通過惟段祺瑞梁啓超以爲事關緊急交會核議之辦法不合時宜（三日） 
　　北京電　對德開戰之宣言書業已擬定大旨與暹羅之宣言略同中國或將單獨宣戰並不聯合協約國僅在事實上加入戰局今日又開内閣會議續議宣戰問題（三日） 
以上德文電 
　　北京電　今日（二日）臨時國務會議討議宣戰案卽將議决情形報告馮總統馮氏核准後由國務院通電各省述明决定宣戰之理由並派員赴協約國各公使館以非公式告知此意（三日） 
　　北京電　對德宣戰之宣言書二三日内可發表（三日） 
　　東京電　勾留函嶺富士屋旅館之周自齊昨由國府津首途歸國（三日） 
　　北京電　據國務院方面消息昨日國務會議議决後得馮代總統同意之對德宣戰案明日尙須在總統府開總統前會議作最後之决定然後更須開國務會議一次擬定命令之文即行發表其發表之期當在下星期一二日前後云又召集臨時參議院之作昨經國務會議確定惟各省派出代表之人數及代表者應否限定本省之人尙須開國務會議一次决定後發命令（三日） 
　　北京電　馮河間今日午前蒞段總理住宅訪問段氏（三日） 
　　北京電　袁世凱時代帝制餘孽特赦令聞已决定近將發表（三日） 
　　北京電　召集臨時參議院一事除西南六省外各省已悉來電表其同意故昨日之國務會議特議此事决定不日即以命令發表（三日） 
　　北京電　對德宣戰已逼在目前故在京之德國人昨日以來準備出境忙碌非常（三日） 
　　南京電　金陵道尹俞紀琦日前爲齊省長之代表送馮代總統至津已於昨日回寗（三日） 
　　南京電　掠奪采石鎭之張勳兵有已四散流爲盜賊出没於溧水溧陽方面之報故江蘇游擊隊今日開向𥞊陵關暫駐該地以資防術（三日） 
　　南京電　江蘇督軍之印交與齊省長後齊氏命魏監印官保管（三日） 
以上東方通信社電 
[戰電]  
　　倫敦電　今晚海格將軍報稱戰地天雨終日不止齊勒白克至桑特夫特路附近兵軍陣線稍向前移法軍續在伊塞爾運河東岸得地敵軍猛力回攻伊泊爾東北與東面英軍新陣地英軍奮力抗拒激戰後棄聖巨里安村而退兩軍爭取韋斯土克村戰事最爲劇烈英軍現佔守該村西郊今日下午敵軍復在伊泊爾至羅萊爾鐵路附近進攻破英軍狹窄之前鋒陣地戰　刻仍在進行中（一日） 
　　巴黎電　今晚公報云比境大雨未止法軍仍在所得之地佈置防務愛恩河北面克拉盎勒至赫特比斯境有劇烈之砲戰德軍在塞尼西面進攻受挫被俘者三十人末斯河右岸有砲戰（一日） 
　　柏林電　德國公報云昨日英軍大舉進攻以法軍爲殿其用兵之多爲此次戰爭中所未有其目的甚爲遠大乃在加一痛擊於德潛艇蓋法潛艇現匿跡於海濱至佛蘭得斯間從事摧毁英國海上之主權敵軍用兵多師相繼猛撲且用戰車與馬隊甚多今晚公報云今日下午佛蘭得斯省之砲戰更形劇烈（一日） 
　　俄京電　俄國陸軍統帥白魯細洛夫將軍已辭職由柯尼格夫將軍繼之吉米孛夫將軍已任爲西南陣線總司令（一日） 
　　羅馬電　七月二十九日止之一星期内商船抵意者六百十艘離意者五百三十六艘僅被沉小帆船四艘（一日） 
　　巴黎電　上星期内商船抵法者一千零六十八艘離法者一千零七十二艘被沉載重逾千六百噸之船兩艘不足千六百噸之船一艘（一日） 
　　倫敦電　中國公會開會主席安特森氏論及商部不准於禁止華茶命令發表前所定運抵英國之華茶通過稅關其理由爲英國之收貨者於禁令施行前並未付欵之故致該茶留置倫敦港内兩月有餘泰晤士報評論此事謂倫敦商行並未先知政府之禁令斷不能於運貨之際即行付欵商部之主張似全無理由夫已運抵英國之茶葉而必使作爲廢物誠不知其理由何在也（一日） 
要聞一 
[歐戰與世界君主制度將來]  
　　字林報六月十四日倫敦通訊云希臘國君康士丹丁氏已退位矣傾向德奥方面之歐洲君主其辭脫帝位者自以希皇爲第一人然未可謂爲最後之一人今日者誠君主之不幸時代哉寄語遠居歐洲之外者對於民政運行之勢力萬不可稍存誤解蓋民政運行止於何點有非吾人所能預言也近日民政諸國皆抱一種天然非可假借之觀念以爲各國君主實爲此次歐戰之起源即英國勞動界抱此意見者亦實繁有徒若輩對於英國皇室却無惡感以記者所知若輩且以英國立憲君主制之有益於國非任何他種政體所能媲美卽民主制亦未必視此爲優惟國民雖未表示變更政體之志願然常有今之戰禍君主實爲厲階之言論今而後歐洲人民决不肯再以國民全體生死之權置諸君主掌握中此種觀念今已成明白之眞理當歐戰發作時吾人初不料民治思想發達一至於斯也就英國而言所謂君主制者僅爲一種大理想夫政體無論爲何要皆以能達國民福國利民之目的爲歸宿今英國君主制確能達英人之目的雖將來英國究竟應否行君主制之詰問聲或將轟傳於吾人耳鼓但未必確有改變政體之嚴重行動下次國會大選舉後新議員或有若干反對君主制者第其所反對者不爲英國之君主制但爲許多國家君主能於二十世紀運用以傷害民政社會之勢力耳以言俄國倫敦　士無一願俄國恢復獨裁制度者蓋歐洲獨裁制度無論是何形式總屬禍根吾人已莫不知之此後嚴格的立憲君主制或尙能生存於世但必君主爲國民公僕而君主亦自認處於公僕之地位者始可免於淘汰若德奥之獨裁制度殆難免歟縱德奥政體不因歐戰而變更然君主利用眷屬關係不顧國民代價以闢其個人地位之事歐洲民政諸　必不願復聞之矣民政不復徒有其名行將見諸實際故以美國爲領袖之協約國國體决計設法改革吾人之國家生活俾可貫澈改正吾人所處之國際情勢記者敢謂在此大戰中帝王勢力確無絲毫有益於人之處想談者亦必不以言爲不當試觀中央四國國民對於大戰爭價値之决定有何發言權耶至於協約國方面則俄國已無皇帝其餘諸國可謂有獨裁制度者僅爲孟國然孟皇他日若果復位亦必承認時勢之要求而改變其地位他若英法比等國莫不以民意爲依歸庶政皆取决於輿情至於中立國君主之地位亦無足欣美瑞典與西班牙之君主未嘗有安適之一日瑙威丹麥之君主僅爲木偶之元首世人經於戰爭皆追溯大禍之由來凡行經各地者並不聞痛恨皇家陰謀之議論統全局而言君主制度已自殺於此次戰爭中矣 
[北京特别通信（一百一）（飄萍）]  
　　八月一日 
　　馮河間到京 
　　黎馮之會晤 
　　今年北京之社會其悲喜至爲靡常前此黄陂在位政局瀕危總統以明令召張大辮入都方欲責以魯仲連排難解紛之業不知其終爲董卓朱温致陷北京於彈雨鎗林之裏當其歡迎之時鼓樂喧天旌旗耀日威靈赫濯誰敢不喜及至鋒烟四起老弱流離如水益深如火益熱誰能不悲幸也悲劇方終喜事又至懸旗結彩五色鮮明不曰（望洽雲霓）即曰（風調雨順）蓋馮代總統已來京矣 
　　半月以前愚曾電告本報言（河間來京尙有敦勸黄陂復職之儀式）今日（一日）馮公到京以後第一事即爲此矣愚於此機會將以黄陂近狀介紹於讀者段總理凱旋之日黄陂即自日本使館歸於東廠胡同之私宅及至衛隊肇禍又寄居於東交民巷之法國醫院其態度至爲閒適一切眷屬則已移往天津現在尙居北京者惟專待河間來京之黄陂一人而已前日下午河間一面電致政府而對於黄陂則亦有密電告知啓行日期及到京即行會晤面請復職之意以外國醫院之地兩總統之會談頗爲不便故今日上午九時黄陂即自法國醫院暫歸東廠胡同私宅以盡招待之禮黄陂在私宅中但於室内置一小爐親自烹茶待客而已下午一時半河間果蒞賓主相見誰爲大總統誰爲副總統誰爲前總統誰爲今總統兩人心理對照　屬有趣會晤之時左右無第三人據黎公秘書饒君漢祥爲愚言則談話結果大約如下所記或者黄陂於河間去後曾以此略告饒君也 
　　河間 
　　政變猝起以副總統依照約法暫行大總統職權實爲萬不得已之舉今政局稍定大總統爲全國所屬望謹請復職以卸代理職權 
　　黄陂 
　　余旣再三聲明於前斷無復職之理且余於政治上方深負疚所以未出京者待我公耳今若再有復職之舉非但無益於國家且舊病未痊難以視事亦無益於個人願勿以是爲請 
　　河間 
　　方今多數輿論皆希望大總統復職如各省督軍及陸巡閱使等亦皆有大總統不應去職之言願順輿請採納愚意 
　　黄陂 
　　陸幹卿等之有如是主張實其時未知余之退意業已堅决自公代行職權以來内外翕服政令修明余去職已無遺憾幸勿固辭 
　　河間 
　　大總統一日不復職則副總統惟有暫時代行其職權惟愚意極盼我公復職 
　　黄陂 
　　公旣來京余不日將赴天津爲休養計愚意不必久用代理名義即請正式就職以利政治之進行可矣 
此二十五分鐘之談話總統問題殆可已視爲解决但吾知必尙有謙　之文章河間即行就職或仍用代理名義今尙未可預紀惟黄陂之必無復職之事乃可斷言者耳下午六時愚曾一至東廠胡同則知黄陂於送别河間之後閒遊園圃約二小時仍赴法國醫院居住幽閒之花木妻清之鳥聲均告我此後已無新聞不必來矣 
[召集臨時參院之浙省覆電]  
　　召集臨時參院之舉自上月二十四日國務院發出通電後北方各省多有覆電茲聞浙江督軍楊善德省長齊耀珊亦於二十八日覆到其文云國務院鈞鑒接奉敬電殷殷以立法機關反覆商榷仰見三政並重尊崇約法之意欽佩莫名因思民國再興雖因改創以六年之回顧實經驗之已多兩院内之不適國情舊國會之威信墮地不獨法理上改弦易轍卽揆之事實不得不除舊布新是召集舊國會與改選新國會兩種辦法皆非目前救國之策尊意欲根據約法召集參議院洵爲根本不易之論蓋憲法未經公布以前約法實爲民國國魂之所寄託臨時參議院旣爲約法上所規定其權能自在國會之前國家累次之顚危人民飽經之痛苦胥當訴之於約法維持匡濟自非約法上之立法機關無此權能也民國不亡共和再造往事已覆來軫方遒伏願鈞院體約法之精神謀人民之樂利迅電各省依法選派刻期召集匪但三權並備抑且砥柱中流民國前途實攸賴之臨電無任企盼之至楊善德齊耀珊儉印 
[銀團借欵之方針]  
　　政府刻已向各協商國以非公式交涉得財政上之援助以資實行宣戰案近聞財政次長金還曾以非公式向四國團交涉請提前交付二千萬元此雖係非公式交涉然大借欵於本年一月三十日倫敦會議結果已决定其大體方針略謂中國政府以該借欵充豫定之用途不用以直接壓迫反對派專用以改革財政組織及其他不背所定善後借欵之事項並利息擔保用途監督等均已承認四國團之主張則該銀行團卽應允借給一萬萬元或至二萬萬元且其中二千萬元决定以鹽稅盈餘爲擔保即可提前交付故政府近若開始借欵交涉則銀行團按照旣定方針或可有允如所請之望云 
[紀河間抵京之情形]  
　　馮河間於三十一日午前二時由寗啟程後過蚌埠停車三十分與倪督面商一切倪督隨車送至徐州而回入山東境張督迎至泰安同車到濟昨日午前過天津停車約一小時午後一時遂抵京師京師歡迎之盛爲前此所未有自中華門至天安門逼搭彩棚兩旁設立外交團及各界歡迎者之休息所計凡十四處東車站前所停汽車馬車途爲之塞有騎兵數十名嚴重警衛段總理汪外交曹交通范敎育湯内務名總長江統領廕侍從長靳雲　氏及國務院人員各部次長部員總統府顧問青木中將及其他陸海軍將官皆肅立月台恭候游緝隊巡警及總統府軍樂隊一律列隊甚形嚴肅時至十二時四十分警笛齊鳴專車徐徐停止歡迎各員依次上車謁見旋由江統領吴總監及公府徐指揮使上前請示謂禮輿已備何時命駕河問謙謝不乘禮輿降車後即與侍從長廕昌同乘總統府所派汽車經王府井大街赴東廠胡同與黄陂會見先是黄陂本居法國醫院河間於到京之前曾先約期會見故於昨日上午九時自法國醫院歸東廠胡同本宅預備招待及河間旣至相與秘密談話約二十五分鐘據黄陂親信者傳述謂河間先陳明不得已代行職權之苦衷現有段總理主持國務大局漸定務請黎公速行復職以孚海内之望黄陂則謂國事至此方深自引咎前旣再三聲明斷無再行復職之理河間謂總統一日不復職某惟有暫時代行一日然黄陂詞意甚决最後乃謂即請就職不必用代行名義晤談至此已午後二時河間遂告辭黄陂亦於下午五時仍回法國醫院蓋其昨日之回邸本專爲招待河間故也並聞河間又於昨日再電各省敦請黄陂復職然亦祇爲官樣文章而已方河間辭出黎邸後卽復經王府井大街東長安街而入總統府沿途軍警森列警衛異常嚴重及午後三時河間旣入公府於是各院部長各師旅長即排班在懷仁堂謁見聞當時儀式由各員向河間行三鞠躬禮河間亦答禮如儀遂散及晚即出公府通電各省報告河間已入公府昨日晚間東車站中華門及公府土山上之旗杆均滿飾電燈以表歡迎觀者如堵牆當河間未到以前中華門至天安門之十四處休息所内亦無不有人滿之患是可見渴望河問來京之一斑也河間本患腹疾在寗請法國醫生診治啓行時尙未全愈昨尙下瀉二次現仍服用西藥河間眷屬本先啓程在津庽暫住聞昨已與河間同車來京矣 
[南京快信]  
　　昨據徐州來人云前日海州辮兵譁變鎭守使白寳山有被所部擊斃說 
　　駐紥滁州之辮兵統領康永勝聞張勳在京失敗所部在滁又復譁變因此　不欲生前日用鎗自擊經左右將鎗奪下　　要害旋於深晚復自呑阿芙蓉膏數兩施救不及業已殞命 
　　前駐浦口之辮兵三營聞現由該統領吴傑臣率領開至皖屬之鳳陽縣境駐紮 
　　徐州鎭守使軍需官王警誌昨向財廳領到辮兵八營軍餉旋即乘津浦車運赴徐州發放 
　　蘇皖魯汴四省會剿辮兵計畫變更後魯汴軍隊均已停止進兵 
　　第七十四混成旅奉令開赴阜寗剿匪明日卽拔隊出發 
　　軍署參謀長師景雲昨奉馮代總統電召准明（四日）日携眷乘津浦車北上 
　　財政部南京造幣廠前鑄副總統就職紀念章三千一百枚師參謀長令副官處以二千五百枚送京餘留省以備總統賞給署中各員司之用 
　　如臯知事劉煥調查遺缺委涨門知事劉式譔調署所遺海門知事缺委景崧署理署南滙知事葉樹維調省遺缺委准補川沙知事杜福堃署理 
　　財廳委張濟勳爲會辦無錫絲繭捐委員 
　　浦口商埠會辦温宗堯辭職將以王者化繼任 
　　張勳之妻曹氏陰曆六月二十五日誔辰聞擬在天津做壽一般與張有舊者仍連日整備行裝赴津祝壽 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府借欵内容之别報]  
　　英文京報云近日政府因政費困難專力於借貸外債並由交通總長曹汝霖次長葉恭綽等迭次赴津接洽夫旣由交通當局出面則借欵之附帶條件必屬交通方面可知昨得某方面消息曹葉等與日本某公司接洽借欵係二千萬日金其條件爲京綏鐵路與日人合辦目下以利率折扣等事正在磋商中尙未就緒惟京綏一路爲中國自造完全爲中國主權且已通車工程之成者過半忽言合辦以爲借欵之報酬則與前次之水口山礦合辦條件又何以異且京綏爲中國軍事鐵路之一膠濟及津浦鐵路之北段旣因德人之關係已入日本範圍之中今再畀以京綏是恐日本勢力範圍推廣之不速而欲引之北入内蒙南侵黄河流域也（按近日京中方面已否認此說謂並無以京綏路與日人合辦之事）又一報告興業借欵現已商議成熟其數爲六百萬元其抵押品尙不明瞭此種措施業得彼方當局所允可今查得此欵並非實業借欵實含有政治意味其用途專爲中國政府維持現狀之用但因此種借欵與四國銀行團之契約不無牴觸故美其名爲臨時墊欵以四國銀行團之大借欵成立之日爲此欵償還之期又二十五日大阪每日新聞載二十三日北京電云西原龜三於段總理由津入京之翌日（十五日）即現於北京與曹汝霖等會商交通銀行借欵二千萬元繼續問題該借欵之目的在供政治上之用銀行團甚疑其侵害四國銀行團之優先權又二十九日新支那報云四國財團代表小田切萬壽之助（正金銀行董事）昨日下午往訪梁總長又二十六日大阪朝日新聞載二十四日北京電云段内閣已暗中向日本方面交涉請撥交四國銀行大借欵中一千萬元之墊欵以爲暫時之用云云 
[交通系復活之因果譚]  
　　交通系復活以來外間頗傳其與北洋系進步系將有相與提携之趨勢惟最近數日中又有言其頗相競爭者茲有署名張維翰者自北京投函本報論一年來之交通系不知張於北洋系進步系有無關係惟所言頗詳有足爲國人參考者爰錄如次交通系首領梁士詒自袁氏帝制失敗後遁走香港日從事於投機購買所入甚豐而梁猶念念於其根深蒂固之交通部且其系内黨徒亦日夜奔走圖承舊業第時會不良而素稱粤系之交通部竟爲皖系許世英所得遂使梁系之曹汝霖葉恭綽等一年以來失所憑依而許氏到任後復轟然一聲將交通系之重要人物如李福全黄仲良俞人鳳等同時撤換並將交通部之弊竇一一揭穿於是許氏大受梁系之忌而梁氏之黨徒遂日思所以推倒而恢復之計其一年來之動作可分爲左之數時期第一期收買報館時代梁氏爲復活交通系與個人之特赦起見故不惜以七萬元收買天津某報復以十萬元在京辦一報館並聘某法家爲總編輯月給薪水二千元其資本之雄厚有非他報館所可及者此項報紙蓋日以詆毁許世英爲惟一之目的第二期爲結納徐樹錚時代梁系之曹汝霖葉恭綽等向與段總理無往來迨徐樹錚爲國務院秘書長時曹葉等出其靈敏之手段始漸漸與徐氏接近徐爲段氏所最親信者曹葉輩遂藉徐之力量得與段氏接近焉第三期爲遊說張勳時代當張勳勢燄薰天之時葉恭綽曹汝霖等往來徐州道上奔走於張勳之門者蓋欲借張之力最以恢復交通系之勢力並欲藉張勳以推倒許世英者是時張曾有一電攻擊許氏說者謂即若輩所嗾使也第四期爲督軍團獨立時代當督軍獨立時該系重要人物以爲有隙可乘又値總參謀處成立於天津開成立會日發言最多者卽爲葉恭綽氏而曹葉等亦日與雷震春計議大事蓋亦甚活動也第五期爲復辟時代當復辟事發生段氏首先反對該系重要人物知張勳之不能成事也遂改趨段氏時値段氏誓師慮軍費之無所出曹葉等又利用時機各報効軍餉十五萬元並擔任籌措軍餉故總司令部成立之日葉氏遂取得交通處長之席迨京師底定段氏旋京組織内閣交通一席竟爲曹汝霖氏所得次長又爲葉恭綽氏該系復活此誠可予國人以注意者且梁士詒不久亦可運動特赦此後交通系與北洋派携手而該系之發展將愈難限量矣云云 
[海軍抵粤之所聞]  
　　海軍宣佈獨立後即起程來粤計程可以抵粤聞爲風所阻遂駛泊汕頭洋面查將駛來粤之艦爲第一艦隊海圻係二等巡洋艦約四千餘噸乃我國海軍之巨孹又飛鷹水雷砲艦江亨砲艦楚同楚豫係二淺水炮艦並雷艇兩艘二三日定可駛抵粤中聞政界刻已得滬上海軍宣言之詳報省長朱慶瀾氏特於二十五日致電岑西林諸氏其文云上海岑西林先生龍華海軍總司令程總長林司令鑒貴軍養日宣言傳達粤省於舉國陰霾沉霧之中怱覩霹靂青天之象羣情歡　莫可名言中山先生蒞粤連日所表政見及進行手續均與諸公宗旨相同粤省陳督軍曁慶瀾以及各界無不悉心傾服現正積極籌備期見實行慶瀾前請貴軍移師粤海以正觀瞻想邀鑒察尙望早日蒞臨俾慶瀾等得隨諸公之後以擁護約法回復國會剗除國賊爲一致之進行實深冀幸臨電欽馳無任翹企朱慶瀾叩有印 
　　海防帮辦黄倫蘇無線電局長周天祿等頃據港電得悉海軍總司令程璧光已由滬啟程日間行將抵粤特約會江防馬司令曁黄林各艦長籌辦粤省海軍歡迎會已組織妥定聞俟程抵省時卽以海防辦事所爲其駐節地點並聞孫中山氏因籌議海軍計畫經與陳督軍商准俟第一艦隊抵粤後先以榆林港及潮汕兩地爲海軍根據地并於瓊州海口汕尾等處設局屯煤昨經先向三井洋行定購石炭油煤以資開辦如有不足則由曲江開平兩礦局擔任接濟 
[西南軍事與川局調停]  
　　昨有客謁見粤省某當道談軍事計畫某當道謂孫中山三大計畫歡迎海軍來粤一事業已實見而現在滬上國會議員亦聞開會議决來粤則召集國會產出政府目的不難達到惟手續進行頗多曲折政府成立之時期尙難預定若軍事大計仍俟政府成立始行决定則停頓太久恐不免於廢時失事若遽爾决計進行則各省聲氣仍未絶對相通終恐有呼應不靈之患今日之粤省與昔日之粤省不同前日之粤省祇圖本省之自重今日之粤省則欲合各省而圖西南之自主旣欲合西南以自主則軍事之計畫不能不向各省徵求同意即不能不合各省而共同商議若僅以電文來往殊欠周詳鄙人將致電西南督軍各派代表數員來粤會議統籌西南軍事計畫庶能戰攻防守進行一致而鞭長馬腹拒虎進狼不足慮矣云云 
　　某要人去粤後欲入西蜀調和川滇兩軍後因他事又不果行及聞唐督軍將親率師赴川以攻劉存厚乃致電唐督軍云雲南唐督軍鑒頃聞旌旗急樹必欲赴川以擊劉援戴爲滇黔軍計是矣其如爲大局何蜀與滇黔唇齒相繫滇黔蜀省與西南半壁指臂相關若滇黔蜀不能相容即西南團體不能堅固而擁護共和之勢力卽不能擴張徒予我兄弟父老以殷憂適足以中北方㚥人之伎倆故戴劉嫌隙固亟應消除我公排難解紛不宜涉於偏袒若果滇池出駕與其援助不若調停以公望重德隆力爲勸導則戴劉並非木石諒不暴棄自甘戴固公之腹心不難使之樂善劉亦尙知大義何難使之轉圜警以是非惕以利害至誠必感人孰無良若必執以義正詞嚴過於矯正恐意氣過盛勢力相持莫收撲火之功轉釀沸湯之禍則地方蹂躪生民塗炭寗不哀傷從茲而牽動西南危及大局曷勝憂戚希愼於始免悔於終勿以兩人之陰私致貽全局以影響且勿爲反動之用力致驅豪傑與響人倘其善不足言始仗義以征討先加以禮後見以兵予人自新不爲已甚謹攄管見以爲如何某某禡印 
[武漢黨案與防務]  
　　漢口總稽查處日前在法租界晋通棧偵獲黨人吴亞平等當時傳已解省發審茲聞解交陸軍審判處研訊者係其同黨張秀山等五名在漢口河街全安棧及横堤某舖樓上拿獲吴亞平等則因領事往河南鷄公山避暑未回故尙押在捕房交涉員吴仲賢奉王督軍命向法副領事交涉要求引渡法副領事答稱此案已請示領事俟得覆再行辦理所有在晋通棧起獲之印信名册手鎗等項證物亦槪存捕房在全安棧及横堤所獲證物則已解送審判處聞當道聲稱已將僞印徽章等項驗明均係上年在漢假名擾亂之舊物華景街之亂即係若輩所爲此次集合不過希圖擾亂云云此案將來恐必辦到引渡也昨稽查處又在法界天保棧偵獲與吴亞平異派同源之胡某等三人報請法捕房會捕前往拿獲亦搜有手鎗兩枝及徽章公文多件一併拘入捕房其引渡與否亦須俟法領歸後核定現華景街一帶人民因聞租界迭破機關深恐上年焚掠之徒重復集合頗爲驚慌王子春督軍亦以黨人密布待時而動深慮其煽惑海陸軍生變昨特集停泊鄂江之楚有兵艦余振華等及湖北楚材巡艦長趙進銳等至署參列軍警聯防會議首由王氏說明海軍一部份獨立之經過情形並告明中央已改任司令勉勵各該艦長遵奉命令擁護中央旋由余艦長代表海軍將士答云我輩誓不以軍人干涉政治惟盡我天職擔任長江防務王氏深加奬許而退王氏又恐各防區軍隊疏於戒備復於二十七夜親帶衛兵百餘人乘騎巡察城内各要隘其戒備之嚴可想見一斑矣 
[譚督軍之保衛治安譚]  
　　湖南省長兼督軍譚組庵氏以大局未定維持内部治安實爲第一要著查湘省自復辟事起一般㚥商即乘機把持滙水暗做空盤每日至百餘萬之鉅以致申漢匯價驟然增加（漢票滙水已漲至五千三百兩上下）銀價愈低百貨愈貴小民生計因之愈爲艱窘是非嚴厲禁絶不足以保治安除再行出示嚴禁外並訓令軍警各長官逐日派人分段巡查務期力除積弊如仍有暗做空盤情事一經拿獲即以軍法從事自吴光新在岳州宣布戒嚴後卽於該處設立檢查所凡上下商船均須詳細檢查始能放其行駛旋湘陰水警專署爲注重江防起見對於岳州上駛商船亦加查檢各商人不勝其擾裹足不前不惟釐稅大受影響而且擾亂人心譚兼督以上下商船旣有釐局稽查實無軍警檢查之必要爰一面令行湘陰水警即日停止檢查一面電商吴光新請將檢查處卽行裁撤以安人心 
　　譚兼督又以時局不靜迭據各屬人民呈報西南兩路搶刦時聞難免不有覬覦釐局希圖刦搶情事爰電令各鎭守使曁各守備隊司令對於轄地釐局務各派兵一排常川駐護俟解嚴後再行酌量撤銷以重圖課 
　　近日此間紛傳駐岳長江上游警備司令吴光新有移兵入川消息岳州防務將由盧永祥帶兵移駐云云譚兼督軍以湘省兵力足資鎭懾而有餘岳陽地方實無駐紥北兵之必要查自吴氏移兵來岳一般人民均懷疑慮可爲借鑒且據省議會來函亦以拒絶北兵爲請爰將以上各情電致段氏查照矣 
　　近日各屬以戒嚴爲名每有藉端擾亂情事如任意檢查郵電即其一也譚兼督以此等行爲與地方治安大有妨礙爰特規定除湘陰平　常德辰州衡州永州株洲等處認爲重要區域准其隨時酌量辦理外其餘各處在戒嚴期内非呈由督軍核准不得擅自檢查 
[大汛期中之黄河工程（懷瑾）]  
　　魯省入月以來陰雨連綿黄河水勢暴漲兩岸險工迭出目前情形極爲可慮總辦勞之常以水勢如此不加緊防護必至發生意外除督飭在工員役認眞搶護並將兩岸堤埝現狀及應速加工添料之處呈請張省長速予施行該省河流千有餘里而又扼京津之咽喉果使防範得力金堤無缺不惟地方之福亦國家之幸也茲將連日以來三游局員之報告與防堵情形彙誌如下以見黄河現狀之一斑 
　　三縣民埝之危殆　范縣壽張陽榖三縣民埝於今春攤欵修築掃壩十三道費欵三萬餘元本月初甫經告竣詎月之十六日至二十一日黄水陡漲五尺有餘水勢汹湧搶護不及第三四五六等壩已被冲去其餘猶日在塌陷中三縣紳民呈請縣知事設法籌欵搶護堤身目前尙可自保然河水仍復增漲大雨不時傾注看此情形公家如不以全力救護該數縣之民將有其魚之歎矣 
　　採石砲船已沈没　購料處委員袁大智日前奉委採辦上游石料現甫完竣乘輪回洛口行至平陰縣境船忽遭風沉没袁委員隨淄浮沈里餘幸得多船救出未致淹斃水手等亦多倖免至該船身則流至官莊地方被淤甚深不能撈用矣　　上游河水之暴漲　上游局長王謝陳昨報告總局近旬日間黄水已漲至五尺有奇未見稍落自七月二十六日又陡漲四尺所有北岸金隄自竹口至掛劍台一帶水溝浪窩約二千三百餘個每個塡補完整需土二三方至六七方不等約需欵二千餘元 
　　令各縣搭蓋窩舖　黄河每届大汛向由各縣於兩岸隄上搭蓋窩舖每窩舖派夫十名各帶筐鍁燈籠等件恊同防守各縣知事亦常川赴工相機搶護現張省長以大汛已届誠恐各縣知事因循怠誤特於日昨通行没河各縣務遵章辦理倘有敷衍情弊定予以相當處分 
　　電催防汛員到工　防汛委員早由總局分别派定乃各員等近逾兼旬猶未赴工昨聞上下游兩局長以河水洶湧工程緊要承分防各員猶未到工殊　不合特電知總局轉催各員予限三日到防以重要工而專責成 
[贛省調查張勳私產]  
　　贛省李督軍戚省長接討逆軍總司令部通知令將張勳資產詳細查明當以張勳係贛省人梓邦產業自較他處繁多前已派員赴高陞巷檢查一次現以京師克復國務院亦已恢復業將此事電院請示辦法昨接院覆所有張勳在贛無論一切產業均應逐一查明造册呈候核奪故由署通令所屬查明呈報茲聞警務處長會同豫章道尹所派南昌縣知事將高陞巷張宅各種什物逐一點清造具清册呈報兩署以便轉送國務院核奪又張勳與胡雨亭包竹峯朱某等夥開棉花市愼和祥錢莊由李督軍戚省長派員往查張勳股本若干當時本擬封閉因經理胡雨亭再三請求總商會會長轉求督軍省長緩封俟將賬項清算張勳所存欵項若干呈候察奪又張勳置買城内外店舖房屋甚 
 
 
 

Page 7

 
 
多閻警務處長接軍民兩長令後卽飭五區十分所長員派警逐户細查現各署所調查頗爲認眞凡居張屋之房客大爲慌恐 
[倪軍大鬧舞台之風潮]  
　　皖省警世大舞台當開辦伊始對於軍警本定優待半票嗣因兵士多不購半票該圍主無法可施乃一律免其買票（以着軍服者爲限）昨日（星期）有第八路一營兵士（駐司令部）帶多數着便服之客往園觀劇被該園阻止遂憤憤出園邀約三四十人至該園前後夾攻（由前後門而入）優伶筱鑫樵等俱受㣲傷當將爲首滋事之兵士王玉山等三名獲住由警察北署解往司令部懲究（聞各責軍棍二百首將王玉山開革）今日（三十一）午時突有兵士百餘人各手持木棍扁擔櫈脚蠭擁入園適該園正在預備演劇之際於是各各棍飛櫈舞全班合演大鬧嘉興府迨演畢而園内受傷者計十三人惟王長發（頭腦已破）柯東生受傷最重且園内所有器具均被搗毁損失甚鉅迨紛散後該兵士恃衆衝入對門巡警敎練所（即龍神祠）將該所什物打碎並毆傷警員二十三人其中有班長宋菜手帶金戒指一只衣袋内銀表一個俱被刦去是時該所中人正在講堂授課不知其由來說者謂該兵士目不識丁或以巡警敎練所視如警察北署（該所學生服製與各署同）經此一打亦可洩日昨報告之私憤當其收隊營時又將沿途崗警毆傷數人（三祖寺姚家口）警廳及司令部聞警卽派兵前往彈壓而滋事之兵已鳥獸散矣現受傷之人舁入同仁醫院診治聞警廳已電請倪嗣冲嚴究以懲兇玩李司令業委一營管帶王慶國及尹稽查調查肇事眞相以憑核辦然此事發生全城人民頗受驚恐云 
　　另一訪函云皖垣警世舞臺昨有兵士三人入園觀劇僅買戲劵二張該園管棚人阻止入内以致口角爭鬧園主將該兵土獲住交由警察送交該營懲辦該營長官卽將該兵士責打軍棍一千斥革出營以肅軍紀於是該革兵大爲不服昨日早晨卽邀集多人至該園將一切器具搗毁一空並傷數人復懷恨警察因尋北署不得誤至警察敎練所將所内器具搗毁一空始一鬧而散此案不知將如何解决也 
[宿遷居民恐慌之西訊]  
　　字林報二十九日宿遷通訊云宿遷迄今尙未被搶但居民無不惶慮十五日午後四時叛兵行過窰灣肆行擄搶窰灣有居民三萬商務尙盛當行刦時當舖及大商舖無一倖免窰灣之東與徐州之西一帶地方皆受叛兵蹂躙各大城鎭悉遭浩刦叛兵何以能從徐州出發各持鎗械此爲吾人所不可解者若輩曾爲土匪者居三分之一若在徐州治之易於爲力今任其四竄施剿較難再低地秋稻被水冲毁灾難迭降小民苦矣 
[辮兵騷擾江北記（南京通信）]  
　　泗陽　宿遷　邳縣　睢寗自京師收復後所有定武軍之辮兵降者半潰者亦半而要其携槍搶奪騒擾居民則到處皆是就中尤以江北各縣爲最茲略述之 
　　泗陽地近洪湖夙爲盜匪出没之區當復辟發生之先衆興以北之張家圩張復華（前泗陽敎育欵產經理處董事）家即遭搶刦除將財物等件擄掠一空外並將所住房屋焚燒盡淨當時死傷事主約十餘名迨至復辟事起該縣匪風因而大熾揆其原因悉由於辮兵这勾結焚搶殺戮時有所聞鄕民之避難他方者扶老携幼幾於無日無之目張勳兵潰後該縣駐紥之辮兵遂躍躍欲動雖有朱營長極力勸導終亦莫可如何結果由該縣知事汪保誠召集崇河吴城恩福順德陸城五鄕並城區董事進署面商捐洋三千元分給辮兵以免一搶不數日如數捐足給予該兵以爲可以無事也詎該兵慾壑難塡復於前日散布謠言勾結土匪定期攻城該城居民聞風生畏白晝關城閉市一日至次日始敢開放刻下雖未搶入城内然而一夕數驚亦已不遑安枕矣 
　　泗陽以西爲宿遷該縣風俗素稱强悍自辛亥政變外來潰兵游勇布滿境中匪風爲之一熾猶幸元二年歷任知事緝捕認眞士卒用命地方雖受虚驚生靈未盡塗炭迨贛寗變起該縣知事嚴型遂呈請張勳派兵駐宿先後計開到辮兵馬四營步十八三十九等營將原有之清鄕警備隊淘汰盡淨悉易辮兵因是風氣一變省令不下逮者數載於茲而該縣土匪則愈釀愈多辮兵借剿匪爲名濫殺無辜警隊以防賊出巡暗賣軍炎兵借匪勢匪賴兵威兵匪相需地方糜爛該知事近日深居簡出雖有風聞不敢出城門一步前月十六日該縣境内之磘灣鎭被潰兵第六十一營及駐紥該縣十五十八等營搶刦一空已見本報茲悉該知事於前日復令磘灣刦後之商民出洋二千四百元犒勞已搶未潰之十五十八等營至城内商民則令出洋四千元犒勞欲搶未搶之三十九營該縣公民孫光祖等昨已來省住狀元境福來棧呈請齊兼督撤辦該縣知事並懇派兵駐紥以防不測未識能否邀准也宿遷以西有邳縣前因辮兵第五十四五十八六十一等營譁變後大遭搶掠所有各集鎭搶掠焚燒無所不至受害最深者郁山頭宿羊山張瓦房耿家集一帶悉爲兵匪所佔據第八路統領楊允文前率隊往八義集該處商民頗爲驚恐又該集東復興號董事田某騎馬赴徐購買貨物爲辮兵撞見除將身邊銀洋搶奪外連馬帶入斫死一處嗚呼慘矣此外睢寗知事勞道傳近因土匪會同辮兵聲言攻城不敢抵禦刻聞已派代表來寗呈請辭職其他已見各報者槪從略 
[杭州快信]  
　　昨（二號）有由甬來杭之行客五六人身着常服俱各携帶手鎗子彈被江干檢查警王某查獲解送四區警署内有前第六師師長葉頌清隨行五人均係護從並無符號僅出免查證一紙當移送第二師辨别眞僞果係葉君旋由張師長道歉使去 
　　羊壩頭憲兵司令部昨又延長步線西岸巡哨至奎元巷止東岸巡哨至后市街止 
　　王惟吴斌一案日昨本擬正式宣判現因檢查長有廻避消息又須從緩 
　　浙省又擬徵兵連日軍署會議辦法俟决定即將實行 
　　督軍公署昨又委任秦懋勳爲金衢嚴戒嚴司令部軍法官 
　　督軍秘書雲韶新奉部委兼充烟酒公賣局局長昨已到差視事 
　　内河水上警察廳長徐則恂因籌備水上警察防務事宜昨來省謁見省長 
　　臨海知事張蘭奉飭回任該縣紳商周監等以張前犯呑糧焚串案調查屬實避不投訊昨又控奉督軍省長飭財政廳切實查辦 
　　本月陰曆十八夜杭屬習慣向赴天竺進香通宵不絶省會警廳夏廳長以目下時値戒嚴昨特通飭各區一體嚴令禁止十二鐘後卽以違警論 
地方通信 
[蘇州]  
　　巡警非法毆人之結果　北區警察非法毆人一事兩誌前報茲經崔廳長將巡長巡警斥革並將巡官降調今錄其通令文如下照得北區二十四守望崗警王橋林因與顧萬豐皮鞋店學徒潘小四釀成鬭毆肇事一案查北區第三分駐所三等巡官竇培澧不能約束長警實屬馭下無方應卽降充巡查所遺之缺查有三等稽查員李開棨充任遞遺稽查員一缺查有王荷亭堪以委任至該巡長郭增培巡士王橋林性情粗暴以致釀成事端著卽斥革交由該區先行看管聽候查辦除分别委任並知照外合行令仰各區隊一體知照 
[松江]  
　　責成保護海塘　松江金山嘴海塘歷年傾坍糜欵甚鉅本年修塘工費一萬九百餘元已由省頒松業於七月十三號給欵開工現據監工人員報稱塘工損壞原因泰半由於該地人民縱令牛羊踐踏塘岸所致故李縣長業已揭示申禁並責成各該處地保切實保護 
　　慰留辭職警佐　金山縣警佐徐亞伯近向該邑詹亮疇知事呈請辭職當由詹知事慰留略謂該警佐服務有年成效卓著現値戒嚴之際地方秩序正賴維持所請辭職應母庸譏仍仰勉爲其難是所厚望云 
　　禪門提倡風雅　北門内禪定寺住持僧林逸素性恬澹工繪竹枝上届送陳上海書畫會時頗爲觀者稱賞現該僧以提倡風雅自居於隔昨在寺組織詩畫社備齋邀集本邑名人共同研究 
[無錫]  
　　元聚繭行刦案餘聞　元聚繭行刦案自嚴維江脫逃復獲劉宗宇業經槍斃已作一小結束矣然嚴維江究竟如何辦理局外人不得而知但聞官場頗欲貸其一死且嚴之妻某氏深通外國語言文字於敎會中略著聲譽昨聞劉宗宇正法恐嚴之性命不保慌急萬分竭力營救曾具呈請將販土案判决以免株連縣署收狀處以嚴已供認會議分贓卽將原狀却下至此案共犯聞劉宗宇由滬引渡到錫初次庭訊時曾供出前在駐錫陸軍警察大隊部充任小隊長之劉懷西爲本案主犯行刦時之手鎗亦屬劉之所有等語而楊知事則已委劉爲警察所稽查水警第二專署師蘭亭亦委劉爲探員故不允提劉對質前日劉宗宇抬赴校場鎗决時口中尙大呼劉懷西不止自劉宗宇鎗决後縣署忽接自滬所發之郵遞匿名信一函内稱懲治盜匪　例（楊知事鎗决劉宗宇之通告援用懲治盜匪條例）去年業由中央命令廢除此次劉宗宇果何所根據務於五日内明白答覆否剿决以激烈手段對付云云下署地點爲上海威克路某號楊知事接函後大起恐慌戒備甚嚴 
　　逃兵搜查行旅　前駐無錫陸軍警察月初開拔回寗時逸去兵士二十餘名均携有槍枝子彈王世傑隊長恐干嚴讉故未追究近來該逃兵日則便衣草帽遊行於馬路將私藏快槍匿於鄕民家中每至夕陽西下後卽三五成羣在延聖殿西北半塘寺後即上年澄錫兩軍交綏之地離城五里）將槍枝三桿一擋交又於地上人則草帽便衣立於道旁遇有過往行人及河中航船託稱稽查匪類喝令止步停船籙擁上前搜索實施其刦奪手叚爲日旣多官場及軍隊雖有所聞不敢往捕惟無錫駐兵無幾一旦該逃兵招集無賴侵入城廂搶掠街市其禍不堪設想現附近一帶之寺頭張村等鄕民於落日後卽不敢經行該處矣 
[鎭江]  
　　禀請勒停私塾　鎭江對江二橋地方國民學校自民國元年由校董王某及校長等創辦以來頗稱發達旋有某某忽在該校左近設一私塾以爲破壞該校之計上月問復辟亂起該私塾遂佈謠言謂科舉將復學校當然停廢凡欲讀書者非入私塾不可鄕愚不察一唱百和該校頗受影響現由地方熱心敎育人士出而禀請當道飭派視學前往調查屬實准將該私塾勒令停閉 
　　局長告誡長警　丹陽警察局倪局長訪聞各區長警在崗位時有用棍毆人情事昨特通飭各區警正警佐等傳諭外勤各巡官各長警等如遇不諳警章之人亦宜和平對待即使抗不講理亦應拘區報告長官核奪不准擅以警棍與鎗柄毆人及行種種不規則舉動如有違犯定即革懲 
[揚州]  
　　飭保催收工捐　瓜洲圩堤工捐欵係按河東河西分别每畝抽收二角或四角業經募有成數但徵收時頗費手續現已工竣而照繳者仍屬寥寥刻周知事會同河工委員姚君將執照塡齊發飭各該地保按户催收以期早日撤局 
　　帶徵修志經費　邑紳周寔純發起重修江都縣志禀請官廳立案所需經費除鹽欵籌撥外不敷尙鉅復在財政廳請欵茲聞財政廳已飭周知事將上忙每兩帶徵銀九分以三年爲限 
　　鹽商籌借軍餉　月前省垣以政事變動軍需缺乏特派員來揚與兩淮運食三商借捐一百二十萬元迭經該商等開會討論茲聞該商等已勉力籌集成數於昨日滙省矣 
　　集議組織農會　善里市總董陳子丹前接江都縣令催辦該市農會現特召集該市區域各保董及各大田業開會磋商組織方法聞擬仿上水市辦法從事組織云 
[南通]  
　　通如合辦水利之計畫　南通籌備水利已久測繪局主任鮑恩君近與通如兩紳會議合辦方法决定從開濬運河省手特具陳測量計畫書於張局長云通與如接壤全境河道以運河爲幹自如臯東流至白浦入境蜿蜓東迤直至吕四爲止餘如分注江海之港河特其支流耳而運河之濬治問題須上游與下游兼顧方足以收大效我通運河之上游旣在如臯則施行此項水利測量時當自如臯爲起點誠能聯絡並行通盤籌畫則函縣水利前途當受偌大之利益茲試就利害關係以證明之運河自江都分支經泰縣海安入如臯境東南流至丁堰分兩支一經雙甸岔河至豐利掘港入海一由白浦人通境通如兩縣地勢上之比較自屬如高於通然究高至何度非實行測量不可此次兩縣合組測量則兩縣運河及將來如何分配開挖之處皆可依測量之結果而决定之將來實行測量時一自白浦西北進行測至如太分界點爲止一自白浦東南進行測至吕四入海處爲止測竣之後各依其會訂之測量細則繪製詳圖將兩縣開挖情形妥愼規定庶一勞永逸兩縣同蒙其利益也云云 
[杭州]  
　　杭甬軍隊調動　昨日由上海開杭第八號車有駐松陸軍第四師步兵一連又駐楓涇工兵營工兵十名運送來杭即分往下城駐紥　駐甬新軍第三旅自四十九旅改編後卽將第五團三連留駐鄞城頃悉新任葉旅長以戒嚴期内防務重要又將連調駐鎭海聞已於上月杪日由大校埸拔隊起行赴鎭後以該邑東　宫爲駐紥地點云 
　　籌備地方分廳　浙省各縣組織地方分庭高等審檢兩廳長定於九月一日成立嘉湖紹台二處並委任金惠人赴嘉湖兩處會同知事尋覓地址茲悉嘉湖地方分庭地址業經金委員會同該縣知事覔定昨已呈報高等審檢兩廳長察核其紹台地方分庭地址聞經陶兩廳長亦已指令兩縣知事會同尋覔一俟省長公署指令到廳卽當委員前往籌備 
[安慶]  
　　辮兵搶掠火油公司之交涉　定遠縣池河鎭被辮兵搶刦後駐寗英領事致函倪嗣冲略謂據該鎭亞細亞公司經售處報告近來囤集煤油甚夥計本不資前因定武軍潰　數百人竄入定邑肆行刦殺該經售處諸同人恐遭殺身之禍均各避難他逃現聞該鎭被刦一空所有亞細亞經售處亦同遭搶刧請飭該縣知事派員查驗損失尙望迅速賠償以卹商艱等語不知倪氏對於此項交涉如何辦理也 
　　釐局請派巡船保護　阜陽縣洪河口釐局與豫省接壤日前有匪徒數十人在觀巷河地方距釐局二里許搶刧商船八隻开傷船户搭客數人復竄入地里城等處聚衆八九十人均着黄色軍服手持快鎗一到即搶毫無顧忌當經駐阜華帮統派隊剿捕該匪始逃往豫境猶揚言日内定邀集大股黨匪再來報復該處人民大爲惶恐昨聞該局長趙其昌已稟請省長請飭長淮水警廳酌撥巡船一二隻駐局保護并請飭阜陽縣知事選派團防數十名分駐地里城等處以資鎭聶 
[江西]  
　　南潯路股東會請總協理就職　贛省南潯鐵路經李督軍令董事局開股東大會舉定臨時新總理　大壎協理程道存及各董事後惟總協理尙未接事黄總理又提出各條件交於董事（一）鄙人所擬救路談曾編陳各界是否能實行（二）中央欵項不能截留地方是否可籌欵爲減債基金之準備次保息欵項確能足額不致搖動（三）犧牲名譽與精力於路事可以補救固所私願然此事端在籌欵無論何種妙法非可空談如對於籌欵事件地方多數不負責任終於喪失路權雖摩頂放踵　有何益（四）接手卽須借債爲養路與營業設備及支發新工諸用至少約二十餘萬並公司欠欵七十餘萬今以七百五十萬日欵與息金總共不下九百萬債臺日增何術可以輕減（五）籌借欵項是否由董事公同擔任（六）或謂總協理是暫時承乏不必過慮然至開正式大會時未必另舉或另舉而無人擔任將何如卽使有人接替而辦地方事必求爲可繼續股東聯合會接黄總理上項提出條件後公司討論於二十九號　談話會議决各事後卽函請總協理就職略云開職員會公司討論僉謂潯局無人主持殊形危險旣由大會推舉先生爲本路總理維持現狀又經董事函促進行當邀俯允至爲慶幸惟公司盼待甚殷務希速駕前往并祈先將行期早日示知云 
雜評一 
[追認（默）]  
　　馮之代行總統職權將俟有國會時追認矣宣戰案之發表亦將俟有國會時追認矣中國今日待决於國會之事甚多然而無國會則不得不以追認二字了之也 
　　嗚呼中國本有國會者也何爲而使之無耶旣無國會矣又何日能使之有耶無則不成爲民國有則難乎其爲政府於是於旣無之後未有之前凡事最易解决皆可以追認二字了之一面行動可無掣肘一面又可表示其尊重國會之意故此追認二字實爲今日政府絶妙之名詞也 
[組黨]  
　　中國人之第一弱點在無定識無定識故無一定之見解而其見解每依個人之利害時勢之遷變爲轉移初不自覺其前後之矛盾也昔之廢熏論起脫黨者紛紛官僚尤以入黨爲大戒乃曾幾何時廢黨者又主造熏矣官僚不入黨者又將羅而置之黨中矣昔主不黨與今主組黨前後一人也中國猶是擾擾之中國也而其見解之相反若是豈非可怪之甚耶 
　　吾謂黨之應組與否姑勿問惟天下無論何事必先有定見而後挾全方以赴之注全神以運之其事乃始有望若其見解不定忽以有所羡而進又忽以有所畏而退則雖小之辦一公司近之營一商業且不能成况乎遠大之事業如組黨也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中美士商之交際]  
　　本埠道樓輪船公司主人道樓君定於禮拜六回美特於昨日午後宴青年會寰球中國學生會總商會諸君於南京路口滙中西飯店到者爲余日童聶雲台鍾文耀唐露園曹錫庚李一琴郭泰祺宋漢章陳光甫李雲書朱成章韓玉麐周錫三朱仲賓吴在章張耀良沈仲禮朱少屏諸君曁西賓數人宴畢道樓君演說題爲（中國人之中國）次曹錫庚君答謝又次沈仲禮君演說（中國商人之信用）又次余日章君演說云今日中國之爭係合法與非法之爭是與非之爭公與私之爭總之爲眞共和而戰也深望道樓君回美後將此意宣布於美國社會並望隨時賜敎道樓君首肯者再同人舉怀爲道樓君壽遂散會時已鐘鳴十下矣 
[游美學生定期放洋]  
　　自美國退還庚子賠欵後即有北京清華學校之組織辦理該校事務者皆學術淹通海内知名之士故其成績極爲優美本届派赴美洲游學諸君連自費生計有七十餘人之多在滬假靜安寺路五十一號寰球中國學生會爲出洋臨時事務所書記員爲周辨明君常川到會辦事游學諸君抵滬後即往該處塡册報到放洋之期定在八月十八日聞此次赴美由該校校長周寄梅博士規自護送俾沿途一切情形均有主持不致疏忽該校辦理學務之愼重周密亦可見其槪略矣 
[檀香山華僑之通訊]  
　　旅滬華僑通訊處昨接檀香山華僑來函謂該處近日正在籌備徵兵不日由美總統宣布實行註册該處民政長冰咸已於星期三任命爲註册課部長位尼爲課員長廉氏列丁登少佐爲登錄員長披里爲裁判官該部即專理徵兵事項現美京已有訓電凡外國人（中國亦在其内）居留該處年在二十一歲至三十歲以内者如欲離去檀香山須先赴該部註册方許出境倘於未註册之前乘船赴美境當以逃避論必嚴拿懲治現華僑之前往報名自願於註册日起充當無報酬之傳話員者（繙譯之類）已達百餘名之多目下檀香山即將宣布外僑註册之期接理徵兵事項深恐祖國僑胞學商各界未明此事貿然來美是以專函奉告請將原信傳達旅滬各華僑觀覽並懇設法使衆周知云云該通訊處接函後當將原函抄錄多份分致本埠實業各團體曁旅滬各僑商一體查照分别轉致 
[軍警界所述河間北上情形]  
　　駐滬軍警界要人前日在寗歡送馮河間北上事畢返滬述及馮氏由寗起節寗垣軍政各界歡送情形較詳爰爲補誌於下上月三十日午後四時先由督軍署令飭鈞和巡艦候泊下關官碼頭以備恭送總統與夫人等渡江是晚沿途軍警密佈交通阻斷至十一時周夫人乘汽車先行出城至江岸換乘肩輿至躉船下輿時由女侍四人左右擁護夫人因抱病未愈故護從僕役格外謹愼當夫人蒞臨碼頭時預有軍樂隊一班奏樂歡迎鈞和巡艦亦派軍士一排站隊躉船迎迓並有警備隊數十人排隊護送夫人身穿紅色紗衣圓形西式帽鼻架藍色眼鏡足穿紅鞋由鈞和巡艦渡登飛虹輪船渡江先至津浦車站小憇迨至十一點三十分時馮代總統與齊兼督軍同乘汽車蒞江干換乘肩輿至官躉船並有警衛軍武技隊各一隊前後護衛迎迓之鈞和艦長董仲發等均各率領官佐士兵行撇刀舉槍禮駐寗各國領事亦來送行馮代總統身衣白色制服精神甚健下輿後在躉船辦事處暫憇旋乘鈞和艦渡江泊於浦口津浦碼頭岸上先有海陸軍各官長排班迎接登岸後仍坐肩輿而行前有軍樂隊一隊本省各長官等均步行恭送除師參謀長等數人送至蚌埠外餘皆送至車站在車中行一鞠躬禮而退惟齊兼督軍在車略談片刻始行作别渡江回轅是晚江中海軍各艦均懸滿燈五光十色燦爛可觀由津浦碼頭至車站兩旁皆挂紅燈警衛嚴密三十一號午前二鐘時開車北上云 
[議員聯翩往粤之頓挫]  
　　國會議員議定在廣東集會已有四十餘人於上月杪乘諏訪丸赴粤昨晚廣大商輪出口又有褚慧僧吕復等三十餘人及馬驤劉奇徭等擬偕行赴粤嗣因該船乘客已滿苦乏艙位未及成行俟有出口輪船再行分組起行 
　　附旅粤議員來函旅粤國會議員馬君武秦廣禮等昨致旅滬議員通訊處函云兩院同志公鑒武於二十四日抵粤東此間人心一致保護約法要求眞共和不認段内閣海軍宣言後局勢旣佳可卽發展惟須國會議員來此開會一切自有辦法望速集同志南來粤人望公等如歲不可遲也賀君贊元專來迎接想已見矣 
[補錄海軍獨立之要雷]  
　　自海軍第一艦隊宣言獨立後即經該部劉總長等致電勸告旋得覆電拒不允從故此事至今尙未解决茲覔得往來兩電照錄如下 
　　海圻林葆懌湯廷光飛鷹方佑生永豐魏子浩同安吴光宗豫章吴志馨鳳舞鄔寳祥福安李國堂諸先生鑒風聞海軍有一部分宣布獨立或係意見不同或爲匡正之舉思之頗深疑詫竊以爲此舉之不可行者有數端吾國海軍本極薄弱亟賴同人協力同心以期鞏固國家若竟自生歧異同室操戈必致貽笑外人此其不可者一民國成立以來各國俱已承認現自定亂以後各國亦無異言倘使海軍先自分裂而欲别成政府勢必不能轉恐將來吾國海軍被人唾棄豈不失數十年培養人才之初旨此其不可者二海軍將士品格本高必無自利自私之見往往受局外人之愚不惜犧牲我海軍名譽以圖彼一已之利此其不可者三以上三端倘有一焉實爲海軍切膚之痛惟望諸公泯去猜疑各以誠心相見如對於政府有何政見不妨條陳電部同人等當竭棉薄以期轉圜幸希速復至盼至禱劉冠雄劉傳綬徐興倉陳壽彭何品璋吴振南謝保璋劉華式蔣拯吴紉禮王會同 
　　北京海軍部長並諸位先生鑒海軍宣言於七月二十三日通電宣布諒達氷案頃接諸公有電有三不可之說足見關懷大局誼重同袍至爲欽感惟是諸公持論不免宥於一偏試問此次禍端從何而起因段丙閣免職之故倪逆密赴徐州會議宣布獨立結成督軍團耀兵我京畿逼脅我總統解散我國會無非爲段内閣報復私憤之舉今竟美其詞曰兵諫眞不識人間有羞恥事且聚羣不逞之徒在天津設立總參謀處如臨大敵此眞貽笑於外人也復辟一事實有不可告人之隱蛛絲馬迹在在與人以可尋今倪逆首亂不加懲辦反與以安徽督軍之要職似此行政用人顚倒翻覆尙得謂之政府耶夫共和政體豈有無國會之理今之行政者恐國會束縳太甚以國會不良爲極力破壞試問他機關行政諸公豈皆優秀之份子諸公以爲某等受人之愚夫受人之愚者必有利可圖也某苟阿附中央良心喪盡則安富等榮埀手可得今竟馳驅海上飽受風濤爲利爲義諒能共喻自約法失效國會解散之日起一切命令無所根據當然無效發此命令之政府當然否認今之政府用陰謀手段攘竊政權冒共和之名行專制之實我海軍同人等深恐以僞亂眞不得不原本丙辰要求之三事急起宣言佈告全國今所要求者擁護約法恢復國會懲辦首逆三者而已矣請諸公激發天良平心靜氣試以某等所要求者是否正大光明是否自私自利是否被人唾棄是否犧牲名譽諸公言論於全國倘以所要求之事爲合法均能一一辦到我海軍同人所志旣遂自當賦詩而退當何爲哉維希公鑒海軍第一艦隊同人叩 
[盧護軍使遷升消息]  
　　松滬護軍使盧永祥近有升任贛督或湘督之說茲得軍界確實消息江西督軍李純確將調署江蘇督軍其遺缺以盧氏調署遞遺松滬護軍使一缺將以馬廠陸軍第八師師長李長泰兼任並隨帶所部軍隊塡駐松滬云 
[路員兼管巡警之不同意]  
　　滬寗鐵路管理局呈交通部文云呈爲遵議路員兼管路警辦法敬陳管見列摺陳請鈞鑒事六月二十一日奉到鈞部訓令第二千零四十三號内開查各路所設巡警論地位爲鐵路行政之一附屬機關論事權則實具有獨立性質（中略）仍仰各該局妥議辦法呈覆到部以憑彙核除通令外合亟令仰遵照等因奉此循繹鈞旨係因巡警近有違法事情由於巡官分配難周故用多頭政治辦法以防獨立流弊意至美法至良也惟念鐵路行政權限固貴分明而各路情形又有不同之點滬寗全線計共五百六十七華里設置巡官六員分駐各大站所轄巡長巡警偵探等總額祇有七十八名大率隨同巡官駐所在本站服務其分派他站巡警不及十分之一巡官督察易周指揮甚便並無鞭長莫及之患故巡警向無不法行爲或有虧職守等弊此在事實上原無路員兼管之必要且本路爲洋總管制站廠車務悉歸洋總管節制惟巡警獨受成於局長權限截然分明若路員兼管巡警則洋總管因統系之關係兼管自不待言積久權柄潛移尾大更形不掉此在統系上更覺路員直接兼管之非宜局長深思熟慮統籌並顧靳合於各路通用而無顧此失彼之虞者擬定辦法三條謹列摺具呈管　之見是否有富仰祈俯賜鑒核指示遵行 
　　謹　訓令擬陳路員兼　路警辦法三條繕呈鈞鑒一鐵路巡警直轄於局長巡官奉局長之命令擔負指揮監察所屬巡警之完全責任（說明）查各路巡警大率由局長直接管轄專任保議治安事宜與工程車務廠務各處不相統屬滬寗爲洋總管制全路各處科十九歸其管轉惟有局長辦公室部分曁巡警部分純在局長範圍以内故路警尙有完全主權洋總管向不干預若令站長廠長車隊長等對於路警均得直接指揮監察照本路定章勢須飭由洋總管轉行辦理顯然爲彼開干預之端局長職權益被侵奪此事於主權大有出入非徒一人兩管權限混淆已也故就本路情形而論自以仍歸巡官專管爲宜推之各路當亦有利無弊 
　　一車務工務廠務等處人員如查見路警有不法行爲或有虧職守等情弊應通知該管巡官分别糾正巡官應卽虚衷受納秉公處理仍詳報局長備攷（說明）按路員不便兼管路警旣見上文說明則遇有不職巡警自不便直接糾正惟警務廢弛路員究不能不問今以通知　畀之路員而以糾正權還諸巡官旣有忠告之益復無越俎之嫌似不失互相維持之誼 
　　一巡警派出處所如就近無巡官管束者須由該管巡官委託就近站長或廠長或車隊長代爲指揮監察之以路警應盡之職務爲限（說明）此係仰體部令巡官分配難周及一人兩管權限或爲混淆之意斟酌擬訂蓋路警近在巡官駐所自有巡官指揮監察原無庸其他機關代謀惟分派他站他廠及隨車巡警該管巡官耳目難周難保無不法行爲或有虧職守等弊而他人自由干預亦無以明統系而專責成今擬由巡官委託辦理如是則種種窒礙悉可消弭似屬適當辦法 
[濬浦局注意依周塘工程]  
　　駐滬特派交涉員接濬浦局函略謂依周塘築路工程一事業經議由江南水利局修築惟本局前會聲明關於興工期限以六個月爲度亦經前任朱交涉員允可雙方妥訂辦法在案茲本局迭據工程處報告依周　築路工程係由官紳合辦前項路工時築時停漫無制限其濡滯已可槪見轉瞬期限將届而工程尙不及半勢必軼出原訂期限範圍之外本局爲保護護塘之關係爲特專函聲明即希迅飭承築此路之工程機關趕緊修築母稍疎忽 
[浙江暗殺案之蛛絲馬跡]  
　　行刺浙參謀長趙禪案内之嫌疑犯陳惠慶等八名經浙督軍委派吴諮議秉元吴稽查長長齡帶同旅館茶房及車夫等來滬至公共捕房指認要求引渡經公堂訂於下星期三續審再核已屢紀前報茲悉此案已稍有眉目所獲各犯中與有關係者已有三人將來不難水落石出故吴稽查長於昨午乘滬杭車返省先行將情報告楊督軍星期日仍須來滬俟公堂續審時投案備訊並持正式公函呈請引渡云 
[政府感謝洋員]  
　　北京政府查得上海公共公廨會審西官英卓副領事及英副巡强生等辦理引渡要犯等案深賴臂助曾電盧護軍使迅往各該西員處道謝一面將卓副領事及强生等歷辦得力之案摘要電部並即查明前曾受過中國是何等級之嘉章俾便加等呈請頒給以酬勞勛聞盧護軍使業已遵電辦理矣 
[眞茹鄕盜案續紀]  
　　寳山眞茹鎭北鄕潘家巷葛勉之家前夜被盜搶刦並用手鎗擊傷事主踝骨後經隣右察悉鳴鑼告警羣盜即先後奔逃前行之盜誤後來者爲追捕之人開鎗擊斃一人已誌昨報茲悉死者身穿拷雲紗衫褲左臂縛有手表一枚足穿元緞鞋白襪年約三十餘歲惟與次日清晨所獲之兩盜腰間各束紅頭繩一根想係同黨現經寳山縣派委相驗由該鎭寳善堂給棺殮埋捕獲兩盜一年三十餘歲一年十七八歲昨經四區三分署藍祝三警佐分别詰訊據供盜首王某巢穴共有三處一在虹口一在新閘北一在西門外至葛姓被刦之綢皮衣服金銀首飾鈔票現洋均係混贓惟内有紅醬色寗綢大襟大袖銅鈕馬褂一件與尋常衣服不同想有緝捕之責者以此入手眞贓不難破獲也 
[滬寗車務總管易人]  
　　滬寗車務總管烈德因前訂合同期滿自行辭職茲由任局長轉呈交通部奉令照准所遺滬寗車務總管　　一缺准以滬寗車務副總管韋燕升補並令兼任滬杭甬運輸總管以符原約業由任局長轉知該員到差任事 
[滬杭甬運輸總管通告二則]  
　　其一　爲通告菜子特價事案照本總管本年第二十二號通告茲訂自卽日起下列之特價亦仿照實行仰各員司查照爲要　菜子由上海南站或日暉港運至閘口或南星橋每三十噸車二十六元　上項特價之貨一切意外均歸貨主擔任其裝卸手續亦歸寄貨人與受貨人自理此布 
　　其二　爲通告加訂米糧車價事查米糧規定每車三十九元之特價前經本總管於民國六年第二十六號通告飭遵在案自卽日起凡米糧由上海南站或日暉港運至杭南閘艮拱五站或由該五站運至上海南站日暉港者均准援照每車三十九元之特價辦理所有一切意外歸貨主擔任裝卸亦歸寄貨人與收貨人自理此布 
[總商會暑假特别會議題]  
　　（一）紗業請議定處理定貨案據紗業公所來函以同業南公茂等向寗波通久源紗廠定買期紗該廠機房被焚不能履約紗廠被焚之事尙無成例可援如將交易取消毫無賠償將來設有他廠被焚倘遇跌價可否取消交易無所損失應如何辦理之處請會公議妥定平允辦法等情即請公决 
　　（二）省委編輯商業規章慣例商請駐會辦理案　本會前奉省令調查上海華洋各商業有文字訂定之規章及無文字訂定之慣例一案經常會公决設立調查科物色調查員協同南會辦理正在協商進行間變端百出商業恐慌調查實無從着手又奉省令已委蔣乃曾宗嘉祿前來編輯等因本會以規章慣例尙未調集無可編輯呈請省長飭知委員自行辦理母須到會編輯在案乃宗委員始而來會面商繼又備函申說要求借予辦公房舍並請會董協議等語卽請公議 
　　（三）江蘇水利協會徵集會員案　案奉省長公署訓令據江蘇水利協會籌備處函稱入會資格業經登報開始徵集以八月三十一日爲截止期於九月十六日開成立會以江南北地方遼闊報紙流傳恐難盡悉呈送條例通告書請行農商各機關遵章報名並介紹合格會員等情令行本會卽便遵照等因查該條例第三條會員資格列有總商會商會會長一項本會正副會長俱係浙人應否於會董中推舉本省人一位爲代表入會請公議 
　　（四）漢口雜貨菸葉兩帮請扣留源康成運滬各貨案　本會接准漢口總商會函電以該埠雜貨菸葉兩帮被浙帮源康成掣貨潛逃計長安輪運滬木耳五十件蓮子十件武昌輪運滬木耳六十件白蠟五件菸葉五十件洞庭船運 
 
 
 

Page 11

 
 
滬菸葉十件菸包上均書明鼎記牌號請本會轉商各輪船公司分别扣留經分函太古華昌兩公司照扣在案漢口廣福雜貨帮又登載各報聲明提單作發旋准南商會函送本埠點春堂北貨業代表姚紫若君一函以蓮子十箱紅棗七十六袋木耳五十包係同業長泰新公昇兩行託辦之貨執有提單否認漢帮登報作廢又據漢雜貨帮請會秉公剖斷又據漢菸葉帮以菸葉六十件已與鼎記商明貨歸鼎記收買價歸貨主攤派本埠烟業健行堂亦函同前情查本會公斷處現届暑假應否准予特别評議請公决 
[續誌花業整頓行規之提議]  
　　南市花衣業同人因邇來陳花出售殆盡新花尙未上市價漸增漲成本旣鉅營業爲難必須籌設疏通方法俾資維持遂與北市同業聯絡會議尙無眉目爰由花業董事沈潤挹訂於今日（四日）在該業公所吉雲堂開會已紀昨報茲將該公所預發通告書錄後專啓者上星期假聯合會開南北市花業會議尙無結果須俟下星期再行續議吾南市擬於六月十七日卽星期六下午准二時邀請同對諸君在公所先行集議俾有端倪事關整頓行規務希准時蒞臨萬勿遲誤 
[最近之商業調查]  
　　綢緞　浙省之杭緞杭紗自日新九成緯成虎林等廠改良之鐵機雲霞緞華絲葛秋雲紗蟾翼紗等貨運滬銷售以來營業日見進步今歲又有王槐山等組織之　章機織綢廠其所出之綺霞緞鐵機實地紗光潔鮮明頗堪動目是以駐滬各客帮紛紛訂購大有應接不暇之勢惟原料絲經價値昻貴故亦無利可圖現擬加增秋盤素杭緞每尺加銀二分杭花緞則尙未議妥惟河南路各綢緞店聞此消息莫不反對故自昨日起各綢莊將素杭緞一項暫停批發未識能和平調劑否 
　　小麥　近來各麫粉廠買進小麥寥寥無幾因麫粉銷場　滯故不敢多購惟來貨爲數不少調查此一星期中由輪船裝來者計有二萬八千餘包由滬寗火車運來者亦有一萬八千餘包而售出之貨則僅有二萬五千包來源之旺旣如此銷路之減又如彼故近日市價每擔已跌落五六分現在漢口貨每擔開售二兩五錢次二兩四錢半蕪湖貨二兩五錢淮安貨二兩六錢無錫貨二兩五錢三分次二兩四錢五分照目前情形觀之非俟麫粉暢銷麥價難期起色 
　　桐油　桐油自入夏以來銷路暢旺價亦逐步增高至本月銷路更旺洋莊購辦者亦接踵而起惟新到之貨不敷應銷該貨本以川省爲出產地自劉戴兩軍交鬨以來航路阻滯來源減少該業昨接漢口轉來川電謂劉戴交戰到今甚爲劇烈以致百業停頓桐油近日竟無到貨漢地存貨爲數甚少等語該業得此消息頗爲恐慌故昨日開盤驟漲銀八錢以後市面恐尙有增無減 
　　皮貨　皮貨一項近由俄羅斯來電向行家訂購灘皮者甚夥查此貨俄羅斯本有所出然向來不敷應用價格亦頗昻貴華貨則質地頗佳取價又廉頗爲合用故近來運去者絡繹不絶 
[運往美國之土產]  
　　我國對外貿易自歐戰以來惟美國銷場依舊暢行無阻且益見進步茲將前日由滬出口兩輪載運各貨摘錄於左天祥洋行之蘇魯家號開往紐約共裝平和洋行烟葉四十四件福倫洋行烟葉一百五十四件老沙遜洋行蛋黄五十九件永興洋行蛋白四十件蛋黄一百二十七件隆茂洋行猪鬃五十件棉羊毛二十六件白鵝毛八件怡和洋行棉羊毛五十五件黄狼皮四件美興公司蛋黄五十六件大賚洋行之哈老大來號開往紐約共裝協隆洋行蛋白二百八十件德泰洋行黄狼皮三十九件三井洋行蛋白七十八件蛋黄一百五十一件 
[水警廳規定檢查旅客辦法（續）]  
　　一檢查員即由巡官充之施行檢查之際應將本船巡士分爲三項各任職務如該船共巡士六名以二名充守船以二名充檢查以二名充彈壓兵檢查之際檢查兵可不帶武器聽檢查員指揮施行檢查彈壓兵則携帶武器在兩旁站立維持秩序並以防意外之抗拒　一檢查地點即在栅欄門口以及碼頭要道口依次檢查　一輪船火車往來均有一定時間務須先事預備不得疎漏　一帆船登岸客商應受同一之檢查來往河面船隻有情形可怪者亦可喝令停泊檢查惟不得故意耽延時間致妨行旅其持械巡士不得擅行登船　一凡擔任檢查船隻應將逐日來往船隻數目曁有無事故開單報告本管長官每五日一總彙報本廳查核如遇有重要事件須隨時報告者不在此限　一倘係藉名檢查私行勒索或阻擾良善一經查明或告發從嚴罰辦决不姑寬　一檢查辦法如有來盡事宜應隨時增修以期盡善 
[派員蒞勘欽公塘]  
　　官產處召賣欽公塘經各縣士紳據理力爭稟省稟部已歷年餘迄尙未有效果今又派員蒞勘該塘是否有保存之必要查南滙川沙兩縣外捍海塘又名欽公塘一團至九團爲止明萬歷十二年知縣鄧炳築成至清雍正十一年巡撫喬世臣奏請發帑調欽前縣連加工修築因名欽公塘共一萬五千三百二十丈是年除築塘挖廢蕩四千四十五畝有奇計免課銀三百六十七兩有奇平均每丈免糧合田二分六釐四毫零合計祗免糧十四丈六尺乾隆六年總督楊超曾奏准松江太倉等屬各縣海塘壓占挖廢零田皆係民間恒產並未給還田價仍歸原業户自行耕種如該塘有需修補之處仍令田内取士應用乾隆十四年知縣胡具體修欽公塘始定塘西留地二十丈塘東留地三丈以備起士修塘之用又塘基五丈共二十八丈除雍正十一年免挖廢地糧十四丈六尺外尙有十三丈四尺並未免糧且免糧在先添留塘外餘地在後有府縣兩志爲證今官產處欲令業户出價重買而在業户則以爲萬不得已惟有清丈可耕之田照額徵糧較爲允當若果收爲官產責令重買則絶對不能承認因又呈請省議會建議政府准將欽公塘免予處分故行縣派委實地調查云 
[路局人員之調動]  
　　滬寗滬杭甬鐵路局任局長昨發通告以外務科長朱成章因事辭職照准遺缺委任滬杭甬英文秘書朱庭祺署理又委任滬杭甬文牘科帮文牘周積萱升補滬寗庶務科長兼辦兩路華文秘書事宜除呈部外仰卽遵照等因現各該員已分别到局任事矣 
[愛儷園古物研究展覽會誌盛]  
　　前日（十五日）靜安寺路愛儷園開古物研究大展覽會先期由粤東李文樞君輦到南越文王胡塜殉葬古器多件若玉則有瑑圭蒲璧佩璲等銅則有秦鏡漢壺濫等陶則有周尊漢鬼　等石則有漢輔耳鼎素鼎等木則有甫木塜木等劃出天演界一部份供其布置古色古香望而知寳値月徐積餘君亦交來宋元版書十種曁孫叔達山水錢稼軒寒齋對話圖餘皆宋元清精品而陳渭泉君之藍次公秋　横雲馬麟之雪景三義趙子昻文徵明唐伯虎之墨竹等圖及郎世寗駝鳥圖更爲超雋觀者咸歎爲難得胡子英君之漢承安宫鼎嶺南金石拓本王勤中王武花卉各册沈期仲君之項聖謨蘭卷張叔禾解元日記筆記田有章君之　豐千山水米襄陽雨景等楊寳甫君之蔣南沙佛手柑圖黄山人人物鄒適廬君之拱鐘吕鐘鄭𨙷叔鐘　侯鎛等高䍩之君之八大山人墨荷等哈少甫君之藍田叔仿大痴富春山圖卷等唐吉生君之石濤山水等潘蘭史君之仇十洲行林七賢圖等若卞子沐江紫塵錢拜言王德恒趙雲舫毛階平王瓶如甘鴻達石維高趙月川諸君與本園所藏各品戬壽堂羅列已滿到會者凡四五百人五時由姬君覺彌登臺演說擬將李君及諸君各器搨印成帙作爲藝術叢編臨時增刋以爲紀念并聲明本會雜誌於月内出版舉定胡君子英爲七月値月領袖時已薄暮即設筵聚餐幸好雨知時新凉一味迨至席散已雲開天霽矣誠難得之盛舉也 
[商家反對官役之批詞]  
　　淞滬警察廳昨日發出商家反對陶夫頭之批示一道照錄於下　各商廠號禀批查此案據該商號等具呈前經本廳據情函准上海縣公署查復二十八南北十二圖兼八九圖上旬夫頭朱新增即陶朱記又八九圖中下旬夫頭薛老裕父子化名丁老恩恃蠻霸阻復唆串商號朦禀省道各署希圖復充經縣照案呈奉省令如議辦理丁老恩對於官准接充之夫頭竟敢百出其計迭肆阻撓應請嚴予懲處等因並據該處順泰等商號來廳聯名呈稱陶朱記財產殷實行爲誠實如有不法情事該商號等願甘負責等語是陶朱記等分任夫頭先由當地鄕董商號聯保於前又經縣署示諭並轉呈省公署核准於後案旣確定本廳對於官准之夫頭不能不依法保護茲據該商等一再聯名具呈陶朱記不孚衆望礙難承認究竟是何情形候飭區切實查明具復以憑函致上海縣核辦至該商等五月二十五日來呈業經本廳即日批示候函請復到核　等因揭示在案來呈乃稱置之不理迄無批答並謂因此致釀流氓　慶榮刑事一案實屬不解此批 
[景警佐調署海門知事續誌]  
　　上海縣地方警察主任景崧奉齊省長委署海門縣知事已紀昨報茲悉景君此次奉委係是暫署是以警察主任一差並不另委昨日午後三時許滬海道尹王廷賡乘坐馬車入城至上海縣公署會晤景君商議一切直至四時許始由景君送登馬車而去聞景君不日卽須前往海門接事云 
[公共體育場紀事]  
　　江蘇體育傳習所定五日（星期）假公共體育場開聚餐會昨已函告各學生知照　又聞體育場現因暑假自一日起停課兩星期至八月十四日繼續開辦 
[拘獲命案關係人]  
　　西門内學宫路同興泰紙作坊主白利文因糾衆將趙廷章兇毆致斃央人私和嗣經尸子如松等投地檢廳稟控將白拘案訊供收押聽候緝拿帮兇各犯到案究辦在案茲經沈檢察官查得住在學宫左近前業販買牛肉之袁少榮（卽袁再林）曾由白利文央出向尸子趙如松等强逼私和爰於前日飭警馳往該處將袁拘解到廳預審收押一面仍命各警嚴拿在逃各兇犯到案究懲 
[舊友串拐髮妻]  
　　丹徒縣人秦孝波向在南京某典執業後投効某處軍營旣又在南京某洋行爲夥現在賦閑在家其妻吴氏年二十八歲上月間秦　舊友洪志珍蔡金龍同往浦口謀事未成折回南京至月杪吴氏忽捲逃無蹤洪等允爲發信至各埠託人尋訪未幾洪蔡二人亦不辭而去秦始疑伊等串拐因卽赴揚州友人處詢問因其未接函報更滋疑惑前日來申找尋在南市十六舖悅賓旅館内將洪蔡尋見追問吴氏下落洪蔡諉爲不知繼經秦四處察訪始知吴氏實被洪蔡串拐來滬藏匿洪之胞叔家中希圖販賣當即報告第一區警察署請爲提究董警正准卽派警將一干人先後提獲解署詰問洪等直認串拐不諱飭即拘留候今日解請警廳司法科訊究 
[拐婦難逃法綱]  
　　閘北烏鎭路婦人丁榮氏之女小粉子（十六歲）又婦人沈吴氏之女沈阿寳（十四歲）均在新閘小烟囱絲廠爲打盆女工於去年舊曆七月二十五日被人拐失至十月間經丁榮氏等查悉該兩女實被蟻媒陳邢氏誘拐至青浦地方價賣爰卽同往青浦鄕間找尋果見小粉子在某甲家遂由該氏控經青浦縣署將甲及小粉子一併獲案訊據甲供認沈阿寳業已售與該處附近得洋六十元等語當即判决處甲徒刑六個月並將沈阿寳提案與小粉子當堂判令丁榮氏沈吴氏分别領回在案惟陳邢氏尙逍遙法外前日下午該氏行經閘北公益里適爲丁小粉子沈阿寳所見上前扭住鳴警拘入警區傳到丁榮氏沈吴氏等略詰數語一併移送地檢廳經檢察官預審一過判陳邢氏收押丁榮氏等退去候再訊辦 
[增加緝拿革保之賞洋]  
　　二十五保四圖地保諸芝香前因查悉已革該圖地保林鴻生曾經串同李某改名張秀春冒充張姓後嗣將張軾之三代祖墳盜賣於王慶章得洋二千一百元當即通知王張兩姓控奉法公堂飭提避匿祗將張秀春及中人成毛毛周維新三人拘案判禁西牢後張軾願出賞格洋一百元緝拿林鴻生經公堂核准懸賞迄今尙未拘獲現諸芝香因恐林鴻生日久遠颺亦願出洋五十元於獲到林鴻生之日連同張軾賞洋一併給賞 
[公廨移提騙案人證]  
　　虹口古浦路日商長澤皮革行經理孫綬榮在地方廳控被張葉臣等騙去牛皮十擔値洋二千零八十九元當經檢察官提案訊得周子冷姚祖蔭嚴少川等三人尙無確據判令分别交保候查張葉臣楊桂廷湯錫林等收押候究在案昨日下午公共公廨飭派一百六十五號西探及日探中井與十九號華探談鳳池持文至地方廳請將張楊湯三人移提到廨候訊林廳長准即飭警將張等由所提出交來探帶回訊究 
[質訊茶商控案]  
　　茶商謝大賢販貨來滬由胡海保經手銷於法租界恒裕公茶號計洋五百餘元詎該茶號旋即閉歇胡亦避匿不理嗣謝在閘北大統路安祥里將胡尋獲復由陳湯銘出場調處胡得從後門脫逃謝扭陳及胡妻董氏至四區告發已誌前報茲悉此案業經司法科質訊一過判董氏還押陳交妥保限期交到胡海保再核 
[猪行追索賬欵之手續]  
　　猪行主唐經生昨至法捕房聲稱菜市街某肉莊主楊姓前與商人往來貨物被欠洋一千二百餘元向索不付人亦不面今悉該店將欲閉歇恐其逃避請即飭傳訊究等語捕頭囑令原告照章繳呈保證金當即飭探協同前往將楊傳至捕房經捕頭略加詰問著交人洋兩保聽候解送公廨訊理 
[下流人欺騙苦力]  
　　昨日上午有一下流在南市董家渡乘坐黄包車並不論價囑令推往租界北泥城橋旋又轉至法大馬路時已二點餘鐘經過某藥房門首停車入内購藥旋即走出向車夫曰藥資不敷暫借小洋四角俟回家一併付還車夫信以爲眞如數借給又推至法新租界愷自邇路芝蘭里弄口停車此人即走入里内三十九號門牌某姓家車夫在外等候約歷一小時之久旋由車夫向該姓詢問據稱頃間來此之人已從後門出去車夫懊喪不已報告捕房派探許福慶向該姓查問答稱前住英租界時與彼爲隣現已多年其姓氏不能記憶亦不詳其住址該包探當即回稟捕頭諭令車夫退去候再查拿究辦 
[攔刦羅卜票續誌]  
　　山東人王竇前晚與孫學中王常林等在楊樹浦路截刦行人陳竹卿身畔羅卜票洋一百九十七元飛奔逃逸當經陳友王泉文尾隨喊捕適包探陳金揚經過帮同將王等三人追獲搜出原贓一併帶入捕房押至昨晨解送公共公廨請究先由原告陳竹卿偕證王泉文上堂訴明被王等攔路截刦情形訊之王竇等供詞互推會審員王肇之君與英卓副領事以供證確鑿豈容狡賴判王竇押西牢一年孫與王常林各押九月贓交原告領回 
[電車查票人被毆續紀]  
　　工人何阿寳前日在北四川路某號電車上不知何故將查票之高麗人卡志明兇毆當由賣票人鳴捕將何與帮兇之張阿品袁萬興一併拘入捕房昨解公共公廨經中西官研訊屬實判何等三人各罰洋二元充公 
[看門巡捕被控之聲辯]  
　　住居新閘重慶路七百七十五號門牌之朱廣泰偕證蔣瑞興指控南成都路一百二十三號門牌張姓家司閻華捕奚紅秋竊取衣物昨由捕房將奚捕拘解公共公廨請究據奚捕供稱原告後門與張姓前門相對昨晚東家乘汽車回家原告用人在弄内納凉因其阻礙行人囑令暫讓彼等以我多事遽起行兇將我毆打並無竊取衣物之事乞鑒中西官判奚暫押候傳張姓到堂問明再核 
[同居衝突之結果]  
　　住居虹口鄧鐵路四百三十九號門牌之甬人王阿三因持木桶將同居婦人孫張氏右臂擊傷由捕將王拘解公共公廨訊供收押在案昨晨由廨復訊之下以原告傷無大礙且王已管押多日從寬斥釋 
[兩人同被毆傷]  
　　施來法周吉榮同控崇明人吴阿榮在北雲南路妓院内將伊等兇毆受傷昨由捕房將吴拘解公共公廨經中西官略訊數語判吴交二百元人洋並保候原告傷愈展期兩禮拜再訊 
[核減病犯刑期]  
　　住居虹口天潼路一百六十一號門牌之費文顯因被黄浦灘七號門牌某洋行西人指控私造支單冒名簽字向賬房潘紡庸騙洋六十元由捕將費拘解公共公廨訊明判押西牢二年嗣費之家屬以費體質素弱且有咯血之症特延律師代表稟請公堂核減刑期諭候捕房驗明費之體質再行核奪昨由捕房將費帶案稟明驗得被告體質似非强健之人請爲核示並由費之代表律師投案聲明被告病狀要求核減刑期中西官判費押滿半年開 
[行兇人暫行交保]  
　　劉祝六前日在法新租界内與范巧生遇見不知因何起釁口角鬭毆范突出小刀將劉之眼角等處戳傷當由巡捕查見拘入捕房飭將受傷人趕送醫院醫治范暫行交保出外候劉傷愈再行傳案訊辦 
[出店並未串竊]  
　　靜安寺路一百五十二號門牌西人控出店汪阿洪串同已歇西崽陸掌生行竊刀义衣服由捕將汪陸兩人一併拘解公共公廨預訊判押在案昨晨復訊原告西人投訴前情請究旋經中西官訊知汪阿洪並無關係著卽開釋陸行竊屬實判押西牢半年 
[女傭不知何處去]  
　　婦人袁顧氏之女阿巧向在西門内周承忠家帮傭近忽不知去向昨日袁顧氏前往周處索人無着遂卽鳴警將周扭控警署轉送地方廳訊核 
[火車站查獲烟犯]  
　　淞滬警廳檢查所前日在北火車站查獲烟犯李玉昌李吉三二名抄出烟具全副土十六兩土皮七兩烟膏四兩一併解送司法科押候訊究 
[粤妓違章受罰]  
　　粤妓王阿鳳前晚在北四川路硬拖行人入院狎游被八百四十一號華捕查見以其違章當將王妓帶入捕房轉送公共公廨拘留昨由官媒解案經中西官訊實判罰洋五元充公 
[女工竊絲]  
　　美租界文極司路五號門牌大成絲廠女工徐張氏昨日在廠工作時乘間竊取吐絲一包被該廠夥孫成伯查悉鳴捕將氏拘入捕房轉送公廨管押候究 
[被訴人傳案交保]  
　　婦人嚴金氏在公共公廨呈控曹椿堯不理擔保米價又黄愼康控董寳康不付糧食價洋昨由捕房將被告兩人傳至公共公廨稟奉中西官諭令分别交保候訊 
中華職業敎育社通訊 
[景綸汗衫廠調查記略]  
　　景綸廠在上海狄思威路廠長爲廣東徐少之君經理爲徐霞村君廠中有機器二百餘具男女工三百餘人其工作分漂染房紗線間織布處裁剪房成衣房接袖間釘紐間熨貼處摺疊處一衣之成必經此程序除漂染及裁剪熨貼用男工外此外皆女工也紗線間之機器旋轉甚速司機者易起眼花故多以青年女子任之女工每日工資多者可得四五角少者兩三角男工以日得六角爲最大兩角爲最小該廠所製之汗衫有雙線單線長衿短衿及桂地椒地之别以桂地爲銷路最大適用於春秋二季者則有錦地衫褲亦有長衿短衿及顏色花紋之别其所用紗線即就近購之上海而尤以德大紗廠之出品爲多該廠成立已近二十年當未成立之先廠長徐君曾遣二子至德留學研究機械及紡織學畢業返國乃創斯廠而其機器卽購自德國此所以能出品日精行銷及於國内外也 
來函 
[工巡捐局來函]  
　　敬啓者昨日各報本埠新聞欄内載有電車推廣路線之阻力一則閱之不勝詫異查城内無行駛電車之必要華商電車公司亦未聞有在大東門街敷設軌道之計畫想係訪員傳聞失實用特函請查照更正並祈登入來函欄内以釋羣疑是荷順頌撰祺上海工巡捐總局啓八月三號 
雜評二 
[自私自利（步陶）]  
　　劉冠雄之電勸第一艦隊代爲解說之曰非自私自利覆答者亦不承其有自私自利之意旨然則私與利誠中國人所自視爲最不祥之名詞矣惟是冷眼旁觀今日中國之所以紛如亂絲者其總原因之醖釀要不外自利自私者之各奮其鐵腕以相搏持而已特口頭上文電上無一人不大公無我無一事不爲國爲民而實際上之行逕如何則爲另一問題我故曰世界之知人論世者倘惟據文書言談以相評判則中國其君子之國也乎 
　　各私其私而各舉其所不私之面具以示人各利其利而各宣示其所以利人之官話以粉飾外觀此中國凡百消沈之一大病根亦即頻年紛爭靡定之一大癥結也欲返國魂歸眞返樸其不容一日緩矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[泥美人傳] [  漁]  
　　美人不知何許人相傳系出陶唐氏或謂有虞氏當美人生時乃祖適陶於河濱因名之陶泥其字陶唐氏蓋誤耳稍長善修飾而容貌昳麗僉目曰美人云老大不得志依孺子孺子玩諸股掌之上忽而墜諸淵爛死於沙泥好事者哀之葬之無何有之鄕銘其冡曰生而紅顏死而黄土出乎泥復入乎泥是之謂還其故我嗟乎吾人未嘗出乎泥其究不免入乎泥也吾人雖未嘗出乎泥然饑而食莫非泥之髓渴而飲莫非泥之液與凡身心有所養日用有所需莫不藉泥之菁英而以生以長是則人爲泥泥復爲人人生一泥塊耳豈獨美人也哉余因感此而作泥美人傳（三） 
　　栩按此論頗近哲理與僕曩作原人論同一見地惟予謂糞而君謂泥然而糞土之身其不値錢亦正同也嗚呼 
家庭常識 
　　黑縐紗更新法　用新鮮牛乳和水去凈泡沬又用透明樹膠少許熱湯溶化和入牛乳水中如黑縐紗藏貯日久而變徵者浸以此水洗淨而熨乾之與新無異 
　　山芊造糖　山芊煑熟十斤大麥芽一斤和入自化成稀水俟成澄汁再入鍋熬用木棍攪動自然成糖 
　　除痘瘢　取鷄卵之殻燒灰存性研爲細末和以砂糖洗面及入浴之時接其疤瘢以鷄卵白調此末藥而塗抹之久之自能平滑無痕[  黄魁]  
　　　肉　先將鮮肉一塊（去骨最妙）用食鹽擦過一夜後將肉浸入冷水中洗淨再用細繩扎緊先入鍋内煑之熟後取出另用粗紙一張塗以菜油置乾鍋中紙上置沙糖數十文另用鐵絲網一張擱置鍋中然後將肉置於網上將鍋蓋蓋好以小柴團燃之待肉皮發紅色卽成香味鮮美異常[  許康甫] 不受酬 
　　運動注意　學生競走若預食砂糖多許爲最有益蓋人之血液中通常有百分一之砂糖砂糖在體中實首先酸化而生温與活力故也此法甚驗運動家盍一試之[  讓竹]  
　　煨笋　將帶　之新笋放入熱灶突内數分鐘後取出脫去其　將笋切　刀塊以醬油蔴油拌之味極美[  汪永齋]  
工業須知 
[象皮物之製造法（二）] [  桂峰]  
　　欲將生象皮製物須用能化其質之料此料有數種如極淨之火油一種西名徧西尼原文爲（Ｂenzol）（C6H6）亦名（安息）亦名（盆純）亦　（徧蘇里）亦名（徧蘇痕）亦名（徧左　）乃自黑煤油之輕油中蒸溜而出者又一種爲（炭硫二）亦名（二硫化炭）乃用木炭及硫磺蒸溜所凝之流質又一種爲（哥羅仿）亦名（克羅路福密）尙有他質數種但不知此三料之便最便用者爲哥羅仿將數兩盛於玻璃瓶加以切碎之生象皮料若千密塞待若干時象皮料金全化而成淡　色之膠粘性甚大可以之任作何種象皮物件如欲作管則將長玻璃管經約半寸或多於半寸傾入消化之象皮質若干再將圓玻璃條與欲作之管内徑　相　合者插入料内取起則玻條外黏象皮一薄層掛於通風處晾之令哥羅仿化散而象皮層略乾再如法挿入料内而晾乾如此數次至所需之厚爲止則將玻璃條抽出其管卽成如欲其管含硫則有最便之法即另將一長玻璃管内傾（炭硫二）一百分（硫綠）二分至三分二者和匀將已成之象皮管挿入歷三四杪時取出則管已收硫而成硫象皮管如管薄而挿入炭硫二等料内遇於三四杪時則管全消化而不見若管厚則歷時可稍長所用炭硫二每百分試可配硫綠二分此爲小試自作象皮管最便之法所用藥料在西藥房或　器館俱有售價亦不昻如欲自製亦不甚雞容將製炭硫二及克羅路　密製法續登餘如象皮印章象皮鞋底及其他象皮物件俱先以模印成若象皮車輪則用帆布　胚胎再用所化象皮汁澆成一切物件俱可類推 
詞話 
　　小令中以浣溪紗柳梢青兩體爲最難作浣谿紗上半闋三句句句押韵每患堆砌而失層次而柳梢青末三句同是四字尤易於運掉不靈全闋情勢遂爲之收押不住矣余嘗擬集今人稿中此兩調之善者彙錄一編苦於　狹積久仍寥寥數紙耳茲略錄一二以示同好梁秋雲吾浣溪紗云花事盈盈遇海棠一聲風笛下寒塘烟波同處祇茫茫十里鳳塵籠暮　幾回鵑血滴清香可憐無語又斜陽費無我君浣溪紗云客思依依繞短篷一橈去也忒匆匆祇餘山色入吟中和我愁詩唯竹籟吹將歸夢有春風兩邊心事可相同　　子浣溪紗云埀柳依依盡檻邊倡條冶葉把愁牽總敎攀折也堪憐慘碧山塘春似水落紅門巷雨如烟怎生消受斷腸天郭楚　浣溪紗云玉撥珠弦夜未休滿湖燈火放蘭舟是鄕端合號温柔粉黛三千新按隊朱簾十二年埀鈎素心花下看梳頭夏玉廷柳梢青題横波畫蘭云春去天涯江南哀怨定屬誰家想見臨時無多幾筆玉腕徽斜風流翠袖烏紗空賺了尙書鬢華扇底香消眉邊墨淡愁對湘花趙寒庵柳梢青云淚濕梨雲春容一片紅了斜曛且拓璇窗展將裙褶重印新紋袷衣蕉萃殘春祇剩得銀蟾二分蝶散雲寒花欹露重愁煞那人旑旎　紛均屬不可多得之作[  竹軒] 栩按浣谿沙以風韵勝起三句宜一句一意而一句中尤宜轉折生波乃有情致第三句尤重後起對句尤貴細膩濃郁結句宜有餘情不盡庶不類於詩近人作者往往非粗率即扯淡直是一首不完全之律絶詩耳柳梢青以四字句爲主每一句中至少亦宜鍊一字以作眼三句連者宜用蝦鬚格一氣呵成後起二句宜呼應便不覺難最忌襲用駢文句法不善作者往往類於幕賓四六書稟俗腐逼人竹軒所選亦未足稱上乘也 
長篇小說 
[寫情小說柳暗花明錄] [  常覺小蝶天虚我生合譯]  
　　第二十八章（一） 
　　羅倫初非懦夫此事雖出意外然亦尙能鎭定及上車後態度亦回復唯面色殊灰敗薏德握其手曰吾愛已愈乎羅倫曰固已愈矣言時聲已轉和而其手不禁撫及衣袋乃生寒噤似覺其中尙有紙團乃生芒剌念今夜之事至幻其爲夢耶則其人者固明明見之劇場向已點首冷笑若非爲夢則彼女明明已死而今夜見者又爲誰乎以狀度之此中必有不可思議之陰謀故榴花街之約吾必一踐俾得一窺黑幕否則吾魂夢不能安矣思維間車已抵門羅倫入室則心緒棼亂覺室中雜物盡起磨旋茜雪卜蓓見羅倫病皆驚卜蓓則曰薏德使欲延醫者則吾當覓白雷博士羅倫曰謝汝吾固無恙無需醫也又撫薏德曰吾愛卿當倦矣可先自寢吾則尙須向火片時但命白萊生瀹茗以待固無勞乎卿也因與接吻薏德知羅倫喜靜祗得與茜雪卜蓓自退唯羅倫體質素健今一旦忽病薏德自不能無憂羅倫則獨坐凝想支額於手而以臂支椅閉目如入定坐待人靜乃行十二句鐘過又聞鏜然作一下鳴側耳聽之邸中已無聲息乃起披大衣埋其面於高領之中躡足出門果無人覺時夜氣已深街巷無人但有燈光黯澹每行一步卽覺有黑影隨身蠕蠕而動行近榴花街森陰益甚羅倫微微自　其唇力振其氣始舉手叩門則寂然無應者而門已闢聾媪即挨身門後舉其無光之目以向羅倫羅倫自思吾將云覔何人哉而聾媪似已省即引羅倫登樓梯次然燈一盌亦黯慘生寒栗每登一級卽覺心躍不已入室四望桌有紅燈爐架之上則有洋燭榻旁小說一本抛棄地上烟氣充溢一室爐火光中卽坐裘狄斯晚裝未卸似專俟已久見羅倫入乃現得意之色曰羅倫近佳今日吾儕又相見矣（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　挽回低絲積習（見本報甲戍年三月十五日 
　　上海西商公所因湖絲繅紡不匀裝包夾雜各情期華商力爲剪除共加核實特立章程互相勸勉茲將西商告白刋登於左 
　　上海貿易公所因絲觔低孫一事特行告白 
　　啓者同治十一年五月間本公所接到法國利榮城衆絲商所議絲業各情函内指出因中國絲繅紡不匀裝包作弊恐將來必致格外虧損應即諄告中國絲商如仍詐僞從事嗣後絲觔定將無人買受或致十分跌價等語當經繙譯漢文刷印佈告各處絲業一體週知利榮城絲商奉勸良言原冀中外有益不料仍不聽從同治十一十二兩年内運往絲觔其繅紡裝包更較往年可惡以致竟如以上所云中國絲格外虧價且較他國更甚况各國絲斤年多一年因此價亦日落其繅紡最佳者每百兩跌價十兩至十五兩不等惟中國絲不然因絲商不敢蹈轍買受此等弊病之貨是以每百兩竟至二十五兩四十兩之數落價太甚中外絲商虧本亦距本公所特再詳細奉勸各絲商轉告各處繅紡裝包之人嗣後務必認眞繅紡裝包以期整頓爲此指摘四欵於後俾各知悉 
　　一繅紡絲斤務宜格外從容留意俾絲觔細而且匀 
　　二如將雙單絲同紡則絲觔必有穢汚雜亂之病嗣後母得再蹈故轍 
　　三嗣後切不可將粗穢並不匀凈之絲攙入好絲把内亦不可將千金大蠶之絲紡作七里絲 
　　四預備復紡絲及經絲之時不可攙和糖油圖重斤兩 
　　錄時接英法意大利各國來信皆怨中西絲甚屬粗穢凡織綢緞之人從前均用中國絲作緯現在無法皆棄中國絲而代以棉花洋絨美國亦有亦函更怨中國復紡絲顏色極壞繅絡不匀且煉後斤兩當減嗣後如仍有草率欺誆各種弊端則中國絲尙須落價且無人買倘能按照以前誠實交易認眞繅紡力除各弊定能興旺復舊於通商大局必可暢盛而中外亦均有益也此啓同治十三年二月十七日上海貿易公所啓 
尊聞閣筆記 
[測字奇中（見本報癸酉年九月初二日）]  
　　士子闈後望中惟雅量者不形之詞色其他則問卜測字之類或所不免南海有梁姓士人闈中諸作得意稱心出示親賓亦極相期許黄雪湖梁之硯友也已棄舉業習青烏術傍通星學測字諸游戲雖有解頣之談然必參之以理考後張筵邀梁及一何姓之友爲洗筆會午後皆集黄齋茗餘閒話梁曰請以君術用决我疑黄曰非測字乎梁曰然黄請書一字梁卽就案上殘紙書一與字其紙中先有一手字梁所書與字適際其上相距不盈寸黄舉手賀曰此所謂一舉手而即得也舉字本從手君所書與字其下適有手字非舉而何且與字入臼部君先德以癸酉舉於鄕今科適遇癸酉君必有襲前人窩曰之勢所謂六十年必有舉人興也梁頗解頣在坐之何姓者曰君當與我一拆亦書一與字在梁所書與字之傍黄笑曰此所謂可以與可以無與也梁君所書與字已合手字成爲舉而君適書其傍詎非副車之兆乎何聞論亦解頣竊思亥有二首六身即爲測字濫觴至宋謝石輩始有是術專門然亦往往有奇驗紀文達應試春官經殿試而未臚唱在董文恪家偶遇一浙士精測字學紀公書一墨字浙士曰龍頭竟不屬君矣里字拆之爲二甲下作四點殆在二甲第四名然必入翰林薑四點乃庶字之脚士乃吉字之頭是庶吉士矣已而果應其言紀公登仕籍後歷任清要以漏言獲譴獄未决時伴守之軍官能拆字公書一董字叩之軍官曰君遠戍矣是千里萬里也公又書名字之問軍官曰下爲口字上爲外字偏傍是口外矣日在西爲夕其西城乎問將來得還否曰字形類君亦類召必賜還也問在何年曰口爲四字之外圍而中缺兩筆殆不足四年乎本年爲戊子至四年爲辛卯夕字卯之偏傍亦相合也已而公果從軍烏魯木齊以辛卯六月還京蓋精神所感鬼神通之氣機所萌形象比之與喋著灼龜事同一理似神異而非神異也以上乃紀公逸事姑走筆紀錄之以證雪湖之卜轉瞬秋風報捷則謝石遺風於今復覩矣（１５） 
文苑 
[新樂府（味燈室主人）]  
　　（見本報壬申年十一月初十日） 
　　開村學 
　　村學開兒童七八抱卷來蒙師尊嚴據案坐詩云子曰戒無惰　啞𣉿嗷聽不分計功責課亦頗勤裁删夾註半荒謬丹黄花格殊� 
紛紜座隣豚栅雜穢氣　進魚腥雋多味一　麥飯饑可充終朝食肉原堪鄙一年生計轉足憐寒風颯颯歲暮天收脩餞束家五百西家千明年還冀人招延 
　　招神巫 
　　招神巫巫來裝束如妖魔神巫一來若有陰風助啾啾鬼語起室隅神巫將咒宣紙錢歷亂焚庭前神巫爲祈福滿盤腥羶堆血肉歌謠　俚汚人耳漿酒淋漓酣鬼腹鬼腹酣宜疾病痊疾病未痊巫索錢動十千愚民招致殊誠虔 
　　庸醫嘆 
　　靈樞素問未經目歌訣湯頭讀初熟挾術時過抱病家云延及我君家福切脈僞凝神指上拂拂疑生春據案重握管大書方論殊侃侃味雜進寒温奚堪信口呑寒温卽無悮肺肝難自言朝來投劑夜畢命回生起死疇爲玫問君何事至於斯云是藥醫不死病吁嗟乎庸醫耶延醫者誰耶 
　　租吏謠 
　　租吏租吏猛如虎朝來昻然直排户手持一紙字炫紅云是硃單出縣主小民升斗糧本欲急輸將祗緣食指衆又復遇歲荒租吏聞之怒以目鐵鏈琅然出腰腹租吏逞强小民瑟縮賂以百錢歡顏轉逐私槖先充不急官妻拏亦盡著羅執么魔小吏已如此大吏封疆那得理（１５） 
[雜錄]  
　　損病徵方　青年學子正努力求學時每以不當爲而爲致膺投藥無效之腎病其故由於十四五齡時誤犯手淫及旣成病又不敢於家庭問明言之卽就醫亦不肯自言其病原因循生誤遂成不救無論男女早婚遲婚要皆不免因而致死或成癆損而夭折者指不勝屈大醫學博士對於此病亦肯出秘囊奇方以濟世乎想盛德事定不吝此區區也（八十老人李光耀）（１６） 
　　附白　鄙人製有消瘰膏藥貼一二日卽見功效並不服藥如患此症者可向敝處函索但須附郵費六分勿以欠資郵信賜罰　湖北新隄郭子佩謹白 
　　治急慢陰寒及筋骨痛疼　筋骨草十株（一名白馬蘭頭又名尖刀菜）（本草定名馬蘭）桂枝尖三錢加原　好米酒二兩煨之服下蓋被使汗即愈即四肢厥絶若有微息　開牙齒將藥送下立刻回生筋骨草識之甚易即係旋覆花之初生未曾長苔開花者城鄕野處頗多一經長苔其性已變則無效矣須於初生纔放大葉時（春夏間遍出）採之製酒或曬乾藏之以備四時之方便實爲救世一大功也第是方得諸秘傳求知不易僕自經秘授以來於今八載所治陰寒筋骨痛疼不知凡幾今僕不敢隱匿謹白海内誠有起死回生之功幸勿忽視凡患筋骨痛者多加草酒製之每日飲三四盃不數日自有神效（鮑屏卿）（１３） 
　　治肝胃氣痛腹痛　用夏枯草一斤精猪肉（去皮浮油）四兩煎成兩大碗代茶飲之連服數次深者痛卽漸瘥淺者即永止不發兼能調經種子每因婦女諸痛勸其試服後數月而轉有孕者已三試三騐實至寳靈方也（北宜氏）（１０） 
 
 
 

Page 18

 
 
   
 
