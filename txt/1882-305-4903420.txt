# 1882 - 305 - 4903420

 

Page 1

 
 
[增印新式字典] [  點石齋主人啓]  
　　本齋用石印　相法印成之康熙字典　巳不　　　　　　　維字樣太小在年輕人固喜其輕　老年人　　　力現　飭工重印將版口放大卽老花眼　之亦能一目　　每　仍訂成一本用釆色綢面　　　放　則紙張多費是以定價每部實洋三元並有兩外國裝訂法者每部價洋三元五角若能　印之小樣康熙字典仍照前價但刻下亦有用外國裝訂者每部取價六二元三角至是書　色之潔白字跡之清晣裝潢之精工早爲藝林珍　無待　　　　價贖　移玉至上海英界三馬路大　拜堂南首申報舘間壁向申昌晝畫室購取各外埠之　買申報者亦有出售此布 
[平亂宜速不宜緩論]  
　　禍亂之興其來有漸而所以底定而綏靖之則决不可以因循坐誤自失機會古今戡定禍亂見於記載者不勝枚舉其道總不外此卽就近時而論英人之攻埃及也以速而成功當夫阿拉比倡亂之時各國聚議並無定見而英人崛然奮起决計用兵在英人初未與埃人有深仇宿怨亦祇爲保護蘇彝士河起見蓋以蘇彝士一河爲東西往來之要道英人之行商於東者日盛一日其船舶之經由該處者獨多不得不力爲保護自英人有此一舉而他國之被其惠者殊屬不少而英人之有此舉猶恐曠日持久老師糜費因念兵貴神速事當周詳乃命胡思禮元帥統兵速進先將該處地理詳細繪圖何處可以進兵何處可以奪隘何處可戰何處可守一一審察而詳記之不啻聚米爲山瞭如指掌胡元帥一到埃及卽移檄埃人令其速將阿里雙地亞砲臺交出限期迫促一不得當立卽開砲奪取其地悉力進攻不數日而阿拉比就擒罪人斯得埃事悉定卽將阿拉比仍交埃王審究印度兵旋卽撤回英國之額外兵丁亦隨遣散又恐埃人不能自善其後留兵萬計以資守禦統計進兵以至凱旋曾不數日而埃兵合計實有六萬以外英兵則約僅二萬而謀定後　大功告成胡元帥現已奏凱歸國飮至策勳英人見之莫不懽欣鼓舞而英人初不索埃人賠還兵費自備軍糧爲埃人綏靖亂萌復享昇平之福而且兵刃旣接亦初不以殺爲威而英兵之陣亡及受傷者亦皆自爲撫卹贰而執之服而舍之此英國之所以稱雄於歐洲者是用兵宜速之一證也又如朝鮮之變大院君實搆其釁開罪於日人日人因是藉口决意興問罪之師中國知之以高麗爲中國藩屬不忍坐視立卽命將出師以兵船直抵仁川爲高人靖難執其罪人以　日本見中國將軍不啻從天而降神速如此自顧戰艦不足深恃不能多所要挾恐挑中國之怒以致潰敗决裂爰卽知難而退成約而去中國之執大院君無異英國之擒阿拉比雖所獲之情形似乎英人爲正而其擒賊擒王之意則一也罪魁旣除脅從罔治曉諭高人共安生業力反前圖爲之籌善後計通商力勸振興共襄新政高人之感頌中朝不可紀極雖未曾與日人交綏决一勝負然數千之衆耀兵高境不數日而兵不血刃大功克成日人縱有狼突之心究不敢逞鯨吞之志設使稍遼緩焉高麗不可問矣此又用兵宜速之一證也獨怪台匪黃金滿以一介匹夫哨聚亡命戕官刼獄抗拒官兵中國之兵官爲其所斃者已屬不少葉遊戎則以輕進殞命而該匪擄去哨弁竟有裹絮灌油慘焚斃命及剖心𤁋血以復私仇者其猖獗可謂甚矣將及一年而猶未聞有削平之信此何故哉豈以爲此等小醜不過癬疥之疾不足以血天兵之刃而置諸不論不議之列耶然涓涓不止將成江河星星不熄可以燎原譬諸人身有疾無論大小必求速愈斷未有養癰以貽患者乃以頑民嘯聚烏合之衆而浙省官兵曾不能速奏膚功曠日持久老師糜餉不以爲恥雖成太守因不能速除醜類之故致爲大憲奏叅撤任而浙省若干水陸兵丁勦辦一草宼而至濡滯如此抑何可笑之甚竊以爲凡屬用兵必宜速而不宜緩無論事之大小賊之强弱必當從速戡定乃爲可貴倘慮該匪熟於海道浙省兵艦不敷防勦何不借助於北六或南六水師尅期舉事滅此朝食該匪卽使負嵎營窟亦不難直搗中堅豈至如九龍會匪蠢動華官不能堵剿而欲借助於英人也乎夫英人以速而克成平埃之功馬吳諸君以速而獲奏安高之績區區金滿其何能爲此而不能底定不不禁爲浙省諸公齒冷也巳 
[中丞回省]  
　　皖撫裕大中丞校閲皖南鎭標弁兵刻已竣事聞於九月十二日回省文武員弁曁水陸兵勇排列江干恭迎憲駕云 
[鄂省官報]  
　　九月十四日藩憲牌示應山縣缺委本任嘉魚縣陳延益調署十六日示棗陽縣左梃生京山縣沈星標廣濟縣王方田俱飭囘任廣濟縣准補典史傅蒓卽飭赴任 
[委員抵温]  
　　温廳永嘉糧廳陳贰尹現届一年期滿新委戴君於本月十一日抵温擇於十三日接印任事又聞瑞安厘局改歸省委故牙厘總局已札委候補從九李君厚庵前來接辦不日亦可抵温矣 
[來信照登]  
　　候補從九楊君椿煥籍隷福建於咸豐七八年間分發温郡聽鼓有年斯時適當粤逆擾亂筮仕者多挂冠而去楊君歴署永樂瑞平四邑捕廳並代理府經廳等缺然楊君之爲人一塵不染兩袖清風雖視事巳非一次而囊中不名一錢近數年來差委毫無貧困益甚楊君竟於前月十三日病故身後之事盡付闕如幸石邑尊軫急寅誼棺槨衣衾一力代辦旁觀者無不欽邑尊之高義顧死者已矣弱息窮嫠流離異地何以爲生諸君子或有同袍之誼或念舊雨之情當必有聞之而惻然者楊君有靈固當啣感地下也已[  有心無力人謹啓]  
 [P開朱家山河工議> 
　　　江浦六合滁州來安全椒五州壤地相接中有圩田數千頃圩下之水遠與江通號三　 
汊河每逢夏秋之間霪雨驟至五州縣之水多應於此而滁水尢甚或颶風怒潮湧則决堤防壞廬舍殺人民牛馬而不可禦舉數千頃耕種之地不踰時而蕩爲巨浸圩民旣飢且溺無所控告推原其故盖由河水暴發行百數十里方抵瓜埠入江其勢迂緩易於生患若由張家堡天然河開朱家山以殺其勢其行不過十餘里卽由浦口宣化橋入江則水可驟洩圩當永遠無患再能建立兩閘小則閉閘引水以注河大則開閘導河以入江尤順　洩之法查前明開河之議事垂成而中止國朝雍正乾隆嘉慶年間事成矣而旋濬旋淤者承辦不專一也民夫勢散二也經費太嗇三也求效太速四也挑土不遠五也夫滁河之水由三汊河至張家堡迂折一百餘里而朱家山後舊河僅長十餘里事半功倍其益一也或謂利於滁來全浦不利於六合不知六合圩田多於山田此河一開六合附近之圩水有所洩至春夏水漲之時 [ 
 
 

Page 2

 
 
商船逕　六合浮橋之捐固稍稍减若秋冬水涸商船仍由六合出口是於六合之農大利於六合之商亦無大損其益二也或謂滁河之水直瀉無餘利於潦不利於早不知旣立二閘則旱潦皆有備無患其益三也大江之險莫如黃天蕩而九袱洲在其上游瓜埠在其下游此河一開則畏險者亦可溯游於九袱州瓜埠之中危境而外有坦途焉其益四也前沈文肅公總督兩江時滁來全浦四邑之人以爲請文肅公毅然行之以此事專屬吳軍門長慶建議從朱家山最要處興工挑土塡澗以免旋濬旋淤之弊頗有成效未幾此軍調赴山東而役又輟矣夫非常之事必待非常之人今者　波不驚東南　晏此其時矣成規可循取則不遠及此時爲之又有五便焉應開工處約十餘里而朱家山最難今開挖已有頭緒則其餘可迎刃而解便一也丈尺圖説工程經費已經議定無須從新開辦便二也從前頗有浮議今則衆心翕然便三也嘗聞父老言兩山之水利開則江南北農田皆爲樂土所謂兩山卽句容縣所轄之赤山湖及江浦之朱家山葢濬朱家山之河則滁來全浦六五縣之農田大利濬赤山湖則上江高句溧五縣之農田大　是又應開之一證也總之兵燹之後皖南北殘破之區無有過於滁來全浦以孑遺之民久荒之田而又重以破圩之災則蕩析離居必致未熟之田不能開荒已熟之田亦且復荒民旣逃亡賦何以出亦非國家之利也今欲拯此窮黎咸登袵席惟有不惜費不刻期不因事中輟則固蚩蚩之氓所馨香而禱祀者也是爲議 
　　句容境内本有内河一道年久湮塞若能開通則由寍達鎭可免長江之險朱家山後河現亦經左侯相籌款議辦各情已列前報昨據寍友函示開朱家山河工議一篇指陳利弊頗屬詳明亟錄之未始非談水利者之一助也[  本館附識]  
[拆屋得金]  
　　汪裕源丹陽人也在揚州東關街開小雜貨舖貿易頗盛忽聽友人説開雜貨舖不如開柴篷之爲隹乃盡括店中所有又借湊錢二千串與人合開柴篷於楊州東關門外七月初忽遭祝融之災盡喪其資始悔曩時之失計嗟何及矣繼念家中有老屋數間尚可拆賣於是門窓磚石次第變價祇求餬我口不憚勞我手也本月中旬拆及住房之地板舉斧一砍卽聞香氣視之則柏木也汪大喜以爲此可以得善價矣又見板下鋪大方磚遂鄭重取起不意磚下又有數瓶挈而視之白鏹纍纍家人曰此天賜也崩角謝之乃捐三千金入善局一面召工修屋出租與人一面星夜携眷回籍或曰其父汪敬文曾有還嫠婦遺金一事故得此報未可知也 
[新貴受辱]  
　　某太史之族弟某茂才揚州之泰興人也赴省鄉試苦無川資親友助之方能束裝就道三塲畢後資斧又罄房金飯食皆不能償遂貨行裝以抵逋負冀遇一二舊友或當周急以便作歸計悵望數日絶無所遇忽忽已至本月初十將放榜矣歸心愈急憶鎭江尚有一友不如赴鎭尚可與謀然欲渡江則又乏川資乃先與舟子講明抵鎭給錢舟子允子然茂才身無長物所携者惟被褥及考具數件而已船至京口茂才登岸至茶肆小憩且食點心費錢數十文茂才以身畔之錢不敷所用又懼舟子遁去不如將行李暫寄茶肆旋謂茶肆主曰俟我回舟取錢權留一物爲記茂才乃至泊舟處命舟子將行李取出言適因枵腹曾在某茶肆食茶點故將此物暫押我有被褥在船爾可放心且在茶肆少待我入城見友卽當擕錢來遂與舟子同至茶肆茂才將物交與店主并言其故亦如所以語舟子者舟子回船後念茂才未付一錢倘入城尋友一去不返爲之奈何茶肆暫寄之物約值千錢不如贖回以抵船錢因至茶肆佯言頃所押之物某先生令我來贖伊因行路疲乏故代伊一行茶肆主不疑取原物予之舟子得物卽解纜去未幾茂才因訪友未遇腹中又飢只得仍到茶肆再謀果腹及到茶肆坐未定茶肆主卽述舟子取物情形茂才言我並未令人來取茶肆主知爲舟子所誑只得認賠經人調停斷賠錢八百文始免口角茂才自得錢八百後仍不能歸遂暫住天興客棧棧主姓喜名元乃當該處地保者問茂才何往茂才告以故小住數日未遇一友八百文亦已用罄無聊之時至江邊散步冀遇熟舟或可趁搭不謂天下事竟有湊巧者適有東台裝京貨船停泊於此正欲解維茂才見舟中人似曾相職卽登舟告以欲搭船回里且令少待己卽上岸至客棧算還房飯資與棧主辭别棧主問何去之速茂才卽以遇熟船告之及上船開行經瓜州口厘捐局該船因納京貨税傍岸停舟茂才亦上岸散步不意天興棧之寓公有失水烟袋者疑爲茂才所竊棧主亦疑茂才未必是鄉試士子乃江湖賣術者耳因思京貨船必在瓜州報捐可以追及遂坐小划船追至瓜州果遇茂才棧主捨舟登岸扭茂才之辮喝曰我喜某身爲地保誰敢梠欺爾乃太歲頭上動土竊我水烟袋現在何處從直供來茂才聞言方知誣竊因曰爾勿鹵莽豈可誣良爲竊棧主乃拽之上船謂隨我去自有處置茂才無可如何聽之而已及到鎭江觀者如堵有賣題名錄者亦在側閒看茂才見題名錄卽求借看見己之姓氏已高中不覺喜極而笑有好事者問何以笑茂才始言已已中選且言誣舉人爲賊聽伊處置可也棧主見勢不佳卽遁去茂才卽到該棧則棧主尚未歸也棧司路遇棧主告以烟袋固在非某先生所竊棧主始悔卽求吳姓爲之調停而某太史已將受辱情形函達丹徒縣馮邑尊卽傳棧主喜元到案掌頰三百且令至新貴家服罪始得寢事此係揚友函述者夫韓信名將也而出入胯下范睢辨士也而匿身車中英雄未遇每爲薄俗揶揄古今有同慨焉聊書數語爲新貴解嘲何如 
[盜犯正法]  
　　河南人某甲八月下旬携眷返里道出京南黃村猝遇强人刦取輜重甲與爭待被傷甚重垂斃甲妻女俱投井死諸强人剖分財物有銀票一紙乃京城某銀局之匯票也該盜五人同至都中向局收取在前門大街增合樓茶社分贓被京營巡緝者看破拿獲四人祇逸其一送交刑部訊明一切定案於九月十六日處决梟示聞諸人非習於爲盜者皆游蕩子弟因窘乏仝謀出此内有一陳姓子父固京中大賈且只此子焉 
[孤兒慘斃]  
　　禁城東華門内之沙灘有舖户關閉多年房屋久已欹斜欲倒然擔肩貿易之徒往往卸肩其下九月十二日一推車而賣水角者方至該處有貧家子見而呼買卽停車交易突然屋倒車中蒸角沸湯澆貧家子頭上疼極就地亂滚扶歸三日而斃聞此家妯娌二人年老孀守只此一線方十二齡每就街頭爲人供奔走之役得資養親猝罹此禍知其事者莫不爲之悼嘆語云疾風折孤樹飢鷹攫孤雛閲此益信 
[賢令愛民]  
　　奉天海城縣張明府浙江紹興人也年纔三十精明强幹聲望素著爲崇將軍特摺奏調之員履任後升堂點卯問應差人役之數該處向有散役三百餘人因恐過多遭斥僞以八十餘名對張公怫然曰烏用如許擾擾者以病民耶立加裁汰三班每班酌留十人餘則一慨革退未及匝月將從前積案盡理覊押候審者爲之一空告狀人須當堂投遞隨收隨問小事隨問隨結案之大者問明被告住處卽着該處保正交人如不能交到則率一丁一差躬親提取或傳原告卽當塲了案輕易不肯簽差出票卽事有不得不用差者則票上批明給差費若干不准意外勒索分文倘案情未便向被告取費着原差開明飲食諸項之錢由官照數給償至於相驗凡屍塲開銷一切均捐廉發付從無絲毫累及於民詩云愷悌君子民之父母張公有焉 
[室人交謪]  
　　呂光恒者旌德人也久貿易於揚州先富而後貧素有烟霞癖不能自給乃逐日尅减夫婦年均半百膝下悽凉囊中羞澀入此室處未免交徧謪我也然呂雖貧頗有介節不肯向人乞貸九月九日避雨於同鄉友人處談及苦况此友當呂富時曾受其惠因嘅然曰君如戒烟我當送米一担柴十担洋五元戒淨後再當代覓枝棲以報前情呂聞此言感激涕零先携五洋歸告老妻妻忽大駡曰汝素無良友以至 
 
 

Page 3

 
 
貧困若是今忽有此解推之人耶阿堵物苟非行竊得來卽係賣我得來遂將洋攫去次日友送柴米至呂感愧交集方欲戒烟而藥餌之資已爲妻所奪乃至房主某生處乞烟灰并訴此情呂得灰歸是日卽吞灰戒煙并燬烟具妻反訕笑於旁十四日忽傳呂殁某生驚詢於衆僉云呂殁後七竅流血杯中有寃單一紙歴數苦境并言所以自盡之意聞其疎族及同鄉人大爲不平醵資殮殯而逐其妻歸母家焉 
[虐犬惡報]  
　　漢皋張美之巷居人陳姓蓄犬一頭性極馴良本月初七日行至隣舍木作塲廚下覓食該作徒弟正在早炊見犬纒繞脚前陡　其怒取鍋内沸湯用瓢潑於犬背犬負痛鳴躍而逸次日背上燙傷處毛落血流自此不眠不食晝夜奔波狀類瘋癲見他犬則咬見人亦然犬主深恐致禍訪知爲該徒所傷因囑之曰犬受傷而瘋行且閙事莫如索性殺之免致傷人且省彼無限痛苦也該徒頷之果持重器俟犬一擊而斃棄之江水不料從此之後徒忽患病乍寒乍熱繼成瘋狂時曲臥瞠目視人狀絶類犬轉輾加重大聲譫語曰還我軀壳卽作犬狀踣地以十指抓土聲狺狺若犬吠口不能進飲食如有物阻於喉而腹大膨　恍似孕婦見人卽切齒欲噬一日有勇子在門前觀望病者驀然沖出向其樸咬該男子大驚疾走獲免作塲主知爲寃祟爲之延僧超度亡犬不知　痊愈否也輪廻之説懦者不道然民胞物與古訓昭垂是人以沸湯渥犬其心之忍極矣造物故以奇病困之使殘酷之徒有所鑒懼雖謂之死犬索命亦無不可 
[律師抵滬]  
　　粤東伍君秩庸曾赴倫敦精習西國律法在英國考取準回香港爲大狀師數年以來凡遇案件剖决如流平反寃獄指不勝屈嗣經延入議院聲望卓著近因總理衙門慕其名聘之入京襄辦洋務兹伍君已乘懷遠輪船於本月二十二日抵申小作勾留卽當束裝北上也 
[重船撞損]  
　　虹口琼記碼頭停泊磚瓦船一隻被潮水激蕩致船腹撞在碼頭之鐵椿上船已受損幸知覺尚早趕將磚瓦運過别船而艙中已積水不少船腹亦撞穿一洞矣不亦險哉 
[醉人滋事]  
　　昨日午前有一夾板船上之西人某雇坐東洋車至大橋堍下停歇給車夫十六開小洋一枚車夫求添西人大怒將該車夫毆打打畢復自拖東洋車往大橋東首之小碼頭喚舢板欲將車裝赴船上舢板不肯正在言語之際該車夫已乘隙往喚七十六號巡捕追至捕見西人似有醉意卽令車夫將車拖去並囑該西人赶緊回船毋得在岸滋閙事遂了結 
[車夫受傷]  
　　前日下午有推小車之江北人陳某由鄭家木橋推鐵釘兩桶至外虹橋作塲内詎料纔過頭塌大橋車軸桿忽斷該車夫急欲扶住釘桶致被壓傷左臂　至同仁醫館求治醫生騐得臂骨已被壓損云 
[失女案結]  
　　蔡春桂控六歲幼女愛雲被周氏誘領而去有隣女金珠可証由陳太守訊供初則抵賴繼則供認將女寄在城中等因節經列報兹由太守飭差同周氏前往指交蔡女愛雲到鞌候訊原差同該氏先至新北門内玉器公所對門小房内據稱之海鹽媽媽家並無人影復出城到虹口廣東街廣婦家内女果在該氏隨領出交差帶案太守卽升堂問明一切飭蔡領女回去周氏押候備文送縣請爲從重懲辦以儆效尤 
[龜異續述]  
　　前有湖屬之菱湖鎭人某甲獲得並頭小龜帶至滬上求售等因已列前報兹悉本邑人某乙以善價向甲購定以期供人觀看藉博蠅頭之利是龜大似洋元兩頭並生一頸皆能伸縮而食其腹下一孔晶瑩洞澈如以紅玻璃嵌成光耀奪目按金魚中有一種名水晶球其腹透明洞見腸腑龜　其類歟亦足異矣 
[賭風大熾]  
　　英租界盆湯弄之新巡補房捕頭惠爾生因抱恙故由三道頭四捕代理其事詎邇來新捕房界内之無賴擺設賭攤者日盛一日小街僻巷牌九攤不知凡幾宜如何設法禁止有犯必行重懲庶去莠藉以安良也 
[誤認失贓]  
　　本港船隻繁多往往有偶不經心遺物於水及風狂潮猛時貨舟沈覆者故邑人楊金寳專司撈取之事得資餬口俗呼之　 
曰水鬼今年七月間有中國六號馭遠兵輪船停泊張華浜地方失落銅砲一尊雇楊包撈楊旣獲銅砲又摸得長木一根乃將銅砲交明其木則仍沈浦底暗帶至爛坭渡地方方行取上賣與莊阿木計得價洋十一元莊則將木寄存浦東之趙景記廠内旋由義泰木行人到該廠見長木一根有外國記號外無號硬木二塊稱係該行之失贓併稱失竊長木七根硬木十一塊卽知照該處副地保葛月樓查究餘贓地保向該廠詢知備細着莊將楊交出以究餘贓莊等以實祇一根殊難屈認情願將木歸行懇爲了結而該行之邵清衛堅執不允控縣請追又經日斯巴尼亞領事照會縣署聲稱義泰行爲伊國人所開今失竊獲贓請吊餘件等語范邑尊飭傳地保葛月樓及莊阿木再三研訊各訴前因矢口不移邑尊明知其中顯有不實不盡之處飭捕役柴樛細查據該役查明長木亦係馭遠輪船於去年六月間失落在張華浜者計共失木三根當令水鬼撈得其二遺存一根未獲今因失炮令楊摸取致被乘間撈得擅自變賣卽向馭遠船之管帶官禀明一切管帶官則稱前在製造局領木到張華浜修船果有遺落浦中之事但是木係德字號長三十一尺半闊一尺三寸方一尺四寸二分打撈無着曾經報局未識是木果否我船所遺之物須遣人察看明白始可認領及往看而字號長短方闊一一符合因失木時報明由局中司事註册遂請局員報縣請領柴樛亦將情禀知邑尊立卽飭傳人証集訊邑尊問邵清衛汝行究属何商認取竊贓能否清確邵稱行係華商木爲洋商托寄失去至贓係由學徒往認我却未曾清楚邑尊隨將馭遠輪船認木之情形明白開導令具錯認切結且因領事照會所稱情節大有不合之處故飭將邵發捕廳看管俟禀明道憲請示定辦復傳莊阿木研訊供執如前遂斥退以候發落云 
[後進於禮樂君子也如用之則吾從先進] [  壬午科浙江鄉試解元陳翊清]  
　　時人所推爲君子者非聖人所樂從也夫文質得宜謂之君子世乃以之謂後進也子用禮樂能勿正所從哉且以世風之日趨於靡也徇流俗人所推尚而薄老成人之典型救而正者蓋亦非易事矣師外觀而漓厥本眞且羣詡以美名爾流弊復何底止矯未俗以歸諸中正雖見譏於衆口而寸衷不涉遊移大雅淪亡起衰誰責欲斯人返其本不憚以一人導其先則予心也如先進之於禮樂質不病於陋肫然者自發光華文不嫌於繁斐然者胥關根柢是眞所謂君子凡用禮樂者舍是莫從矣奈何有後進之於禮樂者意祇　身厠　庠未容以譾陋無文妄與於玉帛鼓鐘之雅化乃因事而工緣飾師心自逞至先代貽謀之善蕩然而無復存固亦沿襲之不能無弊也然而侈矣意祗謂躬親明備未可以樸誠自矢漫應夫會盟聘享之隆文乃逐物而長浮華放誕相高至先王創制之精泯然而不復識固亦簡易之難以持久也然而夸矣於斯時也苟有人則古而稱先其弊或固之漸革苟無人隨聲而附和其燄猶不至甚張乃皆以君子目之於是後進之勢成矣於是先進之風渺矣蓋遭遇盛衰原非一致不謂遷流所極卽器數聲容之末盡變古初而轉移風會終屬吾懦果其嚮往克端而和親康樂之你復存今日吾權所用吾決所從吾有鑒於後 
 
貧 
 
 

Page 4

 
 
進之失吾難忘夫先進之善矣心儀无昭代典章之美而不能無淆於浮靡者識未精也吾則罔參猶豫矣習俗相安之事苟非有傷名教吾何難稍示園通無如所用者之爲禮樂也擴其功而天地將爲昭密其脩而須臾無可忽設悠悠而溺於俗焉坐使祖宗典則之留貽及吾世而相劘以盡卽古人能弗誚讓吾乎躬奉此先王法制之遺而不免見奪於譁囂者力未定也而吾則何待依違矣尋常日用之微苟其有便人情吾胡弗曲爲遷就無如所用者之在禮樂也達則以和萬物之陰陽窮亦以厪半生之紹述儻駸駸而入於古焉猶使叔季生民之頽靡當吾　而漸復其初彼昔賢何遽遐棄吾乎吾顧世之自謂君子者審所從也 
　　郭君少泉前年槖筆之東灜而外聞訛傳竟以博望之浪遊疑爲東坡之已死今年九月忽於滬上樂善堂藥房重晤始知前言之謬相與抵掌大笑因步其卽席贈友人原韻以誌喜壯遊倐忽兩經年異地相思各一天海外東坡今健在三山曾否訪神仙[  高昌寒食生漫筆]  
[走筆送賦秋生返津門]  
　　江南蕭瑟庚蘭成早向詞塲負盛名海外山川增畫藁客中琴劍寫詩情好將肝膽酬知已莫向塵寰嘆不平握手幾時離别易潞河旅鴈送歸程[  雲自在龕主藝風甫稿]  
[將出都門篠太史以詩送行依韻奉答]  
　　一枕瑶華夢未成江湖緑鬢窘詩名文章敢作千秋想風雨難忘五夜情世外煙雲身並寄胸中塊壘酒能平離愁併入潞河水蘆荻荒荒黯去程[  壬午秋九茂苑賦秋生倚裝草]  
[蘇州鎭江電報局經收安徽冬賑江蘇工賑九月中旬清單]  
　　蘇字冊留防水師中營成及各哨六十六員新昌營又捐三員桃花源裹人壽分移賑十員雍睦堂銀三兩零五分求病愈五員怡敬堂　四員顧正心一百千文杜璟記兩員陸三聲草堂五員養眞益壽廬祈病愈兩員鄒仰之手徐名孫爲母求冥福六員保萱壽念員瑞麥山人一員潘氏求病愈十員高郵丁镜齋經捐第一次極貧寡婦龍陳氏兩員又求子愈病朱太和兩員又戒葉于戲朱保慶二員朱陸氏朱光熙二千文孫李氏腿痛許愿十員又愿刻高王經移賑九員潘孫氏求母腿疾愈一員安節局來桶捐第六次三員一千二百五十文河南氏德　求病愈一員顧正心又助念五千文愼記四員二百五十文吳祖熊五員汝南不留名求保佑祖父安神便利父止瘧和血五員○寧字册江甯善隆來姚姓兩員又幕府山樵五員又南陽蓀願漕銀五十兩又端木基兩員上元學來吳邵氏求病愈十員○浙字册湖州仁濟來徐善存六員又晋康典六員銓記四員又程翔九六員屠春沂許愿病愈十員張德秀求病愈十員泉唐六齡童一員○衣字册歐陽厚偉爲病　助棉衣一百員武林平陽氏心信子爲繼母祝氏求病早愈願助棉衣一百員○本旬共收　寳銀五十三兩五分洋四百四十一員錢一百念七千三百八十文候解交　　兩君濟賑 
[鎭江電報局揚鎭同人代收九月上旬沙洲賑捐清單]  
　　丹陽諸善士四百元陳春煦募吉盈豐手無名氏廿員陳春伯募五十員吳翰卿募廿元晉源莊募四號册不民氏二元半痴人馬玉亭靑雲主人三户各一元又募九江來二百三十一册悟眞居士無名氏心田居士三户各五元碧梧書屋任雙節書屋二户各三元懷德堂方榮發堂胡益記同源和吳眉軒尚禮康六户各二元守一子念廬山人延吉堂栗三户各一元慈竹山房樹滋堂張碧香書屋燃藜書屋林星輝五户各一千文載生氏三千文豫康莊四元六百文又募德和六行手三百三十三號册新德和十元卓星橋二元楊惟勤三元劉景泉丁淡如吳仰籛張懋山信康恆久同裕無名氏無名氏九户各一元乾源募朱懷卿手三百七十四號册培德堂四十千文蘇錫三募金壇四百十九號册廿三户共五兩四錢四元四千八百五十文陳玉堂募金壇四百廿一號册二十户共廿元袁問心書屋募金壇來四百廿二號册五十七户共六十六元五千四十七文戴募四十六號册四元陸臨蓀募二百八十四號冊陳張氏廿元又募二百八十五號册蒂丁下墜入眠蔭閣二户各一元上洋德順仁記募五十一號册廿七户共一百元又震德莊募四十五號册十六户共一百元沈嘉瑜募二百九十七號册八户十兩四十九元十九文王愼五募海安來三十七八兩册五十九户共五十七元裴子策募二百九十五號册七户十三元陳笙白募二百九十四號册六户六元○社册○王爵棠二百文任愼菴二百文紀喜亭二百文李儀卿二百文張瑞岩六百文陳寅谷八百文劉仁卿六百文張芷湘九百文芥航三千六百文六凈五千七百文王杏畊六百文陳哲人六百文方友梅二百文蔡守愚一千一百文吳雲溪三百文李朗齋三百文張廉泉四千五百文孔弼卿五百文金子箴二百文歸梅生二百文蔡瑜卿二百文全社册頁兩部十千四百文丁允卿拾一千六百王逸齋拾千文徐秉良一千八百文李韻梅三元○本旬共收銀拾五兩四錢洋一千三元錢一百拾四千十六文 
[浙省撫轅抄]  
　　九月十八日正任餘杭縣王崧辰交缷來省禀到○十九日孫誠由京騐看來省　到○二十日通判周炳熙禀謝藩　題補杭通判禀見李承先甯波來省禀知牙厘局札調辦理百官厘局叩謝王應熙由京分發來省禀到歸安主簿湯士荃叩謝藩飭赴任來省禀見銷甯称差遣叩辭永康縣丞謝文海禀見辭赴任典史趙宗仁服滿來省禀到 
[蘇省撫轅抄]  
　　九月二十三日候選同知馬㨗三辭行赴天津候補縣陽鎭謝飭知請補　縣缺李源錫江北緝捕回縣丞朱康壽謝飭知准補宜興縣縣丞缺藩轅牌示照得署常熟縣知縣龍景曾巳滿二年遺缺查有准補該縣之　保衡堪以飭令赴任署金山縣任本照早經期滿所遺之缺查有選授該縣之任煥奎調辦簾差現巳回省堪以飭令赴任南匯縣顧思賢調充簾差現巳回省應卽飭赴本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月十五日京報全錄]  
　　宮門抄○上諭一道錄前○發抄旨四道○直督張奏爲獲盜訊辦並請開復各官處分片○黔撫林奏苗疆善後事宜一律辦竣情形片○將軍岐等奏遵議揀補道員摺○江督左奏請勒令把總休致片○陜督譚奏委署知縣夾片○九月十五日工部鴻矑寺八旗兩翼值日無引見○童華等各謝授署缺因○甘肃布政使楊昌濬到京請安○内閣奏派騐放之大臣派出靈中堂張之萬邵亨豫慶麟○召見軍機○發抄曾國荃奏武進士陳朝元補大鵬協左營守備奉旨兵部議奏欽此○又徵取八年上半年洋藥厘金數目奉旨户部知道單併發欽此○崇綺奏酌度查辦繡譯僕了軍器各事宜奉旨該衙門知道欽此○又遵查承德縣被叅各欵均無其事奉旨知道了欽此○○張樹聲片再查文安縣疏　過客高立堂等船隻於本年二月十二日夜被賊劫去銀兩一案先因贓賊無獲經臣會同府尹臣將代理文安縣候補知縣殷謙奏請交部議處嗣據天津道會同天津鎭練軍報獲革夫葉慶和供認聽從韓五紏邀與王振清楊五韓洛及同營兵韓振恒王玉章行劫在練軍哨長外委張齊發家聚齊飭據該軍緝獲王玉章同其父哨長千總王起林解交天津道訊辦張齊發韓振恒聞信逃避又經臣奏叅將天津練軍前營左　　官兩江補用　擊翁長林　去哨官卽行革職前營營官記名提督何永盛暫行革職留營統領官記名總兵黃金志由臣先記大過勒限一個月飭緝並將王起林張齊發千總外委及哨長差使斥革在案旋據該統領營官等將張齊發緝獲又派員弁隨同翼長道員楊嘉善前赴江蘇上海等處緝獲革兵韓振恒及首夥盜犯韓五王萬有卽王振清附搭輪船解津並據靜海文安兩縣緝獲夥盜韓洛一偝發交天津道訊辦據前兼署道周馥現任道額勒精額節次研審確係韓五起意夥同王玉章韓洛韓振恒王萬有葉慶和及在先往跴探遂偕至文安縣蘇家橋河西韓振恒跳上客船嚇禁事主搜刼銀兩俵分韓五於被拿時放槍　傷上海六巡捕禀請分别正法聲明贓銀已有起獲飭主認明同迭起韓洛易贓錢文給領等情前來臣可此案係韓五爲首糾夥强刼贓銀二千餘兩臨拿又開槍傷人實屬兇惡昭著韓洛先經跴探繼則指引各犯上船一同嚇禁强刦王玉章韓振恒王萬有係革兵遊勇夥謀爲盜同惡相濟均屬法無可貸已批飭該道額勒精額於審明後將該五犯一併照章就地正法以昭　戒其葉慶和一犯到案後將韓五等姓名住址處所供指名晰俾各犯得以速獲應照通行减等治罪暫交天津縣監禁仍飭嚴緝逸犯楊五藍四和及餘贓務獲質訊分别辦理外委張齊發因與韓五韓賑恒親誼先曾留住家中迨韓五等紏夥行刦張齊發正在永定河工次並無知情窩盜惟毫無覺察又未遵傳迅速到案實屬玩違千總王起林不能禁約其子爲盜亦屬荒謬業經一併革職撤差應各交地方官嚴加管束至該統領營官於革退兵夫爲盜照例本無處分今於被叅後卽將哨長張齊發緝獲並派員弁遠赴上海等處依限追獲革兵韓振恒又能不分畛域設法另獲首夥盜犯韓五王萬有二名航海解回尚知愧奮文安縣簽派丁役隨同拿獲案犯過半兼獲盜首例得免議擬懇聖恩准將天津練軍營官記名提督何永盛原叅暫行革職處分代理文安縣候補知縣殷謙原叅交議處分一併開復統領天津練軍記名總兵黃金志原記大過並由臣註銷其哨官兩江補用遊擊翁長林於本哨哨長張齊發因案傳喚　任脱逃雖事後巳將張齊發等協獲究屬平時約束不嚴前已革職未便遽准開復以别勸懲所有文安縣刦案盜犯就獲訊明辦理並請將禀叅各官分别開復緣由理合會同兼管順天府府尹臣畢道遠順天府府尹臣周家楣附片具陳伏乞聖鑒訓示謹奏軍機大臣奉旨着照所請該部知道欽此○○林肇元片再黔省下游苗疆應辦苗弁義學屯衛等項事宜業經前撫臣岑毓英奏明檄委道員儲裕立會同署貴東道吳自發查辦内有應行量爲變通旨亦經臣飭合體察情形妥爲辦理在案兹據該道儲裕立吳自發會禀和遵查銅仁府縣原設苗弁十五員松桃廳原設苗弁一百一十三員今照章將銅仁府縣苗弁撥出十缺應留五缺苗兵撥出七十名松桃廳苗弁撥出八十缺應留三十三缺苗兵撥出八十名現於古州台拱清江丹江八寨都江下江七廳酌量分設苗弁五十六員苗兵一百零四名克資約束當經責令雜髮改裝已有成効倘該苗弁等或有苛虐情事應由該地方官詳革另補所遺苗弁三十四缺苗兵四十六缺擬暫行截留由該地方官隨時察看如有應行添設之處再行禀請酌補以昭愼重至義學一項除台拱丹江都江八寨下江五廳原設六十九舘銅仁府縣新設四館均由公欵開銷無須另籌經費此外如古州松桃清江三廳新舊共設六十六館就地籌欵足敷應用通計府廳縣十處共一百三十九舘分别布置以資訓迪又查屯軍十衛原額九千三百三十九户現已招復八千九百四十九户督同委員點騐尚屬精壯並無短少其未足額者或因田畝荒蕪尙須招墾或係水冲沙淹無憑布種業已勘明册報呈請會辦所有各衛堡城共一百二十七處亦經該衛弁等分飭屯軍修築完固每年應徵屯粮就近由廳員派人監收以歸簡易並督飭各衛弁於農隙時認眞操演由貴東道親臨巡閲察其勤惰分别勸懲等情禀核前來臣查貴州單興多年苗疆粗定應辦善後备事如苗弁義學屯衛三項爲風俗學校防禦攸關均屬當時急務前撫臣岑毓英派令該道等會同查辦現已一律辦竣措置尚稱周妥實於地方有糧臣仍當飭令貴東道督同各府廳縣實力稽查盡心整顿以期風同弊絶克底緩和仰慰朝廷軫念邊陲之至意除咨部查照外謹會同雲貴總督臣劉長佑合　附片陳明伏乞聖鑒訓示謹奏軍機大臣奉旨該部知道欽此○○成都將軍臣宗室岐元太子少保頭品頂戴四川總督臣丁寳楨跪奏爲遵照部議照例揀員請補建昌道要缺以資治理薛摺具奏仰祈聖鑒事竊查建昌道唐烱奉旨補授雲南布政使所遺　昌道缺前經臣以遇缺卽補道寳森補用道丁士彬俱係應補人員奉請勅部議覆在案兹准部咨以該二員均係合例酌量補用之員惟向無擬補一缺叙列合例二員由部指定一員辦法碍難核辦行令照例揀選等因臣覆查建昌道係　繁難題調要缺管轄三府二直隷州兼轄土司部落二百七十餘處漢夷雜處地廣政煩非清明廉幹熟悉情形之員弗克勝任查前請補之遇缺卽補道寳森由保留直隷補用道遵例捐離直隸原省指發四川以道員歸軍功候補班補用同治八年十一月十一日引見奉旨以道員發往四川補用欽此九年四月二十二日到省歴署該道員缺二次前因該員於勦撫機宜頗多規畫邊圉克靖經　奏請將該員　部引見奉旨着遇有四川道員缺出卽行補用欽此五年六月十二日到省又補用道丁士彬由前任四川建昌道調補川東道　署　綿龍茂道任内於承修堤工冲刷過半經部議以革職嗣後該員一律賠修完固應賠銀兩限内如數措繳奏請開復原官光緒七年正月二十五日經王大臣驗放堪以准其開復原官仍發原省照例用於七月二十日到省該員等俱係應補人員自應　其人地相宜者酌定一員請補查寳森到省在先丁士彬到省在後且寳森係奉旨遇缺卽行補用之員前經兩署斯缺於地方情形極爲熟悉人地甚屬相宜自應照例以寳森請補查該員心地明爽才具强幹以之請補建昌道要缺實堪勝任與例相符至該員履歴前已奏咨有案應請敕部查照核辦毋庸再叙除咨部外謹合詞恭摺具奏伏乞皇太后皇上聖鑒敕部核覆施行謹奏軍機大臣奉旨吏部議奏欽此○○左宗棠片再據署臣標左營遊擊王鳳詳呈稱左營左哨頭司把總升用都司儘先守俻田玉美患病難痊年力漸衰現當整頓營伍之際未敢稍涉將就呈請核奪前來臣該把總田玉美年力漸衰病勢難痊自未便任其戀棧致滋貽課應請旨將升用都司儘先守俻左營把總田玉美勒令休致以肅營伍除咨兵部查核外理合附片陳請伏乞聖鑒訓示謹奏軍機大臣奉旨着照所請兵部知道欽此○○譚鍾麟片再安化縣知縣張厚慶撤任遺缺查有候補通判陳誾堪以委署環縣知縣石楙官年滿遺缺查有儘先補用知州黃翰章堪以委署通渭縣知縣劉藜光調省遺缺查有候補知縣唐傳柄堪以委署據藩臬兩司具詳前來除飭分别給委外謹附片陳明伏乞聖鑒謹奏軍機大臣奉旨知道了欽此 
 
