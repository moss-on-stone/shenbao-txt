# 1917 - 7 - 4915773

 

Page 1

 
 
   
 
 

Page 2

 
 
時評 
[治亂之距離（冷）]  
　　一治一亂者人治之常理然自來治亂之距離遠而今日之治亂之距離近一聞戰事而和議隨之大局粗安而妄心又起此近數年來所以顚倒於治亂中也以最近之事言内閣之風潮弭平能有幾日而於今巳有内閣更組之謠國會之恢復實行能有幾時而於今又有解散之說雖其謠其說皆屬妄談而設此談者好治好亂之心於此亦可略見一斑矣 
　　蓋人心淺薄則所謀之事短近所謀之事短近則其行不得不急而其氣不得不促其行急而其氣促則事之反覆多事之反覆多則治亂之距離不近而自近 
命令 
　　一月六日大總統令　段爾源給予二等文虎章此令 
　　又令　任命盧永祥爲松滬護軍使此令 
　　又令　任命王九成爲鑲紅旗蒙古副都統此令 
　　又令　陸軍總　段祺瑞呈請授伍淵爲陸軍步兵中校並加陸軍步兵上校銜應照准此令 
專電 
[北京電]  
　　政府對浙事已具决心一面催楊齊迅速赴任而松滬護軍盧使即於昨晚發表 
[北京電]  
　　齊浙長尙在京行期未定 
[北京電]  
　　吕公望將令來京授以要職 
[北京電]  
　　王桂林電告首禍夏超畏罪潛逃段意主下令通緝並諭齊到任後澈查有無捲欵情事 
[北京電]  
　　陳錦濤辭職之說係起於各省來電有責備之言陳巳曾對人露去志惟目下正在商榷中未成事實 
[北京電]  
　　財政總長陳錦濤擬辭職有以鈕傳善繼任說 
[北京電]  
　　鄭家屯案昨又會議日使對於雇用警察顧問及謝罪兩事大有我不承認不再開談之勢 
[北京電]  
　　林日使今日（七日）下午三時赴段邸談鄭家屯案催速决並言條件已不甚有磋商餘地 
[北京電]  
　　法使館接本國電康德氏巳起程來華約下月上旬抵京 
[北京電]  
　　近日解散國會之謠言甚盛府院當局均力言絶無此事張或淦曾特進言總理陳國會之宜保護擬請明白宣布以釋羣疑 
[北京電]  
　　府秘書長丁世嶧辭職後聞將以章秋桐繼任 
[北京電]  
　　副座印信昨由印鑄局開造文曰中華民國副總統印長寬各二寸七分厚一寸銀質限哿日（二十）工竣派侍從武官賚寗 
[北京電]  
　　陳策張我華葉夏聲陳時銓續訴籍忠寅等傷害罪地檢廳昨下長批駁斥謂横生枝節未便照准 
[北京電]  
　　昨晚梁任公在公府晚餐所談皆普通議論無所商榷 
[北京電]  
　　政府中人否認内閣改組說 
[北京電]  
　　元首閱張羅澄請定總統終身之電大怒諭由秘書廳電滬查究 
[北京電]  
　　今午北京大學失愼適風勁火猛致北齋全焚幸未傷人 
[成都電]  
　　王使芝祥今日（七日）三鐘抵省迎者甚衆全城懸旗結綵路爲之塞 
外電 
[紐約電]  
　　强　軍役案已送交國會目下國會中軍事委員會方詳細審查此案（五日） 
[紐約電]  
　　白興將軍率兵退出墨境一節刻又在討論中聞美墨兩國委員之會議未有結果 
[廣州電]  
　　廣州有缺煤之患内河船隻未能如約開行以致貨物不能運入内地以應陰曆新年之市面頗感不便九廣鐵路自一月一日起增加車價粤政府通飭各道會同桂省官員勘測煤礦惟需煤者以官場此舉未必能濟其急轉向香港乞助港地亦缺煤不能允其所求（五日）路透電 
　　（五日）以上大陸報 
[北京電]  
　　據法國官場人言該國公使坎秩氏已於十二月二十五日由馬耳塞乘船首途歸任至京之期約在二月上旬老西開問題曩由法代理公使將法國之回答交付中國政府因中政府須加研究故仍中止交涉想該問題之交涉非俟法公使歸任後不能進行是該問題之解决當在二月以後云（七日） 
[北京電]  
　　近來内閣一部改造之說頗甚就中以財政總長陳錦濤最失人望而交通總長許世英亦頗爲人非難據一般人之觀測陳總長之辭職恐不能免惟早晚而已（七日） 
[北京電]  
　　梁任公今日午前訪問日本林公使 
（七日） 
[漢口電]  
　　湖北應行補選候補參議員二名已於五日舉行爲余蘭濱（譯音）王榮臣（譯音）二人當選湖北選舉議員之紛糾於是遂無事告終 
（七日） 
[漢口電]  
　　漢口日清輪船公司棧房今日午前四時失火禁燬二椽起火原因不明損失約二百萬元（七日） 
[東京電]  
　　靑木中將近由上海歸國行抵門司曾語人曰中國政界仍在混沌狀態官僚派以段總理執其牛耳民黨則以唐紹儀爲首領與其對抗黎總統夙夜憂勞惟治平之是期人格殊高外間所傳總統總理意見衝突實皆左右所爲段氏安貧不貪意圬極堅此其所長孫中山似已斷其政界之念欲於實業界謀立脚地唐紹儀爲頭腦明敏堅守主義之人而亦熱心奔走國中至世間有第四革命之傳現在人心厭亂决不至實現云云（七日） 
[東京電]  
　　日本外務省以中國四川省之成都雲南省之雲南急宜新設領事館預算創立費維持費八萬四千元提出今届議會求其承認（七日） 
[東京電]  
　　駐日美國大使館發表曰美國大使館六日之晨奉到本國國務省電報如左今朝美國諸新聞紙載大統領威爾遜氏關於媾和一事有發第二通牒之意云云事實無根（七日） 
[東京電]  
　　官場接到瑞西電云據官場確報德奥方面現正準備平和條件第二公文諸新聞記其重要條件如左（一）德軍由比國内撤退而另要求比屬阿勒貢地方以代之（二）德軍由法國北部撤退聨合國方面所佔領之德國殖民地亦悉行交還（三）新設波蘭王國其區域在瓦爾素衣太公國之境界内（四）蒲衣魯科克諾司哇魯基古魯蘭特哇涉利司安利亞均新設王國但古魯蘭特有地方自治權（五）東部至加利沙阿散河止讓與俄國（七日） 
[東京電]  
　　聨合國之對美回答意見似已略定兩三日内可由法國政府公布（七日） 
　　以上東方通信社電 
戰電 
[倫敦電]  
　　俄國公報宣稱俄軍在查洛文北面遇奥軍偵察隊以鎗刺刺斃多人餘悉被俘俄軍在乞　尼加河南面高地五次擊敗猛攻之敵軍又在哇桀土斯河北面擊敗敵軍三次 
　　敵兵三師携砲二十排追令布成河口南面之俄軍後退敵軍猛攻白萊拉東面伏柯龍斯兩軍鏖戰終日敵軍大受損失晚間敵軍迫令俄軍退至多瑙河彼岸（五日） 
[倫敦電]  
　　東斐戰報云星期一日英軍佔據烏魯古魯山南面末格太山谷固防之陣線重創敵軍獲大砲與霰彈砲數尊英軍向魯菲吉山谷追擊敵軍至距基巴姆巴維西北十一英里以内英兵一縱隊與大軍分離抄越無道路險阻之區現跨由魯菲吉通至南面之大路列陣更東之英軍現越過由魯菲吉三角洲通至南面之路該地駐有敵兵大隊伊林加至烏比拉陣線東面之英軍現驅敵兵一枝隊向瑪漢巨退走（四日） 
公電 
[紹興來電]  
　　申報墼各報館鑒此番浙事在我　部下義無偏袒譬如家庭乃祖乃父偶有口角爲子孫者將殺祖以留父乎 
 
 
 

Page 3

 
 
抑殺父以留祖乎此理易明故維持地方秩序靜候中央解决乃豫等當時之主張不意本團第二營長王偉以第六團團長名義猝然布告率師聲討豫等當時因方針未合萬不得得已完全解職今幸我長官推誠相與終底和平惟豫等當時旣不能以自己意思貫澈所部尙何敢望覆水重收忝居原職茲奉吕督軍魚電開紹興吳思豫團長省城秩序如常該團長及各營長仍照常視事母誤吕公望魚印等因待罪之餘辱承高厚謹於虞日遵電照常視事第六團團長王偉亦仍回本團第二營長原職特此電聞駐紹興第六團長吳思豫第一營長石國柱同叩虞 
[邳城黄蔡追悼會來電]  
　　各報館鑑敝邑各界人士定於一月十號開追悼黄蔡二公大會藉表哀忱邳城黄蔡追悼會籌備處蔣培元等 
要聞一 
[一九一七年之新紀元]  
　　西人某君投函英文洋報云一九一六年多殺戮痛苦艱楚之事爲人類歷史向所未有卽目前亦尙未盡絶無怪世有對於前途抱悲觀之人也然今日歐戰雖仍進行未息而世界不無光明之一面特見及者甚少耳今吾人居於地球此方不爲戰爭影響所及不可謂不幸中國與外國列强皆敦睦誼而中國人民刻正著手洗滌舊染將禁絶鴉片開一新紀元以謀再造故一九一七年在中國實可爲一大紀念之年吸食鴉片毒害國民之惡習至一九一七年將爲往日之陳迹鴉片除爲醫藥外旣不復用則中國之再造與康樂即從此始矣回憶一九一五及一九一六兩年間中國吸食鴉片之人所耗資財達五千萬兩擲此巨欵不獨於國家毫無利益且反致貧弱雖然中國今日之有希望亦猶日本也日本近年之大進步當足以警醒一般對於中國前途抱悲觀之人矣中國前向五　銀行團借欵之時日本所佔之一部係轉借諸英國迄今僅四年耳日本卽大發展且爲英國募集日金一萬萬元之借欵假使中國耗費於鴉片中之五千萬元而用以經營國内之工商事業則中國今日當不至沿門托鉢乞援於人且將擁多金爲債主矣然設使中國能有數年和平世人又孰知將來不一鳴驚人耶某外國顧問嘗謂倘聽中國以現時新總統所導率之政府進行假以數年和平不從而阻撓之則中國不久將如春花怒放世界必受其大惠矣中國今日所急需者爲和衷共濟與正當之愛國心吾人一九一七年所祝者當爲强國結合之中國俟鴉片完全禁除人民恢復常狀且知必須謀國者篤守正義國家始能成其偉大於是人民方得入於新時代焉目下世界固有絶大之戰禍毒恨之氣瀰漫全球並不以和平善意向人然昔日維多利亞皇后之牧師麥克略君嘗述一故事謂某日彼於蘇格蘭曠野中游行適遇大霧見一物自　處來　爲噬人之野獸而手無寸鐵惟靜伺之　近察其狀似人又懼爲盜逼近祝之始識爲其兄喜出望外今怨毒之氣徧全球猶之大霧故吾人遂疑同類爲野獸俟烟霧漸消光明漸露吾人相知較深吾人和平之好夢始得實現至彼時世界必進於良善世界人類戰勝一切人類之道德宗敎將達於正當之地位海内外皆親如兄弟和平仁愛普徧大地此即吾人一一七年所希望祝禱者也 
[北京特别通信（五十七）（飄萍）]  
　　政局之新年氣象 
　　段閣之方針如何 
　　民國五年之歷史悲參恐怖而兼沉悶之歷史也記者雖非造成此種歷史之人然操筆記述日與悲慘恐怖沉悶之事實相接觸亦頗覺其苦矣今則又度一關而入於民國六年人類旣因種種便利劃分運行不息之光陰爲若干年月命已往者爲舊以現在與未來者爲新年於是乎有新舊當新舊交替之時必有一種絶大之希望心即以未來比之已往當有進無退有優無劣是也記者本此希望乃於今年之第一次通信先以此篇供我讀者 
　　諸君試一觀察今年有關時局之第一次命令如内務總次長之驟易其人如浙江督軍省長之遽爾决定措置當否人物如何係另一問題而政府之利用絶處逢生無中生有之機會表示已棄去其前此所用調停敷衍之政策今後凡事將以斬釘截鐵之手段行之乃新年以來最可注意之一點不可謂非政局之新年氣象也 
　　段内閣之命運去歲之末不曾屢瀕於危殆乎今何以能厲行上述之政策與其手叚是蓋有種種之預備對於外省則渐圖擁護中央者之一致馮氏領銜之長電其一種結果也外人有謂其將解散國會者則絶非事實蓋自内務總次長决定暫不提人國會之自身又復東扶西倒屢受各省大吏之敎訓而無可聲說今後之國會殆不復能爲驚人之鳴不解散之解散存之亦復何害惟段氏之態度尙有可注意之點對於外省旣巳如此而對於總統方面亦似大變其對待之方法前此府院之間屢有衝突段氏如不之聞近則親與總統見面之事漸多據某要人之所傳述近日之府院兩方似皆有一種覺悟互圖親善其感情證之於事實則如有以何事請求總統者總統每交國務院而不贊一詞又關於用人請勳等項兩方提出者每互相贊同各爲讓步府院感情可期日臻於融洽云云此又段氏對内之方針　總統所以如此則與各省之進言又有關係者也 
　　段閣之態度今旣　改如此影響於將來之政治爲何如乎敷衍調停之政策原非可以圖國事之進行而運用斬釘截鐵之手段尤宜不背政治潮流勿爲退步之進步乃吾人新年以來對於政局之希望也 
[研究益友兩玫團之覆函]  
　　修改省制問題 
　　省制問題自從中立各政團協定地方制度大綱送請憲法研究會及益友社徵求同意　可謂告一段落矣當中立各政團代表赴研究會益友社接洽時曾經兩團體这接待員答以俟開會議决後再行將贊否之意見函復各友團云云旋聞研究會益友社對於此事皆已國會討論并巳將議决之結果函覆中立各政團茲覓得其原函錄左 
　　憲法研究會函云敬啓者本會昨日開會討論地方制度對於各友團所議决之草案大體贊成惟對於各條文尙有認爲不滿意之點三認爲有疎漏之點一謹將修正意見略述如下（甲）認爲不滿意者（一）草案第五條規定省議會彈劾省長以出席議員三分二以上之可决本會擬修正爲以三分二議員之出席員三分二以上之可决（二）草案第十一條規定解散省議會須咨交參議院議决本會擬修正爲呈請國務會議裁决（三）對於省參事會本會主張明定職權或全行刪去另以法律規定（乙）認爲疏漏者（一）省長對於省議會之議决有交覆議之權此爲草案所未規定本會認爲應行加入者以上本會所提出之意見深望貴會轉達各友團酌予甄採萬一因修正之故致生變動或紛擾則本會亦不堅執原議但地方制度加入憲法一事與本會原有主張根本相反此次勉爲贊同實因早盻憲法成立並尊重各友團調和之盛意若草案中再容有他種主張而與本會意見根本不相容時則本會亦祗能仍執前議主張地方制度不加入憲法此不能不先行聲明者也云云 
　　益友社函云敬啓者前承諸友團代表惠臨敝社指示此次協商規定地方制度草案之旨趣卽於昨晚八時開全體大會經衆討論結果對於草案大體極表贊同其中小有應加修改之處限於不變更大體擬交由憲法起草委員會整理草案時再由衆詳加商榷省制問題紛糾月餘以致憲法會議不能進行經諸友團顧全大局熱心廚處幸著成效從此一切困難問題皆可迎刃而解曷勝欣禱謹此奉達云云 
[保利公司合同咨交衆院]  
　　前中國向日擬借欵五百萬以制錢收鍊餘利作抵經國會反對故商會擬由本國商家借欵與政府已經由全國商會聨合會議决由該會組織一銀公司與政府合鍊制錢並訂定辦法大綱八條由會長吕逵先請願國會國會以茲事有利無弊已經受理並咨請政府施行嗣經政府交財部對於辦法八條詳加討論略有更改已由該部直接與休利銀公司另擬借欵合同曁收鍊制錢合同各一份雙方極形融洽業經簽訂據聞政府巳將合同兩份另鈔咨行衆院並請提前迅速議决咨覆政府以便施行衆院旣受理於前必能速議於後聞參衆兩院將來可以一致贊成云 
[梁任公到京之情形]  
　　梁任公於昨日下午乘京津專車到京步軍統領衙門派軍樂隊警察廳派保安隊陸軍部派憲兵營到站恭迎公府及國務院均派代表迎迓參衆兩院及各政團均派代表勸迎者約二百餘人梁君到站時一一向其投刺頗有應接不暇之勢並聞大總統特派府中書記郭泰祺君前往迎接任公與各代表周旋後卽與佳婿周國賢氏乘摩托車同赴公府此次與梁氏同行者有張嘉森張君勱黄羣諸人梁入公府時張嘉森君初未隨行旋由府中用電話邀其入府同見於是府秘書長丁世嶧秘書黎澍唐浩鎭郭泰祺等亦出陪坐遂留府中午餐所談除寒暄外惟略言商民兌現苦况及浙江善後事宜而已對於目前政局尙未暇提及也退後即返錢糧胡同將校聨歡社政府爲備之庽所小憇至晚六時許經段總理約晤特往府學胡同會談歸庽已在十時後矣梁氏此來意在一聆當局政見頗不願自有主張預定在京勾留一星期各方面接洽之事已可完畢届時即當返津並須即返上海因蔡公紀念圖書館及組織學校事亟待進行也據外間推測則任公入京後必與前次徐東海之入京相同政界將生何等之變動而任公自對人言則堅稱决不投身政界並謂總理對於此後政局所籌解决之法已頗周到余見總理聆其所談殊爲滿意又謂本日仍須赴公府因元首堅約今日入府細談晚問東　及王聘卿約在東海庽所會晤亦必須一往云云 
[浙公民會之繼續進行]  
　　浙省公民大會爲浙中政局曾開大會並推定代表北上各節已疊詳前報茲因杭地謠傳楊善德將帶混成旅全軍入浙一般公民聞之惶恐異常决擬定於八號午後一時仍借城站第一舞臺續開公民大會討論一切先於昨日（六號）下午二時假法學協會開第一次職員會幹事到者三十餘人金理才君推舉孫厪才君爲幹事長衆贊成孫君以幹事長須與軍警方面熟悉之人方可充任封德三君云此可由各幹事分任辦理遂由在席諸君分别任定并議决逐日到會擔任一切事務正集議間上海同志會代表王爲庵君亦到會當將彼此情形接洽一過卽振鈴散會時已四下鐘同日杭州總商會亦開大會挽留吕督軍兼省長詳情曾於昨報述及茲聞該會正副會長擬於分電請求外再推舉代表一人赴京請願以期務達目的已定於今日（七號）下午邀請各會董到會會議公推未知誰當其選惟一方面又聞新任楊督軍於昨日（六號）下午一時已派代表陳振聲等二員由滬乘車來杭至柴木巷吕公館謁見吕督軍商議善後辦法矣茲再錄公民會致北京兩電如下 
　　致總統總理電　北京大總統國務總理鈞鑒歌電懇請收回成命同日舉定章炳麟蔡元培沈定一王錫榮經亨頤代表赴京面陳以抒下情已於本日啟程全浙公民大會叩陳魚 
　　致蔡鶴廎電　北京大學校校長蔡鶴廎先生鑒楊督浙齊長浙非浙人所願已公舉章太炎沈劍侯王湘泉經子淵諸君爲代表請中央收回成命已於今日起程懇公亦加入務乞共同主持爲浙造福浙江公民大會幹事等同叩　 
[徐州特别快信]  
　　張勳前日領銜電政府請更調財政農　商交通三總長 
　　倪嗣冲昨日由寗乘車已抵蚌不日來徐 
　　張鎭芳徐樹錚陸建章聞均已在蚌埠下車 
　　靳雲鵬哈漢章李宣倜耿覲文昨均由寗乘車過徐回京 
　　前日鎗决之搶犯兩名均被兵士將肚腹剖開挖出心肝血肉狼籍慘不忍覩 
　　倪嗣冲自皖省會閉會後忽將縣知事更動十餘人各釐卡更動十餘人聞祗和全釐局劉昻係萬繩栻之妻弟餘均倪之親信張勳甚不滿意 
[南京快信]  
　　馮副總統前日電賀范源濂兼理内務總長昨范復電詞極謙撝 
　　吳光新昨日（六日）始離寗乘津浦車入京聞吳有督湘消息 
　　全浙公民會公推章炳麟沈定一王錫榮經亨頣四君入京代表請願收回任楊善德齊耀珊之成命聞明日卽由滬來寗順道謁馮副總統懇請設法挽回 
　　駐紥笆斗山之第十四團不日即開回上海隨楊善德赴浙 
　　副總統府尙未組織成立 
　　陸錦鮑貴卿昨日乘車北上 
　　馮副總統任前皖軍師長胡萬泰爲軍事諸議月薪二百元 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[公府與外部之新年宴會]  
　　元旦日各官吏入府恭賀後公府照例於上午開宴總理總長等等特任官均列席大總統席間曾有宣言大致謂民國成立五載於茲内亂迭起外患頻乘　戰發生影響東亞天災流行小民顚苦中央財政之困難外省協濟之無着司農仰屋一籌莫展借欵則條件太苛加稅則民受其窘及乎帝制議興各省舉義共和復活　是稍定今幸大局粗安但大政尙未進行預算無從彌補凡此數端尤爲民國前途之荆棘往者已矣來日方長惟願上下一體内外一心共圖良策以維國家予德薄能鮮夙夜自思凡有與國有利益者莫不亟國進行云云言時神容整肅異常感慨是日宴會極爲歡樂又前日（三日）午正十二時公府開新年公宴設席於懐仁堂與宴者爲清帝代表上級軍官各部總次長國會議員各機關大員及蒙古王公台吉等是日各員均在西苑門外下車分乘拖牀至寶克門進景福門來薰風門内衣服房去帽及外套分别入休息室稍息各員到齊後依次同入懐仁堂俟大總統蒞堂齊向大總統行一鞠躬禮各就席次座旁北向立俟大總統蒞食堂齊向大總統再行一鞠躬禮各就席用膳俟大總統用膳畢離席各各就席次坐旁北向大總統三行一鞠躬禮畢各散此外對於各國駐京公使及各重要外人亦擬訂期招宴以慶年禧而資聨絡已諭禮官處會同外交部妥爲籌備此宴分爲兩日第一日爲協商各國方面之公使及外賓第二日爲同盟及中立各國方面之公使及外賓其宴會日期聞有擬定六七兩號之說又聞新年大會各部均有舉行其外交部舉行時到會人員爲總統府國務院各部各機關鐵路工程司所聘之洋員及本部全體均列席其開會之宗旨以報告民國五年度外交上辦過事件並聨絡感情及觀摩各員之辦事成績次日午后五時又在迎賓館開新年茶話會當由伍總長演說略謂自新年起大家要振刷精神辦事按照鐘點到部所辦之事要拿出良心庶對得住國家予辦事亦全靠諸君協助予到部以來未曾裁過一人予之爲人極公道諸君同事中如有小過失者應互相勸勉大者告余可也並盼望諸君平安云云 
[梁任公到京之所聞]  
　　梁任公抵津後總統總理方面疊次遣使敦促入京梁以前數日間政府正勞勞於新年酬酢即使來京亦無接洽之餘暇遂决計在津小作勾留至昨日政府又預備專車派員相迎任公遂定於今晨十時由津前來約正午十二時許即可抵京至任公此來對於目前糾紛之政局雖極願有所盡力但其癥結所在實尙不甚了了旣承總統總理敦促而來自當聆取眞相方能表示意見故目前並不肯輕有主張惟聞來京之後第一須問段總理對於政治前途有何辦法再進商榷又據英文京報云梁任　　津　　各方　略有接洽　　不克來京刻聞交通部消息梁氏准於今日（五日）早十時乘專車晉京更聞某派議員云任公一經到京擱淺中之省制問題以及國敎問題等均不難迎刃而解至其解决之法究竟如何請拭目以俟之並聞京中政學各界素仰任公道德學問及政治經濟擬於其到京後分日歡迎且請演說任公允其請者巳有靑年會留學生會等數處云 
[辭職聲中之財農兩部]  
　　日前安徽督軍張勳等聨電請罷免財政交通司法三總長居首者爲陳錦濤氏因之虞歲以來陳氏一切舉動均露灰心之意昨據財政界中人喧傳陳氏不久即預備辭職至政府當軸本無與彼不能相容之處惟於中行兌現一事則頗怪其當時堅持之鹵莽目前巳無欲爲維持之意於是陳之位置益見動搖今所成爲問題者乃繼任之財政總長能否即覔定相當之人耳 
　　農商部自谷總長到任後早有將部員略加更動之說旋以官制尙未正式修正而谷又以興亞借欵事爲國會彈劾遂致遷延未果直对陽曆去年年終始將部員分别免去十餘人藉寓年終甄别之意前代理次長參事張新吾亦記大過一次蓋爲勸業委員會事有所牽涉張固該會會長也張以參事記過意甚怏怏聞將具呈辭職又據該部某要人云該部本有勸業委員會會長爲前代次長丹鳳公司總理張新吾副會長爲安迪森（西人）張鍈緒辦事員爲吳在章沈竹孫曹鎭嶽等四五人成立一年有餘迨谷總長到任認爲駢指機關呈請裁撤所有未了事宜派參事王治昌接收不意王檢查案卷忽發現四百元之虧空張會長曾以某項薪俸彌補而王旣察知竟以上聞於是張新吾記大過一次僉事張鍈緒等主事沈竹孫等均告免職矣 
[財政會議之開幕期]  
　　近時各部均競開會議宛若成爲一種風氣如敎育部之敎育會議司法部之司法會議交通部之交通會議均爲近數月來於行政界上迭相起訖旗　高張者茲聞財政部亦擬開一財政會議已確定於三月三日開幕現已通電各省省長財廳知照如近京各省須由該財政廳自行出席其邊遠各省得派熟悉本省情形且於財政素有經驗之人一二員爲代表先期將姓名電部備案所有各種關於財務行政衣財政計畫之議案或說明書統限於二月二十日送部不得遲延皆其電中之緊要各節也 
[津商會維持錢荒辦法]  
　　天津商務總會以津市銅元缺乏價格奇漲貨物昻貴市面頗受影響人民生計日形迫促倘不實施平劑之方長此以往深堪滋慮當卽召集董事會議並由警察廳長蒞會公同研究公决凡銅元價值均按商會錢市每日核定之數爲價格標準對於平市官錢局發出之天津銅元紙幣各商亦應一律行使不得私折私扣以維紙幣當經擬定章程十二條函請警　布告商民遵守一面並由商務總會開辦平市兌換所以施救　自一月三日起每日上午十時至十二時下午二時至四時止爲兌換之期每人以五元爲度每洋一元付　銅元六成搭付平市官錢局銅元票四成接濟人民日用之需倘有影射多換　利並銅元票有折扣阻撓者一經查出從嚴罰辦昨并由該會通告各界知照茲將議决之章程十二條錄下（一）在商會組織錢市約定數行董事每日到商會會議開盤（一）每日銀元換銅元行市以本會開盤價額爲標準（一）平市官錢局發行銅元票以天津票爲準藉補銅元之不足（一）平市宜錢局銅元票有兌換銅元者如滿一元之數即按當日市價折兌銀元（一）平市官錢局銅元票一律行使市面不凖折扣違者罰辦（一）平市官錢局銅元票各商民照常流通市面如有阻撓者處罰（一）平市官錢局之銅元票除一百枚外其他各種銅元票凡在電車中購賣車票不得拒絶倘售票人故意留難亦應查明處罰（一）各商食物曾均按銀元作價應以銀元行市折核銅元（一）本會平酌價格調劑盈虚應因市面銅元不敷週轉恐有迫及人民生計除造幣廠代鑄者不計外如有銅元出境經本會公議視爲應行禁止得呈請官署阻遏以裕市面之流通（一）按照前條所公定之市盤各商各錢攤均當遵議奉行如有只圖私利不顧公益紊亂市價本會查出應呈請官署處罰之（一）津埠爲通商口岸商民往來携帶川　除入境者不計外凡出津境各商民每人准帶銅元若干倘有故意違抗查出送交官署從重罰辦（一）津　銅元支絀私販私運亟應嚴行查禁如查獲前項　運者除將販運銅元充公外仍送官署懲處 
[鄂省參議員選舉告成]  
　　到底是進步黨戰勝 
　　鄂省選舉參議員因爭執詹趙梁資格陷於擱淺狀狀態前經各派協商調停已有成局又因商榷派探知國務院有電到鄂致翻前議然王子春堅執不肯更正選册誓以省長去就相爭二十八日至三十日接續開第七八九十次選舉會依然不足人數遂再延期於一月三日繼續選舉此兩日問各派又一再磋商因中立派巳與敬德派議有密約表面宣言天寒歲幕各人皆有室家之累不能爲三議員妨碍大局如三日再選舉不成吾輩即將散歸鄉里數月以内勢難重行集合爲今之計不如依照省長主張先辦選舉後决資格商榷派中之程國璠等亦贊成此主張以本黨若再不出席被派已凑足法定人數豈非自棄權利於是三日開第十一次選舉會選舉人全額一百零四人到者有一百人惟屈佩蘭桂礪鋒楊瀚芳李宗唐四人不到正午一句鐘第一次投票先投兩人圻水周兆沅得票五十有八内廢票三張隨縣廖明如（現任省議員）得票四十有一内廢票二張均當選又南海康有爲一票照例無效經選舉監督當場宣告復以未足改選額繼續投票廖明如以當選故退出會場第二次遂以九十九人投票黄陂陳時得票五十有六黄陂蔡濟民得票四十有二均滿法數又新會梁啓超一票照例無效檢票畢卽經監督宣告以周廖陳爲參議員當選人蔡君爲候補當選第一餘候補二人四日續選查周兆沅陳時均爲敬德派預定之候選人外間盛傳其代價爲四萬八千元嗣因攻訐過甚楊瀚芳李宗唐等並函告省長舉發其賣買情弊因無的確證據省長置而未理敬德派亦有打消其目標之說今周陳二人依然當選與論頗多疑訝至廖明如雖爲國民派之省議員然商榷會所擬者爲劉公李作棟二人今劉李俱不聞當選足徵該派此次競爭之失敗矣下餘之候補參議員兩缺雖國民派可得其一恐難獲補入參議院之機會也一場劇爭今日結果說者謂係年關逼近有以促成之云 
　　按鄂省此次改選參議員以選舉人資格之爭執致選舉事務不能行使鄂參議員幾的缺額之　今以三日中協議之結果而選　人資格問題竟能擱起不論使參議員和平産出不可謂非國民派之大讓步也惟詹大悲等選舉權卽可放棄而議員之資格終不能銷化於不論不議之中國民派議員於選舉問題旣委曲求全於王省長矣不知王省長於復職問題亦能稍顧國民派之體面否 
[信敎自由會之請願]  
　　自國敎加入憲法之問題發生以來孔敎徒與非孔敎徒雙方文電紛馳爭潮甚激茲者基督敎徒乃在北京特設一信敎自由會以發表其反對孔敎入憲之意見北方數省如直隸山東河南等多有基督敎徒約同佛道回等敎以及商學農工各界之贊成其主張者上書參衆兩院請願將此問題提案否决一面又在各地組織信敎自由分會分道進行而大部份亦以請願國會爲其着手之方如何安陽縣之信敎自由分會即其一也其請願書略云信敎自由約法所載政敎分離各國從同良以宗敎爲良心上之主張不得加以法律上之限制也乃近聞有主張定立國敎取消信敎自由之說逖聽之下曷勝駭異查民國憲法草案十九條第二項國民敎育以孔子之道爲修身大本此次貴會開憲法審議會對於此項討論之結局藍白票均不足法定人數可否從違尙待解决惟此項之規定不獨於民國前途異常危險凡屬國民皆與有密切之關係若不將實在利害痛切敷陳旣不足瞻民意之眞相更無以定立法之方針此公民等所以集合宗敎及非宗敎之人不得不迫切而爲請願也謹將此項條文有害於國家者臚列於左一違背約法信敎自由　在約法一旦刪除此條違背約法即違犯民意其不可者一一抵觸國體世界立憲國家無不予人民以信敎之自由吾國數千年君主專制尙許人民自由今乃共和立憲反並此而靳之顯與國體大相背馳其不可者二一遺孽國家孔子之道在尊王若定爲國敎勢必將帝制思想印入人人腦際貽害民國實非　鮮其不可者三一挑釁民敎吾國民敎近頗相安若限以國敎互相歧視卽互相仇讎庚子之亂其前鑑也其不可者四一妨害邦交自由傳敎　在約章若定一敎爲國敎入主出奴勢必仇視異己吾國前此喪地賠欵大半釀自敎案者非其明證歟其不可者五一離間民族五族人心久已同化規定國敎以爲强制是以水乳之人心而劃其畛域此疆彼界將不至分裂不止其不可者六以上數端皆不予人民以信敎自由之害也夫所謂信敎自由者自由各信其敎之謂卽其人於敎無所信亦不能限制使失其自由今力定於一尊縛束人民之自由無論孔子非宗敎家卽令爲宗敎亦何忍將歐洲古代宗敎戰爭之慘劇再演於吾國况孔子本非宗敎家乎即以孔子而論其道如日月經天不獨漢滿蒙回藏五族人民異常崇拜即如基督天主諸敎界人亦無不心悅誠服若僅以宗敎視之尊之實以小之也乃主張是說者竟以自私自利之心而作此無益有害之舉有不將五族共和之國家致於土崩瓦解者不止也公民等爲保人民之權利弭國家之隠患不惜奔走呼籲爲民請命務乞議員諸君代表多數眞正民意全體否决規定國敎一條將國民已得之信敎自由完全擁護順民意之趨向消國禍於無形民國前途實利賴焉 
　　按孔敎徒之敦促孔敎入憲吾人嘗論列其價值矣今非孔敎徒又紛紛發表其反對之意旨且分布各地似頗具有部份之勢力異日此問題提出憲法會議兩方主張者爭執之劇烈不卜可知其實敎之爲物乃個人信仰心所集會而成之焦點世界中任何宗敎其源泉所在固無非勸善戒惡之主旨特　布之方見仁見皆各有其特殊之　　　敎派乃以漸别誠使今日而能聚孔佛耶回等先哲於一堂必且握手言歡各出其所得以共同研究安有所謂宗敎互相仇視之理所有歷史中一切宗敎戰爭以哲學眼光視之皆可謂各爭其所爭各戰其所戰而宗敎特其外表之假名明乎此理則眞信仰何敎者惟自反之我心可耳奚事於外假夫假旣不能則入憲不入憲於宗敎之本源有何相涉哉我願兩方之各持其主張者皆有以自反其本眞焉 
[陜北近事]  
　　陜北各縣匪勢本甚猖獗自經大軍剿撫後雖未全部肅清然地方巳稍形平靜居民商舖亦可稍稍整理其舊業不似從前之蕭條景象矣 
　　北山人民素稱强悍只因赤手空拳器械不利不能與匪徒抗自大軍北上分駐要隘後民團亦相應而起匪徒更不敢恣意刦掠如宜川鄜縣安塞等處尤爲出力故數月以前北山一帶徧地荆棘路途梗塞者近則道路大通往來行旅絡繹不絶矣 
　　陜北匪首巳擒獲正法不少而所餘黨羽大都竄入洛川東山軍隊民團時入搜剿兼用火攻且值隆冬嚴寒匪徒深入老山目前大有坐困自斃之勢此後軍民長官各縣知事能繼續進行勿復怠忽放縱養癰遺患者則陜北之匪自有肅清之望矣 
[閩省新年中之樂觀與悲觀]  
　　陽曆元旦日適值南京政府成立紀念日各官署機關學校均遵令休息並結靑懸旗以祝國　各商店惟南大街之中華書局商務印書館休業其餘商店則僅懸掛國徽而已其點綴此國慶日及新年者則塔巷報社左海社均於是夕設有燈綵而軍界中人則於是日扮有高脚沿途舞蹈頗足解頣英華書院於是日亦有假裝行列等以祝國慶是日劍池後私立義務小學校開新年運動會來賓到者數十人甚爲熱鬧其去年歲闌發生之事未結束而可紀者略誌數事如左 
[議員被禍問題]  
　　省議會閉會後建寗籍議員陳孝新黄錫珠周燕堂張維鈞魏象新束裝返里相約共僱小舟四艘同行於二十三日雇定後將舟同泊協源道頭與岸上崗警距離不　數尺是日午後行李上船並到該地水陸警署商請派警保護詎料是夜二時有匪五六人乘一小船駛來行搶黄錫珠大聲號喊水警並無前往救援陸上崗警則目送匪船刦物後揚揚而去亦不追趕出事後陳等到警署請緝警署則種種推諉乃以電話通知省長並以公函分致警察廳等請爲緝究茲將失物原單照錄如下一小皮箱一個中黑羔皮袍慕本羔皮馬褂漳緞夾馬褂各一件玉鐲一對風帽衛生衣二件議員證書一紙民國二年公費二百元憑證一紙公費二百元憑證一紙係代領劉珍項下之物紫色手套一對木刻名片印一個枕箱一個中小洋一百角龍番十一元金戒指兩個牙章一顆金邊眼鏡計三個名片一盒銅墨盒一個金手錶一隻紅呢被一牀洋毡一條毡帽一頂以上係陳孝新之物枕箱一個中小洋二百八十五角亨達利錶一個鞋一雙帽一頂轎燈一個以上係黄錫珠之物 
　　前汀漳道尹曹本章架陷朦詳鎗斃省議會議員甘黄濤時正值預備推翻共和時代議會旣遭解散人民呼籲無門延至今年議會重開人民之自由恢復省議會卽提出查辦案咨請省長將曹褫職懲辦而甘之家屬甘楊氏亦在議會呈遞請願書瀝述甘君被寃顚末又於高等檢察廳狀請檢舉曹本章狀遞後各界人士對於此案極爲注意乃延至本月二十七日高檢廳始將甘楊氏請求檢舉狀批掛批語照錄如下　狀悉該案前由道尹呈奉巡按使鎭守使批令鎗斃並非普通管轄案件仰即知照此批委任狀附 
[軍警鬧事風潮]  
　　莆田江口鎭罷市已紀前報聞是案因二十日晨有鹽警兩人到江口街向挑　者買蟶將蟶信手亂翻挑蟶者以　殻易破拒之該兵大怒即將蟶擔踢翻並圍毆之街人聚而解勸挑蟶者乘機逃脫警兵追至中亭街不得益怒以蟶擔棄於道生布店前意圖訛許即回東察駐所聳請郭連長金排長親率警隊數十人荷鎗馳至中亭街擁入道生號將器物盡行擊毁隨又撞擊大順號店門並毆捕馬姓兩人同時開砲示威通街懼禍相率罷市後經劉知事派委員林傑英查勘勸令照常貿易並將被捕之馬姓二人驗明傷痕交保醫治而莆田圍場坐辦員魏謨亦將兵士送縣請驗謂該鑒警認眞緝私爲商民所忌上街買物　　抬價時有所聞此次又　　欺騙兵非請縣嚴行拿辦不可云 
 
 
 

Page 7

 
 
云劉知事遇此難題頗費斟酌袒兵則百姓含寃據理則鹽警可畏因想出調停方法請求將兵調開以免生事而魏則不肯乃又派人向受害者勸令息事刻得其覆劉縣長函略云昨某某來宣德意銘感五中生豈不知與官訴訟未必得直與其以狼擊石何如忍氣求財之爲愈乎伹身被毆傷店被擊　吃虧太甚心實不甘若默爾而息實難歸見故鄉父老爭而得直使後之來駐斯土者知國家自有法律不敢恃勢横行生之幸亦地方之幸也爭而不直則是中華約法不能保護人民法律無靈公理蔑絶生雖含寃對於良心亦可告無罪焉（下　馬超凡啓）詞意哀切未知地方官能爲秉公辦理否也 
　　　商會商業研究所議董徐綏之被浦籍軍界　同徐道淵劉堯衢祖維能威迫現欵八百元及票據八百元一節巳紀前報茲聞六十餘商帮代表欲求根本解决卽於日前特請旅省諸人將徐董弳　浦城館賬目詳細覆核毫無錯誤可知彼等有意詐欺取財現巳預備公證手續分狀行政司法各衙門察核狀末有云如有隠瞞願干同罪並聞浦城各界亦已電請省總商會代爲維持矣 
[蕪湖快信]  
　　皖南士紳陳惟彦余誠格等十六人刻擬疏濬宣東下游一帶河道先由楊靑河入手估計工費需洋四萬元左右特函皖財政廳移發宣統三年江皖工振項下撥付皖南工振銀一萬數千金又擬懇水利局加撥二萬金如能照准再由宣南蕪三縣籌欵補足果能告厥成功將來内河水患旣可免除即至冬令亦可行舟 
　　日昨省友來蕪云此次改選參議院議員當選者張雲翼吕祖翼倪道　三人共用去票費洋四萬七千元酬應費尙不在此數計張雲翼二萬七千元吕祖翼一萬四千元倪道　並非現金祗在上海購新皮袍褂四十套金表四十個約值洋六千元云 
　　粤人鄭秉之上年因私售租界外小港口灘地一案經省長判罰鄭某洋一千元此欵已由關監督撥交商會充作利涉橋修理費 
　　蕪湖浮橋及河沿一帶近有多人沿途兜售輪船客票遇有來往鄉民則勒令購買否則加以詬詈實爲行旅之害事爲商業維持會所聞巳據情函請警廳查禁 
　　安武軍參謀長李鳳山之書記官唐作於二日乘津浦　車回蚌埠在滁州車站遇險唐之家屬於四日得滁州確信知該車到滁停車時上下擁擠唐所戴之小帽被　落車外滾入車軌唐因下車拾帽致被該車　輪軋斷右手當日致蕪之電係該處車站代發 
[杭州快信]  
　　駐紹步兵第六團於元旦日舉動異常嚴重次日電報局銀行各城門派兵駐守雇船數十隻形似出發旋卽無形打消 
　　傅其永被毆警廳　報警務處長呈文措詞圓滑　諉過於傅氏 
　　省議會本届臨時會議决五年度省地方歲出入預算及庶政法律財政特務各股審查案因閉會已在年終文件均未繕發各辦事員緩至十日裁撤除常駐書記長各科書記外另留速記繕校各一人朱副議長巳回台州沈議長秦副議長四浙事商榷仍駐會中二三四年决算巳經編竣擬三月間請求召集開第三届第一次臨時會 
　　昨有陳振聲等兩員奉楊護軍使命由滬來杭當謁吕督磋商一切 
　　公民請願代表又添蔡孑民君已由會電京請蔡加入 
　　商會今日續開挽留吕督大會擬再推舉代表進京要求收回成命 
地方通信 
[蘇州]  
[貢牀待價而沽]  
　　舊學前木器店郭萬隆内近日收買前清巨宦王姓族中某房出售之貢牀一張係全紅木做就四遇圍共有一問　之大小上下左右内外約計有紗窗一百數十頁彫琢甚細而嵌有翡翠窮極華美據售主言當時成價在二千七八百元現在因年關急需僅賣二百元郭萬隆收受後尙無買主茲經同業中一般妒嫉者僉言此牀旣係貢品民問收買定然犯　以故郭某巳嚴秘藏匿視爲至寶聞其售價謂須千金以上云 
[鎭江]  
[擬設女子體操所]  
　　丹徒公民王君擬設女子體操講習所呈請省長核准立案齊省長批飭將章程修正再行送署核奪 
[整頓地方保衛團]  
　　丹徒縣章知事現　齊省長令冬防緊要飭即認眞整理保衛團以助防務而衛閭閻章知事因於五　親赴各鄉　調查一切以便着手整頓 
[清江]  
[盜匪猖獗]  
　　江北阜寗縣盜患甚熾掳人勒贖時有所聞一月之間巳出有盜案四五十起之多日前該縣東鄉王家莊周姓家又被匪徒多人衝門而進刦去銀洋衣物約值七百餘元並將其八齡幼孩掳去索洋八百元約定地點人錢兩交周以無力贖回巳刻禀縣核辦 
[揚州]  
[小輪停班]  
　　揚城運河一帶昨因天氣酷冷水結成氷大達輪船公司揚泰班邵伯以下河道均皆不通當用划船敲冰奈旋敲旋結且流氷恐損拖船刻巳停止行駛俟天氣晴和再行開班 
[戳斃幼孩]  
　　江邑東鄉顔家塔農民翁姓之妻因與鄰人孫姓鬭氣致將親生之幼孩年甫十齡用剪戳斃昨至縣署呈控孫姓挾刀戕害縣署當派裁判員陳國華前往勘驗聞由該鄉董等攔與阻止請求免驗云 
[委任區官]  
　　江都儀徽兩縣在新集鎭合設警局巳誌前報茲聞江儀兩縣會銜委任警務畢業卞宗爲區長並令尅日到差從速組織以重冬防卞某奉委后即帶同畢業學警十名於日昨前往視事 
[淮鹽銷數]  
　　兩淮每歲所銷之鹽數視各岸訂運之多寡爲比例上年（民國五年）淮南北所銷之鹽截至丙辰年終通泰及濟南各銷二十七萬五千引淮北五萬引共計六十萬引 
[女學復興]  
　　引市街浸會女學校成立巳及五載内容外表尙屬可觀前因該校長美國貝女士有病回國以致學生紛紛退學現貝女士病愈來華該校舊生又復入學並聞於明年除原辦之兩等小學擴充外特添設音樂手工英文三專科以廣造就 
[請欵修祠]  
　　舊城倉聖祠管理員曾於日前請縣籌欵修理當經周知事允許即由縣署公欵項下籌撥二百元以充修理費用現據該管理員陳某估計二百元尙不敷用特請縣長轉請兩淮運使在鹽欵内略爲敎法以資補助未知能　目的否 
[嘉興]  
[核准開設蘭]  
　　嘉興自修正蘭廠單行條例公布後一般富商指地繪國具呈縣署請設繭廠者紛至沓來經縣知事張夢奎先後詳呈省公署核奪在案茲悉吕兼省長依照繭廠修正條例嘉興全縣僅准設立五廠茲將地點錄下（一）新塍（二）伍子塘（三）大收圩（四）虹陽港（五）正家　 
[榜示司法罰金]  
　　嘉興縣審檢所張檢察於前日將民國五年七八九三月所收司法罰金造冊呈報上峯復於日昨由高等檢察廳長將該項罰金分嗢列表榜示原縣門首以昭核實計七八九三月所收禁烟賭博等司法罰金共洋二千零三十五元 
[呈請試演坤劇]  
　　嘉興北門外文明劇團經理趙壽根以舊曆新年轉瞬即届擬邀聘滬上女伶來嘉試演髦兒戲藉爲新年之點綴業於前日具呈縣署核奪茲由張知事批准援照袁前知事成案試演一月現趙經理巳將該國屋宇塵位從事修飾庙時魚行街一帶必有一番熱鬧景象也 
[濟南]  
[膠濟路列車之衝突]  
　　膠濟路列車於上月二十五日午前七時在南流車站碰撞其碰撞原因緣南流站西方僅有五千米打五十分之一之勾配地爲列車停止地點然於此停車又須先由東方通過之車輛滙集之間屢有小小衝突是日午前六時五十八分第二十三列車到時適第二十六列車同刻亦由構内進入當時二十六列車先　赤燈以示停止信號而二十三列車又以綠燈爲進入信號巧值二十六列車速度異常突兀前來斯時該地站長德富氏見事急遂又高舉赤燈示令停止然雙方列車巳如斷繮之馬進行不能中止果在站東某地轟然一聲兩機關車碰　一處矣當時雙方所屬列車其空車或脫線倒地或顚倒軌勞横斜縱仆幾盡粉碎合計共十五輛皆未得幸免於難至二十六列車内尙有六輛積載貨物亦解　紛亂豆油落花生油流失遍地損害尤多據翻查所聞貨物價　總數不下八萬餘元又乘組員受傷本計工人三人列車掌車員一人制動機中國人二人機關車司機中國人一人助手火夫一人二十六列車掌車日人一人制動機中國人二人機關車司機中國人一人見習日人一最助手一人火夫一人合計十三人或頭傷面破或腹破腸出其不輕者亦被打摸挫傷顚2仆不能動移矣少時此報達到坊子立派臨時列車及醫師看護婦等馳赴救護旋以列車載回送入病院治療云 
[天津]  
[巡警吞財案揚破]  
　　前月有關外商人乘京奉車赴津買貨帶人頭洋錢票三萬五千元行至唐山西忽被竊去而該商人並未知覺迨至蘆台車站竊賊下車車上巡警見其形跡可疑亦卽下車追隨竊賊見勢不佳即將洋銀票包抛擲而逃警兵拾得後回至車站並不陳報即與相契之警兵分用唐山車站巡警副官楊某聞亦分得三千元衆巡警以當可以無事不料後因分贓不均有人至津告發案遂大破現巳將楊副官並巡警多人拿獲在津押候將匿逃之警兵捕齊再行審判 
[乞丐凍斃可憐]  
　　自冬至後天氣嚴寒已今十餘日在唐山無衣無食之乞丐巳凍斃四十餘人亦可憐矣 
雜評一 
[浙事之疑問（一子）]  
　　地方人士之視行政官如主人之視公僕也則公僕祗求善於襄助苟能勤其職務有益於主人者用之可也其不善者辭而去之可也故視行政官而如公僕也者必不問其爲何省人也 
　　地方人士之視行政官如子弟之視父兄也則父兄之處理家政自較他人爲關切爲親愛而一家之主權亦未有不託諸父兄而託諸不相關之外人者故視行政官而如父兄也者非本省人不可也 
　　然則今日浙事之解决不論其他第問浙人之視行政官當視如公僕乎抑當視如父兄乎此問題决而浙事之是非亦定矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報記者之談片]  
　　星期六日俱樂部前日在滙中旅館開午餐會中美人士到者約一百四十人美國前參議員牟道克氏庸間演說法國戰爭中情形大陸報記者密勒氏（離滬約二十月今始由美回華）演說中美邦交昨大陸報曾登載密勒氏之演說詞茲節譯其大意如下余在美時美之留心中國事而有勢力於政界者囑余略述中美國際情勢之意見余從其言發表一意見書以爲美國苟欲採用有效力之政策以扶助中國之發展則於彼此聨絡互相盡力之際當具四要素（一）美政府應有依此實行之决議（二）世界外交應以此决議爲標準（三）有武備或武備相等物以爲外交之後盾（四）美國財政與商務應互相輔助而行前三者美政府能否有之　大半繫於國内之輿情而美國財政與商務能否在中國互相輔助行之有效則視美國有無上述三要素爲斷此問題關於美國政治思想與其作用之根本須美人變其公共之自覺心與觀察大局之眼光並改其素來於政治中所抱之觀念與主義而後可至於中國則華人所亟宜知者爲民國之成敗在於國人是否能喩少數當服從多數之主義凡一問題一經决定少數人民雖不贊成亦當默認苟華人不明此義則民國將不可爲矣云云 
[内河船隻之停滯]  
　　昨據常熟崑山蘇州靑浦巴城等處之商人來申述及内地河港近日均巳冰凍船只不能來往以致常熟東塘市横涇等處之米船在崑山被冰阻止者有三十餘號之多所以滬上米船已三日不到米價頓漲廠機白梗最高者須售洋六元八角有零船機白粳六元七角其餘客尖白尖等亦每石漲洋二三角本埠泰東通利兩輪船公司專走蕩口常熟之小輪拖船亦三天未見到埠故以上兩埠之小輪巳暫行停班俟解凍後照常開駛 
　　又聞昨日北市米商接無錫快信略謂四鄉小河均已冰凍米船到錫者甚少其價又漲今日（七日）早市售開高糙粳五元一角糙元五元一角糙大子尖四元六角糙关尖四元七角糙糙客尖四元三角小麥五元五角粳稻每擔洋二元五角五分尖稻二元二角五分糯稻二元五角惟因銀根緊急交易不甚暢旺故米價不能十分升提云云 
[火車載送軍隊]  
　　南市滬杭車站昨接本埠軍署傳諭茲有軍隊出發務於一二日内預備火車多輛以便載送軍官士兵等因刻聞該站業巳預備又據外問傳言今日（即八號）因有軍隊乘車是以滬杭路線之四等車票暫不出售云 
[陸運棧單請由路局給發]  
　　華商旅滬維持會因大豐永所設福記僞造棧單在外抵押吞騙巨欵一案各帮商戶多受其害特於昨日召集會議維持辦法到會者仁榖公所張樂君南北報關公所徐菊如志成公所秦炳如廣肇公所梁綸卿黄式如周清泉潮州會館曁潮州糖雜貨聨合會郭若雨黄少岩等數十人公議致函滬寗鐵路局局長鍾紫垣曁車務總管烈德君請限制轉運公司自出棧單以杜流弊其原函云近因鐵路轉運公司時有僞造棧單在外抵押銀兩如大豐永所設福記一案吞騙至數十萬之巨各帮商戶受害良深於路局名譽亦有妨碍查輪船三公司裝運貨物皆由三公司自出棧單陸路貨物由貴局裝運應由貴局負責所有棧單應歸貴局給發庶免流弊同人等一再籌商以前車可鑒來軫方遒迫得籲懇貴局并請會商津浦路局所有轉運公司應一律歸併鐵路總公司管核由各鐵路總公司給發棧單負完全責任并限制各轉運公司嗣後不得自出棧單以杜後患而恤商艱實紉公誼 
[南市錢業之戒心]  
　　上海縣商會致第一區警察署公函云逕啓者據南市錢業代表葉逢春鍾椿淦函稱敝業係金融機關陰曆歲除伊邇現欵出入晝夜絡繹向慮宵小乘機竊發今乃隣近地段迭出盜案財物生命益形危險同業集議先事預防之策即就裏街龍德橋南堍起竹行弄口止請該管警署酌添崗位緣該處爲送銀往來必經之地每日自下午三時至晚問三時分班派警駐守俾與冬防巡邏隊合力稽查以資保衛而杜匪患實與治安商業兩有裨益爲此函懇轉請一區署警正查核准予施行等情到會查南市地方向稱安靜近亦發生刦案實屬可慮現届歲闌錢業現欵往來絡繹不絶自應添設崗警加意防護以免匪類生心相應據情函達即祈察照迅賜施行無任感荷 
[盜强砍傷老嫗]  
　　昨晚六時有盜匪四五人擁至新閘孟納拉路九號門牌某姓家賺開大門而入各出利刃嚇禁聲張搜刦財物圖逃當由事主老嫗喊捕被匪用刀砍傷該老嫗仍負痛大聲疾呼各匪逃至馬路適新閘捕房包探朱子藩之夥經過帮同追獲盜匪一名協捕帶入捕房禀奉捕頭諭著押候解究一面派令中西包探前往勘緝並令將受傷老嫗請就近醫院醫治 
[四誌南市典當之遇盜]  
　　泉漳會館前振大典當被盜搶刦已迭紀前報茲悉此案發生以來偵緝多日尙無端倪該當執事爰赴淞滬警察廳具禀要求嚴緝務獲追究昨奉徐警廳長批云保衛閭閻爲警察固負之責該典當被匪行劫一案已據第一警區呈報前來所以本廳長巳懸重賞如拿獲匪犯一名者賞洋一百元破獲全案者賞洋三百元一面已令飭長警趕緊杳緝並在四周妥爲保護一俟獲犯到案按律訊懲可也 
[巡捕追獲匪徒]  
　　昨日傍晚有身穿玄色布棉袍之匪徒一人突至英租界大馬路石路南首源昌盛皮貨攤上强攫狐皮一塊紫羔皮統一件向北逃遁其時該攤各夥友正在晚膳當即大呼捉盜由巡街捕追至虹廟弄内洪盛米店門口將匪拘獲解入新巡捕房押候今晟解廨懲辦 
[當舖内查獲盜贓]  
　　公共租界雲南路會樂里三百三十五號門牌前開祥和烟膏店之王姓家被盜持械入室刦取王妻李氏及同居人值洋四百餘元之現洋衣飾逃逸經王報捕請緝各情已誌昨報茲悉前日經新閘捕房包探錢壽生在重慶路立大當舖内查獲王姓被刦原贓金表金練金小洋金耳環金押髮等共值洋三百元現已帶入捕房飭傳事主認明禀明捕頭存候核奪 
[嫌疑犯留候辨認]  
　　湖北人黄竹奎楊正山安徽人應德甫因於五號夜同在廣東路正豐街擬乘電車至虹口被老閘捕房中西包探查見以其形跡可疑一併拘住搜出手鎗一支帶入捕房訽悉尙有同黨兩人住居法租界内當即前往將該同黨兩人提獲寄押法捕房並將黄等三人解至公共公廨押候查明所犯案情並提齊人證再核在案茲悉黄等三人帶回捕房後卽由捕頭與經辦是案之中西包探向黄等逐一研詰均不承認爲匪諭令還押候派包探往傳近來被刦各事主至捕房辨認面貌再行解送公廨訊究 
[帮同捕盜之奬勵]  
　　盜匪李老五姚永興於陽曆去年十一月十一號清晨糾黨持械夥刦新閘白克路烟酒公賣局局員沈英齋家財物未成經沈之飯司戚富榮大聲喊捕李等卽情虚逃逸沿途拒捕開鎗將戚與行人箍桶匠丁榮桂擊傷逃至新世界左近被新閘捕房包探錢壽生與其車夫劉阿三將李匪擒獲抄出手鎗姚匪雇乘陸阿坤之黄包車沈至廣東路某小客棧内經陸報告捕房將姚緝獲一併解至公共廨經中西官訊實判李姚兩匪押候備文解送護軍使署懲辦在案茲悉前日已由原審華官王肇之襄讞飭承檢齊案卷發交捕房着令即日起解並悉英美總巡麥高雲君以車夫劉阿三陸阿坤帮助捕房破獲此案應予奬賞因特傳諭經辦是案之中西包探飭傳劉陸兩車夫至總巡捕房聽候賞給奬銀以昭激勸 
[南貨店被盜搶刦]  
　　前晚九時有盜匪五人各持手鎗至法新租界麥賽而蒂羅路二十五二十七號門牌義泰南貨店突入店堂各出手鎗嚇禁聲張當被搶取大洋十五元小洋一百餘角銅元五百枚而逸後由店主投報捕房捕頭諭飭探目沈德福前往勘明被刧情形請候緝拏匪徒到案訊辦 
[鎗决盜匪之布告]  
　　松滬護軍使署昨日發出布告云爲布告事案據公共公廨呈解持鎗搶刦租界重慶路嚴怡亭家鉅贓之盜犯張小亭一名到署飭訊據供夥衆前往搶刦得贓分用不諱并經飭傳事主嚴葉氏到案指證該犯有持鎗威嚇行爲查該犯張小亭夥衆持鎗行刦係犯刑律第三百七十三條之强盜罪兇惡昭著法無可貸應照懲治盜匪法第二條判處死刑以昭炯戒業經電奉副總統兼領江蘇督軍馮復准照辦應卽依照軍法執行鎗斃爲此布告軍民人等一體知悉此布 
[理髮店主服藥斃命七誌]  
　　法大馬路二十二號門牌理髮店主婦文李氏前至法公堂控黄樂思串同何雲際用毒質白藥謀斃其夫文家財訊供詳情已六誌前報昨日又經讞員聶君會同法副領事德君升坐特别刑庭提訊先由捕房禀稱前日在望平街留影館照相店樓上何之寓所内抄出何雲際醫生牌子數方尙有金鷄納霜白藥一小瓶呈案請察黄樂思供陰曆十月二十八日文家財與我同至何處取藥文家財與何雲際彼此問過姓名由何先開藥方一紙後又給鵝毛管内白藥一管並言臂痛係屬寒濕此藥甚爲對症藥方内所開者均係貴重藥品服後須當蓋被安睡次日卽可痊愈言畢我與文何分别回寓至夜間一點時由文之店伙徐姓到來報告文家財服藥後之情形我卽起身囑徐先行回店我乘黄包車至文店内觀看訊至此時已過午中西官判黄何還押候再行訂期開特别刑庭訊辦 
[烟酒聨合會常會記]  
　　全國烟酒聨合會昨日（星期日）午後開常會到者頗衆紀其大要如下　一金拜仁報告閩晉江金和成函報組織分會　一報告皖省土橋牛舖襄安組織分會隨來各冊及意見書調查錄　一報告寗城烟業公所函報籌備對付事宜　一報告紹興沈秀山函報農商部所派調查員孫吉人業巳動身晉京一報告廣東近時狀况一報告福建順昌烟酒業函報櫢侃表形催促要求政府迅照議會原議即日實行　一報告湖南華容縣菸酒業胡維祺來意見書以外國煙稅應一律抽收銷場稅爲主旨　一皮絲業代表報告烟酒署采用閩省公賣局之條陳有用治標辦法以爲抵制洋商採運之計業經該處公賣局棧商催同業限兩日内答復否則認爲默許云云現閩省同業已一致答復不能承認公决請願旣已成立稅則正等改良此項新章對内對外窒礙殊多當然不能承認　一留滬代表賴漢濱提議現在各處來函均以政府對於改良稅則一層尙無明令宣布情甚焦急另籌最後對付方法等語本會急宜報告駐京代表要求政府速定辦法以安衆情衆贊成卽於五時半散會 
[縣議員聨合會之幹事會]  
　　江蘇縣議員聨合會昨日又開幹事會到者爲費玄韞李味靑莫錫綸邵玉銓等開會後由費玄韞報告本會陸續接到各省縣會贊成速復自治復函之省分已有直隸河南山西福建浙江吉林安徽江西湖北奉天等十省可見各省人士對於恢復地方自治之心理如出一轍云云繼復公議辦法二條（一）議决通函已復到各省縣定期於六年二月一日以前速推代表抵蘇協力請願以期從速恢復自治其未復各省縣再請合力進行以收全國一致之效（一）議决函催認墊本會經費之各縣議員迅繳墊費（附錄安徽各縣復函於後） 
[安徽來安縣議會復函]  
　　敬復者接奉大札並電稿等件備悉種切值此共和再造國會省會疊經明令一律回復而縣議會爲各會基礎至今尙付闕如旣與法治有乖實難饜人民之望茲幸貴會發起聨合各省推舉代表抵滬協商同時赴京請願先行恢馥　地方自治原狀必達目的而後已仰見貴會熱心毅力爲全國人民謀幸福欽佩莫名惟敝會自非法解散後同人等勞雁東西鳩聚正非易易然事關國本敢不竭力補助共表同情現擬一面籌備進行一面將來函意見具書分送召集全體議員公推代表趨前敬聆敎益協議進行特時期暫難預定耳尙祈時賜好音以匡不逮耑此奉復敬請公安 
[又蕪湖縣議會復函]  
　　敬復者地方自治機關自應恢復原狀旣經貴會一再請願毅力熱心欽佩何極自奉函復遵卽邀集同人電達大總統國務總理内務總長并函商我皖各縣議會徵集意見聨合團體公舉代表一俟組合有叙再行函達耑此奉復順頌公安 
[又靑陽縣議會復函]  
　　敬復者頃展大函並　熱忱一縷欽佩莫名囑推代表一節諸君子提倡於前敝省應績行於後除先行函達省會請願國會外相應函復諸希藻鑒並請公安 
[法租界防務加嚴]  
　　法捕房總巡施美德君以現届隆冬防務重要新老兩租界地方遼闊原派探捕恐其巡緝不週且陰曆歲底將届商家結束收賬往來行人身帶洋銀者居多難保無匪徒攔刦情事故又揀選年强力壯熟悉捕務之探捕一百餘名不穿號衣各給手槍等械在新老兩租界内分段巡防一面另派探捕於深夜時至各客棧詳細查察有無匪類匿迹如查見形迹可疑言語支吾之人即行拘究以保治安 
[士匪購械圖刦]  
　　浦東上海南滙交界之一路庵北蔡等處現有土匪朱蘭生及野和尙有和尙等糾合同黨十餘人購有快鎗手鎗共計六桿以備刦掠鄉民財物之用茲爲水警偵探李虎臣偵悉以土匪朱蘭生等曾經迭犯搶案查緝未獲且朱爲北蔡靑帮匪首唐阿三之徒弟今又購械蓄意搶刧自應嚴緝業於昨日報由該管上官請派師船馳往拿辦矣 
 
 
 

Page 11

 
 
[轉發美國國會之新議案]  
　　江蘇省公署訓令上海總商會云案准農商部咨開案准外交部咨開准美芮使函稱本國政府飭駐剳各國美國使署將美國國會新議决行船議案與國稅議案達知各國政府專意看視行船議案三十六條國稅議案八百零二條至八百零八條現本公使遵照本國政府訓條將該議案各一份函送查照等因相應將美國政府聲明該議案各條照錄一份咨送查照等因准此相應將原送各議案照譯漢文咨送貴省長查照等因并附件准此合行令仰該會長分函各商會一體查照此令計抄件 
[美國國會新議决行船議案第三十六條]  
　　凡載運貨物之船隻以及他項載運貨物之器物開赴外國或本國口岸時美國人民欲附裝貨物運往所赴之口岸或中途經過之口岸照付運價其貨物亦無腐壞情形而該船隻等不允代爲載運經美國財政總長查明得停發該船隻等所應領之出港免狀如該船隻等貨巳裝齊實無隙地或裝載前項貨物確不相宜者不在此例 
[美國國會新議决國稅議案第八○二條]  
　　凡外國工商業家運貨赴美銷售與輸入商人或他人訂定契約不准購用别處貨物或於購用别處貨物一事加以限制則此項外國貨物除納法律規定之常稅外須納特别稅欵此項稅欵以常稅兩倍爲準（上開條欵不得視爲禁止外國工商業家在美國設立包辦代理人亦非禁止此項包辦代理人訂定不得購用别處貨物之契約惟此項包辦代理人若與外國工商業家訂明賣貨於他人時亦責令履行契約之條件則須受本條欵之限制）　第八○三條　美國財政總長爲八○二條之施行得樝定各種規則　第八○四條　各國如有禁止美國貨品入口情事所禁貨品於道德衛生並無妨礙美國大總統得在同一時期内禁止該國同樣貨品輸入美國如無同樣貨品得禁止該國之他種貨品入口（美國財政總長爲本條欵之施行經美國大總統認可得訂定各種規則）　第八○五條　在有戰事時美國並未牽入大總統如查有某國違犯國際公法訂定法律禁止或限制於道德衛生並無妨礙之美國貨品輸入該國或他國認爲損傷美國人民利益得於同一時期内禁止或限制該國同樣貨品或其他貨品輸入美國卽將所禁貨品名稱公布如有私運此項貨品入口之人或與私運有關之人應科以五萬元以下二千元以上之罰金或二年以内之監禁或罰欵與監禁並科由美國法庭酌定之（美國大總統得酌將前述公布事項變更取消或延長）第八○六條　在有戰事之時美國并未牽入大總統查有本國或外國船隻遵照交戰國政府之法律對於在美國或其屬地之個人或公司行號或某種貨品或對於居住中立國之美國人民予以無論何種非分之利益或於運輸貨物乘載搭客等事加以特别之阻礙損傷得停發該船隻應領之出港免狀或正式通告扣留之（美國大總統得酌將前項命令變更或延長之）第八○七條　在有戰事之時美國并未牽入大總統查有某交戰國對於美國人民船隻不予以商務便利而該交戰國人民等在美國或其屬地實享有此項便利或美國人民船隻在該交戰國所享之便利不與他國人民所享者相等得將該交戰國船隻應領之出港免狀暫予停發俟該交戰國對於美國人民船隻予以相當便利爲止或將該交戰國人民船隻在美國或屬地所享同樣之便利酌予取消關於此項事宜由大總統公佈辦法并開明某交戰國船隻人民所享利益業被取消如有對於此項船隻人民予以便利即視爲違法應科以五萬元以下二千元以上之罰金或二年以内之監禁或罰金與監禁並科由法庭酌定之凡船隻因本條欵之施行而被扣留者若私離美國境地或設法私離美國境　地該船主或管理人均應分别科以二千元以上一萬元以下之罰金或二年以内之監禁或罰金與監禁並科該船一併充公第八○八條大總統因本條欵之施行得酌調海陸軍隊 
[南洋公學專科生赴漢參觀]  
　　南洋公學即交通部立上海工業專門學样每届冬季向有派遣專科三年級生赴漢參觀各工廠之舉本届該校照舊舉行現聞校中電棧科三年級全體及土木科三年級數人期考已畢整治行裝定八號乘招商局江華輪船出發赴漢并有電機科西敎員一人職員二人同往聞須參觀漢陽鐵廠兵工廠揚子江機器公司及大冶煤鑛隨地由西敎員一一指講云 
[組織進德小學校]  
　　近有張志鵬葉公權宓季方等組織一校定名進德小學校校址暫借南市裘家弄請定葉千里趙秋心二君主持校務如有貧苦子弟書籍學費一槪免收 
[震華學校記事]  
　　南市漕倉弄震華學校係許國華張震洲二人所創辦迄今已有二載刻因陰曆年假在邇各科舉行考試旣畢後定於陽曆一月十四日開懇親會並舉行第一届畢業式現巳柬邀官紳各界届時監視給憑 
[明强學校舉行畢業]  
　　上海明强學校開辦迄今歷經五載成效著前日（即星期六）該校舉行預科第五次畢業式兼行寒假禮首由校長史啓祥報告各班學生成績次由來賓汪潤章演說繼由史校長致訓詞末由校董徐敬峰給憑贈奬計本届畢業者爲李家仁王謇胡葆萼錢功十二人聞該校因學生日漸發達擬擴充校舍添招新生並附設女學一所額定六十人定於陰曆明年正月十二三日招考十六日正式開學云 
[英文專修學校招生]  
　　英租界新閘路三角場滬濱英文專修學校係由徐豐潤創辦已歷五載茲届第十期招考新生聞從前所收學生須有英文程度二年者方可入學茲爲普及敎育起見無論習過英文與否均可投校報名云 
[徵求蔡松坡遺著]  
　　松坡圖書館籌辦處昨日發布徵求蔡松坡先生遺著之啓事云蔡公松坡功在社稷不幸早世未竟厥施有氣所悲遐邇無間同人發起設立松坡圖書館於上海建祠鑄像所遺書物可爲念紀者無不徵集保存用資觀感至其遺著尤爲蔡公一生精神所寄亟應廣爲蒐採裒集成書庶幾公之精英永在霄壞凡蔡公生平述所作序跋或在各處學堂及軍中講演之紀載均望迅賜鈔錄郵寄本處其他如對於蔡公之遺聞軼事有所記述以及此次哀輓之詞無論爲聨爲文爲詩亦望錄寄俾附入全集以示表彰之意而永哀悼之思同人等不勝感激企禱之至 
　　上海新閘路三十號松坡圖書館籌辦處啓 
[紅十字分會散放衣米]  
　　滬城紅十字分會正副會長夏應堂殷受由因現值歲　天氣奇寒貧苦同胞無衣無食深堪憫惻特設法籌欵購製棉衣食米以濟貧窮定舊曆十二月二十一日起至來年正月二十日止以每日上午十時至下午四時在縣南街該分會事務所分别給發 
[善後欵項無從追還]  
　　黨人盧永和等因被詹坤等侵佔善後欵項具禀松滬護軍使署請催公廨速行判結昨奉使署批示云禀悉昨據公共公廨呈復奉發詹坤到廨飭傳保證滕鳳林避匿不到該原告投案供稱該欵實由詹坤串同　鳳林侵佔請予追償質之詹坤則稱無錢料理亦無保人巳將詹坤判押三個月示懲矣據禀前情仰即知照此批 
[勒閉增興押舖之命令與佈告]  
　　潮州人翁雨田在閘北開設增興押舖前被同業鼎豐押舖主蕭學裕以其違背定章呈奉省公署批令滬海道尹轉飭淞滬警察　勒閉在案現警廳因該押舖抗不遵辦昨特分别命令布告照案執行原文如下 
[其一]  
　　爲命令事案於五年十二月十六日准滬海道尹公署文開案奉省公署訓令第一六九五號開案據鼎豐押舖蕭學裕呈稱抗令不閉定案久懸請求派員督促尅日執行等情據此查此案前據周前道尹呈稱已經上海縣知事查明議結並咨請工巡捐局將增興押舖執照吊銷勒令停閉當經批准在案何以至今仍未執行殊不可解茲據前情除批示外合亟令仰該道尹立卽轉行淞滬警察廳將違章開設之增興押舖勒令閉歇違卽拿辦後開該廳長即便遵照辦結具報以憑核轉等因准此查增興押舖違章開設早經上海縣公署查明議結並咨請工巡捐局弔銷執照勒令停閉在案爲時多日抗不遵行殊屬不合茲准前因自應遵令執行以憑具報除函致工巡捐局註銷執照並布告周知外合亟命令該押舖主翁雨田遵照仰卽尅日歇業並限至本年陽曆六月内取贖完竣退租出屋如敢私自收受押物定照違令罰法重辦不貸切切此令 
[其二]  
　　爲布告事案准滬海道尹公署文開案奉省公署訓令（中與前文相同從略）除函致工巡捐局註銷執照並命令該押舖主翁雨田遵照限期至本年陽曆六月内取贖完竣即行閉歇外爲此布告周知嗣後凡持物付押者毋得再向該押舖投質如有從前付押者務須於陽曆六月以前取贖倘該押舖私自收受押物或右恃强硬押者一經覺察定干懲處其各遵照毋違特此布告 
[滬濱得雪]  
　　連日本埠天氣嚴寒爲近數年來所未有至前日傍晚彤雲四合北風緊逼入晚九時後下雪約歷三時即止昨日天色晴明惟寒氣仍不稍退 
[南市巡警加班巡邏]  
　　淞滬警察第一區署董警正以所轄十六舖一帶爲商業繁盛之區當此盜案迭出之際防務更宜嚴密當經規定本署出班警察每班回來祗許休息一小時仍須出班巡邏昨已由巡官王琴軒與各棚巡長分劃加班巡邏地段自今日起於每日下午五時率同全隊警察分投巡邏至次日早上六時方准回隊 
[收欵單據須貼印花]  
　　上海縣沈　事以印花稅已奉省令實行檢查曾經函請商會分别勸諭各商家務須在發票簿據上一律遵章購貼在案茲查中國内地自來水公司内地電話局及内地電燈公司等所出收欵單據均未照章粘貼殊與定章不符爰特函致各該局公司等務須依章加貼均毋違誤云 
[警署取締客民]  
　　浦東一帶客民叢集人口日繁乃邇來又有兩湖江北等處之客民往往數十成羣持棒執斧前赴各鄉村砍伐樹木攫取菜蔬因此與鄉民鬭毆之事時有所聞茲淞滬第三區警正解輔宸以若輩流落異鄉情殊可憫然如此行爲實於地方治安大有窒碍故於昨日函知楊家渡洋涇塘橋等各分駐所一體查禁傳諭巡邏長警如遇有前項流民立卽拘送到署以便設法遞解回籍以保農産而雜治安 
[狎客援救妓女]  
　　靖江女子侯陳氏現年十七歲向在原籍與姑侯沈氏耕田度日於陽曆去年七月問被匪沈益泰誘拐來申始則姦佔繼則價賣於老北門外典當弄徐根山所開之花烟間内爲娼賣得身價洋一百四十元侯陳氏被賣之後不願爲娼被徐百般凌虐祗得勉從後有住在小南門外之嚴鑑清王寶英二人至侯陳氏處狎　遊該氏即將以上情由訴之嚴王二人代爲繕函報告伊姑侯沈氏於前日來申投控上海地方檢察廳經林廳長核准飭警照會捕房將是案一干人證傳案預審之下判沈收押餘人退去候再傳訊 
[鄰婦串拐童養媳]  
　　住在浦東爛泥渡之崇明人張藻卿向在各洋棧爲工頭家人一未婚童養媳名愛卿（卽張楊氏）現年十九歲在紗廠做工上月間忽逃逸無蹤張四處找尋毫無影嚮其實愛卿係被隣婦洪張氏串通寗波人朱小德誘拐前日擬乘寗紹輪船回籍販賣適爲探警查見以期形跡可疑向之盤詰言語不符當即拘送警廳司法科訊供之下朱供認不諱飭警傳到張藻卿並提洪張氏於昨日併送地方檢察廳訊辦 
[汽車夫大鬧酒店]  
　　浙江路天外天游戲場樓下有利汽車公司内汽車夫葉錦章陳根福於本月五號夜在福建路六十一號門牌福茂酒店内沽飲見鄰座錢仁生與友楊云生沈福康等與一少婦同飲葉等向之調笑錢等向論葉老羞成怒即由電話召集同類數十人擁入該酒店内由葉喝令將錢等圍住兇毆並用鐵器將錢之右腿骨擊斷致錢受傷倒地暈去葉等卽率衆逃逸嗣經該酒店夥報告老閘捕房立飭中西包探前往將錢車送仁濟醫院醫治並將爲首之葉錦章陳根福一併拘押於前星期六解送公共公廨請究先由中西包探上堂禀明前情並稱原告傷勢甚重恐有性命之虞訊之葉等延律師到堂代辯要求交保中西官判各交五百元人洋並保候原告傷愈再核 
[捕房對於妓女猝斃之注意]  
　　湖北路迎春坊四弄妓女綺雲（即意雲）猝然斃命經老閘捕房捕頭偵悉恐有别情飭探將尸車入斐倫路驗尸所報請公共公廨中西官驗明諭令尸母周沈氏先行棺殮候傳見證訊核在案茲聞此事經捕房查得該妓於是晚未死之前有陳姓狎客召往侑酒席間不知何故與該狎客略有齟齬返院時面有憂色未幾身死當與陳姓狎客齟齬之時某洋行買辦周某亦曾在坐故已禀請公廨出單飭傳陳周二人於星期三到堂質證 
[又有乞丐凍斃]  
　　前日午後有一年約三十餘歲之乞兒某甲凍斃於蕪湖路滿庭坊由捕查見回訴捕房派探查明屬實即着該圖地保報堂給棺收殮厝壇召認 
[明月茶樓之怪劇]  
　　前日午後有無賴多人在美租界伯頓路明月茶樓内吃茶評理經值堂人徐金生阻止不聽若輩大肆蠻横將檯橙茶碗什物搗毁無遺並擊破徐之頭部血流不止迨巡捕聞信到來若輩均己逸去將徐帶入捕房捕頭命送醫院敷治聽候查辦 
[認領婦女屍棺]  
　　日前楊樹浦東堍浦灘邊有年約四十許之婦人投河自盡經捕救起送院醫治無效身死尸送驗尸所後因無親屬來案由十二圖地保報堂收殮各節已兩誌前報茲悉前日有戚某投捕房禀稱死者住居海甯路錫金公所後面華界懇將尸棺給領以便安葬捕頭准之 
[夫婦又起衝突]  
　　賃居浦東爛泥渡同福里之縫衣匠鍾得才與其妻戴氏感情甚惡夫婦詬詈之聲時達戶外昨日不知何故又起衝突戴氏將鍾之手指咬斷血流如注遂扭控三區警署經解警正略詰一過判鍾夫婦併解地方廳訊辦 
[水警捕匪之請奬]  
　　崑山李家埠梟匪抗拒警兵一案曾由水警第五分署長池耀宗督警拿獲匪首擊散餘孽茲由第一專署詳請第二廳轉請奬叙昨奉廳署指令内開查李家埠一役匪患賴以盪平匪首因而查獲洵屬勛勞卓著固由該分署長池耀宗等剿辦得力尤得該專署長督剿有方應予專案請奬以示鼓勵巡士范大全等十二名並准遇有三等巡官缺出即應呈候升補仰即遵照 
[偵緝隊士查獲贓賊]  
　　法租界二洋涇橋報關行在浦東太古公司碼頭被匪徒攫去燕子牌香烟一箱經該行司事查明係楊阿桂楊裕春兄弟所竊鳴捕將楊氏兄弟拘入法捕房押候解送公堂訊究已誌昨報茲悉淞滬警廳徐廳長昨派偵緝隊士李鴻强在浦東陸家嘴地方拘獲積竊陳阿林一名並在陳寓所内抄出洋白臘一包螺絲釘數只帶至三區經解警正訊據陳竊供認曾於上禮拜三竊得太古公司通州輪船上羊毛一件由楊阿桂經手買於浦東陸家宅李湧泉處得價洋一百餘元與楊均分等語判將陳竊交來探帶回警廳收押一面由廳備文移請法捕房將銷贓之楊阿桂引渡歸案訊辦 
[追索遺失金條]  
　　本埠某銀樓夥鄒姓在南火車站遺失金條數條於黄包車上報經淞滬警廳派探將車夫陳長銀及其母陳王氏弟陳從得三人一併逮案發交司法科研訊陳供贓物現藏揚州昨飭偵緝隊士帶領陳等乘火車赴揚吊贓歸案訊辦 
[日本金洋之銷場]  
　　邇來日本金洋在滬銷售者甚夥蓋因目下滙水尙覺合算也華商向各銀行預辦者日有十餘萬金交易前日（六號）新開之住友銀行買辦席聚星售於各金號計三禮拜交貨之東洋金四開十餘萬元價規銀六兩三錢半尙有台灣銀行售開四星期交貨之五六萬金價同上現貨亦已售開六兩三錢七五惟各小錢莊兌出須六兩四錢二五 
[總拜經堂更換總理]  
　　黄浦灘各國總拜經堂總理美人麥德史君近已辭職由董事部聘請美人克買治君接辦已於前日將一應文件移交 
[不允提前訊理]  
　　邊槐州與錢少安因金壇六野旅館股欵糾葛在公共公廨呈訴由廨將兩造傳案分别交保在案上星期六由邊之代表律師投廨聲稱此案兩造因租開六野旅館股欵交涉邊不能維持要求將本案提前訊理俾將該旅館收歇云云錢亦延海德禮律師到堂反對中西官判各退去按照尋常案件排訊 
[貨欵糾葛案准予上控]  
　　兪贊侯在公共公廨呈控茶商汪朗周不理貨欵業經公廨判决在案茲原告不服於上星期六延代表律師投廨陳述不服理由要求復訊或准上控關讞員商之美領博君援筆判曰原告代表律師請求上控着將上年十二月二十八日判斷之欵繳存公堂准予上控可也 
[誌謝]  
　　昨承五洲大藥房惠贈退思齋摹寫唐六如士女眞蹟立軸一幅繪工精細設色鮮明懸之壁問頗覺可愛書此以誌謝忱 
雜評二 
[護軍副便　之升任問題（庸）]  
　　楊去盧繼本自然之結果惟中央於浙人迫請收回成命之時楊氏行期尙未確定之日而突然發表以護軍副使洊升譏軍使非以滬防重要護軍使一職名義上不可一日無人也殆將以此示政府處置浙事之决心所謂樹中央之威信者耳 
　　然而浙人對之又將何如 
 
 

Page 12

 
 
   
 
 

Page 13

 
 
自由談 
游戲文章 
[蘇省城隍聨名上玉帝疏] [  濟航]  
　　事見上月二十六日本埠新聞 
　　奏爲祀典已廢生計維艱叩懇天恩酌予位置事竊維榮華富貴人生莫要於爲官而困苦窮愁宦途莫甚於失職是以軍人遣散都督府予以屬員官吏賦閒總統府可充顧問否則喫碗閒飯亦加以諮議之頭銜或者坐領乾薪暫假以稽查之名號此皆民國待人之不二地門抑亦官場閒員之惟一捷徑也職等鬼方坐鎭久結香火因緣神道無靈忝受春秋饗祀昔革命黨乘機起事陰國曾加意提防洪憲帝命駕歸來鬼界亦熱心勸進方謂加官進爵從此神運亨通紆紫拖靑永保官星朗照孰料民國重建内務部竟將祀典廢除蘇地開端省議會决將祭田收去此固廟祝之倒運抑亦神力所難施也職等平日公費雖多不足喫着嫖賭之用薪金有限僅供妻妾花粉之資故雖蠟炬輝煌享盡萬家香火而龍袍檻褸只餘兩袖清風今也陶令歸來未免阮囊羞澀轉不若土地服官内地老夫妻常享尊榮皂王司命東厨巧媳婦時供羞膳職等徘徊歧路呼籲無門蓋以今日時局翻新仕途多變權由民主事以賄成名須標夫偉信權則操於政客未列黨籍政界安得揷身欲得官階權門須能屈膝倘以文士驟膺武職恐起軍界反對之風潮舊人而做新官或生黨派傾軋之勢力况無金錢運動議員亦一票難投卽得政府贊成國會且同聲否决土商非不可作而道尹之體面難存廳長非不可升而巡士之老拳可畏孟嘗君之食客無非雞鳴狗盜之流田横氏之門徒好爲狐假虎威之計職等旣不工吹牛拍馬又安得附鳳攀龍是故投閒置散之餘而有日暮途窮之感也再者職等雖屬可憫而鬼卒尤有堪虞牛鬼蛇神本多强梁之輩天魔羅　尤屬暴烈之徒倘不給資遣散仍使隨地逗留恐小則嚇詐金錢暗送匿名之信大則要索經費托名護國之軍此固陰國之隠憂應亦帝心所洞鑒也職等涸鮒坐困附驥無從門鮮呵護之神威風已杳路多揶揄之鬼貧態堪羞爲此瀝訴下情聨名上達倘蒙憐貧惜老大開方便之門則運魃爱神庶達超升之路矣謹奏（一） 
滑稽新聞 
　　北京玻璃廠各墨盒店近日紛紛漲價聞因憲法審議會將續行開會各議員均購有墨盒三四只以備不時之需故市上墨盒大有缺乏之勢[  胡我生] （二） 
　　前日杭州大開公民會議演說拒絶楊齊之理由謂當以浙人治浙云旁證人起而質問曰然則傅其永非浙人乎演說者默認於是衆乃恍然知傅廳長實猶考生之冒籍故挨打云[  補白]  
小說 
[言情小說妍媸鏡（第廿三章一）] [  常覺小蝶合譯天虚我生潤文]  
　　此信爲曼睞所書必矣猶憶曩日雨夜曼睞悄立予後力謂勞倫司爲人至無誠信濫用其情予日後必悔予初以爲曼睞欲菲雪之事成過甚言之耳而孰知其胸中巳有成竹出此毒計予又恍惚似記爾日之夜曾有一童子於月色中下山坡而去嗟乎此一人者即斷送吾與勞倫司兩人之幸福者矣事旣瞭如指掌乃轉自笑以前何竟全無所覺惟予此笑聲乃至慘而厲有如夜梟鶻然起立手握門鍵欲出顧又躊躇念吾果以此事白之勞倫司者則將全局盡翻實於嫿娜至爲不利故吾自思寗使勞倫司怨我恨我謂我爲負心薄倖之人吾决不忍苦嫿娜也曼睞曼睞吾聰明之娿秘站汝手叚可謂辣矣吾人一生幸福盡葬汝手吾今亦無他念但願嫿娜與彼永相愛好至我......嗟乎吾更何言哉則以手掩面痛苦已達極點頭目沈沈如被焦灼其中唯有一線之光明足以自嘲而自慰者則知勞倫司固非薄倖其心坎中固猶存柰梨二字也吾愛吾愛吾但能得汝心吾亦差足慰矣古詩人之言曰相思雖不達聊勝不相思此二語吾初不解今乃知其微旨矣然使曼睞不從中捉弄者則此時此日吾巳如何思至此淚顆直沁指縫而出不能更思矣而足音又起聽之非亞琪彼也予亟匿信於懐以袖拭淚蓋無論如何必不能令知此事之内容時彼已推門而進發爲輕微之聲曰密斯柰梨耶予聞語心跳頓止回視之乃爲華爾面色憔悴亦同於勞倫司進與予握手口中仍 
　　這葫蘆中有 
　　没有什麽 
　　葯佐白 
　　嘆息不止夫以愁人而對悲客欲慰又復何辭因曰君狀似甚疲乏華爾曰疲哉吾適於窻外見爐光故冒昧卽進時予心殊不屬則漫應曰謝君華爾亦木然曰密斯柰梨汝爲人至佳嫿娜句密斯嫿娜嘗爲予言世上温婉之女子蓋無有能及汝者矣然彼今日亦嘗來此乎予曰未也華爾似失望曰未耶吾頃見勞倫司勳爵下山坡面去狀甚匆匆故吾以爲嫿娜亦在此也言次又嘆予曰君欲見嫿娜乎曰然又曰否於是二人均無言各有所思予亦更忘華爾之在側良久華爾又曰密斯柰梨我將離鴉巢村矣予初未聞華爾更言之乃　然曰然乎曰然在倫敦時吾不巳言之今乃决計離此予點首心所思亦殊不晣華爾作何語華爾又頽然曰其實吾亦早宜離此而心不能决今决矣蓋逃遁與抗拒二事俱難然以比較言之則似逃遁之膽爲大故予寗逃耳予不解華爾何語則但應之曰諾華爾又囁嚅曰汝知勞倫司結婚將在何時予木然曰十一月意君必爲掌禮華爾遽似失驚力握其冠曰嗟乎吾不能矣吾力安能是下禮拜一吾赴斐洲矣 
　　昨日插畫爲『總理問公府現所施行是否爲完全之責任内閣制度』二十一字組成 
　　閱者諸君注意　今日新自由談停刋一天 
 
 
 
 

Page 14

 
 
   
 
