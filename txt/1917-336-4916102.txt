# 1917 - 336 - 4916102

 

Page 1

 
 
   
 
 

Page 2

 
 
[時評]  
誰任其責（冷） 
嗟乎今日中國事尙有任責之人乎有兵權者不妨任意行之事成事敗非所問也尙何責之可言乎且即欲任責亦復向誰任責耶議會消滅矣國民沉默無語矣同爲中國人同有可以破壞國家之名分權力在手横縱以行更無一人得而責之也 
出兵索餉逃遁搶掠中國武人之責也高官厚禄納賄樹私中國文官之責也除此二責外國家存亡可也人民生死可也責何有焉 
[命令]  
　　十二月七日天總統令特任湖南省長譚延　兼署督軍此令 
　　又令外交總長陸徵祥呈请任命黑龍江黑河道尹谷芝瑞兼任愛琿交涉員應照准此令 
[專電]  
　　北京電 
　　曹錕張懷芝張作霖楊美德盧永祥等署名電請明發主戰命令並任曹等爲總司令或某路司令段芝貴謁王士珍亦言天津會議如何激烈非下令不可馮以若再發戰令國事益紛誰負其責故尙不肯下（七日下午十鐘） 
　　北京電 
　　七日上午十時半王閣開第一次會議除曹汝霖病假餘皆列席第一案哈爾濱問題現親德派與非親德派軋轢譁逐非親德派之霍總辦秩序擾亂英使代表俄國請我出兵彈壓日使亦以爲言閣議决定先由吉林派軍隊前往恊助保護商民（七日下午十鐘） 
　　北京電 
　　馮王决定方針一面備戰一面仍不棄和議聞已派段芝貴二次赴津與北方各督接洽出兵至發動與否仍視南方讓步如何爲斷馮語人如南方必要求復舊國會余即無術應付北方（七日上午十鐘） 
　　北京電 
　　魯奉直皖晋秦豫浙八督滬軍使盧七師張敬堯連銜電請明令開戰有遲則大局瓦解成敗之分在此一舉等語魯張懷芝已由津回任準備出師電請速派征南總司令及某某兩路司令（八日下午二鐘） 
　　北京電 
　　馮王電譚延闔在湘南北軍應同時撤退如有切實保證北軍不妨先撤（八日下午一鐘） 
　　北京電 
　　粤陸榮廷電王内閣有時局糾紛廷惟退電王内閣有時局糾紛廷惟退居武鳴杜門却掃不聞世事語（八日下午一鐘） 
　　北京電 
　　外長陸徵祥昨約魏宸組爲次長（八日下午二鐘） 
　　北京電 
　　參院兩法審查會將畢訂下星期三提出大會聞衆院名額定四百零四（八日下午二鐘） 
　　北京電 
　　王金鏡電請嚴申軍紀如有臨陣退縮者概以軍法從事馮批甚是由部通電儆告各級軍官（八日下午二鐘） 
　　北京電 
　　參院長小印已由府命局補鑄（七日上午十鐘） 
　　北京電 
　　傳增湘昨就職王内閣完全成立（七日上午十鐘） 
　　北京電 
　　魯代表謁陸外長矢言日民政署一日不取消即一日不出京陸允催日使答復進行第二次交涉（七日上午十鐘） 
　　北京電 
　　奉電張督已飭路局每日扣車三十輛分送軍隊出發（七日上午十鐘） 
　　北京電 
　　交通曹汝霖堅辭擬葉次長代理（七日上午十鐘） 
　　南京電 
　　陸榮廷代表彭允彛雷慕南已抵寗（九日下午八鐘） 
[外電]  
　　北京電 
　　無線電借欵除英使反對外日使林權助聞於今日亦向外交部提出抗議以此事聞與德人有關危及日本利益爲理由（七日） 
　　北京電 
　　汕頭情勢日見嚴重南軍大隊已抵潮州附近聞已開戰援閩之師阻於蚌埠閩中北軍因是地位愈危潮汕火車今已停駛因豐陽車站已被南軍佔領之故聞王士珍辭陸軍總長職段芝貴有繼任之望（七日） 
　　以上路透電 
　　北京電 
　　本日（七日）下午日本林公使爲無線電報契約事訪外交總長陸徵祥面告陸氏曰中國於秘密之中締結此種契約恐大局上將因此發生重大事件日本與中國有密切之關係不忍坐視之也（七日） 
　　北京電 
　　馮總統將於兩三日中派王芝祥赴寗面囑李純將其對於時局之意見轉逹南方（七日） 
　　南京電 
　　李督軍雖已受天津會議之反對仍不舍平和會議之希望以爲依據武力主義即時局紛糾並無熄故連日與王占元陳光遠交換密電形勢甚忙一般人觀測云天津會議一事更激成長江流域督軍之結束因之李王陳三督或有另樹立一旗幟之舉亦不可知（九日） 
　　奉天電 
　　傳言張作霖預備派一師團討西南以許蘭洲爲總司令官已領命京奉鐵路早爲準備以便隨時得以出發一説張氏舉實係某派對馮總統之示威運動惟果否實行尙屬疑問（八日） 
　　濟南電 
　　八日張督軍由京歸省與張第五師長等擬議南征聞魯軍各軍官之意見甚望出征津浦鐵道已受徵發貨車以備隨時出發（九日） 
　　漢口電 
　　馮總統因荆州獨立南軍謀鄂日急特擬防守辦法十六條派總統府軍事諮議官趙春霆來鄂面授王督軍（八日） 
　　漢口電 
　　王督軍因襄陽鎮守使黎天才被藍天蔚石星川等屢次勸其獨立意爲之動特再派專使赴襄陽忠告黎天才勿爲黨人所惑 
　　黎天才部下第十八旅旅長張聯陞係魯人其部下亦魯人居多因與王督軍有同鄉之誼特派副官某至武昌與王督軍疏通意見（八日） 
　　漢口電 
　　岳州駐屯第二十師第四十旅軍規廢弛前日有殺害該處英美煙公司之中國人之情事總司令王金鏡終命以撤退該旅已於今日輪送到此因之謡傳北軍敗退之説其實岳州並未有戰事該地一帶守備仍由武岳總司令王金鏡把持（九日） 
　　漢口電 
　　長沙來電曰省長程潛因長沙各界不信任現已辭職由省議會與各團體决議在時局未解决以前不設督軍省長暫以譚浩明爲軍政長林某（二字有疑義）爲民政長維持長沙秩序（八日） 
　　漢口電 
　　八日第十一師長李奎元率同衛隊一連另騎兵及機關槍隊若干來漢擬暫駐武昌（九日） 
　　濟南電 
　　張督擬組織省城警備隊現令武官前往曹州兗州地方忆着手募兵（九日） 
　　東京電 
　　朝鮮臺灣興業三銀行决於明春設公共事務所於北京處理該三銀行與中國官場交涉之事務（九日） 
　　南京電 
　　十日省議會開大會擬選舉議長現各派暗潮極激烈（九日） 
　　東京電 
　　上海新聞記者團於八日上午七時到京師受日本賓業團日本新聞記者及其他人士之出迎即入京都霍脫　是日由久原家殷勸之引道遊覽該處古蹟各勝晚間赴久原家之歡迎大會旋於七時半附快車赴長崎將於十日由長崎乘山城丸回滬十二日可抵滬矣（九日） 
　　以上東方通信社電 
　　東京電 
　　東京朝日新聞社論謂天津會議之結東爲馮總統王總理之失脚篵世昌氏將爲彼等所擁護而上舞台督軍等之武力討伐説不過虚張聲勢終難見諸實事故其結果南北兩方將爲半永久的對峙云（九日） 
　　共同通信社電 
[戰電]  
　　巴黎電 
　　巴黎各報仍評論羅軍處境之困難請统帶俄羅斯軍之俄司令旣已加入停戰之議羅軍乃進退維谷不能退至俄境雖忠於恊約國不願單獨議和然亦惟有依從停戰而已（七日） 
　　亞姆斯特丹電 
　　奥外相向匈代表發表政見預料德奥間經濟關係行將重行支配以爲恊約國計畫之抵制法並否認强佔土地之意又謂願得全部公允之和局使奥國土地之完全與政治上及經濟上之自由發展得有保障（六日） 
　　華盛頓電 
　　衆院外交委員會會長以對德宣戰案交院謂他日總統認爲必要時將請國會對土布兩國宣戰惟在目下尙非其時衆院允於星期五日提議可望立即通過此案委員會之報告因奥匈海軍之行爲美奥間之戰爭狀態存在已經數月今奥軍以大打擊加諸意國危及恊約國之目的而此目的者亦即美國之目的也美國現以船隻金錢與接濟品扶助意國他日或派軍隊赴意此次宣戰旣可壯意人之心志且從軍事觀念點言之亦可堅恊約諸國之宗旨（六日） 
[要聞一]  
日本對俄休戰之態度（心危） 
俄國自過激派横奪政權後其稳健派之克倫斯基卒至失敗於是竟與德休戰考其究竟俄國自革命以來國内疲乏已極傾軋復甚以至人心渙散此實其休戰之遠因政變後過激派急於對内無暇對外乃始而有與德講和之説旣而又有休戰之報日人以爲此係德國之陰謀斷非俄國全國人民之意思更謂此種乃革命勃發後之常態變幻莫測忽憂忽喜之俄民其前途不勝浩嘆者也日本國民須以冷靜之態度觀察之蓋俄國有聯合國之監視當無大變動苟對俄反對激烈則恐爲淵驅魚使俄民生反感而更與德接近要非得策然任過激派之蹂躝全俄供手而使德國成功亦所不能默視故此次巴黎會議於對俄方針早已成竹在胸苟俄國對於聯合國失其信義則聯合 
 
 
 

Page 3

 
 
國勞必有必要之處置至若日本之手段如何則據目前而論日本之對俄尙無敵視之意惟所希望者其過激派之勢力從速掃清而已蓋日本尙未有欲出兵以恐嚇之之意也要之日本國軍之出動亦非偶然容易之事必須攸關國運或防衛上不得已者方敢决行因必有强敵在前激起國民之敵愾心爲之前提今日日本對俄態度尚未至此故决不出兵至西比利亞北滿洲之秩序如何僅限於日本人之安否雖紛亂突發而屬俄國及中國之領土其維持秩序之責任當使兩國任之日本豈能越爼代庖至萬不得已時日本僅得以警察力保護之耳故日本態度當俟聯合會議之結果及俄國形勢之變遷以爲推移即萬一有出兵之事亦在將來也云云此種議論乃出於政府派今之日本外相本野一郎與俄之感情至深故雅不欲俄人生反惑其態度固不若民間之喜張大其辭也 
[天津會議之因果]  
　　天津會議之發起時聲勢異常浩大與參謀處之派頭相同如孫家花園之會議場也元緯路之指定代表宿泊所也至昨日而領首之曹督軍又派遣密使來京詣見當局陳明委曲帶有表明心跡性質同時聞有單銜電報來京陳述各省區代表會議情形及其個人意見大致謂政府不得已苦衷深知體諒但南方有進無退毫無調和誠意不有準備决難逹和平之望云云王内閣見該代表畢卽赴總統府代爲陳述馮氏當召段芝貴面授一切命其即行赴津與張督軍等爲誠懇之説明段氏出京時正四點半鐘也又據外人方面消息天津會議所謂自籌軍費此絶對不確因前星期日曾有重要人物與某國人爲一度之商榷欲將某銀行某項借欵剩餘之八百萬提用經某國人拒絶並有某督代表張某建議請段前總理赴津再定辦法云云又據新聞編譯社消息直隸督軍署並此項會議亦否認其事據署中某君聲明所謂天津會議者并未開會其已到之代表不過河南陜西徐州（張敬堯）龍華（盧永祥）等四五人現均散處於旅館再叩以一致主戰有無其事據答並不如報載之激烈且多具息事寗人之旨不過如條件過苛勢難緘默云云又言現尙未定一致之意見俟定後當有通電上之所言是否真相非局外所能知然據某方面消息則謂天津會議有提用鹽欵消息馮已派人往説鹽欵牽涉外交萬勿動用所需軍餉准由中央照撥各督軍遂正式電请中央籌撥餉械出征軍隊仍由各省抽調計原定及陸續加入者號稱十一萬五千人計奉天兩師近畿一師安徽兩師山西一旅直隸一師陜西一旅山東一師上海一旅河南一師熱河一旅張敬堯一師歸綏一旅但此種數目不知要打幾多折扣耳 
據某君昨晚自津歸京所談皖奉閩黑諸到會代表近已紛紛離省段芝貴徐樹錚等亦相繼返京惟張懷芝督軍因某項要務尙待磋商故暫萬曹督軍署内一時有不回魯之説曹督軍則擬明日（即八日）親往保定點檢軍隊一次回津之後再定行止惟據另一消息則謂皖浙豫奉等八省督軍有電請政府即日派段合肥爲總司令以備南征之説電中並有謂對於南省要求條件死不承認措詞頗爲激烈云云確否容續探誌 
自天津會議之主戰論盛行以後王總理確已向總統兩次表示辭職之意馮以竭力慰留目下局面政治責任之中心已全在公府王總理不過輔助總統暫時維持而已聞馮王最近之方針已决定一面備戰一面仍不棄和議大抵出兵之事將見實行視南方之條件如何仍可用和議之途徑進行云 
[政府對付西南之和戰問題]  
唐繼堯代表張子貞（滇第一師長）爲唐氏最親信者於前夜六時到京係取道安南由海路而來當晚謁見總統携有唐督密函三件二件係段氏未下台時無討論之價值總統對於張氏異常優待直談至半夜始行出府張氏語共同鄉某君曰唐督之舉動純粹對於前内閣而發今内閣已改組唐氏亦無不能下臺之勢至唐督之請召集舊國會及黄陂復職皆係對段閣而言今非其時矣並言雲南對於段氏感情之壞不自今日始蓋推翻帝　之結果凡北洋軍隊每旅每師多則百餘萬現金少則數十萬雲南爲首義之區滇軍不下六師南北妥恊時僅領得公債票數十萬是段氏對於西南向抱殖民地政策故滇人異常悲觀云云昨日四時總統特召王總理進府專爲滇事商榷一番總統之意雲南旣肯内嚮中央必然恊濟並傳知張中將宜赴王内閣處領訓言王氏頗顯見該代表云政府近有擬任劉存厚督川之説茲據公府消息馮於昨日（六日）上午十時餘接到劉氏覆電略稱重慶突生巨變政府應速責成周督軍急謀挽救之策俾可早復原狀川督一席存厚碍難擔任情願自提精兵一旅由瀘州開往重慶恊助周軍共討滇黔潰軍等語總統閲畢遂將原電派員送交王總理閲看午後二時王氏進府謁馮與此項頗有密切關係又聞日前公府方面曾令蕭廣傳等軍官十二人南下赴湘調查長沙現狀曁第八師軍隊退散情形昨聞蕭軍官等現已公畢回京復命大致言長沙城中南軍扼要駐紥地方秩序尙未完全恢復第八師僅剩少數鎗械及殘兵一團亟待收束馮總統聞之甚爲歎息又另接王汝賢電告第八師潰兵已招集五六千人並请將運輸兵三千人改編一旅中央已覆電允准矣 
湖北第一師師長石星川宣言獨立之後曾以私人名義致前四川督軍陳二庵一電申説此次宣告自主不得已之苦衷並請陳氏代逹元首陳乃於日昨持電入府與元首密商良久元首以石星川師長對於中央旣無惡意則派員前往接洽未必無救濟之方法遂與陳氏磋商决定派將軍府參軍陸軍中將范熙績君卽日赴鄂以資接洽並聞范參軍受命之後已定於日内起程前往並聞第七師師長張敬堯致中央電一件略稱奉命援湘除前隊已赴岳州外其有後路軍隊現均抵鄂則王督軍因石黎驟變態度鄂省異常吃緊加以黨人紛紛潛入從事煽惑尤屬岌岌可危商請將職師後路軍隊暫駐鄂垣帮同防堵以備不虞特此電陳伏乞鑒核惟軍情緊急懇祈隨時指授方略俾有遵循云云 
日前政府所得南方提出之五大條件判載各報播傳一時致惹起北派各督軍之反對惟馮總統曁王總理均爲主張調和之人覩此條件亦覺難堪特致電江西督軍陳光遠詢問虚實刻據陳督覆電略謂所開南方要求條件是否的確應問江蘇李督軍彼處必能悉其真象此事須俟陸榮廷提出方可作準不能僅以探報所得者爲據現在贛省惟靜待和議之成一面仍作戰備中央宗旨如何並乞明白宣示光遠叩云云又聞陳氏近致中央電一件略謂湘桂軍計劃注重岳州連日進行並聞以大軍分路圍攻該地另派一軍由萍鄉繞道進窺贛西以爲牽掣我軍之計頃准鄂軍急電云石黎兩軍突然響應斷我後援南軍勢之愈張鄂省甚形危急等語光遠聞信後除派重兵赴贛西一帶擇要扼堵外惟贛省兵力單薄早在洞鑒故屢電請將駐京之第十一師調贛刻聞該師開拔赴鄂懇中央迅撥一旅來贛以資援助謹此電陳伏乞鑒核示遵以免貽誤云云 
[南京快信]  
　　中央昨電李督加以慰詞並告天津會議情形 
聞天津會議仍定名爲省區聯合會一如上次督軍團在津時之組合並聞已定下星期三開大會據某要津云第十六混成旅長馮玉祥逗留在寗並非李督沮止實李厚基不欲馮入閩 
鄂督王占元昨又派楊參議來寗謁李督面商武兵防禦方略 
李督派本署副官石景川（荆州石星川之兄）赴鄂會晤王督並赴荆州勸石星川取消獨立唐繼堯代表何畏昨又來寗謁李督商和議問題教育廳長符鼎升昨召集各科人員開茶話會討論該廳成立後進行事宜 
齊省長擬在寗籌設經濟調查分會已將該　規則函送寗商會查照 
馮玉祥旅長昨謁李督聞有拔隊赴滬説 
省議會昨日調查各屬議員到省者有九十七人已足法定人數明日（十日）准可開議 
省議員以議會暫行法載明省議員不得同時爲國會議員沈惟賢雖已辭去參議員但旣廉參議員之選省議長之資格當然消滅已擬提案更選議長 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
抱一通信 
　　兩句問之回顧（一） 
　　大人先生與淇水 
　　洪水變爲洪氷 
　　教育與洪水 
兩旬以來全國人心震撼於政治之惡潮余以閒身朅來北京天津南京常州無錫蘇州江陰南通聞所開所見雖喧寂互殊而雅有關會聊爲讀者諸君述之 
無形之洪水旣作天津一帶有形之洪水問題久無人道矣余之自津南下爲津浦不通車之末日不得已自津乘小輪至距獨流鎮三里許換乘一葉扁舟行於稽天大浸中抵鎮宿明日復乘扁舟行四里以違獨流車站此一白無際之洪水至今思之猶令人心悸有某君者董理直隸某縣學務語余曰近畿苦水非自今年始往年被水害者任何奔走呼號人莫之省今歲禍及天津租界之外人又擾及天津一般大人先生之起居於是全國相驚以大水外國人曰大水大水政府亦曰大水大水吾輩老百姓固當感謝天道之無私苟因此而水患得以永息大人先生之惠我輩多矣雖然天哀吾民致累及大人先生吾民如何敢安其言沈痛至可玩味南省有美國某工程師特往天津調查歸語人曰滿地大水第一須爲籌出海之路今過津則租界外人不之許欲假道某縣則地方又不之許磋商未及就而水冰矣遂相與偷數月之安一切事以待來年然而來年將如春耕何苦哉斯言吾過獨流但見木工方廣造冰撬謂今歲大利於踏冰此器可利用也 
天津巿之東南汪洋皆水所謂租界水退者非水退也乃屏之隄外耳各公共機關皆收容災民余嘗往觀一席之地全家所聚宿於是釁於是前此方露處街頭并一席地而無有然此言津巿耳以外寛二百餘里長八千餘里災區如何情形非所知矣據基督教水災振濟會調查報告天津災民尚有饝饝可吃外縣謀糟糠而不得云 
一般之熱心教育者對於災民大施講演組織巡迴講演團其資料如衛生公德避電氷道情形水勢報告賑濟新聞等凡人當災難時最易感動此誠教育好機會也學校學生更組織服勞隊指定地點路線爲災民服務每人每日至少行兩事如扶顛負重捆傷送信等悉不受酬報水産學生駕舟救濟會活二千餘人南開學校到周城測水高低調查災民數目報告當道作救濟之準備各女學校學生爲災民製棉衣集中於女子師範學校計已集得一千五百餘套而學界擔任捐資購買衣料北京各校學生至天津調查災况使藉目擊以喚起其熱心而深其印象云 
[第一次閣議與閣員去就]  
新閣成立已逾七日尙未開始閣議昨日院秘書廳已發通知定本日上午十點開第一次國務會議聞自上月十六日段閣最後閣議迄今恰越二十日積壓案件旣多一時無從開議將先從清釐入手至新閣之大體方針將在本日會議席上首先討論聞王聘卿總理日昨上午十一時特親到院與新任秘書長惲寳惠密商今日應行提前會議之案件其最重要者爲徵求全體閣員對於解决時局之意見其他列入本日議事日程者雖有重要軍事案件多起但王總理之意仍以待决於府中之軍事會議爲是聞除任劉存厚爲崇威將軍一案須照例追認外則爲財政府交等部會同擬訂之國定關稅條例一件亟待解决以憑遵辦云 
據國務院消息新任院秘書長惲寳惠於昨日上午九時蒞院視事院中人員照例謁見惲君對於各科科長垂詢歷來辦事情形甚詳并面諭暫時悉照舊章辦理各員均唯唯而退惲君當卽將數日以來積壓之件分别畫稿發行原有秘書六人除陳　已外簡道尹外其餘五人均照常供職並聞院參議涂鳳書仍派兼秘書廳帮辦前秘書長張遠伯聘爲顧問云 
新教育總長傳增湘君本在津居住當局急電招致來京業於昨（六日）午後二點到部就職司長參事以下全體職員均由袁觀瀾次長帶領引見傳總長比云余（傳自稱）學識淺陋前在直隸提學使任内雖辦理教育有年然近年未出任教育事務故對於一切情形殊多隔膜之處此次奉命到部惶恐異常幸我同人共匡不逮等語最後并宣言部中辦事人員决無更動請一體安心從事云云全體職員乃相率歡躍而退傳總長與袁次長約略談叙部中情形於下午五時始行回寓 
王聘卿總理自就總揆職務以來對於陸軍總長一席已再三向元首堅辭已有一星期左右未到部視事昨午二時入府謁見元首時仍以不能兼顧爲詞聞元首比應以如能自行覓得接替人物則准如所謂王總理回宅之後即派前往田文烈總長處再三磋商田總長尙無允意王總理擬於今日至府再行要求元首力向田勸説 
交通總長曹汝霖堅請辭職未邀允准已於昨日起請假不復到部元首及總理雖欲挽留而曹意堅决日内即將赴津聞總理以一時難覓相當人物故將先令葉恭綽代理部務大約曹假期滿後即可發表並聞其繼任人物或將以陸宗輿承之 
[關於臨時參院之所聞]  
　　議長失小印議員舉卒 
昨日下午四鐘大總統傳見臨時參議院正副議長王揖唐那彦圖入府談話聞係詢問議會近日議事情形王答以院内同人鑒於時事阽危對於組織選舉兩法現正折衷修正以期早日告竣俾正式國會得以依法召集云云總統稱善旋又談及議院經費總統云無論國家財政如何支絀議院經費必飭財政部設法籌撥云云又云稍緩當訂約全院議員諸君到公府一聚晤王議長因辦公須用小印在接收時籌備處並無移交故請印鑄局鑄發以資應用 
本月五日午刻西城石坂房湯宅宴客甘肅臨時參議員田駿豐君與焉酒閘寳從盡散田君醉不能行獨留於客廳中小　主人擬佐醒後再行送其歸寓乃田君入晚尙未醒湯宅之人見其鼾聲大作以爲係酒後熟睡田之跟僕來視亦費敢驚動二更以後鼾聲漸減視之氣息已沉主人始大驚疑卽趕請池田醫院首善醫院兩院長先後前往施治據兩醫診察均言症係腦冲血之病伏而未仑適因欽酒該病遂觸機而生心臟停閉脉搏已絶斷難挽救等語時届三更竟爾逝世維時田君諸擊友（日間同席者亦在内）及其弟並同鄉友人聞信均趕夜馳視殯殮一切由大家爲之從豐辦理故棺槨衣衾非常美備昨午後三時入殮即將其靈柩暫厝於長春寺並聞當其入殮之先曾請檢廳派員臨視以示慎重之意 
[財部整頓烟酒行政辦法]  
財政次長代理部務李思浩呈大總統文云竊維爲政之道首重力行榷權所關應嚴綜覈此固圖治之要旨亦即理財之常經吾國自籌辦烟酒事務以來其徵榷之額雖較之各圖爲輕而商民之情則頗以施行爲病究其原因固由於條約之束縛與稅法之紛歧而按之實際則上下相隔缘爲奸稽覈未周利歸中飽商民旣乏納稅之當事又視章則爲具文扞格旣多推行自困以故辦理已及兩載成效迄未大彰長此因循殊難進步本部自接辦烟酒事務改設專局後迭經詳細考察其根本計畫自應參酌國際情形以改良稅法實行公賣爲依歸而勉求目前整頓之策則對於烟酒行政亟宜澈底清釐以力行綜覈爲主旨茲就管見所及擬具整頓辦法五端謹爲鈞座縷晰陳之一擬令各省局實行編造統計表報部備核也查比年各省分局對於册報計算幾於視同具文因之産銷狀况無從得其真相影響所及窒礙諸多茲擬釐訂表式頒發各省轉令各局棧就所轄地方每年烟酒産銷之多寡運外外輸之增滅整賣零賣商人之確數及其他一切詳情遂項查填分期造報呈由各省局彚編送部分别統計庶幾彚覽無餘方足以資整頓一擬令各省局按月表報所發各項單照號數以便隨時抽核也查經徵機關不無浮濫之弊掣發單照尤多朦混之虞於礙難普通稽核之中勉籌澈底抽查之法莫過於限制各種單照之掣發及注意各項存根之保儲但能於平時洞悉其收發單照之號數即不難於臨時核得其徵收稅額之真情茲擬通令各省局嗣後凡印刷各種單照收據及存根等件均須逐一編列號數分别機關注明已用未用每月責由各分局棧編造表報由省局彚報本部以便隨時隨地任擇抽核籍杜濫掣而免浮收一擬責令各局嗣後規定公賣價格應切實照章辦理也查近來各省徵收費欵往往估計约數責令包繳陽襲公賣之美名實行包辦之陋制微特公賣價格不能均衡即産銷真相亦復無從查考弊混相沿亟應整頓茲擬重申訓令責成各省局按照全國烟酒公賣暫行簡章切實奉行規定公賣價格隨時公布庶産銷有確數可　期公賣有實行之望一擬發行煙酒雜誌以免扞格而啟迪商人納稅之常識也查官商隔閡則弊竇叢生欲澈底清釐必使官民之間有宣布報告之書具貫輸啓迪之用然後循序策進其效乃宏茲擬發行煙酒雜誌月刋二期關於京外往來緊要公文則廣布周知各地煙酒之製造及産額則兼收博採至於煙酒稅法之異同國際條約之複雜中外不乏名著特關專欄用資參考以廣新知藉開常　一擬實行派員分别調查以昭覈實也查調查專員久爲虚設積弊已成殊堪浩欺茲擬另訂專章劃分班次經常調查則定期各處抽巡著爲常典臨時調查則遇事密令詳偵不拘恒例庶幾置員可獲實用公費藉免虚糜舉措不蹈恒蹊各省益知儆惕以上五端或重整舊規嚴加考覈或另籌補救亟待推行雖屬一時治標之方似爲目前當務之急至於稅法應如何改良關稅應如何修正稅率應如何統一官制應如何釐訂均應逐一籌議尤難視爲緩圖除一面悉心規畫擬定辦法再行呈核外所有臚陳整頓辦法各缘由是否有當理合具呈伏乞訓示施行 
[湘省南軍停戰之實現]  
湘局自入南軍掌握以後屢接鄂省公私電訊請即停戰言和譚程兩總司令迭與各界商議以北軍尙堅守岳州時有迫壓湘南之勢非要求退出湘局終不稳固曾電鄂督軍王子春氏請將駐岳北軍撤回鄂境以爲停戰之條件電中措詞大致以岳州爲湘省治轄區域鄂軍防守殊與湘省領土主權有礙請將駐岳軍隊退回鄂境各守疆界以息兵戎省議會一面亦有同樣之電致於王督現王督已有覆電略稱北軍駐岳已歷數載并非此時開端湘鄂唇齒相依本無畛域之分迄戰事發生商務損失人民痛苦已不堪問何堪再見兵戎刻已聯合李暫陳三督連電中央及陸巡閲妥議調停以圖積極解决貴司令愛國愛民素所仰佩務希本息事寗人之旨一致主張云云其覆省議會者措詞亦大致相類原文如下一長沙省議會諸公均鑒來電敬悉前電列名力主調和無非以休兵息爭促進和平起見過承溢譽足感高情駐湘北軍派自中央不始今日應否撤回須俟中央命令諸公關懷時局誼切桑梓定能擔任維持軍民安堵也王占元宥一聞譚程兩總司令昨（一號）已電覆王督措詞極簡謂前電極所欽佩已飭前敵各軍嚴守防地母詐母虞云云 
譚總司令二十八日通電前敵各軍司令停戰云韋陸程各總司令趙師長劉鎮守使林旅長賁旅長林總司令馬總司令同鑒頃奉巡閲使宥電開准曹錕王占元李純陳光遠四督軍有電開項奉府院通電段祺瑞奉令免職根本已得解决自應照約法停戰請轉知前敵各軍遵照辦理以便磋商條件等語希即遵照辦理飭令前敵各軍暫時先行停戰以便磋商條件并速復各等因應即遵令辦理當經致電直蘇鄂贛四督軍文曰頃奉陸巡閲使宥電開准尊處有電段祺瑞免職已經批准根據約法得解决並飭前敵停戰以待磋商條件等情諸公雅意調停解决大計三軍愍扼申慶和平業經令飭前敵各軍即日停止作戰以期解决惟迭據前路報告岳州方面北方連日增兵似以准備激烈作戰舉動桂粤各軍團晝夜不安而湘軍憤激之氣尤勃勃難遏且兩軍接觸太近誤會堪虞諸公旣仗義執言以恢復和平爲職志伏望通飭各軍前敵軍隊一律停戰並將駐岳各軍完全退出湘境以表示和平决心庶免再有誤會衝突之處蓋岳州爲湘省門户湘人視爲死生出入關頭而近年政府安置重兵比之滿清駐防監視益加嚴厲此湘人所視爲芒刺在背骨鯾在喉不去不止如政府果欲維持統一發揚共和政治之精神尤宜開誠布公以此事昭示國人者也急忿之論望加察納祈候示復以安人心等語希各總司令鎮守使師旅長迅速轉飭所部即日暫行停戰以符前約仍希嚴密布置以免疏虞并將遵辦情形電聞聯軍總司令勘（二十八日） 
[南軍發展聲中之武漢]  
　　石星川獨立於荆州影響南北大局綦重武漢前日紛傳重慶已被滇黔軍攻破又傳湘桂軍於一二三等日乘勢襲攻岳州駐守華容之晋軍第一混成旅已爲邱渭南軍擊敗全部潰散與長潭之役同一狀况該旅長商震已逃至武昌岳州大勢岌岌王汝勤將率第八師殘部退守湖北嘉魚第二師長王金鏡亦將退駐咸寗且謂武岳火車已經停駛石軍將聯南軍攻取武漢商民等因見武漢各地早經築壘架砲有備戰狀態遂不審謡傳之虚實恐慌之極遷徙避難者約有十之二三租界旣無隙地車船俱爲擁擠學校已多輟課商店頻見歇業種種現像爲辛亥以後所未覩嗚呼鄂人恐怖兵禍殆逹於極點矣據記者調查岳陽方面自馮總統以私人名義發出停戰通電後兩軍尙無戰事亦未衝突訽諸由湘來鄂經過岳州之人亦云兩軍各守戰線惟盤查船隻甚嚴武岳火車亦照常開行並未見有敗兵退回所傳商震兵潰必爲謡言無疑王汝勤退至嘉魚前數日曾聞此説因第八師不堪再戰不能不調守後方也王金鏡退駐咸寗一説則毫無根據或由黠者乘荆州獨立散播謡言擾亂人心而一斑膽小如　之官員恐變生意外送眷回籍致謡言傳入人民耳中相信不疑武漢遂成爲無事自擾不可終日之局至石星川獨立之主旨在今日觀之實爲促進和平計王督與石氏雙方似均無用武之意聞石獨立後只命所部嚴守防地如有他軍過境或入其防地須先雷請該師長訓示不得遽施攻擊亦不得逕讓通過此誠未知何意王子春所派赴荆與石疏通之程漢卿已電復軍署謂石因南軍已侵入該師防區公安石首二縣境内將逼荆沙非獨立不能免荆南之糜爛並無攻武漢之意惟願督座主持和局力促中央速决今日荆州一不招兵二不募專以保境安民不使戰禍發生爲宗旨若中央對南方仍繼續用兵則惟有加入南軍現王督已與岑西林商定最平允之調和辦法分電南北催促速决對於荆州將暫任其自主苟和議决再議對待石部兵力本甚單薄令從其命者亦不過兩團之譜如果南軍於和議中不進至荆州王督收拾荆局甚不爲難刻竟暫置不問則和議必確有把握外間因王石兩方俱按兵不動頗有疑石氏此舉得王潛許者此説殊不可信蓋石軍雖弱一經獨立不獨湖北震動長江各省均受影響與北派實大不利王督不即用兵者以石氏背後尙有南軍一經牽動和局卽爲破裂殊背調停初心石氏亦以其力弱只能空言恫嚇中央故一面與西南聯合 
 
 
 

Page 7

 
 
申報第二張 
一面與王督携手似已斷絶關係而又未盡絶關係兩方情勢如此乃得暫時相安然石部散在各地者多與北軍雜處旣標獨立之幟必易起閲牆之爭湖北前途之危險誠難預測省垣南湖聞尙有石部砲隊輜重一營其馬隊昨亦由咸寗調省雖未敢附和獨立終屬危險現漢口商會各團聨合會因恐漢口感有戰事已请准王督組織武裝商團暫定一千人鎗械由官發給以資自衛 
[石星川獨立經過之别報]  
　　鄂軍第一師長石星川在荆州宣布獨之已屢紀前報茲有人述石氏獨立之經過云石星川索持稳健主義自零陵獨立即有劉建藩代表汪文先赴荆運動石氏嚴詞拒絶上月二十八號民黨蓋天蔚到荆旅寓東城外吉祥棧石氏親帶衛兵大轎前往迎迓（藍前清任奉天恊統石任標統情誼最洽）至司令部秘密磋議藍謂荆沙扼上游鎖鑰毗連湘境南軍計在攻荆何以禦之勸石亟早獨立且謂邊境某軍官亦得同意與南軍取一致行動約期宣布石以軍隊分散餉械不足爲慮猶豫不决藍力言南方對於軍隊之增加餉械之接濟石始允諾藍於三十號離荆石率隊護送下河或云入湘一説係赴襄陽未知孰是石與藍接洽就緒後卽於三十號令傳留守荆沙將校自連長營長軍佐以上於一號早十時齊集司令部開軍事大會議石爲人議慎且極狡滑將與藍接洽一事概不提及僅云湘警愈甚吾軍孤立此間應持何種態度今日特徵集大家意見（按會議情形係逃回之連長陳邦平所目覩陳亦列席會議之一份子）各軍官早受民黨聯絡且均探得與藍接洽之内容首由駐沙劉營長突出一語請師長從速宣布獨立石正色問曰獨立甚麽好處有無把握劉云中央違法西南議法而中央欲逞其北軍勢力不惜動兵糜餉不顧生靈塗炭征伐川湘師出無名致遭敗裂猶不收束言和計在孤注一擲尙足服人耶且中央之抑制南方無在不然即以師長部下而論早擬解散奈無機會可乘然缺團不准募空額不准補前月師長晉省要求王督軍代呈中央擴充師額中央卒未認可中央之待師長何其薄師長之待中央何其厚此時獨立對中央尙得促和平之早成對南方猶爲護法之份子對部下可圖發展之餘地義正詞嚴一舉三善請師長裁之云云復有第三營方營長發言謂獨立有三利一可免南軍　通攻荆沙商埠得保治安僅言其一全體已起立拍掌獨立獨立之聲逹於户外石師長見羣情如此憤急遂起立舉手維持秩序序謂衆議已决明日宣布請大家回營督率軍隊加緊式嚴以防奸宄軍事會議散後石氏急囑本部各員趕辦旗幟文告及一切手續另以傳單通知全荆政學紳商各界立至師部開緊急會議如沙巿商務會長劉李二人警察局長雷正清自治所長胡治仁教育會長潘伯平堤工局長翁俊甫工業會長趙人傑江陵知事水警署長及鉅紳商董各校校長全體到會石氏宣言獨立計畫各界一致贊成共負維持治安責任當即舉定石氏爲湖北護法軍駐荆總司令凡荆屬民政財政歸其兼理仍就師部辦公委定職員如下荆州城區司令官石炳文沙巿商埠司令官孫國安參謀長蕭載賡副官長石凌芸執法長易吕秘書長阮樹芬軍需長鄭林石氏得各界推舉後一號夜即於司令部揭揚白布旗幟次日（二號晨）軍政學各機關亦白旗林佈居民商户始知獨立真相當由江陵知事警察專局出示佈告石氏亦出有安民韻示一通云 
[地方通信]  
松江 
　　松縣蟲災雜聞 
　　本縣蟲荒田畝總額前因省長文電　催已照董保所報田數分電呈報省署財廳核辦惟董保造報田數俱係約略估計與完賦田數逈不相符自難據以彚轉况本省各縣蟲荒表册及秋勘免賦情形俱已呈報齊集獨松江一縣尙未將確數電呈故由財廳所派秋勘委員江慕恂於七日自滬發一快郵至縣請將荒田確數速行核算至遲不得過本月十日繕稿送寓以便會銜呈覆李知事接函後以荒田確數現正勒催各圖編書尅日查報但手續紛繁非三日内所能竣事故除督催各編書漏夜查造外並於八日上午親自赴滬勸留江委員再住數日以便趕辦至應征六年分冬漕因省中飭令提前開征已撑定本月十一日爲開征之期以陰曆年底爲限逾限加征惟本年蟲荒田畝未經編書查造呈報是以征漕糧册須俟查竣後方行着手造送以便將荒歉田畝分别蠲減 
　　倫悵電燈之交涉 
　　承辦松縣屠宰稅之楊文石家因偷裝電燈經電燈公司請警查實函報董事會議决懲罰交由該公司經理管君訴請縣署傳究李知事以楊文石係體面商人刻尙躊躇未訊云 
　　漢田吊消廢單 
　　縣境蕩田向未升科佃户每畝祗年納數百文自清理官産所成立後即擬召賣嗣該所兼辦沙田事務更欲積極進行近由農民褚嘉玉等二百餘人以蕩田執有單串所有權當然確定不應照官産召賣具呈力爭並繳驗同治八年分方單爲證現沙田事務所以所繳方單驗係遠年廢契且查此項單契散在民間爲數甚多故已咨行縣署請予吊消以杜朦混縣署業已據咨令飭各圖書保調查確數以便吊消如無前項廢單亦卽切實聲復以憑核辦 
[蘇州]  
　　親族會議立繼 
　　吴江縣人錢汝梧前控沈鍾　等揑繼吞産一案迭訴至大理院經院判决以異姓亂宗須應繼之人方許告爭錢汝梧僅有運午一子獨子不能兼祧旣非應繼之人即不得對之告爭迨後錢汝梧又於本年四月初二日續生次子運隆當由同族錢汝桂等查得大理院三年四月上字一八六號判例被承繼人夫婦俱亡者立繼之權由族親公同恊意行使之隨卽邀同公親朱昌朱兆楝袁玉書吴殷氏等至蘇會議以錢問梅夫婦去世十餘載後嗣乏人今次房錢汝梧已生有二子自應照例將長子運午承繼問梅爲子以承宗祧議决後公呈縣署備案一面由錢汝梧具狀請求責令沈鍾英將代管遺産交出歸承繼人承受縣署已定十二月十四號開庭審訊 
　　産生怪物 
　　盤門外絲廠工房内陶生婦前日産生一孩厥狀甚奇非男非女額角上生有肉球一個腦後生有二肉角面長色紫兩日生在眉毛之上落地時氣息奄奄鄰人聞訊紛紛往觀一覘其異陶婦之翁以爲不祥立將該孩抛棄河中旋有某慈善家見而憫之命人撈起葬於城脚之下云 
[無錫]  
　　蔣雲巖下　記 
　　蔣雲巖無錫揚名鄉人辛亥光復之際蔣乘汽艇赴蘇領取鎗械被楓橋駐軍鎗傷要害醫治不及殁於蘇州天師莊博習醫院當時無錫軍政分府司令長秦毓鎏以其因公捐軀身後蕭條情殊可憫由錫署年給家屬膽養資若干以慰孤若惟其靈柩停厝於惠山牧雲菴内倐已多年近由本邑各界人士發起集資購地安葬擇於夏曆二十日將柩舁至錫山南麓新阡妥爲下　是日送葬者除蔣之家族外有秦毓鑒等十餘人 
界投送賻儀者甚夥 
[鎮江]  
　　委員查驗印花 
　　省公署以各縣印花稅無甚成效恐多遺漏特委多員分赴各屬切實查騐丹徒江都兩縣已派定李　伯准於本月十日開始調查倪縣長已令各警區區長於李委員到鎮調查印花時恊同辦理 
　　警局令拆蓆棚 
　　鎮江警察局沈警佐以時届冬令水涸之時火患最須防備各街巷商號舗户所搭蓆棚一遇火患最易延燒特令各警區傳諭各商號住户限五日内將所有過街棚一律拆去違卽送局嚴懲各區奉令後已一體遵照矣 
　　運河水淺 
　　邇來江北運河一帶水勢日消非惟小輪不通即來往空船亦時有膠滯之慮日前子嬰閘一帶凡濬河時所築大壩一律開通淮徐等　運貨船銜尾而至由灣頭抵三汊河蘭橈桂楫擁擠異常聞須俟江潮大漲時方可中流容與也 
　　航船被刦 
　　由鎮開往泰興之某航船於前夜三更時駛至中閘地方突來盜匪多人蜂擁入艙强刦物件搭客見來勢凶猛不敢與較任其滿載而去現聞該船户等已赴縣報案未悉能趕緊獲辦否 
[揚州]  
　　東關火警 
　　揚州東關韋家井陳姓家本日（八日）午炊失火又值西風大作禍及鄰居姜高王萬魏張潘盧李等十家延燒茅屋瓦房二十餘間幸經公益救火會各水龍往救得以撲滅該會長某君以被火之家本屬赤寒又遭火患特每户發給銅元五十枚以資救濟 
　　組織軍警會議 
　　揚州軍警聯合會議業經劉苕青統領提議組織於本日（六日）上午邀集軍警長官在參府街巡緝隊統部公同討論是日與會者憲兵營戴禹聲連長巡緝隊二營長聶錦魁三營長丁笏卿關教練官兩淮緝私统部陳參謀長江都張知事商團會董毛君警佐顧南超張運使代表沈修朱幹臣等公决以運署公廨庫廳爲會所推定張運使爲名譽會長劉統領張知事爲正副會長其組織費用由劉統領捐助四十元張知事三十元張運使十元戴連長聶下兩營長陳參謀長顧警佐商團會關教練官朱幹臣等各捐五元定於八日開成立會一切職員再行公舉春籌辦員暫由戴連長擔任議畢由劉統領欵以午餐而散 
[南京]  
　　歡迎教育廳長 
　　江西會館旅寗同鄉會今日開全體大會歡迎新任符教育廳長軍政學商各界聯翩蒞止軍樂迭奏振鈴開會公推周錦棠演説歡迎宗旨略謂符君品優學富識通中外行見江蘇教育蒸蒸日上云云次由符廳長答詞攝影散會 
[安慶]  
　　黨案押解來省 
　　蕪湖爲皖省通商巨埠黨人迭次圖謀起事均經破獲近日岳良臣胡文波等一案經祝道尹研訊呈請倪督電令將胡文波等於日前執行鎗斃所獲炸彈十枚及情罪較輕之七名昨經祝道尹派員乘招商局江華輪船押解來省呈送司令部核辦矣 
　　省議員暫緩改選 
　　省議員第一届改選前准部令從速籌辦黄省長當即組織選舉事務所並委警務處長劉筠青充任所長督飭各屬依限舉辦現各縣已著手進行詎日昨省公署接内務部來電省議員改選暫緩三個月再行舉辦聞黄省長已轉行各縣知照 
[嘉興]  
　　請撥特捐未准 
　　嘉興第二區自治委員朱瑩鏡以該區學欵萬分支絀特於日前具呈縣署擬在抵補金特捐餘存項下撥洋五百元以應急需並函請勸學所據情轉呈業由張知事批示略謂查此案前據朱兼學董呈稱以該區學務經費萬分危急請在抵補金特捐餘存項下據洋五百元以應急需正在批示問復據該所長呈同前情查該區學欵竭蹶固屬實情惟前項餘欵所存無幾且今年蟲災徧地征收决無起色日後學欵開支浩繁此項餘欵祗能留備要需該區委員棄能熱心公益當能共體時艱不敷經費仍仰該區委員設法籌措所請撥用之處姑從緩議仰該所長併案轉行知照 
　　諭禁軍人滋擾 
　　嘉興四城内外外冷靜地方各居户近日時有形似軍人之匪徒闖入内室調戲婦女當經就地士绅報知官廳設法嚴究以維風化嘉屬戒嚴副司令官來偉良特於日昨出示諭禁略謂近有不法軍士向民間滋擾疊據人民報告來部惟以軍人素明大義斷不有滋擾情事此種事實難保無匪徒冒充軍人横行滋擾自當飭探嚴拿如有不法軍士有滋擾情事各民人等可記明領章號數報部自當按律巖懲决不寛貸 
[雜評一]  
湘局之轉機（庸） 
　　於和戰未定之中有一普通之流行語曰停戰甲對於乙爲停戰之要求而一面則又調兵遣將節節設備爲軍事上積極行動乙之對於甲也亦然故停戰之聲愈喧而兩方之備戰反愈急而接觸亦愈近爾虞吾詐總之皆無誠意而已 
湘鄂風雲之急非因兩方不能停戰也（據鄂訊兵州一帶久無戰事）實由兩方各自備戰此疑彼將據岳陽以撼長沙彼慮此欲得岳州以規武漢於是兩方各將重兵集中邊界汹汹對峙而風鹤之謡遂無寗日故今日主戰則多苟非主戰則先决問題當在撤去岳州之軍備湘鄂各守本境排除誤會和議始有進行之望據京電政府已電商譚延闓氏撤回南北軍隊洵爲扼要之計然則譚之督湘殆亦和局成立之先聲歟 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
[本埠新聞]  
上海新聞記者赴日團消息（三） 
　　園遊會之盛况二十八日午後三時記者團即分乗摩託車至諏訪山之金星臺以應各團體之聯合歡迎會臺在山麓在山麓以紅白之布周圍張欄上蓋天幕軍樂悠揚中日之國旗飄蕩風中第一砲衆賓戾止第二砲在中央之天幕下開會即由鹿島巿長述歡迎詞余團長述簡單之答詞三呼萬歲畢卽爲園遊會之模擬店開始模擬店者聚無數藝妓張幕擬爲各種飲食店有賣酒者有賣茶者有賣汁粉雜煑者俱以紅妝當墟更有各種雜要最後攝影而散 
　　中常磐之祝宴午後七時又赴神户商 
業會議所及神户日支實業恊會之宴會是日主賓合百餘人在神有名之官商無不列席入座後商業會議所會長田村君述歡迎詞西島君通譯余團長述謝詞草鹿甲子太郎君演説是晚之宴招藝妓六七十人并加以舞劇至十點鐘時三呼中日兩國萬歲而散聞本日之宴所費約在二千元左右可謂盛會矣 
　　大阪之歡迎二十九日午前八時由神户三宫車站出發至大阪梅田車站下車卽有大阪各新聞記者及吾國橋商諸君在站歡迎記者團連日以酬酢之熕至爲勞頓當由領事館之盛主事陪同余團長至大阪巿府廳訪問團員等卽往預定之花屋旅館時適於今農得東京國技館被火災之報記者團乃對於日本當局加以慰問十點半鐘卽至大阪每日新聞社訪問應其茶點之欵待十二點鐘至大阪朝日新聞社參觀先由朝日新聞社社長村山氏開午餐會在座陪宴者爲本社各部之主任席間爲種種之談話村山社長之演説大略謂亞西亞者亞西亞人之亞西亞也吾中日兩國國民自然有互相親愛之必要云云村山氏鬚髮皤然而精神　爍旣由余團長以日語致答詞謂亞西亞人之亞西亞其實現第一步卽爲新聞事業願受指導云云餐事畢時已在二點鐘矣 
　　朝日新聞社之參觀 
　　餐事旣畢即往各部參觀先至屋頂照相旋往編輯部觀真真空壓力器傳送各報告又觀其内國通信部外國通信部社會部經濟部寫真部製版部編輯整理部排字房機器房由各部主任詳細説明繼又至營業部參觀一切覺其手續之敏捷辦事之周密至可欽服至三時許急欲赴大阪中華總商會之招宴遂興辭而去 
　　大阪中華商會之招待 
　　大阪中華總商會與北帮公所招待記者團來賓頗盛亦用中國菜（神户爲廣東菜大阪爲山東菜）共設圓桌八席海外同胞益見親密嵇領事鏡及神户諸僑商均在座酒半由總商會會長張友深君致歡迎詞余團長致答詞鄭祝三張岳軍王敬祥諸君皆有演説至五時盡歡而散 
　　紀總商會之公宴外商 
　　總商會於前晚（八號）七時公宴英總領事及英商公會會長會董等四十餘人陪座者爲華商領袖朱葆三沈聯芳等三十餘人席間演説關於華商出口貨改良事宜聞此後中英兩國改良出口貨物委員時有會議至十二時始歡而散昨日（九時）該會又公宴日人各洋行大班及日商領袖等三十餘人仍係朱君等陪坐以聯絡兩國商人之感情 
　　呈報德奥交涉之經過情形 
　　自對德奥宣戰後所有本埠德奥國公有機關財産前經江蘇特派交涉員薩福懋迭與外交團交涉業將德奥領署及德郵政局等收歸中國官廳管理在案茲悉薩君以際茲新舊交替之時應將所辦經過情形呈報外交部曁軍民兩署察核故於日昨諭令承辯人員趕將關於德奥交涉情形呈報大部備核 
　　曾交涉員履新記 
新任駐滬交涉員曾宗鑒字蓉甫來滬訂期星期一履新已誌昨報茲悉前任薩交涉員以署内移交手續早經辦竣即於昨日（九號）將印信移文卷宗交與秘書秦銘直送交曾交涉員接收謂實因租船事繁不能久待現已移至大慶里辦公諸事可往該處接洽等語故曾交涉員隨於昨晨十時許赴署接事（各科人員均與接見諭飭照常辦事更動與否尚未揭曉） 
　　旅滬鄂人關心桑梓 
　　湖北旅滬同鄉近因荆州自主關心桑梓頗爲惶恐爰由同鄉會電懇鄂督維持安寗秩序原文如下武昌王督軍省長鈞鑒自我公力任調和後全國人民如望雲霓今報載荆囊險象商務倐形停頓不但各埠商民壛受影響即漢口辛亥慘劇何堪再見商民等痛甚切膚伏懇我公始終維持早逹行平目的全國幸甚商民幸甚湖北旅滬同鄉會叩　 
[寗波辦理善後事宜之消息]  
　　旅滬紹興同鄉會昨得寗紹消息謂此次寗波東門商店居民所受損失經商會調查禀請官廳核償撫恤去後業經省署允爲補償所有曹娥百官兩鎮亦由上虞王知事連日派委詳查一俟查竣卽當併呈楊督軍核撥卹欵云云現寗波同鄉會代表等見甬地善後事宜均已妥洽故已返滬 
[童保暄鎗斃門人續誌]  
　　浙省第一師長童保暄此次在寗將門生林某鎗斃等情已紀昨報茲悉童之槍决林某係在童軍開拔至曹娥尙未開戰之時林在寗受蔣運動星夜前往渡江入營求見童因師生之誼傳入詢其意林直言來此運動童斥之令退未幾林復入向童再加勸説童怒斥之臨行囑彼不必來詎林受蔣重託又入内作第三次之陳説致遭童怒飭令綁出鎗决此事實在開戰之前數時云 
　　浙軍第二師四旅建造營房 
　　浙軍第二師師長張載陽所屬步兵第四旅旅長潘國光邇以旅司令部及所部各團營之軍房因無適宜之處尙未建設查餘姚縣境之牟山河有基地二百餘畝堪建旅司令部及軍房當總統呈由張師長報經楊督軍咨部核准允予籌欵建造故潘旅長將應行建造華洋各式軍房繪具圖説招匠投標嗣有工程師順記合營造廠投標價格最廉准歸順記承造共計建造士兵所居之平房五百間又洋式樓房十三宅係備各級軍官辦公所用計房屋二百九十七間共需工料洋四十一萬四千八百四十元限二十個月完全竣工保固十年業已覔具妥保先領工料費十萬元其餘分期具領除已由該營造廠購料開工外昨由張師長將開工建造第四旅營房日期報經楊督軍咨部查核並以該營造廠購辦材料均須由滬運往經過關津呈驗護照應請免驗放行故又由浙軍署函致滬關查照辦理 
　　預覔暫駐馮軍之房屋 
　　第十六混成旅旅長馮玉祥因急於援閩將由浦江率軍乘車過瀛赴閩等情已誌昨報茲爲盧護軍使得悉以馮旅長所率軍隊抵滬之後候有赴閩商輪方能照行故必須在滬暫駐惟本埠閘北與南巿兩處均無適當駐軍房屋自應别爲籌備昨特分飭駐淞榮旅長及浦東任營長着在吴淞與浦東兩處代覔寛大房屋以備暫駐假道來滬之馮軍云 
　　部飭海軍艦巡弋長江 
　　駐滬海軍辦事處昨接海軍部電略謂長江一帶近日謡言蠭起人心惶惑應即酌量迅派軍艦往來上下游巡弋以鎮人心云云該處已遵照辦理矣 
　　武漢貨品紛紛運滬 
　　近日鄂省謡言甚熾武漢各商家大起恐慌紛紛將各種貨品運滬以避危險故近日長江各輪傤貨來申均頗滿足昨日怡和行之隆和輪船抵申時刻稍有延悮亦因載貨遇多之故聞武漢間各種貨品不及裝運而退關者爲數較已裝者尙有數倍之多云　　最近商况之調查 
　　紗 
　　本廠棉紗之銷場向推四川之成都重慶及漢口一帶爲最巨自川滇兩軍交閧以來成都之商業大受損失重慶次之故疋頭棉紗川帮竟不顧問近自荆州軍隊宣告自主之信傳至滬上人心尤爲惶惶惑所以紗巿自（二日）以後價格頻跌東紗與本紗每包均跌銀八九兩惟八九兩日因三品紗價漲日商在巿收買紗巿又稍見活動價復漲二兩左右惟印度紗存貨尙多價仍平平至各紗廠期貨鮮有開出蓋年内之紗早已抛出年外之紗須有相當之價方可續開也 
　　茶 
　　此一週間之徽茶對外貿易如珍眉熙春蝦目眉熙等茶由謙泰昌榮吉祥公泰昌萬和隆洪源永恒記永盛昌等七茶棧售與老沙遜廣泰謙義美昌克昌等英美兩商者祗有三千八九百件其中貢熙眉熙爲多珍眉次之價仍難以增漲緣外洋滙水有跌無增况西曆年關在邇洋商方面不肯放價購辦茶客方面因目下所存之貨類多上等成本旣大照巿脫售難免虧耗咸不願脫手以致銷場日見衰淡也 
　　花 
　　自新花上巿以來國内各紡織廠及廣帮厦門汕頭等帮辦者並不暢旺蓋因各處多故迄未平靖之故價值本有減無增　因日商訂購通州太倉南北本花火機花衣等故花價略有增漲乃自上星期至今對外交易已減色故巿價亦每擔頓跌銀二兩以外况各軋花廠預抛與日商之貨尙未解清是以花衣之價恐難久持聞平湖閔行等埠之杍花昨已每　（六十斤）跌至八元四五角云 
　　烟酒聯合會常會紀事 
　　中國烟酒聯合會昨開星期常會首由主席陳良玉報告接駐京代表聶允文君來函所有本會前日寄去之印刷品業已分送烟酒行政評議會各會員次報告接福建沙縣烟酒公帮代表范榮成廖觀濤來函已集烟酒兩商同人在該縣設立聯合分會又報告山西高平紹酒商來函該處亦已組立分會因尙未接有會函復特再函請檢發章程公决各該處組織分會皆爲聯絡氣誼力圖改良稅則起見宗旨旣同亟應函復歡迎惟高平復函及章程等早於九月間交郵寄出何以尙未逹到其中因何阻碍亟宜詳查並一面趕速補寄一份俾便依據次王　敷起言現在南北和議又生阻力國家大局一日不定商人營業一日不安本會改良稅則一案不知何時方能解决自應設法呈催以蘇商困公决即由會函請駐京代表向行政評議會迅卽提議表决施行以慰民望議畢時已鐘鳴五下摇鈴散會 
　　建設地方審檢廳之碑文 
　　上海地方審檢廳建築新署早經告竣俟内部器具置辦齊備即可遷入茲袁林兩廳長將廳署建築緣始請北京大學校校長蔡元培氏撰文勒碑並將碑文函送公欵公産經理處轉請修志局載入縣志以垂永久茲將碑文録下上海地方審檢廳之建設實始民國元年知縣事吴馨廳長黄慶瀾以縣署湫隘不任繁劇議劃地讐直改營新署旣得法部允許會易廳長袁鐘祥蒞任之朔周察城　囹圄巿廛勿宜難厠主全署遷移以其地直分建廳所議旣定與故檢察長汪　孫商之邑紳得同仁輔元堂塜地十六畝許於車站路視舊址恢郭而去稠巿稍遠由是上其事於省高等審判廳長蔡元康檢察廳徐聲金曁司法總長章宗祥僉謂可行許咨財政部下清理官産處移提舊署其價銀幣十萬元康别籌二萬裨補不足五年四月部遣技正貝壽同技十嚴治規畫監造翌年遂告成功而看守所卒得部帑移築者高地兩檢察長王樹榮林炳勳之力居多夫惟執事賢勞民治改作之功允不可没猥誣紀載以詔來者民國六年十一月十七日蔡元培 
　　黄慶瀾用人之預擬 
　　工巡捐局南北劃分一事業經齊省長核准委定黄慶瀾曹有成爲南北局長定於七年一月一日實行迭誌前報茲聞南巿黄局長對於將來接任後用人一節擬悉仍舊貫暫不更動惟稅務處主任許人俊在朱局長任時本已辭職嗣因杜局長代理再三挽留許以個人交誼故允暫任故將來恐稅務一席須另易人云 
　　盜匪解送護軍使署 
　　行刦閘北蒙古路承慶里宣陳氏家之盜匪王信庭被四區一分所巡警杜振汪當場追獲一事迭誌本報茲悉該匪解送司法科後經閘北偵緝隊詳細盤詰據供爲帮匪張占忠（即張老窩子）之徒前曾隨張行刦天凝莊當舗現在該匪首亦匿跡滬上云云故日來偵緝隊各隊士已分頭着手偵緝昨日王匪已解護軍使署發軍法科訊辦矣 
　　懲辦盜犯諭先示衆 
　　松滬護軍使盧子嘉以上海地方近來盜匪充斥糾衆强刦時有所聞雖經按照懲治盜匪法嚴行懲辦盜風仍未舟戢昨特諭令本署軍法課嗣後審辦盜案務於執行時先將各犯發交犯事地方示衆俾觀者觸目驚心知所儆戒用副辟以上辟之意云 
　　恊緝嘉定縣命案之光兇 
　　上海縣公署奉滬海道尹公署諿訓令云案據嘉定縣知事呈稱爲陳報鄉民在途斃命仇盜未明勘驗訊緝大概情形仰祈鑒核事民國六年十一月分據縣屬徐行鄉民秦振德狀稱民父秦洪照向販涼鞋生理於本年舊曆九月二十一日赴滬收欵未歸二十四日早晨風聞民父被人勒斃棄屍澄橋新涇河灘民即往看屬實並在父屍身畔檢獲十元鈔票二張帳據十餘紙請求勘驗緝究等情據此隨卽派警分投偵緝一面經知事帶同書吏親詣澄橋鄉新涇河屍所勘明情形查看該屍經屍親撈放船内仰臥咽喉結扣布帶一條連衣袖用帶向前綑紥兩脚綑紥布帶已據屍子聲稱剪斷該屍身穿衣履完全但已潮濕並無失物該處地屬荒僻四無居民勘畢令將屍身舁放岸上平地當衆如法相驗據檢驗吏宣福林聲稱已死秦洪照間年五十歲（中略）委係被勒致死後棄屍河灘報畢知事親詣無異當場填格取結屍令棺殮飭屬領埋訊據屍子秦振德供與狀詞同勒帶帶回存庫查此案荒郊斃命見證無人死者身畔尚遺鈔票洋十元此外有否失少財物無從查考是仇是盜殊難懸揣除再選派幹警勒限偵緝並咨會隣封各縣一體緝拿本案逃兇務獲嚴訊確情按律擬辦外仰祈鑒核俯賜通緝等情到道據此除呈指令外合行令仰該知事立卽　　一體恊緝務獲解究云云沈知事當已片交警察所轉行各分所一體恊緝矣 
　　火車碾斃婦人 
　　前日下午五時由滬開往吴淞之火車行經江灣相近有鄉婦二人帶一小孩跨過軌道一婦被車撞倒碾斃尙有一婦及小孩亦受重傷昨由该處地保投報寳山縣署請驗 
　　勵志會開會預誌 
　　閘北寳山路寳興西里工界青年勵志會定於十二月十五號晚六時半假座尙公學校樓上開冬季同樂會及徵求會員隊聯合會届時備有幻術催眠術中國絲竹及軍裝新劇（愛國男兒）滑稽新劇（留聲機器）等以助餘興 
　　青年會徵求會員會開幕情形 
　　青年會第十届徵求會員會於前晚開幕先有菲列賓音樂隊奏樂歡迎來賓衆會員及各隊長入座後由該會總幹事曹雪賡報告本會過去之歷史及前九次徵求會之成績並謂本届爲徵求會十週紀念得各會員熱忱贊助定能逹到最完善之目的云云述畢遂請前内務次長謝敬虚君演説青年會與中國國家之關係次童子軍唱歡迎歌抑揚頓挫各極其妙次八隊隊長相繼演説惑述世界大勢以引起青年愛國心或述青年人對於社會之希望並有表明青年會之宗旨係以德智體三育造就人才等語末由總幹事曹君向衆致謝奏樂散會聞下星期三（十二號）爲第一次揭曉分數之期仍定八時開會並先期通函全體會員蒞臨想届期必又有一番熱閙也 
　　運米出境之電阻 
　　本埠米巿近因内地新榖登場運滬消售者頗見踴旺以致　格跌落一般天津駐滬莊客以爲有利可圖迭向行家購辦大宗新米打包運津聞津埠米價每石可售十元以外合之滬埠巿價每擔可獲利四元故前昨二三日間私運赴津者計有六千餘石之多事爲米董張樂君所聞以新米價值方見鬆動若被人私運過多攸關滬埠民食非淺故特咨照各行切弗貪圖佣金私自出售該莊客等以滬行已不肯代辦乃至無錫産地大事收搜故張業董昨又致電無錫米董及各路關卡留心禁止運米出境以維民食 
　　電召印花稅坐辦晉省 
　　江蘇印花稅分處駐滬坐辦郭炎日前接江蘇財政廳電命晋省聞擬派郭君分赴省屬各縣縣調查印花稅現狀云 
　　印花稅又將檢查 
　　淞滬警察徐廳長以印花稅票檢查辦法應於每年六月十二月由警察執行檢查兩次茲已届檢查之其故於星期五廳署會議之時面論所屬警正敬佐各巡官等着卽親率長警馳往該管境内之各商舗詳細檢查帳簿摺票是否一律遵章購貼如有舞弊漏貼者卽行照章徵罰以重稅課 
　　新審廳長接任 
　　新任上海地方審判廳長陸守經定於陽曆本月九號履新等情已紀前報昨日届期午後一時許陸君蒞止審判廳當經袁麟伯廳長並林檢察長民刑兩庭陳趙兩庭長及各推事官等迎迓人内陸君與君茗談片刻袁君卽將印信文憑並各項案牘一併點交陸君接受未幾陸君接見本廳所屬員吏人等並而諭一切略謂本廳長雖初蒞滬瀆然滬埠風土人情素皆熟悉所有本廳以内辦公各員悉仍其舊惟必须潔已奉公等語少頃本埠司法行政並紳商各機關人員俱親蒞道賀 
　　催兌殖邊商困事務所之常會 
　　昨日下午二時西姚家弄思敬學校附設之催兌殖邊商困事務所開星期常會到會者多人首由主席報告四日接到總商會抄示殖邊銀行總管理處復電略謂滬行正在急進籌備間忽因政局驟變致受延擱容再猛向政府催請總期陰曆年底實行云云衆僨户閲電後以若此措詞無非牽涉時局藉爲延宕地步吾儕目前尙難過活故早一日開兌即少受一日困苦羣向主席要求急請商會拍電嚴催開兌確期旋卽散會 
　　内地地基出租外人之傳究 
　　西鄉龍華鎮百步橋北堍有地一方爲民人陸樹德之産近憑鎮江人某甲等介紹將該地出租與某國人自行建屋議定租價先 
 
 
 

Page 11

 
 
申報第三張 
　　付定洋五十元以十年爲限正擬立據間爲該處圖董得悉以案關交涉且事在内地乃禀明上海縣沈知事於昨飭吏前往將陸並該處二十七保頭圖地保孫永章等一併傳案諭令分别押候訊究 
　　烟纸店小火即熄　 
　　昨日午後六時南巿洪升碼頭裏街嘴角寗波人戎某所開之榮大烟紙店後屋忽然火起頃刻烟焰迷騰幾致燎原當由鄰居人邦同灌救得熄僅燬去屋椽及柴薪等物後由崗警將店夥袁庭桂帶至第一區警察署拘留候查明起火情由再行訊核 
　　女工口吐清水斃命之請騐 
　　浦東陸家嘴英美香烟老廠孔雀間司事（俗稱式老虎）王鈎康於上星期四（即二十六號）不知因何將十八歲女工談阿昌用手毆擊一下該女工回家後卽口吐清水寒熱交作延至前日（八號）午後身死該女工之母談陳氏以被王毆傷致斃等詞投報淞滬警察第三區並將吐染清水之罩衫一件呈案解警正以案關人命當即飭派長警將王鈞康帶署押候解究一面轉飭該圖地保陸佩生於昨赴地方檢察廳報請蒞驗經林廳長定於十號（今日）上午九時委派法官渡浦到場相騐云 
　　籌欵改築道路 
浦東楊家渡逹張家樓之道路爲東西往來要道惟該路係屬泥路一經天雨泥濘不堪行人頗苦茲由該處紳董沈杏苑邀集當地村民議决籌欵興修改築石路俾免雨後濘泥昨經沈君函請洋涇巿經董派員丈量測繪以便尅日興工 
　　逃媳業已改嫁 
　　浦東婦人王莊氏之媳某氏年二十餘歲於前年三月間被人誘拐四處招尋不知下落近日有在滬帮傭之鄰村婦人張王氏偶見王媳在南巿小南門外聖賢橋浜雕花匠高福生處訴由該氏偕弟莊錫榮親戚施春榮等密向高處探視詎高已知風將王媳改匿他處致未見面嗣由該氏等向高盤詰高稱該婦係由其母聲言本夫已故改嫁與伊爲室曾出禮洋一百五十元娶回等語王莊氏乃將高扭控一分駐所指爲誘拐請究張警佐詰問原被供詞各執飭卽申解警廳司法科訊究 
　　生鐵究係何來 
昨日南巿一區一分駐所警察左玉山南俊峯穆士祺等於清晨六時在油車碼頭查見沈元吉冶坊夥杜寳山在駁船上起運生鐵大條二十一條計重十七八擔恐係非正當之貨向詰來歷據云在虹口某行内買來乃向索發票不能卽時交出迨追問船家則稱此貨實係向浦東張家浜專買小貨之許阿四（即綽號許麻皮） 
處買來駁運至此等語當將人贓一併扣住解入所中由張警佐問明收買私貨旣而該夥將張源泰行發票呈鑒因命暫留候會同水巡隊派探查明真相然後申送警廳司法科詰究 
　　奥人請求離婚之反訴 
　　奥國人被脫韋韋依（譯音）因與妻子葛利瑪麗韋依意見不合時起齟齬具禀公共公堂請求離異前日由廨派探將被告傳案經王崧生襄讞會同美博副領事升座訊據被告葛利瑪麗韋依延代表海德禮律師上堂陳述案情並稱被告現欲反訴原告之請求有四端（一）被告經濟困難要求免繳掛號堂費（二）請追　養費（三）原告有現欵及不動産被告有應得之利益要求給諭不准原告變賣（四）被告反訴原告呈遞訴禀後要求提前開審云云中西官得供會商之下判曰此案被告反訴原告准子免繳訟費提前排訊惟所請贍養費並給諭不准變動財産一層候原告下禮拜一到案再行核奪 
　　失妻扭控同行婦人 
　　江北人柳玉根住居閘北虬江橋恒康里其妻施氏向在絲廠做工日前輿同廠姊妹張王氏偕出至晚不歸柳至張王氏處詢問據云當出外時行經北火車站施氏忽與姘夫王某相遇隨之向南而去不知何往等語柳疑被張王氏串逃將氏　控五區一分所轉解司法科訊辦 
　　控妻不守婦道 
　　住居胡家木橋之錢世清前日扭其妻李氏及龔金華至閘北五區三分所控稱李氏與龔私識時常偕同出外被民攙見多次並由錢母戴氏投案作證稱媳婦往往託詞歸寗在外過宿云云昨日經唐署員將兩造解送司法科訊究 
　　揭破車夫之小黑幕 
　　黄包車夫王阿四專在北火車站接拉搭客常以鉛質小洋向雇客混掉前日王復施其故伎被乘客徐人逹察破將王扭控鐵路警局在王身畔抄出僞小洋六角該局長以王擾害行旅法難寛恕判送閘北警廳司法科按律嚴辦以昭懲儆 
　　紗廠工人圍毆日人 
　　滬西澳門路日商第五紗廠工人李元顧阿二資永胡生顧川高陸順陳根全等於前日糾衆二三十人將該廠日人平獺即治圍住兇毆經該管捕房得悉立飭包探毛伊文往將被告各人一併拘獲帶入捕房押候解廨訊究 
　　失孩得獲之恰巧 
　　江北人王九林投法公堂控稱有五歲男孩一口於日前失去四尋無着昨日有陳周氏携同該孩乘坐黄包車在民人門前經過由民人看見喚捕拘獲後又續獲拐孩之紀李氏陸李氏等併解案下請求訊究陳周氏供丈夫爲皮絲煙生理昨日至素識之陸李氏家中探望李氏因婦人乏嗣故將此孩介紹售與婦人爲子領回家中丈夫嫌該孩年歲太大不願買作已子故由婦人仍奮送回李氏收管行至中途被捕拘案實不知誘拐之事陸李氏供此孩由紀李氏領來托代售賣餘不知情紀李氏供該孩由楊三蔴子領來聲稱係親生子因貧苦難以度日故托婦人售賣婦人乃轉托陸李氏尋覓購生是實聶讞員判陳周氏開釋陸李氏罰洋五十元紀李氏押限七天交楊三蔴子到案訊追 
　　訊結不還米洋案 
　　福興米店控黄阿银不還米洋一百七十四元一案前日經公共公廨李襄讞與英領白君提訊原告投案請追質之被告供認欠洋不諱中西官判被告存案之欵如數給原告具領完案 
　　投浦遇救 
　　紹興人陳阿林近由原籍來滬找尋親友不遇旅費告罄窮途落魄於前日午後潛至北京路外灘投浦圖畫當由一千三百八十二號華捕查見設法將陳救起帶入捕房捕頭詰悉前情諭飭留候解請公堂發落 
　　絲棧夥私取貨物被控 
　　某絲棧主陳玉亭昨投法公堂控店夥劉德祥串同出店沈恩山於日前將價值五百餘兩之絲一大包私自取出售賣後爲商人偵悉銷與某絲線店内報經捕房拘拿詎劉已聞風逸去祇將沈恩山拘獲並將絲線店夥陳步雲傳案請求訊追詰之沈思山供此絲實由店夥劉德祥囑我車至該絲線店内實不知劉私自取出求察陳步雲供雖與劉德祥相識不甚交好日前上午劉至商人店中聲稱有絲一包暫爲寄藏旋由沈思山將絲車來卽於下午由劉親自取去實無收贓之事現在民人已托人四出找尋求請寛限尋交中西讞員判沈陳兩人各交尋常保出外限十四天内尋交劉德祥到案訊核並准予原告將劉德祥保人具控追賠　　公攤拍賣生財之欵項 
　　永裕恊昌興同太盛新裕華豐昌記和昌盛等二十一家同投法公堂控恒泰永號主史榮卿交易貨物共虧欠銀二千餘兩棄店潛逃請求追分經法公堂判先將該店生財拍賣再核在案昨由法捕房傳聞各原告至法公堂禀稱該店生財拍得銀四百五十餘兩請爲核奪中西讞員遂將各原告賬簿逐一核對内有同太盛賬目係滙利牌號與原控之牌號不符着即註銷又華豐等二家因未帶賬簿着於禮拜一帶堂核對其餘相符各户着投捕房將銀公攤給領餘欠俟被告出面准予扭案訊追 
　　租車糾葛之限理 
　　車主顧福生投法公堂控稱日前有王仁才來租黄包車一輛由唐長生擔保詎一去不返向唐理論置之不　後被商人偵知王匿跡之處報經捕房飭探往將王仁才唐長生拘獲吊出原贓惟車上零星物件已被王售去約值洋七十元請向王唐兩人訊追王供日前向原告租車後至黄浦灘被人竊去無奈逃避後爲包探拘案實情貧苦無力賠還唐長生供認代王仁才作保求請寛限理楚中西官判王押一月着唐於一月内如數賠還 
　　錢債案須另行起訴 
　　沈雲峯在公其公廨控南潯人黄震之不理欠銀二千二百五十六兩及利息等情由廨訊判被告交保候訊在案前日經李襄讞會同英白副領事提訊據原告代表梅律師上堂譯稱本案原告本延斐斯律師代表今斐斯因中政府與德奥宣戰後暫停職務以故原告委任敝律師代表惟本案一切手續尙未預備要求展期再訊被告代表律師到堂反對中西官得供判曰原告律師因接受此案手續未及預備聲請展期此案俟三月後仰原告另行起訴 
　　王金祥無串騙證據 
陳蘭生控陸連卿王金祥串騙揖紅銀兩一案前日經公共公廨中西官提訊被告陸連卿未到據原告陳蘭生投稱被告王金祥與陸連卿開設安和滑頭錢莊送一往來摺子與我當付掛紅洋四百元繼向收回銀二十兩洋二十元餘欵均被倒去請求追究質之王金祥供不承認中西官以王金祥訊無串騙證據因判開釋陸連卿臨訊不到候着保交案再行訊辦 
　　婦人乘間行竊 
　　婦人蔡袁氏前日闖至愛文義路一千九百七十八號門牌錢文奎家以找尋梳頭婦人爲由乘間竊取衣包一個及銀項圈等物圖逃被捕查見連贓帶入捕房捕頭諭送公廨交官煤管押候究　　俄女定大衣之糾葛 
　　俄國女子客蘭得（譯音）向北四川路聯康公司定購大衣一件計洋九十元當付洋四十五元後客蘭得前往取衣以其不照原樣製造向該公司主柯聯輝索還定洋不遂即投公共公廨請追前日由捕將柯傳至公共公堂經關讞員會同俄國副領事升座訊據原告客蘭得上堂訴明前情請求追還定洋四十元元質之柯聯輝供稱原告所定之大衣均照圖樣裁製如其原告不合要求償還損失並將大衣呈案經中西官察核之下判被告交還原告定洋三十五元其餘洋十元以償衣料損失完案 
　　索錢毆妻之儆式 
　　陳包生妻許氏在虹口克能海路一號門牌俄國婦人家爲傭日前陳向妻索錢不遂與妻口角遽起行胷被俄婦鳴捕將陳拘入捕房解經公共公堂訊判押候照會俄領訊核在案前日午後捕房將陳解廨由關讞員與俄副領事訊據原告俄婦偕陳許氏上堂訴明被告强索銀錢不遂行兇情形請究質之陳包生供認向妻索資不認行兇中西官判陳押西牢一月以儆 
　　赌徒與頭家分别判罰 
　　浦東陸家嘴淞滬游巡第四隊隊士前晚在楊民生楊長生夥開之茶館内查獲賭徒陳阿狗等九名連同楊氏弟兄併解三區警署經解警正略詰一過以楊民生楊長生聚賭抽頭判各罰洋二元五角陳阿狗等九名均係苦力之人從寛各罰洋五角充公賭具銷燬 
　　電車内扒手被拘 
　　無賴吴玉寳昨日在黄浦灘某號電車内摸竊暫興記身畔鈔票十三元小洋三十五角被曹之友人黄朝記察破喚捕將吴拘入總巡捕房捕頭諭着押候解送公廨請究 
　　茶館違章聚吃講茶 
　　新閘路五百四十一號門牌某茶館主無錫人江炳全前日下午容留茶客數十人在内聚吃講茶經巡街捕查見以其違章將江帶入捕房捕頭諭着存洋五元保出候示 
　　崗警破獲竊案 
　　滬城新北門内商人劉季文郭振道等家近來迭次失竊曾經開單報告警署請緝未獲日前晚間又被竊賊混入竊去銀洋衣服等件約值二三百元又開明失單到署具報前晚有李松亭手持衣包在福佑路行走崗警見其形跡可疑上前詰問言語不符將李拘送一區二分駐所詰得係竊自劉郭等家之物並謂尙有同黨趙金生現匿北門内等語王警佐立派長警將趙拘獲到所傳到失主認明起案之物確是原贓遂諭將此案解送警察廳訊究　　包探查獲竊賊 
　　無賴陳鐘林前晚關入青雲里十七號門牌居人吴桂生家竊得絨衫等件圖逃當被包探侯松生查見將陳與贓物一併帶入捕房押候解廨訊究 
　　販鷄鴨人違章被拘 
　　湖州人張阿六前日在原籍販得鷄鴨數十隻來滬裝於筐内在北蘇州路登岸雇車詎被三百七十三號華捕查見以其筐小雞多有違定章將張拘入捕房禀明捕頭飭令存洋保出聰候公堂傳訊 
　　淞滬警察廳批示四則 
　　盧元文禀批 
　　呈悉查保護營業爲警察本有責務據呈該業各樹行於運貨到時輙有玩民恃强刧取樹皮情殊可票自後如再有此等行爲應即由各該樹行隨時報告就近崗警拘案重辦至所請發給布告之處可母庸議此批 
　　王瑞堂禀批 
　　呈悉查寄存木料應以馬蔭春復信爲憑該馬蔭春旣有信函證明於前何得聽信伊媳播弄之言突加暴行仰速將信呈案如馬蔭春等再有滋擾圖詐情事准即鳴警解究可也 
　　朱榮德禀批 
　　據呈已悉案經移送法庭可逕往聲訴澈究可也 
　　徐衛卿禀批 
　　呈悉已於朱榮德呈詞内批示矣仰即知照此批 
[雜評二]  
問蜀人（步陶） 
　　日昨寗波獨立而旅滬浙人紛電和解潮汕事急而旅滬粤人特電籲請茲者荆襄形勢日險而旅滬鄂人又電睛王督維持此以見旅滬各省人民關心桑梓之情固若是其急切矣然而渝城陷落與荆州自主消息傳來正復相近何旅滬蜀人至今寂寂不聞有何聲臭也夫蜀人之在滬者有公所有同鄉會有維持會前此吴光新將入川示入川之際維持會且曾一再發電以自表見今兵禍起矣北軍不復能支矣周吴且委重慶而作逃將軍矣乃我旅滬蜀人轉熟視若無覩焉且最近滬上八團體電請南北停戰浙鄂粤等省同鄉居其中八分之六而蜀之團體又無一與者此其故果何在耶夫一紙文電之區區於事實上我固知其未必能當並世武人之一顧所不能恝然抛置者蓋惟此倦倦於祖宗廬墓之一念真誠耳嗟我蜀人其桑梓猶是桑梓其團體猶是團體何吝此戔戔者而不有以自見也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
畫謎揭曉 
[第十一次畫屏秋思圖] [  天虚我生]  
　　此次畫謎本意集六才五句云霧障雲屏繡簾風鄉斜簽坐着的將牙兒抵着竩兒袖一納頭只去憔悴死投稿諸君中佳搆頗多如（見青云）簾垂下冷清清是舊圍屏你低首無言軟　做一　兀的不悶煞人也麽哥（見公云）霧幛雲屏外邊疎簾細斜簽坐着的粉頸低垂一納頭只去憔悴死（史黄離云）風靜簾閒令清清是舊雲屏斜簽着坐的心如醉尋思就裏（秩庭云）寂寞涙闌干霧障雲屏落花滿地　脂令睡昏昏不待觀經史一納頭只去顦顇死（當湖懶癡云）西風緊冷清清是舊圍屏珠簾拖映芙蓉面羅袂生寒芳心自警（盂城夢蝶兒云）潛身曲監邊珠簾掩映芙蓉面粉頸低垂袖梢兒揾不住啼痕枉淹了他金屋銀屏（慰蒼云）繡簾風細緑窗人靜冷清是舊圍屏我情思昏昏眼倦開這些時坐又不安（紅雨樓主云）桂花摇影夜深沉簾幕東風靜冷清清是舊園屏粉頸低垂袖梢兒揾不住啼痕（張燦麟云）外邊疎簾風細縁窗人靜將牙兒襯着衫兒補低垂了粉頭冷清清是舊圍屏（沈眉孫云）霧幛雲屏柳遮花映捲起東風簾幙軟兀刺雖蹲坐你低首無言只自摧挫（天涯一鴻云）柳遮花映簾幙東風靜冷清清是舊圍屏手抵着牙兒慢慢地想鎮日價情思睡昏昏（鑑湖諒我云）簾垂下霧障雲屏這些時坐又不安立又不稳鎮日價情思睡昏昏（求已書屋主云）低垂了粉頸將牙兒襯着衫兒袖怎忘了待月廻廊霧幛雲屏簾幕東風靜（趙默生云）霧幛雲屏控金鈎繡簾不掛　　瘦損莫去倚欄干手　著牙兒慢慢地想（鵑湖漁郎云） 
繡簾風細霧幛雲屏白日相思枉躭病這些時些又不安鎮日價情思睡昏昏（時龢云）緑窻人靜霧障雲屏風靜簾閒我情思昏昏眼倦開這些時坐又　安（朱想遠云）繡簾風細冷清清是舊圖屏　　瘦損這些時坐又不安立又不稳（鴻濬云） 
疎簾風細冷清清是舊園屏粉頸低垂將牙兒襯著衫兒袖靠著這窻檻兒待（翟醒園云）控金錡繡簾不掛枉淹了他金屋雲屏這些時坐又不安他愁種心苗忽的低垂了粉頸（董藻卿女士云） 
外邊疎風細慘離情半林黄葉感懷者斷腸悲痛他手難擡稱不起屑窩千種相思對誰説（鵑云）繡簾風細霧幛雲屏桂花摇影夜深沉腿兒相壓芳心自警（顧蘭階云）桂花摇影夜深沉白露泠泠冷清清是舊圍屏别恨離愁怎免相思病（張醒堯云）冷清清是舊圍屏明皎皎花　月影便是鐵石人不動情也坐不成睡不能（浩泉云）簾幕東風靜冷清清是舊圍屏况值幕秋時候横躺着我那驚兒清滅做相思樣子（會心云）白露泠泠簾幕東風靜冷清清是舊圍屏别恨離愁滿肺腑斜將曲闈凭（王伯剛云）垂簾下寂寞涙闌干冷清清是舊圍屏將牙兒襯着衫兒祉軟簾做一垜（陶然云）繡簾風細花陰滿庭冷清清是舊園屏這些時坐又不安能消幾個黄昏　 
右共選取二十七則皆於情景恰合妙造自然惟簾幕東風靜一句終嫌於題面秋思二字不甚適宜耳謹贈拙著新出版書一册請示住址并附郵票二分半卽當奉上其題詞被選者容於明日起在詞苑欄絡繹披露贈品同此 
家庭常識 
[止牙痛]  
　　敷以梧桐涙於患處立愈須購自著名藥店 
[止血]  
用舊絮燒灰搽之即愈 
[解燒酒毒]  
用蒸氣水一杯須取自鍋蓋者灌之神效 
[治疔] [  病]  
以家菊花搗爛之取出其汁約碗許服下即愈 
[熨斗之代用] [  張覺]  
凡紙有皺痕者可兩手緊張於洋燈罩上熨之頃刻卽平双絲線及絨毬等拳曲不舒者可以沸水之蒸氣蒸之更以手　之即復原狀 
集益録 
[答六十八間]  
承詢冬菰　箱可出若干等項按冬菰之産出因施種者之勤惰手續之合法以及天氣之有無乍冷乍熱菌絲有無虧損血異固不可執途人而强同之也計前後二期零星生發不算勃發時間約有一月此一月中如施種得宜天氣適合每箱每日可採獲半斤餘其言每日一斤者則未免太夸工業界之常情或同時同用一法試驗而收效逈别栩圜烹飯之喻至爲確切要在恒心以赴之至鮮菰烘乾约四斤烘成一斤其價值人人所知無俟贅言新鮮冬菰外人多喜食之（其味較乾者倍加鮮美） 
如有購者不妨與乾者同價至試驗者所用資本每箱一只價約三角寒署表如購商務印書館者只需二角五分（看　邊熱度） 
亦無大差馬糞旣經變性後并不汚穢即不再種菰木箱尚可作别項用途寒署表一經洗滌亦不爲廢物實耗資本只菰種半塊價三角馬糞三據黄土約二石（以多者言之）耳且旣經施種收效菰種即可自製資本又可減輕矣其比例不妨玩索而自得之（唯尙需蓋草厚數寸然此物價值極賤）又木箱旣經施種後須遍擦以火油以防生蟲方可再種新鮮冬菰曬至極乾研成粉未用以烹　灑少許於菜内鮮味倍增此前函所未及者并附以告（梅花瘦客）栩按菰種現無購處尙望諸君示以救濟之法 
長篇小説 
[二城風雨録] [  英郤而司迭更斯著天覺小蝶天虚我生合譯]  
　　卷上第三章（三） 
勞雷曰女士我爲商人故但知銀行中事令請述吾行中一主顧之軼事女士亦願聞之乎曼萊微詫曰軼事先生何爲言此勞雷曰此事蓋有關於女士特言之頗冗長耳曼萊不答眉　愈深心頗以老人　突之言爲怪勞雷曰吾所言者爲一科學家世醫於法國曼萊微噤曰其家在蒲韋歟曰然與女士同鄉也其人頗有資財而聲望亦著我在巴黎倖與相識曼萊曰此爲何時曰二十年前也其所娶亦聞家閨秀我且在證婚之列然此亦不過商業上之關係以其財産卽托於泰爾生行中循例宜爲證婚之一溯我生平以財産而列席於證婚人者蓋不止二十人非獨於此醫士爲然也其後句曼萊此時心中頓如濃雲之中瞥見閃電隐約見過去之事則曰嗟乎吾億之矣先生所言直吾父也吾父旣娶吾母兩年而殁吾母亦相尋於地下其時我才兩歲耳遂有泰爾生銀行中人抱我渡海而往倫　其人非先生耶嗟手我憶之矣是無怪乍見先生之頃即覺面善因起立赧然伸其柔荑之手俾勞雷捧而親之勞雷扶之返座已即坐身椅後一手撫椅背而以一手按其假髮令平實即假髮已光潔如玻璃更按之者吾且恐其碎矣口中言曰女士憶力佳哉抱汝而渡海者果爲我也其後汝遂爲泰爾生銀行之被保護人而我亦以他事奔忙十八年來無暇一省及汝終日勞勞於金錢堆中言之亦可笑也言次又自撫其髮易爲莊客曰然吾所言之人異於尊甫今其人固猶未嘗死也噫女士勿駭吾所言著特商業中事耳初無涉於尊甫曼萊顫聲曰信乎其後如何勞雷曰其人旣娶遂舉一子曼萊曰女乎曰然而其人適爲仇家搆陷故當此女呱呱墮地時其父即已活葬於巴帝爾大獄之中至今十八年矣然亦等於死耳曼萊悽然曰但較吾父猶勝多矣今其妻女如何哉勞雷歎曰可憐哉此賢淑之婦人當醫士入獄之際夫人猶未彌月强起床褥遍求於王公貴人之前竟無一人能爲解救悲慟之餘乃成危病欲死殉其夫則孤女尙　襁褓於是含寃忍痛延至二年之久其女亦且能步牙牙學語矣此可憐之夫人遂竟抱其死志托孤於我曼萊至此乃瞿然起曰然則即吾父耳噫吾父乃未死乎先生何爲閃　具　勞雷曰女士勿震凡吾商業中人措詞固如是也曼萊悲言交集　捉勞雷之手曰然則吾人直在夢中先生胡不早以告我勞雷曰此爲君母之遺命恐汝悲慟故但僞言汝父已死其實活葬至十八年之久亦與死無異耳噫女士忽跽天乎汝當跽天奈何跽我曼萊涙如泉湧跽而言曰先生鑒憐幸勿更作隐約之辭今吾父果何在升天入地吾當往求一面願先生以實告勞雷亟曰然然我言之汝趣起汝父乃在墟墓中耳曼萊大失望不期失聲而哭 
夢覺君鑒上月份酬潤漏列尊名茲已補送會計虞接洽請卽開示地址向取爲荷 
 
 
 

Page 15

 
 
   
 
 

Page 16

 
 
   
 
