# 1886 - 138 - 4904708

 

Page 1

 
 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會　迅　馳寄其官相題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定　本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[石印四書補注備旨出售] [  點石齋主人啓]  
　　四書補注備旨一書從前止有木板大本近有縮爲袖珍本者而間有訛字容或貽悮初學兹坊友來齋以石印請用竟　本詳加校　其板本之大小短長一如五經備旨之式分裝六本外加綾套准于十九日出書售價每部二元本埠暢懷書屋醉六堂南申昌皆可購取此佈 
[七十六號畵報出售] [  申報館主人啓]  
英國自利惠波至北根海地方向有河道名没爾水該處生意日旺一日河面船隻往來時有壅滯之患故設法於該河之底另嗣　該徑　嗣　路　　 
火車英人於成功之後繪入西國畫報四處傳觀以彰奇異本齋因亦按照摹下以供衆覽其畫報之末仍附淞隐漫緑圖説一則准於十六已出售 
[  論治民間械鬥]  
中庸言南方之强北方之强説者謂南北風氣柔弱故以含忍之力勝人爲强北方風氣剛勁故以果取之力勝人爲强此言强以地氣爲限也然北風固多剛勁天津混星雖欑毆乖斃而亦不呼痛而南方地氣亦非皆以含忍爲事如温州之相溪地方械鬥之案日有所聞甚至一日之中命案之呈報者凡數起縣官相驗疲於奔命本報亦旣屢善不一書　省亦在南方而昨報載委查民鬥一則謂楚北監沔一帶地處低窪水灾□見若非疏通水道不特錢粮無着民食亦□艱難有所謂子貝淵者盈盈一水岸分南北其北岸糧賦頗多南岸則糧殊少於是紳士等擬濬一河直穿姚家垸以□其流姚家垸之民不從以致鼠雀爲灾年年興訟甚至糾衆械鬥各有損傷歴年以來地方官之賠累竟至不可以千萬計目下該處又有民閲械鬥之事大憲聞之委關道武觀察往爲辦理刻尙未有端倪由是言之豈北方風氣漸而行及於南方乎抑南方風氣亦有以剛勁爲强者乎如曰風氣而已也則是爲民父母者但須順民俗以出治無所用其安□除暴之權更無慮以挽回風氣爲責也且民間有械鬥之事并無需乎官府之相驗但聽日自爲雄長焉可也有是理乎吾則以爲民間本無械鬥之意其所以致此者皆官有以激之使然不啻謂官之教民以械鬥可也或見之不□□□□異哉子之爲是言也夫官則以省事爲心以無事爲樂豈有教人械鬥者哉余曰正惟官之以省事爲心以無事爲樂□民之生事也寔甚何則以省事爲心則凡民間偶有不平之事質之於官官則但求省事初不爲之細别是非明辨皂曰僅以模糊了事於是憤不能洩以爲憒憒者不足與言不若逞吾私忿之猶足自主爲劉者左袒爲吕者右袒而洶洶之勢成矣卽如子貝淵之事據稱北岸粮多南岸粮少紳士以爲糧之少也由於水利不得若能開河灌溉則今日之少看將來可變爲多殊不知此中不免一偏之見南岸之粮以得水利而少者可變爲多則北岸之糧勢必以失水利而多者轉變爲少雖鄙人未嘗涉楚地不能實指其所以然而以意度之或者如是想當□擬開河之際必且禀之於官爾時實苟能不憚勤勞親爲履勘不存偏袒秉公酌斷則兩造俱服何至激而至鬥况鼠雀之爭已歴年所而鼠首兩端者卒不能虚心判决一秉至公此民心之所由憤而莫伸激而思奮遂羣焉以逞也夫子貝淵之事特其一端耳凡民間械鬥之事何者不由激而成如嘉湖等處客民侵占土民有加無已土民控諸官官則罔不揚客民而抑土民積而久焉客民之氣愈横土民之忿愈甚一旦猝發乃至不可收拾此其咎不歸之官將誰歸乎嘗聞陸清獻公之宰嘉定也終日坐大堂收詞訟有細故爭訟則必勸令弗訟反復開導多有聞言感悟抽詞以去者事之大者則虚心下問秉公研鞫必求折裏於至當而後已不但民心悅服而且民不敢欺迨卸事之後寓居疁城繼其任者甫三日卽出一命案嚴緝凶手迄無主名新令尹憂甚請教於公公曰星殆某甲乎甲前者曾被死者其控於吾案下我廉得其情薄責而釋之甲被責雖不敢恨然察其顔色則似有悻悻之意試爲召甲而問之比至則不間而自承蓋甲與死者本有夙嫌被控受責愈益懷憤徒以公秦鏡高懸不敢逞志公去數日甲遂一洩其私忿而不圖公之猶憶及之也夫以清獻在官匹夫不敢逞志又安得尙有公然械鬥之舉可知官清則民樂此言良不虚矣爲人上者不能消患於無形而徒張皇於事後已覺有愧於清獻况事旣有形而仍不能一剖其曲直以致積不能平激成械鬥謂非官之有以致之而誰致之哉然則欲弭此患容有術乎曰有之道在清慎勤三字而已清則曲直無所蔽慎則隐微無可蒙勤則判決無所滯有是三者斯民間苟有不平之事一質於官而無不立平心平則氣和心平氣和而謂猶有好勇鬥很者吾不信也若但委之于地方風氣使然而初不别求治理則不但北方之强行將漸移而南卽南方之强亦卽足以激成巨患有挽回風氣之任者曷弗一思之哉 
[本舘接電音]  
　　昨晚七點三十分時本舘駐京友人由電飛傳本月二十日上諭兩道敬謹譯登○四月二十日奉上諭前因張曜奏查勘山東黄河情形及黄河舊道酌量辦法各摺片當令工部核議具奏兹據該部囊稱詳核張曜所奏請旨分别辦理等語山東黄河近年以來堤塘屢築屢□皆由海道不暢河身淤墊以致水無所歸張曜現擬在李家岸□莊之間建造帶□石壩挑挖河身以逹徒駭至流鐘鎮止一律挑寛並於徒駭北岸已築提□加高培厚禾築堤者接續添築係爲因時制宜疏消水勢起見卽着該撫會同陳士杰遴委妥員核實估計奏請撥欵赶緊興修至所擬增築鐵鬥關以下長堤挑挖川字引河兼用機器船隻隨時淘濬亦着次第舉辦張曜係特派大員籌辦河務是其專責務當不避嫌怨實心經理以期工歸實濟欵不虚糜毋得稍涉推諉是爲至要其所稱可减黄流三分入南河之處該撫周歴河干詳加相度自係實在情形惟黄河北徙計已三十餘年現欲减水分入故道其中頗多窒礙必應再三詳審俾得有利無害以重河務而衛民生所有减水分入故道一節卽着張曜會同曾國荃崧駿成孚衛榮光陳士杰邊寳泉悉心妥議具奏欽此同日奉上諭衛榮光奏特叅庸劣不職各員等語江蘇候補同知李培源植品不端衆論恥之候補通判謝鴻謨藉事招摇操守難信戴瑞麟操守平常辦事顓頇何耀良素行不檢有玷官箴候補知縣劉步瀛□守不謹致滋物議虞恩輔嗜好孔多聲名甚劣靖江縣縣丞陳其璜玩泄賑務兼有嗜好吴縣典史陳濬不知檢束難以 
 
 

Page 2

 
 
造就溧水縣典史樓汝玉識見鄙陋惟利是圖均着卽行革職候補通判阮本炎性情誕妄玩視捕務南匯縣知縣祁兆庚居心長厚才具平庸均着以府經歴縣丞降補常熟縣知縣錢保衡性躭安逸辦事因循惟係進士出身文理尙優着以教職歸部銓選餘着照所議辦理該部知道欽此 
[京電譯登]  
　　昨日下午三點鐘時本舘駐京友人發來專電云禮部奏派讀卷之大臣派出福中堂張中堂景善翁同龢徐郙潘祖蔭廖壽恒沈秉成合亟照登以供衆覽 
[入險出險]  
　　輪船入險一事本舘已於二十日按照西報譯登兹悉該兵輪阿伯答臘斯已經出險井將帶飛拉輪船設法救出矣 
[烏遲開兵]  
　　十九日倫敦發來電音登諸字林報言烏遲國交界之地業經開仗從前欲撤之兵刻下又令來交界處以備助戰然則烏遲之亂誠岌岌矣 
[吴淞濬淤]  
　　美國駐華欽差至粤至閩並來滬等情均經列報兹悉美欽差已於禮拜日卽二十日乘坐美國兵輪馬里紅前赴長江一帶察閲各處領事官優劣當其未動身時禮拜六接到總署電報謂前者美欽差在京曾經言及粤東珠江及上海吴淞兩處口子均多淤塞請爲開濬等語珠江則不便開濬其吴淞口自當興工挑治云云然則吴淞一口行將一改初觀矣 
[粤東近事]  
　　本月初七日粤省舉行秋審大典是日已刻撫轅前砲響連珠轅門洞啓倪中丞親率司道各員升座隨有臬署差役將絞犯梁八斗等十七名分牌押進勘畢帶赴東西兩旁站立中丞命每名賞給錢文及餑餑葵扇等物然後帶回○前左副都御使陳荔秋副憲由京抵省往拜各大憲各憲亦依次回拜車馬如雲應接不暇副憲在省小住數天卽返珂鄉此後頤養林泉自得至樂當不令猿鶴笑人矣○初九日有犯人三名押赴巿曹正法首府兩縣及四營將弁俱親往監視行刑其首級解回犯事地方懸竿示衆○粤垣防務前經彭雪帥布置周密毫髮無憾虎門砲臺亦仿照西法改作刻大工一律告竣張香帥遂委候補道方觀察帶同繪師數人將海口形勢及砲台規制逐一繪圖貼説聞將解交工户二部以備核查云○近日拐盜之案層見迭出張香帥將捕務廢弛各員從嚴叅革勒限緝拿各員凛於憲威無不盡心邏察初七八兩日保甲局先後拿獲盜犯十八名解縣訊明按律懲治○數日前倪中丞排道至沙面英領事署坐談良久然後辭出聞因英人斯杜華君向充中朝管駕之職兹將回國故往送行旌也○某孝廉素行無賴平日專以武斷鄉曲魚肉愚民爲事其揑情控告教唆詞訟嚇詐之案層累如山臬憲惡之傳案審訊乃才廉竟屢傳不到飾詞强辯臬憲大怒飭縣嚴拿務獲究辦并詳請院憲褫去衣頂以便動刑夫豪强索詐是不廉也辱及其親是不孝也孝廉而不孝不廉空負孝廉兩字矣其褫去衣頂也固宜○廣西候補府陳子和太守以軍功起家洊擢邑宰歴署要缺卓著循聲復由海防局捐升知府領咨赴部引見前月行抵穗垣寄居客舘忽感時疫旋卽身亡幸有親丁數人爲之料理後事十載宦途竟成一夢虚花粉碎卽色卽宽泚筆之餘又增一悟境焉 
[杭州近事]  
　　本月十一日署兩浙鹽運司豐鵬雲鹺憲由杭嘉湖道署移至運衙署杭嘉湖道祁炯堂觀察卽於是日由三元坊公舘移至道署○杭郡文童試竣後於本月初六日接考武童首駐防次仁錢然後次第考試仁錢本籍不過三十餘人本屆因諸曁台州等處胃考者多故每縣共有百餘名云 
　　 
[金陵官塲述要]  
　　梁方伯六年俸滿例應述職京師本月初二日已拜摺奏請陛見刻下尙未知諭旨何如乃官塲紛紛傳説有識衛中丞已致函督憲意在商令李廉訪來署是缺有制府曾九帥意俟奉旨第如令解任當爲奏留一年然方伯則以近天子之光爲微臣戀闕之忱所夙夜匪懈者故署中傳出謂已屏當北士云○厘捐自龔觀察總理局務大加整飭並以查出孔家涵委員勞司馬所用非人大合縣委員邢大令擅改票章均已撤差頃官塲紛傳謂制府亦以厘捐太無起色意在糾不稱職者一二人以儆其餘正不知此二人適逢其會否○句容縣張大令六合縣吕大令上月以公事相遇於省遂私商彼此對調之法先謁制府制府拒不與聞詎事已爲方伯所知次日衙叅不見不得已同求江甯府方伯告以以繁調繁於例不合刻下風傳此二缺均因四叅期滿例應解任可見前此之舉兩人實有先見之明耳○運司張都轉現以經手事件均已告竣銷差遂傳有本月内履新之信 
[桃渡錦緘]  
　　隷洋務局之同文舘課每日讀華書三之二習英文三之一而尤嚴定三八課程緣總辦心存培植不欲使俊秀之子弟徒知愛皮西提而不知文章詩賦也故於初入館時先試以四書文一篇擇其文理清順者始録取法至善也刻聞城南製造局内之同文館新章亦以能文不能文分去就於是目不識丁之子不能着祖逖先鞭誇捷足矣○製造局工匠分上中下三等共用五百餘人每月工資向例概給本洋近歲以英洋暢行本洋幾如向曙之星漸見稀少榖雨前後上江茶巿又抽去本洋一大宗某錢鋪乃首效鼉錯之發難議攺本洋爲英洋然亦未指定貼水否也詎工匠中之獲貲厚者默計所折可飽中人一月之食亟起約同志勒衆人仰伊頤指一概停工事爲總辦郭觀察所詷實卽斥其造言惑衆者二人遞解回籍傳諭衆匠照常工作旣往不咎毋恐至工資則一律以銀核算改爲銀碼於是耶耶許許之聲一霎時洋洋盈耳矣郭觀察之不動聲色迎機立斷于此可見一斑○上月杪有一人黏揭于通濟門外之閘柱上曰春水方生公宜速去次日又於去字下添一板字於是巡歴該門之委員某大令據情上禀江甯府憲謂閘上之水與閘下之水相平民情亟求開去閘板以便内河之米趁青黄不接之時販運接濟孫太尊愛民者也遽從所請故刻下米價視向時每石售三千餘文者頓覺九折以次而推貧民之仰米鋪爲饔飱者僉曰仁人之言利溥哉○院北産米最盛承平時奏准以樅陽運漕兩口岸爲沙船販米馬頭亂後沙船衰而甯船日盛舳艫千里匯於鎮江而止於是皖北米販亦懋遷爲日中之巿卽七濠口之米巿是也十餘年來大勝關大河口之厘金旺時每月竟徵至一萬七八千不等皆以米故計米在百貨中居三之二刻下米巿上徙米販悉攺轍就蕪湖交易白粲紅蓮不過采石幾一步因是兩處厘數不但按月比較不上而且相懸甚遠兩局委員屢次陳請速派能者前來接辦未知上遊亦察及此中苦情否 
[姑蘇官報]  
　　升任山東臬憲前兩浙鹽運司成廉訪允於本月十四日由蘇北上新任江蘇粮道成觀察桂板輿奉母銜命南來初三日先將眷屬行李安頓宋仙洲巷糧道署中擬赴江寗謁見制軍然後接篆○南匯縣祁西垣明府兆庚因病禀請委員接署經藩憲批准卽於二十日牌示檄委現辦中路總巡蔣樨林明府一桂署理至二十一日晚恭讀電傳上諭悉祁明府已罣吏議以府經歴縣丞降補矣誦浮沈宦海如鷗鳥之句明府應亦慨然○委署太倉州吴春舫直刺政祥業於十九日禀辭赴任遞遺六門釐捐總辦飭委吴秀民直刺葆俊到差接辦云 
[雪帥蒞蘇]  
　　彭雪琴大司馬東粤視師敵人幾聞而破胆誠國家柱石臣也本月十上日憲節由浙蒞蘇暫住曲園除衛大中丞及各憲外一概未經接見或云此將由蘇赴金陵與曾九師面商抽撤水師添練海軍各事云 
[考生自縊]  
　　瞿學憲案臨嘉屬有平湖禀生某十四晚進塲以酒醉不服搜檢逐出翌日該學校官禀明情節代求宗師已允准於十七日覆生經古日着該廪生牛進塲補考詎於是日下午出塲回至精嚴守梧桐房寓次似有瘋狀睡至夜半見住持僧在旁懇代購物使之去僧固不慮其有他也乃次早進房見已自縊於床上急呼同寓生來解救四肢氷冷早赴泉臺爰由生之親友雇船舁屍回去 
 
 

Page 3

 
 
[厦門近事]  
　　署福州將軍古軍憲之金昆於本月初八日由牛庄附輪至汕頭換坐海防輪船來厦在閩海關小住三日卽附南澳輪船至省垣從此樓開花萼歡洽逾恒長枕大被之風古人不能專美矣○淡水茶葉剡有五六萬件運至鷺江惟今歲茶棧加多十數家山内收茶成本較去年尤貫約每百斤須洋三十七八九元不等大約頭春茶難期得利故迄今尚未開盤云○厦門向有西字報舘每日所登大半皆輪帆出入等情並無新聞刊布兹有英國教師布維齡君擬在打鐵路頭開設華字報舘請某茂才執筆其中所戰則以教會之事爲多云 
[揚屬試事]  
　　江甘兩邑縣試頭場題目前已録登兹悉十八日二覆江都迎之箑疉扇賦以進自朝鮮舒卷自如爲韻賦得廿雨隨車得甘字甘泉郁郁乎日月光華賦以吏部文章日月光爲韻賦得日下五色雲得雲字十四日初覆江都稷思天下有飢者至易地則皆然遷于喬木賦得好竹連山覺筍香得山字甘泉知遠之近至亦孔之昭子曰君子進德修業賦得四月秀葽得葽子　　並聞甘邑某童頭場名列前茅初覆經文尤隹邑尊擊節稱賞及閲至五言詩竟有出韵之句不得已而降爲後勁聞者惜之二覆放牌時各童一擁而出有某童忽然頭翬倒仆地上致將門牙磕去一枚滿口鮮紅血流頰輔嗣爲接考皆扶掖而去云 
[宜昌雜聞]  
　　東湖縣於上月廿八日考試闔邑文童本月初一日發案初三日初覆因恐文武生童遇有外國人致生事端特懸示各門曉諭略謂文武生童見有傳教之士不得阻擾滋事云○近日水勢又漲數尺上下輪船來往甚便彛陵與江通此來彼往相間不過三四日耳○前彛陵船到宜黄觀察亦乘之而至操防炮船均聲炮恭迓 
[委員繙譯]  
　　南洋大臣曾沅圃宫保以邇來洋務日繁特委同文舘主講沈仲禮司李爲南洋繙譯所遺同文舘主講聞已改委上海曹君接辦云 
[本城火警]  
　　昨日下午四點二刻時本城大南門内迤東據下某姓家不戒於火霎時烈燄騰空冒穿屋頂適附近某姓起造房屋經工回匠奔赴施救火勢遂衰少選各洋龍聞報而來則已烟銷火滅矣是役也僅燬房屋一間雖未延居鄰然附近人家已受驚不淺云 
[邑尊騐屍]  
　　東夫張連記原籍江北來滬借住馬南成烟舘中陸續吸烟結欠烟資不少近患病已將三月馬恐其病殁因給錢三百文送至八仙橋街林阿林所開生泰烟舘内張之堂弟張惠處暫作棲遲中途遇見馬子如林向借錢二百文如林憫其貧病回店取錢馬見而詰問如林卽將張事説明馬以頃已給錢三百文豈有再給之理將子申斥數言持張已至生泰如林忿極趕往斥張張横臥煙鋪上如林順手將所携旱烟袋向頭上一擊帶破頭皮越時斃命張惠以兄被擊身亡須爲報騐遂經四舗地甲成炳華赴縣具報林以張死在店中恐難置身事外故亦投縣請騐此前日事也昨日午後四點一刻鐘時莫大令帶同刑仵書役人等臨騐先詰張惠答稱兄長實被如林打死旋詰林林供張實由馬送來交與張惠後如林赶來理論將烟袋向頭上一擊邑尊間馬曰汝子現在何處答稱不知張因病拖欠烟資小的不向索還且給踐三百文後臺得張曾私自取去物件兒子因與伊理説至啓釁之由小的在自已店中並不知悉大令着抬屍檢驗仵作喝報該屍腿上發腫實係染病沉重而亡至頭上之傷不到一分並非致命邑尊離座親騐與仵作所報無訛隨傳張惠開導張惠執定打傷身死頭骨業已打開大令謂屍身現在地上爾自去看來可曾打開頭骨屍塲上衆目昭彰何能胡説張惠稱無錢買棺且死者尙有老母當信致原籍使伊來滬大令謂屍身何能久待着善堂收殮加封發壇標記復將一千人帶案詰訊時報時鐘已鳴大下矣 
[觀馬戲記三]  
　　昨日爲英皇誕期本埠銀行停公西人亦多閒暇車利尼馬戯因於是日晝夜開演下午三點鐘余持遊劵偕友而往後寓目焉先在外間觀各獸獅虎長蛇固足奇矣其尤奇者籠中駝鳥二翼毛而不羽高可四五五殊爲見所未見象則馴甚有數西人抱孩童置其背上卽繞室行數周至原處伏地而下之與以食物用鼻捲之以入口旣而又伸其鼻如索取狀余笑謂友曰此區區者亦值得一索耶旣而西樂競奏諸客皆入余　　入座其戲則自鞦韆　　以至鬥獅而止皆熟極生巧觀者雖不若晚間之衆而拍手之聲如春雷不絶其中數齣有足發曥者緬甸二馬兩首相對一前一却如鄉人初學禮節拱揖不止象之初出大步緩踱又如窮人暴富趾高氣揚而不知人之見之且以爲玩具是可笑也觀畢與友遄返并誌於此以博一粲至於晚間所演則當列入明口報中矣 
[滬江官報]  
　　署松江府知府姚少讀太守於日前抵滬坐船停泊西門外旋於昨午解維本埠各員咸詣河干恭送新簡松江府恩太守興業已由京來漉暫借洋涇浜沿泰昌客棧爲行轅莫邑尊羅太守均往拜謁聞太守須赴省一行然後擇日到任云 
[挑痧笑柄]  
　　四港口某姓婦陡患嘔吐家中人倩近處挑痧人某甲往挑甲曰是痧雖甚沉重然經我一試神針定卜立刻奏效酬醫資勿慳吝也語畢出銕針刺左肩入肉者三寸許婦痛極聲嘶淚如雨下甲無力將針取出愧汗珠流不得已倩人舁至滬北仁濟醫舘哀求施救醫生審明落針之處搽以藥本將小刀剖開另用針尖挑出婦則旣痛且驚痧已霍然而愈矣然則卽謂甲之妙手回春亦無不可 
[申江談助]  
　　昨爲英皇華誕駐滬英領事署及各銀行停辦公事所有英公廨應訊各案亦併歸今日會判○昨有鹽快巡至老閘北首見　　販私人查拿不服互相奮毆旋扭至談處巡防局未卜如何發落也○前晚烟妓桂寳奔投英界公堂訴稱小婦人原籍江北自幼被人售與花烟間賣娼十餘載今已三十一齡而烟鴇仍稍不遂意鞭撻横施肩背受傷無可告訴今幸偶疏防範得以投案訴寃惟旣已虎口脫離不得仍回原處請發官媒看管免遭笞責羅太守聞訴惻然憫之飭暫住官媒家靜候訊供核辦 
[逞兇應責]  
　　前日有鄉下男孩在八仙橋西褚家橋左近挑賣蠶荳牛作夥甯人某甲向之購取論價不合甲不問情由批孩頰數下復飛一腿中其要害孩卽倒地不起嘔出蛔虫十餘頭甲見勢不隹旋卽逃避該處四圖地保陳炳華聞之恐釀巨禍急請傷科鄭金標爲之醫治據云難保無性命之虞至昨日該地保將甲尋到邀同孩母扭赴巡防局局員朱君研訊之下以甲不應動轍行兇判責二百板押候該孩傷勢如何再行定讞 
[誆騙宜懲]  
　　前有徐阿雙犯案脫逃經總巡局憲馮刺史飭拘伊弟押令交出事聞於土棍王阿二乘間向徐母誆錢謂爾子遭押需用甚迫須洋十餘元方可了結徐母信而與之後阿雙之弟得釋歸家母詢之並未收到知已被王騙用隨訴諸總巡局前日經馮刺史將王拘到訊明誆騙情形判令掌頰二百下笞臀六百板枷號示衆 
[窮途自縊]  
　　某甲年約二十餘歲前日下午至縣署東首厠間解帶自縊署中差役見之急爲解救得慶更生詰其因何覓死則稱姓陳名勝榮原籍河南向爲某處家丁現已失就落魄無聊是以出此下策各人憐其困苦遂湊集青蚨千餘翼令其暫作餬口之計甲稱謝而去不知所終 
[隹書重印]  
　　吴郡王紫詮先生向撰普法戰記十四卷詳記同治庚午辛未普法兩國爭戰始末歐洲全局之樞機實已總括於此宜其不脛而走人置一編矣兹以原印之書早經售罄乃重加排印悉心校對並增入後三年事實釐爲二十卷紙張潔白裝訂精工每部分訂十本價洋三元半寄存本舘代爲銷售想有心時局者又必取携恐後焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年四月十四日京報全録]  
　　宫門抄○旨兩道録前○直督李奏永定河凌汛搶護平禧摺○又奏委者道員片○又奏請分别給奬片○又奏道員禀請給咨赴部引見片○又奏請仍照原保給奬片○又奏請開復知縣處分片○又奏甄别知縣片○總兵李奏報出洋督運日期摺○大臣榮奏爲奏聞片○江督曾奏報漕粮兌竣開行日期摺○雲督岑奏興建衙署倡捐銀兩片○東撫陳奏特叅各員革職夾片○四月十四日理藩院鑾儀衛光禄寺廂紅旗值日無引見○錫珍等塲差覆命○嵩申謝專操大臣恩○江蘇布政使易佩紳到京請安○延煦請假十日○太額駙續假五日○掌儀司奏十七日祭奉先殿惇土行禮○召見車機易佩紳○○大學士直隸總督一等伯臣李鴻章跪奏爲永定河凌汛搶護平　恭摺仰祈　聖鑒事竊臣前因永定河凌汛屆期當飭該河道塔奇魁督同文武員弁駐工妥慎防守兹據該河道禀稱二月初八日後冰凌漸次融化上游來源甚旺河水迭長自七八尺至一丈二三尺不等溜勢洶湧趨向靡定南岸如蘆溝司之六七號南上之十號十一二三四號南下之二號十一號南二之十六號南三之十六七號南四之三四號南五之十七號南七之十九號南八上之六號北岸如北上之二三號北中之十二號北二下之六七號北三之十二號北五之十一號或坍坎近堤或帶蟄入水甚有横河頂冲隨廂隨蟄並冲刷壩檔搜損堤脚之處經該河道督率員弁多集兵夫動用料物不分晝夜設法搶廂並用麻袋裝土沉壓添掃捲由實力保護化險爲平三月初七日全河氷凌化盡水勢消落蘆溝橋存底水八尺三寸具報前來除飭督率廳汎員弁將歲修蔬濬事宜認真趕辦以禦伏秋汎漲外所有永定河凌汎安瀾搶護平稳緑由理合循例具陳伏乞皇太后皇上聖鑒謹奏車機大臣奉旨知道了欽此○○李鴻章片再通永道辟福辰奉旨補授順天府尹自應遴員接署道缺以便交替該道管轄東路廳遵化州永平府三屬十七州縣政務殷繁且有運河堤工關繫繁要查有遇缺儘先題奏道許鈐身資格較深幹練精明能耐勞苦前署大順廣道於河工地方事宜均稱熟悉輿情愛戴堪以委署通永道篆務除檄飭遵照並咨會順天府尹查照外理合附片具陳伏乞聖鑒謹奏軍機大臣奉旨吏部知道欽此○○李鴻章片再臣遵保派往朝鮮防護定亂出力人員已奉旨准允欽遵在案内有吏部行查及應行更正坐銜名字各員兹飭據慶軍統領並東海關道先後查覆前來臣查該員李成鰲等習隨隊東渡歴年防護定亂躬親行陣陳光綬往來運餉均甚出力所請獎叙並無冒濫相應開單仰懇天恩勅部仍遵照前奉諭旨分别給奬以昭激勸理合附片具陳伏乞聖鑒訓示謹奏軍機大臣奉旨吏部議奏單併發欽此　○○李鴻章片　再三品銜指分直隷補用道金福曾前因委辦河工緊要奏明暫緩此　見兹據報經手工程次第五竣禀請給咨赴部引　見前來查該道才明心細幹練老成自奏調直以來歴年辦理工賑講求農田水利條理精詳於地方民生深有裨助無愧循良之選除給咨外理合附片具陳伏乞　聖鑒謹　奏軍機大臣奉　旨知道了欽此○○李鴻章片　再上年彚保永定河兩屆安瀾出力人員内有候補知縣北岸六工覇州州判潘拱宸請俟補知縣後以同知用知縣用試用縣丞陳譚醴請俟補縣丞離任歸知縣後加同知銜吏部以該二員所得知縣升案是否勞績保舉何年月日奉　旨應詳細覆　奏又先儘補用主簿德潤請俟補缺後以州判用訪員有由巡檢過班主簿未便徑由主簿獎叙升階應另核請獎等因飭據永定河道塔奇魁查得潘拱宸係於同治四五兩年海軍出力經倉塲督臣保俟補州判後以知縣用並加知州銜同治五年十一月二十一日奉　旨元准陳譚□係於光緒六年永定河三汛安瀾出力經臣保俟補缺後以知縣用是年十一月十九日奉　旨允准仍請將□拱宸陳譚醴照原保給獎並將補用主簿德潤改加六品銜具詳前來臣覆核無異理合附片具陳伏乞　隔鑒勅部核覆謹　奏軍機大臣奉　旨吏部議奏欽此　○○李鴻章片　再前因了憂知縣龔蔭培虧欠武清縣内結交項銀一千四百三十三兩一分八厘屢催未解已彚案奏叅革職查抄家産備抵在案兹據該員將前項銀兩照數完繳司庫據署藩司松椿詳請開復前來應請　旨准將了憂知縣龔蔭培原叅革職處分開復免其查抄家産以昭平允除咨該員原籍福建撫臣查照外理合會同兼管順天府府尹臣畢道遠署順天府府尹臣沈秉成附片具陳伏乞　聖鑒訓示謹　奏軍機大臣奉　旨着照所請該部知道欽此　○○李鴻章片　再道府州縣勞績保歸候補班人員應自到省之日起察看一年甄别等因兹查有候補班補用知縣張鐵珊到省一年期滿例應甄别據藩臬兩司具詳前來臣查該員張鐵珊明練耐勞堪以留省照例補用除履歴册咨部外理合附片陳明伏乞　聖鑒謹　奏軍機大臣奉　旨吏部知道欽此　○○閩粤南澳鎮總兵奴才李揚陞跪　奏爲恭報出洋督巡日期仰祈　聖鑒事案奉　上諭嗣後沿海水師提鎮着於海歲出洋時具奏一次俟出洋事畢將洋面如何清形據實具奏等因欽此欽遵辦理在案伏查南澳鎮總兵每年出洋督巡分爲上下兩班上班自正月初一日起至六月底止統巡粤屬本標右營及澄海海門逹濠各營管轄洋面下班自七月初一日起至年底止總巡閩屬本標左營及銅山營管轄洋而兹於光緒十二年正月初一日奴才上班循例出洋統巡接駕兵船督率各營值巡員弁寔力巡緝因南澳一鎮孤懸海中爲閩粤漳潮交界要區而潮州一帶最關賢要奉行籌辦海防奴才自當禀請閩粤督臣將海防應辦事宜籌防堵禦併督飭將備實力梭巡使地方安謐以仰副　聖主綏靖海疆之至意除將出洋督巡日期呈報閩粤督臣查核俟洋巡班滿另將歷過各洋面情形據寔　奏報外所有奴才出洋督巡日期理合恭摺具奏伏乞　皇太后　皇上聖鑒謹　奏軍機大臣奉　旨知道了欽此○○榮毓等片　再恭查　陵寢遇自茶膳上人缺出例應奏補今　泰東陵内務府出有膳上人一缺奴才等公同揀選得拜唐阿清元食錢糧　四年年三十八歲堪以充補又　慕陵内務府出有膳上人一缺公同揀選得領催恩魁食錢粮二十九年年四十六歲堪以充補理合附片奏　聞謹　奏軍機大臣奉　旨知道了欽此○○太子少保兩江總督一等威毅伯臣曾或荃跪　奏爲江北漕粮仍辦河運謹將兌竣開行日期恭摺馳陳仰祈　聖鑒事竊江淮揚徐通五府州屬光緒十一年分冬漕遵照部議仍行河運經委候補知縣李德培在高郵氾水寳應三處設局提前赶辦業將籌議章程專案會摺馳　奏在案兹據江安糧道馬恩培詳稱本屆江北漕糧起運正米及徐屬粟米改辦大米共一十一萬七千五百二十四石四斗五升一合三勺備帶七升餘米八千二百二十六石七斗一升一合六勺船户四升倉耗米五千三十石四升六合五勺以上共米一十三萬七百八十一石二升九合四勺經派委員雇齊船隻分爲前後兩帮自上年十一月二十六日開兌飭各委員將米陸續運赴高郵氾水寳應水次隨騐隨收前後幫各五起均于本年三月初四日由水次開行一律跟艄北上詳請具　奏前來臣查運道節節淺阻渡黄入衛毫無把握各船户莫不視爲畏途本届招雇非易迭經委員多方勸集優給雇值並添雇新船助運乃得次第開行辦理尙屬妥速此後過閘渡黄各事宜除飭該粮道按程前進相機赶辦毋任稍延外所有兌竣開行日期謹會同漕運總督臣崧駿江蘇巡撫臣衛榮光恭摺由驛四百里馳陳伏乞　皇太后　皇上隔鑒謹　奏車機大臣奉　旨户部知道欽此　○○岑毓英片　再臨元開化兩鎮每年于秋冬移駐馬白關蒙自縣曁添移文武各員均宜興建衙署查開化一面應在馬白關建總兵鎮署一所安平廳同知署一所中營遊擊署一所𨹍阯城古林箐長嶺岡等處建分防𨹍阯城左營都司署一所分防古林箐右營都司署一所分防長嶺岡守備署一所蒙自一面應在蒙自縣城建總兵署一所前營遊擊署一所箇舊廠窰頭水田蒿枝地等處應建箇舊廠同知署一所左營都司署一所分防窰頭水田右營都司署一所分防蒿枝地右營守備署一所各處尙須修蓋營房興築圍牆碉樓砲臺均不可稍緩惟總計工料銀兩甚屬不資勢不能不變通辦理臣與撫臣往返函商並飭署雲潘潘司史念祖於公欵内提用銀二萬兩再由臣倡捐銀一千兩勸諭地方官紳民户以次遞相非助查臨元開廣民户不下十數萬家分則貧户聽其樂輸少或三錢五錢多則三兩五兩細流不擇或可集成鉅數一俟辦有成效應如何給獎之處再行請　旨辦理謹附片具陳伏乞　聖鑒訓示謹　奏軍機大臣奉　旨户部知道欽此　○○陳士杰片　再現任候補各員如有才不稱職行爲不端者均應隨時叅劾□知懲儆兹查有候補道譚文煥輕浮暴戻狎暱多私候補按經歴鄒壽石行爲卑鄙與譚又煥狼狽爲奸又登縣知縣區鐘驥性情贪鄙聲名惡劣以上三員均應請　旨革職以肅官方而清吏治謹附片具陳伏乞　聖鑒訓示再所遺文登縣知縣員缺輪應歸部銓選合并陳明謹奏奉　旨已録 
 
 

Page 12

 
 
[照譯紐約夏盧日報西三月三號載宜尊重國體論正月廿九日]  
　　昨日總統企利扶倫以華人遭害事特諭議院其措詞之不公不正不尊重國體實爲本報所不敢嘉獎也夫華人在歪柯明洛士兩岸無辜受戮受損中國公使曾以慘虐實情照會查辦總統亦於諭内指明此等違例侵害之事顯係不法之徒所爲當時辦理之員誠有不合公義之處在總統之能爲此言原屬胆識可嘉然於華人如此參罹鉅害試問總統曾於諭内明言如何公辦代華人伸雪否總統依外部大臣拜奕意見以爲中國公使所索償者按之條約考之公法叅之本國例章皆無可援以爲賠卹之實據故於昨日諭文内云請議員發慈悲之心俯允叅詳籌議賠卹無辜受害之旅人以表我政府格外佈施之恩惠非謂此次議賠於後卽成例案今　不過出自我國體卹窮困之徒聊應乞憐之意而已味總統此節議論不唯内含刻薄之心愚以爲至奇至怪不可思議據總統之意以爲按之條約考之公法華人在美雖受羣不逞之徒合謀擾害并無成案可據謂我國應該賠償愚以爲美國數十年來向中國索賠之案層見疉出載在公牘此獨非成案乎且由總統之言推之如華人受害在於已成省分各地方愚或不敢妄叅末議今華人明明在於未成省分之歪柯明邦受此等蠻夷不法之徒之鉅禍總統猶得持此議乎盖未成省分之一邦不比已成省分之一省一邦之中無一事一人不受總政府政教號令所管束一邦之例悉由總政府議院設例以施行一邦之官自總督以至刑官其舉其廢悉由總統操權一邦之事務應如何辦理如何公議亦無一不出於華盛頓京都如該邦之地方官不能保護民人之身家性命其咎卽歸於總政府該邦之民人無故生亂以殘害居民其責亦歸於總政府今歪柯民舉華盛頓兩邦之人創禍以害人實無異在華盛頓京都之人創禍以害人也旣有此事我政府卽應盡力妥辦以靖地方矣至於華人在我國者有無惡習有無損害應否設法禁止此則另爲一事又當别論惟是外國人在我國者如果安分守法自當力爲保護俾受應得之利益今華人在未成省分之邦受無辜殘害之事我政府不應推諉苟有推諉於本國體面必有十分妨碍中國旣向我國索償應當鄭重賠卹以表素敦友誼之情况照萬國互相施報之理我國不惟不能推諉更不可發出自議院體卹窮人之議盖此事並非施舍作陰备之比實天下公是公非之所繫亦我國取榮取辱之分途也 
[庸醫殺人兩誌]  
　　三月十五日京師居民齊向齊化門外東嶽廟進香清凈法門頓變爲熱閙之地廟外設攤售物者密若巿廛有一醫痣者張圖廟外口講指畫一婦人請醫腕上肉瘤醫厚索其值然後爲之奏刀詎出血斗餘立卽斃命醫懼將逸巡役見之扭送諸官○宣武門外果子巷羊肉胡同李某宦裔也一妹耳後久患鼠瘡醫治罔效上月某日偶來一摇鈴售藥者家人喚入使醫醫曰此事頗易易看老夫略施手叚絶勝吴宫獺髓膏也言畢以刀破瘡血流不止醫更以藥塗之遂去次日李妹竟死醫亦不復來 
[鴛鴦同命]  
　　慈溪西鄉五木匠某甲人極陰險近留一徒明慧勤慎不一年已盡其技旣滿師以其徒無室家仍令帮工而無辛資嗣有覓徒作夥者訂以重價甲知之恐不能留乃以其姪女字徒使徒操作更奮一日姪女爲徒梳髮甲斥其有私立卽驅逐並將姪女另許他人徒不能爭越日以暴疾死未幾其姪女亦死噫嘻南國多愁徧種相思之豆東風無賴竟離倩女之魂想離恨天中又多一重公案矣 
[校書急智]  
　　京師前門外迤西石頭胡同北順妓館某校書雪膚花貌豓奪櫻桃目言誕於乞巧之辰人遂呼以七姐素與某甲稔低幃昵枕囓譬盟堅久以志誠情種許之不疑其爲花叢老蠧也上月初某日偶謂七曰今夜某處影戲甚隹不减偃師妙技卿其欲踏月銅街一恢眼界乎七欣然允之遂與乗香車過閙巿甫至中道不隄防甲已暗伏多人劫七出廣渠門迤東至余家店小住七自忖一荏弱女子安能跳山樊籬然墮其計中心中實所不願乃密語店主人以故使阻不令行甲等大窘倉皇失措七徐曰爾等之所以劫我者豈愛我之巴哉不過得資財耳能使合浦珠還當重謝無翻悔甲曰是禦言也倘送爾還不將陷我於縲絏耶七曰不然我與君交好數年豈有一旦害君之理君但謂他人劫我由君返璧秦廷則七十鳥必喜而不疑數百金可立致矣言次媚眼流波一笑睨甲甲心爲之醉不復滋疑七復濳以實告主人主人放令就道比返七暗訴諸鴇鴇佯爲不知也君厚待甲等而潜使人控訴琴堂立逮甲等拷問事遂水落石出嘻七僅一烟花下賤耳而能從容不迫計出萬全直令稔惡匪人墮耳牢籠而不覺其智誠高出尋當萬萬和世之庸懦鬚眉觀此當羞殺愧殺 
[壽筵助賑]  
　　江右叚俊卿善士隨侍椿庭承歡養志四月之吉乃其尊甫鼎銘先生古稀之辰恭蕭萊衣擬申視嘏而諸戚友亦欲捧巵介壽然先生治家儉約不事奢華諭令止之由是禮儀概郤不受繼而概然曰方今山左饑民待賑孔迫與其設筵浮費何如節解灾區亦可爲涓埃之助喆嗣奉命卽由東昇號饒蓮溪先生交來賑洋一百元傳云仁人之言其利溥哉吾於先生益信[  陳煦元謹誌]  
[揚州東賑捐啓]  
　　敬啓者竊敝局奉委籌辦捐賑值此强弩之餘不得不廣爲請託以期集腋而濟賑欵惟近接各處官紳戚友來信每以時世多艱籌捐匪易縱有捐欵若欲隨時解局而專差批送靡費滋多若待捐有成數時日固然難定而災區望賑孔急輾轉躭延殊非爲善舉之道且匯寄揚州庄號亦屬鮮便因卽再四籌思均以上海鎮江兩處地方收解轉運方爲妥速今特由敝局移請現辦上海樹木捐局□漁坪翁在於上海後馬路集賢里斜對過汪乾記弄山陰虞公舘内設局代爲收轉各處賑欵併於鎮江府城西門外古西塢街源康庄内請楊容甫翁劉紹彭翁劉厚齋翁亦代收解轉匯用特登報仰求各處善士仁人凡蒙賜助山東賑捐如以交揚州捐局未便者卽請交與上海虞公舘鎮江源康錢庄代爲收解該兩處均各存有敝局預印空曰局收以便當時掣奉至善捐無論數目多寡敝局仍各按半月或十日將姓氏數目登入申報以供衆覽其有報捐　封銜貢監者亦卽隨時填發實收務希諸大君子俯念東省連年被水今春又遭漫溢或傾囊慨助或設法代籌捐欵一經交到敝局立卽湊解以副善懷藉襄善舉敝局有厚望焉此啓 
[喬松小草篇]  
　　奉題味欖餘民紅樓絮别圖卽請教正　○小草生麻中引蔓故不長喬松倚大道歴久色青蒼小草語喬松願託君子旁春秋得所蔭冬夏依末光糾結兩不解榮瘁毋相忘譬彼小家女偷嫁汝南王終生一以託誓不再分張朝爲君拂席夕爲君煖床鳴機織縑素中饋羅酒漿日月縱不居身已承孤芳喬松語小草固知君意艮葛藟猶庇本稊或生枯楊兩美苟相合我與子偕臧顧維年齒暮撫躬行自傷花花要相對葉葉要相當同心不同時梅將聘海棠不見燕山叟五載昵吴娘心□盟白水情味比餦餭豈不欲偕老其如參與商小人貴苟得君子善周防請自擇佳耦勿令梅傾筐今朝大吉日正好賦催粧綵輿已在門僕夫已在堂明知終有别未免心徬徨何以表相思妾有金繡襠何以長相見玉照貯香囊去去勿復道各自淚千行惻惻重惻惻凄凄重凄凄柳花飛入幕鳥猶空啼[  霧裏看花客拜稿]  
[再貽鳳珠眉史集疑雨集]  
　　較似愁眉第一妍難將辛苦訴從前風流韻事堪描處綺閣人登望若仙　薄妝宜在燭花前逼出風情態轉妍别有關心人不覺關心消息在今年　意中人似玉梅妍數見何須慮不鮮想碧窗携手地月痕依約話纏綿　第一品花人金免痴 
[上海四馬路文報局内恊賑公所經收賑捐四月中旬清單]  
　　十八日急單申報舘交來映雅齋規元四兩蘇城臨頓路祥利典募黄葉村祥利典二户各五百文陸無明四百文汪四友劉溎庭二户各三百文薛思念陸松年潘儆齋柳映雪宋馥記五户各二百文胡霞軒胡保綸范勿知盧三户各一百文實收洋三元宜興和橋鎮復濟公典募施壽葵十元曹福昌五元莊佑文一元○福建陳自愈患血症求痊二十元電報總局交來林珍因病願助十元○本日共收英洋四十九元規元四兩正 
[上海三馬路與昌絲棧陳竹坪經募山東賑捐四月十八日第二百八十次清單]  
　　日本大阪興泰號新元號經募無名氏洋廿元又無名氏德興隆各洋十元新元號元又無名氏德興隆各洋十元新元號洋九元八角日本玉川厓松添第兵衛田中支店張椿珊日本中村庄太卽日本揖西源造又小泉清兵衛又白水甚藏又松下彦魯又和田半兵衛本村庄三即日本天德豐記號祈保平安氏童明輝貞泰號各洋五元日本倉厓洋四元又和田常七又和田中嘉旺無名氏各洋三元周德臣洋三元二角日本山村靡七又大野平三廊又妹尾貴八童念僑無名氏立生盛楊天祥怡興楊儒玉邵芝庭林子榖日本津田與兵衡各洋二元日本豐蘆又作氏又梅氏各洋一元五角日本澤田德又木村小又竹村六右門衛童柳泉陸仁孝無名氏章沈氏沈桐齋顯翔梅陳蘭庭俞玉山燧昌周立八葉寳妹李良祺慎成天佑生山田竹大金今清永井水村彌各洋一元無名氏洋五角以上六十四户共來洋二百元由本埠新開河順記號交來○常熟全盛局寄來照文縣署真州未遂子善士代故岳養泉公求冥福洋念元又代友劉雪樵求病速愈洋四元竹西惜陰書屋無名氏各洋一元張永和楊明新各洋五角童紫土錢五百四十文桐生氏錢五百文映雪堂高錢二百六十文補過齋爇譽堂無名氏瑞孫永章四末堂伯生氏補拙度香氏退思梧生氏十户各錢三百文未遂子添錢六十文以上二十户共來洋三十一元○馬貞甫師山居士酒叙减費移助又師山無名氏汝南後人吴興後人姚珊記馬貞記荷插散人各洋兩元凝輝草堂洋一元陳鼎記桂生各洋五角又十二户共錢一千二百文又二户共錢二百文以廿四户共來洋十七元錢二百文○宏久寳號經募增記洋二元師曾書屋洋一元五角餘記洋一元三角源記洋一元朱春記俞廷記喻懷記王浩記賈海記趙蘭記陳寳記潄石軒各洋五角丁萬記錢五百五十文夏乾記洋二角十二户合錢二千四百文以上三十一文共來洋十元錢三千四百五十文○劉河保平氏讀募三十三户共洋六元○盧懋叔陳士英各洋一元蘇渭卿洋八角丁載卿洋二角以上四户共洋三元○鎮江裕和基南卿經募廿三户共洋三元○洪源莊經寡七户共洋二元○乍浦曹恆大木行審悟子經募廿二户共洋三元○源興號經募七户共洋六角五分銅洋一元○孟同興來五户共合洋一元○王長根洋二元以上均係塔册○浙省東平氏洋念元方翼紹堂洋十元嘉興善士求病愈祈保平安洋十元楷記無名氏洋十元王國銜國衡各洋一元楊詰人洋二元無名氏二户各洋一元無名氏求合家平安洋二元謝春華銅洋一元○張緑初先生書潤移助洋一元七角對洋一個○蘇州忍庵氏錢二百文○本日共收英洋三百三十七元銅洋二元虚對洋一個小洋十三角五分錢三千八百五十文合併聲明 
 
