# 1892 - 317 - 4907034

 

Page 1

 
 
[續印二十四支出售] [  圖書集成局啟]  
　　本局續印二十四史校對精詳字跡清晰紙色亦極潔浄洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[御纂醫宗金鑑預啟] [  圖書集成局代白]  
　　醫宗金鑑一書操是　者莫不奉爲指南近緣坊本字多漫漶貽誤實甚今文記主人將家藏殿本付本局排印另請良工重新繒圖校正以公同好欲預定者每部洋二元祈全申報館購取畫票准本年十月成書持票仍向申報舘帳房取書可也 
[論杭州北關門外新置水龍事]  
　　昨報載錢江雁字内有一則言杭城北關門外十里長街市廛鱗次議興水龍一集爲有備無患之計兹已議定分叚辦理如聞警報互相救護擇於二十二日祀龍先於十九日在大王廟搭臺演獻云云言者不詳未知此處有水龍幾架然云分叚辦理互相救護則必不止一架水龍已杭州北關門外爲往來孔道其間人烟之稠密房屋之望衡對宇幾無隙地兵燹之刦雖已毁壤而以地處衝繁貿易薈　故肅清以後旋復舊規一直長街兩面店鋪臨河亦近取水甚使祗以向無水龍凡遇火災不過用　桶挑汲以資灌注惜其不甚得力卽有創是水龍者亦仍中國之舊制以錫爲龍頭一架水龍　之須十餘人　其水仍需擔汲入巨桶内而後可以由龍口噴出把龍頭必須力大而又心靈手敏乃勝厥任力不大則不能運動心不靈則水噴不能中的手不敏則竟可使拇指冲碎卽此　人已難其選而此外挑水者踏楨者約計一龍非二十人不能動手而挑水之人則更愈多愈妙若此則更無有人焉爲之開火道上房屋是名爲救火實無濟於事龍頭所指卽使製龍者手叚極性把龍頭者本領極大而龍頭之口其粗止得三五分則噴出之水其　已甚故吾嘗謂救火之法中國水龍未免覺其太笨以視西人救火之洋龍盖不啻有上下牀之别也洋龍多用皮帶收放俱極靈使持龍頭者亦可以隨心所欲不若中國水龍之動輙傷手其皮帶之口大逾徑寸故其水勢噴薄無異乎飛泉瀑布勢力極大注射火塲正如倒瀉銀河而又有用火機者謂之火龍則需人更多而得力更大又有用樂水龍者則其用别有不同要其所以救火之患則一今北關門外所置者不知是中國之龍抑係洋龍夫用中國舊式水龍雖未嘗不可以勝火不過用力多而獲益少若所置者爲洋龍則所以爲有備無患之計者爲可恃矣近來杭州城内置備洋龍已屬不少人亦皆知洋龍之力爲有用故往往言火政者以置備洋龍爲第一要義則或者該處所置亦係洋龍未可知也以該處去河道最近取水尚便倘有洋龍皮帶投之河水一路吸上以資澆灌其用人可以不多而所以救火者其效力大著矣杭州城内河道甚隘除下城萬安橋一帶之外有數處名雖曰河實與溝無異上城又多染　水色汸濁如墨食水之家其講究者則飲西湖水然來路太遠者決不能購到所用者皆大井小井諸水而已救火之法置龍　宜得用　輙水尤關緊要上海之救火所以捷於他處者不僅西人救火之認眞與夫器具之憲敏而已也其大可恃者在乎自來水隨處皆有龍頭隨時可以激水套以皮帶水卽注射任意所指無不撲滅故自有自來水以來上海從無大災此其明騐也前者余與人和軒主人論及漢口宜置自來水以備救火更便民食見者頗以余言爲然昨有客過我述及南京城内離水路有十五里城中雖有秦淮河而其水不堪汲飲居民食水往往取給於井而井水贓不可食故有議及創辦自來水者惜尚無人焉興辦此舉倘能辦此則石頭城諸人之福也余因自來水之妙處實爲從古所罕有其便於民食尚在其次獨於救火一節實　千古火致中未有之奇其費雖大而一勞之後可以永逸平時修治之費不甚鉅也故凡去水路遠而挹注不甚便者皆可以仿而行之如漢口南京杭州廣東屈指不可以枚舉大都人烟稠密之區水道迂遠之地皆當創設自來水中國此時於外洋之製造機器無一不能且無一不精則於自來水之制度法則中國工匠當亦不難爲依樣之葫蘆第恐開溝掘地或有碍於民居墳墓者則又往往以風水之說相阻撓比則中國之積習所未能遽改者然苟明知其有利則又將羣焉趨之矣有洋龍者不能不先顧取水之道而各處之艱於取水者雖有洋龍亦成無用故吾於杭州北關門外置備水龍一事而推廣言之 
[赭嶺鐘聲]  
　　新任蕪湖洋關稅務司班謨於上月二十日由黄歇浦乘汪孚輪船來蕪接任前任吳稅務司卽於廿一日啟行回國先期赴地方衙門辭行别緒縈懷有不忍遽去之意瀕行以西洋畫册留贈吳春農司馬贈以法書數幅以壯行色吳君謂在關各西人曰司馬長才素裕歴辦交涉各事均能措置裕如余故心敬其人乞贈法書以當他日相思之劵觀此可見吳稅務亦歐洲風雅人也○駐無英領事福格林君請假三禮拜赴蓬壺員嶠間一暢胸懷兹蒙上游札委上海總領事署繙譯官譚得樂君來蕪庖代於二十日接事福君卽於次日偕卸任稅務司吳君同乘元和輪船赴滬小駐行旌卽當分道揚鑣一則衣錦榮歸一則名區攬勝亦極人生之快意事矣○長江水師提督李與吾宫保在蕪湖仙逝仰荷九重垂厪褒忠典禮可謂至優極渥惟廷寄例由驛站遞送尚稽時日兹聞十月初旬可以由省齎到諸公子及襄禮人等先期演習儀節將大門以至内廳垂纓結絡素彩流光自下望之不啻珠宫貝闕門外更搭鼓樂收禮等亭擇期十月初八九十等日舉襄受吊並預請道憲楊觀察點主將來必有一番熱閙也○由蕪湖往宣城水道中間有清水河三里埂兩處積沙淤塞片帆難渡蓋是處當宣歙諸水之衝歴年山洪暴注沙石擁積日漸曾高一届秋冬輙隆然壅起舟楫頓形不便屢經賢有司建議開濬祗以艱於籌欵迄未興工說者謂不如就河濵設局向過往船隻酌抽捐費三五年必有可觀加以官欵不難從事疏濬且蕪邑東南二鄕田畝亦得大沾水利一舉而數善備　心民瘼者必不視爲河漢也○王宇春大令兩權蕪湖縣篆繼以眞除在任日久於一切利弊竭力整頓迄今頗著成效閭閻同聲稱頌特製萬民傘匾對鼓樂迎導送至縣署大堂懸挂匾曰重敷惠澤聨曰謳頌遍中江溯當年臥轍難留修肢浦輪公何遽去譽聲垂後世欣此日褰裳再至長依棠蔭民不能忘亦可見大令善政及人故能使萬民感頌也○前報紀保甲局綫捕在鴻安躉船拘獲扒手四名解至總局訊明辦理兹聞此四人乃上海縣捕頭趙金之夥因有案犯林秀山在捕房逸出潛匿甘泉縣境捕夥跟蹤而至該犯又逃至無　捕夥緊追不捨得以就　惟捕　身畔未帶公文知照地 
 
 

Page 2

 
 
方保甲致悞認爲賊後經電禀滬上會審公堂發電至蕪饒芷香明府遂以好言撫慰飭令乘輪妥解回滬○安徽候補府邊卓存太守於上月廿二日奉中丞密札赴南陵縣覆勘要犯並帶劊子手二名行過蕪湖騶從甚簡○前報紀蕪湖保甲改歸關道辦理云云兹悉楊觀察已接奉省憲檄飭將原辦章程或用或革悉心擘畫擇吉十月初一日接辦觀察閱歴已深老謀碩畫久爲吏民所傾服此次將大有造於地方當拭目以俟之○牙釐局袁榆生觀察虧空公欵無術彌補蒙沈仲帥曲意體恤寛以時日觀察復於上月二十三日乘輪船赴省聞小駐兩三日卽須回蕪交代局務云○金柱關房子明少尹瓜期已届所遺之差道憲擬以吳巡檢淑民接辦又泥關鈕殿三少尹差期已滿遴委孟少尹松雲接辦均經楊觀察具禀院憲約十月中旬齎到回批卽可履新矣○祁門縣倒湖厘卡孫麗峯少尹年當强盛奮發有爲近爲二豎所侵遽赴修文之召家丁禀報到蕪袁觀察札委譚少尹懋卿前往接辦已於上月杪到差矣前報上月十六夜南岸江埂頭拘獲種火匪徒一節兹聞是處盡係客民棲止性情蠻野拘獲匪徒後不待禀官究辦輙自縛以巨石沈諸江心旋又誤認報信人爲匪徒扭住攢毆幸保甲委員陳少尹馳至上前喝住始免斃於衆拳之下當將客民頭目李榮才王深華周耀香三名拘獲轉解縣署請懲據供匪徒姓張名大榮久爲閭里之害前年經人控其爲哥老會匪去秋又因事被押在縣今年八月二十二釋放伊仍怙惡不悛是夕有人見伊放火大聲呼救驚動四鄰初僅箠撻繼竟沈諸大江紛紛擾擾中實不知誰爲主使至見伊放火之朱某現又逃逸難成信讞刻聞頭目三人經邑尊訊鞫後已改押班館矣又聞二十二日清晨溺斃之屍浮出江面　地保打撈想須由邑尊臨騐始能收殮也○時交冬令田舍翁倉箱坐擁又須從事磁基爲明春小熟之計奈天久不雨田疇龜坼老農老圃無不盼望長空早降甘霖以蘇民困上月十六二十兩日廉纎細雨灑徧香塵雖未旣霑旣足然土脉已有微潤閒朓高崗見秋柳隄邊老農叱　宛是春耕圖畫也 
[鹿耳觀潮]  
　　臺北爲府垣重地人烟輻辏良莠不齊地方官爲安良除暴計舉辦冬防每届冬季就城内設立保甲總局城外各立分局夜間分叚梭巡挨户稽查民間賴以安枕本年已於九月二十日開局辦理其總辦已委前署埔裏社通判劉子威犬令大稻埕分局則委許君寳善艦舺分局則委程君揚烈至輪辦城内外查夜差使則委何君荷濂何君應鈐章君寳基張君炳元諸人奉札後均於是日赴憲轅謝委旋卽禀知到局視事○基隆配運局務前由安荆璞天令經辦兹聞大令瓜期已届交卸局務大府另委候補縣丞邢貳尹庚前往接替兼辦該處釐金事務○日前斯美快輪由申回臺行至鎭海關外忽見陰雲四合紅日韜光客有凭艦縱眺者見離船里餘波面有物凸起如浮巨席其色微黑方注視間此物忽與波俱起巨首圓背腹鱗俱作金色狀類鱅魚長約數丈帶水斜落如抛線然有頃入水而遊觀者咸詫爲目所未覩也○　碧軒叅戎曾向澎湖調到宏字副左兩營駐紥臺北之大龍洞三板橋地方以資防衛嗣大憲以該兩營兵勇常有爭鬥口角等事飭令盡數　散另由撫轅中軍徐曉湘協戎招募精壯二百名分駐城内外各要所以便隨時調遣兼作冬防衛隊○現署臺北府陳仲英太守又　曰前奉到憲札飭回臺灣府本任至現署臺灣府吉雲舫太守昌亦令卽回臺北府本任吉太守未到任以前委前署臺灣府候補同知龍吉銘司馬景惇暫行署理官塲聞此信息競往叩賀聞龍太守接篆之期已涓吉于九月二十四日云○臺北自入秋以來屢起颶風兼以山水暴發淹没多處各鄕鎭赴郡報災者絡繹不絶邵筱村中丞慈祥在抱利濟爲懷派委候補各員前往履勘臺南府屬委俞大令鴻臺灣府屬委張大令壽基臺北府屬委宋大合　釗分别前往察看諸人奉札後皆於九月十九日赴憲轅謝委一面禀知起程○宏字正副兩營經上游檄令裁撤卽行内渡各勇應舘存餉由邵中丞特飭基隆銘軍統領劉濟舟總戎曁行營中軍徐曉湘鎭軍訂於九月二十一日在東門外營房點名給發餉單每名於何年入營何年截止共銀若干歴歴載明再至基隆照單給銀旋卽登輪内渡以歸簡捷而免生事○離城數十里有地名三角湧者人烟寥落雞犬晏然亦一小村落也有某娃者忽於日前被盜刼去衣物甚多立卽赴縣報明葉縵卿大令於九月二十日清晨帶同書役捕快人等前往履　旋　廿一日晚回署○城内各街年久失修加以今夏風雨漂摇遂致損壤過半行人頗以爲不便前經大府派員逐叚修理大興畚鍤刻已漸有端倪崎嶇道路轉瞬變爲康莊何使如之○駐紥東門外之定海右營管帶向爲王凱臣游戎前者游戎奉札卸事該營另由袁佐清都戎殿魁接帶都戎前在浙省寍波一帶管帶巡防緑頭等勇熟悉外洋操法抵臺後繪就各色圖式禀明撫藩兩憲每日分早晚兩次督率各哨勇丁按圖操演一切口號均仿洋式未及兩月各勇已能得心應手步武井然見者莫不嘖嘖歎賞詫爲節制之師也 
[解散脅從]  
　　頭品頂戴兵部侍郎兼都察院右副都御史巡撫江西等處地方兼理軍務提督銜德爲　諭呈繳票布免其治罪以予自新事案照光緒十七年六月十一日欽奉上諭哥老會匪最爲地方之書疊經降旨查拿并經各該督撫先後獲案奏明懲辦惟此等匪徒行蹤　秘動輙糾集黨羽乘機煽亂甚至造謡惑衆潛謀不軌着各直省將軍督撫嚴飭地方文武隨時留意實力查緝如有　獲會匪首犯卽嚴行懲辦凡地方良民有悞買保家僞票呈繳地方官者免其治罪其有向充會匪自行投首密報匪首姓名因而拿獲者亦一律宥其旣往准予自新務卽出示曉諭俾衆咸知總期嚴懲首要解散脅從以除奸宄而安良民是爲至要將此通諭知之欽此前經本部院恭錄出示曉諭在案今查萍鄕縣大安里地方有匪徒鄧海山等勾結爲匪聚衆起事當調大兵前往勦洗現在會匪就擒　省訊明凌遲處死其餘在會匪黨經官軍擒斬并拿獲正法者不可指數皆由甘心爲匪自罹法綱以致身家莫保骨肉分離本部院仰體朝廷法外施仁之意不憚諄諄告誡以期保全民命除飭拿獲著名首要各匪犯務獲究辦外合再出示剴切曉諭爲此示仰闔省軍民人等知悉爾等須知謀反大逆罪于寸磔萬不可聽信會匪造言煽惑買票入會潛謀不軌大于法紀家破身亡自示之後務須父戒其子兄勉其弟務爲安分良民勿被匪人誘惑如有無知愚民悞買票布准其遵照諭旨許赴地方官處呈繳免其治罪其有向充會非自行投首密報匪首姓名因而拿獲者亦一律免其旣往准予自新其各凛遵切切毋違特示光緒十八年九月二十日 
[狐魅傳聞]  
　　南方濵海向鮮狐狸卽間有之亦不過細細么魔未足爲患也乃邇來粤垣居民爲狐所崇者迭有所聞其最靈異者則莫若城西恩寍約某姓家據方該屋於閏月某日忽聞空中有人聲細爲聆聽則嬌音嫋嫋宛如少婦口吻自是而後或雜穢物於食器或播謔語於閨房沙石從空而降器物無故而響家人患之倩術士而施勅勒迄無靈騐適增滋擾隨有某戊才之弟代運廣長之舌點頑石之頭由是始各相安然猶時相答問毫無顧忌詢其行蹤則自言爲狐兄弟姊妹十人同來東粤已則雁排弟五行前日同件在曾巷某香店侵擾被人污以狗血始濡尾而去但伊輩道行淺薄故致僨事其餘同類散處省會或隱或現故人未之知耳家人聞言恐招怨賈禍益不敢怠慢一夕家中老媪閒坐堂中忽聞狐言曰廣慶戲園今演新劇盍同往觀乎媪答以妙乎空空座貲難措言猶未已燈火猝息媪摸索自來火則觸手鏗然取火視之得小洋四枚狐並囑其購買鮮果少許用筠籃携赴戲園迨天色微明樂亦將闋忽覺有手牽衣袂者視無所見惟聞歸休之聲旣返啟籃則果較前約多其半心焉駭異旣而茂才之弟回三水原籍泒言隨之同行未幾狐又自返某家預訂别期而人究未得見也又聞老城觀音册畔金魚塘某住眷亦被自稱狐仙者毁物滋擾至今未已此二事友人言之鑿鑿諒非子虚然光天化日之下狐魅横行害及人物亦閭閻之隱憂也 
[官鹽暢消]  
　　淮南各食岸今年銷市甚旺各岸催連之文絡繹而至日前儀棧凌觀察又接皖岸督銷丁蘭生觀察來文略謂敝岸銷　 
 
 

Page 3

 
 
日暢甲申春綱南鹽二百廿四票已全數到岸除銷售外大通總局現僅　五十餘票大約可敷兩月蕪湖亦所存不多轉瞬菜市畐更形暢旺若不預爲儲備恐有脫擋之虞查甲秋新綱開辦已久尚無一票到岸爲此咨請轉飭淮南總局赶卽諭催各商從速領運以濟岸銷云云凌觀察當卽札飭淮南總局遵照兹已由局憲出示諭催或曰近來各岸銷市之暢實由緝私得力所致自許太守督辦緝私以來振刷精神激勵員弁會同各防營不辭勞瘁露冕巡行查獲私鹽何止數十萬斤實近年來所僅見聲威遠播梟匪咸望風逃遁卽著名窩囤亦相率遠避幾幾乎顆粒不能偷運出江彼處居民無私可　自不得不食官鹽岸引暢銷實由於此然則緝私一道可不極意講求哉 
[四明聞見錄]  
　　寗波天妃宫開光日期前已登報兹聞前後大殿及兩廊一律懸燈結綵大門外彩搭牌樓高聳雲霄輝煌奪目宫前街兩旁店鋪皆懸五色明燈前一夕江　新老會館水仙宫以及甬江濵江廟湯令公廟召集梨園子弟通宵演戲以慶昇平道府縣各衙門派差彈壓莊别駕尚恐稽察未周首先到廟親自督率提憲馮軍門道憲吳觀察府憲胡太守均於是日黎明鳴騶莅止拈香行禮俄而瓊筵大敞袍笏登塲至初更時始各回署聞此次廟中演戲共有二三百本之多任俟歲闌方可竣事也誠洋洋乎大觀哉○甯波東鄕靈峰寺擇於九月二十四日開光至十月初五日爲止遠近老幼男女聞風結隊而來幾於在坑滿坑在谷滿谷新河頭三眼橋一帶舟楫爲之一空寳幢河頭茶坊飯店幾致座無隙地山上山下香燭食物等攤無不利市三倍日前有商船滿載米石行至老江橋下因潮流迅急舟子把握不住撞於橋樁立時沈下幸救生船將舟子拯救得慶生全沈下米石亦經設法撈起然已腐爛異常不堪適口矣○四鄕晚稻現已收割每畝不及百斤皆因今秋苦旱遂致秀而不實也刻下米價有增無减貧民頗以爲慮○李廣興等米船近在江蘇洋面被海盜刼掠現赴道轅呈報所有道憲批示照錄於下以供衆覽察核所禀情形似係在江蘇洋面被刦惟據稱海氛不靖疊遭刦掠自應無分畛域辦理所請飭派元凱兵輪查緝巡護之處候卽咨呈提督軍門飭遵並候札行寍台二府飭屬及定海廳查明會同各該營汛水師隨時實力巡緝以靖盜風而安商旅仍候兩江督憲浙江提憲曁崇明鎭批示可也 
[金陵官報]  
　　九月二十日新授長江提臺黄軍門親拜謝步辭行藩臺瑞糧道謝辦籌防局候補道曾辦城外保甲局羅老湘營統領王辦皖岸督銷丁候補道鄧裕生知府阮祖棠禀知奉司委採辦積榖九江新關委員分省補用同知王亘到九江來知縣李前泮試用府照磨江薙奉示騐看統領銘春武毅等軍張景春慶字等營曹德慶均到署提標後營遊擊李東武辭各位均見江蘇内外水師儘先副將錢長順到由上海來江寗縣典史李林禀知丁母憂新授江南織造庫使雅靈阿到由京來分發試用復設訓導王文田奉示考試高　縣廣東司巡檢陳昶成叩謝奉藩司盆知赴任二十一日辦上海機器局候補道劉麒祥見辭記名堪勝提鎭張國林見叩謝帶奇兵中營署無錫縣陳家熊禀到縣丞彭翔鸞奉釐捐局委赴海門厘捐差遺卽辭 
[蘇省官報]  
　　九月廿三日委署昭文縣梅崇誥辭赴滬見道憲知縣姚桐生辭赴蘇屬查鋪遞差孔祥霦禀知赴寍見制憲道庫陳以屏黄埠墩卡來並謝委署無錫縣典史事長洲縣典史陸桐華謝奉委調署上海縣典史事巡檢張廷璪銷婁門水關差並辭赴寳山塘工差從九司徒汝銷夏防差廿四日藩轅牌示照得松江府川沙同知倪人函病故遺缺查有候補通判郭廷沛堪以酌委署理請補震澤縣震澤司巡檢林韶貽飭令赴新任縣丞王希禹禀知府委放長邑孤貧口糧差府經吕鐘嶷奉傳甄别考試指分江蘇候補班補用巡檢鄭春蔚湖南人禀到廿五日浙江候補道陳乃瀚辭行候補道錢寳傳上海來辦理留防太湖水師營務處管帶正前營道銜安徽卽補府李松榮禀知江浙一帶會哨巡湖辭知府楊靖禀知奉委水利局文案卽日到差通判楊和培服闋回省知縣曹日新常昭海口蒯光華奔牛均奉委厘局差謝克明江北緝捕差卽辭分發江蘇試用知縣黄楙順天人到省縣丞龔世棣中路陳毓楠北路楊挽瀾土祖蔭均閶胥門外從九吳光煜東路張廷琛吳世瀛均南路潘西周齊門外林守廉婁門外吏目王敬銘北路均禀知奉委編查保甲差委署無錫縣典史陳以屏辭回厘卡從九史久華謝委署金匱縣典史事劉樹銘奉委蘇捐落地分卡孫鑑儕監放元邑孤糧差章廷愼銷常州府差遣陳寛潤由沙務來監翎五品頂戴指分江蘇遇缺先補縣主簿徐嗣元浙江人禀到廿六日兩江營務處記名提督郭寳昌江蘇候補道李家驊由甯來知縣汪以誠金陵來謝飭知請補南匯縣缺童寳善禀知本日到籌賑局文案差許慶春禀知委解淮餉赴揚查有銑由寗來縣丞朱祥榖巡檢虞從哲均西路主簿高靄堂東路州稅課大使沈紹勛南路未入潘友成盤葑門外均禀知編查保甲差從九孫鑑儕銷監放元邑孤糧差丹陽縣典史高蔭都謝飭知赴任調上海縣典史陸桐華禀辭赴任五品頂戴指分江蘇試用從九孫澧蘭浙江人禀到 
[打撈洋銀]  
　　英公司博卡喇輪船在澎湖海面失事已紀前報嗣由滬上派輪船前往失事處打撈洋銀貨物現查貨物無存惟洋銀尚在起出一箱有三千元之多因風浪未平暫時停輟該船尚在彼處守候俟風平浪靜時再行打撈云 
[遠迓旌麾]  
　　本埠官塲探悉安徽布政司德方伯將次來申由上海縣飭辦差人等赴天后宫側預備行轅 
[大令啟行]  
　　上海縣黄愛棠大令赴江寍公幹已列昨報兹聞前日傍晚時大令飭家丁等將行李連上招商局江寛輪船至夜半大令乘輿出城至金利源碼頭登舟夜色迷濛雙輪展動向金陵進發 
[局員更替]  
　　帮辦總巡兼西門外保甲局員朱森庭明府因不洽輿情被本邑孝廉楊德烟等投撫道兩憲具詞控告已紀報章兹聞朱明府業已撤差所遺帮辦差由道憲聶觀察札委水利局員周明府接辦所遺西門保甲差則委十六鋪中局蔡蓉卿二尹接辦周明府不日卽當到局視事 
[安設新鐘]  
　　虹口捕房火警鐘舊者業已破裂其聲不能遠聞兹由美國定製新鐘業已運到此鐘有四千餘磅之重現已預備安設從此蒲牢怒吼當不减周景王之無射矣 
[車夫横行]  
　　昨日下午有東洋車夫載西人由英租界大馬路向東横冲直撞至盆湯弄東首撞倒一孩子車夫置之不班反駡孩子兩目青盲旁人咸抱不平以坐車是西人無可如何幸小孩受傷不重掙扎而起躑躅歸家說者謂近來東洋車夫拖拉西人者往往横行無忌易於闖禍所冀捕房隨時整頓亦便民之一道也 
[碰船定讞]  
　　和興公司飛馬輪船被太古公司杭州輪船碰沈前已登報兹經英官訊明此案謂杭州輪船行駛不合法實有咎戾飛馬輪船並無不是云 
[迎賽節會]  
　　今日爲下元令節城隍神循例出巡前晚由各會首在神前拈香抽籖定於今日恭舁神像出小南門而進西門想紅男緑女夾道縱觀又有一番興會矣 
[游兵内渡]  
　　此次斯美輪　由臺灣來滬載有兵勇數十名形容枯　衣衫藍縷携筐提鍋恍似逃荒難民想係遣撤歸來者昨日下午四點鐘時在法界金利源碼頭一帶歇息或臥或坐西捕見之以其有碍行　上前驅逐各兵勇遂向南至小東門外投客寓借宿客寓主人見其 
 
 

Page 4

 
 
狼狽異常擯而不納後不知其究竟 
[淞濵瑣語]  
　　混名王木匠者在滬城縣署南首開設棺木鋪今春因病怛化其子年已弱冠迷戀烟霞日與無賴子成羣結隊任意逍遥將家中衣物典押一空昨日又向其母索錢不遂始而辱駡繼竟以老拳從事其母大聲呼救欲赴縣署喊控鄰人聞聲麕集竭力解勸始免涉訟公庭然王子似此行爲清夜自思得無有愧○前日下午有某甲至小東門外某小烟館領略烟霞滋味五分已畢復添三分共計錢五十八文值堂向甲收取甲付小洋一角餘錢令其找出值堂允之轉身往取甲卽將烟槍攫取飛步奔逃值堂見之大呼捉賊在後追赶及至十字街口則已蹤影杳然矣黑籍中人果無奇不有哉 
[報竊無憑]  
　　本邑人王鼎怡在引翔港地方開設錢布店八月十三日晚間被賊竊去錢布洋銀等物當時並未聲揚遲至半月之後始赴上海縣報案捕廳蔡少尹於前日帶同書差捕役地保人等命駕往勘及抵該處二尹察看一周勘得並無被竊形跡以所報不實將王申斥二尹旋卽排道回署 
[解犯過申]  
　　前日太倉州飭差押解盜犯張幅忠來申解差赴道轅投文聶觀察飭將該犯發交上海縣監禁值白捕役禀明黄大令諭 
[游妓纒人]  
　　妓女拉客有違禁令近來英租界三四馬路西首及香粉弄一帶時有游妓拉客前夜香粉弄某花烟館見鄕人某甲經過以手招之甲掉頭不顧烟妓强行拖拉甲言拉客違禁爾豈不知何向人嘵嘵爲妓鴇聞之忿然作色勢將用武經人解勸始得無事有緝捕之責者盍於此加之意哉 
[研訊華捕]  
　　戴阿新卽陳阿新及顧四寳等前在法公堂控廿二號華捕鄭連卿有曖昧事誣指行兇同轉訊以事關該捕假公濟私商諸祁繙譯官於昨日下午兩點鐘蒞八仙橋捕房會審届期捕頭謝爾諾飭該華捕自行投案同轉問曰現據陳阿新等供明爾與伊實有夙恨是否該捕供稱陳之言語盡係子虚可請察訪同轉將陳阿新顧四寳逮　陳稱本月廿一日至法界寳興里呼喚姘婦德仙初喚一聲寂無應者至第二聲該捕卽從樓上走下將我扭住指爲行竊扭辮痛毆送入捕房問其時該華捕身穿何等衣服供稱見伊頭戴號帽身穿號衣的係出差形景謂現據該捕禀稱爾向彼處人家索錢巡捕喝阻不服反敢集衆行兇欲將該捕毆打是否屬實陳供稱在别弄李姓家索取房租與該捕所居相去甚遠况時候不同　請查訪旋據包探孫錦榮禀稱查得陳阿新向人索錢亦有其事係在該捕所居後面弄中同轉問顧四寳曰陳先在香粉弄與該　打架爲何事起釁答稱事在半月前陳至香粉弄德仙所開花烟館尋歡臥在披屋中鄭連卿後至見陳阿新先在怒髮衝冠扭住痛毆其時我亦在彼目覩情形同轉問陳曰爾如何到花烟館與鄭因何用武答稱至德仙房中暫睡鄭連卿突如其來謂此是何處爾可亂闖我答以此乃花烟館倚皮肉作生涯身畔有錢卽可入此室處該捕卽將我批頰一下我駡其爲死烏龜因此挾恨廿一日藉端報復問德仙何以不住英界答稱該捕恐德仙受驚欲令遷至法界如或不遷欲將德仙之臂腿砍下我往寳興　呼喚實因德仙與我茗話喚我前去司轉着孫包探往寳興里提德仙訊問少頃禀覆謂德仙已於昨日避逸同轉謂此事若非德仙到案質訊恐難結案遂商諸祁繙譯飭該華捕暫退陳顧依然還押 
[英廨瑣案]  
　　婢女陳順大被主母陳王氏凌虐受傷由捕房查明將婢送至英公廨請爲查辦蔡太守立卽飭差立提縣王氏到案候訉○瘋人楊才才在路胡閙由巡街捕帶至捕房移送英公廨又有華捕送到瘋人某甲不能言語值日差禀明蔡太守飭查該瘋人等有無親屬禀覆候示 
[樹德務滋]  
　　謹啟者敝堂昨奉宜興任秉之仁翁來函交來任樹德堂大善士樂助山東賑捐由餘大莊匯到英洋五百元當籌捐弩末之時爲慨解仁囊之舉證到大阿羅漢福造無邊憐將中澤哀鴻功歸實濟謂爲樹德洵不虚也但願樂善同志聞風而來億萬生靈庶有豸乎上　六馬路仁濟善堂籌賑公所施善昌等謹誌 
[仁壽同登]  
　　謹啟者敝堂昨奉善化楊祖六大善士求生母丁氏諸事如意兒孫滿堂由邳州署交來洋三十元樂助施　樂經費又奉蘐壽堂大善士樂助花洋五十六元滴楊枝之水萬物皆春分蘐草之香斯民同壽恩推仁孝福造慈祥合登報章以誌盛德　上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　九月廿一日甘泉縣李明府由省公旋廿二日天長厘局程别駕璧公幹抵揚廿三日　鹺尉尚咸解海分可　來士太史良弼廣東候補府劉太守懌均到揚 
[柴蓬失愼]  
　　九月廿三日上燈後揚城居民遥見西南方火光熊熊不啻赤城霞起然不聞嘈雜聲知失愼處當在城廂以外翌晨詢悉南門外距寳塔灣不遠之柴堆因星火燎原直至夜半始熄至被焚柴薪若干曾否殃及居隣俟續聞再錄 
[上海北市絲業會舘捐八月廿九三十日第三千三百三十七八次清單]  
　　廿九日楚敦無名氏由星沙張同興謝愛堂司馬託立大莊匯來省平銀六十六兩九錢合規元七十兩零五錢六分二松江沈仲起蒙宋西簃年伯之文孫畢姻賜柯儀移賑祝其麟齊鳴洋十九元唐姓四元張鳳慶由升大莊來規元十兩無名氏洋十元徐門秦氏十元徐秦氏求產後平安四元金陵宋子香經手無名氏二元對開洋一元李功甫洋一元○天順祥來西萍鄕縣署孫朗卿經募覞堂主人洋廿元自修齋六元明德堂羅四元黄南羶謝清泉同仁興存心堂文景雲五户各二元沈方庭垂堂游孫朗卿老萬昌皮福田羅隆泰劉福成劉福臨黄杳山九户各一元諶定甫徐子戴各錢一千文陸燕生六百文問津客顧鼎呆各五百文陳玉卿陸燕生顧乃勳公之實周子青裕德堂劉松亭七户各四百文陶華德養身堂杜浚生三户各三百文　儿子二百文樊茂清一百文共三十四户合洋五十六元○餘姚厘局募有心無力人洋一元樹萱堂修路齋各五角陳餘連三角伍酬記居易山房陳各錢五百文清吉軒三百文惠記平安堂各三百文張瀛洲無名氏依樣道人陳山亭麓樵張子林李春山潘俊德李王書楊劍南十户各一百文共十九户合洋五元○三十日江西舒儀斌代募各户由怡太紙號來洋一百元鼎泰糖北貨行爲鄰近失愼幸獲平安蒙諸友照拂將謝筵資移助洋四十元李子彬爲兒滿月承親友惠儀將筵資移助爲諸君造福廿元蘇城趙徐氏求病速全廿元無名氏求妻嚴氏病愈廿元江西洋林港陳君讜由鄭榮記來廿元茂裕申紙棧爲鄰居失愼幸獲無恙蒙諸親友照應以謝筵資移助廿元蘇州西如號孫怡雲募沈寳小　求病速愈十元安徽吳壽生十元如臯孫纘禹募珊記求平安十元澄心子二元程姓求病愈平安一元滸甫恊大一元擺渡客二角○武昌府署李桐生錢二百文募李頴士二千四百文李國士三百文唐子壽王秋卿各一百文共五户合九八五平沙銀二兩 
[鎭江徒邑旱災貼養耕牛集泰和收捐處九月中旬清單]  
　　同德昌第四百二十四號册劉源盛錢一千八百文段祥茂錢一千零八十文魏永昌錢一千零八十文厚生福錢一千八百文義生福錢一千八百文增盛永錢一千八百文綸源錢一千八百文陳忠順英洋一元正源洋一元茂興永洋一元○第三百六十七號册匯康莊洋二元同泰行洋一元鄭夢九洋一元朱玉堂洋一元崔經五洋一元劉源卿洋一元汪蕊香洋五角○裕和無名氏洋十二元○福和第三百七十一號册春祥莊洋二元司號洋一元廣德堂韓洋一元○清記苐五百六十六號册無名氏洋二元元○第五百六十五號册無名氏洋三元錢四百文○劉紹臣無名氏洋四十元錢六十千文○張太占無名氏洋二元○福和第三百七十四號册有名氏洋一元無名氏洋一元景昌洋一元孫榮泰洋一元○張鶴徽第一百九十五號册高家司吳繼高錢三千六百文裴綠墅堂錢三千六百文鄒春曙堂錢一千八百文德升炳文源永共錢一千八百文吳乾豐錢一千八百文程增裕錢三千六百文省容錢一千八百文永昌祥錢三千六百文邵汝登錢一千八百文尊德堂戈錢一千八百文福德昌錢錢三千六百文東記扃二銘堂樹記共錢三千六百文源茂錢三千六百文同復昌錢三千六百文福裕元錢三千六百文張森泰錢三千六百文遂初堂尤錢一千八百文聚德堂吕錢一千八百文○第一百九十六號册榮成錢三千六百文和記錢一千八百文義和祥錢三千六百文元泰錢一千八百文鴻慶錢三千六百文恆豐和錢一千八百文公昇錢一千八百文順興錢三千六百文益盛森錢三千六百文志記錢三千六百文○福和第三百九十五號册甡和錢三千六百文無名氏錢七百二十文附啟者查賑於十五日下鄕分東西南三路開辦于伯川嚴佑之柳少雲等每局延請同人十位隨帶小車十輛隨查節節移局據報來信每日一局分五班上户災况較戊子年苦甚每到一村彌有遺剔之户無有一粟之家見所食物糠麩豆渣柴果春浸大率粗糲不堪下咽居多仰賑如天奈惟日甚長若給數百文一口難以苟延到春千祈斟酌妥善爲要是烙印之牛皆不敢再售此舉惜做遲一月已賣屠宰不止千數矣 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月二十日京報全錄]  
　　宫門抄○發抄硃批四道○直督李奏在籍職官主使搶奪財物請旨革職拿究摺○陜撫鹿奏榆林等處被水衝刷籌辦賑撫情形片○都統奎奏體察熱河當商苦累並各州縣差費情形酌擬寛免裁撤摺○又奏查勘赤峯縣收成歉薄情形片○九月二十日工部鴻臚寺鑲黄旂值日無引見○慶福假滿請安○博迪蘇回籍請安○徐中堂因伊孫留部謝恩○王文錦謝授内閣學士恩○禮王等兩旂合操覆　命○海緒續假十日○召見軍機敬信裕德○發抄楊昌濬奏候補令高繼陳補文縣令奉硃批吏部議奏欽此○又陜西循化營叅將王廷賢因病出缺奉硃批兵部知道欽此○又靈武叅將温宗秀署中衛恊奉　硃批兵部知道欽此○又提標中營守備陳延慶凉州鎭中營守備陳錫坤對調奉硃批兵部議奏欽此○○大學士直隸總督二等伯臣李鴻章跪奏爲在籍職官主使搶奪財物請旨革職拿究恭摺仰祈聖鑒事竊查前據冀州禀稱州屬窰窪村職員劉　士向在深州靡頭村開設德慶永綢鋪本年二月十三日鋪夥李培周坐車裝綢由阜城縣赶會回鋪傍晚時路經衡水縣張家莊外突有劉國士堂姪劉同堂率領焦洛通多人持械攔車威嚇將綢疋全行搶去劉國士查知劉同堂勾出趙三剛赴省變賣報縣差緝未獲嗣又訪得劉同堂糾搶綢疋係被衡水縣律村人東河試用同知劉恩錫主使赴縣呈請緝究劉同堂之母劉王氏亦以伊子聽從劉恩錫主使糾搶夫堂弟劉國士綢疋赴案呈明該州飭差並札縣嚴緝旋據劉恩錫赴縣投審供無主使劉同堂糾搶情事質之劉國士等供與原呈無異該州因兩造供詞各執劉恩錫恃符狡展禀經提省審究而劉恩錫乘該縣公出在保脫逃其爲情虚無疑經該詶督同衡水縣在於劉恩錫外宅起獲宫縀一疋並將代賣贓綢之趙三剛及劉恩錫家車夫高洛福拿獲訊據趙三剛供明劉恩錫主使劉同堂糾搶綢疋後央同伊運至省城等處銷賣嗣因劉國士告發將伊贓匿家内自行赴案投審等語高洛福供稱劉恩錫主使劉同堂糾搶綢疋伊赶車同往並未動手帮搶當將起獲宫綢飭據李培周認係原贓令其領回一面將趙三剛等解省審辦查劉恩錫係在籍職官不知自愛其被控主使劉同堂糾衆持械在途威嚇搶奪綢疋旣有代賣贓綢之趙三剛並赶車往搶之高洛福供指可證並在該員外宅起有原贓案情確鑿實屬衣冠敗類該員聲名甚劣胆敢主使糾搶財物藐法已極應叅革拿辦據藩臬兩司具詳前來應請　旨將東河試用同知劉恩錫卽行革職由臣通飭各屬嚴拿究懲仍咨會東河督臣河南撫臣一體查拿解究並將劉同堂等緝獲歸案審辦以肅法紀理合恭摺具陳伏乞皇上聖鑒訓示謹奏奉硃批着照所請吏部知道欽此○○鹿傳霖片再據榆林府谷鳳翔佛坪平利等廳縣先後具報於閏六月初五十四至十八二十四二十八及七月初一等日大雨傾盆河水漲發榆林縣屬之劉官寨等處二十村莊每村被冲地約三五垧不等零星散路尚不成災尤家灣等處十九村莊被冲地七百餘垧府谷縣屬之黄甫清水並木瓜新馬等處三十四村　被冲三十八頃三十四畝沙石堆壓鳳翔縣屬之西溝裏並瓦窰頭等處被冲地約三十餘頃塌民窰十三處壓斃男女三名口佛坪　屬之正河老林起蛟冲没草房四間淹斃民婦一口被衝地六十餘畝平利縣屬之東河萊溪河一帶沿河稻田被水衝壓者計七十餘家估計損去稻榖七百餘石當卽飭司轉行該管道府委員會同查勘户口地畝確數分别輕重或散借義倉或籌欵撫恤並飭令赶　　挖沙石宣洩積水錢糧應否蠲緩各就被災實情酌量妥辦又興平縣具報所屬之花王堡緊沿渭河北岸七月初二日渭河水漲冲崩　堡房舍三十户計房八十九間未傷人畜亦未衝壞田禾地畝並不成災房屋被冲各户業經該縣捐廉散給錢文修理現仍飭該縣留心察看如有乏食貧民應行賑撫卽行禀請核示遵辦除俟查辦完竣另案奏報外所有榆林等處被水冲刷籌辦賑撫情形謹附片肯陳伏乞聖鑒謹奏奉硃批知道了欽此○○奴才奎斌跪奏爲遵旨擬議寛免發商生息銀兩並裁撤各州縣差費等情體察情形酌擬辦法恭摺覆陳仰祈聖鑒事竊奴才於本月初二日承准軍機大臣字寄五月二十八日奉上諭有人奏熱河平泉等四州縣去歲被匪蹂躪商民彫敝該處向派差費及發商生息銀兩請分别裁撤寛免等語著奎娬體察情形酌量辦理原摺著鈔給閱看將此諭令知之欽此欽遵寄信前來查原奏内稱熱河所屬平泉建昌朝陽赤峰四州縣地方去歲教匪滋事蹂躪迨徧民間房屋鋪户貨物焚掠一空諸多苦累當商承領發商生息之項請行寛免俟地方稍裕令其交納等語查各屬當商凡係被賊焚掠之家無力交納息銀委係實在情形體恤商艱似應暫免無如此項息銀係地方常年辦公經費一出一入不能絲毫短少如寛免若干卽須另籌若干欵項彌補熱河係缺額瘠苦之區别無大宗閒款可以挹注而商形苦累若不亟爲設法則搘拄爲難查春間辦賑之始卽據各紳商禀稱此次開辦賑務原爲救災起見當無分貧富以受害之輕重爲權衡方稱平允蓋以貧民家業無多被害尚淺富商貨物豐饒搶刦過重故也惟體察彼時災情其蒙古民人流離顚沛嗷嗷待哺者以十數萬計賑欵且慮不足何能兼及富商當批俟賑務辦有頭緒再行計議現在查明各屬被災當鋪朝陽縣十家建昌縣三家平泉州一家共計十四家共應交光緒十七年生息銀六千六百四十餘兩實屬無力呈交此時賑務告竣尚存餘欵數千兩以之抵補尚可敷用合無仰懇天恩俯念商艱准以此項餘欵代該商等完交一年生息銀兩則商力稍舒而公欵亦不至無著矣原奏又稱四州縣向派差費分上中下三等責令鋪户交納差銀各處設立公局專收此欵相沿已久無從查究請量子裁撤等語查熱河州縣每年應領養廉悉扣作該州縣應攤應捐公欵並不承領又無地丁關稅自然之利缺分進項毫無不得不藉資民力以敷辦公奴才到任時卽訪聞各屬商民受累最重者莫如發商採買兵米一事當會商督臣李鴻章籌欵加價改放折色奏蒙特旨允准商民多年巨累一旦豁除感頌皇仁歡歌載道其餘一切差費通飭　屬悉令和船托出逐欵詳核總使官有辦公之資民無需索之擾方爲兩得卽如此間陋習命盜要案下鄕勘騐詞訟人證傅到過堂向皆收受規費情近勒索卽子嚴行禁革其供給各屬器具鋪陳各樣雜項在衙署所得無幾而借端浮　不勝其煩均經嚴加裁汰不准任意婪取至州縣於春秋兩季向收商民津貼差務規費各屬多寡有差若悉數裁革則别無進欵辦公未免竭蹶當此庫儲支絀又無閑欵可以籌撥惟有仍照舊章假私爲公嚴立限制改作辦公經費出示曉諭以後不再加分文並查明各屬委無設立公局專收差費之事間有開設公合局十全號等公所者查係各商民集議往來交易併賽會酬神之所係民間自立應聽其便所有差費業經大加整頓無庸再議裁撤原奏又稱教匪擾害之處當鋪貨物焚掠無存者免其赔補等語查被匪焚掠當鋪共十四家現經該州縣切實查明擬以受灾輕重照例議賠當號分數如朝陽十家内有三家與建昌之三家均被害最重酌賠當號三成餘七家與平泉一家被害較輕酌賠五成其赤峰所屬當商均未被搶應毋庸議竊以被災之商户固宜體恤而刦後遺黎迫於飢寒允應兼顧若悉令免其賠補未免偏枯該州縣體察情形分别擬辦尚覺各得其平已飭妥爲辦理總之熱河地方彫敝已極商民交困雖經設法補救缺陷尚多未平其未盡事宜現經會商督臣李鴻章藩司裕長合力圖維期臻妥善一俟籌有規模再行另摺奏陳所有遵旨　議寛免發商生息銀兩並裁撤州縣差費各緣由是否有當除將被搶商號及息銀數目咨會户部查核外謹恭摺覆奏伏乞皇上聖鑒訓示謹奏奉　硃批著照所請户部知道欽此　○○奎妍片再承德府所屬赤峰縣比歲偏災去冬又遭兵燹民情實屬困苦今年春夏雨澤稀少六月中旬始獲甘霖滿望嗣後雨暘應時可期中稔詎於七月二十二二十三二十七等日連降大霜天氣遽寒該縣東北各鄕晚禾受凍較重雖勘不成災而收成歉薄民生愈形苦累據該縣查明禀報前麷奴才　　處地畝均係蒙古租地當經行知翁牛特郡王翁牛特貝勒兩旗垂念佃户生計維艱將該地應收租糧自行查明酌减分數以示體恤而舒民力此後應否撫恤一俟秋收後查勘情形再行分别辦理謹附片上陳伏乞聖鑒謹奏奉硃批知道了欽此 
 
