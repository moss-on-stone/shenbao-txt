# 1886 - 105 - 4904675

 

Page 1

 
 
[重印曾文正公家書出售] [  申報館主啓]  
　　本館前取曾文正公家書用活字板排印業己售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石齋主人啓]  
　　山陰傅越石先生選有乙西科十八省闈墨二百五十餘首殿以試帖刊板行世操觚家惟恐求之弗得本齋意在廣播用特情人繕寫一通付諸石印其評語圈點一仍舊貫未敢竄易今已竣工分訂兩本准於十八日出售收回工料洋三角五分快覩爭先是所望於簡練揣摩之君子此布 
[七十三號畫報出售]  
　　鬼神之道若近若遠不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼椰掄脫身不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隠漫錄圖說一則仍附畫報之末准于十六日出售此佈 
[論日本客民回籍事]  
　　古之爲國者發政施仁則仕者皆欲立於其朝耕者皆欲耕於其野舜居三年而成都太王居岐從之者如歸巿蓋教化之入人者深故天下之相從者衆也自後世封建改爲郡縣地不分乎南北人不分乎東西越人秦人無一不食毛踐土四維而外無所謂樂土之可適者一人乘明萬方向命禮樂政刑一出於上有欲自異者即爲叛民此中國所以大一統之義也乃海外各國則又不同孰適孰從何去何就一隨民之所願其上未甞抑而沮之故有去此適彼者有去而復回者然欲人之歸我非可以力强也亦非可以智取利誘也必如其心之所欲而後天下之人不期而自至故其去就之際即可以覘其國之强弱政之得失如日報所載洋人回籍之事吾得以知日本之爲國矣日本東京所轄之海島有名小笠原者向有英美德各國人在彼耕作厥後因日本新法良善與歐洲各國無異遂相率入其籍願受廛而爲氓者共十有八户此固日本之榮所以國勢日强而能與海外各國相抗衡也乃近者聞各洋人皆禀於已國欽差仍回本籍推原其故由於日本刑法太重處分各洋人過於酷虐故該洋人心不能平願回故國嗟乎是豈日本之爲政者始勤而終怠耶抑其立法之初本有未善耶吾思日本自維新以來勵精圖治輪舶機器軍械事事講求不肯以國小自諉而讓西人獨步雖說者咸謂其外彊中乾必難久繼然以東海蕞爾國能台奮發崛起而與各大國爲伍亦所謂能乃以刑法太嚴致投籍之人服而復貳不且爲隣國所笑乎夫國無大小得人則興故欲强兵乾務富其民欲王者務溥其德日本土地未廣出産無多所恃者人耳若復嚴刑峻法自驅其民則將何所恃以爲國竊思日本之處分洋人所以過重者必謂洋人本非我族類逼處于此日後必有肘腋之憂如晉武帝居胡人於内地以致中原擾亂二百餘年而後定今若於其初入也而裁抑之使有所畏憚而不敢逞庶可以相安於無事然洋人之入籍非日人有以迫之也人既輸誠而來而我乃料其日後之反覆是逆詐也吾知後之人皆將望東瀛而裹足矣夫海外之國其舉動之出于情理外者固不獨日本爲然如赴美國之華傭價廉工勤劬勞特甚凡開礦墾荒之事無不藉華人之力以成美之有華人固有益而無損也乃戕害劫奪慘毒備至其待華人甚於宼讐是眞别具肺腸者矣然美之虐待華人猶曰此非我民如日本之洋人則既入其籍與土著者何所異若復心存畛域有所偏袒是自棄其民矣所見不亦褊耶夫各國互相通商凡遇交涉之事必和衷共濟賞罰均而後遠人可以柔服如前者香港總督燕制軍治港四年凡定法之不便者悉湔除之如棺木制度一節因華人不便而遂廢其例論醫一事以華醫爲有功他如論牛痘論買屋除不公之禁令創有益之規條整治地方以招徠遠人故人之至其地者大有賓至如歸之樂行旅願出其途商賈願藏其巿數年之間户口日增地方日富夫華人之至港者不過以商賈所在暫焉往還耳而燕制軍猶必加意體恤必使各得其所而後快日本奈何於入籍久處之人而歧視之哉或者謂該洋人前時不審擇所處既冒昧相從至今日而忽思變更輕於去就反覆無常小人之常態固若是者非僅日本政府之失也然吾聞之民之歸仁也猶水之就下在上者苟能以民心爲已心使一一各如其願則該洋人豈肯背之耶孔子曰既來之則安之吾請爲日本三復斯言 
[西人說鬼]  
　　美國新聞紙言美國有帆船一艘因夜間往往見鬼人皆不敢登其船先是該船在海中行駛船主忽暴卒越數日回國船中水手概行辭去僅留一大副一庖人一工人守之未幾大副忽然患病人有詢之者大副言每夜聞船主爲祟或作呼喚水手聲或作扯篷捩柁聲徹夜不休令人不能安睡詢諸工人亦言如是一夜大副與工人同至艙面以覘其異而庖人亦至果見檣帆篷索紛紛散亂如有人移動　相與驚疑次夜又視狀亦如前由是三人者亦不敢居船中相將俱去嗣後雖懸重當以募水手而有鑒前事無敢來者僅留空船而已按西人素不信鬼今乃言之鑿鑿假令阮瞻復生不知何說以處此 
[朝鮮郵信]  
　　王廐焚馬被燒斃者數匹雕鞍錦韉蕩然無存掌馬之官遂獲罪譴○牛骨狗皮馬尾猪鬉賤物也日人以善價買之民之求利者遂收以出售積少成多頗得重息○紅參價少落以出口甚難無人收買也而邊門官參之價則甚低○釜山領事劉君已赴任○新調元山領事姚賦秋大令亦於二月十六日赴任○沈相舜澤東國柱石臣也屢次告退温語挽留情誼懇切沈相當鞫躬盡瘁以濟時艱可執意歸隠置國事於不顧耶○世子年十二齡聞其天資聰敏逈異尋常已遴選儒臣以收輔翼訓迪之功○仁川地界分訖商人建造房屋漸次興工木石各匠紛至沓來聚族以居良莠不一凡瑣屑細故睚眦微嫌動相毆閙昨有某匠被同黨打破頭顱血出如湧昏倒於地移時始甦幸經人調說不致興訟罰錢十千以爲養傷之用 
[北通州要聞]  
　　漢坐糧廳陳東屏廳憲差滿應回原衙門當差而新簡户部郎中凌公行均未及到任遽爾病故又須由各部簡員帶領引見惟開騐在邇簡員需時兼以滿坐糧廳係新放之員尚未經辦漕務故兩倉憲奏留陳廳憲暫權數月以資熟手○梁邢二太監因事被譴曾見邸抄兹聞其肇事之由葢因城東二十里燕郊行宫爲通州 
 
 

Page 2

 
 
三河交界一切差使通州居其三三河居其七上月二十七日下午皇上駕臨行宫有太監梁邢二人往三河縣支應局領喂馬麩料經辦差兵書謝其照數發給又索規銀未能如願當將謝某捆縳三河縣趙明府聞之往見首領太監備訴情由立將謝某釋放並嚴斥梁邢二人不准再生事端詎意二人懷恨二十八早又向三河縣支應局領取麩料百般勒索竟將謝某捆縳毆打傷其右腿趙明府又往見首領太監歴訴梁邢二人勒索毆打情事旋由首領回奏皇太后故降嚴旨將梁邢二太監發邊地充軍○初六日闔城官員在南門外扶犁遵古制也○通永道薛觀察補授順天府尹業經奉旨不日履新遺缺現奉李傅相札委候補道許仲弢觀察鈐身署理約在二十左右即可接印○本月初七日黎明　 
皇太后皇上由燕郊行宫前後起鑾七點鐘皇上駕到北門外尖營用膳稍息八點鐘皇太后駕到尖營用膳稍息興游二倉憲率坐糧廳在燕郊接駕通州各官在北關浮橋接駕步行送至八里橋是早陰雨連緜隨駕員弁兵爾拖泥帶水勞悴不堪○聞浮橋東有一老者在道旁叩閽東栅欄店門首又有叩閽者二人一二十餘歲一四十餘歲奉旨扭至京師交刑部審訊○二月下旬有德國商人赴京中德欽差署自陳願輸銀三千萬兩爲中國承修鐵路並懇轉商總署王大臣伹彼時總署王大臣事務繁劇未及答覆未知能允否也○叩閽之蒲愛坭聞係河南人前報云河間府人豈傳言之誤耶 
[奸商惡計]  
　　厦門洋藥加厘後走私者固多緝私者亦較前更衆各洋行除德記和記旗昌恊隆仍一行一棧外其餘因洋藥局派勇在門前看守不便售私遂在鼓浪嶼厦門港打鐵路頭等處租賃民房堆存洋藥就棧内開箱零售其棧屋頂俱有磚坪毗連隣佑可在屋頂上繞越他家致局勇防不勝防緝無可緝有土豪某姓聳人在僻冾地方租一棧房堆存洋藥若干開箱零售另以空箱實磚石故作走私模樣引誘局勇攔截已則欲乘其拿獲時揑禀領事謂局勇搶伊洋藥換易磚石向之索賠後爲知者識破告知局中局勇因未墜其計云 
[豫章雜紀]  
　　江省河道上下游不下二千里近年逐漸淺塞晴則涓啇全無雨則污潦易决推原其故實因各處煤渣傾棄河内日復一日年復一年漸致昔爲深淵今成淺渚章江匯納上游七八府之水環繞會城三面容納本極宏深乃本月初一日一雨而水漲二尺許初二日又漲二尺許初三日又漲二尺許父老云若再疊降淫霖恐水患當有加無已也○灌城東西北三湖匯城内之水流出下水關當道於是處置内外閘湖强則放水西逹於江江湖俱强則别有九津以殺三湖之勢同治時劉峴莊制軍撫江西見三湖水利漸失其舊因爲之大加修治沿湖砌以石岸罫以石界城濠亦逐次疏通至近日城濠漸塞湖水阻不得出一遇雨水高橋孔道浸没水中行人皆雇車以濟甚或仆入湖中有似小狐濡首說者謂各營勇丁目下俱無所事事曷弗責其濬治以復劉公之規乎○海防捐輪原定一年停止江省去春開辦轉瞬即已滿期德曉峯中丞以海軍初設欵項難籌奏請展限一年以便捐生及時納粟云○新授江西臬憲瑞茀侯廉訪之瀛眷於月初抵江暫寓八旗公所日前其少君拜會中丞以下各官皆接見如禮廉訪現已晉京陛見大約不日可南下履新矣○本月初二日署藩憲長方伯甄别友教書院生童到者約共千餘人牛題有孺子歌曰滄浪之水至自取之也童題當仁詩題賦得春寒花較遲得寒字 
[鷺江零拾]  
　　邇來厦門竊案甚多大半係游勇所爲本月初九日道署稿案房家丁黄姓失竊皮箱一口查得賊由後墻越出將箱抛擲在地箱中衣服值價甚多是日適署中演戯大約竊賊乘隙潛入室中云○得忌利士公司之科麽沙輪船常川來往厦門淡水初四日由厦赴淡船中裝載煤油數百箱行至中流煤艙火起幾乎燃着煤油箱船中客咸受驚不淺船主聞警幾於手足無措幸大副幹練精强赶即撲滅否則不堪聞問矣 
[東嶽盛會]  
　　金陵東岳廟向在鷄鳴山之南麓與鷄鳴埭之十廟同列於祀典當全盛時以酒醴笙簧報賽者無虚日亂後一片荒凉僅餘瓦礫甯俗尚神道其注籍上江兩縣者又多倚衙門爲城社計上自總督下至典史又加以將軍織造屈指巢穴其間者當不下千萬家此中人尤賴冥冥中之呵護故如城隍都天各會無不次第舉行東岳其一也近年來縀業中之春生鑑以叱撥起家居然推仲子爲巨擘而會中之錦繡成堆者以三月十二日爲東岳大帝出巡之期先數日預由廟祝將某日經過某處某日某處尖站某處歇宿先刊一起馬牌張帖通衢俾早打掃潔淨行宫内燈彩鼓樂較地方官接差尤覺整齊嚴肅上年有某董事盜神木料添修餘屋出巡日該董事竟在大衆中自數其罪如有物憑附之者故此次明心榜上無一物敢著半點欺字十三日俗稱謁署神像過各衙門在儀門外駐駕會中人備香案行三跪九叩禮禮畢各退是日會最盛會之前以一有力者舉大纛先導次則神銜封號燈旗無數再次則清道各牌或方或圓或扇式皆雕鏤玲空裝以五色玻璃夜則舉燭又次則對馬數十匹馬上羽葆鼓吹作軍中樂以後或傘或旗或香亭相間而行無慮百十隊隊各分新會老會每一隊必雜以鼓樂與前導之鑼聲鏗然並奏令人語不相聞香亭一座高與屋齊皆琢沉楠紫檀爲重簷峭角中庋古銅鑪旃擅裊裊舁以二十餘人隨而和者又如之有所謂茶擔者盛玉器珍玩計一擔之值可數千金一健兒肩之以走兩旁多年少聞其爲錢業公所之物過此則鞦韆六架如蝴蝶舞空中最後則數十無常率衣赭衣者二三百人琅璫於道好事者飾小兒女坐以竹筐筐如囚籠式列珍物於前用四人舁之見者多駐足以視少頃則羽士之雲璈遠遠而來如大羅天上後綴緇流頓覺肅靜迨神駕過後又有龍舟一座精巧奪目不啻七寳裝成舟後又有衣赭衣而繋白裙者皆六婆中人而收生婆爲多鐵鎖丁冬在碧霞夫人前一步一顧不知其意云何夫人坐鳳輦鳳以紅明角鑲成片叚眞不愧朝陽之丹鳳中有一起扮戯文者頗不俗惟一亭内眠無絃琴一張後用一小黄牛飾小童爲牧豎踞錦韀之上意在怪世上無知音者似失忠厚之意矣 
[撞破兵船]  
　　南琛兵船泊在浦中昨有英國帆船欲由浦東移泊浦西其時潮水迅急横衝直下倉卒不及抛錨遽與南琛兵船相撞南琛船首己被撞破他處亦有損傷不知如何了結也 
[舉槍自撃]  
　　德國人花米申係開馬車行者家住虹口之百老匯路第一號房屋内昨午前忽舉手槍當胸開放立即斃命捕頭聞之親往察看報明駐滬德領事會同醫生騐殮或曰花米申因生理虧本以致求死也 
[不認爲盜]  
　　前日青浦縣捕役及胡姓營官在本埠小東門外臥雲閣煙舘獲到該縣盜案中人犯陳文明解經法公廨讞員翁子文太守訊供送縣等情昨曾紀諸本報前日莫邑尊晚堂研訊該犯供稱小的係湖南人朱德明並非陳文明幼時曾習帽業嗣因失就在鹽捕趙茂春船上爲夥青浦劫案並未入黨實被捕役悞拘邑尊細加盤詰堅執如前遂飭將該犯交本縣捕役帶出收管候傳鹽捕趙茂春認明是否伊夥禀覆核奪其在小東門外捕房自縊之犯業經查明姓名陳永興前在青浦搶劫教堂之從犯此次被獲畏罪自盡云 
[具保婢女]  
　　前年冬粤人黄錫赴縣呈控粤婦黄來富將猪肺湯置毒藥斃伊家男女數孫莫邑尊提訊來富及婢女美玉毫無確實口供遂將來富收禁美玉發堂看管邇日美玉之母陳氏節次呈請將女交保邑尊俯准所請昨有揚州人王少卿投縣願保邑尊遂飭差將美玉提案交王保出 
[冒差拘押]  
　　前日有甲乙兩人至小東門外各烟舘中自稱爲上海訓術司差役携有告條及牌票等件謂邇來訪聞復有女堂倌已禀過英法會審衙門特來查禁適會捕局勇陳桂荃路經是處向之盤詰二人假裝體面昻然大言我等奉命而來逐家查禁陳即鳴捕將二人拘押 
 
 

Page 3

 
 
捕房俻捕頭畧詰緣由着於今日解案 
[匪類叩門]  
　　前晚三鼓時本邑西門外日暉港左近王姓宗祠中突有多人叩扉守祠人某甲從夢中驚醒驀聞人聲嘈雜不敢開門梯登墻上瞭望遥見有五六人知非善類遂即登屋呼救鄉鄰聞聲出視多人紛紛逃逸四面兠拿祗獲其一昨日已捆交上海縣捕役想須解案訊辦也 
[舊案翻新]  
　　華有利裝船號倒閉後經人控號主劉麗庭於英公廨由前署讞員黄芝生太守訊供之下押令劉措繳欠銀當時本舘已據事直書列諸報牘劉保出迄今無银繳案楊文燦即楊鶴峯又控稱劉開華有利號時新聞紙登有告白言交易銀兩可付與呵咖喇銀行職等知是號係銀行分開故敢與之交易託伊號圖北輪船往基隆裝煤豈知其船租向美最時行租銀未付致累我之煤斤拍賣至被借之銀共有六千四百兩查是號開祗二月餘並未虧本竟欠銀萬餘兩明明侵吞乾没况劉之母舅鮑占杞係銀行買辦劉欠銀行之欵鮑盡數併歸洋東致累職等全數落空况當時若無銀行出面職等决不受愚羅太守飭差著保交劉并傳鮑於昨晨庭訊楊申訴前因并呈收條及劉租輪船之西字租契劉供華有利號係楊與姚少蓮袁小全及我等股開後因虧耗閉歇楊遂作爲欠欵控追其實並未欠楊之銀我亦未經出面租圖北輪船母舅則更無干涉鮑由洋東伴同到案稱外甥劉麗庭曾在我處帮忙後華有利之事我並不士預且從未與楊相識如何平空牽累我因劉事已賠銀千兩向洋東言明每月拔銀五十兩楊又稱劉押在班房時已與面結欠銀立據畫押有差役及袁小全等可證筆據呈閱劉稱並未立此筆據太守問原差知否答稱確曾在班房結帳太守問姚袁何在原差答稱姚已病故袁住法界太守檢閱前卷見曾斷劉繳銀千兩再行核辦因問劉何不遵斷繳案劉答稱無力太守隨飭將劉管押鮑交洋東如奉傳喚即行投質俟傳到袁等再行集訊 
[認領女孩]  
　　昨報列女孩待領一節兹悉女父江西人丁某在老閘開老虎灶妻蘇人已故是女年僅四齡偶在門前玩耍悞至新閘幾被匪人誘拐旋由巡勇扣留送局查明府飭交二圖地保留養待領時丁正在找尋一聞是信急往認明無悞遂由地保帶丁及女禀明明府當准挈領回家 
[失孩可憫]  
　　前紀某姓孩子在浦灘行走悞墮浦江身死等情兹聞是孩年十五歲甯波人父已早亡祗存老母母舅某甲在輪船爲水手前日抵滬孩奉母命往探步上輪船時偶不小心翻身落水其舅知之打撈無着急報知姊氏望江大慟將以身殉旁人勸令雇網船打撈船上人索洋十元事遂中止 
[瑣事二則]  
　　湖南人某甲昨在虹口公和祥碼頭投水求死由巡捕救起甲言是有職人員來滬尋人不遇謀生計拙出此末計捕頭飭將甲送英會審公廨再籌安插○甲乙二人口操天津音昨午後在寳善街中爭毆甲將乙之頭顱打破當經印捕拘甲并囑乙同至捕房因何擾衅則未知也 
[英界公堂瑣案]  
　　昨報列華捕見埃及人撳住孩子王金奎欲行强暴解案訊供一事昨太守偕佩副領事會判各案時捕頭禀明該西人並非埃及國人實係籍隷荷蘭太守謂佩君曰以該西人既是荷蘭國人可押俟照會荷蘭領事訂期會訊核辦佩君曰諾○潮州人蕭阿松訴稱同鄉人陳汶青陳星和妄認我爲親戚硬借洋三四元我未應允汶青突持刀戳傷我頭顱星和用棍打傷我左腿等處由捕阻獲送案叩請騐傷二陳同供與蕭爲親戚向借川盤不允已作罷論不敢行兇羅太守騐得蕭實受傷隨判汶青責二百板星和責二百板蕭自投醫院醫傷○仁和錢庄執事杜小鰲訴稱袁和九躭擱我處竊洋一百三十元隨即避面今得尋見交捕送案請追袁供確曾取洋一百三十元實與杜共賭共嫖以致虧空且被陳小蓮借去四十元餘已用完杜又稱袁既捲竊又敢妄指與我共嫖共賭心更不甘羅太守飭將袁交捕帶回着交陳到案再訊○周王氏訴稱朱阿狗等多人至我處作棄子戯去後檢查衣物失竊甚多尋朱交捕送案朱供曾到伊家鬥葉子共有四人伊家失竊我不知情羅太守以該氏疑竊無憑着自邀齊人証清理 
[法界公堂瑣案]  
　　密米里西人送侍者王阿四至法捕房稱有洋票十元五角被伊用去翁太守詰問之下王供西人曾遣小的出外收洋二十三元五角　來交與管事人周阿順周曾與我洋四元並無十元五角之事因周欲辭歇小的故在東家前如此說誑翁太守謂爾即用洋四元亦應交出至其中數目不符待傳周質訊可也隨着王交保繳洋○高易洋行收租人王元卿控稱小東門外葉香記拖欠六个月房租洋一百五十七元顧姓拖欠三个月房租洋二十四元楊位標拖欠四個月房租洋六十元唐氏拖欠八個月房租洋四十元余阿壽拖欠四個月房租洋二十二元叩請提追翁太守問各欠户如何還法葉稱小的係店夥店主說願按月拔洋十元楊稱願按月拔洋五元顔唐余等均稱逐月拔付太守謂如此拔法舊欠未清新租又至可按月將新租如數繳清復帶還舊欠照租金大小分别帶繳一個半月均着交保又該行經收玉露春街房租之鍾長春投案請追鍾寳雲欠洋二十五元五角周仁章欠洋四十元五角祭仁興欠洋數十元王任喜欠洋四十三元王裘氏欠洋三十一元姚周氏欠洋四十元翁太守詰訊各户均稱實因生意不佳以致積欠太守着照小東門外各欠户逐户帶還舊欠 
[上海四馬路文報局内協賑公所續接嚴佑之先生山東電音]  
　　啓者前日接到嚴佑翁報災急電業已登報想蒙各省仁人垂鑒兹又接到續電云初七八日濟陽章邱惠民齊東傍堰壞百姓蕩析離居慘不可言急望解欵派人來分局辦理另函詳逹等因是於惠民之外又添濟陽章邱齊東三邑新災悠悠蒼天其謂之何海内不乏義士尚能代呼將伯迅集巨資惠彼災黎各安邦族乎望雲稽首惟日爲歲王松森等拜啓 
[余今春携眷乘海晏至津送孫兒赴禮部試輪舶之快莫如海晏同時有武昌等數艘自滬馳津獨此船首先抵埠於次晨返輪故士商 
之争相彚集者以其堅固迅疾耳舟中率成四絶并誌數語藉留鴻印]  
　　海天如鏡淨無埃最好晴窗六扇開戲仿西湖湖舫例此舟喚作大浮梅飛艫原不異行庵摇兀舟倉睡思酣待問如何安睡注老夫譬似坐摇籃迢遞雲山接北溟蠻烟蜑雨海風腥金經一卷清晨誦可有魚龍檻外聽依然一室話喁喁海上乘桴婦豎從我懶支頤無一事坐聽四十八回鐘[  曲園居士稿]  
[丙戌二月余送孫兒陛雲航海入都應禮部試寓居潘家河沿率成五言詩一章題客坐之右]  
　　自出春明門二十有三年甲子歲曾入都遣嫁次女吾衰久矣夫只合山中眠豈復有意興來賦都京篇惟念膝下孫稚小素所憐遠赴春官試未免心懸懸老夫爲牽率自忘旅力衍其母亦偕行其姊遂從焉憶從童試來若有成例沿燕臺好春色多士來聨翩乃於前一月賃得屋數椽厥地在何所潘家河之堧門外新桃符室中舊青氈祭竈請比隣見笑諸英賢勿敢謁一客客至勿敢延必欲見過者亦樂與周旋布衣而朱履禮數皆所蠲報謁在何時期于出京前更與諸君約衰病宜從便一不入酒坐二不登歌筵長安人海中若無此叟然待過四月望一笑吾其旋[  曲園叟]  
[太痴生將赴津門置酒餞行即席成此錄請耘劬吟長倉山舊主夢畹生同政]  
　　鳳樓修待爾鶚薦喜推袁古道他鄉重貧交信手援騷人去江國多士餞梁園置酒殷勤勸持盃婉轉言措詞休占癖使酒慢譁喧莫戀林中兔休貪被底鴛芙蓉防有害萋菲莫成怨北闕三都賦南朝五色幡無偏無黨意不激不隨論握手陽關道凄然拭涙痕[  離恨天多愁司使小藍田懴情侍者草]  
 
 

Page 4

 
 
[贈吳新卿眉史即博寄鷗一笑]  
　　豔冶天然迥莫儔不施脂粉劇風流横波欲語渾無語冷淡情懐默證鷗北曲南詞任意搜慣將吳語雜新謳阿儂未解琵琶恨底事偏驚水上鷗[  倚翠生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年三月十一日京報全錄]  
　　宫門抄○上諭一道錄前○發抄旨四道○陜撫鹿奏請賞假調養摺○又奏請旌奬片○僕少延奏爲革員譴重不宜調委摺○楚督裕奏爲揀員陞補副將摺○直督李奏請借補都司片○又奏請免查抄革員片○愼學政丁奏報卸篆日期摺○又奏爲假省親片○三月十一日内務府國子監正白旗值日無引見○睿王等搜檢覆命○長順謝署正黄漢都統恩○清安長春各謝放左右翼監督恩○桂祥等各謝專操大臣恩○誠端致祭明陵回京請安○恩中堂畢道遠各請假十日○禮部奏請換戴凉帽日期旨着於二十日○掌儀司奏十五日祭奉先殿橚貝子行禮○召見軍機徐桐○發抄杜嘠爾奏權宜分運屯糧餘恤駝力奉旨着照所請該衙門知道欽此○又委員查勘復設金山等卡倫情形奉旨該衙門知道欽此○又各省欠解烏餉請飭部咨催奉旨著照所請户部知道欽此○又札薩克台吉烏爾津扎布因病給假兩月奉旨知道了欽此○○頭品頂戴陜西巡撫臣鹿傳霖跪奏爲微臣舊疾舉發籲懇天恩賞假調理恭摺仰祈聖竊事鑒臣夙患脾瀉肝暈舊疾自到陜以來仍時發時愈伏念受恩深重精力但可支持惟有奮勉從公冀圖報稱詎料入春以來逐漸增劇加以肝木舉發暈眩尤甚起坐維艱日形委頓據醫云肝陽冲脾虚下陷心血虧損正氣不攝非靜養難望退痊合無仰懇鴻慈賞假一月俾得　心醫調或可早日獲愈至臣署日行事件循例委藩司代拆代行遇有緊要公務臣仍力疾親行經理不敢稍涉曠悞所有微臣因病乞假緣由謹繕摺具陳伏乞皇太后皇上聖鑒謹奏軍機大臣奉旨着賞假一月欽此○○鹿傳霖片再查定例士民人等捐修公所其捐銀至千兩以上者請旨建坊給予樂善好施字樣由地方官給銀三十兩聽其自行建坊等因兹據前署三原縣知縣趙嘉肇詳稱據紳耆李煒等公禀該縣在籍湖北試用知府劉昇之富而好禮舊從學於邑貢生賀瑞麟之門該貢生居縣北涇陽清凉原麓讀書課徒同治十二年前陜甘學臣吳大澂採訪賀瑞學有根柢實踐躬行不慕榮利奏蒙賞給國子監學正銜劉昇之自從該貢生受學後即每歲相致修脯禮灃延主捕並與諸生校刊朱子暨先儒講學諸書所有經費皆昇之一力獨任厥後來學日衆光緒七年該前縣焦雲龍與劉昇之復倡首捐建講堂學舍禀由督臣譚鍾麟額爲正誼書院昇之復念經費短絀事難久持慨捐銀二千兩發商生息議以息作爲修脯膏火等用酌定章程禀縣立案等情由司核明具詳前來臣查該職員劉昇之崇儒重道捐助書院經費數在千兩以上實屬好義急公始終不倦相應請旨准其建坊給予樂善好施字樣以示旌奬而昭激勸除咨部外理合附片具陳伏乞聖鑒訓示謹奏軍機大臣奉旨着照所請禮部知道欽此○○太僕寺少卿奴才延茂跪奏爲革員聲名平常獲譴較重不宜調委要差擬請飭部查取被叅原案以定用舍恭摺仰祈聖鑒事恭讀同治四年九月初五日奉上諭御史王師曾奏獲譴較重人員請不准留營差遣以杜倖進等語所奏不爲無見近年獲譴人員往往在各省軍營逗遛差委或以奔競結大吏之知或以矯飾爲起用之計一朝任事故態復萌最足爲人心風俗之害着各直省督撫及各路統兵大臣嗣後遇有各項廢員除因公罣誤才具可用者准其留營差委以觀後効俟著有勞績仍准據實保奏外其被叅斥革情節較重及軍營僨事各員均不准留營効力以肅營制而儆官邪欽此仰見朝廷賞功罰過一秉大公皆視其人之所自取而獨於取巧營私之員未嘗稍予寛假乃近閱邸抄北洋大臣李鴻章片奏天津仿照西洋創設武備學堂札調已革湖北道員楊宗濂總理武備學堂事宜等因奉旨知道了欽此溯查光緒八年十二月十三日内閣奉上諭前據給事中鄧承修奏叅李瀚章在湖廣總督任内黷貨無厭任甲私人各欵當經諭令左宗棠查明具奏兹據奏稱李瀚章被叅各欵均無實據惟已革道員楊宗濂素日聲名平常經管新關稅務致招物議該督漫無覺察請將李瀚章交部嚴加議處已革道員楊宗濂請從重發往軍臺効力贖罪惟革員家有老母年逾八十可否從寛免其置議等語前任湖廣總督李瀚章於楊宗濂聲名平常漫無察覺咎有應得着交部議處湖北候補道楊宗濂業經革職即着母庸置議餘着照所議辦理該部知道欽此是楊宗濂之聲名平常久經諭旨論定該革員買田置産開設當鋪並有商人以浮收苛索等詞呈控具有左宗棠查叅原案可憑且李瀚章之被叅得咎办由悞用楊宗濂而起今李鴻章又札調楊宗濂總理武備學堂是李瀚章既被誤於前而李鴻章又被悞於後夫以一聲名平常之革員竟使身膺疆寄之重臣先後同受其欺斯亦巧滑之尤者矣况武備學堂誠屬當務之先尤係自强之要若於開辦之始先行以聲名平常之員濫厠其間誠恐以奔競結大吏之知以矯飾爲起用之計者接踵而起洵有如同治四年上諭所論及者誠不可示杜其漸伏乞飭交吏部查取該員被叅全案抄錄進呈自難逃聖明洞鑒至於用舍之權操之自上非臣下所得妄議惟既有所見不敢不冒昧上陳伏乞皇太后皇上聖鑒謹奏請旨奉旨已錄○○頭品頂戴署湖廣總督兼署湖北巡撫臣　祿跪奏爲揀員升補副將要缺以重營伍恭摺仰祈聖鑒事竊照湖北漢陽恊副將周瑞龍調遺缺係題調之缺前經臣請以胡北撫摽中軍叅將蔣澤斌升補旋准兵部咨蔣澤斌調任歴俸未滿一年請升副將與例不符應令於湖北省現任合例應調升人員内揀員升調以符定制等因移咨前來臣伏查湖北省副將五缺除督標中軍副將周瑞龍係由漢陽協副將調補斯缺毋庸議外黄州協副將陳樹勳缺居緊要升補竹山協副將文漢章調補施南協副將張言和均未到到任實無合例堪調之員應仍在於應升人員内揀員升補查有補用副將湖北武昌城守營叅將樊國泰年五十四歲湖南清泉縣人由武童投効軍營疊次打仗出力歴保儘先叅將於同治十三年經前督臣李瀚章奏補湖北武昌城守營叅將光緒元年正月二十六日到任嗣於關隴肅清湖北省籌解協餉出力案内經前陜甘督臣左宗棠保以副將補用奉旨允准在案該員樸實明練辦事老成之升補漢陽協副將洵堪勝任且歴俸已滿二年核與升補之例相符合無仰懇天恩俯念員缺緊要准以湖北武昌城守謹營叅將樊國泰升補漢陽協副將寔　營伍地方均有裨益加蒙俞允俟部覆至日給咨送部引見以符定制除飭取履歴咨部外會同湖北提督臣程文炳　摺具陳伏乞皇太后皇上聖鑒訓示再所遺湖北武昌城守營叅將員缺係部推之缺湖北省現有應補人員容俟接准部覆另行揀員請補又湖北巡撫係臣兼署毋庸會銜合併陳明謹奏軍機大臣奉旨兵部議奏欽此○○李鴻章片再馬蘭鎭摽曹家路都司萬金璧於上年十二月十一日在海防營次病故應請勅部開缺所遺係屬推缺照章應用儘先人員該營近接邊關操防緝捕關係緊要查有儘先前補用叅將竇克明年四十八歳歴在軍營隨剿髮捻各匪出力荐保叅將留直酌補現充保定練軍哨官該員廉明耐勞以之借補曹家路都司實堪勝任並無事故處分及在他省叅革朦保情弊與例章限制均屬相符應會同直隷督臣李長樂附片具陳伏乞聖鑒勅部核覆謹奏軍機大臣奉旨兵部議奏欽此○○李鴻章片再前因另　叅革知縣王崧翰虧欠樂亭縣任内結交項銀三百八十二兩八錢一分三釐米四斗八升七合三勺屢催未解當於上年十二日間彚奏查抄家産並提訊勒追在案兹據設革員將前項銀兩並米石折銀照數完繳司庫據署藩司松椿詳請免其查抄訊追前來除咨原籍東撫臣查照外理合附片陳明伏乞聖鑒勅部知照謹奏軍機大臣奉旨着照所請該部知道欽此○○雲南學政臣丁立幹跪奏爲恭微臣卸篆起程日期仰祈聖鑒事竊臣於本年正月曾將全省科試一律完竣情形具奏在案嗣　七月十八日考錄各屬遺才接考優生並　考優拔貢於三十日竣事前接部札八月初一日奉上諭雲南學政着戴鴻慈去欽此臣將任内應辦各事次第清理兹新任學臣於十二月初四日抵愼初九日接印臣謹將雲南學政關防及文卷案件委雲南府學教授趙勷齎交祇領訖臣即於是　交卸起程伏念臣江南下士知識廉愚自承簡命視學滇南雖矢志常切畏兢而圖報未酬涓滴凡此三年敬供之職悉爲九重逾格之恩所有微臣交卸起和日期除恭疏題報外謹繕摺具陳伏乞皇太后皇上聖鑒謹奏軍機大臣奉旨知道了欽此○○丁立幹片再臣交卸後應即束裝北上趨覲天顔伏念臣在京供職八年遠隔庭闈久疎定省迨承恩命視學來滇又以關河道遠臣父年近七旬未獲迎養來署孺慕之念與日俱深臣查經過正站由湖南常灃一帶水路直逹江蘇相應籲懇　天恩賞假三个月臣自備資斧由水程東下回籍省親一俟假滿即回京恭覆恩命所有微臣懇恩賞假緣由謹附片具陳伏乞聖鑒訓示謹奏軍機大臣奉旨着賞假三　欽此 
 
 

Page 11

 
 
[蕪湖官報]  
　　本月初八日午刻長江水師提督李與吾軍門自太平府乘長龍船導以飛霆輪舶抵蕪標下弁兵俱列隊江干恭迓軍門泊舟土地巷碼頭乘輿入西門至鈴轅駐節翌晨出轅拜會各憲及英領事稅務司少選梁小若維幹臣二觀察及文武大小各官先後趨轅入謁英領事司葛逹君稅務司許妥瑪君亦皆親往答　軍門旋於十一日清晨　行午刻登舟就道聞先至金陵面晤曾九帥再至杭州謁彭雪帥然後持節赴閩洋商辦水師事務其長公子子銘司馬向在節府讀書刻因軍門病未復元故亦一路隨侍云○調補江西布政使前安徽藩憲盧藝圃方伯於本月十一日清晨過蕪各員均詣江干投剌入謁方伯停舟一時許即順流東下 
[鄂垣官報]  
　　二月二十四日湖南候補道莊賡良自湘來省禀到卸帶水師健捷右營儘先副將左光垣進見回省禀到三月初一日候補同知成性存銷通志局收掌差候補通判易象奉鹽憲委辦應城鹽局禀見初五日禀辭管解第一批京餉湖南候補縣孫秉檢正廷誥俱解餉來省禀到候補縣丞陳嘉德禀知進鮎魚套局湖南候補巡檢徐肇煕奉北鹽憲札調來鄂監修淮山磯禀到委辦南岸嘴釐局候補巡檢鄒振清禀辭赴局藩憲牌示竹谿縣知縣印務詳委教習試用知縣何錦琮署理初二日管帶水師健捷營候補副將張國棟進見委解甘肅新餉湖南候補縣張春林禀見辭調辦石碼頭厘局候補按經歴瞿念慈銷南岸嘴厘局差初五日准補廣濟縣龍坪巡檢葉如瑾謝行知准補　里潭巡檢李淦新選鍾祥縣典史劉錫珍俱進見福建遇缺題奏道楊正儀禀辭候補同知劉仁田候補縣李保澂俱解第一批餉赴京辦理沙巿電報局直隷候補同知黄邦俊俱見辭候補同知章嘉謀奉藩憲委赴沔陽催交代禀見辭即用縣趙五星奉漢黄德道委赴漢陽漢川會勘湖案禀見候補縣涂九疇奉武昌府委解犯官赴雲夢候補縣丞朱錕禀辭赴荆州聽差藩憲牌示竹山縣知縣印務詳委以試用知縣鄧焯英署理圻水縣典史員缺詳請以儘先補用從九未入文鼎咨補初六日又示宣恩縣知縣員缺詳請以海防新班補用知縣楊壽昌題補初六日來電湖北撫台譚中丞於三月初五日坐海晏赴滬初七日總辦鄂川滇安設電綫直隷候補州馮慶鏞候補縣蔣文霖俱禀辭湖南候補縣包希龎奉委解憲轅書史飯食銀兩來省禀到候補巡檢鄒培德奉委接查城外大新接下等舗保甲差禀知候補縣曾秀瑩丁母憂聨均丁父憂 
[得勝散藥方]  
　　上血珀不製全當歸香白芷上紅花高防風以上四味陳酒製一二次眞南星酒製三次各二兩共爲细末此藥專治跌撲損傷自高墜下肉皮破者先用藥調敷或心神慌亂不安或肚腹胸脇膨脹嘔血不止或傷風牙關緊閉如二三十歲四五十歲用藥二三錢或三四錢將好陳酒送下微微見汗即愈若傷重者服二三次或皮肉不破青腫等及無名腫毒用陳酒調敷如傷處骨折筋斷加金毛狗脊三錢煎湯與陳酒冲藥服下若疼痛不止加乳香没藥各三錢去油煎湯并藥酒及陳酒冲服或大小便不通另加地骨皮三錢煎湯并藥陳酒冲服又傷重淤血不散肚腹膨脹上攻心胸至死者將此藥服下下出淤血再服大成湯列後川軍一錢芒硝二錢枳壳一錢 
川朴一錢當歸一錢木瓜一錢蘇木一錢紅花一錢桃仁一錢用水煎服如疼痛不止加乳香没藥各一錢去油如大小便不通加地骨皮三錢并服一服即可[  右方係京都友人寄來頗著奇效爲錄之以廣其傳本舘附識]  
[鎭江電局代收沙洲山東賑捐二月分清單]  
　　洲振○丹徒縣來崑山新陽兩縣綿衣捐一百元震澤縣棉衣捐六十元○焦步雲募九百十五號　謙德恆三千文廣養隆三千文吉泰義記張元章元興四户各二千文德和阜康奎昌號嘉會堂永大乾元德興成七户各一千文大昌坊七百文豫泰恆晉成源繭暉堂三户各五百文張廷棟三百文此册共來洋二十元○靳春陽手紹程銅洋三十元無名氏銅洋二元○以上洲振共收英洋一百八十元六八三合二七一百二十二兩九錢四分除將銅洋三十二元寄滬鎔化助振外連前大共收見鎭平二七寳五萬六千七百七十五兩三錢五分七厘三毫又綿衣一萬五千九百件○○東振○靳春陽募耋齡氏曹寳一千兩○清江電局陳募泰州許募英洋一百元東台縣募英洋一百四十二元錢一千五十六巫明士曹寳三十六兩紀愼餘堂十四兩枷汛總廳李四元拔貢張廷聘酬願人歐陽幼記洪培堂王潤卿勤訓堂王景曾七户各二元靜安堂臥遊堂舊燕亭主語石山房錢寳記陳步記依竹堂趙無名氏池化川無名氏龔開志永吉垣無名氏郭季曾研徑堂戴記松竹軒貽德堂萬記山閣純記記齋松銘堂式義堂務本堂校書堂藹記愼餘軒俊記受書堂恆德堂三十一户各一元挑汛總廳王六千文贑榆蒙庄湖廣璠五千文周文記三千一百六十文周誦芬堂謙裕莊張步陳三户各二千文義源森茂祥源振泰合義裕隆德祥裕興公助二千文天祿堂安瀾堂枷果軒尚志堂無名氏龍苑道人張康侯晝錦堂懿德堂彝山樵子無名氏徐復興泰元號十三户各一千文志怡堂淡明堂三省道人朱立生槽坊賴義和賴德和無名氏永泰號八户各五百文梁玉亭仁源生乾大號福記號公記號思義堂德曁號寗太和槽坊廣泰槽坊同發永號同義米號十一户各三百文兆興錢號無名氏李吉初范惠樓賴翊臣范雲泰昌陳子斌賴幹廷賴伯祥九户各二百文此册共來規　二百六十八兩四錢二分英洋廿六元錢一百零八文○直隷蔚州章規元廿九兩鎭江洋藥局罰欵四元同泰洋行募無名氏三十元積善堂廿元潤州丙記十元有心無力人四元阜陽陳曉山明府本洋二十元無名氏本洋二元○以上東振共收曹寳一千兩規元二百九十七兩四錢二分九二八折見二七寳二百七十六兩六厘本洋二十二元七六折見二七實十六兩七錢二分英洋一百二十八元六八三折見二七寳八十七兩四錢二分四厘錢二百三文六二七合二七寳一錢二分七厘三毫除將銅洋二元寄滬鎔化助振外大共收二七寳一千三百八十兩二錢七分七厘三毫二月二十七日由靳春翁手解東振銀一千兩除歸墊欵付解欵外淨存二七實銀二百四十六兩六錢一分八厘八毫務求仁人即日慨助以便湊數赶解功德無量○再正月分洲振南寗電局潘募七百二十一號册共洋一百三十元清摺于本月交來謹將分户列後補登潘仲瑜十元尹仰衡六元彭信好軒銀三十元陳礪莊何玉林兩户各銀二十元蕭子斌養拙山房劉兩户各銀十元陳東之孫彦成共助銀十二元經本堂潘銀六大元四勿齋銀四大元敬德堂銀二大元 
[上海北巿絲業會舘核奬籌賑公所施少欽經收山東賑捐三月十二三日第九百五十九六十六十一次清單]  
　　慈谿童駁聲預移故母九十冥誕祭費卅元胡永昌來無名氏廿二元六角嘉定補過齋求妹愈疾十六元汝南後裔求母安健十元丹陽匯源典來不書名九元扶風氏一元福建武功氏求財六元又一元松江吾與樓主人求父病速痊四元太原後裔求平安二元以上十一日○無名氏求家宅平安規銀一百四十兩温郡鹽厘總局彭抱孫有慶節移湯餅資一百元退思書屋規銀廿兩培安居士五兩槃記十元寓蘇平陽氏求妻病愈由老正大局來十元王紹祖酬愿十元葉姓十元臨浦承啓堂十元江壽千四元周姓求子瘧疾即愈二元太倉張宗燮二元自顧不週人二元王建侯二元張雲 
記二元傳經堂二元清河倩雲女史求愈舊疾二元聯福女史求平安一元無力鄉人二元燕山後裔二元陳王氏完　二元補過免悔二元求兒退悔星一元十二齡童姊弟行省點資錢六百文温州來無名氏求目疾愈二元無名氏節省針黹一元不留名一元鄭博庭半元清河杜氏銅洋二元以上十二日○敦說堂主人規銀一千兩揚州餘庵氏求子病速痊一百元吳仲甫募交十六元蓉江寄梅使者求免悔十元九齡童子世六歲婦人二户移懺悔醮資各三元廣東李趙氏保平安五元不知足齋吳酬愿五元明善禪子四元慈谿陳刁氏一元無名氏完愿一元不留名一元瀏河無名氏濫本洋一元銅洋一元以上十三日 
[上海三馬路與昌絲棧陳竹經募山東沙洲賑捐三月十三四日第二日四十五六次清單]  
　　太倉致大局來瓦梁硜硜子第二次績助洋十元○葉復泰寄來志德堂津十元○力簿子祈父病早愈不留名怡豐三户各洋五元謝滋堂助兩廣洋五元又助山東洋一元應王神知洋四元力不從心得願求安洋三元求勉過洋二元大吉樓銅洋二元不留名三户合助洋四元仁谷堂無名氏二户各銅洋一元○張綠初先生書潤移助洋二元○常熟致大局來金陵存德堂續募江寗昌字廿二册無名氏洋四元錢靜三不留名二户各洋一元魯嘉會蘇望坡二户各洋五角又募江寧昌字廿六號册永記洋一元吳振錢四百文李　記嚴雋記沈渭記三户各錢二百文顧海漁錢一百文又募江寧昌字二百六十一册夏積善洋六角周賡揚郭蕙記二户各洋二元汪邇珊洋一元又募江寗昌字二百六十四册汲古堂洋二元古處堂培德齋二户各洋一元盡心齋銅洋一元不壽名潤泰無名氏遜齋氏隠居士培源堂道遠堂隠名氏八户各洋半元成文美寳餘堂不留名懷德堂高綬紋王德金胡明生王近五八户各洋二角半以上四册共三十五户合來洋三十元銅洋一元○全盛局來杭省沈洋三元○寗波新安棧續募桃源余氏蘭庵氏余鳳山淦記餘氏五户各洋一元順保氏彩記二户各洋五角以上七户其來洋六元○申字單蛟川隠名氏銅洋三元由永義昶局來○兩天共收英洋九十四元銅洋八元小洋十角合併聲明 
[上海四馬路文報局内恊賑公所經收賑捐三月中旬清單]  
　　十四日急單恆祥號募樂愚堂康修德堂李二户各一元清芬書屋節省坐馬車費移賑一元京口福興泰號募無名氏同升泰二户各一元鄧桂規王瀛無名氏三户各五角無名氏彭鎭規林子禧三户各三角盧德星二角朱明崑四角無名氏銅洋二元協成生號募盧東橋三元吳引之劉安愽陳彩立三户各兩元章無模孔馥蓀泰和號永和號王邦治五户各一元恊成生四元全盛信局交來四維店鎭大善士募吟記吳架記翁賞記陶保記盧培記莫釐姜藝齊洪道遜洪王氏莫釐姜紳九户各五角有心無力合助一元敬業堂一元勉力子合助一元合收洋七元錢五百十文新載生洋行募尚志堂蔣斯立誠二户各四元竹隠菴主陳徐夏二户各一元松江東門外諸大善士募畢雲生王愷悌陳子剛周得人沈公田何不顯趙敦禮錢明良富若來江元吉劉皷琴夏桑柔繆猛軍吳何爲施祥生管越壽曾聞說朱曲園干墨娥費廉碧二十户各一元沈樂安五元章練塘同春典衆友助六元大團鎭謙吉堂募蘭言書屋二元五角正記五角○申單道署帳房交來川中大善士募愼修堂銀二十兩無名氏十五兩麗春舘十兩敦樸堂槐蔭堂畬經堂三户各二兩尚友堂誠德堂閩中梁蕭藻堂寳樹堂五户各一兩合收規元五十六兩○金閨福幼册温州府署中楊大善士募沈李氏楊陳氏二户各二元傅孟氏朱柳氏朱劉氏俞吕氏四户各一元○温州正和局交來曾詠鳳少令善士募求安居主人病愈還願五元南巿瑞和煤鉄號交來吳念椿先生潤筆移賑錢九百文何梅閣甥送奩儀移賑二元秀記五元○本日共收英洋九十七元銅洋二元規元五十六兩錢一千四百五十文○附收江寗賑捐湘平銀三百七十一兩八錢英洋三十元 
[上海四馬路文報局内恊賑公所經收賑捐三月中旬清單]  
　　十五日急單松滬總局陳募棉力子一元黄炘記若愚居士朱壽山計蘭田張少蘭卞榮生沈啓能吳舜卿金春亭陳瀚馨十户各二百文董峻樓長久山民二户各五百文清芬居士徐松林梁海銓王錦堂張錦亭五户各一百文蔭雪居士毘陵氏二户各三百文合收洋四元七角椿元莊募不隠名承心無力求舊病痊有心無力行素居士荆山居士樂善居士金臺書屋平安居士承逹道人鶴山道人有心無力人養志書屋東海銘記琴鶴書屋十五户各一百文保無病迎雪書屋二户各三百文衆口平安四百文求親平安二百文合收洋二元錢五百四十又了願氏一元孫鋐元善士募龔順寳銅洋二元龔寳小姐孫鋐元二户各一元曹錦濤尤大森二户各五角王顯和林錦生周恆甫秦春林陸金秀五户各二角周吉甫一角合收洋四元一角銅洋二元靝吉永號募易應記合記吳梅生靝吉永四户各一元余寛記五角常熟義隆莊募義記銅洋二元程季恆陳松濤吳堅甫二户名三百文邵琴齋王士升葉晏士王偉如李梅卿五户各一百文合收銅洋二元英洋一元源豐潤號募項劉氏項張氏項王氏項范氏項順官項永官項雲官項森官項瑜官項祥官在經堂十一户各一元○胡慶福兄送奩儀移賑二元山西魁盛隆號募十元古研齋善士英洋十一元銅洋一元同里金小蘇翁募無名氏五元衆善姓銅洋四元森桂堂李五角項幼山潘壽記二户各三百文嚴立卿陳廷來各二百文朱善礄吳石記各一百文合收洋六元銅洋四元錢六百五十文○本日共收英洋五十七元銅洋九元小洋三角錢一千一百九十文 
 
 

Page 12

 
 
   
 
