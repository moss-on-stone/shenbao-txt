# 1916 - 203 - 4915609

 

Page 1

 
 
   
 
 

Page 2

 
 
時評 
[善後局（默）]  
　　善後之道以休養生息爲第一義而此休養生息之責各省自有任之者也如京電中所列舉之善後四端一曰恤難民二曰復秩序三曰維商業四曰調金融此數才自有各官吏各機關任之苟能各出其實心實力辦之者自有成效可覩固不必特設專局也 
　　况乎今日財政困窮正在裁汰冗費之際而此各省善後之總分局不知又將需若干之巨費辦理而有效所得或足償所失使徒有善後之名而不獲善後之實則國人不幾徒增此巨費之負擔哉 
　　善後有實際之事業也而非以博仁施之美名也願政府輕其名而務其實 
[命令]  
　　七月二十五日大總統策令特任劉人熙暫兼代湖南省長此令 
　　又令任命望雲亭爲零陵鎭守使此令 
　　又令督辦近畿疎通河道事宜徐世光因病迭請辭職徐世光准免本職此令 
　　又令尹之鑫給予四等嘉禾章此令 
　　又令國務總理呈請任命陳紹祖爲法制局編纂應照准此令　　又令陸軍部呈請任命張仲鼎爲福建督軍公異副官長俞紹灜爲軍務課課長宋鴻　爲軍需課課長劉植棻爲軍醫課課長朱景星爲軍法課課長應照准此令 
[專電]  
　　北京電蔡鍔來電帶病赴任電爲川人反對羅代督故 
　　北京電各機關大裁顧問外部海部各五内部二財部六交部八農部七審院四外部二十餘人 
　　北京電將設全國善後總分局專辦賑恤難民恢復秩序維持商業調劑金融不得干預政治　　北京電段昨派代表與花旗銀行協商借欵事 
　　北京電頃頒軍令責成張作霖孟恩遠畢桂芳協勦巴匪 
　　北京電海部派鄭驄保唐伯益赴滬商辦海軍善後 
　　北京電陳宦本日到京有署參謀長息 
[譯電]  
　　廣州電此間英總領事巳以友誼的照會請岑春煊設法勸阻民軍攻城照會中聲明陸榮廷到省後龍即退讓（二十四日） 
[東方通信社電（日本人組織）]  
　　北京電財政次長趙椿年張弧現均辭職遺缺已决任命郭同殷汝驪殷當本務郭當鹽務（二十六日） 
　　東京電中國財政總長陳錦濤近將辭職有擬令財政部次長代 
理總長之報（二十六日） 
　　東京電數日以來各元老寺内伯大隈侯之間頻會見因頗惹政界之注目近聞寺内伯爵曾對其親近者漏其承大隈侯之後出立政局之意（二十六日） 
　　東京電新任駐華林公使擬於八月四日首途赴任昨今正與日前歸朝之日置公使接洽事務　　　　　　　　　　　　　（二十六日） 
　　東京電中國政治顧問　利遜氏今日入京　　　　　　　　　　　　　　（二十六日） 
　　東京電日本赤十字會决於滿洲設立支會分院與日本醫生於該方面開業者以種種之便利　　　　　　　　　　　　（二十六日） 
　　北京電京師警察總監吳炳湘以黄中日報揭載毁彼名譽之記事提起訴訟並扔警官十六名擁至該報館拘去社員六人處以新刑律四等徒刑　　　　（二十六日） 
　　濟南電山東督軍問題競爭頗爲激烈有段祺瑞派之曲同豐爲進步黨系之有志者所推擬以會辦山東軍務之名義來濟俟其聲望具備再行升任督軍　　　　　（二十六日） 
　　濟南電山東鐵道濟南車站重新改建現巳工竣今日開場商埠添一壯觀（二十六日） 
　　漢口電武漢兩商會擬開黎大總統就任祝賀會定於八月一日國會召集期日舉行現正協議一切　　　　　（二十六日） 
　　漢口電沔陽方面土匪近益猖獗各地敎會敎堂受其危害者亦頗不少故敎會會長於二十四日進謁王督軍要求保護敎堂（二十六日） 
　　漢口電湖北省長由王督軍暫行兼署巳見策令聞係武漢商會運動之結果（二十六日） 
　　漢口電據急報稱武穴有假冒民黨之暴徒蜂起勢極猖獗　　　　　　　　　（二十六日） 
[戰電]  
　　（英人路透電） 
　　巴黎電今晚公報云法軍在松末河北岸愛斯特里村南奪獲敵砲一排法軍自二十日至今在松末河境外共獲機關槍六十餘架法步隊奪獲錫哇芒正西之砲壘一座獲機關鎗五架俘敵四十人　　　　　　（二十四日） 
　　巴黎電聯軍現正在松末河戰地依序凖備一切主將今主徐徐緩進以收穏妥之功蓋奮勇速進必多犧牲生命也法軍所得之地現均固守凡爾登戰地自數日來法軍得顯著進步後沙維勒炮台可謂業巳出險而德軍在佛勒里之凸點與錫哇芒防禦工程愈易受攻昨日法軍奪獲錫哇芒防禦工程之砲壘大約德軍若干巳由凡爾登調往松末河故德軍在凡爾登之戰事較爲沉寂（二十五日） 
　　倫敦電海格將軍今晚報稱澳軍曾參與波齋愛萊之戰事共俘軍官六員兵一百四十五人戰線餘處砲隊大爲活動　　　　　（二十四日） 
　　倫敦電海格將軍報稱昨日下午敵軍關撃英軍右翼未果敵步軍攻繋英軍陣線中央未得利波齊愛萊北面敵軍抵禦雖猛英軍仍得有土地松末河陣線之敵軍近巳得援轟撃不止有時甚爲劇烈昨日敵軍轟撃非常激烈繼以步軍進攻爲英軍砲火注撃不能前進所受損失甚爲重大英軍陣線他處多短兵戰事波齊　萊村之一大部分巳入英軍之手英軍俘虜中有大隊長兩員今晚公報云德軍以步隊由東北進攻波齊愛萊村爲英砲隊撃退陣線各地點終日有短兵及炸彈戰事甚爲劇烈安格河與北海間無要事可報　　　　　　　　　　（二十五日） 
　　彼得格勒電歐新干指日可下俄軍現由南北兩面向該鎭前進東面前鋒距鎭僅十五英里　　　　　　　　　　（二十四日） 
　　彼得络勒電亞米尼亞之俄軍逐日獲勝巳佔據吉基該地乃瑪瑪哈登歐士羅姆歐新干諸路之交點新由歐洲開抵之土兵一師巳在末虚南面敗北足徵土軍士氣沮喪其在重要陣線之抵禦力巳爲俄軍撃破也 
　　　　　　　　　　　（二十五日） 
　　羅馬電今日公報云意軍佔據西蒙山且撃退進攻之敵軍兩次加以重創意軍在亞細戈佔據敵戰壕數道俘敵若干人（二十五日） 
　　倫敦電德國泊洛米塞斯工學月報載稱海軍領袖兩國現造載重五千噸之潛艇每小時在海面能行二十六海里在海底能行十六海里裝魚雷管三十枝载水雷一百五十具　　　　　　　　　　　（二十五日） 
　　亞姆斯特丹西普魯斯將事收穫之田巳行婦孺强逼工作例違例者可定罪監禁一年及令繳不逾一千五百馬克之罰金 
　　　　　　　　　　　（二十五日） 
　　倫敦電英國因荷蘭漁船將其所獲之魚多半售與德商故拘獲荷漁船多艘交捕虜品裁判的判决並拘留不遵荷政府警告而在封禁海函内捕鈥之船英政府知此事究有爲難之處願與荷蘭漁業家籌商緩和現局之方法　　　　　　（二十四日） 
　　瑞典京城電陸軍大臣下令各軍凡外國潛艇駛抵瑞典海面苟非認明其爲中立國者或充經商之用者應卽加轟撃　　（二十四日） 
　　倫敦電每日新聞云傳説喬治氏因愛爾蘭爭端巳請辭職如喬治果辭職則愛士葵亦必辭職此乃愛士葵之態度茲事刻未經討論但混合政府之現狀未有進步　　（二十五日） 
　　倫敦電今日下院中福斯　特氏聲稱六月三十日英俘在德者二萬五千三百五十人而德俘在英者二萬零二百人　　（二十五日） 
　　華盛頓電官中宣稱美國購買丹屬西印度島一事業巳商妥定價英金五百萬鎊徵實售島之條約今日可簽定即交上院核准 
　　　　　　　　　　　（二十五日） 
[公電]  
　　泰興議員等公電各報均鑒界口釐委曾科進泰興釐和徐慶元狼狽爲奸匿報短解確證可指前會雷禀省垣曾委前奉飭他調大肆鯨呑有類放盤徐益鬼蜮朘削商民不改常度蠢國病民羣情憒激茲奉省長財政廳電復巳派員澈查以上情形請即照登以彰公道衆議院議員陳經鎔省會議員葛大樸等商會會長吳長吉叩有 
　　五通橋張煦來電申報轉李國柱兄鑒傷愈我軍近到靑眉蔡將履任川事漸定希時賜敎爲盼張煦寡叩　　高登鯉等致黎大總統叚總理電北京 
黎大總統段總理鈞鑒閩省客軍種種騷擾前經電請調回奉交部辦迄未實行近聞李督軍又由滬大運客兵入閩名爲鹽緝人民驚惶不知所措務懇速將滇省起義　調閩北兵立賜撤回並嚴飭李督軍母得藉名增兵致將來益難收拾無任禱切高登鯉宋淵源朱觀立鄭德元曹振懋林鴻超陳祖烈楊家驤連賢基黄肇河丁超五雷煥猷朱騰芬劉聯奎李垚年陳蓉光陳堃陳承箕 
　　于右任致政府電北京大總統總理鈞鑒近日道路喧傳報紙騰載宋案要犯洪述祖往來常滬汲汲不遑伏思國家禍種此輩爲尤惡則人神所共嫉罪實中外所不容望申明令使伏國法再在京供職之程經世亦宋案共同犯并乞執付有司依法懲治庶三年碧血慰國殤報國之靈一紙爰書寒羣小害羣之膽臨書隕涕無任屏營于右任有 
要聞一 
[日報之滿韓統一説]  
　　日本萬朝報記事云數年以來日本朝野人士始研究滿洲三頭政治問題繼研究滿韓統一統治問題孳孳不巳迄未解决至最近乃有機會可促進此事之角决矣蓋曩者中日交涉成立近日俄協約成功滿洲事情巳非更進數步不可也在日本當局固巳在研究其事日前朝鮮總督寺内正毅與大隈首相會見之際亦論及此節據聞彼此巳交換極進步之意見此外以關東都督府爲中心之一派則頗反對巳與主張設立殖民省之輩互相聯結對於此滿韓統一計畫起多少之妨害致其計畫尙未能容易實見然由最近對於中國政策之關係以觀則當然須解决之故近日似可作爲實際問題出見於表而也云云日前京報中有載日本將設鮮滿總督之説者某日報嗤爲無識謂滿洲固中國領土何能與朝鮮並列吾輩甚服其持論之正大然而今所謂滿韓統一之記事竟赫然見於日本報紙中矣可知所謂鮮滿總督所謂滿韓統一我苟不自振作早晚必見事實愼母得日報數語之辨解遂以爲果不能成爲事實也 
[滿蒙之近事（北京通信）]  
　　自日俄協約發表後而滿蒙方面遂又爲人民注意之點今錄關於新發現要聞一二以貢留心邊事諸君之研究 
　　阿王之遇險科爾沁博王旗札蕯克阿穆爾靈圭（僧格林沁之曾孫蒙古實業公司之大般東）現充都翊衛使五月内因其母太福晉病故在旗回籍奔喪現在治喪事畢由本旗來京（在昌圖縣）路出奉天投宿奉天南滿車站之悦來棧以便翌晨京近上車不料一入店門店主卽勸其税駕他處謂本店内人多嘈雜請王爺城内住最好該親王以爲鬍匪等槪不相擾且有護衛四名手持快鎗足以保護遂不以爲意不料一上樓梯即有不識姓名男子數人以手鎗威嚇挾之入密室並將隨從隔離手槍亦被取去並云爾世受國思如何作民國官吏不速辭職將有性命之虞該親王云吾本不願作官吏辭職即辭職何必如此惟京中尙有許多未了之事不能不去則云爾要進京亦可惟須立有筆據當卽勒令繕寫印以指紋猶不肯見信勒令留掌旗章京金星濤爲質王亦允之該數人始退次晨親王乘車入都以禮送之登車並將先一日奪去之手鎗在車站一一交還鄭重而别阿王巳於日昨抵京惟辭職與否尙未之聞也 
　　記者按淸肅親王流寓旅順五年向無聲息近則宗社黨之聲勢大張此事不間而知爲彼董所爲也 
　　札賚特之請分税項科爾沁之札賚特向歸黑龍江管轄前淸時代黑龍江某將軍曾將該旗開放訂立條約援照奉吉放荒成案所有税項擘分該旗以爲該旗養贍之資迨民國成立以後此項地租及斗税牛馬税分文未給向黑龍江索取則以江省財政困難無欵可給爲詞其實此項早巳列入國家預算歸入江省行政經費在該旗以爲此項租税係征之於蒙旗土地江省即貧瘠亦不得攘他人之所有始終靳而不予一再奔愬蒙藏院蒙藏院行文該省該省仍置之不理近又懇切呈詞謂若不分給定將出以阳後之對待方法也 
　　記者按札賚特在東淸鐵路附近地方膏腴久巳改設縣治近來邊吏不諳掌故惟知牟利不知該旗素與外人聯絡能通外國語言文字者甚多一旦奪其應得之權而挺而走險其事甚可憂也 
 
 
 

Page 3

 
 
　　蒙藏院之請改專部日前蒙古王公在蒙古聯合會開會以前淸辦理蒙藏事務特設理藩院（後曾改爲部）專司其事雖該院不無可訾議之事然無論於何部之事必會商理藩院聯銜具奏民國成立取消理藩院僅於内務部設一蒙藏事務局後雖改設蒙藏院而其權限極小並不能與各部抗衡如財政部議征租税司法部特設審判衙門廢蒙律而用漢律並不與蒙藏院商辦單獨施行雖優待條件載在盟約不啻以土司視我蒙古矣現在組織責任内閣蒙藏院之總裁並不得列於國務會議若不請改專部其害匪淺遂决意呈請改部初次所擬呈稿力言不設專部其害有三並謂外蒙西藏可引爲前車後有人以其措詞近激另行擬稿除留直以土司視我蒙人一語爲扼要外餘皆照例公文式之語呈中又以本年蒙古王公年俸及喇嘛錢糧尙未發分文並請從速飭發國務院接呈之後並不批示惟一面用公函通知蒙古王公聯合會謂請改部一節俟國會開會再行核辦至請發經費則但行知蒙藏院核發並不令財政部照撥云 
　　記者按五族共和滿蒙一體萬不可生有意見今蒙古王公之請改專部巳含有若干怨望之意政府於此等事似不宜忽視之也 
[國會中之議案與薪俸]  
　　昨日國會議員之蒞京者約十餘人其由東車站來者爲邵瑞彭張瑾雯盛際光劉盥訓高旭駱繼漢江浩劉緯童啓曾王乃昌彭介石汪彭年等十二人其由西站來者係謝彭壽金壽兩人據來京議員之傳聞八月一號以前兩院議員定可足法定人數大約八月一號有開會之希望開會之後政府所提交之議案國務院於近數星期中曾疊開會議預備一切聞所議結果除善後及財政上之各項議案外其法制案首爲國務院組織令一件其他法律案均議俟選舉副總統確定後方能提出據聞此爲段總理與該國務員之密議内容未詳或謂因選舉副總統後閣員確須變更故將規定釐訂之法律各案均緩提出　此段祺瑞總理將被選爲副總統一節或能成爲事實也此外惹人注意者則爲參衆兩院議員薪俸問題政府於前日表决仍依照壬子癸丑兩年所定之數目支領於八月一日起計算其未經報到及巳入政界各議員不得支領薪俸以報到後發給證書爲限又附參議院議員陳銘鑒以圑會議員在民國二年實屬大不理於人口此實不能爲之深諱然其惟一原因即爲自定歲費五千元目今共和復活國會續行召集兩院議員苟欲得人民之歡呼不可不設法恢復其信用而欲恢復其信用又不可不將自定之五千元歲費提議減輕惟此事預先聯絡將來提出議案方可得大多數之通過現正極力聯絡各議員聞各議員中與陳君表同情者巳不在少數矣 
[揭中央財政上最近之黑幕（老實）]  
　　國之財政關於命脈無論何事非錢不行中央現在地位巳經窮到極處在經濟上尙無若何活動可方今日第一步下手必自紙幣兑現始而實行開兑之準備又必視外債之能否借到爲斷故國務總理首先督促者在此銀行總裁昏暮乞憐者在此道路所傳報章所載亦何莫不在此或爲美國直接之借欵或爲日本單獨之借欵最近又爲五國銀圑去德加美之鹽務大借欵自三千萬增至五千萬不曰議有眉目即曰巳得同意甚謂用途業經支配草案不久簽字種種傳説一若鑿鑿有據實則皆捕風捉影之談　其事今將談判中止前途頓成絶望也究其阻力之所由來黑幕中大有人在其人爲誰梁士詒是也國人但知梁氏徒黨布滿政界交通系之人物久巳操縱全國之金融根深蒂固萬難搖動袁之信任非眞有愛於彼亦以大財神之權力足以制一國之死命而有餘不知今日之趨勢與前日之狀况逈異梁黨破壞借欵之隂謀秘計並不從政治上發生而特收效於外國資本家之左右近習故無形之中傷實較有形而倍力何以故以一般銀行家之所謂買辦者多半出於梁氏薦舉或擔保固不待明示指揮而巳無一不惟彼之馬首是瞻矣論者謂梁一日不出山卽借欵一日不成交質言之中交永無開兑之可望政治亦無活動之餘地彼黨之自翔竟若是書至此客有自七十二沽間來者謂梁固案然在津未出國門一步所謂到港也種種之談片也皆别有利用以愚人耳目要之政府與政黨方面彼固無日不通消息依然間接主張其最近默定計畫務使熊秉三組織内閣彼乃出力相助外債可一呼　而成内政可計日而舉開日來政府方爲之道地昨傳大赦命正在起草卽是開脱梁氏引彼上台之一證並聞梁自身亦里與某黨接近業經專人赴滬有所融洽一面使其徒之在京者增設報館預爲後盾如日前出版之某新報訂期八月一日發行之某眞報局面非常闊大皆梁一人輪出之資本也閲報諸君疑吾言乎記者敢發誓詞請稍待數日卽有以驗厥後 
[龍濟光已有退讓表示]  
　　字林報十七日廣州通訊云粤人咸仰望陸榮廷來粤就督軍職陸所以爲人歡迎者以衆信其必能約束近年來横行無法之軍人故也睦不獨得粤人之信任且得民黨之扶助至於新省長朱慶瀾氏能否得民尙屬疑問蓋朱無民黨之助力與信任且朱之聲望素不見知於粤人貿然來此恐難獲取一般人民之好意况朱在他省政績又未必大佳乎粤省將來政治欲求起色則必以粤人所深知愛戴之民黨中人爲省長而後可據曾遊戰地者言龍李兩軍彼此相對之感情原不甚惡此方面兵士如不携軍械即可往他方面兵營中盤桓雙方似皆知彼此並無殘殺同胞之理由不過徒供少數爭權奪利者之利用而巳而所得之權力亦從未用於謀取人民利益之途也廣州又將受紙幣之害中國銀行之鈔票人不樂用依照票面價値僅有八折小商舗且有拒絶不收者致物價增漲尤以雞鴨菜蔬糧食爲甚而道路梗阻商旅不通盜風日熾亦爲物價昂貴之原因廣州居民恐亂事將作紛紛閉門移居人處租價因以低落向恃房租度日者呌苦不置蓋房屋旣多空閉租金大減而官場又諭其助餉以供龍濟光新招軍隊之經費自戰事發作而後廣州商務受累無窮商舗旣無貿易不得不裁人以省開銷失業者甚衆爲衣食所驅自難守分安居於是白晝搶刦之案遂常有所聞矣再四鄉村鎭多遭兵禍避難者咸擁入省城此亦爲廣州公共安寗之難題若粤省各黨不能及早恢復和平則失業者當更多而廣州受害當尤甚也龍濟光與其部下巳表示意見願將粤省政權讓與粤人而不願讓與刻睚肇慶韶州等處之他省軍人從前贊成帝制者今仍反對民黨但其反對之點不重在民黨所抱持之主義而重在民黨主張之無誠意彼等以爲粤省民黨果欲得廣州政權則當自取之不應仰賴外省軍人之助力且謂康有爲梁啓超唐紹儀溫宗堯王寵惠伍廷芳諸粤人果爲公忘私則何不來粤助其鄉人奈何僅屬望於北京也 
[皖省之黨案消息]  
　　安省紳商學各界吳傳綺蔡正胡遠勛等日前公電張督軍請將懷甯監獄寄禁之黨人胡孔禮趙畏天甘其麟洪忠愷田象堃徐樹侯等遵照大總統七月十三日申令迅令省釋一節業巳詳見前報旋經張督軍電由蚌埠倪省長轉電承審處檢閲卷宗酌予核辦處長高潤之即將胡孔禮等卷宗依件查出携至懷寗監獄就訊胡孔禮等確係因政治競爭犯罪當諭令孔禮等靜候一二日可完全恢復身體自由并據情電復張督軍及倪省長謂孔禮等因政治犯罪屬實自應一律省釋以重申令而示寛典云云 
　　癸丑政爭之際在繁昌縣三山地方充任獨立軍營長李誠因被控勒捐捕繋陸軍監獄判處徒刑七年現張督軍以李雖爲政治犯然勒捐又涉於刑事犯罪未便援今省釋特核減其刑期四年至黨人黄中則爲完全政治犯罪可即日省釋其次因黨嫌繋監者張督軍昨特令該監獄據實查明以便分别辦理 
　　前充獨立軍之師長胡萬泰經皖城紳商保其出獄張督軍曾以中央解除黨禁之令不日發表届時依令省釋自無阻滯之虞爲詞未遽允准現紳商等復公電保釋并懇懷寗縣朱知事赴徐祝壽之便爲胡央求迅釋想日内必有明文矣 
[南京快信]  
　　軍民兩署接國務院漾電省議會須俟國會議定再行辦理 
　　馮督軍接湖南省議會電云巳召集臨時議會浙國會議員金溶熙等九人聯袂北上昨由滬抵寗 
籌安會六君子中之胡瑛昨由津來寗旋即赴滬 
　　張勳倪嗣冲近日聯絡感情聞由帝制禍首某氏往來蚌徐極力疏通 
馮督軍齊省昨會銜宣布軍務院撤廢電以安人心 
　　長江偵探長米占元昨由鎭江來省竭馮督軍齊省長禀商一切 
財廳昨奉部電飭調查四事（一）財政關係重大且責任愈分推諉愈甚如何能免此弊（二）章程愈密實行愈難如何方能適合（三）各省情形不同有非普通法令所能一致通行者該省究以何種法令爲宜（四）各該省財政應如何開源節流方能收支適合統限電到五日内具復江蘇銀行有英國刷印之鈔票五萬元民國三年曾行銷南通該行總理潘曉先現陳報齊省長巳收回三萬元 
齊省長昨飭各縣知事迅將各該縣水利苗圃農桑森林貧民工廠因利局等之過去成績及將來計劃詳省查核 
　　叚書雲由徐州來寗寓大觀樓今早謁馮督軍齊省長 
　　齊省長委任王朝陽爲省立第一師範校長 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[結束軍隊後之軍制問題]  
　　統一之局現雖成立而軍事善後關係重要政府卽擬設法收束前曾由滇督軍唐繼堯黔督軍劉顯世發起開軍事聯合會議開會地點本擬在上海近經往返電商以此項會議非限於獨立各省必須統籌全局且均係永久的計畫非祗臨時的計畫將來應由陸軍總長主席所有各獨立未獨立省分均須特派代表參預遂又决定地點仍在北京大約開會之期即在八月下旬其滇代表張子貞唐繼禹兩君由滬來京即係爲此所有獨立各省之内部經此數月驚風破浪之變遷自須歷幾許時光之休養始能漸復原狀政府對此久擬派各省軍事宣慰使前往實地撫慰迄因各省政局尙未大定不便施行昨聞大總統連與段總理會談以最近統一之局巳經成立各省地方或秩序未復各處商民或飽受痛苦即應特派專員宣慰分别賑撫並調查地方現狀段亦極以爲然茲正在密議商榷之際大約巳定之地點係在四川陜西湖南山東貴州雲南廣東廣西浙江等處擬定之人祇聞四川將爲尹昌衡陜西將爲張鳳翽湖南擬爲熊希齡其餘各處則尙未確定且擬並不以明令發表並又聞大總統近日疊與岑雲階唐蓂賡劉汝舟呂戴之諸氏電商籌畫粤桂等省善後事宜大致巳略有端倪惟其中急待討論之件極多擬於下星期一召集段國務總理各國務員及軍事顧問南方代表開軍事會議籌劉關於軍政上之一切要點其所提議之件有五端大致均爲收束軍隊維持財政及軍務院撤消後之一切處置辦法俟議定後再行電商岑唐諸要人徵取同意至於此後全國軍學人材政府尤非堂注意前此滇黔起義之初所有十一十二兩師入伍生先後奔歸約三十人其間雖有請假者因非其時槪行開除學額茲因有北統一訓練總監以該生等爲國奔走其心可嘉復念及吃過十年攻苦費去千萬國家之帑任其輟學殊非培養人才之道故收回成命准其除名諸生尅日升學保定軍官學校以竟厥志免廢半途惟對於將來軍律及軍人道德等政府之意頗欲有所整頓近聞大總統不久將發命令禁止軍人不得集社干預政治探悉政府此舉實爲近日陸海軍將領組軍人同德會而起公府中如蕯鎭冰哈漢章等均極力辯正函致該會請將該會改作軍人俱樂部以明不干預政治之宗旨其主因蓋卽在是 
　　段國務總理又以收束軍隊問題關係重大若持之過急恐激出意外事變不如行之以漸斯措施較易着手等議之結果已略决定分爲三期辦理刻下全國溢額之軍隊約二十餘萬　之　第十期將會省新募之兵尙未訓練成軍者一律遺散約裁去其十分三四第二期將巳成軍之各新軍分别裁弱留强將舊有各軍隊酌辦若干退伍約裁去其十分之三四第三期將新舊之谷軍隊於一定編制之下一律依次改編其中十分之一二則分别改爲警備隊及警察或備補各營隊俾符定額又據政界消息此次肇慶軍務院之撤銷尙爲初步統一之結束此後要點尙有撤廢一切備戰各機關與實行裁減改編民軍等件然關於此事政府巳迭與南方數省往返電商而昨日中央又接岑西林復電内容即係分述巳將前者備戰機關由西林個人名養分電滇黔桂等省隨同獨立一致取消并聞其電致中央所查撤之件最要者爲關於獨产各省對待鄰省之防務機關及各處戒嚴司令部各處所設之總分兵站各處軍事審判處等此外尙有向備北伐之糧台偵探軍事通信與各項援軍等機關甚多政府爲此問顯曾派委前廣東巡按使李開侁赴粤歡迎岑氏入京李巳出都南下昨特電致岑氏表示奉命歡迎誠意聞日内卽由滬乘輪赴港親往肇慶迎迓據外間傳説岑氏非將軍務院結束就緒後一時尙難離粤至後來加入軍務院之海軍艦隊原言與軍務院一致行動帮李鼎新氏昨亦電告中央請派員來滬接洽一切昨據灣軍中人傳出消息謂海軍總長程璧光巳轉請大總統仍　薩鎭冰來滬接洽大約二三日内即可抵申又聞軍事收束之後將來陸軍編制尙須提案改訂曾經段總理召參謀總長陸軍次長等諸高級軍官詳爲討論業有規定段總理現擬電商各省督軍將此次結束軍隊後各該省應須存留若迅速詳覆用備規定改編之限程提出國會可於六年預算案内列明軍之政需欵之總額大約行通電　黔粤桂浙湘陜等省次乃及於全國云 
[預備修改京外官制之動議]  
　　政府爲圖此後行政之刷初各部官制及各省官制巳爲修訂之提案茲聞國務總理以國務院官制亦有修正之必要指秘書曾某爲修正之起草而此次該院官制修正最注董之點有二一以國務院直屬之機關爲秘書廳及法制銓叙統計印鑄四局此次官制之修正擬將銓叙局裁撤改設稽勳局統計局以尙非目下所急即行裁撤或併入秘書廳内附設一科一以此國院組織直屬各局憑沿政事堂之舊制所設缺額異常浮濫例如參事之　各部設額尙不過三缺四缺而法制局竟多十一缺統計局亦有四五缺其他僉事主事之濫設虚糜巨薪無所事事殊違乎國家因事設官之本旨擬於此次官制之修正將各廳局額設之職缺大爲減裁以資整頓　據國務院消息稽勳局議用銓叙局改駔一案因　之預算經费甚繁本有從緩設立之議旋經南省某某要人一再電請設立復經段芝泉總理交法制局詳核昨星期六上午聞徐樹錚秘書長曾爲此事又開參議會議聞大致巳擬准照前議於修正國務院組織令内增設該局辦理稽勳事宜因限於經費暂將各省分局緩設其調查事宜暫各省省長行政公署内附設兼辦一俟財政寛裕再爲恢復原狀大約二十四口即可提出國務會議至若各省官制聞中央决定仍恢復兩級制以免權限混淆探之國務院據某要人云大總統對於新外官制案頗爲注意自十七交諭法制局長方樞從詳考究規定制度以來業經國務會議提議三次主張三級制者（即省長道尹縣知事）佔十分之四贊成兩級制者（省長縣知事）佔十分之六雖屢經提議然迄今尙未正式决定政府方面亦極主張兩級制每年可減政費二百七十餘萬元聞日昨大總統面囑段芝泉總理將此項議案暫緩進行一俟國會成立後再行解决外間所傳裁撤道尹刻巳决定者尙不盡確也 
[召集省議會之時機巳熟]  
　　國會巳將開幕關於立法問題之最要者係爲各省省議會之恢復惟一切手續上之研究　均未定昨聞段總理日一定於二十二日起開特别會議解决最後辦法所研究之重要者計爲六項第一爲恢復手續應否即由政府以命令發表第二爲恢復手續應否俟諸國會解决第三爲各省是否爲劃一期限之恢復第四爲各省是否爲分别之恢復第五爲各項經費之如何趕籌第六各聯帶之立法機關如縣議會自治董事各會等應否一律恢復以上各欵卽擬於三四日内爲最後之規定先是中央政府曾通電各省分飭調查兼籌備恢復省縣會議迅速詳覆能否於八月一日先行召集省議會庶實行監督地方行政以符法制國之制體嗣經各省電覆除因軍事未定各省自難依法進行外　他各省電覆亦多數因期限過促恐難如期籌備等情後因南省取消獨立在卽善後問題諸待解决前項未能議及茲聞法制局以新内閣正式成立國會行將召集各省亦均取消獨立南北實行統一地方會議爲輔助國會平治地方行政之重要機關誠有不容或緩之勢昨巳明段總理一擬再通電各省積極籌備有預定九月一日實行召集省議會之議其縣會能否同時召集各省覆報後再行酌定以期協謀進行實施法制藉慰國人 
[京訊中之粤川善後譚]  
　　新任廣東督軍陸幹鄉率其所部軍隊回桂林後卽致電中央力辭粤督職務政府以粤省收束軍事籌辦善後較他省尤爲重要巳覆電挽留茲聞陸督軍昨又來電堅持前請詳述年邁力衰及足疾加劇情形實難遵令履事措　詞極爲懇摰聞大總統復以箇人名義致電陸氏殷殷勸慰並論陸氏謂現當大局多事之秋萬勿拂袖以去置國事於不顧使南省再生他虞等語能否得陸督軍同意刻下尙難預定又聞段總理昨有密電與岑西林梁任公等大致以粤省軍事延長不易制止非但粤省人民重遭塗炭與國家政令威信損失尤深如前議分由中央電召龍濟光北上之辦法再難實行擬將此中之事實分别調查另訂事實全案并將中央與南省諸要人分陳之調和辦法一一述列待國會召集後提出解决諮詢案用備表决聞有日内先行陳明元首俟岑梁等電覆同意時卽由國務院預備此項諮詢案其内容尙未詳細但最近粤中傳來消息龍氏實巳日即窮蹙大致必須讓出廣州其在陸督未即八粤之期中外頗傳有岑西林將代廣東督軍之説茲聞此種消息之發生乃因陸督軍未能即日履新曾經向中央電請以西林代理唯政府以西林威望方隆正須來京擘畫未便遽准所請而西林亦自早言行將退隠故中央仍飭陸氏從速赴粤至於雲南護屬軍第二軍總司令李烈鈞氏本有遵令來京之覆電嗣以廣東之政局因龍氏頑强蟠踞尙未平定故暫遲來京之行龍氏現旣勢難久據結果當可和平解决其李氏位置一層政府有擬以某省督軍之消息昨日有電令李君飭將所部軍隊布署淸楚即來京一行開有面爲商榷之要件也 
　　周駿違杭中央命令川督軍不能接任以致全川兵匪縱横幾成不可收拾之勢據知其底裹者言周之此行於胡景伊氏不無關係緣胡調就後常自盤旋觀望以俟時機適帝政發生滇黔起義大兵雲集川南胡遂遣多數腹心回川運動而劉存厚等巳行獨立無下手之處惟周駿素忠於胡又與北軍聯合其參謀林必删洪文璧二人遂逕説周擁兵自衛胡爲暗中調停不料一發難收周旣負天下惡聲而胡又爲旅滬蜀人所攻詰卒未能達其目的乃多方運動又匆匆入京其目的何在尙未大明然而周之興師動衆其遺禍桑梓巳不淺矣近聞周軍屢敗自知大勢巳去於是一面電止滇軍進攻一面令劉存厚入成都將將軍印務交其你管己則統所部出走昌言將遵命北上二十一日劉巳有電到京特致胡氏報告一切其文云北京急胡毅威將軍鈞鑒存厚前以養疴駐軍新津縣境適値周崇武將軍宣言北上蔡益武將軍尙未蒞任成都坐鎭無人勢甚危殆勉徇各界公民請求力疾入省仍以軍長名義代行軍民政務藉維現狀業經通電在案現在抵省數日人心一律安靜地方秩序亦漸恢復滇軍羅總司令駐軍簡陽巳派員前往妥爲接洽雙方和平解决各護國軍隊亦均分别安輯悉就範圍蔡將軍未到任以前存厚對於保衛地方責無旁貸自當勉竭駑駘稍拯創痰我公軫念梓桑謹陳梗槪並懇轉呈大總統旣各當道兼告君蜀旅京鄉人藉紓　慮特電奉聞佇候明敎四川陸軍軍長代行軍民政務劉存厚叩稱印云云此電於胡周均仍其將軍之舊稱巳屬可異而於蔡之巳有督軍明令者亦以將軍稱之誠不知其意云何且在蔡軍緊迫成都時劉且有電直接寄呈總統今旣川局漸定周巳他去何必借胡以轉達總統此其間蛛絲馬跡大可尋索矣 
[粤事調和中之戰訊]  
　　近數日來廣東省城之戒更爲嚴緊前晚江防司令特飭省河各艦澈夜梭巡各街加軍守衛並派親軍憲兵警察一律巡遷四城其天香街小北直街司後街鎭署前蓮花井各處街閘三鼓前即由軍隊關鎖觀音山队附近各砲壘紛由兵艦遷砲案設二十號並將各種大制驗試俱向北方轟放人民見之更形惶恐紛紛遷避咸傳肇軍三路來攻將至城下也惟昨接李耀漢來電謂耀漢迭奉國務院電飭調和罷兵免粤糜爛等因并經商承都司令都督由耀漢赴省勸處定號（二十日）日酌帶軍隊馳赴省城解决雙方爭執共維治安幸勿誤會又接莫擎宇來電謂文電不揣冒眛懇我督軍避賢弭禍顧存大局各情計陳鈞聽去後深恐西北諸旅會逼省垣一旦漬决無可收拾復再專員協請李軍曁各路司令要其罷兵　膽披盾危言苦口微忱幸納按甲不前是粤事轉禍爲福轉危爲安巳有一線之機亟應迎刃而解除將所部調停軍隊撤退原防免滋誤會并即派員來省請示和平辦法外務懇推心置腹相見以誠一面飭撤前敵各軍母再挑豈一面邀請闔省紳商妥議辦法藉收幹旋之效立解全粤之紛云云又另電廣州各圑體請其顧念桑梓出任調和於是粤中之禍機又有一線轉圜之希望人心亦略爲安定上最近數日之情形也 
　　然聞龍氏尙不允李帶兵入城而省外之戰事亦仍紛紛進行據聞十九號下下四時護國軍與濟南在羅村（此處與佛山相距僅離街邊一站）互戰甚劇兩句鐘这後濟軍不能抵禦退守佛山刻下佛山各舗戸均巳停歇二十號早道路喧傳佛山亦巳失守惟是日廣三火車上千仍能通至佛山目下横滘大鎭奇槎各鄉民恐遭濟軍災害紛紛奔避又聞昨午有兵輪十數艘滿載濟軍在海珠河面開行向西進發聞係趕赴佛山援救佛山附近之戰濟軍死傷甚衆龐登雲汽部之副營長黄廷珠是日亦爲亂槍轟斃 
三水小塘原係濟幂駐紥之地昨日下千忽有桂軍四千人在小塘與濟軍衝突濟軍圑長馬占品勢力不敵全隊退守上柏站因桂軍勢雄瞬又迫近上柏站濟軍又退至羅村站滇桂兩軍又漸迫近濟軍卽遷隊至街邊站極力堅守又聞桂軍三千人分隊包圍佛山故佛山危急萬分昨日下午兩點鐘廣三客車由石圍塘開至三水被桂軍扣留車輛一套以備運兵攻佛之用今早有濟軍速駐於江馬兵輪灣泊石圍塘候通消息 
　　順德龍眼鄉後倚峻嶺關係險要可爲飛鵝嶺之援助故梁永桀前經派軍駐紥築壘架砲防守極嚴詎二十號突有桂軍一隊來與决戰卽被桂軍佔領隨派艦隊圍困飛鵝傳説下午梁永燊巳經率部投降大良城即由肇桂軍隊進紥潘知事肇元附從後乘夜潛逃現有巨興捷安兵輪及商輪兩艘載滿龍府親軍於即早七時逃回省垣龍骧艦長黄某亦在其列護國軍進駐順城後卽經分兵進取陳村龍氏聞之卽調福軍三營前往防堵昨甫交綏福軍即無心戰關紛紛退避陳村遂爲護國軍完全佔領福軍亦巳拔隊回省矣 
　　白泥地方自經護國軍進駐後龍氏以是處依近石井兵工廠及觀音山迭經趕派兵丁前往防堵現聞十九號早四句鐘時候該處兩方面防軍巳開戰龍氏恐兵工廠一失觀音山亦難安居大驚失色惟因無兵可調祇令馬如珍前往指揮一切 
　　花縣屬五和墟之護國軍又於十八號與濟軍劇戰目下尙未停息省中業經連派軍隊往救新街等處現下（二十號）尙無戰事發生是日午刻粤滿車仍能開至新街站 
　　北路飛鼠岩原有濟軍兩營駐守昨十九號晚因被滇軍進逼相與决戰由入夜一時戰至九時許被滇軍分路圍撃傷斃百餘人遂被軍將該處完全佔領十七號潮濟兩軍在平山附近交鬨十八號大戰由山洞逼至馬鞍是日有傷兵十餘名舁回惠州城石龍人心巳惶惶不安矣 
　　十九號新會城門緊閉鄧本殷營長之軍隊分駐東門馬山西山象山大雲山等山頂各竪紅旗似係嚴陣以待聞魏總指揮邦平昨早再催莊知事切實答復旋由莊邀集城内紳商湯伯勳等出而維持今午派湯伯勳等四人往江門見魏總指揮未知能磋商允洽否也 
[吉林之扫工消息]  
　　俄招華工問題聞經俄國上議院可决其議案爲雇用黄工蓋日韓人民均包括在内不徒華人也此耗傳出後吾國駐俄劉公使即表示反對曾警告政府趕爲防止緣上年俄於華工之雁募巳小試其端一般工人係指明在烏拉嶺附近撤爾木省工作詎後竟驅入高加索迫爲種種危險之業務外交部似亦深韙劉使之説即據情分咨各省知照不意爲日未久而俄人達聶爾果有前來長春與周冕訂立招工合同之事此項最有利益於官場之事業向來由駐在哈爾濱之江省鐵路交涉局辦理此次何故不在哈埠而改就長春則非外間所能知矣及合同開議郭省長曁省垣各官署尙未預知至長春道尹詳報到省始由省長批飭查訽而合同條文早巳由長送部手續完成部中並巳核准現在省中輿論類多攻撃省長惟據省長方面則謂省長本主張拒絶經屢次電部磋商改正條文於招工地點並取嚴格裁制奈案巳成立實屬無可挽救也 
　　自義成公司將招工章程刮登各報並用工頭四出招募中國人民之應募者頗不乏人據政界傳言俄國招工條約係指定吉林省之長春哈爾濱奉天省之營口大連安東五處是以郭省長日 
 
 
 

Page 7

 
 
前通飭各縣除約定招工地點外如有假藉招工名義肆行招搖者應即認眞干涉 
　　警察廳長趙俊卿氏昨准吉長道署柴道尹來文擬飭義成公司派人來吉招募等語趙廳長因招工地點旣未指有吉林而又未奉省長飭令遂覆文辭謝謂無論如何不准該公司來吉招工也 
省垣商工農各圑體及紳學界領袖前日午後假紳董公所開會討議招募華工事是日各界到會者百餘人僉稱長春一埠旣在招工地點以内該路柴道尹職兼外交縱不能從中干涉亦不宜使該公司前來吉縣招募當經在場各紳撰擬信稿函請此來尹設法維持稿内有懇請執事愼重邦交尊重人道以活我同胞性命等語 
[錢崇塏之言時事書]  
　　致國會議員書國會議員諸公偉鑒國基未固帝禍横來骨肉摧殘干戈擾攘折兵戕種同室如仇糜費竭財外患迭至雄骨暴於疆場災黎號於天涯生者何存死者何慘推原其故皆以一己之私心致陷全國於死地言念及此痛恨何如猶幸逆貫遽盈黎公繯任秉公守法奠定危邦拾殘卵於覆巢拘狂瀾於滄海凡我同種應慶再生惟念破壞雖終建設匪易民生呼吸巳若游絲國命存亡尙繋一髮尤非羣策羣力同德同心不足以免阽危而圖恢復回憶辛亥鼎革迄僅五年塗炭多少生靈博得共和二字當是時也苟有責者各負其責從公者各秉其公雖宵小有謀竊之心而牆堵無可乘之隙何于前功盡棄後患無窮乃以單獨之私而起紛歧之意棄天職於不顧惟黨見之是爭於是神聖之權日消魔鬼之勢日長甚至解散圑體拘禁狴犴呼籲無門嫌疑莫釋以故窮源反本引昔證今則帝禍潛伏之根實巳種於共和締造之始矣然而往者不諫來者可追惟願袞袞諸公咸以前車作鑑茫茫來日勉爲後繼之難滌舊趁新一洗私爭之積習和衷共濟同懷公正之誠心庶幾百廢足以董興萬竭皆能就緒共和之精神可保專制之餘毒可除民氣日强國基漸固未始無否極泰來之望也臨書懇企盼禱敬頌道祺並希亮察 
　　致張溥泉君書漙泉仁兄進鑒萍浮蓬轉一别三年歲月如流滄桑迭變每懷故舊劇切雲弟以濟世無才救時乏術僻居蛙井藉作鳩蔽自驗藐躬輙深愧怍惟當此狂瀾雖挽砥柱未堅苟非羣力相扶同心相助則洪流潰决尙爲旦夕之危風雨飄搖難免傾欹之慮乃聞南豪北傑政見猶歧西怨東征民生愈敝引瞻前路憂心如焚蓋吾國此次蹶而復起本似久病新瘥皮骨雖存血肉巳竭亟應悉心調養勉力扶持庶足以復精神而培元氣否則歐戰罷後影響尤深隠患之多益難預測更應速修内治以禦將來想袞袞諸公諒巳早鑒及此倘再各恃意氣日久紛爭直令無舵之舟遠破長風之浪而欲其揚波不没烏可得乎執事措施隠健主義和平誠正之懷素所深偑尙祈不辭勞怨勉任居間除雙方隔閡之爭收一統山河之效俾神明華胃永免異域之沉淪爲親愛同胞共謀完全之幸福因風寄意不盡所懷籍頌時祺並希澄察弟錢崇塏拜啓 
地方通信 
[蘇州]  
　　高審廳風潮四誌江蘇高等審判廳法官全體辭職風潮經王檢察長調停無效各情迭誌前報茲悉莊廳長昨巳委任蕭敏邱左礬二員代理推事其辭職法官中解雲輅王寶善彭棐三推事均巳回廳就職自星期一起該推事五員巳逐日到署料理公務惟庭長不到尙未能開庭訊理案件聞莊意三庭長中民二庭金文諤庭長應行准假（莊巳於十五號將半月薪俸送至金處）民一庭般汝熊庭長巳就任浙省高檢廳長惟刑庭沈錫慶庭長係屬同學决計挽留遂親詣沈君寓所以同學之誼面勸就職沈答以同學係屬私人交際今因公辭職不能以私廢公云云莊知無可轉圜返廳至電司法部謂法官誤會全體辭職恐無轉圜地步應請另選合格人員重行組織云 
　　勒令跪訊之飭禁警察廳崙廳長通飭各區所云據本廳勤務督察長詳稱近聞各區所經禁烟員查獲或由區所自行拘獲烟犯質訊之際時有勒令跪審情事不符民國制裁絶非正當之法擬請通飭各區轉飭所屬均應照章辦理且勿法外加法以舒民意等情據此除批示外合行通飭一體遵照以後凡訊烟犯等案不得再有勒令跪對情事母違此飭 
　　獲盜出力之奬章上年梟匪在松江轄堪搶刦商輪失賊二萬有餘一案經偵探警察破獲鉅賊眞犯訊明懲辦在案旋由馮齊二公咨請將出力人員分别給奬現經内務部核准太倉縣知事盛同枝給予一等二級警察奬章蘇警廳偵探隊長潘國俊給予二等三級警察奬章其餘應得各級奬章者二百三十六員名昨巳頒發到蘇由崔怡庭廳長轉發具領矣 
[鎭江]  
　　兵士毆商民鎭郡對江瓜洲地方近有某營兵士三五成羣時出散步日昨傍晚行經二巷適商民章某妻回家該兵等向之調笑該氏喊救經章某上前勸解該兵等惱羞成怒竟將章大肆毆辱兵士如此横行無忌紀律何在未悉該營長官有所聞否　　省委趕場過鎭鎭郡對江頭橋鎭洲民聚衆拆燒洲頭韓某房屋一案縣署未能辦結經沙田總局样請齊省長派委會同周知事查辦茲省長委派前泰縣知事胡維藩於日昨由寗乘車過鎭當即改座民船遺赴揚州以便會同周知事傳集案證研訊　　派員檢查印花丹徒縣署前奉省長飭催検查印花税票業經出示通告在案日昨章知事委任周君爲檢查印花委員周君奉委後即日帶同巡士兩名分赴各舗戸實行檢查 
　　取消預備警察鎭屬揚中縣城廂内外警察各分所前因地方多故舊有警額不敷調遣由成知事兼警所長禀准省憲每分所添招巡士十五名茲因南北統一大局巳定遂由省長飭知該縣取消是項預備警士以節經費現成君巳遵飭將備警裁撤矣 
[揚州]  
　　庵産提充學費江邑下水鄉地方火星廟僧人不守淸規經當地公民擬將庵田悉數充作學務經費茲由僧敎育會商同欵産經理處酌提田十畝撥作學費巳禀請縣知事署照准立案矣　　勘驗隣封命案江都縣知事署昨接齊省長飭開儀徵縣境内出有圖財害命案屍身流至瓜州着該知事前往勘驗詳復核辦等因周知事奉飭後當即前往勘驗矣 
　　霪雨坍牆傷人揚州新勝街中西旅館前樓建築未久刻因霪雨浸灌致牆壁忽然坍倒有寗波本匠店夥適經過是處被亂磚所撃受傷甚重 
[川沙]  
　　加征忙銀手數料之取消川沙公民黄任之莊允升張伯初三君爲忙銀加征手數料具函趙知事請爲免加曾誌昨報趙知事接函後巳允將加征手數料原案立予取消業經函復黄莊張三君矣其覆函云任之允升伯初先生鈞鑒違敎日久延竚爲勞頃奉惠書備聆種切承詢川邑增加忙銀手數料一節緣自上年灶課劃歸場署經收以後漕糧又因災歎減折征收核計征收费用以四釐手數料抵支實屬不數而行政經費又迭次奉減更無餘欵挹注征費無可設等不得巳始援丹徒等縣成案詳奉財政廳核准酌加手數料二釐但因事關增加人民負擔仍當體察與情初不敢以奉准有案遽行照辦是以日内邀請城鄉各董微求意見以定從違各鄉董間有因事未到者故此事尙未表决本年忙　亦未啓征茲承指示一切自應取消新案仍照舊章辦理總之酌加手數料本爲抵支征收經費公用且爲數無幾但求足以支配敢爲營私沾潤之謀弟自前淸服　二十載歷任各缺祗知潔己奉公盡我天職斷不致因此區區征費頓負初心現在增加二釐之議决計作爲無效日後萬一征费不敷究因如何設籌再向地方紳董公同酌議想諸公自有以維持也除詳報財政廳壯此案核消外匆此奉復　頌公綏希爲亮照 
[嘉興]  
　　佔據房屋之糾葛嘉興北門内鳴陽門房屋向爲商圑事務所自去年商圑解散後有鍾秀學校校長趙海若將該屋佔據並將所存物件及玻璃地版等移置家中作爲私有今春曾由陳溥等將上項情形控縣請究在案現爲陸松生葛世極等創辦商餘半夜學校需用該處房屋令趙遷讓然所有房屋半被趙海若拆毁經陸君等向趙交涉並責令賠償修理趙不之聰未識若何解决也 
　　國會議員之祖餞嘉興國會議員褚　僧君於日前出獄歸鄉故鄉父耋匀蒞站歡迎茲因國會議員召集在節省議員沈文華等十餘人特於前日設筵南湖烟雨樓公謹褚君觥籌交錯頗極一時之盛現褚君巳於日昨偕同殷鑄甫褚議員乘車赴滬由滬抵京矣 
[杭州]  
　　通飭結束臨時軍費浙省自舉義以來各項軍　用費支出繁多前因軍務倥　未遑内政現在大局敉平關於此項軍用欵目亟應一一淸釐以免久懸頃聞呂督軍昨巳通飭各軍隊令將臨時支出各費分四類詳報一開辦费二出防費三徵兵費四恩餉凡以前未經結束者統限於八月二十日以前分别種類列册造報 
[湖北]  
　　湘軍到鄂之處置湘省第一師車震部下兵士潰散至鄂者幾及全師茲經王督軍分别併入第二師或改編混成旅連日派員至駐紥地點逐一查驗如有不能耐勞者准其遣回原藉其患有疾病者仍令該行軍醫院診治無任露宿約一星期内即可改編成立並聞湖南退回散兵巴近萬人分駐賓陽門外洪山賓通寺東撤廟長春觀等處茲於二十一日又有小火輪拖駮多隻　載湖南散兵約五百人在白沙洲起岸後即駐保安門外蓮溪寺相圑寺王督軍旋卽前撫慰 
[安徽]  
　　候補知事之希望安徽分發候補知事計先後到省者約一百數十人人多缺少得差甚難自倪省長接印後擬將公署遷移蚌埠各該候補知事遂均往蚌埠聽鼓後有接見者云倪省長面示各該知事仍須赴省將來懸牌仍在省城故各該候補知事又紛紛回省日前省署牌示六安委李銘楚涇縣委陳鑑貴池委王一德均係候補知事昨日又懸牌示靑陽委錢麟書旌德委孫鶴年太湖委宋蔚潛山委徐榮桂廬江委周以撰亦係候補知事故近日皖省之候補知事見省長巳注意若輩希望補缺之心較前益切 
　　公署軍隊之遷移安武軍新招第八路第營兵士　由蚌埠來皖因無駐指地點暫駐行政公署内近因天氣炎熱省署各科員辦公地點窄狹不免署氣薫蒸且倪省長將於八月間回省辦公故經政務廳長陳師　商准李統領飭令儲管帶將該營全數移至東門外舊標營駐紥 
雜評一 
[政治犯與刑事犯（一子）]  
　　中國之黨人大抵皆政治犯也而自袁氏時代視之皆謂之刑事犯非特納之於内亂危險物等等罪名之中且與盜匪併爲一談深文周内人人皆在不赦今政治儿旣有明令釋放則凡稍有天良之官吏宜爲之明其心迹而速復其自由又勢所必然者也乃聞各省仍有執從前誣揑之罪案而加以留難若惟恐其失之過縱者嗚呼必欲以刑事犯繩人則今日之黨人又孰非刑事犯哉大勢至此何官吏之尙執迷不悟若是也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[擬設商圑臨時籌備處]  
　　上海商團基本隊及各業商圑以約法復活猜疑巳泯擬將上海商圑妥籌恢復巳紀前報茲聞商圑舊部各同志擬先召集職員組織籌備處將各圑體舊有名稱合而爲一定名曰上海商圑消除各派意見劃一事權俾易進步並擬假學商公會爲臨時籌備處商請李平書顧馨一虞洽卿三君爲籌備處代表如得三君同意即日召集各圑董事正副會長隊長職員實行組織其舊同志中之江某巳擬定簡章送請李平書君修改不日卽可印刷分送各圑體共同討論云 
[補錄商會聯合會請推代表赴京之函稿]  
　　上海總商會議董謝天錫以國事初定事務紛繁商法一項應在民刑之後如欲請願尙非其時故對於全國商會聯合會請推代表赴京與會一節與總商會會長意見相同主張從緩巳登載昨報茲將全國商會聯合會江蘇省事務所致上省南北商會原函補錄於下昨准全國商會聯合會京師事務所函開上年開聯合大會議决本届常年大會開於北京現値國會續開所有現行各種苛税曁債務訴訟結案辦法等件亟須請願改良兼籌維持金融茲訂於本年八月十三號（卽舊歷七月十七日）開正式大會請每省公推代表五人至十人於八月十號前齊集北京預備一切進行事宜務希先將赴會代表姓名起程日期迅賜電示以便招待如有議案早爲郵寄是所切禱等因准此相應函達貴會查照並希將赴會代表姓名曁議案先期函送到所以便彚轉 
[穆湘瑤反對動用穀欵之獲勝]  
　　本邑各市鄉經董前因民生困苦擬借積穀息本詳請縣公署迅飭公欵公産經理處提欵匀派俾便具領等情昨奉沈知事批開詳悉博施濟衆堯舜猶病動用積穀公欵散之民間爲數甚微欲求實惠均沾本屬綦雖矧以未據報荒之時動用備荒之欵縱有實惠較之荒年非此不足以救生命受惠猶淺權其緩急凡有未成災之處仍不如保存公欵而本息日見其優免致日後果有災荒轉因今日之動用而欵見絀再三集議用是深費躊躇現據楊思鄉穆經董力陳積穀公欵暫可不動用之理由大聲疾呼頗爲激切在各經董以博施濟衆爲懷在穆經董以實至名歸爲尙積榖旣爲備荒而設自以有荒無荒爲應否動用之關鍵詳加審愼現在旣無所謂兇荒轉瞬秋熟登場揆厥時機似非必要入夏以來霪雨時行將來年歲豐凶未可預期目前應從緩議須知積穀本意專爲荒年拯救民命之需不得爲平時調劑貧民之用仰公欵公産經理處轉致查照此批穆經董原函抄發 
[地方經董請撤淸理官産處之復音]  
　　上海縣公署致市鄉經董陸崧侯等函云民國五年七月十七日奉省長齊諫電開上海沈知事覽據該縣市鄉經董陸文麓等電稱淸理上海官産處自開辦以來雇用著名地販四出騷擾凡個人私産地方公産或勒令領照或任意兜售名爲淸理實則攘奪耗國帑而貽怨上下交損方今庶政更新百姓喁望治伏乞迅飭撤消上海官産處並治不肖員司以應得之罪以蘇民困而儆官邪地方幸甚等情據此巳飭淸理官産處明白查復仰卽轉知該董等知照等因到縣相應函達貴經董轉致各經董知照 
[公廨復訊胃名嚇詐案]  
　　吳伯琴巳被嚇死皖人杜蘭因與在逃之竇啟明冒用民黨名義書寫恐嚇信函由郵遞至新閘愛文義路聯珠里一千五百二十四號門牌洞庭山人吳伯琴（即吳伯榮）家嚇詐鉅欵復於本月十二號上午十一句鐘將洋鐵罐炸彈二枚鏹水一瓶鐵釘一百餘只菜刀一把放於莧菜籃内持至吳家勒借三次革命軍餉洋五千元由吳密報新閘捕房立飭包探張林泰韋金福協同四十一號三道頭西捕一百零五號華捕等馳往拘捕杜即抛擲炸彈圖逃幸未炸裂即由該探等拿獲連同炸彈等特解送公共公堂訊判押候研訊在案前日午後由捕將杜解廨經俞代襄讞會同英副領事卓君升座復訊先由工部局刑事科代表牛門律師上堂譯稱原告吳伯琴被杜恫嚇後即患心悸巳於前日身死但被告之炸彈並非僞品因彼將炸藥和玻璃屑製未結實故不炸裂業經捕房試驗是項炸藥其性甚猛此種舉動實屬擾害租界治安應請從嚴懲辦言至此將此項炸藥倒出少許用紙包裹當堂試驗該炸藥之性質經火燃着即轟然一聲濃烟密佈硝磺氣觸鼻其性極烈驗畢由四十一號三道頭西捕禀明拘獲被告時見其右手執瓶左手執刀希回拒捕逃逸各情繼據包探韋金福上堂禀稱將被告拘獲後在捕房供稱機關設在法租界嵩山路吳興里五十三號屋内尙有炸彈放於瓦片之下當即帶同被告至彼處查察房至巳經拆去詢其炸彈來歷據稱由安徽都督給發等語訊之杜蘭供不承認中西讞員判杜還押候再訂期訊奪 
[化驗聲如鉛錫之新銀角]  
　　滬上自新銀角發行以來緣有形式重量相同而聲如鉛錫之新角洋發現於市遂致羣起疑慮演成停用風潮日前南京造幣廠特派技士潘序倫李慶堯等來滬商請租界捕房調查僞角情形當由捕房在市檢得聲如鉛錫之新角三枚每枚剪開爲二半存捕房半由造幣廠携回化驗茲潘李二技士業巳回寗陳明廠長將由滬携回聲如鉛之新角三半枚如法化驗其成色如左　　第一枚半片含銀百分之七十五又三三九含銅百分之二十四又六六一 
　　第二枚半片含銀百分之七十五又○七八含銅同分之二十四又九二二 
　　第三枚半片含銀百分之七十五又○四一含銅百分之二十四又九五九 
　　觀以上結果每枚所含純銀均在百分之七十五以上可見滬市發現聲如鉛錫之新角成色巳足並非私鑄不過因鑄造手續關係偶成啞板而巳照幣廠規程啞板銀幣本應剔除此次因檢剔工人疏忽遂滬傳於市滋生疑竇現造幣廠巳擬定辦法在滬設立銀角兑换所凡持有該廠所造之啞板角洋不論何時均可隨時赴所掉換一面飭令廠工嚴剔啞板勿再流傳市面并巳將此次驗情形函致捕房知照矣 
[事主嚇退强盜]  
　　昨日上午十一點鐘時有盜匪七人突至英租界厦門路一百五十四號門牌向在電報局辦事之沈善徵家袖出手鎗嚇禁聲張旋即登樓翻箱倒篋正在搜刮之際被沈乘間逸出連吹警笛大聲喊捕該匪等知事不妙棄贓奔逃當經某探夥拘獲楊金德一名解入捕房押候究辦 
[愛而近路居戸被刦]  
　　前晚十時有盜匪五人突至公共租界愛而近路五百四十五號門牌李祥甫家叩門入内各出手鎗恐嚇搜刦値洋數百元之金飾現洋而逸迨李報告捕房飭派中西包探往拿各盜巳杳無蹤跡矣 
[四誌黄瓜棚内發出之鎗彈]  
　　淞滬警察第五區巡警王德賢被狙伏黄瓜棚内之匪徒開鎗撃斃一切情形迭詳前報茲悉警廳長徐國樑自此案發生後卽將辦理情形通詳馮督軍齊省長曁松滬護軍使請爲查核昨奉楊護軍使批示照錄如下詳悉該巡警王德賢因見西姚家橋花園後藏匿人衆見訽卽逃知爲匪徒跟蹤追捕巡警周德山尋聲趕至會合追至虹鎭街逃匪伏於瓜架開鎗拒捕該警等奮不顧身進前搜致被傷害王德賢旋即殞命似此勤奮盡職因公捐軀洵屬可嘉可憫王德賢應由該廳長查照警察官吏䘏金給與令第六條詳請省長咨部照章給䘏周德山俟醫治傷痕如何再行照章辦理茲由本署先行酌給䘏洋八十元以六十元爲王德賢殯葬之費以二十元爲周德山醫藥之需以示格外體恤仰卽具領轉給並將獲犯馬老肥訊明照章解送懲辦仍錄報督軍省長曁候批示繳 
[陳述聚衆圖刦之原因]  
　　盜匪蕭維秀何雲祥張炳乾陳友貴劉福生曾汝仁等前因聚衆持械至浦東上南交界龍王廟附近圖刦屈姓家財物未成被淞滬警廳騎巡隊一併拘獲抄出手鎗子彈解送上海地方審檢廳訊在案　日午後由推事檢察各官開庭飭提蕭等到案研訊蕭等同供前在浙江陸軍當過目兵裁汰後來滬有民黨中陳姓在滬設立機關招民等入伍圖謀第三次起義嗣因大局平定陳將民等遣散不給分文民等因乏資冋里不得巳聚集各友擬往該處行刦尙未實行即被獲案求恩寛寡問官會商之下認爲辯論終結飭將蕭等分别還押聽候宣佈判决 
[雜糧市况之調查]  
　　雜糧業爲滬南生意之一大宗各項雜糧名目甚繁不勝枚舉茲就小麥黄荳花生仁三種最近市况調查列後　　小麥市價之貴賤每視麫粉銷路之暢滯爲標凖本年收成較歉來貨頗少價格亦昂自端午節以來粉廠因廣東天津等處暢購麫粉需用原料較多故購入小麥爭先恐後惟往年新麥上市後長江天津山東無錫等處即源源而來統計每日到貨可得二萬包左右今調查近一星期到貨輪舶來者僅有二萬餘包滬寗火車來者亦不過萬餘包以致市價甚昻計天津貨開銀三兩零八分山東貨三兩零八分次三兩漢口貨高者二兩八錢五分次則二兩五錢五分 
　　黄荳來自長江一帶者爲最多天津東三省等處次之長江一路收成較早現巳上市來自漢口者名曰六月白九江者曰城門子近巳到有五千餘包荳市價格前因荳餅値價昻貴故該貨亦隨之漲價現因漢口九江新貨來滬市價巳稍回落現查六月白開售三兩一錢三分城門子三兩另八分次貨三兩蘇浙内地油坊頗多採辦本埠坊家亦有收入據該業中人云今届漢口新貨收成頗佳候各處新荳上市市價可望鬆動云 
　　花生仁自粤東設立打油廠以來衆帮銷路極形發達現在正値靑黄不接之時故各地來貨頗爲寥落市價遂因之日漲在上年冬間每擔　售銀五兩現連關税在内須售六兩一錢卽除去關税亦須五兩七錢五分調查滬地存貨僅有七千餘包係長餘泰豐等行所存云 
[英法公廨訊究私土案彙誌]  
　　吳子雲吳雨田因在東棋盤街四十五號屋内私藏紅土被洋藥公所查悉協捕房前往搜獲私土及元順販賣私土之賑簿二本將兩吳一併解公共公廨訊供押候英領堂期解訊昨晨解案卽由洋藥公所代表律師上堂譯訴前情請究訊之兩吳供稱該土與賑簿均係友人所寄並不私販俞代襄讞商之英卓副領事判被告一併開釋私土送交海關焚燬 
　　福建路廣泰烟店内因私藏紅土被洋藥公所協同捕房前往搜獲黏貼僞驗單之烟土六包將該店股東朱鳳山夥友張夢祥一併傳至公共公廨諭飭令交二千元人洋並保候核在案昨晨復訊由該店股東金達山延律師上堂代表要求將起案之烟土發還中西讞員判金與朱張兩人共交二千元人洋並保起案烟土除留存樣土外餘准發還候再訂期研訊 
　　洋藥公所代表律師協同捕房分往麥根路五十二號門牌陸壽生　余氏家及馬霍路一千一百零三號門牌王徽五家搜獲私土一併帶入捕房禀請公共公廨出單昨將陸等三人併傳到廨請究中西讞員判將烟土暫存捕房候驗明再行傳訊 
　　法捕房探目黄錦榮包探程芝卿華春林在法租界永安街十五號門牌廣茂和烟膏店内查獲私土兩只邊土一包當將店主陳周庭解送法公堂請究陳供此土實係門市收下故無印花判罰洋一千二百五十元充公烟土銷燬 
　　同裕興烟膏店前被法捕房查獲私土及料子當將店主陳雲卿拘解法公堂判罰洋五千元押繳在案迄今未繳昨又提訊陳供祗能措繳洋二千元其餘無力籌措求宥判押二年半如能繳洋准予開釋判畢後陳之家屬即繳洋二千元中西讞員諭令暫免禁押限十四天缴淸 
[烟酒聯合會之經費問題]  
　　中國烟酒聯合會於曆本月二十四日在四明公所開正式大會後卽經公舉陳良玉爲總幹事其餘副幹事及各職員亦巳舉定經紀前報蒈聞　會成立後所有經費亦經各省各埠代表當衆議决分爲甲乙丙丁四等甲等二百五十元乙等二百元丙等一百五十丁等一百元各帮自由擇等擔　以認爲甲乙兩等者居多數其餘未認定者俟各埠同業認定後再行函報 
　　又本埠紹酒業王寶和章東明等昨日通告同業云吾紹酒業自前淸光緒年間施行印花税以來逐年加增巳苦不堪民國以來先有附加税又有牌照税去年忽加印花捐發生公賣　種巧立名目沿途局卡留難拷剥不知凡幾茲有陳有良玉發起烟酒聯合會同業贊成前在福園討論辦法籌議經費當時雜有各寶號集成百數暫作塡欵嗣於二十五日聯合會籌定本埠承認之數核計不敷尙多惟有照日前議决每　抽洋一分否則另籌辦法茲定於是月二十八日下午二時在浙紹公所開談話會凡我同業諸君届時均請早臨爲盼 
[石灰船戸與公所之惡感]  
　　滬海道公署昨批石灰船戸任友全等禀爲抗論不釋環求傳案嚴懲追賠損失由據禀巳悉該公所此次所扣聚興公司船隻早經批示釋放在案何以延至一月之久尙未遵釋殊　非是仰上海縣再行轉飭遵釋該所章程應如何酌易改良以期盡善併仰妥速議復母延切切此批又批灰船公所金梁彩等禀爲報告救護情形懇請備案由查此案早經明晰批示何以延至一月之久尙未將所扣船隻先行釋放殊屬非是至高盤福如果將船上所塞隙漏處棉花自行拔去何能嫁禍該公所至此次所扣船隻仰上海縣知迅卽轉飭先行釋放母再違延切切此批 
　　又據訪　報告石灰船戸任壽全等因巳奉批飭令石灰公所將扣留船隻分别發還任等卽遵批往領詎該公所中之顧叙芳張阿元張阿成等出而反對以致互毆任壽全被毆受傷當投警署報告飭警將顧及兩張拘獲連同受楊人函送地方廳請辦前日下午經檢察官預審之下驗得任受傷甚微判令自行醫治顧等押候核辦 
[改定交誼大會開便期]  
　　寰球中國學生會本定於上星期六晚假伍廷芳博士花園開交誼大會適値風雨未及舉行曾紀前　茲　此舉巳改定本星期五（即二十八號晚八時仍借戈登路三號伍博士園内開會所定秩序較前次更臻完備所有前經售去及贈送之入座劵一律有效現巳通告全體届時蒞臨並聞非會員亦可由會員偕往購劵入傷云 
[尙德學校添招義額生]  
　　滬西尙德學校係張蟾芬君所創辦成立以來頗形發達近又在西門外三多路建築校舍二所並於下學期起添設小學義額生十名免收學費惟須得朱鑑塘楊聲甫二君或素所相議者介紹方可入校云 
[錢莊領回新銀角]  
　　法捕房前在法大馬路光太錢莊内查獲上有光緒宣統年號之新銀角二萬二午角飭傳該莊經理李達洪至法公堂訊據供稱此項新銀角係南京浩幣廠所鑄商人向南京永和錢莊兑來判候杳核　案現中西讞員以此種新銀角巳證明實非私鑄當傳李達洪至案准將吊案之新銀角如數給予領回 
[協拿大肆揮霍之錢莊經理]  
　　九江德泰錢莊經理朱軒寶私取該莊銀二千百兩並金葉一千餘元來滬假寓英租界二洋涇橋全發客棧第十四號房間逐日花天酒地大肆揮霍現經該莊控奉九江官廳派探協線來滬報明淞滬警察廳請爲協緝昨爲該廳偵緝隊士郝彩林郝樹林偵悉朱之行蹤特赴捕房報明前情加派中西包探協往全發棧將朱拘入捕房略詰一過帶冋警廳押候司法課訊明核辦 
[不認盜用欵項]  
　　樊稼　控華耀堂盜用銀一千二百四十五元五角昨由捕房將被告傳至公共公廨請究原告延律師上堂代表請追訊之華供 
 
 
 

Page 11

 
 
謂虧欠李經甫之欵並不盜用樊姓銀兩况樊亦李之用人此欵須原告到堂證明方能承認中西讞員判華押候下禮拜三再訊 
[莊司一去不返]  
　　滬南萃豐馬頭志成小錢莊前日下午派遣莊司李拱北將鈔票二千一百元現洋二百元送往北市交付同業嗣因李久不回來深爲疑惑即派夥友四出找尋杳無蹤跡莊主王虎臣恐李頓起不良挾資遠遁故巳將該司面貌籍貫開報第一區署請爲查緝矣 
[一波未平一波又起]  
　　陳德安陳德文兄弟兩人前投法公堂控稱與堂兄陳德楨合開押店自由德楨經理後商人兄弟名下應得官利及盈餘等洋八千餘元分文不派請求追繳中西讞員因據被告不認賺錢判各延公正人算賬在案昨日原告偕公正人投案候示判將賬簿移送押當公所算明候核判畢旋有唐蘭記投稱陳德楨等因店中乏本時來商借陸續偕去洋六千七百九十元利息滴不在内有摺子爲憑呈請追繳德安德文同稱店係德楨經理究竟因何借人巨欵須歸德楨擔負靑任德楨供欠洋有之惟店中存貨甚巨可以作低判德楨交人銀兩保限兩禮拜繳洋 
[火車碾斃鄉婦]  
　　昨日午前八點時由杭開滬之三號火車於十一點時駛至松江遜西一里許之石子灘地方有一鄉婦張王氏在軌道上行走被車碾斃嗣由滬站沈總管得悉立即派人往傳屍子張生泉迅將屍身領回棺殮一面函致松江縣知事示諭沿路鄉民以後切勿冒險至軌道上行走免遭慘禍云 
[護軍使不允開釋顧才林]  
　　顧才林前因糾衆懹槍在途徘徊被警拘送前鎭守使署訊問判處徒刑發交陸軍監獄執行在案茲有前安徽都督府參謀徐惟一等具呈護軍使署請求開釋昨巳發出批示照錄如下查顧才林前因黑夜携帶手鎗聚衆六人中途躑躅經巡警拿獲訊據供稱該鎗係匪徒阿二寄存現預備賣與陳姓等語經鄭前使以該犯身充巡士受寄贓物且轉賣濟匪有干刑律判處五年徒刑并彙報陸軍部查核在案檢查原供顧才林光復前在電燈公司當工匠光復後即在上海當巡士並無在安徽當護兵之事核與來文所叙事實不符碍難援照政治犯罪辦理所請應母庸議此批結附還 
[警廳收還通行證]  
　　淞滬警察廳通告各機關云啓者滬上一埠現巳實行解嚴所有本廳前發之通行證劵自應一律收回以便彙銷查蹦處前領通行證口張希即刻日繳廳核銷勿延爲盼 
[少婦屢被販賣]  
　　閘北住戸陳阿福之妻夏氏現年十九歲去年七月間被拐婦高雲囡設計誘上火車同往南京遊玩其時車中有名老三者與該拐婦接洽之後高即托故下車迨車開行夏氏因不見高到來向老三詢問據稱彼趁輪船至寗等語實則高巳將陳夏氏賣於老三得價洋二百元車抵南京之後即轉由天津至奉天後至吉林長春借寓福興棧内由老三將陳夏氏轉賣於混名王老班所開之西天實妓院内爲娼計得身價洋五百元嗣因陳夏氏不顧作此皮肉生涯在院吵閙由王將氏帶至黑龍江肇東縣地方賣於許地香所開之妓院得價洋七百元該氏仍抵死不從作此營業於是屢被凌虐體無完膚約一月餘始央人寫信到申通知其夫陳阿福立投上海地方檢察廳禀控卽將高雲囡拘案訊供不認暫交妥保候提陳夏氏到案再核而陳夏氏自發信之後因被虐不堪奔赴該處肇東縣公署喊寃奉諭暫爲看守一面行文來滬請爲移提上海地方廳林檢察長卽派法警黄進淸持文隨帶川資前赴黑龍江肇東縣公署投遞當由該署將陳夏氏提出交由該警帶回上海前日返廳禀到經檢察官預審一過立傳其夫陳阿福到案先行具領一面着保將高雲囡交案研訊之下將高收押僕辦昨日午後又將陳夏氏傳案提同高雲囡研訊良久仍命將高收押陳夏氏退去候示 
[輪船上破獲拐案]  
　　婦孺救濟會調查員趙再靑偵採沈金泉王緯文昨日協同水巡捕房探目何阿春在招商局新昌輪船上查獲厦門拐婦吳戴氏拐得十六歲安徽女子葉利妹十四歲安徽女子何小玉子並三歲男孩阿五等三人當卽解至水巡捕房轉送地方檢察廳請爲訊究 
[尋獲誘拐女孩之無賴]  
　　山東人徐友官徐揚氏夫婦在南京新碼頭小橋地方開設燒餅店度日有一五歲女兒名克其於本月十九日被住居附近之無賴楊裕仁誘拐無蹤徐四處找尋杳無影響昨日徐在途與楊相遇扭控警區解送地方廳請究一面由徐邀到見證吳新福並偕妻楊氏同投地方廳候示午後由檢察官預審之下判將楊裕仁收押限交克其到案再核原告等退去候示 
[請查被拐女孩]  
　　閘北長安路怡興里二弄第八十二號門牌魯姓家有五歲女孩名阿毛於二十四日上午十時被人拐失四尋無着昨由家屬投報四區警署偵緝隊慈善圑等處據稱該女被拐時身穿本廠格子布衫褲圓頭鞋粉紅襪四方面孔頭頂上梳有小辮四根請爲追緝等語姚警正當即轉飭長警等隨時留意偵察 
[小工墮入艙底]  
　　江北小工瞿三昨在某碼頭輪船上運貨失足墜入艙底受傷甚重由工頭舁送同仁醫院請求醫治 
[小孩被車撞傷]  
　　住居閘北大統路之章林生有九歲男子名炳甫前日在門前游戲被張德才所拖之黄包車撞傷面目卽由四區崗警拘入警署轉解司法科經嚴科員訊明判張拘留二天小孩交章領回醫治 
[騙案人證未齊]  
　　蔡蘭陳世昌因悉王魯卿被怡盛號控虧欠貨銀五千餘兩巳由公共公廨將魯逮案卽以運動交保爲由向王妻騙銀三百餘兩嗣被察破報告捕房將蔡陳二人拘案訊判交保候查昨晨復訊據四十號西探泮林士上堂禀稱此案内尙有牽涉之某某等數人未到請爲展期訊斷關讞員商之英副領事康君判被告仍交原保候傳齊人證再訊 
[被訴人傳案交保]  
　　奥商禮享洋行在公共公廨控告時仲康不出定貨請追損失銀五千兩又華國英控顔冠之不理欠洋四千元又萬泰莊控陸樹春不理欠銀七百八十八兩又劉石蓀控唐應相不付墊欵銀六百九十七兩又葉錫春控徐福寶不還存洋四百元又嘉泰號控蔣泉香不理貨洋三百餘元昨由捕房將被告各人傳至公共公廨中西讞員諭令分别交保候訊 
[税務公所批示二則]  
　　洋廣貨認税代表貝仁元等禀批據禀商情艱困萬難加成尙屬實在情形應准如所請仍照原額六千元繼績認辦一年候給諭續辦一面彙詳財政廳立案所有税欵務按月繳淸如有蒂欠定即撤銷此批 
　　洋靛靑認税代表貝仁元等　批據禀巳悉准予仍照原額二千五百六十六元二角繼續認辦一年以明年六月底爲期滿候彙詳財政廳立案一面給諭續辦所有税欵務當按月繳淸母許蒂欠此批 
[裁撤（訥）]  
　　今之論補救財政者莫不曰裁閑散之人員撤無用之機關如各部減顧問各省議併局所不可謂非實行之見端矣而吾則謂其所收成效甚微何以故以此一般寄生營活之徒必不能不有所附麗甲裁撤而夤緣於乙乙裁撤而夤緣於丙輾轉相裁撤卽輾轉謀窟穴之所聚此無量數張口待豢之游民而無地消納其能掆腹忍饑以待斃哉故從前日言減政而減政之成績不過減此增彼而巳吾望今後之言減政者勿徒以裁人員撤機關爲盡責而當思所以治其本焉 
[氣候報告]  
　　（上海徐家滙天文臺天氣測候報告） 
　　巳過者之報告七月二十五日有一中心自太平洋中之旋風脱離而出行往西方與父島附近此間海濱一帶信風中止上海天氣晴而凉二十六日上海多雲而晴氣候凉有北凉風氣壓仍在常度之上二十六日午後四時前二十四小時内温度至高八七八至低六八●八去年同日至高九三至低七七●二 
　　未來者之推測二十六日午後四時三十分豫測父島與日本之間氣候惡劣山東南面有東北風稍北風無定向天氣晴朗專件 
[中華民國四年上海口華洋貿易情形論畧]  
　　錄海關貿易册　　竊查本年貿易情形雖受歐戰連續不斷久而彌烈之擾害並國内政治變遷杌隍不安之影響而回顧本埠一年之貿易猶有特點可徵試一翻閲本册後列各表合而觀之其淮出口皆物曁所征税銀比較往年雖見減少然商人一面操奇計　率能得心應手而於出口各貨所得餘利爲尤豐也考本埠近五十年通商歷史出口貨値超過於進品貨値者竟以本年爲第一年分推原其故要不外夫進口洋貨於運出時因歐洲戰事在在受其限制加之春間金價高昻銀價低落購貨時以銀折付虧耗不資抑且戰爭各國所出貨物强半留爲自用運出寥寥是以進口洋貨大見短少而土貨因銷場之旺出口日多雖然出口貨値如此之多銷場如此之旺倘再無船隻缺少之事則運出之數吏未可量但就本年土貨運出之數而論比諸歷年固見加增即較之土貨出口最盛之淸宣統二年及民國二年尙盈關平銀二千萬兩此誠僅見之事本年本埠巿面之勃興大日一日千里之勢内地之富紳大賈因時局未定率多携眷來滬視爲桃源租界之住　巿房以供不應求隨地土木大興增添華屋不藥禁期將届價　高橡皮銷路日增股票飛漲不特此也觀舗戸工廠各處之電燈輝煌即知電氣事業之發達閲電車火車公司之營業報告卽却往來乘客之衆多萃此種種緣因蔚爲富盛繁華之地良由本埠爲工商中心地點南北水陸通　而各省之人物財力遂於不知不覺之中爲所吸收容納矣（下略） 
　　一本關税課共征關平銀一千一百四十萬　較上年絀銀六十五萬兩而較自淸宣統二年以至本届實爲最絀之年雖出口税有二百三十六萬兩較民國二年最旺之年尙盈三十萬兩乃進口税一項大見短絀船鈔則亦減遜盖因各國專裝商貨之輪船間有被其本國政府遣調之故試觀進口税之總數洋藥税釐一項巳絀銀至二十一萬七千兩之多矣 
　　一洋貨貿易洋貨由外洋逕運進口及由通商口岸運來者總估値約共關半銀二萬六百萬兩較上年約絀三千五百萬兩較前年則絀四千萬兩不獨洋藥布疋五金之貨値見減即其他各種進口貨値亦有減無增歲首之際布疋一項之貿易無旺象之可言維時巿價以存棧未售原來進口之貨値相比尙覺低落至六月間略見轉機雖有變更國體之局勢未定以及金價漲落之靡常俱足以妨碍進行然尙不致大受影響故原色布白色布玄素棉羽綢並泰西緞至後半年頗見暢銷惟在本埠所售之各項原色布白色布二種有由日本運進及本口各紡織廠所出　價格較自英美兩國進口之貨爲永以致不敵而其利遂爲所奪棉布類中之絀數尤見顯著者厥惟原色布原色粗布斜紋布標布印花布素花絲羅布各種花布翦絨色條棉翦绒等貨日本各種棉布除縐布外俱有增加日斜紋布數更格　增多進口共有三十二萬二千疋較上年七萬疋前年僅九千八百疋相去奚啻霄壤俄國印花布上年進口之總數較前年驟添二倍令人可詫而本年則並未見多反較上年減少七成其減少之由因該國政府禁止此種棉布出口故也棉翦絨本年減有八成大約因不甚流行所致雖其中日本棉氈本年增多一倍然以此種外洋進口之總數參觀尙減一半諒由本埠製出之貨甚夥之故洋素綢細素斜紋布則見加增洋素綢計加和成此　貨物　本口行銷堪稱新式逆料　來更日見推廣印色染色布大見缺乏是必全球各國以染料來源供不敷求致於此企頭呢一種民國二年間進口數之巨有如潮湧自茲以後則漸見落絨貨類本年共減八成此爲歐洲軍用中之繁品故其所減之　可以預决綢絨類無花兼雜質之布疋上年進口貨値有一百五十萬兩本年則減至一百十萬兩製成乾靛因德國並無貿易改進口之數更少本年祗有二萬七千擔上年尙有二十二暪八千檐前年則有二十八萬一千擔五色染料前年進口之總數　値關平銀三百五十七萬一千兩上年則貶至一百九十三萬九千兩本年行情雖大見高貴然進口數之估値僅十二萬二千兩之譜綜觀以上三數就本口一　而言即知此項生意其中損失之若何輕重巳可了然於胸機器類殊見短絀進口貨値本年共關平銀二百二萬兩上年有四百萬兩揣其情形無非由於歐戰方酣運貨船舶槍少　爲疋來未有若是之其兼以出産之　生料價漲而製造人工傭値又復增貴故蓋用者不得不以重價採辦但雖有以上諸端阴碍而本口紗廠所用之機張仍有向之添購者五金類本年估値百分中較少八分下半年英國一處竟無售者業此之商　迫不得巳改向新金山巿上購歸以應其乏觀册中所載於是知與該處所做之五金交易大有鋭進之象至本年行情　若何騰漲以上半年之貨價參觀下半年貨價即可判其低昻鐵條每　規銀四兩七錢五分至年底漲至十兩鐵絲釘每擔五兩七錢五分漲至十兩鋼柱每擔九兩漲至十五兩洋針一項因與德國交通斷絶驟形見缺本年進口祗一萬五千八百萬枝上年尙有十一萬萬枝之數煤斤一項據壳件洋行報告一年之日業此生意極稱平穏其上等煤如中國或日本所産者均見起色迨至年底因運煤之水脚甚昻致開採煤礦之廠商亦不得不將煤價隨之而漲粮斤赤糖本年亦見加增進口之數計有六十二萬二千擔上年祗有五十六萬擔去今兩年因凈糖行巿大漲入中國土産之糖得此機會亦稍分沾其利台灣糖與德匣之紅　　糖本年巿上竟未有售者 
　　洋貨復出口往外洋總佔値共關平銀一千四百五萬三千兩 
較上年增加六成筣笜口貨中可令人注視者如五　顔料二種反午本埠重視買進運回歐洲所有當初原進口之商人得價之巨不啻什獲其利至復出口運往通口　總佔値較上年百中減五分其中如原色粗布斜紋●細斜紋布漂布五色顔料麫粉麥子白糖冰糖均見短絀五金及紙捲　煤油百分中則較多十分（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
、 
自由談 
遊戲文章 
[蚊子訴用外國蚊烟香侵害自由文] [  楊珥珊]  
　　爲侵害蚊界自由仰懇按律處分事竊起訴者聚可成雷慣薨薨以作隊集而爲巿復擾擾兮成行積少成多呼朋引類吾等（蚊子自稱）自上圑體每當黄昏之後日出之初開尋常會議一次所决之議案不過是在一般人類小百姓身上略取一點脂膏略吸一點血食初無十分大害於人類也而人類知覺最靈祗顧自己痛癢不顧他人死活掌大如箕一撲而吾等化爲肉餅再撲而吾等成爲泥醬三撲而吾等巳入無何有之鄉復有蚊帳高掛吾等在外終夜盤旋如銅牆鐵壁以障碍吾等芭蕉扇一揮吾等如遇颶風蚊子燈一點吾等巳無瞧類又有所謂蚊烟香者一經點起能令吾等昏迷曾請蚊界西醫博士實行化驗原料不過是　魚之骨木質之屑並雄黄藥料等等卽此等本國蚊烟香吾等嗅之巳覺難以支持不料近數年入夏以來又有外國蚊烟香出現似雲非雲若霧不霧疏疏漠漠淡淡悠悠迷彌一室無微不至吾等觸之如同飲西醫蒙藥水一般乂像中萬國公法上不准用的緑氣砲一樣頭昏腦悶兩翅無力身　而眼花不知不覺墜入五里霧中然吾等雖具嚙人之喙每見肥沃胖大之軀必先作嗡嗡之聲飛鳴而至人未到而身先到是巳發照會巳打招呼並未嘗用暗殺手段也祗怪一般無知人類眼界太高耳朶又聾看不起吾等又何怪吾等引頸捫腹而大啖哉若謂眼界之高目空一切孰有再比吾等眼眶之大者蟭螟小輩常巢吾睫吾等取寛大能度放任主義直如不知者然諸君素抱愛國熱心即恨吾等有傷尊體有擾淸夢亦宜提倡仍用本國貨以拘回利權吾等雖非同類然愛國之心則一諸君忝列人類又何必效吾等蟲豸部涼血物耶喪失權利莫此爲甚侵害自由殊爲委毒佛説普渡衆生此未免太無蚊子道主義矣吾輩忍無可忍耐無可耐謹按新刑律以正式提起上訴仰懇飭提被告到案按律處分備免侵害吾等自由以彰公道而保蚊種是爲德便謹呈 
　　批所訴各節殊爲不知世界大勢趨向潮流刻下重建共和效法歐美本國政治不良理應仿行外國本國蚊烟香不靈當然要用外貨至殘害汝等尤爲小事當此時局人類同種尙且自相殘殺况汝等耶特斥不准此批 
小説 
[偵探小説情塲蠧史] [  天虚我生]  
　　第三章（續） 
　　忽有一人闖然入鮑景詩一愕視之則納蘭也時方衣重裘之大衣肩上尙沾雪點鮑景詩亟曰納蘭汝曾他出耶納蘭衷然曰然吾心實如縣旌乃不能寗坐然今尙須求君一事願君見允言次直向鮑景詩而跽此着殊出鮑景詩意外遑遽乃失措曰納蘭果何事者試起而言之吾允汝可也納蘭乃始亭亭起立泫然曰昨日之夜吾欲鎗斃彼傖而君以爲不可吾亦恐波累及君乃始中止但彼葛羅瑟者實爲陷害吾父之人此仇不共戴天吾豈昨忍故今夜之决關吾當代君而行鮑景詩曰納蘭此奚可者汝爲女子豈足以敵彼傖且我变非框怯者今夜之事吾必能了之汝母鰓鰓爲納蘭曰吾豈疑君恇法特我終覺得以手刃仇人爲快鮑景詩曰但吾詎能允汝以君弱質冒此重險吾又何以安心納蘭曰然則君必不允我矣鮑景詩曰然納蘭無奈乃徐步近橱取酒分汪於兩玻杯中曰鮑景詩汝必欲行吾亦不復能强願飲此以祝前途勝利言次遽以一物乘鮑景詩不覺不之酒中而鮑景詩殊未之見一飲而盡此藥蓋納蘭適歸其家於其父抽履中取得之者性烈而無毒但能催人入睡故鮑景詩飲後倐覺神思迷離沉沉欲睡乃别納蘭自歸其寢室其意以爲去夜半尙早固不妨少睡休憇也納蘭則仍坐書室凝視時計秒針的的而過約十分鐘度鮑景詩必巳入睡乃即登樓則見鮑景詩果巳倒臥榻上濃睡正酣其預備假裝之希臘兵衣即置樓上納蘭乃取錦帔加復於鮑景詩之身俯而親其額則巳深入黑甜不復更省人事納蘭遂取兵衣及其假面躡足而出自返其室易衣且上面具顧影自省則巳蠢蠢然成爲古代之塑象則不禁竊竊自笑乃復去其假面加以面幕披鮑景詩之裘下樓乘車逕赴莫理克伯爵夫人爵邸而去 
譚言微中 
[車中語] [  鳩雛]  
　　越昨鳩雛有松江之行今日返滬此行無侶車中殊寂寥寡歡僅携得晚翠軒詩一卷時復展誦聊解鬱伊憶某先生言社會道德就萬衆雜沓之地而加以觀察十恒得八九車中旣無可與語卽默聆坐人之言論此亦一無聊之破寂法也 
　　余所乘車爲自杭至滬之客車僅有三四兩等而乘客頗擁擠習聞人言西人乘車當客衆無隙時遇老弱婦女必起讓而我人則反是余頻年奔馳車中所見但有乘客爭会耳求其自就一坐不横肱加足以妨他人巳爲難觀之事蓋吾人行旅但知自逸殆無禮讓之可言巳成習矣 
　　我人善僞亦成一第二天性車中每坐容客二人苟其人巳佔得而傍有人至則或飾言此坐巳有兩人或强據兩人坐視同車之後至者殆如異端敵國屏弗納也 
　　一工人短衣科頭據三等車驗票者至出四等票使驗驗票者曉之曰此三等坐若旣坐此必補票其人堅不肯且言我不知四等車所在故據此實則其人面至黠甯有弗知者彼爲此言爲强飾計自謂其欺可售故語時他顧作微笑頗自鳴其得意嗟乎我國農工中人向以樸實聞乃亦爾耶知社會道德之墮落有日矣 
　　一農夫自嘉善來將至新橋購自嘉善至新橋之票不知此客車至新橋固不停車也至松江站人告之彼堅不肯信謂我固購有票者人告以至新橋實不停車爾果不於此下車者則逕至滬上又須補票彼不得巳方懊喪去此不奇於農夫之愚而奇於車站之售票者售票至不停車之站將使其人爲飛鳥之墮地耶一笑 
 
 
 

Page 15

 
 
   
 
 

Page 16

 
 
   
 
