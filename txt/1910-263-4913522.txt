# 1910 - 263 - 4913522

 

Page 1

 
 
   
 
 

Page 2

 
 
   
 
 

Page 3

 
 
[特别廣告]  
　　今日要件過長（第二張後幅）小說暫停發刊并將國外新聞提列本埠新聞之前閱者注意 
[上諭]  
　　監國攝政王鈐章　八月二十五日内閣奉 
　　上諭徐世昌著授爲大學士李殿林著以吏部尚書恊辦大學士欽此 
　　上諭湖北提學使著王士彭補授欽此軍機大臣署名奕劻毓朗那桐徐世昌 
　　宫門抄　八月二十五日　召見軍機　倫貝子　熊希齡 
論說 
[論制定憲法之方法（二）（續）（心禪）]  
　　一責任之範圍甲政治上之責任何謂政治上責任。卽國務大臣對於國政之設施。而誤其方針。國家往往蒙其不利。而害及全國。斯時爲大臣者。决不能超然於責任以外。此爲政治上之責任。乙法律上之責任何謂法律上責任。凡法律上規定國務大臣所應盡之職。而大臣不能履行。或法律上所不。應爲之事。而大臣擅自爲之。是爲負法律上之責任。 
　　二責任之種别甲聨帶責任内閣以閣議所議决之一般國政。不得國民之信任。而爲議會所彈劾者。則各部大臣牽連而負。責任。蓋内閣爲合議體。所議尤非一部分之事。故必解散内閣。另立政見例。如日本憲政黨崛起而伊藤内閣聨袂辭職。政友會成立而山縣内。閣全體解任皆以全。國政務不得要領。而大。臣負聨。帶責任故也。乙各别責任國務大。臣以合議。而組。織内閣理論。上以負。聨帶責任爲通則。然在實際。各部長官。各自整。理其部務。凡由其部。務内。所生之。過失。則僅本部。大臣。負其責。例如日本以關於官紀。問題。有上奏案之。通過。而後。藤農商。務大臣辭職。以巿。參事會會。員有收。賄事。件之。發起。而星遞省大臣挂冠。皆其類也。 
　　三責任之根據甲歐洲制歐洲立憲國。大臣責任。皆以副署而發生。凡君主有違憲之敕令。雖命大臣副署。大臣得有拒絶之權。蓋大臣之拒。絶副署。即所以認君主之敕令。爲違憲。而不願負責。故純然以副署與否。定大臣責任之有無。是爲歐洲制。乙日本制大臣有輔弼君主之職。一國法律敕令。雖須大臣。副署。以證明其非由君主獨斷。然依日本憲法解釋之。大臣之責任。實起於。輔弼輔弼。不得其道。責任乃生。是副署與否。不足爲大臣責任之根據。爲日本之特例。 
　　按此知大臣責任問題。有範圍有種别。有根據。危疑之際。大臣雖欲脫然無累。而不可得。吾國憲法未定。不可不先知此義。惟各國制度。微有不同。在日本以副署爲無足重輕。在歐洲則專取决於副署。師歐師日。尤當斟酌而行之。或謂吾國崇尚君主立憲。當以日本爲法。蓋亦一說。而要之憲法上對於大臣之規畫。至爲嚴重。一舉一動。國民屬耳目焉。縱各國法制。互有增損。而大臣之對於君主負責任。對於議會負責任則一也。吾故詳審周密。明其責任之由來。俾參訂憲法者省而覽焉。亦一時得失之林也。 
　　第三　人民保障問題 
　　一國人民。無不由法律。爲之。保護。法律完備則保護之術周。法律殘缺則保護之道窮。吾國人民。蟄居於。專制政體之下。由來舊矣。作福作威之君主。又從而草菅之。禽獮之。民命等於鴻。毛公利私益。剝喪殆。盡雖有法律之形式。載諸典策。而長官擅勢。胥吏舞弊。法律之効力。益衰熄矣。民無法守。國誰與立。夫人類之棲息於社會也。孰不以自由爲樂孰不以安寗爲期。而卒也如醉如夢。權利之無存。義務之弗明。長居無法律之。國長爲。無法。律之民。嗚呼痛。哉吾見夫英人之高尚。法人之優美。吾知其有自由之樂焉。吾更見夫德人之沉厚。日人之堅毅。吾知其蒙安寗之利焉。是何也。人民知遵守法律。而受法律上之保護故也。各國。保護人民之制。以民。商諸法示。其細則。而皆。先以憲法規其大綱。申明其權利義務之所在。財產上。之保護何若。生命。上之。保護。何若無一不足爲立法家示準則焉。吾國憲法未訂。於保障人民。問題。尤不可不嚴爲注意。使無一孔一。隙之罅漏。吾故。揭其大。要雖顯。而易明亦不得以其輕易而忽之也。（未完） 
[專電]  
　　電一（北京） 
　　憲政館奏訂報律依民部原文修改二條一關發行報紙之檢查非出版前數時所能猝辦一關違犯報律之訴訟非行政衙門所宜審判共正附則四十五條請飭資政院議决施行 
　　電二（北京） 
　　資政院奏報召集議員情形并恭擬攝政王親臨開院禮節奉旨知道 
　　電三（北京） 
　　湘撫奏呈常德水災圖監國披覽深爲憫惻寄諭楊文鼎所有善後事宜著該撫妥速籌辦 
　　電四（北京） 
　　此次廷試游學生人數較多照優拔例圈出閱卷十 
 
 

Page 4

 
 
二人 
　　電五（北京） 
　　京奉鐵路總辦陸緒聲吏部議以降三級調用處分已入奏 
　　電六（南京） 
　　聞駐寗德領事言德國將有實業團數十　來華參觀勸業會 
緊要新聞一 
[監國諭宣資政院議案北京]  
　　監國於二十一日召見各樞臣辦事旣畢埀詢端方現在京與否及邇來一切情形謂渠才具開展本屬有用之才實爲一時所誤目前需才甚急此等人究不忍常置閒散并謂今日係召集議員之期未知已齊全否此次爲創立議院之基礎總須循序而行恪恭將事母貽外人訕笑將來該院議决各事件除軍政外交必須秘密外餘飭官報日日宣布各樞臣唯唯而退 
[各省資政院議員之會議北京]  
　　各省互選資政院議員十九日午後二時在全蜀會館開會集議第一條决議定名爲資政院各省議員研究會第二條决議凡有議案應共同研究者不論何時卽借該館爲會所到會研究第三條議推幹事二人即公推江蘇孟昭常君四川李文熙君擔任第四條布告諮議局聨合會所提出議案陳請資政院者本會員均應有介紹贊成之義務第五條决議二十二日下午二時開第二次會聞是　到者未及半數因各省到京議員住址尚未盡悉先期無從知照故尚未能全體到會云 
[行政審判院將提前成立北京]  
　　軍機處最近消息某貝勒近上封奏請將欽定籌備憲政單開第六年設立之行政審判院提前兩年於宣統三年舉行探聞原摺措詞有資政院本年開幕行政大臣遇有違法情事經院彈劾者可以就便交院檢查分别審判等語此摺聞已交由政務處憲政館會議具奏 
[内務府亦無欵可放耶北京]  
　　内務府本届應放節欵以庫欵萬分寄窘竟致無欵可放恒利銀號又不願墊此鉅欵十四日午後各處因催賞節欵幾起衝突幸内務府各員善爲調停不致演成笑柄但目前各處待欵甚殷萬難再緩不得已由内務府大臣向大清銀行商借銀六十萬兩以濟燃眉之急大約不日即可開放矣 
[熊希齡條陳皇室財產北京]  
　　新簡奉天鹽運使熊希齡於本月二十一日呈遞封奏一件聞係條陳皇室經費略謂皇室經費度支部將行訂定惟我朝龍興丕基其取給於皇上者甚鉅豈額定之經費所足敷用臣忝列清理財政自到奉後於財政上大加採訪如奉吉兩省八旗隨缺伍田約計有二百萬餘畝本授之自上今以移作皇室財產於名義固屬甚正若將以上兩省所有各地概行丈放招民交價認領奉省地價較貴每畝平均十兩丈放一百萬畝可得一千萬吉省雖係新闢近亦漸成熟地每畝平均五兩丈放一百萬畝可得五百萬提存銀行生利年息四釐每年亦可得六七十萬且三省圈定未開大叚森林及沿江山荒之地尚廣亦可作爲皇室財產即以前項歲生利息爲經營資本設置林官搜師按年採用隨伐隨裁十年之後歲入源源無窮實爲皇室可久可大之業旣經列爲皇室財產按以公法外人當重皇室之尊嚴不敢侵犯應飭下東督錫良選派廉明公正大員加以内務府職銜切實經理以收成效摺上監國頗以爲然將飭錫良查勘明白請旨核辦 
[且觀法部妥籌之辦法何如北京]  
　　趙侍御熙二十日呈遞封奏一件奏參法部於此次法官報名並不嚴加調查各省保送尤多冐濫若不嚴定辦法殊不足以肅宫方而收實效聞摺中擬有辦法三端一直省高等審判檢察廳廳丞檢察長須愼選其人二法官考試所有塲官宜查照科塲辦理三法官錄取後無論考官襄校各官不准沿投贄惡習中有謂國家糜數千百萬以辦審判廳誠以民刑案件乃人民生命財產所係如始基不愼將來審判之官徧設全國即審判之毒亦徧播全國不知該部堂官何所倚恃而悍然不顧若此又謂用人大政專供若輩廣收門生之捷徑將來任用之人豈有一出若輩門生之外者門户紛爭黨派傾軋斷無倖免之理是宜懸爲厲禁嗣後無論何項考試錄取考生如輒敢向考官投贄者一經查察得實立即嚴參不貸方今財政奇窘一絲一粟皆吸窮民膏血存一息天良自當勉副以臣事君之義以重責成措詞極爲嚴厲摺上當有旨着法部妥籌辦法母滋弊端 
[郵部新司員之大恐慌北京]  
　　今春舉貢考職錄用之主事小京官除籤分各部外郵部亦有八九十名之譜峨冠博帶道貌岸然該部以其科舉之遺廕也早存鄙薄之心到部後概不分司均派在承政廳行走蓋旣已籤分到部不便揮諸門外特閒散置之以示取瑟而歌之意進署時羣聚一堂無所事事一飽之外無他道也不但當局者懷慚且受旁觀之揶揄每有悔不當初之歎近聞各員廣爲運動分司以冀謀各烏布地步該部甚厭惡之而又無辭拒之目下各堂商議得一甄别之法已於前日下諭飭令自本月十八日起由大堂每日陸續傳見面加考試須於路航郵電四項中令各員指定一門當面問答另作文一篇果能對答詳明於各項要政確有心得者方可分司任用次者須咨送相當之學堂肄業俟畢業後再行到部分司如於四項毫無研究則即將其咨 
 
 

Page 5

 
 
回原籍故連日新分各司員大爲惶恐云 
[王侍御附參勸業道之條件北京]  
　　王侍御寳田前日再劾魯撫摺内並嚴參勸業道蕭應椿劣欵甚多其最要者調該勸業道將山東礦產全行讓送外人凡華商有請辦者率皆批駁並有在服官少分置產及開設戲園等事聞蕭道已得京電密遣心腹到京籌劃對付自保之策 
[川粤漢路借債辦法入奏北京]  
　　川粤漢兩路籌借洋債一事因湘鄂拒欵風潮日久不能解决郵傳部曾特派本部于李陳梁四司員前往兩湖實地調查路股然後再議辦法以免各該省紳民藉口現該調查員等早已回京禀覆聞郵傳部刻已審量情形擬定辦法於二十一日分别奏明辦理 
[京漢鐵路贖回後之成績北京]  
　　京漢鐵路自光緒三十四年冬向比公司贖回已逾一年現結至西歷一千九百零九年分此一年間收支大數計客貨進欵一千一百一十一萬元有奇行車養路經常支欵三百九十一萬元有奇應付利息及提存公積三百五十五萬元零實得餘利三百六十四萬餘元比較前年餘利計多獲五十八萬元郵部已經出奏 
[民部拿賭後之波折北京]  
　　民政部拿獲二條胡同開賭之洋人三名内有一名係屬英籍經總廳將該洋人解交天津領事後聞英領對於民部辦法不甚謂然刻已致函詰問謂拿賭祗可毁賭具拿人貴巡警是夜如抄家然財產一空致令人難以生活實出法律之外且裁判亦多不公允之處望貴部遴派律師到津以便再行會審云云民部以此頗覺爲難 
　　又聞賭案内美國人兩名現經天津美領事科以重罰且勒令十日内驅逐出境而更有一說則謂天津領事僅訊取洋犯一面之供詞總廳又無員在津質證故各領事已將洋犯一律釋放究竟二說不知孰是 
[閩督奏陳預算困難情形北京]  
　　閩省本邊瘠之區度支向虞不給比年以來興辦新政需欵極繁所賴以轉輸者僅此釐金雜捐等項省中財政幾無一日不在窘迫之中故除就原有欵項挪後移前外惟有息借商欵以救目前之急計歷年息借銀行號商之欵業已一百一十萬兩有奇雖由松鶴帥先後裁去津貼銀六千三百兩藩司衙門裁節銀五千五百餘兩臬司衙門裁節銀一千二百餘兩陸軍第十鎭裁節銀二萬餘兩又裁撤農工商局調騐局發審局文報局交代局酒賈膏舖各捐局及台砲學堂並各項委員薪資六萬餘兩共裁節銀十萬有餘而於收欵之中則嚴定釐金征收比較章程每年亦可增十萬餘兩嗣又准度支部電商閩省應增應减各欵復於無可設法中將歲出各欵裁减銀二十一萬餘兩歲入各欵增列銀三十五萬餘兩乃此次試辦豫算尚不敷甚鉅計歲入經常臨時兩門共銀七百零三萬一千三百二十八兩六錢三分歲出國家地方經常臨時兩門共銀八百二十三萬七千六百六十五兩三錢九分一釐出入相抵不敷至一百二十萬零六千三百三十六兩七錢六分一釐之多而各州縣平餘規費五十餘萬亦已列入雜收將來釐定各府廳州縣公費追加豫算出欵中又須增加數十萬約計先後不敷之數當在一百七十餘萬兩至完全豫算數目如敎育費中尚有未列二十三萬餘兩民政費中尚有未列銀一十八萬餘兩實業費中尚有未列銀四十萬餘兩外府州縣各項推廣辦法仍未在内日前經松制軍於奏報預算時特將困難情形詳細縷述並謂閩地瘠薄民力本已不支庶政待興措辦不容稍緩此次總册列收各欵有暫照額數者有酌量估報者來年收數能否相符尚難確定且豫算金籌還金等項尚未籌及當此物力彫敝財賦奇絀之時欲增加稅率則閭閻之負擔不勝欲仰給部儲而内外之困難相等開源之方難期速效節流之策窮於設施仰屋興嗟殊難爲繼惟有仰懇天恩飭下會議政務處憲政編查館會同度支部統籌全局或將應解各項量予通融或將新政所需酌分緩急以紓財力而解困難奉硃批該衙門知道 
[京師近事]  
　　樞府近日會議現在十藥統捐事漸清簡統捐大臣將同虚設查柯遜菴材具優長資望較深於理財要端素有經騐擬合詞奏保以財政參議大臣簡用諸樞老均有同意日内商之澤貝子酌核施行 
　　鳳都護禹門此次簡放荆州將軍之原因聞係由廕尚書因鳳督練近畿四鎭日久無甚起色且訪聞各鎭統制以鳳於軍事無甚知識頗懷輕視是以弊端百出聞軍諮處王大臣亦接有四鎭參謀報告故决計將鳳外放而以廕尚書兼充訓練大臣現廕尚書擬將四鎭各長官調京面加考察井責成將各鎭中一切弊竇如缺額裁曠等事切實整頓期成勁旅　　前日阿王博公同被召見聞因該王等𤍽心振興蒙古實業且在京設有保蒙會及實業公司監國於召見時温諭再四詳詢該會及公司内容阿王等奏對良久頗爲稱旨監國並有以後蒙古實業發逹風氣漸開惟該王等是賴之諭 
　　御史趙炳麟於十七日遞封奏一件探係關於整頓蒙藏各項要政如練兵興學化民開礦墾荒築路安電線闢商埠立行省等皆能逐細條陳 
 
 

Page 6

 
 
原摺已奉旨留覽 
　　憲政編查館館員連甲前往歐美遊歷日前已竣事回國聞此番游歷日美英德奥荷蘭各國並未携帶隨員事事親臨實地研究除考查財政郵電外於憲政更加注意現有即日簡放要缺之說 
　　德皇太子到京在邇昨外部特詢陸軍部廕尚書作何預備聞廕尚書擬令禁衛軍及近畿陸軍臨時率隊迎接俟到京後即紥駐行邸四旁以爲護衛之用 
　　東督錫清帥在京時曾在監國及樞府諸大老前力保張季直殿撰洞諳時局力興實業請旨破格擢用并謂充張某之才堪勝農尚之任刻聞樞府已有電致南洋大臣請其代爲勸駕俟得復再行明降諭旨 
　　貽穀一案將次議結聞法部中人極力爲之洗刷謂貽穀不清楚之欵不過十餘萬從前所云一二百萬實不足爲定論云 
[時評]  
　　其一 
　　自南洋勸業會開幕後。湖北擬設博覽會。奉省擬設博覽館。一時。聞其風者。莫不響起。此後實業界之前途。或未必無發逹之望。 
　　但願經營其事者。勿但搜羅古物奇噐。而專注意於利便日用之。製造。則會塲之盛况。或較今日爲更佳。斯眞實業前途之福矣。 
　　其二 
　　昨紀蘇撫力駁核節行政經費一摺。其言謂憲政館奏定内外各衙門。每届六月奏報成績一次内外臣工。雖明知竭蹶應付。不足以言成績。而無不如限奏報。此内外臣工。宜共内疚不遑云云。夫使内。外臣工而果内疚不遑也。則又安得。復有二十四日申斥禁烟之上諭。 
　　我知今日内外臣工自。奉比諭之後。必眞有一番之恐慌。但其意或不在禁烟之不力。而惟。保案之撤銷。則大可痛心者也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[薊州械鬥案將成不了直隸]  
　　薊州某村商姓去年與鄰村周姓以口角細故致相械鬥毆傷商姓一人官不爲理商姓遂以復仇爲名殺傷周姓一人周姓乃於今年遣子弟他出留老弱守户僱用外人戒備將與商姓决最後之勝負商姓偵知亦變賣產業廣募無賴四十餘人磨盾拭鎗以待周自揣不敵乃　官官仍不理泣懇至再始允派紳和解躭延多日兩姓所募各無賴遂肆出搶掠隣近鄉村盡受其殃昨丁大京兆特派馬隊前往彈壓尚不知能否解散 
[電請咨會鄰省協勦梟匪杭州]  
　　浙省嘉湖防軍統領沈副將棋山日前電禀浙撫及兵備處略謂副將初六日由湖回禾據游摯右隊姜國寳報稱本月初三夜三更時候弁勇查夜方歸忽聞丁文瀾家有匪搶劫管帶即督同往捕因黑夜路歧追拿未獲等語兹據丁文瀾禀報防營規避究竟如何情形容俟副將親往確查禀復一面督飭弁勇嚴緝贜盜續又據水師三營王管帶四營戴管帶報稱有大帮匪徒數千人在江浙交界一帶致鍾埭徐婆巿砲船先後被刧失去洋鎗九桿子彈九百餘粒鍾埭勇傷四名捆去一名徐婆巿傷二名被擄二名現勢甚猖獗已飭水陸各管帶分路堵截嚴密緝捕應請電商蘇撫院轉飭松江戚守分飭各防隊合力兜勦以免竄逸增撫接電後當即電覆該副將謂此次鍾埭徐婆巿砲船被匪刧搶傷勇並擒去勇丁三名殊屬不成事體該管帶與營哨官長等所司何事深堪痛恨仰即督飭水陸各營協力兜勦務將是股匪徒悉數殲除所失鎗械勒限追繳擒去勇丁速即訪查設法救回除電咨蘇撫轉飭會同兜勦外仰卽凛遵聞增撫以此案發見迄已半月該管帶等毫無振作實屬玩忽異常昨特嚴電沈副將將該管帶姜國寳王松年戴錦堂等三員摘去頂戴仍勒限半月内悉數捕獲逾限一律參辦 
[閩省酌定司道路官公費福州]  
　　閩督松鶴帥奏稱司道爲各官之表率公費爲行政所必需閩省司道缺分素瘠除俸銀養廉以外間有賦稅火耗盈餘平餘等項名目亦屬所入無幾綜計歲入之欵藩司衙門原有火耗銀三千三百兩稅契紙料價盈餘銀二千八百兩津貼銀四千七百八十八兩又現支閩海關關務處辦公經費銀六千兩提學司衙門原有公費銀四千兩津貼銀一千二百兩臬司衙門原有津貼銀五千二百兩洋務司公費銀一千二百兩現支閩海關務處辦公經費銀六千兩鹽道衙門原有平餘辦公銀九千四百兩平餘銀約二千三百兩新案平餘銀約五千兩陋規銀約一千兩津貼銀二千四百兩汀漳龍道衙門原有征收枋稅銀七千二百兩津貼銀三千三百兩興泉永道衙門原有猪牙豆仲銀一千九百兩洋務經費銀一千二百兩津貼銀三千二百兩延建邵道衙門原有征收木排捐銀八千八百二十四兩津貼銀三千二百兩又此次糧道裁併藩司管理原有糧庫米折盈餘銀約一萬二千兩津貼銀二千四百兩又財政局歸併藩司裁提平餘銀水等項一萬七千兩據各署單開數目逐一調查共銀十一萬四千七百一十二兩此次核實清釐一律和盤托出以後除公費外並無他項進欵經臣會商財政監理官並督同司道公同商酌藩司責重事繁費用較昔爲鉅按月擬給公費銀二千兩學司臬司鹽道各擬月給公費銀一千二百兩巡警道勸業道汀漳龍道興泉永道延建邵道各月給公費八百兩統計歲需公費銀一十一萬五千二百兩除勸業道係於本年四月二十四日接印巡警道係於本年四月二十七日接印均以接印之日起支外其餘一律自宣統二年八月初一日起按月由司庫分别支發造册報銷其各衙門原有欵項亦自本年八月初一日均令逐欵解司不得短少分毫至額支俸銀養廉役食仍舊辦理如遇前後任交替按日匀算八月十六日奉硃批該部知道 
[東三省近事]  
　　此次中俄兩國清劃國界改訂商約兩國各派委員會議調查迭見報端現聞中國調查委員呼倫道宋小濂觀察等有電禀到省謂劃界之事雖與俄員屢次磋議百般狡展終難就緒將國界之地限任意南佔並用强硬手叚派兵强刈羊草不服卡官阻止縱兵施放槍械威嚇調查進行揆其舉動勢欲中止應請轉咨外部向駐京俄使據理辯詰議定辦法一俟示復再行遵辦 
　　東省各項交涉前經錫督與各國領事協議其可否之權仍須仰承政府之訓令不無牽掣聞錫督此次在京已與外部議定將一切未結案件移京由外務部向各國公使直接交涉日前特諭赴紫石司使將一切外交事件容易解决者與各國領事從速了結所有困難問題另編成說明書詳紀欬事件之由來經過及彼我之論點以便移交外部 
　　奉天造弊分廠定於九月一日開工鑄造新幣其第一次之鑄造額預定一圓者十萬元半圓者五萬元二角者五萬元一角者三萬元五分者二萬元合計二十五萬元刻已招集工匠準備開鑄 
　　吉林訪函云西南路道顔世清因農産公司辦理不善致成交涉近因部催完結不得已照議畫諾而英商𣏬爾穏德商紐門亦復催迫甚急約照現時豆價應虧折銀三四十萬兩之多吉撫陳簡帥因恐釀成風潮已於日前拜發參摺特將該員奏請交部議處摺尾并自請議處以儆疏忽此摺約在十八九日到京據聞業經奉旨着照所請矣 
 
 

Page 11

 
 
　　修築綏哈鐵路一事（自哈爾濱至江省綏化府）曾誌本報兹得哈爾濱來函云綏哈鐵路委員會已經勘測路綫凡一切築路應備事宜業繕就籌畫書呈請江撫周少帥核辦查該路共需欵五百萬兩之譜其内三百萬兩由中國某銀行負担其餘二百萬兩歸江省紳董負担此事不久即有頭緒 
分類新聞　政界 
[護督飭縣查復附捐原案湖北]  
　　雲夢縣張令德炳據該縣舉人王廷梓等禀奉飭籌辦自治經費無出擬請在於原收籤捐項下加收附捐以充常年經費轉請示遵等情當奉護院檄查此項簽捐原係派還賠欵嗣以票額滯銷爰議改於錢糧項下帶征抵補祗以各屬派銷額票多寡懸殊故規定收捐數目亦即不能畫一迨光緒三十一年間復議將賠欵另行籌解卽留此欵專辦學堂該縣此項捐額本定每銀一兩收錢八百文行之有年尚無窒碍現因舉辦自治研究所經費無出擬再加收附捐每兩二百文雖核與定章不甚違背第民力能否担任民情果否樂輸不得不詳加考察希北布政司會同自治籌辦處確切調查妥議復奪並飭該縣將此項捐欵以後應改稱學堂捐俾符名實 
[鄂藩示禁外省銅元入境湖北]  
　　鄂藩高方伯出示曉諭文云鄂省前鑄造銅元原爲救濟錢荒起見無如近來銅元充斥銀價奇昻官商小民上下交困若再任聽外省銅元大批入境本省奸民玩法私鑄後患何堪設想現奉督憲飭司通飭邊界各州縣局卡一體嚴密查禁遇有私販銅元入境立即拿獲禀辦至私鑄尤干法紀亦飭各屬會營切實查緝以期有犯必懲勿稍縱弛一面由司申明舊章撰發剴切告示曉諭週知等因奉此查各省鑄造銅幣應儘本省制錢短少之處發行不得大宗販運出省其行旅携帶銅元不得逾二千枚之數過此即在查禁之列迭經奉准財政處咨行有案又查光緒三十四年司局會詳以武漢巿面各省銅元販運入境者過多亟應照章嚴禁並由督院札飭江漢關道京漢鉄路車務總局一體遵照亦在案是查禁外省銅元不准私販大批入境本係遵照部章辦理無如日久玩生不免陽奉陰違致仍有不法奸商大宗販運情事鄂省近來錢價亦低銀價奇漲不惟商民生計受其影響即賦稅公欵亦復諸多妨碍實緣私販私鑄未能禁絶有以致之亟應申明舊章切實查禁除通飭各州縣局卡會營一體嚴密查拿究辦外合行出示曉諭仰外省本省商販人等一體知悉私販私鑄例禁綦嚴一經拿獲定當盡法懲治决不姑寛其各凛遵 
[催查各州縣隠匿蠲免分數各案杭州]  
　　浙撫日前接據諮議局呈請查辦各州縣隠匿蠲免分數曁追繳已免舊欠等案當即批答飭司查議並札催藩司核復畧謂案據諮議局呈稱本局前次呈請查辦案件如各州縣隠匿蠲免分數曁追繳已免舊欠等案均奉批答飭司查議並札催詳復在案現在如何查復請分别賜示以袪疑慮等情到本部院據此除批答外合將前由諮議局呈請查辦業經開單札司詳議在案迄今多日仍未詳辦合再札催札到該司立即遵照前札單開各限五日内逐一查核詳報以憑箚局查照 
[萬頃湖風潮又起蕪湖]  
　　蕪湖萬頃湖屯懇自保善公司與佃户衝突後因禁運稻出湖某公司司事調查尤嚴日前被佃户多人將該司事用布袋裝套荷去不知下落爲該湖廠員胡令所聞遂禀請督辦派兵彈壓二十日李梅波觀察特商南路巡防李統領派王弁帶兵四十名于二十一日親往該湖鎭壓該邑何大令亦前往察勘情形云 
[五河縣罷巿原因安慶]  
　　五河縣抽收膏捐向派巡士挨店收納歷經辦理毫無異議乃前月杪巡士又至各店收捐不知何故彼此口角當時該店主請人評理被棍徒從中煽惑滋閙鼓動衆商罷巿當經該縣令會商文武彈壓復經紳董出爲排解勸導衆商始行遵諭開巿其事遂浸刻該縣已上禀撫院擬將此案人証查明訊實後再行懲辦以遏刁風 
軍界 
[陸軍學員停止津貼湖北]  
　　陸軍特别學堂原係就武備及武高等學堂遞降改設故武備學堂派往西洋習陸軍之雷寵錫范騰霄二名仍在該堂領取每月安家費六兩至本堂兵學敎員張紹良舍長陳鼎五亦係由堂派往保定軍官學堂及京師法律學堂所以該兩員到學後仍由該堂滙給薪水無異（即現在各營派往保定軍官學堂及在講習所附設之參謀學堂叅謀各員均不視事仍給全薪）此次該堂停撤總會辦張虎臣軍門曁劉驤逵觀察詳請督憲在於度支公所將張陳兩員酌給津貼十六兩其雷范二生之安家費即請銷去嗣奉督批張陳兩員旣在京師學堂肄業何以尚在該堂領費應俟北藩司議覆飭遵兹已覆由護院飭下叅議廳轉咨該堂將該員生津貼一體於七月以後停支免致辦法兩歧云 
[水師改編防營辦法安慶]  
　　淮河水師沈統領具禀皖撫以近來皖北一帶年歲凶荒災民遍野且多匪徒從中勾結搶刧乘勢蠢動在在可危况淮河防叚綿長雖嚴加防範百密容有一疎爲患實非淺鮮擬請將該營五防領哨改爲中營管帶添募水勇編成一營分叚設防有事則分頭勦捕無事則操練梭巡用資防範而保治安 
[新軍搶案已破蘇州]  
　　蘇垣閶門外葉家弄内萬祥銀樓於八月十五夜七句鐘被匪徒八九人順手將櫃檯上寳籠玻璃打破將籠内銀器手飾物件搶擄而走店夥欲追被匪用板凳擲傷頭部等情略記前報兹悉此事當經巡警及偵探等到店查勘情形據該店主聲稱各匪内有數人穿紫花布小袖短衣肩上有紅肩章形似征兵等語旋由偵捕隊員張連陞等四處巡察次日即在曠草地内尋獲紫花布軍衣一件上有四十六標二營後隊肩章衣上均有血跡又於十九日晚四更時在城内黄廢基查見四人形跡可疑立即上前拘拿僅獲劉姓一人當即解送巡警道署司法科審訊據供係四十六標征兵再三研究始據供認搶取萬祥銀樓飾物並供出尚有征兵某某兩人巡防隊第一營内謝姓均是同夥旋經巡營道飛告各處聞已將四十六標内征兵兩人及右路巡防隊第一營内之謝姓一併拘獲並起有原贜銀盃一隻送巡警道署質審明確昨已解交長洲縣署審辦矣 
學務 
[學部核准霍山高等小學奬勵安慶]  
　　學部咨覆皖撫文稱霍山縣高等小學堂攷試畢業列入優等之朱思仁等五名應准作爲增生中等之李舜卿等六名作爲附生其下等何治遐等三名未便奬勵准其留 
 
 

Page 12

 
 
堂補習續行考試畢業以符部章朱撫奉文後當即札司轉飭該縣分别知照 
[注意國民敎育之一斑奉天]  
　　奉省提學司昨奉學部電飭就本省情形預算宣統三年初等小學可增至若干處用欵若干宣統八年可增至若干處用欵若干速即電復當由盧學司通飭各屬遵照辦理矣 
[蒙養院改隸女小學奉天]  
　　奉省第二蒙養院本附有初等女小學刻聞提學司以兩校並設一處應就統系較先者定厥名稱特行箚飭改第二蒙養院爲第一女初等小學堂院董爲經理以蒙養院附設其中如此則統系一貫而名義亦不至例置云 
[船規撥充學校之議論杭州]  
　　浙省裁革差徭之舉出自議案由撫院公布施行現蘇滬航船邵蘭波等以差徭由來已久一旦禁革恐起航業鼓噪應請由縣聲明示禁一面身等現議將陋規充辦航業學校之用亦係化私爲公附呈簡章除禀省憲外具禀杭府請爲立案當奉李前泮太守批以禁革差徭奉憲飭諭辦何以尚未實行據呈前情仰程安二縣遵照議案速行禁止至稱將裁汰陋規之費充辦學校之用能否照辦旣據並禀各憲應候批示遵行 
實業 
[鄂督規畫擴充毡呢廠湖北]  
　　鄂督瑞莘帥以改裝一事即日實行惟改製服裝係用毡呢現鄂省雖設有毡呢廠然未大興工作尚不敷用若異日購於外人利權外溢實爲可惜特與護督磋商一切擴充方法並籌欵等事擬俟接篆後再行提議 
[官辦鐵路局移交股欵湖北]  
　　鄂省官辦之川粤漢鐵路股欵已招有五十餘萬雖經勘路測綫餘欵無多而所招商股亦頗不少現在公司成立自應由局將賬項股欵查算明晰移交商辦公司以便前招股欵不至虚懇聞日内即擬移交清楚免致局用糜費局中司事等刻下甚形忙碌云 
[限期設立農務分會通飭杭州]  
　　浙省勸業道董觀察以該省地方遼闊土地膏腴徒以農民智識幼稚故步自封是以大利未興農會爲維持農業之機關若不及早成立恐發逹無從查各屬具報農會成立不過十餘處應設之勸業員亦多未舉定殊屬延悞要政日前遂通飭未設農務分會各屬勒限三月内一律成立禀報矣 
雜記 
[女巫廟主之紛紛獲戾松江]  
　　松府戚太守於二十一日巡哨過金澤鎭焚劈淫祀陳三姑後即拘較有名之各女巫懲辦以爲衆戒其松城跨塘橋金巫華陽橋蔣巫亦奉提案略訊數語發押華公所二十四日各荷蘆蓆枷令差役押游四城各街示衆午後又獲南門董徐氏一名亦令一例負校游行風聲所布方謂迷信一關可以打破不料有自金澤鎭來者（即太保許某之父）述及陳三姑香火仍盛雖土木偶已毁尚多有望空膜拜者至向以該妖祀爲窟穴之郁某係已革之徵兵每年可獵千金現已聞拿遁去矣 
[黑籍官員之紛紛出醜蘇州]  
　　蘇省禁烟公所調騐四十二次武職員弁夏大明馬永和陳雲路談承恩周漢章五名各情已記前報兹悉該五弁均係烟癮甚大且年老力弱之人是以進所後陳雲路先行發癮立卽由監騐之李太守等飭令出所至次日夏大明馬永和談承恩亦皆烟癮大發不能支持又經監騐官飭令出所惟周漢章一弁尚未出所然恐亦難撐過七日也 
[又是一項叢弊之地蘇州]  
　　蘇省禁烟公所日前出示曉諭居民人等吸烟者均限八月二十九日以前各赴就近巡警分區報名倒換挑膏執照截止後不准補報等情乃連日有赴西路巡警分區報名繳還舊照請領新照者據該分區人云外間雖有告示本分區處未接公事不知此項換照如何辦法應俟接到公牘後方得來區報名云云無如截止之期僅餘數天是以一般黑籍中人愁急異常將來限滿之後補報一節必然准行不過多出小費耳 
[又是一項升官之階蕪湖]  
　　日人高庄次郎在蕪行用湖北僞票經巡警拿獲解寗究辦在案日前蕪湖關道李梅波觀察遂會同巡警道卞柳門觀察禀詳兩院略謂日人高庄次郎在蕪行用僞票一案業經札委牛允政等送交日本領事官訊明按照該國法律分别處以懲罰在案查該日人携帶僞票至萬數千張之多來蕪行使苟非立發其奸則受害豈止一隅一人且於國際亦多窒礙幸隨時破獲照約解交該國領事按律懲辦所有拘拿案犯及管解各員不無微勞足錄擬請將蕪湖警務總辦候補知府丁翰年記大功二次警務公所司法官厲存憲三區區官候補縣丞韋承元巡官警務畢業生雷靖華蕪湖洋務局委員知縣牛允政各予超委一次以示鼓勵 
文苑 
[哀朝鮮（北）]  
　　青宫遠作江山質。故國陵夷返愈難。馬角烏頭終古。恨飄零東海痛燕丹。（韓太子） 
　　萬并提封九陌春。勞君拱手贈他人。河山帶礪新華族。鐵劵承恩作貳臣。（李完用） 
　　社鼠城狐上國賓。甘爲虎其媚强隣。燃倀煮豆煎何急。鉗巿行將患楚人。（合邦之議一進會主張甚力今聞日政府擬將一進會解散） 
　　國破家亡尚沐猴。兩班儒者愧清流。新亭無涙心皆死。博帶峨冠作楚囚。（此次亡國韓國兩班儒生與有力焉故日皇頗思褒榮之） 
諧著 
[頭髮離異判詞（戲）]  
　　近來朝野盛傳剪髮是髮與頭之關係。已不絶如縷。今戲以頭爲夫髮爲妻自請離異而下判語如左。勘得上（頭）作壻寤寐遂好逑之心。結（髮）爲妻。敬戒守無違之命。倘令如賓相處。固知偕老無乖。良由脫輻之占。始有分之舉。乃鞫此案。頭以頂天之男子。撼岳之丈夫。角已崢嶸。皮尤堅硬。曾居首領。不蒙九叩之羞。誤配髮妻遂下三書之聘。初尚唱隨敵體。繼而蒙蓋汚顔施膏沐以弄姿。借衣裳而藏垢。光雖可鑑。已如白壁蒙瑕。膩却如油。恃有青絲護短。越授受不親之禮。竟同待詔私交。失貞潔自守之操。又與汗淋搆合。全乖婦道甚類娼家。艾豭貽豚尾之譏。故雄恥龜頭之縮因是。頭擢而數罪。請與離婚寗甘髠而爲奴。不願結以作伴視爲在背之刺。坐臥不安。慘同釘腦之針。呻吟未息事殊可詫。情實堪憐。旣千七出之明條宜晰兩家之離異。惟是該髮辫。拘牽弱線。勾引情絲。接耳交頭。露出嬌嬈之態。並肩撫背裝成狎暱之情。平時滑倒蒼蠅。無非　俏。此日暗藏烏虱。顯係窩姦。三沐未足洗其汚。萬惡乃首蒙其罪。不思接齊眉之案。共效于飛。猶欲下整容之堂。輒先　去。刁横已極。奸狡可憎。非吹毛以求疵。自矜明察。當斷髮以抵罪。逐令大歸。算定三十六　之工夫。　釋二百餘年之冤孼。此判。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　九月初四日出口輪船禮拜四 
西京丸又正午十二點鐘開往大連灣等埠郵船會社 
[九月初四日出口輪船禮拜四]  
西京丸　又　正午十二點鐘開往大連灣等埠　郵船會社 
 
 

Page 17

 
 
   
 
 

Page 18

 
 
要摺 
[督辦鹽政大臣會奏整頓四川官運鹽務請裁撤滇黔兩總局歸鹽道管理摺]  
　　奏爲整頓四川官運鹽務擬請裁撤滇黔訃岸兩總局統歸鹽道管理以一事權而專責成恭摺仰祈聖鑒事竊查四川通省鹽務向係鹽道管理光緒三年前督臣丁寳楨創辦滇黔官運設總局於瀘州遂與鹽道劃疆分治二十九年前督臣岑春煊踵行官運於上游三十八廳州縣事雖隸屬鹽道仍於省城另立計岸總局復與瀘局各立門户不特徒多糜費而政令不一牽掣推諉百弊叢生上年八月督臣趙爾巽奏派鹽茶道尹良兼辦滇黔局務責以整頓當經該道將瀘局人員卷宗移省辦理在案伏思振興鹺務非先統一事權不爲功四川鹽道本有綜理全綱之責嗣以舉辦官運分設總局原係一時權宜並非經常之制現旣政令紛糅自宜因時變革擬請將滇黔計岸兩局名目俟本年奏銷辦竣即行裁撤以後官運事宜統歸鹽道專辦卽在署内設立鹽政公所作爲慕職分科治事俾專責成此次裁併瀘局歲約可節省銀一萬三千餘兩由該道另欵登記所有鹽政公所應需修造之經費即請將瀘州舊有總局房屋變價充用如有不敷再提裁局節省之欵撙節動支統俟工竣核實造報據四川鹽茶道尹良詳請奏咨立案前來臣覆查無異合無仰懇天恩俯念四川官運鹽務亟須整頓准將滇黔計岸兩總局一併裁撤統歸鹽道管理設立公所分科治事以一事權而專責成除將章程咨部外理合會同會辦鹽政大臣四川督臣趙爾巽恭摺具陳伏乞皇上聖鑒訓示謹奏宣統二年八月初七日奉旨依議欽此 
國外新聞 
[英國公債票價值大跌]  
　　二十四日倫敦電云英國公債劵價值已落至八十零八分之一此爲五十年來最低之點其故因近來提回鉅金及德國銀拆漲至五釐英國銀拆將因以早漲所致 
[英國棉織業爭端續聞]  
　　二十四日倫敦電云棉業主人在孟哲斯脫開會聞已將梳刷部工人承認公斷所擬各欵駁絶各主人要求芬恩廠應即開工否則各廠將一律停工 
[德國擴張造船之計畫]  
　　二十四日倫敦電云聞德國奪雷諾脫式巡洋鑑望特坦號將赴南美洲長遊該處各共和邦今俱以整頓海軍爲務故擬以該艦廣告德國之造船業云 
[德國工界之爭端]  
　　二十四日倫敦電云據栢靈電稱金業各廠主人决議於西十月八號停歇工人百分之六十以阻彼等協助罷工之船業工人工人之輟業者將有四十二萬名之衆 
[土調大軍屯集邊境]  
　　二十四日倫敦電云土羅軍事恊約一事前經德奥申明傳訛今已重復確實據泰晤士報雅典訪事電稱前月内亞洲之兵在羅杜斯托登岸者共有一萬三千名現已派往歐洲土爾其内地而鎭勦阿爾培利安之軍隊現有大半已奉命開往布爾茄利亞與希臘邊界按羅杜斯托爲歐洲土爾其之口岸在君士坦丁之西約七十英里 
[德國社會黨得勢]  
　　二十四日倫敦電云拂蘭克菲安特哇特第二次選舉國會議員社會黨某君已戰敗國民自由黨之候選員得獲斯選自蒲羅親王解綬後社會黨之獲選者此爲第九員矣 
[土國首相之行縱]  
　　二十四日倫敦電云土爾其内閣總理大臣哈基巴沙昨日由巴黎啓程前往栢靈維也納兩處公幹 
[德國亦有賣國莠氏]  
　　二十三日栢靈電云巴克姆島拘獲之英國士官其所得要險之圖現已獲有證據知有德人多名暗中協助云 
[俄國外務大臣將次外放]  
　　二十三日栢靈電云俄國外務部大臣伊斯華克君將簡駐法大使一節西十一月間可見明文 
[奥國士官赴東考察事務]  
　　二十三日柏靈電云奥國士官納區君擬赴中日兩國游歷朞月考察一切其啓程赴日之前曾經奥皇召見 
[俄國黨人謀剌首相未成]  
　　據聖彼德堡消息近有黨人謀毁莫斯科銀行及乘首相司徒來賓遊歷遠東道出莫斯科時以炸彈殺之旋經發覺現已得悉該案詳情有無君黨十二人抵死與警察抗拒卒被拘獲據警察報告曾於該黨住屋之内搜獲炸彈數枚零星軍器多件並司徒來賓遊程地圖繪畫極細此外尚有函件多通知該黨當時曾派黨員一名尾隨該大臣以期遇機行事云（以上譯字林報） 
本埠新聞 
[諭飭牙行部帖逕向藩署捐領]  
　　上海縣田大令昨出示諭云奉府憲戚札開宣統二年七月十九日奉藩憲陸札開照得蘇松常鎭太四府一州牙帖捐輸向歸蘇滬兩釐局核辦現在本司衙門設立度支公所統一財政蘇滬兩釐局已於七月初一日歸併所有各屬牙户捐領部帖應赴本衙門度支公所請領仍照向章分等繳捐每户隨繳帖本册費錢六百七十六别無分文浮費誠恐未盡週知除出示曉諭外合亟札飭札府立即轉行所屬一體出示曉諭母違等因到府奉此合就轉飭札縣立即遵照出示曉諭等因到縣奉此查開設牙行捐領部帖前奉憲飭先行取具殷實商號保結不必拘定同業並欲領何項何等註明籍貫年歲保圖牌號自具切結報縣請帖由縣核准給文持赴請領以杜流弊業經曉示在案兹奉前因合行出示曉諭 
[日人釀禍案五誌]  
　　梧州路東孚棉花棧日人籐并立本等持刀行兇傷斃人命迭記本報前日上午由日本領事親蒞犯事處勘視一週繪圖而去下午上海縣田大令亦赴該處履勘繪圖以憑禀詳道憲請示核辦 
 
 

Page 19

 
 
[不理洋商票欵案開始審訊]  
　　北巿元豐晋大源利等莊因不理英商新旗昌長利源利等洋行票欵經駐滬英正領事德爲門君照請滬道札廨飭傳該莊等股東經理嚴追在案昨由差探分别將元豐莊陸雲生晋大莊袁錦齋源利莊席某陸逹生併傳到案請追袁延禮明律師上堂聲請交保寳讞員諭各速將票欵清理以免别生交涉遂商之英康副領事判陸逹生還押陸雲生與袁席兩人分别交保候訊尚有元豐莊陳芝生晋大莊董順甫源利莊席陳兩人未到諭飭再傳 
[淫伶遞解回籍]  
　　湖北路已閉春桂戲園主淫伶李春來因奸騙黄朱氏控奉公廨訊實判押西牢三年期滿遞回朱籍扣至今日刑期已滿昨日預由捕房將該淫伶之案由單送廨禀明今晨將該伶提至公堂請中西官騐看後即行遞解回籍 
[律師母庸爲匪徒辯護]  
　　著名匪黨康晋榮即康九因在松屬一帶迭犯巨案逃匿租界經松江府戚太守札飭英公廨提獲訊供迭誌前報昨由捕房將康解請公共公堂復訊康延律師禮明力爲辯護寳讞員謂康非租界居民犯案纍纍且奉府尊札提此等匪徒自應嚴究貴律師母庸干預遂會商英康副領事判康移送上海縣轉解松江府訊究 
[札催調查租界膏店]  
　　蘇省禁烟公所前曾札飭公共公廨調查境内土膏各店牌號銷數列册詳報以憑彚核當由寳讞員遵即飭查嗣緣工部局以租界禁烟西官自有主持致不果行現禁烟公所因日久未據查報前日復又文催略謂調查土膏各店一事通省將次彚齊租界未便獨懸着速調查造册申報母再稽延 
　　 
[示領小孩]  
　　一路分局昨出牌示云本月二十三夜二點鐘本分局巡士查見迷路小孩吳靈芝一名在途啼哭解局據供年十二歲通州人住西門外小菜塲父名吳根孚在小南門外陸家浜浴堂爲夥因被人誘人城内不知歸路等語據經飭人分投尋覓家屬無著除送堂寄留外合即牌示仰該孩家屬速行來局認明具領無得自悞 
[催緝巡丁]  
　　滬南商務分會董事干湘春司事金玉亭前因桐油認捐舞獘由縣獲解到省在蘇訊辦又帮同舞獘之野鷄巡丁高阿虎丁土金亦由縣提拿到案訊認不諱責押在案兹蘇藩陸方伯又諭催速將在逃未獲之野鷄巡丁計小生赶緊嚴緝務獲懲辦 
[押解盜犯]  
　　如皐縣監獄脫逃之巨犯湯魁兒業已由縣獲案釘鐐收禁日昨該縣特派差移文到滬迎提田大令隨派捕頭徐文等將湯　出押　　大逹公司大生輪船前往昨已動身矣 
[會研算學]  
　　本埠勸學所敎育會定於今日循例開算學科研究會業已柬邀滬上各學堂敎員到所研究 
[不認上控]  
　　已革水包探陸阿九前遭楊阿貴劉谷珍等上控紏衆拆梢當即由縣提齊人証訊供楊等忽供並未上控因奉諭一併收押候示在案前晚又奉襄讞員承明府提詰陸阿九供稱上控之人皆係仇人揑名故至今無人出首案奉查明叩求省釋楊劉同供小的等並未具禀上控聞係龍華阿四從中播弄求鑒明府謂陸曰爾之聲名惡劣犯案　纍迭奉上憲查辦豈可開釋判三犯分别還押候究 
[一斥釋]  
　　前由二路分局函送夏開生控惠阿仁行兇一案到縣前晚亦奉承明府研訊夏供與惠阿仁等賭博詎惠行兇傷及胸前求請驗究　之惠供向爲鐵匠此次失手自知不合叩求寛宥明府飭忤驗得夏傷甚輕判令惠阿仁罰洋二元給夏爲養傷費一併斥釋 
[移縣訊究]  
　　婦人王唐氏昨日扭控林曹氏至一路分局經德正巡宫審訊王唐氏供前被林曹氏　去珠實等件　洋四百二十元吞没不還氏曾赴閘北巡警總局控告提訊數堂未結今年七月間投縣禀告提到林曹氏之夫押交在案昨日在途遇見爲敢扭請追究巡官判旣在縣暑控告仰候移縣訊究 
[笞責逆子]  
　　薛弄底開紅木作之魏翠旺昨扭其子泮林至一路一區控稱泮林不務正業終日游蕩向母敢錢花用不遂胆敢將生母推倒跌傷今又將學徒毒打受傷種種違忤兇横不堪懇請究辦魏泮林俯首無詞巡官判泮林笞責四百板押改過局三個月期滿再核 
[搜提司帳]  
　　已故富翁劉聽泉家因爭分遺產先後在道縣兩署禀控已迭紀本報現本縣田大令以斷分遺產須先調查帳據究有遺產若干方能秉公酌斷因飭快頭沈翔補提司帳張瑞廷到案以憑澈查遺產實數不知何故張竟情虚規避致大令一再比差迄未緝獲昨日又值限滿該差畏比不得已前往守提旋在張之臥房内搜見張正蜷伏牀後遂即拘解到署田大令諭着小心看管靜候傳集訊究 
[道批四則]  
　　沈祥孫禀批該職祖遺房產旣執有分據爲憑且書立嗣據授與元齡又經族親列名承認仰寳山縣查明一體立案抄黏並發王瑞生禀批旣由縣批飭理贖如果方瑞林抗不遵理應即由縣提案究斷仰南匯縣查照辦理抄黏並發照利等莊禀批仰公共租界會審官併案嚴追具報毋任宕延黏單並發吳巧福禀批旣據一再訴求姑仰上海縣查明辦理具報此批 
[一路巡局批詞]  
　　民人朱錦仙禀批所禀是否屬實候傳案集訊察奪此批又民婦高陸氏禀批究竟是何情節着該舖甲查明復候核奪母延此批 
南巿 
[串捲金飾]  
　　寗波婦人顧張氏前偕伊女扭其寡媳顧陳氏及姘夫朱雲卿至西區控稱該寡媳來申爲乳傭被朱勾引通姦又串捲金飾多件所值甚鉅請爲究追當由西區移解工程局經陳裁判審訊陳氏供現年三十歲十九歲時夫即病故因再醮與劉姓爲室甫閱七載劉又物故朱卽出給葬費洋百餘元由母舅與姑作主改嫁與朱詰之朱供該氏因爲子成親來商借洋六十元未遂　被控究判朱戒責一百下留候查明重究陳氏交姑領回 
[人証未齊]  
　　浙江鐵路三濟轉運公司前被車夫頭馮濤松勾通車夫陸鳳鳳將車送之粗紙竊去賣與西陸家浜張姓南貨店並將車送北巿森元莊洋失去一千元又繭子五包經該公司控由工程局提陸訊供推諉奉判留候補提人証在案兹由該公司將當時由陸轉雇推送莊洋之董江銓送案復訊董供當日車運毛笋及洋銀先往老閘將笋送去後再往後馬路至該莊門口將洋三千元先行扛進比及回顧詎東上尚有洋一千元已連箱失去皆因押車之姚紀平並未同去小的情急訴知莊司報請捕房查緝已經以堂訊明由公司賠理事後又將小的送至車站由彈壓委員訊實笞責數　板釋回後另在北巿營生求鑒問官以人証未齊　　交保候馮到案質明陸還押姚着退去 
[聚賭罰洋]  
　　會館弄洪聚興小客棧前晚容留賭徒韓福仙勾串寓客張阿二李阿來張金榮及該棧茶房陳皮康賭博嗣又忽指陳搶洋四元即行打架由巡士拘至工程局訊明陳無搶洋實據　韓罰洋一元李及兩張各罰洋五角充公另提棧主嚴究 
[暫代員]  
　　南區分辦處巡員張惠蓮日昨因事請假數旬現　務長擬派總稽查張欣源暫行庖代 
閘北 
[學徒候領]  
　　　州閶門外某　店之學徒陸小三子因被師凌虐逃來上海昨日在途 
 
 

Page 20

 
 
哭泣由四路二區巡士帶局移送一區經黄正巡官訊據陸供年十五歲鹽城人父名壽山在藉開設餅店等語巡官判留局候家屬認領 
[受傷甚微]  
　　采船户朱關保被沈子蘭王文二之蘆粟船碰撞起釁當將該船扣住以致亙相扭毆朱被毆傷頭面由水巡拘解一區經黄巡　訊得朱受傷甚微判沈王各責手心二百下一併斥釋 
[押限繳洋]  
　　瞽者高如松前在四路分局控唐永和欠借洋三十元不還奉判交保限期清理在　詎唐延宕不理高復投案請追昨經黄巡官覆訊判令押候繳洋開釋 
[索欠口角]  
　　高榮生昨在新閘橋路向葉正坤索欠口角互扭崗巡阻止不服一併拘入四路分局黄巡官訊無實據斥　不理 
[賭錢打架]  
　　四路三區昨解王中誠任大發至一區請訊當經黄巡官提訊王供在某茶館挑水現因有病停工前日任與人賭錢起釁亙相扭毆小的上前解勸亦被毆打質之任年已六十　惟求寛宥問官念任年老從寛判戒責二百下斥釋 
英租界 
[拐賣女子]  
　　朱小坤與陳昆林趙龍甫串拐應阿桂之女小妹價賣於嘉定被應控由捕房派探將朱等一併查獲昨解公堂訊供不認判均押候查明再訊 
[尚待澈查]  
　　姚潘氏與子姚炳兆因串拐李臘春之女李阿珍汪阿松之妹汪阿良藏匿由解訊判交保　查在案昨解公堂復訊仍無　據判交原保候查明實在再訊 
[竟無証據]  
　　吳意四高振盛江阿才因在唐家弄九百三十八號屋内私鑄鉛質小洋由探一併獲解公堂訊押在案昨日復解公堂訊供並無私鑄証據判吳押滿三禮拜高江從寛併釋 
[不關股東]  
　　美商同孚洋行延哈華托律師控同康燭廠股東王康伯嵇子松朱衡宜不理定購占油虧損銀二萬餘兩一案前日午後由廨復訊王延威金生帮辦梅吉言嵇延愛理司朱延博易等三律師上堂聲稱此項定貨係在逃之經理人朱錫帆所定與股東無涉應請察核孫襄讞核供會商美海副領事判王等均交原保候再復　核奪 
[移緝竊案]  
　　松江婁縣轄境民人雷再興家近被賊竊去巨贓報經婁署勘緝未獲深恐贓賊遠颺昨特抄黏失單移請公共公廨寳讞員派差並轉咨捕房一體協緝 
[移解拐犯]  
　　陳阿和何張氏因在嘉興地方串拐十八歲女子姚文寳來滬販賣被姚女之戚張光弟偵悉控奉公廨將陳與張氏一併獲案訊押昨由捕房將兩人解廨訊究經中西官研訊明晣判張氏與陳押候備文移解海寗州歸案訊辦 
[不理欠銀]  
　　日商管源仲控唐蓴香不理欠銀昨由差探往傳唐不到禀奉中西官諭飭再傳 
[騙洋被控]  
　　楊靜山唐阿六控郭華卿以代薦火柴廠工頭爲由被騙去洋三百元昨由捕房將郭獲解公堂訊究郭供在日商火柴廠内爲買辦楊等愿充工頭曾存洋三百元該廠尚未開工並非欺騙求鑒德　讞會商英泮副領事判郭交三百元人洋並保限五天繳清違干提究 
[冒認金表]  
　　陳松林前日在四馬路遺失金表一枚當被徐木良擒得時有麗珠照相館小主王阿樹冐認取去旋經陳偵悉控由捕房昨日由探將王拘送公堂訊明以不應冐認判罰洋十元充公物歸原告 
[枷押過犯]  
　　三次過犯　麻子復來租界由探查獲昨解奉公堂訊實官判高先枷一禮拜再押半年期滿仍逐出租界 
美租界 
[因貧覔死]  
　　蔡新發不知何許人因貧困無聊忿不欲生昨在同昌里以小洋刀自殺由其友張某瞥見喚捕拘入捕房捕頭略詰數語旋即斥釋 
[竊車無憑]  
　　劉正甫住唐山路昨控趙阿生竊其包車一輛捕頭飭探將趙逮案詢知不實分别斥退 
[流氓詐洋]  
　　住居西華得路永吉里二千一百九十六號之女子吳紀林控稱前晚被流氓阿江等來家滋閙訛詐洋五元請爲查辦 
[非其罪也]  
　　　西婦昨雇陳阿三東洋車至菜巿購物有洋傘一柄放於車上被扒竊竊去該婦扭陳至捕房控告後念陳貧苦免究了案 
法租界 
[帮找養媳]  
　　陸言生投廨控稱六月間憑媒俞王氏　趙氏娶張阿四之親戚某姓女爲胞弟童養媳事後張來借貸不遂憤恨而去詎於前日養媳忽然逃去找尋無着定是爲張所藏　故報捕將張拘案請究　之張供該養媳父母因回鄞縣原籍乏資情小的向陸言生借貸並非自向商借亦無串拐情事實被誣指判交保限兩禮拜帮同尋找 
[竊贓查實]  
　　消防隊小工羅阿二趙阿三高小弟因在德源祥洋貨店救火時乘間竊取零物爲西探頭目查知　出原贓解經公堂將羅趙押辦高押候查明再辦昨又解訊該探投　當日在高之牀舖下抄出各物俱有水漬　是火場之物高始俯首無詞官判薄押捕房七天以儆 
[子孩迷路]  
　　昨有年約七八歲之女孩名阿妹身穿元色布　馬甲藍布夾　花布單褲因不識路徑在途　哭由捕送廨請示司馬判拍照懸掛待認以發堂寄養 
[驅逐丐孩]  
　　丐孩王大獎前被拘廨由聶司馬發給川資飭令回藉詎該　仍逗遛不去兹又行竊衣物被獲送究司馬判　逐出境 
G> 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外用痔瘡妙藥可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
痔瘡外治妙藥 
痔瘡雖仗内消然得妙藥外治根可永絶本堂始創眞熊膽珍珠外治妙藥專治一切惡痔搽之立刻定痛消管除毒止膿雖十年念年之痔一經試用其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂舗分上海抛球塲南首河南路三層樓七號洋房交易懸有上海縣禁止假冐告示爲記各省函購必須由郵局另函通知爲妥 
[上海大和祥土棧遷移廣告]  
本棧向在上海洋行街十有餘年自運大小洋藥川西云土生漿　州各土抄莊照箱批發零剪貨眞價實早已名馳遠近今經遷移小東門外大街中市朝南石庫門面議擇八月初九日先行交易擇吉開張批發格外克已如蒙仕商賜顧請認明本棧招牌庶不致誤外埠函購原班回件兼製各種大小土清陳公烟發客此佈 
[濓製戒烟自治丸]  
普天下戒烟丸者其方藥品不一然能絕其眞癮者十無一二則可抵癮故呑丸而癮不發停丸而癮復來惟服此種抵癮烟丸久服癮積更厚烟蟲加增百病叢生殊屬可危有志戒烟者宜服濓製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒欲不治能自治甫逾五日便覺吸烟無味一錢之癮減至五分至十天包可戒盡一二兩之癮照此類推再服絕根善戒久呑代癮戒烟丸極難除袪代癮烟丸者同上戒法皆可奏效如斬草除根之妙自始戒至於絕癮毫無所苦亦無他疾之患最奇者非但數十年老癮盡去且喜精神振作飲食倍進勝服參茸補劑屢試屢驗有志烟界同胞烈心决計戒烟一試知之欲思戒烟吸烟有味心憶二難勿必購服烟癮一錢服藥一瓶癮大照加每瓶一元每打十元　總發所上海五馬路廣濟祥　經理理處揚州敎塲南首中美公司　岳州乙海春大藥房　蕪湖大英大藥房　漢口乙海春大藥房　長沙乙海春大藥房　沙市乙海大藥房　宜昌乙海春大藥房　南京坊口大英大藥房　天津估衣街中英大藥房　寗波中英大藥房　寗波中英大藥房　朱氏蘭臺局謹啓 
 
 

Page 21

 
 
   
 
 

Page 22

 
 
 [G 
[服自來血之感言]  
由南京四象橋合肥張公館 
張少三君先來稿 
僕自少時體質素弱非常加以　弱讀時書以致體愈弱無往不病其苦狀惟目眩黑脇疼痛胃氣肝症諸處無不累病甚至坐臥淋精集五六年診治未能一愈自癸卯歲以微職服官都部寄眷江陵每年往返南北舟車奔勞海陸風塵備歷幸艱體質益形憔悴自　年未及不惑况於諸嗜好皆謹戒之何體有若是之甚耶客秋又南歸道經彰德有友以紅色補丸以示僕服服及半打仍未見愈今春得申友又以自來血以示僕服僕始以爲疑購二盒而服之竟見有效至四月初間又復購半打服之大見功效飮食見增諸症日漸减去僕早夜爲之欣感　自來血回天之奇功眞非喻揚一時藥名之已爾僕因前藥已脫服陸續又購三盒以爲助行旅之用願我同胞有患諸病者曷不先購此神藥先嘗試之庶不以僕言爲何漢也僕有深感自來血有再造之功特以贅語以表顛末聊伸敬感之意恭叩○○貴藥房主人德安　皖肥張少三頓白六月二十八日自來血價目大小瓶二元一元二角每打二十元十二元託局函購原班回件諸公光顧○請認明全球老牌商標每瓶附有五彩保證書一册又有認眞劵一張値洋一角方不致悞　總發行所上海四馬路老巡捕房對門五洲大藥房抄登 
[鎭江慶昌洋式棧房招堆客貨]  
啓者本棧坐落荷花塘地方内有寛敞堆棧十餘號沿灘設有躉船碼頭停泊輪帆弉卸貨物水口極便上海各大洋行若至鎭江採辦雜糧等貨堆置本棧最爲合宜欲租全間或堆零星均聽客便租價從亷如有照顧請向小棧接洽不悮或上海主顧逕至慶昌鐵號訂議亦可 
[近今未有無上妙品亞支奶回言廣告]  
亞支奶藥　出自東瀛　成田仙草　博採爲君　爾籐醫士慘澹經營　配合補品　衣用金銀　造此寳筏　普濟迷津試言其利　最益衛生　疏肝潤肺　固腎補心　健脾開胃調陽滋陰　殺虫解毒　非託虚名　中日特許　給予獎憑　民政大部　騐准銷行　經理六載　烟界歡迎　年老年少　癮舊癮新　百千萬衆　覺岸同登宜冬宜夏性最和平　有癮必斷　無戒不靈　官紳十庶　函證紛呈　倘因治病　吸而癮成　一服此藥　癮病俱清　一錢烟癮　一聽除根　當面試服　奏效如神　謂予不信　保單可徵　十元一打　一元一聽　體氣虧損　重用參苓　一元四角　照本核增　商標赤浴　辨認分明　謹防假冒　貽害終身　方今烟禁　定律匪輕　犯者監禁　斷不容情　速脫黑刧　完全國民　注意注意　不可因循　上海英大馬路壽康里總經理亞支奶席裕麒 
[保裕亨茂洋行保險廣吿]  
本行開設中國數十餘年在上海江西路Ｂ字六號洋房專辦進出口貨兼經理塔勒司派的克火險有限公司專保華洋房屋厰棧店鋪貨物家具器皿等項如遇意外不測賠欵異常迅速惟目今内地風氣開通士紳鉅商投保者接鍾而至本行幾有應接不暇之勢因此由四川路八十三號亨茂洋行同爲經理並在各内地開設分行如　杭州　塘西　紹興　寗波　温州　蘇州　蕪錫　常州　掦州　丹陽　鎭江　南京　蕪湖　及長江一帶内地各埠均有分行或分經理處自分設以來保價之廉賠欵之速久爲中外紳商所欽仰即如今年鎭江杭州之不測本行賠欵之速已荷各保家登謝報章此更近面易證者也倘蒙紳商賜顧向各分公司接洽可也　本行麥干而○亨生○白達司特白 
[艾羅補腦汁]  
總發行所上海三馬路中法大藥房　分發行所各埠中法大藥房　分銷處各埠著名大藥房 
[賞格聲明假冐]  
近有無恥之徒假冐本行肥皂牌號製造市上混售務望客商切勿受其欺朦以購僞皂今本行查訪冐牌之人察出立即究辦 
如再有冐製本號肥皂在市混售等情有人能指出冐造肥皂之處或扭送售賣肥皂之人知照本行隨即酬賞 
蓋本行所造肥皂係用特别方法擇其頂上料質製造日久則直而不灣分兩尤不至輕减所用質料均極潔凈本行之皂每條每塊上均有樹牌固本自製爲記兼固本字様務須認明牌號以辨眞僞勿爲假冐者之所欺朦也製造固本肥皂廠駐滬經理上海瑞嘉洋行謹白 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[資政院議事細則]  
　　第一章召集及開會第一條議員欽遵上諭指定之召集日期於上午九點鐘齊集資政院第二條議員到院之始須在議員簿註到其由各省諮議局互選之議員應併將執照交騐第三條議員到院滿半數以上時議長副議長卽行就坐第四條議員坐位以宗室王公世爵外藩王公世爵滿漢世爵宗室覺羅各部院衙門官碩學通儒納稅多額者各省諮議局互選議員爲序第五條議長命秘書官以抽籤法匀分總議員爲六股其有零數則由第一股依次遞加一員議長副議長不在各股議員之列第六條各股議員分定後由議長副議長奏請開會遵照院章第八條辦理開會時由軍機大臣或特派之親貴大臣恭讀諭旨宣布本期應議事件 
　　第二章開議中止散會及展會第七條開議時刻通常以下午一點鐘爲始至遲不得逾半點鐘其逾時到院者應俟議事中止後議員再入議塲時一同入塲第八條届開議時議長就坐報告文件之後宣告開議其未宣告以前無論何人不得就議事發議第九條會議之時議長遇有必要情形得酌定時刻中止議事第十條議事日表所載議事已畢由議長宣告散會若議事未畢已届下午五點鐘議長得宣告展曾第十一條議員到會不滿總數三分之二以上者議長得酌定時刻命秘書官計算員數若計算二次數仍不滿者即宣告展會第十二條會議之時議員離坐至不滿總數三分之二以上者照前條辦理第十三條議長宣告散會及展會之後無論何人不得就議事發議 
　　第三章議事日表第十四條資政院應議事件及開議日時須記載於議事日表第十五條議事日表中秘書廳編製呈議長副議長覈定第十六條議事日表記載之次序如左一欽奉特旨交議事件二軍機大臣各部行政大臣具奏請旨交議事件三覈議各省督撫與諮議局異議或諮議局互相爭議事件四資政院自行提議事件五各省人民陳請合例可採事件第十七條遇有緊急事件經議長認爲必應從速開議或議員提起倡議聲請從速開議者議長得聲明理由改定議事日表第十八條議事日表所載某時應議事件若其時刻已届議長得停止他項議事改議此項事件第十九條議事日表所載事件届時不能開議或開議不能完結者議長得改定議事日表前項開議不能完結事件應記載於下次議事日表之首第二十條議事日表所載事件業經議畢議長得酌加議事日表第二十一條議事日表須先期登載官報並由秘書廳將表内所載各種議案刷印分送 
　　第四章會議○第一節提議及倡議第二十二條議員欲就各項事件提議應具案附加案語得三十人以上之贊成會同署名提出於議長交秘書廳刷印分送第二十三條會議之時議員對於議案提起修正之倡議非有三十人以上之贊成不得作爲議題除本細則别有規定外議員提起倡議得三人以上之贊成即可作爲議題○第二節三讀第二十四條法律案之議决須經三次宣讀其軍機大臣各部行政大臣商請或議員十人以上聲請經到會議員三分之二以上可次者得省畧之每届宣讀議長得命秘書官朗讀議案或省略之第二十五條初讀應於分送議案二日以後行之其緊急事件不在此限第二十六條初讀之際軍機大臣各部行政大臣政府特派員或提議議員應說明該議案之主旨其覈議各省事件應由議長或命秘書長代爲說明各議員對於議案若有疑義得聲請軍機大臣各部行政大臣政府特派員或提議議員說明之第二十七條初讀已畢議長應將各該議案付該管股員審查第二十八條股員審查之報告經議員討論大體以後即議决應否再讀第二十九條凡議决不須再讀之議案即行作廢第三十條再讀應於初讀二日以後行之但議長得諮詢本院縮短時日或與初讀同日行之第三十一條再讀之際員得提起修正議案之倡議議員得於再讀以前預將修正案提出第三十二條股員報告之修正案不俟議員贊成即可作爲議題第三十三條議長得更改逐條審議次序將數條歸併或將一條分晰付之討論其有議員提起異議者俟有贊成員得不用討論即諮詢本院决定之第三十四條再讀應將議案逐條議决之第三十五條再讀已畢議長得將議案付該管股員令整理議决修正之條項及字句第三十六條三讀以再讀之議决案爲議案第三十七條三讀應於再讀二日以後行之但議長得諮詢本院縮短時日或與再讀同日行之第三十八條三讀之際應議决全體議案之可否第三十九條三讀除改定文字外不得提起修正之倡議其議案中有互相矛盾事項或與現行法律有互相牴觸事項經議員提起倡議必須修正者不在此限○第三節討論第四十條凡就議事日表所載　題欲發議者應於開議以前豫將本人姓名及贊成反對之意知會秘書廳第四十一條秘書廳據前條知會之次序記載於發議表呈報議長議長當討論之始據發議表指令反對者及贊成者依次交互發議其不應指令者知會作爲無效第四十二條豫行知會之議員全數發議完畢以後未經知會之議員亦得聲請發議第四十三條一方議員發議未畢而他万議員發議已畢者未經知會之他方議員亦得聲請發議第四十四條議員未經知會聲請發議者應起立自報姓名或號數經議長允許方可發議第四十五條議員聲請發議有二人以上起立者議長應指令先起立者發議若同時起立則由議長指定第四十六條議員因展會及中止議事發議未畢者得於下次討論之始續行發議第四十七條凡發議者應登議臺其言極簡捷或特經議長允許者不在此限第四十八條軍機大臣各部行政大臣及政府特派員之發議無論何時議長應允許之但不得中止議員之演說第四十九條軍機大臣各部行政大臣及政府特派員除演說答辯應登議臺外得就本坐起立發議第五十條討論不得出議題之外第五十一條 
 
 

Page 27

 
 
議員不得就一議題發議二次其質疑應答及聲請議長整理秩序者不在此限第五十二條股員長及報告員得數次發議說明審查報告之主旨第五十三條軍機大臣各部行政大臣政府特派員或提議及倡　之議員得數次發議說明議案及提議倡議之主旨第五十四條凡被議不合資格及應行懲戒之議員得數次發議自爲聲辯但不得預於表决之數第五十五條會議之時不得朗誦說帖其因引證將文件朗誦者不在此限軍機大臣各部行政大臣政府特派員及股員長報告員得朗誦案語及報告書第五十六條議長副議長欲自預討論者應改就特設議坐議長因討論離坐者由副議長代理職務議題業經表决之後議長應復還原坐第五十七條討論終局由議長宣告之第五十八條發議者雖未全數完畢若議員提起討論終局之倡議得二十人以上之贊成者由議長諮詢本院决定之第五十九條討論之際非贊成反對各有二人以上發議之後不得提起討論終局之倡議其一方有二人以上發議而他方無聲請發議者不在此限第六十條討論終局以後有未成議題之修正案由議長報告之其賛成員未滿定額者得詢問議員有無賛成並將應否再行討論付之表决若决定不須討論者即就原案取决第六十一條請付審查之倡議雖在討論終局以後亦得提起但不得涉及本議題之可否第六十二條討論終局以後軍機大臣各部行政大臣及政府特派員有就本議題發議者作爲再行討論第六十三條議題未經討論以前質疑紛出不易完結者議員得提起即行討論之倡議經二十人以上之賛成由議長諮詢本院决定之第六十四條凡在議塲發議者彼此稱謂均用敬辭第六十五條議事規則若有疑義由議長决定之○第四節修正第六十六條軍機大臣各部行政大臣得就交議事件隨時提出修正案或奏明撤銷第六十七條議員提起修正議案之倡議應具案提出於議長第六十八條議員所提出之修正案應在股員會提出修正案以前取决第六十九條就一議題提出數種修正案其表决次序以與原案相差最遠者爲首其有議員提起異議者俟有贊成員由議長諮詢本院决定之第七十條議員提起修正議案之倡議業已成立者非經本院允許不得撤銷一議員所撤銷之倡議他議員得照第二十三條第一項之規定續行提出第七十一條修正案全體否决者應就原案取决第七十二條修正案及原案雖皆不得議員過半數之賛成而本院决定不可作廢者議長得特令股員參酌具案交付會議○第五節表决第七十三條議長副議長及議員均有表决權其不在議塲者不得加入表决第七十四條届表决時議長宣告應行表决之問題議長宣告應行表决問題以後無論何人不得就議事發議第七十五條届表决時議長應令以爲可者起立表决其表决若有疑義或議員提起異議者應令以爲否者起立反證之若仍有異議或議員提起異議得十人以上之贊成者議長應命秘書官點唱議員姓名或號數令再行起立表决議員對於點唱之結果提起異議得二十人以上之賛成者議長得以記名或無記名法令爲表决第七十六條議長認爲重要或經議員二十人以上之聲請者得不用起立法以記名或無記名法令爲表决第七十七條記名表决者以爲可之議員用白色票以爲否之議員用藍色票各記本人姓名投入票匭第七十八條無記名表决者以爲可之議員用白球以爲否之議員用黑球投入球匣並將本人名刺投入名剌匣其球數與名剌之數不符者應再行表决第七十九條點唱姓名號數或用記名無記名法表决者應封閉議塲禁止出入第八十條表决已畢議長宣告議題表决之可否第八十一條議員不得聲請更正表决○第六節豫算會議第八十二條豫算案由議長付豫算股員審查限三十日以内告竣第八十三條豫算股員審查旣畢由股員長將報告書提出議長交秘書廳刷印分送即行會議第八十四條豫算會議不必經三次宣讀第八十五條豫算案關涉法律案者應俟法律案議决後交付會議第八十六條豫算案内遇有緊要事件經軍機大臣各部行政大臣商請不付審查者由議長諮詢本院决定後即行會議第八十七條豫算會議應先議大綱後及各項第八十八條豫算會議遇有更須審查事件議長應再付豫算股員審查第八十九條議員提起修正豫算案之倡議非有三十人以上之賛成不得作爲議題第九十條豫算額數非經軍機大臣各部行政大臣提出修正案後不得决議增加○第七節决算會議第九十一條决算會議準用第八十三條第八十四條之規定第九十二條决算會議經决算股員審查後行之第九十三條前會期提出之决算案得於次會期續行審查第九十四條决算案内遇有違法及不當之支出經本院議决後咨行該管衙門區處○第八節秘密會議第九十五條資政院遇有左列事項得開秘密會議一議長副議長或議員十人以上之提議經本院議决停止公開者二軍機大臣各部行政大臣商請停止公開者三本細則别有規定者第九十六條前條規定之提議由議長令旁于人退出議塲後取决可否第九十七條秘密會議之速記錄不准印行其經本院允許者不在此限 
　　第五章議事錄議决錄及速記錄○第一節議事錄及議决錄第九十八條議事錄記載之事項如左一資政院開會停會閉會之事項及年月日時二開議中止展會散會之月日時三軍機大臣各部行政大臣政府特派員到會者之姓名四資政院欽奉諭旨事件五議長及股員長報告事件六會議之議題七作爲議題之倡議及倡議者之姓名八議决之事件九表决可否之數目十資政院認爲重要之事件第九十九條議决錄記載議塲之議决第一百條議員對於議事錄及議决錄所載事實提起異議者議長應令秘書長答辯議員於秘書長之答辯仍有異議者議長得諮詢本院决定之第一百一條議事錄及議决錄應由議長副議長秘書長或其代理之秘書官署名畫押○第二節速記錄第一百二條速記錄以速記法記載議事第一百三條議員之發議業經議長令其撤銷者不得記載於速記錄第一百四條議員之演說得於編製速記錄以前訂正文字但不得更改其主旨若因訂正而他議員提起異議者議長俟有賛成員諮詢本院决定之 
 
 

Page 28

 
 
　　第六章具奏第一百五條院章第十六條第十八條第二十一條第二十三條第二十四條第五十一條規定之具奏事件經本院議决後由議長副議長照各本條分别具奏第一百六條前條規定之外應行具奏事件議長副議長得隨時具奏 
　　第七章質問及建議○第一節質問第一百七條議員依院章第二十條欲行質問者應具說帖得三十人以上之贊成由議長諮詢本院决定之第一百八條質問事件由議長副議長咨請答覆之後軍機大臣各部行政大臣應酌定日期以文書或口說答覆第一百九條議員對於答覆之理由提起倡議者非有三十人以上之贊成不得作爲議題○第二節建議第一百十條資政院於議决案以外若有建議事件得具案咨送内閣會議政務處覈辦第一百十一條資政院建議事件未經内閣會議政務處覈辦者不得於本會期内再行建議　　第八章受理陳請第一百十二條各省人民陳請事件應由本人繕具說帖詳記年歲籍貫職業住址署名蓋章並取具同鄉議員保結呈遞於秘書廳第一百十三條法人陳請事件由代表人署名蓋用法人印章照前條辦理第一百十四條凡有陳請事件若遇資政院業經閉會而院内現無同鄉議員者得取具同鄉京官保結照第一百十二條第一百十三條辦理第一百十五條陳請事件之說帖遇有左列各項情節不得收受一陳請更改欽定憲法者二對於乘輿用不敬文辭對於政府及資政院用悔慢文辭者三干預司法及行政審判者四專用總代表之名義而法律上不認爲有法人資格者五不合陳請之名義及體裁者第一百十六條秘書廳收受說帖之後即摘錄陳請事由及呈遞日期並本人姓名籍貫職業及出具保結員之姓名列爲陳請事件表連同說帖呈由議長付陳請股員依次審查陳請事件表每一星期由秘書廳刷印分送各議員一次第一百十七條議員提起倡議請將某項說帖從速審查者議長得諮詢本院决定之並限定日期付陳請股員審查第一百十八條陳請股員應將審查之結果報告於議塲其分類如左一應交會議事件二母庸會議事件第一百十九條應交會議事件陳請股員應將詳細理由特别報告第一百二十條母庸會議事件若一星期内議員不提起倡議請交會議者卽以陳請股員會議决定之第一百二十一條陳請事件之說帖交會議者母庸朗誦其議員提起倡議聲請朗誦者議長得諮詢本院决定之 
　　第九章告假及辭職○第一節告假第一百二十二條　議員因事不能到會至三日以外者應將事由及日數知會秘書廳轉陳議長假期届滿仍不能到會者應照前條續假第一百二十三條議員告假每次不得過七日會期中統計假限不得過五十日如逾此限經本院議决除名者由議長副議長奏明辦理○第二節辭職第一百二十四條議員辭職應具辭職書提出於議長第一百二十五條閉會之後議員有提出辭職書者由議長副議長决定於下次開會之始報告之第一百二十六條欽選各項議員有辭職者由議長副議長具奏請旨補選第一百二十七條各省諮議局互選議員有辭職者　議長副議長咨行各該省督撫以候補議員選充 
　　第十章議塲秩序及懲戒○第一節議塲秩序第一百二十八條議塲秩序由議長整理之第一百二十九條議塲内不得挾帶危險器械及零雜物件第一百三十條議塲内不得吸烟或任意咳唾第一百三十一條會議之時除參考外不得閱讀書籍及報紙第一百三十二條會議之時無論何人不得喧譁妨礙演說及朗誦第一百三十三條散會之際非議長離坐之後不得離坐第一百三十四條議長鳴號鈴時無論何人均須肅靜○第二節懲戒第一百三十五條議員中遇有應行懲戒事件除院章及本細則别有規定外議長得付懲戒股員審查經查院議决後即行宣告第一百三十六條應行懲戒之議事須開秘密會議第一百三十七條前條之會議應行懲戒之議員不得與議其經議長允許到會聲辯者不在此限第一百三十八條議員提起懲戒之倡議非有二十人以上之賛成不得作爲議題第一百三十九條前條之倡議應於懲戒事件發覺後三日以内提起之第一百四十條議員爲不敬或無禮之演說者除照院章第四十六條區處外議長得於議塲譴責或令自陳謝辭第一百四十一條不服議長之區處或命令者議長得認爲應行懲戒事件付懲戒股員審查第一百四十二條關於懲戒事件之言論議長得酌量禁止公布 
　　第十一章停會及閉會○第一節停會第一百四十三條資政院欽奉特旨停會在會議時刻者由議長恭讀即行停止議事宣告散會其不在會議時刻者議長應令秘書官恭錄刷印傳知各議員第一百四十四條停會日數算入會期之内第一百四十五條停會之後再行開議者仍接續前次會議之議事○第二節閉會第一百四十六條届閉會時由軍機大臣恭讀上諭宣布於議塲第一百四十七條由閉會時所有議案及建議陳請事件尚未議决者均即止議但得於次會期再行提出第一百四十八條届閉會時遇有重要事件經軍機大臣各部行政大臣咨請或得其同意者議長得令該管股員接續審查於次會期報告之 
　　第十二章附則第一百四十九條本細則自宣統二年八月二十日起爲實行之期第一百五十條本細則有提議修正者以不背院章爲限得經總議員三分之二以上之可决由議長副議長奏明辦理 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
