# 1912 - 210 - 4914175

 

Page 1

 
 
評論 
[財政管見（四）（寒）]  
　　駐外財政官與國際銀行 
　　駐外財政官之議倡自熊總長自陸總理受任以來又孳孶不已而研究者也其創設斯職之意一在商訂借款二在發行公債三在詳察國際之金融非臨時之職務而經常之職務也聞儗於倫敦紐約漢堡各處均設立之云 
　　吾國自海禁弛解以來歐亞交通往復頻繁人則知已知彼我則自囿自域通商以後之損失累積而計之恒河沙數不可殫竭一言蔽之日闇於外情而已矣近年以來輸人之額超過輸出益甚於是益有趨於債務國之傾向一國之經濟乃愈爲國際之經濟所影響而處於被動之地位焉不特此也自中日北淸戰役發生以來重以賠疑輦金於列强之朝者歲以數千百萬則世界經濟之變動其波及我國者至近日而益甚此非特不能閉關自守也即力能閉關自守恐財政上無接濟之途亦將坐以待斃耳而况民國初建諸多開創在在需款以維持其後耶故自今以後國際之經濟益與吾國有切近之關係可斷言也 
　　經此次借款益知吾國財政爲國際銀行圑所　斷而銀行圑一舉手一投足之間皆足以制吾之死命乃益慨國之人　於世界之大勢於國際之情形盲然不知其所由焉故不與外人交涉則已一經交涉無不爲之操縱而我則茫然不知措手足當局者於此而翻然思所以變計焉不可謂非救時之策也 
試言其故自今以前外債之有待償還者其籌畫之方方興而未有艾也自今以後商情彫敝元氣未復國民經濟一時不足應政府之急其勢不能不有待於外債以調和全國之金融則其募集之方亦方興而未有艾也今文明各國之通例財政家殫精竭慮以致力於歲計之出入而宵旰不遑者皆公債爲之也吾國募集公債不能專恃乎國力其勢不得不仰給於外資外資之輸入非熟知世界經濟之大勢無以運其操縱之妙利益少而流弊多吾國之受損皆生此也故曰財政部此策乃救時之藥石也 
雖然此事爲吾國財政上之所不可緩而欲以駐外財政官當其任務則未見其當夫借欵之關係自國際言之則有債權國與債務國之區别若自其性質言之則與銀行之借貸無以異純乎言事之性質也特彼國家之武力專爲保護商民而設個人之商事終必牽入於國際間題而已發行公債在内國則國家與國民生債務債權之關係在外國則本國國家與外國國民生債務債權之關係此雖與普通之借貸異然債務者志在取得資金資金取得之後卽負償還之義務債權者志在享有利息且於一定期間有收回本金之權利與普通借貸無以異也而操縱其間尤在就國際金融之趨勢以消息之金融緩慢則起債焉以救其衰若夫窘迫之際則收買焉以濟其窮今規定駐外財政官之職務皆吾國經濟上不可一日緩者也然其職務豈一二特設之財政官所能勝任而愉快者乎 
要件 
[國務院咨覆谷鍾秀質問書]  
　　爲咨復事案查前奉大總統發下貴院咨開查臨時約法第三章參議院第十九條第九項得提出質問書於國務員並要求其出席答覆又參議院法第九章第六十二條參議員對於政治上有疑義時得以十人以上之連署提出質問書由參議院轉咨政府各等語茲據參議員谷鍾秀提出質問書一件連署者在十人以上應卽轉咨查照答覆等因查接收地方民治權案於元年二月十六日經南京參議院議决咨請孫大總統公布而查閱南京政府公報並無公布此項議案明文大總統三月初十日在北京就職至三月二十一日乃據孫大總統哿電轉達吳參議員景　等來函并附參議院原咨而後始知南京參議院曾經議决此案三月二十二日大總統電覆南京孫大總統詳說都督不能由人民公選之故並請轉致參議院從長計議見覆乃迄未得覆至四月初一日接南京吳參議員景濂等三月三十一日來電稱參議院議决案在法定期限内旣未咨院覆議無論將來官制如何規定現時議案當然有效等語始知參議院對於覆議案並未會議查此案前於二月十六日經參議院議决咨請孫大總統公布而孫大總統並未公布是此案並未成爲法律至三月二十一日乃據孫大總統電達前來大總統即於三月二十二日覆電孫大總統交院覆請查約法第二十三條得於咨逹後十日内聲明理由交院覆議所謂咨逹者必指咨文到逹大總統之處而言則此件於三月二十一日到逹而大總統即於三月二十二日電請覆議何得謂之逾限乃參議院接到此電並未覆議亦無公電咨來僅由吳參議員景濂等個人聯名來電說明此案已逾覆議期限及當然有效之理由則大總統自不能承認此案已屬成立故亦不能公布要之此案孫大總統旣未公布於前大總統亦未公布於後不能作爲有效彰彰甚明故大總統迭次命令申明都 
 
 
 

Page 2

 
 
　　督不能公舉之故並未違反議案蓋二月十六日之議决案旣未公布自不施行更無所謂違反與不違反也以上就此案之事實說明之者也至據法理而言則此案尤有不能存在之理由查法律通例新出之法律能變更舊法律或消滅之此案參議院議决在二月十六日而臨時約法於三月十一日由南京孫大總統公布查約法第三十四條臨時大總統任免文武職員但任命國務員及外交大使公使須經參議院之同意云云則據本條解釋除國務員及外交大使公使外無論大小文武官吏之任免均係大總統之全權毫無疑義復准貴院六月初八日來咨解决河南省議會法問題認該法第九欵承諾及否拒本省行政主管官之任用實與約法第三十四條抵觸有碍統一斷難照准應令取消是參議院之解釋約法第三十四條亦採都督不應選舉之說與大總統之遵照臨時約法拒絶直省選舉都督之請固已不約而同矣故二月十六日南京參議院議决之案無論尙未成立公布無法律之効力即令業經公布法抵觸亦當然失其效力也以上就此案之法理說明之者也揆諸事實則如彼按諸法理則如此故各省及直隷省選舉都督實爲違背約法之舉動而大總統拒絶直隷各界之請求及六月初二日國務院轉行直隷都督之電令乃係厲行約法與貴院六月初八日議决河南省議會法問題之來咨同一用意均爲極合法之行爲此項根本問題旣經明白答覆則谷參議員鍾秀等質問書所持六不可解之說不待辯而自明應請貴院查照可也此咨 
[專電]  
　　北京電陸總理擬於初十或十二曁全體國務員出席參議院發表政見 
　　北京電趙秉鈞以兼署財政諸多棘手内務部政務甚繁又不暇兼顧堅請陸總理致意大總統催周總長接任 
　　北京電克落伯會社等洋行八家聯合一團體組織會所研究小借疑問題 
　　北京電國務院昨將財政部造送之八月份慨算書提交參議院覆議 
　　北京電交通　長朱啓鈐擬以規定全國　線爲入手辦法日内即至國務院提議 
　　南京電張人駿前向漢口正金銀行借銀百萬僅還過五十萬現商定展至明年七月底歸還惟利息用錢共四萬五千八百餘元急須償還已由財政司將所存某廠四萬餘兩之存摺向江蘇銀行暫押洋四萬五千元付還正金 
　　杭州電新督朱瑞屢電辭職經袁總統再三勸勉已允就任惟因舊疾未痊任事之期約在二十左右 
　　杭州電都督府内有一部人員因新舊交替向蔣督辭職朱督已託蔣慰留允不再辭 
　　杭州電財政司胡銘槃辭職係被某會攻搫擊所致蔣督業已批准將以某司長調充 
[特約路透電]  
　　北京電駐京日本使署武隨員靑木素以熟悉華事見稱於時忽於昨晚（初六日）回國說者謂其此行必大有關係蓋桂太郎公爵今亦正由聖彼德堡返國二人之行適相暗合現信東京不日必開重要之會議討論日本將來與中國之關係靑木殆回國參列該會耳 
　　北京電前充駐京法國使館武隨員陸軍少佐台斯曼萊現在天津統帶步軍一大隊已由中政府任爲陸軍顧問該少佐曾著勳績可稱陸軍專家且寓華多年平日於中國軍政極爲留意 
　　北京電北京大學法文敎授逹爾芒君已任爲内閣秘書專理法文外交公牘今國務總理陸徵祥亦精邃法文按從前外交公文每因譯義歧誤互起辯難今後可望免此矣 
　　北京電財政總長周學熙病仍未愈已准假十日 
　　北京電參議院今日（初七日）秘密討論解散軍隊問題因陸軍部未派代表詣會故未有所解决 
　　北京電外間咸謂國會召集之期行將展緩大約至民國二年正月始能召集云云惟未得官塲銷息證明此說 
　　北京電甘肅都督電呈策勒一案革職諸君所遺之缺今已委員接任 
　　北京電參議院已在豫備供張歡迎孫中山黃克强二君外交部亦整飾屋宇以供稅駕 
[譯電]  
　　北京電中國國家新銀行定本銀三千萬兩已由政府解付四分之一現已開始辦事其營業登時發逹極形旺盛 
　　北京電敎育會定期本月初十日閉會　　北京電政府現又聘用外國顧問員數人不日即將宣布精琦博士已訂定合同任財政顧問並聘日本公法學專家有賀長雄及前充暹羅顧問現在法國外交部供職之巴杜君任法律顧問大約二君均將就任至聘洛基爾君爲外交顧問一節今仍在磋商之中莫理遜博士已於今夜（初六日）離京袁總統並聘用法國陸軍中之台斯曼萊統帶以爲陸軍顧問政府蒐集人才以備諮問足見其力求進步令人信重不已袁總統之地位現日見鞏固大局情形從未有如今日之佳美 
　　北京電總統政治顧問莫理遜博士昨晚（初五日）應總統之請往晤國務院各員博士受任此職海外電賀者頗多華人亦皆同聲贊成今夜啓程赴歐時英使朱邇典及中外友僚均往送行中政府現議聘用法國法學家巴杜氏爲顧問按氏前充暹羅法律顧問頗有功績　　東京電奉天及該省南部一帶仍以滿員代漢人充當初等小學敎員 
　　東京電新皇已准以桃山爲前皇陸寢定九月十三日舉行大葬禮鹵簿於晚間七時由皇宮出發已命京都工人特製一車以便用牛曳挽運送梓宮辦喪員已將靑山練兵塲舉行葬禮應用各屋籌畫妥帖擬卽日開工趕造靑山及附近車站中間之鐵道現擬展長以便梓宮運至桃山梓宮於十四日抵桃山即於夜間安葬後於十五日行最後之葬禮事遂告終東京市政廳擬爲先皇築廟紀念一節現信將由全國募欵興造不用市政經費内閣今日開特别會議討論召集臨時帝國議會問題旋决議呈請新皇下勅召集以三日爲期自本月二十一日開議 
　　芝加哥電國民進步會已於初五日開會會員皆異常興奮且多於臂上緾紅巾以爲會中標記羅斯佛君並未蒞會全國委員於開會之前聚集公决所爭之席曾拒逐南部之黑人黑人咸共恚忿揚言擬集會反抗 
　　紐約電羅斯佛政網中有照英國財政大臣喬巨君計畫辦理疾病及老年保險一事 
　　芝加哥電羅斯佛君在進步黨大會演說宣布政網實乃一直接懇請國民之文羅君極言國民對於各種公家事務皆須加以督責並要求編訂最嚴厲之章程取締特拉斯繼又詳陳爲工人獲求權利及佳境遇之計畫内包最小之工値工人撫卹保險老金等事並又提議派員澈查生計昂貴之原因又謂巴拉瑪運河海船通過稅應各國一律惟從事美國沿海貿易之船隻則可免稅云特派委員已决議拒逐黑人代表贊成者十七人反敢者十六人黑人現擬乞求羅斯佛君容其入會 
　　君士坦丁電下議院議長赴宮奏報土皇議院已表决彈劾政府土皇拒而不見議院之中已宣讀上諭謂内閣現享土皇完全之信任聞内閣已决議拘捕統一進步黨領袖黨員數人並决議宣布君士坦丁戒嚴令四十日 
　　西汀其電土耳其駐芒台里格洛公使因芒人將邊界土軍逐出堡障已向該政府要求於二十四點鐘内解釋理由否則即將决裂邦交昨日終日土軍與芒兵仍在邊界交戰芒兵奉命由邊界退回以事防禦土軍追過邊界欲圖窘之爲芒兵擊退死傷甚衆土政府已派某將馳往邊界並授權該將令促土人以尋常舉動恢復安寗 
　　倫敦電土軍由邊界退下時芒兵追而擊之佔據險要三處 
　　栢林電　軍已佔據特里波里西部柴拉沃地並未遇敵 
　　栢林電法國首相已與俄國政治家談論遠東俄法政策並涉及中國借欵問題 
　　栢林電外問所傳俄國擬籌大借疑一節聖彼德堡不認此說 
　　聖彼德堡電初五日下午彼特洛維斯克鳥木料塲失火焚燬棧房四十間及其餘各屋大彼得宮亦在其内晚間十一點鐘時瑪利帕洛扶那大公爵夫人宮中亦釐焚如 
[公電]  
　　江蘇省議會電北京大總統參議院均監鑒軍民分治不易之經各省都督以不能遽予實行致多異議但此係事實問題各省果有一時難行之處不妨聲明理由規定分期進行辦法務以逹到分治目的爲止中央立法爲永遠之圖未便以一時窒碍更易立法宗旨尤不便見某某省暫緩施行字樣致碍統一事關全局用敢直陳乞鑒核江蘇省議會議長張　副議長蔣炳章叩虞 
　　南昌李都督電各省都督均鑒自敝處提議擬訂各省派赴中央代表職權條件先後荷廣東奉天山西各都督贊成並荷南京都督長沙都督賜電討論修正審愼周詳無任欽佩惟程譚兩公所議有足資叅考之敎益者有與敝處原擬條件意義似尙未透者請再剖陳以質大敎原擬第一條國務會議各省代表得出席陳述意見蓋如此中央大政之方針得間接預諮各省而各省特别之狀况亦得間接詳達中央庶可確收内外聯貫之效此爲全題主腦若代表不能列席國務會議則一切陳述獻替之用皆無由發現而其餘條文亦成贅疣矣且原文亦慮及代表員數過多故僅以每省一人爲限又慮有妨國務員與議職務譚都督所慮國務院驟增議員不毋妨碍似不盡然程都督將此條劃而爲二謂國務會議各省政務時應先期諮詢各省代表以期接洽另定關於某省事件得由某省代表赴府旁聽一案籌慮周到且特指關係某省代表到院復可减少員數敝處亦表贊同惟旁聽一條應照胡都督江電仍改爲得出席陳述意見但不知於表決之數爲合原擬第二條程都督謂不宜以請開國務會議之權付之代表實則原文以奉都督之指令爲準非代表所發生可知惟旣權參都督事出臨時此條無規定之必要即擬照删原擬第三條程譚兩君均無異議第四條程都督以包括第一條範圍之内毋庸另定譚都督亦主張之惟此條單指政務命令而訂請先期諮詢該省代表亦僅限於某一省政務且係事前之諮詢於大總統政權信用並無妨碍惟旣承指導擬再明定範圍此條即改爲凡關各省政務之命令如與某省有特别關係時應先期諮詢該省代表於地方情形有無窒碍如此中央可無命令遲滯之弊地方亦免閉門合轍之艱以上四條較前似已斟酌適中至程都督謂代表三人須以一二來往内外藉通聲息又請擇派道德高尙顧全大局之人烈鈞均表同意現在各省或已派代表赴京或急待選派事關急要尊處如表贊同務懇從速討論擬定逕電南京請程都督主稿領銜會電中央訂定以免各省代表到京漫無遵循徒蹈敷衍故習時機不待立盼賜覆李烈鈞支 
　　成都胡都督電各省都督均鑒川東所屬大竹李紹伊盤據痛擾前經電令第五師師長熊克武率兵馳往督同川北宣慰使張瀾第二師第六團團長侯國治馬隊第二團團長劉蔭西相機咒拿半月以來節節進逼該匪等恃險抵禦圍攻甚難七月删日搗其老巢犬寨坪解散脅從生擒李紹伊等並奪獲槍砲子彈刀矛多件貨物銀兩烟土各項當經分别騐存煙燬一面捕餘匪安撫善良地方一律敉平茲據熊克武等報告前來李紹伊歷爲川東巨匪受其害者數州縣近來尤形猖獗實爲民國大患罪不容誅已令將匪首李紹伊軍前正法以快人心而弭隠隱患餘飭熊克武等將善後事宜妥爲辦理外理合電陳再遠道恐有訛傳并請發登各報合并聲明胡景伊沁 
　　武昌軍務司電上海李德菴張漢傑鑒卾武軍隊第二協於五號退伍因語言誤會幾生糜爛現已解釋知念特聞卾軍務司叩麻 
要聞 
[大總統關心國會]  
　　袁總統以臨時政府成立已逾半載理應召集國會前經咨令參議院速定召集方法以便次第進行近以叅議院對於議事諸多懈怠有因天雨而不列席者有因小故而不到會者長此因循殊非善計况召集國會期在十月轉瞬即届參議院對於國會大網尙未議竣將來組織必多掣肘特召議長吳湯二君到總統府囑以速謀進行一面令陸總理將國會事務籌備局長保荐以便任命 
[顧問院將次成立]  
　　此次擬設之顧問院係大總統最商顧問機關分政治外交軍事法律財政五項顧問員無定額均以勳勞卓著富有學術經驗者由大總統特任正副議長各一人由顧問員中自行選舉以一年爲期對於一切行政機關可自由建議於大總統惟不得直接干涉行政事務現已經國務會議即日提交參議院矣又聞袁總統刻因顧問院開院在邇惟院長一席關係最重非有聲望素著之人不能勝任昨商之陸總長擬派徐世昌爲該院院長其餘如黃興伍廷芳溫宗堯程璧光王人文岑春煊梁敦彥沈　堃蔣尊　簋皆將羅致爲該院顧問云 
[日俄協約之面面觀]  
　　内治之影響政府現以日俄協約已成恐將來在東三省有何舉動昨日特有密碼長電三道致奉吉黑三都督令速整飭邊防實行調查外人在奉户口以取締之并須組織偵探隊分布要隘以期消息靈通軍務上計畫責成該都督等妥愼辦理至東省情况更宜逐日報告中央以憑交部籌備云 
　　美德之維持日俄協約事風雲日急而各國之欲保持東亞和平者現仍極力維持日前我國駐美代表張蔭棠與美國外務卿會晤時談及此事該外務卿曾對張言謂此事當與德國設法維持等語張君昨即據此電告大總統矣 
　　英倫之熊度倫敦太晤士載此次俄日聨盟俄關於蒙古所擬訂各條件本無惡意惟有第三國（當指美）出而挑撥以致議論紛紜俄人殊憤憤聞已在北京外交界交涉日人於此節雖未生惡感然謂待桂太郎計議以免外間疑議至英人則望東亞和平深願俄日二國對中國無侵略之野心云 
[楚歌四面之中國]  
　　自日俄協約提出歐洲各强國對於此事異常汪意於是舉從前所謂保全東亞和平主義盡變其方針一意極端的進行肆侵略以求達其利益均沾之日的計前月之内各省都督關於外交上之急電日凡數至警信傳來心膽俱裂　錄於下以警告我國民（一）英人之於西藏國務院頃接廣東電報言英國近來宣言對於日俄協約已經默認無論日俄在滿蒙領土内若何擴張勢絶不干預惟自已在西藏則决意不能不干預云 
　　（二）英人進兵拉薩英人進兵拉薩已誌各報頃由駐藏大臣電稱英人現已進兵拉薩勢甚危急自佔拉薩之後任意自由行動應如何對付之法請外交部速向英 
 
 
 

Page 3

 
 
[使交涉云]  
　　（三）英人進兵片馬英人之侵佔片馬已見前日相報理由政府與英使交涉英使答謂貴政府　能以分水嶺爲界則緬省或有劃界之餘地若堅持前議派員繪勘英國絶不承認又謂各國駐紮中國之兵隊中政府若能一槪逐之界外則依前議可也否則徒執一偏之辭恐激成事變英國不擔責任 
　　（四）俄人增兵喀什噶爾日前喀什噶爾道王炳堃電致國務院稱近日俄人喀什噶爾之駐兵日益增多居民異常驚駭請外交部速行交涉云 
　　（五）俄人增兵洮南府黑龍江都督宋小濂昨有急電致政府謂洮南府近有新西比利亞來之俄兵二百餘人自由行動强佔民房該處地方官勸阻置若罔聞現在人民慌恐不免惹起交涉請速與駐京俄使嚴重交涉云 
　　（六）俄人增兵黑龍江省日前黑龍江省宋都督電稱現在俄人增兵北滿請政府速向俄使交涉云 
　　（七）俄兵侵入吉林吉都督陳昭常來電謂三姓地方與俄境伯力毗連現俄兵由伯力侵入三姓境内强伐森林幾奪我地權云 
　　（八）德人增兵靑島日前魯督電稱德人見日俄紛紛增兵滿蒙亦任意增兵靑島非徒有妨國權且將養成無形 
之患 
　　（九）法人增兵龍州法人經營龍州除原有駐防兵外另增三千名現由桂林陸都督電告國務院請速行交涉云 
[大沽口建築砲台問題]  
　　參謀部因城距渤海四百餘里大沽實爲第一重門户從前築有砲台最扼險要後因庚子條約之結果毁去砲台北方鎖鑰一日喪失今國都已定宜速增築大沽砲台鞏固門户候國務院完全成立後即將提議妥籌辦法以便與各公使交涉云 
[范總長宣布敎育主義]  
　　上月三十日臨時敎育會開第十三次會議會員列席五十餘人范總長董次長均出席范總長登台演說略謂今日敎育界有二事亟待解决第一爲國體問題吾國由專制一躍而爲共和外人揣測謂非吾國所宜猶之接竹於木未見其能成長也不知共和精神吾國古昔卽已胚胎徵之堯舜之禪讓其公天下之心蓋久爲國人　　慕特蜷伏於專制政體之下未得標明而鼓吹耳今日改造共和亦如歐洲之文藝復興日本之王政復古敎育者乘此時機於歷史國文等科發揮吾固有之精神以鞏固此優美之政體實不容忽也第二爲箇人生計　者國人心理習騖虚榮而輕企業其所企業不外倚賴國家倚賴社會實無獨立生活之可言法人某曾著大國民一書以針砭其國人謂法蘭西革命後國中執業之多一爲官僚二爲議員三爲新聞業四爲文學家而於生利之農工商業漠然不顧以致民生凋敝國幾動搖何其言之適切於吾國也吾國今者非處處呈此等現象乎處此物質文明經濟兢爭之漩渦中而聰明才智之士無一肯從事於實業者即有之亦無一不陷於失敗者紛爭奔競危險已極循此以往國將不國故歸結一語當取福澤諭吉之敎育主義使人人有獨立自營之能力而後可演畢會員皆大悅服鼓掌如雷隨即提議他事云 
[敎育會否决部定專門學校計畫之眞相]  
　　臨時敎育會三十一日午前開第十四次會議會員出席五十餘人初讀專門學校暫定計畫案部員說明理由後會員討論甚多大致謂該案所列三項辦法原不甚差但第一項以法政農業爲需要最切省設一校實欠妥協法政人材固今日所需要然設校太多使人趨向虚榮與實利主義相悖况民國今日學校之最發達者莫如法政有一省多至三十餘校者若以國家之　祇先從事於此未免避難而就易矣至人材需要之多少應以人口爲比例吾國亟需之人材决不限於法政一端即舉醫學而言歐洲每百人有醫一人日本每二百人有醫一人今假定吾國每萬人有醫一人上需四萬餘人乃該案僅以六校了之其計劃之不適用可想而知農業固吾立國之本然就目前而論吾國對外之實業不在農業而在工業又可斷言第二項所列有一省多至七八校有一省僅設二校交通之地益發達徧僻之地益閉塞亦非國家設施敎育之道第三項所列亦未調查地方實際任意規定如陜西產石油甘肅產羊毛雲南富礦產何以不設工業而竟以美術音樂設於陜西不解何意總之該案旣以國定爲前提不宜仍以省爲範圍且原有四十餘校未必皆合用尙須逐漸整頓擴充今若再加三十餘校無論中央財力有所不逮即敎員學生亦難得相當者有名無實甚所不取爲今之計中央可先接取各省專門學校一面確實調查各地方情形擇要竐立爲善多數表决該案不成立云 
[淸談] （萍桴） 
　　正式政府成立臨時字樣取銷而中華民國方始得有友邦承認之一日此非見於列邦之宣言乎今奈何而忽有延長五月之一說或者曰此蓋以國會之籌備未完全故雖然夫亦思國會籌備未完之責任果何在耶 
　　噫嘻吾不得爲叅議院恕矣 
傳記 
[日皇明治小史] （八） 
　　明治二十七年七月與英國改正條約 
按明治初年日本與列國締結條約皆由舊幕府之手國稅之權悉屬外人且有治外法權之制與國家大有不利因約中有明治五年七月以後再行更正之文政府遂於期前决議從事修改四年十月派員徧游歐美致薏各國磋商多年卒無成議且政黨水火意見不一是時大隈伯爲攺進黨首領主持改正最力致二十一十年月途中遇剌客傷足至是派駐德公使靑木親赴英倫與英交涉訂成改正條約規定於三十一年實行改正關稅三十二年實行改正條約全部撤去治外法權許内地雜居英約旣成而他國之約由是相繼成立 
八月四日設大本營於宮中十五日發軍事公債條例募兵費一萬五千萬元二十日下捕獲審檢令設捕獲裁判所二十六日與朝鮮締結攻守同盟條約規定朝鮮國於日兵進退及置備糧食等事凡有可以便益之者當力助之九月十三日下詔遷大本營於廣島車駕發東京十五日抵廣島夫以新興之日本與老大之淸國遇勝敗之數已能預定以故海軍戰於黃海陸軍戰於平壤九連城鳳凰城金州等處無役不勝後遺艦隊攻佔大連　旅順口威海衛等處淸廷不得已十二月特派張蔭桓邵友濂爲媾和使親往日本開議媾和條件日政府指定以廣島爲會議之地 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督對於日人購米之政見]  
　　日本近因米荒擬向山東江蘇兩省購米萬石計山東五千石江蘇五千石曾經日本領事照會籌商請求核准在案茲山東周都督以事關民食電商程都督會同籌議應否准予購辦之處聞程都督以救災恤鄰國家公理惟須審查本省所出究能足敷民食與否方可答覆一俟電商民政部再行會同辦理云 
[津浦鐵路近事紀]  
　　津浦鐵路督辦朱啓鈐現已任命爲交通總長惟朱總長以津浦北段工程尙未完竣暫緩歸部管理督辦一席由總長自行兼任不再另設專員惟以北叚總會辦缺人現已委駐東提調蕭俊生爲總辦駐津提調徐廷爵爲會辦至南叚陶總辦昨晚來濟與北叚蕭總辦會商路事不日即行南旋 
　　程都督以津浦鐵路現已通行貨捐一項亟須整頓以濟國用而利交通故日與天津張都督濟南周都督安慶栢都督電商數次尙未得有要領現已派定財政司科員戴經　畬盧懋善兩君前往濟南會同協商津浦火車貨捐一俟議妥即須分往天津安慶再行接洽一切聞戴盧兩君業已起程矣 
[浦口兵變續聞]  
　　浦口兵變情形已誌前報茲悉此次兵變係第一團（即先鋒團第二營大半爲淮徐痞民光復後所謂北伐健兒者）蠢蠢欲動已非一日迨上月三十號第一師師長高佐國前往該營點騐并演說謂中國財政困難已極凡爲兵士者亦當力體此艱現在各處紛紛議裁併車隊故本司令部昨亦接到部款七萬七千元即爲遣散及補發欠餉之用云云該兵等聞有巨欵在師司令部即有搶奪之意詎意到八月一號正値發餉之期高佐國以一萬元運過江南存於湖北會館藉爲開具種種報銷地步各團營紛向該司令部索餉均以師長過江爲辭有已領者有領不到者該變兵遂聲言餓死不如槍死遂行刦餉之事并刧當舗一家鹽局一所各商家幸未受害 
　　當日都督府得第一師及第二師參謀報告後由軍務司禀商王督辦派步兵兩營機關槍隊一連遲遲至晚間渡江該變兵已遠颺無蹝王督辦亦親至浦口與栢軍統會商善後辦法并彈壓一切聞向都督府借洋五千元實借到三千元卽爲補發未變之各營兵士七月欠餉每人一元之用高佐國身爲統將不能約束於前復不能止變於後所刦之餉銀柏都督擬責令賠償故日來高師長　常　　又聞該變兵共約四百餘人均帶武裝　往六合一帶追緝軍遂一時恐難得力若　往淮徐將來爲地方禍害更不堪設想矣 
[吳門近聞錄]  
　　發給恤欵之爭執聞門外被害商民已奉都督發給恤欵茲開代表鄭杏園徐聯芳等先於八月三四兩日在三六濟灣實連寺發給領疑聯票憑票向商會領欵當有協泰　莊曁資生堂丸藥店等各户向領聯票揹不給發謂聯票根並無該户户名該兩户以當時同受損失早經　明商會有案代表等何得擅自删除大爲不服逼令檢查商會原報底簿則見該兩户名已爲代表等添注重　及並未入門等字樣於是代表等互相推諉互相埋怨不得已允將協泰一户設法補報更正加入其滋生堂一户爲數無多即由擅自添注之某代表認賠了事其餘增多減少大半均與原報指失不符因此爭論之事不一而足刻聞又有徐源茂東西兩號東號全數發領西號竟被删去西號店主係屬孀婦不甘向隅已具禀呈請都督府查案補給未知若何批示也至商會發欵之日已奉都督府軍政司派委科員楊冠羣會同監放矣 
　　釐卡病商之變相蘇城裁厘以後設立稅物總公所爲征收貨稅機關六門方四十里依然局所林立名雖分所實卽厘卡變相商貨經過多方留難聞有齋門分所於應征半稅之米船勒令完納全稅該米商以别處分所照章均納半稅不應偏苛歧異乃檢呈别處分所半稅單據禀訴質問已奉都督府訓令總公所所長澈查核辦未知該所長若何禀復也又有盤門分所於已完認稅之木植由上海塡給分運單經過呈驗該分所扣留不放謂蘇滬兩境向不能通照驗免勒令補完落地厘捐商人急於運貨木排停泊河中該處輪船交通恐有意外損失不得已總存担保銀元先請暫行釋放一而再行禀請都督核示辦理說者謂前淸牙釐總局淞滬與　省界劃鴻溝其時督辦朱道鋪銖必較是以不能通照今稅務公所所用司事曁財政司科員俱係辦厘老手仍以朱道酷吏之舊規奉爲金科玉律恐一手蔽天商民良懦卵石未能相敵也然而全蘇市面恐從此一蹶不　矣 
[張都督辭職之通告]  
　　張都督蒞任以來頗爲川人所歡迎現尹都督　師親征後方之務正賴張都督胡護理　力同心等備一切詎料張都督遽萌去志竟欲辭職他去矣茲錄其通告於下培　德薄能鮮不足以任天下之重惟痛心宗國人淪左拰志乎革命奔走十有餘年賴民國威靈鄂軍一倡全國響應渝中同志建立蜀軍政府號召全川　責培　權以都督名義繁屬衆心倉卒受命　不獲已力小任重　　隕越嗣以成都軍府二次成立尹雖兩都督定亂繼興西北人民有所托命爰謀合併成澰兩軍政府以期統一培　夙志已酬卽擬避賢引退而　軍壓境北寇負隅僉謂多難之時未可徑悄直遂乃不得不勉徇條約遄赴成都謹從尹都督之後以　川事此培爵之欲辭職而未能者一也及南北一統川　講和外患已平大局粗定一省之中原不必再有兩都督歧涉駢致徒以鎭撫府之故成渝意見日益加　消釋調解責任培爵此培爵之欲辭職而未能者二也幸渝中人士以大局爲念鎭撫府於六月十日撤消蜀軍令　幸克有終培爵初心亦已無負正思及時辭職而西藏危急尹都督誓師親征留守之事任重責艱培籌自知力有弗逮特以大義所關責無旁貸不敢稍存諉謝致鄰退　之　故六月八日當衆宣言以後方勤務自任此培爵之欲辭職而未能者三也然内顧惴惴懼或不勝將負我父老兄弟之望今尹都督及各司處職員電告中央　舉胡文潣君　護理正都督不獨尹都督後顧無憂即培爵之仔　亦差可自卸蓋培爵之　此志已非一朝辭職書成而復毁數四遷延未决以迄今茲長揖歸田此其時矣惟是居職百日毫無建樹外之則　戎生心内之則　　滿目回憶蒞成都時所爲我父老兄弟縷縷指陳者今幸而見諸施行惟議會一事耳撫心自疚夫復何言培爵之欺我父老兄弟亦云甚矣鳴呼雖時艱之日亟實因　之乏才旣矢志以自陳敢乞身而悔過俟胡尹任命到時即行交卸知我罪我非所敢計用布　　惟我父老兄弟共乘鑒焉 
[成都監犯越獄之驚惶]  
　　華陽審判廳看守所自軍法裁判所裁撤後尙有犯人三百餘名七月五號將晚時所長點名該犯等意欲脫逃故意滋閙竟敢毆打所長勢甚洶洶衛兵即向天開槍當由章知事電告巡警總廳楊總監火速馳往擒獲犯人二名立刻斬首其餘不敢動作此事遂卽平靖全城居民雖受驚不小然楊總監能頃刻定亂眞不愧有應變之才矣茲將承審處宣布罪狀書錄下本月初五夜八鐘成華看守所人犯暴動放火毆官拒捕反獄當經各法院弁隊及巡廳員警協力抵禦將火撲滅并登時正法李坤山柳桃二名轟擊游占奎一名又在屋上拿獲王金狗李洪順二名搜獲葉子隆一名全所人犯均無逃逸經本處提犯研訊供出前情并問供係彭洪發即唐餅咡宋興順卽烟灰造意糾衆謝老十動手最先不諱除李洪順情有可原酌量减輕外其王金狗葉子隆彭洪發宋興順謝老十五名應卽按照軍法條例均處斬决以昭　戒此佈 
[楊總監被剌之牌示]  
　　四川楊總監被剌不成一節已記前報茲錄楊總監牌示如下七月五號晚華陽縣看守所人犯約期脫逃看守衛兵開槍恐致全城擾動維率隊前往彈壓於房上擒獲二人逃逸出首人犯斬决息事歸至大墻後街三倒拐某公館後門忽槍聲震耳飛來子彈傷衛兵之臂及維之左足噫周君之案尙未偵獲眞實人犯而禍又蔓延於維誠令辦事人之寒心已維自置身社會以來本以不怕死不要錢不徇私九字自勉死何足計但吾川大局雖定隠患猶存維之受傷無足重輕各界諸公共相維持毌涉破壞是則勢之大幸也 
[蔣都督定期交卸]  
　　浙軍蔣都督奉令免任改委國務顧問官早經預備交替茲聞於八月六日專電旅滬學會轉致朱軍長敦請迅速回杭准初九日交替初十日卽束裝赴都程限緊急萬難貽誤一面復請該軍參謀總長周恭先親往迎迓並擬於初七日特派專車以速節麾至蔣都督任内虧累多至二十萬金設法彌補旁皇昕夕現聞已得其岳某僑商許可即日電匯俾資從速交卸云 
[浙海漁團局禀請自設巡船]  
　　浙洋水師防務廢弛馴至海盜猖狂前已有閩都督代派兵輪勦匪之說茲聞又有浙海漁團局亦因洋匪强橫商旅裹足漁業受害尤甚公呈民政司轉呈都督請援前淸成案自設巡船聯合蘇閩浙三省准漁商隨帶鎗炮以禦悍匪各等情現聞蔣都督批答民政以海盜似此猖獗實爲漁業之害應令飭王統領爕陽查照原呈事理是否可行核奪具復一面咨行蘇都督轉飭所屬查明漁團局巡船設立何處船數若干每船實力如何試行章程前淸時由郭鳳鳴等禀請試辦有無舊卷可檢惟水師軍艦撥歸該局節制恐雖辦到云 
[會勦安溪土匪之得手]  
　　安溪土匪踞山爲亂以致官兵屢爲所敗近幸漳州永春及省垣砲隊合圍痛勦業已攻打入山匪多繳械投降但内尙有十餘莊未服刻漳泉二司令面議劃地分勦内八莊歸漳州軍辦外各莊歸泉州軍隊辦計日可望肅淸云 
[厦門近事彚聞]  
　　厦門商務總會原在鎭邦街本係林姓私產歲須納租六百餘元光復後官有產業甚夥商會總理等以厦門閩海關房宏屋敞地又臨海近市遂禀請都督准將海關樓房撥作商會公用歸商會出資修造事爲該關委員所聞上禀力爭謂此房係該關辦公之地不可撥歸商會兩造爭執不已厦道不能判决日前都督特委新漳州道吳芷卿來厦辦結吳道精通法律特請商會總恊理及海關委員到塲再三剖說理由以兩造均是辦公刻下關房撥作商會興修將來海關叧覓公地建築時其費由商會津貼若干兩造俱遵依完案 
　　厦門係通商鉅埠從前山西票莊多至六七家前數年因各銀行逐漸開設西莊遂收去五家祇剩新泰厚一家碩果僅存光復後各行生意一落千丈市面凋敝已極該票莊近已收賬歇業遄回山西原籍矣 
　　停泊厦門日本驅逐艦接得無線電報謂日本天皇於七月三十日午前十二時零四十分駕崩禾幾在廈日本大商家亦各接得此電僑厦台灣紳商均到駐廈領事署弔問并聞共由領事官代發公電直達宮内省弔慰以表哀忱駐厦各國領事及各洋行稅關常關中國郵政局文武衙署均下半旗誌哀以篤邦交云 
[晋軍自願退伍]  
　　七月十四號山西閻都督至五標一營演說大致謂該營李管帶成林於去歲從軍北伐時代率敢死隊轉戰薩包一帶旋自寧武返省沿途經過不犯秋毫改編爲五標一營追念諸君前勞誠不忍令其遺散無如近今財政困難軍餉無着除卻減少兵額此外别無他法是在熱心愛國軍人之自爲裁度耳該營官長兵士聞言感泣甘願退伍以提倡各軍隊裁兵減餉之先聲都督當以該營深明大義誠堪嘉獎所有退伍兵士各給恩餉兩月俾資生活並頒發退伍執照以示優異各下級官願入學校者聽其自便該營下級官亦情願解職歸田遂於十七號將全營官長兵士裁汰七分之三派某隊官護送忻州解散矣 
[廣西要聞錄]  
　　法人增兵龍州頃有由龍州回邕者據稱法人有增兵之舉因前月在越南交界之某墟塲有小販六人與該墟某西人偶因小故彼此角口至於用武兩無損傷而該西人即赴防兵禀報旋有武裝少年法人挾槍而出見該處有兩人立卽開槍轟斃該小販早已逃避而遭難者乃係過往之人現陸都督正在與之交涉經已有電到京請示辦法 
　　潯人公舉省長潯州各界電云　南寗陸都督臨時省議會桂林軍政府鈞鑒月前程大璋等電薦陳太龍爲省長出自公意並有旅粤同人電荐馬君武例可援實無不合茲旅邕少數潯人懷挾私見匿名攻詰密囑在潯同黨代刋傳單在城鳴鑼招人集議妄電反對舉動野蠻本日各界團體再行會議取决仍請議舉陳太龍爲省長勿徇浮言 
　　議長林繹辭職臨時省議會議長林繹現因腦病日劇刻已提出辭職書七月二十三號經議會提議以該議長辭職並非正當理由各義員均未允許 
　　宣布匪犯罪狀梧州莫府長昨日將懸賞匪犯罪名宣布云陶志金搶刦捷安電輪要匪給紅一百元鄧十九搶刦廣南電輪要匪給紅銀一百元陳獻其係猪仔頭私販槍碼接濟匪人擾害治安確有証據黃乃龍黎石安係刧殺要匪以上五名要犯均供証確　現按照軍令鎗斃 
[皖江魚鱗片片]  
　　柏都督告貸科員柏都督頃在浦口遣散軍隊乃因無欵發放情緖萬分焦急日昨特致電都督府請將各科員科長七月分薪水暫挪爲遣散軍隊之助回皖後即須歸欵該職員等以七月份薪水已各領半數所餘無多焉能濟事當大開會議討論後即以半薪已發餘欵無幾電覆矣 
　　楊隊官違法槍斃皖都督前准含山縣商學各界電控駐含隊官楊祝三不能保衛地方反敢在仙跡昭關等處勒捐肆虐如不嚴懲則地方永無寗日等語楊聞信後即逃匿滬濱經都督派探　獲解省日前由軍政司嚴訊楊均一一供認當照軍律第一條第二條將楊罪狀宣布並於四號晨解赴新督署東轅門槍斃以申軍紀而快人心　　王徽五請開鉛礦頃有無爲州商人王徽五等以該州境内之平台山鉛礦甚富礦質亦佳茲特招集股本合資試辦刻已具呈都督請給試辦　照以便興工開採而免棍徒阻撓云 
　　陳知事玩視民生含山縣楊林扞　亘三十餘里爲該邑生命所攸關日昨無爲州之黃絲　扞堤潰决水勢直湧而下該堤岌岌可危鄉民奔走駭汗希圖挽救泣請該縣陳知事火速前往招夫搶救乃該知事爲烟所迷不即速往迨至往勘而該圩已冲倒二十餘丈矣一時農民哭聲震野慘不忍聞當此靑黃不接之時小民何以聊生該知事玩視民命如此其肉尙足食乎 
[湖北各局廠近况]  
　　造幣廠湖北造幣廠原隷屬於財政司主管該廠協理時功璧素行極爲無賴恃其父（時象晋代理敎育司長）兄（時功玖參議　議員）之勢任意舞弊營私每購銅一担購銀四錢即此一端月入亦有千金以上總理范尙武係兵士出身毫無才　事權槪在時手范不過伴食而已日前財政司因該廠從未開具月報爰特飭令補辦呈核時恐批駁竟　統開一淸單於收入銀幣若干辦銅若干　幣若干薪工雜用若干並未分晰逐項造報財政司當嚴飭其含混并令重行造報時知此事斷難敷衍過去於是使其黨運動民政府幕某以幣制關係重要前淸時代從未由司主管應由民政長直接節制劉幼老甚然其說業已札飭將該廠攺隷本府聞財政司長仍飭將該廠與該司未淸之手續結算淸白不知時又將設何法以對付之也 
　　電話局武漢夏三鎭電話原係由官創辦後乃由商人劉人祥集股承辦軍興後又爲公家委員接管陽夏之戰大受損失現在漢市一片荒凉商民裝電話者寥寥無幾黎公擬飭原辦之　商仍舊辦理劉恐受虧迭與各股東商酌不願再辦禀請將擴充線機之股本銀二十萬發還槪歸公家經理聞黎公以目下公家財政困難此項巨欵不易　措將來漢口建築新市告成電話之利當三倍於昔爰擬卽招新商承辦俾將前商股本發還 
　　　呢廠鄂省下新河　呢廠原係官商合辦民軍起義廠員潜逃當時軍務司製造軍服需用　呢爰命經理局接管辦理 
因實業司成立即劃交該司主管刻下大局已定　商董事等應實業司之召至廠淸理帳項謂軍務司所用毛棉原料與前製　呢共價洋十七萬零除已付四萬元尙欠十三萬之　迭呈黎公請飭該司撥　軍務司以該廠接收於戰事緊急之時設非經理局慘淡經營妥爲保護該廠必已早化鳥有應請從權免予償還作爲虧耗由官商各認其半若必須照償則請飭財政司籌撥未識黎公若何裁决至該廠現仍繼績官商合辦並須　招股本大爲擴充以應國人服裝之需 
　　鐵路局鄂境粤漢鐵路路線早已勘定去歲經前淸大臣端方於武昌城外丙棧設立總局委高凌　等爲總辦民軍起義員司皆逃所購材料等項當經黎公派員妥爲照管茲粤漢鐵路已委任譚人鳳君爲督辦主張　續借欵趕卽修造鄂中所存材料日前已經譚君親往考查並以丙棧地當適中仍須設局於彼昨聞交通部又有電來已派詹天佑顔德慶二君爲粤漢路會辦二君准於本月八號由京來鄂擬即以前路局爲其駐節之地 
本埠新聞 
[挽救航路主權之大會議]  
　　本埠同盟會社會黨東亞大同社等十餘團體爲招商局董事會托名組織新公司暗將全局船產賣與日商斷送中國航路主權特於昨日假座四馬路第一臺戲園開救急大會各團體代表及招商局各股東等到者約千餘人午後一時開會首由藍瑞芳君報告開會宗旨次由招商 
 
 
 

Page 7

 
 
　　局執事總代表胡蘭生及董事施祿生唐鳳墀三君登　由胡君報告曰今日之會乃各界諸君子爲全國航權計四萬萬同胞生命計不憚大聲疾呼則在局辦事人自應將局中前後歷史略陳於諸君子之前查招商局開辦至今已四十年結賬三十八次從前向無董事會名目歷届辦事均由三員三董總其任三員者總會辦也三董者攬儎繙譯銀錢三董事今年改稱爲三經理者也初以二百萬之股本積而爲四百萬後以四百萬之股本除股東歴年已經收去之官餘利一千二百餘萬外現在實存全局船產估値尙有一千七八百萬之譜此皆有賬可稽無煩細述自前淸宣統元年盛宣懹發起組織董事會後事權皆屬董事會迄今四年第一年祗有官利第二年官利僅有一厘餘第三年不但官利無着且虧本二十八萬餘兩然辦事人之諸多棘手亦被其掣肘所致也今年舊曆三月董事會忽發起雇用洋員招人包辦另組新公司三條辦法而以第三條爲主義六月初一日召集股東大會經股東多數贊成第三條辦法登報不及一日卽有粤人已破產之劉學詢自稱華商代表投函到會愿以六百萬承受董事會接信後未聞將局產從實估價亦不報告股東與三經理商酌旋聞定價八百萬並令承認舊欠二百餘萬將局產全盤出售其與劉學詢一再討論皆在伍董事住宅秘密會議故辦事人絶不聞其消息現在人言藉藉究竟暗中有無洋股亦不敢以傳聞之言妄加測度惟是劉學詢並非身家殷實之人恐其旣得之後力有不支或轉讓轉押與外人則中國之航權實屬可慮故全體辦事人萬不得已於八月一號上禀大總統副總統並非好事也至五號到本局董事會會議與劉學詢商訂條欵之際始行通知三經理到會旁聽並謂草合同脫稿之後當分送參酌蓋至成交時始欲會同經理簽字耳三經理以此事始終未經到塲且連日所議情形亦無一預聞斷不敢貿然簽字正辯論間全局同事因結束舊賬及公積花紅等事到會討論董事溫欽甫卽拍案辱罵大聲鳴捕並將陳經理猛力掀推幾至傾跌於是激成衆怒致起衝突故草合同尙未成立此亦招商局或有一線生機之希望也宣告畢即由蘇劍泉君演說謂董事串同賣局在飲水食飯之人皆不受若輩愚弄此時不必再述昨禮拜一各董事已將出賣招商局之合同議妥要求局中辦事三董事簽字不允當時各董事有以柔言商懇者有以婉詞排解者獨溫董受陳董之挑唆盛氣凌人出言不遜大閙而散遂致賣局合同簽字不成實係招商局之幸福不然八十萬定銀早已收下即使今日諸公熱心保護將來賠還須一百六十萬必不能免乃今日不致受累實如天之福今日董事伍君登報辭職並非正式投函至局此等假意仍是欺人請問伍君於民國初定之時早已正式辭職事平後仍復入局究係何人公舉伍君且如是遑論其他實堪浩歎繼由周壽田戴天仇孫鐵州葉惠鈞梅竹廬諸君及舒蕙楨女士相繼演說畢即由各團體議决自今日起逐日午後一時至四時在福州路東亞大同社交通部集議維持之策大衆贊成遂振鈴散會其時已鐘嗚六下矣又聞當會議時老閘捕房捕頭派十三號八十三號兩西探及二十二號三道頭西捕率同中西探捕在會塲内外妥爲照料其秩序甚爲整肅 
[研訊私鑄龍洋案]  
　　徐家匯路避暑花園内私鑄龍洋爲捕房破獲拘押工匠人等五十餘名詳情已迭誌前報昨經法公堂聶讞員會同副領事開特别公堂飭探將該工匠等解廨研訊屠明桂供叔父屠桂福在該鑄幣廠充機器頭目喚我去當揩機器工人叔父現不知逃匿何處潘小山供我係廠中洋人夢特來之細崽做未多時迨我進廠龍洋已經開鑄聞廠主係是李老四餘不知情李根才供由華根堂荐在廠中做洋人廚司嚴順山供夢特來前在北四川路八十三號開洋行時我在彼處充寫字房細崽該洋人入廠後行即閉歇我曾到過該廠三次其時鑄洋事尙未開辦我代伊搬運床舖及洋箱等物是實裁判員問嚴曰爾是否代洋東與人通譯答稱並不擔任又問爾見有人來過否答有馮姓之人來過又問馮姓與洋人所談何事答因房門關閉無從探聽樂寅樵供由工頭朱長林雇去裝藥水鈴畢連生朱金生等供充措刷銀元之職入廠後一槪不許出外洋人與頭目各人亦俱駐宿廠中另有一洋人則時來時去王鶴庭供司看門之役若有人來廠須先向賬房吳錦芳吳維亭通知再由賬房先生報告洋人允可方能使進李佳勳供充剪洋鈿邊工人楊福寶楊芝林同稱帮司機器工人黃昌慶劉安福呂根生柴文壽同供均充揩機加油之役潘順生陳生元王記林周和尙王阿慶同稱均爲機器以上板車工人王長生顧全根石金玉供同在爐上拉風箱俞昌祖奏庭安供爲掃地工人周阿雙龔龍寶同稱爲下灶之役龔勳林供爲木匠張阿施和淸等稱挑水及承値賬房周阿桂供是加煤工人出外時由工頭朱長林囑如外人向廠中作何事須言製造雪茄烟不可謂鑄洋包元生供在廠修理機器陳炳榮沈阿二周其生顧關昌趙湘子李士興李文明等稱或包洋錢或充庖人扛煤砍草等工裁判員又問爾等俱是何人所雇廠主究是何人所鑄之洋是否銅質僉稱均由工頭朱長林招去廠主聞是李姓未曾見過所領工資俱是鑄出之龍洋市上可以通用祇貼水十文並非僞質判屠明桂潘小山還押王鶴庭交的保其餘各人均准交保如無保人可　　帶　酌量開釋 
[米業董事承認石灰稅之反動]  
　　石灰業同行公呈江蘇都督曁財政司云爲方慶共和反受壓制陳請察核示遵以昭公允而維商業事竊商等久在上海開設石灰行爲業於今年六月内一再呈請承認上海石灰銷場稅每月認繳稅洋一百六十元同時又有連大源請認每月繳稅洋一百五十元奉批均未准辦貨物稅公所有案可查商等正在邀集同業商議續禀間詎不數日内此項銷稅已被灰船公所張嘉年等具呈認定開辦每月僅繳稅洋八十元商等聞之咸深駭異竊思認稅一項雖非營業性質定章以多數爲准何意商等多數未准該董等少數反准日多少竟至加倍之多此中原因令人不解查灰船公所乃前淸浙江嘉興府海鹽縣典史陳貞慶早與張嘉年萻意以少數承認此稅巧立名目灰船公所即以盤踞米董之張樂君名嘉年爲董事又恐石灰與米兩不相涉又再諄請姚子讓爲名　董事以掩同業耳目免被攻訏且張所長任事以來外間謠言紛紛咸稱張嘉年與張所長乃屬同族兄弟是以上海地方凡有認稅若非張嘉年與張所長接洽雖認數較多亦必不成該董與陳貞慶本係密切至好前包米稅三個月亦是張陳合辦惟石灰稅多少太覺懸殊數多者屢請未准數少者一請即准未免顯分軒輊不顧公理况此民國新造國庫空虚抽收貨稅亦是萬不得已之舉商等均係民國一分子具有天良陳張二人獨非國民何以狥私廢公一至於此用再縷陳此案緣由公叩伏乞都督財政司長鈞鑒筋查示遵應否准由較多之本業認辦之處出自鈞裁臨呈不勝皇悚之至 
[話别會之醵資]  
　　滬防全軍李統領接前滬都督府軍政司長許伯明等函云自前滬都督府吳興陳公光復上海開府滬江吾黨以革命之主義結合薈萃於茲者忽忽九月陳公以謀江蘇統一之故實行取消督滬機關且將作海外汗漫游功成身退有古名將風凡屬吾黨臨歧能無黯然爰特發起話别會於本月八日（即今日）午後一時假康腦脫路徐園爲會場另立事務所如有贊成此舉者每人應收經費洋一元由各團體代收隨發入塲劵一紙該費作爲租費茶點照相之用等語李統領頗爲贊成即於前日分函所管水陸各營官佐如表同情即將費用送交本司令部由參謀代收轉送以便換發入場劵届時赴會 
[周浦新榖登塲]  
　　南邑周浦鎭新榖上市昨日開盤每百斤售洋三元一角不日即可運往碾米公司碾白發售從此源源接濟滬上當不致再有缺米之恐慌矣 
[浦江又出盜案]  
　　本邑西鄕北橋鎭董事陸文初雇令船户陸義素來滬向南市洪生馬頭永愼和米行裝運平米不料該船行至西鄕夏家嘴浦時面已在深夜突來盜船一艘有盜六人持械上船砍傷陸及伊夥陸阿虎等腿際刧去衣服銀洋約値洋十餘元之譜昨晨該船主具報浦江水巡隊將陸移送警務所預審後再請地方檢察廳派員　　飭緝 
[製造局藥彈炸裂]  
　　前日夜半兩句鐘時滬南製造局軍火處强字號棧房内所存之陸路過山快砲砲彈及無煙炎藥忽然炸裂頃刻燒去三箱之多因有某處寄存砲彈五十萬枚正在進棧偶爾震動所致當時該局更樓上報警鐘連鳴數十響各廠洋龍登時畢集得以取水灌熄免　巨災亦云幸矣 
[董事會定期開會]  
　　市政廳總董陸崧侯君於前日下午邀集各董事會議董事會一切進行方法已紀昨報茲又定於陽曆八月十四日卽陰曆七月初二日下午三時開董事會宣佈秋季議事會交議各案如有建議事件請於期前函送到廳俾於開會時共同討論解决應否交議昨已函致各董事及在西南三區區長届時一體蒞會 
[遷移義塚之理由]  
　　本邑城根有英國兵士義塚至今已六十餘年現因拆城築路議令遷讓曾由陳交涉使函請民政長吳君妥籌辦法並由英領事與陳交涉使偕往履勘均紀前報茲悉民政長吳君昨又函呈陳交涉使云日前承約會同英副領事勘視城根英兵士墳墓當經面談繪圖送閱茲將路途一紙繪呈敬祈察覽查圖内所劃該處路綫係取直形似與法租界東新橋馬路相接該處墳墓東角適當路綫於交通上殊有妨碍且將來路成市立人烟稠雜車馬喧　而以該義塚錯處其間亦仍於已逝兵士幽魂不甚相安故多數民人意見商請英領擇地遷移者實欲於路上義塚兩方面俱得完全之利益用再奉達仍懇轉商曷勝欽荷 
[强盜搶刧航船]  
　　前晚有航船一艘駛至虞姬墩地方突遇盜船攔住去路有盜匪數人各持刀械躍上航船刧去現洋二百餘元並刀傷船夥許阿寶奚阿寶船主戴阿富大聲呼救該盜等即棄舟而去旋經十區警局聞警赶往拿捕該盜等已早逃逸遂將盜船及受傷兩人解送警務所當由凌司法長訊明被刦情形以奚傷勢甚重飭送仁濟醫院醫治盜船發交水巡隊看管候核 
[二首四足之奇胎]  
　　前日下午老朱家宅某鄕婦產一孿生女孩二首四足自肩以下連合不分下地即死該婦之夫以爲妖異抛棄該處荒地上往來觀看者頗形擁擠捕房聞之立飭地保看管報請工部局醫院西醫蒞騐昨據該醫生答復毌庸往騐即著地保收殮 
[劉問芻尙須上控]  
　　英商台維司控滄州旅館主劉問芻（卽劉學詢）不付經理辛資銀兩已經公廨訊結茲劉以台維司尙有股本銀四千兩未付抗不遵斷昨延代表愛理司律師上堂譯明前情請爲復訊並准上控台維司亦延葛福來律師代表聲稱此案堂諭早於兩禮拜前　佈且股本一　前堂並未提及照章未便上控王襄讞商之美翰副領事以劉旣不服着將上控保証銀一萬零八百五十九元繳呈公堂准赴上級官廳起訴 
[黃浦灘頭之怪狀]  
　　黃浦灘一帶每届炎夏有等無恥之徒以納凉爲由引誘西人爲無恥之事近因捕房取締綦嚴若輩已稍稍歛跡詎又有一種不倫不類之婦人深夜至彼處誘人奸宿名爲跑碼頭生意前晚有一年約三十餘歲之浦東婦人李龍氏在四馬路外灘新瑪頭强曳西人與奸適被八百二十五號華捕查見拘入捕房轉送公廨昨由官媒解案經中西讞員訊悉前情以該婦無恥已極判罰洋五元充公無洋改押五天再犯嚴辦 
[女流氓遇事生風]  
　　蕩婦金二喬裝男子冐充伶專與流氓探夥爲伍每日乘坐脚踏車游行租界遇事生風無所不爲前日又乘脚踏車行經西藏路偶不經心　於行人陳桂堂身上陳向之理論該蕩婦即指爲調戱將陳　入某茶肆内串同流氓勒詐洋十元當給二元事後陳不甘服訴知日本律師函報捕房於昨日派探鍾星　將該蕩婦拘解公共公堂經聶襄讞會同英　副領事訊供不認以原告証據不足遂判金婦開釋諭後安分 
[餘姚同鄕保全余支湖]  
　　姚西中河鄕旅　　人爲該鄕區内之余支湖近被外鄕人　　宮長　　將湖　田昨特假座紹興旅滬同鄕會開會條議到者七八十人於下午四時開議推　　志　爲臨時會長陳君演說略　　鄕余支湖自前淸雍乾以迄於今代有奸人垂涎　田　興　端賴蔣姓累世保全不圖現在又有人　　實爲吾鄕之不幸設或自行放棄任人胡爲四五萬田畝人丁倐變　苦且於自治　主權亦有妨礙鄙人衰老無能今爲梓鄕六七十里地面七八十村户利害攸關不得不勉爲其難以供驅策外鄕人祇　其利不顧其害鄙意莫若趕緊　欵開滬湖身作拓植場經費先須籌集日後如有出息辦理學務等公益諸公以爲何如衆大鼓　咸樂出資聞當場已有數千元云 
[位置軍書長之介紹書]  
　　陸軍混成第二旅旅長照會民政總長文云敝旅司令部一等軍　長晏　甲十七團一等軍書長胡藥　均在上海巡警學堂卒業得有優等文　歷充巡警差事當敝軍成立之初借重長材延請到部委辦文　先令隨同北伐當軍書旁午羽檄紛馳之際該軍書長等辦理一切深資臂助在民國不無動勞足錄現因南北統一自請撤銷咨回上海警察供差俾得駕輕就熟藉抒所學相應移送貴總長咨送警務長收錄從優位置 
[紀念牌之榮耀]  
　　滬防全軍李統領前日分令所部水陸各營長文曰照得防兵之貴在保衛地方安良除暴故居民依此長城而地方上之安靜興否卽官兵榮辱之轉移本軍前據泰日橋紳士請兵當時即飭本管第五營管帶周協和酌派師船數艘前往保護分駐以來安然無事近因他鄕不靖作移緩就急之策撤回調駐該處士紳以鄕民深得防兵之力素來匪盜出沒之地得以風鶴無驚農商安業特製鍍金銀質紀念牌二十六枚彚送前來作爲報答除轉給第五營管帶周協和分别頒給外合行通飭本營各軍隊一體知照須知防營之薪餉籌之地方地方之治亂賴之兵士是兵士依民爲食而居民依兵爲生休戚之關最爲密切苟防務一有疎忽不特無以對居民且何以對自已該第五營此次能得該處居民别後之歡心固爲本統領所嘉許各該官長宜將此意明白宣布俾部下有所觀勸各自奮勉本統領有所厚望焉 
[李統領頒給暑藥]  
　　滬防全軍李統領以軍隊首重衞生現當夏暑痧症流行爰特配製藥茶痧藥於前日分發各營長轉給各兵士妥爲儲備並着將營舍加意淸以　重衛生 
[刋發市董事會之鈐記]  
　　市政長莫子經君退職後所有市長名稱已改爲總董茲由上海縣民政長刊發新鈐記一顆文曰上海縣上海市董事會之鈐記所遺市長　鈐記亦已呈送民政長取銷矣 
[會計員捆載而去]  
　　法租界褚家橋全　維持會自開辦迄今剛兩閱月會中一切開銷僅三四百元會計員熊澤所擁欵項不下二千四五百元日以吃花酒叉麻雀坐馬車爲事虧空甚鉅日來屢向會員叫窮被人請詰責情急倐於本月初四晚伺常駐員外出將會内公物曁往來函電文件一槪携去不知何往所握大宗欵項亦無報銷 
瑣聞 
[城内]  
　　民政長批示○廿七保八　梱保姚瑞福禀批據禀查明該　敬業學校餘地圩號畝分尙　相符惟田粮早經收入官字　久已不完自無承粮之户已於册書禀内批飭給諭如果召變仍歸民業隨時立户承粮至稱圖民陳雲亭　祖故已由陳姓自向書院接商聽其理遷可也五　地保沈　嘉叧禀一件併發廿七保七　地保吳掦甫禀批據禀已悉查王來周户名田畝核在官字扜書院田地總數之内自是捐入後未經註册更名已據册書簽册察核尙屬相符批飭給諭過立新户承粮矣 
　　地方檢察廳批示○鄭鍾秀訴馮少卿呈請吊卷提訊由批察核來狀及附黏信單均悉究竟該原告請求目的係何所指訴詞殊本明暸若謂對于判决不服提起上訴耶則時近一月已過法庭期間不合程序若謂對于判决違法提起非常上告耶則按照刑訴律應向總檢察廳爲之非本廳所能代謀實屬無憑受理惟檢閱黏呈不記名之信函内有弟卽興逸士先生面晤孫公渠意抱定被告不到案主義願出罰金云云果有其事案關　職似已發生刑法上問題惟此函係何所　先興何人通信原函信封恐未黏呈証據尙未確　本應亦屬無從訊究因卽却下陸金聲訴唐少生狡宕難結求傅案証明由批訴悉查此案原被兩造各執一詞若非証人到案陳述理由不足以証明虚寶茲據前因姑候飭傅証人沈尙之及被告唐少生等一併來案質訊可也 
　　仍須找價○前在董家渡開設帽店之許　炳數年前曾將靑龍橋堍信宅契據向沈映泉抵借銀一千兩後因許弟兄爭產糾葛以致沈處本利不還曹由沈　控前淸上海縣將屋發封飭官匠頭估價銀二千七百兩出示召　惟因房屋坍毁至今無人承買反被許在外出租取利沈心有不甘復赴審判廳控訴昨由推事金鴻　及　　沈宗約　　　　　沈供訴前　　　現　結欠本利銀一千六百六十餘兩供　又有吳鴻德上堂供　　　四年前托向商人之岳母沈楊氏處將方單暫抵洋四百元本利不還已先後控追并求追給金君隨　沈映泉云此案非　找　受領不能了結沈稱因房屋缺少裝修且已破舊不値所估之　而許則欲照估價找算彼此爭執當由金　再三斟酌折中　令沈映泉出價銀二千五百三十兩除還沈吳本利外應餘銀二百五十兩找給許樹柄着許將另外出抵之屋單賣出交沈收　　决後謂兩造倘有不服仍准依期上訴 
[閘北]  
　　限期理淸○張腎忠控木作頭朱蘭廷不付往來洋二百餘元昨經孫所長傅訊朱供因被某西人欠去造價所致判交保限一月淸理 
　　　尋逃婦○仇嘉松偕証李華龍控黃　山誘拐其妻徐氏昨經　所長訊無　據判各退去着黃　同　緝 
　　不認拐賣○周必榮控武金標拐賣小孩昨由凌司法長將武解送裁判所經孫所長提訊不認判武押候查明再核 
[英租界]  
　　央人理勸○有恒路利昌煤炭店經理任順興控夥洪定章私收客帳洋三百七十餘元昨經公堂復訊讞員以洪已央人向　告理勸姑寛判押兩禮拜以儆 
　　無賴毆人○無賴全招坤劉永方張餘亭前日向王雲泉拆梢行兇並將勸阻華捕毆打當被一併拘入捕房昨解公堂訊供明白判全劉各押兩月張押一月 
　　冐領女孩○周高氏串同陳王氏冐領迷途女孩周佐子經捕房查悉於昨日併解公堂訊供一過判兩氏押候復訊核辦 
　　騙子收押○陳寶生控徐順發騙取銅　等情昨由捕房　　拘解公堂訊　判押三禮拜 
　　怙惡不悛○住居法租界之英人萊司脫控陸阿金入内　竊並刀傷看門人等情昨由法包探將陸拘送英公廨訊明以　係過犯判押西牢一年示儆 
　　被告待訊○德商華昌洋行控畢阿水欠銀又恒隆米行控張建堂不還米洋等案昨由捕房將被告兩人傳至公堂分别交保候訊 
　　　可脫累○商公利洋行控泰昇昌號號周　詠不理仁和號股東陳松年陳佐堂等定貨虧銀一案前日午後由廨復訊　造各延律師到堂辯論良久　襄讞以周已照先立合同所有虧損銀三千五百兩繳足公堂着交原告具領惟後立合同被告旣無關係遂判將案註銷 
　　靜候判斷○衞芝山程思義控晋和莊經理陳子範不付票　三千餘兩一案前日午後由公廨王襄讞會同觀審之比愛副領事復訊原告代表高易律師譯訴前情請追被告亦延沃　律師辯稱此案詳情早以訊明毌庸再述請爲核斷中西官曾商之下判陳交原保候會商堂諭飭遵 
　　保人還押○吳綏之控韋日就蘇紫彬担保洗蘭芳押　洋元一案前日午後由廨復訊以洗現在厦門曾函禀公堂愿交洋五百元判韋蘇二人還押候電致厦門會審公堂轉飭該處廣東會館令洗匯洋五百元來滬以便給原告具領 
　　　難訊理○孫堯均控秦世良串同日本人將某銀行假支票騙取棉花三百九十八包除收尙虧空銀六千二百五十五兩八錢九分由廨判秦交人銀並保候訊在案昨晨復訊原告代表　文律師興被告代表菊池律師上堂聲明此案被告係日本人現該日人已經日領傳訊飭交保人保出候訊查日領事署案未經訊結公堂未便先將此案提前訊問堂上亦應准秦交店鋪保出以昭公允中西官准秦交保出外候訊 
[美租界]  
　　婦人短見○粤人黎阿記在吉和輪船上爲業妻林氏住居　淞路一千五百十七號被人借去首飾屢討無着於前晚私呑生烟昨晨毒發由同居覺察報捕送往同仁醫院不及施救而死　經中西廨員驗明飭黎具結收殮 
　　乘車跌傷○粤婦朱趙氏昨乘某號電車至茂海路下車跌傷頭額由捕車送同仁醫院療治 
　　小販違章○小販張金生昨將西瓜剖開零售被　生西人　見鳴捕拘送捕房請究 
[法租界]  
　　催繳罰欵○申泰昌洋酒店主陳摺卿因冐龍東公司經理　乃廠自蘭地酒經公堂提訊判罰法郎一萬枚在案昨又諭陳限半月將銀交案以便了結 
　　和平了結○財神廟住持僧通定控福昇　小主人不還道　經　一案曾由公堂飭傳司帳人不到奉判改傳爲提現沈自知不了挽人商情拆還洋八十元該僧亦不欲　　允卽了事昨特投廨禀明請爲銷案 
 
 

Page 8

 
 
   
 
 

Page 9

 
 
自由談 
游戲文章 
[勸妓從良辭仿歸去來辭體] [  冰]  
　　從良人兮年紀將衰胡不歸旣自以身爲有主奚悵悵而獨悲悟老者之可託知少年之莫追居正室其未遂覺今是而昨非車緩緩以輕驅香陣陣而薫衣辭鴇母而出嫁喜嬌客之相依乃歸錦里吉日良辰婢僕歡迎侍女候門花粉就抛丰韻猶存携郎入室有酒同斟樂荊布以自適倣針　以消閒倚妝樓以笑語審歸正之相宜棋對敲以成趣房雖靜而常安幸良匹之得偶時和好而盤桓柳無人以妄問花無客以亂攀日悠悠兮可度靠終身以何難從良人兮請絶跡於靑樓客與我而相遺復金銀兮焉求悅閨房之情話弄兒女以消憂小婢告余以春日將游玩於花疇或約妯娌或帶丫頭旣尋芳以拾翠亦瀟洒而風流或登山以乘轎或游水而駕舟喜侍奉之有人感前世之行修已矣乎月貌花容有幾時曷不眞心定去留胡爲茫茫任所之章臺非所願封誥不可期嫁良人而有孕將育子以憫斯待長大以成立喜似續之早延慶齋眉以偕老樂夫白首復奚疑 
尊聞閣詞選 
[感懹四首用瘦蝶韻] [  天民]  
　　一　浮沈午夢長勝遊曾記訪南康頻年異地留鴻雪載　偏傾處士　林下優游率　眞　然世外不　身元龍依舊疎狂態利　名埸無此人安樂　中春書長漫愁酩酊學稽康醉鄕管領無他事明日淸風共一　生平　　露天眞消受東坡現在身老去詩心關禪境别饒逸趣號山人 
[事詩六首] [  太戇生稿]  
　　昏糊　閣　平章收拾朝衣侍婢忙今夜杜鵑　上月相公别有半閒堂 
　　貴人一飯甲長安重起隨　撰食單笑煞何曾窮　大萬錢已足勸加餐 
　　美人窈窕出西方細柳腰肢意態長天上温泉新賜洛人間三日有餘香 
　　玉堂才子滿朝端耳食何嘗及下宮　道　王將遜　不敎毛穎玷冠衣 
　　檢點腰　笑口開中朝小築　王　老僧寄語休饒舌天爲張生　　財 
　　海上仙人打　歸金能捆　　　　微臣一　　忠淚封事忽忽　　　 
瞎費心思 
[小說名對] [  瘦蝶]  
　　芙蓉洞列國志隻蓮壁珍珠塔三國志活地獄牡丹亭再生綠九絲　翡翠園土　　小仙源金如意七國志催眠術速　記滿床笏三俠劍玉連　六美　偵探談拱　綠一串珠九連燈吴天塔雙珠記　後傳四節記一捧雪紅樓夢淸風亭一箭緣笑中緣八美　二度梅白羅衫風雲會桃花夢靑光劍孟蘭夢長生殿沈香閣花月痕牡丹緣錦香亭鏡花緣天寶　駐春園還金鐲千金記難中福蝴蝶夢　情記雙合印換空箱萬里緣意外緣燕子箋　恨天三門街金鎗傳　妖傳兒孫福離魂病 
鐵冠　黨人碑神女緣療妬　 
劇談[  飄仙]  
[武老生之正宗]  
　　武老生者須善唱工而兼通武藝者也如慶頂珠之蕭恩戰太平之華雲餘則蓮花湖之勝英溪皇莊之褚彪等類均爲正宗武老生之戲也而今之伶界武老生之正宗實鮮其人每演慶頂珠戰太平等劇則以文老生兼任之演蓮花湖溪皇莊等劇則以武小生代充之其實武老生一門爲劇塲重要之角不但非文老生所宜兼任而亦非武小生所可代充因有鐵龍山之姜維　陽樓之高登等類以角色論之雖係副凈要皆爲武老生正戲今則或以副淨直任或以武小生兼充以致門類渾淆界限紊亂旣爲識者所竊笑亦爲前輩所指摘蓋前輩伶界門類旣　微必辨界限亦絲毫不紊如今之沈韻秋楊小樓俞菊生等均以正宗武老生名於時者也 
小說 
[滑稽短篇瞎話] [  盛時]  
　　客自申江來見有甲乙丙三　者羣居樹下揮扇而談客亦小憩於其側作旁聽員忽聽甲曰咳人生在世總要見見大勝面看看大排塲然後總能做大事發大財像我們瞎了雙目終日裏昏天黑地瞎混一陣豈不苦殺悶殺乙曰老兄說這話一點不錯不必談别的事了即如飲食男女人之大欲存焉聖人曾經說過的而我們偏偏瞎了兩隻眼睛食肉不能擇肥美娶婦不能辨妍　老天老天這不是第一件恨事麽說到這裏兩隻瞎眼眶裏流下涙來丙笑曰你們二位眞獃極了像我們瞎子雖然吃苦還算得個知命的君子一身名譽尙不致被人瞎糟蹋了你聽聽上海人談的一班荷花大少以及某某諸權貴正務不理花天酒地瞎閙不休更有那某商局的董事爭權奪利前天晚上竟在那裏瞎纒三官經大打一塲他們這般人大勝面也見過了大排場也看過了大事也算做過了大財也算發過了飲食男女大欲也都遂了到後來被千人指萬人罵恐怕巴結像我們瞎子都巴結不上的說畢大笑不止甲乙因轉悲爲喜旁聽人亦深佩其瞎話有理 
[滑稽短篇志士魂] [  望梅]  
　　武漢一役志士之流血者數以萬計英靈不散羣聚於鬼門關外成日成夜的探聽國民消息害得日遊神夜遊神忙的了不得一個悽慘陰冷的鬼門關頃刻鬼山鬼海閙熱異常宛然同去年九十月間上海的望平街一個樣子有組織黨會聨絡團體的也有開設報舘交通聲氣的著了許多痛快淋漓的論說鼓吹地獄革命閻王見了知大勢所趨無可挽回遂頒訂共和制度改元大赦故一般苦鬼把各志士感激到一萬分大家願效奔走探聽陽世消息後來知道大功告成民國成立各志士喜的手舞足蹈開會慶祝并買了數萬盞鬼燈籠舉行提燈會鬼門關上放一數千年未有的異彩那一般當幹事的偵探的益發認眞調查民國情形登報宣布詎知後來消息漸漸的不好了有說某某呑餉的有說某某賣官的有說某某剝削民財某某濫借外債的某某將某國借款數百萬送給某某無可報銷竊妻濳逃的政府諸公各執黨見互相騎虎不顧國家現象危險的於是聞者大憤遍發傳單邀集各省先後歸義的志士開會討論對付方法這日鬼會塲内雖鬼山鬼海而個個憂懹故國愁眉相對絶靜無聲無何搖鈴開會由臨時鬼會長報告以上種種情形一霎時鬼哭神號如喪考妣有主張激烈手段使勾魂使者攝某某等之靈魂的有主張和平主義使演說家以言辭恐嚇痛罵的會長付表決和平主義得多數乃議推選善罵家往投陽世詎久而不得其當會長道此次降世不能罵醒他亦當　死他責任非常之重非素有經騐者不能担任竊思漢丞相諸葛亮先生於渭西一役能將王朗罵死現在非請臥龍先生往充任報館主筆一席暢所欲罵不能收效全塲鼓掌贊成乃推代表數人往見孔明陳述來意繼以痛哭流涕道我們同胞絞數十年的心血擲數萬顆的頭顱鑄成此大好民國不料反爲若輩豐衣足食的好機會營私圖利的窟宅不顧各國的訕笑萬民的痛哭則我們同胞的心血頭顱不是做了亡國罪魁禍首的代價麽說聲未畢孔明道那日王朗之死實以偶　痰疾撞於馬下區區不關痛癢寥寥數語之罵豈能死之况現在陽世執政諸公顔甲之厚尤十百千倍於王朗焉能因受罵而死若果能之則諸君當日之革命可以不需乎炸彈矣况一人之罵聲不過震於耳鼓掩耳對之我將奈何爲時長不過半日不理理之我又將奈何假以羣罵衆聲雜沓音浪紛紜旣無半句分明何能一聞便死此去恐不能稱職未敢奉命各代表發急道先生生前爲了漢室鞠躬盡瘁現在尙當不忘故國應請以國事爲前提任勞一往且先生死後尙能嚇走司馬豈區區毫無智識毫無學問毫無閱歷之衆反不能使之藏頭縮尾退避三舍先生不必自謙務請熱心公益不憚煩勞豈知各代表寥寥數語竟打動了孔明的心乃慨然承認道亮旣承諸君敦促不得不勉力一行彌君正平長於口才亮當招渠同往魯君仲連蘇君秦張君儀皆具有遊說排解之才諸君必須前往懇請一同託生陽世化爲千百人體分投痛罵分投調和庶幾可收事半功倍之效各代表大喜致謝而出不數日那鬼門關的鬼哭報新聞欄内果然載道諸葛君孔明於某日託生陽世化身千百分任各報館主筆魯君仲連於某日託生陽世化身千百調和黨見蘇君秦張君儀同於某日託生陽世化身千百聯合各黨 
文字因緣 
[讀瘦蝶鏡笙唱和諸作大有把臂入林之槪令人羡無極再疊原調寄酬以誌景仰] [  天民]  
　　筆墨因緣芝　氣味瞻　且展　　月白風淸王粲快登樓那堪往事從頭訴最關心舊雨新　湖交遊在水　　在陸　　頻年浪迹天涯客道相如善病于美多愁細數朋　幾人枕石淸流　　玉樹臨風態羡羣材　網中收莫　留山湖易姓李郭同舟 
[近作呈太癡乞示庽公以便晉謁] [  棲梧]  
天有循　理人生亦可悲功名蒼狗幻氣節莫全虧蹤迹寄西湖　　又千載孤山留白雲鶴子梅妻在大義起漢江携家避海曲開門七件　　水須謀粟時事眞堪　全權付　人嗟予心已死猶有涙痕新夙志已成灰此心空抱負秋來　約君泣飲新亭酒 
 
 
 

Page 10

 
 
   
 
