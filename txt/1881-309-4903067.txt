# 1881 - 309 - 4903067

 

Page 1

 
 
[新印法贴對聨岑條出售]  
　　本齋現又用石印照相法印得顏魯公多寶塔出售其字之大小一點原本每部未裱者計洋三角紙面裱者價洋六角板面裱者價洋六角五分又有趙子昂不自棄文每部未裱者一角五分巳裱二角七分張祿初白紙八官對每副價洋二角色紙者每副價洋二角五分開過庭七言白紙勢每副　洋二角色紙價洋二角五分以上對聯如欲裱好者每副加洋二角兪縣甫白紙百壽關三尺長琴條每堂價洋一角色紙者一角五分如欲裱好者每堂加洋三角五分正伏祈賜顧爲盼 
　　點石齋主人啓 
[論寡婦昇天]  
　　昨述閩省近事數條內有寡婦昇天一事閱之不勝駴詫竊謂五方之民風俗雖不齊一而如此駭人聽聞之事未必卽可輕信乃本館歴有所聞今又得述者詳陳顚末一若親見也者嘻亦奇矣夫寡婦之苦在四無告之窮民中爲最甚蓋婦人不能自治生產賴其夫以養瞻之一旦所天忽失其或家有餘資猶能計所入之數爲一年節省之用但使無頑薄之舅姑時以再醮相勸則撫孤成立尙有後望其家無儋石者夫死之後翁姑伯叔以其養瞻爲可厭勢至於爲傭而積年辛苦孤兒成立晚節堅貞知之者亦悲其遇之厄而歎其操之嚴也若夫無孤可撫無嗣可立孑然一身傭趁自活或依其東人以終老或遁入菴觀以棲身此其茹苦含辛較之有業有狐者尤爲難得然此皆屬下戶之寡婦也至於閥閱世家簪纓舊族壯歲之人不幸蚤隕則其婦諸無所苦而獨傷感岑寂自怨命窮而巳有業可守有孤可教二三十年之後綽楔旌揚豈不嘖嘖令人美歎如此觀之寡婦卽皆有難言之隱而實有可以不死之方下至本婦秉性不貞不以再醮爲恥家人貪受財禮不以逼孀爲非夫服未闋居然別事則　朝廷立法體乎人情原屬在所不禁是又不必果死而後快也乃如閩省昇天之裕何其歷久而猶有行之者耶夫寡婦而甘于死其境遇之苦楚與性情之貞白不問可知顧同一死也何其不死於夫亡之日而反死於夫亡以後耶身之將死豈尚求知於人乃不闔戶自盡而至於徧告親族紛然相送以親視其死則又何好名之甚也且此寡婦者夫死之日尚不卽萌身殉之念徒以家計日絀且妯娌不和不能相安然後舍短尋長以爲一死以謝吾夫於地下然則諸般自盡之法皆可試行又何必於廣衆大廷之上也人惟困極而後萌死念乃吾計其昇天之所需則僅一臺巳費十餘千文加以衣飾棺歛之用是諸親族向不肯助者至是而均願解囊吾實不知其百餘金者何以生前不可求助於人必至死時而後集資如許是豈再醮之名人所羞言凡聞某婦何日異天以爲其節可完而相與助其成耶夫此百餘金本非夫家之物平日斷炊絕薪無人過問一聞昇天立致鉅款雖曰重其名節然守有生之寡其志操不凡庸愈於守死後之寡其意念更决乎天生一人而賦之命窮通枯菀隨在判分惟其自愛一死之心雖貧富不殊而何以閩省之婦人視死如歸若此也嘗考謝淸高海錄言明呀哩風俗間有以火化者用有伉儷敦篤者夫死而婦矢殉則先積薪於野置夫屍於上火之婦則盡戴所有金銀珠寶玩飾繞火行哭親戚亦隨哭極慟見屍將化婦則隨摘諸飾分贈所厚而跳入火衆皆嘖嘖稱羡俟火化而後散初疑此等風俗惟海外則有之明呀哩卽印度之孟加拉謝氏海錄所記之事人半荒唐證之今日輪帆所至未必盡然顧以爲有而亦無怪也蓋海外不通文教禮因俗制原非盡合於中國苐夫死而殉中國亦嘗有之惟火化則愈爲慘烈耳推其意猶以爲夫死而殉也若夫死巳久而因妯娌之和與家貧而難度乃爲此驚世駭俗之舉在本婦之輕生猶可說也至親戚之送死其意云何各省善堂杯立寡婦入堂守節立法至嚴夫死而入子長而出其有資者或不願家居自守亦得入堂不必盡爲貧戶也旣經入堂則富者亦與貧者同等但起居稍適貧婦問爲之役使向巳竊謂閩省大不及江浙而其地方之紳士豈無創設善堂收養狐寡看該寡婦等旣因家人不睦貧乏無資則善士經事者亦當明查暗訪勸令入堂保全苦節奈何聽其昇天沿此薄俗而不聞一請地方官出示禁革耶抑豈閩省地濵南海與孟加拉之俗相似沿之已古耶然西藏以外亘數萬里而後入閩海其風俗詎云相若吾甚有望於治閩諸公也 
[欽使抵荷]  
　　○駐紥德國欽使李丹崖觀察前住奧國呈進國書已列前报兹閱前日法公司轮船帶來外國新聞帋知李欽使巳由奧前赴荷蘭國業經謁見荷皇恭呈國書欽使語操德音爲荷皇言兩國和好情誼篤摯之意荷皇亦優禮相待并令謁見皇后云如李欽使者可謂馳驅鞅掌華國名臣矣 
[放烟引火]  
　　○有寓居本埠之某西人於近日新歌燕爾携其妻至烟台遊覽寓於友人家內因天氣寒冷在房內設一火爐就寢之後忽覺烟氣滿室不能宣洩其妻先覺以手推夫使醒夫亦昏悶異常急以手打碎窓上玻璃以出烟氣手上因是而傷正在手忙脚亂之際突然將燈推翻火卽引着烟燄交作急急趨出至欄杆邊兩人皆倒地有華傭將西婦救起扶至客寓暫爲安頓西人亦力挣向起欲往觀看設法撲救盖以借住友人之屋由已失火心懷不安故也乃欲前反却復經跌倒有人掖之以起身上皆有而跡不勝困憊現在屋宇以及室內什物均成灰燼而該西人夫婦均有傷痕其夫則並致患病云 
[俄使抵滬]  
　　○前日法國公司輪船來滬有俄國派駐中國北京使臣附輪而來想當不日赴京也 
[析津氣候]  
　　○天津於八月上旬已起寒飇居人盡易夾而棉十三四日天色陰　風號兩日嗣離陰晴靡定寒暖不時然非御棉不能適體九月初十十一兩日霜繁霧重夜間月下相距數武使不見人霜重菊殘霧濃蟹斃亦一殺風景事也 
[開道防火]  
　　○天津初七初九兩日疉被火灾均列前報被災處均在督轅前後初七日單街失火在督轅前尚有一河之隔初九日督轅後之火距督署上房不過兩箭在遙幸四無隣居又無疾風得未延蔓查被焚者係一草廠富將火頭枷責示衆爲不小心者儆地方府縣以柴草最易引火該處緊靠督轅不宜開設草廠故於十一日委員 
 
 

Page 2

 
 
花火場前後踏勘如附連之處尚有草廠一律限日押遷令出維行現巳紛紛遷避矣又院浮橋口爲大衚衕該衚衕緊靠督轅爲車馬必經之路但名大而實不大地形逼仄僅堪容馬不便行車現在當道擬將巷之西偏房屋給價拆卸俾直傍督轅地方寬闊車馬得以往來雖天興工而巷左居人巳爭相覔屋作遷喬之舉並聞限期甚促兩月內須造竣云 
[城關鑰去]  
　　○皖垣安慶協劉副戎查夜至小南門東門察得員弁有不愼于差者砍爲查辦曾經列報茲悉業將員弁更換而城守營相與籌商以各城門管鑰本歸城守都司執掌兵燹後攺派文武員弁專司其事茲承平巳久可復舊章禀諸上憲得蒙允准隨將各城鎖鑰送交城守都閫府執管望前某夕有送公文夫役山城喚啓勇稱鑰匙已繳都閫衙門可自領取役往領到交勇開瑣出城勇一時模糊將匙付與役手役亦貿然收匙而去翌晨將欲啓　方始憶及城內外候門者聚集漸多至曦馭高升依舊如泥丸封固員弁無計暫飭喚銅匠配匙開鎖啓門其時比入者異常擁擠於是將上夜開城之勇責革復追到送公文之役取回鑰匙亦爲責懲諺有之曰管城門失鑰匙不料今日果有此事也 
[救母活兒]  
　　○金陵之西北鄉五莊地方亂後人甚稀少寥寥數家有農人周得元年四十性純樸事母稱順妻多年不育去歲得一男頗愛惜之家貧以耕餬口所居窒不過編竹插槿而已夜深有狼入室夫婦辛苦熟睡竟將其子馱去迨聞孩哭聲始驚起追趕出門數步又聞其母苦喊則被他狼拖曳下牀妻竭力與爭兼喊其夫周某乃捨子不顧急囘救母邁有鐵鋤在側一舉斃狼扶母上牀幸無大傷妻泣曰母安兒死奈同周倉猝之中如夢方醒復待鋤尋子見對門隴上隱約有燈且聞孩啼狂奔就視其子仰臥在地驚喜過望遍體撫摩僅左腿損皮膚如錢大餘皆完好提抱而歸隣人吳醫欽其孝與藥敷治遂無恙人曰此一念孝思感召宜神之佑其子也吁草野向知天性冠蓋者當何如 
[浙撫行程]  
　　○升任陝甘總曆浙撫譚制軍於八月二十日帶印出轅閱兵沿途行止省中逐日皆有文報自寍而紹而台均已告竣昨接十三日文報知憲旌巳於是日過桃花嶺十四日可抵縉雲縣界襜帷小駐卽日查閱温處兩屬水陸各營併日操演閱畢卽取道金華暫憩行館所有金衢嚴三府各營各哨皆已先期奉札調齊皆在金華伺候一俟憲駕按臨卽日操演蓋俟三府告竣憲駕由蘭谿碼頭登舟沿江而下大約二十日左右可以回杭也 
[處决女犯]  
　　○杭垣於初十日决一女犯觀者甚衆該犯爲王鄭氏現年二十八歲其犯事之年僅十七歲自解省後屢定屢翻難成信讞故拘押省監有十一年之久案係以橘餅毒死親夫盖女於未嫁之先已有奸夫兩人其橘餅乃奸夫所給令其將本夫毒死以圖久好不料過門後伉儷甚篤女旣得佳婿不顧舊歡是以袖餅而來不忍下手奸夫以待久無信知大心變爰以利害恐嚇之以醜言迫勒之務使其必行而後巳然女終不忍親給夫食也嗣爲夫所檢得自取誤食迨女見時巳食其半女亦不敢明言但勸令勿食遂將食餘之半擲之床後及夫死將殮其家人燒捲床艸拾得半餅投以試犬犬卽斃咸以爲女所謀死無疑各大憲廉得真情未肯遽入死罪兼以數年來姦夫亦監押斃命女以發禁官媒得延殘喘故當出绑之時貌仍楚楚兩鬢堆雲雙弓貼地絕不見有蓬頭跣足之狀則其平日之不甚狼藉可知也說者謂此案誤於發審局某令一言遂定死罪然耶否耶以上係杭友函述按此事巳見于本年八月十一日邸抄兹因傳者語稍歧異特錄之以俟知者 
[續錄蘇府科試題目]  
　　○童詩古　范希文斷　塊粥賦　以畫粥四塊斷　數莖爲韻　詩　賦得汀蘆擁雪藏魚市　得蘆字五六　雜作　廉石得廉字　偃松　得松字各七律　重九遊虎邱山記○下六縣生正場題　吳江　父子主恩　兩句　震澤　夫婦有別　兩句　常熟　友於兄弟　兩句　昭文　宜爾室家　兩句　崑山　老者安之　兩句　新陽　宗廟饗之　兩句　策　問吳中地平多田農器具備陸龜蒙著有耒耜經云江東田器盡於是能俻舉其名並詳言其用否○江震常三邑童題　江　月也　震　風也　常　霓也　次題　白雪之白　兩句　詩　賦得露色巳成霜　得成字五六○昭崑新三邑童題　昭　天之高也星　崑　地之所載日　新　夜之所息雨　次題　於我如浮雲　詩　賦得毋雷同　得同字五六○長元二邑童題　長　拜下　元　執中　湯下一句　次　所食之粟伯夷之所樹與　詩　賦得王破　魚霜破柑　得庭字五六○吳縣童正場題　盡信書　次　人之視巳　詩　賦得規行矩步　得儀字五六 
[船局近聞]  
　　○福州船局擬造二千四百匹馬力快船一號繪圖三年辦料一載尚未開工疉列前報兹聞八月二十一日快船之鐵龍骨料件由粵東商船運到十分之一此料于去冬定購滿擬今夏可到不料躭延至此局中人望眼將穿乃念二日鐵脅廠開打龍骨打至第四塊鐵質太硬忽有裂痕不能合攏當卽禀知星使勘騐現已驗明鐵板不合用者六塊鐵槽不合用者七條立飭拉鐵廠趕拉鐵板鐵槽以補其闕懊悔殊甚八月二十五日快船工程處吳生與鐵脅廠委員李君在鐵脅廠互相口角均經禀訴局憲查其起釁之由卽因龍骨之鐵板鐵槽均有裂壞各懷意見而吳生之請黎星使派藝徒爲匠首又與向章不符故李君不愜嗣雖由李君請添工匠數十名但鐵板等件仍須候廠中自製方能合用而外洋所購料件只到十分之一其餘不知何時可到也 
[訛詐提人]  
　　○奉化武舉胡文開平日交結衙役包攬詞訟肆行訛詐近又串令唐忠佩王忠桂胡來華等勒令胡光照寫憑單致胡之族人胡家邦等不平代爲控告及邑尊簽差提人不意縣差江寅巳將胡文開縱令避匿胡文開又揑詞赴府掩飾富經宗太守批云旣據禀稱唐忠佩王忠桂有勒寫憑單之事乃於初三日研問之時堅不吐實現傳胡光照胡家邦胡家朝當堂質對七月二十三四兩日在竺唐兩家勒寫憑單之時皆有該武舉在場說合該武舉見供語分明汗流浹背不待質明自認路過唐忠佩家見有此事唐忠佩乃該武舉之徒公然勒詐並邀該武舉遠道而往其爲師徒狼狽爲奸可知候飭鄞縣將胡來華留寍候解一面札飭奉化縣立提武舉唐忠佩王忠桂溪王竺姓地保王全文胡全壽並將故縱胡文開之縣差江寅一併解府訊辦一面先行簽差將胡文開家屬提案押交云 
[禁用小錢]  
　　○松郡行用小錢而華陽橋地方尤多每百恆攙至三十文今楊色尊會同婁邑陳大令出示嚴禁於本月初一日起槪用卡錢如有違禁查出重辦并飭役逐日肩牌行走於路鳴鑼示衆云 
[孝媳案府審]  
　　○松江張澤鎭孝媳慘斃一案日前楊邑尊又傳到其隣成衣匠張阿康謂汝係隣人此案細情諒必知之其姑與僧究有私否媳究被何人刺死速爲供出張答曰媳被姑虐事固屬實惟姑與僧通姦則係外人傳言不知確否其刺媳日適小的往人家作工故究係何人刺死亦不得知邑尊喝云胡說姑旣虐媳汝係隣人何不早報致出重案飭杖百下枷號署前示衆其餘口供與前相仿望日府尊及臬 
 
 

Page 3

 
 
憲所委之員公同研訊提到惡姑與其長子次子及僧人二名隣人張阿康張澤保正等人訊供甚密外人皆不能知卽府尊屬人亦不得聞惟據傳云先喚女母人內問爾女於幾歲嫁去過門後一切細情可從實說女母對云我女因家貧故小時卽往伊家作養媳夫婦尚稱和諧其惡姑素常　踐非打卽罵我女受盡苦楚而於小婦前毫無怨言卽小婦偶有所聞欲與理論我女總百般勸解卽將當時投河及如何串通奸僧如何刺死前後備述一遍並供前曾向其族長吳介眉商議欲其作主另覔房屋析居伊未應允今伊將我女之姑及夫弟保出訴言有病實在外遊玩云府尊命其退出喚媳夫詢問不認殺妻餘與縣供相仿是日審時媳母全身縞素手抱外孫女而進奸僧惡姑均坐大堂側人見奸僧惡姑及其次子莫不忿恨尚有人慰長子云汝略忍耐寃情可望昭雪矣 
[來信照登]  
　　○閱初七日報章嚴明經以工代賑啓功規百世利賴千秋仁人之言欽佩何極竊謂　堤盛舉嫓美先賢固非大福德大願力之人未易辦此卽獨力輸捐洋四十八元　一避潮墩要亦有力者優爲之未可槪諸心有餘而力不足者也稍叅末議量爲變通擬請刊印募簿每本以四十八元爲率一人一族樂助者仍以某公名墩衆姓同助者卽以某地名墩庶　　壤偏隅皆可徧及衆擎易舉積少成多果其推廣勸輸積而成堤可衛數百萬人就使未能成隄多　一墩則人受一墩之賜約亦可拯數萬人至於工堅料寶經久不壞則不能無責望於司其事者也敝典數年伙食盈餘錢一百千文分之則衆人所得無幾合之亦足敷兩教之值公議捐助同人僉以爲然爰集英洋九十六元交電報局彚解并登報爲各商號作引竊不自揆所持者小所望者奢每思通都大邑商號盈餘項下其數奚啻倍蓗宜可仿行夫爲善而必耗巳之財費己之力如是而推讓未遑猶可言也若所損于我者甚微所補於世者甚大而復取諸公儲之餘俯拾卽是絕不費力各商號亦何憚而不爲哉爲正告之曰練市僻地也惠貞小典也夥伴非有力人也猶　救命墩者二則鉅商大號可以勸矣若夫滬上繁華選色徵歌肆筵設席悅耳目適口腹爲歡幾何何勿省一時之靡費相與有成也願并質之樂善君子 
　　辛已先立冬三日練市惠貞典同人啓 
[西人賽力]  
　　○本埠西人每年皆有鬥力之戲本年本定於今日早上十一點鐘在跑馬場會集賭賽跳跑諸法茲以天雨攺期出有告白俟禮拜三早上賭賽卽本月二十五日究心武勇者屇期盍往觀乎 
[收贓罰洋]  
　　○十五日報列捕獲人贓一案係英捕房西捕查獲隆茂洋行失竊之雪茄烟刀又等件當將運賃之鄭阿松及收贓之水益舖闞阿榮解赴公堂訊供飭將人贓帶回捕房着鄭交出所供之細崽阿喜再爲訊究己列前報昨公堂又據隆茂洋東訴稱前起之雪茄烟刀又巳奉給領現查向少烟四箱請究鄭闞二人仍執如前並稱不知阿喜現在何處買副領事商之陳太守判罰收贓之闞阿榮洋五十元給償失主再罰三十元充善欵鄭阿松交保着交阿喜再行究辦 
[竊案類誌]  
　　○英公堂據自來火行夥西人某投訴稱沈柱廚司曾竊洋一元當時查出不與計較今又失竊洋鎗查我房中他無人到來祗沈出入故將伊交捕送案請究沈供友人薦我到此壞脚洋人處爲廚司言明每月工洋八元乃洋東兇悍異常動輙毆打是以自行辭歇向索工洋無着反稱失竊洋鎗搜我箱內得洋一元誣爲竊伊者該洋東素有賴工誣竊之名云陳太守以洋人指竊無憑着自查明証據禀候核辦沈則交保於三日內聽候訊斷又據陳保生訴稱一人來購洋針乘間偷竊二十七包當時被我看破人贓一併交捕請究劉雨川供向當兵勇不敢行竊陳太守判押劉一月鹹交失主領去 
[遊申雜詠]  
　　○訪李芋仙賦贈　驢鳴犬吠半兒曹香草傷心託楚騷傲骨甘爲三徑菊俠腸終類五陵豪激昂憤俗揮長劍生死交情許寶刀我亦怕他人世殺與君相約醉葡萄　懶作公侯作散仙誰教詩卷遺中年風塵雪涕空思古傀儡登場半欲顚此輩公然推物望吾曹例不受人憐女兒心地英雄氣　君有不能兒女不英雄句　誤到秋霜上鬢邊○訪楊南湖　記和黃花詠　君菊社詩余曾三和原韻　而今證夙因風塵空俗累談笑率天眞才子兼三絕遺民　一身南湖烟景好肯作釣魚人○酒後放言益聞舘中作　男兒不適意局促如轅駒俯仰天地窄難容七尺軀揶榆半路鬼所至皆窮途飄飄梁苑答落落高陽徒胡乃不自立身世輕屠沽翻然變初計海國思乘桴扁舟載琴鶴伴我何愁孤掉頭去不顧一葉長風扶雙槳劃寒碧烟水茫菰浦縱觀客懷壯申浦盟鷗鳧時值秋正半桂子淸香敷一鏡朗天際滿地光偏腴詩窩訪姚子賦秋　室新北門內名其齋曰詩窩　擊誼歌維驅解衣更推食持贈飛靑蚨舊雨意良厚飲德寸心圖　浦君鑑庭亦殷勤攀留相與逐吟屐心爲袁絲輸　謂袁翔甫大令　登樓歌楊柳詩魄濯冰壺所惜葛　隱耕孝廉　蔡　紫黻明經　沈　酒舲秀才　捉袂未能俱又恨陳　曼壽明經　無巳弱水阻瀛壖　曼壽今在日本　而况伯牙子　俞君吟香　芳訊暌三吳猶幸主人雅下榻安征夫　館居停李君頗賢而好客　回憶故園夢風雨愁敝廬今乃豁淸賞樂不思蜀都丈夫投意氣多慮何爲乎傾囊買一醉仰天呼烏烏○賦秋以酒資寒衣相餽賦此答謝　瑟縮靑衫澈骨寒西風顧影淚辛酸綈袍一領承恩寵要作當年賜錦看　苦乏囊錢買　　客中獨有眼垂靑况君德更醇於酒醉向心頭總不醒○風雨懷龍湫舊隱　之子渺何處臨風憶稚川空教推雅望恨未證良緣客夢悄圓夕秋情凉化煙雨聲團檻外怕賦寄懷篇 
　　梁溪瘦鶴詞人稿 
[夜觀想九霄演戲歸集隨園句成四絕錄乞金竺山人夢鹿子益三酒舲諸吟壇政和]  
　　○彈絲吹竹譜宮商戴上新粧卸故粧深夜花明燈照影四絃三調本凄凉　自把新詩寫性情落花風定管絃淸歌聲舊愛伊凉聽每到低頭總爲卿　頻來敢負蠟花紅論事情深一笑中好似流鶯囀高樹新宮無譜曲三終　我有閒情海內知教人各自惹相思開心子晉顔如玉除却風懷不詠詩　辛巳立冬節免痴道人初稿 
[光緒七年九月初九日京報全錄]  
　　宮門抄○上諭兩道錄前○調補黔撫勒　奏途次患病請開缺調理摺○湘撫李　奏委署知縣片○又　奏請核議獎叙片○細督李　奏恭報起程日期摺○大臣全　奏病請開缺摺○鄂撫彰　奏獲盜審辦摺○江撫李　奏察看知縣片○九月初九日推班○召見軍機○○調補貴州巡撫臣勒方錡跪　奏爲途次惠病時日太延籲求開缺調理恭摺縷陳仰祈　聖鑒事竊臣前在福州積受暑濕伏秋之際抱病逾旬交卸後料理起程未敢久留養息七月二十七日附輪舟赴上海次日開行適逢風浪掀騰兼值炎敲蒸鬱廢飲食者兩畫夜及至上海病不能興閏七月初四日暴雨狂颶復感時氣身熱頭痛神識昏沈上海道縣疉到臣庽爲課藥餌越二十餘日外感漸淸而氣弱形癯支離實甚上海苦乏深通醫理者乃於八月初六日詣蘇州就醫大約行至江西恐在中秋節後臣竊念自離福建巳屆五旬嚮使從內地徐行不受海船顚簸或可無此番疾病計期應亦到家是意本求速反致遷遲據醫者云欲得復元必煩一二月將養臣聞之愈形焦灼若欲勉强奔馳則病體必致加劇若欲乞　恩展假則官守何敢久虛籌度再三惟有仰懇　聖慈俯准開臣貴州巡撫缺俾得安心調理臣今年六十有六自問猶未衰 
 
 

Page 4

 
 
頹一俟病痊卽當迅速晋京泥首宮門求　賞差使斷不敢稍耽安逸自外　生成所有微臣因病稽程懇請開缺緣由理合繕摺具陳伏乞　皇太后　皇上聖鑒訓示再此摺係借用江蘇巡撫關防拜發合併陳明謹　奏奉　旨已錄○○李明墀片再安化縣知縣趙惟鏻調省另有差遺所遺篆務應行委員署理查有沅陵縣知縣守忠樸實勤謹堪以調署據藩臬兩司會詳前來除批飭遵照外謹會同湖廣督臣李瀚章循例附片具　奏伏乞　聖鑒謹　奏軍機大臣奉　旨知道了欽此　○○李明墀片再據總理湖南善後局布政使崇福等詳稱湖南補用直　州候補知縣張憲和補用同知直　州試用知縣陳萬全洪錫紱補用同知直　州候補通判汪籃同知銜補用同知候補知縣任鳳藻知縣用儘先補用府經歷王浩等六員前因籌解西征協餉山力由局詳蒙陝甘總督左宗棠彚案保奏張憲和等均請俟補同知直　州後以知府用王浩請卽以知縣用奉部核與定章不符駁令另核請獎於光緒六年八月初九日覆　奏奉　旨依議欽此咨行到湘富經轉行遵照兹據該員等呈請攺獎前來擬請將補用同知直　州候補通判汪籃攺獎加知府銜補用同知候補知縣任鳳藻攺獎俟補同知後加四品銜知縣用補用府經歷王浩攺獎俟補知縣後加同知銜張憲和陳萬全洪錫紱均請攺獎加隨帶二級詳請查核附　奏等情臣覆查憮異相應　奏懇　天恩俯准勅部核議獎叙以昭激勸謹附片具陳伏乞　聖鑒謹　奏軍機大臣奉　旨吏部議奏欽此　○○直　提督奴才李長樂跪　奏爲循例查勘橋道恭報起程日期仰祈　聖鑒事恭照本年九月初九日　孝貞顯皇后椊宮奉移　普祥峪　定東陵十七日永遠奉安大差所有應派各項當差官兵奴才在蘆台海防營次接准督臣李鴻章咨會業經循照舊章分別泒定飭令預期赴差敬謹供辦現在防務安靖奴才擬將所統在防之馬步各營暫飭營務處提督銜記名總兵楊玉書率各將領等照舊操巡奴才卽於八月二十四日自蘆台防營起程查勘梓宮經過橋道折回至京營交界地方點騐供差官兵率同前往恪愼將事俾無疏虞所有奴才循例查勘橋道起程日期理合恭摺具報伏乞　皇太后　皇上聖鑒謹　奏軍機大臣奉　旨知道了欽此　○○奴才全慶跪　奏爲　恩賞假期巳滿奴才病仍未痊籲懇　天恩俯准開缺事竊奴才前因傾趺致傷筋骨兩次奏請開缺疉蒙　恩旨賞假共三個月奴才自願何人膺茲眷遇跼天踳地感激涕零伏思奴才滿洲世僕逮事　四朝持節新疆八年於外重躋癸席十戰於茲備極寵榮終身難　詆以奴才年逾八十氣血就衰雖犬馬戀主之情殷而鄖越貽羞之戾重曾於三月兩次請假均蒙　俞允嗣因假期未滿猝聞孝貞願皇后升遐驚慟交併力疾銷假　班齊集尚可支持滿擬恭俟　孝貞題皇后永遠奉安後伏　闕陳情懇請開缺不料猝然傾趺筋絡受傷伸縮不能自動輒需人扶掖三月之假期己滿一時之抱恙未痊惟有再行據實直陳仍懇　天恩俯准開缺但能就痊卽圖報効所有奴才因病未能卽痊仍懇　俯准開缺緣由理合恭摺具陳伏乞　皇太后　皇上聖鑒謹　奏請　旨奉　旨已錄　○○湖北巡撫臣彭祖賢跪　奏爲拿獲搶劫拒捕盜犯並分贓不行夥盜審明分別懲辦恭摺仰祈　聖鑒事竊據沔陽州知州鍾廷瑞詳報職員張襲榮家於光緒六年四月初三日夜被盜撞門入室拒傷雇工刧去銀錢衣飾會營勘詳一案批飭緝究詳叅去後嗣因疎防限滿開死職名題叅在案旋該州比據兵役會同隣邑營汎於光緒六年十一月二十日七年正月初五日先後拿獲匪犯黃開應曾五兒卽曾　忡李服南卽柏家材李可發四名起獲原贓給主認領訉明黃開應等三犯拒捕强　李可發一犯畏懼不行事後分贓錄供通詳臣與督臣李瀚章批司飭委候補知州鍾榖會審明確照章分別辦理去後茲據該州遵批辦理錄叙全案供招議擬由署漢陽府知肘陳汝蕃詳經湖北按察使寵際雲核明轉詳前來臣覆加查核緣黃開應曾五兒卽曾進忡李服南卽柏家材李可發籍　荊門監利竹谿湖南祁陽等州縣均遊蕩度日先未爲匪光緒六乍四月初三日黃開應同已獲之曾五兒李服南李可發並在逃之黃得和卽彭么兒沈得臨卽劉得幅趙可椿會遇共道貧難黃開應起意邀允行刧卽於是夜共夥七人分執木棍汕捻行至中途李可發畏懼獨回黃開應等偕抵事主張襲榮屋旁撞開後門正屋門一齊進內張襲榮家雇工孔召來驚起喊捕黃開應用棍拒傷其偏右等處嚇禁聲張同曾五兒等搜劫銀錢衣物分携至僻處查點俵分次日黃開應等會遇李可發告知行刧拒捕情由分給贓衣二件囑勿聲張各散該犯等將衣服賣一不知姓名人分得銀錢花用事主張襲榮投保報經該州會營勘驗詳緝嗣因疏防限滿開列職　詳叅旋比據兵役會同鄰邑營汎先後拿獲黃開應曾五兒李服南李可發四名並在黃開應名下起獲未賣原贓衣衫等件飭傳事主認明給領　犯誤供通詳臣等批司飭委補用知州鍾榖馳往該州會同提犯覆審明確照章分別辦理茲據該州將該犯黃開應曾五兒李服南照章就地正法李可發一犯照例擬辦錄叙全　供招由府提李可發覆審詳司覆核轉詳前來查定律强盜已行但得財者不分首從皆斬又定例共謀爲盜夥犯臨時畏懼不行事後分贓者杖一百流一千里各等語又湖北省奏定章程　獲搶刧罪于斬决盜犯地方官於訉明後禀請就地正法歷經照辦在案此案黃開應起意糾　曾五兒等行刧職員張襲榮家得贓拒傷雇工平復實屬同惡相濟黃開應曾五　李服南均合依强盜已行但得財者不分首從皆斬律擬斬立决巳照章就地正法應毋庸議李可發聽從行刧臨時畏懼不行合依夥犯臨時畏懼不行事後分贓者杖一百流二千里例擬杖一百流二千里事犯到官雖在光緒七年五月四日恭逢　恩詔以前在部議不准援减之例照例刺字解配折責安置該犯等訉無父兄其在外爲匪各原籍牌保無從覺察應免置議獲贓巳給主領回未獲各贓同逸犯黃得和等緝追另結此案首夥七人巳於二叅限內獲犯過半兼獲盜首原叅限緝之案應請查銷除全案供　同恊獲盜犯職名送部外理合會同湖廣總督臣李瀚章恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部議奏欽此　○○李文敏片再准部咨嗣後道府州縣保歸候補班人員應於到省一年後察看考核分別補到等因茲查有候補知縣張道瑜試看一年期滿據　臬兩司詳請留省照例補用前列臣查候補知縣張道瑜年力强盛相應請　旨留省照例補用謹曾同兩江督臣劉坤一附片具奏伏乞　聖鑒謹　奏軍機大臣奉　旨吏部知道欽此 
[浙省撫轅抄]  
　　○接續九月十四日補用同知區塏事知軍需局委估修上馬頭文武官廳工程差　山陰縣曾壽麟交卸桐鄉縣事回省禀到叩賀前署西安縣吳保爕一卸回省禀到　知杭府委催前署海甯州李牧欠解南米差補用府葉百川禀銷查硝磺差熊志方禀知軍需局委勘估候潮門工程差　○十五日前署台州同知薛廟珍交卸回省禀到　○十六日山陰縣曾禀辭赴任 
[蘇省撫轅抄]  
　　○接續十七日固知傳懷祖謝委署太湖同知事並銷洋務局差　○十八日同知李棠禀知臬委赴靑浦會審案件辭　候選詹事府主簿部國楨由滬來分都署靖江縣丞崔煦交卸回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
