# 1887 - 98 - 4905026

 

Page 1

 
 
[論本報甘泉舒明府設桶收呈事]  
　　事有爲古之良法後人藉之而爲厲者亦有爲古之弊政後人效之而獲益者古之時設諫鼓立謗木以旁求民隱下採輿情法至良也而唐之武氏仿其法而爲銅匭告密者蜂起宗室大臣誅戮殆盡雖師良法卒成厲階是銅匭亦唐之弊政　乃揚州舒明府又仿其法而立木桶以伸民間寃抑之事凡有寃者書其詞徑投桶內明府於晚間親手檢閲分别駁准是蓋師銅匭之法而用諫鼓謗木之心者善哉賢令尹之善師古法能體民情矣士人學古入官莫不有志於經濟所謂藏器於身席珍待聘此志固人人有之其不得入而與侍從之班則出而膺民社之寄一麾出守墨綬臨民而爲保障爲繭絲司刑名司錢穀撫字心勞催科事劇姑無論督撫監司即州縣之難亦不可以更僕數其在簡缺則政簡刑淸尚不至於竭蹶若在繁劇之區民情刁悍政務殷繁雖有幕友未必皆堪尚任胥差吏役之阻隔民隱尤屬不易查究小民有不恢於心而欲得官長之一言以爲定評者乃繕禀則多由代書投呈則必經門役潤筆不飽苞苴不足則片紙隻字皆不得入公門雖有命盜重情亦且飲泣含悲莫敢告訴蘇子有言曰民有不幸而訴其寃如訴之於天有不得已而謁其所　如謁之於鬼神今日官民之際誠有若是者苟早行是策則州縣本親民之官何至扞格不通一至於此論者或謂州縣爲民之父母當思敦其教化厚其風俗豈必以察察爲能苟境內皆得安耕鑿之天雞犬無爭閭閻安堵即足爲郅治而乃設立木桶收受詞訟得毋喜事邀功而誘民以健訟乎然爲此説者亦徒見武氏銅匭之弊耳武氏欲以殺爲威盛開告密有告密者給以馬不論農夫樵子皆得召見或不次除官無實者不問是以魚保家一進銅匭投者紛起以致海內忠良無不受其株累彼固欲使人攻訐以肆其殺戮之威耳若明府之桶則所以伸民之寃抑也曰有寃抑者書詞徑投則凡事不干己無所寃抑者其不准誣誑也可知夫民之所以健訟者以官民隔絶而訟棍刁民交鬥於其間耳若明鏡高懸神犀洞照上下交孚一無隔膜彼又何從而施其技昔陸淸獻公令於某縣去無幾日代任者即出一命案嚴緝數日兇手無蹤不得已請之于公公曰吾久于是地别無頑梗之民此殆某歟召而問之其人曰吾久欲殺是特不忍於公耳今公至吾死無辭是爲官者若能盡知民隱民且不忍欺豈特不敢欺已耶吾謂此事所難者實在於檢閲之時此桶既設一時來投者想不乏其人其真有寃抑而藉此以求伸者有之其無所交涉而有心傾害者亦有之其怨痛雖深而辭不達意者有之其嫉忌已甚而以危辭聳聽者亦有之一己之精神有限斯民之機械難窮一有不合彼訟棍刁民且將揣摩官長之心思以求售其術信而從之爲所播弄則受辭之良法反爲健訟之禍胎矣夫獄訟之事不易治也聽訟猶人孔子聖人可以言此下此賢如子路且以折獄見長誠以一字之妄增即可以領千金之産業一言之出入即可以貽累於終身故臨民者不敢輕收詞訟耳不然設桶受詞不特可以絶胥吏之阻抑且可以絶紳衿之請託其爲法豈非善之又善耶吾思今日之州縣畏事者多凡有詞訟必不得已亦必改重爲輕明火執仗每曰踰墻穴壁威逼致死每曰服毒自盡遇有人命案件往往斷給掩埋以了事甚有屍親不從而壓以官勢者自顧考成不思民隱惟知夤緣奔競迎合上心民之痌瘝久矣視同膜外溺志燕安而曰地方甯静移囚外舍而曰囹圄空虚横覽天下比比皆然設有一人能不辭勞瘁力反所爲何常非救世之良吏特檢閲之時不可不愼爲分别吾聞爲官者每曰淸廉勤愼明府能行此良法其淸與勤固不待言矣所望其愼厥始更愼厥終則造福於斯民當如䢴江之無盡 
[本館接奉電音]  
　　○昨接在京訪事人來電有本月二十一日諭旨一道敬謹譯登○三月二十一日奉旨禮部郎中員缺着恩棨補授刑部郎中員缺着錦昌補授盛京户部員外郎員缺着延齡補授工部司匠員缺着耆崑補授勞績保舉仍留直隷　先補用道黄建笎海防例捐納分發直隷試用道吳炳和截取分發補用同知報捐指省福建張兆奎籌餉例捐納分發福建試用通判林逢年籌餉例捐納分發湖北試用知縣李汶釗海防例捐納仍留四川歸候補班補用知縣李盛卿議叙分發試用知縣原掣陝西親老告近改掣山西許涵鴻俱照例發往黨歩衢　發往原省照例用劉廷忠着准其捐復原官仍發原省照例用吏部考功司郎中員缺着劉子銓補授所遺稽勳司員外郎員缺着郝同箎補授所遺文選司主事員缺着周蓉第補授欽此 
 
 

Page 2

 
 
[府試有期]  
　　○松江府恩詩農太守于二十日由省公旋定期于四月初五日取齊初七日開考 
[茶厘更章]  
　　○楚北武昌府所管十屬多係山鄉湖濱産茶甚夥除江夏武昌大冶興國州止龍港一處而外其餘咸嘉蒲崇山城六屬皆係産茶之區每年茶商雲集所抽茶厘爲數不少爲厘金之大宗省垣大憲春間即派同通州縣等員分駐各山頭按章抽厘更派知府班駐羊樓峒以總其事歷有年矣省垣總局上年聞得某局員有舞弊之説遂於今年議立新章蓋向年山頭抽收業户厘金每串抽錢四十文於茶客收茶時扣存躉繳厘局發給厘票本年所定新章免抽業户厘金每串四十文待茶成箱核照茶之斤兩司秤每担完業厘大錢八百文如茶有頭春子茶荷花秋茶之别不能一概而論則議定頭春至芒種日以七折完厘子茶至大暑日再加七折荷花至立秋日再加七折以後即爲秋茶照八百文加扣七折完業厘其餘花香完厘不論他莊收來本莊發出概行每担司秤完銀庫平色九分核算其餘仍照舊章 
[浙省綱鹽事宜]  
　　○兩浙綱鹽局現已裁撤併歸運司管理盖客歳經言官奏叅後由撫憲查明核議專摺復奏遂將該局裁撤於本年正月底止一律造册報銷歸運司兼管不再另派督辦提調等官矣故該局現祗有繕寫之書吏聽差之差役共留數名以辦未了事件前督辦馬觀察業已起程回籍現署運司曹觀察接辦該局事務後僅派隨同辦事官一員文案官兩員隨員薪水每月二十兩文案薪水每員每月十五兩較設局時一切費用不啻天淵之隔費既大減欵盡歸公開源節流此其要歟豐觀察所派綱鹽隨員係候補運判熙霖其文案兩員所委何人尚未詳悉該局向章其撥運浙東者歳有六萬引以額引計之數在二成以上因多窒碍之處兹由運司縷陳詳細情形禀請撫憲核减衛中丞核减爲一萬六千引批飭運司遵行准諸原額不及一成矣乃聞浙東綱商高元泰等猶以事虞敗壞爲詞赴撫轅呈訴請再核减經撫憲批駁不准並加申飭又聞該局現雖裁撤然局中舊定章程並不更改悉照向章辦理衛中丞覆奏摺內亦已隨摺聲明乃常廣綱商紛紛條陳事宜請中丞採議施行未知能允准否再晒鹽本干例禁准令集資收運原屬法外施仁近聞某處板户聚衆滋事大與商人爲難衛中丞已札飭現署運司轉飭該場官商會同地方官嚴拿首要各犯歸案訊辦 
[訪拿要犯]  
　　○黄老么即黄老大河南光山縣人曾經充當馬快斥退後潛至江南勾結匪類藍老四等迭次行刼得贓拒捕傷人溧陽縣李明府先後破獲各案盜犯僉供聽從首犯黄老么糾刦等語節經溧陽縣飭捕訪拿而黄老么等遠颺日久迄未就獲該犯迭次糾衆行刦實爲首惡巨魁罪不容誅斷不能容其漏網爰懸立重賞移會隣封一體飭拿務獲究辦該犯身中面圓有黑斑數點 
[烟臺叢話]  
　　○海防營高游戎近有回籍展墓之信溯自游戎蒞烟以來約束兵丁以安閭里廵查街巷以戢匪人善政多端商民同深愛戴今聞回籍之信咸不勝攀轅臥轍之思矣○上年有甲乙二人遍貼招紙施藥於人求治者惟以香取藥不受分文其實視人之貧富以定取香之多寡鄉愚無知往往受其欺詐明眼者亦僅以江湖中人目之詎前數夜間甲乙竟將同住之泰源興帽鋪票張銀錢約值七八千席捲而逃大盜不操矛弧令人不可測也如此○登州近有良家子弟十餘輩各製行頭自成一戯班如遇同好者以禮相請即可逢場作戯不以爲怪生旦丑末諸色皆備凡近時盛行之戯劇無不扮演畢肖有某生員者亦隷其中爲小生偶演拾柴一折演至閨旦問生以在鄉在監生徐答曰小生入泮多年乃是個真真的秀才問者莫不絶倒辱樓海市之中何嘗有真面目生既以真作假乃復認假作真殊未免多事○入春以來雨澤甚稀地土乾燥耕種頗不易易十七日濃雲似墨細雨如絲霢霂盡日土脈始潤農家皆喜出望外○木瓦二作生意尚有可觀故歷年於三月間演戯酬神今年以所集之貲積有盈餘又於淸明節夜間在大東河地方點放烟火銀花火樹無異元宵一時觀者頗盛○劉某舊隷水師營水手善泅水而貌黑故人以黑鬼子呼之近來潦倒一身飢寒交廹遇有大興客棧一客墜銀入水雇人撈覓劉乃應募而往幸不辱命撈起原銀客酬以銀稍蘇積困技之不可已也如此○開河多日商船進口者寥寥無幾蓋沙甯各船運漕者多即暫停泊亦不裝缷貨物焉○某女年已及笄係某妓之養女也黷母從良養於假父處已有年矣上年有某鴇自金家口來烟在道轅呈控以爲妓雖脱籍而賣牛不能賣犢請爲提訊經前任道憲批縣訊斷被告以有約在先該女隨母脱籍任憑擇配不與鴇相干縣尊以各執一辭乃親爲擇配今有良家子牟姓者頗堪入選擇吉于署中迎娶女自謂淪落一身命途多蹇豈得與年少兒郎共諧伉儷届期號泣不肯行經旁人强掖香車而去迨至合巹却扇見並肩而坐者美如冠玉心中大慰始信堂上者代繫紅絲固具苦心一片於是伉儷甚篤人皆傳爲美談 
[襄垣雜採]  
　　○順直春賑需欵孔殷李傅相奏准援照山東賑捐規例按海防捐例八成上兑再减二成報捐虚銜封典札行各省州縣一體開辦想蕪湖不乏富紳大賈自必踴躍輸將也○新授皖南總鎭史念修鎭軍宏祖原籍合肥甲申秋奉旨簡放時隷李傅相麾下統帶馬歩全軍駐防畿輔至目下始將營務交缷取道南來○本月十五日俗傳財神誕期農工商無不頂祝焚香乞靈於蝟髯黑面之土木偶錢莊巨賈更醵資演戲金鼓喧闐甚矣孔方兄勢燄薰天無人不思諂媚也○三春萬物發生家有掌珠者無不延醫種痘三家村裏咸標紅布於門楣令生人避忌操痘科術者利市三倍幾於日夕不遑俗例出花者必食鯽魚漁人網得每貫以紅繩沿街喚賣居人爭購其價甚昻説者謂漁翁得利正不必全賴鷸蚌相爭也○蕪湖地處江濱華洋薈萃無賴子弟往往騷擾市廛前有外來惡棍何傅二人持刀滋事由縣嚴辦遞回近該二人又潜行來此故智復萌經蕪湖縣錢孟超明府及保甲總局沈榕青别駕訪明立即逮案重責並曉示各青皮改過遷善勉爲良民除暴安良是誠民之賢父母也○蕪采營營官王梧岡叅戎乘輪晋省謁見撫憲禀陳要公屬弁咸列隊江干以送 
[百粤宦游記]  
　　○本月初六日前番禺縣陳大令起焯奉太夫人靈柩移厝大北門外雙山禪院儀仗顯赫鼓樂喧闐僚友故交執紼者頗形濟濟○張香濤制軍蒙恩頒賜福字擇吉初四日敬謹懸掛是日英都轉亦遷進運署一時屬員之赴轅禀賀者幾如山陰道上應接不暇○南海縣張大令石磷行將缷任大富南北圍紳士恭送牌傘以誌去思○原任澄邁縣調署番禺縣楊大令蔭庭交缷澄邁後來省禀見各大憲公館在司後街○督糧道益觀察示諭三月分堂期初四日接見首府及候補府實缺廳縣初六十九日接見同通州縣初八廿三日接見候補班佐雜十四日接見現任各首領○督標叅將余叅戎大勝奉學憲札委隨赴陽江閲看武生科試○本月初六日陸路提標後營左哨千總鄭千戎家琅緝獲走私洋藥三百三十五件解交善後局騐收○尚都統昌懋於本月初八日取道晋京是日滿漢文武各大員均赴日近亭寄請聖安大碼頭一帶冠盖如雲○督憲札委補用州徐刺史澐辦理石角緝私事宜刻已禀辭前赴差次矣 
[士論翕然]  
　　○金陵鍾山尊經兩書院每届官課必延候補之正途州縣第其甲乙然天下事豈能盡如人意每一案出譽之者居其半毁之者亦居其半於此見作文固難衡文更不易也去冬許方伯量移來甯都人士之懷才欲試者以整飭書院請且羅列歷來狼狽爲奸與夫書斗割卷冒名諸弊向章制府以二月甄别兩院例請閲卷者二十餘人先由藩署列名上届方伯只准飭傳五人三月初二又爲方伯官課是日方伯親莅下江考棚點名給卷至初十日出案傳聞此次由方伯親自裁定故所取者無札闥洪庥之奇僻云 
[瘋婦慘死]  
　　○津郡民性浮囂動輒造言生事前因拐匪各案遂致訛言四起遇有形跡可疑者輒以拐匪目之因此悮被拘拿及遭毆擊者不一而足初六夜有瘋婦劉孫氏蓬頭垢面誤入窰窪待詔王吉齋之家其時王未歸家其婦倉卒間不覺驚喊街隣畢集稱瘋婦爲拐匪地保 
 
 

Page 3

 
 
亦隨聲附和將瘋婦拘禁終宵于初七日晨送縣宫大令知有寃抑諭令閽人着該地保將瘋婦交其戚屬具領婦有葭莩親住居河東地方乃地保帶瘋婦去時不出東門而出北門行至錦衣衛橋五十畝地被無賴少年汪二王丑等將婦毒毆無算衣褲亦被撕破延至晚間婦竟因傷身死初八日晨由地保報案宫大令帶同刑仵騐屍據報渾身上下計有四十餘傷嗣由官媒騐得産門穀道亦有傷痕死後情形尤慘令人不忍寓目騐後飭地保棺殮親屬領埋逞凶釀命之汪二王丑等暨地保高連科一同帶案回衙訊究笞責有差聞婦向充僕婦係城北口村人嗣因痰迷成疾實無不法情事云 
[滬城瑣語]  
　　○本邑人周錫卿向爲羽士竊張天師之緒餘儼然書符揑訣而其妻潑悍性成人咸以雌老虎稱之周雖有法術不能制其妻也前日因其對隣王姓舉殯喚周及伊子周三觀等前往送喪事後嫌司帳人孫某開銷太少因向孫辱駡多方硬索孫素以訓蒙餬口數年前曾教周子讀書曾傳衣鉢因緣孫於此時見其肆口痛詆以爲目無師長因將周子申斥而去此固老頭巾習氣無足怪也不料因此更觸雌老虎之怒忽糾子女多人擁至孫處將孫扭打遇物便毁又至王姓家百般吵閙亦擊毁物件甚多嗣經衆隣不服喝令退出孫以無端被擾心實不甘前晚投廵防中局控告未知如何判斷○有阿海者未詳其姓向業辮線生意店在本城淘沙塲同業之某甲家詎意飽煖思淫竟欲圖奸甲妻經甲知覺遂下逐客令由是阿海飄泊在外近甲因病逝世阿海已無顧忌又以圖奸未遂積想成癲忽持菜刀一柄闖入甲家亂舞隣人某乙見之出而喝阻將刀奪下已被帶傷手指衆鄰不服欲執以送官阿海見勢不佳旋即乘間兎脱聞者莫不駭然○法捕房廵捕於前晚二點鐘時在城河浜見有年將弱冠之某甲拖東洋車一輛並不點燈因拘入捕房據甲供家住滬南南碼頭自己在珊記碼頭學燈籠店生理因要回家是以拖車捕頭謂既要回家車係别人之物何用爾拖着管押候訊○前日傍晚七點鐘後有西人駕坐馬車由英界往南路經四明公所急廹之間碾傷一人之脚當送仁濟醫館據醫士云可望醫痊惟不免遷延時日云 
[老婦訴寃]  
　　○前有老婦陳楊氏背負寃單至英公廨控訴媳婦被保民兵輪船上武弁杜忠全綽號牛臯之子杜雲鶴誘領請爲訊究蔡太守着該氏明白具詞旋據該氏訴稱媳婦於去冬遁逃當不知在何處旋知在甯波當往尋覔有李阿生言知我媳下落須酬洋五十元可以領同見面我其時並未備洋且人地生疏無從借貸許以見面自當酬謝李阿生不允遷延一月之久扭李到鄞縣喊控由朱大老爺訊問李阿生改名唐桂林不認前言我願出洋二十元託唐領同見媳朱大老爺亦諭唐苟能領同往見再貼賞洋十元嗣以時近年關我即返滬又訪悉媳婦固在甯波保民兵輪武弁之杜姓家曾投何統領公館伸訴著我赴地方衙門具禀後媳婦已到何公館仍不許領我又投長江水師提督李大人處攔輿控訴諭俟查辦迄今總不能領等語經太守函詢何統領旋接覆函略謂如果保民船上杜雲鶴誘領該氏媳理合投有司衙門呈控出票傳提本統領决不偏護况本統領不能干預民事如何妄稱該氏媳已在我處如是則竟指爲窩家矣今查杜忠全在船爲駕駛未便送案先將伊子雲鶴斥革送案至杜忠全有質訊之處儘可隨時交案惟請究明該氏何由知媳在我處太守接函後當經備文到甯查案昨日該氏又投案催請究追太守將何統領來函傳諭且問何由知爾媳在何統領處該氏稱何統領當時允着杜回甯領同我媳來滬後忽中止適逢水師提督李大人來滬我即喊寃諭俟查辦後又有保民船武弁尤畢生到我家商勸除去桂忠全之名可以交還媳婦我言已經列名不能除去以致一再廷宕今背寃單到案太守謂爾初言甯波之李阿生又言李即唐桂林頃又指尤爲証本分府知爾曾請尤查問並非尤來商説且爾何由知媳在何公館該氏答稱我親見媳到何公館太守謂爾一婦人敢向李軍門攔輿喊控既已見媳當時何不拉住本分府不能任從爾意拖累他人斥令退去 
[解犯赴蘇]  
　　○昨日上海縣中批解秋審人犯三名赴蘇於下午二點鐘時由滬南大碼頭啓行莫邑尊特派營兵一隊爲之護送並飭粮廳范少尹水利廳鄢二尹並法華司黄浦司等四員押解至蘇聽候秋審聞該三犯一爲前年製造局中刃斃沈阿三案內之陳阿狗一爲三年前戳死浦東爛泥渡周姓小孩並放火焚燒案內之張阿小一爲前年新碼頭兇殺某姓案內之宋生霖又聞此次南匯縣解秋審之犯祗有一名不知所犯何案昨將該犯解滬過站同時起解赴蘇矣 
[英界公堂瑣案]  
　　○謝賀氏禀稱丈夫撑船出外我之外甥孫阿三在製造局爲銅匠前遭王阿狗毆傷致死由徐阿龍帮同報縣請騐嗣經人調停罷訟徐阿龍一再向我索酬不堪其擾現又將我勒住不得已報捕拘案徐阿龍供以後不再饒舌蔡太守隨飭徐阿龍具保釋放○餘杭人周賢橋誑騙李徐氏之首飾衣服并竊棧主婦施朱氏翡翠銀飾由包探戴金寳拘獲解由蔡太守訊供判將周發捕房管押三月竊贓先給施朱氏領去并諭李徐氏酌償押本始准給領已列前報昨據該包探起到各贓內有銀匣一隻查明是妓女王阿珠之失贓該妓遣傭婦湯陸氏投案請領并將周賢橋送案湯陸氏供在王阿珠小姐處爲傭銀匣從大興銀匠店買來忽然失去今由包探緝獲人贓邀同大興銀匠店夥陸炳德到案請領陸炳德稱銀匣確由我店賣與王阿珠周賢橋供認銀匣在該妓處取來太守以周賢橋藉嫖行竊無恥已極照原斷加押一月以儆銀匣交該傭婦領去○談掌南稱將銀鐲向質鋪質洋三元突被竊賊王錦堂從櫃上攫去當即呼喊追赶由捕阻獲人贓請爲給領王錦堂俯首求恩蔡太守隨判王管押一月贓交失主領去○馬裕順稱在四海昇平樓茶館司帳茶客干杏泉惠茶鈔交下洋一元欲找小洋及錢當時看是好洋及論找　被換銅洋向論一味胡言報捕拘案銅洋呈閲干杏泉供在新閘地方開協和店洋是用下來並非有心混用蔡太守隨飭將干押候查明是否開店人俟下禮拜覆訊○妓院傭人丁阿桂因無生理專至各妓院行竊兹又行竊王金珠家之衣飾報由捕房包探緝獲人贓并起出别家妓院失贓昨晨一併送案王金珠等投案報明失竊請爲給領丁阿桂俯首求恩蔡太守隨判丁發捕房管押半年贓交失主分别認領○印度廵捕稱昨見錢阿高駕車碰傷老婦曹氏拘錢至捕房曹氏不願投質惟將錢阿高送請發落錢阿高稱以後當小心駕車蔡太守判罰錢洋半元撥充醫院經費○西人秃度木耳稱被小工陳阿五竊去紫銅七塊值洋十二元報捕緝獲人贓請領陳阿五認竊不諱蔡太守商之賈副領事判陳管押二十八天贓交西人領去○公和祥棧房西人稱昨見工人王一添行竊舊鐵三塊獲住人贓交捕王一添供貪小拾鐵惟求恩恕蔡太守商之賈副領事判王發捕房管押七天鐵給領 
[招領十八日另到靈柩]  
　　○川少頌成徐君報悉雙闕等處有萬年青失事淹斃之屍數具敝所即託徐君裝載棺木往該處收殮於十八日到申共計四棺騐得雙闕所撈之屍身材長大指甲三四寸長無衣有絲帶一條年約四十餘歳據錢彚翁云似是甘肅知縣沈允章字黼廷模樣楊家土所撈之屍身中指甲甚長穿布衫線縐背心帶插袋一隻年約三十餘歳似福建候補直隷州顧鎔字子芹模樣以上二屍日發信通知伊家屬來申辨認又有柘林所撈之屍年約四十餘歳無衣有繡花肚兠一個爲憑金山嘴所撈之屍身材長大無衣年約三十餘歳均未有親屬認明其柩俱停在羅家灣特此佈知 
[文報局內賑所瑣記九]  
　　○宋徐耕以歳旱願分千斛助官時論比之卜式詔書酬以縣令史册美之往歳義賑風行數之鉅者直有千金不吝輸家助公誠足方古而歷久生懈近則大賚之賜寥若晨星亦時勢然也今日晋和莊交來甯波府女子周氏如祥助賑洋千元尤爲僅見夫脱簪珥以相助節針紉以樂輸雖一物一錢已足誌美以其出於女流也今周氏發大慈悲放大手叚災民之感恩戴德固不待言他日採風及之 
 
 

Page 4

 
 
將有抽彤史之管繼列女之編添一叚巾幗豪俠佳話者抑余有望焉山左待澤正殷需欵甚急四海之大九州之廣苟能慕義强仁吾知富商大賈必不讓金閨璇閣獨擅勝塲四顧茫茫我將拭目俟之三月二十一日 
[更正]  
　　○十七日淸單內黄巽齋助洋兩元誤登一元合亟更正　　陳與昌賑所誌 
[浙省撫轅抄]  
　　○三月十四日王潭禀銷富陽海甯俗地丁差禀知藩司委催義烏楊故令昌珠交案銀兩差○十五日同知常安禀知藩司委解二批京餉差鄒仁培由紹專丁來省禀知臬司委紹府帮審差禀銷覆催程安二縣地丁差候補縣王叔鼎禀辭赴紹興發審差從九品趙承恩禀知釐捐局委甯郡文案差禀謝叩辭○十六日牌示仰准補陝西咸甯縣丞謝毅知悉即于本月十八日赴代行衙門聽候騐看起用毋違特示○十七日典史郭文緯由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　愛的生電燈告白 
　　啓者本行代理愛的生在中國香港呂宋印度等處辦理愛的生電燈現在如有作坊街市房屋及公會處等類欲設電燈本行可開明帳目代爲購致此項電燈東洋用之巳久較他燈價更從　東洋之官　舘安設七十五盞每盞光可扺蠟燭十六枝其管燈者俱係東洋人　　　一禮拜卽　其中巧妙其燈每晚約燃十一點鐘之久計一點鐘　每盞只　洋銀五厘又東洋織布局内用五百廿五盞每盞光可抵蠟燭十枝一點鐘時每盞只　洋银三　計該局每年所出電燈費計洋五千五百五十三元其電燈機器將來不免破舊所有另裝之費巳有利息八厘算在每年所出價内從前該局用油燈每年需洋五十元現在改用電燈旣無危險且更光明目下上　泥城外味　園亦巳裝設此項電燈廿五盞如欲往觀者請至本行面議可也特此佈聞上緒十二年十一月辦理愛的生電燈之豐泰洋行啓 
　　看書卽知戒烟法 
　　此書蒙克王爺賜章鑒定倉塲督　宗室鍾暨上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食　容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀斑藥半元十日退淸髮秃藥六角半月重生淋瀉　藥等兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　起首呂宋票老行 
　　本　商起首運售　月呂宋票批　公道　　　　紅票升足棋盤街北 
　　英五月票 
　　自運呂宋票全張半張分條照市收兌紅票格外克巳紳商賜顧原班回件棋盤街中市 
　　杭州有利 
　　向係　易如　帶售各種藥水承蒙賜顧原班回件不悞大井　有利　 
　　萬倍利拆票老行 
　　英五月份呂宋大票批發比衆公道另售亦可兼運售變通新章票全張十號不同售洋二元半張五號不同售洋一元條頭兩角信購即班回件棋盤街 
　　頭三彩誌喜 
　　茲接呂宋四月份電報查普和公司新章票頭彩並上下附彩均由本行售與本埠九茹篦箕店四房朱君三彩售與湖南長沙府曹君今售英五月份呂宋票價照大市公司票全張二元半張一元分條照市如蒙士紳賜顧函購原班回件决不有悞漢口華記洋行啓 
　　呂宋票變通新章 
　　兹接英四月份電傳本公司售出新章票三大彩得翁姓名候碍明再登今售五月新章票全張十號二元半張五號一元條頭二角拆票公道並售大票價照大市遠處函購當班回件祈指明棋盤街北此佈 
　　英五月票出售 
　　自運呂宋發財票全張六元半張三元條頭七角批發公道專收紅票小行並無分校外埠○什商信購原局回件不悞上洋棋盤街北呂天廣協商源和記同啓 
　　洋棉紗線零售 
　　本行木心線轆久巳揚消其線于别家不同線身　滑於　衣脚車手車甚爲合用向售原箱今議零拆二百碼每羅二兩一錢一百碼每羅一兩零五分原箱面議倘蒙賜顧請至三洋涇橋北首向本帳房購售興隆洋行 
　　新到奇巧神童戲 
　　本樓特聘古越新到雅宜班奇巧神童　服色鮮明旌旂燦爛手法玲瓏歌聲嘹喨文武能演誠奇觀也巳蒙諸翁鑒賞四馬路石路開演風雨不更男女可看仕商賜顧諸祈早光愛是樓白 
　　專收紅票 
　　茲售英五月分票全張半張分條槪照大市○仕商賜顧當班回件上洋棋盤街北 
　　申杭批發 
　　本公司新章票出售全張價洋一元分條一角頭彩得洋五百元其餘均照呂宋六十股之一人派按月拆與上海二洋涇橋至善○法馬路易中兩行又杭州環山堂○廣昌○泰來○栛發外埠轉拆祈向該六家批發本公司自設以來頗著信義紅票售出原處立兌現洋逐月大彩槪不登報事昭愼重并聞有隱戤本公司名目在外抖銷賜顧者認明香港通利公司字樣庶不致魚目混珠特此佈 
　　三大彩誌喜 
　　本公司英四月份新章票今接呂宋電報頭彩七千八百九十八號二彩九千九百五十號三彩一萬二千另三十號頭彩三彩拆興漢口華記洋行二彩售與本埠得主台銜容查明再行細告今售英五月分新章票全張十號洋二元半張五號洋一元分條一號洋二角並售呂宋票價照大市如蒙賜顧速來購取拆價一槪公道收兌紅票格外克巳外埠函購原班件决不有悞上海棋盤街北首普和啓 
　　頭彩一萬三千元 
　　西人向有跑馬票出售茲下四月初十跑馬届期額設一萬號准跑馬後三日跑馬塲當衆開彩頭彩得洋一萬三千元餘詳仿單共有八百四十一號得彩較呂宋票容易十倍惠顧者全張四元半二元四開一元速至棋盤街廣生祥就近購取遲不及跑馬塲西首華利茂洋行勃勃啓 
　　新開慶泰衣莊 
　　本莊開設上洋棋盤街三茅閣橋北首第一家速選折杭綢緞衣料名工顧　蟒袍補服專辦京陜粗細皮貨定做時樣重料滿漢衣服發客其價格外克巳仕商賜顧認明本號招牌庶不致悞 
　　保德蘭四門町泥出售 
　　才倍惡齊利脫喃勃勒特四之四門町較别種均高久巳馳名今運銷中國如欲購或定辦者請移玉來行面議可也經手中國各處義記洋行啓 
 
 

Page 10

 
 
   
 
 

Page 11

 
 
[部擬旗産荒地章程]  
　　○前報登有户部具奏擬定旗産荒地章程八條一疏兹將章程錄左謹擬章程八條繕具淸單恭呈御覽計開一旗民交産宜照民田賦額升科也查咸豐二年暨同治二年兩次開禁奏案民置旗産概令納税升科該管州縣據呈履勘比照四圍民田酌中定賦法至　也　如州縣奉行不力於旗産升科報部册內有聲叙四圍科則者有漏未聲叙者有聲叙四圍科則而議賦過輕者部中於漏未聲叙四圍及議賦過輕各案不得不駁詰另議乃駁詰後往往延擱不覆其聲覆者　率仍請照　議核准夫部駁不覆則案懸莫結仍照原議核淮則流弊孔多是宜定簡要之法查各州縣賦役全書內載民田額賦上中下三等科則旗地錯雜民田之中其肥磽必與民田相等擬請自光緒十三年正月起凡旗民交産之案仍令比照四圍民田酌中定賦其報部科則或照上則或照中則或照下則務須隨册聲叙與各州縣賦役全書所載三等科則大致相合者迅即核准行令啓徵其有比下地科則較少者一面先將原報不實之州縣移咨吏部照違令例議處一面駁令議增順屬限兩個月聲覆直屬限二個月聲覆倘逾限在五個月以外者移咨吏部照任意躭延私罪例議處其有　任州縣辦理旗産升科在百頃以上將錢糧造入奏銷者准其照章請槳　一旗産升科宜歸併民粮奏銷也順直各屬州縣經徵錢糧照地丁例辦理者八項官租而外又有旗民交産一項查定例州縣經徵地丁初叅未完一分以上至五分者分别降留革職假如一州縣經徵地丁及八項官租旗民交産三項錢粮內有兩項未完一分至四分以上例應降級留任一項未完五分以上例應革職離任自應從其重者議以革離不得因另案尚未欠至五分僅予降留矣竊以州縣催科考成不可不嚴而處分不宜過多考成不嚴　以杜揑欠之弊處分過多適以啓規避之心歷考地丁及八項官租旗民交産三項奏銷案內除初叅未完五分以上例應革職無從規避外凡初叅未完一分以上至四分者未届二叅即調署他缺而本任初叅降留處分概准以罰俸完結此規避二叅降調之明証也民買旗年納税升科即屬民地與八項官租情事不同各州縣經徵此項錢粮本不甚多若必單案奏銷另予處分揆諸情理似未允協擬請嗣後順直各屬經徵八項官租仍照地丁例另案辦理其旗民交産錢粮無論舊案新案銀數多寡自光緒十三年分起概令歸於各該州縣地丁項下統計完欠分數分别議叙議處併案奏銷以省案牘並令轉飭藩司另將各該州縣一年辦過旗民交産共若干案頃畝若干共應徵錢糧若干由該州縣發過印契若干藩司黏過契尾若干徵過税銀若干按某州某縣分造淸册於年終送部以備考核違者將藩司叅處　一旗民交産宜停發部照也查咸豐四年奏案民人契買旗地照前議升科章程分别升科各項黑地亦照前議升科章程比四圍額賦酌中定擬統由該州縣出結詳司咨部發照等語竊以民　呈報黑地必無字據既無字據即屬公産議定租則由部發給佃照此舊例也若旗民交産將買契呈明納税後即由州縣給發印契爲據若再由部發照實嫌重複日部照一日不到小民之手則一日懸望於小民有何神益擬請將此項照版即行銷燬以杜紛擾　一無根荒地宜釐定租則也舊例民種官荒旗荒各項地畝每畝定租八分嗣因租則稍重隱種不報於同治四年奏明仿照旗民交産章程比照四圍隣地議租行文遵照並纂入則例查民種各項荒地僅令納租概不費價又不呈交税銀遇有事故例准退地另佃不准私行典賣較之民買旗産納税升科准其永遠爲業者一公一私判然各别乃近年各州縣詳報荒地議租各案多不過四五分少有不及二分者與旗民交産所議科則毫無區别未免公私混淆輕重倒置　以前經部議准各案不計外擬請自光緒十三年正月起凡官荒旗荒議租之案不准　照四圍概令該州縣親往履勘按地之肥瘠定租之多寡分上中下三等租則上地每畝定租六分或六分有奇中地每畝定租五分或五分有奇下地每畝定租四分或四分有奇並令州縣分晰造册出具實無輕减切結由道府加結詳轉咨部由部速行核准頒發執照以便啓徵其有議租在四分以下者一面先將原報議減之州縣移咨吏部照違令例議處一面駁飭議增直屬限三個月聲覆順屬限兩個月聲覆如逾限在五個月以外者移咨吏部照任意躭延私罪例議處其有一任州縣辦理荒地招佃在二十頃以上將租銀造入奏銷者准其照章請奬　一荒地旗産宜會同省司互相稽核也各州縣查辦荒地分官荒旗荒三項有除粮案據者謂之民荒無除粮案據者謂之官荒旗荒民荒升科應入地丁奏銷係臣部福建司承辦官荒旗荒納租應入公産奏銷係臣部井田科承辦現將官旗荒地釐定租則恐小民避重就輕以官荒旗荒報作民荒擬請嗣後遇有民荒升科之案由臣部詳查有除粮案據始准發升科　無除糧案據即係官荒旗荒由臣部行令照此次部定租則新章據實議租違者叅處至旗民交産升科錢粮今既改章增入各州縣地丁奏銷册內曾否將旗産錢粮增入及增入有無舛錯非互相考核不能周知擬請由臣部井田科　旗産升科核准者逐案付知福建司登記俟奏銷到時　福建司將新增旗産錢粮逐欵磨對以防遺漏舛錯　一旗産賦税銀兩宜照章分批解部也查咸豐二年奏定章程各州縣經徵旗民交産錢粮照旗租例悉數解部其每年所收税契銀兩亦令　同旗産正項錢粮按年委解部庫一次各州縣經徵旗産錢粮雖改令增入地丁項下奏銷而　收賦税兩項銀兩仍令照章按年掃數解部不准私行挪動順屬令各州縣詳由順天府逕行批解直屬由藩司彚齊批解違者查叅　一官産旗産未結各案宜勒限報部也查道光年間革退莊園頭地畝行令議租未結未報並水佔行令隨時查勘者共九十三案計地五百五十六頃五十畝零違例入官及抵帑入官兩項地畝行令議租未結未報者共五十七案計地一百三十頃八十餘畝光緒十二年以前各項荒地議租　結未報並水佔行令隨時查勘者共五十四案計地一千一百十七頃十餘畝又旗民交産截至光緒十二年底止共二百十八案內除准其照數起徵未將價税聲叙等共六十八案計地二千五十七頃二十餘畝應另案開單咨查外其因議粮輕短駁飭議增令將原議粮銀先行徵解者共五十九案計地一千二百三十七頃二十餘畆又尚未議粮行令速議暨議粮輕短駁飭議增者共九十一案計地六百八頃七十餘畝又地　溝以上未結各案各該州縣均有檔册可憑何難議結詳報乃節經臣部行催置若罔聞其爲任意延擱已可概見本應從嚴查叅以儆玩愒惟官非一任事閲多年若逐　根究淸結爲難擬請將從前遲延未報之各官一律從寛免議統令嚴飭現任各州縣各將前項未結地畝迅即逐案淸查妥議除道光年間革退莊園頭及違例入官抵帑入官三項地畝本有原佃仍令照當年原租詳報外其光緒十二年以前各項荒地並旗民交産經部議駁未結地畝無論年分遠近均照臣部此次酌定議租議粮新章認真辦理統以接到部文之日起扣去府道核轉日期直屬勒限六個月順屬勒限五個月一律議結報部核辦倘逾限不報逕由户部將經管該州縣咨送吏部照任意躭延私罪例議處寛其限期嚴定處分庶積案可望廓淸　一新定章程宜令州縣出示曉諭也查從前部定荒地議租旗産升科各項章程均令各州縣出示曉諭俾小民有所遵循此次酌定議租議賦新章恐小民不知胥吏從中舞弊應令各州縣俟接到部文迅即按照部定租賦章程摘要刊刻簡明告示通行曉諭俾衆共知以杜弊端 
[和西湖花隱上己偶成]  
　　○正遇良辰歇浦濱雨餘風景一番新尋芳拾翠還思舊贈勺秉簡亦自春絮雪暖迷青艸路車雷晴起緑楊塵詠觴共續蘭亭會愧少山陰作序人　敬歩松堂世伯司馬大人小樓吟飲圖原韻　小憩層樓雅趣尋杭州憶否酒沾襟金樽檀板臨江飲紫韻紅腔放浪吟王粲風流推獨歩庾公瀟灑寄間心輞川圖畫新詩本願附諸君咳唾音[  梁溪芸香館主俊侯宣增豪稿]  
[上己偶成錄呈夢畹生正刊]  
　　○花未舒顔柳未眉江城春信尚遲遲踏青繡履翻新樣拾翠佳人鬥艷姿沂上共披曾點服洛濱誰和令公詩永和修褉遺風在今日偕君醉一巵○百五前二日喜愛蓮舊主廬　舊隱見過　屈指韶光近禁烟高歌聊慰别離天知音喜遇周公瑾倒屣懽迎王仲宣秋水蒹葭久洄溯春風楊柳　纒綿愧無尊酒酬佳客竹裏新茶手自煎○寒食對酒　百五光陰憶昔時年年高會白蘇祠依人自作他鄉客閉户孤吟冷節詩南回魂消花灼灼西湖夢繫柳絲絲明朝心恐思家苦先把鄉心付酒巵○俚言一律奉贈驪睡軒主　風義平生太折衷多聞直諒共推崇可能友事兼師事却喜心同與道同成已端由磨琢力及人不伐切磋功他年得賣長門賦願把黄金先鑄公○百六後一日夜廬山舊隱偕余踏月訪玉川子喜晤倉山舊主得七律一首　不才久欲繡袁絲何幸相逢啜茗時良夜　看新月色耆年省識古風姿枌榆里社今無恙楊柳樓臺早有詩畢竟先生繩祖武隨園手澤尚留貽[  西湖花隱楊槐卿次山甫呈稿]  
[小樓主人以自題吟飲圖詩屬和疉韻率成四首錄呈吟正]  
　　○柱直奚須較尺尋吾曹契合證靈襟名園對酒曾相識　百花生日懴情侍者招飲始識君於徐園　何日登樓一放吟與子商量觀海術　聞小樓俯臨大江波瀾壯闊　顧余孤負着山心　余家有晴山一角樓　郢中唱到陽春曲四顧寥寥幾賞音○海上仙山未易尋軟紅塵裏且傾襟遭逢落落千秋感俯仰茫茫萬籟吟司馬薄游懷厚遇元龍高臥寄遐心半天珠玉隨風墮縹緲如聆法曲者○衆妙分明仗妙　天花下散滿裙襟能狂阮籍緣中聖善病維摩坐苦吟風雨時深巢燕計滄江日大釣鰲心嘯酬雅意賢仁足春暖繁臺想寓音○勝狀憑人託筆尋集成應不讓題襟四方騷客同聲和一卷新詩取次吟海國揮杯遺世概雲天倚笛入仙心載賡伐木神俱往象外悠然雅頌音[  意琴室主甫稿]  
 
 

Page 12

 
 
[上海四馬路文報局內協賑公所經收賑捐三月中旬淸單]  
　　○十九日使君受福册江通輪船帳房劉鑑明翁募伍遂初二元陶君綽陶相俟東湖縣三户各二千文張旭初一千文劉鑑明一元陸良臣劉炳垣吳友廉陸序東四户各五角實收洋十二元○臨浦鎭乾泰米行募隱名氏續愿求平安汪廣和二户各一元吳良楚駱裕全來泰二户各五角補過氏三角來近揚施其祥二户各二户各二角何瑞生求目疾病陳維能金加金鮑萼堂王景山陳周揚六户各二角五分乾泰行四角六分四季發財二角四分駱淸釗無名氏陳德潤三户各一角○大團鎭下砂場正堂陳交來綺禪庵主求父病症速痊三元又代募求父病愈子余還願五元○滬報舘交來大樹後人紅杏草堂二户各銅洋一元蒔古齋主閉軒主人日新齋德輶如詠華館香草朶僊魁第霽人阿廉十户各洋一角○九江招商局募佩餘記一元不書名勉力氏二户各五角寄安舘主二來○留有飭五元嘉興池灣屠漱芳求安氏二户各一元○本埠尚齋書塾募各學生陳啓甲二角又錢六十六文申王倡王家祥宋光璟楊禮耕劉三寳五户各五十文蔣可綏六十文徐通全四十文顧維鏞劉金壽陸壽珍季貞卿三户各十文陳喜慶施彦嘉二户各八文實收小洋二角錢四百六十六文○仙女鎭元康莊金水居士一元○受福册綏字十三號揚子萱翁經手本埠巨豐莊募積善堂二元植德堂培福堂二户各一元集慶堂惜福堂不留名琴山書屋鏡水書屋不知善綠蔭軒抱墣山房居之安懷瑾書屋樹祿堂亦順堂十二户各五角○又綏字十八號怕盛莊胡培基二户各二元○同字圖册一萬二千七百九十八號蕪湖招商局募硯耘書屋自鋤草堂養性山房誰芬處士吳客五户各一元○浙慈金祖培先生爲先母二週之期節省懺費四元久不來申人銅洋三元本埠盤記號交來荆沙如松榮號五元大來號交來陸香濤先生晝潤四角東台縣署帳房劉蓉浦先生交來深柳主人十元○程氏爲求夫病速痊六元○本日共收洋八十四元銅洋五元小洋七角錢四百六十六文 
[上海四馬路文報局內協賑公所經收賑捐三月中旬淸單]  
　　○二十日使君受福册本埠陳古愚先生交來玉山無名氏續募光風霽月館焚香瀹茗室德有隣堂西湖逸　冰溪釣者警醒頭陀懷玉山人杏村居士蒙泉居士夢覺子十户各三元信可軒二元樹吉堂負暄堂崇雅堂立本堂四户各一元倪節臣倪耀宣二户各五角○又本埠文瑞樓書坊號募江花嶼二十元江養和二元榛魁江秦氏江蔡氏汪國城四户各一元又崑山正心崇善局盛巽卿翁募企鰲氏八元蘭疇氏無民氏二户各二元○又南海李寳濂善士爲先考春生公八十冥誕懺資移賑祈冥福十元○急單本埠吉生茶棧募張俊興一元汪餘璋杜金福汪理亨三户各五角吳名姓　漢明不書名三户各四百文馬李五三百文程天順三百三十文汪林兆汪金舟二户各二百文實收洋四元五角○江西省士井巷吳公館交來錢錫福翁募南昌縣人李啓祥善士求咳嗽血症速痊二元○久不來申人銅洋一元○本日共收英洋九十一元銅洋一元小洋五角○本旬共收規元三百廿三兩一錢六分七厘原平銀廿四兩二錢六分批申規元廿四兩八錢二分七厘英洋一千另六十五元花本　二元二共計規元七百七十三兩五錢七分五厘爐胚洋七元計規元四兩七錢六分銅洋二十七元烊見規元三兩九錢一分五厘小洋三十七角計規元二兩六錢八分三厘　一千四百三十一文計規元九錢八分七厘○八項共合規元一千一百三十三兩九錢一分四厘○連前共收規元三十五萬六千四百三十兩另六錢二分六厘○連前共解規元三十五萬六千四百六十七兩八錢四分六厘○實墊解規元三十七兩二錢二分合併聲明 
[上海北市絲業會館籌賑公所施少欽經收山東順直賑捐三月十二日第一千三百十四次淸單]  
　　○現成功德莫要錯過機緣救命第七千六號蔡善士一元○又七百四十三號嘉泰永茶行募屠用椿一元俞益三五角宋泉林無名氏各二角梅隱名一角共合二元○又三百九十四號葭稷居士二元○又三千七百三十四號顧晉居士二元○又六千八百八十號永生利洋貨號募陳端本堂李雄起各五角許錦明二角陳就明陳錫慶袁文瑞合一角共六户合一元五角○又三百九十號韋玉亭一元○又一千九百六十三號紅塵不逮子求平安四元○又六千九十二號怡大號募吳知芳竹市各二元厚顔氏一元九角徐椿齡秦暘記汪輔唐胡頌僖郭雲戴方衡柳成瑞德蔚堂八户各一元無名氏退補胡無名氏三户各五角袁高記無名氏嚴聚山三户各二角共合十六元○又七千六百八十七號益記洋貨號募無名氏嚴氏隱名氏三户各二角隱葭佑人一元琴鶴居士六角了愿人力不足子各五角恨子錯過人四角共八户合九元○又二千二百六號慶泰絲棧募吳森官五角慶泰四角施善登紀魯記許君記邱家朱徐氏五户各二角不留名一角共合二元○又二千二百十一號無名氏　無名氏一元無名氏五角無名氏十一户各二角無名氏三户各一角共合來三元虚對開一元四開二元八開一元○又二千七百九十六號葆泰隆募知足子求母康健並子平安五元葆泰隆二元五角臥梅居士二元陳錦堂五角共合十元○又三十六百號生大和號募雲溪氏八角吾省氏五角和記四角守箴氏無力氏裕記同記修養氏無力鄉人平安氏哲甫氏勉力氏有求氏十户合二元渤海氏三修氏方氏三户合三角以上十六户共四元○又二千五百五十四號吾盡吾心人一元○又二千七百三十八號大英公館寫字房吳少卿五角○又三千五百二十四號盛春記五百文盛煥章盛德安各四百文盛名高二百文葉榮庭張海永朱慶王硯芸王連生陶榮全六户各一百文以上共合來二元○又一百四十一號瓊春院主一角劉彬官二百文劉　瀛一百文○又三千一百九十七號勉方士周二元○又二千七十二號望杏軒主人募孝友堂三元巽卯二元次卿喬官作書三户各一元唐氏二百文小高一百四十文老高一百文姚氏王氏陳氏魏氏周氏陳氏各一百文以上十四户合九元○澧溪募恆裕九顧陸氏各一元醴笙席　滋堂各三角王于瑞堂不留名畢宇奇淸和子記各二角以上共八户合三元四角○章嚴氏爲夫守元求病速愈四元四明再生氏求子病愈十元徽州吳序賢懴　移昉求先慈冥福五元韓鉁藥資移　求病速愈十元常熟曹覲甫一元青田縣署何丙齋五元九江祥發元節省財神會酒席資十元戴進　求子平安五元蔡門夏氏求合家平安二元邱景霖席資移助五元高郵丁鏡齋募何補德堂四元張仲延文來劉星洲完愿四元苕溪淸河子求保父母康健十元梁其卓爲祖父母資冥福五元又爲父母資冥福五元無名氏五角又五角無名氏一元無名氏一元以上十二日 
 
