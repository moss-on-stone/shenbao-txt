# 1899 - 219 - 4909457

 

Page 1

 
 
[彚解振銀] [  申報館協振所謹啓]  
　　江右沈災迄今未瞻而紹興各屬又苦横流庚癸之呼幾致慘難入耳本館同人旣從諸君子後籌備振捐斷不忍以時勢艱難袖旁觀之手特於前日集得規銀一千兩會同源通官銀號振所嚴筱舫觀察解往江西昨日又以規銀一千兩會同絲業會館仁濟善堂兩振所施子英太守解往紹之新昌嵊縣請在事者權其緩急輕重酌量散給飢黎所苦四野哀鴻闓澤難於遍給嗷嗷中澤九死一生惟冀海内仁人同深惻隱囊金慨擲共濟時艱庶本館同人不致貽爲德不終之譏而飢黎亦得以苟延殘喘陰功莫大跂而望之矣肅此布陳伏維埀鑒 
[閱報紀弭兵停議率筆書之]  
　　昔春秋時列國紛爭羣雄角逐好大喜功之主往往窮兵黷武以逞其鯨吞蠶食之心驅子弟於疆塲罹鋒鏑而不顧殺人億萬盈野盈城塗炭生靈至此已極宋向戍憫之於是創爲弭兵之舉以冀邦交輯睦回天地之祥和而民庶亦得吐氣含和共享太平之福此誠仁厚之用心也顧當時之所謂軍械者不過刀矛而已劍戟而已殘殺雖烈猶不若今日火器之害爲尤酷也前門後門單響連　之快槍前膛後膛銅鐵純鋼之巨砲開花羣子葡萄之子彈炸棉餅栗有難　　之火藥轟然一聲死者山積宇宙殺機之猛蓋未有至於此者而西人剛勁之性又大都以爭雄好勝爲心如羅馬法　西之併吞列國　括歐洲雖至糜爛其民曾無顧惜英之富紳碩彥慨然有動於中以爲不義不仁莫此爲甚乃議設立弭兵會倘兩國因事齟齬將啓兵端會中卽舉極有位望之人前赴兩國察其事之曲直論其理之從違挽局外之國勸令仍敦和睦毋遽易玉帛爲干戈並勸各國立約之初必將此條添入各國中頗有從其議者由是此舉遂成爲萬國弭兵公會第一次會於法京巴黎第一次會於英京倫敦第三次會於意京羅馬計赴會共議善策者有十七國達官蓋皆知此會爲體天心之仁愛反衰世之陵夷意美法良實足昭垂來襈以故法與荷蘭因南美利加屬地互啓爭端後遵弭兵會議公請俄國君主爲之剖斷得以不致失和英美兩國之人在卑令海峽捕魚爭競幾釀事端後亦遵弭兵會議公請著名之人公斷不至遽啓兵戎他如俄士之爭及秘魯智利之役各大國勒兵相勸遂得烽烟無警氓庶安寗未始非皆弭兵會之成效今者俄皇踵此故事創設弭兵會於荷蘭國京都各國皆派員入會聚議中國則派呂君海寰日本國則派林君董英國則派嚇哈得君美國則派紐壹爾君法國則派俾何鐵君德國則派僕鄰善君意國則派汝音尼君西班牙國則派伯給爾君奥國則派翁利克知亞尼君其餘諸國大坻皆飭駐何使臣任之俄國則以斯得理會君爲會長集議時所陳意見大略謂兩國或遇生釁可邀公正人代爲調和萬一從事兵戈亦不可過於殘忍故欲將前年英人征印度邊疆亞非里釐部落時所製之淡淡藥彈禁除並裁减兵士及一切勇猛之軍器蓋以淡淡藥彈其力甚猛與開花彈無殊而英意奥三國會員則謂淡淡藥彈雖裂不炸究與開花彈有間故其議未經允從兹太晤士西報忽稱各國使臣在荷京會議弭兵之事現已停議至究意因何而停以及他日尚須續議與否刻尚未得其詳豈卽因各會員不允革除淡淡藥弭意見參商故因而罷議歟愚則謂俄皇此舉固早知其不克有成也俄皇以裁减兵士爲言而俄之兵先未見其少何以使各國服從各國之所以派員赴會者祗以其名正義大不得不從菲眞信其能成而欲全撤大兵共守和局夫天生五材兵不可廢此亦古今事理使然故宋何戍弭兵而春秋時終未嘗泯戰禍泰西三次弭兵而泰西各國亦終未嘗泯戰禍以黄帝虞帝之聖而猶且有阪泉之師三苗之格則於今之時局而谷盡銷劍戟也詎不戞戞乎難哉前德相俾斯麥克之言曰欲免戰事必先練兵靳言也雖爲羣議之所非而其實則確有至理愚敢爲創議弭兵者進一解焉 
[本館接奉電音]  
　　昨日午前京師飛電傳來上諭三道敬謹譯登○七月初六日奉上諭御史熙麟奏散館知縣服　回省請准其繫捕揀補並六部實缺員外郎請照郎中主事例酌定保送揀取章程各摺片著該部議奏欽此同日奉上諭巡視北城御史雙壽等奏遵保拿獲鄰境夥劫盜犯出力之司坊紳董董芳暄等開單請奬一摺著吏部議奏單併發欽此同日奉上諭巡視北城御史雙壽等奏遵保拿獲鄰境夥劫盜犯出力之司坊糾董李宜瑜等開單請奬一摺著吏部議奏單併發欽此 
[滇緬界務]  
　　廣州博聞報云中英兩國前曾訂立滇緬界約並繪成分界詳圖由兩國政府派員按圖履勘近日已有英員赴滇白諸中國太吏謂野卞瓦地方應全歸英屬大吏以此地不載約章亦不在圖中界線之内尚擬執圖與之辯論云 
[商務贅言]  
　　南洋新加坡叻報譯英國禮拜報云教士哈得來民游歴中國及印度錫蘭凡八閱月而歸言及中國揚子江邊地方完整天氣温和人民東無不富足現在德人頗於此處留心商務恐將來攘奪英人之利某日余在宜昌舟中遇一華商詢其情形亦知此意此人閱歴殊深且多財有職精通英語曾爲余言英人如不將商務講求勢必漸被德人擁奪埀盡也 
[追記弭兵會事]  
　　廣州博聞報譯倫敦報云泰西各國專派大臣赴和蘭國海格都城應俄人弭兵會之召亞洲中日二國專使亦與焉上月十七日彼此投剌拜會沿途冠蓋來往如雲和人多駐足觀之各大臣大半賃居客館問有與俄使同寓者是夕和國外部大臣客你臼氏設筵以宴嘉賓此固不第盡地主之誼蓋以各使未屇會期或冀可從容暢論耳乃佳肴旣列旨酒旣陳各使竟如緘口金人不遽露其朝旨有從旁默揣者謂德奥意三國使臣大抵先已胸有成竹或謂英美二國有延　外公斷曲直之約亦會中應議之一端意者其必先有智珠在握乎第考諸輿論則似各人初未豫定應議事件也者嘻是何故也至於和國女主接得俄國公牘將設弭兵會於其都城卽飭内務省各官將城外行宮灑掃潔清以待襜帷戾止行宮距都門約一英里沿路茂樹成林花香草碧往來車馬得緑陰以障赤日幾於隔絶塵氛宮之形制正殿南嚮兩偏殿左右拱峙和主以正殿及右偏殿暫贈會中爲議事公所中有如大堂者三一做華制一倣日式一兼泰西各國規模類皆裝潢富麗布置合宜與會者凡二十四國三大堂公府亦豫設二十四位亦可謂慮周藻密矣况行宮旣遠於朝巿清凈華　又極合於會議大事之用入此宮者時或臨軒四望眼界頓恢誠瀛西之勝地也 
 
 

Page 2

 
 
[奏片續登]  
　　袁昶片再理財仍以整飭吏治爲根本丁漕稅釐部庫藩運關榷歲計所入不降自天不湧自地皆恃歲功民力與兼善撫字催科之良吏積銖累寸乃得有此度支之鉅欵國家苟得循吏如湯斌陸隴其朱軾郝洛趙申喬平日加意民瘼教養得宜則民效輸將神於鼓舞取之有益而民不怨卽求其次得才吏如李衛田文鏡緝盜安良四境雨暘時若陂塘蓄洩旱潦有資稽核賦稅綜理微密吏不能欺則劣員畏糾察之嚴亦不敢侵蝕中飽倖逃貪墨之罪夫所謂良吏者務宣布朝廷德意固結萬衆爲一心俾恩出自上弗敢居也通籌裕課　商以十年生聚十年教訓根本之計辦義倉積穀急公家之急雖怨歸於己所不恤也臣竊以爲宋藝祖云與其冗員而重費不若省官以益俸凡治關榷治釐金皆當擇良吏道府牧令主之而使自擇正紳爲輔不當盡循資格用人以致牽制容隱尸曠不職課其實效茫如捕風胡林翼曾國藩諸臣之前法可爲師資加以陶汰冗員優定廉俸則吏術清而士知勸民足而後國用亦足孟子曰不信仁賢則國空虚無政事則財用不足任得其人然後政令可行而財用可理故禦外侮必以修明内政爲樞紐籌國計必以整飭吏治爲根本理勢使然也臣愚昧自愧學術淺　職分多所未盡不敢不竊取以人事君之義上副詔旨摺内請飭愼乃賢員一條蓋詳考曾胡諸臣治釐成法經已效騐乃敢上陳以微臣所訪求可用之人如江蘇候補道程儀洛廣東候補道王秉因任勞任怨清操自勵記名道府樊增祥廉明有威能達治理前雷瓊道朱采樸毅有爲辦事忠實直隸吴橋縣知縣勞乃宣前安徽青陽縣知縣湯壽潛才長守潔講求利病江蘇候補道朱之榛精明幹練於蘇滬釐金積弊最悉河南府知府文悌堅苦立志見義勇爲安徽候補道童祥熊烙愼廉公治皖北釐金有效以上九員實爲良吏之選使之權道府一路兼治稅釐必有成效可觀如臣所保不實願請從重治罪以爲濫保非人妄言國事者戒抑微臣粗舉所知自憾鑒識有限十室之邑且有忠信列省之廣何地無才特恐大吏不殫心摉訪耳可否請旨飭下各省督撫大吏搉任廉明之員嚴劾貪墨之吏毋循用私人毋袒護鄉誼吏治旣清民務農　商安貿易則民氣暢而國課自裕故大學士曾國藩嘗論取人之法以有操守而無官氣多條理而少大言爲主洵藥石至當之切論豈獨治釐金爲然哉臣不勝披𤁋愚悃伏候聖明裁擇謹奏 
[籌餉增兵]  
　　金陵訪事友人云自節餉裁兵之議起各省兵力過弱殊不足以禦外侮而靖内訌近雖將標防各營一律攺習洋操並令各府州縣興辦　練而額兵太寡一遇有事終覺不敷防禦南洋大臣劉峴帥老成憂國擬招募精壯五萬人練成陸軍駐防吴淞江陰鎭江等處江海要隘所需餉項爲數不貲一俟籌有的欵卽當委員分赴湘鄂兩省建旂招募尅日成軍 
[銀圓停鑄]  
　　杭州訪事人云浙省鑄造銀圓局忽於六月二十八日停工聞有某侍御以各省所鑄銀圓均不若鄂粤二省之精因奏請統歸鄂粤鑄造也或云機器損壞所致未知孰是 
[清查積穀]  
　　蘇州訪事友云江蘇巡撫德大中丞接欽差大臣剛子良中堂來文飭將各府廳州縣積穀詳細盤查造册具報等因除行文各屬遵照辦理外復遴委傅大令維祚于大令銘訓韓大令國楹張大令峻基會同各董先將省中豐備倉錢欵米穀逐細盤查至本月初二日告竣計存穀米九萬七千餘石當卽造就清册呈候中丞核奪旋復檢查長元和三首縣積穀倉 
[拿獲梟匪]  
　　蘇州訪事人云江震一帶不爲梟匪出没之所自前任撫憲趙殿如中丞嚴飭飛划營管帶胡豐齋游戎將著名匪首數十人次第拿辦若輩稍知儆懼戢羽遠颺地方得以安靜不料日久玩生邇來又有鹽梟麕集於震澤縣境某鄉支篷設廠大開賭塲擾累鄉民莫此爲甚事爲飛划營管帶歐陽副戎　悉特於上月下旬某日帶領砲船數號前往旣繫纜卽親率健兒若干名登岸掩捕若輩早有風聲預在兩旁埋伏見副戎至突放手槍轟擊副戎聞聲偃仆得免於害惟一勇肩受彈傷於是副戎督令各勇拘拿若輩猶恃衆抵禦正在爲難之際幸陳煥卿都戎率勇前來奮勇上前將匪首董某擊倒得以拘獲羽黨見首匪被擒卽呼嘯一聲四散逃逸副戎令將賭棚拆毁唱凱言旋道經杜村亦登岸毁其賭穴併獲匪黨二人上月杪一併解至吴縣署請賴大令訊辦 
[白下官塲紀事]  
　　金陵訪事友人云兩江督標親軍衡字營統領劉華軒總戎光才曾於三年前奉旨補授山西大同鎭總兵本應入都陛見然後赴任時兩江督憲劉峴帥以國事日艱將材難得奏准暫留藉資臂助近由兵部照會峴帥飭卽赴任峴帥以省垣防務加嚴正資得力未便遽易生手因卽據情咨覆兵部請暫作緩圖俟海波不揚然後尅期履任○省垣城廂内外保甲局自經欽差大臣剛子良中堂裁撤卽併歸江寗府劉嘉樹　守總辦太守接受保甲鈐記之後議將二十餘局併爲東南西北中五巡中巡太守自主另委會辦一人東南西北四巡各委州縣一員筮期七月朔日一律開辦是日前辦各叚委員均詣府轅銷差中巡會辦及四巡委員則謁見太守禀知到差聞此項每年可節省二萬金云 
[蘇省官塲紀事]  
　　姑蘇訪事友人云吴縣賴葆臣大令豐熙聞因清賦案經上憲撤任遺缺由藩憲聶仲芳方伯委崇明縣田大令寳榮調署未到任以前委署理元和縣陳大令際唐暫行兼理○正任長洲縣王大令念祖請假回籍修墓禀准開缺所遺篆務以新陽縣蘇大令品仁調補○崇明縣田大令寳榮旣經上憲調署吴縣所遺崇明縣篆遴委現署常熟縣沈大令祖燕署理籧遺常熟縣員缺飭請補是缺現署丹徒縣楊大令家騵赴任而以卽用知縣王大令慶埏署理丹徒縣缺○署宜興縣下邾司巡檢蔡少尹恩錫現届一年期满經上憲撤回遺缺以候補縣丞鍾二尹國賢酌委署理已於本月初四日懸牌示知矣 
[上海官塲紀事]  
　　奉賢縣金調青大令元煩因公來滬昨日命駕入城先赴道署祝曾觀察壽辰嗣至各衙門拜客至縣署時縣主王欣甫大令延入花廳茗談良久而别○昨日午後江海關監督蘇松太兵備道曾經郛觀察鳴騶至縣署投剌縣主王大令立飭家丁至頭門外擋駕蓋謙不敢當也 
 [P禀謁星使 
　　昨日午前蘇松太兵備道道曾經郛觀察松江府濮紫泉太守川沙廳陳桓士司馬寳山縣沈期仲大令南匯縣汪蘅舫大令先後乘馬車赴北河南路山西匯業公所禀見欽差大臣剛子良中堂中堂依次傳入茗談片刻始各興辭聞滬上文武各員本擬設筵恭讌經中堂傳諭堅辭事遂不果 
[儲憲蒞申]  
　　新任江蘇督糧道羅少耕觀察由天津南下將次蒞滬已詳前日報章前晚十點鐘時觀察嵊安平輪船抵埠時惟松海防同知劉乙笙司馬在小東門外招商局金利源碼頭鵠候觀察殷勤接見略叙寒暄旋卽乘輿詣觀音閣碼頭暫駐官舫聞小作勾留卽須解纜赴蘇州任所也 
[榷轅祝嘏]  
　　江海關監督蘇松太兵備道曾經郛觀察本年　届六旬本月初九爲攬揆吉日適逢孝靜成皇后忌辰爰於昨日先期慶祝借佳期於七夕祝壽算之千春結綵懸燈供張美　在滬文武各官咸於午前詣轅晉祝冠裳薈萃輿馬喧闐聞觀察尚須擇日設筵欵賓伸謝也 
[日員謁客]  
　　日本駐滬代理總領事松村君貞雄因事拜會江海關道憲曾經郛觀察預約在英界公廨把晤昨晨九點鐘時觀察命駕 
 
 

Page 3

 
 
蒞廨俄而松村君乘車戾止觀察殷勤延入花廳叙談至一點鐘之久始興辭而去 
[命案破獲]  
　　五月二十六日西門外肇嘉浜浮來一無名男屍當經地保蔡和亭報請上海縣主王大令騐明係被人勒斃後抛入河中者立卽飭差赶緝兇犯前日下午蔡保緝獲金鶴昌康阿松等解縣至晚王大令升堂研訊蔡保供小的奉諭緝兇前日忽有廿七保二圖地保王少雲來稱死者沈姓名根全兇手係金鶴昌等小的當卽同往拘獲求恩訊究王少雲供稱某日沈姚氏來方及鄰婦王沈氏之堂弟沈根全於五月二十日夜被金鶴昌勒斃邀同康阿松抛屍河内王沈氏著伊來言欲報請伸寃小的因至蔡和亭處問明屍身情形相同同往獲住金康兩人盤詰承認請爲訊辦沈姚氏供與鄰婦王沈氏在田耕作沈根全係王沈氏之堂弟向住伊家久不見面偶爾問及沈氏稱被金鶴昌勒斃後同康阿松抛屍於河並托小婦人往訴地保因卽告知王少雲查獲兇手是實王沈氏供年四十歲夫故八年堂弟沈根全有房屋數間與金鶴昌貼鄰金開門户行經根全之地根全不允時常吵閙後根全將屋賣去借居小婦人披屋内五月二十五晚康阿松送根全回家門未落閂小婦人已睡康回去後根全在房外訴稱日間與康阿松在靜安寺回途中被金鶴昌擊破頭額旋聞外面聲息小婦人房内無火一時找衣不得良久出外見根全倒臥於地氣息已無而金與康均在金稱根全已被勒死　若聲張一併戳死小婦人恐懼不敢聲揚兩人卽將屍身擡去次日康至小婦人家稱送根全回家之後卽回安睡金忽往呼言根全已經勒死囑往擡屍無柰隨伊到來將屍扛至河邊縛石抛下前日逃姚氏偶問根全何在小婦人言明實情囑伊訴知地保代求伸雪大令問聞爾與康阿松有姦可有此事供稱無之大令飭提金鶴昌至案詰究供年五十有七所居之屋與沈根全屋基隔一小弄小的開門須由根全地上走過根全以小的佔地時來訛詐每次須錢二三百文稍拂其意卽被搗毁物件上年至今已有五十餘次小的恨入骨髓定欲單之死地以洩私憤五月二十五日在八字橋與伊相遇小的拾磚擲伊一下至夜半時復至王沈氏家　根全出乘其不備將繩套入伊頸背負而口不多時卽氣絶身死後喚康阿松帮同扛屍王沈氏出外查看小的不許聲張與康將屍扛至肇嘉洪三山公所前浜口見有一大石卽縳於屍身又將屍身布　脫下包紥　顱内儲芝麻赤豆等物以免作崇卽將屍抛入河中而回今旣獲案自願償命康阿松供四十三歲二十五晚小的送根全回家後歸家安睡金忽來喚勒令帮伊扛屍小的並無别情求鑒大令命將儲庫之屍袴大石繩索取出著金檢視供稱確係原物大令飭將金收押康與王沈氏交差看管沈姚氏無干開釋王少雲旣充地保圖内有此等重　全不知覺咎實難辭命責三百板候復訊核奪 
[游茂生製烟廠記]  
　　乞巧前一日執筆人訪美利堅友人魯芝君於茂生洋行樓上談次出紙卷烟相餉訝其芬芳　馥超越尋常魯芝君曰此本行所自製者盇一觀製之之術乎應之曰諾乃偕行中執事人姜君炳生渡浦而東登岸行里許始抵廠外投剌而入小憇片時浼西人某氏導登層樓見有女工約二百人列坐若雁行有包以錫箔者有盛以紙盒者而督之以一葡萄牙婦人井然秩然絶不聞聲息及抵製造處則排列機器十架運以水火汽輸軸旋轉如飛爲卷爲切爲印牌號爲封卷口皆於一器成之每器司以二小孩迅疾玲瓏幾致目不暇給聞之姜君曰所需烟葉大都來自北亞墨利加洲除撕去葉上筋條外凡烘也切也拌合香料也祗須鼓動汽機胥不藉乎人力　一日之工作一機可出烟一十二三萬枝嘻技至此其眞以人巧而奪天工者歟姜君又言曰此間發軔之初入之嫉之者輙四布謡言謂烟中有嗎啡攙入以致人懷疑慮購者頗稀及經泰西化學師細意攷求始知其中不特並無嗎啡且鼻觀香通吸之實於人有益是以邇者所銷愈廣南北諸行省幾於無處不流行久之非徒淡芭菇過問無人卽昔介斯恐亦將瞠乎在後矣執筆人曰是固運會使然然亦君及魯芝君辛苦經營之力也姜君爲之粲然時已鐘鳴五下二刻遥望西山暮靄中倦鳥投林炊烟四起爰與姜君駕一葉扁舟翦江而扫泚筆記其所見所聞如此諸君子酒後茶餘其亦小破工夫一領略如蘭之馥乎 
[取衣獲譴]  
　　南馬頭平安街等處每有縫衣作專製新衣携往關東各埠銷售俗稱爲山東作塲平日將衣料分給女工縫紉附近貧家婦女咸倚此爲生近年衣作漸多銷路亦廣縫衣匠别生歹念每使年輕少婦登門取衣種種不端皆由此出傷風敗俗莫此爲尤去年邵子怡二尹任二十三七鋪巡防局務時訪知此風出示申禁邇者日久玩生復萌故智事爲邱友林二尹查知每日親率勇丁密往查察昨晨查見平安街湯罐弄萬子田曹仁源兩家之女靚妝艷服至作取衣卽飭勇本拘回傳其家長到案訊供姑以初犯從寛著各將女領回管束嗣後不得再蹈此習如違嚴究不貸 
[馬路工程局瑣案]  
　　前日有浦東楊施橋人蔣文景者衣衫藍縷手携本茶桶等物亍彳于南巿馬路中形跡可疑被包探黄量海查見拘解工程局禀請會辦委員司徒貽芬司馬提訊司馬著佃候查明核奪兹由包探查得蔣雖係寠人並無行竊之事據情禀復請卽施行司馬飭具結開釋○前日垃圾船户孫妙發繫纜浦江與鄰船倪錫榮因事口角持篙戳傷倪之右腿三號巡街捕見之拘至捕房解請工程局委員司徒貽芬司馬提訊司馬以孫兇横已極判笞四百板覓人保釋倪雖受傷尚無大碍諭令赶緊延醫敷治 
[英界公堂瑣案]  
　　周鑽琴向在大馬路怡如洋貨號生理虧欠欽八十兩知難彌補逃避無蹤號主韓雲生查知立卽投報捕房由包探趙銀河拘獲昨晨解案請究韓投案求追周供小的在怡如號執業外間生意往來皆需酬應所得薪水不敷開銷以致略有虧欠並無八十兩之多讞員翁笠漁直剌商之任繙譯官著留候過堂訊究○包探趙銀河拘解蘇州人王阿大到案禀稱此人前曾犯事懲辦遞籍今又來滬經小的拘獲送請訊究王供前雖犯案今已攺過自新在西園烟館生理可否求恩交保直剌不允著再遞回原籍○包探石金榮禀稱前晚竊賊朱阿二至徐周氏家扭鎖圖竊適經小的查見拘送請究徐周氏投案申訴前情朱供小人窮迫無聊不得已而爲此行險徼倖之事尚乞施恩直剌判責二百板○三百七十二號華捕解張阿榮至案禀稱昨晚此人飮酒過醉在途胡閙小的見之喝阻不理反敢逞兇今特送請訊究張供酒醉糊途自知不合叩求恩典直剌判押兩日以示薄懲 
[美界捕房紀事]  
　　前晚偷兒傅長法掩入蘇州河某姓航船上竊取衣服適爲包探劉阿炳所見因卽拘入捕房捕頭令押候解送公堂禀請讞員翁笠漁直剌訊辦○昨晨有小竊名阿狗者混入裏虹口某鄉民家竊取布衣携之而出適爲巡街捕所見因將人贓帶入捕房捕頭令押候解送公堂禀請訊究○前晚上燈時有一某國水手飲酒過醉在虹口天潼路胡閙不休逢人便擊某號西捕見之恐致肇禍因卽拘入捕房捕頭令押候酒醒釋之使出 
[善願彌宏]  
　　日前本館協振所承凌霄花館主人助來洋銀十九元五角并惠書云鄙人僑寓安宜秉鐸皖北六月中旬因事歸里舟次湖濵夜忽遇盜情急勢迫正在無可如何祗以一念之誠呼吸間幸獲轉危爲安竊念敝寓上年兩遇險病均以助振獲安兹以力棉敬助區區　杯水車薪無　大局亦聊以見助振之感應甚捷願人知所勸勉云爾又古溪隱名氏助洋一百元又汪門潘氏助洋八元又愛蓮堂助洋七十元又顧善士博濟助洋三十元又無名氏求病速愈助山東振洋二十元又補過子爲求免前愆助洋二十元又平江蔣九齡童子病愈還願助洋二十元又尚儉齋主助洋十元夫自上天降災飢民載道乞振者紛至迭來每苦應接不暇今得諸大善士仁漿義粟量力輸將俾千百萬哀鴻免塡溝壑涵濡所至感應甚靈古云皇天無親唯德是輔其食報有如影隨形者拜領之餘敬誌數言藉鳴謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　馮庚生卽寳銓結欠華洋各欵被控　押由裘廷鹽保出願代帮同料理馮旋控成大莊殷東陳彩山騙吞銀兩又有王直臣者遞禀控陳欠銀讞員翁笠漁直剌飭差一併提案前晚升座研詰馮供職員所欠各債業將書籍抵銀七千五百兩並將房屋托高易律師押銀四萬兩刻下尚未成交然已託裘廷　妥爲料理惟前年鍾靜山領陳彩山至職員處邀令合開成大莊陳出銀二千兩職員出銀四千兩今被陳吞没銀二千兩洋銀四百五十元求恩究追王供陳前邀職員合開成大莊曾出股本銀五百兩言定官利八釐每年利銀四十兩已閱十八月應得利銀六十兩連本五百六十兩屢向索取陳將鍾欠銀五百兩之借據交付職員作抵後祗收到銀五十兩叩求附追陳供監生係紹興人　馮股開成大莊監生出銀二千兩馮出銀四千兩已被用去銀八千餘兩均出支票嗣以監生曾欠裕興洋行銀六千兩囑令劃扣今尚被馮吞用銀二千餘兩有帳據爲憑何得誣控尚求明察至所欠王銀已將鍾欵劃付今鍾亦來案求准質對鍾供欠陳銀五百兩已劃歸王姓尚求寛限一月卽當措繳直剌謂王處之欵准由鍾付還馮陳供詞各執擬難判斷著裘廷驤妥爲調處馮仍交原保陳又稱監生自被控管押後被署前倪潤齋索取規費洋銀五十元監生允付二十元尚不满意叩求提究直剌立飭提倪到案以憑訊辦陳還押前者森和號主陳元弟投道轅上控號夥馬聘三卽席珍圖吞貨欵匿帳不交時升任浙江臬憲李健齋爵廉訪方綰江海關道篆曾札飭公廨讞員派差移提歸案訊追迄今日久尚未到案前日始將馬聘三殷仲星提案至晚經翁直剌提訊陳供監生與殷仲星股開森和號香港神户均有分鋪專運棉花牛皮烟葉進出生竟甚鉅光緒二十一年同鄉人馬聘三失業無聊經人薦至小的處小的卽派往神户分號俾令營生至次年升爲執事一切均歸調度不料　竟漸萌歹念至上年五月有匯豐正金兩銀行匯票七千元業經籖字倒期向收馬頓起不良之心竟敢止付將原票退回以致申號被逼不堪由監生與殷先後赴神户向馬算帳馬置之不理生無奈囑殷在彼將馬看守因卽返滬禀控道轅蒙前道憲蔡大人咨請出使日本大臣查辦馬始還洋銀六千元勒殷出立筆據隨卽潛回鎭江避匿經監生尋見扭控丹徒縣署由縣主王公祖提訊馬供認經手祗菜二萬九千元已付還一萬六千三百元其餘開銷盡凈有帳可憑王公祖令交出細帳予限三禮拜交人保出自此避不到案亦不交帳甚至提保人押交現申號虧欠各欵甚巨全賴此欵抵還叩求追繳殷供匯豐正金匯票七千元當時馬已允付到期翻變反串出某洋人誣監生搶伊棧單幾遭管押曾赴日本裁判所控告因兩造均係華商未蒙准理監生自上年五月到神户守至十月天寒患病資斧已空馬亦知道憲大人已咨請出使大臣查辦央人調停出洋銀六千元自起底稿勒令監生照寫不准易攺一字監生因勢墏流落只得暫收統計馬經手貨欵以及盈餘銀兩約有三萬餘金除收過一萬一千元外餘欵均遭吞没似此狠心實非所料供畢將馬在丹徒縣具限呈帳之結及堂諭呈案馬供小的在神户分號爲夥已歴三載經手進出均有帳目可稽直剌問帳目何在今曾帶案否供稱已被殷取去直剌謂馬曰爾在丹徒自具限結可又抵賴又謂殷曰究竟曾取帳目否答稱實無其事監生願甘具結若有虚言自當反坐直剌以馬供詞狡展喝令笞責二百板正欲施刑馬供稱願交帳簿再三求恕直剌准之命交的實人保去限二十天呈帳以便復訊核辦 
[法界公堂瑣案]  
　　公館馬路西首車寓主張水華將車夫張章九私刑吊打被包探查獲墏兩造及鐵練一條帶入捕房昨日解案請訊張章九供小的租用張水華之東洋車一輛每日出錢二百文此次祇欠錢三百文因生意清淡商令緩日歸楚不料伊不問情由輒用鐵練將小的手足鎖住吊在空屋中任意鞭笞歴三畫夜不給飲食後幸包探查悉始得釋回叩求嚴究張水華供小的自知不合尚乞施恩讞員朱森庭明府商之何繙譯官以張水華擅用私刑不法已極判令押候重責四百板再行核奪○包探禀賊犯陳阿二竊取某姓家綢布衣服三件在途求售由小的緝獲人贓送請訊究陳阿二俯首求恩明府判責一百板贓存捕房候失主認領○某小烟館主人周益三　稱烟客土阿寳竊取烟槍一枝向之盤問不認行竊故交捕送案叩請訊追王阿寳供小的在周益三烟館中開燈過癮吸畢卽將烟槍交明　堂人次日　稱失竊　出意外明府以周控竊無憑叱之使退不予准理○船户沈朗泉訴稱小的被趙正川竊去布鞋一雙盌四口當塲獲住叩求究辦趙供詞支吾明府判責一百板贓給失主具領○前者丁周氏控聚賓園徽館主薛永伯虧欠洋銀一千六百元向索圖賴朱明府准詞飭差提薛未獲由其妻許氏到案備質明府令交保出外清理昨日原告投案求追薛許氏由保人交案供稱丈夫實已不知去向所欠之欵尚求寛限自當陸續措還明府飭交原保限十日將夫交案訊核○前者唐瑞林控陳薛氏虧欠房租洋銀四十九元迭經明府訊追延不清理昨日唐投案求追明府　氏至案　　能將洋銀措繳否氏供一時無力尚求寛限明府諭令押追○前者陳鶴生控左佛生欠洋銀六百元明府諭令交保出外清理後由某善堂董事曹某出爲理勸令還洋銀一百四十元左延不繳案昨日陳又投案求催明府著保人墏左交案左避匿不到因將其母左朱氏解案明府謂氏曰爾子所欠已由曹董理勸令還洋銀一百四十元便宜已極何竟抗延至今尚不繳案爾子又屢傳不到本應睳爾押追姑念女流從寛免押限王日内將左交案訊核○怡康錢莊主某甲遺夥謝正控源利泰靛青行主張春元虧欠往來銀一千餘兩明府飭探提張到案訊明口供諭令交保出外清理張保釋後避匿他處延不到案昨日謝又投案禀催張仍不到由其夥徐雲泉投案備質明府問張春元現匿何處汝須實供否則卽將汝押追徐供小的實不知情叩求寛限當卽尋交明府限徐十天内將張春元交案違干押追○俞蘭生前因虧欠貼票鉅欵被沈和卿控案明府迭大訊追迄今案懸日久分文不繳前期明府傳俞之保人吴友立到案諭令帮同清理吴仍置之不理昨日原告投案禀訴前情明府諭令退去靜候傳吴到案再行訊核沈遵諭而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月二十七日京報全錄]  
　　宮門抄○續前摺○御史張奏特叅監司大員請旨查辦摺○欽差大臣剛奏爲查明監司大員被叅各節據實覆陳摺○江督劉　爲甄别鹺員片○六月二十七日户部通政司詹事府正白旗值日無引見○郭曾炘　授光祿寺卿恩○掌儀司奏初一日癸奉先殿瀾公行禮○召見軍機○續前摺以上均經奴才確　查明並據往查之候補道沈邦憲禀稱清江一帶官民俱云該督在任十年於漕務河務尚能盡心職守其所轄各營屢飭嚴密巡防地方賴以綏請派委各項差缺亦均係因材器使惟江蘇候補知縣周士　恃才縱恣不知檢束致招物議等語查周士鈺妄自尊大迹近招摇實屬素行不　　廉請旨將江蘇候補知縣周士鈺　行革職以　　方該督難無信任周士鈺情事究難辭失察之咎應請旨將漕運總督松棧交部照例議處所有查明總督大員被叕各　　由謹據實覆　伏乞皇太后皇上聖鑒謹奏奉硃批另有旨欽此○○山東道　察御史臣張苟鶴跪奏爲監司大員車污貪婪聲明狼藉謹據實糾叅請旨飭下江南查辦事件大臣一併查辦恭摺仰祈聖鑒事　臣聞近時吏治凋敝莫如江南而江南官聲之劣則以現署江寗藩司本任鹽巡道胡家楨爲尤甚查明胡家楨本前任順天府尹胡　荼之　遂捐官籍貫弟史各異其規避取巧詭譎不正卽在筮仕之初胡家楨向爲江都縣知縣宋傳燧刑名幕友卽以遊幕省分爲服官省分　干例禁自便營私性好冶施廣置姬妾在滬當差卽取滬伎王佩蘭爲妾在揚州當　卽取揚伎小壓仔小金仔爲妾迨補授江寗鹽巡道卽在江寍私置房產上年夥通浙滬奸商販米出洋以致災民不服釀成搶米之案又私買　岸大鹽票兩張營運謀利其子數人皆散在安徽江西分銷鹽局中充當委員檻支薪水總辦江南礦務五六年之久毫無成效糜費無數去冬復將所辦礦廠賣銀十一萬兩聲言彌補局中虧空實皆吞蝕入已去年七月在藩司任内自慶六十壽辰廣收屬員餽贈委署一切皆恣求賄　不恤人言似此卑污貪婪劣聲昭著之員若令其久任監司何以肅官常而資表率相應請旨飭下江南查辦事件大臣秉公密查從重擊　　奸邪知所儆懼而吏治日有起色矣臣爲澄叙官方起見是否有當謹恭摺具陳伏乞皇太后皇上聖鑒謹奏奉旨欽此○○奴才剛毅跪奏爲遵旨查明江南鹽巡道胡家楨被叅各欵據實覆陳仰祈聖鑒事竊奴才於四月十八日請訓後准軍機大臣　交本日奉上諭有人奏監司大員卑污貪婪聲名狼藉據實糾叅一摺據稱署江寍藩司本任鹽巡道胡家楨爲胡　棻　弟弟兄異籟　在游躉省分服官顯干例禁性好冶游廣置姬妾在江寗置買房產夥通奸商販米出洋私買鄂岸鹽票總辦江南　務毫無成效復將礦廠轉竇洋人得銀鉅萬在藩司任内廣收屬員餽贈請飭查辦等語著剛毅確切查明據實叅辦原摺著抄給閱看將此諭令知之欽此奴才行抵江　以　道在江南服官有年非咨兩江總督不足以昭核實因卽逐欵咨查並札飭江蘇候補道沈瑜慶嚴密查訪復經奴才調　祥細覆覈謹將　叅各欵爲皇太后皇上　斷陳之如原奏内稱胡家楨本前任順天府府尹胡　棻这胞弟捐官籍貫史弟各異一節查官册胡家楨　　浙江蕭山縣同治二年報捐鹽大使分發兩淮嗣由過班知縣洊徣今職並寄籍他省其胞兄胡燏棻寄籍安徽泗州係因咸　年間髮逆竄入　山縣全家失散依其堂伯胡樂泗教讀爲生維時樂涵入籍安徽泗州取進附生已有三十餘年燏棻遂由伊堂伯寄籍泗州中式舉人進士並　明原籍浙江蕭山縣有案可稽光緒二十年經御史張仲炘奏叅兄弟異籍由侍郎王文錦查明覆奏奉旨知道了欽此是此案業經　明尚無不合原奏胡家楨爲江都縣宋傳　刑名幕友以游暮省分爲服官省分一節查宋傳燧署理江都縣知縣係在同治二年胡家楨之父胡　曾爲其幕友維時該道年甫踰冠隨侍在署並無充縣署刑名幕友之事原奏胡家楨補授鹽巡道卽在江寗私置房產一節查　道前因　　　務禀經兩江總督准將鹽巡道所管公欵内暫借銀十萬兩匀　各錢店生息以濟經費嗣有江義湘錢店於上年倒閉欠　公　銀一萬兩以　功坊江義各本店房屋一所又永興同皮貨店房屋一所抵押銀四千兩俟該店售賣還欵方能付還契據原叅置　或卽因此議傳此外查無購買房產實據原叅胡家楨夥通浙滬奸商賑米出洋以致災民不服　成搶米之案一節查江寍上年五六月間米價　貴游民藉端搶米經　道截留漢口米六千石又陸續採購六萬餘石設局平糶地方賴以安靖里　共見共聞有册可稽並無夥通販米之事原奏私買　　鹽票兩張　　謀利一節查運司衙門册案有該道移請扣運鄂岸交泰亨的名羅連　四百二十一號鹽五百引係江義和錢店備抵礦務局之欸當時獲店欠繳公欵銀一萬兩降將房屋兩所抵質銀四千兩復以鄂岸　　一張押銀六千兩俟繳欵後將　發還註明　同此外調取　南總局案卷及　岸商册遂條詳查實無該道私買鹽票之事原奏胡家楨在署灌司任内有慶壽辰廣收　員　贈委署一切皆　救賄賂不恤人言一節查　　上年七月六十生辰僚屬賀客均拒不見爲同城所共知惟遠道親戚本家寄送禮物未便卽指爲苞直至委署各缺或按資格輪委或因勞　　委均經詳准兩江總督有案若謂視賄賂爲差委則非力之所能及原奏胡家楨性好冶游廣置姬妾取妓爲妾一節查該道少年時跅　不　　於聲色性好冶游置買姬妾人言嘖嘖實有其事至在滬在揚納妓爲妾等事尚無確據原叅其子數人皆散在安徽江西分銷鹽局中充當　員濫支薪水一節查該查長子胡炳垣係兩淮候補運判曾充皖岸合肥分銷局委員次子胡世昌係江西試用知縣曾充西岸饒州分銷局委員均係在差辦事尚非濫支薪水惟該道職任鹽巡其子皆在鹽局當差　西皖兩岸係兩淮鹽運　專政與該道並無交涉公事究屬不知遠嫌　　胡家楨總辦江南礦務五六年之久毫無成效糜費無數去冬復將所辦礦廠轉貴銀十一萬兩聲言彌補局中虧空實皆吞蝕入已一節　　　成本甚鉅各省均無速效不獨江南爲然該道承辦以來　用公歎皆有　報可　祗以資本不繼所得不償所耗上年冬間適有江　紳士　　霖等禀請接辦情願先繳所有呈繳票銀十一萬未便接收等語事經禀明有案且銀欵並未接收自未能侵知入已推礦務由華洋各商合股承辦流弊滋多其如何設法杜絶之處應由總理衙門嚴定章　奏明辦理以上各節或查無確據或事出有因維該道在江南服官三十餘年從前性好冶遊本屬不知自愛嗣補授鹽　道三署藩司一署臬司責任篆重宜如何秉公奉　廉謹自持乃任令其子胡炳垣胡世昌在皖西兩岸充當委員致招物議尤屬不知遠嫌相應請旨將江南鹽遥　　　楨交部議處至候補道沈敦和業經另摺叅奏免其再行置議所有查明胡家楨被叅各欵緣由謹據實覆陳伏乞皇太后后上　　謹奏奉硃批另有旨欽此○○劉坤一　丹准部咨勞　保舉鹽大使補缺有關具題按照章程試用期满應由該督詳細　　　　具奏等因歴經　辦在案兹據兩淮鹽運使江人　群稱查有勞　保舉六品銜得缺後在任候補知縣兩淮候補班前先補用鹽大健　　　係於同治十三年三月初七日到淮試用業已期满造具　歴清册詳　赴省甄别前來經臣於光緒二十五年四月十八日甄别該員年力　　才具亦明堪以留淮補用餘將履歴清册咨移部科查核外謹兩片具伏乞聖鑒勅部查核謹奏奉硃批吏部知道欽此 
 
