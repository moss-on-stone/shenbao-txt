# 1911 - 207 - 4913822

 

Page 1

 
 
   
 
 

Page 2

 
 
上諭 
　　閏六月初六日内閣奉 
上諭盛宣懷奏撥解皖省振趕放急振並請飭下該省督撫及查振大臣將工振事宜會籌分辦一摺安徽無爲州等處災情甚鉅覽奏深爲憫惻着盛宣懷等寛籌款項設法接濟妥爲撫恤母任失所所有未潰已决各隄圩着兩江總督安徽巡撫迅即派員分别查勘妥籌堵築以救沈災而奠民生欽此 
監國攝政干鈐章奕劻那桐徐世昌署名 
宫門抄閏六月初六日召見内閣總協理大臣劉鍾琳王廷楨論說 
[有添設而無消滅之改革觀（審）（宜）]  
　　數月以來政府種種設施自表面觀之。固無一非實行憲政之好現象也然就其實際而論。則所謂換湯不換藥。究何裨於國家之大局哉。今年政府最大之改革。卽組織　　　也。但内閣大臣仍係舊日之軍機大臣。其餘各項屬員。有若閣丞廳長局長。亦大半係軍機司員。且舊内閣例有大學士四五人。今舊内閣旣經裁撤。而大學士之名仍不消滅。反序班於翰林院。一若翰林院爲舊内閣尾閭之洩者。慶總理以皇族入主内閣。固德隆望重。無可訾議。至那徐兩協理。則又以大學士贊襄閣務。一若内閣大臣係一種差務。而非實缺官員者然。吾不知朝廷之視内閣大臣。究有何等價値也。且自。組織新内閣以來。種種設施。亦無異於舊日之軍機。爲問有一事。足饜薄海之仰望者乎。是則組織新内閣者。亦奚益也耶。 
新内閣旣經組織以後。各行政衙門。全歸。納於内閣。各部大臣與内閣總協理大臣同負行政之責任。是固立憲國通行不易之成規。其餘凡無關行政之衙門。自應一體裁撤。乃吏部旣易爲内閣之叙官局。而禮部又。忽改爲典禮院。所有兩部人員互相轉補。仍無異於往日之吏禮。兩部也廢其名而存其實。亦奚必多此紛更。吏部裁撤後。其所司職務。劃入内閣叙官局。固係正當辦法。若禮部所管之事務。就其性質而論。則關於國家一方面者。可併入民政部辦理。其關於皇室一方面者。可劃入内務府。管理。 
 
 
 

Page 3

 
 
本無庸另設一衙門也。（日本内務省即吾國之民政部。其所司者原有神廟祭祀等事。）今乃小題大做。爲區區典禮之事。竟特立衙門。而所派之掌院學士副掌院學士學士直學士等。又不下二三十人。究其出處。仍係舊日吏禮兩部之被裁人員也。是特設典禮院者。不啻爲若輩添一瞰飯處也。若謂中國以禮敎立國。不可無此典禮院以維其不墜。斯又不通之甚。豈有此典禮院。禮敎即藉之而存。無此則禮敎亦隨之而消滅乎。其荒謬離奇。固可不辨而明矣。 
内閣旣設之後。行政系統。最貴劃一。而翰林院之應裁撤。自無待言。乃今亦曲。意保全之。且於内閣未設將設之際。先爲預佔勢力之計。竟靦然目改官制。以冀當局之乘憐。俾延此一息之餘喘。及旣經保存之後。又欲仗其翰苑文雅之宿習。故以驕人。竟欲序次於内閣弼德院之後。各行政衙門之。前吾不知該院有何顔而。爲此語也。試問翰林院之在今日。其所執掌者爲何事。其有裨於國計者爲何事。若謂講論文學。足以保存國粹。則有文科經科大學在。若謂侍讀侍講諸臣於皇帝典學有啟沃之責務。則今上簡。派師傳。亦未見譶院之所謂侍讀侍講者盡行入選也蓋翰林院在科舉時代。其中人員或简督學。或放主考。固不失朝廷掄才之大典。科舉旣停之後。頓成贅疣。早應裁撤乃延至今。日仍留此不倫不類之衙門坐耗俸糈。貽誤國政。吾不知朝廷究何取於此。也 
都察院在專制時代。職司彈劾。主持風憲。固足以儆官邪而扶正道。至實行立憲後。政府有國會之監督。地方長官有地方議會之監督。且有行政裁判院。之設。以判斷官吏之違法行爲。則所以防制政府官吏之踰越範圍者。亦無慮其不周矣。何庸更留此都察院。以貽層樓疊閣之譏。且諫　職在風聞言事。一經彈劾。遽付查辦而查辦之結果。每以。事出有因。查無實據八字了之。或竟以留中不發爲暗。中取消之計。試觀歷來御史言事之成績。何一非此現象乎。是則察院御史之設。在往日已覺多此一舉。而况在此立憲時。代乎其應即歸裁撤者。固無庸疑。也按行政審判院今年即須成立。都察院極應同時裁撤。蓋其性質相類。决無並存之理。乃聞樞府中亦有人主。張兩院並存者。吾不知其命意之何在也 
新内官制於各部副大臣一員二員之問題。亦成爭執不决之局。近有外度兩部仍設二員。其餘各部均設一員之說。且郵部盛大臣更有郵部設正大臣一員。分設路航郵電四大臣。各專責成之說。紛紜擾攘。莫可究詰第設官治事。古有成規。卽現今各立憲國亦有通例可援。斷無各部大臣自創特制之理。若謂外度兩部事務紛繁。不能不多設人員相助爲理豈其餘各部事皆空閒。不必多設人員耶。恐亦不能下此斷語。萬一各部援外度兩部之例。要求一律辦理。想主持官制者。亦不能厚彼而薄此。也至郵部分設四大臣之說。尤屬荒謬特甚。盖同是行政衙門。辦法最貴一律斷不宜支支節節。各不相謀者也。推其所以有此主張者。仍爲各項人員預留地步耳。總之今日政府之用心。其對於種種改革。有寗添新衙門。不廢舊衙門。寗添新人員。不廢舊人員之意。故成此如塗塗附之現象。基此心理。以行憲政。將見新舊雜陳。徒滋大局之紛擾。轉無裨於國家救亡之計也。呈政府之心理若此。尙何言哉。以此而欲吾民實享立憲之福。其可得乎。 
要件 
[法部奏派萬國監獄會會員徐謙等考查司法制度報告書（十續）]  
　　第五節司法警察制度 
司法警察。以發覺犯罪爲司法上輔助機關。因職權上關係直接受棆察官指揮。以達有罪必發之目的。各國皆於普通警察中特設司法警察以。執行司法上之事務。德國柏林警察總署之組織。分九部。其第四部即司法警察。下分三科。統轄柏林十三區。此部最要之事爲識别犯人。蓋逃。犯得以識别法弋獲之。旣捕得之犯。得因識别法而知其是否。再犯其法。發明於法國之白耳梯。龍即法之司法警察部長也。部之組織。部長一人。副部長一人。巡查一人。書記長一人。書記官四人。警察長一人。副警察長三人。司法警長四十六。人識别犯人。分量體法識别法二種。量體器用各種米突尺。先量身。次量兩臂。次坐量其上半身。次量左中指。次量左中指尖至肐肘。次量左足。次量耳輪廣袤。次量頭頂横直徑。镒量顴闊。乃相其目次相其耳。次印十指模。終拍正側面兩照。一一識之於簿。因指紋異同　列爲號每拘一犯。如法識别之。然後檢查舊案。其識别同者。無論如何變易姓名及面貌。皆可决爲再犯。習其法者附設一學堂。各國皆倣行之。德國則去其量法之繁重。英國則專用指模。蓋指模非必執手印之也。如賊。盜破户啟扉攀援而入。及所偷竊等物。苟爲指之所觸。皆可取其模形以照相器展大從而識别。之英用其法最精。自謂得一已足。義大利司法警察學堂堂長。更發朝一器。謂可推測人心狀態。其法置人手皮套内。通以皮。帶納於圓筒。筒有動機以轉動一針。針在筒外。下置黑色紙。因人心之鼓動力。而皮帶内之空氣。因之張翕。激動筒内動機而筒外之針因之而動其筒復自轉。此針遂於黑色紙上畫成白色浪紋線法。略似醫家之候脉器。用之是否可信。及有無錯誤。未遑深考。惟理想甚奇。可見各國講求司法警察之學。無微。不至。宜其犯罪者無可倖免也。謹按各國司法警察 
 
 

Page 4

 
 
之制固甚完備。而司法警察。署更與裁判所接近。呼應靈通。毫無間隔。檢察官遇有搜查證據逮捕人犯等事。無不指。揮司法警察。近今世界科學日益發達。犯罪之術亦愈出愈奇。苟非研練有素不特無以。收指臂之效且無以保社會之公安。是以司法警察學敎授科目。除普通警察所學。外如刑法及訴訟法法醫學偵探術畫圖法撮影法識别法以及其他藝術皆所必講。其裨益司法。良非淺鮮。雖其規畫。非本部之事。而其關係則甚密切。故附之調查司法事宜篇末。以備參考。 
專電 
[電一（北京）]  
　　東直江鄂滇五督參訂外官制均己奏覆攝政王深嘉東滇兩督計畫之周密諭交内閣詳核 
[電二（北京）]  
　　盛宣懷奏據查賑大臣馮煦電告和州屬大保圩水勢盛漲全境淹没雖經速匯十萬金因災區甚廣欵已無存現向交通通商兩銀行暫借二十萬請飭馮煦朱家寳妥辦急賑並督員力堵 
[電三（北京）]  
　　皖撫朱家寳密奏濬河款項無着請截留京餉并痛陳利害八條 
[電四（北京）]  
　　郵傳部参案經盛宣懷吳郁生查竣將奏覆梁士詒可保無礙　 
[電五（北京）]  
　　截取内閣中書一律以知縣外用分即用候補試用三種 
[電六（北京）]  
　　已革遣戌山西壽陽縣知縣秦錫圭有恩准釋回消息 
[電七（蘇州）]  
　　蘇撫電致滬道上海口康莊經理李某等專做空盤近又買空洋三百餘萬壟斷洋釐着即拿辦刻因尙未遵行又嚴催 
[電八（長沙）]  
　　湘藩鄭孝胥於初六日到省 
[電九（東京）]  
　　東京各報載聞桂首相於陽歷七月二十七日奏請開缺保西園寺爲其後任 
[電十（東京）]  
　　日本内務省准許於陽歷七月三十一日起將東京巿電氣鐵道歸爲巿有 
緊要新聞一 
[中央敎育會開第五次預備會詳紀]  
　　初一日午後四句鐘敎育預備會會員到六十人首由會長謂昨日會場情形太無秩序有會員謂專制謂上下其手此何事乎何謂專制何謂上下其手鄙人此來抱敎育之性質對於各議案無不用敎育之眼光極主和平而期於敎育前途略有實效即以國庫補助案已逾十日尙無頭緒以鄙人觀之小學必先求敎員敎員必出諸師範欲興小學莫如多辦師範國庫補助何妨即補助師範旣有敎員然後再推廣小學方有根本否則枝枝節節爲之能獲效乎并歷言各處師範及通州師範之事實以明其利弊後言會期有限各省會員皆有提出案試問能全行通過乎是不可不檢選議案節省浮言庶不致虚開此會等語張元濟謂會塲規則亟須整頓否則徒爭意氣虚擲光陰未免可惜請會長與會員籌整頓秩序之法顧棟臣謂宜用相間發言法前一日各會員對於議案申明贊成與反對至正會時贊成者先言反對者次言贊成者又言以次遞推可節省時間衆不贊成吳鼎昌謂議案統由會長檢定次序先由重要者討論某會員謂各議案可請會長視其題目歸併如小學即將小學併在一案中學卽將中學併在一案某會員反對之謂一小學内議案繁多萬難彚并陳敬第黄炎培袁希洛谷鍾秀相繼謂最好仍由會長實行會章如言涉題外即禁止發言如討論已有端倪即討論終止違者可以斥之張元濟謂各會員可將各意見書交出由會長明日正會宣布俾衆議實行陳敬第謂可以不必禁止發言及宣告討論終止請會長執行决無有人敢生惡感會長謂女子職業學校師範體育專科二案衆以爲何如賈鴻豐袁希洛相繼謂中國無女子中學何必設此等職業且各國女子職業學校多半屬之公立私立中國此時宜謀設女子中學及女子高等學校至職業學校將來可任之私 
 
 

Page 5

 
 
立不必代謀即師範體操專科初級師範不必設此專科且設之亦無益沈恩孚亦謂初級師範不必設此專科時已六鐘遂宣告散會 
[陸軍檢閱員南遊記]  
　　陸軍部此次派赴江鄂等省之檢閱委員沈郁文雷振鏞吳昭璘等五員瀕行時部中共發川資二千餘兩由廕大臣諭令切實調查詳細報告并不准受外省軍官絲毫供應不料各員由京出發後沿途大肆招搖比抵江寗徐統制固卿以該員等雖係部委自與尋常調查員不同供張一切備極豐盛督練處并特派招待員三十餘人輪流伺應酒地花天殆無虚日該員等亦樂而忘返幾置檢閱軍事於腦後查五員中沈郁文一員爲陸軍留學生其雷吳等四員在該部中資格最老此次該員等抵寗後彼此卽互生意見在沈以雷吳等未授軍事敎育遇事牽掣在雷吳等則以沈爲新進遇事以前輩自居故謁江督時吳等置部發軍衣不御身穿便裝以京官名義入謁江督照例開中門迎入沈則札文中名雖首列以身係軍官戎裝入謁江督以屬官之禮待之雷吳等因此尤覺自豪沈則不平殊甚每遇公宴時若沈爲首座則雷吳等必托故不到雷吳等爲首座沈亦如之後來各當道無法只得分請或數席隔别開列以便各居首座其水火情形有如此再該員等由京出發時每員行李不過三四件比由寗抵漢隨帶衣箱物件有百數十抬之多此爲寗漢軍界中所共見共聞者至在武昌檢閱時其流連風月較在寗時尤爲興高采烈張虎臣統制派員赴寗探知該員等舉動故該員等一抵漢上即由督練處預派招待員在彼迎候除送酒席外并遴選漢上名妓數十人前往侍酒該員等左顧右盼興殊不淺過數日後始赴武昌略事檢閱其舉動一切與在寗時無異每夕必乘張統制特備之小輪船渡江冶遊嗚呼該員等以部派人員不但竟視公事爲兒戲且又演出種種怪劇眞可爲軍界前途一哭也 
[新舊官制之過渡觀（二）]  
内閣屬員之額缺薪金内閣所設一廳一院四局各員額久議未决故廳局所調之人員位置皆未確定卽各員薪金等級亦未規畫現聞此事已由總理大臣主持決定每廳局以一百四十五缺作爲定額薪金計分五等現己決定不日即將宣布 
新内官制之内容新内官制現已脫稿各部副大臣視部務之繁簡分一人與二人副大臣以下設廳長廳長以下設一二三等僉事僉事以下設一二三等書記官並聞已由法制院呈總協理大臣至遲十日後定行發表 
趙爾巽之政見外官制自奉旨簡奉直江鄂滇五督爲參訂官制大臣以來因中央政府與該大臣等意見紛歧莫衷一是故迄今尙未確訂惟現已逾憲政編查館奏定籌備清單所定之期限不能再行遲延故内閣總理大臣慶邸特於前月杪致電五省督撫促其即日叅訂已於三十日接到東督趙次帥覆電詳陳對於外官制之政見内容若何探明續報 
限期徵集意見日昨内閣又電致參預官制五督略謂内官制業已次第就緒外官制亦將脫稿惟此事關係甚鉅若有損益儘於閏六月中旬呈送内閣以便繕單先行進呈 
[農工商部之冷熱]  
破壞全國實業會農工商部擬在京師開一全國實業會早錄前報聞此議雖倡自南中實業界倫大臣亦極力贊成且以本部有提倡主持之責此會爲中外視聽所繫一切規模布置尤須閎遠完備庶足風動一時故倫大臣原意必須極力經營並擬俟學部中央敎育會閉會後即由農工商部接辦實業大會其提倡盛心良可感也不意該部中人聞此消息羣向倫大臣阻撓謂必不得已亦須俟明年實業報聘團囘國再行組織倫大臣雖不爲所動而昧昧者日益進言遂决計中止矣惟此會重在討論則正須於報聘團未出發前先行開會討論况開會在前報聘在後則全國實業家旣集京師凡關於報聘之事彼此可以接洽所謂一舉兩便者也今若此則倫大臣雖有提倡之熱心而部員不能將順其美又從而陰阻之恐全國實業家將以該部爲不肯提倡而感情從此冷惡矣嗚呼如知其重要斯速己矣何待來年 
舉辦全國農務會張季直殿撰日前呈請農工商部籌設全國農務聯合會經農部極力贊成已照會殿撰充該會會長並由部發給鈐記一顆俾資啟用 
[再誌外交官服制問題]  
出使義國大臣吳宗濂奏請變通外交官服制一摺已經 
 
 

Page 6

 
 
外務部議奏擬俟各國駐使將圖樣寄部之後即行開議各節已誌昨報頃又聞外務部各掌對於此事己會議一镒大致則主張内而外部外而使館須同時改變以歸劃一惟此時所接到各駐使寄部之圖樣其文采各有異同中國釐訂此項制服究當取用何種文采一時不易擇定又有主張此項制服不必限定用呢者其理由則以中國自製之呢粗而不精若用洋呢未免利權外溢現時亦不能决定并聞吳公使月前曾又遞一條陳大致與前次奏議相同引徵極詳足資參証聞外部己將此項條陳存案備考矣 
[郵政總局與帛黎之關係]  
　　吾國郵政一事係總稅務司赫德所創辦自赫德請假回國後郵局事宜繼之者爲法人帛黎此次郵傳部將郵政收歸部辦後以帛黎在華多年且經理該局已歷若干年數仍以帛爲郵局總辦并奏請簡派該部李侍郎爲郵局局長一切統歸節制帛不甚滿意慫恿法使設法干涉法使以李侍郎長於外交無可置詞而李侍郎到局後卽草定簡則數條凡關於學科及管理事宜仍推帛黎主持至用人理財之權則操之局長此次該部交通傳習所畢業李侍郎即派帛爲閱卷官帛知該所畢業後凡所延洋技師皆將辭退故閱卷時多方挑剔共計取列優等者五名列中等者五十二名其餘皆列下等該所監督章一山太史以帛有意發難禀請辭差李侍郎笑謝之蓋李意别有處置也現在郵政總局雖移入該部辦公而所有執事三科中均以洋人爲多華員則不過兩三人而已蓋以李侍郎因初次收回不欲遽行改革至起交涉故也 
[迤西道更迭之又一說]  
　　雲南迤西道更迭原因已誌昨報聞耿之去位其原因尙不止此先是有李三寳者爲英領事署繙譯以案牽涉被控於道耿爲人固蔽頗不善外交羅織成獄罪過其當英領屢爭不得卒以是交惡近又以事約期會商耿後期兩時至傲然自大絶不道慊英領憤乃告英使謂如此妄自尊大此後交涉更難辦理英使即據情照會外部外部乃會商政府以耿調迤東道而以魏補迤西道云 
[京師近事]  
　　振貝子由英回國初一日請安召見時監國垂詢在英一切情形振貝子奏對甚詳最後又面奏此次所遇刺激多出意外監國深爲動容 
四國借欵代表屢商擬聘之中國幣政改革顧問員現已舉定荷蘭國人白色林君充顧問聞白君顧問任期爲一年歲薪英貨五千磅白君現仍在荷國尙未啓程云 
崇陵石匠因爭工價全體罷工一事現尙未了結近聞土工七百餘人又贊成加增工價亦一律罷工當罷工之前各工人先向木廠尋衅謂所備飯蔬甚苛故於途中將所送之熟飯二百餘擔悉數傾潑揚散而包工木廠刻正向其工頭議商加價聞此次罷工之緣起係以監修員受木廠藐視心頗快快適値石匠欲思昻其丁價該監修員卽乘機皷動之以冀木廠賠累而洩其渺視之恨致激成罷工風潮 
樞府人云江督張安帥近來迭請開缺政府將有允意擬以直督陳筱帥督兩江以鄂督瑞莘帥督直而鄂督一缺以督辦鐵路端大虑任之其鐵路大臣一缺由端大虑兼任一說直督陳筱帥屢請開缺未蒙允准現又因病懇請開缺調養經政府王大臣議商因直省關係重要非揀選熟悉外交大員方可勝任查有奏保内閣協理大臣那相國請旨簡用因那相國前署直督任内辦理妥善故有簡放直督之說 
京師某報載陸軍部派張一爵往德國購機關鎗十三隊費銀二十餘萬兩均係舊式不堪用者等語本報曾據以轉錄茲經調查知張一爵往德國購辦之機關鎗係馬克心最新式之鎗並非舊式方今歐洲各國亦皆用此新鎗且所購僅十六枝價値數萬兩並無二十餘萬之數 
　評 
[其一]  
　　度部自實行清理財政。後而一省財政。羣集權于藩司之一身較之前時分權各局所者。已有不可同日而語之態。若是者藩司一職宜若大有可爲者然。 
然而今日之各藩司。告病者告病。修墓者修墓。已退者急流勇退。未退者志切歸田。若藩司一缺。不可一日以居者然。 
噫嘻抑又何也。 
[其二]  
近日稅項之不愜於友邦者。則停止之。官吏之不悅於友邦者。則撤換之。政府之對待各友邦。可謂仁至而義盡矣 
然而政府之對待於國民則何如。一時之命令可以代規定之法律也行政之。官廳。足以鈐制立法之議會也。如有不遵者。以違制論可耳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤人又相驚以革黨矣]  
　　黄花崗之厲鬼爲崇上月二十八日下午三句餘鐘粤垣不知何故謠傳忽起謂是夜三鼓革黨攻城以訛傳訛竟有携老扶幼星夜出城或刻日搬遷者其張皇情景較之三月二十九前後尤有過之政界因此亦即下令戒嚴派兵紛出巡守如臨大敵至二十九日人心始定聞當二十七八兩晚時所有城外客棧酒店紫洞艇各戲院等俱人數擁擠應接不暇類皆城内避亂者所棲止云 
迨三十日早廣東夜船方抵岸海關員役嚴查客畢再登輪四圍查搜至華人大餐樓第二號房見闃其無人惟睡床下有器物多件取出騐視一係鋼質圓筒徑闊約九英寸高約六英寸重約五十磅筒上置有羅絲機關關員設法開視内有通氣玻璃管管内實以最猛烈之新式炸藥又一件如上式惟筒身略小内最猛烈之炸藥約十磅灰綠强礬一包小銅帽五粒每粒三英寸關員知爲危險不敢輕動乃報知稅司轉飭船政司到輪將物小心查起扛至關後騐得此炸藥筒係埋地所用西名（乃特羅遮辣顚）其炸發之烈不可思議若埋地後稍有震動便能爆發製時須着軟底鞋身上五金亦須除去查其裝頭似德國製造照萬國通例俱以此藥爲厲禁非得政府特别憑照不准買賣不知何由得此騐畢乃由稅、 
務司密電張督初一日早由督院飭令製造局總辦魏瀚派廠員二人到關點收亦不敢用火輪只以民船裝載蓋亦防有震動危險云查該二號房搭客在船上簽名爲馮自明操外省音年約三十餘歲 
[三晋士民之憲政熱]  
諮議局對於聯合會之憤激山西諮議局日前開協議會時以此次京師聯合會之報告毫無結果甚爲憤激擬將報告書并一切情形刷印數千份分佈全省各團體以徵集意見云 
憲友會支部發起之端倪山西自接到憲友會公啟并李君素之報告後經共進會會長杜君正化對會衆提議謂促憲政之進行惟政黨是賴而憲友會者又爲吾輩所極表同情者也擬日内先開發起會俟梁君善濟調查實業回省時再開成立會大衆贊成而散 
[川省保路同志會之狀况]  
　　枉想　臂當車川省自保路同志會成立後連日開會集股已有九千餘萬之多刻正派人前往各州縣分途演說誓不達自行修路之目的不止幸官塲對付得宜故但平和進行毫無暴動情事日前川伶楊素蘭色藝雙絶爲成都著名優伶並富有新智識自保路同志會設立該伶痛民力之困憊特將自置田産四十畝捐入該會以資提倡又有女學生四人湊洋一萬元繳入川路公司作爲股本人心之激昻於此可見一班 
[部員到鄂校閱之第四日觀]  
本月初一日爲部員第四日校閱八鎭馬砲工輜之期是日由八鎭馬隊統帶喻化龍礮隊統帶龔光明先時各將内務整頓凈潔操塲左翼俱排設行軍鍋灶等行具廳陳設牙粉毛布及針絮等零件皆整齊嚴肅頗有可觀馬標復將馬匹裝束完全砲標復將砲具架置妥適以待部員之來未幾鐘鳴七下統制張軍門中軍官李哲湘偕同部員莅臨砲隊八標將弁集所由龔統帶肅迎入所献茗進點約計三四十分鐘始行分班校閱馬標一營前隊演習徒步敎練左隊演習徒手敎練右隊演習輕乘等法後隊演習架樑體操均由隊官指揮三營前隊一隊基本敎練左隊操演劍術右隊預備飛險障越等法後隊全身武裝各個徒步敎練有由隊官指揮者有由排長指揮者惟二營由管帶馬德才指揮敎練始也演習變换隊形運動方向繼而演習徒步戰鬥復行乘馬衝鋒皆屬整齊劃一運動敏捷部員賞職不已張軍門亦喜形於色後由部員命再演由衝鋒而行展擊蓋以覘其眞實之程度復見其兵馬擊刺精神奮勇尤深服鄂軍之優而以馬兵爲最復挑選目兵中優等數十名操演架樑體操一點鐘之久始畢砲隊亦於是時開始一營由管帶卓占標指揮營敎練雜以射擊等法二營左隊徒步體操右隊秣馬敎練中隊單砲敎練及射擊三營右隊徒手敎練右隊一排操演馬槍二三兩排器械體操中隊䭾載等法亦皆動作迅速軍紀森嚴値此天氣酷暑尤見耐勞最後全標隊官以下各軍官演習劍術精神俱奮惟前進後退上下剌擊諸動作似形生疎部員尙未討論可否直至午後二點鐘方畢事云 
[龍門又起抗釘門牌大風潮]  
龍門縣調查户口編釘門牌一事當經會商各紳擬派調查員按鄉分段 
 
 

Page 11

 
 
編釘旋聞有刁徒揑造謠言謂釘門牌必抽人頭稅抽丁當勇等事經該縣嚴密查拿爲首滋事之人澈究并將編釘門牌爲清查户口保衞地方治安理由遍貼曉諭並諭紳分别勸導在案上月念四日倏有刁民主使老少婦女在於城廂内外鳴鑼聚衆男婦三四百人先到自治研究所無理取閙將器用各物毁棄復到河旁事務所尋殺所紳謂釘門牌爲其主使竟將所内門窗器用各物打毁並將人名册表門牌及諭辦各表册搶棄於河並毁間壁官立學堂内檯椅木器各紳避匿時値該縣往永清相騐命案典史聞報選派幹役巡通防守監獄刑事所專勇飛報該縣一面會同營員及防營郭哨弁督同營勇縣差巡勇分頭彈壓解散婦女恃衆擁往王紳有光廖紳禮耕家擊門擲石滋閙其中間有牽引别情之事該典史員弁多方勸導至五點鐘始行散去後乘夜復用太平同樂名遍貼長紅約二十五日聚衆七星岡每人到者經銀三分六釐揚言焚燒衙署搶刼監獄刑事所人犯情事該典史聞言當商同黄帮帶世英調撥哨勇兩棚駐紥縣署頭門協同巡勇差役嚴行防範該刁民見佈置周密未敢起事知縣聞報趕即回署除會同營勇督飭勇弁隨時彈壓解散外並通禀懇請大憲酌撥防勇一營來縣查辦矣 
分類新聞政界 
[新舊藩司交代之忙碌蘇州]  
　　新委署理蘇藩應季申方伯定期本月初七日卯時在西百花巷公館接篆昨已頒發紅諭飭遵聞方伯接印雖在公館而辦事則仍在度支公所以期便捷至升任晉撫陸申甫中丞則近日因交代事務極形忙碌而餞行者尤絡繹不絶初三日撫憲程中丞同織造提學提法二司及蘇州府等在閶門外寒山寺備午餐爲陸中丞餞行並合攝一影以留紀念初四日由在省八旗順直同鄉各官假座八旗會館爲陸中丞餞别初七日由浙江同鄉各官在全浙會館公餞聞陸中丞交卸藩篆後須赴浙江蕭山縣原籍一行祭掃祖墓因中丞祖籍蕭山入籍順天已三代數十年未到蕭山趁此升任之際返里一見家鄉父老然後再行擇期逕赴新任云 
[鎭郡膏業閉巿之隱情鎭江]  
　　鎭郡膏業因禁烟分所調查無照挑膏致起閉巿風潮屢紀報端茲悉各膏店於昨晨遵諭開巿後即具公禀陳訴夺衷先由丹徒縣文大令將膏業董事吳某傳署問話吳董細訴膏業受禁煙分所種種留難查鎭江吸烟者約二萬餘有照者祗數千户其餘無照者多半窮民無力購照以致强購硬挑致生事端現各膏店全行閉巿候禁烟分公所將未領照各户查畢使人人有照再行開巿俾免再生枝節等語大令謂無照挑膏久干例禁非獨齊業罷巿所可破例如使聚衆造反亦不能破此無照挑膏之例即膏店實處爲難之地亦須計出萬全方保治安吳董以某地於各烟照之外另立貧民烟照使無力購照者持以挑膏以補漏巵鎭江似可仿照辦理另立貧民烟照祗取銅元數枚俾以所費無幾使貧富皆可有照若竟須小洋三角銅元六枚購照即使膏舖守法將恐無照吸烟之貧民難保不再生事端大令頗然其說刻已與禁烟分所總董嚴孝廉籌商此項辦法矣 
[牌照捐新章之變通湖北]  
　　湖北禁烟公所前月改訂牌照捐新章捐欵由吸户於領照時繳納於查禁私買私買土店吸户種種章程極爲嚴密各十膏商人以不便營業羣起反抗約於六月十五一律罷巿嗣經土帮董事李子雲等從中調停商之牌照捐局轉禀禁烟公所將窒礙難行之查騐店中所存土膏及吸户指定購烟一定店鋪兩條隱爲取銷故未實行罷巿現該新章於閏月朔日開辦其辦法大致係捐欵由吸户領照時按其烟量大小先行繳清一月之捐一面責成巡警在各店門首隨時索照騐看其照分甲乙兩種年在六十外者領甲種照年在六十内者領乙種照並須報明眞確年歲籍貫住址吸量以憑復查有無假冒而防領照私開烟館等弊一經查出照例處罰無力者罰作苦工聞食烟一錢者每月須繳捐錢七百二十文餘類加故貧民無錢領照者甚夥而土膏店對於此項取締吸户之法雖無異議然均不願領取循環印簿報告其每日售烟之數昨牌照局頒發印簿各店皆拒而不受尙未知如何結果也 
外交 
[預防抵押産業與洋商之交涉漢口]  
　　漢關道齊耀珊刻拋夏口清丈局委員李令益恭禀稱漢上乃中外通商之區無論何須人等遇有周轉不及即將産業抵押以全信用勢不能免但人情僞詐往往有藉他人産業契據或抵塞洋商欠欵或押借洋行銀兩或作各國洋行銀行買辦之保款原業主多不知情糾葛因此叢生不但華民受累甚至洋欵無着擬請以後凡有在洋行銀行充當買辦以契作保及押用銀兩抵償欠欵等事均須先將契據連同近年糧價照送飭局經局查明確係本人産業並無以上各弊方准作保及典押抵欵如有他項情事卽不爲立案若該銀行洋行未曾照送由局查明私相授受日後生出糾葛官署均不承認着該洋行銀行自行理處如此辦法實爲預杜糾葛保護華洋商民資財生意必要之法不但華洋商民免受欺累即官府亦可少生交涉云云齊關道當查抵押契據必須禀明地方官及清丈局核明無碍方准立案係爲預杜紏葛起見除轉詳督院立案外並分别照會各國領事查照矣軍界 
[湘撫對於擴充新軍之政見長沙]  
　　前任陸軍第二十五混成協楊協統曾具禀撫院請將營房裝械器具一律補足其槍礮子彈亦請購備齊全以重軍儲並列表呈請核察約需銀二十四萬餘兩楊撫以湘省財政本屬支絀異常預算入不敷出者計百餘萬兩遂批飭兵備處商准藩司移覆以欵無可籌暫請緩辦由屬移知在案現又據蕭恊統禀請將馬軍擴充三隊合原有之一隊共成一營輜重后亦再擴充一隊此項餉需無着擬將標協營隊額設之火夫馬夫喂養夫等一律裁撤卽以所餘之曠銀作爲新兵之月餉並請添補服物器具等情楊撫以推廣軍隊除建築工程鎗砲子彈䭾騾馬匹不計外其添補服器具已需二十一萬四 
 
 

Page 12

 
 
千七百餘兩其增募之馬兵三隊輜重兵一隊歲需餉項恐亦非新裁馬夫火夫喂養夫口糧所能抵補在該統領在恊言協力求完備固屬職分所當然惟前奉諭旨各省增添用項必須籌有的欵方准酌議追加詳加察核所有該部各營隊應添服物器具勢不能長此因循爰於日昨批示飭兵備處會同布政司擇其必不可再緩者先行籌欵購辦餘則分别陸續添補期於完備而後已至添招馬隊輜重隊須俟綠營裁撤後收回營地公産儘數變價通計得欵若干再行斟酌辦理仰兵備處迅即移會藩司妥速籌議詳復不得仍以無欵可籌擬從緩辦 
[營兵開河之肆横松江]  
　　接訪函云郡城開浚城河向由紳士請兵動工歷届營主嚴加約束今則沿河居民泥牆破屋無不任意破壞居民出爲勸阻則以兵威嚇之城自治公所乃聞怨聲載道出而稍稍修輯亦可見該營兵之肆横爲從前所未有營主之腐敗亦可見一斑 
學務 
[檢騐吏畢業給憑蘇州]  
　　蘇省高等檢察廳内附設之檢騐吏學習所各學員現届畢業之期業經分别攷試評定等第計應畢業者共四十二名經提法司左廉訪備齊文憑恭請撫憲程中丞親臨法署給憑本月初四日早中丞親蒞提法使署藩學二司亦到各敎員帶同各學員均齊集二堂先由左法司派本署科員胡鳴鶴大令代撫憲宣布訓詞繼由檢騐吏學習所敎員邵得成代誦答詞畢各學員向上三揖卽由撫憲將文憑四十二張分給祗領攝影而散 
[法官養成所未便增設蘇州]  
　　江南監獄畢業生吳治熙等具禀蘇提法使請在江寗省城設私立法官養成所等情經左法司以江寗省城前經本司移商寗提學司將審判研究所改設法官養成所並由開通法政學堂畢業生王春生等禀請私立亦卽附設其中均經批准在案是一省地方設有二堂足爲養成審判人才之預備未便紛紛增設漫無限制所請應母庸議等情批飭遵照 
雜記 
[縣令勸諭苦心松江]  
　　接訪函云北内艾家橋小河此次城自治開浚河道不在規定之列楊紳執意欲開向營主申請附近數十家以上届開該小河坍壞房屋石岸不少引爲戒心函達中營阻止矣嗣以趨附楊紳之某君對楊紳曰許以重賞武夫必從否則君面子太過不去楊紳如法施之營主果允上月二十八日將動工二十七日居民始得信由公正紳士具禀縣主縣主飭地保勸諭楊紳不聽又飭地保諭楊紳曰坍壞房屋石岸汝須擔任楊紳承諾乃許開浚 
[賭棍連翩就獲蘇州]  
　　蘇垣賭風素盛雖迭經上憲訪拿究辦無如若輩愍不畏法依然開塲聚賭貽害地方茲經蘇撫程中丞訪悉著名各賭棍名姓　飭巡防營務處總辦洪觀察會同巡警道吳觀察派弁按名密拿解辦旋經洪觀察等飭派偵探弁督同巡警兵前往玄妙觀前一帶密拿業已獲到著名賭棍歐陽老四徐定生吳松庭三人解送巡防營務處飭派審判員審訊後分發長元吳三縣管押以憑懲辦日前又由觀察派偵探弁楊弁帶同巡警四路訪拿賭巢查至塔兒巷内周姓眼科家適内有秘密賭塲楊弁即設計先自混進賭塲隨後令各巡警一同進内捕拿各賭徒共百餘人聞警四散逃竄或有從屋上逃走者僅捉獲開塲及往賭者十餘人一併解送巡防營務處收審矣 
[婦人變狗之謠言何來漢口]  
　　楚俗多謠由來已久然從無毫無影響而生謠說者茲漢上忽於前日有人造謠謂一婦人被雷擊其首變狗黑毛葺葺口尙能作人語業已抬送地方廳請官騐看矣於是一倡百和登時審判廳前聚有無知之徒千餘人强欲進廳觀看守衞軍再三開導謂無其事衆不信必欲擁入一觀男女雜沓喧聲震耳該廳廳長戴君邦楨恐肇他變立以電話調巡警及巡防隊到廳彈壓一面出示解釋謠言之荒謬並訪拿造謠之人衆始漸漸散去 
[輪船絶粒之原由如此漢口]  
　　漢口招商局行駛沙巿宜昌等處之江和輪船前月二十八日由沙開返漢口行至監利縣屬月堤因近日江水大漲將堤梗淹成一片汪洋致船身擱堤梗上百計不得出當雇駁船多艘將貨物搬運上岸一日有餘始獲搬空於是船身較輕開足汽機立時出險因又將貨運返船中開駛來漢然已延遲兩日半矣船中存米無多致搭客均絶粒一日云 
紀事 
[新優界王鐘聲小史（續）]  
　　其時海上名優汪笑儂輩。方以舊劇窳敗不足觀。汲汲圖改良。爲當世士大夫所心賞。而海外留學生亦相與組織春柳社等於日本東京。思藉新戲以演進社會。鐘聲固自云工音樂。善曲本者也。遂以演唱新戲之說進。於時海上人好奇面炫新。則爲之集欵若干組織所謂春陽社。以鐘聲爲敎師。而合人從學新戲。然所敎無一成。面集欵則已告盡。聞鐘聲好冶遊。旣得欵。即日日鮮衣華服。遨遊於花柳叢中。卒以罄所有云。社成旣數日。鐘聲謂從學者業旣成。可以登臺。然鐘聲固不名一錢。伙具無一備。於是資以開辦之費者有人。假以衣服首飾之屬者有人。爲奔走售銷入場劵者有人。唯恐其功敗於垂成也。布置旣定。鐘聲遂得始演於張園。觀者殊不乏。皆以爲目所未曾庽。則稍稍譽揚之。而鐘聲遂以能演新戲名於滬上。 
雜錄 
[沈文肅軼事]  
咸豐間侯官沈文肅公。以名翰林出守江西廣信府。値粤西羣盜。蔓延江西各郡。而廣信全城之力。林夫人爲多。夫人爲林文忠女。兼資文武。某年月日賊大股四廣信。時文肅因公出城。遠在百里外。夫人。情急。乃剌。指血。致書乞援於浙將。饒鎭軍饒公故爲林公舊部得夫人書。即統兵而下。直抵廣信。賊乃解圍遠遁。夫人之功誠偉矣。頃於友人處。得見石刻本林夫人致饒鎭軍書。亟錄於此。（將軍漳江戰績。嘖嘖人口。里曲婦孺。莫不知海内饒公矣。此將軍以援師得名於天下者也。此間太守。聞吉安失守之信預備城守。偕廉侍郎往河口籌餉招募。但爲勢已迫。招募恐無及。縱倉卒得募而返。　巿人而戰之。尤所難也。頃來探報。知昨日貴。溪失守。人心惶惶。吏民舖户。遷徙一空。署中僮僕紛紛告去死守之義。不足以責此輩。只得聽之。氏則倚劍與井爲命而已。太守明早歸郡。夫婦二人。荷國厚恩。不得藉守以報。徒死負咎。將軍聞之。能無心惻乎。將軍以浙軍駐玉。山固浙防也。廣信爲玉山屏蔽。賊得廣信。乘勝以抵玉山。雖孫吳不能爲謀。賁育不能爲守。衢嚴一帶。恐不可問。全廣信即以保玉山。不待智者辨之。浙大吏不能以越境咎將軍也。先宫保文忠公奉詔出師。中道齎志。至今以爲心痛。今得死此。爲厲殺賊。在天之靈。實式憑之。鄉間士民不喻其心。以輿來迎。赴封禁山避賊。指劍與井誓之。皆泣面去。太守明晨必歸。歸後再當專牘奉迓。得拔隊確音。當執爨以犒前部敢對使幾拜。爲七邑生靈請　。昔睢陽嬰城許遠亦以不朽。太守忠肝鐵石。固將軍所不吝與同傳者也。否則賀蘭之師。千秋向恨。惟將軍擇利而行。之刺血陳書願聞明命。）讀是書。知夫人不第胸維甲兵。智勇俱備。即文筆亦非老於文律者不能辦也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
然亦稱自秘殊發一笑查此種神油本堂未創以前玉樹兩字之名 
 
 

Page 18

 
 
本埠新聞 
[三誌醫生謀害人命之駭聞急查吳阿大下落]  
　　醫生徐仲魯因挾吳順生坐索債項之嫌深夜謀斃希圖滅跡詳情已誌前報茲悉本縣田大令騐畢回署後以該兇犯徐仲魯狠毒異常實爲衣冠敗類飭即加釘脚鐐並着差役向徐盤問吳順生之子阿大究在何處仲魯答稱實係寄於南翔看墳由之吳阿坤家詢明後由差禀覆即奉大令飭承備文派差送往南翔分防廳署協同尋訪並着在附近四鄉貼招訪查不得遲延 
[哀鳴中之破綻]  
　　徐仲魯在獄中曾據原差言及現在吳順生雖死爾尙可一身抵罪倘吳子亦己毁滅無踪恐須累及妻子當時徐卽答稱吳子實在南翔而原差走出之後徐又涕泗滂沱哭泣不止旁人叩問其故則曰難免波累妻子云云據此以推則吳子之下落恐尙是虚語也 
[看守前門後户]  
　　田大令諭飭十二舖地甲金文帶同副役至徐仲魯家看守前後門户無論何人一概不准入内窥伺以防敎唆及私運雜物並著將家中雜器逐一檢點明白開單報縣然後發封該地甲遵諭而去 
[妻子曾否帮兇]  
　　徐之衆鄰在縣堂供稱當晚出事之時曾有人聞喊往詢若不經徐妻與子攔阻或可解散乃徐之妻子巧言搪塞致演怪劇諺云家有賢妻夫不遭横事若徐之妻子實亦不能辭咎云云現經大令飭提徐妻潘氏及子鴻卿又號少魯到案訊問有無帮兇情事想一經澈究必能得其眞相也 
[死親盤踞吵閙]  
　　屍親浦和生屍嫂浦嚴氏等四人現均住在徐之家内以故徐之妻子未經奉提到案時頗受擾累然亦題中應有之義也 
[兇手歷史之大概]  
　　聞徐仲魯略通文墨粗知湯頭歌訣並諳崑曲平日又專喜養鳥及蟋蟀與人博鬥故上下社會多識其人此次兇案發覺聞者皆爲錯愕蓋不料其有如此之狠心也然徐平日爲人素尙覇道鄰里咸爲側目兄弟三人分析而居此次破案之因亦卽由此 
[徐吳交惡已久]  
　　徐仲魯盜賣吳順生墳地一層亦確有其事吳雖屢次控告因徐與地保差投多相熟識且於暗中使用金錢故終屬無效吳嘗患病携子向徐貸洋數角徐不允以故鄰居皆抱不平而十二舖地甲阿文與徐友好亦曾勸徐稍予吳欵以了此事徐終堅執不允 
[四品頂戴何來]  
　　破案之晨徐猶戴藍頂大帽乘轎至對鄰楊宅汕奠飯後歸家其所帶之藍頂亦不知何自而來 
[尋獲藏匿屍身]  
　　徐至北五區警局時猶坦然與局員抗辯局員因見案情重大且供詞矛盾故送一路分局移解到縣當晚由徐弟領同屍親及警局人員至徐宅搜查時徐之妻子等正在晚膳猶問曰爾等闖入人家豈非欲圖搶刼乎徐弟不與較逕奔㕑房徐妻始慌乃乘間與子女逃逸衆見㕑房中地板有移動痕迹心知有異因將地板撬起下有浮土去土後見石板一塊石板下卽一井也井口甚小乃以竹竿探之覺中實有物旣而復鈎起小孩衣服一件乃知中必有人急報縣署翌日田大令至徐宅相驗因井口甚小屍身膨脹不能出乃雇石匠鑿破井圈用鈎鈎住死者下頦而出之死者一臂向上舉蓋因當時井口過小故舉其一臂而强納其中也井中並有棉絮磚屑雜物死者除受木棍傷外腦上尙有剪鑿痕三處騐屍之時田大令並未帶徐同往後因井中無孩屍乃命差役押徐到塲當時徐衣白雲紗長衫高坐人力車面無怯色手帶手拷而以白巾覆之行至離宅數十武乃倩差役去拷至烟紙肆中購買香烟一路啣吸悠然自得蓋恐鄰居笑之也去時亦如此相騐後即由屍屬將屍棺殮停厝徐宅 
[程文彬斷指之感動]  
　　滬道劉觀察致商務總會函云閏六月初二日奉兩江督憲函開上年江北水灾雖經迭辦振糶惟地廣灾重飢民衆多死亡屢有所聞深堪憫惻程經歷文彬因覩清江災民流離之慘特斷指募振足見其救災心切勸善情殷不惜痛苦以求拯濟斯民實爲難得茲據該經歷吾閱血書手卷聯對及災民映片圖册擬赴各處勸捐並欲集欵爲修河之舉因思滬上紳商多屬殷富之家且多好施樂善之人函飭實力勸募俾得集成鉅欵普濟災黎兼辦工振庶不負程經歷之毅力苦心等因奉此除函華洋義賑會外用特耑函奉懇務祈諸公推善與人同之量設法籌勸相助爲理能多收一分之捐庶於賑務多獲一分之益不勝盼禱之至 
[寳讞員整頓女押所]  
　　公共公廨寳讞員昨日發出取締女犯規則告示兩道分懸女押所前後其文如下爲曉諭事照得 
 
 

Page 19

 
 
本廨男女押所雖各號同稱押所而性質實有不同男押所覇留民事各案人犯係待質所性質女押所收禁刑事各案罪犯係監獄性質自應從嚴取締從前曾屢定章程不啻三令五申或閱時而情形又異或積久而疲玩漸生茲特重訂取締規則條列於下一女犯進所之時由看守婦逐細搜檢如有違犯物件立時呈報如有銀錢等件立時呈送管理委員收儲俟該犯押滿出所時給還倘有隱匿查出將看守婦重懲違犯物列下刀剪諸銅鐵器洋烟繩索藥物引火物一夏日每晨上下鐘冬日每晨八下鐘啟封夏日每晚八下鐘冬日每晚七下鐘由管理員司點名收封下鎖一無論冬夏均於晚間九十鐘息滅電燈電燈外不准私燃别項燈火一各犯住屋每隔三日由看守婦刷洗一次不許偷惰間斷由管理員司隨時督察務使全所清潔以重衞生一各犯衣服由看守婦勤加洗濯不許汚垢一各犯親屬指婦女而言男子不得入内准於每月第一星期來所看視一次下午一點鐘至五點鐘止其非親屬及非額定日期不得入内一親屬來看視時須由看守婦禀明管理員司啓門放入並須聽候檢查有無違犯物件否則不准入内親屬 
與各犯談話時不得過兩刻鐘須聽候看守婦在旁監視一親屬來看視時准送衣服各犯不准送食物一各女犯吸食洋煙者先行向看守婦報明每日由管理押所司事酌量煙癮大小按名給發戒烟丸一押所墻外即係馬路各犯不准憑窗下眺與行人通詞調笑一以上規則各犯如敢不遵由管理員司隨時禀報本分府從重懲辦一以上規則如有陽奉陰違惟管理員司及看守婦是問 
[失孩家屬之喜報]  
　　寗波江北岸警局查獲大宗拐犯及被拐小孩五名除將該拐犯就地懲辦外並詢明被拐各孩均從上海拐去故由該警局送交寗波府檢察廳當由廳尊移文上海縣請飭家屬前往認領所有各孩姓氏住址照錄如下何掌桂十四歲住浦東金家樓何阿毛十二歲住法馬路東新橋王華淦十二歲住蘇州會館對門同吉坊安五進鞋店戚生林十三歲陸家宅許姓木作頭長生十四歲老垃圾橋洗衣老嫗 
[公廨總稿書獲咎]  
　　公共公廨總稿書鄧汝鈺（卽鄧二如每將經手公牘得資洩漏茲爲滬道劉觀察訪悉札飭廨員從嚴查辦昨寳讞員已將該稿書發交收發王委員押送道署請示核辦 
[會訊怡羅洋行上控案]  
　　法商怡羅洋行在法公堂控告管理黄包車之買辦朱敬輿茶房龔鳳樓與寳寳興公司王以莊串同欺騙請追虧損銀一千兩一案早經法讞員聶司馬與法領事訊明保單上所蓋寳興公司圖章係朱龔二人私蓋與王無干判朱收押四月龔押兩月王開釋在案詎原告以公堂判斷不公復投法總領事署上控經法總領事喇伯第君核准照請滬道劉觀察定期昨日午後同蒞洋務局復訊先由原告西人偕見證金雲初上堂聲稱王以莊係寳興公司經理保單旣蓋該公司圖章自應向王追償虧損訊之王延蒲石律師上堂辯稱此案早經法公堂訊斷况王係德大莊經埋因在寳興公司索帳遂被悮會且所蓋圖章係經租人所用與收銀所蓋圖章不同應請察核質之朱龔二人朱供保單係由茶房交來龔供此項圖章係由帳房囑令小的代蓋劉觀察商之喇伯第君利將朱龔二人帶回法捕房仍照原斷辦理 
[賭棍自投羅網]  
　　虹口著名賭棍徐慶慶（卽大網長）迭經道縣訪拿未護前日忽因失狗起釁徐與韓長松陳金大互相爭執扭至捕房昨解公堂經孫襄讞會同英貝繙譯官訊知徐係著名賭棍着即收押候查核辦韓陳各罰洋一元充公 
[澈究虹口賭檯]  
　　虹口賭棍沈炳元糾同黨羽在塘山路華洋交界處擺設賭檯誘賭沈與同黨九人已經公堂拘案押辦前日復由西探壳羅香續獲該賭棍之鄰婦馬錢氏解至公廨經中西官訊得虹口賭檯係某某等四人爲首判氏收押候補提人證再訊 
[隨波逐流之屍身]  
　　江灣牛郎廟附近浜内前日氽來男屍一具年約二十餘歲身穿拷雲紗衫雲青紡綢褲絲襪元緞雙樑鞋該處係寳山縣境當由二十五保地保報請該縣胡大令蒞騐大令恐由上海隨潮流至該處諭着該地保來滬訪查有無屍屬禀候核奪 
[陳啓南遽爾開釋矣]  
　　四路一區巡長陳啟南因將包車夫趙長林批頰兩下致趙怨忿自盡由巡警總局發交上海縣押候傳到屍屬訊核在案迄今事隔多日並未傳到屍妻對質而該巡長忽於前日開釋矣 
[縣令勘騐習藝所]  
　　太陽廟北向有庇寒所一所係巳故圖董徐松泉創辦近歸巡警總局經管改爲游民習藝所刻將房屋修理告竣昨奉滬道劉觀察委上海縣田大令至該所勘騐一週禀復候核 
[少尉踏勘華春廟]  
　　游方僧人和一圓慶湘駕等紏黨搶刧梅家弄左近華春廟一案昨日由該處地保開單報縣請爲蒞勘田大令因别有要公特委捕廳趙少尉前往踏勘 
[曾子唯舊案重提]  
　　松江府戚太守昨札本縣田大令云爲札飭事本年六月二十日奉提法憲左批本府申奉批提審該縣案犯曾子唯等請仍飭縣訊辦由奉批據申已悉仰即速飭上海縣將曾子唯一案趕緊訊明詳辦一面查明所屬各廳縣延擱年久難於訊結之案應由該府遴委幹員前往會同審辦以免積壓切切仍候撫憲批示此批等因到府奉此合行札飭札到該縣卽便遵照提訊到案確訊詳辦母任狡延切切 
[城内]  
又獲盜黨○搶刦陳得貴程德友船物之盜犯莊老漢王鳳山朱廷貴劉萬友等四名前已拘解到縣訊明詳辦在案茲乂由鹽捕營哨弁緝獲同黨萬得福陸桂才（則王阿三）兩名解由松江府轉解到縣詎抵申後 
 
 

Page 20

 
 
陸桂才乘到站下車人衆擁擠時忽然逃逸幸經南區　　帮同拘獲押解到縣田大令諭飭押候訊辦 
道轅紀事○湖北土膏局總辦湖南候補道張鼎銘昨至道轅拜會 
[南巿]  
　　改期演講○通俗宣講社本定初五日舉行第一期演講嗣因大雨傾盆不克舉行茲改定於二二日午後四時仍假大南門外中道橋南貧民學堂開講 
是否窩盜○住居滬南十六舖仁安里三百三十七號甬人陳愛卿家前將餘屋轉租與黄岩人王阿二常留來歷不明之人此次因引翔港刦案内之盜黨在公廨供出不知姓之阿二住居仁安里因此由中西探協同裁判所偵探往拘竟被脫　惟將拒捕之陳愛卿王阿二兩人解請裁判訊究陳供小的在北巿某總會當侍者因王招留小販等人是晚夜深時田偵探等前來拘拿小的未知來意不無悮會不敢拒捕求宥王供阿二係同鄉未知其姓不知所犯何案判陳覓保將王阿二保出候再詳細訪查復訊 
爭産送縣○向爲肉莊業之黄啓仁控稱前欠族弟黄小發會洋二百五十元又欠族妹素珍洋一百元昔年無力料理故將坐落西門外西吊橋十二舖之房屋三間抵給收租還利拔本迄今十餘年已抵還洋七百餘元今欲收回房屋忽被覇阻請追經湯裁判傳訊以小發不從再三開導仍執如前因判小發交保候送上海縣訊理呈據發還 
連另兩婦○海門人竹匠沈金台扭其同鄉蔡金福至裁判所控稱上月二十日小的之妻率女來滬住居新閘被蔡時來引誘以致私逃後由學徒瞥見求請究追並有王根郎附控被蔡誘拐弟媳無蹤後有人見蔡與伊友張福明沈和生並偕沈金台妻子同逃至浦東三灶是實經湯裁判提訊不認惟云與沈等袒識求恩保出招尋姑判覔保予限一星期尋交兩氏來案訊核 
趕理米洋○和豐米棧夥陳錦堂控船户孫維生承駁漕米短交六十餘石値洋數百元已憑管帮經勸折還洋一百八十元迄仍不理求請斷追孫供小的出於無力是以延欠陳裁判斷着交保趕緊照數清理 
木已成舟○高郵人張金山前同其姑母表妹等來申同寓老白渡龍興棧繼因姑母患病伴送回里其表妹後仍回滬忽被該棧沈瑞齋串同蟻媒陳和尙等賣於浦東沈之表弟爲室追問支吾扭控裁　所沈供張因借洋數十元無力理還自願將表妹配婚現圖反悔求斷判逃交保限三天交到該女及娶主與陳和尙等來案訊奪 
[閘北]  
　　　調查舖户○巡警總局長姚太守昨日傳諭各路局區區長區官等遵照向章將境内舖户居民詳細調查限一星期蕆事造册禀復 
傳訊買主○湖北婦人張胡氏控章鳳朝王阿大串賣六歲男孩已紀前報昨經四路分局蕭區長覆訊章仍供由閘北著名蟻棍蔡維新與該氏姘夫高裕春合謀賣於英租界廣東路某姓家判章王還押著氏尋姘夫到案一面移請公廨提到該買主及小孩等解案訊辦 
[英租界]  
　　巡捕調贓○楊雲海近在川沙地方竊取王啓豐値洋七百八十元之衣飾携贓逃至滬上由王控奉川沙廳派差持文投請公共公廨飭差協探蔣文彬將楊緝獲昨解公堂經寳讞員會同英翰副領事訊知尙有原贓熟羅褲一條被某號華捕掉換判楊收押候備文交予來差帶回歸案訊辦並飭捕房查明羅褲原贓再核 
禁錮拐匪○左辛氏控夫弟左阿毛與流氓小廣東（即楊阿二）及楊之姘婦朱陳氏串拐六歲男孩海泉價賣一案昨經公廨中西官復訊據包探禀稱原告因家有喪事未能到堂由其弟辛志代表訊之左等供稱得洋四十元賣與王姓粤人帶往厦門一時不能交出判左阿毛收押西牢二年楊押一年朱陳氏押女所三月期滿农出租界 
妓女到案○金晉笙等控秦慶記誘匿妓女鏡花閣即秦陳氏秦亦呈控金等串同圖詐金等八人已經公堂傳案交保昨日復由差探將秦與鏡花閣併傳到案分别過堂候訊 
違背堂諭○英商華章紙廠控林俊耀欠銀案内之保人陳成生違背堂諭等情昨由捕房將陳傳至公堂押限遵斷開釋 
拖累保人○徐鴻記控胡愼生周鍾聯不理担保押欵本利等情昨晨由探將胡周二人傳至公堂過堂候訊 
不認火租○英商道達洋行控王阿炳欠租不還昨經公堂傳訊據供並不虧欠判王交保候三房東到堂於禮拜三訊奪 
科罰馬夫○馬夫王紅林王德寳陳阿五均於上星期六晚間各載坐客遊夜花園於天明始返在大馬路黄浦灘等處縱馬爭先被捕查見將三人拘入捕房分别存洋保出昨經公堂傳訊判陳與德寳各罰洋二十元王紅林不到着將保洋三十元一併充公示儆 
秘密賣烟○倪阿五在南京路三日五十九號屋内私設烟榻售烟被捕查悉昨將倪傳至公堂訊實判罰洋五元充公如無力繳洋改押五天烟具銷燬 
自取其咎○虹口天潼路一百五十六號剃頭店主高惠卿控被船户張　根擊毁著衣鏡等物昨由捕房將張拘解公堂經孫襄讞會同英貝繙譯官訊得曲在原告遂宣布堂諭云客人到店整容該店旣無閒工不應將其髮辫拆開使進退維谷致起口角所毁如眞亦係原告自取其咎所控不准開釋 
何必費神○粤人王倫劉阿北在虹口開設食物店因奪買活鷄兩簍起釁王即偕同見証劉阿五至捕房控告竊鷄昨晨由探將劉阿北拘解公堂訊係同行嫉妬劉阿五不應到堂硬作見証判賠償王倫洋十四元如無力繳洋改押兩禮拜示儆 
收贓受罰○法租界興聖街王萬興銅錫店主陳銀桃因收買新沙遜洋行所失値洋三百餘元之銅器昨由捕房將陳與店夥蔣明道一併移傳到廨訊實中西官以竊賊周少卿已押西牢一年半遂判陳罰洋二百元充公並著具結存查再犯嚴辦 
流氓復來○著名流氓沈小東狗迭經公堂訊辦逐出有案茲乂潛來被探查獲解廨收押　案昨經中西官復訊屬實判沈押西牢半年期滿仍逐出租界 
私遞食物○婦人張屈氏昨日午後在女押所後面樓窗上用繩吊送食物與女犯王張氏當被廨差王瑞查見拘至公廨禀奉寳讞員諭交官媒着管候訊 
[美租界]  
　　盜黨漏網○住居塘山路北張家巷鄉民張榮榮被刦引翔港某姓家之盜匪趙國香在英公堂供詞牽涉　由林副捕頭率同中西探捕往拿未獲惟將其妻某氏並搜獲金飾現洋等物一併帶人捕房押候解究 
醉兵胡閙○前晚有一酒醉艦兵在百老匯路胡閙由一百九十二號西捕查見向阻不服反欲與捕爲難當即拘人捕房候核 
歇夥作賊○崇明路鴻興雜貨店主昨投捕房控被歇夥陳士榮竊去現洋一百餘元請緝捕頭允之 
拐失女孩○婦人王李氏前日被匪拐失女孩一口名雙廷投報捕房請緝 
[法租界]  
准予移提○東台縣人韓如金前同妻母薛夏氏控烟鴇胡范氏誘拐妻子王文英爲娼及公堂提訊王文英堅不認韓爲夫旋有胡長衞同子白根授案稱是又英之翁夫乂有繆胡氏徐王氏等投稱均係文英之姑娘並稱韓薛實是冐認中西官以案情支離即使實是本夫旣經將妻賣娼亦不能再行給領遂判一于人押候原告赴東台縣具控　覆再核茲經該縣備文派差來滬昨晨投廨請示聶同馬閱文後商諸顧副領事諭令　去候備就　文將全案人証派差協同押送原縣訊辦 
銅匠多事○黄包軍公司銅匠王阿九前日因有公司車輛停放某洋商住宅門口被一百三十二號華捕　逐王竟插身干預並與巡捕爲難致被他捕帮同拘解公廨經聶 
 
 

Page 21

 
 
司馬訊明屬實刋罰洋五元充公無力繳洋改押捕房三天 
　馬夫違章○野鷄馬車夫吳根祥將病馬駕車被衞生處西醫查見以其違章拘捕解廨訊究判罰洋兩元充公病馬准予給回惟不准仍使駕車 
魚販該罰○行販張文炳昨將臭魚出售西醫以其有　衞生送捕解廨經聶司馬訊明判罰洋三元充公 
賊性難改○丐孩王天福上春因犯竊案由公堂賞給川資　令回籍詎該孩不習上進日前又竊水有土家衣物洋元報探緝獲水亦投廨候示旋經中西官訊明判王押捕房半年贓給失主領去 
海上閒談 
謀財害命之案。往往出於下等社會。其鄉風又必强悍而野蠻乃徐仲魯旣欲謀充叚董似在衣冠之列矣。該地人烟稠密。又號爲文明之區域。竟爲爭索地價之故。置吳順生於死地。幾乎毁屍而滅跡焉。其忍心害理。亦爲野蠻風俗。及下等社會所罕聞者。論者擬上海爲最黑暗世界。其信然歟。嗚呼有敎化者之責也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部會奏遵議御史陳善同奏各省審判檢察等廳遇事衝突受訴推諉請飭嚴切考核妥擬章程摺]  
　　奏爲遵旨籌議恭摺仰祈聖鑒事内閣乍交五月初十日欽奉諭旨御史陳善同奏各省省城商埠新設之審判檢察等廳遇事衝突受訴互相推諉請飭各省督撫嚴督提法使嚴切考核妥擬章程等語所奏不爲無見著法部按照所陳各節認眞整頓妥愼籌議具奏欽此欽遵並鈔出原奏到部竊維司法獨立頭緒萬端上年各省省城商埠各廳開庭照章考取法官分發任用節經法部奏頒各廳試辦章程辦事章程等項並於本年五月通行告誡法官各在案茲復以言官陳奏上系宸厪諄諄以認眞整頓妥愼籌議嚴切督責仰見朝廷愼重司法之至意欽悚莫名謹按該御史所陳各節確切查核通盤籌畫爲我皇上縷晰陳之如原奏所稱審檢遇事衝突上級下級受訴推諉一節溯自各省開庭以來查有四川重慶審檢廳員互相禀揭經提法使查確報部分别撤省另行派充此外各省尙無禀揭報部情事然互相齟齬則時有所聞推原其故皆由開庭伊始權限之分規定尙未周備新舊之見彼此未甚融洽抗爭詰問勢所必然現在各項權限與夫辦事規則壘經法部與前憲政編查館隨時補訂分晰以冀衝突之隙漸次消除至受訴辦法從前憲政編查館奏定管轄案件暫行章程規定審級釐然不紊該法官等各有專責似不容有所推諉但事屬創舉審級管轄民間或未周知往往有應歸初級者投訴地方應歸地方者投訴高等各該廳以其舛誤駁不收受又或州縣不任承缉之責警察每多觀望之嫌機關尙未完全辦理動形困難民間疑慮或致譌傳凡此種種皆衝突推諉之說所由來也原奏又稱人員耽於飮博聲伎訊詞似嘲謔痴囈其陋劣者不知民刑何名律例何物一節查各省法官均係上年第一次考試所錄取旣合於法定與考資格復經欽派大臣秉公拔選已屬愼重將事即照章免考者亦均資格較優之員其中通曉律例深知自愛者自不乏人然名實不符者恐亦在所不免前此四川提法使以重慶廳員間有冶游情事申報法部當電川督確查分别撤省由法部另摺參辦該御史所稱廳員耽於聲伎等語不爲無因竊維登進之道不能不寛其格以廣搜儲而纠察之權則仍歸責於長官以明黜陟地方審檢廳均設有廳長高等均設有廳長廳丞而全省司法行政復設有提法使舉凡廳員之賢否自應責成各廳長廳丞遇事稽查隨時陳報提法使分别俜勸如有庸惡陋劣之員濫厕各廳而廳長廳丞互相徇隱一經提法使訪查得實或别經發覺即將各該廳長官一面申報該省督撫一面報部開參庶各員同顧考成不至優容敗類矣原奏又稱敲贓枉法任性濫刑小民含寃負屈呼籲無門一節查司法制度或爲折衷或爲合議層層有銜接監督之責即初級獨任亦有檢察以對待之若果敢於違法受賄則訴訟人可以上控諮議局可以糾舉立法已較從前更加嚴密小民如實有寃屈似不致呼籲無門至已設廳地方除豫審庭准於死罪人犯酌用竹板外餘俱停止刑訊惟立法雖極整嚴而奉行尤宜實力法部業於本年正月奏明請旨重申誥誡欽遵在案容由法部隨時查察已設各廳倘有濫刑情事自應從嚴參辦原奏又稱各廳審結咨送法部大理院之覆判案件大率顚倒事實引據失當往復駁斥困難萬狀一節查新章惟外省未設廳地方所有案件暫准由大理院覆判其已設廳地主並無咨送部院覆判之制惟各廳於判决後申報到部之件無論案情鉅細均經法部督飭司員詳加查閱除事實及法律上極端錯誤照章飭令提起非常上告或再審外其有關於秋審實緩而節目尙應待查者則爲之照例核辦或聲叙不無遺漏或造報間有參差則爲之詳訂程式藉免紛歧務使行政司法兩不相妨並以此補法學之新知策法官之進步此固新舊接引一大關鍵亦即部臣所日夜孜孜不敢稍辭其責備者也 
（未完） 
專件 
[任錫汾等爲清理義善源等號賬款事呈部院文]  
　　爲呈明事本年六月十六日奉欽差南洋商督憲張札准順天府咨據京師商務總會轉據義善源京號王坤呈請飭劃聯號欠欵飭卽遵照辦理等因奉此職道等前於通報設立清理賬務處後據寳善源經理宋恩銓補報該號在南京上新河尙有豐記分莊係戴鳴玉卽戴佩昌經理懇請一併清理綜計連前已報明各該號共係二十四處就外觀之大勢以審察其内容義善源滬總號範圍最廣合同亦訂明以爲根號而歷年各號賬目未免散漫羼雜今如就二十四經理之言以資談判微論有無意見其各顧責成之議論仍屬散漫即必仍羼雜其内無所統一於外無所應付先准代表李道合資股東桂道等請以職處作爲統一總機關又將義善源義源義善長等號作爲義字號以現經理丁維藩卽丁价侯專其責仍與各號經理各盡義務彼此不得稍有諉邱徐州濟南清江浦三處衡豐號作爲衡字號本創辦於張同鈺即張相甫卽以專其責亦仍與各該號經理各盡義務以上爲合資各號之定議其李氏獨資之寳善源寳善長等號作爲寳字號宋恩銓卽宋雨棠熟習情形現尙經理五河正陽兩處順康莊現係胡廣淵卽胡淵如經理作爲順字號宋恩銓專寳字號之責胡廣淵專順字號之責仍與各號經理各盡義務各勿諉卸其賬欵存欠盈虧仍由各號經理先自揭報各歸各欵重要事件仍徑達職處與專青者互相質証免有隔膜誤會尋常則職虎惟專責者是問有綱領之在握自眉目之易清當由職道等分别檄飭遵照義善源席東祗有家屬現據禀懇照辦别無異議此職處清理扼要之辦法也查核各號賬情除衡豐浦號賬甫揭送號東久未接洽應先研究虚實外其餘各號大致核與李右丞原呈有盈無絀詞意均尙相符自可收欠還欠惟合資之資本各有不同即獨資之資本不離乎子母相生而核數亦各有長短已無籠統收欠還欠之情理其平日營業該經理受號東委託各自逞其權奇計贏之能徒以銀根奇緊巿面至上年九月敗壞已極各該經理尙勉支數月 
 
 

Page 27

 
 
其艱難辛苦情由亦較有不同其功過前以營業盈虧現以收賬得力與否爲衡而銀錢交涉曲折情由必惟原經手人是問如該號合資之與獨資因須各清各欵即合資之與合資獨資之與獨資亦須各清各欵其營業時彼此往來存欠自可互相通融不宜過分界限以致窒滯而不流通今巳收歇清理自應先就各聯號劃分清楚再可各追外欠該就號禀懇憲飭卽其見端現已飭各該聯號經理無論存欠先自分晰劃清揭報職處復核再由合資各號東獨資號東代表與各該經理確切鈎稽無所歧誤隱漏復由職道等爲之劃定各聯號賬款旣清就此引端竟緒理收外欠猶循序之勉圖功或合力以臻實效現正飭催認眞理料此職處清理綜核之辦法也（未完） 
國外新聞 
[萬國禁因會定期召集]  
　　初五日倫敦電云據華盛頓電稱各大國已允於西十月一號在海牙舉行萬國禁烟大會 
[英國政黨近舉]  
　　初四日倫敦電云各報皆謂白京漢保守黨公會已通過議案允認堅心輔助上下兩議院統一黨之領袖自由黨批評該議案爲挑戰之舉實出於哈哀培萊（張伯倫君之私邸） 
[日本海陸大將之在歐舉動]  
　　初四日倫敦電云東京大將於啓行之前一夕發書一通謂加冕之盛典及英政府之優遇將銘刻於心無日能忘英民對於君后忠誠發於至衷令其深爲感動故彼情不能禁而於心中暗呼曰英皇英后萬歲英國萬歲同日柏林電云西八月十一號德國陸軍在曼恩地方舉行大操由德皇親臨指揮日本乃木大將將往參閱（以上譯字林報） 
[摩洛哥問題續聞]  
　　初四日柏林電云德皇己在斯温孟特得聞前相及外務部大臣所奏交涉情形初四日敦倫電云英相愛斯奎士君對於摩事之宣言德國官塲頗爲歡迎謂可消滅德國對於英國態度所抱之妄念云路透社得悉目下並無召集大會討論摩洛哥問題之舉動初五日柏林電云法國各報圖揭德皇個人之事以反對德國官塲政策德國各報皆排斥之外間所傳德法即日將訂條約一節言之過早云 
[日本减輕米糧入口稅]  
　　初四日東京電云今日官報宣載入口之米榖每百磅减徵稅金六十四錢實行至西九月二十號爲止　 
[日本外務部設立法律局]  
　　初四日東京電云外務部新設法律局以電報部總書記某氏任理事 
[日美訂約之說不確]  
　　初四日東京電云外間謠傳日美兩國議結新约一節已經官塲聲明並無其事 
[英國駐日大使定期回國]  
　　初四日東京電云英國駐日大吏竇洛爾君定於本月三十一號由英啟程回日 
[中國皇后輪船受傷情形]  
　　初六日横濱電云中國皇后輪船現擱於礁底離岸二百四十碼與達柯台失事之地相近船底前面受傷頗重前艙水浸已滿汽鍋之下亦曾撞傷（以上譯文滙報） 
小說 
[言情小說投海孤兒（七十八）]  
弗倫富士大怒曰。似汝之言。乃以我爲惡人。天罰且立降吾身矣。汝女子何知。趣退。勿預吾事。馬利亞被斥。垂首大哭。弗倫富士悍然弗顧。較諸前此悔過之時。竟判然若爲兩人。綜言之。弗倫富士以媚術熒惑孀婦。旣娶其人。又蝕其産。産旣得矣。則又忍心虐。待其人。力趣其死。此等罪惡。直較諸殺人圖産爲尤重。蓋殺人。圖産。尙有法律足以繩之。事苟不成。罪人之生命亦殆。至弗倫富士之謀妻攘産。成固大善。不成亦無所損害。即使奸謀敗露。亦不能以國家法律。懲罰其人。害理喪心。天下之罪惡蓋無以逾於茲事者矣。苟此弗倫富士者。終能悔過而晚蓋。竟得免於上帝之懲。則天道汨没。此二孀之寃痛。亦將不得一伸。卽讀者諸公。亦必奮其不平之氣。而咎著。者之袒護兇人矣。幸而天網恢然。罪人决無倖脫之理。弗倫富士已力蹈悔過之途。而復中道變易。純然復其凶穢之素心。事有不期而然者。聖經中有之。凡人無論冒犯何等之重罪。苟能悔過自新。上帝必赦其前眚勿錄。此言是也。然稔惡之人。但能悔過於上帝之前。則上帝卽不能不赦。安有善惡之攸别。聖經之言。不幾傎乎。讀者諸公。須知上帝運化純任自然。自然者。上帝治世之機樞也。世界稔惡之人。其心頭必無悔過之念卽如吾書所言之弗倫富士。前此已能悔過。今又悔其前此悔過之愚其所以如是者。非上帝使之然也。直其罪惡叢集。不能容其悔過。自然而成此狂易耳。雖然。苟使什伯千萬惡人中。間有數人。竟能痛自悔責入於良善。上帝亦必宥其罪戾。與以自新之機。此上帝特别之勸也。而吾書之弗倫富士。則非其人。 
弗倫富士病旣勿愈。則長日㹲怒。幾若發狂之犬。而尤有最不愜意之一事。則馬利亞時時與愛力森相見也。愛力森旣返倫敦。仍寓迫立司海口沙遜家中。迫立司之去弗倫富士家至近。愛力森則時至弗倫富士家。請見馬利亞。馬利亞於愛力森來時。必撥冗延見。情根之締結旣深。愛蒂亦膠固不釋。此二人者。在哈麥司東。未破以前。已於眼波之内。瀉注其無量之。柔情。雖脈脈無言。而彼此已暗訂雙棲之約。果使此約不成。馬利亞亦决不再事他人。負其初志矣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
