# 1934 - 232 - 4908749

 

Page 1

 
 
[鄉試修對秘書○中東戰紀恭摹御容懿範曁中外人地諸圖續編載密電六萬言眞秘書也翻刻送究]  
　　廣學會著中東戰紀八卷本忠愛之忱上治安之策今第三次重印恭摹皇上御容皇后懿範　　如見雲日同符更繪中外名流曁黄海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰　密約各西報譯論之屬合諸初編所錄皆萬金不換之秘本百思不到之眞詮取價七角○文學興國策之卷爲振興新學者先路之導卽爲光昌文治者榮業所基取價二角○新例鄉會試第三塲歲科試經古場者兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隠情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛閣出售外埠託考巿售書處寄售[  圖書集成局代啓]  
[閣本報紀集股造路喜而書此]  
　　從來非常之人始能成非常之事然又必以誠信忠懇之道處之使薄海人氏羣裕知其事之有利無弊而後功可成而事可竟否則惑於拘牽之説中以膠執之私鮮不至事敗垂成貽誤大局夫中國之與泰西各國通商也其良法美意悉已仿而行之自設招商局而南北洋及長江各口無不有輪艘往來矣自設電報局而凡名都大埠險隘要區無不有電線縱横視萬里若户庭矣其他郵政礦政等類皆竭力經營每歲收回利權不下數千百萬利國利民之效固已彰彰若是獨此鐵路之設爲利更鉅爲用更饒而自塘沽至山海關及京津二路已成外其　屢議屢梗道旁築室迄於無成蓋嘗考之輪車之創於西洋也在中國康熙年間其時英國北境以馬車運煤始以木　約路至道光年間鐵路造成遂以火輪車載貨載客其後愈研愈精獲利頗厚又復推行於俄德法美諸大國百餘年來富强之基實由於此夫中國地大物博何遽不如泰西而上與下均日見貧弱者何也蓋中國大勢江淮以南多水路江淮以北多陸路吳越之間支河分岐商賈雲集厘金入欵爲中國一大宗西北諸省其民貧苦者居多是豈西北之地果遜於東南哉亦鐵路之未能通行世曩歲楚督張香帥奏創漢口達京一路朝廷特命盛京卿宣懷爲鐵路大臣以董理之意謂湖廣居天下之中南可以通湘粤江閩北可以控晉豫陜甘先築幹路一條然後分造支路將來通商賈便行旅以及調兵轉饟等事皆可以化遐爲邇變滯爲通其有利無弊之情形固不待智者而知者矣所難者國家府庫空虚旣無可籌之欵而商民之殷實者又多惑於拘牽之説中於膠執之私觀望不前每失良會是雖愚民之積習相沿難以遽化然亦由倡之者未能開誠布公以宣導之也頃閲本報記集股造路一則略云李文山觀察辭紡紗局任而請接辦蘆漢鐵路直督王䕫帥飭胡雲楣京兆轉委大宛兩首縣騐明觀察所集股本然後代爲入奏旋經兩邑尊騐得觀祭由京中商號集成股本銀七十萬兩由匯號聨名保結禀明胡京兆已於七月初四日咨覆䕫帥俟專摺奏聞卽行開辦於是海濱下士不禁振筆雀躍而起曰此次香帥之奏創鐵路也其謀國之忠識時之明固爲近今所不易得而非觀察之開誠布公竭力宣導使商民羣然知基合之有利無害則如此巨欵亦恐猝難集掖而成夫外洋之興一事創一業必議建公司或官商合辦或商辦而國家爲之保護其資本自數十萬至數千萬雖大小有不同無不由於集股蓋并衆人之力而爲之其力自厚而其利更饒故其商務能蒸蒸日上脾睨地球中國風氣未開上下隔閡言及集股之事幾於掩耳欲走幸近歲經理漸能得人一切紡紗軋花等廠稍有起色電報局獲利尤豐漠河金礦亦日見暢旺夫凡人之情皆可與樂成難與圖始者也彼商民實見有利之可圖自能踴躍樂從一唱百和再得觀察之婉轉勸喻使彼毫無嫌欵毫無扞格必能爭集巨欵用濟要需三五年後幹路旣成支路四闢行見西北各省百物流通萬民輻輳變磽瘠爲肥沃化拘滯爲明通然後資其餘力擴充諸事商務由是興行路由是便調兵由是捷轉餉由是靈中國富强之業駿駿乎爭勝於地球五大洲是則香帥之創議於前觀察之襄理於後誠所謂非常之人而能成非常之事者矣海濱下士爲之拭目以俟之 
[本館接奉電音]  
　　昨日上午京師飛電傳來上諭一道謹譯登○七月二十六日奉上胡聘之奏副都統因病請開缺等語西安右翼副都統德溥著准其開缺回旗欽此 
[礦局小火]  
　　天津訪事友削竹云開平礦務河東分局於本月十九日不戒於火幸在日間且於陰雨之後祝融氏不致披猖跋扈又得人夫竭力灌救當卽熄滅祗燬去房屋兩椽亦云幸矣 
[鐵路利益]  
　　津蘆鐵路早已告成每日開行火車兩次搭客雲集除貨車不計外最多者計拖掛客車九輛行李牲口車各兩輛仍有人滿之患每日就開車兩次而計收價約在千金以外目下應京兆試者業已全帮告罄而貨客兩項每日進欵仍不下千元之譜論者每謂中國庶而不富其實不然特當軸者成見未融不講生財之道耳鐵路之開已見成效他如鐵路之可以强兵富國者正自不菲如果次第舉行使各省皆有鐵路則通靈利便商務必旺未始非轉弱爲强之一道也 
[冀北沈災]  
　　天津爲九河下游其盛漲時每於六七月間大雨時行河水雨水山水同時並發最足爲田廬之患今年九河互漲自六月廿九日起直至七月十三日無日不雨嗣晴霽一日復雨至十九日止沿河街道之被水者必須架以木板始可往來然於田園無害並不得謂之災也若鄰近之靜海青縣則緣月之十二日子牙河東岸决口由大城灌入兩縣所屬百十村　盡成澤國不特秋禾被没兼之廬舍亦飄没無存至於鳳運兩河亦曾有泛溢之患如寳坻如武清同罹是厄武清屬京南寳坻屬京東現聞京北之懷柔縣昌平州等處亦被沈災災民扶老携幼匍匐赴京乞賑者絡繹不絶登斯民於袵席正不知果屬何人也 
[監臨過鎭]  
　　江南鄉闈監臨江蘇巡撫趙展如大中丞於七月二十四日由蘇起程乘大號官舫用小火輪船拖帶出丹徒口換坐鈞和兵艦溯江而上二十六日貓睛轉午鎭江道府廳縣各官曁各營統領均詣六吉園碼頭鵠候旌麾丹徒縣王伯芳大令亦飭辦差家丁在碼頭上搭蓋綵棚鋪陳一切水陸各營健兒咸在江干列隊迎接戈矛耀日旗幟連雲鐘鳴二下遥望黑烟一縷蟠梟空中兵艦飛駛而至象山焦山各處砲臺放巨砲數十門烟焰横江波濤驟沸少頃兵艦就下關江中下椗江干所站各隊咸連環放鎗江中所泊各兵艦高揭五色綵旗升砲致敬俄而文武各官先後至輪舟呈遞手牌中丞接見之下悟談良久各官始興辭而出傍晚卽啓　向金陵進發 
[武林火警]  
　　杭州訪事人函云本月二十三日午後一點鐘時忽聞警鑼四起各義集水龍咸向南飛馳而去防軍統領亦督同勇丁前往俱出鳳山門詢知火起於江于洋泮橋裏街某柴行中江防統領鮑軍門及江干巡局委員 
 
 

Page 2

 
 
　警後卽飛馳奔救城外義龍二架首先到場汲水澆灌無如祝融氏勢甚猖狂加以封姨之力東衝西突直如萬道燭龍迨各龍齊集竭力灌救約歴　點半鐘時始息計共焚去房屋三十餘間 
[巡緝鹽梟]  
　　蘇州府屬之木凟善人橋施口等處向爲私梟出没之區自經鹽捕營認眞巡緝其跡稍歛曾幾何時又復明目張　公然大包　包在是處一帶銷售鄉民利其價廉也向之購取者爭先恐後大凟公堂覩此情形恐碍官銷飛函於鹽捕後營李游戎游戎得信立卽率領部下健兒巡船數艘駛往搜拿熟料私梟早已聞風將未銷之鹽寄頓於施口某甲家將船開往太湖而逸比及游戎到時而私梟已杳如黄鶴矣游戎無可如何祗得於支河汊港巡哨一番而罷旋將窩頓之某甲擒獲解至縣署請辦 
[拿獲匪黨]  
　　松江西關外秀野橋地方係婁縣轄境有匪類數十人均操異鄉言語形蹤詭秘聚處而居前日忽糾集羽黨燃點雙斤紅燭連放邊　數千響筵席宏開爲同盟結社之舉地保等心竊疑之禀明婁縣夏麗生明府立撥民壯數人協同局勇二十餘名至是處草棚中爲一網打盡之計不意被知消息僅獲三人解往縣署越一日又獲二匪均已嚴行收禁餘匪則均遠颺無跡矣未識夏明府作何辦理容俟餘聞再行續錄 
[赤嵌水患]  
　　臺灣友人來函云臺疆洪水爲災有日本汽船名舞鶴丸觸於暗礁致損船體華船之沈没者一漂流者二泰西帆船之漂流者一和尚州地方居民甚衆被水衝潰者一百三十四家此外之半遭是厄未致全被漂没者亦甚衆憲兵以救護人民溺死壓死數人甚可慘也 
[洋務移局]  
　　浙省於本年三月間設立洋務局在督署行臺由藩道兩憲督辦委候補府徐太守承禮爲提調現因正副主考徐吳兩星使將次蒞杭向以是處爲行轅爰由徐太守禀請遷移於前設採訪局之金衙莊屋宇寛敞堪以辦公藩道憲准如所請卽於十六日移局兩縣辦差人等隨雇工匠將行臺赶爲修葺糞除一新以便星使駕臨駐紥至鋪陳一切亦已赶爲製辦矣 
[浙省簾官名單]  
　　本科浙江文闈鄉試派充内外簾官前由惲方伯札調實缺六員來省係平湖縣王家驥金華縣陳思賢嘉善縣江峯青永康縣楊家賢餘姚縣周炳麟寗海縣柳商賢兹又續調在省各員銜名列後准補處州府同知楊崇欽准補湻安縣王廷樑正任會稽縣俞鳳岡正任長興縣尹麗樞調補諸曁縣沈寳青候補同知夏敬中曹鍾英卓凌霄候補縣寗本瑜盛鴻燾胡瑞清王啓文孫紹庭卽用縣陳永昌黄葆初黄福元壽椿徐曾陳敬修趙恊莘張庚銘葉南金汪清麒謝福慶查蔭元張介祿大挑縣潘志頴伍爕寅陳鳳誥朱桂榮葉夢蘭吳炳修郭沛堂夏先楫 
[上海官塲紀要]  
　　前署松江府陳蓉曙太守奉憲札委江南文闈提調太守奉札後於前日由蘇乘船來滬並不停泊當卽換乘招商局長江輪船向白門而去○上海縣帮審委員蔣壽林刺史因有要公赴蘇遂於前月傍晚時命駕出城至滬北觀音閣碼頭登舟旋卽解維向姑胥進發 
[第三十四次會訊租船案]  
　　昨爲第三十四次會訊租船案之期午前九點半鐘蔡和甫觀察偕英總領事韓能君傅繙譯君蒞廣肇公所升座被告支應局所延之律師担文問機器匠王德勝白爾可是前在武寍船答是問船交還信隆時做何事答做三鬼問去年六月廿五號事記得否答係五月十五號問信隆呌爾去何事答五月十五號午後龔良甫飭人來呌我去去船上音琴有毛病囑我看龔有一信行中寫字人亦有一信來呌至行中與買辦同至船上問老鬼黑去白音琴有壞否後至機器艙看並無壞處只有火爐門不甚好因包皮悉用象皮以前用紙襯看過將門關好卽放水在内各走歸房内四點半鐘上船六點半鐘上岸爐子等均無漏後黑交我二封信我卽交行中龔朗甫龔云如明日可以開船賞爾洋五十元後次日船卽開去前往領賞洋人不肯付給次日又往索討仍未討到以後未往問武寗船未交信隆以前在船幾年答二年問音琴從來好否答好抽水機好否答好威律師問王曰氣鍋外包皮好否答好問信隆未接以前有買辦與爾帮脩機器否答無問黑與爾在艙内説及機器事有否答有問爾脩爐門黑在旁否答做時在旁我告伊須仍紙襯方可關上威律師曰此時余欲詳細申明照例被告先行申明請兩執事能否體恤之處江寍已被扣留一年照此案訊問日久從古未有之事去年斯美駕時新福建照合同應當三年信隆出費租船應得開走不該時常修理現在各人都已供明信隆白納云租船時見過曾道臺其時徐委員亦在旁當時言明如有壞處須一應修好是以白納方始租用曾道臺當面允許修好迨後仍未修好以致與徐説話徐與白云爾行中自去修好其修價在合同以前所定據郭委員云騐船師騐過單内有數欵删去不要修理後將四船交與信隆據云都好行走能可以裝貨搭客是以出銀租船所有黑去白之口供俱是確實請堂上執事見信伊黑早供武寗船上機器定然不好機艙内許多齷齪此是明証另有一百三十一號修理單早已存堂另有船主名來又云此船不好據祥生廠修理估看須銀八千三百兩如武寗船向來是好不應接租一月後卽壞後徐委員自已允許修費五百餘兩所有船上各繩索都壞祗有一條繩好用故此添配不少所有租錢應得將船一梎由支應局修好完竣方可起租早有單存堂不能照交船日起租早已問過郭委員可是將船修好起租郭面允共付租錢七千八百三十八兩七錢徐委員允爲收到先付五千五百十六兩時船已不能開行後信隆向支應局討還修費及裝修騐船師海關執照銀兩徐委員允許支應局償還初次白納向徐委員面討係起先修費亦非合向做後修費屢次向索無著是以打電報與曾道臺七月十三號又催電應向支應局索償修費不允八月八號有電打與南京制臺十三號又電打與制臺徐委員知後心中不喜後有電内數條被郭委員删去其時南洋大臣不喜郭徐二委員徐郭二員將風火推在龔朗甫身上龔係無用忠厚人請蔡觀察翻閲是了後一再向徐索修費不付不得已打電與南洋大臣後徐委員抱怨白納後信隆與徐索各欵一萬二千六百兩徐委員欲向白納索還蜜州船工洋兩月白回船未接手不能照付此一萬二千六百兩内徐已供明五千九百兩應付信隆所有扣留輪船之事並未禀明南洋大臣共二萬五千萬之費係駐銷二輪船之費白納借徐之一千兩言明交船歸還與徐後由曾道臺另派委員來滬收回四船另有兩欵一欵一萬二千六百兩銀應付信隆支應局早已允許所索之欵因船被扣住水脚各帳無從收取定欲償還船開香港因徐委員不肯算帳付銀之故其時欲控支應局上海無處可告是以將船開往香港去未扣船以前南京有官塲來見英領事寗州開往香港前被告云由兵船看見開往香港又有怡和輪船通知被告此係假話我想被告自已説出與担律歸所説前後不同第一次要賣寗州船照英國律法因扣留船時實不照例太不謙遜以致英領事不肯經理此事支應局後至律師處商議牽涉英按察司早知此案決不肯審理支應局實屬誣指去年八月十六號徐委員與信隆之帳照原告起租日另收徐銀三千兩另有用剩之煤及修理帳支應局應找信隆行銀八千八百九十七兩照徐云卽五千九百餘兩之帳照徐言西報載明定要找還信隆費欵其買辦蔣伯恒與徐委員私帳不在内原告各項索欵儘可對核徐委員係中國極大之員非小孩可比爲隆曾威作保之信推托洋文不識其領事署之印能識否徐如要何人作保不妨當時説明照本律師意不必請公正人公論被告不應將船私開至製造局去所以今年二月間不肯請公正人來理又云原告欲騙被告之欵此言太不近情欲要指告曾道臺則無處可指是以南洋大臣委請蔡大人到此會訊請蔡觀察不必聽信他人以哄騙支應局等事爲憑以上各語倘有冐昧之處請爲原諒訊至此時交正午承審各官退堂午餐午後二點半鐘復升座仍由威律師曰担律師起 
 
 

Page 3

 
 
先所説各語與現今有何新擬之言否我如今表明沙禮騐船歸執照一節担律師以前云沙禮所騐各船均好原告不能索欵沙禮騐船上機器都好此刻有極爲難之處沙禮與註册處騐船亦自做騐船師與信隆所騐係自已生意當時騐船執照在堂訊伊據云一時記不清楚交與何人據白納駢未曾收到騐單所開脩理各欵旣與信隆騐船不應將單交與郭委員被伊删去幾條應修者氣鍋包皮與機器不干修與不修無甚緊要據沙禮云不要緊其實不論何人都説要緊如無此包皮煤卽多燒惟風箱或用不著沙禮不應囑爲携開已經黑去白言過運氣不能進内當時問過沙禮回云不知郭委員不肯修理恐怕信隆租不久船上應修各機應由騐船師查出沙云應修之處黑未指出其時黑在船問沙禮應修未修處知否沙云不知另有三大件機器一抽水二小鍋爐底三大鍋底木頭照黑云木已污爛因機器艙有垃圾堆積所以沙回未見另有與沙同騐之老白司並未親自騐過原告所用船上各人都有執照並不能勝任之處現向被告所索各欵並非爲鍋爐之事黑已供過因機器大件壞不能開行武寗船各機未開以來已要修理祥生廠所開脩理單並非羅絲帽鬆脩費須五百兩黑去白係執照極有本事之人被告處有一見証人美司云此刻中國休想收著租錢之語信隆未用船前已付銀五千餘兩矣所云哄騙一節因被告未准合同辦理再有見証人福勒説壞白納之名爲薪工帳算不到因徐委員不付錤與信隆以致不付福云信隆哄騙支應局爲船欲做一活動門其實亦曾開帳徐委員前説立合同時查得信隆無多資本何意又簽第二紙合同復與信隆買辦担保查出信隆無本何不報明制臺豈非有意欲壞信隆之名乎前次蔣伯恒已供過信隆所欠伊銀有限蔣伯恒所墊銀二千一百兩係付租錢用其船照費添配繩索費等應由支應局付給第一月信隆賺洋一萬一千元均開銷船照繩索各項現在原告已問過十五人均云不能賺錢所云各節特爲申明有人説白納云中國人現在我大指之下之語恐白納在忙中有之担律師曰現應由被告辯論一番威律師所云修船費未交以前應由支應局修理所云租船合同之意照中國字定斷所有機器威云黑所供機器極壞各節極准照我想黑欲將此船精益求精耳黑自云手下各人均不能勝任豈不險乎煤亦極次第二次開船煤亦好伊等説將武寗拿住扣留威云不應將船扣留譬如有物被賊竊去當塲不追直至明晨再赴各署控告豈有是理乎所有浮冐索欵大約帳房作弊不應虚開各帳務將各帳細查是否與合同比連所云保本一節不過當時交船之時言過據原告云未接船之前卽付銀七千餘兩豈非騙乎原告欲向曾道及南洋大臣索欵豈勿冐險威云哄騙一節照本律師起初卽有此意總之威云各節不符原告初租船時之行爲實在不顧利害當時浮開各帳之時已有哄騙之意卽在各船開行一月之後所云沙禮騐船單内開出應脩各欵被人删去確是沙之不是已被威痛説所有各船好壞沙早在堂上申明均好威云買辦墊銀二萬一千兩後收回水脚一萬一千兩照此並未賺錢之證據顯然以上各言啇答威律師之意訊至此時已交四下鐘中西官互商退堂訂於次晨九點鐘再訊 
[招習西學]  
　　法文書館由前任法總領事諭飭工部局董籌欵設立收錄中國聰頴子弟入　　業聘請中西教習教以西國語言文字以及書算等學數年以來學成者頗不乏人邇因洋務需材孔亟館中頭班學生派往龍州鎭南關一帶通商各埠以備因材器使館中額設位置虚左以待如有年在二十歲以内聰頴子弟中學已通身家清白者准於八月初五日開館以前先期到館報名覓保以便收錄專課西學想洋務方興未艾有志者當不交臂失之也 
[密訊巨匪]  
　　梟匪黑面施老窩子之羽黨陳大圓子實卽董大元又名小山係梟匪董必富之叔匿迹虹口地方爲蘇撫憲趙大中丞訪悉飭上海縣派捕拘拿日前在虹口并將其妻袁氏一併擒獲解縣候訊前晚經黄大令升坐三堂命提讞鞫因關防嚴密供詞無從探聽也 
[魂返海西]  
　　洋人陶而四向在工部局辦事近忽患病延醫調治詎料藥石無靈旋卽逝世英工部局特下半旗以誌哀悼定於今日午後出殯至外國墳安葬 
[英界公堂瑣案]  
　　包探沈金隆禀稱昨有紀雲山陳廷陽二人在河南路某茶肆中相遇不知如何互撞陳舉手卽毆扭至捕房是以解案請判紀供爲木作生理昨與陳遇卽被毆打因扭至捕房控陳示爲訊究陳廷陽供不敢毆人叩求明察翁明府判罰陳洋二元以示薄懲○包探孔阿才禀稱昨有周吉魚在汕頭路婦人陸陳氏所開之妓院内無端尋釁致將妓女趙三寳毆傷眼角並被打毁什物報捕後經小的往拘送案請究陸陳氏携同妓女趙三寳投案申訴前情質之周吉魚供南京人實是酒醉所致求恩明府著押候過堂覆訊○包探趙銀河禀稱流氓王阿三並因拆梢訊辦遞解回籍今又潛來由二百六十二號華捕拘獲送案請究質之王供寍波人不敢逗留租界叩求恩典明府判押十　再行遞籍 
[法界公堂瑣案]  
　　蘇人潘六生與同鄉婦呂李氏姘識賃居法界同安里如膠似漆已有多年邇因口角細故吞服洋烟迨知覺後送往仁濟醫館因受毒已深旋卽斃命訃知家屬來滬將姘婦呂李氏拘送捕房昨禮拜二堂期鄭大令會同何繙譯升座包探傳同原告一併解案請訊潘葛氏投案禀稱兒子死　非命求請伸寃大令閲視禀詞謂因何所控名姓不符潘葛氏供但知兒子與呂李氏姘識有年質之呂李氏供與伊子姘識屬實邇因失就以致將衣服典質一空且時與小婦人吵閙前日又因細故口角不料吞服洋烟得悉之下立卽舁送醫院求治無效而斃大令謂爾姘夫旣故何以不報捕房供稱鄉下女流不知租界規矩又問當時曾否有人毆打潘葛氏供稱有萬寳樓茶博士姘婦與氏同居聞有口角大令得供與何繙譯會商著將呂李氏押候飭探查明復核原告斥退○徐金發禀稱家住西北鄉靜安寺左近有妹小的之被叔與章桂榮指使房客名和尚者引誘潛逃桂榮避匿將其妻章張氏拘案請訊章張氏供夫名桂榮與金發同居大令問和尚何在供稱此人向爲外國銅匠不知何往大令謂爾豈有不知從速供明尚可原宥金發禀稱據云和尚與妹逃匿浦東伊夫已往找尋月底可以交案大令得供著將章張氏押候交保傳案覆訊○張小章禀稱在電報局總辦處爲家丁前日學堂内失去衣服廿餘件報捕查緝總辦傳諭在局僕從人等不准擅離迨包探到局查問獨執炊人金桂中情虚躱避在公大典當對門第二家花烟間内故特拘案請訊金桂中供司執炊之役每月辛工三元大令謂爾所得工資無幾何來餘資至花烟間内宿娼取樂顯見形跡可疑况總辦傳諭保以不遵飭探帶至該花烟間查明禀覆核辦○葛阿復禀稱在登瀛洲兵輪撑駕杉板娶醮婦傅氏爲室不安本分時有外遇起意捲逃上月十四日將衣箱二隻及首飾等物先行運至法界高陽里廿七號門牌被老嫗轉領至西門佛堂内藏匿至廿八日經母親尋獲領回翌日托名搬取衣箱一去不回旋在德興里七十一號門牌尋獲搜出男衣二件鞋子一雙又敢揑造借據圖害小的似此不安於室勢難復合請爲究辦質之葛傅氏供丈夫不給飲食不得已逃出住德興里同鄉婦人阿榮娘家大令謂爾夫不給飲食爾何來餘錢租屋又問搜出之男衣鞋子究竟何來供係兒子所穿暫寄小婦人處葛稱兒子現在寗波且素不穿此等怪狀之衣大令得供著押候查明復核○王錫奎禀稱主人陳楨在大通輪船爲買辦現開往漢口家有婢女一口被車夫王阿生指使捲逃報捕查緝當日逃至英界爲包探拘獲解堂訊問供認是確奉飭領回盤問之下尚少銀手釧一副女衣二件洋銀十五元將車夫王阿生拘案請追婢女陳彩林供被主人呵斥阿生起意誘令捲逃先令其友伺於門首手釧一副卽被此人騙去質之王阿生供在棧内爲車夫素來安分不敢犯法大令謂彩林供口鑿鑿尚欲抵賴王阿生極口呼寃指天立誓大令以其刁狡著押候嚴比王錫奎仍著帶領彩林投案備質○包探禀稱劉子惠在小東門開設裕在錢莊售賣銅洋拘獲到案提訊之下劉供不知規矩求恩寛宥大令謂混用銅洋久干便禁何得諉爲不知著押搜查淨盡冉行核 
 
 

Page 4

 
 
辦○陳藕芳禀在公司行爲式拉夫有客票一張向裕源莊支取屆期不付將莊主唐雲梅扭案請訊質之唐雲梅供支票並無照對之例如有本票可照必蓋對字圖章大令飭探帶同原告查至該店指認與何人照對並將該莊帳簿呈候核奪 
[美界捕房紀事]  
　　寗波人陳張氏昨日上午因事行經吳淞路某粥店門首適店夥徐三榮將西瓜皮抛出墜於氏身氏向理論徐恃蠻不自引咎以致口角繼而互毆店主婦陶陳氏出爲帮毆被四百三十七號華捕一併拘入捕房捕頭詢悉原由將陶陳氏解送英公堂訊究○江北人高素芝昨晨在招商局北棧竊取廢鐵若干爲管棧洋人所見扭交四百九十九號華捕解送捕房押候送廨訊辦○吳貴全王阿寳沈阿堂三人在天后宮廟塲賭博經三百九十三號華捕拿送捕房捕頭飭押候解送英公堂究辦○車夫陳阿筠昨日上午手拉東洋車由外大橋自南如飛而下將某西人之包車撞翻西人怒將陳交九十四號印捕拘入捕房押候解送英公堂訊辦○崇明人傅華郎在某西人處當包車夫日前被賊將東洋車竊去報捕後由包探石金榮查獲原贓並將收贓之殷竹成拘至捕房傳傅辨認屬實捕頭飭押候查拿該竊解案訊辦 
[來電照登]  
　　頃接嚴佑之善士文電杏公筱舫澄衷子眉子萱子英諸善長鑒蒸電諒已達覽嗣訪秀山油號據云酉陽秀山向苦去歲先旱後潦今春又旱復遭雹災苦上加苦不堪言狀鄂界來鳳縣等與川界酉秀等處毗連雹災尤甚蠲免厘税招商辦運米糧仍不踴躍現錢尤不易購斟酌再三萬分爲難今切託裕通恒號劉遵盤兄代買現錢萬五六千串榖數十担包運石堤限二十日包到以副滋帥運糧之議霖十三赴酉陽同人押解由水路轉石堤道路平靜鄂省交界處災重賑欵萬不敷用務乞諸善長預爲籌勸源源接濟救人救澈功德無量等因合亟登報伏乞公鑒倘蒙仁人君子大發兹悲慷慨解囊無論多寡速交申報館絲業會館仁濟堂及敝所等處代收彚解災區散放天道彰善　施不爽公侯萬代獲福無涯矣[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棺殮路斃]  
　　昨日南巿老白渡四福樓茶館門首倒斃一無名男子年約三十餘歲面赤黑足身穿白洋布短移　當由地主　知十六鋪地甲轉報同仁輔元堂派令堂夫前來察騐委係異鄉人因病而斃並無屍屬當卽照章給棺收殮發壇浮厝 
[上海縣案瑣錄]  
　　溝泥匠頭目范錫榮呈控張登咸紊亂規矩爭奪生意當經黄大令飭提訊問曾紀前晚又經蔣刺史升座訊理范供向爲溝泥匠頭目每逢差使由小的及蔡阿新朱才寳沈德寳等輪流承值去年大純紗廨做溝應小的等承做詎爲泥水匠張登咸奪去共做四五百工現有差使以致呼應不靈衆人俱以被張承做紊亂行規因此不允是以來案禀求訊究蔡阿新朱才　及沈德寳之姪沈洪發等供俱略同張供本邑人在大純紗廠爲挑泥頭目去年廠中開溝確由小的承做被吳炳朱才寳詐去洋四元後在英公堂涉訟追回因此挾嫌誣控叩求明鑒刺史得供謂本應究辦姑念事出無心從寛交保嗣後如再爭奪定須加倍嚴懲○楊樹浦巡防局函送竊犯婁信夫唐仁卿及原告周再郎蔣金壽等到縣當經蔣刺史提訊補提湯西郎等到案前晚又經刺史復訊婁供小的之妻曾欠周再郎之柴錢尚未歸還後竊得大純廠棉花交周作抵是實唐仁卿供略相同周再郎供婁信夫前將棉花抵與小的並不知是竊贓小的日前因事至引翔港地方　人搶去洋銀夏布等物後由汛捕銀全在婁處查獲銀全之夥忽欲索費洋一百元小的無力求恩明察蔣金壽供亦相同質之銀全供是汛捕周之夏布由小的查得現存局内並無索洋之事湯西郎供海門人向開柴行不敢拆梢刺史得供謂銀全身當汛捕瞻敢拆梢著責五百板婁唐供認行竊各責一百板斥退 
[上海巡紀事]  
　　蔣琴芳者在本邑西南鄉開設花衣行日前曾向該處花衣掮客毛福田購定花衣一千包言明每包價洋三百元當將三百包先行交付嗣因花衣價漸昻貴毛遂任意居奇蔣以毛有意枝節向之詢問一味游移近更避匿不面蔣四處招尋毫無蹤影前日在王家碼頭撞見伊子毛子文遂卽拘住叩問其父何在子文一味支吾當卽送往十十六鋪巡防南局請爲究追經局員鍾偉臣二尹飭押候交其父到案核辦○南巿平安街向由好事者醵資啓建孟蘭勝會本年循舊舉行係著名流氓火燒毛毛爲首踵事增華紥就各樣燈彩任意招謡事爲十六鋪巡防局委員姚殿卿二尹所知立傳十二圖地保顧桂榮到局諭令速將該流氓拘解訊辦旋由其友在局具保嗣後如再多事願甘同罪二尹令具結存局姑予免究○南巿洽興街沿馬路一帶每值黄昏時有無業流氓在彼擺設賭攤誘人賭博事爲十六鋪巡防北局委員楊建珍二尹所知立飭勇甲前往拘拿若輩已聞風遠遁避匿無蹤矣○木工狄萬榮子狄招財之妻某氏居楊樹浦松壽里今歲夏初氏　人拐逃追尋無著因將同居某甲扭赴巡防局判責一百板著帮同找尋在案兹知氏被人拐至揚州等處數埠現因囊資告匱復潛　四　招財仍容納之甲知婦已回寃枉可雪因將狄招財扭至揚樹浦巡防　歴控前次被誣之情李葆初二尹飭將二造一併移送上海縣請　　有松郡鄉試船停泊於老白渡河埠船埠姜永春向收埠錢適船主坐客俱已登岸船夥及家丁等不允照給以致互相口角姜卽將船檐挑板　　取去爭論之餘誤將詩文稿碰落浦中士子回舟後詢悉情形大加憤怒立刻至總巡局請爲提究鍾明府准之飭差提到姜夥葉山岳交差　　候辦 
　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月十四日京報全錄]  
　　宮門抄○御史王奏廣東盜風猖獗據實奏聞請旨查辦片○粤督譚奏遵旨查明粤紳被叅被控各節據實覆陳摺○疆撫饒爲烈婦夫亡殉節懇恩族表摺○又奏新疆各員立功後病故懇恩賜卹片○豫撫劉奏爲旗員老病勒令休致片○七月十四日吏部翰林院廂藍旗值日吏部引見四十七名兵部四十一名國子監五名圓明園十四名廂黄滿八分膳房十二名○睿王假滿請　安並謝賞方略恩○麟中堂延侯載瀛各假滿請安○玉書續假五日○希朗阿請假十日○意公續假十五日○卓公續假二十日○召見軍機溥善楊頤○一皇上明日卯初至奏先殿壽皇殿行禮○○王鵬運片再臣風聞廣東近年盜風猖獗日甚一日實駭聽聞南海縣設有報案局自光緒十四年起至十八年止共報盜案一千三百餘起一縣如此闔省可知三年前如此近日更可知省城西關爲紳富聚處之區日晡後卽比户嚴扃守望盈路行人稍有携持不敢出於其途而府前街藩司署前皆人烟稠密處所白日行刦亦不能免其村鎭墟落百十成羣連日連刼之事尤詩所有聞羣盜出没皆兵械精良儼然行陣尤駭聞聽者羣盜皆以劣紳爲窩主劣紳又恃奸捕爲耳目消息靈通極難破獲據臣所聞如南海縣之張喬芬番禺縣之韓昌晉皆劣跡彰著路人皆知張喬芬有致友彌縫窩賊手書爲人所得石印傳觀其贍大如此地方官以案關重大憚於發端遂各隠忍坐視以致案愈釀而愈多人日積而日衆設一旦不可收拾如昔年金田之禍馴致匪難剛毅在粤有年此等情形當所洞悉如果皇上召問該大臣想亦不能諱飾也往年于蔭霖官廣東臬司果於殺戮盜風頓衰近年捕務廢弛因而　肆若非大加懲創萬不　止相應請旨飭下該督撫臣設法嚴拿重購眼綫務獲渠魁如張喬芬韓昌晉等傳聞果實亦卽從嚴懲治以清盜源臣非敢望人爲　都蒼　特除暴卽以安良殺數十百成羣不逞之徒而善良以安隠患亦息亦何憚而不爲也謹附片具陳伏祈聖鑒謹奏同摺共奉硃　　　　○○太子少保頭品頂戴兩廣總督臣譚鍾麟跪奏爲遵旨查明粤紳被叅被控各節恭摺覆陳仰祈聖鑒事竊臣欽奉寄諭有　　　東近年盜風猖獗南海縣報案局自光緒十四年起至十八年止共報盜未一千三百餘起省城西關日晡後卽比户嚴扃府前街藩司街亦不　白日行刼羣盜以劣紳爲窩主劣紳又恃奸捕爲耳目如南海縣之張喬芬番禺縣之韓昌晉皆劣跡彰著張喬芬有彌縫窩賊手書石印傳觀地方官隠忍坐視以致盜案愈釀愈多等語廣東盜風素熾捕務極宜講求著譚鍾麟督飭該地方官設法嚴拿務獲渠魁張喬芬等如果有窩盜　事卽著從嚴懲治以清盜源原片著抄給閲看將此諭令知之欽此欽遵查原奏皆前任之事無所用其廻護講求捕務地方官責無旁貸迭　　司飭拿著匪陸續報獲懲辦不敢稍涉輕縱惟積習過深盜刼祗能稍減未能凈絶根株中夜以興徬徨失措至原叅府前街藩司街不免白日　刼一節行據藩臬兩司查覆光緒十七年間有府前街事主陸惠棠廣德生帽店及雨帽街事主馮浩長廣生米店被賊行竊臨時行强兩案獲犯李亞啓等三名訊明正法奏咨有案以後並無據報搶刼之事張喬芬係南海縣大渦鄉人由進士部員指分浙江知府回籍有年因本鄉多盜遷居省城韓昌晉係番禺縣古壩鄉人山貢生捐納主事籖分刑部請假回籍前南海縣知縣李徴庸番禺縣知縣惠登甲查獲該員均無窩盜　　張喬芬被人石印手書内多殘缺無字其可辨識處謂族匪各有實跡安能掩飾等語亦略見其心無包庇正在核辦間據舉人陳大照等禀控　喬芬窩匪經匪犯勞津張生等供指有案並控張喬芬僞稱道員臣復飭據署南海縣知縣黄恩復稱檢查前正法之勞津張生等供並無鄉紳爲其窩主原控出自懷疑張喬芬繳到光緒四年在浙江省晉豫賑捐由知府加捐道員執照一紙咨准户部答無報捐案據今將執照送　再查詢據張喬芬聲稱當時係浙江知府鄒仁漙經手代捐又咨准浙江撫臣以現署杭嘉湖道鄒仁溥覆稱前江蘇臬司應寳時奉直晉豫賑捐局函囑勸募經張喬芬託捐道員係歸何處報部伊未知悉等語查應寳時久已身故此起捐案曾否咨部外省無從澈究惟張喬芬是否假冐道員當以執照之眞僞爲斷執照業經咨送應候户部查核辦理至韓昌晉窩盜一節續據署番禺縣知縣裴景福詳稱生員韓銘基等控韓昌晉濫保盜匪韓亞靈查韓亞靈曾經汛弁拿獲旋知無辜諭族保釋韓晋與各族族紳具領保出未足庇匪實據惟韓昌晉被控居喪娶妻確有祖祠帳目可稽按律應行斥責詳請核辦前來相應請旨將簽分刑部主事韓昌晉卽行革職以肅官常除咨部查照外是否有當謹　　繕摺覆陳伏乞皇上聖鑒訓示再此案由部由浙往返詳查以致覆奏稽遲合併聲明謹奏奉硃批知道了韓昌晋著卽革職張喬芬　　户部查係假照已奏交該督查訊辦理欽此○○甘肅故疆巡撫臣饒應祺跪奏爲烈婦夫亡殉節懇成旌表以維風化恭摺仰祈　　鑒事竊據新疆布政使丁振鐸詳准喀什噶爾道黄光達咨據疏勒直州知州石本清疏附縣知縣劉兆松詳稱已革副將銜新疆補用遊　　　　湖南邵陽縣人其妻白氏係甘肅原州民白復圭之女秉性柔順光緒十七年劉乾福納爲簉室十八年劉乾福因公被議前往喀什噶爾提標効力二十年劉乾福在差次患病白氏侍奉湯藥衣不解帶者累月劉乾福病重白氏旦夕禱神愿以身代二十一年正月十二日劉乾福身故白氏呼號痛哭誓不欲生家屬聞知晝夜防範無間可乘遂脱簪珥殯殮如禮二月二十七日值劉乾福生辰白氏沐浴更衣詣柩前仰藥奠一痛而絶該員等誼屬同鄉見聞確切不忍聽其湮没造具事實册結由道加結詳司核轉前來臣查官員身故其妻妾殉節由同鄉官於服官省分呈明奏請旌表今已革副將銜新疆補用遊擊劉乾福之妾白捐軀殉節義烈可嘉合無仰懇天恩俯准飭部照例旌表以彰節烈而闡幽光除將册結咨部外謹會同陜甘總督臣陶模甘肅學政臣劉世安恭摺具陳伏乞皇上聖鑒訓示再此案改題爲奏合併聲明謹奏奉硃批禮部議奏欽此○○饒應祺片再新疆立功後病故文武各員歴經奏蒙恩准照例議卹在案兹准喀什噶爾提督張俊咨稱查有已故記名提督芬臣巴圖魯借補提屬回城恊副將周添才籍靈州同治八年投効湘軍隨征陜甘新疆等省戰取勝攻取所向有功迨關外底定歴署庫車提標前營各遊擊並中營叅將借補英吉沙爾叅將調補喀什噶爾回協副將該員歴年在任整飭營規巡防邊隘能力任其難不辭勞瘁旋因感受瘴癘樍勞成疾於光緒二十二年十月初三日在任病故又已故頭品頂戴遇缺題奏提督賞穿黄馬褂葉鏗額巴圖魯騎都尉世職借補喀什噶爾提屬莎車協副將陶生林籍湖南長沙縣咸豐八年投効楚軍轉戰湖北安徽陜西甘肅等省迭著戰績會在甘肅歴署凉州肅州等鎭嗣隨在軍出關收復新疆各城靡役不從借補莎車協副將該員和睦兵民講求守禀深資得力上年舊傷舉發請假回省就醫十一月初五日在途病故分造履歴清册咨請援例請卹前來臣復查該故員周添才陶生林從軍多年勳勞懋著因積營病殁邊疆實堪憫惻合無仰懇天恩俯准將該故員等照軍營立功後病故例從優議卹俾昭激勸而慰幽魂出自逾格鴻施除飭取各故員履歴清册咨部外謹會同陜甘總督臣陶模附片具陳伏乞聖鑒訓示謹奏奉硃批著照所請該部知道欽此○○劉樹堂片再據城守尉德元詳稱鑲紅簱滿洲印務佐領福裕自去年染患痰疾乞假調治　今已逾數月尚未痊愈察看年老衰庸不能差操查佐領有管轄旗兵之責不容老病之員戀棧貽誤理合吾請照例勒令休致等情到臣查定例　外八旗武職遇軍政之年其年老有疾官員無論曾事出兵打仗受傷　勒令休致等語今該佐領福裕於本年軍政未考以前據報年力襄邁久病未愈自應照例辦理除飭將該佐領撤任委員接署外相應請旨將廂紅旗滿洲印務佐領福裕勒令休致以肅營伍謹附片具陳伏乞聖鑒訓示謹奏奉硃批著照所請兵部知道欽此 
 
