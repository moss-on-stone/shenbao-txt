# 1906 - 16 - 4911766

 

Page 1

 
 
[謹誩設立學部上諭續十一月十二日稿]  
　　然則欲參酌日本文部之法以組織學部宜略變他部設官之例建立專門普通兩局以官階如侍郎相等者名一人領之分設四課以官階如丞參相等者各一人領之（聞學部已有設立四所之議其組織之内容是否與日本相同尚未詳知）如此則大　立而職任專以後之設施庶有條理而易於措手矣 
　　至於籌措經費之事亦組織學部之一大問題也據日本明治二十九年文部省經費之豫算凡七百十八萬六千餘圓以是年帝國之歲出總計一 
 
 
 

Page 2

 
 
億六千三百十一萬七千餘圓相較以百分之比例求之文部省之歲出僅得百分之一較之普國文部省每年所費一億七百七十萬麻餘（普國之歲出豫算總額十八億九千九百四十七萬麻餘文部所用得百分之五七）法國文部省每年所費二億四千七百二十九萬佛餘（法國之歲出豫算總額三十四億四千八百三十一萬佛餘文部所用得百分之七）其經費之大小相去甚遠故嗣後日本力求擴張該項經濟近來敎育事業日漸發逹其所籌經費亦必日漸增進今我國學部創辦之初事事規畫未定且又素無歲出豫算表依我國之財力每歲能籌幾何與應籌幾何足敷施設非特外間無從擬議卽試問當局者諒亦難以預斷然當此茫無限制之際而貿然籌措經費未有不失宜者了夫學部爲統屬全國敎育而設則籌畫經費當必以全國之敎育通盤籌算而後合於適當之辦法近聞學部以經費難籌咨會各省督撫轉札各州縣将考試奏銷各費調充學部之用夫振興學務之始各州縣推廣蒙小學及設立學務公所等費用需款甚急而地方物力又甚空虚正待以考試各項裁欵盡數撥入藉資接濟而學部又從而分撥之将何以支撐而擴充之乎學部之設咸知以普興敎育爲目的然則各地方之擴張蒙小學校爲學部最重要之根本而學部特總持其成耳今若各地方以公欵分撥學部之故而致减少其興辦之力亦豈主持學部諸人之本心乎惟學部籌辦經費固係不可須臾稍緩之事爲今之計急宜預算學部應需用欵若干布告於下将禮部中各項可裁之衙門翰林院等可併之閒曹盡行核實裁併益以舊有學務處之經費爲數必已可觀倘再不足則以不足之數宣布各省而提其一切冗費無害於公益之欵惟於地方所依賴所希望所指定一切可以興學之欵則斷不可提蓋非特恐失士人之望抑亦地方興學之萌芽因以挫折者也願當局者畱意於此焉 
　　是篇前稿錄十一月十二日報首嗣因急登他稿擱置多日今亟補錄之 
[湖南洋務局上湘撫禀（爲預防敎案事）]  
　　敬禀者案據江華縣李令式丹禀飭查廣東連州鬧敎情形已經通禀邀免冗叙竊查湘省民情浮動疑惑易滋往往因道路謡傳而一二痞徒從中簧鼓鄉愚輒釀成閙敎毁堂重案前因衡州辰州鬧敎何莫非藥丸等流言所致事後查詢終無實據竭蹶辦理至今言之寒心現在風氣日開敎堂林立外人游歷絡繹於途保護視前加倍加煩難尤應以嚴禁謡言免滋事故爲第一要著此次江華李令飭役前往查明連州瓦窰廠地方閙敎一案情形竟據稱有堂内搜出人乾屍具一切無稽等語禀報前來實屬荒謬不經已極伏思行醫敎士其蠟製模型絲毫畢肖原藉以考驗生理而向來奸民滋事均係藉此附會遂其播惑之謀此風斷不可長查永州郴桂一帶地方民情向極頑悍且與粤省邊壤犬牙相錯難保此項謡言不無流傳過境况現在游匪游勇時有竊發亟應剴切示諭嚴密查禁以遏亂萌除批飭遵辦外擬請憲台通飭各屬查照歷届約章成案撰就簡明千示曉諭士紳人等毋爲人言所惑一面查禁造謡匪徒聞風立卽拿究並飭将境内敎堂敎士及游歷人等妥愼保護毋稍疏虞本局爲愼重交涉思患預防起見是否有當伏乞批飭祇遵（篤） 
[貴胄學堂咨調陸軍學生起程武昌]  
　　京師貴胄學堂調用鄂省陸軍留學生多名鄂督以本省亦正需才只允咨送易舉軒廼謙萬仲箎廷献應雲從龍翔三君昨聞已領得咨文趁火車赴京矣（文） 
[委派出洋學習海軍漢]  
　　邇來政府有恢復海軍之議督憲張香濤宫保因選派勇　三名前往日本學習海軍俟卒業後優加擢用（民） 
[請設政務議員京師]  
　　日前有某侍御疏請以各道御史派爲政務處議員並請准各省公舉紳董入政務處參議政事摺上奉旨畱中（吕） 
[通飭各塲員不得干預地方公事揚州]  
　　通泰海三分司所轄各場産多與鄰縣毗聨民灶雜處定章除煎丁灶户鹽務案件歸塲員治理外其鬥毆命盜各案均由地方官訊辦兹新運司趙都轉下車時訪聞各塲員中竟有擅受民詞者因特通飭各塲員除應辦事件仍照常辦理外其地方一切公事均不得干預違干未便（化）　 
[華婁青三縣漕櫃抑勒洋價松江]  
　　蘇屬民間應完本年折色漕糧櫃収洋價早經蘇撫通飭照各地典當洋價一律乃近來華婁兩縣典當洋價已漲至一千零三十文而櫃價祇一千零二十文青浦當價則於十一月二十六日起已漲至一千零三十文而櫃價祗一千零二十文直至十二月初五日櫃價始作三十文初八日當價漲至一千零四十文櫃價仍三十文延至十五日櫃價始作四十文十六日當價漲至一千零五十文櫃價仍四十文雖所差祗十文之微然現屇冬底正民間踴躍納糧之時地方官所得此種浮収之欵綜計之當亦甚巨也（容） 
　　按去年華婁兩縣因抑勒洋價經郡紳電禀蘇撫迨電覆該兩縣又被隱匿至正月初始行發布故該兩縣去年所得浮收之數甚巨至青浦則素稱肥缺所得竟至三萬餘金聞絶無關繫之胡雲楣且送氷炭等敬則其他有關繫之大吏不問可知宜乎屢膺卓異之選也 
[擬辦官錢局抵制銅元餘利安慶]  
　　皖省大吏以銅元餘利均已撥定新政各項要需明年驟停大有難以支持之勢因急擬在省城設一官錢局行用鈔票以冀抵制銅元餘利已經司道會商妥籌辦法一俟擬就章程卽行舉辦（墨） 
[鄂督愼訂礦章武昌]  
　　鄂督張香帥審訂礦章極爲愼重現在已六易其稿摺尚未發亦可見其詳愼之至矣（文） 
[江督飭取礦苗送驗鎭江]  
　　江寗自設立兩江礦 
 
 

Page 3

 
 
務局署督周制軍卽札飭将各屬所有銅鐵煤等礦苗從速採取送寕以便考騐日前常鎭道郭觀察接准省局行知當卽轉飭所屬各縣採送矣（常） 
[禀請開采銻礦武昌]  
　　孝感黄陂交界之處有山名魚尾者曾經某礦師勘得銻鉛礦苗甚旺惟因限於官圈未能開采兹聞該處某君以中國舉行新政需銻甚多向皆購之外洋未免自失利權乃約齊同志禀請洋務局立案遵章開采（文） 
[江督催郭令查報荒田鎭江]  
　　江督前派農務局總辦趙觀察赴鎭查勘荒田若干旋據復稱徒邑荒田共計十萬畆其中虚報加墾而實未墾歲由民間賠糧之荒田約四萬畆以致鄉農困苦不堪墾請一面注緩升科以恤民隱一面開塘樹藝以盡地利等情督憲爰抄禀札發丹徒縣郭令飭卽復查呈報郭令遲遲復頃又加札嚴催矣（安） 
[詳記醴陵磁業公司籌辦情形湖南]  
　　湘紳熊秉三太史希齡於本年六月間會同沈象乾廣文文岱耕孝廉擬在醴陵縣創辦磁業公司禀奉前撫端午帥批准飭由釐金局撥給開辦經費一萬八千金札派沈廣文爲收支員並令赴東考察各節均認前報兹聞廣文抵東後親往各名廠及各學堂詳細調查聘請著名技師購辦各項機器卽於十一月初回滬偕熊太史謁見上海道袁觀察邀與合貲開辦並商舉觀察之長公子伯葵觀察爲正監督文岱耕孝廉爲副監督明春擬再招集股本三萬兩以資接濟商定後廣文卽於本月初回湘禀商臬憲張筱圃廉訪呈騐磁質請給監督札文籌商一切並擬禀請撫憲撥給第一年常年經網五千两均經廉訪認可至所需廠屋已先期由文孝廉購定基址仿東洋式樣興工建造大約明年春夏間卽可開辦（初） 
[擬撥巨欵仿製瓷器江西]  
　　景德鎭瓷器素稱上品製造近因守舊式不能進步以致洋瓷流入中國爭磁器之利曾經官紳條陳擬加整頓並委員查勘經理迄無成效昨李少薇觀察由鎭回省禀請督憲設立公司開辦新窰仿製新式洋瓷力求精美販運出洋除招股外請撥公欵八萬金以助貲本常道允撥各州縣燈捐五萬金此次當不致如從前之空論矣（使） 
[官商合辦造紙局廣東]  
　　粤省機器造紙局前田紳商開辦現因周東生所占之股查抄歸官計周東生共占股三百三十七份並付存銀三萬七千両該造紙公司共股一千二百五十份每股一百兩現改官商合辦除周東生三百三十七股外其餘商股九百十三份股票送交紙廠委員騐收先發收條以憑換領現雲帥擬将機器造紙局整頓已委員前往東洋考求新法於日前札委臬司沈廉訪督辦其事（堂） 
[電知領取造幣模範武昌]  
　　湖北應設鑄幣西分廠由財政處奏准所有模範亦已造齊由户部電知鄂督派員請領以資劃一（文） 
[鄂垣擬加典捐武昌]  
　　近來湖北財政異常支絀現當道籌議擬在當質内加捐若干以資挹注典業中人刻正紛紛集議未識若何禀覆也（民） 
[七續梁啓超記東京學界公憤事並述意見]  
　　日本人皆言此次風潮全由我學生誤解省令吾以爲誤解誠所不能免而所以誤解之遠因則尚有焉平心論之日本所以布此規則其内情實有費人嫌猜之點盖兩年前張之洞曾有與日使商約束留學生之事此盡人所曾聞也及今年六七月間外間忽有布取締中國學生之風説日本各報紙言之鑿鑿使果絶無影響則比風説從何而來風説旣播我留學生會舘總幹事乃質問於公使公使質問於彼外部外部覆答謂絶無其事公使復以告於會館人心乃定此過去關係於此事件之歷史人人共知者也曾幾何時而此規則忽發布然則我政府我公使似嘗與聞此事實有蛛絲馬跡之可尋而日本政府此舉似出於一種陰謀政畧亦有不能掩者故學生一見規則而憤怒遂起亦有以召之者矣及此規則之布其名稱如此其内容如此吾意其與北京政府囑託之原意必有許多不相應者但其名稱旣如此其内容旣如此則我學生對之亦腚只認其行爲不認其意志彼其發機果含何等惡意與否不必問但其於彼中營利的學校嚴行監督旣有利於我復未嘗有他種特别侵我自由之處然則聽之可耳即恐其條文因廣義狹義之解釋而生弊端則亦要求説明要求增加附則或但書斯亦足矣而今乃至是推原其故殆由學界中其實親見此規則原文者十不得一又或見矣而粗心讀之於其文法有不甚了解之處不復措意其他則或僅見譯本或並譯本而未見之積平居種種不快之感情加以前此極可燠恨之風説横亘胸中故一見規則不問名稱如何内容如可輙相驚以伯有旬日之間演成此驚大動地之大活劇眞不可思議也吾對於此事旣大驚喜復大驚懼曷爲喜喜吾國民果有此偉大之圑結力八千子弟心惟一焉寗犧牲　所最愛慕之學業而不忍國家蒙毫髮之辱夫此規則則非眞辱國也然以吾心理所認爲辱者則以死抗之此即所以措吾國於無辱之道也可喜者一又當此感情沸亂熱度如狂之際乃能從容布嚴重自治會而全學界皆遵守之毫無放縱卑劣之状態以增人口實是其主動者非徒有破壞力且有建設力而大多數之人旣有服從輿論服從法律之習慣也可喜者二曷爲懼懼吾國民常識之幼稚斷事之輕躁遇一問題之起不肯虚心研究其眞相不慮其結果如何面惟憑一瞥之感情以爲標準其異已者則惟挾意氣以排之頗聞此次有少數之維持派並其集會言論之自由亦爲聨合會所箝制而疇昔在學界最浹輿望之人其受敢死隊之死刑宣告者不知凡幾若此者吾聞諸道路未敢信也使其有之則是法國大革命之小影也山嶽黨汽以涸飲巴黎之血而羅蘭夫人之所以上斷頭臺也以大多數血氣用事之人而支配少數之有學識有經騐者且摧殘之此社會秩序所以一破而不可回復也夫安得以不懼也嗚呼全國國民乎學界諸君乎儻肯假一刹那頃稍平其盛氣以垂聽鄙人嘔心瀝血之言也 
　　善後策如何鄙人今發布此論實無異與全學界數千人宣戰當大衆熱度如狂之餘以一人孤立於與輿論極端反對之地位其危險寗可思議雖然吾爲學界前途計不忍不言吾爲國家前途計不忍不言雖論文朝布而刃夕剚於吾腹吾猶言之吾将述善後策吾懼人之不吾聽也吾先爲一誓言於此曰吾之此論出於吾一人自由意志非絲毫有所受於人也吾自此問題發生以後苟曾與一日本人交談曾見一留學生總會館之舊幹事等天其殛之諸君如肯垂信此誓之不虚也則吾可以言乎吾以爲今後對此問題當敬遵陳君天華之遺囑曰可了則了萬勿固執而已使果能如諸君所希望竟獲取消則如天之福何以加之若其不能則要求文部省将其説明書所解釋變爲正式之公文就原章追加但書予我權利以確實之保障斯亦可以已矣今畧擬應加之但書如下（未完） 
[再續東京留學生總會全體學生上楊公使禀（爲取締規則事）]  
 
 

Page 4

 
 
　　（三）於衛生有妨礙以吾國現今之國勢旣不能不求學於人國則雖以何等之艱苦亦當忍而受之惟以逹吾求學之目的其餘者所不計此稍有識者所能知之而能言之者也然各國之習慣亦有其原來之差别驟强同之轉有生害者如吾國人之飲食自哺乳之時即與日本殊吾國人之不臥地自數千年而已然何者爲良可者爲惡姑不必論但習慣旣久其關係遂有影響於生理者此吾國學生以飲食不宜而成胃病以臥地潮濕而得脚氣症者時時有之學生等之顧惜大體者往往不肯以此等事要求學校懼人之譏我求安適也然此等事在日本人則習慣成性而一吾國人之所衛生謂其無所妨礙實亦頗有難言者故此間吾國學生於居學校之寄宿舍及居下寄屋等外尚多賃屋自居自由布置者於衛生上亦其一原因也若盡强令居於寄宿舍及學校監督下之下宿屋惟一依學校之布置而學生又恥爲格外之要求即要求之學校亦可不應則疾病必較加多是可逆覩者也 
　　（四）於兼學不便利東京各學校中爲吾國學生特設一班又或於專爲吾國學生設立之學校中别設專科一班者常有之吾國學生不皆人人肄業於一學校也其以一人而兼赴二三學校聽講者亦常有之其居處必擇二三學校之間適中之地乃能便於奔走若各校之學生皆必居其寄宿舍及其監督下之下宿　則居於甲校者或以距乙校過遠而不能兼學或以乙校因其不居校舍有違文部省規程而不令通學則學生必以專習一校爲限而兼習之道路斷旣與本人之志望相違反而於吾國學生求學之方法亦爲不利益也 
　　以上四者皆往事之經騐而學生之苦情文部省徒知爲吾國學生謀利益而此種不利益之情况必非所知即令将來爲文部省選定之名學校較此時畧爲整齊然如前列四項之不利益必皆爲事實之所難免文部省雖注意監察之亦未見其能澈底改觀也 
　　第十條云旣受選定之公立私立各學校不得使清國人在他學校因性行不良而被命退學者入學 
　　吾國學生來此日衆濟品旣雜良莠不齊欲使各學校之生徒皆得善良之結果自當去共敗君者此亦洗滌學界之良法實心求學之士無不頌美之者也惟性行不良四字範圍甚廣各學校之辦事人若非實心爲吾代謀敎育則不難利用此規定而以愛憎行乎其間從前各學校或有因學課不良敎習不善管理不得其宜等事學生要求改良而犯學校之怒斥令退學且欲通知他學校不得收入者夫學生果眞性行不良則本無求學之資格斥退乃其應受者亦何能以咎學校若關於學問上之要求則或者以知識之不足未能知敎育者之用意乃有这耳若謂之爲性行不良而絶其求學之路則其人以急於求學之原因而得不能求學之結果亦可寃矣且學生之被斥革者不僅皆爲要求學課改良之一端而已也即如上列關於經濟及衛生等事而與學校爭議者亦間有之在學生一方之舉動雖未必事事皆令事理然學校之冰完善則亦事實之所難辭即令将來文部省選定之學校亦未必遽能驟然大加改良而學生之要求或仍在所難免皆事之可逆知者若學校對於學課衛生等之要求而有怒於學生加以性行不良之名目令其退校不得更入他校則學生其何幸之有且如前論學校之寄宿舍及其監督下之下宿屋不皆可以居住之理由列有四項若學生有以此四項爲言者是否卽爲性行不良之行爲亦一疑問若不居其寄宿舍及其監督下之下宿屋者即爲性行不良則非爲吾國學生謀居學校之便利直以性行不良之名目盡驅之聚居一處爲奪其居住自由權矣且性行不良之人非不可改悔者若斥革退學之後而性行遂已改良然猶不能復入他校則是以一次之過失而絶其終身求學之路也夫各學校之收納生徒原可任其擇别其性行良者則收之否則不收豈非至易之事何爲不可愼之於入校之始而必窮之於退校以後乎此乃不利益之可見者度文部省之用意未必如上所言然其影響之所至則有必至於此者此雖先事豫言之兩可决其非過論也以上所列乃舉文部省規程中第九第十两條對於吾國學生可生不利益之影響者特爲述其利害與其苦情以逹大覽可否仰邀大力照會日本外務省轉咨文部省請其将規程第九條及第地下條允與取消之處敬裁察若能如此則吾國學生庶得以逹求學之目的而無不可復留之疑懼是不僅學生之利益抑亦两國交際之利益而於日本代爲吾國振興學術之盛心更爲圓滿無缺者也特此肅禀敬乞鑒察而圖謀之不勝引領待命之至（已完） 
[上海道移商務總會文（爲預備賽會事）]  
　　本年十一月初一日奉商部札光緒三十一年十月十八日准駐比楊大臣咨稱泰西賽會宗旨原以萃萬國之物産百工之技藝由各國監督派員品題物類旣非一地評隲又非一人必衆意僉同務昭公允西商視之至爲重要得奬憑者旣刋爲匾額摹入標牌懸諸市肆以供衆覽得名譽而廣銷路均在此舉品題之時又全賴所派妥員以辭理爭勝著著占先克邀優奬本年七月黎業斯評奬貨物開會之芿特延吳道宗濂等曁洋員巴士博等十二員爲中國評奬委員分類分日赴各國會塲逐件品評擬定甲乙送候高等評奬處覆核所給憑奬評分五等曰超等奬憑曰榮譽奬憑曰金牌曰銀牌曰銅牌曾将擬定華貨奬憑大畧電咨貴部在案按評奬體例首重貨物次重製造之家經理赴會之人又次之假如貨物得金牌製造家曁經理人應减一等得銀牌此次華貨皆由各省督撫曁總税務司承辦來賽卽商人貨物亦僅郐蓮記之杭扇宏發之銀器係本廠自造餘多販運而來揆諸給奬體例亦未盡合将來工藝改良製造大興之時自應由本廠自賽以符通例本大臣又籌得一法特爲各業公所如茶業絲綢業磁業諸項函請高等評奬處格外各給超等奬憑俾各商業知所激勵冀此後商董助力來者益加踴躍該會亦允照給現在華貨奬憑已經高等評奬處復核無異除俟領到奬憑分别咨送給發外相應開具清單連同中國賽珍册一併咨呈查核等因同日復准楊大臣函稱秤奬一事凡逢賽會皆有此舉我華赴泰西賽會多次僅據一二商人自行呈報其餘貨品佳美之商不諳西語未能爭辯湮没不知凡幾此次來比之商罕通法語爲之延員爭勝統計兹會得奬之優且多者惟我華與日本應由大部通行各海關曉諭各商爲他日赴賽張本等因前來查此次黎業斯賽會官貨以外商貨由本廠自造者無多又以言語不通賴監督爲之延請華洋各員始能與外人爭勝相應札行該道查照前項文函及時勸立工廠曉示商民廣習方言以後遇有賽會得以闢銷路而悉外情是爲切要等因到關奉此合就備文移會爲此合移貴總會請煩查照轉致各口商董遵辦施行須至移者（顚） 
[出洋考察政治大臣起節]  
　　出洋考察政治大臣澤嶁李三大臣昨日上午九點鐘乘馬車由行轅至金利源碼頭登鈞和兵輪赴淞口三夾水換乘東洋公司船起節本埠文武各員均詣舟次恭送法捕頭特派中西各捕及馬巡等在三洋涇橋護送至登舟後始返（居） 
[志謝商學公會贈書]  
　　滬上商學公會定於明年開辦商業中學堂阜豐學社因将譯成商學四册送至公會並将版權移贈刻由公會排印成書蒙以全册見貺特志數言以申謝悃（顚） 
[贈花志謝]  
　　北京筱西花園租地法界山東會館左近仿北方唐花之法以暖房烘取各花昨承以水仙花二十株見貽暖日晴牕頗增清興聞該園牡丹烘焙尤爲合法年底卽可發花頗可作歲朝清供也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑督飭查各屬丁口行業廣東]  
　　岑督現准警部來咨物電飭各府州縣将丁口行業凡已報開辦巡警處所限文到兩月查明某處若干户某户若干丁口某丁現操何業造册具報未辦各屬亦卽赶緊籌辦分晰查明造報不通電各州縣由府飛送等情各府奉札後已通飭一體遵照矣（谷） 
[警察參議擬訂改良章程長沙]  
　　湘省自開辦警察所有一切章程多係草創未能一律完全自經留學日本警察生畢業回湘卽以朱德裳等八人留充警務總局參議現植本省警官學堂将次畢業而新選巡勇又令入警兵補習所加意練習故由總局飭令各參議生另訂新章呈由大憲核定大約明年卽可按章實行也（篤） 
[英領事照請調停抵制豫亨泰洋行事長沙]  
　　湘省西長街豫亨泰洋行原係本省商民舒某勾串洋商違章在租界外開設所有該行司事人等歷因不守街規及强賒硬欠情事迭經街圑與之理論槪置不理激由闔省商民徧貼傳單不與該行貿易等情已認前報兹聞該行以闔省公憤不與交易遂禀請駐湘英領事照會長沙關監督請予設法調停昨已出示曉諭略謂爾等商民如果受該行欺騙卽應赴該領事署曁地方官衙門投訴自必准予申理惟不得私約抵制云云（篤） 
[湘撫禁止各局處以公牘投送報舘長沙]  
　　湖南官報自端撫帥蒞湘後卽飭善後局發還該報館商本收歸官辦後所有本省各局處往來公牘凡攸關時局者任其選送該報館擇要登錄以兾開通風氣現經龐撫帥諭飭各局處不得以公文錄送報館卽本署牌示批詞非經署中認可亦不得任意鈔錄以示限制云（篤） 
[焚燬小輪案已結長沙]  
　　前有楚功小火輪在湘潭縣焚燬因該輪係由漢口租來迭經船主朱君銘敬追索賠欵三千金已誌前報兹聞本月初復來索取甚急已經某輪船公司出爲調停以二千四百金賠償了結云（篤） 
[揚州學務彙錄]  
　　揚城近來公私學堂日漸興盛兹東關街小草巷又創設成化學堂一所馬監巷禮拜寺對過設勤業學堂一所柳巷設端本學堂一所馬神廟後更創設旅官小學校一所均分高等初等両級酌取脩金畢業後與官生一體申送中學堂肄業均已禀奉學務處批准立案（化） 
[新委泰壩毛分轉履任揚州]  
　　淮南總局會辦委員毛分轉昌駿奉委泰壩於本月初八日交卸局務前往泰州履任聞擇吉初十日接印（化） 
[遴員分科襄理政治杭州]  
　　浙撫張筱帥自蒞任後卽裁撤各幕賓遴委諳練各員承辦公事刻已一律派定兹半銜名錄後新政兼交涉商務礦務路政　員外陶葆廉　丁爕　學務　同知方榮秉　敎諭劉寳森　財政兼捐輸銅圓彩票　知縣陳允豫戎政　知府張琳　知縣鄒鎔　吏治兼弄名錢榖銓選鹽務　知縣施煃　丁爕　文案　廣西知府英霖　同知楊志濂　知縣丁爕　陳允豫　施煃　繕摺委員　知縣鄒鎔　敎諭劉寳森　附生唐炳元　知縣鮑步瀛　縣丞宋景祁　黄壽常　巡檢秦光榮　收發文件　廪生李本鋆　附生周德鈺　譯電　縣丞楊汝年　文巡捕　巡檢陸誦清　湖北巡檢張毓茂　武巡捕　張德明　儘先千總湯德飛　管帶衛隊　廣西都司張德明（知） 
[貨物陳列之准備鎭江]  
　　商部頃咨蘇撫以京師勸工陳列所業已告竣飭屬查明境内有無製造士貨最優之品以及天産美術各種如非賣品而足資考證者著卽開單報查等囚常鎭道郭月樓觀察泰札後遵卽嚴飭各州縣将前項悉心考察槪限文到半月禀報以便知照陳列所出貲購買藉備京師陳列之用（常） 
[鎭郡分設勸農會鎭江]  
　　丹徒縣郭子華明府開辦勸農會一所近又切實擴充分諭各鄉紳董從速籌欵就地設立分會並刋有簡明説帖多張派各鄉地保分投散給（常） 
[防營幾致鼓噪鎭江]  
　　七濠緝私營排長王某日前因諭某什長擦洗洋槍違命禀請管帶著責軍棍二千並插耳游營合營勇丁咸懷不平幾致鼓噪（常） 
[批示籌畫師範規制金華]  
　　浙金兩屬士紳劉汪等前曾聨名禀請以試院改設師範學堂業奉學務處批示飭府照會紳等應須如何布置酌量籌畫悉心妥議詳候轉呈撫憲核奪頗邀嘉許惟撥用辦考經費大約須咨學部備案當由劉紳等邀集外縣各士紳會同妥議矣（良） 
[松江府上蘇臬司禀（爲提訊上海縣命案事）]  
　　爲申禀事光緒三十一年十一月二十五日奉司批遞札開案查上海縣審解王錫卿被殺身死一案前據上海縣禀奉撫憲批司核議當以原騐情形旣與現審不符業已解府卽經檄飭原驗官前署南匯縣張令寳琼赴郡督審詳辦在卷兹據張令呈送控畧察核節略所呈似張令原騐尚無錯誤如果犯供屬實上海縣汪令任聽差役得賄敎供幕友串成一氣其失察之咎實所難辭自應澈底根究以懲衙蠹而成信讞除報明外飭府行提縣差丁照雲到郡提同案犯件作人等質訊明確並究明行賄之人一併提訊錄供秉公詳辦等因到府蒙此查此案前奉憲飭當經行據上南二縣将屍父王老和原騐仵作夏昌檢同卷宗解府並據張令亦卽至郡當卽監提劉錦松至案督同張令審訊屍父王老和供稱已死王錫卿是伊兒子當日蒙官相騐兒子屍身手指脚趾均已砍斷頭上無傷伊曾在塲看清今奉傳訊縣差交伊一單囑伊至堂照單供指卽行伸冤今将原單呈閲據原騐仵作夏昌供稱當時騐得王錫卿手指脚趾均係砍斷袖上有血跡刑房漏寫頭面皮肉均已消化此外王錫卿身首腐爛處所原驗别無傷痕質之該犯劉錦松供詞狡展未能吐實卑府因須晋省面禀地方事宜遂令張令會同發審委員沈唐提犯一再質訊各供無異取具屍父王老和仵作夏昌各結附卷卑府由省回松提犯劉錦松復加詰訊據稱上年四月二十二夜初更時分伊邀同趙阿德等回家王錫卿因找陸沈氏守候伊家伊卽敲門王錫卿開門出來就放身帶手槍並用刀砍傷伊左手伊情急喝令趙阿德等钭王錫卿拉出門外砍去手指足趾並未砍傷頭面各等語查核各供與原騐傷痕相符惟與原審各供互異且劉錦松供詞案外情節虚實亦應澈究究竟原審供詞因何與原騐傷痕不符自應飭調原審官汪令來郡督訊以昭核實正在據報間奉飭前因除札上海縣将差役丁照雲解府提同案犯質訊明確另行錄供詳辦外合行申禀（首） 
[禀請援增糧櫃洋價衢州]  
　　浙衢内地自行銅元後洋價口增前由龍游縣葛思萱大令等禀乞上峰維持以免歸公平餘無著曾奉藩憲示飭援照浙西各縣作價九百五十文不准短抑刻下浙西已作千文早經由司通飭奈衢屬仍參差不一民間納粮殊覺　虧故由紳耆聨名上禀除龍游縣業已遵示申作千文外其餘各縣求請嚴　一律持平而昭公允（才） 
 
 

Page 10

 
 
[平望鎭派駐巡勇蘇州]  
　　蘇省督練公所以吳江縣屬之平望鎭烟户林立往來人衆必須多駐營兵以資何衛爰札飭巡警第二旗管帶陳遊戎祜祥将所部各哨内抽調數棚前往駐巡陳管帶已将原駐吳漊地方之兵勇内酌調二棚飭派哨弁孫守戎多惠帶領前往該鎭駐紥巡緝（榮） 
[第五次徵兵上省鎭江]  
　　鎭江徵兵赴省入伍者已經四次不六日爲第五次徵兵上省之期人數約五十餘名（定） 
[禀請展緩盤查軍械武昌]  
　　向例各營損失各種軍械於年底盤查清楚造册報部入奏本年因宜城抗糧案及更編各項營制軍械一時不能造報藩司李少東已據實禀請督憲奏請展緩（文） 
[滬江官事]  
　　虹鎭巡防局員王肇之二尹篤基洋務局駐局委員鍾銘齋千戎鼎昨日均至道轅禀銷出洋考察政治大臣行轅文武巡捕差○普陀兵輪管帶易把戎錫荃昨投道轅禀知恭送澤公等三大臣赴吳淞出洋○救生局委員陳蓉鏡另駕奉道憲委解餉銀赴蘇於昨日起程○正任長洲縣調署太倉州蘇靜菴直剌品仁昨日來滬假寓湖北天成祥票號當詣道轅禀見（　） 
[星使謝步]  
　　卸任法國欽使孫慕韓星使寳琦抵滬後寓法界密采里西國飯店昨日命駕至公共公廨謝步讞員關司馬飭丁擋駕（見） 
[私立尚志學校發起]  
　　蘇君錫蘅近創一尚志學校敎科分英文拉丁文德文算術理科歷史體操東文各門敎員聘請顔惠慶唐國安李登輝曾子安丁艗仙宋嘉樹曹雪賡諸君擇於明春開辦報名處在環球中國學生會及羣學社已發布簡明章程矣（望） 
[招人承辦清潔]  
　　滬南總工程局自歸總董接辦之後一切章程均仿租　辦理兹因城廂内外所有清潔事務刻尚乏人承辦故於昨日出示定期明歳新正召充（欣） 
[禀道核示]  
　　公共公界工部局創立轎捐以來讞員關司馬曾禀道憲袁觀察照會商阻已詳本報前日司馬飭承将捕房拘解不捐轎照存洋保釋之案共若干起據情禀明觀察奒示遵行（見） 
[盤店糾轕]  
　　寳善街老泰和酒飭近因無力支撐由館主奚鴻興盤與朱姓大和公司已有成議計盤價九千餘金定於前日成交詎料該館虧欠各帳竟有四萬餘金之鉅各欠主一聞是　蝟集館中雖奚豫延村上律師到塲評議因人多口雜囉擾萬分竟至不能接盤而散現聞各債主已投禀公廨請追矣（見） 
[勒限驅逐艒艒船]  
　　滬南新馬路沿浦一帶之艒艒船前奉縣局押逐在案刻下復來停泊且較前時更多故經總工程局勒限年終爲止槪行遷去昨已先行曉諭矣（欣） 
[賞食監犯魚肉]  
　　公共公廨各押犯前日蒙關司馬每名賞給猪肉半斤昨日復由司馬每名賞給鹹魚一尾（見） 
[環控棧主縱火]  
　　本月初七日寳善街通濟公棧炎災焚斃五人迭詳本報兹聞該棧曾向三井等保有火險被火後焚斃各屍屬向棧主理論不睬前日因有屍屬王德金偕同祝嗣豐等環投公廨呈控該棧主縱火圖賠保險銀両有見証黄子祥等三人可証當奉關司馬准卽簽提應訊人証到案究辦（見） 
[飭查失火]  
　　前晚九點鐘英界南京跔萬永盛火腿店失火幸即撲滅不致成災昨日捕房派探往查起火情形禀覆核奪（見） 
[法界小火]  
　　前晚三點半鐘法界吉祥街徐順興烟帋店失愼焚去披屋一　昨日捕頭飭傳店主徐祖生至捕房准予交保俟堂期解訊（居） 
[上海縣案]  
　　姚長庚控周浦汛弁楊鳳橝拐佔伊妻趙氏卽壽珠作妆一案奉提憲楊軍門檄縣澈究汪大令於前晚提訊先詰趙氏之父桂林供女兒許字姚長庚由戴龍海趙阿妹爲媒祇受聘洋六元過門童養並未成親詎被壻兄姚桂元價賣趙阿姝供同姚桂元供胞弟長庚與趙女成親係姚海和趙阿妹爲媒趙受聘金洋四十二元趙女每歲歸寗後忽不告私逃向趙根究推諉今年始知被楊汛弁拐往大圑家内作妾餘供與兄相同姚海和供與趙阿妹爲媒並無戴龍海其人唐鶴亭供與楊弁貼鄰有在當鋪燒飯之張小二同朱銀和趙桂林趙阿妹領一女子到來云是銀和之妹由銀和出帖賣楊爲妆計洋一百餘元乞鑒大令核供各執判趙氏暫交官媒楊與在案諸人一律交保飭姚長庚靜思三天與趙氏成親數年該氏作何事故如有四鄰咸知可以查証者禀復再訊○高昌廟巡局函解李先梅擲破顔有化頭顱請究質之徐雲卿供轉租顔之餘屋同居湖南流氓李先梅與顔女有私曾向小的之妻羅氏借物不遂懷恨前日妻與顔女口角李糾二十餘人喚小的出外幸顔勸阻未往少頃李復帶人至家逞兇毁物将茶碗擲破顔之頭額乞究羅氏供與夫同顔供李先梅糾人向徐尋釁是實李供當勇裁革今年與顔女有姦女與徐妻口角徐妻暴女不端故向理論求恩大令斥李淫凶判責五百板發押改過局餘均斥退○粤人楊鉅才欠賴巨欵釘鐐押迫在案刻因患病禀請大令訊騐屬實判覓妥人具保醫病無保不准○殷雙喜砍傷楊家慶手腕由局送縣責押楊今由仁濟醫院醫痊投案禀訴殷口角行凶情由殷求恩宥大令姑念前已重責判殷保釋（近） 
[總工程局記案]  
　　前日午後有某西人乘杉板船由小東門登舟渡至英國兵輪中途被祥元小輪由南往北撞翻赶卽救起當将該輪舵工張瑞福及杉板船户葛大一同赴局由孫明府訊問該洋人供失去帽子金練等物約值洋五十餘元明府判張賠洋四十元當堂給西人領去並将杉板船修好完案○賣煤炭之魏清芝控烏山船户竺啟荘借洋四百六十元屢索無著後由同業勸令每月拔還十元本月未付反将帳簿搶去圖賴求追孫明府判竺限三日将帳交案復核○新碼頭永隆土行積欠房租房主沈縵雲控請押遷孫明府昨提行主陳子林到案判限明年正月遷讓○吳繼昌将棉花四包藏在王家碼頭栅内被探查獲訊交人証在案昨由明府復究並無人証交出顯係竊贜判罰洋二十元逐釋○總工程局小工王兆青控工頭蕭吉祥吞没洋八元請訊蕭供王因辭歇訛詐並無存洋之事傳訊衆小工皆稱不知明府判王責手心一百下蕭查有尅扣小工飯食情事當堂斥革（欣） 
[公共公廨紀事]  
　　婢女高小妹爲主人凌虐前晚逸出在途啼哭經巡街捕向詢據云係崇明人年十三歲遂由該捕送入捕房轉送公廨安插○七月間有曹顯祖投廨控夥荘智芳誘宕鉅欵經關司馬提訊之下判荘交保清理在案兹因日久未了由保人顧成章交案退保關司馬諭令押候追比○韓惠儀因德昌洋行投控欠銀奉關司馬管押候訊在案兹悉又有德商克林森與禪臣二洋行禀控韓不付貨銀等情司馬著靜候訂期會訊○浜北捕房包探昨日解到拐婦紀毛氏陳李氏二口禀稱尚有羽黨現押捕房請将此二婦收押候訊關司馬飭交官媒看管○著名流氓麻皮阿三担保阿金至李亮丞家服役竊洋逃逸控奉關絧之司馬提訊将薦頭徐金氏收押在案乃阿三前日又向同昌里沈姓拆梢經沈投廨控告司馬簽差恊探飭提到案諭候訊辦○費葆初控　　泉圖　　　 
 
 

Page 11

 
 
訊飭交保清理在案因費延不理楚前日原告求追司馬飭差著保将聶交案訊奪○何松亭控郭誠堂盤踞滋擾訊供各執諭飭保出理處在案前日何又具禀請訊司馬因飭傳集兩造候究（見） 
[英租界捕房事]  
　　昨報紀已革七百四十九號華捕在德和輪船竊同鄉汪信榮洋三百三十元汪投捕房請緝一則前日午後由包探石金榮緝獲送入捕房押候解辦○王阿金專在黄浦灘等處施其掉包竊物之技前日爲包探徐申慶拘獲供出掉竊四馬路大觀樓下烟店洋一百元河南路裕昌洋貨店洋四十餘元義成洋貨號四十餘元河南路銅器店五十元當卽拘押捕房俟解公廨訊究○何雪生混入石路聚香園烟館竊烟槍一支亦爲徐包探拘獲押候解　○粤人張阿谷不知因何前日躍入黄浦江自盡經捕救起帶入捕房捕頭飭送仁濟醫院療治再解公廨譸核（見） 
[法租界捕房事]  
　　徐長生祝金金将窰貨積堆洋涇浜沿岸巡街捕以其違章拘入捕房捕頭准予交保俟堂期解案訊奪○金大發将未經公司蓋印之羊肉入市混售爲包探查悉拘入捕房押候解訊（居） 
[美租界捕房事]  
　　天潼路協源烟館前晚有酒醉西人闖入滋鬧經店主鳴送捕房押候解送該管領事究辦○王喬氏偕子小牛在西華德路行走被曹阿六等塌車輾傷足骨由印捕拘入捕房押候解辦○洪如寳胡阿三與小車夫趙秀卿因事扭毆打破趙之頭額由捕拘入捕房奉飭趙送醫院求治俟傷痊解堂訊奪○應永興在黄浦灘路與趙裕川口角被趙将應扭住痛毆致傷兩目由捕拘趙押入捕房解辦○粤妓陳雙友在元芳路與袁芬交互相毆打被袁推跌致受微傷由捕送入醫院求治○錢毛毛沈頌子串竊謙興洋行銀器等物由探拘獲押候解譸○寳成銀樓走失男孩阿毛報捕請緝捕頭准之（古） 
來函 
[振武社書記員報告]  
　　常熱錢靜芝誓終身不吸並勸戒全家推及親友○慈谿　芝齡願永不吸煙並儗煙室銘两則隨時力勸同胞早離黑籍○南通州桑　南願爲支社發起刋送鵝郎草之廣勸卿黨并勸　州高等學堂學生張相歐陽殿三張子茹陳鶴年歐陽以愚到梅卢等入社○常熱東鄉楊厚孚願立振武支社按期演説婉勸同人○黎里鎭張青士函稱儗於明年就求是公學逢星期招集同志将洋煙之流毒反覆演説喚醒同胞○菱湖鎭朱福齡誓永不著口並勸戒親友○沿江各埠勸設振武支社員武仲英勸南京鍾英學堂張增璧蕪湖晉康公司姜姓九江洪小雲胡伯衡南昌法文學生許麟孫安慶清節堂胡懋旃漢口周章民嚴馥葆等入社 
[杭州恊德善堂鼎記荘經募南匯川沙寳山崇明水災賑第六次另登清單]  
　　紹興謙濟荘募德善堂洋一百元鍾菊翁募京兆氏洋廿元始平氏太原氏陸頌翁募潘若士王子翁募裕源荘周蘭翁募舒昌釗五户各十元孫梅材陸頌翁募潘詠　周蘭翁募敦睦堂二户各二元安居樂業人求子瘡愈不發移助藥資廿角扶風嘉記德印扶風逹記鳳英扶風綠衣郎扶風曾貽郎六户各一元共十六户合英洋一百八十二元上海北市絲業會館籌賑公所施則敬抄登 
[蘇州蕭家巷施公館經募南匯寳山川沙崇明水災賑捐第五次另登清單]  
　　免災氏洋五十元李素行二十四元孟褚猷一元吉祥軒舊棉衣八件周公館募謙守齋洋二十元武林陸太太五元王儀軒織雲館龍記各一元位育堂募無名氏雲在草　痴道人無名氏各助洋一元自助二元同元錢荘募翼善堂朱洋二十元訪松道人擬送劉仲子三十冥濤箔資移助二元明靜四元義興仁緞荘募陳仲燕蘇太太各洋一元　以君易雨山各助舊棉衣四件東海氏舊棉衣四件宜興募來錢熙恂錢選成各洋一元荘殿魁一元以上共洋一百四十二元大小舊棉衣褲二十件上海北市絲業會館　賑公所施則敬抄登 
[施友先經募汕頭紳商崇明水災賑捐第二次另登清單]  
　　朱仲辅輔洋五十元源豐潤銀號十元邵愷泉五元宋佐臣五元四户合洋七十元自助十元移作汕埠登報費用第三次募潮陽蕭榮祿第洋一百元合規元七十兩上海北市絲業會館施則敬抄登 
[上海六馬路仁濟善堂經收施粥捐十一月十一日至十二月十伍日清單]  
　　張如南姚枚吉善士各洋一百元陳宗清姜俊臣各洋五十元裕源成周急氏各洋三十元存濟　堂梅花書屋瑞記紗廠各洋十五元汪遺德堂李瑞林各洋廿元吳詠記病愈還愿洋廿元裕茂和豐大號源泰永同恊和源茂成日新昌怡春安素斬愼昌榮愼號餘記沈氏交來吳永泰鄭於珍楊志榮袁聲大各洋十元威陞輪船王阿慶洋十元　養氏震康號東源興祥裕大鄔姓各洋五元廣東林規合求合家平安會邑陳麗生求母體康健各洋五元寳厚堂求保平安洋十二元儲俊卿任姓葉方千四海長發陳子言陳蘭生劉杏泉吳明善　各洋一元隴西蘭記洋七元正茂順正和行各洋六元陳務本堂同利公各洋九元升記振大吳仁記各洋四元裕記求身體康健基記求身體康健濂記保關煞開能客洋四元葆和洋八元陸關鑫洋三元楊玉崑各洋二元無名氏銀壳四片蘭記銅洋三元運漕道隆荘銅洋七十元公記銅洋九元八十六角李懋堂無名氏各銅洋一元李姓林功溥林寅生各米一石任祥記米五石以上共收洋七百七十四元洋壳四片銅洋八十四元八十六角白米八石 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
提臣等迅提該正副土司曁擒獲匪犯各予駢戮用以舒中外之憤讠台善後諸務曁應勦捕逋匪卽飭趙爾豐統兵留駐詳加審度妥籌辦理俾可一勞永逸無虞扞格馬維騏酌留所部餘當　撤向省稍休勞瘁藉省饋運伏查鳳全遵旨籌辦邊務雖欲振興屯墾亦未嘗以峻急行之祇因擬請限制寺僧人數一疏喇嘛聞知中懷怨懟飛誣搆謗鼓惑愚頑正副土司初不過潛預逆謀繼則公然助惡屢投印文於奴才等署竟稱鳳全敎練洋操袒庇洋人應即加之誅戮若川省派兵壓境惟有糾合台衆聨聚邊番以死抗拒等語狂悖實爲至極該僧土驕横自大固屬匪伊朝夕然使臣暫駐事有拂其志欲輒敢蓄謀慘害自乾隆十五年前藏朱爾墨特之變至今百餘年誠西陲所未見且鳳全從死百餘人之衆兩司鐸又罹其厄焚毁敎堂糧署厥匪皆不容誅揆其狼性野心以爲憑險可以負嵎結援可以召黨軍行倍苦兵食難支因而藐視王師遂致始終怙惡詎知提臣等深愧醜虜不減則藏衞道梗邊事将不堪問故馬維騏毅然以前敵自任趙爾豐提兵紕進力籌策應更保其後路無憂尤難者當毛了土司烏拉失誤之時中道紀糧士多餒色馬維騏拊慰之下忍饑奮起轉戰而前蓋由馬維騏将略夙優治軍最得士心臨陣乃能用命現在殲平邊亂論功行賞應求特沛殊施甄叙優加共昭勸勵博多歡巴圖魯四川提督馬維騏功宣絶徼忠勇冠時洞逹經權機謀悉合擬請賞給頭品頂戴賞穿黄馬褂頭品頂戴四川建昌道趙爾豐籌策周詳聲援自壮推功讓美艱苦弗辭擬請敕部從優議叙花翎已革廣西補用道錢錫寳籌畫有方功勤特著前已請銷永不叙用字樣擬請開復原官翎枝仍留原省以原班補用並免繳捐復銀两四川試用道文緯區畫殫心瞻軍無缺擬請仍以道員補用續備靖邊五營營官等材武出衆破壘擒渠花翎指分四川試用同知李克昌擬請免補同知以知府留川補用都司馬汝賢擬請免補遊擊以叅将儘先補用守備黄啓文擬請免補都司以游擊儘先補用千總馬德擬請免補守備以都司儘先補用把總汪定邦賈廷貴均擬請免補千總以守備儘先補用守備職銜張鴻聲擬請以守備儘先補用隨營員弁等親冒矢石克捷有勞已革同知銜四川開縣知縣鄧元鏸擬請開復原官原銜仍留原省補用並免繳捐復銀兩暫革四川試用通判沈纉緒擬請開復暫革處分免補本班以直隸州知州留川補用知縣用分省試用縣丞葉啓祜擬請免補本班以知縣分省補用都司馬榮魁擬請免補游擊以參将儘先補用把總陳天恩陳萬林李運祿均擬請免補千總以守備儘先補用已保把總劉友章擬請免補把總以千總儘先補用總兵銜明正宣慰使司甲木參瓊珀擬請賞加提督銜花翎四品頂戴明正土舍甲本参格旺擬請賞加參将銜其餘異常出力文武曁陣亡勇弁容俟提臣等咨報到日再行核明彙案分請奬卹除飭留巴各營再将在逃之壩哥朱格等犯查捕務獲外所有提臣率軍進克巴塘戡平邊亂各緣由恭摺由驛詳晰馳陳伏乞皇太后皇上聖鑒訓示謹奏奉硃批另有旨欽此 
　　宫門抄十月初七日外務部欽天監侍衞處值日無引見崑中堂等專摺謝賞綢緞恩齡昌預備召見召見軍機齡昌 
[吏部謹奏爲遵旨議奏事内閣抄出河南巡撫陳夔龍奏豫省曾任實缺服滿人員擬請将序補章程稍事變通摺]  
吏部謹奏爲遵旨議奏事内閣抄出河南巡撫陳夔龍奏豫省曾任實缺服滿人員擬請将序補章程稍事變通一摺於光緒三十一年七月二十三日奉硃批吏部議奏欽此欽遵抄出到部原奏内稱曾任實缺丁憂服滿分發人員道府以至未入流舊例本應酌補自改章以來各班扣畱選缺多爲所佔實缺服滿分發本省之員源源而來無所底止甚七本省序補未完而他省之改指者又復聞風而至擬請嗣後道府以至未入流留補選缺應将實缺服滿分發候補人員與遇所先及各項輪補班次相間補用等語查光緒二十九年九月臣部議覆御史承平條奏凡曾任實缺丁憂服滿分發人員自道府以至未入流遇扣留選缺除坐補原缺裁缺卽用廻避卽用及新選新補之畱省另補各員仍先儘請補外無論何項到班先将此項人員儘數補用奏准通行在案誠以服滿應補人員原係以禮去官與别項開缺者不同若令其相間請補不足以示區别現在此項人員各省分計爲數無多且定章未久未便遽事更張所請服滿人員與各項班次相間補用之處應無庸議又奏内稱應補人員曾任該省實缺情形熟悉可收指臂之助其曾任他省實缺改指人員於所改省分情形並不熟悉似與曾任本省實缺者朱可相提並論擬請此後實缺服滿人員到班先儘曾任本省人員請補本省無人再補改省之員等因臣等查該撫所奏係屬實在情形擬請嗣後服滿應補分發原省人員仍照章先儘請補其捐離改指之員統歸入候補班内由各該督撫酌量補用以杜趨避而免擁滯如蒙俞允俟命下之日臣部通行各省一體遵照辦理所有臣等遵旨議奏緣由恭摺具陳伏乞皇太后皇上聖鑒訓示遵行謹奏光緒三十一年八月二十八日奉旨依議欽此 
　　宫門抄十月初八日商部鑾儀衛鑲黄旗值日無引見松公蔭桓各假滿請安橚貝子專摺謝賞綢緞恩河南鹽道王維翰謝恩簡缺知府陳武純謝恩陳應禧夏敦復玉構預備召見召見軍機陳應禧夏敦復玉構王維翰 
[政務處奏爲遵旨議覆摺]  
　　政務處奏爲遵旨議覆恭摺具陳仰祈聖鑒事七月二十七日准軍機處抄交兩江總督周馥奏請修改監獄以恤罪囚一摺奉旨政務處議奏欽此原奏内稱環球各國監獄無不潔凈中國定例本極周密無如晚近以來漫不經心大率地狹人稠汚穢狼籍擬令各府廳州縣将監獄房屋整頓重亻狹者推廣卑者升高務使出納空氣不至觸穢染疾至待質公所凡應加意體恤無使重罹困苦又刑部前議山西巡撫奏設軍流徒習藝所原欲久覊人犯各有職業予以自新之路自宜一律整頓先自江蘇安徽江西爲始通飭府廳州縣尅期舉辦等語臣等竊維矜恤庶獄仁政所先後世習爲苛酷始有畫地爲獄其不入之説泰西立法時與古合又最重衛生故雖囹圄之地舞炒潔治凡罪囚食息一切管理皆有法度中國牧令各官於監牢漠不加意間有修理不過恐犯 
 
