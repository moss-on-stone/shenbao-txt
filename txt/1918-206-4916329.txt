# 1918 - 206 - 4916329

 

Page 1

 
 
   
 
 

Page 2

 
 
時評 
[安冷]  
　　以前中國人所望者曰强也興也至近年以來中國人所望者唯曰安而已矣惟弱故望其强惟衰故望其興惟不僅弱與衰而至於亂故望其安惟亂之無巳日故望其安之心乃日急日切然則安之一字豈非中國多數人心理之所注哉 
　　於是奸滑之徒利用此心理借安之名以行其亂之實帝制之運動乃曰籌安試問由今追思所籌之安果何在乎總統之運動乃曰安福他日能安而受其福者亦可知矣 
　　然則安之字義難矣哉 
命令 
　　七月三十日大總統令 
　　兼署財政總長曹汝霖呈全國烟酒公賣局總辦胡汝麟另有差委請免去本職胡汝麟准免本職此令　　又令　任命丁乃揚爲全國烟酒公賣局總辦此令 
　　又令　任命陳啓　署理川邊財政廰　長此令 
　　又令　調任安永昌署廣西高等審判廰長此令 
　　又令　任命胡國棟爲陸軍第九師參謀長此令 
　　又令　周永桂授爲陸軍步兵上校並加陸軍少將銜此令 
　　又令　聞春榮授爲陸軍步兵上校此令 
　　又令　令海軍總長劉冠雄呈本部秘書王君秀以简任職務發直隸任用懇免秘書本職應照准此令 
　　又令　參謀總長蔭昌請任命鮑竹蓀爲陸軍第九師一等參謀官邱斌爲二等參謀官均照准此令 
　　又令　朱誦韓給予三等嘉禾章此令 
　　又令　鄭百鴻郭禎祥均給予四等嘉禾章此令 
專電 
[北京電]  
　　傳聞安福部計畫欲於津會議中通過總統徐正段副曹爲陸總徐樹錚督直馮回蘇督張懷芝督贛李陳均爲將軍王揖唐組閣但成否尚爲疑問　　（三十一日下午六鐘） 
[北京電]  
　　王揖唐宣言須預備可以繼東海之副總統故力主舉段並爲自己總理地 
　　（三十一日下午六鐘） 
[北京電]  
　　津議副座問題因希望者多未解决徐樹錚吴笈孫昨已返京（三十一日上午十二鐘） 
[北京電]  
　　曹電馮報告津議情况 
　　（三十一日上午十二鐘 
[北京電]  
　　盧永祥電令其子由京 
 
 
 

Page 3

 
 
赴津與會（三十一日下午六鐘） 
[北京電]  
　　東海在京今日又稱病延醫赴津說不確（三十一日下午六鐘） 
[北京電]  
　　昨日閣議討論出兵國防後决定海軍駐外武官經費照前敵軍餉發現洋案並報告由南满路運兵日本似巳允可　　（三十一日上午十二鐘） 
[北京電]  
　　政府允俄捷克軍在軍事期内可以通過我所管理之東清鐵道巳通告各國 
　　（三十一日下午六鐘） 
[北京電]  
　　在野某要人言中日協約政府雖允日本之提議但實行尚須經過通告各國之手續政府非願如此若國民果多數反對當有展緩餘地 
　　（三十一日下午五鐘） 
[北京電]  
　　我賀協約軍大勝利電稿已擬定交外部分致四國　　（三十一日上午十二鐘） 
[北京電]  
　　林紹斐電述武鳴頗希望妥協并提意見十條 
　　（三十一日上午十二鐘） 
[香港電]  
　　財政部建議發行慈善奬劵以籌中國銀行兌現之欵廣海巡艦因購主不能交欵已止出售（三十一日下午三鐘） 
外電 
[北京電]  
　　據政府方面某要人接到天津話云今日（三十一日）在天津之曹銀張作霖張懷芝田中玉之督軍會議以徐世昌爲總統段祺瑞爲副總統說意見一致又在天津之徐樹錚王揖唐陸錦等另開會議以段祺瑞爲總統張作霖爲副總統說意見一致遂生該兩會議間之意見不一致又曹銀不聽各督軍之勸誘依然拒絶南下出征故列督軍會議者爲求此等解决起見復徵求倪嗣冲之意見並發電促倪從速北上列席會議云（三十一日） 
[北京電]  
　　昨日參陸辦公處開會議决議出兵辦法擬派遣兩師之兵前往满洲里力面已付今日之國務會議（一日） 
[漢口電]  
　　七月三十日河南浙江福建各督軍來電以徐世昌爲大總統適當乞表同意而王督軍覆電略謂余以超然爲主義且軍人以服從爲天職不問總統何人均宜努力擁護云云（三十一日） 
[漢口電]  
　　七月三十日以北洋軍團之名義通告開第三次天津會議要求各省代表來津王督軍决定派遣軍務課長楊文愷赴津會議問題係關於對外出兵對内　征策之改定且恊定選舉總統問題云　　（三十一日） 
[奉天電]  
　　關於出兵問題有將在北京關外交會議之說張作霖業已進京吉林孟督軍及郭省均已各派代表進京此外黑龍江鮑督軍之代表亦已進京云（三十一日） 
[奉天電]  
　　傳聞張作霖此次進京之目的除參與對南政策及選舉總統問題外又欲要求中央下式承認由彼任命關於出兵之將校等及運動於將來國會開會時任奉天議員劉思格爲衆議院副議長任宋某爲參議院議長而與張勳之特赦問題亦有關係或謂政府希望將各方面之奉天軍全數派往前敵從事直接戰　而張作霖之意欲以奉天軍充預備隊張氏此次進京欲求此問題如願解决總之張作霖之進京此間各方面皆非常注意云（三十一日） 
[廣東電]  
　　岑春煊本擬在貴縣與陸榮廷會面因陸足疾復發不能來貴縣故岑又赴南　與陸相晤是岑之回廣東將在八月中旬矣（三十一日） 
[廣東電]  
　　此間政界對於日本之政况非常注意 
　　（三十一日） 
[東京電]  
　　駐紥瑞典國公使更調之件今日閣議已决定日置益氏爲瑞典國公使（三十一日） 
[東京電]  
　　後藤外相今日入覲日皇伏奏重要外交案件 
　　（三十一日） 
[東京電]  
　　中村鐵道院總裁及波多野宮内大臣今日皆至首相官邸訪問寺内首相會談移時而退際此多事之時一般人士於此動行動皆極注目（一日） 
[東京電]  
　　今日首相官邸開臨時重要内閣會議自寺内首相以下各大臣皆列席就於内外重要事項逐一加以審議 
　　（一日） 
[東京電]  
　　外交調查會將於一二日内開會（一日） 
[東京電]  
　　英法意各聯合國將於出兵海參威時由該三國發表恊同宣言書（一日） 
以上東方通信社電 
[東京電]  
　　昨日閣議中間山縣公特入朝伏奏而後再列閣議寺内首相則命兒玉書記官長將閣議結果報告外交調查會委員（一日） 
[東京電]  
　　後藤外相於去三十日往訪山縣公其結果卽昨日閣議之主題惟會議内容不明又上原參謀總長亦昨日往訪山縣公（一日） 
[東京電]  
　　上原參謀總長若果辭官則其後任以一户大將呼聲最高（一日） 
[東京電]  
　　北海道博覧會於今日開會（一日） 
以上共同通信社電 
戰電 
[巴黎電]  
　　今日下午公報云瑪恩河北岸夜間無重要戰事 
今晚公報云哇克河右岸之法軍已進至菲朗太特洛瓦東北　法軍所得塞爾伊村之地雖經敵軍反攻仍固守之萊姆西南之敵軍在幼發萊斯村兩面反攻於村西稍得進步敵軍圖復該村未果（三十日） 
[倫敦電]  
　　美軍公報云哇克河外有據烈之戰事塞爾伊村易手四次今仍在美軍之手（二十九日） 
[華盛頓電]  
　　陸軍總長巴克氏謂美軍在西歐獲勝固屬可喜然美國治軍仍不可稍懈且須倍增其力云（三十日） 
[倫敦電]  
　　德軍於瑪恩河凸隅迄今已用兵二十一師倫敦軍事專家之意協約軍未必能包圍　凸隅之德軍蓋有優勢之敵軍與協約軍對抗也敵軍今反攻甚猛（三十日） 
[倫敦電]  
　　夏爾芒丘防務甚固協約軍豫料德軍必堅守之不意仍爲協約軍佔有足徵德軍之退走尚未告止敵軍能否扼守凡塞勒河陣線今亦成疑問蓋協約軍現於德軍防務兩要點進逼漸力一在蘇瓦松之南一在萊姆之南公報曾云及蘇格蘭兵戰於蘇瓦松南之布桑細村此足表明英軍現已戰於該凸隅之東西兩面德軍如再失此要地則其退走將更危急故目下死守蘇瓦松。哇爾希。愛恩河所成之三角區今满向將軍正在西面擊之而弋特將軍則由菲朗太特洛瓦北進以 
　抄擊（三十日） 
[巴黎電]  
　　德軍昨以精兵　協約軍爭地沿瑪恩河北岸全陣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二西比利亞之情勢益危 
謝軍失敗却克軍亦危 
盼望協約國加兵速援 
　　字林報二十四日哈爾　通訊云謝米諾夫之枝隊今復通至满洲邊界紅旗軍戰於該區者聞共有一萬二千名内有德人五千五百名匈人三千五百名携有野戰砲三十尊此次攻擊不足驚異蓋自却克軍佔據西比利亞鐵路伊爾庫次克至赤塔一段德衆皆早料紅旗軍將被逼東下謝軍兵力雖不强盛然足擾害過激黨蓋彼等活動地點並不限於鐵路之片隅且攻及加里姆斯加雅東南之地也紅旗軍所佔加里姆斯加雅與斯特里丹斯克二地皆與哈巴羅夫斯克及阿穆爾區直接交通一以鐵路一以水道故頗關重要謝米諾夫之哥薩克兵逐走情形未見公報但紅旗軍旣戰於廣闊之陣線謝兵如不退走則有受圍之虞故不得不出此一途也謝兵由薩拉森退走之際有鐵甲火車一輛爲敵轟毁敵軍砲火直至謝兵已抵满洲里車站始已紅旗軍由德奥軍官指揮今佔據满洲邊界瑪特齊維基車站之地位列重砲隊以備抵敵謝兵之匆遽退回砲聲之隆隆不巳砲彈之紛落鎭中皆足令鐵路區域内之居民驚惶不置哈爾濱已開專車前往載婦孺至安寗地點居民有無死傷尚未查明惟房屋數所曾爲砲彈所損紅旗軍之德奥司令曾以俄國里寗政府及紅旗軍名義致文華軍司令要求解除危害中俄兩國之謝米諾夫匪隊之武裝文中措詞不啻爲哀的美敦書蓋内有中國當道如不徇從請求則紅旗軍將自行出此之恫嚇之言也今邊陲一帶雖駐有華兵甚多而齊齊哈爾海拉爾哈爾濱得紅旗軍進臨邊界消息後皆匆遽運兵數火車前往增厚兵力特華兵不携砲隊若過激黨發砲轟擊則恐無以爲禦耳謡傳過激黨已於满洲里右面越界以圖攔阻謝兵續向满洲退走謝米諾夫大佐已以所有之砲運至距邊界甚遠之蒲海杜車站安置顯恐爲敵所得且以旣入華境不便再用此物也 
　　字林報七月三十日海參崴電云西比利亞之時局確巳日見困難昨日電傳海參崴選舉市議員過激黨獲勝一節殊足令人駭異人民心理藉此可見一斑而軍事現局今亦日見緊急在數星期前觀之却克軍一旦得有軍械卽能抗拒外貝加爾之敵軍而奥西部同族之軍相聯合不幸却克軍至今缺乏砲隊子彈機關鎗即其他戰品亦不完備而過激黨與德奥俘則正在增置軍械且俘虜之携械者漸見其衆而外貝加爾境等處之人民復被强逼從役致東部却克軍勢不能與尼柯爾斯克北面之敵軍相抗謝米諾夫大佐之支隊被制於满洲邊界其陣線之敵俘數千人已乘火車由阿穆爾鐵路赴哈巴羅夫斯克陣線哈巴羅夫克境之却无軍或將因以淪於危境伊爾庫次克之却克軍曾東進扼守以貝加爾南部庫爾土克爲根據地之陣線其陣後西面之鐵路隧道已爲過激黨所毁故却克軍僅能藉道路與伊爾庫次克相通所與對峙之敵軍人數旣衆且有毫無障礙之鐵路交通故却克軍未能進攻且恐將被逼退回伊爾庫次克貝回爾湖之船舶已全爲過激黨所毁卽佔有之亦無益於交通也此間人士估計敵軍人數在哈巴羅夫斯克者有敵俘一萬二千人過激黨三千抗拒謝軍者約一萬二千人此外在維恩烏汀斯克與庫爾土克陣線相對者有敵俘與過激黨二萬人却克軍一面須扼守尼柯爾斯克陣線一面須移向外貝加爾與西部之友會合似已無此能力卽加以行將登陸之協約軍而欲同時舉此二任其數亦覺太少也今所望者協約軍出臨陣地或將使過激黨離棄其携械之俘友並引遣散之軍隊相率歸附諸事如進行順手則或可有此一日但實際主義之軍人須實事求是今日時局之眞相爲遠征之舉關 
係極爲重大必以確有把握之軍力從事之始克有濟也 
　　又三十一日海參崴電云却克軍司令狄特里區斯將軍發表宜言書謂庘爾土克陣線却克軍之地位殊爲阽危今急盼協約軍從速佔領海參崴及尼柯爾斯克陣線俾之部下得以進攻外貝加爾之敵軍却克軍渴望與其同族軍隊會合先使脫離困難而更要者爲啓路至海參崴俾却克軍全體可乘船赴法參戰云中政府巳允却克軍假道满洲狄特里區將軍一俟得援即將西發以狄部下之軍舉此重任未免艱險縱能奪路西進然非協約軍出力助之則難望東歸協約軍之數甚不敷任此役務今望速促協約國政府加派軍隊入西比利亞則始不負此一舉也 
　　路透電社三十一日北京電云中政府照會協約國公使允由中東鐵路運輸却克軍 
出兵與吉黑邊防 
　　昨日國務例會議及出兵問題與國防問題内容極關重大其大要（一）國防上對於日本之某項提議聞擬贊成日本之意見（二）出兵費本擬向日本借二百萬財政當局以另有欵項或可挪用出兵費當有着（三）送兵至海參威等處擬從南满鐵道行日本方面似可應允又一消息云協約國欲共同出兵於海參威而日本則希望中日二國以軍事協定爲根據而共同出兵二者皆因西比利亞之擾亂而起據某方面消息云自協商國聲明派兵援助西伯利亞政府後霍爾瓦特一派愈呈活動之氣象但謝米諾夫軍隊大敗退駐四站霍氏以輔車之感極抱悲觀現四站又爲過激派所迫形勢甚爲吃緊謝米諾夫曾向鮑黑督求援鮑以勢難兼顧當即婉詞拒絶謝不得巳復請求英法日委員希望從速出兵援助 
　　最近满里詳報該地從十七日起始聞砲聲至十九日即漸次接近且愈形猛烈繼續至二十日朝至同日夜更形激烈砲彈巳打到該市西方高地破壞一窗户玻璃日僑等徹夜未眠協議撤退事宜二十一日遂將全部老弱婦孺百三十餘名移往海拉爾由西比利亞内地來避難俄人亦與日人採共同行動其後巿内全任兵馬馳驅巿况蕭條日人大半均閉鎖門户惟華人比較冷靜外國人等均頗詫異大致因本國駐有警備兵故有所恃而不恐也 
　　齊齊哈爾俄國領事與鮑督軍恊議之結果已决定命何道尹與本埠俄國副領事嚴行監視出入俄人此因協商方面出兵恐俄國過激派關係者由黑河愛琿方面竄入之故 
　　吉林郭省長來電略謂據參贊傅疆云接日本電有出兵五千來哈集中之說乞示機宜以便祗遵駐京英國使署頭等參贊哈君法國使署頭等參贊瑪德君會同法署武官甫自哈爾濱回京之柏西安君同乘三十晚八點三十五分快車出京前住哈爾濱調查一切爲出兵時種種準備 
中日經濟提携與中美之關係七月二十八日中央新聞 
近來倡中日經濟提携之議者愈多當局之設施於此盡經營奬勵之力已成數種之新借欵亦有在進行之中者東洋拓殖朝鮮興業銀行等之事業範圍益見擴大民間個人經營之中日合辦事業漸見勃興有力趨經濟同盟之勢然注意於中國满蒙及西比利亞之利源者非僅日本也列强皆然而如美國其眼光銳於日本正在活潑運動也 
　　彼此利害關係於各方面互相交錯或不免有衝突之趨向其最顯然者所謂復入對華借欵團問題是也美國復加入之條件停止從前各借欵之議而以新起之大借欵代之彼欲以更大之資本制服他人固灼然如見也美國以鉅額之借欵雄視於中國殆將佔得獨佔的地位然則中日經濟同盟之夢不將一朝而破歟此問題政府與資本家應熟慮焉 
　　對於黑龍江沿岸之大森林我國早有着眼處因而成一種借欵之議美國亦以同樣之目的夙有所籌畫卽黑龍江沿岸俄屬地建造鐵路權之約定也同時又欲進握東清鐵路之管理權以支配東部西比利亞鐵路之全線然後收其地之金鑛區及其他礦業權於其手意氣方張暗中飛躍未已也　 
　　管理蒙古牧羊地操縱其巿面及其他蒙古地方之貿易日本人所希望之利權大半握於美國人東内蒙古爲羊產地而有世界的價值者也其土民之中堅個人各有數千町步（日本地畝數）而多受美國人之籠絡俾以格外之廉價上落美商隨意操縱之日本商人只處於啜其糟粕之地位矣 
　　中美間經濟的密度漸次濃厚終爲中日經濟提携之梗無待方也此種消息與政治問題共興物議非僅民間經濟家之問題不可不加意研究也 
關於日欵之辯白 
　　日本退還賠欵說之眞相章公使以日本政府退還庚子 
局對於此說絶對否認又據正金銀行人員云庚子賠欵延期五年雖已恊定但若全數退還自日本之財政狀况觀之萬無是理再者果有斯事亦萬無不通知正金銀行之理然迄今日本行尚未接有此項通告云云兹經某社調查眞相日政府確曾表示此種之意思但有重大之交換條件卽此項賠欵須限定某項實業大抵與合辦全國鐵礦設大製鐵廠有關此事未决以前日本自不能貿然退還故章使來電甚確而日當局之否認亦屬實在情形也 
　　正金否認墊借軍費報載正金銀行借出墊欵一千萬元充作出兵軍費之說據正金銀行人員云幣制借欵墊欵財政部與銀行團曾將用途詳細協定銀行團據其協定認作適當時卽行借出財政部經審計院之認可提出銀行團互相承認卽行撥付如以墊欵充作軍費一說斷無其事又中國政府亦無與交涉之事如參戰借欸在正金銀行原不歡迎又如該借欵因需用甚急致與正金銀行交涉多不得策故欲交涉參戰借欵須與其他財團方可刻於正金銀行萬不能提出交涉云 
財政彙聞 
[退還庚子賠欵消息]  
　　駐日章公使電呈府院謂日政府爲中日實行親善減少國民誤會起見願將彼國應得之庚子賠欵全數退回爲我國振興實業之用以確實表示好意的援助應如何答謝磋商之處請示辦法以便談判等語但據熟悉國際者談係專指此後應解之賠欵不需再繳而言至從前已繳之賠欵固無從再爲退回且聞此項免繳之欵尚附有某某等項之交換條件章使所謂協助吾國振興實業所謂磋商者未識有無所指耳某使署參贊謂英法方面亦擬將庚子賠欵全數免交并云旣示好意自以不附交換利益條件爲當此事已在醖釀中云云然此當爲一種談話究能實行與否尚未知耳 
[增加吉江兵費]  
　　吉林督軍孟恩遠以現在邊防情勢日急吉省兵隊實屬不　分配所有臨時警備隊比照上年應須增加甚多惟限於經費又未便遽事擴充現將第三營暫行遣散同時將第一營第二營兩營補充另編所有鄉鎭　備一律增募以備不虞故應行增加預算八萬四千元呈請政府核奪已經上期國務會議議决照准交財政部辦理矣聞鮑黑督日昨又電致政府略云黑省籌備國防需欵頗巨擬請變更豫算增加國防經費第一個月暫定爲十二萬元如蒙核准即請連同以前特别軍費一併發給 
[七月份軍費有着]  
　　陸軍部咨行財政部請將七月份出發各師月欵二百三十五萬四千元提欵撥給聞曹兼財長刻下已將該欵籌妥一二日内卽可　付 
 
　　新疆省長楊增新日前電請政府給欵八萬元修理軍用電桿已經核准（一）由　化至綏來（二）由伊犁至塔爾巴哈台聞國務院確已電覆楊省長照辦矣 
[水災防疫借欸已還]  
　　財政界可靠確息末批水災借款十四萬元已由財部撥還還銀行團又第三批防疫借欵十萬元三十日亦撥還清楚並聞該兩項借欵係由鹽稅餘欵項下劃撥 
[兩院籌備處請]  
　　三十日内務部咨財政部　謂參衆兩院臨時籌備處現旣成立多日請先撥給經費三萬元以資應用聞曹兼總長比即批交會計司迅速籌撥 
取消錢舖之包辦滙兌 
　　北京前門各錢舖把持滙兌壟斷票價各報已一致督促銀行當局之覺悟兹確聞商會方面對於多數輿論之主張認爲與一般商店有益益討論方法請銀行方面勿再游移中行乃决定實行三十日已對各錢舖宣布即日取消其包辦滙兌之專利辦法又一報告略云昨聞中國銀行對於鈔票滙欵存欵有更改辦法之說當卽親往該行營業櫃上實地調查滙欵一項按照市價稍優收滙不收滙水惟數目較鉅者以各地銀元市價不同按照各地洋釐酌收滙水而向來錢商每日三千元六五之制確已取消亦改爲與普通一律辦理至存欵一項鈔票存欵之利息該行壁間所揭佈告爲活存四釐三個月五釐半年六釐一年八釐又星期鈔票存欵第一星期利息爲每千元一元二角轉期爲每千元一元三角詢之該行知星期存欵以前利息第一期爲第千元一元轉期爲每千元一元一角現在比較從前確高二角此次中國銀行辦法一面推廣滙兌一面提高鈔票存欵之利息以擴充其用途雖非根本之道然尚不失爲維持之一種善法惟票價向操諸錢商之手聞各錢舖紛紛籌議抵制方法甚至欲故意搗亂以擾害市面金融是在中行之善於處理而有地方之責者亦宜預加注意至吾人代表一般社會之希望則最後仍賴政府對於該行鈔票有根本解决之道耳 
旅京川民之一鬨 
　　旅京一部分川人爲國會議員選舉事訂三十日在全蜀會館開會討論進行方法是日到會者約二百餘人開會時由羅某爲臨時主席報告某會緣起略謂四川現被征服於滇黔而吾民仍爲中央政府之民此次國會選舉因時勢制限不能在本省舉行特由永寗道同鄉會發起集會籌商擬組織公民團請願政府就京選舉用免向隅一以擁護中央一以維持桑梓敬徵諸位同意與會者倉卒聆此莫明其妙均面面相覷繼乃由互推主席者之中之趙某張某等宣言謂宜以表决法取决以省煩難卽求表决忽有某君插言謂兹事體大應予吾儕以思索及討論之餘地不容率爾表决主事諸人因倩其登場發表意見某君遂宣稱川人號稱八千萬今日到者不過二百不得以最少數人之意思代表川人全體兩廣滇黔同陷民黨手中彼數省公民未聞請求在京選舉川省不當獨異且旅京川人有限卽選舉亦多礙難之處故泛論此不不外二途非僞造民意即暴民專制苟有良心苟欲保存人格决不忍心出此又謂據公民團三字之歷史根性而論謂之公民者大率爲車夫爲濫丐吾傅儕自問良心實不敢居處今之勢若由政府明令在京選舉吾儕尚可循令選舉予且當首投一票以藉此或可賣得幾塊票錢之故若欲令我出於自覺而爲請願之舉則絶對不敢領敎云云是時會場中喧聲掌聲一時並作多數均依良心主張非難首事　人雜辯片時更有某君者謂此事旣出三數人之私見自可以私人名義連名向政府請願今日之集會實無成立之理由衆遂一　而散聞反對最烈之某君爲川北人康白情並聞首事諸輩仍將繼續活動非逮到請願之目的不止也 
湖北戰局與防務 
　　鄂西戰况自北軍克復建始進據巴東後吴光新司令以前方地形險惡進取不易遂於扼要地點分駐重兵取暫時封鎖主義一面電致參陸處請示方略故吾前謂鄂西戰局和緩沉寂者此也今得軍界消息王天縱王安瀾之軍隊得川滇軍援助餉械反攻巴東甚急烽火驛萬流等處已發現激戰唐克明蔡清民之軍已出攻建始正面黎天才之軍由巫山南面繞出建始後方是北軍力爭而得之建始近復陷於危境鄂西戰耗之險惡可見一般現聞唐犧支之軍另出間道以擾興（興山）歸（　歸）進襲巴宜之右雖經吴司令派兵迎擊未能長驅而過然戰線自此延長四五百里若非另有大部勁旅分途戰守不無顧此失彼之處昨吴司令又分電京鄂請速增援并助防宜昌矣 
　　襄陽爲鄲北屏藩接壞陜豫昨年黎天才獨立潰敗後地方元氣斵喪無餘南房隨棗等縣王安瀾之舊部一變而爲土匪充斥境内擾害閭閻節經王子春督軍電令張團長連陞痛加剿辦漸望肅清近聞張鈁在陜南一帶號召黨羽聲勢日張王占元氏恐鄂境土匪受張鈁煽惑變生肘腋爲害地方昨特派省防第五圍開赴襄陽增厚軍力并電河南督軍趙周人氏轉令豫南吴　守使慶桐撥派兩營助防河口一面加派趙文華所部之第一營出發隨棗以備不虞 
永州戰事之消息　 
　　英文楚報七月十八日永州通訊云郴州消息謂本月二日該處南軍司令特請外醫留郴一月預料戰事即將發展衡州消息謂北軍不似北京政客之急欲開戰且抱和平之　觀寳慶消息謂休戰新約業已告成惟各路禁止人行較前愈嚴祁陽消息亦謂北軍防守道路極爲嚴密行道者常被慘殺永州爲南軍左翼根據地聞北軍來使建議一部份之休戰大約至田禾收穫後爲止雙方已有同意或謂此舉乃北軍在此方面修治戰備之計而征粤之策仍將單獨進行記者未得確實消息無以證實此說惟見南軍彈藥漸來新兵日增兵士且不許給假察其氣象似不久仍將有戰事也陳炳焜上星期行抵桂省邊境刻聞暫駐於譚浩明之總司令部中謡方紛傳對於陳此行之目的所言不一第無論是否陳將代譚指揮軍隊抑或携欵來此以實軍需抑或奉陸榮廷之命來辦要公總之陳炳焜之來必有重要關係則無可疑也陳未率兵出發而譚延闓亦仍在永州譚延闓與軍界要人曾在距永州一百二十里之某處開軍事會議云 
[陜省剿匪消息]  
　　對内戰事寂寥多日最近陳陜督來電報告渭北剿匪已獲大捷可望肅清而劉省長電又含有耐人薄味之意思陳陜督宥電云渭北陜匪郭逆等盤踞白羗城據濠池築高壘厚集兵力頑强死守廣增黨匪分布四處衝圍突襲敵氛日熾竄擾月餘樹藩親率所部馳抵渭北令陳支隊鴻遠旅王飛虎督飭各軍奮力迎擊於羗白四周路線進駐抵禦血戰四晝夜斃敵甚衆奪獲山砲機　子彈馬匹無算我軍分路節節進攻愈接愈厲敵衆力不能支盡行潰退當經克復羗白城曁各要隘數十處此役戰　甚劇我軍亦有傷亡兹查明呈請撫恤所有在事異常出力人員再行另電詳陳各勞績彚案請奬以資鼓勵除仍令各隊嚴守克復原陣地嚴密防敵上竄云云又張鈁潛行回陜聯絡各方面爲反對該督之舉陳特電請政府飭行陜豫兩省通緝馬福祥又屢電政府爲胡景翼說項三十日陳督電稱個日轉馬使電及飭緝張鈁電均 
 
 
 

Page 7

 
 
悉胡景翼果能束身來歸届時再行酌辦日前靳逆率同蒙匪撲犯咸陽防兵失利醴泉爲匪所據現白旅長將醴泉克復張已鈁通飭緝拿前敵兵力不敷抽調請速飭奉軍入關資助至省長劉鎭華　電則云渭北陜逆異常頑强此竄彼擾郭逆等匪雖經王旅陳團等合攻擊退仍屬據寨分駐難保不乘間反攻惟樊逆盤踞藍田等處肆意大舉急宜嚴行戒備以制匪氛鎭華擬請親率職部鎭嵩軍全部馳抵渭北督戰敬請陳督軍在省養疴該處軍事歸華指揮一切以期撲滅逆氛奠定陜屬務懇撥發鎗砲子彈各干唯軍隊不敷支配並乞迅令奉軍入關以資接應 
[廣東近事紀要]  
　　昨二十四日廣東河南福軍司令部下令戒嚴所有沿河水步一律加兵守備檢查行旅入夜以後行人之從河北渡海登岸者并須按身搜檢極爲嚴密聞係該司令因外間近日發生某種謡言故有此舉惟各方内部則極爲鎭靜也 
　　岑春煊因陸使未能赴粤而一切要政亟待面商於二十一日由粤乘江固兵艦西上莫督加派江大兵艦護送駐梧龍州黄鎭守使聞此消息即駕在梧之廣東江防司令西會巡艦前往迎接駛至界首地方即與岑所乘之江固相遇遂同於昨日上午九點四十分鐘抵梧寄碇在天和洋行前陳道尹余關督唐知事趙局長銀行范總理等即於午刻由天和洋行駕煤汽船晋謁岑一一延見旋接陸使電云已遣廣西一號巡輪駛下迎接并派七號廣通　輪護送一俟第一號巡輪抵梧後即行啓程赴邕隨員則有曾彥韋文林黄少煕李立廷等數人岑春煊日間將偕陸榮廷由梧赴港來粤一事已誌前報兹查督軍公署亦接有確報昨并派本署顧問李國治趕往前途迎接李已北坐廣九快車赴港大約日内當可抵省矣 
　　自上年國會遭第二次解散以來兩院議員多已南下即於粤省組織非常議會駔織軍政府旗　鮮明惟會場以未得適宜地點權假省議會會場行之邇值國會正式開議在即所有會場一切佈置已由兩院庶務科會同督工修理煥然一新聞均係按照北京方式建築頗爲壯觀參議院副議長王正廷邇因迭接國會函電催促回粤經即由滬首途前日已抵香港偕行者有湖北安徽江蘇等省議員十八名吴景濂據報即派遣吴趙兩議員往港迎迓兹聞王已於二十五日晨趁廣九鐵路首次汽車由港抵粤仍暫在長堤青年會下榻並聞下期船到尚有二三十人來粤預算兩院議員均已超過法定人數不日即可開正式會議參議院秘書廳昨發出通函云逕啓者案照六月二十九日兩院議員談話會議决輪補之候補當選人如各該省到院議員過半數確認爲不能應選者應通知其次候補當選人又三月十九日兩院談話會議定在粤議員每省推舉一人爲擔任通知各本省候補議員曁招待事務貴省招待員已由貴省同人推定執事函告到廳在案兹特將貴省應予解職之參議員人名及候補人名兩紙送呈台端依照以上辦法於二十八日以前將證明書逕送到廳以便塡發候補人遞補通知書現值開議在即務懇刻期送廳實糿公誼云云參議院秘書廳啓七月二十四日 
　　中行長貝祖貽日前由港回省尋復往港前數日方回連晤各要人殊形忙碌頃悉貝氏昨又匆匆附搭廣九第一次直通快車赴港聞貝此行緣有關於中行復業事尚有問題擬與正行長馮嘉錫爲全體之商榷俾資解决惟馮仍居滬上貝以所商之事不能再緩故即赴港轉搭郵船北上據政界消息謂貝此行與中行復業問題煞有關係此中進行似已具有把握者故二十四日即僱工匠先將中行粉代飾一新矣 
[雷州降後之攻殃瓊聲]  
　　旬日以來雷瓊軍事極爲變幻雷州龍軍投降之說不特外間疑爲詐降即在雷州之各討龍軍亦以其藉此爲緩兵之計因七月十號起停戰五天至十六號停戰期已满而龍軍尚無出降意迭次派員入城接洽亦無實在之答覆至十七號晚第二軍總司令林虎第三軍總司令劉志陸會同商議以雷州原藉瓊州爲接濟前數日因瓊州危急故雷州龍軍有出降說今瓊州軍事情勢稍緩投降之事或即因此中變十八號遂又圍攻雷城雷城龍軍乃請商會董事出城傳達意見謂龍軍皆屬滇人必須要求滇軍入城帶領出降以免意外危險然滇軍皆已調赴韶州是時雷州實無滇軍蹤跡討龍軍各司令致電莫督請示辦理莫督即電知韶州前敵總指揮滇軍第三十三團團長楊益謙率領所部由粤漢專車回省並在天字碼頭預備大河頭船數艘火船兩艘以便拖帶赴雷乃滇軍住在船中停泊兩日並未出發因此外間又生出種種謡言以爲投降之事必不確兹經詳細調查始悉自討龍軍各司令致電到省後復派員進城與龍軍爲最誠懇之磋商由龍軍先行繳槍以證明出降之非僞已經繳出　械一千一百一十六桿册報受撫之軍佐兵士二千二百六十名當道接電後故飭令滇軍勿庸前往故不開行也又聞所招撫之龍軍屬於黄恩錫部下者一千二百人當道擬撥歸林虎劉志陸兩軍分别改編至雷州肅清後將來由何軍留守現時尚未决定 
　　瓊州四面環海龍黨最多不满三千自雷城降後該黨益駭况内 
有楊錦堂及民軍之憂若省軍渡海進擊外内夾攻則龍軍無難一鼓殲滅聞當道昨召各參謀及高級軍官商議以瓊島一隅龍軍所餘無多查討龍軍現在雷者計第一軍沈鴻英第二軍劉志陸第三軍林虎第五軍劉達慶又桂軍劉炳宇以上各軍合計不下萬餘進搗瓊州無需如許兵力聞其决議以第五軍劉逹慶留守高雷第二軍劉志陸所部仍調回潮梅原防以厚援閩後勁第三軍林虎原有援湘任務且已有一部開赴湘南前敵擬仍令繼續援湘以完其抱負則由第一軍沈鴻英擔任會合攻瓊黄志桓所部及桂軍劉炳宇等即日預備渡海已經當道咨商海軍林司令屆時派艦掩護並截阻龍黨接濟又聞當道以由雷渡瓊係屬洋海若以民船運兵費時太久非得大艦運送難收速效聞已令行福安運艦開赴雷州候用矣 
[皖議會選舉雜譚]  
　　此屆省議會改選本省長官已通令各縣知事特别注意其文略謂省議會議員良否近爲一省政略所係遠爲國家根本所關稍有不良分子闌入其中敗法亂紀植黨營私防不勝防爲患滋大際兹攺選之日務當愼之於始此次調查選民即應嚴重注意凡當選者務須按照法定資格品行學問爲地方信仰聲望素著者其性情浮動涉及嫌疑爲法律所不許者務必嚴爲限制庶於鄉舉里選之中庽彰善癉惡之意特此通知務望遵照辦理倘或漫不經意致有暴烈分子謬應當選貽害將來即惟該知事是問勿謂言之不豫也 
　　省議會補選期前已由事務所頒發調查證以免臨時倉促致起衝突特將該券交由地方財政局何瑛先期按數發給各調查員挨户塡給乃何瑛故意拖延時日至今不發究不知是何居心聞各調查員均至局向之交涉不卜如何了結也 
　　皖省議會第二届選舉初選已訂八月一日舉行惟一般抱議員熱者現正四處運動收買小票（即調查證）以第一區懷寗縣爲最如在城鄉南門保調查員馬宏弼陳濟清藉地方籌辦水龍名義以六百三十八張調查證售與王子正由地方財政局何練霞之外甥郎寶卿經手先付洋三十元其餘以條據爲憑視調查證如兌換劵者甚多此外又有王少雲者專爲包辦選舉到處兜攬選票連日票價因之大漲（計初選當選約一千二百張）每一張初選票值洋三四百元不等現已有人禀請官廳嚴行查究以維選政 
[第五屆全國敎育聯合會移蘇之通告]  
　　第五届全國敎育聯合會原定長沙舉行嗣以湘局未靖由該省敎育會電商蘇省敎育會移在蘇省當經省當經省敎育會復電照允因是湘省敎育會正式通知各省區敎育會兹將原函錄下　敬啓者本年全國敎育聯合會敝會以湘局未靖曾通函各省區敎育會商詢改省或展期辦法計早達覽兹得京陜蘇浙吉黑等省復函各有主張其他各省區復函尚未接到會期已迫勢難久懸據蘇浙兩省主張逕由敝會酌定便利地點通函該省敎育會及其他各省徵求同意敝會以會所改擇地點照章應候各省區公决惟現距開會之期時日無多若各省主張意見不同磋商費時反於進行有碍採用蘇浙主張從權由敝會提出地點徵求同意解决較易查江蘇交通便利秩序安全本届會議移設該省最爲適宜日前特由敝會電商蘇敎育會昨承復電已表同意本届會議從兹妥定地點如期舉行實堪慶幸貴會關懷全國敎育諒必樂予贊同特謹函達敬祈貴會俯賜議决速電蘇省敎育會查照辦理無任盼禱此頌公安湖南省敎育會七月二十三日 
[南京快信]  
　　軍署電徐州鎭守使署嗣後無論何省派員到徐招兵槪行嚴詞拒絶 
　　第一區省議會覆選齊省長批准展期至八月四日舉行 
　　省議會復選展期一般抱議員熟者莫不喜形於色謂尚有競爭機會聞票價昨已漲至三百元 
　　木商劉鳳霞因爭上新河江灘函領案擬赴京向大理院控訴　　公府派諮議鄢玉春來甯公幹 
　　李督齊省長擬捐廉修葺明孝陵北極閣鐘鼓樓諸名勝保存古跡 
　　李督之王夫人前日由津庽來寗昨乘汽車遊覽明孝陵莫愁湖清涼山各名勝 
　　連日天氣酷熱省警廳長王桂林擬令各戲圜及公共游戲場歇業數日以重公共衛生 
[杭州快信]  
　　省城防務昨夜忽又加嚴城站新巿場一帶旅館軍警兩界加派稽查嚴密偵察 
　　一日爲省議員覆選期第一區在錢塘道尹署舉行投票票價驟增至四百元該署左側如某織綢公司某撚絲廠及張宅大設機關分往投票（毎六人爲一組）先時有吴某等發起公民監視圍出而反對旋經人調處臨時解散 
　　齊省長昨上午九時命駕至保叔塔答謁日領事荒　金造晤談良久十一時始返署 
　　金衢　三屬二師徵兵各局長昨已一律出發 
　　一師三團三營營長尤芬奉令調充該團團附遺缺另委林拯接充 
　　定海縣管獄員俞廷獻撤任遺缺以天台縣管獄員賀益智調任遞遺天台縣管獄員另委王志鼎接充 
地方通方蘇州 
[查獲私酒]  
　　吴縣土黄酒一業其釀酒作多設於鄉而城内僅寥寥數家均於每年冬季蒸米下缸製釀至次年春季煎成黄酒裝入酒　始可銷售惟農佃之家類皆自製以備耕種時工食之用公賣印照均未粘貼吴縣土黄酒公賣棧經理吴着以本省公賣暫行章程有家釀自食在百斤以上須與販運家同納公賣費之規定特於日前派定本棧棧夥王童劉三人雰投調查然其主重之點仍在各釀作之釀數是否與稅務所報納釀酒米稅相符兹聞查獲私酒者已有數家吴經理擬予以薄罰了事 
[覆選投票]  
　　此次省議會議員選舉自初選舉完竣後各縣初選當選人均來蘇運動賣買故旬日間　門外馬路各旅館茶肆菜館皆熱鬧異常所敍談者無非商酌票價而已至昨晚（三十一日）始各價購足額一面派人在複選舉事務所左近盤門新橋巷一帶賃定房屋以資招待今晨五時雇定籐轎將各初選舉當選人送往招待所欵以茶點迨鐘鳴八時蔣監督命僕振鈴開所各投票人紛紛入内依照次序簽名領證換票投票其秩序亦尚整齊 
無錫 
[駭人聽聞之仇殺案]  
　　光復門外城牆下河干昨午忽發現死屍計三十餘歲男女屍身各一具未成丁之男女小孩屍身各二具該　地保得悉立即報告警察第一分所侯惕丞警佐聞報以死屍地點離所不遠忽有此謀殺巨案深可駭異隨即轉報縣署適楊知事出巡各鄉未回由主任警佐吴午亭轉請承審員殷舍農帶同檢騐吏及法警前往甫抵屍場即有葛金生投案聲稱死者係其妻弟名何鶴雲鹽城人向在常錫一帶販賣　衣硬柴爲生自備運船一隻女屍何戴氏即鶴雲之妻孩屍大貫子小貫子係其子餘兩小屍則其女也此次販柴獲利數十元空船來錫因船身腐爛停泊河干起岸修理已經數日船中應存有銀洋五十元一家無辜被殺請求伸雪殷承審員即令檢驗吏騐得大小屍身均受有致命重傷委係生前受傷身死被抛入河塡明屍格即由善堂棺殮業屬葛金生趕速通知死者原籍之父母兄嫂來錫料理所有柴船一艘修理工程尚未竣事現亦失蹤當夜楊知事由鄉返城即飭偵探從速跴緝一面傳警佐巡官等到署責以此案地點密邇第一分所聲息可聞何以漫無覺察大爲申斥而自此案發現後在錫之鹽城商販聞知其事咸負不平擔任分頭偵查兹聞已有蹤跡可尋先前大慶園菜館内捕獲之劇盜楊小八子等男婦小孩數名亦隸鹽城籍號稱水火帮專在水面上殺人越貨楊與何素所相識到錫後尋見死者即欲借洋何以小本經紀得錢不易堅拒不允且詞涉誚讓翌日何恐楊不甘休即密告官中眼線而大慶園事以起嗣縣署以所獲楊小八子之妻楊孟氏等三婦訊無關係即行省釋庸知當夜即有此仇殺巨案且當時水火帮共有盜船四艘所獲祇三艘餘下盜船一艘尚存盜匪數人漏網未獲諒係探知何鶴雲告密以致殺其一家六口縣署亦有所知已嚴緝楊之餘黨並將楊小八子提出嚴刑訊究未知能否水落石出雪此沉寃也 
[嚴家橋案盜犯捉到]  
　　嚴家橋於月初被大帮盜匪連刦十一家巨案經縣勘明限緝在案兹聞盜首王茂齋郭高才薛三潘緒綸吴志賢等五人得贓濳匿蘇州桃花塢被蘇　警捕獲因發覺唯亭水警被刦鎗械即屬此帮盜匪所爲故由趙廳長押令訊究業已供認起出原贓無錫楊知事亦派警備隊長劉子久帶同隊員備文咨蘇　提於昨午將該盜五人及贓洋四百餘元一併到縣已供認行刦嚴家橋商店十一家不諱并供尚有他案想須盡法懲治矣 
松江 
[學校改歸巿立]  
　　松江巿私立求忠國民覺校自由沈玉旋接辦後成績頗有可觀現經第一區學委吴子祥呈請縣署於下學期改歸巿立所有該校用欵槪由巿敎育費支給俾得從事擴充縣署第三科主任顧稼軒視學倪伯英已一致贊同矣 
[檢驗無名浮屍]  
　　金山縣境　涇河内日前汆來浮屍一具年約二十餘歲當爲該處地保趙永安及張堰第八崗巡士蔡培相所見報由徐亞伯警佐轉報金山縣署經詹知事派委第一科長洪潤琴馳往檢驗驗得該屍腦後有木器傷兩處似係受傷後落水溺斃者現屍體尚無人認領 
[省會覆選紀聞]  
　　第四區省議員覆選投票期仍定八月一日投票所在縣立圖書館投票所各項職員亦經覆選監督田資榮分别委定各縣初選當選人已陸續到齊此次第四區議員額僅能選出十二人而各縣之運動覆選當選在松組織事務所者則有十四人之多兹探志於下（上海二人）姚明善黄申錫（松江四人）朱世瑾盛元音閔囐葉理封（南滙三人）朱祥袚徐承禧陸以鈞（奉賢一人）沈維賢（金山二人）錢銘銓葉守純（青浦一人）章紀綱（川沙一人）黄炎培 
鎭江 
[佈置複選手續]  
　　鎭屬省議會議員複選定於八月一日舉行投票一般有議員熱者往來運動異常忙碌票價已增至三百二三十元後至者已無購處金壇溧陽揚中三縣已佈置妥洽聞丹徒以于朱洪等爲最有希望現複選程監督已將複選投票事宜佈置就緒並將監察管理各員分别委派矣 
[照料閩兵過境]  
　　閩督軍李厚基現又派員往津魯交界及徐州等處續募新兵數千名預備回閩編制混成旅現已電致江蘇李督軍俟新兵經過寗鎭蘇滬等處應請飭令各地方官保護昨由李督軍轉飭倪知事遵照 
[知事預防水患]  
　　鎭郡自入暑以來陰雨連綿江潮暴漲丹徒倪知事爲預防水患起見業已諭飭濱江新洲老洲順江洲和尚洲各圩董督率農民補築圩岸以防潮灌農民聞訊已協力防堵 
[限報敎育計畫]  
　　丹徒倪知事昨接齊省長訓令略謂兹届七年度開始各縣對於本學年教育上之計畫應督同所屬籌畫妥訂俾策進行並令將本年度巿鄉經費槪算表遵照定式限十月三十一日以前一併呈報備核 
揚州 
[省會覆選前一日之聞見]  
　　舊揚屬七縣省會覆選名額二十七名希望當選議員多至五六十人無一不以金錢吸收其組織訂定者江都爲任桂森王仕良張念劬王紹鶴楊士香朱子貞儀徵爲鮑芹士高郵爲王藴吴作之東台爲周可琴其興泰寳等處皆不能設數有組織十票者有組織十數票者致票價益漲每張已至三百二十元以外刻距投票之時間僅有十六小時需票之人正多方收買大約須至晚間始可組織完竣 
嘉興 
[榜示當選無效]  
　　嘉興本届省會初當選共計一百六十一人就中身任校長敎員者頗多經地方公民指名控告當由縣知事批令各該區自治委員查覆除敎員現在暑假期内可作爲已經辭職外其餘係小學校長或曾受刑事處分褫奪公權者殊難掩飾經張知事電省核示奉電依照選舉法作爲無效現已經初選監督將無效諸夫榜示計陶世源楊清標金光煐（以上三人均係現任小學校長）梅紹福（係本邑宣講員）沈德溥（去年在滬販土經官廳拘獲判處徒刑褫奪全部公權五年在案）等五人依照本法應作無效即以候補當選陶家駒張達夫錢沈超周楨陸昌年等五人遞補 
[巨風防害田禾]  
　　嘉興於上月二十九日起連日巨風曠野大樹爲之拔去即破屋牆垣被風吹倒者亦頗不少四鄉田禾早稻將届放花經此巨風稻均横臥田間他日收成又將減色即晚稻亦恐不能無損云 
武昌 
[又鎗决五人]  
　　武漢總稽查處在漢口租界内時有捕獲人犯之事被捕者未悉其爲何種人物然一律以盜匪名之本月總計此項案件約有十餘起有起出手鎗或炸彈及其他武器者昨日上午七時臨時軍政執法處又鎗决要犯五名罪狀姓名未見公佈聞係舊曆五月二十八日在漢口某處破獲其人皆服民黨重要職務云云當由被刑者家屬領去第一號屍身一具移至營防口天符廟前收殮餘由地保偏役畀赴荒山掩埋矣 
[選舉餘談]  
　　籌備國會選舉事務局以　會八月一日召集名省新選議員到京者固多面未到者亦復不少特屯催來鄂　於三十一日以前赴京報到　參議員初選當選人之選舉票有因居奇未買者有因到遲無從出賣者兹新選五議員公同　　一律補收送給川資各五十元　北京安福俱樂部總主任王揖唐聞湖北新選參衆議員完全誕生已派尹某來鄂歡迎旋由鄂支都幹事胡某向該代表陳說一切並磋商進胻方法 
漢口 
[商請銀行放欵]  
　　漢口總商會總理王匠圃以值此天氣炎熱各商店生意冷淡偶爾周轉不靈即有擱淺之患爲維持巿面起見商請銀行團以五十萬現欵交由總商會代收代放如有不測之處由總商會負責已經各銀行認不不日即撥解實行 
[取締鹽販辦法]  
　　食鹽來源缺乏巿面恐慌榷軍局昨致公　於武漢商會云逕啓者敝局借運蘆鹽尚未抵岸現存淮鹽無多深恐脫銷滋變故對於各商販領購鹽引前已設法限制乃各該商販始終不悉内容以爲鹽將脫擋紛紛來局爭購滋擾不堆且有冒充售鹽商販來局領購後復在外受賄轉售如日前查獲蕭鈞明持敝局售鹽號單加價轉售與王世元一案業已送交夏口縣訊辦在案兹復議定臨時取締辦法每日限定只售鹽二百引每販祇准領鹽一引先在局門驗明銀票並須持有已蓋各該店圖章條記或同業店保始准入内領鹽每日由敝局長眠向售鹽所正副所長將此二百引挨次掛號已於本月二十二日實行惟查武漢三鎭各售鹽店舖牌名本局并無底册雖騐有已蓋　章條記其是否確係售鹽舖販仍係無從查悉外來水販尤屬　僞難分冒充商販購鹽賄賣之弊恐終難免應請貴商會卽將武漢三鎭區域内外售鹽店舖牌名調查的確開單送局註册其有未經貴商會送局註册各商販敝局槪不售鹽給領至武漢三鎭以外附近各鎭水販來局購鹽應先由該處巿鎭分商會開單赴貴商會報明必須領有貴商會蓋用圖記憑證始准來局領鹽以杜朦混除懸牌示遵並分函漢口漢陽商會外相應函達貴商會查照辦理并盼尅日見覆 
[又有病兵到漢]  
　　二十七號下午三句鐘有駁船二艘裝載病兵百五六十人由鮎魚套開行來漢在招商碼頭停泊經紅十字會派人抬往各醫院及臨時病院分班診治詢稱湘南戰事已停三星期之久刻下衡寳方面又已接近火線雙方正在厲兵秣馬不出一星期必發生激烈戰爭云 
安慶 
[禀請嚴懲販賣私鹽]  
　　大通榷運局長甯祖武近悉有遊勇潰兵勾結梟昨販賣私鹽雖經各局巡勇緝拿竟敢恃衆開鎗拒捕奪鹽刦械寗局長已將此情禀明督軍省長邀求通飭佫屬水陸警察一體嚴緝并懇軍民兩長會銜出示嚴禁如再敢販運私鹽及開鎗拒捕者准其格殺勿論聞軍民兩長已照准矣 
濟南 
[選舉聲中之巧騙豪奪]  
　　省會覆選在卽一班初選當選人　集濟南熱心議員者與有志賣票者雙方進行買票者恐初選當選人得價後仍投他人於是但買證書自行覔人投票而僞證書於焉發現聞某以每票一百五十元購得三張及審知其僞已無及矣至有志當選者與充當買票經紀欲遂其發財目的者皆聯絡初選當選人追隨來省亦有在各車站各城門攔截者又某縣某甲竊領某君證書大起交涉尚不知如何了結又票行經紀沿街奔走大抵抬價居奇以致票價幾與國會相埒所云百五十元百八十元者經紀幾攫去三之一又某以金錢無多不能操縱選舉乃製造僞委任狀凡來自田間之初選當選人非欲得財即欲得官而某於是以一紙僞委任狀換得眞證書尤屬巧不可階也雜評一 
[計劃（默）]  
　　凡所謂計劃者必有實力以行之者也若不自量其實力之何如而空方計劃則其計　必至成爲畫餅而後已况乎以理想簡單之計劃處理情勢複雜之時局結果能如其所預期者乎 
　　今日以出兵問題言西比利亞情勢益危險而複雜已非如初言出兵時之簡單矣以總統問題言黨派督軍間情勢益混沌而複雜又非如預定推舉時之簡單矣變化旣不能如前所料然則所謂計劃者果有若何之把握耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美紅會物品無須寄美]  
　　英文滬報云華盛頓紅十字會總部今晨來電致上海美人紅會書記尼古爾斯君囑上海所備紅會應需諸品勿再寄往美國觀此電文似以協約軍不久將在西比利亞發展攻勢故此間所備綳帶諸物嗣後當運往海參崴以備應用云 
[美國醫即日赴崴]  
　　英文滬報云頃悉上海著名美國醫士二人一爲同仁醫院德克醫士一爲無錫李醫士皆經委充紅十字會醫員不日即赴海參崴襄助療治傷兵事宜此二醫士皆隸美國敎會云 
[周濟赴美艦役之眷屬]  
　　中國婦人三十六名前因其夫應美國海軍之招募執役艦隊久未滙寄養家經費以致度日維艱禀請上海美總領署設法援助一事曾譯載本報兹據英文滬報云此項婦人於遞呈公禀後即由美人紅十字總會接濟四百元今日美人朗森醫士查悉此項婦女亟待周濟者不僅爲三十六人實有一百零二人之多當即會同中國美人紅十字會書記尼古爾斯君及人理美總領事博金士君商辦供給之法其結果由代理總領事照會紅十字會籌集供養欵項 
[赴美學生放洋之預備]  
　　英文滬報今晨有中國學生約一百五十人内有女生兩人至美總領事署護照處交驗護照預備於本月十五日乘南京號郵船赴美留學另有河南學生五人定本月三日乘芒梯格爾郵船出發 
[改稅委員會美員返國]  
　　英文滬報云修改稅則委員會之美國委員薩格君乃由美國財政部假於國務部者於本年正月間來華就任薩君且爲紐約港之評價員近因紐約有重要事務必須前往辦理曾電請財政部准其離任今財政部尚無覆電至滬而薩君以急不暇待决計乘愛瓜多郵船回國其遺任大約將由美國財政部駐滬特别代表尼柯爾森君兼理 
[俄幣價值稍增]  
上海泰晤士報云據二十八日北京消息近日盧布交易頗見活動價值因以漲起此中有兩原因一爲對於協約國出兵於西比利亞自必需用俄幣美人今已收買頗多而英人復規定俄國前朝之舊盧布票及克倫斯奇政府所發行之新盧布票皆可在英國視爲合法之俄幣是以世人對於俄幣稍示信用雖盧布暫時未必能恢復原有之價值然巿價定可略起云 
[英船遘禍之電信]  
　　文滙云今日接到電信據稱上海英人輪船基米尼號於七月二十日由英赴法時在英吉利海峽爲潛艇轟沉此船爲往來海岸之大船載重三千三百　一九一七年上半年由滬駛赴英國由政府收用此後往來於英法口岸之間聞船上員役多已遇救惟中國船役 
三人未曾救出大約彼等係充火夫當被擊時適在艙中未及奔出也 
[瑞士國之獨立紀念]  
　　瑞士民國成立於一七九八年惟其民國之基礎則始於十三世紀之末八月一日爲瑞士民國基礎第六百二十七週年紀念節據文滙報云是日上海瑞士人民皆停業一日午前十一時半南京路一號永昌洋行主人（瑞士商）開招待會宴請旅滬同人瑞士團體機關及其商舖皆掛國旗誌慶並捐集八千佛郎寄回本國以供恤兵之費云 
[包銷浙省烟土誌聞]  
　　烟土專賣一事個中人分投接洽頗爲秘密現聞浙江全省已由在福州路開設旅館之嘉興人某甲杭縣人某乙等向馮監督訂定並聞此次財政部發來者並非新印花乃是一種製藥印刷物其售賣由商擔任而沿途運送則由官保護惟中途如有阻滯糾葛亦祗有非正式之信函不能形諸公牘因恐被人指摘也凡經辦者先呈一製藥之方以爲掩飾之計至當地售賣每大土一只約合洋六百二十五元第一個月作爲試辦惟須包銷三十箱之數現甬紹嘉湖之間接經辦者亦皆來滬在該旅館接洽一切浙江總機關已定於八月一日（即昨日）爲實行辦事之期云 
[烟酒業反對補征公賣費]  
　　上海烟酒兩業自見江蘇財政廳與公賣局會銜布告并頒布補征煙酒公賣費新章八條後卽於上星期開會集議已紀前報兹將中國煙酒聯合會致財政廳公賣局電文錄下南京江蘇財政廳烟酒公賣局長鈞鑒報登通令稅所補征公賣費新章八則旣病煩苛又多紛擾兩業商人萬分惶急乞緩實行請核准電示以慰衆情中國烟酒聯合會兩業同人公叩卅一 
[租界推行印花稅之磋商]  
　　我國自推行印花以來内地商民業已相率貼用近財政部頗主積極進行除令行各省印花稅處切實整頓外並擬推行普及咨商外交部電令江蘇特派交涉員迅與外交團磋商欲在租界内行銷印花稅並懇工部局代辦以竟全功聞陳交涉員已遵電轉商矣 
[工部局開闢河港之從緩]  
　　公共租界工部局擬將從楊樹浦橋起至高郎橋德大紗廠止之河港闢直築闊以利水運曾由工程處測勘繪圖將次開築惟中間曲折之處墳墓甚多曾由各鄉民曁墳主朱之瀚等分呈上海縣公署及巿鄉經董請即咨由交涉員轉商工部局將前議取銷保全墳墓等情已紀前報兹悉陳交涉員自據沈知事備文轉達後當與工部局各董一再婉商並由朱之瀚等逕往工程處商請作罷聞已由局允許暫從緩辦陳交涉員現已咨復上海縣沈知事業於昨日將情函致該鄉經董轉知各該業户墳主等一體知照矣 
[通緝韜朋路命案逸犯]  
　　滬北公共租界韜朋路九百七十六號屋内居人田和尚被人殺害一案曾經公共公廨中西官蒞驗後即將兇手姓名查明派探查緝在案兹總巡捕房總稽查處將各兇犯及關係人之姓名面貎年籍等刷單飭緝昨將通緝單派探送至淞滬警察廳及一區警署請爲恊助原文如下　上海總巡捕房總稽查處爲緝拿事照得田有仁一名清江人年約二十八歲身高約五尺六寸中等身材髮剪和尚頭式小牙鬚住韜朋路第九百七十六號又老大一名清江人年約四十三歲身高中等身材髮剪東洋式上牙　有金齒二只住成都路第二百二十二號又老二一名南京人年約四十歲身材矮胖髮剪和尚頭式住成都路第一百九十五號又許鳳山即老三一名清江人年約三十六歲身高約五尺八寸身材瘦小髮剪和尚頭式而黑略有微麻右腮下有痣住成都路二百二十三號以上四犯爲因於西曆一千九百十八年七月二十七號在韜朋路第九百七十六號門牌内殺害田和尚一案有關係業由會審公廨出票拘拿在案因此出示仰諸色人等一體知悉如有知該四犯之下落者請即報告總巡捕房總巡可也 
[浦東土棍擄刦處女]  
　　浦東寳山縣境高橋北鄉顧家堰鄉民黄茂盛家稍有積蓄祇生一女翠珍年十九歲尚未字人舊曆六月十七夜二時有該處附近土棍姚掌掌楊關元糾結土匪五十餘人各執鎗械擁至黄家撞門入内先將金銀衣物掠刦一空又搶去現洋一百元並將翠珍擄刦而逸昨由黄茂盛來滬投控警廳請爲追緝徐廳長當卽飭探協同原告前往　之住處指拿澈究 
[再紀唯亭鎭刦案之嫌疑]  
　　淞滬警察一區署曾據水警二廳偵探趙坤榮李德標投請派探協往大王廟南永太昌煙紙店樓上緝獲唯亭盜案嫌疑犯沈金寳（實名吴慶林）一名及姘婦陳氏母女二口並抄呈衣箱五隻解由司法科提訊判令陳氏與女交保沈押候調查等情已屢紀前報兹經劉科長一再察核供詞與來探報告各節均未符合况抄呈衣物並無盜贓在内當即派探調查隣近亦謂居住多年實無爲盜痕跡昨午並由該處鄰居四家出具連環保結投廳具保當經劉科長核准將陳氏母女及抄呈衣箱五隻併交保人領去惟沈金寳旣據水警二廳第一區長沈葆義派探指提本廳未便遽行釋放且沈金寳堅稱實名吴慶林係被挾仇陷誣究竟如何虚實均應澈究故即於昨日午後將沈金寳一名押解龍華護軍使署訊問明白再行轉解江蘇水上警察第二廳傳證訊核 
[搶匪悉歸軍法懲治]  
　　南巿浦灘前因碼頭匪徒充斥擾害商民經一區警署將攫取正大行夥董立山銀洋之匪徒林阿土童家坤夏德富德富等先後拘送護軍使署經軍法課訊實將林童兩犯發往犯事處鎗斃夏押候核辦因此近來各碼頭匪徒稍稍歛迹而軍署中誠恐日久玩生是以令飭警廳嗣後華界中發生沿途强刦或侵入商店居家强搶如結夥三人或三人以上手持鎗械及兇器者不論其得贓多寡應一律歸入軍法範圍懲辦云 
[胡寳怡在滬逮捕]  
　　浙江督軍署參謀長趙聯璜於去年被人暗殺案内牽涉之民黨份子胡寳怡曾經該督軍署縣賞通緝未獲近胡因事來滬被老閘捕房特别機關中西包探偵知於昨晚帶同眼線在福州路（即四馬路）青蓮閣茶館内將胡拘獲帶入捕房經捕頭詰問一過留候解送公共公廨預訊核奪並聞胡寳怡於江姚源縣尚有他案牽涉云 
[工部局添設停車場]  
　　公共租界工部局報告云工部局爲便利行人計特在下述中央區域内諸地點設立停車場（一）北京路對面附近公　門口之江邊（二）英總領署與後備花園問之蘇州路（三）河南路與江西路間之漢口路（四）黄浦灘與四川路間之愛多亞路云 
[交付赫林里奇案之賠欵]  
　　閘北華租交界處北四川路赫林里前年發生巡警鎗傷人之奇案詳情曾屢紀本報兹據英文滬報云前歲閘北華警在四川路發狂放鎗擊傷中國女子二人及一日人昨駐滬交涉員接奉北京政府訓令囑將賠償此案日人生命財產之損失洋一萬八千元送交日總領事云 
[顏料價又增漲]  
　　歐戰發生顏料騰貴業此者獲利之豊爲從來所未有嗣以外埠停購價稍呆滯近日外來辦貨者忽形踴躍頃刻價漲貨缺巿面又大活動兹將貨價大略探錄於下　愛理思二仙牌玫瑰桃紅春間每箱約售銀三百兩現售八百兩　二仙牌金沙綠春間每箱約售銀三百兩現售五百兩　二仙牌品紅春間每箱約售銀八百兩現售一千兩尚無躉件祗有零售此外各色顏料亦皆略漲惟所漲不及以上三種之鉅云 
[稅務所又用汽船巡查]  
　　上海稅務所原有汽油船一艘巡查浦江漏稅貨物頗資得力嗣爲節省經費起見裁撤專員責成南段分所稽巡歷年以來此船幾同虚設此次陳所長力　整頓稅務將該汽船調回總所選派員丁專司巡查浦江一帶以杜倫漏已於前日開始出巡矣 
[銀行與工部局之休假]  
　　英文滬報云下星期一日（即八月五日）滬埠各銀行與租界工部局均將休假一日云 
[快利改駛長江下游]  
　　招商局前因江寛失事後長江班期不敷調遣由董事會議决將行駛漢口宜昌之快利輪船改駛長江下游兹悉此事已經交通部核准飭關查驗機件完好故該輪已於昨日（一號）起實行開班矣 
[湖鶚魚雷艇派往寗垣]  
　　海軍藍總司令接南京來電着調軍艦一艘赴寗差遣故特命令湖鶚魚雷艇迅速往寗聽候遣使該艇定今日（二號）由滬出口 
[閩省新兵繼續到滬]  
　　閩省此次添招新兵一旅業經招得一千名於上月底送滬暫在龍華駐紥已誌前報兹悉承辦招兵之何副官現又招到新兵五百五十四名派令排長張得勝於前日押乘火車送滬仍在龍華新操場暫駐候輪送閩 
[利用海關抄没之毒物]  
　　江海關監督公署昨奉齊省長令開頃准稅務處咨請令各關監督嗣後拿獲嗎啡等物仍應保存以充作紅十字會藥料等情仰即遵辦云云 
[土棧售土被刦之結果]  
　　流氓台州人葉緒培日前串合同黨陸文德吴餘卿至東棋盤街六百十一號門牌鴻泰土棧内以購買烟土爲由乘間攫取值洋四百元之烟土一包圖逃當被喚捕拘獲解送公共公堂迭次研訊判葉管押吴陸兩人各交舖保原告鴻泰經理孟祖炳私售烟土亦違禁令諭令存洋一百元保出候核在案昨晨又經公堂復訊原告孟祖炳延律師上堂陳明案情請求嚴究訊之被告葉緒培供稱此次烟土係由在逃之陳子雲至原告處購買實與我等無干求宥陸吴二人亦延律師到堂代辯並據一百七十五號西探目堯克上堂禀稱原告私售烟土故違禁令應請併案究究當經李襄讞商之美德副領事以被告等搶刦烟土罪已成立判葉緒培押西牢半年陸文德吴餘卿各押二月孟祖炳私售烟土罰洋六十元充公以儆 
[設肆騙貨案之判斷]  
　　史　廷太和翔春華祥震康美華新競昌等號在公共公廨控泰爲然串黨虚設協豐祥洋貨號騙取貨物等情由廨訊供判着各原告將賑據呈案聽候派員查核在案前日經李襄　合同英副領事復訊據駐廨查賬員王梓康聲稱查得各原告繳呈公堂賬簿内所載被告協豐祥與各原告往來賬目以及貨物逐欵蓋有協豐祥回單　章且與控案内貨物之價相符毫無舛錯　將已經核對之賬目繕具清單呈案請察中西官以旣經查賬員查明本案賬據與起訴理由相同判着被告按照原告控數還洋達干未便 
[常熟航船遇盜] 　 
　　昨有常熟航船抵申停泊蘇州河畔述及中途遇盜情形該船户名李祥林船中夥友四人載有男女搭客二十餘人各携包裏等物前晚駛抵崑山以下之四港口相近時在十點鐘左右忽有盜匪十餘人在岸上喝令停船並開放手鎗恐嚇李等無奈傍岸盜盜匪中有二人身穿灰色舊軍服餘皆口操北音手中執有鎗剌等械似係裁兵盜去未幾即有水上警察鎗船駛來詰問被搶情由並盜匪去路趕即往追然已無及矣 
[火車輸運鮮繭之結果]  
　　滬南火車站警區前因絲商裝運鮮繭來滬須在車站暫儲深恐或有失竊故由王巡官呈准路局任局長添招臨時巡警二十名以兩個月爲限期满撤銷兹因鮮繭運後兩月期满故昨日王巡官將臨時巡警二十名一律發餉裁撤所有軍裝衣服亦經收回繳還路局存儲至車站建搭之儲繭棧房百餘間業已飭匠拆去 
[各省繭行竃位之調查（再）（續）]  
　　產地武進縣（東路）謝同益十二具大昌同振華五具李同益三十二具同德十六具華盛昌十六具協泰昇同聚同公和永四十八又二十八具老公和三十六具華成十六具華昌同永昌八十具祥華四十具延昌恒二十四具祥綸三十二具同豐十六具久華十二具綺成三十具和豐四具黼綸十二具永興昌十二具晉泰昌同經綸二十八具同昌四具協昌十六具興昌同昇安昌四具怡和昌三十六具周山益六具吴緒昌四具吴緒業十六具萬昌四十八具同和二十四具春華八十具洽泰四具協泰十二具義成八具史恒順十二具同春十六具同利十四具元豐八具振大十六具劉同豐十八具源昌八具永泰公十二具協興八具華興四具（西路）華綸三十具華英八具新綸八具正綸同偉綸六具裕綸二十具聚綸八具新裕同元昌十二具經正興八具瑞綸四具恒綸八具合泰和六具通利八具錦綸六具聚綸同緯豐同華興昌六具黼華八具利安同元綸八具福綸四具萬緒同裕經六具（未完） 
[法文繙譯專科學校之成績]  
　　上海法文繙譯專科學校係法國政府所設立於本年三月一日開校專爲造就繙譯人才預備將來派往法國充當華工繙譯之職現該校共有學生八十人分三班敎授當開學伊始僅少數學生稍通法語其餘大多數均屬茫然鉅各學生進步極速其中一部份學生已可遣往法國充當繙譯然其敎授法係用勃利次式之速成敎授云 
[廣智商校勉力進行]  
　　閘北寳山路義品里廣智商業學校自陳少卿君獨辦至今已届五載無如經費困乏難持久遠故陳君業已商諸商家顧瑞甫饒世賢君等竭力設法邀請贊助員多人集成校董會并擬先籌基本金一千元將該校改爲公學以期久遠云 
[日本郵船將赴香港]  
　　東洋汽船會社開往香港之高麗丸載重一萬八千噸已於八月一日由長崎開來今日抵滬明日即須開往香港聞其渡船在江海關碼頭准於明日下午三時開赴該郵船停泊地點云 
[永泰洋行營業近况]  
　　江西路六號日商永泰洋行營業頗爲發達現有三井洋行松川洋行及華商裕昌煤號均委託該行用帆船輸運煤炭該行原有船隻不敷運送現又購買兩船已往南京運煤並聞該行尚擬將帆船添置引擎云 
[永興泰織包廠出品到滬]  
　　泰縣永興泰織包廠製造各種蒲包現已運到包樣多種其中如仿香港式之糖包鹽包每片祇八分四釐較香港包價廉物美（香港包每片一角四分）現淮北鹽公司已紛紛訂購日商新大洋行已與該廠訂約專銷昨又有某紗廠訂購棉紗包其特約代理店係在江西路四號新大洋行辦事處及北車站均益里永泰公司 
[清道衛生關係警察範圍]  
 
 
 

Page 11

 
 
滬南工巡捐局批楊立道等呈爲污穢公弄環請查禁由呈悉察閱來呈關係清道衛生事屬警察範圍已函請淞滬警察廳轉飭　行清潔示禁污穢矣仰卽知照此批 
[署天警察之改觀]  
　　淞滬警察各區署所長警前奉徐警廳長頒發炎天所用白竹布制服及帽罩等令於八月一日起實行穿用惟夜差自下午六時起仍穿黄色夏季制服等因兹於昨晨六時爲始已一律承穿矣　又徐廳長電令各區署所警正佐略謂現值天氣酷熱自八月二日（今日）起帶班巡長出勒時日間改懸佩刀免荷鎗械下午六時後夜差仍行荷鎗等因各區署所已傳知各棚巡長進照矣 
[勾引婦人轉嫁]  
　　奉賢縣境南高橋鄉民楊桂銓之妻張氏忽於舊曆本月十八日走失楊找尋無着前日楊因事至閔行鎭適與張氏相遇囑其回家不允正在爭論旋由該氏之父張阿咸寄母謝張氏等出而覇阻楊乃鳴崗警將一千人拘入縣警察第一分所訊得楊張氏實由謝張氏勾引到此希圖轉嫁遂將原被申送縣警察事務所轉送地方檢察廳訊辦 
[養媳免再凌虐]  
　　瞿如生前至法公堂控吴季良前將八歲女兒彩弟憑媒許配與商人之子和尚爲室過門童養已有六年尚未完婚彩弟於日前回家後商人往領被吴覇住不放並希圖賣往外埠爲娼請求訊究判差被告偕同女兒到案再核在案昨又傳訊彩弟稱因被婆婆時常毒打故此回家後不願再回夫家是實吴季良供商人現願將女兒撫養在家俟及笄時再行送往夫家完婚以免再有虐待情事中西官判被告出立保單准將女兒領去撫養於三年後送至原告處完婚 
[虐待妻室之否認]  
　　婦人華錢氏至法公堂控稱女兒前嫁曹鉅源爲妻邇來時遭凌虐並將鐵練鎖在房内後被婦人察悉向之理論一味恃蠻不可 
理喻當有二百八十三號華捕在場目覩可證請求訊究詰之曹鉅源稱商人並未將妻子虐待亦未將鐵練鎖在房内可以傳案質證中西官判各退去着被告偕同其妻到案再行核奪 
[室人交謫之憤恨]  
　　銅匠張秋桃日前不知何故突然持刀將其妻王氏喉際戳傷血流如注後由巡捕到來將張拘住連同王氏帶入捕房飭將王氏送往醫院醫治昨因王氏傷愈將張解送法公堂請究王氏稱丈夫在家不肯出外營業惟貧苦難度故於日前由婦人向之力勸 
詎丈夫非但不聽反被持刀將婦人戳傷幸有巡捕到來致未傷命請求訊究詰之張秋桃供因妻子與賣粢飯之某甲姘識故此民人憤恨將妻戳傷詰其姘夫姓名住址張不能答中西官判張罰洋三十元充公如無力繳洋改押西牢一月以儆 
[毒打婢女之懲罰]  
　　住居海寗路一百三十九號門牌之粤婦屈羅氏因將九歲婢女順好用籐條毒打事爲美捕房捕頭所悉立飭包探王少廷與一百九十號西探往查屬實將女與氏一併帶入捕房昨送公共公堂由俞襄讞會同美賈副領事訊據中西包探上堂禀明前情並將籐條呈案請究繼據婢女順好投訴被虐情形詰之屈羅氏延律師到堂辯護並邀見證唐陳氏等上堂證明被告並未將女虐　 
待中西官會商之下判羅氏罰洋五十元充公並着交保具結將順好領回以後不准凌虐違干提究 
[服毒遇救後之發落]  
　　住居安南路二百零五號門牌之河南人陸福堂前日與姘婦楊胡氏口角之下遽萌短見服毒圖盡當經隣婦陳氏瞥見報告捕房派探將陸車送醫院醫愈昨晨送至公共公堂請爲發落經中西官詰悉前情諭候函送上海縣公署遣回原籍 
[私帶烟土嗎啡類誌]  
　　崇明人張德成昨在北巿購得烟土五六錢至大達碼頭擬乘輪回里當爲水巡隊查獲押送警察廳又蘇州婦人王戴氏私帶烟土七包計重十七兩四錢藏在褲中擬乘火車返蘇當在滬寧車站爲巡警將烟土抄獲拘入五區警署轉送警察　又私帶嗎啡二瓶嗎啡針一支針管一個之戴華林又私帶烟土七錢之張炳庚均經五區警署在途查獲押送警廳以上各案昨晨均經司法科研訊後備文一併移送地方廳午後經檢察官逐一提案預審一過判張德成張炳庚戴華林並婦人王戴氏分别收押候究烟土嗎啡各贓存案候燬 
[孕婦被毆受傷]  
　　江北人趙雲錦住居閘北長安路公安里其妻戴氏日前被同鄉人陳三姦拐藏匿昨由趙之姐夫王咸方尋見將戴氏領回詎陳趕至王家尋釁將王妻趙氏痛毆該氏現適懷孕傷及胎孩經王投報四區警署派警拘獲陳三連同趙雲錦夫婦及受傷人一併解區訊辦 
[撞坍船棚壓傷男孩]  
　　煤炭船户周子才前日駛經义袋角將周立愛之江北船上所搭船棚撞坍壓傷周之三歲男孩海桂周立愛立即報告水巡隊巡警將周子才拘送警察廳發交司法科研訊收押昨晨劉司法科長傳到周立愛等連同周子才轉送地方廳經檢察官提案研訊並驗明周海桂受傷屬實判令乃父周立愛領回自行醫治周子才押候核辦 
[人力車撞傷婦人]  
　　住居閘北共和路之泰州婦人裘吴氏昨日出外買物被人力車夫秦阿大所拖之車撞倒於地該氏略受微傷當由四區崗警一併拘解區署候核 
[徘徊觀望之可疑]  
　　王友龍錢小弟同在唐家弄鴻興里内徘徊觀望被包探王桂生查見以其形跡可疑向之盤詰言語支吾即將王錢兩人一併拘入捕房捕頭諭飭押候解送公堂請究 
[流氓串黨敲詐]  
　　鄉民洪根福前日至老閘捕房控被流氓陳東生串黨張桂全將伊軋至福建路三百七十一號門牌茶館内拆梢洋二十元等情昨晨由探李明泉將陳張兩人拘解公共公廨據原告洪根福訴稱本年春間我出洋八十元憑陳東生爲媒購買某婦爲妻此次來滬販賣西瓜途遇被告將我軋至茶館拆梢洋二十元請爲訊究並據見證馬尚德朱光山先後上堂證明目覩被告拆梢情形質之陳張兩被告供詞推諉中西官判陳張二人各押西牢二月贓洋給予原告領去 
[攫取婦女耳環]  
　　寗波人毛西華前日在北京路攫取行路婦人武沈氏之金圈一隻圖逃當被包探追獲連贓帶入捕房昨解公共公堂經中西官訊供之下姑念初犯判押西牢一月贓給原告領去 
[混用鉛質小洋]  
　　昨晨有李福興至小西門外大興街左近某小烟紙店以鉛角購買洋燭當爲店夥察破立鳴崗警將李拘獲在其身畔抄出僞質小洋數十角當將人證解入二區警署移送地方廳午後經檢察官提案預審之下判令收押候究追同黨再核鉛角没收儲庫 
[婦人爲狗受罰]  
　　住居愛而近路一百八十二號半門牌之婦人張王氏豢養一犬不帶嘴套時當出外將行人衣服咬破被捕查悉昨將該氏傳至公共公廨經中西官詰悉前情判氏罰洋十元充公 
[無賴串黨攫物]  
　　無賴王阿二前日串黨在北西藏路撥取顧福林之絲頭一包圖逃被探拘獲昨解公共公廨經中西官訊从屬實判王押西牢三月以儆 
[茶館主聚賭受罰]  
　　北西藏路二百三十九號門牌某茶館主王堂生因容留外人聚賭抽頭被一千四百十三號華捕查見當將賭具帶入捕房昨將王傳至公共公堂經中西官訊明判王罰洋十元充公賭具銷燬 
[不遷棺柩之聲明]  
　　住居浦東楊家渡鎭附近之李華卿近將家中屍棺雇人舁出暫厝該鎭迤西沿浦灘該處基地爲英商新瑞和洋行業產事爲該行洋東得悉知照李華卿將棺速遷不遂乃禀請該管領事函致淞滬警察廳徐廳長令飭三區警署派警前往押遷李不遵從即於前日至該廳具禀聲明一切徐廳長以所禀詞出一面碍難憑信昨已派員渡浦下鄉調查實情禀復候核 
[索欠打架]  
　　浦東其昌棧扛夫張開舟昨向同業熊立寳索討欠欵起釁彼此用武熊嘴唇等處被毆受傷由警到來將兩造拘入三區警署逕送地檢廳訊究 
[被訴人交保過堂]  
　　周子增在公共公廨控王照倫將貨運滬變價致受損失洋一千元等情昨晨由探將王傳至公堂請示中西官判令交保過堂候訊 
[瓜皮垃圾務須逐日掃除]  
　　邇來南巿街頭及寗紹碼頭等處每有積存瓜皮垃圾久未清除以致蠅蚋蝟集臭穢薰蒸與衛生大有妨碍曾經寗紹公司一再函請警廳及第一區請爲另覓相當地點之碼頭停船運載垃圾徐廳長已令各區巡官於昨日起監督挑夫按時運挑下午復加巡長押令掃除一面函致工巡捐局長請爲指定運卸垃圾之碼頭以便每日從事運載 
[再誌隊士查獲竊車賊]  
　　積竊馬賚寳竊得黑色包車一輛被閘北偵緝隊士丁長順查獲已記昨報兹悉馬解隊後詰據供稱此車係劉錦華（即小六子）竊來由我代爲運贓云云段科員判馬收押聽候補提劉錦華到案再行訊核 
[介紹郵政章程]  
　　上海郵務管理局最新出版之郵政章程現已發行分上下兩集上集計有細目三十指點寄信寄包裹購滙票曁其他各種極爲詳明下集則專列通郵處所各地名並加標記以示類别内容豐富誠爲商號居户不可不備之書每册售銀一角特誌之以爲介紹 
中華職業敎育社通訊 
[介紹江蘇省立第二農業學校附設農村職業敎員養成科]  
　　江蘇省立第二農業學校校長王君企華以欲期職業敎育之實施首在養成適當師資方可收切實之效於本學年始開辦農村職業敎員養成科承寄簡章屬爲提倡用將該簡章披露於本　藉爲介紹 
[農村職業敎育養成科簡章]  
　　要旨　本科敎授農村職業上之必需智識實用技能以養成農村補習學校及農村小學之職業科敎員爲要旨 
　　資格　年在十八歲以上具有下列三項者爲合格 
　　（甲）曾受師範敎育者（乙）曾任小學敎員者（丙）具有相當程度者 
　　入學　具有（甲乙）兩項之資格者由各縣勸學所敎育會或縣公署備文保送並隨繳履歷書四寸半身照片保證金五元（畢業發還）保送期限以陽曆八月十號爲止具有（丙）項資格者備齊以上所開證金照片來校報名受入學試驗科目爲國文數學理科試驗期八月十五至二十號 
　　畢業　一年畢業考驗合格給與畢業文憑咨送各本縣服務　　學科　分講義實習二項 
　　（講義）　農業槪論（土壤）（肥料）（氣候）（病蟲害）農業植物栽培法（作物）（園藝）農業動物飼養法（養畜）（養禽）（養蜂）（養魚）蠶桑法（養蠶）栽桑）農家副業法（農產製造）（農業手工）農家經濟農村改良法（農村公民敎育）（農村公共事業）農村改良法（農村公民敎育）（農村公共事業）農業敎授及實習農業理科農業應用　盡 
　　（實習）農場實習蠶桑實習農產製造實習農業手工實習 
　　費用　學費免收膳宿等費全年銀四十元分兩期預繳入學時另繳實習衣費銀二元（以上各費得由本人請求本縣以地方敎育經費補助之） 
　　再該校在蘇州下津橋凡有志入學者可運與該校接洽 
專件 
[七年度上海閘北水電廠特别預算册]  
　　收入經常門 
　　科目全年度預算數 
　　第一欵上海閘北水電廠收入　三六三一二○ 
　　第一項營業收入　三六三一二○ 
　　第一目水費　一○八○○○ 
　　第二目電燈費　一二○○○○ 
　　第三目馬達電費　一二○○○○ 
　　第四目裝配料費　一二○○○ 
　　第五目修移工費　一二○○ 
　　第六目接火費　一二○○ 
　　第七目津貼費　三六○ 
　　第八目罰欵　三六○ 
共計經常收入　三六三一二○ 
　　收入臨時門 
　　第一欵臨時收入　三○○○ 
　　第一項廢物賣却　三○○○ 
　　第一目廢鐵廢器　三○○○ 
共計臨時收入　三○○○ 
　　以上經常臨時收入　三六六一二○ 
支出經常門 
　　第一欵上海閘北水電廠支出　三一八七八八 
　第一項俸薪　一○四四○ 
　　第一目廠長俸給　一八○○ 
　　第二目技術部薪水　一四一六 
　　第三目營業部薪水　三二八八 
　　第四目物料部薪水　七九二 
　　第五目會庶部薪水　一○三二 
　　第六目稽查員薪水　一五七六 
　　第七目文牘員薪水　六○○ 
　　第八目駐廠辦事員薪水　五五二 
　　第九目見習生津貼　三八四 
　第二項工食　一○二○八 
　　第一目水機匠工食　一八四六 
　　第二目帮浦間匠工食　六八九 
　　第三目爐子間匠工食　九三六 
　　第四目水池匠工食　一○○七 
　　第五目凡而匠工食　五九八 
　　第六目裝管匠工食　一七○三 
　　第七目裝燈匠工食　二一四五 
　　第八目警衛工食　五二八 
　　第九目公役工食　七五六 
　第三項事務費　三九六○ 
　　第一目文具　四八○ 
　　第二目消耗　一二○○ 
　　第三目運費　一八○ 
　　第四目營業交際費　　一二民 
　　第五目修理費　一八○○ 
　　第六目雜費　一八○ 
　第四項購　費　九六○ 
　　第一目辦公用具　二四○ 
　　第二目工作用具　六○○ 
　　第三目雜項用具　一二○ 
　第五項材料費　二一七○二○ 
　　第一目煤炭　五二五○○ 
　　第二目水料　一二○○○ 
　　第三目電料　九六○ 
　　第四目電費　一五○○○○ 
　　第五目機油棉紗　九六○ 
　　第六目機間雜料　六○○ 
　第六項工程費　三一二○ 
　　第一目各項工程　三一二○ 
　第七項雜項　三一四○ 
　　第一目租金　一八○○ 
　　第二目廣告費　六○ 
　　第三目歸還舊欠　八○○ 
　　第四目雜支　四八○ 
　第八項官利　五二七二九 
　　第一目官利　五二七二九 
　第九項折舊金　一七二一一 
　　第一目折舊金　一七二一一 
　　共計經常支出　三一八七八八 
　　支出臨時門 
　　第一欵臨時支出　五六○○○ 
　第一項基本水電料　二四○○○ 
　　第一目水料　九六○○ 
　　第二目水表　六○○○ 
　　第三目電料　八四○○ 
　第二項臨時工料　二○○○ 
　　第一目添加池砂　二○○○ 
　第三項擴充設備　三○○○○ 
　　第一目池基　九○○○ 
　　第二目清水機器　二一○○○ 
　共計臨時支出　五六○○○ 
以上經常臨時支出　三七四七八八 
收支相抵不敷　八六六八 
來函 
[青年會體育部來函]  
　　敝會本届夏令華人網球比賽會之日期曾請貴報登載兹因限期短促特將報名時日延至八月五號（即禮拜一止）七號（即禮拜三）三時開始比賽仍煩登入來函攔内以供衆覽上海青年會體育部郝伯陽謹呈 
雜評二 
[告赴美學生（訥）]  
　　歐戰以來各國科學之程度隨戰爭而突進戰爭愈烈科學愈新其聚全國之心思才力日夜以謀戰事上之勝利者即日夜以謀科學之發達也美國數年來處間暇之時鑒於戰局日逼之情勢竭力以預備戰事亦即竭力以預備科學也今一旦置身戰局中則謀所以發達其科學以應戰事各方面之用者必益加力其發明必更有可觀我國青年際此潮流籌將來立國於世界之道求應時勢需要之學術則今日非最好之留學機會乎故吾於赴美學生之行面不禁期望無窮矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬請推廣所得稅提議案] [  召供]  
　　中國之窮至於今而極矣債台高築强鄰咄咄逼人仰屋徒嗟内部空空如　雙手捧地丁送去可憐典當俱空一心將敗子做來不惜身家都盡產之破幾同墮釜瓶之罄空恥維壘焚券何人恨孟嘗之不作點金乏術乞天師而無靈當局諸公療貧無計乃於無可騰挪之際竟有多方搜刮之謀而所得稅於焉　矣大局有如賭博儘許抽頭於今旣號共和允宜納稅分肥漫笑總理本是合肥侵　何妨財政原歸曹潤效遠歐之成法不愧維新惟大道之生財誰能非議所以破題伊始不妨放利而行以官吏爲先風聲允樹自議員開始月俸頻分雖其事未行而其心良善能不令人佩倒而使我心傾　惟是利以多多而益善財須滾滾而常流旣議創辦於前當思推行於後僕也不敏願代籌焉一曰娼妓所得稅青樓薄倖　他公子之腰纒金屋藏嬌艷羡閨娃之身價不諭長三么二應分出局之資任他土妓流娼亦納賣身之稅推行無阻可裕財源此應推廣者一也一曰偷兒所得稅暗中摸索如點破壁之睛背後伸來妙有通天之手倒筐傾筐以去自是多財黄金白璧俱來初無成本使之納稅亦復何傷此應推廣者二也一曰乞丐所得稅托沿門之鉢不少餘資索怖施之錢豈無積蓄化郎身上博來破褲一條破瓦窰中打出冷羹三碗理財要策莫過於斯此應推廣者三也四曰拆白黨所得稅風流佳話向人誇倒貼之資月下偷香底事作捲逃之計不勞而獲艷福誰修坐享其成私囊儘飽若令盡其義務當無不樂贊成此應推廣者四也其他如鋪牀大姐燒火丫鬟掃地老媽管家老僕一月之傭金不少個人之所得良多同是國民亦應納稅嗚呼苦心羅掘儘堪笑駡由他一手經營不惜摧殘如許益　而何妨損下肥己者惟有瘠人此固可以實行而不嫌於苛細也是否有當即候公决（六） 
家庭常識 
[臭蟲藥] [  吴皈生]  
　　以白山芋（俗謂寗波山芋）曝乾後燃之以烟熏有臭　之器具（至多二三次）臭蟲俄頃即斃且絶其種此法試之效驗異常　可謂治臭蟲之良藥也 
[動影片製法] [  振回]  
　　裁黑紙一方（縱横各三寸）用利刀劃成細條如梳狀（兩端不可切斷）而黏於等大之硬紙上留其一邊及中央不着漿糊以便插入影片之用至影片之晝須用墨線劃直條畫成物形然後將此片插入兩紙之夾層中執此片而移動之由紙縫中即（即黑紙細縫）映出犬奔人行馬馳鳥飛　狀進退不已此片旣厭再換新片如活動影戲然頗足觀也小工藝家苟製而販賣定博兒童之歡迎亦生活之一助也 
工業須知 
[增補照相石印法] [  冠宇]  
　　前蔡毅君所示之溼片照相法其所用哥羅弟恩係購藥房中配合現成專備照相用者至哥羅弟恩中所用之藥劑如何配合并未揭明使初學者讀之徒依賴現成者而莫明其所以然設無此項現成者則立失其依據且内地藥房中備專供照相用之哥羅弟恩者頗省其所有者皆單純之哥羅弟恩并未加其他藥物者若　購之必無成績初學遇此茫無適從故其配合藥劑之法不可不知否則一遇缺貨卽停滯而不能進行不便殊甚者知其法則尋常之哥羅弟恩亦能適用攸往咸宜無虞掣肘矣查單純之哥羅弟恩對於硝酸銀（亦稱銀粉）并無愛力旣無愛力何由化合旣不化合則銀水自銀水哥羅弟恩自哥羅弟恩絶不相涉銀粉無從附着於上故以之照相因無銀粉不起樂化玻璃片上仍無痕跡是以哥羅弟恩中必加入他藥誘起銀水之愛力使與哥羅弟恩中所含他物化合而銀粉得附著於上因感光變化而影　斯成查硝酸銀之化合物有三一曰碘化銀一曰漢化銀一曰綠化銀就中以漢化銀感光性爲最　碘化銀次之緣化銀最緩用於溼片以澳化銀碘化　　適宜若綠化銀僅止供白金　蛋白紙等印像之　耳至製碘化銀　化銀之法則將碘　之化合物混入哥羅弟恩中浸於銀水卽化合而成故溼片所用之哥羅弟恩每一磅應加入　化　八格林碘化　八格林碘化鉀三十五格林放置若干時待其完全融解即成至傾哥羅弟恩於玻片上則尤　手法敏捷因其凝結性至速初學者往往未及　動均匀而哥羅弟恩已凝結矣余亦苦之因思得一法以哥羅弟恩注於較溼片稍大之冲盤中以兩指横執玻片兩旁淺入液中使液满過玻片上然後細心端正提出不可使有傾瀉即執定片時勿動須極平無絲毫傾斜以免偏於一方而厚薄不匀待其凝結揷晾片架上候乾此法雖所需哥羅第恩略多然爲之極有把握較之一次不成又易一次其耗廢當較省也（未完） 
集益錄 
[再答一○五問]  
　　萬安昧子君所試驗之飼鷄蟲未悉其方法若何而雲鶴君所云誘致蟲類等等恐慌是亦於此事業嘗拳拳者予向頗肯研究此事每於農書所載各種方法無不致力試驗但類多無效其稍獲效者成本太昻雖正當餌料亦非所及而於經濟實無所補鬰鬰久之偶於無意中得此法初猶不敢自信爲有效及繼續多次試騐始得其果兹將各等主料及輔助品分量列下望業此者照法試驗但氣候南北差異寒温不同或化蟲略延時日亦屬不免之事耳 
[主科]  
　　以青草薯籐蔗渣樹葉水草禾草等凡屬植物科均可但鮮者比陳較易 
[輔助品]  
　　不外粕水魚鱗水人糞猪屎　 
[化謳蟲之法] [  恨蒼]  
　　先堆植物類約丁方五尺高一尺餘用輔助品撈匀開水與植物類主料撈匀以濕　度即用舊蓆類遮蓋好每日用輔助品淋之約過十餘日卽生無數蟲類每堆足供百鷄兩日之食料倘欲以此法飼鷄須預算每天用度若干預爲接續不然反生諸弊所謂口厭膏粱糟糠必不能下嚥矣 
短篇小說 
[警世短篇醇酒婦人（四）] [  常覺]  
　　王聞語一驚張目四顧曰孰爲此語者裘媚耶女郎笑曰我非裘媚蓋蘇米亞楠眉道夫也王喃喃曰楠眉道夫乎此姓至熟然一時不能憶矣女郎至此藴毒盡現厲聲曰吾誠楠眉道夫　伊梵之妹也王大駭驚呼曰噫此何言言次欲起顧已醉極而　以手自撫其額曰天乎此語眞耶女郎作獰笑曰蠢獸汝噬人半世今肥矣吾將殺而一祭吾神王怒大吼曰咄殺耶吾殺汝吾先殺汝言次如　狗然一躍而起力撲女郎女郎趣避王力不能支乃復頽然而仆色大變慘白無人色女郎立而視之岸然曰高立甫聽之吾待汝久矣誓必食汝之肉今旣相逢母思更遁須知酒内吾已入藥也王噤不能答仰視女郎色獰厲如死神與獻媚時竟判若兩人矣然其　弱之手中殊無殺人物但弄其無數之手衣爲戲膽乃稍壯力自支持膝行而近門次欲啓　以呼女郎見狀立一躍而前以其連綴之手衣力勒其喉王乃喳聲而仆女郎以藴毒已極手力乃頓增十倍此柔膩之手衣瑣喉竟如　鍊王欲抗不得以足力蹴地衣啞聲而呼女郎恐爲人聞絞之益力復縱聲笑曰吾親愛之人汝呼聲曷稍輕果爲他人所聞寗不可笑嗟夫汝醉矣汝狀抑何美哉言次俯視王不禁微噤蓋其面如死灰目光慘厲猶獰視女郎似訝此絶美之人奈何竟有此毒手也王旣死女郎乃釋手立而稍蘇其喘乃解衣手藏之啓門呼救肆主　聲與侍者奔至曰王病耶女郎僞作憂色曰王醉極仆地而暈趣往視之予當往呼護從肆主初以醉殊無礙及見狀則失色亟令侍者往喚衛王之警吏入並止女郎曰姑娘兹事大有關係警吏前汝當自告之女郎曰孰行者我視警吏來未耳語次警吏已倉皇而入見狀知無救乃謂肆主曰兹事宜暫密勿宣王屍權置君處今請傳語侍者爲我呼車吾當械此女郎往報警署肆主謹諾　扉自去其人一出一警吏立悄然笑曰勇哉蘇米亞此萬惡之獸旣死當不患其更噬人突然汝以何術死之乃無絲之痕跡女郎亦徵聲笑曰此我預籌之久知手衣柔膩縊人無痕亦且無聲有人至矣于時侍者果入云車至矣二人乃械女而出數名鐘後有人見一車疾馳向車站而去車中三人抵掌而笑則即僞警吏與蘇米亞也（完） 
 
 
 

Page 15

 
 
   
 
 

Page 16

 
 
   
 
