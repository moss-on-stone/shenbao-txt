# 1904 - 85 - 4911114

 

Page 1

 
 
　　 
[附送捐冊] 　　　　　　　　　　　　　　　　　　　　　　　　　 
本日隨報附送廣益善堂集福捐冊海內閱報諸君或量力捐輸或代爲勸募福緣廣結善舉同襄俾得接濟源源無貽爲德不終之慮實有厚望焉肅此布陳諸希垂鑒　　 
[新定學務章程]  
學務綱要總目全國學堂總要大小各學堂各有取義京外各學堂俱照新章以歸書一宜首先急辦師範學堂各省辦理學堂員紳宜先派出洋考察小學堂應勸諭紳富廣設各省宜速設實業學堂各學堂尤重在考核學生品行中小學堂宜注重讀經以存聖教經學課程簡要並不妨礙西學學堂不得廢棄中國文辭以便讀古來經籍戒襲用外國無謂名詞以存國文端士風小學堂勿庸兼習洋文中學堂以上各學堂必勤習洋文參　西國政治法律宜看全文私學堂禁專習政治法律私學堂禁私習兵操學生不准妄于國政曁抗改本堂規條師生員役均禁嗜好學堂教員宜列作職官以便節制並定年限外國教員宜定權限外國教員不得講宗教各學堂學生冠服宜歸書一各學堂皆學官音小學堂日課止五點鐘六點鐘並不爲勞各學堂科學並不繁難皆可按年畢業科學相間講授乃各國成法具有深意各學堂科目年限與各國學堂有酌攺處中小學堂酌攺年限統計仍與原章相合理學宜講明惟貴實踐而忌空談各學堂兼習兵學教科書應頒發目錄今京外官局私家合力編輯書成後編定詳細節目講授采用各學堂講義及私家所纂教科書選外國教科書實無流弊者暫應急用敎員宜多看參　書畢業升等獎給出身均由試官考定學堂兼有科舉所長學務人員援案保獎各學堂應令學生貼補學費各省初辦之學堂學額暫不限數學業未畢業學生不准應鄉會試及歲科考各學堂斥退學生不准投考他學堂學生未畢業不准叧就他事京師大學堂宜先設豫備科進士館宜加津貼大學堂規模宜求完備合法各省學堂建造須合規制各省宜講求警察監獄之學郵電鐵路礦務等學堂宜添課普通學各省武備學堂宜歸一律海陸軍大學堂宜籌建設外省取中舉人送京覆試不符分別懲罰京師應專設總理學務大臣學務大臣應設屬官學務大臣選用屬官之途學堂章程應准隨時脩攺一全國學堂總要京外大小文武各學堂均應欽遵諭旨以端正趨向造就通才爲宗旨正合三代學校選舉德行道義四者並重之意各省興辦學堂宜深體此意從幼童入初等小學堂始爲教員者於講授功課時務須隨時指遵曉之以尊親之義納之於規矩之中一切邪說詖詞嚴拒力斥使學生他日成就無論爲士爲農爲工爲商均上知愛國下足立身始不負朝廷興學之意外國學堂於智育體育外尤重德育中外固無二理也一大小各學堂各有取義大小學堂理原一貫惟各學堂各有取義家庭教育蒙養院初等小學堂意在使全國之民無論貧富貴踐皆能淑性知禮化爲良善高等小學堂普通中學堂意在使入此學者通曉四民皆應必知之要端仕進者有進學之階梯　業者有謀生之智能高等學堂大學堂意在講求國政民事各種專門之學爲國家儲養任用之人才通儒院意在研究專門精深之義蘊俾能自悟新理自創新法爲全國學業力求進步之方并設立中國舊學專門爲保存古學古書之地實業學堂意在使全國人民具有各種謀生之才智技藝以爲富民富國之本譯學館意在通曉各國語文俾能自讀外國之書一以儲交涉之才一以備各學校教習各國語文之選免致永遠仰給外國教師進士館意在使已經得第入官者通知各種實學大要以應濟時急需師範學堂意在使全國中小學堂各有師資此爲各項學堂之本源興學入手之第一義此章程未畢明日賡續　　 
[本館接奉電音]  
　　昨晚九點半鐘時京師飛電傳來上諭二道敬謹譯登○二月十二日內閣抄奉上諭甘肅蘭州府知府員缺緊要著該督於通省知府內揀員調補所遺員缺著高熙喆補授欽此同日奉上諭安徽學政著毓隆去欽此　　 
[電傳宮門抄]  
　　昨晚九點半鐘京師友人專電告知本館云二月十二日皇上召見軍機大臣及隆端　　 
[又攻旅順]  
　　昨日俄國駐滬辦理軍務大臣德希路君致書本館云初十日夜半時日本以輪船四艘護以魚雷船多艘駛赴旅順意欲以四輪船堵塞口門其遠處尙有日本兵艦發砲攻旅順砲臺守臺俄兵見此四輪船尙未及近放砲擊之盡行沈沒口門未被堵塞仍可出入自如迨俄兵駛出口外意圖還擊則日兵船已飛駛而去矣　　 
[陸軍小戰]  
　　昨日俄國駐滬辦理軍務大臣德希路君致書本館云十一日下午三點半鐘得盛京來電稱俄國可薩克馬兵一隊在白鎭站遇日本馬兵互相攻擊日兵卽退死一日弁并一日兵俄兵前進偵知日兵駐於此處觀此日本馬兵不能與可薩克兵相敵因戰不多時馬兵已在步兵之後刻下日本又調兵至濟南浦迤邐往北是晨日本兵船進攻旅順俄以兵船出口相敵互相轟擊不多時日船卽退至營口地方刻仍平安如故　　 
[俄沈日船]  
　　昨日俄國駐滬辦理軍務大臣德希路君致書本館云十一日早八點鏡時得盛京來電稱初十日俄國兵艦在廟島附近拘獲日本輪船一艘及帆船一艘查船內載有水雷因將日人盡行拘至俄艦而以砲擊沈其船　　 
[俄阻日軍]  
　　西歴三月二十六日　華歴二月初十日英京倫敦來電云得俄國來信謂高　境內安州平壤之間有日兵駐守刻又在神山調兵前往俄國遂以可薩克兵一大隊馳往阻遏其連合成軍傳聞已有日兵八千名自神山越嶺而至陽篤地方以冀進駐平壤 
 
 

Page 2

 
 
[俄兵退紥] 　　　　　　　　　　　　　　　　　　　　　　　　　 
　　西歴三月二十七日　華歴二月十一日英京倫敦來電云接俄國來信稱俄兵之在亞魯平壤二處者見有日兵四萬名遂退至鴨绿江南岸日兵前鋒帶有大砲從安州至嘉山計一百三十五里築有泥城現日兵恐尙不能前進以河內泳凍未解俄兵當退至義州時已將橋梁毀斷故也 
[伊候返國]  
　　東歴三月二十七日　華歴二月十一日日本東京來電云前者日廷遣伊藤博文候赴高麗現已事畢啓程遄返矣 
[韓恤日兵]  
　　東歴三月二十七日　華歴二月十一日日本東京來電云韓皇發出內帑銀十萬圓給予日本爲救撫戰時負傷兵士之用 
[戰時禁貨告示]  
　　天津訪事人云日前天津特出示諭其文日爲出示曉諭事光緒三十年正月二十一日蒙督憲袁札開爲通通事光緒三十年正月十六日准外務部銖電開俄使照稱俄國政府認爲戰時禁貨分列如下一手執及砲隊各軍器二鐵甲三火器四炸爆各料及器具五砲與工程隊及軍隊中輜重之應用各物六帶剌鐵線七扁艇及浮橋八軍隊備用之物及號衣九駛海船隻若遇掛帶局外商旗前往敵國海口有軍務之意者十船隻各式汽機十一各式鍋　十二石煤十三石腦由十四酒精十五電信德律風及鐵路各物料十六糧食飲料十七米石十八馬匹及他項牲口十九海陸各戰應用各物等因俄國所認戰事禁貨大致詳備未條海陸各戰應用各物所包尤廣希轉電通飭嚴切申禁毋梢疎忽等因到本大臣准此查中國现守局外中立業經頒發條規通行遵照在案茲准前因應卽一體嚴切申禁不得將所開前項各物件運售戰國軍用除分行外合行札飭札到該府卽便遵照辦理此札等因蒙此合亟出示嚴禁爲此示仰鬮郡諸色人等知悉自示之後爾等務各遵照不得將所開各物件運售戰國軍用致于嚴究切切特示　　 
[紅十字會條約]  
　　西歴一千八百六十四年耕福條約第一條戰場暫設之醫院及軍管常川醫院均應享受局外之利益所有病者傷者及院中醫士服役隨從人等兩戰國統應無分彼此一體保護惟醫院倘或設有軍兵而意在自衞者則不能享受局外之利益第二條兩項醫院所用人員夫役如監督醫士雜務委員運夫脚夫以及敎士等人須各務其本職并於該院收有病者傷者之後或在預備收養之際始得享受局外之利益第三條兩項醫院雖或被敵佔據而前條所言人員夫役等均得仍舊務其本職否則亦可釋歸本營惟佔者須派兵護送以歪敵軍前哨爲止第四條軍營常川醫院之器具什物等件均按陸戰常規辦理其人員夫役被擄釋歸除自用之物准其隨身帶回外其餘各件不得擅攜但戰場暫設之醫院其器具什物均歸物主所有敵軍不得擄取自用第五條戰場左近居民來救負傷之兵者其應辦各事兩軍皆應准其自由不得稍爲阻擾凡戰場負傷之兵兩軍統領例應勸導左近居民出爲助救并明示出助之人應享局外各欵之利益凡平民家中收有負傷之兵代爲服養者則其房產亦享局外之利益遇有戰稅亦可酌減并免供軍舍之用第六條凡負傷染病之兵無分敵友兩軍皆應互相優待妥爲服養倘某軍不願收留敵軍傷病等兵者可預爲商訂送還本管以至前哨爲止惟須查看情形並無不便之處方可遣送凡病愈傷痊已成殘癈者及肯宣誓不再來戰者均可遣送回國凡護送負傷染病之兵所有隨行官員夫役人等均享局外之利益第七條凡醫院及護送負傷染病者之隊伍均須掛用專旗旁配國旗以便易於識認凡因善舉得享局外利益之人均應於臂間帶有軍管發給之標記此項標記及前云掛用之專旗皆係白地上印紅色十字第八條凡施行此約一切詳細章程須屇時另由統帥遵照本國命令及本約大旨妥爲詳定第九條凡曾派人同議此約之各國現均簽押認爲遵守且允代勸他國附入此約因此約未多留空紙以作願附之國隨時簽約之用第十條此約應俟簽押各國之國家批准後統限四個月內在拜恩　瑞士城名地方互相交換西歴一千八百六十八年增訂紅十字會條約第一條前定條約第二條所指人員夫役等如在敵軍佔地境內或去或留聽各人自便惟欲舍敵仍回本營者須請敵軍統領擇日送歸倘所定之日與軍事不便屇時亦可改期但以愈速愈妙不得故意遷廷第二條凡兩戰國認定之局外人員如遇陷入敵軍仍應照給其原有之俸薪其如何辦理之處當預爲商訂第三條前約第一條及第四條所云暫設之醫院係指戰時隨兵進退急救病傷之醫院而言第四條凡有收養病傷軍兵之家均應酌量免納戰稅並免假舍讓居以昭公允此卽前約第五條之本意第五條前約第六條意旨今加擴充除緊要武員可酌度情勢覊留軍中外所有兵丁病愈傷痊後倘肯宣誓不再來戰者亦可釋放還鄉以上五條各國尙未批准以下尙有關涉海戰者十條茲不備載查一千八百六十八年增訂之約凡十有五條一千八百九十九年萬國平和會中修正其關係海戰者十條其關於陸戰之五條則議俟開特别會時續訂而瑞士請仍開會於耕福各國意見未盡允洽遂不果行　如英國則請俟南非洲戰事畢後開會俄國則未答復而叧請各國開紅十字總會於其國都遂於一千九百零二年開會各國均照例派員前往然此係五年一次之例會不議條約 
[販米須知]  
　　蕪湖訪事人云正月十九日安徽米釐局總辦趙觀察詒書會同江蘇駐蕪米釐局總辦卞觀察緒昌出示曉諭日爲出示嚴禁事照得俄日兩國戰事方殷中國應守局外之例現奉北洋大臣來電准外務部頒行中立條規內開除戰國各項船隻在中國口岸購辦行船必需之物應遵守各條外不得售糧食煤炭與戰國等因又奉撫憲函開接山東撫院周電開查蕪湖等處出糧不少恐有不肖商船販糧出海給濟戰國請速飭認眞稽查等因奉此查蕪湖各船運米出口向由新關稅務司取具保單塡給三聨執照運抵指赴之關卽於聨單加蓋關防限期繳還蕪關核對稽查不致有販米偷漏出洋之弊但俄日戰事方興中國旣守局外之例自應將米糧格外認眞以防不肖奸商售與戰國致違條例除諭飭糧米帮三帮董事互相竭力稽查外爲此示仰販賣米糧各商人等一體知悉不得貪圖小利將米糧售與戰國如有違犯一經查出或被告發照例從重治罪决不姑饒毋違切切特示 
[避患須知]  
　　鎭汪訪事人云去冬江浙兩省梟匪出沒擾害地方會由上憲札飭各管一體緝拿時　溪縣屬徐舍巡勇與梟開槍轟擊悞斃旁觀之惠廣南一名後經撫卹了事邇者兩江總督兼南洋通商大臣魏午帥有鑒於此深恐再有悞傷良民情事爰與江蘇巡無恩藝棠中丞浙江巡撫聶仲芳中丞會銜出示曉諭略謂仰軍民人等知悉爾等須知梟匪拒捕例准格殺勿論凡我良民須知保身何苦自取慘禍自示之後若遇巡勇捕梟彼此相持之際務各引嫌退避勿得觀望屯聚倘敢故違則是冥頑不靈設有誤斃乃屬死由自取該家屬不得藉求撫卹本部堂爲爾等保全性命起見務各善體此心懍遵毋違 
[委查參案]  
　　金陵訪事人云某侍御奏參江寗文武各官其中頗多監司大員而現任某藩司亦在其列當奉上諭飭兩江總督魏午帥確查覆奏午帥委兩淮運憲恩新甫都轉轉復委之江甯府羅太守日前太守已委在省需次者若干員密杏情形以便轉　上峯秉公核辦 
 
 

Page 3

 
 
[北省防務] 　　　　　　　　　　　　　　　　　　　　　　　　　 
　　京師訪事人云馬珊園宮保所部練軍向駐北通州近已悉數開赴榆關古北口一帶分布遵化永平等處以資防堵宮保移駐古北口控制一切尙有駐紥南苑之練軍尙未調動上元節前復添募一營勤加訓綀其駐紥保定之武　軍隊則自正月初七日起每日由火車開赴天津至十二三日始止惟八旗練軍則仍駐保定云 
[增餉恤兵]  
　　安慶訪事人云安慶澄清水師管帶楊遊戎任事以來念及部下哨弁每月薪水銀十兩兵丁餉銀二兩七錢爲數甚微不足以資鼓勵爰禀請撫憲誠果泉中丞酌量加給中丞許以哨弁月加二兩兵丁月加三錢其武　楚軍已改爲常備軍前後兩管並由毫潁壽等處招募精壯編爲常備軍左右兩營共計勇丁二千名每名月給餉銀四兩二錢 
[點騐兵額]  
　　松江訪事人云江南提督李壽享軍門自吳淞防次回轅卽懸牌轅門定期本月初五日點騐正副兩管新招兵額是日清晨軍門命駕至小校場升座後先由管帶正營之中軍張冠庭參戎呈送卯冊每什長一名帶同新兵一隊魚貫而前軍門點驗一周首爲之肯續點鳳山恒遊戎所帶副管則見各什長與各兵分爲二起參差不齊軍門大怒當場大加申斥旋復汰去面有烟色之新兵三名始升輿回轅旣而軍門以遊戎年邁昏憒不能治軍立卽撤差委赴金山　署理遊擊以示體恤所遺副管事務已於初六日札飭以現署前營之王遊戎接管其所屬營兵前在南門外互閧一事軍門以帮带李弁不能约束飭記大過一次撤去差使撥歸水師把總本班哨弁朱某則命撤差以肅軍紀 
[蘇州院試三志]  
　　蘇州訪事人云本月初九日江蘇學憲唐大宗師覆試合屬生員經古題目録下○經學題大學之教也時教必有正業王伯厚述朱予之言古者惟習詩書禮樂如易則掌於太小春秋則掌於史官學者兼通之不是正業又述予思之言夫予之教始於詩書終於禮樂雜說不與焉試引伸以明古者教士之法北朝南朝經學考書學蔀通辨後○史學題史遷傳循吏只取孫叔敖予產公儀休石奢李離五人知古今循吏難其選矣然五人亦有優劣歟試詳論之王羲之謂謝安虛談廢務浮文妨要論○西史題歐洲用武之君前有亞歴山大崛起馬基頓後有拿破崙雄視法蘭西長駕遠馭勢力皆震動全歐而美之華盛頓尙平和主義其武略不及兩人西人獨推戴之勿衰試　其優劣○地學題中國談外洋地理以瀛寰志略海國圖志爲專書然彼時風氣甫開所載僅得之傳聞以今之新書新圖考之殊多訛誤諸生究心地學有能糾正此兩書者試詳確指陳以覘學識○算學題今有丙丁二不等式句股丙句等於丁弦丙股等於丁弦和和丙弦等於丁句幕尙少一丁弦試推丙丁三事各若干元代教科書宜再更定說○格致題推測傳聲速率有簡法否至聲能成音及二音相消其理安在西人論太陽化學行星化學恒星化學星氣化學其理至精且詳試備述之○醫學題光學與醫相關論 
[鄂省官場紀事]  
　　武昌訪事人云日前宜昌川監局總辦黃太守紹第因公來省謁見省中各大憲小作勾留卽行回局○徐大令冠瀛奉檄委署隨州已於本月朔日禀辭赴任所遺稽查江漢關差已委金大令芝軒接辦矣 
[潯郡官場紀事]  
　　九江訪事人云廣饒九南兵備道兼九江關監督瑞莘儒觀察前委龍驤兵輪船管帶官陳蘭溪遊戎管理馬當等地方六處砲臺遊戎以兵輪事繁任重難於兼顧辭之不知憲意能允准否○日前道憲瑞觀察札委王慕仲少尉前赴九江南康府屬查核共有教堂若干以便飭令地方文武妥爲保護 
[皖江春漲]  
　　安慶訪事人云合肥縣民人李世恒家被盜行劫刃傷李祖仁裕報經縣主某大令會管勘騐並不嚴緝贓盜亦不據實申詳上憲由李世恒赴省投藩轅上控藩憲聯方伯閱詞批示謂爾家被盜行劫刃傷爾祖李仁裕身死旣經報縣會營勘驗屬實何以並不比捕嚴緝一任兇盜遠　且又未據禀報其中究係如何情節仰府飭縣迅將勘騐情形據實通禀察核一面比捕嚴拿務獲究辦○撫轅應需書紙工飯等銀每月約共五百四十九兩八錢四分六釐正月二十八日已由藩轅如數給發矣○毫州所屬應徴牛驢雜稅近以州尊有加收規費情事經州屬紳士聯名投藩轅上控藩憲聯方伯批其牘尾仰府飭州趕緊查明具覆○省垣武備學堂已於正月二十一二十三等日兩次考試二十七日復補考一場題爲行圓智方論○安慶府屬前由學憲壽大宗師耆札於二月初一日縣試二十日府試等因近已展緩定於二月初十日縣試三月十八日府試已由縣尊鄭大令出示曉諭周知矣 
[五馬赴松]  
　　日前新任松江府知府田紹伯太守由蘇來滬小駐　帷昨日復至道縣各署辭行卽赴茸城擇吉履新說者邇來松郡各處梟匪猖獗異常所望賢太守下車之日嚴行究辦或者懲一儆百若輩當稍可　跡也 
[添聘習]  
　　本埠六馬路尙賢堂所設普通學校教授華英功課定額七十名邇因來學者接踵而至特增額二十名并添聘嚴君善坊爲英文教習史君仲麟爲華文教習一堂弦誦兼藝中西李佳白先生之樂普人材誠足爲學界中首屈一指也 
[梟目就撫]  
　　南帮梟目林得勝與南橋小妹卽沈小阿妹前投奉賢縣呈請就撫縣主郭予華大令禀明蘇松太兵備道袁海觀觀察傳訊沈小阿妹諭令呈繳軍械遣散羽黨沈遵卽繳到洋槍二十桿觀察遂轉禀督撫憲允准招撫効力贖罪昨日南橋司巡檢吳二尹豫長帶同林沈兩人詣道轅叩見袁觀察呈上羽黨花名冊並具親供切結觀察命吳二尹復帶林沈至縣署禀見縣主汪瑤庭大令面陳就撫各情 
[公廨停訊]  
　　昨日輪應英總領事署繙譯官寶述德君赴英美等國公共租界公堂會訊案寶君別有要公無暇蒞廨因之暫停訊案一天 
[火警續紀]  
　　英界失火已紀昨報茲悉火起於四馬路西胡家宅大興里三弄第二家雉妓金寶仙家同居者爲金菊仙金洪仙金小寶諸妓所住房屋三幢盡付一炬東鄰雉妓王二寶西鄰雉妓金文仙二家樓面略受微傷然所失已不少矣 
[江南機器製造局紀事]  
　　本邑機器製造局總辦沈幼彥觀察前就局中廣方言館添設蒙學堂一所以便附近幼童來塾讀書現聞已由提調按額招足不日卽須開塾訓迪矣○邇來製造局總辦沈幼彥觀察以各省防務嚴緊所需軍械繁多爰飭洋槍㥪大砲廠各委員督率工匠昕夕工作毋得怠忽 
[助振撮要]  
　　啓者山東災患頻仍疉蒙諸善長惠濟災黎有加無已茲收到李良基久病速愈求消災降福　宅平安洋五百元吳興鳴術堂求病愈洋二百元顧溶爲次予完婚移筳資洋一百元長洲懐德堂洋一百元王方氏求病痊洋一百元王愛寶求平安小金鐲副一兩二錢兌見洋六十二元八角梁溪太原鎬氏棉衣捐廣東龍洋四十元除隨時繕具收條并將惠欵彚解災區散放外合善報牘敬爲山東災民額手稱謝 
[上海絲業會館籌振公所施則敬謹志]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[呈控滋擾] 　　　　　　　　　　　　　　　　　　　　　　　　　 
　　前者馬谷寶在太倉州署控被王積卿駕舟不愼撞壤船隻旣而王以馬慫恿其母來船滋擾等詞赴蘇松太兵備道轅呈控道憲袁海觀觀察准詞批飭上海縣查明提究縣主汪瑤庭大令立卽派差持票投南市馬路工程局禀清總辦翁予文太守派水巡捕將馬及伊毋某氏一併拘獲交來差帶回歸案訊辦 
[上海縣署瑣案]  
　　徐炳卿控包西村欠賴米銀縣主汪瑤庭大令准詞提訊徐供小的前開成大米店包西村於光緒二十七年十二月二十四日買去白米二十石糯米五石所有價銀迄今未付爲特呈帳求追包供小的米價已經付訖所欠洋銀十元扣抵回用茲將憑摺呈電大令閱摺相符以徐妄控申斥數語叱退完案○前者王席氏偕周曉文投縣控徐富貴蔣桂之等捉姦攫物等情縣主汪大令已將徐拘押茲又提到蔣桂之前晚升堂復訊王席氏供年三十有五住居本城舊校場丈夫故世多年因家內無人照管與對門周曉文私識徐富貴糾同八九人於夜深時從外面楊如生板箱作內撬開後窻入房將小婦人與周捆縛攫取箱內衣物並將頭髪剪去求究周供本地人開印花紙店某晚住王席氏家被徐富貴楊如生王金生蔣桂之等縛住割去髪辮求究徐供小的在王席氏隔壁棕榻店內爲夥某日在蔣桂之剃頭店內聞王金生言及王席氏與周曉文犯姦毫無顧忌糾合小的同往捉姦並未攫物蔣桂之供開設剃頭店與氏家相隔不遠此事實係王金生起意糾人捉姦小的實未同往大令得供以周曉文誘姦寡婦尙敢來案呈控本應笞責姑念苦求宽免氏亦無恥一併申斥而退徐富貴還押蔣交保候補提王等訊究○符杏村控二十五保十圖地保張連生圖賴欠銀大令訊問之下符供光緒二十二年張將城內藥局弄房屋一所抵與故父計洋銀五百元去臘二十四日父親病故至二十九日張遂將此屋私自賣去向索抵欵一味圖賴求追張供欠符之欵已有會錢劃付可以相抵大令謂會錢未便劃抵判張一月內繳洋銀四百元不得廷緩 
[浦東總巡局紀事]  
　　本邑浦東保甲總巡謝岳松明府訪悉近有匪徒散居各鄉效黑夜剪徑之行因飭線勇捕役嚴密查拿○前日流氓荘毛毛在爛泥渡某茶肆向人訛詐不遂持刃行兇事爲保甲總巡謝明府訪悉飭差查拿到案并提茶館主一併押候帶案訊究 
[英美租界公廨會訊案]  
　　英國婦人密司搿來　忒投本管領事署控華人應洽興借銀不還由領事照會讞員黃耀宿司馬飭差傳一于人到案昨晨會同英總領事署繙譯迪比南君升坐研訊原告洋婦廷律師高易瓊師應廷律師愛禮司各到案伸辯先據瓊律師聲稱原告係已故英商葛蘭之妻葛於上年西歴正月間染病時曾與其妻言及有華人應洽興陸續積欠銀七千二百二十兩迨葛逝世在銀箱內檢出證據及應收銀五百兩收條一紙經其妻查明各情曾至應處追索一味廷約茲將各據及葛親筆日記簿等件呈案請爲訊追質之西婦搿來　忒供與瓊律師同應所廷律師愛禮司問爾至應處曾否向其索欠答因別事至應處故未提及又問爾夫在日所收此项欠欵利息如何應付答稱不知愛禮司旋將葛所收按四月一收之西字證據交閱問是否係爾夫所繕答是又問爾夫有友密司坤全爾可認識否答曾識其人現此人在天津並不在滬又問爾第二次至應處應曾告以此係朋友之事果有此語否答有又問此次所欠之銀係何欵項答不知底蘊訊至此日已過午司馬商之迪君判將閱過各據及收條等分別發還原被律師收執遂令一併退去於禮拜四早堂復訊核奪 
[英租界捕房紀事]  
　　偷兒錢大掩入戈登路楊阿大家竊取銅壹等物報經包探陳金標拘入捕房捕頭著押候解送公堂禀請讞員黃耀宿司馬訊辦○朱阿林王阿二竊取金松和黃阿寶二家綢皮衣服爲包探陳金標拘獲解入捕房捕頭令押候解送公堂禀請訊究○三百號巡街華捕在途拘獲竊取松板之韋永康連贜帶入捕房捕頭令押候解送公堂禀請黃司馬研訊○張阿二王阿四投黃家庫捕房訴稱曹阿堂無端行兇將某氏婦人小腹踢傷捕頭著探將曹拘獲押候解送公堂禀請核辦○前晚趙阿龍至某姓家竊取衣服十八件携之而逸報由捕房飭探陳雲忠陳金標王阿巧等拘獲人贜解入捕房捕頭令押候解送公堂禀請訊辦○姜阿生投捕房控被沈長生兇毆捕頭卽派三百二十八號華捕恊同某包探將沈拘入捕房令押候解送公堂請禀黃司馬訊奪○流氓何阿福章阿坤在英租界山東路籍端向醫生錢漢章訛詐洋銀二十元事爲某包探所聞將何章拘獲送入捕房候解公堂訊究○七百零七號華捕拘獲沿途　攬生意之東洋車夫劉路福等九人至捕房捕頭飭一併押候解送公堂禀請訊辦○王裕成陸萬興廣鏞利等三家任意將垃圾傾於馬路爲捕頭查知因禀請黃司馬出單傳王等至公堂訊罰 
[法租界公堂瑣案]  
　　朱長華自幼憑媒聘定丁氏女爲室去年九月丁氏被陳予卿誘拐來滬托蟻媒趙德喜押入會香里高阿六所開野雞娼院旋因丁氏不願爲娼由沈紀勳備齊身價洋銀八十元贖出爲妻本年正月朱來滬尋獲將一干人扭送捕房昨日解案請訊丁氏供訴前情讞員陳楚生大令與魏繙譯會商判將男女分別管押候補提高阿六及爲中之小四予到案再核朱沈斥退○黃自元前將餘屋轉租與姜李氏被姜串同其予阿順竊去衣服洋銀鈔票等共值洋銀三百餘元阿順乘間逃逸將其母李氏扭送捕房奉前讞員魏莼塢大令訊供押追繼又拘獲阿順到案迭次研訊一味挺押迄今日久尙未了結昨日黃投案求追大令飭提姜李氏母子到案訊問姜阿順供所竊之衣均已交還餘求宽宥大令著還押候從嚴追比○金陵婦人焦李氏之女名寶珠許配與同鄉兪家榮爲妻去年某月李氏又將寶珠抵押與某花烟館得身價洋銀若千元現在押期已滿擬欲領回與兪完姻忽有焦永興自稱係寶珠之叔不准領回兪與李氏據情投訴捕房捕頭飭探將一千人拘案請訊寶珠供李氏係後母前被押入花烟間內爲娼永興實係叔父李氏供與永興並不相識大令得供判將寶珠還押著李氏與兪覓的實保人具領回後不再爲娼切結送案存查焦永興無干斥退○王嘉賓控王步蟾籍謀充地保爲名騙去洋銀八百五十元田單二紙迭奉前讞員訊供追繳王一味狡展不承昨日大令飭傳見证人徐少卿及受抵田單之周劍人等到案復訊周供代借洋銀二百元係王步蟾王嘉賓等到場書押收去餘不知情徐少卿朱松泉同供田單二紙實係王步蟾騙去王指天立誓矢口不承大令以其任意刁狡著押候嚴比○周仁卿禀稱在某勛器店爲夥前日朱桂生來店誑取女蟒團衫等衣携至某質鋪求質爲包探緝獲送案請懲大令判責三百板贜交失主領回○積竊張阿福與英租界包探夥王慶生串竊各贜爲包探拘獲在身畔搜出當票數張吊到原贜解案請辦大令判張枷號一個月責一千板王枷號十天責五百板○偷兒錢阿根行竊各贜被劉阿二冒充探夥向錢勒索爲包探緝獲一併拘案請辦大令判劉責五百板錢責三百板○車夫李小雲與周桂和口角將周擊破頭顱爲巡街捕拘案請辦大令判責五百板周傷著自行醫治 
[美租界捕房紀事]  
　　前晚北河南路朱阿三馬房內被已歇馬夫沈三郎竊去白馬一匹賣於西門外某姓家旋經包探朱桂生查知將 
 
 

Page 10

 
 
沈拘入捕房捕頭令押候解送公堂禀請讞員黃耀宿司馬訊辦○前晚百老匯路有某西人深入醉鄉在途胡鬧爲某號巡捕所見車載入捕　　　　　　　　　　　　　　　　　　　　　　　　　 
房捕頭令押至酒醒時釋出○昨日三百三十三號巡捕扭甬人某乙至捕房控被無端辱罵捕頭令押乞丐牢一天以儆○月之某日積竊陳炳生至英租界福建路一百二十號門牌撬開後門行竊烟膏一缸烟槍二枝昨經包探劉阿炳查獲將陳拘入捕房捕頭令押解公堂禀請訊辦 
[蘇省官報]  
　　二月初四日知府李和鈞禀謝奉札調辦牙釐局提調差知縣戴運寅禀辭赴松江會算交代儀徴監棧差遣委員候補知縣震鈞由掦州十二圩來同知銜卽用本班儘先知縣永厚由寗來縣丞德章禀辭赴海運京沽局差府照磨梅祖培禀銷編查膏捐差從九盛開運禀銷金匱縣保甲差　初五日准補太倉州謝陶准補泰州張澮均巾甯來禀謝奉飭赴任卽辭同知蔣育棻由滬回許文浚禀謝牌示委署震澤縣事張學鴻禀知交卸常昭海口釐局差初六日藩轅牌示照得委署奉賢縣南橋司巡檢吳嵩年另有差委撤回遣缺查有代理斯缺之吳豫長甚以改委署理知府莫枚由奔牛厘局來卽辭赴甯公幹蘇管糧通判梁書祥禀知赴十里亭稽查火藥新庫知州吳惟聽由甯來吳縣李禀知下鄉催趙三堰五閘工程請補江浦縣鄺兆雷禀謝奉委上海出口捐局差並銷督審發審局兼待質公所正委差知縣盧懋善由震澤絲捐局專丁來省禀謝委署新陽縣事知縣鍾孫禀辭赴海運京沽局差巡檢張恩瑞禀謝奉委南城清道局差初八日撫轅牌示照得本月分候補同通州縣直粶州州同州判各員月課定於十二日在課吏館局試知府葛德潤禀謝奉委善後局提調兼文案差李和鈞禀知奉委會辦溧陽縣盧專丁來省禀知山東賑捐案內獎叙花翖知縣朱枚由甯來禀謝奉委江都縣事並銷上海籌防捐局差許文浚禀謝奉飭委署震澤縣事許之祜禀謝奉委農務局差張學鴻禀謝奉藩憲委幫辦積榖文案差魏詩銓由滬專丁來省禀知奉蘇松太道憲委調辦上海籌防捐局差並交卸法租界會審差指分江蘇議叙試用通判莫小農由京領照來省禀到理問翁璞禀銷黃埠墩釐卡差縣丞朱景藩禀辭赴海運京沽局差高龍翰禀謝奉委蠡口釐局司員差巡檢劉嘉芷禀謝委署青浦縣新涇司巡檢事從九陳爾音禀知奉蘇松太道憲委辦北新涇巡防差 
 
 
 

Page 11

 
 
   
 
 

Page 12

 
 
雲貴總督丁等奏請出力文武員弁兵團擇尤懇恩獎叙片二十日　　　　　　　　　　　　　　　　　　　　　　　　　 
丁振鐸等片再信賞必罰行兵要道此次鎭邊上攺心之役該總兵高德元心存欺罔舉動乖方固屬咎有應得而各管将領员绅馳驅於署雨連绵之際扼紥於烟瘴惡劣之區奮勇殺賊效命疆場如王伯成之忠勇廉勤民夷懷畏陣亡之日兵民同聲慟哭固無論矣卽各地方文武營團如順雲恊副將何秀楨管帶賴鴻盛该廳同知陳鴻勳緬寗通判蔡正绰團紳彭焜彭光裕等以及大小各員弁兵勇士司類皆敵愾同仇或招募丁壯或裏備燠糧冒署遄征分道進攻雖夷地箐密林深崎嶇萬狀而忠誠激發淩厲無前涉歴險艱毅熟不顧陳鴻勳至瘴殉行管蕭然布袍幾於無棺可殮較之内地剿匪其艱危殆有過之固不得以高德元之辦理乖謬而並没該員弁等戰陳辛勞也現在猓　均已帖然就範鎮缅等屬一律肅清罪則當誅功亦官錄容俟查明一切情形據實悚奏所有在事出力文武眞弁兵團仍當擇尤分别奏懇恩施酌予獎叙俾眧激勸是否有當除飭將善後諸事妥爲辦理外謹合詞先行附片陳明伏乞聖鑒訓示謹奏奉硃批著擇尤酌保數員毋許冒濫欽此雲貴總督丁奏爲邊境敉平謹將出力各員懇恩加銜片二十日 
丁振鐸等片再前因游匪竄擾開廣沿邊一帶情形吃緊經前督臣魏光燾奏派臨安開廣道魏景桐督率剿辦並以管務糧械等項關繫尤要非得妥員料理難期周備復派委雲南試用道郭燦花翖三品銜在任侯補道准補順寗府知府鄒馨德雲南補用同知直頴州知州試用通判潘寅已保補缺後補用知府四川侯補直頴州知州王玉麟專司其事該員等不辭勞瘁與魏景桐籌商解濟並辦理善後一切深資得力現在邊境敉平不無微勞足錄相應仰懇天恩俯准將該員郭燦賞給二品頂戴鄒馨德俟歸道員班後加二品頂戴潘寅賞加四品銜王玉麟請加三品銜以彰勞勚除該員等履歴咨部查核謹合詞附片陳請伏乞聖鑒訓小謹奏奉硃批吏部議奏欽此雲貴總督丁奏爲滇軍剿匪異常出力懇恩仍照原保給獎摺二十日 
丁振鐸跪奏爲滇軍剿辦游匪實係異常出力籲懇天恩仍照原保給獎以昭激勸恭摺仰祈聖鑒事竊臣紹年前在兼署總督任內具奏滇軍會剿游匪迭獲勝仗撲滅全股請將尤爲出力之升用道員候補知府署廣南府知府方宏綸擬請免補知府以道員留滇儘先補用並加二品銜貴州補用直頴州知州龍濟光擬請免補本班以知府仍留原省補用並加監運使銜同知銜試署富州通判王正雅擬請開缺以同知直頴州仍留雲南儘先補用並戴花翖指分雲南試用府經歴方開炅擬請免補本班以知府仍留原省儘先補用並加同知銜其餘出力文武各員容俟查明開單請獎光緒二十九年三月二十七日奉硃批該部議奏欽此旋經吏部議覆查王正雅所請開缺以同知直　州仍留雲南儘先補用核與章程相符應請照准方宏綸龍濟光方開炅所請均係免補核與章程不符方宏綸應攺俟歸道員班後加二品銜龍濟光應攺俟補缺後以知府仍留原省補用方開炅應攺俟補缺後以知縣仍留原省儘先補用至龍濟光方開炅所請加銜正雅所請翖枝均核與定章不符應毋庸議等因咨滇臣等伏杏游匪積年盤踞滇粵邊界兇狡健　出沒靡常剝隘富州一帶時遭蹂躪邊民困頓流離苦不堪言雖屢經官軍剿辦卒未得手苟非茹苦耐瘴之人鮮不聞風生畏欲前輒沮而該員等皆親帶防團冒險深入奮不顧身與百千狂宼日夕鏖戰於槍彈衝擊之中野處於烟瘅叢箐之地乃將李二老板陳亞秋巫滿用五等諸巨憝悉數斬擒　名大股撲滅無遣不惟滇界肅清卽西隆西林鎮邊等處匪蹤頓奮絶迄今將近一年滇桂毗連一帶得以綏靖無事非該營團等猛攻苦戰俾其大受創夷曷克臻此且滇本瘠區餉項久苦支絀弁巨兵薪餉較之各省最形微薄該營等所以驅策惟命忍饥竭力舍生蹈死而不顧者固有忠義激發亦實籍此破格優獎有以動其勉之心若僅照尋常給獎實不足以鼓勵將來且查通行保案章程剿滅大股賊匪曁軍營打仗出力者俱准照異常勞績保獎此股匪橫行邊地十餘年蹂躏千餘里抗拒官軍佔踞村寨委非尋常零星匪股可比核與軍營勞績定章相符去秋滇軍出境剿匪屢奪堅巢一案經前督臣魏光燾照異常勞績保奏曾邀兪允此次撲滅全股肅清邊境較諸前次攻克匪巢其勞勚奚啻倍蓰若不籲懇恩綸特沛不免向隅况粤省泗色等處匪勢正形猖獗值兹三省添營會剿正在吃緊之時更宜有以䇿勵之據雲南善後局營務處司道李紹芬等詳請覆奏前來臣等覆核屬實所有前次請獎之方宏綸龍濟光王正雅方開炅四員委係身臨前敵疉著戰功合無仰懇天恩俯念正當用人之際特此允准仍照原保給獎俾昭激勸出自逾格鴻慈其餘在事文武均屬異常出力除併同前案擇尤開單請獎外所有滇軍剿辦游匪實係異常出力請仍照原保給獎緣由謹合詞恭摺具奏伏乞皇太后皇上聖鑒訓示謹奏奉硃批方宏綸等四員著照所請獎勵餘著核實分別酌保毋請冒濫欽此陜廿總督崧奏爲參將吳等被叅寃抑懇恩准其隨案開復原官銜翖片二十日 
崧蕃片再管帶鎮威旗補用叅將吳聨芳陜安鎭標中管游擊陳松泉磚坪營都司陶正國等前因辦理教案經撫臣升允附片奏叅革職旋據該員等呈訴被叅寃抑經本管陜安鎮總兵姚文廣確切查覆實無縱兵騒擾坐視焚掠情事此次郭人漳等被叅又經奴才委卽補道王樹柟等便中訪查吳聨芳等平日居官及前辦教案究竟有無應叅劣迹切實禀覆去後兹據王樹柟禀稱查得平利匪徒起事吳聨芳奉姚文廣札委帶勇一百四十名且查辦陳松泉亦奉委帶兵十二名往查行至中途接平利縣知縣王宗濂飛報縣城危急請先入城陳松泉抵縣城門緊閉王宗濂　先期傳諭拆毀兩城民房店鋪以防賊患男女號哭衆情洶洶陳松泉立時出示禁止保全百餘家閏五月初一日進至洛河滴　　　亦帶隊來會探悉匪蹝據對河之太白廟裹脅良民千餘人時大雨連日河水陡漲難渡陳松泉以良民數倍匪黨進剿不免玉台俱焚因遣什長哈廷興同洛河衆所信服之商民潘姓洶水至廟勸說兩日衆人悔悟卽乘夜雨棄械逃散匪黨數十人勢孤卽乘隙逃匿黑虎寨陳松泉吳聨芳渡河追擊捕獲數名適姚文廣與周玉堂同至合隊進剿斃洪姓一名追捕數名餘黨分竄無蹝人心已定磚坪營都司陶正國與匪黨滋事之時帶兵扼守從以河壩並分 
 
