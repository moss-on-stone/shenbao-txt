# 1924 - 236 - 4918502

 

Page 1

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 2

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 3

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 4

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *時評 
[消息紛歧（冷）]  
　　有人能知江浙之軍究竟戰否我恐無此前知也有人試問江浙之軍相逼已甚何以尙遲遲未戰我恐亦無人能答此問也特以常情度之軍事行動而有進無息至於今日戰必難免所以遲遲未發者準備尙未就緒或弱點尙未塡補耳 
　　江浙人民今雖尙有和平之奔走然對此奔走之當局已甚含糊其詞不若以前之明切是亦一種遷延時日以求準備與塡補之滿完非眞有和平之望也 
[國内專電]  
　　北京電艷（二十九）夕府中重要密議王毓芝主張尊重江浙人民呼籲勸當事者互讓（三十日上午十二鐘） 
　　北京電京中謠諑自軍警佈告後稍息地面除物價日貴外餘尙相安 
　　北京電顧維鈞向王毓芝云就代職時聲明短期說明重要事之當家如要 
辦重大事應請改派他人代理 
　　北京電陳調元電府院赴寗要公回任需時四省剿匪司令請以張培榮代理府令照辦（三十日下午八鐘） 
　　北京電南京電報局軍署派員駐局檢查延扣電報局不負責 
　　北京電齊燮元扣留鹽欵謂叔魯允每月協餉抵借二百萬元辦到則停扣鹽稅否則請原諒（三十日下午八鐘） 
　　北京電財部匯杜錫珪協餉四十萬 
　　北京電陷（三十）申刻蘇皖贛浙閩議員等入府請求和平明令制止五省軍事行動曹未見（三十日下午八鐘） 
　　北京乹電王承斌主調停江浙府電洛王候洛覆到方回津（三十日下午八鐘） 
　　北京電陷（三十）曹召顧入請暫維代局候物色替人再准辭代職 
　　北京電陷（三十）曹派王毓芝晤高徵組閣同意高以軍費難籌組閣無裨時局仍未允（三十日下午八鐘） 
　　北京電洛覆電到主武裝和平王承斌即夕可回津（三十日下午八鐘） 
　　北京電津探電段尙在津黎無動靜聽戲俸角吳景濓行動近無特别情形（三十日上午十二鐘） 
　　北京電府諭贛代表胡恩光速電催蔡成勳與蘇一致動作蔡請京寗協欵方可開拔（三十日上午十二鐘） 
　　北京電府電催贛蔡請速回省力疾視事蔡覆恙稍好即回任公事在廬山應付尙不間斷（三十日上午十二鐘） 
　　北京電孫傳芳請速發欵於出發之三旅俾購伙食傳芳此次到延平所招輸卒極少拉夫亦少閩省咸認孫不即入浙（三十日上午十二鐘） 
　　北京電膠濟路運砲彈七十五噸由靑至濟復由津浦轉隴海運至鞏縣魯子母彈一千顆由鞏縣交鄭士琦委員蔣元仁運濟南（三十日上午十二鐘） 
　　北京電部令蘇州崑山間添軍用電線調瀏河局魏某赴崑山調常州局徐周二員無錫局馬某往崑協同收拍 
　　北京電各歸原防令先須得洛寗同意方能發先拍電勸浙方和平 
　　北京電洛電吳令豫東鎭守使所部第三圑郭振才率隊開蘇境豐沛蕭碭塡防豫東由張福來派第三混旅第一圑李鴻翥塡防吳又令軍糧處備糧三十萬包爲對奉預備 
　　北京電星報載洛吳不輕離洛一旦一動百動吳當有離洛必要又載張九卿云張作霖言江浙用兵奉不坐視又載和平到底難成調停不過應有文章藉此緩出時間多增準備因此次地盤上不能兩全非書生可調處蘇齊觀察第十師暮氣深在江浙大半娶妻生子非可畏者若占先着將來便可高忱省得零碎受氣浙盧亦頗具决心能否臨崖勒馬惟聽天命等語（三十日上午十二鐘） 
　　北京電吳光新仍駐奉（三十日上午十二鐘） 
　　北京電泗安電該處並無戰事 
　　北京電皖軍到廣德極少在宣城候餉 
　　北京電宜興某敎士電此間並未與浙軍接觸外傳不確（三十日上午十二鐘） 
　　北京電京洛對榆熱早已設防不致爲奉所乘（三十日上午十二鐘） 
　　天津電寗造幣廠員購西窇窰窪鍊銅廠鉛塊二十噸艷（二二九）起運返寗 
　　天津電大同俱樂部評議會勘（二十八）日公决會章十條 
　　天津電反帝國聯盟會今日開會到二十餘圑體代表 
　　天津電各河水勢仍漲不已 
　　天津電孫寳琦在津連日與各方應酬不日將南下（以上二十九日下午九鐘） 
　　天津電南通河水昨今漲四寸餘稍漲 
　　天津電陷（三十）銅元行市復舊各錢商數日來獲利甚厚 
　　天津電警楊鑒河水復漲特申前令飭屬嚴防河局昨奉省令負責防水現函警楊允派員協護 
　　天津電省會聯會代表推定者蘇鄂贛直魯豫陜京兆贊成者甘熱察奉吉黑（以上三十日下午四鐘） 
　　奉天電朝鮮總督高籐氏月前乘輪過輯安滾免嶺聞牧童鳴鞭擊牛誤爲匪令衛兵還擊又向我抗議張令東邊道邴克莊親自查復該地居民云當日曾見日輪向嶺放槍並無胡匪踪跡所聞槍響實牧童鳴鞭之誤 
　　奉天電陸軍整理處計劃秋季大操擬以飛機四探照燈二加入演習 
　　奉天電章加活佛有日内來奉說九月初在蒙開俄蒙會議張派黑交涉署長張壽增出席電召來奉授機宜 
　　奉天電北鎭知事周予潔警長趙景雲互相攻訐張派稽察處長兪沐潭帶兵三十名提省交軍法處審訊桓仁知事某凟職貪贓判徒弄八年 
　　奉天電某方勾通匪首東亞總司令某在黑被獲現已解奉審訊（以上二十九日下午六鐘） 
　　奉天電張派張九卿晉京謁曹表白東省並無軍事行動勿信謠言並對任鮑東路督辦事有所接洽 
　　奉天電外部派王廷珷來奉接洽中俄事 
　　奉天電總部東（一日）開對俄會議冬二日）開交通會議艷（念九）政治會議决定道各設交涉員一縣一二三等各設佐治交涉員一儘本年内實行 
奉天電王省長擬設實業專門學校將森林礦務各校一律併入正在計劃中（以上三十日下午四鐘） 
　　吉林電王永江商由東省官銀號無利貸與通遼災民奉票三十萬奉張又私賑雜糧二千石 
　　吉林電延邊得雨旱荒略有轉機 
　　吉林電吉長路九月一日起附收賑捐 
　　吉林電匯水飛漲至二十元長春匯滬不通京津匯水漲至二十三元 
　　吉林電吉長停售滬寗聯票 
　　吉林電特區存廢議紛紜朱慶瀾則條陳擴充奉正編對俄議案銳意折衝 
　　吉林電綏芬有設軍政使說 
　　吉林電俄允我兵艦商輪東行出海我亦允俄輪通航（以上二十九日下午五鐘） 
 
 
 

Page 5

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 6

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *[國内專電二]  
　　哈爾濱電房捐案八站商民仍反對總商會認爲無法再勸抄會議錄函市政局 
　　哈爾濱電八六號小站死俄人二查係肺結核鼠疫隔離數人無恙現滿洲里防疫會定賃醫檢車站火車自治會醫檢街市華醫檢華客棧軍警協助共弭疫患 
　　哈爾濱電滿站俄人擬倡律師研究會　　 
　　哈爾濱電朱辭職張未批商民盼朱留 
　　哈爾濱電日貯金信託合併事定世（三十一）開存欵人會（以上二十九日上午十鐘） 
　　濟南電鄭熊接洛吳來電令會同温司令對靑島龍口烟臺三要港加隊增砲以固海防 
　　濟南電鄭對北京益世報載伊曾主張舉辦烟捲特稅除電京各報更正外並飭查拿揑造之人 
　　濟南電安徽督署副官李少林昨來濟謁鄭商議軍事 
　　濟南電銀行受江浙影響連日勸業邊業兩家均發生擠兌旋即平息 
　　濟南電警廳示禁金丹犯謂奉洛吳令於九月一日起懲治辦法一律改用豫省章程（以上三十日下午三鐘） 
　　漢口電寗波旅漢同鄕會函蘇皖贛浙閩五省同鄕定陷（三十）于後五時開聯席會議協商江浙問題 
　　漢口電敎育基金委員會艷（二十九）開會以交部驅逐赴京代表拘押警廳决電交部詰責如無切實辦法將全體罷課北上省敎育會另電府院請交閣議飭財交兩部籌還米釐本息 
　　漢口電反帝國主義大聯盟陷（三十）午假堤口保安會歡迎武漢新聞界到三十餘人由陳叔澄致歡迎詞錢介磬演說組織斯會經過希望新聞界予以援助（以上三十日下午八鐘） 
　　長沙電唐生明電常辰路籌備處成立 
　　長沙電安鄕會同澧縣古丈續報災情 
　　長沙電趙咨議會法制編纂會暫不設 
　　長沙電敎育會因各校招生辦法時有流弊製成簡考統計表請各校塡註（以上二十八日上午十鐘） 
　　香港電罷市潮解决係范石生廖行超調停之力范廖不欲駐地糜爛力請當局緩行軍事處分艷（二十九）范廖約商圑代表赴江防司令部接洽下午商圑舉副圑長鄧介石等六七人赴江防部磋商即夕議妥六條件一方由范廖簽字一方由商會長陳廉仲簽字商圑總所即夕發傳單謂扣械案完滿解决定陷（三十）早全體復業今早各店已如約復業軍警亦解嚴其條件係（一）陳廉伯陳恭受通電擁護政府政府即將通緝令取消（二）依照省署規定民圑統率處章程改組商圑軍（三）一星期内將扣械發還（四）各店即日復業（五）市區軍隊撤回原防（六）商圑自願一次過報効軍費五十萬元廣州形勢以艷（二十九）早最嚴重西關附近馬路滿佈軍隊交通盡停飛機來往空中嚴密檢查郵電是午十三行大信銀行對面火警鐘許始息共焚十五間午後調停消息傳出人心始略安至夜范廖佈告完滿解决保護商圑派復業傳單人心遂大 
定同日廣三路亦異常戒嚴 
　　香港電中央銀行布告并無在市上强迫行使中央紙幣如商民有本行紙幣可向本行兌現公安局亦佈告禁人在市面行使中央紙幣 
　　香港電河源訊該處現駐林虎部二千餘人前月翁源發生戰事後林軍大半退出翁源縣城仍在林軍手省委之縣長祇能到縣境某墟辦公 
　　香港電楊坤如連日在惠州戒嚴日間祇開東門西南北門均閉因發覺所部受劉震寰運動已將一李姓旅長及某圑長槍斃該處日來并無戰事亦無增兵前時曾准外省人聯羣入城現祇准一人入内（以上三十日下午八鐘） 
　　厦門電艷（二十九）夜九時台匪斃路人一於新馬路不獲在關帝廟前遇台匪一隊衝死台匪一傷商民四陷（三十）商店多閉市午始復原午後雙方又在霞溪仔衝突（三十日下午十鐘） 
　　蚌埠電連日南北快車均悞點二三時聞因途中兵車過多故 
　　蚌埠電艷上午三點十一分由北運南飛機七架備軍用（以上三十日下午一鐘） 
　　滁州電中央航空隊將校帶足供偵探用飛機四架今晨五時專車運抵浦口路局消息府曹允接濟蘇方飛機三十架此爲第一次 
　　滁州電陳調元率步兵約千人晨十時抵浦口陳即渡江聞此爲駐徐蘇軍最後一批 
　　滁洲電孫寳琦原定昨日到甯蘇韓曾親至浦口迎接孫滯津一日今日一次車始南下 
　　滁州電京漢保安隊已開到一大隊　縣張八嶺三界明光各四十名餘一大隊續到（以上二十九日下午八鐘） 
　　南京電請願和平代表甘鋐出席地方維持會報告蘇浙最近情勢 
　　南京電督署下令不准軍隊封僱米船（以上三十日下午八鐘） 
　　揚州電黃旅艷（二十九）由常放還輸平卒三百餘又東台緝私兵營兩連勘（二十八）來（二十九日下午二鐘） 
　　甬江電艷（二十九）晚閩軍艦四艘泊瀝港甬商會鄞縣議會電請盧張及王鎭守使張砲臺司令速嚴防守（三十日下午七鐘）　　 
特約路透電 
[中國時聞]  
　　三十日北京電今日北京政界及民間對於江浙時局頗具樂觀其實並無樂觀之可言僅聞調人於二十七日謁見　燮元二十八日謁見盧永祥雙方領袖均聲明願力避　爭而已英美法日公使今日正午均至外交部詢問時局眞相及中政府擬取之計畫間外交當局答覆之言謂政府不欲引起内戰現正竭力挽回戰禍 
　　二十九日哈爾演電張作霖與俄代表間關於中東鐵路問題之預備會議業已終止毫無結果張作霖稱在南方時局未定之前不欲再開談判 
　　二十九日華盛電内閣因中國時局日見嚴重今日特開會議討論一切 
[倫敦協定後之德法]  
　　二十九日柏林電國會今日以三一四票對一二七票通過倫敦議定書 
　　二十九日柏林電國會開始票决道威斯計畫諸案計銀行得同意票二五九反對票一七二不投票者二人國民黨投反對票鐵路案得同意票三一四超過三分二之多數反對票一二七國民黨多數同意票 
　　二十九日柏林電國會投票時旁觀席皆滿議員全數出席初國民黨對於倫敦議定書提出種種修正案皆被拒絶繼國會以約在八十五左右之多數通過祇需過半多數票即可成　但爲國民黨所反對之各種道威斯計書案當爭執最甚且需三分二多數票始能成立之鐵路案付表决時國會激昂人氣達於狂熱之點有許多國民黨陽執紅色反對票示人　則將白色同意票投入票匭宣佈結果時全院寂然無譁檢票結果同意票不獨及三分之二且超過二十票倫敦議定書至此乃確定批准旁觀席鼓掌歡呼共産黨與魯登道將軍之黨派則高聲憤斥並對鼓掌之羣衆措拳作欲毆狀極端國民黨不信任政府之　爲二五一票對九四票爲否决不投票者八十五人 
　　三十日巴黎電柏林之法報訪員指德國會之辯論爲可哀的欺詐威脅與交換權利之景象謂德國會對内對外之聲望爲之墜落所謂國民黨者不僅可笑已也國民黨之所以投同意票者恐改選也某報謂德民黨與國民黨之交換權利已使一般人所抱　和德國决定和平承認一九一八年歐洲前决法之想像爲之永遠消滅云 
　　三十日倫敦電英報對於德國會之通過倫敦議定書未有熱誠歐歡迎之表示僅有數報略加批評泰晤士報指此爲常識之勝利謂德國會苟拒絶此案則定使世界各處對德之仇恨爲之復熾云每日紀聞稱如德國爲壓力所届而讓與法人所要求之商務上利益則英國工業將蒙大害云 
　　二十九日柏林電政府發出通告指凡爾塞和約中所言德國爲大戰戎首一節與歷史事實不符並謂德國民因此種虚誣罪名而受之擔負苟不免除之則各國人民間不能有眞正之諒解云德政府之發通告殆以報國民黨之扶助倫敦議定書也此文將爲各國政府所注意聞十月間國民黨數人可加入内閣届時總理馬克斯外長史特萊斯曼或將辭職云 
　　二十九日巴黎電礦業督　證實法德兩國製苛性加里者已締結一種合同之說聞此合同規定對美營業百分三七半歸法人製造家所有餘者爲德人所有 
[菲島叛兵之判罪]  
　　三十日馬尼刺電偵察兵叛變之主犯里夫萊爾氏被判充苦役二十年餘十一人監禁十五年至五年不等里氏在法庭稱渠無叛志又稱美國里康漢之黑兵前亦有此舉未受懲罰 
[英太子游美記]  
　　二十九日倫敦電英太子乘白倫加里亞號今日安然 
抵此英使及國務院人員乘小火輪相迎英太子現赴長島明日將往華府晤柯總統當船返岸時紐約州長等以飛機遞無線電歡迎英太子聞對於新聞記者已採行嚴密方法不使英太子常有無謂之周旋但英太子在下船時與載滿一小輪之新聞訪員作二分鐘之晤談謂今復至美國甚爲歡幸新聞訪員詢以願娶美國女子爲妻否英太子大笑答以不知繼與許多新聞訪員握手而散美報皆爭載英太子之像片 
[各國近事]  
　　二十九日巴黎電法總理赫里歐明日起程赴里昂將盤桓兩日然後往日内瓦聞際聯盟行政會今日舉行第一次集會 
　　二十九日巴黎電法國波爾多商會今日討論越南航政商船至二十每月須到波爾多港一次之提議當决定　法蘭西翰船公司接洽一切 
　　二十九日華盛頓電　柯立之總統將聲明美國在軍備公約下有權提高海軍砲　 
　　二十九日莫斯科電蘇俄中央執政委員會已將法庭所判蕯立柯夫死刑改爲剥奪自由十年因蕯不再反抗蘇俄也 
　　二十九日墨西哥城電據瓜達拉查賴消息有旅行圑一隊今在查里斯柯州聖馬土斯附近遇盜有一美國婦人爲盜殺死 
[公電]  
　　北京通電各省衙門均鑒本日令任命車林諾爾布爲翊衛副使此令敎育總長張國淦呈司長張繼煦另有任用請免本職張繼　　免本職此令任命范　泰　寳泉　敎育部司長　令任命徐孝剛　四川政務廳廳長此令敎育總長張國淦呈署江西敎育廳廳長胡家鳳電請辭職胡家鳳准免署職此令任命盧式楷署江西敎育廳廳長此令陸軍總長陸錦呈請任命劉礽祺爲熱河都統署軍務課課長應照准此令京艷（二十九）印 
國内要聞 
[北京特約通信（驚鼙）]  
　　東北　南雙管齊下之計畫觀 
　　字内風雲日緊一日東南之調兵遣將報紙所載已一一可以證實而東北方面風聲亦漸緊迫今以京中所聞之布置情狀屬於北京政府之計議者略一述之 
　　江浙開火之謠現尙未能證實且以意度之除斥堠接觸外正式開釁殆尙有待蓋聞豫定之步驟先從蘇贛閩皖布置包圍之局俟布置完密然後對臧楊問題向浙爲正式之責問令其立行解散或且同時提出江蘇之省區域問題令浙撤退松江一帶之事隊此爲進行之第一步浙如不允則即任命孫傳芳爲閩浙邊防督辦或令其兼任浙江督理而松滬護軍使一職亦另行任命最近所聞則人選爲宮邦鐸此爲進行之第二步然而正式之所謂討伐則據政府中人所言决不下令以即此已足也近數日來府中時有軍事會議相傳勸告浙盧之電業經討論有不日即行發出之說而孫宮之任命外間尤言之嘖嘖謂將與高凌霨署閣之令同下且最近所傳之洛陽消息則調遣軍隊爲蘇皖贛之後方援助及對於孫傳芳械彈之供給者正在進行中故開釁之時將在此準備完了以後而國會議員陶保晋近方提一建議案請曹叫令闢謠並制止蘇浙閩贛皖軍事行動已列入星期五之日程徽特建議性質本在可採用不採用之間無法律之拘束力而以時日計之星五能否議及議决咨達尙有手續已不啻揖讓救火矣 
　　東北方面之緊已將十日政府迭得報告謂奉方已準備出兵爲浙方之援應頃又有某軍事機關接得探報謂奉張已下動員令並派李景林爲總司令姜登選爲副司令但尙有謂奉張行動向來取巧不過勒兵以待故作嚴重形勢以期牽制吳佩孚之兵力俟機會到來始謀入關者但防務問題已决不能不因此加緊此間迭次府議聞皆趨重此事且其於東南軍事已以全權付之齊燮元而東北則不能不另有所委任王　斌旣無實力又不委心而王亦不肯負此重責洛吳於此次風雲爲擘畫全局之人本欲在洛陽居中調度不復北上因擬以東北重任付之馮玉祥一星期前聞已與馮談判但馮亦不肯任此故最近府方派人赴洛似置重於洛吳自身以其本爲直魯豫巡閱仍請其親自主持故此間所傳爲十日以内洛吳將來北京或到天津本置一切至於軍隊之調遣則尙無事實可指大約除第三師外第二十三師第九師第十七師亦皆在吳氏掌握之中本月二十五日以二十四日府議之結果侍從武官孫文治周符麟等七人奉府命出京赴直魯豫境　各師旅爲慰勞軍隊之使命說者謂尙有向各師旅長官面授機宜之處則亦爲東北問題而設者也 
　　自此以外則有尤關重要者爲交通運輸問題京漢津浦隴三綫依洛吳預定計畫皆將收入所管轄之範圍京漢隴海本無問題故今所進行者爲津浦最近以所得探報津浦南段之土匪恐將乘機竊　阻礙交通已將京漢之保安隊調至津浦從事護路日前所聞擬派靳雲鴞之十四師改駐蘇皖交界之處以資護路然最近洛陽消息則又擬以張福來爲後路總司令移駐徐州且傳第二十四師已準備赴徐接防而陳調元之調赴江南則由吳齊間之互相商榷而吳以保護後路爲齊之助者使齊不能不允然實非齊所願以即令一戰勝浙而所得者只松滬而洛方勢力又入蘇境即蚌埠亦在俯瞰中前門拒虎後門進狼齊亦必已見及之也然自吳言之則欲固直魯豫之防其聯絡點亦在徐州不駐徐則無以通魯之氣即無以固直之守也至於運輸問題則京津津浦京漢隴海四路已爲大規模之準備聞交部方面昨今曾開會議對於車輛之調動及如何集中已有計畫大約徐州鄭州石家莊等處將爲貨車機關車　集會　而　州　車待　從漢送上來者已確有所見爲人言之矣（八月二十七日） 
北京通信（一　） 
　　江浙風雲中之北方軍事消息 
　　江浙風雲日見緊張據日來所得消息雙方似非出於一戰不可之勢江浙果不幸而必出於戰者結果雙方均不免爲鷸蚌而轉予漁人以利也北京方面和平之聲雖高然其實在近三數日間府方幾無一日不召集會議昨今兩日開會除曹左右與軍事重事有關之人外閣員中祇陸錦吳毓麟王克敏三四人參列蓋此完全爲軍事問題緊要關鍵在調遣運輸軍餉三端據聞軍事方面將以洛吳主持東北蘇齊主持東南馮玉祥拱衛京師一方由軍事處準備軍需一方由王克敏籌畫軍餉軍事處業已派員着手籌畫設立兵站豐臺方面堆積之軍米雜糧爲數甚多將於日内全數運輸南下而淸河方面之飛機四架原定今日出發南下惟以組織手續未備改於明日由鐵路運輸已由交部飭令京奉京漢津浦三路備車專運此四架飛機及其他軍用品飛機所用之汽油淸河保定兩處尙存二千餘箱即以一部運津一部運寧云云 
　　所謂最高當局之必將東北東南分畀蘇洛者實亦具有苦心聞對於東北之設備除原有各師旅外尤以奉軍近方集中於錦州除令曹鍈所部之二十六師開赴山海關外二十三師亦將隨之開拔特王承斌以二十三師問題孫岳督率之議厄於曹鍈終師擱置態度至爲消極二十三師調動之說並非主動於王不過府曹以計畫中原有設置總司令一人司令二人雖尙未至發表時　實亦未嘗不屬意於王欲勸其擔當三司令中之一似尙未完全允治也至洛陽之吳日來雖疊有來電表示可以和平實仍多敷衍之詞今日來電對於蘇方要求撥給三家店存械一事主張酌給一部并聞徐州陳調元所部調寗後洛吳已於今日由洛派兵兩旅前往塡防此亦可見洛吳之於東南殊未恝然且轉視東南較東北爲重也至曹側諸人對於洛吳態度亦甚注意東北方面雖略有佈置然具體計畫尙須有待於洛俟洛决定然後進行今晚曾有密電詢其究竟而南苑之馮態度亦至冷靜運日府中會議馮氏均入參列惟於京師治安極願引爲已責據知馮氏者言其態度之冷靜實亦另有用意蓋　自失河南地盤後侷促於南苑一隅欲求一相當　盤屢爲他種問題所阻礙雅不願再爲洛用必至江浙果已接觸洛吳動作如何彼亦始有相當　示云云則其態度尙未可預料此亦籌備戰事中一大可躊躇之問題也（八月二十七日） 
[江浙問題之京訊]  
　　府方審愼考慮東南風雲愈迫愈緊府曹因不甚明白此中眞相特委侍從武官李雨山等七人分往洛寗閩贛皖等處調查隨時報告以資應付又因原任剿匪總司令陳調元之部隊爲保安江蘇起見紛紛南調津浦路沿線空虚恐匪徒乘隙而動特調京漢路京綏路京奉路保安大隊陸續分往徐州塡防以資鎭懾在府曹之意擬先以中央名義勸令浙盧解散臧楊以爲息事寗人之計萬一浙盧不允則再用别種方式使之覺悟此種方式現正在審愼研究中 
　　據某方消息府曹對東南時局甚爲焦灼前晚特召馮玉祥王懷慶吳毓麟陸錦入府討論應付辦法結果决定一方先下和平令制止各方軍事行動有不聽命甘爲戎首者再施其他辦法一方分電各省責令顧全大局共導和平議决後除由府立即擬電分致各省外關於和平令今日閣議即提出通過今晚即可頒布又據另一消息政府以江浙形勢緊急並聞昨晚府方復有重要會議列席者　全體閣員外並有馮玉祥王懐慶王承斌等預料此次府議與時局定有重大關係 
　　議員和平建議衆議院議員陶保晉等八十一人昨日已提出和平運動之建議案請明令蘇浙閩贛皖各省軍隊一律撤回原防　院行政委員會已將此案列入星期五（二十九日）大會議程矣提案原文如左近閱報載　閩浙贛皖各省軍事當局調兵運械日夕不遑當此南北各省水旱奇災之際民生疾苦慘不忍聞乃人民方救死不遑疆吏尤好勇以逞夫豈稍有人心者所忍出此想係道路傳聞不足所信溯上年因江浙謠傳兩省紳商奔走呼號不遣餘力幸得當道諒解簽定和平協約復經皖省加入於前閩贛贊成於後於是各省互守公約共保和平年餘以來相安無事近者報紙紛傳軍事當局調兵運械似非無因以致人心警惶商業停滯公債暴落金融恐慌全國爲之震動而上海一隅尤關中外大局稔知大總統居中馭素主和平當此災　洊至水旱頻仍又何忍重苦吾民造茲浩刦令旣流言孔多人心搖動惟望我大總統明令闢謠昭示所有蘇浙閩贛皖各省軍隊一律退還原防制止軍事行動以安人心而保大局時機危迫爲此提起急緊動議請求迅予公　咨請大總統明令施行提出者陶保晋第三十九人連署者胡應庚等四十二人 
 
 
 

Page 7

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *政費移作軍費江浙形勢吃緊財干擬從緩發給各機關政費前日衆院會計姚某赴部索領領歲費庫藏司某部員竟答以現在政費已移作軍事費請君不必再來等語昨議員覃壽公特致函衆院委員會請其將此事提出大會報告向財部質問是否如此此種口吻竟出財部部員對領　者之宣言更證之軍事處第三廳關於兵站之佈置則江浙形勢如何可以思過半矣 
　　英使詢問眞相關於江浙風潮日來傳言愈甚使圑方面對此不無疑慮聞前日下午曾公推英使馬克列前往外部訪外顧詢問江浙眞相顧謂政府對於此事决取和平政策江蘇當局對此已迭有文電聲明表示態度可以證實但蘇軍爲維持秩序起見不能不酌量在境内佈防至於保護外僑無論何時中國均可負責云云英使以未便再詰興辭而去 
　　外艦日内抵滬在此江浙風聲吃緊之際駐京使圑除向中政府非正式會談後復爲一度之集議紛紛電飭現在泊駐靑靑島威海衛北戴河等處之各本國軍艦火速開赴江浙洋面據聞各國被調軍艦准明日（二十九日）上午全數開抵上海浦江後再會商劃分地點分向江浙洋面及長江上下游往　巡弋藉以預防萬一而互相保護外商生命財産此外並聞當局定於明日（二十九日）閣議席上就此問題爲一度詳密之討論後再對使圑爲明白之答復 
　　洛吳使　來京張敬堯本屬段系近以洛吳頗加優待甚爲傾心現吳因大局形勢日趨嚴重自己坐鎭洛陽策顧各方不便輕離特派騎兵圑長邵禮盛偕張北上接洽要務張已於昨日下午六時抵京府方正止開會故定今日入府面述一切並聞吳於必要時機時或當親自來就云 
[奉張近日之軍事行動]  
　　據外人方面傳出確訊奉天張作霖擬以現時東三省所　之飛機二百架編制十聯隊每二十架機爲一聯隊各隊隊長俱以各外國軍事飛行家指揮敎練目下锦縣喜峯口兩地之飛機分處已有飛機三聯隊陸路方面以四師十旅擔任西北兩路防務此外關於海防方面則决定増添軍艦四艘巡艦兩艘擴充渤海第二艦隊西路一帶駐軍於昨二十五日經軍事運輸　由奉榆路運去槍彈軍服軍鞋及及皮件碻掀壼碗等項品物甚多東三省航空處飛行隊長依里布已於二十二日運赴　縣分處飛機兩架茲聞該處二十五日又派　鷹　少校隊附梁上覺押運飛機五架赴錦縣分處以備應用惟又一消息云奉天當局對於江浙時局仍不若奉俄局部交涉之重視外傳張作霖已開始爲軍事上之準備者绝非事實關外奉天軍隊迄無絲毫變動以三省收入之大半培植之兵工廠其成績僅日出十數萬顆子彈耳益以文武爭潮之方興未艾市面金融之時現動搖（因江浙戰謠現幣已漲至一元可換得奉票十八毛有奇）遼西一帶之因水災而歉收等等張作霖固一極富於冒險性者亦已不能不决計於有自衛之眞要必要　而後動兵一旦東南戰禍實現奉榆相距不遠軍事布置固易事也 
[江浙籌備天空戰爭之外訊]  
　　上海泰晤士報云昨聞江浙當局俱派代表來滬聘請外國飛行家駕　飛機目下已有兩人應蘇齊之聘其一人業已離滬足徵此次戰事天空似將爲一重要部份所以雙方代表競爭搜羅此項人材現上海外僑中前曾參預歐戰堪在天空作戰者人數頗多昨聞其中至少有六人或八人蘇齊曾且厚幣聘請而受其聘者當有數人至滬上外國飛行界一般意見多料浙盧如效法歐戰前例用飛機作戰必可獲勝目下南京方面僅有維克斯維梅式飛機兩架裝置炸彈架並能隨時昇降又有維克斯練習機六架近始裝置炸彈架能於二十四小時内上昇此外復有愛維羅式兩架裝置ＲｏｌｌＲｏｙｃｅ發動機堪以作戰但其弱點在於駕駛員之缺乏目下僅有華員兩人可以駕機惟能聘得外國駕練員未始不可編成勁旅其利用飛機方法或將以南京作爲大本營而於無錫設置臨時航空塲以便進窺吳淞其中維梅式兩機可以參加戰事抛擲炸彈但無砲隊掩護抵抗敵機之攻擊抛擲炸彈一舉亦殊危險也至浙江方面盧氏有新式飛機甚多其中能隨時昇降者至少有三十二架大半爲英法製品而襲擊用之勃萊圭式在中國尤罕見其匹浙江原有華駕駛員數人近又聘請俄人多名龍華航空塲此時僅有愛維羅式舊機一架餘皆在杭垣盧如用以作戰或將在嘉興設立臨時航空塲按飛機戰爭在中國猶屬創見其效用如何則視各督軍能得駕駛員多寡爲斷也 
[外報紀直系之樂觀]  
　　字林報二十七日南京通訊云蘇軍目的在於上海非至變更現在計畫未必攻出上海以外蓋蘇方希望取得上海後在政治上將使盧永祥淪於無足重輕之地位便可按兵不動靜待自然之變化據此間所得可靠消息戰事勝負恃於實際戰爭者不若恃後方接濟之甚一般贊助蘇齊者咸稱蘇得直系全力相助吳佩孚馮玉祥王承斌輩咸有同心閩贛皖諸省一致贊助而部下又皆　忠不二陳調元之至寗更足爲可喜之兆若輩以爲盧氏雖能得奉張粤孫之接濟而粤方自顧不遑奉亦以東路故有俄人交涉未必能出兵爲盧聲援蓋奉若一動俄將藉口護路出兵攫據中東路日美與該路俱有關係至是更將引起兩國交涉以是浙盧欲望奉天又出兵其勢未必可能因此種種若輩所以料戰事不致延長上海亦不致大受騷擾現崑山已調到大軍二萬他處亦有三萬五千即此已與盧部相埒其他直系諸省一得蘇齊之請立可出兵相援是以蘇軍將佐僉覺具此大軍取勝易易縱盧氏軍隊較多作戰必方亦未必至於曠日持久以上所記皆是直系人物口吻記者不過轉述而已並非考察所得之結果也 
[徐州軍隊南下中所聞]  
　　徐州陳調元軍隊二十七日分批開拔南下同日即由豫軍塡防茲分錄詳情如左 
　　豫軍圑長來徐河南省陸軍第三混成圑長郭振才昨（二十七日）率隨員十數名由歸德府（豫屬距徐三百五十華里　隴海鐵路爲汴徐中間之巨鎭）來徐謁陳（調元）聞關蘇豫防務有所協商詳情不易訪悉現郭圑長　住東車站新旅社内 
　　第二圑前早開拔陳調元司令所部之第五混成旅步兵第二圑確於昨（二十七日）早乘津浦專車先後南下計分三列車第一列係圑長畢化東及全圑官佐兵夫曁其第一營營長孫東雲並全營官兵於午前九時開第二列係二圑第二營營長楊茂榮率全營官兵並衛生隊四十名及野戰病院諸用具於午前十時開第三列係二圑第三營營長周鼎率全營官兵曁機關槍第二連連長毛啓光及機關槍四架子彈三十餘箱於午前十一時三十分　 
　　陳司令將出發徐州鎭守使兼四省剿匪總司令陳調元自江浙事發被編爲最後决戰隊總指揮所部第五混成旅已於昨前兩日陸續開往南京徐城防務並已分别規　陳司令原擬昨晚十時率其隨員衛隊專車出發臨時忽又中止據聞昨（二十八日）夜當可成行 
　　防守司令（或謂代理鎭守使或謂係戒嚴司令）吳鴻昌昨（二十八日）晚八時許由寗來徐先住車站捷運公司今早移入鎭守使署陳總司令（調元）於接見吳使後於夜間十時專車南下 
　　中央航空處派第一隊飛機隊江隊長帶部屬九十餘名並飛機四架由京赴寗 
　　銅山警備隊奉令招募新兵已於前日（二十九日）起在城内傳新閣實行騐募應者頗不乏人自晨至午已募得二百餘名 
　　中國銀行昨日由津運來現洋一萬三千元 
　　城西黃口邵區長在鎭署請領曼利夏子彈千粒又三十二年式步槍二支子彈千二百粒又自來得一支子彈百粒毛瑟子彈百粒運黃備用 
　　雙溝保衛圑董王俊卿在城購買灰色軍衣帽二十套運雙備用 
　　陸軍第二十歸閻治堂師長派遣副官申體臣在山東德州招募新兵五百餘名昨到徐轉陜西 
　　今（二十九日）午縣公署槍斃匪犯董某等三名 
[兵車過鎭紀聞]  
　　鎭江蝗（二十九）晨三十分有空車一列計有四十五輛往寗一時二十五分由寗開來軍械專車一列計六輛探聞係運往靑陽戰地一時三十五分由寗開來載兵專車一列計十輛滿載軍士聞係十二旅之一部約有二千人（三十日）上午十一時由寗開來專車一列計六輛亦滿載軍士聞係陳調元部連往前線惟人數未詳 
[常州軍事要訊]  
　　陳調元於昨日午刻由寗蒞常其所部兵隊於先一 
日開來一圑現尙駐紥車站 
　　頃得可靠消息齊督有今晚蒞常說 
　　二十八日由鎭江開來駐紥十九師砲兵一連二十九日乘船十七艘由新商裕通輪船拖赴宜興 
　　兵站辦公處設小北門外洋橋下運繭處 
　　二十九日午刻西門有淮揚游擊隊水師船十五艘經過均開赴蘇州 
[時局緊迫中之南通要訊]  
　　淮揚鎭守使馬玉仁現設司令部於通邑蘆涇港軍隊已到兩營仍駐天生港王營長本寓有斐館二十九晨本令赴港駐紥七十六混成旅旅長兼通海鎭守使由鎭來電謂已於二十八夜抵鎭現任鎭江江陰要塞司令通海管區守備司令部於二十九日發出布告云爲佈告事案奉通海鎭守使呈准蘇皖贛巡閱使以防務計畫所有通海管區守備司令官以通海鎭守使副官長關福充任并頒發關防等因奉此本司令於八月二十八日就職視事啓用關防合亟佈告一體遵照海軍杜司令派　魚雷艇三艘在江面游弋二十九日有兩艘開赴寗鎭其一留駐通邑任港又水警廳長趙會鵬調派游巡艦隊第一隊策電巡艦於二十九日抵埠下椗蘆涇港外駐通水警第十八隊分隊長張師澄李紹會曁巡官梁德華劉國葆等於前數日乘輪前往蘇州隊長張冠英於二十八夜奉令前往又水警一百五十名於二十九日乘廣快巡船出發以蘇州爲集合點分隊長龔伯厚等現仍駐通瞿知事近接齊巡閱使韓省長會電以軍需急要飭即會籌七萬元刻日解省昨又續奉省長感電開時局日緊仰速就地籌借二萬元准以本年丁漕作抵先後共應籌解九萬元瞿知事已會同商會召集紳商兩界會議計到習艮樞等二十餘人公决設法分别借貸鎭署昨委黃增瑞爲郵電檢查員聞係暫代因檢查員張其典奉令赴蘇連日搜查甚嚴 
[蘇總商會之緊急會議]  
　　爲商免除拉夫辦法 
　　蘇州三十日快信云連日軍隊由寗過蘇開赴前線或暫駐一兩日或到蘇後即改由水道進發均須拉夫扛運軍用品或爲搖船城外行人絶跡後專任拉夫之兵士即闖入商店拉人而城内亦終日拉夫因街上無人可拉乃人茶館及工藝作場强拉雖上流社會之人亦多被拉拉住後即用麻繩縛住手腕押往營部數十人一起日有數十起因圖脫逃被追跳河身死者有之城外廣濟橋城内濓溪坊等處已發現數起又因至茶館中拉人茶客自樓上跳下跌傷者亦有數起但上流被拉後苟能見機即可得脫各處拉人而罷市者隨時隨處均有惟不同時罷市耳如昨日下午閻門中市因城門口兩兵士拉夫毆人即有二三十人向城内狂奔大喊於是東西中市竟不到五分鐘商店即一律罷市旋觀前商店亦一律閉市下午五點鐘後完全無市而商會因此連日推舉代表謁見防守司令趙金城請求免除拉夫趙均答以係督軍命令無法可想商會乃於昨日下午特開緊急會議邀趙司令到會縣署亦派第一科長郎洪韻列會當由各會董向趙司令面懇免除拉夫　稍維持地方秩序並議定辦法（一）所需夫役若干由縣協助警廳招募臨時運輸隊責令各埠頭給資代僱言明每日給資若干有事輸送無事酌給工食並由響廳發給憑證（一）所需夫役至何地點服何事務幾許時期先應臨時規定　佈告（一）現因拉夫捉船兩事鄕民均不敢來城所有柴米蔬菜日用食品勢將斷絶應即佈告各鄕凡來城載有食品及航船糞船無論重儎空船一槪不准扣留（一）上項應需經費由總商會市公所工巡捐局三處先行籌墊交由縣署動支隨時函由各機關知照但不知以上辦法能束如願也 
[崑山最近之軍訊]  
　　昨日三時陸軍步兵十一旅到崑司令部在倉潭周謙福棧前進又到砲兵旅軍隊司令部設南街醬酒業公所再到第三混成旅旅司令部設大街中華旅社城内外一切空曠之處與夫較大之民房寺院幾爲軍隊駐編且拉夫甚急苦力店夥工人大半被拉間有逃至鄕下者是以警廳雖勒令開市無如店家無人主持祗好關門今日蘇州二師全部開到司令部即第一軍司令部在淸丈局且今日由滬至寗之車尙未開到前線未知如何記者草此稿時聞軍隊即將開赴前線（三十日） 
[蘇州快信]  
　　昨又有南京第四混成旅及七十六旅軍隊開到蘇地 
　　王汝勤軍隊已開抵寗垣 
　　崑山前敵司令朱熙昨日下午赴前線上中級軍官將同時上陣線 
　　齊督昨又派陳調元爲蘇州前敵總司令趙會鵬改爲第一司令朱熙爲第二司令宋仲良爲第三司令 
　　昨有人在北區同仁街冒充兵士拉夫藉以敲詐當被警區拿獲解防守司令部有即槍斃說 
　　各機關各圑體職員均發一種佩證以免出被拉 
　　蘇地各業代表程彝卿李殿春以市上無現洋特推商會公斷處長龐天笙向錢業代表鴻源莊吳潤生瑞元莊劉森禄商定各錢莊前開出之到期洋票於三十日一律發付現洋 
　　錢莊大同行有議决一律停市訊 
　　上海紅十字會昨派員來蘇與蘇分會接洽籌備出發及組織戰地病院事 
　　中國紅十字會蘇分會預備多設婦孺收容所 
　　各商店貨物運往上海轉運公司每擔收費二十五元 
[南京快信]  
　　陳調元日前來寗連日與齊在軍署密商軍事四省剿匪總司令已委張培榮暫行代理 
　　由京運寗飛機數架統交航空隊長尉遲良收儲 
　　英美日等國外交當局連日調來長江遊弋軍艦數艘聞尙須陸續增調 
　　拉夫已止市面如常惟遷徙者仍絡繹於途 
　　代江寗鎭守使王健飛會同王警務處長佈告通衢保證　抓雇居民充當夫役事 
　　米價飛漲各界昨（二十九）在總商會開會議定共同集資赴蕪湖等處採購並請當局下令不准封雇米船以濟民食 
　　警察　現定每日上午開保安會議並邀紳商各界輪推代表列席 
　　下關商會新招保安隊百五十人經費二千元 
　　南京地方維持會昨（二十九）日分部開會結果（一）救濟部决定籌設婦孺救濟會地點在省立第一醫院鼓樓醫院毘盧寺本公祠貢院東南大學法政大學第一中學請演廳益友社千佛庵我佛寺湖南會館浙江會館等處公推代表與各敎會協商辦法聯絡進行一面分赴指定各處所接洽預備民圑部决定於東南西北中各設一局關於挑選圑員籌集經費即查照上海蘇錫等處商圑章程參酌辦理需用槍械擬暫假本城中學以上學校練習兵操所用之槍枝以備應用經濟部報告現時所收會費已有五百餘元各該部今（三十）日仍繼續開會 
　　由京漢京綏調來津浦南段護路保安隊統由錢宗澤招待歸申士奎直轄調遣 
　　世界紅卐會南京分會今（三十）日下午在胡園開緊急會議討論臨時救濟辦法 
　　財廳再電各縣各稅所催將稅欵隨征隨解 
　　近三日來滬報須至夜分始到寗市民赴郵局守候者非常擁擠 
　　省長訓令凡縣市鄕選舉爭議在參事會未成立以前應由縣知事代行公斷職務 
[軍事緊急中之寗波]  
　　駐甬一師第四圑奉令全圑開拔往衢州駐防於二十八日晚九時二十九日上午九時分兩次專車出發二十八日晚鎭署邵參謀長等約同劉廳長江知事在江北岸普天春公晏石圑長及圑部各軍官寗台鎭守使署昨奉督辦處電開查温台處防軍應改温處防軍司令官兼任温處戒嚴司令官駐台步兵第二圑調赴温處歸温處防軍配置所遺台屬防務由警備隊第三區接管該統部移駐海門台屬戒嚴副司令一職亦由警備隊第三區統帶接充除分行外合亟令仰該鎭守使查照又該署昨准陸軍步兵第二師司令部電開敝師軍官不敷調遣希將房拱極李耀二隨員即予遣回並盼電復又該署昨出有布告二種一禁人民造謠生事擾亂金融一禁無賴棍徒持物强當如敢犯者一律照戒嚴條例拿辦云云一面又特令當舖恢復營業鎭海砲臺司令張伯岐鑒於江浙風雲緊急乃於昨（二十八）日召集所屬台官開軍事會議嗣又與警察所長許朶峰會商防務辦法張司令於昨日赴申轉杭面謁盧督辦請示辦法許所長則連日召集所屬嚴密巡邏并於每日早晨親督各長警武裝操練并聞外海水警廳亦竭力預備有添招水警二百名之說 
[浙軍防閩之温州消息]  
　　永嘉消息閩省窺浙之舉行將實現甌屬正當浙閩交 
通要道龍泉慶元等縣與閩省浦城建甌延平等處毘連平陽一邑與福建福鼎接壤浙當道爲預防計早已佈置就緒駐杭第一師一旅一圑三營營長陸葆羣奉令調防已於本月二十六日傍晚由超武兵艦運送來温開赴龍泉查龍泉已駐有重兵因該處地屬衝要故添派該營并運送軍火多件以厚兵力郝司令前因公晋省已於本日回甌部署一切一俟騎砲等營抵甌集合原駐温城各營步兵一律出發平陽慶元等處以資防堵 
[浙軍在湖州之布置]  
　　大陸報云據由湖州來滬之西敎士漢德里夫人稱太湖中之小火輪及民船除外人所有者外均爲軍隊封用近一星期内每夜有浙兵過境開往西邊湖州盛傳每夜過境之兵約有二千名浙軍在湖州西占據民田二百畝每畝賠償田主損失四元若以田和價値計算僅及十分之一浙軍割禾鋪平田畔聞擬作飛機降落塲之用但迄今尙無飛機飛至云 
[杭州快信]  
　　二十九日銀根愈緊現水每百元升至八元規元漲至一千四百九十元各錢莊支票（即劃單）已紛紛停開存項止付 
　　三十日晨城内外各典開二三小時至午刻一律閉門强當之風仍未止 
　　紳商擬組杭州紅十字分會今（三十）上午在總商會議到軍醫院長厲綏之浙江病院長盛佩葱醫校長陸愼微及紳商金潤泉兪彥文於異三陸佑之等十餘人討論結果訂二日開發起人創立會其會所暫設總商會 
　　省公署定三十一日起停止見客 
　　盧督辦張省長决擬親自出發赴東西各防地巡親 
　　二師六圑營（營長李濬明）二營（營長魏斌）由五夫調省後今日（三十）偕五圑二營向浙游上駛開赴威坪 
　　盧督辦委馬順昌充滬杭甬路沿鐵路總指揮專司輸送事宜 
　　臧致平軍二十九日又有一營由衢開杭分駐鳳山門外江西會館及六和塔兩處候令與楊化昭所部一體出發（以上三十日） 
[魯省已受東南時局影響]  
　　山東毘連江蘇比因蘇消失地鄭士琦雖對各界聲明嚴守中立决不捲入戰事漩渦然全省防務及濟南市面卻已大受影響如關於軍政者蘇魯邊界自蘇軍調動後大爲空虚現鄭已奉洛吳電令將駐沂州之第五旅　前往邊界塡防開拔費已由財廳發出并聞第二旅亦將開往此外鄭熊以吾國每有戰事發生各地黨人往往由靑島烟台沿海等處圖謀起事今次爲防患未然起見特以會議漁業爲名電調沿海各縣知事來省籌劃佈防事宜關於金融者濟南市面通用之申票向例每銀千兩貼水二十兩左右近三日内已漲至四十　兩中國銀行之江蘇上海兩種鈔票以前每元貼水銅元四枚現在市面已被人拒用濟垣各銀行之拆息亦已由六釐漲至二分六釐其恐慌可想關於交通者據郵局消息凡寄往上海之重大郵件至浦口即不能前進須改由天津搭輪運往本日（二十八）上海各報除由派報社轉寄者外凡由報社直接向郵局發寄者均未到濟聞亦改由天津海道郵寄由濟南寄南京上海等處之滙票昨已由濟南郵務局通令謂本管理局以　各支局自本月二十七日起内地各局自奉到此令之日起所有開發南京及上海之滙票匯兌補水票每元均由一分增爲四分云云 
[東南風雲中之渤海艦隊]  
　　靑島　信江浙風雲日趨緊張據各方調兵之急迫大有接觸之期　在目前之勢惟萬一江浙開釁能否牽動大局是亦吾人急欲洞悉之一問題山東毘鄰江蘇將來是否捲入戰事漩渦固未敢定但北歸之浡海艦隊頗爲公衆之目標緣浙江三面陸地一面臨海實行逐盧必須海陸夾攻始能奏效蘇齊雖有杜錫珪滬方亦有林建章惟海上取勝未必有把握據某方傳言洛吳曾商温樹德至必要時請渤海艦隊南下援助因此温於數日前曾派李艦長童何二參謀赴寗與杜有所協商最近北京又派海軍部司長劉永謙來靑與温接洽至温杜之協商與温劉之接洽究竟是否參加戰事局外人雖不得知然於此戰雲密布之際海部專員時時來靑而温更派員赴寗蛛絲馬跡不無可疑之處故此種虚傳在此戰事緊急之秋不無幾分動聽然稽温氏已往之事跡當爲不經之談因温與蘇齊素無情感與杜且積不相能　有吳命恐亦未必甘出死力據聞湔派員赴寗係專爲接洽被杜拖去之豫章艦事對於江浙問題並未提及劉司長來靑業經數日來時甚爲秘密除與温氏接洽要公外並未與外人相周旋據謁劉之某君云伊曾叩劉來靑之意始終未露眞情僅云此來純爲聯絡海軍感情决無其他作用但證之近日報載蘇浙戰雲中央與聞其事因是海劉來靑之内幕當有可疑之點不過温爲洛吳提携之人究竟温之趨向何方當惟洛吳之馬首是瞻而温艦年久失修幾不能駛除海圻肇和各艦尙能敷衍外餘均在靑修理温部餉項困難萬分煤炭械彈尤爲缺乏驟令開拔此亦非易事也（八月二十七日） 
[皖省之對浙軍事行動]  
　　軍事形勢注重廣德 
　　皖省對浙軍事行動日益緊急馬聯甲昨昨派督署課員多人充當各路兵站站長飭令趕即分途籌備并委參謀長田錦章爲各路兵站總站長總理一切支應事宜皖北鎭守使史俊玉爲馬所最親信者平日倚畀甚殷日前由六安防地電召到省史自到省之日起無日不在省公署雖晚間仍回舊住之第五旅司令部安睡但無論何人往訪一槪不見即各廳道前往拜會亦命差弁擋駕蓋因終日在省公署與馬討論各項軍事計畫倘僚友往見如有所問不能不答答之又恐洩露秘密故也史原定二十六日回防先期由艦隊統領王世英電調安豐兵輪到省俾送史下駛是日下午送行諸人均已出城守候安豐輪夜深始到史遂改於次日起程二十七日下午一時許登輪解纜而去聞到蕪後尙須與皖南鎭守使王普計議一切史此來於對浙軍事極有關係今史氏已去計畫多端當可漸次施行矣除有關軍事秘密無從探悉外茲將皖省近日調動軍隊以及籌畫餉糈各情形分晰誌之 
　　防守計畫徽屬婺源與浙江開化毘連寗屬廣德與浙江湖州接壤今馬以徽屬有險可守張世賢一圑已足抵禦惟廣德方面非有重兵不可即就近調王普所部之第三旅全旅步兵六營馬砲各一營機關槍兩連再加史俊玉所部吳大鶴一圑步兵三營分駐宣城（舊寗國府城）廣德兩縣現在吳圑三營聞已到齊暫駐宣城縣城内馬俊山等營前傳調往徽屬刻均改赴宣廣徽屬防守何責成張圑不動以皖省形勢上觀之徽屬有馬金嶺　嶺濟嶺等險要可資扼守非如廣德毘連湖州泗安可攻可守者比故馬於廣德方面非常注意而兵站亦設於寗屬沿途各要隘即爲此故由此觀測徽屬可無虞兵禍矣 
　　　餉情形皖皖省軍餉平時已有積欠當此用兵之際若再不將餉項發足何以鼓勵兵氣馬聯甲昨特傳財政廳長胡思義到署當面諭令着於數日内務須籌畫軍餉二十萬元胡答以無論如何困難總當　籌數萬以應急需馬尙未滿胡遂含糊答應因各縣局欵近已农漸解到　胡略有把握回廳後卽特　收到之　欵七萬元備具文書次日解交督署軍需課核收一面擬向中國銀行暫有挪借十三萬元俾凑足二十萬元之數安慶分行係歸蕪湖行節制胡昨電請蕪湖中行　劉苕石到省面　惟劉行長能否應召而來則尙未能定也 
 
 
 

Page 8

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 9

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 10

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *國内要聞二 
[江浙戰謠中之蚌埠]  
　　蘇軍過境自江浙戰謠發生後凡江蘇北部之蘇軍開拔回寗者率由車運南下因之此間時有兵車過境或零或整絡繹不絶前昨兩日蚌埠車站又有蘇軍經過前日自六時起計有第二圑圑長劉鳳圖率同第一營營長李蘭齋第二營營長藍庚年第三營營長楊明方五旅二圑第一營營長孫東雲第二營營長楊世榮第三營營長周鼎昨日又有第五旅砲兵營營長何邦杰均先後率帶所部或乘專車或坐加車陸續前往據聞沿途兵車擁擠因之每日北來快車無不遲到二三小時以致一般候車旅客無不延頸佇待焦急萬狀 
　　地方防衛蚌埠地當津浦孔道五方雜處人類本已不齊此次駐蚌軍隊均已紛紛他調所有地方防務應由第一旅旅長倪燦墀與新任警察廳長王擢儒完全負責茲警廳長以所部保安隊前本一百人嗣因經濟關係裁爲六十人消防隊原有三十人均恐不敷分配境擬招添保安隊一百人消防隊三十人以資防衛 
　　金融恐慌蚌埠因時局影響金融益形恐慌當地中交兩行均已通知全市各來往家請於秋節前理淸所欠一俟大局平定再予通融節關已邇市面已起恐慌矣謠諑繁興此次江浙問題當局排兵布陣諱莫如深不謂愈欲隱密愈啓人民猜疑因之近日市場中街談巷議謠諑繁興有云某方如何動作某處如何設防甚至謂某路已拆毁若干某日已雙方接觸人言嘖嘖傳信傳疑窺測情形雖未免自相驚擾然又不敢謂爲必無鶴唳風聲人心之浮動可想而知 
　　賊匪蠢動蚌埠水陸通衢人類複雜近月以來時有竊案發現日前車站附近鐵路醫院竟有賊匪因行竊發覺持械殺害該院差役劉某斃命並將更夫吳玉　戳傷多處因之巡警派探四出偵緝兇手未　能否獲案也（八月二十九日） 
[蕪湖快訊]  
　　皖南鎭守使兼第三旅長王普擬三十一日親往宣城廣德一帶佈置防務 
　　軍事機關消息馬聯甲有日内由省來蕪說 
　　五旅一圑一營營長馬俊山二十七日率領全營兵士由合肥乘高砂小輪拖帶民船九艘抵蕪旋即開赴宣城 
　　四旅二圑圑長李錫麟二十八日偕林薛兩營長率領所部並砲隊一連新兵五百名乘　笛浦塢濡巢湖等各小輪拖帶民船十餘艘由三河來蕪停泊半日即開往廣德 
　　傳聞有蘇軍一營乘溪南小輪拖帶民船六艘於二十八日夜由蕪開赴廣德 
　　五旅一圑三營沈營長奉令率領　營兵士乘鑅昌小輪拖帶民船六艘於二十八日由合肥來蕪略停片刻當晚改乘小輪開往郎溪一帶駐防 
　　駐防徽屬之三旅楊營二十七日由大通來蕪即率所部兵士乘快安小輪拖帶民船四艘開赴宣城再向廣德進發 
　　一旅二圑二營排長任有恒二十八日由蚌埠運來軍用電綫二百餘件磁度箱十五件即日轉運宣城以便敷設軍事電話之用 
　　四旅二圑李圑長派一營一連三排長張吉聲由六安運來軍械器具等件甚夥轉運何處尙未探悉 
　　蘇齊前派陸軍中將田獻章來蕪與皖南鎭守使王普接洽軍事現已畢事業於二十八日乘太古吳淞輪返寗 
　　皖北鎭守使史俊玉二十八日由安慶乘安豐兵輪抵蕪與王普接洽後改乘專輪赴合肥由旱道往六安佈置防務即返壽縣 
　　此間紅十字分會業已着手組織救護隊倘一旦發生戰事即往救護 
　　蕪湖商圑自二十九日起一律武裝分隊上街梭巡以期實行自衛又總商會議决除商圑外添募壯丁五十名限五日内組織成立 
　　此間軍事當局前以謠諑繁興業經派員實行檢查郵電近因江浙戰謠甚熾復由警廳派科員趙傳譬逐日往民局檢查商店號信亦須一律拆看 
　　此間因江浙風雲日趨險惡人心更覺不安於是銀根緊迫洋釐飛漲市面異常恐慌 
[京參院臨時會之糾紛]  
　　省議員選舉法交審查 
　　議長問題又引起喧嚷 
　　參議院昨日（二十七）下午二時開第三十四次臨時會谷嘉蔭主席兩次延長時間至三時十五分主席報告出席議員一百四十五人已足法定人數宣告開會又介紹行政委員會新選之秘書長周兆沅出席周氏就席後報告接衆議院咨文請議省會議員選舉法報告後郭步瀛動議請即變更議事日程討論省議員選舉法王湘請按照議事日程開議郭步瀛請以動議諮詢有無附議主席以郭之動議諮詢有無附議附議者足法定人數何畏謂法律案不能隨便變更應先將該案印布容同人之三日考慮後始能議郭步瀛請將省議員選舉法案原文命秘書即行散布並以本人之動議付表决秘書散布該案文主席以郭之動議付表决時在場議員一百五十三人起立九十五人多數可决裘章淦請將該案交法律股審查俟審查報告後再行討論楊允升贊成交付審查請主席付諮詢主席以該案交付法律股審查諮詢有無異議衆無異議何畏動議主張每星期開會至少在兩次以上劉鳳翔主張先行選舉議長俟議長選出後一切均可按照院法辦理婁裕熊贊成選舉議長黃自芳主　一面定期開選舉議長會一面仍開大會討論其他案件張樹枬主張應先行選舉議長俟議長選出後始能再議其他案件婁裕熊主張下星期一或星期三即開選舉議長會陳銘鑑贊成婁說婁請主席以下星期一選舉議長付諮詢王湘謂選舉議長本席極表贊成惟何議員動議在先應先將何之動議表决後始能討論議長問題侯汝信謂開會次數本不成問題若議長選出後一切均可按照議事細則辦理黃自芳謂議長選出後每星期當然可以開三次會希望大家均有覺悟趕緊將議長選出張樹枬主張在議長未選出前不得另議其他案件藍公武亦持此說甚力張我華王湘等主張一面開選舉議長會一面仍開常會雙方爭論甚烈張樹枬謂議長未選以前另議其他案件係屬違憲王湘趙世鈺等謂並并不選議長不過因一時未能選出在未選出以前討論其他案件已有先例何以現在始謂不能議事張樹枬等謂此即謂之覺悟劉鳳翔謂不選議長係違憲若謂議長再選選看選不出仍可擱置不選無異於不要議長不要議長即是違憲鄭江灝主張先將何畏之動議付表决後再討論議長問題王湘張樹枬等雙方仍各爭持已見楊允升謂大家如欲選舉議長現在即行選舉議長王湘等贊成楊允升謂本席提出動議即將今日之大會改爲選舉議長會即行開始投票衆鼓掌楊請主席以動議付諮詢主席以楊之動議諮詢有無附議附議者足法定人數楊請用反表决主席開門藍公武謂開門投票實屬違法主席應負此違法責任李光年亦反對即日投票選舉權趙世鈺等謂有先例可援藍公武謂民國六年突然變更議案選舉議長係因黎元洪有張勳來京解散國會同人認爲時機緊迫乃有此變更現在並無人來解散國會先例當然不能援苗兩潤動議主張先議第十三條（修正院法案）俟該案議决後再選舉議長黃自芳謂請大家和和平平將議長産生陳銘鑑謂今日選舉議長固無不可惟旣有人反對稍緩兩日亦無不可本席主張本星期開議長選舉會如有不來的即不是人張我華等請以楊之動議付表决主席正擬付表决時鄭江灝謂何畏動議在先應先以何之動議付表决何當時聲明撤消動議主席乃以楊之動議即日改爲選舉議長會付表决在場一百五十一人起立者六十三人少數否决楊允升等提出異議請反證表决主席諮詢有無附議附議者足法定人數乃以不贊成楊之動議付表决時在塲人數如舊起立者六十九人亦屬少數王湘謂證明上次多數請散票王洪身提出異議請投票表决王鳳翥謂正表决少數反表决又是少數究竟是什麽原故本席實不願見此現象乃由議場後門退席衆亦紛紛退席主席遂宣告散會時五點二十分也 
[京衆院二十七日之行委會]  
　　同意案又上議程 
　　衆議院院内臨時行政委員會第四次第十五號會期昨日（二十七日）下午三時三十分開會出席委員二十二人例應由新疆議員陳世祿主席陳因病未到由四川議員劉緯主席憲政派議員王欽宇湯松年景耀月等十餘人到會擬陳述意見先由主任秘書趙公瑾報告文件畢主席報告上次行政委員會提出調停同意案之四項意見贊成者現有王烈等一百餘人反對者有四十二號民治社等數十人趙公瑾又報告議員請假文件胡鄂公請不必報告先議星期五（二十九日）之議事日程司徒頴謂現在本院對於同意代閣各案同人意見極不一致委員會編列議程最好將兩案併列以免紛擾主席諮詢衆無異議當命秘書趙松琴印發議程將兩案併列委員謝翊元動議陶議員保晉等八十一人所提出明令闢謠建議案關係重大請列入議程當議决與劉議員彥退出國際聯盟會建議案一併列入議程又議决請李含芳劉昭一等四人赴財政部催索歲費及欠費又議决下星期一開委員會又議决議員杜華等十三人臨時在議塲請假事件報告大會聽其公决又議决星期五報告大會請簽訂第五次行政委員又議决下星期開委員會審查議員請假事件時已六時遂散會 
[兩湖巡閱署組織之内容（蕭蕭）]  
　　九月一日爲成立期 
　　蕭耀南巡閱兩湖之任命已一年有餘雖經退告就職而兩湖巡閱使署迄未組織成立此其故雖由於經費困難者半而湘省久未就範則爲蕭氏遲徊瞻顧之一大原因此次湘省第四師長唐生智過鄂赴洛對於吳蕭頗表恭順之意且湘省修憲會議已有於九月一日實行召集之說預料湘省此後雖尙保持其自治之面目而精神則已傾向北方　　兩湖巡閱使之職權亦可以施行無阻故蕭唐氏自簽公　歸鄂後即仰承洛方意旨努力於副官交際軍法軍需軍醫九處各設處長一人處長人選悉由京洛所推薦除前已發表軍署參謀長張國溶兼任使署參謀處長鄂軍第一混成旅長潘守蒸調任使署交際處長外又於二十三晚發表以段　年爲副官處長馮家祜爲軍務處長二十四日又續發表軍署軍需課長王連城兼任軍需處長軍署軍法課長孫長衛兼任軍法處長均於二十四日就職至政務秘書軍醫三處處長原擬同時發表乃因薦牘紛來爭競太力一時難於定奪蕭意政務處長擬畀之前任省署政務廳長現任武昌商埠局長之楊會康秘書處長則委之黃岡名宿程明超至軍醫處長仍由軍署軍醫課長曹震兼任現因僧多粥少無從位置擬暫將政務秘書軍醫三處從緩組織以息爭端至使署秘書事務則擬於參謀處内設秘書兩名未參謀處長指揮辦理一切機要其有特别重大事故仍由省署秘書長成憲兼辦好在巡閱使督軍省長三個位置統由蕭一人兼任無論何署人員均可易於指揮也至巡閱使署之警衛自較軍署尊嚴因使署附設於軍署内故就軍署警衛兵士增編憲兵兩營特設憲兵司令以原任軍署副官長勞炯光調任至軍署副官長本擬以主任副官楊葆鋆升充以楊不願就臨時改以段鴻年暫代使署經費傳蕭已與洛方商定由紙烟特捐内按月撥給前定九月一日爲使署正式成立之期現以政務秘書軍醫三處長人選未定之故未識有無變更也（八月二十七日） 
[粤省官商决裂後之危狀（三）（毅盧）]  
　　東西北各屬相繼大罷市 
　　佛山商圑退入鄕落與官軍相持 
　　自本月二十二日官商爭械案决裂佛山方面商圑總部於本月二十日召集各屬代表會議議决二十二日一致罷市後二十二早佛山首先罷市各屬商圑勢力範圍地亦紛起響應除佛山樂從附近九十六鄕及官山九江陳村一帶外三水方面則西南一埠亦一致罷市南路江門香山亦有罷市之訊香山縣長林警魂在省聞耗已星夜遄返香山向商界曉諭東路東莞及虎門太平已於二十二日實行罷業因太平商圑代表於二十日參與佛山會議後至二十一日即通告太平全屬商店預備二十二日停業駐防太平之西路軍師長黎鼎鑑據報親向商圑勸解商圑答稱經總部議决二十二日全省一致舉行未便獨異黎再三以利害解說商圑祇允罷市期内仍照常營業故二十二日本太平商店雖盡閉門然糧食一項尙有交易其餘各物已絶市東莞城商會及十二坊商圑日前應佛山商圑總部之召參預大會即派代表李才爲西處代表赴佛山會議議畢返莞報告情形二十晚東莞城商會會長張子繩十二坊商圑圑長張勵圖議决二十日響應佛山方面至二十二早張勵圖率商圑軍將十二坊各街要衝嚴行把守街閘祇容一人來往坊内商店則掩門停業至於來往東莞太平省城各鄕渡因此影響已相率停駛交通一時斷絶虎門要塞司令爲愼防圑軍衝突起見立電西路軍總司令劉震寰轉飭前星期調離虎門之黎鼎鑑部轉回虎門協防黎部已於二十二日奉令由樟木頭開往鎭攝至於北路方面淸遠高塘等處商圑於二十二日亦隨佛山而停業廣三路沿各　商店完全閉門歇業者十分之三餘七成雖閉門仍如常交易至各街街閘均已掩閉僅容一人出入凡外人入市均有商圑盤查瀾石一埠駐有商圑六七百人極爲戒嚴由佛山至石灣均有商圑稽查駐通濟橋搜查行旅石灣一隅駐有商圑鄕圑二千餘人分佈沿河河岸警備西南一地商圑與滇軍衝突後幸尙無大騷擾各店仍閉門罷市至於商圑集中地之佛山自二十二日起罷市銀業當押等店最先停業其礙難即時停止營業者則賣罄貨物後一律停止貿易佛山地面四周無險可守商圑副長陳恭受已率精壯商鄕圑數千集合於石灣并爲聯絡各鄕商圑靈通消息　見趕設各鄕電話以傳達戎機據二十四日來省者言全鎭閉門者已達九成祗糧食店尙有交易但連日已有傷罄之虞鎭内街閘入夜六時即關閉不許人來往直至天明始開閘近日且到有大瀝四堡　崗疊敎等處民圑赴佛山附近助防日夜輪値守望放哨至里許以防官軍之來襲政府對於佛山亦極爲注意連日已增調滇軍湘軍各一圑并豫軍一大隊前往以實力制止罷市二十三日下午到佛山者已有官軍數千據軍界消息政府以陳恭受在石灣糾集商圑數千自命爲攻城司令先　佛山後攻省城并運動各屬商鄕圑爲外應實行動作云云政府現已實行下令討伐密令滇軍第三軍軍長胡思舜就近進攻胡奉命後已由東江調回滇軍一旅并助以湘軍一圑豫軍一圑其計劃係先行進攻石灣擒獲陳恭受由胡思舜親率步兵二營繞道瀾石前進并加　江防艦隊江鞏廣乾飛鷹等艦駛往佛山河面助戰另調滇軍一旅先回三水河口西南等處佈防各軍已於二十三日先後抵目的地然後政府即下令勸佛山商店復業如商圑軍有抵抗情事即由各軍下攻擊令將商鄉圑迎頭痛擊故政府昨日復加派滇軍一圑豫軍兩營湘軍一營開抵佛山在佛山在佛山車站前安設水機關槍對鎭内商圑戒備官軍佈置妥當後即由省另派人員護以大隊警衛軍赴佛山將省署勸諭商民復業之佈告及大元帥對於扣留軍械之演說詞等印刷品分派與鎭内各商店并口頭勸告如執迷商民仍復不悟則政府將任命官軍自由到店駐紥代行開市云云故二十四日下午三時三十分鐘此間接佛山來電謂多數商店門首貼有「奉胡軍長令即日開市」之字條照常營業守衛各街之商圑軍已一律撤防聞係奉總圑命集中石灣因二十四日佛山滇軍曾發出通告通知商店限二十四必時内一律開門復業否則立派軍隊入店駐紥商店得此警訊故有多數勉强開門營業至商圑副長陳恭受撤退佛山防軍後將各　鄉圑集中石灣樂從及佛山對岸之墩頭鄕陳亦在墩頭指揮一切二十三日政府已派豫軍兩營約六百餘人向墩頭鄕進發將抵該鄉時該處商圑鄕圑步哨即與豫軍接觸一時雙方遂起槍聲交綏約半小時豫軍已破圍而入商鄕圑退却豫軍入鄕搜索陳恭受不獲遂屯兵其間此二十三日事也佛山鎭内直至二十四日下午已有三份二商店復業省署已令南海縣長李寳祥回佛山由警務處派警警衛隊兩連及督察偵緝等同往以便對商界方面調停矣 
[浙省自治法大會紀]  
　　浙省自治法會議二十九日上午九時續在省議會開大會代表出席者經停頣等百十餘人由褚輔成主席諮詢省行政機關之組織及其權限昨天大會討論嵇文動議討論終局兪之謙動議自由起草今天應如何解决葉杏南云此刻省政制度尙未决定何從草毛蒙正云本問題關係重大仍應繼續討論嵇文撤回動議主席請各席討論高爾登駁委員制及内閣制主張省長制擴張其權限惟大逆不道等事仍應限制至於省長任期不妨定爲六年任滿不得再連任王侃對於高君所述於浙江現狀有所質問葉杏南主張應顧及國憲草案定委員制或獨裁制不能爲内閣制的表决殷汝驪駁内閣制其起原君主時代不過藉此緩衝分過其前提須有政黨以中國現狀府院之衝突可見國内無政黨内閣制不能成立主張委員制定立本法獨裁制定於施行法如是事實法律皆可兼顧廖家駒駁委員制及内閣制主張獨裁制以專責成葉煥華主張獨裁制謂有治法須有治人雖主張合議制者以　獨裁制不免獨斷獨行不如合議制足以集思廣益惟在代議制度下限定其職權範圍决無如何之危險况廣東總裁判行之無效可爲前車之鑒議至此休息十五分鐘繼續開議潘豪喚起注意過去未來之省沈鈞儒聲明委員制之利駁獨裁制及内閣制毛雲鵬質問沈代表獨裁制歷史上非民選今主民選請答復沈鈞儒答正要打破不良政治陳逸主張委員制贊成殷代表之說陸亞夫亦主引張委員制潘豪動議討論終局附議在十人以 
 
 
 

Page 11

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *上主席以討論終局付表决時在席九十五人起立者五十四人多數可决主席宣告各代表主張以兪之謙交付委員會自由起草一說付表决在席九十六人起立者四十六人少數毛雲鵬提出疑義起立者四十五人仍少數廖家駒仍提異議主席宣告用記名投票表决衆贊成主席宣告本問題付起草委員會自由起草贊成者投白票反對者投靑票在席九十八人投票結票白票五十張靑票四十八張白票多於靑票兩張可决遂付起草委員會自由起草王廷揚謂起草委員會起草時注意大會意思徐鋤榛謂付起草會起草後大會無須過慮主席宣告開議司法機關之組織主席云凡對於本問題提出意見書者請述明旨趣先由陳乃烈述明旨趣因在席法定人數不足遂散會 
[各省敎育界雜訊]  
　　京三圑體組織科學敎授研究會科學敎育之發達與社會之進化關係至爲深切在今日之中國尤有提倡之必要聞淸華學校洛氏駐華醫社中華敎育改進社共同發起組織科學敎授研究會由張仲杰先生主持一切所有各項課程均聘請國内外專門家担任并聘請科學專家講演本月二十五日在淸華學校正式成立課程共分三科（一）生物學科（二）物理學科（三）化學科凡曾授高等科學敎育之男子或女子現任大學專門學校或中小學校科學敎員者均可照章報名入會研究該會并呈請敎育部通令各省學校及北京各校敎員入會研究（屏） 
　　鄂省法專改大之廳令敎廳現訓令公立法政專校云前據該校呈爲改組大學擬定組織大綱學制總則曁支付預算書前來曾經轉呈省署鑒核轉咨敎育部備案在卷茲奉省署指令第一三四八號内開呈及組織大綱學制總則均悉准予咨部察核備案至支付預算書旣據稱業經陳請省議會應俟省議會咨行到署再行令飭財政廳查照辦理可也等因奉此合行令仰經校知照此令（召） 
　　湖北女學生請求撤消派西洋留學敎廳私派西洋留學一案迭經省敎育會及中華校友會等先後反對現又有北京女高畢業生亦起而請求撤消於日昨上書蕭督文曰各省并派留學生按照各省先例曁敎育部定章須專門以上畢業生任省初試赴敎育部再試及格乃能派遣出洋（中略）不料近來查得前敎育廳長宗彝　敎育廳長程鴻書不遵定章私行派出資格不合之留學生至七名之多反令好學之士向隅某某等畢業北京女子高等師範力求上進回省擬投考歐美留學原額旣爲不合資格者所補考試復遙遙無試查江浙等省每年遣派留學均有女子名額並指定學程爲發展將來敎育地步吾省女子敎育方始萌芽承鈞座提但漸有進步正宜儲備人才以圖發達懇鈞長將敎育廳私派留學原案撤消舉行嚴格考試拔取眞才以正士風不勝迫切待命之至云云（召） 
　　皖省小學第三次研究會皖省小學敎育近年無甚進步其原因在小學敎員缺乏研究心本年皖敎育廳通令省立各小學組織研究會每月一次昨（二十八）爲第三次會期計一師附小女師附小第一第二模範小學第一女模範小學五校出席敎職員共三十餘人時間在午前九時地點在二模小學首由敎廳代表包君發表意見（一）後期小學國文如何與初中國文相接（二）前期一二年級兒童如何使在校時間延長以合社會家庭心理（三）課外作業如何能使師生合作不專恃僱役（四）國音如何使漸趨統一（五）童子軍訓練應注重平時之實行（六）兒童游藝演劇應以練習語言動作爲目的不可偏於迎合觀劇者心理趨重男女愛情希望諸位加以討論云後又討論提議案（一）小學訓練是否應有具體標準議决由各校將本校訓練方法及成績以書面彙交試騐組下届提交大會討論（二）一級學程度不齊如何救濟議决入學與升級時嚴加試騐（三）投考後期小學兒童太多一級不能容如何救濟議决此爲敎育行政問題且爲縣敎育範圍之事應另提案交本縣敎育行政會議（四）各校可否採用標準測騐議决交測騐組辦理（五）單級敎　每節内時間如何支配及先後次序議决交試騐組辦理十二時散會（明） 
　　皖省取締法政講習所安慶近年私立學校非常發達而法政講習所尤多近有數校因敎育廳取締查其内容不甚完備其中以江淮法政及八皖法政兩校缺點尤多曾令其　辦結束該兩校校長因本年度已招新生且有學生明年即畢業者難以中止擬請至明年再行停辦大約本年或可維持現狀（明） 
地方通信 
[松江]  
　　泗涇籌組保衛圑江浙風雲漸急居民咸有戒心遂由張品純陶惠鑫吳變齋等召集本鎭居民籌議防衞之法經全體議定組織保衛圑數十人日夜輪巡同時由濮敬　張　治葉鼎初　振　　召集同志準備　斧組織協助保衛圑數十人聘莊君潤海爲圑肯與保衛圑共同輪巡故居民已得安居樂業矣 
　　無錫 
　　昨日形勢又復嚴重昨夜聞有大軍過境開赴前敵夜間並有大砲四尊運錫裝置通運橋下人心惶惶前日澄錫交界之泗河口地方有兵輪一艘損壞機件嗣經修復始能開行馮祖培知事以欵項支絀難於應付日内異常焦急隊長鄭梅軒以連日秋凉有下雨之勢特飭落班隊士在沿途搭蓋草蓬藉避風雨連日縣署飭匠修理城垣城門以固防務連日紅十字會辦事異常忙碌頗爲熱心 
　　軍事消息一束聞齊督軍於二十九日到常本邑馮知事已赴常禀陳一切今日（三十日）午後縣警察所接常州來電封僱民船三十艘汽油船兩艘駛常備用李候兩警佐當即照辦昨日縣署致函十六市鄕董事從速組織保衛圑保衛地方又諭令沿鐵路各圖董保隨時保護鐵路以重路政並佈告行人勿近鐵軌下午五時平和公會在商圑公會開幹事會議决改名爲地方維持會討論防務經費等問題爲時甚久不及報告錫地日來已無形戒嚴昨夜運來之大砲二尊在通運橋下有兵士搭帳篷看守無運往他處之勢 
　　軍事與防務之準備（一）陸軍第七十六混成旅第一百五十一圑第三營營長張國威（懋庵無錫人）於二十八日夜山寗來錫住啓泰棧二十七號房間今晨（二十九）日）七時與水警程星三區長接洽防務問題午刻出發防地在木凟至無錫太湖邊一帶駐防（二）商圑司令部職員計總司令楊翰西副司令單紹聞總隊長施羽亭防務股長許煩如文書股長王恂厂軍需股長楊拱辰軍紀股長蔡有容軍裝股長張湛若交際股長馮雲初庶務股長朱梅森偵緝股長蔣桑齡本部幹事孫肇榮孟植之（三）陸軍第六師砲兵第六圑圑長崔榮錦及軍需官馬維賢來錫採辦軍米陸軍第一師參謀長蔣毅由澄來錫與馮知事接洽擬即赴宜（四）邑人胡浩奉督署令來錫招募别動隊一千人昨日與各圑體接洽警備隊士兵每日至鐵路梭巡以維路政 
　　常州 
　　軍事消息彙誌（一）白寳山軍隊二十九日上午十時許經過西門共民船十餘艘用兩輪拖帶人數在一千人以上（二）陳調元軍隊一圑昨晨由火車開到駐紥火車站（三）陳軍到常後圑長畢化東（紹周）當即派軍需由李警佐同至商會請代辦柴草白米各二百四十擔當由商會照單辦妥送至營中（四）二十九日商會市公所特備白猪四頭麵粉十袋高粱二罎小樂園上席兩桌犒賞揚軍（五）商會市公所爲軍隊拉夫二十九日特發行通行證以資識别 
　　督軍飭縣投送密令二十八日夜深縣署接督軍密令並附致白寳山密令一通着即轉致當由姚知事飭人分投探送至二十九日上午由第三分所探悉白軍過常始將密令投遞 
　　基督敎會請改救濟院本邑基督敎會共有十三處電請齊督照約保護並將敎會學校等處一律改爲婦孺救濟院 
　　法圑合設軍需採辦處縣署於二十九日下午六時開官紳會議到會人數甚多僉以日内大軍雲集軍需孔亟非由官廳及地方公圑共同負擔不足以資應付議决縣署與市公所商會農會四鄕公所各機關合設軍需採辦處處處即設在縣内由縣署及各機關各派一員常駐辦理一切 
　　常熟 
　　江浙風雲中之本邑近况本邑近日關於江浙問題之謠諑瀊有影響茲將二十七日各方情形分載如下（一）縣署會議趙知事與張商會長由蘇雇乘民船於本日上午四時抵常十時趙知事以電話邀張及中交兩銀行行長等在署會議公决（甲）由縣電請朱鎭守使趙警廳長准將本邑招商輪船恢復蘇浑航線以通消息該輪來往時標揭旗幟並由縣派警隨班護送准於二十九日實行（乙）分駐城鄕之水警巡船三十二艘現均奉廳令調防各市鄕防衛空虚末護軍民兩長日前電縣會同商會籌解軍需洋六萬元討論結果當由趙知事復電督省兩署大意謂正在籌措中（二）縣商會開緊急會議到者典業各銀行及各業代表等三十餘人由正會長張洵主席先議回復交通問題討論結果對於市鄕航船交通决定由商會致函水警十三隊陶隊長縣警察所趙所長一律免予封僱至軍需問題由典業錢業銀飾業綢緞業等儘力籌認又典業推舉代表赴署請求自本日起保護當舖營業（三）是日縣議會邀　參會農商敎三法圑爲組織和平會在縣議事會開聯席會議决定（一）由五法圑復省敎育會代電表示贊同和平主張（二）由五法圑聯呈軍民兩長呼籲和平（三）由五法圑各推代表一人晋謁吳旅長陳述地方酷望和平情形當推定各代表（議）張督頴（農）殷簡公（敎）范冠東（商）張美　（參）　星五　五法圑公函孫　妥　　　　　鄕交通（五）和平　地址即假縣議事會由各法圑各派一人輪流駐會議畢遂散（四）客軍過境情形第四混成旅於二十六二十七兩日先後乘民船開抵本邑暫駐西門外晒麥塲附近旅長吳衛贊（渠韾直隷河間人）約束兵士甚嚴兵士亦守紀律故市面上絶無紛擾情事駐紥地點擬假定城内新老兩邑廟及慧日寺等處共司令部暫設西門外前縣師校舍之何姓空屋前昨兩日軍士糧食由縣署供給自本日起一律自備 
　　鎭江 
　　江浙備戰聲中之鎭江鎭江連日以來軍隊過境絡繹不絶居民非常恐慌稍有餘資者奠不以租界爲安樂窩故箱籠什物咸寄頓焉過江划船平日取費數十文近則非索價二三元不可至於錢　日前（二十七）在公所會議僉云金融呆滯輪轉不靈自即日起無論長存活存一律止付所有各種鈔票除中交中南三行外餘均拒絶惟各食物店以軍隊麕集生意非常發達如饅首大餅之類幾爲之一空新河木商則自籌欵項招募圑丁十五名暫駐於舊新河木釐　内分班巡察新河一帶以防宵小王家巷一帶以及城内堰頭街五條街商店亦集議組織自衛圑由商圑圑員吳君敎練以備緩急 
　　會議組織民圑鎭江官紳商學各界於日昨（二十九）下午四時在商圑開會到有解震臯馬貢芳于小川胡健春吳士錡楊子磐嚴則明顏德身兪世誠陸小波蔡雲孫等五十餘人討論丹徒民圑辦法並將丹陽縣胡知事致翁知事與丹陽商會胡會長致于會長函宣告大衆并云該縣現已籌欵數千元召募民圑二百名業經開辦徒陽毘連急應尅日成立以期聯絡經翁知事及解震臯馬貢芳梁稼西等再三討論最後解决擬招民圑四百名先在地方積穀欵内挪提二千兩事後在正稅内扣還定名爲丹徒聯防民圑辦事處附設於商會内散會時已鐘鳴八句矣 
　　招輸送隊强拉民夫鎭江警察局刻以駐鎭留守司令部接奉十九師師長電令速招輪送隊五百名解送前防當令各區署代爲分招以致發生强拉民夫情事鄕民聞訊相約不上街挑糞不上城賣菜因之人民更形恐慌 
　　揚州 
　　質典實業時間縮短本埠埂子街朱長齡左衛街協成各當典自大軍過境及此間軍隊開拔後已縮短營業時間每日祇開兩小時貧民殊受影響 
　　呈報篐江大岸修竣瓜州河東觀音菴篐江大岸外灘坍塌前由紳董劉廣炎報絲縣署委王寳田及瓜州虹橋各巡官督率董民分段挑築刻已竣工呈報署備案矣 
　　嘉善 
　　砲兵調防人心恐慌駐在此間之砲兵第二連昨（二十九號）奉令調往乍浦由第一連調回塡防謠言孔多人心因之惶惶遷徙者頗多前會會長陳濟才君之夫人因急欲乘車在車次中風斃命殊可慘也 
　　嘉興 
　　社會受軍事之種種影響（一）北大街商聯會因時局緊張謠諑繁興於二十九日下午四時召集各職員開急緊會議到者頗衆由副會長陸初覺主席决議事項（一）勸告各商號夥友取鎭靜態度（二）以圑體名義加嘉興紅十字分會（三）將開會情形報告縣商會備查（二）商市尤見淸淡米價因受各種影響每石已漲起二角各種捲烟因到頭無有每大匣漲起二角三角不等（三）嘉興至平湖乍浦小輪已於昨日起宣告暫行停駛惟新塍海鹽等小輪仍照常開班來禾乘客非當擁擠（四）此間郵務局來往信件較平日約三倍各郵差按時送信毫不遺誤（五）城内外各閱報室以及茶寮等公共閱報處所每於滬杭各報送到時閱者多爭先閱看擁擠異常（六）東門外緯成公司裕嘉絲廠繅絲及織綢女工大半係杭紹台等處招來現因各該家族多來函催　回家故大部分女工已於二十九三十等日請假回籍 
　　游擊隊選警編充嘉興農商敎自治等六法圑發起組織一「嘉興區游擊隊」額設一百名由警察所長張光烈節制經費由地方認募等情已誌三十日報端茲悉徵募隊員方法因一時訓練不及業由張兼隊長就　屬　屬警察分所中揀選精明幹練之警察先行愼重編充不日即可宣告成立矣 
　　紅十字分會之開會情形嘉興紅十字分會已於日前發起組織二十九日該會在南堰緯成分公司開成立大會正會長　謀先副會長高叔荃均因事未到當由理事長蔡定武主席决議案件（一）本會圖記旗幟等已由上海繼辦事處發下啓用本會當即宣告成立（二）推文牘起草分呈本地軍民官署依約保護（三）推王左泉等三人爲理事員錢紹型爲資　員聘任正會員分會　事員查天畏兼任文牘（四）經費除會員費外籌募特别　以補助之 
　　温州 
　　緝私班營長被控駐甌緝私十一營書記楊魁甲在登　坊某烟窟吸烟被地人葉顯忠瞥見報警拿獲該營長班瑞五聞訊即派鹽警十餘名追赴警所將楊奪回並捕葉顯忠到營鞭棍亂打致葉重傷嘔血翌日訴永嘉地檢廳騐明傷痕傳票偵訊旋爲該營長賄托將案沉擱事爲地人陳鼎芬及白文俊等知悉以營長私刑凌虐大抱不平紛紛電請督長及鹽運使查辦 
　　紹興 
　　風雲緊急中之紹興防務紹興向駐有步兵第六圑一圑去年因新嵊匪氛猖獗圑長伍崇仁奉督辦命令委爲剿匪司令率帶該圑第三營全部及第二營之一部赴新嵊剿匪後以該處匪勢稍靖遂陸續調回原防現因省防吃緊此項軍隊及新近調紹之機關槍連均已奉令於日内開拔本縣防務當由淸鄉處與警察局會决定如下（一）將警察局之保安隊調赴紹嵊交界之王城駐紥以防嵊匪乘機竄入紹境（二）淸鄉處再添招巡緝隊一百四十名負責維持城中秩序現已着手招募不日即可足額（三）將駐在岔路口及謝家橋之臨時警察隊調回城中改爲巡邏隊晝夜分班在城中巡緝 
來函 
[蘇衍孫來函]  
　　敬啓者鄙人今日自蘇州抵申閱大報要聞　蘇州快信第一則内載「前商會長蘇稼秋亦被拉再三懇情始掌頰兩下而放」等語查鄙人前數日均在蘇州家祖父稼秋朱嘗出門一步想係傳聞失實用特函請更正西門中華路蘇衍孫八月三十日 
 
 
 

Page 12

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 13

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *本埠新聞 
[江浙風雲之昨訊種種]  
　　江浙風雲昨聞蘇齊已抵常州兩軍相距僅十四英里惟雙方均已容納緩衝之議兩省代表已公推軍事專家調查駐兵適宜　點和平希望不絶如縷茲錄昨日消息如下 
　　（一）昨日之軍事消息 
　　兩軍陣線之槪况據外人消息蘇軍東路在崑山至太倉現距瀏河之浙軍尙有數英里西路太湖東以吳江爲終點在湖西以宜興爲終點浙軍陣線在嘉定黃渡過靑浦至太湖蘇軍出崑山兩英里浙軍出黃渡一英里現相距十四英里崑山駐軍約有三萬蘇軍陣線所以不展至瀏河者以海軍準備尙未完備之故蘇軍逐日南逼取攻勢 
　　蘇齊昨到常州訊昨晚據某方消息齊燮元已　常州 
　　鐵路方面之軍事消息昨日雙方軍事行動依然不息蘇軍方面徐州白寳山部陸軍第二旅第二圑全部昨已開抵鎭江旋即開赴蘇崑陣線丹陽奔牛昨亦有兵車兩列開往分駐要隘聞寗鎭蘇常一帶自本月二十六日晚起截至昨晚止滬寗路共開軍隊專車計有三十列車之多然尙未終了浙軍方面昨晨六時由砲臺灣開赴黃渡專車一列計　車八輛内有過山大砲六尊牲口一車砲兵一營上午十一時四十分又有龍華兵車一列計掛車三輛有步兵一營軍官數員由北站調換機頭開往砲台灣防守昨日黃渡兵營缺乏糧食即經電知上海司令部照解昨日盛傳杜錫珪將率海軍陸戰隊登陸進窺瀏河口附近寳山羅店嘉定南翔吳淞瀏河等一帶居民遙見浙軍雲集均驚惶失措紛紛避難來滬前晚十一時後滬寗路崑山車站據軍事偵探報告安亭黃渡間某號橋梁有阻碍之說致將下行之特别通車扣留唯亭四小時嗣由北站機務洋總管會同工程乘車頭前往沿途察勘並無損壞知係誤傳旋將該通車開放來滬上行夜車亦遲至上午二時方始由滬開行云 
　　蘇齊借車連兵江浙風雲又形緊急洛吳大軍南下不日可抵浦口蘇軍由寗載兵開車至崑山已有十八列車又至常州已開三列車蘇齊近因滬寗路之車輛運兵不敷分配業已向津浦路借車頭十輛貨車數百輛已於昨日（三十日）用大號民船在浦口站裝載將於今日到寗作載兵之用 
　　蘇齊尙待吳援軍蘇齊現尙待洛吳以河南張福來之援軍二支南下接濟一取徑信陽州一取徑開封直達徐州惟均尙未開拔 
　　吳佩孚軍到寗之外訊大晚報云據本日南京來客言寗城又到有大隊北軍約有三萬之衆傳開皆係吳佩孚派遣來蘇加入上海附近之戰爭者 
　　蘇軍前線軍隊之分配國聞通信社云昨從軍界方面探得蘇軍各師旅在前線配置情形如下蘇州崑山朱熙蘇第二師陳調元蘇軍第五旅黃振魁蘇第一旅瀏河蘇州河水師第一司令水上警察廳長趙會鵬張仁奎蘇第二旅白寳山蘇第一師内之步兵一圑混成一圑平望馬玉仁蘇三師中之一混成圑另二營陸軍第六師中之一混成圑吳瓚恒第四旅張繼勳之補充圑宜興陸軍第六師一旅楊春普第十九師陸軍第七十六混成旅 
　　兩方之軍事行動（一）所駐嘉定浙軍第十師部下兵士於昨日（二十九日）均遷駐嘉定城南六里許之石崗門　南翔通軍用電話（二）南翔新到滬兵數百紥營於車站北鐵栅外原駐該處兵士已向崑山開拔（三）蘇海軍本有一艦停泊於崇明之南門港前日（二十八日）已調回鎭江現崇明之南門港旣無海軍又無陸軍有謂二十八九兩日開到蘇兵數營恐非確訊（四）浦東楊思橋附近火藥局日來加意防範其對江兵工廠旁架有機關砲控扼浦江（五）崑山蘇軍紀往不佳居民被拉夫軍營役使者日必數起但約每人月給俸三元不供膳宿 
　　浙兵昨日之輸連日浙軍駐砲台灣之陸軍砲十圑奉命調赴黃渡車站駐防裝格林大砲四尊（聞此砲前平蒙古之用）機關槍六架及砲兵一連計掛車十輛於昨晨十時專車出發又駐宋園路之浙軍第十師第二圑張營長帶步兵三連隨携子彈甚夥往瀏河駐防 
　　砲台灣附近之情形吳淞砲台灣自有厦門海軍進攻之訊傳傳出後即實行戒嚴所有大砲及一切藥彈均已安置妥協砲台之週圍滿佈步哨行人不許通過情形甚爲嚴迫惟附近之海面未曾見有兵艦 
　　江灣續到軍隊塡防江灣第一營自開往寳山防守後該鎭已露空虚現象二十旅旅長朱聲廣以江灣地處淞滬之間頗占軍事上重要位置特從松口調來軍隊一營分駐東嶽廟大寺牛郎廟三處各兵士已部署妥當紀律甚爲安詳云 
　　西報紀淞滬軍情字林報云外間謠傳製造局附近官廳已令婦孺遷徙出境兵士挖濠甚忙其實龍華高昌廟一帶狀况一如平日馬路中仍有婦孺往來掘濠之說更無影蹤居民亦不甚恐慌吳淞一鎭昨日亦往視察鎭中已不若往日之喧鬧蓋鎭民料地當戰區紛紛遷徒加以軍隊拉夫人心大慌且他處拉夫僅用以輸送軍需聞吳淞則給以制服編爲軍隊因是避難來滬者極多是日碼頭上有漁船一隻懸掛海關旗幟正在卸下子彈旁有兵士六人監護此爲鎭中情形嗣至砲台灣狀况與龍華相倣除有短牆防衛外未見其他防禦工程境内野草蔓生叢樹四布設有敵人攻擊藉樹林爲蔽可深入百碼以内土牆亦極卑陋不難踰越一受砲火土必崩堕其時有兵士曳砲數尊運入舢板開駛來滬其後聞係送往蘇州河上流大約崑山附近必將有劇戰也砲台情形鎭靜如往日哨兵徘徊自若在門前賭博毫不注意行人附近亦無軍艦駐泊日前曾有巡洋艦一艘魚雷艇數艘泊此監視俄輪現除一二較小者駛回上海外餘已開至三夾水外探視寗閩海軍矣 
　　滬方軍隊之調動與留守兵工廠方面駐軍第六混成旅步兵第二圑（圑長王保安）本有三營今第二營已開往浦東看守火藥庫第一第三營則留防該廠惟若戰事發生此二營仍須開往前線而以第一圑長劉得勝任防守總司令龍華方面由第十師第三十八圑駐守至第三十九圑則專任守龍華火藥庫及保護軍署之責至原有之砲二營（營長梁有諒）則早已開赴崑山矣 
　　楊化昭仍在杭州昨聞楊化昭仍在浙江省城其軍隊均運在筧橋嘉興兩處尙未開發又聞松江軍隊祇存一連之數係防護及保護鐵道其餘各軍均調赴宜興云 
　　北新田蘇軍駐防崑山附近十餘里之北新田地方係吳淞江要道之區蘇軍第二師朱琛甫遣派部下羅司令督同步兵三營共乘民船四十餘號由小火輪拖帶於前日開赴該地駐防該兵船等駛過眞義鎭外塘河因缺乏糧米赴鎭購買致鎭中市民驚慌失措頃刻全鎭罷市後由警所巡官會同鄕董將原委說明始行開市惟居民均逃避一空該兵船停過一宵即於昨日開赴目的地並即派工匠等赴眞義車站趕裝軍用電話直連北新田之駐軍地點 
　　宮邦鐸六師到蘇後消息宮邦鐸所統第六師軍隊前日（二十九）下午四時到蘇拉夫佔屋頗爲滋擾並未掘濠備戰 
　　護電使傳令禁止拉夫何護軍使鑒於蘇軍在蘇常一帶拉夫騷擾民怨沸騰深恐滬軍在南翔嘉定黃渡諸防地萬一有類此之行爲特命汪參謀長前日傳令各軍嚴禁强行拉夫如萬不得已需用夫役當先問本人是否願意並按日給酬且講定日期以免有荒農事昨據南翔來客稱該處所駐第十師三十九圑第三營紀律極明毫無騷擾情事兵士入市購物由排長督率按物給値均不折價該鎭當舖有憲兵防衛不准兵士入内當物所佔民田令地保擔保向駐軍領損賠償云 
　　護軍使派兵駐川沙前夜（二十八日）護軍使派步兵一百三十人到川沙駐在海邊之白龍港口離城十餘里聞昨繼到砲兵五百餘人 
　　（二）吳淞昨日之狀况 
　　機關槍隊往南翔吳淞砲台灣於昨日上午六時開往南翔之機關槍隊八車内有十五生的陸路砲數尊此項軍隊由浙江運淞轉發南翔防禦 
　　朱旅長往南翔昨日（三十）駐吳淞朱旅長由龍華站乘專車直達南翔黃渡車站一帶陣地察視防線並命將大砲向西方備敵 
　　楊圑長往瀏河前敵總指揮四十圑圑長楊杏林帶同軍號長等於昨日上午乘坐火車到申轉乘滬太長途汽車前往瀏河以便指揮聞吳淞砲台灣一帶歸暫編補充第一圑　圑長爲後路總指揮 
　　軍警保護車站軍警保護車站吳淞旗站砲台灣藴藻浜三處車站有暫編補充第一圑第三營派令武裝兵士一連分駐各車站保護商埠警察第一署巡官于廣海率帶武裝巡警八名保護旗站藴藻浜車站則有第二署巡官王寳銓督警保護 
　　商業蕭條狀况吳淞金得和典當前數日照常營業减短時間至午後二時關門昨日起竟不開門大門上貼有暫停營業字條其他則大洋貨店兼售綢緞者有完全關閉者有門面雖開而並無貨色者亦有在店堂打綑包裹者種種情形不一而足米業中則均宣告無米可售雖有二三家各存一二擔者亦不肯整擔出售總之全鎭關門停售者十之一二即未關門者營業亦無幾矣商埠警察顏壁臣局長因見店家關門停業恐於治安攸關特於昨日親赴商會擬邀同會長蒞各商號誥誡適顧張兩會長赴滬顏局長單獨至各店家切實勸導毋須驚疑自擾務各照常營業云云詎關閉門戶之各店已將貨物運至他處雖欲開門營業亦無貨可應故近日淞鎭景象蕭條已極云 
　　派員檢查郵件吳淞陸軍稽查處正稽查官李樹芳因目下軍務緊要特派王稽查員帶同稽查兵一名每逢郵局開班之前至郵政局内檢查往來信件以免洩漏軍情 
　　買米無船裝運寳山縣馮知事昨日命役人到淞購買食米十五擔擬雇船運裝詎無從雇喚船隻及小車雖有小舢板船恐軍營中封扣均不敢允裝 
　　採辦軍用羅蔔昨日午後四時松滬護軍使署派人至淞採辦軍用鹹羅蔔干五十擔每擔價洋四元包送赴滬因無船隻裝運故由上海雇喚運貨汽車兩輛載滬 
　　（三）關於海軍之消息 
　　兩艦開赴瀏河協防海軍昨日派建康永績兩艦開往瀏河辰字魚雷艇開往松江協防建康艦長係嚴守華永績艦長係蔣斌辰字艇艇長則爲陳時珍云 
　　兩艦開抵吳淞昨日午後四句餘鐘朋永績建康兩兵艦由滬開駛至淞口三夾水往來梭巡以防寗閩海軍攻擊砲台 
　　受杜運動之海軍官員潛逃受杜錫珪運動海籌軍艦之艦員除蔣元俊在逃何天宇薛大璋被拘外尙有周司令部之書記官王葆濓副官長饒熺昌昨亦畏罪潛逃 
　　鎭海關緊急戒嚴訊昨日下午旅滬甬人方面消息鎭海砲臺司令張伯岐氏以杜錫珪覬覦浙洋海防吃緊昨已緊急戒嚴凡外來船隻一律不能進口惟由滬赴甬之商輪則可由鎭海轉岸 
　　海軍方面之消息國聞通信社云關於海軍方面昨日之消息（一）海軍領袖林建章昨日飭派列字雷艇開赴松江巡弋永績建康兩艦開赴瀏河口巡弋均已啓椗（二）海軍領袖林建章通令各艦艇現時軍務吃緊員兵更形辛苦當照戰時定章辦法加給員兵伙食另備料件發給以示體恤（三）閩電閩隊先後開行集中象山港候杜錫珪命令同時會合攻擊（四）閩隊司令楊樹莊人尙和平此次奉杜錫珪命令率艦來滬意猶游移接杜電如不能行可將艦隊交海容艦長陳季良率帶前來楊不能不親自出馬經各方去電詰責頗爲爲難云 
　　（四）劃緩衝地線之往來電 
　　蘇齊督覆兩省紳耆電（其一）申報館轉高白叔黃伯雨兩先生並轉盛張沈蘇廿張　虞方沈金史李伍顧鄧陳祝謝王沈諸先生均鑒勘電敬悉熱誠斡旋忻佩無已近以隣省徵調頻繁人心惶惑因令少數軍隊略移防務以保治安想望和平無問今昔特復希察齊燮元艷（其二）張仲仁黃伯雨兩先生並轉沈方馬錢黃袁史陶諸先生均鑒勘電敬悉辱承惠敎敬佩極深防軍保衛境内若無外來擾害定應貫澈保安宗旨衆目具瞻希釋錦盼特電奉復齊燮元卅 
　　兩省紳耆再致兩省當道電南京齊督軍杭州盧督辦均鑒兩公艷電均誦悉現已由兩省公推軍事專家四人會勘駐兵適宜地線請各派參謀來滬會同辦理并准發通行證由參謀携滬分給庶兩公贊許和平之誠意可以實現佇盼福音高雲麟黃以霖盛炳紀張一麐宋漢章虞和德沈恩孚蘇民生甘鋐朱紹文沈澤春張汝芹伍崇學祝紹箕金百順陳其采王孝賚方積蕃顧乃斌鄧邦述沈銘昌史量才又訊江浙各代表所推定專員爲冷遹趙正平顧乃斌陳其采四人云 
　　（五）唐紹儀之意見 
　　唐紹儀關於時局之談話孫寳琦離京南下調解江浙問題韓紫石得訊電約唐紹儀俾孫氏抵滬共籌和平辦法唐氏富有政治經騐年來息影滬凟對於江浙問題自極關心記者昨特在訪茲以問答之辭略記如次記者問孫慕韓南下約同閣下調解江浙問題確否（答）誠有其事目前紫石來電曾以此相約惟今日得悉慕韓到津似尙有待暫不南來矣（問）江浙風雲有疏解之可能否（答）此實難說祇可聽諸天命若連下十天大雨（談話時適雨）戰雲或可消散蓋兩方軍隊於住食皆未有充份完美之準備也至若欲以人力挽救非宣言所能收效羣衆須作有力之表示貫澈實行自治之眞諦一省政治一省人民須處處予以嚴密之監視今江浙士紳對此危機竭力防止雖已間不容髮而尙有挽狂瀾於將倒之希望實爲民意足以左右政潮之端倪如能發輝而光大之不徒用少數人之口舌面以較切實之方法則兩省之久安長治可期若各省人民對於省政俱有强有力之表示則全國太平可立致（問）江浙問題似非局部的實由數年政治上之不平激盪而成賄選似亦爲其原因之一然否（答）賄選固不當然余非但非賄選實根本不滿於代議制按諸事實有選舉即難免行賄余蓋以爲何必設此總統以種禍根也今江浙風雲簡單言之實由於上海駐有重兵其大錯乃項城　鑄項城謀帝制自爲乃仿前淸防兵制度置護軍使鎭守使等分布全國以防止稱帝時之反動項城死無人能調度遺局危機遂益多今希望人民大大覺悟實行監督政治則軍閥可不倒而自倒矣唐氏並談及粤局謂孫陳似難脩舊好至奉方現在高梁尙未收穫頗礙於軍事動作云云今日張仲仁仁氏亦會往訪唐氏對於調解江浙問題極願效力云 
　　（六）關於交通之消息 
　　蘇長官保證行軍無礙字林報云聞蘇州軍事長官已向外人保證行車事務悉聽路局辦理對於干涉一層盡力减至最少限度 
　　滬杭路昨日之情形滬杭甬鐵路昨日（三十）上下行各客車仍照常開行惟來滬各班客車駛在沿途各站等候搭客上車及搬運行李異常擠軋車内乘客均滿座無立足之地所有杭滬三班貨車自昨日（三十）起完全停駛因無龍頭拖帶所致又聞杭州站扣留龍頭十輛廂車邊車約百餘輛又上海方面扣留龍頭三輛廂車邊車亦有三四十輛均預備軍事運輸不得他用昨日杭來快慢各客車到滬均脫鐘點三四時之多 
　　暗拆松江站鐵道釘之破獲滬杭甬鐵路昨日（三十）松江站段内二十八號橋地方有二人暗將鋼軌道釘拆去三只時適有鐵路警察巡路當將兩人扣留解送松江司令部押候訊究 
　　蘇軍護路之嚴密蘇齊近沿滬寗路從南京至崑山每二百步派護路兵二名夜間手持一燈更爲嚴密 
　　（七）軍警防範之消息 
　　護軍使令防間諜松滬護軍使探聞某方密派間諜混入本埠探察軍事動作實於軍事進行有礙除通令各軍營嚴行防備外昨將諭令稽查處加派稽查分投密查如查獲形跡可疑之人即行拘解訊辦以重軍務 
　　二區警署之防範淞滬二區警察總署杜署長近以江浙軍事吃緊本轄境北連租界南接高昌廟在在均關緊要深恐匪頰乘間潛匿境内擾亂治安除各要隘加派雙崗武裝防衛外並加派偵緝遊巡等隊各隊士在來巡查以輔崗警之不逮而杜署長每日至上燈後必督同巡官等親自出外查察藉覘長警之勤惰一面諭令界内居民切勿聽信謠言自相驚擾如遇造謠惑衆者准予鳴警帶署罰辦以保公安 
　　警廳長注意治安淞滬警察廳長陸榮籛於本月二十九日奉松滬何護軍使委任兼　戒嚴司令部軍法官等因陸廳長奉委即日任事除詳報接印外並出示曉諭商民人等仍各安居樂業切勿聽信浮言如有游兵革警及流氓等滋生事端惟有按名拿辦不貸昨午陸廳長又召集所屬各區所隊官員到廳而授一切事宜陸廳長又定於即晚始親率探警分往城内外並閘北浦東所屬各區所盤查巡察以保治安 
　　各區警署加派偵探淞滬警察廳長陸榮籛昨據探報福建艦隊已有軍艦數艘駛抵吳淞口外且有某方密招匪徒混入本埠各處以搶奪各區警械爲入手云云陸廳長乃諭飭偵緝隊長郝樹林隊員曹幹生督飭探員偵探嚴行偵察以重防務郝隊長奉令後以本廳原派探員王愼卿一人偵探八人一區原有探員朱仁泉一人偵探六人二區原有探員馬良才一人偵探六人三區原有探員楊保廷一人偵探五人四區原有探員李鴻翔一人偵探四人五區原有探員周根瑞一人偵探四人現因軍事緊急原有探員偵探日夜輪班誠恐不敷辦公昨特選派偵探三十餘名加派各區帮同巡緝以免疏虞計派定本廳加派偵探九名一二兩區各加派偵探四名三區地臨浦東地方遼闊防務重要加派偵探六名四五兩區各加派偵探五名並令各區探員督同偵探日夜分班會同巡警往來各處嚴行梭巡並搜查行人有無夾帶危險物品以安閭閻云 
　　（八）各圑體之消息 
　　山東絲業公會明日開會上海關山東絲業公會近因江浙軍事問題關係緊要特訂於夏曆八月初三日（即明日）下午一時開同業臨時會議會塲在四川路民昌里恒興公絲號内昨已分函駐滬各絲號届時請派代表蒞會列席與議矣 
 
 
 

Page 14

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *　　工商研究會之呼籲和平電本埠中華工商研究會昨發代電分致各界茲錄如下 
　　南京齊巡帥杭州盧督辦江浙各圑體曁奔走和平諸公均鑒江浙當局賴公等呼籲已允緩衝驟聞似可稍紓戰禍實則壤地相接隨時隨處可以接觸其又誰爲臨場監視之人耶竊意兩省當局對於緩衝旣採納是姑無論其究竟若何而言爲心聲其一種希望平和之雙方似猶未嘗絶望公等即利用此點進而請其各將軍隊撤歸原防一面更擔任爲澈底之排解以免時虞接觸豈不一勞永逸夫兩省當局對於戰事之得失甯不籌之已熟蓋戰端一啓斷非旦夕所能了結兵連禍結將無已時江浙之爭夫豈江浙局部之爭耶以二公之明詎見不及此以二公平日與江浙人士感情之洽江浙即不啻第二珂鄕又何至謀有所不利於江浙而甘爲戎首重貽大局之憂耶逆料二公决不至此年來各省弄兵江浙未曾牽入方深慶幸則何不常留此完善省分以爲他日者斡旋中國大局餘地必欲回歸糜爛其果　所仇於江浙夫戰謠旣起而後工商業損失已達五千萬以上試問此數千萬將向何方索償耶萬一戰事果開秋節旣　工商業將益不可收拾是豈平日愛護工商者所應出此他若交通梗阻一般居民遷徙流離號泣之聲不絶於道逆知兩省當局倘使眼出出偶見及此度亦將慘然涕下也天下無不了之事江浙有何深仇宿怨怨必欲一尋千戈前旣兩省紳耆父老出作調人在二公果其息事寗人定能　蘭交歡勉徇衆意先將軍隊各歸原防然後聽由調人根本疏解在調人方面固當不偏不倚積極持平而在二公亦應以中國全局爲前提就使　予退讓猶是楚弓　得非然者倘第三者以兩省商務關係密切而不之袖手則且何以應須知謀我者甚急固唯恐我之不内亂也二公當代賢豪諒能鑒及幸即懸崖勒馬勿　鷸蚌之爭江浙幸甚大局幸甚中華工商研究會艷 
　　全皖旅滬公民弭兵會致皖馬電全皖旅滬公民弭兵會昨日根據本月二十七日議案致電馬聯甲請速脫離攻浙戰潮以白皖人心理原電云安慶馬督理鈞鑒竊今歲皖北各屬萑蔡遍野盜匪　林人民所受痛苦已達極點鈞署以蘇民資格一躍而掌把吾皖軍民兩政應當若何竭盡忠實以收服皖民心理藉酬皖民納稅服務之德乃鈞座不覺一再獻媚戀棧視皖省於無人冒然興師攻浙置皖北匪氛不顧令將領集中皖南旅滬皖省同鄕電請撤歸原防舌敝唇焦不蒙採納且迭據鄕人電告謂大兵所至其患較匪尤烈皖民何辜迭年忍受宰割之殘生復須受意外之慘禍是皖民與鈞座已成絶不兩立之勢矣茲爲保持皖局現狀計不惜平心下氣電請鈞座對於此次攻浙問題依照皖民公意迅予宣告開脫所有調動兵隊亦須迅速遣歸原防以安民心而維皖局否則恐將有不利於鈞座也請三復思之全皖旅滬公民弭兵會陷 
　　寳山會議自衛方法寳山和平公會於昨日召集各市鄕議董兩會及其他各公圑會議自衛方法下午二時開會到者各公圑代表二十餘人并請馮知事出席陳述意見討論結果以保衛圑此時不易辦理且事機急迫籌備亦有所不及因議先增添臨時警察一百五十名分配各市鄕其第一月經費由縣經費内撥付其有淞滬警察之市鄕改用警備隊名義一面由會函請縣署令行各市鄕斟酌情形另籌自衛方法今日業將會議情形通知縣署及各市鄕查照辦理矣 
　　市民自衞大會之兩電（一）上海各報館各圑體曁江浙閩贛皖父老昆弟均鑒江浙風雲日趨險惡雖經奔走呼號而江浙當局之調兵遣將迄未稍已刻下戰事尙未開始而商場所受之損失已不可言喻倘若戰禍一開則槍林彈雨鐵馬金戈將必血肉橫飛閭里爲墟非陷於萬刦不復之境不止嗟嗟直系軍閥之肉其 
足食乎本日敝大會議决（一）要求上海各銀行與北京政府斷絶經濟關係（二）反對列强以餉械供給我國軍閥（三）保留自稅組織民圑自衛（四）如忠告江浙當局無效即將甘爲戎首之軍民長官來滬之家眷驅之出境沒收其財産此四項辦法確爲我人民自衛應以之策略爲此通電務望我江浙同胞一致進行不勝盼禱之至上海市民自衛大會叩陷印（二）南京齊爕元先生杭州盧永祥先生曁各軍民長官均鑒四省攻浙之消息傳出民心惶惶一夕數驚業經各圑體紛電呼籲迄未見諸先生俯予所請市民等驚悸之餘憤激異常爲此作最後之忠告望諸先生迅將各軍撤回原地以維和平若果甘爲戎首滬民身居異地雖不能作直接之制裁惟有將該長官來滬之家眷驅之出境沒收其財産以洩普天之憤謹布區區惟諸先生實圖利之上海市民自衛大會叩陷印 
　　閘北商聯會聯席會議閘北商界聯合會昨開評幹聯席會議情形如下（一）張變成報告昨爲陰曆月底各工厰散發工資間有少數廠家對工人宣言調市面動搖銀根緊急如果戰事實行則本廠工作未免更受影響云云因此各工人多大起恐慌公决派員至各工廠接洽謂其勉力維持萬勿停工（二）王理卿提議連日各現兌店對於洋坯兌價一項上落至巨不能統一且鈔票兌角坯尤須貼水請設法糾正公决致函閘北烟兌　　同志會請負責糾止（三）沈啓英報告本會職員連日囑領通行證者甚衆擬由會呈報名單請警廳發給不知諸君以爲如何衆贊成通過（四）李廣珍　議報載南北兩商會及鐵米各業會議主張在本埠設　食米平價届五處惟閘北應設一局恐有不能普及之虞本席主張由本會函請該會等可否在閘北方面設立兩局以免　　貧民抱向隅之憾全體一致贊成通過 
　　（九）紅會之救護消息 
　　紅會救護中之交通問題本埠紅十字會總辦事處爲便利隨時出發救護隊起見特至内河招商輪局租定「河安」小輪一艘凡在内河區域發生戰事該會救護隊即可隨時出發又在火車區域内則另由滬寗路局及滬杭甬局各撥火車二輛機車一輛以備隨時乘用云 
　　紅會昨接之四電報本埠中國紅十字會昨接各方來電計有四通分錄如下（一）齊燮元之復電云紅十字總會鑒勘電計達來電并悉貴會熱心公益籌設分會救護彌爲敬佩如至急要之時自當妥爲保護助成善舉特復齊燮元艷（二）吳縣分會來電云函件均悉蘇地積極組織醫院請酌量多給章則並速購助需用藥料等物以待救濟服裝請吳君來取欵已前付吳縣分會艷（三）太倉縣知事由瀏河來電云近日船隻被封交通不便巡護地方殊感困難現僱陞驊小輪隨時應用擬懸會旗可否請速賜復定小旗式爲盼正會員太倉縣知事沈兆九號希白艷（四）宜興縣知事來電云宜興擬設紅十字分會請速派員組織并盼復宜興縣知事王孝偁艷 
　　滬城紅會分會即將出發滬城紅十字分會亦以江浙軍事召集救護隊員在分會討論一切籌備藥品整裝待發並與紅十字總會議定擔任自滬江至嘉興一路救護事宜昨日已派員前赴松江楓涇一帶察看醫院及駐紥地點一俟報告即當出發 
　　兩軍所駐崑山黃渡間之形勢 
　　（十）學校所受之影響 
　　務本女校開學後之狀况西門黃家闕路縣立務本女子中學及附屬高小國民學校學生共有一千餘人爲　上女校中人數最多該校業已開學但因時局危急本外埠寄宿生現竟無一人到校云 
　　龍華孤兒院全體遷往閘北江浙軍事雙方相持多日至今尙未解决然滬上謠言孔多日甚一日大有兵禍即在目前之槪所以城中商民遷家避往租界者觸目皆是一輩黃包車夫無不利市三倍龍華孤兒院亦適在軍事區域之内諸多不便該院爲求安全計已將院中全體孤兒雇汽車送往閘北商務書館印刷所附近空屋暫住云 
　　同文書院磋商自保徐家匯同文書院近因江浙戰雲緊急危在頃刻特發起警備委員會以圖自衛昨　舉行第一次委員會議决如果開戰後有人不法舉動擾害僑民者當全力抵禦防衛云 
　　（十）（一）雜訊之附錄 
　　征稅官員之獲譴松滬何護軍使現因江浙風雲吃緊滬上防務業已籌備妥洽惟兵士餉項關係緊要不得不另籌變通方法即以所　之國稅移緩就急以濟要需曾經訓令滬地各征收機關趕將所征之稅欵繳解來署以期分别支配在案茲查上海紙箱稅征收所代表顏輅因擅離職守昨已奉令着即撤差另候派委接辦又捲烟稅征收所所長沈坤和因抗傳不到直至前日始行到署禀見後奉令着即嚴行看守候示又江蘇二區烟酒事務局長孫少川因病呈請告假云 
　　蘇齊派員採辦自由　蘇齊昨晨派員來滬　向　京路某車行購買自由車三百輛當日下午先由滬寗車裝赴南京一百輛其餘則准於今日分運蘇常崑各處云 
　　强拉外商用人之交涉昨聞吳淞江灣等處有某某等外交機關送信及出店人員亦被兵士硬拉該送信人以好言與之爭執謂亦係因公到此尙須回滬銷差詎該兵士謂我們的公事更爲要緊故無由辯說强拉而去嗣於晚間被脫逃回滬將情報與洋主又轉禀該管領事聞已經領圑向特派交涉員聲明凡外商雇用人員請即轉致統兵大員不得强拽硬拉是爲至要云 
　　龍華郵局之忙碌原駐新老龍華之各軍隊奉何護軍使命令開赴眞茹南翔黃渡等處备車站前綫駐防前昨兩日各該兵士開拔前領到餉銀之後紛紛將舊有衣服打成包裹並將銀洋等寄回原籍安家者甚爲忙碌因此該處郵局應接不暇云 
　　川沙新塲班小輪被調停開十六舖關橋大達公司來往川沙上海與新塲上海二小輪於前（二十九日）晚到申後即由護軍使飭人調往運拖軍需之用故昨晨九時早班未曾開出云 
　　乾繭所受軍事之影響本埠絲繭商平日由江浙各地裝運乾繭來滬除向中外保險公司投保水火險外並保兵匪險向祇每千兩繭本收兵匪險銀二兩自江浙軍事緊急後兵險費暴漲至八十兩前昨兩日鑒於兩省軍事長官趨向和平各地進兵形勢稍鬆兵險費昨已跌至五十兩惟絲繭同業現正籲請軍民兩長轉飭路局將貨車照常開行以免乾繭堆積車站備受損失云 
[糧食問題之昨訊]  
　　本埠每日所需食米滬埠食米每日銷數平時約八千担茲增加人口平均約計多二千担故每日日須一萬担 
　　昨日北市米業之消息「船貨」昨日到埠米船十七艘内粳米十一艘糯米秈米各三艘除各行購存外船貨連前總存粳米七千餘石糯米二千餘石秈米三千餘石「廠貨」並無新到（運日路局貨車留備軍用皖米在寗不能登車）並無新到（連日路局貨車留備軍用皖米在千糯米一千共約八千石「市盤」昨日廠貨船貨市盤一律遵照上海縣公署限價成交成交數極小約平日三分之一「兼售麵粉」北市各米行自接總商會通函後如新閘正昌源等行均已分向各麵廠訂購八九十等月期貨數千包接濟民食「門售」各米店門市售價頗不一致雖各米行現已遵照限價與各店開斛各店遵照限價售與食戶者殊不多見大率藉口高白米等購進時在限價以前成本較鉅故門售最高度仍達十七元左右大約尙須紊亂一二日方能一致也 
　　縣商會議辦平價局昨日午後縣商會爲限制米價事邀集全體會董開臨時會議由正副會長姚紫若姚慕蓮報告開會宗旨畢即提出趕備平價局及採辦秈米來滬以資救濟民食案經衆籌議之下以此事爲目前最要之問題亟宜實行開辦現在　定地點五處爲城廂内外平價處將來開辦時限定價額每石十元並决定由會函致上海慈善圑市董事會及閘北市經董等各圑體一體加入次議對付附加振捐案而散 
　　米糧出口之限制近日滬上米價飛漲人心大起恐慌此總商會已有限制平價之辦法故昨日售價已稍爲迴短本埠江海關准商會之請以後由長江及外埠運來之糧食勿論在上海起卸及須轉運至他埠者在此吃緊期内嚴禁轉輸出口 
　　滬北米糧公會之臨時會滬北米糧公會昨日午後五時開臨時會到祝厚甫蔣石稚朱子明朱桂申陸錫祥錢君華等十餘人正會長范和笙主　報告昨赴仁穀所討論解决行客二十八日成交賣價情形（大致與昨報相同）次文牘姜懷素宣讀仁穀公所來函（另錄）經衆集議之下僉以十五元以上之賣價銀扣爲平糶之用辦法尙　平允公决查照來函切實勸導各帮米客勿再固執如客帮對於用途别有議論不出乎慈善公益兩途則不妨以後提出磋商否則未使預聞末祝厚甫提議現値時局吃緊軍警戒嚴新閘爲米業集中之區尤爲重要本會設有水陸駐警應無分日夜分班巡察保護米業公决通過議畢散會 
　　北市米行公會之會議北市米行公會於前晚八時開緊急會議到正會長錢健人副會長周麟峯錢枚岑議董顧鴻生陸景文黃普賢徐頌臣唐榮生裘晋祥裘劍春等二十餘人當由會長錢健人報告開會守旨並提出當晚臨時會議案一件限制米價案經衆核議後議决米價限制已早有通告在案　於即日起如有行家私做越盤或私相授受種種朦蔽手段一經查實先行吊去斛子再行咨照仁穀公所處分一件爲時局關係銀根案議决行家墊欵全賴莊家流通如今各莊家只收不放行家無墊欵之能力用於即贖起所做交易一律現交請各米號原諒注意買貨一件報告仁穀公所今日議决案文曰前昨所做十五元以外之貨照當時做價結算惟超過限盤之餘價請各同行暫爲扣算給以收條俾便彙交仁穀堂贊助將來平糶善舉云云議至十一時始散 
　　仁穀公所致兩公會函北市米行公會滬北經售米糧公會昨接仁穀公所函云敬啓者查米價限制問題自縣署布告之後昨經敝公所邀集南北市各米行公會及敝同行公同議决辦法凡係昨日買賣雙方成交之米賣出方面有溢出限制十五元之外者假如每石賣十七元即以　出兩元由賣方立具收條交由敝公所向賣方收取即將此欵留作將來補助平糶之用自八月初一日起　十五元限制之數成交秈米不得過十二元中次照别各等語錄存在案除登報通告外相應函請貴公會查照轉知貴同業一併知照爲荷專布順頌公安米業仁穀公所啓 
　　米客居奇動衆憤昨日滬南米市浦江中到船比前兩日稍多而浦東周浦一帶新米到有七八百石此外南帮各處亦到十餘號各米店向行家購批者因貨略多人心稍定不過照逐日門市數目而進行家開盤照公所議决高貨每石十五元而某某等米客以爲市面堅俏之時到貨一時不能與旺將價抬大爲十六元而米行云如願斛者必須此價否則情願不售行家以有議案當向勸導出售並云爾代貨主經銷價格之大小皆由貨主負責爾取佣金何必如此板價聞昨日上午所到米船兩艘抵申後不至行家出樣令船戶移至浦東停泊以爲無貨市上各行聞知大憤以該客有意壟斷居奇下午將在公會集議咸以今日到貨見多市面本可稍定該客首先抬大各客繼起效尤致市面仍堅昂經衆議决請業董勸導脫售以平市面日後再定辦法價格切勿超出十五元云 
　　方椒伯復李味靑函滬紳李味靑以本埠連日米價飛漲民食大爲堪慮曾疊函總商會正副會長請設法維持民食　方副會長復李味函云逕復者接准大函備悉種切昨已會同縣商會邀集銀行錢業兩公會並邀米業同到敝會公共商議經議定設立平價局採辦大宗食米以資源源接濟專函奉復惟祈台治爲荷 
　　齊韓復兩商會電本埠總商會縣商會爲維持米糧曾致電齊韓請免封船隻昨已得復照錄如下（一）總商會縣商會覽儉電悉已切商軍署俟得復另行電知省長韓艷（二）總商會縣商會均鑒儉電悉此間並不用船或以調防船戶　避日來當照常駛行矣此復齊燮元韓國鈞艷 
　　五馬路商聯會之主張五馬路商界聯合會爲救濟本埠民食恐慌事特向總商會提出意見云敬啓者刻下江浙戰釁將開和平無望而本埠最當注意者即米糧將竭絶食堪虞本會詳細調查近來米價飛漲並非囤戶居奇米商抬價實因運米來滬路逢軍隊非扣船隻以運兵　沒收米糧以充軍食遂致運商裹足滬上居民數逾百萬近日避兵而來者爲數尤不知凡幾一旦米盡食絶其危險何堪設想雖提議購運洋米究屬緩不濟急擬請總會協同縣商會僱備船隻自赴無錫等埠産米之區購運來滬以資救濟並切實要求兩省當局發給通行護照嚴禁軍隊不得留難刦奪以裕民食即以保治安關係至爲鉅大總會領袖商界自應深表同情特此提出意見務乞速賜酌核施行至爲盼切此致上海總商會五馬路商界聯合會謹啓 
[江浙風雲中之航輪消息]  
　　美驅逐艦到滬最近三天内英日兩國兵艦奉調來滬者已有五艘美國艦隊適因在渤海練習打靶故滬上未有駐艦自前昨滬閩及長江艦隊紛集於吳淞後本埠美領署爲預備戰事發生後保衛本國僑民與商務起見亦急發電報至烟台調各美艦急速開來該艦隊已命巡洋艦奥斯勃爾號先率驅逐艦二百十二十四及十五號等三艦由渤海開來上海昨該四美艦已趕至滬上當即駛入浦江即在南段停泊聞美艦大隊尙有十四艘今亦一致由焑台開赴揚子江保護　國在長江下游僑商云 
　　浦江　泊　艦大　報云今晨本埠到有美　逐艦三艘從烟台開來又美揚子江艦隊司令梅克威將軍旗艦伊柴倍爾號亦從上游開來此外浦江中復泊有杜爾朋號及日艦兩艘共有外艦七艘 
　　甬輪旅客大減昨日起滬上聞甬江亦已吃緊福州海軍艦隊内已有一艘開至寗波故昨日由滬赴甬之各班輪旅客大减貨則更形停頓且自海軍限制船行時間後滬甬班之出口已改爲每日早晨之六時矣 
　　銀貨進口較多日來滬上洋釐奇漲已屋七錢五分左右外埠如香港等地紛紛將現洋運滬出售故邇　外來之洋反見增多每日進口恒有三四十萬元昨日亞后輪由港來滬又裝到老毫洋百萬枚 
　　湖絲趕運出口湖錫兩地之運滬湖絲在此週内裝申者均被阻碍其已到上海者各絲商紛紛趕運出口蓋一經延滯市面及價目必生糾葛故此次大英公司之克爾盈輪由滬赴英法僅裝入馬賽一處之湖絲近兩天内趕報裝運者有八百餘件據云此批裝出之後恐不能再有如此巨額現貨運出以來源不繼故也 
　　外人由廬還滬日來長江各輪到滬除逃難人外西人亦異常擁擠均係在廬山避署者今聞江浙備戰之訊紛紛由廬山乘輪返滬 
　　進口輪之擁擠各處航業不佳臨時班輪紛紛來滬停班故前兩天之到滬舶共有五十餘艘 
　　▲尙有本埠新聞轉入後頁 
 
 
 

Page 15

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *本埠新聞二 
[粤圑體爲粤商圑事致廣州電]  
　　請省港各圑體協力排解 
　　上海粤僑商業聯合會等粤人圑體昨致廣州電云廣州分送孫大元帥睿鑒廖省長粤軍許總司令鈞鑒廣州總商會九善堂院商業維持會文瀾書院商圑聯圑籌備處報界公會香港華商總會東華醫院報界公會均鑒有電計達連日上海申新兩報載廣東特電知扣械一事尙未解决省外相繼罷市政府限期復業違則以軍事處分各趨極端危如纍卵萬一風潮擴大則全省糜爛當不止西關一隅而箕豆相煎亦豈政府之福嶺雲南望目極魂飛旅滬粤僑開會集議僉謂時勢至此惟有仰乞我帥座與省長略法言情不爲已甚准將扣留槍械編驗烙印全數發還責成全市商店蓋章保結不入匪人之手不作軌外行動而按照原購價値報効一二成以充軍餉省外商塲即行復業現駐省佛軍隊應即調回原防所有市内治安歸警察商圑担任免生衝突至聯圑章制由各屬商圑代表悉心擬定但求無悖於理政府勿加束縛以順輿情陳廉伯陳公受因公獲咎實非其罪懇請撤消通緝封産命令以示寛大其當日被舉聯圑圑長聞已辭職可由全省商圑代表定期開會再行選舉商圑以外不得干預如仍復當選則是衆望允孚自可再爲桑梓服務諒我商圑諸君只求自衛身家旣蒙帥座與省長大度包涵此後當竭誠擁戴刻値一髮千鈞之際僑商等遠居海上無法斡旋所望省港各社圑協力排解救此危局庶幾愁雲慘霧頓成化日光天吾粤前途庶幾有豸涕泣而道諸希鑒諒上海粤僑商業聯合會潮州會館大埔同鄕會肇慶同鄕會南海會館順德會館香山同鄕會叩卅 
[三報館被控案續審紀]  
　　結果仍改期再審 
　　時報館總理狄楚靑總主筆陳冷血新申報前總理許建屏總主肇孫東吳商報館總理李徵五總主筆陳布雷等被公共租界工部局警務處指控本月十五號（本埠新聞）十六號（時評）在報紙上散佈謠言登載不確實之消息損壞鄧湯司姆之名譽等情一案由廨訊供各情已誌二十六號本報嗣由公廨訂星期六覆訊昨晨九句半鐘由陸襄讞與英韋副領事升座第二公堂研訊被告狄楚靑等相繼到堂候訊先據克威律師上堂譯稱敝律師代表屍屬對於死者葉乾章案昨在英公堂提起上訴惟英署對於法律問題尙須研究故此改期所有各報館被控案亦須請貴公堂展期再訊云云工部局刑事科代表梅脫蘭律師聞言反對堂上諭令開審克威律師又起稱敝律師代表李徵五並據三報代表羅傑律師對於管轄問題有所陳述愛理司律師亦代表時報新申報起稱羅傑楊國樞律師所請求一層敝律師表示同意駐廨代理檢察西員惠勒氏到堂證明接受法領事館公函今將呈察繼由刑事科代表梅脫蘭律師上堂陳述案情並稱查被告等均中國人原告爲英國人英人控告華人應由貴公堂管理云云並向刑事科西探長蕯拉文詰據禀稱本月十五號十六號商報時報新申報所登新聞及時評均我處繙譯（其詞均載十五六日報内）將一切陳述畢梅律師又稱被告各報館觸犯三百五十九條刑律云云羅傑律師又向東南通信社員汪北平及屍弟葉乾亨詰詢一切後由被原告各律師詰訊狄楚靑陳冷血許建屏孫東吳陳布雷李徵五各人陸韋兩君訊至此時已過午判候改期再訊 
[總商會派員赴蘇請還駿發輪]  
　　因絲　亟須運滬 
　　本埠絲業會館因潯震絲商在蘇裝運絲經一百三十一件來滬雇招商局駿發輪拖帶在蘇州葑門洋關前被蘇軍將輪借用運兵至崑以致絲船五艘皆留滯在蘇不能開行曾請總商會電致蘇常鎭守使將輪釋放在案現因此項絲經業已售與洋商即欲解貨碍難久擱文電往返徒費時日故特函請總商會派孫籌成君赴蘇親與朱鎭守使面洽以便即日運滬經宋方二會長許可已派孫君持文前往茲將該會致朱鎭守使函錄下略謂絲業會館函請貴使將前借之駿發輪釋放業經敝會電懇在案惟恐文電往返未能詳盡特派敝會辦事員孫福基君面詣台階商辦一切即請賜予接待是荷 
[梁士詒回國]  
　　昨日赴粤 
　　大陸報云梁士詒昨乘加后號由美抵滬定今日赴粤爲乃翁祝嘏 
[阿根廷飛機配件進口之手續]  
　　阿根廷飛機來華江蘇特派交涉公署前奉外交部電令後當經派員接洽據稱飛機修理配件業已運到特函江海關轉知放行茲聞姚監督准稅務司復稱該項修理飛機配件實屬無權准予進口惟因需用甚急且奉令有案通融准其繳納押稅進口事關禁品請轉知該代表逕請稅務處核准免稅轉由總稅務司行關則與本關禁品章程無碍而押稅亦可發還等語函請許特派交涉員函達卡禮爾君查照辦理云 
[提但國貨大會開會紀]  
　　本埠對日外交市民大會預定昨日假總商會舉行提倡國貨大會對日本苛加關稅問題有所討論際茲時局問題緊張之際到會者尙有五百餘人三時開會公推馮少山主席致開會詞繼請陳良玉演說略謂吾人提倡國貨以抵制劣貨抱此志願始終不移乃功效未見而日人方面已用增加關稅之方法陰斷我國外貿易之銷路苟不急起直追後患堪虞惟當此時期到會者尙如是踴躍則可知人心未死苟能秉此熱誠向前做去則未嘗不至無良好之結果云次由新近回國之某君演說凡分兩節一爲證明日人破壞我國幣制之事實一爲陳述日人在國際間破壞我國名譽之行動再次由王東園演說日本増稅問題陳翊庭演說抵制日貨再次由翁國勳宣讀各處來函畢當由主席將兩種議案提付表决（一）對日經濟絶交仍堅持到底（二）徵求各界領袖加入合作以期貫澈抵制劣貨初衷全體起立通過最後通過宣言一通旋卽散會宣言見本月二十一日本報 
[省敎育會幹事員常會紀]  
　　江蘇省敎育會於前日（二十九日）下午五時開幹事員常會出席者十一人沈信卿君主席（議决事件）（一）江蘇省長公署來函據敎育廳長呈據南京蘇州工專校長會呈待遇工專畢業生辦法本會提出全國敎育會聯合會公議議交本會代表出席時酌量辦請理即照覆（二）崇明私立表東高小校長龔其祿公函童王邦勾引敗類到校滋擾請電崇明縣知事及外沙行政委員力爲維護議抄函請崇明縣敎育局宣明酌辦見復（三）南菁學校校董會函送十三年度南菁學校及專門籌備部並校董會預算案請核定轉報議照轉（報告事件）（一）報告廬督辦齊督軍漾電高雲麟等漾代電江蘇省農會等有代電南京總商會　代電宜興四鄕公所敬代電鹽城漣水各法圑電嘉定楊中丹徒高郵潥陽儀徵松江奉賢海門興化吳江寳山上海泰縣寳應金壇武進漣水瓜州江都句容各法圑曁留滬興化學會等代電及復函均表示對於時局問題之意見（二）報告新任第七中學校長于敬之君函告接事日期（三）報告吳縣第一學區敎育會函告改選（四）報告海門第三學區敎育會函告該區推行平民敎育情形（五）報告甘肅熱河河南各省區敎育會函告推定出席全國敎育會聯合會代表熱河敎育會附到提案二件（六）報告湖北退欵興學委員會　函表示對於支配各國退欵之意見（七）沈信卿君報告出席本埠各公圑會議江浙時局情形 
[豫省十五孩暫留婦孺救濟會]  
　　河南鄭州府屬淮陽縣孩子孫同德等十五名前被日本人大谷帶往日本因無護照不能登陸彼遭回申寓於元芳路三泰小客棧經捕房得報將該孩等送由公共公廨着送江灣模範工廠習藝已詳本報茲悉模範工廠不願收容仍將各孩子於前日送回公廨昨由邵襄讞核案與陪審之美領貝君磋商後决定將各孩暫送婦孺救濟會俟禮拜六日領堂期再行核奪 
[身帶槍彈之查獲]  
　　皖人劉俊　於昨日身藏毛瑟手槍子彈五百顆及三十五口徑手槍子彈三百九十七顆行經北福建路被六百十三號華捕輿包探王桂亭查見其形跡可疑當將劉攔獲搜出前項子彈一併拘入匯司捕房捕頭略請一過諭飭押候查明解送公堂請究 
[五區警署代死警申謝]  
　　浙滬第五區警察署昨代鮑案被害巡警閻玉山申謝各捐欵吊奠諸人函云敝署巡警閻玉山因公殞命警察天職分所當然乃於移厝時蒙駕臨設奠并賜鴻　盛意隆情敝署全體官警莫不同深銘感謹此代爲申謝不週之處諸希鑒諒 
[催請交涉日人慘殺案之部批]  
　　日人慘殺華僑案久延不决前月間温屬旅京同鄕郭鳳鳴項驤林大閭王宗堯杜師業等曾呈催外部茲聞已接示原文云據呈已悉日本慘殺華僑各案前經本部根據調查所得証據及各處報告情形一面向駐京日使嚴重抗議要求將慘殺華僑之人犯嚴重慾辦被害之家屬應予以相當之撫恤並保証此後不再發生類此案情一面函達駐京汪使就近向日政府交涉并於本年二月將辦理情形批示温州旅滬同鄕會各在案至禁止華人入境及人國保證書條例亦已照會日使轉電日本政府商令取銷合　批示該代表等知悉可也此批 
[大埔同鄕會複選揭曉]  
　　大埔旅滬同鄕會昨日舉行複選由董事三十三人到會投票公推彭星陔主席說明開會理由監雲臺劉文卿爲臨票員楊惠盧爲開票員當衆公開結果劃經九得三十票當選爲正會長藍璧如二十三票楊紹臣十八票均當選爲副會長其餘皆爲董事後復票選理財員結果丘楚香得二十六票劉榮光得十一票皆當選爲理財員聞　擬定夏曆八月初六日下午二時歡迎各職員就職云 
[警廳招領女孩]  
　　淞滬警察廳招領女孩一名名張毛毛年八歲紹興口音赤膊破布褲現留置新普育堂亟待親屬往領 
[江灣車站過道設置攔桿]  
　　江灣車站過道行車頗忙前經該路洋總管飭知工程處妥爲修築并設置攔桿配以自動鎖　且於明瞭地點竪立警告牌藉以保衛行人而免危險云 
[秋丁祀孔期]  
　　陰曆八月初七日爲秋丁祀孔之期昨由洒掃局分致新舊藥舞生通告云敬啓者八月初七日爲致祭孔聖之　所有禮節亟應預爲演習以昭愼重茲定八月初五日下午二時演習樂舞初六日下午二時演祭舊部樂生應於上午十時齊集毋得延誤云云 
[串賣女孩之懲罰]  
　　海門人倪石狗於日前串同張廷榮將外甥女高義郎誘拐來申托施學甫王仰山兩人介紹賣與法租界婦人張賞氏家爲女計得身價洋六十五元分用現爲法捕房探目方福林包探吳錦堂偵知前往將以上各人一併拘入捕房昨解法公堂請究先由捕頭上堂禀明前情詰之倪石狗供高義郎實係民人之外甥女由張廷榮唆使民人拐出價賣實受其愚餘供支吾張廷榮供高義郎實係倪石狗自己帶出並非民人唆使求宥施學甫王仰山兩人同供女孩高義郎實由素識之朱桂珍領來托民人介紹售賣是實張賞氏供女孩由施王兩人介紹領來由倪石狗冒充該孩之父親因貧出賣不知拐來請求恩宥聶讞員商之法馬領事判張廷榮押西牢三年倪押二年期滿一併永遠逐出租界施王兩人各押一個月張賞氏罰洋二十五元充公以儆高義郎發堂留養 
[拘獲李阿瑞命案匪犯]  
　　隆茂水菓行伙李阿瑞（即李順才）被碼頭匪徒兇毆擊落中溺斃將屍撈獲報請法庭派員騐訊候究各情已紀前報茲　死者李順才係甯波人現年三十五歲原藉尙有髮妻與女李在隆茂行爲棧司已有多年夏曆七月廿六日適怡和洋行聯陞輪船來滬停泊怡和碼頭裝有水菓隆茂行派夥李順才同業義源德派棧司徐中坤同去提貨當有多數碼頭匪徒上前挖竊貨物被徐瞥見上前喝阻致遭該匪之怒由匪徒陳阿根王根寳林瑞生等爲首將徐扭住痛毆並揑取徐之胃囊徐大聲喊救李聞警上前帮助亦被該匪等毆打然後將李抛入浦中若輩知　巨禍紛紛逃逸事後由徐偕死者之代表余名　　告水巡隊諭飭打撈屍身次日屍雖撈獲除報法庭派員騐明棺殮外一面加派探警分投資拿　日已將　王林三犯先後拘獲押解到隊由潘隊長　　一過判令收押昨晨備文將陳王林一犯移送地檢廳　案訊辭並令徐等　自行投質 
[控追髮綱損失案註銷]  
　　　　ＭＦｉｌｔｓｔｅｉｎ由其上海代表瑞華洋行經理Ｓａｃｈｓ君前在會審公堂爲一九二二年訂購大宗髮綱遭受損失事控訴王維　君聲稱王君以欺詐行爲干犯刑律並向王君索償賠欵金洋九千七百五十元該案曾經審訊數次前日（二十九）原告律師許理被告律師梅華銓到堂作末次辯護當由孫襄讞及美陪審官ＭｒＪａｃｏｂｏ將案註消因原告方面並無被告簽字之證據而於髮綱案事發生之半年内被告並不在華或逗留美國或來往中美間也 
[公共公廨訊案彙錄]  
　　昨日公共公廨訊理之民事訟案併誌於下（一）女子吳金娥等五人　詹紀鳳律師訴其父吳根虎不顧贍養案堂諭本案未判决以前着吳根虎每月付原告洋三十元一並着具結履行本案提早排審（一）美商非葛而司丁訴王維新定貸欺騙案此案係以刑事起訴結果以弄事不成立注銷故原告之律師又改爲民事控告請求仍將被告交保被告代表梅華銓律師反對謂王維新被控後已經受累不少今蒙明察將案注銷現被告即欲向美領事署控告原告賠償各譽損失實無再將被告交保之必要堂諭民事案着被告具結候訊（一）馬源隆延慕思律師訴奚少峯欠洋案堂諭改期一個月由原告調查另案各債權人單開被告之財産地點究在何處通知理賬員具報再核（一）鄥品瑞爲其經理之公司聲請破産案堂諭改期再訊（一）陳順元凌世英欠洋案堂諭改期一個月着原告調查被告財産具報再核（一）吳瑞駐訴戴忠水等代邀藝員不到請追定洋案堂諭據稱原告　移故未到案應予註銷（一）尹克珍訴榮永昌欠墊欵案堂諭原告律師請求撤銷照准（一）束長富延楊凛知事師訴趙德麒欠欵案堂諭被告律師請求復訊駁回（一）梁懷葆訴彭秀文不理押欵案堂諭改期三禮拜再訊 
[誌謝]  
　　昨承中華書局惠贈第一二六期「小朋友」及第二七三期「英　週報」各一册謝謝 
來函 
[北市米行公會來函]  
　　逕啓者頃閱貴報本埠新聞有北市米客罷市之經過一則所載原與事實似有不符敝會本有維持民食專責邇來鑒於米價驟增人心恐慌慮及治安即於二十七日召集全體同業緊急會議議决限價最高白米不得超過十五元次則照减當日通知同業一而由敝會會長面陳總商會方會長設法補救滬埠民食至翌日（二十八）因店家胃口力竭自願放盤購故有少數行家貪價經營破壞議案復經敝會聞悉之下攸關大局議案爲重毋許破壞重復開會討論仍以原限爲主已做越盤之價亦祇可以限價結算如是客家方面旣善價被敝會倾嗶翻心不甘服於是昨日（二十九）客家故意居奇壟斷把持不售午後由仁穀公所開會解决爲特據實函台端敬希於報尾披露爲感上海北市米行公會謹啓八月初一日 
[商業市况]  
　　洋厘續跌 
　　昨日洋厘早市七錢二分九厘五不免過於壓小午市人心反動略超昂勢收盤爲七錢三分三厘半結果較前日又跌四厘表而上可算漸渐低落人心略安然戰事究屬能否和平尙在藴釀之中市面尙未大定　價升降祇好隨時論事照上午情形銀行咸欲買脫願减小半厘向受主極少不意午市轉昂或以空　隨市補進亦未可知進口計中國由津漢　洋五十萬厦門帮亦有來源去路計杭鎭蕪　處皆有裝出　約四五十萬云 
　　銀拆鬆和 
　　一旬來銀拆均開頂盤錢業中人奔走安排煞費苦心至昨日始覺稍平早市銀拆開六錢五人心安定出欵甚多迨至午市驟然鬆動收盤掛三錢五劃頭白劃查收欵匯豐五十萬其他銀行約四五十萬出欵有大連電報約一百三四十萬市况頓形活潑即使戰謠而成事實市面想不致過於緊迫已 
　　上海銀行國内滙兌行市報告 
　　昨日京津均跌且變動甚巨比前日已跌去九兩計京爲一千○五十五兩津爲一千○六十三兩漢電復跌僅合規元一千○○四兩洋滙消息與前日同長江以北及北道諸埠仍照通滙但因連帶關係交易極少至滬寗及滬杭一帶則已無行市亦無交易也 
　　英美日匯市 
　　倫敦昨倫敦大條銀價近遠期均長零六二五滙兌行市英美漲七五計四元四角九分二五日英跌零六二五計一先令十辦士　　紐約紐約銀價銀價漲二五計六角八分七五匯兌行市美英漲一分八七五計掛四元五角零三七五日美漲一二五計掛四十一元二角五 
　　神戶神戶得前電訊日美滙兌賣價四十一元不動買價無市日英賣價一先令九辦士七五計跌一五六二五買價無市午後來電日美賣價四十一元零六二五高零六二五買價四十一元一二五日英賣價一先令九辦士八七五高一二五買價一先令九辦士九三七五 
　　外滙市况呆滯 
　　昨日星期六上午九時半先令開出弗動惟香淮小二五掛七十二兩餘匯均無更動各滙市况略形呆滯計銀行賣出十二月份先令價三先令三辦士九三七五買進三先令四辦士○六二五賣出十二月份美滙價七十四元六二五買進七十四元八七五又賣出十二月份東滙價五錢五分○六二五買進五錢四分八七五嗣後先令平平美滙略硬東滙見鬆計銀行賣出十二月先令價三先令三辦士八一二五買進三先令三辦士八七五又賣出十二月份美滙價七十四元七五買進七十四元八七五又賣出十二月份東滙價五錢五分買進五錢四分八一二五至收盤時英價略軟東匯進價略堅計銀行賣出十二月份先令價三先令三辦士七五買進三先令三辦士八一二五又賣出十二月份美滙價七十四元六二五買進七十四元八七五又賣出十二月份東匯價五錢五分買進五錢四分八七五成交數由三井正金等銀賣出十二月份東滙五六十萬元價爲五錢五分 
　　標金仍屬疲軟 
　　昨日星期六大條銀來電近遠各長○六二五均掛三十四辦士四三七五十月份標金毛盤與上日收盤價相同先令揭曉時金價爲二百六十八兩四錢東滙初時穩定故人心尙堅致金價漲至二百六十八兩七錢（全市之最高價）嗣後市况平定至十一時許東滙略鬆金價小至二百六十七兩七錢買戶尙有金價即回起五六錢後因銀行抛出東滙致金價復小至二百六十七兩六錢（全市之最低價）交易不多市形呆滯收盤爲二百六十七兩七錢較上日小銀一錢全市最高低相差爲一兩一錢烚赤現貨交易甚淸價格又跌銀二錢計開盤價爲三百二十八兩收盤爲三百二十六兩五錢九月份登賬價格二百六十九兩十月份二百六十八兩補水爲二百七十二兩午後休息例無市面 
　　外幣毫無變化 
　　昨日星期六洋商外幣交易例祇午前數小時市面進出之數均無大宗華人方面因江浙戰謠未息且銀根緊急如常故亦觀望不前致市面仍呈呆滯氣象英金票買價計八元零五分花旗票爲一元八角二分老頭票成交買價計七角六分荷票計六角九分較之前日行市無一上落餘票需給尤稀價亦未動 
　　公債問題 
　　在江浙風雲緊急之先乃有上海金融擁擠公債暴跌之風潮金融　一時已告平靜而公債則尙在危險之際夫基金之保障本息　支付屢經稅司證明更無疑義而仍暴跌者推其原因實爲人造之恐慌所致然其流弊乃致押欵者催加墊頭交易者追加保証而擾亂之關係於金融者尤可知之前此停市固爲經紀人議决權宜適當之辦法然轉瞬停市期將滿而人心之恐慌如故勢不能立有起色開盤以後公債之市價或仍低於其實値而因之影響固將不減於前茲爲今之計交易所謀本身之保障經濟人免營業之危險市面不致起有風潮固當主張延長停市使風雲較緩人心安定之際再行開板爲要圖也 
　　公債仍無市面 
　　華商證券交易所因江浙形勢毫無和緩銀根仍然緊急公債如照常拍板當愈呈悲觀故不得不斷續停業 
　　紗花稍見回好 
　　現紗昨星期六現紗交易仍淸威海衛油頭廣東夏門野鷄等帮共買去八九十包行情漲五錢鴻裕紗廠開出十六支實鼎二十五包價一百七十四兩五錢扣　 
　　期紗昨日紗市因銀拆洋釐俱見回縮加之美棉上漲市氣乃轉紗布交易所十六支標準前市開盤漲二兩惟至收盤時場中盛傳江浙戰端已經接觸人心又轉入恐慌價以回跌兩許後市以開火之說全屬子虚而銀拆縮至三錢五分人心又好近期漲六七錢遠期漲一兩各月期最高價爲九月期之一百六十六兩五錢較前日高峯大一兩五錢最低價爲一月期之一百五十七兩八錢較前日低價大八錢二所共成交三萬千零十五包較前日多一萬零二百十五包計紗布交易所成交三萬三千四百包物物品交易所成交四千六百零五包 
　　現花本埠第一批姚花於昨日做開價四十四兩六錢成交一百八十四包東洋橫演　購云又長豐號買進現貨棧交通州花六十包價四十七兩 
　　期花昨日期紗市塲一因戰謠未見變動人心稍定又以日商市漲二三錢各月期最高價爲九月期之四十二兩二錢較前日高峯大四錢最低價爲一月期之三十八兩零五分較前日低價大五錢二所共成交七萬零三百擔較前日少四千二百擔計紗布交易所成交六萬六千六百擔棉業交易所成交三千七百擔 
　　英美日印棉市 
　　昨晨紐約來電謂該處原棉市况先因南部商人抛賣而疲後以多頭有顯著之需要及外國商人購買而堅各漲二三釐金洋計現貨銀爲二角七分一釐五毫金洋漲三釐十月期價爲二角五分一釐一毫金洋漲三釐十二月期價爲二角四分七釐五毫金洋漲三釐二毫一月期價爲二角四分七厘二毫金洋漲二厘七毫三月期價二角四分九釐八毫金洋漲二釐三毫五月期價爲二角五分一厘五豪漲二厘五毫十月期最高價爲二角五分二釐五毫金洋漲三釐七毫最低價爲二角四分五釐金洋漲一釐二毫同時利物浦棉訊互有上落計米得林現貨價爲十五便士又七十六漲百分之三十六便士十月期價爲十四便士又二跌百分之九便士一月期價爲十三便士又七十七跌百分之十二便士同時孟買來電謂該處原棉市况先因紐約市開盤堅挺而漲後以歐洲出口商買進而趨勢益堅各漲四五羅比計孟加拉十二月期及一月期價爲四百十九羅比漲五羅比奥姆拉十二月期及一月期價爲四百六十六羅比漲五羅比白羅溪四五月期價爲四百九十羅比漲四羅比同時大阪現紗電訊又見高漲計二十支藍魚價爲三百四十七元漲四元二十支紅財神價爲三百二十九元漲二元十六支福島價爲三百十元漲二元十六支三馬價爲三百零八元漲二元 
　　紐約原棉週間統計 
　　二十九日紐約來電報告一週中美棉到數大增較前週增有七萬八千包之多故至週末各埠存數亦多較前週增至七萬包茲將各項詳數分記於後 
　　前週上週 
　　各埠到數三五○○○包一一三○○○包　　内地到數四八○○○一三四○○○ 
　　輸出總數四○○○○三一○○○ 
　　至日本未有三○○○ 
　　各埠存數一九七○○○二六七○○○ 
　　内地存數一五四○○○一七七○○○ 
　　紐鄂倫存數二九○○○四七○○○ 
　　利物浦存數四二九○○○四○三○○○ 
　　三品本月期交割完結（三十日大阪電） 
　三品市場昨日後市起市中現貨中等二十支銷胃頓佳次月期貨買氣亦大有起色成交之價爲三十六十元定期市塲亦轉形堅俏漲起四五元考厥原因則因八月期貨交割頗達鉅額市中存底大爲減少地方帮進意濃厚勢不得不集中次月期貨其結果遂影響於定期市場以故新期（即三月期）上塲行情較近期稍堅至此次交割額之多爲從來所未有今晨已告竣其交割種類則爲（三大黑）（六寳萊）（羽鳥）（三日鳥）（七日之出）（一五三馬）（二二唐子）（一一六赤富士）（四鐘紡）（八丸十）等價格共爲三十三萬八千元云 
　　大阪紗市堅定（三十日大阪電） 
　　棉紗現貨月末買氣反形暢達内地需要又傾向增加行情漲起一．二元中等二十支現貨叫價爲三百二十八元次月爲三百二十六元成交三百包 
　　太豉八十支八月期八二○．○○ 
　　金魚二十支五月期三三六．○○ 
　　大阪布市不動（三十日大阪電） 
　　近來原棉騰貴人氣雖略呈堅俏之狀然棉布市况則因輸出不振無大起色行情二．三幅布漲起一角五分乃至二角成交三百三十包 
　　紺燕九月期二一．九○ 
　　紺千烏九月期二二．○○ 
　　粉市近漲遠跌 
　　前日交易所停市一日舉行交割結果因多方虧數較巨一迨至昨日交割尙未淸結故交割實數尙未宣布理事會已定於今日午後集議維持方法昨日粉市近期漲風較銳計有四分餘之漲度遠期初平終跌緣市塲中人氣全側重於時局之變遷日來滬市以戰謠日甚米價飛漲盛傳存米不敷民食商界已有食麫之勸告以致以麫代食之空氣瀰漫於投機家之心目中昨日市塲人氣均趨重於現期上午開盤現期與十月份期粉價即漲起一二分迨投機家與客帮紛紛動辦近期價又漲起分餘收盤現期價已至一兩八錢八分半九月份已至一兩九錢四分二五計漲四分餘然此項交易類均鑒於麵粉爲民食之副品一旦米缺勢必以麵民食價必陡漲於是投機心熱相將抛購純係臨時之烏合究非實銷發動　是以上午近期成交額祇二十五萬四千包迨至午後開盤人心稍軟蓋各界和平運動正在進行各路軍務已見鬆動加之米業亦在力謀恢復運輸滬埠存米究不見弱况前日尙市米船數只到滬水運仍可通行故市塲人數驟减購者寥寥更兼多頭已成强弩之末從事反賣各埠銀滙不通遠期更非客帮所注意以致下午二三盤價即步跌一二分成交亦微結果現期價爲一兩八錢六分七五較交割前一日收盤價紙漲二分七五九月份價爲一兩九錢二分較漲一分半十月份價爲一兩九錢三分二五較跌七厘半昨日交易所上午成交二十五萬四千包下午祇萬三千包收盤亦不過十萬包共計四十一萬七千包統觀粉市市行交割未來之局面尙難臆測深望投機家見機而作耳 
　　絲經交易又淸 
　　昨日洋莊絲市又呈淸淡綠歐美各莊對於廠絲乾經需胃已足况滬埠華絲商近以戰謠水　多數不願承抛以致交易寂然惟山東黃廠經歐莊需胃仍殷昨由怡和達昌二行進上中等牌各十担價物堅挺川鄂黃粗絲印莊亦稍有走銷絲價略漲　八繭灰經下等貨昨由法莊購去十担行情又較小二十兩 
　　橫濱絲市平穩（三十日橫演電） 
　　生絲現貨買進意稍見淸淡兼以期絲稍鬯跌風交易迄難成立幸市面存底僅萬包内外人氣緣以仍形堅俏目下行情尙無漲跌 
　　絲屑市况大日本紡東洋紡略有進意歐洲三館帮彼此價格相差約十元乃至十五元交易迄難具體成立星期後或可稍有起色 
　　茶市仍趨淸淡 
　　昨日星期六本埠洋莊茶市仍趨淸淡惟路莊珍眉大帮等項市面仍極爲堅挺珍眉成交六百九十五箱高莊貨售盤八十兩中低莊貨售盤自三十五兩至六十一兩市價仍頗爲堅硬大帮成交二百三十七箱　源貨售盤三十五兩五錢德興貨售盤二十九兩市價爲較前不弱貢熙市面仍無重大發展蝦目珠茶同孚洋行進胃仍殷成交一百六十八箱價自三十二兩至三十七兩市盤較前無漲跌祁門紅茶怡和杜德兩行業已開辦成交二百十二箱價自三十六兩至四十四兩較前尙未回高 
　　五金銷路難望起色 
　　昨日各帮銷路依然平淡惟長江下游一二口岸略比前日爲勝内地兵禍區域仍無談判消息各貨售價異常軟弱跌風最甚者常推白鐵板計二厘半跌一錢半吩跌一錢五分餘若三七呎白鐵皮及鐵條等不過五分上落云 
　　木市淸淡 
　　昨日木市仍趨淸淡客帮如蘇州無錫常州杭州等處因受時局之影響人心恐慌運輸阻止毫無來滬辦貨本埠各帮亦被銀根關係交易依然平靜美松存貨豐富到源踴躍雖有微稀銷路市價漸見不振新加坡板柳安二種去胃仍未起色日本各貨除木器木作二帮交易外亦無大宗去路餘如杉木俄松柚木等貨均不甚發展云 
 
 
 

Page 16

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 17

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 18

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *自由談江浙風雲特刋 
[小引] [  鵑]  
　　江浙風雲起後雖還沒有實行開火但我們江浙兩省的小民已流離轉徙飽受虚驚大軍閥之加惠我民已很不薄了我們手無斧柯回天乏術只昨祈禱上天把這一天戰雲完全吹散給中國保全一片凈土給小民留一線生機今天出這特刋便是此意偶有幾句俏皮話也無非哭不出而笑罷了 
[緩衝地] [  阿絜]  
　　江浙風雲日趨緊迫兩省當軸兵選將開火近在目前但是口裹都說畫出緩衝地來以免兩軍接觸口不對心這不是要苦吾民麽我想江浙兩省山明水媚是「姊妹之邦」很像歐洲的瑞士瑞士湖山秀美風景淸幽有「歐洲公園」之名雖地介於意大利德意志法蘭西奥地利四個彊國的中間並不受那一國的侵陵認爲永世局外的中立國現在有幾位熱心和平的先生們想通電兩省當軸將江浙劃爲永久中立區域撤退軍隊苦心孤詣實爲不得已的救濟法不曉得兩省當軸能否容納將東南精華不致蕩然無　嗎否則大家因爲䣊派關擊磨刀霍霍車聲轔轔這以「比利時」視我們江浙兩省了眞眞說不到「瑞士」國唉 
　　瑞士和比利時兩國面積都不及我們中國的浙江省瑞士固然是永久的中立國比利時也是同一的性質後來因爲德皇威廉窮兵黷武破壞比利時的中立侵入境内比利時人只顧正義不畏强權所以人民受禍甚烈可是等到歐戰结束德國降服德國終歸割讓馬來斯納德於比還有歐坪馬爾末的兩地也歸比國唉中華民國的威廉第二吓你們要以我們江浙兩省當作比利時麽快快醒來吧 
[保境安民聲中之秣陵消息] [  來]  
　　江浙風雲日趨險惡大有「萬木無聲山雨來」之槪白門魚雁已爲强有力者藉口「涉及軍事」四字泰半扣留鍾山眞相金陵秋色已不易達及春申江畔矣不揣譾陋略述槪况儻亦留意「南京眞相」之閱者諸君所樂聞也（此書托友人轉寄） 
　　白門要人野心勃勃氣吞吳越其意若爲「臥榻之側豈容他人鼾睡」顧六橋三竺亦非空言所能恫嚇者於是調兵遣將藉以示威寖假而弄假成眞勢成騎虎秣馬厲兵以圖一逞在彼自負「叱咤風雲」之大帥深居間出堂高簾遠一無所損所苦者小民耳 
　　自調兵遣將着着進行以來大有風聲鶴唳草木皆兵之勢近一星期遂致白晝盛市逢人便拉怨聲載道路人以目其間更有瑣聞屑事足爲吾人茶餘酒後談助之資者惟處近日荆棘銅駝之中欲哭無涙安有餘興以事消遣耶 
　　橫行將軍（丘八）自得上級軍官拉人之令（？）便覺威風稜稜精神百倍其始也猶拉及車夫運貨繼則勞動階級者已不問爲誰一見即拉而此可憐之車夫及勞動者身兼無槍無産之兩種資格上有老母下有兒女一家數口嗷嗷待哺由一家哭而及一路哭與要人之保境安民聲若互相唱隨也 
　　二十五二十六兩日拉人之舉益亟由城及鄕各路並進甚至城南鬧市如黑廊大街一帶在白晝已無形戒嚴行人幾至絶跡（中等社會以上因車夫絶跡交通阻隔而勞動者則不敢走）橫行將軍更闖入店舖及住宅見有穿短衣及赤膊者亦被拉去人心皇皇憂形於色不知蘇人歲支一千萬之軍餉以供給橫行將軍者竟至自身無運輸子彈之能力仍須老百姓爲之代勞更不知荷槍納彈之際亦須命老百姓爲之帮忙否吾友某君好滑稽謂記者曰此通國皆制也執干戈以衛社稷非父老昆季之責而誰余默默無以應退而息之曰保境安民之成績固如是也 
　　橫行將軍見所向無敵更進而拉及商民之地位較高者若曹不願在苦力隊中討生活輒輸買路錢數十番（聞店主東之被拉者恒出錢至四五十元以上少者亦須一二十元方貸一役）橫行將軍見此洋正統鼻祖之肖像（袁世凱）始舍之而去顧而至他其他丘八見而效之以爲此亦一種發財的終南捷徑而固抱犢崮主人所不敢爲者也益肆無忌憚叫囂隳突至黎明三四時方去此等行爲諒非軍官之命而良民之不敢安枕東奔四竄與天塹濤聲及要人之安民聲又若互相唱隨也各處鄕民因拉役關係不敢入城而城中之燃料竟爲之大貴（茶肆向爲鄕人會集處刻已闐其無人） 
　　壯西車夫爲兵士驅役而貧極無聊之婦人及發育未充之幼童遂爾驅車應市是亦多年未見之怪現象也有某校學生二人爲兵士拉去命渠脫去長衣隨彼服役中途逸去稍遠丘八太爺作鷺鶿笑以之質長生庫而去 
　　記者因事至城之西南隅見大街上鳩形鵠面之婦人且哭且行者甚多大半爲其夫拘役無力自食而致此也滬寗鐵路兩旁勒令各村派人輪流看守每數丈一人狂風暴雨徹夜鵠立於以知叱咤風雲之某要人固自不凡也 
　　以上所述以吾友頻行怱怱走筆及之其他可資記載者尙屬不少述竟略有所感知無槍階級朝不保暮生命之微更甚螻蟻而保境安民之德澤吾儕小民所當沒齒不忘者也不知六橋三竺間居民所被之德澤又爲何如想錢塘江岸波影濤聲或與石頭城畔之江流濁浪亦將隨要人之通電而同拜安民之德賜乎嗚呼是誠重可感也矣 
[傷時] [  作乘御龍氏]  
　　自臧楊入衢蘇齊藉辭聯三省攻浙連日風聲急緊民心惶惶予越人也校書滬凟望故鄉兮千里欲歸不得其將何以遣之 
　　草木皆兵 
已痛茌苻藪似麻更堪大陸舞龍蛇亂極中原始問鰕縱有點金輸市井天涯怕讀江南賦不待登樓倍憶家金甌無缺浙封疆太白何來燭上蒼盟偏息壤背宜陽千家野哭民何罪願挽銀河瀉秋水漫天兵氣洗蘇杭民爲國器休投鼠何由避地覓仙搓事異蕭郎納侯景四面楚歌敵自强 
[滑稽的避難法] [  窺豹]  
　　江浙的風雲鬧得一天星斗風聲鶴唳中的小百姓那得不個個心寒膽怯想避難逃命上海的人們呢總算一大半仗着租界洋勢比較上似乎覺得安全些所以外埠的人民總要把上海地方當作無上的安樂土當作避難的唯一尾閭這一來不打緊可是上海的旅館營業便好了但是旅館是有限的避難的人們還是紛紛而來目下的上海眞是住不下了在下倒有一條狠好的避難法寫在下面備避難的人們好採擇實行 
　　上海在馬路上小便是有違警章的我說避難到滬的人們儘管可在沿路小便這一來便可有捉將官裡去的希望進去的以後不肯受罰官中少不了就祇好權代那旅館的責任包請你在裹而過宿早餐色白餐餐不稍虧待身畔携帶着洋鈔寳貝一同在鐵窗裹面生命財産那是萬無一失的唉瞧不起這一泡小便連那房租食費都一槪可以不生問題了 
　　預備一間漆室須要臥車式的藏滿了洋鈿鈔票帶足了糧食各個人就可安臥在裹面厝寄在會館殯舍裹面那裹兵匪總也不會來光降了旅館費不必破鈔了不過有一層人人喜歡住在那裹這會館殯舍不免也要滿坑滿谷起來所以最好是照各人的籍貫分占各處的會館各處的旅滬同鄕會呀你們情關桑梓想來總也很贊成這個辦法呢 
[新拆字] [  一冷]  
　　江浙戰事已由傳聞而漸成事實偶得閒睱藉作拆字之諧談聊以排悶 
　　齊齊古大國也表東海而稱覇殊足自豪 
　　燮和也主締和平公約然而燮形近變主約成而中變 
　　元元字似先主先發難又元始也小說中有元始天尊蘇齊此戰殆欲爲東南之元始天尊也然而元元苦矣 
　　盧盧之上半似虎有武人之意下半似盟主去歲盟約 
　　永永長也果能長保和平寗非佳事顧永从水燮从火水火必不相容且歲次甲子甲屬木子屬水而何豐林之林字屬木盧永祥之永字屬水適與之相應安能免此一戰哉 
　　祥古所謂祥有吉有凶故古書中恒有此祥也之句今盧氏之戰不識是禍是福吾乃效古人之言曰此何祥也 
[受江浙軍閥恩惠的人們] [  ＬＨ生]  
　　唉我們中華民國的小百姓眞眞好幸福啊自從民國目來兵燹經年内訌頻仍如湘粤閩桂蜀汴等省沒有不受軍閥的恩惠殺人如山流血成渠生者流連瑣尾的滋味也嘗得彀了很可以編一部「民國痛史」咧幸而江浙兩省沒有受軍閥的蹂躪保持一片乾凈土我們做江浙小百姓的得以安居樂業可是現在有些不妙了幾位大軍閥張牙舞爪在江浙乾凈土上要演起全武行來了打起對子來怕要殺傷我們臺下的看客弄得跑的跑逃的逃焦頭爛額創痍遍體好不苦吓可是受他們恩惠的也很多現在寫在下面我代這幾種人九叩首再拜稽顙去謝謝江浙兩省大軍閥的恩惠罷 
　　（一）米商自從江浙戰雲密布以來第一受軍閥的恩惠的要算「米蛀虫」了這幾頭上海的米蛀虫利用時機奇貨可居抬高米價一天之内貴了四五元從前十二三元一石的米現在要十八九元了風雲一日不散米價一日不平米蛀虫受了軍閥的恩惠小百姓受了軍閥的痛苦了唉 
　　（二）船夫聞說無錫常州蘇州等處軍人拚命拉夫無論長衣短衫老幼肥瘦一槪當選的有人說這是蘇軍的缺點我說還好還好如果女子也當起選來他們要「拉妻」了請問你能彀否决他麽還有蘇常等處的船戶尤其幸運他們平日營業淸澹現在猥承丘八們光顧划東撑西一天到晚營業十分發達沒有空閒的時候這不是受了軍閥的恩惠麽 
　　（三）臭蟲現在不是江浙的人都逃難到上海來嗎大大小小旅館的主人和街街弄弄的房東沒有不市利十倍的這都是受了江浙兩省軍閥的恩惠應該感激涕零的還有躱在壁角床縫的臭蟲老兄見各處的人們紛紛來了胖的瘦的俏的醜的老的少的嫩的老的都是他的美饌於是磨牙伸喙揎袖擦掌預備向人們下動員令施總攻擊盬腦吮血喫得腦滿腸肥步行蹣跚身體肥肥的和軍閥官僚一般這也是受江浙兩省軍閥的恩惠呢呵呵 
三言兩語[  知幾]  
　　爲勢不兩立者之調人最好以安危成敗委之於天試問雙方決鬥孰甘取敗萬一有敗豈非天乎然則不如聽命於天即請雙方以一骰卜之等是孤注一擲而結果可以不折一兵不耗一彈百姓受其賜矣則引退者當受兩省之祀奉爲千古仁人豈不樂得爲君子何用勞師動衆必以血薄相爭耶 
 
 
 

Page 19

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 20

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *   
 
 

Page 21

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *本埠增刊 
[惠羅减價展期五天]  
　　明天起 
　　惠羅公司减價期本定昨日截止惟現因江浙戰謠極盛各地遷居滬上者日多一日該公司爲優待近日來申者特再展期减價五天（自明日起）以便各界選購廉價貨品云 
[各項疋頭之發行]  
　　先施公司疋頭部洋華絲葛每尺三角府綢每尺三角時新淸水花標每元五碼印花副綢每尺三角絲條夕法布每元五尺印花閃色搭副綢每元六尺另有各種衣料每件一元購者頗多云 
[玩具運到多種]  
　　永安公司三樓玩具部新由歐美各國運到大帮新式各種玩具如大號小童手槍每支原價一元一角半减沽六角九分二號每支原價一元減沽六角德國大號口琴每只原價一元六角減沽九角八分二號每只原價八角半减沽五角二分並有洋囡囡化學球電火車上練火車汽車等均照碼六七八折出售云 
[馬玉山公司製售禮品]  
　　南京路馬玉山公司自製各種食品名馳中外近日特色中秋月餅上市外另備上等禮品多種其中以美術花鐵製之如意饌盒上層載什景糖果數磅下層載什景餅干數磅每盒定價二元六角至五元又全福花籃每籃内載時式食品六七種定價二元五角三元五角五元連日門市購者甚衆云 
[張裕開幕後之商况]  
　　張裕釀酒公司代理行自本月二十五日開幕以來生意日見發達西人登門採購者甚多夜市更忙櫻甜仁葡萄酒白蘭地酒銷路最旺該行原訂八時開門晚十時收市藍總理改爲九時開門十二時收市云 
[兩商號運銷警笛]  
　　聯益勞合路南京路口聯益貿易公司出售之全銅標準警笛爲英國名廠製造聲音洪亮質地精良永不退色每個售洋五角一打照碼九折多購另議凡購一個以上者均有贈品可行云 
　　中德偷鷄橋南浙江路品牛莊路一號中德貿易公司新到大批奇異牌賽銀標準警笛此項警笛不論租界内地完全通用每只僅售大洋三角更隨贈德國整理老馬克幣十萬元云 
[公債暫停交易]  
　　華商證劵交易所昨以時局緊張金融恐慌經該所理事會議决公債暫行停市云 
[有利第一期開標]  
　　有利銀公司創辦自由簡易儲蓄昨日第一期開標直至五時始畢云 
[乒乓球之運售]  
　　南京路二十號三和公司前由英國運到天瑪牌乒乓球兼售美趣牌乒乓球價均廉下星期一起只限一星期各種乒乓球均照批發價出售云 
[民生社製銷化妝品]  
　　南京路勞合路口德鑫里民生工業社製各種化妝品如嫩面霜等質美價廉云 
[油燜筍之經銷]  
　　大陸藥房經理之寗波如生廠油燜筍近來門市及各經售家愈見增多云 
[五龍池新屋落成]  
　　南京路浙江路五龍池新建房屋刻已落成内容陳設 
悉臻上乘一俟佈置完善即行開幕云 
[出版界消息]  
　　寗滬杭甬鐵路全圖繪圖家戚鳴鶴前繪寗滬杭甬鐵路全圖發行以來極受參考者之贊美該圖關於江浙二省鐵路附近之小河道村鎭及太湖臨近各處靡不詳細考察刋入精美異常現因江浙風雲急迫故在棋盤街民智書局寄售此圖此備關切時局諸君之參考每張原價一元特價七角云 
　　寗波週報第二號今日出版較前期尤爲豐富有汪北平之「寗波綁票史」張靜盧之「取締四明文戲之商榷」朱瀾方「翁友淸案之眞相」童愛樓之「寗波開築馬路之必要」等小說有沈蘇約之「締婚記」莊病骸之「勾甬春秋」此外尙有評論筆記彈詞補白等多種每册售洋六分預定全年五十册需二元僅限今明二日社址在五馬路福裕里七十五號云 
[美國電影雜談（三）]  
　　美國影戲界每年必將所出之各種影片集其原本編成一刋名「美國電影年刋」去歲所出版之刋　以公衆及多數編劇家眼光看之咸同聲謂倫哈脫（ＭａｒｙＲｏｂｔＲｉｎｅｈｅａｒｔ）之「决點」ＴｈｅＢｉｅａｋｊｒｇＦｃｊｒｔ　「阿拉伯之酋長」ＴｈｅＳｈｅｉｋｌｌ一篇爲最佳云 
　　此月中就余（佛萊氏自稱）所觀之影片甚多其能提起觀象興趣者一爲「法倫特之孩」此片爲著名童伶賈克哥根所主演其於表情上則較進步於「爹爹」「遇仙記」小小孩童肯研究力圖上進如此彼電影明星當視之咸退避三舍 
　　其他爲宋搿雷（ＺａｎｅＧｒｅｙ）縣攝之五彩影片此片在荒地攝製其着色尤能獨具匠心片中之飾角如威廉姆新（ＫａｔｂｌｙｎＷｉｌｌｉａｍｓ）花爾脫（ＪａｃｋＨｏｌｔ）及拿巴來（ＮｏａｂＢｅｅｒｙ）等角表情上頗費經營其着色處含蓄有美術之思想且有韻味（　大雁）（待續） 
[「採茶女」明晚開映]  
　　百合公司之「採茶女」影片定於一號（明晚）起在靜安寺路夏令配克大戲院連映三夜每晚七時九時輪演二次該院平時售價至少一元是片爲普及計特改八角想屆時必有一番熱鬧云 
 
 
 

Page 22

 
 
1;第一萬八千五百零二號;中華民國十三年 西曆一千九百二十四年八月三十一號
星期日 * *[學務彙載]  
　　國語校普通科叙别會上海國語師範學校第一届補習科及署期講習科已於上月間先後結束其第二届普通科各種課程刻已授完特於昨日上午十時（八月三十日）開叙别會首爲敎務主任方叔遠報告次爲校長吳稚暉演說最後王理臣演試幻術作爲餘興至十二時始盡歡而散又聞該校高等研究科本定於九月十五日開學現因江浙風雲交通不便遠地學員恐難如期到校特遲延半月訂於十月一日與第三届普通科同時開學云 
　　華英中學添設小學部華英中學因學生發達遷移北火車站北首公興路洋房曾記前報茲又附設小學部以新學制敎授添聘上海曹行鄕第三小學校長周觀天爲主任中學部又添聘東吳大學畢業張穀辰爲英又敎授其餘敎員悉仍其舊已於八月二十九日開學因來學者頗多故三十日又考試新生九月一日上課云 
　　盛德第二校昨日開學閘北共和路民興里盛德第二義校於昨日開第一次級務會議出席者有黃滌之沈甫霖許宗傑劉敬一沈振球曁各級級長孫志淸張敬文羅長春董家鑫等十餘人議决數案云 
　　亞東夜校昨晚已開課北京路石路口亞東三科高級商業夜校自英文專科開學迄今行將一月來學者甚形踴躍國文算學二科昨日開課國文科聘定傳拯爾主講時間爲晚間九至十時算學則聘王介文主講時間爲下午六至七時各科按月納費半元尙有餘額云 
　　子勳夜校更改開學期虹口密勒路承業里内子勳夜校英文商業簿記科以及銀行實習科本定八月二十五日開學現因來學者日多校舍亟須擴充改定九月一日開學云 
　　南洋高級商校將開學南洋高級商業學校前月已招考兩次茲定於九月二號爲第三次考期現因前後報名新生非常踴躍故擴充宿舍計洋式大房屋五樓五底可添容百餘人並着手改修各級課室使坐位勿過於擠迫對於光線空氣亦甚注意又籌設銀行實習室俾該校銀行專修科學生將來實地練習云 
[壽禮新誌]  
　　昨日殷芝齡博士之太夫人六十壽辰特將預備祝壽之資移助東南大學設免費女生學額一名以誌紀念而宏造就至於親友所餽賀壽之貲則一律璧謝云 
[球戰歡聲]  
　　培立小學檯球隊與毓賢小學檯球隊前日下午假同志競勵會檯球部作友誼比賽公正人藍光普君結果爲九與一之比毓賢小學勝下星期日下午培立校擬與毓賢校複賽是日公正人仍請藍君云 
[昨日之菜市]  
　　昨日南北市小菜塲各菜價目如下 
　　北市南市北市南市 
　　蝦每兩八十文八十文甲魚每兩三十五文三十文 
　　靑魚每洋三斤三斤大黃魚每兩四十文三十五文 
　　大鯽魚每兩一百廿文六十文毛豆每斤一百六十文一百二十文 
　　鴿子每只三角二角半牛肉每磅二角六十二角 
　　校子蟹每兩五十文三十五文　糕魚每每兩卅文廿五文 
　　黃河蟹每兩卅五文三十文龍魚每兩二十六文三十文 
　　本土蟹每兩廿文二十文海瓜子每兩四十文四十文 
　　莧菜每斤二百文五十文　子每兩二十五文二十文 
　　　菜每斤七十文五十文鮮　魚每兩三十文十八文 
　　鹹菜每兩一百二十文百文辣椒每斤百廿五文 
　　茄子每斤五十文繪魚每兩七十文一百廿文 
　　田鷄每兩四十四十文黃溪魚每兩五十文 
　　韭菜每斤六十八十文哈蜊每兩十六文每斤百二十文 
　　鴨每只十角八角猪肉每洋三斤半三斤十二兩 
　　白魚每兩二十五文二十文章頭每兩百文六十文 
　　黃荳芽每斤一百文八十文雄雞每元二斤十二兩二斤半 
　　鴨蛋每只四十文三十五文鷄蛋每只三十五文三十五文 
　　大鱔魚每兩三十文二十五文鹹蛋每只四十文四十文 
　　小鱔魚每洋八斤鷄毛菜每斤七十文六十文 
　　夜開花每斤六十文三十文捲心菜每斤五十文三十文 
　　菱白每兩三十文二十五文家香肉每元三斤半 
　　雌鷄每元二斤半二斤十兩洋芋艿每斤二百四十文二百四十 
　　小白菜每斤五十文五十文帶豆角斤一百文八十文 
　　洋花薇葡每斤一百文百文南瓜每斤三十文四十文 
　　冬瓜每斤三十文三十文鯉魚每兩卅五文三十文 
　　羊肉每磅三角三角白扁荳每斤百文六十文 
　　靑蟹每兩六十文八十文淡蝴每兩三十五文 
　　白米蝦每兩四十文米魚每兩三十文三十五文 
　　刀　每兩六十文四十文杏邊笋每兩四十文三十五文 
[蘇灘小語]  
　　滬地蘇灘以男女合唱者爲多純粹之女子蘇灘僅玉韻集（即蔣婉貞班）王美玉等數家然王家猶隨三數男子充奏樂與副角之職不若玉韻集則完全女子也 
　　范少山爲蘇灘界中傑出者余友陳奎觀嘗評之曰「寓莊於諧俗不傷雅箴戒末俗痛砭社會非碌碌餘子所能望其項背」誠然誠然而其妻醉春女珍珍盈盈色藝俱佳實亦少山之左右臂也周珊山藝亦不惡第較之少山則不如遠甚葉如玉色殊平平而歌喉之尖銳入調口齒之淸晰伶俐則非泛泛者可與比擬蔣婉貞態度神情女性已失唱生有餘唱旦不足言語不檢尤　　貫大元之打漁殺家（北京容光照相館攝）（本館容光照相館攝） 
[律和將演一週紀念戲]  
　　律和票房新址在西藏路遠東飯店對面東武里五零七號定於九月二號下午六時起風雨不更在共舞臺演一週紀念戲云 
[紀三本「漢光武」（五）]  
　　劉秀逃奔至南陽嚴子陵鄧禹設計栓王莽此係最後一幕情節最緊急台上布一水景淼淼長江遠望之滾滾銀濤直如眞水無二鄧禹僞作漁夫渡江救秀密令王良僞充舟子誘王莽蘇獻上船舟覆二人落水至王莽獻原形爲止而戲乃完畢焉 
　　綜觀全劇布景則全易新制若硬軟片之淸風觀潼關以及江水各景確係全新繪劃置配者而各演員之衣飾尤覺鮮艷奪目服裝背景一允好足以煊染戲劇之本身格外爲之增色焉 
　　第三本漢光武中所用之機關比較頭二兩本爲多且更進步其中淸風觀之聯奎機關與經堂殺妻之頭匣均使觀衆莫明其妙惟有贊嘆製造者之神工鬼斧也是日余遇該園總理顧竹軒君據云第三本新戲所下之成爲其病然態度老練之處亦非人盡可及唱借茶中之張三打齋飯中之和尙俱能形容畢肖也王家姊妹姿首甚佳唱白極動聽所取材料頗多新頴而又雅俗共賞也（培笙） 
[戲劇游藝消息]  
　　共舞台新聘靑衣花衫徐蘭芳已於二十九晚登台大世界乾坤大劇場新聘李悲世金玉如陳秋風林芙蓉等並由顧無爲編就「薛剛大鬧花燈」開演在即 
　　笑舞臺自初三晚起開演新劇「三Ｋ黨」 
　　凡爾登花園開演之海波登大馬戲頗受滬人士之歡迎近又新添大力士幻術滑稽趣劇美女跳舞等（筆花）申江亦舞臺今晚准演木蘭從軍此劇爲徐碧雲傑作更新舞臺因時局不寗奉警廳令自本月初一日起暫行停鑼 
　　京韻大鼓于桂芬口齒淸惟嗓音狹常歌馬鞍山現入新世界包銀每月一百二十元 
　　大世界大京班近排宋事狸貓換太子將於日内開演云（中） 
本比較頭二本尤巨而其中以機關之代價爲最大也三本劇中吾人略有一些貢獻者則聯彈對唱祇聞其言未見其有殊爲缺點又有經堂斬妻之時刻過於拖長王斌芬一角臉色太紅幾若關公至於彭春珊所飾之鄧禹比較頭二本何英奎所飾者固屬爲佳然而鄧禹掛鬚未免太早幼學云一十二二十四秦某羅漢鄧禹何其少也可見光武帝正位鄧禹拜相時亦祇二十四歲則現時懸鬚似屬尙有討論之餘地質諸常于兩君以爲然否（思湖）（完） 
[何雅秋之「醉酒」]  
　　雅秋以合同未滿仍隷亦舞臺第雅秋所擅之戲與新山京來之徐碧雲同是以雅秋素稱傑作之起解玉堂春諸劇均讓碧雲先唱已則演花衫戲爲多登台未久譽又大譟矣昨演醉酒上座甚佳何伶出場御宮裝可見其從事之認眞而表演身段時之狀態玲瓏活潑瀟洒欲仙即所歌之平板亦淸脆異常工穩無疵登百花亭時體態婀娜嬌艷欲滴飲時之姿容更爲曼妙幾個軟腰亦殊不易及醉盈盈秋水望之魂消且醉後之輕顰淺笑靡不合於劇理形容醉態可謂無微不至况雅秋能以天眞爛漫之氣演出神入化之劇不藉乎裝做在在出諸自然旋貴妃因醉而生慾念與太監百般調情斯時之貴妃描寫最爲不易惟雅秋演來不第無竭蹶并游刃有餘以致聆其劇者莫不嘆爲觀止按雅秋係票友出身下海不過四年今觀厥劇實不遜於坐科弟子故吾嘗謂凡事祇須心專何恐其事之不成也爰以雅秋證之前言益可信矣（意誠） 
[集會表]  
　　本月陽曆時間地點召集者事由 
　　三十一日閘北水電公司接收　 
　　三十一日城内縣開會附加稅會議 
　　三十一日大世界厦門厦　學校建築校舍舉行大　　贈彩門劵 
　　三十一日至城内上海市議會常會 
　　三十一日至城内上海市議會常會 
　　九月廿三日卅一日諸曁同鄉會諸曁同鄉會臨時會 
　　九月一日下午三時　多亞路一七八號中華電影公司開幕　 
　　一日天后宮橋堍總商會新舊會長交替禮 
　　二日城内縣議會聯合會委員常會 
　　二日晚六時共舞台律和票房紀念戲 
[天氣報告]  
　　徐家匯天文台昨日下午四時三十分氣象預報云天陰不定有雨意馬鞍島與渤海之間有西北風東海及台灣海峽内有正當之時令風南方風勢微弱而不定又昨日下午三時前二十四小時内本埠氣温最高八一．○最低六九．一去年同日最高九二．一最低七五．二 
 
 
