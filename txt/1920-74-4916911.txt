# 1920 - 74 - 4916911

 

Page 1

 
 
   
 
 

Page 2

 
 
   
 
 

Page 3

 
 
時評 
[内訌與結合（冷）]  
　　如何而能使各種結合之團體不生内訌乎此實中國今日最要之問題也 
　　蓋結合者由少積多之方法也内訌者由衆變寡之病根也假使團體雖多而團體以内無内訌則結合各團體而即成爲一大團體矣假使團體以内而必生内訌則一團體因内訌而分二又因内訌而分四終必至於分無可分而無團體矣夫舊時之中國不知有團體者也自團體之說昌而内訌之禍亦隨之以俱起團體之結合何時能實現乎故曰今日中國最要之問題也 
[命令]  
　　三月二十日大總統令晋授陸徵禘盧永祥以勳以位此令 
　　又令晋授屈映光以勳三位此令 
　　又令特授許英以勳四位此令 
　　又令吳昭麟授爲陸軍中將夏鴻鈞閻永陞胡詠澄高懷邦高鶴劉鏡淸裴廷準傅良藻沈珍均授爲陸軍少將潘玉玉高兆華劉祖堯劉維騤陳虹均加陸軍少將銜曲受豐授爲陸軍軍需監張修爵授爲陸軍軍醫監徐振鵬加陸軍軍需監銜黎茂魁杜奎張國慶均授爲陸軍步兵上校並加陸軍少將銜裕冕授爲陸軍步兵上校朱瀛海授爲陸軍騎兵上校吳光傑陳鈞均授爲陸軍砲兵上校冷秉炎授爲陸軍工兵上校梁仲明加陸軍步兵上校銜鄭廷鈞加陸軍輜重兵上校銜林震靑黃波頃袁家祿李文光均授爲陸軍一等軍需正此令 
　　又令申振林加陸軍中將銜此令 
　　又令財政總長李思浩呈司長劉慶鏜呈請辭職劉慶鏜准免本職此令 
　　又令任命張訓欽爲財政部司長此令 
　　又令劉鳳藻授爲陸軍步兵上校此令 
　　又令國務院存記之張慶澐著交内務部酌量任用歐本麟著交財政部酌量任用熊埴着發往河南交該省長酌量任用此令 
　　又令陸軍總長靳雲鵬呈請將顧思範歐雲衢譚滔王驥彭維翰熊寳箴普錕李勳何文華翟鶴劉世堃徐同金大敏姜崇漪鍾麟梅潤生楊卓聶成章關庚泉授爲陸軍步兵中校宋化龍傳嘉仁魏鍾奇林斯賢陳炳麟王敬壐授爲陸軍騎兵中校元桓盧潤培姜學海授爲陸軍砲兵中校江濟李嘉霖授爲陸軍工兵中校金祖蔭邵維翰加陸軍步兵中校銜衛學曾授爲陸軍步兵少校並加陸軍步兵中校銜馮福庚宮汝潮王廣陳執發田景德齊坊王琴泉楊裕如王煥淸王炳奎傅維蕃甄勣憧方爾一王鳳鳴王體乾授爲陸軍步兵少校羅雲如授爲陸軍騎兵少校銜孫寳綸劉應龍授爲陸軍砲兵少校張傳江葛德福鍾沛霖劉德勝加陸軍步兵少校銜力樹諼授爲陸軍二等軍醫正吳冠英王合梧汪思祿張汝銘授爲陸軍三等軍需正林椿年熊悅湘岳樸授爲陸軍三等軍醫正均照准此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
[北京電]  
　　連夕靳宅集全體閣員及軍政要人與安系協議交換條件尙未完全决定（二十一日下午二鐘） 
[北京電]  
　　每星期五晚八點靳在宅集財政銀行有關係人員開談話會商財政整理報傳靳宅密會卽此（二十一日下午四鐘） 
[北京電]  
　　外農敎三長决先提國院續電胡維德促來京胡如堅辭擬以下月回國之顔惠慶提出顔已於咸日首途又農商張弧已得本人及各方同意（二十一日下午四鐘） 
[北京電]  
　　田應璜代表安系謁徐謂調人無論如何說詞不能輕允解散新國會（二十一日下午二鐘） 
[北京電]  
　　安系要人及除八省外之督軍代表昨在津吳宅密議倒靳决提彈劾案理由（一）不服從段（二）蔑 
視北洋系借奉張援（三）犧牲國會以與南聯絡（四）謀削皖系督軍勢力（二十一日下午三鐘） 
[北京電]  
　　曹錕近又來電反對魯案直接梁啓超來京亦表示反對靳擬派劉崇傑赴山東調查 
（二十一日下午三鐘） 
[北京電]  
　　任公謁徐述魯案提交聯盟固無把握但與日直接太失人格徐頗感動（二十一日下午二鐘） 
北京電日使使面告外部閩領已調林久治郎充任言外似含有自動的更迭（二十一日下午二鐘） 
[北京電]  
　　閩案將正式開議我所提條件一賠償二道歉三懲兇（二十一日下午三鐘） 
[北京電]  
　　新衆院定二十五開議政府交案祗有關係通好條約一條（二十一日下午二鐘） 
[北京電]  
　　周梁否認毁黨造黨說（二十一日下午二鐘） 
[北京電]  
　　國立工業專校學生因校長洪鎔對保釋夏秀峯不肯出力迫令自退激成敎職員全體辭職現敎部主留校長懲學生（二十一日下午二鐘） 
[北京電]  
　　參陸處本日特别會討論吳佩孚潘國綱撤防案（二十一日下午四鐘） 
[北京電]  
　　齊耀珊電請以趙曾蕃調江蘇徐海道尹段毋怠調浙江甌海道尹（二十一日下午四鐘） 
[北京電]  
　　張廣建電馬廷勷剿辦川匪棒匪陸洪濤在靈台剿匪隴南鎭使在天水剿陜匪均獲勝請優奬（二十日下午一鐘） 
[北京電]  
　　吉林電饒河縣劉知事及警官五名被俄新黨捉去後已電李高等委員交涉將該員送回道歉並令富錦李團長派隊赴饒迫令新黨兵出境（二十日下午一鐘） 
[北京電]  
　　鮑電霍氏軍權已派隊迫令解除並令霍轉電沿路各站俄兵武裝一律解除貴不日赴哈開董事會布置一切（二十日下午一鐘） 
[北京電]  
　　哈電司令部以防線遼闊已調十九旅一團來哈協防並令長春闞鎭使所部一團亦來哈協防至滿海爲東邊重鎭亟應增加兵力請電張使撥隊卽日出發往助（二十日下午一鐘） 
各通信社電 
[北京電]  
　　參陸處致湘督電馮玉祥報譚延　進兵洪江速查飛報 
[北京電]  
　　曹錕電湘南撤防難拂衆志仍請發欠餉及開拔費並電湘督接防 
[北京電]  
　　蘇浙省長會銜電請以趙增藩爲徐海道尹段毋怠爲甌海道尹 
[北京電]  
某國資本家帶團員多人挾重金來華約敬日可到預備借欵於我國並有運動當局另組中央銀行由其監督之意 
北京電政府復西南寒電對軍事協定改爲攻守同盟說完全否認 
[北京電]  
　　日艦宇治攔入南通天生港外部已向日使提起交涉（以上二十一日）以上中華通信社電 
[北京電]  
　　光雲錦烏澤聲趙熙民等提出質問魯案是否直接交涉限期答復 
[北京電]  
　　王印川請准來京陳述調解豫爭之經過及豫西現在應籌防務（以上二十日） 
[北京電]  
　　靳意補提外農敎三長與安福調和借維現閣地步 
[北京電]  
　　軍事協定内容係歐和實行簽字之日即失效力并無他項牽掣政府决宣佈廢止通電稿聞已擬送參陸處核議準備拍發 
[北京電]  
　　閩案尙未開議日使昨赴外　要求延期聞對我所提撤領一節已表示可以辦到 
[北京電]  
　　科布多四旗請求歸附政府决議一併收撫昨電楊增新遵照 
[北京電]  
　　李家鑿電聯軍國對於鮑督接收中東路一事一致表示贊助 
[北京電]  
　　鮑貴卿電俄工一律開工俄警卸除武裝霍氏由我保護監視貴卿卽日赴哈籌議善後 
[北京電]  
　　饒河縣知事被俄新黨擄去已由邵恒濬與俄領交涉 
[北京電]  
　　院電陳遐齡允撥濟餉械嚴防藏番并電熊克武張廣建分别策應 
[北京電]  
　　財部商同稅務處編製全國釐金種類收數詳表備討論裁釐加稅參考之用（以上二十一日） 
[香港電]  
　　莫榮新助李根源攻李烈鈞係聯合政系自保地盤之法陸武鳴對滇代表言亦不以莫之舉動爲然（二十一日）以上中孚通訊社電 
世界路透電 
[德國暴力政變之近信]  
　　十七日柏林電開浦博士已辭首相之職 
　　十八日倫敦電據確實消息德國最近傳來之電報謂中央黨民主黨多數社會黨將在柏林組織一臨時政府辦理政務至與斯土加特舊政府商定切實辦法爲止開浦博士之辭職實無可疑蓋以民心不嚮舊政府拒絶與開談判軍隊多不可恃國中騷亂日甚萬難保其地位柏林有許多軍官宣稱彼等被誘贊助暴力政變但目下仍願忠事舊政府今最足注重者爲獨立黨之態度新舊政府皆不爲彼等所贊助非建設類於勞農民國之政體不表同情斯巴達黨之運動今已復活豫料全國將發生重大騷亂 
　　十六日巴黎電法國報紙評論德事謂德國政變足證法人觀察之不誤而威爾遜總統之意見亦受一打撃據法人一般輿論柏林政府直爲和漢索倫皇室之變相巴黎某報紙主張實力對付勿託空言但法國接德國帝制運動之消息後甚爲鎭靜以爲德國於若干年内未必能再有戰鬭力也 
　　十八日倫敦電英相喬治氏今日午後在下院答覆議員康維齊氏之質問謂德國暴力政變發生以前駐德協約國代表未與此舉主事者互通消息德國時局變更甚速政府以爲目下未便宣布對德政策此事現經續加考慮目下彼所能言者政府與協約國皆願見和約之實施首相又答議員戈爾氏之質問謂英法政府已通告愛米爾菲蘇爾聲明不能承認大馬斯克大會之决議（即叙利亞宣布獨立推愛米爾菲蘇爾爲叙利亞王）請其來歐陳述此事 
[協約國之對德預備]  
　　十六日巴黎電倫敦每日郵報云巴黎特刋稱昨日軍事會議由福煦上將主席决定調動步軍運出砲位準備進兵德國梅恩斯之法總領事現奉命赴舊政府所在處觀察事變法國在柏林之軍事委員團不允接受魯特維資將軍之來文 
[國際勞工之調查]  
　　十九日倫敦電國際勞工局總理法人滑瑪氏今日在倫敦發表談片謂國際勞工局管理團下星期在倫敦開會其議事程序中有遣派委員團赴俄調查之議案據無線電稱俄國已準備容許委員入境調查但俄國須有權可派同樣委員團赴他國調查按國際聯盟會所擬派之委員團將調查德國一切情形而國際勞工局之委員團則可無所牽掣專調查工業與社會情狀而不涉及政治問題此項委員團將以僱工者代表與勞動家領袖及政府專員組合之國際聯盟會欲兩起調查互相聯絡已請國際勞工局指派僱工者與勞動家各一人參入聯盟會所派出之調查委員　 
[美國與波蘭]  
　　十二日紐約電共同通信社華沙訪員電稱美國淸理局已允將餘剩軍需售於波瓓在丹齊交貨債期六年利率五釐此項軍需包括衣著機車車輛及大批牛 
酪麵粉雀麥此種交易並不含有美國扶助波蘭之意味 
[英人反對戰時資財稅]  
　　十六日倫敦電英國銀行家反對徵收戰時資財稅銀行聯合會會長馬丁氏已向下議院審查此稅委員會陳述意見謂戰時利益稅固屬應徵但戰時資財稅如目前所擬者直接妨害儲蓄之舉動戰時國人之勉力投資於戰債逾二千鎊者今將見其積蓄之資倐被剥削而謀利之徒分儲其新得之資財者反可優游無事馬丁又言資本稅之影響謂商人因經營合法貿易而向銀行借貸者日見增多商人欲恢復其戰前之營業須三倍其資本黨道若以銀行存欵增多遽謂儘有餘欵可用徵稅法以吸取之則直完全荒謬云勞合德銀行總辦卜蘭氏稱所謂戰時資財者實無其物審查委員會所討論之議案對於國家信用實予以空前之最大攻擊據重要財政家與銀行家之考察如新稅果見實施則定發生一種前所未有之金融恐慌云 
[愛爾蘭之暗殺統計]  
　　十八日倫敦電今日午後愛爾蘭事務大臣在下院答覆某議員之質問謂自一九一九年一月一日起在愛爾蘭被暗殺者有皇家警廳職員十八人杜白林警士六人兵士二人又政府僱員一人此外有警員六十五人杜白林警士一百七十餘人又政府僱員三人被害而未果警署被攻二十五起 
[南美兩國之爭端]  
　　十七日華盛頓電秘魯政府請美政府調處玻里維亞與秘魯之爭端以免南美和局之破壞蓋玻里維亞現有攻擊秘魯之勢美政府已兩次致牒玻政府今正豫備第三次牒文請兩國弗可失和 
國外要聞 
[陸專使等參與歐和會報告（二）]  
　　三月十四日美總統回法祥等設法要求和會從早解决二十六日謁見美總統討論膠州鐵路問題顧使云租地與鐵路比較鐵路亦實關重要該數路均於地理上極占重要形勢於中國生存上及東亞和平問題動有密切關係究竟該問題何時可望解决美總統謂此事與德國屬地不同應先求解决俾可將解决辦法於和約内規定但未必再邀中國出席等語四月五日祥訂晤法外部八日晤義總理復將山東問題關係中國前途以及國際在華地位詳切陳說十六日五國會議美全權提議將德國現定境外所有已得協約各國土地權之利益交由本會各國一層改爲交由五國處置其處置方法仍須得關係國之同意英義各外部均緘默日本全權頗示反對二十二日下午大會以四領袖名義來邀出席祥偕顧專使前往美總統英總理法總理均到義總理缺席美總統先稱日本代表欲將膠州問題於草約内專列一條昨特來謁今日上午又在四國會議中爭持甚堅查中日兩國有一九一五年五月之換文一九一八年九月之續件而英法等國亦會與日本協定條件有維持其繼續德國在山東權利之義務現在該問題實爲複雜等語祥卽請顧使以英文置答大致謂一九一五之約爲日本哀的美敦所迫而成當時爲保全東亞和平不能不稍隱忍至一九一八年亦係根據前約而來美總理謂一九一八年九月當時協約軍勢甚張停戰在即日本决不能再强中國何以又有換文顧使答以是時日本在山東軍隊旣不撤退又設民政署置警察課稅則地方不勝其擾非常憤懣政府深恐激生事端以致以又有此項換文該項換文亦祇有臨時之性質以本使所見即英日等各項協件亦均因戰事發生當然於本會可有變更之法英總理稱英與日本協定條件時全國海軍萃於西方地中海東部空虚德人復行潛艇戰略不能不賴日本援助吾輩亦明知當時所允酬日本之價未免稍昂然旣有契約在前究何以作爲廢紙現擬將膠州問題分兩層辦法（一）按照中日協定條件（一）使日本繼承德國權利中國於兩法之中何者爲願顧使詳陳一切弊害謂兩項辦法均非根本解决實無採擇之餘地英總理又請將所詢兩層答復顧使告以答復之前應先聲明者就比較而論德國從前所得尙無鐵路上軍警等權然即使日本僅僅繼承德國權利則危險實已難名故亦難承認吾爲此言應請勿誤以中國尙有同情於德國法總理稱此層决無可慮顧使續稱中國多數人民以爲應與歐美日本共相提携但未嘗無一部意見以爲亞洲問題當由亞洲自理應單獨與日提携若此次在會未見有公道之主張實爲失望美總統稱歐美並非不欲主持公道無如爲先時種種條件所束縛現幸國際聯盟會成立該會宗旨專爲維持各國獨立及領土完全中國已爲會員之一將來如再有以强力欺陵中國者在會各國自有援助之義務顧使稱與其療治於發病之後何如防範於未病之先英總理又稱頃吾所詢兩層辦法比較之中孰爲有利原非數分鐘内可以驟决吾當再與專家接洽美總統亦稱當再令專家研究英總理並稱今日吾可明告中國世界各國對於中國實在多有感情現爲條件所拘束殊無如何遂散嗣顧使次第往晤英法各專員剴切詳陳該問題結果後種種影響之所及彼等均尙謂然二十四日祥又向美英法三國提出說帖大致謂前日英總理所擬兩層辦法業經研究實於中國均有危險茲擬有最後讓步辦法四條（一）膠州由德國交還中國起見先交五國暫收（二）日本承認於對德和約簽字日起 
一年以内實行上條之交還（三）中國重視日本因膠州軍事所有費用等等願以欵項若干作爲酬報其額由四國公决（四）膠州灣全部開作商埠如有必需之處亦可劃一區域作爲專區任訂約國人民居住通商施使又面晤英專員告以此項說帖意見如何渠謂此尙合理施使稱第一第二兩法因英國屢言欲顧日本面子故完全徇英國之意我國在會諸同事中對於如此讓步不少反對之人不過爲顧全英國及他國周旋爲難情形故又爲此萬分之讓步義國方面是時因飛烏滿問題雖有自顧不暇之勢然在我仍將說帖分送是時日本表示謂如不能照彼所請於和約草案内將膠州問題由德交於日本任其自由處置專列一條則彼亦决不簽字並不加入國際聯合會藉此以爲恐赫二十九日上午三國領袖會議膠州問題日本全權被邀到會下午日本全權又曾赴會仍未解决聞英總理於直接間接交還之有無出入及英日法日密商之應否拘束尙有躊躇之點祥特分函三領袖爲之重言剖析三十日三國會議對於膠州問題業經决定探悉辦法如下德國前在膠州及山東省所有各項權利一槪放棄交於日本日本自願擔任將山東半島連同完全主權還中國惟將前允德國之經濟特權曁在青島設立特别居留地權保存之各鐵路業主專爲保護營業安寗起見可用特别警隊以華人充之各路所選日本敎練人員由中國政府委派日本軍隧應於最早期間撤退如此日本所得權利係處承受經濟特權者之地位不過與其他一二大國所得者相同國際聯合會對於領土完全及政治獨立已設保障此後中日兩國之關係即全歸此項保障之内等情惟會中正式文件尙未宣布以上所述關於山東問題自中國全權第一次在會宣言以迄三國之會議最後决定辦法經過之實在情形也 
　　昨得膠州問題議决消息祥即函請最高會議將議决情形通知中國今晨英外部電話來約中國全權前往施顧兩使往見英外部卽稱三領袖已接到貴國全權來函特囑本外部與貴國接洽查山東問題議决辦法大致不外兩端政治權交還中國經濟權給與日本諒中國必可滿意施使云現時議决情形吾儕尙未知悉若照所聞實爲失望究竟詳情如何英外部稱日本曾向三國會議切實聲明交還中國並擔保不侵損開放開户主義不過日本得設居留地施使詢該居留地是專指一國之人抑指各國人民彼稱以我所知各國人民亦可前往與中國他處居留地相同施使謂交還一層及撤退軍隊期限若何彼稱期限似未定但日本之聲明極爲切實顧使詢以經濟權範圍如何英外部稱所有中國前曾允讓於德國各權利如已成之一路及其附屬之礦又未成而中國與彼新訂之兩路是施使稱照此情形中國實未便承認中國於歐戰發生後聞英日有對德要求靑島之舉卽預備軍隊擬與英日協攻英政府却之嗣又有機會擬欲協助朱使曾爲致電倫敦外部可見中國未嘗不欲出力彼謂吾儕凡有可以協助中國者罔不盡力望貴國滿意即散是晚由施顧二使將英外部所述紀錄函詢該外部是否相符嗣又迭向各方設法務須於草約案内添加交還中國一層未獲在領五月四日祥正式函致四國會議聲明三日密探得和約草案所擬關於山東問題條欵第一條凡德國所與中國訂立一八九八年三月六日條約曁此外關於山東省之一切文件其尤著者如膠州土地之權利名義或特權以及鐵路礦産海底電線皆由德國讓與日本關於膠濟鐵路及其支線曁一切種種附屬物品以及車站工廠不動物行動物礦産建築與開礦所需物件凡德人所有權利曁連　之一切權利特權現爲日本所得者繼續爲日本所有德國國家所有之靑島至上海及靑島至烟臺海底電線曁連續之一切權利特權現亦爲日本所得者繼續爲日本所有一切負擔槪行蠲免第二條德國國家在膠州土地内所有之動産及不動産之權利以及一切關於該地之權利困德國直接或間接出資舉辦工程或發展之故而有價値現爲日本所得者繼續爲日本所有一切負擔槪行蠲免等因以上各情比連日所得情形更爲偏苛對於中國方面除英外部面告大致外迄未交到字據據云草案内何以於交還中國一層隻字不提因日本以信用問題在三國會議時全力爭持一若三國於草案内如必欲加入交還中國一層即表示對於日本爲無信用三國以此層國際關係自更重大因竟令照日本之願此次和會專制辦法實爲歷史所罕見五日祥晤法外部歷告以中國到會以來種種失望似尙不如始終中立不入戰團不預和會來會全權與夫政府當軸對於國民實難剖白法總理屢有願爲盡力之言究竟如何彼稱克總理確有願爲中國出力之意無如最後之時終爲協約所束縛祥謂吾儕所尤不能解者三國會議取决之辦法雖曾由英外部正式口頭通知然迄無文據我國迭次堅索會議錄亦未鈔示究竟何故彼稱三國會議無甚紀錄祥謂如無文據憑何保障法外部稱日本旣在三國會議聲明將來三國政府自可保障祥謂所謂保障是否監視執行之意彼謂雖非監視然其執行與否自必注意祥謂無論如何對於中國須有文據彼謂英外部之言論極有力量英外部旣有是言日本焉有不認祥又謂條文内至少須加交還中國一層彼答該條文雖爲草案然業經三國會議决定之旨若欲添加勢須重經三國會議討論殊難辦到祥稱我於此層决不能不堅持務請設法彼答此次會務實屬萬分困難意外事變非常之多複雜情形尤難言喻三領袖我實不能不爲抗議即將抗議書鈔稿閱臨别時祥又將草約内至少須加交還中國一層切實聲明彼謂我必轉達克總理（未完） 
國内要聞 
 
 

Page 7

 
 
[魯案直接交涉說之影響]  
　　靳雲鵬之否認　光雲錦之質問 
自公言報載［靳閣傾各直接交涉］一段新聞後中外甚爲注目未幾亞細亞通訊社據某方面報告將此說之根據披露京津間輿論遂益譁然但政府方面固絶對否認昨日遠東通訊社已代爲辯正略謂［近日外間對於山東問題驟傳有直接交涉之消息並不與日本方面已經聲明之說本社記者（遠東通訊社自稱）以此事關係極大特向外交有力人物詢問眞相據云自閣潮發生以來此案久在延宕中並未聞有何聲明又經詢諸靳之親信秘書某君據云余（某秘書自稱）今早纔碰一個釘子因今晨閱報載有偏重直接交涉說之由來一條以此事影響甚大當即持報進謁總理經總理略閱之後即微笑而言曰余祖宗墳墓均在山東余之愛山東决不後於國人總之山東一案本人在閣一日必不至草草從事余對於此案已抱定尊重民意保持主權八字至余與日本方面可信此時無用若何聲明之必要外間所傳各節識者當自知之云云又經電詢靑木中將亦絶對否認其事且云余不見張次長已久此言從何發生又電詢亞細亞通信社駐京訪員某君據云此項消息並非得自東京實因京中某報前日業有登載余以此項消息頗爲奇異當即譯之以爲通信云云综上各方面觀之可知此項消息之由來顯係含有作用也一以上皆遠東通訊社代政府辨白之語究竟此中内幕如何一時固未敢驟下斷語然吾人固甚願靳氏眞能抱定尊重民意保持主權之八字而公言報所載爲倒閣聲中之一手段耳 
　　山東問題安福派之傾向凡稍知該系歷史者觀察固已瞭然然自閣潮汹湧以來表面上態度則頗反對直接交涉公言報前旣載靳氏傾向直接以促各方之注意昨該派議員光雲錦等双提案質問措詞頗覺嚴峻似非祗敷衍面目者原書内容如下爲質問事靑島問題人民反對與日人直接交涉已成舉國一致滬上字林西報載國務總理與某西人面談决不贊成直接交涉夫人民無拳無勇只能空言呼籲而國務總理有權有位當然可以坐言起行乃日政府通牒之送達閱時已久何以政府尙未尊重民意而爲明確之表示國務總理旣面告西人不贊成直接交涉何以不將日人之通牒駁回是何用意實難推測尤可異者報載日本陸軍大臣得在北京充顧問日人某中將密告云山東問題内閣已决定與日本直接交涉刻正與來京山東省議會代表密議一切並即擬定日本可以容認之希望條件俟不日脫稿交由山東省議會作爲該省提議發表内閣即藉口開始交涉至排日風潮内閣確已十分盡力但不由正面爲急切之防止而以逐漸緩和手續出之目下已漸見效果云云按日將而爲我國顧問者爲靑木與阪西均係國務總理所最信任者也其報告當然有可信之價値果爾是國務總理表面反對直接交涉以愚弄國人而暗中則進行直接交涉以取媚日本謂非賣國而何究竟有無其事謹依院法提出質問書限三日内答覆 
[對德恢復通商問題]  
　　政府已允德國先派代表來華我國對德恢復通商一事當局自接張秘書官顔公使來電後已交由外部核議辦法擬具理由會同主管各部詳細討論當時有主張德政府旣注重先行派員來華爲非正式協商値此德約補簽無日德政府之請求似不便再過　拒絶頗有持利用時機允其所請之議者惟當局爲愼重起見及因日人方面之阻力結果遂仍從緩議外　當卽據情電達顔使但顔使則甚不以緩議爲然其後又來電條陳意見催促政府照行其電文大意謂德政府旣急於訂約不如要求其凡賽和約中一百二十八至一百三十四各條備一正式照會向我重行聲明同時該各條内不明瞭及遺漏之處且可乘機要求附入作爲解釋查德外部曾向張秘書口頭聲明凡賽和約無論中國補簽與否德政府仍當履行等語則上項辦法或可做到如何之處敬乞鈞裁電末又稱再曹日内可到惠月初啓程與德外部接洽事擬請駐和唐使接管特以附聞云云顔使身在歐洲所見較切其主張當必確有見地惟政府終以事關重大不願急切以圖故於訂約一層仍擬暫從緩商至德國要求派遺非正式代表來華一節以所指派之白遽氏前充汕頭領事人尙和平是以後經院議結果决定准其照辦業已電達顔使轉致德政府查照 
　　另一消息德國要求通商訂約擬先派員來華爲非正式之協商當局以我國未簽歐約此時如與該國另行商訂恐滋種種糾葛已電達駐丹公使顔惠慶暫緩辦理聞顔使近有覆電到京以歐約補簽無期現時英法美日等國莫不亟圖與德恢復商務如我過於拒絶轉恐授以口實不如利用時機允其所請要求該國將和約中一百二十八至一百三十四條備一正式照會向我重行聲明同時該各條内不明瞭及遺漏之處且可乘機要求附入作爲解釋如斯辦理絶無後患等語當由院部公同討論結果以德政府派遣代表來華依據顔使所稱各節似無不利益之處其所指派之白遽伊吉文氏曾任汕頭領事人尙和平無妨逕允所請因卽决定照辦業經院部電顔使囑即轉知德政府查照又聞駐京荷使近爲德國要求通商及派遣代表來華一節曾四次到外交部晤商現我國已允白遽氏爲德國非正式代表荷使昨亦已有電報告德政府矣 
[吳偑孚决心撤防]  
 
昨日張敬堯又有萬急密電（十七）到京原文略謂迭蒙鈞座俯念湘局鼎力維持莫名感激堯昨特派吳旅長新田赴衡向吳將軍苦諫乃吳堅持不允運輸軍需仍未停目軍隊定十八日開拔勢難中目堯部兵單不敷塡紥應指撥何處軍隊塡防之處立候電示祗遵迫切待命同時吳偑孚亦有一電致某機關及復曹錕言撤防之理由甚多大意謂士卒久戍委頓不堪事屬對内不易再激士氣因卽撤防從事休息留爲將來對外及國防之需並謂中央早定和議方針更無駐湘之必要並告自十八日即行開拔據聞吳軍第一第五第六各旅軍官眷屬日來隨武長路北上者已有三千一百五十二人共計輸運七次現尙繼續輸行云 
　　據某方面觀察此次吳師撤防其原因約有數種第一吳軍欠餉過久士卒人人怨望一旦釀出意外則墮軍紀而喪令譽殊爲不値第二軍械子彈有銷耗而無增益用武無地士氣亦日趨消沉若再稽遲年月勢必舉全軍銳氣蕩然無存第三湘軍驅張念切徒以吳師實力與情誼之關係遂隱忍不肯輕發乃張敬堯不以爲德反處處防閑猜忌恩將仇報尤令吳氏灰心第四湘軍驅張運動現已届准備成熟之候一旦爆發則吳氏置身其間殊難取適宜之態度第五湘軍急於驅張自希望吳師之速退吳師於此撤去一方可博南軍之好感一方藉釋對張之宿怨且該軍去而南軍發動尤可證明其年來保障衡嶽維持和平之功第六湘軍此次發難雖欲直接間接借重於吳帥然固始終抱定一自决主旨此後决不肯再將軍民政權交付外省人之手吳氏勘破此點故於湘省尤無流連之必要有此六者之凑合而吳師撤防之舉乃如箭在弦上有不得不發之勢矣惟吳帥一經聲言撤退而湘軍即行分途大舉譚延闓率二十餘營之衆進逼湘西趙恒惕亦以舊部一師直圖寳慶其餘如林俢梅周則范等亦各分擔任務直以合圍長沙爲目的矣是吳軍此次撤防實與湘軍驅張運動有多少關係湘局前途殆未可逆料也 
[京華短簡]  
　　北京學生因被拘同學有送往法廳之說業於日前議决全體自首聞各學生對於此事昨日復經一次之討論并請各校簽名自首截至昨晚七時止計已達一萬四千五十六人惟聞各校校長恐此事發生復引起學界風潮現擬聯名呈請衛戍司令部要求保釋該司令部亦恐學潮擴大聞已有允許之意 
北京工業專門學校學生昨日開全體大會决議請該校校長洪鎔自行退校一面呈請敎育部罷免其職據聞洪氏對於校務頗形廢弛自學潮發生以後遇事尤多託辭規避學生等早不滿意最近該學校學生夏秀峯被捕洪亦不盡力保釋學生因之大憤故有昨日之舉 
　　昨日下午四時魯省各團體代表往棉花胡同謁見靳氏詳述屈映光在魯種種劣跡如贿賣縣缺毆辱議員等事證據確鑿請即撤任歸案懲辦言時甚爲憤激靳謂予亦魯人關切桑梓與諸君同一心理先是聞屈人尙精斡才令他去不料仍舊貪婪將山東吏治弄得稀糟現地方上旣一致不承認他余何能偏袒一人致桑梓對我又生惡感語次又問屈所委之知事有不是金錢運動者否某代表答云除下等缺留作應酬面子之推荐 
威肆無忌憚者聞係深有所恃且外間喧傳屈與我公有金石交未知確否靳云結盟事係我國陋習余前在雲南時聞有此等酬應近已不作此舉久矣言至此各代表興辭而出 
[濱江通訊（鴻）]  
　　霍氏之陰謀　多數黨之反抗 
　　罷工罷巿之狀况　交涉經過之情形 
鐵路罷工之事在東省已屬屢見不一見大抵爲個人生計要求增加工資或發放積欠者居多此次以政治之爭端而出於罷工之與動實與普通同盟罷工不可一槪而論然以俄政爭之關係在我國統治權之下妨害中俄合辦鐵路之交通此我當局不能不出而干涉之者也霍氏之欲借助外援人皆知之罷工之前曾發出陰謀電多起致海參崴某國軍隊爲李委員所扣留復於本埠外國六道街六號房葛拉梅國夫住處組織密議機關聞其議决事項係邀請某國進兵滿洲里堵剿多數黨入我國境若多數黨已經進滿洲里擬設法炸燬各橋樑及長途鐵路至哈埠俄工人大半附和多數黨擬設法籠絡並嚴行監視其籠絡方法即借用金票加添工資以利爲餌監視方法即派人從中調查如有逾規行爲即請某國派兵帮同緝捕並派出賦閒武官到各處偵探此十二日晚間議决情形也事爲多數黨探悉乃有十三日罷工罷巿之事 
　　罷工罷巿之後由多數黨提出要求霍氏於十二小時内自行退職當經霍氏拒絶我當局以俄黨政爭不應侵及我主權當由護路總司令與鐵路督辦會銜貼出布告其文如下［爲布告事照得東省鐵路完全屬中國領土同時在我領土主權之下不容有第二國家施行其統治權卽不容俄國新舊黨人在我國家領土以内引起政爭擾害治安危及路務迭經宣言禁止在案現因霍坐辦攬取政權并利用軍警供其政治活動以致俄國工黨在我界内運動罷工懸掛紅旗政爭劇烈達於極點本總司令督辦爲保護國權悉行解除由中國分别照約辦理其他軍裝器械等項一併派員接收保存嗣後無論俄國何黨何人凡以政治目的干涉路務者本總司令督辦必當本其職權力爲制止務仰照常各安生業切切此布］（十五日一點發出）同時復以此意照會霍氏限二十四小時内答覆即於十六日下午一時由司令部派駱營長帶兵面質霍氏霍氏遂提出辭職書於鐵路董事會即經該會議决照准俄軍警武裝悉由護路軍强制解除沿途軍警一律派兵解散鐵路營業由董事會主持明日起哈長哈綏哈滿三路各開一次列車每車派有護路一營押同行駛恢復原狀大約須在一星期之後技術部已電請交通部派員來哈帮同整理一切 
　　另一消息云霍氏提出之辭職書以衰勞多病爲辭當經鐵路董事會决議照准同時由董事會提出四條件要求我督辦承認（一）聘霍氏爲高等顧問（二）鐵路坐辦卽由董事會公舉（三）添設帮辦一人（四）各處添設副處長罷工罷巿風潮至此告一小段落惟某國極不以此事爲然曾提出質問書其略云鐵路共同管理事前由海參崴便議議决中國此舉並未通知各國實爲壟斷云云已由我當局嚴重聲明矣 
[東三省通訊（國奴）]  
　　俄新黨之來哈行動 
　　中國軍警之維持地面 
　　俄工黨之决議 
　　哈爾濱函云本埠於本月十一十二兩日俄國新黨大開會議散布重單倡言多數黨主義聯絡華工十三日午已全體罷工俄國商舖亦受影響亦將罷工一時人心惶惑至爲危急濱江道君等卽行設法防制力維地面治安所有防制辦法正在密議中 
哈爾濱至長春之火車十三日已將午車停止十四日哈爾濱張家灣長春等處仍行罷工惟地面尙屬安謐現鮑督辦以隔斷交通最爲不便且恐外人出而藉口故特電令該公司設法每日酌開火車一次由軍隊押護以防意外故雖停車尙未全絶也 
近據可靠消息此次哈埠俄新黨突起發動先將工廠門鎖住以致華工不能入内工作此華工罷工之所由來也旋經張司令煥相勒令開門並用軍隊保護故華工已有附和俄工在新黨之要求爲解除霍爾瓦特之政權但霍有種種關係驟予解除難保不别滋異議因此鮑督軍電令哈司令部速令將俄營務處牌即行摘除以履原約以所有應行解除武裝之軍隊以二十四點鐘爲限自行解除如再拖延定行代爲執行以免哈埠糜爛現在霍氏病勢仍重大約霍氏之實權卽當次第削除藉副俄新黨之望幸俄新黨對於我國官軍並無惡感故哈爾濱地面可合無虞鮑督軍擬於日内重行赴哈如鮑督軍不往則派大員前往就近布置 
　　哈埠工匠會爲所有哈爾濱三十六棚工人氏表機關於本年三月一日開會因本埠各界政黨會日昨遞到承認遠東地方政府之通告書遂討論解决方法聞對此次通告深爲贊許並宣言加入竭工人所有之能力襄助臨時最高機關遠東地方政府待其與俄國中央民主政府連而爲一而後止蓋工人之意惟中央政府能剷除内外帝制派野心家而使國民之社會經濟均臻完善云 
[魯議便請求各省派員協爭電]  
　　山東問題關繫全國利害而於魯省尤甚昨日魯省議會以一省之力呼籲政府打消直接交涉深虞或有未逮特以達電鄂贛豫浙各省議會請其遴派代表協力抗爭茲錄其原電如下（其一）湖北省議便鈞鑒敝會前因靑島問題擬請關係較切各省議會各派代表二人赴京協爭當經電達貴便請轉代表辛莊二君就近接洽等因茲據該二君報告已蒙貴會來示贊同曷勝感偑惟貴代表已否推定何時前往尙祈示覆以便函　敝會駐京代表招待一切是所切盼魯省議會叩（其二）河南江西浙江省議會鑒山東問題日形危急日本通牒延不駁回敝會前派駐京代表屢向政府呼籲已聲澌而氣竭終力弱而效微擬請關係較切省份聯銜通電各省議會各派代表二人赴京協爭以厚聲勢如蒙貴會贊同請即示覆以便發起無任感盼魯議會叩 
[滇粤軍相持之内幕（無名）]  
　　自滇軍易將事起戰雲密布譁噪一時至近日以來調停者多態度似趨於和緩然從實際觀之此不過暫時停頓而劇烈之爭尙伏於後日此數日間正萬木無聲待雨來之時也在粤滇軍之變其醖釀本非一日滇軍人數决不如桂軍之衆人所共知然一旦爆裂蓋有矢在弦上不得不發之勢旣爆裂矣豈能轉瞬遽歸於平和此可以决其必不然者且連日以來所紀戰事在粤之官報固謂大勝特勝不一勝而據四鄉人所傳述滇軍所至之地省軍　從而尾追而已於滇軍實無鉅大之損失且各路土匪紛紛嘯聚皆爲滇軍聲援藉以分省軍之勢而省軍所至但見其樹滇軍旗幟不能辨其是滇軍抑是土匪故所追擊者多屬土匪而滇軍實已他去矣所以李烈鈞之行踪前數天猶傳說紛紜不知其實在何處在省軍所截擊者全注意於北江方面殊不知李已從東江方面馳去確由龍門過新豐轉連平以渡翁源與始興會合矣而李烈鈞未到始興復派其秘書熊某到省與軍政府接洽願意和解是時軍政府又擬派司長朱兆熊往與李接洽始興南雄方面則楊益謙成桄均有電願受改編就表面觀之和解之事似不難就緖殊不知在督軍莫榮新方面已宣言和戰兼籌而在滇軍方面所有言願調和願改編者皆不過因各軍散處各地未能集中且李烈鈞未到始興無從指揮故皆蓄而不發留以有待耳今則李已由新豐到始興故某方面消息始興已發生戰事始興屬内發現李烈鈞所轄軍隊四五處每處多者七八百人少者三二百人不等故某高級機關中人云逆料始興縣境日内必有一場劇戰特不知兩方面果孰操勝算耳計此兩日間對於調停二字又似不甚研究其景象宛如初决裂時當初啓釁時某某會要人即在其機關報中宣布滇軍内幕如何如所倡大雲南主義及唐繼虞希望爲督軍等語雖挑撥滇桂惡感而亦有所不异未幾主張調停者出則此派論調均已止息近又有人投油印品於各報揭發滇軍風潮内幕將唐繼堯唐繼虞與駐粤滇軍往來密電盡爲揭載而所謂大雲南主義滇人如何陰謀滿紙皆是一若對於雲南方面無調停之可言者又如某某機關報則謂陸幹卿現駐龍州態度極爲堅决又謂調和條欵又有變動比類以觀則两方面依然備戰可以明瞭矣且此番之事原因非常複雜贊助滇軍者如某黨及國會均有關連今當局之制國會死命者决定用絶糧之策故國會議員無費用可領已紛紛四散矣其議員中之尤爲顯著者如郭同王乃昌謝英伯等則皆在協緝之列並傳說胡漢民亦將協緝不知確否但胡今已往漳州不知有無重要事件耳至於漳州之陳炯明握有兵權久爲桂系側目而視將來牽入漩渦與否尙難預言目前則猶沈寂並未有何舉動也 
　　按内中所言近來發現之油印品揭發滇軍内幕原名爲［滇軍風潮陰謀記］并附往來原電十二皆以實滇軍陰謀之罪者廣東之該派報紙披露之如此挑撥是亦不可以已乎 
　　另據港報消息李烈鈞於舊曆十五日經從化良口墟及吕田等處地方省軍追至在靑龍峽跌馬坳兩處大戰兩次此路皆山谷崎嶇李軍有險可據故省軍大受創傷據龍門縣人云李烈鈞於十七八日到縣屬之鐵岡墟地方遇省軍追至在此處開戰李軍且戰且退鄉人皆閉門避禍查龍門鐵岡墟赴惠州新豐（即長寗）僅一日路程再行兩日可抵翁源由此蜿蜓以逹始興亦不過三數日以路程計之現時李烈鈞當可到始興與楊益謙魯子才集合矣至省吏派出追躡之軍隊爲楊團長所部之桂軍昨該軍已陸續由英德乘火車返省其中多有傷兵又據一方面消息則謂滇督唐繼堯有一軍由黔調來係由黔經湘省以達廣東之北境亦已抵始興會合未知確否至軍府方面岑春煊此次出任調人前派副官長劉德裕往覓李烈鈞迄未探悉行踪所在昨特再與莫督籌商以陸軍部第一師長朱兆熊（鄂人）與李烈鈞有同學之誼擬再派往訪覓李氏磋商調和辦法莫亦表同意朱氏當已成行聞朱此行其途徑係先赴韶關沿途偵察李氏所在至其調和的條件聞岑氏再爲改正視前又有不同莫督方面已允讓步將以一大部分滇 
軍歸李統轄但未悉朱氏能否覓得李部長且此項調和條件果得李部長之承允否耳 
[軍府致北京兩要電]  
　　相約不借外債　詰問攻守同盟 
其一北京靳翼靑先生鑒比年以來北方以借債爲生活視銀團如外　罄全國之所入供抵押之財源夫國猶人也借債度日終有窮期割肉補瘡何殊自殺昔埃及以外債亡國今北方借欵源源不絶豈眞欲爲埃及之續乎查近年關稅雖因歐戰影響而核其收入較之從前最盛之年尙屬有赢無絀除劃付賠欵外盈餘凡數千萬鹽稅經整頓之結果收入亦與上年遞增幾駕關稅而上之當此金價暴落正宜攤還舊債稍減國民之負擔舉債纍纍致貽借平還貴之重累護法興師於茲三載南方并未舉借正爲此也請自今日始南北未統一以前雙方均不得自借外債若事關全國利益爲目前財力所不能勝而又不能不辦者應由雙方會商妥協共同辦理先生關懹國計想有同情特電徵求同意尙希鑒納賜覆爲荷岑春煊伍廷芳陸榮廷唐繼堯林葆懌鹽印 
　　其二北京靳翼靑先生鑒邇聞北廷有改締軍事協定爲中日攻守同盟之說查自歐戰終了和議告成按之事理中日軍事協定萬無存在理由經電請即予撤銷共維國本乃尊處迄無表示此時更來改締攻守同盟之說雖是否成爲事實尙難懸揣惟國人鑑於軍事協定之一再廷長不肯撤銷深懼有此變本加厲之事陷國家於萬刼不復之境存亡攸關難安緘默究竟有無此議請迅賜覆爲禱岑春煊伍廷芳陸榮廷唐繼堯林保懌鹽印 
[廣東大紳被捕紀]  
　　廣州西關華林寺内九老堂向爲省中大紳讌築之所昨九日下午忽有警察游擊隊到來搜查執獲烟具旋將在座西關大紳梁慶桂（卽梁小山前清内阁侍讀）何世珍（前吉林道尹係前吉督陳昭常之姻戚）何小猷（係前汀 
漳龍道何碧樓之子）林鶴琴（某洋行經紀）及梁慶桂之姪某等并侍役一名拘去當時各人對警隊言我輩均是本省大紳我告知汝名姓汝可電告警廳各警隊不允必要拘去并一一各上以手鐐拿送西關長壽寺新街第八區署時該區署長劉國權恰在署内見鎖押者俱是大紳大爲吃驚當堂卽予釋放并延入談話善爲寛慰祇留下侍役一人解案惟各紳以體面攸關大不甘服昨日在西關自治研究社集議擬即具公函請督軍查辦以平公憤另一消息云九日華林寺九老堂讌客席散後有大紳梁某黄某及少將李某紳裔梁某洋行買辦林某正在座談適有某絲莊東主順德人何某後來（此卽前福建道員何某之介弟）甫入門即有便衣赳赳者數人手持駁壳立捕何某出門去隨即釋放方驚訝間隨又有游擊隊數名續來聲稱警長司徒蘭奉令辦案各出洋槍指嚇分頭搜查在僕人黎勇房内搜出烟燈及殘餘烟具數種所有箱篋悉被毁壤卽將座中紳士五人盡上手鐐聲言解廳究辦旋有潘某由電話告知陳秘書長及陳司法科長始飭由八區分别開釋聞自治研究社各紳已簽名公請督軍警廳查究 
　　尙有要聞二及地方通信轉入後頁 
雜評一 
[否認直接（訥）]  
　　欲釋人之疑而不以實在之證據示人者則雖盡力剖辨無益也靳閣傾向直接之說初見於安系報紙人固知其爲攻靳之一種作用而不遽爲靳氏疑也迨自西報發見而後言者紛起則曾參殺人雖愛靳者亦不能不爲靳疑雖靳日以抱定宗旨尊重民意之言宣示於人而人亦終不敢深信何則以空言而不以實在之證據也 
靳之所謂實在之證據豈有他哉駁回日牒即不直接之實在證據也果能迅以駁回日牒示人則浮言不辨而自息不然悠悠之口將與日而俱長耳否認又奚益哉 
 
 

Page 8

 
 
國内要聞二 
[九江新交涉近訊]  
　　英領與傳道尹之非正式談話九江租界傷害華工一案傳道尹自郵電省長請示辦法後至令尙未覆電故對於本案迄未正式交涉但聞美艦哀可羅司馬等艦長前謁道尹謂中美邦交向敦睦誼此次爲租界懸有危險旗不能不遣兵援救乃驟然登岸致誤傷華人性命殊爲抱歉現將軍艦移駛他處以全國交昨日（十七）英領偕美艦長赴鎭署往謁鎭使英領先質問畢捕等被擁至檢廳何以置之於候訊所吳使答以無有又問畢捕沿途被人毆打何以華警絶不保護吳使答以華警保護至爲周密畢捕並無被毆之事當時華人衆多如果欲毆畢捕勢必重傷吳使旋謂傅道尹尙在敝署花園何妨與之談判英領初不欲往吳使云今日只作爲個人談話不爲正式交涉遂引英領往見時景監督（兼通商交涉員）李團長韓廳長等均在座英領向傅道尹云此次英捕畢特爾被中國人衆擁至檢察廳殊屬無禮應請貴道尹從速查辦好事之徒以盡職守而儆將傅道尹云此次肇事乃因租界巡捕逞兇以致民氣憤激敝道尹忝任地方正擬調查清楚向貴領事正式交涉今貴領事旣談及此請先將逞兇之巡捕治以應得之罪復將平日租界對於華工種種不合力求改革方爲根本解决人民之感情日洽卽國家之友誼日親一切意外不至發生否則今日交涉即勉强了事恐民氣愈遏愈甚異日一觸卽發更爲不幸敝道尹與貴領事同爲國家公僕一己之去留不足惜然必使地方永遠安寗於職方盡於心始安否則彼此斤 
斤終屬客氣用事且二十年前南昌敎案敝道尹身與其役殷鑒不遠自應鄭重辦理英領事意亦和平卽云旣貴道尹如此說法今與貴道尹約敝領事一面從速調查此次起釁緣由及平日租界一切亦請貴道尹趕緊調查羣擁畢巡捕之主名以便有所懲戒傅道尹答以我之調查程度當視貴領事調查爲比例事有先後責有重輕此次事故發生於十六號之巡捕其人可指應請貴領事將先者重者從速辦結函知中國官廳敝道尹始可從事調查然於無可指實之人衆能得主名與否敝道尹仍不能負責也言至此英領亦不再辨遂各分袂而退 
[浙江學潮誌（二）（宣）]  
　　曹氏電辭校長　經氏並未來校 
浙江學潮愈逼愈緊敎育當局百般設法然仍不得要領徒事嗟嘆而已我爲當局計惟有順應潮流從速解决勿徒爲官廳威信所關之爭執則幸甚矣否則學生等實踐其犧牲之言萬一見諸事實則敎育當局更將無所措其手足目前事專醫正在醖釀中我人深以爆發爲慮第一師校學生則已决計進行近來該校學生態度非常堅决均謂留經目的不達寗願一致犧牲其主張固甚光明正大惜敎育當局不察時勢專迎合一二人之意旨以爲進退而調停者所提條件如一維金一［復王］［另委曹］等多未能滿人意且甚與學生所要求之目的完全相反如此調停其不得良好結果者必也夏廳長與蔡行長（中國銀行行長）協商之後遂於前日電滬上張東孫君轉聘現澄衷中學校長曹君慕管來浙長浙江第一師範學校但曹已電浙當局謹辭矣後事如何未可逆料若長此不解决旣足以阻遏一省文化之進行復耗費靑年寳貴之光陰記者眷念浙事能不寒心 
日前本報杭州快信攔内載有［第一師範學校前校長經亨頣自滬返杭昨詣該校全體學生列隊歡迎］云云茲記者與該校學生談及此事（記者戚友在該校肄業者不下三十人）均甚駭異原經亨頣氏此次來杭完全爲省敎育會會長之資格而來與第一師校並不相干謠慱固不足信惟深恐以訛傳誤與經氏聲譽有關特此更正以昭實在 
[南京快信]  
　　李督由滄州招到備補兵一千五百名已經開始昨接陸部　電嗣後各軍隊遇有缺額務在應裁軍隊中挑補不得另行招補 
徐州張文生陳調元電告蘇豫邊境豫軍已回原防省議會臨時會定四月十六日召集錢議長昨已用快郵代電催促各屬議員來省免誤會期 
齊省長今（二十一）日五秩晋九誕辰軍警政紳商學各界要人均於上午十時齊往道賀車水馬龍極形熱鬧各道尹縣知事稅所長亦多來省祝壽者 
財廳委往各縣守提畝捐水利塘工等經費旬報表册委員江都六合淮安淮陰王濟清鹽城阜寗漣水方明遠吳縣常熟吳江宜興劉寶壽南滙靑浦寳山蕭揆昌東海灌雲贛榆　　范家祺豐沛碭山王淦銅山宿遷蕭縣李鵕聲 
九年度之新預算聞已編列各道屬創辦大農場實業委員會臨時敎育視察獎勵桑棉事業等各項經費俟省議會臨時會開會卽交會議决 
敎育廳函催各縣勸學所選送小學敎員二人來省以便送入國語傳習所肄業 
地方通信 
[蘇州]  
　　第三届檢定小學敎員蘇省第三届檢定小學敎員業經敎育廳令飭定於六月一日在寗舉行已由勸學所函知各學校遵限報名茲吳縣温知事續奉敎育廳通令以無試騐檢定敎員不必赴省舉行即由各縣知事就近檢查呈報彙轉其在上届因病未試各員應在本届補試仰即照辦温知事奉令後已轉令第三料及勸學所轉知各學校一體遵照 
　　相騐被害男屍滸關相近之郭家莊河邊前日忽發現無名男屍一具由該處地保孫天生報由吳縣公署派委承審員帶同錄事檢騐等前往勘騐騐得該處有火車軌道一條軌道中間横木板上及軌道下泥地上各有血跡兩大灘其餘地上亦有點滴血痕該屍身裸體横臥泥潭旁側委係生前被殺身死遂即據情分呈各上官請予通緝兇犯一面出示招屬認領屍棺 
　　褒揚節孝蘇城東花橋巷楊雨農之妻朱氏爲朱嵩南君之長女事父甚孝父病籲天刲股夫殁守節撫孤三十餘年茲經在京親友臚列事實呈請總統曁内務部請予旌獎業蒙總統親書竹孝松貞内務部頒給彤管揚輝等匾額黃白大綬銀質褒章褒狀等件以資榮獎 
[無錫]  
　　紡織業之勃興無錫紡織一業年來日益發展尤以上年振新廣勤業勤三廠每家盈餘百數十萬少亦數十萬自實業發剏以來所未有因之一般企業家均樂投資茲誌後起各廠内容如下（一）豫康紗廠去秋有滬商貝潤生薛醴泉及錫紳薛南溟等合資在梨花莊購地建築豫康紗廠資本七十餘萬元紗錠一萬四千餘枚如外洋機械能依期運到則年底或有工竣開機之望聞總理已舉定方壽頤協理爲吳玉君均爲同和錢莊夥（二）申新第三廠榮宗敬及其弟德生近十年中家資勃發實得手於麵粉廠現已陸續增至十廠執麵粉業之牛耳足以左右巿面宗敬又於上海連年創成申新第一第二兩紗廠去冬又在茂新廠附近覔得田地多畝建築申新第三廠資本一百萬元紗錠三萬方在工作中（三）慶豐紗廠商會副會長蔡縬三　唐保謙合組九豐麵粉廠營業將届十年歲有盈餘成效卓著數年前即欲組織紗廠議論已久迄未觀成去冬忽然决心糾集紳富薛南溟孫鶴卿唐晉齋等在火車站北面廣勤路周三浜購地數十畝定名慶豐紡紗公司股本八十萬元先由發起人認定半數已向英國道勃生廠定購一萬四千八百錠之機器專紡十支至二十四支紗並在迭金生廠購織平布機一百五十張織斜紋機一百張以後再逐漸擴充將來全用電力惟開機之期須在明歲云 
[揚州]  
　　鹽署委員查案情形北京鹽務署錢股長稽核造報總所洋員魯斯敦奉令由海道至淮北調查緝私第三團長劉海峯尅扣雜欵虚空兵額一節已詳前報茲悉錢魯兩君係由靑島進口［先至靑口查察駐防該處緝私第九營緝務並調閱營部每月餉單次蒞板浦會淮北胡運副曁海州稽核分所魏協理詢問關於控案之各節次至大伊山憛察緝私第八營狀况次至新安鎭查視緝私第六營狀况即至西壩查察緝私第五營緝務由駐壩稽核造報分届委局長接待錢魯兩君暫寓岸商公所曾往晤前緝私第三團長時桂芳查詢去秋海州新浦鎭第九營兵士被商團擊斃恤欵案是何支配得悉商人所出之恤欵計共一萬二千四百元除交斃兵家屬一萬元外所餘二千四百元由海州白鎭守使交現任劉團長給散各營作慰勞兵士費劉則留中不發查察竣事由浦南下十九日道出揚州駐行旌於東關外淮運使特派代表登輪謁見請其入城小憇不果旋即鼓輪往寗改乘火車返京復命矣 
　　籌墊敎育費之爲難江都敎育經費支絀曾由各校長電省請予維持茲聞敎育廳已調令縣署極力籌墊佟知事昨將困難情形呈復該廳並請派員來揚清理云 
[杭州]  
　　軍官升調四師第十四團團長夏兆麟（向駐嘉興）業奉浙督委升該師第七旅旅長所遺十四團團長即以本署副官長安毓清（陸軍少將）調充另以測量局局長少將何國華調充督署副官長委本署參謀張國威接充測量局局長遞遺參謀缺額以厲解康繼任日内即將次第發表 
[嘉興]  
　　藕廠已陸續租出禾邑四鄉鮮藕廠每年多租與上海無　等處絲廠或外商營業現悉各藕商預料今年絲藕價必貴故去冬迄今藕商多來嘉預租藕廠以便届時收買鮮藕近日又有　轉託人定租藕廠者故四鄉藕廠已大都租出矣 
　　最近米與油之巿價禾邑米巿近雖由當地士紳電呈當遵請禁私運然價仍有增無減茲將最近價格錄下冬米七元六角白米七元五角糯米七元一角糙粳六元五角另售每升　　一百餘文油巿亦因客商來嘉採辦大宗油類分運各埠又因菜子黃豆等原料價昂故菜油每擔已漲至十七元二角豆油每擔十七元零售則均需二百六十文 
[安慶]  
　　灣沚商會尙未改選宣城縣首鎭灣沚商業頗稱發達民　三年有當地商人章子楨張信之王異如汪丞周翟景山翟良五丁星三吳錦雲查子才等發起組織商會當經多數贊成比由縣署立案正式成立開會投票章君子楨被選爲正會長翟君良五被選爲副會長迄今六載各事妥善惟苦經費不充由章會長節省開支并將自己應得薪水免去俾盡義務去歲舊曆十月間章會長召集會員開全體大會當衆辭職經會員公决　念章會長任勞數年准其卸職惟現尙未改選繼任無人甚爲可惜云 
　　皖南北茶釐人員發表皖南北茶稅經理員昨經財政廳牌示茲將中局經理人員姓名列後皖南休黟茶稅局咯　曾婺源曾襄歙縣曹俊廷祁門江家炎秋浦蘇文銅石卞久宣郎廣聶汝正涇太李寳杰皖北蔴埠兼流波疃耿懹虚七里河邱廣忠八里灘盛於斯霍山兼諸佛庵裝景綬兩河口周楫黃栗杪劉善毛坦廠兼與兒街何炳德管家渡兼舜旗河郭光榮饒州查騐局凌啓哲街口查騐局劉獻綬南陵查騐局莊鍾湜黎家集查騐局許葆榮懹遠查騐局傅天弼 
 
 

Page 9

 
 
   
 
 

Page 10

 
 
本埠新聞 
[杜威博士南來之先聲]  
　　美國哥倫比亞大學哲學敎授杜威博士爲美國有名之敎育哲學大家一千九百十八年秋應日本帝國大學之聘前往演講哲學去年三四月間南京高等師範學校校長郭秉文博士赴歐美各國考察戰後敎育道經日本以爲欲改造吾國社會須先改革吾國敎育者及一般學生之思想特往訪杜博士請其來華演講博士感郭君之誠欣然允諾特於去年夏間偕其夫人來游旣抵吾國先在上海杭州各處演講備受歡迎繼由滬蒞寗由南京高等師範學校招待邀集行政界人員及各校學生等歷次開會演講聴者都爲感動嗣游京師在北京大學演講半年以來曾歷誌各報現聞杜博士在北大演講將次結束擬復至南高爲長時期而有系統之演講上海蘇州常州等處聞杜博士重臨白下均擬延請前往演講一聆偉論并得瞻仰丰采將來蘇寗各處及與江蘇毗連各省受杜博士演講之影響思想界當大爲革新敎育前途亦當大有進步也 
[徐季龍演說女子解放問題]  
　　昨日（二十一日）崑山路中國基督敎婦女靑年會特請前司法次長徐季龍先生於下午三時半蒞會講演［女子解放問題］至時中西女賓聯袂入席座爲之滿首由某女士致詞略謂本會全體會員久慕徐先生高論今蒙惠然肯臨錫我名言實爲女界無上之幸福詞畢卽延徐先生入席坐定全體會員復起立　唱第八十首讚美詩唱畢復有某女士獨奏鋼琴兩西女士倚韻合唱西歌歌畢由靜平小姐領禱禱畢乃由徐先生演說首循例略致歉詞繼稱兄弟不善滬語祇能說普通話未知諸君能解否繼即援引聖經第八章三十一二兩節闡證解放眞義層層駁詰語語警醒略云邇來新思潮洶湧澎湃大有一日千里之勢遂有所謂新文化運動改造解放等種種新名詞相繼産出百尤以女子解放問題閧動一時提倡最力然求能了解眞義澈底解放者竟若鳳毛麟角之不可多得也每有提倡解放之女子而自己種種舉動均乖解放木旨者原夫解放之名詞來自日本吾人若依賴日本解放名詞而始解放仍非根本解放不如改解放二字爲懸解懸即朿縛解即解放卽古人所謂如解倒懸是也或卽採聖經中釋放兩字亦無不可茲欲符講題仍稱解放竊思解放亦有兩種即形色之解放及輤神之解放是近觀女界多屬天足較之深閨簡出小足伶仃之舊婦女已屬十分解放然放足後競穿狹小趨時之鞋則仍非根本解放又邇來女子愛好修飾梳頭必倩女僕競效時樣且務使其髮光澤明亮而後已耗財費時莫此爲甚遂有提倡女子剪髮以解放之者斯果甚善然剪髮後修飾竟有更甚於前者如施膏潤髮分判頭路費時如故甚有飾成蜷髮以炫美者此豈根本解放者所當如是我敢曰中國婦女形式上亦尙未完全解放雖然西洋婦女亦有詬病也如所穿之鞋異常窄小且高根聳踵不良於行而細腰突胸不能多食否則必致腹脹作痛殊於衛生有碍均屬形式上之未能解放也至於精神上之解放有人主張女子經濟獨立以爲女子經濟不獨立動受男子束縛須任憑女子穿綢着絹飾金帶銀此則根本錯誤甚非解放之本旨也必女子有自立之能力能自謀職業斯女子經濟能冀獨立矣雖然尙不能稱澈底解放也蓋凡人皆須受社會之供給不能離社會而生活也更有人主張敎育解放男女須施平等敎育學校須開女禁如有一某種男校必須有一同性質之女校或一校之中男女學生數必須平均更有要求女子參政者如是解放允稱盡善然不有學識以副之亦非澈底之解放也至於近今盛唱之家庭解放其最要目的欲脫離舊家庭婚姻解放不受父母之命令竊以爲大謬嘗聞朝鮮天主堂某神父云世無有不善之父母即耶穌亦有慈母以敎其成此可證之於經而自明也又主張所育子女敎保嬰局敎養自己完全放任徵之往例其結果每較親育爲不良總之縱一己之歡樂而殺天倫之情愛亦非解放之本旨也末引託爾斯泰故事以證解放之眞義歸本於耶魠博愛利他主義以爲女子解放者指迷演說畢主席代表致謝令全體起立唱國歌歌畢復由徐季龍先生領禱而散時鐘鳴已五下矣 
[儉德儲蓄會週年大會紀事]  
　　余日章等演說　鄭正秋鄭鷓鴣等演劇鐵路局員發起組織之儉德儲蓄會昨假公共租界大馬路外灘前德國總會舉行週年大會先期函邀各界要人列席者連會員計千餘人如余日章徐季龍李松泉王瀛齋鄭正秋許樹屏鄭鷓鴣任矜蘋胡雄才蕭柏年關元藏胡樸安周劍雲顧肯甫錢代佛徐芰舟顧君梅兪光昌斐君健張蘋周翼雲吳樹人汪仲韋陳子和管際安鳳玉純等閘北救火聯合會浦濱公益會閘北濟生醫院中華公義會淞滬駁船公所等均致頌詞午後一時開會秦樂唱國歌畢主席楊先芬會長報告該會自去年成立後情形略謂人有儉德方事儲蓄故儲蓄卽爲儉德之成續本會當初成立時僅有會員三十餘人現在已有七百餘人進步如此尙可抱樂觀也此後擬籌劃三項（一）建築會所當初辦時會所本可敷用但會務日漸發達漸覺不敷故擬自建會所現會員在滬寗滬杭甬兩路服務者居多故正與路局商量劃一空地建築（二）辦義務學校去年本已辦一夜學六個月間成績甚好敎員多係盡義務現因校舍不敷暫行停止將來仍擬續辦（三）興創各項事業如會員能擴充至千人每年可以收欵二十萬即能再辦他項事業倘會員有五千人每年收入達一百萬即可自辦銀行或工廠云云次由余日章演說略謂中國現有三大危險現象（一）國人生利者太少分利者太多即以四萬萬人口計二萬萬女子固大多爲分利者其餘二萬萬之男子中其不能生利者殆亦佔其半可危孰甚（二）國人生利之方法太舊雖有生利之事業舍最少數可循舊法生利者外當此世界開明商戰日烈之時代墨守成法其何以堪（三）國人之消耗方法太新與生利之方法太舊適成一反比例蓋現在通商大埠無論男女固均踵事增華卽内地偏僻之區亦日卽於奢侈誠可懼也雖然吾人須努力奮鬭勿畏懼勿悲觀當人人注意實行下述七則（一）努力生利（二）立預算表（三）用計簿尤注意小費（四存欵於銀行（五）保壽險（六）自謀建屋以亨家庭幸福（七）付帳勿拖欠總之儲蓄當爲社會國家計非徒專利尤非爲子孫作牛馬也云云次由徐季龍代表孫中山演說謂中山先生對於儉德儲蓄極端贊成節儉本吾國人固有之美德儲蓄亦然所謂在年耕必有一年之食九年耕必有三年之食是其明證但北人喜窖金南人好首飾皆未得當最好集合儲蓄會辦理以下種種（一）消費組合日用物品零購不如躉購故有消費組合斯爲便利（二）銀行及人壽保險公司如能自辦利益必多（三）公共往房會員分居費用較大如有公共住所如餐室客室等多可省至儲蓄之目的救國是已云云次王瀛齋代表第四師長陳樂山演說蔡秉九代表鐵路局長任筱珊致詞（詞錄後）馮釗光代表全體會員演說畢奏軍樂馬雪珍女士鳺琴復由李松泉演幻術頗有可觀該會繼請鄭正秋鄭鷓鴣胡雄才顧肯甫周劍雲張蘋周兪光昌裴君健顧君梅蕭柏年鳳玉純等合演社會新劇［階級刀］雖係怱怱編演寓意極侍演術尤多精采次由童子音樂社奏西樂樂止衆出會場七時許聚餐復有幻術講演中西樂等以爲餘興餐畢始盡歡散茲附任筱珊演說稿於後今日爲儉德儲蓄會開周年大會之日鄙人因事赴杭不能躬與其盛不勝歉仄之至惟鄙人對於儉德二字稍有意見今日雖未能與會竊欲貢鄙人之所見與諸君一討論之鄙人以爲儉德有廣狹二義自狹義而言不過節省一己之金錢若與他人不相干涉自廣義而言常影響於國家之治亂何以言之人生在世有必不可少者三事一曰衣二曰食三曰住假使衣食住三者人人給足則各安其業各治其事如是國家必治假使衣食住三者有給有不給有足有不足則不給不足者無業可安無事可治弱者用其機謀强者用其腕力互相競鬭而不已如是國家必亂國家之治亂視衣食住給足不給足而定夫同是此人同是此衣食住何以有給有不给有足有不足鄙人敢斷言曰能儉則給足不能儉則不給足由是以言儉德二字實救國之良藥宜人人勉之惟是人之恒情往往好侈而不肯儉凡事皆有過分之欲望不知物質文明發達不已人之欲望終無有能滿足之時始則由必要之衣食住擴充爲華麗之衣甘肥之食爽塏之宅繼則又由衣食住擴充至於衣食住以外之奢侈品欲望之增高與物質文明之發達爲正比例二者相引於無窮不知科學雖進步而世界之物力祗有此數盈於此者必絀於彼惟有人人節儉或可以調濟物力之不足無如富者不肯節儉以求愈富貧者亦不肯節儉遂至愈貧於是相爭相奪種種欺騙詭詐傾軋殺戮之事皆因之而起即此次歐洲之戰其原因雖多而其總要之原因莫不歸結於各欲擴充一國經濟之勢力以求滿足其生活之欲望及其結果致造成全世界之混亂尙未知定於何日假使人人各安其儉又何至於相爭相奪至於如此之甚儉德二字包括甚廣鄙人對於諸君有無窮之希望也至於進而言儲蓄儉德儲蓄會之儲蓄亦與普通儲蓄不同普通儲蓄不過爲子女求學費婚嫁費或爲自己養老費皆一身一家之事與社會雖有間接之影響而無直接之關係儉德儲蓄會之儲蓄則異於是會員每月各有規定之儲金卽以儲金經營有利事業盡以所得之利以辦有益於社會之事在儲蓄者無絲毫之損而社會蒙絶大之利所謂聚天下之私以成天下之公然則儉德儲蓄會即可謂中匣社會經濟團體之權輿他日之發達將不可以限止專此佈達於儉德儲蓄會諸君之前諒諸君必不以鄙人之言爲河漢也任傳榜稿 
[王正廷演講靑年之趨向]  
　　昨日（二十一號）星期先施公司德育部請王正廷博士演講題爲［靑年之趨向］先由主席歐彬領衆唱诗詩祈禱畢隨請王博士演講略謂凡人具有思想本固有之良知良能出而改良社會造福國家責任非常重要况人爲萬物之靈而尤以靑年人爲最寳貴因前途遠大與國家有密切之關係如無靑年則無國家試觀世界各國莫不視靑年人趨向以定國家之隆替惟我國各處靑年對於寳貴之光陰絶不愛惜終日非嫖卽賭尤以上海爲甚每有傷害身體毁壤名譽耗費金錢貽患子孫毫無覺悟斯眞爲最下愚之思想實與牛馬相等我輩靑年處世尙須養成强健之身體活潑之精神出任事業則中國將來或有希望不致被外人欺侮如體質薄弱則無精神如無精神則不能辦大事業卽如北京官僚以最有用之光阾之精神終夜消磨於麻雀牌中及至辦公時則精神困憊毫無振作此爲最可太息之事蓋人有强健身體乃可研究智識學問及謀立高尙之人格焉可消耗精神於無形鄙人乃基督徒一份子曾讀聖經二十餘所其中深奥之處雖竭畢生之力猶未能窺其涯略而以聖經敎人一愛字已足耐人尋味望靑年人對於聖經宜多研究云云是日到會聽者約有五百人秩序井然 
[童星門演說武化運動]  
　　前晚（星期六）爲靑年會徵求會閉幕之期在陳獨秀先生演講［文化運動是什麽］以前有該會幹事童星門君演講滑稽談［武化運動］一節頗饒趣味特紀之如下新文化的運動現在已經播及全國可以算是過去名詞了但是有了文必須有武庶亦成了對峙譬如古代有了周文王就有周武王有了漢文帝就有漢武帝有了蔡文姬就有武則天有了文聖人的孔子就有武聖人的關羽｀｀現在旣已有了文化連動天然人有武化運動了所以在陳先生講文化運動是什麽以前我先要講武化運動是什麽武化運動並不是當兵打仗製砲造槍單是呌人去訓練身體這個訓練身體問題其中有四椿事須請諸位分外注意的第一是腦袋第二是耳朶第三是眼光第四是嘴巴我現今且把此四椿事說一說（一）我國人的腦袋裹思想委實簡劣得不堪如檯子椅子一般往往運不出大思想現在宜將檯子椅子抛棄改造飛舴摩托卡般的知識那麽大思想大事業從此構運得出了（二）我國人的耳朶大都塞有木塞模樣對於國事的興廢社會的良惡竟充耳不聞的這形像狠可怕的我們打今天起要改革他趕拿木塞拔除無論甚麽事應該澈底聞個清楚别像以前的情形纔好（三）眼光一層我們患在太短近窄偏因此貪小利背公德損人利己外侮外患反不能抗拒種種情形都有了現在要極力的去訓練他務使變成遠大銳利得觀萬事於未來防患於事前的眼光（四）我人的嘴巴開口說話不是鈍遲過分就是兇惡失當今天我們亦要訓綀矯正他成一個快利的嘴遇强暴的事駁翻他公理的事扶助他［得的發矢］别如以前［遲鈍］［夫當］以上的四椿就是我所說的武化運動中最緊要不過的其餘如提倡尙武精神活潑志趨等諸位想都知道的不用我贅述了我希望諸君儘力的去提倡使全國國民養成了這樣的資格那麽我們中華民國前途眞有絶大的希望了我以我說武化運動也是狠要緊的 
[宋春舫將在寰球學生會演說]  
　　靜安寺路五十一號寰球中國學生會定於三月二十七日（禮拜六）午後七時請北京大學敎授宋春舫君演說題爲［改良中國戲劇］吾國舊劇旣不適於現代而新劇復極幼稚自非改充不可宋君對於西洋戲劇精研有素今在该餘會演說其言論當必足以供一般新劇家之指導也聞非會員亦可往聽祇須向該僵索取入場券云 
[靑年會徵求會各隊之分數]  
　　上星期六（二十號）爲靑年會徵求大會閉幕之期開會情形已誌昨報茲將總隊長王正廷君報告之各隊分數錄下（一）李惕吾君之飛鷹隊六千一百八十分（二）聶雲台君之通濟隊五千七百七十二分（三）盧緯卿君之應瑞隊五千四百六十六分（四）穆藕初君之海圻隊三千七百五十分（五）駱懹白君之海琛隊三千二百八十八分（六）錢新之君之建威隊三千二百四十一分（七）韓玉麟君之肇和隊二千八百四十五分（八）朱葆三君之海容隊二千一百八十三分（九）張炳榮君之建安隊一千七百五十八分（十）陳蘭鈞君之海籌隊一千六百六十九分十隊總結連童子部八千二百八十三分共得四萬五千分有餘 
[華乙輪船交涉記詳]  
　　去年黃浦江中我國海軍没收奥國商船三艘内有［賽利亞號］一艘經我國没收後改名［華乙］由租船監督處租與捷克代表安吉爾氏近以輸送遣散之捷克軍回國道經意大利之［特來斯德］口岸忽被該國將船扣留眞相何似外間每苦知而不詳昨有人自京來深悉斯事據云政府自接駐意大利公使王廣圻特電到京報告其事陳次長即於上星期六日提交國務會議當經議决電令王使先向意政府質問扣留該船之理由如無滿意答復卽提出抗議或提交歐洲和會請求公判云云 
政府解决華乙船事主張如此凡熟悉外交者對於意國脫里斯脫城航業法庭之判决頗致憤慨該船係我政府交通部航務處之所有物航務處處長薩福懋前於民國四年由北京政府派至上海監視没收德奥輪船事宜各船隻數噸數大小國籍之類均於當時查明呈報北京政府我國對德奥宣戰時薩君適任上海交涉員奉命没收以後卽懸掛中國旗幟一年半以前我政府在本埠西門外曾經設立捕獲審判廳判决充公理由極爲充分該船由捷克國代表安吉爾經手租給捷政府租約之中聲明該船由海參崴裝捷國兵士前往脫里斯脫後於二月二十五日駛抵該處船方到埠意國輪船公司即向法庭提出控告謂該船係於中國中立時駛往避難不應充公故法庭判將原船歸還公司此舉於中意國交將生惡感聞本埠交涉公署顧問穆安素律師擬回意國將爲之疏解云 
[工商協會開會紀事]  
　　全國工商協會係聯合各地工廠商店組合而成其宗旨爲促進實業政治之改良力謀國内工商之發展而請求［稅則之改良］請求設立商標註册局頒布商標保護法］請求［頒布新發明品專利法及其獎勵］［條陳工商交通之計畫］［四業銀行及國貨公運之提倡］［實行工商學界之聯絡］等尤爲該會唯一之主張二月前曾經公推虞洽卿謝復初沈九成曁襪業公會尹鶴林天津宋則久等赴京請願免除本省貨物通行稅及國貨出洋稅種種已得當局之容納允爲查實答覆該會昨日在北京路事務所特開代表會議到會者虞洽卿吳善卿等首由主席報告該會對於進行各事之經過及重稅病商之事實次請謝復初代表報告在京請願各方接洽情形畢各代表對於稅則先後均有所討論會議結果（一）凡關國貨工廠及運銷海外之國貨商號如有遺漏尙未加入本會者請到會代表注意介紹（二）定夏曆三月二十一日開第一次選舉會地點與時間届時由會通告議畢散會 
[抵制劣貨會明日開緊急會議]  
　　上海抵制劣貨聯合會昨發通告云本會訂於二十三號（即星期二）下午一日在本事務所特開臨時緊急會議届時務希先生出席討論一切是荷 
[浙江路商界聯合會職員會紀]  
　　前日（舊曆二月初一）浙江路商界聯合會開第十九次職員常會諸職員先後蒞會到三分之二朱一笙會長因赴烟捲聯合會會議面請鄧鈍鐵紀錄由宋薛三會長出席提出增訂簡章六條並交出已未冬臘兩月收支帳當懸座右結至除夕帳尾存洋五十三元二角六分六釐次由蔣榮夫會長出席提議（甲）義務學校請各職員分貼報名處墼收本路居民之子弟訂期陰曆二月十五日（星期六）開學惟所需常年經費可否由本路會員解囊樂助公决另立認助簿册分途勸募（乙）本路月費分四段經收諸職員盡一二日之光陰所需點心零用須由會開支全體贊成旋有來賓民厚里涵德學校校長張仲屏演說凡事須認定恒字分别比喻闔座拍手其餘許友如楊必彰李德仁三敎員皆有演說迨散會已九鐘矣 
[烟酒聯合會常會紀事]  
　　中國煙酒聯合會昨開星期常會首由主席陳良玉報告近日疊接直隸行唐遷安邢台山東臨沂江蘇灌雲等各商會分會來函對於烟酒借欵一事均表示極端反對而江蘇第七區烟酒分棧林少卿汪劍涵擬聯合兩業組織灌雲分會特先函報到會兪葆康起言本會議决國内烟酒公債一事各處已來復函者均表示贊成此事原爲我業不得已之舉蓋政府飢不擇食惟自辦公債較諸抵借外債爲善倘必等政局定後方謀舉行目前一任政府任意抵押恐我兩業生機早已絶滅故鄙人之意此事總宜積極進行衆皆贊成次張裕釀酒公司代表孫紫臨報告我業爲挽回漏巵起見於前清經直隸總督奏准在烟台自植葡萄設廠製酒專利十五年免稅十年民國肇興繼續免稅去年續請展免奉部批照機製仿造洋貨成例只完正稅槪不重征在案不謂近據各批發所報告各地有欲抽公賣費之舉且各省辦法不同漢口値百抽二十五九江値百抽十五餘或値百抽十而對於洋酒則並不顧問如此辦法直是抵制國貨提倡外貨敞公司營業事小中華國貨事大請電政府力爭以符正稅外不再重征之成案旋經沈子卿趙潤蓀邱思銑金拜仁等相繼討論均謂國家此種辦法實爲自殺政策應由本會分電大總統國務院農商財政部曁全國烟酒事務署力爭以維國貨衆皆贊成通過議畢時已五鐘搖鈴散會 
[碾米業函催仁穀公所答復]  
　　南北巿機器碾米公所上届開會時因廠米售與行家每被廷期斛出斛後銀欵又廷宕不清曾迭次函請米業仁穀公所答復又廠家米斛赴仁穀堂較斛一事亦曾致函仁穀堂日久均未得復昨日碾米公所評議部各員以陰曆新正已過商業正届起色且春季較斛之期已過若再遲延廠家殊爲懸望故又由碾米公所函催仁穀堂速復云 
[旅滬皖人請限制軍米之代電]  
旅滬安徽同鄉臧熾堂吳觀吉等昨上本籍及江蘇軍民兩長快郵代電略云入春以來米價日漲不獨蘇省爲然迭接蕪湖甯國等處來函報告謂該處米價亦日漸騰貴等語查蘇皖毘連動有連帶影響近聞北方各處採辦軍米因蘇省價貴均轉向皖省採辦皖民不幸亦即蘇民不幸應請兩省限制軍米以維民食云云 
[私運米糧之方法]  
　　浦東沿浦各碼頭每逢香港汕頭厦門班等輪船起椗時無次不有私米出口多至千餘包少則數百包不等雖經海關扦巡嚴密稽查無如販運者詭計多端破獲不易其密運方法預僱小工多人將米扛堆碼頭門外或駁運小船上泊於灘邊一俟關員檢查去後即蜂擁運上輪船裝載出口聞此項私米小工工資每包小洋五角云 
[西菸業派員調查産地情形]  
　　西菸集益公會（即水烟公會）因陜省産地來路日少現貨不敷分派各行將有不幾之處故特邀集同業開議後决定派人親往山陜調查産地情形俾明眞相已由領袖行家籌撥川資起行矣 
[灰船户公會之决議案]  
　　上海灰船公所董事金梁彩馬少荃等因扣勒各灰船捐致同業船户咸抱不平互相訟訐已得省公署令行上海縣知事派警彈壓放行昨各船户在法租界公會通訊處集議决定辦法（一）本會會長由同業公同選舉並非官廳委任上海縣知事安有撤銷之權况桑會長向有灰船兩艘亦爲同業當此危急斷難任其告退决議挽留主持會務（一）現在各船已被勒二十餘日雖係呈准省長電令放行如縣署再延捺不放再行呈求省署查辦（三）同人須堅結團體一致進行以達脫離公所專制爲止如中途退避即爲公敵（一）金梁彩等所吞没之善舉積欵一萬五六千元悉數追出充公（一）未奉官廳命令放行不得擅行開駁致生衝突（一）應將金梁彩等勒捐罪狀宣布社會云 
[上海物價指數表（二）（十）（二）]  
　　財政部駐滬調查貨價處本月第一週（一日至七日）上海物價指數云本週指數爲一○三七比前週漲上千分之十八比前月本週竟漲上千分之五十一此種暴騰之現象在歐美日本各國自歐戰以來業已習見不鮮而在本表則於匝月之郸相差至百分之五以上要以本週爲第一次查本表所據八類物價惟煤巿因存底豐足去路有限最近行盤續削餘均求過於供一致上騰就中糧食一類其指數逐漸上升至本期已達一一○四實緣料價步漲各種雜糧出口甚旺之所致食品及疋頭兩類其騰貴稍和緩而亦未至大疲自去年九月以來此兩類之指數恒上下於九五及一○五之間其呆滯特甚迨紅盤始見起色者爲建築材料爲工業川品爲其他物品工業用品以各種顔料受和平回復之影響兼之美日各貨相繼來華價格日落本年一月中指數落至八四二爲半年來各類中最小之指數但以成本昂貴銷路活動本期已漲至九六三因外洋需要甚大進價迭漲洋雜各貨行盤亦見上趨故建築材料與其他物品之指數近來亦各漲上百分之二三不等五金行巿沉寂最久售價步跌前月本週指數落至九一四至前週忽漲至一○○二本週又漲至一○七六一月之間漲上百分之十六有奇實屬希有之劇變推究其故良由今春底貨存積不厚而五金巿面本因季節　繫淡旺不一 
 
 

Page 11

 
 
　　春季係屬旺令又値去冬銀根太緊各方存底已枯故旬日來美貨如銅板鉛條鍋釘法西釘三角鐵馬口鐵等類英貨如紫銅白鐵白鉛桶螺絲釘等類雖迭有進口而走塲奇暢一時恐遽難回落也本週指數表列下（本表以八年九月物價作爲百分） 
類别明間　九年三月第一週　　前週　　前月本週糧食一一○四一○九八一○九一其他食物一○二三一○六二一○二三疋頭及其康料一○○三九八五九五六金屬一○七六一○○二九一四雜貨然料九八○九九○一○○一建築材料九八六九五三九五三工業用品九六三九二八八八三其他物品九五五九五九九四二雜貨平均九七一九五七九四五總平均一○三七一○二一九八六 
[小學敎員普通科研究會開會]  
　　上海小學敎員研究會於昨日上午在尙文路勸學所内開普通科研究會到者有［時化］奚安齋［閘北巿第一］皇甫日新［第二］居谷聲［西成］葛嘉甫［巽與］周志姜［縣一］孫景棠［縣二］顧聘珍［比德］王定誠［東明］謝繩玉［倉某］吳璧臣［和安］劉士林施百斛陸有章鈕庚新［農壇］王備五［朝宗］潘友梅［務本］吳拯寰［隆德］高梓才［江境］吳肖芹［乙農］尹叔平二師附屬主事楊聘漁勸學所所長李頌唐等二十二人十時開會由李所長主席報告開會手續及應行研究事項經衆逐一討論表决如下一件報告本會預定在本學期中研究方針一件議推補本會副會長議决公推李頌唐任本會副會長一件議研究國語推員出外參觀辦法議决如左［地點］暫定蘇州南京［日期］四月十一出發參觀四天先於八日下午邀集參觀員會議一次［人數］五人推定務本養正和安時化西成等校各派參觀員一人［經費］請勸學所及第一區學務委員就敎育費項下酌撥一件提議研究小學校適用的根本敎育議决就所擬大綱印送各校研究後請於一月内發表意見再行討論［小學校適用的根本敎育］（甲）什麽樣保全活潑的天性（一）注重掁動（二）手和腦必須並用在年幼兒童應該格外多用手（三）注重課外作業（乙）什麽樣鍜鍊强健的身體（一）體操必須天天練習（二注重課外運動（三）時常舉行野外觀察（四）檢查身體矯正姿勢（丙）什黀樣發展自治的精神（一）修養公民常識（二）組織自治團體（三）注重共同作業（丁）什麽樣養成服務社會的習慣（一）分任校内各種事務（二）做有關係於社會的事務議至此時已過午遂閉會由該所仍邀各敎員在所午餐而散 
[革警冒官嚇詐烟土續誌]  
　　巡士李永建同謀 
　　革警李國棟假冒高昌廟警區巡官執持手槍夤夜至江邊碼頭侵入孀婦林氏家内以查烟爲由恐嚇詐取烟土一案曾由該警區巡官宋玉亭將李國棟拿獲傳令該氏解廳懲辦等情已誌昨報前日宋巡官備文將李解送警廳派巡士李永建等二名押解詎李永建與李國棟素有交誼且此次冒官嚇詐李永建亦係同謀是以於解送之時暗將李國棟之手銬開鬆任其中途脫逃旋由同解之某巡士情急趕緊跟追始得緝獲仍解警廳收押事後即由追緝出力之某巡士回區據實禀復宋巡官得悉之下大爲震怒當將縱逃之巡士李永建判令重責軍棍五百下然後備文解送警廳併案嚴辦 
[冒探搜刦烟土三誌]  
　　通緝兩西人之賞格　　公共總巡捕房弄事稽查處因天津路福綏里六十八號門牌晉大永金號於本月十三號上午八句鐘時被西人兩名華人三名闖進冒稱捕房探捕出示手槍嚇禁店中人聲張搜刦去價値甚鉅之鴉片烟土一案將近旬日贓盜未獲深恐兩西人日久遠颺特於前日（二十號）發出通緝賞格一道其文首叙該號被刦時日中言［洋人一名］身長約英尺五尺十一寸年歲在二十至二十五之間面胖無鬚鼻扁穿黑色雨衣戴外國呢帽［洋人一名］身長英尺約五尺六寸面灰白色鼻高無鬚穿淡黃色雨衣戴外國小帽末謂如有人能將該兩洋人拿獲或知風報信因而拿獲者給予賞洋三百元云云此項賞格除飭探分送華法兩界官廳請爲協緝外並懸於公共租界各捕房門首俾衆咸知 
[公共租界之防盜]  
　　派探分赴衖口梭巡 
　　公共租界内近來時有路刦之案發生且有傷人者此種案件發生地點大都在四面可通之衖内現在領團方面極爲注意認爲擾亂治安危害　旅除已議决由會審公堂嚴辦搶刦案犯以寒匪膽外並飭知捕房加派便衣偵探分赴僻靜處所四面能通之衖口梭巡入夜知照行人格外謹愼以期防患未然 
[滬西發現死人手足掩埋了案]  
上星期四本報紀十七號晨滬西杉板廠新橋相近發現女脚兩隻男手一隻旋爲新閘捕房得悉派探往將手足拾回偵查眞相再行核辦一節嗣據大陸報載同德醫校聲明此項手足係研究解剖之用被校役抛棄者亦經譯紀昨報茲悉業由中西包探查得此項手足甫於是日晨茶在該處河浜内爲人撈起置於茺地上者並非就地發現禀由捕頭命將手足送入虹口斐倫路驗屍所經工部局西醫檢騐之後諭着該圖地保收拾掩埋矣 
[屍夫阻止驗屍]  
　　人力車夫明照利江北鹽城人住居南巿張家弄三十七號門牌内其妻張氏年三十六歲於陰曆本月初一日夜半四時與其夫稍有口角氏氣憤解自己脚帶圍繞頸項自縊其夫未及覺察直至天明起床始行察悉已不及救一時哄動鄰居觀者畢集後由崗警得悉報告該管一區一分駐所由王琴軒署員飭二十七舖地甲陶愼忠前往棑明乃報地方檢察廳午後兩時由許檢察官偕毛檢騐員蒞場相騐豈知屍夫明照利已將屍身棺殮反糾其表母舅樊維金外袓顧永松及同鄉人高雲峯胡永年趙國棟劉介仁王海立等多人與地甲爲難責其不應多事遽爾報騐許檢察官見此情形立飭法警持名片至一分駐所請派警察十名到場彈壓後命提屍夫明照利略詰數語斥其藐視官廰私行棺殮且與地甲留難不法已極命法警帶回檢廳候禀明梅廳長請示核辦一面諭令該地甲將屍棺暫行看守不准擅自移動俟提齊一干人證預審口供再行核示 
[電車撞斃人命]  
　　昨日上午十時許有一年二十餘形似商人之男子行經公共租界浦灘南京路口電軌道上適有某號電車駛來不及避讓遭撞倒地跌傷頭腦甚重當由老巡捕房六百十八號華捕到來抄錄電車號數另雇車送受傷人往醫院醫治及抵院已氣絶斃命經該捕禀承捕頭命將屍送入斐倫路驗屍所候今日禀請公廨辦理 
[龍華塔將次興修]  
　　龍華寺自由軍隊駐宿以來廟僧已不顧問近來寺房坍毁無人捐修茲由張慕韓團長發起募捐修理寺房業經禀准上峯允予照辦現已有的欵擬先修葺寳塔前日傳匠勘估需洋七千元訂立合同日内即可開工云 
[愛國恒心團宣講紀]  
　　滬南商學界愛國恒心團於三月二十日舉行第三十四次宣講午後七時主講費心造王敬成丁訓錄邵忠貴尤廷坤周實如等往毛家弄關橋大碼頭十六舖小東門宣講講題爲［抵制日貨］［戒吸紙烟］［亡國後之痛苦］［中國人須用中國貨］等要題聽者三百餘人至十二時乃整隊返團 
[工界協進僵追悼發起人]  
　　崇明路中華全國工界協進會於昨日下午二時爲發起人鄭璧軒開追悼會到者七百餘人首先奏樂開會即由該會會長慮煒昌君宣佈鄭君事蹟大致謂鄭君本係女士但對於工人非常友愛當其與諸同志起組織是會慘淡經營以至於成立其中借重於鄭君者甚多今日開會追悼不但爲鄭君誌哀且痛本會失去一得力分子茲死者已矣生者宜各努力極望今日到會諸同志及我全體同志二千六百餘人彼此互相親愛互相扶助鞏固團體以成一偉大事業使全國工界受實在的利益此爲鄙人最期望者想諸同志當亦贊同也云云旋山全體同志分班行禮致祭末由鄭君家屬鄭玉書致詞答謝禮畢散會已時過四句鐘矣是日會場懸掛輓聯共八十餘付云 
[滬人赴錫遊梅園紀事]  
　　無錫榮宗敬昨備頭等專車邀請滬上人士往錫作梅園　往者如聶雲台黃任之宋漢章聞蘭亭周金箴勞敬修徐靜仁朱成章張知笙黃守華孫直齋黃伯平關仁山趙灼臣羅叔羲尹任先張則民姚家祺石運乾西人海格等百餘人由榮君與華衛中錢少伯等在北站招待上車由錫站步行約半里至北門塘河之新安會館碼頭復由榮君之弟德生招待　乘燎船男賓分乘兩艘女賓一艘由茂新號汽船拖行河中貨船縱横岸上棉紗麥豆等行相接不斷聞有紗廠六麵粉廠五絲廠十三油廠六米廠十七電燈廠一布廠十餘酒廠一其商業之發達可知矣塘河最闊處有一百五十餘英尺苟當道對於船隻竹排停泊規則略加修改則行船將更爲便利河上高橋甚多有通惠橋係全用水泥建築由榮君與陸君培之共同出資一萬一千兩造成舟轉入梁溪過榮君所設之申新第三廠基地三面臨河一面有振新紗廠棧房之圍牆地勢甚好船中午餐後因該處河淺茂新汽船不能拖行換小汽油船逐隻拖往梅園每次約十五分鐘即到至下午一時許主賓陸續上岸入圍由偕往之兆芳照相館主攝影以爲紀念梅園在太湖及五里湖之北至最高處約行半里四方圍以石牆廣百畝植梅花二千餘株有亭二及荷花池小溪等並有茶廳餐室住舍該園由榮氏弟兄經營四載而成任衆游覽各處來游者甚衆榮氏弟兄曾辦中小學校農事試騐塲等並築自梅園至惠山之馬路甚樂爲地方公益事也後由榮君引至學校等處參觀再行登船回站即上原車回滬云 
[紗業公會今日開會]  
　　上海紗業公會定於舊曆本月初三日（今日）下午三時開職員會討論入會章程並商議一切進行事宜已於昨日刋發通告通知同業請爲届時蒞臨云 
[滬地慈善會開成立會]  
　　滬南慈善會於昨日午後雨時在馬家廠浦東公所内開成立大會到者有葉惠鈞王一亭及浦東方面商學各界人士暨南巿豆業麵粉業麩皮業等數十人公推朱南泉爲主席首由孫一善報告開會宗旨即公同討論進行方法議决先行開辦施材其辦法分爲福祿兩項福字材每具成本二十四元應收半價十二元祿字成本十二元槪不收價惟每施出材一具則會員中認定之大願捐助洋五角中願捐三角小願一角當塲將草案擬定通過後即投票選舉職員正會長王一亭副會長顧馨一嚴味蓮會董葉惠鈞傅佐俙榮宗敬朱南泉穆抒齋祝伊才金子久劉聽聲孫一善祝蘭舫曹蓮生陳子馨顧士章朱允長此外復舉幹事長一人幹事員四人調查員四人文牘員兩人會計員一人以上各職員均以一年爲任期每年三九月開常會兩次至四點餘散會 
[米行請縣商會代追賬欵]  
　　南布裕泰米行上縣商會節略云竊敝行與蕪湖責記米行主趙文仙（即現永豐公行經理兼蕪湖商會董事營業往來被欠貨欵二千七百三十一兩一錢七分三釐賬據俱備屢索延宕迨至年前探悉趙文仙來滬敝行向伊交涉本欲法律解决因伊挽出同鄉施姓出爲調停自願先還千兩餘欵約陸續拔還敝行以趙文仙乃蕪湖商界鉅子素負資望旣挽施姓調處情難堅持勉予允許除於是年三月中交來千兩外不意趙文仙回蕪後頓食前言分毫不歸屢次函催置若無睹伏思商界往來全持信用乃趙文仙旣爲蕪湖商董當得商界信仰何獨對於敝行别具衷腸殊難索解若果實行法律解决影響所及爲此備具略節乞求貴會咨請蕪湖商會轉知趙文仙趕將餘欠敝行之欵尅日交會　滬面清糾葛云 
[中華救國十人團宣講紀]  
　　中華救國十人團聯合會宣講隊員十餘人於昨日（星期）下午一時出發浦東爛泥渡宣講首由朱睿豐講抵制日貨之必要次由黃天爵丁觀瀾丁志壽汪奇笑邱稼禾朱昌利相繼演講語極沈痛聽者動容當時適有小販某甲頓爲感觸將所用日本磁碟等立時擊碎以表决心後復游行至陸家嘴演講聽者二百餘人繼由汪濤查寶林朱善元朱睿豐等演講講題爲「勞動神聖」亡國慘史』團結爲吾人之利器演講畢鐘已五下遂渡浦而返 
[甬人投浦遇救]  
　　昨晚十時有寗波人楊阿四躣投黃浦江圖盡當經老巡捕房七 
百四十九號華捕瞥見趕來設法撈起時已氣存一息即雇車送入醫院救治據情呈報捕頭請示 
[汽車撞傷行人]  
　　昨日下午有某號汽車駛經新閘路撞倒紹興人朱阿華受傷即經新閘捕房八百三十九號華捕前來抄錄汽車號數另雇車送受傷人投醫院醫治一面歸禀捕頭候核 
[下電車跌傷者兩人]  
　　昨日下午二時許有浙江人楊玉岳附搭某號電車行抵浦　五 
馬路口下車不愼跌傷頭部血流被面由老巡捕房六百十一號華捕到來雇人力車送往醫院醫治又逾時有本地奚陶陶附搭某號電車行經南京路不俟車停遽即跳下致跌傷甚重不省人事經老巡捕房发百五十一號華捕查見前來雇車关往醫院醫治一面抄錄電車號碼呈報捕頭查核 
[兩屠夫打架]  
　　前日清晨有屠夫張景福與同伴陳堂全同在南巿薛家浜成大猪行内工作不知因何啓釁彼此衝突扭毆張力較大陳遂順取屠刀向張亂戳張飛步奔逃陳持刀隨後追趕當經旁人將陳扭住喚警到來將陳張二人連同屠刀一把併途一區一分所昨送地方　請辦下午經檢察官提案預審之下判令分别交保收押屠刀存案候核 
[浦東公所開職員會]  
　　浦東公所昨開職員會首由傅佐衡報告公所進行狀况次正月份司月朱南泉胡紀鏞報告賬略當將職務移交二月份司月朱潤生馬伯生辦理旋議决調查各埠各國旅外浦東人推爲贊助員以資聯絡協助進行又議决刋印第一届報告册一俟印就即當擇日召集開春季常會云 
[竊案併紀]  
　　大南門顧家弄二十五號祁若麟家小南門外張家弄九百六十六號張君模家先後被竊衣服銀洋金飾等物開單報告警署請緝在案前日據警探緝獲竊犯王榮生詰據承認行竊祁張兩家物件遂吊到衣服等原贓押送警廳發科訊供令飭轉送地方廳由檢察官提案預審之下判王收押候究原贓分給各失主認信領又住居南巿陸家浜六十八號之周鴻前日因事往北行至老北門口彩票號門口駐足閑觀忽被扒竊王月山將其衣袋中儲洋十二元二十一角之皮夾一只摸去當爲周覺察立將王竊扭獲喚警到來抄出原贓解入二區一分所轉送地方檢察廳究辦 
[輪船上竊案兩則]  
　　向在怡泰公司輪船充當水手頭目之廣東人陳蘇於前晚帶同水手葉細老竊取該輪泰古緞銀鼠皮統嗶嘰呢等貨物價値洋一千餘元正在搬運間爲該輪小工王五胡四撞見報告大副即用電話通知水巡捕房梅捕頭飭派包探何春生前往將陳葉二水手連同證人王五胡四一併帶至捕房昨經梅君訊明情節着轉解公廨訊辦又浦東太古碼頭蓋烟囱輪船於前晚被水竊蔡慶子竊去香水數瓶携贓圖逃被水巡捕房包探何春生當塲將人贓並獲昨經梅捕頭訊據蔡供認行竊不諱判轉解地方檢察廳訊辦 
[緝私統領委任營長]  
　　蘇屬緝私統領宋子元以駐滬之第二營及駐紥松江漕涇之第四營營長兩缺現均虚懸茲查有余炎卿堪委接辦第二營營長閆秀山堪調漕涇第四營營長均於昨日分别令委余閆二營長到差視事矣 
[調戲女工案兩則]  
　　揚州人薛長夫之女阿二在叉袋角紗廠做工前晚放工後乘渡船歸庽在船被同廠工人鹽城人官如祥調笑爲女父所見向官詰責官不服逞兇毆打由崗巡一併帶入四區二分所倪警佐訊明依警法第四十三條之規定罰官大洋五元以儆又紗廠女工泰州人賈張氏張阿二前晚放工回家行經义袋角擺渡口被無賴阜寗人蔣春和攔路調戲亦由四區二分所警拘案經倪警佐訊實判蔣罰洋五元繳洋開釋 
[虹口捕房瑣事三則]  
　　過犯楊根發前日下午至楊樹浦平凉路鄉婦周周氏家行竊布衣數件携贓而去被周王氏瞥見扭交探目陳銀松拘入捕房經捕頭詰得楊係過犯因飭押候解送公堂訊懲 
　　王福生王金山因蓬路二千二百四十三號門牌某東洋店之玻璃擊碎竊取橱窗内陳列之金銀銅表三十餘隻質洋化用被探目蔣榮生包探梁寳森拘解公堂訊明判令福生押十八個月金山押一年在案茲經蔣探目等查得兩王尙有竊取百老滙路二號日本人現洋一百三十九元情事因復禀明捕頭將兩王復解公堂訊核 
　　住居武昌路四百十二號門牌之甬人陳　　近容人在家聚衆賭博牌九捕頭漁利被一千三百三十六號華捕查見當將賭具帶回捕房禀明捕頭請廨出　傳究 
[法公廨錢債案兩則]  
　　洋人特勒賽克前延達商律師代表投法公堂控顧貝氏顧鳳祥母子不理借欵銀洋求追等情嗣因被告均抗傳不到缺席判决照數還洋在案昨由原告律師稱今被告已向原告料理清楚請求銷案判准予銷案又大利汽車行前延愛倫律師投法廨控某輪船買辦王子良不理汽車價洋請求傳查訊追飭　去後被告避不到案昨由原告律師投稱王旣抗傳不到請求姀傳爲提中西官判准如所請改提被告到案訊追 
[擔保木器價之辯論]  
　　沈聚興木器店之沈四寳前延逖百克律師代表投法公堂控范阿六不理擔保木器洋四百七十八元向索不理求追等情被告延斐斯律師代辯稱原告所呈擔保據上圖章實係僞造判聽候查明再核在案昨又傳訊先據包探杭光福上堂稱今將范阿六向某姓惜洋據呈鑒請核原告沈四寳稱商人到　范家兩次是實被告律師稱被告作内祗有三四十兩之貨物豈能擔負如此巨大之保請察原告律師稱今被告呈案圖章實係新鮮並非舊式顯見不當等語中西官判退去聽候宣佈堂議飭遵 
[竊脚踏車押兩月]  
竊賊周士林於上年間竊取法捕房一　信差之脚踏車一輛持之某押店内質洋化用旋又將質票售與潘阿香得洋一元現爲潘備本贖出乘坐適被包探查見將周潘二人連同脚踏車一併帶入捕房昨解法公堂请究先據信差上堂稟明失竊情形詰之潘阿香供周於上年向民人借洋一元即將此質票爲抵押故由民人取贖實不知竊來求察周士林供此車民人係向朋肥阿三買來計洋七元嗣因乏資應用故此質去餘供支吾中西官判周押西牢二月潘斥退贓給失主領去 
[定煤糾葛案原告敗訴]  
　　洽大煤炭號主陳嘉祥前延律師代表投法公堂控陳祖英違背合同不交定貨等情判候下堂諭飭遵等情屢誌前報昨將原被傳至法公堂由副領事雷君將西文堂諭誦畢繼由陳代讞員諭曰此案曾經本公堂迭次研訊綜核案情實係原告因嫌貨價跌落以致不願交付水脚不出定貨應着原告賠償被告銀一千元及損失二千元原告交保限交 
[西捕請假回國]  
　　公共公廨總公務處三十八號西捕惠鼎因欲回國稟請代理英美總巡張生氏給假九月業已核准　缺派虹口　行路捕房副捕頭棣庖氏 
[華捕追獲攔刦匪徒]  
章錫榮前晚在新閘派克路被吳金華劉阿二王阿二等攔住搜刦身畔皮夾内鈔幣十五元金絲眼鏡一副携之而逃經章喊捕由九百六十七號一千四百二十七號兩華捕聞警趕往追獲人贓帶回捕房押候解廨訊究 
[三煙客保出候究]  
朱土亮在貴州路一百四十七號屋内私售燈吃前晚被老閘捕房包探朱阿巧偵知稟明捕頭派西探搿勃脫協往查拿朱已逃避祗將烟客施仁生兪時生等連同烟具帶回經捕頭詢問一過飭該三人各存洋二十元保出聽候傳究 
[各被告交保候訊]  
婦人戴翁氏在公共公廨訴夫戴德榮扣留價値一千七百元之衣飾又戴德榮訴請與翁氏離婚又周丕然訴馬順德抵押方單不贖又陳安生訴潘三賣賬欵舞弊各案前日均經駐廨中西包探將被告傳到照章各交舖保聽候排審 
[縣署批示二則]  
批周森田呈爲屋已覔定擇日遷移請暫緩發封由呈悉旣據遵具專售腐乾不再私售豆腐切結姑准暫緩封閉惟據稱屋已覔定俟修竣當即遷讓等語究竟房屋覔在何處何日遷移着再明白呈復如敢朦混仍蹈前次陽奉陰違故　一經查明定當照案執行仰即凛遵此批結姑存 
　　批麵業公所均德堂代表萬瑞源等呈爲違章設店請押閉由呈悉候飭吏查明復奪此批 
專件 
[財政部民國五年内國公債第一次還本辦法通告]  
　　一經理民國五年内國公債第一次還本事宜以本部　定之左列各磯關爲總機關（一）各省財政廳（二）中國交通兩總銀行以上各經理還本總機關由本部直接委託辦理二經理民國五年内國公債第一次還本事宜除前條各總機關外以本部認定之左列各機關爲分機關（一）各省縣知事公署（其在轄境廣闊各縣地方人民取本不便者可由該縣知事酌量情形委託妥實商號辦理）（三）各省中國交通分銀行（各地方如尙未設中交兩分行者可由該兩行委託妥實商號辦理）（三）由中交兩行轉託之外國銀行　上各經理還本分機關應由各總機關轉令辦理三此次民國五年内國公債第一次中籤號碼除另印號碼單函送各經理還本機關以便購票人隨時取閱外並登載京外中西各報兩星期俾衆週知四所有民國五年内國公債票無論千元百元十元五元其末兩位號碼與號碼單所列各中籤號碼相同者均爲此次中籤債票五此次民國五年内國公債第一次中籤債票凡係千元債票應由持票人持向各經理還本機關先行掛號自掛號之日起兩星其後再持赴原掛號之經理還本機關領取本銀其百元以下各種債票可由持票人持赴各經理還本機關騐明無誤即可領取本銀六各經理還本機關支付本銀一律付給通用大洋如須照各處貨幣付給者應照巿價折成通用大洋發給並將折合定率貼於明顯之處俾衆週知以昭公允七凡改徵銀元省分人民以中籤債票繳納錢糧者徵收機關應作爲大洋核收不得再行折合銀兩或制錢之價八此次民國五年内國公債第一次中籤債票如有附帶九年三月三十一日到期之第八號息票曁第七號以前之已過期息票仍在三年付息限期以内所有應行補付息銀即由該經理還本機關於支付本銀時一併照給惟須將該項息票剪下歸入收回付訖息票内彙送核銷以清眉目九此次民國五年内國公債第一次中籤債票應遵照内國化債經理規則第十四條所定於六年限期内由持票人向各經理還本機關支取過期作廢不再償付十此次民國五年内國公債第一次還本由本部擬定簡明表式送由各經理還本總機關照式印發所屬各分機關將每月付出本銀及收回債票種類張數金額詳細塡載兩份連同所收債票於每月下旬送交該總機關由該總機關留存一份備查以一份連同債票並另塡總表一份於次月上旬彙送本部查核十一各經理機關收回中籤債票時須於債票正面財政部印上加蓋付訖戳記並塡明本機關及經理人曁年月日等字樣前項木戳本部擬定式樣由各經理機關照式刋印以昭劃一十二各經理機關應將收回中籤各債票分别種類彙訂成帙以便核對前項訂法以漢文爲正面每種每帙以五千張爲限訂時應將債票號碼讓出以便核對 
雜評二 
[煙酒公債之疑問（庸）]  
　　吾非謂烟酒借欵不必反對也吾又非謂烟酒業之烟酒公債計劃果能實現仍不足打消政府一時借債的熱念也我所懹疑者此次借欵縱因有公債之供給而打消此後政府苟至羅掘俱窮之際再經外國資本家之勸誘能不再動烟酒借欵的熱念而烟酒兩業又能如外國資本團有其政府之後盾可使北京當局不敢以一宗擔保品兩抵乎 
　　烟酒兩業之言曰政府方飢不擇食倘公債之計畫必待政局定後乃可舉行目前一任政府之抵押外債恐兩業生機早已斷絶此種沉痛之言固足見其苦心然亦思反對借欵爲一事自辦公債又爲一事兩者不能併爲一談比年以來北京當局固無日不在借欵之中若如烟酒業之辦法欲政府之不借外債惟有自籌内債以應政府之求政府借外債一次國民即自籌内債以替代一次豈非使政府益利於借債故此端一開必將發生數種惡果（一）助長北京政府之借債熱念（二）授北京政府以應付反對外債者之口實（三）此後舉辦内債將以外債爲哃喝使國民不敢不應是煙溎業之計劃不但不能打消政府之借債行動且適以張大其借債之膽量耳願兩業中人熟思之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[梁溪一日游紀（中）] [  君豪]  
　　祠宇門首頗類廟宇吾於此街見有徐孺子祠不禁肅然起敬旣而游淮軍昭忠祠拾級而上得一亭亭内怪石一方有唐李陽氷篆書『聽松』二字甚遒勁惜一任游人之損毁非本來面目矣相傳清乾隆帝游江南時曾小憇其上後人謂無論身之長短一臥此石均可相稱故亦名偃人石此說頗荒誕不經也祠内有照相館供來客留影有售碑帖者以聽松二字來大喜購之旣而登雲起樓推窗四顧惠山在望南面工廠林立烟霧直接霄漢君嘗聞人言此間實業之振興爲江南冠且多華人獨辦今觀此信不誣也余於去夏曾游西湖寄跡六橋三竺間者殆五日每過名山古寺入門之後觸於眼簾者厥爲乞丐或數人或數十人列坐廊下喧嚷之聲擾人清興今來惠山此等乞兒則絶無僅有得不謂爲振興工廠之好結果耶自祠東行入惠山寺訪在下第二泉泉水清冽上範以八角石欄游客多掷錢下投飄忽不定頗可觀旁有一石碑上鐫乾隆帝紀事詩一首北有廳事寺僧用以爲售茶之所廳後有池池水即自第二泉引來者中有大魚二十餘尾俱金黃色長約二尺許投以餅餌亦不食此魚之種類與吳縣西園寺之大魚同均不避人其在山泉水清與蘇東坡詩曰『湖上移魚子初生不畏人自從識鈎餌欲見更無因』今觀乎此魚可知其不明世故矣屏南輔堂聞余言皆捬掌大笑出惠山寺後由左面登山浩浩太湖一望無垠洵大觀也山徑不甚崎嶇沿途多松柏之屬蒼翠欲滴惜予以腹饑未克多留移時遂怱怱下山取道五里長街返寓聞乾隆帝曾駐蹕於是街故道路甚整齊綠水一灣圍繞映帶雲影山光愈增清麗此情此景彌不能忘矣 
神鬼談 
[扶乩之新笑譚] [  寶泉]  
　　愚人好談鬼通人笑爲迷信然神鬼之爲物不中捉摸視爲無者固有所據視爲有者亦非無本古人尙不能看破此關不敢斷爲有亦不敢斷爲無以孔子之生知尙不斥鬼神委諸不知爲不知之列甚矣無鬼論之難作也今請與諸君談鬼有葉某者某公子之門下士也素善扶乩術前日在某胡同公子宅中作扶乩之戲詎不知何故雖叩頭如摀葱乩仙終不肯降壇觀者皆無精打彩各有倦意葉恐失公子歡乃亟焚化捉神咒此符據個中人云非有急事萬不能用無何所謂仙者果降壇矣觀者莫不交頭接耳共驚神奇少頃於沙盤中寫出一詩曰『羞向墦間効拙謀吹簫聊作五湖游蓮花唱罷渾無事獨立溪頭逐浪鷗』吾漢臯詩丐李公約也有要事來京爲捉神符所攝不知何事見詢公子遂以硃書黃紙曰良宵無事借此爲戲仙君旣肯降壇且能詩請再作一首二扶手不假思索提筆立成題曰古墓『鬱鬱佳城入望賒銅駝鐵馬夕陽斜殘碑横臥西風裹古木蕭疏噪暮鴉幕草　　映夕暉飛來蝴蝶不成灰讀殘短碣糢糊字濁酒何人奠一杯』詩意旣古雅書法亦工整見者無不歎服如此久之問答甚多及午夜客有睡意皆作鳥獸散葉乃焚符請退不騐大駭再扶之則於沙盤中書曰余落拓無家今應友人之召兼程來京汝等以游戲之故强余降壇誤我要公來旣非出本願去亦不能由汝作主葉大驚一面念咒焚符請退一面叩頭懇情鬼亦不應葉無奈乃偕公子熄燈歸寢未行數步祗覺陰風陳陳着面作寒噤鬼聲啾啾入耳而膽落葉計無所出乃偕公子肅衣冠長跪竟夜陳悔罪意並請勿喧擾達旦乃倩羽士爲之禳解並焚化冥鏹爲酬始無事云此事京中知者甚多疑心生暗鬼歟抑眞有活鬼出現耶誠難令人索解矣 
趣談 
　　某鄉人初來滬上一日誤在途中小便爲巡捕所見拘入捕房罰洋三角而出及歸謂其里人曰上海百物昂貴小而言之小便一次尙須洋三角一日我在途中小便忘記買票後來還補票呢聞者莫不爲之絶倒[  一動]  
　　某生初肄業某高等學校一日上珠算課先生授課時撥其懸掛之大算盤見某生乃曰爾等須各備一算盤以便應用某生聞这曰諾及次日上課則其桌上已放一大算盤矣與敎師所用者無異全堂爲之大笑[  一動]  
　　某生問敎師曰地球如何形狀敎師答曰球形忽又某生起立曰何以桌子還立得穩呢[  一動]  
　　某婦難産求醫醫令以銅錢一枚置蓐上則小兒自出矣婦如法從事果效詢以理醫曰今之人見金錢有不出山者乎兒問父曰世之長命者何物父曰莫若龜兒曰然則吾願吾父爲龜 
　　某校生徒蹲伏帳中賭撲克舍監至將揭帳矣某生急呼曰換褲子換褲子舍監大慚而出[  亦龍]  
新聞拾遺 
　　小學文憑値價二十五元南京某中學校招生有小學文憑者免試有某紳子欲得免試而苦無小學文憑乃購得同姓某兒文憑一紙出價洋二十五元訂立契約各無反悔遂得安然入學聞將來某紳子須托故更名也[  竹琴]  
　　演說提倡國貨受辱某城前日開抵貨會商學各界到者甚衆某君宣布宗旨畢有商店夥某本口吃者卽爭先躍登演臺臉紅紅的大呼曰我我們大大家須要同同心賣賣國．．賣國．．久之下言不能續旁有　漢卽上前突披 
其頰曰我們言愛國爾偏言賣國是何心肝臺下人同聲和之曰打打并施令下臺其人瞠目不解亦不敢與校友語之曰爾究欲作何語其人曰我欲說須要大家賣國貨一時說不出耳其友聞言大不平即登臺大聲曰諸君誤打好人矣彼欲演說提倡國貨耳於是同人齊向某鞠躬謝罪曰我們弄錯我們弄錯 
　　兩老成婚却好百歲湖墅倉基上馬宇涵年近古稀精神矍鑠向在德大布莊爲經理子孫林列馬因年老無人奉侍訪悉某家有老女年已四十四歲守貞未字多方說合娶爲繼室於前日在湖山新旅社成親老夫婦却好合成一百歲次日回歸家中子若孫均克盡其禮布莊主贈以新婚聯曰馬伏波異樣精神百年好合郭令公修來福壽三世同堂聯雖平淡亦佳話也[  摘]  
　　異卵南通某姓家日前雞生一卵大若橄欖五色斑斓夜置暗室中則有光光不甚大熒熒然如螢火某富翁聞其異欲購之出千錢不肯售或言此必蛇卵有奇毒某姓故神其說聳人聽聞耳[  吳秉恬]  
　　横財不富命窮人紹興哨唫鎭之陳某素業縫工一日晨出爲人成衣行至中途忽見道旁遺一布囊陳卽拾而探之内有番佛百尊銅元百餘喜極欲狂欣然携歸不復再往操作豈知昊天不弔命不我予示至旬日而病大作呻吟床第醫藥罔效及至床頭囊空病亦霍然而愈說者咸謂横財不富命窮人信諸[  鶴鳴]  
　　殺妻别有毒心腸南京南門外香橋地方有撤必才者向在製造局充當工匠去歲赴浦口某工廠工作遂携妻子前往其母則仍居舊處撤某自抵浦口性忽嗜酒尤喜漁色每日非二三斤不可與某姓婦姘識情愛甚篤其妻董氏不免醋海生波於是時常吵鬧日昨晚間撤某飲酒醉歸董氏因家中柴米俱無向撤索錢撤某竟舉利刃將董剌死當夜逃往他方翌晨由四鄰報案檢察官勘騐畢一面將其母扭去審問一面派偵騎四出捉拿刻尙未弋獲云[  隱厂]  
　　饞猫遭慘殺泰縣東街某氏婦素以販賣牛肉爲業近因某鄰有猫一頭常來竊肉該婦恨甚即竭力將猫捉獲以釘四條釘其四足於壁而以一刀鷝命厥後且食其肉噫今之貪利忘身者當以此猫爲前車之鑒[  天恨生]  
　　慘無人道之姜堰鎭泰州姜堰鎭西橋河南有地保王貴者昨獲竊賊一名縛於吕祖殿柱上用錐挖其二目血流如注該賊狂呼不已聞者莫不酸鼻云[  天恨生]  
 
[法國戰後之慘象（六）]  
　　第愛里堡巿政廳　之廣場（裘毓麘君赠） 
小說 
[三年前（續）] [  蔣夢芸]  
　　天晚了一縷一縷的炊烟一陳一陳的烏鴉頓時間滿街都上了燈瞧那壁上的時鐘時已指在七點上我心想齊安利引要回來了便一個人坐在書房裹候他過了一會再瞧那時鐘已指在七點半上回頭却不聽見門鈴的響聲又過了兩刻那鐘鏗鏗的打了八下我暗想他怎地這時還没來後來想到他是到他表妹家去的他遠道來賀露司的生日一片至誠誰也不感激做主人的自然要盡力欵待這嘉賓那麽他一定不到這裹來用晚膳了我想到這裹回頭再瞧那時鐘早已指着八點二十分了我就一個人到餐室去用晚膳十點鐘過了我剛要進臥室忽地門鈴一陳子響我知道這時候没旁的人來一定是齊安利引回來了接着齊安利引已走了進來他滿面喜色一瞧便知道他心上非常得意我心上却煞是替代難過他現在的熱度增高一分將來就要多受一分痛苦所以我心上實在不忍再瞧他這種暫時快活的喜色我見了他的面心中不信的跳躍要想執着他的手懇懇切切的和他說『老友你趕快醒了罷露司不是有幸福的人他的自由權早削盡了你愛他他受你但他命宫中注定是不能受你的變愛你勉强愛他終是痛苦的結果咳老友你没福分愛他的上帝早吩咐定了你再不覺悟悲痛的絶境將要到了咳老友你應該醒了』但是這些話我祗能在腦海中盤旋終不能從口上說出半個字來我見 
他已走進來了勉强裝作笑容迎上前去握住他的手說道老友你回來了怎地這樣晏他不待我說完連忙笑答道老友我實在被他們留住了不得動身勞你久待眞是對不住的很他說了許多客套我半句都不去睬他我就問他道露司怎樣你許久没見他有什麽改變了嗎這句話是探他的意旨的他聽了格外高興說話的聲音也加倍高了他道露司我一年多没見他越加秀麗了他自己和我說法文也比從前進步的多了我道露司和你愛情依舊好嗎他點一點頭把兩隻像電光一樣的眼鏡閉緊了回想他白天和露司倆會晤時的情態回味温柔的趣味咳他那裹知道這都是魔鬼作弄他呢 
[自由談之自由談] [  黑]  
　　浙潮近見海潮音說佛月刋宣言解釋海潮音三字之涵義謂就是人海思潮中的覺音蓋音字含有人海思潮中能覺悟的意思吾移以釋今日浙江之學潮其即浙江學海中文化思潮之覺音歟 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報國内舊聞 
[訛傳邊釁（甲戌八月初四日）]  
　　聞昨日英公司郵來新報駭見日耳曼各新報皆曰中國現在準備與俄國相戰經已趕緊派發精兵一萬九千人遽速往喀什噶爾兩國之戰事勢必不能免矣查邊界之實情難於確知想我國在喀什咰爾與俄國必有交議等事然西報無乃得之太謬歟如兩國果有此事則駐剳北京各欽使當必有所聞問而京内初無此音耗也雖然所深望者中國宜簡明達外務之能臣前往喀什噶爾軍中以保無鈎結挑撥之事也 
[譯海關所言（甲戍七月二十日）]  
字林報内刋有海關之出核事其書論及鴉片一事謂中人自産之鴉片價値固廉於印度然誘人上癮更易蓋因中國鴉片能令吃者常生疹癘須迫以就吃洋土數日而後其症可治若本土味旣淡泊不濃則烟癮一深而心遂貪洋土也故起於土烟而終於洋烟者頗多是以中國即自行種土於印度之來土究毫無阻礙反可以增其用也蓋中國之自種烟正所以增吸食之舉也 
[華人使輪之進步（癸酉年二月二十二日）]  
　　南人使船北人乘馬長江以南爲澤國水師精練本自古所稱計中國之用西式兵船也固已有年然其司事人員始皆西人爲之近雖舍西敎習而槪用華人然尙疑操練之或有未至也昨聞西人論本國兵船發號施令其進止轉捩處皆與西船無異以爲似此精能非數年間所可及且謂兵輪尙嚴肅年來中國兵船未聞有失亦其明騐也 
國外舊聞 
[香港英憲會議時務各條欵（同治壬申十二月初八日）]  
　　四論杜絶拐匪以挽頽風也督憲曰據汝曹所云拐匪多由他處拐人來港復居港以圖接濟而冀以人運載於澳門旣若是無怪汝曹所共奮激顧爲拐匪者亦人人得而切齒者也本部堂恭膺此簡命蒞任斯土務當盡思竭慮以清弊端且本部堂曾於羊城道謁瑞節相論及拐誘一事節相亦極其震怒其嫉惡之心偕本部堂無少異販人一例英國止之可謂不惜心力不較資財向有於轼釋於黑奴償人以資者至賠二千萬磅金此其事之少焉者耳况節相曾盡法嚴禁以安民今本部堂則有望於汝曹者誠能各協其力以濟其事拐匪必難依此爲駐足之區但願汝曹公舉二人由國家給之辛俸所以專訪拐匪行蹝若知所在當報知政務司立通巡捕官飭差執獲若以拐犯解官不用二人到堂爲證蓋或恐名望士商不欲身與公署也倘遇拐犯事無確據不能揆之罪者地方官亦必勒令取保否則繫之於獄旣有保結查其所保之人縱使保釋之彼亦知有案存不敢肆行猖獗諸紳曰匪徒每於火船將動輪之時鐘鳴三響乃以身下若如此延擱時候匪輩成事遠颺督憲曰但多派差役專於火船埠頭以俟之倘能洞燭拐匪之行藏則便執之於官命其取保本部堂欲以是法試辦三閱月若有成效然後多選汝曹所拔舉者惟望汝曹加意以所薦二人務能稱職更須認眞體察以期無咎五論拐誘婦女鬻於他埠爲娼者亟宜禁之督憲曰本部堂現在参議條例不許婦女墮落娼寮而作烟花地獄苟杜盡販賣婦女一事其法與所絶拐匪並策施行湯君曰向有婦人由港赴金山者每赴船政官署聽閱及有頂替之弊以故紳商曾獻策上呈使婦人易以影相之法不用其人親詣官前俾官持相以爲證驗督憲曰其事甚繁故難行也且婦人多不喜影相者姑勿論被拐之婦人若良家女子親往影相一事每多不悅諸紳曰多有婦人許其以相授於官不欲抛頭露面以赴公署者政務司曰卑職於任副船政廳時每往驗視必先閱婦女免其久耐然不時亦多擠擁督憲曰如此汝曹當設善爲之法或可忽令婦女露面抛頭亟宜周設善章容俟裁處六論止絶姦淫以成厚俗也督憲曰此欵甚覺難事汝曹陳說數欵中惟是條獨爲棘手何則我英人俗尙與唐人不相同如婚娶一節西人僅娶一妻唐人則有多取者曰妻曰妾婚姻不一故以條例之設難得中西合治本部堂亦知淫風斷不可長特欲專科以條制則有未易且我大英止淫之例亦甚嚴妻棄夫偕人逃匿者出之男子姦淫者罰之或辱以儆之但爲唐人計大抵其過由男兒之多娶者其誤一由一而諸謬叢生故女人有私奔之事然凡妻妾能偕人逃逸者其婦人必不正爲男子計立將以之棄置果彼自去亦深爲男子幸諸紳曰若是當儆之罰免其効尤將來督憲曰以中國例遇此犯法當揆何律諸紳答曰懲以和姦之條當杖八十流三千里督憲曰女子應如何處置諸紳曰當官發賣爲娼督憲曰鬻人於娼是大慘恨事要之汝曹欲倡例條不妨以法呈出或台於英例者本部堂無不從以上皆督憲僣諸紳答問詞也凡越時許諸紳尙有要圖欲陳者以日將西墜故求憲卜以異日之期督憲慰之曰待本部堂决以何日轉飭政務司通知汝曹再圖後晤云是役也督憲之言詞和藹亦以諸紳之可共濟和衷者人咸頌之 
文藝 
[蔡修志哭壻徐丙生兼勵生女七律五章（甲戍二月二十七日）]  
　　館甥城北美風儀才藻聯翩數太奇一朿生芻悲孺子（切徐）百年奇節重文姬（切蔡）擲錢故里勞占卜（聞親翁術精卜筮）買櫂毘陵枉覓醫聞得乃翁家積善茫茫天道竟無知 
　　譜續鴛鴦誓白頭忽聞哀鳴唳深秋彩鸞未伴文簫駕簫史長辭弄玉樓神女雨雲無夢想小姑居處有郎不靈床便屬東床選一段姻緣問蹇修 
　　郎君回首失乘龍間氣塵寰女子鍾破鏡姻緣離復合（切徐）辨琴身世去何從（切蔡）粧抛鳳閣容顔悴夢醒鴛衾涕淚濃怕過壻鄉談往事泰山莫問丈人峰 
　　黃菊花開泣杜鵑五更血淚灑霜天魯人莫　陶嬰節蜀國偏彈寡女絃烏鳥私情虚反哺　鴿哀呌徧原田（丙生二弟友愛素深）况思娛老憑嬌客孤煞衰翁一泫然 
　　媒氏周官禁嫁殤艱貞苦節出閨房忠臣死壯山河氣烈女生成鐵石腸夫隔九京同晝餅孤遺三歲讀書香（前王氏出）顧兒永矢靑年志彤史重編待表揚 
破鏡重圓（同治十二年三月二十六日） 
　　何明達粤西林人前歲商於嶺南挾資數千頻年虧折所存者千金以下耳何因旅况無聊偶隨朋儕作曲巷游過眼烟花何本不甚著意不料於柳絮沾泥之境卒復蓮花並蒂之緣先是何隨友輩在新堪地買醉花天酒地逸興悠然座客陳某謂此地過於徵逐雖金迷粉醉究不合雅人幽會不若暗裹平康之得靜中樂趣也衆謂其迂腐嗤之曰君素不履鶯花庭院只合於羅刹鬼窟獨擁母夜叉作人髓飲局耳陳曰君等濫矢風流實花月場中饕餮但士各有見君等不見靜中之趣猶余不見鬧中之樂也自今往請楊鏕分道陳與何頗相莫逆嗣遂招之作游侣偶憇於仙城巢雲别館即私娼院也陳所眷者名翠蓮頗饒風韻略知染翰鎭日於碧桐窓下作茂猗書法見之者頗許爲香國翹楚是日陳何踵院何見翠蓮頗具林下風姿隱相傾羨倐見有淡妝素服麗人從簾外過舉止哀艶又若江采蘋樓東獨步焉陳指以問翠蓮蓮曰此求售者以其選擇良苛尙未經有主顧陳請薦諸何倩翠先容翠曰事必無成陳曰女元龍太過高自位置豈欲得王孫貴介耶翠曰非也伊有隱衷難於盡說何曰能道其略翠謂伊遭逢家難鬻身至此然不屑作柳絮隨風院主憐其幽淑聽其備價自贖苟有作泥中援拾者伊寗委身事之若作道傍花相視伊不願也陳曰伊肯與人接談否翠曰與予頗相傾慕谓謂予能知其苦也何曰伊果以遭難墮溷復能卓然自立此有志節女也如可贖願傾囊相助蓮走告之携入見何等告訴苦衷據伊本譯氏某宅之育女也夫籍西粤姓王名基客游至此於前歲娶妾以事被遞於官客囊耗去需百金始能出獄妾念夫妻大義鬻身以成之迨夫脫獄妾遂入火坑矣又念身本清白以爲夫故不惜自鬻但不能作章臺柳扳折由人蒙院主深憐許吾自贖苟能脫妾於苦當作婢以圖報耳何聞之不勝感慨曰尊夫與吾同籍不忍見其家屬流落如可贖即措貲相助但不知尊夫已西旋否婦曰半月前聞伊尙逗留司後街何曰待吾訪確使復團圓何如婦聞之崩角在地曰皇天后土實聞此言粤海寃禽復逢比翼非君之力不至此迨何果於司後街訪得婦原夫爲道其故助貲使往贖婦夫妻重會不管破鏡復圓此數日事也吁何本客途失意而竟於狎游中作此義舉誠可謂高誼薄雲矣該婦緣夫自鬻已分生離然能脫却陷阱則雖琵琶另抱猶勝作倚門侣也不謂偶遇黃衫遂使紅顔復歸故主婦之大幸亦事之罕見歟 
[姑蘇山塘勝蹟（甲戍年三月初八日）]  
　　吳俗三月三日爲上已民間例作踏靑拾翠尋芳約鄰偕伴閨中兒女子無不以爲樂事此風向已稱盛春暖園林百花競放閽人索掃花錢少許縱人游覽士女雜𨖼羅綺如雲園中畜養珍禽異卉靜院明軒亭觀台榭妝點一新探幽選勝之子意極流連游太平靈岩諸山者探古蹟訪名勝兜輿駿馬絡繹於塗虎邱山下白堤七里綵舟畫楫銜尾以遊南園北園菜花徧放而北園爲尤盛到處皆紥縳蘆棚安排酒爐茶桌以迎遊冶靑山白袷錯雜其中夕陽在山猶聞笑語蓋春事半在綠陰芳草間矣今歲頗有及時行樂者此足以見昇平之景象耳 
 
 

Page 19

 
 
   
 
 

Page 20

 
 
   
 
