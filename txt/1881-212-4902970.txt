# 1881 - 212 - 4902970

 

Page 1

 
 
[戲爲民間開演說]  
　　限制雖逾百日而音樂則禁一年或曰禮部明文民間禁嫁娶二十七日止音樂百日戲館者乃有人以　本開設雇戲班而唱演者也其　近於商人所爲而觀之者民實多商與民類其人品不得於士大夫中齒數然則百日之外演之可也觀之亦可也第以爲民間之音樂而不能使身列士夫者各有束修自好之心而絕不一往也夫民間之音樂有在定例之意外以爲不過鼓吹已耳故二十七日之外准其嫁娶　鼓吹而不作逾百日則　馳其禁矣初不料民間之戲館也夫　萬壽聖節普天同慶民間亦許醵資唱戲社公　母秋報春祈村人亦競搭臺酬神其於戲如是爲爾若云戲館則豈到處皆有必通都大郡或客商碼頭門靡爭華方有所開設也而通都之中冠盖往來不皆民所居也客貨所至舆馬紛沓其人又不盡爲商也藎有戲館之處類　官員之所出入而酒筵妓館應酬紛雜既不能免即一曲氍毹亦未有不携手過從者惟其爲官員之所止是以京城戲館最多獨不敢援民間止音樂百日之說而居然開唱也京師如此外省亦不得不然是以蘇州戲館正在修理完竣裝潢精潔方欲登場忽然差禁而演者看者皆一齊掃興也上海一隅之地論生意之大則通中外商賈之盛論管轄之制則在濱海小縣之列以省中所得行之禁令而獨不行於上海可乎如　京師戲旦等人專事應酬不倚演唱爲生業即終年停止而賺錢之法猶多上海不然一兩月之　開衆已不堪其苦此輩何知禮法開　無事饑迫寒　　生意外之變而通商地面五方雜處良莠不齊　易滋事官憲不得不斟酌而體恤之非可以常例論也然全班子弟豈盡旦貼脚色舍此而外　繁有徒輦轂之下富庶繁華豈有遜於通商碼頭者而獨不慮其滋事不恤其無生業乎而况乎蘇州與上海皆無戲旦應酬之風乃蘇州可行而上海不可行也哉要之如前月諸伶之閧入公堂籍衆挾並違　制薙頭昂然自若一種侮慢桀驚之態務使官憲允以期日准其開唱而後已凡諸情形惟上海可以橫行　官憲亦會有大不得已者乃肯含糊過去姑勿深論可也第過戲館而相謂曰此民間之戲館也此商人所往來娛目賞心之處也若夫薄有頭銜會膺一官一職者則惟自懷於止音樂一年之義雖過而不入焉可也聞其鑼鼓喧呌之聲而若勿聞焉可也蓋君臣之義一命皆恩不必受　恩滐車身膺殊遇而後爲有當盡於心也否則一介之夫何知　皇家之恩惠而亦養其髪百日也義在則禮以行有百日不忍聽音樂之義止乎其節而勿過有一年不忍作音樂之義不及其時而不能　國家定制所以有隆殺　等威者豈偶然也哉上海風氣　不能拘拘爲守禮之儒然吾心之所克盡者人亦不得而強之假如吾不忍於聽戲而吾之友有以聽戲招吾者則彼固僅遵百日之禁而不必符一年之制可知也吾則謝之曰天時炎熱不耐久坐於人叢也若彼本應　一年之後而今遽隨和於百日之外則此人也吾亦何爲而曲徇其請而與之交逰也故曰上海之異於京城省城惟其爲民間之戲館而民間看之是以開演於百日之外也吾爲此論非敢謂吾亦一官不肯下儕於民因前日有以現在戲館多演淫戲爲言者吾思今日尚宜以有戲無戲分則言之而不當以淫戲不淫戲懲勸及之也蓋今日之戲既專爲民間而設則見之者皆民也民能看淫戲民不能有禁淫戲之權也宜其日夜演淫戲而官無知覺也 
[群述行兇自斃事] ○前報載行兇自斃一節茲得悉詳細情形譯錄於左蓋該船被焚而大副以下諸人駕小艇逃命經美國輪船救起送在美京船中諸人始詳述事之緣起據云該船名猶斯達司船主名好兒司皮其放火之庖人談阿海素無疾病近日似乎患瘋口稱船上人皆欲殺我形神頗覺有異然並不動武故船主亦不加關鎖是日二點鐘時仍在船枝炊炊畢之後收拾燈　等物無異平日至七點鐘　至下面見之者猶以爲作事辛苦大約欲至下面小憩時船主與大副等閒談忽云往下面取烟忽忽下去俄而船主突然奔上大聲呼捉拿大副不解所以見船主以手自護其腰行至艙面門邊高聲呌大副爲我拔刀蓋被庖人所刺刀入肉甚深大副乃命水手等抱住船主身體用力將刀拔出不及三分時船主隨即殞命大副欲捉獲此人其人握斧自衛人不敢近因先將船主屍身包札停當以物掩蓋而庖人與大副言如爾必欲捉我則當并爾殺却且將船放火焚燒大副及水手等皆知船中裝有火藥恐其放火不敢舉動但將其房門鎖住不令逸出至晚十一點鐘時見庖人房內點燈眾人益懼隨將小艇收拾停妥滿儲乾糧預備逃命守至次日天明該庖人呼大聲問其食何品味大副問汝若欲出來我當放爾庖人答言不願出來但問各水手要食何物可從窗間傳出也乃未幾而管舵之人見房內有烟知庖人畢竟放火乃大聲報知趕緊放小艇下水爾小艇忽然翻沒於是又放一艇諸人皆奔下小艇逆風上駛蓋恐該船火乘風勢則小艇將爲追及也行至十分時回顧該船已轟然炸裂矣小艇急逃至買司賴呣地方得美國輪船細伯倫援救得生云 
[辱士去任] ○福州西字報言福州有一士子不知何事開罪於府憲捉而撻之士子愬之學憲學憲以該府並未將該士子詳革擅行責打大辱斯文願違定例即　會督　請其奏叅制軍以爲事屬細微即予叅處似乎太過乃屬該府自請交卸云此亦可謂善於調停者矣 
[福州火災] ○本月初二日福州城外失慎焚去房屋約八十間茶行居多緣福州並無好水龍而此次燔灼甚速直燒至一高墻火爲所阻始得漸息聞起火之由即由炒茶葉而起有一江西人將其衣物等件搬運出外土人謂其搶火羣肆毆打并將其物奪去現聞江西人受傷頗重恐不免性命之憂也 
[高人筆談] ○本埠近日來一高麗人此人向在高麗爲官因知上海旅居西人最多故欲歷觀個行家洋人房屋什物以廣見聞但其人於各國語言皆不能說惟能識中國字遇人皆以筆談云 
[悞傷定擬] ○前報載巡鹽勇丁購配槍彈爲店夥開機悞傷身死一案茲閱字林報言此事已詳撫憲因其實屬悞傷無可擬扺斷將該店夥監禁三年云按監禁乃西例中國向無此律此說恐非的確姑照譯之以俟續探　 
 
 

Page 2

 
 
[星行程] 天津海關道鄭觀察授爲美日秘三國欽差及新任海關道周觀察上月廿一日接印均經列報昨悉鄭星使於前月底晉京　陛見初四日　召對一次聞將不日出京在津稍爲料理順道回粵即賦皇華而出洋去 
[津沽氣候] 天津於中伏內氣候極熱深房邃室寒暑針高至一百度至於農事大田多稼於五月十八日得有透雨然後下種嗣後約期十日即得一雨不旱不潦高原下隰一概相宜惟六月二十八夜大雨傾盆低窪處積水計有尺咫本月初復雨微嫌太多幸烈日當空旋即乾涸尚不致有妨農事也 
[惡犯正法] 前月二十邊金陵决犯一名係桃源縣人名陳彌捕其案情聞係由清江拐搶良戶女子數名沿途輪姦售賣業經賣去兩名僅剩某姓女子因其姿色較佳居爲奇貨未肯賤售輾轉帶至來安縣所屬之某鄉業經議價將成若一售去該犯等勢必携貲他往且難蹤跡豈料天網恢恢疏而不漏若輩沿途防範　密彼時忽然疎懈致某女乘間將被搶各情泣訴於該處之人其人即爲報知董事邀約多人擒拏得將該犯捆住其同夥已聞風逃遁比將該犯送縣適犯事地方捕役亦跴緝到彼由縣　訊大概添差解歸本縣訊定口供解省是日督憲親提訊鞫無訛故登時請　令綁赴水西門外正法並將首級傳往犯事地方示眾云但此事係有人所述據云該犯即此案正兇不知確否容探明再錄 
[鎮軍抵皖] 壽春鎮郭寶昌軍門於春間由關外班師抵皖後請假三月回籍曾經列報今假期已滿軍門由籍到皖將赴本任暫在省垣八旗會館駐節云 
[皖垣官報] 藩轅牌示本任含山運　巡檢瞿曜祖　回本任供職特　 
[禁散划奪貨示] 欽加三品銜調署漢陽縣事與國州正堂加十級紀錄十次李爲出示嚴禁事照得漢口內河襄水源遠流長波濤澎湃每屆夏汎水漲橫流洶湧尤甚往來行舟稍失防範易致沉覆傷財斃命殊可憫惻近聞有等不法划船從旁窺伺一遇行舟危急均各　擺名曰救護實則乘勢搶奪往往行舟尚不遽致死沉翻因划船搶奪貨物勾撑踐踏竟遭不測此種惡習甚堪髮　若不嚴行禁止何以肅江面而利行舟除飭善堂會商紳耆設法救護並責成水保監督救生船隻如值襄流急湧務沿河巡哨駛救外合行出示嚴禁爲此事仰軍民及船戶諸色人等知悉嗣後行舟船戶務須小心駕盪若遇風浪勢甚危急該救生船須心存惻隱實力巡護　保無虞倘自示之後該散划仍敢乘機搶奪致命行舟沉覆一經訪聞或被告發丁即拿案照律究辦絕不姑寛其各凜遵毋違特示 
[索銀傷頰] 漢鎮於前月二十五日有河南客數人同至江邊外街問鶴樓啜茗納涼兼覽江景中有某甲者思欲薙頭因獨步下樓至左　薙頭店令薙其褡膊內藏有銀二十馀兩當薙匠槌捏時甲意適合眸致褡膊內銀墮地竟無知覺該匠等見包落出知是銀包　拾而私藏之惟愿早送出門爲幸詎甲甫上茶樓即自知覺趕向該店索取諸匠均答不知甲懇請再四匠等堅不承認甲無奈徒生一計向街上挑烟一盒左手摯煙右手執小刀至該店曰我跟係備家中要需如能見還則已否則或刀或烟立時畢命於此言甫畢將刀頭刮烟一團向口便送眾人見之慌忙搶救拉奪其刀一抵觸間致刀尖劃破其腮頰血染衣襟觀者愈衆匠等見此光景料不能逸轉恐釀成命案唯有詭言徒弟拾得實所不知原物取出交還其事隨寢然甲以整容而轉戕其面亦云苦矣 
[時疫盛行] 揚州自五月以來天氣極爲不正或熱如盛暑或凉如深秋六月初旬早晚人皆御棉近則炎熱如炙夜不能寐患時症者多不起四鄉尤甚仙女鎮於前月　八九兩日共死六十馀人揚城官醫局商醫局其門如市體仁堂施材局亦應接不暇兩醫局生各七八人五官並用羣徒執筆開方及對方者取藥者按號傳呼擁擠不開醫生之出門赴診者此來彼往與轎相望往年夏間醫生雖亦較平時爲忙然不至如此也疫氣何其盛耶 
[雷擊枯樹] 楊城東關外陸家小莊主人陸某性澹雅喜花木小有苑囿　堂下有已枯之銀杏一株數歲不青矣其根下有凌　花二株牽附其上連跗接葉觀者忘其爲枯樹幾疑凌霄之綠葉成陰紫雲布幄也主人遂不去此杏且甚愛之乃六月三十日午後小雨初過忽急雷數聲將枯樹劈分爲三壓傷小　屋一間雨後細觀中無別物惟劈處有血痕一條約八尺許所奇者根之左三尺外地穴一孔深有五尺穿之右偏而起不知所擊究係何物豈亦電氣之適然歟 
[誤認金爐] 前月蘇城皋橋銅絲店失慎延及某姓火腿店兩家一炬無遺曾經列報熄後各分地址收拾餘爐乃火腿店界內扒出香爐一隻雖經火灼而光仍然粲計重四十八兩一時見者莫不謂黃金所鑄店主倩金鋪分真贗皆莫能辨厥後有識者磨之云是爐金銅合製其實金在銅中不及百中一二應以金色過火外爍一時莫辨耳其爐聞該店向功灶神　故該店主亦忘其爲故物云 
[流氓宜禁] 上海五方雜處良莠不齊拆梢訛詐之事不一而足北市有巡捕晝夜梭巡便於伸愬若南市流氓三五成羣無端尋　或新開一店或初設一攤強賒硬買稍有不如意即糾黨騷擾動輙毆人毀物拉吃講茶務遂其欲而後已彼小本經營人不敢與較都有含屈而無告者倘總巡憲能出示申禁通飭各舖委員隨時稽察如有以上情事立拿究辦亦安良善而靖地方之要務也[  夢雲草堂主稿]  
[客棧案集訊] 昨報列客棧被控一節經法公堂集訊原告吳家麟稱本月初六日來滬買物住進德興客棧該店主詢我可帶銀洋我據實回答旋又引我同賭我即回絕次日彼稱房中失去拷皮背心一件誣我行竊不容分辩將我禁閉兩點餘鐘因我叫喊即扣住洋傘一柄短衫褲一套欲送我到捕房因思滬上有寄弟金裕卿在法租界開店可倩作保旋在鴻圖茶館尋到將情訴知而金裕卿尚未答言該棧主金士良舉手便打致金裕卿被其打到臂上受傷另有一不相識之茶客解勸亦被推跌受傷及訴之捕房金士良已逸去由法捕頭將其管賬人陳達夫押起嗣經保出今已交案請辦陳達夫供吳家麟係徐朗卿領來因有瀏河客失去拷皮背心故囑徐朗卿問吳客穿錯否詎就此起　云金裕卿稱與吳爲親戚彼家中有田有屋素稱小康斷不至竊此微物餘供與吳同臂傷請驗又據通事傳述法捕頭言稱租界地方有事當送捕房管押何得私自關人實出情理之外况彼家局賭固有所聞惟甚秘密致包搩尚未防實而外人猜疑曾有貼匿名帖之事云翁太守飭將陳達夫暫押俟禮拜二傳到金士良再訊 
[因病竟死] 昨日法公堂據捕房送到林德才一名稱此人投入浦江被法西捕眼見以躍身入江相救越片時方得救起該西捕亦已吃水數口捕頭令其赴仁濟醫館看治林德才已送醫館治過吐出水後見醫館中有井復欲跳入即經拉住云翁太守問其因何覓死答稱原籍　波家中無人滬地惟一母舅住於鄭家木橋南　圍弄內我素患猪　病時發時愈不能做工自贍諸須仰給於人生不如死是以欲尋　 
 
 

Page 3

 
 
短見中外官聞言甚爲憫惻飭送往城內善堂安插兼可隨時醫治白　譯官謂入水救人之西捕即前次　擊吳淞營勇者太守深爲嘉獎嗣捨身救人其功德非淺云 
[連次被竊] 太古行失拷夏布一案昨日法公堂復爲訊理太古洋人亦到堂觀審包搩稟稱已向萬利棧詢過據云並無其事該棧中均係常客亦無似是跛足之潮州人殷寶生供我係虹口元泰亨錢順泰託爲代銷其陳姓潮州人並未曾過及詰錢順泰仍供如前翁太守謂爾不將陳姓交案總難脫卸殷寶生倒可無干着交保予限五天尋到陳姓再爲核辦太古棧夥吳濟川方任裕又呈失單一紙稱於二月初八日失去竹布一箱計三百數十疋諒亦此人所竊太守笑曰爾等管棧房人何以夲不經心屢次失貨亦難辭咎俟錢順泰交到陳某再爲核辦云 
[代繳賠洋　林阿彩李阿巧紏人向小東門外某花烟館尋仇一案昨日法公堂復傳到金利源碼頭小工頭目蔡調順追究捕房又將在押之馮阿金解案原告高余氏亦投到候質翁太守閱蔡所呈之稟駁謂前次供林小弟於今年歇去今稟又稱從無其人與我涉云云殊爲謬妄蔡調順尚曉曉置辯太守謂限爾十天內將林小弟交案所高余氏家物件據高余氏稟各物約值洋六七十元斷無如許之多看爾暫賠出洋十六元待林小弟到案再追蔡調順初不遵斷續聞欲行管押隨稱願賠當堂繳洋云 
[薄衛押鋪] 租界之小押舖重利盤剝小民積習可惡本館前經論及此等店舖官憲亟宜封閉亦賢有司之責也昨日法公堂翁太守所斷一案實屬平允嚴懲之中尚寫體卹之意該押店當感激不遑也原告王福生持寶源押票四紙投案聲稱　係本年二月分三月分所質者計押洋三十六元言明按月三分起息今備齊本利往贖詎該舖要我按月出六分利爲此鳴捕將該店主陳阿四拘解請辦翁太守閱票見蓋有按期二分起息字樣甚爲詫異及加詰問始知押舖避重利之名巧爲掩飾所謂按期者以十天爲一期然則一月三期而成六分利也太守大怒　市面三分利已是重利今汝等竟取六分喪盡天良實堪痛恨飭包搩以此四票合算照六分利核得須錢七千九百零乃令王福生取洋三十六元交付該店令陳交出物件給領所言之三分利計錢三千九百餘着王繳公堂充公該店本應重懲今姑從寬亦着罰錢三千九百餘即在三十六元內扣除亦呈公堂充公如不願當予封閉云 
[逃犯緝獲] 前英捕房有判押一年之積竊鄭阿保豈至三個月即毀練逃遁茲由包搩陳阿九緝獲送案鄭供無錫人錢在捕房有同押之天津人起意謀遁我即隨之同逸既回原籍因難糊口復來滬拖拉東洋車度日今决不敢再蹈前轍尚求施恩夏領事請該犯笞責再照前斷之期押滿陳太守判責鄭二百板因酷暑從寬以八折行責再發捕房管押九月云 
[違章判罰] 租界中之野雞馬車將病馬駕車恒爲巡捕拘送公堂照章科罰然犯者仍時有所聞昨英公堂據捕房送到犯禁之野雞馬車夫王阿春一名稟稱所駕之馬左筋有傷况天熱汗流如注該馬夫尚加鞭催速殊爲可惡請辦馬夫王阿春供稱祗此一馬駕車糊口稍有皮傷實未覺察今當好爲餵養陳太守飭驗得馬固有傷判罰王洋三元充醫院經　馬則令交公一馬車行喂養一月又有華捕送到鄭阿福稱所駕之馬頸項有傷請罰陳太守飭驗得傷痕較王姓之馬略輕判罰鄭洋二元亦充醫院費馬亦交公一行喂養二禮拜其喂養費各令自給著俟期滿領去 
[控竊飭查] 錢阿五投訴英公堂稱在奧國公館爲細崽昨夜臥房內箱子被人扭鎖竊去皮馬褂細套褲二雙羽綉馬甲一件布衫一件洋三元稟明領事官察情形知非外賊惟無他人入內衹有車夫余長根曾臥我房是以將伊交捕求究余供並未行竊况我生意由錢荐成豈有竊其衣服者夏領事謂陳太守飭查蹤跡衹有由內往外者實屬可疑太守謂情固可疑惟無實據難以照辦雖飭將余管押着捕房查明實在再理 
[竊犯判押] 細崽周春元竊已故奧國婦人飛冷西之物典質由包搩姚阿二緝獲人臟解英公堂奉陳太守斷將起案之件送奧國領事公館收仔周則先行笞責押候查明有無他物藏匿再辦已列於本月初六日之報昨該包搩將周送案稟稱奉　飭查周處並無別物陳太守商之夏領事判將周管押二月以儆 
[辛已六月三十日風雨大作和三十六峯館主韻] 歲月將過半甘霖此日餘淋漓　樹鳥潑刺在澗魚地潤新苗活凉生病體舒人心應已　愁煞蕩舟漁　籍爾傾盆勢能除酷暑威金鳥千里暝石燕一時飛竹韻狂搖圃荷香亂入扉難支愁老屋轉望濕雲歸　淞華館主 
[山家] 結宇依靑嶂遙看但白雲門　樵客識路與野僧分瀑布檐前落松濤枕上聞不貪冠冕寵無夢到塵氛　漁家　消瘦煙波趣全家住島灘生涯蓑笠舊浪跡水雲寛鷗鳥當同泛鱸魚不自餐夕陽歸棹晚江上數峰寒　田家　南隣與北舍環抱作村莊婦女勤機杼男兒事稻粱占晴還　雨冒暑更熬凉贏得秋收　官衙早納糧　酒家　家釀之初熟門懸一角　柳花香滿店竹葉色侵巵敢望金貂換維將玉盌持少康感　法風味美如斯[  松華館主未是草]  
[鵲橋仙] 七夕　織成雲錦難傳幽恨爲着聘錢逋負佳期萬古此宵中算天上恩情能久　柔懷繾綣離悰惆悵一步一經回首倘教有闔似今年間兩度銀河可否[  映雪生草]  
[清夜游　七夕憶鴛鴦湖歌舫　禾中選勝到者番尤臻妙境高樓峙烟雨望新月乍升水波千頃金樽檀板有多少蘭橈游艇笙歌竟夕幽楊算來南湖一佳景　端整相將巧乞正渡過雙星銀漢浮影天上人間歡情兩般煎年年此會今宵用良緣問誰能省只終夜燈火湖光鴛鴦醒] [  掃花仙史映雪生草]  
[七夕即使奉和鬘華館主原韻] 瓜果雖陳酌玉卮焚香默默祝多時癡情欲向天孫乞結綰同心五色絲　巧笑嫣然絕世容天生我輩太情種良緣應被雙星姤何止今宵一度逢　香肩斜倚笑相呼吸盡三蕉渴解無縱使藍橋將許乞不應故態作狂奴　裙履深慚正少年樓豪況　晚凉天何從十萬　錢借了却三生石上[  小宛陵居士和是和、草]  
[寄鑲楊碧杉] 頻年作客古春申小住悠悠別恨生遙憶故人成蝶夢爲求佳句壓　更巡簷索笑知何日賭韵敲詩孰擅名不道神交慳一面開樽愁聽管弦聲　吾友唐淸溪以字學稱爲賦一律以贈之　儘有三生翰墨絲龍跳虎臥彩雲箋飛　戲海成　本凡鳥題門笑昔賢聲價端因宗匠長　唐君前年入泮時會蒙夏子淞學憲推　其字法　風流應許管城傅漫言安用毛錐子多少名儒硯作田　秋夜懷人不能成寐爲賦一律即請諸大吟壇斧正　年來風月漸消磨客裹　人感慨多素筆遨逰悲旅館論又飄渺　山河傷心忍讀江淹賦入耳　 
 
 
] 

Page 4

 
 
愁聽子夜歌一度含　癡欲絕停琴佇月　吟哦[  醉月軒主黃祖陰待定稿]  
[光緒七年七月初一日京報全錄]  
　　宮門抄○發抄　旨五道○江督劉　奏遵查部議指詢各節據實覆陳摺子○直督李　奏請　旌獎夾片○又　奏請　飭部給票並知照免稅放　夾片○七月初一日禮部宗人府欽天鹽正黃旗值日無引　見○璟德假滿請　安○內閣奏派驗放之大臣　派出光壽耀年錢寶廉梅啟照○吏部呈進月官卷○召見軍機　○發抄　李成謀奏遵例會操兵輪船事竣並巡管晉駐岳州起程日期奉　旨知道了欽此○衛榮光奏解金順管協餉奉　旨知道了欽此○又請將疏防盜案之長治令徐秋等摘　勒緝奉　旨着照所請該部知道欽此○又河東道應解伊犁餉奉　旨知道了欽此○又絞犯張從小脫逃案審明定擬奉　旨刑部議奏欽此　○○頭品頂戴兩江總督管理兩淮鹽政臣劉坤一跪　奏爲遵查部議指詢各節據實覆陳仰祈　聖鑒事竊准部咨議覆給事中戈靖條陳淮南鹽務指詢各節行令詳查覆奏等因臣伏查兩淮鹺務甲於天下每年數百萬兩餉源每場數千垣命脈胥是賴焉果有當除之弊可與之利臣亦何敢畏難苟安惟淮鹽　章行之近二十年所收課厘逾六千萬歷次所捐鉅欸尚未在內而各商拪復黽勉從事以有餘潤　沾其稗益於公私不得謂非辦有成効就臣歷官兼管鹺務之處淮　以較勝一籌該給事中竟稱鹽務之壊以兩淮爲最甚立論殊欠持平兩月以來經臣督飭連　洪汝奎諮採與情群稽案卷始知人言之有由來而所陳多不足信部議洞若觀火實令外間官商佩服不忘除减川配淮業由臣專摺具奏外其餘不外增新引包鄂餉蔬岸銷裁捐費四端謹就岸務商情悉心參酌爲　皇太后　皇上縷晰陳之治鹺無他專重銷之一字銷果暢商雖少而轉運亦靈銷若疲商愈多而出售爾滯此一定不易之理而官銷之暢滯則視私鹽之多少淮南自被川鹽久占鄂湘引地偏地皆私漫無稽考該給事中原奏亦謂川私山積淮南以現有之商運已認之引抵岸後已須守輪一年或半年之久查鄂岸現在請運丁丑上半年之引湘岸現尚請運丙子上半年之引而兩局已存鹽各十餘萬議棧且有十七萬餘引之多上倉有費住日有費辛工官息又有費成本占擱乏術疏通舊引之積壓如此若再另增新引其敗可立而待譬之治水不問去路之通塞而專　濬　終虞決口治病不問病人處實而漫言峻補必致傷身部臣不遽頒引而又許將窒　情形據實陳覆可謂洞見癥結此新引斷難驟增之實情也包餉之議創自前督臣沈葆楨原奏許儘鄂湘原認之引永遠　環不再另招新商以撓其權而奪其利舊商所得足償所失故人人踴躍具結乃至取結達部其確有把握可知臣抵任後該舊商猶復稟催並無異說現在復淮尚無定局將來應否增引增商亦難　揣今昔情形既不相同辦法不能膠執臣愚以爲鄂中不引地歸淮則已果以引地歸淮無論舊引新引舊商新商鄂餉斷可無虞　絀　銷　鹽則完川稅銷淮鹽則完淮厘但使鹽有去路即是餉有來源鄂中每歳所收川稅以錢合　均在九十萬兩左右有案可稽如以淮商包餉爲　足　式將鄂省同在川稅項下　解京外各餉奏請　撥　淮由臣督同司妥　解濟鄂餉　歸　著　復淮應亦有成一轉移間鄂淮皆無所用其推諉至於入境川厘既停之後到岸川鹽未盡　之先所需鄂餉淮商自應兼　應俟復淮定讓由臣咨商楚督並飭司局設法　維不至因此貽誤此包餉係屬可靠之實情也課厘至盈　　視銷數之旺淡當此度支拮据　宜購求蔬銷然查　淮鹽色不如川鄂之佳鹽價不如川鄂之賤蔬銷之法惟在緝私自湖北之荊宜等府州及湖南之灃州借銷川鹽兩省門戶　失在　巡緝爲難　使隨處設局督銷恐亦　糜經費他如湖南之衡永寶三府方爲粵私所佔　灌　下府州前督臣曾國藩與臣籍隸湖南明知該三府戶口數百萬淮鹽片引不行而未　委員前任設局督銷者以該處山路紛歧民情困苦緝私不能　密設局　屬徒勞祗合留爲藩離以存限制至江西爲臣久宦之區深　粵鹽一入贛憲四通八達堵截無從與湘情形大略相似皆因私鹽　而官引不行非爲官引少而私鹽始　否則即無官局商販自可行銷該給事中謂鄂西不　設局分銷以致停滯者非也　年綜　各岸銷數惟皖岸與錢屆不相上下其湘鄂西三岸均屬短銷而湘岸爲甚該給　中謂湘岸溢銷　倍爲鄂岸所不及者亦非也夫鹽務貴變通盡利尤貴斟酌合宜以兩淮引地久　湘鄂所占以致淮引滯銷詎可不圖規後然非步步踏實必至有始無終有損無益現在湘鄂西三岸兢兢保守腹地各府州不使私鹽棧入耳　　積慣行私之處逐漸　管以　得尺則尺得寸則寸臣復督同運　力行重淋之法務期鹽色乾潔以敵川粵私鹽而於局卡文武督緝之勤惰廉污分別撤留賞罰並添　水陸精銳之勇以壯聲威凡此目前振頓之方即爲將來擴充之計至於淹銷一節實爲鹽務一大弊端然自曾國藩設立章程課輕釐　不特補運之鹽令完全厘即被淹之鹽亦完半釐已屬無可取巧又須州縣履勘出　商人亦憚煩雖臣嚴飭各局於報淹可疑之案李派親信密查以杜虛捏此則蔬銷不敢稍懈之實情也派捐最屬病商當此陳鹽滯積積困未　誠如部議必須修養商人以期漸復元氣臣接據各商開呈淸　臚列現捐名　分札司棧各局務將一切冗費分別酌裁其中以局用爲大宗鄂西等案所以不欲多設分局者以此餘則　局候委各員薪水爲欸　鉅臣通飭各局以後不得多收委員即係熟悉差務堪備差遣之員　必遇　缺口乃准派委至於　方善舉必須　酌事宜量予限制不得一味見好濫應濫支此浮費現在裁汰之實情也臣查兩淮鹽務近來口舌紛紜無非爲　　加引起見歷考　時鹽法屢蹶屢振初立一章無不爭先恐後不數年而良規中廢大率並鹽甫暢後引減增以爲引增即課充２多多益善不思增引而不增銷年復一年積疲成困百病從此而生乾隆嘉慶年間屢有統銷帶徵之奏無非爲積引雖銷力圖　救究之挪新掩舊挹彼注　於課項有何裨益前督臣陶澍創行淮北票鹽　美法良　行盡善厥後加引至四十六萬不特淮北銷疲甚　侵銷淮南邊界而南鹺至道光末年幾於不可收拾前事之失可爲殷　曾國藩初定新章之際設局招商迫商認之引足符岸銷遂有撤局停招　李鴻章商定循環轉運之法嗣增湖南辰州碱鹽二十四票轇轕不淸久之始定又以協　天津楚西加引四萬岸商漸行支絀曾國藩頗歉於懹經前督臣李宗羲發明有案以後從無增引之事至今楚西各岸銷數雖滯而收輪侍售尚有什一之獲各商恃爲恒業局外欲攪越而無從逐逐眈眈乃爲把持壟斷之說　撼舊商而請新引甚至本無辦運之資亦無力運之志欲以新引轉賣漁利始終運　繼於鹽政終於戶部摭拾　言更端審試光緒三年曾有商民信成和等赴部遞呈請增楚引十萬道捐銀四十萬兩淮南奉文日久並無一商來淮一錢繳庫經沈葆積奏駁在案茲由該給事中奏請由命　引可見伎倆層出不窮祗知圖利營私不願攪亂鹺政臣聞此次若輩倂力一舉事在必成幸荷　聖明燭照如神部臣維持大體淮網賴以保全否則大局一爲動搖不堪設想矣臣職有專司責無旁貸深知曾國藩所定鹽法一秉至公歷久不　故各前任莫不恪守舊章今　給事中以收引地　引票責臣不知而者可合而不可分如以荊灃等六府州之地歸入兩淮或可酌增新引至於現在引地於現行引票尚未全銷安得再增以速其敗臣之區區但期　　不敢存彼我之私但欲便民不敢有恩怨之見然復淮與增引則事在並行能復引地不必如沈葆楨所奏不增新引欲增新引則必如沈葆楨所請收回引地此外成規具在斷不可輕渉紛更臣惟有督飭運司維持頓以冀銷路　 
 
 

Page 5

 
 
日暢仰慰　朝廷重念鹺政之盛心所有遵查部議指詢各節錄由理合恭摺據實覆陳伏乞　皇太后　皇上聖鑒訓示謹　奏軍機大臣奉　旨戶部知道欽此　○○李鴻章片　再前因直省工賑需欸商勸東南各省官紳量力捐助據湖北黃岡縣人統領忠義軍記名提督劉雜楨之父一品封　劉熊與捐銀一千兩湖南平江縣人提督銜記名總兵賀縉紳遵其故交一品封職賀永高捐一千兩浙江長興縣人二品銜湖北　宜施道董僑翰遵其故父一品封職會生董桂遵命捐銀一千兩江蘇鎮洋縣人三品銜補用道湖北荊州府知府蔣銘動遵其故父三品封職文　蔣宸楓遵命捐銀一千兩湖北京山縣人道銜查明書遵其故父原任江蘇按察使查文經遺命捐銀一千兩貴州郎岱廳人侯　知府湖北漢　縣知縣林瑞枝遵其母四品命婦林楊氏之命捐銀一千兩均屬救災恤　深明大義殊　嘉尚核與建坊之　相府應請　旨　將一品封職劉熊與賀永高董桂三品封　蔣宸楓原任江蘇按察使查文經四品命婦林楊氏各照例建坊給予樂善好施字樣以昭　旌獎理合附片具陳伏乞　聖鑒訓示　　奏軍機大臣奉　旨着照所請該部　道欽此　○○李鴻章片　再記名提督天津鎮總兵周盛傳所部馬隊砲　前次派員出口購買馬匹操演駕駛疲弱倒閉　　據派記名總兵徐得元前赴喇嘛廟一帶挑購臕壯馬四百二十匹解營以資換補除咨兵部察哈爾都統並移咨經過地方飭屬照章喂養　　　送外相應請　旨　部給票並知照張家口監督照例免稅放行伏乞　聖鑒訓示謹　奏軍機大臣奉　旨着照所請該部知道欽此　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
