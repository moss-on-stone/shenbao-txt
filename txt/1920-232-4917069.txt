# 1920 - 232 - 4917069

 

Page 1

 
 
   
 
 

Page 2

 
 
   
 
 

Page 3

 
 
時評 
[小事（冷）]  
　　近日北京所傳電報大抵爲零星小事所謂國家大問題者絶不進行其故何由雖莫得而測然即以小事論世人所謂即小可以見大者已不勝感慨係之矣　　武人之暴横有加無已也策士之卑鄙每况愈下也官僚之傾軋有增無減也他不必論即於此一槍彈一宴飲一畫稿之間而情狀畢露矣　　嗚呼小事如此大事可知故有人謂不半年而戰將復作者其然豈其然耶 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月二十七日星期五（申報第二張）舊曆庚申七月十四日（五）命令 
　　八月二十五日大總統令河南敎育廳廳長吳鼎昌准免本職此令　　又令任命李步青爲河南敎育廳廳長此令　　又令兼署陸軍總長靳雲鵬呈陸軍第二十師步兵第四十旅第八十團團長田經年因病辭職田經年准免本職此令　　又令任命戴廣勝爲陸軍第二十師步兵第八十團團長此令　　又令署敎育總長范源廉呈秘書徐鴻寳懇請辭職應照准此令　　又令署敎育總長范源廉呈秘書凌念京懇請辭職應照准此令　　又令署敎育總長范源廉呈請任命羅普任鴻雋爲秘書均照准此令專電 
[北京電]  
　　潘復撤換鹽署參事二人周自齊拒絶畫稿潘遽命秘書鍾世銘頒發鍾不允昨晚周潘幾决裂今晨靳出任調和尚相持未下（二十五日上午九鐘） 
[北京電]  
　　財周因用人無權態頗消極梁士詒來電反對借外債又不許交部與財部通融周有退意（二十五日上午九鐘） 
[北京電]  
　　周潘間意氣之爭經靳竭力排解表面上已和好如初（二十六日下午六鐘） 
[北京電]  
　　潘復主將各省鹽務長官全動松江運副亦已提人（二十五日上午九鐘） 
[北京電]  
　　日來某某兩軍蹂躪妓寮昨夜竟用手槍擊斃蘭芳班妓女三寳並傷跑廳一名幸兇手已執付奉軍司令部（二十五日上午九鐘） 
[北京電]  
　　曾毓雋總管陳潤濤在車站被捕因關交部重要文件均由陳處搜出（二十五日上午九鐘） 
[北京電]  
　　張文生通電戴張勳督皖靳復電婉詞拒絶（二十五日下午三鐘） 
[北京電]  
　　通州官報宋旅駐八里橋二營昨晚先變馬隊二十團及毅軍一營夜復加入城内外商巿精華處焚掠殆盡刦後仍歸營惟一部分竄三河縣今午張景惠帶隊往剿（二十五日下午五鐘） 
[天津電]  
　　駐北通州宋子揚所部邊防軍譁變自敬（二十四）日晚兩點全城起火至徑（二十五）日上五鐘始息大小商店搶掠一空聞張壓且因北京距通僅四十里故卽將東便東直朝陽等門緊閉（二十五日下午十二鐘） 
[北京電]  
　　王瑚調查通州兵變歸報地方精華同罹浩刦徐今日復派袁乃寛往准撥帑救濟（二十六日下午六鐘） 
[北京電]  
　　外息日對九罪魁祗允兩個月之保護現在日營盤仿待遇俘虜例加以隔離不許自由（二十五日上午九鐘） 
[北京電]  
　　鄂王電據報李烈鈞率兩師三旅日内可抵重慶擬在該處組織軍政府又電上游軍旅長費國祥團長馬林司部參謀長楊昌言均希圖擾害地方請褫奪軍職官勳明令通緝（二十五日下午八鐘） 
[北京電]  
　　軍政府代表文羣昨到京卽謁靳請中央阻止李厚基援陳靳答李早聲明中立無電阻之必要又談統一問題軍府仍齗齗於法律（二十五日下午八鐘） 
[北京電]  
　　靳復岑電閩事由谷九峯電達李調動軍隊確係自固防地頃并令該督與尊處接洽表明嚴守中立藉保和局又另電李厚基饒平係粤境何得擅行進兵是否電誤速復（二十五日下午九鐘） 
[北京電]  
　　新國會通告月底閉會（二十六日下午六鐘） 
[北京電]  
　　烏澤聲已由奉張委充秘書（二十五日上午九鐘） 
[北京電]  
　　陸次羅開榜今午復到部（二十五日上午九鐘） 
[北京電]  
　　閩粤交戰府院電李厚基派人與岑陸接洽勿得參加戰事並電岑派員與閩洽商（二十一日下午三鐘） 
[北京電]  
　　黑孫電謝退大烏里勢已不支現備一旅往防（二十五日下午三鐘） 
[北京電]  
　　顧維鈞調使英施肇基使美（二十六日下午四鐘） 
[北京電]  
　　吉電赤塔寒（十四）日被激黨佔領又鄂倫河鐵橋損壞赤滿車停駛又謝退駐大烏里暫不赴崴惟籌備軍隊以防激黨（二十五日下午八鐘） 
[香港電]  
　　粤軍定沁（二十七）日總攻惠州許崇智入紫金龍川老隆鍾景棠入海豐陸豐洪兆麟鄧本殷由普寗與汕尾聨絡惠州全屬自林申陳馬軍到共六十餘營龍川老隆平海淡水均駐重兵取攻守兼施（二十六日下午七鐘） 
[香港電]  
　　李根源昨回瓊防唐繼虞一説帶兵返粤護岑（二十六日下午七鐘） 
[香港電]  
　　楊朱滇軍已至郴州俟魯部到卽由平石入樂昌（二十六日下午七鐘） 
[香港電]  
　　揭陽卓部已潰入惠界盛傳省惠間有飛機出現（二十六日下午七鐘） 
[蕪湖電]  
　　毛軍有（二十五）日竄六安范家堰索四萬繳械（二十六日下午十一鐘）世界路透電 
[俄軍戰敗類誌]  
　　二十三日華沙電中路波蘭軍由譬爾蘇特斯基上將指揮現圖截斷四紅軍之退路而施抄擊行動今進行極爲稱意迄今已俘敵三萬五千名獲砲二百尊　　二十三日倫敦電藍格爾將軍司令部於八月十五日發表公報謂紅軍第三次希圖迫令藍格爾將軍向泊里柯浦退走仍遭失敗藍格爾將軍俘敵六千人獲砲三十四尊又機關槍百架尼泊河左岸今已無敵兵蹤跡藍格爾之軍已估據白亞爾特至索基之黑海濱並有兵在桐河口庫班境登岸藍格爾將軍出示宣布非至俄國已得自由及全俄國會召集之時决不罷兵　　二十四日華沙電波蘭軍已克復洛姆夏與比洛斯土氏會言如波蘭要求撤退過擊主軍則勞農政府將即决裂明斯克議和談判　　二十三日柏林電柯尼斯堡消息紅軍入德境者已有萬人其數逐時增多　　二十四日倫敦電協約國現正考慮估據井齊港事宜英法軍事當道尚在會商此事故未有實在行動太平洋路透電 
[美國議員游韓情狀]  
　　二十五日漢城電美國開列福尼亞州國會議員赫斯門氏今日午後不幸與此間日本警察五起衝突美議員團經日員允可接受朝鮮基督青年會之請柬會晤留學美國歸來之朝鮮學生等消息旣佈即有羣衆集於青年會警署乃將開會地點移至朝鮮旅館韓人不允赫斯門氏於在外游覽之際適見羣衆乃步入青年會向衆發簡短之演説並未涉及政治青年會秘書楊森齋（前充駐美韓使署秘書）正在作答之際警察入會將赫斯門氏與楊等自演説壇驅入休息室並命在會其他外人離開會場謂此僅爲警察與韓人之事赫斯門氏欲圖解釋警察置之不顧赫斯門氏聲明非盡釋所拘之韓人不允離會美總領事米勒氏旋馳至干涉警察始允開釋諸韓人並將不領執照開會一事作爲罷論謡傳有韓人一名曾受傷在會之外人曾請赫斯門氏注意日警察舉足踢一韓人當肇事之際議員團之大多數正在參與美領事之歡迎會今晨美議員團乘摩托車在城中游覽沿途有警察排立不許韓人行入道中韓人僅得在門次道隅窺見美議員團之顔色正午朝鮮旅館開宴欵待美議員團由國際友誼會爲主人主賓中依常禮即席演説議員團抵後全城人心惶惶韓人以爲必有事端發生但道中殊爲安靜韓人商店則皆閉門以示反對日人議員團所至之處均有警察嚴事保衛外間盛謡韓人將以炸彈饗議員團且有韓人被拘之説並時聞暗中告誠之詞但議員團之大多數不爲介意今晨有韓人四名被拘聞爲星期一日所拘上海來此某韓人供詞株連之結果該韓人供認由滬來漢城者共有七人奉臨時政府命令暗殺政府要員聞會被抄出手槍等物警署謂由此可見臨時政府近今所發表關於在漢城陰謀之否認皆屬謊言警務長解釋漢城警察異常活動之理由謂本欲以合於民治之方法接待來賓不幸謡言蠭起警署未便恝然置之警署固求此項謡言乃屬無稽但恐一加懈怠竟成事實故不得不以保護外賓爲急要之舉凡守法之公民自以爲此種保護非屬必要但當道曾得有充分之證據不得不以衛隊隨從外賓彼望美人勿以爲其個人安寗之一切措施爲病云有名望之日人美韓華人今日接見議員團中之福德氏商定在漢城組織太平洋聨合會支會美總領事米勒氏允加輔助 
[日軍人之俄事談]  
　　二十五日海參崴電西比利亞日軍司令大井將軍今日語報界代表謂過激黨僅得黨中人贊助故勞農政府不能持久協約國對俄意見雖各岐異彼意此爲暫時之事終必歸於一致又謂關於緩衝國一事今尚未能發表意見但彼信遠東終當設一民治之緩衝國蓋此爲得内部和平之唯一方法也報界代表詢以如緩衝國確主民治主義而反對過激主義日本將否贊助之大井將軍答稱日本匪特希望緩衝國尊重民治主義且希望全俄如是過激黨如能輕私利而重國利則亦未嘗不可與之合組緩種國過激黨如不願建設緩衝國則他黨當迫令建設之遠東政府設在地點問題日軍司令未加考慮但稱海參崴已開始運動彼意必可占優先之利大井將軍繼稱伯力與格羅特柯伏之日軍將踐行四月五日之條約不許黨人動武兼告俄員應選上等人民組織民團所有莠徒應加遣散大井將軍關於謝米諾夫與加貝爾二將軍隊移往濱海州一事不下定論僅謂若輩如入鐵路區域則日司令將依據條約卸其武裝惟如先與濱海州當道商妥互相結合並請日司令許其携械入濱海州則日司令或將許可云 
[日韓瑣事記]  
　　二十六日長崎電美議員團今晨由釜山出發本夜可抵下關日本國會招待團將往迎接之　　二十六日桃山電第五師兵士陸續由西比利亞開抵此間　　二十五日漢城電上海派出之朝鮮密使五人今日在此被拘挾有手槍並子彈 
[北京近事記]  
　　二十六日北京電北方議和總代表李純致電政府謂曾通告岑春煊陸榮廷林葆懌聲明政府前接李厚基協助陳炯明之消息實屬不確故請岑等撤退入閩軍隊政府復告誡李厚基嚴守中立駐閩奉兵司令電致政府謂除現已開戰之地地方外其餘各處秩序當竭力維持旅京閩紳會議數次後决議請政府免李厚基之職並以嚴峻計畫遏制戰事俾將閩省作爲中立土地以待南北和局之告成　　二十六日北京電前國是報記者光雲錦星期二日在此間日本旅館被拘日使署現正考慮對付行動大約將請示於東京政府日人之意按照尋常習慣須先請准日使署而後始可入日人所設之旅館拘人也公電 
　　陳炯明通電莫榮新盤踞廣東夥集游匪日肆淫掠炯明始忍桑梓之睦期其協力護法繼又忍其護法不卒之痛期其終悟以維持西南大局罔料賊性莫改恣睢日甚殺逐元老脅散國會刦除友軍破壞護法無所汪对近復大集羣盜來襲我軍我軍忍無可忍爲國爲法爲鄉義當聲討爰於銑日鼓行而西合力討賊茲據右翼軍銑日報告本軍於是日午刻克復大浦縣城獲槍二百餘桿俘敵連長一員士兵百餘名我軍微傷數人又篠日據右翼軍報告銑日午刻克復詔安縣屬之猺州四都崗俘敵兵百名排長一員槍百餘桿乘勝佔詔安縣城巧日下午敵在分水關據險頑抗我軍奮力衝擊追至黄崗敵潰散下午申刻我軍遂完全佔領該城又據中路軍報告銑日攻破苗芝前之敵篠日又攻破梅子坪石井新豐之敵現正圍搏饒平縣城又篠日接右翼軍報告銑日午刻本軍佔領蕉嶺縣城敵死傷甚衆現在追擊等語特此奉聞竚候明敎陳炯明篠國外要聞 
[世界之棉問題]  
　　中美新聞社譯紐約通信云今日世界各國棉花又大缺南部諸州本爲産棉之區其産額今已登峯造極未必再能增加世界各國應另向他方購求生棉此説蓋由紐約國家巿銀行統計之結果而得者查全世界各項實業以棉業爲最大商業史中要以棉與其聨屬之各業爲最足引人興味溯自一千八百年以來百業發展之廣且速未有如棉業者面前途之偉大可靠亦未有如棉業者計世界中直接從事於産棉製棉及賣棉之人殆六百萬人之衆而投入斯業之資本爲數凡三○○○○○○○○○○金圓觀於全世界棉之産額年有增加一千八百年僅五○○○○○○○○磅一千八百五十年加至一五○○○○○○○○磅一千九百年七五○○○○○○○○○磅一千九百十三年則一躍而至一四○○○○○○○○○○磅矣去年之産額亦稱是以視一千九百年之産額適加一倍惟自一千九百十四年以來增加較少故今日在實業界中遂爲一種極重大之問題引起一般人非常之注意因擬推廣棉田俾得增益其産額最近研究世界棉花情况則棉之缺少顯而易見雖美國方面據農部調查所得本年棉之産額頗有可觀然收穫之期未至中國或遇天氣及他種關係以致減少亦未可必果爾則美國亦受恐慌矣自美國南部諸州初次以棉花供給世界後世界織業界中卽以爲美國之棉取之無竭需求雖多亦必能加數供給然天下無論何事皆有盛極就衰之時美國之棉今日似亦近此時期矣雖美國境内尚有餘地可以種棉而南部種植家亦有廣種棉料之趨勢然害虫爲患及勞工問題亦終不免予以大打擊也計今日世界用棉年約一一○○○○○○包預料此十年間恐將溢出一○○○○○○○包以後十年亦當再見增加試問將由何處得此大宗棉料以供世界年年有增無減之消耗乎美國南部諸州當然不能更負此重任即每年産額如過去五年及今年之增至二五○○○○○包亦殊無濟故世界他處之産棉區域亦不可不亟圖增加其産額以免他日棉料大缺之恐慌也印度南美洲北非洲等皆産棉甚多今日則米索波太米亞爲極大産棉之區其棉大半供英國之用者據國家巿銀行言英國在歐洲和會中甚欲得此産棉之區專供彼用惟其政治錯亂民生受困産棉上或亦不無影響耳前此德國亦極願得此以其地之棉代美國棉苟不爲大戰所梗者則米索波太米亞今日當有德國棉矣昆斯蘭與新南威安斯亦爲將來産棉之要地美國産棉除供給世界路固亦足供國内之用然近年來由埃及進口之棉亦頗不少當會計年度一千九百十八至一千九百十九年間棉之由埃及輸入美國者約八萬包據施丕令雜誌預算則今年輸入之數當得三十萬包此等棉花大半作汽車橡皮輪胎之用製成後銷行徧及世界觀察經過情狀則橡皮輪胎一業其利賴於長纎緯之新種棉者甚大今日新墨西哥阿利崇那加立福尼亞三州即此新種棉之大出産地也現今棉價甚昻亦以需用過繁之故欲望其低跌一時恐不易得且有種種新需要爲前此所無者其最大之一業即 
爲汽車與輪胎之業計算美國需用輪胎須十五萬之多以後每日製造輪胎當亦較前此加多一半專就筵子而言亦須騰出一百萬隻專事織成製造輪胎之棉花其他用途不勝枚舉如以棉料製墻紙製假草及假絲等其用棉之廣自亦數倍於前矣今美國生棉産出頗富價亦較低製造界中頗爲奮興出口業亦抱樂觀今世界各國方羣起需用製造棉據可靠之統計世界人類之衣棉布衣者凡百分之九十今熱帶及偏近熱帶諸地産棉過多而棉布一項則仍須由英美兩國工廠中造出云國内要聞 
[國民大會之京訊]  
國民大會自吳子玉將軍提倡以來南北各團體之聞風興起者絡繹不絶然執政者對之輙多漠然置之而總統府秘書廳以及國務院之電報室關於國民大會所接各界之函電大有盈尺之勢聞近日來各界對於執政者之態度認爲作梗來電責備違背民意之不當惟據公府某要人云東海對於此項始終予以贊助略現難色者不過某有力者而已近頃某有力者每見東海與靳曹兩民時確已將其中隠點詳細解釋而某有力者業已不如先之固持矣故前日靳氏謁見東海時已作精細之研究聞前夕涵元殿宴筵時席間已由徐靳曹張四人將大致辦法定出數件並責成内務部速訂草章俾可通電各省徴集意見以便採擇據某政客云中央對於組織國民大會之手續雖令靳氏全權辦理現聞中央又擬定二種辦法令靳氏參照籌畫（一）
民意方面當取愼重主義决不可受何方面之指使致碍眞確之民意（二）職權方面組織時先通電各省徴求意見後再行規定以免嗣後發生障碍而受各方面之責難故二十二日國院已發出通電略云國民大會屬諸國民全體之自决辦法故於舉行之前討論召集之手續及辦法亦必先徴集各公民團體之意見請貴省長速即轉向各公民團體徴詢意見以便中央根據辦理據津訊云國民大會一事此間學界異常鼓舞近有各校學生代表組織國民大會促進會已假南開學校地址開會討論 
[靳閣理財之新計劃]  
新内閣成立後靳氏對於整理財政實行裁兵力謀統一恢復集權諸大問題頗欲有所着手顧善後諸端千頭萬緒尤非有充裕之經濟不爲功比年以來政變迭生軍事糾紛財政一途益形艱棘收入日見減少支出則日事增多設非力圖補救則各項善後均將因之束手故靳近與財長周自齊財次潘馨航迭次討論其 
 
 

Page 7

 
 
　　中華民國九年八月二十七日星期五（申報第二張）舊曆庚申七月十四日（七）結果已定有具體計畫大致如下（一）節減支出查八年度預臬案所列每月政費僅就中央一部而論支出須一千三百餘萬元而收入數目僅有五百餘萬元收支相抵不敷約八百萬元之鉅近經切實綜核益以實行裁撤駢技機關淘汰間冗人員預計每月可減少一百餘萬元一面並致力於裁兵減餉全國兵額若以六十師爲定限則每月可省軍事臨時費及經常費四百餘萬元如此與收入相抵所差無幾再實行開源之法則收支當可適合固不必借重外債也（二）結清欠欵查中央欠發各處經費截至八年六月底止共積欠軍費約在六千萬元積欠政費約在三千萬元積欠中交兩行及各處銀行墊欵五千餘萬元另有應還内外各債欵計有一萬三千餘萬元統計爲二萬七千餘萬元似此鉅額斷非現有財力所能歸結自不得不分别緩急次第清理大抵對於積欠軍政兩費按月先行籌補若干餘則以公債票及國庫券搭放俟財政整理已有頭緒即當次第清還餘如中交兩行及小銀號資本低微者亦須籌公債票及國庫券搭放俟財政整理已有頭緒即當次第清還餘如中交兩行及小銀號資本低微者亦須籌還若干以資提高票價而使巿面周轉關於此項須另籌以一千萬元爲率或借外債或募内債均俟臨時擬定（三）整頓税收節流旣已實行開源亦爲急務關於此事擬卽實行者約有數項（甲）規定各省所解中央之專欵務當如數解納不得再有截留及虚報情事（乙）實行裁釐加税（丙）整理金融推行幣制（丁）推行新税整理舊税（戊）國家地方兩税之畫分（己）振興實業開拓利源以上諸端聞靳氏及財政當局均决定積極實行以期剗除弊端聞財政界九年來之新局面惟據接近曹使某人云曹以近日中央財政困難又有向新銀團籌借外債之提議日昨特向靳民表示反對之意蓋因外人乘機投資要求重大之抵押將來必有破産之一日嗣後可否停止此種政策從國内各資本家及各銀行商榷墊借利權旣不致外溢復無他項危險聞靳氏頗然其説但國内資本家旣不易得恐終必出於借外債之一途而已 
[日使容留禍首問題之反動]  
　　日使容留安福罪犯一時物議沸騰政府對於日使之聲明决爲嚴重之駁覆並要求該罪犯等之引渡已爲確定之方針惟辦法如何尚在研究之中顔外長接任後迭在外部與部員秘密討論有主張由外部自行照會日使要求引渡者有主張依據總統通緝令向日使要求引渡者有主張先由法庭檢舉該罪犯等犯罪之事實並由法庭函請外部轉向日使要求該罪犯等之引渡而外部卽據是以轉達日使者研究結果聞將照最後之辦法入手故地檢廳近已函請軍警各機關搜羅該罪犯等犯罪之證據俟檢舉完畢外部即將據以照會日使要求該罪犯等之引渡以便依法懲處至北京學界對此亦甚激昻昨北京學生通電云日使小幡此次庇獲安福禍首徐樹錚等藉口國際習慣强詞奪理中外共憤該禍首等窮凶極惡殺人贓污靡所不爲安得與國事犯比且按諸國際公法公使館决不能庇獲犯人其治外法權亦僅限於保護公使與公使館之公文兩者之獨立及不受侵犯而已今小幡濫用公使不可侵犯之權利以庇護我舉國欲甘之罪人實屬破壞國際公法侵犯吾回主權是而可忍孰不可忍跡其居心深恐該禍首等一旦伏法將使親日派之勢力根本墜落故不惜倒行逆施以達其擾亂我國政治之目的除一面陳請政府速與交涉引渡外務望各界厲行抵制日貨以爲對待促其最後之覺悟更有進者查光緒二十三年與日本締結通商航海條約第二十四條云一日本人在中國犯罪或負債逃亡者遁入中國臣民房屋或船上一經日本領事照請即將該犯交出中國人在中國犯罪或負債逃亡者潛於中國之日本臣民所住房屋或中國水面日本船上一經中國官照請領事卽將該犯交出一按此係純粹之雙方引渡之條約實暗害我國主權因條文中並無中國犯人逃至日本内國之語故令徐樹錚等伏匿日使館内尚　根據法律要求引渡如令徐樹錚售其奸計遁入日本境内則我更將失其根據此種不平等之條約非乘此時機亟謀改訂則此後奸人更將肆行無忌實國家無量之害惟望國人注意焉臨電不勝憤慨迫切之至北京學生聨合會叩養 
[南北和議消息]  
　　自政府鋭意謀和西南唐繼堯等亦極力活動近聞唐氏以北方皖直情勢已經明瞭謀和聲浪又漸回復頃已正式宣言主張法律外交兩問題仍從原議此外廢督裁兵實行民治主義亦望一致進行以免此後大局之紛亂其餘各端已分别向各方面電商仍主由和會解决又聞邇來西南首領主張於正式地盤外尚須允與附帶地盤曹張兩使極不贊成故當軸擬於日内分電調人請即代爲疏通以原有地盤爲限 
[北京通信（野雲）]  
　　北京高師内部之發展在北京方面號稱文化運動之中心除北大外當推及高師因該校對於精神敎育極爲注重而年來且多採用美國式故德謨克拉西之精神益覺充溢於全校焉茲試略述該校内部各會各社之組織及其事業　　（甲）屬於高師者（一）校友會係在校學生與已畢業學生所公同組織者内分三部（一）德育部其事業有平民夜校一所辦理極有精神（二）體育部有種種器械設備時爲競技之舉（三）學藝部部内除研究學藝外並辦有通俗圖書館一所兼施通俗講演會中曾發行校友會彚錄數册所紀皆係與敎育有關係之文字（二）學生會對外與各校學生會相聨絡（三）生自治會對内爲各種規約以資遵守以上三會爲學生全體所組成此外屬於一部分人組織者復有五種（四）工學會其中出版物有工學週刊（六）博物學會係博物學生所組織出版物有博物雜誌現出至三期（七）數理學會係數理部學生所組織出版物有數理雜誌亦出至三期（八）敎育叢刊社出版物有敎育叢刊册中所載文字不僅限於學生亦有敎員投稿者（九）平民敎育社出版物有平民週刊　　（乙）屬於高師附中者北京中學校以高師附中爲最佳是以該校每年舉行入學試騐報名之人異常擁擠年來附中學生内感高師學生之活動外受世界新起之思潮各自奮勇前進其組織之各會各社約有六種（一）少年學會中有少年半月刊一種（二）協進學會中有心聲雜誌一種（三）勵學旬刊社此專爲編行旬刊而組織者觀其出版物之内容即可以知學生之程度（四）音樂會專用以研究音樂（五）國貨製造社（六）國貨售品所此二者專爲服務社會而設用以練習工商業之才技而每當舊曆正月廠甸大會其出品頗爲一般社會所歡迎除以上六種外復有中等敎育研究部内分國文部英語部數學部博物部理化部地史部音樂部手工圖畫部部内應研究之事由各敎員專任但每部之下皆設有一會以應之如國文如下有國文學會英語部下有英語學會此則爲學生所組織用以爲敎室正課外之研究而由各部敎員任指導之役斯亦可爲學生結會之一種統計其數蓋有八焉此外爲全體學生所公同組織者有學生會其性質與高師之學生會同又附中學生在本年暑假内曾設校役備習所酷署困人服務不懈尤可敬也除學生方面外復有出版物二種（一）高等師範學校週刊除紀載學校行政事項外並及於有關敎育之文字（二）中等敎育研究錄此爲各部研究之結果分類刊布者　　至於該校全體之組織在本校則有國文英語數理理化史地博物六部敎育研究科一手工圖畫專修科及體育專修科各一又職工科一研究科之程度近於大學職工科之程度則屬於中等附屬中學現有八班（四個年級均係雙級）附屬高等小學現有三班附屬國民學校現有三部第一部四年級四班屬普通第二部則注重職業第三部在齊化門外則專收貧民子弟注重職工敎育合高中小三部幾及三千人前途發展有無窮希望焉（八月十七日） 
[天津特約通信（若冰）]  
　　美議員團抵津之盛况（二）黎黄陂於二十一日下午六時在英界本宅以國民之資格開歡迎美國議員團大會大門高掛中美國旗内列警廳軍樂隊並特約有各界重要人物到宅招待一切佈置極爲完善皆出唐君賓如一人之力議員團到時即奏歡迎之樂由衛兵引入大門再由招待員迎入客廳 
[黄陂歡迎美議員團之攝影在本宅球場内]  
　　外交部王麟閣君爲總招待逐一與黎黄陂及夫人握手爲禮到者議員團全部及各界來賓不下百六七十人旋由招待引導參觀花園園内花木榮茂樓閣巍峨水榭廻廊清凉幽雅各議員均爲稱贊並在宅後球場架臺數級請各來賓列隊拍照畢卽赴法界平安飯店設讌欵待是時已約八鐘矣平安飯店佈置亦極壯觀四週滿掛中美國旗坐位爲山字式各賓皆按名片所定位置入座奏美國歌宴至中席黎黄陂起致歡迎詞云今天宴會我們係以中華民國國民的資格歡迎大美國國民代表議員團及其夫人公子並同伴諸君中美兩國邦交向來篤厚至民國成立以來更覺親密首先承認我們中華民國且帮助解除種種困難全國的國民無有不感激者我們中華民國的國民心裏有些話久想向美國的國民表明表明未得機會茲幸貴議員團駕臨敝國得將平素要説的話對諸君説一説第一就是我國消息閉塞在外洋無報館及特别機關把我們國裏實在情形告知各友邦現在是任憑别的機關報紙顚倒是非宣布許多不合事實之言及不公允的評論現在我國所感困難者第二就是我們國裏所出的原料甚多缺少人材與活動的流資辦理一切實業近有很多出洋留學生到美國及外洋各國學習加之美國及各友邦帮同辦理敎育實業將來或不致缺乏人用惟活動流資須得友邦以友誼的援助可望發達各種實業此次諸君到敝國察看各處祈將各種實在情形及我們國民對着美國一番敬愛的熱忱告知貴國的國民俾兩國國際感情日見親隆這就是我們國民所希望者演説時由曹炳臣君爲繙繹鼓掌聲不絶於耳繼由美議員致詞答謝云中美邦交篤好已由國旗上表示一切中國旗如虹霓映日美國旗則晨星燦爛均具色彩之横條可見精神上之貫澈又謂美國之愛中國一如中國之愛美國此中感情結合之情好殆非言語所能形容此次遊華備受各方面之優待有賓至如歸之樂銘感五内没齒不忘當有以報云云説畢復由樂隊高奏美國親善之樂時已十鐘卽宣佈終席往張園游園觀劇園内佈置亦特别整齊當晚所演之劇爲金少梅及楊月樓之全本虎牢關並印有洋文説明書可見辦事手續之精細當晚張園並特製五色熖火燒成歡迎字樣極有可觀至十一時各美議員因即需上車往北戴河卽盡歡而散惟對於戲劇之優美多有不欲即辭者然亦無可奈何也總而言之美國議員團此次來津所受各方面之招待尤以黎黄陂之招待爲最優最美所有演説辭均刊印分派坐位亦印有圖式故美議員團不但無不便之感且有樂不思蜀之槪也至於鐵路上之招待亦特别周到所掛之車輛所用之食品所備之一切布置無一不取美國式辦理此事者爲京奉路局曾君廣襄極爲美議員所稱許曹省長仍委孫子文隨同前往以便沿途照料一切 
[閩粤戰事紀（平）]  
潮洲已入陳炯明手惠州將有大戰此間對閩用兵名曰討伐李厚基而項莊之意恒在沛公故自戰禍起後在陳競存方面謂爲桂系所迫不能不正當防衛觀陳競存及洪兆基通電皆振振有詞此間懼其爲輿論所傾嚮莫督特致陳炯明一電表明絶無排粤之心並謂陳迭受李厚基餉彈之接濟實爲通段之證今竟以粤軍轉而攻粤故爲最後之忠告如執迷不悟當聲罪致討洋洋千言其中警句有曰敗則八千子弟將何所歸勝亦五嶺以　皆遭兵燹以貽禍桑梓歸罪粤軍使之無辭以對尤足令人一般厭亂者集矢於陳也然而其内中之是非直曲則人皆知之矣潮州軍事旣經開始粤軍連戰皆捷其速率殊出人意料之外以桂軍輸運一月之久其兵數不爲不多器械不爲不備乃一旬之間其敗耗至此在省報雖極力禁止登載而港報則已登載極詳此已諱無可諱矣陳炯明之在漳州操心危慮患深此本不容輕視惟粤當局因此番直軍戰勝恃得有力之援助高興太甚借攻閩爲名乘勢欲傾覆陳炯明吞併其地盤於是遂聨絡海軍有暗襲之舉殊不知粤軍二字最足動人鄉土之感處粤之地而必欲散粤之軍反客爲主此層已不近情理故民黨中人以此爲生死關頭竭力運動全以廣東二字相鼓動初時潮梅鎭守使劉志陸之部下軍隊受運動者不少即營長排長亦有受運動者經劉志陸發覺駢首受戮者已不乏人陳炯明亦曾致書勸劉脱離莫榮新而獨立陳爲惠州人劉爲梅縣人均操客話不無鄉土情誼故陳以書動之然劉爲莫榮新之乾兒情感更深决不忍棄故答以人各有志士爲知己者用等語劉雖不受陳運動而劉之部下受運動者已不少矣且駐紥饒平樟林者原有二營爲統領張駐雲所帶（卽張錦芳之姪）此二營爲肇軍改編其帮統爲車渭英車已受陳運動適派爲攻陳先鋒隊車有書函爲張駐雲發覺密禀於省莫榮新電飭其以軍法從事張乃設計請車渭英在某地又麻雀至深夜不散勸其留宿迨至四鼓後車已就寢張乃至其榻前連轟五槍車即斃命當晚張即趕落兵船立行回省覆命然車被槍斃後此兩營潰散多卽投歸於陳有張氏統領部之人於今日（廿一號）回省言潮城紊亂之極已入陳氏手中矣十九日爲聲息最緊之時粤軍已攻澄海由澄海下庵埠潰兵方紛紛回汕頭詎知汕頭鎭守使署衛隊忽然譁變傳聞有兵士數人搶入劉志陸辦公室逼脅劉志陸獨立劉不允一人開槍向劉轟擊擊中足部兵士被拘當場即槍斃然譁變者尚多劉與高級軍官逃入海圻兵艦暫避或傳劉不知去向又有謂十九晚潮城已下者目前潮汕桂軍已成無所統屬矣陳炯明於潮州旣甚得手聞其别一支隊侵入梅縣復得五華縣將由興寗直抵惠州惠州爲粤省陸路最要之地而又爲陳炯明桑梓之鄉倘軍方一到其問附從響應者必多故粤當局聞此戰報視惠州爲最要之軍事地點由二十二十一兩日運兵運械終日不絶大抵皆向惠陽進發聞二十一日出發者已六千人大抵現時桂軍之有戰略者斷推馬濟今馬濟已親往惠州其援湘軍之由湘調回亦盡往惠州將來惠州方面必有一場惡戰也然各地黨軍呼嘯而起者又將絡繹不絶矣 
[杭州快信]  
餘杭農商學界組設國民大會策進會業於二十四日成立昨電告省會各法團並請轉促各縣一致進行杭總商會新選會董三十二人昨因會長王湘泉辭職復開臨時會議推定金聿堂張旭人等五員二十六日午前赴王宅勸駕省垣疫癘盛行旬日來上下城死者不下二百人近來杭州絲巿因囤户過多價值飛漲細絲每百兩售六十二三元左右肥絲售五十元左右尚須看漲省署秘書長一職沈氏抵任時原定林鵾翔現林赴日就醫不再另委改　胡士源爲機要主任胡允擔任三個月不願支薪盧沈兩長昨午在綢業觀成堂會讌席次縱談時事頗相契洽後復同詣督署茗話盡歡而散蔣邦彦昨已去浙職務由總務王科長代拆代行並電催新任運使趙從蕃速來尚有要聞二及地方通信轉入後頁雜評一 
[北京近事默]  
此次北方變動不過博得一時之新空氣與虚聲此一時之空氣消虚聲滅而舊時之眞相依然復現矣舊之内閣不和今不和之跡又見矣舊之軍隊暴横今暴横之跡又見矣舊之用人者以意爲好惡今好惡之任意如故安福之人仍可收容而活動矣舊之有力者惟地盤是爭今則爭地盤如故困難問題遂相持而莫决矣舊時中國所屢見屢聞者今日將一一復見復聞之然則此次戰勝時蓬蓬勃勃之氣轟轟烈烈之聲安在乎過眼如烟雲轉瞬成陳跡吾人誠不能無感於中焉 
 
 

Page 8

 
 
　　中華民國九年八月二十七日星期五（申報第二張）舊曆庚申七月十四日（八）國内要聞二 
[軍府攻閩失利後之觀察]  
　　廣西通信云邕垣各界於十八日接香港商人來電謂桂粤兩軍已於饒平樟林等處對敵卓廷貴（邕垣人退出汕頭港汕商輪現已斷絶等語商人方面因商業關係多恐戰事波及佛鎭廣州各埠則貨物來往銀錢滙兌必蒙鉅大損失蓋一般商人視線均謂此次粤桂交攻必較昔日滇軍易帥風潮爲烈誰勝誰敗雖不能以汕頭一役爲斷但粤軍兵力確甚雄厚預料兩方相持需時必久商業停頓亦必因之延長故邕垣商場現已有恐怖之象至軍人方面凡曾參與攻閩之計劃者多致電靖西陸武鳴自告奮勇如桂平鎭守使韋榮昌（桂平人與莫粤督同鄉）左區巡防正司令劉炳宇等均有電來邕報告自願統率所部會合林虎所部加入第一路指揮并懇另電軍府將陳炯明褫職搜捕懲辦惟百色及龍州各處之軍隊則主張鎭靜駐紥邕垣之廣西陸軍第一師及左右江巡防營各軍均駐紥原防未嘗有調動之消息也就邕垣之現象及西南各政客所談觀察西南今日之形勢多謂滇黔二省本欲俟粤軍襲攻桂軍時卽將大軍壓迫桂省以助粤軍而復昔日滇桂交攻之仇惟滇之於川現尚未能完全得手而劉存厚又與熊克武棄隙求好攻入劍門以是之故恐滇黔二軍有不能離川窺桂之勢且陸榮廷召集龍州會議對於攻閩軍事計劃亦與唐蓂賡意見相脗陸唐二人現時常有電來往據此情形則滇黔攻桂之説未必實現也惟湘南之滇軍如楊謙益魯子材與莫榮新有不共戴天之仇此次粤軍攻莫滇軍旣不能在湘有所發展勢必乘隙回粤襲擊沈鴻英估據南韶連一帶據復其舊　　位　　亦明所必然又據邕垣某要人所談謂粤軍倘能調動迅速必能直下惠陽但粤軍亦祇進至惠陽而止因惠陽以下如博羅石龍東筦等處多有善戰之桂軍粤軍必將因此停攻要求莫榮新恢復民國六年之現狀組織國會設立元帥府等然此種形勢又須視粤軍步驟如何方可料矣及 
[蘇財廳案將有小結束]  
　　李督軍之贊成調俞紀琦爲財政廳長也經齊耀琳兩次面商初以其理財必有特長不至如胡翔林之龍鍾詎料調任後風潮突起全省拒絶借漕不許銀行借欵來源稀少本月僅解三四十萬反不如胡之按步就班尚不貽誤軍需（李督對俞已不信任加以各界之電詰紛至沓來李自覺到蘇數載地方毫無聞言今以俞紀琦一人之調查任而失全省感情殊不值得故對俞第一次辭呈不着一字送交省長主稿至接中央調兩淮運使文龢長財政廳之電不令俞知而逕覆電贊成李之去俞已有决心矣俞聞此消息大爲懊喪不得不上第二次辭呈昨軍民兩署會議准其辭職而於俞之下台方法亦必稍存體面適中央令各省派代表至財政部會議即令俞充江蘇財政廳代表而令胡翔林暫兼財政廳候文龢由中央正式任命後胡回金陵道尹任或調爲兩淮運便此議如實行財政廳之風潮可告一小段落矣茲錄俞之二次辭職書如下呈爲報章攻訐影響財政瀝陳下情仰祈鈞鑒事竊紀琦前以張議員福增通電誣辱請先停職派員查辦一案奉指令據呈已悉（指令已見前報）此令等因仰見注重法律勗免有加自顧何人能無感奮惟近日報載有通電六十縣拒絶借漕提欵等事又有函致寗滬各銀行不許借給欵項不知息借冬漕歷年辦理有　此次由胡廳長援案通令勸辦原以借漕之舉不過移緩就急優子利息於民無損若謂各屬征存未解之欵自應派員隨時守提以盡有司之責近年庫儲匱乏軍餉政費以及實業敎育一切用項往往無欵可撥不得不向银许息借以濟其急今旣發生流言不知事實者易於動聽財政前途何堪設想萬一來源稀少貽誤要需關係實非淺鮮竊念紀琦奉令調任之初正值南北多事之秋勉任斯職悚惕殊深現在大局漸趨和平地方亦已安靖財長一缺懇迅賜遴　接替俾得早卸仔肩至省議會提案查辦誠如尊指所云自有法律程序所有報載各節應如何辦理之處伏候鈞裁一再凟陳莫名愧疚情詞迫切諒蒙鑒恕 
[南京快信]  
　　院電徴詢國民大會意見以備採擇陳光遠電贛南軍事吃緊全省宣布戒嚴李督電京請假府院復電未准現延溧水張重良診治齊耀琳以省議員蔡鈞樞等指與李思浩販米擬向法庭提起訴訟未知果實行否　　財部派凌文淵來寗密查蘇財廳案　　入秋以來雨水稀少遲稻猶在萌芽望雨頗殷　　吳振黄高恩洪昨銜命來甯犒勞軍隊　　松江縣公民王烈文等及米商蘇裕仁等呈控松江平糶局一案兩長昨特令行滬海王道尹併案查辦具復　　崑山縣各公團控卸任知事藍光策違法殃民兩長令蘇當王道尹查辦前大勝關税所長倪文德營私舞弊被控查實將付懲戒地方通信 
[蘇州]  
　　忙銀帶微二角之核准吳縣公署前爲九年度地方費預算不敷召集紳董議决忙銀每兩帶徴二角契税帶徴一元呈請財政廳核示嗣奉指令僅允忙銀帶徴一角契税不允帶徴又復備陳困難謂予維持原案去後茲又奉到廳令略謂忙銀附税旣稱係多數士紳主張姑准帶徴二角但以本年一届爲度下届卽行停止至契税帶徴迭奉部令禁止事關統案仍難而准仰即分别違辦等因温知事奉文後已轉函與議各紳董一體知照矣 
[無錫]  
　　鞋業退認印花無錫各鞋號每年山縣商會派認印花税洋七十二元歸該業公所領袖江馮兩君按月分派照章遵黏相安無事去年北門外北大街陸永和鞋號因遺忘黏被縣署檢查員查出解縣判　　號即於下月將該業領袖分派印花拒不承認當將印　退還致江馮兩君異常爲難本月二十四日北塘一進齋鞋號又因去年流水賬偶未照章增黏二分被縣署印花税吳桂芬查獲解入縣署山縣判罰洋三元並被陸某索去差費洋數元完　事後該店主顧某被人唆使亦援陸例拒絶該業領袖經此拒却異常着急爰於二十五日下午三時召集全城各店主在城内駐總　公所内開會　　維持　法　辭經　之職　各店主謂漏黏理應判罰惟不得種種勒索一致主張退認當日未有辦法須俟二十八日縣商會開常會口派人赴會請求退認不知商會有何善法也 
[揚州]  
　　運署集問會議兩淮運署二十四日集場運食三商鄒守和楊程祖賈銓沈成一許蓉楫張藻文等十二人會議北鹽改運及恢復塲運局並督軍借餉事宜結果北鹽遵照署令辦理復場運届須得全體商人贊同始可承認借餉原額四十萬元每月認息四千元各商祇認二十萬元垣運署已將借餉情形報告軍署察核矣 
[南通]  
　　槍斃盜犯五名前日縣公署接奉省電着將搶刦劉海沙倪徐等姓四家案内之盜犯郭祺春張六保二名照法押往犯事地方槍决旋即會同俞軍法官傳齊軍警監提郭張二犯騐明正身押赴劉海沙對江之蘆涇港槍斃又搶刦小海鎭李文龍家案因之盜犯袁小了頭張瑞堂王扣香是日亦奉省重着即槍斃　知事遵電將袁張王三盜犯飭令軍警押往犯事地方一併槍决　　西人演放汽球城南西公園前空地上前日午時英美烟公司西人到場　敖老刀牌汽球球内　有贈品券升空後球破券落觀者爭取有跌倒者有拾不得法空手而回者殊足　笑當時之御汽車往觀者頗不乏人云 
[嘉興]  
　　籌説乙農學校嘉邑人民黄某等四人擬於禾地組織一乙種農業學校並於校内聞闢空地數畝以便栽種各種植物以資試騐所有校中開支及經當費暫山發起人平均負擔一俟辦有成績再行請求改歸官立藉免靡費公欵刻正擬具簡則呈請官國立案一而勘定校址籌劃一切云 
[山東]  
　　龍口巿政紀要龍口商埠局布告云本埠人烟稠審民多蓄猪面無一定之塲所任意散放於道路以致猪糞滿地穢氣薰蒸妨碍行人莫此爲甚本埠華洋雜居商賈輻輳每當夏令又有一般無恥之徒赤身露體横臥當衢似此穢　行爲外人見之其謂之何本局長黍長埠務有改良巿政整頓風化責爲特出示布告幸我父老須知以上兩項一與公共衛生右碍一與善良風俗有妨務各力事改革各存公德共講衛生以挽陋習有厚望焉云云 
 
 

Page 9

 
 
   
 
 

Page 10

 
 
　　中華民國九年八月二十七日星期五（申報第三張）舊曆庚申七月十四日（十）本埠新聞 
[南京號輪船離滬赴美紀]  
　　載有游美學生約二百人 
中國郵船有限公司之南京號昨晨八時由美駛抵本埠停泊於招商局之中棧碼頭（虹口狄思威路）下午二時即有本届赴美留學學生約二百人（名氏等調查表已見本月二十二日本報尚有漏列之李培恩君浙江海鹽人本埠商務書館編譯所英文部職員入芝加哥大學商科又董承道君浙江杭州人前在四川路青年會日校敎授亦入芝加哥大學商科）與往美游歷考察之朱少屏君等及各人送到之親友（約二千人）陸續登船相與絮絮話别頗見天然情感該號頭二等艙位甚爲修潔舒帖餐浴各室亦均佳艙面四周羅列欹椅可坐散步其間大足消遣三等以下則不復有美趣故聞旅行者云寗可費資居二等以上較有益於衛生也四時送别者紛紛上岸後船即解纜開駛船上華人（約占十分之八九）歡呼中華民國萬歲並爭抛細長綵紙俾與送别者各執一端於是五色迷離宛似繽紛化雨雙方或招展手帕或振揚草冠雜以歌聲呼聲輪機開動聲莫不有異常之感觸殆所謂黯然銷魂者歟及船已遠去送者始各散云 
[設立航空公司之呈請備案]  
　　大陸報云昨有美籍華人數人在美署呈請備案在滬開立航空公司計資本十萬美金經營飛機載客傳郵及售賣兼修理飛機與其附屬品等事業美署已接其呈轉致駐京美使署云 
[美國議員團答謝滬團體函]  
　　余日章君近接美國議員團代表來函兩則譯錄如下（其一）敬啓者前敝團適經上海蒙貴國二十一團體及一般國民諸君熱忱歡迎慇懃招待感激之私匪可言宣敝同人等原期於離滬以前親詣貴國諸團體代表一一表答謝悃奈以時間迫促未獲如願深滋歉仄茲特於瀕行致書足下務希代達敬意於王正廷博士錢新之先生李登輝博士任筱珊先生及其他貴國團體諸君之前藉以聊報盛誼而已敝同人等深信此次在滬上之備荷優待實爲貴國人民對於敝國所表示特别之友誼也美國議員團代表司邁約翰謹啓　　（其二）敬啓者鄙人代表敝團諸女賓謹致謝忱於貴國國民之前蓋貴國諸團體曾以鮮花六束又三十一籃將其一部份分贈於同人中之賡續作貴國游歷者此種嘉貺敝團匪特認爲貴國國民對於敝國諸女賓所貽贈之珍品實認其爲貴國國民對於吾美全女界所貽贈之珍品矣美國議員團代表司邁約翰謹啓 
[國民大會策進會選舉幹事紀]  
　　昨日（二十六日）國民大會策進會在事務所（廣肇公所）開選舉幹事會檢票員出席者姚菊生張漢傑張炳榮史啓祥李恒林陳家寳唐寳書張佩珍連炎川等九人（馬乙棠因恙告假）各團體代表在場者一百十餘人照二十三日會員會議决開匭時間定二十六日午後二時届時公决延長十五分至二時十五分振鈴開會當由檢票員互推張漢傑爲檢票主席公决仍由前日推定之籌備員十五人爲監察員開匭後檢點每團體一票共七十八票均係有效正在檢票時有滬南商界聨合會工商研究會華僑聨合會嘉興梧州兩路聨合會藥業友誼會等五團體送達五票主席謂以上五票已逾規定時間應否有效請公决經衆討論認爲時甫開匭不無可原公决一律有效合計總數八十三票當經推定（一）拆票員二人李恒林唐寳書（二）覆查票數員十人陳野鶴張炳臣張炳鑫吳蔭槐童理璋林炎夫張中偉胡鑫伯朱怡劍李石麟（一）分組計算票數員十人袁履登司徒俠海楊枕谿李澤源張炳榮金拜仁鄭鷓鴣陳如翔戎明昶周生發（一）合算總數員三人費良衡崔通約馮少由正在合算時五點三十分又來福建路商界聨合會一票因時已過遲公决無效迨合算完竣時已六鐘當由李澤源趙南公先後當衆宣布各被選人名及票數至宣告散會時已七點餘矣茲將當選幹事人名及票數錄下　　霍守華七十三票袁履登七十二票馮少山七十一票錢達三六十五票葉貺辰六十二票陳良玉五十九票費良衡馮梓才均五十六票王秀山崔通約均五十五票唐竇書鄭兆熊陳如翔連炎川均五十四票蔡增輝楊枕谿均五十三票余寛明仲佩伸李澤源張寳紳周生財均五十一票項松茂陳廣海夏逸齋吳蔭槐韓鏡湖黄愼齋均五十票朱鼎明金拜仁鄭鷓鴣何德顯張炳榮林寛庭均四十九票鄭緘三王肇祥均四十八票顧竹君四十七票顧品三鍾序笙均四十六票陳祝三四十五票司徒俠海陸文中姚菊生何卓　鮑哲泰均四十四票章林生姚啓林蔣春芳孫道勝均四十三票陳家寳四十二票馬仰高歐陽朝觐均四十一票張漢傑黄守煦均四十票徐元章歡陽蕪宜張君謀陳子春均三十九票敖文藻三十八票劃仲英劉謁東姚子衡均三十六票吳南浦周子垣程關發朱怡劍徐廷賚均三十五票黄子瑜張羣重李石岑俞圭卿王誦芬沈警己均三十四票張佩珍王紀賢均三十三票徐杏蓀郭楝臣蘇海若黄賢卿馬緒周陳國樑均三十二票傳才高三十一票（以上係最多數當選人其次多數俟續布） 
[敎育會覆國民大會策進會函]  
　　江蘇省敎育會復國民大會策進會函云敬復者接奉來函屬照章推舉代表一人至三人等因查貴會第一次來函屬推代表係三人至十一人二十一日之成立會詢據敝會代表不過宣布草章並未經衆表决通過故二十二日貴會來函附到之章程仍有草案字樣此次來函照章推出代表一人至三人云云似認草章爲即已有效敝會以爲尚有疑義不得不先函請答復再行改推代表復頌公安 
[公共公廨訊結謀斃蓮英案]  
　　閻瑞生吳春芳判决引渡　　上午審訊情形謀斃小花園妓女蓮英案内之閻瑞生吳春芳由捕先後獲解公共公廨訊供祥情迭誌本報昨届復訊之期到堂觀審之人較前兩堂略少除兩造人證及捕房代表律師外有賚美律師加入爲第二被告吳春芳義務代表至九時半關正會審官偕英包副領事升座第四公堂審訊　　蓮英父之供詞先由捕房代表費斯福氏令蓮英之父王長發上堂詰　供稱伊女蓮英在滬爲妓時常揷帶貴重飾物舊曆四月二十三日午後與其末次見面我居小房子内每日到妓院探望是日四時見閻瑞生乘一小汽車來至蓮英房内問蓮英起身否我即避入小房間聞得閻言少頃我來召你閻即出外直至五月初二日捕房知照同往城内認看屍身當時認明我女屍體然死已九日半面已腐半面未爛當經認明確是女兒並察其脱下頭髮内之小金針一只針脚已壞易於指認向爲蓮英梳頭之人亦能認識言至此堂上將呈案之金針給王辨認王稱即是此針其身上所穿衣服即是日出外所穿之衣察其手足未腐惟已黑色絲襪宛然鞋子已不在足上是時捕房代表律師與被告義務代表甘維羅先後向王詰問一過而退　　西探目奎爾之陳述次由老閘捕房西探目奎爾上堂禀稱第一被告閻瑞生於八號（禮拜日）清晨由華探王潤甫拘至寫字間向閻略詢一過即令拘押次晨解送公堂帶回後詢據閻稱此事係三人同謀尚有二人逃匿閘北遂與王探帶同被告協同警區將第二被告吳春芳拘獲惟第三被告已逃往他處至十號夜間將閻帶至寫字間當與王探及陳姓繙譯向閻盤問口供時尚有西探鼐鐵在旁問閻爾願寫口供否閻稱願寫即給予紙筆彼即書寫華文口供自七八句鐘寫至十一句餘鐘未畢次晨復將閻帶出約寫至十時完畢當其寫供時與其言明爾所寫口供須送至公堂作爲證據曾記閻於寫供時間我江灣跑馬在於何日諒係腦筋錯亂憶及向題紅館借鑽成一事至第二被告口供亦其自願書寫問供時並無威嚇亦無騙供訴至此由費甘兩律師分别向之盤詰旋據甘律師聲稱閻瑞生雖奉恩准坐於目證待質之座位内察其似欲思飲堂上即命站堂華捕往取茶水一杯與飲旣畢由梅華銓向堂上聲訴數語（未譯）即由英領包君詰問西探目奎爾被告等寫供時及現在情形若何據奎爾禀稱第二被告對於送護軍使署無第一被告之畏怕第一被告背問患有外症捕房甚爲留意云云　　律師辯論法律問題又據捕房代表費斯福氏向堂上聲稱此係中國公堂受理華人民刑訴訟案犯口供應作爲憑證卽據甘律師接稱第二被告代表海司格未到應請展期至下午續訊頃費律師所稱公堂係中國公堂審訊華人案件要知此公堂時有英美律師到堂代表應准照英美兩國法律捕房問供或有恐嚇言至此展開法律書向堂上聲稱此書係著名法律家所著對於問供時很有研究譬如一人犯事問供時稍用威嚇易於問取口供由其譯員繙譯華語當由堂上令免繙譯甘律師復向堂上陳述良久（未譯）（聞所述卽法律書中所著者）　　宣佈在捕房供詞爲有效復由費律師將捕房所得被告親書供詞及譯成之西文供單呈案經關包兩君詳閲一過由包君宣諭（未譯）探聞得所諭爲呈案之供詞作爲有效時據第二被告之義務代表律師賚美欲向堂上聲訴中西官以時已過午不及研訊宣諭退座訂於午後二時半續訊 
[下午審訊情形]  
　　至午後二時半關包兩君仍升座第四公堂觀審之人較上午增多三倍先由備械兩西捕將閻吳兩犯解案據捕房代表費斯福氏與被告代表賚美梅華銓兩律師各向堂上陳述數語　　吳春芳之供詞堂上卽命吳春芳到案由費賚兩律師先後詰問捕房控爾與第一被告及在逃方姓一人謀害蓮英並搶刧飾物是否承認據吳供稱名阿春爲茶葉生意捕房所控案情我亦知道與閻瑞生雖則相識並不同淘六月九號閻與在逃之方某來邀我商量一事初不允許後閻再三説係同謀搶刦至閻等謀斃蓮英搶刧飾物均未帮助當晚惟與閻方二人及死者同坐汽車至徐家滙迤西由閻方二人將蓮英拖至麥田内約有一時之久伊等上車開離約二里許囑我至麥田内看守蓮英我即前往約離開丈許因不見其翻動亦不聞聲息諒已身死至此堂上詰間彼時約有幾句鐘吳答稱約在九句鐘彼等汽車開至該處離開麥田甚近閻等將蓮英拖下後先令我看守汽車如有人來囑即燃點車燈我在捕房所書口供均係事實當時閻等開車去時呌我看守其屍此時我欲走回上海因不識路徑且已黑暗直守至東方發白始回找尋閻等無着回家略睡片時卽至醫院醫治目疾所有閻許我酬洋一百元分文無着亦無分得贓物此事實係閻瑞生主謀云云　　各律師之辯論據賚美律師譯稱第二被告與第一被告遇見時第一被祇言虧空洋六百元端節將到邀其商量設法還債先未説明同謀搶刦至謀斃蓮英第二被告並不帮助當時係由閻等囑爲看守汽車後復囑守屍體許伊酬洋分毫未得在捕房所書口供亦係實在第二被告乃爲第一被告所弄應堂上鑒核是時甘維羅律師問吳停車之處與麥田離開幾許該處起向堂上聲稱此命案甚爲清楚直接見證與被告等口供相同此案係由第一被告發起與第二被告及在逃一人商量定當而行故第二被告此事亦爲有分照中國法律有同謀之罪第一被告欲還所借鑽戒想出此事已由各見證到堂證明當時謀斃蓮英又與兩妓女同坐汽車至該處麥田託稱大便賞則尋覓蓮英究竟死與不死彼時天黑二妓看不清楚當閻等用悶藥棉花謀害蓮英後其藥水瓶吳亦目覩（堂上問吳曾否見過此瓶吳答見之）費律師又曰原告方面見證口供均甚清楚第一被告文理通達與尋常案犯不同其所書口供繙譯有八張紙之多寫供時捕房給予外國墨水瓶故彼横寫至第二被告口供亦很直爽所書亦甚清楚原告方面證據充足應請堂上核辦被告代表梅華銓律師譯稱此案關係重大故敝律師盡力辯護堂上亦須詳細訊供查屍體乃在華界起事地點確在租界捕房問供時包探以救生不救死的言語安慰騙取被告等口供至各見證所供祇稱閻瑞生跳下汽車堂上乃憑中國官廳公文及被告口供爲據且蓮英之父稱認得屍身而内地官廳公文乃謂面貌莫辨如蓮英之父所言可靠則官廳公文難憑官廳公文可靠蓮英之父所言難憑此案原告須有實在證據呈出方能治被告等罪名敝律師以原告並無實據且被告認爲謀命係在疑惑地位不能爲證應請將案註銷云云又據賚美律師辯稱總之此案第一被告纔有律師代表堂上應想第二被告在捕房所供與第一被告相同捕房所控之案否認兩樁且第一被告與方姓將蓮英拖下車時第二被告並未帮助與謀命案决决無分照中國法律第二被告應按刑律三十一條減正犯之刑一等或二等現請堂上照有期徒刑第四項處以一年以上三年以下之刑期云云中西官宣佈判詞中西官核供卽退入領事矩息所會商之下復又升座宣諭被告閻瑞生吳春芳一併押候錄供備文詳解護軍使署按例懲辦此案關涉之種種宣判旣畢又據見證朱稚嘉（即朱葆珊之第五子）代表柯理瑟律師向堂上聲稱朱葆珊家迭接恐嚇信函及破壞名譽之傳單請求堂上禁止蓮英家屬不准再有此等動作堂上即命蓮英之母王董氏上堂訊據供稱並未有恐嚇信及傳單致朱姓女已被人謀斃吊案之鑽戒一只應請給領柯律師又稱敞律師兼爲題紅館代表請將借去之鑽戒給還查該戒已被質於三馬路裕昌當計洋六百元等語捕房代表律師復向堂上聲稱已死家屬允給賞格洋一千元應請飭令繳出以便分給辦案勞苦各役而賚美律師亦向堂上聲稱敝律師爲裕昌代表應請照繳當本又據柯律人屫聲稱如堂上欲令交還當本題紅館可以應允至於另以民事控告閻瑞生恐其時閻已經槍斃云云關包兩君核供會判捕房起獲之贓物鑽式一只准交王董氏惟該氏所允賞格洋一千元應着照繳題紅館之鑽式准其照繳當本領回及至退座已鐘鳴五下矣而閻瑞生吳春芳由兩四捕押登汽車開出公廨兩旁觀看之人較第一次訊時更爲擁擠 
[西報所紀閻瑞生供詞]  
文滙報載閻瑞生在捕房之供詞云我名閻瑞生祖籍河南我現年二十六生於上海十六歲入震旦大學二十歲出校旋入北京交通部訓練學校機械科二十一歲返滬執業於良濟公司計十八個月後往香港留寓半載復回上海爲法礦務公司技師鍾大明之翻譯約十個月繼充法租界電車公司買辦室之寫字今年一月離職此後遂賦閒此案原因起於去年八月我常往妓女題紅館處交情頗好今年我失業後仍赴其處陰曆四月十九日我預料端節應付之債欵逾六百元我欲借錢付債奈無結果我乃向題紅館借鑽戒一個押得洋六百元我持此欵赴江灣買跑馬票希望贏錢俾可清債詎知六百元都輸去題紅館乃買女其鴇母並不知借鑽戒事我於十九日後未往題紅館處二十二日我遇之於惠樂里渠索還鑽戒我允於一二日内交還於是我乃起意竊取蓮英之物以了其事我與蓮英素無往來當節期將近時嫖客喜呌試局我想我第一次呌蓮英局係在大東旅館其時我在廳中聽蓮英度曲我有一友金姓我與之同席而認識者當呌蓮英故我冐用金姓呌蓮英試局二十二日起意後我約數友在蓮英房中碰和並約蓮英次日在福裕里小林黛玉處代我打撲克是晚我告朱老五謂有要事請其於次日午後將其汽車借我一用朱當塲應允二十三日午前我往金星藥房購得麻藥水一瓶然後往閘北寳山路汪德昌（譯音）茶葉店尋覓吳春芳其人前曾隨我到過篝港我旣見之遂同行於路向南而走我將意思告之囑其襄助吳即答應並允代邀在該茶葉店執役之方姓友人於午後三點鐘在南泥城橋龍園茶館相會午後一時半我往朱老五處三時借得汽車一輛赴白克路新康里後赴一品香取洋一元與轎飯票四五紙給與汽車夫令其剃頭洗澡車夫旣去我乃駕車往龍園茶館見吳方二人在是處我令其候於福裕里對門之茶館内此後我往小林黛玉家告以朋友約我在此打撲克我即寫局票召蓮英其時約四時左右等候半小時之久蓮英未來我遂往蓮英處見蓮英尚在睡鄉我催其起來告以客已到齊速去勿遲我回至一品香進餐時汽車夫已到我後同車夫往福裕里旣至其地我告車夫謂有一僕隨行車小無車夫坐處渠可不必同行但於七時在一品香等候可也我令阿春（即吳春芳）坐在車上看車我旣打發車夫去後我即入小林黛玉家時約五時半直等至六時半蓮英始來我卽向蓮英説友人尚未來不如同乘汽車出游蓮英初不允後因我一再邀約渠始願行我乃偕蓮英離小林黛玉家登車而去吳方二人坐於車後車沿西藏路北向而行轉入靜安寺路經過極斯非爾路北新涇虹橋向東轉灣將近南洋公學時車向中西轉過第二虹橋時已天氣漸黑我乃停車跳下點燈在未點燈時我將麻藥水傾於一團棉花上交與阿春方姓將蓮英拖出車外曳入麥田以麻藥水施之其時我見有一鄉人由東往西距車約三十步我迨其行至車旁挾之上車向西馳去旣到第三虹橋乃停車囑鄉人下去車向東折回未幾見吳方二人由東向北而行我停車令吳方二人上車我以爲蓮英被麻倒不省人事之地太近馬路故令二人將蓮英移至車中我驅車西行其時方將大鑽戒一珠圈一鑽石耳環一付别針與手表各一交與阿春阿春又將各物轉遞與我當我取此物時稍不小心車撞着樹身車停我令吳方二人將蓮英移至低田我向二人約定夜間十二時後我當駕車來此相接我遂車回一品香將車交與車夫囑其於十二時後停車於先施門口相待我入一品香時正八點五十分我進房見案上有請票數張當即馳赴各處則客已去矣我到家後囑妻將别針與鑽環當去計當得洋五十元十一時我往題紅館處迨至二十時我佯稱爲鑽戒事已與朱老五約定同來原擬借詞離去但題紅館堅欲同行我即與之同向先施方面而行未見汽車馳至遂入鈞天集小憇夜一時各人皆散我等往先施見汽車仍未來我乃囑凸紅館先回家但渠不允我不得已僱裕利汽車行之車馳赴極司非爾路虹橋路一週回至先施會見朱老五之車夫我令其上車開駛先往久安里送題紅館回家繼而我與車夫同駕車至斜橋朱宅我換坐朱車自行開車赴虹橋一面囑朱之車夫將裕利汽車行之車送回裕利並在該處等我我回至裕利汽車行時已清晨四時一刻我將車交與車夫並給以三十元因車與樹相撞輪盤受損須修理也我即往題紅館家過夜晨八時卽起此爲二十四日事我離題紅館家後卽往漢口路裕昌典當欲以蓮英鑽戒換出題紅館之鑽戒舖夥不允因所持之鑽戒價值不及當去之鑽戒也我見事不成回轉家中令妻將珠圈當洋一百元但仍缺一百元以當夥僅肯以四百元之價值收當蓮英之鑽戒也午後一時我乃往題紅館處邀題紅館同往朱老五處擬向之借洋一百元三時許我等到朱家則蓮英事已爲朱老五所知朱强欲同我與題紅館往蓮英家我頗恐慌中途躍下汽車逃入百多洋行之房屋夜間我往尋吳方二人詢以蓮英死活彼等答稱不知我其着急若蓮英果死則犯殺人越貨之罪我即囑其次日往鄉間察着如蓮英已死可將其屍掩埋我回至家中我妻已知蓮英事向我責備恐蓮英受麻不醒則成殺人案若蓮英醒而遇匪人則亦有喪命之虞我萬分惶駭不知所爲二十五日晨我匿於法國鑛技師鍾大明之家中我擬自投捕房但我不敢爲之恐蓮英已死也夜間我往見吳方二人知其並未赴虹橋我母與妻皆勸我離鄉我乃於二十六日清晨赴佘山二十七日早後我行抵洋襄涇匿於岳家陰曆五月初二日我見報紙始知蓮英已死初三日我又見報紙載有蓮英被繩勒死之説我頗疑之因當時我並未帶繩也初六日我母來囑我他避初七日晨我又往佘山但初八日有人來捉我因此我就離佘山匿居洋襄涇附近十八日我回上海二十四日乘太古瀛州輪船赴青島二十六日抵青島二十七日抵濟南二十九日到徐州其時我資斧用盡遂在車站過夜乃爲路警所拘解往勦匪督辦署拘於銅山縣獄中後乃解回上海我已將鑽戒交與包探王潤甫但金表與我之眼鏡則我於在洋襄涇泅水逃避時失去故不能交案以上乃眞實供詞乃余自作我本無殺死蓮英之意蓮英實被誤殺我乃敎徒若以死刑治我我本諸良心無所怨言請公堂按法嚴治我罪云云 
[電促蔣尊簋往渝]  
廣州軍政府參謀部長蔣尊簋昔年與政學派竟見相左與李烈鈞先後離粤脱卸關係往閩省巡游一週刻於前月到滬昨接李烈鈞來電云上海徐元誥兄轉蔣伯器上將鑒在黔備受各界優遇與某某接洽一切某公哿日離滇計九月微日抵渝望公由滬徑達渝上迅赴時機共商大計是所切盼烈鈞有印 
[擬請修正英殖民地敎育條例]  
華僑學生會謝會長之主張本埠華僑學生會會長謝碧田接南洋各團體來函報告謂英屬三州府議政局提出一九二○年敎育條例現經各埠僑胞詳加討論認爲有礙我華僑學校之處甚多請設法挽救云云該會以爲此等敎育條例雖非單獨對於我華僑而設然我華僑學校最占多數若果施行不惟已經成立之學校受種種之束縛難於維持恐影響所及必致僑胞視爲畏途嗣後不敢創辦學校實爲我僑胞最重要之問題已由該會派代表前往南洋與各父老接洽商量適當辦法擬向居留英政府請願修正現該會將此項敎育條例緊要處説明如下條例上説凡殖民地各學校除了陸軍學校及總督經在憲報上發表的學校以外都要受他的支配其支配是怎樣（關於學校的）不論已經設立的學校或是新創的學校都要到總督委派的提學司處呈請註册註册了領到了准許憑照才能算是合法的學校若是不准註册的學校或是簡直不去註册的學校就是不合法的學校便不准他設立了對於註册的學校提學司本身或輔助提學司或查學員依合宜的時間入校巡查如有違背條例的或是辦法不妥善的或是對於敎育事業上無存在之必要的一個月或幾個月後提學司有權取消這學校的産又如查察已註册各學校有與地方上公衆上或學生之思想與利益上有妨礙的或校舍和宿舍不合宜的或施行規則不妥善的或用不合宜的書籍的亦得取消該學校或宣布爲不法之學校他處分這學校亦得用破産的條例來收没他的産業（關於校董及敎員的）無論在已經開辦或新創學校做校董或敎員的都要呈請註册若不註册領憑就不准他任校董或敎員了呈報事情如資格經歷有不合符的就要罰二百五十元至五百元的欵已註册的學校校董或敎員遇有更移的時候須在一星期内報告提學司倘遇逾期不報就要罰二十五元的欵提學司已查覺各學校中如經註册的敎員或於地方上公衆上或學生之利益有妨礙時得將所給的憑照立刻取消在不合法的學校做校董須 
 
 

Page 11

 
 
　　中華民國九年八月二十七日星期五（申報第三張）舊曆庚申七月十四日（十一）罰在五百元以上的罰欵　　謝碧田君以爲照這敎育條例説起來我僑胞敎育豈有自由發達的希望我們僑胞自應提起精神來要求居留英政府修正是很正當的但前時報上登過駐新嘉坡的英屬華僑敎育總會曾有一函來請江蘇省敎育會代爲呈請北京敎育外交兩部向英公使嚴重交涉此種辦法是不對的尚嫌太早因爲該項敎育條便係英殖民地的敎育條例並非專爲華僑而設他有政治的主權我們何能干預他及要求他取消呢現在第一步宜在居留英政府或議政局要求他修正如不修正將來我　們的學校受害的時候那麽可以請我們的政府與他交涉了我們現在一方面望我僑胞宜自行籌畫要求修正的方法一方面望我海内外熱心家及言論家發表一種公道的輿論是最緊要的云云 
[縣商會選舉之預備]  
　　上海縣商會致各業代表函云逕啓者本會會長會董任期届滿依照新商會法之規定續辦選舉已於八月一號董事會公决定陽曆十月内舉行先從調查各業代表入手以備選舉名單并分送選舉票等手續爲此通告請將貴業代表有無更動抑或照舊務於陽曆八月底以前一律開送到會如逾期無復作爲默認惟有查照先前名册彚印名單分别送達案關選舉幸弗稽延是所企盼 
[兩商會明日公宴比總領事]  
　　上海總商會曁縣商會昨日通知各會董各業代表函云逕啓者茲訂於八月二十八日星期六即舊曆七月十五日晚七時在總商會設席公讌比總領事兼領袖領事薛福德君並駐滬各國領事曁我國當地各官廳届期準時務祈台駕光降作陪惟能否如時惠臨或有要事未能預讌應請於接到通知書後兩日内備函知照以便排定坐位免致臨時侷促是所至盼 
[金融維持會所接英美商會函]  
　　金融維持會前因金鎊驟漲定貨受虧致函英美商要求維持對於從前契約有所變通以後雙方務求平等訂立現得英美商會覆書照錄如下（英商會函）敬啓者接讀貴會七月二十八號來信本會對於尊處所示各點亦認極爲重要殊有討論價值但願貴會正式推派代表能代表洋貨疋頭業公會者接洽一切是所至盻（美商會函）貴會七月二十八號來信業經提出上次本會董事會議各董事意見契約效力雖不能因尋常事故即可請求變更惟貴會若能指出特别違反契約之處併有書而證明者我人極願盡種種力量之所及贊助貴會如其中有關及本會會員者極願付之本會公斷處公斷一切同一之善意答覆貴會并極願盡力量所及述我人願助之意云 
[各輪船進出口消息]  
　　國内輪船　　寗波招商局之江天輪船昨日開往寗波所裝出口貨有紅木水果粗布紙烟等類　　長江三北公司之長安輪船昨由長江開駛來滬所裝進口貨共一萬二千八百餘件有三百餘件轉裝寗波在本埠卸棧之貨有一萬二千四百五十二件計小麥黄豆八千餘包桐油二百餘桶木耳二百餘包蓮子一百餘箱餘爲紙頭機花藥材豆油等各項雜貨太古公司之大通輪船昨由長江各埠開駛來申所裝進口貨有白米一千餘包小麥黄豆五千餘包桐油白油一千八百餘桶其餘爲紙頭雜貨等類五千餘件該公司之盛京輪船昨日開往長江所裝出口貨有肥皂一千餘箱黄白糖一千餘包餘爲軋花機蔴袋海帶菜書籍等類招商局之江新輪船昨日開往長江所裝出口貨有烟梗三百餘包黄白糖一千餘包洋釘三百餘桶玻璃一百餘箱海帶菜一百餘件檀香二百餘件荔子乾一百餘箱餘爲洋灰蔴袋鉛絲鉛皮棉紗紫銅顔料生鐵罐頭食物等類　　港粤招商局開駛香港廣東之廣利輪船昨日來滬所裝進口貨有一萬餘件計有點銅錫一千一百塊糖二千餘包荔子乾檀香七千餘件其餘爲生牛皮白皮等各種雜貨怡和洋行之生財輪船開駛香港廣東汕頭等處昨日所裝出口貨有花生仁三千餘包黄豆六百餘包大箱火柴一百餘箱其餘爲棉紗等類　　烟津太古公司之通州輪船昨由烟台天津等處來滬停泊浦東碼頭進口貨有洋灰花生水果等類所裝出口貨有三鹿牌三馬牌等麵粉六千餘包該公司之穎州輪船由青島開駛來滬所裝進口貨有水果三千餘件花生仁三千餘包餘爲生油紛乾等各種雜貨 
[國外輪船]  
　　中美昌興公司之俄羅斯皇后號在本星期六可從香港到申當日卽須開行經長崎横濱維多利亞而至温哥武尚有貨船曼斯文號Ｍetlhven大約在九月一二號可來申又有福來洋行之Ｄeuel號昨日已開往香港在上海裝出麵粉一百餘噸　　歐亞天祥洋行之烟士白乞號自日本還申後現泊虹口浦江所裝出口貨中有大宗白芝蔴二萬一千包係由日本郵船會社之機房内駁裝者又有寳隆洋行之巧利號從瑞與瑙威丹麥各國來申後即在浦東起卸貨物聞第騰洋行進有大批之瑞典紙分捲筒與散令兩種連日正在駁運上棧法國郵船公司之安德勒蓬號將於九月十日（星期五）自上海開行赴法之馬賽又Ｓckarhorst號大約於八月三十一日（星期二）抵香港預計九月四日可抵上海　　東洋日本郵船會社之八幡丸昨自日本來滬裝來進口貨有立馬牌十六支細紗及大宗洋布又有龍字牌火柴紙柏及鐵絲洋釘等項英國火輪公司之開伐號已定下星期二開往日本之門司神户等處由上海裝往之出口貨僅有麵粉等物别無他貨 
[兩輪船入塢修理]  
　　怡和洋行駛行上海烟津間之官升輪船現在耶松船廠入塢修理另以裕生輪船代駛烟台天津又有向駛宜昌漢口之昌和輪船刻船身不甚合用故亦來滬修理現已在耶松廠拆卸重造矣 
[各團體一再請禁麫粉出口]  
　　關於麫粉出口各公團一再請禁呼籲無靈茲中國工會粉麫公所等各團體又分電蘇當局迫請嚴禁原電彚錄於下（一）（中國工會電）南京齊省長鈞鑒自豪商濫做麫粉抛盤價值驟漲一般奸商更大批販運出口不下數百萬包上海一隅已釀成麫荒現象竊思麫粉與米石同爲日食必需之品現在麫價飛漲每包價值在二兩二錢以上哀我平民何以堪此而我工界如山東帮河南帮天津帮向食麫粉尤受切膚之痛苦無糊口之方不獨餓斃堪　誠恐發生他故昨據山東帮工界代表張金山等來會要求瀝陳苦况敝敝同人代爲請命務懇鈞署即日頒布嚴重命令體恤民艱准照米糧辦法一律禁止出口而維麫荒以救工人之性命臨電不勝惶悚待命之至中國工會上海總部理事長陳國樑山東工帮代表張金山湯香濤王在恒河南工帮代表張吉甫周啓蓮王殿安天津工帮代表黄玉山鄭森桂徐金鵬金冕之杜文愼等同叩宥（一）（粉麫公所電）南京齊省長鈞鑒自前爲麫粉價昻當經電請鈞署及國務院懇請暫行禁止出口在案嗣由鈞署指令財政廳核議滿擬官廳必能俯念民食艱難勉予准如所請不料財廳以麫粉與米糧有别未便禁止僅由税務所會同商會凑集麫粉與米糧有别未便禁止僅由售爲敷衍之計十萬包爲數有限何能壓平巿價此後奸商以麫粉不在禁例更將明目張膽大運特運現在麫價每包三兩三錢繼長增高前途何堪設想特再申明前情務乞俯念麫粉實米糧之一種與食米有連帶關係卽日嚴令禁止出口並出示平價以維民食不勝迫切待命之至上海義德堂麫粉公所叩宥（三）（五馬路商界聨合會電）南京齊省長鈞鑒敝會前因麫粉價值飛漲電懇暫禁出口等情昨准上海縣知事轉行鈞署指令米與麫粉有别未便禁止出口應毋庸議等語殊令人詫疑莫釋敢問麫粉是否糧食之類乎雖凑合十萬包麫粉平價出售輸出仍絡繹不絶如此杯水車薪安濟於事奸商聞麫粉無禁止之必要復乘私運之機明目張膽更無憚忌深恐内地告罄不免發生麫潮事後鈞座豈不負輕縱之咎乎伏望我公俯念米潮未靖之秋禁麫出口旣可維持民食藉足補救米荒懇切之詞希予採納即日明令禁阻全埠感甚上海五馬路商界聨合會叩宥 
[木植准緩加税之覆函]  
江海關姚監督復上海縣商會公函云逕啓者日前接展貴會公函木商會館代表馬驥良曁木業衆商號近奉常關税務司傳諭進口木船酌加税餉僉以帆船載運建木全賴風力改革以來時局不靖木業在閩設莊採運咸受痛苦甚於其他昨今兩年風水爲災受害尤烈海關於額征最少數時機最困難之木業變更舊章不免向隅請暫仍舊貫以示體恤函請咨商見復等因當以所陳各節尚係實在情形裕課必先恤商似應暫緩加征以紓商困函商去後茲准税務司復稱查常關税項比照新修海關税則減半征收前經奉文有案嗣北方因有亂事暫緩實行茲木商瀝陳困難情形自可暫緩加征以紓商困祈爲轉知前來相應函復卽希貴商會查照轉致各木商知照可也 
[友華銀行銀巿報告]  
中美新聞社譯友華銀行二十六日報告云倫敦昨日銀價近遠期各漲一先令八便士紐約銀價九七倫敦紐約滙價三元五角八分又四分之一此間今日定價金鎊六先令半便士金圓一○七元日金四十六半巿况終日堅定交易頗鉅交易價金鎊六先令二便士金圓一一○元半日金四十六又四分之一出口交易不多惟投機家重又出售據倫敦紐約消息兩處銀巿皆穏靜 
[商界總聨合會請禁彩票]  
各路商界總聨合會致北京國務院函云謹肅者彩票之害勝於賭博若不從速禁止流毒無窮滬上自各種彩票發行以來名目龐雜僅就上海一隅而言自小東門至老北門沿城一帶懸掛出售彩票之店幾十有八九或托名慈善或飾稱公益無非爲收括民財首胞私囊起見而一般社會受其害者至破家亡身而不惜當局諸公日以威信兩字號於國内獨於此種喪失國家體面之舉反熟視若無聞見從而批准之此則敝會所大惑不解者也今當鈞座重任揆席之始凡百庶政必有以一新國人之耳目此項　政亟應早早取消成案通令各省一律禁止發行免至釀成風俗人心之大患不特滬民實受其福全國人民實嘉賴之云云 
[代理檢廳長接任紀]  
新任代理上海地方檢察廳長江竹甫定於二十六日接印昨已届期午前江廳長率同崔安之陳劍秋沈梅雛等各書記官到廳與梅伯孫廳長茗談片刻梅檢察長即將印信案卷一併移交江君接收視事檢廳中之各檢察官並各書記官及法警人等紛紛入内道賀江君諭令照常服務梅君交卸畢卽束裝就道云 
[七誌虹橋東首之仇殺案]  
賣牛肉之李長金被流氓高阿二糾合錢鴻康等用斧砍斃一案報經地方廳派員騐明並將高等獲案訊供判押候辦在案茲悉此案業由郭檢察官預審終結昨午據情起起訴同級審判廳請爲公判聞該廳定於九月二日上午九時公開辯論已飭傳一切要證人等届期來廳候示並依法選定義務律師沈時復爲被告辯護人云 
[三誌東新橋堍之命案]  
混名小蓬頭者在公共租界東新橋堍源豐潤煙紙店樓上小總會内被在逃之四人刀傷斃命由捕報請公共公廨中西官職明棺殮並將茶房王阿四拘押候緝兇犯解究等情已屢誌本報前日經老閘捕房華探目王潤巿緝獲與是案有關之洪阿三一名押至昨晨連同王阿四解送公廨即據王探禀稱尚有同黨一名名陳金才（綽號膠菜）者亦經包探拘獲寄押南巿警局等語張襄讞得禀商之美約副領事判王洪二人帶回捕房候提齊人證再訊 
[四十一路聨席會紀事]  
昨日下午八時四十一路聨席會在浙江路商界聨合會開聨席會議到者爲趙南公馮梓材陳家寳孫鏡湖林大松崔通約李澤源陳廣海徐子航葛品生陳國樑張漢傑等二十餘人公推崔通約主席葛品生紀錄首由主席報告租界推行印花花税又將實行應如何對付請在會諸君公同討論經衆一致反對李澤源出席謂租界印花税貼用一層開總聨合會有人謡言以爲我四十一路贊成包辦之説似此無稽之言必須表示趙南公孫鏡湖等互有討論議决由居住租界之十餘團體致電政府請其收回成命以紓商困繼由馮梓材報告國民大會策進會成立梓材被舉爲代表又兼四十一路名義之評議照章不能兼職評議一席應請由四十一路另行補推當推定葛品生爲四十一路之評議員函請國民大會策進會更正旋由主席報告本會經費向無募集可否仍由本會諸君隨意補助藉資挹注隨有馮梓材首助二十元趙南公陳廣海葛品生各面交特别費五元崔通約陳家寳林大松陳國樑徐子航李澤源孫鏡湖各交月費二元並公推馮梓材爲會計員議畢已逾十時遂宣告散會 
[學校消息併紀]  
縣立高小城内老學前縣立第一（即敬業）高小學校係潘贊麟校長與其他敎員三十人分任敎課今届秋季始業新舊學生膳宿者二百餘人走讀者六百人分爲十四班再由班分級一二兩年級生均以國語敎授茲定本月十七日開學淑德女校明日爲南巿大東門外紫霞路淑德女子兩等小學校本届秋季始業之期定上午九時行開學禮本届經校長錢椿年聘請女敎員二人擔任專科故來學者日衆開學後仍復招收新生以期推廣云羣學會英文夜校小南門中華路羣學會英文夜校定於陽曆九月一號開學有志者從速報名各級均可揷入報名期限於八月三十日截止每晚七時至九時爲上課時間每學期納費六元該會會員子弟或關係人得滅半繳費并附設英文一時學校每日下午五時至六時云女子美衛學校西門林蔭路上海女子美衛學校各敎職員除校長由法國巴黎美衛大學畢業李超士充任外復添聘東京美術大學畢業周勤豪擔任敎務主任陳曉江王濟遠程虚白擔任敎員曆九月十日行始業式云 
[民生女校演劇籌欵消息]  
法租界貝勒路民生女學校定於舊曆今明（十四十五）兩日晚間請各團體在天蟾舞臺演劇籌欵今晚爲舊劇明晚爲新劇飾演者多爲能手（邵仲輝君亦加入演劇）券價分四種甲一元五角乙一元丙五角丁三角除託各商號代售外一律發售門票月樓每間念元可預向該校函定云 
[漢口明德大學在滬招考新生]  
漢口明德大學係由湖南長沙私立明德學校所增設自去年九月開校所有校内組織情形會見報端茲聞該大學分途在上海漢口及長沙三處招收新生資格限有中學畢業之程度方能與考上海招生係託環球學生會代辦報名十餘人已於昨日（二十六日）即就該學生會内舉行試騐上午試英文國文下午試代數幾何主試者係該大學新聘商科敎員劉樹梅君聞劉君由美國哈華大學畢業回國未久云 
[人力車公會開會紀]  
白克路華洋人力車公會昨日午後四時開全體會議到會會員三分之二當由華會長代表劉繩武洋會長代表富源之向各會員宣布開會宗旨提議各事（一）報告本會六七兩月賬目（一）議請各會員對於本會應竭力維持（一）議車照增减及繳存公會保存事項當山本會律師張爾云代表華洋會長報告六七月賬目並對各會員宣布如有不符諸君隨時可指查質問當經各會董等全體舉手並無反對次由會董陳錦堂及會員代表徐永興提議各會員對於本會義務宜勉力維持以保營業末由幹事包國香等提議本業外而營業巿面所有本月份車照仍照舊拍留一成送繳公會由張　云代表宣布衆皆贊成遂散會 
[罐頭茶葉公司消息]  
本埠聶雲台聶潞生聶愼餘俞去塵張澹如洪純之葉貢三洪錫　汪熙昌俞希稷等創辦之大豐罐頭茶葉有限公司前曾開創立會聞其製罐機器已向美昌洋行定購將來製就各種罐頭除該公司自用裝茶葉外尚可供給各藥房香粉店糖菓店香烟公司茶葉舖照本出售該公司製造廠地點已定康腦脱路赫德路轉角左近現已從事建築由廠地至康腦脱路之大踏並聘定羅德工程師測量一切不日大興土木云 
[明日迎神賽會之路由]  
明日爲中元節本邑城　廟各會首仍循例舁城隍像等出巡淞滬警察廳長徐國樑並不禁止惟以今届適值戒嚴之際昨日諭令各會首略謂本月十五日即中元節該會舁迎神像出巡務於是日清晨八時起下午三時回轅不准延長時刻着即遵照等因各會首召集全體分别傳諭知照並定明日路由如下（出巡路由）出廟朝東往南過長生橋走四牌樓往西過縣東縣西往南牌樓往東太平街果子巷過彩衣街進東街過益慶橋往西小東門大街走天官牌坊往西過福佑路進候家路過沉香閣路走舊敎場往西過廣福寺走梨園路進露香園路往西拱宸路出民國路走中華路進蓬萊路過新縣署往北過南小橋往東進西唐家弄走東唐家弄走中大夫牌坊往北過蔓垃橋朝東大東門大街一直出大碼頭過外關橋進毛家弄往南走老馬路往西進新碼頭往南走花衣街往西過黄家渡一直朝南走中華路過（大南門一直）茶食公所朝西往北過利涉橋到壇（回廟路由）出壇往北過利涉橋走大新街往西進尚文門走西王家弄往北大南門大街往東喬家浜往南中華路走過救火聨合曾往南進佛閣街往東過校場路往南過南倉街走外倉橋過小橋往東進新碼頭往南豆巿街過龍德橋出老白渡走老馬路進大碼頭大街往北進外鹹瓜街出集水街往北走民國路進福佑門往南走舊校場往西走廟西街一直回廟 
[救火車碾斃塌車夫]  
塌車夫鄧保仁於本月十九號夜行經白克路適捕房救火車在新閘路救熄源泰祥洋貨號火警折回將鄧撞倒碾傷腰際當送醫院醫治無效身死由捕將尸舁入虹口斐倫路騐尸所於昨報請公共公廨張襄讞會同美約副領事蒞所騐明委係生前被撞傷要害殞命塡明尸格據西探高愛樂稟稱查鄧無尸屬在滬請爲核示中西官諭令地保報堂棺殮標封層壇召屬認領 
[汽車撞傷行人]  
昨晨七點半時有汽車夫某甲駕某號汽車駛至法大馬路第一春茶館門前適有某乙在途行走一時不及避讓致被撞倒跌傷謂顱血流如注後山巡捕到來將該車夫及受傷人一併帶入捕房諭將受傷人送往醫院醫治聽候核奪 
[查明華捕指控拆梢之眞相]  
住居虹口伯頓路一百六十號門牌在閔行路捕房充當二百八十五號副門差巡捕之華杏村指控吳彩臣於本月十八號至伊家内將伊邀至蓬路高陞樓茶館用言恐嚇希圖拆梢洋一百元等情業由該捕房將吳拘解公共公廨訊悉吳前曾犯炸彈案判禁四牢五年甫經釋出即作此事諭令押候查明再訊在案昨由西探康仇華探蔣阿林將吳解廨稟稱查得此案係吳於發生炸彈案時廣東路（寳善街某襪店主頗有關係故該襪店主挽二百八十五號巡捕居間説妥如吳果被押願按月津貼吳之家屬赡養費以是吳當時並未將該襪主供出於此數年津貼之欵均由二百八十五號巡捕經手該捕立有經摺可憑嗣吳期滿釋出核對欵項不符九十餘元故向該捕交涉彼遂揑控拆梢我等查出此情正待往詢詎該捕已知事敗前日抛差脱逃故今日原告及見證婦人華薛氏均未到案謂示張襄讞及美約副領事得稟以該華捕不法已極除判將吳開釋外並飭緝原告到案究辦 
[指控夥友放火又訊一次]  
福建路同康衣莊之方信敦延律師在公共公廨刑事科控經理陳林生夥友應文龍徐賢林陳品夫錢和官陳莊彩串同放火一案昨日又經公廨繼續提審先由裕康衣莊（係同康聨號）學徒崔仲麟上堂證明同康未起火之前片刻伊前往該莊樓上狐仙神座燃點香燭旋即見　倉内起火遂呼方信厚上樓撲救云云次由見證信益衣莊經理方渭卿上堂證明同康起火各被告辭退後伊於五月二十八日往該莊帮同點貨計少去值洋二百十三元六角五分之衣服錄有細單云云遂由被告代表律師向以上證人盤詰一過轉向被告陳林生詰據供稱自店中硯池翻身之後至五月十四之夜原告在樓上吃畢鴉片烟忽檢出字條一紙持至樓下下與我觀看此爲我初次知道此事之日至學徒朱正業所供該字條係我所寫以及我等定計燒店並屢次竊衣等情完全子虚不能承認蓋我之筆跡儘可核對店中大小夥友計共十二人縱使我等六人聚議放火何獨祇爲該學徒一人所聞即十九夜往外詢間休咎之事亦係原告所差二十二晚原告與其弟方信厚在樓通宵未睡脚步聲聞於樓下達　原告歸　其弟亦下樓旋崔仲麟上樓燃燭方信厚跟去未幾即呼有火我偕夥兩人上樓並未阻止方信厚施救且爲帮同潑水嗣被報捕將我傳去捕頭令點貨物我得放出後即協同原告等將貨檢點不缺於是各夥友皆以方信厚控我偷衣放火係屬誑報捕房損害我等名譽而原告其時亦以其弟所爲已甚故遂自願託朱佩荃代寫字據我並無恐嚇威迫其簽字之事至二十四夜原告忽將我等辭退乃其控告之後又曾託福建路商界聨合會會長部志豪及某衣主陳雲生等三人向我調和令我等出洋二址元案即了結我等未允等語李襄讞與美包副領事訊至此判各被告仍各交原保無保還押候補傳人證再訊 
[輪船抵埠時之土案]  
某公司輪船前日午後山海參崴開駛來滬停泊浦東其員棧碼頭海關緝私隊因預得密報謂該輪有夾帶大批邊土情事是以督同全體男女緝私險十餘人乘坐小輪前往守候迨該輪下椗時即登輪分投搜查計共抄獲邊土二百餘磅當即帶回海關存儲候燬前日午後浦東華通碼頭有無錫人沈阿民楊橋福二人由四川輪船走下擬雇鄭小才子划船渡浦形色慌張當經駐棧三區巡長李汝琴撞見喝令搜查詎沈等即將紙包一個抛人浦中旋經該巡長撈獲内有烟士一塊計重十八兩即將人證帶署經曾署長訊據沈供稱現住自來水橋因母親素有　　故往該輪購買並非販賣等語當以事關烟禁判解警廳訊辦 
[輪船上查獲拐案]  
太古洋行新疆輪船昨晨由滬開赴厦門等處船未啓椗時有十四歲蘇州女子王金大被匪誘拐托周子卿（即周來生）包送上輪將女匿在貨艙間内嗣爲救濟會虞王余高四探員　來調查當因彼此言語不符一併拘送地方廳經檢察官訊供之下判周收押候辦王女交該探員等帶去送交該會留養偵查該女家屬來案認領 
[查獲土販]  
昨有劉竹呈劉桂祥王錦芳李大子並婦人包馮氏等由海參成一帶販大宗私土來申當爲海關洋員分别查獲人護押送水巡捕房梅捕頭諭飭將劉竹呈等悉送地檢廳究辦抄出之烟土命送海關候燬 
[逃婢暫留濟良所]  
十九歲江西女子劉桂香因家貧被賣於某姓家爲婢茲因迭遭其主母虐待前日乘間逸出自投閔行路捕房聲明前情要求發所留養因着包探譚鳳池將女轉送濟良所暫留聽候查明解廨請示來函 
[江南造船所來函]  
逕啓者閲報載江南造船所木模廠失火一事燬去二十間之多并載歷年積存之木樣均已付之一炬殊屬不符敝所木模廠本甚窄狹於今春改移新　其有用之木模均存其間茲新燬者僅老廠一所及舊時殘　之木模一堆祗恐傳聞失實合即具函即請更正爲荷江南造船所啓雜評二 
[武力不可恃之又一證（訥）]  
北方皖派之敗爲武力不可恃之證今又於南方之桂派得一證焉陳炯明之進攻迅速與前日奉直　之獲勝同也劉志陸軍隊之紛紛背變與前日邊防軍之背變同也楊魯等之返戈與粤人之助陳亦與前日北方各省軍民助直同也何以故以人心之向背爲之也皖派先開戰釁而人心背欲迫北方之人攻北方而人心又背今桂派旣先發兵攻陳而又欲以粤人攻粤人於是粤人乃大憤此其情形亦皖與桂根本相同者也今戰事雖尚在開始而其所發現者已可取以爲證矣况乎滇黔軍在川得手後亟亟進行圖合力攻桂然則南方欲以兵力示威之軍閥可不知所覺悟哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　其第二物爲特别減小之小茶杯蓋巴西習用之（咖啡盃）也其直徑僅及我國之小酒杯入咖啡店飲一盃未能完全解渴者即須飲第二杯或第三第四杯至竟每杯算巴西錢一百較之我國上海五龍日昇樓六十文一壺之茶又加昻若干倍　　説者或謂巴西人體格之短胖頗類上述之金香蕉其面黧黑又微帶咖啡色可謂謔而虐矣　　此外巴西出版之雜誌篇幅之小插畫之緊擠偪仄無發揚騰達之氣令人閲之不能十分暢適亦猶席終以金香蕉進者剝食許久終覺其味甚澀也一言蔽之此中所最缺乏者厥惟（落落大方）數字今美國新聞家有（白朗氏）ＭrＲobertＣarltonＢrcwn者在巴西麗河城發行一種週刊卽上節所述之巴美雜誌ＢrazilianＡmerican也其印刷之美圖案之精字模之新頴插畫之明瞭爲各種葡文巴西雜誌所不能及卽英國人士所辦之麗河時報ＴheＲioＴimes亦較之略遜一籌其長篇通信記者愛蔴麗女士ＭissＥmily及圖案記者ＳrＣonsiasing諸傑作尤爲壓卷之好材料凡僅解英文而入巴西境者必不能讀葡字報若不預誌此名而訪購之則無新聞紙可寓目不啻一盲人矣數萬里遠適誠不易也巴西未嘗無他種之英文小刊然尚不能如巴美雜誌之流行得以隨處便人講讀云　　由上諸説似乎巴西爲南美首領實無一長處足以翹示於人然據巴西人自言麗河確爲南美洲全部之首都因其建置之得其宜與處境之得能占其優勝爲其他南美諸國諸首都所萬不能幾及也即就各國旅行家之記述言似乎麗河風景之美實在世界各大國首都中占第一而其巿區規劃悉準最新最良之法尤令人有（天道利後起）之歎 
筆剳 
[還珠記（下）] [  碧梧]  
尹以珠鑲指事一遺呈作信物尹亦報以一珠指環所以用珠者取其圓潤光輝以寓日後雙方之美滿耳明年尹卒業執敎於鄰縣相距僅十數里星期六晚尹必疾足歸俾星期日得與吳相晤訴此六日中之姜苦也吳旋亦畢業尹方擬籌備婚事吳忽動遊學東瀛之念尹不欲其遠離阻之者再吳堅不可並曰吾今日所學者淺陋不足耦君果再學成而歸則才力相敵研究文字互相推閘綠窗聞事正多何必惜此數年光陰試問君願與蠢牛相對乎抑願與一解事之妻子暢話古今中外事乎吾爲謀更大之幸福故方有此行非忍與君離也尹以其言正亦不欲重違其意遂諾之吳臨行之前一夕尹特向之曰明日此時君當至登輪去然吾願隨輪以去者僅爲君之身君之心之情固仍永留吾側而吾之心之情則願隨此大江之水追躡君後留此者僅吾之身是則吾二人身雖離而吾二人之心之情固猶在各人身畔也吳聞言貌頗感動慰之曰君母戚戚指環具在吾身終必屬君數年之别奚爲傷感至此吳旣去尹徬徨至不甯嘗展地圖於案默計行程迨得吳已抵東京書心方少定自此日必發一函詢其起居學業吳亦詳覆並温言慰藉别後之情密切尤甚於昔尹日盻其數年歸後好事終諧届時甜密之光陰用償今日相思之苦乃不意期年後尹函雖仍日發而覆音寥寥數日始一至函中所述亦淡寫輕描無一懇切語與前函較直出兩人手筆初尹疑其學業繁冗旣云愛之當能相諒然而來函愈少措詞亦愈淡尹乃大疑然猶不忍疑其有變心臨别之言聲猶在耳吳豈能忘之又豈能背之某星期日午後尹方坐室中忽報郵差齎東京掛號信至並有物件須尹簽字尹知爲吳函狂躍而出簽字什郵差亟拆視之乃昔日贈吳之球環也尹知有大變幾暈去再拆函讀之略謂吾已别有所眷承贈指環謹以奉還吾贈君者立望寄下以清手續而使各謀幸　也尹遭此失意傷心萬狀嘗謂情雖人所必具然而今人泰半無情也尹自此心如死灰迄今猶未婚云（終） 
新聞拾遺 
[强盜搶棺材] [  幻夢]  
　　老婦别電機英國倫敦有老婦名以利沙白者年雖已逾八十而身體强健精神矍鑠在電話公司供接電話之職已二十載於茲近因年邁目衰欲息仔肩以享餘年乃上辭耐勞並奬予五百金鎊以爲養老費云 
[] [  ]  
　　客自碭山來言該縣某村中有陳姓翁　商爲業家稱小康某日之夕該處河下忽來盜舟一艘十數人登岸破扉直入諸無所取惟將翁所預製之壽器一具舁入舟中揚帆逕去蓋翁素謹愼鑒於鄉間盜匪充斥因將重要物件及現金等悉數貯之棺中用代箱櫝不爲匪徒所偵悉致有此創舉云（吳秉恬） 
[醉漢曳人坐汽車] [  光宇]  
　前晚十時許南京路泥城橋東停一汽車有某西人大醉横立道中凡遇有乘人力車自西而東者輒攔而曳之汽車中如是者五六人厥後見一鄉曲亦經曳之鄉曲驚極無措狂喊救命西人怒甚抱入車中已亦躍上汽車逕疾馳向東而去 
[壽翁謝客送聚頭] [  南瞻]  
　　余友錢劍秋善屬文精漢魏六朝書爲滬上書家之健者月餘不晤昨以事過南巿順道至蔡陽弄訪之見書件山積生涯不惡時正爲人書扇案頭羅列皆是而書語同係謝壽詩一章並附跋亦劍秋作也異而詢之乃知有某鉅商者年少英俊茲届而立之年親友中有以劍秋書屏進某鉅商大嘉歎特備扇百餘柄一一倩劍秋書之答贈親友藉作紀念其扇之另一面尚須倩人作畫計所費不貲斯亦社會應酬之别開生面者矣 
小説 
[社會小説衆醉獨醒（一三四）] [  瞻廬]  
　　第二十二回進茶寮誇談幸福設筵席强訂婚姻邦平小賓受了這幾句恭維語拍手大笑誇奬老夫子的口才不弱勉齋在旁雖也隨聲附和但這一顆心宛似浸在醋罐裏面暗想姓伍的進門没多天處處都被他占着上風眞是人不可貌相他雖生得這般獃頭獃腦倒是一個拍馬屁的專家東家一見了他便没口子的讚許半個月的新西賓比我多年老書記還要格外體面他的拍馬手段委實利害饅頭大過蒸籠我薦引他進門休得扳了磚頭壓痛自己的脚以後倒要隨時抵制給他嘗些利害勉齋想到這裏心窩裏一陣酸溜溜不知怎麽是好邦平告青巖道方才喚着藤轎接子才前來商議這段親事子才也没説甚麽只説婚姻大事須得男女彼此合意無論舅父不能作主便是做父母的也只作得一二分主大部分的主權須聽男女自由我聽了自山兩字老大不快活便和子才搶白了幾句子才没好氣的走了我本好意請他來做媒他旣没福賺我的柯儀吃我的謝媒酒難道除了陸子才便没月做大媒一發作成了兩位老夫子做了男媒勉齋做了女妁過幾天便要行聘　了聘然後發信到京諭知小兒諒他也不敢倔强青巖把頭顱打個圈道父母之命媒妁之言如之何其倔强也當下談論一番早已擺上筵席分賓坐定不待細表一主三賓傳杯弄盞勉齋和青巖起了一個競爭心若問什麽競爭便是拍馬競爭逢着青巖獻媚的當兒勉齋也想出許多恭維話一五一十專拍東翁的馬屁青巖暗暗好笑你要和我在馬屁上爭勝卻是錯了主意馬屁不在多拍全在拍得其法現在使饒讓你多拍幾拍少頃看我發放手段少許勝你多許青巖定了主見只不做聲　　 
自由談之自由談[  鵑]  
　　今日吾國武人權力之偉爲世界歷史中所未有直將支配羣生與造物之主分庭抗禮其於國内固已昻首天表矣然遇國家受侮則往往屈膝於外人之前而不敢一言此滋足令人痛恨也 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[成功百訣出版]  
　　是書即沈有乾君前在本增刊投稿之成功人和失敗人的比較百條閲者頗以爲切於實際促印單行本者甚多茲經沈君改爲今名由本館印成發行每册收回印本銀五分合銅元七枚寄售處中華識業敎育社 
[本刊特别徴畫]  
　　（一）舊家庭問題（二）内地舊風俗狀况（三）貧民生活狀况命意取材　具（一）實際之調查（二）批評之精神（三）革新之主張畫法須整潔完密有引人注視之能力一經選登報酬從豐 
常評 
[今小學（四）] [  老圃]  
　　戲字从戈許愼曰戲三軍之偏也一曰兵也漢書諸侯罷戲下師古曰戲軍之旌麾也竇田灌韓傳至戲下師古曰戲大將之旗也故戲爲武事亦極莊嚴之事孔子曰臨事而懼好謀而成莊嚴之至也　　孰知一轉瞬間極莊嚴之戲乃變而爲兒戲常棣之詩曰兄弟　於牆　者鬥也兒性善訟爲爭梨栗而鬥今爲爭地盤而鬥亦　也説文亂从爾謂幺子相亂受治之今神州分裂等於幼子分介而爭亦亂也　　孰知一轉瞬間極莊嚴之戲一變而爲俳優之戲楚子玉謂晋文公曰請與君之士戲此其意猶言請與君之士决戰非以交戰爲演戲也説經者望文生義乃譏子玉以兵事爲戲實非子玉意也若民國以來之戰事則直與演戲無異二次革命爲第一闋洪憲之亂爲第二闋張勳之亂爲第三闋皖直之爭爲第四闋今第四闋告終矣國民敢馨香禱祝於諸脚色之前勿再惡作劇也 
法律 
[大理院婚姻案件之解釋及判例] [  竹賢]  
　　大理院之解釋判便乃全國法院之先例爲現今最有效力之法律例素現行律之婚姻門昨旣揭載而婚姻中之糾葛及現行律無明文規定之解釋判例自應摘要披露以供衆覽　　婚姻成立以舉行相當禮式爲要件卽舊禮式之迎娶入贅新禮式之舉行結婚（大理院統字第十五號解釋）　　甲男有厭惡之疾病及廢疾者於定婚之初不通知女家得其情願自可爲解除婚約之原因（大理院統字第六零九號解釋）　　定婚旣合條件自應認爲有效之婚姻預約惟結婚之義務官廳不能强制執行使彼造之履行祗可以和平之方法勤加勸諭（大理院統字第五一零號解釋）　　查婚姻案件不能强制執行本院早有解釋執行衙門除傳喚勸導外别無執行方法（大理院統字第七二二號解釋）孀婦自願改嫁由夫家之祖父母父母主婚（大理院上字七七二號判例）　　按七出者現行律載係無子淫佚不事舅姑多言盜竊妬忌惡疾之謂三不去者係與更三年喪前貧賤後富貴有所娶無所歸　　夫逃亡三年不歸雖未告官如逃亡别有證明自應准其另嫁（大理院統字三五零號解釋）　　離婚之制本爲現行律所許惟須備具一定條件者始予許可（大理院上字七六五號判例）離婚旣經同意協議確有實據者自不得謂爲無效（大理院上字四零六號判便）（乙種酬） 
經濟 
[救濟貧民生計法] [  秉陶]  
　　年來貧民生計艱蹙飢寒呼號時有所聞一般熱心慈善家或奔走勸募或解囊慨助以舉辦種種慈善事業其救濟貧民之苦心誠堪欽佩惟大半皆屬消極的慈善事業爲缺憾耳茲有一種積極的救濟貧民生計法略述於左樂善好施者曷採行之　　推貧民窘迫之原因大抵由於無生計其所以無生計者則由於缺乏資本社會間失業游民不能發展其天然之本能以謀生者比比皆是救濟之法即當由此着想其法維何卽糾合多數慈善家集資設立一貧民營業借貸所是也其應有辦法分述如次 
　　（一）所集資本專供貧民借作正當營業之用　 
　　（二）必須規定每人借欵之最大額其問多寡之差須視營業種類而異 
　　（三）借欵須有一定年限槪不取息但須妥實保證人　　　　（四）借欵每季須繳騐一次方可再行續展 
　　（五）隨時派人調查借户如有發現不正當營業等情則勒令還欵並施以相當處分（如送入貧民工廠罰作苦工等）　　　　（六）所内附設貧民儲　櫃貧民如有盈餘之資可存儲此中裨將來還欵後得永作資本 
　　右法雖不能如工廠雇用貧民之利益爲大但事較輕而易舉且可使貧民各用其長各盡其能不致如工廠僱工必須量材錄用也（乙種酬） 
[金錢爲道德之仇敵] [  鴻]  
　　道德之仇敵曰金錢每見世人往往因飢寒所迫點金乏術而遂作種種不道德之事或竊人之財或盜大之物甚至謀財害命無惡不爲假此輩而擁有金錢則此種事必不肯爲然則彼甘爲此不道德事而觸法網者豈非因金錢之故旣有金錢則不至爲不道德的事了然而社會上不道德的事每出於富有金錢者或貪或淫種種不道德且有甚於爲竊爲盜焉尚有一種人在貧困之時則兢兢自守不敢或匪及一旦富裕而品行頓改與貧因時竟判若兩人有了金錢反傷道德　　閻瑞生不爲金錢所困何至慘殺蓮英以攫數千元之金鋼鑽曹章陸輩苟不貪外債之回扣何至爲國民共棄遺臭萬年　　金錢金錢天下多少人爲汝入於不道德之途汝誠道德之仇敵　　以故欲言道德須把金錢二字抛之九宵雲外貧而自守富而知足金錢乃身外之物道德係立身之本願天下人勿以身外之物而傷立身之本（乙種酬） 
衛生 
[肉類之性質及選擇方法] [  余]  
　　肉類富含蛋白質脂肪鹽類水分占食物之主要地位尤以牛肉羊肉猪肉鷄肉爲最堪食用以牛肉緻密富含養分猪肉富含脂肪（多有寄生蟲）鷄肉纖維細小緻密易消化禽 
 
 

Page 18

 
 
　　中華民國九年八月二十七日星期五（申報第五張）舊曆庚申七月十四日（十八）類中之上品也（近來謂鷄肉中有患結核者）無論何種動物之肉方殺時皆有彈力性所謂彈力性者譬如以手指觸甫殺死之肉去指立即復原絶無痕跡不若無彈力性之留指痕也殺後經久則肉緊縮而變硬變硬以後則漸漸柔軟如初味亦以此時爲最美適應食用自是而後則漸漸歸於腐敗食之則有害故食新鮮之肉固可養生食已腐之肉則每傷生此在購者固宜隨時注意而售者之衛生與否司管理之責者亦應時時調查之茲述肉類之選擇法俾鑑别其新鮮與否　　一光澤新鮮之肉有一種固有光澤腐肉則無且爲暗紅色有時並現綠色　　二硬度新鮮者富於彈力腐肉則軟爛而無彈力　　三香氣新鮮之肉有一種固有香氣腐肉則有一種臭氣　　由是鑑别可選擇其新鮮者而防腐肉之害但新鮮之肉内多半宿有寄生蟲其爲害不減於腐肉防止之法無他唯有焙之烹之使十分煑熟則寄生蟲可殺死免其侵害而發可恐之疾病故肉非十分煑熟萬不宜吃也肉類寄生蟲之最多者爲條蟲及旋毛蟲　　條蟲多寄生豬肉内牛肉亦有之以豬好食糞便及其他不潔之物而條虫之卵易入豬之腸内發爲子虫轉入豬肉之内作成豌豆大圓袋形名豬之胞子人若吃不熟之豬肉其胞子發育於人之腸内成爲條虫遂起下痢秘結或起腹痛不思飲食頭痛等症而身體衰弱　　旋毛蟲專宿豬肉内肉類中最可恐之虫也食不熟之豬肉則子虫貫穿腸壁而旋轉爲螺旋形永宿於肌肉中於是身體現種種之症狀如膨脹浮腫疼痛發熱下痢等甚致殞命可不愼哉（乙種酬） 
道德叢話 
[西方格言（二八）] [  謝介子選譯]  
　　活動爲療憂唯一之方法（羅詩）（Ｌewes）　　父敎養其十子之情深於十子之愛其父（德意志諺）　　母之愛終始不渝（德意志諺）　　可使愚者喜决不可使之怒（英吉利諺）　　有錢一則有友二一歌一泣（西班牙諺）　　世人大抵論人之貧富而不論其善惡（拉丁諺）　　健康之時毋忘疾病（英吉利諺）　　無恥之徒不知名譽二字爲何物（荷蘭與德意志諺）　　獅死則兎弄其髯（荷蘭諺）　　人之負債初極微繼乃增大（比愛）（Ｂea） 
識字捷法 
[應用字] [  濟滄]  
　　絲蠶所吐也从二糸糸音覓細絲也篆文作糸古文作多象束絲之形俗作絲絲均誤又凡纖細者皆曰絲又小數名十絲爲一毫小説 
[模範商人（六六）] [  瘦鵑]  
　　山達士本是一個賭棍他先前想在紅馬鎭中做巿長運動鎭人選舉他用了好多的錢買通一般無賴求他們帮忙又得了靜報代他鼓吹好算得用一番心力了誰知末了卻敵不過湯德倒被湯德做了巿長去使山達士失財的大半是山爾格的力他竭力給湯德做事又聨絡了嘉德嘉和在大音報上捧他正在投票進行中湯德的巿長已定局了山達士恨極就想謀殺山爾格出他一口惡氣一天便捉空兒對他放了一槍山爾格傷了腿虧得没有大礙一時大家都派山達士的不是要拿下他重重處罰這一下子他在紅馬鎭中站不住脚了就悄悄地溜了出去山爾格傷勢復元後要找山達士已找不到大家都料山達士倘敢回來時可就吃不了山爾格的報仇咧誰知這當兒山爾格却不動聲色並不把山達士拿下停了半晌嘉德却慢吞吞地説道這可眞是三位大君子合了夥兒出來主持公道一個是專敲竹槓的大主筆一個是無惡不作的大無賴一個是有名的賭棍和謀殺警察長的兇手山達士聽了這話甚是着惱臉上飛上了兩腮子的怒紅惡狠狠的説道你是個孩子滿口子的胡説原也難怪但我可不能給你侮辱往後可要你把今天説出來的話一起要你吃將下去山爾格揷嘴道山達士先生這位嘉德先生是心中有甚麽口頭説甚麽的他不怕甚麽人也不怕恫嚇話兒説出了口那裏再吃將下去山達士把指兒彈了一下説道他不怕人我便殺死他瞧他怕也不怕山爾格准冷道我親愛的山達士先生你要殺死他可也不大容易因爲你要是有一天留在這裏我便時時刻刻提防着你怕你没有拔出手槍來放我已在你身上嵌上幾個彈子借此也算把舊賬結清了那時兩人面對面立着山爾格把兩手揷着腰手指已着在腰間手槍上他的臉十分鎭定只把兩眼在山達士臉上盤着室中霎時寂靜没有一些子聲響其餘的人瞧着他們幾乎不敢透出氣來他們債把眼睛在那裏交戰足足戰了即幾分鐘到底山達士敗下去了把眼兒移向别處説道山爾格你這小計畫可失敗了你因爲我出來控告你的好友嘉德要不利於他你一心想包庇罪人因此趁這當兒挑動我和你反臉你便能第一個放槍殺死我把我滅了口可就没有人和你那好友作對了呵呵呵叵耐我偏偏不願和你反臉你待怎樣山爾格道山達士先生你這種口氣倒像是政客的口氣説得很圓轉的你控告我好友嘉德我並不偏袒他此來本是逮捕他來的你只消能證實他殺死沙伊士交出證據我不難立刻把他治罪若是空話恫嚇可没用的山達山道很好我自能證實他殺人之罪如今旁的話不必説且把你害位好友看守好了不要放他逃走法堂上的審問是少不了的回頭你倘交不出人可要你負責嘉德忙道你不用害怕我自然要受法堂的審問我心中坦白决不逃走的山爾格道嘉德你不愧是個君子你不愧是個君子 
 
 
