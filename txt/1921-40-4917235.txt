# 1921 - 40 - 4917235

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[援庫] [  老圃]  
　　内亂不已乃致外患庫倫告警全蒙震動北門鎖鑰失其封固誠危急存亡之秋也此非北方一隅之事全國人士均不應視爲對岸之火乃北方武人直同兒戲奉師援庫僅作壁上觀竭其黔驢之伎又乞靈於張勳登壇拜將豈獨一軍皆驚乎 
　　吾姑不論政治而論人才張勳果能戰何以革命之役棄南京而跳張勳果能戰何以復辟之役乞憐於荷蘭使館是二役也皆未見張勳臨陣敗軍之將亡國之大夫櫬璧猶在灰釘倖免射且不可何况援庫故庫倫之陷至不幸之事也而别有肺腸者則以爲幸事從此又闢一任用私人之路從此又闢一軍黨活動之路 
 
 
 

Page 5

 
 
   
 
 

Page 6

 
 
[命令]  
　　二月十五日大總統令任命劉之潔爲將軍府將軍此令　　又令邱昌錦錢廣漢均授爲陸軍中將李玉麟傅民傲李傳業均加陸軍中將銜王普授爲陸軍少將史俊玉夏學津均加陸軍少將銜陳旨章華鐸均加陸軍軍需監銜周運傑加陸軍軍醫監銜此令 
　　又令蕭星均授爲陸軍中將楊紹寅蕭廉何陳泰交均加陸軍中將銜周凝修丁得勝均授爲陸軍少將周振清加陸軍少將銜馬英萃王貫一均授爲陸軍步兵上校此令 
　　又令任命林虎爲桂平鎭守使黄培桂爲桂林鎭守使韋榮昌爲龍州鎭守使沈鴻英爲百色鎭守使賁克昭爲柳州鎭守使此令 
　　又令兼署陸軍總長靳雲鵬呈直隸馬蘭鎭總兵孟效曾請免本職孟效曾准免本職此令 
　　又令任命齊寳善爲直隸馬蘭鎭總兵此令 
　　又令正黄旗漢軍副都統都凌阿因病懇請辭職都凌阿准免本職此令 
　　又令署司法總長董康呈請任命夏勤李棠張允同署京師高等審判廳推事孫廷徽魯宗孔署奉天瀋陽地方審判廳推事毛澄楊廷秀署奉天營口地方審判廳推事沈許虔署奉天鎭源地方審判廳推事涂堯署吉林高等審判廳推事何慶雲署吉林延吉地方審判廳廳長徐良儒署吉林地方檢察廳檢察長陳斌署安徽懷寗地方審判廳推事彭望鄴署江蘇江寗地方審判廳推事張翥范賢礽署浙江杭縣地方審判廳推事許作梅高春熊杜銑署江西南昌地方審判廳推事均照准此令 
　　又令署財政總長兼幣制局督辦周自齊幣制局總裁張弧呈請任命傅宗耀爲駐滬中國銀行監理官應照准此令 
　　又令署内務總長張志潭呈山西臨汾縣知事賈治邦另經調用請免本職應照准此令 
　　又令署内務總長張志潭呈准兼署山西省長閻錫山咨請任命陳鼎亨牟愼修王承基爲山西省會警察廳警正應照准此令 
　　又令署内務總長張志潭呈准湖北省長夏壽咨請任命吳清爲省會警察廳技正應照准此令 
　　又令署内務總長張志潭呈准兼署山東省長田中玉咨請任命朱紹雍試署烟臺警察廳警正應照准此令 
　　又令由比光衛給予一等文虎章秋山雅之介給予二等文虎章入澤重磨給予三等文虎章此令 
　　又令黄開文徐邦傑李進才均給予一等文虎虎此令 
　　又令朱文鈞給予二等寳光嘉禾章此令 
　　又令夏繼泉金鼎勳王嵩儒孫多褆均晋給二等大綬嘉禾章年英華迪德生均晋給三等嘉禾章馬泰鈞晋給四等寳光嘉禾章黄藻奇晋給四等嘉禾章此令 
　　又令瀨川淺之進給予二等嘉禾章此令 
　　又令佐瑞章蕭俊生均給予三等寳光嘉禾章沈承俊夏昌熾關葆麟翟兆麟黄桂榮均晋給三等嘉禾章華南圭周善同均給予四等寳光嘉禾章包光鏞王世堉李懋勳錢朔昭曾廣勷均晋給四等嘉禾章此令 
　　又令唐銘盛給予四等嘉禾章此令 
[專電]  
　　北京電院册（十五）電赤塔送後地高在田云蒸（十日）電悉商人十萬退入後地糧食將絶殊深繫念但滙兌不通運輸需時務就殷實商人中凑欵分赴各屯旗採辦支給日後政府撥還（十六日下午一鐘） 
　　北京電院删（十五）電張景惠云參陸處决援庫四支隊速集中叨林相度敵情行總攻擊陳使到恰高團突圍率商人十萬退後地露宿風餐糧將絶宜速進行奉黑增援張使覆稱尅日準備由黑先出一旅取道克魯倫流域直擣汗山 
（十六日下午一鐘） 
　　北京電使團均以在蒙本國人無下落者紛紛向外部詢問美使則已派員往查（十六日下午二鐘） 
　　北京電張作霖寒（十四）電援蒙未奏膚功庫倫失陷張陳褚高責無旁貸應先行免職帶罪立功限期克復奉黑增援軍已由黑省先出一旅取道克魯倫河逕趨汗山 
（十六日下午二鐘） 
　　北京電院删（十五）電赤塔轉恰陳毅後地高在田云已令援軍四枝隊集中叨林對庫總攻擊並令奉黑出兩師爲後盾又電陳所請解職當重要關頭豈能卸責著奮勇回復失地庚電代陳科布多參贊李垣恰民政員賈邦道辭職併告以大局吃緊不准卸責（十六日下午二鐘） 
　　北京電高在田從俄國轉來一電係在後地拍發稱陳褚均由伊部下掩護接至後地是高非但未陣亡并後地亦未失（十五日下午二鐘） 
　　北京電閣議責成察張收復外蒙餉械由中央籌撥所有退出各軍切令嚴守防線聽候後命不得擅動（十五日下午四鐘） 
　　北京電滇訊元日（十三）開軍事會議顧品珍羅佩金及各重要軍官滇黔省會議長等均列席議决（一）對北方主護法對廣東軍府主聯絡（二）自治方針俟軍事參議會成立再議（三）參議會主公開（十六日下午一鐘） 
　　北京電政府受日本催還到期外債甚苦挽李士偉及日人出疏通查到期日債九百九十七萬 
（十六日下午二鐘） 
　　北京電某兩當軸删日（十五）談盧永祥請緩選舉電甲曰盧是督軍原非承辦選舉者此電僅係建議性乙曰予認選舉不必展期任各省放手辦去選出若干是若干若屆期不足法數可延期召集選是一事召又是一事况十八選出一二省必不耐一定有人催辦故無緩辦理（十六日下午一鐘） 
　　北京電院删（十五）電曹錕查復保定兵變詳情王迺斌二十日方回京 
（十六日下午二鐘） 
　　北京電國際聯盟陸軍委員梁上棟吳晉委狀今寄法（十六日下午二鐘） 
　　北京電法師長伯里索函政府介紹華員兩名入法陸軍大學 
（十六日下午二鐘） 
　　北京電四郊牛瘟血清注射不效（十六日下午二鐘） 
　　北京電閣議（一）武昌高師經費照民國三年原案由鄂國稅項下擬撥（二）教育財産處九年度預度（三）丁錦航空署長又簡蘇建斌南籌道余炳志田南道均通過（十五日下午九鐘） 
　　北京電汪士元與盧學溥因爭公債餘利相持不下均負氣辭職周派員雙方挽留（十五日下午二鐘） 
　　北京電保定二十三師譁變各城緊閉東關外損失頗鉅（十五日下午四鐘） 
　　北京電本日令劉之潔爲將軍府將軍又令任林虎爲桂平黄培桂爲桂林韋榮昌爲龍州沈鴻英爲百色賁克昭爲柳州鎭守使又令傅宗耀爲駐滬中國銀行監理官（十五日下午九鐘） 
　　北京電森林借欵成立專充行政費用（十五日下午四鐘） 
　　北京電浙省會彈劾齊耀珊案已由沈金鑑查復均無實據批免置議（十五日下午四鐘） 
　　北京電閣議嘉王占元平定鄂西功加壯威上將軍陳毅辭職照准 
（十五日下午九鐘） 
　　天津電覃（十三）晚保定兵變東海派張連棻赴保調查與曹商善後 
　　天津電院電桂陸聯絡顧品珍取消滇省自主勿攻粤（十五日下午十一鐘） 
　　天津電津商會三次布告拒絶增加印花稅（十五日下午十一鐘） 
　　天津電張宗昌遣使赴奉乞援又龍濟光將赴滇活動（十五日下午十一鐘） 
[公電]  
　　北京交通部電督軍省長各都統各農會商會津滬漢各報館鑒查上年北五省旱災奇重本部職掌所及經减免振糶運費以惠窮黎惟是民爲邦本食爲民天轉瞬春和從事耕作當此凶荒之後民困未舒尤以减輕農民資本之擔負爲當務之急前已令各路載運豆餅充作肥料者減等收費期以一年在案顧農民生産必需之品縷計尙多兹更就各路貨物分等表示擇定農産物品以及耔種肥料等項自本年三月一日起至六月底爲止凡屬運赴現定災區各站卸車者不論由何路起運均准在站照繳半價運費即予裝運並無須請發憑單以省周折除將減費裝運之農用物品等品目以及現定災區各站之站名刋登公報并分行各路飭各站張貼外特先電逹即希查照電各縣知事出示曉諭俾衆周知無任切盼交通部咸印 
　　泰州來電申報館轉大總統各督軍省長各報館鑒民智太低金錢運動請停辦省國會選舉泰縣公民李嘯虎諫 
世界路透電 
[法國之共産黨宣傳]  
　　十五日巴黎電警務員現正澈查共産黨謀於五月一日在法意兩國起事案查明有名柴里夫斯基氏者乃勞農政府委員由柏林中央宣傳局派至巴黎携欵等於英金八千鎊存於某美銀行各州現已拘獲數人乃與謀圖發起反對兵役之宣傳一案有關 
　　十六日倫敦電巴黎來電謂當道在巴黎共産黨聯合會抄出文件因而拘獲聯合會秘書拉波持氏及共産黨報紙總理維廉氏控以煽惑兵士勿遵號令及宣傳無政府主義之罪據抄出之文件觀之法國反對兵役者志在運動法國殖民地與母國分離英國殖民地及保護領土内亦有此項運動法國職工聯合會會員現已紛紛起抗共産主義 
[愛爾蘭黨人之激戰]  
　　十五日倫敦電兵士四十名附乘火車由柯克赴班登在英尼山倫車站爲愛爾蘭共和軍兵士多名自兩面轟擊兵士遂與激鬭受傷者六名黨人死兩名乘客死男子五名女子一名並傷及數人内有二女子傷勢甚重今晨有大隊兵士在芒恩亞培地方包圍携械之平民一隊平民不肯投降且開槍拒捕雙方激鬭後平民死者七名傷者五名被擒者四名兵士未有死傷 
[英皇之國會訓詞]  
　　十五日倫敦電今日國會開幕英皇致訓詞略謂閣員與海外同僚前曾聚議一堂共商國政故戰局最後兩年與恢復和平時頗有良好效果今復擬聚商佈置已定殊可欣慰希望加拿大·澳洲·紐絲綸·南斐·紐芳蘭之大臣與印度之代表咸於今夏游英想其討論定極有價值可整一英國對内對外之政策政府今决計將行政經費減至與無碍帝國幸福之最低限度蓋爲早日恢復工商業計國人因戰事而受之納稅擔負不可不積極减少也愛爾蘭施用强暴手段以期設立共和國要知愛爾蘭之統一與自治皆不能以此手段得之世界貿易滯鈍失業問題遂極嚴重國家可立法以和緩其勢但不能醫治其本政府將提出議案依照失業保險法延長失業者之供給又將有保護主要實業之議案以應付不公正之實業競爭並擬完全恢復煤業使復處於自由地位其他新議案關於英國鐡路之改組愛爾蘭地産之購置蘇格蘭教會中之便利酒料之售賣與下議院之改革者亦將提出云云 
[英相之國會答覆]  
　　十五日倫敦電今日喬治首相在下議院於答覆關於英皇訓詞之批評時謂德國果有眞意欲提出答案以清償其和約義務實所歡迎但倫敦會議决不取修改或改造和約之形式對土和約將由近東會議討論之與會之英代表將爲成立世界和平之高尚意旨所感動此固無可疑者但土國地之耶敎徒久受困苦保障其權利亦吾人莫大之義務也埃及問題與帝國全部至有關係即與中東之和平及英國對印度之將來交際亦皆有關係故政府將與各殖民地代表及埃及大臣熟商之然後對於密勒爵士之報告始能有决議至於愛爾蘭問題則因國民依然沉默無言行政者乃大受困難前曾與克倫主敎談論此問題余贊同暫時休戰之磋商蓋以暗殺風潮一經停頓當不致復作也但躬冒生命危險負有維持治安之責者則以爲苟無繳械之明白條件不能贊成休戰新芬黨拒絶繳械議和之議而負繼續仇敎之責雖目前暗殺强暴舉動猶未大減但有可注意者警員之被害者今多在曠野若在六個月前則警察常被槍斃於杜白林大街中愛爾蘭事宜持以耐心余以爲愛爾蘭之治安終可恢復迨治安恢復自由亦恢復矣愛士葵氏要求發表史特立克蘭將軍關於柯克火災之報告喬治答稱報告稱下級警士曾有違犯警律之行爲以致下等社會之平民加入搶刦政府已採行極嚴峻方法懲治此種下級警士革除犯嫌疑者七人並褫免警官之職議員台維遜少將動議修正下議院致英皇之答詞主張組織常駐技術顧問委員會考察共同擔任海陸飛行軍力之問題維斯登中將贊成此議以爲此種委員會實有組織之必要而殖民地亦應派員加入喬治答稱極可贊同但宜由帝國大會辦理之不宜再使小島國擔負帝國全境防務之重責吾人有患時各殖民地咸來相助印度人之自願來助者逾一百萬人他處人亦不少此種帝國團結之力乃防禦將來流血之保證蓋謀戰之國苟早知英國如此團結則决不敢抽刃相向也是以吾人當抱共同目的勿使殖民地或印度與吾人發生衝突但苟有正當之爭論則當保持一切行動云 
[美國對於戰時外債]  
　　十四日華盛頓電外間所傳威爾遜總統曾在和會向協約國代表聲明願運用其勢力以取銷各協約國欠美債欵之說現經美政府切實否認聞十個月前英財政大臣張伯倫向美財政部直接建設謂各協約國宜取銷其外國戰債美財政部長賀士斐氏婉言謝絶之謂美國戰時不欠他人之債如取銷債欵則獨受影響毫無所得者厥爲美國云官場意見以爲美國對於欠債者表示極寬厚之態度寬以時日欠債者尚能付清其債如德國尙能償付巴黎協定所要求之大宗賠欵則協約國當更能清理欠美之債務故張伯倫之繼續請求就美國現政府而言不能發生效力 
　　十五日華盛頓電參議院財政委員會知照財政部長賀士敦氏如未先與該委員會商酌不得再將無論已否允諾之借欵付與外國政府 
[美國之防務經費案]  
　　十五日華盛頓電防務經費議案將於明日提交衆議院計美金八兆元規定美國夏威夷巴拿馬沿海防務仍進行十六吋日徑大砲之程序議案規定之經費較陸軍部所請求者少二十七兆元較一九二○年少十兆元所請在菲列濱建設航空隊根據地經費亦在拒絶之列 
　　十五日華盛頓電衆議院已通過海軍經費議案計美金三百九十五兆元某議員提出修正文請哈定總統於建築費動用之前召集縮減軍備大會另有某議員提出修正文主將造艦費減至五十兆元均經多數否决新造艦費已規定九十兆元埃哇瓦州議員狄金生氏提議重行修訂該議案將海軍建築費減至七兆元亦經打銷 
　　十五日華盛頓電參議員波拉氏仍力持縮減軍備之議已提出海軍經費議案修正文請總統召集英日美三國大會以期大減後此五年内之海軍建築工程 
[近東大會之舉行期]  
　　十五日巴黎電聞近東大會仍照原議於本月二十一日在倫敦舉行土耳其國民黨代表團明日可抵白林第細據小巴黎人報載稱阿米尼亞代表團或可出席發表意見 
[美國防疫新章]  
　　十六日倫敦電每日電聞紐約訪員電稱政府爲防杜窒扶斯症起見已命各輪船駛抵紐約者須開離外國口岸十二日之久始能在紐約卸客照此辦法經過大西洋抵美之輪船均須覊留清疫六日 
[英國之女代表]  
　　十六日倫敦電女代表多人致書各報謂本月二十一日國際聯盟所須委託之受託代管權委員會至少當加入女子一人　因該委員會討論之問題多有關於婦孺者也 
[各國近事記]  
　　十五日紐約電上星期發生之衣業工人三萬五千名（多屬婦女）之罷工已遭失敗罷工者已有半數上工餘亦陸續歸來 
　　十五日孟買電孟買及巴羅逹鐡路罷工未已今復有大印度半島鐡路工人三千名在孟買派里爾鄕罷工 
　　十五日紐約電衆議院今日通過一九一六年所訂之海軍建築程序另加修正文規定所撥之欵不得用於現未開工之艦及現未簽定之合同該修正文阻止所議建造之戰艦六艘及驅逐艦數艘 
　　十五日華盛頓電收成豫計局宣稱上年美國共産糖二千六百零五兆磅内有甜菜糖二千二百十九兆磅此爲破紀録之數 
　　十五日巴黎電本月二十一日巴黎將有委員開會討論關於海上與鐡路交通之各問題以便提交下月在巴斯洛拉舉行之萬國交通大會 
　　十六日巴黎電前任總統普恩賚已被舉爲參議院外交股員會主任 
　　十五日倫敦電駐美英國大使吉特士爵士及駐美中國公使施肇基已啓程前赴紐約 
太平洋路透電 
[庫倫失陷之官電]  
　　十六日北京電政府已正式徵實庫倫陷落消息惟所布消息措詞極爲含混據陳毅八日自恰克圖來電謂恩根之軍於本月二日進攻高在田率騎兵一千五百名北退次日折回協助漢人數千名逃離庫倫陳毅於是乃赴恰克圖高留駐後地總司令褚其祥是時適遇由東面進攻之敵軍一枝陳電僅云恩根之軍於本月四日占據庫倫但未述及褚與其步兵三千五百名之遭遇又據叨林來電謂叨林援軍於將抵庫倫時遇敵乃向叨林退走庫倫之情形未能偵知故政府現以爲褚及其部下兵士或仍扼守庫倫全部或一隅或已全被俘殺政府現信俄人遲日必大助恩根之軍其目的乃在於蒙古建設作戰根據地會同恩根之軍以攻後貝加爾 
[唐繼堯出走之粤信]  
　　十五日廣州電此間接唐繼堯由滇啓程消息大約乃來廣州滇黔湘三省護法主義均遭失敗藍天蔚亦有被擒消息但軍政府仍以爲各省同志力能輔助軍政 
 
 
 

Page 7

 
 
府恢復失地唐繼堯在川滇之失敗現信乃因與顧品珍意見不洽所致據傳顧仍忠於護法派故滇省之變動於軍政府在滇之勢力不發生影響 
[南方近事記]  
　　十五日廣州電善後内國公債五百萬元將於三月一日發行當道現議發行實業債劵二百萬元以供振興海南實業之用惟此事尚未提交省議會核議 
　　十五日廣州電廣三（三水）鐡路雇用本省女子三十餘人爲職員四充書記餘充收票員及檢查員聞其他公司如電話公司等亦依從女子聯合會要求雇用婦女與男子一律看待 
[日議員之油質問]  
　　十五日東京電獨立黨議員押川氏今日在帝國議會宣稱美國管理世界石油供給百分之六十五日本所管者僅一小部分帝國前途之發逹須賴有充分之油加以新八八艦隊業已組成每年需油三百萬噸英美兩國現方互爭油權不知政府對於此事有何辦法海軍大臣答稱政府已定妥善政策現方謹愼依守之况海軍逐年儲油以防未來事變故可不必爲慮豫算案規定國有鐡路一部分用電氣辦法鐡道大臣宣稱此舉可大省經費鐡路應全用電氣而維持狹軌一節已經商定大綱 
國内要聞 
[北京通信] [  般若]  
　　庫倫失陷與各方面 
　　庫倫陷落之說發見於十日至十三日晚而政府已承認此事然政府所認者乃赤塔領事管尙平氏之電其消息由西伯利亞輾轉傳來即所謂四日失陷高在田陣亡陳毅褚其祥退至叨林是也此外與之印證者則各使館所得報告其來源亦在西伯利亞而張景惠鄒芬並無電來蓋自大毛篤慶陷落以後庫倫即已不通即無線電亦時通時阻張景惠所轉叨林轉來之電亦祗至三日三面圍攻活佛失蹤之報告而止故庫倫之陷落雖已證實而陷落之眞相則尙未明瞭且有與前此所聞相牴觸者政府尙在調查中吾人如入五里霧矣 
　　以愚所知庫倫陷落之前曾有一種事實足見庫倫之必不能守者當褚其祥司令高在田副司令發表以後高在田實在後地防守而高與褚頗生意見且不滿於副司令之地位乃欲撤防他去不任後地防守之責高始意欲退至恰克圖其部下以爲移恰則運送更易隔斷不如返庫於是高旅有撤防回庫之舉而後地遂以不守此據某軍事機關赴庫之調查員所報告者然陳毅及褚高二人均未來電報告政府去電詢問亦無復音但後地之失一月以前曾見官報耳高旅回庫褚其祥亦不悅欲以庫防讓高而自移兵於庫倫以外適當此時俄匪麕至將庫倫東南之大毛篤慶佔領毁去電桿二十餘根庫倫電報由此遂阻然由庫倫至叨林自大毛篤慶以外另有一路須繞道百餘里尙可往來而俄匪出没亦復不靖此距今將及一月之事而此一月來軍報時有時無以迄陷落軍事上之眞相遂多隔閡即如久住使署之活佛爲褚其祥所監視者忽告失蹤而或爲蒙人刦去或爲被褚氏放走亦言人人殊至今尙爲疑案當喧傳庫倫失守時陳毅褚其祥並未來電報告亦未知二人蹤跡確在何處然今日忽發見一說謂陳毅魚日自後地來電於十二日到京陳述糧盡援絶軍心渙散不得不暫行退出現暫駐後地日内擬轉赴恰克圖我軍分東北兩路退出現抵何處尙不分明又傳有高在田自後地亦續來一電謂已將褚其祥救出現在後地旅庫漢人數千亦同抵該處請速派兵赴援據此則與某軍事機關調查員之報告直相矛盾且與從前後地失陷之官報尤相牴觸並據交通方面人言後地並無電線則此電如何發出亦爲問題不獨裴其福之下落高在田之生死尙待證明也不過庫倫失守則屬千眞萬確耳 
　　從前不有援庫之軍乎何庫倫竟告失陷依事實上之調查袁天成在叨林吳金生在烏得譚慶霖在滂江迄庫倫失陷以前並未至庫而三人以餉道關係將張庫汽車紛紛徵取以供運輸各不相顧即其軍隊亦各謀自保餉道未及前進政府據張景惠來電令交通部購買載重三十噸之汽車數十輛組織汽車隊以謀張庫間之聯絡亦迄今尙無頭緒若張景惠鄒芬二氏則亦至今未離張家口政府催張赴援而張氏往來京奉察間如有重要政務之在身不肯前往張令鄒往而鄒謂我僅副司令不如總司令去之爲愈故援庫之聲雖喧傳許久而援兵實未逹庫倫亦爲失陷之一原因也 
　　政府聞庫倫陷落之報迄無决定之辦法但今日之政局以曹張爲有力者援庫之事本由奉軍任之故五支隊中奉軍居其四其總副司令亦出於奉張作霖之用心欲奄有滿蒙故引庫事爲已任昨今紛傳奉黑將出兩師取道車臣汗直謀庫倫之恢復職此之故然張作霖不滿陳毅欲以張景惠代之久有表示而陳毅則靳雲鵬所力主任用者恐張將歸咎於陳而靳氏亦大受埋怨甚且影響於靳之地位亦未可知曹錕方面本欲以總司令屬直而令閻相文馮玉祥輩出兵援庫迄爲奉所包辦遂不肯出兵頃聞曹氏得此消息大說風凉話謂我從前欲派兵援庫而張雨亭以爲彼一方足以了之政府亦信其說今竟至此則此後收拾殘局恢復失地雨亭亦當有辦法我可以不必開口云云則茫茫前途尙未知如何是了也（二月十四日） 
[京訊中之滇黔形勢]  
　　唐繼堯出走一節似已證實昨據外交界電訊云唐氏十一日即由省城南下河口日昨已抵海防隨行者除隨員家眷外尙有兵隊若干日内將由海防乘輪放洋先抵香港外傳抵蒙自之說不甚確鑿省城尚有唐之舊部葉顧趙張各派因總司令及省長爭執頗不一致城内尙未十分就緒此次雲南局勢之變醖釀頗久當上年十月間顧品珍曾派其參謀劉某面謁熊克武商量聯防辦法其第一項條件即係求川省輔助鋤去禍滇人物約旣成顧遂率本部一師及新編之兩混成旅由畢節退至宣威唐繼堯知之命其弟繼虞率後援軍前往防備而已不及顧表面上猶徉若無事近因陰曆年節顧乘唐不備星夜率軍進逼昆明唐心腹軍隊多出征在外束手無策故只得出走云 
　　貴州自劉顯世去職盧燾繼任後兩派勢力之消長轉促内訌之劇烈迨劉氏遁跡滇南就總裁職屢欲借外援以冀捲土重來黔中劉部亦復相率與盧燾爲難最近聲勢更爲張盛昨得外人方面消息盧氏頗不安於位擬將軍權讓於王文華主持緣王爲劉之外甥雖氣味不投而比較的稍爲親近欲藉此以緩和反對者之心理免致發生變亂俟各方面磋商就緒盧燾即將通電辭職而由王文華正式繼任又聞政府昨接貴州探報據稱盧燾鑒於劉顯世王文華舊部軍隊多圖趁隙推翻個人故將所有前定北歸手續以及反對粤滇首領主張一律停止並擬定暫行辦法以便仍守自主惟任可澄堅勸盧氏表示明瞭態度否則個人即將離黔 
[財政部要人之辭職說]  
　　日來財政部總次長及公債庫藏兩司長俱有辭職之風說公債司長盧學溥且已正式表示外間遂有謂此爲財政將見破産之先兆而諸氏之辭職俱原因於財政困難者據深知該部内情者言其實殊不盡然該部司長各缺以公債司爲最美盧學溥以前清錢榖好手爲該部要人歷年積家至數十萬旣已有恃無恐頗不肯以尋常司長自居舊曆年前因該司有項四萬元之欵發生處分問題與次長汪士元意見相左汪竟以獨斷行之盧氏遂大發牢騷憤然請假回籍繼之以辭職之表示周自齊以公債司情形複雜驟易生手頗覺不便派人向盧勸解意思業已活動事爲汪士元所聞以盧氏去而復留於自己面子大下不去於是提出辭意以相抵制此汪盧兩氏先後辭職之眞因與財政問題並無直接關係者也惟庫藏司長張訓於舊歷年關各督軍代表坐索欵項之時曾賭身發誓許以轉過年關必定付欵費盡唇舌始得各代表寬許率領衛兵而退今元旦已過欵項仍毫無把握倘索欵者捲甲重來其勢必不良善屆時當受何等窘辱殊不可測不得已乃欲以辭職避眼前之災此則可謂受財政問題之影響者至於周自齊之自身以目前財政情形而論雖有幹不下去之勢然其心尙熱似不至决然舍去觀其對於汪士元盧學溥兩方挽留之殷亦可見尚無撤手之意也 
　　又聞北京某報記者十二日上午曾訪周氏於其私邸與談整理内債問題據周氏所談此事經政府與金融界協力結果經過數次會議後似已略有具體辦法不久可見實行且有與紙幣之準備金同時使之基礎鞏固之計畫總稅務司對於此事亦竭誠相助故歐美各國皆甚贊同惟日本方面似有要求内外債同時整理之意軍人方面對於整理内債之計畫亦大致贊成曹張兩氏似曾表示如政府果有確定辦法不妨犧牲目前之利益前一日周氏並與靳總理會談靳氏曾謂關於財政金融問題旣有辦法即當大家合力幹去周氏又言次長汪士元人極幹練彼必竭力挽留將於今日下午赴津勸其回任蓋財政上現在並非無辦法自當大家奮力進行若至絶無辦法或有辦法而無可實行則自當同時下野云云觀此可知周氏現尙處積極態度外傳辭職之說殆非事實也 
[美使希望維持無線電契約]  
　　大陸報十五日北京電云駐京美使克蘭接奉華盛頓國務院關於英國反對美國無線電台設置權之公文當即轉致中政府略謂英美兩國政府現正磋商和平解决之方法在磋商結果未發表以前請中政府忽採行更變現狀之舉動蓋美國國務院恐中政府爲英日兩國壓力所逼而註銷美商合同也文内聲明在華美商與他國商人享有同等之機會此種原則爲中政府所承認云云但並無美政府爲美商後援之語中國當道接此文後即告美使現有合同决無註銷之虞其意殆謂此事靜待英美政府解决也日人則極注意之如美商如願以償日人將設法阻其合同之履行而以碍及三井專利爲言 
[外交團表示對關餘態度]  
　　字林報十五日北京電云外交團已發正式佈告聲明北京政府爲外人所承認之中國唯一政府今旣反對撥付關餘則現存與將來之關餘自未便解付云云查外交團正欲允將關餘撥付適某國政府根據上述理由反對交付遂有此結果駐京之廣州代表希望關於此事之誤會可完全袪除而廣州政府應得之經費可用於特别用途如整頓粤省幣制開辦西南大學修築道路並撥二十五萬元爲北方賑欵等事粤政府已將上述辦法逹知總稅務司安格聯氏 
[京學界反對起用張勳]  
　　北京學生聯合會因政府任張勳爲林墾督辦昨日上書府院請收回成命呈文如下近讀明令特派張勳爲熱河林墾督辦不勝惶惑竊起用張勳爲法律興廢所關國家安危所繫不敢不披瀝悃忱上逹聰聽我總統總理服務民國自宜恪遵典常張勳威脅總統解散國會首倡復辟顚覆民國犯不宥之罪宜斧鉞之誅前經特赦已爲逾分今復登庸更越常規爲民國即不能起用復辟罪魁起用復辟罪魁即非所以愛護民國職責奚存所司何在此不能不懇請明察者一也即曰張勳才堪大用政府棄短取長正所以愛護民國而夷攷事實殊爲不然張勳才旣愚下性復凶頑兵至南京民無噍類徐州駐節四野騷然挾衆入都人民如驚市虎潰兵過野鄕里似遇貪狼再用難堪理已明甚且林墾督辦職在開闢草蕪張勳未習山林罔知牧畜望田疇而搔首對麋鹿以撫髀任窮凶極惡之徒爲虞人典澤之事寗非滑稽之甚日來市井謠傳以張勳非志甘閒散之人政府任用張勳决不止投之閑散之地行將出綰兵符入參大政來日大難正無已時風聲所播遠近震驚此不能不懇請明察者二也自民國締造以來戰以和平爲倡導萬家延頸禱盼期年而積久未有成效者其必有他故在南方諸省皆以擁護共和爲號召今政府正謀收撫川湘而有此任用復辟罪魁之舉重己以違法之罪予人以責難之機以此而謀統一寗非緣木求魚且政府所以統治全國者在於賞罰今乃顚倒是非混淆功罪復辟罪魁即可登用安福禍首寗有戒心來日之犯法徼倖圖一己之利禄而陷國家於危亡者更不知伊於胡底人民以此而離異百吏以此而生心此不能不懇請明察者三也至若疆吏恃權武人干政大力所向政府無能國家之綱紀凌夷本身之勇毅何在瞻顧前途不寒而慄務懇總統總理尊重民國之法律詳察人民之公意明辨事理之是非毅然收回成命罷斥凶頑明示永不叙用國家前途庶乎有豸迫切陳詞伏維鑒察 
[保定發生兵變]  
　　駐紥保定東關外陸軍二十三師之某某兩連因索餉未遂於本月十三夜十二時餘忽然譁變一時槍聲隆隆至二時後始就平靜聞事起後有長官多人從中勸慰故未釀出重大舉動至十四日上午十一時各城依然緊閉聞各官長已允爲設法籌措所有變兵現已一律回營至商民損失情形尙未明瞭 
　　又據順天時報消息十三晚十鐘餘保定東門外駐紥之第二十三師（係第一混成旅改編者）四十五旅突然譁變羣擁出營到處搶掠如樊莊焦莊高莊及附近各村均受損失輕重不等至十一鐘頃攻至南門外擊傷巡警一名（現已抬往醫院生死未卜）各商家被搶者以同泰興錢舖爲最重調查如下同泰興二千三百餘元銅元三萬餘枚定和元烟舖數十元鋪長腿受刀傷兩處某鹽店七十餘元銅元七千餘枚福中公司四百餘元亦有受傷者德勝和雜糧店數十元復生茶葉店百餘元會成永雜貨舖被變兵搶後放火幸未成患聞當夜該師王師長同保定警察廳長等親自率隊帶機關槍數架出城鎭壓變兵等始携械向南逃竄約有數十名幸該變兵等未將子藥庫攻開均無子彈弗敢久持倘子彈充足則保定方面眞不堪設想矣 
[哈滿間疫勢仍熾]  
　　吉省哈滿間鼠疫流行迄未稍殺昨日駐京日使餲派西田至外交部拜訪顔總長由熊垓代爲晤談西田詢問中政府對於中東鐡路及京奉路之防疫關係可否於必要時與南滿鐡路取一致之辦法斷絶交通以防傳染熊氏面答俟商之交通部後再爲答覆據交通界消息邇來滿洲里札蘭諾爾等處鼠疫極盛傳染斯病者不出數時即行斃命外人方面如萬國防疫會及其他洋商對於防疫之舉均極熱心設法防護而中東路一帶之華員華商關於施醫施藥檢查行旅亦著著舉行聞昨交通部亡接到哈爾濱等處防疫事務總辦兼驗疫醫官伍連德報告略謂近日滿洲里札蘭諾爾等處瘟疫流行每日該兩處約死三十餘人現已傳至哈爾濱數日問疫死四人日前由長春來哈爾濱之火車内有染疫者一人長春與奉天相近京津鐡路與奉毘連請先在京奉一帶速爲設法預防勿使疫氣蔓延云云同日又接中東鐡路辦宋小濂來電内稱邇來江省滿洲里海拉爾札蘭諾爾各處鼠疫甚熾哈埠亦有發現傳染甚速東路適當其衝哈爾濱及滿海博札昻溪滿溝安逹對青山八站均已設所防疫實行檢查即長春二道溝亦經停車檢驗上月敬日哈埠萬國防疫會議决由馬日起滿海間火車停售三等客票一二等車非經醫官驗過發照仍不賣票駐哈各國領事一致贊同近日哈滿之間貨車照常運輸客貨亦已止賣一俟疫症稍殺仍舊通行云云聞政府以清季發生斯疫死人甚多耗帑極鉅胥因不知先期設防所致刻下雖在黑省設有防疫及預防消弭辦法究恐一有不愼此症即向内地流行日昨特電東三省各長官嚴加設法如有發端迅即撲滅 
[京聞拾零]  
　　中俄商約將行開議外交界消息中俄通商一案最近俄代表優林曾到外部面遞覆文對我前此提議取消俄境各項苛令之要求允即容納照辦并擬具中俄通商草約五十三條請定期開始談判同時又聲明關於中東路合同問題應由兩國合組特别委員會以解决之聞外部接據前項要求以東路合同係屬交通主管已備文咨詢交部意見得覆再定至商約正式談判因先决問題該代表旣已完全承認擬於下星期内彼此實行開議 
　　浙鄂同請緩辦選舉浙督盧永祥佳日通電請緩辦選舉聞政府接此電後態度仍然堅决聲言無論如何此次選舉終當依照公佈日期辦理一面覆電盧氏解釋理由袪除誤會一面通電各省飭令迅速遵期趕辦一概不許展緩决不因盧氏一電牽動全局惟聞鄂督王占元亦將繼盧永祥通電主張緩辦選舉鄂省各縣知事並已奉有王氏密令不准呈報選民人數似此則選舉前途尚未可逆覩也 
　　賑災借欵之分配率前由四國銀行團所借之賑災借欵四百萬元刻經監督用途委員會開會協議决定分配如下直隸百分之十九京兆百分之十八山東百分之十三零五河南百分之二十二山西百分之十陜西百分之十三零五準備百分之四 
　　贛代表又赴院請願贛人主張自治要求政府罷免戚揚政府雖曾表示撤換戚揚之意而迄今多日並未實行贛人各團體對於政府之猶豫態度極表不滿日昨（十四日）贛省會議員匡世德黄人庸等九人贛社代表湯增璧等三人贛事會代表胡家鳳等三人江西旅京同鄕會代表李安陸等二人共十七人又聯袂往國務院竭見靳總理當派秘書代見該代表等將非撤戚無以安贛省人民之理由詳細陳述秘書面允轉逹乃興辭而出　 
　　尙有要聞二及地方通信轉入後頁 
雜評一 
[督促選舉] [  默]  
　　南北統一與否與空名之國會初無關係他使此空名之國會而可以促成統一者則前之新國會時代早已統一國際地位增高與否與國會招牌之有無亦無關係也使掛此國會之招牌而可以增高國際地位者則前此不但有一招牌且有兩招牌國際地位早已增高此以政府欲辦選舉之表面言之而知其說之無當也以金錢運動選舉不外借債挪欵而已然借債挪欵而可以辦理者則前此之輿論不致譁然反對矣以武人包辦選舉不外支配勢力而已然支配勢力而可以妥協者則今日之督軍亦不致譁然反對矣此以政府欲辦選舉之心理言之而知其說之無當也 
　　吾之此言非反對選舉特以政府所欲辦之選舉非人民心目中所欲辦之選舉耳政府所急急焉欲成之國會旣非人民之所欲而人民所欲成之國會又非政府所願爲且人民中亦有甘心助成政府之國會而不願爲眞民意之國會盡力者然則今日之中國尙何選舉之足言哉 
 
 
 

Page 8

 
 
國内要聞二 
[湘省舊年關之經過]  
　　年關雖過困難未已 
　　湘省因軍事大興金融枯竭公私交困逹於極點去歲自經十二月五日之政變所有各軍欠餉許於舊曆年底各發兩成以後餉項按月照發當時預計軍政各費截至舊曆年底止共需八百餘萬元收入則除田賦釐稅可得二百餘萬元外提徵田賦一年可得三百萬又商由長沙總商會籌設通商銀行以公家産業向該行抵借三百萬元是收支兩抵可以不虧不意自兹以還商家以時局變動無常不敢多進貨物釐稅一項即大爲减色各屬人民以精髓已枯即對於本年應納田賦亦不能全數完清提徵一年更屬無力繳納田賦一項又大爲减收通商銀行雖經開幕然以股欵未齊不敢多發票幣致隳信用故繳歸政府借欵至陽曆二月底止不過數十萬元收入之數旣减少大半支出之欵又有增無减且各軍紛紛追索餉銀緊急異常林支宇迭准總部咨催除通電各知事嚴切催徵田賦外並飭通商銀行迅催股銀以便多發票幣借給政府政府催欵雖雷厲風行無如商民均以無可籌措不能繳齊故政府竟至無法可設惟有將應支之欵减至三四成發給可見政府之窘狀也至商家賬項亦甚困難聞能收到對成者尙不及三分之一現在此陰曆年關雖經度過然影響於本年商業實屬不小聞一般殷實商家因深受去年放賬之痛苦遂不約而同决計本年不輕放賬以湘省商業之衰落更有不輕放賬之資本家是不僅其他各界不能活動即商家之資本不甚充裕者亦將大受打擊目下一般人擬議均料本年開市以後市面必起絶大之恐荒發生絶大之變動蓋危機已露殊難消弭也聞政府亦甚注意於此將於燈節後另定辦法爲有力之救濟云 
[開封陰曆新年之所聞]  
　　政界各機關於舊臘三十日起遵例休假三日新正初三日照常辦公但開封方面舊年觀念極重各機關人員距家較近者多於放假數日前紛紛旋里僅留一二主任人員或書記撑持門面警廳以年關正值戒嚴期中（開封自發生學潮後訖未解嚴）佈告居民於元旦祀神之際不得燃放花爆以免發生意外又出一佈告嚴禁賭博不得藉口年節大開賭場然元旦昧爽爆竹之聲仍陸續不絶但無燃放大爆及連珠爆者至於賭禁官場中且乘機大叉麻雀某議員某科長等均一擲數百元其豪興固不減北戴河諸闊老也街頭巷尾三三五五鬥葉子戲者觸處皆是女子亦多習此警察熟視無睹各公署會所均懸旗結彩較之陽曆元旦熱閙百倍市面上時有武裝軍士荷槍梭巡以防意外 
　　商界商界於舊臘年底結束賑目自元旦日起一律閉門停止營業無可紀述唯元旦之前一日豫泉官錢局以現洋缺乏發行新印一元紙幣五十萬元以資周轉初尚無人介意嗣有持新發紙幣赴官錢局兌現者局中司計竟不准兌事爲外間所聞紛紛索現郵局及官錢局門首爲之擁擠錢商一律閉門停止交易市面大擾旋經督軍省長會銜布告商民准新發紙幣一律兌現當晚即恢復原狀說者謂此事若至下午不能解决開封必發生絶大危險 
　　災民開封市面上聚集災民甚多街頭巷尾到處皆是呼號之聲慘不忍聞余之寄盧每日至少有四五十名乞丐枉顧元旦之次日晚行抵南書店街河道街土街一帶點計道旁所見乞丐數目共三百二十七人然途間所經不過里許即此可見一斑年節中城内外設男女粥廠五處專爲施行急賑起見一在城内西北隅孝巖寺一在北倉均爲女粥廠宋門外粥廠三皆男廠領粥者須持竹籖按籖給粥每日早三四點鐘即有多人在廠外環守鵠候領粥有候至日晡尙有未得一粒者有因久候餓甚力疲倒地被衆人擁擠踐踏損傷肢體甚至殞命者又聞粥廠中人有售籖漁利之說亦開封年節中一最慘苦之點綴品也（二月十三日自鄭發） 
[南京快信]  
　　王省長因募振欵事昨日（十五）下午三時柬邀軍警政各機關長官紳商學各界領袖駐寗英美日各國領事及各敎會西人共到八十餘人首由王省長報告北方災區慘狀繼述中外人士公推總統爲國際賑濟會會長現擬將全國籌賑機關歸併辦法一律以期進行一致王遂提筆親書捐欵一千元中外來賓有捐五百元四百元三百元二百元一百元不等約共捐二萬餘元四時散 
　　齊督王省長因外傳蘇省亦有停辦選舉之謡昨特致電中央報告蘇省籌辦選舉刻正積極進行一俟籌備完竣即續電陳報 
　　内部因閩浙各省有停辦選舉主張恐與選舉進行發生障碍特派僉事邵在方南下接洽昨過寗赴滬 
　　張宗昌所部在贛遣散昨有兵士六百餘名由江輪運抵下關即由軍警押至浦口上車遣送回籍 
　　省立法政專門學校校長前經敎廳改委錢崇威接充錢堅持不就現擬改委單毓華（眉叔泰縣人現署大理院推事）接充單已於昨日由京抵寗 
　　齊督電召馬玉仁來省有所商榷馬昨復電即日首途淮揚鎭署日行公牘派旅長馬玉懷代 
　　熊克武昨電齊督表示傾慕意並稱即派王希閔來寗竭誠晋謁藉訴衷曲乞賜延見 
　　閩李厚基派辛桂芳來寗謁齊督有所接洽 
　　禁米查驗處曾樸請辭職省長不准現改假一星期聖公會舉行新年佈道會講題爲新年感想聽者頗衆昨滬寗車運來由法回國華工三百八十餘名當由江寗交涉署會同軍警彈壓在浦遣送回籍 
　　奉直會館日昨舉行團拜禮王省長胡敎廳長王警務處長均到王省長演說以道德勤儉相勗勉四時撮影散會 
地方通信 
[蘇州]  
　　飭查損壞電桿蘇州電話自去臘被狂風大雪將桿線吹折後迄今尙不得通各界咸感不便昨日王道尹特訓令警察廳飭區調查各該轄境電話線桿被風雪損壞者共有若干開册具報以便飭速修理又李廳長以新電氣廠路燈業已陸續開火電話桿交線尙未修竣偶有不愼危險異常特通令各區署遇有境内新燈開火隨時具報以備查考 
　　造報民欠丁漕吳縣知事公署奉財政廳訓令畧稱元二三年民欠丁漕已奉部准一律豁免仰卽造具清册連同印串呈候查核其四年以後民欠仍責成各該縣切實催征報解温知事奉文後當即飭由徵糧員將實欠在民之丁漕詳細開列清册並將所有印串一併檢齊於昨日呈送財政廳鑒核矣 
[無錫]  
　　典舖失竊縣屬天上市堰橋鎭咸德典於陰曆正月初二日夜間被賊挖洞而進潛入包房竊去衣包數個内皆細軟衣服共計約值洋千元左右翌日該典覺察賊已逃逸無蹤當卽報告典東薛某立即赴縣署報告請求跴緝 
　　麵粉市况錫地各廠麵粉自開春後紅盤價目即行提漲探其原因以滬上價目略好麥價稍硬之故兹將紅盤市價録下茂新緑兵船二元八角紅兵船二元七角麩皮二元六角五分九豐緑山鹿二元七角八分紅山鹿二元六角四分麩皮二元六角泰隆緑鷹球二元七角八分紅鷹球二元六角六分小袋麩皮一元三角 
[鎭江]  
　　組織麵粉廠巨商胡邱二君近爲振興實業起見集股五十萬元於鎭郡對江之瓜洲鎭組設振豐麵粉廠一所藉資提倡刻已購地建築廠屋矣 
　　諮議將委團長前駐鎭七十五團團長張易軒於去歲改編時辭職赴寗曾奉李故督委任爲軍署諮議現在齊督軍以張君才堪大用不能置之閑散將擬任爲某混成旅團長不日即可發表 
[揚州]  
　　八中招考事務生省立第八中學校長李更生近以校内事務需人特仿省立五師辦法訂十六日招考事務生佐理該校事務　　街董討論築路街董曁保産聯合會同人爲運河屆闢徐凝門至霍家橋馬路事於十四日假公園蝴蝶廳公同研究與轅門橋等街商市有無影響蒞會者近百人錢祥保主席報告前情由胡顯伯等發表意見經衆公决請該局於自主之路線外添闢支路通鈔關以便商旅當推定胡顯伯錢瑞生十七人分向該局請願 
[嘉興]  
　　新年商况嘉興各商號對於庚申年營業之盈虧業已盤查清楚類多開銷有餘繼續營業惟沈姓京廣貨號因周轉不靈於去臘倒閉黄姓帽莊因成本虧蝕過鉅故亦將營業停止其餘永大襪莊順昌商貨號等均以成本關係於辛酉年起縮小營業範圍以節開支 
　　米貴影響平湖去歲因米商私運漏海致米價飛漲演成搶米風潮幸軍警維持得力不致釀成鉅禍現米價又漲至八元左右一般游民造作種種謠言聳人聽聞因之各米商咸有戒心官廳已出示禁止一面飭警曁拿造謠之人解案懲處以定人心 
[吉林]  
　　金融界之消息數月來永衡小洋票市面罕見需用者頗爲艱難詢諸錢商謂官銀號近漸收回停止發行運赴長春者不少更因小洋票有開行之說商民多收存居奇以故缺乏惟就我人所知開行之說實屬不確其流往長春各處容或有之現在該號旣經印有小影新官帖與小洋定有官價同一流用故該號亦無必發小洋票之必要也又聞去歲省中各種商業生意優良者周有然受金融影響以致賠累不堪停止營業者尤居多數兹據錢業中人云十三日爲各商開市之期錢商如峻興源永和銀義東生等數家業已報閉矣 
來函 
[蘇州潘律師來函]  
　　申報館主筆先生大鑒逕啓者頃閱貴報二月三號蘇州欄登載該當事人與律師惡作劇）一節殊非事實查此節事實該當事人於民國九年六月二十八號來所延請時親立委任狀言明代理控訴公費洋五十元因其子被殷阿六等拐賣婦女楊朱氏一案牽涉寃枉之至不服吳縣判徒刑三年本律師當即再三詢究據該當事人云如有共同拐賣事實情願辦殺决不敢欺朦於貴律師前本律師鑒其來意誠懇信爲眞實故而依法受理曾無允其可减刑期二年之說即公費亦非一百五十五元高廳判决亦非目前尙在去年九月二十八號朱錦波之母病廢已及十年絶非憂急成病警區因該當事人來所騷擾糾衆毁損將其解縣嚴辦並非將兩造一併帶所種種登載皆無着落好在該當事人早經縣署押所待罪矣可以不生問題當去年九月二十八高廳開庭本律師負病上庭竭力辯護無如其子被楊朱氏及共犯殷阿六金金壽等咬定證實本律師反覆辯論終是愛莫能助及至宣告加判二年如是情形係本律師受當事人之蒙蔽理應向其交涉賠償名譽且律師非我一人受理當事人之事件亦非我一人詎有曾允减輕刑期二年之理至於勝負係當事人之自作非律師所能構造該當事人對於高廳加罪判决已越半載而今忽有此種不法行爲恐其中另有主動記者高明必是我言本律師素稔貴報光明磊落用敢直陳請將蕪詞登入來函門内以釋羣疑律師潘志逹 
 
 
 

Page 9

 
 
   
 
 

Page 10

 
 
本埠新聞 
[洋莊茶銷路稍有活動]  
　　滬上業洋莊之各茶棧連年營業不振有一落千丈之勢上年度紅茶存底竟至十剩八九緑茶亦僅銷十之三四故存貨有三十餘萬箱之多自新正以來日前（星期一）祇謙泰昌茶棧開出紅盤數百箱價尙中平至昨日第二次開盤恒記·忠信昌·永盛昌·同春·謙泰昌等售與錦隆·天祥·美昌·禮昌·化威·天裕·謙義·等各洋行計大帮七百九十一件祁紅三百八十三件又貢熙盾熙等八百零三件熙春茶價較上年市盤漲起三兩其餘亦漲起兩餘似有轉機之希望矣 
[去年茶市之經過]  
　　去年茶市之疲實所罕見計到貨共有緑茶路莊十六萬二千箱熙春二萬五千箱平水十二萬五千箱紅茶祁門六萬一千箱寗州紅茶一萬二千五百箱兩湖四萬箱比之前年計緑茶到貨已減少六萬六千箱紅茶到貨減少十二萬五千箱乃銷路極疲即此數萬箱尙未銷脫半數緑茶銷去百分之五十紅茶則僅百分之三十而已去年山價各路尙稱平穏成本較輕出品優良關稅免徵而洋裝銷路反沉寂如此其原因不一面足紅茶及緑茶熙春向恃銷往俄國去年俄國内亂頻仍交通滯阻無從推銷紅茶大受打擊即以此也熙春緑茶由印商經阿富汗轉道故尙存一線生機又以羅卜價跌祇可以貨晚貨（以茶易皮）以此印商亦事觀望不敢多辦統計銷去不過四千箱價高僅三十二兩中莊貨近已落至十四兩云緑茶平水及路莊大盤向銷美國乃去年初運銷美國時適在匯價高昻之時故成本太重未易脫售又以美國内部經濟界紊亂銀根緊急故存貨山積毫無走動以此續辦遂絶價亦一落千丈平水由三十兩落至十八兩路莊大盤由三十二兩至十八兩據該業中人云平水茶連年虧耗今後希望固甚微也茶市極疲之秋然亦有稍稍獲利者如緑茶中之高莊珍眉則銷路頗旺價格日高亦一特色也因此屯溪婺源之二三高莊得珍眉調劑折耗或可倖免至如副貨緑茶路莊如季眉芽雨等則市面疲弱已逹極點價格低至八兩則以英法兩國存底均多故走動不易也去年出口華茶自元月至九月止計紅茶三五一七九擔緑茶一二○八一七擔紅緑茶磚四三三七擔茶葉五○四九○擔茶末一百○三○擔茶梗五九五○擔 
[中國歷年出口之樟腦]  
　　樟腦向爲中國出口貨大宗之一每歲增加額甚鉅計民國八年輸出總數較之七年幾增加五倍之多價則稍削查歷屆關册所載自民國二年至八年輸出額加至二十倍有餘亦出口貨中所僅見也 
　　樟腦出口以運銷美國爲最旺歲值關平銀四十五六萬兩之譜日本次之而每年增加率甚高計自民國五年至八年數額自四五担增至三三八四担其年共值關平銀二二○七○二兩其餘率由香港轉口至歐非等國在民國八年計值關平銀八十七萬五千餘兩本國出産地以長沙漢口九江福州廣東等處爲著用處則大部以製照片及影戲片爲最用以製藥數亦不少左表列每年輸出之總數及估值自民國二年始 
　　年份　　　担數　　　　估值關平銀 
　　二年　　　一八五七　　一二九三五二兩 
　　三年　　　一八一○　　一三一五七四兩 
　　四年　　　一三一八　　　九八○七五兩 
　　五年　　　二三七七　　一八一六七三兩 
　　六年　　　三五四七　　二六一九一八兩 
　　七年　　　五七四二　　四二八○七四兩 
　　八年　　二三○九三　　一五九五三一三兩 
　　又譯經濟報云在民國七年共輸出樟腦七六五六○○磅值關平銀四二八○七四兩至本年元月則已漲至每磅值關平一兩左右云 
[吳淞開埠之計畫] 分段開河築路 
　　吳淞開埠議分三步入手先從埠界以内規定輪埠工廠市塲地段及發展淞滬間之電氣事業與道路交通其次助成滬紳聶雲台榮德生等請辦之寳山新港從眞茹桃浦以至寳山採淘江開一寬大幹河此舉不但振興商業兼使太湖暢洩有途於江浙水利大有裨益三從淞口沿長江經瀏河至常熟過元和塘到蘇州沿鐡路轉至上海築一長途汽車道並就福山狼山間籌設輪渡以闢腹地交通張督辦到淞開局後即專輪由常而蘇察看形勢昨日已由蘇乘火車至錫勾留一日再至鎭江揚州高郵等處查勘運河工程滬寗路局特備花車在車站候用張督辦回淞之期當在元宵節後矣 
[青年會廿一週徵求會開幕紀]  
　　聶雲台余日章演說 
　　青年會現舉行二十一週紀念徵求大會昨晚八時在該會練身房行開幕禮到者約二百餘人由該會鈕立卿·徐可陞·陳維新幹事等招待其秩序如下（一）該會會長王正廷君致開會詞略謂此次開徵求會係自今日始三月十二號晚八時止共計三星期半徵求會費三萬五千元捐欵一萬元共四萬五千元廣徵會員共增人格之修養並以擴充會務服務社會亮爲公衆所樂助其成也云云（二）蔓物斯君演幻術甚有趣味（三）該徵求會總隊長聶雲台君繼起演說先致謙詞繼述在美國所見關於青年會之情形謂前在美凱薩斯城曾參與其所謂商會之青年會員會議蓋該城商會中有老年青年兩種會員而所謂青年會員實爲地方上各種重要商業領袖人物雖多爲五六十歲者實因其精神充足富有辦事之能力也當參與該會時曾見有某銀行經理提議爲地方各種公益要事合併募捐共募七十萬元時適美國商業衰弱爲歷年所未有而在該會塲之所謂商會青年會員咸踴躍認捐立行募足其精神眞可佩仰也又聞當大戰時有向威爾遜總統建議組織戰地青年會者預算須募捐三萬萬元爲數甚巨且僅限一星期内募足卒由英國全國青年會倡募於一星期内竟募得三萬萬四千萬餘元此種情形說來恐有以爲如西游記者耳聶君末復申述體育與商業之關係謂不注重體育者凡事萎靡一無所成欲有大企業誠不可不注重體育也聶君巨爲明中國之貧弱在道德問題願人咸努力提高服務社會之興趣並期此次徵求會之美滿云（四）青年會全國協會總幹事余日章君演說謂曾預受王正廷會長之囑申述徵求會員之方法思維再四竟覺無可述者雖然諸君請思之愛國心爲人所同具唯然故同思救國救國云者亦豈徒開一會發一電所能成事哉是必賴乎實行實行之法奈何學問歟能力歟金錢歟試觀所謂賣國賊者何一非有學問能力金錢而竟若是故自余觀之唯一救國之法在修養人格青年會者以德知體羣四育修養人格之塲所也故徵求一人入會不啻增加一人得有完全人格之機會徵求會員之法在是救國之法亦在是矣願與諸君共勉之（五）該會幹事報告此次徵求會中有紙製大時計一件長江流域地圖一幅（因此次隊名爲該流域之大城名圖中十城有塔徵求分數愈多者塔級愈高）温度表十件皆所以表明徵求分數者凡來青年會之人可概見之云云 
（六）茶點散會 
[華東基督敎教育會年會續紀]  
　　蘇皖浙三省基督敎敎育會在本埠新天安堂開第八屆年會三天前日（十五）爲第一日討論詳情已載昨報昨爲第二日仍上午九時開會十二時閉會仍由滬江大學校長主席到會百餘人討論節目（一）報告各校經費狀况（二）討論中學校敎授中文之方法（三）社會服務問題分三類（甲）敎育類一·籌設義務夜校二·假期義務夜校三·演說四·通俗圖書館（乙）道德類一·籌設主日學校二·德育演講三·拒賭會等（丙）隨時增設各種有益社會事宜（四）敎育部特派代表任鴻雋博士演說（五）報告農工敎育現狀（六）中華書局開國音留聲機（七）中華衛生敎育會幹事報告會務（八）唱詩讀經祈禱下午二時開會四時閉會先由商務書館黄警頑分送提倡國語書藉英文傳單討論節目（一）樂博士演說中國學生之過激主義（二）趙碩士演說中國敎育之行政制（三）郭秉文博士報告江蘇敎育會年會紀晚九時新天安堂開映影片以娛各校代表云 
[援救閩學生之再接再厲]  
　　閩學生劉開祥等九人被拘後曾由全國各界聯合會全國學生會各路商界總聯合會福建旅滬同鄕會廣肇公所等團體聯派代表毛一豐王宗藩等設法援救並面請譚檢察長請爲保釋譚檢長面允並不解閩不久可以釋放乃至今爲日已久尚未釋出該學生等在押患病各團體爰又具繕禀函再爲請求原文録後（一）五團體請保公呈爲拘押日久環懇准予保外候審事竊閩粤籍學生劉開祥等九人前由福建李督軍指令閩檢廳派員來滬會同鈞廳拘押在案查該生等在閩時提倡國貨最力素爲閩省奸商軍閥所切齒者此次李督竟不惜干涉司法指令拘捕借題周内爲一網打盡之計幸蒙鈞廳明察就滬開始偵查理應靜候决定惟念該生等多在未冠之年素具愛國之志現久受覊押於身體及精神之自由實多妨礙不得已懇請鈞廳在偵查未經决定以前准予代轉高級官廳迅賜核准保外無任感激待命之至謹呈上海地方檢察廳廳長譚全國各界聯合會全國學生聯合會各路商界總聯合會廣肇公所福建旅滬同鄕會署名（二）廣肇公所福建同鄕會致譚檢察長函敬啓者粤閩籍學生劉開祥等九人前被貴廳拘押一案業奉司令部電令貴廳就滬偵查勿庸解閩俱見愼重法權之意曷勝感佩惟迄今五十有餘日本案偵查手續想已完結該生等無有犯罪確證自應迅行解釋以恢復其自由此爲保持貴廳威信計亦必不願本案故事挨延使莘莘學子多受精神上及身體上之痛苦也近知該生等因拘禁日久神形異常憔悴身上均染有疥瘡之疾而許世雄一名并患肺病若不及早出外療治恐成癆症且將染及同獄素仰貴廳長仁明對於本案必能洞察隠微伏乞迅賜决定早日開釋不勝籲懇待命之至此致上海地方檢察廳廳長譚廣肇公所福建同鄕會同啓二月十六日 
[航務消息零拾]  
　　英國郵船公司在去年建造之新輪共十九艘總計噸量二十萬三千四百五十噸現在已經造成·與將近落水者共十三艘運量爲十五萬二千二百五十噸其中以四輪行駛中國兩輪添航新金山兩輪加入南澳航路尙有五輪未詳至未造成之六輪今正在廠中趕造其運量共爲五萬一千二百噸 
　　本年英郵公司又增添經理埃及郵船一家KhedivialMail　S.S.CO.共有已經航駛之郵船十一艘又尚在製造者四艘其路線則自亞歷山大·至君士太丁一面自紅海至安抵爲止 
　　日本於歐洲戰爭時曾没收敵船多艘現有五千七百噸之德輪一艘賃歸日本郵船會社經理專駛上海至歐洲間該輪不乘旅客專運客貨兹已改定名稱爲水户丸定下月十五日由日開申十九號在上海開赴英國云 
　　荷商好時洋行經理之南洋班輪去年來華航行者祗芝加奴·芝利汪·芝薄度斯等三輪聞本年該公司尚有芝賽羅克·芝普乃斯·芝利太瓊·芝肯罷·芝脫羅姆·芝森第埃等七輪次第加入行駛上海至爪哇間云 
[日水兵將在浦東舉行槍操]  
　　江蘇交涉公署昨准駐滬日本總領事函開據敝國遠藤干歲軍艦艦長函稱本艦水兵擬於本月十七日起至月杪止擇晴天六日在浦東海軍用地内舉行槍隊操練請轉致該管地方官曉諭居民以免發生誤會相應函逹等情聞特派交涉員許秋颿已函請淞滬警察廳曉諭附近居民一體周知并函復日領查照云 
[移提巨匪不合手續之滋擾]  
　　通海劇盜施崇狗此次在法租界刦物爲探捕拘送法公堂訊判引渡地方廳訊辦後即經一百五十一團三營營長唐立臣到廳要索該犯奉諭呈騐正式公文方可照准在案兹悉唐奉諭後非但不返通海昨午又至地方廳盤踞强索施崇狗聲稱非逹目的不去譚檢察長以該營長毫無法律知識當向一再開導後經譚廳長給以公函一角唐雖告辭聲言明日再來云 
[外報紀銀市之將來]  
　　倫敦孟台格公司十二月三十日銀市週報云銀市現狀大都仍屬人爲的性質本月二十四與二十八兩日期貨現貨皆爲四十二便士銀市近來殊不穏定其接連兩日毫無變動者尙屬九月十八與二十兩日事也每日貿易不少大都係對中國匯兌所致如謂中國眞缺現銀則不近情理蓋現有一千萬盎士在途運往中國而上海存銀又復異常多也約一年前中國内地確有銀荒之感覺但此事態今日已不存在銀之前途繫於中國興銀之關係印度市場已購銀若干裝往印度但印度非至春季未必有吸收大批之望因印度婚禮之籌備常在春季也若此間銀價落至每盎士等於美金五角則墨西哥之産額必縮減若干此非謂銀價必不致落至每盎士等於美金五角之下凡無人過問之物品常須犧牲成本今歐洲之銀供給過多中國想亦如是如世界皆不缺銀則産額不減將使其價至無利可獲之程度也 
[友華銀行銀市報告]  
　　中美新聞社譯友華銀行十六日報告云昨日倫敦銀價近期跌一先令二便士遠期漲一先令八便士紐約銀價跌至六○又四分之一倫敦紐約滙價漲至三九二此間今日定價與昨同惟金圓漲至六三半開盤時市况堅定交易價金鎊三先令五便士金圓六六半午後投機家停止活動金鎊漲至三先令四便士金圓六五半海外銀價仍鬆動 
[外商公司分給股息彚紀]  
　　東方紗廠去年獲凈利一百四十八萬九千零八十三兩有零連前年滚存之欵十二萬八千一百六十八兩五錢六分共爲一百六十一萬七千二百五十一兩七錢一分除去總經理酬勞十四萬八千九百零八兩三錢一分外餘一百四十六萬八千三百四十三兩四錢前日由董事會議决分配如下股息除上半年已發每股一兩二錢外續發下半年股息二兩計二十一萬九千九百二十股共發股息七十萬三千七百四十四兩公積金八萬三千九百二十四兩二錢二分保息金十萬兩折舊金二十五萬七千九百六十七兩五錢五分滾存新賬三十六萬二千七百零七兩六錢三分經此分配該廠預備金與折舊金各逹一百萬兩 
　　會德豐駁船公司董事會前日議决發給去年下期股息計優先股一萬股每股發息三釐半普通股二萬股每股發息銀四兩 
　　業廣公司董事會前日議决發給去年下期股息七釐連上期股息合計之共一分二釐 
[舊曆庚申年合業盈餘之調查（七）]  
　　煤炭業煤炭業之屬於公會公所者南北兩市大小共計一百七十二家其營業性質約分三等最大者爲專做批發之行家次爲兼做門市之行家再次則爲專做門莊之店家常年生意爲數頗鉅前三年間因歐戰影響歐美來貨斷絶日本來數亦少價格飛騰故該業獲利之厚爲各業冠上年度營業春夏雨季市價雖稱平穏而入夏後已受米貴影響此後洋釐步跌加之開平公司煤價減價故有大非昨比之嘆兹將該業上年份盈餘概數擇尤録下（專做批發行家）義泰興餘十萬五千湧記七萬裕昌·敦大·各四萬愼昌·信義公·泰記各一萬八千榮昌·宏順·義成新各八千（兼營門市之行家）三和新一萬森茂·立大·森盛和各七千永昌·仁記·成泰各四千（門市店家）煃太·同和·人和·恒大成·各三千五百元聚順·泉泰·捷成·志大·順發·汪萬利·各二千瑞大·成康·榮昌興·源成·義昌各一千元餘均平平 
[中華銀行去年之盈餘]  
　　本埠中華銀行去年第九屆結帳計獲純益金十一萬五千有奇股東應得紅利約占股本百分之十八華商銀行中可列入優選矣其營業趨向夙尙穏健而行務之進行頗爲活潑現任經理江少峰氏曾遊歷外洋學識與經騐均富對於該行内則擴張滙兌押欺等業務外則聯絡社會故該行營業前途之發展尙未可限量也 
[公共租界中區之排穢陰溝]  
　　公共租界公共工程科主任葛福來氏去年十二月十四日繕就詳細報告條議河南路以東中央區域安置排泄穢物之陰溝辦法並繪圖說明之其工程約分三段一爲支溝筒置於中央區域各路下借重力之作用將穢物傳入總溝筒二爲總溝筒置於黄浦灘·黄浦路·南潯路·狄克思威路一帶而逹清除場三爲抽泄溝筒分置六處所用抽機約需英金二千六百鎊葛氏報告中請工部局於一九二一年預算案列入此項開辦經費銀十五萬兩以便進行工部局議董已採納此議列入本年預算云 
[外洋輪船進出口行程記]  
　　英國郵船公司經理印度輪船啞鴨家號Arraton　Apcar此次由喀爾格逹來申裝來進口貨共有新蔴袋九百餘件蔴皮五百餘件青鉛一千一百餘條雜貨一百十件本日卸清各貨即開往日本門司順道還印又美國鋼鐡公司去年十二月十八日在美國摩勃爾城開出之貨輪Craster　Hall克賴斯探號昨得電報該輪業於星期二至日本神户刻已開往門司將於二十一號抵滬該輪爲意斯瑞Isthmian公司之船舶此次來華運裝者爲大宗鋼鐡機件又藍烟囱公司之茄探爵士號Knighn　of　Garter自一月十號從英國利物溥開出後先赴檳榔嶼及日本之長崎横濱後到上海故來滬時須在下月之二十號定三月二十四日開還歐洲又有意度門斯號Idomenus自上月十九日由英國出發亦先至東洋次來上海大約須至四月初旬始可由申開還利物浦又有德丹號從一月八號離開利物浦後刻在星加坡方面本月下旬可以抵滬定出月一號開往日内瓦及干巴尼亞云又有日本郵船公司之竹島丸昨由東洋到申乘來旅客共有八十二名内有華人翁榮溪·温永泉·李寳籐·等十八名日人青木籐·中村久吉·齋籐太一·渡邊等四十餘人其所載進口貨紗布居多餘爲洋紙雜貨共有一千五百噸 
[國内輪船進出口貨之調查]  
　　進口貨寗紹公司之新寗紹輪船昨由寗波裝來黄豆八百三十五包鐡桶八百四十只竹木二百十件螟蜅一百二十七件草蓆二百零六件柏木一百二十二件棉花一百包木屑五十袋漿粉四十一包煤簍四十一只雜貨七十七件（長江）招商局之華大輪船近由長江各埠裝來之貨有青蔴三百件碎紙二十八件黄絲十件牛皮十件雜貨四百三十七件又有怡和洋行之聯和號昨由長江運來米豆芝蔴六千五百五十三包鵝毛四十件（烟津）太古公司之通州輪船昨由烟津裝來紅磚五萬二千塊精鹽三千三百六十包棗子一百八十七包冬菜五百簍煤二百四十噸馬尾一百七十三件駝毛三十一件汽筒三十七件生梨五百二十八簍毯子三十五件皮二十五件針菜八簍杏仁蔴菇九件古玩三件雜貨一百十四件 
　　出口貨（寗波）寗紹公司之新寗紹輪船昨日裝赴寗波之貨有麫粉二千六百包點鋼六百塊石粉三百包土酒一百五十壜甘藤三百三十六梱香爐一百六十件白米二千三百十五包洋布二百八十九箱肥皂二百四十七箱玻璃一百五十箱鹹魚三十五件木板四百四十七張鐡二千二百擔雜貨二百十一件（港粤）太古公司之浙江輪船昨日開赴港粤因須經過厦門故有裝赴厦門之貨計麫粉二萬八千包白米一千一百十六包花生餅五百件粉絲二百六十六件洋布紗三百八十五件瓜子二百包芝蔴一百六十包紙頭二百二十件烟葉一百四十四件生梨三百七十簍栗子三十包針菜二十件雜貨二百十二件又裝赴香港之貨有黄豆三百八十二包紅棗三百六十七包油三百桶猪油一百十八桶木耳二百十五件土酒一百　白果九十七包藥材六十七件海蟄六十件蓮子七十六包生梨蘋菓三十四簍瓜子四十三包羊三百三十只綢子四件雜貨一百七十一件裝赴廣東之貨有黄豆一千八百十二包生仁八百五十三包白米四百零四包棉花二百五十五包糖果二百十八箱石羔二百包香烟一百三十箱羊一百五十只土酒一百四十壜藥材二十一件粉絲二十六件雜貨五十五件（烟津）招商局之新銘棆船昨日開往天津裝去之貨有柑子一千九百四十五件麫粉一千包白米五百包紙頭二千四百件洋布九百三十八箱糖四百五十一包洋夾子三百箱鐡四百八十八擔雜貨四百十二件又有太古公司之奉天輪船亦開赴烟津因經過威海衛故有裝赴威海衛之貨計洋布八十箱紙頭九十二件桐油二十桶窰器十件雜貨十五件裝赴烟臺之貨有洋布一千二百零七箱香烟八十七箱銀子十二箱火爐二十三件鋼條二十件雜貨三十一件裝赴天津之貨有洋布一千七百零七箱桐油六百零五桶糖菓三百三十八箱糖二百八十七包茶末七十二件白蔴五十件信石四十塊磁器三十四件鐡絲板一百九十件機器一百五十一件洋酒一百零八箱食物一百零五箱棓子五十二件烟臺五十五件肥皂二十五箱土酒五十壜醬油三十𩬧電料五十二箱藥材三十件書籍三十三箱冬筍三十八簍漆油一百二十六桶汽車二部鐡板四萬零五百擔雜貨三百八十六件 
[江安輪將行試車禮]  
　　招商局前向耶松廠定造之長江班輪江安號已於昨日全部工竣定於下星期二（即二十二日）上午十時半行試車典禮已由招商總局發柬遍請軍政紳商各界屆時前往參觀船上並備有茶點軍樂等助興聞是日該輪試車行程先由虹口招商局中棧碼頭啓椗駛赴吴淞復由淞口三夾水外繞駛一週然後起程返滬追定時刻爲下午四句鐘云 
[放行過境皖米之省令]  
　　江海關監督接蘇省長訓令云准稅務處咨開前據金陵關監督呈稱英商援照鐡路辦法要求由南京輪運皖米復出口一事據代理總稅司請咨都轉行江蘇省長對於已在南京卸載及由民船運寗之皖米特准發給護照允由寗裝輪運往天津以資通融並面陳民船運皖米經過南京及在南京卸載者多屬待運至津供振濟之用現在津浦鐡路供不應求如准裝輪自屬迅捷等語本處當以此項米糧車運旣多濡滯自可通融輪運以期便捷咨行財政部核復在案兹准財政部復稱當由本部照録來文咨准江蘇省長復稱此項過境米如能查明確非蘇米似於蘇省禁令及地方民食當無窒礙前據金陵關監督呈據英商太古公司以有米商在皖省和縣當塗兩地購運米榖運至浦口因貨車不敷周轉擬自南京裝輪往天津禀請放行等情轉呈到署常以此項米榖應否准其承運應以騐明確非蘇米爲緊要關鍵應飭檢呈起運地點捐稅各單由該監督騐明放行等因指令在案准咨前因核與金陵關監督呈請原案事同一律相應查案咨復貴部察核辦理等因查蘇省大米一項現當未准弛禁該省對於由寗轉運之皖米須由關騐明皖省地方捐稅單照始准由輪裝運辦理甚爲允協本部擬即準照該省現行成案並參以代理總稅務司原呈意見暫定在此次北方災振期内津浦火車供不應求之際凡由民船運至南京之皖米准其檢具起運地點之捐稅單照呈由金陵關監督騐明石數相符即轉請江蘇省長特給護照允由寗裝輪運往天津其無單照不足證明非蘇米者概不准藉口援請以杜影射至皖省地方設爲當地民食起見由蕪湖關照章施行禁令時則金陵關亦應同時禁止轉運以期限制而防流弊本部意見如此如荷贊同即希咨行辦理曁令飭遵照等因咨復前來本處查此次北省災振需米甚急前項皖米旣有蘇省護照自可通融其輪運以應急需財政部所稱各節極爲贊成應由金陵江海津海等關在此次北方災振期内前項皖米報運過關時騐明數與蘇省護照相符即予放行除咨復並分行外相應咨行貴省長查照可也等因除分行外合行令仰該監督即便查照此令 
[淞滬糧食維持會公函彚紀]  
　　淞滬糧食維持會近致江海關姚監督曁總稅務司麵粉公會顧醫一榮宗敬兩會長裕成米棧公函爲録於下（一）文敷監督鈞鑒敬肅者頃據敝會會員密報鎭海人李某現在英租界某里新設公司以採辦雜糧出口煤炭進口爲名暗中以米糧出口烟土進口獲利豐厚等語聞悉之下疑信參半素仰貴署稽察嚴明無微不至用敢據情上廣如蒙俯賜鑒核預爲加意防範以免偷漏頃有會員報告新年麵粉之價每包五十磅又漲價二分顯係投機者拾價肥己等語敝會聞悉之下一籌莫展素仰兩公維持公益靡役不從用敢據情仰乞俯念麵粉關係民食即日開會兼籌並顧足紉公誼（三）裕成米棧主人鑒敝會草創伊始全屬義務昨日聯席會議有人報告貴行營業發逹情形均以未明眞相爲詞敝會實事求是不揣冒昧敬懇垂念公益所有維持本埠民食善意詳細見復足紉公誼 
[華洋義賑會消息]  
　　華洋義賑會曾以繼續籌辦春賑需欵至鉅當發出通函分諸各界善士將春盤宴會之資移用賑災之用聞商務印書館已移助洋三百元致祥莊移助洋一百元徐潤生徐萃生全助洋六十元江梅縣文郎將壓歲錢移助洋十元想各界人士對於此舉當表同 
 
 
 

Page 11

 
 
情開風興起矣又該會代表郭主教自北京來函謂星期四下午列席賑災財務委員會調查股各被災省分均有代表到會所議賑欵分配法如下天津百分之二十北京百分之二十河南百分之二十二零五山西百分之八山東百分之十二陜西百分之十二零五以上共計百分之九十五其餘百分之五作爲儲欵惟動用時須先得上海華洋義賑會同意此種分配法將來由監督賑災借欵委員會執行又昨日會議賑欵監督法其結果如（甲）各種賑目由專家查核（乙）放賑與監督事宜由華洋合辦之（丙）承認各處華洋義賑會爲放賑之經理人（丁）賑務處代表應將賑務處所辦事務與各義賑會所辦之賑務互相聯絡該會又接北京方面來電云交通部允許在滬寗滬杭火車上貼急募賑欵中西文廣告現交通總長已將此事訓令各站請即與各該站接洽並預備各車輛應用之廣告云 
[調查各敎會醫院之報告]  
　　濟南齊魯大學藥科主任Dr.Harold　Balme根據分發在華各敎會醫院之調查書撰一報告其全文之綜結即下今中國人民平均每二萬六千六百四十人有一敎會醫院之床曾有報告之醫院其中百分之八十皆云去年僅有一西醫或曾受外國訓練之醫生其中百分之三十四無外國或中國看護生百分之五十二無外國看護士百分之六十僅有一畢業之護士百分之六十二無夜間看護之常規百分之三十七全恃病人之友代任看護有不住院之病人部而爲醫藥上精密之設備者不及百分之五十住院病人部之每人不能得八百立方尺之空氣地位者百分之五十六無隔離病房或院落者百分之六十五無防禦蚊蠅之設備者百分之三十七庖廚無屏障者百分之六十七公厠無屏障者百分之十一院中無被褥或僅供極少數人之用者百分之三十七不能使病人衣清潔之院服者百分之五十八院中有純潔之水供給者僅百分之八全院有活水者僅百分之六病人不得沐浴或罕得沐浴者百分之五十無洗衣所者百分之四十三病人無有節制之飲食者百分之五十外科裏紥無壓力滅　器者百分之三十四無被褥或墊褥滅　法者百分之七十三無育　器者百分之八十二無X光線者百分之八十七自云不能根據病理學之研究以施行内外科診治者百分之七十二云 
[兒童娛樂會開會三紀]  
　　昨日（初八日）上午九時南市普益社在社内舉行第三次兒童娱樂會兒童到會者計有七十餘人由丁文彪主席報告昨日經過情形次請伊思沛夫人實演清潔衞生的要旨繼由本社幹事謝頌三君用幻燈演講飲酒之害而對於童子更當嚴加屏絶演畢復由丁項福梅女士沈女士湯女士等敎導國樂音韻繞樑頗動衆聽嗣即指令兒童隨意游戲凡此種種無非俾一般兒童咸趨於娛樂之正途也迨午餐由該社幹事王謝諸幹事於一時半率領全體兒童前往小沙渡參觀哈同花園比振隊遄旋已日落月升矣 
[國民大會策進會評幹聯席會]  
　　國民大會策進會昨日午後五時開評幹聯席會議公推孫道勝爲主席崔通約紀録（一）討論各省區策進會聯合會商借本會事務所爲辦事處討論結果暫允附設（二）報告出發講演經過情形由李澤源報告第一路上海江灣吳淞情形朱怡劍報告第二路南翔崑山常熟等處情形張振遠函報朱家角及定初九日至青浦演講情形羅店策進會龐子賢函報羅店演講情形（三）討論第三路出發演溝事當經補推李澤源王保相劉際虞准本星期六會同崔通約周劍雲向鎭江南京等處出發（四）公推陳公哲爲本會代表赴浦東大團鎭國民大會參觀成立并接洽一切（五）報告河南沈邱李久英函稱河南沈邱策進會於去年舊曆十二月二十七成立（六）馮寄吾提議以後每星期各在本埠演講周生發和議表决通過（七）李澤源提議舊曆正月内每星期四須開評幹聯席會一次遇有緊要事由評幹兩部另開評議會與幹事會王保相附議通過至七時散會并聞該會各職員因近來各外埠分會等時有派人來會接洽事件并籌備出發等事會務日見紛紜僅於舊曆元旦日停止辦事一天云 
[兩軍艦擒獲海盜]  
　　浙江洋面海盜出没搶刦漁户及經過商船財物勢海猖蹶曾經被害各商船漁户等禀請海陸軍營剿辦去臘經海軍藍總司令派撥聯鯨軍艦駛往巡緝該匪等此拿彼竄迄未就覆此次定安運艦山閩厦運卸軍煤事畢回滬途經浙江温州洋面適該海盜又在洋面刧掠當即會同聯鯨軍艦兩而兜拿該匪即登岸逃逸經聯鯨艦長李孟斌派木艦大副率同水兵登岸跟蹤追緝偵知該匪巢穴遂即奮勇馳往適匪首陳仙桃匿跡家内當被水兵當場擒獲解至定安軍艦禁閉後艦昨日開駛到滬經定安艦長劉永誥親自押解至海軍總司令公署請爲訊辦藍總司令諭飭海軍監獄派陸戰隊士日夜輪流看守聽候發交軍法課訊辦 
[俄國人酒後開槍案續誌]  
　　庽于虹口兆豐路十八號門牌外國旅館内之西人强生指控隔房所居之俄國人酒後開放洋槍意圖向伊射擊等情業由該管滙山捕房派捕將該俄人連同後膛槍一桿·子彈三粒·彈壳四個·拘解公共公廨命押候禮拜三查明再訊已記本報昨晨届期捕房將該俄人解廨請究該俄人延代表律師兩人出庭聲請准予交保展期再訊而捕房律師費斯福氏亦到堂聲明捕房查得被告現在上海有正當營業且係萬國商團會員被告律師請求准其交保諒不至於逃避故敝律師不主張反對云云張襄讞得禀商之英赫副領事判准被告交五百元人洋並保改期再訊 
[少年宣講團宣講紀]  
　　本埠少年宣講團總部於舊曆新正舉行游行宣講後連日復出發宣講二月十一日派嚴立順汪龍超等在本埠大東門内火神廟宣講（公共衛生）（我國社會之惡習）（國民應抱社會觀念）聽者百二十餘人至晚方散二月十三日派第一隊講員陳子和陳賢本第二隊張蘋周甘梅嶺第四隊胡硯香嚴立順合隊在本埠中華路小西門口宣講（家庭敎育之緊要）（共和國人民之行爲）（何謂自治）按圖講解頗爲明白講畢復舉行通俗游藝（改良文明宣卷）（音樂）聽者三百餘人均爲感動二月十五日派第二隊張蘋周甘梅嶺汪龍超武尙志出發赴黄渡鎭邑廟宣講（賭之有礙社會進步）（鴉片爲弱國之本與紙烟之比較）（勸剪辮）（地方衛生之要點）講畢通俗游藝（亡國五更調）等項尤能使聽者不倦計有三百二十餘人之多至晚九時回申下星期日（二十日）出發爲第三四隊云 
[楊思鄕經董之體卹小學敎員]  
　　楊思鄕經董穆杼齋呈上海縣文云爲籌備本鄕小學敎員成績奬勵金及遺族卹金之基本金呈請立案事竊查本鄕學齡兒童男童計一千五百餘口女童計一千七百餘口本鄕現有義務國民學校共計十三校就學男童約計百分之四十七女童約計百分之九於敎育普及之法令相差尙遠湘瑤擬定計畫欲於民國十一年内男童就學得百分之九十女童就學因助理家政及工作祗得百分之五十之希望且地方事業日漸發逹則客籍任民來者必多須有義務國民學校三十處方足以逹此希望惟是社會之金融日迫一家之生計日高小學教員之薪水實不足以維持其生活湘瑤於八年分即已增加薪水並規定年功加俸成績加捧之辦法以來頗著成效竊思敎育爲立國之根本而自治以敎育爲首圖倘非優待敎員則家庭之内顧多艱即敎授之精神必减因特籌備本鄕小學敎員成績獎勵金及遺族卹金之基本金陸續籌備以籌足二萬元爲度隨籌隨存恒大紗廠月息一分即以息金提作以上二項之用至於應備章程細則等項尙當邀集勸學所職員及三林楊思陳行聯鄕學務委員以及本鄕人士之明於學務者公同擬訂續呈察核所有籌備本鄕小學敎員成績獎勵金及遺族卹金之基本金各緣由理合具文呈報請予立案實爲公便呈謹上海縣知事沈楊思鄕鄕經董穆湘瑶 
[普益社歡迎新幹事預紀]  
　　本埠南市普益社自去歲至今對於三育上各種的設施靡不力加整頓近以該區地方國民高小兩等學校日益增多其於童子的事業尤宜應時興辦月前特倩總幹事王大章商請東吳法科謝頌三君爲童子部幹事同時該社以文件繁賾非專人主理恐多延誤並又延聘浙江公立法政治經濟科于楚卿君爲文牘幹事兩君已於本月朔日來就社務該社特定於新正十一日下午七時半假中華救火聯合會開會歡迎會次備有影片以及中西音樂游藝等以佐雅興會員憑證入塲家庭會員每證祗准五人非會員則一律購劵每劵價洋五分云 
[縣商會訂期開年會]  
　　上海縣商會訂期十九日開今屆年會昨已發出通告知照各業領袖矣函云逕啓者本會今訂二月十九號即舊曆正月十二日星期六下午三時邀請本會全體會董會員開辛酉年年會報告會務及收支賬略五時聚餐敬祈台駕準時蒞臨同深忻盼 
[江寗旅滬同鄕會聚餐會預紀]  
　　江寗六縣旅滬同鄕會訂於陰曆正月十三日舉行會員交誼叙餐會日來於各同鄕中徵求古玩字畫及工藝品預備陳列會塲並製就紀念燈及燈虎等又通告各會員如有游藝加入極爲歡迎其所發請柬係用來回郵片兹已陸續得覆簽到者頗形踴躍云 
[寗波同鄕會落成典禮預誌]  
　　寗波旅滬同鄕會在勞合路新建四層洋房規模擴大現在油漆工程將次完竣聞將於陰曆二月間舉行大會藉以慶祝落成屆時必有一番熱閙也 
[函發衆院初選舉通告單]  
　　上海市經常陸文麓朱開甲近奉縣知事函開衆議院議員選舉法第三十二條内載初選監督應於初選期四十日以前頒發選舉通告單等語兹將貴市通告單（即入塲券）如數塡齊備函送上敬希查照轉發等因該經董等奉函後訂於本月十九日（即舊曆正月十二日）下午二時開會籌備進行一切昨已通函各圖董屆時蒞會籌議矣 
[定期會議籌畫義務敎育經費]  
　　上海縣勸學所於昨上午十一時開第三十次談話會到會者爲學務委員何子文胡少亢等由該所長李頌唐主席報告情形並提議籌畫施行義務敎育經費開會日期案當經各學務委員互相討論决議定於陽曆三月二日上午十時該案議畢遂各散會 
[利濟劵請求保護之軍使批示]  
　　山東賑利濟有獎劵現擬續辦故由該局坐辦袁慶萱具呈護軍使署請爲保護昨奉何使批示云查該局續辦利濟有獎劵本署未准内務部及山東省長通知未便准行事旣屬實仰即電請該省長官查照通行手續咨行本署以便飭屬保護可也此批 
[龍華寺進香無阻]  
　　步兵三十九團張團長以龍華寺之殿宇神像均已修葺工竣並飭僧人元照爲該廟住持以便招待進香官商惟該寺原駐軍隊尙未遷出以致寺門尙有保衛士兵誠恐衛兵攔阻進香特於昨日令飭守衛兵士凡遇到寺進香者勿得攔阻妥爲指引入内以昭誠敬云 
[警廳招領男孩]  
　　淞滬警察廳昨發傳單云本廳今收有男孩一口將姓名等項開列於後仰該親屬速來認領切勿自誤計開（姓名）盧榮聲（年歲）十歲（住址）高昌廟廣東街（面貌）額角有疤痕二塊（言語）上海口音（衣服）黑絨繩帽本廠柳條布褂褲灰布鞋無襪（迷失地點）二區一境内（迷失月日）十年二月八日（到廳月日）二月十二日（留置處所）新普育堂 
[逖百克律師回滬]  
　　本埠法工部局法律顧問逖百克律師身列政界在法國各殖民地服官歷三十餘年一千九百十五年至十七年曾在越南膺政務長之任兼辦招募越兵事務餘如著書辦報在在爲國効力駐華亦已數載辦理上海敵僑財産時亦贊襄一切法政府因其功勳卓著特頒勳級嘉獎該律師去歲因公返國現公幹已畢於前日乘法郵船偕眷回滬仍庽蒲石公館辦理律師事務 
[地方廳檢察官之交替]  
　　上海地方廳檢察官魏大同前奉法部令調赴哈爾濱特别法院爲配置檢察官魏君奉諭後已於去年陰曆歲底禀辭赴新所遺地方廳檢察官一缺委派孫原字復初（餘杭人）來滬接辦孫君奉委後已於昨晨到廳禀知履新視事矣 
[滬城火警]  
　　前晚十二點三十分鐘時滬城西門内關帝廟東首肇浜路面南一百二十二號門牌胡姓家不戒於火頓時冒穿屋頂延燒兩面樓房救火會即鳴鐘告警各區火會會員即驅皮帶車等駛往灌救惟因胡姓住宅四周均係風火高牆因此往救者異常棘手直至圍牆内全部房屋燬盡爲止至於牆外隣居均未殃及與胡同居之張姓亦被焚在内查張姓甫於去年歲底十二月二十二日遷往居住到今祗有二星期是役共燬上下房屋十餘間究其失火之由一時莫明眞相二區一分署昨已飭警往傳胡姓到署候究矣 
[誘污處女被控]  
　　在滬南石街開設某雜貨店錢順深之子炳全於陰曆本月初三日挈領隣居吳姓家十八歲處女及黄周兩姓幼女同往北市游玩爲名至晚未歸經三女父母情急四處招尋並無下落至初五日始由錢之親串楊棠棋出爲擔任允於即日送歸至傍晚五時果將三女併送至女師陳姓家請爲代送歸家即由該三女父母窮究不歸原因始云被錢誘至滬北某小客棧禁阻聲張施行非禮等語該三女家長得悉前情心不能甘昨已相約起訴地方檢察廳請爲提究一而由錢順深將伊子炳全扭控一區一分駐所請究經牛雲舫署員帶案預審之下以案經起訴法庭本署員未便訊理着自送地檢廳歸案究懲 
[串拐女孩分别押儆]  
　　法租界居民關壽椿家之十五歲養媳連弟於上年冬月問被婦人潘朱氏串同楊阿連誘拐至奉賢售賣得洋一百二十元分肥化用當由原告報捕請緝在案現爲包探梁大寳張惠泉偵悉前往將氏等一併拘獲並將女孩吊出解送法捕房管押昨解法公堂請究先由原告投訴被拐情形詰之潘朱氏供認誘拐不諱楊阿連供民人與朱氏代覔主顧實有其事不敢串同拐廳餘供支吾中西讞員會商之下以朱氏等誘拐女子罪已成立遂判朱氏押西牢三年楊阿連押二年以儆女孩交原告領去 
[警探移提拐案被告]  
　　閘北新民路居人胡玉田以鎭江人潘錫林與蘇州婦人潘張氏將伊之五歲女兒巧仁拐賣後匿跡公共租界頭壩路等情投請淞滬警察廳移提被告訊辦由廳備文派令警探至該管閔行路捕房加派包探侯阿寳協往將被告男婦兩人拘獲分别押至昨晨解送公共公廨由警廳來探上堂聲明案情要求將被告交給帶回歸案訊辦經中西官磋商之下以案尙須預審判被告還押候禮拜五預審再核 
[警廳長禁賭之嚴厲]  
　　淞滬警察廳長徐國樑訪悉陰曆新年以來賭風大熾雖經由廳嚴行申禁令飭各區署所署長署員注意查察禁止賭博無如一般無業流民勾串已革軍警在冷僻處所賃定密室抽頭聚賭不得不切實拿辦以絶賭害故已面諭各該署所長官負責查禁凡遇崗警指報須各該長官親自督率長警前往拘拿照章懲罰外其當塲搜獲之賭洋照例充公惟不得將身藏之錢洋任意没收以肅警規 
[私售烟土之懲罰]  
　　法新租界某碱廠主石潤甫昨投法公堂控稱日前有陳甫生持來烟土二十包欲向商人抵借銀洋當被取去定洋一百元後經商人察得此項烟土係屬僞貨故此退回不料陳竟糾同楊畢卿等多人到來吵閙不休故由商人報告捕房將陳楊兩人拘案請求訊究詰之陳甫生稱此項烟土實由民人向陳畢卿處掮來計洋一千一百五十元轉售與原告先付定洋一百元令我於次日前往取欵不料翌日往取時原告忽稱土係僞貨故民人向伊爭吵致被報捕拘案求宥質之楊畢卿稱　此土民人係在厦門地方購來並非僞貨由陳掮去不知如何被原告將貨掉换僞物請求察核中西讞員判楊陳兩人不應私售烟土有違禁章着各罰洋五百元再押西牢六個月准予贖罪呈案之原告定洋一百元充公烟土消燬 
[攫戒烟丸押半年]  
　　本邑人盧玉林因在公共租界雲南路攫取陸小寳值洋四百元之戒烟丸五十瓶被控捕房由探居阿巧將盧拘解公共公廨訊係串攫判盧押候補提同黨並吊原贓再核在案昨晨由廨復訊據居探投訴被告已在捕告承認贓被同黨小江北取去等語並據原告供稱二月一號携帶戒烟藥丸乘坐黄包車經過雲南路被盧與在逃一人攫去求究訊之被告俯首求恩經俞襄讞核供商之英包副領事判盧押西牢半年示儆 
[汽車碾傷男孩續誌]  
　　吳來興之子春芳在閘北共和路被五百八十二號汽車撞倒碾傷開車人及乘客即棄車逃嗣據英租界九江路有利汽車公司主程根海將二千零七十三號禍汽車夫吳松茂送案聲稱願爲傷者療治當經顔署長畧訊一過判吳暫行收押受傷人由程担任送某西醫處醫治聞傷勢雖重尚有生全之希望云 
[運煤汽車碰傷老婦]  
　　昨晨八時有五千一百二十八號之運煤汽車駛過閘北碰倒七十二歲之揚州老婦黄周氏跌傷腰腿等處由崗警將開車人朱順寳拘入四區該氏送濟生醫院療治 
[汽車撞壞馬車之薄罰]  
　　合興馬車行馬夫吳榮順日前駕車至法大馬路二洋涇橋口被汽車夫鄔阿裕所開之汽車從横路冲出一時不及退讓致被將馬車門撞損馬亦碰傷當由一百二十一號華捕到來將兩造一併帶入捕房昨日傳至法公堂請究先由一百二十一號華捕禀稱　　 
是日我在該處站崗見吳之馬車由東往西我即舉棍阻止後面車輛行駛不料鄔之汽車遽然冲出致肇此禍詰之吳榮順所供與華捕相同質之鄔供實因華捕舉棍太遲所致求宥中西讞員判鄔罰洋三元以儆 
[身帶軍器之查獲]  
　　特别機關華探目陳雲忠張芝卿鍾星南前晚率同包探姚阿生王長根蘇長生等巡查至公共租界廣東路見有兩人徘徊於途形跡可疑因即檢查若輩身畔抄出新式實彈手槍支及其他利器連人一併拘入虹口捕房詰悉一名張可亭直隸人前曾充當兵士一名楊靖廷山東人昨晨解送公共公廨由西探長壳羅香上堂禀明前情將軍器呈察請求展期兩禮拜以便偵查被告曾否犯案當經中西官核准命將張楊兩人帶回收押展期十四天解訊 
[屍屬請求伸雪]  
　　阜寗小工陳恒忠在漢中路家内自縊身死報請法庭派員騐明棺殮在案兹悉屍兄陳恒鼎陳恒元等迭赴四區一分署禀控我弟恒忠實遭唐四一再羞辱因此死於非命請求伸雪等情該署飭警將唐拘獲於昨函送地檢廳奉檢察官提訊一過判收押候核 
[盤頂銀樓悔約之控訴]  
　　樂振葆於陰曆正月初四日向泰亨元方記銀樓經理姚明生盤頂該銀樓全部生財牌號商標立有盤據以便繼續營業詎姚前日忽然悔約故樂於昨晨延律師至公共公廨提起民事訴訟由廨准卽飭傳姚明生到案候下禮拜三審訊 
[獲究攫飾匪徒]  
　　住居滬南董家渡永平里之蘇州婦人陸王氏前日傍晚七點餘鐘時由北市回南就十六舖附搭華商電車歸家不料在車站月台上佇立間偶不隄防被匪徒乘隙攫取金挖耳一支值價洋七元餘飛步奔逃該氏察覺狂喊爲該處第六守望警察郭鴻禧聞聲追捕該匪逃至法租界毘連處所由法捕房華捕帮同追趕始在華界地方拘獲沈小弟一名原贓已被抛去遂即帶回第一區警察署詰得沈供浦東人向操搖船業此次因賭負出於無奈爲此路刦惟贓物已經在途抛棄等語王金山署長以其在閙市攫取飾物情難寛恕着即申解警廳司法科訊究 
[攫挖耳禁押三月]  
　　匪類張阿大前日因在新閙牯嶺路攫取婦人王張氏金挖耳一支圖逃經氏鳴捕追獲人贓帶入捕房昨解公共公堂經中西官訊實判張押西牢三月贓交原主領回 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案併紀如次（一）采芝齋糖食店主姜允卿聲請破産案結果聲請人准予破産（二）嚴渭卿等環訴姜允卿欠欵案結果應照八千五百八十一號民事案堂判辦理（三）姚新卿訴其子星垣不顧贍養案前經判决以父子糾訟風化攸關着被告與乃父同居盡心孝養以終天年如再違忤准原告隨時來案聲訴兹據原告偕代表律師到堂聲明被告於去歲小年夜突然來家執榛將伊及妻馬氏頭面手臂等處毆傷請科以忤逆之罪並遣回竊去方單云云又邀見證婦人姚談氏姚龔氏到堂證明被告行兇情形而被告則延甘維露律師代辯結果姚星垣押候下禮拜三再訊（四）姚韋才訴李遐昌不理墊欵案已經判决被告照數償還兹因被告尙未遵斷故原告代表律師到案請求結果限被告於一個月内遵判繳欵（五）徐掌生訴徐銀寳地皮糾葛案因人證未齊結果繪丈生孫熊飛迭經函請會丈局飭傳來案作證迄末遵辦查民事訴訟法律如見證抗傳不到應即拘攝姑先正式飭傳該繪丈生來案作證一面再行函請會丈局轉飭該生遵照如再抗傳應即改提（六）醫生王宗耀訴高桂元無故控請將屋遷移請追損失洋五百元案結果兩造互控均註銷堂費各半擔任 
　　又午後民二庭由陸襄讞會同美丁副領事續審美商瑞裕洋行訴德昶潤顔料號主邱渭卿違背訂立定購靛青合同貨到不出請追損失美金二十三萬六千七百十七元五角案原告人證前已訊畢兹據被告之律師聲稱原告係照所訂定單起訴應請照該定單内載條件判斷蓋定單載明靛青每桶重量須有一百三十三磅三分之一質地須有百分之二十並須如期到貨合此三者無一能符定單載故敝律師之意被告口供毋庸訊問已可將案註銷云云原告律師反對謂此案前經美商會公斷被告照約出貨尚未下判語前雙方均願意聽候該商會公斷及判語旣下被告乃聲明不服至若靛青之重量質地若將全部統扯並不見减云云問官至此决定被告人證亦須訊問遂由被告律師先令見證西人兩名分别上堂證明伊等均業顔料有年對於定貨經騐如定購靛青所到之貨其重量質地裝置等項苟有與定單下不符者買主自不願出貨云云次向被告邱渭卿詰據供稱初次向定一千五百桶訂明於去年一月起按月交五百桶原告延至五月始交到一百零九桶迨轉賣與人乃發現重量短少之事第二次交到三百四十桶又發現質地不佳之事至於第二批向定之三千四百桶係該洋行買辦前來兜銷訂明自五月起按月交一千桶立有保信直至七月貨尙未到當向該洋行聲明將定單取消聞其貨至今猶未到齊等語旋由原告律師向以上三人盤駁一過結果展期續訊又民四庭由李襄讞會同美約副領事訊理（一）大豐昌號訴劃鏡銳不理以萬源昌珠寳號所出琴記户名之存摺抵借銀一千二百五十兩案由原告偕代表律師上堂陳明被告除還過三百兩外尙欠九百五十兩云云時有婦人偕律師到堂稱該存摺係伊之物緑與劉同屋住居去年十月十七日劉挈其妻兒老母逃走被將存摺及珠鐲等物竊去曾經報告警局云云結果改期一禮拜補傳萬源昌經理錢啓堂到案再訊（二）薛山樵訴隆泰信花號股東經理榮梅青等不理貨欵等當該號倒閉榮等逃避時薛即禀請公廨給諭某棧房將該號花衣一百四十包禁止移動兹據長源錢莊延律師到堂聲明所禁之花衣隆泰信早已抵與長源數共六百餘包受抵手續極其正當棧單亦卽過户是所有權已屬於長源不能任第三者干涉故要求將禁諭撤銷且錢業公會亦極注意本案今有律師到堂觀審云云而隆泰信之全部債權人之代表律師則主張將此項花衣仍暫執行假扣押原告之律師則稱薛因對於該花衣交易係居間人故爲原告現將請原主陳震寰出而與訟結果長源莊代表律師請求撤銷禁諭等情改期一禮拜核示（三）趙龔氏與趙志祁因家務涉訟案現已和平解决由律師到堂請求銷案結果照准（四）胡憲華訴章梓祥不還珠花案（五）陳靜山訴胡世江欠欵案均因律師請求改期再訊結果照准 
[誌謝]  
　　昨承史惟記鐘表行惠贈日曆四組謝謝 
來函 
[太和成麻袋店來函]  
　　啓者敝號於元旦夜間失愼後已到警廳蒙查明實在取保釋出並無帳目不符復飭保將周送案等情尤恐傳聞失實因亟請更正至爲感荷民國路太和成麻袋店謹啓 
雜評二 
[租界之排穢溝] [  訥]  
　　歐美各國之注重衛生事業人所共知即以上海公共租界論關於公共衛生之設備亦無一不日見周密今之創設排穢溝之議所以使各種穢物不致復流於黄浦内以清食水此即其愼重衛生之一端而亦即市政修明之成績也 
　　反觀我國各處内地污穢之物充塞街巷溝井不修河道不浚最異者狹隘淺小之城河市河居民日常取以供飲料而洗濯於是投穢於是各種極不潔之物皆以此爲尾閭之洩試問此種飲料有不將釀爲疫癘者乎乃有責任者漠視而不稍顧問尙何衛生之足云更何市政之足言哉地方人士而苟稍重視民命於此等處急宜共籌改良不然空言自治無補也 
[賞格洋一百元]  
　　公共租界總巡捕房總巡爲懸賞緝拿事如有人能通信捕房證實繕寫下開信函之人致將其捕獲懲辦者當即賞洋一百元兹將原信用銅板刋印以供衆鑒此佈 
　　○○先生大鑒還校督鄕人等約係民黨中人從有爲推倒帝制反抗後辟奔是國事不知費去多少心血近來因見北政府一般官僚策心利種皆以賣國爲生活不顧人民辛苦造成之共和國家族是將原亲我苛所有之職務盡行辭去投入西南方面常空腹云成功重李亟共和常福近二三年由粤東奉委到滇滿接洽軍政要　復由滇苟康聯紳派充代表到蜀中前四川中变亂烈烈錦晚曆年以我等保代表可分仍然優禮相持致近川覺乃不料行空憂州地界突遇土亞搶刧行囊一空狼狽萬狀然　東不行抓中江日　部人等急欲赴粤東運動重要事件奈因　被刧後空囊　虚需欵孔慮同行十　八忿得大當接濟欵資方万成行因念先生營業於逹慷慨爲懷且有某頓合同所得　木少無味特函請偕　五千元玉爲感盼享月人後定由粤滙是　明流秀先生當不吞此要成会我等爲因奔走之功也如或先生監視犯人竟皆不理則有最後之激烈手殺對付称先小三全命怨自危險到係望即閣利之如蒙化許請交西新極大世界式武　六號陳仲母先生處智交周人　　也　此　佈即候 
財心韓鳴球李鐸　　鐸汪仪　等同啓十二月卅一日 
注意信内指定留交之人業經按址詢明此事并未豫聞 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[歸蘇感言（四）] [  紅蕉]  
　　收發電報往來自上海者均用快信郵寄去年商業上受其影響而損失者頗有煩言現在電桿雖由各處電局派司修理正儀以西均已扶直正儀以東則迄今猶未修復也其已修復者亦潦草塞責即以已斷之舊桿扶植於土而已然入土多不及二尺離地最高者不過丈餘短者竟不及五尺即此斷桿亦都枯爛剥蝕不克持久吾不知何以不易一桿也其實自大雪後已越一星期蘇滬木行林立採辦甚易而爲數亦不堪鉅經費有限竟因循如是此則令人不解者也此電報之中斷如是而不謂蘇城電話局之電話線桿同時並斷可謂無獨有偶矣蘇城電話局設立已將二十年僅易桿一次今亦因大雪後紛紛折斷察其桿多枯爛不堪桿之圓徑往往有不及四寸者其上載繫四百餘線（線最多之桿約二百餘桿）即不雨雪亦危矣折時金絲河沿十梓街松鶴板塲一帶民房頗有爲其壓坍屋面者亦有傷人者既折後四五日亦不速事料理僅派十餘之江北小工將已折者扛回局中而裝户旣不能通電傳話而話機中復時作極厲之聲聒人耳鼓可謂非常不幸在局中接線生則大得其利新年中可以優游較之電報局員苦樂之不均敻乎判矣預料局中必呈報部中請其批准更易新桿料理善後部中必駁其開支太鉅局中復申詳部乃批准或仍不准一呈一覆動需時日而蘇城電話欲規復舊觀不知何日矣吾不知何以凡一事業中國人爲之必腐敗必失事一經外人之手莫不井然有序銳利進行無阻也在上海租界每易一電杆路人每嘆其浪費以並未稍損之杆即代以新者殊不知杜患於未然其識見爲遠大也 
譯叢 
[一宿記（上）] [  若渠]  
　　利丹司洋行之主人海文獨坐室中展其未婚妻小影中心忐忑而結緍之熱度已達沸點之上方欲整理器物返皮漫村之新宅以佈置新房忽一會計入謂海文曰今日月終我行尙負債洋一百七十四元下午五時債主且臨我行矣請主人勿出海文探懷出時計顧謂會計曰時尙早我將赴新宅一行五時必返行勿急會計唯唯送海文出門海文道出其未婚妻宅訪未婚妻謂之曰我今赴新宅佈置一一不日且迎汝矣今晚飯爾家其未婚妻曰信乎我當治肴以待焉海文旣出獨往新宅鄰有汲根者傭於某銀行新婚方一週得銀行主人之函促汲根乘四時半車赴行告新婦曰我主人促我往今夜我不能歸宿詰旦可返新婦曰然乎我當往利堅養鷄塲購鷄子以備明日早餐送汲根出門不勝南浦之痛汲根旣去海文方來新宅新婦見海文禮之曰先生非我鄰乎海文曰然新婦曰今有請於先生者導我赴利堅養鷄塲可乎海文曰我亦不知利堅在何處恕不克如命新婦曰先生既爲我鄰乞勿爾當有助我也海文不得已挈之行未幾見一高大之第宅叩門曰此非利堅養雞場乎内應聲曰然請入二人入則一蓬頭不修飾之中年人導之入内室而鉗其户二人大異欲逃出轉輾無法則大哭中年人入謂二人曰夜深矣何不睡爾二人病非輕行當施安眠注射而後已言時探懷出一注射器二人尤驚急就榻 
劇談 
[紅氍雜話] [  申公]  
　　近人有謂打魚殺家一劇舊係演作父女自盡譚鑫培惡其不祥改作相率逃去因極口詆毁鑫培以老賣老者其實不然劇中所謂蕭恩之女桂英乃水滸寨中小李廣花榮之子婦異日佐其夫花逢春用兵海外大著功績安得謂其於此時自殺乎打魚殺家之後有雙賣武一折即演桂英逃難事是桂英不死演劇者固有明文也至謂譚鑫培惡其不祥尤堪發噱鑫培所演之劇如托兆碰碑奇寃報洪洋洞之類均不祥之甚何以不惡而改之乃獨於打魚殺家忽惡其不祥亦理之必無執此以難說者則詖遁之詞不攻自破矣 
　　打魚殺家一劇非佳搆也蕭恩雖厄於貪吏劣紳然特責辱之而已初非禍及身家也必殺丁氏之滿門量窄已甚無論士君子不如是即水滸寨中殺人不貶眼之魔君亦未必如是也殺家後若免於法網是爲厚倖就令見獲而死則殺人償命無所謂枉或以爲演作父女自殺便成一大悲劇殊非篤論顧譚鑫培嘗於此劇實有揣摹之功又輔以瑤卿之桂英於父女登舟時哀忿之狀扮演逼肖梅蘭芳尙小雲踵其成規遂令一班醉心旦角之徒笑啼并作因深歎彼父女遭遇之可悲此則演劇人之力與劇本無預焉 
　　陳雁岩撰水滸後傳記丁自燮討漁稅時與演劇逈異演劇者蓋本之於茶坊講演之平話也唯平話中以爲丁自燮折辱蕭恩意在强娶桂英爲妾特假漁稅爲名據此則殺家一役尙不爲太過不知編劇家何以反略去此節又按平話蕭恩本水滸寨之阮小七改名避世故與李俊相識云 
　　汪金林者梨園三等生脚也其技藝尙在鮑吉祥之下更無論沈全奎李壽峰矣與汪金林相伯仲者則有陳聯桂而聯桂之歌喉較汪清脆惜演戲太草率是其所短當譚鑫培與王瑤卿長林合演打魚殺家時其混江龍李俊一脚非金林即聯桂唯慶王府中始以沈全奎李順亭輩充之聯桂前數歲死子桐雲習花旦亦曾與鑫培演打魚之桂英特未演及殺家已未金林以病殁人以其雖老伶而技不驚人不甚悼惜其後嗣無所表見 
新聞拾遺 
[眞倒運] [  隠厂]  
　　南京某公司規模宏大辦事職員不下百人之多每值陰曆新年必設宴欵待各職員例用上等海味燒烤席每六人一桌每桌價洋十八元向歸公司中包飯廚司朱某包辦惟一般職員有外出拜年者有聚賭者故赴宴者寥寥所費筵資徒供廚司之中飽而已日前衆職員特奉司帳樊某爲代表向經理要求不吃年酒每人均分洋三元作爲代席經理亦覺年酒無聊遂允衆請詎廚司朱某先兩日即將應用諸物備齊因之損失甚鉅連呼倒運不置云 
[空歡喜] [  吳秉恬]  
　　本埠某公司所用之賀年片長四寸闊五寸上書西文數十字四周綴以花紋其形式絶類外國之支票昨有某甲途次拾得一紙大喜欲狂逢人輒問此銀向何處支取爲數若干嗣經人道破甲始嗒然若喪云 
小說 
[社會小說衆醉獨醒（二六七）] [  瞻廬]  
　　第四十二回撰妙文逢迎社友誦哀史演講貞姬第二節便是全體唱歌這一百多名的學生分着兩種裝束没有畢業的都一律穿着白色校服已届畢業的不須穿着校服都換了自己新製的華美衣服從前科舉時代一經釋褐喚做脫去藍衫換錦袍現在學校畢業却也有這種習慣合該喚做脫去校服換錦衣這時小學畢業生曾結個妝飾同盟（名目甚新）今天上塲一律都穿着妃色的藕絲紗衫裙菜緑色的長絲襪白帆布鞋中學畢畢業生也曾訂個妝飾協約（名目更新）一律都穿着菜緑色的玻璃紗衫裙妃色的長絲襪黑漆皮鞋以便壓倒小學班裏的妝飾同盟集議的時候雖然多數贊成却不能全體一致今天上塲恰有三個畢業生不肯俯受那協約的拘束第一便是陸慧姑他旣有言在先指日便要搬往新村須得服從新村裏的信條今天只穿着淺青色的葛布衫下繫一條黑色的杭紗裙（看似閒文郤係伏線）其他兩個便是善珍善寳兩姊妹他們受那經濟上面的束縛所以全身裝束都不考究除郤三個人其餘的一一履行他們的協約這時禮堂上面的風琴和那禮堂外面的軍樂同時並奏一百多名學生踏步上塲惹得滿堂來賓眼花撩亂張老三嗓子作癢忽又高唱那没板眼的戲曲才哼得半句吃那衆人的眼光一齊都向他注射當時有一個佩掛糾儀員徽章的老敎員聳起駝背高曉蝦鬚（不待報名已知其人爲誰）立在高處搖手道會塲規則不得高聲喧呼張老三討了没趣只得把那將要出口的戲曲隨着唾涎咕囉咽入肚裏軍樂旣停琴聲未絶全體學生隨着琴韻唱那悠揚宛轉的校歌大家屏息靜聽正自得神冷不備男賓座裏哼出阿咦二宇（又是那個作怪）衆人的視線又隨這哼聲注射原是不是别人郤是那個高昻鵝頭伸長鴨頸的吕文甫 
[餘瀋] [  鵑]  
　　倫敦意報云成功之父爲工作成功之母爲大志長子爲常識其兄弟行爲堅忍誠實周至遠見熱心協作其姊妹行爲愉快忠藎謙遜將愼節儉誠懇和洽其産兒爲機會人而能與彼老人相親與其家庭携手者則亦不難與成功近矣此名言也願吾青年共書諸紳 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜録一項仍以有關常識者爲限共有語涉攻訐個人者恕不登載 
　　（一）投稿者篇末須開明姓名曁詳細項址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至月之一日（陽曆）可即向本館取酬其取酬時之署名蓋章須與投稿時同名 
　　（一）投稿者如不願取酬或不願將所署之發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔録後酌酬惟得增减潤飾或不用原稿另紙重繪註明原名 
常評 
[樂器] [  覺]  
　　吾不解店舖中之樂器何以除却鑼鼓以外竟他無所聞也西樂姑勿論我國舊時樂器之妙在六律五聲八音之互相調和故能感動人之性情而增進人之道德今之鑼鼓但有金革二種以猛烈之聲震動人之耳膜聞之者未覺有絲毫之美感徒厭其粗俗耳 
　　古人兵以鼓進以金退是鑼鼓之用當限於軍事正取其聲之猛烈爲衆耳所易聞也今吾國苦兵久矣而社會中娛樂之具惟金革之是聞昔人謂聲音之道與政通以是知兵禍之未艾矣 
國民常識 
[我的改良衣制觀] [  斯亦爲]  
　　當大彼得改造俄國時在其改革的條件中衣制改革亦居其一他勞働神聖的時候愈回有研究的價值了我國習俗以爲穿長衣是斯文的着短衣彷彿像要降低他的人格了我國人之不能像歐美人的活潑敏捷這也是一大原因所以我們要革除這種習慣非將衣制改良不可有人以爲改穿西裝我以爲西裝也可不必因其穿着太費時光現在的學生裝我說是最適宜了因其有下列的二種優點 
　　一節省經濟我們做了一件長衣小襟是天然省不來的其實這塊布並没有什麽大用還有膝骨周圍的一段於身體本毫無利益行路反多覺其不便改了學生裝那麽無害於身體這幾尺布就省下了我們每年省下來的或者還可多做幾套呢 
　　二舉動便利我們着了長衣種種的不便實在一言難盡最普通的像登梯下樓時必將衣邊舉起否則即不弄污就要打跌了天雨的時候更加覺得討厭不特走不快而且滿衣泥漬一到冬天就背了重重的袍子走一步踢一脚實在十分難過行起路來氣呼呼的好同登高山一樣其他或被車輪捲去或被釘子扯破總之一舉一動無不受其掣肘因而敏捷的精神就隨之而失了倘若着了學生裝那麽輕輕便便隨我所欲爽快實在不少呢 
　　有上面的二種優點我們何樂而不爲呢所以我特地提出這個問題供大家的研究和提倡（乙種酬） 
衞生 
[愛克司光與個人衛生] [  鳳賓]  
　　昔吾國敗衂於日本之歲卽愛克司光發現於歐西之時此二十七載中斯光之效能益明於世而於醫學與衞生中尤多應用美國注重實用主義對於電氣機械不憚悉心研究近年發明柯立具發光球全世界愛克司光專家珍之如拱璧焉 
　　醫學與衛生中利用此光不一而足約計之可分爲三種一視察臟腑中之疾病骨質之損傷外界物之誤人軀幹如彈子之射入或自盡者之吞嚥金戒耳環等 
　　二攝影於照片如肺病之結核胃臟之擴張贅疣之位置折骨之傷痕均能用此光拍照使内部情形一一畢現於玻璃片上 
　　三治療頑疾如皮膚病之歷久不愈者以及癌腫之不能刲割或割而復發者亦均利用此光以杜絶病根 
　　有狄氏婦者體質頗强初因乘坐汽車車與他物相撞遂大傷腰脊治愈之後忽發搖頭病狀孑身靜坐每微搖其首自己不能作主屢經醫治鮮有效驗乃用愛克司光照徧全身用攝影法自頭至足將各部拍成照片檢得上顎骨之左部有黑影旋按圖施行切開術得膿半酒杯與腐蝕齒根一個蓋其顎竇之中早呈釀膿之疾初未之知也及膿液出盡而搖頭之狀態即愈若非此光不能明病源之所在也 
道德叢話 
[舊曆正月應酬上之弊病與矯正] [  將來我]  
　　哈哈新曆的新年過了舊曆的正月又來許多守舊的人還算他是新年凡屬親戚不是多要來拜年的麽平常人家多則十餘少則五六個一到了這個時候就熱閙起來但是這熱閙中間就有了幾件不好的事據我看來約有三項 
　　一人家客來就只研究如何弄好菜辦好酒而吃的時候又儘力把客來勸分明客飽了還要勸他多吃些分明客醉了還要勸他多喝些作主人的以爲必如此然後對得住而作客的又不能拂主人的意不得不領情豈知作主人的要辦好菜好酒不得不多費些錢在上等之家（指財産）固然是九牛一毛若是中下兩等之家也要如此爭面子那麽於經濟上就要吃虧的了而那些作客的若是多吃了多喝了一定於衛生上是有妨害的 
　　二家裏旣有了許多客於是撲克雀牌就大行起來而主人復從而强之以爲這是敬客的一件禮具在他們紈袴子弟固然是以他爲常業的就是那些寒微的客也要勉强加入以爲這是客人分内應盡的義務而一旦失敗了豈不是（啞子吃黄連）麽這不過是對於客一方面說的至於主人方面往往有些青年子弟本不知什麽撲克雀牌然到了這時候看見那些客賭得高興也就來練習練習所以青年賭博的習氣多是在這時候染成的 
　　三有些親戚來了就只留他久住設種種限制的法子不使他回去作客的也無如何以致一住就是十幾天或幾十天豈知一歲之計在於春在那些年老無事的客尙是可久則久至於那些少壯的或要求學或要謀事你若留他住久了往往使他失了可貴的光陰甚或誤了他幾多的好機會就是作主人的費了錢不算事還因要陪客連自己的正事業也不作了 
　　照上看來主客兩方面都有妨害又何苦呢所以我的意見以爲（一）須知親戚之來本因闊别了許久特來叙（親戚之情話）并非是（徒餔啜）的故主人待客不要挺起肚子充胖子（這是句俗話胖子即身體肥大之謂）總要量自己的力量尤其要選無害衛生的食物不求其肥甘亦不要勸客多吃在那些有眞情的客必不嫌我淡泊吝嗇若是有嫌的一定不是有眞情的客縱使你享以太牢也不過使他說幾句（多謝）（厚擾）的話而已（二）撲克雀牌本是一種遊戲然因此不知作了好多罪過近來的言論對於這問題也有推闡到很透澈的不用我說了所以作主人的須要絶對禁止尤不可使自己的青年子弟去練習并且禁止了自 
 
 
 

Page 18

 
 
已的子弟那麽作客的也要有點覺悟了（三）親戚來雖是爲（叙情話）起見然不可因此就荒廢了正業所以留客决不可勉强客要回去也可儘他回去　 
　　如此那麽主客兩方面都無害而有利了這不限定舊曆正月要當如此就是平當往來的時候也要照這個辦法才好（乙種酬） 
經濟 
[乞丐之處置] [  蔡俊夫]  
　　人而爲乞丐想必貧窮無依力弱不任操作者不知貧窮則誠然矣力弱則未必也儘多年富力强之乞丐不願操作甘自堕落無志無恥莫此爲甚各地乞丐之多不可勝數即以上海而論租界之内以外人管理之嚴乞丐較少南市一帶麕聚蟻附偶至城内邑廟如入卑田院裏卑鄙齷齪窮形盡相余謂乞丐恍如人身之蝨不特爲人身之累且爲外人見之亦殊自暴其醜也是不可以不處置爰擬處置之法 
　　（一）使之習藝（甲）多辦小工廠習藝所以收容年富力强之乞丐用極嚴之管理法使之工作此等乏丐惰已成性宜以對待囚徒罪犯之方法待遇之所得工資供其衣食且爲節之以事存儲視其工作之勤否以爲衣食待遇之差或可因壓迫而知奮勉（乙）多辦貧兒院以收容幼年之乞丐幼年時代來日方長不使習藝求學任令隨其不肖之父母奔走乞食耳濡目染身體力行莫非卑鄙惡劣之現象是豈國家作育子民之意極宜收養訓育不使墮落庶爲國家有用之民免爲社會日久之累（丙）多辦養老院以收容年老疲癃身體殘廢之乞丐此等乞丐可與以簡易之工作使之稍得工資以助其衣食稍事勞動以健其身體遂其天年不使在外求乞貽留污點 
　　（二）使爲苦力地方上如有塡築建造清道濬河等工作需雇用人工時即以强壯有力之乞丐充之給其工食使之自活嚴其督察使不偷惰　　 
　　（三）使之開墾本處有荒地可墾者給以器具貸以資本使之開墾時時派員司其督察成績優者且可酌與獎勵 
　　（四）使之小本營商每地可籌設借貸局不取利息或取極輕之利息貸以資本使營負販事業 
　　（二三四）項吾見江北苦民先前來南求乞者甚多近則漸漸改爲苦力開墾負販等事業積資可以自活而昔日所見之江北乞丐已漸少此在吾地吾所已見之成績也此等苦民尙肯勞動所以不終爲乞丐獨惜本地乞丐年來更多且貪惰已極視求丐爲樂事可决其永遠墮落不再自拔故宜代爲處置惟上述四項皆須經費現當全國嗟窮之候恐不易辦到余謂如果實力從事則工作所得已能抵其用費之半尙有其半可事捐募大小人家即以每年給與乞丐之錢移作捐欵當亦不在少數（乞丐乞錢鮮有不給者有因慈善有因厭煩有恐其偷竊騷擾所以吾地乞丐竟可飲酒食肉且或吸食鴉片寗非怪事）全國不乏有力之慈善家捐輸鉅欵成兹美事當亦樂於爲此也國家方面亦宜與以補助或給欵項以辦局所或於該項人民所出品物所墾土地所乘舟車一律與以免稅免費以減少其消耗官府人民相助爲理使昔日之無志無恥者亦盡力工作爲社會生利之一份子豈非事之至美者哉（乙種酬） 
商業常識 
[交易所概說] [  王念慈]  
　　世界文化日進而各種事業日益發逹自機械發明而生産力日益增加是以貨物駢臻商務日盛銀行保險轉運凡百補助商業者澎湃而興前此數者吾國已有設立而交易所一業在上海一隅始有所見矣爰説明其概要 
　　一種類有證券交易所物品交易所之别前者交易概爲公司股票公債票及他種之有價證券後者概爲農産品如米麥棉紗咖啡茶業等總之交易所之名稱各以其所交易者而定如上海有棉紗交易所及麵粉交易所是也 
　　二組織有會員組織股分組織二種前者須定會員額數凡其經營與交易所同一性質而有一年以上之資格者均得入所爲會員後者乃募集股分而成其組織方法實與股分公司無異至於交易所之設立各國均有明文規定要皆在商業繁盛之區倘受政府認可均得設立唯同類物品之交易所則每地僅能設立一所蓋交易所乃爲公定市價而設若一地設有兩所則市價無由公定勢必互有參差而影響於經濟界實甚 
　　三交易之種類分即時交易延期交易定期交易三種定期交易者乃由買賣之日起以五日内而爲物品之交付也延期交易者乃由買賣兩方面立定契約以百五十日期内約定某日爲貨價兩交也定期交易者其交付之日期各以物品而定或爲翌月或爲四個月後始履行其契約也但交易之物件必定有單位如米麥則以百石爲單位公司股票則以一股爲單位也（乙種酬） 
工業常識 
[染料内攙雜物之檢騐法] [  修]  
　　染料一物價貴而用繁故製造者及販賣者往往攙以水食鹽硫酸鈉炭酸鈉硫酸鎂澱粉糊精蔗糖等溶性物及各種不溶性物等種種雜質以圖分外利益查染料一攙雜物攙者固可多得利益而購用者則受害之大乃無窮盡蓋不獨受多出代價之損失且其染料配合時往往不能準確而染出物不能如意而失誤也故檢驗染料之純否實爲染廠所不可不注意之要項其檢驗法如次 
　　（一）水染料中大概多稍含結晶水故含水不可必其是作僞惟概有一定數量過其定量則必僞也檢驗之法取染料若干稱知其量用蒸發皿盛之加以攝氏一百二三十度之熱經一點餘鐘後移至乾燥處放冷再稱之計其减少若干即知其所含水量 
　　（二）食鹽取染料少許用磁製或白金製之坩堝灼熱成灰後加水三四倍積調和放置十分鐘濾取其液加硝酸及硝酸銀各少許如生白色渣滓者即爲含食鹽之證 
　　（三）硫酸鈉硫酸鈉爲染料攙雜物中之最常用者檢驗之法取染料若干成濾取之投入炭酸安母尼亞溶液中如不溶解則其含硫酸鈉無疑 
　　（四）炭酸鈉取染料若干溶解於水後加以硫酸鎂或鹽化鎂或鹽化鈣之溶液或鹽涵少許如生白色沉澱卽可斷定其含炭酸鈉 
　　（五）硫酸鎂取染料少許用水溶解加炭酸鈉或炭酸鉀之溶液少許如生白色沉澱即爲含硫酸鎂之證 
　　（六）澱粉取染料若干用沸水溶解并煑沸片時放至冷透用碘酒試之如變青色即含澱粉倘其染料係青黑等色不易鑒别則可將其染料用冷水溶解濾其不溶解物洗凈後煑沸放冷而如法試之 
　　（七）糊精染料中攙有糊精最易覺察蓋用水溶解後粘性頗著也 
　　（八）蔗糖蔗糖之結晶甚大故用顯微鏡之極易察出 
　　（九）不溶性物取染料少許用水或酒精和之并稍加熱如有不溶解物即爲含不溶性物者（乙種酬） 
 
 
