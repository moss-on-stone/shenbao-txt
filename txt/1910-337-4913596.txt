# 1910 - 337 - 4913596

 

Page 1

 
 
   
 
 

Page 2

 
 
[上諭]  
　　監國攝政王鈐章十一月初十日内閣奉　　上諭貝勒載濤等奏大員違例餽遺據實紏參一摺署江北提督直隷通永鎭總兵雷震春違例餽遺殊屬非是著交部議處欽此軍機大臣署名奕劻毓朗那桐徐世昌 
　　宮門鈔十一月初十日召見軍機奎芳　　本日尙有恩賞實錄館人員柴炭銀兩曁陸軍部游學畢業生引見授職上諭兩道因爲時過晚不及排登明日恭錄 
[交旨]  
　　十一月初三日軍機大臣欽奉　　諭旨御史温肅奏粤民民籲懇禁賭甚切敬陳辦法一摺着該部議奏欽此十一月初四日軍幾大臣欽奉 
　　諭旨會議政務處奏議覆御史黃瑞麒奏請將新章以前分發之府經以下各員願改歸本省候補者免繳捐離改指銀兩一摺　依議欽此 
論說 
[檄新法官] （二）（續）（咸寗崔雲松稿） 
　　法學變遷之趨勢。隨社會進化以共流。社會未開明時。其一切舉動無意識也。反射的作用而已。童子躓於石則詈石。濡於雨則詬雨。就其直接所受者還以報之而即足。社會亦如是也。事事本無政策之區畫。祗量其外界之侵入而應之以反動力。泰西法律名言。所謂傷齒者以齒還。抉目者以目抵。皆善繪爾時法律之精神者。學者。稱爲個人。本位制者是。中國數千年在家族社會中。個人本位尙不大顯。泰西十八世紀。一時之思想與法律皆保護個人之代表物。爲天賦人權。平等自由。人權宣言。憲法發布刑法中之法定主義。民法中之人之權利自出生始諸現象。乃反射時代個人初驚醒之秋也。然社會自幼而壯。漸有籌畫一切防衛之識。凡事皆謀其遠者大者。區區應報之具。烏可相持以終古。故至十九世紀以來。一切制度法律。皆捨個人本位而趨重於社會。個人權利發展時。必於社會無害。内保。護之。社會公益發展時。必限制個人權。利强行之。如所有權爲公益所限制。動産所有權爲取引安全所限制。契約自由爲公序良俗所限制。刑法以竊盜罪。各國多加以十餘年之禁錮。所謂社會本位。制爲今日世。界所。流行。泰西法官無不有。社會的責任。及社會的連帶思想者。吾國社會雖以家族爲本位。而個人保護亦在全體意識中。惜少具體的法制。以表明之耳。年來泰西學術思想。稍爲輸入。公益公益之名詞。時見於一般人之口吻。然則吾國社會。當此二制接近過渡時代。固不必偏重於個人。亦不必偏重。於社會。溝通二者以歸於平。自屬適時之良藥。爲通國識者所首肯。特此不過社會之意識。而未發見於具體的活事實。新法官者即帶一溝通二者之使命。據此理想以現之於活事實者也。個人利益爲。家族所。蠶食時。其剖分當何如社會利益爲個人所保障時。其取消當何如。家族利益。個人利益。與社會相衝突時。其調和當何如。個人利益。社會利。益家族利。益一時相遇。衡量有參差時。其益减之標準又當何如。凡法條未定之事。宜而爲刻下過渡社會之所有事者。無不重煩當局之酌濟。以合乎法學之趨勢。又爲新法官不可卸之責任也。 
法官對。於法典。有適用之事而。無立法之。權乃文明國之通則。然二十世紀法典。多渾括抽象之規定。爲法官留一自由適用之餘。地法官先有一種學識標準存於心目中以爲之據。法典不過大局面之限閾。使判例不流於無著之舟。啟天下以紛擾。質言之。法典不。過附麗學派之一。手叚耳。如各國刑法。殺人罪多由死刑以至。罰金中間空以極大之範圍。私法之法人。不爲具體的規定或解以擬。制或解以實在。皆隨其際遇之時會如何。解釋任之學者。此中作用。正賴法官之學識何如耳。 
要件 
[北京報界公會覆巡警總廳書]  
　　日前湖北道御史温肅。用都察院湖北道監察御史公文移會巡警總廳傳北京日報主筆到案勒令更正内城巡警總廳抄錄温御史來文 
 
 
 

Page 3

 
 
函送北京報界公會辦理十一月初二日北京報界公會函覆總廳今將該函刊錄於左俾閱報諸君評論焉 
　　敬覆者本月初一日下午七鐘。奉到尊廳台函。内言准湖北道監察御史温肅移開北京日報十月二十三日新聞欄内。登載温胡衝突一叚。二十四日該館主人與胡檢察談話一叚。於本道事實。殊多錯誤請傳該報按律更正等語。查十月二十三日。北京日報要聞欄内登載温胡衝突一叚。該報早已聲明。謂據胡君所言如此。眞否非局外所知。是則該報已先聲明。原可無庸更正。又查十月二十四日。北京日報要聞欄内所載該報主人與胡檢察談話一叚。後附按語。謂訪員來稿。大半得自傳聞。能十得七八。已算上等。又謂一經質問。雖有小誤。亦可登報。再爲聲明。是則該報已於次日質問之後將前報小有錯誤者。先行更正矣。又查本月二十四日該報所載本報主人與胡檢察談話一叚。係據胡檢察之言。照實刊登。並未下有斷語。倘若胡檢察原無此言。而該報揑造之。則該報自有應得之咎。今該報係照錄胡檢察所言。並未增减一字。則固可不負責任也。又或該報主筆自加按語。斷定温御史冒名之事爲確有此事則將來萬一子虚。該報亦有誤信人言之咎。今該報係照胡檢察之言登錄。自已未下一字之斷語。是該報尙未到誤信人言之界線也。凡此種種理由。在北京日報。誠無所用其更正。倘若温御史不以爲然。儘可請其到審判廳起訴。該報自必有人到案對質。如此則誰是誰非。自有國家法律爲之處斷。固不必用掌湖北道監察御史之官文書。移會尊廳。飭傳報館更正。致爲有識者所笑。謂温御史借官力以壓制報館。即使更正。亦係勢力所逼。不足據爲典要也。夫朝廷設立都察院衙門。備具一切之公牘文移。以辦理國家之公事。並非朝廷設立衙門。備具一切之公牘文移。以辦理個人之私事也。今此事係温御史個人之私事。並非湖北道監察御史應行之公事。温御史亦祇能以個人名義。赴審判衙門起訴。不應用國家之正式公牘。移會尊。廳傳諭更正也。蓋御史爲朝廷之官吏。報館亦朝廷之商民。御史與報館。同受治於朝廷法律之下。凡屬個人私事。則無貴無賤。皆應遵照朝廷法律赴審判廳起訴不應以私事擅用官中文書也。伏讀欽纂大淸律例。凡官吏有爭論婚姻錢債田土等事。聽令家人告官對理。不許公文行移。違者處四等罰。恭繹律文。所謂婚姻錢債田土皆個人之私事也。律文言婚姻錢債田土等事。則凡一切屬於個人私事範圍者。皆包括在等事二字之内矣。律文准其令家人告官對理。如温御史令家人起訴。則該報自可派人。到官與之對理。如温御史自願赴公庭起訴。則該報自應由總理或總主筆到案與之對理。今温御史擅用公文。行移尊廳。飭傳報館主筆按之。朝廷法律。御史温肅應得四等處罰之罪。夫御史。爲風憲之官。乃身犯朝廷四等處罰之法律。而茫然不自知。此等不。學無。術糊塗謬妄之人。豈尙足勝風憲言官之任耶。爲此肅函上覆尊廳懇請鈔錄敝公會此函。移覆温御史。囑其赶緊學習法律。縱不能深悉立法之精微。亦望粗知法。律之大畧。庶不至鹵莾作事。貽羞全台。則不特都察院衙門之幸。亦温御史個人之幸也。謹此奉覆。敬請鈞安。北京報界公會頓首 
專電 
[電一（北京）]  
　　資政院彈劾樞臣摺稿於初九日通過大旨謂樞府責任不明難資輔弼各王大臣受祿恐後受責恐先其咎一僅有參預國務之名而無輔弼行政之實其咎二議政務等諸具文閱章奏視同故事持祿保位背公營私致監國憂勞慨歎於上國民憔悴困苦於下願望聖衷獨斷重申十月初三日諭旨明諭樞臣於内閣未成立之前必應擔負責任俾無諉卸以淸政本而聳羣僚此摺定十一日入奏 
[電二（北京）]  
　　樞府議向美國財政代表借欵二百五十萬爲興辦海軍之用 
[電三（北京）]  
　　度支部擬將鹽政處曁稅務大臣一併奏明裁撤 
[電四（北京）]  
　　國民公報停版因初六日報涉及宮闈事 
緊要新聞一 
[鄂督規畫憲政進行之卓見北京]  
　　樞府頃接鄂督瑞制軍長電一道約數百言略謂恭讀十月十三日迭次諭旨縮短期限改於宣統五年開設議院並飭提前赶辦又諭地方應行籌備事宜分最急次急一意進行查分年籌備淸單都凡二十七項初以九年支配議者尙慮未安今以兩載經營民力當期共奮時居今日惟在皇上即飭組織内閣使政府擔負完全責任又謂目前議院雖未成立而各省諮議局及京中資政院已粗具輿論機關如樞府欲作對待旣非全國行政之總區又無公同會議之解决定與責任内閣難以强同夫立憲國制所以必設責任内閣者誠以君主爲神聖不可侵犯必有政府代君主受議院之責難若内閣不擔責任率以籌 
 
 

Page 4

 
 
備事宜責歸部臣疆臣部臣非盡有識疆臣不盡有權此現情也必部臣各自爲謀定一章程立一表册事事請朝命頒示天下疆吏勢難抗違亦不過遵照明諭空言通飭而已似此兩年二十七項之籌備欲求十得其三四仍恐有所未能至弼德院顧問大臣尤屬關於緊要約分二項其一以德高望重通曉古今爲上志趣忠純明悉政俗爲次惟須愼擇人才不拘官級請旨特簡即在籍去職之員就官職較卑果係碩學通儒能膺斯選者准由廷臣奏保以備簡用一切體制務須格外優異悉照南書房上書房例辦理惟平日侍讀顧問外槪不許干預朝廷庶可杜躁妄倖進之風又謂目前時危財窘尤以確定皇室經費皇室典禮爲入手至要辦法一經宣布新内閣及弼德院相與成立則凡百庶政是可收效於無形億兆人民更可贊助於郅治至淸單中應分緩急各端亟應修改財政不淸理無以爲立國之基巡警不完備交通不便利無以收行政之益教育不普及實業不擴充又無以敎民成俗以此五項亟擬飭廷臣修改淸單時益加策勵事當求其可行法當求其無弊臣世受國恩視國一如視家亦惟有先行自劾斷不敢蹈畏難延宕之罪以欺我皇上也監國閱後深韙其言因飭樞臣將此雷與前日增韞電一併交憲政館覆核 
[額外股員恊商核減軍費紀要北京]  
　　資政院預算股額外股員許鼎霖籍忠寅孟昭常易宗夔李文熙王璟芳等六人昨日（初五日）至會議政務處與政府協商預算核减事件是日與議者除軍機大臣外有海軍部正大臣洵貝勒副大臣譚學衡陸軍部正大臣廕昌及各部特派員當由額外股員報告預算審查之結果海軍大臣洵貝勒謂製造軍艦費四百一十二萬一項已與各國公使訂有合同限明年交淸勢難核减經許鼎霖易宗夔兩人相繼討論允不核减惟要求將合同底稿交資政院參考次由王璟芳陳述本股員會此次倡議削除陸軍經費實非主張消極主義因全國軍政費共需一萬萬而用之於新軍者僅四千六百萬未免太少故將舊軍各費裁减以節糜費現已定有辦法（一）裁撤綠營（二）裁撤巡防營（三）裁撤驛站（四）整頓各省製造局以上四項廕大臣均一一首肯惟裁减巡防經費推廣巡警一事廕大臣之意擬以改練新軍故尙待協議至五時散會 
[政務處會議組織内閣]  
　　政務處昨日特開會議各行政大臣到班均尙不甚遲惟軍機大臣到時已逾下午一時聞錫提調將關於條陳組織責任内閣共十七件均檢出彙爲一册就中以黃瑞麒侍御最爲中肯擬即採擇施行又議明年新内閣成立即將舊内閣人員分到各部任用或分發各省均按裁缺辦法新内閣辦事人員即用軍機處各章京憲政編查館各員勿庸另調惟各部各應行劃歸新内閣管理自行提出以便會議次又會商改革部章及明年任用文官章程均于月内發表又聞是日預備議案甚多均未及提議時已六鐘遂散 
[資政院倡議請赦黨人北京]  
　　自同志會主張起用黨人後京師輿論對於此事頗形狂熱茲悉資政院議員羅傑等日前己提出請赦國事犯說帖倡議作爲議案其說帖略謂先帝洞燭時局廟謨深遠知救危莫急於變法而變法首在乎得人是以戊戍以來凡一材一藝之長莫不逾常擢用我皇上聖明天縱仰繼先志愛才之心先聖同揆惟是地大職繁趕辦憲政仍不免乏材之嘆追憶戊戍庚子以還憂時之士或感先帝破格錄用之知急於報稱而不免過於激切或痛内政外交之窳敗求進太速而主張政治改革當此之時先帝銳意維新臣下欲仰體上德無如風氣未闢謠諑飈起心雖忠愛迹近嫌疑以致或畏罪出亡或挺而走險爲國事而得罪朝廷者不知凡幾自茲厥後得罪之臣或淪竄異國或寄身囹圄而眷懐君國往往見之詩歌確定立憲政體以來朝野輿論竊以爲天地之大何所不容國正需才當懇特赦查名國憲法將頒凡爲國事犯罪之人一律大赦與民更始。日本第一期議會議員菊池侃侃等爲請特赦奏稱曩者大典發布之時矾國事犯罪者皆蒙赦宥然現時罪囚中因望立憲政體之設立誤觸刑律其未蒙赦免者尙多伏願明勅有司審查犯罪其心事之可憐者槪與赦宥徵諸我國歷史而論管仲有射鈎之戾而桓寵爲相雍齒得罪於漢高而特祚以侯今者憲法行將頒布其規模或大於他邦國事犯罪之人名實遠殊於雍管臣等躬負言責凡健全輿論不敢上壅而隘皇仁合無仰懇天恩俯順民好或以登極慶典或以頒憲大典凡戊戍以來爲國事犯罪者准予特赦在聖朝寛大一秉天地之心而罪人自新得有濯磨之路至於其間先帝倚信之人心可憐而其才可用者可否特蒙起用俾效微勞之處出自朝廷逾格之曠典用人之大權非臣下所敢擅凟不勝悚慄之至 
[八旗子弟亦知爭求自立北京]  
　　自八旗憲政會發起之後贊成此舉者上自貴族下至旗民爭先恐後加入會員而貴族中又有數人賛成甚力現擬捐募的欵以爲會費并决定先出白話演說報一份派人四處宣講專鼓吹八旗問題以輸灌旗人之常識一俟該會開成立會之後即當入手組織云 
　　貴胄法政學堂敎員鴻君志班君吉本刻亦聯合同志組織一團體以爲旗人活動之機關并約出貴族多人同任發起其目的亦在增進旂人政治上之知識研究八旗問題以爲將來實行裁旗之預備初三日已在八旗先哲祠開成立大會到者約百餘人均爲貴胄子弟熙侍郎年錫學士 
 
 

Page 5

 
 
鈞亦均到會贊成現定名爲八旗維持憲政會並已舉定鴻班兩君爲幹事鐡君成爲編輯員 
　　又八旗高等學堂敎員文君質彬章君綬卿近畿督練處委員祥君質甫等亦於同時約集滿蒙文高等學堂八旗高等學堂諸生在該祠内開會會衆約二百餘人首由文君質彬宣告宗旨次章君綬卿演說大致以急進爲主義遂定名爲八旗期成公民會通過公啓即行散會並聞滿蒙文學堂學生松君茂上血書二紙其文有速籌生計等語 
又順直諮議局入旗議員樂紱吉安二君現亦發起聯合旗人組成一團體再上書質問變通旗制處并在資政院遞陳請書要求旗制處明白答覆刻正預備書稿不久即當呈遞 
[譚參贊得授副大臣之原因北京]  
　　此次海軍部之成立譚參賛學衡實爲主動當洵薩兩大臣未回京時譚卽向某邸運動設立專部迨洵薩兩大臣回國又力陳於洵邸洵邸素抱急進主義故深以爲然惟薩大臣不甚贊成以爲中國海軍尙無基礎驟立專部不過糜費巨欵而無實益然亦無法阻止迨事有成議薩即力謀外用而譚參贊遂一躍而膺副大臣之任云 
　　另一函云新授海軍部副大臣譚學衡字義章曾留學日本海軍學堂數年歸國後充安徽武備學堂總辦京師成立貴胄武備學堂因馮國璋之力得充該堂監督由是得近親貴凡聽講員學員之有勢力者莫不極力逢迎其對於濤洵兩邸爲尤甚迨海軍籌備處成立而譚一躍充該處參贊到署辦公非常懃懇且兼辦洵邸第中各事如建造樓房譚必每日至府監工聞洵府中人云洵邸衣褂稍有不舒譚必趨前拂拭趨承顔色無所不至洵府中有太監孫某者司内回事之職譚乃呼之以兄弟遂得上下之歡心此次得簡海軍副大臣聞亦係洵邸所力保 
[梁士詒果反對浙路耶北京]  
　　浙路代表朱學士福銑等日前又謁郵傳部當由沈侍郎接見辨論甚久沈侍郎謂唐尙書現在天津須俟唐尙書假滿之後方能决定辦法一味延宕聞浙代表擬俟唐尙書到部之後再行催問又聞該部反對浙路商辦者除某侍郎外即爲鐡路局長梁士詒蓋鐡路借欵俱由鐡路局主持事多噯昧梁士詒旣盤踞該局而浙路又反對借欵最力利害切身故不得不極力破壞云 
[外人注目新刑律問題北京]  
　　北京某報接英京專電報告云中國資政院提議新刑律問題英國各大報均得有北京專員之電告一時哄動全歐社會均集視線於此問題其國中輿論皆謂中國刑。法向守殘酷主義今新刑律純以嶄新之學說編定而成可知其所注重者在於撤退各國在中國之領事裁判權領事裁判權本係爲對待野蠻國主義今中國果能改良法律吾英人亦不惜以全力恊助之並聞各國政府已紛紛電致各該公使詢問新刑律。之内容若何及能否通過蓋因中日英中葡中美各商約均有俟中國法律改良卽行放棄領事裁判權之規定故各國將以刑律之能否通過决將來放棄與否之從違故其所關心者獨切也 
[嗚呼議員已墮政府術中矣北京]  
　　資政院彈劾軍機大臣一案上月二十四日十九次會議時已决定改爲責問案乃由前次指定之特任起草員起草茲聞此項草。案早已由起草員議定所以未在會塲宣讀討論者因政府自二十四日交旨發出後。滿意以爲資政院彈劾案可以取消洎聞該院仍有責問案提出頗不自安遂授意於某某議員令其設法取消某某議員等受軍機大臣之委託遂倡議謂現在正爲預算案與軍機大臣協商倘此案一經通過於軍機大臣無甚損失徒生軍機大臣與資政院之惡感勢必預算案不能得軍機大臣之同意發生種種障碍故此案務須從緩尤不可當塲質問等語議員受其愚者已占多數雖以易宗夔之强硬亦不能不爲所惑將來此案大約不難無形取消惟聞某某數議員業已察明其奸謀仍擬於下次開會時提議質問但議員中强半受其愚弄而欽選議員更居反對之列是否能得多數同意之表决尙在未可知之數云按此係初五日以前情形現得京電知該摺業已宣讀矣 
[整頓鹽稅案開始審查北京]  
　　各省諮議局陳請整頓鹽稅說帖資政院稅法股已於昨日開審查會審查得該說帖之主恉在破除引地就塲征稅文議員龢首謂此事上關國課下係民生而又中爲商産關係頗鉅各省情形不同必須鄭重審查邵股員長羲謂鹽法之壞第一在劃分引地第二在重稅累征故今日而議整頓鹽政　非變更舊。法不可是時鹽務處特派員起立陳述意見謂中國鹽法沿襲日久未可輕議更張本員之意以爲可變通而不可變更以免紛擾之弊邵股長謂不變更决無良法特派員不必泥於古制後陸議員宗輿入旁聽席經股長許可發言陸議員報告東三省就塲征稅之利各省若仿照辦理一可除全國鹽梟之害二可令國家稅法改爲簡易并增多歲入原額惟鹽商總須代爲設法邵股長起言先就破除引地一層表决各股員賛成起立居過半數遂宣告延會定初五日下午再行審查 
[京師近事]  
 
 

Page 6

 
 
　　此次壽勳得膺陸軍部副大臣之任者實出意外聞廕大臣及濤邸本擬保用那晋後經那相以其弟到署未久即授期缺恐啟外間譏議乃力保壽勲堪勝副大臣之選是以壽勲得此意外之榮幸云 
　　度支部澤尙書因各部官制均將改革本部事同一律惟驟行改易恐多窒礙前經堂諭凡本部人員充當淸理財政處差使者槩將本司烏布開去不别支俸亦不另補現在並擬裁撤淸理財政處將所管事務分配各司惟須與紹陳兩侍郎商定然後發表 
　　内城巡警總廳章仲和廳丞將于日内赴德國衛生會其遺缺聞肅邸擬以記名廳丞王琴齋陸天池兩京卿署理又聞有人力保該部郎中胡伯平繼之者因此尙未定奪 
　　浙路代表以商辦鐡路不能發逹由于股欵難集資本太薄非合全國之力不能維持保全現擬聯絡各省組織一全國商辦鐡路恊會遇事不分省界互相接濟刻已入手組織 
　　日昨政務處會議時最後肅澤兩尙書提及各部考試司員向無一定之程式其間多以經史論說命題殊屬無謂此次考試宜一律改爲各就本署行政範圍考以各種科學及服務方法以觀其學識閱歷俾求實際各王大臣深以爲然徐相國又謂丞參郎中均應與考并不必分現任候補及充任要差等階級始覺鎓允惟當時贊成此議者僅某某大臣故未能决定 
　　聞海軍大臣日前有咨行粤督文兩件探得内容其一略謂案照軍機王大臣前經議就昆明池岸建設海軍大學地址現復會同軍機王大臣再行提議僉以該處係遊幸重地未便建設茲擬商定改在三山附近傍河擇地修築惟此項經費所需甚鉅擬暫向度支部籌撥銀二十萬兩以期迅速開工云其一即因前有廣東廣州府新會縣職紳呂祖璜呈稱本族各祖嘗共計産業收息除每年祭祀及辦呂氏家族學堂供費外約存現銀一萬數千元擬將三分之二留爲倡設呂氏家族工藝之需並提出五千元禀請捐助海軍經費如蒙俯准賞收伏乞咨行粤督札飭新會縣知照俾得著令本族各祖嘗會嘗值理遵繳備解以伸微忱該捐欵係由本族各祖嘗會嘗彙捐不敢仰邀奬叙等情前來相應咨行貴督查照希即飭屬查明見覆本處以憑核辦 
　　軍諮。處王大臣擬開機關報一種名曰軍事報已委該處正使馮華甫爲總理館地現擇在前門外排子胡同准于明春出版 
　　廕午樓尙書爲提倡自製軍用品物起見刻已通咨湖北等省將各該省製造各項軍械本年曾在南洋勸業會得奬牌者一律將原製之品送至本部以便詳加查驗 
　　農工商部因查内地各工廠製造品物及巧匠獨出心裁自行製造之物件頗有足與外人抗衡者惟以關稅繁重運銷外國所費不貲商人以是每多裹足工人因而歇業若不力爲提倡誠恐工商各業永無進步之日擬與稅務處提議援照江西瓷業完納出口半稅成例通飭各省稅關嗣後内地製造美術品出口亦令一律照例辦理未知稅務處能照准否　　開平礦務一案自前日張翼上第三次封奏後監國頗爲所動惟以關係甚鉅未便遽定辦法因密諭外郵兩部赶派妥員與直督陳小帥妥籌切實辦法總期於疆土交涉兩無妨礙 
　　禁烟大臣爲嚴防議昌沽染嗜好起見刻已派定偵探專員嚴查資政院議員及特派員等有無形跡可疑之處如查有破綻即行逐一調驗以便照章辦理 
[時評]  
其一　　粤人曰。禁賭旣由人民要求。豈有坐視行政經費無着。而不爲負擔之理。度支部則曰。該督臣如能聯絡紳商。另籌大宗的欵。則賭餉即可刻期停止然則度支部非不肯禁賭。特須籌抵而後禁賭。粤民亦非不認籌抵。但先禁賭而後言籌抵。兩者主張禁賭同所爭者惟籌抵之先後耳。 
　　記者以。爲行政官不負責任。本爲吾國官。塲之通病况事關財。政彼乃惴。惴然憂出欵之無着。而可與狐謀皮耶。試觀禁烟一事。爲國家存。亡之。大關鍵而計臣猶以區區。土藥。稅故不肯毅然禁。運則其他可知矣。記者竊願粤人。於度支部所稱踴。躍擔負。尤屬實。情一語。深長思也 
其二　　資政院請責樞臣擔負責任之上奏摺。已通過矣。且預備於今日上奏矣外間所疑該院議員受政府之愚者。今乃知尙不至始終爲政府所。播弄。但不。知該。摺之效力。果如何耳。 
　　記者曰此摺而無效也。則毋寗無資政院。何則監督機關。與責任内閣。相對待而不可缺一者也。軍機旣不負責任。則資政。院又何。從施其監督。敚线次上奏。樞臣多。假君主之。名以蹂躪立法權乎。此而不爭。又奚用資政院爲 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督兩接樞府要電南京]  
　　江督張制軍近接樞府電旨兩則茲特照錄於左 
　　其一世電敬悉查從前夏辛酉姜桂題均係實缺提督奉旨特派大員現在張勳事同一律應請貴督仿照成案妥爲辦理可也 
　　其二請將上年緩運之漕米援案補運三分之一其改折解部等語著度支部議奏 
[順直議局會議違法案二則天津]  
　　直督違法案直督陳小帥奏辦公債未交順直諮議局决議該局認爲違章侵權力爭交議并質問此欵之用處及籌還底欵昨接督憲交議札文内有公債用處爲創辦商埠省城高級審判廳各屬創立初級師範學堂改良軍政及一切新政之用籌還底欵爲藩庫中飽三十萬運庫三十五萬永平七屬鹽務餘利十五萬等語該局乃於昨日會議此案磋商一日之久並未議决有謂札文内僅有查照字樣並非交議且非生利事件何得擅借公債况本省之無謂衙署局所浮費冗員應裁應汰者頗多大可挹彼注茲者有主張請資政院彈劾者有主張請督憲開一切關於此欵之實銷淸單者討論終日卒未解决云 
　　巡道違法案諮議局以巡警道劃分警區不交局議顯違定章呈請督憲查辦一節茲加詳細調查尙不止此其尤要者約分四類（其一）侵冒公欵以濟私謂警務公所常年經費至四萬餘兩之多該道眷屬居住所内一切用度公私混淆又於所旁闢民地用公欵建花園爲眷屬遊玩財政總匯處查其報銷浮冒不實之欵至五萬六千餘兩之多（其二）濫用私人以利已謂委其胞弟舒繼元爲一等委員遇事勒索因物議沸騰改爲汪姓仍居要津又用其堂弟舒翥表内弟汪毓麟結黨營私又保定工巡總局局長崔振魁爲御史江春霖奏叅江西巡撫馮汝騤案之劣跡昭著奉旨撤差人員非有情託賄囑該道何以破格任内（其三）漠視警章以釀亂此節即指夏間易州廣昌鄉民聚衆砸毁警局波及學堂自治各事及灤州遵化人民亦因警務腐敗烟犯賭犯盜犯所在皆有聚衆相率不納警費之事而言（其四）違背定章以任性謂定章警務公所各科員至多不過三四員該道每科任用至十六七員之多并設秘書房有在該房行走或學習行走名稱此等名稱惟上書房軍機處有之妄自尊大何竟乃爾且以眷屬移住所内驅逐屬員覔居旅店往往貽悮要公以上四端爲日昨該局議塲上討論情形也聞已交法律審查兩部詳加審察矣 
[吉撫對於外官制之意見吉林]  
　　吉撫陳簡帥日前通電各省督撫商榷外官制略謂中國行省制度爲地方一種特别階級誠如仲帥文電不能以德國聯邦日本府縣爲例所定三級之說允不可易惟仲帥省制略如部制一議東省行之已久比已稍事變通利弊均如淸帥號電所云此時議定官制當以統一全國政治整理地方行政兩義爲前提時論所稱中央集權地方分權之說均屬偏倚於義無取謹伸鄙見藉備采擇其一規定組織擬分地方官制總督與各司爲一級總督親任司敕任府縣及佐治員爲一級府縣奏任佐治員判任巡撫名制不符擬裁從總督稱布政司巡警道擬裁改設民政司銓政别出提法司提學司度支司皆係甫經改定暫仍今制勸業道擬裁改設農工商務司交通司或兼或分視地方之繁簡邊省别設殖務司司各設科外交事務本爲君主特權宜直轄中央委任總督擬裁交涉司改外務處裁督練處改軍務處總督領之道缺與三級相背分巡非制兵備無實擬裁其邊要各處有外交軍務者均設知府由總督委任執行另定兼銜鹽運使等河道等擬裁設立專局别於各司府縣各有轄境直散廳州舊名無所取義擬裁從府縣兩稱佐貳各官職制未合擬裁改設佐治員分課治事爲府縣輔助機關分防與佐治制背馳擬裁改設警區如轄境過廣難於控制分所轄獨立從府縣總督旣内承中央外任地方署内宜略仿内閣制以現設會議廳改置内廳各司爲省務大員總督爲之長設銓政法制統計官報四局設行政裁判文官試騐兩種委員自督司府縣均獨立衙門設官房置秘書書記等官由主官判任其二分定權責關於總督者一參預國務其細别二（甲）列入内閣會議本省事務（乙）預議全國重大事務二秉承内閣計畫計决一省政務得發省令對於内閣負完全之責任三一省之外交軍事得直接受君主之委任行其職務四進退一省文官其細别三（甲）各司奏由内閣請旨（乙）府縣及上級事務官隨時奏明（丙）佐治員及下級事務官彙案奏報五一省武官得奏咨參撤關於各司者一輔治省務凡屬一省大政應列入内廳會議二禀承總督命令主管一司政務得發司令對於總督負完全之責任三有進退考核所屬文官之權其細别二（甲）本司所屬之判任事務官呈報總督備案（乙）府縣以次之文官隨時受其考核關於府縣者一禀承督司命令主管本府縣行政事務對於督司負完全之責任二進退本管佐治品三有外交軍事之府治得受總督之委任行其職務其三差缺合併就今日仕途論大官浮於小吏差事多於實缺其流弊極於牽制推諉其現狀成爲破碎支離實爲官制大害鄙擬不論局處科課一律均爲實官惟暫時派員如調查採辦之類始作差事其四品職分離品以定級分職以治事現例品職淆雜其 
 
 

Page 11

 
 
事不明擬釐訂品位職從其品雜職以品名官其餘俸給考試任用諸大端别以法令行之此其犖犖大者竊謂官制關係至重議訂之始宜先從中央地方兩面規定聯繫辦法淸帥號電今日督撫實帶有國務大臣性質一語最爲精當惟但須兼含職權不必專文銜名若各司直接中央各自爲政如堅帥電則督撫但類一民政長官如慕帥電督撫又冋一名譽監督就我國歷史地理兩方面觀之實恐窒礙難行鄙擬總督權責第一條首定參預國務即以總督一官對於中央爲國務大臣對於地方爲行政長官雖各國無此成例仲帥文電體察國情我定我法義實同之督撫旣當叅預國務鄙擬内廳辦法自不可少事屬一司則一司負其責任事屬全省則各司連帶負其責任此又督司相維期於允協其他更置各條無非求權責分明行政敏活與各帥意見小異大同事關經制敬陳管見惟諸帥裁奪敎正仍遵淸帥莘帥咸電由仲帥主稿釐訂就緖尙希敎示再仲帥皓電轉雲帥覃電所述各節詞嚴義正具表同情敢避多口之憎願隨諸帥之後昭常印 
分類新聞政界 
[諮議局第二次協議會結果杭州]  
　　初八日浙省諮議局開第二次常駐議員協議會一時振鈴出席者正副三議長曁常駐議員張傳保趙鏡年周鍾俊涂山傳典修張美翊王渡陳訓正汪秉豪徐象嚴周祥林阮性存梁有立潘澄鑑王家襄陸積昌周斌等二十人提議表决事十三件（一）呈請定期召集臨時會經大衆决議此事對於撫台應用兩起公文一將來交之預算表册認爲不完全乙交議案照章返還一呈請撫院規定臨時會日期（二）撫院劄知度支部核飭本局公費减成給發事公决槪照來文遵辦惟須聲明撥欵照舊以一五合洋以資劃一六分减平係另一問題（三）撫院劄詢全省釐局移設分卡與議案性質有無違背事經大衆表决即日呈復撫台聲明不能添設分卡并不得變更名稱以杜流弊（四）於濳縣方煒陳請書（五）浙洋弭盜建議案决議槪照原文呈送撫院（六）請飭劃定糧價革除浮收議案衆議暫緩呈送一面函致提出劉君再查内容確鑿（七）方成璧陳請書决議返還建議人妥愼修正再行提出（八）郭慶嵩陳請書（九）鄔廷熙陳請書此兩件决議亦照原文呈送（十）宋行陳請書因文字命意均未妥當議即返還介召議員詳加修正再行提出（十一）副議長陳時夏提出質問書二件公决照送（十二）副議長沈鈞儒提出質問書一件（十三）禇輔成提出質問書以上兩件公决即日送院議畢已届五句鐘議長命書記將議决各案情形理由逐條報告一過遂即振鈴散會 
[湘藩通飭各屬試辦印花稅長沙]  
　　湘藩趙方伯日昨通行各衙門局處略謂印花稅爲部頒通行之件凡批迴領狀經摺簿據皆應貼用本公所爲財政出納之區事務自較繁重應即就本公所試行辦理現已經本司釐定章程就雜稅股添設印花稅總處另派委員專理其事卽自十一月初一日起一律試辦凡來所領欵之件均應一體貼用始行照發除牌示外合併通行知照 
交涉 
[無爲州電請派兵保護敎堂安徽]  
　　無爲州署差役劉鵬前因閙敎被拿在逃現聞匿跡鳳陽縣境手下黨羽約有千餘人蠢蠢欲動該縣令及該處敎堂敎士以皖北近遭水災飢民遍野恐該匪黨連合災民聚衆仇敎搶刧滋生事端爲害非淺因物電禀皖撫請兵保護現經朱中丞電飭無爲州派勇嚴拿一面派兵前往彈壓以資鎭攝 
[日本商務官考察浙江實業杭州]  
　　日本商務官南新吾君來浙考察内地實業由上海商會投函杭州總會代爲介紹現南君已於初七日乘車蒞省假寓大通旅館初八日晨駕蒞商會該會業已預備一切竭誠歡迎特派譯員黃潘二君倍宴於聚豐園膳後偕赴電話公司華昌織廠及其餘實業諸團體初九日備函介紹城北商會仍派兩譯員偕同前往參觀通益公紗廠揚華織綢公司及肥皂碾米諸廠卽晚宴於該會賓主盡歡現聞南君擬由錢塘江東渡赴蕭山後折赴紹興至寗波然後搭輪回申 
軍界 
[松府出巡江浙交界之原因松江]  
　　松府戚太守前晚接到浙撫來電謂江浙交界地方又有梟匪蠢然思動太守遂立調所部中營師船親自統率駛赴蘇浙接壤各處游弋巡緝歸途尙需往沿海一帶閱看海塘也 
[皖北道計議抽收海軍經費安徽]  
　　皖北鳳陽關道豫觀察近以該關稅務日形减色且歷年以來奉籌奉提各欵名目繁多已屬搜羅殆盡現在奉籌海軍經費爲數甚鉅委實無欵可籌擬援照藩司認解六成經費飭由各卡代征商捐辦法札行該關各口代征不拘年限不再續加以抽足開辦海軍經費爲止俾免竭蹶昨已上詳撫院請示一俟奉准批行即訂定章程通飭各關口實行抽納不得苛征病商 
[測繪學堂總辦易員江西]  
　　贛省陸軍測繪學堂總辦陳觀察旋樞現報丁憂所遺職務禀懇馮中丞援照陸軍警察管帶吳乃楫丁艱之例留差守制馮撫以該省官塲于奪情一節嘖有煩言特行不准所遺該堂總辦職務由院札委兵備處帮辦許觀察瑞以繼陳任 
學務 
[郭提學對於高等小學招生之意見杭州]  
　　浙省提學司郭文宗近以奏定學堂章程凡高等小學畢業最優等奬給廩生優等奬給增生中等奬給附生近來學風日盛列校如林入校者固多出自嚮學之誠而亦不無梯榮之見然希聲華而急功利此猶屬世情之常乃察閱各屬小學堂畢業試卷優等不過淺顯中等每欠明通程度參差遽邀奬勵殊非國家興學育才之本意查定章高等小學應由初等小學畢業升入現在各屬初等小學堂統計已有一千二百餘所而禀報畢業者甚屬寥寥推其原因無非因高等小學有奬故入初等小學者往往不俟畢業之期即行改入高等似此躐等以幾於敎育前途實多妨碍昨特札行各勸學所總董嗣後凡初等小學學生不准濫竽升級畢業時應呈縣列表禀報高等小學招生必先招已在初等畢業者如實不能足額亦應擇其文理明 
 
 

Page 12

 
 
順者始准取錄 
[競志女校續開學藝會無錫]  
　　無錫競志女學校由侯君保三獨力創辦開辦數年成效昭著茲定於十五日開第五次學藝會自上午十時起下午五時止先期廣發觀覽劵以備學界同人惠臨參觀惟以地方狹小整隊來觀者槪不招待云 
實業 
[慶餘存戶善後之希望杭州]  
　　杭州鼎記慶餘兩銀號先後擱淺虧欵各數十萬釀成金融恐慌大吏爲維持商市全局特派大員設法淸理前後七閱月僅僅鼎記股東墊欵念萬勉强先攤二成而慶餘數十萬存戶迄今分文無著相形見絀何怪嘖有煩言經前任富陽縣張令仲元發起邀集全體存戶在城隍山開會一次辦理失當迄無效果茲聞又有現任富陽縣某令（亦該莊之大存戶）特派幕友錢味泉來省運動訂期初十日仍在湖山文昌廟二次開會共謀進行辦法聞所主宗旨擬將該莊官欠各戶澈底淸查共計若干萬現在存戶併計若干萬均攤可得幾層　同商會規定每籤一百元公司分抽給予勸業道關防商會鈐記之聯單自向各欠戶追索所有從前憲委規定之分類辦法及數十次會議之手續一律取銷 
[贛勸業道振興實業之賢勞南昌]  
　　贛省勸業道傳春官近日講究實業不遺餘力前在廬山開闢森林圃一處種植秧苗念萬餘株已活十分之九現因二次布種森林爲日已久傳道日前特禀明撫院於初三日乘坐道生公司輪船親往廬山勘騐一切以重實業聞傳道禀辭時馮撫以南潯鐡路公司因部借百萬業已翻議刻正停工待欵舉局慌恐由京官首先公議電懇中丞設法先代酌借以濟要工再俟臘月初二日開股東大會時提議籌欵保路方法面諭傳道飭于赴潯後便道往寗會商交通銀行設法帮借數十萬金以救危急而維路局 
雜記 
[淸華女校主出殯誌盛松江]  
　　本月初九日淸華女校夏紳听渠爲其夫人女校主楊安楨女士出殯除銜牌頂馬僧道女尼及馬執事一切應有盡有外另用鮮花松柏紥成影轎大傘及樂善好施黃轎兩少年乘對子馬起行全校女學生各執花圈步送紅十字會員因女士生前捐資入會亦軍服乘馬相送並在滬上請到軍樂一隊厥聲嗚嗚慘動路人全郡官紳亦紛紛奠送靈輿用獨龍槓舁以三十二人士女趨觀者填街塞巷可謂盛矣 
[學堂庶務員聚賭漁利杭州]  
　　金華東陽縣知縣陶霦日前通禀省台前據縣屬千祥等鄉莊董監生陳品璜等聯名指控該莊興賢學堂庶務員劣生陳炳煌卽秀江每逢鄉鎭一六市期藉學聚賭漁利包攬詞訟致各莊賭匪仗有學堂包庇賭風復熾賭棍咸集該生私收賭規橫行鄉里似此不法於新政大有窒碍請飭拿辦以靖地方等情即經知縣選派兵差查拿未獲現因冬防吃緊知縣隨帶防營親赴各鄉巡緝至千祥莊即將陳炳煌帶案訊據供稱伊現在興賢學堂充當庶務本年下學期兼充乙班國文敎員於六月十一日市塲會期擺有賭桌十餘張抖收賭規洋八十餘元提歸學堂洋五十元伊分得洋四元各等供當交糧署管押查該附貢生陳炳煌旣有藉學私收賭規肥己情事若不澈底根究加以懲儆倘有效尤於新政前途大有窒碍詳請將該生衣頂褫革歸案訊辦以儆玩劣而維學務 
[生員上條陳荒謬瑣瀆武昌]  
　　鄂督昨據生員余浩條陳請飭各廳州縣設立屯田學堂並限定每戶須開一畝三年後升科等情瑞制軍以屯田本係舊法有仿行者收穫每豐於常田然亦祇可勸導農人爲之以其於地少丁單之戶不甚便也該生條陳欲每戶限開一畝且專設學堂以敎之無論現在公欵奇絀不能辦到卽有欵項老農亦非可敎之人特飭其應再濳心研求實學務期言能致用切勿屢以荒謬瑣屑之事來轅干凟自誤執業 
[紀事]  
　　鄂省運動會學校運動會。所以提倡體育。之精神。而較量其程度。証明其詣力。爲秩序之運動。非爲嘲雜之運動也。若此次鄂省閱馬廠初等小學堂運動會。嘲雜甚矣。觀會者之擠佔運動圈也。一時先來學生悉被困於運動線内。後來各學生又被租於運動線外。全塲。大鬨。幾使運動者無可運動。而王提學乃忽發口令。改地僺演。各校管敎員帶領學生。忽屢次衝圍。拔刀亂斫女學生來會參觀忽被各流氓團團圍繞。品頭評足。倐忽之間。如潮湧。如獸敗如豕奔狼突。會場之上幾幾爲吾人眼簾所未見。耳皷所未聞。置　之水滸傳中。絶妙一場梁山泊大。决鬭光景。不圖於湖北運動會恍惚遇之。 
　　雖然。猶未已也。客有自漢臯寓書來者。爲言是日。風和日暖。遊人雲。集高觀山上下。與諮議局左右。作壁上觀者不下數。萬人。午後一時。各學堂學生。整隊麕至。國旗揚揚。軍樂鏘鏘。四圍喝采之聲不絶。雖來。會運動。者只三十餘堂。而亦各有精神可觀。兩湖假範附屬初等　學生各戴禮帽並有數寸之翎搖曳其後。其洋鎗隊砲隊。步武整齊。頗有。軍國民氣槪。南路高等小學生。亦各戴禮帽。大旗招。展。洵可獨當一面。三道初等小學生。最爲整齊。手執白色龍旗身著白色軍裝小小國民。實異日之趙子龍也。金沙白沙兩堂學生。皆頭裹靑巾。稼園初等亦裹靑巾下體更加以馬夾。紏紏武夫。公侯干。城可爲該學。生等頌矣。賓陽學生。帽著紅花。亦燦然奪目單。級模範小學旗上繪以八卦亦會塲之異色也　捕頭陀兩堂旗特書合羣尙武忠君愛國各大字深。足嘉許。義方保安英武各學堂皆各所有長。忠孝初等小學堂。尤見精神。　上大書上下一心四字。則强國禦侮之。要圖也。其餘各學堂標新領異皆簇簇可觀。惜當時目力未及姑等諸檜以下云。 
　　記者曰。當日之標新領異。若賽會然若演戲然。各爭其妍。各鬭其勝。管敎員倡之。各學生行之。曾是秩序之運動。而如是者。噫異矣。 
[史乘] （再）（續） 
紀康乾間文字之獄　　上覽。疏震怒發廷臣嚴議。廷臣希。上意興大獄。稱戴南山集孑遺錄。内有逆語。請援大逆不道例辦理。于是戴　二子伏上刑其餘親丁。一律斬决。凡掛名集中者。放流誅殛經差。上特派大臣。會同法史。再三嚴鞫。獄詞有歲餘始定。緹騎載道。人心惶惶。于戴氏。親故。稍有牽涉者。朝夕惴惴。懼不自保。其事具　于望溪先生文集。獄中雜誌一篇。所述綦詳玆语甫起。其端甚微。乃輾轉株連。成此惡果所謂大風起于蘋末。伊可惟也。惟趙恭毅以此事興大獄殊非意料所及。當時頗爲淸議指摘。後深悔之。 
　　胡中藻人甚險怪。頗附庸風雅。任貴州學使與黔撫鄂某相。得唱和無虚。日所爲詩襃然成集。刊行於世。然咭屈敖牙。不堪。卒讀。且語恒不檢旋亦爲人訐發稱其詩中。隱寓訕謗爲大不敬本朝舊律。大不敬獲咎。綦重時純廟方留意文。翰乃命調。取　之全集。進御。詳加披。閱所有謬點。一一簽。出（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[總司稽察守衛事宜王大臣等奏查辦護軍等營情形並請派員管理摺]  
　　奏爲遵旨查辦前鋒護軍等營謹將查明情形恭摺具陳仰祈聖鑒事宣統二年六月二十七日軍機大臣欽奉諭旨總司稽察守衞事宜王大臣阿穆爾靈圭等奏整頓守衛官兵一摺著派載澤壽勲會同阿穆爾靈圭載潤將前鋒護軍曁内務府三旗護軍各營逐一查辦釐訂章程奏明請旨辦理欽此欽遵中軍機處片交前來臣等伏查前鋒護軍曁内務府三旗各營官兵久稱疲敝前經陸軍部遵旨整頓前鋒護軍營奏明挑選官兵分送扈衛學堂學兵營訓練隨時發給新製衣裝並由稽察處加意巡察屢經彈劾内務府三旗兵丁亦已經挑選送部附入扈衛學兵營練習年來守衛視昔加嚴紀律較前稍整而編制未改尙無統一規模形式僅存難語精神振奮此次臣等遵旨查辦迭經集議詳籌竊以爲整頓守衛必先釐剔弊端從前陸軍部奏定整頓前鋒護軍營章程凡未經挑人新班兵丁每名節存月餉九錢遇有缺出暫行停補計停補至四千名則所存之餉足敷辦理新班之用再有缺出即不復停仍將各兵原領七成月餉一律規復等語原以新班餉無所出而兵丁困苦一時又未便裁汰過多是以暫議節存冀異日停補足額仍可照支原餉乃各營相沿當日空缺冒餉積弊計數年之久十營所出兵缺報部有案者不過一千名上下當經臣等覆咨各營令其澈底淸查據實補報聲明旣往不予深究儻始終隱飾定即參懲一面調取各營兵丁花名原册一面咨行各該旗查取各營所出兵缺數目逐一詳核並經飭傳各該營參領等當面曉諭三令五申各該營統領亦復自行督催查核始據陸續報出兵缺二千餘名合之原報共出兵缺三千六百餘名再閱一半年可期足四千名之數各該營官弁前未具報咎有應得惟念事非一年官非一任相沿旣久未能一槪查參擬懇恩准暫從寛假該參領等均出有切結呈請立案嗣後如再查有前項情弊定即指名嚴參此查辦各營空缺積弊之實在情形也又前鋒護軍營兵丁向准兼充各項差佔止差旣久流弊易滋經臣等行查各該衙門按照所開花名與該營原册一一比對姓名旗佐多有未符復經咨行各該營令將因何不符緣由按名查覆旋准咨稱或因事故出缺未經呈報或已久離差次並未回營該官失於覺查彼此均難辭咎惟現旣一一查有各有著落擬一併從寛免究至於差佔辦法雖係從前舊例惟其所充職務須與兵丁性質相宜且須在彼處實力當差方不致藉端生弊即如此次所查之太醫院向係挑取前鋒護軍充當醫生名實已嫌不符乃據該院來咨該兵丁等查並不常川到院習醫是此舉有名無實徒滋弊混擬請嗣後除供奉要差如上虞備用處上駟院虎鎗處嚮導處善撲營等衙門久經奏明設有差佔及軍隊巡警與兵丁性質相宜者仍准兼充外其與軍事無關各處所如太醫院醫生之類均應由各營統領會籌妥議辦法勿許兼充其在各部各處食有俸薪人員尤應查明開除本營底餉庶免徒佔缺額日久牽混此查辦各營差佔積弊之大槪辦法也其内務府三旗護軍並驍騎校營兵丁共六千餘名亦准由各衙門處所分别佔用經臣等咨行内務府大臣調取原册據覆三旗正備兩班護軍前懸十三缺現已挑補挑餘護軍現懸二十一缺應行裁撤驍騎營披甲欠六十九缺並未挑補因案卷遺失無從查悉其武備院等三十八處佔用披甲共計二千餘名分晰開單咨報前來查内務府三旗官兵均歸總管内務府大臣統轄定制綦嚴事權無容他諉惟分司守衛各有責成其各署佔用披甲等項日久有無弊端應請飭由該管大臣隨時認眞整頓以重翊衛至前鋒護軍十營各設統領分理本營事務旣無統一管轄之實權即無以挈領提綱進規全局臣等公同商酌擬請旨特派禁衛軍訓練大臣或陸軍部堂官管理兩翼前鋒八旗護軍曁内務府三旗護軍驍騎等營專司整頓各該營用人行政一切事務其内廷守衛事宜仍由前鋒護軍營值班統領曁内務府大臣分别管理並仍由臣阿穆爾靈圭臣載潤總司稽察俾守衛各有責成積弊不難漸革如蒙兪允即由臣等咨行欽派大臣曁各該營統領内務府大臣一體欽遵其如何整頓營務釐訂章程應由欽派大臣體察各營情形妥籌擬定奏明辦理以期切實可行所有遵旨查辦緣由謹恭摺具陳伏乞皇上聖鑒訓示再此摺因往返行查是以覆奏較遲合併聲明謹奏 
本埠新聞 
[滬道力任勸减房租]  
　　滬道劉觀察批孫文鑒等禀云减讓房租一事迭經本道照會租界領袖總領事曁法總領事並移行商會公廨勸諭華洋房東一體酌減業已至再至三現據廨員禀報新沙遜控案訊理情形又經批飭就案剴切勸减以爲因勢利導之計但在各房客情迫時艱亟欲早輕負擔而在各房東意非一致勢難强抑從同本道身任地方在在與吾民休戚相關惟有竭盡心力再行設法商勸以期早日轉圜决不淡漠置之也著即遵照並傳諭各商民務各靜候商减毋違 
[寳讞員函請華商首先减租]  
　　公共公廨寳讞員昨致華商各房東函云竊維上海一隅米珠薪桂居大不易而房金一項尤爲翔貴市廛無論矣即尋常住家之屋一椽之地月亦數金貧苦小民何以堪此今年以來市面凋敝民間生計更艱以致租界内各租戶迫而爲求减房租之舉奔走呼籲情實可憐鄙人忝官斯土才窳德薄不能富庶吾民致使仰屋興嗟撫衷曷勝内疚惟念减租之權在乎房主公等非紳宦世家即商富巨族類皆深明大義理當共恤時艱念在停之情一二日亦爲賓主具國家之想四百萬莫非同胞似宜首先减租以爲西商之倡公等須念衆貧不能獨富散財即以生財與其廢屋空關向西風而傾欹孰若雕楹大敞庇寒士而歡顔旣博好義之名尤收目前之利公等富而好禮定能納善如流所冀憑茲舌口共發婆心則鄙人所馨香禱祝者也 
[聶讞員愛護孤兒]  
　　劉新發控汪靜波姦騙伊姊朱劉氏等情迭 
 
 

Page 19

 
 
經法公堂提訊判候將長發棧存洋查明再行核辦在案茲已將該棧細帳查明並無錯誤即由聶讞員商之顧副領事判將長發棧交案之存洋四百餘元及存在捕房之衣箱各物即日拍賣彙存銀行生息以便將劉氏之子德英送往學堂肄業所得利息即爲培植之用劉新發意在爭利實有不合王靜波則訊無姦騙情事一併斥退所有發堂之婢女有容彩琴兩名准卽由堂擇配了事 
[研究輪船竊案]  
　　上月二十七日招商局江新輪船由滬開行於二十九日早晨行抵南京詎大飱間内之張姓客人忽然失竊金表八隻及猫兒眼珠寳等貴重物件約值三萬餘金當時徧查無著現在該輪業已回滬當由船主飭將副買辦奚定邦及管廚人毛小寳與細崽等人送請公堂訊究中西官以此事乃係竊案應由捕房先行調查再行移廨訊辦遂飭一併退去著於午後自投捕房聽候盤查送案核奪 
[金琴孫舉殯誌盛]  
　　榮記報關行主金琴孫於九月二十六夜遇仇暗殺迄已將届終七昨日舉殯儀仗頗盛沿途由捕房派捕妥爲照料英公廨寳讞員法公廨聶讞員曁商會總董周金箴議董關烱之等諸君均執香隨送金君舊友虞洽卿君則扶柩而行經過之處觀者甚爲擁擠 
[日人砍斃華人案近聞]  
　　勤昌絲廠出店張三寳前被日本人塜崎愛次郎等無端砍斃曾經上海縣騐明詳請各憲核示在案茲尸妻張周氏一再禀縣求請伸雪並赴督轅上控己奉張制軍委派南洋律法官與駐滬日本領事據理力爭迄未就範故張周氏又赴督轅續禀批飭靜候核示 
[四明同鄉會成立之先聲]  
　　昨日午後二時四明同人假惜餘學堂開同鄉會到者人數頗多約歷二時許討論一切辦法當認定王石麐徐耀遠劉範卿黃叔浦王子玉郭成爽童元璣秦淮陶文瑞許蘭軒何魯張文彭紹輝郭遵先王洵戴壽祺張政治張政權張尙純等十九人爲臨時職員草議章程再行擇期開成立大會 
[地甲荷枷示衆]  
　　滬道劉觀察前據美國敎士麥甘霖君函告西門内石駁岸聖公會振漢學堂敎員臥室被竊一案請爲飭縣查緝等由當經觀察移請巡警道轉飭各路巡警分局區一體恊緝並札上海縣飭捕嚴緝在案迄已日久尙未破案昨經一路西四區副巡官查得該處八舖地甲潘福即潘世明對於此案諸多疲玩着即提案判令枷號三天發該學堂門前示衆仍限三天拿獲贓賊如違送縣斥革嚴究 
[禁烟分公所第一次通告書]  
　　上海禁烟分公所昨出通告書分貼街巷其文如下照得禁烟要政禁令何等森嚴現奉省憲通飭設立分所禁烟十月念三成立業經登報廣傳順序進行方法憑照挑烟爲先城關市鎭四鄉分期調查完全吸戶務遵功令查時不可隱瞞報明年歲籍貫每日吸食幾錢姓名住址營業務須一一照填倘若到所報名限在冬月以前將來無照私吸必致干犯罪愆先此通告吸戶切勿誤會遲延以後進行各事預期再當佈宣 
[查拿偸竊電綫匪徒]  
　　總工程局出示曉諭云准電政局移開據滬南電話局于總管函稱該局前因話線迭次被竊節經禀奉局憲分移飭緝並由工頭沈南林在東城地方拿獲竊犯周瑞雲一名送區枷責示儆在案詎該匪徒等仍復愍不畏法近來竊線之事層見疊出昨又查得南門外一帶話線致被竊去六擋之多總管責成攸關未便緘默擬請分别移行從嚴緝辦切實保護並請重懸賞格如能贓盜並獲送究者無論何人一律請給奬洋五十元等情由電話科轉禀到局查上海城廂内外及閘北一帶電話屢被竊線前經迭次函請各署局從嚴緝辦並由該電話局工頭拿獲竊犯一名送案懲治現在此風仍未稍戢匪胆　張殊堪痛惡除由敝局繕就賞格飭發該話局懸貼並分别移行外相應備文移請查照嚴飭警務處一體查拿務使贓犯並獲按律嚴懲移知敝局一律給奬仍隨時切實保護等因到局准此除飭知巡警嚴查外合行出示曉諭爲此示仰諸色人等知悉如拿獲竊線匪徒即將贓犯解送到局從嚴懲辦移請給奬其各知照 
[鄧隊官率隊回防]  
　　淞滬巡防步隊隊官鄧茂棠前奉上台委札督率兵丁前赴南洋勸業會塲照料防護所遺西門外日暉橋防次暫由滬道及巡警道札飭總工程局轉飭警務處撥派三級巡長一名率令巡士數名就近駐防現在會塲已閉鄧隊官率隊返滬仍歸防次所有巡長巡士亦己撤回 
[婦人死不足惜]  
　　西裝華婦某氏與某西人姘識賃居吳淞路十六號洋房内前日下午不知何故忽以剃刀自刎身死現已由捕房諭飭地保報縣請驗矣 
[電車疾馳肇禍] 塌車夫朱阿毛趙妙春於前日下午四句餘鐘車運工部局之樹木行經黃浦灘電車軌道内適二十七號電車疾馳而來致被撞倒軋損樹木並碾傷朱趙二人胸前手指等處旋由二百十號華捕查見當將受傷兩人及撞壞之塌車樹木一併帶入捕房捕頭飭將受傷人車送亡濟醫院醫治候再查核 
[城内]  
　　捕役銷差○川沙廳境夏元元家被刦案内之盜犯董三郎等八名由縣派捕押解去後業於日昨領得該廳回文到縣復命並禀知事主夏元元被盜拒傷現已因傷身死云　　拐賣未成○婦人陳莫氏沈張氏前被匪徒拐至朱家角圖賣被該處警局查悉匪已逸去當將兩婦解送靑浦縣備文派差解回上海縣署一併交保 
　　道批彙錄○黃掌寳禀批案經前　節次批飭催提訊斷該廨迄未　辦亦未將因何遷延之故明白禀復實屬無從索解茲又據該民具禀前來仰會審官寳令迅即遵照前批辦理具復察奪毋再遷延切切抄黏並發汪毛氏禀批前禀批廨商辦未據復到茲又據該民具呈前情仰會審官寳令即再遵批切實妥商飭將張老二刻日解　以憑質訊究辦切勿再延爲要楊竹甫禀批　批已明毋得多凟 
　　一路巡局批詞○李所濟禀批該生被竊衣服等件前據第四區勘驗具報已嚴飭跴緝務獲究追在案據禀前情候催緝贓賊到案究辦可也張恆豐禀批據禀吳福林欠租不還請追等情是否不虚候飭傳案訊奪職商盛雲山禀批據禀莫芝濤欠還商本向索遭毆請究等情是否屬實候飭傳案訊明察奪朱顧氏禀批爾媳外出不歸是否由卞陸氏拐匿並無實據可憑業經訊諭飭 
 
 

Page 20

 
 
往帮同尋找在案據禀前情候再傳諭卞陸氏赶同尋找爾媳到案訊究核奪可也 
　　官事○提右營參府周明臣浙江財政監理官王淸穆高昌廟巡防局員李錫年蘇省鐡路彈壓委員朱益增滬軍營管帶王雲華昨日先後到道拜會禀見 
[南市]  
　　儘可拆除○城自治公所路政處查得小南門内喬家浜徐姓門前之舊旗桿年久腐爛勢將傾倒因飭二十舖地甲傳諭該業主務於十二日以前修整或即拆卸如違由局派匠拆除 
　　協傳被告○公共公廨讞員寳大令昨日派差持文至總工程局禀稱案據奥國領事函稱興利洋行控南市龍德橋合興昌號措付貨銀六百七十一兩避不出理請爲協傳該號主歸案訊追等情局中准予派探同往協傳 
　　逐月拔還○西門外打鐡浜樊盛典皮貨坊主控告皮鞋店主陳生茂虧欠貨洋二百四十一元昨由西區移　工程局經陳裁判訊明判陳交保出外每月拔付洋十元 
　　迄無下落○桑園街剃頭店主蕭子卿前在南區控被南京婦人王雷氏之子德堯於五月間誘拐伊女賽春藏匿無蹤一案訊據雷氏聲稱德堯在某兵輪爲業出外未返諭限三個月内交到德堯再行訊辦詎迄今藉詞延宕該女仍無下落蕭又控奉工程局湯裁判提訊雷氏供兒子久出未歸不知實情判限一禮拜尋子交案嚴追 
[閘北]  
　　愍不畏法○王裕標陳義隆由蘇串拐李張氏來滬與蟻棍蔡兆華通同圖賣迭詳前報昨經四路分局黃正巡官提訊王陳二人初尙支吾　官一再駁詰始認與蔡合謀質之蔡則仍狡賴巡官以彼等屢犯拐案實屬愍不畏法判王貴三百板陳責一百板與蔡一併還押候查明實　從嚴究辦 
　　養媳還家○江北人鞠秀林前至四路分局訴稱養媳殷小四子被其父藏匿請爲追究當奉黃巡官着殷將女交出在案前日殷已將女送局傳鞠具領鞠供恐其復逃不敢領回仍請著殷出具切結交保領去俟將來再行迎娶巡官准之 
　　重利盤剝○秦寳榮前向婦人朱李氏借錢十餘千久不歸還昨被氏扭控四路分局當經黃正巡官集訊秦供所借係印子錢實在祇借洋六元其餘均係利息小的因無力歸償以致積成此數求恩核减判秦交保分期拔還錢十五千了案 
　　絲廠失愼○前日二句鐘時西街二百七十五號晉昌絲廠機器間内忽然起火由水巡隊救火小輪及消防隊等赶往救熄僅燬引擎間兩間事後經黃正巡官傳到機匠林仁生訊問一過斥退候查 
[新租界]  
　　性急兆禍○前日下午有一年約四十餘歲之某甲乘四十八號電車至新閘路成都路口未待停車即從車上跳下跌傷甚重血從耳中流出後由巡捕查見將甲車送捕房轉送醫院療治 
[英租界]  
　　火警續志○山東路仁濟醫院對面慶雲南里華興洋廣雜貨店起火延及彙豐旅館已誌昨報茲經捕房派探查知該號係周曦臣所設保有火險銀一千五百兩業已由探回訴捕頭請示核辦 
　　幸未燎原○北京路一千二百八十九號花烟間内前晚有狎客吸食香烟遺火於棉被上霎時濃烟四佈幾兆焚如幸經鄰人帮同灌息祇燬去棉被一條事爲捕房查悉恐有别情昨即飭探前往查勘 
　　匪徒搶火○匪徒王三子於前日山東路慶雲南里華興洋雜貨號起火時乘機攫物當被包探王桂亭拘獲帶入捕房押候究辦　　請緝逃妾○周荷霑昨至總巡捕房報稱商人在三馬路三百八十六號門牌開設書坊所娶之妾王蓮花忽於前日捲取金飾綢衣等物潜逃無蹤請爲查緝捕頭准即飭探往查 
　　走失婢女○六馬路三百零六號門牌某鞋店樓上王姓家前晚走失十五歲婢女一口當即投報捕房請爲查緝 
　　搬運物件○廣東路永以隆號虧欠鄧秋枚洋四百餘元昨鄧親至總巡捕房請飭追繳捕頭以事關錢債着赴公堂控訴詎鄧之用人陳阿五遽將永以隆號内物件雇車運出適被　捕查見拘入捕房飭即將物送遠斥退 
　　奬勵探捕○英美總巡卜羅斯君查悉總巡捕房八十二號一百六十六號兩西探及九十九號五十號等七西捕均辦公得力昨日諭將兩西探升爲三道頭西探七西捕升爲三道頭西捕以示奬勵並以西虹口捕房五百十八號華捕巡緝認眞升爲試用華探著赴匯四捕房當差 
　　查獲原贓○四川路九號粤人王亨正家昨日失竊狐皮袍一件旋經包探邵仁初在南京路某當内查到原贓吊存捕房候傳失主認領 
　　押店收贓○雲南路二百三十一號張姓家失　值洋五十元之古銅香爐一只昨由包探錢壽生在浙江路一百三十二號某押店内查獲原贓吊至捕房存候失主認領 
　　希圖行竊○錢金生昨日闖入南京路貿孚外國木器店内圖竊當被包探沈阿岳查獲拘押捕房候究 
[美租界]  
　　藥舖負欠○北河南路洪慶餘堂藥罐因欠法界利喴洋行銀數千兩被控昨由捕房飭派控捕前往看守 
　　包車違章○李記江昨拖包車在途兜攬坐客被捕查見拘押候辦 
　　車夫惡習○計阿四昨拖黃色東洋車在百老匯路搶奪生意並碰破五百九十五號巡捕之號衣　捕拘入捕房押候核辦 
　　汽車衝　○袁甫雲之東洋車昨在乍浦路被一百六十號汽車撞斷　槓袁即報告捕房請爲查究 
[法租界]  
　　各執一詞○過文俊　賢康陳竹言等爲傅鴻昌定購麵粉到期不出在廨涉訟迭經公堂集訊判傅交銀出貨在案前日原被復又到案傅稱同往出貨因華興公司要索棧租及利息銀二千餘兩是以未出請示施行質之過等供稱傅定貨一萬六千包價銀甚巨今旣延擱數月豈有不收棧租利息之理且同行通例如此應請核斷是時傅父友根又插身强辯嘵嘵不休聶司馬怒甚當堂逐去遂判兩造聽候查明冋章再核 
　　副領任滿○駐滬法副領事惠德氏現已滿任於前日乘輪赴北京謁見該國駐京公使然後搭附火車回國 
[海上閒談]  
感。言　　盛矣哉金琴孫之出喪。老者少者男者女者。莫不翹首聚觀。嘖嘖稱羨大有萬人空巷之勢。 
　　夫金之人品何若。素行何若。外間已有定論。記者何必贅言。第念金之所以死。與被何人謀死。尙在糢糊影響之中。而人送者之盛已若此。觀者之盛已若此。倘有人大義凛然。死於國死於救同胞。死於禦外侮。死得明明白白。死得轟轟烈烈。則人之執瓣香而送者。挈老幼男女而觀者。其盛當更何如耶。 
　　嗚呼。名譽非可倖邀。爲人貴乎獨立。我同胞觀乎此而有奮然興起者乎。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定陸軍審判章程] （續） 
　　第六章判决第七十九條陸軍軍法會審以審判長審判官司法官錄事列席開之第八十條審判長有自行審問被告人或使審判官審問之權若司法官以爲應訊問時必須請命審判長許可後再自行訊問之或請審判長訊問之第八十一條審判長自開庭以至判决終結之間如有干連人證認爲必須傳到者則有即發傳票拘票之權審判長得因警戒法庭行相當之處置在法庭有犯罪者審判長當行檢證處分或令審判官司法官行之一面以報告書及證憑書類等卜申於下命令之陸軍部堂官或該管長官但犯人爲被告人時應即與本案事件併案判决第八十二條審判長有訊問證人及叅考事實人或令審判官司法官訊問之權如司法官以爲應訊問時得請命審判長自訊問之或請審判長訊問之第八十三條凡因判决須更行檢證者由審判長爲之或由審判長令審判官司法官爲之有發覺共犯附帶犯或餘罪時得即判决或飭令司法官審問但此共犯附帶犯如係屬高等軍法會審管轄者則應由審判長呈報下命令之陸軍部堂官或該管長官請示辦理第八十四條審判長訊問被告人終結後當更對被告人問其此外有無他詞供述并告以訊問旣畢飭令退堂乃行判决第八十五條凡應處監禁刑以上之被告人因逃走於開庭時不到堂或因逃走不能送到傳票及應科罰金以下之被告人接到傳票至開庭時不到堂者均得爲缺席裁判第八十六條凡判决數人共犯案件時被告人中雖有不到堂者仍得對到堂者下判决第八十七條凡陸軍司法各官列於會審者當於本會審中將所作意見書旨趣說明若本會審判决與該司法官意見不合時得將其事由附錄判决書之後第八十八條凡判决書應由陸軍司法各官依下列條件作成經審判長審判官錄事簽名蓋章後連同訴訟書類申報下命令之陸軍部堂官或該管長官一判决理由二有罪判决書應載明其犯罪證據及應處罰之法律條文三無罪判决書應載明因被告人死亡或本入錯誤及被告事件不成罪或犯罪證憑不備等事四免訴判决書應載明因已逾提訴期限或已係確定判决及於法律上應全免其罪等事五宣告管轄違異之判决書應載明管轄違異之理由六有私訴之判决者亦當載明其事七被告人之官階勲爵隊號職名族藉年齡住所及判决之年月日第八十九條下列各項應由各該管長官以訴訟書類連同判决書上申陸軍部聽候宣告判决命令其餘則由各該管長官下宣告判决之命令一應處死刑者二中等官及與同等軍人軍屬應處一月以上監禁刑者三次等官及與同等軍人軍屬應處五年以上監禁刑者第九十條凡次等官及與同等軍人軍屬應處五年未滿監禁刑者由各該管長官於宣告判决後申由陸軍部按季彙案具奏其目兵應處五年以上之監禁刑者同若處五年未滿之監禁刑者由各該管長官於宣告判决後鈔錄全案申部備核第九十一條陸軍部堂官接前第八十九條所記之上申及高等軍法會審所判决之上等官及與同等之軍人軍屬應處一月以上之監禁刑或該第八十九條所記載之時均應錄案具奏奉旨後方下宣告判决命令第九十二條凡在軍中或敵前之軍法會審其長官得不照第八十九條之例卽下宣告判决命令第九十三條本管長官如認定其所轄軍法會審之判决有違法律者得令再議如長官於該事件無即下命令之權者得附意見書於判决書末申報陸軍部堂官請示辦理第九十四條陸軍部堂官如認定高等軍法會審或由各軍法會審各該管長官報到之判决有違法律者得令再議第九十五條奉到宣告判决命令後其審判長審判官司法官錄事應即蒞席傳被告人到堂宣告判决缺席判决之宣告即於被告人缺席時爲之其應處監禁刑以上之被告人於對審終結後逃不到案及應科罰金以下之被告人匿不應傳者同第九十六條凡應處監禁刑以上之被告人於受宣告後逃走或依前條第二項宣告其所犯應處監禁以上刑者司法官得即發拘票如犯者所在不分明時得開其姓名籍貫年貌或圖影通行陸軍各衙署及地方檢察巡警等廳區一體捕拿第九十七條凡爲缺席判决之宣告者應將宣告書榜示軍法會審門前另以一通送致被告人住所（未完） 
[董科員答勞議員論新刑律]  
　　新刑律草案一書大致甄採中西良法其宗旨不外維持道德而使漸進於文明以爲法權統一基礎試觀歷次奏摺當可諒其苦衷乃日前遇勞玉初議員於某處勞君倡爲左之詰難意圖提議修正謹追紀其說設爲條答如左 
　　勞君曰舊律本夫殺死姦婦本夫無罪姦夫應擬絞抵向來成案父捉女姦殺死姦婦亦可援照辦理今設有父捉女姦之事致殺其女是在舊律可以勿論而在新律應科以殺人者處死刑或無期徒刑或一等有期徒刑之條新舊相差大相懸絶不知理之所在情之所安答曰殺姦之例始於元律實與親屬相容隱之文不符自定此例之後謀殺親夫之案日見其多良以反動之力激之也歸安沈公寄簃存文（卷六痛論其非上年冬間現行刑律交議之時憲政編查館多數之人主採用沈公之說將刑律内殺姦之文酌量删改康因殺姦條例掣動各門應將捕亡各條通盤釐正斷非數日所能蕆事時迫歲杪期限攸關擬請於未行新刑律之前復奏請將舊律修訂一次爾時再將此條更正時勞君亦在贊成之列今易其初旨將施之於夫婦者加之於父女令鞫育之恩天倫之重慘相屠戮揆之於情實所未安（父殺犯姦之女治罪之法詳沈公說帖茲不贅及）姦夫擬抵之例乃雍正年間所纂入長安薛公讀律存疑議其非是並謂古無是法謹按現行刑律名例云其本應重而犯時不知者依凡人論（謂如叔姪别處生長素不相識姪打叔傷官司推問始知是叔止依凡人鬭法又如别處竊盜偸得大祀神御之物如此之類並是犯時不知止依凡論同常盜之律）本應輕者聽從本法與修正新刑 
 
 

Page 27

 
 
律草案第十三條第三項之例合可見犯時不知不得從其所知予以重比乃古今中外不可變易之大原則姦夫犯姦其所知犯姦而已姦婦因此被殺初非意料所及今代實行殺人之人處以實抵試問揆諸犯時不知之例合乎否乎際茲新舊聚訟之秋恨不起薛公於九京一質之也（未完） 
小說 
[義俠小說盜俠] （二十二） 
　　格蘭那極所屬之壯士。及堡中之戍兵。聞格蘭那極茄聲大動。爭取刀械。趨赴廣廳。斯須之頃。已得百餘人。圍繞格蘭那極之左右。狀至凌雜。格蘭那極見盜黨僅此二人。面後勁弗至。則大悅。意必擒此二人。置之死地。又知盜黨已入堡門。苟遲之片刻者。非特不能捕此二人。并堡中大勢亦殊岌岌即力揮衆人前捕此二侍者。且大聲告衆人曰。彼二人爲大盜。今乃易衣。詭作敎士之侍者。混入堡中。欲圖剽刼。汝等爲我擒之。衆人聞格蘭那極之令。鬨然皆應。一擁而前。格蘭那極拔刀於手。越衆先進怒目視此英雄曰。汝今日入我綱羅。汝求生無所矣。此英雄雖見來人至衆。而神色不動。鎭定無倫。出刀謂其同伴曰。今日之事。乃大有興趣。吾獨當格蘭那極。汝則力退衆。人雖衆寡之勢懸絶。决非吾輩所懼。語已立闔其吻。堅待來人。其同伴亦微哂應之。握刀待敵。格蘭那極方令壯士馳往堡門。之次力窒堡門。嚴抵來盜。聞此英雄告同伴之言。知其輕已不值一。銖憤極不復可止。疾跳。而前舉刀力劈英雄之頂英雄亦疾跳避。之乘格。蘭那極不備。欲以刀。斫其右。膝格蘭那極果出不意。急騰而起。直過刀。鋒之上。倘格蘭那極騰躍少遲者。右膝斷矣。同時有壯士千餘人。力困此英雄之同伴於廳次。同伴乃不之懼。往來騰踔。矯捷若升樹之猱。壯士輩。繞之作大環刀光凌亂。搏戰至。酣乃不。能傷。其一毫髮。格蘭那極出其一生。之武技。欲致此英雄於死。而此英。雄者。與格蘭那極戰。肆應有餘。格蘭那極不能勝。則躁不可耐。竭力與格。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
