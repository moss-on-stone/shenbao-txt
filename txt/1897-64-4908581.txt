# 1934 - 64 - 4908581

 

Page 1

 
 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[用財說]  
　　財當重乎錢字之文從戈利字之文從刀皆有殺機在焉以故孔氏之三戒得爲尤釋氏之三戒貪居首孔子曰小人喻於利又曰放於利而行多怨孟乎曰後義而先利不奪不饜然則財何爲而當重也財可輕乎書稱正德利用厚生洪範八政一曰食二曰貨周易繋辭傳稱何以聚人曰財孟子言無財不可以爲悅然則財何爲而可輕也何以準之準之大學之言曰生財有大道生之者衆食之者寡爲之者疾用之者舒又曰外本内末爭民施奪又曰仁者以財發身不仁者以身發財又曰貨悖而入者亦悖而出觀於此則用財之道思過半矣錢字古作泉其文從水言其物爲生人日用所需如水火之賴以生活而又如水之流通不可積滯財之生也有道財之用也亦有道所謂以義爲利則赌恒足爲君相者能生一國之財斯能用一國之財卿大夫士庶人農工商賈能生一人一家之財斯能用一人一家之財苟失其道鮮不爲悖入而悖出者夫悖入悖出不必其在多也卽毫厘錙銖之細苟當用而不用不啻悖入不當用而用無異悖出觀於本報正月廿七日所紀京口一事而恍然矣事在北固山尋春記之第三節云銀山内觀音洞前近日來一老叟蒼顔白髮龍鍾殊甚手持一紙上書王元大年七十六歲長沙府人有子某於數年前至福建某軍門營中當差至今杳無音耗媳某氏在鎭身故求捨錢文云云詎料哀祈竟日罕有人捨一文錢者旁有一女濃塗艷抹手撥琵琶口唱淫詞一曲未終而冶遊諸浪子各擲金錢爭先恐後噫同一用錢也不用於憐贫而用於游戱江河日下古道云亡有心人能無憮然此一事也似偶然細微之事然而世人用財之不當則亦於此可見焉或者謂人情喜樂而惡哀烏烏啼泣之狀宜爲所憎裊裊淫靡之音宜爲所動自非天下傷心人孰肯舍彼而就此不知恻隱之心人所皆有食色性也究非正論安見叟之宜取憎與妓之宜足動者或又謂譸張爲幻近世更甚如叟所爲已屬數見卽或事非虚僞人咸目爲贋鼎而置之不若妓之乞錢猶爲眞率所謂此亦窮民無告者况逢吾輩有情人宜競擲金錢共解囊槖也然而天下之大兆民之衆眞者自眞僞者自僞與其存逆億之見以僞而例眞孰若溥博濟之恩由眞而及僞衡之事理後說亦爲未當要之用財之道必視其人爲何如人然後知其財爲何如財假令規矩正人忠厚長者卽道路之間苟有見聞决不遽分軒輊若其人旣爲冶遊浪子則其所揮霍者非祖若父刻薄成家之財卽已身所巧偷豪奪之財隨手而來隨手而去此其財固爲妓所應得而爲蒙袂輯屨之輩所不屑受也所患者天下滔滔財源滾滾習俗已久直道難行使天下之財不歸於規矩正人忠厚長者而多歸於冶遊浪子則用財得當能有幾人卽如滬上籌振諸局竭東南善士十數年之力挹彼注兹至今日而幾成弩末刻下川鄂急振待欵孔殷鮮聞有慨捐鉅金以起溝中之瘠者而廻顧北里繁華之地金迷紙醉之鄕其所費一日以萬千計一旬以億萬計一月以億兆計夫亦何異乎京口之女得錢甚多而道旁之老叟無人焉顧而問哉雖然人心不死天理常存安見無挽旣倒之狂瀾作中流之砥柱者出而擔當天下事哉謂予不信試拭目而俟之　　 
[豫章試事]  
　　提督江西學政黄吉裳宗師考試南昌府屬前已紀諸報端昨接采訪友人來函云每逢考試之期招摇撞騙之徒詭計百出宗師有見於此特懸牌示曰本部院考試塲規照例嚴肅去取均係親裁並不假手幕友所有家本及幕友跟隨并本署書差人等一概封禁並無一人在外惟士子雲集難保無匪徒招摇撞騙除已檄行提調查拿外仰各學教官曉諭應試各生併諭廪保傳知各童如有指稱幕友或揑飾關節者許卽指名扭禀定卽酌奬倘敢通同作弊發覺卽一併治罪决不寛貸其各義命自安愼勿以身嘗試特示又懸牌曰諭教官及廪保知悉童生調覆之法各省久已通行江西自洪前院奉行以來槍冒之風稍戢今當按試南昌仍照章先行出調覆牌次日當堂面試文藝再行出圖其調覆册卷由本部院自備該認挨廪保於調覆應點時務須在旁識認唱保毋得違悮特示又曰諭應試童生知悉本部院素知江西童生經書尚未讀畢父師卽命應試遇有可造之資轉爲求速效所悮今本部院按試凡十三歲以下童生俱令於經古塲默寫易書詩三經如自揣不能黩寫雖已應縣府試均著扣名回籍讀書以培根柢仰各該學教官傳諭廪保於所保童生内認眞誥誡如有揑飾年歲應考者惟廪保是問其各懍遵毋違特示又曰查書院雖育才之地干求爲倖進之階孟子曰是求無益於得正此之謂士人身列膠庠當砥礪名節務其遠者大者以急於自見甘於自貶爲大戒本部院不敢薄待此邦謂必有禀求之事但恐風氣所移理欲交戰旣存向學这廴復切爭名之念不得不禁於未然爲此特行牌示如有禀求調送者除所求不准外并卽嚴加申飭諸生愼勿視爲小節自蹈嫌疑也特示○某日考南昌府屬生員經古題爲焚香薦士賦以佳士如香固可薰爲韻賦得珠簾暮捲西山雨得簾字五言八韵李廣射虎葉公好龍七律二首不限韵以遏徂莒解說文釋則釋且蕭望之論擬韓昌黎爲宰相賀雪表擬韓琦與契丹求代北地說次日考童生經古題爲目不窺園賦以下帷勤讀目不窺園爲韵賦得浦樹遠含風得風字五言八韵脈望鞠通七律二首不限韵充耳琇瑩解祭先脾解邾婁解大者不槬解古文有一字兩義一字數解者試徵引之令尹子文論圜法救弊論耿弇來歙論圜出於丁論旅順威海守禦策考生員題府學困而學之又其次也南昌菲飲食至而盡力乎溝洫新建中天下而立至所性不存焉問表章奏疏體例詩賦得采蘭幽澗露芽肥豐城古之賢人也至又何怨進賢堯舜之智至急先務也義寗左右皆曰不可至然後察之武寗未詳奉新蕩蕩乎民無能名焉靖安古之愚也直問三國志得失賦得雨足郊原草木柔豐城童生我之不賢與至致遠恐泥進賢無施勞至老者安之奉新民事不可緩也詩去晝通塲次題壯而欲行之詩題賦得簾隔春寒細雨中得中字 
[竹林肇釁述餘]  
　　前出使美日秘大臣崔惠人星使客冬向族姪崔文炳追索存欵被毆涉訟已迭紀本報兹續得蕪友來函云前欵萬五千金之外尚有三千金借劵一紙係客臘初十之期至日亦無所歸星使遂赴縣署禀追邑尊轉禀諸道憲當奉面諭仍令族戚及各帮首事力爲排解各首事當偕星使胞姪崔岑友太守詣前續勸並袖呈銀票三各二百六十餘兩作爲續借之三千金本息但前欵萬五千金必俟涇縣股開之匯濟典盤頂有人方可料理若星使願併是鋪當令文炳將股本拆出星使長公子某部郎時亦在座語諸和事老云父係大紳不能出名開典且典中所請 
 
 

Page 2

 
 
之帖乃文炳一人之名今忽改用亦爲未妥诸和事老以議不能成遂將三千餘金之銀票仍行携歸置之不顧然星使这意頗不甘任其久延客臘復遣抱赴漢陽縣並太平府分遞催詞又將續借三千金一欵書成長板當作招牌持於文炳所開之同茂布店前云此欵逾期本息無歸誠恐妄控特此告白等語並雇一傭人日夕鳴鑼其側以冀激怒文炳然文炳裝作痴聾付之不　又文炳次子仲濤孝廉現任繁昌教諭客冬不時來蕪省親原告卽控其專因搆訟而來府憲批以如果爲訟起見殊屬不合仰蕪湖縣轉飭迅卽回任銷假以重職守遂未能時盡温凊而文炳近日又因業田百餘畝隱熟爲荒經官發覺復祗認六十餘畝被人赴省上控批府親提詳辦一波未平一波又起抑何訟籐之蔓延耶 
[烏衣巷語]  
　　金陵訪事人云金陵北極閣地方素稱荒僻每值黄昏時候行人更絕無而僅有上月某日有遊客二三輩行經其地忽聞有啜泣聲維時暮色蒼茫東西莫辨惟聽其聲音之所在而蹤跡之尋至清溪水側見有一幼童倒臥泥中年約十一二齡面上泥污殆盡爰出手巾代爲揩拭逾刻童始清醒起立而啼細詰其故答稱係某機房學徒屢受歸傳譴責今日又遭鞭撻故逃於此客等送至某機房則正在覔童不見到處追尋見客送歸再三稱謝客等亦可謂熱腸矣○唱經樓地方某甲年逾知命某日自北門橋大街迤邐狂喊而來頭額帶傷皮破血流沾污遍體途有好事者尾其後見甲跑至本叚武卡門首喊寃經卡員詰問據供因胞姪某自幼失怙恃賴其撫養現年將授室性情頓改不習正業偶加訓飭輒敢不服施以鞭扑竟敢回手將小的頭顱打傷不得已請爲提案查辦卡員囑某暫候潛遣人訪諸居鄰嗣據禀報屬實廼卽移縣代請飭提伊姪從重嚴究以儆末俗甲叩謝而去 
[粤海餘談]  
　　廣東訪事友人來函云近接臺灣友人來信謂日人限臺地華人於今年四月内一律改歸日本管轄否則依期内渡云云然尚未知其確否也本館照有聞必錄之例姑誌之以觀其後○上九鋪有某棍徒同一人肩負新水桶一對往昆昌紙店購買紙料約銀三四兩令送至十八鋪銀貨兩交店中祗有學徒一人司事一人某棍以爲必著學徒負送年少可欺爲騙貨賴銀地步不料司事親自移送致某棍無從下手因又約至杉木欄某香店中謂此店亦購有物件一併付銀及同至香店某棍囑送紙及負水桶者均在店等候回去取銀詎料一去不回店中人詢問情由皆云不識其人始知水桶亦係買成後囑其負送取銀者也兩人始知爲棍徒所騙各負之而回亦云幸矣 
[蘇鄕小火]  
　　蘇州訪事人云鄕人李某因事入城在茶肆啜茗言於衆曰本月初二夜善人橋附近之某鄕費姓家因作晚炊不愼遺星火於柴堆这上初未之覺也至二更時赤帝子大張旗鼓幾有將咸陽一炬之意烈烈轟轟不可嚮遏迨鳴衆集救早已冒穿屋頂飛廉氏又助之爲虐施救者頗覺措手無從且在鄕間苦無水具僅藉衆鄕人提桶汲水併力澆灌尚幸人手衆多得以漸漸救息計焚去後屋三四間稻柴堆兩個餘皆無恙云 
[蕃釐觀題璧]  
　　揚州采訪友人云每届新年細柳營中例有出迎喜神之舉按喜神不知出於何典惟時憲書逐日載有喜神方今迎之者爲營中人其殆神主肅殺者歟何世之拘泥休咎者遇有喜慶事輙先查喜神方位甚至元旦初起必按照喜神方位而行謬悮迂拘殊可笑也今歲揚州營叅將袁叅戎由省會賀年回諏吉正月二十六日迎賽卯正三刻城守營嚴守戎會同周千戎統率本營馬步三軍齊集叅轅伺候至鐘鳴七下二刻叅戎公服升座屬下各弁依禮堂叅傳令排隊出轅前導爲馬上鼓角厥聲嗚嗚繼以馬隊大旗隊洋槍隊藤牌隊整齊嚴肅按部就班其銜牌爲堪勝提鎭軍機處記名紫光閣繪圖等約數十對後隨紅縀萬民傘四頂德政牌若干對盔鎧亭一座叅戎端坐輿内望之儼然由西轅門經松風巷入小東門繞行舊城各街然後出西門經二十四橋舊址以抵大教塲惟聞畫鼓三通將臺上三軍司命大　前令旗招展叅戎步至香案前行禮畢洋槍隊放槍三排然後整隊入北門過四望亭出大東門繞行彩衣運司教塲各街由東轅門回轅各隊遂仍歸本伍○梅花安定兩書院定章每歲正月由兩淮運司示期甄别外省外府之舉貢生監惟須有同鄕之或官或幕者或本城作保方得循例報名至童生之應試者則只府屬八縣人他不與焉所取計本屬占七成外府占二成外省占一成本届江蓉舫都轉出示曉諭略謂揚郡安定梅花書院前經議章詳奉督憲批准復設歴經甄别錄取並孝廉堂考課舉人一體按月課試給發膏火優奬在案兹届光緖二十三年甄别之期本司現擇正月二十六日舉行除禀督鹽憲及分飭各監院遵行外合亟出示曉諭爲此示仰在院肄業之舉監生童届期衣冠赴院聽候點名給卷其投考者卷須自備及届期投考人數較之上届增倍蓰人材濟濟洵不媿爲名勝之區也○俗傳二月初二日爲土地神誕期揚俗各坊土地祠届期須重新髹堊以期煥然改觀是時丹雘黝塗各工人連日均應接不暇矣○郡城興教寺東首某巷内有某姓居焉老夫婦年皆半百猶抱鄧伯道之憂所幸膝下小嬌生秀外慧中善伺二老之意桑榆晚景尚不致寂寞無聊刻下年已九齡矣正月某日上燈時泥阿孃換上簇蝶衫料理縷金鞋細步伶仃同游燈巿時則龍燈盤舞鑼鼓喧天綠女紅男如潮如海一轉瞬忽失女之所在其母惶駭欲絕奔返家中告知情形偕往巿中尋覔詎已影響毫無而燈已早經賽過人亦響滅音沈矣迄今數閱晨昏黄犬青鸞仍無信息父母哀痛欲絕眠食俱忘每當夢囈模糊時喚女之名不絕噫是可憐已 
[關防嚴密]  
　　鎭江采訪友人云吕鏡宇觀察自交缷江海關道署篆仍回常鎭通海道本任後出有簡明告諭以重關防其文曰照得本道分巡四屬本爲南北通衢兼管兩關更復華洋互巿舉凡地方稅務皆關國計民生責任匪輕關防宜愼前因履任伊始稽察難周恐有游棍招徭奸商包攬當經頒示諭禁在案嗣蒙調署滬關彌深淵之自惕兹奉飭回鎭任惟舊轍之是循事必親裁權無旁假子弟則務嚴束約賓朋皆遴選賢能派口家丁皆守準繩之輩在署僕從僅効奔走之勞特恐防範偶疎刁徒肆其撞騙見聞未廣愚民受其欺朦亟應重申禁令以期預杜弊端除專派親信委員隨時嚴密訪察並通飭各屬一體查拿究辦外合再剴切示諭爲此示仰道屬軍民及揚鎭兩關書差商賈人等知悉爾等須知安良必先除莠去僞而後存眞嗣後如有不法之徒託名本道親族友丁妄肆招摇撞騙包攬等項情弊許卽扭送各該衙門訊查確實禀候核飭懲辦不必稍存顧忌倘敢挾嫌妄告察出併究不貸其各凛遵毋違 
[釋菜禮成]  
　　今日係致祭先聖之期上海縣黄愛棠大令先期飭辦差家丁在文廟中懸燈結彩陳設一切應用之物並備祭牛一頭及傳禮樂諸生於晚間齊集殿中以便行禮奏樂關道憲劉康侯觀察麒祥因政躬未痊委松海防劉乙笙司馬恭代拈香 
[星使行轅紀聞]  
　　出使吳義比三國大臣羅稷臣星使抵滬後連日往各當道衙門及各國駐滬領事署謝步異常忙碌駐滬比國領事於前日下午帶同繙譯乘坐馬車詣星使行轅答拜其餘各國正副領事均訂於昨午四點鐘至行轅答拜星使飭庖丁預備西式茶點以便届時煮茗叙談並聞星使於望日左右附法公司秉節赴海外云 
[關道鶯遷P ] 
　　海關道劉康侯觀察接任以來因前道憲黄幼農觀察之太夫人靈柩未曾發引故暫駐製造局爲行轅黄觀察業經扶柩回籍劉觀察故於前日飭辦差人等將道署修理潔凈於今日午刻進署　 
[不日成之]  
　　楊樹浦華順紡織局中分南北二廠北廠逼近馬路南廠則臨浦濱其地址實則連絡一氣並無畛域可分獻歲以來北廠早經開工雖晝夜工作因銷路甚廣總覺應接不敷南廠中一切器具較北廠尤覺寛宏惟因去歲臘底廠中總地軸損傷雇工興修已有多日聞日内將次竣事想亦須招人工作矣 
 
 
] 

Page 3

 
 
[銀行招股]  
　　中國奉旨創設通商銀行經督辦盛杏蓀京卿及諸總董擬定章程本館已詳登本月初一日報章俾薄海官商咸知朝廷開濬利源振興商務之至意兹又在本報後幅登列告曰大略謂招股五百萬兩除先收二百五十萬兩及京卿認招一百萬兩諸總董認招一百萬兩外尚須招集五十萬兩諸君子有意入股者尚其爲捷足之先登乎 
[工資難扣]  
　　清道局委員袁松竹明府接辦是差後各處掃街夫役之工資按月以三期給發每人日給工錢一百三十文前日係給發工資之期明府按叚照名散給至十六鋪一叚共有掃夫十六名不知何故明府欲扣除一日各夫役均不應允求請找足以致在局中肆擾不已經局中司事代爲禀请始准給全各夫役乃領資而去 
[牌示罰欵]  
　　鹹瓜街匯昌參行擋手陳文翔纠合同業之王子惠吳吉泰等聚賭被總巡鍾壽百明府訪拿至案屢次訊問飭押候擬罰前日明府升坐將陳文翔等提案續訊陳等一味苦求明府着陳文翔照前堂所斷罰洋三百圓王子惠吳吉泰等四人合罰洋三百圓又提西門外巡防局蔡蓉卿二尹訪拿之賭徒某甲罰洋一百五十元明府將所罰之數縣牌示衆一面將洋七百五十元呈送道憲行轅請爲定奪 
[壓折腿骨]  
　　昨晨有江北小工沈某在公和祥碼頭某輪船上扛運貨物猝有貨箱一口從空墜下沈避讓不及致被壓折腿骨經同夥舁往同仁醫院醫治想已不免殘廢矣 
[上海縣署瑣案]  
　　德商咪吔洋行在浦東建造火油池附近土民以有關田房公請西人設法退讓由德領事照會江海關道劉康侯轉飭上海縣黄愛棠大令將地甲馬雲舟等傳案迭經訊問限馬雲舟速將公同禀請之人查明逮案以便訊究曾紀前日報章前晚大令又升堂提問據馬雲舟蔡信發黄子卿陳錫雲等同供小的等奉諭之下卽往鄕下訪查並無其事亦無人同公禀請不知洋人何所據而云然惟洋人前次到鄕曾向鄕人說及現在起造火油池爾鄕人等可以營生工作矣鄕人等都含糊答應並查得咪吔洋行前買田時並未有造火油池之說大令以此事毫無頭緒飭候再行核奪○鄕人鄭華華控石長春盜賣墳地前晚黄大令倩蔣刺史升堂提訊鄭華華供今年四十九歲二十七保十圖地方人向以耕種度日有祖遺田一畝餘出租與周蓮塘每年收租洋四十元現因田内有三分餘被石長春陳惠廷二人盜賣是以控請訊斷石長春供年四十一歲本地人成衣爲業小的家有祖遺田三分餘係石三觀户名去年價賣與通和洋行並未盜賣鄭華華之田惟小的之田與華華之田接壤或者因此誤會求察陳惠廷供是廿七保十一圖地保鄭華華控石長春盜賣伊田實屬子虚查石長春之田在鄭華華之田中間在一個號内石之田售賣與通和洋行已經轉過道契求爲察核刺史得供命東惠廷下鄕以鄭華華之田指與看視鄭華華率情誣控大有不合本應懲辦姑念無知著具誣告切結完案○沈有如控徐顔氏藏匿伊媳前晚由莊刺史升堂提訊沈供江北人今年六十有一兒子雨生在上海已有多年小的向在南巿集水街某猪行爲夥於光緖十二年間憑媒聘定徐顔氏之女爲媳曾付過茶禮洋七十元尚未成婚後徐顔氏因太夫物故卽與吕寳安姘識故小的將媳婦童養在家有七年之久至十八年間被顔氏將媳領去至今藏匿不令完姻是以控告沈雨生供年二十一歲在八仙橋猪行爲夥餘供與沈有如略同吕王氏供年五十歲江北某縣人徐顔氏是婦人之表妹丈夫吕寳安並不與表奸姘識惟表妹之女配與沈雨生爲妻不料沈家開設花烟間將媳爲娼以致身染毒病是以領回是實吕寳安供山東人年四十七歲前在周大人處當差此次實被沈有如誣控求鑒蔣刺史訊得兩造均有不是着將沈雨生責二百板吕寳安亦責二百板各具切結一併逐出 
[英界晚堂瑣案]  
　　王維祥扭控應春如誘女茂匿屠别駕飭押候訊鞫前日晚堂升座提問王供江寗府句容人向以薙髮爲業上年有比鄰應春如願將養女金保央人賣與小的爲螟蛉女當出價洋十六元改名阿二立有文契爲憑今年八歲不意應忽别生枝節欲將女孩領回小的告以若能償還價洋可以交還至二月初四日午後女忽不見四處找尋杳無蹤跡因至應處詢問一味支吾且欲小的交出女孩方肯干休但應始欲將女孩領回因小的不依後遂不見顯有誘匿情事是以扭案求究文契呈鑒别駕命提應訊問應供蘇州齊門外人向以手藝餬口上年將親女金保繕立文契寄名於王維祥爲女曾得價洋十二元媒人等得洋四元今年聞王欲將女孩轉賣因與爭論不敢誘匿别駕問文契何人書押應稱係小的所簽别駕遂判曰爾旣將親女價賣則爾女已歸王姓爾均可不問王指控誘匿亦無証據碍難究交著應具不再吵閙王具自行找尋切結呈案息訟○張蘭生控滕小亭誣指匿女一案屠駕駕亦於前日晚堂提訊張供本地人家有妻女以揀湖絲席日上年四月十二日滕小亭之女經人薦來揀絲按月工洋三元六角學成後回家工作日前忽然逃逸詎滕硬指小的藏匿滋擾不休是以扭案求究訊之滕供蘇州人向以小工爲業女兒經人薦在張處學揀湖絲今女兒忽失所在人言藉藉均謂係張蘭生串通藏匿因遣妻子前往理論不料爲張妻毆打同至捕房不理現聞張將女兒匿在楊樹浦地方務求究交給領以全骨肉别駕反復研訊以滕女被張藏匿旣無見証不能究追惟張不應將滕扭案作先發制人之舉本擬責懲姑寛判著張蘭生具帮同找尋甘結送候核奪 
[英界公堂瑣案]  
　　大新街南首第二百七十七號房屋由鎭江府屬某邑人張海卿賃開小香店前日包探趙銀河前往在櫃下檢出銅質洋銀及强水銷輕之小洋銀各數十圓蓋預藏之以備乘機調換者因將張拘入捕房管押昨晨解到案下禀稱小的查知張久作此種伎俩務請重懲張供稱小的向開小香店櫃下所藏之銅質洋銀實係歴來悮用並不敢向人混調屠别駕據情商都衛繙譯官然後判令枷號三月飭各捕记以次帶往各錢店門首鎖禁示儆期满之日遞解回籍○包探黄四福禀稱小工夏秀照竊取張仁卿家鴨毛二十一擔售得洋銀二百餘圓比張知而報捕捕頭令小的往查屬實旋將夏拘獲搜出洋銀二百零五圓今特解案請究張訴稱所收鴨毛係供外洋織羽綢之用今被夏竊取二十一擔求卽嚴追夏供認行竊惟求恩宥别駕判令枷號一禮拜期满之後遞解回籍○包探孔阿才禀稱賊犯沈阿狗竊取王小六唐松華兩家布被各一條報捕後捕頭令小的緝獲人贓解請訊判王唐兩失主投案領贓沈供稱小的係浙江寗波府屬鎭海縣人别駕判令笞責二百板贓物分别給領○包探顧阿六禀稱張德寳前曾犯案解經大老爺懲辦此次又竊取其父阿福之銀首飾等物報捕後捕頭令小的緝獲人贓解請訊究阿福投案訴稱兒子喜與不肖爲伍專事游蕩此次竟敢來家竊物叩乞查懲德寳供稱小的無狀被父親逐出如今叩求大老爺開恩别駕判令笞責二百板○包探何瑞福禀稱月前姚順福陳阿才二賊犯竊取元和洋行洋酒十七箱售與張裕樓報捕後捕頭已派人恊同大老爺案下差役至寗波將張拘到共用去川資洋銀十八圓五角今小的查悉張實收洋酒四箱特連陳姚解案元和洋人投案聲請追贓姚陳同供稱小的等實竊四箱其餘不知如何失去張呈上帳簿數本供稱小的與姚陳同業洋酒四箱照巿價收下計洋銀二十一圓六角元和洋人訴稱照巿價每箱須洋銀十餘圓别駕判罰張洋銀二十五圓并償酒價洋銀五十圓川資洋銀十八圓五角陳笞責一百板枷號一禮拜姚笞責二百板管押一月期满之後遞解回籍○老巡捕房副捕頭禀稱昨晚經過二馬路外國墳前見某信局中有六人團坐賭錢是以喚令巡捕連賭具解送案下别駕逐一研訊知一爲徐香子一爲金成才一爲王小金一爲倪小四一爲陳阿四一爲秋全才問其何以敢違禁聚賭同供稱小的等守候長江輪船到埠恐睡後悮事故藉又麻雀以遣睡魔别駕與衛繙譯官商議略謂如徐所供尚在情理之中本分府擬每人罰洋銀半圓可乎衛君一再聲請從重判罰别駕遂判令各罰洋銀一圓賭具充公○二百二十四號華捕解毛阿小吳四福姚海榮至案禀稱昨日吳姚不知何故將毛攢毆以致頭額受傷是以特送案下毛供稱去年有人盤頂老虎灶茶室小的爲之介紹吳姚强欲派取中金小的不依致遭毆撃吳姚同供稱盤 
 
 

Page 4

 
 
頂老虎灶一事小的等實是原中今被毛將中金昨没故與爭論竟致悮傷别駕判令各笞責一百板 
[美界捕房紀事]  
　　虹口斐倫路屠牛作有屠夫陸阿增者前日忽取同夥丁順泉之牛皮一張被丁查悉並不聲張另將任巧林之牛皮認爲已物捲而藏之由此糾葛互相爭毆復扭入捕房控訴捕頭飭包探倪順泉查知底藴當將兩造略加申斥一併釋之使去○打靶塲第十號洋房出店王賢鐘竊取洋東之銀質刀叉等類報知捕房經捕頭派包探石金滎拘獲著押候解送英公堂訊究○寗波人張銀桂史阿蘭二人串竊某輪船上之油漆若干桶移至蜜勒路某冷店兠賣爲包探張阿五所見當將人贓一併拿送捕房捕頭令押候解送英公堂訊究○北河南路某繅絲棧之後棄有孩屍一具四百五十七號華捕見之回告捕房捕頭飭傳頭圖地保周老關備棺收殮 
[聲明解川東第一次賑欵]  
　　川災急切待欵孔殷擬先籌欵墊解早經登報聲明計蒙公鑒兹由嚴筱翁處賑所交到籌墊規銀一千兩施子翁交到仁濟堂賑所籌墊規銀一千兩席子翁交到申報館賑所籌墊規銀一千兩敝賑所亦籌墊規銀一千兩共計四千兩作爲第一批解欵遵奉川東道任逢辛觀察電卽交天順祥商號陳潤翁如數電匯至渝解交任觀察兌收散放乞登報牘以昭信實惟川災旣急且廣尚須續解第二批務乞大君子慷慨解囊源源接濟功德無量叩切盼切[  上海陳家木橋電報總局内籌賑公所謹啓]  
[鄂災續函]  
　　宜施鄖三屬災情昨已錄登報端想邀公鑒今又接宜昌賑務公所來函據稱災區遼闊生民死亡相繼慘不可言如巴東一處之西北山鄕周歴二三百里十室九亡草根樹皮括剥盡凈沿山一帶飢民日以觀音士卽白石脂充飢此土堅硬難化小孩食之半多漲死大人食之旋患二便閉塞不數日亦卽斃命望米之殷有如望歲其沿渡迤東入鼠口卽長峯各路山高險阻歲只紅芋一熟該處飢民苟延殘喘者均各面無人色所有現在撥放米石無救於死痛喚奈何等語則敬接閱之餘爲之聲淚俱下用特再列報中伏祈仁人義士俯念該處待欵孔亟隨緣佽助廣濟殘生語云救災如救火眞目前無量功德也上海盆湯弄絲業會館六馬路仁濟善堂籌賑公所制施則敬子英甫謹啓　　　　 
 
 
 

Page 5

 
 
   
 
 

Page 6

 
 
　　飛影閣畫傅全集三十本 
　　吳友如周慕橋兩先生所繪人物山水名賢仕女及女仙女將莫不氣韻如生毫髮無憾每部三十本裝以錦套實洋一元五角不折不扣○葛仙翁救急内外騐方原價七角半送减收三　　角五分○中西醫學叢書三種圖說八本錦套减半收價七角○大板泰西養生秘訣减價一角五分○葉天士種子金丹减價一角○米　宮十七帖墨跡實洋一角二分○中西學算問　　答四種實價二角○筆算便覽二角上海南晝錦里鼎昇棧對門天祿書局南京天祿閣仝啓 
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣案]  
　　前報紀紅木匠金阿福與小車夫羅菊全在桑園左近互相毆打旋扭至廿三七鋪局中喊控姚殿卿二尹審訊之餘謂兩造均該判責姑念該車夫頭面已經受傷從寛免責金係生意中人留其體面着出養傷費洋一元給羅收領交保了案○揚家渡天成染坊前夜被小竊朱阿林竊去零星雜物由十六鋪汛捕陳錦查獲送至十六鋪北局究辦祝翼雲二尹判責二百板驅逐出境○張長生前日在集水碼頭肆隣猪行船上竊取物件當被拘　　至十六鋪北局請究祝二尹判責二百板驅逐出境 
[法界公堂琐案]  
　　捕頭　　　之子乘馬游行被宋阿妙所開小客寓中頑童抛擲磚瓦是以將宋扭入捕房押交頑童懲辦昨日宋將頑童施子祥送案鄭大令向之詰問施供稱小的事出無心以後不敢再犯矣大令判令發回捕房管押一月期满之日責手心一百下宋管押二日○江北某邑人王寳煥携其妻徐氏來滬質與小東門外龜奴沈金海所開花烟館内令作皮肉生涯收得錢洋五十圓氏不願賣娼逃避虹口被王尋獲扭至捕房昨晨解送案下大令問爾因何逃避氏泫然曰小婦人不願淪於下賤故思躍出炎坑夫也不良言之可醜大令着一併押候補提沈龜訊核○前晚昇泰茶葉店中人糾人賭博廿四號巡捕聞之將店主方錦華賭徒沈榮楨吳杏連張也元潘錦元姚明高方正卿及賭具解至案下大令逐一研訊方供稱沈等皆店中夥計當開巿掛牌之際夜間例不得安眠故爲此以資消遣大令商諸蘭繙譯官然後判方罰洋三百圓餘犯各罰二十圓如不遵繳則從嚴懲辦賭具銷毁○賊犯朱阿金竊取吳阿榮案銅銚一具經包探拘獲解案请懲大令判笞責五十板○賊犯吳阿全竊取北京輪船上茶客所拷布衣二件由包探拘獲送請究懲大令嚴詞詰問吳一味枝梧大令判令枷號一月○包探解竊取脚盆之賊犯張瑞寳请究大令卽判笞責一百板○包探禀稱賊犯陳福桂前曾竊取某客所携衣箱及洋銀若干在逃未獲昨日緝知與朱戴氏在吉祥街小客寓姦宿因之一併獲案请究大令將陳判責三百板氏押候核辦○包探解收買招商局金利源棧所失棉花之韓桂發請究大令詰之再四韓俯首無詞遂判罰洋銀十圓○月前鴻利火油公司股東余邦杰陳仰軒控與股之張福堂欠銀大令飭提訊供諭令善爲清理昨日余陳投案禀催大令謂在股各人並未到堂惟爾二人時來多瀆其中顯有别情遂叱令退去 
 
 
 

Page 10

 
 
   
 
