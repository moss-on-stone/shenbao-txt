# 1918 - 270 - 4916393

 

Page 1

 
 
   
 
 

Page 2

 
 
   
 
 

Page 3

 
 
　　北京電　參戰教導團編四營靳雲鵬為團長(四日下午四鐘）　　北京電　日新閣有實行退還庚子賠欵說（四日下午四鐘）　　北京電　外交團對金劵又有認為滿意說（四日下午三鐘）　　北京電　安福俱樂部昨開歡迎甘新議員會王揖唐報告與梁謁段情形定九日開選舉會候補人決定曹錕（四日下午三鐘）　　北京電　贛督電大小梅關仙人嶺等處被南軍返攻經丁王兩部擊退（三日下午十鐘）　　北京電　張聯陞電葉荃在竹谿等處測繪地勢志在圖鄂現白河已被佔距鄂僅百餘裡職部兵單請速派援（三日下午十鐘）　　北京電　據探報態克武在渝與唐繼堯會議要求滇黔軍退出否則歸態節制唐不悅唐以王文華為渝鎮使楊庶堪為省長態不同意唐態意見深現留態在渝不放回省又態部留省軍隊與顏德基軍在北關激戰互有損傷石青陽軍與呂超軍因爭防地起衝突勢甚激烈　　　　　　　　　　　（三日下午十鐘）　　北京電　管金聚電劉團守安康被王葉圍攻激戰多日全軍潰散劉及知事不知下落或謂劉退往狗脊關又電劉團敗退敵由鎮巴西鄉或通灑南江等處分道進逼漢中萬分危急請飭鄂豫飛援（二日下午八鐘）　　北京電　承認捷克宣言書發表　　北京電　捷軍總司令蓋達命哈特列次為沿海州一帶司令出布告保護人民官吏辦理中東鐵路等事聯合軍及各領事以礙他國軍政等權均反對黑督除向該司令交涉外電請中央核示（二日下午八鐘）　　北京電　徐派言長江各督已電陳請速就職（二日下午八鐘）　　北京電　黑省以北之黑龍江鐵道其一部前在過激派手現已歸協商國保護與東北軍事有大關係（二日下午八鐘）　　北京電　國會事務局縮小範圍因西南數省未選舉仍不撤銷　　北京電　雙十節閱兵因是日無暇決改期（二日下午八鐘）　　北京電　國慶日行大閱禮停止　　北京電　葉恭綽辭職照准 
[] 外電 
[] 　　海參崴電　日軍參謀處宣稱謝米諾夫將軍之兵由海蘭泡出發者已與開離哈巴羅夫斯克之日軍在魯區裡伏車站會令敗軍沿齊河向北逃亡匈人一千五百名希圖逃至滿淵均已就俘　日皇曾以書慰勞大谷上將所統之協約軍　聞伏爾夏與鳥拉爾境內之村莊多所現有大戰過激黨現於上述二處區域內展布戰事　鳥發政府發表宣言書聲明取銷莫斯科勞兵會各項條約與命令實行編練新軍國家體制將由國會定之惟政府承認各土地有廣義之自治權政府放棄榖之專賣權但保留規定各種物價之權現已籌備召集國會（二日）　　東京電　在寺內政府時代之中日本借與中國之新借欵共二十三起內有若乾起已被查知與四國銀行團合同抵觸現政府方注意糾正之（二日）　　　　　　　　　　　　　以上路透電　　北京電　副座舉曹叚閣不動惟須改組一部分（四日）　　北京電　府禮官處知照在京各官署簡任以上人員先將銜名開送以便雙十節排班觀賀（四日）　　北京電　張志潭有長銓敘局希望（四日）　　北京電　交部派定技正主事各一人擬往魯測勘高韓（由高密至韓莊）路線電魯張代督屆時派員會勘（三日）　　寗夏電　寗匪竄鳥審旗偪鄂托克郡經馬護軍使派兵繞道出鄂迎頭痛剿現已肅清（三日）　　福州電　薩鎮冰黃培松冬日抵省（三日）　　常沙電　湘省原設政治研究所現奉省令照常開辦（三日）　　　　　　　　　　　　　　　以上中孚通信社電　　北京電　昨日國務會議決議擴張參戰督辦處之權限作為最高統帥機關已於本日通告參戰督辦處此實叚祺瑞之成功此後可不受總統與總理之牽制矣（四日）　　北京電　張謇受政府委託調停時局後已於昨日電覆徐世昌云雙方尚無誠意今非調停之時請總統就職後先發布停戰命令屆時當為書力圖之（四日）　　北京電　與銀行團有關係之四國公使於昨日集議計論中國方面對於金券條例抗議之回答決議大致承認中國方面之意思已於昨日將此意通告中國政府（四日）　　北京電　日本政府決計取消庚子賠欵馀數之全部已由章公使通告中國政府（四日）　　東京電　外交調查會可將繼續存留擬任命寺內伯與後藤男為新委員但恐寺內伯辭之（三日）　　東京電　據一來電土耳古亦倣勃牙利已乞休戰（三日）　　北京電　曹錕昨日寄長文電報於叚總理請求慰留倪嗣沖　　　　(四日）　　北京電　梁啓超由天津寄函徐東海為封鎖之八家新聞求解禁（四日）　　北京電　副總統選舉會之能否成立以梁士詒及其部下之向背決之故安福俱樂部對梁勢力疏通其意志云（四日）　　廣東電　廣東省議會關於省長民選問題有如左之四說一李耀漢留任說　一選舉胡漢民說　一選舉翟汪說暫由翟汪代理而後選舉胡漢民說（四日）　　廣東電　督軍因欲在廣東施完全之市制起見已在任命楊永泰魏邦平為市制總辦（四日）　　廣東電　九月二十六日譚浩明譚延關程潛馬濟李書城以下湘贛軍司令及北軍吳佩孚馮玉祥部下司令等聯名致三百餘言之電報於軍政府述戰關之無意義需和平之急迫催促北方馮徐及王李陳曹各督軍與南方岑陸諸公共書力於南北妥協之道(四日）　　東京電　日皇曆念目下歐洲大戰亂之際並日本軍隊出征西伯利亞備黨勞苦故於今日特頒論旨將本月三十一日天長節祝日賜宴之舉停止是日觀兵式定於代代木練兵場舉行（三日）　　東京電　向來各國務大臣出入之際皆有警察官隨從警護今後是舉一概免除（三日）　　東京電　據瑞士勃倫所發電報雲九月三十日由伯林伯發之華爾夫電報云德皇已允許海爾德林宰相辭職（三日）　　東京電　原首相於本日上午訪大隈侯爵犬養氏及加藤子爵為新任首相到任時照例之交際並求今後之協助　　　 
　　（三日）　　　　　　　　　　　　以上東方通信社電　　東京電　湯化龍之追悼會中日朝野列席者五百餘人極為莊嚴大岡眾議院議長及山本農商務大臣等讀弓詞後杉浦重綱氏繼之以輓詩林長民述謝辭日湯氏實為誤解之犧牲當其足踐美土時人即告以身處險地亦毫不以為意至其最後惟以東亞大局之中日親善為念云云（二日）　　　　　　　　　　　　共同通信社電 
[] 戰電 
[] 　　裡昂無線電　星期三日之大戰係裴洛將軍所統第五軍之功敵軍於三日內在廣三十啓羅邁當餘之陣線自凡斯勒河直退至愛恩河法軍在萊姆西北據有愛恩河及愛恩河至瑪恩河測面運河所搛成之凸隅自星期二日起法軍在廣十五啓羅邁當之陣線深入四啓羅邁當萊姆因之得以解圍聖康丹方面最後滯留之德軍業告肅清特勃尼將軍率軍由城南侵入英軍於星期二日晚在聖康丹之北進攻德軍陳線直至嘉德萊並在其東三啓羅邁當處進至巴維滑嵐索姆大道攻克嘉德萊南之防地英軍在坎白萊周圍所施之迫壓愈形嚴重已由城北入據聖萊米近效（三日）　　裡昂無線電　英軍陣地德軍近由白西運河之南北兩方退走此項退走極為重要申言之德軍一方面正由亞爾芒蒂的爾退至列裡他方面由蘭斯退至杜愛也德軍此次退走乃聯軍在比境柯前進列時.魯倍.都爾昆等區域有被包圍之慮　　　　　　　　　　　　　　　　　（三日）　　裡昂無線電　報紙宣佈僅限於西歐戰區之官中報告如下自九月一日至九月三十日聯軍在法比境所獲之成績計俘軍官二千八百四十四人軍士十二萬零一百九十二人獲砲一千六百尊機關槍一萬餘架自七月十五日至九月三日聯軍所獲之成績計俘軍官五千五百十八人軍士二十四萬八千四百八十四人獲砲三千六百六十九尊機關槍二萬三千餘架壕砲數百尊　　倫敦電　昨日各訪員皆謂德軍抵禦力業已堅韌刻方奮力希圓保守重要陣地通坎白萊大路之戰事最為劇烈德軍總司令顯知此路關系防務全線之數目九月二十七日至今德兵投入該境者共有十二師中有六師乃在廣五英裡之陣線作戰英軍之進步雖較近今稍緩但其作戰精神實無可比擬德軍之從米焚燒坎白萊足徵德人已不存保守該鎮之希望數報之意德人既任意殘破如坎白萊之名城協約國應宣布報復之志云（二日）　　倫敦電　法軍大本營路透訪員今日電稱法軍已完全佔據聖康丹鎮鎮中各處火猶未熄該鎮南北二面大戰仍在進行法軍現向距鎮東北三英裡之哇米細村進發已於南面迫今德軍退至與登堡原防線東郊之德軍僅以後衛作戰以緩法軍之進步（二日）　　倫敦電　德國公報云德軍撇退聖康丹附近萊姆西北亞貢西面凸隅陣線之一部分敵軍在比境裡特漢得一立足地德軍反攻克復該鎮東郊　坎白萊大戰之第五日德軍共敗敵軍七次　敵軍佔據呂米萊與聖康丹二鎮　德軍由萊姆西北凡斯勒河退走(二日）　　亞姆斯特丹電　柏林日報載稱德國副首相巴葉博士與聯邦議會多數黨領袖開會討論組織新政府事宜右黨波蘭黨獨立社會之代表均不願加入混合內閣普魯士各大臣均願聽德皇調動位置德國諸閣員均提出辭職書外交大臣幸慈海軍大將亦與其列右黨今主張以羅登伯爵任首相多數黨則主張巴葉博土巴氏如不願就則此任將屬蘇爾夫博士　　（一日）　　亞姆斯特丹電　柏林電稱聯邦議會守舊黨議員開會議決犧牲抱負加入混合內閣冀能體面了結戰局　柯洛業載稱新政府之政綱內有以自決前途權利予邊界人民藉以解決東歐問題一條　柏林各報宣稱巴葉博士已拒絕就首相任繼之者以巴登邦之美克斯親王呼聲最高該親王須聯邦議會多數黨贊肋之始允就任（二日）　　裡昂無線電　瑞士京城消息德國弗朗克弗脫士丁報得有維也納消息布國財政大臣裡亞泊乞夫氏偕同台斯泊萊將軍赴薩洛尼加簽定休戰之約已於十月二日遄返索菲亞同行者有英法軍官各一人（三人）　　裡昂無線電　蘇尼克消息柏林來電稱巴登之美克斯親王已行抵柏林正與聯邦議會各政黨領袖磋商組織政府星期三日下午首相邸開會議德皇主席與議者為赫特林伯爵與登堡上將巴登之美克斯親王及掌握親王云（三日）　　華盛頓電　布軍現正退出塞境（二日）　　倫敦電　塞國公報云布軍現正在退回本國　塞國半官公報云奧國境內塞維亞人克羅蒂亞人斯拉夫人起事之說未能遽信蓋恐奧國人藉此引誘警察良民借端沒收彼等產業而拘禁之云（二日）　　巴黎電　布國已無條件降服協約國布國之脫離戰局將引起至大之結果巴爾幹今無能足與協約國為抗者土耳其恐亦將降服土國內閣總理等之詭計與夫鳥克蘭及高加索之德人勢力均將瓦解羅馬尼亞人民今漸醒悟躣躣思動德軍奉命開至不自知之地點眾皆大為怏怏謠傳奧軍中有數聯隊殺其軍官而叛變奧國治下之斯拉夫人或將利用布國降服之機（一日）　　亞姆斯特丹電　維也納電稱奧德兵已抵布京蘇菲亞　　倫敦電　各報雖承認布國之降服目前與將來均可有益於協約國然仍戒大眾勿過具樂觀據謂土國從即繼布而倒然協約國軍事上至艱鉅之責任仍在也又謂德國之組織國會系內閣其主要目的乃在使德兵知德意志已成自由國益將奮力拒敵且西歐敵兵今戰關甚勇其志到堅幫協約國仍須繼續出力不恤犧牲始能達勝得目的云　美國公報亦以為戰事非能即止今仍須加倍用力蓋完全聲敗德國於戰地之機會今已成熟也（二日）　　倫敦電　波拉勞氏在倫敦市政廳演說謂大小國間之公道必須保存勝利之協約國現方煆煉和局云　（二日）　　瑞典京城電　前駐倫敦之過激黨代表維洛夫氏及其同行諸人已抵瑙威京城（二日）　　紐約電　此間華僑今日開會募自由借欵顧公使亦蒲會演說並列隊流行中有多人衣本國服裝是日共募集美金洋一百零四兆五十七萬七千四百五十元（二日） 
[] 要聞 
[] 　　北京特別通信（二０八）飄萍　　　　　　　副座問題滑稽運動　　　　　　　　復辟謠諑布滿京津　　　　　　　　　徐東海急就之真因　　　　　　　　　　叚合肥退後之內閣猶憶一月以前愚每與接近政府諸要人談及副總統問題如何解決其答語必日（是將擇有大功地國家者而選舉之）試以其言為正面之解釋則副座惟有不舉蓋當今赳赳袞袞之中求其無大罪於國家者已屬不可多得何況大功然言者之意並不如是茍有能率師南下為主戰派助聲威為中華民國增危險其功之在乃無倫比曹錕者即若輩所視為可心建此大功者也挾國會以居奇縣副座以為餌術不可謂不巧然在曹氏之心理則以為竸爭此席實繁有徒陳兵津保猶虞不獲尚安可南下受欺貽功高不賞之戚於是一則必待有大功而後舉之一則必先舉之而後圖臺高築既不能清償於選舉總統之時亦希望獲售於投票副座之日幫既主張緩舉而又以雙十節前為期至於今時已迫矣京津之間忽有復辟之謠某方消息則曹氏曾來一電內容似極奇離而數日以前倪嗣沖亦曾有可驚之報告於此不無關係行副座則可心共和無副座則無甯於共和之外求其生活復辟派固深知赳赳袞袞者同具此種心理也於是散布流言對於懷抱此種心理者而運動之曹氏緃未必為動然東海不能不驚合肥不能不駭新國會議長議員不能不奔走相告求所以茍延殘免於解散之道前日之談話會定於本月五日開選舉副總統預備會職是故也政府之派吳炳湘赴保定徐樹錚赴天津亦職是故也而曹錕可以當選副座之聲浪遂極高於一時亦職是故也聞吳徐回京報告而後叚邸曾開秘密之會議副座決以與曹最後則仍望其南下為主戰稍爭面子然議員之中有因良心不許而反對者有因不肯再書義務票而反對者梁士詒今明兩日請議員在江西會館聽堂會戲然不許職員之與親友非議員者同往說者謂其於笙歌雅奏之中獻疏通意見之技有效與否仍疑問耳奉天張作霖又派孫烈臣等來京矣如與此事有關則副座問題又將為京津間愁雲密布之原力徐東海就任之前數日即此問題最迫切之時代也世人對於東海之評論雖屬不一而要皆知其為希望和平謹慎出處者今則和平尚無端倪而東海急遽登臺似徐已一變其態度然其中亦有難言之隱愚黨言之徐不上則馮不下馮不下則叚不下故叚乃望徐速上望馮即下而已亦可以即下者徐氏在北洋不能離馮叚而活動對叚則關係較馮為深徐之急上所以使馮即下使馮即下亦所以使叚即下對於西南徐派雖暗中有所運動然馮叚不下縱有與西南妥洽之心而絕對不便開口東海之態度沉默惟一心準備登臺而其他暫置不顧者又職是故也至於段合肥之引退近日已為該之所承認頃晤與政界有關係者談及內閣問題言段之去職段閣並不隨之而倒擬留住舊有閣員擇田錢兩君為代理之總理是為過渡之過渡田文烈以財政軍事之關系不肯承認合肥之推蔗田果不就或再商於錢能訓總之不求諸舊閣以外之人免目下組織為難南北問題益陷糾紛則合肥或乘時再出亦未可知云云然則所謂叚閣倒者又不過告一段落而已我國政象廳離變幻無可比擬此種混沌暗昧之時局不知尚須延長若乾時日乃可預料者耳 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞二 
[] 　　歐戰特約通信　　　　　　　　　　聯軍大攻勢之形勢　　在已往之一星期中協約國方面可紀之事實殊多且極關重要其在法軍陣線方面雙方互爭與登堡陣線德軍則出其死力扼守之九月十八日英軍在聖康丹西北廣二十啓羅邁當之陣線佔據與登堡陣線之重要地點數處俘敵一萬人獲砲六十尊同時法軍在聖康丹之南佔據與登堡陣線數地點進而包圍聖康丹並在拉非裡北廣八啓羅邁當之陣線進至瓦斯河文台爾其砲台次第陷落孟琴將軍所統之軍乃向拉恩進迫德軍不能扼守與登堡陣線已毫無疑義聖米葉方面美軍則架射達砲以轟美資焉馬基頓方面塞希軍藉聯軍之援助於九月十五日開始進攻大獲勝利聯軍在數地點前進六十啓羅邁當佔據特米爾加蒲隘道截斷宇斯克倍通薩洛尼加及克拉斯谷通潑裡萊泊之鐵道並在伐爾達東斯谷及特米爾加蒲間架橋渡河德布軍被截為兩叚退走之困難不可言喻聯軍正向意斯的泊及維勒斯進迫距布國邊境僅三英裡所俘布軍甚多並奪獲軍用品無算巴力斯坦方面英法聯軍由愛倫倍將軍統率於九月十九日在約爾丹河及海濱間取攻勢為時僅三日土耳其第七第八兩軍約六萬人完全覆沒俘敵四萬人獲砲二百六十五尊土耳其退走之殘軍被截為二均為英軍馬隊所擒現聯軍繼續向達拉及貝路資進發綜觀上述聯軍統帥福煦上將之韜略不僅在法軍陣線顯其功效而已也德軍為聯軍統帥之戰略所制不克將中央陣線之後備兵調至兩端設德軍而能保留多數之後備兵在陣線他部份取攻勢者尚能保守優勢惟德軍之後備兵力已竭中央陣線既不能佔有優勢於是其他部分乃不得不聽命於聯軍德軍雖追悔本年春季之浪費兵力然已無及自古以來最妙之戰略厥在迫令敵軍首無耗費其後備兵德軍亦將受此悲慘之經騐矣 
[] 美人籌備戰事之完密　　美國於參戰中處處以辦事透澈為主旨如設立船廠起築營房經營兵工廠議端皆出以有統系之規模與草率將事者不同故起初收效自較急求近功者稍緩但一經佈置完較則其功效之美滿足令世人咋舌不置其故以美國辦事之務求透澈也本月十四日美軍大本營英國泰晤士報觀戰員電稱美軍在聖米葉爾弟一日之攻勢其所以能全師動作互相接應精密正確不爽黍釐者尤得力於傳過消息法之完善此法乃美人所創行初次用於戰地各司令乃得地進攻之際藉電話傳報戰情靈便自由雖前敵接電線者悉為男子然司總線者則女子也此亦美人辦事力求透澈之一證也　 
[] 俄黨軍大敗後之邊 
[] 　　德奧俘慮之輸送齊齊哈爾電數日前自黑河方面向齊齊哈爾輸送之德奧俘慮約有百餘名目下齊齊哈爾城西營內所收容之德奧俘慮已達四百馀名之多私逃者悉被我國各處守備隊捕獲調查員抵庫來電　日前參謀部為調查一切茲聞日昨張氏有電到說報部派員張桂森起程赴庫調查一軌茲聞日昨張氏有電到京報告已經行抵庫倫日內即行從事調查俄激黨禍及新疆　新疆兼督場增新頃來密電謂俄屬齊都及邊境鳥拉嶺激黨勞力極大近自戰勝哥薩克馬隊後亂象確已延至新疆乞即調淚鄰省軍隊速來應援滿洲裡又有戰事　西比利亞過激派軍勢力已逐漸掃除戰事可告終了但聞政府近接鮑黑督報告滿站西方仍有戰事聯軍於鳥蘇裡一帶平靜後亦陸績向滿站方面開進電中謂據滿站司令部勘電報告今晨由哈開來一列車內載英兵二百餘名野山砲十尊並輜重軍械甚移現暫駐滿站又日軍定於明日（即二十九）在滿站西方實行射擊云云 
[] 時局最近之趨勢 
[] 　　近日政界中因受吳子玉等通電之影響關於副座一席忽亦變向積極方面做去藉以鎮靜時局免致縣此問題再引起外間之窺測兩院於副座問題已訂於五號開預選會某派主張五號開會後稍事整束各派意見即於八九號開會選舉副座選出之後即於雙十節一同就職取直截了當政策以一新北京之政局其預定人物已決為曹仲珊氏蓋前數日曹錕會有要電到京頗與此項問題有關吳總監之赴保定前晚歸京報告後段邸會開會議以政治上之關係聞已決定令國會舉曹為副總統現正在疏通議員意旨關於內閣問題段總理傳已決定下野據府院消息此次段之引退並非全閣改組僅總理退識（或云請假）而閣員均擬暫留現正與田文烈傞商代理最後決定非田文烈則錢能訓至另組內閣問題似為時尚早又據某政客云此事尚未大定最近討論結果約有兩說一為段氏下野田文烈繼續一為段氏扔擔任短期之內閣但附以一定日限吳佩孚自聯合西南軍出通電後前方形勢已愈逼愈緊聞政府對此日來迭作精密之討論前昨兩日業將大致方法議定除仍派員赴衡面詢吳氏宗旨及勸其力守防區聽候中央解決外一面密與王鄂督張湘督等互相通電協商聞已經王鄂督擔保決不使吳軍北撤惟須緩易前方軍隊以免激成意外之虞又聞馮河間主張無懲辦吳佩孚之必要現已致函徐東海請勿聽主戰派之唆使蓋亦慮其反動也此次趙炳麟之南下外間咸傳啣有東海重大使命一俟抵奧抵桂以後必能左右時局昨據徐宅某要人云此去不過為疏通意見者之一人決無何等重大媒展蓋趙氏僅一實業廳長似無代表大局之資格且徐岑陸方面尤不能達到直接交涉地步離吻合之境尚遠未必能見功效數日來京津奉天發生一種復辟謠諑其說本無價值然考查此種謠言發生之原因大抵多由東海不居三海以及康有為擬至奉天等說揣測附會而成茲某當局以此事關係重大及應設法銷弭訛言以免搖惑聞日前已將剷除謠言辦法議定三項一密函東海囑於就任後咨請議院重訂優待清室條件以慰清室一請新內閣暫時不赦張動之罪使各種謠諑無從而發一由現內閣定出防止奸徒造謠以及匪人暗在各處運動非分之嚴懲辦法以維秩序 
[] 內務部辦理敵僑移居 
[] 　　　　　　　　　　　　　　　雲居寺為第一處　　內務部近依處置敵國人民條規第三條指定京兆所屬房山縣之雲居寺為第一敵國人民移居地並派蕭俊生充該地管理處長特訂管理處章程已於上月二十七日公布茲録章程如下（第一條）本處設處長一員綜理處務並監督所屬職員（第二條）本處設通譯員六員分任檢查郵電稽查出入以及洋文公牘事件（第三條）本處設文牘員一員或二員掌理華文公牘及文書收發事件（第四條）本處設會計員一員或二員掌理本處銀錢出納並造具計算冊籍等事（第五條）本處設庶務員一員或二員掌理儲發各項器具檢點燈火檢查飲食屋宇督查夫役以及各項離務（第六條）本處設工務員一員或二員掌理修繕一切事務（第七條）本處調戲醫官一員或二員掌理醫務樂務及各项醫生事件（第八條）本處得酌量事務情形設辦事員録事看護生其員額由處長呈請內務部核定（第九條）本章程未書事宜得隨時呈請內務部定之 
[] 與化戰事之外訊 
[] 　　大陸報二十六日與化通訊雲與化自本月十四起被圍南軍之攻聲者共有數千人南軍多以近今此間降兵組織而成且助以村民與舊匪焉北軍屢圖突圍而出未能償願惟彼等今仍能維持城中與本港之交通北兵會焚燬房屋多所加以盜賊四起人民受累無窮室家蕩然者不計其數今者北軍死守城池南軍因無大砲不能逐走之以致相持不下正不知何日始能一決雌雄而使小民脫離鋒鏑之苦也城內有外人數名末由與之通訊城外之外人則毫未受擾與化位於廈門福州二大埠間之海濱入海頗易今二大埠未陷而圖行取此城似非善用兵者所為目下之攻擊徒小民而已 
[] 東省近事紀要 
[] 　　軍事將開會議　奉督張作霖以省防國防亟待籌劃現在吳師長正在省城孫師長又暫歸來故於前星期日電調汲師長馬鎮守使進省以便開軍事會議討論一切吳師出發在即　張奉督前擬以二十九師為奉省出發國防軍隊茲聞吳與權師長回奉後與張督迭次會議已決定將二十九師全部出發酌看情形再派二十七師騎兵圍繼續前往吳師長除令該師籌備動員外已預備將省城東關眷屬遷回遼源頃已收拾一切　　日軍准許夜行　奉垣軍警為防患計每至夜間十二時即阻止行人往來昨聞日領事以日軍駐留奉天省城夜間買物辦事進出城門時被軍警阻止實誤要公特照會交涉署請准通行以期便利關署長當即請示張督張督以日軍為正事出入自應免予阻攔除一面批令交涉署照覆日領允予通行外一面通飭夜間值崗軍警凡遇日軍通行或出入城門不必攔阻有不知道路來相訊問者亦應和平告明以敦睦誼鮑督派員來奉　黑督鮑貴卿以國防事宜在在緊急又因種種問題亟待磋商待派軍官李某並顧問某等於日昨搭乘汽車來奉謁見張督晤商一切有設副使消息　柬三省巡閱使行署其設立地點決定仍在濱陽但三省地勢遼闊張氏一人恐難兼顧聞政府已與張氏電商擬設一巡閱副使以資襄理惟張氏對於此節似未同意 
[] 湘鄂最近之戰事 
[] 　　湘省方面　二十七日據武長車返鄂之某事家傳述長沙省城日來又起恐慌較前次瀏平失陷時為尤甚張敬堯連接戰地報告謂株州下岸之李家市已發現大隊南軍聞系馬濟部下統領王文慶所佔踞駐市奉軍抵戰失利幫潰兵紛紛向省運送該市距湘潭僅三十裡而湘潭扼長沙上游屏障（相距九十裡）原有張敬湯之一全旅及新編之清鄉隊三營駐防日前張督調派張敬湯之第二團改援賓慶其第二團及騎砲各連亦由張旅長督率回省以固省防湘潭尚駐清鄉隊三營使無大隊反攻尚足支持詎因李家市之震動南東兩鄉土匪游兵乘機而起聚眾數千揭竿攻城二十四日經清鄉營兩路出戰已被擊散旋聞廖某投降之一部份自行讓變故風潮仍烈軍用電信已被阻攔兵站亦受損失連日軍事當局力持鎮靖已急派新到奉軍第五旅王團長馳往援應另抽張敬禹之衛戌混成團三營增防猴子司易家灣兩要隘然長沙得此噩耗謠言甚多軍警檢察極為嚴密實慶一郡自上月杪南軍四面裴攻已成包圍之勢旋因吳佩孚提出抗議實踐南軍不得由湘南防線進攻長實之約故祁陽方面停止攻擊實郡之危得以稍鬆刻下湘西繞道攻實之湘黔軍周偉為總司令率有萬餘人分佈於溆浦青樹鎮黔軍吳修齡一旅扼駐武岡對於實郡首尾夾攻異常激烈北軍第七師已全部援實分途抵戰交綏旬日尚未分最後之勝敗但聞田樹勛致湘督告急之電日必數見二十二日湘垣有實慶不穩之風說經張三十裡界嶺新化均甚吃緊且南軍增援無已請速派勁旅馳實接應因前線苦戰旬餘兵力已疲非得勁旅抽換恐難抵禦雲雲故張督已據情電京急催曹使南下矣又據交通方面消息則謂湘西湘東南軍關謀反攻甚為緊急然實慶方面沿無戰事常德慈利桃源守禦堅穩向北軍克復瀏陽之後中左右三路南軍雖有作戰之虛聲此一旬間並未聞有戰事報告惟聞吳佩孚司令確有退兵之說故湘潭方面連日頗起恐慌現由商會挽留吳軍仍駐衡山聞吳已允暫緩撤退以慰民望　　鄂西方面　鄂西戰訊外間喧傳不一或云滇軍已由雙萬集中巫山巴宜極為緊迫然據上游歸客述及宜昌雖有搖言目下尚稱安穩柏文蔚一軍現任在施南下百餘裡之雞心壩（俗名雞心窩）與北軍抵抗戰情如何尚未得確實報告又據軍界消息滇黔兩軍此次返攻巴歸本屬單獨行動不僅川軍未以一卒加入即黎天才之一部亦尚持旁觀態度按兵於巴東之上迄無發動消息惟柏文蔚所部近於大支坪之攻擊又有日急情勢十八師前於紅龍坪與戰雖獲小捷刻已不能支持大致係被中路戰事之影響多所顧慮不能盡力作戰之所致在朱廷燦旅長前尚指揮若定現以形勢緊迫大為跼促此所以迭電催促吳光新司令返宜維持也 
[] 贛防又傳緊急 
[]  
　　贛督陳光遠日前奉參陸辦公處電令調遣重兵防守閩粵邊域略云閩軍失利福州危在旦夕所有贛邊與閩昆連之處防務關係重要應趕速調撥重兵嚴防堵禦閩粵潰兵越境云云陳督軍奉電後即召集各軍官在署四福堂開軍事緊急會議除贛南境轄與閩粵昆連之寗都瑞金石城等縣均已駐有重兵守禦外其贛東與閩邊昆連之南城廣昌等處一帶尚無軍隊守禦防患未然亟應調撥重兵前往該處防堵扼守疆圉當令派第十師騎兵十二團第二營李子寶全營暨補充隊兩大隊迅即開拔至南城廣昌地方嚴為防禦李營長奉令後當率所部於本月二十八日拔隊由陸路馳赴南城廣昌一帶駐防矣　　此間自蘇軍第十九師長楊春普暨贛南鎮守使吳鴻昌通電主和後吉安之上下游一帶人民頗抱樂觀主義其商業亦隨之活潑和處辦貨之聲不絕於途乃者閩軍失利傳聞福州危險陳督軍奉令防邊移拔省防軍隊忽又影響於商業於是吉安上下游一帶商民則又杯弓蛇影大起恐慌將會辦之貨電請緩運需要之品不敢運銷其故蓋因謠言之日出不已也自閩軍敗潰後此間即風傳粵軍李烈鈞李根源會同攻閩粵軍由閩連平分路窺贛傳者且言這擊擊謂一由李根源率兵繞道嘉應州進窺瑞金石城取道樂安一由攻閩方聲濤所部粵軍進窺廣昌南城會兵撫州直攻南昌一林虎所部由湘南鄰縣會合馬濟軍進窺上猶梅嶺會兵信豐會昌直取贛州風聲所播市虎驚人所以吉安上下湤一帶之商業更形停頓也昨記者詢之於官廳則云均屬謠傳近內開拔軍隊防禦福建潰兵入境藉保本省安寗外間不察即發生此種謠言云云但據一般人觀察目下時勢變化難以預斷茍盡屬謠言固我贛人之幸也 
[] 贛省會搗亂後之情勢 
[] 　　江西合羣讜言兩系互爭議長以致迭次開會搗亂至今未能產出今日（二十九）該會前議長任壽祺因受某部份重讬特於上午十二鐘至合羣社微求意見詢問明日（三十）是否仍開選舉議長會當由該社中堅份子龍欽海出與接洽答以該社尚未議有頭緒一時不能決定嗣經任再三勸解龍始勉強應允於今晚八句鐘如集同志開會取決後又至讜言社聞亦無確定表示大致亦謂至晚間始能答覆惟據訪者所聞則兩社今日上午均已開會商議妥洽特不肯對任氏說實話耳茲姑誌兩社開會情形如下　合羣社議員招待所今晨十鐘開全體大會討論議長問題胡廷變已願讓居副席聞到會議員約七十餘人其議決事件如下（一）公推龍欽海出組正議長曹俊胡廷變為副議長（二）胡廷變墊用三萬四千元除認副議長一萬六千元外其餘一萬八千元由龍欽海負責歸償（三）十四區同系議員一致推龍曹胡三人為議長並由各區推出經理人負完全責任（四）決定本日晚間八句鐘開緊急會磋商投票事宜讜言社今午亦開會議討論議長問題及鞏固內部辦法約共兩句餘鐘始散會又聞騙蝠派議員某某等當省議會開第一次大會之先會各向甲社取得票價洋三百元以為定金乃投票時又填寫乙社之票現被甲社偵悉擬即責令經手介紹人索還欵項否則與之嚴重交涉又聞合羣社今（二十九）晚開會以投票手績須先開一談話會磋商妥協始能舉行故仍主張三十日開談話會惟聞讜言社則主張三十日開選舉議長會恐將來不免又有一場鬧亂也 
[] 山東利津之水災與商業 
[] 　　山東利津縣內黃河伏訊秋訊兩次大水業已成災現經山東省長查明酌撥銀元施放急賑惟水患太大災區太廣與薪杯水無濟於事查利津全邑以河淤海灘種豆為土產出口之惟一大宗本年伏訊期間衝去東窪豆蕁秋汛期間河水又衝決西窪十六月以下地方共計淹沒五六十村莊全邑所有種豆河灘已無收成可言稅釐兩機關出口稅大受影響而閩浙南船運進之南屏灰屏下　歷　來以紙換棗亦利津進口貨之一大宗惟所運紙張專供燒化神鬼是銷耗品非日用必需品水災既重民食不敷則燒化紙張亦不得不節省因此南船運紙每塊折耗洋一元有零銷路無多南船停運惟南船運紙換棗少一紙張船支之進口即少一棗子船支之出口且濟南以下一帶棗樹受海霧之浸潤多不能結實向來南船運棗由利津鐵門出口本年亦大為減色市面蕭條貿易停滯民生國計兩受影響矣 
[] 大理院解釋法例函件 
[] 　　復湖南高審廳函　准貴廳函據慈利縣知事呈自去幾以來紙幣之價漸低銅元之價漸高兩相比較所差甚遠而人民之因此爭訟者遂日起紛紛如縣民某甲與某乙互訴一案甲於民國二年出典田業與乙契載價交官票去臘甲備官票取贖乙要照銅元補水甲否認以致互訴查湖南銀行為政府所設紙幣為銀行所出現時出納銅元一枚當三十用雖無補折之名究有補折之實不許要求補水似屬於理欠平而紙幣銅元同為政府發出之幣其不承認補水者似亦持之有故言之成理且民間無相符價格價低補水價高折扣當事人契未載明折補用何標準惹起紛爭未免滋事又有據僅載錢未註銅元紙幣彼此爭議是非無考知事輾轉籌思未得正當辦法且慮各縣判決不同訴訟前途有礙理合呈請解決等情查債務涉訟案件關於現金紙幣折補問題業經鈞院於上年十二月統字第七二三號覆京師高等審判廳函明白解釋在案惟據來呈所舉事例按諸前項解釋似有未盡吻合究應如何辦理之處應請解釋以便令導到院查函述情形與本院上年十二月統字第七二三號復京師高等審判廳函開各節事同一律取贖交價應比較當事人立契時所交之價以兩者相差之價額為其折補之標準相應函復貴廳轉飭遵照復四川高審分廳函　准貴廳函稱有善堂公置義地被人將已葬墳處盜賣經首人查覺並涉及外交究竟此種已葬有墳義地是否永遠不准出賣及買受人前以不知情取得所有權能否認為有效殊難縣斷乞即解釋等因到院查善堂公置義地被人盜賣如未經合法代表善堂之人依法追認則無論該地已否葬有墳墓買受人是否知情並是否涉及外人其買賣無田認為有效相應函復查照　　復京師高審廳函　准貴廳函據香灑縣知事陳希彭承審官王鳳至呈稱查得邑民事案件春耕在邇地畝涉訟居多所有疑點不能不請求解釋例如甲某以遠年老契與乙等多數各當事人控爭淤地經前任判甲勝訴乙等僅諳舊例不肯具結不知新律定有上訴期間上訴逾限判決確定有交地者有反抗者甚或兩相關毆互損禾稼已經兩任雖加強制不能執行知事到任仍復互控緾訟不已查此案有與章程判例不合者數點一中雖升科並無地隣保結二甲契與淤地地名畝數不符甲之執照與甲契之地名畝數亦不符三被沖坍塌時甲未經報坍四甲報升科在他人之後騐契日期亦在他人領照之後五中並無地隣證言證明六甲契與甲之執照所載界隣不一致且與現種該地之地隣均不相符七多數敗訴人並無分別供單八地隣且有反證據以上諸點原判實有未允侵害當事人之權利致起紛爭無法解決似可適用民訴六零五條第十一項之規定提起再審惟各當事人不知依法定手續請求再審僅用訴狀辯論主張所有或於出庭辯論時口頭陳述核與請求再審形式未能悉合若拘形式不予再審使違法之判決有效則甲乙等之有無權利確定其因爭地而毀損之禾稼亦應解決而處之以罰則真有權利者既失權利而受處罰豈非將錯就錯冤上加冤乎可否據實質上調查確係侵害人民權利但受有訴狀或口頭起訴即得分別再審以保護當事人之利益其輸服者仍依不告不理之原則辦理再查濱川淤地應歸國有律有明文院有判例除曾經報坍得以照撥外其未經報坍者不准撥給收歸國有招民領種誠為斬斷葛籐止爭之良法關於此例與近年頒行成文法有無衹觸能否引用之處未敢臆斷以上二點縣案等理呈請迅賜明示等因相因據情函請貴院查核見覆到院查民事案件一經判決確定除合於再審條件准其請求再審外自無無端翻案之理民事訴訟律草案關於再審之規定早經本院認為條理準予採用其以言詞起訴者可令補具狀詞當事人對於裁判聲明不服者亦得不拘於所用之名稱就其實質分別予以受理此均本院早有先例至關於淤漲本院亦早有判例惟現行律收歸國有之處分係屬行政官之職權司法衙門自不能越俎為之相應函復並檢送判詞一分即希貴廳轉飭遵照　　復京師高審廳函　准貴廳函據京師總商會函稱北京金銀號自壬子年正月十二日多數遭遇兵動後經順天府暨內外城巡警總廳會同步軍統領衙門議定金銀號首飾行收買金珠首飾規則五條由市政維持會議決順天府內外城警察廳於民國元年五月十三日布告施行在案業經遵行數年查此項規則係關於地方之部局法規且為強行法之一種乃有某機關對於該規 
 
 
 

Page 7

 
 
則認為無效以為此項規則為臨時辦法新刑律頒行以後當然失效窺察此項規則係民國元年五月十三日佈告而刑律則施行於民國元年三月初十日是該規則成立在後何能謂新弄律頒行而失效況該規則關於贓物之規定與刑律臟物罪一章絕無衹觸係為收買貨物者定明使其注意是否為贓物載簿詳報廳區辦法如果商號並非故買即不負賠贓之責性質屬於民事法似不能謂為失效今既有認為失效之說則其是否有效不能不請求最高法院之解釋相應據情懇請准予轉請解釋以便遵行等情附原定規則一紙函送到院查該規則第一條及第二條及第五條原為警察官廳之行政規則與新刑律頒佈本無關係至第三條辦法則與前清奏定繼績有效之各級審判廳試辦章程第六十八條顯有牴觸自不能認為有效第四條辦法其性質既系民事法規亦無由地方行政官廳制定之理惟查該辦法尚非全然不合條理但使買主確不知情（即不知為刦盜所得之物）並公然價買者自就於犯人不明或無力繳價之時由失主自行備價收回（參照現行律給沒贓物門條例第十二段）以昭平允相應函復貴廳轉行遵照　　復浙江高審分廳函　准貴廳函稱案查再審程序應先調查其再審之訴是否合法即審查其程序上是否合乎再審之成立條件如合乎再審成立條件然後調查所舉為再審之原因者是否存在當事人以發見可受利益裁判之書狀聲請再審自得認為合法其書狀當然包括公私文書而言惟再審條件應否嚴格解釋以書狀為限抑於書狀之外凡發見其他之物證（例如經界訴訟發見墻腳石檻之類）亦為合法得更就再審原因予以調查如對於其他新物證可以認為再審合法此外對於新發見之人證亦能認為合法否此應解釋者一又執行案件若係地方管轄者依鈞院判例對於提起再抗告概予受理已無疑義惟縣署辦理之地方管轄案件是否包含在內又地方廳辦理之初級管轄案件依照司法部批（四年十一月八日批山東高審廳）抗告審亦屬於高等廳如當事人提起再抗告時是否亦予受理可由高等廳送院核辦此應解釋者二又家族於一定時期舉行一定之儀式例如集合族眾或提攜燈籠至墓祭祀因而損及他人甲之建築物甲以該族眾執持之煤籠上有某某堂字樣即對於該堂名起訴請求賠償查堂名之作用不過族眾內部的表示為某一支派之子孫於本族中有多少之權義關係其對外與法人性質自是不同惟族人集合而為一定之行為以共同之堂名為全族之標識時對於他人之不法行為能否視為團體之行為其堂名有無為被千人之資格又負責者為團體抑為個人此應請示解釋者三以上三者不無疑義應請迅賜解釋等因到院茲由本院分別解答一凡一切以文字記號足供證明用之物皆謂之書狀均可據以請求再審至人證則顯非書狀自不能據為再審之原因以防流弊二凡地方管轄之執行案件無論為地廳抑為縣知事之裁判均可再抗告至本院三族中堂名既不得為權義主體自不能以之為被告且加害之人並非絕無可心調查之道如果被害人以全族之人為被告時應迅予查明免滋拖累相應函復貴廳查照　　復江西高等廳函　准貴廳函開查應屬地方管轄案件縣知事誤為初級管轄案件判決後上訴於地方廳依貴院統字第一百七十九號解釋地方廳自應為管轄錯誤之判決將該案件呈送於高等廳為第二審判而依貴院統字第三百三十號解釋以該地方廳有本案之第一審管轄權為限得依刑律草案第三八四條每三項辦理詳繹前後兩號解釋似地方廳有本案第二審管轄權者以地方廳行第一審審判否則即將案件呈送於高等廳惟有第一審管轄權之地方廳是否可不行第一審審判逕將案件呈送於高等廳此廳請解釋者一至所稱有本案第一審管轄權是否指有土地管轄權而言此應請解釋者二又縣知事審理訴訟暫行章程第三十六條第二欵所稱原審事件應屬初級管轄云云究竟以告訴告發人對於縣知事署所告訴告發之罪名為標准抑以縣知事判決所引用之律文為標準此應請解釋者三相應函請迅予解釋見覆到院查本院統字第三百三十號係最近之解釋地方廳如遇縣判管轄錯誤之案認為自有本案第一審管轄權者應撤銷原判徑為第一審審判到刑訴草案第三百八十四條所稱有第一審判權係兼事物土地而言又縣知事審理訴訟章程第三十六條第二欵所稱原審事件因縣知事兼有檢察職權故應以所引律文為標準相應函復查照 
[] 粵聞紀要 
[] 　　徐趙二代有抵省　前軍政府秘書長徐謙由孫中山委為代表月之二十一日由上海起程來粵二十六日早由港搭金山船來城即日入軍政府謁岑伍諸總裁適是日為政務會議之期徐君代表孫氏出席聞政務會議決請徐君兼任司法部趕緊組織　曹繼堯前派趙藩充任代表嗣因道遠需時復經委派參謀部長李烈鈞就近先行代表一切頃悉趙代表已於前日由港附輸來省昨晨親踵軍政府與岑伍各總裁接洽一切各總裁原與有舊道敘契闊談笑甚懽趙因甫履粵境擬一晤各故舊遂暫辭出偕同內政部次長准適晉城趙號越村雲南通海縣人雖年逾古稀而精神甚健聞為前清翰苑古滇中有名人物素為唐所仰重者刻下趙寓於西門內舊將軍署滇軍總司令部內聞昨已到軍政府會議矣　　程劉二公鑄像　政務會議通電云本月二十日奉政務會議令開前海軍總長海軍中將程壁光首先率繿南來熱誠護法厥功甚偉不幸海珠遇害為國捐軀追憶元動同深嘆悼除所有恤典交海軍部從優核議外著於該死難地方鑄像用彰動績而乘不朽同日又奉令開前零陵鎮守使陸軍少將劉建藩首義湘南堅苦卓絕身經百戰卓著奇勛旋於株州之役以寡敵眾奮不顧身中道殞命追維往蹟悼惜同深除所有郵典交陸軍部從優核議外著於死難地方鑄像用彰勛烈而示來茲此令各等因合特奉聞軍政府秘書廳有印　　徐隆二將入祠　軍政府通電云本月二十日奉政務會議令開前警備司令陸軍少將徐連勝於援閩之役疊克名城戰功卓著卒以搶奪黃天洞一山身先士卒中彈殞命聞之深堪痛惜除所有卹典交陸軍部從優核議外著入祀忠烈祠以彰勛績而慰忠魂此令同日又奉令開前高雷鎮守使陸軍中將隆世儲計龍之役奮不顧身中彈殞命追思往蹟憫惜同深除所有卹典交陸軍部從優核議外著入祀忠烈祠以彰功烈而慰忠魂此令各等因合特奉聞軍政府秘書廳有印　　總商會議決借欵　粵當道因維持紙幣請由廣州總商會向臺灣銀行借欵恢復兌現現事消息久已停頓總商會同人以紙幣低折影響商聲非少借欵一層急須進行特於昨日集議決向臺灣銀行借日金八十萬月息八釐六月為期分四次還欵由第三月起每月還二十萬與會同人均一致贊成惟合同尚須磋商一次故簽押之期刻尚未定 
[] 皖省近事 
[] 　　皖省第二屆省議會已於十月一日舉行開墓禮政紳商學各界均蒞會參觀是日議員出席者約五十餘人擬於五日開會選舉議長今日（二日）安徽公益維持總會持公議新議員為疏通選舉正副議長問題聞晉恩履呂視翼趙繼椿三人呼聲最高夏歷二十八日為政務廳長即日煃封翁七秩壽誕特假奉直會館演劇慶祝省垣政軍商各界成往祝嘏前法校校務主任史伯原因校務廣弛由部視學陳部咨省飭廳另委與前校長劉一樵連帶去職乃於所辦之公論日報攻擊教育廳長藉以洩憤詳情已紀本報茲教育廳長以其無故毀害名譽業具書向法庭起訴昨由地檢廳出票傳史到案交保該報因受絕大影響已於今日停判矣　　安慶道區警備隊擬募十營以八營分駐各縣以二營駐司令部以道尹為司令現先募兩營名日游擊隊刻正進行開募昨日為孔子聖誕節省城各官廳均至聖廟致祭各學校一律放假一日　 
[] 徐州快信 
[] 　　軍界消息功奉軍對峙風潮現經中央派員疏解可望了結七十四旅及二十一二兩團前傳有全部開赴鎮江消息茲聞省中前日確有此項密令已經預備一切昨又奉電暫緩開拔以待後命　　前駐津浦車之第六師軍隊二營已悉數移下新參議員叚書雲前啣某要人命來功與李督接治後便道回裡（蕭縣）今日已回京覆命　　軍署代江北各縣購槍一事現由駐京委員向某洋行訂購新式快槍七十枝草合同已訂不日正式簽字南關當典請軍隊兩棚駐守現已開市 
[] 奉軍停頓中之寗訊　　奉軍南下消息授紀前報聞日昨（二十八）李督又接參戰處某要人來電謂閩事甚急須速往援請將奉軍放行云云李督覆電仍謂南下奉軍應暫駐蚌埠一俟船到再開來浦以便直接南下故奉軍近日源源向蚌埠開來者已有十數列車浦口則確無一奉軍也當奉軍前次折回蚌埠李督電詰中央後即得覆電稱係赴閩勿得误会李督阅畢默然事後王副使亦向李督剖明誤會李督仍默然日前又接東海電證明奉軍並無監視功省意李督復不置一語日昨新議員叚書云受參戰處委託來寗疏解意見李督謂吾並無意見不過欲早促和平而安大局後段談及奉軍南下事李督又不贊一詞李督對於奉軍南下事之慎重不欲有所表示於此可見一斑矣　　寗垣雖經江寗鎮守使齊（燮元）警察廳長王（桂林）疊次出示安民息謠而人心尚未盡釋然浦口防範說仍嚴密弟六師司令部已移於浦口昨日（二日）李督親渡江視察浦鎮東葛一帶防線並飭各長官勿得懈怠據軍界人雲李督恐魯匪竄至功境故爾嚴防然一般人揣測恐尚不僅為此也督軍署連日開軍事會議關防極嚴外界無從探悉惟據某軍官言約有三事一討論協妥南北一致對外二浦口防範事宜並決定浦口撤防須俟東海接任後正設法陰止奉軍駐紮蚌埠勿迭馳抵浦口　 
[] 南京快信 
[] 　　李督前日電中央聲明長江各督一致擁護東海並促就職以安危局　　李督電中央吳佩孚通電主和出自愛國熱國熱誠請勿下令懲辦免生他變聞吳佩孚在衡慢曾關和平會議譚浩明譚延關均派代表列席李督電中央擔保吳佩孚不撤衡州防軍李督派赴鄂省代表昨來電報告與鄂督王占元接洽情形軍署參謀長何恩溥奉派入京觀賀徐東海就職贛督陳光遠因李督擬將十九師楊奉普撤回功防昨特派諮議譚某來寗商榷軍署消息贛南大梅嶺有被南軍佔領說奉軍日內來浦李督派副官多人預備招待輪到即轉載運閩奉軍王旅長昨由蚌乘車來寗謁李督接洽一切陳調元旅長電告楊樓間鐵橋尚未修復現派馮團長督率所部防護隴海路線浦口至東葛花旗營一帶防軍密佈李督為便利軍事消息起見特派員赴浦設置軍用特別電放新省議員已陸續到省現均散住於各旅館會中一切籌備事宜現仍由前議長沈惟賢辦理聞齊省長似信照浙江辦法以行銷煙土未奉明令無論有無印花一律嚴行查禁趙炳麟昨由寗乘晚專赴滬龍軍團長鄭英啓昨由臨淮關乘車來寗謁見李督聞鄭所部已被倪嗣沖迫繳械 
[] 杭州快信 
[] 　　浙省議會定本月二十日召集開會現新先議員之到省者已達半數赴會報到者有三分之一議長一席多數屬意阮性存惟尚有周繼溁陳琪等圓任此席不知誰能當選至副議長二員秦炳漢有績任希望餘一席逐鹿者頗多第一監獄典獄長劉壽因疏脫監犯越獄案奉部電令撤任昨由高等廳委紹與縣管獄員金浩調充金之遣缺另委謝福慈接任省立甲種商業學校長李維岩前呈請教育廳舉行學生遠足會指定南通州地點現查道路梗阻呈請改指無錫昨已奉令照准派署浙江第一高等分廳推事馮國鑫（江蘇律師）奉委日久延未到差昨又奉部電催尅速赴任岱山緝私第十五營營長伍希會昨奉袁運使調充本署督察處稽查員遺缺委王德明接充杭縣上塘河奉令疏睿齊省長昨委王樹誠充是項工程事務所主任即日開辦玉環漁監稅欵現奉監署令列入離稅項下作正收支永著為例紹與縣民人姒阿新秘密結黨經省長訪聞飭縣拿辦現該縣商民紛紛來省環保已令録案詳報辦理 
[] 地方通信 
[] 　　蘇州　　絞決謀殺親夫犯　蘇鄉黃埭鎮鳥家塘鄉民顧根虎於上年被妻楊氏與姦夫顧小梅商同謀害身死一案經吳縣公署楊承審員提訊明確將姦夫顧小梅淫歸楊氏依律判處死刑照章將判決書呈送高等廳轉送大理院司法部復核令飭高等檢察廳依法執行二日王仁山廳長特派鍾檢察官前赴司前街地方分監內會同馬管獄官立提該犯婦楊氏犯人顧小梅驗明正身飭令如法絞決矣　　吳縣焚燬煙土　吳縣吳知事以八月分煙案內沒收煙土煙具甚多自應當眾焚燬先期呈請高等廳道尹警廳屆時分別派員導場監視二日晨特在宮巷北局內當眾將各項煙具煙土焚燒一時煙霧騰天觀者頗眾陮歷屆焚燒時各紙包封固者一律當眾開視此則原封焚燒雲　　宣示橋工公司　蘇城警察廳昨奉省令略謂案准國務院僑工事務局咨案查橋工出洋條例第六條內開募工承攬人非經橋工事務局核准發給特許執照不得為募工之事業等語現據福民公司商人朱五丹信齊公司商人湯銘殖民公司商人吳兼美信裕公司商人姜文舟等先後呈請在貴省境內承募僑工業經本局核准並分別給予特別執照各在案除分咨該管各省區外相應咨請查照即希轉飭各屬警察廳一體查照等因准此除分行外合行令仰轉飭所屬一體知照云　　新屋倒坍傷人　閶門外山塘毛家橋東塊正元館麪店翻造房屋未久忽於前夜七時許轟然一聲盡行坍塌旁側空屋四幢係同時翻造尚未出租者亦然傾坍無餘該麪店夥伴三人均被厭受傷頗重當經該管警察區派警前往彈厭並竭力預防危及他屋交通阻隔有兩三小時之久 
[] 松江 
[] 　　軍隊調駐浙垣　原駐松江之第四師補充團自浙督署衛隊第一團新兵運來後先後調赴杭垣僅餘第二營尚駐松江防守司令部現該營又於昨晨早車運浙所遺兵房即以衛隊第一團第二營移駐該營原駐之縣學文廟則讓作衛隊第二團本部　　賠償當戶損失　東鄉新橋鎮啓新典當於月前被典夥竊去珠飾約值當價四百餘串現被該鎮警察所巡官馬亮卿緝獲正犯並追出金飾多件當將該犯解送城所移縣訊辦由縣判處徒刑一年又六月至各當戶所受損失除已經追還各件外尚值當價三百餘串茲由該當對明號數呈准縣署以當價十分之四償還當戶業已揭貼通告限於三個月內自向該當領取云　　遊民習藝所之傳教　雷繼與君所辦之遊民習藝所現已籌備妥洽擇於陰曆九月內開幕惟此類遊民放蕩成性誠恐一時不能就範於約耶教士顧某於開辦後蒞所演講教旨以資勸誘並令練習體操若乾時然後汰劣留良授以各種工藝俾令各擅一長克自樹立 
[] 揚州 
[] 　　金融界之恐慌　滬上正金等銀行向長江下游收大宗現洋各埠金融因之大起恐慌現洋運申者為數頗巨最近一星期中現洋由鎮江輸出者已達二百萬左右揚埠商人亦隨鎮埠洋釐開七錢一分半各項貿易為之停頓市面頓呈蕭索之狀云　　新頒印成郵票之信封　交通部郵政總局新製印成三分郵票之信封多種其形式與通行之明信片相仿業經頒發各省郵局轉給各屬領售以便人民購用現聞揚局業已領到不日發售 
[] 鎮江 
[] 　　洋釐飛漲未已　白露節後氣候調順南通新棉收成甚佳購者踴躍現洋用度浩繁鎮地街底存洋無多雖有來源亦多轉運南通以供花市之需故洋釐日高三日錢市龍洋提至七錢一分三四銀拆亦自三錢漲至五錢以外金融機關較前尤緊云　　時疫流行之一斑　鎮郡一帶因亢旱致生時疫傳染迅速近日城鄉病症均以秋邪痢疾為多分寒熱及無熱兩種醫生藥肆頗為忙碌惟此等症調理合宜尚易秦效不致危險云　　清海小輸之失蹤　聞江北泰豐公司往來清海間之小輸（六合）輪船（吳江）拖船前由西壩開往板浦現已失蹤船長某亦不知下落或謂開出海口向青島進發或謂在途遇險但均未能徵實 
[] 嘉與 
[] 　　巡察委員返省　杭公志總局於日前派委鍾學詩來嘉前日蒞禾於局中所收捐欵查察甚形周密隨往各分局巡視現已公畢返省報告矣　　集資賑施衣米　嘉邑本年田禾又遭蟲災貧民小戶度日維艱自尋短見者已數見不鮮現有陸某孫某等擬募集鉅資賑施衣米業已刻刷募捐緣起並捐簿分發各善士及富紳廣為集募一面派人挨戶調查貧寒之人以便他日按戶發給云　　開掘公井之近訊　嘉與城中河道狹小每遇天旱飲料缺乏前由公民徐某等呈請官廳撥洋一千五百元將舊府署前至東水關之河道雇工開浚以便居民取汲然僅及於城東一隅此外南西北三門河道若一一開浚需欵浩繁事實上艱以辦到金甸臣等爰擬於城中開掘公井七處預計欵項約需三千餘金業由縣自治委員屠善生於日前具建議書於水利議事會請求將水利餘欵現由該會保管之二千五百元如數撥給以便需用如再不敷即行就地籌集現該會已將該建議書交付審查矣　　官廳對於報荒之態度　嘉與四鄉蟲災千荒者日有數十起官廳於此尚未明白表示現本縣螟蟲視察專員顧榮先等已據情呈報實業廳查核本邑公民張某黃某等又於日前具呈省吏情求派委查勘齊省長則批令該民等直呈主管官廳查勘轉呈核辦一面令知財廳派員赴縣查勘災情輕重雲 
[] 杭州 
[] 　　反對新委河工主任　杭屬上塘河工程主任原委祝震充任祝辞退後由省署委任前次同時所舉之王樹誠充任省議員許祖謙大不以為然馳書詰問水利議事會略云省委王樹誠之根據係與祝震同被選舉究竟此項選舉有無時效何以踰一年之久官廳猶有委狀發表希即明白賜示云　　聯合足球會之進行　省教育會於九月二十九日為聯合足球會事邀請各校代表會議到者有醫藥學校秦文中體育學校王卓夫農校黃祖洲工校詹啓芳學校姜鴻第一師校暨商校陳雲扉宗文中校郭詠琴安定中校孔先青第一中校王擎住等公同商榷決定大體俟後再開一會議訂定開始日期集合各聯合學校之代表選手等開一大會省教育會將是日所議決各種分函中學以上各校如下地點定在省立公眾運動場用具既由省教育會經辦評判員由省教育會敦請會期每學年二屆以與會十校計每屆分為二十次每次九十分鐘為一回第早星期六下午比賽一次經費由省教育會負擔一半其餘一半由聯合各校分擔約計每屆至少需費百元　　金融近訊　省垣現洋日來來源較前稍旺由沿江一帶運杭者問有月達六七萬元而市上用度則亦頗好故於本街需用尚稱舒轉而各埠辦運則仍難應付現洋出口仍不能弛禁三日市上掉期又增開一角二分五釐滙水亦較前增漲八月份存欠毫息錢業會館議決開出欠息六毫二絲半存息四毫二絲半統月核算欠息即為一分八釐七毫半存息則為一分二釐七毫半雲 
[] 安慶 
[] 　　保衛團請兼農林警察　旌德縣知事以該縣遍植森林非設農林警察不足以資保護惟籌欵為艱擬以保衛團兼充農林警察呈請省憲示遵省長以為警察與保衛團性質不同現姑准兼保護之責母庸另立警察名目已仰警務處轉行該知事遵照矣　　茶商組織同業公會　徵州婺源縣向以茶葉為出產大宗而年來銷場日減婺商因議創設茶商同業公會研究改良種植焙製諸法以期挽回利權現已由縣將該會組織情形呈請省長轉咨農商部備案 
[] 奉天 
[] 　　省公債第一次還本　奉天省公債開始於民國四年原發行為四百萬元意在清理奉省積逋現屆第一次償還原本之期照章抽簽盡中簽者付還先將全省五十餘縣發行之底單號碼編列於十月一日早九鐘起在省長公署大廳舉行抽簽主持抽簽者為王財政廳長及總務劉科長其餘各科科員等分任唱記及招待參觀監視出戰各事省長代表為史政務廳長並有省議會及各團體來賓警備處清丈局長及銀行經理等參列失知事亦往來其間盡一日竣事所有中　債票號碼由廳編列印刷公布並查明某縣為何種號數中　通知以便還本時有所依據其還本之期由十月十五日開始領取方法及償還手續均照前此所發章則辦理至省城方面預計中簽號數已由廳存欵先行撥交交通銀行以便屆期領取云　　日本之觀兵式　日本此次過奉軍隊一人師團於前月二十九日舉行大操由西站按四行形式排列至十間房以大東圍繞兩馬路西行兵隊嚴肅在日本操場擺設有大炮八尊小炮十六尊以備米操鎗操而後演放無聲大砲數響日本領事官赤塜函請我中國各級武官看操張巡閱派張代師長並二十九師師長吳與權代表率同各旅長暨交涉署警察廳長副都統各參謀營長等以及陶廠長各繙澤官共二十六笱在日本機器油房前路旁日本大多數官長陪談各該管官長帶長隊自北來而西行由 
[] 雜評一 
[] 休戰休戰雖為媾和動機然去實行媾和之期沿遠也證之我國內之爭湘省停戰久矣近吳佩孚又與南軍正式立約休戰發主和通電以促南北妥協之速成然而和議迄尚無望也歐洲之戰布國已與協約國訂休戰條件今土耳其又有繼起而請休戰之說是則歐洲之休戰又將盛行於一時而歐洲之媾和恐亦一時未能遽達目的也何則今所謂休戰云者僅一部分有悔禍心與因戰關力屈而表示磋商之意耳必至全部分悔過與自承力屈而後和議乃有希望故日休戰為媾和初步層累曲折以赴之豈易事哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新聞 
[] 　　日報對於紗廠之警告　　十月一日經濟時報雲中國今年種棉者多收成亦佳約可增加一二成中國無確實之統計不能得其實數大約平年為六百萬擔左右內二百萬擔消於中國各紗廠（共一百二十六萬二千餘錠子）一百萬擔左右轉運外國及內地其餘三百萬擔充內地雜用是用以紡紗者不過三百萬擔之譜今年以增收二成計是用於紡紗者殆在三百六十萬擔左右矣此中上海所買賣年約二百萬擔更以今年加二成計之則上海一百二十萬擔通州五十萬擔漢口三十萬擔太倉十萬擔常熟嘉定等處十萬擔共約二百二十萬提上海附近十六紗廠年需中國棉約一百十萬擔今年印棉收成大歉進口必減悲觀者甚或料其全無輸入則向例輸入三十萬擔之印棉必需以華棉補充之假定今年輸入印棉為十萬擔而華棉之增收為二十萬擔則紗廠所需華棉乃一百三十萬擔也上海所年買賣既為二百二十萬擔除去廠用所餘九十萬擔即為可以輸出海外之數此中美國購以製毯子及美利雅斯（譯音）者約十萬擔銷於歐西各國約五萬擔其餘七十萬擔可為補助日本紡紗廠之用就日本紗廠明年所需論美棉今年之奇荒已無疑義收穫不過一千萬俵印棉又歉而日本之紗布業非常發達需棉益多而供給益絀現紗廠聯合會正與航業家交涉印棉運送水肢等事決定以九十萬俵為度明年印棉運送之困難可知加以美國政府有禁棉出口之意印度政府亦有課棉花出口稅之說更足窘日本紗廠之前途日廠購買華棉於金融關係於棉質於貯藏手續本不合算今則不能不購以充用倘棉業中人洞察紗廠之隱情而大囤則華棉運日將多至何度殊難預料日廠需棉年約五十萬俵內印棉一百二十萬俵美棉八十萬俵華棉二十萬俵（八十萬擔）其他三十萬俵是華棉可以運日之七十萬擔外尚不敷十萬擔也日本於此既在所必需則上海附近各紗廠將缺十萬擔之原料而又別無補救之方明年缺棉問題固將為全世界共同之痛苦而中國紗廠為尤難業此者於金融上於團體決定的施設上猶未整備各種機關恐終無立腳地也 
[] 總商會常年大會之預備 
[] 　　上海總商會正副會長現在任滿由該會訂期陰曆九月初九日開全體選舉大會選舉會董後十六日推選正副會長茲聞該會因編纂全體會董會員同人録爰定今日（五日）於二十次常會期先開特別大會邀齊各業領袖暨會董會員磋議關於編纂會員同人録一切手續然後開常會提議各種議案云 
[] 緩辦浦東實業公司之函稿 
[] 　　浦東實業公司以種種原因決計緩辦所收股欵加利發還茲將原發起人穆各界函録下浦左留黃任之名炎培二君答復各界函録下浦左留心地方實業諸君子鋻謹啓者近閱浦報知先生等於浦東實業非常注意咸以實業公司不能進行為慽有謂宜先辦織襪者有謂宜先辦販賣事業者有謂冬季墊付資本者辦法雖不同振與浦東實業之主意則一也湘玥等茍能為力自應積極進行既已發起於前豈願中輟於後無如創辦實業尚實力不尚空談實力惟何資本是也熱心提倡特不過一種發軌作用耳回顧實業公司集議時原定股本十萬元優股三萬元以五月底為截止期及期不足數更屢限至六月底僅收得一萬五千八百五十元內玥各下四千元又由玥代招四千元楊思橋三千元如數交足黃君名下五百元又由川沙方面來一千數百元此外寥寥核其總額定三萬之數僅僅過半此雖僕等信用薄弱使然亦未始非各方面對於實業與味之冷淡與從前公司信用未著所致實力不充與其　躓於後莫若謹慎於前實業公司之宜緩辦者一敢歐戰方殷為吾國發展實業之大機會斯言也人皆韙之然而欲採辦襪線也則必仰首舶來品欲漂白而採辦漂粉也亦必仰首舶來品欲得工業上各種應用機件也亦無一不仰首舶來品黑鐵赤血相搏戰而鐵值昂洋面濳艇行而輸運艱此種艱難情形為平時所不有而戰時所恒有實業之宜緩辦者又一也茍其股本招足雖艱必舉集不成數宣告退股公司法具在並非創例雖然僕等豈遂忘情於浦東實業哉故浦東實業公司倡議緩辦之日湘玥即同楊思鄉陳悅周君等發起毛巾傳習所業已著手進行大約一年以內能推廣至二百餘人藉此得新生計茍浦東各地方留心實業之士起而仿效則浦東實業公司之名雖不在而實際則仍在也夫各地方之能否信效全視各地方人士對於實業之與味何如果一旦多數人士與味濃厚各願以實力相扶助則湘玥之志願具在始終不渝此時之不克徇所請幸亮察焉穆湘玥謹啓　黃炎培附啟浦東實業公司事炎培區區之愚極望其在立今穆君提出種種緩辦原因如上函所述緩辦非不辦且所謂緩辦者僅緩辦全部之計書而仍著手於一隅之進行茍以眾擎之效正不難由一隅而推及全部穆君又言果一旦多數人士願以實力相扶助則志願具在云云此為穆君始終熱心吾浦東實業之表示其意至為可感抑炎培又有言者吾輩須知從前辦實業者之失敗究其原因除道德墮落者不論外大抵不出兩句病根日熱心有餘實力不足試為屈指上海最近十年來失敗之大實業若某銀行若某公司何莫非憑一時之熱心缺相當之實力所致故對於穆君之提議緩辦認為近頃實業家思想與辦事之進步孟子日人有不為而後可以有為穆君之穩慎其穆君年來事之成功之秘決乎至炎培自問與實業之熱心不敢後於諸君而對於與實業之實力與其知識則萬不能與穆君同日語則吾輩惟有依穆君所指示就個人能力所及勉從其後而已有志者事竟成此言吾所始終篤信也 
[] 雙十節公共體育場之慶賀 
[] 　　十月十日為國慶日本埠官廳及地方各團體例於是日停辦公事舉行慶祝茲悉西門外公共體育場全體會員定於是日上午九時就場舉行田徑賽運動並各種技術南北市童子軍（約數三千人）則於是日上午八時一律制服暈集場內於九時排班舉行升旗禮後列隊出發魚貫遊行由老西門經三牌樓舊縣署前出大東門街裹馬路向南至董家渡折向西行繞遊一週回場休息午後一時由南北商界足球隊就場分組比賽足球及技擊等藝該場主任刻正預備一切甚形忙碌並聞先期邀請上海縣沈知事暨各界機關領袖屆時前往參觀以誌慶賀想是日必有一番盛況也茲將運動員姓氏及秩序列下　　運動員甲組楊鼎成吳琢之趙榛俞緩玉沈石霖陳時杰梁協勝沈廷棟戎康齡丁祖議藝眇高戴秉忠周承志芧人鵬張四維陳瑜哈元龍方國楝（乙組）顧培德陸人豪姚峙安李應章張德源顧丕光許廉卿吳啓泰沙爾登會變藝馬忠義章守餘葉德餘劉慶會陸譜華顧爾枬（丙組）夏志賢鑫麗生陳家仁於延璋黃剛葉舒蓮甘純銓曾兆祥俞方杰汪鳴仁印新祥吳鵬飛唐宗福周福林曹報鳳朱善慶趙煥章莫才文洪敬銘周維翰徐鶴鳴鄒嘉壽　　田徑賽部運動秩序　一百碼賽跑（甲組）二跳遠（丙組）三八百八十碼賽跑（乙組）四擲鐵球（甲組）五一英裡賽跑（乙組）六百碼賽跑（乙組）七跳遠（乙組）八百碼賽跑（丙組）九跳欄（乙組）十跳遠（甲組）十一四百四十碼賽跑（丙組）十二四百四十碼賽跑（乙組）十三跳欄（甲組）十四跳高（乙組）十五二百二十碼賽跑（丙組）十六跳高（甲組）十七跳欄（丙組）十八八百八十碼賽跑（丙組）十九跳高(丙組）二十撐竿高跳（乙組）二十一八百八十碼賽跑（甲組）二十二撐竿高跳（甲組）二十三一英裡賽跑（丙組）二十四撐竿高跳（丙組）二十五一英裡賽跑（甲組）　　足球部運動員　（甲組）何春輝張子震饒惠生陳湘濤王芝馥樂錦昶王衍慶沈廷棟梁協勝祝文豪周培堃（乙組）顧鳳翔沈炳樂俞綬玉陳湘梅王祥雲張玉麟郁秉權史友惠屠開第宋關通曹予瑞（預備員）唐泗河善慶錢中選趙秉政哈元龍屬培堃王文斌華振綱姚雲峯周勤晃　　技聲節目及運動員　雙合演（全體）禓家拳（朱福增）雙拐（何才春）馬家對（陳耀生陳占魁）大刀（陳伯潤）陶十八（張國威）八黑拳（陸傳忠）蔡家對（楊德潤黃鑫瑞）黑虎拳（陳金林）猴棍（胡正章）武松脫銬（張國威）二虎山拳（黃鑫瑞）叚手（周俟卿沈家奎）猴拳（王增祥）梅花槍（顧景耀）醉八仙（曹壽康）刀棍對（胡正章沈春泉）大刀對槍（陳耀生陳占魁）國威）單刀對（胡正章沈春泉）大刀對槍（陳耀生陳占魁）對棍（周俊卿沈春泉）單刀對槍（楊德潤黃鑫瑞）劍（楊應龍） 
[] 嚴禁兒童吸食紙煙 
[] 　　滬海道尹淞滬警察廳長上海縣知事均接江蘇省長公署調令云准內務部咨開查近年吸食紙煙之風流行遍於全國效尤及於兒童若非嚴行禁止誠恐貽害青年據科學家考騐煙草原質含有毒素既能激刺神經亦易薰灼肺髒肺癆腦症導源於此類毒素居多在軀乾素強者吸之固無益衛生在秉賦較弱者吸之更易罹痼疾試思童穉之年肺髒滋生尚形柔脆神經發育未達完全體育一事正在應行注意之時倘任其習為當試則全體之組織已損即難望有健全之一日病羣弱種為患何窮查東西洋文明各國關於兒童吸煙一事縣為萬禁防徽杜漸亟應仿行除令京兆尹暨京師警察廳設法曉諭嚴加取締外相應咨行查照辦理可也等因准此合亟通令仰即一體查照嚴禁具報此令 
[] 江寬案開審之預備 
[] 　　招商局江寬輸船被楚材兵艦撞沉一案經海軍部委派鄭寶菁許繼祥兩員來滬組織特別法庭於海軍懷念部定期開審等情業已迭紀前報茲悉海軍部自將該案移滬審理後已將楚材艦長押解來滬所有江寬輸搭客般員被難各家屬則以該艦長於碰撞江求救次沉沒之時非但不放舢板救人反令艦兵用排槍向逃生槍聲傷頭面後經火油公司小輸救回醫愈之水手機匠等數人為證會同呈請海軍司令部向該法庭參加訴訟以重人道雲　　又聞英法領事屆時亦似到庭觀審業已函致交涉員請於是日派員導引陳交涉員已派定交際科陳科長往陪各領事到庭觀審 
[] 護軍使察勘依周塘路工 
[] 　　自楊樹浦達吳淞之依周塘馬路經慮護軍使令歸歸陸軍第十師各眇兵分四叚建築開工以來其第二段馬路已將完工前日由派往監工之三十八團副官王泗芹稟報後慮護軍使特於昨日親往依周塘第二段屈家港地方詳加察勘聞頗合意云 
[] 浙省新兵過滬 
[] 　　前日下午一點十分時北火車站到有由山東載來之浙省新兵三營由楊梁二營長督帶到滬後即轉車運往松江駐紥以備編練後補充缺額所有前駐松江之補充兵三營奉浙省楊督軍命令已於前日由松特開專車調往浙省駐防又前駐浙省筧橋之步兵十六團各營現因寗波地方防務緊要經楊督軍令即開往南星橋渡江前赴甬江防守 
[] 閩省洋面之軍艦 
[] 　　駐滬海軍司令部昨接閩省李督軍來電報告福建馬尾江要塞現有海籌肇和永健江亨海鳧海鴻等六軍艦駐泊保守廈門海口亦有應瑞永績建康通濟靖安等五軍艦駐防而英國亦有軍艦二艘日本亦調運遂艦一艘均在閩省洋面游巡云 
[] 造船所招足海軍陸隊 
[] 　　江南造船所原有游緝隊士三十餘各係為查察所中料物防匪偷竊而設嗣因不敷查緝由劉所長呈請海軍部批準添招若干改編為海軍陸戰隊一連飭令迅速添編在案茲悉此項陸戰隊因未募足故由海軍部於前日電令該隊長倉雲浦即就滬上趕速招募成隊倉隊長立即選招已於昨日招足編制成隊預備教練並已電復海軍部查照矣 
[] 裱畫同業要求加價之爭持 
[] 　　本城內外裱畫店同業近因要求書畫店加價不遂一律停接交行生意等情已紀前報茲悉此事發生迄今已逾兩星期雖經雙方代表出而和解奈裱畫幫要索過奢致難解決連日邑廟豫園等各書畫店因門市乏貨應客頗為恐慌業已有人發起派人攜帶現欵赴蘇常一帶採辦現貨來申以應門市云 
[] 九誌板箱工人罷工之連帶關係 
[] 　　本埠板箱同業工匠（小行）要求作主(大行）加增工資不遂一律停工而板箱作同業亦向南北兩市皮箱店要求加價等情屢紀本報茲悉作主對於工匠方面已照原價四百六十文再加工鋸兩項工資一百六十文雙方贊成立據簽押早已與工而皮箱業對於板箱作主亦以木料進本昂貴工匠又增加工資召集同業討論允照原價結賬核算時如滿洋十元者申洋二元八角多則照數類推雙方亦各允許故板箱作同業定於陰曆九月初三日在魯班殿清音酬神並設筵邀請全體飲宴云 
[] 行李內私藏大批煙土續誌 
[] 　　浦江水巡隊士及偵探陳榮華協同第一區警署崗警在南市大達碼頭截獲楊選青一名當場在行李內抄出煙土四十包經該隊會同第一區署申解警廳司法科訊究已紀昨報茲聞該土販解廳後餘廳長即傳趙墨林署長到廳面詢據趙署長稟稱日前有眼線來署報告謂有奸商在大連地方眅帶大批紅土乘輸來滬運至內地各埠分銷當於本月三日由巡官羅錦棠慮學義在碼頭上帶同長警獲住土販楊選青一名起出紅土四十大包每包計重四十兩共一千六百兩價值二萬餘元之譜訊據楊供由北市某公司托伊帶運每包取運費洋三元等語徐廳長以該署長能將大宗私土與土販同時破獲大加獎腳一面即飭備文將該土販連同私土移送地方檢察廳請為訊究 
[] 浦東發生劫案 
[] 　　浦東關涇鎮附近賈家角地方向為卸板工頭之賈雲祥家於前夜（三號）三時突來口操客音之盜匪十餘人破門入室袖出手槍嚇禁聲張當將男婦用繩紥縛劫取金銀首飾衣服布疋銀洋等物值數百金攜臟呼嘯而去翌晨由事主開單投報該管三區二分駐所請緝當派王簡文警佐督率巡長江世永巡警王國祥等往勘一過立飭長警跴緝贓盜務獲解究 
[] 搶案化為賭案近訊 
[] 　　公共租界乍浦路共各裡二百四十九號門牌粵婦王張氏家於八月十三號夜發生搶案後經公共公廨查明此事係因賭起　中西讞員以原告張蘭生等違犯中國二百七十六七條刑律當即飭探將嚴阿九吳季玉舒金標及張蘭生陳瑞二王國祥等拘案並傳同見證陳金寶李楚山等迭次研訊著將嚴老九吳季玉舒金標張蘭生與搶取金表等物之王福生分別收押陳瑞二存洋五百元曾入英籍之王國祥存洋一千元陳金寶存洋一百元保出王張氏交三百元人洋並保其餘人證悉令退去候再傳訊在案昨晨復由捕房將一千人證解廨據張蘭生之代表律師上堂譯稱張蘭生係安分商民業由分堂函請南商會調查不難明白繼由見證李楚山投拆王福生所年攫之金表係張老五（即張蘭生）之物當時由方老三即現在堂上張蘭生之代表人至捕房冒名頂替認贓嗣據嚴老九在滬江第一台旅館內談及是以得悉至於張蘭生之名字據方自言伊至捕房報名張蘭生係我親自聽見且在賭場內嚴老九時呼方老三故知在押之張蘭生實名方老三況頃在公堂外又聞人言謂方老三今天可以交保云云舒金標亦請代表律師到堂辯護請求交保候示旋由捕房代表牛門律師投案略述數語經李襄讞商之英白副領事以此案係由張襄讞承審遂判嚴吳舒張與王福生仍分別還押陳瑞二王國祥王張氏等仍交原保其餘人證退去候原審官張襄讞再行訊核 
[] 美棉收成之估計 
[] 　　二日華盛頓電云美國農部估計今年棉花收成當為一百十八萬一千八百包每包重五百磅在九月二十五日以前棉花之已經軋子者為三百七十一萬九千九百十五包字林報按云上電所稱一百十八萬一千八百包顯為一午一百十八萬一千八百包之誤蓋去年丗時農部會估計一千零九十四萬九千包再一九一六至一九一七年亦估計一千一百五十一萬一千包而是年產額實為一千二百九十四萬一千包也除一九二二至一九一五數年間棉花收成甚豐由一千四百萬至一千五百萬包外今年之產額據估計言之尚屬中等收成之年去年同時棉花之已經軋子者為二百四十九萬八千包而今年則已有三百七十一萬九午九百十五包今年花上市較早由此可知云 
[] 美國績募戰債之收入 
[] 　　英文滬報云美國自由戰債昨日收入美金三萬九千五百元計自上海開募以來共得三十七萬五千一百元據外埠來電漢口募集七萬元天津六萬五千元煙台五千元南通州一萬五千元外埠合為十五萬六千二百元統計在中國募集之欵至三日止都為五十三萬一千三百元又某華人認定十萬元四日上海收入亦多已知之數為四萬二千五百元估計至四日止各處所得其總數當在六十萬元以上美商如華革和服鞋行協隆洋行茂生洋行大陸報管等全體僱員今亦認購戰債云 
[] 規定美國與東方之運費 
[] 　　字林報云美國前會向日本各輪船公司詢問美國與東方間之最低運費擬規定運貨之定率日本輪船公司磋議良久今已協定適當價格覆美答政府矣其所定價格如下　由美國至日本 
 
 
 

Page 11

 
 
或香港或小呂宋每噸運費六十元由美至滬六十五元由美至新加坡八十五元由日本至美國四十五元由香港上海小呂宋至美國六十元（蔴每包十五元不在此列）由新加坡至美國九十五元（油不在此列） 
[] 丹人之被控控人 
[] 　　英文滬報云大陸報訪員賀勃氏控告丹人尼爾遜氏譭謗一案四日在呂班路丹麥總領署預審賀勃氏延郝門律師為代表而尼爾遜氏則自行辯護未請律師承審員依照丹麥法律向兩造聞導冀調停此案但無結果旋宣告退堂績審日期尚未決定云又云丹人尼爾遜氏在英按察使署控告上海總會取銷其會員資格一案定於星期一日開審原告要求上海總會發表布告註銷該會開除原告之行為並恢復原告之完全會員權利云 
[] 爪哇橋工委員之兼任 
[] 　　江蘇僑工事務分局昨奉國務院僑工事務局訓令云查我國人民在南洋工作者甚多事無兼管遇與外人交涉多不得要領亟應先派專員辦理以資保護當由本局呈請國務總理派委程華鉻兼任駐爪哇僑工委員暫不給薪費九月十七日奉指令第二十九號呈悉准予兼任餘如所擬辦理等因奉此除咨外交部及各省分局查照外合亟令仰該局知照 
[] 哈埠紳商贊助職業學校 
[] 　　哈埠商界鉅子諸汾伯君維錦擔任中華職業學校募金已誌前報茲聞諸君函告該社該埠紳商各界人士對於職業教育均極熱爭爭為解囊已募俄幣一萬七千五百元此後並當與顧君水一等發起之吉林募金隊聯絡進行以期響應愈廣云云捐金諸君姓氏録下　諸汾伯王廉卿李奚臣張廷閣各二千元　王衡三呂希齊各一千五百元　李家鍪王魏卿於喜亭傅巨川張欽堂各一千元　李景亭張雲峯李學堯各五百元均俄幣 
[] 演說世界戰後之教育 
[] 　　寰球中國學生會訂今晚八時敦請美國哥崳比亞大學校蔣夢嚴博士演說題為世界戰爭後之教育蔣博士為學界知外之士夙以提倡常務改良教育為已任現為中華職業教育社總書記會赴朝鮮及東三省等處調查教育頗有心得屆時演講必有切實中肯之論凡系會員均可持會證赴會云 
[] 學生會之永久會員 
[] 　　寰球中國學生會第八次徵求會友團於前日開始進行已誌前報茲悉該會定章凡捐銀二百元以上者推為永久會員現在該會已得永久會員二十八人姓名録下　丁崇吉　任鳳苞　朱葆康　沈銘昌　沈其昌　徐永福　陳開齊　郭竹樵　郭鴻暉　郭樂軒　許世英　趙灼臣　錢永銘　謝昌林　鍾文耀譚奇芳　許兆豐　湯兆鈞　岑德廣　薩福林　謝天錫　蔡廷幹　周孳田　施肇基　旋肇曾　唐紹儀　梁士詒　梁如浩 
[] 慮護軍使視察監獄 
[] 　　松滬慮護軍使於昨日下午帶同副官二員乘坐汽車至上海陸軍監獄參觀當由模範獄典獄長敖雲亭迎入客廳稍事休憇比即引導至陸軍監獄各監房詳察一週復由敖典獄長引到地方監內各工場一一參觀慮使閱畢又與敖典獄長茍談良久始行乘車返署 
[] 關於赫林裡案之呈詞 
[] 　　前年閘北赫林裡發生慘案後王文濤以其女亦被聲傷迭次呈請各官廳撫恤均見報端昨駐滬交涉公署又據王文濤呈稱為懇請詳查積卷准予據情轉詳結束事竊公民於前月二十八日奉批（批詞已見前報從略）等因讀之不勝駭異夫天下慘事莫如廢絕至尊之所莫如官廳縱使民人利令知錯日事圖詐然決不能將生女截臂而向官廳要求撫恤鈞使係隔任其中原委容或不知但據屬人員豈盡伴食之徒明明槍傷成廢而誣以揑詞且民之請求已非一次不僅形諸公牘亦且現之報章斯而可詐天下何事不可詐其他均不具論即承審是案之中外官長俱在咫尺民女是否廢絕一查便知縱使無暇詳詢不妨飭民攜女來轅騐看揑飾與否立可解決如果虛飾儘可治民以應得之罪以為敲詐者戒（中略）為此不揣冒昧請為查明辦理立予轉詳不勝迫切待命之至 
[] 水警續辦冬防遊緝隊 
[] 　　江蘇水上警察第二廳趙廳長擬設立冬防游緝隊會呈齊省長略謂所屬地方遼闊而盜匪充斥橫行無忌茲為慎重防務起見援照上年舊例籌備臨時冬防游緝隊每區抽撥巡船十艘共三十艘分往所屬各鄉遇有梟匪聚集滋事定予拘懲此項臨時游緝隊期至明年三月間裁撤游緝隊隊長擬由李標勝兼帶等語昨已奉到省令准即照辦即經令行所屬各專署一體遵照矣 
[] 驅逐惡丐之訓令 
[] 　　淞滬警察廳徐廳長訓令各區署所文云案據普益習藝所呈稱稱竊敝所前因經濟支絀請將舊時丐規撥充習藝所經費名為濟益捐當蒙鈞廳俯准給示曉論遵行在案該捐自前年一月起收後先時收數尚有可觀本年以業逐漸減省近日不及前數之半推原其故實緣一般流丐每遇商戶居民喜喪開張等事糾眾索詐稍不遂意時有拋擲土石持蛇恐嚇等情又如追逐婦女硬索錢文朔望　集邑廟攫取香燭強迫佈施種種蠻橫不一而足丐頭到場驅遣反被攢毆鋪戶人等見丐頭毫無能力因於濟益捐欵各懷觀望向章每年二八兩月發給流丐錢文原以體恤冀免騷擾無如該丐等慾睿難填仍四出索詐致善舉機關隱受其害善舉前途尤為可慮素仰廳長熱心公益疾惡如仇可否仰求通飭各區署嗣後遇有不服丐頭約束之惡丐准予幫同驅逐並請出示曉諭以安閭閣而維慈善等情准此除分行外合亟訓令該署所一體查照此令 
[] 國民拒土會開會 
[] 　　中華國民拒土公會於九月三十日下午一點鐘在惟善裡開會討論辦法公推張心蕪為臨時主席報告本日開會之程序一振鈴開會二推舉臨時主席三報告本會拒土之宗旨四宣讀宣言書五討論本會簡章六議決拒土之方法七公舉會長及副會長八振鈴散會並報告已定虞君治卿為正會長（接虞君辭函擬再敦請或另選）張心蕪黃奠華兩君為副會長定下星期重行開會推舉各職員云云茲録簡章於後　　中華國民拒土公會簡章　一宗旨　本會以拒絕煙土為宗旨二定名　本會聯合四省公共團體熱心志士一致拒土定名日中華國民拒土公會三會址　本會通訊處暫設在上海法界愷自邇路惟善裡一號　四會員　本會會員不收會費對於熱心拒土者均得為會員　五職員　本會設會長一人副會長一人調查員若干人文牘員二人會計員一人庶務員一人　以上職員會長副會長公選之調查員文牘會計庶務各員公推之六經費　本會經費由同人擔任籌集　七會期　本會會期每星期常會一次如臨時發生緊要事件得召集臨時大會　八時期　本會時期自達到煙土完全拒絕之日解散之九附則　　本簡章未盡事宜由會議時修正之 
[] 旅滬閩人致北京同鄉電 
[] 　　北京福建同鄉會鋻有兩電均悉來電語意似疑旅滬同鄉左袒閩人治閩之說豈知同人一向反對此旨目睹當局之鈎引徒黨以公眾機關為窟穴方痛心疾首之不暇乃反以此相規殊出意外來電又謂用兵機宜當局主張大有不許參與末議之意此等口吻甚似專制國官長命令不類鄉人互相告語之言吾閩旅京耆舊多一代名宿必不出此此電決係有意禍閩而假託公意以遂其私不言而喻又聞龍軍奉軍不日南下此等軍隊招自匪徒到處擾亂各省視若蛇蝎至不許其一日之逗留而吾省之有力者轉欲驅各省禍桑梓是誠何心尚望旅京諸老勿惑邪說竭力阻止無紀律之軍隊入閩免禍鄉裡不勝禱懇之至三山會館全體叩江 
[] 附旅京福建同鄉會原電 
[] 　　蓝季北先生转旅滬同鄉諸先鋒一公監頃聞李督軍帶兵回省閩滬諸你老頗滋疑慮查將樂須昌洋口失守後閩中連電請撥模範團駐紥省城以維大局此次李督回省係專為防守上游並以鎮撫省垣人心與我閩你老隨撥模範團用意相同斷非存心貽害吾閩務懇我閩父老統籌全局不可囿於一偏現在薩黃兩公即日成行我閩父老不能推誠相與共維危局至用兵機宜當局自能慎重請將此意公布盼旅京福建同鄉會叩有蓝季北先生转旅滬同鄉諸先生公鋻薩上將黃中將此次奉命回閩清鄉純為對內維持地方安寗並無他種私意傳聞黨人倡有閩人治閩之說聳動吾鄉父老子弟微論薩黃二公決不為其利用且黨人得勢爭以吾閩為窟穴閩倘被佔安肯讓閩人自治坐令潰兵流匪鷹爛閩垣後悔無及請布告吾鄉父老子弟勿為流言所愚閩局幸甚旅京同鄉會叩有 
[] 閩人反對奉軍入閩電 
[] 　　南京李督軍鋻奉軍龍軍不理人口執事阻其南下閩人同聲感戴近閱報章當局仍執前議執事曲從通過閩局糜爛已極無處告愬若再任此無紀律軍隊入閩何堪設想執事坐鎮長江全局倚賴尚望本造福江蘇之旨推及吾閩仍阻兩軍南下使吾閩殘破之區得稍蘇息無任感禱倘蒙出任調人主張雙方停戰則尤吾閩人之所深顧也沈瑜慶高而謙江畬經陳承澤李宣龍暨三山會館旅滬全體紳商公叩支 
[] 寗波同鄉會第六次募捐大紀會 
[] 　　寗波同鄉會建築募捐團昨在事務所開第六次募捐團大會首由會長張讓三宣布開會宗旨次坐辦方椒伯報告募捐狀況略謂今日展限之期已滿中午止計募到洋十一萬七千二百五十二元四角七分銀五千一百五十五兩下午又收一千餘元外埠所發捐冊寄達較遲現在多未復到本埠各募捐員未繳捐冊者尚佔半數應如何辦理請眾公議經眾議決募捐團准即辦理結束催收未繳捐冊如有熱心捐助者繼續勸募次工程主任樂振葆報告西藏路勞合路規劃新建會所業已依照前議決案九月初一日動工先行拆卸舊屋次第與築經眾議決登報布告俾同鄉人可以周知一面請工程主任關於建築各項迅速辦理使早日告成次提議會所既已開工募捐尚未足額所少之款或一時不能接濟應如何辦理請公議經眾議定公推會董五位擔任墊款議畢時已五鍾遂教會 
[] 湘省歸客詳述災民慘狀 
[] 　　有由湘省穿戰線經災區而歸之礦商昨日語人云江道及衡陽道所屬各縣既遭兵焚又逢水災交秋以來瘟疫流行天災人禍相繼而來憶屬慘極加以土匪充斥四處行刦雖有心前往散賑者亦束手無策不敢輕意進行所以災黎之死亡遍野遺屍腐爛亦無人過問八月初旬（舊曆）經過湘西醴陵所屬之南鄉見有災黎二萬餘人大都赤身避居山林詢其原因皆謂陽曆四月十九南北兩軍在醴陵交戰之際全城被焚軍匪相混殺掠殆遍不得已逃至鄉間不幸又遇土匪乘機行刦衣物銀錢盡為所刦雖貼身之單衣亦被剝去目前無人救濟衹得採野草度命但醴陵向產藥材野草之中多生藥草有誤食毒性者未幾即斃每日因此而致命者通扯約百餘人餓死者約數十人所以野外遺屍所在皆是也又見有四日未食之婦女五十餘人若非木石無不心酸然自入險地雖得外商之保讓所帶川資無多亦不能救濟一二至今悵悵及抵醴陵城見昔日商業繁盛之區盡成瓦礫之場皆交戰時軍隊焚毀者也所餘者孔廟一處及慈善界之育嬰堂及善園與私家宗祠三處而已雖知事公署及交通八省於商業上最有關係之録江橋（造於宋朝）亦遭焚燬境內茶樹一律被毀磁窰均停爐田園荒棄雖歐洲戰地砲火摧殘之外莫過於此也過東街見劫餘之節孝祠內設難民善後事務所再行數武覔門而入又見上海中國濟生會醴陵事務所亦設其中入內訪問遇該會督察長袁君明翼詢知上海中國濟生會及上海京直奉義賑會湘省議賑聯合處即於其中辦事株州亦設有事務所於五節正街之大碼頭邊乃入湘冒險調查救濟在災區從事善後義務之獨一機關也主任者為會員黃國英君現已回申籌欵及湘省災黎設法呼顧不久回湘尚須冒險往救南鄉被困之災黎該會曾搭蓋棕屋數百間安挿召回之災黎並設有臨時醫院因利局貸資與商販營生且恢復土窰三十處安挿失業窰戶聞其他以工代振之法甚多法至善也得以謀生者萬餘人刻因經費支出不敷發展始回申設法籌款以謀推廣至阾近之攸縣茶陵等處云繼向袁君索得黃君在湘時開辦前在督軍署備案之呈文一分併録如左　謹擬籌備株醴急賑大略情形縷呈鈞鋻計開　一賑務須會同該縣知事及商會責令團甲認真助理方無疏漏誤會之患應請鈞座飭知該縣知事幫同辦理俾免隔閡一株州先讬商會擔任召集確有根據流亡在外之農民回裡耕種以保晚稻之收獲其無家可歸者宜搭蓋居留房屋俾可棲身　一宜設平耀局俾米價不昂初歸之民得以養家　一宜設撫卹局施米及單夾衣以濟老弱殘廢無告之民並酌給川資遣散流落株州之外鄉人以免流為匪類貽害地方　一宜設臨時因利局放本維小本經紀俾自謀生藉維市面　一醴陵宜由縣知事召集流亡在外之農民俾得回鄉耕種與株州同其無家可歸者亦宜搭蓋居留房屋　一宜設平耀局撫卹局因利局與株州同　一宜假定姜嶺舊房設織布廠織造湘賑寒衣被褥需用之布疋藉以養活災區之婦女　一宜放資恢復土窰三四十外趕造株醴兩處損扔之磁器藉以安挿失業之窰戶　一宜資遣貧士赴００大學學習速成師範俾自謀生而宏教育　一軍事稍平後宜急重修録江橋並蠲除各街衢瓦礫以便往來並可以工代賑　以上兩處辦法粗陳大旨其詳細條件有非一時所能聲述者茲准八月八日偕本省義振會袁紳乘火車赴岳陽乘火車往武昌回漢口撥款進行屆時務懇鈞座派兵保護並飭路局備客車應用俾利進行無任感禱上海京直奉議振會上海中國濟生會湘省義振聯合處主任黃國英謹呈聞以上呈文已於當日由督軍兼省長張動臣親筆批發政務廳仰即令行醴陵湘潭兩縣知事會同商會正紳隨時幫同辦理又以督軍名義令各軍隊凡該會善舉所在之處隨時加意保護云 
[] 官產處會辦之更調 
[] 　　交涉公署昨接清理江蘇官產處兼辦沙田局第七百九十六號函雲逕啓者案奉財政部令開查該處會辦孫啓椿謝潘裔均即開去差使查有姚繩武任錫琪堪以派往接充除分別咨令外合行令仰該處即便遵照可也等因奉此會辦繩錫武琪遵即到差視事孫謝前會辦亦即卸差除分別咨呈外相應函達查照云云該署並即轉行會丈局查照矣 
[] 監獄醫官銷假 
[] 　　上海模範監獄官張蔭伯前因家務請假回籍當時稟准典獄長敖雲亭所遣職務暫委陸軍監獄醫官吳家藥兼代茲悉該醫官張蔭伯昨已由籍來滬蒞監銷假敖典獄長論飭照常服務矣 
[] 親麵粉廠之出品 
[] 　　近年以來滬上機製麵粉廠日漸與旺營業頗為發達邇又有人在叉袋角裕源紗廠對河開設元大各大兩粉廠現已開幕元大所出之録雙燕紅雙燕和大所出之綠快馬紅快馬等牌頗為客幫行號所歡迎際此麥價平穩亦該廠等開創之機會也 
[] 棉花市價低落 
[] 　　本埠棉花市面前數日因通州等處來貨甚稀且內地收價雖昂鄉人咸儲藏不售故其價日見增漲本星期二三通州花每擔已到過銀三十九兩半本花三十八兩一二錢及至昨日日商方面傳稱日內乏船裝運暫停購貨此項消息傳布後花價即行低落本花之價已回至三十五兩較前三天每擔跌去銀三兩有餘云 
[] 麩業公會紀事 
[] 　　麩業公會岐秀堂正會長趙茂華因期滿辭職宣告緣由請為復選茲由該會於陰曆八月二十八日開選舉大會當選職員姓氏録下　正會長趙茂華副會長沈春廷評議員陳介人朱允長朱漢江張春蓀翁效廷交際員陳竹賢汪明甫調查員過文俊顧竹年糾察員葉景樵乾事員沈菊生沈仲怡文牘員荘矅初書記員樊家齊　　該公會又訂於九月初一日（即今日）開成立三週紀念大會昨日通告同業云逕啟者夏曆九月一日為本會成立紀念之期又值第三屆選舉之正副會長及各職員受任爰訂是日上午十時特開全體大會並於下午七時公讌除備柬相邀外合行通告台端務祈撥冗惠臨共襄盛舉至為盼禱　附開會秩序一振鈴開會二會長報告開會宗旨及經過情形三報告收支欵項四行祝賀正副會長及各職員受任禮五會員代表致頌詞六會長致答詞七演說八休息九公讌十閉會並特設華洋來實席預備中西茶點柬邀各落湯雞惠臨云 
[] 錫紳熱心湘賑 
[] 　　紅十字會湘賑部委託魏旭東武筱航兩君帶現欵並棉衣一萬一千件赴湘散放已紀前報茲聞無錫紳士唐葆謙申伯昆仲對於此事甚為熱心已捐募巨欵於蘇錫等處採購棉衣二千數百件即日運滬交由紅十字會一併運湘散放又聞魏武兩君已於日昨乘瑞和船出發目下各賑急迫唐君等如此樂善好施諒此外慈善家當必聞風與起也 
[] 青年會消息 
[] 　　四川路青年會童子部於前晚三號六時半讌社會服務舊團員於童子部游藝室並請中華青年協會總乾事餘日章君演說洋洋數千言聞者動容嗣後童子模範團義務學校主日學改過局勵學團寄宿舍室長等等團體均派代表登臺報告各種事業之成績及服務之經騐激昂慷慨令人欽佩報告畢服務團復開始選舉散會時已鐘鳴十下矣又聞今日（五號）下午六時該會在會食堂舉行秋季第一次會員會餐會以聯交誼主席者為京奉津浦兩隊他隊會員一概招待入晚八時並有會員同樂會演長片影戲五大本名亡國慘聞由美國最新運到者頗有可觀入座費每票售小洋二角會員減半會餐者並可免費 
[] 中華皮鞋公司之進步 
[] 　　南京路泥城橋中華皮鞋公司開幕年餘初雖稍有虧負後經經理人餘華龍竭力整頓遂得逐漸發達所出之鞋式樣精緻價值又廉頗為滬上人士所稱許近又仿造美國紐約及波斯敦最流行之新式靴鞋數種極合西裝之用云 
[] 崇明島南岸移置木椿 
[] 　　中國署理各口巡工司額君通告航商略謂查江海關稅務司所屬界內崇明島南岸曾沒名為西南之木椿一座現自原處移置為北六十三度東相距海裡約百分之八各處般支務宜留心詳記以免疏虞云云 
[] 招領迷路男孩 
[] 　　江蘇淞滬警察廳昨發傳單云本廳今收有男孩一口將姓名等項開列於後仰該親屬速來認領切勿自誤　計開　（姓名）未詳(年歲）約四五歲（住址）未詳（面貌）賀臉（言語）江北口音（衣服）灰布小衫上半截灰布下半截藍花布破褲赤腳（特徵）頭留小歪桃（迷失地點）閘北四區一分署（迷失月日）十月一日（到廳月日）十月四日（留置處所）普育堂（其他供述）均不能言 
[] 崗警拾獲槍珠 
[] 　　前晚十一時南市一區一分駐所第三崗守望警察王景章在生義弄口拾獲毛瑟槍珠一排計五顆係用紅紙包裹當即帶所報告由王署員騐看後諭飭留候呈報淞徐警廳長核辦 
[] 舁棄屍體之相騐 
[] 　　住居恒豐路之江北人李登舉張四二人將猝斃之楊蔴子屍體舁出戶外被四區二分所查悉飭地保報請地檢廳相驗已誌昨報前日傍晚檢廳派檢騐員吏到場騐得死者額上身上均有擦傷痕訊據李供楊生前駕舟為業昨來向張四索討借洋四元無著瘋病大發旋即斃命等情檢騐員以死者家屬不在滬上著即報堂收殮論李張及二房東郭錦奉暫交妥保候函知屍親來滬再行核辦　　又一記函云林檢察長據二十七保十一圓地保瞿梅生報告後即於前日下午委派熊檢察官毛檢難員等乘坐馬車詣場騐得該屍楊蔴子頭上雖有傷痕並非致命委係因病而死並無別故因無家屬判令由堂棺殮一面提該地保詰訊據稱自出此案之後地保即向該處一帶查詢當據鄰人聲言死者素有瘋病此次係向李登舉等借錢不遂用碗自向頭上聲傷等語熊檢察官論著退去旋即返廳稟復聞李登舉等二人現已有人到廳保出候示云 
[] 淞滬警察廳指示三則 
[] 　　周丁氏批　呈單均悉查爾夫周廷相因案被拘既經會審公廨受理判決是公訴業已成立當然不發生其他問題所有扣留箱具各件據称為該氏粧奩自可准予發還以示體卹仰即投案具領可也此批　　陶長和批　據訴潘家牌等串誘爾妻謝氏各節證以證人楊德富之言是與謝氏同行者為王姓殊不能以一面之詞株連無辜仰即自行偵查謝氏藏匿所在再行呈請查究所請拘提潘家牌等押究之處暫無庸議此批　　孫徐氏批　據呈和泰店主調戰未遂誣裁爾子福生被押等情是否屬鋪底仰候據情令行該管警所查復辦此批　　　　中華職業教育社特別通訊 
[] 職業學校募金團消息 
[] 　　滬海道尹王芷颺尹捐一百元　　謝無量君捐一百元　　留雲禪寺應乾上人捐五十元　　尤懷臯君募二百五十元　　嚴孟繁君募二百元　　　　　　　　總隊長朱慶瀾　　　　　　　　副總隊長聶雲臺 
[] 雜評二 
[] 實業感言 
[] 　　熱心有餘實力不足誠為我國實業上失敗之原因然吾謂此僅就提倡與辦事方面言之可也若為大多數之贊助者言則不盡然蓋我國之財力雖窮然各方面之資本家茍肯竭其全力以贊助實業者則徵特此區區十萬元之事業倉猝可集即再大十倍亦豈遽無成立之望是故今日與辦實業而諉為實力不足豈我人之所敢深信哉鳴呼我國一線生機之希望惟賴實業與世界競存之唯一方法亦惟賴實業而國人對於實業之冷淡顧乃如是此吾所以聞浦東實業公司之停辦而不禁為實業前途悲也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[門蟋蟀行] [  寒楓] 　　 
　　光陰迅速如飛騎一年又見秋風至王孫生性喜談兵好門忽逢肅殺氣秋風捲地戰場開秋雁陣密橫江去雖非爭地與爭城滅此朝食心無異蕭蕭黃葉似戰雲草色引開盤馬地玉壘高張寒逼人金盤一局爭斷戲身捷不愧飛將軍恃勢欲上夾谷會關中相競劉項兵戰國自號東西帝磨牙奮翮振先聲兩軍對豎魏蜀幟盤旋飛舞如游龍棋逢敵手兩相遇銳氣由來一鼓作雄風誰肯三舍避楚河漢界劃分明主戰主和誰借箸此也蓄勢虎負媀彼也耀武應揚遺翅英武宛具軍人魂百戰猶懷壯士志不餘力逞英雄六伐七伐勁敵對忽然一躍出盤中噤聲歛翼似收隊急流勇退示人怯疑是望風甘下拜誰知縣崖勒馬回再接再厲擊無懈轉身又復入盤中最終勝負是誰輩擒王直欲監其腦破陣常思攻其背左馳右突何縱橫瞻前顧後更狡獪雙翅高聳氣已吞當其下手風雨快叔山冉力搏人投趙子龍膽渾身衛雙鉗如鐵聲錚錚快馬爭風鳴雜佩相持不下出奇兵弋柴偽遁掉螳臂乘間突入莫可當西南風厲竟返旆馬逸不止氣力衰深宵遠遁知難退倒戈相向一軍驚圖窮七見露窘態窮兵黷武非善謀相持不已終生悔強者得勝奏凱音蟋蟀生成好門心西風東壁悲秋吟王孫好此輕黃金鳴呼南北戰將盡王孫 
家庭常識 
[兒童衛生之要點] [  箴]  
　今人於兒童之睡多不注意往往攜與至游戲之地深夜始歸使與長成之人同時寢與亦有兒之貪於者至夜令其就榻輒喜少捱時光為母者以愛兒故多任其自由若未就學之兒童則晨與不妨稍遲尚可補足欠睡之時間然起居無節已犯衛生要則至於已就學之兒童則晨須及時主學睡眠不足為害匪細蓋兒童智識與身體之發育多賴飽食足睡據醫學界研究兒童之欠睡者身量輙視足睡者短小智謖亦較遲鈍且每日若欠睡一二小時則數日計之不啻少睡　全夜也是雖長成之人尚不能堪況兒童乎故為母者每夜須令兒童及時而睡兒童如不從命則宜強制之二三夜後即不為難矣若因溺愛故許其少延片刻片刻既過又延片刻卒至仍須加以呵責失歡而散是可謂愛而不愛也惟兒童固宜足睡而亦當有節醫學界規定各年齡兒童夜睡之時間如下　　四歲　　五歲　　六歲　　七歲　　八至九歲　　十至十一歲　　十二至十五歲　　十六至十七歲　　管理兒童之睡亦有數法（一）睡前一時應止讀書及戒為與奮之游嬉（二）睡前一小時內應為怡情悅性之娛樂如向兒童朗誦書籍及講故事等類惟忌談激刺神經之事（三）臥室須寂靜窗須加幕（四）臥室須空氣流通否則睡不能酣有損身體（五）最後之一餐應在睡前一小時進之不可多食亦忌飢渴就臥（六）兒童如不慣黑昨者所燃燈火須善加遮蔽若能養成兒童黑睡之習慣尤佳 
客座閒談 
[登金山江天寺] [  蔡選青] 　　 
　　某年秋自寗返迂道京江泊舟江濱之荷花塘偶偕唐程兩友緣江岸西行過觀音洞登高陵縱觀見江水澄波金焦對峙遂動登臨之與乃至金山江天寺一游是山一面臨江三面環陵入寺周曆各殿所供神像與他處業林略同所異者每詣一殿歷階級凡數十層始達殿門高踞大雄實殿之後者為藏經樓由殿北壁轉折而下有法海洞焉洞小宛如穴居後人就山坡之斜勢下搘以板上覆以瓦儼然屋舍可容三四人促膝而談內有伺茶者泉味尚佳窗外縣崖百丈近臨大江俯首下窺幾不復知此身為已有出洞門轉折而上已超越藏經樓之頂時有鐘鳴聞聲而不知其處正在顧盼間忽已至山巔始悟曲折崎嶇之山路已化險為夷過各殿前數十層之階級矣巔有石亭巍然獨峙雖相距十數丈覺人身愈高而膽愈怯不敢逕行直上遂如猿攀附而登至亭內始敢起立石欄甚寬可資小憇山之東北角危塔孤縣遠在石亭下亭中江天一覧四字石刻係曾國荃所書者時當秋仲爽氣宜人絕頂登臨眾山皆小大江東去焦山橫絕中流頗快心目偶念蘇文忠登妙高臺唱水調歌　樓玉宇之清詞學士風流當與此山俱永則色然而喜復念韓靳王困金人於黃天蕩紅袍玉帶之鳥珠至金山竊窺形勢恨當時未能戈獲則又既然而悲瞻眺方殷日已西向遂經山之後面而歸山根下有居民數十家多係草舍大樹數章下有黑物曲臥在似犬似貓之間及至山下過其處視之黑驢也其高可知矣 
[益智新畫] [  程鏗]  
盆中梨像聖西洋婦女像膏鵝像乙飛燕像大 
短篇小說 
[言情短篇五分鐘] [  常覺小蝶] 　　　　 
　　裴荔詩正色日曼黛汝言弒王是實未知王之罪惡耳彼不惜賣其國人驅德奧之兵以入吾境此獨夫之頭人人得而誅之豈獨於我心為然曼黛亟掩耳日嗟乎汝直犯上作亂吾不願聞汝狂悖之言不謂數年不見汝乃墮入惡道是無怪吾父之拒汝也裴荔詩尚欲辯則花徑深處已有履聲曼黛知其老父至矣老人舍怒而來以為裴曼二人必有不可對人之言及詰其女則所答者為意殊滿蓋曼黛之心初非不愛裴荔詩然其所抱宗旨則固秉從老父未敢或違今裴荔詩重來乃已投身民黨殊不免令已失望耳此言即曼黛當時所以對質老父者老人日然則汝今已不愛裴荔詩乎曼黛俯首而承涙於睫老人觀狀意乃大滿知曼黛初不為誑語然則彼不愛裴荔詩者必以卡東故耳思及此則其希望之心復油然而生竟欣然入室令沙雷渡河往呼卡東將欲乘此時機以為二人作合沙雷去老人待之室中不及日暮而卡東已至其時晚餐未具曼黛即伴其父坐於燈次見卡東至老人即欣然而起日卡東來何速也卡東日吾得沙雷護照即奔馳而至惟日間出和弗便故以夜來否則吾早至矣老人日然汝以子身而至事亦殊險今幸無恙吾為汝謝天卡東意得日冒險固有之然我作事但取進行初不畏險言次目視曼黛用以自矜曼黛鄙之則顧而之他老人日曼黛汝出取酒吾與卡東尚有他語曼黛既出老人乃拊掌日卡東吾今汝賀卡東日丈言何指老人日汝未知耶蓋裴荔詩至矣今即寄寓吾家卡東聞語妬談立熾日此足賀耶其人何在吾當往殺之老人日其人已為民黨矣吾女自言彼已不復愛其人矣卡東色喜日確耶日惟我不能深信故速汝來汝能為我探之乎卡東日此何不能丈聽之甬道有履聲曼黛至矣曼黛入攜樽三分注以酒卡東遂舉盞日吾王黨萬歲此酒當祝亂黨速滅斷人頭者一一自斷其頭老人亦舉酒日此酒即以祝吾王黨如卡東言曼黛獨不語徵以酒樽近其朱唇 
 
 
 

Page 15

 
 
   
 
 

Page 16

 
 
   
 
