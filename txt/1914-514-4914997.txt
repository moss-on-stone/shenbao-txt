# 1914 - 514 - 4914997

 

Page 1

 
 
遊記 
[羗海雜誌（六十）]  
[  生入]  
　　北部戈壁面積四萬八千方里或高積爲邱或深陷爲壑地盡不毛西部草地沮洳卑溼無大森林地　瘠而人稀絶天限之也以外川渠灌注之域平原沃衍土脉之肥等於靑海東部水道支流大小共數十道而以柴達木　布隆吉河爲兩大幹兩大幹又各分爲二幹柴達木河分爲那木洪河一幹布隆吉河分爲柴達伊吉河一幹河道遷徙分合無常現今柴達木地方約分大河四幹源皆出於南之巴顏喀喇山及北之阿木尼厄庫山重岡之麓柴達木河上流曰札遜池西流名拜哈河合阿拉克池水西北流有古陵昂蘇河格得爾古河自東注之至此名柴達木河又北流有烏蘭烏蘇水自東注之名奈直果直河瀦於哈拉淖爾此爲一幹那木洪河源出那木山北流合白河烏爾圖河逕西北流瀦於達布遜諾爾（漢名鹽池）此爲一幹布隆吉河（一作拜噶爾河）有二其一支西流者上源爲布隆吉池合托蕯淖爾之水逕西流四百餘里挾兩岸山泉與那木洪河合此爲一幹其一支北流者上源出執克圖山發軔之初名布隆吉河西北瀦爲額勒池又重出爲哈順河（一作噶爾遜河）爲巴延河穿西流之布隆吉河 
 
 
 

Page 2

 
 
而北爲柴達伊吉河（伊吉譚言畏也蒙語長又謂弋爾毓朱敦）有柴達伊科河西流注之（伊科譯言大也蒙語大爲伊克又謂伊克古克達訛爲伊科）下游至甘肅燉煌城外衍爲黨河此又爲一幹在四幹以外者南有舒噶河西有舒哈河塔拉河那們特罕河巴特罕圖河北有巴們河俄爾根河 
時評 
[嗚呼靑島]  
　　靑島今又自德人之手而移諸日人之手矣以靑島之本體言朝秦暮楚宛如無主之花一任路人之攀折嗚呼其可悲 
　　靑島之聞於世也以德人之血染之以日人之血染之以英國人之血染之以中國人之血染之血染愈赤而靑島之價值愈高然則靑島而今日不陸沉日後更不知染人血幾許嗚呼靑島其可慘 
　　靑島第一次之價值不過一敎士耳今則德人若干日人若干英人若干且附之以地主之中國人若干不足且復附之以各國人之財產若干堅固之砲壘若干軍艦若干槍砲子彈若干雄壯之建築物若干而後靑島乃自德人之手而移諸日人之手嗚呼靑島其可懼 
命令 
　　十一月六日大總統申令强國之道要在足兵經武之方首簡軍實從前軍營惡習兵不足額官食虚餉視若故常甚至以兵數之多寡判將校之肥瘠故竭民力以養兵而民轉受其敝國用因之日蹙軍紀於焉不條本大總統從前創練新軍始將前弊掃除一空軍容爲之一肅乃自改革以來四方多難黨魁梟將擁兵自豪朝募市井夕成一軍卒不滿千揚言逾萬平時旣坐歛多金遣散則立索巨餉本大總統不忍生靈之塗炭勉徇請求期以歲時督令裁汰始得保持秩序漸復原狀至今思之猶有餘痛然養　之患幸得革除而矉額之風難保不因之傳染國家歲出之欵以軍政費爲大宗能於軍政少一分之虚糜即於民政多一分之實力當茲民生困苦力奇絀爲國防計不惜重人民負擔以厚養軍士爲該將者應如何激發天良爲國宣勤爲民禦侮即使一兵得一兵之用而起視斯民之疾苦所報已不償所施倘竟隠餉自肥上行下效旣無術以馭兵士更何顏以對人民用特諄切誥誡嚴中禁令著各省統兵長官運飭所部將校嗣後若再有前項情弊一經察覺定當按法嚴懲决無寛貸並隨時嚴密探查按期調驗各該將校其各懲前步後靖其乃職清白乃心用副本大總統整軍經武之至意此令 
戰事要電 
　　其一（本館特電） 
[北京電]  
　　日軍前敵致駐京某軍官電七日早三時發中央堡壘實擊部隊以一時四十分占領該壘又早七時發　左翼以五時十分占領小堪山北堡壘第二中央隊五時三十分占大鎭東東堡壘（二）第二中央隊之一部現向伊耳其斯及卑斯馬克炮臺前進（三）在中間炮台附近俘獲敵之重炮二又九時零分發（一）第一線以七時占愷度開及伊爾其斯卑斯馬克二砲台（二）德軍六時在天文台七時在海岸堡壘均揭白旗是靑島已完全占領據日人云日軍死傷甚多但未詳悉 
[北京電]  
　　日軍已於濟南設商務公所此間有力日人以英倫借用日兵之輿論漸盛果爾必爲日政府所樂從據以前報告似已有日軍若干由西北利亞赴俄助戰不僅日報所明載三四將官加入而已 
　　其二（英人路透電） 
[東京官電]  
　　步兵兩中隊工兵一組佔據靑島總防線中央砲台俘敵二百人旦夕將有靑島失陷之喜報（七日上午十一時） 
[東京官電]  
　　靑島已降（七日早午十一日） 
[北京電]  
　　據圍攻靑島之陸軍司令今晨五時十分報告攻軍右翼於今晨五時十分佔據小站山北砲壘中軍於五時三十五分佔據台東鎭東炮壘及中砲壘中軍現正進攻伊爾的斯砲台及卑士麥砲台我軍於總炮台附近獲重炮二尊（七日上午十二時） 
[北京電]  
　　據上午九時報告我軍於上午七時接續佔據毛奇炮台卑士麥炮台伊爾的斯炮台守軍於上午六時樹白旗於觀象臺旋於七時三十分樹白旗於面海之砲台（七日） 
[北京電]  
　　靑島之三砲台已被佔德軍樹白旗於觀象臺及面海之砲台靑島顯已不復餘有砲臺故靑島正式失陷當在指顧之間（七日上午十一時） 
[北京電]  
　　聯軍昨夜轟擊靑島已佔據該地（七日） 
[巴黎電]  
　　據今日下午公報宣稱聯軍已在尼曷濮爾之東沿伊塞爾河右岸稍得進步敵軍復在狄克斯末特與里斯河之間從事攻擊惟於數地點進攻不若前之猛烈尤以步隊爲最法英軍各地陣線均未稍退且取攻勢已於數方面得有顯著之進步自拉巴塞至松姆河之前敵砲戰最烈我軍於洛瓦葉境内已克復開斯洛瓦安特勒希進發瓦斯河與摩塞爾河之間砲火震天德軍攻擊聯軍陣線數處均經擊敗有時鏖戰至一日之久始敗之我軍右翼之地位並未變動（五日） 
[巴黎電]  
　　據今晚十一時公報宣稱里斯河以北之戰情現無新消息敵軍曾在亞拉之北猛擈我軍佔壕數道旋經我軍奪回德軍在聖赫培爾境内及亞貢山進攻者均經擊敗他處咸無可紀之事實（五日） 
[巴黎電]  
　　今日下午法政府發布公報如下全線現無顯著之更動狄克斯末特與里斯河間戰事之進行仍如前狀兩方面並無重要之進退亞拉及亞拉之北砲戰甚烈惟敵軍並未獲有效果法國北境及比國之德軍布署似將更動其新編成之豫備軍團死亡頗衆故將以在伍之兵援助之以便重取攻勢或因近來屢受重創而將設法彌補前失松姆河與瓦斯河間及瓦斯河與末斯河間均有鏖戰我軍已增厚向安特希進發之兵力我軍砲隊在台格爾森林於遠處擊毁德軍輜重車一行我軍巳克復蕯比業爾兩軍曾於亞貢山惡戰卒由我軍以鎗刺衝鋒勝敵華愛佛大柯朗特南錫境内及巴萊森林敵軍之重行進攻者均經擊敗公報中並讚揚俄軍在加里西亞大獲全勝一事（六日） 
[巴黎電]  
　　據昨晚十一時公報宣稱北方大戰激烈如前我軍仍在伊泊爾之東南二面主攻勢德軍曾在亞拉境内及亞拉與瓦斯河之間進攻數次均經擊敗我軍已克復愛恩河上伐伊萊東北之索比爾村晚間敵軍接續在亞貢山猛攻未得效果我軍沿末斯河高地及凡爾登之東奪獲戰壕數道（七日） 
[倫敦電]  
　　公報局宣稱敵軍進攻之銳氣已減逼退敵軍之舉進行雖緩而頗穏委我軍已在狄克斯末特之南及向哥呂凡爾一方面前進惟天有霧氣頗碍行軍 
（七日） 
[倫敦電]  
　　公報忆局發表在大本營目覩伊泊爾四境重要戰情者之報告謂十月三十日德軍定欲佔據伊泊爾但英軍接戰甚勇敵軍徒能以其不間斷之砲火衆多之人數暫時擊退英軍然英軍仍能於日落時在援兵不斷優勢敵軍之前砲彈紛紛墮落之下克復其地位英軍以强硬之抵拒力保全英國陸軍之聲望並得固守伊泊爾法軍向以衝擊著聞今亦建有永遠不滅之戰功比軍亦表示最大之勇敢（六日） 
[哈佛爾電]  
　　比國公報宣稱敵軍仍在桑特伏爾特之南進攻化爾白克與曼西恩間聯軍之陣線非常激烈我軍之地位現均守信（五日） 
[倫敦電]  
　　陸軍大臣吉靑納接俄軍總司令尼柯拉大公爵來電如下俄軍在維斯土拉河敗敵之後頃復沿加里西亞全綫大獲全勝吾人戰畧之行動巳得自開戰以來最大之勝利余信聯軍指日可得大捷且信吾人公共之事業定能迅速完全成就（六日） 
[彼得格勒電]  
　　奥軍之敗非常劇烈俄軍巳重佔萊洛斯拉夫（泊里齊米塞爾之北稍向西偏）俘敵五千人奥軍曾猛力抵禦其人數頗衆故嘗日夜攻擊俄軍俄皇接奥軍沿全線退走消息即與參謀部各員在大本營舉行感謝上帝禮（六日） 
[倫敦電]  
　　海軍部接智利海濱外之海戰確實消息英艦好望號芒茅資號格拉斯强哥號曾與德艦沙恩化斯特號相遇接戰一時之久兩方面之艦隊皆向南駛行德艦隊初曾避戰至日晡時始犯英艦蓋是時光線利於德艦故也初戰時好望號及芒茅資號皆起火然仍接戰至天將黑時忽好望號起有炸聲旋即沉没芒茅資號乘黑駛去受傷處海水汩汩浸入格拉斯哥號本與敵艦萊浦齊特萊斯登號交戰繼隨芒茅資號駛行迨敵艦追近格拉斯哥號因處裝甲巡洋艦砲火之下卽舍之而退敵艦乃合攻芒茅資號其結果尙無確報格拉斯哥號未受重損死傷亦微開洛泊斯號及哇特蘭土號二艦並未與戰海軍部之意是役英軍抵禦頗勇惜因開洛泊斯號戰艦未抵敵軍乃大佔優勢聞有軍艦一艘擱淺智利海濱現正設法援救餘生之人或係芒茅資號亦未可知（七日） 
[北京電]  
　　英外交部五日來電如下土耳其大使今晨已離倫敦土國内閣已起風潮反對土耳其爲普魯斯傀儡之大臣均已辭職有囘民萬人在巴古大禮拜寺祈禱俄軍之勝利土耳其之傾覆南斐叛黨六百零六人内有陸軍中尉四人德兵七人業已投降聞効忠政府之黨現正與台維特叛黨開議談判南斐輿情堅主無條件之投降兵士多不知實在之時局而爲領袖所惑柏林拉過里區登報載稱德國陸軍現少合格之軍官因屢經惡戰死者其衆而生者神經亦被震動 
 
 
 

Page 3

 
 
（七日） 
[蘇菲亞電]  
　　土耳其人民多不直政府之舉動内閣總理三次希圖辭職未成陸軍黨以付軍法會議定罪恫嚇之土人明白事理者對於大局異常驚惶（七日） 
[波爾多電]  
　　法政府因土耳其艦隊轟擊一法國商船及拒絶辭退海陸軍之德員故已宣布法土兩國現入交戰狀態（五日） 
[北京電]  
　　俄使署接八日俄京官電如下高加索前敵無重要戰事昨日我軍從事清除敵境内潰散之土耳其先鋒隊餘兵先是有俄兵一分隊在巴碩岡擊敗土軍佔據巴雅齊特乃乘勝追擊敵皆棄來福槍逃入各村落我軍炮隊在狄亞林之東攻擊扣特族之兵三聯隊助以步隊擊潰敵軍（七日） 
[巴黎電]  
　　駐物布國公使與巴黎時報訪員晤談時否認布加利亞曾與土耳其訂有條約之說又謂布國准土兵假道塞拉斯一節尤屬無稽之談（五日） 
[倫敦電]  
　　勞伯斯伯爵電致費蘭巨元帥及歐境印兵之司令稱讚英印各軍之大勇並稱印兵爲自由爲眞理爲扶持帝國起見而至歐洲助戰尤可歡迎（六日） 
[北京電]  
　　英國外務部五日官電二日印度政府出示宣告英國尊重回敎聖地之政策謂土國受人煽惑故意無端開釁英土邦交因以决裂英國甚爲惋惜印度總管受英帝國政府之訓令特將以下關於阿剌伯聖地（美索波達米亞之聖墓及桀達口岸亦在其内）之辦法布告於衆俾帝國最忠擊之回民對於帝國政府在此不關宗敎性質戰爭中所執之態度不致有所誤會焉辦法如下凡印度回民前往阿刺伯各聖地參拜者如不遇有干涉留難情事則英國海陸軍决不攻打或侵擾各聖地及桀達岸俄法徇英國之請已有同一之確言（七日） 
[倫敦電]  
　　路透電社聞波斯政府已確告列强謂波斯嚴守中立波斯王宣諭謂波斯希望英國從中斡旋以免波斯陷爲交戰之場英國殖民部宣稱庇勒王續陳願意効忠英國之言謂英土雖交戰然其國内不致發生亂事又謂彼於晤商巫來由諸酋長之後將會同出示佈告人民（五日） 
[倫敦電]  
　　塞爾波恩伯爵于其斯維克募兵大會演說謂英國將採强迫徵兵法又謂欲將勝利雖有極大之犠牲亦所不惜此戰將產出政治上及種族上之變更無人能逆料之印人參列戰事必於帝國印度前途有莫大之影響（五日） 
　　其三（日本領事館電） 
[上海消息]  
　　日本陸軍公報云十一月七日午前七時圍攻靑島日本軍隊前敵第一戰線之一部確實佔領伊爾的斯。卑士麥氣。毛爾脫開砲台德軍是日約午前七時在天文台（觀測台）約午前七時三十分在海岸砲壘高掛白旗（七日） 
[上海消息]  
　　日本陸軍公報云日本圍攻靑島軍隊將中央隊之步兵二個中隊工程兵一分隊組織敢死之突擊隊於十一月七日午前一時四十分以强製法奪取在海泊河左岸德軍本防禦線之中曲堡壘日軍左翼隊向小湛山堡壘猛攻之後午前五時十分占領該堡壘又中央隊午前五時三十五分佔據台東鎭堡壘此時中央堡壘西方中家窪炮台由中央隊之猛擊亦被奪取並獲重砲二尊嗣前敵第一戰線之一部隊向伊爾　斯卑士麥氣毛爾脫開炮台猛然進攻午前七時確實占領三砲台於是德軍遂約午時七時在天文台約午前七時三十分在海岸堡壘均掛白旗（七日） 
　　其四（德人德文報專電） 
[北京電]  
　　日使署告余（訪員自稱）謂今晨一時開始轟擊靑島七時佔據伊爾的斯毛奇卑士麥山之礮台靑島之觀象臺乃樹白旗（七日） 
[柏林電]  
　　君士坦丁大主敎宣布敎令謂回敎徒對於宗敎均有拒敵俄英德之責任該敎令已傳告各國回敎徒且向赴麥加（回敎聖地）朝參聖墓者宣布　德德國法蘭克佛登報維也納訪員紀暗殺奥國皇太子之詳情謂塞國大員及近充駐塞俄使之哈維格君均參與此事德國各報紀雅芒資附近之海戰一事謂英國海濱之受敵艦攻擊爲數百年來所未有瑞典京城某報倡議中立國應組織經濟會合拒英國之侵逼土耳其陸軍現於西萊半島前進據瑞士消息土軍進攻埃及者共約二十五萬人德國財政大臣正式宣稱德國失業者較豫料之數大少經濟狀况較八月間大有進步西北戰事仍在進行德軍巳能由伊泊爾向内地數處緩緩進攻德奥軍與俄軍在波蘭之戰事尙在醞釀之中蓋因道路惡劣軍隊不能速進之故德奥聯軍之地位今無詳報俄軍人數今自較聯軍爲衆故聯軍當佔據優勝之地位以抵禦之南面奥軍仍在困擾敵軍近無一日不得俘獲俄兵千餘人之消息德國西南前敵大局已有進步蓋亞爾蕯斯各處前因法軍進逼停閉之學校今復紛紛開學故也一八九八年波爾人之軍需總長裴爾生將軍現寓柏林據其語客云波爾人此番必能永遠脫除英國之衡軛德國各報對於德巡艦約克號在濃霧中誤觸水雷沉没一事評論甚少此禍大約乃必不可免者里凡特洛伯爵著文謂約克號乃舊式之裝甲巡洋艦失之不足減德艦隊之勢力據君士坦丁消息謂阿富汗王已派陸軍十七萬人携砲一百三十五尊開往印度邊界由赫拉特至克斯區克之鐵路已被毁印度邊界之人民若干已加入阿富汗軍隊印度邊界之英員均被捕且有數員已經槍斃（六日） 
譯電 
[北京電]  
　　中政府前擬於長城之外築造鐵路發達蒙古商業利便輸運軍隊茲巳議定路線如下自北京至熱河長一百四十英里自熱河至赤峰長一百三十英里自錦州至赤峰長一百八十英里自張家口至多倫諾爾及赤峰長三百五十英里以上諸路均與京奉及京張鐵路聯接（七日） 
專電 
[北京電]  
　　自浙獲黨人後政府所得密報頗多聞巳囑浙官場加意警備 
東方通信社電（日本人組織） 
[東京電]  
　　本日靑島砲臺全部陷落（七日） 
[東京電]  
　　靑島信入城式俟收容死傷受納俘虜事畢舉行大約即在一二日間云（七日） 
[東京電]  
　　南美伐巴拉伊索碇泊之德艦四艘今日起碇不知去向（七日） 
[濟南電]  
　　日軍攻擊着着成功於昨日（六日）午前一時三十分攻陷靑島中央砲壘確實佔領敵軍自將台西鎭砲臺爆發 
　　五日敵軍飛行機飛翔靑島南方上空一去不回敵軍中意見似已不能一致各方面有自由行動之形跡開城當亦在目睫 
之間（七日） 
[東京電]  
　　印度孟買電云關於英土開戰海外一部人士之中頗有顧慮在印度出現宗敎關係上不穏之舉動本月四日阿步汗（回敎中之一派在上流社會有勢力之哥沙派敎主）發出一布告文其要領曰（英土之開戰並非土耳其皇帝之眞意實出於德國軍人及衆回敎徒之狡謀德國多年覬觎小亞細亞美索波達密亞地方此次戰爭德若成功則土終必爲其藩屬土國實爲聖地（回敎祖生没之地）之保管者巳爲世界所承認今竟甘爲德國驅使不但滅亡其國且必失聖地保管者之地位要之土國此次之行動並非維持國家之獨立及護回敎之精神故我敎徒當此之時不可忘却對於英國忠實服從之義務云云） 
　　又孟買及他印度主要各地頻有會合各派敎徒之舉並有决議及他形式表其對於英國感謝保護聖地之忱旦力誓始終効忠英國（七日） 
戰地快信 
[濰縣涵]  
　　膠濟火車現定於本星期六或下星期一售票搭客大約僅由濟南開至潍縣或竟開至膠州亦未可知聞車價須較前略加貴云省垣現運銅元一百萬枚至膠州即墨因彼處大兵齊集現欵缺乏經濟恐慌之故德人現仍據守四方以南之高地上月底日軍迭次進攻均未得利日德兩軍已在紅石崖附近海面開仗民房被炮火焚燬不少據日人云上月三十一號總攻擊開始至本月二號尙未停戰靑島藥庫業已失愼火燄衝天陷落當在一星期以内云 
要聞一 
[法國之奇異砲彈]  
　　字林報云據著名化學家洛柏脫近在英倫某報一報告略言德軍某步隊受過法軍砲擊之後僵立而死且手中猶執來福鎗作瞄擊狀未知法軍果用何炮致有此等效果又據某英倫日報訪員稱有美國紅十字會會員目擊德軍營寨被攻情形法砲過後德軍全隊木立不動查其鎗械各猶靠在肩際儼如一隊沉靜鬼兵此種怪異之事除古書紀載鬼神故事外實所僅見云 
　　此項新發明之彈並非尋常砲機可以裝放聞其適當應用之砲架形式極爲特别且搆造亦極艱難管理一切事宜均歸專家擔任假使此項新彈早日試騐有效則歐戰開幕以來所經之小史當必又是一番情景矣該彈名爲毒而霹靂脫（此名本於發明家而仍之）一觸人身即使神經失覺立時殞命且屢經試騐臨死之頃毫不苦痛是自有軍械以來當推此項新發明利器爲最近於人道主義者也 
　　又據英報斯登塔訪員通訊云近赴瑪恩戰場觀察情形見法國所用三寸徑口野砲其利害之處泃非吾人夢想所及偶中敵軍全隊同時立斃儼如觸電相傳人與木石無異附近某叢林邊地有德軍一隊觸彈而死似作驚惶失措不知砲火何來之狀内有哨兵兩名手猶執鎗距離數武之地有一兵司探報之職者僵臥不動再行而前見一軍官貼地長眠與其軍隊距離不過數碼之遥該軍隊死後尙有兩人手拈紙牌者大抵法炮來時無論醒者睡者一經相觸同歸於盡神速至極不及防避也又有德軍六十名鎗械山積釋手安眠於一小草堆之旁法彈來時後左右四面並至似以痕跡可稽該六十人等有覆地而臥者有仰天直視者當是彈力發作之際四肢麻木欲動不能故有此種景象再驗死者之身皮膚純好並無傷痕亦可異也聞德軍罹此禍者並非一處據法軍砲手言德軍若遇此項三寸口炮彈鮮有倖免者云 
雜評一 
[戰事盲談（六十二）]  
[  無名]  
　　東亞戰事靑島已陷當可告終矣歐洲戰事仍相持如故也而新發生之土耳其戰事則由於爭霸之戰岌岌有陷於宗敎戰之危試觀德電之阿富汗宣言與英電之印度回敎徒宣言各假宗敎之力以相左右則其趨勢可知矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[山東省公私經濟談]  
[  本報旅行記者抱一]  
　　山東省財政當戰事未發生以前談者頗現樂觀之色蓋其土地夙號肥沃其人民能服從上令大有予取予求不汝瑕疵之槪即如驗契一項據財政廳呈報全案征收三百四十餘萬圓合例保奬之知事全省一百零七縣中多至八十餘縣此外尙有收額達十三萬圓以上之縣特别請奬者金章銀章輝煌載道不幸而膠島事起重以天災膠萊一帶占全省之菁華蹂躪殆徧財政宫皇皇然憂矣 
　　山東地丁自去年起改征銀圓但實際上非常困難規定每銀一兩改征二圓三角内正稅一圓八角附稅四角外加串票捐每紙銅圓一枚有半 
　　其稅率每畝以七分一釐爲原則少至六分八多至八分二據泰安縣人爲余言每一大畝完銅圓四五十枚大畝者合官畝三畝云 
　　田價則曲阜泰安一帶每一大畝京錢三百弔　五百弔（京錢弔當制錢五百文）靑州一帶較賤博山較貴每一大畝須七八百弔視五年前增至一倍蓋其地工業礦業發達人民生計稍舒焉 
　　近來市場銀圓所以飛漲之故固緣戰事影響亦尙有别種原因其一各縣征收均係銅圓而繳庫須買銀圓即搭用銀兩二者須各占半數其二省中軍餉每月數十萬均須發現銀圓於是銀圓有求過於供之象矣 
　　山東幸未受紙幣之禍公債票則去年曾由省發行六十萬圓一年爲期今年八月本息全數還訖滿擬續發第二次不意中曲發行内國公債不能重複發行同財政者引爲大憾事 
　　山東草帽緶爲有名產物聞現產額年約一千萬圓已較前爲减昌邑柞絲綢產額則年有增加蓋柞蠶區域額有推廣柞廣柞樹以由嶺之下或土質黃鬆多砂礫之地爲最宜日照諸城莒縣一帶爲柞蠶產地之中心臨朐則皆桑蠶宜柞之地不宜桑宜桑之地或亦宜柞焉 
　　棉花產地以東昌曹州等處爲中心但舊曹州府屬一帶近來種棉日稀從前百畝之田種棉者可得四十畝現僅二十畝原因有二其一種棉之户天都自行紡織出售近則用土紗不敵買洋紗成布之利棉之用途日減而商業不發達亦未能運外求售以取利其二糧食價日貴故種棉不如多種高梁等食料獲利較厚 
　　愛國布日漸發達但其流行未廣及於民間其原料一律用洋紗 
　　農產物麥大豆麻高梁菸葉外花生爲一大宗近年區域日廣獲利日厚出口歲額六七百萬圓從前靛靑產額甚鉅自洋靛盛行種靛者無利可獲大都改種花生 
　　有一事足徵中國人民生計之可憐者泰安縣城東南五十五里有村曰范家鎭其民以製針爲業當二三十年以前歲出針價值總額約二十萬圓其製針也分功而治或鍊成絲爲或引使細焉或磨使銳焉或穴其尾焉倚以爲生者奚啻數十萬自洋針輸入土針一敗塗地現業此者僅存一二家專製長針銷山陜等僻地稍補洋針之缺其運命不絶如縷矣 
　　山東有一種現象使人驟難索解者則人民生活程度是也余訪之京師苦力度日至少約十銅圓訪之天津則不及十銅圓即上海雖較高於京津亦不甚懸絶乃訪之濟南則謂苦力每日須二十銅圓雇工者食之費浮於工且倍焉訪之泰安曲阜則每日十至十五銅圓訪之靑州則每日亦須十五銅圓且爲之解曰苦力大都食高粱製之煎餅高粱每斤約六銅圓作工者日須食二斤有餘云若夫饃饃饅頭等高貴之食品更不待言矣 
　　其物價亦隨地而大殊鷄子泰安每兩枚售銅圓三枚而博山每枚僅制錢八文焉 
[江西學務刷新紀]  
　　（一）視學本省視學制向爲省視學四員縣視學縣各一員自上年敎育司裁併戚巡按遂存變更視學制之意於八月間請准中央將以前省縣視學一律取消改設全省總視學一員月薪二百元即以前敎育司長宋育德充之副總視學二員月薪八十元其性質即總視學之隨員任以文牘庶務各事道視學四道各一人視察各區中學月薪六十三元夫馬三十元分視學十二員每員月薪夫馬各三十元全省計七十二縣每員各視察六縣至道縣視學皆歸總視學統屬總視學是否亦出發實行視察則屬自由行動並不規定分視學已於本月十八日分道出發矣 
　　（二）中學中學向爲每府合設一校亦間有縣獨設一校者府校之經費由所屬各縣攤派而各縣解費素不一致自府制取消益無統屬機關用人之法至以縣爲區視所認經費之多少以得位置之多少馴至以地不以人苟使該縣應得位置若干或敎員或職員皆不得以不稱職而少之以此之故而府立之中學往往内容腐敗不堪主事者誠不能無過然用人掣肘實一大障碍也自前敎育司長符聞昇與各敎育家切實籌劃中學一律收歸省辦將各校應得附加稅提省支配不足者由省補助並經前省議會贊成通過議案而亂事忽起遂致中止今戚巡按使以各府中學種種之困難乃請准中央仍履得前議劃分八區設校地點亦照前案即省城九江撫州袁州饒州吉安甯都贛州等八處並規定每校以四班爲率每年度經費各一萬元薪水則校長八十監學兼書記四十會計兼庶務三十敎員除　畫音樂體操等科每小時八角外餘皆每小時一元自八月省立中學之議定各方面對於校長一席或以書介紹或當面保薦可用之人過多倉卒未能派定遂遷延至本月初旬始得發表聞有某處之畢業生道德稍高相率不許運動故校長發表某處竟無一人各校長現巳領經費分别到校惟轉瞬秋盡學生皆巳星散一時甚難招集本届一學期之光陰恐不免擲諸虚牝矣 
　　（三）師範師範各府亦有曾經開辦者然除省城及贛州等處尙有成效外餘皆設備簡陋略無實際故現亦收歸省辦計分四區即省城撫州廣信贛州等四處各設一校規定每校招生八班一年度經費二萬元薪水校長百元餘略與中學同亦於本月中旬分途前赴各校開辦矣 
[張元奇到奉與政界風雲（一）]  
　　閩浙派大戰 
[  化險]  
　　上月二十八日張元奇由京起節到奉接奉天巡按使新任矣乃者余曾一函詳述（張元奇）一通然共内容多張元奇之個人歷史及當時政界之波動近則秉節來奉後新舊兩派大率戰于宦海之中其波瀾潮流爲不可抑遏也茲未言政界風雲之先乃特詳張氏到奉之盛况如略 
　　二十八日午後三時張貞午巡按同眷屬到奉即赴巡按公署駐節隨員同行者有六名（一）史曜五（交卸之銓叙局參事前奉天洮南縣知事）（二）董元亮（張之信任者）（三）孫幼榖（前奉天交涉司爲趙爾巽電劾私購軍裝而褫職驅逐出奉者）（四）韓其霽（五）楊旭（六）翁樞（翁浩之弟其兄爲武力系之人物）等皆張氏夾袋中之人才也 
　　張氏所以遲遲我行者據都中人言爲與財部挪欵未妥之故後部中允於抵奉後由田賦項下先撥二十萬元應用方始起節來奉然其對於奉天財政問題果如何計劃耶據張所要求政府者略謂奉省自民國成立以來政費膨脹入不敷出乃發行紙幣爲救濟之財源至今日始成紙幣充斥市面時起恐慌而近則政費更形拮据軍餉尤爲緊急非將關於財政維持各重要問題解决不能貿然赴任使施設無從陷於極困難之地位其所計劃者（一）撥交現欵一百萬元藉充臨時之接濟（二）規復奉省協餉制（三）提前收回奉省濫發之紙幣由政府擔任籌欵其第三項聞尤爲注意蓋奉省興業官銀各號所出紙幣多受外交上之虧折張氏在京當與外交孫慕韓財　周子沂幣制梁卓如　　進行手續一經到奉當即邀集督會辦商奪一切 
　　張氏抵奉而政界之戰爭以起惟當日張舊巡按使曾有諄諄誥誡舊僚一文略謂新巡按業已抵奉不日定期　篆所有舊日隸屬範圍内之官僚其政治措施如何黨匪捕緝奚若某也忠某也良瞭如指掌因交卸在即恐凡百屬吏以新任更易懷五日京兆心廢百里布政術用特文有一通徧誥各屬無懈爾職壹意進行並將此情達諸張貞午氏可見關懷僚屬者矣然新按使究能蕭規曹隨否未可知也 
　　次述及近日之戰潮則舊巡按使之信任人物（一）爲財政廳長張翼庭氏（二）爲政務廳長任毓麟氏是也張以前清運使資格歷任民國觀察國稅等職學識優長襟懷酒落言論丰采在張氏夾袋中之人物頗有鶴立鷄羣之　蓋一富有新思想而具有舊　格之人　也改革　抱黃老主義久矣及張氏督率張亦以時勢之不可爲且以種種精神上之困難不能展布其懷抱尸位素餐大違初服此次辭職雖蒙慰留吾敢決其去志已堅余　函謂其求去之志原於廳　過廉及廻避新巡按使之夾帶中之人才殆爲皮相之論也此張氏之辭職爲有　奉省財政界人員之更勤者一也（未完） 
[再紀湘省拿獲大批黨人]  
　　十月二十八號省城内外拿獲大批黨人趙榮等二十餘人並起獲僞關防委任狀及章程簿册炸彈等交軍法課訊辦各情已誌前報茲悉此案破獲之故因該黨多係湘潭縣屬之花石人有將軍府調查員周某亦湘潭　花石人與該黨中之胡某同鄉共里少小相識且常共事現聞胡某巳入黨周欲藉此邀功遂即與之往來探其内容消息其破獲之前一日周尙往胡處寄宿共榻談心於無意探出眞相胡以少小相知毫不疑忌一一具以實告因探悉總機關設在小吳門貧民工藝廠附近分機關在南門外河街九如碼頭側某巷内又北門外小西門外及城内理問街協賓旅館柑子園湖湘旅館貢院東街亞新旅館等處各住有該黨一二人不等並告以僞大元帥討袁軍長師長元帥秘書長等名義及現任各該職銜之姓名周某探悉後即於次日（即二十八號）禀報將軍率同軍警百餘人先後分往各該處查拿聞在小吳門外總機關拿獲七人在南門外九如碼頭附近巷内拿獲十三人（其中誤拿數人）此外各處均拿獲一二人不等並在各處搜獲元帥師長旅長都督民政長等僞關防八顆僞委任狀百餘張並章程簿册炸彈等件交將軍府軍法課訊辦惟聞其中有誤拿者巳釋放數人 
　　此次查拿黨人其南門外九如碼頭附近某巷之斜對面有小洋房一座爲新設之日商興業洋行所賃定甫經搬入數日尙未開張二十八號夜間有將軍府調查員協回該處警察指該洋行爲黨人機關將欲入内搜查警察謂此屋旣爲洋行租賃又時巳夜深未便冒昧從事該調查員謂奉有將軍命令一切有我擔代警察可不負責遂即同往該行破門而入時該行買辦曾某外出未歸遂將行夥兩人僱工三名　臥榻上捉拿綑縳而去並將該行封閉次日該行買辦曾某即赴駐湘日領事署報告情形並稱搜查時曾開放手鎗損毁什物多件多失去銀錢收條定單衣箱提包等件均有失單分交領事署及該段警署日領事當即派委本署日人協同該段警察前往該行踏勘一面函詢將軍署何故將該行封閉並捉去多人湯將軍接函後查悉事爲某調查員誤拿遂一一回將將所拿該行之五人釋放並將該行立時啓封一面函復日領事爲之道歉聲明爲某調查誤拿巳將其人釋放該行亦巳啓封請飭該行照常營業云云聞該行現在不服除要求賠償損失外並須將調查從嚴重辦 
　　此次拿獲之黨人其中有所謂元師秘書長名單舉者係湖南平江人即　充省城瀏陽門檢查所長也經將軍府調查員查悉即在南陽街拿獲比將押解　法課一律歸案訊辦上月二十九號午前九點湘潭縣有兵士一排押解要犯三名至十四　黃軍　街後寛　地方槍斃聞係前次在該縣拿獲之黨人現經訊實隨即禀准上台宣佈死刑 
[鄉城兵變之滇警]  
　　去前兩年滇西一帶屢受藏番騷擾迄今尙未平復詎近日駐紥鄉城之軍隊忽於日前變亂旅長　君及全部人員同時被害現巳竄過滇界距甸不遠因此滇地又復危急茲特將其來電探錄於下奉　旅長密灰電據虞知事電稱川軍叛首陳步三巳到左格嶺距滇境數站恐竄入中甸此間僅駐防一營械寡兵單難數分佈擬請飭榆撥兵數連以助聲威李管帶駐甸擬請暫留甸中以維人心等語又稱陳匪叛兵一營有新式機關鎗退砲四駄用旅部有欵糧勒民供給巴裹塘援兵至時僅有中甸可走此間一營分則力單合則不敷分佈擬請飭榆撥兵一營來此應否撥兵仰即會商潘處長查酌清形先事預防等因應否酌撥榆軍請速查復奇灰等因奉此成查邊防屢電川藏軍事吃緊潰兵時有竄界之意其由榆撥兵路遥地曠氣候嚴寒請勿庸　至住中甸五營兵力單薄不敷分佈當經處長籌畫擬請飭五營駐防抓子河要隘堵緝飭鶴慶二營移駐中甸恊助僅可防禦并擬請駐麗第一營半營額補足俾資援應以壯軍威俟改警備可省招募手續除復旅長外可否祈速示尊成叩灰又阿墩來電云九月二十夜鄉城陳營長步三倡亂嵇旅長廉被害漢夷秩序大亂沿途梗阻邊局危於星火昌等聞警當集合得力營隊剴切宣告　　贊同誓守防地協顧大局惟糧餉子彈服裝均急需接濟否恐不支泣懇籌援急盼示覆川邊得榮縣防守司令陳其昌鍾湘藻等勘印 
[義會第一次開票之掃興]  
　　僅得一票 
　　廣東水災善後有奬義會前經當道定期昨日（一日）開投是晨財政廳佈告謂照得招商役承廣東水災善後有奬義會未經詳定章程示期於十一月一日廳署開投在案惟查章程第七條原聲明各商應照報効銀一百二十萬元三分之二即八十萬元之數於投筒前五日取具銀行存欵揭單或銀　期單繳赴財政廳聽候騐明方准投筒等語現經覆加查核誠恐此項押票銀單或有未及先期繳驗者應准臨時將銀單繳驗一體投票以示通融而期踴躍云云官廳如此招徠不料是日到署投票者僅有其昌押掛號投票一條當事者以候至下午三點餘鐘尙未有人續到無從開票而是日到場在座者亦僅有十餘人遲之又久仍僅得此一票遂寂然摇鈴而散 
[外交總長傾跌之傳聞]  
　　據京報云前晚（星期六）六點鐘時梁士詒於華石橋本宅　延請諸要人筵宴一時冠阖盈門極形熱閙外交部孫寳琦適因部中有要事至七鐘後始到梁宅其時天雨巳久梁氏宴客地點爲其東偏院之花園園内花木紛披山石夾道曲徑迂廻不及尺半雨後靑石如鏡滑不留步孫總長因晚到怱促入園一時不愼滑跌於地侍從者急相攙扶乃孫總長之鼻尖巳爲尖形之山石所傷血流滿面座客均驚起相視遍施手法血流不止　極而　當即以電話延西醫診視敷藥梁氏並以汽車送其回宅並時用電話詢餍安否終宵爲之不眠座客亦因此不能盡歡而散說者謂孫總長因外交棘手精神步履已遜常時此次梁氏招飲到時巳晚不覺以怱遽之狀代表其抱歉之忱以致演成此流血之劇一時人員諸務待商咸祝吉人天相早臻安健云又聞昨日外交總長孫寳琦因病請假五日現在部中所有重要事件每日仍送孫總長核定至次要事件則歸曹次長代行 
[第三届考取知事分發之披露]  
　　（一）考取知事之分發第三届知事試騐考取甲乙等人員應按照知事任用暫行條例第四條之規定分發省分任用除蔣　祖經交通部咨請留部應暫緩分發孫積蔭　山東虧欠公欵邱翊華因案交付懲戒裘日新賀鵬武因案查辦均應暫停分發外所有應行分發各員支配省分巳由内務部出示開列公布定於十一月九日午後一時發給分發憑照列名各員届日親持知事憑照列部呈騐領取並繳分發照費伍圓茲爲分錄如下　　分發京兆者徐熙雯祁芾南高履宸共三員 
　　分發直隸者張繼良胡鳴塵高欽蔡繼襄孫百福裘應興巢功常趙欽政宋葆靈齊寳璋董敬修廖舉臯鄒夢麟吳葆疇賈珍汪毅李佩恩張廷琇李焜許家修周保鎔李自辰高廷璋田紹文楊師程趙賡祥李毓藻王君謨張學禮張汝梅王德榮王復和李盛鍈王聲章含美高弼諧共三十七員 
　　分發奉天者繆篆富恩霖張勳年鄭慶名黃樹愷畢維垣彭頣喬景勛王衍繽吳贊韶張德恒薛葆茹林豐鞏思温王澤水車之鑑彭承苞斬烈光方本元富維清共二十員 
　　分發吉林者張詒秦榮光曹啓蔚趙仲仁謝作霖高振鋆喬從銳夏清寰張嗣良劉光烈張鳳翰黃維謙王緒藻共十三員 
　　分發黑龍江者熊國璋梁鴻訓張宗敬南文熊共四員 
　　分發山東者戴毓　毛恩旭王肇杰蕭崇勳董甡顧大榕姚士瀛陸春元詞肇安王若淵魏應驤尹志臯羅天民劉峙李芳沈宏祺王文彬王菱林袁書城陳登瀛王鍾漠潘迺斌黃壽煦敖宗藩唐翼猶呂中律鄒祖賡張爾文許壽棠共三十五員 
　　分發河南者朱澮保常履道高建瓴張瓚徐樹藩馬也良毛龍章李秉善喬鴻聲陳子元甘尙仁宜煦田易疇呂存德陳玉潤許秉乾韋聯棣程寳均梁有庚周棟洪錫澤戴裕忱王庚堂繆棆俊徐霨蕯起渭林觀成王家楫黄鳳龢楊酉桂丁毓驥薛景顥賈儹邦孫賡譽陳定求陸守仁楊前昌共三十七員 
　　分發山西者方　霖詹中陳守箴李光焱蔣繼偉王德潯戴忠駿易樹植朱煥奎尙桂文金賢賫黃建中梁珂周文堃丁華林端閻杰黃庭槐呂鏡蔣繡崔維垿王光濬趙曾翔李舒甲范悍桂王永槐共二十六員 
　　分發江蘇者白士藝王用先夏　履胡樹桐蘇耀宗周鼎謙陳時泌殷東初江左夷朱光瑩薛霆武李鼎掄歐榮燾王抱　張清渠程學修楊開榥朱錫嘏徐守初甘常慤文林劉海苦莫經農 
 
 
 

Page 7

 
 
徐本立范景希周思緒黃徲賢駱路王葵　邦　黃玉藻蕭揆昌王　唐紹垚楊南珊殷琦許翼彭年汪鴻藻趙世薰黃德光楊昌　趙保　共四十三員 
　　發安徽省馮修文趙絳葛韻芬黃驥周積　奚忠源羅德勤李寳賢戴光毓孫保黃銘新段樹滋畢錦元梁榮祖郭壽翼左海　張煥之成章甘霖濬陳元瑞湯肇曾宋紹璋張永　徐宜桐徐振清共二十五員 
　　分發江西者吳孝忱章永仁梁之柱許維翰方善棟林佩緗鄭宗霖倪人瑞毛清煥周家衡楊師濂陳謙傳運　張承樞杜應魁齊兆桂惲禮三吳懿徐友梧王贊皇張　　杜甄張道南李雲霄林奚徐人驥汪慰江永饒宗羲高方繼翁慶餘盧啓賢傳汝楫吳考　袁冉安章壽彭鄭振纓齊守樸曹樹殷楊獻廷涂步瀛李繼麟伍頌祈彭保仁邱嘉謨劉子瞻林振鑾余鳴謙共四十八員（未完） 
　　（一）願考新疆人員分發第三届知事試騐時經委員會取錄願赴新疆人員甲乙等共計四十七名惟新疆一省縣缺僅三十有九此次取列人員爲數較多苦全分該省旣有壅滯之虞且不足以饜該員等効用之志查甘肅四川雲南貴州四省同屬邊遠省分分發人員尙不敷用現由内務部量爲變通辦法將該四省與新疆一律配簽掣分除呈明大總統外並將分發省分開列示知定於十一月九日午後一時發給分發憑照列名各員届日親持知事憑照赴部領取並繳納照費五元茲錄員名如下 
　　分發新疆者李棨任履正李聲挶袁啓瑞黃國桂鄧聚奎楊繼昌鄧鵬翩章綬榮何耀榮鄒兆麟涂貢球張聲戴光薪葉珊李凝鄧纘先陶明樾蕭湘鰲共十九員 
　　分發甘肅者彭契聖刁宣趙炳泰郎嵩壽江毓芬陳醒映孟江霖共七員 
　　分發四川者劉復姚汝嬰文煥黎渝尹之驤汪良模吳　共七員 
　　分發雲南者余斌李文幹五懋昭羅時霖彭世功蕭耀棻崔玉田共七員 
　　分發貴州者劉洪濤王恩博許肖嵩聞必違王岷曦朱煥文余際春共七員 
[章炳麟最近之談論]  
　　日前有吳中某名士博覽載藉著書亦多顧謂章太炎曰吾輩名山事業自有千秋不必與彼輩新學少年戰一時之得失太炎謂居今日而言著述亦不易言專門之業爲後生所不曉而簡易之作乃適等於敎科吾謂吾土學術可以不廢者厥爲文史次則研究中國之社會學亦當别有發明蓋歐人治此學者言彼中民族進化情狀雖詳而於此土則不悉也又言近時論者多以宋弱明亡歸獄理學實則此等說話亦與左季高孫芝房以洪楊之亂嫁罪漢學相同當時黨禍横興朝堂水火上下相蒙以自速其亡於理學諸儒何尤惟清初言理學者其人品最爲猥賤安溪以朱子以後一人自任而其賣陳夢雷一事可謂負心睢州固有吏才而誘殺降將居心不厚陸稼書稍能自守而所見甚隘覯其攻擊陸王亦過甚矣惟漢學諸儒多懷種族之見故與諸儒氣象不同又言近來學人極少浙中諸老輩盡死後生氣力多不及前人朋輩中如錢恂甚識途徑願以多事不能卒業長沙二王則巳老矣近來文士直以鈔襲爲能斯文之　其何能救　亦不欲欺以小學語人待有志者之自求焉足矣並　太炎神　甚爲清醒云 
地方通信 
　　蘇州 
[吳縣續議水利帶征詳情]  
　　十一月四日吳縣孫縣長召集市鄉各董會議水利經費按畝帶征辦法是日風狂驟冷到者十五六人孫縣長將前巡按使及財政廳各飭知並縣詳及批印刷分閱各董一致反對有取報紙所載紳民請完帶征公呈傳觀者有歷數此舉之違法者如前清帶征吳淞瀏河經費先由省庫挪墊然後將用欵確數向受益各縣計年匀攤從未有尙未測勘無預算工程可言而先行集　懸斷爲帶征三分則二年帶征二分則三年果憑何　斷乎帶征成案咸銀米每兩每石計算從未有按畝者試以下則田論畝僅納銀三五分之正額而亦加三分可乎倘與吳縣實有關檕田畝受益則一年帶征六分必能趕速竣事不較費節工捷何必展長二三年以久豢此水利人員且水利委員會章程詳載省公報今　牘動舉以爲例之常熱白茆河即由水利委員會開浸而今　横添此疊牀架屋之水利局殊屬無謂况水利局爲辦事機關當無籌欵之權前此何以召集會議總辦出席以少數非代表而朦稱各縣代表議决至水利爲内政係巡按使　權何緣財政廳得憑水利局咨連行飭縣遵照種種萬難承認帶征之理由由各鄉董當場陳述孫縣長亦唯唯爰議定由市鄉各董聯名公呈即日起草繕送自一時開議至五時散會 
　　楊州 
[公債票可望足額]  
　　江都公債額數本　四萬謝知事與各市鄉代表一再開會議定東鄉攤　萬有奇刻經省委周仲峴會同縣委及朱幹臣等將大橋鎭之第五區各業户公債寫定聞該區一隅巳寫有萬元則省定額數不難滿足也 
[緝私營之改編]  
　　兩淮緝私營早經鹽務署飭其改編宋統領因地方不靖詳請暫緩更動故延遲迄今始行着手進行擬將全部改設三團第一團歸自節制第二團以王玉崑充任第三團以王希覧充任每團三營附屬水師二營全部改編共十五營其餉糈較從前額定略有增減現巳據情詳請淮運使核奪矣 
[鄉鎭小學之發達]  
　　江境進化鄉董王輔臣因該鄉僻在東隅人民毫無知識非多設學校難期開通特與毗連之楊灣鄉會商先行創立初等小學校一所啓迪民智擇定兩鄉適中之王姓宗祠爲校址推舉楊聯桂爲校長並任敎員昨（五日）巳詳請謝知事頒發委任以便進行 
　　鎭江 
[日德傷兵過鎭]  
　　日德兩國兵士在靑島激烈砲戰由中國紅十字會在膠濟等處救護戰國兵士除傷亡兵士就地安置外其可醫治之受傷兵士日前由濟南交由津浦火車至浦口於昨夜坐滬寗夜車過鎭轉送上海醫院診治聞計德國傷兵五十餘名日本傷兵三十名 
[海關實行統一幣制]  
　　稅關徵收貨物欵項向以銀兩計算光復後沿而未改茲悉鎭江關袁監督近奉財政部電令嗣後皆當一槪改用洋數以一五合銀以歸劃一並須將前此各項稅欵均按洋數折合另行列表申送以備解欵時稽核等因當即飭經　造册人員遵照辦理矣 
　　南京 
[下關房捐暗潮續誌]  
　　下關商埠因房捐事商警小有意見各商舖承認每租金一元照繳捐洋五分俟歐戰和平仍照定章清繳而催繳房捐之委員不允減　仍然加緊收取有甯波帮在鮮魚巷口開設泰昌木器舖畏懼收捐委員之嚴厲昨巳首先清繳各商舖羣向理論該木器舖經理人知犯衆怒避匿不面於是各業董事公議遍發傳單約期本月四日集聚於下關天后宮旁大開商會開擬公舉代表前赴京中起訴 
[龔敬釗亦交保開釋]  
　　馮上將軍前飭無錫縣于知事拿解前參議員蔣曾燠警務員龔敬釗二人發交執法處訊明毫無不法行爲巳將蔣先行交保省釋惟龔尙有疑案待訊暫押在案現亦經執法處訊明抄供詳請馮上將軍核奪並無　法情事聞亦巳飭傳保人錢鏡生到處具保釋放矣 
　　杭州 
[求示搜查原因]  
　　前四號侵曉杭垣下皮市巷某法官住宅忽有軍警高門入内大肆搜查約一小時即散隊而去其時主人並不在家聞此警耗趕回盤問情形見妻女巳目瞪口呆由僕婦告知始末隨檢查物件幸無遺失惟名譽攸關即往該管警署詳詢署員灸含糊以對主人愈怒以爲果有不法理應受懲今平白含寃必有挾嫌報告人特通禀請求指示以釋疑團 
[浦江亂事之不確]  
　　各報前載浦江亂事一節昨由杭州浦江同鄉會電詢内地父老究竟匪勢猖獗居民遭虐若何今得回電據稱愛憐黨匪首戴有田業已就擒餘黨匿居三十都一帶敲詐良民刧奪富户事屬有之至謂焚毁官署戰敗官軍並無其事云云旅杭同鄉聞之均額手稱慶 
　　安慶 
[探訪局嚴防敲詐]  
　　皖省探訪局長王君志綱馭下極嚴曾訂重懲條例以防部下在外敲詐民財誣陷良善昨聞有該局軍事探長喻鍾頗事敲詐不遂槪以捕風捉影之辭報告王局長巳有所聞詎昨日又私往蕪湖行其慣挍爲王局長訪實即將該探長收押聞不日擬呈明將軍從嚴懲辦 
[調查死難士民]  
　　前次大總統申令飭將民國死難士民采訪事實彚册報部以待褒揚皖省倪巡按於奉令後遵即通令三道尹六十縣知事一體遵照辦理 
雜評二 
[又一學生案之動機]  
[  默]  
　　海軍部之留日學生案風潮正劇肅政參政相繼攻擊而主持其事者尙一意欲貫澈其主張此案結果正復難料而不謂留法學生案之動機又接續而起 
　　昨報胡惟德電謂學生吳文潞煽動官費生婪索騷擾使館不得巳借法警干涉吳又煽動難民加費致釀毆打法警情事據電中所述索費滋擾之罪狀且有甚於留日之海軍學生者然學生方面前亦曾有攻擊胡使之電果各執一說相持不下不又將成一巨案耶 
　　夫留學生之閙學費屢有所聞幾成爲留學界之一習慣學生爲求學計所以自期者何等遠大所處者又何等時勢而乃爭此區區誡失其所以自重之道然爲學生之監督亦宜曲體國家育才之不易與學生求學之艱辛而稍稍假借之况法因戰事而遷都學生於驚惶之際舉動即或過分尤當稍予寛　萬不可挾此小恨盡力擠排而與暴民亂黨一律視之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌辦冬防之大要]  
　　上海鄭鎭守使與楊道尹以上海城内廂内外每届冬季向有商團出防藉資保衛乃自去歲因戰事解散後迄未成立轉瞬冬防自應籌辦因特會擬辦法呈請軍民兩署鑒核施行聞其内容略分數端（一）城市賣成淞滬警廳轉飭各警區多派巡邏勤加梭巡並飭各鄉區一律辦理（二）鄉鎭責成上海縣知事轉飭地方警察於冬防期内各鄉區曁派出所均應一律遵照上條辦理勤加巡邏（三）水警應由水警第一廳長轉飭各專署分派師船扼要駐泊於冬防期内注重游巡（四）保衛團亟宜組織以補官力之不足如一時不能成立須添設防兵扼要駐紥 
[海軍司令部集議防務]  
　　海軍司令部總司令李鼎新君因現值歐亞戰爭劇烈之際我國嚴守中立巡防自宜周密特於前日午間邀集在滬各軍艦人員如海容艦長杜錫珪副長甘發苗鏡清艦長李景濂副長馬某楚謙艦長奚定謨副長劉長敏通濟艦長陳訓泳宿字艇長吳賽仁列字艇長高窻乾任積愼汪于祥等及各兵艦敎練長敎練員齊集海軍司令部會議一切 
[辦理中立之順手]  
　　上海中立辦事處係由鄭鎭守使楊道尹海軍李總司令海關施監督共同組織自成立以來對於交戰國人民在上海方面之舉動按照中立條規保護監視一秉至公故各領事均無間言且自中立處成立之後交戰國兵艦旣無一艘駛入而進口商輪亦均自請海關照常檢查毫無違犯情事現鄭楊諸君巳將近來辦理情形報告中央當奉復電略謂上海爲全國第一商埠華洋交涉較各處爲多察核所呈辦理情形殊堪嘉許應候彚案呈請大總統鑒核特予嘉奬以勵來茲云云 
[政府亦知偵探之險惡]  
　　宣武上將軍馮國璋君近奉政事堂通電略謂偵探之設原爲除暴安良保衛治安起見乃近來各省偵探人類不齊時有設阱誘騙栽贜誣陷以爲圖賞邀功之計殊屬大背人道亟應嚴加取締以杜流獘嗣後遇有報告謀亂黨案非查有眞實證據及機關所在者不准以跡涉嫌疑即施逮捕如報告不實意圖陷害者即將線人拘送法庭治以應得之罪飭即嚴誡各探實力奉行云云馮上將軍接電後除通飭各屬軍警兩界遵辦外昨特轉飭上海鄭鎭守使一體遵辦 
[嫌疑黨人解皖後之援救]  
　　閘北巡邏隊某巡長前在南市十六舖望江樓茶肆拘獲祁坤山張開臣兩名指爲皖省黨人解由警廳司法科訊供不認留候調查旣由皖省偵探得悉報告該省將軍持文來滬提解回省茲聞張祁二人起程後即由旅滬同鄉某商董查知祉坤山向在北市某客棧爲接客夥張開臣前在皖北奉水師季統領委任督帶水師砲艇六個月取銷後來滬謀事均與黨案無關業巳報告思恭堂董事請即邀集同鄉會議挽救方法並先聯名電禀該省將軍鎭守使等迅予查明省釋免累無辜云 
[裘茂根案歸滬審訊]  
　　裘茂根即美根初次在滬攝獲解浙之後被許畏三運　前往　縣知事趙次勝得以開釋脫逃嗣復在滬逮捕解押鎭守使署後即由前　水縣推事張濟演具禀鄭鎭守使揭明許趙賄縱各情曾經電請浙軍督查提許畏三趙次勝解滬訊究在案茲悉浙省朱軍督巳電由司法部核准歸滬澈究故將許畏三及前任嵊縣知事趙次勝於昨日派員押解來滬送請鄭鎭守使歸案究辦 
　　另一函云裘美根前在嵊縣經前趙知事受禁烟總局長許畏三函託釋放嗣復在滬被探拘押上海鎭守使署供有許趙賄縱情事自應解浙歸案訊辦嗣經鄭鎭守使與朱軍督往復電商以裘黨羽甚多由滬解浙沿途恐有未妥不如即以滬鎭守使署爲審訊地點雙方派員分兩起審訊（一關於上海租界暗殺案一關於浙省官吏賄縱案）以照愼重并由雙方電請中央核准茲聞朱軍督巳派某少將赴滬爲許趙一案之審判長云 
[調查銅元充斥之原因]  
　　邇來本埠銅元充斥致市間兌換每洋一元可兌銅元一千四百二三十文刻經商界調查原委緣有奸商在外洋仿製中國各省銅元潛運來滬聞每元可易二千餘文各小錢莊因本輕利重爭相收買然似此絶大漏巵若不趕緊堵塞爲患實大聞已由商董請求商會轉呈滬海道尹兼交涉員移請海關監督及稅務司隨時嚴查如有私運銅元進口者一律扣留充公銷毁以弭隠患云 
[勸募内國公債之大功]  
　　此次政府發行内國六釐公債票滬上由總商會及中國交通兩銀行合組駐滬經理處於中國銀行内延聘庽滬紳商爲經理員開幕以來巳届兩月上月杪爲第一期截止之期計共收到票額洋一百餘萬元茲因兩銀行各接北京總行電飭停止續收故駐滬經理處亦擬卽日取消所有往來電稿錄後駐滬經理處致北京電北京財政部公債局鈞鑒鑪等才力綿薄謬充主任滬債兩月以來幸賴滬上紳商及經理諸君熱心愛國深知政府財政竭蹶多方勸導始得稍集成數惟近自歐戰發生商民同處困難且各處派員來滬攬募又復不少以致招集頗多爲難茲計截至本日止共由本處經募票面洋一百○二萬三千四百○五元認而未繳者尙有三萬五千餘元滬上爲吾國商埠之冠所獲僅約全額十六分之一同人等深爲惶愧除該項現欵陸續已由中國交通兩行分收外現届第一期截止之日理合專電呈報伏祈垂察再港商何東所購十萬元已另由交通港行具報並聞鑪元幹卅一 
[又電]  
　　財政部公債局鈞鑒歌電敬悉頃據中交兩行經理面稱各奉總管理處電飭停止續收自應遵照滬債現旣告畢本處擬即日取銷嗣後換給債劵應請由中交兩行辦理除收欵細數另由兩行造册具報外謹以奉聞鑪元幹魚 
[北京公債局來電]  
　　公債經理處諸公鑒三十一電悉滬埠值歐戰發生金融疲敝之秋此次募集内債至達百萬以外具徵諸公勸導有方熱誠提倡至爲佩慰除俟債欵收齊彚案呈報外先此嗚謝財政部公債局歌貽印 
[駐滬經理處致北京施省之君電（上略）]  
　　　等才力綿薄謬充滬債主任本日初期截止共收票面洋一百零二萬餘尙有認而未繳三萬六千餘何東十萬另歸港交通報京核與全額僅約十六分之一深以爲愧惟查與原認數目幸尙倍獲徵我公首先提倡從中主持曷克臻此除報局外謹聞鑪元幹三十一 
[施省之君來電]  
　　周　朱三公鑒三十一電悉滬募公債緊惟公望乃集大成雖居全額十六分之一然出於勸募尤屬艱難遠挹撝　先伸佩　曾江 
[甬人對於常熟知事之公憤]  
　　南商會接派滬寗波同鄉會公函云同鄉人邵美如君係常熟商會總理因該處電燈公司試機放光時忽被常熟縣知事趙靑侣無端拘至公署看守查該公司原係商業性質招亂開辦並向上海瑞記洋行購買電機訂定俟開機放光後方能付銀乃常熟一隅風氣未開一般頑固者流藉端阻擾以致遲延未能開辦而該行洋人不能再待特派工程司至常熟與縣知事磋商良久該知事終以危險爲辭雖經該工程司願負責任而趙知事竟遷怒於商會總理輒行拘押惟公司另有經理與邵風馬無關該知事諸多誤會使同鄉聞之共抱不平須開會集議對付方法因關係商界體面是以函懇知照各業商董迅行籌維厥策云 
[法政府徵調續備軍]  
　　滬上法國僑商之隸軍籍者自歐洲開戰後已有數批回國効力現又由法總領事署傳出法政府命令着調續備軍二十二名前赴天津暫駐再候政府命令各法商即於前晚在靶子場會集排隊啟行由法馬路迤邐至滬寗火車站乘夜班火車至南京換乘津浦鐵路火車往律當起行時法總副領事及該國紳商人等均乘汽車在後歡送直至車站握手而别 
[治盜不嫌嚴厲]  
　　上海鄭鎭守使日接奉馮上將軍飭開准政事堂沁電查各省近來據報盜刧案件層見疊出皆因捕務廢弛並不上緊查緝所致即使拿獲盜犯或因任其狡賴僅認在外把風或認雖係聽從並不上盜入室每由問官減輕擬辦以致匪膽愈熾刧案愈多若不從重懲辦匪盜横行何堪設想嗣後凡有緝獲盜犯一經訊據供認或持械入室行刧或雖未入室而造意糾約以及聽從在外把風等情者均應一併處以死刑俾寒匪膽而戢盜風希飭所屬遵辦等因除分飭外仰即遵照辦理云云 
[鎗斃持械夥刧之强盜]  
　　美租界虹口鴨綠路朱文奎家被刧案内之盜犯李旺生等五名曾由捕房拘解公共公廨轉解鄭鎭守使署按例懲辦現經軍法處訊據李旺生等供認持械夥刧不諱判令一併處以死刑業由鄭鎭守使詳奉馮上將軍核准於昨日下午二時一刻鐘執行鎗斃茲將罪狀錄下上海鎭守使鄭爲示諭事案據公共公廨詳解持械紏夥搶刦美租界鴨綠路朱文奎家之盜犯李旺生王玉生賈發友鄧榮發于金生等五犯到署業經發交軍法處訊據李旺生王玉生賈發友鄧榮發等四名供認紏夥八人執持槍械入室行刧朱文奎家得贜俵分于金生供認起意紏約前往搶刧在門外把風各等情不諱查該犯李旺生等膽敢在租界人烟稠密之處持械紏夥搶刧均屬目無法紀罪不容誅應照懲治盜匪條例第一條第一欵問擬特將李旺生于金生王玉生賈發友鄧榮發等五犯一併處以死刑依照軍法即行鎗斃以昭炯戒業經電禀宜武上將軍核准電飭如　辦理等因除執行　斃並再緝逸犯外爲此示仰軍民人等一體知之此示 
[鹽巡船會合巡哨]  
　　江浙鹽捕營統領劉忠樑因現届冬令防務宜嚴特傳江浙鹽務各營長到署諭令會同巡哨以免梟盜出没擾害地方故昨日上南川左營營長朱大斌等於黎明時在張家浜會集巡船七十餘艘分往蘇松嘉湖各港巡哨云 
[新知事分投晋謁]  
　　新任上海縣知事沈寳昌昨晨至道尹公署晋謁名談片刻而退午後又乘馬車至南市製造局鎭守使署海軍司令部及軍警各機關工巡捐總局稅務所南商會等處拜會至傍晚方始回署 
[新知事委任科長]  
　　新任上海縣知事沈寳昌於前日接印任事後對於縣公署各科人員均已從新委任前任移交各員留者無幾茲將委定四科科長姓名探錄於下第一科科長韓吉人（新委）第二科科長勞小瀛（新委）第三科科長李頌唐（仍舊）第四科科長張惕銘（新委） 
[臧旅長對於防務之認眞]  
　　步兵第七旅臧旅長以轉瞬冬令防務宜嚴特於昨日飭傳海陸軍警察隊普應科到旅面諭務於每夜親督兵隊嚴密巡邏並飭十三團周團長每夜加派馬弁數名時出抽查藉貲督察云 
[粤當道對於港報之紏正]  
　　上海鄭鎭守使楊道尹接廣東龍上將軍李巡按使來電云香港眞報載粤省事實諸多揑造如十月三十日所載所晚本報第一傳單頃接惠州探報馬鞍山約有革軍萬餘人稱討柏軍第一軍軍紀嚴肅舉動文明曾與官軍接戰皆捷又載第二傳單前多黨人在長堤長安寨門首炸馬姓統領二人段統領一人聞龍某以先行未炸斃只微傷等語均係揑造之詞查省城東堤發見炸彈只傷行路人軍界並無微傷近日惠州亂黨串通盜匪聚衆搶掠業經督辦派隊剿捕擊滅該報傳單乃指爲革軍萬餘人並稱其軍紀嚴肅舉動文明爲亂黨機關揑造事實散佈傳單藉以煽惑人心洵於地方治安有碍除分别查究外請尊處轉登各報俾衆咸知免淆遠道觀聽爲盼粤省地方安謐并聞濟光國筠江叩 
[學界中之慈善事業]  
　　孤嶺路務實學校校長王卓雲聯絡南北各學校發行慈善報專爲濟助各項公益善舉之用現第一期巳經出版自第二期起另加圖畫訂於本月底出版並舉定吳山程瀛陳振球王子仙汪晋甫傳雨靑鄧天乎何善生金幼卿王鳳兮爲編緝李樹丞爲圖畫部王邦彥李經義王維民曹初發殷惠圃孫祚型張志毅瞿承鐘應錫庚陳少蘭鄭海舫何靜山徐緘若朱維民爲交際員外埠經售蘇州李桂馥杭州陳芝珊南京李錫麟無錫孫承烈漢口柴志仙書記則由周子山顧心餘擔任昨日巳將第一期之報欵如數分送中國紅十字會及救濟婦孺會並刋印一鳴報在愛而近路紗業公所孤兒院菊花會中分送故又將助欵及學生積省之點心錢送入孤兒院並爲該院鼓吹各學校仿行積省之法資助孤兒云 
[船夥被盜誣攀續紀]  
　　淞滬警廳偵探王順卿前協同法包探在小東門外拘獲夥搶浦東某姓家之盜犯陳世昌解經法公堂訊據供稱向爲船夥並不爲匪判陳管押着來探將該廳前獲之盜犯周阿二侯姓等三人送廨質證再行核辦在案昨日該偵探祗將周阿二送廨請訊周供由住在江邊碼頭之趙姓爲首糾黨十一人前往搶刧小民亦偕同前往未見陳世昌在内聶讞員問來探何以知陳係周等之同黨該探答稱係由周等三人供出是以協同往拘周又供小民在廳中並未供出陳世昌實係李某將陳牽涉在内至陳世昌究因何故被李牽涉小民實不得知聶君遂商之法副領事德君判周交來探帶回陳訊無實據姑着暫行還押候再核奪 
[包探查獲嫌疑人]  
　　新閘捕房華探目陳雲忠前日與西探出外巡查至大通路一千三百六十六號門牌查獲形迹可疑之江北人顧全卿王炳卿高德明時廷慶四人並在王炳卿處抄出前月新閘路某土店搶失之烟土一包計值洋十元又在顧全卿床下搜出私造英美烟公司刀牌（即强盜牌）香烟之器具以及商標等件因即一併拘入捕房昨晨解至公共公廨請訊先由中西包探禀明查獲情形並由英美烟公司西人上堂請究質之　告　全卿供稱此項香烟係前與同住之毛雲甘所做而王炳卿供稱烟土係由同鄉人陳三向我兜售故出洋八元收買四人均不認爲匪關讞員商之德領師君判顧等四人一併還押聽候查明於下禮拜六再訊 
[瘋子肇禍之結果]  
　　法租界老永安街四十號門牌永盛泰輪船公司樓上所寓之莊客張述泉因發神經病先將看守之公司夥徐關生潘阿福等砍傷繼又縱火焚燒自從披屋上跳下跌傷斃命巳由家屬收殮詳情經紀前報昨由捕房將該公司主劉錫祉等傳至法公堂請訊據稱公司中資本甚大祗保火險銀二千兩受虧不少實被張述泉所害現受傷之徐關生等三人尙在醫院醫治幸無大碍訊之各夥供詞相同中西官以公堂向章雖係失火亦須照保險之數科罰一成充公今姑念該公司實被張述泉所害從寛免罰惟受傷三人之醫費着劉照繳 
[夫妾和平解决]  
　　婦人奚王氏（即前爲妓女之金屋嬌）因伊夫奚鶴年不願赡養且縱容伊妻及第二妾恣情凌虐毆逐反以捲逃朦控控經公共公廨核准飭傳去後因奚抗避不到奉飭改提茲奚央友人向王氏再三商勸情愿和平解决王氏業巳首肯故昨由王氏之代表律師投廨聲明王襄讞與英領卓君准予將案注銷 
[强搶烟土之飾辭]  
　　浙江人張錦春近代王姓友人購得值洋一百十五元之烟土行經金隆街被浙江人姚靑壽紏黨行兇攫取並將身畔所帶現洋一百十一元一併攫去是以控由捕房將姚拘獲訊押候查在案昨晨復訊原告投案求究質之姚供與原告同住金裕興棧房認識因原告起意欲吞没王姓託購之土故與我合串將烟土藏於我處允分給我洋四元嗣因被王姓追逼因此誣控中西官以所供不實判姚押兩月以儆 
[母不以爲子]  
　　曹金氏前日扭其子阿大至閘北五區四分署控稱兒子不受敎訓吸食鴉片請爲懲辦當由該分署移送檢察分庭預訊還押聽候核辦 
[違犯烟禁彚誌]  
　　閘北檢察分庭前日將訊實烟土犯起訴審判分庭經孫推事判决李雷峰帶膏土一兩罰洋七十元徐福生帶土八兩罰洋一百二十元周小郎帶土皮五分罰洋二十元倪德帶土七兩罰洋八十元朱子靑帶土二兩半罰洋三十元胡守信帶土二兩半罰洋五十元張德華帶土二兩半罰洋七十元尹國勛帶土四錢罰洋四十元李兆良帶土十兩半罰洋六十元劉少雲帶烟泡三枚罰洋三百元陳阿二帶土九兩罰洋一百四十元張月廷帶土十二兩李系和帶土四十兩送地方檢察廳究辦 
　　五區警署前日又查獲張順盛張永昌任書香劉子芬王根如等五名抄出膏土三十餘兩併送檢察分庭押候起訴公判 
[汽車撞傷小孩]  
　　五百三十二號汽車昨日駛經百老匯路撞倒江北小孩楊大虎子輾傷頭面腿骨由八百九十四號巡捕車入捕房送往同仁醫院醫治候查 
[婦人乘車跌傷]  
　　婦人許陳氏前日下午搭某號電車至楊樹浦路下車時失足傾跌致傷手臂當由一千八十三號華捕帶入捕房轉送同仁醫院醫治 
[帮兇人先行定罪]  
　　卜林春等暗殺卜小毛案内之帮兇江金福經地方檢察廳預審屬實起訴審判廳前日由推檢各官開庭當庭宣判以江金福罪巳成立科以一等有期徒刑監禁十二年並褫奪公權終身全部卜林春等俟獲案後另行訊判 
[同室操戈]  
　　姚同銀控被其兄姚同金擊傷眼角踢傷睪丸前日由閘北四區二分署送至檢察分庭預訊以同銀傷無大礙斥退不理 
[保人幾被拖累]  
　　蔡堯貴之妻小名小月近被其胞姊王阿月即王阿鶴之妻設計拐匿找尋無着蔡遂將王阿鶴扭至公共公堂訊供交保帮同尋緝嗣有王之親鄰董德林及婦人王余氏爲之具保出外迄今多日尙未尋獲詎王於昨日偕妻阿月　搭寗紹公司　　輪船　逃往寗波原籍躱避事爲董及王余氏偵悉　　　　　　　至輪船將王夫婦經送一區警察署　地方檢察廳收押候究 
[保人幸得脫累]  
　　英商順利洋行控夏同壽定貨不出業經公共公廨中西官會訊判决嗣因夏逾期不理着交避匿故將保人劉仁山傳案一面飭提在案昨晨由廨飭探將夏提獲連同保人劉仁山一併解案請示中西官判劉開釋夏改交妥保候訊 
[和尙不和]  
　　滬南海潮寺住持僧禪頂之客師法心妙果二僧近因意見不和互相兇毆各受損傷妙果即投地方廳禀控禪頂唆使法心行兇汪廳長以所訴詞出一面礙難憑信昨飭法警將禪頂傳案由檢察官預審之下判禪頂交保候妙果及法心等到案再訊 
[蟻棍串賣小孩]  
　　嚴壽生之八歲兒子向在其母舅田阿生（即田阿根）處寄養茲爲蟻棍張小生串通田阿生將該孩賣與公共租界某桂圓店事爲田之胞弟田金榮查悉代抱不平願作證人告知嚴壽生同投地方廳禀控昨經一區三分署將張小生田阿生等一併拘獲解送地方廳歸案訊辦 
[巡警追獲匪徒]  
　　杭州人何珍庭昨乘火車來申買物携帶皮夾一隻内儲洋四十五元雇坐黃包車往北行至西門外方板橋地方忽有匪徒李榮生上前將洋夾搶去逃逸何大聲喊救由警追獲解至二區一分署函送地方檢察廳訊究 
[對付抗諭不理之肉店主]  
　　汪吉甫（即江吉甫）等在滬城舊校楊設關陸稿荐炎記肉店開設未久虧負頗鉅中秋節由長源猪行許維明將江扭控地方審判廳請追欠洋並有萬有全火腿店執事姚錦齋到廳附追被欠貨洋一百數十元判江收押限日清理在案嗣因江在押抗諭延不料理昨由該廳飭吏協同檢廳法警前往舊校場將陸稿荐炎記先行發封候再訊追 
[欺騙當舖押店之敗露]  
　　向爲銀匠之甬人張禮元近巳失業私造僞質銀鐲冒用實成銀樓牌號向各當舖押店混當售其欺騙手段前日復以僞造銀鐲一付持往楊樹浦路二百零三號某當舖混質當被典夥潘叔禹察破鳴捕拘押並經捕房查得前已有僞銀鐲數付混當於楊樹浦路二百六十五號六百六十一號一千三百零九號八百四十七號等門牌四押店因於昨日傳同該押店主莊仁坤阮伯興丁阿六葉志仁等一併解送公共公廨證明中西官判張押候下禮拜六查明另案再行訊究 
[定貨不出案缺席判决]  
　　洋貨掮客胡綏之因向英商信大美商怡昌等各洋行定貨不出被控由公共公廨飭傳不到尙未理楚前日午後美商怡昌洋行代表律師上堂請追並以胡屢傳抗避請照章缺席判决中西官准之因即會判此案被告胡綏之迭經飭傳不到顯係有心抗避實屬藐視公堂應准原告聲請照章缺度判决所有巳定未出各貨即歸原告另行變賣虧損若干着開單呈候提追至原告代表律師聲稱該被告有英册七千三百五十八號道契一紙向瑞昶錢莊抵押銀兩聲請諭令該錢莊將該契地變賣時除去押欵所欠餘欵繳呈公堂轉給原告具領應即照准被告胡綏之屢次抗傳候簽票改提究追 
[債務紏葛之辯論]  
　　李永記因虧欠英商龍飛馬房汽車租金並欠欵兩共銀一千零五十四兩又洋八百六十三元七角一分延久不理被控由公共公廨傳案於前日午後經聶襄讞與英領康君升座會訊原告代表律師偕原告西人亞司白克（譯音）上堂請追被告亦延律師到堂互相辯論良久中西官判被告交原保候再復訊核奪 
[三十元就此無着]  
　　周耀庭前在承放黃包車之陳金銜處爲司賬出有押櫃洋三十元停歇後向索不還具控法公堂請追陳稱被周用空小洋一千五百三十角故將押櫃扣除判着算賬再核後在捕房算明周實應還洋三十元故將周控陳之案注銷周則交保限交詎迄仍　押並不覔保亦不還洋昨又提訊周供無力措交判管押十天完案 
 
 
 

Page 11

 
 
[死灰復燃]  
　　美租界福州路五百八十號等市房起火延燒房屋三十餘幢巳紀昨報茲悉此事捕房巳飭中西包探查究原因詎前晚該　内焚　之花包重復發火仍由救火會西人到場救熄未致蔓延 
[搶匪禁錮三月]  
　　江北人鄧臣年周裕　徐雲騎在滬西勞勃生路攫取人力車夫某甲小洋三角銅元四十四枚圖逃被在該處附近梭巡之三百零七號華捕帮同追獲拘入捕房昨晨解至公共公廨先由三百零七號華捕禀明追獲情形繼據包探陳永康禀稱被告等專在滬西一帶荒僻之區攔刦行人並車夫車資惟失主查無下落故未傳案質之鄧供因向王姓索取欠欵三十餘角不還故即攫取求禀中西官判各押西牢三月示儆 
[公共公堂瑣案]  
　　過犯陳金生復來租界在浙江路六百九十五號妓院内竊取龜奴葉寳泉羽紗長衫又過犯陳英朝在南京路摸竊王阿根時表銀練又過犯任四寳行竊香港路五號胡鴻壽家布衣均經探捕拘獲昨晨解至公共公堂經中西官分别訊明判陳金生押西牢兩年陳英朝押一年半任阿四押六月期滿均逐出租界 
　　日本人某甲前在虹口蓬路被人刧去銀表帽子等件投控捕房請緝在案前日由　三捕房包探蔣阿林拘獲是案匪徒江北人夏一　（即裘毛子）一名昨晨解至公堂略詰一過判押候函致日領訂期訊辦 
　　阿拉白司脫路三百七十九號門牌小飯店主朱　　控流氓單　榮陳阿福陳洪坤與同黨數人不付飯資向索行兇搗毁碗盞等情昨晨由捕將單等三人解案訊明判各罰洋三元内提兩元賠償原告損失 
　　梧州路居民潘森田控流氓張黃毛日前乘附近五百八十號日商某花廠失愼時攫取皮箱一隻　逃昨晨由捕將張拘案訊實判押一月 
　　過犯趙祥生行竊北四川路二百七十號門牌東洋人小野家衣物由捕查獲昨晨解案訊明判押西牢一年期滿逐出租界 
[星期六各銀行查倉單]  
　　中國銀一百七十二萬洋三百五十八萬交通銀六十一萬洋一百零八萬麥加利銀二百十三萬洋一百八十八萬滙豐銀二千三百四十九萬洋四百萬德華銀十四萬洋十萬正金銀五百四十八萬洋二百零三萬道勝銀二百二十八萬洋六十萬通商銀三十萬洋五十萬東方銀三百十八萬洋二十二萬花旗銀八百四十五萬洋二百五十萬華比銀一百四十一萬洋八十四萬　　一百三十七萬洋一百二十八兩臺灣銀八十萬洋六十萬本街銀六十八萬洋二百零六萬共銀五千二百零四萬洋二千一百二十七萬 
雜評三 
[東亞戰事結束與商務]  
[  訥]  
　　據各方面消息靑島巳攻陷則東亞戰事將自此結束矣我商界所受東亞戰事之影響非較歐戰爲尤切乎歐戰關係遠東亞之戰關係近故自靑島開戰而我商界之狀整頓變今戰事旣結束則一切商務其將回復原狀乎曰商務非能自回復之也在我商界之人各盡力於其所營之業皆之　力以維持現狀者今宜盡和以助回復原狀不觀日人之於山東乎兵力甫到而擴張商務之同文公所即隨之而起日人注意我國之商務如此而我商人尙可因循觀望不速自收拾耶此最後之時檄不可再失矣 
 
 
 

Page 12

 
 
   
 
 

Page 13

 
 
自由談 
游戲文章 
[戲擬陳仲子訴孟某狀] [  血禪]  
　　具禀公民陳仲子爲横遭侮辱泣求申理并請賠償名譽事竊公民世居齊都近遷於陵安分營生不干外事忽有鄰居匡章傳說有客民孟某公然侮辱破壞名譽心不自甘叩求申理伏查世之言人者至禽獸而巳極而孟某則以公民爲蚯蚓意且謂禽獸之不若念公民織屬爲業志在推廣國貨頗饒愛國思想逈非凉血動物可比公民清貧自甘不親權貴雖有胞兄之闊人尙與分居亦非善呵卵孵者何物蚯蚓擬不於倫况公民　兄異居猶且時時省母孝之一字尙屬無虧至於井上李藉充饑腸辟　女聊偕白首方正兩端允稱無愧固不獨區區廉名藉藉人口巳也將來齊王千秋萬歲後新君登極孝廉方正一席大有希望無如孟某極口詆毁不遺餘力名譽旣壞事實上必受莫大之影響且推孟某之意不但推倒公民一人并欲將全國士紳一網打盡旣稱公民以極微極賤之蚯蚓又以公民爲巨擘巨擘云者即俗所謂阿粗個頭是也阿粗個頭誠非美名然將處全國士紳於何處乎由此觀之孟某居心刁惡槪可想見竊思文明時代名譽爲第二生命無端受辱情何以甘爲此情迫瀝求 
　　廳長俯賜察核并傳證人匡章到案詢明事由援照新刑律第三百六十條指摘事實公然侮辱人罪處孟某以相當之懲罰并求勒令賠償名譽上之損失實爲公便謹呈 
詩選 
[出吳淞口] [  丁福保]  
　　不到吳淞口於今巳六年老夫仍故我滄海忽桑田楊子悲歧路尼山歎逝川離愁何所似秋水接長天 
[出崇明城赴排衙鎭夜行二十餘里口占]  
　　野田多積水四顧益蒼凉地僻孤城小人稀海市荒秋星寒有角燐火淡無光客路行多險迢迢夜未央 
[崇明排衙鎭曉發途中口占]  
　　孤客中宵起繁星尙滿天露光團作雨月色淡如烟矮屋鮮雞犬長途盡暮田曉行歌緩緩殘夢益凄然 
[秋感]  
　　故鄉遥　舊山河客裏光陰一瞬過白眼相看知己少黃金漸盡閱人多世途善幻氷成炭人海無風水亦波十載京華空一夢閒看螻蟻上南柯 
[遣興]  
　　偶然生我於今世前後茫茫各萬年矢志先辭蘇季印著書早着祖生鞭平生恥作依人燕兀傲幸存負郭田惟有精神能不朽全由人方不由天 
詞選 
[下水船蓉江秋感依黃庭堅體韻] [  東園]  
　　不過魚　侶猶在白沙江路千頃芙蓉一笑問花無語年來　幾度晚風殘月幾度朝雲暮雨延秋處多少盟　去仙子凌波郤步畫舸笙歌芳蹤記否萍聚蘭橈舉情好如何懋緣盡休呼負負 
[陽關引秋宵送别]  
　　碧海鴻飛急繡砌蛩啼切捲風舊綠秋心冷秋聲咽昔時良讌會此日傷離别問遠人客中孤負幾佳節漁火江楓外烟水闊溯洄中沚舟如芥帆如葉莫聽紅袖曲又惹靑衫濕夜欲　照乾雙涙剩孤月 
筆記 
[古塔] [  韋士]  
　　某郡城外有古塔約曆三四百年咸豐時曾有某文士者以訪友來郡友他出獨登塔倚　闌闌鏽而折文士　頸折死郡人哀之立位祀之塔中募資欲修塔欵不集乃止因健塔門止遊人閱多年塔上遂爲狐狸　鼯所宅郡人居臨塔者夜必聞塔中有啾啾聲甚繁一歲郡人忽譁傳塔中現怪異謂塔上擲下狐及鼠之革無數血腥猶溼似新剝者郡人疑異有贊歎文士之鬼有靈者或又疑有劍客之流現居塔上於是有武夫持刀戟備火器噪而登塔以搜之至巔復下無所見但見碧血殷殷髹塔内磚石如漆武夫冀怪異懾威而遁而搜後怪益恣肆夜出擾人鄰塔人家輒覺有物行屋上瓦瑟瑟響壯男子伏暗陬伺之瓦響立以銃射火光中但見黑影　然去不能辨其爲何一夜某家失一幼兒次日兒骨現塔下兒母奔至抱骨於懷號哭曰兒孕三月而父死今兒死嗣絶矣向郡人索　啓塔門登塔遍視而塔空無物氣象陰慘晨入塔過午兒母不肯下旁人齊聲勸强之出塔鍵塔門兒母注視塔門鐵鎖久久以頭觸之死塔下聞其事者無不隕涕逾數日有客自遠來徘徊塔下不去人因語以近事客索視怪所棄革笑曰吾知之矣吾視革上有嚙痕爪痕則嚙者撕者必非鬼怪及生人又往來飄忽而又善避如此生物其老猴乎郡人奇客羅跪乞除害客曰客明日携鷹犬來次日日哺客偕鷹犬至聚觀者數千人犬伏塔下應環塔飛以激猴怒久之猴忽出高三尺許白髯披拂頷下鷹下擈之猴避伸爪取鷹鷹翔去鳴空中忽東去合左翮但以右翮飛觀者咸謂鷹傷惋惜不巳少頃鷹自東來猴出鷹下以右翮擊猴猴仍避鷹展左翮中儲沙沙落迷猴目鷹爪之猴墮地狗奔進嚙其吭猴死蓋鷹之東去者往海濱取沙也去時即合左翮者詐爲傷以愚猴也觀者於是咸贊客鷹犬佳客笑向南去觀者欲謝客呼曰客何往盍少留逐之客忽不見犬入草而没鷹翔入雲觀者歎曰客殆非人也復募資修塔衆踴躍紛助工竣立碑記其事於石或言客爲文士之靈感郡人相祀顯異以報或又疑爲郡鄰邑某劍俠云 
劇談 
[時事新劇佛動心] [  鈍根未是稿]  
　　第四幕毒計（三續） 
　　（曲回身復坐）（麥啓　出銀票授　） 
　　（廖以銀票授曲）這裹頭是一百塊錢請你先收了其他費用等我們要起訴時再交給你我們現在且不起訴先請你替我們寫一封信給賴　問他要十萬塊錢兩個小孩子你的主意該怎麽個寫法 
　　（曲捻須沈吟）旣如此且待我把意思想定了再用筆表示出來　　（沈吟半晌忽躍起）有了就這樣說不怕他不交出來（趨就廖寫字檯伸紙拔筆醮墨伏案作書隨問）麥女士與賴　結婚幾年了（麥）十四年了（曲）兩個孩子呌甚麽名字（麥）大的呌蝦兒小的呌蟆兒（曲）幾歲了（麥）女的九歲男的四歲（曲書畢立起與廖廖並立同看曲立在兩人後念道）賴君鑒鄙人與君雖曾爲夫婦但此種婚姻實因媒妁之詐欺及父母之脅迫而成按之法律當在撤銷之列但鄙人雖非出家人但亦能慈悲爲本方便爲門故隠忍十餘年竟未呈訴離婚但目下難再隠忍查民律一千三百六十二條第五欵夫婦之一造受彼造不堪同居之虐待或重大之侮辱者得提起離婚之訴鄙人受君左列之虐待及侮辱實不能堪故不得不與君離婚 
一君之謂鬍子短而且硬常與鄙人接吻鄙人不堪其剌痛 
二君之板烟癮頭極大君口中氣味之辣過於老斗鄙人不堪其麻醉 
三君之牙齒終年不刷鄙人不堪其作　 
四君體重三百鎊腰大六圍每當侮辱時鄙人實不堪其重大君犯前條第一欵至第四欵之行爲鄙人當然提起訴訟但鄙人爲保全君之名譽起見先行通知與君但君若贊成離婚則爲兩願離婚可免呈訴離婚但查一千三百六十九條若離婚之原因由夫搆成者夫應暫給妻以生計程度相當之賠償鄙人係上流社會身分君當賠償鄙人上流社會生計費十萬元但又查一千三百六十六條兩願離婚者離婚後子之監護由父任之未及五歲者母代任之蟆兒未滿五歲鄙人與君離婚後君應將蟆兒交與鄙人代任監護至於蝦兒係屬女孩當然歸鄙人撫養爲此迫求君座准予給領實爲公便上呈（未完） 
　　第二幕人物表改賴子爲四歲 
小說 
[滑稽小說魔玉（十五續）] [  卓呆]  
　　十六 
　　春江只是怨恨哭泣頑公想起了自己的兒子與這黃毛丫頭談什麽愛情不愛情自己倒一點也不知道還當他好好的在校内攻書眞是又氣又怒春江再在他肩上一把拖住說道可恨你這没良心的東西頑公很狼狽的說道快些放手被人家走過來瞧見了不　　　那知巳經不及　　　出吳　　　　　　　　二人春江一見早巳一溜烟的跑了吳宗俊發出帶　之聲問道你在此做什麽事頑公道不做什麽吳宗俟道好啊你要　客我我自有道理頑公不管他發怒便默然走到自習室去室内巳有多數人聚集着頑公眺望着窗外景色暗想今天無論如何必須將事情向校長聲明今晨被春江胡　被吳宗俟仇視禍殃愈弄愈大了到食堂内去吃粥粥菜更爲惡劣每桌坐七人僅有四分之一的乳腐一方鹽金豆二十餘粒校長常說飯時多吃菜者乃未開化之民他還對他的夫人說飯菜少些并且可以省米咧頑公好容易將白開水似的粥喝了兩碗吃完了粥鳴鈴排隊大家都到庭中舍監兼體操敎師的鍾先生司理此事用軍隊格式點名這體操敎師是陸軍將備學校出身曾充排長他自己說因着胃病告退的實在此人很有患胃病的資格校長曾因他每頓須吃八大碗飯要減過他薪水的今天也是他尙未停箸鈴聲巳響生徒們排在庭中却見校長先出來隨後舍監一壁用手巾揩嘴一壁赶將出來校長便道監督不可遲於生徒舍監戰戰兢兢的道是是是下次自當謹愼說畢即高聲呼立正報名數生徒報數之時舍監用手遮着嘴把牙籤在那裹剔牙齒報名畢便一同連動此時通學生慢慢的到來所謂連動也不過是名目罷了其實往往舍堅立在生徒之間談談自己的經歷而巳此刻他受了校長的訓斥目送校長去後說道這裹過分嚴厲我眞不高興第一是他的敎育法巳經錯誤了養成靑年當以精神爲主科學不過是枝葉無甚用處的一卒業便忘掉了他說到其間笑了一陣又道我在學生時代曾經打過敎師的他忽然話頭一轉講起自己幼時的亂暴情形來了這些話大槪巳講過好幾次不過每講一次形容詞必定加得多些譬如第一次說把他一推倒地第二次就要說將他一把胸襟提起來抛出去有二丈多遠咧 
[滑稽短篇偏心] [  東埜]  
　　轟轟轟 
　　不好了不好了德國人撤爛污架着從來未有的大炮拚命亂放連地軸都震壞了地心吸力都變動了吾等在地面上可活不得命了 
　　開銀樓開土棧的老班唉聲嘆氣道蝕本晦氣晦氣吾輩使用的天平向來是收進重放出輕的昨天結帳損失不少道是夥計　掉鎗花那裹曉得是地心偏向把輕重顚倒過來了蝕本蝕本晦氣晦氣 
　　人家大婦空閨獨坐嚶嚶啜泣道吾的丈夫呀你和吾心心相印原打算一竹竿到底的爲什麽你如今偏了心了三姨太四姨太左擁右抱單單不理吾不想地心磁力一變了方向你的心也會受者感應的呵呀天哪 
　　一班冷宮閒曹書空咄咄道吾在前清時代紅頂花翎也曾補過優缺及至民國成立嘉禾文虎也曾充過紅員到如今事過境遷某處巡按出缺某處釐卡設局大總統心地一偏皆不入吾去唉靑島大砲一放吾們的財產倒運歐洲大炮一放吾們的官職又倒運你們德國人眞正害人不淺呢 
　　銀行大班頓足大哭道今天禮拜六吾們正在查倉豈知倉蓋一揭那些金條銀條銀洋銀塊呼呼亂響巳是不冀而飛難道他們幽閉在這裹悶得不耐煩只等地心吸力一度消滅各自分頭飛出去遊歷嗎我們的銀行倒閉定了只便宜了街頭那些呌化子在下聽得外面有金銀可拾胸頭小鹿撞了幾撞做小說的心也就偏到拾取金銀上去了忙把這枝秃筆向地上一擲只聽呼的一聲不知去向過了幾天却在自由談上出現（二） 
 
 
 

Page 14

 
 
   
 
