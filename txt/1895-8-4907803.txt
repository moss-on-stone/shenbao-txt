# 1895 - 189 - 4907803

 

Page 1

 
 
[圖書集成局啓] [  圖書集成局啓]  
　　左文襄公奏疏三十八卷提督羅公大椿編文襄以孝廉從戎榮分茅土勳業之盛文章揜焉然讀其奏跡則指陳事勢曉暢條逹擬諸陸宣公蘇文忠誠無多讓原序所謂如長江大河一波未平一波復起其妙處得古人之大洵不誣也本局前曾排印購者爭求不日告馨兹復重印出售紙髮　釘均格外加工惟所印不多每部碼洋四元賜願者請移玉馬路电報舘申昌書室各埠申昌購取可也此佈　　 
[新印何典出售] [  圖書集成局啓]  
　　何典一書不著撰者姓氏其中嬉笑怒駡足以窮九幽變相鬼之董狐殆後身耶昔羅兩峰盡鬼　　如牛諸燃犀　髮畢見或謂用烽能視鬼帮能肖鬼之情狀然東坡說鬼姑妄言之鑒空破荒不妨美無故實也本局仿聚珍版式排印出售每部碼洋一角五分賜顧者請移玉三馬路申報館申昌書室各埠申昌購取可也此佈 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宫有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜願者請至本埠三馬路申昌齋畫室曁外埠申昌售申報人購取爲盼此佈 
[論議和仍不能廢戰]  
　　奕之爲道也首在爭先以我制人則勝以人制我則敗故善奕者著著爭先制人於不及防不暇防而奕勝矣不善奕者著著落後應乎東而受敵於西應乎西而受敵於東受人之制而奕敗矣然善奕者豈無有千慮之一失則先中有後也不善奕者豈無有千慮之一得則後中有先也中日交戰以來倭人奪我藩封侵我要隘壞我輪艦如奕之著著爭先我兵則一挫於牙山再挫於平壤九連鳳凰旅順之相繼淪陷如奕之著著落後當此北洋氷凍倭人豈不欲轉輪而南以擾我南省各口爲恫喝挾求之計誠以輪舶與陸軍相附而行退則爲陸軍之退步進則爲陸軍之聲援若圖南口則分東省陸軍之勢則兵力必有所不及一經開仗則轉餉爲難兵食亦必有所不繼此倭奴所以觀望徘徊僅遊弋於北洋洋面而不暇南視者恐先中之有後也豈眞各海口之節節防護而能使之不來哉倭奴恐称中这家後而專意於東北倭奴之兵單餉乏概可知矣若乘此機會一鼓殱除尚不失爲後中之先或謂我兵總不能如倭兵之不顧性命所以著著落後然此但知當時之勝敗而未究彼此之情形也倭奴蓄意侵犯匪伊朝夕以練兵爲戰則戰無不勝我兵怠玩目久一旦輕冒鋒鏑所以退避三舍當時髮捻擾亂民不知兵遂至蔓延各省及曾文正左文褻諸公以團勇出剿轉戰數省始成勁旅湘淮各兵固未嘗預練也我兵雖失訓練於平日而以戰爲練究不失爲有用之師况今丁汝昌衛汝貴難照璵等臨陣脫逃迭奉諭旨嚴拿交刑部治罪而宋祝山官保獨當一面倚若長城賞罰旣明軍心丕振及此速戰不難爭旦夕之功而况倭奴遠涉重洋餉源已竭兵力已疲而爲强努之末哉或謂現聞朝廷已簡張樵野少司農爲出使日本全權大臣邵筱村中丞爲副使會議和局轉瞬之間化干戈爲玉帛鑄劍戟爲農器猶沾沾焉以速戰爲議不將爲失晨之雞而爲識者所譏乎不知欲和而不能不戰者勢也欲速和而尤不能不速戰者又機也愈欲速和愈宜速戰戰勝而和可以享和之利卽未必遽勝而軍心未散使倭奴有所顧忌而不敢過於要求尚不失和之體若不戰而和則必至受和之害况此日情形斷無不勝之理乎從前法越之役幂事甫得轉機和議一成三軍解甲界則劃以鴻溝費則償以巨欵法人以我爲敗而實則受敗於我也一爲所愚致國中元氣至今未復而將帥怠玩之習與夫兵士退避之心未始非前此之戰不終局有一和字在胸遂使流弊至於今日也前車之鑒豈遠乎哉如謂和議出自倭奴和之自易而出自中朝不能不爲將就之計然亦不必拘泥此說抑知後著之中之未始不有先著耶在朝廷軫念民瘼愛惜民財體天地好生之德溥帝王寛大之仁鄭重而爲議和之舉非示怯也竊謂和之誠是也卽出自中朝亦不爲和害也惟必使和與戰有呼應之靈不可使戰與和有牽制之患議者自議戰者自戰必使倭奴全師退出復我藩封還我疆土不償兵費不更條約然後和議可成和議成然後再議撤兵此萬全之策也設或倭奴多方要挾則我將帥有進志軍士無退心再與之戰戰則必勝此以我制人而不使再落後著也苟因議和而遽罷兵則設有變端退不能且就而成和局進不能鼓氣以勵軍心必至又落後著此所以欲速和愈宜速戰也朝廷簡𢌿重臣指授機宜無不慮周藻密和戰相因之理早在宸算之中而使臣身膺重寄樽俎折衝分宵旰之憂結兩國之好必有大展經綸之處折服敵國之心斷不致墜其術中遂其要挾此薄海人民所以日翹首於使臣之來有以張我國威尊我國體也芻蕘之獻當軸者亮不有罪斯言 
[本館接奉電音]  
　　昨日午刻京師飛電傳來硃筆及上諭各一道敬謹譯登○十二月十一日内閣抄奉硃筆曾廣漢補授太常寺少卿欽此同日奉上諭張蔭桓現在出差户部左侍郎兼管三庫事務著廖壽恒署欽此 
[軍械資敵]  
　　天津信云當旅順未失守之先安置旱雷水雷六百餘具及倭氛逼近新放水雷營營官孔遇祥等聞敵先逃以致水陸未發一雷全鎭失守現在水旱各雷悉被倭奴掘云旣失天險復委宼兵可勝慨哉 
[功罪分明]  
　　天津訪事人函云正定鎭徐見農軍門邦道前在金州力戰倭奴祗以子藥已罄救援不至遂致敗績嗣在旅順口又以瘡痍殘卒敗倭小隊殺敵數十人獲馬六匹鎗械多件勝負姑不具論究其力遏倭氛踴躍用命較之聞敵而逃棄地不顧者殊有霄壤之别宋祝三宫保以其才堪驅策保其可以獨當一面准招募大軍十餘營與宫保相爲犄角又海軍陸路兩提督及獲咎諸員均經奉旨拿京解交刑部分别治罪其失守旅順隝澳之水陸營務處龔魯卿觀察亦奉拿京之旨至不知下落之黄仕林姜桂題程允和衛汝成統領並著查明覆奏聞衛汝成於旅順失守時改裝易服與魯卿觀察逃至芝罘島分道揚鑣觀察現已回津想皇上聖明信賞必罰斷不容辜恩負國者偷生人世也 
[畿輔屯兵]  
　　前廣東水師提督曹盡臣軍門克忠奉大帥命招募三十營名曰津勝軍駐防小站陸續成軍已列前報兹悉三十營業經到防過半其餘已於德州衛輝招募足額不日到津一俟到齊卽當馳赴小站以固畿疆 
[大帥行程]  
　　天津信云欽差大臣劉峴帥本定於上月廿四日到津嗣以馬煩車殆約稽一日之程至廿五日 
 
 

Page 2

 
 
始見旌節遥臨在津小駐 
[補述軍情]  
　　昨接本館派赴天津專訪軍務之友人來函云金復海蓋各州縣次第失守宋祝三宫保退駐營口倭氛復逼近宋營宫保以孤軍當倭宼之衝力不能支迭發電報求救於北洋大臣如不見允擬以死繼之傳相憫其忠悃已派李光九爵觀察陳舫仙廉訪率領湘軍先後出關援救惟所部之兵以關外嚴寒間有逃亡者聞倭奴已於金復海蓋規度地勢擬築鐵路渡江接至平壤爲持久計噫倭奴豈將據我土地以爲已有耶抑虚聲恫喝爲將來索償地步耶時事至此所望將帥一心同仇敵愾以遏敵氛而張國體耳按昨接天津訪事人發來電信知宋聶诸統領於初六日在蓋州大獲勝仗業已譯登報牘兹接來函以情勢計之當係初六日以前事也 
[派兵赴援]  
　　昨接本館派赴營口探訪軍務之人來函云豐聶兩统領自岫巖州逐節退紥上月十五日至海城倭兵卽隨之而進馬蔣兩统領分守析木城分水嶺等要隘望風披靡不但不敢拒戰且隊伍亦不能約束十七日申刻倭人入海城其時縣官已赴牛莊惟典史某君夫婦駡賊不屈均被倭人手刃以身報國忠烈可風自開兵釁以來守士官與城存亡者僅此一人此可與西泠林典史並垂佳話未知他日雙塚成時亦栽徧寒梅百本否耳宋帥聞我軍被困卽率劉紫箴宋凱臣馬三元所部銘毅兩軍赴援十九日至大石橋二十日至缸旺寨聞倭兵在海城外八里河等處設卡廿一日必有戰事海城距營口一百廿里倭兵自岫巖越過蓋營直趨西北迅抵海城度其詭謀實欲截大高嶺後路兼蹈遼陽之隙暗襲瀋陽耳海城旣失瀋陽電線於十八日被倭人斬斷現祗存山海關一線蓋城電局於二十日撤回旋由周臬憲飭在雙臺子設機通電以報軍情 
[兵威漸振]  
　　營口訪事人云有旅順逃回難民述及倭人據旅順後將軍械機器一槪裝上輪船運回東倭大連灣砲臺所有砲械亦被裝去倭人之據復州者現已退出鄕民互相聯絡創辦團練約有二萬數千人大擡槍二千餘枝火藥充足聲勢甚壯倭不敢犯我軍之駐蓋州防南路倭兵者尚留廿餘營章鼎臣軍門紥於蓋城南相距二十里之地徐見農軍門統十七營駐於城内大同兵駐後路防堵甚嚴近來各路軍營數經戰陣膽量漸大不至望風潰遁上次銘軍攻剿金州甚爲出力傷斃倭人千餘我軍傷二百餘奪獲大砲四尊可見華軍戰事漸有生色此亦轉弱爲强之一端也 
[營口近信]  
　　營口信云海城不守後營口日夕驚惶銀價陡漲十二吊上月二十日宋帥大兵至大石橋此係自海來營必由之路人心稍定廿一早風傳倭兵已到高坎離營口三十五里一路旂裝婦女悉被戕害牛莊於十八日失守此處駐防旂人較多被害尤烈營口緊守土圍各門團練守望相助福樹芝司馬率同汪陳兩委員分投督率逃兵不得入門土匪不敢竊發街面安堵如常但四鄕皆倭人蹤跡柴米來路缺乏恐不敷民食耳營口巿人倚福司馬如長城司馬亦不辭勞瘁辦理防務諒不至不他虞也電綫不通北路信滯餘俟續逹 
[太守返省]  
　　前紀安徽候補知府楊若波太守奎綬隨司藩憲德靜山方伯晉京祝嘏兹將慶典辦畢太守卽起程南下遂於上月廿五日行抵皖省乘輿詣各憲衙門禀安銷差仍奉委辦輿圖局提調事宜 
[畫棟雲痕]  
　　江西訪事人云入冬以來宼盜孔繁月黑風高殺人放火事所常有幾於書不勝書說者謂昔年每至夜深若輩始敢出而爲患今則改轅易轍往往於初更之後栅欄未閉卽糾黨逞强出入自如毫無阻礙所望各巡丁各營汛日夜輪流防守不復玩泄因循庶幾宵小不敢生心而閭閻得以安枕乎○每日清晨各錢鋪上街人羣聚於洗馬池白馬廟持籌握算以有易無近則改集直衝巷趙公廟中蓋以城外巿情盛谥城内也南昌縣主查知此處爲錢商薈萃之區邇來盜案頻仍不可不嚴爲之備因移請營汛武弁派兵數十名駐紥廟中會同保甲巡丁日夜分投巡緝○德曉峯中丞以倭虜戒嚴防務緊急面諭軍裝局寛製火藥以備撥解各營又聞袁州府向産硝磺札飭前往購置并在城外設法收買禁止各花爆店爭先儲備致悮軍需須先儘局中買足六萬斤始准商人往購邇者硝磺漸貴始而每斤值錢一百三十餘文者至此加至一百六十餘文 
[續述英界火災]  
　　英界火災昨僅紀其大略兹悉四川路第一百七十一號房屋係生泰洋貨店當起火後卽延及一百七十二號某薙髮店樓面生泰曾倩某保險行保銀五百兩薙髮店涓吉今日爲子納婦遽遭此刦未免懊惱萬分矣 
[馬車肇禍]  
　　昨晨九點二刻時某洋人駕四輪馬車行經英公廨前適一老者遲遲吾行竟被撞倒洋人卽下車問老者曾否受傷老者不能言隨由某華捕問明洋人住處將老者載送捕房 
[循例會哨]  
　　前晚爲團勇會哨之期九點鐘時各局董率領勇丁齊集縣署大堂黄大令晤談良久各局董乃興辭而出 
[火未成災]  
　　本地人鄒某向在某花行執業家住小南門外石街屋後圍以竹笆前日夜半時忽有匪人手持火油所浸棉花及油紙等物在竹笆上縱火比鄰賣菱叟某甲見之大聲呼救匪卽棄物而逃迨鄒出追已無及矣乃取水將火灌熄○寗波人耿某家住鹹瓜街前在某輪船當水手目下失業無聊生有一女尚在髫齡前晚八點鐘時在房中持紙撚爇火玩弄焚及蚊帳其火光熊熊耿見而大驚立時澆滅然亦險矣 
[一蹶不振]  
　　法界後新街第八十七號門牌成衣店雇用縫工某甲素有跛疾不良於行前日與同夥游戲手舞足蹈偶一疏虞遂致傾仆於地良久猶未甦醒不知能無性命之虞否古人有言戲無益信哉 
[佛店仍開]  
　　蘇省大憲頒禁止佛店之令原欲使奸宄絕跡上月杪又經上海縣黄大令飭傳地保按叚驅逐辦理不謂不嚴彼偏衫秃頂一流知官法之可畏者固屬不少而自恃佛法毫無顧忌者仍未絕跡美界桃源坊第一百五十六號屋内仍有釋子逗留頭圖地保諭令遷徙若輩恃有護符公然違抗地保無如之何遂投縣署禀控 
[一研訊火頭]  
　　昨報載蘇州路失愼一節兹悉火起於第十五六號門牌信大源記槽坊油棧内左右隣俱以棧中有心縱火訴知英包探秦少卿將棧主陳會良解送英公堂並呈上帳簿二本禀稱查帳上之貨僅值銀二千數百兩倩巴勒洋行保銀四千五百兩左右隣見其於十點鐘時進棧故疑有心縱火陳供稱原籍甯波現在治下開設信大源記槽坊油棧在蘇州路第一千十五六號門牌保險銀四千五百兩堆存各種油酒值銀三千八九百兩近日貨未進足已經减保魏天生供本籍紹興現在蘇州路第二十八號屋内開設碎紙棧此次油棧失火以致殃及碎紙並未保險粤倡王阿妹等三人同訴稱小婦人家與信大油棧爲隣起火之夜陳於八點鐘到棧一次十點三刻又到棧安放東洋車至十一點三刻火忽起於棧後之窻上棧中貨物有限叩乞究辦陳又供稱棧中無人住宿當晚八點鐘時曾與車夫朱阿福同往停車小的在外照燈朱拉車入内旋卽回坊十點二刻時並未到棧朱投案供稱小的平日於六點鐘時往棧内停車是日適有事至洋涇浜故遲至八點鐘時始將車拉往通刺以陳是否放火未得而知魏及王方亦難憑信保險一節著巴勒照章辦理帳簿二本給巴勒買辦顧錦齋帶回隨飭將陳押候過堂覆訊 
[飭逐賭棍]  
　　江海關道劉觀察訪聞周恭仙僑居山家園專以聚賭押頭爲事本年五月曾由屋主某洋人函請飭縣提訊刻下仍不改前非殊爲可惡因札飭上海縣嚴行驅逐黄大令奉札後諭令差役前往驅之出境勿任逗留 
[上海巡局瑣案]  
　　騙子狄行秀至王家碼頭楊某所開鐘表店冒爲某公館輿夫言主人有一舊鐘央用前去修理楊欣然隨之而往中 
 
 

Page 3

 
 
途狄又稱此鐘被主人之家丁毁壞爾暫在此處茶肆守候我先回去觀家丁在否再來訪爾楊允之狄卽至楊店誑稱爾家店主現與我家主人言明貼洋銀若干將此處值二十圓之雀屏鐘掉換兹令我來取去店夥信以爲眞將鐘交付狄携至陸家石橋信昌押店押得洋銀九圓迨陽候之良久不見狄來回店問悉前情失聲痛哭前日午後狄又至鹹瓜街某鐘表店哄騙店中人已知楊姓之事暗中報知捕役獲在盤詰稱係沛東人年二十三歲搜出押票甚多遂吊贓解局訊辦○萃元館主婦除陸氏扭江北人王有林至十六鋪巡防中局控訴李二尹提訊之下氏訴稱王至小婦人館中食麫臨行分文不給向索逞兇叩求訊究王供稱小的向爲小本生意叩乞施恩二尹判令笞責六十板具結保釋 
[上海縣署瑣案]  
本邑浦東人杜世杰世卿昆季行也前者其母杜周氏投縣訴稱世卿私取其父存某豆行之銀一千零九十餘兩請卽追繳黄大令倩前帮審委員葉臨恭司馬訊斷著世卿每月給洋銀四圓杜周氏不依是以將世卿收押前晚翁明府提案覆訊先問族長杜長明母舅周春熈曰此案如何了結答稱請大老爺公斷可也明府曰查核案情顯係世杰唆母興訟以致案懸日久現將世杰笞責五百板以敬刁唆可乎隨喝令行刑杜周氏訴稱小婦人情甘代責明府問世卿如何料理供稱父親故後所存洋銀四百圓除病費喪費外已無所存小的在南匯境置一墳地欲營窀穸母親兄長均受表親朱某唆弄涉訟不休以致父親之柩尚未營葬前蒙葉大老爺斷令按月奉母親洋銀四圓今已措齊五十圓計匯豐鈔票十張齎呈案下明府將票給杜周氏收領周氏不收嘵嘵置辯明府問世杰世卿可是爾親子答稱是曰然則爾不宜偏愛今已斷令以後按月奉爾四圓爾足以度餘年矣如何尚執迷若此杜周氏堅執不從明府判令將世卿交長明及周領回鈔票旣不收受仍給世卿收取○九月初一日英公廨移送織布局塡泥小工吳國榮顧雲輝請訊前日黄大令請翁明府訊究頋供稱小的係寗波鄞縣人年三十五歲吳承包織布局塡泥之事向經手洋人議定銀一千七百零五兩須有一半工程方能付銀一半嗣以無力墊欵轉包與小的議定洋銀一千九百圓去年十二月二十四日起至新正各工回家度歲暫停數日吳催促甚緊小的又轉包與方麗全旣而方忽退回小的又雇吳大毛張老三工作至三月已有八分土頭向吳收取一半銀兩吳向洋人收銀二百四十一兩洋銀三百廿三圓並不付與小的後向洋人再收致被送捕房小的聞知卽將情禀知盛總辦總辦諭令小的暫且停工候前途理明再行工作七月某日吳張向小的索取工資小的前經墊付一千一百圓其中向表叔借五百圓向方喜全借六百圓亦均催索小的被逼不堪無奈投英公堂控訴明府提訊保人喬上逹供稱小的係本地人開磚灰店吳承包塡泥之事於去年十一月十六日議成繕立承攬至二十三日開工十二月二十四日因無力墊欵轉包與顧現在已有八分工程議定洋銀一千九百圓分文未付吳供稱小的係寍波人承包塡泥之事計銀一千七百零五兩收過二百四十一兩及洋銀三百二十三圓被麗全奪去至方春全處六百圓借票一紙雖係小的所出其實亦是麗全借用至顧包工一千九百圓總須工竣祗可交付顧稱先前言明做工一半付銀一半現已有八分工次一半總可交付况現届年終米帳及各貨帳均須歸楚喜全供稱小的有洋銀六百圓借與吳又有六百圓借與顧叩乞追繳麗全供稱小的與喜全是弟兄吳向喜全借洋銀六百圓由小的擔保吳張投案同稱顧應給小的工資一千二百八十圓僅收一千一百圓尚少一百八十圓求卽追給喬顧吳同供稱喜全祗有六百圓一宗喜全供稱一項六百圓在正月二十一日由吳等借去付與麗全轉雇史阿華做工被史携之逃逸再有六百圓付與顧手由顧陸續付與吳等明府飭顧再將一分工程赶緊告竣一面向經手洋人查明分竟付過吳若干再核吳交差收管令付顧一千九百圓然後由顧還喜全六百圓○前者虹橋鎭王豐崙家盜案捕役禀解顧阿妹陳阿五巢湖阿小三名到縣供認行刦後經青浦縣破獲眞盜訊實供詞申詳臬憲韓古農廉訪委竇奠高明府蒞上海提訊顧等翻供不認明府商同黄大令卽行省釋前晚顧驀至二堂訴稱小的被捕夥楊和持刀戳傷腿上叩求訊究等詞適大令公出未回差役勸令退去 
[英廨晚堂瑣案]  
　　虹口捕房解送捉姦滋閙之周寳森林阿大沈金全張朱氏一干人至公廨前晚宋通刺升堂訊究張朱氏供稱小婦人年十九歲崇明人現居虹口朱家木橋丈夫張某向業茶葉前晚二點鐘後小婦人與妹子已入睡鄕突有無賴多人叩門甚急小婦人從睡夢中驚醒披衣而起有素不相識之林阿大等多人蜂擁入内闖至臥房大呼捉姦小婦人正與林等爭執適巡街西捕來前一併拘至捕房轉送案下查得家中失去衣服及零星物件伏乞嚴追周供稱小的家在浦東向在本埠大東門内老學前陳錦成銅帳鈎店習藝與朱氏姘識約歴半載之久邇者小的歇業無處棲身朱氏囑小的住伊家内约將一月是日夜半時林突來呼擾致被西捕拘案林供稱小的係吳淞人現住朱家木橋附近充當小工與周爲友是晚至朱氏家約周於次日同至碼頭工作朱氏自已表虚反誣小的捉姦今奉質訊叩乞開恩沈供稱小的係川沙人向業裁縫現住朱家木橋與朱氏爲鄰是晚正在紉縫忽聞朱氏家滋閙出而閒觀至被西捕拘押通刺謂爾等均非安分之輩著一併押候發落○前者包探顧阿六解送形迹可疑之蟻媒龔施氏幼孩夏阿根孩父夏阿三至公廨通刺庭訊之餘以夏係瞽子著暫交棲流公所留養候補提周福生到案覆訊前日差役將周提到通刺升堂質訪夏訴稱本邑三官堂人雙目失明衣食不繼不得已擬將孩子阿根寄名與人日前小的挈阿根在五雲日昇樓啜茗有素不相識之陳悅生撮合將阿根送至周家數日來並無音耗及小的向之根究有龔施氏卽將阿根送來後經包探解案周供稱小的係崇明人現住中巷街向以駕舟爲業邇者失業無聊隨兒子推車餬口日前陳說及夏因貧困欲將男孩阿根寄名與人略得身價若干並因無處棲身擬將阿根暫寄小的處數日小的因念與夏係舊友故敢將孩留養與同居之龔施氏同睡小的年近六旬不敢爲非叩求明察龔施氏供稱小婦人亦崇明人與周同居一室日前周挈幼孩阿根來家囑小婦人暫時照管嗣因孩父索取阿根周囑小婦人送去致被包探拘案小婦人不敢販賣幼孩尚求恩宥通刺著斩候再行核辦夏及阿根仍交棲流公所留養 
[英界公堂瑣案]  
　　四百零九號華捕解范友逹至案禀稱此人與縫工沈蘭洲口角將沈頭額毆傷經小的送请仁濟醫院醫治醫生云須閱三禮拜始可告痊沈訴稱昨日范來家與哥子尋釁小的向之詢問突持鐵尺毆傷范供稱小的之妻被沈兄誘去昨在沈家尋見沈出爲霸阻小的因略與爭執並未肆毆宋華樂通刺商諸蕯副領事著將范交捕帶回捕房管押三禮拜失妻一節諭令另行控告○四百十一號華捕禀稱踏麫筋人顧紀生王生法沈和尚傳阿弟蔡桂生專以拆梢爲事日前將同業張得全扄閉空房至昨日張乘機逸出呼令小的拘顧等送究張訴稱小的係本地人顧等失業後欲向小的借洋銀以致强將小的拉入伊等所住屋中搜去洋銀二圓數角復被閉置五日始得逸出聞近日顧因拆梢事被北局巡防委員老爺笞責顧供稱張不願在店工作至小的處暫住小的並無拆梢情事通判判令將王沈傳蔡各笞責一百板管押兩月期满再笞責一百板顧枷號兩禮拵笞責一百板管押兩月○三百二十三號華捕解王招雲至案禀稱王在茂生洋行索取工貲以致吵閙茂生洋行主遣某西人投案訴稱王等索取工貲時適行主患病故未給發不應在寫字房中吵鬧王供稱小的係江北人在茂生洋行某紙船當掛得買司此船專行新金山日本等處嗣將小的等辭歇應給十五日工資小的至領事署計算僅許給發一半小的不允現雖行主患病但時值年終勢難延緩向之催索並無吵閙情事王阿才陳阿福祁才口等投案同訴稱小的等俱在船中執役是日惟向算工貲並未吵閙小的等俱有家室需用甚急勢難再延叩求判斷通刺諭以此項工資旣有領事署允給儘可往算何必至行中吵闹諭畢叱之使退○西婦羅氏控馬夫汪慶法管車不愼致被肉店主王寳榮擅自拉韁撞壞玻璃燈一盞車輪四枚令森大馬車行修理需銀五十四兩租車費又需銀十兩请爲追究汪供稱小的在西婦處當馬夫於前日接手昨日停車廣東街陸稿荐肉店門前後至某酒肆頮面不料王擅自拉韁以致馬驚而逸撞壞各物小的追 
 
 

Page 4

 
 
至元芳路始得拉回王供稱小的在陸稿荐爲夥現馬欲溜韁故思拉住不料竟肇事端通刺判令王赔修費銀五十四兩汪賠十兩○王求利有東洋車十輛由李阿三出租與江四租貲無著由王將李扭入城捕房卽送至通刺判令押候過堂覆訊○包探杜雲卿禀稱　工張金堂竊取同業周榮生家布衣七件經小的拘獲人贓送案請究周申訴前情張供稱小的有洋灰鼠數張被周匿去旋有蔡洪泰皮店主某甲投案訴稱伊等均在小的處當夥計周藏匿洋灰鼠不肯分給與張故張取伊之布衣作抵並非竊取用敢陳明通刺將二人交蔡帶去○協隆洋行控王雲生欠銀一案曾紀報章昨晨協隆行主投案訴稱王現已央公正人出爲料理茂生洋行亦須俟公正人理明後將銀攤派王供稱所有各莊銀兩及茂生協隆等家之欵須俟理明後公攤現在各家均已樂從大約日内可了結矣通刺飭卽從速照辦 
[法捕房瑣事]  
　　法公堂連期停訊葛同轉以年關在邇深恐捕房積案太多遂於昨日下午二點鐘命駕至八仙橋捕房發落有錢祖德控永安街陳范氏吞没全金六禮求請提追葛同轉准詞正欲出票拘提而陳范氏已有所聞欲圖逃逸一面由錢祖德投案伸訴前情同轉飭探帶同原告至新北門丹桂樓茶館將陳范氏拘入捕房押候堂期解訊○鎭江人戴仁守偕其妻戴高氏控逆子戴桂生不受教訓並用火油縱火葛同轉迭次訊供判令枷號責懲昨有陳朱氏投案聲稱係戴之舅母持葉姓成衣店保單求准保釋同轉檢閱原卷載明俟枷满之後禁押捕房兩月卽命提戴桂生到案問具保者爲誰戴供鄰居同轉知係串通朦混遂將戴桂生再三申斥著還押另覔的實保人方准具保陳朱氏斥退保單擲還○蔡長林控朱運滎領妹濳逃一案經葛同轉訊供責懲押候覔保兹以在押日久無人具保由同轉提案著具改過切結備查從寛釋放○东北人夏玉控徐東升徐友芝糾同紀蘇子等用刀戳傷送院醫治經葛同轉訊供著將此案牽涉之陳茂才提案著交徐東升等到案從重究辦兹以陳茂才在押日久不將徐等交案特於昨日提訊陳供徐東升等出外投軍無從交案求恩交保出外務將徐等尋獲如逾限不交願甘追比同轉又問徐等與夏玉有何仇隙陳供伊等素有嫌隙陳實與小的無干同轉又問本委訪聞爾等均係安清道友平日作何勾當陳供小的自十五歲時來滬素來安分營生並不犯案同轉謂爾前充縣署捕夥應知法紀陳叩首求恩同轉著還押仍交原保之嚴德王錦文保出勒限將徐東升徐友芝務獲到案究辦○烏山船主卓阿鶴等控何有餘陳文才串竊洋銀五十元經葛同轉責懲枷號前日枷期已满著帶案疎枷押候覔保昨有嚴苗春投案具保同轉命提案諭曰须將實情供出方准具保陳執定前供同轉謂案已了結爾尚欲包庇顯見當時串竊姑念洋已追出交還失主從寛交嚴保出以後有事惟爾是問嚴遵傳而退○沈桂道投案具保魏沈氏出外交其姑領回管束同轉命提案着沈桂道另覔本租界保人保出之後不准爲娼沈遵諭而退 
[美界捕房紀事]  
　　美租界漢壁禮路第九百零一號門牌萬生祥京貨店前晚被梁上君子穴牆而入竊取各色稀布四十餘疋洋銀二十餘元青蚨二串有餘至昨晨店中人始覺店主陳竹山投報捕房捕頭允卽查拿懲辦○積竊嚴州人吕桂發昨辰至美租界乍浦路粤人張阿業屋内竊取衣服四件負之而出途遇包探張阿根不及逃逸當卽拿獲拘入捕房捕頭命押候角送英公廨究辦 
[惠及贫民]  
　　前晚集賢里失火與施少欽封翁住宅僅隔數武幸頼神天默佑得慶平安兹由施子英直刺大善士特購米票一千張每張二升託戚友代爲散佈時届年關貧民謀升斗之需頗不易易得此仁漿義粟有不歡呼載道者哉好善樂施修德獲報行見嘉祥迭至正不獨回禄君望而却走已也 
[鳴謝嘉貺]  
　　泰西藥餌均由化學士悉心考騐而成以故調劑適中取效其速李君厚珪久習西醫之技洞悉源流近就本邑棋盤街開設中英大藥房以各種靈藥濟世晨承惠贈宏濟彚編一帙媵以牛汗橘皮酒等諸珍品拜登嘉貺爲逹謝　并告世之崇於病魔者盍一試歐洲妙劑乎○ 
此膏用龍涎香枷楠香沉香高麗參發四草等藥三十二味製成取名曰三香膏眞天下最穩最妥之妙藥可保戒烟斷癮後不生别病見烟不思能除心癮轉弱爲强旣痿復能種子兼治一切百病人皆喜用此膏故以消路日廣四方爭購可恨有無恥之徒見利眼紅紛紛冐效因恐魚目混珠不得不指明他店假冐並揑名登報毀謗實據他店越毀謗則本堂生意越興旺可見是非虛實明眼人自能辨之本堂所製各藥問心無愧可質天日存心正直自有神佑任他狡詐百端於本堂何害哉吁○本堂所製痔漏去管生肌丸不論內外痔並年久根深之痔可以包能除根眞有藥到回春之妙每兩洋三角○薰洗痔瘡藥每包一角○神效耳聾丸不論老少但服此丸卽好每盒一元○治喘止咳順氣化痰丸每瓶三角○仙傳延壽丹每瓶一元○赤脚大仙丸每兩一角减附桂　兩八分○立除汗斑嫩面散每瓶二角上洋中和里内詹誠德堂啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖二十年十一月二十五日京報全錄]  
　　宫門抄○選單○豫撫劉奏候補人員仍請暫停分發摺○又奏整頓吏治摺○又奏查報學政幕友姓名籍貫片○河督　奏保奬河運出力人員摺○將軍恩奏委署道府員缺片○黔撫崧奏武闈試竣情形摺○十一月二十五日内務府園子監鑲紅旗值日無引見○甘肅正考官馬步元到京請安○甘肅副考官王以慜到京请安○繡貝子请假十日○祥普請假五日○葆公續假二十日○掌儀司奏初一日祭奉先殿載灜行禮○兵部奏派演放水師砲位派出瀾公訥欲泰○召見軍機張蔭桓馬步元王以慜皇上明日寅正壇内上祭禮成後還宫辦事召見大臣○光緖二十年十一月分選單篇小京官翰林院待詔陳景沆山東監道廣西桂平梧徐樹鈞湖南舉福建延建邵翟伯恒江蘇甲知府貴州石阡孟繼壎直隸舉　知縣河南桐伯高錫華山西甲山西鄕寍湯壽潛浙江甲河南西平左輔湖南監延津岳廷楷山東廪縣丞四川榮縣范敬宗甘肅歲同照磨四川馬邊廳踈繼杰浙江監吏目安徽壽州張鼎恩貴州監巡檢江西星子唐傳漁山東人典史浙江餘杭邱崇藩順天監貴州普安李恩厚奉天監○○頭品頂戴護理河南巡撫布政使臣劉樹堂跪奏爲豫省候補人員仍形擁擠將挹納勞績兩班仍請暫停分發恭摺仰祈聖鑒事竊照豫省候補道府以至未入流等官前因人數過多經撫臣裕寛先後奏請停止分發二年至光緖十九年九月十八日業經限满照常分發在案兹據署布政使桂霖按察使長禄會詳稱計自限满以後勞績捐納人員分發豫省者又復接踵而來迄今甫及一年各班仍復擁擠現查候補道府直隸州已有五十餘員同通四十餘員州縣二百三十餘員佐貳雜職六百八十餘員而每月分發繳照排省以及丁憂起復回省人員尚復紛至沓來絡繹不絕豫省缺額止有此數如此肩摩轂撃人數日益加增不惟補缺無期以正署輪委亦非二三十年不能列班往時差委多各員猶可藉以自給近則各局長差旣以節費裁併售日倒差又久經停止凡所需次人員一無事事在自好者頻年困守已多仰屋之差而不肖者奔競鑽營且將無所不至誠知目今海防需餉甚殷且鉅上次奏請停止分發之期爲時未久本不敢復行瀆請惟目睹仕途雍遏苦累日深風氣日漓又不能不設法疏通勉圖補救擬請將道府以至夫入流等宫仍請停止分發二年詳請具奏前來臣查該司等所詳委係實在情形卽中道府兩班現雖停捐而已保已捐者恐尚不少合無仰懇天恩俯准將捐納勞績兩項道府以至未入流等官一律暫停分發豫省二年其先經指分及保舉留豫尚未分發到省之員如愿改省應乞恩施准其免缴離省銀兩用照體恤至各项正途例應掣籖人員仍請照常辦理以示區别所有豫省候補人員仍形擁擠擬請援案將捐納勞績兩班暫停分發以期逐漸通緣中是否有當理合恭摺具奏伏乞皇上聖鑒訓示謹奏奉硃批吏部議奏欽此○○頭品頂戴護理河南巡撫布政使臣劉樹堂跪奏爲豫省吏治積弊太深亟宜整頓以挽颓風謹摘其劣蹟昭著之員據實叅劾俾示懲儆恭摺仰祈聖鑒事竊維風俗之隆污視乎吏治之清濁地方有司常存一畏注奉公之心自不至骩注營私玩視民瘼此整頓吏治在今日尤爲急務臣仰蒙恩命調補豫藩陛辭日面承聖訓以河南吏治廢弛須要認眞整頓仰見我皇上澄叙官方愛育黎民之至意跪聆之下欽感良深臣到豫未久旋奉旨護理巡撫自視事迄今已逾三月接見屬吏詢訪一切利弊覺官塲習氣多涉因循上行公牘往往粉飾支吾按之毫無實際甚至於批駁批查案件置之不理禪圖遷延歲月以便巧爲彌縫州縣敢欺上官教官紳士遂敢脅制州縣以此挾私攻訐奴瀆不休實屬不成政體至命盜重案原有例限地方官果能實力奉行耐心訊鞫何至經年累月不能定讞乃該州縣往往改重就輕規避處分命案則抵償無日盜案則破獲無期良民疾首痛心至以經官爲戒由上司姑息太甚無所懲儆遂至不肖州縣習爲玩愒視功令若弁髦本任撫臣裕寛深悉其由亦嘗迭申告誡無如積疲難振大都置若罔聞臣愚以爲轉移之權操之自上必須嚴定賞罰始足以鼓舞中材臣莅任以來於現任候補各官留心訪倧其實心任事顧恤聲名者隨時奬勵裁成量加器使其聞茸頇有玷官箴者未便稍事姑容致和滋貪縱查有郾城縣知縣涂景濂性躭安逸惟文理尚優修武縣知縣王爾羹不洽輿情延津縣知縣郭古陶聲名平常候補知縣前署温縣知縣陳翼不知檢束温縣訓導常樹聲行同無頼候補典史姚鐸巧於鑽營試用府經歴顔士樑貪鄙卑污聲名狼藉相應請旨將郾城縣知縣涂景濂以教職選用修武縣知縣王爾羹開缺另補津縣知縣郭古陶候補知縣前署温縣知縣陳翼臨縣訓導常樹聲候補典史姚鐸一併卑職試用府經歴顔十樑職永不叙用此外又有操守難信而劣蹟尚未昭彰或性情偏執而才具尚堪造就者自當時加教誡俾令改過遷善勉爲有用之才期於吏治得有轉移仰副聖主察吏巡民之至意是否有當恭摺具陳伏乞皇上聖鑒訓示再查郾城修武延津等縣缺應請均准扣留由外照例遴員叙補合併聲明謹奏奉硃批另有旨欽此○○劉樹堂片再各省學政到任應將閱卷幕友姓名籍貫由督撫查明具奏歴經遵辦在案兹准新任河南學政臣徐繼儒咨稱現延襄校幕友王文鑑係陜西保安縣舉人黄象谷山東卽墨縣舉人張秉彦直隸玉田縣副貢鄭三畏直隸遷巡縣廪貢趙樹枚山東黄縣廪貢張崇第江蘇江寗縣廪生造具清册聲明並無視學省分及鄰省五百里以内之人咨會前來臣覆查無異除仍隨時稽查外理合循例附片具陳伏乞聖鑒謹奏奉硃批知道了欽此○○頭品頂戴河東河道總督臣許振褘跪奏爲遵旨酌保辦理河運出力人員懇請恩施奬勵恭摺仰祈聖鑒事竊臣前奏江北江蘇全漕挽出東境日期摺内聲請在事出力各員弁可否援案給奬奉硃批著准其擇尤酌保毋許昌濫欽此仰見聖主鴻施微勞必錄莫名欽感查東省運河爲南北漕行要道自黄水穿運以後河身節節受淤每届重運經臨常虞淺涸隨處疏挑導引倍　經營本年糧艘入東雖河路先期赶辦舟行無滯設遇運源微弱不敷浮送挨閘套塘蓄水挽運維艱迨至十里舖涉險渡　風濤迅激陶城埠候汛入運水勢長落不時往往前船甫進後船淺擱設法挑淤進駛撈剥瘘施辦理尤爲棘手所頼在事司漕文武晝夜駐工不避炎威酷暑上下奔馳催趲俾全幫得以迅出臨日早抵通倉洵屬勒奮趨工辛勞倍著據護理運河道龔秉彛將本年出力及上兩年存記各員弁彚案禀保前來臣覆加確核所保人數過多經臣切實删减並將勞績稍次之員酌子外奬存記謹按照新章額數持尤酌保彚繕清單恭呈御覽合無仰懇天恩俯准分别奬叙以昭激勸之處出自逾格恩施除將各該員履歴造册咨部外所有遵保催漕　力人員理合會同山東撫臣李秉衡恭摺具陳伏乞皇上聖鑒謹奏奉硃批該部議奏單併發欽此○○恩澤片再署吉林分巡道文韞經將軍長顺奏派行營營務處總理新授吉林分巡道聯　尚未到省所遺吉林道一缺又委吉林府知府趙宗翰署理遞遺吉林府一缺吏委候補同知員啓章其委牌所稱趙宗翰堪以派委署理員啓章老成穩練亦堪委令前往接署檄飭遵照各在案今據前署吉林道文韞具詳請奏前來長順未及核辦缷事遺交奴才理合附片陳明伏乞聖鑒謹奏奉硃批吏部知道欽此○○頭品頂戴貴州巡撫奴才崧蕃跪奏爲貴州省武闡試竣恭摺具奏仰祈聖鑒事竊照武楊拔取人材以備干城之選必须詳愼校閱剔除弊端本年舉行甲午正科武闈鄕試奴才遵照定例馬步射之外閱試開弓舞刀掇石以弓力强弱分别去取先具刊刷條規張貼示諭並派員密訪嚴禁招摇撞騙諸弊率同提調監試等官於十月初一日前詣校塲將學政臣葉在琦册送武生五百五十八名武監生二十八名共五百八十六名試以馬步箭地　曁弓刀石等項並於考試步箭時用官設硬弓自十力至十二力任該生等量力取用又於挽强命中技勇優嫻之内擇其從容引满者悉心挑取密記雙單好字號准入内塲其不合式者槪行汰除並將未能入選之故出示曉諭俾知愧勵十二日入闈考試内塲各令默寫武經一叚取字體尚能端楷合之外塲弓馬技勇可觀者仍查照定額取中龍廷珍等三十三名於十三日揭曉奴才卽於是日出闈除馬步射中式弓刀石斤數詳晣開明嚴敬繕題名錄另疏具題外所有貴州省武闈試竣緣由理合恭摺具陳伏乞皇上聖鑒謹奏奉硃批知道了欽此 
 
 

Page 10

 
 
[光緖二十年十一月二十六日京報全錄]  
　　宫門抄○諭旨一道錄前○教職單○大臣增○奏呼蘭等處應徵地租擬請變通交納摺○又奏丈清地畝一律起科摺○署江督張等奏查明厘卡無可裁併請循舊辦理摺○蘇撫奎奏查明災區妥爲撫恤片○大臣王奏調員差遣片○直督李奏徵收洋藥續捐銀數片○又奏請給奬片○浙撫廖奏解第三批籌備餉需摺○十一月二十六日理藩院鑾儀衛光禄寺正藍旗值日無引見○大額駙續假五日○英廉續假二十日○召見軍機皇上明日辰刻至皇極殿進表文已初升中和殿受禮太和殿受賀○光緖二十年十一月分教職單正諭山西介休邢其瀚代州陜西鄜州李桂芳同州浙江餘姚徐鳳苞金華黄巖鍾蓀湖州俱舉嘉興汪張斆衢州廩訓導直隸無極高毓瑂天津井陘田世英永平江蘇如臯凌養源揚州海門戴怡鎭江安徽大長胡瑛寗國河南延津郭家葆汝寍温縣吳克昌光州湖南桑植曾峻寳慶俱舉江西瑞金鄧鍾白臨江挨廣西武總梁炳垣柳州歲復諭安徽太平周爾潤鳳揚寗園丁仁端安慶陜西郿縣孫希文西安四川合江任國揚成都俱舉河南湯蔭孫海闊河南屬浙江開化蘇詩湖兩拔江西都昌劉補龔吉安廉江西瀘溪左瑞麟撫州歲復訓河南息縣王夢齡河南浙江義烏金聲處州湖北京山朱錢芬州州湖南綏寍吳兆蓉永州議南劍川李兆祥元江俱廪○○奴才增祺跪奏爲呼蘭等處應徵地租擬請變通交納以恤民歎而免拖欠恭摺仰祈聖鑒事竊查呼處等處地利向係每晌徵收大小租錢六百六十文嗣因制錢短絀以致民欠甚多光緖十六年間經將軍依克唐阿奏每晌改爲一半徵錢三百三十文一半仿照吉林章程改爲徵銀九分九厘俟二三年後錢法稍通或仍收　錢或充收銀欵總期有便於民再行奏明辦理　奉户部議准自光緖十七年開辦以來迄今三載體察地方錢注日見難窘民佃往往隱於銀　　半仍不能依限完交查此次　　新放夾荒應收押租上年曾經奏明銀錢悉聽民便輸納尚屬踴躍擬請將應徵地租項分　　變通辦理有願交錢者仍按每晌徵收大小租錢六百六十文惟不准徵收憑貼致滋虧短等弊有願交銀者卽按每晌徵銀一錢九分八厘如此銀錢聽從民願旣易湊鑿租賦自可不致日久累欠如蒙俞允所有未完租賦應請一律變通辦理庶使交納除咨户　　核外是否有當理合恭摺具陳伏乞皇上聖鑒訓示遵行謹奏奉硃批户部知道欽此○○奴才增祺跪奏爲呼蘭等處地畝通行丈竣應自本年一律起　起科以重賦課而裕餉源恭摺仰祈聖鑒事竊照清查出浮多熟地向章不扣三成不交押租當年起科新故夾荒應扣除三成每晌先交押租京錢二吊一百文緩限五年第六年起科前於勘丈綏化廳地畝時曾經聲明若仍照當年起科起限章程辦理則一廳一叚之中先後勘丈苦樂不均請俟統將呼蘭巴彦蘇綏化兩廳地畝通行丈竣再爲一律起科起限等因於光緖十七年十二月間奏奉硃批著照所請户部知道欽此欽遵當經刊刷告示宣布皇仁一體遵照在案查本年三屬地畝業已通行清丈完竣所有丈出浮多熟地新放夾荒均應自本年卽行起科起限以重賦課而裕餉源現在已届開徵除分飭辦理外謹恭摺具陳伏乞皇上聖鑒謹奏奉硃批户部知道欽此○○頭品頂戴湖廣總督署理兩江總督臣張之洞頭品頂戴江蘇巡撫　奎俊跪奏爲查明蘇省松滬兩厘金所轄各分卡委實無可裁併擬請循舊辦理恭摺覆陳仰祈聖鑒事竊准部咨光緖二十年六月十二日奉上諭御史鄭思賀奏請飭裁併各省厘局等語厘捐之設藉濟餉項原屬不得已之舉前因各省局卡林立貽累商民迭經斺令設法裁併不啻至再二三各督撫自應遵照辦理以期上裨國用下恤商艱乃本日復據該御史奏各省現設局卡仍復不少江西厘局多至七十餘處需索留難虚糜耗濫弊端百出亟應再加申禁著江西巡撫及各直省督撫將現設各局悉心籌畫酌留水陸衝要處所認眞稽查嚴防繞越偷漏其餘零星局卡卽著核實删减毋得以無可裁併爲詞一奏塞賣仍將裁定數目迅速覆奏欽此當經恭錄分行江寍蘇州兩藩司欽遵移會各局查議詳辦已將江寍所屬各局卡無可裁併緣由恭摺覆奏在案伏查蘇局籌辦蘇州常州鎭江三府屬厘捐地面較廣東左江右湖四通八逹滬局籌辦松江太倉兩府州屬厘捐地處海隅陸路則華洋錯雜水路則汊港紛歧全賴布置周密期免繞道偷漏該兩局添設分卡自前撫臣衛榮光奏明裁併之後蘇局僅留分卡一十四處滬局二十處非地當孔道卽專查繞越皆係　要之區今若撤去一處卽多一處漏巵伏念抽厘助餉本屬朝廷不得已之舉必須無苛無漏以期上裨國用下恤商艱蘇省各　　分卡前已節次分别裁省體察現時情形再四籌度委實裁無可裁併無可併據蘇藩司會同督辦蘇州松滬兩厘局司道詳請具前來臣等復查該司道所詳洵屬實在情形應請率由舊章以保捐務仍嚴飭各屬卡委員認眞整頓核實稽收倘有需索留難擾累　民情事卽行從嚴叅辦並隨時體察地方情形日後如有可以裁併之處再當斟酌損益妥籌辦理以仰副聖主體恤商民至意除　部查照外謹恭摺覆陳伏乞皇上聖鑒訓示謹奏奉硃批知道了钦此○○奎俊片再本年夏秋之間各屬雨澤愆期高阜田稻多有被旱受傷鎭江府屬之丹徒一縣較各縣爲重而該縣又以南鄕爲甚奴才業將丹徒縣被旱較重緣由於奏報八月分晴雨糧價摺内聲明在案當此海氛不靖籌餉維艱錢漕正供自不容藉口歉收希冀一律停徵奴才已飭該縣將被旱荒田勘明剔出應完錢糧分期詳請蠲緩成熟田區照常徵解不得稍有蒂欠惟被旱較重各鄕小民困苦饑寒情實堪憫業經飭令该府縣查明妥爲撫恤以惠窮黎應需銀兩卽於該縣前存賑餘欵内核實動用造報理合會同署兩江總督臣張之洞附片具陳伏乞聖鑒謹奏奉硃批户部知道欽此○○王文錦等片再虑等所招勇營漸次加增事務日繁在在需人經理兹查有户部主事齊學彬工部主事陳澤霖均籍隸天津八皆謹愼亦能而勞擬請旨發往臣等軍營差遣謹附片具陳伏乞聖鑒訓示謹奏奉硃批著照所請該部知道欽此○○李鴻章片再據山海關道善聯詳稱該關洋藥厘捐光緖十三年正月初九日改歸新關厘稅並徵行令按結造報並照洋稅收支定章按結奏報扣足四結奏銷仍造具收支清册送部奏咨在案兹自光緖十九年十一月二十五日起至二十年二月二十五日止係届第一百三十四結期满因值封河期内未經徵收厘捐又自二月二十六日起至五月二十七日止係届第一百三十五結期满共收船進口洋藥厘捐銀三千四百四十兩除支給緝私局費馬撥心紅紙張房租弁兵住所稅局各房租弁兵衣帽等欵共銀一千七百九十一兩三錢三分五厘連舊管共存洋藥釐捐銀二萬一千三百八十二兩五錢五分釐二毫四絲所有第一百三十四結一百三十五結並徵洋藥厘捐收支並舊管實存各銀數分欵造册詳請具奏前來除將送到清册分送　理衙門户部查照外理合附片具陳伏乞聖鑒謹奏奉硃批知道了钦此○○李鴻章片再上年籌辦晉邊賑捐經臣電商南省義紳設法勸募分咨各省籌欵墊解勸捐歸補以應急需並请在津設局將直隸經勸南捐津捐解晉各欵統歸津局援照前辦晉捐成案刊刷正副實收隨時塡給捐筇一收執分次造册咨部核奬頒照等因奏明辦理在案兹查晉邊賑捐共收過银八十萬一千八百十八兩一錢七分八厘七毫七絲五忽八微均經隨時完收濟賑除專案奏奬銀四萬九千三百兩又分起咨奬三十五萬八千七百七十六兩四錢外尚餘未奬銀三十九萬三千七百四十一兩零應仍查取各該捐生履歴分次造册咨部給奬以符原案據籌辦晉邊恊賑局司道詳奏前來理合附片具陳伏乞聖鑒謹奏奉硃批户部知道欽此○○頭品頂戴浙江巡撫虑廖壽豐跪奏爲匯解光緖二十年第三批籌備餉需銀兩恭摺仰祈聖鑒事竊准部咨光緖十九年十月二十七日奉上斺户部奏豫撥籌備餉需一摺據稱甲午年籌備餉需共摺撥銀二百萬請飭依限報解等语此項餉银廂繋要著該撫按照指撥銀數於來年四月前解到一半十月全數解清毋稍遲逾欽此並准單開撥浙江省銀四十萬兩等因業經先後兩批共籌解銀十四萬兩分别奏咨並將應解各項京餉奏明發商匯解各在案兹據署布政使惠年詳稱在于司庫正雜項下動支銀十萬兩發交日昇昌號商領匯赴部投納作爲浙江省籌解光緖二十年第三批籌備餉需之欵等情詳請奏咨前來臣復核無異除分咨查照並取領匯日期咨納外理合恭摺具陳伏乞皇上聖鑒謹奏奉硃批户部知道欽此 
 
