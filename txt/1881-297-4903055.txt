# 1881 - 297 - 4903055

 

Page 1

 
 
[論回避]  
　　回避之例殊非古意嘗謂古人條告之簡不若今日之煩而一切政事之弊亦果不如今日之多此關乎氣運之盛衰者也古人制禮作樂防僞制姦其於民也尚不嫌其寬博闊略矧在於官蓋庶司百職無非擇賢能而始授以事旣得其人而猶時以不肖之心待之多立制防非恕道也周官計吏首重六法此外不聞有瑣屑之爲而地官鄕老鄕大夫以下直至閶胥比長皆以土著之人爲本地之官以其熟悉地方周知利害使親民事則有之而謂其瞻徇情面因私廢公厚爲之防則未也况乎戚族交游同官一省之謂哉漢世去古未遠雜用鄕官舊制而臺省等官且可辟子弟爲僚屬魏晉以來亦未之攺自唐以後始漸有避忌然亦未嘗明著爲令故回避之例當自前明而開而我　朝沿用明制因而加嚴也夫所以愈嚴其制者固非　朝廷有待人以不肖之心世風日薄變本加厲雖不至有上下交通舞弄文法之弊而人情所難往往格於親族之誼不能事事秉公無偏頗之見耳世俗尋席賢者不免卽有私阿應可共諒然而弊之小者其大者之所由也過之微者其顯者之所基也始雖不過私意之萌下以于求而上以市惠已耳而孰知壞法亂紀之事實根之而起蓋迫乎情之所不得已而遂不顧乎法之必不可干也故除教官專司學校不與地方諸事可以服官本省而且親族無庸囘避外其餘各官卽縣丞典史之微亦必嚴回避之例旣忌本省又不令同官也在　朝廷嚴定此例所以重地方民事也苟不親民事則如鹽務及武職人員與地方官不須回避謂其各事其事彼此無可干耳然而防之愈嚴則其弊滋甚苟在要津卽鹽務與武職何嘗不可照應不能瞻徇哉其爲父子兄弟則猶易𥡳察也若內外親族今之蒙蔽而諱護者豈少也耶其已衭缺者又不難周知也若候補之員今之規避而遷就者又豈少也耶前者御史奏請整飭吏治嘗舉此以爲言部議屢次行知　諭旨再三嚴飭而如安徽吳修敳吳承恩一案必待有人專奏而始由督撫查明具覆何也然猶多所回護也以爲叔姪兄弟則曰無服而族遠矣以爲甥舅中表則曰疏遠而從堂矣其報捐之時先知有宗族親戚現居顯要將來到省必可攀援或有同鄕之人知其支派系屬者懼其發覺則先將履歷中三代名民更換一二以爲後日辨白之據是雖有人知之有人發之而亦不難於彌縫也且捐例旣開報捐之人不必盡有求仕之念其在家鄕讀書不成學買不就父母以其無可位置乃鑽謀族戚之顯遠者費數百金而求其照應其有不之族戚所在之省分而將誰之乎定例凡族戚同官一省應令官小者回避原以杜攀援于求之路而孰知曲徑捷趨者乃恬不知忌也昨讀樓玉圃給諫一摺舉現在官常積弊以同通委署知縣爲首重而應回避不回避者次之竊謂干犯定例固爲本員之咎而𥡳察之權全在督撫現在各省人員衆多現任之外候補動至數千矣終年不得差委者名則見之手版人則未接公庭苟逐一清查非惟難於周徧抑亦近於多事而且品級小者其有所攀援而來非現任之司道卽候補之道府現任司道督撫固當曲徇之卽候補道府旣爲戚族所攀援亦必躬當闊差始有照應而謂督撫能不委曲周全者哉夫是以𥡳查之難也或曰干謁之風旣行京中大老樞部諸公林下巨紳同年世誼茍覔得八行書無不濟事卽使同官一省無有可靠之情面而鑽營謀幹亦殊易易何必於回避一事獨嚴其禁不知鑽謀差使一人有一人之情苟所以謀者與吾上司不相識焉則雖謀而仍屬無益若明明吾之上司而爲吾之私人則始終倚之無不得當之日矣且使不爲厲禁而植黨分門其害伊於胡底也故曰嚴回避之例非　朝廷之待人以不肖也獨奈何　朝廷不以不青待人而人偏自處於不肖何也噫世風日下雖法令無權徒見泯泯汶汶而無所底止也 
[捐資修廟]  
　　○杭垣登雲橋直街之二聖廟本係該處社廟所奉二聖卽唐時張睢陽之偏將南將軍霽雲雷將軍萬春論二公忠魂義魄原當享祀千秋但不知因何立廟於此願前燬於兵燹肅清後爲箔業砑業捐資重建外而殿庭堂廡內而井湢庖廚數年以來均已齊備但餘行宮內殿兩處禾建而神像亦僅有坐像無行像居民以爲闕事該社有某姓夫婦家計殷實惟年歲俱近五旬未有子女往往顧影自傷去年夫婦同往廟中竭誠求疇謂如得有子當爲獨造行宮以答神佑不意今夏果慶弄璋夫婦喜極亟爲酬神之舉爰卽鳩匠規基不日將開工營造且更不惜多金雕刻行像兩座供奉行宮現欲迎像入廟通知各社先期置辦一切儀仗捐資分造定於八月二十五日開光後卽行出殿先朝北闕次遊各社繞道而返是日遊觀士女頗覺塡塞街巷也 
[嚴拿搶火]  
　　○前報所登杭垣枷犯遊街一節嗣悉該犯本枷示鼓樓之下後經其黨託爲探視私授以小銼刀該犯遂將銕鍊銼斷至夜深脫枷而逃幸局中得信四路追緝仍卽獲住現於宗陽宮門首以巨木釘樁將各枷犯繫於樁上手足皆爲拘牽防其逃也杭垣入冬以後搶火之風最盛局憲頒發嚴諭徧貼城廂使匪徒知所歛跡其告示言言切實且中竅要兹特附錄如左　督辦浙省保甲巡防總局司道爲出示曉諭嚴拏究辦事照處省城地方人烟稠密坊市如林火患亦所難免查歴來失火之處每有不法之徒三五成羣不約而集乘人心胆裂之際擠入人叢陰圖搶奪或佯稱帮助入室攫搶公然吆喝而山者有之或業經本戶自行救出之物輒於地所邀集而奪之者甚至離火較遠本可獲全乃屋舍無恙而資財先徑搶散者亦有之種種險惡滅絕天良深堪痛恨上月祠堂巷失愼延及黃姓玉作被搶多贓隨經本司道密飾訪拏已將乘機搶奪之周寶山及知情窩贓之陳阿六先後拿獲起出原贓訉供不諱在案除原贓給主具領並將周寶山等分別從嚴處治外合行出示曉諭爲此示仰居民鋪戶人等知悉自示之後如遇地方失愼無論白畫昏夜務須互相保護極力救援倘有不法之徒胆敢乘機爲害爾等卽呼集街隣地保併力擒拿捆送來局以憑儘法懲辦决不稍寬爾時本司道亦必親至火場督飭員役四面查拏務期有犯必獲毋稍幸免以儆貪惡而衛閭閻至該處地保如有助勢分肥及協拿不力知情不首等弊察出一併重究不貸各宜凛遵毋違特示 
 
 

Page 2

 
 
[浙撫大閱]  
　　○浙撫譚中丞由紹興而至寍波於上月二十八日黎明入城假校士舘爲行較小憩片刻卽臨大校場閱兵午後閱畢回轅拜客次早至小校塲閱各官騎射畢卽乘輪船到鎭海查閱砲臺再至定海云 
[寍郡辨志文會四月分課案]  
　　○漢學超等　朱逢甲于　趙樹風楊魯曾葛士濬張鼎龢孫傳鳳何宗鎬張鴻桷黃維瀚　特等　趙廷謨許克勤計克讓黃炳煥范多瑛黃家橋陶慶增杜友仁劉晉春范彭壽○宋學超等　葉秉鈞黃家橋方岳年陳達燦劉孝思朱逢甲黃繼翰胡昌年張世訓鄭志　特等　黃炳煥陳巨網朱麟書章紹洙董道南范彭壽陳貞賢王家岱沈重光丁煥采○史學超等　朱逢甲葛士濬葛鵬飛周保珪秦在鎔范彭壽葉秉鈞黃維瀚陳貞賢朱麟書　特等　戴礽金兪振鏞林植梅馬辰琯張鵬翔董親埴范介福謝輔熿張善煒方葆○算學超等　虞雲鵬林植梅杜瑞清盧連鵾何德清王珮璐張　方內南毛震曹辛　特等　董佑堂沈春元周毓英沈家駿救賛揚趙廷謨胡燿李炳韋錢鳳岐○輿地超等　黃維瀚秦在鋐鄭志楊魯曾朱逢甲孫貽穀葛士濬王亨兆鄭遵備虞景璜　特等　朱麟書王亨彥胡昌年鄭繼僑黃家岱王兼三陳鳳洲范介福鄒宸笙張鴻桷○詞章超等　張美詡章紹洙錢鳳翰胡昌年張世訓楊家驤梁秉年鄒宸笙葉祟楣于亮采　特等　勵振鑣陸祖恩阮縵昌張　李雲璪鍾俊英諸有光劉德崇朱逢甲武家駿 
[寍郡辯志文會九月分課題]  
　　○漢學　從革作辛說　何以舟之解　掌官中之政令解○宋學　問說　克已復禮解　述黃文潔先生學派○史學　穆生辭楚論　周書附蕭詧傳說　問　國朝經濟家著述除書目所列外應補何人○天文兼算學　地轉之說非始於西人說　問十八年爲太陰交周一終地球上日食約四十次中國所見不及十次能推其理數否　有礮百尊用藥千斤大礮每尊四十斤中三十斤小三尊合十斤問大中小砲各幾何○輿地　宅西曰味谷解　問夏禹山行泥行所乘諸書不同何者爲正　問禹貢兗州說文惟　洺二字無兗字或謂从　字得義當从　作兗或謂卽洺字變體當从允作兖兩說若何○詞章　宋玉悲秋賦以天高氣清草木搖落爲韻　國潮駢體文源流說擬東坡樂府三章限原韵　上堵吟　野鷹來　襄陽樂 
[定海命案]  
　　○定海衢山民人近爲爭奪田地兩造械鬥以致共傷六人當經邑尊往騐收屍兩造皆各執不遵甚至與官爲難邑尊無奈回署後星夜上郡面禀道憲瑞觀察當委鄞縣秦司馬往騐亦不能查獲凶手於是瑞觀察親率緑頭勇數十名乘超武輪船前往彈壓兩造始遵憲諭各具結收殮瑞觀察回至半途船觸礁石幸所損尚小因恐再致失事由定海換坐伏波兵船回署然受驚已不淺矣 
[鴨羣盡斃]  
　　○蘇郡日來疫氣彌甚不惟大小人口疾病死亡不可勝計卽雞犬之類亦復時有殪斃尤又異者洞涇河中甲乙兩姓網船畜鴨數百頭䙰䙕成陣該船每放之陂塘聽其以泳以游自飲自啄暮則擊楫鳴榔一呼畢集日以爲常前月二十八日兩船驅鴨入河但見中流飄蕩散不成行未幾奄然斃菸水面撈而出之無一生者疑其水有毒物舉網搜捕竟日亦無所見人以爲疫氣之所感云 
[照錄嚴佑之明經以工代賑書]  
　　○滬上諸善長大人閣下昨接還雲敬聆一是承允募製綿衣褲四千條現在合之洪都轉捐助一萬件弟處發做三千套計冬衣一項約可勉强數衍矣此皆賴大君子預爲籌備不致臨時局促感仰無旣冬賑事戶口雖照初賑稍有加減亦均一律查齊各塲四萬餘口普賑一次仍照每大口千文需錢四萬餘串有尊處與津蘇解存一萬三千兩揚地可集一萬串計所缺亦不甚鉅足以仰副諸公飢溺之思至救命墩一事沈穀翁太史來函一一如我心中所欲言讀之尤深感媿上䇿莫如建隄而限於資力姑先築墩誠不得已而出中䇿也敢更爲諸大君子詳言之查自呂四至廟灣通長一千二百餘里統建長隄需費百萬固覺願大難償而其間擇要以圖惟東北隅最爲吃緊查伍祐新興至海州一帶百數十里卽今年大遭淹溺鹹潮內灌之處先築一隄約費十萬金如果能成實爲洛海全地首功利賴萬世足與范公隄同垂不朽此外迤南直至呂四各塲將及千里每間一里築墩一座以備人民牲畜潮來奔避但墩欵每座數十金猶可散募隄工則非有大福德大力量者何能一人獨任而成此千古令名弟僻處䢴江耳目所及實罕見此景星慶雲尊處爲冠盖輻輳之區不審有薛公度量之偉人呵以踵門彈鋏否此則可遇而不可求盡人事以待天命者也弟甘內須回鎭局一轉擬順輪赴滬藉親大教而商良䇿不盡欲言諸俟面罄此請德安弟嚴作霖頓首八月二十四日 
[捕房演戯續述]  
　　○前晚法工部局大自鳴鐘裝點自來火燈演戯宴客當日列報是晚七點鐘時先燃園中樹枝上所懸之紙燈早已明如白畫而地火各燈誠恐氣力不繼至八點鐘時始行燃點于是琪花火樹高下爭輝西士女約伴而往紛紛上石扶梯觀玩華人之往者雖衆無如大自鳴鐘馬路上東首於福馨樓茶肆前西首於新街口俱用西捕攔住手持短棒驅逐閒人不容瞻矚稍不留神卽被敲撲阻人興致似不近情也 
[下旗信息]  
　　○咋日本埠之美國領事公館見下半旗本館探訪緣由聞因公館中之寫字西人自盡係前日下午不知因何事故潜自用刀割裂脉門隨卽斃命云 
[修橋募捐]  
　　○本埠老八仙橋本名聚金僑爲周涇一帶往來要道初係石橋毁於兵燹嗣則攺建木橋玆木料朽壞該處之舖戶居民正議興脩却又坍卸石脚以致行人繞道於是同人急爲籌欵仍換石面重建業已禀請莫邑尊出示鳩匠開工務求堅實其經費尚虞不敷須倚衆擎之力詎知已有無賴輩冐名募捐同人察知尚欲查究至其收捐由經事人給三聨單收據以備將來徵信是則實心辦事利勅無窮矣 
[情乖傷命]  
　　○本邑人某甲能西語曾在西人處生理與蕩口大姐名阿王者拚識爲日已久情似漆膠惟甲性好狎邪隨處尋花問柳顧慮毫無西人屢戒不悛因以辭歇然仍不攺所爲甚至將阿王衣飾典押阿王賭此情形遂懷異意乃另拚某乙而瞞甲移往城中北張家弄內僻處名井堂頭地方賃蔡嫗之屋以居甲憤阿王之背已而逃也日夜找尋意欲一洩怨氣前夜八點鐘時得遇阿王於路在北張家弄扭住厲聲問欲往何處究匿何所阿王不答甲又扭住詰問仍默然甲便取出手鎗向之開撃阿王受傷臥地甲又持鎗向阿王左袖中開放一下始問阿王但說阿姊不好了某氏詢問緣由阿王已不能述矣該氏卽將阿王舁送歸家急請傷科醫治謂不可爲旋卽氣絕經其房東鳴保報縣請騐聞阿王年二十八歲家中尚有結髪夫及翁姑以上情形係得諸外間傳說是否如是容俟莫邑尊駭訊後再行探錄 
[殮屍類誌]  
　　○本城馬姚弄東首郭家橋上於前晚八點鐘後有人見栅欄上縊死一人年約三十餘歲經該圖地保報堂騐得並無傷痕的係自縊又未訪得屍親無從知其名姓及自盡緣由卽由堂收殮發壇云又前日午後有一小車夫推坐客至西門行至法馬路南四明公所左近該車夫忽然血冐從口噴出坐客見此情形下車𨓜去該車夫旋卽倒地途人撫之體已氷矣亦由善堂收殮云 
 
 

Page 3

 
 
[光緒七年八月二十七日京報全錄]  
　　宮門抄○上諭一道錄前○發抄　旨五道○御史李　奏爲請　旨嚴禁摺子○又　　　請　㫖夾片○河督李　奏秋分節黃河修守平　穩摺子○東撫周　奏請開復知縣原官摺子○大臣景　奏遵案請調官員各緣由摺子○○　　榮　奏爲奏　聞夾片○八月二十七日理藩院鑾儀衛光祿寺正藍旗値日無引　見○靈中堂等前往　東陵請　訓○會同龢由　　　回京請　安○成都將軍岐元到京請　安○記名總兵錢玉興謝　恩○特衛處奏泒附近隨行之王大臣　泒出怡王夫顏　　　　　　　　昌啓泰○順天府奏第一百十次忠義局請卹○召見軍機○發抄　劉長佑等奏迤東道崇繕等委署糧儲道等篆奉　旨知道了欽此○又補用道魏鼎薰委辦東川銅務奉　旨知道了欽此○又候補直牧凌應梧等署宜威牧等缺奉　旨知道了欽此○又具奏糧兵請旌奉　旨着准其旌表禮部知道欽此○李文敏奏燒造大運磁器件數奉　旨該衙門知道欽此　○○四品銜河南道鑒察御史臣李　荃跪　奏爲湖南州縣勒索陋規設立私牢請　旨嚴禁以甦民累而戒貪殘恭摺仰祈　聖鑒事臣惟親民之吏州縣爲先獄訟之中人　爲　湖南　　奴僕厚民素畏官乃州縣於命件到官多方勒索卽如新化一邑遇呈報命件先令兩造繳下廠費多者制錢數百千少亦目數千手　灌請騐下鄕時吏胥賤役均乘坐輿馬動至百數十人悉由事主供給而搭廠塡格點單投到諸費復一一取盈如兩造皆係貧民則　及親嚴里　　　爲放野火故有人命兩家空野火三十里之諺致寃未伸而家已破或案已結而人猶羈甚至鄕愚無知往往輕生自戕圖　　蒙　　　　　　而眞正命案或轉以畏累私和殃民沈寃莫此爲甚並設立東班房西班房快班房私牢數處各分內籠外籠凡因事候質悉繋其　　　　　備諸楚毒遇夏令穢氣蒸　鬱斃纍纍間有一二清愼之員而丁役朋比爲奸積弊相沿未聞禁革且差役人多妙橫基無省官役　不下三二千人每案簽差少者七八名多或十餘輩良懦鄕民恣其魚肉前降調撫臣憚世臨深悉此弊札飭各屬除匪盜重　　　　一票一　　　該撫去官縱役如故新化如此他邑可知相應請　旨飭下湖南撫臣嚴革命案等陋規平毁私牢汰除蠧役倘敢陰違陽奉卽　撤奏並　　　督官失察處分以儆官邪而重民瘼庶政平訟理閭閻不滋擾累矣臣愚昧之見是否有當恭候　訓示施行謹繕摺具陳伏乞　皇太后　皇上聖鑒謹　奏奉　旨已錄　○○李郁華片　再向例道府等官起復投供聞吏部開軍知照軍機處請　簡者惟　　　一等　　　　　外官煩缺調煩卓異人員此外　特旨簡放道府並　特簡遺缺道府至起復時聞軍機處向准進單而吏部則有親照者不知照者　　　　特旨簡用人員辦理兩歧似不足昭平允擬請飭下吏部於此項道府無論所補何缺於起復時一體知照軍機處開單進呈候　旨照用　道府煩缺調煩卓異人員聞吏部雖知照軍機處而軍機處向不進軍轉致得缺無期似辦理亦未能畫一可否飭事機　三例進軍　　　開州縣煩缺人負之例仍發原省補用如此一轉移間庶以禮去官者不至向隅而章程益昭畫一矣謹附片具陳伏乞　聖鑒謹　奏奉　旨已錄　○○頭品頂戴河東河道總督臣李鶴年跪　奏爲節交秋分黃河長水漸消兩岸險要工程一律修守平穩恭摺伸祈　聖鑒事竊臣前於閏七月十七日將白露節前沁黃水勢迭漲搶辦各應險工稱定並因經費不敷請添撥節省防險銀兩緣由恭摺陳奏在案　半月以來萬　灘來源未報續漲惟武防沁河復于聞七月十四日陡長水一尺六寸十九日自丑至辰續長水五尺七寸雖在前水潛落以筆而下　　　浩蕩上南廳榮澤壩並中河廳八九堡自伏秋河勢坐灣南臥舊工新生屢經臣與開歸道督率各廳營先後竭力搶護獲復無盡此次來長　　又形吃重幸料物錢糧預先籌備員弁兵夫齊集工次得撒手赶辦悉臻穩定其餘南北各應臨黃工段因秋水搜　遇　　多經深　雖　　分別緩急相機節愼廂修現俱高整日來長水漸消各工平穩勘明續廂掃工業已盤壓穩實者係南岸上河廳屬鄭州上　頭　　　　順提十六掃至三十四掃係光緒三年停修又下汎九堡順堤頭掃上首掃工十二段係光緒四年緩修底料俱形朽腐未長　　　　　　　　　補還新掃二十一段中河廳屬中牟下汎六堡順堤二埽至六婦又九堡托頭埧頭埽至七埽共埽十二區均係光緒六年緩修　　　　　　秋後河水迭長猛溜逼刷致各該埽匯榻凈盡赶卽按段補還下南河廳屬祥符上汎十七堡挑水壩前壩工五叚光緒六年緩修　　　　　　下首第二道靠前埽工六叚係光緒五年緩修底料俱形朽腐黃水溜注各舊處先後脫胎匯刷凈盡補還新埽十六叚以上各工匠　一語　辦理悉合機宜抵禦河溜得力惟時屇霜清尚有二十餘日恐河勢復有變遷仍當督率在工文武各員上下周密巡查實力防護以無力保　　瀾仰紓　宸厪所有節交秋分黃河長水漸消兩岸工程防護平穩緣由理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○新授漕運總督山東巡撫臣周恒祺跪　奏爲知縣未完漕糧現巳完繳清楚懇　恩開復原皆恭摺摺仰祈　聖鑒事竊照候補知縣徐宗襄前在平陰縣任內經徵光緒六年大漕並豆麥攺米薊糧行糧等項共一千三百八石四斗九升一合九勺　　　　　　　經臣先後奏請摘頂並革職嚴追各在案臣督同司道各員節次從嚴催比該員自被參以後深知愧奮卽將所徵平陰縣光緒六年　漕並豆麥攺米一千四十三石三斗三升四合三勺薊糧米六十九石行糧米一百六十六石一斗五升七合六勺全數隨項交兌經督糧　　　　節帮暫行存儲俟本年新漕徵起搭運赴通交納現據該道陸仁愷會同藩司祟保詳請開復原官前來臣查該員徐宗　徵上　　　　　　誤於前一經叅革卽行全數繳清尚知愧奮於後自應淮予開復原官以昭激勸合無仰懇　天恩俯准將前署平陰縣候補知縣　　　　　　摘頂曁革職處分一併開復出自　鴻慈 
 
 

Page 4

 
 
謹恭摺具陳伏乞　皇太后　皇上聖鑒訓示謹奏軍機大臣奉　旨着照所請該部知道欽此　○○奴才景瑞跪　奏爲恭辦奉安事宜設內務府官兵丁役遵案分別揀調升補以供要差恭摺仰祈　聖鑒事竊照恭備普祥峪　定東陵永遠奉安名項事宜奴才前曾會同守護公等繕摺開單具奏奉　旨該衙門議奏單併發欽此欽遵現惟禮部乖衙方抄錄會議原奏咨行道辦除奉祀禮部八旗各項司務另行會同守護公等具奏外伏查內務府應設官員兵役係奴才專司自應遵照成案辦理溯查同治四年恭備　定陵永遠奉安內務府應設郎中管領等缺經前任內務府大臣文謙奏請揀調差務熟習郎中等員以供要差光緒五年恭備　惠陵永遠奉安內務府應設郎中員外郎等缺奴才曾經援案陳請奏調各在案現在恭備　普祥峪　定東陵奉祀事宜內務府應設郎中一員員外郎一員主事一員內管領一員茶膳正各一員筆帖式二員茶膳香燈拜唐阿十四名領催閑散拜唐阿三十名掃院人一名樹戶二十名均應照數揀補以供勢事除前山挑選荼膳拜唐阿領催閑散拜唐阿二十九名現准內務府總管知照已奏准將荼膳三等侍衛祥　德寬等二員併荼膳拜唐阿十二名撥調當差其餘各缺仍由奴才照案辦理所有　普祥峪　定東陵內務府應設郎中等員遵案擬調以資熟習差務奴才詳加揀查前因守衛　萬年吉地曾經將郎中德衡額內管領德伶額奏請分司兼管以專責成今擬請將郎中德衡額內管領德伶額筆貼式慶伶玉新調補　普祥峪　定東陵應設郎中內管領筆貼式各缺俾資熟手其餘員外郎主事等缺奴才照章揀選應升之員咨送總管內務府帶領引見現請揀調之郎中內管領銜缺相當請照案毋庸咨送引　見該官兵等應支奉餉米石於奉安前核算起支應給房間地畝照章撥給如蒙　允准奴才遵照分行各該衙門查照辦理謹將遵案請調官員各緣由繕摺具奏伏乞　皇太后　皇上聖鑒謹　奏軍機大臣奉　旨該衙門知道片併發欽此○○榮毓等片　再查前因恭辦　萬年吉地守衛各項事宜曾請將原設看守激桶官捕津貼照常支領作爲守衛官兵値班口分紙燭柴炭之需以期保護工程經戶部等衙門議准照章支領在案今　普祥峪　定東陵恭備奉祀事務所有原派守衛之八旗內務府綠營官兵仍令照常値班以期周密擬俟工程十年保固限滿再行酌量裁减以重守護謹附片具　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
