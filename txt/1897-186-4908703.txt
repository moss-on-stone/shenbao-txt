# 1934 - 186 - 4908703

 

Page 1

 
 
[新印大字本子書二十二種增附鶡冠子告成[  圖書集成局代啓] ]  
　　二十二子爲秦漢古本文　深奥稽古之士靡不涉獵行于世者以杭州局刻本爲最　惜卷帙繁重定價甚昻寒士力有未　徒興望洋之感近時坊間所行石印本字跡細若　頭全部僅八百餘頁今二林察主人覓得初印善本倩本局用大號新字排印成書以公同好體例悉照原書計共一千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[新印註釋大字本十子全書告成] [  圖書集成局代啓]  
諸家子書類多雜覇之術學人濡染漸開縱横捭閭之風明東林所選諸子中之極純正者老子莊子荀子列子管子韓非子淮南子文中子揚子鶡冠子十種刊爲十子全書以敎後學法至善也今二林齋主人覓得初印註釋善本倩本局用大號新字排印成書裝釘十六本每部實洋二元蘇州錄蔭堂上海文瑞樓蕪湖汴梁文苑山房出售 
[讀宋侍御奏請釐定襲職章程疏書後]  
近讀邸鈔有宋侍御伯魯奏爲襲職人員弊端百出亟宜釐定章程以挽世風而重名器一摺讀竟乃歎中國近日之人心詐僞罔上營私一何至於此極也中國之所以勝於他洲各國者以立國久遠數千年來推爲聲明文物之邦也所以謂之聲明文物者有其名必有其實有其文必有其質若何而培其本焉若何而厚其基焉固非徒以冠裳揖讓詞章潤色遂足稱爲聲明文物之邦也昔漢魏相諫宣帝伐匈奴稱其年子弟殺夫兄妻弑夫者凡二百二十人以爲大變於出兵非宜可知中外盛衰之殊華彝消長之故不在甲兵之强弱不在財用之贏絀亦不在政治之興廢人才之多寡而在世道隆污人心厚薄之判也夫國家於陣亡人員後裔之給世職也所以卹忠義之子孫而示天恩之優漽者典至重也查例載緑營人員陣亡者提督給騎都尉兼一雲騎尉總兵給騎都尉副將以下經制外委以上俱給雲騎尉襲次完時俱給予恩騎尉世襲罔替候補人員陣亡照實任官階議給世職又未經就職之舉人恩拔副歲優貢生及廩增附生並報捐之貢監生如隨同官兵打仗陣亡已奉旨從優議卹者均照外委陣亡列核辦是苟有一命之微無論實缺候補曁未入仁途之人苟能執于戈以衛社稷一旦効命疆塲無有不得與於恩卹者又况例外變通又有軍營立功後積勞病故者亦照陣亡例卹襲而凡遇賊殉難人員亦得以斯例論是雖名不隷於軍籍身未罹乎死綏而苟能慷慨從容駡賊死難則與陣亡將士無異至其承襲次序則先儘嫡長子孫再及嫡次子孫以至庶出子孫如無庶出子孫許令弟姪應承繼者承襲此國家之定制也我朝順治康熙雍正乾隆時武功之盛載在史册一切書勲頒卹半屬遼瀋舊家從龍後裔其有漢人之膺異數者大都西北各省將士而於東南吳越之邦則罕聞而僅有焉卽嘉慶時之平教匪道光初之定新疆漢人之得卹典者亦少惟咸同年間粤逆變起首尾十五六年始竣兵事當時各路統兵大臣旣以出力陣亡人員據實入告又恐或有遺漏也事後順天府及各省均設忠義局委員督理延紳采訪歴觀順天等局奏案已逾百數十次而猶未已亂後至今已閱三十餘年而各省之局猶未盡撤於是東南各省人民之得襲世職者幾以萬計嗚呼可謂盛矣此其中名實相副者固多其有後嗣無人或貧窘乏力以致潛德之幽光久而未闡者亦不乏其人而如侍御所稱希圖爵祿之人藉陣亡同姓之名冐認伯叔以襲世職甚至假報陣亡呈請奏卹更有扶同揑飾貪賄出結之弊聞亦所在多有且不止如侍御所稱各地方衙署書吏朋比爲奸勾逋部吏查有陣亡世職久未承襲索賄多金賣與同姓之人揑造宗圖册結朦混得襲者更有襲職子孫貧困無聊自將所襲之職售與同姓之人此人旣出鉅資得其飭知部照居然名其名而職其職父其父而祖其祖在此等人罔上營私及其里鄰親族知而不舉固各有應得之咎卽以出賣襲職之人而論堕忠義之家聲是謂不孝忘優渥之國典是謂不忠且旣應襲職卽是有職人員而爲此知法犯法之事罪應加等或者在鄉曲僻遠之處偶有此風而在通都大邑尚未有尤而效之者故侍御之疏未及此弊乎然而中國世道之微人心之變不知伊於何底有心人能無獨抱札憂哉 
[土希近狀]  
　　本月初八日倫敦來電云土耳其與希臘交兵之後各大國使臣移書理勸土廷堅不依從恐此後更將釀成大事也目下各大國使臣互相商議弭此兵端某日英國外部大臣在上議院宣言於衆謂此事之所以遲遲未决者實係土人於理未洽如此蠻悍無理勢必羣情不悅指摘交加大約不以兵力壓之此事終難了結矣 
[比國禁賭]  
　　西字報云近日比利時國邊境與法國毘連之卡希氣油痕埠有一巨室日集男女數百人以巨金賭博事爲比京捕路滑息路諸官訪悉立派憲兵數十人僞爲市人一擁而入賭徒異常驚駭咸自高樓跳出有傷其體者有氣絶倒地者旋捕獲女賭徒十二口男賭徒一百十七名塲中供役使者三十名官判每人罰銀錢一百夫辣痕苦按一夫辣痕苦值小洋銀三角數分 
[學校宏開]  
　　日本東京日日新聞云西京大學刻已落成以專門學務局長木下氏兼攝總長之任其中科目分爲法科醫科文科理科工科省農科 
[高開商埠]  
　　前日上海英總領事署接駐京英欽使署來電内開頃接高廷公文謂西歴十月一號准開鶴浦及濟物浦爲各國通商口岸按之輿圖鶴浦爲江原道所轄濟物浦爲京幾道所轄物其音譯從西牘不知有何訛誤否也 
[塡修石路]  
　　京師訪事人函云津蘆鐵路目下將次告成京師永定門爲入城衝要之途石路失修已久鐵路工匠爰照西法之碎石擬合洋灰將石縫凹處塡砌堅固自城外關鄉北至城内壇門一律平坦其堅硬過於石砌而經費亦不甚鉅是誠美法也 
[察院祭橋]  
　　京師訪事人函云各處街道溝渠年久未濬以致水路不通時有積潦之慮督理五城街道察院現在雇役濬穵已修至永定門内壇牆下一帶明溝惟此溝通於天橋下必須將橋甕積土開通水道方能通暢五月廿八日街道衙門吏役人等在橋旁恭設香案請察院親臨致祭本城司㘦官役皆先期至彼伺候云 
[日東客述]  
　　日本東京日日新聞云俄國異姓王爵吳克氏於東歴上月二十一日淸晨七點鐘時自上海乘神户丸至長崎○七年前日廷籌措巨金經營烏辣其啞港船塢大約東歴本月下旬可告竣矣○日本新就佐世保鎭守府創築船塢核定經費銀十一萬九千餘圓○本年本部省調學生二十餘名赴英美德法諸國 
 
 

Page 2

 
 
[日本雹災]  
　　日本友人來信云東歴六月二十一日午後六下鐘時長野縣屬信州南佐久郡野澤中瀨等處忽起狂風雷聲隆隆急雨驟至繼之以雹大如盌小如豆中瀬平賀野澤等村損壞房屋二十六所半毁去四十四所死五人傷七人牛馬之死傷者不計其數桑葉大小麥受傷更甚亦臣災也 
[舊疾已痊]  
　　日本外務省大臣大隈氏名重信者當八年前曾遇剌客傷其右腿後經醫生鋸去易以義足然終不適於用每逢梅雨其鋸　處腦氣筋必墳起發痛今歲舊疾復發因往早稻田私邸静養刻漸告痊遂於東歴本月二十一日返霞關官舍并以義足製作不甚合法遂於上月二十七日乘郵船赴美國之便另購義足以便延名醫接續俾得運動咸宜按義足卽滬諺所謂木脚也 
[方伯回旗]  
　　鎭江訪事人函云前任江寗藩司瑞茀侯方伯解組後慕平山風月之勝於客冬携眷到揚小住數月兹聞方伯　擋一切於日前由揚起程挈眷回旗初三日上午憲舟駛抵京口停泊六吉園碼頭鎭城文武各官聞憲節遙臨咸赴江于恭迓旋方伯命駕登岸往文武各衙答拜鐘鳴七點卽附招商局江寛輪船順流而不取道滬瀆然後換輪航海北上 
[委員購地]  
　　漢口訪事人函云漢口通蘆鐵路以通濟門爲發軔之始至黄孝應三邑腹地亦爲鐵路必經之區兹督憲張香濤制軍已札委候補府龍太守擇地購買矣 
[杭綢增價]  
　　杭州訪事人函云杭綢一業生貨如羅紡官紗等物随時增减若寗綢線縐則於六月初一日酌定價目分刊行單平時不能漲跌現因絲價昂貴故公議每尺酌加二分 
[維持風化]  
　　浙省新立租界尙未成市而拱宸橋西則已非常熱閙道憲以在租界之外巡捕不能管理而宵小混迹時有所聞因添設巡防局委員程大令雲驥爲總辦大令奉札後當卽開局帶同差役四處巡察立拿賭攤二起各責二百板枷號示衆晚間又查得某茶館有女唱書二人在彼彈唱淫詞豔曲立拿到案各掌頰五十下次日押令遊街又河埠有妓船數艘亦擬往拿詎已得知消息潛蹤而去矣○大憲又以地方遼闊巡察難周爰添設分巡一員委候補從九品涂少尹宗藻充當是差 
[稽查絲稅]  
　　杭州訪事人來函云浙省捐項向以絲綢爲大宗現在新立海關凡運往出洋者由關呈報稅餉沿途無須抽納釐金道憲深恐商民有避重就輕之事特委候補同知朱司馬錫傳會同稅務司稽查絲綢捐項蓋恐有偷漏之弊也 
[歡騰細柳]  
　　安慶訪事人函云撫憲鄧小赤中丞蒞任以來諸事整頓而於營務尤極認眞凡歸標候補將弁向有月課之舉今已停止久未舉行中丞恐各將弁習於間散未免髀肉重生遂札飭三營主令將候補無差各員每營挑選五十名造册送院以後每月課試如技勇超羣得列前茅者以差委給之上月二十八日中丞親臨演武廳考試城守營候補將弁三十日較閱練軍左營本月初二日校閱右營每弁各演三槍如中全紅者另有奬賞從此各弁有此進身之路﨣﨣武夫無不歡聲雷動咸頌中丞之德澤云 
[瀛眷赴申]  
　　鎭江訪事人函云正任常鎭通海道呂鏡宇觀察奉命入都召對事竣簡放德和兩國欽差大臣惟觀察之瀛眷尙住鎭江道署月之初四日觀察由京發電至鎭命瀛眷先到上海候往外洋初六日下午憲眷乘招商局江永輪船東下逕赴申江瀕行鎭城府縣各官員均至江于恭送 
[勘佔官地]  
　　南市十六鋪橋大栅東邊一帶房屋業已一律拆除至十六鋪橋橋面亦須加闊數尺無如街面窄狹殊難開拓現由馬路工程局委員朱森庭明府查知橋栅西首尚有官地數厘被城内葉姓侵佔租與陳恊豐張大成開設水菓店爰咨請上海縣黄愛棠大令派令丈量基址繪圖存案着卽讓出官地與養和樓茶館相齊俾車馬往來不致有窒碍之慮大令於昨晨九點鐘鳴騶出大東門至大碼頭工程局中小憩旋偕朱明府往十六鋪橋履勘一週明府與大令一再會商以馬路將次告竣務須催令遷讓以冀速成 
[邑宰騐屍]  
　　命案送縣已紀報端昨日午刻黄大令帶齊原被書吏刑仵人等命駕至楊樹浦巡防局與局員李二尹茗談逾刻復赴華順紡紗局拜會總辦盛荔蓀觀察然後赴松壽里屍塲旣升公案地保黄曉山禀訴前情大令問陳三喜如何吞烟身死爾身充地保諒已查明黄保禀稱此事小的初實不知迨陳已死陳妻應氏投巡防局控告始由小的查明事緣陳拾得華順小工頭目毛阿生所失金約指毛聞之以洋銀八圓將約指贖取事爲巡丁高茂林所悉向陳訛詐初次被索取洋銀五圓二角繼又强索二圓陳不堪其擾因之吞烟自盡大令𠮟令退出轉詰應氏所供大略與黄保從同并稱丈夫拾得金約指物主酬以洋銀八圓被高强索五圓二角其餘已買竹布衫褲無復餘存未幾高又紏人强索並稱如無錢鈔可將身上竹布衫褲褫下因之丈夫情急吞烟叩求昭雪大令飭傳同居之劉楊氏及左鄰陳樹華到案謂楊氏曰爾與陳同居此事必能知底藴供稱小婦人雖與合居然日往紡紗局做工故此事並夫聞知及昨晨見陳已死始詢知大略樹華供稱小的不知其細旋有死者之從兄楝雲梅投案訴稱從弟三喜被逼吞烟身死父母年皆花申刻在揚州府屬江都縣原籍如聞惡耗定不肯與之甘休應氏之父應莫喜投案訴稱女婿業已死身女兒尙在青春如何度日叩求大老爺伸寃大令命仵作將屍舁甘如法察騐良久唱報死者周身並無損塲用銀簽探其喉現黑色確係吞服洋烟受毒而死大令飭黄保向華順局乞取施棺爲之收殮著應氏及雲梅莫喜三人具領復諭應氏曰本縣刻已騐明實係服毒而死如今死者不能復生爾等不必羅唣本縣定將高重辦也隨諭令差役將高帶回並拘毛阿生到案嚴訊訊畢報時鐘針已指二點五十分遂命駕而返 
[盜犯過堂]  
　　戳死脚夫盜犯喬根生張愛勛陳阿二朱阿海等四人先後訊實前日寳山縣沈大令上海縣黄大令著將各犯從獄中提出親自押赴道署請爲過堂劉康侯觀察隨卽升堂兩大令在案傍站立繼由縣署招書將原卷供口呈案觀察接閱之下命將陳朱二犯帶至案下令招書將口供朗誦一通觀察遂照供單對問陳朱兩犯供認不諱惟求恩典觀察以白日行刧實屬可誅旣經供認俟禀　候核飭黄愛棠大令將喬張陳朱四犯帶回收禁大令得諭遂命駕帶犯而回沈大令亦告辭而出 
[一再乞情]  
　　法界自禁售蘇報以來迄今已逾匝月賣報人不敢以身試法是以蘇報絶不一見以致該報銷數大减館主曾與帳房俞某等投捕房懇求捕頭又一再央人向法總領事與鄭大令前緩頰前日館主又投法領事署呈遞更正底稿翌日又專送報紙四張呈請鑒核未識領事能准如所請否 
[妓女脫逃]  
　　妓女張紅玉在新淸和里賣介因生涯冷落以致負債至九百餘金均由龜鴇及女傭等掮下該妓無計彌縫竟私向某珠寳鋪租賃珠花兩只於前晚以座馬車爲名一去不回龜鴇等俟至天明尙不見回不覺惶急立卽投報捕房請爲查緝不知能弋獲乎 
[閙房被責]  
　　南市高昌廟十四圖江畔碼頭有本地人張阿二向爲挑煤小工已逾有室之年而尙孑然無偶因憑氷上人聘定西棚口某姓女爲室擇吉前日行合𢀷禮賀客盈門甚爲熱閙有素識無頼湯阿二亦送禮物往飲喜酒至晚闖至新房欲一覩新人容貌張婉言却之湯老羞變怒頓將檯上　　搗毁無遺張卽赴高昌廟巡防局中控訴並稱被湯吵鬧新房失去銀絞絲手鐲一副請爲訊究局員魯介彭二尹准詞立卽提湯研訊湯供因酒醉胡鬧旨知不台求請恩宥二奶喝令重責三百板枷號局前示衆 
 
 

Page 3

 
 
[手足相殘]  
　　俞金榮俞金貴昆季行也家居虹口二十三保十六圖務農爲業前日午刻金貴因事他適金榮貿然至弟婦處閒談未幾金貴回見而生疑遽出并州快剪刀當胸猛剌中厥腹血溢若泉流金榮負痛而逸金貴深恐因此致命思爲先發制人奔投圓通寺巡防局砌詞誣控局員李蘭史二尹細詰情由訴稱兄長金榮穴璧入室竊取洋銀三十圓故取剪刀剌伊之腹二尹謂爾見伊穴壁時自應先行喝退何至待伊竊取洋銀而出始以前刀剌之金貴俯首不答二尹飭局差傳金榮質訊金貴忽改稱兄長實非竊取洋銀緣調戲小的家傭婦是以取利剪戕之耳二尹大怒曰爾等手足相殘以致涉訟猶復東遮西掩堅不供出眞情天下事尙有可惡於此者乎遂飭傳其叔俞萬成領回管束 
[夜臺同赴]  
　　昨日午前楊樹浦大德榨油廠碼頭東首浦邊浮起無名男屍一具年約三十餘身穿藍土布短衫藍竹布褲跣足形若小工未幾潮退屍擱於岸至今無認領者○昨日午前虹口天潼路及北河南路轉角處有一路倒之無名男屍視之年約三十左右旋經三百十六號華捕報知捕頭領頭圖地保周老關查明並無屍屬因報请善堂給棺收殮 
[四訊租船案]  
　　會審租船屢登前報昨晨十點半鐘蔡觀察鳳太守與韓能君薩允格君又復升座覆訊原被告及所延律歸亦皆齊集仍由原告律師小威金生申言曰所有信隆洋行白納處與支應局徐總辦立寫之合同本係華文後由英領事署代譯英文而支應局則托香港繙譯英文本律師之意欲用英署譯出而担律師則定欲用香港譯出彼此各執不若均不用卽淸薩副領事及鳳太守公同繙譯庶彼此均無偏袒不識堂上以爲然否韓君卽將此意問担文若何坦筆師答曰所譯英文本無懸殊惟其中略有參差今若請薩領事及鳳太守同譯甚爲公允至此又由威金生之帮辦律師起問白納處曰昨呈致兩江督憲之電報給徐看過後打去是否答曰是問以後如何答以後徐又有信一封交來信面蓋有圖章其信上所言略云今日先將交回之斯美輪船點交原帶之董事嚴君接管勿悮等語誦畢卽將原信呈堂問爾接到此信後曾否與徐會面答曾寫信與徐商議之下卽發電至兩江督署卽將電碼朗誦一遍未幾有人來行關照言及自劉制臺差人來滬到過英領事署問及此事我卽往會徐總辦談及還船一事旋又同到英領事署出信一封當哲弄森之面簽之在信上是日乃八月十四號也問爾何放肯與徐一同簽字答因已商妥存銀還船之故彼此照信而行問以後是否照信而行答並未照信行事故卽與律師小威金生商議之下如支應局欲扣船隻不得將寍州船私自開至香港而徐如此舉動豈非不照合同况接管輪船之後船上用人及一切事故徐照例不得過問至六月中徐卽與船主會晤且以後新福建船主與大副不睦徐連致兩條干預其事因將徐之字條呈閱略謂頃聞新福建船主性情太暴行過黑水洋時與大副爭閙並不到行評論曲直擅自將大副開除二副補作大副殊爲不合倘船有變悔之不及船上之船主大副等人須留行中評論曲直然後定其去留等語又一條則云新福建船主不熟海路不悉生意行情須卽掉換否則不得開行迨後徐卽派兵船將船看守太爲悔議江寗船搭客貨物均已裝齊欲往漢口豈知洋關不肯放行往見稅務司及寫信往問幾次後稅務司命人來喚據言非洋關之意實是道臺所囑卽此一船被扣吃虧至五千兩之多蓋因漢口裝回之茶已經函定故也是時寗州雖已開行見徐並不說及又延約有二日始向說明未幾又知新福建被鎭江關扣住亦曾電詢鎭江關稅務司由稅司寫信與船主船主轉給與我據稱亦是道臺之意後又接得一電報上言海關扣住江寍船甚是因吃虧甚大至八月二十七日仍不放行卽須將船出售等語故　州在香港被扣據按察司言是中國有信托扣納爾生問百納處曰爾知支應局托祥生廠開修船之價乎答知之且有底稿在我處又問爾初接輪船知船好不好答曰不甚好船上應用一切物件均不齊全旦司幾洋人言船上機器均已損壞至此已鐘鳴十二點半矣遂定於今晨十點半鐘再行復訊 
[法捕房發落]  
　　昨日禮拜五鄭大令蒞捕房發落各案寗波婦人李呂氏　湖北人萬貞桂誘拐來滬住八仙橋西首爲夫弟李炳尋獲　　　　司从昨日復訊萬　舊　展大令著里笞一百板始供由寗波附輪來滬在三洋涇橋與該氏途遇耗租小屋是實李呂氏供五月二十三日小婦人一人來滬並無誘拐情事大令著掌頰五十下鞭背五十下一併還押候過堂傳同原告送縣辦理○陳張氏控楊金福借洋圖賴經鄭大令訊供著將楊金福交保出外理處旋據楊倪氏投道轅以陳江峯在生鐵廠充當委員楊金福荐倪顧仙做工任意索賄以致涉訟等情奉道憲批示謂案關索賄虚實自應察究仰法會審員秉公研訊確情據實禀復毋稍瞻徇大令傳齊原被迭次研訊供詞各執昨日又傳原被到案揚金福偕達金利投案呈遞禀詞大令謂旣有索賄情事何以不先控告楊供小的不敢與陳老爺相抗大令著交原保候明日過堂一併送縣陳江峯着自行投縣備質○嘉定婦人王金寳被陳撲齋誘拐來滬寄寓小客棧内連宵奸宿鬻入花烟間内爲娼得帶當洋十八元繼而又欲賣至浦東中途呼喊爲包探拘獲解經大令訊供飭王金寳信致家屬來案具領迄今已逾多日杳無音信命提該氏到案復訊供稱家住嘉定東門叔名王萬全開茶葉店請大老爺遞解回籍大令命還押候過堂遞回原籍○嘉定婦人趙孫氏被陳阿生誘拐來滬押入花烟間内爲包探拘獲解經大令訊供亦飭該氏信致家屬速來認領迄無回音命提到案該氏供家住嘉定東門春橋塘南旣無回信請遞解回籍大令准之○林德明偕保人殷心餘投案呈遞領回保各狀聲稱姪女林鳳寳因案發堂留養蒙准領今其父林德生因病回籍特邀保人投案代領大令准其領回○邱張氏投案遞禀聲稱兒子邱春生爲小黄牛等牽涉奉訊枷示捕房今其父病重求准交保回籍大令檢閱原卷以邱名烟囱卵子係著名流氓枷期未滿未便姑容著將原禀擲還不准○何周氏控陳俊才藉端滋擾經大令訊供責懲押候覓保兹在押日久無人具保昨日命提到案具改過切結當堂開釋○張王氏控甘友生屢次纒擾經大令責懲押候覓保兹在押日久無人具保命帶案具改過切結開釋○蟻媒萬金山在押患病由管監西人禀知捕頭轉禀大令昨日命帶案騐明患病屬實飭探帶往仁濟醫館療治○私販軍裝案内禁押之張徐氏在押患病由管監西人禀知昨日大令命帶案騐視飭探帶往仁濟醫館療治○偷兒陳阿大著照原斷笞責二百板從寛斥釋 
[分發人員騐看名單]  
　　新海防掣籖分發郎中李訓菑湖南員外郎朱變廷浙江主事謝桐森直隷戴煥文湖南曾炳熿湖南李炳榮安徽余棨昌浙江朱仁壽浙江都察院都事董如鴻順天國子監助教范超元湖北○籌餉掣籖分發郎中花翎三品銜王國楨浙江鄭工指省分發府經歴李麟書山東河南○新海防指省分發道鄭炳勛廣東安徽知府天滄瀾山東河南同知何厚贊山西南河監掣同知榮陞蒙古兩淮鹽運司運判劉藝順天兩淮騎都尉德玉蒙古兩准通判賴輝煌順天福建陳嵩灃順天廣西知縣李龍書順天河南許良金湖南廣西王榮綬山西陜西熊紹祖江西廣西韓秉熙浙江河南趙雲崧浙江福建曾西屏四川山東秦師濟浙江安徽盧忠麒江西安徽王頤安湖北河南夏聨元浙江四川汪承第江蘇四川鄧之望湖北安徽鹽大使張仁芬湖北兩淮陸恒謙浙江兩准批騐所大使鮑誠安徽兩淮布政司經歴譚正基湖南貴州州同牟炳南四川陜西府經歴錢增浙江河南沈汝霖浙江四川陳元彬浙江安徽劉樹蘭河南山東縣丞馬惟邁浙江陜西王其浩浙江山東陳桂馨江西安徽楊祖盛江西河南桑葆淸江蘇福建程之萬安徽河南黄以淸湖北四川徐鍾令順天安徽熊世雲湖南甘肅保津漢軍山東州吏目董子敬順天安徽譚善銓湖南貴州劉邦俊湖南安徽沈文徵浙江山東鹽巡檢韓汝霖順天兩准巡檢李壽松順天廣西陳學鑑江西安徽胡九程貴州四川楊友蘭安徽河南湯鳴岐江蘇安徽曾汝舟江西安徽趙汝銘湖南廣西譚瑞麟山東河南秦掄奎江蘇直隷從九品張廣杰湖南廣西陰慶楷山東安徽何成瑞湖南陜西典史王之香湖北安徽玉維垣江蘇河南王元錦浙江山東周道烈四川甘肅王嘉謨四川貴州彭齡四川貴州董獻臣 
 
 

Page 4

 
 
　天安徽陳達禮順天廣西洪作霖湖南甘肅　鹽茶犬使孫錦浙江四川驛丞王鳳文四川貴州未入流田嘉禾安徽河南張振鏞奉天河南○勞績指省分發知府鹽運使銜許鼎霖江蘇安徽劉樹德安徽陜西同知陳汝豫山東直隷容　　州吉林直隷州知州壽勲蒙古直隷知縣張武桐江蘇安徽同知銜羅崇齡廣東四川張義澍湖南江蘇楊廷輔湖南陜西申锡綬陜西湖南鄭沛溶浙江直隷文綦蒙古四川張兆鏞直隷浙江曾壽江蘇浙江張光第江蘇浙江孫傳恩安徽江蘇鍾元棣浙江廣東縣主簿吳樹楷直隷江蘇○恩癊指省分發通判胡長年安徽直隷彭自强湖北浙江王吉隆湖南廣東○進士掣籖分發知縣李英安徽○教習指省分發知縣王朝幹山東陜西○教習掣籖分發知縣　叚鴻文順天○議叙指省分發知州文化成江西湖南巡檢張臬山西廣西战議叙掣籖分發通判孫如璋江蘇○應補呈請分發知縣林孝恂福建浙江同知銜張朝錫漢軍福建楊家騵浙江江蘇府經歴林壽慈安徽山東縣丞徐致正江蘇江西從九品孫宜暄陜西湖北朱筠浙江安徽未入流陰嗣卿山東安徽倪衍蕃浙江山西宓崧壽浙江河南 
[西政叢書跋]  
　　是書爲新會梁君啓超所輯而上海愼記主人印以行世者也首史志次官制次學制次公法由是而農政工政商政兵政以次而及而以雜箸九種殿焉居今日而談洋務綫裝書本亦幾於充棟汗牛矣顧或踏駁不純或凌躐無序其甚者且雜采街談巷議掇拾日報讕言陳陳相因如塗塗附獨梁君所見者大所藴者深故運以精心嚴加抉擇得書三十二種類皆譯本之最要者以及家刻本之少見者或叢刻本之無單行者士人　簡練揣摩學之有素則借彼良法振我鴻圖誠易如反掌矣如謂僅足備文塲對策之用是豈輯是書者之本心哉昨承以一編見貺因跋數語於簡端 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案彚錄]  
　　朱雲卿被奚阿炳卽槍花阿炳戳傷身死一案由頭圖地保周錦春投報上海縣黄愛棠大令詣騐緝兇當將在場之湯阿榮等收押禁所曾紀前報前日大令升堂訊問湯阿榮供業木匠向與朱雲卿王小毛等同居前者朱被奚阿炳戳死時王小毛適出外泡水小的尚未起身聞朱雲卿大喊一聲驚起詢問朱尙答稱被奚阿炳戳傷小的又問何故被戳不料朱已倒臥氣絶矣王小毛供與湯阿榮被奚戳死小的時適出外泡水比及回家朱已身死陳大寳吳才富供役等在外緝兇淍求寛限周錦春供是地保訪聞奚阿炳潛逃南匯境之祝家橋地方比及往拘已聞風逃逸矣大令得供大怒著將差役地保分别責比限十日内務將兇手獲案以憑懲辦湯阿榮押候傳質○婦人劉楊氏扭控劉朱氏誘拐其媳前日黄大令倩蔣剌史升堂訊理楊氏供無锡人寡媳未氏前年被劉朱氏之夫劉佛大誘領出外是以扭案請究二朱氏供年二十有四丈夫已經去世因在家貧苦前年偕姑楊氏同至滬上　包　家中現在洋布局做工所得工資均寄給與姑現姑欲領小婦人回去醮與堂姪小婦人不愿求恩作主劉朱氏供丈夫佛大住下海浦　　胞妹嫁與楊姓因夫故無依來滬爲餬口計曾同小婦人在洋布局當女工並無誘拐倩事求恩鑒察剌史一再盤詰劉楊氏顯係誣控本應重辦姑念女流無知著邀朱氏母屬來案候核朱氏暫發善堂留養劉朱氏無于省釋○吳氏控蕭香泉誘拐其妹迭經蔣剌史訊問本報亦已屢紀之矣前日剌史又升堂覆訊蕭供前蒙訊斷氏等屢挽人來商說未允革員前在臺灣時有金葉子被雷姓騙去並無誘拐情事吳氏供在臺灣時被蕭將妹誘去此次來滬找尋丈夫不料蕭又欲將我價賣是以控告質之吳天錫吳調紅皆俯首無詞剌史飭押候黄大令覆訊核斷○楊樹浦巡防局送違忤不孝之　毛毛至縣亦由剌史提訊蔡供小的素喜烟賭實無違忤情事求恩明察剌史著押候發改過局收禁○洋人美生前因私販軍裝被鎭江關查出當將美生押解來滬美生由該國管官照例索回按約懲辦惟是案中之要証楊大昌當收上海縣待質所已隔數載未經了結詎楊在所中不安本分前日與同押質所某等吵擾不休役人勸解不開據情禀明黄愛棠大令飭提至案訴問楊一味求恩大令怒着重責二百板還押 
[美界捕房紀事]  
　　陳阿元陸阿毛兩偷兒串竊密勒路第三百廿八號門牌日本商人某姓家白皮箱一口箱内儲衣服十五件事主報捕房捕頭令竇如海倪順泉兩包探將陳陸兩賊一併拘押俟送歸公廨禀請訊辦○昨早偷兒桂德生由英界南京路某烟館内竊取烟客脫下之紡綢短衫及洋傘等物持至虹口某押店求質經包探洪阿寳拘入捕房捕豆令押候解送公堂請辦○昨日午後三點鐘時第二千三百一十號東洋車夫朱德興載客至虹口客遺有衣包啓而視之内有熟羅等綢衣若干件不禁喜上眉梢立卽携往押鋪求質適爲事主尋獲扭交包探石金榮解入捕房捕頭令押候解送公堂訊辦○昨日上午小竊王阿仁竊取公和祥碼頭所積木料若干經管碼頭西人扭送捕房捕頭令押候解送公廨禀請訊究○賊人瞿阿永在某處碼頭上竊取螺螄釘若干經管碼頭西人拘入捕房捕頭令押候解送公堂禀請究辦○昨日午刻黄阿三蔡順林二人各拉未領捐照之東洋車在途兠攬坐客二百八十號華捕見之一併解入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
