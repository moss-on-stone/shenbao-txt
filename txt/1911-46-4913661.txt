# 1911 - 46 - 4913661

 

Page 1

 
 
   
 
 

Page 2

 
 
上諭 
監國攝政王鈐章正月二十二日内閣奉 
旨上駟院卿著文照補授欽此 
旨東三省時疫流行地方官防範不密以致蔓延關内直隸山東兩省先後傳染日斃多人朝廷殊深憫惻迭經嚴飭民政部曁各該省督撫設法消弭以重民命現在哈爾濱等處成效漸著日見輕减着民政部東三省直隸山東各督撫令各屬趕速清理務期早日撲滅勿稍玩延欽此軍機大臣署名奕朗毓朗那桐徐世昌 
論說 
[中國眞楚歌四起矣（上）（谷）]  
十餘年來。外侮紛乘。主權日失。政府諸公。巽懦暗弱。畏葸無能。議條約則顢頇而受損。語禦侮則懵惑而無方。偶一决策。則以操切興戎。而搆成庚子之禍。此外皆拱手讓人。喪權蹙國耳。人民之稍有知識者。莫不慨然於時局之日非。外侮之踵至。而憂後患之不知何若。今則滿洲方危滇勢復亟。此外交涉之勢。尤復飇舉風發。法亦進逼滇邊。日又强建府署。蓄禍已深。猝然暴裂。今日中國之局勢。豈復數年前比乎。吾不知柄政者胸中。其亦能撥雲霧而見青天。而奮然自勵否。倘或娛老爲懷。無心憂難。則宋室之已卯明廷之甲申。岌岌可慮。非敢爲此駭人聽聞之詞也。記者目擊時勢。百感交集。開歲以來。僅二十日爾。而外交之風雲如是。爰取近日所得之消息。錄之於左。 
國與國之交際。必有平等之權力。而後有完全獨立之主權。故互相平等之國家。其國内之土地。必不容他人之干涉。卽至强弱相差。勢力不敵。而致有國際地役。亦不過國内之地。許他國人設鐵道。過軍隊而止未聞有國内之地。他國人可屯兵肆威於其間者。今東三省之外兵。充斥已久率藉口防禦馬賊。增兵不已。東督錫良。再四籌維。計窮力盡。而政府諸公。掉頭不顧。卽使警電賡續。亦且漠然。無動於中。此其形勢已屬可危之甚矣乃復鼠疫流行。衞生行政。外人又從而干涉之。荆棘滋生。困難益甚。近更以防禦染疫。移民隔離。馬賊乘機而蠢動。窮民附賊而横行。至於焚衙署。據城池。變起倉猝。官吏驚逃。而外人益得藉口防亂。增兵干預。我國多生一事。即多一重之交涉。以久已瀕危之地。而禍亂迭起。外人之干涉日甚而我國曾無法以對付之。此而欲求其保全。不亦難乎至於滇邊交涉。亦已兵馬紛來。屯駐片馬。我欲以武裝從事。則全國無可恃之兵。欲以公理折衝。則外部無却侮之志。疆臣坐困。誓以死守。然其出險而濟屯。固事勢之杳不可必者。設以逼迫已甚。無力抵禦。竟至割讓。則藩籬旣撤。唇亡齒寒。禍勢之延。奚有底止。此數日前之惡耗也 
若夫近兩日來之消息。則更足令人驚駭者。如中俄條約交涉一事。據西報所載。或稱彼國之陸軍部。已開重要會議。其對於我國。將有極重要之宣言。或稱聯約與國。將在中國邊界。爲示威之舉動。或稱新疆之克爾逹將重行占據。其他若要求設立領事九處。爭佔唐努烏拉嶺界地。亦已一一宣布。决意實行。並以强硬之照會。表示其宣戰之意。且將運大兵於邊界。以待命焉。法人則見英兵已據片馬。亦遂相繼而起。以保護鐵路爲名進偪滇邊。日人在東省經營兵備已久。近更在奉天自由建造都督府。東督屢阻不聽。事機甚迫。然則邊患之逼。無異楚歌環起。即使協力以圖抵禦。猶恐不濟。乃人之謀我者。方且無日以怠。著著進行。而我國之政府。猶日從事於。宴會麻雀興高釆烈。而不復念及於後患之無窮也。以此爲國國其能幸存乎 
今距開設國會之期。尚兩載有奇。而禍患之來。則日甚一日。有慮國會之不及開。而呈請再縮者。則嚴刑以懲治之矣。然已見之禍若彼。未發之禍 
 
 
 

Page 3

 
 
未知何若。政府諸公。其亦有長才大力。足以澄清海宇乎。如其不能。則翻然變計。進國民而使爲後盾。豈事之可緩者哉。若執專制之見。而仍泄沓之風。諸公縱弗深圖。其如此大局何哉譯論 
[變相侵略論]  
　　法國大學公法總敎習具林述甘著駐和一等書記官陳廣平筆述（十）（三）（續） 
進而言之。訂明租地條約。係將一國之租約。載明期限。其期限往往甚長。並聲明保全主權。此雖租地條約。實係割地條約。其聲明云云不過保全主國體面。免其愧赧。且并免收入版圖之擾攘 
十九世紀以來。有海軍國。有殖民地國。均善用此政策。一千八百九十四年五月十二號。英國與剛果國獨立政府訂約租地。英政府目的。欲由南斐洲築。一大鐵路。貫通東西直逹埃及。開羅京城。德人出而干預。英逡巡中止。法亦交涉此事。斥英擅動埃及土地。英人因是不獲償願。迄今心猶未死 
查租地侵略政策。近年在中國愈形膨脹。一千八百九十八年。歐洲有殖民地之各國。在中國沿海各省租借。口岸。藉口商務。冀圖漸入内地。爲平和侵略之策。先由各口岸租界入手。繼乃逹其擴充租地之目的。因租界内舖戶鱗茨櫛比。不敷盤旋未能宛然成一殖民地。俾居多數之晢種也中日馬關訂約後。德法俄出而干預。要求日本退還遼東。而三國固希望得地以酬勞者也。初俄國以海參崴嚴冬時爲冰所阻。亟欲得不凍之口岸。先屬意膠州。一千八百九十七年六月十四號。山東忽釀敎案。德國即要求膠州。中國迫於强權。不獲已。於一千八百八十九年三月六號。將膠州并其附近地允德國租借。以九十九年爲期。該約第三條云中國在租借地内之治理權。讓德主持。未幾俄踞大連灣旅順。訂期二十五年。并聲明可以續租。現在俄之租地。已爲他人邀而奪之。蓋據俄日在美國所訂和約。該租地復折而入於日本矣。當時英欲抵制俄德。曾要求威海衞與旅大。同一期限。旣而慾尚未饜。再脅中國租借。九龍。以九十九年爲期法國不忍坐視。突起效尤。要求廣州灣。租期亦以九十九年爲例。約内故作門面語。聲明不侵中國主權。而實則一千九百年。業經法廷頒諭。飭將該租地歸西貢總督統轄矣。時意大利亦覥顔思步後塵。要求三門灣。英亦陰慫恿之。而其願迄未償（未完） 
專電 
[電一北京]  
　　英兵進逼片馬事昨日有旨謂滇督李經羲電奏悉卽着外務部速籌對付方法與英使交涉並精選測繪人員速往勘界 
[電二（北京）]  
　　滇督李經羲奏滇省陸軍力薄如邊事决裂應請准調隣省軍隊奉旨着陸軍部妥核具奏 
[電三（北京）]  
　　各樞臣昨因滇邊防務請示攝政王奉諭著外務陸軍兩部速與李經羲妥籌對付並電飭李督確查法兵掩入滇邊詳情迅速電覆以待後命 
[電四（北京）]  
　　樞府電飭駐日欽使速赴釜山調查領事館究竟曾否毁壞 
[電五（北京）]  
　　樞府片交民政部謂民選議員組織政黨有干禁令着速解散 
奇哉中國之樞未知所干何禁 
[電六（北京）]  
　　文官考試確有緩至明年實行之信 
[電七（北京）]  
　　倫澤兩貝子在三所奏陳編纂憲法各方面種種反對困難殊甚 
[電八（北京（]  
魯撫孫寶琦電奏請飭度支部撥銀二十萬兩接濟河工要需奉旨該部核辦 
緊要新聞一 
[中俄交涉能和平議結耶]  
　　字林報載二十一日北京電俄國照會所提之事六件中政府將於明日正式照覆聞文内（一）駁絶俄國反對中國干涉稅務自治權之論據（二）承認俄國有治外法權（三）承認俄國有直接徵稅之權非間接徵收之權（四）承認俄國設立領事署之權惟須保證其係爲保護商務而設而今則尚未有此（五）不認中國官員對於俄國領事之態度有不善之處（六）承認俄國之民有購地建屋之權該文之結語曰中國愼守一千八百八十一年聖彼德堡條約原則惟於該約有所 
 
 

Page 4

 
 
擴張中國殊不便承認日一千八百八十一年之後俄國之路政及其他之展發已有重要之變動兩國對於修改辭義曖昧之條約一事固當歡迎不意俄國驟變政策與兩國往日之友交不相符合殊深抱憾然中國今仍以和平自處云二十日栢林電云巴黎時報載有含蓄之論謂俄國對華之態度係於俄皇與德皇會於巴斯丹之際互行商定德國各報咸載論駁之且謂俄德交涉始終未曾提及中國云文匯報載二十一日栢林電云德國各報咸望中俄爭端可以和平調停俄國將容許中國於數星期内作一滿意之覆文俄國外務部大臣薩撒洛夫君與駐俄華使薩蔭圖談論此事語頗和平同日北京電云政府已電召伊犁將軍回京伊犁省目下有兵二千名適足供本城之用塔爾巴克圖（在中俄交界處）有旗兵一千名烏魯木齊雖名有駐軍一旅團實祗一聯隊且軍械不齊並無大砲 
[俄國之馬首東矣北京]  
　　中俄兩國間懸未解决之案件不知凡幾日來外部雖與俄使開始談判然未見有所解决而歐美各國有喧傳中俄談判决裂者大約爲虚搆之詞然俄國近方汲汲於東西伯利亞之軍事改良則固彰彰在人耳目且其經營蒙古政策因俄德協商已成其在西方之歐羅巴已可無憂故轉其馬首向於東方以進行蒙古危機又日迫一日我國人對此協商奈何作對岸之觀火乎 
[滇邊交涉之近狀北京]  
　　滇邊劃界問題久未解决英國日日增兵以致滇人愈加惶惑日前李督又急電到外部請示辦法以免釀成意外交涉外部以此事有關軍事作用推置陸軍部答覆而陸軍部以確係外交問題不便越俎代謀又諉之於外務部（按此已見專電）滇邊前途深可慮矣 
雲南諮議局因英國於去歲在該省進兵曾電各省諮議局請文明抵制頃聞該省商務總會又電致各省商會謂已於去年臘月二十五日實行矣 
尼泊爾印度北部一小國也與西藏毗連向奉我國正朔朝貢以時蓋隸於我久矣現爲英人餌誘背棄我國改隸於英我政府聞悉其事由外部照會英使詰問情由英使答謂貴國在該處並無何項兵力保護僅舉朝貢等事實不能爲我國屬國之確証不知外務部亦有能力以即時了結此案否又聞尼泊爾自與英人訂約後政府恐其又蹈朝鮮之故轍别生轇轕乃知照理藩部責問其擅與英人定約之非乃英人聞之出而干涉尚不知如何了結也 
[日人又有增兵之說北京]  
　　長春附近一帶向爲馬賊窩巢詎近日聲勢更形猖獗每每四布謡言謂某日當劫奪某家某日應焚燒某處明目張膽毫無顧忌官府得此風聲已隨處戒嚴又有鎭兵嚴加保護不料日人乘此遂有增兵自衞之說（見滿洲日報）甚望當事者有以間執他人之口也 
[日人辱我領事太甚北京]  
　　北京某報載朝鮮來電云前日陡有日人結羣將我國釜山領事館毁壞其原因爲何則該報未詳 
[法人又起私測内地交涉矣北京]  
　　日前粤督張制軍致外務部專電一件係報告法人帶同越南土人在高州府屬一帶自標旗幟沿途測量請部向駐京法欽使交涉聞外務部鄒紫東尚書當即照會該使據法使覆文云我國人此次在貴國廣東高州測量係因新年改繪新輿圖並無他事不知外部卽此罷手抑或續爲交涉也 
[德國社會黨要求退還膠州]  
　　字林報載二十日倫敦電云據柏林電稱德國國會已將膠州預算案通過當時社會黨要求將膠州土地還與中國海軍部大臣竇闢茲君宣稱中國國民之大多數皆知德國非志圖領略彼等且以德國之文明適合華民非歐洲他國政府所能及如以膠州退還中國則德人在中國政治之地位勢將全失云同日柏林電云德國國會已將膠州預算案通過並批准政府津貼馬克七百七十五萬之議按上年津貼之數爲馬克八百十七萬國會並承認該處政務之進步海軍部大臣竇闢茲君聲稱膠州並無疫患官塲深望該地不日能脫此恐慌云 
[探聽日儲來華之確否北京]  
　　外交界喧傳今秋日本皇儲有來京游歷之說然外部尚未接到日本駐京公使之正式照會故樞府昨有電致駐日本汪欽使探聽有無其事 
[軍人不應兼辦稅務之封奏北京]  
　　聞某御史日前上一封奏其大略謂陸軍不准兼任他事爲各國所公認此次陸軍部改革以來所有不關於軍政各事一律劃歸他部管理蓋亦重視陸軍之意乃該部副大臣壽勳自蒙簡任崇文門副監督所有稅務差使統派委陸軍部人員殊於陸軍前途大有關係云云聞摺上留中未發 
[資政院議决新刑律總則原奏北京]  
　　資政院會奏云竊查資政院院章第十五條内載前條所列第一至第四各欵議案應由軍機大臣或各部行政大臣先期擬定具奏請旨於開會時交議又第十六條内載十四條所列事件議决後由總裁副總裁分别會同軍 
 
 

Page 5

 
 
機大臣或各部行政大臣具奏請旨裁奪各等語修正刑律草案前經憲政編查館覈訂完竣於本年十月初四日具奏請交資政院歸入議案於議决後奏請欽定遵照籌備清單年限頒布施行旋由軍機處遵旨交出憲政編查館原奏一件及清單三件資政院照章將前項新刑律一案列入議事日表開議之日經議員質疑及政府特派員說明主旨後當付法典股員會審查嗣經股員會就脩訂法律大臣刑律原案旣憲政編查館脩改案語參互鉤稽詳愼考覈凡律義精微所繫必推勘盡致會觀而求其通或條文字句未妥則斟酌從宜潤色以蘄其當一再討論提出脩正案復行開會再讀由到會議員先將刑律總則逐條議决其刑律分則雖經開議旋因延會期滿未克議畢竊維刑律總則綱領已呈其大體部居有别於全書現値朝廷博採良規亟圖法治自應援先河導海之例勒爲成編抑將收伐柯取則之功垂茲令典從前修訂法律大臣於初次草案編纂未竣曾將總則先行奏陳此次臣院情形相同擬卽查照成案辦理並省略三讀經議員等當塲表决多數從同謹將議决新刑律總則繕具清單恭呈禦覽請旨裁奪惟修訂法律大臣會同法部具奏刑律草案第十一條凡未滿十五歲者之行爲不爲罪但因其情節得命以感化敎育經憲政編查館覆覈以爲未妥改十五歲爲十二歲又特設一條爲原五十條云凡未滿十六歲犯罪者得减本刑一等至二等皆曾加具按語述其理由此次臣院議决仍採修訂法律大臣等會奏原文改第十一條之十二歲爲十五歲並將原第五十條條文删除臣奕劻等以爲與其責任年齡過遲而無宥减辦法不如責任年齡稍早而有宥减辦法之較有折衷故於第十一條之十五歲主張仍改爲十二歲而於現第五十條所定瘖啞人或滿八十歲人得减本刑一等或二等條文中將或未滿十六歲人字樣加入併原案二條爲一條云瘖啞人或未滿十六歲人或滿八十歲人犯罪者得减本刑一等或二等以免變動條目之繁查資政院章第十七條資政院議决事件若軍機大臣或各部行政大臣不以爲然得聲叙原委事由咨送資政院覆議又第十八條資政院於軍機大臣或各部行政大臣咨送覆議事件若仍執前議應由資政院總裁副總裁及軍機大臣或各部行政大臣分别具奏各陳所見恭候聖裁惟現在臣院已經閉會此次臣奕劻等之所主張旣不能再交復議卽不能分别具奏而按照謄黄清單年限刑律應於年内頒布又不能暫行閣壓以待來年開院覆議經臣奕劻等與臣溥倫等往返商搉惟有將彼此異同之處會奏聲明臣院所議决第十一條之十五歳可否改爲十二歳第五十條或滿八十歲人之上可否加入或未滿十六歲人字樣伏乞皇上聖裁以資遵守其餘總則各條皆經臣奕劻等查照無異惟刑律分則資政院未及議决而又不能違誤謄黄清單頒布之期擬由臣奕劻等將憲政編查館覈訂原案略加修正另行具奏請旨辦理所有議决新刑律總則遵章會奏緣由謹合詞恭摺具陳伏乞皇上聖鑒訓示謹奏宣統二年十二月二十五日奉上諭已錄 
[奉天防疫紀事]  
　　日人堅欲强埋活人近日各處紛紛傳說活埋病疫之人茲經確實調查係屬傳聞之誤然亦事出有因由前日七區地面南滿鐵道附屬地内某屋有患百斯篤病者一人經防疫事務所派人往看症雖埀危尚能言語行動不意有日本警察部某卽到防疫所請將該病人收埋防疫所未准其請電信紛馳凡十餘次後日警部某員親到防疫所勒令從速掩埋經該所提調莊景高君嚴辭駁覆謂病人未及氣斷遽卽收埋我國向無此例於人道上殊難如此狠心貴國辦疫之方法則非我國所敢知我國則斷難施此辣手該員辭窮而退退後旋卽禀知日領事卽由日領事照會交涉司經韓司使將該照會原文通示防疫所警務局以及各區因此遂有活埋死人之說云 
直督不准工人入關電十一日東督接直督電云前准外郵兩部議定由西比利亞來客曁東省所來官差留驗七日候醫官允許放行秦皇島所來客貨曁押貨人等均經醫官驗明給照放行等因是火車交通只以西比利亞來客旣東省官差爲限秦皇島來客則押貨人等亦准驗照放行各國防疫通例於陸路檢察最嚴與海港檢疫辦法本不相同部定前項辦法係嚴於車路而海港則稍從寛例自應遵照辦理直爲近畿要地迭奉寄諭飭令嚴密防查未敢稍涉大意近來各屬偶有疫症發現皆由關外工人傳染外人猶或以防範有疏致滋訾議若令大衆入關似非愼重畿疆之道亦易授人口實再四籌思未敢造次尊處工人擁滯誠如所慮但從前小工急切思意在回籍度歲現届春初東作將興工人散處各令隨時隨地設法安置或不致十分爲難容疫患稍平再議辦法現在似應仍照部議辦理愚慮所及幸乞亮察 
[西報譯要]  
　　四川禁種鶯粟之收效字林報載二十日倫敦電云英國外務部大臣葛雷君在下議院答聯合黨議員陸特君之質問謂近據游歷中國調查鶯粟地畝之何西君報告四川省内於彼所到之處業由中國官塲禁止栽種鶯粟似已實行收效云 
滿洲疫患𤨏聞又載同日倫敦電云倫敦自治局醫科監查員法藍 
 
 

Page 6

 
 
爾博士定期西二月二十日啓程赴哈爾濱查疫批屈里博士已由印度防疫局派往哈濱爾調查疫症之毒菌二十一日安東電云該處迄今未有疫症發現文匯報載二十一日柏林電云北庫頁島已有疫症發現白萊哥韋斯慶斯克之對面境内亦發現疫症一起同日東京電云北里醫學博士調查滿洲患疫各地情形後近在青泥窪某會塲宣稱滿洲瘟疫確係羅茅列克性之症惟用科學之法可以除之證之於青泥窪可以信然近兩星期内本處未見新症發生此皆日政府防衛得力之功如疫氣再入青泥窪其法仍當收效滿洲全部如能仿行青泥窪防疫之法則於極短時間之内可將疫患除淨北里博士並勸居民照常辦事勿畏疫氣之侵入 
[京師近事]  
　　二條胡同賭案美國人已由美領事訊明驅逐回國羅馬尼亞人亦照無約國人辦法强制搭輪送回惟英人佳爾思以英領事藉口被告須到公堂對質不肯處罰徑行開釋並屢次代佳爾思索取犯罪物件迭經内城總廳駁斥英領要求不已昨該廳除將犯罪賭具燬銷外其餘洋元等件已飭佳爾思到廳具領矣 
日前外間喧傳呼蘭失守一事比經調查知所稱馬賊殺官據城各節實係毫無影響細查謡傳之由來確係起於挑撥好事者之口也 
聞政務處領班會議王大臣慶邸因本月二十二日係宣統三年政務處第一次開議之期凡會議王大臣均應於是日上午十鐘一律齊集本處會議不准不到昨特傳諭政務處提調照諭抄錄繕禀封送各大臣閱覽并將届時應行會議各事件務於開印之日開單呈遞各堂不得貽誤現任直隸交涉使王某向以賭博著名前充日本留學生監督種種劣跡盡人皆知而以嫖賭兩事爲尤著以故有賭博公司會長之目現受交涉使之重任而賭性並不少改每日仍以麻雀牌九爲生活云 
去年第三次請開國會於十月初三日特降諭旨縮改爲宣統五年召集學部以爲全國慶幸大典特行文全國學堂於是日放假一日以作紀念而資慶賀 
自防疫舉行以來謡傳紛起且多有涉及國際範圍者民政部因此種輿論最足激動羣情惹起交涉前曾諭飭兩廳明白曉示嚴密查禁近日外間又互相傳說謂三省並無疫症皆係外人故意張大其事宣布畏言等語故又飭内外廳從嚴禁止 
叢談 
[德人之長恨談（譯德文新報）（翰）]  
　　嗟乎。壯士莫還。易水荆卿之慟。名騅不逝。垓下項羽之歌。末路哀號。臨終壯涙。至足傷已。顧吾東人之所感。抑亦西哲之所悲。昔人云死生亦大矣。豈不痛哉。因譯前週西報所登阿那倍爾痕哈爾笛之文。以見歐亞詩人。有同慨云耳。 
詩人海來笛亞讀詩選。取感情詩二首。皆言墓中死者。其一。爲被刺者行將就木。而求行路之人寄書於遠别之父母是也。其一爲受聘之女。結褵之晨將死。而懇殉死之夫。惜其生命是也 
夫由死者之感情。而發爲詩歌者甚寡。若託爲死而實生者。則拱木之悲數見不鮮。此蓋以生存之慾望。而爲死亡之觀察云爾。 
中國詩人何獨不然。雖嗜酒樂天之李白。何嘗不信鍊丹砂（如歐洲之鍊丹術）成黄金求不死藥之道家術。異哉。其不死島之詩乎。相傳此島在東海中自秦始皇發見而送童男女於其地者也 
其詩曰白日與明月。晝夜常不閑。况爾悠悠人。安得久世間傳聞海水上。乃有蓬萊山。玉樹生綠葉。靈仙每登攀。一食駐元髮。再食留紅顔。吾欲從此去。去之無時還。案此詩譯太白集其題曰雜詩古詩人陶潛者。則尤注意於此。數見諸詩集中。而於散文。亦時著其可愛可信之說而尤以一死生齊彭殤之感情率然流露之三詩爲最。前二首譯爲十四行不失原意。第三首則依原文譯爲十八行。譯筆稍晦。作意尚不盡透露云。 
其一曰有生必有死。早終非命促。昨暮同爲人。今旦在鬼錄。魂氣散何之。枯形寄空木。嬌兒索父啼。良友撫我哭。得失不復知。是非安能覺千秋萬歲後。誰知榮與辱。但恨在世時飲酒不得足 
其二曰在昔無酒飲今但湛空觴。春醪生浮蟻。何時更能嘗。肴案盈我前親舊哭我旁。欲語口無音。欲視眼無光。昔在高堂寢。今宿荒草鄕。一朝出門去。歸來良未央 
其三曰荒草何茫茫。白楊亦蕭蕭。嚴霜九月中。送我出遠郊。四面無人居高墳正焦嶤。馬爲仰天鳴。風爲自蕭條。幽室一已閉千年不復朝。千年不復朝。賢逹將奈何。向來相送人。各自歸其家。親戚或餘悲。他人亦已歌。死去何所道。託體同山河案此三詩譯淵明集其題曰擬挽歌辭嗚呼。外交風雲。倏忽。變幻。英法日俄乘時迭起。記者日接警報。心膽俱裂。國事如是。夫復何言爰譯此詩以自遣。噫中國人之長恨何如 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[崑山鄕民難民激鬥詳情蘇州]  
　　西南鄕紳董上蘇州府禀竊紳等住居崑山縣西南各鄕距城治都在四十里外村落散處中隔河蕩彼此呼應動多不及歷年冬間淮徐各屬逃荒流民視爲利藪往往分起投宿每至一村索米十數石索洋百數十元不遂其慾卽蟠踞滋擾鄕民畏其久踞只得如數付給冀安旦夕而該流民等見其易欺得步進步年甚一年以致宣統元年十二月至二年正月若大巿舊澤歇馬橋等處均有格鬥情事是以去秋鄕董湯文炳等聯絡各村組織恤流善會妥議章程禀請兩江總督部堂張檄縣飭遵在案無奈去冬該流民等來勢加厲每一羣至動數百人持槍帶刀形同流寇而西南各鄕適以秋收歉薄餬口不遑何能應彼需索十一月中有流民百餘人在大巿鎭索洋不遂放火示威幾釀巨禍適崑邑尊在陳墓會議鄕自治事馳往彈壓幸得無事不料十二月初五日更有大帮流民猝至椿里地方大肆搶掠該村人民不滿百戶見此情形紛紛至鄰村躱避獨鄒步雲家道小康房屋甚巨不忍舍去游民破門而入將鄒姓各人捆縛并將所掠米豆猪羊等物搬運入内以爲久踞之計是夜四面村莊聞此消息驚皇無措初六晨有數人自彼中逃出云流民蟠踞鄒宅預備一月之糧聲言某日刦某村某日打某鄕鄕民聞之益復洶懼孟子浜與椿里僅一河之隔村人以初三日曾被蹂躪深懼再來於是各持農器前去堵禦流民見鄕人持器麕集驟然登屋放鎗擊斃多人更將鄒步雲吊上屋脊用刀戳死衆怒益甚有落霞浦村人湯建中卽文炳與鄒氏係屬戚誼目覩步雲慘遭戕害并悉步雲之母妻子女全家被縛在内遂舍命攻破牆垣率領多人人内將其母　子女等六人冒死救用有一二鄕人馳出稍後致被刃死惟時鄒氏宅内遽爾火起游民乘勢逃逸鄕人追趕格鬥互有死傷迨至下午火勢益熾游民之未及逃出及鄕人之被擄在内者均遭焚斃迨傍晚崑邑尊聞信馳至勢已不可收拾此則離城窵遠事出倉卒消息不靈之故也（按當時外間誤傳陳縣令辦理此事不甚着意以致難民益無忌憚亦寃甚矣）事後檢查村戶有彈死者有刃死者有燒死者有因傷重醫治無效而死者流民則焚斃三百餘人推厥禍始皆由該流民貌託逃荒暗與光蛋游匪混合一氣行爲兇暴先有以激動衆怒復加以各村人民目覩財産被掠鄕董被害因此人人自危拚死抵拒所以羣情洶洶如火藥之爆發遂釀成焚燬屋廬格殺多命之慘劇近日謡諑紛傳無知愚民以誤傳誤紳等誼關桑梓誠恐别生枝節激成暴動爲敢臚舉當日格鬥情形呈請大公祖大人俯賜鑒核申詳層憲指授善後方略以靖人心而弭後患實爲德便 
湯文炳上崑山縣禀竊監生住居台冶西南鄕律區六圖落霞浦地方素業耕讀目覩近年一交冬令有種江北流民託名逃荒到處滋擾釀成格鬥情事因於去年十月中邀集附近各村莊組織恤流善會擬章禀請兩江督憲批飭立案冀免騒擾而安農業自十月初開辦迄至十一月終計流民之來鄕者九次人數多少不等共發給銀洋三百九十餘元白米十餘石隨到隨給尚不至十分滋擾忽於十二月初五夜二更時候有呂區十二圖椿裡地方圖董陳友三遣令張友泉王楚才等十餘人來至監生家聲稱是日十點鐘時候有大帮流民五六百人在椿裡各戶肆行搶掠村人以衆寡不敵惶急無措欲監生前去帮同發給解散監生以椿裡人並不在會且時已深夜未與同往允其姑俟明日迨初六上午十一時監生先至張家浜晤見陳友三即邀同偕至椿裡設法解散詎料一至該處見流民與鄕民業已格鬥鄕民負傷下船者數十人該流民則半已登屋勢甚洶洶屋上搶瓦齊下鄕民冒死力拒俄而鄒宅後埭火起流民將鄒步雲吊上屋脊用刀戳死陳友山謂事已如此只得一同上前堵禦監生探悉鄒步雲之母妻子女等尚被縛在内未卜存亡因卽打破牆垣入内搜查隨由監生家工人朱春梅等將鄒氏男女老小六人救出惟時火勢益熾不可嚮邇適監生母妻聞警趕至即時回至本村有孟子浜村人拾得私刋海州安東縣印四顆及鎗械兩枝並卽帶回已於今月十一日交於陳墓鎭董朱祖方轉繳案下監生念十月間組織斯會之初本爲恤流起見不料乃有此意外之變實屬惶恐萬狀而滬上報紙摭拾浮詞一再記載殊多失實除禀撫憲提法憲府憲外爲特據實禀呈伏乞公祖大人俯賜鑒核批示以息浮言而弭後患 
[鄕民因禁玩龍燈肇禍武昌]  
　　漢口英租界發生槍斃人命重案後鄂垣當道均調係徐升黨羽復回故飭地方官嚴拿痞 
多人監候重辦瑞制軍於元宵節前風聞徐黨有藉元宵龍燈乘機起事之舉特密飭張提軍黄警道兵備處鐵總辦右路巡防隊陳統領連日廣派新軍防營常川梭巡城廂内外嚴密查緝各閙巿則派通班巡士注意偵察居民行動並出示禁玩龍燈有不遵者從嚴懲辦而巡驚道黄觀察以小民玩燈已成習慣深恐因此釀成事端故飭各警區平和禁止凡已紥龍燈者由官收買每條給錢六百文乃有城外下區第三分區地當鄕鎭玩燈之人最多該區官熊彭齡連日已收買龍燈九條銷燬而十七日又有傅家坡地方鄕民王徐等姓夥迎龍燈（鄂俗鄕民玩燈至二月始止）熊區官命巡警阻之衆大譁糾同鄕人二三百名至區毁壞物件不少巡長傅某且被投石擊傷其時巡警太少不能解散惟警笛亂鳴聽其摧殘而去現已報告警道向該處董事索交滋事之人懲辦 
 
 

Page 11

 
 
[浙路公司開股東會之通告杭州]  
　　浙路公司定於下月二十六日開股東年會等情早詳本報現悉確係此日别未更改覔得通告書一通照錄於下敬啓者本公司照章程每年開股東會一次宣布帳略報告一切並議决事件選舉董事查帳本届第六次開會輪應杭省舉行茲經杭滬董事會議定於二月二十六日開第六次股東年會借杭州西湖昭慶寺爲會塲入會憑單及空白委託書隨函附奉届時務請隨帶憑單入會藉聆敎益不勝盼荷至委託他股東到會代表須將委託書附同入會憑單於開會前三日交到以便彚核權數合併陳明 
[蕪湖新關遷移之交涉蕪湖]  
　　蕪湖租界成立多年怡和太古瑞記等碼頭已次第建築因新關基址丈尺未定未能尅期開工致各公司躉船不得遷往租界碼頭等情迭紀前報該埠各英商日前具禀該國駐京欽使謂蕪湖租界至今尚未成立皆因新關未遷之故商等損失甚鉅請照會外務部咨商南洋大臣安徽巡撫飭令蕪關監督會同稅務司妥議遷移云云刻新關稅務司梅爾士君已奉總稅務司來電並匯銀八千兩作木商遷移之費惟新舊各關道祗允劃灘地五十丈建築新關梅稅司則須六十丈方能敷用現正磋商尚未定議 
分類新聞 
政界 
[實行戒烟丸專賣法之先聲杭州]  
　　浙撫增中丞對於禁烟一事頗爲注重除禁種禁吸雙方進行外并因巿上所售戒烟丸藥流弊滋多特於去冬札行巡警道派員化騐在案茲聞中丞前日又奉到民政部來咨以戒烟丸積弊甚深本部擬於三月朔實行戒烟丸專賣法卽轉飭禁烟公所知照並令附設化騐所凡各種戒烟丸藥一經化驗有烟灰土皮嗎啡混合其中者不准售賣等因中丞奉文後已即日札行巡警道查照 
[粤省裁缺之大規畫廣東]  
　　新官制未頒布以前各省官缺屢議裁汰迭登前報茲聞張督之意擬將粤省司道各屬首領官如經廳照廳等盡行裁汰祗留庫廳一缺此外各廳祗留司獄一缺各州祗留吏目一缺各縣祗留典史一缺其餘各屬巡檢酌量裁併現已議定詳細章程不日當可發表 
[鄂督電催余藩到任武昌]  
　　鄂督瑞制軍以署藩司馬吉樟才欠開展於籌辦一切新政稍有隔膜故急盼新藩余誠格速行到任而余藩因爲陜撫奏留一時尚難動身聞瑞制軍昨已有電催其速行來鄂旋接復電謂關中經手要政太多至速須三月杪方能起程 
[可見鹽務之難辦松江]  
　　署柘林廳張壽椿别駕向兼有鹽捕中營帮帶差使該營爲府尊戚太守坐營故一切均爲倚重鹽營健兒大半巿井亡命駕御非易去冬别駕復因妻女相繼仙逝凡百心灰開印後遂上禀辭差聞太守亦有禀辭鹽捕各營分統之意 
外交 
[飭查輪船撞沈民船之詳情安徽]  
　　蕪湖洋務局詳請關道照會德領事賠償高維金民船損失等情昨奉批示云據詳高維金民船被美順輪船撞沈船貨均失情殊可憫惟查輪船撞毁内地船隻章程如輪船與内地船隻對面行駛應各推左舵避讓如中國船在左設遇風强水溜人力難施致有横斜衝撞之勢輪船不停輪又不相救以及有霧之時及見内地船在前已相離不遠輪船不放呌筒獨行相逼　曾停輪致撞沈内地貨船方應歸輪賠償茲閱來詳美順輪船撞沈高細金船之時究竟有無風霧是否對面行駛其未撞以先曾否先放呌筒旣撞以後曾否停輪相救均未詳細聲明碍難遽令賠償仰速前往該處按照指飭各節逐細確查繪圖貼說具復核辦母延 
[外人又欲干涉寗龍鐵路廣西]  
　　桂省寗龍鐵路前經德國公使照會外務部聲明查照前案辦理惟該使日前忽以廉北至南寗一路照請議定合約以昭核實一切辦法擬請援照廣寗成案辦理外部以路事關係重要究應如何妥定互相維繫之處特咨由郵傳部飛電至粤酌議具覆以憑參訂 
軍界 
[標營移駐鐵甕城鎭江]  
　　駐江陰南洋陸軍第三十六標前奉江督檄飭移駐鎭江以資防守並由兩江督練公所派員來鎭在南門外勘定地址建築營房現已竣工日昨該標第二營先乘火車蒞鎭進營安駐尚有第一第三兩營聞定於月底一齊開差到鎭 
[劉軍門改編營制松江]  
　　松郡舊有正副兩營及留防營三隊現在舊制五百名一營者已裁汰過半提台劉軍門爰通盤籌畫將三營統改爲巡防營以正營爲第一副營第二留防營第三裁去帮帶名目改五哨爲中左右三哨每哨八棚每棚正兵八名什長一名伙夫一名哨設司書生惟哨官則用正副兩員俾易稽督該三營每營實額各二百四十名學務 
[鄂督與部臣爭撥學欵武昌]  
　　湖北學務經費自被度支部提去鹽斤加價一項每年入欵驟短三十餘萬金以故議裁議併一般辦學人員無不中心惴惴始而倡議開會挽回繼而欲電同鄕京官奏請維持均未逹其目的現届新正開學各學堂需欵甚急提學司王次籛竟無應付之策乃禀由瑞制軍電致度支部請仍將鹽欵還之鄂省一面專摺奏懇飭部維持 
[淑賢女校總理赴美考察軍械漢口]  
　　漢上淑賢女學堂總理馮仁佺觀察曩在上海製造局充當提調有年曾兩次出洋游歷英法德奥日本各國研究軍械製造等學理頗有心得前歲由滬卸差來漢率其夫人淑賢女士創辦此校亦著成效推爲漢上女學之冠去歲朱京卿恩黻奉命考查各省軍械局廠特挈同進觀察爲隨員遇事咸得其力現値考查事竣馮遂擬自費游歷美國參考軍械局廠研究製造專科藉增學識業已呈由陸軍部核准發給護照併分咨外務部及出使美國大臣查照辦理以免至美有所阻力現馮觀察返漢摒擋一切定於二月初放洋其 
 
 

Page 12

 
 
女校之事恐渠夫人不能担負擬暫停辦因漢上官紳以其成效昭著停辦可惜力勸賡續辦事由漢陽府琦瑞卿太守月給津貼以資維持其對外一切事務則請夏口敎諭劉廣文全學代庖堂内之事則仍由淑賢女士主持 
[各學開課彚記蘇州]  
　　蘇省法政學堂高等學堂師範學堂並師範附屬小學存古學堂均于正月二十日開學又撫署政事練習所與檢驗吏傳習所亦同于二十日開所 
實業 
[天津實業之現象天津]  
　　津埠各工廠因仿造洋貨原爲挽回利權部章亦有只納稅一道行銷全國不再重征之例而豐台稅關不遵部章依舊重征致各貨不能暢銷各工塲虧賠者有之歇閉者有之而織布廠又在工界佔大多數歇業尤多去年該商結合團體陳請順直諮議局由該局陳請督憲聞督憲已札飭勸業道調查各織工廠去歲之出品名目及詳數尚未知如何設施也十四日下午三鐘各該織布廠又在工商研究所會議 
[商錢局股東開會長沙]  
　　湘省商錢局係屬股開辦合計股本銀十萬兩每年正月開股東會一次考查上年營業出入銀錢各項帳册並議一切重要事宜本年已於正月初十日午後一時開會先期將入塲劵分發各股東以便届期到會並須携帶股票息摺以憑查騐 
雜記 
[飢民强搶食米鎭江]  
　　淮徐海及皖北各屬飢民之來鎭就食者計有三萬餘人現經鎭關道關欵資遣業已遣去十之三四其未遣之飢民因粥廠裁撤無處覓食竟於日昨率衆至小馬頭某米店搶米當經站崗巡士聞信赶至拘獲强横之飢民三人送局究辦 
[優恤因公斃命之水夫松江]  
　　前日塔橋西吳萬和失愼壓斃担水夫另有兩重傷之水夫送滬醫治一名可保生命其池阿木一名又復傷斃廿一日由車舁歸就妙嚴寺息影公所盛殮救火會會員嚴君雪岑率全體會員制服奠送至釀禍地方登舟並會同商會撥給撫恤三百元念池妻故子僅三齡將該恤欵存莊生息其承種之田四畝又减租一石爲撫育該孩費與其親族訂定俟八歲時送來松城由會中送入學堂擔任敎育云 
[土法辦盜之慘酷浙江]  
　　上年台紹温等府匪警重疊民不聊生而嵊邑之盜風尤熾鄕農各衛身家紛紛自辦團練如該縣西北兩鄕深澳村等處戶口約六七百家舊冬由莊董發起設立鄕團招募壯丁四十名每日給洋兩角分班梭巡以資拱衞正月初十晚果有客盜六七十名進莊行刧鄕團鳴鑼兜捕當塲拿獲三人次晨召集合村開祠公議咸謂送縣懲辦不特種種需索耗費多金而展轉勘訊拖累尤酷不若自用土法較爲直捷了當多數赞成立時决議將三盜拖至後山綑縳樹上四圍堆以乾柴縱火焚之不轉瞬而已成焦土矣 
[今日猶閙龍燈耶江西]  
　　贛省自元旦至元宵半月之久頌禱也酒食也樗蒲也花柳也糜費錢財不知凡幾陋俗相沿莫此爲甚而龍燈一項自警察開辦而後已經禁絶不料今歲新正各流氓仍復興高采烈某富戶倡首贊成巡警置若罔聞統計四十八廟龍燈四十八起每起耗散數十百千其害一也一燈入門無賴子弟輕薄少年附入窺探男女混雜風俗敗壞其害二也狗偸鼠竊乘隙而入其害三也寄語警察盍照章禁之 
譯稿（再續） 
[文明國之活地獄（蔭康）]  
　　其八 
囚人曰（昨年秋我曾調查我之手工料。已得七十八元。今已年餘。自應日加。何以昨日監獄通知書。僅有五十元咄咄怪事） 
獄吏曰（混帳混帳汝疑官吏呑汝手工金（乎） 
囚人曰（豈敢豈敢。但思手工金不應减少。故作是問。） 
獄吏曰（多少給否此官之自由。）　　其九 
囚人曰（余昨請求獄官。氏購電氣學一本。查目錄明刋二元二角。面昨日獄官命令。大書二元五角。何故）獄吏曰（汝又疑獄官暗中圖利乎。）囚人曰（余何敢疑但有目錄在。余心終不解。） 
獄吏曰（解與不解。聽汝自由。價之高低。此官之自由） 
　　其十 
囚人曰（查獄則每半年内。由司法省特派巡閱官。聽取囚人之情苦。乃我到獄已十有三年。不見一次司巡官來。何故。） 
獄吏曰（來與。不來。此官之自由。） 
　　其十一 
囚人曰（獄則凡監獄中防禦水火風災。有賞金五角。乃余已應得賞金數次而終未下惠。何故。） 
獄吏曰（給與不給。此官之自由。） 
以上十一則。摘譯小山書中。不删一字。以存其眞我國各省。派員調查日本監獄者。紛至杳。來面不。知所調查得者。皆日本監獄之表面而美非日本監獄之。精神。今讀小山官之自由十一則。始知日本監獄之精神也雜錄（再續） 
[永昌府屬歷史上之遺跡]  
　　外有宗室岷王而下九百餘人。已入缅界爲清軍截擊。岷王子率八十餘人繞道流入暹羅。餘竟死於難。又通政朱藴金。中軍姜成德。宗至松滋王瑞昌王。劉廣寗（兄弟二人）宋國柱丁調鼎李茂芳楊宗華李崇國。内監周慮等五人。沐天波所遺部下兵士一千餘人俱死焉。時順治十八年七月也。再劉氏楊氏。俱永明帝妃。永明帝被執。聞爲愛興阿吳三桂縊死。遂同服。毒松滋王妃恐及於。難顧侍妾將産。令其自縊。俟其氣盡。自刎死。馬氏及任國璽妻自縊死。齊環妾環爲大理卿。病没於缅。妾遺腹生一子。桂王被難後。妾求死不得。一日紿女伴河邊觀水。忽厲聲曰我去矣抱其子投水死吳承爵妻有一女一子令先自縊有勸之曰。何乃如此曰國。亡種奴。此等小孩我死誰見憐。與其留之謂賊作父莫若與之俱死耳乃自縊死有吳氏者總兵王啓寵妻兵亂與妾周氏將自縊内臣李猶龍見而救之吳氏正色曰君與妾夫厚宜速妾死今反相救豈欲妾等爲降婦耶。竟同縊死。以上諸女。皆在缅聞桂王被執死節者。紀事者謂當時宮嬪。及命婦妻女並從亡士民自縊死者不下萬人。纍纍如瓜菜之挂於樹慘不勝紀。茲特其可認者百之一二耳嗚呼國破家亡。流離至於崎嶇萬里。蠻烟瘴。甫之域猶不能免亡國之禍亦慘矣哉。後人。述之有餘哀矣 
磨盤石在騰越廳屬分水嶺古關之北明晉王李定國與愛興阿吳三桂趙布太戰敗於此死三萬餘人。劉彬弔之凜凜孤忠志獨堅。手持一木欲撑天磨盤戰地人猶識燐火常同月色鮮即可想見晉王想見磨盤石余少時聞鄕父老談晉王歷史心癢癢然一種崇拜之誠深入腦際曾登磨盤遍尋遣跡西風颯颯鬼氣逼人儼然當年戰塲愁慘氣象也史云磨盤石一敗恢復。不可爲其誠然耶（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（五）（續）]  
　　擴充兵工廠度支部預算之數四百九十萬四千六百兩資政院覆核之數四百九十萬四千六百兩牧廠度支部預算之數七十三萬九百五十四兩二分資政院覆核之數六十五萬四千七十八兩九分三釐計减七萬六千八百七十五兩九錢二分七釐砲臺度支部預算之數二十五萬七百八兩五錢二分一釐資政院覆核之數二十五萬七百八兩五錢二分一釐軍塘驛站兵差度支部預算之數二百四十萬六千九百九十四兩八錢三分二釐資政院覆核之數全裁計减二百四十萬六千九百九十四兩八錢三分二釐統計度支部預算之數一暪二千六百八十四萬三千三百三十三兩三錢八分九釐資政院覆核之數七千七百九十一萬五千八百九十兩一錢八分四釐計减四千八百九十二萬七千四百四十三兩二錢五釐海軍部所管第六海軍部經費度支部預算之數六百十四萬六百二十一兩七錢四分資政院覆核之數五百六十八萬二百十二兩七錢四分計减四十六萬四百九兩各省海軍水師經費度支部豫算之數四百三十六萬二千五百八十一兩五分四釐資政院覆核之數四百三十一萬七千七百三十四兩五分四釐計减四萬四千八百四十七兩統計度支部豫算之數一千五十萬三千二百二兩七錢九分四釐資政院覆核之數九百九十九萬七千九百四十六兩七錢九分四釐計减五十萬五千二百五十六兩法部所管第七法部經費度支部豫算之數九十五萬四千八十兩九錢五分九釐資政院覆核之數七十六萬四千六百七十三兩四錢八分一釐計减一十八萬九千四百七兩四錢七分八釐附註京師各審判檢察廳經費在内大理院經費度支部預算之數一十二萬五千五百四十四兩一錢四分九釐資政院覆核之數一十二萬五千五百四十四兩一錢四分九釐各省司法經費度支部預算之數六百六十三萬六千三百九十一兩六錢五分七釐資政院覆核之數五百七十五萬三千六百一十兩九錢六分七釐計减八十八萬二千七百八十兩六錢九分統計度支部預算之數七百七十一萬六千一十六兩七錢六分五釐 
資政院覆核之數六百六十四萬三千八百二十八兩五錢九分七釐 
計减一百七萬二千一百八十八兩一錢六分八釐農工商部所管第八農工商部經費度支部豫算之數一百一十萬一千五百九十兩五錢三分二釐資政院覆核之數八十四萬四百五十八兩五錢三分二釐計减二十六萬一千一百三十二兩各省實業費度支部預算之數九十三萬八千四百一十二兩八錢四分一釐資政院覆核之數五十四萬九千一百八十五兩八錢八分二釐計减三十八萬九千二百二十六兩九錢五分九釐各省工程費度支部預算之數四百五十一萬五千二百七十一兩八錢三分二釐資政院覆核之數四百六萬四千一百八十八兩八錢四分四釐計减四十五萬一千八十二兩九錢八分八釐統計度支部預算之數六百五十五萬五千二百七十五兩二錢五釐資政院覆核之數五百四十五萬三千八百三十三兩二錢五分八釐計减一百一十萬一千四百四十一兩九錢四分七釐郵傳部所管第九郵傳部經費度支部預算之數五千三百八十三萬九千五百七十八兩二錢六分一釐資政院覆核之數三千六百九十萬七千七百九十四兩二錢六分一釐計减一千六百九十三萬一千七百八十四兩附註輪路郵電各經費均在内各省交通費度支部預算之數一百三十萬二千三百二十八兩二錢六分八釐資政院覆核之數六十六萬一吉四百二兩七錢四分六釐計减六十四萬九百二十五兩五錢二分二釐統計度支部預算之數五千五百一十四萬一千九百六兩五錢二分九釐資政院覆核之數三千七百五十六萬九千一百九十七兩七釐計减一千七百五十七萬二千七百九兩五錢二分二釐（未完） 
本埠新聞 
[實行徵收地方捐]  
　　上海縣田大令之示諭准上海城自治公所總董李鍾珏呈稱竊城議事會於上年夏季議事會議决城内收捐比照城外辦法案曾由議事會議長副議長開摺呈請核准移知董會執行遵於城内設立中區事務所九月起接辦清道路燈均經將辦理情形先後備文呈報各在案上月由董會推舉中區贊助員十八人本月初一日開中區賛助員會集議微收城内公益特捐進行方法公議應請監督先行出示曉諭一面由董會函請各舖叚董擔任敦勸店舖居戶一律納捐其公所各業戶亦應函請提倡勸導以免隔閡等情嗣各叚董各業董等會議以城内收捐開辦伊始應暫照舊時清道路燈捐數目收取逐漸進行由各段重各業董分勸店舖居戶定明年二月起按月徵收其向未出捐各戶並應一律繳納等語經於本月十五日董事會公决照行查此項公益特捐卽地方捐係按照城鎭鄕地方自治章程之規定備充自治範圍以内各欵之需用現定於宣統三年二月初一日起所有店舖居戶一律徵收此項捐欵其原有之清道路燈捐槪行歸併在内懇請先行出示曉諭俾衆周知合行呈請爲特呈祈俯賜核准施行等情到縣准此查該董等定於本年二月起按月徵收前項捐欵爲備充地方自治公用旣經議事會議决自應照議辦理該店舖居戶均有應盡之義務自應一律照捐合行出示曉諭爲此示仰各店舖並居戶人等一體遵照母違 
城自治公所之通告本公所准城議事會春季議决境内分區案城内設中區由總董董事直轄又准夏季議决城内收捐辦法案六條均經議長副議長呈請監督核准移知董會執行（中略）除呈請監督出示曉諭外合行分知城内各店舖戶各居戶一體查照所有議事會議决城内收捐辦法各條照錄於下（一）此項徵收之地方公益捐與城外一律名 
 
 

Page 19

 
 
曰地方捐（二）向有之清道路燈捐併入地方捐（三）居戶均按照房租五釐向租戶徵收自屋則估計（四）店舖均按照房租七釐向租戶徵收自屋則估計（五）凡捐數滿元收元滿角收角角銀不加貼水（六）貧戶给予免照不向收捐 
[内地電燈廠押欵之披露]  
　　滬南新馬頭之輿論折衷社前日開本年第一次大會先由正會長王芷裳副會長王敬常二君聲請到會諸君討論地方自治急謀進步之策旋由宋某當衆宣告謂有兩大問題關係重要請衆討議其一爲中區董事毛子堅在邑廟湖心亭設立書畫會添建水閣佔及湖面查是處封面米業公所萃秀堂圈築圍墻交涉未結毛君不應不顧輿論築此水閣且毛君係中區事務所坐辦若先被人訾議將來對於地方上之一應事宜何可顧問其二爲南巿内地電燈廠基屋機器均被該公司經理人暗向某國商家抵押銀十萬兩查該公司爲公共營業且又關係内地利權安能私向外人抵押設不阻止將來必成交涉以上兩事務請諸公討論急圖妥善之法衆遂簽允即日禀請滬道照會城自治公所董事趕爲集議妥愼施行 
[偵捕隊緝獲盜船]  
　　閘北巡警總局偵捕隊官周鏡溪二尹前日帶同探弁孫晋發等在乂袋角附近河邊緝獲搶刧宜興縣南社鎭雷竹林家並開槍拒捕擊斃事主鄰人蔣南笙案内之盜匪張子林陳玉樓及匪首吳老二之姘婦吳瞿氏等男婦三名盜船一艘並抄出洋槍三支九龍皮帶子彈數十粒火藥十餘包一併解送總局押候訊辦匪船交水巡隊看管惟吳仍在逃未獲云 
[商團公會徵求會友章程]  
　　滬南商團公會本年徵求新班會友章程業由各會員於昨日議定照錄如下一徵求會友期限正月二十日起二月初十日止一徵求會友隊共分四旗每隊隊長一人書記一人在徵求期限内每晚須至本公會與本隊隊員接洽並報告當日徵求狀况俾可籌議進行之方法一四隊中無論何人徵得分數最多者得一金製紀念品（須新班畢業後領取）一凡已入各體操會之會友本公會不在錄取之列如前在體操會今已告退者由個人介紹或自來報名者須確實調查方可入會或願全體新班入公會者須另議可否一並非由本公會徵求新班四旗隊員介紹入會之人來會報名者另立一報名册俟徵求期滿日當衆抽籤分派或另佈章程一在體操會畢業後送入公會仍照向章辦理一新會友入會之時須繳存操費六元於公會俟畢業後發還如該會友不能始終如一半途而廢者操衣費槪不給還一新會友入隊操練除天雨病痛及意外等事不請假而不到操者須罰洋五分一新會友如有在外品行不正藉端生事等事該介紹人須担其責任一新班會友操足六個月畢業禀道給憑一徵得一新會友作爲一分每日由本公會坐辦部升旗報告 
[又有假鈔票出現]  
　　英租界松江路二十號門牌烟紙店夥戎琴生控施桂生混用假鈔票等情昨由包探將施拘解公共公堂請爲訊究先據原告投案訴稱施於本月十九日將裕寗官錢局五元假鈔票一紙兌換現洋已受其愚詎前晚又將此項假鈔票來店混用當卽察出鳴捕拘解案下請究所有假鈔票兩紙一併呈案訊據施供向在城内開設骨牌店此項五元鈔票一紙係由學徒顧才侯蔣培侯在外收來不知是僞十九日並未到過該店兌換鈔票求察寶讞員商之英副領事康君判施押候函請上海縣移傳兩學徒到堂再行訊核 
[船主曾否威逼]  
　　駁船夥張錫榮於二十晚呑烟自盡被水巡隊查悉當將船主係阿木袁新寶拘送四路分局訊據孫供實因去臘裝戰煤炭運往無錫中途被小輪撞沉失事故另雇袁船往撈詎袁與張串通私自將煤盜賣數噸刻經小的查悉責令賠償張遂自尋短見云云黄正巡官恐有威逼情事飭將孫袁二人暫時收押二面飭派長警前往查明禀復仍着地保報請上海縣田大令於前日下午蒞塲相驗委係服毒身死當飭收殮候家屬到案移縣訊辦 
[飛船可以試演矣]  
　　江灣飛船前因在途損壞未經試演業已修整自後每禮拜六禮拜日午後二時至五時仍在江灣試演凡欲研究飛行艇之原理者想必以先覩爲快也 
[城内]  
　　夏國樑救活一命○新北門内舊校塲永祥春作舖店門前前晚忽有鎭江人應明之在木架上自縊圖盡幸經行人夏國樑瞥見喚到崗巡將應救下詢據答稱因由籍來申訪友不遇川資用罄是以怨命夏君即給洋三角交與站崗巡士帶區請爲安插 
女子夜行受侮○女子葛文理葛文英姊妹二人於前晚十時經過唐家弄左近忽被向業排字之黄錫友即李雲弟及裱畫司務王志成等攔住調戲該兩女情急呼救當由賣花生米之王老五及陳志奎帮同扭住交與站崗巡士將李王二人帶至西四區經喬副巡官審問李王同供均住三牌褸地方承認調戲不諱判各責三百下着具改過結一併斥釋 
絲廠認領盜贓○純華絲廠被刦經絲一案業由道署偵探程品山緝獲盜首董道如之妻奚氏及窩贓銷贓之陸阿榮王和尚等解道發縣訊供收押起獲原贓留存道署在案昨日該絲廠遣派夥友到道遞禀當奉劉觀察核准諭將原贓經絲如數給予領回均須明白補禀○曹增餘昨日到縣喊稱女兒蘭蓀被張月泉誘拐出外業已扭至南巿裁判所訊供收押求請移歸憲案訊究又潘子相喊控被張根香張子良兇毆受傷求請驗究均奉田大令諭飭明白補詞候核體操會開會○滬城體操會各董事定於今日午後兩時開會集議今年進行事宜昨已遍發通告書邀請各同志一體蒞會 
米店主欠債○陳子才昨至縣署禀控西門外打浦橋小米店主嚴啓堂前將田單抵去洋五百元日久不贖求請提究等情田大令諭候核示 
禁約頑童○本縣田大令昨出六言告示一道照錄如下本署大堂兩廊現經壽欵修葺時有無知頑童任意作踐毁物示諭各童父兄務須切實約束嗣後倘敢再犯定予從嚴究罰責成夫役地甲隨時留心查逐 
放賊○前由英公廨函送到縣之積竊毛阿金訊供收押在案茲因在押病重昨奉田大令提案驗明從寬斥釋 
官事○江蘇試用通判王仲文高陸行工巡局委員嚴善增日本法政大學本科畢業員楊甲昨均到道禀見 
[南巿]  
　　追究當票來歷○浦東六里橋鼎和代步典司張阿新前日携洋廿八元當票十八張渡至南巿送往蔡陽弄鼎和典當不料在途 
 
 

Page 20

 
 
將票洋一併遺失昨有馬金和盛阿東持票至鼎和求贖被典夥王道生察破追究來歷盛即情虚逸去遂將馬扭送南區移至南巿裁判所訊究馬供由盛在渡船上拾來判交保限三天交盛到案訊追當票先行給领 
車夫圖騙行李○寗紹公司碼頭偵探李文祥拘送車夫錢二扣至南巿裁判所禀稱錢將舊車照三張任碼頭上向人攬騙行李求請重懲經陳裁判訊供屬實判錢戒責二百下押十四天期滿交保舊車照塗銷 
法廨移送竊賊○海鹽人王阿大在南巿某航船上竊取花緞衣料一束至法租界某押店求質被探拘解法公堂昨由聶司馬移送南巿裁判所訊供屬實判戒責一百下押兩天　存候失主認領 
店夥曾否開箱○永昌米店執事顧文浩昨偕店司胡阿美將尚文門外長興脚爐作主婦壽贊氏扭至南區控被欠找米洋三十二元私行遷避氏稱去年年底因事他往被該店夥趙福生來作收帳乘隙紏人開取衣箱以致失去洋二十四元金押髮一支及金耳環緞袴等物區長因各執一詞移送裁判所訊究顧稱並未開箱取物實被藉詞圖賴判氏交保繳還洋三十元所稱失物着邀鄰居公正人到案質明核示 
[閘北]  
　　婢女被虐濳逃○女孩施阿生係紹興人年十二歲前日在閘北迷途由崗巡帶入四路分局據稱家有胞兄名阿福去年被人領來上海賣與粤人爲婢因時被凌虐乘間逃出奉諭留養候再查核 
一面之言難信○去臘有某學堂廚司曹連根在四路分局控夥胡榮坤冒領火食洋一百三十餘元胡又控曹圖呑押櫃工洋四十餘元經黄正巡官集訊之下以兩造供詞各執判胡交保也外算帳復候再核詎曹前日復央其主陸某以商會出名函請究辦　官察閱來函語多偏枯不足憑　諭令原被各邀見証到案再行核廳 
[英租]  
　　巡捕　見流氓○流氓陳福生　搶某西　婦物件由捕撞見拘入捕房昨日解至公堂經中西官訊明該流氓尚犯竊案判押候禮拜三訊辦 
一女竟得兩婿○尤玉來近將已嫁女兒洪尤氏串同王陳氏賣與引翔港附近某鄕人爲妻茲被其婿洪寶生偵悉報由捕房昨派包探將尤與陳氏併解公堂訊明屬實判陳氏與尤分别押候函致虹鎭巡防局查提洪尤氏到案再行核奪 
房客控告房東○住居靜安寺路之西人費立門控房主顧廷芳不還代修房屋經費昨晨由探將顧傳至公堂判令交保候今日午後二時前往會勘工程再行訊核 
洋商追繳抵欵○英商麥蓋爾控彭玉亭抵單不贖一案昨經公堂傳訊原告延律師博易上堂請追抵欵銀八百兩訊之彭供詞推諉判交保候禮拜三再行訊斷 
張月卿尚多後慮○張小弟控張月卿拐匿伊妻朱氏前經公堂訊實判張月卿收押兩月在案昨届期滿由捕房解案請示判照原斷交保日後朱氏如再逃匿惟月卿是問張全福竟無下落○新閘平橋路同康米店主王興記控學徒陳仁生竊取鈔票一千六百五十元曾經公堂訊明已將陳仁生及陳母夏氏並得贓逃逸之張全福之母張王氏等分别押辦一面移請太湖廳查封張王氏家産復候核奪在案茲據該廳復稱查得張王氏家祇有二十六都三圖山地　畝　分二毫値價錢二百餘千文等語昨經德襄讞飭將陳夏氏張王氏帶案重行研訊據張王氏供稱丈夫張恆山現在南巿見子張全福則不知去向德襄讞商之英翰副領事判兩氏還押候移兩太湖廳先將山地變價送案以憑轉給原告先行具領 
包探串黨訛詐○林鶴年控碼頭包探沈生全串同陳玉全誣指收贓拆梢洋三十元等情昨由捕房將沈陳二人拘解公堂請究先由原告偕同見証徐海榮上堂証明被詐情形訊之沈等同供在大英公司碼頭當差不敢誣詐中西官以証據確鑿未便推賴判 
沈押一月陳押三禮拜 
無須再還茶禮○兪萬明控妻母蔡陳氏誘女朱蔡氏同逃並騙去茶禮洋九十元業由公廨判令陳蔡兩氏押繳洋九十元在案茲因兩氏無力措交昨由官媒解案經中西官訊知蔡氏夫故之後確已轉醮兪姓從寬判氏與前夫所生南女併交原告領回管束著各具遵斷結開釋完案 
限交騙欵○洋人矮白控錢道生將假方單騙洋一百七十元一案昨日復由捕房將錢解廨請追判押限兩禮拜繳案如違重辦欠租○永昌公司控王裕坤欠租不付一案昨由差探將王傳至公廨過堂候訊 
賣烟○虹口西華德路第一千三百零九號烟膏店主蔡阿康因私售燈吃被捕查獲昨將蔡與烟客曾松記費彩連黄阿生併傳到廨訊明屬實判蔡罰洋十元曾等三人各罰洋五元一併充公烟具銷燬 
[美租界]  
　　小江西呑服生烟○有混名小江西者住居菜巿街一百八十一號屋内前晚不知因何呑烟圖盡旋由同居李阿裕覺察報告捕房飭送同仁醫院救治再行查核 
周林弟因何尋釁○楊阿生住蓬路五百七十六號門牌昨持西文書信投報捕房稱被蕩　周林弟紏同多人來家尋釁逞兇滋闔捕頭飭令退去聽候查核 
撞翻豆腐攤○昨有某牛奶棚之送貨馬車駛過海寗路撞翻杜中發之豆腐攤由捕併送捕房捕頭諭令賠洋一元斥釋了案狎客動氣○住居北四川路一百六十號之妓女陳阿林昨報捕房稱被狎客某甲來院滋閙擊毁器物捕頭允爲查明究辦 
索租衝突○蔣阿元王張氏昨因房租紏葛在北四川路口角扭毆由捕併送捕房押候查明核辦 
[法租界]  
　　保人方始脫累○某魚行夥費桂林曾爲湖州人沈元芳擔保向張秋琴魚行承攬魚鮮欠去洋九百餘元後因拖延不交控奉公廨將費收押迄已數月沈始於前日投案供認欠洋屬實判沈收押候傳到原告訊核費即開釋 
乃弟吵閙不堪○王阿秀不事生業時向乃姊某氏借貸求之無厭近又因硬借不遂肆行逞兇並將相勸之房東尤福生擊傷頭額扭捕送廨請究判押捕房一月 
原告亦肯原諒○韜司洋行前向陸老虎定購頭髮十餘担届期不交控由公堂傳陸審訊陸供小的雖是經手一切但由東家丁慶如主持現丁已往蘇州應請傳訊原告代表周天福稱陸老虎人尚誠實可請不必交保令伊速將丁交案究追可也判陸退去限禮拜三將丁交案訊奪 
租戶藉口掯租○收租人揚順堂投廨控稱普安坊房屋現欲翻造詎各租戶因此藉口掯不付租内有楊李氏一戶已欠五個半月租金計洋三十九元現願讓去兩月令還洋二十五元氏仍分文不付遽即搬去是以送捕解案請追聶司馬衡情酌斷着氏還洋十八元限禮拜三交清 
海上閒談 
　　上海縣調查西牢獄則矣。改良監獄之一希望也。城議事會改選議員董事矣。自治進行之一希望也。此二者爲增進人格必要之事而已有動機矣。至於租界。則向之我華人不能同獲權利者。至此亦有希望之二事。一公共游息塲。已由華人要求一體入内。一工部局參政權。已由西董提議加入數部。此又租界居民一希望也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[香港英官刋布治疫新法（續）]  
　　人雖染疫。不能由人傳人。有時似亦有之者。則由人之身上。或衣服箱籠之中。藏有受毒之虱。輾轉攜帶。使異地之人。亦受其虱嘬傳毒之禍耳。染疫之家。每常不過一人。此非人不能傳人之證乎。間亦有一屋之内。數人同死於疫者。然病發至死。必彼此略有同時。蓋受毒之道。同出於一死鼠故也。 
夫旣知核疫由鼠而生。藉鼠虱而傳染於人。則不可不求滅鼠之道。以絶此大患。其道如下。 
家居者宜令室内通闢窗戶大開。使空氣日光。得流暢其内。又宜洗潔室内之墻壁地板。母令室内有不能施行盥濯之處。細罅小洞。塞以灰土。地面塡以英坭。便鼠子無從窟穴。不常用之衣物。時加振拭。箱籠木器。柴房草堆。以至笥幮木桌抽屜。亦宜頻加翻閱。而後鼠子乃無藏匿之所。不特可以驅鼠。且令事物乾潔。去其塵垢穢物。鼠虱旣無育卵之地。虱蟲又無處作繭。又鼠子性最靈警。善能偵知食物所在。故凡有食物。宜妥愼收藏於鼠不能到之處。 
又宜兼用捕鼠之法。或以雀膠塗板上以黏之。或以鐵籠鐵夾以陷之。亦有用毒藥置食物中以殺之者。惟用此法者。最宜審愼。勿使小童家畜誤食之。 
最妙莫如畜貓。貓能捕鼠固矣。而鼠又每畏其威。因而遠颺。且畜貓又非難事。一家畜一貓。一家免鼠疫之中人。家家畜貓鼠疫可從茲盡絶。不亦善乎。 
若治鼠虱之法。亦宜講求。凡捕得鼠子。宜送醫生考騐。果鼠已染疫。則捕鼠之屋。必有核疫中人之患。宜將家内雜物墻壁地面。用鹼開水或洋油。痛洗滌之。則鼠虱可以盡死。如屋内有死鼠。宜先殺盡其身之虱。故捕鼠之法。以雀膠鐵籠爲妙蓋生擒鼠子。則鼠虱不去。旣免遺地方之害。醫生亦可以考騐其虱也。 
家有染疫之人。宜將其人之什物衣服等。加意洗濯。以免毒虱再嘬同居之人。探視染疫之人。不宜裸身赤足。庶幾毒虱無從求食。回家後宜急易新衣。置脫下之衣於水内。或燃火其下。力振其衣於火上。則毒虱必死。庶免轉襲他人。 
殺虱之法。尚有一簡捷之道。鼠虱旣五日不食。則飢死。如將有鼠虱之衣物。嚴鎖衣箱之内。五日後啓之。則鼠虱亦必盡死。總而言之。鼠子不到之地。即核疫不生之地。凡欲免此核疫大禍者。果能注意於滅鼠之法。則思過半矣。 
[蘇路股東李旣白君意見書]  
　　戊申以前吾蘇人之對於蘇路也爭設機關勸集股份開會演說奔走呼號郵電報章日不暇給何其奮也比歲來談路事者嗒焉若喪無論未交股者觀望中止即已繳之股亦幾幾欲請給還而不得又何其失也豈從前蘇路之與蘇人有性命之相依而現在之蘇人視蘇路若他國之不相屬耶雖然此其故約有二一由於不信國家夫此不信國家者豈不以公司係奏准商辦而蘇杭甬草約可以作廢者久之終不能廢恐不得不受他人之干涉朝廷明詔旣不足恃我股東不易集合之基本固不願投於他人干涉之地乎一由於不信公司公司成立以來千風萬潮至上年總理且有辭職之意我股東尤不欲以至可寶貴之金錢汪洋一擲由前之說則我股東對於公司有爭存之目的而不應以消極爲主義由後之說則我股東尤應以護持爲主義而不應以放縱爲目的也曩者公司開會憑營業所刋布之帳略爲報告論者謂其内容恐不盡然今旣由我最誠摯最信用之總理列表刋告按宣統二年三季營業每日平均可得九百四十八元有奇公司力求减省則每日開支祇須六百元除支每日可餘三百元總理誠實長者向爲我股東所共推許必不肯作欺人語惟以銀行錢莊之欵多息重即以日餘三百元貼補債息尚虞不足遑論官利此誠爲目前最要問題按救急甲乙兩項乙項係股東天然應負之責任無可推辭惟甲項則不佞竊不能無所意見夫我蘇路之營業豈惟是清債欵免虧耗但求保存云爾哉故非合南北兩線統籌完全辦法而求營業上之大進步不可按蘇境北線地勢平衍除豫省應占三百里外計長約一千二百里備銀二千萬兩足可敷用誠爲我蘇路利益所在蓋南線路短工繁資本重而利息薄北線路長工省需本輕而獲利厚此我股東所共知也以路短工繁本重息薄之南線每日尚可得餘利三百元則他日北線之成得利當若何自可想見惟以目前二千萬兩之股欵求之蘇人我股東究能有此擔任否是固不可不預商之夫集股自有滿盤之籌畫原非托諸空言尤非偏執會塲一時之見至散會後於實際上無何等之影響而轉誤大局也如總理所述救急之甲項須請部撥欵若千萬兩作爲官股現在國庫空虚未必能有此準備即幸能俯如所請竊料亦不出借欵範圍之外鄙意與其由部借欵虧耗尤多而且易成交涉仍不如商借商還得由我從容磋商之爲愈矣聞之日本當鐵路發軔之初因股本不敷亦曾向他國借集路債他國人民知此等實業最易發逹爭購債劵不數日而巨欵畢集日人利用之而有今日路綫殆遍全國前者蘇路公司以堅執拒欵之故而適成爲部借部還表面上之負擔在國家而實際上則仍在人民也我股東若不謂然試問由部借欵後我江浙兩公司能不派他國之總工程司否其所派總工程司之薪水非由我江浙人擔任 
 
 

Page 27

 
 
否其一切磅虧等項是非仍責成江浙之督撫解還否江浙督撫解還之磅虧是非仍出之江浙人民之膏血否嗟乎掩耳盜鈴豈得爲計墮術中而不悟我蘇人胡一愚至此也願我股東重思之 
再郵部旣不廢約又不交欵是有意欲使我蘇路無可辦路之資而爲將來奪回官辦之地步我股東卽應呈請郵部撤回總辦及總工程司卽以後磅虧等項亦不得由我蘇省擔任之並追償以前蘇省種種損失之處若郵部不肯承認則應於本年諮議局開臨時會時提議應於我蘇省丁漕項下儘數留存扣至與本省所損失之數足以相抵爲止亦對付法也國外新聞 
[合併坎拿大之議已成空談]  
　　二十日倫敦電云據華盛頓電稱裴萊脫君提議請塔孚脫總統與英開議合併坎拿大之件經外務股員覈議後反對者九人贊成者一人故已駁絶 
[美國禁止商業賭博議案]  
　　二十日倫敦電云據華盛頓電稱各州商務委員决議將禁止棉花收獲之賭博議案呈交上議院覈議該議案於上年六月間經下議院通過 
[俄國整頓海軍之計畫]  
　　二十日倫敦電云據聖彼德堡電稱俄國内閣現請國會撥欵十二兆金磅以便於一九一一年至一九一五年之間建造戰艦四艘 
[法國將開衛生大會]  
　　二十一日倫敦電云巴黎將於本年西五月間舉行衞生大會法政府已請各國遴派代表前往與會届時會中將討論鼠疫及虎列刺二病防除之法 
[德皇德后赴英先聲]  
　　二十日柏林電云本年西五月間英國女皇維多利亞紀念碑開幕之際德皇德后將應英皇之請赴英參禮二十一日柏林電云德皇德后將於西五月間駐蹕英倫兩星期之久惟六月間英皇舉行加冕禮時將由皇太子代表參列云 
[英人排日之發端]  
　　倫敦消息倫敦官報載有官塲裁去高麗領事治權之告示斯丹逹報載有來稿一篇痛詆日本不能踐行對於高麗稅務及治外法權之約言英國社會黨領袖哈地君擬在下議院辯論日本無政府黨案事件並將質問外務部大臣葛雷君曾否將各處社會黨反對治死幸德秋水之抗詞送交日政府聞政府現擬遏止討論此事云 
[巴拉瑪運河告竣之期]  
　　得華盛頓消息巴拉瑪運河總工程司戈塞爾君聲稱該運河定可於一九一三年九月間告竣共需築費英金七十二兆磅（以上譯字林報） 
[士英路事交涉]  
　　二十一日柏林電云土政府已與英國開議敷設巴格台特至巴斯拉鐵路事宜（譯文匯報） 
小說 
[軍情小說湘纍怨（四十三）]  
　　王大老爺便天天帶着幾個跟班。騎著一匹馬。各處去閑游肆眺。忽然有一天。王大老爺帶著幾個親兵。幾個家人。出城游眺。方才出得城垣。不多幾步。只見七八個軍士。抓住了一個花白鬍鬚的老人。一面走。一面口中罵道。我把你這個不識起倒的老奴才。我們倒好好的和你講禮。你倒和我們拿班做勢起來。回來到了吃不了兜著走的時候。你才知道我們的利害呢。那花白鬍鬚的老人。只道不知要怎樣的把他難爲。直嚇得渾身抖戰。一把眼涙。一把鼻涕的哭道。衆位將爺。不要生氣。有什麽話。只顧請分付就是了。正說著。又見後面一個十六七歲的少年女子。一個四十多歲的中年婦人。張張皇皇的。從後面直赶上來。趕到那老人身旁。兩個人都扯住了那老人的衣服。嗚嗚咽咽的哭起來。那一隊軍士裡面。忽然也走出一個三十多歲獐頭鼠目的男子。一眼釘定了那少年女子。笑嘻嘻的說道。你們兩個人不用慌。諸事有我在這裡。說不了一句話兒。便伸手過去。拉住了少年女子的手腕。口中說道。你要我們放你父親回去那也不難。只要你來和他做個替身。說罷竟硬硬的把那少年女子。拉了過來。伸手伸脚的。做出百般醜態。又呌兄弟們。把這個人放回去罷。一班軍士聽了。果然把那老人放了。呌他回去。那老人和婦人兩個見自已的女兒。被他們這班軍士。這般輕薄。敢怒而不敢言。只得含著兩汪珠涙。遠遠的跟在後面。屁也不敢放一個。那女子本來是個未出閨門的弱女。那裡見過這稱模樣。被他們七手八脚的。你一拉。我一扯。急得滿面通紅。滿眼流涙。幾乎要哭出聲來。那個最先和他拉手的武弁。還咕咕嚷嚷的說道。你不要害怕。你父親的性命。是我們救的。你要好好的謝我們一下。方是道理。說着。又在自已袖中。取出一方塵污滿積的手巾來。要和那少年女子拭涙。那女子見了。這般的一方手巾。先曰嚇了一跳。連忙别轉頭去躱避不迭那個武弁見了那女子這般的有意躱閃。便賭氣把兩手捧住了他的臉兒。硬硬的和他拭了眼涙。爽性趁空兒。搬過臉來。和他一連親了幾個嘴。那個女子。被他這樣的一來。又驚又氣。不由得掩面啼哭起來了。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
