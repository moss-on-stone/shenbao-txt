# 1920 - 22 - 4916859

 

Page 1

 
 
   
 
 

Page 2

 
 
   
 
 

Page 3

 
 
時評 
[俄事有感（冷）]  
有求於人者不能不聽命於人無求於人者不聽命於人而人亦不能强迫俄國之過激政府非各國視若蛇蝎防禦之無不盡力者乎然以無求於人之故各國亦無如之何據近日各種外電所傳今且稍變其態度矣然則欲國家權力之完固無求於人之一端豈非至關重要要者乎 
無求於人之國家即所謂能自立有主之國家也若中國今日之日日向人借債以爲生活者豈能語此哉愛國家者願於此點加之意焉 
命令 
一月二十日大總統令財政總長李思浩呈湖北財政廳廳長王嵩儒調京另候任用請免本職王嵩儒准免本職此令 
又令任命魏聯芳署湖北財政廳廳長此令 
又令兼署農商總長田文烈呈吉林實業廳廳長陶昌善調部任用請免本職陶昌善准免本職此令 
又令任命榮厚署吉林實業廳廳長此令 
又令袁步黃授爲陸軍少將此令 
又令陸軍總長靳雲鵬請授厲汝燕爲陸軍工兵中校並加上校銜鍾春光爲陸軍工兵少校均照准此令 
又令派林志鈞鄭天錫汪祖澤充司法官再試典試委員此令 
一月二十一日大總統令内務總長　文烈呈准吉林省長咨請任命董春魁爲濛江縣知事朱約之爲嘩甸縣知事盧維時爲磐石縣知事王潛爲雙陽縣知事韓廷煥爲額穆縣知事李齊芬爲汪清縣知事趙樹琪爲依蘭縣知事林紹敏爲同江縣知事曹　爲寶清縣知事宋純燿爲密山縣知事張濟川爲富錦縣知事劉懋昭爲饒河縣知事李翰昌爲方正縣知事均照准此令 
又令内務總長田文烈呈准浙江省長齊耀珊咨請任命王鍾秀試署省會警察廳警正應照准此令 
又令内務總長田文烈呈准安徽省長咨請任命倪冠南爲安徽長江水上警察廳警正應照准此令 
又令陸軍總長靳雲鵬呈准正白旗蒙古都統毓秀咨請以富和陞補印務章京英秀海英陞補公中佐領均照准此令 
又令茲制定官用輪船檢查條例公布之此令 
一月十五日大總統令派德色賴托布帮辦昭烏達盟盟務此令 
又令任命沈祖恩爲江西政務廳廳長此令 
又令陸軍總長靳雲鵬呈准鑲紅旗漢軍都統奎芳咨請以高緒祖陞補副參領嵩海陞補公中佐領應照准此令 
一月八日大總統令任命吳炳湘兼督辦京都市政事宜此令 
又令任命費毓楷爲福建財政廳廳長此令 
又令財政總長李思浩呈甘肅財政廳廳長袁毓　呈請辭職袁毓　准免本職此令 
又令任命丁道津爲甘肅財政廳廳長此令 
又令任命黃德章署江西高等檢察廳檢察長此令 
又令任命邵修文署京師地方審判廳廳長此令 
又令參謀總長張懷芝呈請任命廳夢源署陸軍第一混成旅參謀丰長應照准此令 
又令内務總長田文烈呈准黑龍江省長孫烈臣咨請任命佩張珩爲黑河警察廳警正應照准此令 
專電 
北京電交部爲取消順濟路合同提議發行内債三千萬以京漢路收入擔保以該欵一部敷設石家莊至德州鐵路以一部還日本順濟路借欵（二十二日下午一鐘） 
北京電李思浩因審計院要求本月起薪水發現托人疏通無效又萌退志（二十二日下午四鐘） 
北京電京師軍警會議維持治安添派稽查偵緝散兵並由商店設置警鈴爲備（二十二日下午四鐘） 
北京電徐二十四祭馮閣員將軍各省駐京代表及陸軍大學校長均須陪祭（二十二日下午四鐘） 
北京電徐昨頒手諭令各機關勸導人民振興實業（二十二日下午四鐘） 
北京電滿站電捷克軍將上烏金斯克截斷不准謝米諾夫軍隊西上（二十一日下午三鐘） 
北京電庫徐電因恰克圖正在派兵籌防軍事外交均吃緊暫不回京特派褚其祥入京請示現庫倫軍隊均由徐直接指揮 
（二十一日下午三鐘） 
北京電趙倜電豫向意洋行訂購之軍械請發護照便起運府覆電此事交涉未就緒所請難照准 
（二十一日下午三鐘） 
北京電孫烈臣電駐沃范領事及軍事代表等十九日抵滿擬卽轉車赴京又電謝氏已退赤塔正在進退維谷又電黑河等處俄商民反對闊謝軍隊甚力設立自治會 
（二十一日下午三鐘） 
香港電紳商各界聯電南北政府各省促和有渴望和平齊心同願熟定政針速開和議等語 
香港電王正廷昨午抵港應各界請會今午乘亞洲皇后號赴滬（二十二日下午二鐘） 
各通信社電 
廣州電王專使號（二十日）日已向軍府國會報告和議經過定箇（二十一日）日由港轉輪赴滬外交後援會及各團體爲王使開歡迎大會到者萬人莫督特開歡迎會亦到萬人 
廣州電王專使效（十九日）日午後到粤各界歡迎甚盛 
廣州電憲會已迭次延會現各派協商擬將十一條第一項加一聲明國家行政由中央派員管理日内可望融洽（以上二十日）以上聯合通信社電 
北京電政府電詢張敬堯以大興公司名義將湘鑛向日人抵借日金三百萬元有無有事 
北京電聞靳對免傳事仍决於日内辦到 
北京電長江三督哿電財部漫發國庫券嗣後請加限制免到期不能付欵失國家信用 
北京電王正廷續電表明阻障未能遵命北上（以上二十二日）以上中華通信社電 
北京電五百萬鎊墊欵有二月一日交付說陰曆年關可敷度 
北京電中交兩行籌畫兌現已有端倪票價因之步漲現至六折聞尙可望高（以上二十一日） 
北京電各團體請拒中日直接交涉電甚多聞某團體獨異謂直接交涉亦可日旣以交還青島力謀親善爲言何妨就其親善之題商無條件交還 
北京電院將日本通牒轉電駐外各使各省長官及西南徴求意見并摧陸徴祥兼程回京 
北京電顧維鈞電國際聯盟第一次會到八國代表美代表未到 
北京電陸使已有到京確期府院决於月内開外交聯席會議討論山東交涉 
北京電謝米諾夫與霍爾瓦特爭路權霍向奉督申前約協約國代表亦不直謝吉黑兩省决以全力護路北京電宣慰呼倫原擬派徐樹錚現因徐在恰克圖布防有派傳良佐前往說 
北京電敎職員代表到院遞請鎕留蔡元培呈文由某秘書代見謂政府已定慰留 
北京電蔡元培辭職决留傳嶽棻辭呈將上 
北京電敎育基金有在退回庚子賠欵内指撥說惟須俟提出國際聯盟會議决方能定實北京電取消和議總代表全權南北要人皆不謂然現仍依原訂規則進行 
北京電閣决各機關薪俸七成發現搭國庫券三成顧問諮議仍發京鈔（以上二十二日） 
以上中孚通信社電 
 
 

Page 4

 
 
   
 
 

Page 5

 
 
   
 
 

Page 6

 
 
里昂無線電（）路透社　 
[高等會議之最後一幕]  
二十一日巴黎電昨晨高等議會開會由克勒滿沙氏主席米勒蘭氏亦與會協約國國際委員　提出關於要求德國交出戰事罪犯名單之條陳經高等議會審查完畢此後不再減少名單内所開人數法比兩國提出之名單均經議會完全接受日内將以名單照會德國克勒滿沙氏米勒蘭氏喬治氏尼蒂氏並會商待决之數問題尤以俄事爲重晚間高等議會復開會由克勒滿沙氏主席討論亞德里亞海問題先與巨哥斯拉夫國會商繼乃堅持意首相尼蒂氏之意見限巨哥斯拉國政府於四日之内無條件接受調停辦法如加拒絶則卽將充分實行一九一五年四月十六日之條約意首相尼蒂氏昨夜已回羅馬英首相喬治氏今日已回倫敦高等議會今日最後討論此後協約國會議之形式與會者有克勒滿沙氏米勒蘭氏克松貴族松井氏瑪蒂諾氏華萊斯氏諸員 
二十一日巴黎電克勒滿沙氏與喬治氏及高等議會餘員昨晚在法外交部開最後一次之會議克氏自今日起不復爲法國全權代表喬治氏尼蒂氏松井氏華萊斯氏均發作别之演說稱頌克氏之勞績克氏答謝如儀 
二十一日巴黎電巨哥斯拉夫國政府拒絶意國提出解决亞德里亞海問題之調停辦法之覆文昨晚已送達高等議會 
二十一日巴黎電自一月二十六日起高等議會將以大使大會爲代法國外交部中之巴洛洛圭氏充法國代表 
[意國之大罷工]  
二十一日巴黎電杜林消息謂意國路工宣布罷工北部中部幾全一致南部則遭失敗意大利全國天主敎團體拒絶加入此項行動政府乃得藉軍隊保護在數幹路開車政府已施行甚嚴峻之計畫於各大鎭宣布戒嚴令並禁止摩托車與自由車之來往且已嚴密遏制騷亂行動下院曾開會討論消滅罷工風潮辦法决議贊助政府之强硬態度 
[自决公民大會之第一事]  
二十一日巴黎電丹京電稱法軍昨已占據希萊斯維之海特里列班鎭軍車抵時衆大歡奮樂隊奏馬賽樂羣衆在車站口及附近九街歡呼致敬維廉第一之石像暫覆以白布行將移去全鎭各屋滿懸丹旗 
中美新聞社電 
[俄國之近情與協約國之政策]  
海參崴電西比利亞之叛亂繼續蔓延於全國伊庫資克似已完全入社會革命黨之手貝加爾湖東西兩方區域則爲所謂（泊的生）之叛黨所控制祇有伊庫資克以東沿鐵路之各城尙在舊政府掌握據可靠消息柯爾却克現與捷克軍在貝加爾湖以西一百英里地方暫時平安彼之西軍已全部覆没其國務員則在伊庫資克被捕柯爾却克現已失勢謝米諾夫顯然爲舊派之中心人物惟必須有外國武力爲甚後援預期柯爾却克將辭職以讓謝氏惟人民中百分之九十五反對謝氏因其思想頑舊慣用武力且縱容其哥薩克兵蹂躪人民之故一般革命黨人亦願與莫斯科過激派携手大約數星期内即可締約目下西比利亞全部人民均應（泊的生）　人之召投軍服役此後大局如何全視日本人之態度爲轉移美國軍隊幸及早退出得免禍殃目下外國加以干涉祇足鞏固激烈派人之勢力自俄國革命開始三年以來其全國之團結殆未有如今日者也 
里昂電今日聯合國會議地對於過激派媾和之第一步决議對於俄羅斯人民無論紅派或白派一律重行通商經濟封鎖政策取消開始將食物及其他材料輸入俄國而交換俄國所能出口之其他原料一年以來法英美等國均派兵赴俄反對過激黨現亦將此政策抛棄撤兵回國此後聯合國對俄政策蓋不再取干涉主義矣 
世界路透電 
[協約國對付俄國之方針]  
十四日華盛頓電西比利亞美軍將卽撤退之說已經正式徴實所撤退之美兵將先赴菲列濱 
十七日倫敦電每日紀聞謂東方時局雖屬不靖但復興戰事之說實屬不確所議决之任何計畫必以自衛爲主協約國或將協力保護波斯與高加索新民國此外或以軍事計劃敗過激黨於突厥人結合之企圖 
每日新聞訪員謂高等議會决議之俄歐互換有限制之物産將使與俄國勞兵政府媾和之希望更近一步泰晤士報巴黎訪員謂高等議會决議與俄重行通商實爲封鎖之大破綻若因以更變對付過激黨政府之態度必致引起種種詆責協約國之政治家則稱俄國物産不入歐洲則歐人不得不出重價向美購買糧食原料致使社會爲之擾攘不靖今日宜以建设的政策抵制過激黨强暴破壞主義云泰晤士報載社論題曰驚人之决議謂協約國對付勞兵會之政策不變之質言足以大減協約國人民之輕信流言云 
十七日巴黎電據此間消息靈通各界聲稱與俄重開一部分貿易之舉無牽動英政府對付勞兵會態度之虞且所許者僅俄國協濟會該會在偷敦巴黎均有分會有二十五兆俄國農民與該會運輸物料入俄有關最近俄國收成之豐爲三十年來所未有西歐人民現正急需糧食故欲藉此調劑耳且衆信復許貿易照常往來而不受軍人控制之束縛實爲改良俄國現局最佳方法之一云 
[德約與中國之天文儀器]  
十四日倫敦電泰晤士報載鄂加拉漢將軍之文曰波資丹現存極有價值之古時天文儀器等品頗多製造精巧绵係中國拳匪亂時德人從中國搶得者某君前曾在中國見此儀器謂協約國若以充分壓力施諸德國使將此歷史上古物送還中國則可使歐洲諸文明國咸大滿意且可得中國永遠之感謝某君此言誠有考慮之價值者也 
十五日倫敦電陳友仁致書泰晤士報言鄂加拉漢將軍之文謂交還中國天文儀器乃凡爾塞和約條欵之一中國因威爾遜總統拒絶其山東保留案之請求致未署名此約惟在華人觀之約第一百三十一欵即規定交還儀器者仍然有效蓋此爲德國對於協約國與同志國全體之條約義務也 
[各國近事記]  
十八日紐約電共同新聞華盛頓訪員電稱參議院裁判海軍事務之股員會宣讀海軍中將西姆士氏致海軍總長台尼斯氏一書内謂美國海軍未嘗備戰海軍却有違背軍事根本原則之大過失當渠（西姆士氏）於一九一七年三月美國方將加入戰爭之際奉命赴英時海軍部諭渠勿爲英人所惑並告渠美人將與英國及中歐帝國作戰其時間不相上下又謂海軍部並未協助倫敦美國海軍司令部美國海軍需時十月之久始得援助協約國云云股員會主任謂擬請澈查所訴各節海軍總長謂已將該書移交海軍部總務科八日孟買電棉廠罷工情形未有變動罷工者尙未提出切實要求廠主聯合會宣稱工人不先知照遽行罷工不合情理故罷工之際不給工資 
太平洋路透電 
二十二日香港電王正廷昨日由粤回港晤見港督後與華人何君會餐王於華人商會歡迎席間演說略謂外人常以南北時局爲問渠覺頗難答告亟望中國領袖捐棄權利私見此種期望實大多數國民所同具深願全國團結一致保全國權蓋惟團結始可望救國也云 
云王乘亞細亞皇后號離港赴滬 
二十二日東京電今日國會開會首相與外相皆有重要之演說 
二十二日北京電華北明星報控天津晚報毁謗一案今晨由天津高等英公堂判令原告給償被告訟費約洋一千一百元 
國外要聞 
[專使團會議紀錄]  
此次我國專使團在巴黎參與媾和會議關於我國應持方針及應取態度各專使間共開會議七十五次（又秘密會兩次）茲從某方面得專使團辦公處會議紀錄特揭載如次 
第一次會議（八年一月二十一日下午二時三刻出席者王全權顧全權施全權魏全權王公使）一（議决歐戰罪魁責任曁懲辦違法之戰事行爲二事於中國實無直接關係可照各國提出議案在會從多數贊成我國不必有具文之表示（二）議决關於訂立國際保工法律因中國情形不同祗可贊成其原則竭力設法改進以期將來趨於一致所有詳細辦法應俟各國將議案提出後再集議表示我國贊成之辦法（三）聯合會問題較大俟下次開會再議（四）議决關於分股擔任研究辦法除由各全權各公使自行擔任研究餐復分定專門委員分股擔任以備隨時入會隨同全權討論問題專門委員分配法如下政治股嚴參事法律股錢參事軍務股唐中將韓少將吳參事財政經濟股郭參事（五）對於大會應行詢明各端關於指定坐位之標準當經共同研究實係按照各國國名之第一字母排列似可無須向大會詢明五國會議之議事錄及派人抄錄或檢閱大會擋案等事當經議决由岳書記長及大會書記長設法接洽酌派妥員前往辦理（六）議决派趙君泉到大會擔任速記事（七）凡五國會議及關於中國及遠東西比利亞事項除俟和會通知到會會議外我國應特别注意隨時直接間接探聽）八（關於公共利益問題五國外之各國態度如何應隨時由我國各駐使分向其駐在國人民暗中接洽 
第二次會議錄（八年一月二十二日下午三時出席者王全權顧全權施全權魏全權王公使汪公使）（一）議决將昨日會議錄記明爲第一次以後會議即依次編記再於第一次第八項下節改作我國駐使及同人分向其駐在國人員暗中接洽（二）第一次會議錄第八項下節分往各國接洽一層除我國駐使現在巴黎者卽由各駐使分别接洽外復經繼續認定六國分配如下巴西赤哈顧全權塞爾比希臘王全權海石土及暹羅施全權（三）議决中國提出大會之議案先從於歐戰有直接關係之德奥方面入手並於對德奥議案中略露我國對於聯邦之希望以窺　意志（四）對於德奥之議案議决先從槪括主義提出大綱如左（甲）所有中德中奥間條約申明一律廢止（乙）所有習慣上中國讓與及准許德奥之利益申明一律廢止（丙）德奥應承認中國所没收之動産及不動産（丁）德奥應遵照此次和會議定之普通辦法賠償中國因戰事而受之各種損失費用（戊）德國應將庚子年奪取之北京觀象臺儀器及其他貴重物品交還中國（已）要求德奥允許加入萬國禁烟會議定之禁煙條約以上六項大綱公推顧全權起草於開會討論此項擬稿之前一日羊交各人先行研究至開會時再公同討論决定（五）民國四年日本要求我國之二十一欵事係迫脅我國承認此次應提出和會力爭廢除（六）關於山東問題議决由中國提出議案直接向德國要求退還中國至於領土權及路礦利權等應否歸一案或分兩案提出衆議未决俟下次再議（七）議定明日二時半續開會議並請陸總長出席（八）議决派舉君鳴玉到大會擔任法文速記 
[美人之歐洲經濟現狀談]  
中美新聞社紐約通信云紐約保證信托公司近有比法英意四國之商業調查紀錄茲爲轉錄如下 
比國比國工業現仍需要原料及工具但因滙價不合算及不易取得賒欠故此等需要品入口甚少而遲如掘煤機器海電用銅絲船梁具高度抵抗力之通電銅絲均在需要之列他如硫酸柏油鐵砂生鐵松香及各種機器磁泥軟木塞（需四萬五各噸）各種代學品尤爲急需此外缺乏之物尙多不勝殫述國家鐵道現時開行機關車共有二千四百七十九輛一九一四年則有三千七百十七輛現行之客車共六萬七千五十五輛一九一四年則有八千一百九十二輛（疑訛）貨車現有七萬七千○二十三輛一九一四年則有九萬五千三百二十二輛不魯捨拉與盎凡爾間之鐵道現每一方面每日均增新車八列其不魯捨拉與滕凱克之間沃斯登與弗耐斯之間擬開通車正在籌畫中有某經濟學家云目下之經濟危機若非政府决計添購鐵路車輛决不能解决因交通方法缺乏工業决不能恢復也在九月七號至十三號一星期間國家鐵道每日開貨車一萬四千輛祗得一九一三年同期内之數百分之六十四每日每車所行里數平均爲八十三基羅密達一九一三年同期内則有一百十三基羅密達現在除科密耐斯至伊泊爾斯一路及迪南脫泰明斯等路外其他各路線皆完善開行萊姆堡煤礦出煤頗富衆視爲可使比國不至依賴外國之煤與煤氣其中一穴已在開挖另一穴一九二○年可開尙有三穴一九二一年可望動工干脫之紗廠所出貨品已得戰前出品量百分之七十原料並不缺少德國戰時刦去之設備品已逐漸歸還其他需添機件亦從英國購補麵粉廠營業頗能滿意荷蘭英法及南美諸國均來定貨不魯捨拉商業展覽會將於一九二○年四月四日舉行全國製造品均將陳列凡聯合國及中立國均可加入該會但該會並不能直接出售貨品最近頒有新律凡貨物運往荷屬也戈及其他荷屬菲洲土地均須經過盎凡爾稅關考查云 
法國法國煤荒仍未進步有人主張煤礦工每日應作工八小時以上礦工領袖答稱欲救濟煤荒惟有依照美國方法改良開礦機器因美國式機器每人每星期可開出煤三十噸法國機器則每人每星期祇能開十分之一耳馬塞市政廰决於該城造一地道以免市街之擁擠不久即須動工上月間有若干德國機器廠接到法國定造大批機器之定單係由巴黎載後重造事務部經手該部專管各兵燹區域内造屋及以機器供給各工廠等事此外又向美國定辦電機各項工具及打字機等亦有向英國行家購辦者計至本年八月爲止所費定貨價值共達十九億法郎法國在戰前製糖廠共有二百十三所現在開工者祇有五十一所糖之出産量自八十七萬七千六百五十六噸減至十萬九千噸預算欲恢復戰前糖業需欵二十億元云 
英國英政府現正竭力設法贊助本國製造家恢復戰時喪失之對外貿易現因商業家欲往外國難得艙位故海外貿易部特商諸海軍部使每一戰艦開往外國時許商人若干名搭之前往俾得及早發展商業國民商業報十一月号載有一文述英國之如何保護其基本工業大旨謂英國現圖保護之工業品其中有下列各項即柏油之一切副産物藥品化學品眼鏡玻璃格致玻璃器燃燈玻璃器格致器具光學器具鉀混合物鎢粉照相板磁電器針尺度等又擬頒定條例此等物品若非經特許均不准輸入國内又擬限制如德國等之國度將出品大輸入英國以與英貨競爭云 
意國意國現擬鞏固其在近東之地位任可取得食物及煤油已特設一主托銀行於米蘭又設一商業銀行資本一千二百萬里爾以發展對保加里亞之商業意政府現擬將强迫偕欵之舉作罷而向戰時得特别利益之人微稅至臨時稅法於戰爭狀態終了後始實行至國會通過新稅法時爲止英國行家近曾向意國定購緞絲織造之物品如運動衣等此等貨在倫敦售價頗廉意政府擬貸欵八百兆里爾將國中鐵路六千基羅密達改用電汽駛行並擬設一關係此大計畫之銀行凡業斯一埠商業又復興盛該埠所出美術品如假珠等巴黎銷揚最大巴黎商人將此等假珠飾於婦子用之領巾再轉銷於米蘭倫敦紐約及東方各處云 
國内要聞 
[日本提出通牒後之山東問題]  
政府方針尙未定 
山東問題日使小幡於前日以直接交涉公文正式送交外交部業紀昨報茲聞日使通牒内容大致除聲明日本政府根據歐洲平和條約承繼德人所有之權利并稱同時擬撤廢山東政而改設民政至交還青島一節該國政府無論何時均可應中國之希望而開始交涉其交涉日期及地點可由中日雙方各派委員會商解决等語陳次長當時答以此案關係重大擬俟陸總長回國再商辦法在陸總長未回國以前暫時不能將中國政府所持方針有所表示此前日提出之情形也昨日國務會議陳次長出席將日本提案内容及中國對此次交涉之困難與世界外交潮流詳細報告後各閣員討論良久内容頗秘惟聞最後决定由外交部詳細參酌下次會議再行討論並擬通電各省徴求意見東海且擬與段　瑞計議此事據政界中人言目下政府所以不能即定辦法實有數種原因（一）欲俟陸專使等歸京（二）欲徴求駐外各使及各省長官之意見（三）欲探取日本對於交還之具體意見如何而最後則仍不能不視民間態度之贊否爲决定云 
又據國民通信社報告謂該社記者因此案關係重大特訪詢外交當局叩其意見據陳次長云此案關繫極重吾國所處之地位尤爲困難如與日本直接交涉與不簽德約之宗旨實爲矛盾如將其所提出者置諸不理之列日本閣議曾云中國不肯直接交涉則責不在日 
本故交涉與不交涉而層辦法皆未能有利而無害國人更有於此兩層之外希望國際聯盟會能爲公正之主張者然以世界外交上潮流觀之聯盟會雖爲美總統所提倡者然對於和約之内容及山東保留案在和會上美總統多未能貫澈主張不免牢騷此次聯盟會開幕美代表竟未列席此頗可注意之事况聯盟會即和平會議之後身和會中各國代表對於中國事旣不能爲强有力之協助關於中日間之山東問題若希望之於聯盟會恐亦難免失望此又國人所當熟審者鄙人對於外交向來主張公開且無黨派國人如有所見以指導政府極爲盼望云云按該通訊社爲安福機關之一所傳陳次長之談話極可注意國民勿等閒視之也 
[顧維鈞報告國際聯盟會開幕]  
國際聯盟會本爲美總統所提倡乃據外交界消息國際聯盟會業經開幕而美國代表意未列席斯亦世界大可注意之一事也昨聞外交部接到巴黎顧公使電云 
聯盟會行政部今晨（十六日）在法外部開成立會鈞被邀往參觀惟代表除美國外其餘八國均到會選定法前首相現新舉爲上議院院長之蒲士瓦爲主席法英義日四國代表先後出頌詞英法二代表並謂美未列席不免可惜行政部各種問題諸待商辦云旋派定英日比三國所推武員爲管理法國間薩爾礦區委員下届會議擬視美國對於德約之進行如何再定日期再主席宣告中立國中西班牙阿根廷智利巴拉圭波斯已加入聯盟會云云 
又據某外交家談及謂國際聯盟會本倡自美總統乃此次歐和條約美國在歐洲之一切主張不免失敗而對於中國之山東問題又歸失敗經此兩層打擊故聯盟會開幕而　代表不預焉美代表旣不肯出席聯盟會將來聯盟會之中堅可以左右國際問題者厥惟法英日三國此與世界和平前途與東亞和平前途均發生絶大影響我國民有對外思想者不可不注意及此也 
[大陸報觀察山東問題之將來]  
大陸報十七日北京通訊云山東問題今又爲北京最重要外交事件和約旣已在巴黎調印戰局旣已終止是則山東將來之問題今宜有切實之解决日本現尙未向北京政府交涉惟日本報紙與此間日人機關報謂東京已有訓令致小幡駐使令其照會中政府告以日本願開談判之意據衆推測此不過試探伎倆藉以試驗中國輿論如何耳中政府與中國報紙對於此事現皆沉默無言大約非至日本正式交涉時未必發表意見也日本現雖尙無舉動但日内必有提議蓋和約今已發生效力日本依照和約條文可接收德人在山東之權利且或依據其對協約國而發之非正式質言將此權利交還中國但日本將如何交還權利於中國乎此則有種種複雜之論點在焉）中國在法律上之地位極可奇異旣對德宣戰中德間各種條約遂由此取銷即山東租約亦在取銷之列而膠州與山東權利當然復歸中國但此土地與一切權利因軍事上之必要已暫爲日本所有迨歐戰告畢和會决令日本繼有德國在魯之權利第中國迄未簽名此約亦未承認和會之判决從此點論之則依照法律上之意思今日時局猶是和約未締結時之時局卽山東租借與商業權利皆歸諸中國是已準此而言戰局旣了所謂軍事必要者業已銷滅日本猶據有山東則是自處於侵害者之地位中國可令其退出蓋未經中國簽字之和約欲處置中國所有之産業其能縛束中國與否此乃中國所可提出之問題吾知答此問題者縱欲不謂爲中國理直亦不可得也顧協約國與日本視山東權利爲德人産業與斐洲領土無稍區别故擅自處置之而日本即以協約國之决議爲其佔據山東之憑據如此置辯可謂異矣）以上所云全爲學理上之研究姑無論中國在法律之地位與理由何若今可斷言者中國未必根據法理而令日本退出山東如竟爲之徒爲人齒冷耳然則中國將如何乎吾知其在陸徴祥月底到京以前必無舉動即在陸徴祥回京之後如何行動亦殊無標準蓋陸徴祥未必能以前所未知之事件昭示吾人亦未必能以出人頭地之見解辦此問題也將來此事亦唯有依照已知之辦法辦理之耳迄今北京政府尙未規定進行之政策聞國務院曾有非正式之討論但無結果以事實言國務院於此一二星期中從事黨爭猶慮不暇若國家之外交得失十八行省中一省之將來則在比較上視爲細事現尙不遑及此也綜之北京今尙未决定他日日使要求談判膠州半島之前途時中國應如何對付之政策焉）將來中政府果與日本開議乎如有之則全國怒潮恐將復起再釀成去 
年五六月間之情形且拒簽和約之前功亦將喪失如不與開議則日本將通告世界自明其理直而據有山東中國處此惟有訴諸國際聯盟以伸公道而已但據政界意思中國或將與日本開議以視日本有無履行其言之氣象彼等以爲時局如斯無他辦法求全之道惟 
在開議輔以世界輿情或能有所挽回云 
[天津意租界華人參政問題]  
中美新聞社譯密勒評論報云天津意國總領事費來蒂君已呈請意國政府許租界内之華人地主有完全選舉權並以華董加入市政廳華人深信意國政府必允准之蓋費君此舉實不愧爲政治家之闊大手腕且與新世界之進步相符合也費君於上星期對人云余於華人納稅人未要求之前卽許彼等參加於市政此實爲公道所要求若在五十年前華人絶不知西方政治制度此事自然說不到但目下華人智識大開熟悉歐洲事情倘能參與市政必能多所獻替於界内居民皆有裨益况 
 
 

Page 7

 
 
彼等旣已納稅對於市政之如何運行當然應有發言權余殊不信不出代議士而可以納稅不過施行新制之前當愼重研究其辦法且在一九一六年關於意租界内建造公園一事曾舉出三人組織一委員會其中一人係華人曾君（譯音）曾爲上海人在天津置有大地産其他二人一爲建築家鮑格尼諾氏一爲包工家瑪索里 
氏曾君因彼及彼之祖國受此光榮十分感奮盡力贊助公園事務其對於栽植樹木均就本地情形及天氣加以斟酌極有價值又捐助花木不少且勸其友人贊助此公園即比一端可見許華人以彼等所應得之事物必得良好之結果也云云按意租界内目下所有大地主多爲上流華人華人之地位已爲許華人入公園一事所承認據費君言華人入公園者行爲甚好該園迄今得保其優美情形至於新市廳之組織擬選出董事八人半爲意人半爲各國之地主華人因佔地最多大約可得三名其餘一名無論法比英美之人均可此外尙有總董一人合共九人總董與董事均由納稅人選出每人有一投票權不問其擁地之大小凡擁有值價五百元之地産者即有一投票權市政全歸董事九人管理惟意國當局具有否認之權於必要時施行之此項計畫須一九二一年方能實行因市廳須彼時方能竣工也費來蒂君於歐戰之前即提議建一新市廰極得意僑之贊同蓋意僑亦久欲將該租界改爲市政區域（按該租界向作爲意國王家土地）當由總領事擬定計畫呈請意政府批准意政府則復令暫緩迨去年乃允許此辦法現雖尙未接到正式許可之公文預料不至改變熊度也查天津意國租界於一九○二年由中政府許多設立一九○五年意政府派費來蒂君來華管理最初界内祇有貧民一萬八千人十五年來努力經營已成一繁盛市鎭全界土地現共有七百七十一畝從海河到東車站長一基羅密達從俄租界至前奥租界闊半基羅密達界内住有歐人一百五十人華人一千二百人皆上等社會現在每年市政收入近十萬元一九一九年所收稅欵爲銀元四萬○八百八十一元一角五分銀兩三萬二千一百○六兩七分五釐除去一切市政經費外尙餘一萬七千元界内地稅之額在天津爲最輕祗佔地價二十分之一房稅爲百分之三尙有地皮二十五畝未動用亦不收稅凡收買之地皮平均付價二百兩一畝費君謂俟市廳造成後須再修築海河一帶之堤岸一俟工竣不復有改良工程則稅率尙可減低詢以意國當局是否欲將前奥租界劃入費君答稱此事有誤會彼前曾請中國警廳長將奥界内之幾處窪地塡平以重衛生且使交通便利否則由意租界當局代爲塡平後華官擔任塡平此事即解决矣又謂意當局對於目下租界幅　頗滿意不願擴大將來天津如成一頭等商埠而有一（大天津）之存在則中政府必將土地開放應許外人置産彼時更無須再推廣租界云費君不久將返意國與其政府商量關於改變市政等問題鮑格尼諾氏將與同行在本國購辦雲石及油畫等以供新市廳中之陳設云 
[直隷開闢港口案之經過]  
直省長咨國務院文 
直隷開闢港口一案某派反對極烈甚至指爲盜賣國權國土新國會中已屢次提出質問此事能邀國務院核准與否刻尙未能定茲將直隸省長咨國務院文及說明書錄下以見此案之經過據組織新口商闢港口發起人徐知本曹秉權李桂山周宣李粹庵邊遇溪温世珍曹士藻等呈稱爲組織公司商闢港口懇請准予核准立案事竊以天津自開闢商埠以來商業日臻隆盛稅收亦日漸增多當時北方一帶自奉直魯豫山陜各省無不以天津爲惟一之門户近數年來口外沙淤日漸增高口内河道亦漸壅塞屢經有名工程師實地查勘工程難施又兼入冬即凍斷絶交通已失良港之價值而白河工程更因條約關係不能任意改造是以吾津商業遂致江河日下不易挽回長此以往非但將來天津地方無從擴張卽奮有狀態亦難維持商等近查自大沽以北距天津約一百五十里地方堪以創設良港直接天津業經迭次派人實地測勘均稱爲北方不易多得之港口除詳細圖說及章程細則俟公司成立後均應隨時呈請核奪施行外謹擬由商組織公司開闢該港口建築一切特繕具說明書三件伏乞俯予核准施行並咨行中央政府立案實爲公便等情據此當以發起人等擬按公司辦法組織商闢港口係爲振興商業發達地方起見似屬可行惟事關創設商港非切實研究無以昭愼重即經咨商順直省議會查核籌議去後茲准該會咨覆内稱案准來咨當經提出大會詳愼討論僉以大沽口外旣有沙漢壅塞之弊創設港自是刻不容緩之圖現據發起人等聲稱業經迭次派人實地測勘均稱爲北方不易多得之港口用以創設商港於商業地方均有莫大利益自應及時辦理除送到說明書存案備查外相應咨復查照等因前來除咨行内務部並飭該發起人等妥愼籌辦外相應檢同說明書一份咨呈鈞院請煩查核備案見復施行此咨國務總理附商闢新口說明書（一）該港距天津約五十英哩向無確實地名現擬名爲新口隆冬不冰船隻週年可以出入商務不致有阻滯之時（一）該港地居直隷灣最深之點迫近大陸可爲停泊之所其水深可容最大洋海輪船（一）該港包環地甚廣足以保障及容納一切大小輪船且於必要時易於設法擴張（一）該港位置距淡水入海處頗遥且隔間澄深鹹水無淤積之患易於治理港勢天然地爲沙土掘鑿非難故建築費稍省所需之浪隄甚短可於淡水處築之四週之地均甚寬廣（一）該港於天津之中間可築一鐵路使相接連（一）該港無條約與租借之束縛可建築一自開商埠受治於直隸政府之下中外人民皆能在茲置業及貿易受同等之待遇（一）照通常港灣之㣲費以此港之面積比例計之本省可永得大宗之收入 
[國務院否認准蔡辭職說]  
北京大學學生因政府有准蔡校長辭職之說特於昨日（二十一）下午公推代表方豪等十人赴國務院請謁靳總理詢問眞相當兩院中某秘書代見聲明政府對於蔡校長極爲信任不特無允准辭職之意且將明發指令懇切慰留日内即當正式發表至報載蔡校長辭職閣議業予通過一節係屬不確諸君務各安心求學等語聞各代表散出後已將此意轉告全校學生惟大衆對於此種答復仍未滿意日内擬再謁當局請爲明確之表示又聞敎職員聯合會代表本亦定昨日晋謁總理嗣因靳氏有事改約本日（二十一）下午一時接見茲錄敎職員聯合會所上府院請慰留蔡校長原呈如左查北京國立專門以上各校校長及京師學務局長前因北京小學以上學校敎職員爲不信任現在之敎育當局全體停止職務事無法維持聯名辭職以明責任當經敎育部慰留惟北京大學校長蔡元培以係大總統任命之人員除呈部外另行具呈大總統各在案時逾兩旬未蒙指令慰留各校方深疑慮近閱北京報載敎育部將蔡校長辭職事件提出國務會議業經通過准予辭職雖事關密勿無從證明特蔡校長本與北京各國立校長及京師學務局長聯名辭職旣全體慰留未便忽令獨去况現在各校均已回復原狀在蔡校長已無責任之可言在政府於學潮甫就寗靜之際亦似不宜再生枝　本會恐萬一報紙傳聞竟成事實去夏劇潮可爲殷鑒用敢備文呈請即日指令慰留北京大學校長蔡元培庶幾預弭事端而　學界幸　幸甚 
[京華短簡]  
昨日（二十）星期二閣議例會上午十一時開議閣員全體列席議决要案甚多大致如下（一）外交部提出取消與敵通商條例討論結果以對於德奥兩國旣經恢復和平此項條例自無存在理由惟事關弛禁通商應交内務農商兩部詳細查核再行提出决定（一）財政部提出薪俸發現案討論結果各機關薪俸一律發給現洋七成國庫券三成此項國庫券定一年後支給現金統自九年一月起實行至府院顧問諮議各薪津仍照向章全部發給京鈔不適用前項規定（一）討論和議問題靳總理以日來和局停滯擬發電敦促進行其原文聞已擬就大致謂國際聯盟行將開會全國應一致對外爲外交後盾則議和進行不容再緩等語（結果）通過日内請示公府如蒙允准卽由院中拍發（一）東北邊防問題討論甚久（一）關於中東路問題曩者張奉督電請以停付俄國庚子賠欵作該路基本金政府未允後由部撥給國庫券一百萬本日特提出討論（結果）通過（一）外交部提出某顧問條陳聯絡德國各辦法討論結果照原案通過以上三案係經議决者又財政部對於中央地方文官考績令提出意見多端略有討論結果未詳此外尙數議案至下午一時散會由朱深赴府報告 
我國對德奥兩國業已恢復和平關於通商一節主管部處正在籌備擬議之中惟我國從前與德奥所訂之通商條約已因戰爭消滅此後自當另訂商約在此商約未訂妥之前所有德奥人民報運貨物進出口將先訂一種暫行辦法聞財政部現經商定凡德奥人民報運貨物進口擇其奢侈品分别課其值百抽十或抽二十之稅其餘普通貨物則照新稅則課稅至報運出口貨物則照咸豐八年稅則征稅此事不日卽可公布 
呼倫貝爾撤銷自治一案孫烈臣所派代表榮厚本有昨午到京之訊乃昨日（二十）榮氏又未抵都是閣議雖將宣慰呼倫案提出仍未有何等結果總之非俟榮厚及凌陞德成來京後此案不能正式確定也 
京中各官署薪俸發現問題自審計院咨財部文發表後聞司法内務農商等部均有要求全發現金之表示據財政部中人言此層似難辦到蓋目下財政困難已趨極點財部因預算不敷日前已在部中開一會議討論結果决定凡有收入之各機關如稅務署外交部交通部鹽務署及國務院印鑄局等儘可自行設法全發現金此外各部署擬給八成現金二成國庫券惟聞平政院對於此議深不滿意審計院則决定此後對於各機關收支證據如有再搭京鈔者一概拒絶駁復不受故財部對此問題頗費躊躇云 
據中美通信社消息去年六月九日外交次長陳籙致函美使謂美國酒商擬在華營業中政府雖無禁酒明文但雅不欲成羣酒商來華經營有害之事業相應函請貴使知照酒商等語現美使館已得彼國政府訓令答覆中政府略謂中美間本無條約禁止美人在華賣酒且中國頗有外人經營之酒店照中美之國交及慣例觀之美人得享最惠國之權利以故中政府致疑於美商之賣酒殊爲可異至於中政府要求知照酒商一層酒商關於在華賣酒之權利義務據律當受法庭制定今法庭旣無特别規定本外部亦無須知照或命敝使署知照酒商但貴政府如自願通知俱聽尊便云云 
[東三省通訊（國奴）]  
東北風雲之面面觀 
東北風雲現極吃緊其最可注目者大約可分爲四面觀察（一）俄國方面沃政府首領闊爾察克自在伊爾庫次克被俄民主黨（即社會黨）攻擊陷落後闊氏曾有被該黨捕拘之訊嗣後確實調查闊氏乘專車行抵下沃金斯克時爲社會黨圍困闊退失措窘極智生隱將專車脫卸換乘他車潛行逃去乞援於捷克軍聞闊氏此行挾有沃政府餘存現金現已到海參　而在伊之沃政府三要人已被該社會黨所拘謝米諾夫現在該處調度一切自闊去後電促前沃木斯克政府之代理總理特里卡諾夫氏前往組織政府特氏不信謝氏之爲人已去電力辭矣（二）日人方面謝米諾夫之跳突即恃有日本之後援最近謝氏邀日本爲助以攫得沃木斯克政府之權此事成後卽以西伯利亞金礦森林爲報酬又中東鐵路之護路權各方均極注意自謝氏與霍爾瓦特暗鬭後對於謝氏謂俄國原在中東鐵路之護路軍隊兵力單薄不足爲用有隱令日本遣兵侵佔之意但此種消或云並非確實也（三）協約方面美人對於西伯利亞現驟持冷靜態度故近有撤兵退回之說其餘各國之代表委員等咸在海參　以籌商一切並决定今後之態度（四）中國方面我國現在設東北邊防總司令於滿洲里其實滿洲里地方土地平坦無可扼守該處國防言之非易黑省軍隊亦屬有限現在最艱難者爲吉林東南邊界如東寗密山虎林等縣與俄爲鄰俄官徴兵戰鬭俄民受社會黨之傳染而抗拒不從萬一衝突勢必竄入我境我無實力保旣不可拒又不能殊爲困難焉 
[魯人對日本通牒之激昂]  
青島有增兵登陸說 
由東大民主報載稱昨日消息青島海岸確有日本陸戰隊二大中隊於夜間登岸其陸續增發未及抵岸者尙未悉其數惟考其守備移動之期實尙未到今乃驟增兵隊殆藉以壯實行和約承繼德人權利之聲勢也魯人自得日人將通牒中國承繼德人在東權利之消息後各界人士十分注意前昨兩日屢有會議其討論之要點謂我東學潮方就平息對此危急存亡之重大問題萬不可再作表面之文章或僅演成對内之舊現象爰議定分頭聯合擇日開會以軌道中之行動期取法律上之勝利約於一二日内决定方針省議會方面爲此問題已於十七號招集茶話會推定赴都代表一面致電中央其推定之代表杜星北張筠軒等業經北上致中骨電文照錄如下北京大總統國務院外交部鈞鑒報載德約交換批准日人將據之向我聲明繼承德人在東之權利逖聽之下惶駭實深查凡關於政治條約得因兩國之宣戰根本消滅此爲國際公法上之原則我國對德宣戰布告且已鄭重聲明是膠澳條約業經完全廢止則根據該條約德人所享之一切權利亦自根本消除日人果執何由從而承繼歐洲和會不容納我國主張我公使已毅然拒簽德約則德約發生效力與否於我國毫無關係蓋條約之效力只能發生於締約國不能拘束第三國國家以上無最高權詎能以協約中三大國之批准遂强制約外之國家履行同樣之義務即讓一步言之縱謂德人在東權利並未消滅然膠澳條約於租借地有不准轉租之明文於鐵路礦山有二十年可以收回之規定第三國又安能取得耶且日俄之役中國完全立於中立地位而撲子茅條約旅大之轉移尙須得中國之同意况此次我爲戰德之一員乃反變本加厲並此同意權而剝奪之東人一息尙存勢難容忍懇即據理力爭無稍退讓以杜覬　而保國權 
[紀邕垣之火警]  
邕垣連日以來火警頻告十二日晚城外大坑口某茅寮失愼燒及鄰舍七八家十四晚細花行街有明修整機器廠又復起火已燒及板壁幸施救迅速未成巨災及十時半城内當陽街鄧恒記打鐵舖忽又被焚延及鄰店共有四十餘間之多本城電報總局幸免災及附近之銀獅巷金獅巷西門大街等處店家無不恐怖異常譚浩明府第適新建於金獅巷距火場亦僅隔離數家而已計共焚燒至二時餘之久當時北風煽動吹落火花於城外油行街鹽行街渡船口等處故廣西大酒店向下之各妓　酒艇一時亦均起恐慌以爲二次之大災刼又將復至（去年邕江各酒樓被焚一空妓女死者數百人）如怡紅大酒筏等均紛紛開至對面河岸逃避所有河上娼妓則鶑鶑燕燕齊向岸上奔逃衣服首飾散夫不少倉西門大街某貨棧躉有美孚火油甚多搬運異常慌迫查是晚街水龍水車亦如常赴救惟因街巷狹窄太平水缸蓄水又少且水閘門倉西門離河甚遠附近居民紛紛爭搬家俬以致水龍奔至時無隙地可以安置亦只束手旁觀儼如隔岸而已幸至十二時半北風漸微各街水桶均來施救火始漸息聞此次損失不下十餘萬金 
[南京快信]  
陸微祥卽日由滬來甯李督齊省長通令各文武齊赴軍站迎接各團體原擬開歡迎會茲聞因陸使過甯並無躭擱現改由各團體推舉代表赴站迎迓並陳述意見福建李厚基電李督齊省長略云日人開來軍艦本月初間已離閩交涉案雙方刻正調查事實不日即可完　云云李齊已電覆贊許並又分電各機關知照 
江寗曹交涉員呈報軍民兩署由法回國華工一千七百四十名昨已在浦分别遣散尙無滋擾惟准部飭以後回國華工車船票費應責成各華工自購公家不再擔任此費如此則續到華工遣散時恐難免不生爭執 
總商會因市面發現國庫證券且有軍人强迫商店兌用情事昨特召集各業董事開會討論辦法公决函請督軍省長設法維持 
省立各學校自昨日起舉行學期考試各校將提前放給春假金陵曁南河海各校則在二月一日舉行考試 
孫寳琦昨午赴滬李督派曾章林陪送上車 
徐州張文生電軍民兩署報告梁寨匪已潰散匪首王大牙燕狗順均被官軍擊斃 
[杭州快信]  
温州第十師校全體學生對新校長蔡宏植决不承認遣代表來省請願 
二十四日杭州青年會英文夜校全體學員假座協和講堂化裝演講籌募經費 
東陽縣敎育會現分組東北與西南兩機關已由該縣呈准敎育廰備案 
杭縣城鄉各議董楊見心等二十餘人今日（二十二）下午一時假同善堂開會提議惠民病院内部職員主張取消院長及名譽席醫員攺院長爲醫務長設内外科各四員俟通過後即將實行 
齊省長起程北上在卽（定期二十六日）自今日（二十日）起排日赴文武各機關辭行午後一時出轅先詣督署晤盧督軍復至各師旅長投刺 
蘇實廳派陳默識來浙調嘉湖一帶産絲狀况 
地方通信 
[金山]  
電請免徴學欵　金邑呂巷鄉東二鄉等處前因學欵不敷曾由該二鄉助理員沈嘉樹蔡恕菴等先後到縣禀請馮知事詳省核准於該二鄉應完本年冬漕内每石帶徴敎育費三角四鄉各業聞之大爲反對前日由　張等紳發起在市公所開會集議一致反對議畢即用快郵電禀省長懇請免予帶徴聞列名者係市公所總董蔡德純等一十八人云 
米貴有碍租務金邑自連歲蟲災後本年冬租甚見起色唯北鄉四十一保十四十八及七保一圖二圖等處仍多觀望不前詎近日米價逐步增漲糙米至七元八角白米八元三角一般未還租米之鄉人忽發奇想串同保正紛向各業主退出在各業明知甚爲圖欠租米起見均各拒不准退禀請縣署派警催追前日松江葛姓業主亦因此事由警前去拘　不意倉卒間誤拘佃户之姪以致鄉人不服羣起毆打竟將葛姓外賬并沈警等一併毆傷該佃知已肇禍一面即到松還租一面來縣投訴業主葛姓等亦已到縣禀請騐傷矣 
[蘇州]  
兩中學比足球蘇垣謝衙前晏成中學校二十日下午三時與桃塢中學在吳縣公共體育塲舉行賽公請胡志法君爲評判員觀者數百人雙方球員均極勇猛而晏成攻守尤爲合法結果爲二與另之比晏成獲勝 
討議整頓市政蘇城間門内東西中市向有太平水弄十一條原爲預防不測起見近堆積垃圾阻碍交通前日金　市民公社特開會討論議决將弄中垃圾挑清並將踏步修好河道開闊之處重築馬鞍式之踏步太平弄之門栅一律拆卸弄内添設路燈並要求警局分設巡邏箱以便按班梭巡而杜宵小藏匿 
[南通]  
追悼馮河間通城軍政兩界於十六日假城南中公園開會追悼馮河間趙　謀長原爲馮之舊屬尤爲哀慟商學兩界定期十九號仍假中公園繼續追悼云 
梅郎行將離通更俗劇塲自梅蘭芳登臺後每日售票常達四千餘元茲梅已受聘申江三日後當偕芙蓉草著名伶聯袂赴滬續函云梅昨得京電其母病故故即日北上奔喪赴滬之舉 
亦即中止矣 
[揚州]  
揚子棧裁汰員司十二圩揚子棧爲官督商設之運鹽機關棧長雖由政府任命而其經費純由商家繳納近任棧長張雲衢以棧内聞支浩繁歷年虧欠結至目下計有數萬金之鉅除將虧欠各項清單抄呈段運使令商籌補外於總分棧内（分棧設揚州）人員酌量裁汰五十名以節經費 
湘岸補運鹽　湘岸鹽斤一萬三千六百八十一石前遭兵災損失經該岸　運局呈准北京鹽務署轄免岸稅照章補運　淮運使業准該岸榷運局咨照前情於二十一日咨行揚州稽核造報所及揚子棧查照外並令塲運局轉飭湘岸運商清吉昌等趕速補運以濟岸銷 
鎭郵小輪開班鎭江華洋各小輪公司近運河下游一帶已漸解凍似可行舟遂於二十日起選用淺水小輪拖帶拖風攤班開駛鎭郵班俾便鎭江高郵一帶行旅云 
[杭州]  
米市錢業之現狀杭垣米市旬以來已兩次加漲二角現 
售頂尖八元二角起價米六元四角爲歷年所未有錢市自取消　貼後現幣缺乏如故各業向錢莊用現須暗耗半月利息昨市聞又加早十日並因缺現之故錢莊支票已實行同行滙劃槪不支現矣 
[徐州]  
學生會議决罰欵用途南門外魏聚源號因私運日貨罰錢四百千本月八日曾由學生聯合會會議用途震旦法文大學分院樊子敬等主助湖北義賑第七師範曹俊英主留辦義務學校第十中學卜廣懷取折衷辦法辯論良久未能表决而散十六日又開連席會議樊仍主前議與曹等辯論多時卜仍取折衷辦法結果附樊卜議者三十五人附曹議者三十七人用途遂定蓋七師人衆又加附屬一校故多二人之附議也 
[雲南]  
錫價漸漲消息個舊縣素爲中國産錫極旺之區歐戰起後頓形滯銷每年驟少二千餘萬進欵商人多有因此歇業者近聞該縣知事電省報告個舊大錫銷路漸有轉機前月每錫一張售洋六百餘元尙乏受主日來已漲至每張八百餘元尙有續漲希望似此不惟個商可逐漸復　　省市面亦連帶受益矣 
[安慶]  
皖垣火警紀皖垣自入冬後僅降雪一次迄已亢旱月餘一月十七夜十句鐘韋家　某紙紥舖不戒於火延燒左右鄰文華紙店泰豐恒醬園恒發祥烟店麵坊等十餘家約計損失萬餘元並燒死某店糼女一人屍骨慘成灰燼翌晚西門外太平寺地方某宅又告失火幸救火會洋龍施救迅速未致成災云 
來函 
[杭州朱玉珂來函]  
主筆先生大鑒閱貴報前日地方通信　内載有杭州學生聯合會衝突紀一則中有（忽有人暗晙女子　桑講習所代表朱玉珂僞稱法校學生欲圍困杭州學生聯合會打死評議員云云及招致安定中學生百數人等語殊爲失實查當時玉珂雖同在會並無受暗唆更無僞稱法校學生欲闈困杭州學生聯合會打死評議員之語更何至有招致安定中學生百數十人之事實且安定中學生自非玉珂個人所能招致因恐以訛傳訛關係個人名譽茲特函請更正爲荷朱玉珂謹啓元月十九日 
雜評一 
[閩案與魯案（默）]  
閩案與魯案性質不同無有所謂先决與後决之分也閩案已由中日直接商决魯案則一致主張不直接商决故閩案商　之時期中日問可自由决定魯案旣不直接交涉勢必求解决於聯盟會則商决之時期非中日間目彰所能自决矣 
由斯以言先决與後决當然不　問題乃今日以此爲爭不亦多此一言哉然而爭先决後决者　爭直接談判與否之意也吾國局所不容稍忽者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陸專使回國過滬紀]  
各團體一致表示外交意見陸使當晚即行北上 
（一）船抵碼頭之情形 
我國派赴歐洲議和之陸徴祥氏乘法國郵船波多士號回國昨日過滬十二時船抵黃浦碼頭同船歸國者有陸夫人及女公子魏注東公使嚴鶴齡參事朱誦韓孫昌萱秘書諸人到碼頭招待者有楊小川陳震東楊小堂陳廣平林季璋李錫之劉蘭生方明甫沈伯英諸人（李劉方沈係外交部派來將同陸乘車回京）並有濬浦局派小輪二艘以備運輸行李船抵埠後當由陸專使一一接見繼由各團體代表陸續進見晤談許久復接見同船來滬之新任法總領事陸氏定當夜十一時即須乘滬寗車赴寗轉京並不在滬勾留 
（二）北車站之狀况 
昨日（二十二日）上午七時後卽有全國各界聯合會五馬路及愛克界路滬北五區等路商界聯合會上海各界聯合會上海學生聯合會救國十人團聯合會電器工界聯合會工商研究會華僑聯合會商業救國恒心團女界聯合會中國工會等數十團體之代表齊集車站男女約及千人在車站東月臺徧懸各界旗幟並大小國旗各界聯合會用白布横額一方長約一丈寬約五尺上書山東問題將日本通牒原書駁回提交國際聯盟會公决德國前在山東占有之一切權利由我國直接收回云云下標理由九則末註以上統祈堅持到底否則誓以最後方法對付等語另有他團體之白布小旗數十方書明愼重山東問題注意福州交涉拒絶不平等之一切條約等句遍　於月臺之鐵欄杆上隨風飄揚各團代表曁一般看客皆於上午到站枵腹鵠候毫無倦容至日暮仍未見陸使到來旋悉波多士號由淞直駛浦江乃推代表往見餘仍在車站候信惟陸使不由淞滬車至滬各官廳早經接洽故昨日車站未見軍警蒞止昨日滬甯鐵路北駛專車整日預備以待俟夜間開行當下午二時三十分正各團望眼欲穿之時忽有日本人一名以快鏡向車站攝影當被各團阻止雙方幾起爭端經鐵路軍警排解該日人始向界路外面轉入北四川路而去 
（三）各團體代表吳淞之奔波 
各團體代表初聞波多士郵船上午可到淞口於是有乘火車有乘汽車分途前往吳淞及抵砲台灣沿途除人民有歡迎表示外凡關公家之機關一無預備似覺尙未知有其事者各代表初至吳淞無線電台探問郵船消息該台各辦事人極爲謙和可愛乃出適間所接郵船來電云十時外可抵淞口後至砲台營前詢問值崗兵佐有無歡迎專使之預備渠等不知專使爲何官後告以名復不知爲保人迨及望遠鏡瞭見船將進口各團體代一表沿淞口石場分數處站立船至時乃各揮旗高呼表示敬意船上亦有人出立艙面似覺脫帽作答者當時砲台旣未升旗又未鳴砲船進淞口後各代表因恐半途有船迎接專使上岸擬僱小輪跟隨適有車站旁西人之用人云有小輪可租索價七十元後又請與該主西人議價該西人聆知其事推稱無船各人乃乘火車回至北站集候 
（四）陸專使接見各界人士 
當波多士船抵楊樹浦黃浦碼頭即有楊交涉員先行上船晤談甚久未幾商業公團聯合會及各馬路商界總聯合會公推代表先後到船陸使親出倩楊交涉員一一介紹商業公團代表鄒靜齋親交意見書一件并略有論列陸使答謝亦甚誠懇隨後陸續往詢者甚夥午後南洋荷屬華僑代表熊理韓希琦由寰球學生會朱少屏介紹除面呈南洋羣島華僑要求修改荷約外并親遞呈文一件至五時集候北站數十團體及車站内外大學中學男女各校推代表二十三人同乘汽車趕至上船謁見由隨專使回國之朱君貫微接待一一問訊彼時有意見書及呈文交件託朱君代呈朱幾朱請專使出倩沈卓吾一一介紹握手慰謝各道來意詳述山東問題務請拒絶與日直接交涉此外並道福州事件陸使一一　允并云誓當力從民意决不負諸君之厚望陸使知車站候送者甚衆請衆回代爲勸慰不必久勞候送即辭進艙稍予休息朱君貫微復對衆略述巴黎和會之經過並以國内宜速求統一俾外交有所着力時間雖短頗爲扼要聽者極爲動容各代有回車站報告時已鐘鳴七下有女校代表三十餘人力持立候其餘間有出而晚膳者陸使定乘當晚十一時尋常快車赴甯各團體代表多在車站候送云 
（五）各公團代表與陸專使之談話 
二十二日午後二時半沈君恩孚穆君湘瑶黃君炎培朱君少屏代表各公團至黃浦碼頭舟次訪見陸徴祥專使暢陳對於山東問題之意見談話至一小時之久陸專使言余初回國對此重大之問題尙待浹洽考慮惟余所敢言者各國外交家这態度全以國民意思爲標準欲求外交勝利必須國民有健全之主張一致表示外交上之能力多少全視國民輿論之能力多少故深望社會對此問題鄭重研究爲正當之表示俾外交當局有所依據又云就余所知各國對於吾國之態度初無一定亦全視吾國民輿論如何耳旋朱君少屏復偕荷屬華僑代表熊君理韓君希琦久見暢談中荷交涉問題移時始出 
（六）商業公團與各路總聯合會節略 
自日人通牒政府山東直接交涉消息傳達滬上商學各界奔走相告力謀爭阻而陸子欣專使適於此時回國昨日十一時餘乘法公司輪船到滬時上海商業公團内各團代表及各路聯合會代表齊赴碼頭迎迓由各團中臨時推舉鄒靜齋馮少山朱賡石王才運等面見專使告以山東問題全國人民奔走呼號已逾半載若竟直接交涉則是全歸失敗人民奔走於下尤賴當軸主持於上當經專使答稱此事爲鄙人應盡之職尙望諸公同力堅持旋由鄒君等面遞簡明節略數扣稍作寒喧乃興辭而退茲將對於山東問題節略錄下 
（上海商業公團聯合會上海各路商界總聯合會上陸專使節略）謹略者山東問題近見報載日人又有提出直接交涉之議此案幸經全國力爭又得專使諸公拒簽德約列强中始稍有所顧忌今日人以德約調印又向大部通牒要求直接交涉是全國四萬萬同胞半年來所奔走呼號涙竭聲嘶者又將付之流水應請將日使原牒退還提交國際聯盟會議聽之公道之裁判大局幸甚謹略 
（七）中華救國十人團聯合會意見書 
昨日中華救國十人團聯合會因陸專使抵滬特派代表邱稼禾馮松園朱睿豐虞植卿董天爵崇淦泉任矜蘋洪子華汪濤謝玉琪等十一人携帶意見書六時齊集北車站九時偕各團體搭車赴淞嗣因陸專使改在黃浦碼頭登陸復乘車折回午後四時復公推崇淦泉任矜蘋二君爲代表會同全國各界聯合會及上海學生聯合會等呼團體代表十餘人往黃浦碼頭晤陸專使陳述意見並遞言見書茲將該團體意見書錄下 
自德約拒簽以後國内情勢益增紛擾全國人民日夕憂之乃互相結合一致對外民氣之盛無以復加乃當局諸公不知利用反加摧殘日本遂乘機竊發設辭相誘欲以虚僑之言毁我已成之功而當局諸公復不審利害未予拒絶經人民函電呼號始列爲懸案待决於公竊五四以後國民終日奔走盡力奮爭否認青島之繼承也公等順從民意拒簽和約亦否認青島權利之繼承也然否認繼承不以拒簽而止將進求聯盟會之公判故吾國於公判之前所應切實注意者人才之選擇手續之預備耳五九密約公曾痛悔今日之爭當知自愼回國之電旣發朝野引領相望願聞公言以定舍從然則興亡係於公言矣願公爲國家計爲人民計敝會意見除已陳述於各界聯合會者外再謹言之如此幸賜　焉 
（八）全國學生總會意見書 
自山東問題失敗於歐洲和會我全國學生鑒於國勢之凌夷主權之喪失遂有驚天掀地之學潮五四以還各地各界之愛國運動此仆彼繼迄今未懈學生等所以有此空前之組織甯犧牲其學業以從事於奔走呼號者良以同内則豺狼遍道外則强鄰逼處欲救國難非先除國賊不足以外禦强權曹章陸之罷斥公非聾　當亦知所警惕矣公在事實上負外交重任當時旣能容納民意拒簽德約則此後外交方針自不宜舍已從人但東鄰狡焉思逞稍一不愼或墜其計中用敢於行軒回國之日略陳管見務希亮察（一）山東問題旣由公等拒簽德約於前此後斷不能向日本作直接之交涉况山東權利我國旣對德宣戰自應由我國直接收回加以美國上院通過和約保留案英法亦有承認之趨勢故公進京而後不得因日人要挾卽開始與之直接談判當將日本最近通牒原封駁回以待提交國際聯盟盟解决（二）福州日領事署警察長指揮其僑民槍傷我國人士彼反調艦示威聞者髮指此次肇禍不僅中日間之問題實有關於東亞治安之前途故北京公使團認爲非常重要應請吾公迅據京滬各界大會所議决之八條辦理毋稍退讓國人甯犧牲生命財産爲公後盾（三）歐戰期内中日間一切不平等之辦約皆未經國會通過當然無效如二十一條軍事協定膠濟路換文高徐順濟草約滿蒙四線鐵路合同有一履行皆足以制我國之死命國民全體主張取消即美政府亦曾有正式聲明否認此項條約應請吾公立卽提議廢約以保主權以上三端皆我國生死存亡之關鍵國民所誓死以力爭者在此吾公歷膺外交重寄而因循阿附遺誤至今雖曾感於國人救國之熱忱乃有拒簽德約之效果而主權未還公道未伸公之責固猶未盡也須知今日國民之所屬望者集矢於公之一身公其仰承一二人之意以媚外自榮乎抑聽命於全國國民之公意以保國家主權乎何去何從惟公自審 
（九）上海學生聯合會意見書 
公在前清曾任駐德公使及出席海牙和會力任艱鉅頗著賢聲國人談及外交每舉公名袁氏當國圖謀帝制公以國務卿而兼外交總長旣鮮不屈不撓之志遂生旅進旅退之心二十一條欵喪權辱國實開日人侵略之漸當此之時舉國反對公獨冒大不題貿然簽字於其上自是而後東亞風雲日急中日惡感日深國人移其頌公之心以懟公公在外交界之信仰遂失誰生厲階百喙奚辭公試回思當亦難對清夜也歐戰旣平 
公任議和專使出席巴黎和會人之往見公者輒以病辭委磨不振幾至僨事幸賴全國人民奔走呼號顧王兩使始終堅持海外華僑臨寓攔阻故未簽德約吾國權利方有一綫挽回希望今者公已返國適當對日外交危急之秋山東問題福州交涉曁歐戰後中日問一切不平條約集國人民之力一年來爭而未决之懸案皆將負之於公之仔肩此正公贖罪保國之日伏望尊重民意當機立斷收回應得之利權拒絶日本之陰謀倘不自愛稍有貽誤則學生等早已以身許國寗爲玉碎不爲瓦全必將萬矢一的萃於公之一身公縱不惜名譽寗不計利害乎千鈞一髮急不擇言謹陳三事務希採納（一）山東問題）我國旣對德宣戰德國在山東一切權利理應由國際聯盟會直接收回巴黎和約旣未簽字日本通牒當然不生效力當即原封駁回（二）（福州交涉）日本僑民在福州殺我軍警傷我學生商民　由彼開人所共睹彼政府反派艦登岸施行强暴應請遵照京滬各界大會議决八條辦理勿稍退讓（三）歐戰以來中日締結種種不平等條約利誘威逼皆未經合法國會通過有一履行皆足亡國國民概不承認應請速備理由書赴國際聯盟會提議廢除 
（十）萬國改良會等電 
萬國改良會等致電陸專使略謂公在歐會拒簽和約厥功甚　聞公回國曷勝歐忭惟閩魯諸外交問題仍望尊重民意保持國權萬勿遷就隳志辱國上海萬國改良會中華國民請願會國際法學會國民勵志會等三萬六千餘人同叩 
[救國恒心團評議會紀]  
昨晚（二十一日）八時恒心團在法租界自來火街瑞福里開評議會到者十五人趙南公主席夏息塵紀錄主席報告明日（二十二）上午爲吾國赴歐議和專使陸徴祥魏宸組蒞滬之期數月以來折衝樽俎受國民之遥制總算不辱國體此次過滬不可可不有表示以謝旣往而勉將來請大家注意黃裕生主張歡迎夏息塵主張歡迎是表示已過事此後急待解决之事近如對日對俄遠如對德對國際聯盟一切交涉均極關重要陸爲外交總長實負其責吾輩對於此層應有表示以促其此後之注意討論結果做一白旗一旁書（歡迎）二大紅字下書（我歡迎你們前在歐洲和會上總算是不負我們的重託）一旁書（希望）二大紅字（我們希望你以後對於外交上要切實負責保護我們的權利）錢立琳提議評議常會原爲每星期二次今擬改爲一次星期六開會 
交際常會原爲星期一擬改星期三衆贊成主席報告陳耀華來信辭會計職務衆以年底近另選不及即復挽留信時已届晚遂宣告散會 
[催促交涉閩案之京電]  
旅京福建學生會來電云上海學生聯合會轉全國各團體公鑒閩案擱置已兩月餘現沈王已電告手續完竣惟靜候派委調查事關重大何可任其狡延望一致催促政府立開交涉以保國權旅京福建學生聯合會養 
[湘人反對張敬堯勒加米捐電]  
湖南善後協會因張敬堯勒加米捐昨致北京電云北京大總統國務總理陸軍部財政部農商部鈞鑒汀省頻遭浩刼金融枯竭民食恐慌蚩蚩之氓無所託命乃張督敬堯旣萬惡禍湘復於湘米出口創設護照及軍事之善後捐諸名目以横歛小民敲骨吸髓萬無可忍謹將湘民反對之理由陳之如次一向設湘鄂米捐原爲限制湘米出口便於稽查寓禁於徴起見每石定捐僅錢六百商民猶以爲苦今張督例外加捐五角又加以徴收巡丁之勒索每石捐欵當在一元以上榖米無稅爲中外通例今無故假設名目勒此重捐刧餘之民保能任此此其一一向例於開禁期内商人運米自由出口并無須領取護照張督巧立名目本爲勒索護照費而起非於商民有所便利也據報載日本高田商會已採買米九十萬石護照費每石一元其於商民豈能末減此其二一湘米每石現值約四元六角照張督辦法外加護照費一元新舊捐一元由湘至漢運費約五角徴收巡丁之需索尙不在内是每石成本需七元以上漢口米價至貴不過六元是米禁雖開商民必不能折本運米出口而年關在即百業俱滯各糧户勢不能不勉强遷就出售張督遂得以低價販賣售與日人或日人直接收買夫開禁原期使農商沾利今張督旣困之以護照加捐等費商民不獲實益且日後援爲成例行將貽禍無窮此其三湘省民素貧瘠加以運年備受戰禍財政竭蹶各省無比今乃并此農産之一縷生機所藉以苟延殘喘者而亦剝削之是直欲置汀民於死地俾無遺育也且湘省邇年因駐兵驟多倉儲定乏省縣各公團窮於供億富家巨室又屢被索掠公私破産現象屢見張督開禁以二百萬石爲名實則出口若干無從限制春荒一届岌岌堪虞旣奪民財復奪民食小民何辜而罹此慘此湘民對於張督運米出口擅加護照費及運事善後捐所當誓死不能承認縷陳前情懇飭張督將護照加捐等名目迅即撤消并嚴行限制出口數目以蘇民困至張督禍湘種種迭經籲呈尤望迅予撤懲以除湘禍不勝迫切待命之至湖南善後協會聶其杰彭兆璜等叩　 
[湖南旅滬各界聯會致京津電]  
湖南旅滬各界聯合會昨致京津快郵代電云天津熊秉三范靜生北京郭侗伯汪頌年諸先生旅京湖兩各界委員會旅京湖南學生聯合會湖南去張請願團及各同鄉諸公均鑒報載湘學生代表羅少溪質問同渤袒護張敬堯被周送警等語殊堪詫異張敬堯罪惡昭著人人髮指周任各界委員會長自應照前簽字擔負全責不得稍涉含糊乃反捕辱代表以高壓之手段摧愛國之青年苟有心肝何忍出此同人極爲憤慨應懇諸公主張正義并責周依限劾張藉贖前愆否則湘民必有强硬之對付情詞迫切立候電覆湖南旅滬各界聯合會 
[關於烟酒借欵之軍政府覆電]  
中國烟酒聯合會昨接廣東軍政府來電云（銜略）北庭以烟酒稅抵借美欵一事前經電復查照嗣按巧日郵電因已再電北方尙未復到裁答較遲茲據靳雲鵬電稱烟酒稅抵借美欵係繼續民國五年芝加高銀行舊約辦理至於借欵用途完全維持目前治安現狀中央本無的欵全在各省接濟現在來源斷絶支銷浩繁倘不籌借欵則崩解之禍即在眉睫諸公關懷大局度能察及兩害取輕之旨加以曲諒也等語似此濫借外債民何以堪除另電美使詰問外特復軍政府寒印 
[中國號輪船在長崎觸礁續誌]  
仍擱礁上 
大陸報云昨日（二十一日）本埠接中國郵船公司中國號之搭客由長崎發來之電報二十餘封電文多屬（諸安）（搭客離船時無困難）（勿慮）諸字樣昨夜中國郵船公司本埠經理處接長崎經理處來電謂今晨復將設法使中國號出險據昨夜七時三十分大陸報所接當日長崎專電聲稱中國號在距長崎港口内燈塔約百碼處擱淺船中搭客均安抵此間將改乘他船赴上海香港赴滬者計七十五人現信中國號因避撞及漁船以致遇險雖經設法浮之均未有效目下正在卸載期使該船得於星期四晨浮起且已準備救援難船事務未失生命亦無受傷者聞中國號載有運滬之大條銀共值美金洋三四百萬元本埠銀行家昨日電致長崎詢問此物之存在中國郵船公司經理處對於此事尙無所知昨日午後二時該公司長崎經理處電稱中國號仍擱礁上浮水時當即電告中國號之搭客何在共已卸下貨物若干昨夜本埠經理處尙未接有詳報 
字林報云中國郵船公司本埠經理處昨日除接中國號仍擱礁上之電報外未接其他消息該經理處當然聲稱所遇之禍殊爲細微搭客郵件均無恙該船將續駛來滬云云查中國號載有本埠各銀行之金銀爲數頗鉅是否保全尙無消息法國無線電臺昨日九時及夜半報稱未續接中國號之消息顯因日本中國無線電臺紛傳電報致妨及電流也 
文滙報云今日中國郵船公司本埠經理處聲稱中國號仍擱礁上設法浮之均無效果今晨（二十二日）將更圖之門司已派拖船等從事此舉至於是否有效尙無消息 
[兩輪船在浦江互撞續誌]  
基豐丸沉没貴利船損壞 
文匯報云本埠理船廳出示布告日本煤船基豐丸沉於本港B字上段漢冶萍碼頭外之航路中失事處之兩端今各泊小艇日間以紅旗夜間以白燈上置紅燈爲號按該船乃由日本載煤來滬於昨日午後抵港擬泊於浦東方面之張家浜碼頭不意駛過該地點而入漢冶萍碼頭外之深水間因不能自主乃隨流撞及貴利輪船之船首致受重損立即沉於水底但未死傷一人貴利船乃海州輪船公司之産船首雖已洞穿但未沉没現已入船塢修理矣 
[亞細亞皇后號明日抵淞]  
昌興輪船公司之亞細亞皇后號本月二十四日可由香港駛抵吳淞即日將由滬開往日本各口岸及温哥武載送搭客與郵件之小輪定於是日午後五時駛離工部局碼頭前往淞口 
[法電公司埋線問題之變通]  
滬南工巡捐局定明日會議 
滬南工巡捐局姚石蓀局長昨接江蘇交涉公署函云准法領事函稱准十二月十九日來函以法電公司擬就蕭家廠之自來水廠一部分内建設電廠並由該廠通至法界埋設電線一事茲據工巡捐局復稱集董會議僉以事關地方主權萬難允許並將合同節略一併却回等因爲此解决公共利益問題深荷貴交涉員主持公誼不勝感纫惟此事現有新發明卽在沿河水之處亦可建設電廠該公司爲和平解决起見極願試辦按此新法可以就近取用日暉港水所以現所要求在界外設廠及添設五條電線一節可以作罷但該公司如此遷就應請滬南工巡捐局允其自蕭家廠起至法租界止設六十生的米達之不管一具查添設水管一因用户日多二因吸水太急現有水管不足以抵禦漲力可以發生危險此節甚爲緊要因現有水管旣不敷用則辦添大水管實爲萬不得已之舉並可預防爆裂致兩界居民均受損礙添設之管悉照現有水管辦法在旁附加電線一根將羅家灣電廠所發之電傳達蕭家廠水廠引動滂浦吸水入管請貴交涉員轉知滬南工巡捐局議董此事並非别出要求不過就本有之公益事業求其鞏固而已如此辦法較之前議並無爲難本總領事回國在卽深盼此事早日解决也合亟函致即請貴交涉員查照轉致爲荷等因准此查此事於日昨在署開會集議已由陳科長將法領原函面交貴局長及各紳閱看尙未議决合再備函轉達請煩查照集議妥洽迅予見復以憑轉致爲荷云云姚局長接函後以事關地方主權亟待與本局名譽各董商榷辦理爰訂本月二十四日午後兩時開臨時特别會議昨日已分函各董查照請於届時蒞局公同討論 
[法租界烟兌業加捐問題結束]  
昨日（二十二）法租界烟兌業代表及聯合會代表同至法公董局由華買辦胡方錦引見法總辦雷尙達君磋商加捐問題結果兌換捐照舊免加烟捐仍須徴收惟如有二等列入頭等三等列入二等者於一月内函告聯合會轉致法公董局再行調查核實徴收所有兌捐已經繳付者准於下月更正現如未繳者於星期一一律照付已由法租界聯合會遍發通告俾衆咸知 
[遲繳捕捐各店物品行將拍賣]  
大陸報云前因爭市民權拒絶繳捐之各店曾爲巡捕房取去物品此項物品行將拍賣其日期及地點將於日内宣布所有物品現由會審公廨保管俟公廨下諭拍賣後卽將送交拍賣人拒絶繳捐之各店前曾將捐欵送交公廨但英國卓副領事曾囑立即退還謂該欵僅能交與收捐處而此數店亦不改其决心迄未送交收捐處故此事須俟拍賣諭下後始有定奪也 
[勸告止售日貨之衝突]  
愛國恒心團各團員前日上燈時至十六舖老馬路前新舞台後門口南順記廣貨店中見有日貨排列出售上前告巡警入内抄出日貨洋磁面盆等多種當即帶至一區禀明帶存該團事務所昨日分發通告邀齊各團體於今日假老北門内抵制劣貨聯合會開會公判云 
[愛國商號錄（上海學生聯合會調查科稿）]  
愷自邇路同新義成祥復康高昌廟長太成太養和鼎興源太福太春協記陞義生和太祥顧德興盛記新協濟藥房同春太源利張源太成記董恒太晋太同義和同福成西門萬和新昌顔成志桂香村志 
 
 

Page 11

 
 
和新開河德裕浦灘宏裕瑞太鴻發十六舖通太公成潤記　普安里平記美太仁記豐和永安街元茂森記怡協升通裕北號太豐穗盛信義太昌倫日生童豫太同春福永隆太來天主堂街益生同順長萬豐康永昌成法大馬路太隆新北門恒豐老白渡街曹記顧全記順發順記新昌荳市街復盛祥潤太太豐長豐森記文萃　洽興晋太豐義太萬豐和太大隆朱椿和恒祥錦美祥和太太康洽怡康裕大和振太最樂園元發毛家弄唐順興韓源記錦太昌甘聚盛裕源同義祥和新張順記炳記徐忠李太昌如意街公和 
[部准浙省停發繭帖二年]  
農商部批上海總商會呈云前據呈請迅電浙省停給繭帖並恢復繭行條例原案等情業經批示在案茲准浙江省長電稱據實業廳呈復調查報告及各方面呼籲情形（中略）擬定自九年分起暫停添發繭帖二年以維現狀（中略）電請查核速復等因准此本部審核該省所擬暫停添發繭帖二年各節辦法平允應准照辦除咨復並令行浙江實業廳外合亟批示遵照 
[第十師又請購米護照]  
松滬盧兼使昨咨江蘇齊省長文云案查陸軍第十師現駐松滬境内各軍所需食米歷蒙發給護照採購在案茲經預算本年上半年需用軍米共計一萬二千三百十三包（每包一百六十斤計重一百九十七萬○○八十斤）相應開具一覽表咨請貴省長察照塡發護照二紙發給正軍需官趙慶禔如數採購以資軍食其護照二紙一請塡明運米六千包一請塡明運米六千三百十三包並希令知經過各關卡一體放行實紉公誼 
[縣商會定期歡迎公斷處長]  
上海縣商會昨日致該會商事公斷處評議員調查員等函云逕啓者本會更舉商事公斷處處長原係莫子經先生當選因有函力辭爰請同票之王一亭先生任職業已確定茲訂本月二十三日星期五卽陰曆十二月三日邀集評議員調查員全體開會歡迎卽日就職是日下午三時請大駕蒞臨爲荷 
[發現喉症]  
近因日久不雨天氣燥烈致發現一種喉症無論老糼男女一經傳染勢極危險幾至朝不及暮如城内倒穿弄向開錢莊之某姓家二月之中患喉症醫治無效而死者共有大男二名小女一口又滬城廟前街爲廣貨業之俞某年逾三十昨晨亦染此症醫治不及即行氣絶據俞之家屬云前晚俞在家行動如常臥後尙無病狀云又淞滬警察廳徐廳長連日亦患喉症前昨等日邀請滬上各名醫到廳診治聞將痊愈昨午屬下各區署警正佐並隊長等紛紛到廳問候 
[閘北輪盤賭窟案近訊]  
閘北寶山路二十八號輪盤賭窟房屋自經盧護軍使兼浙督破獲將該賭窟房屋發封後即布告招主承認嗣義品銀行以該房屋係由西班牙人抵押與該行計銀六千兩請由西班牙領事函請交涉員轉函軍署請將該屋發還等情迭誌前報而本埠濟生會因無會所曾呈請盧浙督將此屋撥作慈善機關公用迄未核示近又有滬海道尹公署亦因公署房屋迄仍租借該二十八號甚爲合宜地點亦屬相當故函詢軍署請爲撥作公用茲悉軍署方面對於該屋辦法决主没收以故擬將該地産之道契註銷另由寶山縣換給方單將來屬於何方使用大致濟生會慈善機關得到爲多數聞軍署辦理此案以年前二十四號之處置條件已明示該處不得再有犯賭行爲茲爲維持威信懲戒將來不得不嚴厲處置昨已有函致交涉公署請爲轉復西班牙領事查照云 
[水警長官之愼重冬防]  
江蘇水警第一區沈區長查得黃浦江流域之王家渡關港夏家嘴一帶浦面素爲盜匪潛匿之處值此舊曆年關在邇航行船只往來甚衆自應預爲防範故於前日調　師船六艘分泊以上三處嚴防以保航路治安駐滬水警第三隊王隊長近以時届冬令正值宵小竊發之際所有由滬開往平湖等處之小輪搭客衆多每有竊賊混充搭客在船扒竊錢洋物件自應派警隨乘小輪往來稽查故於昨日爲始每一小輪各派警士二名隨輪往來照料並已呈報第一區查核 
[浦東爛泥渡火警四誌]  
浦東爛泥渡花園石橋汪鼎泰茶葉店失愼延燒三十二家房屋七十餘間已三誌本報茲悉三區警署昨已傳到汪鼎泰茶葉店經理查雲龍經曾警正略詰一過判送警廳司法科發落至起火原因三區警署及救火聯合會正在調查 
上海救火聯合會會長毛經疇等致上海縣沈知事函云敬啓者據敝會第九區救火會報告竊查本月十七晚十二時三十分敝區境内爛泥渡花園石橋汪鼎泰茶葉號失愼延燒房屋七十二幢之多損失財産不資查浦東爛泥渡鎭塘基馬路東首靠路本有河塘一條本鎭居民食用所需及遇警施救全仗該河塘汲水取用詎河塘南首有向爲碼頭杠棒生理之陳桂春建屋後面改做石駁將公家河塘私佔二丈餘以致水道來源頓絶取水無從致此次貽悞救災損失甚鉅若不呈請官廳勒令拆除恢復原狀不獨民食有關抑且於火政前途大有關碍爲此備函報告應請據情轉請縣長迅賜察辦等情到會准此查浦東爛泥渡地方尙無自來水民生食用及遇警施救委係全恃河塘水源以資救濟關係全鎭生活治安良非淺鮮若任該姓任意私佔將來該處一帶興築正多紛紛效尤勢必全部官塘侵佔殆盡遺害不可勝道敝會尤火政爲重不得不懲前毖後茲據前因除函三區警察署飭令卽日停工靜候履勘外合行據情函乞縣長賜鑒定期履勘查照官塘形勢勒令拆除恢復原狀以維水利而保公安 
[學術講演會第二次臨時講演]  
學術講演會第二次臨時講演已定於陽曆一月二十四日（星期六）下午三時請汪精衛先生講演（文化運動之必要）地點仍在西門外江蘇省敎育會汪先生學術湛深中外欽仰届時必有崇論宏議餉我學子有志研究學術者盍往聽諸 
[勤業女子師範之游藝會]  
勤業女子師範學校定於本月二十四二十五兩日借上海大戲院開游藝大會已誌本報茲悉著名崑劇家袁寒雲主人特自南通返滬願爲該校勉盡義務唱梳妝擲戟一齣又蘇石痴亦願加入演唱游殿該校存券售賣一空想届時必異常擁擠也 
[組織夜間遊行喚醒隊]  
四川路青年會童子部丁組養成團演講部自成立以來凡露天演講及國民義務敎育科等均努力謀進行又由該部主任方聲雷於昨日召集部員組織夜間游行唤醒隊備有音樂及愛國歌等以鼓勵同胞愛國之决心日内正在着手籌備以便實行出發 
[民立中學定期追悼校主]  
大南門外民立中學原係蘇筠尙個人創辦近來校務日見發達茲該校因校主蘇筠尙逝全體職敎員學生與歷届校友會同人訂於二十五日（星期）下午在校舉行追悼大會至時並請楊小川莫子經穆抒齋三君到校演說刻正籌備一切 
[中華國技研究會之進行]  
頃有新加坡華僑林秉軒邀約同志吳蔭培汪　丞等約數十人創設中華國技研究會日前曾於大東旅社開成立大會海内諸武技家多在座互談極暢今聞該會已假定西門外西林寺爲會址於本日（陰曆十二月初三日）午後四時假靜安寺路二號開談話會籌備一切進行方法 
[江灣救火會消息]  
前日（十八日）江灣救火會開選舉議董會上午十時開始投票至下午三時開票計投票者九十四人蔡香蓀主鶴舟倪苑香吳孟票陸裕生沈葆延刁浩春金幹甫嚴穗秋陸纘長孟伯堂陸潤蓀汪味　諸君當選爲議董定於下月一日（即舊十二月十二日）召集各議董互選正副會長 
昨日（二十日）東鎭宋家巷張姓火警該會各段新舊水龍馳往施救火勢尙小即行撲滅計焚毁平房一間 
[籌備中之兩織布廠]  
現有富商王某等招集巨資組織機織布廠定名華泰在滬西曹家渡購就　基地七畝有零已經打樣營造大約年内可以告竣明年正月間可以開幕又麗豐織布廠係　商俞某發起定額殷本四十萬元現已招足在小沙渡置就廠基六畝由王升記作場承造已經動工大約明年三月可以開機營業 
[陸晋記工場之出品]  
某製造廠技師陸晋生近爲提倡實業促進工藝起見在滬南龍華鎭創設陸　記工塲招集工人專仿造各種小件五金如學校用品鋼書釘畫圖釘等已出多種其他如陽　等物亦將出售定價頗爲低廉 
[通濟艦令赴厦門游弋]  
通濟練習艦由厦駛入閩江入場興修後近海軍總司令據通濟楊敬修船長呈稱職艦業於本月六號修畢出塢現駐泊馬江應開往何處駐防靜候令遵等情已誌本報藍總司令據呈後即飭參謀廳電令該艦即日開往厦門協同應瑞軍艦嚴行巡弋以重冬防並令將啓程日期仍行呈習轉部備案 
[藥業夥友中之害馬]  
閘北順和堂藥店日前被夥友崇明人孟翰良在賬箱内竊去現洋一百數十元私行逃逸昨爲藥業友誼聯合會查悉以該夥孟翰良潛竊店主銀洋與夥友方面名譽大有妨碍亟應輔助店主查緝除開明該夥年貌籍費報由警區查緝外並由該會正副會長沈仲禮王葆生派會員前赴崇明地方訪緝矣 
[閘北修築道路]  
閘北大統路共和路爲交通要道塌車小車自朝至晚絡繹不絶路面最易損壞滬产北工巡捐局前因費支絀久未修理山各商號迭次函請該局長籌欵修築現經工程科主任王彬彦招工先將大統路翻鋪石子將次工竣矣 
[呈報失竊烟酒牌照]  
上海菸酒牌照稅征收處陳傑昨日呈報江蘇二區菸酒公賣局劉局長文云爲呈報事頃據崇川菸酒牌照分征處報稱於一月十九日派令征收員范志徴劉雲程携帶公件乘坐新長和輪船赴崇明辦公詎料船未開行而所携方格布包内之件並内丙種菸酒牌照自一千二百零一號起至一千三百號止計一百張又收條自一號至九十九號止計九十九張忽然被竊當即查緝無着理合報請核辦前來除函致淞滬警廳飭令第一區警署並水巡隊飭緝一面將所失牌照收條號碼通知各菸酒商聲明作廢外理合呈報鈞局察核示遵云云 
[浦東楊家橋之搶案]  
浦東六里橋南楊家橋富户余玉如家前晚夜半突來盜匪餘人口操北音手執利器將門撞開入内嚇禁聲張計被刦去金鐲一付金戒二只約值二百餘金昨日余將搶刦情形開單報告南滙縣警署請緝 
[閘北新民路火警續誌]  
閘北新民路和民坊口新昌祥廣貨店保險起火經該管四區一分所楊署員派警將店夥張金祥傳訊一過轉解司法科各　已誌本報茲悉該號與樓上住宅各保有火險銀五百兩此次肇禍因張患病煮藥後天時寒冷將火爐移置床前燃及衣服所致惟出事時該店主傳根生已挈眷回籍故張於事後已函追其主來滬料理矣 
[俄女控案昨日未審]  
昨日午後二句半鐘第一公堂本由張襄讞　俄領麥君訂定訊理俄國女子格令果控北四川路二百四十八號門牌成衣店不賠做壞衣服損失洋二十七元五角案當因被告未到故中西管未出庭開審 
[擅搬家用器具之判還]  
婦人張金氏近與北京路五百十八號門牌裁縫店主寗波人袁阿土姘識出資購備傢具衣飾等物　居於北浙江路二百七十五號門牌前日兩人以細故爭執袁將屋中所有悉數搬去氏乃以擅搬家用器具等詞赴愬該管捕房由探奚德安陸連奎將袁拘獲押至昨晨解請公共公廨中西官訊悉前情判被告開釋將物交還原告了案 
[跑街私用客賬之訊判]  
已閉餘泰號清理人穆子湘在公共公廨刑事科呈訴跑街松麒私收客賬洋三百五十元等情由廨准飭捕房於昨派探將周提解公堂即據原告代表律師上堂譯訴案情請堂上訊問被告是否監守自盜等語訊之周松麒供認所收之欵悉數賭負並據周父錫祥投訴伊於虧空欵項情願分期拔清云云俞襄讞核供商之美　副領事以被告監守自盜罪已成立會同簽判云着押三月暫不執行於三個月内如能將私收賬洋清償免予執行否則仍照刑期監禁着交人洋並保此判 
[混用僞洋分别押儆]  
皖人蔣國香前日持鉛質　洋在市混用被靜安寺路捕房華探夏廣林查悉將蔣拘獲據稱此項僞洋係康腦脫路某布廠内之同鄉人張壽事交仇行用遂禀明捕頭協同西探將張拘入捕房於昨併解公共公廨請究即據中西探上堂禀明前情並將抄出之傷龍洋三十八元呈案並據蔣國香供稱此項僞洋悉由張壽亭交我行用等語訊之張　亭供詞推賴中西官核供以張不應將僞洋囑人混用妨礙市面判押西牢年蔣押三月分别示儆僞洋銷燬 
[失妻控告妻母]  
閘北北新里居民王連生之妻田氏年二十三歲向與伊母田丁氏同居今年舊曆重九日母女偕逃至九月抄王將妻母扭控警署訊保出外限將伊女送署在案延岩迄今杳無影響故王又投案求催該警署　保人將田丁氏交案昨日備文將原被函送地檢廳下午經檢察官提案預審之下諭王退去田丁氏收押候究 
[電車撞傷行人]  
昨日下午二時許有寗波人唐茂源行經南京路抛球場附近被某號電車撞傷暈倒於地由老巡捕房一百四十七號印捕到來抄錄電車號數雇車送受傷人投醫院醫治一面呈報捕頭候示 
[小車碾傷老者]  
小車夫江北人某甲於昨日下午四時許推車經過南京路碾傷蘇州老人李慰保腿足痛倒於地即經老閘捕房三百五十一號印捕前來雇人力車送李往醫院醫治一面帶小車夫入捕房禀請捕頭發落 
[踼傷孕婦]  
新閘北江路居民王友仁前晚在門口小便爲鄰人陸順根撞見喝阻不服致起衝突王妻陳氏趕出助夫被陸舉足踼傷該氏小腹適該氏懷孕將次分娩當時仰臥不起昨日王將妻舁送地方廳請騐梅廳長諭候核示辦理 
[瘋子胡閙]  
住居梧州路六百九四號門牌向收舊貨之江北人周芝山之長子周金利（即金裡）本患神經病時發時愈昨又病發先後闖入虹口百老滙路六百八十九號門牌葉文祥七百零四號門牌劉炳福等兩家大肆騷擾經葉等　由一千四百十一號華捕將周拘入捕房留候解廨核示 
[帶土人行賄無效]  
江陰人趙惟臣昨日在北市携帶邊土二十兩至南市大達碼頭大德小輪船上意欲帶國原籍行經十六舖迤南被巡邏警察查知立即扣住搜出證物趙情急當塲賄以洋銀十八元求免拘解未允遂會同該處崗警將趙及烟土併解至一區警署據供此項烟土係由住居滬北福州路之友人王姓託爲代送至船上等語當飭將人證連同賄洋十八元一併移送地方檢察廳訊究 
[私賣鴉片之科罰]  
婦人王周氏夥同寗波人胡阿治在虹口源昌路九十三號屋内私售鴉片烟膏經人函告該管捕房禀請公共公廨發給搜查諭單出九號西副捕頭及華副捕頭邢紫垣於前日率同西捕兩名往將氏及胡與烟膏多盒封條圖章烟槍烟燈一併帶回分别收押昨解公共色廨禀明搜查情形請究據王周氏稱丈夫在大金公司輪船上營業素有烟癖烟膏等物係丈夫從法租界購來自食封條圖章均係兒子在外面拾得等語並延律師到堂辯護而胡亦供不承認售烟張襄讞與美約副領事以察核烟膏盒與封條圖章係一牌號豈容飾詞科各罰洋三十元充公抄出銀洋發還烟膏烟具銷燬又前日虹口捕房九十八號西探二十四號西捕一千零二十三號一千四百四十七號兩華捕在百老滙路百福里十四號門牌屋内查獲私設燈吃鴉片之蘇州人王阿　連同烟具帶回收押昨解公共公堂經中西官訊悉違禁屬實判令罰洋二十元無力改押西牢二十天以儆烟具銷燬 
[火車站查獲帶土犯]  
趙維仁陸錫林各帶私土在南火車站買票擬往内地圖消當爲巡警查見連土一併函送地方檢察廳請究 
[過犯私售煙膏]  
潮洲人蕭松華在貴州路十八號屋　私售益新公司門牌烟膏前日被老閘捕房西探搿勃脫查悉前往搜烟膏及空烟盒將　連同烟膏一併帶入捕房押至昨晨解送公共公廨請究經中西官訊知蕭犯案已非一次判押西牢三月示儆烟膏焚燬 
[昨日公廨訊理民事案紀]  
昨晨公共公廨排審民事訴訟案三宗九時半承審官闢讞員會同英　副領事升座第四民庭訊至午正退庭茲將各案挨次紀下（一）（王國恩控朱月珍朱友生覇阻建築案）此案迭次改期茲雖傳訊經兩造之律師上堂各述數語後（結果）仍再展期兩禮拜訊核（二）（蘇州少婦鄒氏控夫胡人欽重婚抛棄請求斷離並追償名與譽損失銀一萬兩案）其原告證供已誌本報昨係審問被告由被告之律師起向被告胡人欽詰據供稱髮妻現住北浙江路一百三十五號妾兩人一名阿金已吞烟自盡一名老三亦已下堂故上年由潘小九說合納原告爲第三妾聘金三百元在愛文義路一百十六號門牌同居旬餘因原告忽向我索洋百元謂欲返曹家渡舅家須購物送人遂起爭端而致涉訟成婚時旣未舉行婚禮亦未發各式帖子等語又由見證某甲到案證明兩造未成婚之前由潘將原告照片令我携往蘇州與胡閱看等語復由原告之律師向以上兩人駁詰一過（結果）改期續訊（三）開泰源等洋貨號控洋貨掮客沈紀品將出貨莊票私自取欵案）因彼告在逃未審 
又下午陸製　會同美約副領事在第四民庭傳審各案亦爲挨次錄下（一）（聚成絲棧控王燓和平還借欵）捕被告之律師譯稱此項欵本係二萬元四人同借因有三人或去世或破産或往蜀祗被告在　請准予被告减輕交保俾出外帮同原告向該三債務人之家屬索討云云而原告之律師亦起述數語被告之律師又請求着原告將賬簿交案查賬（結果）王爕和改交二千兩舖保着原告將簿據交案由公廨下理賬員查核（二）（張子照控程聽彝不還借欵案）前因飭傳被告無着着原告登報兩禮拜通知茲登報期滿被告仍不到案遂由原告上堂訴明被告所欠係向先祖購買張園之價計共銀二十四萬兩由被告立借券二十四紙今所控爲到期不付之借票銀一萬八千九百零五兩等語（結果）以旣經原告證明着照控數缺席判决償還票據附卷（三）（樓廣崑控股聯芳不理欠銀九百十二兩案）前因原告臨訊不到故已將案註銷茲原告之律師要求重行排審而被告之律師又不在滬（結果）候被告代表律假到堂後再核（四）（俞子振控凌子芳不還宿債銀一千兩案）因原告控追之欵尙係原告之父借與被告之父現兩人之父均已謝世而原告所具之禀内又自稱係長子經被告查其非長子故兩造之律師爲以上問題頗有辯駁（結果）着原告改正禀詞被告仍原保展期一禮拜再核（五）（婦人李氏控夫陸生喜不顧贍養請求離婚案）前已判决離婚不准着被告月給原告贍養費洋七元近李氏趾高氣揚不願與夫同回常州原籍在外遊蕩無度故陸禀請飭將氏傳案質訊之下結果氏大受申斥並着與陸同歸常州其贍養費仍照前斷由陸按月付銀不七元不得短少 
[法公廨訊理錢債案四則]  
郎瑞瑄昨延　美律師代表投法公堂控稱民國三年十一月間有余東升挽中將伊中英大藥房一千元之股單向原告商借去銀五百兩立有抵押據爲憑期限三個月還清迨至届期向索一味游約至今分文未還今原告查得中英藥房之股單已經轉換新股單舊股單作廢無效應請訊追被告余東升延逖百克律師代辯稱今原告根據抵押據而控請求堂上將抵據給被告察看是否屬實官命將據交被告察看據稱此項抵據實非商人所立况據上圖章與商人之圖章不符請求查察原告郎瑞瑄稱憑據乃係商人父親所書圖章實係余東升自已所蓋請察中西官會判退去聽候傳證人到案再訊 
黃恭壽前投法公堂控稱商人前與倪仁宰合做中華汽船公司華泰輪船買辦停歇後被倪虧欠股本洋一千六百餘元向索不付請求訊追詰據倪供認與黃合做買辦股本一節因公司中賬目未清故商人不能負責判派理賬員貝明忠將賬核算明確再核在案昨又傳訊先據理賬員貝明忠聲稱今除去公司出立七百兩之票據外被告淨欠原告洋九百七十一元九角今將清單呈鑒詰之倪認虧欠中西讞員會判以此案旣經理賬員核算明白着被告限一月内將洋如數還清理賬費着原被告各負擔一半此判沈季璜昨延愛倫律師代表投法公堂控稱原告前與法租界興聖街九號門牌某號主徐惠平訂立合同購買浙江仁記公司機器一架旋因被告付過定洋尚欠一千六百餘元現由敝律師察得被告禀詞内稱被告住居華界意圖避却此案責任然華界之店係被告分店當付定洋立合同時原告實在法租界興聖街九號内成交並非華界請求訊追詰之被告徐惠平稱付定洋時實在華界有人可證等語並延逖百律師代辯一切原告沈季璜稱被告付定銀立合同時實在法界當有見證任延卿在場可證惟任現因患病回籍是實中西官以兩造供詞各執判退去 
着兩造將見證邀同到案證明實在再行核奪 
朱葆三丁紫垣兩人前延巴仁律師代表投法公廨聲稱已閉仁康錢莊陳泮林逃逸無蹤各債權人公舉朱丁兩人爲理賬員請求堂上給諭准予朱丁兩人　　該莊各欠户等語奉　再核在案昨又傳訊先據巴仁律師陳　一切中西官判准如所請給諭辦理 
[攔攫金挖耳]  
匪徒方子英串黨在七浦路某弄口攫取婦人梁何氏　上所　值價洋五元之金挖耳一支飛奔圖逸經氏大聲呼　由三百七十七號印捕與探周耀廷聞警趕至將方攔獲搜出　　帶回捕房禀明捕頭押候解廨請究 
[女工被攫金圈]  
婦人張高氏向在浦東陸家嘴英　　公司做工前日傍晚放工歸家道經陸家宅附近被匪徒攔路攫取金圈一只飛奔逸去事後由該婦報告三區警署飭警拘獲嫌疑犯沈　生一名昨經曾署長訊據沈供摇船爲業堅不承認搶刦　經傳到事主指認亦不能明白證實判沈暫行交保候查明核辦 
[雙龍洋行失竊續誌]  
南京路四十四號門門　龍洋行前晚被賊擊碎玻璃窗入内竊去現洋二千二百二五元報經捕房昨由包探查獲嫌疑之紹興人趙松泉一名押解公共公堂請究經中西官略訊一過判趙押候查明再訊 
[過犯竊取洋緞]  
松江人陸金根前日在南京路永安公司洋貨部以購物爲由乘間行竊洋緞二十餘碼當被稽查人察悉鳴捕將人贓帶入捕房昨解公共公堂請究經中西官訊知陸係過犯判押西牢半年期滿逐出租界 
[淞滬警廳批示二則]  
蘇魁郎批呈悉查該民前訴王正福匿女索詐各節當以事涉民事範圍即經批飭逕赴司法衙門正式起訴在案前批早已公示何尙不見不聞所請飭傳應無庸議 
朱子洪批呈悉查本案未據該管警區呈報内情如何無從查核仰候行區具復候復到再行飭遵 
中華職業敎育社通訊 
報告社務近况八年十月十八日至九年一月十七日 
一前後捐助本社及職業學校經費諸君均已按照捐資興學褒獎條例呈省請獎奉批已咨部核辦 
一上紗廠聯合會聶君雲臺穆君藕初等創設上海棉鐵職業學校旅滬潮商創設上海職業學校均商本社代爲規畫又汕頭蕪湖等處变有人發起仿辦與本社商榷進行 
一爲新加坡檳榔嶼兩華僑中學及厦門集美學校分頭物色商科主任及手工圖畫等科敎員此外南洋各埠函托代聘敎員接洽之事尤多 
一調查民國女子工藝學校一次現擬繼續調查上海去年之工價物價 
一新入社普通社員二十六人 
一收到函電一百六十八件發出函電一百六十四件 
一十月至十二月共收六百六十一元八角五分共支一千七百九十三元二角七分 
雜評二 
[救火會干涉佔河（庸）]  
臨河之屋侵佔河道幾爲城鎭習見之事一則建屋之家祇便私圖不顧公益再則多數市民於公共利害淡然漠視對於妨害公益之事不肯任怨干涉積此兩因而城鎭河道遂半爲市廛所私佔交通旣感不便而飲料水亦易於汚濁我國市政之廢弛此亦其一也 
此次浦東爛泥渡大火該區救火會追咎於陳姓建屋佔據公河致水源斷塞妨礙火政而有請求行政官署强制拆除之舉在該會懲前毖後自不可少然河塘侵佔至二丈之多而建築之始竟無人出而反對設非此次火警幾不憶及關係公共利害社會公德心缺乏至此亦可爲慨歎者也 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
西伯利亞之觀察談 
是日下午三時車抵哈爾濱哈爾濱者俄國罪犯逋逃之淵藪也世界各大國禁令之嚴壓制之深莫俄羅斯若蓋俄國者實世界第一之專制國也人民痛心疾首久有所圖惟以俄國間諜其靈敏乃至不可思議苟黨人企謀被政府微有覺察必至不免故凡不能容納於莫斯科聖彼得堡者乃相率而之哈爾濱俄國革命黨黨派通國共分爲二十大部有本部支部小支部之措置今連類錄之如下（一）俄國社會民主勞働黨（二）社會革命黨（三）波蘭社會黨（四）猶太人一般勞働合黨（五）利洞亞似牙及波蘭社會民主黨（六）波蘭布露列他利亞附頭（平民）社會黨（七）劉亞尼亞社會民主黨（八）劉亞尼亞社社民主勞働聯合黨（九）劉亞尼亞社會民主聯合黨（十）芬蘭勞働黨（十一）地方社會聯合黨（十二）地方革命聯合黨（十三）自歐爾血亞社會革命聯合黨（十四）亞爾眉尼亞社會民主勞働黨（十五）白俄大革命黨（十六）自由聯合俄國憲政黨（十七）波蘭國民同盟黨（十八）芬蘭活動委員執行部（十九）亞爾眉尼亞革命聯合黨（二十）回回敎徒同盟黨二十世紀之世界平民政治之潮流日見澎湃而壓制愈深反抗愈烈故吾國革命成功後之一年俄即繼起迄於今日乃克有成余旣記俄國革命黨派二十部而前俄皇亞歷由大第二八次被剌事亦頗足爲世界專制魔王之借鏡特並錄之一則以知利用專制者適足以反殺其身二則以知俄國革命黨之佇苦停辛其來蓋有漸也（第一次）千八百六十六年帝乘車出游忽有發銃擊帝者工人某奪銃還擊帝德之編工人入貴族部賜以祿秩而帝無恙（第二次）千八百六十七年七月六日法蘭西開博覽會於巴黎帝與法帝拿破崙三世同車俄帝二子從忽有發銃擊帝者中馬馬斃將發第二彈彈腔驟裂遂被縛而帝無恙（第三次）未詳（第四次）未詳（第五次）千八百七十九年四月十四日帝方至外務省比及門外虚無黨人肅露淑忽逼近帝前數試狙擊帝僅受微傷肅氏就縛而帝無恙（第六次）千八百七十九年十二月二日帝巡遊莫斯科方自鐵道乘車發俄京虚無黨人於距莫斯科數里外旁鑿隧道屈曲通坑於鐵軌之下置電火其上待焉帝深有戒先以運物列車往列車發聲吐烟黨員以爲帝車也電觸伏發列車飛空而帝無恙）第七次）千八百八十年二月十七日帝方居冬宮虚無黨員潛於食殿下裝置地雷將以晚餐時弑帝帝平日食有常時是日過時未至電爆發死者五十餘人而帝無恙（第八次）帝方出觀兵忽於車中聞破裂聲急推車窗着彈裂上衣闢户且出恟恟間次彈又至直投帝足此時第一彈熄未全滅加以次彈硝烟咫尺不辨烟滅警吏馳至則帝尙仰臥破車旁兩足盡裂血出胸間顔作青色乃命從者返帝於冬宮而獲投丸者二人歸一人曰帝其崩乎警吏遲所答一人曰余以是知帝果死矣逎同聲大呼曰嗚呼俄民萬歲嗚呼俄　萬歲乃行　禮話平字刑又互接吻遂就刑翌日新帝卽位忽於臥榻之側發見虚無黨書書曰（自今六禮拜間當制定俄羅斯憲法否則行且殺爾）可謂厲矣 
趣談 
[學校中軒渠錄] [  問天]  
某高等小學國文敎師講解一字之由來一句之出典非常清晰頗能引起學生之趣味一日有某生挾書走問見其師正在寫字某生曰先生所用之筆爲何種筆師曰狼毫也生曰何不用鷄羽筆師不解生曰先生不曾云乎習字之（習）字从羽是古人用鷄羽筆寫字者也師大笑曰好好 
有某生者善詼諧自命爲算學大家同學難之曰算學家能測天之高乎某生曰易耳天之高等於兩倍天燈木頭同學叩其故曰鄉諺有之天燈木頭竪到半天裏是以知兩倍天燈木等於天之高也同學咸莞爾不止 
滬上各學校自五四運動以來咸組織演講隊四出宣講一日在某茶肆門前演講抵制日貨有某老學究與數人正在品茗閒談聞之謂其同座曰近來抵制日貨應了一句老話有名無實同座不解其意老學究曰抵制日貨能夠有民國無日本豈不是有民無日麽同座閧然大笑 
雜談 
[海外艷乘] [  瘦鵑]  
英國康華爾有威廉白頓者二十三年前與其所歡結婚鴛夢旣圓雙心如綰以爲從此無復判襼時矣顧威廉豐於才而嗇於遇婚後每邑邑不自得一日遂奮然起謂欲遠赴新大陸習貿遷之術非致鉅富不歸新婦度不能挫其志茹痛允之時則芳年甫二十也威廉旣買棹來美居史推興島者數年花晨月夕輒復繫念閨人第以所業未臻極盛未敢迎婦而婦亦願蟄居荒村誓以死守如是可十七年歐洲大戰起威廉益念其婦而業事亦可觀特以戰中道梗未便往迓荷荷而已迨戰事罷遂寓書其婦婦大悅决以舟出亞得利亞海自赴紐約先以書止夫勿來并謂蒲柳之姿向爲君所寳愛者今已紅銷香減不似當年泊立茅斯渡頭泣别時矣蓋隱告以相見之後勿以色衰而見擯也其所乘舶曰（白星）將抵紐約婦即出登鷁首遥矚岸次芳心立大動冀見其夫旣登岸始得之於人叢中遂相與擁抱笑涕交并尋以一舸往史推興島大好芳塘當能容雙鴛長住矣據（白星）舶中人言白頓夫人嘗於途次嬰小極比見美國海濱念及其夫遂霍然頓愈云 
法國大科學家巴斯德MPASTEUR氏臺志攻研科學心不他　因於家常瑣事往往健忘當其結婚之日新婦俟於　拜堂聖壇之前者凡一小時苦俟新郎不至亟以人四出踪跡則得之於大學堂化學室中方手玻管有所化騐蓋盡忘是日爲其吉日矣又美國大科學家哀狄生氏TFDION於電學上多所發明名震世界當結婚時方　思一科學上之疑問心殊不在婚事禮成後立往治事竟忘其新婦迨四十八小時後始出度蜜月云是亦鏡台佳話也 
婿岳結爲夫婦未之前聞而近乃見之於美國可謂奇矣泊拉瑟維城中有人曰麥爾司道恩年三十九曩年喪其婦痛悼彌切其岳母華貢納夫人惻然憐之遂來居其家加以温慰藉殺其悼亡之痛并爲治家事一如其女居未久婿岳間忽萌情芽不能舍去遂倩一法官曰毛理山者爲之執柯以去歲十一月十日行婚禮聞此岳母與婿同年猶楚楚有風致云 
新聞拾遺 
遠東運動會舉行有期遠東運動會即中國菲列濱日本三國是也舉行已四届第五届輪流地點在中國上海時期定於明年四月初旬舉行上次在菲列濱時我國列名第二恥孰甚歟望我運動家振作精神從事練習以奪得錦標爲目的此非徒運動家之榮亦我國之榮也[  學周]  
萬國運動會預誌萬國運動會已由各國議定在比利時舉行日期自七月十五日至九月二十九日止其節目有賽船打靶馬上游戲挽弓自由車競賽網球角力比拳擊劍足球古時游戲五種體操術毯球賽馬游泳等十五種云 
[  學周]  
調錯棺木之趣聞江陰東門内都督坊巷程某向營綢業於常州於民國五年三月間染病身故由其家屬扶柩回江權厝南外埠下街皇宮寺每歲春間必前往祭掃今已勘定墳地擬爲安葬於日前至皇宮寺領柩詎料四處尋覔不目該柩蹤跡蓋已不知被誰家誤領誤葬矣現方託人四出偵訪不識能珠還合浦否也[  陶然]  
說書學校之籌備蘇垣各說書家會議爲老班先生日漸缺少而後班學徒不多且大多一知半解卽出而問世以致不能受聽客之歡迎長此以往不堪收拾茲爲提倡起見擬公共捐欵創辦一說書學校敎員由各說書家選出每月薪俸三十元時間定於每日上午九時至十二時爲止限以二年畢業凡願入學者學費用品費雜費等一槪免收惟於畢業後須取出每月薪水中之二成捐作常年經費地點擬定於　門外現即籌辦一切云[  紫]  
金爐當作銅爐售安慶某骨董店有馬某者乃阿刺伯産也上月售一古式黑色銅香爐與某西人其價售出十元馬某自以爲喜蓋其收價僅三元耳日前某西人又至該骨董店購物計三件共給番佛十尊而馬某不肯售且云三件古物僅予十元君誠不識貨矣某西人答云汝上月間售余銅香爐一只重量四斤有奇乃金香爐也約價二千金汝雖識貨何以金爐當作銅爐售耶馬某聞言目瞪口呆懊喪不已云[  愼獨]  
尋妾廣告北京東城住户凌某係某經理近因其愛妾　　名妓　順和忽於舊曆十月底失蹤憤不欲生屢　自盡均被其家人勸止聞伊妾身長腰細妖豓異常臨行時文捲去首飾多件聞被陸某拐至上海賣於寗波人年已七十歲之侯某爲妾故凌某竟在京中各報大登尋妾廣告並將其兩人共撮之小影刋在廣告中是亦軟紅十丈之一趣聞 
也（却酬） 
小說 
[黨爭（二十九）] [  無我]  
聶遂舉槍擬二人曰呼茄脫勿作聲速隨我行曰行何爲哉聶曰我儕需汝一解疑竇也曰解何疑竇聶曰届時爾必自知曰余若不往則將若何聶曰則必以强力從事繼見二人之目忽斜顧於達客座之門聶頓悟必有事變方欲轉身　視則已不及而一活索之圈之緊　於肩臂間不復能移動矣但長此技者惟亡谷人聶初不料二黨人之過街而來有如此之速者時呼茄脫與開利二人急欲奔入内室猝爲一黨人所阻手快槍指之曰呼茄脫事已至此。。。呼茄脫曰汝何所欲曰我儕僅欲得礦圖耳呼茄脫曰圖已被盜我不知其所在焉聶聞言心知若輩雖執呼茄脫亦無所用也繼聞一人曰然則我儕須勞汝駕往礦地爲指明其形勢呼茄脫驚呼曰隨汝往而終爲汝殺則我寗死於此免多一番䟦涉矣言次搶步疾前攫彼人之腰以避其槍口彼以索　聶者見狀急舍聶而趨助其夥聶乃得自活索套脫出趨助呼茄脫令鬭二黨人一黨人方欲回槍擊聶不料已爲聶猛擊其頰遂昏絶於地爾時呼茄脫狀類癲狂叫囂踴躍格鬭甚力然非聶格之助者果遭黨人毒手矣少頃一人亦倒於地呼茄脫呆視聶而作驚駭之色繼曰余初不料君之相助我也聶曰余特欲表白其非害汝者也旋顧開利曰請下樓以電話達警署此二人頗似兇后欲殺人者言次忽聞粗厲之聲叱曰何人語及警署繼聲而出現者爲一偉碩之人自内室行出其軀幹之高偉無倫比望而知爲善於格鬭者聶應之曰作此語者余也因指倒地之二人曰若輩有兇手之嫌疑故欲逮之往警署耳偉碩者曰咄余身尙存不能使警察至此逮彼二人聶見勢又將不免於鬭急即戒備呼茄脫欲脫身潛去聶止之曰君勿離去迨事畢與余偕行偉碩者復厲聲曰否如彼不願往者誰敢强之呼茄脫遂道謝其人旋謂聶曰余承君臂助感激之至奈我雅不欲與君偕往也聶曰但從余之言亦爲爾自已之利益也呼茄脫曰余烏知是此行或亦爲汝輩之計誰知爾非爲黨中人哉偉碩者乃曰然則我試爲爾驅逐之不必與彼絮絮矣聶聞言心大憤又不知此人爲誰但想事不宜遲倘呼茄脫與是人併力擊我則勢必不支况倒地者或即復蘇則四面受敵矣因顧呼茄脫曰我意無他僅欲爾作一命案之證人耳故爲爾計不若從余一往爲妙呼茄脫愕然曰命案耶余安知其事聶曰即在爾臥房中所犯之命案諒爾必早知之呼茄脫曰否實爲初聞然則被殺者爲誰而兇手爲何人耶言次面色驚惶偉碩者曰此等言頗厭人聽聞余將爲爾逐之呼茄脫曰請少待彼言恐非無因也 
[自由談之自由談] [  不冷]  
六神無主　俗諺有謂凡事紛亂而無定見者曰六神無主余謂今日中國之外交部一陸一陳而對於外交上重要事件却無主見故亦可改之爲陸陳無主云 
 
 

Page 14

 
 
   
 
