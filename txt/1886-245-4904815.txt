# 1886 - 245 - 4904815

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印　文韻府一書行數改横爲直字跡放小爲大　日爲始集股印成每股計洋十六元正願　股份者先　洋四元本齋卽付股票一紙樣本一張定於明年正月底出書憑股票找付洋十二元向本齋取書一部此籍係用上等四　帋分釘六十册釘工精雅邁　藏以巾　　以　　是書一出吾知騷壇珍賞當必紙貴洛陽倘不附股份待明年出　後購求每部擬價洋三十元正如出書後　樣本不符儘可向晉記以及本齋　　再薄海士林願附股份卽　送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針巿街恆遠里源豐　匯票庄京都煤布街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此佈 
[石印歴代賦彚出售] [  點石齋主人啓]  
是書係康熙年間陳宫詹元龍奉旨編輯者上起周末下訖明季所有古賦律賦無不採入分正　補遺逸句一百八十二卷賦共五千餘首卷　浩繁兵燹後鮮存完璧兹雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編加有躉售者請速臨本齋帳房面議價當格外從廉因工本甚大所印無多　　者勿爲捷足先得也此佈 
[分設天津申昌號告白] [  點石齋主人啓]  
　　本齋今分設申昌津局寓於天津東門外宫北街閱通恆洋行内凡仕商貴客須購書籍請移玉惠顧再有寄售佩文韻府股票亦請就近購取均屬忻盻 
[中西飲食異宜說]  
　　人情莫不喜新而厭故好異而惡常此固無論中外無論古今也而獨至口之於味耳之於聲目之於色鼻之於臭四肢之於安佚則又從其所習而不能變然新聲異色或尚有見而思遷惟飲食衣服則幼而巳慣必不能强之使改試觀中國旣與泰西通商之後華人之出洋者不知其凡幾問其衣則猶是中國之衣也問其食則猶是中國之食也西人之來中國者亦不知其凡幾所衣所食必從西俗無肯易者間有以西人而服中國之服則大都爲傳敎計者居多否則見而詫之矣若華人而服西人之服則且列於禁令不過中朝耳目有所不及則亦私有所易耳顧吾以爲衣服之於飲食又不可以同論也衣服自幼習慣忽易一異服若有所不適於體日本之易服色也其下多不服雖以日國政令之嚴而至今除官塲之外猶有私服舊服者卽官塲之中亦有暪上不瞞下而不能盡易其故則可知體之所便不可以相强也歛食則不然習於藜藿者得膏粱而快然卽饜肥膩者得清脆而亦快然不過尋常日食則不能爲所移耳前者嘗有友人招余至西彩館人餐歸以告霧　看花客客曰是則所謂必嘗異味然僕病未能也又有友人宴西人於華人所開之西菜舘余亦在坐歸又以告客曰噫是則異矣僕曾見中國官塲有設宴以請西官者特邀外國庖人爲之烹調西菜而中國所有之山珍海錯亦復羅列滿案嘗笑指謂華洋雜組盖西人之於西菜本係家常之物舉以奉之何足爲重試思魚肉蝦菜尋常日食所常供一旦有人請客大開筵會而所上之菜乃止此魚肉蝦菜之常物不且笑之以腹乎今宴西人而用西菜何以異是卽使庖人雇自西國烹調悉按西法西人食之亦極爲可口而此等滋味彼早巳視爲故常何足異耶若夫華人所開之西菜館則其中司庖廚者本屬華人與西人之所爲者迥不相同華人見以爲佳者西人或反以爲劣此非中國之庖人其手段果遜於西人也西人之所嗜與華人異則華人喜熟西人喜生未免意見有所不合而欲以此爲敬則亦傎矣夫西人之宴華人於西菜館則其常也常是華人所常食者中國之菜故獨以異味敬之若華人宴西人而亦於西菜館則是以彼所常食者爲敬也可笑孰甚乎中國欽差叅贊以及一切隨員等衆奉命出洋亦常有西官相邀同赴宴會彼其所設皆西菜而無中國之菜盖中國之菜彼國中無能爲之卽使求請中國庖人亦不易得卽得矣亦終以不以異味敬客爲憾故肆筵設席皆以西禮而並無華禮盖舍所長而用所短西人所不肯爲强以就他人之性情又西人所不樂爲也今華人乃獨遷就西人而必從其所欲以投之是何故哉余曰古人敬客則必視客之意旨以爲投西人之甘西食此卽其意旨之所在也於以奉之正是中國人有禮之處彼西人本不知古先王之禮故但知顯巳所長而初不窺客之意旨所在是直以已之所常食者待客適見其慢而巳又何取焉若中國之宴西人而用中國之菜不亦與之埓乎霧裏看花客曰是又不然天下之言飲食者以中國爲首屈一指烹炮之法中國最精卽所食之品味亦惟中國最多山珍海錯中國平常所不輕食者也以平常所不輕食之貴品而以之敬客猶得謂之慢乎若西菜則其品味固自無多卽其烹炮之法亦多泥於成法不能隨時變化卽使加意燔炮用心火候而終不外乎牛羊魚蛋雞雉往往山珍多而海錯少假令華人日日以此爲食則不半月而不能下咽矣故中國出洋各官以及隨員諸人其尋常日食皆從華而不從西惟彼傭工食力之流則隨俗從宜以圖省費不得不食西食耳且西人之宴華人以西菜是西人不肯遷就華人舍長用短彼以爲可恥今華人而宴西客乃必有意遷就西人甘舍已之所長强用已之所短無惑乎西人之蔑視中國也愈甚而華人之氣見西人而輙餒也余聞其語瞿然以興曰有是哉飲食一端雖曰甚微其所關乃若是之鉅哉西人以其所長者炫我中國中國反以所短者示彼西人彼益見長我愈見短不卜可知自今請凡我華人務各出其所長以蹈彼之所短勿事遷就勿爲委靡則華人之氣伸而西人不敢以其長傲我矣獨飲食一節乎哉爰卽與客問答之語錄而存之 
[本館接奉電音]  
　　昨日午後一點鐘逾四十五分時本館駐京友人由電飛傳本月初十日上諭一道敬謹譯登○八月初十日奉上諭張之洞奏特叅貪　昏惰諱匿釀案各員請旨分别懲儆一摺東龍川縣知縣楊夢龍諱匿鬥案致釀多命前署福善縣知縣候補同知張相中昏憒招辱受賄容隱前署開平縣候補知縣莫杞奎荒惰貪鄙諱盜太多前任恩平縣調補香山縣知縣張擢堂匿案不報委丁相騐前署鶴山縣候補知縣席寳書不理民事藉名漁利臨高縣知縣佛光玩忽重案養癰釀禍前署欽州知州候補知縣金鑑海油滑廢弛玩視民命均着卽行革職德慶州知州方鼎銳不能治匪多受欺蒙信宜縣知縣雷敬春性情疲懦案多拖延新安縣知縣唐大琬才欠明決馭下不嚴均 
 
 

Page 2

 
 
着開缺留省另補餘着照所議辦理該部知道欽此 
[東報述朝鮮事]  
　　日前接得東京來電云朝鮮許俄國保護華官知而大怒電音止此未得其詳兹悉朝鮮政府竊背中國以北青境地假于俄國密約保護嗣經中國官吏探知因而大怒駐高之袁觀察世凱遂以兵力相迫向高王查究其事云○西九月一號又得東京來電云朝鮮事變因華官動怒政府遂將左右領議政處以流罪禁錮宦官并着閔泳翌前往中朝謝罪事始鎮靜 
[東報譯登]  
　　長崎肇事後本館歴將訪事人來電來信及東西各日報所登次第錄供衆覽兹又從東報譯出數則雖一偏之見不足取信於人然錄而存之當亦留　時事者所不廢乎據云此事經中國理事官蔡君會同長崎縣知事辦理第一二次未有端倪遂訂於西歴九月六號卽華歴八月初九日復行會辦中國由担文狀師及楊區二叅贊主事日本則派局長鳩山與司法省所延英人克爾沃卽前譯之　庫德主事又云長崎素無閙事之案自中國水師來此始肇衅端今事尚未定而定遠鎮遠二鐵甲船巳於西歴九月三號卽華歴八月初六日十點鐘時向西開去聞往天津再至朝鮮云又云中國水師逞强傷我巡查因至醫院醫傷刻巳全愈計柴田國太郎船獺猿太郎喜多香村小見川直彦四人均於上月三十號出院矣其中國水師之在醫院者有定遠之區國楨濟遠之侯靜豐皆傷中要害多至七八處一時難以奏功至威遠火夫劉永楨濟遠水手李慶孫殿魁則已出院云又有一題爲冥頑不靈四字其文曰廣馬塲華人所雇東女名爲服役實則如寵妾一船此等人所居與閙事處密邇是晚之事豈不聞知警察署一一傳至令將目擊情形爲之詳述不料再三詰問若輩皆諉爲不知卽或稍事敷陳亦皆模糊影響此皆與華人居處日久精　朽腐是以冥頑不靈耳又云中國理事署現辦長崎之事秘密異常每有日人出入必嚴行稽查平日署中人出入自如此際亦關防慎重云 
[香海近事]  
　　香港差役收受賭規一案兹悉巡理府麥君判各犯每人罰銀三十元不能完繳則監禁一月罰作苦工判後威狀師對官言曰可否代被告赴臬衙上控太尊俯如所請並着被告照舊担保在外候訊○香港犯事之案日多一日監内幾無容足之地前經設立人員專議此事俾得善法以清案牘該員迭次聚議經主席人署理律政司阨來呈遞章程與署理輔政司章中有　請將偷竊案犯與充出口外復行潛回本港之犯人予以鞭笞之刑並將犯人所食减少則人多畏懼而犯案亦可減少矣有議員馬嬌雲以笞刑未得盡善欲請將華人之犯罪者割其髮　較勝於笞律政司謂割辫之刑雖善未免過重蓋犯人由監而出倘若無辫則必爲衆華人所鄙難覔餬口之地將來不得不故意犯事冀再入獄得所容身云 
[諸曁告饑]  
　　昨有浙東友人投函本館云紹興府屬諸曁縣今夏旱魃爲災五旬無雨山鄉早禾曁苞穭芋菽雜糧盡成枯槁平原廣陌益以蟲災幸左明府念切民依虔誠祈禱至七月初三起連得好雨農人方欣慰歡呼不料十四日陡起颶風拔木毁屋繼以傾盆大寸數日不止四鄉蛟水大發室廬人畜隨流而下七十二湖隄埂盡潰禾苗悉遭淹没卽高田略有收成者亦被颶風吹倒浸入水中霉爛抽芽不堪礱食統計　境湖鄉顆粒不登山鄉亦不過十成之一似此灾祲實爲百十年來所未有人心皇急日赴縣署報荒未識賢令尹何以善爲撫卹也 
[神京清話]  
　　七月二十三日大興縣　正場點名旣畢有宛平南鄉考童五人珊珊來遲不得其門而入浼縣中田科房書吏設法書吏云須覓門斗相商諸童乃將行李存寄科房令同來之某姓叟及一童看守餘偕書吏尋門斗行未數武驀聞轟然一聲回視科房忽然坍塌叟及某童壓在斷瓦　磚之下諸童惶急求署中差役多人將二人刨出叟一無所損童則腿足皆受重傷邑尊知之諭令諸童補入惟受傷者於次日悒悒歸家○七月二十二日考敎習計到者共千餘人榜出取中二百五十餘名○七月二十七日刑部決囚十四名聞皆游　客歲京畿屢有截路明火等案五月間經左營叅將史君弋獲訊實後遂明正典刑云○前報紀前門外高井胡同工部主事錢主政家有數人白晝操刃入門一節刻聞主政同族之某甲素有嫌隙七月二十六日闔家俱赴福壽堂祝嘏惟主政以有疾在家甲遂率人蜂擁而入意欲復仇詎是日主政疾巳愈亦赴福壽堂甲入室尋覔　蹤怒甚將其箱篋桌椅砍毁一空觀者因誤以爲盜耳現主政巳控諸中東坊署尚未聞如何了結云○上月二十八日奉旨連日預備海差之三旗侍衛賞銀一千兩鑾儀衛官員賞銀六百兩上虞備用處官員賞銀二百兩總管内務府大臣乾清門侍衛等每員賞給袍褂料其御前大臣亦另頒珍賞○玉牒舘纂　官宗人府掌左司載瓣香京卿蕚蒙恩擢陞通政使司叅議所遺掌左司印一缺經惇邸等將奎文軒副理事郁派充所遺纂修官將崇理事壽派充　遺額外纂修官將載主政皆泒充○新放崇文門正監督錫席卿冡辛珍密請派令鑲黄旗滿洲印務叅領明惠隨冒辦事○七月二十九日前門外迤東興隆街草殿五巷小廟邀請五城子弟會十起作盂蘭盆會南橋灣地　菴亦於是日作善會資雇源順和班奏演秦腔遍請諸檀越觀劇詎是日清晨廟門首貼有南城坊官奉城憲諭禁不准擅自演劇草廠五巷亦黏貼告示一通不准賽會兩廟僧人一見此示幾於短見輕生蓋所費巳屬不貲至此遂無中璧返故也○山東人土某夤緣於顯　之門擬進海軍衙門辦事自謂能製造籐條船靈捷類輪舶而輕便過之日内復叩求都察院某司員遞呈詞於堂目前乞爲轉奏尚未聞允准否○京東被水之區甚廣黎民苦難罄述近聞三河縣宰派人以玉面饅首散給飢民又聞通屬余家圍有大黿作患行棧鋪户盡在水中因糾集多人施以火器黿負痛怒甚大肆神威是夜水勢陡漲洶湧無倫致將該莊塌陷計没於水中者約二百餘家幸傷人無幾云○上月二十九日由刑部獄中綁出偷毁銅佛沿路行刼之人犯十一名用車押赴宣武門外菜巿口行刑犯各一車南門有兵役二名把守更調取巡捕緑營官兵數十名沿途圍護以防意外之虞○神機營左右翼前鋒八旗護　士處馬隊内滿洲火器營馬隊八旗驍騎拾鎗隊官兵於八月初一日五鼓時分出安定德勝二門齊赴兩黄旗教　預備該各專　管帶會同閱視合　○内恩　倉開放内廷總管内監等本年正二兩月應銀口糧老米二千餘石○慶王等　初三日午刻齊赴總署會議洋務○皇上前往北海時其打街跕道備差之八旗護軍營内務府三旗護軍營左右　步軍營兵丁及車庫校尉等每人賞銀二兩由廣儲司發給○鑲黄旗護軍營司鑰長額君進内值班見協和熙和左翼右翼昭德貞度各門值班兵丁團坐賭錢額君大爲震怒初疑禀知景運門值班大臣將該各值班官兵從　叅辦嗣經護軍校德亮等環求饒恕情願出具再不准賭　結　君碍　衆情首爲之肯　以嗣後再有此項情事一經知覺定行嚴辦不貸云○聞駐京各國欽差有前往天津與李傳相會商之信然不見有明文也○京巡捕緑營三隊練軍於初二日卯刻齊赴安定德勝二門外兩黄旂教塲預備　管官閱視鎗砲合　及　步各項技藝○某甲家在德勝門内板橋地方夙有嗜書之癖精室三楹琳瑯萬卷朝披夕覽樂此不疲上月二十七日夜突有梁上君子入其室竊書十餘部他物則一絲不動中以所失　幾木便報官然把卷之餘未免懊悶欲維矣 
[騙局官懲]  
　　昨報有以小易大事今接續信更爲詳用再述之先是嘉興雙橋鄉徐某年將五十曾生丈夫子數人不意陸續逝世長子巳於　年娶妻今春　病殁徐以乏嗣隨託張某　訪佳麗將爲枯楊生稊計越數日張稱得之矣但須聘錢百數十緡徐囑妻往端詳張以隣宅之婢女指視徐妻甚合意回告丈夫卽備聘禮訂定届期迎娶徐盛設筵席諸親族咸來賀喜徐恐年老難得新婦歡自將鬍鬚薙去　張騙得 
 
 

Page 3

 
 
豆腐店内之外路小童謂徐多財將以爾爲螟蛉子日後當吃着不盡童頗歡喜隨張乘舟赴鄉抵岸時該處男女均來看新娘祇見兩男在艙遂竊竊私語徐察知有異先請張登岸問故張答以娶妾能否生子實難逆料今巳無子而有子焉用妾爲徐聞言氣忿交加卽拱手作别並言來生再會入内登樓卽自縊是時正各忙亂家人俱不覺張見勢不佳乘間下船逸去迨徐姓知某自縊已解救不及矣刻下聞並無人告發然張隂險若此其能逃冥誅乎 
[金陵官塲紀要]  
　　盧藝圃漕帥於七月二十九日節莅白門與曾宫保面商一切旋於初四日返斾漕帥曾任甯藩當駐節時舊時僚屬莫不欲一見顔色漕帥一一慰勞之亦可見其廉尊而光矣○湖北督銷淮鹽總局一席聞裕壽山制軍有函致沅帥以大通督銷楊子通觀察與張西園觀察　調之說然尚未見明文也○厘金總局關防向存藩署故凡各局差委多由方伯主政總辦第會銜而已自龔觀察接替以來力求整頓禀請督憲飭將關防存局以一事權外局委員皆聞風知畏潔巳奉公是以半載之中綜計收數視往歲增旺傳曰爲政在人不信然歟 
[皖中豐稔]  
　　客有自皖中來者稱沿江南岸數百里無論山外山内真有五日一風十日一雨景象稻穗俱垂垂長七八寸每穗數之可榖百數十料至二百料不等莖葉遍作金釵色農人磨鐮待刈一望黄雲實爲近來所少有皖北廬州府自庚申年赤地一片後至今無歲不望雨若渴分秧必後人家一月澤下總得一二寸可以徐企甘澍乃畦未蛙鳴而田巳龜坼今夏天公饭一翻十數年成案大雨時　雖不能詠豐年之多黍多　然旱種雜糧總可補千倉萬箱之缺說者謂廬陽得半熟則他處之全稔可知所謂雍齒目侯何患我輩不禁額手頌之客又言八月之望潮信最大近日江邊巳駸駸作湧勢然山洪不内訌素車白馬子午頻來低窪處或不免騰驤而過至堤防則　無　決之虞云 
[多雨傷禾]  
　　蘇地自八月初一起秋隂低菴細雨如絲至初四五日商羊飛舞急點跳珠兩閱昕宵水巳平街溢巷初八日復大雨不絶宛如玉女傾盆秋浦銀潮頓漲尺數寸低田汪洋一片宛在中央高田早禾方慶西成遭此一番摧折恐難望慰篝車矣米價前當青黄不濟未免加昻至此又長三四角嗟彼小民其能免珠桂之歎乎 
[揚城紀事]  
　　上月初泰州姜堰鎮　姓錢鋪被盜搶刼日久尚未破案現經許子舒大令出有賞格云署泰州正堂許爲懸賞緝拿事案據正東隅姜堰鎮鄉約王子卿報稱七月初五日晚有盜匪十餘人入坊民陶德厚錢鋪刼搶銀洋衣飾管事徐受之等身俱受傷叩賞勘騐等情並據店夥監生李鳳翔等開單同報到州據此當經會營勘騐飭捕緝追未獲除比捕勒限嚴緝外合亟懸賞緝拿爲此格仰諸色人等一體知悉有能拿獲此案正盜眞贓者賞洋一百元知風報信因而拿獲者賞洋五十元本州捐廉給發儲庫以待决不食言須至格者○揚州鹽捕營曾沁泉都戎素嫻弓馬每届人閱皆膺上賞前日乘騎至大校塲閱操將至馬道放轡直前不料馬忽驚跳都戎因之墜鐙隨從兵丁赶急扶起肩輿送回聞腰跨受傷甚重現在遍覔名醫診視惟冀卽日就痊俾大閱之期得以竭盡所長也○甘泉縣之西北鄉俗尚澆漓號稱難治近經甘泉縣朱明府列欵示禁略云縣境西北鄉一帶地方遼闊良莠不齊訪聞有等不肖棍徒或謀削孤墳希圖布種或輕生自盡恐嚇錢財或誘嫁孀婦以營生或擾害閭閻爲活計甚至吃齋念佛煽惑人心聚衆歛錢男女混雜種種惡習實堪髮指本應立提嚴懲未忍不敎而誅合亟列欵示禁爲此示仰居民諸色人等知悉自示之後務各安分守巳改過自新本縣當寛其旣往不加深追倘仍敢怙惡不悛再蹈前轍一經訪明或被告發定卽立提到案按律嚴懲地保容隱併究不貸其各凛遵毋違特示○程太守于初四日考試八屬武童先試外塲是日西門外大校塲人山人海熱閙非常各童皆能肅靜無譁點名時分東西兩路魚貫而行太守恐外塲有替代等弊令各童於點名後在公案旁面填親供以便内　默寫武經時騐對律跡倘有不符概不錄送此次人數以東臺泰州爲　多自黎明至黄昏八邑一律試畢考至江甘時有某姓武童正在盤馬彎弓之際前面忽有小孩在馬道中越過尚未越畢而馬巳奔至該童收勒不住一驚而踣一足尚套鐙内急不得下直拖至道尾始經人擒住聞該童腿骨巳折小孩則肚腹踹　奄奄垂斃吁慘矣 
[揚州官塲瑣錄]  
　　漕督盧藝帥於上月杪赴金陵隨卽返棹初五日黎明過揚各官乘舟恭送如禮○初三日升任豫藩劉方伯瑞　抵揚暫泊一宵卽於翌日起椗○初四日運轅牌示淮南監掣因病出缺查有候補監掣札拉芬阿堪以委署○探得總辦儀徵鹽棧吳柏莊觀察瀛眷於初七日進棧 
[中丞莅滬]  
　　前山東巡撫陳雋臣中丞挈其第八公子於前日莅申以長發棧爲行臺隨命駕往絲業會舘拜會施少欽封翁封翁辭不獲始衣冠肅入中丞極道數年來籌賑之功願爲灾民下拜并悉高易與昌文報局諸賑所樂善不倦嘉患實多隨向封翁問明地地興辭而出當卽往拜仍返行臺聞不日卽將回湖南桂陽州原籍云 
[滬上官塲紀事]  
　　昨據官場傳述新任蘇松太兵備道龔仰蘧觀察業巳節抵金陵日内將換坐民船赴蘇禀到然後來滬履新約計中秋後二日定能抵滬其瀛眷則尚須遲日迎來云○升任豫臬邵小村廉訪請兩江總督曾九帥奏請賞假回籍展墓巳蒙俞允不日卽當束裝回籍突 
[法員蒞滬]  
　　上海法總領事愷自邇君交卸署欽差之任由京至津乘怡和洋行高陞輪船南下於昨晨六點鐘時舟抵虹口換坐杉板船至法公舘碼頭登岸法員及法捕頭均至河干迎迓 
[急痧宜慎]  
　　交秋後天氣忽冷忽熱以致患吊脚痧而死者日有所聞前日老閘南首道士奚寳山忽患肚瀉急延挑痧人到來巳雙足吊起無可醫治至夜半身亡甯人某甲向爲扛去前日在路患痧倒地經人舁送歸家立卽身死衛身之君子尚其加意珍調哉 
[絃歌雅化]  
　　棲流公所收養貧該日多一日無人敎育未免野性難馴現經董事相商擬倩協律郎教以彈唱暇則讀書以期學習有成得所餬口行見地非武城人非言子而絃歌之化遍于江鄉該董事之用心其真獨標新頴者歟 
[案情重述]  
　　昨報有忍心棄母一則兹悉其中情節傳者頗多失實蓋朱顧氏實少谷之庶母屢向少谷索津貼銀曾經在新衙門涉訟有案嗣經親族調處每月由少谷貼洋十五元以作家用現雖又在縣署呈控而少谷並未看　合亟辨明兼志吾過 
[縣訊匿妻]  
　　王長耕投縣控稱家居本邑十併十一圖七月十七日妻子周氏忽失所在後緝悉被勃來洋行夥張金有誘匿向之索取反被糾合張秀山張虎金攅擊受傷叩求騐視莫邑尊騐明傷痕諭令靜候飭提訊究前日由原差提集一干人邑尊分别研訊王投案伸訴前因張供王妻前己退休小的不敢誘匿現其妻母住居英界五福弄中叩請移提質訊秀山虎金同供王與張口角時我等曾爲解勸並未帮毆再三盤詰堅不供招邑尊間張曰王將妻子退休及伊妻母住居之處爾何由得知答稱小的奉提之後有友說及以故得知邑導謂爾旣知情姑　交保出外將氏尋交或指交巡捕候本縣照會英公廨移送前來答稱小的不能交到求請票提邑尊謂然則爾誘拐無疑兇毆之咎亦所難辭爾究竟幾日内可交到該氏張籲求寛限邑尊限於五日内將該氏交出并着連秀山虎金暫行交保王叱退候示 
 
 

Page 4

 
 
[英界公堂瑣案]  
　　前日顧某遣家丁送沈竹士至公堂禀稱沈時至家中吵鬧訛錢蔡太守庭訊之下據供職員係浙江平湖人分省補用通判與顧爲友被欠銀一千八百五十兩立有票據由蔡樂卿爲中兼代筆蔡逝世後向顧索銀初則匿不會面繼與晤談又圖抵賴與之爭論被伊妄指訛詐心何以甘至此項實被借去四百二十兩尚有一千四百三十兩則係賭輸結欠票據呈閱太守派號房送沈至客棧暫爲安身俟禀明道憲候法○一百零二號華捕禀稱楊阿三朱兆桂在老沙遜漲灘竊挖泥土經行中西人所見指交小的送案西人稱是處係我行之地時時被人竊泥昨得撞見因將二人交捕送究楊朱同供我等爲小工兼挑黄泥不知是洋商之地是以悮挑蔡太守判各押七天以儆○二百四十號華捕禀稱小的在戱園管門朱秀昌圖看白戲喝阻恃蠻爲特拘案朱供昨到戱園尋人並非看戲蔡太守以朱巳押一宵從寛開釋○三百零二號華捕禀稱昨見陳丫頭持雞三頭形跡可疑拘案請訊陳供家在周太僕廟雞從家中取出賣錢再行購物生平從未犯事叩乞詳查蔡太守飭值日差押令陳持雞出境○朱會大曹金保在路爭毆被七十一號華捕拘送公堂朱供係西人游獵船水手曹與同業近因失就躭擱我船碰碎玻璃窗瓦罐索賠不允反被打破頭顱爲此報捕拘押及至捕房又言我欠伊洋一元其實並無此事曹供朱曾借洋一元昨向索取爭執悮碎玻璃窗至頭顱由伊自已撞破蔡太守騐得朱受微傷判曹管押七天並着賠償毁物 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[和尚做官]  
　　前數年金陵有某甲以久踞津要歴保顯職當　　雷　之日　遂自記日本來面目阿諛者又慫以一近天子之光使可驟躋方面甲信之料理行裝挾厚貲張帆北上騶從煊赫都人士咸耳而　之恍　桃花源　漁咸來問訊有刺其隱者詗知甲門無長者　轍曾以身家不清爲某侍御所彈時同鄉官無悉其家世者得旨着　歴之客各督　查明覆奏甲遂奔湊於安徽浙江江　彌縫其缺事始　而兩　巳霜侵兩袖巳風冷矣後有人稱甲非身家不清實欲仿乾隆間襄陽知府王樹勛爲京都廣慧寺僧明心故事嫌空門寂寞不如軟紅塵裏别有福慧世界故不覺一敗塗地蓋甲初於鴛湖寺爲沙彌云 
[高易籌賑所撮要]  
　　韓古農觀察交到倉場通署經募山東賑捐京平松　銀四百兩正卽照　領填掣收條奉繳具見情殷桑梓誼切扶危承厚德之栽　銘大恩於無旣爰登日報藉謝雲情　王仲熙翁交來飽煖庸人樂　山東賑捐規元一百兩正身居飽煖常存饑溺之　著聿仁慈彌切救灾之誼殷勤濟世　曰庸人憫恤灾民洵稱善士○楊紹津翁　來　名氏捐助上海保險公司股　計五股折兌規元一百兩正囑解山東聊充磨餅之需云云轉移多術爰抒　溺之誠修德隱名頓　流離之苦災民感佩獲福無窮○徐思過軒主人求保平安助洋五十元潘兆洪求長子病愈助洋十元十三齡幼女沈慧婉求母親百病消除節省點心錢積助洋八元樂善同心共惱災黎之待哺多方撙節定卜貴恙之安痊所求必應諸事從心○鎮江申昌書畫室　人節省秋節筵費助洋六元鎮江新順昌洋行卓聘之翁寄來捐助磨餅洋十元恒益號節省秋節　費助洋六元諸善士因念東省飢民待哺嗷嗷柳葉吃盡正是救苦救命之時能以節省秋節月餅筵費等項移作賑需足見諸君子樂善爲懷情殷救濟令人甘拜下風不勝感佩惟願薄海仁人接踵而興源源樂助則山左飢民咸頌萬家生佛矣彚錄報章藉呈德鑒尚有節省秋節各費移助賑者亦復不少本所隨錄清單登報奉佈以昭徵信[  兩廣協賑同人李朝覲秋坪等謹誌]  
[小作數章錄請桂笙仁翁先生吟壇雅政]  
　　讀桃花扇傳奇賢良不選選嬋娟如此中興良可憐有恨孤臣空白髮無愁天子正青年絮飄梁苑暮來雪雨打蔣山春後鵑我道縱無鼙鼓急斯時王氣巳如烟十八孩兒局未收偏安又見缺金甌真成南渡如傀儡凄絶東陵半髑髏佛子　悲何爾懦將軍跋扈太無謀興亡千古詞人涙伹灑秦淮古渡頭○秋夜懷人天地百蟲鳴江湖孤鴈征蒼茫日明月悲壯在秋聲此夕不成寐寒　空復情何時一杯酒與爾話平生○一絡索飄零多感伊鬱寡語拍牙按譜聊寫吾懷　瑣瑣秋蟲聲苦夜深啼露牽午花底透新寒鵲影轉雙星渚我所思兮何處　端凄楚井梧秋老月潜光怎耐這凄凉　[  日本北條鷗稿]  
[上海四馬路文報局内協賑公所經收賑捐八月上旬清單]  
　　初八日滬上有利銀行交來新加坡電信匯到賑捐規元三千六百兩○湖州府正堂交到歸安縣正堂王募福　霄　主人洋六十六元王仁壽堂等二十一户捐洋十四元姚大仁縐業會舘二　各四元湖城同裕典卲文順二户各二元謹泰典有成典有餘典姚久仁不書名五　各一元錦豐復隆興記同祥泰正豐行五户各五角泰豐啓豐二户各二角五分共計一百元武康縣正堂程募福册程聰訓十元恆德典四元劉碩菴夏舍卿鄭　漁倪景唐王子笏章萬裕夏聚生華飛熊敬吉朱施瑞森沈漢曹偉齋　德鴻朱慶祥宏太絲行史聚豐徐五福吳靜之史蘋洲吳竹安陳家　楊季芬林吉安裕昌王安康宣有誠丁曉芸陳採軒二十八户名一元朱海帆沈可人朱陸慕季朱陸慕義姚第蓉林澄波林縵卿祥興林樹謨宣藴山邵士進陳岫屏陳厥孫范滌　陳履安源盛十六户各五角共計五十元安吉縣正堂李捐洋十二元又募浙江湖恊安吉營守備俞四元安吉縣敎諭宋安吉縣右堂温五吉縣縣丞程候選訓導　如滋監生趙成德生和行祥和瑞和八户各一元無名氏二元張善臣同泰庄仁泰庄寳元寳泰元泰陳萬萃同源豐泰昌庄泰興號慶餘廣源廣泰恆源世昌正大具金生浙江湖安吉營梅溪汛金十八户各五角共計三十五元周延祚善士募銳册祝平安周士藝二户各二元彭城氏保平安一元武功氏五角半農初生福增榮皆耕樂五户各三角劉啓彦善士募銳册鳥程該興史二元朱信之朱天鈺二户各三百文聽雪軒吳潤堂二户各二百文張　從一百五十文綠映山房一百文知過齋自省軒半蔬園三户各五十文共收洋三元錢三百文歸安縣典史顧三元湖州府經廳吳二元龔掊庚善士募湖州奚中和一元周炳善士募周秋圃一元周樹屏五角馮承宗善士募有成公典志仁堂二户各二元有餘公典恆德莊周家慶介眉花舘錫祉堂錫嘏堂恆裕公典寳穡堂馮八户各一元袁培善士　姚久仁二元張宗瀚索行散人袁煒莘樂日近樓存德堂等六户各一元慶昌祥哈香室翁恆茂三刻各五角居易軒陳李家瑚二户各四百文汪謙升三百文劉開泰張文軒周玉祥朱春源吳鴻楊茂李同興七户各二百文王雙福陸吉甫二户各一百四十文王元梅許橘仙徐三和潘六泉　善之人何幼仙同春　萬春陳元較洪錦泰何官齡鮑修梅錢少塘無史氏沈成美正豐庄范葵生十七户各一百文余光熙俞陳氏姚文熙費慕蘭張紹洪陳定和周云覺葉坤三俞啓訓陳餘慶單瑞傳三益陳三記施萬順張問　李世義壽南山俞雲蜂閔芸士寳雲仙舘吳星樵毛清森謝鳳炳二十三户各五十文朱恆德二角共計洋十三元虚對開三个小洋二角錢一百八十文彭光　善士募思宜軒三百文郭聚順二百文施蓉賓陳福記王金氏費寳林孫泳源禮耕堂馬陸生記彭嚴氏八户各一百文共計洋一元二百十文張文謨啓士募德泰和潘久大陳信昌守約書屋四户各二百文老天祿源源典陳恊昌黄敦仁堂吉祥和隱名氏幼序氏兆記福記源昌祥章祥年硯雲齋十二户各一百文鮑福生車善士吳云卿不留名四户各五十文共計二元二十文莫踰制善士募任容記五百文瑞隆四百文三泰號正豐號復森祥元豐日生五户各二百文吳福臻德大吳聖記鴻茂號四户各三百文清和居士周載武無名字文瑞齋四户各一百四十文生和久大二户各一百文莫荇邨五百文計洋四元楊文　善士募愛日軒楊五角隨安書屋楊楊蒯氏楊沈氏三户各三角蒯筠泉四角無名氏二角計共二元葛榮善士募葛映江一元棣花書屋武德公所合助一元程少轉鈕企額姚養源同興謙記存恕堂高壽岩祥記信記泰記九户各對洋一个盧守成三百文吳轉周二百四十文計洋二元虚對開十个陳蔭棠善士募王咸孚四角王小樵王仁壽二户各三角陳蔭棠五角計共洋一元五百四十文以上統共實收到英洋二百四十元虚對開洋十三個小洋二角錢六百九十文○志成信票號交來江寧藩署無名氏洋二百元又無名氏八元○恆利庄交來杭州同善堂募八月初五止賑捐都梁香舘主人洋二百元居易書屋病愈還願洋一百元信善人節日用求保合家平安二十元京兆氏爲女病求愈悟雲草堂祈合家平安杭州民人程錫齡年巳七旬追荐父母冥資移賑三户各十元李炳章八元無名氏正修堂送程與翁七十壽禮移賑陳大韶爲志妹資户福三各二元西河九爲螟蛉子求病愈壹元葉竹舟鄭沛時送陸君壽儀移賑二户各對關一个急單高子翁募廣興典三元錢江鋤經生正心養身室二户各壹元五角實收洋三英百七十一元虚對開洋二元个松江丁韓氏爲子逢懷患病求速愈五十元隱名氏將買吕宋票移賑二元一角衆志僉同節省月餅資移賑錢大百文三馬路滬報舘分帳房交來員薪社第十二次潤資小洋十一角平湖貽德堂趙來王新之先生潤資七百文無力人將藥資移賑壹元聞善向募客節省月餅資四百四十四文○急單武陽保嬰局交來粮以昌翁募不書名錦不書名二户各壹元徐恆遠不書名不書名書名二户各二二百文俞菊亭一百文寳收英洋五元錢二百文本日共收規元三千六百兩英洋八百七十七元虚對開十五個小洋十四角錢二千六百 
 
 
 

Page 10

 
 
大清光緒十二年八月十二日申報附張 
 
 
 

Page 11

 
 
[光緒十二年八月初五日京報全錄]  
　　宫門抄○上諭一道錄前○發抄旨六道○江督曾奏爲南贛鎮總兵暫緩陛見片○又奏新簡河南臬司回籍掃墓　○大學士閻奏崇文門監督期滿請旨揀放摺○内務府奏崇文門副監督期滿照例揀放摺○江督曾等奏遴員請補水師叅將摺○又奏爲直隷州知州留省補用片○護川督游奏留堪布喇嘛再任三年摺○又奏請借補德總片○陜督譚奏委署司道各缺片○黔撫　奏　委署叅鎮各缺夾片○七月初五日吏部翰林院鑲黄旗值日無引見○六額駙謝賞肩輿恩○澤公等拴婚謝恩○安德謝授庫倫辦事大臣恩○内閣奏派騐放之王大臣派出豫王恩中堂錢桂森廖壽恒○召見軍機○發抄張之洞等奏光緒十一年分上　錢粮數目奉旨該部知道欽此○又始興令鄭守昌調署曲江令奉旨吏部議奏欽此○又徐聞令楊逢篁調電白令奉旨吏部議奏欽此○又新選新興令葛堯臣留省學習奉旨吏部知道欽此○又廣西試用牧凌兆熊飭因原省候補奉旨吏部知道欽此○○倪文蔚奏請將挪用公項之前太平關分廠總辦委員試用通判朱爾田摘頂限繳　旨着照所　　部知道欽此○○曾國荃片再臣欽奉光緒十一年九月初四日上諭江西南贑鎮總兵員缺着姚廣武　授欽此當經臣代奏叩謝天恩籲請陛見用内聲明該總兵久在清淮熟悉情形威望素著其時各路遣勇紛紛回籍瞬届歲蘭辦理冬防尤關緊要懇恩暫緩入都奉旨允准　遵旋經前漕臣崧駿委統馬步各師右副等營在案現查各處遣勇回籍業經竣事清　情形巳　而南　爲楚粤交界之衝係西行咽喉重地必得實缺總兵鎮撫其間方資整頓查前有南贛鎮總兵王得勝經前督臣左宗棠奏懇暫緩陛　先令赴　以重地方奉旨允准有案今該總兵事同一律合無仰懇天恩俯准姚廣武先赴新任俾專責臣爲慎　地方起見除咨會漕臣派員　統防營以便該總兵早日交卸外理合會同江西巡撫臣德馨附片陳請伏乞聖鑒訓示謹奏軍機大臣奉　着照所　兵部知道欽此○○曾國荃片再蘇松太　邵友濂巳蒙聖恩簡放河南按察使一俟接到部文卽當叩謝天恩籲懇　見惟據該道禀稱離鄉二十年祭掃久虚兼有祖塋應加修葺之處將來服官愈遠回籍較難擬乘此次乞假就近旋里藉省松揪稍遂烏私等情禀請具奏前來臣查該道在京供職多年服官外省風塵鞅掌刻刻以公事爲重又未敢計及家私今守候部文之際回鄉　　爲日無多取因上海相距浙江原籍甚近此時得屏孝思以後更可盡心供職雖係人子之私情要不失人臣之公義合無仰懇天恩賞假　個月俾得回籍修掃出自逾格鴻慈理合附片陳請伏乞聖鑒訓示謹奏軍機大臣奉旨邵友濂着賞假兩個月欽此○○大學士管理户部事務臣閻敬銘等謹奏爲請旨事光緒十二年七月十六日准崇文門正監督景壽咨報於光緒十一年八月初三日接任征收商稅起照例扣　光緒十二年八月初二日一年期滿預爲報明等因前來臣等查得崇文門稅差期滿向由臣部將各衙門保送人員並八旗内務府俸滿人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督景壽自光緒十一年八月初三日接管起扣至本年八月初二日一年期滿例應更換理合專摺具奏請旨簡放並將上三届崇文門正監督各員繕寫名單恭呈御覽伏候命下以便到任管事仍俟一年期滿預報臣部奏　更換爲此謹奏奉旨巳錄○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文内務府辦理等因前來復查光緒十一年七月二十五日由内閣鈔出奉旨崇文門副監督着松溎去欽此欽遵各在案今崇文門稅務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三届崇文門副監督各員另繕清單恭呈御覽爲此謹奏軍機大臣奉旨巳錄○○兩江總督曾國荃長江水師提督臣李成謀跪　奏爲長江水師各缺遴員擬補恭摺仰祈聖鑒事竊長江水師大銜借補小缺一案經前督臣曾國藩酌議章程嗣後借補各員如遇升轉隨時酌量奏明等因欽奉諭旨允准在案兹續查有長江水師饒州營參將鄒德泰等所遺各缺由臣成謀遴選資格較深功績較著之員會商擬補計請升補參將各缺周芳明等十九員核與定章均屬相苻理合開列清單恭呈御覽合無仰懇天恩俯賜照准查周芳明劉取仁彭兆琳三員前於升補游擊守備案内引見未滿三年今請升補叅將都司照例毋庸送部應請與千把各弁照案敕部頒給札付以昭信守其請升遊擊顔世玉周吉祥謝詩才請升都司石澐奎楊福田請升守備陳宏友吳正發等七員俟部覆至日卽行由臣國荃一併給咨送引見恭候欽定除飭取各該員弁履歴咨部查核外謹會同江蘇蘇巡撫臣崧駿江西巡撫臣德馨護理安徽巡撫臣張端卿恭摺具奏伏乞皇太后皇上聖鑒訓示謹奏軍機大臣奉旨兵部議奏單併發欽此○○曾國荃片再並准部咨道府州縣無論何項勞績保舉歸入候補班人員卽以到省之日起予限一年奏明分别煩簡留省補用等因歴經遵辦在案該據署江寗布政使田國俊詳稱侯補直隷州知州章壽麟年五十二歲湖南文童於咸豐三年投効湘軍克復湘潭縣城案内保以從九　遇缺卽選五年選授安徽毫州義門巡檢因江西軍務吃緊留營差遣廣豐玉山解圍案内關缺以府經縣丞仍歸安徽遇缺卽補九年克復景德鎮浮梁縣城案内保以知縣仍留安徽補用同治二年金陵一軍迭克城隘六案併保以知州仍留安徽補用克復金陵省城陸軍出力案内保以直隷州知州仍留安徽補用並賞戴花翎因軍務差竣請咨赴部六年五月初九日引見奉旨著發往安徽以直隷州知州補用欽此光緒元年捐離安徽原省改指江蘇補用奉吏部咨該員捐離原省改指江蘇到省日期係在本部遇班以前應以接到部文坐日作爲到省日期查吏部於光緒元年十一月二十日行文加扣减半程限二十五日應以是年十二月十五日作爲到省日期計自到省之日起連閏扣至光緒二年十一月十五日早届一年期滿詳請甄别加考具奏前來臣查該員章壽麟試用　滿一年應行循例甄别留省補用臣察看該員勤政愛民有爲有守堪勝煩缺直隷州之任合無仰懇天恩俯准將候補直隷州知州章壽麟以煩缺直隷州留省補用謹便同江蘇巡撫臣崧駿附片具陳伏乞聖鑒謹奏軍機大臣奉旨着照所請吏部知道欽此○○二品銜署四川布政使臣游智開跪奏爲堪布喇嘛住持期滿援案懇恩再留三年以順番情恭摺仰祈聖鑒事竊照新疆廣法守喇嘛住持三年期滿例應更換兹據署布政使游智開署成綿龍茂道黄毓恩會詳該寺喇嘛堪布羅布藏吐布丹朗結於光緒七年七月二十七日到寺扣至十年七月二十七日業巳三年照例應行更換飭　管理懋功廳同知馬秉衡詳據大全兩河屯弁夷人曁廣法寺僧衆等禀承該堪布羅布藏吐布丹郎結梵行正派經典熟習洵足闡揚正教住持三年禳災祈雨亦屬靈應寔係有益地方遠近番衆無不悅服懇請留住等情具詳前來臣等查廣法寺堪布喇嘛住持三年期滿如能闡揚正教番衆悅服再留三年業經奏蒙恩准有案今該堪布喇嘛羅布藏吐巿丹朗結旣能熟習經典闡揚正教又爲番衆僧衆悅服相應據情奏懇天恩俯准將該堪布喇嘛再行留任三年以順番情是否有當理合會同護理成都將軍副都統臣托克湍合詞恭摺具陳伏乞皇太后皇上聖鑒訓示謹奏軍機大臣奉旨着照所請該衙門知道欽此○○游智開片再查前准兵部咨嗣後借補千把總各弁缺積至三月彚奏一次以歸簡易等因兹查光緒十二年正月起至三月底止僅有廣元營右哨頭司把總儘先守備王啓春借補巴州營右　千總王錫恩病故遺缺造具該弁年歲履歴清册由署提督臣李培榮咨請具奏曁咨部給札前來臣覆加查核與借補章程相符除咨部外理合附片具奏伏乞聖鑒訓示謹奏軍機大臣奉旨兵部知道欽此○○譚鍾麟片再升任湖北布政使陳彝例應入都陛見所遺甘肅按察使篆務臣查得蘭州道饒應祺堪以委署所遺蘭州道篆務查得候補道向邦倬堪以委署除分别給委外謹附片陳明伏乞聖鑒謹奏軍機大臣奉旨吏部知道欽此○○潘尉片再護理安義鎮總兵熊得勝飭赴朗洞警叅將本任所遺員缺查有記名提督永安協副將林從泰堪以署理又威甯鎮總兵鍾開蘭丁憂所遺員缺查有記名提督都司協副將任仕斌堪以署理除分飭遵照外謹會同雲貴總督臣岑毓英合詞附片具陳伏乞聖鑒謹奏軍機大臣奉旨兵部知道欽此 
 
 

Page 12

 
 
[光緒十二年八月初六日京錄全錄]  
　　宫門抄○上諭一道錄前○江督曾奏爲奏覆河運各員獎叙更正片○署浙撫許奏爲審明疎脫解犯案定擬摺○江蘇學政王等奏請徐屬考試仍循舊制辦理摺○初六日户部通政司詹事府正黄旗值日無引見○崇禮假滿請安○濂公謝拴婚恩○福中堂請假五日○鑲黄旗奏派蘆溝橋演放砲位之大臣派出善慶色普徵額○上駟院奏派揀選官缺之大臣派出絪貝勒麟書○召見軍機○○曾國荃片再光緒十年分江北河運漕糧經臣將出力各員開單奏請獎敘接准吏部議覆三品銜升用道江蘇候補知府唐際昌請俟歸道員班後加二品頂戴查唐際昌升用道之案並未聲敘是否勞績保舉於何年月日奉　旨抑係捐納於何年月日核准應令詳細覆奏再行核辦又准兵部議覆兩江督標雲騎尉世職陳治尚請俟用守備後歸入候補班前補用該員係尋常勞績不准保獎儘先班内各項班次改爲俟用守備後歸入候補班補用等因到臣卽經開單札行去後兹據三品銜江蘇候補知府唐際昌禀稱前由江蘇花翎補用同知於剿平西捻續保案内經前湖廣督臣李鴻章保奏同治九年四月初九日奉上諭唐際昌並免補本班以知府仍留原省遇缺卽補欽此嗣於光緒五年正月由金陵晉豫捐賑局報捐三品銜續後並未捐保升用道今奉部查自　從前誤開理合據實陳明請由三品銜江蘇候補知府改候補知府後以道員用又據臣標中軍副將譚碧理禀世職陳治尚巳於光緒十年冬間赴部引見奉旨發回原省照例補用例應以守備歸入應補守備班内與應升人員相間題補今奉部議核改應請作爲俟用守備時歸入候補班補用註册歸入補用守備班内補用據呈轉請更正前來臣復核無異除咨吏兵二部外謹會同漕運總督臣盧士杰江蘇巡撫臣崧駿附片具陳伏乞聖鑒勅部查照謹奏軍機大臣奉旨該部知道欽此○○　理浙江巡撫布政使臣許應　跪奏爲審明疎脫接遞解審斬犯之解役人等按例定擬恭摺仰祈聖鑒事竊案據署歸安縣知縣譚恩黻禀報接遞長興縣解犯發回斬犯張二中途脫逃一案經升任撫臣劉秉璋批飭將譚恩黻撤任行提解役人等至審辦一面會同閩浙總督楊昌濬奏請將僉差不慎之原解官前署長興知縣胡文淵護解官譚恩黻一併先行摘去頂戴勒限一个月嚴緝俟限滿有無獲犯再行核辦奉旨着照所請該部知道欽此欽遵轉飭遵照嗣因勒限巳逾逃犯張二未據報獲復經劉秉璋恭摺叅請旨將胡文淵譚恩黻交部分别議處各在案兹據按察使孫翼謀轉據杭州府知府吳世榮將解役人等訊明擬議擬詳劉秉璋未及勘辦移交前來臣親提研鞠緣陸態顧源石茂元許桐貴均藉地歸安縣紀詳籍隷長興縣陸熊顧源充當歸安縣差役石茂元許桐貴充當湖州協左營兵丁紀祥充當長興縣差役逃犯張二係河南羅山縣人因在長興縣地方傭工與任鈺書因姦苟合之妻傅氏通姦獨自起意謀殺任鈺書身死一案審照凡人謀殺人造意者斬律擬斬監候經前署長興縣知縣胡文淵僉差紀祥及昔存今故之縣役紀榮長解勘由省府司解經升任撫臣劉秉璋提勘無異尚未具題將犯先行發回監禁候示光緒十一年十二月二十一日自省起程遞由德清縣解至歸安縣投收該署縣譚恩黻照例派差短解陸熊顧源並移管撥兵石茂元許桐貴於二十二日提犯騐明刑具裝坐木籠點交陸熊等協同長解紀祥等轉遞長興縣交收坐船開行沿途遇風阻滯四更時分船至長興縣界八字橋地方風浪陡作該處河面寛闊船隻顛播未能行駛暫靠南岸停泊守風陸熊等各因困倦先後睡熟詎張二乘間扳折籠棚扭斷鐐銬掀蓬上岸脫逃　熊驚覺喚同顧源等上岸追捕無蹤當今顧源與紀祥紀榮並營兵等仍各分投追拿自先回縣禀繳扭斷鐐銬文批報經譚恩黻勘騐差關勒緝禀報經劉秉璋批飭將譚恩黻撤任行提解役人等至省發委杭州府審辦一面奏請將胡文淵譚恩黻一併摘頂勒緝嗣因限期巳逾逃犯未獲復經恭摺奏叅兹據杭州府知府吳世榮以據長興縣具解紀榮追緝逃犯至安徽等省患病回家巳於十二年三月二十六日病故將解役紀祥等訊明議擬由司解勘劉秉璋未及訊辦移交前來臣親提研鞫據多供悉前情不諱詰無鬆刑賄縱少差雇替情弊案無遁飾查例載解審斬犯果係依法管解偶致疎脫審有確據者除短解兵役依律减二等治罪外長解二名暫行監禁另選幹役押同原解之親屬上緊跴緝酌限一年如能限内拿獲審無賄縱别情仍將長解依律减二等擬徒限内無獲卽照逃犯本罪减一等問擬滿流等語此案紀祥等管解長興縣解審發回擬斬犯人張二一名並不小心防範致被乘間脫逃雖訊無鬆刑賄縱情弊究屬疎忽除長解紀榮一名業巳病故外應將長解紀祥一名發回該縣暫行監禁另選幹役押同該長解親屬上緊緝拿俟一年限滿分别有無獲犯卽由該縣照例議擬詳辦短解兵役陸熊等應先按列問擬解役陸熊顧源營后石茂元許桐貴均合依解審斬犯果係依法管解偶致疎脫審有確據者短解兵役依律减二等治罪例於逃犯張二斬罪上减二等各擬杖一百徒三年分别定地發配拆責充徒限滿報所遞籍安揷長解紀榮據報病故之處業經該縣訊取　保確供詳由湖州府委查明確應毋庸議案巳訊明未到船户免提省累逃犯張二飭緝獲日另結所有僉差不慎之原解護解各官先巳奏參武職應議職名飭取照全另咨除備錄供招咨部外所有審明議擬緣由理合恭摺具奏伏乞皇太后皇上聖鑒勅部核議施行謹奏軍機大臣奉旨刑部議奏欽此○○江蘇學政臣王先謙兩江總督臣曾國荃跪奏爲徐　試事仍請循照舊制辦理以順士心　摺籲陳仰祈聖鑑事竊據徐州道叚喆督同徐州府知府桂中行禀稱據邳州蕭縣豐縣沛縣碭山宿遷睢寗七州縣轉准各該儒學移據七屬士子拔貢生張廷聘等先後聯名禀稱徐屬考棚於康熙四十九年自是歲科兩　分起兩塲凡歲試生童在郡稍候數日卽可接應科試士子藉省勞費行之百數十年相安稱便咸豐年問兵事驟興欠考日久定後隨棚補行巳形擁擠又值丁夘正科錄遺期迫遂將歲科兩試併起一塲其後沿而不改因而士子等每請分試蓋歲科仍分兩塲非謂分起兩年也光緒九年紳士前御史魏邦翰及候補太常博士王相等因悮會歲科分場之說致有歲科分年之請其意以爲考勤則業精之說未嘗不善然今者歲科試事巳畢應試人數則不加多而反少卽如睢寗一縣每届與考者有一千二三百人分試以後人數不滿六百其餘各屬無不遞形减少深維其故緣徐屬地居偏僻士子貧乏者多昔三年一考合縣府院三試併計爲時不過四閱月卽極貧者亦能藉頻年積蓄之資或親友佽助之欵勉力成行兹則三年兩考併及且計八閱月費時則費財事本相因力則愈累充裕者尚不以爲意而生童中貧者十居八九遂致寒素之士相率向隅人數之减實由於此且徐屬窮僻與海州同海州屬縣係歲科併棚徐屬似亦不必獨異　紳等目擊衆情不便未敢　於緘　公　據情禀請奏復歲科分場連考舊制以資進取並據附郭首邑銅山縣韓士歲貢生楊炳奎等禀以七屬咸謂不便未敢獨異亦願循舊辦理該道府等體察情形以三年兩考不特士子考費無　卽各州縣缺瘠事煩頻年分身辦考亦屬力有未逮於官於士均處交困之勢由該道督府核議詳請具奏前來臣等伏查國初定制徐屬本係歲科連考生童如分兩塲請立之始自係因地廣民貧特寓體恤起見兵燹以後從此改爲歲科併塲合考士子屢以爲言正在規復舊制間適御史魏邦翰於光緒九年七月間有歲科兩考請分年按試一摺奉旨交前學臣黄體芳體察情形奏明辦理經黄體芳奏改新章歲科分棚考試在案黄體芳原摺臣等署中均查無會擋大指想不外前御史魏邦翰陳奏之意惟是分棚按試甫及三年而此次該紳等所禀與王相等前禀情形不同均係地方士論不應歴時未久前後互異復經臣等博訪周諮深求其故僉謂分塲連考者士子之初心歲科分棚者建言之後議自改章以後應試人數聚少是其明騐臣國荃並據該道叚喆來省面禀各情言之甚切臣等往返函商互相印證事關公論未敢壅於上聞竊思聖朝嘉惠士林原屬有加無巳而徐屬命盜之案甲於他處該州縣煩劇之區奔走四鄉補救不暇正宜寛其氣力乃可以重其考成卽於　頓地方之道均有裨益合無仰懇天恩俯念徐屬困苦情形准將歲科兩試仍復分　連考舊制免予分棚仍不准再行併塲合考期於俯遂士心之處仍不失慎重考試之典是否有當謹會同漕運總督臣盧士杰江蘇巡撫臣崧駿合詞恭摺具陳伏乞皇太后皇上聖鑒訓示謹奏軍機大臣奉旨禮部議奏欽此 
 
