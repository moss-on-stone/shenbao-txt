# 1907 - 416 - 4912523

 

Page 1

 
 
   
 
 

Page 2

 
 
上諭 
　　十一月初二日奉 
上諭大理院卿著定成補授欽此同日奉 
上諭法部左丞著曾鑑轉補法部右丞著黄均隆補授法 
　　部左參議著王世琪轉補所遺法部右參議著魏聨奎補授欽此同日奉 
　　上諭此次考驗看之翰林院庶吉士蔣炳章等前經學部因辦理學務期滿奏請奬勵庶吉士蔣炳章郭立由劉熹章際治均著授職編修庶吉士章　着授職檢討欽此 
論說 
[論京師士大夫意見對於蘇杭甬事尚有第二種根本之錯誤（孟森稿）]  
　　以竇函爲竇約。此爲第一種根本錯誤。吾二三同志。旣爲之决變破滯。諒昭然於天下之耳目矣。然天下之輿論已變獨京師之士大夫之輿論不變。其尤不變者。乃獲覩檔案。尤知此事癥結所在之人。心以爲大疑。意其中尚有不傳之隱在也。本日乃忝觀京師錄寄之擋案。始恍然於近日士大夫。眞無一瞭於事理之人矣。外部所指爲實涉國際問題者。謂其發端卽有有意失和等語。其根源已入國與國。交涉之範圍也。今錄關於此項之原文。一一爲吾士大夫釋之。 
　　　光緒二十四年六月初八日。英使竇納樂照稱接外部電稱。如中國因准英民修築鐵路。或帮修鐵路。或承辦他項公建工程。如有他國向中國有攻戰之舉。本政府應行帮助中國相敵。 
　　此段爲疑其入國際交涉之始。夫當時總理衙門。能承受此等嘑噈之聲。而無所愧憤。吾不解其是何肺腸。然不足論也。此段於本事無涉。竇使原謂中國如因允許英國之故而受他國之責言。以至於被兵。則英必不止圖利而不同患也。今無此事實。且並不謂中國當以此事相允許。是并要求而無之。特其藐我爲可鄙耳。 
　　是年七月。間順天府府尹胡燏棻。訂　滙豐欵項。修築關内外鐵路。俄使出而阻撓。英使照稱據滙豐銀行董事面禀。現俄國署大臣。以借欵案取二事。一不得以鐵路抵押借欵。二不得用鐵路爲借款作保。三鐵路不得有泰西人管理等語。若果有此事。貴署定不允從。蓋一經照允。實與中英交涉。大有關係。中國旣知英國政府帮助中國。轉以不允爲是。以上各節是否確實。請明晰示復。 
　　此叚爲英俄相嫉。英使來照云云。尚未涉要求五路之事實。夫英俄爲均勢而相競。以最惠國條欵。即吾國所謂利益均沾之約文。來相理論。 
 
 
 

Page 3

 
 
　　此斷斷爲國際交涉矣然試問與本事何涉。此固不待煩言而解矣。經總理衙門以俄國大臣與本衙門議明。借欵不得以此路作押。中國國家。嗣後應永爲此路之主。無論如何。永不得以此路或此路之一段。藉詞托故。改爲外國人經管。亦不准外國人干預鐵路相關之事等情。是俄國尚無别項意見。與來照所開各節不符。於中英交涉亦無關碍等語。照復英使去後。 
　　此段以英使來照爲均勢起見。總署亦以本無不均之。勢慰之文内言中國國家永爲此路之主即足以關英使之口。事實固然。然總署亦可見其非性與人殊矣。乃今之外部尸其位者。方自以爲勝於昔之總署。忽然以江浙人民。認爲中英以外之第二國。說破不值一笑往往如此下文更暢言之。（未完） 
專電 
[電一（北京）]  
　　盛宣懷電致外部准初三日到京聞政府决議令盛認定英先違約四字拒絶借款 
[電二（北京）]  
　　畫一全國度量權衡經度商兩部核定會奏度用囗囗制權量衡用完京平制 
[電三（北京）]  
　　御史趙炳麟昨日條奏四綱（一）閣臣宜定任期（一）兵權宜分立（一）資政院宜實行議院性質（一）都察院宜加意整頓 
[電四（北京）]  
　　倫貝子電告政府初一日午後抵東京 
[電五（杭州）]  
　　浙省國民拒欵會聨合叩閽稿已擬定電請各屬士民簽名盖印 
[電六（杭州）]  
　　平湖金山衛匪徒猖獗電省請兵按此電可與要聞欄參觀 
路欵要聞 
[陸春帥與慶邸之談話]  
　　陸春帥於二十四日召見後往謁慶邸將江浙現情痛切代陳並言英人虚聲恫喝未必遽開兵釁且上海爲各國通商租界英人亦未能獨違衆論以壞治安似不妨堅持到底慶詰之曰英果惱羞變怒江浙人民將何以爲計乎陸見邸意如此遂簡舉其詞答曰江浙人民能否禦外固不敢知但恐外侮未至内亂先成又將奈何慶嘿然久之曰此事始末非細閲案卷不能知之胡馨吾係浙人閣下可到外部與之商議調查全卷再定辦法可也陸知無可再語旋即辭出語人曰我此次奉召復出毫無患得患失之心不過將我意中所欲言傾吐於君父之前庶不虚此一行而已 
[馮浙撫與王相之談話]  
　　聞馮浙撫蒞任後曾親自拜會王相國商議路事當時卽經議定此項借欵如萬不能拒絶惟有部借部還之一法與鐵路不涉并與江浙不涉聞即日會同江督蘇撫聨名人奏云 
[某邸對於立憲之遠慮]  
　　自借欵事起政府接到函電日有二三十起前日某邸又接某某等來信内有如不竭力磋商將借欵之約作廢我江浙惟有出其死力固結團體與英人抵制並自保疆土自治地方將繳認賠欵練兵經費及一切雜項捐欵一律停止莫謂我東南有員於君我東南實不能任庸臣賣國等語某邸閲未畢憂形於色傳示同僚并云幸立憲尚未實行如民權日伸以後各行省勢必各自爲國竊恐天下從此多事矣尚何富强之足言我實不願再見此等擾亂世界時某中堂在旁亦云我早已說過民權不可過重現在事已至此惟有留心將來而已某協辦亦以爲然觀此情形立憲之期恐日遠一日也 
[孫侍御請派振貝子宣布德意]  
　　孫侍御培元片奏江浙路事交旨外務部知道曾紀前報現悉其原片略稱江浙鐵路均由商部奏奉朝旨允准集股自辦尚書載振曲體輿情力任提倡保護之青商民悅服聞風鼓舞故次第成立認股踴躍工程迅速兩省路務具有規模一聞議借外欵江浙紳商感此變故咸思念載振不置父老聚談間至泣下如能　邀恩旨特派載振前往江浙一帶宣布朝廷德意懇切勸諭紳商勿以憤激滋事一面飭下部臣通盤籌畫妥議補救辦法庶可安人心而維大局云云 
[旅京皖入擬摺力爭]  
　　安徽政學兩界日昨在安徽省館會議 
 
 

Page 4

 
 
第一張第四版 
拒欵事宜并擬繕摺力爭不稍退讓摺中大致有浙路若亡皖路恐亦不免等語 
[江蘇鐵路協會致盛宫保電]  
　　漢口漢陽鐵廠盛宫保鑒聞公力疾入都主持廢約敝會當依據法理爲公後援江蘇鐵路協會東 
[盛宫保覆蘇路協會電]  
　　江蘇鐵路協會公鑒電示承關愛萬分感泐宣奉命入教雖未明言何事恐涉蘇杭甬不敢稱疾鄙見草約在奉旨商辦之前屢告愆期彼不來議似有理法可持所有旨准商辦及此次辨論案由請抄交囗囗兄帶京備閲爲禱宣冬 
[國民拒欵公會致各省電]  
　　浙省抱定不借外欵宗旨二十日大會會長公推王相張菊生王孚川兩君副之力任後盾存亡大計哀懇協助議合二十二行省在滬設總機關力保路權國民拒欵公會 
[各省復國民拒欵公會電（江西）]  
　　電悉極表同情已派代表到滬贛路公司（福建）電悉自應同任協助由尊處組織示知琛 
[教士發起借款研究會之美意]  
　　拒欵事起英國人民極爲注意各處拒欵會塲均派有偵探旁聽惟祇問表面不究内容往往視爲無意識之舉動現有耶蘇教牧師倪子喬君於拒欵集股力表同情上次拒欵大會適因公幹赴紹探以未到爲憾又因西人言論以訛傳訛愈傳愈歧影響拒欵前途關係至大特創議邀集旅杭中西官商士民開一聨合大會研究借欵問題現因監督會監督慕稼容君在甬辦公一俟返斾即定期刊發傳單借協和講堂爲會所云 
[慈谿公益社開會集股]  
　　前月二十五日慈谿西鄉公益社開特别大會商議路事社員來賓到者共約百餘人先由正社長柳鏡齋宣布宗旨次由葉德之陳謙夫葉琴仙袁景鎬諸君相繼演說後則各社員依次認股共認洋一萬八千餘元内有承志無擇兩小學堂學生亦均持洋到會請社員代爲購股旋舉定招股員十一人擬分赴各鎭勸導以期多多益善云 
[蘇州商會定期開會]  
　　蘇州商會中人定期初三日下午二時在閭門内劉家浜總會開集股拒欵大會其門前懸有警告云英人執蘇杭甬鐵路已廢草約强迫外部借欵奪我奏准自辦之路權今政府力弱不能爲民堅拒行將改訂正約國權民命存亡在此一舉故特警告蘇浙　　 
兩省各府廳州縣紳商士民速宜合集羣力共籌對付方法 
[蘇浙留日學界致北京電]  
　　軍機處外務部學部都察院各憲鈞鑒蘇杭甬路商辦久奉明旨忽迫借欵抺煞商辦名義成局頓變全國路綫同時自危大信不昭人益解體羣情惶激誓以死爭籲請收回成命拒欵廢約以定人心免釀排外劇變請代奏 
[旅桂蘇浙同鄉致蘇浙公司電]  
　　復電悉萬命生死繫於代表不爭回無還理乞須鄭重並復姓名餘另函旅桂蘇浙會艷 
[書業公所認股報告]  
　　集成圖書公司收支編輯印刷發行四所同人二千股章福記六十股傳文卿十股丁雲亭五十股簡青齋十股趙清臣一百股鴻文恒記十股江左書林五十股陶林春十股南洋官書局四十股瑞記十股魏天生五十股浦根記七十股陳詠記四十股毛浩記五十股鑄記書莊五十股黄雲記二十股煥文書局三十股蔣春芳十股校經山房三十股韋壽記十股埽葉南號三十股趙甡記十股文淵山房二十股沈全記十股倪慶甫二十股殷菊亭十股會文堂二十股楊紀堂十股文新局二十股周友記五股觀瀾局二十股浦協記五股文宜書局二十股朱寳記五股日新書莊二十股張永記五股久敬齋二十股張昇記五股許瑞清廿股周根記五股毛虎記殷少記徐世記陳晉記趙觀記共廿股徐匯記五股文瑞樓十股吳合記五股華心齋十股樂順記五股黄潤生十股浦壽田五股文富樓十股顧茂記五股平永泉十股湯金記五股千頃堂十股李信記五股錦文堂十股諸斌記五股榮少甫十股張順記五股鍊石齋十股夏明盛五股陳少湖十股孫永萬十股張彥邦十股張春芳五股張桂初五股陳善康五股鏡海樓五股小說圖畵館五股毛伯如五股以上共計三千二百十股合洋一萬六千零五十元 
緊要新聞 
[四大軍機電催岑雲帥入京北京]  
　　張鹿二大軍機召見時面保岑春煊堪勝資政院總裁之任兩宫頗爲嘉納并諭云岑春煊實在辦事勤能他竟不願出來屢屢以病推諉實在無法云云樞垣有鑒於此特於廿三日致電岑雲帥催其速卽北上電中並畧述慈宫厪念之殷而列各者爲世張鹿袁四人慶邸請假不入值故並未列名（忠）　 
[西報紀東省息借外債情形]  
　　字林報北京函云近得確實消息知徐世昌離京時曾携去銀一千萬兩或謂此欵係英國某公司所借目以東省某項利益相讓云云實屬不確至於此事誤會之故蓋因近日銀公司總辦濮來德赴東三省游歷而中國官塲遂謂濮氏此行係與徐督商議債欵以爲興革一切之用其實東督得兩宫之准 
 
 

Page 5

 
 
許舉債一千五百萬兩爲率至多不逾二千萬兩以爲振興實業不久將在日俄二國商借云 
[粤東西江緝捕問題]  
　　粤商自治會大詳情二十四日粤商自治會開特别大會議公推江君少荃主席宣佈議案三條錄下 
　　一議挽救西江捕權必須整頓全省水陸緝捕各行商前奉督憲面諭以沿江遼遠緝捕最難非官紳士庶合力籌議不足以善其後前議訂定條陳數則呈之當道以備採擇是否妥當及應增删之處應研究（甲）水陸提督奉旨份設兩缺應請將水師提督改爲巡閲西江兩省水師提督週年駐船仿長江營制不設衙署衆贊成（乙）東江設水師總兵一員北江設水師總兵一員營制與西江同衆認可（丙）擬請將防營酌裁以成數改爲巡警分佈各屬并請照天津四鄉巡警章程頒發勒限開辦衆贊成（丁）清鄉經費歲需甚鉅應請酌行撙節裁留改爲開辦巡警經費衆贊成（戊）東西北三江沿海地面擬請酌量妥設行軍電報（已）請督憲札所屬通飭沿江鄉村舉辦民團即以警法部勒之分隷於警局并與省會商團互相連絡以期官紳商民聨同一氣商團民團章程專員編輯遲日宣佈主席起言今日宣佈辦法六項不過條陳當道採議并非侵越地方官權限至民團巡警章程决議延聘通人專任編輯外再登報一月請各界獻議衆贊成陳漳浦起言温佐才 
電省反對力爭捕權請公議衆議刋形示辱置戒烟會門首以爲凡百温某之觀念張崧雲提議請沿江沿海演說俾鄉民皆知爭回捕權之關係主席起言應審定宗旨界綫不可旁及他事陳章甫言派人往西江演說其詞尤以激發愛國精神禁止鄉民暴動爲主義恐鄉民無知以致釀成隱禍隨舉定張崧雲前往演說陳章甫糾正演說員之得失 
　　二宣佈留日兩廣學生電文衆議由本會電覆　 
三宣佈同鄉京官覆鄧小赤電文主席起言現聞西江緝捕一事粤督堅拒外部只准由稅司添設小輪二艘專任緝私不涉緝捕但必須外部切實宣佈劃分權限電文確無影射方可作准衆議仍電詢外務部得明文爲止衆贊成 
　　同鄉京官覆粤商電多寳大街侍御第鄧小赤中丞曁同鄉諸公鑒公電悉此事詳情已由外務部斟酌電覆安帥請母庸深慮粤東京官養 
　　留日學界覆電七十二行商學報界公鑒接電兩廣會已電京死爭派代表回懇力拒現請速覆電留日兩廣學生 
　　汕頭商會覆電總商會分送自治會國權挽救會諸公鑒西江捕務外部不自籌整頓方法授權外人紳民震駭經諸公力爭敝處深表同情應須如何協助請電知遵照汕商會玉鏘永華等叩 
[浙省撫藩衝突紀聞浙江]  
　　前署院信懷民中丞迭次奏請陛見未蒙俞允此次新撫到浙交缷後又奉到母庸來京之廷寄馮撫即懸牌飭令回任信主伯立刻上禀請假兩月馮中丞祇允十天方伯復親自上院面陳必須久假之原因馮中丞言兄弟此次蒞浙一切公事頭緒茫無正資閣下之臂助豈能預懷成見云云詎信方伯三爭不允言詞愈决並有自願得規避聽叅等語以致撫藩略有衝突云 
按此則略見前報專電 
[平湖匪勢猖獗嘉興]  
　　土匪馮阿隆綽號脫口阿龍勾結梟匪夏竹林等盤踞平湖之獨山黄姑大堰一帶匪船二十餘艘日夜梭巡拔人勒贖日方數起聞有鄉人王長森許小六之子均被擄去勒贖各一千元該處居民紛紛遷避騷擾情形不堪設想矣（仰） 
[交旨申斥妄奏川漢鐵路舞弊北京]  
　　十月二十三日軍機大臣面奉諭旨都察院代奏四川在京鐵路股東截取州同鄧代聰等呈稱川漢鐵路欵蝕　懸請簡重臣督辦一摺此事業經署四川總督趙爾豐郵傳部先後切實查明欵項並無侵挪榖租亦無苛擾仍奏派胡峻喬樹枬等認眞經理當經降旨允准兹該職商等復行呈妄瀆請另派重臣督辦並牽及鄂省由漢口上通宜昌之鐵路均擬招股與川省合辦不欲川鄂兩省督臣與聞尤屬越俎壟斷謬妄支離難保無挾私牟利情弊所呈均著母庸置議欽此當日由軍機處交旨都察院欽遵（未） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（成竹在胸） 
要摺 
[江蘇京官黄思永等爲蘇杭甬路欵呈請都察院代奏摺]  
　　爲英人强借蘇杭甬路欵全背法理無關交涉籲懇收回成命仍准江蘇紳商遵奉歷次諭旨自辦呈請代奏事職等查外務部奏陳蘇杭甬鐵路歷年商論情形摺内稱光緒二十四年英使竇納樂函請總理衙門准英商承修中國鐵路五條經總理衙門分别行知鐵路大臣盛宣懷與英商怡和洋行議辦旋於是年九月間議訂蘇杭甬鐵路草合同四條爲立路之事等因竊謂此事在法律中屬私法而非公法凡規定國家與臣民及與他國之關係爲公法規定人類相互之關係爲私法方竇使介紹銀公司欲承修中國鐵路而用函請非用正式之公文祇爲私人之請託請准英商承修而總理衙門准其所請亦祇國際法之一端銀公司不過一私法人資格　　　公法毫不相涉且國家交涉必憑條約是爲國際公法其未經兩國定期互換即全權大臣署名簽押仍不謂條約何論草合同國與國之交涉必先有國與國之字樣如曰英曰美曰法曰德者是今草合同上載明鐵路總公司奉總理衙門咨准與英商怡和洋行代自已並代滙豐銀行其代英國銀公司商訂條欵曰怡和洋行曰滙豐銀行曰英國銀公司旣　定國家字樣曰奉總理衙門咨又非爲國家條約是此項合同純爲私法人與私法人交涉乃私法之契約而非公法之條約爲我國鐵路總公司與彼銀公司並屬私法人也然猶可曰契約未便經廢則試言契約之性質凡契約旣立而不能實行即可作廢草合同第三欵聲明簽定之後怡和洋行當從速代銀公司派工程師測勘又經盛宣懷面詰函催而該公司經越四年未議勘辦此可廢者一然猶可曰契約可延期延期而不實行乃能作廢則銀公司旣逾四年盛宣懷復予以六個月之限而該公司又逾兩年仍不勘估亦不答復此可廢者二然猶曰當盛宣懷奉旨與英使磋商收回自辦時銀公司曾有復函改歸浙撫接議似未作廢則浙江撫臣張曾敭照會駐杭英領事文内有貴領事於敝國外務部所稱接議二字不免誤會盛督辦原議人也旣咨稱作廢銀公司始不願與議本部院自應接其所廢之議豈有原議人作廢而接者復有他議之理等語此可廢者三然猶可曰按諸英國法律或未相合卽不能竟廢則英人安遜氏云於違約所廢生解除原因分爲三種第一契 
約所設某條件依或事狀得廢棄契約其事狀得豫約爲某條件不履行之事實此第一項事實發生時即契約者之一方有看作契約解除之權利與違約所發生者無異安遜氏爲英國著名私法學者各國法學家言大率相同今草合同載明從速而該公司不速盛宣懷函催逾限不辦作罷而該公司不辦正與不履行即作解除之說合此可廢者四然猶可曰草合同即廢而竇函尚在未便置諸不理則合同即根竇函而來銀公司自廢其議卽爲前竇便代廢其約關係旣絶效力全銷此可廢者五然猶可曰後任英使薩道義不允作廢盛宣懷曾據實格奏不可失信外人則凡屬章奏乃臣下人告之詞其範圍在本國以内與外國無涉兩國交涉必以定期用寳互換見之條約爲準契約之認廢不關奏案之有無此可廢者六然猶可曰今議借欵曁造路分爲兩事雖借欵亦何害則其他借欵或無害此次廢約與借欵勢不兩立明明已廢之契約倘允其借欵而外務部與英使朱爾典直接交涉使兩造畫押將由私人而牽人國際地步深恐轉滋紏葛外務部不明公法私法之辨乃謂英使奉其政府之命又謂此事係屬國際交涉欲令銀公司以私法人之資格與國家立於平等地位外交失策莫此爲甚或謂英使不允當交海牙平和會公議不知國家交涉當歸公　規定私人交涉卽歸私法裁判以一私人與國家交涉亦當據私法判　不得以公法從事而仲裁裁判概可無需或又謂英使不允當議賠償不知銀公司未嘗測勘未嘗開辦有何虧折致須賠償若謂别有他費則彼先背約與我何預安得議賠償而轉隣於贖約總之銀公司之曲在立議而不能踐方我之直在先議廢約而後自辦理直氣壯可質萬國自　有不廢可廢之約而適招輕侮者未有力廢已廢之約而或啟兵爭者况　合同聲明會商撫部院如有地方窒碍之處卽行更正仍俟訂正約時再會同有奏現正約未訂而兩省紳商因借欵之說無不堅拒是即窒碍之處即尚未作廢而亦可議廢况明明久廢之契約　詞拒絶何失信之有何勢難作廢之有及今未議細章從速據理力爭朱 
 
 

Page 11

 
 
使雖狡彼見我之洞明法理亦必心折而易於就範至於江蘇已安軌道浙江已在行車銀公司立議數年未動一工忽欲以借欵爲攘路之計謂仍許江浙紳商分購股票主客倒置實與商部奏准不收外股之案相背羣情洶洶恐將别釀交涉巨案内外臣工當　言之者無俟贅說職等專就法理解釋擬懇請宸斷收回成命並責成外務部據理與英使駁難屏絶借欵俾已廢之契約不留萌蘖庶他國無能援例交涉轉易爲功不獨江浙之民心安各省之人心固内憂外患從此永杜矣職等爲大局起見所有英人强借蘇杭甬路欵全背法理無關交涉緣由謹合詞呈請代奏皇太后皇上聖鑒謹呈 
分類新聞 
[政界]  
[皖撫嚴飭赶辦積榖安慶]  
　　皖撫馮中丞前日通飭各屬畧公云安省積榖疊經通飭籌辦乃各州縣仍多未辦實屬玩視查上年皖北水灾官振義振不下百萬之鉅當其被災之初籌欵不及民氣已傷本年各屬秋收均稱中稔積榖一事亟宜遵照前札各就地方情形會商紳董斟酌妥辦以期有備無患銀天十日骨禀復核奪倘再逾延定先撤任以示儆戒云（孔） 
[府縣會禀地方自治辦法江]  
　　鎭江府承瑞卿太守日前督同丹徒縣具禀各憲畧謂工國自治制度尚未議立地方人民無所適從若聽其自定章程不獨各處自成風氣有妨統一之治權且恐權限不分或溢出於自治法規之外今鎭江擬行地方自治應請仿照天津自治辦法設立地方自治局分設各課選用員紳按章治事開研究會以求制度之完密設宣講所以求智識之普及出白話報以助演說之不逮遣調查員以察内地之情形派留學生以考外國之辦法訂自治制以謀法度之統一此六者雖不能同時並舉亦宜次第施行云云（金） 
[派員赴川贛購米平糶武昌]  
　　鄂省米價每石約需六元左右趙次師特委知縣曾世禮吳定川二員分赴川贛兩省購辦米榖以備民食其欵即由善後局暫墊俟將來平糶項下照數撥還現曾吳二員已禀辭前往採購矣（音） 
[蘇藩嚴懲舞弊書吏蘇州]  
　　蘇署藩朱竹石方伯以莫永銓趙之華郭梅村三巡檢業已輪補到班懸牌後無從下札因委謝商衡大令詳細訪查旋經大令在江淮查到莫永銓一員方伯面詢何以不報而他往莫稱曾央吏友陳菊坪之子禀報有案可稽方伯立傳陳子查詢渠乃諉稱寫生王承基躭誤方伯以該吏明明索賄不遂舞弊弄權因飭將陳王二人一併押發吳縣釘鐐收監候再擬辦一面復傳諭各書吏將在外之候補各員限二旬内一律查明註册呈核（魚） 
交涉 
[旅烟閩人電爭建邵汀礦約烟台]  
　　旅烟閩人集議建邵汀廢約一事曾紀前報現於二十四日復開第二次會議當即公電閩督及同鄉京官請力主廢約收回自辦電文錄左 
　　致閩督電　福州督憲鑒閩省建邵汀礦約展期届滿仍未開工懇力主廢約收回自辦旅烟閩人公叩 
　　致同鄉京官電北京郵傳部陳尚書並同鄉京官鈞鍳吾閩建邵汀礦展期局滿仍未開工懇力主廢約收回自辦旅烟閩人公叩（川） 
[惠州紳民第三次電爭海權廣東]  
　　北京分送外務部陸軍部各憲戴尚書曁同鄉官鑒英人圖佔歸善沿海曾禀粤督奉批英國維治兵輪測量海面利便行駛現呈　屬誤會等語查公法他國軍艦在領海測量主權國得拒絶非航行必需之綫可不認許範和岡一帶諸港非航路所需今英兵輪侵人測量駐兵演砲均違公法碍主權近更縱兵登岸人墟到處窺探民情愈疑憤恐即暴變懇念天然軍港速與交涉限日撤退兵輪以安人心并乞籌闢以固國防惠州紳民李兆書陳炯明李綬青歐矩甲鄧洪等叩（子）　 
[膠濟電綫與中國電綫之交涉山東]  
　　膠濟鐵路公司沿途所設之電線時有爲商民傳遞電報情事報費亦較中國電局爲廉以致魯省各電局大爲吃虧現濟南電局總辦派員赴鐵路一帶與該公司照約熟商將中德電線接通俾乘坐火車者沿途所發之電可由中國電局接收刻已立竿架線不日卽當工竣矣（賢） 
[趙督重議贖回漢口比國租界]  
　　兩湖總督趙爾巽以漢口從前讓與比國建設租界之地段適當要隘於軍略甚有關係張香帥在任時曾提議購回因又札派某觀察會同漢口關道與駐漢比領事磋商設法贖回譯字林報 
軍界 
[電調叅將助剿梟匪安慶]  
　　新任浙撫馮信帥近因浙省梟匪猖獗特電調皖省蕪采營李振標叅將前往助勦皖撫馮中丞以蕪湖地方水陸要衝碍難允調特電復浙撫暫調三月即須回皖駐防云（賢） 
[江浙師船會勦梟匪蘇州]  
　　上月二十七日浙江平湖縣屬點河橋地方梟匪拒捕及分竄金山縣界各情曾載昨報現聞蘇撫陳伯帥亦接浙撫馮星帥電告匪勢披猖情形並請蘇省一體派隊往勦當即札飭巡防營務處杜雲秋觀察曁統領飛划等營旗徐錦堂副戎趕緊調撥師船多號星夜前往會同剿辦以除匪患（一） 
[拿獲萍鄉放票匪徒南昌]  
　　江西萍鄉縣所屬桐木市地方爲萍　　 
萬宜三縣交界且與瀏陽接壤現又有匪首易德香置備軍械在該處一帶地方糾衆放票約期起事經防營管帶訪悉會同湘軍拿獲從匪周魁勝吳友成彭永位等三名並起獲票布多張提訊供認爲匪不諱當即解交萍鄉縣先行監禁一面禀請大吏核示懲辦（四） 
 
 

Page 12

 
 
[軍人須持對牌出入蘇州]  
　　蘇省巡警總局馮觀察以飛划營鎗船往往深夜敲城任意出入旣無對牌可驗又未便置之不理似此情形恐有匪徒假冐營兵混進城關等事嗣後各營深夜出入城門應一律執有對牌驗明放行以重門禁而絶匪跡等情已移請巡防學務處通飭各營一律置辦對牌飭發應用矣（周） 
學務 
[視學員宣佈學堂優劣松江]  
　　蘇省視學員蔣韶九君蒞松調查學務曾記本報兹悉蔣君於上月二十八日將松城各學堂之優劣分别宣布兹將考語錄下（師範學堂）學規謹嚴課程亦極整齊（府中學堂）學生最多開辦三年成效　著課堂嚴肅校舍整潔監督明白學務可稱得人惟晃文一科宜在第四五年級講授（華婁高等小學）規制完俻顧校長辦事熱心明白教育蔣教員以詩經譜入音樂科尤爲特色（懷新高等小學）各科學成蹟頗好管理合法惟國文講讀三項分三教員擔任似宜改良（城西高等小學）夏校長明白教育成蹟頗好分年招班年級最能講究程度自然整整齊（谷陽初等小學）學生份二班年級亦清程度亦齊教習甚有精神初等中之出色者（兩兩崇初等小學）成蹟頗好管理亦合辦法注　年級得初等小學之要義若能擴充辦一完全小學可作模範以上各校指最優等而言其餘各小學於教育管理且加研究（一）注重兒童的心理（一）釐清年級（一）教課宜用淺顯之書物理應改爲理科云（公） 
[正陽教育分會立案安慶]  
　　皖北距省窵遠政界學界消息不靈現北路士紳擬在正陽鎭創立教育分會以資聨絡聲氣業已具禀提學司批准立案矣（孔） 
[職婦捐產興辦蠶桑學堂蘇州]  
　　武進縣職婦陳孫氏飭屬詣撫轅遞禀愿將田園等產由官變價興辦蠶桑學堂撫憲陳中丞深爲嘉奬當批飭學臬二司轉飭武進縣查明數目及有無别情詳細禀復 
實業 
[諭禁開會演說路礦安慶]  
　　皖撫馮夢帥近因官紳商學各界爲浦信路綫銅官山礦有互易蘇杭甬路債之謠議論紛紜人心驚恐特面諭各界以後不准開會演說以鎭人心云（政） 
[蘇州商務總會選舉議董蘇州]  
　　上月廿八日爲蘇州商會選舉戍申年議董之期下午二時開會各業代表紛紛齊集至三時後當衆啟筒今將得票最多各員開列於後吳似村六十五票尤鼎孚六十三票倪詠裳六十一票杭筱軒五十一票倪錫疇二十八票洪少圃二十七票張月階二十四票蔡壽卿二十一票王駕六十九票龐鼐君十三票吳子和十二票程彞卿十二票董子範十票檢票畢遂議定十一月初六日再開複選舉會時已五鐘摇鈴散會（川） 
[浙省開辦零售電話杭州]  
　　浙省電話局分設零售處曾紀本報　已于初一日開辦零售規章分爲甲乙丙丁四條在城廂内外先設八處（一）江干海月橋（三）湖墅賣魚橋（三）拱宸橋工程局（四）城東焦旗杆（五）城南鼓樓灣（六）城西龍舌嘴（七）城北忠清巷（八）城中三元坊（規章錄下）甲已經裝置電話之家通電與分售處致未裝電話之家收電費城内錢三十文城外六十文走費照章按月由分售處向裝電之家收取乙發電人至已裝電話之家收電費城内五十文城外一百文丙發電傳話均未裝設電話須由分售處專差傳請電費走費概由發電人照章給付如發電話不須本人回話者當照來話傳明書錄專送以便接洽電費走費照接談費一律收取丁城内至城外電費錢一百文走費五十文城内電費錢五十文走費三十文湖墅至拱宸橋電費走費照城内收取夜間十一點鐘至十二點鐘城内外電費走費一律加倍再近聞外間各裝户有借與未設之家私打電話或另售積費以補自已月費於本局生利有礙今特另附條章一經察出照章議罰裝配費一次（南） 
雜記 
[批飭查勘購地之糾葛蘇州]  
　　蘇垣喬盛公司經理人金竹樵前購閶門外馬路旁基地一方該地係邵東忠之原業爲黄錦章恃蠻覇佔曾由上海商會移請蘇州商會經藩憲轉咨農務局札縣查辦爾時原被均未到案無從清理現金竹樵復投撫轅上控經陳中丞批飭吳縣王竹坡司馬於上月二十九日帶領丈書親詣該處查勘（禾） 
[鎭豐錢莊倒閉之糾葛寗波]  
　　甬江鎭豐錢莊倒閉後約欠源豐順元吉十餘萬當經林紳松唐邀集各東墊付並充該莊股東李某出立五萬元之憑單隨後措繳現李邀請甬郡紳商于上月二十八日在商務總會開會因合股甚微請將所立憑單收還衆紳皆默不作言嗣言鎭豐欠欵應由各東攤派如各東均允劃墊目當如數劃交商會轉繳辯論多時亦未决議旋卽散會（行） 
[警察局委員與錢莊之交涉江西]  
　　前南昌警察局支應委員李祖憲與晉益升商號　摺往來李以去臘有三成銅元二欵共銀三千餘兩被晉益升漏收陳請商會開會公判令該號承認補交上月中旬經南昌府派高侯兩大令與李委員同至商會辯論晉益升云並無漏收有據可証商界各領補皆不以李委員爲然現晉益升已至府縣具控請爲昭雪並追繳李委員所欠之銀千餘兩已由南昌府批縣查明禀復意在調停晉益升以事關名謇不欲含糊又至府縣禀請澈究矣（仲） 
[鄂督整頓文案辦公武昌]  
　　鄂督趙次帥以署中各科文案多至八十餘人而公事尚多積壓特傳諭各科文案均須逐日至署辦公每員以日行三件爲限云（音） 
[盜犯解省蘇州]  
　　震澤縣張大令昨解孫錢選等五名來省當奉臬憲陸廉訪飭交蘇州府發審局會同研訊以憑核辦（命） 
[更正]  
　　前報載山東交涉困難一則兹悉東省漁業公司向歸王季樵侍郎主持德人並未代辦膠州稅關係由中國稅司管理亦無中德合辦之說前紀魯撫電陳等情係傳聞之訛云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（五十一）]  
　　蘇菲亞吃這一驚。倒也非同小可。一連倒退了好幾步。口中說道。怎麽怎麽。這是怎麽說。這是怎麽說。一班女學生和白惠文看了。起初還大家呆了一呆。後來竟大家閧堂大笑起來。笑得個弗倫臉上紅了又白白了又紅。當着這許多的人。旣不好發作出來。又實在的不好意思。只得朝着蘇菲亞拱手道。得罪得罪。實在是咱的鹵莾。說着。便呌過一個侍者來。把地上的碎玻璃。收拾過去。請蘇非亞坐下。自己也搭赸著坐了下來。却見一班女學生。還在那裏支支格格的笑個不住。連那主人白惠文。也看着他微微的笑。自己回想。來了不到一顿飯的時候。便閙了這許多笑話。怎樣的呌他們不笑。想到這裡。不覺得面紅耳熱。再也存身不住。霍的立起身來。對白惠文道。咱今天還有要事。不能奉陪得罪得狠咱和你們諸位明天見罷。說罷踉踉蹌蹌的。往外便走。也不管白惠文挽留不。挽留。也顧不得和蘇菲亞諸人作别飛也似的逃了出去。雇了一輛人力車。一直逃到英華公司。給了車力。七跌入撞的撞進門去。好像背後有人追他的一般。闖到斐德力的餐室室裡頭。只見斐德力正在裡。吃着支那的西瓜。見了弗倫滿頭是汗。便道。這樣的熱天。你從那裡回來。怎麽赶得這樣的一頭大汗。弗倫口内說道。晦氣晦氣。今天又閙了許多笑話。斐德力問。道你又閙了什麽亂子出來麽。且坐一回兒。吃些西瓜再和我細細的說。弗倫正要坐下時。覺得身上沾了一身的汗。十分黏膩。便道。咱要緊換衣服去。這個西瓜。咱帶到房内去吃罷。說著便揀了一個西瓜。自己一面捧著。一面還說道。咱從没有吃過這個東西。今天要嘗嘗這個西瓜。究竟是什麽滋味。說着。便走了出去。去了一回。弗倫縐着眉頭。又走了出來。見斐德力還在那裡吃著。弗倫便對他說道。怎麽這樣難吃的東西。你竟會吃得下去。那支那人吃的東西。那裡有什麽好貨。我方纔吃了一點竟同清水一般的味兒。虧你竟吃了許多下去斐德力聽了。詫異道。怎麽狠好的東西。到了你的口内。竟會變了味兒呢。你不信。你吃一點兒嘗嘗。到底可好不好。說着。便用一個銀义。义著一塊西瓜。遞在弗倫手内弗倫看了。又詫異道怎麽你的吃西瓜。是這樣吃法的麽。斐德力聽了。也詫異道。吃西瓜不是這樣吃法。却應該怎樣的吃法呢。弗倫道。咱是連皮吃的。所以覺得十分難吃。你這樣的吃法。自然覺得好吃了。說着便也吃了一塊。覺得和方才吃的。大不相同。便也吃了許多。斐德力却哈哈大笑了一陣。 
國外新聞 
[日本近事𤨏誌]  
　　高麗皇太子及其師傳伊籐親王于今日自仁川起程前往日本坎拿大專使菜米亞垷又與外務大臣林董伯會商事務日本西報同人罷業以後頃又有愛佛鐵綏報一家亦相繼罷業 
[蘇魯蘭亂事日亟]  
　　初一日倫敦電云南斐洲蘇魯蘭土人謀亂益形危急蓋以奈塔爾土人亦有反抗之狀故也現蘇魯蘭地方已頒軍令計此間蘇魯人之能戰者約有三萬人且其間頗有執鎗持械者目下恐有同時起叛者故各軍已戒嚴又電云南斐奈塔爾野戰隊于昨日自琴魯伐拔隊馳往蘇魯蘭開普蘭地方亦有兵一營另派人馬一隊往助奈塔爾 
[瑞典國王不豫]  
　　初一日倫敦電云瑞典國土西斯卡第二有病政事由皇太子攝理 
[汽車肇禍]  
　　初一日倫敦電云英國潘斯菜地方附近有人一羣方在鋪設鐵軌突有汽車一乘駛來致軋死工人七名 
[德國議院之風潮]  
　　初一日倫敦電云德國議院微有風潮昨日國民自由黨首領栢希在議字論院軍被謗之案攻訐政府甚形激烈故昨日議院暫停議事聞德首相蒲魯親王將有辭職之舉 
[坎相反對排日]  
　　初一日倫敦電云坎拿大首相勞利安在亞托華地方演說時痛詆反對黨首領抵拒日本之非並謂渠必能有所施行以損及英日之盟約至于黨派首領若祇願得衆人之歡心而忘其對于國家之責務誠不足道矣 
[塔氏覲見俄皇之嫌疑]  
　　初一日紐約電云美陸軍大臣塔夫脫在俄朝見俄皇一或歐洲各國均甚注意且欲研究其原委而塔氏則不認有他云 
[青木予爵回國原因]  
　　初一日東京電云青木子爵返國一節美國各電所述東京人士　不以爲然有某報稱青木子爵曾與美政府相約禁止日民人美問題須在日本談判此爲青木子爵回國最近之原因尚有他報謂青木子爵因彼不能獨擔近今諸事之責任設不親見上官及得公衆之同意則殊非彼之所利以故回國云云繼青木之任者大約爲現駐羅馬日便高平氏以上譯字林報 
[德國政界近狀]  
　　初一日倫敦電云德國議院各黨派近日對於陸軍被謗一案及内稅事務意見分歧首相蒲魯親王曾與各黨首領討議卒未就緒又栢林電云德國首相蒲魯氏甚盼議院各黨舉行投票决議表明信任政府不然恐政界上有一危象云又栢林電云德國議院有多數人已决議信任今之首相蒲魯親王 
 
 

Page 19

 
 
[法國防摩之嚴]  
　　初一日栢林電云法國政府已派魚雷艇多艘赴摩洛哥海濱一帶游弋防範私運軍火摩以上譯文滙報 
本埠新聞 
[英領函詢禁米出口明文]  
　　英領函致滬道略謂前接兩次來函以英商福綸公司由杭嘉運米至滬分赴各口一事内有未並奉文弛禁之語本總領事查旣云並未奉文弛禁似以先必有禁米出口明文應請將何時禁米出口明文詳細示知蓋本署無從查考也本總領事奉有駐京大臣札開中國若有禁米出口之事應由道豫先知照領事官以便轉飭各洋行一體知曉否則所有一切新章碍難承認等語合行函致貴道請煩查照見復（妻） 
[滬道允改界外提人辦法]  
　　領事公會及工部局反對滬道訂定界外提人辦法一事兹滬道以此次辦法悉本領袖來文崇旨所酌改者惟第二節華人住租界外洋商執業之地應遵該處警察章程及探捕違章仍須按約拘送二事然已斟酌妥當今公會未能滿意是否爲此爰卽照復領袖請卽明示以便酌辦並聲明設再改訂探捕人等因此輕視仍有違章舉動生出事端是否由領事公會担其責任支（琴） 
[江督電飭停撥學費]  
　　江督電致滬道畧謂蘇省學務經費前經大部批飭暫行動支關稅四萬分期批解兹值關庫竭蹶而奉撥公欵日漸加增收稅驟短更形艱窘未解之學費促速解清以免畸　嗣後不得再行動支關稅致礙庫欵望速遵行（企） 
[提學使調查復旦公學]  
　　江蘇毛提學使准於今日由滬赴淞調查復旦公學聞閲畢後更須查察寳山小學昅吳淞小學堂云（草） 
[英國議員定期演說禁烟]  
　　英國議院議員戴婁君去年曾在議院創議贊成中國禁烟兹戴君由英來華道經滬上中國青年會同人請其於初四日下午四時在會演說禁烟問題推論善後方法現值實行禁烟之時得戴君竭力扶持實於吾國前途大有關係也（川） 
[籌防局員改委]  
　　籌防局員楊質同現奉瑞莘儒廉訪電調往贛遺差由滬道梁觀察改委候補知府唐元湛接辦已於昨日到差（泳） 
[滬道訊勘盜犯]  
　　滬道梁觀察前日據上海縣李大令申解糾搶北新涇李子卿家案内之盜犯張長甫何學羅二名到道於初一夜復勘張何二犯俱照縣供無異觀察飭各加蓋指模發縣還押候示（車） 
[盜匪肆劫]  
　　前晚有盜匪數十人至楊樹浦陳家弄地保王　祥家劫去衣飾甚多及美美界捕房捕頭聞報派探往拘早已杳無蹤跡矣 
[堅求相驗]  
　　劉沈氏前日投縣喊稱伊夫在城内館驛弄烟杆店内猝斃形跡可疑禀求驗究已紀前報昨午氏同伊姑劉蕭氏曁夫兄劉定松投稱伊夫劉定元向在許元蔚所開元昌烟杆店爲夥上月二十七日遭該店執事洪才毆傷斃命叩求伸雪李大令以跡近疑似畧予申斥該氏等仍不肯收尸堅求相驗云（車） 
[航船傾覆]  
　　吳淞至高橋航船初二日午刻行至張華浜地方因遇風浪頓遭傾覆幸由新關看艙船及各商船竭力撈救援起十七人尚有二人不知去向恐不免有性命之虞矣（草） 
[流氓判押西牢]  
　　著名流氓小炳發即錢炳法四年前與同黨陳金山（即皮鞋金山）等將徐海松變目挖去控奉公廨將陳等判押西牢而不炳發在逃未獲近忽由捕在虹鎭地方鑡小炳發向高裕生拆梢剥衣當即拘獲解奉中西官會訊判押候禮拜五訊辦在案昨解請究捕禀查陳犯早已瘐斃兹將押禁之蔡慶林徐阿興王金才等犯解案請質小炳發供解案三人並不相識當時徐眼挖去小的在茶館内聞係陳金山所爲小的實不在塲求恩明察訊之高裕生供八月十四日錢與同黨四人在徐家橋將小的衣服剥去並攫去洋八元數解向論行兇有黄小五子出爲勸解亦被毆傷求究質之錢供詞支吾明府以陳金山等與錢炳發乃係一案陳等押禁二十年及永遠監禁不等惟錢炳發獲案在改章以後自應從權遂商之英巴副領事判押西牢五年俟期滿後再行送案酌核或再加押五年以示懲儆而昭公允（衣） 
[縣批三則]  
　　韓玉麟禀批賽會貨物原爲鼓舞商業起見乃以吞没爭控延訟逾年商界前途不免生一阻力殊爲可喟據呈前情姑候照會商務總會評議判决以斷訟籐○唐海泉禀批爾姪唐阿金串賣坆地毁掘祖墓向理反遭詈逐固屬可惡惟現據唐阿金亦以爾掘墳賣地以供揮霍等情呈請備案各執一詞互相訐告圖利忘祖全無人心究竟孰虚孰實殊難懸揣着卽自行理清母得涉訟○王樹生禀批前據鄭以榮以情願月交租洋二十一元並繳呈票洋一百二十元呈求飭領經批飭自行向理商懇在案兹據控追欠數核與鄭以榮呈繳數目大相懸殊究竟如何清理庶幾彼皮允洽姑著憑差理追完結倘鄭以榮敢再抗延定予提究不貸（軌） 
[官事]  
　　道署發審委員李善徽到道禀謝加札接辦貨捐局會辦陳文藻請續病假二天龍華巡防局員梁慶眞禀知於昨日開辦冬防洋務委員蔣爾榖禀請續假十天道署英文繙譯陳世光續假三天補用同知馮元璋候選知府羅恩綬縣丞盧在鴻昨均禀見（車） 
訟案 
[總工程局紀事]  
　　偵探夥江北阿毛即戴阿毛前因向刦取吳丙吉票子船户之各流氓索賭被該船户告發提訊收押旣而央人保出又在第一樓包庇開唱灘簧兹爲局中訪知着將卯名斥革以示儆戒○老白渡莊恆升酒行夥季錫麟扭控沙船夥任朋仁積欠貨洋五十元訊判交保理處○南區解竊取陸清塘船上棉被之陳阿小判戒責二百下押五天贓　　○王阿奎竊得鮮猪肉一塊由巡士拘局判戒責二百下（夏） 
[巡警局記事]  
　　總局任禹陽控劉彩文沈三串拐幼孩赴蘇昨日提訊劉堅不承認判押候查明再訊○顧黄氏嫁於川沙鄉人王雲祥得身價洋一百六十元旋即逃至閘北天保里昨被王之鄰人沈少堂遇見扭入飭候函追王雲祥來滬訊辦○潘興元等十四人控曹小寳李學書掯發工洋飭押候集訊 
　　北市第三路屠永郎前將伊妻施氏售與陳德昌得洋一百數十元未久逃逸局將屠永郎施氏及衣物弔案訊明串通屬實施氏交陳具　搜出之洋三十五元以三十元給屠餘洋充公蟻媒徐岳東之妻罰洋十元 
　　浦東第二路施沈氏控戴沈氏行兇毆打押候查究○侯江控王德卿行兇判責二百板 
 
 

Page 20

 
 
開釋○李金春與張少福因索賭帳在途吵閙判各責手心五十下 
　　城内第一路王桂榮竊某姓家衣服押候訊究○金阿三與陸金保在途口角由巡土拘入押候訊究（業） 
[公共公廨早堂案]  
　　祝和元因宰甡公司經理羅少堂積欠律師等費銀兩遂紏同某西人至陳毛處將羅寄養之騾子三頭硬行牽去經陳報捕解究判押候提到房東莫訪梅再訊在案昨解復訊莫長記供訪梅是叔父因事倩小的投訊現羅欠房租約二百餘兩求察祝供羅前延博文律師經理公司事宜並涉訟各事訟費一千兩又定銀二百兩除付尚欠二百三十兩人已逃逸是以將騾牽來作抵聞每騾價銀一百十一兩因有西有欲買同去看視實明府判祝押二月騾子　售三百四十五兩如無人承買充公　價撥還○李桂卿紏黨至大綸綢莊購買綢緞乘隙竊取寗綢一疋值銀三十兩當被查獲解究判押候下禮拜一解訊○邵厚村前控恆豐號經手葉裕志周永福吞没股銀訊判發封店產將葉周交三千兩人銀並保候示在案昨解請究葉周同供所欠各債應俟收帳理還明府　所欠甚鉅判將葉周两人送交洋貨公所董事担保董事如不允帶案押追○陳阿林江阿李陳榮奎串竊衣被由捕解究判陳押二月江押一月陳押十四天（衣） 
[法租界公堂案]  
　　某駁船公司之小輪違章攔阻碼頭由副捕頭將該船老大陳春貴送究陳供一時不及避讓後當遵章不敢抗違判罰洋十元充公○昨有女孩一口身穿柳條布襖褲花布鞋子在途啼哭由捕送案據供年方五歲父賣菜爲生住鄉間餘不能對判發堂留養候領○敦太號經理戚升記被李慶揚控追欠款判補提股東徐晉甫在案昨徐投供股分無多求寛限料理判交保限一禮拜清理○丁任氏控胡陽發不允拆股昨日提訊丁供上年冬間與胡合開　棧各出洋一百二十元由胡經管近因帳目不清向之拆出　反行兇求究胡供無力併股且虧耗不少是以不允並不行兇判各邀中人算明帳目准予拆出如違提究（舟） 
[美租界捕房事]  
　　吳鄔氏向鄰婦陳氏索欠反被紏人行兇打失金押髮一支報捕請究捕頭准之○前晚有酒醉西人三名在外攤互毆由捕拘入押候訊究○馬夫陳阿毛駕車不愼撞倒人力車夫王阿三傷及頭而由捕拘獲着酌給養傷費丁事○昨有甲乙二丐倒臥於北四川路由捕舁送公廨安插（西） 
來函 
[警告皖省同鄉（庽滬古夥胡憬匡）]  
　　自蘇浙路事之風潮起兩省人民願以死拒任外部之强迫英公司之要求洋欵二字必不承認紳商學界紛紛開會集議認股三千萬之巨欵浙人不祟朝而聚齊江蘇亦踴躍爭認愚夫賤豎咸知奮發兩省之愛國愛種熱誠團結固爲海内所共稱天下所崇拜也我皖省文明之邦亦多忠義愛國之士今政府欲以銅官山　易蘇杭甬路我皖人已羣起力爭矣庸何言所慮者持之不力耳鄙人念切梓桑甚願同鄉諸君子羣策羣力萬衆一心一若蘇浙人之始終不懈則全唍之幸亦東南之福也我皖人其諦廳諸 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
