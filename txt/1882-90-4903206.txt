# 1882 - 90 - 4903206

 

Page 1

 
 
[薛氏鐘鼎欵識出售] [  點石齋主人謹啓]  
　　篆書之最古者莫如鐘鼎文而鐘鼎文之最善者莫如薛尚功鐘鼎彝器欵識所以嗜古之家羣推善本惟閲時旣久翻刻甚多廬山面目漸失其眞今本齋覓得初印薛氏鐘鼎文以照相石印法仿袖珍板縮印旣便於取擕翻閲而臨摹筆法則又全神俱在不爽毫釐置之案頭未始非小學家考訂之一助也刻巳工竣卽日出售每部訂成四本連夾板收回工料洋一元正售處仍照曩例幸卽賜顧爲盼 
[佩文韻府展期出售] [  點石齋主人啓]  
　　本齋縮印之佩文韻府業巳竣工本擬於月之十六日出書刻因裝訂未齊尚須展緩數日發賣届時當再預出告白也此佈 
[論西俗與中國古禮相合]  
　　定遠鐵船係中國託德國船廠所造由李丹崖觀察經辦業已告成前日據西友函述此船下水之日李欽使與德國諸大臣船局主人同往觀看彼此交相頌祝俟放洋之後回至西德頂城五里岡船局主設筵欵宴主賓歡洽舉杯慶頌各情本館詳錄報中因而知泰西風氣之近西也何以言之酒之爲用所以合歡故飲之有節若沈湎無度亡國敗家實基於此西俗每於宴會之時賓主卽席必持杯而起交相慶祝非惟與他國賓客晉接爲然卽其自相酬酢亦有此儀其意蓋謂此酒之設正非漫焉爲之有深意存乎其間也試觀其設戒酒公會以防船上水手兵丁於禮拜休沐之日登岸縱飲以致生事可知西人之於酒有事則飲無事則不飲是以飲酒之時必申慶祝之詞而抒頌禱之意也嘗謂西人略於禮節乃觀此而西人之禮節又特勝華人遠甚矣余謂此非西俗也乃古風也中國之人於賓朋讌會之頃但覺載號載呶喧遝四座而無彬彬儒雅之氣者此變古之甚也若三代之世則不然風尚奢靡繁華世界飲食角逐之事幾無虚日酒　之設無所爲也如上海之京館寍館列座喧囂者豈日宴客哉皆侈費之尤耳儀狄作酒大禹絶之然合歡所需中國不能廢也周之初興沬土風俗沈湎荒耽殆不可治武王封康叔特作酒誥以戒之其言日　牽車牛遠服賈用孝養厥父母厥父母慶自洗腆致用酒因知酒之不輕于飲如此無事而飲酒適足爲風俗之憂矣三代以下聘享好會鄕大夫猶能有禮歌詩言志尚見古風而縱飲無度之俗時亦不免然風俗雖不能齊而垂戒之意宛然古昔漢時諸侯至有以縱飲除國者然則以酒合歡無事不飲飲必有麇祝之詞頌禱之意固不獨泰西也惟中國不行此禮而西人猶有古風也其舉杯致詞首先歸美君王然後下及臣庶若與他國之人言則兼頌兩國之君與兩國之臣庶雖文字不同而其懃懇純摯之意蓋與小雅大雅燕饗炎樂歌無以異也今中國之人亦有延貴客而特設饌者與歲時令節親賓燕會者入坐之時容或衣冠濟楚謙讓再三安箸送杯耦立對揖趨蹌之節未嘗忘也老成者以爲禮在則然而少年儇薄之輩當此之時非腹誹於後卽匿笑於旁謂此僕僕者實不耐其煩也及酒已數巡語言漸覺龎雜坐次亦至紊亂猜枚豁拳呌囂並作其情狀與初坐時大不相侔讀衛武賓筵五章寫醉人歴歴如繪也其或主人見之以爲今日禮飲不可醉至失節從容解紛適可而止尚不至爲拘謹者所譏若主人亦醉主客喧囂酒無定數以放飲爲豪以醉倒爲快則終席不知到何地步回思讓坐之情形豈不可笑哉夫禮飲尚至如此苟爲交游徵逐餔醊是謀則不堪設想矣且禮飲之初亦不過揖讓耳舉杯致祝則并無之此世風所以日下而古道於焉不存也要之西人事事樸實不尚浮文略揖讓之節而盡頌禱之誠此其所以異也揖讓之節古聖制禮有載以行之者惟後世忘本逐未虚文猶是而實意已非故中人揖讓而無頌禱不若西人之務實意者無揖讓而有頌禱也吾乃觀於飲酒致祝而知其風之古也凡古人制器必有頌詞湯盤周鼎銘刻之文或以籖戒或以取法而流傳旣久後人拊摩欵識猶能辨别至秦磚漢瓦且有文字可摹其文大抵爲子孫永寳宜侯宜王諸語蓋稱頌之例也啓建屋宇而峙以碑碣亦此意也相沿至今卽人家堂構之謀猶於正室梁間標題年月而一切器具製造之匠亦有刻鏤燒染之文曰某年月日製但稱頌之語略而不舉耳西人儉於文箴銘題識體例不具然每造一物而頌祝之語實與古人有合焉凡事溺於習者必戾於古世風日下古道云亡不知者乃謂西俗則然獨不見吾中國軍中尚有祭旗拜砲之禮歟是何異於祝船而下水也耶因論飲酒致祝而并及之 
[本館自己接到電音]  
　　本館於昨日接到在津友人專發電音到本館有二月十六日諭旨四道敬謹譯登○二月十六日奉上諭山西河東道員缺着唐咸仰補授欽此同日奉旨廂黃旗蒙古都統着克蒙額補授欽此同日奉上諭太僕寺少卿锺佩賢奏督撫奏調京員體制未恊並指調他省人員沿習成風請飭禁止各摺片自係爲嚴防流弊起見嗣後各督撫不得再行奏調翰林部屬等官用符定制至隔省人員業經申諭不准濫行奏調如果委用需人原可遵照舊章奏請揀發毋得紛紛指名奏調以杜夤緣而肅政體欽此同日奉上諭御史陳啓泰奏各省考試不列等人員請嚴定限期勒令回籍等語着吏部議奏欽此 
[港事譯登]  
　　前報曾言香港至廣東省城擬設電報兹閲香港西字報知此事省中大憲業已核准定於九龍設杆通電直接省城不日卽當興工矣又云初十晚有中國舢板船内坐男婦并小孩共四人泊於港中相近怡和碼頭對岸突遇盜刼男婦均被打傷將四人劫入盜船盜則將舢板開行而去當被刦時男婦皆大呼救命旁有華船停泊聞聲出視見係盜刧不敢聲張及盜去遠報知水巡捕尋到男婦等四人見男子受傷最重送入醫院調治其婦則不過略受微傷而已及追緝盜蹤則見舢板棄在僻港盜則全無影蹤船内約值洋七十員均遭刼去刻下尚未能緝獲也 
[福州消息]  
　　福州西字報言福州人近擬開設花會其設於何處開於何時則尚未有定期也又云初七日福州地震是日天色陰晦欲雨不至晚而震刻下則天氣較正矣 
[盜案再訊]  
　　松江東鄉漯水渡文生吳森家遭搶一案日前揚邑尊又飭提盜犯詰其贓在何處據供贓寄葉榭鎭伍家簪及銀兩等或兑入銀樓或質入典舖當票半已焚去邑尊立提銀樓主到案語其因何收贓鋪主供稱惟收銀三兩三錢餘實不知其爲贓物今卽呈案邑尊問盜是否此數答云實止此數又問汝等向作何業答稱或作乞丐邇來或作小竊邑尊云尚有贓在何處答云無他邑尊以盜犯所供較吳森報數大相徑庭慮事主或有以少報多之弊欲 
 
 

Page 2

 
 
傳事主到案研訊其地保汎兵銀舖主交保並出示嚴禁惡丐逗留境中以杜閭閻之害聞事主擬赴省上控矣揚邑尊示錄左○補用府儘先陞用同知直隷州江蘇松　　華亭縣正堂加十級紀錄十次場爲出示嚴禁事　得惡丐强討硬索爲害地方實堪痛恨疉經示禁在案今本縣訪聞南北兩鄉以及城廂市鎭仍有一等惡丐三五成羣動向店鋪居民恃强索討甚至勾結爲匪實屬不法卽如上年十二月二十六日據東鄉鹽鐵三圖事主吳森禀報被匪搶劫錢洋衣物一案現經拿獲贓犯訊係流丐邀約爲盜業已收禁另行確訊詳辦此外亦難保無不法乞丐逗遛在境滋生事端若不嚴行禁逐何以靖地方而安　民除飭地保丐頭隨時查禁驅逐并諭牌甲各長將保甲事宜認眞辦理外合亟出示嚴禁爲此示仰保甲居民店鋪及丐頭人等知悉自此次示禁之後凡有土著窮民疲癃殘疾年老無依乞食度日者准在本處安分求乞聽憑店鋪居民酌量施給不許三五成羣恃蠻强討倘有外來惡丐立卽驅逐出境毋任逗遛滋事如敢不遵仍前成羣結黨强討硬索許卽捆送來縣以憑從嚴懲辦該保甲丐頭查禁怠玩併予重究不貸各宜凛遵毋遲切切特示 
[剔錢招禍]  
　　日前松郡有營勇某甲向府前永盛菸鋪購菸因有兩小錢店夥囑令換去營勇央其帶用店夥謂刻下嚴禁小錢何敢妄收甲聞言遂掉給大錢回營卽囑某乙持洋蚨赴該店兑換并云刻下小錢難用乞付卡錢店夥應諾收洋交錢乙見仍有小錢卽坐堦上選剔俄某甲踵至見乙佯問曰刻下禁錢頗嚴汝何敢用小錢豈不知禁令乎乙佯爲慌張曰此處亦禁小錢耶幸錢係此店兑出當令掉換也甲聞言大怒向店云適纔堅不肯用小錢此時何得有小錢兑出非私鑄而何遂將其招牌除下并携其兑出之小錢投縣喊控當經保正從中調處店主尚自不服至下午縣内果有差往提人店主始懼央人説情聞共用洋五六十元完結不料該店諸債主一聞此信均向索欵甚有坐索者店主被逼無奈將店盤去償債云 
[水線朽壞]  
　　福州有餘存之水電線去年春初爲許總監工知會陸營將水線撈起移放舢板廠内已列前報兹聞此線寄存該廠久離水氣所有膠皮大半脱卸已爲無用之物現在上游函詢此線本儲通商局水滸計已六七年之久並無朽壞當日建亭圍護愼重萬分理宜始終保護不得　意搬移何以並未面商遽將此線移放查此線價值約萬金有餘如將來議設水線時誰人賠墊應將主持遷線者何人帮同撈線者何人一併查覆以便轉詳云云夫電線之有水陸其性各異其值懸殊稍知製造工程者無不深悉况前人設亭儲放水内亦必斟酌盡善今一旦將水線改放　上致易有用爲無用日後將如何報銷耶 
[盜棺又見]  
　　寍郡王美暢家之厝棺被盜鄞縣曾懸賞格購竊盜犯已列前報迄今是案仍未破獲不意本月初八夜南門外啓文橋某姓權厝之女柩又被賊撬開棺蓋衣服首飾盡行盜去想差捕不能認眞緝拏故若輩肆無忌憚然而此風烏可長哉 
[例禁假冒私販硫磺示]  
　　欽加同知銜代理漢陽縣事准補保康縣正堂加三級紀錄十次陳爲出示嚴禁事案據漢鎭花砲舖户石春泰卽萬成公禀稱有同業翁源茂等公舉民遵請藩憲印票赴湖南衡州府屬常寍縣等産所辦買歲需硫磺七千三进八十斤昨忆辦回六千二百餘斤報明厘局驗明簍磺起崇信坊萬成公但各舖分用硫磺應以石春泰卽萬成公圖章發票爲憑各例二次分銷禀懇賞差押分絡示嚴禁以杜私販等情據此除批示並申報飭各舖户分用外合亟出示嚴示爲此示仰縣屬城内外及漢鎭黃陵磯蔡鎭等處花砲作坊人等知悉爾等務各備價往石春泰卽萬成公官磺局照規分作兩次分用磺　均以萬成公圖章爲憑不得假冒私販該花砲作坊人等倘敢不用官磺而有假冒私販等弊許該石春泰卽萬成公投同地保指明赴縣具禀以憑拏案究辦該萬成公亦不得藉公行私致干查究其各凛遵毋違特示 
[鄂省官報]  
　　湖北臬憲蒯蔗農廉訪進京引見正月二十日由督撫調到安襄鄖荆道徐觀察延旭署理臬篆二十六日巳時接印任事安襄鄖荆道已飭唐觀察協和署理正月十九日藩轅牌示漢陽縣仁義巡檢員缺飭准補之楊寳森赴任二十三日示興國州黃顙口巡檢缺以分缺先補用從九陳恩綬署理二十七日示潛江縣典史員缺飭本任典史兹德秀漢陽縣新灘巡檢員缺飭本任巡檢張湘洲俱囘任二月初一日示大冶縣典史缺着新選之戴錫彤赴任南漳縣方家堰巡檢缺以試用從九楊殿鏞署理初三日示黃梅縣典史缺以分缺先前補用典史楊葆明咨補廣濟縣典史缺以試用典史傳莼咨署 
[無主命案]  
　　杭省紫陽山之巔有大觀臺焉臺雖久廢而四面之石址猶存其上則爲八卦石蓋以巨石五條布成坎卦與鳳山門相對以鎭闔城之火患是處路本險僻前月二十八日忽傳有一無名男屍緣是日有販馬者牧馬於此始經看見遂卽鳴保報官錢塘令湯邑尊卽親往相騐該屍年約二十餘身穿元布褂藍布長衫套褲鞋襪俱全係服洋烟自盡並無他傷騐後當卽收殮其死之日期及其姓名籍貫并其自盡之故皆無可查究姑將其面貌衣服詳書招貼招尋屍親認領也 
[西商團操]  
　　本埠西商團練訂期於昨午後二點半鐘大操前已列報兹悉昨日届時鎗砲馬各隊約共一百五六十名在工部局空塲會齊整隊向北經大馬路西去行出坭城到跑馬塲中操演諸般陣法進塲觀者皆係西國官商士女門首有中西捕看管華人槪不得入内祇在沿浜一帶瞭望亦殊熱閙操至四點半鐘時整隊而返仍到工部局空塲再行散歸云 
[節期停公]  
　　明日爲西人節期本埠海關於是日閉門停公一天大英領事公館於禮拜五停公至下禮拜二始開門辦事刑司亦於禮拜五停公至下禮拜三始行辦公各銀行皆於禮拜五閉門禮拜六則開門半天然後至下禮拜二再行開門辦事云 
[輪船撞損]  
　　前日早晨招商局之江寛輪船開輪之際適有太古洋行之拜多落古魯思輪船停泊浦中江寛船突與相撞幸尚俱無大害惟江寛船上之輪稍有所損也 
[水手判禁]  
　　停泊本埠之美國帆船名勝來司者内有水手二名忽然脱逃嗣經巡捕捉獲解送美領事公廨審問據水手供並非逃走實因上岸有事繼而飲酒過醉比及上船船已開行矣巡捕禀稱該水手二名其一在中國便飯店内獲到其一則自行投案領事判將兩人各禁押三十日以儆 
[折柳薄罰]  
　　英界會審委員陳太守前以清明節將近租界内柳枝例禁攀折先行出示曉諭冀其免於取咎曾經列報乃昨日公堂仍據捕房解到折柳之男女幼孩五名請照違章例科罰陳太守謂去歲清明節折柳被拘者有一百餘名故今歲預爲出示不料若輩仍自妄攀惟此五名内有婦女幼孩姑念無知從寛免議當時斥釋尚有男子二名各着罰錢百文不繳則管押一日以砂薄懲 
[控阻從良]  
　　英租界四馬路定安里底沈姓妓院内妓女王如意卽王蘭卿遣抱投英界會審公堂控稱欲委身俞姓客被鴇王家娘阻掯不放求恩提案超拔等情陳太守准詞飭差協捕立提王如意王家娘先帶到捕房由惠捕頭令暫行交保於昨晨摶集送案王如意申訴前情鴇稱聽憑贖身或從良此事現有王姓出爲調處矣陳太守限於五日内調處完結如逾期限不行停妥仍須解案訊斷 
 
 

Page 3

 
 
[控竊不准]  
　　英界會審公堂據巡捕解到在路爭毆之馬阿浩鄭桂子二名請訊馬禀係潮州人開設小烟館鄭桂子與翁姓躭擱于我處我因失去衣物疑係該二人所竊然無証據不敢向追昨見鄭穿之藍棉馬甲的係原贓爲此與論詎伊恃蠻肆毆由捕拘案等語鄭供所穿之藍紬棉馬甲係我自已之衣今被混指爲竊贓致與爭毆云陳太守以馬控竊無憑不准訊理一併斥釋 
[案情支離]  
　　蘇鄉蘆溪人朱阿三投英界會審公堂控稱以駕舟爲業子名阿二亦習我業餬口我今年邁多病子竟不肯供養驅我出外求爲究辦等情陳太守准詞飭差協同朱阿三往提據稱之朱阿二差到船上不見朱阿二惟有婦女二名見朱阿三卽與吵閙該二婦先欲訴捕差役只得報捕將該二婦解案一婦供係徐宋氏丈夫徐根寳巳經亡故至朱阿三係姑所拚識者五六年前朱阿三曾投憲案控告我夫忤逆當蒙訊明實情念其曾經撫養我夫成人斷給伊洋四十圓嗣後不准緾擾在案今伊又控我夫弟徐阿二爲此與論云一供係徐戴氏是徐阿二之妻陳太守諭該二婦找到徐阿二一同投候訊斷 
[欠租案再訊]  
　　英商鎖羅門控追婦人顧方氏卽阿蘇之積欠房租其情形節經列報昨鎖羅門請司副領事照會陳太守飭提阿蘇到案追洋五十三元阿蘇仍供房屋係向華人郭連發租下前欠郭房租洋二十八元然曾付頂首洋五十元照算尚有餘多至後欠二十五元屬實陳太守謂所云頂首洋五十元毫無証據碍難准理惟該氏租住是房已有六七載前欠之二十八元免其償還其後欠之二十五元着爲繳出司副領事謂是案疉經會訊其前項已折斷至二十八元殊難再减應請如數斷追太守未允飭差傳郭再行覆訊核斷 
[題筆生花傳奇絶句三十二首]  
　　余素惡傳奇小説標新立異無非濮上桑間才子佳人悉是星前月下陳言腐套寓目堪憎卽有一二維持風化教益倫常亦皆略而不眞浮而不切壬午孟春偶閲淮阴心如女史所著筆生花彈詞至性天成逸情雲上詞原滚滚仙骨珊珊循誦廻環擊節嘆賞其微言奥旨藻采繽紛曲繪深摹賢奸畢肖允矣鈎心闘角卓哉悟世警人果擷裨史之菁華洵屬閒編之傑構也藉聞女史一生坎坷際遇堪悲淪落奇才倍深惋惜燈窓有感雨夜無聊走筆偶成絶句三十二章琴憐同调漫嗤白雪難賡曲奏知音遥企絳帷可拜質諸蘭閨淑媛繡閣名姝其將擊唾壼而雅唱也夫别有靈機悟世眞冰壼心印凈無塵多君一管生花筆霞燦珠零琢句新妙絶金閨咏絮才掌書仙子下蓬萊三生石上翻鴛譜插獻温家玉鏡臺拾翠尋芳曲澗邊飛鳶幻影墮飛仙瑶清女伴驚回顧笑指迷津在眼前擲地瓊瑶意惘然北堂强締險因緣劇憐瑜亮閨中傑血染霜鋒恨未捐新粧綽約侍重闈翠羽明璫燦玉輝偶向西泠泛蘭棹未防蜂蠆傍舷飛勁節難磨百鍊鋼花冠恨摔禦豺狼可憐玉碎霜飛後掣電轟雷感上蒼俠骨崚崚迥絶倫孝心不匱護萱椿蘭言能褫奸雄魄搤虎揚香豈惜身得寳歌成獻玉墀毫端寫恨壁間詩靑鸞信杳釵分股琴劍飄零踽踽時紫玉烟銷血涙枯梟兒獍婦與人殊蕭條膝下愁千斛乞得奇輝鼎乘珠左家嬌女態媌娙妙選欣逢中雀屏誰解蘭香探秘笈玉梅花下誦黃庭越石清剛冰雪姿危巢重整獨操持明珠猝爾投蛟窟涙灑滄江鑄錯時笯鳳難翔顧影悲鄱湖駭浪拯蛾眉諸郎莫測心慧默運圜天計太奇使酒狂如金馬門鋤奸被陷氣頻吞獄中忽訝珠光耀智劈羅鉗軟語温寳兒侍御太憨生一種嬌𪪼百轉鶯奇絶凌空飛燕舞超凡有意返蓬瀛喜降香車湛露恩鏡鸞空舞月黃昏飛瓊　　貽蓮舃繐帳虚邀倩女魂獅吼驚聞掩袂逃風瀟雨晦首頻搔璇宮三叩珠扉啓苦向雲英索緼袍羞承僞命入宸居慷慨捐軀恨有餘一自玉妃甘殉國六宮粉黛問誰如細柳營開敵胆寒揮戈返日指鵬　牙旗玉帳同專閫勝過從戎花木蘭好將簪笏易銖衣星澯瑶光近紫薇崇嘏祗誇文戰捷輸君調鼎佐黃扉蓬山咫尺意惺忪鏡裏仙葩幻影重一種愛憐千種恨探奇頻叩丈人峯金蓮炬撤舞萊衣曼倩詼諧玉屑霏却笑乘鸞豪興減爲求仙術闢瑶扉却封田竇外家親明哲中宮善保身慨慕婕妤辭輦志祗將淑愼侍楓宸薰蕕迴異植同時輕綺狂花壓柳枝淑質持家敦雜化徵蘭晚兆慶𧍸斯望夫山畔碧巉巉無限辛酸石闕銜破鏡已拚難再合幸逢俠女仿黃衫小旻泣誦拆鸞儔鴆毒猶來妾婦謀奇策果誇追孝肅秦臺明鏡燭千秋潜行香徑露華濃悄聽琴聲月下逢玉軫抛殘環珮沓丹房雲掩訝仙蹝霞影繽紛釧影團流風廻雪盡奇觀芳名成讖還丹候姑射仙人駕素鸞愁臨古井鑒幽姿貝錦萋菲涙暗滋幸賴慈姑憐弱質紅窗靜咏二南詩張緒丰神擲果車誦詩三百思無邪相如返璧餘蟬蜕午夜俄驚白刃加巧咏河洲易鳳凰仙姝匿笑解鳴璫鏡中抛却雙紅涙淑女羞歸薄倖郎七襄雲錦織千絲自笑雷同笔一枝香草美人聊寄托楚騷哀怨有微詞余草創奇貞傳彈詞計二十四回甫將脱稿其中命意措詞同工異曲閲竟爲之粲然金銀樓閣逈超塵蜃氣嘘來幻亦眞雲樹蒼茫淮水闊瓣香私淑衛夫人[  檇李琬雲女史未定草]  
[江蘇督轅抄]  
　　正月二十七日知縣黎光日禀知奉委南七九段保甲○二十八日通判李孟康解京餉回知縣侯紹瀛禀知奉委通海查勘沙田○二十九日委署豐縣張振鐄謝委○二月初一日蘇镳貨捐馬光勛辭○初二日州税課姚鍾麟起服來委署豐縣張振鐄辭○初三日同知章銓知縣董堃臣均採辦湖桑回委署睢寧縣黃玉昌辭赴任江寧縣丞羅禀知奉府委兼理江東司藩轅牌示清河典史毛世動期滿缺以試用從九任慶芳邳州吏目吳宗起期滿缺以補用主簿劉鉅家均署理○初四日縣丞　　禀知知府倪人垓病故○初五日知縣金士準王宜勗均禀知奉司委採辦積穀江防羅謝准補川沙同知請補丹陽主簿邵霖鎭江來○初六日户部主事魏瑩林廣東來浙江知縣余縣丞盧山鈞奉調聚寳門稽查差○初七日藩轅牌示正任高陲界首司馮嘉堔現無差委飭回本任○初八日胡崇本奉調神朿門稽查差○初九日委署邳州吏目劉鉅家高郵界首司馮嘉琛均謝委○初十日候補道韋禀知考吏治知州袁瑞麟禀知吏治局監試知縣楊嶽方由京來○十一日縣丞盧山鈞禀知到聚寳門稽查並銷神策門差○十二日同知陳光烈禀知同知袁照病故○十三日主簿陳林解犯人赴蘇回巡檢潘惟善到省 
[蘇省撫轅抄]  
　　二月十五日常督糧通判李蕚然謝飭知赴任知縣凌焯禀知奉委洋務局差直隷知縣馮詠　廣東人陜西來分發江蘇試用縣丞李嘉禾江西人巡檢麥燊徽廣東人均禀到從九吳崇文解天津油艌銀兩辭○十六日知縣張大任禀知奉委騐收太鎭倉厫工程差崇明縣汪禀知交代算結辭縣丞葛恩覃銷盤門水關差卽辭赴津局王以寀到盤門旱關差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初五日京報全錄]  
　　宮門抄○御史鄧奏請飭查關税佼蝕摺○護蘇撫譚奏請旌表片○湘撫李奏委署道員片○湖督李奏查明兵丁馬匹戰船各數目摺○黔撫林奏爲總兵到省卽赴本任片○又奏爲甄别各員片○二月初五日刑部者察院大理寺正黃旗值日吏部引見五十七名○誠端致祭明陵請訓○熙拉布續假十日○内閣奏　騐放之王大臣派出肅王靈中堂祁世長徐　○宗人府奏改泒致祭泰東陵派出豫○王内務府奏派致祭馬紳派出德慶○召見軍機○○掌雲南道監察御史臣鄧承修跪奏爲庫欵支絀請飭查關視侵蝕以裕國用而杜漏巵恭摺仰祈聖鑒事竊自军興以來財用匱乏加以水旱頻仍供億繁費會計之臣東羅西掘或害重而利微或損多而益少微税銀不遺尺帛於帑項無補於絲毫海内虚耗百姓困苦盖未有　今日者也夫天地生財祗有此數不在國則在民今庫款無一歲之積閭閻鮮足食之家旣不在國又不在民臣熟思其故博訪人言雖耗糜多端而其大要有二一日内府之浮冐一日關税之侵蝕浮冐之弊諸臣日屢有陳奏久垂睿鑒無俟臣言至於關税侵蝕之弊十餘年來日增日益迨不可以數計其見諸奏牘者如前任兩廣督臣劉坤一署理海關纔數月耳已溢銀十餘萬兩其實缺之胥吏　役又當倍是可知　玉棟一閩海關書吏耳不不數年而家資巨萬捐納江蘇候補知府書吏如此則正任可知　津海關密　京饑其在人耳目如餽遺過咨供應上官歲須數萬金皆取償於此則飽入私囊車載而歸者可知他如上海登　蕪湖漢口新關九江夔州廣州肇慶梧州歸綏　山海關凡有榷税者無不侵蝕多者十餘禹少亦七八萬綜而計之歲不下數百萬今部臣晝　夜算欲額外求一錢辦公而不可得而坐視此數十百萬之民膏民脂悉付之狼吞虎噬而不問此臣所不可解也且國家取民田賦而外　有榷税所以裕國課　正供惟此二者而已然錢糧之公數卽州縣之考成有侵蝕者則監追叅劾隨之其考核之嚴如此至於榷税則贓私入已纍纍數百萬聞之如不聞見之猶不見譬如一家之中主持者日數鹽問米　及錙銖至於豪奴　役侵　其資財私鬻其　産而顧不之察有是理又不獗此也　其貨利以結納長官彌縫要路旣以差而得富復以富而市官賄賂日彰官邪益　吏治何由不壞財用何得不　臣愚欲乞特派大臣廉介如前侍郎彭玉麟精核如前撫臣丁日昌閻敬銘密查確數據實叅奏並飭下各督撫所屬有關税者妥議章程或于徵收溢額之中酌留一二以爲緩急辦公之用其餘諭令　數解部年終開單呈覧以備稽查核如有前項侵蝕情弊或督撫扶同隱匿别　御史糾彈一併從嚴治罪其差滿人員果有行方履潔盡公忘私者朝廷據其一二以示奬異使賢者有所勸而爲不肖者有所懲而不敢裕國用而杜漏巵計無　於此者或謂積痼已深一旦革之去一弊更生一弊窒一穴復開一穴浮收需索之害將更倍於曩時臣以爲此不必慮也臣之所慮者在於紀綱不振賞罰不行耳夫黷貨者人之情畏罪者亦人之情彼見朝廷賞必信罰必　縱愛身家獨不愛性命耶昔齊威王爲政惠阿大夫封一卽墨大夫而齊國大治轉移之權固操之自上耳我皇太后皇上誠大奮紀綱將天下可立治豈惟　區積獘可除哉臣智識淺短一得之言是否有當伏乞聖慈采擇施行則天下幸甚謹奏奉旨已錄○○譚鈞培片再烈婦曾朱氏係湖北江夏縣監生朱兆蘭之女賦性貞靜幼而失恃事其父及庶母以孝於光緒六年適湖南龍陽縣籍江蘇候補府經歴曾永茂爲繼妻恪循婦道撫前妻之子如己出或黨戚稱其賢七年閏七月間曾永茂在代理太湖廳角頭司巡檢任内患病氏侍湯藥衣不解帶者二十餘日曾永茂於八月初一日疾卒氏慟絶而甦誓以身殉以夫喪乏人主持勉循衆勸忽哀經理喪務扶柩至蘇停厝於其夫終七之期哭奠後矢志絶粒　九月二十五日殉飭存年一十九歲實屬從容就義無忝所� 
生據江蘇候補直隷州知州顔其政等以誼屬同鄉見聞眞確不忍聽其湮没造具事實册結聨銜寧懇奏請旌表等情前來臣查烈婦曾朱氏系出清門夙嫻女誡長婦仕族卽著婦功廼遭赋賦命之窮悲分瘦鏡因勵殉夫之志涙漬麻衣絶粒殞生摩笄比烈足播芳微于巾幗宜邀寵鍚之緰合無仰懇天恩俯准旌表以彰節烈而勵風化除册結咨部外謹會同兩江總督臣左宗棠江蘇學政臣黃體芳兩片陳請伏乞聖鑒訓示謹奏軍機大臣奏旨着准其旌表禮部知道欽此○○李明墀片再查湖南辰永沅靖道童大𥄛于本年十一月十四日因病出缺現已恭疏報　案所　該道篆蓩應先委員署理以重職院查有候補道裴蔭　老成穩練熟悉情形堪以委署除檄飭遵照外理合會同湖廣總督臣李瀚章兩片具陳伏乞聖鑒謹奏軍機大臣奉旨知道了欽此○○頭品頂戴湖廣總督臣李瀚章跪奏爲湖北省各標鎭協營原額增添裁汰缺額兵丁馬匹戰船各數目仍暫照案改　　奏仰祈聖鑒　案准部咨通省經　原額調撥裁汰安塘駐防缺額實在兵丁馬匹等項數目每年造册送部查　　題　酌定簡明册式頒發　造等因歴經遵辦在案嗣因楚北屢遭兵燹各標鎭　營馬匹年額　　例由朋銀　補者因餉乾積欠未發尚未添補足額其額設戰船亦因無欵典修或被賊燬失無存暫將前項數目改　爲奏俟庫欵充裕籌補齊全再行循例辦理在案兹據湖北布政使王大經詳稱移准湖北督標撫　提標鄖陽鎭宜昌鎭黃州竹山施南各協武昌　州襄陽鄖陽各城守興國德安均光荆門遠安衛昌靳州安陸宜者荆州隄防共二十三標鎭協營各查明光緒六七兩年舊設並經制原額調撥裁汰安塘駐防缺額實在兵丁二萬五百名各營馬二千二百二十三匹船九十七隻並各營兵丁除由撥改歸長江水師未　會議裁撤改撥各兵丁現在實存各數目遵照部頒册式分晣造册由司彚造總册並聲明仍因餉　積欠未發尚未添補足額額設戰船亦因無欵興修或被賊燬失無存應俟庫欵究裕添補齊全後方可循例題報請暫照案改題爲奏再查湖北省兵馬原册自酌議裁改之後數目稍有不符現已查明確數在於各册内一律更正等情前來臣覆核無異除將各册送部外謹會同湖北巡撫臣彭祖賢湖北提督臣傅振邦恭摺具陳伏乞皇太后皇上聖鑒訓示謹奏軍機大臣奉旨該部知道欽此○○林肇元片再臣接准威寍鎭總兵锺開蘭咨稱該總兵於光緒六年六月間咨請前撫臣岑毓英代奏入都七月十五日奉上諭着來見俟陛見後賞假四月囘籍省親欽此欽遵由黔起程於七年四月初八日到京初九日蒙召見一次十五日辭出京因沿途風雨阻滯於六月十五日始抵湖南寍鄉縣原籍省親九月十五日四個月假滿由籍起程均經呈明原籍地方官轉詳咨部在案兹於十月十五日到省核計程途並未逾　等因咨請轉奏前來臣查該總兵旣經陛見回籍自應卽赴威寍鎭本任以重職守除咨會赴任外謹會同雲貴總督臣劉長　合詞附片具陳伏乞聖鑒謹奏軍機大臣奉旨知道了欽此○○林肇元片再候補知府嚴雋熙試用通判朱應燿前因到省一年期滿經前撫臣岑毓英照章甄别該員等文理平常奏請留省當差學習一年期滿再照章輪委補用等因光緒六年九月初六日軍機大臣奉旨吏部知道欽此欽遵知照在案兹該員嚴雋熙等均已學習一年期滿據署辦司松長臬司易佩紳查看出考會詳請奏前來臣查該員嚴雋熙發憤向學日起有功朱應燿遜志時敏均堪照章輪委補用除咨部查照外謹會同雲貴總督臣劉長佑合詞附片具陳伏乞聖鑒謹奏軍機大臣奉旨吏部知道欽此○○頭品頂戴湖廣總督臣李瀚章跪奏爲三省　哨事竣邊界靜謹恭摺仰祈聖鑒事竊撫湖北界　川陜山深林密最易藏奸向責成鄖陽宜昌二鎭於每年農隙時酌帶兵丁各赴邊界與川陜各鎭恊總兵副將會同巡哨年底專摺奏報歴經遵辦在案今　辛巳年會哨之際經臣照案咨會川陜兩省督撫並分五湖北鄖陽宜昌二鎭總兵各赴邊界地方認眞會哨去後兹據署湖北鄖陽鎭總兵鄧萬林呈報於本年十月初八日行抵　楚交界之蓮花寺與陜西陜安鎭總兵余虎恩覿面會哨又據宜昌鎭總兵崔福奏呈報於十月二十五日行抵川楚交界之火峰界嶺與四川重慶鎭總兵田在田覿面會哨並據該鎭等各聲明查看沿途地方及邊界鄉村均稱靜　保甲皆巳　竣並無匪徒遊勇混跡其間等情前來臣查湖北鄖陽宜昌施南等郡邊界層　疉　道路險岐深恐匪徒潛匿爲害且值秦隴甫靖尤當嚴密巡緝防患未然以仰副聖主綏靖邊郵之至意除仍嚴飭各該鎭曁地方文武隨時督率兵團　　巡防外所有本年三　會哨事竣邊界靜　情形謹會同湖北提督臣傅振邦循例恭摺具奏仰慰宸懷伏乞皇太后皇上聖鑒謹奏軍機大臣奉旨知道了欽此 
 
