# 1881 - 44 - 4902802

 

Page 1

 
 
[點石齋印售書籍碑帖字幅價目] [  本齋主人啓]  
　　本齋於去年在泰西購得新式石印機器另用照相之法照印各各種書籍皆能與元本不爽　銖且神采更覺煥發至照成　本尤極精工舟　　　者可無累墜之　且行列井然不費目力誠天　間有數之奇事也今在申報舘申昌書書室出售合將印成每種價目列左 
　　書　○縮本字彙二角五○晚笑堂　傳三角五○英字入門一角五○耕織圖五角○華英字典五角○聖諭像解五角○簡明目錄七角五○　　因　圖記一元○廣治平略五角○歷代名　圖説七角○華英通用要語一角五○狀元圖考一角二○於越先賢圖　二角五○萬壽盛典五角○華英文字合璧二角五○黑　風土記二角五○華文　英文字典八角○汗簡二角五○詩書舫六角五○帝　圖説六角○華英説部損要四角○華英尺牘二角五○殿版初印康熙字典每部一本實洋二元又每部四本康熙字典實洋二元三角○篆文四書七角五○無師自通英語錄五角○泛　圖洋一元○華英尺牘二角五角○泛　圖洋一元 
　　碑貼○玄移塔二角連裱六角○王樓夢墨蹟連裱三角五○　其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王　邪公家傳八分連裱一角六○多寶塔一角八連裱三角八○徐昌緒　陳文葢語五分○聖教序二角五　袪五角五○米南宫虎邱詩一角二紙裱二角六○趙之謙書陳夫人家傳二角紙裱　角五○　琴旨一角二紙裱二角二○梅野人草書八分抵裱二角○何子貞上曾滌相詩七分連裱二角二○沈桐敂書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭坐位一角已裱二角○趙子昂能興寺碑一角已裱二角五○文徵明前赤壁　墨蹟一角五已裱二角七○　其昌　陵碑一角五已　三角三○梁文定公墨蹟七分已裱一角五○汪士鋐　風墨蹟一角已裱二角二○虞恭公温公碑一角五已裱三角板面三角五○皇甫君　二角五已裱五角加　面五角五○御製官箴孫玉庭書連裱一角○霆飛經二角裱者四角○顔魯公祭經稿一角半裱者二角七○九成宫醴泉銘一角五○　文　公蘭亭敘一角二裱者二角七○譚　合詠劉石菴王達齋兩先生書二角半裱者四角○戴府君墓誌銘曾君熙書七分裱者一角九○戴夫人墓誌銘戴君熙書四分裱者一角二○十思疎祁君廷杰墨蹟六分○詒詈　巾　帖每部收洋四角裱成紙面而加夾板者則洋八角裱成板面而加套者則洋一元 
　　字幅○陳　壽行書立軸一角綾裱三角五○王雲山行書小屏六條八分○汪四卿行書中屏四條一角裱者四角○王雲山行書中屏四條一角○莫友芝條幅六張未裱五角已裱一元○元和沈共之小篆條幅每堂二角五綾裱另加四角五○毛意香行書條幅每　三角王綾裱加四角五○　養泉書五尺字屏條每堂寶洋四角裱成者每堂實洋一元 
[論花爆之巧通於製造]  
　　每歲新正人家必盛放花炮以爲樂歲朝數日尚不多見自十三日起至十七日俗呼燈節凡五日之内市中售賣花炮必空其所有兒童婦女咸樂觀之皓月中天停雲午夜喧闐鑼鼓之中灼灼火星時隱現於屋脊檐牙之上忽而天半游龍其勢夭矯久之而始墜地者則所謂流星是也自下而上噴欱銀花若蘭若菊閃爍飛舞有數丈之高者則所謂花筒是也空庭懸挂舉火點之則光怪陸層出不窮如觀燈如演劇者則又名之曰烟火其大小不等或高與　齊成圍徑尺許其價數十千至數十文皆有之此外又有月炮滴滴金連升三級金盞銀臺金盆淘月太極圖一剪梅一剪蘭葡萄架牡丹花等名目以及黄煙水老鼠之類無不鬥巧爭奇各有擅勝之處然而其質不過紙捲也即日取村亦止火藥硫硝雜以鐵屑而已盖其火星爲藥其烟爲硫其明亮白屑如花墜地者則爲鐵屑而横鑽直透之力則取於硝以此數物配合多寡而用之而中設穿引攔阻之法以藥線盤繞其上於是或高或下或斷或聯無不任意見巧並無他異也譬如金盆淘月其初盤於盆内乃一端之藥線爲火燃着漸由入而出其中熱極則動摇不定而中插之竹弓助之故圓轉不已及藥線透出又燒至一端由外入内而竹弓之動勢乘之而起乃能直上天半也至於流星其力之大而能上爲其有蘆根而又倒放之也藥線在下經火燃引内之藥屑如水之噴出其力其鋭噴者數寸則其身之倒退者數尺蘆根助之有不直上空際者乎要而曾之凡屬花炮無非此理大小輕重之間藥　硫硝之合各有等分惟爲之者自相配用已耳竊謂此事雖近於戲而惟是紙捲之變化乃能分出形式如此其多不可謂不巧矣吾中國自與泰西通商以來諸國之所産皆來於華其玩耍之物亦有多種華人見之以爲奇絶曾不知其所以成之若何但嘖嘖稱歎不置曰西洋人若是聰明乎夫聰明乃天生之質氣稟所賦無判中外未有泰西人獨檀聰明之理亦無中國之聰明遜於泰西人之理乃遽以聰明魯人而反忘已之亦有聰明不亦偵乎雖然泰西人之聰明先其有用而後及於無用故其玩耍之物皆仿汽機輪軸而爲之如物雖藐小而製造之理自在其中若中國則專事於無用之地以天生之智巧盡殫其心思材力而一無所用徒以供兒童之戲博婦女之歡是以西人之聰明人人所共見而中人之聰明非人人所能見也有聰明而不用與有聰明而悮用之而反謂已之聰明實遠不及於人何其自待太薄耶夫花爆不過玩物之一端而其窮工極巧已至於是設殫其心思材力而製一有用之器成一有用之物又推此而及於彼則二千年來安知汽機輪軸之利不奪洋人之巧乎蓋中國風教藝事爲末百工居肆　第有尋常之物而無奇異之器則不足見重於世故不憚煩瑣鈎心鬥角而爲之至於研究既久而後聰明忽開因此識彼運出無窮之巧智然奇技淫巧不粥於市三代之君猶恐民心蕩佚特懸厲禁以止之夫至於奇技淫巧而禁使不爲則藝事之不足重也明矣藝不足重於是有藝之人亦無名稱於世而終其身爲居肆之百工而已矣夫中西風俗不可　同古今異宜 
 
 

Page 2

 
 
不可苟變以今日通商言之苟中國製造之利有過於泰西未嘗不善而欲使尋常百工之人運其巧思以成有用之物則轉移之　固非數十年中所能遽操者矣鄙人此言不過因見花爆之巧而縱談及之非有惡於中國之好尚也 
[中畫疆界]  
　　西報載近得北京消息云中朝自與俄定和以後已命左侯即速馳赴伊犁照約劃定疆界云按左侯甫得進關又將出塞勤勞王事誠有不辭况瘁者矣 
[定例具結]  
　　俄京報稱亞西亞洲來信云新疆之華官定有章程凡俄國商人之至中國界内貿易者必須在華宫處具結言明到某處貿易並不久住云云方准聽其往來云 
[島主出遊]  
　　太平洋火奴魯魯島主於英國正月十七即中歷去年十二月十八日由該島啓行意欲周歷天下先擬至　金山次至日本次至香港及印度帶有隨行官二員島主亦可謂不憚勤劬者矣 
[荷王誕期]  
　　昨日即西歷二月十九日爲荷蘭國王誕期荷蘭京城是日放砲一百零一門早晚各放三十四門午刻放三十三門以誌慶賀云按荷蘭國王生於一千八百十七年享壽已六十有五矣 
[火船被扣]  
　　西報載福州來信云有英商哈門之小火船兩艘因行入内地爲華官扣住刻下華官欲將該火船改作或加添髹漆船上尚有兵看守云按該火船兩艘其一係哈門已物其一則租來者由福州行入内地載往來客商去年經沈觀察扣住綠天津和約四十七條内載有各國輪船不得駛進内地之説今既違約故行扣起當即致信於領事官言明其事領事乃定期請觀察至公廨面詢一切觀察因聞知欲與該商人對質故未前來而該商人則云照天津和約輪船載有客貨固不准駛入内地而小火船並未提及彼時小火船本不多見近來則小火船之行内地者已約有四年之久又有拖送官船等類則小火船亦何嘗不入内地此次被扣先時並無信息去歲英十二月十六早接有領事來信令我停駛維時船已行進我本允於該船駛回之後即行停止乃駛進口内即已被扣然他船之駛入内地有較找更進者並不見其扣留况我之船並未裝貨一艘固係已物一艘乃向人租來船上之人皆由我雇用何得竟行扣起云云領事官隨即判斷大略曾此船係載人而不裝貨該船既被扣住而他船尚有行駛者殊覺不公據該商人之供並無虚言查四十七條和約内載英國商船除指定口岸之外不得駛行如違此約中國可將其船扣留然此乃指商船載運貨物者而言今係小火船不過備拖船載人之用非商船可比既無貨物裝載亦不得將船充公且英國駐華前公使曾定有一例言英國商人執有護照亦可乘船至内地行賈今該船既無行商實據當予繹放交還該商人俟照會沈道即當開釋也 
[查礦近聞]  
　　西報言日本去年遍查國中礦地惟有四處無礦可開一名烏雞一名甲坐薩一名吸馬薩一名扼位其餘則皆可關採亦可見日本礦務之蒸蒸日上矣 
[使旋傳疑]  
　　西報論中日之事言日本欽使此次言旋頗甚忽促不及待開凍之時先由陸路赶行故疑其必有要事論者多猜爲中東失和非因高麗即爲琉球之　傳聞有業經失和之謡然日使臨行時仍與都中各官談笑話别則亦未見有失和之形跡也且日使此行前云由日廷召回今悉此語未確惟至上海欲會晤江哥干船上之大員有商議事件聞尚須在上海候日皇之命云至於日本數月以前在歐洲等處購辦軍械不少而中國則亦時有購自外洋之戎備恐未必足爲中東啓釁之實證也 
[集議商務]  
　　西歷正月二十六日日本官報云日昨度基澳及横濱各商人會集商議貿易之事其大旨謂凡到會之人限以六個月内不得販賣他國貨物入口蓋以外邦各貨有碍土産消流故暫禁入口以免利權旁奪也又云自度基澳得來消息謂此舉主意乃出自日廷曾密詢富商大賈均以爲可行故令招人會議也然日本向與各國通商條約具在何得反覆至此想日廷斷不爲此不近人情之事恐其中或有奸商設計創議從中覔利耳果爾則日國家可不密行訪察明白曉諭以静謡言而解衆疑哉 
[拆拼纒訟]  
　　法公堂昨據捕房解到葛福嘉張發祥貝明山三人請訊原告婦人陳氏帶領十一歲男孩名阿二訴稱原籍蘇州夫亡計已五年在蘇時擺一小攤用葛福嘉照料帳目實情無靠旋與葛軿識詎葛竟不習上三年來致典賣殆盡猶自糾纏不止因思有一結拜姊妹在滬帮傭故領阿二到申投奔會見後囑其引荐亦擬帮傭度日據姊稱彼亦無子願將我子過寄同爲靠老着我在家照應門户兼作針線過度故即在法界醬園弄賃屋而居豈料葛福嘉又串同張發祥轉託貝明山趁我不在家中竟將阿二誘去賣在南市某行内已講定身價及我回家不見阿二訪諸隣右稱有何等樣人領去猜詳面貌的是葛福嘉因即投報捕房先後將三人拘到始供出雖未寫紙業已取錢八百文隨湊錢文仍由貝明山將孩領回今特投案請究朱明府質之葛福嘉據供淅江嘉興人在蘇候補因與該氏拚識以致一貧如洗去年四月間同該婦及阿二到申先住在英租界正豐街箍桶店樓上仍苦無錢故陳氏與我講定每月貼我洋十元嘱我在家看管其子伊自挽人荐在普慶里某鴇家爲妓在後又調到泳仙堂現在又往萬仙堂爲夥然所許之按月十員從未如數貼補起先尚有五六元目下不過千文光景何能看顧其子故擬賣脱俾兒亦得餬口朱明府得供後謂好個候補人員若此行爲實同無賴彼孤兒寡婦被汝欺到如此地步尚敢作無恥行爲當堂置辯實屬有靦面目葛福嘉又供陳氏並非寡婦其夫尚在我已候補多年被其將家資用完今置不顧朱明府聞言大怒謂陳氏既自有夫爾乃强佔有夫婦女照例更宜加等治罪何尚自稱候補人員特一喪廉鮮恥之徒耳即訊張發祥貝明山兩人張供在泳仙堂帮夥葛福嘉稱有寄子欲爲賣脱託我經手我曾問及内中可有别情據云由伊一人作主故轉託貝明山説合也貝明山供住法租界玉露春茶舘相近處與張發祥是老朋友張稱葛有一子欲爲賣去故我往南市十六舖内某行中講定身價洋二十二元尚未寫紙先借錢八百文均是葛福嘉用 
 
 

Page 3

 
 
去在後輕陳氏説破故仍湊集錢文交去將子領回朱明府詢陳氏今年幾歲答稱三十六歲官謂若此年紀有十餘歲之　子亟宜撫孤守節豈可胡行着將子領回好爲撫養倘再不守婦道亦當提案嚴辦所稱有姊氏在申今可到案陳氏答稱現在外面侯示朱明府即着傳進見該婦果似帮妓院者隨謂此人亦靠不住復將陳氏詶飭至再着爲退去葛福嘉罪無可逃着責一百板枷號一月張發祥貝明山不問來歷竟敢代人賣孩亦着各責一百板張發祥姑念年老免子枷號貝明山情實可惡從寛枷七日示衆完案 
[控妾案又訊]  
　　去冬本報疊列縣署審訊駱張控案情形嗣因衙看封印暫爲懸擱今開篆後於二十日下午經莫邑尊飭原差趙源將人証傳齊覆訊原告駱基賢仍未到堂抱告家人王桂投案原差已將被告張錦仁張錦智及其妹純寶并王　全王潘氏等帶到候訊邑尊先傳王桂訊詰旋據呈駱代張保麥加利銀行生意保單一紙計保銀二千兩請閲邑尊謂此等帋據不必呈案王桂双呈白稟邑尊閲畢謂又何苦牽涉他人將白廩與保單一併擲還即問王桂前次堂斷曾諭在外調處刻下如何今爾家主何在王桂答稱家主往吳淞口矣邑尊詢有何事答因火藥船到口赶緊解往金陵本欲坐馬車前去因天雨故改坐外洋遊船大約今晚即可回滬邑尊又訊張錦仁弟兄謂本縣前諭出外調處原屬全爾等體面免爾等婦女到堂但此案拖延總非了局設上憲提問其時爾等之婦須一併解訊悔之何及張錦仁張錦智稟稱去歲我等本遵原斷但此案乃駱爲原告伊處未有人來相商我等亦難以調停邑尊又訊王　全究竟作媒否筆據上爾曾簽字可從直説王寧今供稱小的並未作媒况不識字亦未簽過十字惟曾送饅頭糕到駱家去過餘皆不知邑尊又諭王桂謂稟内稱純寶今已有孕何以初次訊時未經提及是難憑信爾家主婦共有幾人生有幾子今張姓之事不了此案實由婦女開端倘上憲提審爾家太太亦須到案王姓供前託建帮歐陽董事往談未有回音家老爺原籍有大太太二太太兩位滬地亦有一位太太共生七子已殤殁共二現祇五人邑尊又詢純寶究有孕否初次如何仝房純寶復將其床上設刀鎗逼勒成姦情節照前供訴邑尊又詢王潘氏駱家將純寶作妾之事爾可知否王潘氏仍答不知審至此天色已晚飭將各人仍各交原保出外示期再訊 
[誣稱拐帶]  
　　胡丙山投法公堂稱住居小南門外小九華直街於十八日五點鐘時失去六歲女孩尋覔無蹤後得鄰居説及見一老媪領去十九日十點鐘時旋尋至八仙橋地方得見報知捕房當蒙斷領故已領回請訊質之該婦鍾沈氏稠因胡内山欠有洋銀四十六元屢索不還故將其女領歸并將筆據呈案明府閲畢又據胡丙山稱於四年前其夫王姓開設柴行在珊記碼頭我爲行夥至次年王姓病殁欠有各欵涉訟於英會審衙門蒙陳大老爺斷將生財賣出作抵故遵示料理在後鍾沈氏糾人寫筆據着我簽押謂若不簽當爲剥衣我因有碍顔面從權畫押實無借欠情事朱明府謂爾今年幾歲答稱三十三歲官謂畫押之時爾年已三十非同小孩豈有隨人指使况隨處可以伸訴何歷久尚隱忍不告足見今日誣人拐孩着先掌責二十下再當研訊其欠欵諭鍾沈氏將中人邀到於今晨由捕房發落 
[舟撞閘墩]  
　　本埠吳淞港四人呼之爲蘇州河新閘橋墩水勢最急故駕船者將至閘橋必將舟對准閘墩而駛則適順流過閘絶不費事設或不知其故避墩而行反致碰撞前日午後有船由西向東撞於閘墩水手慌忙失措幸不過碰落船棚及船頭稍有損壞尚無大害旋即過閘云 
[借居滋釁]  
　　何九高赴英公堂稱王錦保借住在我家火燭甚不小心故令遷移渠不允反與我尋衅爭毆適逢巡捕到來交與送究王供昨日已將行李搬出以後不敢生事陳太守令王具結遷移不得再往滋擾云 
[竊鐲責押]  
　　包探陳阿九至英公堂稱見一人名李阿生者將小孩之銀鐲兩只變賣與萬寶銀匠鋪因形跡可疑向彼盤問知從前尚竊有手鐲三只賣與此鋪一併起贓送案請究李供銀鐲確從小孩手上竊來現今只求開恩王沛浩供　萬寶銀匠店夥收買銀手鐲三只原不知是竊贓陳太守判責李百板荷枷一月價賣未成之手鐲二只存捕房俟失主認領以前之三只給還王沛浩諭此後不得收買竊贓致干咎戾云 
[東夥爭毆]  
　　英捕房巡捕解送毆鬥人一起至公堂請訊據葉阿炳供開烟舘曾雇用蕭錦春爲夥今因停其生意伊竟糾同詹阿三前來尋衅致被打友玻璃窗毁懷零星物件是以訴捕拘究蕭供前在葉處爲夥伊曾借我銀十兩今已停歇生意向索無着以致爭執詹供與蕭爲友不過從旁解勸並未帮毆葉又供借蕭銀十兩是實除陸續拔還外祇應找洋四元光景因其在店時失去烟灰一包令爲賠償故所欠四元未還陳太守斷借銀屬實稱失烟灰無憑着葉再付蕭洋八元完結 
[來信附登]  
　　前閲貴館所述征收一條不覺駭然僕亦某鄉之老農也每年開倉之前必將租米加意收拾然後上倉從無挑剔之事本年運到亦隨驗隨收並未有一言半語且量凖升合而去反得多米而回此官斛小于私斛又平面　攩故他是日見有數户驗退因往視之青腰白臍粞穀泥沙無奇不有又有所謂夾袋者搭二三成好米此外盡醜米也僕甚疑怪聞旁人竊竊私議云某户　圖便宜買諸某某米行者也某户收諸農佃不加篩搧者也盖同鄉非親即友爾知我知故言之鑿鑿如此噫此等醜米欲官騐收得乎近年來滬局之慎選米色人人知之前年去年倉收情形與本年無異乃本年獨起浮言蓋中有一二人不遂所欲積怨頗深遂爾借端誣詆以洩其忿忿之氣貴館不察遽登申報然僕連日到倉寶未見用破斛也好米隨騐隨收醜米駁換則有之他未之聞也至條銀定例年内全完僕因力有未逮不能無小小蒂欠至次年春間清繳已深抱愧乃聞有等業户年内於上下兩忙全未破白者遇有急公之户甚且從旁笑之此等風氣始於近年若從前老輩之訓子弟也首以杭欠錢粮爲人生大辱若輩甯不聞乎乃不自責反責官之嚴催且加以浮收索曁等名目殊不思銀價告示大張曉諭窮鄉僻壤無不周知如有獘竇何不據以上訴乎至於漕折選價一層貴舘近在上海該處讓乎否乎推而至於他處讓者多乎不讓者多乎以今年之 
 
 

Page 4

 
 
折價有讓百三二十者乎即就本處而論不亦有讓一百之年分乎因此觖望僕竊以爲過矣僕於官長素無干求徒以論貴持平事宜核實敬告貴館以見直道當在人心也 
[  不平子啓]  
[光緒六年十二月念二念三日京報全錄]  
　　宫門抄○上諭一道錄前○東撫周奏調補知縣摺○又奏遵議另揀請著摺○又奏審明定擬摺○又奏甄别各員片○十二月二十二日○惠王等謝補進内大臣恩○荆州副都統恩來請訓○照公恩麟各請假十日○召見軍機○皇上明日午正由内至西廠子看言跤○十二月二十三日○治貝勒假滿請安○順天學政徐致祥到京請安○穆騰阿續假十日○内務府秦派堂子桂紙錢派出恩承○蘭防衙門奏初九日大光明殿拜表　貝勒行禮○召見軍機○○山東巡撫臣周恒祺跪奏爲遴員調補要缺知縣以裨地方恭摺仰祈聖鑒事竊長清縣知縣丁敬書因病出缺業經臣恭疏具題所遺員缺係冲繁疲難兼四要缺例應在外揀選調補該縣地當孔道政務殷繁撫子　防均關緊要非精明强幹之員弗克勝任臣與藩臬兩司於通省現任簡缺知縣内逐加邊選均與此缺人地不甚相宜惟　有鉅野縣知縣徐福臻現五十歲直隸天津縣人由監生捐輸浙江賑米議敘府經歷分發山東咸豐元年到省因省防出力得保本班儘先補用嗣因緝捕獲盜保奏奉旨着俟補缺後以知縣用欽此七年捐免本班並離任以知縣仍留山東候補班補用題補單縣知縣丁憂開缺因交代遲延奏叅革職嗣經會算清楚回籍守制服滿捐復原官並加捐同知銜引見奉旨着准其捐復原官　於單月開復班内選用欽此復捐分發指省山東同治八年到省因辦理侯工出力經前升撫臣丁寶楨保奉諭旨著俟補缺後以同知在任候　欽此題補今職十二年正月二十六日到任又因賈庄堵口出力保准俟補同知後以知府用調署濱州知州蘭山縣知縣光緒五年四月初二日回鉅野縣本任該員才具明敏辦事穏練歷俸已滿三年以之調補長清縣知縣實堪勝任惟以煩調煩與例稍有未符但長清縣係四字最要缺分較鉅野縣三字之缺更　煩劇且人地實在相需例得專摺奏請據　司崇保　司靈杰會詳前來合無仰懇天恩俯念員缺緊要准以鉅野縣知縣徐福臻調補畏清縣知縣實於要缺有裨如蒙俞允該員係現任知縣調補知縣銜缺相當毋庸送部引見初次　　任内一切因公處分例免計算亦無積案及欠解錢粮承緝未獲盗案已起降調革職處分所遺鉅野縣員缺係煩缺容俟另行揀員請補合併陳明謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此　○○山東巡撫臣周恒祺跪奏爲知縣　缺遷照部議另行揀員請署恭摺具奏仰祈聖鑒事竊照清平縣知縣曹鍾彝調補泰安縣知縣所遺清平縣員缺前因係沿河之缺照　先儘沿河候　人員請補當經題請以名次在先之蔣永齡署理兹准吏部議覆該員班次係屬相符惟官册内清平縣知縣並無沿河字樣係歸地方之缺該省候補知縣班内尚有到省在先合例人員應令該撫於此次題覆行文之日起按照限減半計算作爲接到部文之日另行起算五十日限期内遴員更補專摺具奏等因奉旨依議欽此欽遵於十月二十六日咨行到東當經臣轉飭照辦去後兹據布政使崇保按察使靈杰會詳稱查候補班内名次在先之李祜一員因前署臨朐縣任内有承審案件未經審出實情例有處分尚未奏結現經照章專案敘明案　詳咨扣補查其次之軍功保舉候補知縣陳憲現年四十九歲直隸保定府安州人由監生在籍辦理團練得保以典史分發山東試用並隨帶加一級同治元年二月到省奉調赴欽差大臣親土僧格林沁行營當差二年五月報捐縣丞不論雙單月即選旋因攻克淄川白蓮池肅清直隸教匪並蒙城解圍擒獲苗逆歷次任事出力案内得保免選縣丞以知縣仍留山東補用報捐同知衡四年十二月二十日引見到省業經期滿甄别七年肅清捻逆案内經前升撫臣丁寶楨保奉上諭着俟補缺後以同知直隸州用欽此八年肅清捻逆各省出力員弁案内經前湖　督臣李鴻章保准賞戴花翎委署汶上壽張等縣知縣光緒六年經前漕運總督臣文彬於拿獲匪徒在　尤爲出力案内保准俟歸同知直隸州後賞加知府銜該員年壯才明辦事諳練歷經差委並無貽誤以之奏署清平縣知縣　堪勝任與例亦属相符相應詳　具癸等情臣查該員陳憲才具明練强幹有爲以之請署清平縣知縣洵堪勝任合無仰懇天恩俯准以軍功保舉候補知縣陳憲署理清本縣知縣如蒙俞允該員係候補知縣請署知縣　缺相當毋庸送部引見亦毋庸聲敘叅罰仍令試署期滿如果稱職另請寔授再該員前　汶上縣任内交代已結現署壽張縣知縣尚未缷事並無交代合併陳明除咨部查照外謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此　○○山東巡撫臣周恒祺跪奏爲審明京控按律定擬恭摺仰祈聖鑒事竊照冠縣民湯志霄以郭中　等揑禀逼勒嚴押斃命等情探經都察院於光緒六年五月二十日奏奉諭旨此案着交周恒祺督同臬司親提人證卷宗秉公嚴訊確情按　定　具奏原告童生湯志霄該部照例解備質欽此當經臣欽遵行司提省嚴訊據臬　靈杰以飭查該縣並無門丁張姓其人審明擬　　勘前來臣親提研鞫緣湯志　籍　冠縣與縣役郭中和等素不認識亦無嫌隙光緒四年十二月十二日民婦王宋氏因向齊二磨索討　欠麥粒未償控縣票差周殿魁等前殿魁村斥周殿魁不服分辨彼此口角揪扭並未成傷維時莊衆均赶往查看湯貴保喝令不識姓名多人　同將周殿魁等捆縳監生黄立柱亦闖關趨至湯貴保即將周殿魁等交黄立柱出名送縣經該　韓光鼎訊悉前情差拿湯貴保等　風　　將黄立柱暫行管押候訊並　齊二磨等訊　齊二磨借欠王宋氏麥粒業已歸償先行取結完案五年正月初十日韓光鼎帶領丁役　　　緝訪查杜占鰲仍未回還飭役郭中和李占魁勇丁張子厚等將湯貴保湯志霄拿獲帶城提訊湯貴保等與黄立柱供詞各執因杜占鰲在逃任意　避飭役分别管押覆審嗣屢次研訊湯志霄委無隨同捆差取保釋放黄立柱亦無在塲帮捆惟不詳查情由秉公勸阻亦聽從將周殿魁等送縣殊屬冒昧當子戒責發落湯貴保仍押俟緝獲杜占鰲質明辭理旋據報湯　保在押患病取保　治病痊乘間脱逃比差於六年正月二十七日緝獲　案訊供飭押 
 
 

Page 5

 
 
至二月十一日湯貴保又在押染患病症經看役燕青太禀經韓光鼎騐明取具在城店保醫治詎湯貴保延至是月二十四日因病身死復報經韓光鼎騐明並無别故店保人等訊無凌虐情獘時湯志霄貿易外出飭令湯志霄之堂兄湯志懷領屍殮埋填格取結詳報嗣湯志霄回還誤聞湯貴保在押被差役張士魁等勾串地保湯貴祿門丁張姓借勢訆索銀兩毒刑勒挫致斃並因湯貴保先曾借給隣人衣飾等物未曾送還伊未知底藴疑被丁役　槍一時痛父情切即以前情並圖准添砌湯貴保被差悮傷揑禀捆拿伊交錢始行開釋伊父身死帶餘刑控府未經提究赴省具控有丁役截　各節混填詐贓金錢數目及交付月日牽列湯貴祿胡峻嶺過付抄粘失單又揑稱伊係由黔寄居具呈晉京控經都察院訊供奏奉諭旨交審提訊據供前情不諱詰非有心誣告亦無起衅别故及扛帮唆訟之人應即擬結查律載不應爲而爲事理重者杖八十等語此案湯志霄京控郭中和等揑稟逼勒嚴押斃命各情訊係痛父情切悮聞傳言懷疑圖准澄砌所致尚非憑空誣告惟不查虚實且並未在本省各上司衙門具控輒即晉京越瀆究屬不合自應酌量問擬湯志霄除越訴輕罪不議外應酌照不應爲而　事理重者杖八十律擬杖八十折責發落郭中和周殿魁胡峻嶺燕青太傅訊無串揑搜搶毒刑勒挫索詐應與並無過付之地保湯貴祿及查無其人之門丁張姓均毋庸議監生黄立柱聽從湯貴保率將差役周殿魁等送縣業經該縣戒責示儆應免再議湯貴保無故喝令捆差本干律擬業已取保病故店保人等詰無凌虐情弊概毋庸議帮同捆差之不識姓名中衆併免緝究以省滋累逸犯杜占鰲飭縣緝獲另結除供册審限咨部外理合恭摺具陳伏乞皇太后皇上聖鑒訓示謹奏軍機大臣奉旨刑部知道欽此　○○周恒祺片　再捐納勞績兩項候補人員均應於到省後予限一年由督撫詳加察看出具切實考語奏明分别煩簡補用兹查有花翎試用知府全士錡現年四十歲順天府涿州進士五品藍翎儘先補用知縣楊建烈現年四十一歲順天府大興縣監生同知銜候補知縣匯澤現年五十九歲鑲紅旗漢軍周汶新佐領下附貢生同知銜侯補知縣王大堃現年三十五歲山西蒲州府萬泉縣監生候補知縣張毓珍現年五十歲直隸廣平府磁州監生以上全士錡一員係由寔缺知縣捐升知府其餘楊建烈等四員均係勞績保舉奉文留省及分發來東補用人員到省已滿一年之限例應甄别據藩臬兩司會詳前來臣查該員全士錡器局練達爲守兼優堪以煩缺補用該員楊建烈辦事勤謹匯澤勤慎有爲王大堃年强才裕張毓珍諭飭安詳均堪以本班補用除履歷清册咨部外理合附片具陳伏乞聖鑒訓示諭　軍機大臣奉旨吏部知道欽此 
[浙省撫轅事宜]  
　　正月十五日候補縣承胡炳章王祖誥主簿汪鎔俱禀　赴　局差　○十六日補用府戴燮元禀銷厘捐總局提調差禀見即辭赴津通海運局務　新授蘭谿縣朱禀見叩辭赴新任　准補竹山巡檢盛朝　禀知來　司　知赴任叩謝　　補主簿潘誠志禀知奉　　局　委在局差遣兼　軍裝聯票差叩謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
