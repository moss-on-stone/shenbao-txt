# 1922 - 95 - 4917648

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[戰機又動（冷）]  
　　内閣之局方就敷衍而奉洛之間戰機又動雖所傳或未盡確然而調兵留車固顯然者也况乎戰機之中又有戰機如北方則有吳趙間之疑雲南方則有孫陳間之疑雲 
　　是故今日之情形不戰則已苟出於戰則必遍中國而皆戰故始以統一中國之和平爲名者終必以普及中國之爭戰爲實此蓋愛好和平之人所不及料抑亦蓄意戰爭之人始願所不及此也 
　　此其故蓋以各方勾結排斥之策參差交互於各方之間一旦有事無不先就各地而自鬭也 
[國内專電]  
　　北京電張九日訓令京奉西段車輛一律開往東段列車照常通行 
　　北京電吳十日訓令京漢貨車在順德以南者一律備用零貨准運大批貨物無車應在各站暫存 
　　北京電奉軍第一批入關者係十日下午計暫編第七旅一團第一營長吕正朝第二營長馬瑞雲兩部共千餘名到軍糧城今日丑刻奉軍工兵排長楊振軒運槍砲彈十六鐵悶車赴軍糧城 
　　北京電張作霖十一電卽滙百二十萬元發三箇月奉軍餉 
　　北京電昨午英使訪外長詢時局情形（十二日下午一鐘） 
　　北京電周昨就職聲明暫行看印緩和時局一差一缺不欲更動 
　　北京電周自齊今晨五點二次見徐徐諭務今午刻到院（十一日下午三鐘） 
　　北京電列國公使先後答覆已轉知商人非得中國外部證明不許投資惟法使函詢定購貨物借欵是否在外債範圍之内請核覆 
　　北京電灰日八校聯席會議决一代表向同人辭職二校長雖宣告開課而教員不上堂三合力排斥胡謂蔡元培之孤行胡所鼓惑實因經費無着發生此支節 
　　北京電院電蘇督墾務局地産與解部專欵有别並早指定用途尊處擬將地價截留礙難照辦 
　　北京電財部十一日呈府爲發九六債擬具詳細辦法請核示公布　　北京電地檢廳函部郝登五供稱新疆協餉劵係該省駐京委員王學曾讓渡且有與部往來函件可證請將該件抄付過庭 
　　北京電張文生電院馬聯甲截税係許世英主使政府覆各税均有指定擔保不問主動被動皆屬違背定章除電飭照章報解外所有皖北鹽税貴督亦不必提用 
　　北京電港報孫以北伐需欵海軍索餉議將小艦兩艘售與商人改裝商船海軍大譁 
　　北京電外部令津交涉員覆美領童子軍練習無線電設立電台一節與定章不符碍難准其特設 
　　北京電外部覆英使費克斯公司借欵本息准由關税二五附加税實行時儘先提撥（十二日下午一鐘） 
　　北京電外部與勞農代表巴依開斯商定回復伊爾古次克領事館 
　　北京電吉督因密江日警横行不法派隊解除其武裝日領反提抗議孫督錄該案原委電京請主持 
　　北京電宋小濂電院十日交卸東路督辦王景春電院十日接任 
　　北京電曹錕電山東添設軍務帮辦以鄭士琦充任甚表贊同 
　　北京電吉孫電伯力華工會長孫軿五近在俄境大八站地方招募鬍匪與俄新黨聯合暗圖擾邊各處華工會工人多投入新黨已飭沿邊駐軍隨時防堵（十二日下午五鐘） 
　　天津電靳雲鵬銑日在津宅爲母做壽京津要人紛集靳演劇宴客　　天津電奉軍第一混成旅兩團開赴津浦線良王莊軍糧城亦到兵甚多（以上十二日下午十鐘） 
　　蘭州電哿日道尹分巡各縣查煙已至榆中據報一律剪除 
　　蘭州電省防宋有才統領所部各軍開赴隴東（以上十一日下午四鐘） 
　　漢口電外傳汴趙與洛吳形勢緊急趙集兵於開封中牟間吳以二十四師駐於京漢南段許昌方面並以第三師駐於洛開路沿線但據趙傑來電辨明吳趙感情甚洽謡言不足信（十二日下午一鐘） 
　　漢口電傳吳因趙傑不穩將通電宣布其罪狀並擬親率一旅到鄭州會同信陽靳旅與駐馬店遂平某旅解散傑部一師撤换豫省長如倜不助傑仍維持其地位 
　　漢口電吳眞電路局令將　車貨車集中鄭州候遣灰日南下北上貨車均在鄭卸貨騰出空車備用又聞灰日北上票車在黄河北岸新鄉站被扣眞日南下車亦未到但漢局眞晚仍賣北上車票 
　　漢口電軍訊吳令十一師調潼關鄂屬沿路直軍撤回豫境並有三師一部及十三旅調回消息 
　　漢口電吳電蕭周自齊代閣仍爲梁閣化身可勿表示贊否 
　　漢口電鄂西三師十二團移駐巴東二師七團移駐興山三師所遺高店子防區由趙榮華派隊接防趙旅司令部已移入施南 
　　漢口電劉眞日傳熊祥生入署令收回提借各縣公欵成命免滋紛擾熊允電各縣取消前令 
　　漢口電京漢某站局長眞日被吳撤差（以上十二日下午八鐘） 
　　香港電鄧景輝押港大監候發落 
　　香港電粤報界議組言論自由同盟又議組非基督教記者同盟 
　　香港電米商對紙幣購米少給米石佳（九日）女工在花地賓源米店夸巷南和店大東門線香街德隆庵吵鬧被拿交區 
　　香港電黄毓成前爲調停顧唐逗留海防唐繼堯拒其回滇擬返粤 
　　香港電總工團黄焕庭請赦陳炳生省長批應候本年國慶日請總統核示 
　　香港電省城戒嚴加緊謡言孫陳意見衝突孫軍將由韶回定粤局陳亦調駐桂粤軍回省鍾景四營赴北江守車路調江漢江鞏兩艦回省備載兵往防地 
　　香港電財廳取消新會縣會所議决葵扇捐案（以上十二日下午八鐘） 
特約路透電 
[日諾瓦經濟會議紀]  
　　十一日日諾瓦電英外相克松患病未愈未能離英故將以白根海爵士代赴經濟大會今日日諾瓦有五股員會集議每股以四十二代表組成之其最重要者爲第一股員會將由意外相山塞爾主席以處置與金融或經濟無關之問題討論實施開恩斯議案之方法并考慮何以奠定歐洲和平以作召集解除武裝會議之初步俄國在此討論中發言最多英代表之參與此股員會者爲喬治與勞合格萊穆二人聞英相將提出對俄之切實計畫俄代表齊吉林於第一股員會集議時因每國列席人數之多寡問題與法代表巴爾都大起爭辯齊吉林聲稱不問他國僅有一代表與否俄國必欲有兩代表出席俄代表繼又反對羅日兩國之出席以羅國佔據比薩拉比亞日本佔據西比利亞一部也羅代表答稱比薩拉比亞僅歸附其母國耳日代表石井答詞引人大噱其言曰無論齊吉林願意與否日本巳在此且將繼續在此意相發言勸解復歸歡好而俄代表之反對遂不成立第一股員會投票單初未載入英殖民地但澳洲與南斐代表咸有抗議要求票决權後得加入 
　　十二日日諾瓦電大會財政股員會巳採納英代表賀恩氏（英財政大臣）之提議擬依據協約國專家近在倫敦集議時所行各事之結果繼續進行並另組委員會研究此難題籌議解决法此委員會將以英·法·意·比·日·德·俄·荷·捷克·丹麥瑞典之代表組成之 
　　十二日倫敦電日諾瓦電稱俄代表所提改造計畫其大綱業已發表俄國可承認前朝債務惟無力償付故俄代表認有暫停償付之必要俄國將以新法律送交大會規定在俄外人資本産業權利之擔保俄國雖仍不放棄國有權但礦産工廠農業之讓與權可給與外人凡俄人與外人間之爭端由特别法庭裁判之燃料與原料之專賣權仍屬國有俄代表計畫中又載及解除武裝之辦法但附以他國亦同樣解除武裝之條件 
[英國承認美國兵費]  
　　十一日倫敦電英國已效比法兩國所爲承認美國有索取來因佔領軍經費之權英外相克松爵土致文駐倫敦羡大使謂渠現正與比法兩國政府以函電磋商俾商定最利便之方法使美國得達其目的 
[美政府反對衆議院之海軍案]  
　　十一日華盛頓電國務卿休士致某衆議員書内稱衆議院委員會報告擬將海軍　所列海軍人數減至六萬七千人此議果成事實則將使美國海軍低於華會所議定之比列標凖殊與美國有害 
[美參院之税率案]  
　　十一日華盛頓電參議院財政委員會在參議院提出税率案規定依照國外價格估定貨值附以税則可伸縮之條例估計此案可收税欵由二萬萬元至三萬五千萬元而衆議院之税率案可收税欵三萬萬元預料兩院必有歷時長久之爭執而後始可解决 
[英國造船業之衰落]  
　　十一日倫敦電據勞合公司過去三個月之報告造船業漸有衰落之象三月底英國所造而未完工之商船共二百二十三萬五千噸較諸去年十二月底减少四十萬四千噸再未完工之商船中有六十一萬一千噸係停止工作者與建造之遲緩及工匠之爭端無關三月底國外所造而未完工之商船共一百四十四萬三千噸内有三十二萬五千噸係停造者較諸去年底减少三十七萬三千噸美國所造而未完工之商船噸數在今年三月底較諸一九一九年三月底僅及百分之三又四分之一三月底以前三個月内世界下水商船共五十二萬三千噸内有三十三萬四千噸係在英國下水此三個月内世界開始建造之商船共十一萬八千噸其非在英國建造者計六萬七千噸 
[英太子游日記]  
　　十二日東京電英巡艦列朗號今晨七時五十分駛入横濱港天氣晴好 
　　十二日横濱電英巡艦列朗號入港時砲聲大作旣而岸上之人大呼萬歳且高舉數千英日國旗揮揚不巳各級人民均派有代表碼頭上聚集者皆係日本顯貴及英僑等岸上各屋及港内船隻均懸旗綵 
　　十二日東京電英太子於上午十時四十三分抵東京日本攝政太子及皇族迎之於車站日太子校閱衞隊後一行人衆即赴皇宫英太子與伏見宫親王日太子同乘一車後隨携長矛之衛隊及英太子隨員與日本官員當過二道橋入廣塲後即在鳳凰堂稍駐英太子旋偕伏見宫親王入宫午宴宴畢英太子在宫門接見日太子隨同謁見皇族各人繼乃接見外交團人員與内閣諸員六時二十分英太子入御宫晚宴皇族中人均列席英太子與皇后及日太子妃同案日太子奉觴爲壽英太子答謝如儀宴畢開歡迎會各外使均率其夫人與會 
　　十二日横濱電英太子旣登岸校閱衞隊旋接見英僑與印僑領袖與之略談繼由英人協會會長波拉特氏及印僑代表瑪柴氏先後宣讀歡迎詞讀畢由二女郎行進花禮英太子赴火車時有數千兒童携英日國旗列於軌道左右歡呼不已 
[探險飛機遇險]  
　　十一日美國克里夫倫電探險家亞孟特森氏由紐約 
乘三葉飛機赴克里夫倫擬進至西雅圖於六月一日由該處往探北極該機飛至米哇拉時墜地損毁但無一人受傷 
[各國近事記]  
　　十一日開羅電謀殺埃及首相薩華特氏一案被逮者共二十一人今有一人判定監禁三年充當苦役另二人監禁兩年充當苦役 
　　十一日孟買電回教總委員會書記穆哈默特博士被判六個月之徒刑免在獄内服役 
　　十一日米蘭電國際合作聯盟開會時英秘書宣稱俄國合作運動已達得充共同利益之聯盟會員之程度 
　　十一日巴黎電里加電稱特文斯克河因碎冰阻塞河流而汜濫溺斃者二百人後由岸上發砲將碎冰轟沉 
　　十一日倫敦電外交次官哈姆斯韋士氏今日在下院宣稱駐華英使現正催請中政府繳付維克斯公司借欵之利息 
 
 

Page 5

 
 
   
 
 

Page 6

 
 
特約路透電二 
[日俄戰事]  
　　十二日海參崴電日軍巳將紅軍逐出中立區域至希瑪柯夫加現將進抵烏蘇里河海參崴政府之軍巳占據哇爾加此次戰事全由紅軍挑釁若輩希望利用日本各政黨對於撤退西比利亞戍兵問題意見不一之機會仇抗日軍以期日軍早日退出西比利亞 
　　十二日東京電據官塲宣稱日報所載赤塔問題解决之說尚屬過早 
[周自齊就職]  
　　十一日北京電周自齊昨晚抵此今晨就職接見各員請竭力帮忙並聲明各職員均無更動 
[奉張備戰消息]  
　　十二日天津電張作霖之兵迄今開入直隸境者約三旅一旅行近津浦鐵路之馬廠張軍之行動尚未礙及鐵路車務 
　　十一日北京電張作霖之軍現向直隸進發六千已抵軍糧城張氏顯欲以兵三萬名分佈於關内京奉路一帶以保護中央政府但張吳均聲明非爲自衞决不輕啓釁端故目下尚無開戰之象奉軍運輸並未礙及鐵路車務 
[洛吳備戰消息]  
　　十二日北京電吳佩孚召回保定之軍官擬出兵向長辛店前進京漢路貨車不通吳氏此舉是否欲佔領北京抑僅欲在京外威嚇張作霖現尚未悉 
　　十二日漢口電趙傑擬於星期二日忽由開封出發赴開封與鄭州間之中牟縣擬據要險以撼動吳佩孚之地位吳即派二十四師一部赴鄭州第三師則佔據隴海路線吳又電令趙倜將趙傑拘送洛陽否則開戰武昌軍署巳諭留車備用京漢粤漢鐵路車皆不通岳州總司令張福來已奉諭出兵二萬調赴河南又據最近消息京奉路綫東山（譯音）地方聞已開仗 
[公電]  
　　開封來電各報館鑒竊維時局多艱風雨如晦　憂潛伏外患迭乘譬彼中流端在同舟以共濟譬諸大厦尤非一本所能支全賴二三老成公忠謀國凡百執事彼此和衷斯團體堅而意見胥融誠意孚而猜嫌悉泯如我趙督與吳使眞所謂以道義相交者也在趙督以豫人而治豫即愛國以愛鄉坐本州鎭旣受七千萬父老之託迭平大難復積八九年撫綏之勞其本志在保境安民固吳使所素爲引重者也在吳使以傑出之才負天下之望定危撥亂功旣在於國家開誠布公跡更泯夫主客其大處在整軍經武尤趙督所常相推許欽仰者也傑等窺之巳久知之最深蓋以兩公平日之氣誼而論是豈尚有幾微意見存乎乃竟有奸人乘間唆播政客利用時機散播吳趙不睦之謡期收鷸蚌漁人之利以致杯杯蛇疑起市虎訛傳豈知雙方本屬一心千虚難逃一實悠悠者口固不值一笑也祗以外間不察或啓猜疑遠道傳聞更轉失實不惟致惑一時之耳且恐别貽大局之憂特電奉聞伏祈亮察河南陸軍第一師師長趙傑第二師師長歸德鎭守使寳德全南陽鎭守使李治雲豫西鎭守使丁香玲豫北鎭守使馬志敏駐豫皖毅軍司令常德盛同叩佳印 
　　無錫華彦銓代電上海申報館鑒本日上大總統國務院財政部電文曰北京大總統國務院財政部長鈞鑒江蘇沙田局長屠文溥未經部令核准擅自處分段山南夾得賄巨萬舉省反對民怨沸騰應請立予撤任嚴辦並簡蘇賢繼任以慰民望江蘇省議會議員華彦銓曹續安錢基厚等同叩侵 
國外要聞 
[巴拿馬運河業務之發達]  
　　戰後運河交通幾增一倍 
　　世界新聞社譯美報云大戰中及戰後數年間世人專注意於世界重造事務致巴拿馬運河罕有人談及然巴拿馬運河之業務實非常發達雖德國商船不復見於太平大西兩洋之上英國海上商務亦經一時之衰落而巴拿馬運河中之船舶交通乃有逐步擴張之勢此蓋美國世界貿易大爲膨脹所致也據最近管理運河當局之報告足見該河發達之速爲創議開闢該河者預料所不及最堪注意者厥爲戰中與戰後業務發展逐年增進若有定程數年以來有種種情形足以限制通過巴拿馬運河之船舶噸位如德國商船之驟然消滅英國商船一部分之改作軍用中立國船隻之改向大西洋及地中海從事戰時貿易皆足使美洲西海岸失去歐洲商務不少此外因戰事影響平時交通亦大爲紊亂然按諸事實則巴拿馬運河之業務乃繼續擴張兹列一九一五年以後通過該河之噸位數如左 
一九一五年　　　　　　　四·八九四·一三四長噸 
一九一六年　　　　　　　四·八三八·四一六 
一九一七年　　　　　　　七·四二七·六八○ 
一九一八年　　　　　　　七·二九四·五○二 
一九一九年　　　　　　　七·四六八·一六七 
一九二○年　　　　　　　一一·二三六·一一九 
一九二一年（前九個月）　　七·九一二·七三二 
　　觀上表可見自美國加入歐戰後運河交通幾增一倍世界航業雖甚凌亂竟能保其高度一九二○年爲美國航業大盛時代其發達固在意中一九二一年則美國出口貿易大減而通過噸位並未减少誠大堪注意也兹再將一九二○年運河經過來往各主要商業區域之貨物數量列表於後運河於何方面最爲有用可於此見之 
美國東海岸　　六·二七三·○五九長噸 
南美西海岸　　四·七三九·二二八 
歐洲　　　　　三·○八二·七八三 
美國西海岸　　二·一七七·六○一 
遠東　　　　　一·九五五·四○○ 
澳洲　　　　　一·四五八·七一五 
　　運河未開以前美國對遠東之貿易與歐洲競爭極感困難自運河開通後情形大變一九一四年以還尤甚今日經由運河而運往遠東及澳洲之貨物噸數已較戰前增至三倍且有繼續擴張之勢美國東西兩海岸間貿易亦極受運河之裨益太平洋岸獲益尤宏一九二○年由西向東之商貨比由東向西者多百分之五五兩海岸間貿易往來本藉横斷大陸之鐵道爲運輸機關自鐵路增加運費後運河運費比較稍廉一般商貨遂爭趨之又運河行程亦較陸路爲短由加州各埠運貨至紐約號稱歷時兩星期實則平均須二十日若經由運河則祇須十九日又美國西海岸貨物之運赴歐洲者今日大半由巴拿馬運河經過較由西岸運往東岸之貨尤多云 
[日議會閉會後之政局（二）]  
　　世界新聞社東京通訊云談日本政局不能不述及日本最近之陸軍縮小問題日本現有陸軍師團數有近衛以及第一至第二十之二十一師團但實際上近衛師團以四旅團組織而成恰得兩師團之數當謂之有二十二師團此二十二師團人數合計二十九萬八千餘今年預算經常費一億九千六百九十九萬元臨時費五千六百零四萬二千元合計二億五千三百零三萬二千元而海軍方面尚不計也海軍方面本年度預算經常費一億三千五百十七萬臨時費二億五千八百四十九萬二千合計三億五千八百四十九萬二千元總而計之則日本國民今年之軍費負擔其數實六億三千六百六十九萬四千元記者前述日本本年度預算及追加預算等全額爲十四億八千二百四十一萬九千元則是日本今年之軍費其數占預算全額百分之四十三稍弱（一·四八二·四一九千元分出百之四十三爲六三七·四四○千又一百七十元）國民負擔軍費如此之鉅必當有一特别之理由其理由或以假想敵强大爲之或以國防之形勢非有多數軍備不足以備臨時之事變爲之今日本之假想敵中俄已完全崩壞同時日美間又有四國協約海軍協約以維持和平且日本所占地位絕佳國防上平日初無不測之危險顧乃汲汲於侵略的軍備重國民之負擔則日本國民之不能甘受自爲當然之結果此次下院之所以通過陸軍縮小案蓋即日本人民不甘受無理由的負擔之結果也案通過於本月二十五日最終日之衆議院實以三案組成之即（一）關於整理縮小之建議案（二）關於縮小軍備之决議案（三）關於改正陸海軍大臣任用官制之决議案第一案爲以政友會之軍縮計畫爲本位而參以各野黨之意見者第二案爲以國民黨之軍縮計畫爲本位而參以政友憲政兩黨之意見者第三則爲公同之提案前兩案之要點（甲）縮陸軍現役兵員在營年限爲一年又四個月（乙）縮减陸軍軍費四千萬元（丙）减步兵數約七萬雖建議决議之形式不同而條件則相類後一案則只將陸海軍大臣只限於軍人之規定改爲得以文官充任陸海大臣今年日下院之重要案件無能以全體之贊成而通過者有之則唯此案唯此案雖通過而問題則尚未了蓋案在議會通過之後尚須待政府之决定日政府於此雖業已預定於今年秋間召集臨時議議以便提出政府對於軍縮之計畫但日閣之情形較任何國皆異今高橋内閣雖爲政黨内閣然外交陸軍海軍三省之大臣則非政友會中人名爲政黨内閣實則内閣中有四頭政友會不過占其一頭餘三頭則由外交陸軍海軍三系分占之兹之陸軍縮小案政友會雖贊成且處於半主動地位下院雖一致通過高橋首相雖亦已有實行之决心而陸軍當局則反對之陸相山梨半造當下院通過陸軍縮小案之際曾鄭重聲明之曰『縮短現役兵在營期爲一年四個月訓練上將感意外之不便又整理陸軍經費吾雖巳認其爲必要然能否卽節省四千萬元則難於預言』預留將來與高橋爭執之地他日高橋内閣如會議實行軍縮之問題其必起首相與陸相之爭蓋顯而易見也兩者之間旣必有爭而日本軍閥勢力又尚在不可侮之狀態則雙方爭執之時内閣必且瀕於摇動亦在吾人意計之中矣 
　　自上述情形觀之日政局巳異常混沌乃不幸而此時更有所謂内閣改造之問題者横梗於政友會之間於是而外患之外乃又重疊一内訌問題本問題之起不待言爲因前述昇格陪審過激社會運動取締法案之流産而起蓋此等案件流産則文相法相内相等皆不能不發生進退之問題尤以文相爲甚高橋今旣不欲負連帶之責任則其責任必須完全卸於文相等之身上然後乃有可以自解而卸責之唯一方法則爲將内閣局部改造而談及局部改造則政友會内必起嚴重之紛擾也現衆皆預料高橋將使中橋去職床次（竹次郎）大木（喬任）則暫聽之同時山本（達雄）農相及元田（肇）鐵相兩者亦必去其一而政友會之中橋派則亦將報以脱黨果爾則蕭牆之禍又較任何方面之風雨爲急高橋内閣所能偷安之時日究未可以逆計耳（四月一日） 
[羅素之中國政治論（續）（國聞通信社）]  
　　希望新青年 
　　中國之經濟生活除各通商口岸及少數礦區之外完全未達工業時代之狀况其人口百分之七十或八十仍從事於農業而土地之大部亦屬於農民惟彼農民歷來以其土地分之於其子孫以是每人所得土地愈趨愈少至於今日僅足以維持其個人及家屬之生活若遇歳歉乃生飢饉夫爲一時之計固可應用科學之農耕方法以爲補救更廣闢道路便利交通俾農民之生産得有銷售之市塲藉以增其財力然要知人口若生生不巳則貧之一字終所不免馬而沙斯之人口原理固完全適合於中國蓋物産旣多人口亦隨之而衆生活之困難仍不能减若從根本計畫余以爲祇有以教育增高人民生活標　之一法惟此事則又非有良好之政府及充分之國家收入莫能爲力也中國日後最大之希望余以爲即在乎青年緣今日中國之患患在無智識之輩當權願有智識之青年其數時有增加假使十年之中列强不取干涉中國之舉動者則屆時中國青年之力亦足以改造中國之政情矣余在中國時即與中國智識階級相處最久余以爲此階級人物巳可分二種一種比較年長其奮鬭最苦緣其所生時代與舊時代愈接近其所得智識悉與舊觀念不同新舊之爭集中於此輩一種較爲年輕其出世以後巳有種種學校以爲其灌輸新智識且社會之中與其表示同情者亦漸多故彼等即與舊家庭衝突亦不覺奮鬭之十分困難以此二階級比較則後者以奮鬭之時較少銳氣猶存自信之力甚堅自反而不縮即勇往直前竟行其是故能應用眞理向正當途徑而改革中國者余卽以爲端在此輩此余所以謂中國之希望即存於青年焉云云（完） 
國内要聞 
[周自齊署閣發表後形勢]  
　　周氏將來京就任 
　　内閣總理已於前日（八日）下午六時由東海特任周自齊署理據某方面消息當周自齊入京時即有組閣之商議旋於四日出京有所商量五日東海兩電催促周又來京晋謁當經東海示以曹張吳來電周出府後即於七日晨（八時）赴津連日均在梁士詒住宅開會所議何事秘不能詳至於周氏署理之經過據公府方面所傳奉保洛三方自張景惠曹銳奔走疏通後所有條件本已八九諒解嗣以内閣問題一方抱定梁士詒銷假一方認定非去梁不可故於三十一日之後雙方復有緊張之勢迨二日某方面曾得外交界消息於是調人復羣起向各方作最後之忠告而東海亦以内外情勢所迫特親行致電洛陽請表示意旨洛陽覆電謂除去梁外無論何人組閣某均贊成東海乃於支日致電奉張略云『内閣僅去一總理閣員全體留任已商諸子玉得其同意尊意如何乞速覆』等語同時復致電曹錕語意略同旋得曹氏覆電謂『内閣人選鈞座懲前毖後决由雨帥推荐用紓癥結反覆雒誦欽佩良深錕雖庸愚願與雨帥順從鈞意以期時局早定』奉張於七日亦覆到一電辭意頗廉關於閣揆人選仍請東海自行裁酌因此東海遂决定特任周自齊署理國務總理除於八日以明令宣布外九日添派徐某吳某赴津請周來京于某金某赴洛疏通現周氏有定今日（十日）來京之說至周之態度據自津來京之某君云周氏昨曾語人謂余此番回國以家在京津不得不一歸料量私事並清理家中債務非但無做官之意即辦理各事興致亦極闌珊内閣問題轉圜無術時局幾有破裂之虞總統於焦慮之餘欲令余暫緩其衝於此機會覓一收塲之法余固絕無進取之望但大局若果再行破裂孰不聞而憂懼故苟能因余之暫厠其間而時局可收和平之效果則爲私爲公固皆無可辭惟有須分别言明者余祇能暫居名義爲消極的緩衝以求下台而止此外絕非所問故余之署理總理絕非組織内閣之謂一切用人行政余對之均無主張總統命令之中顔外長雖准免兼代總理而請假未滿之梁總理則令文並未提及以平時言總理請假而忽以閣外之人署理本屬奇離故余惟抱定緩衝以求轉圜之任務一切仍聽總統與各方商酌余在此最短時期之内用余名義以轉圜時局義不當避但過此限度則决非所承總之不組閣不用人但希望時局免於破裂乃余此次暫署總理之方針至於財政問題自余去職遠適美洲財政收支情形久不聞問對此以不知近况實無辦法可言惟有以中央悉數收入令各機關平均分配不使偏枯獨厚此外則不敢謂有何等把握云云觀此則周氏雖無積極主張然其就任則巳無問題也 
[甘肅軍械在陜被刦]  
　　甘督陸鴻濤在京領得子彈五十萬粒快鎗一千竿盒子槍一百支曾派委員受雲亭隨帶騎兵兩連領運回甘事前巳徵得馮陜督復電願盡保護之責允其假道故受君道經西安時曾將陸督贈馮督西安馬四匹禮物十餘包奉上馮督深爲嘉納當在軍署宴請受君一次賓主交歡風聲甚大運彈之事遐邇咸知駐紥武功械彈兩缺之靖國軍支隊長楊𣣍得此消息異常垂涎遂有出其全力截刦甘省械彈以充自己軍實之念扶武路當孔道居陜西之衝阨川隴之喉地勢非常重要受委員押運槍械子彈共三十八九車於二十三日過省二十四日宿興平（二十師防區）二十五日因避武功繞道邠州行至鐵佛地方夕陽西下猶欲兼程而進忽聽霹靂一聲西南兩方槍聲驟起迎面而來勢甚凶猛鐵佛寺係小鎭店無異曠野護械馬隊知係刦械當卽死力抵禦伏地射擊愈戰愈烈楊部來者愈衆而甘軍膽氣益怯四面包圍支持一夜迨至拂曉（二十六）傷亡甚衆援兵毫無該軍只得收隊退至醴泉城内械彈共被楊部奪去十餘車其餘均在醴泉是役也聞楊𧆼部下獲槍四五百支子彈十餘萬粒石冷燦劉文伯（均爲三路支隊長）等各得子彈二三萬現陸鴻濤巳有電來京報告此事其電文云大總統國務院陸軍部均鑒甘省前派員呈由軍部價購子彈三十餘萬粒馬槍二百枝勃郎手槍二十枝並子彈等項曾派員由京起運巳電陸軍部分電沿途各省駐軍保護並由洪濤逕電各省曁陜西馮督軍飭令西路各營派隊護送一面電飭隴東張鎭守使派馬步隊接至西南及乾縣醴泉一帶以防疏虞詎料上月二十五日彈車行至乾縣所屬之鐵佛寺突遇號稱靖國軍之股匪千餘名各持快槍又預佔地利憑高射擊我軍護送兵隊僅三百餘人當卽奮方抵拒由晨九鐘至晚二時斃匪甚多夜間匪又增益我軍以衆寡懸殊敗退陣亡兵士十四名負傷十一名彈車遂被搶刦僅奪回馬槍一百七十二枝子彈萬餘餘均喪失因該處係屬狹道遇變車輛不能轉旋故所失甚鉅據報係陜匪楊九娃劉文柏石老六爲首現盤踞武功扶風等處除飛電西安馮督軍轉飭胡師長景翼查明究追外查陜道乾醴一帶連年不靖此次竟敢搶奪彈車實屬罪大惡極惟我軍護運官兵雖云衆寡不敵究屬防範不周巳電飭查明失事軍官從嚴懲處洪濤用人失檢損挫軍威愧悚無地謹電陳明敬乞亮察陸洪濤叩支印 
[交通部請增撥電航經費]  
　　交通部近在國務會議提出整頓電航二政議案請在新增關税項下按年提撥若干交該部應用業經前次閣議議决照辦兹錄該部提案原文如左查電政爲國家通信最要機關凡内政外交軍事商業之消息均賴以靈通故東西洋各國莫不視爲要圖吾國電政之設垂四十餘年自收歸國有後十餘年來雖逐漸擴充以較各國則猶相去甚遠欲謀發展必須欵項充裕方足以資進行乃歷年以來官軍電欠費已達一千六百萬元此項欠費屬於各省者約九百餘萬元屬於財部轉賬者約四百餘萬元屬於參陸兩部及各機關者約二百餘萬元從未撥還分文又各省扣留提用之欵亦巳達數十萬元類皆以財政部積欠軍餉爲藉口而電政所受直接間接之損失遂更僕難數矣又查民國七年財政部向日本訂有電信借欵日金二千萬元此項借欵係以電信全部産業及收入爲擔保品而所借之欵當時由財政部支用一千五百萬元自行付息本部留用五百萬元亦自行付息嗣因財部欵項支絀時向本部挪借經本部將前項留用而未用之五百萬元陸續提撥財部應用每年利息一百六十萬元自上年財政部將利息愆期未付後債權方面因此項借欵係以電信産業及收入抵押卽屢向本部交涉要求由電政方面籌付日本公使亦迭次來函嚴重質問查電政係營業性質全恃金融流通藉得展布近因時局不靖商業凋零商欵收入日見短絀乃巳欠與已提之欵旣無清償之期而未來之欠欵與提欵又復相續不絕收入有限而漏巵無窮何能爲 
 
 

Page 7

 
 
繼欲謀發展又爲借欵合同所束縛電政受各種欠欵提欵影響創鉅痛深維持現狀尚屬不遑更安有餘力擔保上項鉅大借欵查電政支出最要而最鉅者爲購買電料修養線路以及水線公司找欵與代辦經費在在需欵若不設法維持不但擴充之說等於空談即此巳成之局亦將因財力支絀致不能維持現狀且借欵息金積欠多期外人旣巳屢次責難一旦根據合同實行干涉電政立肇危亡通信前途何堪設想現在我國提議增加關税已在太平洋會議一致通過路政項下曾經提議决於新增關税内確定每年提撥四五成專爲鐵路之用交財政部彙案辦理電政事同一律其急待補救之情形並不後於路政擬請於新增關税内援案每年提撥一百萬元由海關税務司直接交付本部專充撥還財政等部記賬報費之用其電信借欵旣係財政部所用並請改以增加關税或由財政部另行指定其他相當産業擔保商由債權方面另行規定俾電政得以恢復自由而此後一切進行亦有所憑藕又查航政爲國家命脈所關凡經濟勢力之外漲拓殖政策之實行國際金融之周轉運用農産工作國貨之出入流通咸以航業爲樞紐故航政修明之國易於富强反是則受制於人萬事皆無從發展海外華僑迭次請求開辦遠航本部久擬創辦遠洋航業迄難實行而一切應設立之管理機關應須頒布之考騐保護法律應建築之船廠船塢亦復概未舉辦以致商業不振財源枯竭水利失濬國權被侵種種失敗不堪縷舉夫以我國海岸綫之延長僅有一招商局不能出外海一步其輪舶噸數不及列强億萬之一貧弱原因實由於此况近來國際交通大會我國業已列會簽字時事之新潮流相逼而來此際倘仍不促進航政非但貧弱而已竊恐在國際上將無自立之地查民國以來本部預算案内先後提出一百萬元之航政管理局案九百萬元之創辦遠洋輪船公司案二百萬元之興辦船廠船塢案一百萬元之開濬白層河案六萬元之測量川江航路案一百萬元之航政奬勵補助案或交議而預算未及成立或通過而仍緩辦或核減至半數而未便實行無非以欵不能籌遂至擱置今華府會議新增關税旣已議决擬請一併於新增税額項下酌撥二四成由税務司直接交由本部專備興辦航政之用此舉對内對外均有絕大關係萬不容忽視是否有當敬候公决 
[鮑貴卿爲部員索薪]  
　　國聞通信社北京通信云陸軍部司員索薪風潮今已一演再演財部旣庫空如洗而部員亦難枵腹從公停止辦公勢所必至陸長鮑貴卿身爲該部長官適當部員之衝尤覺爲難因於昨日又上一呈於公府乞速飭財部籌撥經費以平風潮其原呈云竊本部前以政費積欠過鉅職員不能支持勢將解體呈請飭部先撥三個月以濟危急奉批交財政部速籌在案近者各員司以待欵日久撥發無期相率停止辦公於兹數日雖經長官多方勸諭迄未挽回論軍人服從之義此種行動自應予以相當制裁惟各員司枵腹從公爲時已久迫而出此於情亦有可原且同爲國家服務之機關而各部情形不同菀枯互異貧而不均亦似非政體所宜出爲此迫懇鈞座俯念本部所屬軍事重要及員司艱困情形飭下財政部尅日籌撥二個月經費以濟眉急至貴卿有表率之責旣不能撫循屬吏又無以整飭風綱負咎甚重並請卽予罷斥以示懲儆而謝寅僚不勝待命之至云云聞東海閱呈後卽諭交院部從速籌撥欵項但今日此種批示恐亦難見實效耳 
[荷蘭開募隴海路債劵]  
　　字林報十日倫敦電云聞荷蘭阿姆斯特丹將發行中國債券其數約英金一百五十萬磅利息八釐債劵每張一千荷盾實收九六以隴海鐵路爲擔保品一九二六年開始抽籖十足還本五年償清倫敦亦將被邀參預新債之發行惟每日新聞稱英人鑒於中政府所發行他種八釐外債情形之不穩諒認購者未必踴躍泰晤士報則促人注意中國政府公債以關餘擔保者信用之佳中國國家財政狀况雖常有令人失望之消息傳來而此項公債於投資市塲之進步中購者頗見踴躍足以爲證且華會對中國之態度大可以抵除此種惡消息及中政府數種無擔保品借欵之失信今日增加關税實收百五以上之建議卽大半由華代表欲增進政府地位之志願所鼓起此種建議益能增現有外債之隱固云 
[黎黄陂招待世界同盟會代表]  
　　世界耶穌教學生同盟會第十一次會議業經在京舉行完竣昨有各國代表由京乘專車來津在東站下車計爲阿根廷·澳大利亞·普·緬甸·坎拿大·西倫·捷克斯拉夫·芬蘭·法·德·英·愛爾蘭·希臘哈維·印度·南洋·義大利·日本·高麗·荷蘭·牛斯蘭·那威·菲律賓·波蘭·俄國西比利亞·塞爾維亞·南菲洲·瑞典·瑞士·土耳其·美國等各團體均於上午十一鐘齊集車站旗幟飄揚人山人海所到者有商會會長卡月庭自治籌備會會長李實忱青年會韓慕儒王治平宋則久各團體到站歡迎者有三津磨房公會紙商同業會茶商同業會電料木器縫紉皮件藥商照像各同業會等共有五千餘人十一點五十分專車到站各國代表均脱帽致謝隨即换乘汽車赴英租界黎黄陂住宅之宴會是日除各國代表與同行之余日章博士外尚有陪宴者吳秋舫楊以德孫仲英陳芝琴張伯苓齊耀珊熊少侯王厚齋卞月庭李實忱李秋宕韓慕儒胡稼秋周拂塵翁慕耕夏琴西嚴慈約伍德海孫子文蘇章法國領事曁男女來賓約有三百餘人其開會秩序（一）奏樂（二）黎黄陂接見代表（三）奏樂（四）黎黄陂致歡迎詞略謂今天開會係歡迎世界學生同盟會諸君元洪得與諸君聚會一堂覺得很光榮的我們中國五千年以來立國之精神係抱着孝弟忠信禮義廉恥作工夫此乃閉關之時代也現在世界交通科學發達各種專門學之進步一日千里更要與新知識並作工夫幸今貴會諸君來臨得膽聽各國之文化彼此交换知識則益莫大焉此次世界之大戰爭犧牲無數生命財産所得覺悟不少國際間須改换方針不能全仗武力非主張公道維持公理不可依元洪所想世界學生同盟會將來必能使世界一家永遠和平鞏固國際基礎得良好之結果亦係元洪素所希望者也再者元洪所說不過個人私見貴會諸君乃全球優秀分子所見比元洪必格外周詳請諸君指教指教（五）奏樂（六）穆德博士答詞略謂鄙人謹代表十一次世界基督教學生同盟會同人致詞答謝黎總統今日之優待鄙人等今日來此得見黎公夫人及公子更得家庭中之好模範無任欽佩總統於平素帮助青年會及基督教事業鄙人等在未來華時即早聆悉總統以世界眼光看世界基督教學生同盟會在世界上有極高地位更屬欽佩之至蓋同盟會以聯絡各國感情互换知識爲唯一之目的又以現在之青年即將來之領袖故維持世界和平此爲根本辦法聯絡之要道可分爲二（一）世界學生研究眞理以供世界之需要（二）世界學生應有一致之趨向此次同盟會有三十餘國代表不遠千里而來者欲與中國曁各國代表聚會發生國際上之友誼藉此可以鎔化種族上國際間與夫一國之黨派間之競爭换言之即世界基督教學生同盟會與世界罪惡奮鬭也同盟會有大同計畫卽以固結力量養成服務及犧牲之精神以應世界之需要總統致詞中道及同盟會之宗旨鄙人等感激之忱無時或釋今後鄙人等尚週游中國各地總統之勉力當永久不忘也（七）會宴（八）幻術（九）游園（十）奏樂閉會黎氏於閉會後以自己肖像分贈各國代表每人一份各國代表均鼓掌致謝 
[美使與張作霖之談話]  
　　東方通信社十二日奉天電云駐華美公使舒爾曼氏於逗留此間時嘗與張作霖交談數次據列席之中國某官僚云公使之談話爲抽象的評論述華府會議之於中國有絕大之效果且認中國從此可爲完全之獨立國而得立於國際間於前途有極大之光明並謂中國必能由青年學生造成一完美之民主的國家並深望中國國民之奮勵南北統一爲救國之第一義南北人民均無何等反感故二三政治家苟能捨去野心而息政權之爭奪統一必非難事云云張氏對之先謝華府會議時美國之種種好意次謂必盡全力於中國之復興以報答之又曰余之得有今日之地位於一身之光榮巳極然余願以我殘生之幾分謹獻於國家之隆昌則余望斯足此所以余以一身爲賭此次爲南北統一而蹶起斷非爲余自身之野心若統一之業果成則余當立刻掛冠下野不再預聞政治敢於此席上謹誓於内外人之前 
[長春通信（翔）]  
　　此間所受奉天會議之影響 
　　此間所得奉天會議後之消息傳者不一其說據軍界中人云曹氏弟兄步步退讓張使則著著進步兹將著手實行奉天會議中决定之十字十字者何曰「聯孫」「和曹」「去徐」「罷吳」「擁段」者是故長春以北之奉軍佈防於吉江兩省内地及邊界者巳於此二星期内一律急電調回集中奉垣聽候入關之令而駐防哈埠之吉江兩省剿匪司令部亦於此時裁撤觀彼其意將注其全力於京畿一帶日來奉軍開拔過長者日有數營聞一二日間可盡行撤回然而各地匪患惡耗亦巳隨奉軍開拔之音而俱來此非奉軍之果能震懾地面而恩澤及於百姓也不過有軍隊駐防之地匪患稍戢或避而之他或蟄居而不發在百姓方面軍隊之擾攘與鬍匪之爲患僅五十步百步之不同耳而俄舊黨之散佈於中東沿線者亦有躍躍欲試之傳聞江吉兩省地面遼闊原有軍隊（包括奉軍在内）時有不敷分配之虞故隣境有警每不敢越境以馳救今抽調至五個混成旅之多如之何能保匪患之不蠭起也 
　　外傳張使有練兵三十萬之言今已有二十四萬須再訓練六萬此時尚未見如何進行之表示惟哈爾濱將設一軍官學校而以代理護路軍總司令張焕相氏爲校長之說則言之者衆聞張焕相氏由奉回哈後巳一再與中東路局商磋校址是必將成爲事實可無疑義然不免有類於臨時抱佛脚耳 
　　自奉天會議之後人人皆以爲將有戰事發生而金融界愈形緊迫且將由緊迫而入於恐慌去秋來商業本極肅條復以京津擠兌風潮之波及銀行皆爲防衛自身鈔票兌現起見故於貸欵一層限制綦嚴聞哈埠且停止借貸致市面有麻木不仁之象關外本爲紙幣世界萬一不幸而果以兵戎相見則擠兌之事自在人人意料之中卽近日來持票兌現者亦已日見其多不知主戰者亦有所聞否 
[濱江通訊（鴻）]  
　　俄人史弼臣氏之長期貸欵銀行 
　　俄人史弼臣氏前充本埠遠東報主筆多年爲霍爾瓦特之左右手霍手退職後遠東報不復能存在而史氏亦隨之下臺光隂迅速沉寂及二年矣近忽有所謂長期貸欵銀行者史氏自居於主人翁地位其殆利用市面凋敝銀根緊迫之機會以攫利也兹錄其致濱江自治團體原函於下逕啓者現擬倡辦長期借欵銀行其設立之宗旨以東省鐵路界内之房産地基作押爲長期之放欵溯一九一一年之初哈爾濱公共人員及哈爾濱房東協會曾協議此問題其時鐵路界内尚爲俄國權力所及依俄律凡租地不能爲抵押是以銀行章程未得俄京批准但實際上此一方旣有急需欲得借欵彼一方又欲投資於確有擔保之地位遂令發生下開之景况例如資本家借出欵項期限甚短以地基房産爲擔保且將房業轉换放欵人名義是也近者哈埠政權巳歸中國管理本埠增多若許外國資本家在滿洲地方巳設立公司多處專爲出放房東借欵但該公司等其根本上有不妥之處未能得房東方面之洽意因其放欵爲短期而利息又甚高也華俄方面之房東有需欵者因有鑒於此而起危懼之心誠以偶不經意將有失産之危險邇來由各處調動資本來此而欲投資者不少而依現時之辦法不能認爲妥協故擬倡辦銀行諒房東方面亦感利便也本銀行中有俄房東協會及各商曁公共辦事人員共同聯絡互相認股夫房東方面均希望加入外來之資本其放欵有優待條件比目下哈埠之境况爲佳此種希望巳有確實把握因發起人欲在籌辦中已得天津上海資本家之提議加入也但發起人之意擬創辦此銀行以能辦到長期放欵及利息平允爲宗旨務期産業之進項能償付利息而有餘惟是本銀行管理之權操之各業主及資本家方足以滿足一切之願望及要求此則發起人所望於華俄兩方之業主及資本家也是以外間資本家雖有提議迄未成約發起人等擬集合表同情於本銀行之中俄房東及資本家踴躍認股向各商廣爲招集以成此美舉本銀行股東不分國籍繳納股本得十份之一卽算爲本銀行發起人有權參議表决各事如房東入股者得有借欵之優先權至投資方面旣有收入抵押之一定利息在資本家亦有房産抵押可靠之進欵矣本銀行章程業已擬就一俟認股足數後即開股東會討論表决至本銀行一俟中國長官核准章程後即行開辦矣以上情節兹特函達台端如蒙贊成懇聯合濱江各房東開會討論並望派代表到敝籌辦處商確辦法以便早日成立如蒙賜覆乞送道理斜紋街第十一號房（東方俄華運輸代理公司）内史弼臣收云云據聞自治團體接到此函之後曾作一度之討論聞巳有决議覆函表示贊成之意惟言論界極端反對謂史氏此舉不啻東印度公司之續殊足令人危懼云云 
[延吉人民之外交運動]  
　　組設延邊國民外交研究會宗旨在打破秘密外交 
　　吉省延邊一帶接壤朝鮮爲東省扼要之區近數年來形勢所趨幾至喧賓奪主交涉頻興動輒失敗其所以失敗之癥結全在對手方面施用外交上秘密政策使我國民不明事實眞相無從爲助故延邊雖屢次喪失主權權利從未有當地人民出而反抗近頃天圖（天寳山至圖們江）輕便鐵道復將動工興築尤屬損失主權此雖官吏交涉不力所致而國民放棄責任亦爲一大原因也兹有紳士李矗天·姜渭清兩君鑒此危險特發起延邊國民外交研進會之組織於三月三十日晚六鐘邀請各團體及士紳等八十餘人假延吉縣農會開成立大會衆推李矗天爲臨時主席討論會章及籌備欵項妥協後復舉姜渭清爲會長李矗天·奚秉初·温士義·王捷南·劉夢九·曹夢九·劉彭祿等七人爲幹事即於是日宣告成立會所暫附商會内其有未盡事宜由幹事會决之延邊自有交涉以來當地人民向無何等活動今旣設立斯會對於將來之外交自能補救於萬一也爰將該會宣言及簡章錄後「延邊國民外交研進會宣言」·我國自解除鎖港主義腹地邊陲外人恒視爲釣游之地而於延邊各縣爲尤甚人民蒙昧罔識外交關於重大之問題每以優游隱忍處之而睚眦小忿輒以横目加人輕重倒置鉅細淆惑示弱於人此其一端每見外人旣攫我利權尤復斷斷以詰責相加官府旣視人民爲罔覺而乃故示優容以饜外人非分之欲望事實如何眞相如何公理人心如何幾於無由探討祇能凖外人之要求懸爲答復之標的致交涉動輒失敗非必外交官甘於媚外而人民之不競亦與有責焉處兹積重難反之會而仍長此憒憒其不爲亡韓之續者幾希殷鑒匪遥燃及眉睫羊亡補牢之策或少彌晚蓋之愆此我延邊國民外交研進會之成立所以不容或緩也人民夢醒團體鞏固自兹以往關於外交之黠事實必求其確眞相務期其明公理人心務求其平且值遇一事之發生由本會調查實據而布之國人公諸世界打破從前秘密外交主義果曲在我者使之直曲在彼者泥之反則和平可期邦交日固胥基此焉太會結果之良好未始非民氣磅礴之所致也敝會成立伊始敢將鄙意公諸大同謹此宣言「延邊國民外交研進會簡章」·第一條·本會由人民公同組織定名爲延邊國民外交砃進會第二條·本會以促進人民對外知識補助外交官耳目所未周打破秘密外交主義調查交涉眞相通告國内外爲宗旨第三條·凡中華民國國民無論男女年滿二十歳經會員二人以上之介紹均得爲本會會員第四條·本會由會員若干人選舉幹事八人由幹事會推舉會長一人由幹事會聘用事務員一人第五條·會長主持會内一切事務幹事商承會長辦理一切會務各會員均負有調查報告一切義務事務員專司會内文牘册籍曁往來函件事務會長幹事任期均以二年爲限如下屆仍被推舉得連任之第六條·本會經費由幹事會籌集但遇特别需欵時得由會員自由捐助第七條·會長幹事以曁會員均無薪水車馬等費惟事務員得酌給津貼第八條·本會每月開幹事例會二次（初一十五二日）遇有特别事故得由會長招集臨時幹事會並得由幹事會招集臨時全體會議其會期會址由幹事會臨時指定之第九條·本會爲消息捷便事實統一起見得於琿汪和三縣酌設分會其章程另定之第十條·本章程如有未盡事宜得由全體會員議决修正之第十一條·本章程自呈准之日施行 
[蕪湖快信]  
　　許省長日昨通令本埠各官廳謂各地路政須體察地方情形切實平治不求其廣大恢宏但求其整齊潔凈俾於交通衛生兩有裨益云云 
　　蕪湖各徵收機關刻接許省長通令謂據各公團電陳張督軍通電各屬逕解税欵以濟軍餉請求飭屬對于此項違法命令亟應拒絕等因合行令仰嗣後就近劃撥軍餉一項須俟呈奉批准始能照撥 
　　蕪湖警廳日前拘送檢廳糾衆罷工之車夫兪鴻喜一名業經審判廳開庭審理因兪實有首謀罷工情事乃判處拘役三十日 
　　蕪湖市面以米爲大宗民國以來八年出口爲最旺是年出口米數共計八百七十八萬三千餘石各業因而大爲發展民國九年出口米數計四百四十五萬一千三百餘石較之八年約減少半數而民國十年而尤形衰落僅一百七十餘萬石出口比較八年僅有五分之一至于本年巳過三個月出口米數商運及軍米兩項尚不滿二十萬石據米業中人云本埠米市大有江河日下之勢 
　　全國銀行聯合會本年四月十五日在浙舉行蕪湖交通銀行行長張贊巽日内即行赴浙 
　　蕪湖律師公會前呈請兼在鳳陽分廳執行職務現奉司法部指令所有加入律師公會之律師對于高等分廳所管轄上訴案件應准其前往承辦仰卽飭遵 
　　和縣警佐吳家鼎因違法營私威逼人命經人告發畏罪潛逃刻該縣知事已函請蕪湖官廳請予一體協緝浙江督軍署副官鄭世賢前日乘江輪過蕪赴贛與陳督軍有所接洽 
[杭州快信]  
　　杭縣縣議會定十七日召集先提議辦事細則及選舉會長以顧乃斌陸樹烈呼聲最高并擬設參事四人助理三人基金監一人 
　　縣議員朱鴻達提出教育基金案議員多數贊同可望通過 
　　全國銀行公會聯合會開會期促新派出之幹事張旭人庶務戴修甫等巳庽宿省教育會籌備一切並由杭州銀行公會分派多人蒞站迎候來浙與會各代表 
　　高審廳長陳福民今日（十二）早車赴蘇約一星期返廳職務由庭長鍾洪聲暫代 
　　旅滬浙江漁商公會電軍民兩長以浙江漁業公所浮收病商甚將公有之富海商輪（呈部立案巡護洋面）移轉轉永豐公司請飭查究 
　　陸軍測量局前日發生竊案失贓在四千金以上半係公帑現由軍法課提集嫌疑各工役澈究 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[長沙通信（華）]  
　　衡陽會議後之湘局 
　　近日北伐問題有人謂爲緊張有人謂爲和緩記者調查所得仍在不生不滅中前月衡陽會議記者巳屢函報告矣初則此說極守秘密各軍官之離省皆託他故以去到衡以後卽有人宣言北伐不生不滅湘局亦因而不生不滅湘省雖立自治招牌終不可以灰色之態度取怨兩方此次會議應得一切實結果衆均贊成此議其後關於議題將决未决之時忽得粤局變化之電各將領知時局層雲未易揭開乃各回防以掩會議之跡其回抵長沙者即謁見趙炎午總司令略有陳述趙惟點首作「知道了」之狀無多指示蓋趙深知各將領頗不以含混主義爲然急求得一方針以後即認定方針做去但此時北伐旣遠在天末直軍亦踞岳平不去稍有傾向即引出多少之枝節當局有維持之責何能孟浪從事换言之即另由他一人執掌湘政亦斷不至因急於宣佈態度而蹈危機矧所謂態度者尤必於己有利而始宣佈之惟今事南事北皆無所利則不如含混之爲得當局者抱此心理而時局亦極與此心理相湊合故衡陽會議之名詞僅如片雲之過空今已不留痕跡矣而所謂湘局危機迫在目前惶惶惶然以是爲懼者殆亦如杞人之憂天耳 
　　鄂省民軍自援鄂一役失敗後經湘省收容者僅有夏斗寅一部餉械由湘接濟故由湘省調遣夏斗寅以一鄂軍司令所部僅有一團且此團尚復殘破不全幾不能成軍其他尚有向海潛金華袞兩部以民軍名義潛伏湘鄂贛三省交界之區直軍屢剿以其竄入深山不可再追吳佩孚曾電請趙總司令雙方派員會剿以絕根株趙意未决自沈鴻英桂軍入境分駐鄂湘邊境通城平江一帶適爲向金等軍出没之區於是蒲通鎭守使與沈軍相約進攻向海潛兵潰逃遁金僅餘槍數百支向岳州臨湘方面退守（以前金在湘鄂邊界羊樓峒駐紥南北戰爭數年金均無恙直至援鄂之役始受編爲鄂自治軍别動隊）乃張福來復與沈軍連結追攻金部亦經潰散惟金宣稱雖至一兵一槍亦必圖報此鄂省自治軍之眞相也鄂人蔣作賓孔庚不得志於湘去而之桂受孫文之收容許以北伐成熟恢復鄂自治軍名義仍以蔣孔爲首領蔣等爲保存勢力計一方面求湘省收容夏部一方面則欲使向金各部脱出險地留作死灰復燃之圖故孔庚特由桂省來湘與湘當道接洽宋師長等以孔爲鄂中要人設宴歡迎惟孔來湘之日向金各部均巳消滅殊爲失望且北伐亦尚遥遥無期故孔不日仍將離湘宋等已許俟有時機量力扶助至蔣作賓來湘一節則未證實 
　　孫中山命湘人覃振在湘組織中華新國民黨湘支部覃來一電原文如下長沙趙總司令各師旅長各司令均鑒竊人民有自治之本能政治庶有修明之望人民有决定之毅力社會始有改造之期民國十年以還民治不張帝孽軍閥相繼爲厲國内紛擾日多人民疾苦日甚中國國民黨總理孫公慨然憂之誓以建設國家改造社會爲職志比年以來約集海内外各同志宣傳民族民權民生三大主義再接再厲不避艱險欲使全國國民養成自治自决之能力以同立於五權憲法之下此次督師北討其經過之處對於兵農學工商各界均親身講演以黨治國之義若風氣閉塞之桂民亦莫不聞風鼓舞鄉村間黨旗遍立大有羣起討賊之概吾湘爲民黨産生地開國歷史昭人耳目民氣之盛民智之新夙爲舉國所稱許今值大總統以黨治國之時三湘子弟寗後於人振無似奉總理命爲湖南支部長苦於從役行間不及遄返以與諸父老相接洽惶愧如何現總理巳委定吳景鴻李漢丞蕭翼鯤楊道馨仇鰲鍾才宏胡瑛凌毅然黄一歐曹武胡其武王尹衡吳靜傅進德劉毅夫荆嗣佑陳克剛邱維震等諸兄籌備湖南支部務望邦人君子一體加盟發揮自治自决之精神共圖救國救湘之事業覃振叩冬印 
[湘局變動之又一說倒趙風潮又起]  
　　年來湘中倒趙風潮時起時落惟均以實力不足故未成功自衡陽會議閉幕倒趙之聲又洋洋盈耳蓋該會議之内容係借收復岳陽爲由限趙氏於若干期内將直軍退出湘境否則認趙氏無統一湘省之能力謝吳陳諸氏均將各就防地對趙氏宣告獨立是此項會議實不啻借此難題以推倒趙氏以此刻欲令直軍退出岳陽實爲不可能之事也趙氏得此消息頗爲惶遽當即將其親信軍隊調集省城以備萬一惟衡陽會議之主旨在擁宋倒趙以期達到聯粤目的當該會議開幕之後北伐軍尚在停滯故當時雖經如此决定然究無若何動作兹則許崇智所部之第二旅（按卽謝文炳所部）巳由粤邊向道縣出發且已派夏煜臨在道縣組織兵站部零陵祁陽亦各設分站北伐軍旣又急進倒趙風潮遂因而吃緊前數日間即已稍有風聲至今日（六號）而愈形緊急有謂本日晚間即將有所行動者趙氏得此消息即飭其親信軍隊嚴行警戒各重要機關守衞森嚴各衛兵皆嚴裝實彈並密令於省城内外特别戒嚴因此外間謡風亦極爲熾烈 
[魯人反對預征丁漕之急迫]  
　　百七縣代表議决辦法七項 
　　田中玉此次回魯後對預征民國十二年丁漕决以强力貫澈勢在必行百七縣代表聯合會聞悉昨日（九日）召集緊急會議討論反對辦法午後二點開會公推朱馨齋爲臨時主席首由主席報告謂田督前日在省署開會限各界二日答覆承認預征並於昨日又令催各縣火速進行本會應如何反對阻止以救地方痛苦當有孟焕堯·劉子明·王志周·李郁亭·張子薰·淳于樹銘·及曹縣代表某某等先後發言各有主張嗣經主席彙集意見逐一表决共通過七項辦法（一）電催新省長韓紫石迅速蒞任將督軍省長職權劃清（二）於韓省長未來之先先具呈省長瀝陳疾基請緩行此令以蘇民困（三）田督在北京對同鄉會長柯鳳老及他同鄉聲明取消此令京同鄉亦曾來函報告不料田督回任謂該函係謡傳積極預征决定電告京同鄉請責問田督並向中央運動（四）曹縣前曾爲預征事電告吳巡閱使旋得吳電「電悉預征丁漕事已面囑胡參謀長告田督作罷矣吳佩孚有印」在吳氏必以爲令胡轉告田督必可作罷豈知田督抗命不聽决定致電吳氏告以預徵急迫請救桑梓危急（五）以公函分致各縣知事勿輕視民意急圖預征激起變動（六）多多編印白話傳單分布全省及外省（七）在省各同鄉酌派代表回縣分散傳單並四出鼓吹盡力反對此預征命令以上七項通過後並議會中經費及地點問題均有端倪又推出孟焕堯·李郁亭·蔣雲驥·爲起草員遂散會兹將致韓吳兩電稿錄下（致韓省長電）南京水利局轉山東省長韓鈞鑒魯政紛擾萬急待理非公莫屬咸望速臨山東百七縣代表孟焕堯等佳（致吳子玉電）洛陽吳巡閱使鑒前復曹縣自治會電謂囑胡參謀轉告田督勿預征魯民感甚近田督復强迫進行乞公速解倒懸山東百七縣代表孟焕堯等佳 
[贛人又發起救路省議會開聯席會]  
　　南潯鐵路借東亞興業會社日金七百五十萬元及欠利息百餘萬元逾期未付該會社稟請日使照會外部要求監督會計及營業督長接外部咨交部電後當函鐵路公司將應還該會社借欵本息辦法妥爲籌備省議會屢次開會籌議有主收歸省有者有主暫停營業者並無確切辦法蔡儒楷總理到省已一星期對於路事毫無表示六七兩日議會請蔡出席商榷辦法蔡覆函拒絕謂潯路危急不自今日始盡人皆知無可諱言應如何救濟之處似非數小時所能定議諸公如有完善辦法請列舉咨交行政機關轉知公司查照在鄙人無出席之必要云云蔡在京時興業會社曾與協議願再借欵若干修理該路惟須聘用該社所薦技師會計否則一面索債一面監督會計營業蔡語官紳議員無救濟辦法提出隨便質問不如不理亡路之事我决不爲但修橋修路舍借債外亦難籌欵如各公團不速解决惟有辭職聽其自然議員聞知大怒昨特電請府院交外兩部照會日使阻止借債又發起救路聯席會請各公團加入定十日下午一時開聯席會議討論辦法聞均主張省有董事會亦定日内開會屆時蔡將出席發表意見按贛人救路之舉宣傳三年議論多而成功少昔者日金價賤半數可還而不籌償去年總理改選期限尚寬又不言救今四月底付息之期瞬息卽屆時迫事急爲治標計非認眞速自籌欵不能見功前此財政困難庫劵地債銀行團及各界聽官廳勸募集數百萬矣潯路休戚相關寗忍忽視議會諸公果抱救路眞心當先慷慨解囊爲各界倡若僅開一會發一電卽謂盡責去救路之眞際遠矣 
[皖省教育會年會紀]  
　　安徽省教育會本年常年大會原定四月一日舉行先期由省教育會發出通啓召集各縣代表到省詎屆期報到者人數寥寥復展期至四月八日當各縣代表未到齊以前各會員曾開預備會數次討論會章問題多數主張打消會長制改爲委員制復有人提議改爲評幹兩部制爭執尚未解决旋以報到代表已足法定人數遂籌備開會事宜前一日卽布置齊備并柬請各行政長官屆時蒞臨推定劉先黎劉式菴董寄公許殿平向弼五汪朗溪孫希文章鑄黄陳坦如程小蘇等十人爲招待員徐秩東戴霖周鄭鳴甫盧仲農汪東木吳泰階汪雨湘徐臯浦孫小初周世筠等十人爲糾察員陳子克霍曙東爲紀錄員徐煦初翟漢翹汪白初平安之等爲庶務員預定開會秩序（一）振鈴開會（二）全體向國旗行三鞠躬禮（三）主席報告開會宗旨（四）長官訓詞（五）主席答詞（六）討論會章（七）會餐（八）攝影是日下午一時許省長·政務廳長王源瀚·安慶道尹李大防·教育廳長楊乃康·實業廳長高炳麟·警務處長王善荃·懷寗縣知事劉汝洋·曁來賓共百餘人會員簽到者八十三人依照程序振鈴開會由副會長史毓琨報告開會宗旨略云今日爲本會常年大會開會之期各代表均已到會各官廳亦已蒞臨惟以潮流所趨會務有應興應革之處望諸代表各本學識經騐爲精密的研究云云次由李道尹宣讀許省長訓詞曰「今日爲省教育會常年大會開會之期集全省六十縣教育家共謀本省教育之改進與發展甚盛事也吾意諸君來與斯會對於巳往之困難必有無窮之感觸對於未來之籌畫必有無窮之希望世英以本省人辦本省事對於教育設施愧無完美計畫心竊不安然默察地方教育狀况覺所感觸所希望者實與諸君同一心理今幸與諸君聚晤一堂祗聆偉論企頌寗有旣極惟教育事業至遠至鉅至纖至悉而且日新月異而歳不同諸君身任教育亦旣有年必能各抒其意見交换其藝術研究其利病順時代之潮流饜邦人之屬望如學校教育若何整理社會教育若何擴充義務教育若何推行職業教育若何精進若何提高其程度高小以下之教育若何貫澈其精神凡此種種言之匪艱行之維艱雖倡導維持官廳不能辭其責然羣策羣力以謀進行仍惟在會諸君是賴世英不敏竊願與諸君共勉之」讀畢復由史毓琨致謝詞按照開會秩序本爲討論會章汪鏡人發言謂今日純爲行開會式討論會章恐非一時所能解决遂改演說孫養臞余伯華向弼五周世筠蔡曉舟相繼演說畢并由向弼五發緊急動議謂財政廳對於本省教育經費延宕不發請大家援助經沈子修王肖山諸人討論結果决定函電協爭隨公推汪鏡人周世筠爲起草員乃宣告散會兹附電文如下北京大總統國務院財政部陸軍部鈞鑒本會常年大會據省立學校聯合會報告教育經費已有四個月未發屢催無着各校懸釜斷炊卽將停閉等語查皖省地方經費歷年應有剩積卽以教育費而論預算年支一百五十餘萬元而實際支出不及百萬今乃併此亦不照發致令全省停學之禍卽在月前殊堪駭異推原其故實因國家地方兩費不分而軍費又逐年加重幾至全省收入盡爲軍費所挪移此次張督軍冬電竟勒令各縣局將應解之欵悉數盡歸軍餉並聞有派委守提情事馬幫辦亦起而效之紊亂財政竭澤而漁莫此爲甚若不急起挽救地方百政均立有停輟之虞爲今之計除一面集合全省人士組織清理財政團體實行澈底盤查并將教育費劃出獨立特設機關掌管以爲治本之方外務懇鈞座飭令張馬迅將挪用地方之經費如數結算歸還并不得逕提税欵以爲治標之法時機萬急立候施行再財政廳長孔憲芳擅挪各欵旣經免職自應卽日交卸乞查照學校聯合會陽電辦理用維教育而救危機不勝迫切之至安徽省教育會六十縣曁各校會員代表全體同叩佳 
[杭垣續開贖路籌備會]  
　　十一日下午四時杭總商會續開籌贖膠濟鐵路籌備會到商教銀三會推定之幹事王湘泉王竹齋謝虎臣唐小瀾周季綸錢墨卿徐青甫兪丹屏趙隅向等十人舉王湘泉爲主席報告上次會議所擬組織大綱草案逐條研究第一條定名第五條地點無修改通過第二條級織第三條職員第四條經費均有修正至集欵方法决俟開成立大會時再行提出討論嗣又另於三會外推定幹事計張師長喧初·潘師長鑑宗·陳師長樂山·何副官長佩文·夏警廳長定侯·馮廳長仲賢·周總參議公選·杜運使枚叔·沈議長馥生·祝副議長新五·杜副議長韞藏·阮會長荀伯·范會長高平及徐博泉君程光甫等十五人並决議由會函請張喧初諸君出爲擔任并訂十七日下午開幹事會討論一切進行辦法遂散會修正組織大綱如下（一）定名杭州籌贖膠濟鐵路會（二）組織本會設幹事若干人由杭州總商會杭州銀行公會浙江教育會各推五人並由三團體公推熱心公益者擔任之（三）職員設總幹事副總幹事各一人由幹事互選之如事務繁多時得酌聘辦事員（四）經費必需之經費由本會另籌之（五）地點暫借杭州總商會 
[南京快信]  
　　周自齊署閣聞事前巳徵得齊督同意 
　　齊督擬續派副官陳廷謨赴海安敦促韓國鈞赴魯 
　　省議會第三屆第一次臨時會開會期已迫淮揚徐海各屬議員因交通不便均已先行首途到省議長徐果人前日來寗籌備開會一切手續惟副議長問題又在醖釀中 
　　張孝若前日晚車到寗昨晨即赴滬 
　　齊督昨日夀辰午前十時親赴小營演武廳前舉行植樹典禮北京府院曁各省督長代表及省城内軍事機關警政紳商各界人員均着常禮服參與行禮齊督到演武廳時先行休息執事各員預將樹秧及培土灌水備妥請齊督親栽以作紀念植樹畢齊督入演武廳奏樂各界排立兩旁劉參謀長讀祝詞各界人員向齊督行三鞠躬禮齊督致答詞禮畢撮影而散齊督返署省立貧兒院長周其永率同男女學生百餘名到署祝賀齊督贈洋五百元給各生購買書籍至晚各界人員在軍署西花園設宴公請齊督列席者一百十二人今午齊督在署公宴各處代表·曁各鎭守使道尹廳長關監督交涉員吳縣知事税所長等 
　　張作霖張景惠秦華會派苗團長代表來寗祝夀 
　　吳佩孚代表周時英曹錕代表牛向辰准明日北上 
　　卸任邳縣知事李時亮巳解蘇高檢廳訊辦 
　　新委蕪湖米捐局長王曜灣邵税所長錢鋆均禀辭赴差實業廳委尹耕莘充省立第二農事塲長 
地方通信 
[松江]  
　　鹽警緝私之騷擾十一日夜八時有亭林人張阿二負私鹽一包至城内佛字橋堍小米店内購買香烟將鹽釋置地上當有緝私第三營四隊五號船長史經畬上前查看見是私鹽即强該處崗警將小米店主拘解鹽公堂崗警以人證具在與米店無涉不肯逮捕並勸令將鹽販張阿二及私鹽一包先行解公詎史謂小米店主必須偕赴公堂鹽則可以暫留此地經人再三排解堅不讓步路人以其跡近敲詐激成衆怒將史等一併捕解第一警察分駐所經該所將小米店主先行交保釋出一面得鹽販張阿二暫時覊押囑史船長回營備具正式公文然後向該所關提人證云 
　　自治委員被控莘莊鄉自治委員顧某現被該鄉公民黄某等羅列該委員劣跡八九欵具控縣署聞已奉批派員密查矣 
[蘇州]  
　　淺永兵艦出巡水警廳駐蘇淺水兵艦洪平艦長吳劍泉現因近數日中蘇屬各鄉刦案頻聞特於前日由蘇啓椗赴吳江縣平望一帶梭巡以資鎭攝 
　　煤炭工人堅持洋碼蘇城煤炭業因小行工人要求加工激起停業風潮由縣署吊銷同和公所布告照常開業現聞工人方面對於增加工資一層仍堅持改錢碼爲洋碼浙紹同鄉亦多數主張改爲洋碼以示體恤故小行工人前日又呈請縣署轉知堃震公所照辦縣署據呈後昨已函知總商會轉致該公所查照矣 
　　蕭家巷火警昨日下午二時許南區蕭家巷陸姓家不戒於火致肇焚如間壁卽濟泰典當外間羣傳該當失火幸在白晝各龍社聞信驅龍到塲極力施救僅焚去灶披一間該區巡官亦親自到塲彈壓而左右隣居及典當中人則已飽受虚驚矣 
[鎭江]  
　　日新街之大火十一日午後四時鎭江日新街永元紙店失火當經各坊救火會洋龍紛紛馳至吸水灌救直至六時始漸熄滅計延燒裕隆茶棧·五洲藥房·鎭茂祥廣貨鋪·元泰糖棧·滙康錢莊·潤嘉錢莊等十餘家聞損失約十餘萬兩之譜 
　　禁止銅元進口鎭地日來銅元進口仍絡繹不絕每銀一元可易銅元一百六十五枚有奇現鎭關監督賈君巳函咨税務司轉飭海關員役對於上下水各輪船實行禁止銅元進口以免影響商業 
　　察看運河工程江北高郵一帶挑濬運河將次竣工王省長特派省署顧問萬祿之於日昨過鎭改乘小輪前往高界一帶察看新濬各工 
[徐州]  
　　省振處派員查振蘇省振務處特派喬孟乾來銅查振施放銅山振務處昨日下午四句鐘特開全體職員會喬亦在坐討論放振方法結果决定馬溝·柳泉·單集三市車村·黄集·板橋三鄉由喬君擔任查放其餘十二市鄉由地方捐欵施放至華洋義振會運來之糧議决用作工資聞日内即赴各災區調查一切 
[清江]  
　　丈量水田風潮清江河北水塘口圩外向有官塘一方面積可數百畝歳産蒲葦魚蝦甚多附近居民恃以爲生者近百餘户上年官産處招人價領當有淮隂縣視學范奉怡等出價購領附近居民以生計攸關遂各聲言反對並彼此相約如有人干涉各家當以性命相拚致范等雖領該塘未敢量丈昨日（九日）范特偕多人前往擬加丈量各漁户遂將彼痛毆并將范牽至淮揚道尹公署請求道尹辦理旣聞道尹赴寗始又齊至縣署當經朱知事堂訊於范略詢數語即行請出方擬再問漁户而范已在簽押房中摔桌摜几大鬧特鬧謂朱知事不能保護朱見范情急即飭縣警備隊彈壓漁户不知因何又將漁户毆傷數人目前尚無結果 
　　車摃工人遊行西壩向爲鹽務熱鬧之區車摃工人多至千數百户平日均仰給鹽務爲生現因西壩岸商公所停運消息致該工人等大起恐慌日前道尹公署據岸商公呈業經令縣開導昨又有西壩車摃工人龔桂山等數百特向道署申訴復經道尹批示候再令縣開導惟該工人等以此事關係生活至切除在清江各官廳請求維持外並聚衆遊行街市爲乞食之運動 
[南通]  
　　闢治新運河消息運河工程局張督辦前以江北沿海沙灘日漲東台·鹽城·阜寗·灌雲·漣水等五縣水利交通均見阻滯爰議闢治新運河自東台角斜起至灌雲陳家港止計長四百七十一里當經政府令派張氏兼督辦該河工程事宜並將計畫書提付内務財政農商三部曁全國水利局審查兹經内務等部呈復准予照行刻正籌集經費尅期今秋興工 
來函 
[丹陽教育會來函]  
　　頃閱貴報載丹陽陳芝山等來函對於敝邑范知事嫉視教育一節曲爲掩護并涉及三高校舍問題此事是非曲直有案可憑固無庸敝會代爲置答惟誣衊敝會係由孫心元聯絡私黨臨時組織草草成立藉以控制一邑教育等語殊堪詫異查敝會自民國以來迄未中斷自魏有成胡澒朱淵韓蘇等相繼爲會長後截至去冬照章改選當於十二月四日在公園開選舉大會先期張貼廣告遍發傳單到會投票者九十八人右簽名簿可證開票結果懿均文亮當選爲正副會長固辭不獲當將改選始末呈報縣署轉呈教廳正式備案似此組織何爲草草丹陽教育界素無黨派均等於孫心元并不接近聯絡云云直同夢囈至陳芝山即陳世澤陳作梅即陳毓溪是皆具名控告孫心元者其餘列名諸人徧訪教育界同人亦均不識其爲嚮壁虚造有意誣衊可知誠恐信口雌黄淆惑觀聽用特聲請迅賜更正是荷丹陽縣教育會正副會長林懿均冷文亮 
雜評一 
[政治季節（默）]  
　　議會開會期世人稱爲政治季節以開會期内無論何國之政界必起有多少風雲也若以我國言之旣無國會固無所謂政治季節然各省之省議會尚在則省政治季節之難關必不能免惟省當局應付之手段工季節可安然而過當局應付之手段拙則季節必受重大之苦痛議會自身發生内訌不暇顧問政治則季節可得意外之苟安議會自身不發生内訌一致對付政治則此季節必有種種之變動故政治季節之能否風平浪靜全視兩方運用之能力何如而於開會期前必各有一番之布置此可斷言者也江蘇省議會上次開會因議長問題之擾擾官廳袖手旁觀於政局上不生若何影響今則又將開會内幕之醖釀若何此政治季節中有無足令人注意之風雲不日卽可揭布矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[長江下游治江會成立大會紀]  
　　蘇省之通靖太常崇賓如江海九縣代表均列席 
　　通過組織大綱議决咨請省長緩築南夾壩 
　　昨日下午二時長江下游治江會假座總商會開成立大會列席者如江蘇運河工程局張嗇菴督辦·太湖水利工程局王丹揆督辦·與長江下游之通·靖·太·常·崇·寳·如·江·海·九縣代表三十九人兹將代表名單·及開會情形·組織大綱·列紀於左 
　　到會代表（如臯）方子瑛叢佩功張相湯景槎兪銘德（南通）費師淇羅銘鐘張孝若陳葆初（崇明）張謙培龔滌瑕龔廷鶚嚴師愈蘇人權顧南庸（江隂）吳廷良吳廷策錢啓猷梅安瀾鄂立三（寳山）金其沅朱怡鮑梅溪兪惟珏趙蘭士（海門）陳曉六沈豹君黄厚甫周季減（常熟）蔣韵九王鴻飛徐宗鑑朱海文張隗南（靖江）張滌珊劉藕舲孫干城盛守鈺（太倉）錢海保（丹徒）王蔭喬（武進）蔣喬英 
　　開會情形（一）公推張嗇菴督辦主席（二）主席致詞謂今日長江下游治江會正式成立九縣代表濟濟一堂允爲美舉鄙人於去歳水災之後振濟等事栗六至今初不能因困難而去現幸巳告結束適可興辭此次治江會旣克成立鄙人頗願讓羣賢爲之亦藉以小休耳王鐵珊省長刻來一電謂事冗不獲蒞此現先請共按預定之程序討論云云常熟代表等請囑書記宣讀王省長來電並述深願主席永錫教助·勿萌退志之意書記乃宣講王省長電云「總商會轉王丹老·張嗇老眞電」 
悉治江會開會因事忙實不實不能往昨准處電已覆請另行推人主持王瑚」如臯代表謂省長在前次開會後曾會銜呈請政府實已默認此電又云另行推人主持實難令人悟也（三）南通代表謂無論如何可先討論組織大綱主席詢衆意皆贊成遂就督辦蘇浙太湖水利工程局所擬之組織大綱草案逐條由書記朗誦「第一條定名」本會實行導治長江從下游蘇省境内江流入手名曰長江下游治江會衆無疑義通過「第二條編制」本會用委員制以江蘇省長·江蘇運河工程局督辦·會辦·太湖水利工程局督辦爲委員長·下領三科·每科三人·由委員長會委之每科書記辦事員二人至四人以事之繁簡定之常熟代表謂不能四人均爲委員長應修正靖江代表謂可將「長」字改爲「由委員互推委員長一人」衆贊成主席謂委員雖至去任後其所定政策繼任者亦必繼續進行况治江時期非將十年不克有所成耶衆亦謂然常熟代表請衆贊成於原有四委員外加太湖水利工程局會辦一人靖江代表謂太湖兼潴江浙與水利至有關係江隂代表亦贊成加之因復修正條文「會委」爲「委任」主席付表决多數起立通過書記續讀第二條之第一科文書機要掌管關防文卷撰擬及承轉稿件翻譯洋文第二科會計庶務彙編預算决算出納及掌管銀錢辦理庶務第三科測量工程規定測務計畫工程採辦儀器船艇保管圖表組織測量隊衆均無疑義通過靖江代表等提議加「第三條議决機關」就九縣農商教水利研究會等推出代表四人至五人由委員長召集之細則另定主席付表决皆贊成通過「第四條諮詢機關」（甲）顧問諮議會凡國内外水利工程專家由委員長聘任之會員無定額細則另定（乙）地方代表評議會以縣爲單位暫以蘇省下游江隂·常熟·太倉·寳山·靖江·如臯·南通·海門·崇明·九縣每縣推定熟悉水利者二人由委員長聘任之細則另定常熟代表等提議改「由委員長聘任」爲「組織」經衆表决通過「第五條會址」會址設於南京測量處分設於南通常熟代表謂此中關係甚大現在浚浦局主權喪失請將會址移在上海於長江上下游及對内外均佳並請改「分」字爲「暫」主席付表决多數起立通過「第六條附則」本會詳章及各科辦事細則當另定之衆無疑義遂將組織大綱全通過（四）籌備測量進行彙集九縣公攤購置儀器費主席謂購法國儀器需洋二萬元之譜可由九縣分派惟現在即須付定費三分之一如巳籌備經費者可先繳付（五）討論治江經費主席謂旣欲治江必商經費現聞有欵不敷尚多望共討論季融五君遂起立說明以築段山南夾壩爲治江經費之弊害有張錢諸君致治江會之電可見一斑該電如下「總商會轉長江下游治江會南夾築壩與貴會治江政策大相刺謬事關各縣水害請力持公論以弭巨害張一麐·錢崇固·費樹蔚·蔣中覺·韓雲駿·陶惟坻·丁陸·王頌文·朱毓賢·方還·眞」張隱南君亦有對付之聲明衆復紛辯有頃張孝若君謂可以利害關係呈請王省長緩築衆贊成並主張即請本日主席具名主席付表决多數起立通過乃推出起草員各縣一人如下常熟蔣韶九崇明顧南庸南通沈燕謀海門黄厚甫靖江劉魯璜如臯張相江隂吳廷良其餘二縣今日續推至此已六時許乃散 
　　組織大綱（一）定名本會實行導治長江從下游蘇省境内江流入手名曰長江下游治江會（二）編制本 
[長江下游治江會成立會攝影]  
會用委員制以江蘇省長·江蘇運河工程局督辦·會辦·太湖水利工程局督辦會辦爲委員由委員互推委員長一人下領三科每科三人由委員長委任之每科書記辦事員二人至四人以事之繁簡定之第一科文書機要掌管關防文卷撰擬及承轉稿件翻譯洋文第二科計會庶務彙編預算决算出納及掌管銀錢辦理庶務第三科測量工程規定測務計畫工程採辦儀器船艇保管圖表組織測量隊（三）議决機關就九縣農商教水利研究會等推出代表四人或五人由委員長召集之（四）諮詢機關（甲）顧問諮議會凡國内外水利工程專家由委員長聘任之會員無定額細則另定（乙）地方代表評議會以縣爲單位暫以蘇省下游江隂常熟太倉寳山靖江如臯南通海門崇明九縣每縣推定熟悉水利二人組織之細則另定（五）會址會址設於上海測量處暫設於南通（六）附則本會詳章及各科辦事細則當另定之 
[滬紳士反對長江技術委員會]  
　　致川滇湘鄂贛皖蘇浙八省議會公函議長台鑒敬啓者洋工程師海德生在上海洨浦局服務民國以後攬辦升科侵犯行政不顧民情妨害公益近以雇約將滿復創議改組港務局擴張權限變本加厲兹值中央籌議治江總税務司提議設技術委員會力薦海德生爲會員適承京友抄寄長江水道討論會會員王君季緒請辭兼職書因悉該會内容第念長江關係數省利害更大用特具函刋布並附原呈寄請分送藉備關心水利大局諸君子公同研究倘荷賜以教言尤爲企幸惠覆請寄上海尚文門也是園爲荷專此敬頌台祺李鍾珏姚文枬秦錫圭秦錫田啓 
　　公函敬啓者揚子江發源青海流經川滇湘鄂贛皖蘇浙等省以入於海長約九千餘里爲世界有名河川其中泓雖遷徙無常然其水性非若黄河之奔流激湍故數千年來未經大規模之疏治論者遂謂爲利害參半海通以還以國際航業之關係其地位益形重要總税務司以揚子江航路通塞須測量繪圖爲航行之指導特由關税内指撥經費在滬開設巡工司一員（其名位與税務司相等）專管全江水道測量事宜其始僅測江流之深淺近年則對於水利計畫應施之測量亦擴張辦理其實河川測量純屬内政不當由海關兼辦惜當日執政者昧於此旨竟一聽海關處置沿至今日幾有積重難返之勢（未完） 
[修改税則會之昨訊]  
　　日代表巳抵滬今日或將開第一次會議 
　　修改税則委員會正主任蔡廷幹因日本特派員未及到滬故緩期開會等情巳誌昨報兹悉該委員會根據民國七年滬會决定之方針繼續進行自此次决議實行值百抽五後越四年再加二·五再越七年再加二·五至值百抽十後視將來物價之增漲再議加税之標凖云星報云修改税則委員會日代表已於今日（十二日）由日抵滬該委員會大約將於明日午後舉行第一次會議日本總代表爲駐滬日總領事船津氏但主要事務將由今日到滬之日代表辦理横濱關税評價主任「早川」氏爲代表之一一九一七年之修改税則委員會氏亦與其列據渠語客云此次委員會之事業約需四個月告竣之 
　　日人東方通信社上海消息云中國關税會議日本委員早川·村上·大山三氏及局官四名已於今日午前九時由近江丸來本埠 
[工部局預算案之反對聲]  
　　謂工部局持武力主義：去年軍費達二十九萬三千元醫院補助費祗一萬七千八百元：華人苦力負擔最重 
　　世界新聞社云去年公共納税人年會開會之前有洛克哈德氏Ｗ·ＢruceLockbart投函各西報反對工部局之預算案其言甚趣經各華字報譯載昨大陸報又載此君投函反對本年工部局預算案仍以滑稽口吻出之而字行裏間若含有無窮之感慨想亦爲吾華人納税人所樂聞特爲照譯如左 
　　大陸報記者足下一九二一年工部局報告Ａ字第二頁至Ａ字第十九頁載有商團司令之報告其關係此報告之種種數目則見於五○○七四Ｃ七八Ｃ八四Ｃ九七Ｃ及一○五Ｃ等頁全於一年前即一九二一年四月十三日投函貴報論工部局費用問題竭力主張大加節省以保公衆欵項兹引原文之數語於后『觀於一九二一年工部局預算案内所包含之放蕩的計算浪費的思想可笑的提議足見負此等事情之責任之人與時代之要求及切實撙節之需要已完全失其關係如此濫費無度上海勢不能堪上海之官閥不設法保護公衆之錢袋减輕公衆納税之負擔反恣意於浪擲公欵吾敢言此非速行停止不可今試一考一九二一年預算紊中之若干項目（原以銀兩計今改爲圓以便計算） 
　　軍費 
一九一三年　　　五八·○○○元 
一九二○年　　　七三·○○○元 
一九二一年　　一三三·○○○元（預算） 
豈戰禍迫於眉睫耶』 
　　以上爲余一年前所書一九二一年之軍費預算爲一三三·○○○元而實在用去之數則尚須加一六○·○○○元蓋是年度實際用於商團之經費乃二九三·○○○元也至本年度（一九二二）軍費預算則爲二八○·○○○元我請問今年工部局擬與何人開戰耶 
　　商團司令報告之末節云『吾意工部局對於商團之一般情形如人數及效能及對於在「飢餓」時期後之第一年即能以較大之欵用於設備定能引爲滿意』工部局如何思想自非我所能知特司令官以有趣之詞稱爲「飢餓時期」者我將一查其數目 
　　商團經費 
一九一三年　　六三·○○○元 
一九一四年　　七六·○○○元 
一九一五年　　七八·○○○元 
一九一六年　　六三·五○○元 
一九一七年　　七五·○○○元 
一九一八年　　六二·○○○元 
一九一九年　　七六·○○○元 
一九二○年　　七三·○○○元 
一九二一年　二九三·○○○元 
自一九一三至一九二○八年内平均數爲七一○○○元吾不知司令官所稱之飢餓時代爲一九一三年耶爲本世紀之初期耶抑上世紀之中期耶要之在彼心目中七萬一千元之飢餓時代現已永遠過去而近三十萬元一年之新時代則正如疾風猛雨之猝至焉 
　　實在經費 
一九一三年至一九二○年　每年七一·○○○元 
一九二一　　　　　　　　　二九三·○○○元 
　　預算經費 
一九二二年　　　　　　　　二八○·○○○元 
　　實在經費 
又誰能預知其數耶 
　　我等外國人對於中國督軍及彼等之軍費恒肆意詆諆吾實不解其理由督軍等殆可以「飢餓時代」爲答或更進一步而反詰曰上海爲模範租界有一强有力之巡捕隊有五萬九千尺之救火皮帶許多之救火車及充分供給之水量足以噴射市民之面何以工部局猶顯然以全權授一赫赫然以軍事爲業之軍人令彼置商團於立即開戰之基礎上耶 
　　工部局究欲對何人作戰吾人實不容不問彼所得之殺人器有四英寸半口徑橊霰砲裝甲汽車及魯伊司砲其已定購而未出貨者有十四架維格司機關砲來福槍橊彈維凡軍用電燈鎭壓暴動炸彈及爆發藥倘此等物品均不能顯其相當效用則尚有嶄新之軍刀七十五把以供輕騎兵諸君之用凡此自皆爲「飢餓」軍隊所預備之食品大約尚須傳唐克車及飛機等以作盛饌然而未已也倫敦泰晤士報載稱本年八月間英政府將廢止十五海軍大將之司令英美日三國現皆從事拆毁各種軍艦此正上海之機會吾人曷不造一海軍而保有之務使空中陸地水上水中皆得相當保護使人力車夫杉板舟子紗廠工人米店夥或馬路商店聯合會會員皆不敢駁斥工部局之最高權但須迅速請若干海軍專家來滬以耗廢吾人之欵項遲則將無欵可再供耗廢也 
　　工部局之戰艦當以馬鞍鳥爲根據地而以毁滅艇旋轉砲艇潛艇等分配於黄浦江蘇州河之間海軍信號站及糧台則設於公園推廣區内如是則工部局之威信益將大行於杉板船及小輪之間又須立向上海各造船廠定造一九二五年之新艦以備補换舊艦許多行家皆得供給軍艦之定單則上海商務又將大盛吾人發財之速將超過股票交易所之所爲 
　　雖然何人擔負此項經費耶答之曰人力車夫小車夫及塌車夫耳蓋此等人金錢甚多也聞彼等中之一人某日因被踢傷其胸得卹銀十五元被等人人有胸大約苟得被踢一次得銀十五元正求之不得耳惟被汽車撞倒而不能急急躍起向開車者求饒則被踢於他處亦不得任何卹銀今吾當證明此等苦力之富須知工部局本年已將彼等之領照增加每季從四元增至六元即每年須添出八元亦不過半踢之代價耳假使彼等有罷工或暴動情事則商團司令一得電話其軍隊懷甲汽車維格司機關槍鎭壓暴動炸彈七十五把軍刀等將立卽調出秩序可以立復於此又有人發生疑問曰假使當工部局發表官報報告「秩序已復」之際而此等苦力巳盡者一年之二十四元又由何人擔負乎答之曰不妨工部局可以發行戰時公債以付軍費並爲奬賞出力軍官之用總之金錢非重要「效能」乃最重要耳仁濟·同仁·寳隆·及伊立沙伯等醫院爲吾人所熟聞但亦當有不甚了了者須知此皆爲收容華人病人之慈善機關工部局所撥助此四醫院之欵如下 
一九二○年　　　　　　　　　　一七·八○○元 
一九二一年　　　　　　　　　　一七·八○○元 
一九二二年（擬撥）　　　　　　一七·八○○元 
商團已撥之數如下 
一九二○年　　　　　　　　　　七二·七○○元 
一九二一年　　　　　　　　　二九三·○○○元 
一九二二年（至少擬撥之數）　二八○·○○○元 
　　吾敢鄭重告工部局曰一九二一及一九二二兩年貴局所用軍費達五十七萬三千元以前八年平均之數計之則多耗去四十萬元此浪費之欵皆用於殺人器及殺人方法而同時用於救人疾苦之慈善事業者則不滿三萬六千元貴局旣已有一强有力之巡捕隊能力卓著之救火隊與五萬九千呎之皮帶似可不必再注意於置備殺人器宜於本年度（一九二二）以二十萬元特别捐助此四醫院至商團預算經費爲二十八萬元以上年度往事例之勢必又超過甚鉅今當减爲八萬元不得再增一元庶幾以用於殺人之欵移作救人之用此乃善事可以抬高君等行政之信用何樂而不爲若今日之所爲則不但不智且爲惡劣危險之事爲自由思想所不許君等若繼續行此極耗費之黷武主義則將陷上海外人公衆於危難之境此種主義祇有武力的眼光視爲正當就任何其他觀察點觀之皆無理由之可言上海之行政如須繼續者必須以對於各階級之居民無論貧苦一律均等待遇且待以情理爲根據凡耗廢之行政其負擔恒置在最貧苦階級之肩上今此負擔萬不可再增且須盡力减輕之尤須迅速爲之商團團員之效能與精神及彼等司令官之軍事偉才並效忠於軍事殆無人不知之但上海並非一獨立國今之努力改上海爲一軍營實爲絕大危險此尤不可不知吾今以此意見鄭重致諸工部局深望持此意見者不止吾一人則上海之幸也白露司洛克哈德 
[二月份之火警報告]  
　　據工部局救火處報告二月份報火警者共三十二起其中二十六起乃眞火計在租界内者二十四起在租界外者二起餘六起乃虚報或未查得所在是月租界内爲火損毁之産業約值銀四萬零二百兩受危險之産業約值銀七十二萬五千一百三十兩燬屋一所損屋四十所救火所需之時間約一百三十一小時 
[美日輪相撞案續訊]  
　　十二日上海日日新聞云日本南滿鐵路公司之榊丸與美輪東方水夫號相撞一案昨日（十日）午前九時仍在日總領事館法庭審訊野田副領事田村書記生及雙方之關係人律師等開庭先訊東方水夫號一等機關手哈能氏至十時止次訊該船一等運轉手陶慕松之速力潮流天候風雨及時刻距離頗極詳細嚴重證人對之不能充分說明結果無何所得村上律師亦有請求午後四時三十分閉庭仍爲證人之調查日内再行審訊此案解决尚需時日而目下所處之形勢兩造均未見孰爲勝利云 
 
 

Page 14

 
 
[遠東評論週報之印刷附律論]  
　　國聞通信社譯遠東評論週報記者董顯光氏論印刷業附律文云上海公共租界工部局行將第七次提出印刷附律於四月十九日之納税人臨時會議中國人方面又有猛烈之反對如中國之印刷業及新聞紙書籍出版業均已聲明决意極力阻止該提案之通過苟屆時不幸此附律竟行通過則彼等或將請求政府向北京外交團提出嚴重之抗議而使此案變爲一外交上之事件或者更將請求各國領事轉請各國公使援照一千九百十九年取消公共租界納税人會議所議定出版特許議决案之成例而撤銷此案焉 
　　華人反對斯附律之主要理由則以其妨碍言論自由蓋斯律通過而後將予工部局以阻止無論何種新聞紙小册子傳單及其他印刷品發行之權而該局行將成爲租界以内惟一之駕馭言論機關假受其將來具有上述阻止某種文件發行之意則不難以類於正當之理由拒絕該文件之註册也再則凡有不熟悉於該附律規定之範圍者或非故意違犯該律者均有被處三百元以下罰金或三月以下監禁或受該律所規定刑罰之可能工部局若竟對於此不遵附律之人有處以罰金或監禁之權衡實際上則自成爲一强有力之言論取締者矣 
　　該附律者並無存在之必要工部局若欲對華人證明租界以内中西法律並行尚不足以對付騷亂治安者則欲得華人滿意恐非易爲反之華人方面則可舉出實據證明現行法律已有充分之力更無須乎再提出一新法案爲舊律之助也如有外人寫作含有煽惑他人或激烈性質之文件則其自在領事裁判權管轄範圍以内當應用其本國法律以處治之苟中國之著作人或出版人有同樣之行爲則可用一千九百十四年公布之出版法以處治之該法規定凡出版或印刷書籍小册子或圖畫激動人民騷亂秩序者處五等以下有期徒刑或十五元以上五百元以下之罰金焉假使出版法之制裁尚不足則尚有前清時公布而今日仍有效力之中國刑律足以制裁各種發生之事件該法第二百二十一條云凡有以書籍小册子圖畫或演說或其他方法激動人民騷亂地方安寗者（一）處五等至三等有期徒刑或三十元至三百元之罰金如犯罪已遂則處死刑或無期徒刑或（二）拘留一日至兩月或五等徒刑或一百元以下罰金如犯罪已遂者則處五等以上有期徒刑上海會審公堂按述上述各法判案成例甚多已足證明此等法律業有充分之制裁是故工部局若欲指出一例證明公堂有判案不能滿意恐非易易也現在更可舉出一例說明會審公堂以巡捕及法律之援助已足維持租界内之秩序及治安當一千九百二十一年二月初陳獨秀氏曾出版若干種關於社會主義基爾特社會主義及階級主義之書籍由浙江路華豐印刷局承印爲工部局所注意立即取締印刷人會審公堂乃按照中國出版法處以一百元之罰金所印書籍當命銷毁此事爲印刷人之一大教訓此後彼當不復更敢於爲此陳氏之書籍藉足以騷亂社會之治安但猶不難以尋常法律手續以取締之然則尋常法律已有充分之制裁則何必又更訂一附律耶（待續） 
[納税華人會選舉展期四月二十四日]  
　　公共租界納税華人會原定陽曆四月十四日開納税人選舉大會兹因各方調查事項一時不克辦竣特展期至四月二十四日兹該會發一通啓云按照本會會章第四條規定每年改選理事三分之一計本年應改選者九人前經理事會議决定陽曆四月十四日開納税人選舉大會業已登報通告在案兹據南京路·山東路·愛多亞路等商界聯合會及工商友誼會等團體來函僉以界内地面廣闊調查費時原定大會日期萬難趕及請將選舉延期舉行以免遺誤而礙選政等因查各聯合會等調查事項旣未克一致辦竣兹爲鄭重選政起見自當延長期間爲特展期至四月二十四日開納税人選舉大會務請界内各納税人有下列資格之一者先期至總商會内本會事務所報名入册（報名日期至四月十八日截止）以便審定資格發給入塲券事關華人權利幸勿放棄爲盼仍將資格列下（一）所執産業地價在五百兩以上者（指華産地主）（二）每年付房地捐在十兩以上者（指華産房主）（三）每年付房租在五百兩以上而付捐者（指居住房客）又理事會提議於本次大會修理本會章程第四條其修改文如下第四條組織及任期本會設理事二十七人由大會選舉之任期三年每年改選三分之一第一届選出之理事分爲甲乙丙三班以押簽定之（甲班任期一年乙班任期二年丙班任期三年）本届設理事長一人副理事長一人常務理事三人由理事互選之任期一年連選得連任遇有缺席時由理事會再行互選補充之至任期滿爲止其餘職員由理事會聘任之工部局之華顧問由本會理事互選之任期一年連選得連任遇有缺席時由理事會再行互選補充之至任期滿爲止云云 
[請抗爭日本禁止華工入境電]  
　　勿任剥奪往來自由權 
　　上海總商會爲日本禁止華工入境事致外交部電云北京外交部鈞鑒近聞日本有禁止華工入境之舉其已上陸者亦多被警署臨時遣回查前清光緒二十九年所訂中日通商行船續約第九欵有中國官員工商人民之在日本者日本國政府亦必按照律法章程通融優待等語是日約旣有優待華工明文即無禁止入境理由日政府如以約中有按照律法章程一語謂可隨時自定限制此尤藉詞曲解蓋依約旣應照律優待則别設律文禁止卽爲條約所不許一國自定之章程不能取銷國際讓與之權利尤爲極淺顯之法理詎容别持異議我國所結商約本多片面規定若併此一線權利任人剥奪何以圖存應請鈞部訓令駐日胡使據約抗爭如果爭之無效卽付國際法庭公斷萬勿因難中輟上海總商會叩支 
[函催答復贖路貯金辦法]  
　　三十六家已贊同僅十餘家未復 
　　本埠籌贖膠濟鐵路委員會所發出之贖路貯金章程業巳有三十家銀行表示贊同昨日發函贊同者又有勸業銀行中國銀行煤業銀行金城南行金城北行中華勸工銀行等六家現在合計本埠華商銀行復函贊同者有三十六家尚有十餘家未曾表示意見兹悉該辦事處昨又發出通函云敬啓者前因敝會提出贖路貯金辦法業經本埠各華商銀行代表開會議决曾將辦法及章程函送察閱並請於本月十日以前見復以便登報公布切實舉辦兹以此項儲金存摺現已印就不日可以分發未知貴行約需若干特電專函奉詢務請即日惠復俾便預備是爲至盼云云 
[國是會議函催工會代表]  
　　中華民國八團體國是會議昨寄全國各商會函云「逕啓者本會議以事關重大盼望遠省團體均能加入决定五月七日開正式大會等情業於東代電奉告在案兹因各省區總工會地址未明無從寄遞用特附上組織大綱及致總工會代電各兩份祈貴會就近轉致請其迅推代表務於五月七日以前蒞會共策進行不勝感盼之至專此順頌台緩中華民國八團體國是會議啓四月十二日」 
[又有三縣贊同恢復縣自治]  
　　江蘇縣議員聯合會自發起後各縣舊縣議會復函響應接踵而起現該會已訂期開會通告各縣議議迅派代表列席事前正在籌備間昨日該會接到阜寗縣縣議會來函一件其文云敬啓者自治以議會爲主體前縣省國會甫經成立旋被袁政府非法解散嗣省國會先後回復惟縣會獨付缺如雖經六十縣議會公推代表費君玄韞等一再請願不予恢復豈以解散省國會爲非法而以解散縣會爲合法耶眞令人百思而不得其解者也兹經貴會提倡於前溧水縣當擬辦法於後崇論偉議同人均極贊成伏希貴縣聯合六十縣一致主張積極進行不達最後之目的不止同人不敏當爲諸君子之後盾焉云云 
　　又常熟縣議參會議員張炳純狄恩霖函云逕啓者恢復縣會敝縣深表同情前巳附奉意見書並推舉代表張君祖誠及弟等先後走前請賜教益均值台從公出不晤爲悵惟主張回復二年縣自治各縣贊成者已有十之五六應請迅速定期通函各縣到滬集議推舉代表赴省請願不達回復之目的不止况新自治制先經大總統認爲不完善而於行政會議並未增訂修改復經省會撤回代表否認則我蘇人民無論官廳强制與否絕對無承認之理由自應在籌備時期據法力爭迅將二年停辦非法解散之舊議參會召集回復想官廳當亦不至過拂民意也 
　　又接寳山縣議會議長彭俊球函云敬啓者前奉蕪函諒達台覽兹呈部省電稿一紙即希貴會轉報披露爲禱敝會通訊處現設寳山勸學所内以後祈時賜教俾匡不逮附電文曰地方自治自經袁政府非法解散以來國省兩會先後恢復對於縣會迄今未復原狀迭次請求均歸無效現奉中央命令恢復自治四月一日施行對此任期未滿之舊會議員理合援照國省兩會先例准予即日召集開會以重自治而洽輿情不勝盼切之至云云 
[縣教育會繼起攻擊禁煙分會]  
　　上海縣教育會前日開會時以北京中西聯合禁烟會上海分會將派員實行有侵權違法擾亂地方治安情形當塲議决由會分函松滬護軍使淞滬警察廳上海縣公署請令解散以保閭閻安寗兹將原函照錄如左敬肅者閱報見有沈時復等呈請設立禁烟會等情按禁烟爲官廳職權調查一事應由官廳擔任或由官廳會同地方自治公團辦理庶不致弊竇叢生今沈時復等以私人資格貿然擬具章程朦請立案實屬有意借端歛錢擾亂地方且所舉會長有外人在内尤屬乖謬應請卽行勒令解散以維人民治安至紉公誼 
[縣教育會探討義塚案先聲]  
　　上海縣教育會以同仁輔元堂董事會議决將法租界西新橋南首之義塜地遷讓與中法學堂調换一事關係地方主權至巨議决致函上海慈善團經理凌伯華請其將全案情形披露以明眞相原文如左敬啓者近閱報載貴團遷塜問題輿論頗多非難此事關係地方主權甚鉅自應從長探討爲特布函敬祈將全案披露以明眞相無任盼感 
[余日章返滬期本月十四日]  
　　國聞通信社云全國青年協會會長籌贖膠濟鐵路委員余日章氏前以赴世界基督教學生同盟大會北上會畢後本擬十二日啓程來滬後以黎宋卿氏宴請世界基督教學生同盟大會各代表邀余列席酬應余因履約之故不能如期首途兹悉現在余氏已定十四日動身來滬云 
[官塲由寗回滬]  
　　滬海道尹王賡廷·上海縣知事沈寳昌·淞滬警廳長徐國樑·鐵路局長任筱珊等前因祝齊督夀赴寗兹已事畢均於前晚由寗乘車回滬矣 
[工部局與道德幸福會往來函]  
　　本日工部局公報云道德幸福會名譽書記勞林森氏於三月二十四日致書工部局副總辦羅氏曰上海工部局報告述及妓寮一節謂淨得之結果爲正式禁閉妓寮二百十八家賣淫與附屬之弊害絕未減輕且較昔日蔓延更廣以致不能施行任何有效力之警務管理云云今奉委員會之命提出下列三項質問（一）此殆指妓寮正式禁閉者仍開於公共租界之他處未見减少乎（二）此殆指捕房自覺不能應付公共租界之現狀乎（三）所謂對妓寮有效力之警務管理果何所指乎吾人提出此項質問乃求稍明現狀敢請詳告以釋疑團工部局副總辦羅氏於四月四日函覆該會略謂據捕房報告妓寮雖正式禁閉但爲妓者别無謀生方法仍在秘所賣淫而不受捕房之管轄來函第二條質問語意不明如意在詢問捕房是否不能阻止賣淫則答曰然蓋淫業按諸享租界管理權之各國法律不爲犯法行爲也如意在詢問捕房能否履行納税人所加之職務逐漸禁絕領照之妓寮則敢答曰已盡此項職務且將繼續履行之至第三條質問則所謂有效力之管理者含有厲行執照條欵之能力執照愈少則管理賣淫與其他附屬弊害之範圍必愈見狹窄但納税人之命令苟不取銷工部局自當繼續遵行於原議案通過後五年以内撤銷所有妓寮之執照云云 
[瑞總領事宣布發給護照章程]  
　　瑞士總領事署昨於字林報宣布發給瑞士入境護照章程如下（一）美利堅·比利時·不列顚·丹麥·法蘭西·盧森堡·荷蘭·瑞典·烏拉圭·諸國人民或公民至瑞士游歷或執行業務無意居留瑞士者僅須交出正當之國家護照即可入境不必携有瑞領事簽字之護照（二）阿根廷·波利維亞·巴西·智利·中國·哥倫比亞·爪哇·伊瓜多·瓜地馬拉·海地·洪都拉斯·意大利·日本·墨西哥·尼加拉圭·巴拿馬·秘魯·葡萄牙·諸國人民或公民向瑞領事領取護照時須繳費墨洋四元期限一年（三）其餘各國人民或公民除俄國按照特别章程辦理外向瑞領事領取護照時須繳費墨洋八元期限三個月（四）各國人民除俄國外領取過境護照者須繳費墨洋四角期限三日 
[前後失踪之兩外人其一巳知係溺斃]  
　　文匯報云日前失蹤之中央汽車公司夜間錄事西班牙人阿尼度氏經捕房三星期之偵查後本星期一由水巡在美孚碼頭附近浦江中發見屍身並於今晨（十二日）在西領署檢驗時經人認明確係阿氏查阿氏於四月前由美來華原係水手由西領署薦至中央汽車公司供職第四日即行失踪今檢驗屍身並無傷痕大約係失足溺斃 
　　太古公司舟山輪船大副麥金隆氏自星期日晚間登岸晚餐後至今杳無音信該船定星期五出口麥氏之不回原不足異但麥氏僅着一短衣此間並無友人且據船中同事言麥氏以前從未離船至數點鐘以上而其來滬亦屬第一次故此間西人恐其遇害或被盜幽禁云 
[東俄之通商動機]  
　　遠東共和國家銀行長來滬之任務 
　　國聞通信社據本埠俄文生活日報載稱遠東共和國家銀行行長柏拉次基上星期在滬時曾與上海各大銀行接洽彼此聯絡及互相匯兌之方法聞各銀行皆表示願相提携之意又柏氏此次來滬海上中外各行商人皆頗注意曾各派人與之接洽本埠某商會會長曾與柏氏會晤數次柏氏與各方接洽時西伯利亞對外貿易委員會代表德期特拉爾常與之偕行結果頗爲美滿已有商行數家决意派人赴遠東共和國及西伯利亞調查出入口貨之情形以便開始以機器材料供給東俄之礦山鐵路柏氏已於九日晚由滬起程赴北京在北京僅稍留數日即回赤塔向銀行董事部及有關係之各部總長報告此次來華接洽情形云 
[工巡捐局整理公益税]  
　　從調查重編門牌入手 
　　滬南工巡捐局長姚石蓀前准淞滬警察廳長函以警察經費不敷開支業已詳請江蘇省長旋奉批令現在公欵奇絀所請追加經費一案應由該廳長在當地設法籌措等因乃就南北兩工巡捐局於徵收地方税項下酌量添撥以資挹注等由當經由局開董事會提議之下公决查地方税前巳詳准核加在案現在旣有警廳函請追加警費自應先從調查入手故已組織地方公益税整理處按照現今舖户房租價值然後依據市政定章照租額分别加徵並編釘門牌重造新册以備查核兹將滬南工巡捐局姚石蓀局長佈告錄下爲佈告事照得本局徵收地方公益税向來根據前市政廳規定税則辦理居户照房租五釐納税舖户貨棧七釐納税其無房捐各户照一成二釐納税自業房産者估計租價照章完納此項收入即以之充作市政經費近來南市市廛日見繁盛對於市政上種種設施亦復因之增加而所收地方公益税悉仍舊貫核諸現時房租實不及捐章規定之額出入相權不敷甚巨加以南市區域遼闊巳開捐户未免遺漏新開捐户亟應推廣本局長爲發展市政整頓收入起見暫設地方公益税整理處按照最近房租數目無論新舊各户實足徵收先從按户調查重編門牌檢閱十年份冬季房票另造新册着手辦理其在調查編造未竣以前所有公益捐税一仍舊章徵收俾免發生窒碍前經松滬護軍使令准辦理在案除於本月十七日實行調查編造新册次第徵收外合亟布仰商民人等一體知照切切此佈 
[上海律師公會報告書之改進]  
　　上海律師公會季出一册報告書搜載關係司法上之法規文件以資會員參攷第三期以前早經出版現正編輯第四期該會原聘書記金君因公會事冗實來不及關於報告書編輯事宜現由張一鵬會長添聘吳君分任從第五期起另闢批評？一欄凡會員中對於法院判案或於學理上有須加以糾正者可依據法理批評送由會長核閱付刋藉資研究是亦該公會改進會務之一端也 
[滬寗路暫行停售星期來回票]  
　　滬寗路之星期來回頭二等客車票因西曆清明乘客擁擠頭二等客車不敷暫行停售惟滬杭路之星期來回票照常發售兩路車務處昨已通告各站矣 
　　尚有本埠新聞等轉入後頁 
雜評二 
[禁阻華工與中日親善（旡用）]  
　　記者前聞日本禁止華工入境事已甚疑之以中日慣例兩國人民彼此往來自由並無何等限制至日人游歷内地須領護照與夫内地不准彼國商民之居住要爲領事裁判權之結果乃何以遽違慣例禁止東渡之華工入境其自反條約喪害國際信義眞謀親善者就條約論不應出此者一中日同位東洋勞賃生活大略相似華工赴日非有如華工渡美之情况乃竟峻拒其殆故以窘我勞工辱我民國乎華工渡日未必眞與日工有何等競爭焉眞謀親善者就事實論不應出此者二我華人之所以能自由往來於日本者亦以日人之可以自由往來於我國開放各地也國際敬禮最重相互我國旣無禁止日工來華之令日本何得擅禁華工登陸國際公法義旨顯明乃於已之利者而取之於人之利者而妨之眞謀親善者就公法論不應出此者三夫日本今爲强國矣然於國際上不能不兼顧條約事實公法而於現代潮流尤不當故意拂逆鯫生不明借箸代籌日本今日之患在缺乏公平待人之誠意苟痛改前此外交方針親善實現夫詎甚難上海總商會支電之請記者認爲含有促進中日親善之善意惟日本當局之熟思而審處耳 
 
 

Page 15

 
 
本埠新聞二 
[萬國義勇軍贈奬典禮紀盛]  
　　部局總董頒給久役奬章 
　　公共租界萬國義勇軍係工部局所組織充當隊員者皆商界有力份子負地方治安責任除正式軍裝軍械等由工部局供給外其餘費用概由自備組織之初在西曆一千八百五十四年當時祇有英國步兵兩隊至六十二年始有馬兵七十年過山砲隊成立一千九百年後相繼加入者有機關砲隊水師陸戰隊工兵隊步兵中則有海關隊美國隊葡萄牙隊日本隊中華隊蘇格蘭隊意大利隊英國後備隊等先後組織迄今共有十五隊每年中如無特别變更外服役者須人人依照規定之操練及射擊練兵等課程方可稱職數十年來有退伍者有改入常備者有新兵補充者各隊均一律辦法去年工部局會議奬勵久於服役者决定以十二年正備稱職或六年以上正備稱職如改入常備者則以每二年抵作正備一年亦須補足十二年均由工部局贈給久役奬章一座以酬勞勩此項奬章在英國定製用紋銀質地正面鐫刋工部局旗幟模型背面述明受者姓氏及服役年度上用紅白藍三色絲帶其第一批奬章已於上月間由英倫運滬遂於本月十一日星期二下午在跑馬廳舉行贈奬典禮五時十五分鐘馬步砲各隊齊集於跑馬廳之中部列隊候令由總司令强生副參謀長史九華達乘馬指揮五時三十分鐘各隊移駐於東部即西藏路一帶各國步隊編成雁行馬砲各隊在右樂隊在後迨五時四十五分工部局總董布魯克史蜜司君乘汽車蒞塲各隊舉槍致敬總董身御大禮服步行至各隊前巡閱一週回至閱兵處檢閱各隊步伐於是依照次序列陣開操步伐之整齊軍容之壯嚴觀者咸贊歎不置尤以馬兵隊及中華隊爲最佳中華隊人數最多雁行前進無毫釐之參差經過閱兵處鼓掌之聲如雷震耳閱兵旣畢遂傳令受奬章者排列一行由總董親授佩帶於軍服之右胸前面計總司令部八名馬兵隊六名工兵隊一名英國愛字隊五名英國皮字隊三名海關隊一名美國隊二名葡萄牙隊六名日本隊一名中華隊十名蘇格蘭隊三名英國後備隊五名退伍隊四十四名授畢散隊巳夕陽西沉兹將中華隊受奬章者姓氏錄下正隊長葛雷烈正備十四年副隊長徐通浩胡筠秋總務排長陸葆泉正備十五年軍需排長宋雲奇排長劉景和崇棣華棚長孫子臯正備十二年隊員陸子淵馮溢源正備十二年常備三年現任服役受奬者推中華隊爲最多云 
[商品陳列所重開之第三日]  
　　武昌商校教員學生之參觀 
　　本埠商品陳列所自設立出口部以來諮詢調查者日有數起日昨該所又接駐金山總領事來函託查本埠中西進出口行家之牌號地址（限中美二國貿易）以資參考業已由該所編查科職員分頭向美國商會萬國通商貿易會·及出口各業公會設法調查矣 
　　又昨日上午有武昌商業專門學校教職員羅伸堃孫家聲率同學生二十八人蒞所參觀對於陳列各品考察瀝數小時之久以作教科上之資助計是日參觀人數共有二千五百餘人之多云 
[昨日之金融市况]  
　　昨日現幣上午市價爲七錢二分四釐七五午後七錢二分四釐五較前日小三七五三月底期洋七錢二分六釐下午收盤七錢二分五釐七五小去六毫二忽五四月半期洋午前七錢二分七釐二五午後爲七錢二分七釐一二五小去半釐寗浙兩廠每日有四五萬運滬銀拆上午二錢三分午後二錢一較上日小去一分滙豐等各銀行收欵六七十萬兩 
[昨日怡和呌莊之市况]  
　　昨係星期三輪值怡和洋行拍賣各種疋頭之期共排列一百五十七件計五千二百九十五疋拍定者五十九件計二千九百十七疋較上屆少十六件計六百五十八疋未拍者五十八件計二千三百七十八疋所拍市價各客帮因時局之關係心思並不踴躍市面仍見疲軟價詳商情欄 
[友華銀行滙市報告]  
　　昨日友華銀行滙市報告云十一日倫敦大條銀價近遠期均未動紐約銀價落至六角五分六二五倫敦紐約間匯率落至四元四角一分二五今日此間匯率僅美金落至七十一元七五日幣縮至六十六元本日市况堅定尤以開盤時爲甚英鎊售開價至六月交貨止爲三先令三便士七五美金售開價四五月份交貨者七十三元二五六月交貨者七十三元一二五收盤之前市况微平照前價買者較售者爲多售出者亦不少價微低昨日倫敦銀市無可紀載倫敦紐約兩處市况均沉寂 
[日華紡織工要求加資之申明]  
　　新文體訴說眞情 
　　聯合通信社云日華紡工要求加資該廠塲長後藤覆工會信各情已誌昨報兹將工會復後藤之信錄出以餉閱者後藤先生你的信我們讀了我們很感激你對於我們的同情今將你所問的我們本各工友的意思答覆你先生說同時未聞有要求他處之舉動要知此次要求加資係因廠中之生活致各工友於不安地位所以有要求之舉他廠没有要求的我們不能說强上海各廠工友都皆向廠長要求加資先生說我們說廠中工資較他處爲低這話我們信上並没有說不過先生旣提出來問我們可回答先生的如同興三新普益等廠粗細紗間小工最高的七角半最低的也在三角以上而本廠則最高的五角最低的三角然以上各廠於今年又加一次薪不是本廠較他廠爲低嗎可見我們只要求加二成這不是什麽奢望了後藤先生我們餓極了我們没有好多氣力再講話了請你在三天内照我們所求的給一個滿意的答覆祀你安好浦東紡織工人會啓四月十二 
[滬杭路暫停特快車之改章]  
　　滬杭甬鐵路日前定章凡特别快車規定不停之站倘旅客中有因特别緊要事故要求臨時停車以便下車或上車者鐵路方面可以照辦惟須預先知照車務段長或站長届時令列車停止並須付停車費十元兹該路爲格外愼重特别快車行車時刻起見自即日起凡旅客要求特别快車在規定不停之站停車者須先得車務總管准許方可照辦而停車費亦改爲五十元已於昨日（十三號）由車務總管通函全路各站長遵辦矣 
[法包探拘獲藏手槍之某國人]  
　　昨晚八點半時有某國人六名行經法租界愛多亞路寳裕里口適有法捕房特别機關督察員黄金榮率同探目韓邦達包探吳炳泉巡緝到來查見以若輩形甚可疑當即上前一併擒獲並在身畔抄出實彈手槍一支帶入捕房經捕頭略詰一過諭令管押聽候查明有無犯案再行核辦 
[爭産釀成命案三誌]  
　　浦東二十二保三十八圖陸家宅鄉民陸永林前在川沙縣界頭圖中張榮泉家與龍阿龍曹阿端等衝突兇毆事隔二十七天陸即斃命經屍弟陸全林報請地檢廳派員詣騐候究在案兹悉此案當奉法官下鄉騐明陸永林委係受傷後因病而死遂派警下鄉拘拿龔曹等各犯龔等聞風逃逸乃將龔兄龔阿米及二十二保四圖地保徐湘洲並當時爲死者醫治之醫生宋文南等於前日一併拘傳到案稟請訊究經檢察官訊供之下判宋文南開釋龔阿米徐湘洲分别收押仍候拘拿阿龍阿端等到案究辦昨午有某甲等到廳具詞將徐具保出外候審 
[浙盧捐東南大學圖書費]  
　　國立東南大學圖書館係由江蘇齊撫萬督軍稟承其父孟芳獨力捐建現已動工進行極爲迅速該校現並募捐圖書以期成爲全國有數之大圖書館聞浙江盧督軍特於日前捐助購置圖書經費銀一千元以爲提倡云 
[同濟機師科之實地參觀訊]  
　　目的地通寗蘇錫等處 
　　吳淞同濟醫工專門學校機師科三年級全體學生十一人定於本月十二日（星期三）往南通南京蘇州無錫等處參觀各工廠及其他工業學校所用旅費由學生及學校共同擔任期限約十日參觀畢即返校云 
[關於浙女體育校事之滬函]  
　　浙江女子體育學校近因有暴徒滋擾曾發公電請求各界維持昨日嘉興旅滬者孫福基君分致浙江軍民二長及杭州各機關各學校一函請速依法究辦暴徒云 
[嶺南醫院遷移開幕]  
　　許君允嶺南人生於美國曾在加利佛尼亞省大學學業得醫學博士學位研究醫學前後近三十年許君尤勇於服務社會歸國之年即當辛亥之役曾在湖北戰地紅十字會服務擔任指揮救護備嘗辛勞嗣於滬上北四川路設立一嶺南醫院頗得社會信仰現該醫院原址改建郵政總局因移至北四川路實興路近處定於耶蘇復活節開幕該院並附大東眼鏡公司聘有光學專家擔任配光等事云 
[商界中之效法廣州市政者]  
　　天潼福德兩路商界聯合會正會長陳廣海受該兩路市民之委託於昨日搭廣利輪船回粤考察廣州市政及調查工團大約逗遛廣州三星期然後返滬以便爲商界集合團體改良之先導云 
[實業副劵之大奬號碼]  
　　昨日爲農商部第二期有奬實業乙種副劵開奬之期在南市久大碼頭利濟總局内舉行兹將開出之五人奬號碼及經銷各票號照錄如下頭奬一萬九千八百零五號本埠有利源二奬三千一百五十三號杭州兆元三奬二萬一千二百四十七號本埠萬寳源四奬一萬三千一百五十五號安徽南陵疊中又四奬一萬七千五百二十五號本埠美最利五奬三千五百二十四號杭州大吉祥又五奬四千五百八十號漢口分所 
[公廨西國節期停訊]  
　　本星期五六兩日係西國耶穌受難與復活節公共會審公廨應循例停辦公務惟星期六公廨向祗辦公半天故於下星期一補假一日自十四號起至十七號止均爲休息時間所有民刑訟案一概停訊昨經檢察處條示頭門仰闔署辦事人員曁訴訟人民一體知照 
[鐵路局西節停止辦公]  
　　滬寗滬杭甬兩路管理局昨奉交通部電以本月十四日及十七日爲西國節期（俗稱外國清明）應各停止辦公兩天當經任局長分飭所屬各處課一律遵照並於期内酌留具司承辦要公告大小車站懸掛國徽藉伸慶祝 
[失愼罰鍰照保險欵罰一成]  
　　法租界小東門外兪名瑞所開之某號於前晚失愼當經救火會到塲救熄幸未殃及别户昨將該店主傳至法公堂請究先由捕頭稟稱查得被告店中保有火險二千五百兩請核詰之兪供認失火中西官判着照賠欵罰一成 
[西國建築家之略歷在滬設立鴻達營造建築公司]  
　　西人建築家鴻達氏（ＣiarlesH·Ｇonda·）在滬多年前由奥國維也納來滬向在新康路四號鴻達營造建築公司設立寫字間鴻達氏由維也納專門學校畢業後在該城各大學校專事考究建築業二年後往法國巴黎愛哥美術會研究美術二年旋回維也納又費三載之苦功在維也納大學得有文學學士學位鴻達氏於三年中曾遊歷意德兩國以資精益求精旣得學位又往英國實習建築歸國後在世界最著名建築學校擔任教授二年是故鴻達氏藝術精明經騐尤富建築家中之佼佼者也 
[肇順造船廠營業之發達]  
　　甬商陳順銓虹口永　昌五金號之經理也從事於航業十有餘年去歳與營口肇興公司經理李子初合創一機器造船廠於本埠外日暉橋即名肇順專造或修理大小輪船鍋爐引擎鋼珠軸領以及各項機器廠務一切均由陳君經理開辦以來營業逐漸發達如三北公司之敏順輪船·肇興公司之同安·肇興·榮興等輪船以及日商之會通丸·海弘丸·嚴島丸俱經該廠修理此次又由農商部委造海州漁業技術傳習所鐵壳大漁輪一艘又囑修定海漁業技術傳習所之表海輪船又聞某洋行有大批淺水輪船訂造云 
[西棋盤街之販土機關]  
　　兩人各罰一百元三人開釋 
　　總巡捕房華探目夏廣林偵悉西棋盤街同順公字號棧房五六八號等房間内有人虚設字號秘密販賣烟土於前日稟明捕房協同西探及華探張克訓張金龍等前往搜獲烟土及賣土賬據捉獲陳福新張子和林炳生劉天五周一清等五人連同烟土一併帶入捕房昨解公共公廨先由中西包探上堂稟明前情並將抄獲之烟土等物呈案訊之陳張供詞推諉而林劉周三人延高露玲律師到堂辯護經中西官核供判陳張兩人各罰洋一百元充公林劉周三人開釋烟土送海關焚燬 
[三泰衖之販土機關]  
　　張阿雲押三月雇夥四人各罰三十元 
　　前晚滙司捕房副捕頭埃包鐵氏率同華探連奎劉永茂西探阿史來等在三泰衖三十三號屋内抄出烟土及福建漿共有兩皮箱連同賣土之潮州人張阿雲曁張之雇夥王金龍王老四賴年春吳士財等拘入捕房押至昨晨解送公共公廨請究該賣土人等延律師辯護希圖卸罪陸襄讞以證物確鑿亟應嚴懲商之英副領事米君判决張阿雲監禁西牢三個月王等四人帮同張營非法事業各科罰金三十元充公烟土等送江海關焚燬 
[索討房租互毆紀房東傷左目房客傷手指]  
　　閘北光復路順昌洋油箱店主甬人徐富林有餘屋門面兩間出租與泰豐燈泡店主紹興人顧坤潮前日因徐向顧索討房租起衅互相扭毆徐被顧拳傷左目顧亦被徐嚙碎手指由崗警一併拘入四區經顔署長質訊之下判各交妥保聽候調查核辦 
 
 

Page 16

 
 
[華工請籌生計之交涉署批]  
　　旅法華工團代表梅鈞等日前具呈江蘇特派交涉公署略謂爲華工回國請籌生計等情昨經許交涉員批示云呈及清摺均悉查僑工事務業經僑務局委令江海關監督爲駐蘇特派委員除轉并將清摺附送核辦外仰即知照 
[滬杭車碾斃鄉婦]  
　　昨日（十一號）滬杭甬鐵路上午八時由滬開杭之一百零四次特别快車駛經楓涇站附近時有鄉嫗一人蹣跚於軌道之上該列車之司機人望見當頻鳴汽笛示警乃該　嫗漢若無聞一時停車不及以致臂部碾斷立時斃命當由該車長報告楓涇站長電知各關係人員並派路警前往將尸身移離軌道以免行車危險一面覓保尋訪尸屬前來認領棺殮云 
[老叟在火車站跌斃之請驗]  
　　昨日午後寳山縣吉一圖地保李順寳投上海地方檢察廳報稱本日午刻有年約五十餘歳之老者身穿元布棉袍藍布夾褲元布鞋藍洋線襪手持小黄魚二尾突至滬寗車站票房口擬購車票間不知如何忽然跌仆傷及頭腦當由鐵路巡警護送鐵路醫院請馬醫生施治詰其姓氏住址其人祗言有親族住在楊樹浦地方餘言不明馬醫生騐其已傷内部無可挽回急僱車擬送楊樹浦之時不料其人已倒斃在黄包車内於是將屍舁入車站附近馬棚之中查無家屬報請相騐黄檢察長諭飭檢察官等乘坐馬車蒞塲檢騐 
[昇平里口之汽車傷人]  
　　前晚九點餘時有身穿黑棉襖黑夾袴年約三十餘歳之某甲行經法大馬路東新橋昇平里口地方適有某洋人所駕之一千三百十三號汽車由西朝東開駛到來甲不及避讓致被撞倒跌破頭部血流如注當由華捕到來抄錄號碼一面將甲車送醫院醫治回稟捕頭聽候核奪聞甲傷勢甚重恐有性命之虞云 
[毁門匪徒拿獲二人]  
　　閘北梅園路鄉人李桃生家上星期晚間曾遭匪徒以階石撞毁大門欲入内行刦由李聲唤衆鄰羣起喊捕匪等始各逸去昨日天將黎明時該匪等又來搗毁廂房門經衆鄰當塲在李之處中拿獲江北人張文漢張四美二名扭送四區二分所訊供狡賴押候勘查核辦 
[搶攫金圈]  
　　滬城虹橋南張家弄四十二號婦人姚陳氏前日下午出外買物甫至弄中忽有匪徒丁渭元趕上攫取該氏耳上金線圈一只飛步奔逃經旁人追獲指交巡警抄其身畔原贓已無影響遂押遂二區二分所轉送地檢廳訊究 
[黄浦江中之竊木案]  
　　浦東爛泥渡商民陳桂春包駁運各洋行洋松木在楊樹浦一帶浦面前晚忽被匪竊去松木數十根上面均有字號報告水巡捕房請求杳緝梅捕頭准予飭探恊緝云 
[巡長查獲竊賊與收贓人]  
　　四區巡長蔣占魁前日查獲行竊製香材料榆樹末之崇明人王才根一名及收贓人在福建會館内開香作之陳錫九陳玉泉父子連贓物一小車解入警署押候傳到失主再行核辦 
[過犯摸竊押一年]  
　　王正生前日在南京路摸竊蘇繼詢袋内財物圖逃被包探姚錫卿查獲人贓帶入捕房昨解公共公廨經中西官訊知王係過犯判押西牢一年期滿逐出租界贓交失主領回 
[浦東之賭徒念名]  
　　浦東三區警署巡官李鶴鳴前晚督同長警在典當衖内查獲聚賭抽頭之李書文一名帶署判罰洋五元同時又往楊家宅地方拘獲聚賭牌九之陳四于廷同周金全等十九名連同賭具併解至署曾署長判各罰洋五元無洋改押五天以儆 
[本夫捉姦]  
　　向在開平煤局爲小工之徐長貴家住局之左近其妻徐王氏今年三十四歳暗與楊德才姘識前晚爲徐查悉糾合多人突入姦所將男婦雙雙拘獲押送三區警署於昨轉送地檢廳訊辦 
[少婦被夫澆鏹水]  
　　寓居海寗路之某姓少婦昨晚與夫反目被其夫將硝鏹水澆洒其身自首至足皆被灼傷旋由其母報知滙司捕房即經包探到來一併帶入捕房經捕頭略訊一過飭探送受傷少婦往仁濟醫院醫治候傷愈解送公堂訊究 
[又有一批浦東女工應募來滬]  
　　浦東大團鎭一帶前有某國人前往招募女工五六十人及羽士趙某在欽塘一帶招募四十餘人分别來滬等情曾見報端昨日（十二）本埠裕大公司小輪由大團開駛來滬又有某國人招募之女工百餘人詢據聲稱往滬北某紗廠作工緣鄉間婦女遭逢歳荒頗思離家就食故招募時非常踴躍但不知是否與以相當之工作地方當道應加以監察以防弊於萬一也 
[大鬧第一樓菜館]  
　　滬城虹橋南塊第一樓菜館前晚八時許有煤業商人到彼飮酒及至惠鈔因算錯賬目致起冲突一時互相揪扭行凶該店生財被毁不少巡警趕來見人數衆多　鳴警笛召集隣崗先後拘獲雙方五人押送二區二分所請核奉諭押候辦理 
[續獲代運手槍之同黨]  
　　滙山捕房控寗波人林新富與在逃日本人販賣手槍一案經公共公廨諭林收押查明訊究已誌本報兹由承辦此案之華探目楊阿泉西探奎爾查明林並非與日本人販賣手槍係糾同徐金生王紀仁金秀章馮阿五等代該日人從東洋公碼頭運送手槍至某處其手鎗共有三十餘支得運費十元前日已將徐等四人續獲昨晨與林併解至廨請究經陸襄讞會同英副領事米君質訊後以此案係美副領陪審判各被告還押候下禮拜二美領堂期解訊 
[西婦控告電車公司]  
　　西婦洛裘司氏今晨向英按察司署控告電車公司疏忽受損原告稱去年十一月二十九日乘電車在抛球塲未及下車司機者即行開駛致跌地受驚要求賠償洋五千元由戈特林氏代原告出庭 
[犯案波蘭人改送西比利亞安插]  
　　波蘭人古林斐爾得因犯持刀傷人案經公共公廨判解往哈爾濱交該管衙門管束已紀前報現捕房對於解往該處之一切手續辦理不易故擬將其改送西比利亞安插昨晨將此意稟經公共公堂核准改送矣 
[愛文襪廠控夥舞弊帳目]  
　　龍問泉昨延達商律師代表投法公堂控稱原告在敏體尼蔭路地方開設愛文襪廠傭用嚴鴻烈爲經理趙鼎三爲司帳詎被嚴趙兩人串通舞弊帳目共計一千五百餘元察悉向論置之不理故此扭案請求訊追所有帳目呈案請核中西官判着嚴趙兩人交人銀並保出外聽候派貝明忠查明帳目稟復後再行核奪 
[欠貨欵限八天還清]  
　　錢琴華前投法公堂控吳連山不理虧欠貨欵洋一百三十四元求追一案判限繳未繳昨又傳訊被告吳連山供民人實情貧苦無力措置請求准予陸續拔還等語中西官判着實交保限八天内還清違干未便 
[包探毆傷魚販案之研訊]  
　　愛而近路小菜塲魚販孫生才孫才生等在公共公廨呈訴滙司捕房包探陳玉山與探夥雙喜等將伊等兇毆一案昨晨由兪襄讞會同英包副領事命將陳探與雙喜帶案研訊原告延律師到堂代表陳述案情中西官得稟判陳探交一百元保雙喜押候訂期研訊 
[迷路男孩待領]  
　　男孩鄭卿生身穿竹布長衫腰束青布帶和尚頭秃頭無帽在法租界愛多亞路地方迷路爲捕查見帶入捕房昨送法公堂請示詰據鄭卿生供年十四歳湖北人於日前隨叔父來申在途失散等語中西官判送堂留養聽候家屬到案認領 
[施雨台不認行兇限尋阿英到案核辦]  
　　蘇州人徐阿七賣洋襪爲業前日偕其妻王氏扭揚州人施雨台至四區控稱民子永生昨被施等多人硬借不遂行兇肆毆刻民子不知去向請爲究辦經顔署長質訊施不認有强借行兇情事奉諭着徐出外尋交伊子到案再核旋由徐尋見永生偕同投案覆訊一過施仍不承認永生供有名阿英者爲首判施交妥保限尋阿英到案核辦 
[公共公廨訊案彙錄]  
　　昨晨公共公廨民三庭由張襄讞會同俄員儀君訊理俄僑訟案如次（一）爾利凡阿土克汗兩輪船全體水手訴該兩船不給工資案結果改期着原告代表律師將案内各原告姓名及要求工資數目於十四日詳細開單報告公堂如逾期即將案註銷（二）苛羅可乏訴搭須維色基不理欠洋案結果前判之欵被告應於五月十日前還清（三）格利五擺軋訴鄧英不理押欵案結果四月五號堂判將生財拍賣備抵諭單暫緩執行候房主及聲請人補稟再核民四庭由關讞員會同美丁副領事訊理（一）奚仙嵩奚鴻鑫等不理擔保借洋案結果改期七天再核（二）楊子敷訴阮如椿欠欵案結果改期七天訊理（三）奚洪德訴奚士亭等佔地案結歸改期續訊 
來函 
[上海模範工廠來函]  
　　前日本報刊載浙江盧督軍等參觀上海模範工廠攝影係由工廠連同照片名單函送來館照登詎左方第一座爲通商銀行行長傅筱庵君並非馮成君前日傅君閱報後疊向本館詰責謂「馮成」二字音與「奉承」二字相近爲本館有意嘲弄本館因函原送照單之模範工廠兹得復函照錄如左藉釋傳君疑團并明馮成爲寳山縣委署知事實有其人並非奉承之意 
　　主筆先生大鑒敬啓者日昨奉上盧督參觀敝廠攝影蒙荷刊登無任感謝惟照上坐於左首第一位者係通商銀行行長傅筱庵君因一時匆促不及細察致誤註爲寳山縣縣知事馮成兹特專函奉陳務祈將原函刊人貴報來函欄内藉昭實在不勝感盼之至此頌撰祺上海模範工廠游民工廠文牘處敬啓 
公布欄 
[江蘇高等審判廳]  
　　民庭判决陸杏林與毛鳳　爲私擅逮據及輕微傷　涉訟私訴控訴一案（判决主文）毛鳳樓應賠償陸杏林醫藥及因　事訴訟發生之各種費用共計大洋二百二十九元三角三分錢二千九百二十文陳德　繳案之醫金五十四元應給陸杏林具領陸杏林其餘之請求駁回陸杏林因本案訴訟　生之費用應由毛鳳樓按照全部金　負　十分之四陳林榮陳　萬氏因婚姻　　控訴一案（决定主文）本件控訴准予註銷以上四月十二號 
[江蘇高等檢察廳]  
　　批示沈義德狀悉該貨産旣然爲爾所有何以袁夀　不准爾搬取其中顯有别項紏葛即使爾有正當理由亦應　向原縣請求依法判斷毋庸來　越凟此批蔣阿全狀悉應准上告仰即提出理由以便呈送此批（以上四月十號）趙張氏等狀悉候調卷核奪此批萬長柏狀悉據訴情節顯係經界紏葛本廳未　受理該民如有不服應向該管上級衙門請求救濟可也此批（以上四月十二號） 
[上海地方審判廳]  
　　判决主文（民二庭）一件决判樊視三與郁志甫等田産紏葛控訴一案（主文）原判撤銷郁廳甫向樊若甫贖田之約應作無效郁左氏所立原賣契應向郁順甫交還樊祝三收執本案訟費歸樊若甫負擔 
　　批示一件金佐臣狀稱案被懸　請求吊卷執行由狀悉所稱如果應實抑逕向江蘇高等審判廳早請核辦可也此批一件李秩田狀請給領簿據由狀悉查本案卷宗尚未奉江蘇高等審判廳發回所　應從緩議此批一件張火　狀交案欵由據交巳悉餘欠着於十日内繳清毋再玩延干咎此批一件陸榮　狀請寬限交案由狀悉再予寬限十日此批一件許金華狀請領欵由准領此批一件劉進才狀保奚桂生由據吏查報該民不願具保應即毋庸置議此批一件郭建侯狀領　欵並簿據由准領此批一件金丙聲狀請迅賜標賣由狀悉此批一件戴銀才狀請執行由狀悉着即來案候請此批一件林芸秋狀請拘保押級由狀悉候嚴追此批一件梁袁氏狀交案欵由據交已悉尚有半數訟費洋四元五角着即如數繳廳以憑給領完案此批一件　桂芳狀請執行由狀悉已傳案勒追矣此批一件楊彩章狀請銷案並釋被告由狀悉准如所請辦理此批一件楊彩章狀領單據並查封費餘銀由准領此批一件陶阿金狀保兪福林由准保此批一件張奕楨狀請暫緩執行由狀悉此批一件張福林狀領賬簿由准領此批一件張福林狀交欵項由准交此批一件傳兟餘狀請阻止行駛由狀悉着即來案候諭此批一件潘喜雲等狀請銷案由狀悉准予銷案此批一件金德奎狀稱在所患病請送堂醫治由狀悉准予片送新着育堂醫治此批一件周子剛狀請傳案押追由狀悉候傳追此批一件陳錫華狀請銷案由狀悉此批一件楊麗堂狀交案欵由准交此批一件林阿林狀交案欵由准交此批一件楊仲衡等狀保沈伯葵由狀悉查該民等均非殷實店舖未便准予具保此批一件包永生狀請迅予給領　狀悉候　追朱錦榮應交訟費一併發給具領此批 
　　刑庭批示一件　仲泰狀請交保醫治由聲請書悉該號請人在所是否患有重病未經該所報告未便率准此批一件　紹文聲請抄給狀文由查該案卷宗已由同級檢察應調去所請抄錄章　於狀文之處應毋庸議抄費洋一元發還此批以上四月十二日 
[上海地方檢察廳]  
　　批示徐德源狀悉竊盜王小三子靜候訴辦陳阿三張小安子二名並候緝拘至李忠芳家當時旣未搜獲贓證未便牽累所請碍難淮行此批於紀生狀悉爾妻究係如何逃逸旣未將爾妻尋獲迭傳李福才亦未到案事實尚難證明自未便遽向李鄭氏等追人仰仍查照前批辦理毋得瑣凟此批戴子清等狀悉候訊明核辦此批徐王氏靜候訴辦毋得飾凟此批范　雲狀悉准予取保此批汪受棠如果汪長根有搶洋情事豈有報告警署不予逮捕送案之理顯係架詞聳聽不准此批金倪氏狀悉候傳訊核奪此批王尹氏狀悉案已起訴仰候判决此批沈阿毛狀悉靜候訊奪毋庸多凟此批康美郎狀悉案已訊明却下矣仰即知照此批鄭永樂狀悉靜候訊奪所請交保之處暫毋庸議此批馬興周狀悉該民受傷輕微姑准從寛免予檢舉仰即知照此批李德俊等查戴廣義業經偵查並無共犯確據准予保釋在案巳足見爾等告訴不實至汪福林等應否補拘本廳自有權衡所請協同指拘之處是何用意着不准行此批以上四月十日馬以文狀悉候查明核辦此批裘總恒狀悉候訊明核辦此批王文鑄狀悉查此案業經同級審判廳辯論終結仰候宣判所請着毋庸議此批曹徐氏狀悉仰即來廳候諭此批顧松泉狀悉是否屬實候獲案後再行核辦所請備案之處於法不合應毋庸議此批陳生才狀悉毋庸先行備案此批陸鍾侯狀悉仰候拘犯到案究辦此批朱志堅狀悉仰即來廳候訊此批梁張氏據訴顧某教唆民事涉訟違背委託本意等情無論所訴是否屬實不生刑事問題至顧某如何從中漁利仰即切實聲明提出證據再行呈請核辦未便率予照准此批葛雲峯狀悉候送同級審判廳核辦此批胡正魁狀及附件均悉案關婚姻紏葛屬於民事範圍本廳碍難受理此批李周氏查桂孟氏巳宣告判决所請銷案無此辦法此批張楊氏狀悉着即來廳具領此批馬長慶等狀悉此批徐吉祥爾如無同竊嫌疑何至被吳姜二竊犯反誣旣據稱在四區警署拘押應候送廳後再行核辦此批以上四月十二日 
[上海縣公署]  
　　批示滬閔南長途汽車公司經理李顯謨普安善堂董事陳之綱等呈爲租借田畝訂立合同請備案由批呈悉該公司租用該着堂地畝建築塲廠旣經雙方議允訂立合同應准備案合同存查此批上海和興化鐵廠股份有限公司經理陸伯鴻呈爲公司改組請發　註册費由批呈悉前據該公司呈請註册已將繳到註册費銀一百元於八年一月彙案轉解農商部留存在案所請發還一節來呈措詞未當應叙明該合同進行中止未經成立情形另呈到縣以憑核轉仰即遵照此批水爐業領袖杭國治呈爲同業遵諭巳一律仍照舊章辦理請復查備案由批據呈該業各店巳遵諭一律仍照舊章營業等情候再詳查察核如尚有賜奉隂違情弊仍惟該領袖是問此批丁汝霖呈爲單契抵押朦稟遺失請備案查究由批單契由蔡德孚出抵應由蔡德孚清理至顧石濤聲明方單遺失案内曾經批示無論顧石濤是否執管不能變更糧户應以錢永鎭堂糧户爲定不准過户對於蔡德孚出抵錢永鎭堂户承糧地無窒礙該民止須向蔡德孚催贖如有紏葛蔡德孚自能向顧石瀉交着知照此批抄件附 
 
 

Page 17

 
 
   
 
 

Page 18

 
 
自由談 
游記 
[遊黄山日記（十二）] [  高吹萬]  
　　十七日晴是日余以昨夜失眠而益困松岑等今日擬逾蓮花溝上閻王壁渡天海而至獅子林皆黄山佳處也老僧爲言自此以上山路愈險謂吾等文弱不宜往余固但富勝情而實無濟勝之具因有裹足意耕餘亦以閻王壁之惡名爲可怕也頗瑟縮不敢前繼思此境不可再得且獨留二人在此分伴而返亦非夷途旣至此有進而無退乃由院中添雇導者一人俾余與松岑耕餘各得其一决意更上耕餘尚能飽飯余則枵腹行隨同人由院向右勉力前進纔數百武見兩邊峻崖中有夾道者卽蓮花溝遂蜿蜒而下砂磧充滿敗石策策動荆棘刺衣袂類數百年無人行蹤者然旣下復行有峭絕之壁如斧削其上不可以仰觀其下不可以俯視壁間微露鑿痕僅容半趾余默不作聲以一手倚杖一手扶導者之肩乃屏息安步以過旣過又有一壁尤長尤峻余自怪至此反毫無恐怖之念而足力亦差足以勝之復履險而過及兩險皆次第過詢諸導者果大小閻王壁也爲咋舌者久之按蓮花峯與鰲魚峯爲對峙而銜接余等此時正繞蓮花片片間而巨鰲昻首乃作人立忽當我前其首正翹蓮花之菂似欲探蓮頂而未能者遞迤行愈行愈高抵峯下若由此右壁折而上卽爲往蓮花門徑同人等以力乏不欲往遂上百步雲梯然斯時此身已在霄漢更無鳥度但有雲來歷磴凌空渺不可接 
閑話 
[龍華雜感（下）] [  空我]  
　　艷裝婦女三四一老兩中年而一稚自殿中進香出珠光寳氣令人目迷中年婦女尤妖媚粉臂雲鬟目光四射若有所覓者旣出寺爲衆丐所見環而乞焉中年婦怒曰汝狗乃思得吾錢耶實告汝吾固有錢殊不願與汝狗也呼汽車夫將車來相將入車開足馬力風馳電掣而去 
　　吾與友就茶肆小坐隔坐一客語其友曰君知此地乞丐之來源乎彼輩大半非眞丐也僞耳丐乃得重利或較吾輩爲優耳吾友聞而怒徑前語之曰唯唯然則汝曷不丐汝休矣汝不肯分餘潤於彼輩則亦已耳如汝說者乃必使彼輩盡爲餓莩以爲快耶客慚而遁吾退而思之乃知前此彼輩之靳而不與者何一非作此想平心論之如彼所言或間有之然執此以繩則餓莩載道矣豈尚有人心耶 
　　吾欲歸矣火車乃尚需二時也吾友慫之曰步行亦佳則沿馬路行道上汽車馬車往來如織梭灰塵迷漫眼不能開不得已仍呼車行途中吾友顧吾曰彼輩熱中人乃亦知作清游可知其中心亦尚知林泉之樂也然而彼輩來而龍華俗矣馬路喧擾灰塵蔽天類南京路小販羣集乞丐滿目類城隍廟嗟乎龍華爲若輩羞死矣吾應之曰誠然但彼綠隂深處杯酒論詩對此茫茫百端交集酒酣耳熱爲彼輩燎堂燕雀揮一把傷心之淚者固大有人在也友爲黯然歸而拉雜書之題曰龍華雜感爲他日之證應云耳 
文苑 
[徐仲可先生屬題風木盦圖一首] [  沈禺鐘]  
　　不擇淮隂萬家地涪翁雙并却相師（黄魯直先生墓側雙井有永思堂）坐看佳氣飛庭户儘有哀思告歳時廬壁摩挲千刦换墓門風雨一燈知披圖滿眼臯魚感定省猶堪寤寐追 
雜錄 
[麗湘閣雜掇] [  陳家慶]  
　　靈簫硯姊日昨返湘余書六絕寄之云寒食清明客裏過年年此日奈愁何迴黄轉綠堤邊柳摇蕩春魂涙欲波牽衣無語淚雙流杜宇聲聲總帶愁春水綠波人去也夕陽天際送歸舟斷腸天氣雨如絲倚遍紅欄不自持憶得玉人歸去久蠻箋珍重寄相思梨花如雪撲湘簾昨夜輕寒薄病添一自畫中人去後晨粧三日未開奩黄金誰鑄少年時輸却韶華意欲痴欶語商量須記取莫因春思損腰肢年年惜别太無聊孤影清燈慰寂寥最是落花簾外雨驚回殘夢度深宵靈姊得此不知作何感想也 
　　春深矣花落鳥啼雨絲風片離人處此情何以堪英姊掌教𥞊陵瞬經一月異地覊棲想與余有同感也作此寄之三分春色客中過烟雨南朝别淚多小疊紅箋愁不語者般時日賴消磨柳絲摇雨濕危欄三月東風尚峭寒紅錦手裁新作幕落花時節夢江南又和徵姊五律寄慧姊洞庭舟次江城春思迢草色綠裙腰錦瑟絃初住畫簾鈎自敲爐灰和淚掇别夢把愁挑無限懷人意心隨帆影摇 
小說 
[社會小說人間地獄（七四）] [  娑婆生]  
　　第十二回疑雨痴雲自尋煩惱弘規大業幾費推敲 
　　柯蓮孫道規規矩矩做銀行的事全講究實力同行裏也瞞不過去我們資本小些小做不冒風險也並不坍台至於存欵這句話我看起來也全是事在人爲據他們内行談起吸收存欵五成是靠著行的信用五成還仗著經理的手面和交情不是空空洞洞的人家就會糊裏糊塗將整宗大票銀子存給你的若靠那送上櫃來的零星小儲蓄不過十塊八塊錢一户小的還有一塊兩塊錢一户那種户頭大半是來開一個户頭弄一本花花綠綠的存摺回去頑頑有時還有頭一天存的第二天就支了去的靠那種存欵是無濟於事我的眼光看起來新開的銀行信用未孚根基未固那吸收存欵四個字只好算是銀行經理的一種希望罷了你莫看見了報紙上常常登載昨日某某銀行開幕收進存欵幾十萬元幾百萬元那種存欵俱是同行堆花並非眞正存欵黎宛亭道怎麽呌堆花難道同行還鬧假戲不成柯蓮孫道假到不是假不過甲行裏送存十萬洋錢來這新開的行也要送十萬洋錢存欵去乙行裏送存五萬兩銀子來新開的行也要如數存過去銀子兩方面雖然是眞的可是實際上你存得來我立刻還過去總算彼此搬了一搬禮好看好看那裏眞是存欵呢但是也有一種行家和新開的行經理有交情他存些銀子來却也並不一定要新開的行裏如數存過去那種堆花却比較劃來劃去略爲實在些可是三五天後或一兩禮拜以外那存來銀子也要陸續提去可算得那堆的花也謝了你想吸收存欵這四個字難乎不難姚嘯秋道怪不得程廣夫曾和我閒談過他說開銀行尋一個能放欵的經理狠容易尋一個能吸收存欵的經理狠難尋一個一面能吸收存欵一面能善於放欵的經理可是難而又難上海之大人才之多有這種人才早已給人家禮聘而去豈有還是賦閒在家裏的道理因此他常常有才難之歎黎宛亭道照這樣說我們當然是取穩健主義和漸進主義資本就定小些也是不妨程藕舲道我看簡直照程廣夫初辦春江銀行的局格資本十萬老實說十萬資本也不必去求張良拜韓信我們在座的幾個人分頭的凑凑似乎竟不吃力可以早觀厥成豈不甚好柯蓮孫道你幾個人凑凑的這句話簡直是要照拚股子的辦法不是照公司的組織了銀行這個行章如果不照公司條例辦恐怕外不足以存信於人内不足以約束全體我年不大好程藕舲道你這話是誤會了我說的是分頭招股並非三五個人合資公司自然要照公司條例擬章程姚嘯秋道擬章程這件事很不容易呢公司章程就和國家的憲法一般不是輕於著筆的必須要有眞正的内行參酌那章程訂出來方能適用正說到這裏程藕舲忽然跳起來道我想著一個人了正是 
　　三五朋儕千萬語劇憐創業幾艱難 
　　不知程藕舲忽然跳起來爲著何事又想出一個什麽人來欲知後事如何且聽下回分解 
[餘瀋] [  劉與存]  
　　浮生若夢或殤或夭或夀無誰非寄故達者視死如歸反多因此大澈大悟不爲瞬息妄念所制如蝴蝶如蕉鹿如華胥如黄粱皆能託夢中之夢以自曠 
　　雖然此猶痴人耳旣在夢中不說夢固夢說夢亦夢 
　　竊以爲夢尚其次處今天災人禍内憂外患交迫之秋寢不安席未能高枕無論修短一息尚存即宜努力共奠國基如磐石各策臥榻之萬全 
 
 

Page 19

 
 
   
 
 

Page 20

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
　　本刋啓事十二日常識有楓江君之「兒童病中之看護」一篇與上星期（九日）本報家庭週刋所載相同查一稿兩投照例取銷酬資特此佈告常識編輯部啓 
常評 
[對内之外交手段] [  隨]  
　　今日中國之最可憐者在握有政權之人各思借重外力以自衛徒爲個人地盤計而不自知其暗損國力於無形之間已不可思議也 
　　在外人之究竟願爲彼所借重與否吾不願爲臆斷之語當此華會告終各國揭櫫公道之時度未必有顯然之表示而彼慣用狡獪伎倆又富有奴性者往往即以此爲對内之外交手段狗急跳牆或不得已而出此而中國自此又開一惡例矣 
　　先哲有言所藏乎身不恕而能喻諸人者未之有也旣不能率天下以仁復不能率天下以暴而徒演此對内之外交手段以延旦夕之命是使國家永陷於不生不死之地而已矣佛云無有是處其即今日時局之謂乎 
經濟 
[商業問題之研究（續）] [  吳東初]  
　　零售業賒欠須知 
　　徒言賒欠不可不愼重將事猶未與一般商店以確切之方法大抵賒欠生意之易做者以其迎合買客心理藉此得多售貨物也其生意之難做者亦即在貨物雖經多售而所獲不償所失也零售商人資本有限斷無用之不盡取之不竭之理是做賬不過代客暫墊不久自有與客清算之一日普通商店不能任客賬久懸者亦以資本有限全恃現欵流通做生意設一旦周轉不靈實足以致商店之死命以故吾人對於商店賒欠不可不代擬一種具體的意見供獻社會俾商人得於賒欠生意有所遵循也 
　　（一）調查當地之商情 
　　（二）分别買客可與以賒欠及不可與以賒欠 
　　（三）善爲盤問買客之實情 
　　（四）監督店中之賬目 
　　（五）收賬時須迅速 
　　（六）設法收討爛賬 
　　以上所言六條非認眞着手去做難希望有何效果所謂認眞去做者蓋當責成一部或命店中可靠之職員擔任之西洋大商店皆特設欠欵部（ＣreditDepartment）該部主任責任極重所有各部份遇客掛欠之事必經欠欵部主任許可方有效力猶憶前歳吾客紐約時往某百貨店購物發票開來計美幣百數十元當時携帶身畔者僅有銀行支票而無現欵店員不能承受即請余往晤欠欵部主任相談之下雖卒蒙該主任許可付與支票將貨帶出然其所詢問於我之各節若非眞情實事恐難免不敗露也夫經商之道本無一定之成規可守更無拘拘於無意識之成規之必要凡買客之便利所在總當設法行之賒欠旣爲便利買客自當好自爲之至必如何始稱爲美善之辦法則不外本章所擬各條以及專設一部或專委店中能手負完全責任以司其事耳 
[增加生産之原則] [  劉雲浦] 　　 
　　講經濟必先言生産生産者國家之所由富國民財力之所由生也兹述增加生産之原則如下 
　　（一）國家制度須能增加人民活動力中國遺産制度實足减少人民活動力故因循守舊不生利而分利不生産而消費視此制度不極宜取締乎（二）國民須有機會發展其特長貢獻於社會此惟國家有奬勵條例可以得之如某人發明可物則國家即給以奬章或予以專賣權否則人有退志不願有所發展國家生産必不能增加 
　　（三）地方之治安人民得安居樂業以各盡其責則生産定可增加如内亂不已則生産反足减少 
　　（四）科學之利用利用科學則人力減少人力减少則所須機械必加多機械加多則生産必富此增加生産原則中之尤重要者也（乙種酬） 
衞生 
[傷風之預防及自然療法] [  養氣]  
　　近日天氣寒暖不常患傷風者甚不少此症往往爲癆病肺炎病之媒介亦不可視爲輕微而忽之也 
　　傷風之原因常人多以爲感受風寒所致實則似是而非試觀探險於南北極者履冰山經雪窖未聞其常患傷風也人之所以患傷風者一由於伏處室内不喜運動蓋常人之意以爲出外易於受寒於是嚴閉窗户深居簡出吸收汚濁之空氣損害身之機能微生物易侵入體内傷風病因之易於發生二由於寒暖不得其宜試觀寒夜圍爐驟然外出或身方出汗驟脱外衣則必易致傷風蓋吾人身體各部須温度平均若所受温度各部不同則受冷之部皮膚與血管收縮致其他一部分血液之流動爲之阻碍而傷風以起故傷風者常患噴嚔即喉管間枯液膜有損故也三由於飮食無節消化力弱致體内老廢之物質不能從速排除因而易受傷風之病若飮酒之後身體虚弱尤乏抵抗力四由於過勞心力或夜眠失時體内纎維質因疲勞之故爲腐敗之毒質所充塞不能抵禦病菌之侵入亦往往易致傷風五由於與傷風病者接近以至傳染試觀一家之内一人患之常傳之他人一學校之内一生患之常及於他生其爲微生物之傳播無可疑矣預防之策及其自然療法當如左一與傷風病者隔絕往來其所用之茶杯手巾飯碗等類尤宜分别使用 
　　二窗户須常開以求新鮮空氣之流通 
　　三居宅宜寬潔酒館戲園等人烟密集之地不宜常往 
　　四上下體衣服厚薄須平均 
　　五時在外行深呼吸或常運動使血液不致停滯 
　　六愼擇飮食疏通大便 
　　七用温水浴身於皮膚上時常加以摩擦尤佳 
　　八勞動身體使之出汗以爲排泄廢料清潔血液之捷徑最爲上策（乙種酬） 
道德 
[宜避者十二期] [  鐵錚]  
　　（一）懶惰 
　　（二）怯懦 
　　（三）柔弱 
　　（四）冷淡 
　　（五）疏忽 
　　（六）無智識 
　　（七）談論浮淺 
　　（八）臨渴掘井 
　　（九）作事但看鐘點 
　　（十）血中無鐵質 
　　（十一）不思改良進步 
　　（十二）不切實用之理想（未蓋章） 
法制 
[民事簡易程序之管轄與利益] [  井門] 　　 
　　民事簡易程序暫行條例已於本年一月二十五日公布在案凡於該條例所列舉各案件之第一審應由簡易庭辦理使訴訟迅速了結以免費時傷財法至善也兹就簡易庭所管轄案件舉之如左 
　　（一）業主與租户因接收房屋或遷讓使用修繕或因業主留置租户之家具物品涉訟者 
　　（二）訴訟物之金額或價額在一千圓以下者 
　　（三）雇主與雇人因雇傭契約涉訟其期限在一年以下者 
　　（四）旅客與旅館飯酒館主人運送人船舶所有人或船長因寄放行李欵項物品涉訟者 
　　（五）旅客與旅館飯酒館主人運送人船舶所有人或船長因房飯費運送費涉訟者 
　　（六）因占有權涉訟者 
　　（七）因不動産經界涉訟者 
　　訴訟手續首重簡便尤貴迅速斷結依簡易程序當事人可以言詞在推事前起訴上列各案件或勢須速結或無庸煩文自以簡易庭辦理爲當又當事人於通常簡易庭開庭之日得不待傳唤自行到案爲訴訟言詞辯論且言詞辯論除案情繁雜或其他特别情形外應以一次終結手續旣極簡便案件又速歸結直接利益人民間接及於國家未始非我國司法之進步也（乙種酬） 
宗教 
[基督教重生說常熟] [  王之江]  
　　我們基督教所說的重生兩個字外面的人都要問道你們所說的重生是不是死而復活麽我們答道重生的道理並不是肉身死而復活那是靈性的得着重生經上記着說「人若不重生就不能見上帝的國」然而怎麽能夠靈性重生可以見上帝的國呢看了現在的五濁世界萬惡社會靈性上的痛苦可以算得極點幸有基督教的正道來糾正他就是在教友受洗進教的時候要洗凈他心中的一切汚穢把從前所有的私慾貪心偷盜妒忌種種的惡念完全要痛改一下變换了現在的一個新我這就可以靈性得着重生能夠見上帝的國了（乙種酬） 
雜錄 
[人類之腦] [  陸濱譯]  
　　腦之大小與各人之身量有連帶關係平均計算起來長人之腦恒比倭人的大些但人的才能智慧却不全與腦漿多少成正比例如畢士馬克腦重六十六英兩俄小說家Ｔurgenieff腦重七十五英兩但是法國名政治家Ｇambetta則只有四十二兩德國哲學家兼數學家Ｌeibnitz只有四十五兩 
　　以普通成人而論男子之腦最重者有六十五兩最輕者有三十四兩至於女人身體較小最重者不過五十六兩最輕者三十一兩比起男子來輕了百分之十二無論男女其腦重與全體重成一與四十五之比 
　　初産小兒腦重不過十兩或十一兩相當成人腦重之五分之一及至滿兩歳後卽增至成人腦重三分之二矣漸次增大至二十歳時達最高度以後慢慢减重老年尤速（乙種酬） 
 
