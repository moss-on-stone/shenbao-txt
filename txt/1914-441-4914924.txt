# 1914 - 441 - 4914924

 

Page 1

 
 
遊記 
[羗海雜誌（十）（四）（生入）]  
　　行帳在洞闊寺南距寺十七里矣偕協理測繪鄉導率衆役折回至該寺循來時大道北至兔爾干荘折而西緣溝進里許抵寺門通事導以入其香錯俗呼管家出迎主賓各手持尺幅梵名哈逹上者以綾絹次者以紡紗互相授接亦古人束帛相見之義寺主呼圖克圖前在北京西黄寺掌印近日聞已圓寂其徒尚未得確耗也其下爲法台首座者年六十餘矣本蜀人從西藏傳經東來住持於此香錯法名揚旦增安掌田地財賦工役諸務凡官民與寺院有交涉事宜均由香錯接洽商辦又有僧綱法司衆僧官等寺僧領衣單口糧者定額五十一名丹城内之承惠寺又隷焉 
　　按呼圖克圖名號其先本起於紅敎紅敎刺麻最尊者爲薩迦胡土克圖卽元帝師帕斯巴剌麻之後黄敎之祖宗喀巴一名羅卜藏札克巴其始亦受經於蕯迦廟之胡土克圖學成自立爲黄敎其大弟子曰逹賴刺麻二弟子曰班禪刺麻刺麻者華言無上也逹賴之弟子有二胡土克圖一名濟隆一名第穆分掌敎化世世以呼畢勒罕演大乘敎呼畢勒罕者華言化身也其化身一如逹賴班禪輪廻之状臨死不迷其本性先示人以降生之處其弟子輒迎而立之位與班禪相亞每當逹賴圓寂後班禪或胡土克圖可以代理印務自明隆慶以後胡土克圖名稱播流於青海漠南北蒙古等處大刺麻學道能轉世者則逹賴班禪印證之得爲胡土克圖華言再來人明史所謂尚師也又有尊而上之謂大胡土克圖者如漠北之蒙古僧皆以轉生嗣位或受中朝封號清時凡自稱呼圖克圖者（明稱胡土克圖清稱呼圖克圖）皆錫名號俾其世世掌敎又有修行未深初轉一二世者曰沙布倫亦得建有專寺綜計刺麻之能出呼畢勒罕入前理藩院册者西藏號呼圖克圖者十有八號沙布倫者十有二漠北蒙古十有九漠南蒙古五十有七青海番地三十有五四川察木多番地五又駐京呼圖克圖十有四共呼畢勒罕百六十人惟青海諾們汗一支久同世襲許以親族人入籤其後又調取西藏青海漠南北蒙古察木多之呼圖克圖輪流駐京擇其道行高者掌印三歳而更代其時東科呼圖克圖適輪值在京也 
 
 
 

Page 2

 
 
又按西藏管理寺院講習經典之僧官皆名堪布最大者曰總堪布次曰通巴堪布逹爾罕堪布品級大小有差札薩克三人乃濟隆第穆兩呼圖克圖及那門汗（一作諾們汗位在呼圖克圖之次）理事之大僧官也歳琫者逹賴刺麻起居之内侍也其次曰森琫又次曰曲琫職司經巷又次曰孜仲職司熬茶歳琫以下皆堪布之有職事者卓尼爾逹賴之傳事者也逹賴刺麻山上貯金銀緞疋珍寳之内庫名商上主庫之僧官曰商卓特巴曰仔琫皆四品商卓特巴本即倉儲巴以諸處皆有之故特異其名其主徵收者曰業爾倉巴五品主刑名詞訟者曰噶厦曰協爾幫皆五品主文書者曰大中譯六品曰小中譯七品通傳譯語者曰羅藏娃主馬廠者曰逹琫皆六品分管地方曰希約第巴曰郎仔轄第巴皆五品掌户口册者曰密琫主兵者曰戴琫皆五品次曰加琫次曰甲琫次曰定琫代逹賴理事者曰第巴統理兵馬刑名者曰噶布倫（又作噶隆）三品噶布倫凡四人又有邊缺大營官小營官皆主地方及兵事外有管門管草管　粑帳房牛羊廠諸職事此西藏僧官之制也其在青海各寺院所設僧官照西藏制而略簡無堪布名號各因其僧額之多寡事務之繁簡田産之肥瘠而設官焉惟森琫曲琫孜仲商卓特巴羅藏娃等職司則無寺無之森琫漢名僧綱曲琫漢名法台孜仲漢名法司商卓特巴漢名管家番語又名香錯蓋即商卓二字譌音也其羅藏娃以下漢人亦不辨其品級大小槪以僧官名之而已其間職司之繁者尤以香錯爲最常以一職而兼數事也 
時評 
[非協約説（冷）]  
　　中國政府旣宣布中立矣决不可於此交戰期間與交戰國立協約也 
　　中國之中立所謂無實力之中立也故人有非笑之者雖然此無實力之中立力不足而爲人破壞可也非爲力不足而自行破壞不可也蓋爲人破壞其權在人自行破壞其權在我也 
　　更進而言之非特交戰國也即非交戰國亦不當於此時間與之立協約也非特交戰期間也即戰事了後亦不當與他國立恊約也何則所謂恊約者兩國互相恊助之謂也今中國旣無力以自衛安有力以助人是中國之所謂恊約者託人保護而已夫保護之國未有不亡者徵諸歴史彰彰在也 
　　中日恊約之説昨見日本報所載因譯載之今得北京電謂日置公使已否認之矣此或已非事實雖然余爲中國前途計不得不縱言之 
命令 
[八月二十四日大總統策令]  
　　熙鈞給予二等文虎章此令又令司法部呈稱閩紳蔡法平報効建設監獄鉅欵懇請特予奬勵等語蔡法平旅外有年　懷祖國熱誠輪欵　屬可嘉應准給予四等嘉禾章以示激勸此令 
　　又令吳應科授爲陸軍中将此令 
　　又令任命周文炳爲陸軍第六師步兵第十二旅旅長此令 
　　又令本月十七日明保覲見之曾樸石之樸韋紹　王莘林　國楫均着交政事堂存記此令 
　　又令陸軍部呈請任命丁錦署參事康宗仁署科長應照准此令 
　　又令陸軍部呈請任命張中和爲陸軍第六師步兵第二十一圑圑長應照准此令 
　　又令陸軍部呈請将在阿噶圖曁巴音布拉哈等處剿匪出力之劉德　授爲陸軍騎兵上校郝鍾鳳范德全均授爲陸軍騎兵中校鄧全興王克儉均加陸軍騎兵中校銜石彦秀授爲陸軍騎兵少校張金凱白恩光柏玉龍張隆泰謝得勝施祖陳瑞毓麗崑友林平福均加陸軍騎兵少校銜應照准此令 
　　又令海軍部呈請将黄倫蘇授爲海軍上校劉義克授爲海軍輪機上校陳欽賓授爲海軍少校應照准此令 
　　又令陸軍部呈核准署察哈爾都統何宗蓮咨請揀補副參領等缺一案應准以擬正之貢楚克拉什補副參領扎拉芬阿巴圖鄂勒哲依車林額勒賀托克托霍補公中佐領克什克巴逹爾胡捕驍騎校策林拉什補護軍校克什副雅補防禦此令 
　　又令内務部呈准文官高等懲戒委員會議决前廣東巡按使李開侁參劾前署普寗縣知事黄大同等一案依照知事懲戒條例署普寗縣知事黄大同應受第三條第一種第二欵之免官處分署會同縣知事張　署陽山縣知事蒙勵余代理連山縣知事陳薦秋署清遠縣知事何緯均應受第三條第一種第一欵之革職處分其陳薦秋何緯二員所犯事實均涉及刑事範圍應由法院訊辦等語黄大同准照所議卽行免官張濤蒙勵余陳薦秋何緯均准照所議卽行褫職陳薦秋何緯並提交法庭嚴行訊辦以肅官常交司法部查照此令 
戰事要電 
[其一（本館北京專電）]  
　　北京電二十一日朝日新聞所載日置帶來一議定書日本保障中國領土及獨立爲臨時必要之處置並得收用軍畧上必要之地點非相互承諾不得與第三國結違反本約之約今日新支那報東京通信亦隱約載其事謂維持中國及東亞平和日本無論如何犧牲第一不可不爲中國盡其友義故其内閣将與中國訂協約之風説頗盛但其協約程度陸軍派似與非陸軍派稍異云云 
　　北京電有人聞曰置云中日協約説絶對訛傳 
　　北京電漢口日軍人新發生毆死農人事件 
　　北京電山海關電日政府現擬俟德國答復後調陸軍八萬出發惟地點日期未定 
　　北京電津浦路電昨電濟南辦事處探詢膠濟路是否有二十三日停車之説兹據電復當向膠濟路探詢初未得其停載客貨之確信頃接該路青島來電方知由明日起只由膠州至濟南尚售客票此間現尚平靖本路對於來往客貨各車當持常度以免人心震驚等語膠與烟臺濟南照常通電 
　　北京電頃接膠濟路函稱敝路現於八月二十三起暫時停售青島至濟南來往貨車客車票祇賣膠州至濟南來往之票膠州路於二十三晚車過後将膠州路之女姑口橋自行轟毁 
　　北京電在京比人云法使館得電云二十三午正在青島海面德日兩國已有宣戰之舉有日兵二萬五千人由威海衛開發由陸地直往青島又據一般法比外交人云此次日本之爭青島業已對英宣布非爲已利将來戰費多無人干涉决不索取以保英人在東亞商務之利益而符同盟國之義務 
　　北京電秦皇島電昨駐島英官将所用鎗刺全交礦局機器廠開口本日英官四員督率兵百十名攜武装早車赴津留兵二十名官一員 
　　北京電德由京用馬車二十餘輛載砲數尊及彈藥被滄州站官警押收 
　　北京電青島電局二十四日來電今日平安 
　　北京電在京各洋商店對於出京之各國人一時不能索債各該國領事並不准其告發亦不受理 
[其二（英人特約路透電）]  
　　膠州電青島尚未開戰毫無日兵蹤影青島附近一帶之華民恐遭戰禍絡繹避入膠州者共有數千人客棧民房均爲人滿糧價日漲據避難人民聲稱德人已将境内沿邊各村全行焚燬砍除樹木甚多並炸去中立地邊界之橋一座諸德人皆表明遵行德皇諭言戰死之决心彼等且謂青島非特别堅固之炮台恐難持久云（二十六日） 
　　北京電聞中立局将爲獨立機關以憲法顧問有賀長雄博士兼充該局顧問有賀長雄博士素主親華中政府此舉可謂得當（二十六日） 
　　天津電聞德國輪船開浦開特號載青島避難人民二百五十人赴津高懸白旗爲英船捕入威海衛搜出紋銀值洋四百萬元避難者今晨已由盛京船載抵此間（二十六日） 
　　東京電（被擱遲到）今日有羣人聚集上野公園及外交省海軍省之前向海軍官員等歡呼並未於德國大使署有惡意之示威舉動各處人叢均守秩序日政府於今日下午二時以出境護照授予德國大使晚六時日皇下詔布告已向德國宣戰九月三日帝國議會将召集特别會議聞奥國如不向日本挑釁則日本亦無舉動對付之（二十三日） 
　　倫敦電奥國已以出境護照授與駐奥日本大使駐日奥國大使已由奥政府召回（二十六日） 
　　倫敦電據大戰詳報兩方面各受重損英軍及法屬斐洲之軍曾加重創於德國禁衛軍各消息皆一致稱讚英軍之勇武英軍之退乃從大元帥霞飛將軍之號令並非因敵軍壓迫之故斐洲軍短兵接戰時頗能軼羣雖處霰彈炮之下仍猛進三基洛密逹之遥聞禁衛軍統領德皇之叔巴丹大公爵業已陣亡（二十六日） 
　　巴黎電據法政府最近發出之公文宣稱兹奉霞飛将軍之命吾軍及英軍在比大戰之後已退處有掩護之地位設非比軍抗拒德軍俾聨軍得以入比則此地位早已失去德國陸軍受損甚重不得不暫停抵禦防守新得之地位云（二十五日） 
　　倫敦電據法國官中宣言謂昨日法軍開始行動雖有德軍抵抗現仍依序前進有德國禁衛軍一軍圑與亞其利亞法軍以短兵交戰大受挫衂損失甚重（二十五日） 
　　巴黎電聨軍進行之行動不能勝過德國主軍法軍英軍與德軍殊死戰後已退守各要塞法軍已在亞爾薩斯擊退德軍之攻擊（哈伐斯電社發）（二十五日） 
　　倫敦電據巴黎官電聲稱法軍曾由南錫四次迎擊德軍加重創於敵（二十五日） 
　　倫敦電平民議院復行集議各議員多衣戎装首相愛斯奎士君宣言日今日接大元帥費蘭巨爵士之報告謂其部下陸軍已如願望退至新地位此舉非大遭損失不能告成盖當時敵軍壓逼頗甚惟敵軍亦曾受創今所能告者英軍雖跋涉長途經此苦戰而仍精神煥發此外不欲多有所言估計英軍死亡者約在二千名以上惟政府尚未接其姓名（二十五日） 
　　倫敦電首相愛斯奎士君在平民議院宣稱英軍死亡者共有二千人（二十五日） 
　　倫敦電今日内閣各大臣及各大将在陸軍大臣吉青納貴族邸内會議自夜半至今晨二時始 
 
 
 

Page 3

 
 
散吉青納貴族今日謁見首相愛斯奎士君（二十五日） 
　　倫敦電官報局今夜宣稱今日前敵無戰事英軍之状况處處滿意（二十五日） 
　　倫敦電據丹京宣布之德國消息謂納暮爾炮台雖有五處被陷仍未爲德軍所奪（二十五日） 
　　倫敦電德軍轟擊瑪里萊斯（距安都厄爾比東南十三英里之重要鐵路中心點）毁著名之寺塔及民房二百所比軍鼓勇報復驅敵向維爾伏特退走是役兩方面均大受損失（二十五日） 
　　哈爾濱電奥軍已由慈白羅克河棄大炮運送車倉皇退走德國軍官及下士官除去軍衣之肩章標記雜於兵士之中俄國攻入德國東普魯士省及奥國加利西亞省之大軍仍在步步前進（二十六日） 
　　哈爾濱電羅馬來電據維也納抵此之外交家聲稱奥皇病革旦夕将崩瑪維慈将軍繼愛米克将軍統率第十四軍圑德國漠根黑納大将受傷甚重丹麥京城來電謂據德國總理軍需官聲稱俄軍現進攻一路勝利 
（二十六日） 
　　倫敦電俄軍仍在進攻東普魯士邊界之德軍兼程退走現聚集哥尼斯貝爾格炮台（二十六日） 
　　倫敦電德軍三軍圑在萊丹堡之北佔守一要塞俄軍圍攻其左翼德軍棄砲而逃（二十六日） 
　　倫敦電吉青納貴族以陸軍大臣資格今日第一次在貴族議院演説曰吾在政府之地位無政黨之關係吾任事之期限與自願從軍者無異視戰事之久暫爲定若戰期延長刻　服　三年劇烈之戰爭　已發作吾國将有重大之犧牲今爲吾等在世界上所享之榮譽及所佔之地位計吾等願受此犧牲殖民地遣發兵隊竭力翼助母國亦願分受此犧牲吾兵已與佔優勢之兵隊接戰三十六小時勇氣百倍保全吾英軍人最好之聲望彼等盡行之動作須有兵士最大之堅忍精神及将帥之精熟戰術吾已電致大元帥費蘭巨君歡賀兵士所建之榮耀事業而向言曰吾等以有此等兵士爲榮也吉青納指出歐戰産出重大之災難又盛稱英國遠征隊召集輸運之穩妥並力讚平民贊助陸軍之迅速吉青納又言曰吾人今知法人重視英國迅速翼助之價值如何之深矣限制交戰範圍决定用兵時期亦足證明軍事之重大關係設軍略之状况令英軍得早列於比國勇武陸軍之旁則無不将歡欣也惟比國知吾等之表同情及吾等之决議可保其凡所犧牲無一不收功效者今各國均勉强以巨數之金錢投諸戰場而吾國仍有極大之餘力可以需用即毋國與殖民地之金錢是也各殖民地之踴躍報効足證吾等對於殖民地並未失望印度加拿大澳大利亞鈕西蘭現紛派勁旅翼助母國帝國之領土軍均矢忠應召以盡責任領土軍抱愛國主義願効力海外者共有七十大隊以上所招之新兵十萬名亦幾足額且尚有預備軍可供調遣吉青納復切實聲明彼願長以堪保帝國權力及帝國責任之大軍置於戰場歡呼今彼尚不能限定軍額出征軍人數現已增多六月之内将增至三十師圑嗣後将賡續維持此數于戰場之中如戰事延久吾人之命運有所變動或入於逆境則彼信帝國仍将竭其能力續行犧牲此則人人所不能諱者也衆歡呼（二十五日） 
　　倫敦電加拿大愛國捐其數日增多倫多一城一月之内捐集洋二十九萬七千元預料後四日可捐足洋五十萬元（二十六日） 
[其三（德人德文報專電）]  
　　紐約電據倫敦消息納暮爾已爲德軍所佔（二十五日） 
　　紐約電據瑞士消息墨爾化斯復爲德軍克復（二十五日） 
　　紐約電德軍於全邊戰勝消息已確北方之軍曾在比國至少擊敗法軍六軍圑英軍三軍圑法軍在比國盧森堡省納夫沙托抵禦韋台姆貝公爵亞爾白萊克特者完全敗退其衆共有六七軍圑德國皇太子亦在盧森堡大公爵領土東南隅愛士區附近擊敗與上同數之法軍巴伐利亞王太子亦由吕萊維爾敗敵至南錫以外亞爾薩斯上部已全入德人之手（二十六日） 
　　紐約電據巴黎消息法國陸軍大臣已承認法軍在邊界全線敗北吕納維爾白拉芒特西爾萊已入德軍之手聨軍已退守邊界後之要塞（二十五日） 
　　紐約電據柏林消息德國皇太子在狄丹化夫（亞爾薩斯勞蘭之要鎭）擊退法軍五軍圑法軍左翼已在凡爾登（法境）之外截斷（二十五日） 
　　紐約電韋台姆貝公爵亞爾白萊克特已在比國南部納夫沙托擊敗法軍（二十五日） 
　　北京電北京領袖意人各界視路透電社所傳意國卽将加入三恊約國一節實不足信意國願保和平意政府今絶對袒護三聨盟意國民黨縱偏於三協約亦無關重要云（二十五日） 
　　青島電此間防軍開德軍在比國及勞蘭戰勝消息勇氣奮發皆信德國陸軍終必奏凱今衆心一志守衛遠東太陽下德國之土地至氣絶而後已今日膠督出示略謂今得防　居民預備隊義勇隊之協　青島防務得以布置周密殊深感慰彼率此将士禦敵當引以爲宋云（二十五日） 
[其四（英人字林報專電）]  
　　倫敦電據法國大使署宣稱法德邊界全綫已開始大戰（二十四日） 
特約路透電 
[北京電]  
　　外間皆料中政府之經濟必異常支絀而據財政部報告經濟現局并未絶望魯豫二省前兩日聞已解到洋五十五萬元川省不日亦将解到洋五十萬元内國公債日有進步海外華僑願購八百萬元國内人民可購一千二百萬元尚擬以他法銷售四百萬元故政府擬将内國公債增至二千六百萬元（二十六日） 
專電 
[北京電]  
　　山海關電距離奉天大凌河車站二十餘里牛頭衛地方鬍匪齋聚百餘人殺死該地方警察巡長數名駐錦州陸軍昨已次第派兵兩連前往勦辦 
　　奉天電日本駐紥鐵嶺軍隊連日在該地試演行軍並聞朝鮮日軍有開往奉天之説現統計日軍在南滿洲一帶約有六萬餘人 
　　南寗電連日有孫黄派由越南入境在廣西起事之謡陸将軍已定於日内親赴邊關嚴密巡視以鎭人心 
　　開封電河南軍民分治之計劃業已大定大約督理該省軍務趙倜大有希望 
　　北京電與議庫倫劃界專使畢桂芳聞定於本月二十八帶隨員取道奉天赴議 
　　北京電有賀長雄今日到京要聞一 
[青島戰事談（二）]  
　　字林報轉錄京津時報所載之專電云余（訪員自稱）接青島消息謂德人今仍在忙碌繕修陸防不遑少息控制入口之衆山全已埋置地雷且尤注意東端之防務護以土壘且以控制海路之大炮數尊移置於此腹地一帶及其他陸地入路築有鐵絲障碍物後復護以土堤土牆該鎭四圍所置之大炮均可及之牲畜糧食近來運入者絡繹不絶德人悉以重價收購現正搜羅馬匹每匹給價洋一百五十元有曾在賽馬場屢奪錦標之名馬數匹亦爲當道取用其主人僅得照前價付欵之約言耳鎭上今已施行軍治威勢莫與倫比預備兵今由防兵敎練官及下士官平日勤加訓練各旅館均已改爲醫院由當地女子多人充當看護婦食物漲價未如預料之高已由當道定其價率防軍雖有憂色然皆自信必有一番作爲可以令人紀念者降之一字似非其意念中所有也該地衛生事務辦理頗善絶無一人患病需醫水道之中密布連綴之水雷且恐敵軍知其地位每隔數日輒變動一次皆以海軍軍官爲之防軍自信港口防務鞏固不畏敵軍攻擊 
　　大陸報云據最後離青島之某君聲稱青島德人現以鎭靜之状態預備應付事變德國婦女之留者至少共一百二十人願任看護婦内有自上海專誠前往者若輩大半曾習看護舉今正終日規畫應行事務預料開戰之後亂彈由海面飛來者必多全鎭實無一隅之地可免危險故已於四處設立避彈所以供非交戰者居之得稍安寧守軍似頗興奮蓋以糧足防固可以持久加以近來天降大雨山外之地皆成澤國敵軍一時難以進攻此亦可以稍慰者也前傳青島飛機毁壞之説實屬不確現有一等飛機兩架全未受損滿載炸彈尚有一架雖稍受損預料開戰之前可以修竣此君對於港内軍艦一節不肯詳告惟確實聲明格萊斯洛號及沙恩洛斯特號二巡洋艦均在港内德國當道遇待外國居民游客極爲盡禮文武官員至車站送别其英國等友人者屢見不鮮某國官員一人發誓之後不能踐行按照軍律罪當處死當道因與相識貸其一死僅将是人驅逐出境 
　　大陸報云昨日本埠收到美國寄出經過日本之郵件均由日本檢查員拆閲僅於郵筒上加蓋檢查員拆閲字樣而未聲明理由 
　　文滙報二十四日濰縣訪函云星期六夜青島德人爲愼重防務起見用炸藥轟去高大烟通並他項建築特蓋恐敵艦瞭見易於瞄準轟擊也聞某燈塔亦被毁去濰縣（距青島一百英里）西人是晚未知此事惟遥聞炸裂之聲　爲注意青島德人除将森林削平外並将防線外之某村毁爲平地因該處地勢狹而平将爲日後戰場最末次装載婦孺之車星期六日由青島開出英國婦女留住者僅有三人一係保姆餘爲敎會中人此外皆德婦辦理紅十字會者美領事仍在青島照料美國及英法利益副領事星期六抵濟南隨身帶有領署公文等件華兵刻嚴密防護膠濟鐵路所有橋梁不論中外人等皆不許走過華官頗爲惶慮恐亂黨乘機起事於中國有大害也 
　　大陸報云據紐約日報稱近得英倫訪員報告一最可靠消息日本政府業已咨照英國云日本攻克膠州之後决将該地交還中國并再三宣言日本對於德國殖民地之在太平洋者如薩摩亞俾斯麥等處亦斷不肯施其攻擊手段云 
[南京快信]  
　　巡按署接京電齊耀琳擬明日（二十八）出京昨日巡按署各科主任公讌韓使於本署馮上将因歐戰交涉事宜最關重要特派員專管電報俾免宣洩 
　　韓使派夏鍾澍赴淮鹽阜各縣催提欵項江寗貸濟處於九月一日歸併華通銀行辦理昨日下午韓巡按親赴日領事署探詢青島消息至晚始行回署 
　　馮将軍因歐戰潮流恐匪徒造謡通飭所屬嚴拿究辦 
　　財政廳以審計分處取消三年度經費一萬四千八百餘元特電逹財政部按月攤解中央 
雜評一 
[歐洲第一次大戰（無名）]  
　　何謂歐洲第一次大戰蓋以前之戰均爲德與比戰而已非與英法比之聨軍戰也以前之戰僅爲德軍假道於比之戰也非爲其攻法之目的戰也今此次之戰德與聨軍交綏矣已越比而在比法之交界矣故曰歐洲第一次之大戰 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京中之青島問題]  
　　中國方面籌備（一）愼重山東中立此次辦理中立事宜以山東一省最爲吃緊往返電報　必數十起聞總統爲愼重起　特指定内史二員諮議二員凡有關於中立緊要事件卽派該同史諮議傳遞如靳将軍蔡巡按使有商請及　報各要件亦令擕回北京云（二）解釋青島條約青島将來消息現時未敢懸料兹聞外交總長孫　韓昨晨又被特召入府與總統在澄衷堂計議外交要案爲時甚久略得其内容係以青島租借條約有許德國軍　於周圍五十啓羅米（約中國百里圈綫以内無論何時得有通行自由之規定故将來設不幸有戰事不出五十啓羅米之圈線中國未便過問倘戰綫延長何以自解擬将該條約有關係各條文切實解釋向各國聲明以留将來之地步云　飭防卽墨黨人山東即墨縣附近青島現因青島整修戰備民心慌恐之際竟有黨人在卽墨覬觎登岸政府當飭該省靳将軍蔡巡按使嚴密防備云云昨得來電報告防備情形甚屬嚴密堪保無虞（四）暫停龍口開埠山東龍口開埠一事已見總統命令該省官商正在積極進行今因青島戒備戰事恐不能免龍口係屬黄縣與青島僅隔一萊州距離甚近昨聞蔡按巡使電呈總統擬将龍口埠暫停開辦奉批交財政農商兩部核議（五）戰事區域限制政府因青島戰事恐不能免欲嚴守中立擬照日俄戰爭時辦法限制區域在此區域以外交戰國不得侵入破壞中立並聞政府擬以百里爲限及其他條件現正在磋商中（六）派員赴濟調查青島風雲日亟於我國中立問題關係綦重傳來信息頗不確切昨經中立事務所會議决定擬由統率辦事處遴派熟悉外交情形之員馳赴濟南一帶實地調查隨時報告庶不致有誤事機 
　　膠督命令德商青島風雲日迫僑居各地之德國商人甚多　膠州德督之令前往守護青島兹聞現在膠督以各埠德國商店店員若均赴戰地則德國在東亞之商務大受影響已令各處商店每店酌留一人以資守理故日昨已有德商人由青島返京云 
　　敎士代謀苦心美人丁義華氏近著有代德人籌還青島策一篇節錄其槪要如下（上略）與其旣無權力保存不若直捷痛快我借我還退回中國對日本有詞可藉對本國有臉可全一面保全青島八千僑民之生命一面可邀讓回中國主權之美名不僅此也以數國欲得之爭點一變中立之桃源不過轉移之間化干戈爲玉帛一舉而數善備焉况且東亞青島一小隅係商務地點去留無足重輕與歐洲大局絶無關係此事由駐華德公使放開眼光斟酌利害剴切陳明本國政府速定方針退歸中國果能俯如所請不但中國萬分感激日本退無後言即各國同聲贊嘆亦莫不佩服此舉衣除由鄙人逕上意見書於北京德國欽使外爲期已迫盻望德政府德欽使采擇　　　望美欽使出爲匡助速於一兩日内解决則保全東亞和平造禍世界　無景矣　　日文報紙紀載日文新支那報傳來消息云中國政府現以時局愈瀕民危殆青島攻擊之戰爭終不能免遂决定以隣接青島租界一帶之地方爲戰鬭地帶一面於此戰線區域以外舉行嚴守中立之實云大阪每日新聞載英俄法國有聨攻膠州灣之説並謂英國将駐屯北京之軍隊及印度方面之兵一併派往云 
　　青島電局報告北京交通部於八月二十日接到青島電局專電云交通部總次長鈞鑒局密本日僑青日人及德人婦孺中國銀行均經離埠海關郵局人員奉税務司郵局長諭定明日停公逃避火車聞於星期六停止謹聞承金叩效 
　　膠濟火車停駛膠濟鐵路總公司日前西行車自滄口起東行車至滄口止滄口以東業已停止開駛兹聞該鐵路因青島風雲日亟現定爲西行車自坊子起東行車至坊子止坊子以東已不能通行矣 
　　第五師長赴濰青島風雲日亟吾國自應節節設防以維中立聞陸軍第五師張師長已於二十二晨三點半鐘專車赴濰駐紥辦理防務又聞北京陸軍第十師已抽調馬砲隊來東駐紥以厚兵力業於前日來濟聽候将軍調遣矣 
　　禁運糧食出境膠督佈告云戒嚴之時如一切民間日用之物不足人心必然驚惶本埠各舗存儲糧米及一切食用之物尚屬不少儘可敷用足安民心爲此示仰各舗户知悉凡有存儲糧米及一切日用等物者不准任意運出境外如有必須運出者須先将何品物料並數目多少價值若干或由水路或由陸路運往何地開條呈報核准領有准票方可如無准票均不准私行運出境外尚其遵照毋違云云 
戰事影響之東省觀 
[（一）奉天方面]  
　　組織中立辦事處奉天張上将軍接陸軍部電云歐洲各國交戰中國宣告中立政府設立中立辦事處京外設立四處一漢口二上海三烟台四奉天並發中立章程仰各該省遵照辦理張将軍接電後即在公署将辦事處業已組織成立電告陸軍部矣 
　　特派中立辦事員東三省地方毗連兩强租界籌備中立較他省更爲愼重張上将軍已迭次與中央往返電商請示機宜聞奉有政府專電已派蔭上将昌前往青島沿海一帶觀察形勢就便赴奉充三省中立辦事員以便會同籌晝一切 
　　巡　要隘張上将軍以中立事關重要東省毗連兩大水陸港埠外人雜處保護外僑及沿邊防務均須特别注意故　特派遣　軍行署白副官長巡視沿海各地方及沿邊各要隘以便著手設備一切而保中立之權利 
　　省城戒嚴自奉到中央頒布中立之命令張上将軍對於省城之防務即異常戒嚴每晚派步兵二營在城關内外防守凡大街小巷市口均有兵隊把守每城門添兵一排防護並派騎兵兩連分段梭巡又以西站本爲藏奸之所距城最近防務最關重要每晚派兵二營密布於大小西邊門内外以備不虞 
　　 
[（二）長春方面]  
　　俄眷歸國長春爲三省樞紐又係商埠華洋雜處往來接踵自奥塞俄德交戰以來惡耗頻傳而長埠頭二道溝等處僑居俄國官商家眷異常恐慌刻各紛紛携眷回國聞於本月一號起至十八號止二道溝站經過俄國婦女已逹六百五六十名云 
　　搬運燃料長春二道溝俄站存儲中東及西伯利亞火車所需各種燃料向無蓄　半皆隨運隨用自奥塞戰雲發生中東鐵路加添專車由各地方搬運煤炭等料刻各燃料堆積甚多頗足需用 
　　趕挖煤窖俄國於去年春曾預備沿路線挖煤窖共計一百五十二個尚未動工刻聞俄皇電令中東鐵路公司速将北滿備修煤窖趕緊挖開以備需用 
　　俄站駐兵自長春至哈爾濱滿洲里以逹富拉爾基各站俄兵現因戰事奉調回國租界兵力單薄故二道溝俄站刻由西比利亞鐵路運來俄兵三千屯紥該站附近地方以資防護 
[（三）大黑河方面]  
　　歐洲戰事牽動全局黑龍江屬之大黑河與俄布拉果威沁斯克埠　隔一水今俄國已加入戰局該埠頗受影響兹探得其種種情形錄下 
　　華工回黑自歐亂後僑俄華工紛紛回黑已逹數萬蓋因俄人加入戰局國家工程一槪停修致華人在彼境苦無工作加以俄稍示以限制以故紛紛回黑也 
　　護照停發華工赴俄東　濱阿穆爾等省謀工作者均須由駐黑河俄領事署發給護照始能前往自歐亂緊急後該領署将此項護照一槪停發　　麵粉漲價黑河所食麫粉槪由哈爾濱及伊爾庫次克等處運往銷售三號麵粉向售羌洋一元八角近自俄人加入戰局俄麫粉廠大法歇業又兼伊爾庫次克至黑河間之火車停運數日致每袋漲至二元五角 
　　華僑慘状由俄境回黑及由黑赴俄未領到護照之華僑不下數萬人将黑河各棧房擠滿現值天炎暑氣上蒸又加米麫高貴多有乏食者意欲回黑又無資斧每日沿街求乞種種慘状不堪入目 
　　菜商蕭條布拉果威沁斯克埠俄人每日所需之菜蔬肉品等均購自華界以故　菜商者甚多近自俄人将駐紥之軍隊調回需用之肉菜等較前減去大半致菜商日見蕭條 
[戰事影響之北京觀]  
　　美大統領奇策京報載十九日朝日新聞載紐約電云美大統領威爾遜氏對於公然應募交戰國之公債特予否認實出於一般銀行家之意外即日俄戰爭之際凡應募日本之公債者亦並無禁之之先例也摩爾根氏爲之言曰（以自身之責任爲商業上之取引雖屬余之權利然反乎政府之意嚮而爲之殊所不喜）蓋威爾遜氏之態度不過欲斷戰費之供給使戰事得早日終結而已朝日新聞即標題此項記事爲（美大統領之奇策）云 
　　旅京西人惶惑近法文北京新聞載稱日昨北京西人住宅忽來武員數人挨户詢問各西人姓名年齡人數　時人心頗爲惶恐有謂頤和園一帶軍隊以未曾領到糧餉星期一晚幾至譁變幸此事發覺甚早旋卽平定等語俟後探得此種消息確係謡傳目今各國衛隊紛紛離京中國政府之所以挨户詢問旅京西人履歷者不過欲代各使館盡其保護之義務云 
　　巡防使與駐艦員中立期内關於巡防事項洵爲重要問題聞總統已提交增設巡防使案於政事堂将軍府統率處會同核議原案係先行設立南北洋兩缺刻正籌議之中又海軍部關於中立期内應行辦理之件已由薩鼎銘辦事員詳加條擬兹聞第一項係請由海軍部特派專員分往各軍艦常駐專辦一切中立事件俟歐洲戰事終了再将該員撤退業已呈明總統核准照辦矣 
　　擬聘洋員檢查辦理中立以檢查禁制物品爲第一要義現聞中立事務處日昨通行各處飭於檢查交戰國軍隊或一切船艦時准許聘請有陸海軍事經騐之洋員帮同辦理以昭愼重但此項洋員應限於非交戰國之國籍云 
[歐戰聲中之漢市談]  
　　漢口總商會以陰曆六月底各業往來均應兑付誠恐周轉不靈臨時爲雞先擬發行維持票五十萬兩以存棧之出口土貨押借以資救濟　以此項票據非一時所能印成且慮格於部議故要求巡按使呈請大總統令財政交通二部飭中國交通二銀行放欵維持並商請花旗正金各外國銀行一律放欵當蒙核准電令來鄂商會以此情告知各帮復託由帮　介紹以土貨押欵者卽絡繹不絶聞中國交通兩行支出十七萬餘元花旗麥加利荷蘭各行放出六七十萬元市面得以救濟故上月底不甚恐慌 
　　漢埠工人以起卸各輪船碼頭進出口貨物爲生活者不下萬人至女工則以打蛋　絲火柴麫粉各廠營生者爲多其數約二千人加以梳猪　人髮爲生之女工亦不下萬人現因　戰風　大起貨物停運猪　鴨蛋各廠亦紛紛停辦其八月份尚給半薪九月份則必分文無着此項男女工人若不速　安置必有凍俄之虞而隱　亦不堪設想矣 
　　漢上各茶商存積各種新茶價值約在百萬左右兹因歐戰銷場阻滯貶價招徠大虧成本武漢各茶舗得此際會極欲籌　資本爲之分銷惟因春夏採辦已多邇來銀根緊迫籌措亦頗不易多有觀望不前者 
　　此次歐事發生論者咸慮海關收入大受影響不知内地釐金亦因之鋭減即以漢口過境銷場税局言之旣無進口洋貨則商民批銷之貸税無從徵收洋行停贸則圭貨來者稀少此一月間該局收數只有向日之半至九月後必更減少 
[三誌南通亂事起滅詳請]  
南通亂事起滅槪情已見前昨兩日本報所登之官電訪函兹通海新報亦已将此事披露特再節錄如下 
　　事前之漏洩李公序黄斌本清鄉營兵士前數月以事斥革七月間有黨人程毅生李桂培季榮生等來通運動軍隊住西門外周復盛客棧李等與之聨絡擔任此事又得清鄉營已革兵士陸順奇等數人陸等卽設法聨絡本營舊友某甲某乙使入黨分任職務由陸順奇李公序介紹認識程殺生等許授職而不知甲乙俱係暗探也李公序爲僞總司令陸順奇爲僞旅長其餘圑長營長交際員割軍報等均派定多名擬破壞秩序後招足一師以南通爲江北根據地計畫已定程毅生李桂培季榮生三人回滬報告領憑轉給程等未及來通而甲乙兩暗探已於七月二十五日夜間密告營部即由營長王已勁君面禀鎭守使派兵會同警局星夜兜拿僅獲李公序一名由鎭守使署訊實詳辦於是城内外謡言紛起本月十六日又由西三十里警局據已革巡士王冲密告謂有朱錦旋招伊爲司書生李標託伊送信至觀音山信未送去風聞有圖謀不軌情事等語該局汪區長即将王冲李標朱錦旋三人一併送警務所楊警務長密訊事出有因收押候再研問十七日城内即有陰曆六月二十六夜間會合觀音山西三十里等各黨人五百餘名聚集城中起事之謡是夜九時清鄉營得有報告謂城内黨徒夜間圖來刧營等語清鄉營即秘密預備逹旦無事 
　　臨時之警信十八日上午十時吉和輪船上駛至東蘆涇港卸客約七八十人多半無行李一色身穿白竹布短衫褲手提一手巾包約五寸餘有　子約十八九歲提一小皮包頗重僅有綱籃　鋪蓋一亦似頗重駐港兵士爲第二連季排長所帶心竊疑之登岸畢即喝令停止候查巡警上前搜檢有一深目烏喙者即力奪兵士馬金奎步槍馬力持此人出手槍轟擊中背穿胸立斃其餘兵士三人竭力合捕若　抛擲炸彈袁福海趙某俱受傷仆地袁傷腹部次日死醫院時季排長尚在西蘆涇港未知此事發生東港兵士祗有四名死傷已三其一無能爲力即奔回西港報告季排長而東港巡長邱鳳山先於是時泅河奔至西港報告於是由季排長　用電話四處傳警城内始得悉變生倉卒預爲之備 
　　城廂之布置清　鶯兵士雖有五百餘名多出防遠地營内祗五六十名西門外天后宫第四連駐兵又無子彈聞　後王營長一而傳令召集一面馳　　守使署報告情形復馳回營與警局會令閉城派第一速運長曹子來馳赴三門布置各於吊橋安設機關砲分撥砲隊掩護時敵從西來西門最爲重要南門由曹連長率步兵十餘名並砲隊一排駐守東門由某排長率步礮兵合一小隊駐守西門則第二連連長孫逖生率步兵二十六名向望江樓方面應敵王營長親率衛兵八名及　連連長任錫昌炮兵數名守吊橋第三連連長沙錦城率步炮兵一小隊守營本部兼顧東門令第四連全隊回城助守楊警務長親率警隊駐守南城樓徐區長駐守東城樓街上均添雙崗荷鎗實彈愼密梭巡工商圑馬督隊長林王兩敎練長助守西城樓復派圑士會同巡士密巡後街小巷以防内應 
　　戰鬥之状况黨徒由滬來者不過四千人惟城内外 
已有内應聞第一次戰鬥在蘆牙嘴南某小店前遇敝者爲第二連季排長松林駐防蘆涇港追擊之師緣季排長自得東港報告後即率兵士六名尾追各兵士知同營已被死傷莫不奮力猛進水上警察官李彩軒等率水　數名恊助合成一小排喝力追趕由小路沿途搜索派葛德盛朱冲變装哨探至蘆牙嘴南某路店遇敵十餘人在該處休息蓋黨徒分爲兩隊前進一由馬路直趨坐獅子爲前隊約三十餘人一由小路向坐獅子進發爲後隊約十餘人此處所遇者爲後隊葛德盛見之奔回報告復換戎装趕上兜捕黨人擲炸彈拒捕葛開槍轟之一人鳬水奔逃葛入水搏之以刀亂剌血由水面直上尺餘遂斃一人朱冲亦鎗傷一人擒回防所餘衆奔逸第二次之戰鬥在蔡巷口距吊橋不過六七百密逹前隊黨徒從馬路先至坐獅子小息於茶庵殿旁某姓大墳圍已而後隊山西路零落來會乃整隊疾進至江防營西遇傳令第四連之陸差遣由天后宫回一黨人首奪其馬而乘之脅　俱行陸差遣遂陽告以第四連已贊同附和正行間遇第四連兵自南方來黨徒喝令停止遥舉敬禮連長季正臣自念兵無子彈又悉營部定計誘敵乃遥與爲禮相距約五百密逹一黨人出隊高聲請軍官出來接洽季連長出隊要求以各帶各隊爲贊成之條件黨衆應允乃以滬來便衣者爲炸彈隊先行第四連軍服者爲步兵隊後繼過　防營遇第二連孫連長兵十餘名此項士兵本由孫連長督率出應前敵者共二十六名孫連長在望江樓聞黨徒分由任家港回城即分爲兩小排以一排令王排長率之向任家港小路禦敵一排令排長倪亞康率之向坐獅子路禦敵旣相遇互約停止黨首詢季速是否同志季誑以可以私交説其附從乃前與孫速長倪排長私語孫翻身回吊橋布置伏兵倪排長陽爲拍手表示同意黨首令倪排長兵統歸季連長指揮偕行入望江樓黨　自以爲如入無人之墳頗自鳴得意跨馬揚白旗一路在街上演 
 
 
 

Page 7

 
 
説且説且進時商　開門者已十不及一矣行至端平　遇城内送子彈四箱　發給　四連與接　第二連者　人奪而有之令炸彈隊押行季連長又誑黨首曰本連有槍無彈距城已近若不發給我兵無以攻城　首乃令各自取予立書下午三時許行至蔡巷口遥見吊橋架起機關砲王營長挺立橋上有毅然不可犯之色黨首令季連長率步兵隊攻城季告以若用武力我兵不值一二砲須説降王營長方得入城否則繞道由東門攻入東門無砲易破黨首乃挾季連長前來致詞許舉王營長爲總司令孫連長任王營長旁作開鎗状喝止之黨首立定令季連長獨自前表乃得密告情形時敵已入伏兵線王營長急發令衝鋒季連長翻身直奔孫連長大呌躍出由前面攻之倪排長揮隊由後面攻之伏兵兩翼出而攻之工商圑由城上開槍應之黨衆　知中計死力抵抗烟霧迷漫中惟聞手槍聲炸彈聲大喊殺賊聲渾爲一圑肉薄血戰約二十分鐘　徒始敗竄季連長腹部受炸彈傷倪排長腿部受手鎗傷餘兵六人亦受傷仆地擒獲黨人五六名斃兩名檢點畢王營長亟發令追捕又獲一名賞洋五百元各兵鼓勇追趕又陸續擒獲十餘名時近五鐘乃傳　收隊黨衆旣戰敗由小巷奔竄四逸不知南路則有駐港之兵與水陸　察密密偵緝北路則有唐閘工商圑由團長張敬孺君派哨設优處處搜查是晚統計各路擒獲者聞已得二十七名十九日清晨有一黨人已至姚港戴笠草鞋穿百結衣僞爲乞丐状以其白足皚皚不類鄉人盤詰而縛之送入城内聞訊係專造炸彈之廣東人各處又捕獲七八人茶庵殿附近溝内撈獲炸彈一枚如電燈筒式約五寸餘三　套成送港上警察局轉送鎭守使署上午九時至十時暫啓南門糴米挑水下午二時至四時亦啓南門放人出入惟稽查異常嚴密午後各防地援兵至人益大定 
　　事後之驚擾二十日門禁如昨仍有俘虜送城惟聞如臯亦已傳警則西北方面益重乃調沙連長率全連兵士借駐江防營兵房另調東蘆涇一排加紥西門上午十一時斬决黨徒吳俊馬士舉陳範疇張鳳元四名正在行刑間忽謡傳黨徒由任家港至數逾千名港口已接戰軍隊吹緊急歸隊號看殺黨人者二三千人聞悉疑刧法場驚惶無措飛奔歸家秩序幾亂警察恐有意外立時禁止交通旣詢悉是時任港上駛輪船至各洋棚遵令封港有一民船違令圖往載客駐港軍隊開槍一排禁止之岸内人民聞鎗聲致有此訛傳而聰者不察傳電各　關生出無謂之驚擾一時許遂復原状 
　　黨人之供詞張鳳元供三十三歲如臯人向在三十三標當兵後充　七師憲兵去年遺散此次由同鄉李桂培陳範疇約我到上海與前充韓恢參謀之程壮見面李桂培説此次通州已有把握程壮爲總司令陳範疇爲參謀組織炸彈隊四五十人到通事成後他許我通如一帶司令官遂於十七日搭吉和輪船來通各人俱有炸彈手鎗下船之後被軍警查出彼時互有損傷不想此地戒備甚嚴不能得手　備分竄入城遂被兵士擒以所供是實陳範疇供二十四歲如臯人蠶　學堂學生曾充如臯工商團敎練員前月到上海在三馬路會見李桂培議論改良政治須謀三次革命通如一帶已經預備好了有擔任内應的有擔任出發的公舉程荘爲總司令我爲參謀組織炸彈隊四五十人乘吉和輪船來通因與軍警衝突我就退後了遇一軍官我用手鎗連放數響因爲彈子放完就被那軍官擒住了所供是實馬士舉供二十二歲安徽懷遠人光復時在浦口第一師當書記官此次從上海來由總司令程壮之指揮其宗旨爲改良政治總機關在上海法界今番來通並没有甚麽計劃如果失敗祗有一死以身殉政治之改革死亦有榮焉炸彈手鎗均由總司令發給不想通州防範甚密不能　其所志請将我鎗斃了罷所供是實吳俊供二十二歲上海人曾在将弁學堂充過六十三團連長家住上海友人張志青他對我説此次已有人在通州一帶布置好了總司令是程壮他許我事成之後充當團長遂同他乘吉和輪船到通州來程司令給我炸彈一枚不料軍警人衆炸彈無效我反中了一彈請将我送到醫院取出彈子生死聴之所供是實 
地方通信 
[奉天]  
　　匪患一束　法庫與康平之交界小河子等處起有大帮胡匪該縣知事請兵剿辦經張上将軍飭令馮師長派兵痛剿日昨據該師長報告當派一百十二團第二營往剿與匪接仗擊斃胡匪四名擒獲三名餘匪潛逃無蹤又本溪巨匪黄四懶王經軍警剿辦逃入　陽千山界内與該處匪首包老疙疸張海波相合聚有黨羽百餘人兹據該縣報告到省言近日千山附近被綁之人票五十餘名均勒贖巨欵雖經駐紥　防隊張營長帶兵往剿未能得手請速派遣大兵往剿聞上将軍現已飭令王良臣帮統派兵馳往痛剿矣又巨匪鑽天燕子在海城被巡防營李管帶痛剿擊斃胡匪十一名擊傷擒獲十三名餘匪漬散後稍稍歛跡不意近據營口縣電報爾鑽天燕子現又與匪前揚花子合　招集黨羽四十餘名由新民向營口界馬家屯帶紛擾昨派馬隊二排步兵三排往剿匪　敢　敵陣亡步兵一名受傷二名云云張上将軍得報仍飭令李營帶親自帶兵前往痛勦 
[揚州]  
　　團長偵獲黨人駐揚步隊第一百五十一團陳團長兆豐日昨（二十三日偵悉舊城大東門坡下三慶棧有住客鄭芳欽徐少榮爾名形跡可疑當即密報旅部張旅獲會同偵探長王廷臣連長徐福祥帶隊前往将鄭徐二人捕獲並搜得證據多件刻由旅部解送縣署聰候訊明核辦 
　　土匪擊斃營長淮安之北益林鎭地方有土匪勾結散兵肆行刧掠並持械擊斃駐益曹營長及兵士數名刻經江北護軍使蒋雁行君飛派馬步兩軍馳在痛剿現已将匪擊散並獲匪首十餘名解浦懲辦 
　　嚴防匪徒搶米韓巡按使以本年江北阜寗鹽城等縣均患旱荒以致米價飛漲誠恐匪徒搶刦米店滋擾地方特通飭淮揚二屬各縣知率及駐紥軍隊嚴爲防範 
[鎭江]  
　　沿江派艦防護馮上将軍以沿江上下游一帶伏莽滋多誠恐棄現在各國爭戰之際刦掠行商擾亂航業故特電令海軍李總司令派軍艦一艘配足子彈於日昨駛抵京口停泊以資防護 
雜評二（步陶） 
[南通亂事感言]  
　　歐陸戰雲密布中德有社會黨謀亂之謡俄有無政府黨将起内亂之説細按之多爲　敵國飛語無足深求邇者我國黨人亦頗利用此機曾如鄂如湘如粤如各通商大埠黨人之思得以藉手者頗不乏人最近如南通且以亂事聞矣據迭次訪函與吳俊等供詞亂事之主四黨人又實爲其中堅矣江北素號匪多南通又爲江北之工商繁富地其間兵警力亦非十分充裕黨人乘之雅非無故然而總其數僅數十人叩其衛仍前數次印板文章問其器仍炸彈手鎗且其潰散者多衣服華麗間有十餘歲童子然則黨人之眼光之能力之志趣其何如也嗚呼此其所以爲我國之黨人與然而南通父老之受虚驚則已不小矣然而充黨人之志必至繼南通父老而受虚驚或且不僅受虚驚者更不知将復何届矣我安得而不惕惕危懼哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰影響之上海觀（二）（十）（五）]  
　　譯稿 
　　大陸報云昨日上海租界中謡傳天津德國租界已被日本佔據後經各方面調查到底此項消息確實與否迄今尚無能言之者惟據駐滬德國某顯者言日本此種舉動固在意料之中如其不爲反以爲怪矣日本宣戰之後凡德國在華租界咸有朝不保暮之慨豈僅在天津者而已哉即就漢口而言日本租界近來已在添派兵士預備一切如僅爲保守其租界起見固無庸作此種驚天動地之部署也然則漢口德租界危在旦夕可以想見矣現時吾人所欲研究者即租界主有權之問題是已如租借之地其主有權乃屬於租借者則彼此互相爭奪似尚可言否則此種舉動舉動去公理遠矣據某德人言現在戰事期間雖强力即是公理然若有發起外交上之抗議者未知彼用强力之術者将何以爲答也 
　　字林報云昨晚駐滬法領事署復遣法國後備兵約計百人左右乘坐景輪船趕赴天津臨行之時法人俱樂部設宴相餞席散後沿途相送頗極一時之盛聞此次所派之後備兵年齡在三十二至四十四歲之間云 
[訪稿]  
僑居上海法商九十餘人因須返國從戎於前晚十一點四十分時至法新租界顧家宅營房總會内會集後排齊隊伍前導有國旗兩面並有軍樂口唱軍歌一路歡呼由西往東經過八仙橋時有日本商人十餘人迎候道左脱帽歡送各法商駐足答禮從法馬路過大自唩鐘捕房東首洋龍間前法工部局總辦及法捕房藍總巡率同副捕頭等候歡送並放花砲各法商又暫駐咎禮然後拔隊往黄浦灘乘輪啓行法總辦等辦等均乘汽車隨後送行至江干始各握手辭别 
　　上海鄭鎭守使楊道尹昨日通飭所屬約束人民嚴守中立兹将原文兩則照錄於下一案查局外中立條規第十八條載在中國領土領海内民人非經陸軍統将或地方官允許不得售煤炭燃料糧食於各交戰國之軍隊或附屬各艦等語自歐洲戰事發生以來内地米價飛漲雖因影響所及各物騰貴難保無奸商牟利私運出口卽非售賣與交戰國之人亦足妨碍民食爲此密飭仰即嚴飭所屬一體查禁二案准中立辦事處電開查局外中立條規第十五條載在中國領土領海内中國人民均不得往各交戰國充當兵役或充當軍艦或附屬各艦之水手並不得干預戰事等語現在歐戰甚烈口口加入凡我軍民均應各遵本條不得應募充當各交戰國兵丁水手倘有違犯即按照法令穂治除分電外希飭屬切實查禁等因合亟密飭遵照 
　　淞滬警察廳出示爲曉諭事案奉江蘇巡按使公署飭開本月八日承准政事堂通電開本日奉大總統令（令文已紀前日從略）並條規到本公署承准此除分行外合将條規刷印飭發該應長即便遵照督率所屬實力奉行母稍疏忽切切此飭並發條規等因奉此除通飭所屬各區遵行外合亟将普通人民應行遵守者摘要數條出示曉諭仰軍民工商各色八等一體知悉務須遵照後開最要數條勿得稍有違背致干咎戾凛之毋違切切特示計開一在中國領土海内中國人民均不得往各交戰國充當兵役或充當軍艦或附屬各艦之水手並不得干預戰事一中國領土海内人民不得爲交戰國治理武装不得供給船隻或材料及一切軍需品如彈丸火藥硝磺兵器等類以供其交戰及緝捕之用並不得供給欵項一在中國領土海内人民不得爲交戰國探報軍情及装作關係戰事之公文一在中國領土海内人民非經陸海軍統将或地方官允許不得售煤炭燃料糧食於各交戰國之軍隊及軍艦或附屬各艦 
　　浦東一帶碼頭小工靠搬運貨物爲生者數逹三千餘名自歐洲開戰以來商貨阻滯各小工多失生計本埠官商各體提議維持迄未實行日昨美最時碼頭小工頭目陳桂記太古華通碼頭小工頭目張錫記大阪碼頭小工頭目尤昌記同春福小工頭目張苗記怡和南北碼頭小工頭目侯棟記等公同集議維持各小工生計彼此商定除野鷄小工不計外凡各小工在該公司帳房水牌有名者由各該工頭向公司帳房商懇預借工賬一月分星期支給俟開工後分别扣還若公司帳房不允擬由各該工頭設法籌墊 
　　上海鄭鎭守使海軍李總司令上海楊交涉使昨日會銜出示爲曉諭事八月二十二日准政事堂　電開奉大總統令日本送牒德政府令德退出青島德未答復二十三日日本将與德開戰聞英俄法亦将會師我國嚴守中立各國皆聲言不侵中國領土我與各國同屬友邦惟有確守中立條規妥愼辦理恐各省謡傳誤會應由各該将軍等隨時曉諭居民勿得驚疑等因特逹等因奉此除飭各機關確守中立條規妥愼辦理外爲此示仰商民人等一體知悉此次各國戰爭聲言浸中國領土該商民等勿得輕信謡言自相驚擾是爲至要切切特示 
[江蘇省敎育會大會紀事]  
昨二十六日江蘇省敎育會開第十次常年大會會到者一百餘人副會長王勝之君主席上午九時三十分開會先由副會長委託蒋季和君報告現辦敎育研究情形又籌辦圖書館情形楊心一君報告開辦演講會情形沈信卿君報告紀念會瓶會情形次提議事件（甲）修改章程第三條注重之點本係列舉的兹修改爲渾括的又第五條當然入會者加入丙項省立各學校校長又第三十七條預算决算之評議期第三十九條特别費名目均略有修改會員中討論頗久後經表决通過（乙）請禁止鄉僻小學及私塾沿用蕪雜小書案未經成立旋即休息午後二時繼續開議（丙）敎育會研究方法案議决成立後略加修正通知縣市鄉敎育會依照地方状况斟酌采行又次選舉會長及幹事員張賽得七十二票當選爲正會長黄炎培得五十二票當選爲副會長幹事員十六人沈恩孚袁希濤蒋炳章楊森賈豐臻荘俞吳家煦趙鉦鐸沈頣凌昌煥王朝陽楊保恒楊同頴徐善祥陸裕柟陸瑞清當選即由黄副會長分配職務學校敎育部沈恩孚王朝陽楊保恒荘俞社會敎育部楊同頴沈頣凌昌煥徐善祥調查部趙鉦鐸陸裕柟袁希濤陸瑞清庶務部書記蒋炳章駐會） 
楊錦森會計吳家煦賈豐臻選舉畢時已鐘鳴四下乃宣告散會 
[通飭開辦平糶]  
　　上海縣洪伯言知事接江蘇韓巡按使飭文云奉中央政事堂電飭以蘇省各屬前因天時亢旱禾苗枯槁且有蝗蝻爲災秋收時不無歉薄之象現值青黄不接之時米糧昻貴各路來源稀少自應赶辦平糶飭該省財政廳籌撥的欵三十萬元從速興辦以濟民食等因合行轉飭該縣遵即舉辦平糶云云洪知事奉飭後已遵照飭知各市鄉經董查照前因将地方應設平糶處所並每處應需米糧若干照復以憑籌議開明妥章分别開辦平糶 
[科罰烟犯之準則]  
　　上海縣知事奉江蘇巡按使公署通飭云案照烟案罰金新刑律業經訂有專條各知事對於所獲販賣私吸各烟犯務當按律執行不得於定律外任意苛罰致啓假公濟私之漸且所科罰金務於按月禁煙報告表内詳細登註亦不得隱瞞疎漏其或有特别情形及拿獲大宗私土非竽罰不足示懲者即當專案詳請核示辦理不得意爲輕重私自執行除通行外合行飭知該知事遵照辦理毋稍玩忽爲要 
[移交郵政機關之預備]  
　　政府前因統一國内郵政商由駐京各國公使允准将各國在中國内地所設之郵政機關交還民國接收定於本年九月一日實行當由交通部通令各省遵照籌備在案兹聞本月埠英國書信館（即郵政局）現已籌備一切准於九月一日實行移交蘇省郵政管理局接收此外日俄德法等國郵政機關聞亦分别籌備移交矣 
[偵探口中之黨人舉動]  
　　聞江蘇韓巡按使近日有電來滬内開據江蘇警廳稱頃據本廳駐滬偵探報稱近日偵悉黨首韓恢代表伏龍等在上海法租界嵩山路口口口號門牌内組織機關會議專誠派人出發各處運動希圖起事而出發人均發有手鎗因新從口口之回手鎗二百桿子彈數萬顆又有機關設在法租界口口里第五弄三十八號門牌樓上終日與季雨霖曹振武詹大悲何海鳴張堯卿李烈鈞柏文蔚陳其美王金發鈕永建何嘉祿等各黨魁會議擬趁各國劇戰之時聨絡一氣全體出發約期暴動各處所派接洽之人終日不絶有陰曆八月初旬一齊舉事之説并由口口暗助軍火在沿海口岸駁運等因查此事關係亂黨密謀亟應加意防範一面迅速密緝該亂黨等務獲盡法懲辦以絶亂源除分飭外仰即遵辦 
[平定内亂之關係]  
　　江寗宣武上将軍近接統率辦事處電開本月廿二日奉大總　令前接駐日陸使來電内有中國自生内亂不能自平之時（中略）各官吏士座對於此事當知爲國爲家爲身均有密切利憲關係與其彼時陷入危困莫若及早求其在已望飭各部屬振刷精神力顧大局無分畛域遇有内亂立即合力痛剿萬勿疎忽遲延致啟外人藉口干涉總之我國此時安危卽以能否平定内亂爲斷願共勉之等因特電希飭所屬遵照凡遇内亂速飭痛剿以免外人干涉云云昨馮上将軍已通飭上海軍政各界一體遵照辦理矣 
[緩調海通水警之電飭]  
　　南京韓巡按使致吳淞温水警廳長電云温水警廳長鑒海通現正多事所有駐紥該處一帶水警槪暫緩調以維時局巡按使韓養印 
[會緝鄂省搶掠軍櫙之梟匪]  
　　湖北段上将軍因梟匪印玉堂許麻子（即國民）李四陶長勝等於上月二十六日在湖北四港口地方搶劫緝私營鎗船之槍械二十餘支逃逸查緝未獲現據偵探報告此項軍械潛用棺木藏貯附搭長江船偷逃來申故特派本储軍事偵緝隊稽查員汪德標等來申會同上海鎭守使署各稽查員嚴行查緝 
[政府控告管鵬之結果]  
　　中央政府控皖人管鵬違法一案迭經公共公廨預審終結並由英領卓君於前日午後　廨與聶襄讞會商判斷辦法定期宣布各情屢紦本報昨晨由中西探将管挾乘馬車解送公堂政府代表高易帮辦瓊司律師及被告代表德雷司律師亦相繼到堂候示至九時半聶襄讞會同英領卓君升座諭令将管帶案會商之下即宣諭曰此案迭經本公堂預審明白被告騙詐之罪已成立且奉政府電令歸本公堂判决旋由聶君援筆判曰管鵬押西牢一年半期滿逐出租界而卓君西文簽判有押西牢免作苦工及期滿驅出中國領土之語判畢被告復聲請将柏都督借欵照會等證據發還堂上不准諭令存案惟日後如需查閲准予投廨聲請檢查被告即唯唯遵諭而退仍由中西探挾乘馬車帶回捕房照斷執行 
[周彝被拘]  
　　鎭守使署探員偵悉黨人周彝兹在滬上潛設機關希圖運動起事業於前日禀奉鄭鎭守使派兵士四名密往南市某處将周拿獲解送使署訊究 
[自來水公司押欵案辯論終結]  
　　前大清銀行及交通銀行義善源票號滬欵清理處等先後在上海地方審判廳控内地自來水公司不贖押欵致被虧欠本利總共約欠百餘萬兩迭次延約請求訊追等情當經該廳将該公司總理莫子經等傳案屢次公開辯論諭飭南商會估計該公司機器生財並所埋水管等值價若干復候再核嗣據該商會調查報告到廳奉諭候再辯論在案昨日又届復訊之期上午九時該廳王陳張三推事官公開合議法庭傳集原被人證到案辯論前大清銀行遣代理人潘人鍔交通銀行與義善源遣代訴人王寛基滬欵清理處遣代訴人巢堃等投案請求追　本利被告莫子經由律師狄梁孫王煥功等出庭辯護問官研訊之下即以今日爲辯論終結聽候送逹判詞 
[謀殺本夫未成案之宣判]  
　　住居南市公義碼頭向爲小本生理之張士華前因伊妻張旋氏與金連生犯姦向之責問該氏即與金商通擬将伊夫謀殺以絶後患嗣因圖謀未成相約逃逸張士華即投控地方檢賽　飭驚将該氏與金先後拘獲到案預　明確起訴審判鷹曾經開庭辦論終結聽候宣判在案昨日午後由沈推事官會同宗檢察官特開刑庭命提張旋氏金連生到案宣判以其　殺本夫未遂罪以及和誘罪均已成立金連生科二等有期徒刑監禁七年另三個月張施氏科三等有期徒刑監禁三年另一個月當命書記官宣讀判詞仍飭還押聽候送監執行 
[法租界嚴密防衞]  
　　法捕房藍總巡以歐洲開戰之後滬地謡言紛起華界已嚴行防衞故於租界内添派西捕若干名協同原有之各西捕巡防並以新租界一帶地方僻靜雖派有巡捕巡緝尚恐有匪徒乘隙搶刧情事故諭令各包探於晚間持械查緝以保安寗 
[城濠丈放局限繳諭單]  
　　上海縣城濠官産丈放局通告云照得上海北半城城濠舊租户自必執有前清營諭及租照或前城濠事務所拆屋憑單現在已經退城各户自應将此項論單等呈繳方能核辦兹限本月三十一日即舊曆七月十一日仰退地各租户一律帶同前項諭單來局呈騐以憑造册如逾期並不呈騐及並無上項憑證者本局槪不承認其爲舊租户也特此通告 
　　計開退地各户花名出浦路北之金梅溪大路北之邵遜記觀雲路西之顧元生　薄昆記　安仁路西之顧海松　陸全記　陳三和　張漢良　黄勤記　陳美初　羅家路西之陳美初　障川路西之衛吉甫　郭杏卿　積善路西之四六軒張光淮　俞尚聽　潘家路西之高復順　薩珠路西之吳大生　江恒順　陳光賢　陳世德　晏海路西之羅雲才　邵德勝　高復順　王壽康　曹硯香　陸世德堂　王鳳翔　夏守廉　舊倉路西之謝茂春　陸長根　李萬甫　錢永興　三角路西之沈瑞明　翁家路南之朱冠卿 
[規定甘肅滙票之補水費]  
　　上海郵務管理局局長魯士君昨日發出二百十九號布告云照得洪往甘肅各局之匯票自即日起其補水費除蘭州一處每元暫定三分外其餘各處均暫定四分特此布告 
[關於清潔事宜之批示]  
　　上海工巡捐局朱局長批十二圖圖董張文炳等禀請立案由立禀悉查此案前據該圖董等具禀業經明晰批示本總局體恤農民起見特予變通辦法該圖董等即悉心體會勸諭鄉民遵批具結完案鄉民應繳捐洋係貼補東南區清潔捐自應繳由清潔所彙解方爲正辦未便逕繳到局至挑糞地段總以此次商人朱新記禀准推廣區域爲限何得影射侵越着即恪遵先令批指各節傳諭鄉民一體遵照並由該圖董等出具遵辦切結並繪具四址地點圖形尅日禀復以憑諭飭朱新記照辦毋再違延自誤此批 
[羊行繳納登錄税]  
　　倒換牙帖一事曾由縣知事出示限期繳換昨有滬南二十五保十二圖内同泰祥記羊行主朱子祥遵照新章缴銷舊帖請求給換短期四等憑證並繳呈登錄税當奉洪知事批云該牙商旣照章來署納換憑證所請各節尚屬合理應准給發憑證仰即具領可也 
[中法學校定期學]  
　　法租界八仙橋堍中法學鹇肄　各生於前月間由監院巴神父考試放假曾紀前報現已秋凉由巴神父傳知各生定於九月一號即陰曆十二日照常開課 
[暑假補習科休業]  
　　務商中學暑假補習科自開辦後學生違八十人敎者備極慹心學者亦頗勤習雖爲時甚短而所習英算足抵一學期之課目今日舉行休業式由該校敎務長余君裴山親致訓辭諄諄以勉學爲囑隨發成績證書以昭激勸聞該校本學期新生異常發逹尤見辦理得法云 
[假偵探之訛詐]  
　　嘉與人鍾品才　友蘆　林由籍携帶現洋一百七十四元小洋五十六角乘舟來滬採辦什物昨日抵申登岸行至十六舖外灘被徐新元冐充偵探誣指其手巾包内之洋元爲烟土向之索詐鍾等不服鳴警到來檢查并無違禁物品特徐即攫洋四元圖逃當爲巡警拿角到區移送地方檢察廳押候訊究 
[誘騙首飾銀洋三誌]  
　　浦東高橋人徐佩明控黄明明黄黄氏夫婦同女黄翠英等引誘伊女徐毛毛由家中竊出金珠首飾藏匿伊家除報警區吊到各　外缺少尚多請求嚴追等情當經地方廳檢察官預審之下判黄等分别收押一面委司法巡長梅南枝馳往黄家搜查各情已兩紀前報兹悉梅巡長帶同法警熊成熙等至黄明明家查抄時當場吊出珍珠四粒外國金八開二個十六開一個翠戒一隻呢袄一件布料一塊手巾二條一併起獲並拘獲嫌疑犯木匠鍾三三一名併解到廳昨經檢察官傳徐到案證明確係原贜仍諭具領 
[再誌冒名頂替之敗露]  
　　朱孔揚前因不理虧欠英商彼得史銀兩於前清宣統元年被控經公共公廨提案訊判交保料理後因逾限不遵着交避匿飭提保人徐潤卿去後由朱賄串陳恒甫到案冒名頂替奉飭收押迄已四年有餘未經敗露兹被與陳同押之王梅庭因與陳挾有嫌怨故用匿名信通知駐廨八十五號西捕惠勒查明冐頂屬實即将陳解送公堂改押捕房並将朱孔揚及保人徐潤卿（即徐克明）移提到案一併管押在案前日上午由關讞員會同英領廉君升座研訊先由駐廨西捕頭惠勒偕繙譯陸怡如上堂由捕房牛門律師詰據禀明前情并據陳恒甫承認冒頂屬實及與朱訂立每月允給用費之合同各情後由見證包飯作夥顧松山上堂證明今年舊曆三月間曾由陳交一摺子託向朱孔揚取過洋四元堂上即命将王梅庭帶案詰問遞寄匿名信之緣由並從何得知陳之眞寳姓名王供與陳同押已有一年之久因陳之子常來押所探望始知伊實名陳恒甫且同押之人知者甚多非我一人至於所寄之信雖由我寫然與同押之人公同議定如安竹平葉薇生羅葆楨無不知曉因陳行将保釋心中不甘所致並無别故並經被告代表担文帮辦好卜魯及費信惇兩律師逐一盤詰之下因時已過午奉諭退堂休息至午後兩時半重復升座正式公堂接續研訊因據王梅庭供同押葉薇生安竹平羅葆楨均係知情命将葉等三人帶案詰據供稱祗知是徐潤卿並不知另有陳恒甫之名王梅庭所寄之信亦不知情嗣因另有要證西人未到不能繼續研究即由中西官會商之下判朱等三被告一併還押捕房王梅庭等四人亦仍遷押本廨候再質證 
[失孩家注意]  
　　本埠拐匪甚多故婦孺被拐時有所聞大致均拐往廣東營口奉天等處販賣昨有人自營口來言曾在該處見同鄉女孩數人一名寳寳乃父住二馬路作饅頭店生意尚有兩女不知名姓據云住東新橋某處係被阿三所拐賣於該處現均請其寄語家人前往尋找等語某君至申後無由将此言告於伊等家屬記者旣有所聞故誌之以告失孩之家 
[婦人不認犯姦]  
　　崇明人馬慶子同妻馬顧氏在南市南碼頭機廠街開設利園小茶肆兼售紙烟等物雇用堂兄馬金子在店帮夥入夜收市後慶子夫婦向回家中住宿邇來該氏托故留宿店内經慶子探悉有與金子通姦情事乃於昨晨破扉直入将該氏與金子雙雙拘送一區一分署請究該氏稱因丈夫在外宿娼身染毒瘡所以與之分居並無與人犯姦情事署員以案關刑事解送地方廳收押候訊 
[隣居勿再吵鬧]  
　　住居百老匯路二百五十五六兩號門牌之西婦台维司控比鄰婦人關陳氏阻止修理行兇毆辱等情昨晨由捕将氏傳至公堂經中西官向原被及見證吳金山等逐一研訊以事屬細故爭論判關陳氏具結開釋如三個月内再向原告吵閙定須提案罰洋五十元 
[糾衆决鬥之惡習]  
　　韓永福住居夏家弄推車爲業前日在海昌公所附近老虎灶上洗澡因失竊布褲一條向店主理論不睬以致衝突繼各糾合同類在鐵路旁决鬥共有六七十人之多事被四區派出所得悉即派通班長警前往拘捕當獲韓永福郭得福楊萬年殷兆風等四名經薛署長略訊一過解送閘北司法科押候訊明核辦 
 
 
 

Page 11

 
 
[小工自殺之結局]  
　　住　楊樹浦茂興街一千二百五十九號門牌向爲牛皮棧小工之張惠四近因貧病交困忿不欲生　於本月十三號用刀自刎經房東王蔡氏瞥見急喚巡捕車送問仁醫院救治無效在院身死業經公廨中西官驗明收殮在案昨晨由捕傳同二房東王蔡氏見證趙中福訊明　係死者自萌短見中西官判王蔡氏及趙無干開釋了事 
[婦人情急自盡三誌]  
　　常熟婦人李陶氏因擔保同鄉婦人阿巧託由大沽路薦頭店主婦徐王氏薦往威海衛路孫雪門家帮傭詎甫及半天阿巧　竊取值取洋七百元之珠飾逃匿嗣被徐王氏迫令尋交陶氏情急懸樑自盡業經公共公廨将徐王氏及見證飽遵生顧培生逮案分别管押交保並将孫雪門傳案判交二百元人洋並保候訊在案昨晨復訊徐王氏仍堅稱因在逃之阿巧由李陶氏擔保是以囑令尋交並未脅迫旋據孫雪門供明被竊及報捕情形並稱因該傭婦係徐王氏所薦故向知照託令找尋並無别意王襄讞商之英領康君判孫雪門開釋徐王氏等仍照前斷候傳到見證陸雲忠（即李陶氏之主人）到案再訊 
[汽車碾傷小孩]  
　　江北小孩李光良昨在西華得路被某號汽車撞倒碾傷右足由捕查見将孩車送捕房捕頭命送同仁醫院療治候再查核 
[行人急痧斃命續誌]  
　　前日有年約四十左右之某甲在虹口揚子路發痧倒地由捕查見車送同仁醫院不及救治而斃即将屍體車入騐屍所候騐已 
紀昨報兹悉前日下午已由中西廨員蒞所騐明委係急痧身死查無家屬飭傳該圖地保報堂收殮發封暫厝候認 
[索討欠欵之没趣]  
　　江北人劉三因向朱廣樓索討欠欵起　被朱推入糞坑前日报控警署解至檢察分庭預訊之下判解地方檢察廳究辦 
[烟犯分别懲罰]  
　　五區警署查獲大帮販土犯已紀昨報兹悉前日已經檢察分庭預訊屬寳起訴審判分庭判决梁金堂　洋五百元邵杏村罰洋二百二十元王阿發瞿季生徐德成各罰洋二百元徐海福朱子明各罰洋一百五十元張福生廖寅榮魏貴生朱三各罰洋一百元楊亦仙罰洋二十五元朱阿土罰洋二十元分别還押聽候繳到罰金方准開釋又四區四分署前日查獲私售燈吸之馬榮卿經檢察分庭起訴審判分庭判决馬處拘役二十天並罰洋三十元烟客陳勝泉王麻皮各罰洋六元陳興南罰洋二元均因無力繳欵改判拘役 
[桅杆碰斷電線]  
　　船户徐東全前日駛至麥根路河畔因未将桅杆放下碰斷德律風公司電線故經該公司控由捕房昨将徐拘解公堂請賠損失中西官會訊之下判徐交保限七天賠償原告損失洋三十元 
[公共公堂瑣案]  
　　甬人王阿根因行竊楊樹浦路二十六號門牌楊坤庭家香　紗衫等件由捕查獲拘押昨晨解送公堂經中西官訊明並查得王迭在北蘇州路楊樹浦等處乘間攫物判押西牢四月期滿帶案再核　 
　　江北人周金標以代薦老虎灶生意爲由騙存問鄉人周富貴布衣三套被控捕房查獲昨解公堂訊供之下判押候下禮拜一查明再訊 
　　美國律師侯魯公控陳根心不付欠銀一百兩　商匯順洋行控朱智記不還欠銀一千兩昨均由廨傳案分别交保候訊 
　　英國公司輪船火夫粤人王少因身帶利器希圖謀害機司西人經水巡捕房拘解公共公廨判押候查在案昨晨復訊俞代襄讞與英領卓君判仍押候切實查明再行訊核 
　　住居大沽路七百四十九號門牌之皖人涂長遠係某省裁汰兵士前日在南京路攫取婦人張郁氏所抱之三歲小孩手上值洋三十元之金鐲圖逃當場追獲拘押捕房昨晨解奉中西官訊明以涂不法已極判押西牢三月以儆 
雜評三（宇） 
[科罰烟犯之準則]  
　　烟犯不足愛惜之人也烟案罰金多取之固不以爲虐然若於定律外任意苛罰假公濟私則官長與罪犯同是違法亦不足以執其口而平其心也今韓巡按使通飭各知事對於販賣私吸各烟犯順按律執行不得苛罰其有必須重罰者順詳請核示不得意爲輕重豈於烟犯有所愛惜乎亦以政體所關不得因烟犯之不足愛惜而任一般不知自愛之官吏肆其横暴耳 
 
 
 

Page 12

 
 
   
 
 

Page 13

 
 
自由談 
游戲文章 
[戲擬織女致牽牛書] [  天虚我生]  
　　金風玉露居然盼到一秋相見在即心爲之躍明日之夜郎君來京妾耶妾來就郎君耶非有預約竊恐相左往歲輙在鵲橋之上牛車相值幽會竟夕苦爲風露所歎殊於衛生有碍自今伊始爲天張地久之計必當籌定一種良策兹值歐州戰事舶來之品來源告竭外國綢緞因而大貴中國織物亦将供不應求妾年年織錦存積頗多倘以輸出下界得價必優擬於空中建一樓閣羣來妾往適當其中旣不耗却可憐可貴之光陰亦得免於載欣載奔之勞苦郎君如以爲然明日務乞帶同洋行小鬼前來俾得當面議價将所有存貨　行出脱時不可失幸速圖之 
[戲代牛郎答織女書]  
　　正切馳盼得來書大慰早知銀牆碧漢間亦能傳遞書簡悔不日日寄一封書也卿意擬将雲錦輸出下界甚善甚善向不敢以此請者爲念十指勤勞一梭辛苦粉燡脂香之餘豈肯付諸俗子凡夫之手今承卿意不以爲歉則僕不敏竊有進焉近見風報載稱杭州所出一種錦緞現漲價至每尺半元吾卿所　七襄雲錦雖不知其丈尺幾何姑作七丈計則每疋已售得三十五元每洋一元得兑大錢一千二百餘文但使售出三疋即得百元有奇可兑大錢十萬餘矣曩欠天餞十萬初以愚直之故不知天錢一文究值若干近得某大律師解釋謂天錢二字實係一大錢三字之誤如果履行債務而吾丈有所不可則彼必當出蒞天庭爲我辯護由此而論卿果肯以雲錦出售者吾儕之債務可以立時清償矣更以其餘修葺予之田舍改爲洋房與卿共室而處正不必别搆空中樓閣矣而予之牛亦将無所事事宰而殺之以供大餐豈不快哉喜極無寐坐以待旦書不盡意容而罄焉 
[祭虞美人文] [  天虚我生]  
　　維年月日烟霞窟主以空盤一具空斗一隻殘燈一點老槍一枝哭而致祭於虞美人之　曰嗚呼美人汝竟與汝所謂愛汝者長辭永訣也耶我之愛汝直同性命憶昔相逢我方渴病感承卿意與我接吻情逾膠漆　形傍影燈邊小語口香微噴肺腑之交肝腦爲沁楚腰一搦纖不盈寸入懷飛燕無此橋覿巫雲一榻春痕滿枕今汝之身化爲微　空床轉輾捫之無痕衾邊枕角餘韾空存孤燈照　　然而昏麥中彷彿出門四覓昔游之地風流頓歌歡苗愛葉剗除凈絶旣無望於再生将奈何兮今夕痛責土之一坏亦銷聲而滅跡言念及此能無沸泣嗚呼痛哉吾生有涯相思何極拚形骸之消　存生命於呼吸美人有知盍爲我思今日之我乃類於癡沈腰益滅潘雙成絲垂死之病蓋已多日一息之存殆無幾時嗚呼美人在天之靈倘憐惜夫惶惶汝其來格而來韾尚餐二 
海外奇談 
[牝雞與小猫] [  跫廬]  
　　卡利弗爾利亞　圃之某養鷄場有老牝鷄一隻将小猫兩隻覆於翼下如伏其　其後母猫見之甚爲嫉妬乘牝鷄出外覓食時彼遂将兩小猫啣去詎知此兩小猫并不與母猫親眤仍逃歸而棧於　其後常常追隨於牝鷄左右片刻不離亦云奇矣 
[十字路中之大鏡]  
　　紐約市街極爲繁盛於街道之轉角處最爲危險死傷之數日不知凡幾近來爲防止危害起見於十字路口設立直徑二尺七寸之大鏡一具附於電柱或街燈柱之上通行人只須注意此鏡卽可免一切車馬衝突之患唯遇大霧時及天雨時尚未能得十分效果此鏡每日有街燈夫将此鏡面之灰塵與水霧拭除一日中約有三四次云 
[英國鐵道中之玩具]  
　　倫敦西北諸州間之往復客車内有供給一等乘客小孩之玩具種種凡客車開行五六十里後車掌則滿面笑容将此種種之玩具置於小孩之前與之玩弄此種玩具一切皆與汽車互有關係蓋其目的在於游戲之中使得輪與汽車之知識車掌出玩具與小孩時絶不注意一任小孩嬉戲然從無缺失云 
[電力之成長機]  
　　電力於人體之發育最爲優美向來歐美醫學界敎育界　經試騐尚未見諸事實近來有發明電力應用之體育機數種首推美國之某醫士所發明之電力成長機實爲理想的之體育機而能見諸事實者有二三少年乘此機上其底部之　鐶通以電流直傳於脚其時少年之全身則有一種之顫動依此機具不絶訓鍊二十歲未滿之青年一個月後即可使其身長增長一時云 
詩選 
[七夕詩一首（戲嵌藥名）] [  倚犀眞州趙]  
　　（空青）片月夜闌織女（牽牛）相見歡（雲母）屏風凉似水（沈香）亭北倚欄看 
[七夕分得西低棲] [  許貞卿女史]  
　　無聊倚徧畫樣西隔院頻聽笑語低似説女牛今夕會塡橋有鵲庶雙棲 
[附姊及諸女史之作]  
　　穿針女伴小樓西紅燭高燒翠袖低天上有情人乞巧白雲深處隱雙棲（氷卿） 
　　銀河燦爛鵲　西　女停梭玉頸低此夕圑眞似巧一　斜月照雙棲失韻香 
　　百和香殘月正西三厝樓望白雲低銀河咫尺聞禽語今夕塡橋不借棲（蒋荘文） 
　　年年此夕會橋西夜半銀河月色低且喜靈禽橋早　仙緣遇合竟先棲（孔畊霞） 
[七夕] [  貞卿]  
　　今青星燦爛新月正如弓　　雲飛遠圑圓信可通詩成轉惆悵燭影更　朧欲慰雙星意縈懷彼此同 
[七夕詞] [  梅生彭秀鈞]  
　　我聞　樓玉字别有天數日之樂塵世千安知雙星歲一度非同晨夕移雲軿機梭不斷織文錦奩貲亦足償聘錢伉　分居暫相合天曹罰例母乃愆况彼浩淼瀛洲水時有飛越蓬壺仙何難黄鵠向空舉乃勞烏鵠盈河塡千古愚談障莫破一絲巧縷針徒穿我獨向天默難息不效柳州文一徧今夕何夕涼信至欲雨不雨明星懸原田盡已作龜坼　轤長似鴉尾聨柳陰嗚軋夜徹旦雙丫少女催牛鞭西江吸盡復何恃銀河　挽誰能然涓滴不施洗車雨牛耶女耶忍締良夜緣 
劇談 
[告新劇界] [  天性]  
　　海上新劇風盛一時開演者已有數家踵起而在練習者亦尚不少子性喜者前在海外有友述海上新劇之盛稱道伶界進化不已主竊儀之頃抵滬濱行装甫卸即往各新劇社逐日參觀殊失初意其所排演劇本大部偏於風情與奇備而發揚蹈厲足以振起精神勸國民進取之樂觀者殊少然猶曰迎合社會之心理不得不爾也然其言詞舉止態度間有不合身分者有滑稽過甚者有過於牽强者有輕薄佻逹儕於淫蕩者是皆足徵其程度之未及其普通劣點則爲坐態不端胸陷而背彎紙烟爲壞腦之毒品外溢利權内耗身體乃竟於演台上公然燃吸之是不啻患吸烟者之不多特爲提倡而敎導之也防有口涎亂唾尤爲不德之風此種状態惡劣卑汚殊令旁觀增厭而唾涎爲肺癆病傳染之媒介貽害甚烈上海居民八九十萬而罹肺病者竟逹十八萬人（據某醫報言之）大抵　人衛生常識未具隨處涕唾有以致之吾輩先知先覺（新劇社爲改良社會開通風氣而設應負此四字之責）負矯正社便之責任自應以好模好樣身示之則今乃不知自檢於廣視衆聽之舞台上現此醜状其何以誘國人而化之乎吾國敎育尚未發逹及今謀之社會敎育尤爲切要新劇爲社會敎育之利器舞台上之社員一舉一動一言一哭皆須以先知先覺自處若階級然必援普通社會以同登者即至身上服物布景　私亦　　意不特須求　　雅　抑亦提倡　　之　　能以一切用品盡取　貨俾　者興起愛用　貨之觀念爲效殊匪淺詳也新劇界　君　　存　　利差　爲改造社會　不必言否則須力加注意要而言之新　　育事　也新劇朗　育部也舞台學校與宣講所也社員敎習與宣講師也願新劇界諸言勿以卑劣之思想齷齪之行爲汚此神聖之事業也 
小説 
[蘆中人原名ＳＩＬＡＧＨＡＴＮＯＴ] [  英國女小説家ＧＯＯＲＧＯＥＬＬＯＩ原著 
　　中華林竹賢譯]  
　　第十二章 
　　當茀蕾與釀雪促膝談心之時心曠神怡寵辱皆忘即平日之視爲可恨可畏之事亦已早置九　雲外詎知其夫人者方手抱小孩　躅於萊蕪廬之雪徑中哉除夕之晚依然彳亍街頭則彼婦人之飲恨圖報非一日矣日前茀蕾迷　中自言自語有死且不能認彼爲室之説入彼婦之耳於是報復之念遂勃然不可復遏矣婦以爲除夕之晚紅院之中必賓朋滿座男婦雜杳而我良人者方且嘻笑飲啖心目早已無薄命人之影矣欲消此恨必於是晚縷衣　容手小孩突現於老人之前而直告被爲家媳耳 
　　凡人處愁苦之境　謂一身苦楚均由他人所累毛蘭明知一身敗絮非全由於良人失瞻實由　魔鴉片所毒以至軀體靈魂俱受梏桎所未全失者惟此區區一片愛子女之慈念耳然每值煩惱之時其悲苦之念一變而爲怨恨之心良人方逍遥事外安享富貴使已而爲明媒正娶亦得同享幸福而良人方且悔有此婚一念及此不覺髮指嗟乎善念難葫惡心易熾雖在光天化日之下心地猶且善變况毛蘭之懷烟霧暗淡安能使白翅之天使一過其處哉畢生所經無逾於當爐少婦無怪乎惡念之易集也毛蘭行時天色尚早然中途　輟冀覓暖處暫避以待雪　然每逢息處遷延再三甚至欲行復止猶豫不决今見身在陋巷天色已晚疲罷復極雖復仇之念亦無能復振其精神時　嗚七下距萊蕪廬尚遥且千巷如一未悉　目的地尚幾許里一身疲乏已極急謀所以提精會神者惟此懷中之惡魔耳乃取鴉片於手中復納於口當時慈母之心惟有痛苦無暇他及矣食盡擲盒於地勉强前行有時朔風盪空吹雲作片片飛而熹微星光亦得於雲間一現毛蘭愈行愈緩懷中小兒方酣睡呼呼作響毛蘭知覺漸失抱亦愈力頃之魔力發現週身似澆冷水希望已絶末後至一處覺步履之問似無藩籬可依心中尚依稀自知而目中已不能辨一物矣毛蘭遂倒身其間以茸樹作枕以雪作牀旣不覺臥處寒冷復不計小孩醒後情景矣然兩臂尚未全弛小孩睡味止濃雖氷雪中無殊錦衾　　須臾十指無力玉臂不曲一轉聨間小孩之首自慈母胸間直溜而下張其藍色小目視空中星光初聞媽媽媽媽之聲尚覓其母之臂以作枕然媽媽之耳已襲而枕亦愈趨愈下矣小孩遂墜於其母膝間身在泥雪中忽見光線一縷直射雪地孩遂舉目注視惟見閃爍不定流動如泉而終無盡時不覺匍匐而下舉其小手捉之而終無所得乃舉其首察此靈動之光所自來於是見相距不遠有極明之處遂復匍匐前往踏雪履氷直入萬　之門至火爐之前時爐火頗熾其旁有舊服一襲焙之使乾孩在家時本慣於離母常數小時無人過問今在此處覺春氣滿室遂倒身舊服向火作種種笑態然温度所煦能使此一雙澄碧之睛漸漸爲半透明之眼　所掩矣 
 
 
 

Page 14

 
 
   
 
