# 1882 - 314 - 4903429

 

Page 1

 
 
[新書開印] [  點石齋主人啓]  
　　淵鑑類函一書爲聖祖仁皇帝所御定其書乃合藜文類聚北堂彚鈔初學記白孔六帖太平御覽文苑精華王氏玉海山堂考索萬花谷天中記諸大類書爲一部删其繁複擷其菁英又旁採歳華紀　事類合璧事詞類奇通典類苑諸書以及子集稗編咸與蒐羅計凡四百五十卷大網分四十四都子目多至三千餘條上至天文地理下至昆蟲草木無所不載無所不包誠紀纂之淵海而類書之巨擘也尤佳在每門首則詳釋名義總論緣起次臚典故摘對偶終以詩文隸焉故既便於詞章復有裨於考據匪特偹芸窗之流覽尤足供蓮幕之取携盖其官制之詳明郡邑之典實翩翩書記多所取　以　尋常之四六類腋事類統編諸兎册相去奚翅霄壤至於三場條對尤爲矮屋所不可少之書原本卷軼浩繁本齋不惜重價購得古香齋殿板初印　帙如法縮印醒心悅目約於明正出書特此預告知海内名家當必以先覩爲快也 
[書文大司宼遵旨杳辦分别定擬摺後]  
　　前因裕陵禮部庫内虧短祭器司員互相爭辨奉旨命文大司宼查辦昨閱邸抄見文大司宼覆奏已將司員及經管值班諸人分别定擬竊歎有名無實四字其貽悮實非淺鮮也夫前者禁城殿宇被賊竊去銅鍊等物破案曾未多時而陵寢重地祭器重物又復忽遭虧短此其事由來者漸豈一朝一夕之故哉夫陵寢祭器各有專司既有王公大臣爲之督視復有司員等爲之稽查又有打果人拜唐阿等司其收發國家定制何等鄭重誠以重器所在靈爽式憑故不敢不謹敬從事也膺此任者應如何恪恭勤愼以期無忝厥職乃大臣則徒擁督視之名而平時絕無過問直至失事之後始皇皇焉急於破案觀其便服入廟携帶婦女一節查有實據則其平日之毫無稽察概可知已上懈則下更肆然無復顧忌觀劉秉衡　所供向來庫門啓閉該管官從未到過甚至庫上封條卽存科　又係書吏代畫開庫非經一人之手有無更換卽難查知庫門現用之鎖前因原鎖已壞劉秉衡尋出從前庫上廢鎖並未繳部尚堪使用者暫未更換故兩層門鎖一匙可開而廢鎖舊匙仍撩棄科房至鎖上封條本非黏實其鎖亦隨時更換並未頒領亦無鎖封且值班官兵到者寥寥值宿差役多係倩替等語可見疏縱情形已非伊朝夕管庫之事本係書吏所可任而朝廷所以必添大臣司員專司其事原因愼重其事起見而該管官乃怠弛至谥如此又何怪值班官兵及值宿差役之更爲懈惰乎今裕陵祭器虧短業經查出始泒員查辦澈底根究而後得知北等情形倘此次未經發覺則將來何堪設想且此外之未經覺察者正多又不知此種情弊孰有孰無故吾以爲有名無實其害殊非淺鮮也天下事實事求是或嫌其煩瑣過甚而其實則後來一無弊竇若徒有虚名而不求實際則轉不若無此虚名之爲簡捷也卽如中國各直省之庫項其實存者究有幾何卽問諸司庫之人亦且無辭以對蓋庫項較多存銀既巨則必設法發出生息以圖飽私槖設有倒閉虧累不便明白嚴廹於是有　可彌補而任其虧短有或以庫欵挪用入已而徐　彌補積久漸忘遂至久假不歸交代之時或以情懇或以賄求後任亦不爲舉發後任復移後任依樣葫蘆卒至有其名而無其實若此者不知凡幾州縣之粮册民欠纍纍其實則民間何嘗敢絲毫掛欠第官欠無可究詰下情無由上達則亦惟有忍而不發耳中國之兵額數亦正不少然按其寔則額之虚懸者不勝屈指人皆習以爲常故赭宼之變江浙等省莫不望風而靡盖所謂兵者皆市井無賴倉卒召募初不知行伍之列復不識順逆之分有兵之名無兵之實有兵反不如無兵也昔晉省有人求乩仙者或不之信叩之曰既爲仙人亦知晋省有幾何官乎乩答曰一員官衆皆大譁乩復書曰晉省官雖有若干而其實清廉正直可稱爲官者不過某縣令一人而已衆乃拜服由是言之能盡其爲官之實而後可以官之名子之不能盡官之實而强附乎官之名者皆見鄙於乩仙者也陵寢重地安可無官以守之然守之而果爲言也者則亦何至如尸居餘氣而一任　吏等之調弄於其間若監督則不到稽察則不知值班值宿皆成虚文收管接管悉無實事甚至問兵刑而不知　錢穀而莫對而　詡詡然誇於人曰吾爲某官吾當某差嘻是直無巽於土木偶耳此正中國之積弊所不可不力爲振作者已 
[倫敦電音]  
　　本月初一日倫敦發來電報言阿爾蘭地方有人謀行刺該處按察司幸末遵其毒手聞凶手當卽就獲矣 
[西信摘錄]  
　　字林報載有北京西人來信内言華官牌傳豐泰洋行買辦一事美國駐京公使楊君聞之出京赴津與李傅相商議所議若何尚未定見惟聞此後凡有牌傳西商所用之人須先知照該國公使云又言駐京俄使現在不日卽當啓行回國公使事宜則以在津之俄領事官代理云又言李傅相近來悉心整頓水師軍務其大沽船廠亦將大加擴充也 
[發船尋船]  
　　法國公司輪船於上禮拜二由香港開行迄今逾期不至昨已列報兹悉本埠法公司經理人深爲憂慮已定發兵船一艘令其沿途招尋海闊天空正不知能否蹤跡也 
[議禁繅絲]  
　　上海之旗昌洋行及公平繅絲局開設機器繅絲公司現在復有有恒洋行擬創織綢公司此皆可以獲利之事兹閱字林報言關道憲邵觀察照會英美兩國領事請飭旗昌公平兩處繅絲局卽行關閉有恒不得關辦云恐於中國絲業有害按旗昌公平開辦亦既自年　忽有此一說亦可謂出於意外者已且上海所以爲各碼頭之冠者以其通行西法故日見興旺今電氣燈既奉查察之　繅絲局又驚照會之來想邵道憲曾經親歷外洋必當深知其中利弊或者實有所見諒不肯使繁盛之區一變而爲弇陋之俗也 
[鄂事續聞]  
　　前報列鄂省毆宫一案經制憲飭拘營勇五名及楊把總擬審問核辦各營爲之稱寃且前傳楊把總之佼因憂慮而死兹悉未確特昏暈耳及甦後具禀大憲九月十八日晚制憲提人審問遂有不法之徒播造謡言有謂制憲擬於是夜三更二黔請令斬勇故調塘角大營入城彈壓維時樊叅戎見兵勇約衆亂行當卽喝阻且問汝等何爲亂兵中有笞以刼獄者叅戎曉以大義各勇前散然遊勇之扒城而入者己屬不少是夜城内訛言四起民心惶惶次日繇傳涂制軍已移咨江南調兵助勦云云因此城内居民有隻身渡江暫往漢鎭者有携　出城投奔親戚者有一富家翁搬箱籠等件出城恐被攔阻因借用他縣封條盖恐他人生疑也劉榦　軍門遣撤之管先後李卾停泊塘角外 
 
 

Page 2

 
 
間謡言遂謝制憲住江南調兵不應故留劉軍門之忠義營以待用實則忠義營己　撤歸農經劉軍門加賞三月餉銀各勇皆歡忻而去近來省垣謡言漸息惟江夏縣與楊把總已撤委矣以上係鄂友函述　下惡氛漸息且經大憲明白出示特將督撫憲及武昌府告示兩道照錄於左兵部尚書湖廣總督部堂涂兵部侍郎湖北巡撫部院彭爲特剴切諭知事照得前因撫右營把總楊得魁在街兌銀與錢店口角爭閙經江夏縣蔡令路過以楊把總短衣盤辮疑是假冒誤行戒飭該把總向衆兵談及以致衆心不服與縣令爲難迨今本部堂院訪聞此飭營官交出閙事兵丁發審看管而衆兵誤信謡言謂官必將送交之兵正法致有本月十八日夜聚衆乞恩求釋之事衆兵回營又懷疑怕當已明白出示曉諭在案乃近日謡傳有謂本部堂院檄調外營來省剿兵者有謂營兵因聞調營欲圖固結滋事者居民聞此謡傳人心惶惑紛紛遷徙此皆不法痞棍故造此謡推　衆人所致實堪痛恨試思城内各兵皆國家恩養有年各有身家本部堂雖到任未久平日治兵思威並濟諒各早有所聞本部院蒞任三載於各營兵丁相待以誠相感以德更爲衆所共曉前日之事原爲乞恩保釋起見出營不過十數人其擁擠喧嘩者皆係無賴痞棍希圖激成巨案得以乘機搶奪此尤不可不分晰辯明爲各兵丁一洗其誣也今各兵相安如故並據該營各將官再三面求輕辦本部堂院亦不苛求乃該痞棍等無計可施特造調營勦辦之言以嚇兵使兵心惶惑又造兵欲滋事之言以嚇民使民心惶惑憿出事端以遂其幸灾樂禍之計此等奸徒法在必誅除飭地方文武嚴行訪拿造謡痞棍懲辦外合亟再行出示曉諭爲此示仰兵民諸色人等知悉爾等當知養兵衛民兵丁卽係民生休戚　關視同一體豈有承平無事遽調外營以擾省城之理自示之後兵則歸伍民則安居萬勿輕聽訛言稍涉張惶是爲全要其各凛遵毋違特示○欽加鹽運使銜補用道湖北武昌府正堂加西級紀錄十次嚴爲剴切嬈論事照得鄂省水陸交衝五方雜處每有流民痞棍造言生事以訛傳訛大駭觀聽卽如操防營楊把總因案交府審訊本府因事無確証回明兩院憲仍交城守營看守並將兩院憲寛厚持平逾格成全之至意遍爲傳述共見共聞詎有痞匪妄造謡言調楊把總及交出之兵丁當連夜處决本營兵丁誤聽之餘相救情切幾乎釀成事端以致居民畏懼間有遷居出城者嗣兵丁各回營所並未騷擾廛市上簫隨卽出示彈壓業已安堵如常誠恐地方匪徒又復加造浮言希圖生事合行剴切曉諭爲此示仰城内外軍民人等知悉現在操防各營兵丁均已　隊回營各遵營束爾等務安恒業切勿再聽謡傳中心惶惑紛紛遷徙轉墮匪徒之計如遇匪徒仍在街市館店妄言駭聽准卽扭解來府照例懲辦决不寛容其各凜遵毋違切切特永 
[翻雲覆雨]  
　　侯某者寍遠州人也駕船爲業上年夏秋間自營口買裝京米二百餘石回籍因營口　稅向有大小報名目洋船由海關騐稅沙寍津衛各種大船由户關騐稅謂之大報甘餘下槽子小牛等小船均由旗卡掣給捐條謂之小報侯某船例應小報上年裝米而行報裞七處掣條七張迨至寍遠左近船忽遭風擱淺船身已壞米則尚可收拾正在收拾間忽有一委員并巡丁扦手等數人至船查稅侯以捐條示之委員以非户關稅票不足爲憑指爲偷漏侯某因思由營距寗相隔六七百里有口莫辨只得央人賄和了事及到寍細訪則所稱委員巡丁扦手者盡屬千虚乃控於寍遠州質訊十餘堂將結案矣而冒稱委員之人曾在營口户關司門政遂商通諸人誣稱侯某載米出口果有偷漏情事正在查飭忽聞甯遠之案卽備文咨提歸案訊辦八月初七日將侯某由寍解營由遭署移交廳署管押又由道憲派某委員會訊某委員成竹在胸即逼侯某供認偷漏侯某稍辨　加刑楚如審盜案然侯某見勢不敵遂誣認又逼令覔保具結云此係營口友人函述者 
[妄言見鬼]  
　　杭垣保甲局總辦馮鐵華觀察於公事十分勤奮安良除暴民間深感頌之乃於八月杪喧　觀察病殁咸爲驚異觀察體氣素壯近　氣忿致病臥床數日竟致不起問病劇時見一亡婢在榻前時隱時見至次夕而觀察遂仙逝矣相傳此婢買歸已六七載頗邀恩待今年七月下旬偶因一小事忤小主人之意小主人掌其頰適打中左耳門之上婢卽暈絕於地延至次夕卽死乃婢死甫及匝月而觀察亦死遂有附會　現形索命之說者天下亦安有子殺人而父償命之理其現形者盖觀察素性慈愛婢死於打未免介懷故恍忽見之耳 
[節錄胡君翼南自沙隣埠山打根八月十八日寄與其友信稿]  
　　初五日由港啓行十二日抵古　埠計行船七日而灣錨者一日船主以此船前此未曾到此處加意謹愼是以遲遲也古達埠人烟寥寥廣東人止百人左右弟抵埠後地方官深情厚貌設宴相招而兵頭適已往山打根弟因乘此火船前往於十四日駛到計沿途雖有風雨然無大浪亦不覺苦既見兵頭弟乃言不願在古達而願在山打根蓋山打根有廣　人千餘　人皆仁厚客情甚好有名陳熾庭者甚有體而弟至時甚爲陳君青盼陳君之店名志興隆開在山打根計已四年其人有財有勢實爲一埠之主弟現主於其家兵頭現准弟在山打根不必往古達矣此事甚合鄙意山打根之形局水口甚爲周密其地土爲南泽各島之冠所食之水出自鐵山鐵氣能宝人營衛故不特水味甘美而又可以養身是以埠内之人多精神爽利此地木屋約有三百間而和價極貴木屋之小者每月租銀十二元蓋由生意暢旺之故也弟間什貨行中未有虧本者推土人貌醜異常山川雖秀而衣冠人物實無悅目者若樹木則取之無盡用之不竭弟　疑此處樹木皆係廢材不能堅固乃令人訪求其實始知其中之好木甚多而出水亦易英公司曾命土人久山伐木取材然只限以長短大小而不計木質故土人只知伐其脆者而不伐其堅者由土人性情懶惰之故若令識木者一二人爲之指點則取材不難實可獲利此一節弟已命人設法待吾兄到來商酌至於坭土正合燒磚　此處之磚窰未得其人故式樣或不合用英公司使人由星架坡運磚來殊爲費事弟之來時有香港中環廣來木店同事人葉培生者善　起造屋宇弟到時携培生兄往見此處地方官據云英公司將來建造道路樓房橋梁街市兵房海關等件工作甚多泥水木匠等所需甚急以弟觀其情形則華人將來建造屋宇亦正不少則建造一門當有作用弟又訪其種植則有英人二名由新金山到此取地二千英畆將爲種蔗建糖局等用郡守又云上海申報舘主人欲購地四萬英畆卽中國二十四萬畝其地比之香港爲尤大弟窺此等手叚意在開礦無疑然則有此大興作將來此埠之旺可决而明黄詠商兄等所謀魚埠定可獲利因此處之魚多如沙石易於網取價值亦賤其味極美所最多者爲尨墩石班沙魚芒魚倉魚曹白齊魚　肥大向來因無火船往香港致無消路故留意者少而取魚者亦懶今有火船銷暢自廣至買地一節所謂一畝取銀一元者乃指村鄉内種植之地而言非市鎭上建屋之地其買市鎭上地以喊夜冷之法行之一畝地至少之價亦要銀三十二元蓋一畝分作兩股每股價十六元且價雖如此而人多爭買故一畝之地現時已值百元遲一二日又未知其價如何耳此又一興旺之象也總而言之大局情形歸於旺　生意之可作者實多未得其人未得其法未得其本憑空結撰又似無可作之處如閣下實欲有所謀祈勿惜此一行然勿多帶閑人恐無地方居住弟現因來得太早未獲好屋待英公司起有新木屋乃得從容　下來時切宜貯銀二三千元在巴厘公司匯來此地收取俾得到埠時相機而動或買地或土産如有可作便能雁手不致拮据與弟同來之人見有燕窩等物有知可獲利者而苦於無本公司因其初到不知底細不肯借錢徒爲太惜閣下來時切勿帶貨因消塲甚窄而又無貯貨處總以帶銀爲宜作與不作權操在己也若論建屋生意則携此信之葉培生兄自能談及一切其餘各事因此時怱忙未能全列俟閣下到後便得其詳知關綺注略冩大意比請台安[  愚弟胡禮垣頓首壬午八月十八日燈下]  
 
 

Page 3

 
 
[道憲晉省]  
　　道憲邵觀察聞擬乘坐輪船赴金陵蓋初七日爲左爵相壽辰觀察故赴轅申賀也 
[行人頌德]  
　　法界會審委員翁太守查悉新北門外吊橋堍每有東洋車停歇於此鱗次櫛比行路之人頗以爲不便遂將情形商之于繙譯官擬在橋堍兩傍添設擋欄使停車者皆在欄外庶進城出城之人可免碰撞之虞其有便於行人者豈淺鮮哉 
[酒興甚豪]  
　　前夜虹口頭壩　酒肆有數人聚飲中有二人情若友朋而　則甥舅甥飲既多漸入醉鄉舅勸令勿飲而甥酒興方濃定欲引觥再酌舅恃有渭陽之分未免作灌夫罵座狀甥艴然不悅卽赴水濱脫衣躍入中流幸有舢　船聞聲救起否則酒仙不幾與水仙作伴耶 
[蒙恩交保]  
　　前報列同茂棧客陳子卿俞運池被拆梢拆去洋三元旋查得何永甫並未到酒肆想係陳俞兩人悮認翁太守着將何永甫交保昨日復由捕解案據同茂棧夥項蓮寳供稱禮拜六晚有孔姓董姓等到棧謂此事受屈當尋客人厮閙我卽答以客己動身彼等去後昨日又有人來亦言及此事云云翁太守間何永甫前次曾有人自稱在恊茂船局到堂分剖刻下此人何在答稱在外太守卽着傳　卽據莊鮑蘭供撑鳥山船向在協茂船局太守着莊將何保去莊鮑蘭不肯太守謂既與爾無干前次何得到堂代訴着卽具同茂保單將何永甫保去不得另生枝節云 
[失瀆訴]  
　　紹興人張某至法公堂訴稱在輪船上被人誑去考籃一隻請爲追究翁太守已允飭查張某尚嘵嘵不已太守問由何處到滬今欲何往答稱在杭州鄉試回因有親串出仕廣東擬往投之故由寍波來滬然後赴粤太守　已到家中何必仍帶考籃而行今已着包探查緝汝可退去張仍糾纒不已請給川資太守嚴斥之張某始從容而出 
[竊案類誌]  
　　法包探嚴頌眉查得春記棧夥陳阿三形跡可疑且搜出煙鎗等物各情已列前報昨又經翁太守研詰據陳阿三供認在輪船上竊來太守因失主尚未報案着將水烟袋發還和順源順順元三押舖倘此後有人掛失再當究追判責陳阿三八十板以儆○又據法包探過永發禀稱見江永輪船上有湖南人王天一廖慶隆劉春林胡虎林等竊物思遁卽遣夥尾其後當卽擒獲搜出東洋參四包碎紋銀三包袱包三個并釘靴洋傘等物送案請究並將失　所呈之失單呈閱翁太守檢閱之下細問情形知係王天一所竊交與廖慶隆後爲劉春林所知欲與分　王乃將洋交劉胡虎林則並未與聞因均是湖南人欲回原籍故同在一處助彼運物太守因失主尚未到案遂將贓物交捕胡虎林准予開釋劉春林廖慶隆王天一各責一百板枷號一月 
[兇犯就獲]  
　　本埠西門外王三省之松江航船載客往松至土山灣地方突遭革勇刀斃船夥三人由王報縣詣騐收殮飭差緝兇等因迭經列報兹悉行見時有船上人目覩該革勇等犯事後遁逸其人即尾隨而去一路不能下手直至揚州地方方將革勇某甲指交該處汛差解由地方官訊明派差押解至滬歸案辦理經范邑尊再四研詰甲則堅執因搭該航船赴松途次忽遇風雨欲入中艙躱避船夥等阻不容入并被持篙毆打一時氣忿拔刀砍死船夥一人上岸圖逸又有船夥等追赶　致又戳傷二人却不知三人盡斃此事實祗一人所爲並無帮兇等語邑尊以該船船夥五六名斷不容一人連斃三人且據船户呈稱革勇搭船者共有三名所供顯有不實着卽從直供招甲則矢口不移邑尊隨令將甲用長鍊鎖頸發内監收禁幷以二差管之且派勇日夜看管云 
[妓館閙事]  
　　鄭鳳山投英界公堂訴稱在富貴堂妓舘傭工昨夜是人到門口探望形跡可疑上前盤問就被逞兇毆傷左眼逢捕指交送案請騐傷究辦被告金萬源供有胞弟耕泉向在新北門内仁　錢莊生理日前取洋赴該院妓女雙喜處留連不返因往尋獲見扭令同歸詎被該傭人覇阻放去我弟與之爭論伊自碰傷左眼並未毆他而鄭則稱並無尋弟阻放情事陳太守問金從何知爾弟在該妓院留戀金稱係自友人知照太守驗得鄭鳳山受傷屬實隨飭金交保着邀同據稱之友人及弟到案再行覆訊鄭則着　醫傷候質 
[賊母蒙恩]  
　　華捕至英界公堂禀稱見楊三喜竊取怡和洋棧之舊鐵宫將人贓一併獲住幷請究辦楊供拾取舊鐵是實惟求恩恕陳太守隨判楊三喜管押兩月贓則交捕帶回給還失主當有楊之老母到堂哭求稱年老窮苦賴子做小工度日今子犯事管押無人養活乞格外施恩開釋太守謂汝子犯竊罪不容恕但老年人窮苦無依情堪憐憫飭差查明如果所訢屬實本分府當酌給二月之飯食可也楊母叩謝而退夫竊賊害人有千厲禁而衰年無靠亦属傷心太守治其罪而恤其窮可謂嚴明仁厚恩法兩盡矣 
[店名更正]  
　　上海寳善街戯舘西首有新開泰康烟膏店曾於九月二十五至二十八本報後登列告白惟新開之開字誤作園字不特女義難通抑且恐慕名來購者轉勞訪問用亟更正 
[儀洋助賑]  
　　鄭秀峯封翁八秩壽辰徵詩啓前曾列報兹以各處親友寄來禮洋封翁概爲如數交到電局移賑灾區謹將九月以前所收清單先行列登鄭君世澤十八員洪君瑞初洪君吉生十二員胡君光墉十員譚君賡堯譚君賡和十元孫楚卿李鼐珊葉瀛舟三君各六員謝綏之謝佩孜許壽民黄梅西汪聖謨五君各四員周葆孫蔣祝堂二君四員周紹賢錢昕伯王建亭黄亷西閔棣臣朱嵩耘謝祥甫王錦書李頴生郭運初佘彦廷劉秋涯柯鳳巢張載春諸君計十四户各兩員共計禮洋一百廿員俟收有成數再行彚解上海電報局收解賑捐處啓 
[果育堂經收九月分賑捐數]  
　　陳鉅美洋念元金壽生祝母壽懷新堂求病愈王通記三户洋各十元徐菊生洋五元不書名洋一員天后宫桶捐洋三員四開一員八開一員錢二百零二文又知過濟急人洋一員以上指皖賑○江皖浙捐芝字九伯五十五號洋十六員足對一員虚對一員四開一員芝字九百五十六號洋十九員○鐵硯山房洋一員錢六百三十文指江賑 
[上海電報局九月下旬收解水灾賑捐第十二次清單]  
　　東瀛使署經募第二批三十五户規銀五百六十六兩二錢三分福州裕昌行募第七批二百五十八兩六錢五分營口同人募第七批一百八兩五錢七分五厘户部孫一百三兩力發橋厘局周六十九兩三錢三分三厘不署姓氏三十六兩八厘惜物轩經募第二批二十二兩二錢二分九厘惟仲會十六兩六錢六分春軒公十四兩珊城明谷子十二兩園撫銘七兩李漢記六兩三錢胡子容求病愈六兩希仁三兩六錢必達三兩二分吳季生二兩八錢四起二兩三泰一固六錢四分裕興一兩五錢五分寄通一兩二錢三分王附善七錢杭州桶捐四錢○以上共收規銀一千二百四十二兩九錢二分五厘○横濱同人七十五户英洋二千十員惜物軒經募第二批一千一百五十三　六角一分四厘東瀛使署經募五百六十五員海門廳陳尚志軒金隱名氏無名氏四户各一百員海門厘局唐靜菴氏遵慈命節壽筵費蘇鑣捐局梁三户各五十員保安堂經收各捐四十八員七分二厘輔元堂募三三六册廿六户四十一員杭州桶捐連銀匣三十一員八角五分二厘姜泰厘局　葆昌典友節省伙食二户各三十員敬心堂公助杜西鳴書潤二户各廿一員仙鎭厘局曹邵伯厘局陳秦賡生隱善氏陸翰卿求合室平妥信昌行徐慶三常州照署來隱名氏增堂壽善祜成懺冥德南澤陳沈氏鮑安泰十二樓代收第六次杜堯臣等書畵潤十一户各廿員輔元堂募三三一聞三户十八元果育堂募九五五册十七户十七元七分八厘六合厘局張十六元輔元堂募三三三册二户十二員吳　厘局倪具區陸爲母資冥福具區　爲長子消厄益壽海昌張楷記姚邑劉慶升求子病愈康健禹杭了願子石港厘局江周圩港厘局方毘陵有心無力人鶴琴氏宋學曾玉田書屋保嬰願無名氏十三户各十員捐惜字爐餘資八員灣頭厘局何公積仁新安餘生二户各六員吳門不詳姓字人完病愈願福慶社金記黄海求妻病愈陸向記無名氏六户各五員　秋泉頴川氏求病愈周氏祈明布衣客調長女病愈四户各四員黄喜夫昆生三員一角二分四厘紫陽林余氏阿芳徐傑記陳氏三户各三員延陵子王袁氏免灾晦章王氏求病速愈營口海關魯士達求愈免　人勉力子陳姓張姓吟蘆書屋大場鎭戴隱名無名氏隱名氏十二户各兩員三宜堂東陵氏爲幼女病愈國裕吳次珊郝筱村童月波梅菼吕子求母疾愈八户各一員章銘甫四角○以上共收英洋五千三十一員一角四分以七三零一二五合見規銀三千六百七十三兩三錢六分二厘○兩共規銀四千九百十六兩二錢八分七厘除歸前墊又解嚴佑之助敎第六批規銀五千兩解周裁五觀察第五批規銀八百兩總結虧墊規銀一千四十五兩九分三厘[  後附一摺并册單遍幅]  
 
 

Page 4

 
 
[蘇省撫轅抄]  
　　十月初二日委署城守營左軍守偹晏化雨禀知接印縣丞王嘉懋禀銷調辦沙洲總局文案差從九范秀岐服關禀到張道一　葑門水關盤查差王　　　知　奉臬憲委赴江北緝捕差從九孫鋸儕禀知奉委　辦　甲局文案差○初三日　轅　示照得崇明縣貊貔司巡檢劉其順病故遺缺查有分缺先和典史楊培滋暑理准　常熟絲錢保衡謝飭知赴本任並銷發審局　主簿陳維楨謝委　吳江縣主簿事州吏目陳圻卦鎭江府属從九方成謀赴江北均禀知奉臬憲委緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月二十四日京報全錄]  
　　宫門抄○上諭一道錄前○發抄旨　道○給事中鄧奏爲請旨罷斥大臣摺子○直督李奏請飭總兵赴任片○又奏酌撤營勇緣由夾片○又奏請飭先給遊擊署札夾片○將軍銘奏請將丁憂郎中改爲入幕辦事夾片○又奏前劃之縣治請仍歸吉林統属夾片○大臣景奏爲奏聞摺子○將軍銘奏委署副都統夾片○九月二十四日内務府國子監廂藍旗值日無引見○廣西副將德山謝恩○奎公請假十日○掌儀司奏二十七二十九日祭奉先殿載瀾載瀛行禮○召見軍機○發抄何璟奏世職江殿愷告辭請以江聲椿接襲騎都尉並收標水師奉旨兵部議奏欽此○又建寍三營應修砲位等項估需銀數奉旨該部知道欽此○又記名提督賴鎭海病故請卹奉旨賴鎭海著照所請交部議卹欽此○又降補副將張陞楷等請免騎射奉旨着照所請兵部知道欽此○金順奏現屇軍政請展限辦理奉旨着照所請兵部知道欽此○○工科給事中臣鄧承修跪奏爲樞臣被劾無據事實有因請旨先行罷斥以回天變以塞人言恭摺仰祈聖鑒事竊見近者天象示警臣忝司言職其細者旣不敢瀆陳而其大者又自維未敢輕發徬徨日夜寢饋難安臣伏讀二十四日上諭本月中旬彗星見於東南此必用人行政實多闕失二十七日又讀上諭惇親王翁同龢奏遵旨詳詢洪良品據實覆奏一摺此案必須崔尊彝潘英章到案與周瑞清及户部承辦司員及書吏號商等當面質對庶案情虚實不難立見仍着麟書潘祖蔭將此案澈底根究務期水落石出以成信讞仰見我皇太后皇上敬謹天戒訓飭臣工臣不勝欽佩但此等曖昧營私之事苟非經手過付之人萬無確據卽有確據非嚴刑質訊豈肯吐實况被叅之王文韶未解樞柄在麟書潘祖蔭皆受國厚恩未必遽爲瞻顧而承審之司員難保不聲氣潛通預爲消弭且崔尊彝等雖奉嚴旨催傅而輾轉須時遷延日久何弊不生臣實未敢必其澈底根究也臣竊謂進退大臣與胥吏有别胥吏必贓証俱確始可按治大臣當以素行而定其品評朝廷卽當以賢否而嚴其黜陟以臣觀之景廉素稱謹飭不應晚節而頓更但此案事閱兩年贓逾巨萬堂司書役盡飽貪囊景廉總司會計未能先事舉發縱非受賄難免瞻徇或者以其瞻徇遂指爲受賄亦未可知至於王文韶賦性貪邪爲曹郎日卽以奔競著名出榷關道親開錢舖黷貨營私及躋樞要力小任重不恤人言貪穢之聲流聞道路議者謂前大學士沈桂芬履行清潔惟援引王文韶以負朝廷實爲知人之累衆口僉同此天下之言非臣一人所能揑飾也伏見我皇太后皇上用人行政莫不虚心採納至公至明如前吏部尚書萬青藜人本平庸所叅亦無確據祇以衆望不孚遽行斥退夫吏部名爲六官之長其事不過奉行朝廷尚不曲予姑容樞臣有總攬天下之權進退百僚之責乃治忽所關而顧以貪庸巧詐之人濫厠其間耶方今人才雜糅吏事滋蠧紀綱墮壞賄賂公行天變於上人怨於下挽回之術惟在任人治亂之機間不容髮若王文韶者才不足以濟奸而貪可以誤國若不速行罷斥使貪鄙之徒互相汲引布滿朝列朝廷雖日詔臣工共勤修省不過一紙空文而欲以回天變塞人言難矣臣位卑言微或不足據乞特召一二親信之大臣詢以王文韶素行若何公論若何令其激發天良據實上對如臣言不誣乞卽將王文韶先行罷斥使朋比者失其護符訊辦者無所顧忌天下之人知朝廷有除奸剔弊之意庶此案有水落石出之時如臣言不寔則甘伏訕上之罪臣與王文韶素無嫌怨但念聖明之朝而貪人在位皆由臣等不能盡言竭論所致區區愚忱欲已而不能自己伏乞皇太后皇上留神聽納則天下幸甚謹奏奉旨己錄○○李鴻章片再貴州安義鎭總兵周壽昌經臣奏明暫留江防辦理營務欽奉光緒六年七月十七日上諭前據岑毓英奏周壽昌久未到任兹據奏管帶防營一時乏人接替周壽昌着准其暫緩赴任等因欽此頃據福建陸路提督唐定奎文稱該總兵周壽昌與銘武軍將士和輯一心近來江陰南北兩岸添築砲台製習電線水雷督操大砲各事宜加意整頓均臻妥善現值江防無警營務接替有人該總兵並無經手未完事件專閫實缺未便久懸懇准銷差請 
旨飭赴本任等情前來合無仰懇天恩俯准貴州安義鎭總兵周壽昌就近赴任以重職守理合附片據情具陳伏乞聖鑒訓示謹奏軍機大臣奉旨知道了欽此○○李鴻章片再駐山海關之忠義軍四營前奉諭旨撤調回鄂並將添設馬隊就地遣散適值朝鮮有事調軍赴援輪船無可分載經前署北洋大臣張樹聲奏准先將馬隊遣散其步隊四營暫緩撤回等因臣近察朝鮮事宜觕定商局亦有船可調應趁未封河以前赶緊辦理該軍統領提督劉維楨先力疾抵津自備遣費銀一萬一千餘兩並預籌遣營事宜均尚妥洽臣因某傷病復發准回調養兹檄令代統忠義軍副將楊維幹查照劉維楨所擬辦法傳知各營將火藥大砲營壘各項交練軍統領提督葉志超騐收酌籌兼顧各營軍裝由楊維幹收齊附船運卾繳局各勇應我口糗及劉維楨所備遣費按名分給湖北善後局所備兩月川資先行分發匯票俟到漢口後各勇持票領銀並飭招商局赴備大輪船三隻尅日駛赴山海關老龍頭由葉志超會同楊維幹督率照料勇夫分起上船不准一名逗遛滋事搜查游勇其籍隸南省者隨船帶往漢口交地方官遣送回籍其輪船價值事竣由招商局赴湖北照章請領所有酌撤卾軍忠義營緣由除分咨查照外理合附片陳明伏乞聖鑒謹奏軍機大臣奉旨知道了欽此○○李鴻章片再前據統領援護朝鮮官軍廣東水師提督吳長慶咨稱補授安徽壽春鎭標中營遊擊李經綸前隨宫軍航海東渡援護朝鮮派令帶隊勦捕亂黨辦理營務頗爲出力該員准補斯缺尚未請咨赴部查定例升任應行引見人員如實有承辦要件難以遽易生手准將緣由據實奏明展限先給署札俟事竣引見後令其實授各等語該軍欽奉諭旨暫留朝鮮藉資彈壓朝鮮乃海外藩邦尤非内地可比遊擊李經綸現在軍營有承辦要件一時未便遽易生手請照例聲請先給署札等因前來臣復查屬實理合懇恩勅部先給署札俟該軍凱撤内渡該員經手事竣再行給咨赴部引見以符定制謹附片陳明伏乞聖鑒訓示謹奏軍機大臣奉旨着照所請兵部知道欽此○○銘安片再奴才署中向無幕友在營兼辦地方事宜止有委員三員道員顧肇熙已蒙簡放吉林分巡道知府用同知余濬奉旨酌量補用　有人地相需之缺民官新設未盡事宜亟須舉辦熟悉邊防交涉地方民務文案委人現止前與督辦寍古塔事宜太僕寺卿吳大徵商留省營差委之刑部候補郎中彭光譽一員該郎中通達政體熟悉刑名於邊防民務均能悉心講求有條不紊寔爲差委中不可多得之員現據呈稱聞訃丁母憂一時難得其選惟有改爲入幕辦事俟服闋後伏慈天恩俯念邊地需員吏才難得仍准留吉差委藉　臂助實　公務有裨除咨照督辦甯古塔等處事宜太僕寺卿吳大徵外理合附片陳明伏乞聖鑒謹奏軍機大臣奉旨着照所請吏部知道欽此○○銘安片再前設之敦化縣擬劃歸暉春府統屬是以請改吉林廳爲吉林府摺内祇云府界東至敦化縣迨請設寗姓琿道琿春府時以該縣距琿六百餘里若隸該府不惟遞送一切公牘殊　紆折且審辦重案路遠山多難免疏虞仍請將敦化縣歸吉林府統屬附片陳明在案現在請設寍姓琿三城道府等官全案奉部議駁故部文於此事亦未議及所有前擬劃歸琿春府之敦化縣請仍歸吉林府統屬之處自應再行附片陳明以符禮制伏乞聖鑒勅部核覆謹奏軍機大臣奉旨吏部知道欽此○○管理奉　苑事務固偷額駙公臣景壽等謹奏爲奏聞事據管承光殿苑丞全陞呈報八月二十七日據值宿柏唐阿鍾祜報稱是日清早率領園役打掃殿座見大殿後槅窓櫺搬碎進殿内見陳設箱　開等情職隨卽將箱内所存陳設等件按照印　點查計失去册頁等共十一件正在呈報間又於二十七日夜間經值宿柏唐　鍾　率領園役走更巡查見有人由承光右門爬墻上城被園役人等當卽傘獲賊犯常二一名間單呈覽前來臣等接閱之下不勝駭異當卽派委司員前往該處按照印册逐一詳查與該苑丞所報失去物件相符臣等伏恩禁地攸關豈容賊犯爬墻行竊卽被該處國役拿獲　將現獲賊犯常二一名咨送愼刑司先行嚴審辦理一面知　步軍統　衙門託緊嚴拿起獲歸案審訉其餘員役人等應俟定案時由臣衙門再行核辦謹將失去物件另繕清單恭呈御覽理合恭摺奏聞奉旨已錄○○鉤安　片再據寜古塔　領巴圖哩報稱署寜古塔副都統印務練軍全營翼長統帶靖邊左軍駐札寗古塔頭品頂戴記名副都統博奇巴圖魯花翎恊領德昌於七月二十六日因病出缺其所署副都統印務應卽派員接署查有駐札寗古塔靖邊親軍統領都統銜記名副都統鏗僧額巴圖魯花翎恊翎雙壽整飭營務隢暢戎機堪委就近署理洵於地方營務均有裨益除咨行遵照外謹附片具陳伏乞聖鑒謹奏軍機大臣奉 
旨知道了欽此 
 
