# 1911 - 77 - 4913692

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月二十四日内閣奉]  
　　上諭度支部奏請飭各省督撫切實遵照前奏維持預算辦法一摺各省各官公費業經電飭各省督撫暫照部定預算數目辦理至預算各項欵目所有部定院覈之數悉爲撙節帑藏覈實開支起見值此時艱欵絀尤應統籌全局著各督撫等仍懍遵本年正月十五日諭旨凡經常用項按照認定數目愼重出納毋少浮濫遇有特别重要事件籌有的欵方准再議追加爾京外各衙門務當同心恊力互相維持母負朝廷諄諄誥誡之至意欽此 
　　上諭學部右侍郎著林紹年調署李經邁著署理民政部在侍郎欽此 
　　上諭大理院少卿著王世琪署理欽此 
　　上諭志森著調補山東布政使山西由政使着王慶平補授欽此 
　　上諭山西提法使着李盛鐸補授欽此軍機大臣署名奕劻假毓朗那桐假徐世昌 
　　宫門抄○二月二十四日召見軍機世中堂劉若曾 
論說 
[論吾國民之智識與慾望（嘉）（言）]  
　　夫人類智。識之進化。大别於生物界。故其生活之能力。足使社會各方面。日趨於向榮發逹之象。而遞進迭演之餘。於是慾望亦隨之以增焉。是故以智識擴充其慾望。智識進一步。而後慾望亦進一境。常若人之智識有限。而慾望無窮。乃智識區域之發展。遂畢赴於慾望未起之前。以求其將來慾望之滿足。此今日文明先進諸國之所以得享其幸福者。則皆自食智識之賜也。近來歐風東漸。種種之新發明。日輸入於吾國。而吾國民之慾望。亦卽因之以誘起。而智識不伴之以增進。常退居於其後。徒羨其表面之震爍。淡焉若忘其所由來。而靡然從之。則智識與慾望不相應。而生活上呈絶大之險象。眞有不可思議者也。吾嘗見無學之社會矣。室燃瓦斯之電燈。而不知其何以能明。口啖盛夏之冰塊。而不知其何自而來。日乘汽船汽車。而不知其何以行駛。時用電信電話。而不知其何以能通。試一問其原理之所在。未有不相與詫而奇之者。豈唯下等之人然也。卽一二稍有智識之流。亦茫然於心而不能道者。往往而是矣。夫以今日吾國民之慾望而言。則與彼國之人。似無庸多讓。而其智識程度之懸絶。則又不可以比例觀。如此吾國民所處之地位。寗非可危。使循此以往。不復顧其自力之能勝與否。而常爲慾望所驅使。竭我全國之菁華。以日耗於消靡之一途。則它日之爲患也。夫孰有逾此者乎。 
　　今吾國民所不能逃避。而日陷於恐慌之時代者。莫不曰生計問題也。然一思事國民之生計。曷爲至此。豈非徒尙外觀。以炫耀文明。而致底裡漸形不足乎。苟國計富足。則縱超過於豫算之用度。亦爲積極的競爭之政策。而乃中已乾矣。外猶故作强狀。則不至步黔婁之後者亦幾希。值此世界大勢之所趨。外人之智力日以進。機械愈利用而。資本乃益溢於外。不得不求尾閭於吾國。而吾國民當之。非特不能抵禦。而悉被征服於其下。昔之舊工業上足以供吾民之需要者。今乃不啻紾其臂而奪之。而盡墐其戸矣。推其故以吾國民之所以舍此而就彼者。因彼之勝於我也。乃不知吾之所以不及彼者。求其何以能及彼。而唯彼之是用。甚至自力不足不惜借貸於人。以供一時之費用。問之則曰。吾爲今日之觀瞻計。不得不爾也。此雖人之常情。而以徒飾外觀之故。遂至耗無量之財産以殉之。它時債臺高築。責負者接踵於門。而吾始直白我之力實無以償焉。豈非至愚。而孰意今日吾國民。凡百事業之所以常失敗者卒由此故欵。質言之。以智識短少之國民。而但日充其慾望之高度。絶不慮及後患之將乘。則必被天演淘汰以去。未有能倖免者也。窮其害之所至。一國之必要品。悉 
 
 
 

Page 4

 
 
仰給於他人。而社會之生産力與收入必日减。而工商業無由進步。經濟界益縮小春範圍事事不能獨立。而欲國之不亡。其可得歟。其可得歟。 
專電 
[電一（北京）]  
　　劉廷琛反對新刑律摺（已略見昨報）有禮敎盡滅新律可行不滅則萬難施行皇上本無廢滅禮敎之意館臣陷皇上以廢滅禮敎之名後世史書紀載中國禮敎廢滅自皇上始等語附片有法律原爲治民而設乃館臣廢棄大清律例專爲寓華外人計等語並痛詆楊度謂忠義之衰由於孝悌不明之故若王無廢三綱意請先廢文士如欲整頓請嚴行諭飭將新律中關礙禮敎各條盡行删去 
[電二（北京）]  
　　晋諮議局電請樞府速行召集資政院議員開臨時會討議時事以救危局 
[電三（北京）]  
　　蘇撫奏展長議員任期有三大弊請旨裁奪 
[電四（北京）]  
　　川路股欵被倒事施典章喬樹枬均得置身事外現因趙爾巽已經陛見擬即出奏川京官憤甚擬公同參劾務除喬位 
[公電（震澤）]  
　　各報鑒震澤縣米令縱櫃書葉雲山等舞弊先向東奇等圩甲索費不遂解卯不收突派差並鎗划先拿東奇等圩甲聲稱揑造各報所載正月十一滅免上諭鄉民惶恐逃避不顧民艱已甚湖濱自治所 
緊要新聞一 
[今日尙有大快人心之彈章北京]  
　　前日文斌遞封奏二件内有一件專參外務部已錄前報兹悉該摺大致謂近年以來外部所辦交涉無不失敗無不誤國则以今年英俄兩項交涉爲最甚朝廷若不明正其罪以戒將來則外人之要求益復無厭國人之怨讟將更積不能平不至釀成意外之變不止後並指參某某兩人辦理外交聲名甚壞雖無確據然道路所傳亦斷非無因而起其言詞甚爲嚴厲此亦近日大快人心之一事也 
[片馬交涉之近况]  
　　英兵進歟退歟 
　　日昨滇督李仲帥有電致軍機處外務部謂片馬英兵已經陸續出境日内即可退盡惟全隊皆駐紥於片馬附近之地探其意旨似爲將來再行進兵之地步並要求尅期劃界堅執僞造輿圖以爲證據恐終非平和所能了結請示辦法等語又據一消息云自英人進兵片馬之後法人亦進兵河口龍膊河清水河等處以保護鐵路爲名現聞英法兩國已有協商要求中政府許英法合辦雲南全省各礦以續從前逾期作廢之約 
　　另一訪函云日昨樞府接滇督李仲帥急電略云英人近來陸續增兵運餉入登梗窺怒江大有得寸進尺之意滇人士情勢洶洶不可遏制樞部又未有正當解决辦法近更有英兵本屬旅行不久自退之謡政府幸毋輕信仍速與駐京英使嚴重交涉并請電劉欽使直接交涉英廷務逹其先行撤兵目的然後再議勘界庶於大局或有轉機也惟此電與前電情事相反未知孰是外部接劉玉麟覆電後當由該部各堂分繕送封慶邸那相日鄒尙書又晋謁慶邸請示辦法以便答覆邸謂英外務部欲先議後勘於事頗多窒礙可卽電劉使飭其按照前議續商一面由我速將前後所議界線訂定再覆劉使遵照鄒尙書已照辦矣 
中俄種種交涉之近狀 
[俄人新要求之關係]  
　　十六日俄使又有最後通牒至外部兹悉其大約云俄使自接外部前决照覆後尙無不滿意之舉動惟聖彼得堡接到俄使報告以外部覆文根據一千八百八十一年條約有以第十二條商務興盛中國可以設立稅關之條件抵制第十條商務興盛設立俄領事一事之意大爲反對故復飭俄使嚴重交涉遂有十六日之通牒外部諸人尙無確定之辦法聞去年俄政府曾派候補外交官某游歷蒙古一帶因中國官吏曾有限制其調查之處回國後痛陳關於蒙古之利害及中國官對於俄國之感情故前次俄國通牒之發動及此次第二通牒之嚴切皆由於此 
　　又聞外務部日前發出咨文二件一致東督一致直督其文略謂哈爾濱 
 
 

Page 5

 
 
於光緒二十八年中俄新約允於哈爾濱劃地五百萬方尺歸俄國專管爲租界張家口亦於是年劃地五百萬方尺爲俄國租界相應咨明貴督查照辦理外[  外部何善於送地也]  
[改訂商約之關係]  
　　外部改訂中俄陸路通商條約一事頗極畏難故已允認在聖彼得堡開議擬仍奏派駐俄薩季廉欽使與俄外部開議以期推卸聞前曾電該使而該使近日覆電亦係力辭并謂俄政府對於此事非常注重必將藉以爲進行西蒙之階級其各蒙邊及黑龍江之增調軍隊均爲預備此事起見深恐卽有種種强硬要求關係國際問題本大臣實不勝此重任請仍特派全權大臣來俄開議[  外部何善於推諉也]  
[議辦懸案之關係]  
　　外務部前日電致錫清弼制軍限於本月杪先將中俄交涉未結各案移送到部已誌本報兹聞該部鄒尙書紫東胡侍郎馨吾屢與駐京俄使往返照商擬訂開議東三省中俄久懸未結各項交涉之期曾於前日與俄廓使約定即於三月初六日在部大開會議以便將久懸交涉遵旨從速平和了結故有此電 
　　外部因中俄各項懸案奉監國交諭由部議結當由胡侍郎倡議將駐俄薩使臣調回以備顧問慶那兩樞老頗然其說聞日内已有電致薩使促其回國矣[  外部何善於脫卸也]  
[慶邸諉過前人之計北京]  
　　前日外部胡馨吾侍郎至慶邸謁見慶王謂外間議論對於本部照覆俄使一節指爲外交失敗喪權誤國嘖有煩言惟所覆各欵均係按照原約措辭於條約外無厭之求概未承認卽有失敗之處亦係前次訂約者喪失於前並非此次另有損失因囑胡侍郎將以前與各國所訂各項約章檢齊送閱酌發編查館交政治官報刋布俾衆週知庶免將來再有悞會是以光緒年間之海牙平和會所訂陸路戰約忽刋布於近來之政治官報也 
[臨時會果已消滅耶]  
　　將何以慰四萬萬人之望也 
　　資政院臨時會一事倫議長於前日召見之後曾對其親信者言云臨時會樞府反對甚力是萬萬不能開的我亦實不便因此開罪於政府卽我照章上奏亦决不能邀准反覺無面子故不如從此不管爲是故日前有議員到府請見者倫議長概託故不見以免見面之後難於措詞也然各省盻望甚切兹錄其情形於左 
　　山西資政院議員王用霖昨致函李文熙略謂轉瞬逾年時不我與撫念大局日迫一日外人迅進中原昏夢坐聽頽敗其何能忍此時雖聖明籌畫恐别無妙策惟有請開臨時會共同圖之或有幾希之望乞約合同志從速鼓吹勿任若輩消阻云順直諮議局昨又電致樞府謂時勢日艱强鄰逼處請召集資政院臨時會以維大局 
　　湖北商學各界見外患内憂日益迫切屢要求諮議局電逹樞府召集資政院臨時會議昨該諮議局已電致樞府稱國危勢迫人心惶惑請速召集資政院開臨時會議以維大局 
[新内閣發布之動機北京]  
　　新内閣官制經監國删削後已經憲政編查館由李家駒改正發交各部大臣閱看定於二十二日在政務處呈遞說帖而後定稿聞原稿中有條云凡政務經閣議决定後可以立卽施行已由原筆删去新内閣官制以紛紛集訟無所折衷幾至延擱不題前日監國召見憲政編查館王大臣時垂詢閣制頗爲嚴切憲政館以事在必行故派李家駒提調總司編訂之任 
　　慶邸於十三日銷假入值後即擬於二十日開議中俄交涉並定於十六日在政務處加班會議一次以便解决對俄問題及各項要政經慶邸面奏監國故十六日内廷散值後復奉監國面諭云近來政務交涉須待從速籌商者甚多除議中俄交涉辦法外務將新内閣一切設置及内閣督撫之權限各事宜并案妥擬以便早日開御前會議速行解决故十六日之加班會議事件不特中俄交涉一項也 
[大借欵議之大活動北京]  
　　中美借欵一事因吾國政府不允美人置顧問官一層遂致屢議不决現聞自盛宣懷授郵部尙書以來此議復活其具體之條件雖不得而知據外間所傳聞者則其内容如下（一）年利一釐九五扣（二）顧問官一節或以無關係之比國人充之（三）其契約之主體或以英美法德四國共同引受之（四）中國政府將以釐金作擔保惟現值提議加稅裁釐之日故此層尙待磋議並聞美國借欵代表者斯列德氏有於日内返國消 
 
 

Page 6

 
 
息似該借欵問題已告成功矣 
　　聞四國鐵路借欵合同自去年外務部郵傳部與四國交涉磋議更改迄末定議兹探悉其困難原因有三大條件四國堅不承認（一）外人所求於全路之外築造宜昌至沙市枝路中國不能允許（二）所有欵項除分存各國銀行外並須分存大清交通兩銀行（三）原約以釐金作抵不敷之後則以海關作抵此層須删其餘尙有不甚緊要之條目兩方面亦均有爭論故遲滯至今始能就緒不日將簽押矣又四國借欵合同現經修正更臻完善郵部關於川漢粤漢路欵已向各國答復故四國銀行代表於禮拜三開會集議并聞此次聞此次借欵增至一萬萬元除將該欵築路外并作爲改良弊制之需云 
[大清銀行參案之爲難北京]  
　　大清銀行參案未發現之前聞張允言遞一說帖於澤公請將羅飴顧愷二人寛限五月在外清理欵項澤公即將其原帖擲還時叅摺已繕好即出示之内有張允言旣已引用非人又復失於覺察等語照例引用非人應得革職私罪不准找銷現吏部考功司郎中鍾岳（貽榖之姪）擬引失於覺察例議處則罪名旣輕且係公罪矣 
　　又聞張允言自請議處一摺業已發交吏部聞吏部堂司對於此案頗有左右爲難之勢按照此案情理可分三項議處就張摺議處不過失察照例罰俸惟厚德銀行總理顧愷爲張之内弟張以姻婭之故生出財産上之交涉安屬不知遠嫌例應降級又聞厚德銀行張之股本甚多私挪公欵爲個人營業例應革職若僅議罰俸則畏人清議竟議以降級革職又礙於張之情面左右窒碍甚屬爲難云奏天大清分銀行經理羅煥章厚德銀行總理王錫五拿交順天府後府尹以羅王係奉旨交拿人犯照例收監羅王頗有懼意且云祗得和盤托出日前密訊一次順天府頗有左右爲難之勢聞此次供詞並未呈澤公也 
[請看外人之論我財政] 　　 
　　二十四日文匯報云某德報評論中國財政事宜謂中國預算表不敷之欵至少有六千萬兩之多外國商務出入懸殊幣制不善損失良多若不急爲實力整頓恐中國將來必有破産之日至於洋債問題英國遠東諸報力唱各國監督中國財政之說此層就政治一方面而言難屬不善然就事實上觀之似不難辦到中國能否免此有辱國體之干涉能否釐剔弊端組織一中央敏捷完善監察財政之圑體而使外人深信孔敎立國之制度惟視中國國會之能力如何耳辦理財政而無廉介之官吏無嚴肅之紀律無精確之計學欲求經濟充裕不可得也夫國家舉辦新政亦賴國民之敎育道德以濟之故凡變政意見與夫制度之優劣全視行政者之敎育道德爲斷改革財政何獨不然耶 
時評 
[其一]  
　　一般京官之可憐蟲 
　　可憐哉一般諸大老之沉溺於宦海而幻夢初醒也。 
　　增祺運動某。督不得。運動某撫。不得而僅得一都統。嚼蠟無味可憐。 
　　溥頲辦事則無才具。患病則難驟痊。不得已而開去農尙一缺。時運不齊。可憐。 
　　沈家本旣開去資政院副總裁差。又開去修訂法律差。而僅飭回法侍本任。動輒得咎。可憐。 
　　劉若曾旣肯爲樞臣傀。儡又能傀儡劉廷琛。故得一修訂法律差。心勞日拙。可憐。 
　　沈雲霈旣不幸而調任吏侍。又不幸而患病日亟。致外間有嗚呼尙饗之謡。門前冷落。可憐。 
[其二]  
　　振荒豈可常恃耶 
　　近數年來。中國南部恒苦饑。或謂因水旱洊臻之故。或謂因前此多種鶯粟之故。實則人口增而田土少。亦一大原因也。 
　　夫南北滿洲内外蒙古。肥沃可耕之地多矣。開闢而墾穫之。足以養我四萬萬人而有餘。乃當局者視如甌脫。不出一謀。坐待東西强鄰。漸漸攫奪以去。而東南之人。則雖有錢而不可得。食何其謀之疏而計之左歟。 
　　我謂天下至愚者。莫如賑荒。而天下至要者。莫如備荒。平時有可備之。政而不知備。則臨時雖無可振之錢。而亦不能不施振。嗚呼。謀國如此。有不日趨貧者乎。 
[其三]  
　　嗚呼今日之留學生 
　　昔有人謂留學生在外洋。則如野义。張牙舞爪而不可近。迨入京師。則如妾婦。吮癰舐痔而不知恥。我初聞其言而未敢信以爲實也。 
　　今者中俄事起。留東學生。激於一時之忠憤。紛紛募捐欵。組織國民軍。併排隊詣使館示威。迫汪公使出立願輸巨欵之筆據。猗歟壯哉。卽此虚聲。已足恫喝官塲而有餘矣。 
　　乃曾幾何時。而樂輸者慳吝矣。示威者内。怯矣。意者諸君。畢業將近。私念今日張牙舞爪之行爲。或不免爲將來升官發財之阻力。故亟亟縮手歟。嗚呼諸君不見身當外交之某侍郎。非五年前之留學生乎。諸君盡是不凡才。本來何必作此衝碰。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[川漢鐵路果有此現象乎湖北] 　　 
　　川漢鐵道工事着手以來歲月曁經三年資金亦投下三百餘萬宜萬一綫以宜昌府下流二里許爲起點敷設旣終之軌道至今不過三英里而已技師長顧積餘氏謂本年十二月中至黄家塲一線可以完成（自宜昌下流起點至此共十三英里）其實以現在實况推之必須至明年三四月頃始能竣工鐵道經營當局者因維持人心之故一面督促工事一面於開通之線立時開始營業又自江岸起點經黄家塲至於香溪百英里間工事共分五段毎段設一監督者各業於其成績而負責任今黄家塲以西工事正在趕造在至本年底其軌道約可敷設完竣而自黄家塲延長約二十英里之隧道實爲世界三大隧道之一但開鑿頗極困難其着手聞常延緩而於香溪至萬縣一百英里之軌道當在提前經營之列其最令人驚異者爲敷設三英里之軌道費去資金三百餘萬兩以此比例推之若至重慶必應費去數億兩無疑且宜萬一線何時可以告終其他之部分此後何時可以開通皆在不可知之數而萬縣至重慶間其工程尤爲困難容易敷設者僅成都重慶一線而已惟該鐵道之資本金其已募得者一千三百萬兩此内旣已支出三百萬兩於上海又損失二百萬兩其殘數僅七百餘萬兩而又流用於他種方面如川江輪船公司常在此内融通資金即其證也 
[津浦鐵路聨絡運輸機關寗]  
　　津浦鐵路自開局以來卽有人呈請承辦專設之運送公司與鐵路局聨絡一氣在吕海寰任内因官商條件不合遂未定議兹已由兩方協議妥定原議招股六十萬元兹已改爲六十萬兩即由津浦路局收股現招商局以津浦即日開通彼此須急求聨絡以便客商特請於浦口展設碼頭不日卽可奉文批准矣 
[奇哉法人竟縱苗匪以擾邊矣廣東]  
　　越南苗王山與滇接境苗匪阮廷高自正月二十四日起事後滇粤桂三省大吏派兵設防已見前報兹悉該苗匪日擾及滇邊田篷地方聞業已與滇軍開仗而法人按兵不勦粤督日前電告西省大吏以戰地田篷相距桂省鎭邊不遠萬一内竄擾亂邊防已飭太平思順道李道開侁督飭各兵隊各對汛嚴密防堵並先清内匪以杜勾結倘有追捕按照條約辦理以免外人藉口並以法國領事官於此等匪亂不隨時知會殊屬有違條約飭由李道照會詰問矣 
[庚戌俱樂部歡迎海軍學生紀盛福建]  
　　日本軍艦津輕丸游歷中國沿海因避疫南下先赴香港於本月初十日來閩艦中有中國海軍練習生八人在日本留學有年已於海軍學校畢業由校師海軍大尉森山明君督率在艦練習抵閩後其軍官以下皆由官塲招待庚戌俱樂部特開歡迎會招待中國練習生並森山大尉十一日午後二時大尉率同諸生赴俱樂部陳設頗盛廣庭列花肆筵立食樂奏中國歌大尉和以軍歌俱樂部會員林長民君以日語致歡迎詞先謝大尉敎育吾國學生之盛心次述對於中國海軍學生之希望並叙庚戌俱樂部成立之緣起劉君崇佑謂政治上之活動同輩當爲先鋒軍人爲之後盾軍事上之艱險諸君當爲先鋒國人爲之後盾後先推挽方有存立之望練習生諸君爲之感動各會員各致祝詞滿飲盡歡森山大尉及各海軍學生以次答詞致謝畢同呼萬歲五時席罷攝影紀念主人引客參觀私立法政學校及師範學校天晚始散聞練習生在日留學時有曾與俱樂部會員同校者有平時交誼甚深者故是日賓主酬答異常親切八人中鄭君禮慶係福州人謝君剛哲係侯官縣謝令之弟尙有一人留滯香港故與會者只七人云 
[辮髮之遺害如此奉天]  
　　美國派來東省研究疫病之醫士某君據其最近報告言曾經與俄國多數醫士會同將中國人受病者及死亡者身體仔細檢騐始知菌虫之發見於身體表面者皆羣集於中國人辮髮之中中國人之辮髮自出生後洗過一次或兩次以後永遠不復再洗下流人之辮髮汅穢尤甚往往發生頭虱等類此顯而易見者也至菌蟲形體極爲細小取顯微鏡於辮髮中照之則歷歷可數蓋人身上一著污穢便爲微生虫投託之地辮髮者固菌虫之極樂世界也無怪中國人傳染疫病較他國人尤易此後世界慈善家當於萬國衛生會中提議非盡心勸導中國人或强迫中國人使之剪去辮髮不可不然遇中國人之有辮髮者不可與之對口交談必有不得已事交談亦須使之距離稍遠云 
 
 

Page 11

 
 
分類新聞政界 
[各鄉區聨名請示新橋燬局辦法松江]  
　　松郡東北鄉新十車梵自治所被淺蒲涇肉店主胡人傑等煽衆搗毁後雖提胡子小相及馬海桃發押捕廳經人勸賠洋三百元然尙未有正當辦法自川沙風潮繼起以致各鄉區自治相率觀望未敢着和二十日泗涇區馬橋區陳沙趙太區吕鹽區各職紳聨合禀陳戚太守請將搗毁新十車梵自治所一案明定辦法以免摇惑而俾進行 
[松府連日研訊川沙要犯松江]  
　　川沙此次閙事日前松府戚太守親往川沙勘亂奉省憲札飭將此案各犯概由太守訊辦在案兹悉南匯縣解郡之六圑人張阿喜實係要犯曾爲川沙廳差拘獲被衆刦逃匿於上海棲流公所充當厨司經賴大讼飭人設法誘入南滙界内擒送到郡二十二夜松府戚太守升訊張狡展不承判鞭荆條數百下並提陳野囝宋俊才徐大阿弟張阿木質訊其川沙解郡丁費氏一名亦爲此次閙事禍首事後遁逃未獲昨經廳差在靈大廟拿獲二十三日清晨乘火車解郡松府戚太守立卽升府問以賄差三十元先期逃避有無其事該氏不承隨飭發華亭縣收押以待復訊 
[鄂省財政困難之一斑湖北]  
　　鄂省財政困難已逹極點不待煩言兹聞鄂省欠解伊犂協餉約計十萬無力籌解日昨伊犁將軍電經度支部轉請鄂督迅即設法補解以紓邊困况目下該省交涉日繁在在需欵迫不及待各省協濟之欵萬難稍緩須臾云云鄂督已行知藩司遵照辦理馬方伯以鄂省庫欵奇絀本省且多不敷用奚暇計及他省日前據情禀知鄂督一時無法籌措矣 
[調查局札發各屬民政表式杭州]  
　　全浙調查局開幕後所有宣統元年分民政財政外交敎育司法實業各門統計表册因事屬初創程式不符展轉更換經年未畢迭經該局嚴催查報現已將次送齊尅速彙纂一面禀請浙撫通飭各屬將宣統二年分統計手續賡續辦理以符定限原文略稱案查歷届報告表册翔實賅括者固多而缺漏錯誤者亦屬不少或表係互相聨貫而查註先後衝突或事實本所應有而概以無字塡報且於未塡之頁多未將省略理由於備考内聲明似此紛歧陋劣何以爲年鑑之資本届辦理二年統計時日旣近一切事實較易搜集且各該統計處設立已及三年應辦各事俱有成規自宜逐漸精研以求進步合將前項六門表式印齊札發該府廳州縣卽速督率承辦各員遵照館頒解說及局訂說明細加研究妥速查註勿稍敷衍致干駁詰所有民政一門限文到一月内先行塡送其外務敎育司法實業四門統限文到兩日内塡送財政一門體類旣繁關係尤巨務須格外詳晰特予寛限半月限文到七十五日内查註齊全一律送局以便彙核 
軍界 
[眞鎗練習刺鎗術礙難准行廣州]  
　　粤省督練公所敎委處訓練科與標營統帶管帶敎練參謀參軍各官長會議軍隊敎育事經恊部參軍官提議略謂軍隊練習技術原爲戰時之使用設平日練習之器械與戰時使用之器械稍有不同則於使用上自然發生一種未習慣之阻力矧刺鎗術爲戰鬥最後之使用其平時能否習慣熟練自於戰鬥上有絶大之關係現查各營所練習刺鎗術之木鎗其一切搆造重量均與眞鎗相去甚遠設平日全未用過眞鎗練習恐於將來實用時轉多種種之阻碍擬請毎星期習刺眞鎗一回以期習慣且使增長腕力此條會議時决定照行並擬商請兵備處將軍械局所存之廢鎗發給各營以資應用但公所吳參議批云所用眞鎗習刺鎗術種種窒礙已商敎練處總辦著不准行 
[鄂督添派軍隊彈壓蘆林湖湖北]  
　　蘆林湖開挖窰河劣紳王作賓邵伯棠兩人從中阻擾並鳴鑼聚衆以爲要挾地步當經沔陽州知州羅慶昌禀派就近右路巡防第二營及巡湖河砲船極力彈壓嗣又深恐兵力單薄不足以資鎭懾遂又加派二十一混成恊步隊四十一標第二營趙隊官率兩大排前往彈壓日昨該州牧來電謂該紳等仍然肆無忌憚紏集婦女數百人到局百般辱罵且恃衆對抗云云鄂督除批飭該牧辦理不善釀成風潮仍飭嚴拿從中唆使之王作賓外特又加派混成恊王管帶率一隊及一大排馬隊前往妥爲遣散以免滋生事端已於十五日率隊起程矣 
[鄂督飭道妥籌施鶴邊防湖北]  
　　施鶴道曾觀察廣鎔日前電禀省垣以黔匪雖經解散而人心未靖伏莽堪虞咸恩毗連該省亟應嚴密防守所有後路防營不敷分紥請酌派軍隊前往常駐以資緩急莘帥接電後以宜昌防軍甫經撤回暫難另派特飭該道會同崇統帶迅就施屬所有防營妥籌兼顧扼要駐紥以靖地方 
學務 
[鄂省學務公司之困難湖北]  
　　湖北全省學務公所按月應發薪水費用等欵雖經迭次備文請領氨未給發兹因鄂省財政一空如洗具窘象逹於極點而學務公所指定之捐欵則又零星散雜延不湊解現在所賴以支持者恃有積存欵項一萬餘兩下月以後又規復各屬門捐釐稅亦可謂困難之甚矣 
[王學司普及敎育之方針湖北]  
　　鄂學王文宗通飭各屬文云照得國會年限縮短普及敎育亦必提前趕辦並聞學部不日派員來鄂調查關係何等重大舉凡已設之學堂内容功課未臻完善者務各隨時改良其應設之學堂雖經費無出亦應由地方設法成立以期敎育普及而符定章 
[湘省各中學詳請咨部給奬長沙]  
　　湘學吳子修學使日昨具詳撫院略謂案據永州府申送府中學堂乙班學生岳州府申送府中學堂甲班學生常德府申送中學堂甲班學生辰州府申送府中學堂丙班學生又常德府申送三益學堂學生均已修業期滿禀請覆試前來隨經本司按日分門考試現已將試卷評定等第除揭榜曉示外理合詳請憲台咨部奏請奬勵以昭繳勸 
實業 
[龍并茶産之實地調查杭州]  
　　中國所産各茶以浙省之龍并爲最佳龍并在杭城西南十里而遥四山環抱九溪十八澗環流於内憑高視下厥狀如并因以爲名其山遍産茶葉皆土人手植山愈高則茶愈佳 
 
 

Page 12

 
 
以其得雲霧而占清氣多也種植之法毎年於九十月間收取茶子之堅實者掘土成坑深埋土内使得地中濕氣見風則枯而蟲生與保護别樣種子不以至清明前後卽依山勢將地鋤鬆傾側坡斜均不妨事於其鬆土挖深三四寸取出土埋茶子於所挖坑内布種十一二粒毎坑四周各離三尺俾日後得以發生茂長布種後即以鬆土覆之略施以水不必加肥至冬可高尺許毎坑一叢可得八九榦茶性畏寒冬時當以稻草護其根株次年則枝葉漸茂尙未可從事採摘或於春秋兩季施以七水三肥之料或購買頭餅用水浸化壅於茶根四周掩之以土使易腐化但豆餅宜於交冬蟄伏之時免山蟻聞香蝕食傷及茶根也第三年則枝葉更茂卽可採摘龍并採摘之法全用女工以指爪僅摘其芽之一開一闔開者如旗之展闔者如鎗之銳故名曰旗鎗日則女工採摘夜則男工焙製其焙製之法取可煮斗米之鍋磨使光滑如鏡入鮮茶二三兩以手指按葉自下而按之使上釋使復下又按之使上循環不息乃能燥而不枯尤在令人專司火候火盛則枯焦火微則無僌視其葉扁而燥取出另易新葉如上焙製鮮葉三兩不過乾茶一兩必須將日間所採鮮葉一夜焙製置竣遲至次日則葉無生氣色香味三者俱失矣焙製畢後即以紙包固置於石灰缸内以收潮氣風則變色潮則無味中貯石灰以養之歷五六年而色味不改考其以如許大鍋而僅入鮮葉二三兩者因可展布自按易於周徧無顧此失彼之慮查他處茶葉無不施肥以期茂盛而龍井之茶專用豆餅謂得肥料即减清氣此理當亦不誣布種三年卽可成林此後毎届榖雨便當採摘名曰雨前間逢春早乃有雨前自此則二茶三茶續可採至七八月間而四周老葉藉以護根萬不可採採則茶樹立枯至九十月則收茶子入土保護惟龍井所産歲不過百餘担毎担須洋二百餘元此等價植固不能行銷外洋亦非洋莊銷品僅足供本地大戸之用即行銷外省者亦係四鄉所産取其形象稍似毎斤和以龍井茶一二兩以佐香氣云 
雜記 
[吳管帶如君何修得此江西]  
　　贛省陸軍警察營管帶吳乃緝係分發南洋差遣者運動到江充當管帶後忘却本來面目到差不及兩月即以三百金購買前淮揚道吳某之子吳尹昌美婢爲妾目下因囊槖充盈除新年酒賭不計外常用四人藍呢大轎肩如夫人至馬王廟文明影戲公司觀劇前導軍服護兵兩名掮本營官銜大燈籠二具非常之顯赫到戲園後則吳便服陪府兩護兵軍服立後頗有令人觸目驚心之概 
[鎭自治議員具有苦衷松江]  
　　青浦朱葑區鎭自治現已成立被選議員席康伯君原係該鎭商會總理並兼管重振學堂西成區學简易識字夜塾及戒烟分辦處等事務昕夕從公已無暇晷其於鎭自治創辦之初尤熱心公益贊助一切今旣被選捐議員未嘗不欲力盡義務無如旣任商會總理非但事繁責重不遑兼顧且亦不宜兼任自治議員惟現在席君因恐當選人紛紛告退未敢遽爾謝絶然日後必須設法辭退以免商界之觖望云 
[黎故令家丁悔之無及湖北]  
　　前任孝感縣黎令培質因虧欠德泰裕錢莊押欵係所用家丁李貴（卽李芝甫）以房契担保去歲黎令被參後李奴日夕逼索債項窘辱萬狀黎令憤而投繯自盡衆同鄉官以惡奴逼死主人罪無　逭除責令備辦裝殮外並將其送江夏縣懲辦當經江夏縣斷令所有黎欠錢莊之欵均責李奴代償以示薄罰兹黎心不甘服在地方審判廳翻控該廳根據法理仍斷令償還其判詞略謂黎故令干光緒三十四年借德泰裕銀一千八百兩係以自管湖南田業之約據及李芝甫花園山房契譚浩卿西大街房契担保爲質宣統元年又借德泰裕銀一千四百七十兩係以李芝甫涵三宫房契担保是担保黎之債務負賠償之責任者即係各契約之産卽所有各産之人黎旣身故德泰裕又閉欠鉅欵自應先將黎質該民之房屋查抵如不足數再移查湖南田業變價還債亦屬至允且查案卷去年十一月屢經江夏縣斷令該民繳欵該民已遵諭迄今數月何以抗延不繳飾詞翻控豈視文明訴訟爲易易耶着趕緊繳欵勿再延玩致干查究聞者莫不稱快 
時乘 
[滇緬劃界小史（十）（七）]  
　　薛約自北緯二十三度四十一分起。邊界線循薩爾温江至工隆北首之邊界。即循此工隆邊界向東留出工隆全地及工隆渡歸英國。科干歸中國。龔約由此順潞江即薩爾温江上行。直到科干西北界順接科干東界。直接工隆界上將工隆全地劃歸英國。案此段界綫。薛龔二約大不相同。薛約則。循蕯爾温江。劃一直綫。至工。隆北。界而以科。干屬於中國。龔約則自該江。上游。環繞科干東西北三面。後直接工隆界上。約中雖不明言。而科干已割隷英國矣。蓋薛使定。約時。於舊。界外小有。展拓自瑞麗江而東作一直綫以。逹潞江龔使定。約時則潞江以西。已淪於英。自瑞麗江而東。沿舊時界線。而取灣弧形。歷科。干之東西北三面。西後逹工。隆云。 
　　薛約由此循英國所屬之瑣麥。與中國所屬之孟定分界處之江而行。仍隨此兩地土人所熟識之界線。至界缐離此江登山處。以蕯爾温江及湄江之支江水分流處爲界線。約自格林尼址東經九十九度北京西經十七度三十分北緯二十三度二十分。約至格林尼址東經九十九度四十分。北京西經十六度五十分。北緯二十三度。將耿馬猛董猛角歸中國。在格林尼址東經九十九度四十分。北京西經十六度五十分。北緯二十三度處邊界線即上一高山嶺。此山名公明山。循山嶺向南而行約至格林尼址東經九十九度三十分。北京西經十七度。北緯二十三度三十分。以鎭邊廳地方歸中國。然後其線由山之西斜坡而下至南卡江即順南卡江而行。約過緯度十分之路。以孟連歸中國。孟崙歸英國。龔約同。 
　　案此段界線。系自科干而下。迤邐南趨。以逹于。孟連者當中國順寗府邊外。孟定耿馬猛董猛角孟連在東瑣麥孟崙在西。即英。使當年所。欲指索定爲兩。屬之地。龔約與薛。約一字不易。在兩約中爲難得者。 
說苑 
[閻。文介公敬銘。]  
　　朝邑閻文介公敬銘。狀貎短小。二目一高一低。恂恂。如鄉老未第時嘗就大挑甫就班跪。某親王。遽抗聲曰。閻敬銘先起去。公深以爲恨。常慨然歎曰。一歲三落第。而會試。不與焉。蓋公於是。歲試中書敎習皆被擯也其後入翰林。改官戸部胡文忠奏調總立東征糧臺。疏中有閻敬銘氣。貎不颺而心雄萬夫之語未幾即超擢瀋臬晉撫山東東事旣定。公亦乞病。解組。以故居逼近大河。時虞水患。乃徙居解州之運城。光緒元年。秦晉大飢。奉命偕曾忠。襄公督辦晉賑。吉州牧叚鼎燿。冒侵振欵。奏斬以徇。諸官吏皆惕息。莫敢骫法。晉人歌詠其事。至以比包孝肅。辛已冬。號南皮張文逹同被召命。長戸部。知遇之隆。一時無兩。癸未春。奏結雲南報銷案。公與樞臣同入見。奏對至三時許太后以。某事問恭王。王奏曰。此事丹翁知之最悉。太后可問彼。后顧公。亦曰。丹翁以爲何如。公聞命。惶悚萬狀。亟免冠叩。首衆皆不喻其故。后徐悟。微笑曰。汝以吾誤。稱汝字耶。吾敬。汝德望。在宫。中語及汝。未嘗不。以字也。一時聞者以。爲異數。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[月暈礎潤之戰謡]  
　　十三日鈕約電云此次美國舉行大操並不舉派公斷員且未頒布訓令致美國陸軍將士紛起猜疑聞有人臆測此番操練係爲預備與日開戰起見又聞美國陸軍官員今爲鐵路運送力量不足致軍隊不能如所定之期行抵目的地以故頗爲憂慮云十四日鈕約電云美國大操在卽各國均派員前往參觀德國士官聞已行抵操地同日倫敦電云此間著名各報除毎日電聞及斯丹逹報外均不注意日墨締結秘約之謡傳每日電聞及斯丹逹報均載有鈕約電音詳述美國深恐日本在墨西哥獲得軍事根據地則異日日本駐墨陸軍卽可攻擊美國云云其電文甚長斯丹逹報且載有社說評論此事泰晤士報僅載一東京電音寥寥數語不認此事十六日舊金山電云據栢林消息謂里森脫諾伯爵現正在著作一文論日美邦交其言論頗足驚人據稱日本擬於巴拉瑪運河通航之前奪占菲列濱羣島夏威夷島薩摩島及古安姆島蓋日本非操太平洋管理之權則不能存立故也據華頓有閱歷者評論此又謂日本將來必先攻夏威夷云二十三日倵敦電云據華盛頓電稱日本駐美大使内田男爵應塔孚脫總統之請前往白宫會之塔孚脫總統曾向該使聲稱外間傳說美國已派兵赴墨西哥邊界以防日人有奸詐之舉毫無證據不值剖白惟我深望能永遠絶此流言云 
[英美公斷條約之關係]  
　　十六日鈕約電云英美兩國現正協議締結公斷條約事宜此約爲美總統塔孚脫倡議氖美總統聲稱此約必易在美國上議院通過英國反對此約者絶少各報皆贊成此議聞此約結後與裁減軍備問題可有極好之影響十七日倫敦電云貝爾福君在下議院賛成英美公斷條約惟謂如縮小英國海軍力我殊不能承認保守黨各報則對於外務部大臣葛雷君之政策有所猜疑斯丹逹報載有論說質問政府如遇美日開戰則將如何照約以助美國斯丹逹晚報謂英美聨盟徒能起戰禍不能保和平蓋美國旣在歐助英則必望英帮同拒日以爲報酬並言英國曾向日本聲明謂吾人並無與日本之敵手竭力組合之舉二十三日倫敦電云據鈕約電稱西四月八號舉行和平大宴將正式發起運動其目的擬鼓舞通國及萬國贊助英美公斷條約之成立此事與商業宗敎及財政利益均有關係聞將邀請英國外務部大臣葛雷君及美國注重和平之富翁卡利其君與會云 
[德日會議新商約]  
　　二十三日柏林電云德日商約將於西四月一號在柏林開議日本商約大臣即以駐德日使充之舊商約將於西七月十四號滿期大約新商約可望於舊約滿期之日議定 
[海外華民之不自由]  
　　據南斐開浦湯消息謂近有華人十八名因私入特蘭斯佛爾在賴脫爾邊界伏爾克斯納斯脫地方被拘判罰英金二十五磅否則監禁六個月彼等因無力繳欵均願入監禁錮 
[俄國首相復位]  
　　二十四日倫敦電云俄國首相司徒萊賓因允許波蘭地方自治之議案被駁故上書辭職俄皇及太后極力留之始允復位此舉足爲維新黨之助力而抑反對者之奸謀也 
[德國議院開議日期]  
　　二十三日柏林電云德議院將於西十月開院西十二月　畢其討論諸問題爲裁判改良及編定實業法制等事 
[英大臣宣布政見]  
　　二十三日倫敦電云上議院討論巴格大德鐵路問題之際馬萊君宣言謂政府如能望於該問題獲美滿之解决則將施其勢力使柯威脫酋長准該路築至其境爲止且將收回反對土耳其增加關稅之議 
本埠新聞 
[國界調查會定期開談話會]  
　　國界調查會因界務危急滇邊尤爲吃重特訪求滇緬交界詳圖確証卽擬摹繪石印上書政府冀合全國之力爭執領土兹定於本月二十六日午後二鐘在西門外斜橋西園開談話會共同研究俟圖說定稿尙須另開大會議决進行之方策云 
[川沙亂源乃在自治局耶]  
　　川沙鄉人日前竟有用全體名義者郵禀滬道劉觀察曰鄉民等事情急迫恕不頌揚川沙此次激成民變釀兹鉅禍不能不爲憲台略陳其由擇取一二爲查辦時依據竊思川沙貧苦地方鄉僻小壤出水熟田不過一千五十餘頃卽人口亦如之一畝之所入尙不能贍養一人如遇荒歉幾無補助復有勤捐苛罰民何以堪况此次選舉議員大都運動而來鄉民初不知選舉之法任其所爲弊端不一開票之後當選之人有爲蟻媒者有武斷鄉曲者有徵兵逃囘者有不通文墨者甚有父女亂倫者革命黨者不知立憲自治爲何事漠視地方情形專以勒捐苛罰結交長官壓欺鄉閭據民祠爲辦公爭廟宇爲學塾假公濟私害民肥已自治局竟成怨藪矣此次民變咎由自治局自取而波及新學也憲台明鏡高懸秋 
 
 

Page 19

 
 
毫必察事後查辦勿累百姓不戮一人自治重行選舉由地方之公正者佐監督當時投票當時開票庶無大弊如有運動一經發覺立行按法懲處豈可因噎而廢食乎並求通詳督撫憲藩提學司憲曁移札松江府憲川沙幸甚鄉民幸甚庸敢將川沙自治不照新章勒捐苛罰激成民變欵項附後（甲）勒捐類一捐田畝（較前年浮收毎石一千餘文）一捐店戸清道路燈一捐車轎船隻一捐各鄉戸六畜等項一捐買賣田房中金二成一捐房屋（較往年加增一成半）一捐茶酒肉店（較往年加增）一捐糞坑一捐鄉女布機布匹一捐掮挑小販（乙）苛罰類一不論何等廟産一例罰充公用一買賣田房不報自治局罰充公用一兄弟叔姪爭産罰充公用一夫妻反目亦遭重罰一鄉民雙陸消遣（自治局串罰洋六十元之鉅）一有照吸烟而未帶照者（自治局串罰洋七十元之鉅）其餘苛罰勒捐欵項正多筆難罄述將川沙十萬餘生民付此等議員其亂宜矣故選舉不可以不愼尤望憲台裁之川沙全體鄉民禀叩現聞滬道已札行松府按欵查辦矣 
　　記者案此係川沙鄉民一面之詞禀中所言庸或有過當處然當兹民窮財盡時代驟言籌欵舉辦自治當事諸人亦未必無不幸言而中者此其弊諒不獨川沙爲然特錄之以爲自治諸紳殷鑒 
[旅滬英人預備慶典]  
　　旅滬英國官紳因西六月二十三號（即華歷五月二十六日）爲英皇加冕之斯寓滬英國圑體應有慶賀之舉特於日前在英臬署開會籌議預備事宜當時到者頗衆旋將諸事議定並推舉辦事人佈置一切想届時必有一番熱閙也 
[中國青年會第二次演鐵衛生問題]  
　　中國青年會於二十二晚開第二次衛生演說會請公濟醫院醫士言講微生菌及致病之理由主席者爲英國駐滬按察司蘇瑪利君是晚雖值天雨到者頗不乏人於八時開會百醫士操英語演說有仁濟醫院張汝舟君繹以華語兹將所講要旨摘錄如下夫瘟疫之傳染上次史醫生亦旣詳哉言之如肺炎瘟爲空氣直接而來核子瘟則由疫鼠虱間接相傳而得由是而言可知吾人所患霍亂瘧疾等各症實起於一極微細之生菌而此微細之生菌又實生於污穢雜居之地爲多諸君定皆知悉亦不待言矣今余所言者非獨關係於一人全球亦莫不受其影響如時疫霍亂天花肺癆等類一有發見不特一都一邑所應亟起删除即全珠各國亦無不注全神以攻滅近來東三省時疫流行各國聞之皆特派代表至奉會議除疫之方即此可見其關係之大夫生物莫不藉食物以滋養而微生菌之滋養則多頼人身之脂血爲其發育之機關猶如螟蛉之寄生遺害實無既極嘗者傅染最烈之症爲天花霍亂瘧疾喉痧風疹肺痰諸類今請先論大花是種微菌滋生最易天花所至之地疫氣亦隨之痘一法可以遏其威燄至于霍亂一症傳染亦甚酷烈常發見于亞洲之中間播及於全球然而發生之根皆由於污穢所致風疹常爲禍于英倫查每年死於是症者數逾二萬其中十歲以下之小孩爲多惟近來其害已覺稍减此種微菌無論寒暑發生極速人烟稠密之區晚爲繁植推其致病之由實由于不講衛生耳喉痧之傳染與天花風疹不同其傳染之原因雖尙未察出然而遭耳害者半爲十歲以下之孩童故潮濕之屋宇學堂等雜居之處實爲微生菌之發育地瘧疾傳染亦速其菌遍生于污穢雜物之中無論淡永鹹水中皆能生長蠔蜆牛乳牛油飲食之中類有此物且多叢生於滯積之水中如在天氣炎熱無日光照耀空氣不鮮之地則滋生更繁設若夏日溝渠不通微菌卽發育具間及至秋間禍燄必暴發故查鄉鎭城市之患瘧疾者其禍皆由溝渠穢水中來又考傳染之原多由於誤食微菌或因飲不潔之水或因吸不潔之氣至於生食之菜蔬動用之器倘賸有此菌傳染症即由斯而生夫微菌又得藉蚊蠅爲媒介集於食物之上輾轉傳染或因溝渠之中發出種種不潔之氣或由病人之尿屎或洗病人牀褥之穢水而來肺癆一症其傳染之害爲人人所盡知推其傳染之理皆因室中潮濕黑暗缺少空氣與日光故深居於大廈中之人常有遭是種之害者居家苟能從事清潔其獲益之多自不待言若諸君居室有潮濕黑暗不通通氣之處亟須赶爲修理務將穢物辟除淨盡而後可 
[敎員對付賭徒之妙計]  
　　積榖倉碼頭愼德里城南小學堂毎日散課後將門鎖閉詎近有附近某木行夥毎晚私從後門進内紏衆開賭旋被該校敎員某君偵知函報南區請爲拿辦前晚該敎員又見校内燭光甚明因即訴知八十七號站崗巡士言有竊賊囑其暫守前門彼從後門濳進大呼捉賭一時各賭徒驚惶無措相繼逃出被該敎員逐一捉住將所有洋銀金戒銀表等件悉數搜括縱之使去事後各賭徒因被該敎員搜去鉅資心不甘服具報南區該崗巡亦回區報告謂由某敎員囑令捉賊未獲竟被將賭徒多人一併縱去請爲澈查昨警務長已飭傳該敎員詰問矣 
[伶人切勿受愚]  
　　滬道劉觀察近接駐日汪星使來函略謂訪聞邇來有等下流商人擬在中國招雇黎園子弟前往日本演劇牟利惟中國戲曲尙未改良鑼鼓喧闐向爲外人所厭且一切戲具到口關稅極重聞曾有專演戲法之男女數人前往外國因無人觀看盤川告罄幾至不能回國即此可爲前車之鑒敝處本擬傳諭禁阻因該商人等極爲秘密無從調查請即出示曉諭各戲園伶人切勿受愚致貽後悔等因劉觀察准卽札行英法兩公廨一體出示切實諭禁 
[又獲拐賣小孩之匪黨]  
　　粤人黄鎭邦粤婦陳王氏 
 
 

Page 20

 
 
等因販賣小孩已經公共公堂孫襄讞訊實分别押辦所有虹口靶子路春暄里第三百五十四號門牌陳王氏之住屋亦由美捕房派令二百八十五號華捕看守候再核奪詎前日又有粤人江壽生李玉明携帶春橋桂亭永春等三男孩直入其家當經該華捕向之盤詰支吾以對當即一併拘入捕房並在江等身畔抄獲縣丞江肇基之功牌奬札及賣身文契三紙昨晨派探宋掌貴將江等押解公堂請究先由捕房刑事檢查員侃克君上堂譯稱查得陳王氏之姘夫歐端臣係著名水販江李兩人與在押之黄鎭邦係是水販跑街專往各埠誘拐小孩來滬藏匿於陳王氏家然後運往外洋販賣被害者已不知凡幾應請按例從嚴懲辦訊之李供該三孩係由歐姓在漢口出洋買來託帶至滬江供所有功牌奬札係胞叔之物不敢販賣小孩乞宥德襄讞商之英翰副領事判江李各押西牢一年三孩并送棲流所留候懸牌召領一面仍飭緝提同黨解案究辦 
[提前籌備巡警事宜]  
　　閘北巡警總局昨接蘇省巡警道汪觀察札文略謂國會年限奉諭縮短所有關於巡警之籌備事宜自應提前赶辦如調查敎練愼擇任事人員造就警務人才赶辦鄉鎭巡警各事宜均應次第進行著即遵辦迅速具報 
[高等小學畢業名數]  
　　上海勸學所前將本邑高等小學畢業生姓氏履歷備文呈由本縣田大令轉詳蘇省提學司請爲核辦曾誌前報昨日田大令奉到樊提學司札開奉督憲張批本司詳送宣統元年下學期蘇省高等小學畢業生表册請鑒核由奉批仰候撫院核咨繳册表存等因奉此除分行外合就抄詳轉飭等情田大令遵卽照會勸學所傳諭各學堂一體知照兹將上海各高小學畢業名數錄下官立敬業養正四名公立三林三名公立務敏五名私立錫金旅滬二名私立澄衷十一名私立東明六名私立三育六名以上各畢業生均照奏定奬勵章程最優等作爲廪生優等作爲增生中等作爲附生下等作爲佾生准用頂戴 
[小南門亦將擴張]  
　　小南南門城門向甚狹小現經城自治公所各董事議定翻造擴張所需經費約洋一千七八百元擬將淘沙塲俞德興造屋佔及公地罰欵洋五百元儘數撥用並由該董等自認洋九百元所缺之數向該處紳商酌量勸募刻已函請上海縣田大令出示曉諭矣 
[王委員請拿巨棍]  
　　著名土棍陳全全卽冠亭向與虹口賭棍瞿銀大等擺設賭檯前因巡警總局騎巡隊前往捉賭開鎗拒敵誤斃鄉民兩命陳卽逃匿他方未經拿獲詎近又濳回虹鎭吳家濱地方因擺賭不遂開鎗威嚇該處鄉民一時英不驚恐遂由鄉婦黄氏等分投巡局捕房報請緝究虹鎭巡防局委員王崧生别駕以該處毗連租界有礙治安特於昨日親詣道署禀奉劉觀察立飭縣廨一體嚴拿務獲懲治 
[賭棍與公役聨絡]  
　　虹口本帮客帮新老各賭台向於該鎭巡局私納陋規毎月三四元至數十元不等縣署差役亦按月往收多少無定遇有提票則必預先關照是以屢次嚴禁迄未盡絶前晚縣差徐文奉諭到鎭仍有牌九三桌由浦東牌九司務秦某在塲指揮毫無顧忌該差返滬後即以賭徒均已逃匿等詞禀復銷差刻聞某紳已將此情函告滬道請爲澈究矣 
[小鳳與燕子分飛]  
　　測字人王學成於今正出洋一百六十元向安慶不周鳳廷等價買女子蘇小鳳子賃居麥家圈平和里房屋令女爲娼兹因周等串出女子未婚夫高燕子及高兄桂元與自稱該處地保之江子和等指爲串拐硬欲將女領回致王情急投浦圖盡由捕救送仁濟醫院醫治一面由捕頭派探將各人一併拘解公堂分别訊押在案昨日復由捕房將一干人証解廨經寶讞員會同英康副領事研訊明晰判高燕子交高桂元江子和先行帶回懷寗原籍蘇小鳳子暫留濟良所候商明辦法再行移傳其夫來案訊奪王學成開釋周鳳廷著押捕房四月 
[地保因佑阻擋]  
　　駐滬德國領事前日照會滬道據稱該國人在寶昌路附近開設學堂購買念七保某圖内田地數十畝今被地保阻擋請爲提究等因劉觀察准卽札行上海縣田大令飭提一干人證到案訊究昨據該差提獲禀解到縣田大令諭候訊核並申報滬道函復德領 
[松江府催解公費]  
　　松府戚太守札各州廳縣文云案照府署設立辦公廳分課值事所有各課課長書記生應需辛飯紙張當以行政費尙未奉定仍應由屬照舊捐解禀奉各憲批准即經將府署舊有屬捐各項經常紙工彙總核計改爲按月折洋分解毎縣各解洋二十元川沙廳减半捐洋十元有閏匀解開單飭自七月分起照數捐解已據解至上年十二月分止在案兹查本年係有閏之年所有正月分紙工未據解到合行札提札到該縣立卽遵照速將應解正月分匀閏紙　洋十八元四角六分二釐刻日如數捐足塡批簽差解府立待給發辦公毋稍遲延 
城内 
[訊理宿案]  
　　朱明初前年在上海縣署控告龎雲來欠去珠子玉器值洋一千一百五十元旋又有顧富榮附控被欠洋八百餘元並被朱明初欠洋二百五十元由前李故令將龎收押案縣已久迄未理結昨經田大令飭傳原告到案訊問龎祇認欠朱洋二百八十元且因在押已久無力措繳判龎交妥保限一月將欠朱欠顧之欵憲行料理朱欠顧欵亦着理還毋再纏訟 
[小孩可憐]  
　　誘拐大帮小孩之拐匪李木二前由英公堂解縣訊供收押各小孩送回善堂留養在案昨由普育堂董葉紳函致縣令謂該案内之八歲無名小孩業已病斃請即核示以便收殮 
[縣批三則]  
　　姜桂生禀批爾價賣王子卿則田六分當時如果原單遺失自應呈請立案代單何足爲憑原存又未呈驗更屬何從察核不准抄黏發還沈少梅禀批此項單地係於何年出抵呈詞雖未叙明惟旣稱道光二十七年爾父本欲回贖等語出抵必在道光地十七年以前早逾活産二十年作絶之限何能再向回贖不准備案沈顧氏禀批此案前據王杏生呈　銷案當以並未取呈兩造息結駁批今該氏稱王杏生實係揑呈候催勒提訊明并究 
[道轅記事]  
　　福建候補道徐子青道署收發委員候補知縣洪遹聲昨均到道拜會禀見華亭縣知縣沈唐因公來滬到道禀見即日辭行 
南市 
[未必逞兇]  
　　駁米船戸潘福壽抗繳船捐被收捐人莫壽林指爲逞兇扭至南區移解裁判所訊究潘供米船向來無捐並未逞蠻判令照數繳捐是否和兇候再查究 
[累及司帳]  
　　王濟泰山東船上已歇耆民 
 
 

Page 21

 
 
顧明濤積欠滬上油蔴繩索竹行水菓等業貨欵一千餘金已被控奉上海縣將船扣住移送商務分會查明理處旣由船夥夏雲泰出爲承認分别理處内有楊源發胡元來黄同發仁裕益昌泰等被欠洋一千餘元被夏携洋逃避置之不理昨又由各債戸將該船司帳吳朝宗扭至裁判所請爲訊究吳供夏已回籍容再理處判吳交保限三天趕向商務分會禀明料理 
[相煎太急]  
　　油蔴業認捐公所董事蔣　怡昨將其侄栢生扭至裁判所控稱侄見不務正業時來借錢滋擾求請究辦栢生供伯父於光緒二十八年將施家弄地方公産出賣得洋三千元派給小的名下三百餘元除已收過外尙少一百九十七元今欲往鄂省謀事向取盤費並非滋擾蔣稱前已附過洋二十元陳裁判命將栢生戒責一百下暫行拘留一面着蔣繳到川資勒限具領從速離滬 
[又是十元]  
　　住居生義弄之楊幼竹昨將嘉定婦人陳氏即翠蘭扭至裁判所控稱該氏之夫曾將産業售賣屢來加嘆滋優不堪氏供丈夫現在患病求請酌斷判再給洋十元具結承領不准再行滋擾 
閘北 
[顯係串拐]  
　　高全智控被蔣老四王大山子拐匿伊女小連子一案昨經四路分局黄正巡官集訊高供女孩於正月念六日被拐　日即有莊王二人來家據稱已代偵知下落索洋五十元代爲包尋致被陸續騙去洋四十六元昨蔣復來云已在崑山尋見須再出洋五二元方可領回顯係串拐請爲究追質之蔣王二人均供詞游移判蔣王併交妥保限七天交到該女孩如違押究 
[鄭重其事]  
　　張阿金前日向王梅全索討借洋念元因張遺失借據昨日由王將洋呈送四路分局請黄正巡官傳張到案取保具結領洋了事 
[贓賊俱獲]  
　　積竊王阿二（即小弟）王阿毛王松發吳阿松等串竊源記火油棧主徐少卿及同居汪榮卿之皮箱一只並大衣什物由四路分局破獲由到原贓訊明屬實判王等四人還押候辦贓給失主具領 
英租界 
[包探誣害]  
　　薙髮匠朱鳳雨與張阿全陳阿章杜阿章陳王氏李何氏等串拐蘇州人潘榮根之四歲男孩金虎由探將各人一併查獲解送公堂押限交孩在案昨日復訊朱等均稱並未犯拐實因自稱包探之鐵匠和尙勒詐不遂致被拘案判分别還押候下禮拜一查明澈究 
[誑騙錢財]  
　　牛奶棚主殷秀村因案與史善恆同押於哈爾濱捕房史先釋出至殷家内向殷妻徐氏騙洋九元兹殷亦釋回詢知其事於昨日報知捕房將史拘解公堂訊明屬實判押六禮拜 
[硬借逞兇]  
　　過犯周士生因向沈可大硬借不遂肆行逞兇昨日帽探將周拘解公堂訊實判押西牢三月期滿兩逐出界 
[婢女逃生]  
　　女子顧金桃在楊樹浦路徘徊啼哭由捕帶入捕房轉送公廨訊據供稱年十七歲湖北人被人賣於滬南高昌廟附近某粤人家爲婢因時遭虐待是以逃出判送幼女所留養 
[一波又起]  
　　某宦家丁王貴在上海縣署控告住居美租界虹口永祥里一千三百號門牌之張加德李榮記以代買車輛爲由騙吞銀洋請爲提究等情昨經田大令移請公廨查知張已因犯他案收押本廨即奉中西官將張提案略詰數語判仍還押候移覆上海縣並提李到堂質究 
[均非好人]  
　　流氓王三子前日與李洪炳在四馬路互扭由探蔣文彬查見一併拘入捕房昨解公堂訊知均非善類判一併押候查明明訊辦 
[聚賭罰洋]  
　　粤人郭金俞壽與　阿金關阿成等在百頓路二百九十六號屋内聚賭昨由捕房一併拘解公堂訊實判各罰洋三元充公賭具銷燬 
[串拐女子]  
　　左張氏薛金氏串拐薛心才之女春仙被探一併查獲昨解公堂訊明判女交其父領回管束張氏押女所半年金氏押三月 
[母女被拐]  
　　嘉定人石阿三因拐同鄉人王金龍之妻顧氏及王女金林來滬業已將女價賣前日由王來滬偵悉報知捕房於昨日派探將石與顧氏一併解至公堂訊悉前情判一併移送嘉定縣訊辦 
美租界 
[婦人紏賭]  
　　伯頓路同昌里二百九十六號粤婦梁胡氏家毎晚聚賭抽頭昨經捕房飭探查實禀復候核 
[姘夫無情]  
　　住居漢璧禮路之陳蔡氏昨報捕房云被姘夫朱阿狗行兇肆毆捕頭飭令退去候查 
法租界 
[家破人亡]  
　　曹孟氏因欠新瑞和洋行房金被控由公堂判令交保限交在案兹該氏因無保人在押未釋詎該氏之子忽於前日因病身死無人收殮經人報知捕房昨將該氏解廨請爲核奪聶司馬顧副領事惻然憫之判氏當堂開釋租欠免追 
[控追房租]  
　　昇平里居民周潘記顧王三俞高氏張阿明等俱欠首善堂房金由經租人控奉公堂一併傳訊　等同供因市面艱究陸續結欠務求寛限聶司馬商之顧副領事諭令照章准欠一月餘着交保各限七天交清 
[巡捕性急]  
　　包車夫張阿三前日駕車在途突有一百四十三號華　查看車照張倔强不服即被拘入捕房解請公堂訊辦張供並未不服因摸　稍遲被伊徇案中西官以張所供尙屬近情姑寛不究當堂開釋 
[海上閒談]  
　　吾不解鄉民何仇於自治諸人而動輒爲難也。新橋閙事。則曰自治勒捐。川沙閙事。則曰自治勒捐。夫自治誠不能不有待乎捐欵。而乃反對之。此固由於愚民之愚。然記者則不能不爲責善無已之說。語云。物必自腐而後蟲生。當此民窮財盡之時。謡言蠭起之日。有自治之責者。尙其於無益之浮費。力求撙節。而於有益之事業。力戒鋪張。則費省而不必捐及苛細。民力藉可稍紓。風潮因之不起。此記者敢爲自治諸人垂涕道也。 
　　粤人黄鎭邦。與江壽生李玉明二人。同是著名水販歐端臣與姘婦陳王氏所雇之跑街。專往各埠。誘拐小孩來滬。藏匿家中。然後運往外洋販。賣漁利。皆同惡相濟之人也。乃黄鎭邦已由孫襄讞於前日輕輕定罪。收押半年。陳王氏亦僅押九月。而江李二人。則由德襄讞於昨盹判押一年。同一公堂。同一情罪。何兩日之間。兩襄讞員判斷。即若是之差異耶。我知江李二人。必私自呌屈。曰我等何不幸。不與黄鎭邦同時被獲。受斷於修子修珻之孫老爺。而偏遇這位硬心腸之德老爺耶。雖然。若無孫老爺判斷在前。恐德老爺猶不止將我等收押一年也。我黨宜在陳王氏家。爲孫老爺供一長生位。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約附紅十字會條約曁各文件（二）]  
　　陸戰規例條約所附之陸戰規例條文 
　　第一編交戰者 
　　第一章交戰者之資格 
　　第一條戰爭法規及權利義務不獨適用於軍隊卽民兵及義勇兵隊與左列條件相合者亦適用之一有爲部下擔負責任之首領 
　　二使用確定徽章由遠方可以辨别者三公然携帶武器者 
　　四其動作實係遵守戰鬥法規慣例者其締約國中有以民兵或義勇兵隊組織國家全部軍隊或一部軍隊者則該民兵義勇兵隊亦即包括在軍隊以内 
　　第二條未被占領之地方人民當敵軍接近不暇遵第一條之偏規定自操武器與侵人之敵軍相抗而能按照戰鬥法規慣例者亦以交戰者看待 
　　第三條交戰國之兵力以戰鬥員及非戰鬥員偏成之若爲敵人捕獲時二者皆得享受俘虜處理之權利 
　　第二章俘虜 
　　第四條俘虜屬於敵國政府之權内而不屬於捕獲該俘虜之個人或軍隊之權内對俘虜當以博愛之心處理之除武器馬匹及軍用書類外俘虜一身所屬之物仍爲俘虜所有 
　　第五條拘置俘虜於城鎭村寨陣營或其他所在　使負不出一定境、 
界以外之賆任但除出於不得已之保安手叚外不得加以禁閉 
　　第六條國家對於俘虜得按具階級及技能役使之惟不可使其勞役過度或作爲戰爭上有關係之事俘虜可許其爲公家或一私人或其本身服勞働之役爲國家勞働者號使役本國陸軍軍人相回應一律支給薪俸爲公署或一私人勞働者應與陸軍官署會議定其條件俘虞所得之傭金可供輕减其境遇艱苦之用餘欵候釋於時交付本人並得由其中扣除給養用費 
　　第七條政府有給養　管俘虜之義務在交戰國間無特别條約時則關於俘虜之食料寢具及被服等應與捕獲國軍隊同等辦理 
　　第八條俘虜當服從捕獲國陸軍現行法規及命令若有不順從之行爲則得加以必要之嚴重處分凡俘虜脫逃若尙未逃入該俘虜之本國軍隊或未逃出捕獲國軍隊之占領地域内而再被捕獲者得加以處罰若俘虜業已逃脫之後再被捕獲者不得因從前已逃之故而加罪 
　　第九條俘虜對於審問姓名階級時負據實直陳之凞務否則得减除該俘虜階級上應受之利益 
　　第十條俘虜之本國法律上若許以向捕獲國宣誓而受釋放時有對本國政府並捕獲國政政博一已之名譽嚴密遵守其誓約之義務 
　　對於前項情節該俘虜之本國政府不得命其滋事違誓之職務卽該俘虜等自行呈請服務時亦不得允准 
　　第十一條敵國政府不得强迫俘虜宣誓釋放對於俘虜之請求宣誓釋放者亦無必許須允許之義務 
　　第十二條受宣誓釋放之俘虜對博其名譽誓約之政府或其政府之同盟國操兵器相向而再被捕者即失却以俘虜處理之權利得受軍法會審處治 
　　第十三條報館該事隨營販賣使役人等悉屬從軍者而非直接組成軍隊一部分之人當陷入敵手認爲必須拘留時得受以俘虞處理之權利但以携有所屬陸軍宜署憑照者爲限 
　　第十四條自戰爭開始之際各交戰國或中立國收容交戰者於版圖内應設置俘虜情報局該局有對答關於俘虜之一切訪問之任務毎名置備詳細證劵由各該官署受領一切之必要通報凡俘虜之安置移動人院並死亡之現况悉使該局知之情報局並擔任收集戰塲之遺棄物品及死亡俘虜遺在醫院或裹傷所之各種自用物品有價證劵書據等送交於各該該有關係者 
　　第十五條以經理救恤事業爲主遵國家法律所組織之俘虜救恤協會及受正當委任之代理者因欲實行其博愛王義依軍事上必在及行政規則所定之範圍内得向兩交戰國承受一切便宜但此等協會之派出人等須各有陸軍官署所給憑照並須具恪守此等官署所定一切秩序及風紀法規之切結然後得於留置俘虜所在及輸送俘虜之兵站地方分配救恤物品 
　　第十六條情報局享有免除郵費之特典凡寄與俘虜或由俘虜寄出之書函郵件匯票有價物及小包郵件物等在發受兩國並通過國均　一律免其郵費 
　　第十七條俘虜將校於其本國規則中若載明在俘虜地位須給薪俸者向監守俘虜國領受其應得之薪俸但此欵應由俘虜之本國政府償還 
　　第十八條　俘虜於服從陸軍官署所定法規其關於秩序及風紀之範圍内應許其信敎自由且許其參與宗敎上之禮拜式 
　　第十九條俘虜之遺言書與監守俘虜國之陸軍軍人同一之條件收領或作成之俘虜之死亡證書及埋葬亦遵同一之規定其處置應與其身分階級相當 
　　第二十條結定和約以後應速將俘虜送還其本國 
　　第三章病者及傷者 
　　第二十一條凡交戰者拯卹傷病之義務悉據一千八百六十四年八月二十二號日來弗紅十字條約或據將來另行改正之條約爲準 
　　（未完） 
來件 
　　浙軍通告書（續） 
　　四營務廢弛貽誤大局楊善德到浙以來日任性驕横營私罔利以致 
 
 

Page 27

 
 
營務廢弛無復餘地查該協統向親信私人並親近之弁護目兵部下官長故群希意旨不理營務惟蠅營狗苟酬應若輩敷衍若輩以爲升進掩飾之資該恊統明知故縱必得若輩一言爲重故各營隊敎育並無秩序内務紊若亂絲兵丁之在外嫖賭者只要無大亂子一概不問而執事官于元熙且白晝入人閨榻書記官吕本端則昏夜醉酒鬭毆司令部呼么喝六通宵逹日是爲常事各標營長官日不到營理事亦屬慣見兵丁軍容不整官長服裝如便就其不經意時觀察之實已全失軍人價值而其最足令人悲觀者則爲三十四年新入伍之徵兵於八月開徵十月入營至十二月尙不給發棉衣寒苦難忍致羣向徵兵委員爲難嗣後爲宣統元年新入伍之徵兵其分入八十二標者因新造房舍爲該協統所誤未能如期告竣（查承造時該恊統未分肥因銜之暗令標營所派監工委員姑任工頭偷减材料至大半落成忽令拆換該工頭以賠累過巨而逃工程遂擱起）致新兵無處住宿分寄各處低小窪下之營房及未結構無門壁之新房預備半載尙無兵床使各兵均席地臥又不爲備稻草實爲今秋大發瘟疫之因計八九兩月該標竟死至五六十人而該標統營官等尙若膜不相關並不籌畫善後該恊統且以新鎭統吕軍門愛惜兵士看慰病兵爲非不亦怪乎此其廢弛營務之罪四 
　　五妬材忌能黨同伐異自募兵改而徵兵兵皆土著按人地之宜應以本籍學生充官長何則性情相近言語相同訓敎易而効用倍如中興時之湘淮軍可爲明證查浙軍於光緒三十三年就防營改編第一標標統係本益智同時設第二標標統係蔣尊簋蔣固浙生其部下均用浙武備生李雖以凶暴著名當新舊過渡時代亦尙知參用浙生故浙人士於其用人無甚訾議迨是冬楊善德隨馮撫至浙委爲混成協協統兼帶第一標時自念在北洋之聲名惡劣學術毫無又見第一標進步遠遜於第二標妬才之心隨起而决謀去蔣矣後更見浙人士好爲平議以盾其後差積而怒訴　馮撫謂浙人體弱而性囂不可用也浙人因深惡之數年求浙武備生求差極難且苦輿論爲呼不平焉再楊當日併欲破壞浙江徵兵大局改招淮勇結怨兵心幸報章反對而中止其負浙軍也率類此增撫到浙以楊爲北洋舊軍官仍倚任之然心頗惡其排擠浙人時以浙軍須用浙人語之楊不得已亦間利用浙之無賴學生而保舉之而浙生不可用之語依然不絶於口也稍有才學而熱心於浙者百計逐之以遂其私此其妬才伐異之罪五 
　　六欺詐蒙蔽恃才濟惡楊善德對於軍中各罪旣如上所述而其對於上峯更專以欺詐蒙蔽自炫其能同僚輩見其性情兇横口舌鋒利憚之無肯發其隠楊因得肆其欺詐手段蒙蔽撫台並以蒙蔽大部如前次派員赴部呈送敎育計畫實施等表均係臨時撰擬表面雖可觀内容不符也此次所保升標統之管帶馬志勛無學問無見識向爲同學所輕檢閱考試又屢列下等記過有案且一月前其所部失方與巡警滋閙管理無法蓋可知矣卽如此次赴紹徵兵日事嫖賭各報均有揭載而楊善德以受賄而力保之八十二標標統蕭星垣營務廢弛卑鄙鑽營軍界中人向恥賤之而楊且保其升恊統顚倒是非竟以一手掩盡天下目此其欺詐蒙蔽之罪六 
　　嗚呼浙軍休矣長官淫於賄賂將校憊於夤緣兵丁習於嬉遊失其敎育前途不堪問矣舉數百萬之庫帑付浙水以東流矣此數千名之子弟吾不知其死所矣凡吾國人當共爲國家財賦惜凡吾浙人當共爲故鄉子弟哭（完） 
小說 
[言情小說投海孤兒（二十五）]  
　　愛力森心房震動。立張其目。以視來者。則密司馬利亞富士也。引其妙曼之秋波。微注愛力森之面。丰態亭亭。美乃無藝。隨其後者。一中年之傭婦。年鬢約在三十八九至四十之間。衣服嚴潔。舉止輕習。雖年及四旬。芳時已過。而目光流動。猶存少日之姿。蓋此傭婦者。爲密昔司威耳。馬利亞之乳母也。馬利亞自少至長。皆密昔司威耳侍之。馬利亞至愛威耳威耳。亦盡心竭力以侍馬利亞。未嘗有一事之忤。此時馬利亞行近愛力森之側。愛力森不期立回其面。向馬利亞鞠躬致敬。馬利亞亦不期立止其步。鞠躬報禮。繼乃笑謂愛力森曰。君輩執役舟中。殊大勞苦。愛力森驟見馬利亞降尊與語。如窶人之子。乍聞皇帝之綸音。榮幸直出諸意計之外。乃大。驚喜。不知所可。方囁嚅未答。而海洋之中。大風驟起。風激浪湧。船身受浪而顫。乃大顚簸。愛力森心虞馬利亞之仆。則鞠躬言曰。浪力至猛。今請密司亟下。馬利亞者。胆力至偉。初未嘗有一毫之懼。顧風勢大盛。巨浪挾颷而至。憨猛無倫。此迦麥斯東之輪船。掀騰動蕩於大海之中。其輕乃同塵　。馬利亞亦覺眩暈不可止。幾欲顚仆。乃力握威耳之手。縱步欲行。而舉武之頃。船之右舷。忽受巨浪之撞擊。乃驟傾側。馬利亞不能自約。則踉蹌驟退。追至左舷之次爲狀。至險。威耳覩此狀態。大驚。力攀梯級而號。而馬利亞半身已横出鐵欄之外。去死至近。此時苟無人出而救護者。馬利亞已矣。 
　　愛力森見馬利亞瀕於至危之。地乃大震欲。僵自念吾苟不能拯此女郎者。何復名爲男子。刹那之頃。胆力直溢軀幹而出。大跳而前。一躍乃及十五尺之地。已逼馬利亞之側。愛力森疾伸其手。力攬馬利亞之裙幅。出其畢生之大力擷之向右馬利亞旣得憑藉亦以纎手力拒鐵欄支拄起立此時馬利亞脫險矣。而愛力森以力拯馬利亞之故。一躍至十五尺。用力過當。一身之重力。遂失其平均之量。躓而向左。直迸落船舷之外。垂及水矣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
