# 1905 - 178 - 4911569

 

Page 1

 
 
[電傳　宫門抄]  
　　五月三十日　召見軍機　楊壽龍 
[皖省高等學堂全體學生退學始末記續廿九日]  
　　諸生回齋計議謂吾等此次之見監督並未分辨明白乂爲彼庶務長所侮辱遂仍率同向監督處申辨此事於時監督在顧房而與顧同鄉之學務處提調惲守毓齡庶務長田及文　趙某均在坐見諸生之來遂厲色問當先之許生沙生姓名二生以姓名對惲田謂爾諸生屢次辨論究何用意二生答云學生等此來無他意不過因侮辱過甚情實難容請監督秉公辦理惲乃厲色而言曰爾等自難容則惟有自退而已二生答學堂者安徽之學堂學生乃安徽人如果曲在學生情願退學若曲在彼則我等退將安往惲又厲聲曰爾等可知奏定章程奇巧衣服載在禁例否許某答云奇巧衣服固章程之所禁而白領亦並非奇巧惲云爾何得謂白領非奇巧爾以白領爲非奇巧而不去則爾何不去此更適文明地此地非文明自不應有此文明服諸生猶再三理論惲與田無語支吾田乃駡曰你們如此强辦猶如犬吠一般可惡可惡諸生見如此情形勢難辨曰遂返皆忿忿有去志擬退學後再作計議 
　　比學生退後有體操教習劉迺榮（係巢縣人武備學堂畢業生）造惲處詢問端委惲揑詞以告且謂兩次之來當先者均合肥學生龔虬許鳳岐沙德生土炳常寗德麟龔克類而嬝駡爭論者亦爲彼等似此狂妄學生實不堪造就雖不全行開除而龔虬許鳳岐沙德生二人斷不可以不開除　示警罰劉某唯唯而去（以上均係二十二日 
 
 
 

Page 2

 
 
第二版 
傍晚事） 
　　次晨廬州府合肥六生舒城四生全行告退於是鳳陽府合府學生張樹榮等亦表同情全行告退潁州府學生亦續退 
惲守辰刻來堂見三府學生退學後尤責洪監督不能壓制學生以振學務遂懸學務處牌示開除學生十二人諸生見牌示氣愈憤本籍　籍學生二百五十餘名一律告退該堂爲之一空有搬至家中者有家不在省中及外屬學生等多搬至大房泰來等客棧者亦有告退尚未搬出者而未告退者止外籍一人本籍鳳文騏三人而已（以上二十三日上午事） 
　　比學生告退時洪監督氏見此風潮愈鼓愈激乃　惲曰此事全是閣下庇護一已之私人破壞全省之學務大憲見責誰任其咎惲昂然曰老兄勿憂於是三日回堂之牌下（略云照章學生在堂應遵約束管理人一切示諭均宜遵行勿怠且學生不准聚衆與管理人抗論有所要求昨有高等學堂學生龍虬許鳳岐沙德生黄乃源王炳常張樹榮李鴻逵寗德麟沙相警石茂才顧懐愼龔克類塗抺牌示聚衆要求肆口嫚駡種種狂妄似此舉動試問東西各國有如此學生乎龔虬等均一律開除並行文地方官追繳學費其爲所迫脅出堂者倘能悔悟准其三日内仍來堂如過期不到即行文地方官追繳學費）蓋冀各生之復返也 
　　學生告退後龔生張生等（開除之十二生及他十餘生）返向監督辭行行三禮張等曰學生均係自退何以獨出牌開除我等洪曰此事全是惲一人主持張生曰開除學生是監督之權惲何得干預洪曰你去至惲辨白我也不能作主了　仍未完 
[北京五城學堂致上海商會電（爲不購美貨抵制禁約事）]  
　　商務總會鑒不購美貨敝校已實行幸堅持五城學堂學生叩 
（外 
[沙市紳商致上海商會函（爲不購美貨抵制禁約事）]  
　　上海總商會諸君公鑒美禁華工披及士商實堪痛恨貴總會倡議抵制并電示敝處凡有血氣莫不感激賛成近已通知各行均允不銷美貨惟當如何實行屇期務望示及兹將管見所及錄呈台鑒一美貨牌名聞已調查刊有成書惟各埠距離窵遠殊難徧及請列表彙刻隨報分寄各埠一實行之日須由總會議定罰章通告各埠一面派人調查如有販買美貨者由調查員報告其地商董議罰一須派人至美國各埠與華工妥約改約以後須立切　自治規條由總會舉人監督以善其後而免口實以上各條未知能否施行祈斟酌採擇是幸（外） 
[揚州閱書社致上海商會函（爲不購美貨抵制禁約事）]  
　　少卿先生執事美國禁工苛例慘無人理凡屬同胞無不同伸義憤執事熱心提倡厥功甚偉將來美人能就我範圍悉出先生之闕也敝社同人於五月二十四日公同集議僉以不用美貨爲要旨頃已刊發傳單聨絡商界學界諸同志以期實行尊處如何辦法尚乞隨時見示俾得遵行再美貨名目尊處曾否調查敝虹僻處一隅見聞隘陋容有未周亦祈賜示不勝拜禱之至（外） 
　　附曾少卿復揚州閱書社同人函　惠書祇悉抵制美的蒙表同情具見熱力茲事發起不特海内響應即海外如英荷各屬之新嘉坡檳榔嶼麻六甲　加刹加刺巴等處亦無一埠不表同請羣起抵制義聲所播震動全球此實中國向不經見者足徵西學東漸民知愛國民知愛國便能合羣傳命置郵不過如此索取各件除將美工禁約記美貨唛頭表專塵台覽外媵此頌熱 
[德兵駐屯壽光之傳言]  
　　德國屢照會清政府要派駐屯兵於東方保護膠濟鐵道現聞德兵數千　抵壽光縣分駐於一帶停車　場壽光在濰縣與青州之中間此事若確必又起交涉問題譯大阪每口新聞 
[德國商標條約與英美日三國不符北京]  
探聞日前商約大臣吕尚書行咨外務部謂現在德國所議商標條約核與英美日三國原訂之條不符尚須與該國議約大臣逐細磋商以期平允云（夜） 
[密諭會議東三省善後之策京師]  
　　五月二十一日政務處軍機王大臣面奉　上諭一道當卽交兵部封寄在京各衙門頗形秘密說者謂因日俄將開和議飭下會議東三省善後之策也（劍） 
[俄兵假道伊犁電請籌餉防堵南京]  
　　署督周玉帥近接新疆伊犁來電據稱該省邊境現有俄國大隊兵馬田此假道不知心存何意此間兵力軍械餉項一切均苦不足應請貴督設法趕緊接濟玉帥接電聞擬籌撥餉項以濟軍需云（乘） 
[外商兩部力主各部添設丞叅京師]  
　　御史王成羲奏請各部照外商兩部添設丞叅一摺奉　旨該衙門知道現在各衙門紛紛繕具說帖送呈政務處以便覆奏據該處傳出消息謂主添設者居多數而外商兩部則力主添設其議論尤爲確切云（光） 
[商部司員核對蘆漢鐵路帳册北京]  
　　日前盛大臣將前次商部曁北洋大臣會銜咨調之蘆漢鐵路各項帳册咨送商部已紀本報現經商部堂官派司員多人按册稽查悉心核對故日來各司員均極形忙碌（光） 
[奏准查禁私賣礦産北京]  
　　商部近以京内外各省往往有不肖　民將礦産私賣與各國洋人致成交涉之案殊於礦政主權有碍因專摺奏請　飭下各直省督撫將軍嚴密查禁維持界限而保利權奏上奉　旨依議（稱） 
[政府令緩議青口通商南京]  
　　江督周玉帥夙 
 
 

Page 3

 
 
第三版 
　　以自開商埠爲富國之要圖前在東撫任内已於東省要口自開商埠兩區移任兩江仍無改曩日宗旨邇緣德人有兵艦駛至海州青口海面游弋多日乃去因又奏請在青口自開商埠交通中外利便商民政府查海州風氣未開民悍財絀未便遽闢商塲昨已電達兩江督轅謂俟日俄和局告成再行舉辦云（道） 
[磋商租界建設招商碼頭蕪湖]  
　　蕪湖租界早經議定現在各木業均已遷讓　聞所訂之界中國招商輪船碼頭尚無位置之處現經關道童瑶圃觀察與領事柯韙良君一再計議柯書堅不通融以致屢次齟齬未識將來作何辦法也（行） 
[招商局禀恩裁督請開通航路清江]  
　　日前内河　商局具禀已禀已裁漕督恩壽略謂竊惟今之大勢以商務爲急商務之振興以開通航路爲基礎職等恭讀光緒三十年十一月十二日商部具奏内河行輪關係商務最巨請飭下各地方官勸諭華商切實推廣一摺極其詳明實爲收回利權起見查内河通商口岸行駛輪船均係華洋共利至不通商之口岸凡有閘壩間隔無許洋商設立碼頭載在條約清江自揚莊到磘灣河路約二百餘里上通山東安徽一帶爲客商南下之要途往來極夥且土産極盛販運尤多加以宿遷玻璃廠旣設運用物料尤期從速若能行駛小輪不獨客商稱便且地方必臻繁盛足以推廣商務職等親往該路查察測量惟冬春之際河水多涸若能辦有成效再行設法挑濬至夏秋則水勢泛漲頗足行駛小輪刻當伏汛將屆職等擬乘此時先行試辦周轉不揣冐昧抄具途程清摺仰祈大帥大人俯准試辦揚莊一帶行駛小輪並賞飭商務釐金總局分行清桃兩縣曁裏河廳汛一體遵照切實保護俾得刻日興辦以通航業而便商民云云（松） 
[江督擬查軍田鎭江]  
　　江督周玉帥現已嚴札各州縣清查軍田聞憲意以國用不足擬將此田歸公以充軍實（常） 
[奏准歸併營地擴充工藝局北京]  
　　商部所設之工藝局自開辦以後頗著成效邇以添造廠屋添設各科以期擴充張大惟原有地址不敷建造因附片奏請將廂藍旗營地若干畝歸併該局以便擴充房舍之用奉　旨依議（劍） 
[八旗兵更番敎練]  
　　袁直督及鐵良奏請以各省駐防之八旗兵中年少氣銳者從各處選拔百餘名編入於常備軍加以訓練分還於各原駐防地各以其所學敎授其餘之兵如此輪番爲之十年之後各省旗兵必可成爲勁旅譯大阪每日新聞 
[留防營改爲常備軍蘇州]  
　　撫憲陸春帥現已議定將常備軍編成一恊所有第一二三三營業經編定尚少三營擬將留防五營中酌改統駐寳帶橋改習日本操法至委員招募者係充補裁汰老弱及缺額等數故僅招一二百名云（愛） 
[疆臣更調風聞南京]  
　　邇聞官塲傳述江督周玉帥屢被人奏參謂其不勝南洋大臣之重任政府因擬調鄂督張香帥來署兩江而以玉帥調任兩湖（拱） 
[袁觀察求補優缺江甯]  
　　兩江支應局總辦袁道世廉現奉署督周玉帥調辦湖北督銷差叧委吳追學廉接辦支應檄下已歴多日袁道竟不謝委蓋袁道自今春到省後卽辦支應習見江南鹽巡道兼任金陵關監督塲面闊綽人欵亦豐力請玉帥以是缺畀之玉帥於其兄慰亭宫保交誼極深原不欲有拂袁道之意奈鹽巡道缺早經請以現署是缺之潘道學祖奏補萬難更星因向袁道并慰冉四并許以從緩設法袁道始允交卸支應赴湖北到差視事（道） 
' 
[派查警務之秘密員蒞鎭鎭江]  
　　江督周玉帥以鎭江警察辦理未善因委孫某蒞鎭確查聞孫某舉動頗爲秘密并未拜會一切官塲云（止） 
[蘇關稅司新調蘇州]  
　　蘇關稅務司一席向由摩根君辦理兹總稅司以摩君業經滿期調派包君承乏（古） 
[警察教習及學生因狎遊被斥江寗]  
　　日前有觀察學生八人隨某敎員往韓義發三和堂兩妓家尋歡皆被妓家兇毆事爲觀察總辦瞿觀察所聞即飭元寗兩縣將釣魚巷所有妓院一律查封並禁妓女出應船局行凶之龜棍則拘案笞責收禁一面將教員辭退學生革逐出堂（道） 
[示禁冐仿學生裝束江寗]  
　　省垣無賴之徒多喜摹仿學生裝束遊行市中藉爲欺壓平民之具日昨兩江學務處與觀察局會銜示禁平民冐裝學生並飭學生不得短衣出堂以崇體制（章） 
[蜀省派學生赴日本肄業弘文書院重慶]  
　　重慶中學堂速成師範生現已畢業由監督考選十人資送日本弘文學校肄業與其選者爲孔保之李時存何禹皋許瓊林李成志鄧春農劉純熙李丕承戴亮吉李成章諸君是皆爲官費生叧有自費者十餘人亦附之而行（敬） 
[留學生編輯軍隊教科書武昌]  
　　近有湖北留學日本士官學校及武高等將弁各學諸君在武昌横街設一軍隊教科書編輯處各出所學編爲教科等書以補軍隊精神之不足惟開辦經費不易籌措現擬定章程招集股分每股十元以資挹注所編各書暑假内卽可出版想一經告竣必爲軍國民歡迎也（位） 
[委員赴徐州催辦學堂南京]  
　　江南各府州縣均次第設有各等學堂惟徐州離省較袁風氣未開學堂一無成立兩江學務處迭次行文催辦地方官依然置若罔聞日昨學務處司道特委郭令文轍卽日前往徐州會同地方官實力興辦以重學務（平） 
[蕪邑擬設速成師範學堂蕪湖]  
　　由湘移蕪之安徽公學其教育精神允爲全皖特色近其理事方君守秉李君德膏等並擬在蕪創設速成師範學堂卽以公學敎習兼擔敎育義務各敎員亦均樂贊成一俟校舍賃定暑假後即可開辦矣（行） 
 
 

Page 4

 
 
第四版 
[女學堂立案保護紹興]  
　　越郡女學堂前由王子餘等捐集學費就萬安坊開課後風氣大開旣而裘激聲君復設女工傳習所相輔並行近又有杜女士由日返紹一再演說擬招女同志赴東游學日前熊太守特頒發保護女學示諭到堂亦足增女界之光矣（才） 
[禀請籌撥興學育嬰經費揚州]  
　　高郵州紳董宋豫立馬維高等以高郵贊化學堂原籌經費不敷開支又育嬰堂經費亦甚支絀特禀請地方官擬於錢漕版串中每張加收五文撥充興學育嬰兩項經費現州尊李刺史已據情通詳各憲核示矣　（榮） 
[江督飭造報釐卡欵項江寗]  
　　署江督周玉帥前議將釐捐改爲統捐飭由司道妥議章程以資開辦現雖經司道禀詳辦法惟以各釐卡收捐條目囱有正項雜項之分必須妥爲詳核日昨玉帥因飭令江寗藩司釐捐總局通飭各該卡迅將平日所收捐項孰爲正欵孰爲雜欵尅日分别造具清册以憑酌量歸併改辦統捐（平） 
[兩廣土膏捐奏准提出自辦廣州]  
　　土膏統捐本係八省合辦茲兩粤督撫請將兩廣土膏捐提出自辦聞已奏准所有章程一仍舊貴并無增减（堂） 
[江督飭查典肆弊竇揚州]  
　　天下欺勒窮民惟當典中櫃夥爲最惡凡典質衣物雖粗布必勒令存箱每千文扣十文八文不等實則置於架上何曾有箱收存而當票又寫原蛀原洞等字至洋價出入每元參差至十五文二十文之多小民頗受其累日前上紳士王君謨據情禀明督憲周玉帥玉帥已札揚州府轉飭江甘二縣秉公查辦矣（從） 
[蘇撫勒緝梟魁蘇州]  
　　梟魁董道富經前飛划副左旗左領哨凌秉忠率衆至某鄉掩捕未獲僅拿獲羽黨三名解省已紀前報兹經陸春帥批示云旣據凌秉忠身受重傷亟應延請西醫醫治一面勒限各營弁在十日内務將該匪拿獲解省懲辦（愛） 
[浦東添建火藥棧房]  
　　浦東火藥棧房自起存俄艦火藥軍械各件後所有原贮棧内之火藥等件無從存放故由上海道袁觀察商經製造局魏觀察在該處添建棧房二十餘間前日由魏觀察委提調李明府前住估勘工程地址計需經費六千餘金當即復由總辦以便會商袁道禀詳江督核示（林） 
[内閣學士承瀛奏條陳川漢鐵路簡明辦法摺]  
　　二品銜内閣侍讀學士奴才承瀛跪奏爲條陳漢川鐵路簡明辦法以備采擇恭摺仰祈　聖鑒事竊以海禁旣開兵商爲重亞西各國越萬里路與我爭衡者海有輪船陸有鐵軌我力未及彼遂相乘近日如關東雲南膠濰龍州等路所失已多幸蘆漢津榆爲我自造利權稍挽然已爲借貸洋欵所挾制腹省諸路紛紛指佔若不力爭先著勢將無從下手此川漢一路國家所由亟辦也川督錫艮知庫帑久虛倡爲官督民辦之說主議誠允顧兹舉重大貴有條理奴才備員京輦目擊時艱日與中外留心時務之士互相諮訪路政之學略窺門徑蜀楚形勢究悉津涯且須申明由商民入股並自行修築之宗旨庶權力平均上下一心不至如他路有外人阻撓官民隔閡情弊謹將川漢鐵路簡明辦法四條爲我　皇太后　皇上縷晰陳之　一分工叚查川督原奏謂沿江路繞軌長四千六百餘里估欵五千餘萬語涉繁難則聞之裹足今擬分六叚田成都至内江四百六十里爲一叚内江至重慶五百三十里爲一叚重慶過梁山至萬縣七百四十里爲一叚萬縣至夔府三百六十里爲一叚夔府至宜昌六百二十里爲一叚宜昌以下與漢口接軌一千二百里爲一叚共分六叚爲三千九百一十餘里除宜昌以下一千二百里輪船可通緩修外應修者共二千七百餘里較往日所算里數幾於減半省費甚鉅兼又分叚並舉或先取平坦之地如成都輻輳之塲如重慶修造數百里俾資觀聽以爲標本約期五年即可竣上幹路一成冉勸令附路稍近之巨鎭大埠集欵修築支路力以分而兼管事以衆而易舉　一籌的欵工叚旣定籌欵爲先查川省創立銀行原奏現在籌辦鐵路將來存放撥兌欵項更與銀行爲輔車所有鐵路出入欵項均歸銀行分辦以免利權外溢等語按鐵路提欵川督前奏有借存放當鋪鹽局公欵銀一百萬兩借准票號銀五十萬兩撥寳川局鼓鑄存不銀二十八萬兩一面將銅元局附隷該行多鑄銅元以取盈餘其有鉅商户准入成本及息借官商曁按季征收榖捐土釐之欵均可撥入銀行兌收以爲鐵路工程之用冀彼此交益此外推廣股分大如遠近紳富有能建一鐵橋並包辦土工石工橋工車棧機廠或鐵軌若干叚者勸招入股估定價值照輸欵年月予以票摺按章取息分利小如造路購地地主應得估地之價足五十兩者爲一股不足五十兩自行聨併數人共爲一股先由紳董勸諭願者亦照前例辦理總之但係華民華商無論本省外省及新舊學山柔佛新加坡等處華商之在外埠者皆予入股以期一視同仁並可嚴立外來界限　一建鐵廠籌欵旣定首議庀材從前各路材料多取諸外洋不知造路之用以煤鐵爲大宗川省煤炭隨處皆有鐵則鄂境有大冶之産漢陽之廠在所必需然道長費鉅不能泝運入川須在川境如綦江江津兩縣所屬之江口地方修築鐵廠一所該處煤鐵俱佳地勢恰合在鄂境者則用大冶之鐵在川境者則用津綦之鐵且沿口濱臨大江順流而下轉運亦易即重慶内江成都等處亦可接濟鐵軌旣成必須講究行車亦擬由成都機器局漢陽鐵廠添購機器分頭自造不至利落外人致貽漏巵之患　一用華工庀材之後便可興工從前蘆漢鐵路係英比兩國分辦查蘆漢路　二十七　 
 
 

Page 5

 
 
第　版 
里西人估需銀三千萬兩先成漢口一叚共六百四十里已費銀千餘萬兩每年賣票所入一百六七十萬元亦消耗在内以西人代造居奇之洋匠薪水必優牟利之駔儈包工鮮實故也如華人自辦造成一叚須設核務處即清一叚之帳一面奏報一面分咨商部聲明行車日期卽以一叚之利增入續造二三年内路成而本亦歸若平水鋪軌車修機諸役閩廣江鄂之人習此甚多外洋留學生專習鐵道者亦復不少下此土人皆習　之何必重糜鉅欵委利他人其開辦之初有須勘路工程師者亦不宜拘泥但權自我操方可臨時議聘　以上各條計里較原奏而更捷籌欵較原奏而更多取材有就地不竭之基用人無大權旁落之慮尤要者聨川楚官紳爲一氣雖兩省督臣政務殷繁勢難兼顧然事體重要　朝廷亦當力與主持則川漢一路計日成功語以運兵藉以通貨藉以開礦藉以籌邊不出十年必能雄視海外保障四南爲中國富强一大基礎管蠡之見能否有裨謹恭摺具陳伏乞　皇太后　皇上聖鑒訓示并請　飭下商部核議施行謹　奏光緒三十一年五月二十二日奉　硃批外務部商部議奏欽此（光） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版 
[移提誆騙婦女蘇州]  
　　藩署書吏程侣卿之女楊媛頗具姿首寗波人朱用梅見而　之卽邀趙天祿茶食店主王老新南如號糖果店主程怡如爲媒娶以爲妻於上年七月間在蘇完烟未幾即携同赴甬女帶去珠飾等物約值數千金詎夫係馬扁一流到甬後輒引形蹤詭秘之人至家賭博并脅令女酬應稍不遂意卽加凌虐其毋程沈氏爲之設計將女接回朱即在鄞縣以拐逃等情控告程沈氏亦遣子程觀來赴吳縣呈控李大令派差赴鄞縣移提朱延不到案前日程又赴臬轅具控經朱亷訪移會浙江臬司轉行鄞縣迅提朱等解蘇歸案訊辦（榮） 
[展限解清漕銀蘇州]  
　　蘇屬各府州縣每年應解漕銀向例限期至下年四月二十八日一律解清現三十年分各屬欠解之銀雖經儲憲陸陸甫觀察委員催解迄未解齊因特展限半月至五月十三日務必一律解清如再延誤定千詳請參處（伏） 
[搶犯將斬漢口]  
　　江夏縣五里界姦搶一案係熊肇如爲首嗣由緝捕營弁徐升率勇在漢口大智門外某烟室内將熊拘獲解省訊實聞不日將斬决矣（民） 
[報劫離奇蘇州]  
　　上月十九日下午有一年約三十左右之某甲身穿布單褲兩股及頭臂手指均受刀傷逕投長洲縣署報稱從滸墅關來蘇行至望亭附近被强徒劫去洋銀四十二元及衣包一個旋復褫及衣服因與之力爭致被刃傷數處云云縣主蘇靜菴大令正在訊問時適本署差頭馬連生從滸墅關催糧回瞥昂昆人为覺駭然蓋馬由關乘某航船回蘇本與此人同舟迨抵　門此人即偕一同伴登岸而去今忽來縣報稱在望亭遇劫殊屬離奇因即將情訴知大令大令立傳航船夥到案指認果不謬因飭將甲暫押刑房俟其傷勢平復再行研究（戎） 
[生有宿慧蘇州]  
　　蘇城烏鵲橋某成衣鋪於去年正月産一男孩至今甫逾一年前日其母偶抱至長洲縣署前游玩孩見署前告示及柱對上字皆能朗誦衆見之無不驚駭蘇大令聞之即喚令抱入親書長命富貴富貴榮華八字與之孩皆能認識大令因賞洋二元而出（所） 
[張旭初到粤廣州]  
　　近日有張旭初者由江西來粤年約三十餘二品冠服出入乘緑呢四轎輿夫均穿長衣兼有繡虎補子壯丁號衣則書大眞人府其名刺則書正一眞人張元旭往拜省中各當道均抿而不見（谷） 
[强盜由監生出身蘇州]  
　　嘉定　　内陳紳家被盜刧去錢洋衣飾等物報由縣主　　　　盜犯洪覲廷一名訊據供認聽從搶刼分得　物　諱並據供稱曾於前年由順直振捐案内報捐監生　有部監各照等語縣主某大令因飭令吊取監照通詳各憲請即斥革歸案審辦（榮） 
[重犯解省松江]  
　　去歲後岡鎭輪姦寡婦戰松圖賣之要犯倪進榮及同黨王阿二徐可安張士芳等均先後獲案訊實張經前任華亭縣孫花樓大令當塲刑斃倪王徐三犯則科定兩斬一絞均於五月二十八日由現任華邑尊趙豹文大令派差雇舟解往省垣（在） 
[銅元新廠將開蘇州]  
　　蘇州銅元新廠房屋現已將次竣工各項機器亦陸續運蘇督辦郭觀察近奉撫憲諭飭赶緊開辦是以郭觀察遂擇定五月十一日先行開工（基） 
[改造督開工漢口]  
　　湖北督署改造洋式一節屢紀前報茲已由監修楊吉逢太守定期上月二十四日開工矣（周） 
[鎭郡絲價鎭江]  
　　近年以來鎭郡育蠶之家頗能獲利本年雖春寒較重蠶汛不佳而絲價則頗有起色刻卜上等細絲每百兩已增至洋銀四十五元（身） 
[詳請斬决劇盜蘇州]  
　　前者元和縣治陳墓鎭被盜一夜連刧四家經鄉民當塲獲住劇盜九名縳解來縣禀經兼理元和縣蘇大令訊悉是股盜匪窩頓於七子山之麓因連夜飭差續拘到二名禁押候訊現此案業經現任縣主孫花樓大令訊實以情節較重之六盜擬詳請上憲就地正法其餘五盜免其死刑定監禁或軍流等罪（首） 
[松郡院試先聲松江]  
　　松江府署近接江陰學轅來信知江蘇學憲唐大宗師定期六月初旬出轅按試蘇州由蘇而太而松大約文星蒞郡當在七月望前後（竹） 
[塗漆斃妻蘇州]  
　　新陽縣陸家浜鄉民周某向業漆匠其妻李氏與近鄉某某等諸土棍私識經周屢次勸誡終不稍悛本月某夜周因事出外氏復私約土棍王某來家苟合翌晨周回家撞破不覺大怒因於是夜將氏渾身塗以黑漆旋卽宛轉斃命當經氏之母屬投新陽縣署縣主某大令准詞帶同刑仵人等下鄉相驗即將周帶回縣署請驗押候訊究 
 
 

Page 10

 
 
L>第十版 
（臣） 
[蘇省官事蘇州]  
　　滬寗鐵路購地委員候補知府姚繩武赴各大憲處禀知第四叚迤東購地已一律告竣○某日藩轅牌示云署長洲縣典史張廷墀據報因病請假遺缺查有正任斯缺之陶寳潤堪以飭令回任○蘇省銅元新廠工程將次告竣機器亦已陸續運到蘇撫陸春帥回札委候補知府姚繩武爲新廠總稽查並委學務處提調知府應德閎爲新廠提調二員均於前日禀知到差矣○五月初六日蘇藩轅牌示照得本司理問朱善詒據報丁憂道缺查有優貢試用知縣汪受榖堪以酌委署理○撫標護軍中營都司洪占奎已由省憲委帶常備第三營所遺差使委副將鄧在廷接充○蘇城　胥門外總察楊嘉午一年期滿因辦事勤能已由藩臬兩司詳請留辦半年南路總察差現由上憲以現辦西路之吳樹橒大令調辦遞遺西路總察差以候補通判郝爾泰接辦又婁齊葑門外總察以候補知縣富光祖接辦均已下札飭知矣（甚） 
[松郡官事松江]  
　　江南提督楊鏡巖軍門知蔡和甫學士李壽亭軍門均因事蒞滬爰亦命駕前往藉話闊悰昨已事畢囘轅矣○府尊田紹白太守因有要公須面禀省　大吏爰於五月二十八日傍晚雇舟前往聞勾留四五日即須返郡（竹） 
[紹興]  
　　越紳徐君等近議創設體育會由敎員胡君等分任議務訂期會操首期與會者爲紹興府學堂山陰縣學堂皋埠經正學堂東浦熱誠學堂孫籪學堂大坊蒙學堂共一百二十六人在校場演操後公議規則按兩星期一舉以聨圑體而振精神○江山船婦名七妹者頗有艷名近被薛某妒奸掌頰以致羞忿自盡各船户咸抱不平議照前年求懲金某逼死陳芝富船妓之去同赴憲轅求爲昭雪（敬） 
[江西]  
　　江西課吏館錄取同通州縣佐襍各員人館肄業所需書籍或自購書坊或調自書局現由大憲札府廳州縣調取輿圖志書送館以備各員稽攷○前辦九江警察總巡張值菴大令樹森兼攝德化縣篆時不用門籖稿不准吏胥需索有案隨到隨結民咸頌之茲奉檄署理樂平縣篆四月初八接印卽懸硃諭云諭知闔署家丁所有詞訟各項陋規不得巧立名目妄取分文違者嚴究不貸（可） 
[禀准發給出洋文憑]  
　　南市製造局會辦李督倫觀察前奉江督周玉帥奏派帶同工匠前赴各國考察製造當經該局總辦查得局内並無優匠可派禀請江督叧派水師學堂學生在案茲聞李觀察日内卽當就道携同各學生先赶英京考察惟出洋文憑未奉發給特於前日禀請玉帥從速發給並請預先照會出使各國大臣届時妥爲照料（欣） 
[粤兵輪無須購用火藥]  
　　粤國愷賽林受立色倍德兵輪近因缺乏升砲火藥故由該輪管帶商請粤領事函請上海道轉向製造局購用當經袁觀察商准該局總辦准其　用夺案兹聞與領事以該兵輪巳經離滬母須購用於昨日函復觀察前報謂因日俄戰事萬難准購各節係途人之言也（即） 
[讞員訂期拜會法領事]  
　　新委英美租界讞員關絅之司馬昨日照會法總領事訂於本月初三日拜會駐滬法　領事及副領事繙譯各官（處） 
[西節慶賀]  
　　本月十二日卽西歴七月十四號係法國改爲民主之期寓滬法國官商例於此日懸燈慶賀工部局預飭工匠竪立燈杆以備届時然點（索） 
[礦師來滬]  
　　法國頭等礦師顧西樂君偕同瀛眷由福州附輪來滬假寓密采里西額館小作勾留即欲赴北京公幹（索） 
[觀察回滬]  
　　上海道憲袁海觀察己於昨日清晨由蘇回滬（貽） 
[考察軍裝員來滬]  
　　奉派隨同李經叙觀察考察軍裝之李壽臣直刺羅之彦大令現均由甯來滬假寓大方棧（即） 
[輪船入塢修理]  
　　開平礦局之承平輪船近因損壞不堪於昨日駛至南市製造局船塢修理（林） 
[發給遣散各工匠川資]  
　　南市製造局與船塢等廠劃清分辦後所有機器鍋罏等廠遣散各匠由提調李陳二君商經總辦禀請督憲應否酌給川資遣散回籍已迭紀本報兹聞總辦魏觀察已禀奉督憲周玉帥批回俯允所請定於今明兩日分别按名發給遣散聞所發川資係照工資大小發給四禮拜云（近） 
[商會請弛米禁]  
　　上海商會禀請江督周玉帥開弛上海米禁以蘇商困現經玉帥札飭上海道袁觀察查議有無窒碍情形具覆核奪（貽） 
[太令驗屍]  
　　滬城小東門内北城根昨日有自縊身死之無名男屍一具經地甲查知報上海縣請驗午後縣主汪瑶庭大令率同仵役前往驗得委係自縊身死即飭塡明屍格由善堂收殮發壇候認（近） 
[流氓爭鬭]  
　　前晚有南北兩帮流氓因賭起釁在南市小東門城根糾衆惡鬭兹悉設賭者自稱縣捕陳某之夥小紹興因北帮流氓索規不遂致起爭鬥聞該惡黨等此次爭鬥後均有不服尚須約期再鬥並聞該處各店鋪恐被連累擬禀局員查拿禁辦以安生業云（招） 
[竊繭人將遞申示衆]  
　　本埠各絲廠每届蠶汛派人往蘇州無錫常州各鄉設莊收買蠶繭惟其間走失甚多且有人携銀前往專收竊贜者本届無錫一路係施子英觀察爲總理聞有沈華山者專收竊繭爲觀察查出實據送往無錫縣懲辦經某大令訊明掌頰四十下笞三百板枷號三天發落在案事爲本埠各詳商所聞大爲忿恨咸請義總領事李閥君函請蘇撫陸中丞飭知該縣將沈解回滬上發各繅絲廠門前示衆以儆效尤陸中丞准如所請是以日間即須解來申江示衆矣（見） 
[稅司索閱青島船案供詞堂斷]  
　　前日江海關好稅務司函 
 
 

Page 11

 
 
第十一版 
　　致公廨讞員屠司馬内稱美最時控青島輪船買辦韓炳甫舞弊吞稅一案聞已斷給請將本案供詞堂斷　錄一分以便查核屠司馬已遵照抄送矣（疏） 
[縣批照錄]  
　　昨日上海縣主汪瑶庭大令發貼批示一道照錄於後張式佐禀批查前於三月初七日據爾兄張式臣禀求解回江都與尹東家屬對質當經批示函商憲委轉禀盛宫保核示未奉允准嗣於四月十二日又據爾兄禀求當又批示在案茲來禀云兩禀未奉批示殊不可解究竟能否准予解回江都取保候質候再函請憲委魏轉禀宫保示諭遵行要知爾兄係奉憲札飭收押訊辦能否解釋應俟憲示遵辦非本縣所能俯准也著卽知照母徒來縣禀瀆（近） 
[反目輕生]  
　　江北人名榮北人名榮子者在有恒路開設茶館昨日與妻某氏口解即私吞服砒　以圖畢命爲妻覺察送入同仁醫院求治（古） 
[警兵多事]  
　　警察局一百零九號巡士見見甘洪興在四牌樓違章小便上前拘拿甘向之爭論致被拘解東局朦禀局員稱被打失衣呌等物奉郁二尹訊判罰洋四元並賠物洋兩元五角甘受辱被罰心有不甘邀同鄰人公禀上海縣汪大令查辦大令得禀函詢該局已以該警兵多事革除矣（近） 
[盜犯過勘]  
　　昨日嘉定縣派差解送盜犯五名至上海道轅過勘當經内署飭發上海縣獄暫禁候示提勘（貽） 
[押解盜犯]  
　　盜匪周老么獲案訊供收禁上海縣獄刻由丹徒縣某明府移文至縣請將該盜移歸丹徒歸案辦理汪大令接文准如所請卽派捕役將盜押解登程矣（貽） 
[犯姦被責]  
　　張家弄口豆腐店主徐金樹因其妻周氏與舊夥唐阿發犯姦捉獲解送總巡局當由來明府提訊判令笞責二百板枷號二十天發店門首示衆其妻徐周氏掌頰八十下交其夫傾回管束（貽） 
[木工互控]  
　　甲乙丙三木匠因爭攬生意互相口角扭入法界捕房捕頭訊問之下甲供被乙丙二人藉端訛詐搶去銀對時表一枚捕頭命押候解送公堂訊究（寂） 
[上海官事]  
　　上海縣汪大令總巡朱明府浦東總巡謝明府帮巡馬叅軍公廨帮審孫明府文報局委員李明府昨均因公先後到道禀見（即） 
[上海縣案]  
　　金麗生控奚勤齋侵用逾本一案經汪大令復訊金供前年股開義禾源米店奚勤齋爲擋手有股洋二百元去年不開紅帳正月間捲去帳簿查被用透薪俸洋八十餘元會欵洋一百八十元又馬姓抵押米洋八十元之方單一紙又私收某姓所欠米洋十餘元除去股本凈欠一百四十餘元求追奚供透用八十餘元是實惟會欵日後得彩可取馬姓方單被金與妻弟竊去某姓欠欵小的並未私收金見生意頗佳謀奪擋手扭控圖害去年應得官利二十元及股洋二百元求飭給還叧謀生計大令斥其刁滑無理喝令掌頰一百下笞責二百板除官利股本外應找出洋一百四十元姑念苦求並向原告懇情判令還洋四十元交保限兩月繳清○紙店主顧仰之之妻丁氏去年因違忤邁姑毆辱其夫控奉汪大令訊斥發堂後經丁氏兄弟到案代求送往夫家刻纔期年而下氏故態復萌其母不爲教訓反盤踞壻家助女肆潑致願與老母同往親戚家棲宿前日由顧母扭送到縣禀控大令飭提訊斥判先發堂候再訊辦○積竊陶仁生前經大令飭將左踝骨擊碎還押使其不能升屋越墻前晚帶案察驗骨碎無訛判仍還押核辦（近） 
[公共公廨紀事]  
　　日前王蔭庭呈控胡梓薌欠銀不還意圖吞賴一案經讞員屠興之司馬准詞簽差將胡傳案奉諭暫交妥保候訊○華捕送迷路男孩小五子到廨奉諭著送棲流所留養一面出示招人認領○某某兩捕送病人蔡東郎包阿五瘋人吳阿炳瘋婦某氏等先後到廨請爲安插司馬著送棲流所留養○前有頑童李月溪者爲人控告行竊飾物經捕房解送公堂請究判管押改過局一年在案頃李在局身患濕瘡併有内症由局員送交棲流所醫治所董詢悉案由派人將李送至公廨請爲核奪孫明府著暫行看管候核○妓女金素珍前因乘某狎客呌局侍酒行經老巡捕房門首突吹號呌經捕拘入詢稱不愿賣娼捕頭飭送公共公堂奉中西官會訊以該妓不愿入濟良所判發棲流女所留養各情已詳本報兹聞有某狎客投廨具禀愿娶該妓爲室乞恩照准奉諭聽候查明飭遵（疏） 
[美租界捕房事]  
　　前日傍晚有馬夫王阿生駕車至外大橋堍悮將李阿松東洋車撞翻全車破敗由捕一併拘入捕房嗣王自願給修費洋八元了事○有俄水手一名乘醉將同仁醫院門上玻璃擊破由捕拘入捕房捕頭令押候酒醒賠洋二元釋出○王照福昨在某火燒場内私取舊鐵數十磅由捕拘入捕房捕頭令押候解辦（求） 
[蘇省官報]  
　　五月十六日陽湖縣王禀到並禀謝奉飭知准補上海縣缺知縣王瑞祥萬銘璋均禀謝甄别加考以繁缺補用金乙麒葛恩兀張可均均禀知奉文進藩署甌别考試委辦奉天善後賑捐滬蘇局兼文　周以藩又徐振南汪鴻熙均禀謝奉委賑捐差王嘉熙禀知奉奉天官賑捐局憲委辦奉天實户賑捐差即辭赴常昭一帶勸捐　十七日辦理善後局提調兼學務處收支知府葛德潤飛划左右營副左謝中營委辦仕學館提調知府張壽鏞常備軍第一第二營太湖水師正前營均禀知奉撫憲委監放餉銀差巡檢陳祖鎔禀謝奉滬蘇局憲委辦天善後賑捐兼總文案差指分江蘇試用縣主簿曹文煥由京　照來省禀到調補銅山縣高湻縣李禀辭帮帶常備後軍第二營畢業生盧世儀禀謝奉委代辦管帶差阮募咸禀知奉撫憲委常備軍第一標敎練官府照磨黄壽彭禀謝上年葑門水關案内蒙記大功一次　十八日知府童寳善禀知到學務處提調差應得　禀銷學務處提調卽日到銅元局新廠提調差知府胡玉瀛禀知奉撫憲委監放備軍三營巡警左右二營餉銀差委署長洲縣主簿壽宗耀禀知接印任事委署武進縣小河司巡檢李寳賢禀謝奉委署事管帶撫標巡警飛划水師左營朱大斌禀知赴　望一帶會哨　十九日兼襲雲騎尉指分江蘇試用通判王廷俊由京驗看到省藍采錦禀知奉藩憲傳諭督憲電飭赴甯候差潘思謙禀知奉奉天善後賑捐總辦陸委辦賑捐差巡檢吳鼎勳禀知奉滬甯鐵路局憲林札委總局差遣 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
