# 1913 - 127 - 4914445

 

Page 1

 
 
   
 
 

Page 2

 
 
時評 
[謡言（無名）]  
　　此亦謡言也彼亦謡言也謡言實足以擾亂世人之耳目是故我曾深惡而痛惜之 
　　雖然自今以後我恐此亦實事矣彼亦實事矣祈爲謡言而不可得我之惡而痛者寗有涯耶 
[監督（無名）]  
　　監督財政傳之數年今之大借款之條件其果爲監督財政耶否耶俄人且欲定期爲五十年其視永遠監督者相去幾何耶 
今日匆匆而簽押者其亦有所萬不得已耶宜乎周總長而逃而津矣 
[議長（無名）]  
　　江蘇省會之議長辭而參議院之議長舉而衆議院之議長選舉之期定豈非議長之一大進步耶 
中華民國之議長其有害於議會之進行也久矣今乃一辭一舉一定一轉移間中華民國之議會其或因此有望乎雖然名剌一枚勿宜再加也 
命令 
[四月廿四日臨時大總統命令]  
　　國務總理内務總長趙秉鈞呈據河南都督兼署民政長張鎭芳呈稱河南省城警察廰長申保亨呈請辭職申保亨准免本官此令 
國務總理内務總長趙秉鈞呈稱據河南都督兼署民政長張鎭芳呈請任命嚴覲光爲河南省城警察廰長應照准此令 
國務總理内務總長趙秉鈞呈稱據署湖北民政長夏壽康呈請任命枙憾香周景墀沈頌康周孚爲内務司科長沈際虞胡子明王岳煃張仁全爲財政司科長余德元李辛楊昌壽葉開寅爲敎育司科長保龍光張繼業殷廷瑞秔毓麟爲實業司科長顧龢鳴鄧文棨爲内務司技正饒漢秘署樹蘅爲敎育司技正楊德棻麟閥祝長慶爲實業司技正應照准此令 
　　内務總長趙秉鈞呈據安徽都督兼署民政長柏文蔚轉呈安徽省城警察廰長李辛白呈請任命張治禮爲秘書王建方鄱鳴鑾爲勤務督察長杭越之王先春趙灼熙金翼爲科長李桂芳爲消防督察長王藻江姚崇一王永齡程錫鐸爲署長應照准此令 
專電 
[北京電]  
　　昨日參議院開正式會决議暫用舊參院議事及旁聽規則定今日票選議長選時用有記名投票法預計張繼必可當選 
[北京電]  
　　衆議院亦於昨日開會至掌燈後方散亦决暫用舊參院議事及旁聽規則後用藍白票表决選議長用無記名或有記名以二百七十六票對於二百七十一票主張用無記名之藍票多五票主張有記名者故意多加名剌一枚稱爲無效李國珍劉崇佑表示雅量主今日再投票現確查非國民派之衆議員多於國民派七人國民派陳家鼎等之癸丑同志會已另設休息室與國民黨分度 
[北京電]  
　　三黨合併組織問題未定以是尚難發表東三省議員全體脫黨謂不慣黨爭 
[北京電]  
　　國民黨將以宋案証據彈劾政府政府亦以應函頗及囗囗運動軍隊事現在法部已派員往守証據政府囑旣所送證據有如許種有一種不完卽惟法部是問云云 
[北京電]  
　　昨日程應電又主特别法庭法部許堅持不允謂如欲以伍廷芳等爲法官只能暫屈爲上海地方審判官 
[北京電]  
　　大借欵近確開議莫禮遜介紹久在印度調查鹽務之英人律查德艮爲鹽政顧問已照會五國使圑俟得承認即行任命聞英德因此頗生意見 
[北京電]  
　　大借欵俄頗提出特别條件周學熙即憤往天津英法公使遂到外部詰問謂方在談判而財政總長忽然離京如何辦法袁總統一面派人催周返京一面令王克敏及廖某周旋俄使撤回條件故近頗進步但實未簽押 
[北京電]  
　　已經辭職之敎育部參事司長通告陳振先罪狀謂其不合行政上手續者（一）稅務學堂開放（一）延期選舉先此辭職本已取消詎到部後陳竟以个人答允稅務學長並無次長以下署名尤爲詭異至北洋醫學堂及陸軍醫學堂則僅由電話答允實因此等學堂以粤籍爲多此等猥曲私見雖不敢據以臆度要其所發命令違反常規難以奉行 
[南昌電]  
　　省議會取消銅鼓縣治改隷義寗案銅民聞信萬聲震動不肯承認學校停課商賈罷市 
[南昌電]  
　　陳廷訓二十四在潯正法謀亂兵官李桂林金雲生杜興長後徑乘敦慶輪晉贛交卸警監 
[南京電]  
　　寗紳金鼎等昨奉國務院電謂南中大局全賴程都督從容坐鎭消患無形中央斷不能任其引退現因公留滬事畢卽可回寗外間謡傳望善爲解釋以定人心云 
[南京電]  
　　財政司現擬行新稅法如印花稅營業稅等類惟家屋稅一項已爲省議會否决俟國事大定即着手籌辦 
[南京電]  
　　蘇省軍用欵項每月共需銀七十萬兩程督以經費支絀逐項核减現綜計每月約七十萬元即可支應較前已减省十之三四云 
[南京電]  
　　昨（二十四）省議會開談 
話會組織選舉議長午後開預算審查會 
[南京電]  
　　要塞總司令吳紹璘昨赴鎭澄淞等處巡察砲台 
[南京電]  
　　都督府改組事宜聞俟程都督回寗即可實行 
[南京電]  
　　省議會議長許鼎霖函請辭職甚堅 
[南京電]  
　　此間紛傳皖督柏文蔚在下關被人狙擊昨已調查確實遇險之說實係訛傳 
特約路透電 
[北京電]  
　　參議院今日開會選舉正副議長共到議員二百十二人正議長張繼得一百二十九票丁世嶧得七十七票副議長王正廷得一百二十七票田應璜得七十六票 
[北京電]  
　　衆議院今日下午議决選舉正副議長之規則定明日舉行選舉 
[北京電]  
　　昨日關於借欵問題之悞會極有關係是以發生重大之障礙各公使顯已將此意外風波化爲極小之事 
[北京電]  
　　俄使嘗欲訂明所聘審計處顧問應以五十年爲限且經法使贊助此議周學熙反對甚力以爲借欵談判復生頓挫故即啓程赴津英使對於此事頗爲出力曾照昨電所述商妥辦法此間華人及各使館皆謂此次障礙得以撥除全由英使朱邇典外交手叚及堅毅態度有以致之 
[北京電]  
　　外交總長陸徴祥已將借欵合同通告五國公使轉逹五國銀行圑該圑卽函達袁總統謂已準備簽定合同旋由袁總統電促周學熙速乘專車來京周如卽來則借欵合同今晚（二十五日）可由銀行圑與趙秉鈞陸徴祥周學熙簽定惟風聞周已購買赴靑島之車票顯因未知障碍已去之故周於赴津之前雖曾上書辭職而政府及銀行家皆信其必將回京也 
[北京電]  
　　中國應收之實數並未切實訂明聞將按照債票售價減去六成收足而銀行家之意則定每百實收八十九日本巳放棄聘用日員爲顧問之要求故各顧問現將派定如下鹽稅稽核所英人丹恩審計處俄人柯拉伐洛夫法人派杜克斯國債局德人倫勃派杜克斯一時不能就職大約將由戈里君權攝云 
[北京電]  
　　政府已致電各省當道申謝各敎堂慨允中政府之請願於本月二十七日爲中國祈禱並謝彼等贊助此舉之盛意 
[北京電]  
　　廣安門（譯音）内將建宋敎仁吳祿貞專祠 
[廣州電]  
　　胡都督巳定二十七日在黃花岡諸烈士墓搭棚結綵至是日之祈禱會事則未經提及 
[北京電]  
　　政府接甘肅都督來電聲明並未收受罌粟田稅又謂彼已派兵四出揠除煙苗 
[厦門電]  
　　厦門周圍各處之罌粟現已收穫數星期前所傳厦門道擬剗除田中罌粟一節毫未見效該道曾至某某數處召集各村族長籌商一切其情形未經宣布惟剗除之罌粟殊爲寥寥本年罌粟收成頗佳 
譯電 
[北京電]  
　　財政總長周學熙今日下午（廿四日）忽赴天津聞會請假五日據傳不復有回京之意交通部應國務院之請特於今晚九時派專車一輛赴津接周回京現因該總長要求限制外國顧問之權故借欵困難沿未銷除今料五國銀行圑决不致承認此項要求故借款談判恐將復生頓挫俄國今復提出新條件惟他國代表皆信俄國之要求必將作罷各銀行之意該借欵不日可成以五釐起息每百實收八十九云 
[北京電]  
　　此間皆謂周學熙辭職之志已决聞有數故而多關於其一身者國務員雖有更動而大借欵合同今日簽押之望仍未摇動聞魯督周自齊將繼周學熙任財政總長 
[北京電]  
　今晨八時（二十五日）財政總長周學熙尚未回京周氏赴津之前曾將各事正式交與財政次長趙椿年 
[北京電]  
　　俄國提出此後五十年内各國操借欵管理權時中政府所用顧問須常有俄員一人之要求現已作罷銀行圑要求如因金磅滙兌利息上受有損失中政府應如數償付一節中政府已有允意今料借欵合同必能於今日或明日由趙秉鈞陸徴祥簽定不致再起周折 
[北京電]  
　　直省所借比國借欵銀七百萬兩本月十七二十四兩日已由華比銀行交銀六十萬兩 
[北京電]  
　　昨日（二十四）衆議院開會議員到者一百八十九人决議於二十五日選舉本院正副議長 
[北京電]  
　　進步黨昨日並未正式成立殊失豫望該黨目前可謂業已失敗其原因約略如下（一）共和黨非官僚派議員恐政府勢力過大（二）少數統一黨議眞反對贊助袁世凱（三）聞民主黨因梁啓超加入共和黨亦有愠意 
[倫敦電]  
　康特白萊大敎長决議於本月二十七日爲中國祈禱上帝今已刋發特别祈禱式約克大敎長已邀請其所轄地叚内之人民參與中國之祈禱會救世軍統領蒲士君致電袁總統曰全球之救世軍將聨合爲貴國人民祈禱上帝大不列顚愛爾蘭耶穌新敎敎會聨合會主席已致電祝頌袁總統 
[東京電]  
　　加藤男爵定於星期六日乘春日丸郵船由神户赴滬擬旅行中國南北兩部一月之久 
[柏林電]  
　　法國衆議院現正在草訂法律以杜法國鴉片煙毒蔓延日廣 
[柏林電]  
　　由莫斯科至海參威之快車今日（二十四日）在派曲洛華地方脫軌並未傷人乃由有人暗算所致 
[柏林電]  
　　德華銀行現已發給上年紅利其數仍爲五釐 
[開列福利亞州電]  
　　開列福利亞州兩院已通過歡迎國務卿白乃安君來此之决議 
[美京電]  
　　國務卿白乃安君今夜（二十三日）餞别卸任英國駐美大使白乃斯君時席上未用酒品白乃安君主張减縮美國海軍及逐漸減輕軍備政策且望歐洲各國均能效行云 
[美京電]  
　　恩特胡特君已正式將修改稅則議案呈入衆議院德政府因該議案中有檢查德國出口商行簿册及歧待德國商船二節己向美政府提出抗議 
[柏林電]  
　　德國國會豫算股員巳採納中央黨之决議准派議員及軍事專家調查海陸軍合同問題以期淸除弊端 
[羅馬電]  
　　羅馬敎皇現已離牀每日可靜坐數小時之久 
[奥京電]  
　　據奥國某半官報載稱奥國决議即以嚴厲手段驅逐芒人退出斯克太里已將具體之意見通告列强 
[倫敦電]  
　　今悉奥國確於昨晚（二十三日）紧通牒申請列强設法恢復奥國之體面否則奥國將自行驅逐芒人退出斯克太里奥國雖有此文而倫敦外交家頗形鎭靜以爲所遭困難終當有法 
 
 
 

Page 3

 
 
消釋云 
[倫敦電]  
　　路透電社得悉斯克太里之失陷不致礙及大局且轉足便媾和問題易於就緒蓋芒國所求之虚榮旣償所願奥國若能因事實上之變動允將界線略爲更改則芒國更易承認列强之决議故也 
[倫敦電]  
　　維也納羅馬柏林三處聞斯克太里失陷消息激剌極深維也納現恐列强議及驅逐芒王尼柯拉斯一事時必將解散圑體奥國里區帕斯特報促請外務部大臣速籌對付方法柏林各官報之意斯克太里之失陷與列强之决議絲毫無礙非官報則謂目下大局殊爲危急俄奥兩國恐將因此復起極劇烈之牴牾且恐奥國將單獨以兵力解决此事 
[奥京電]  
　　據奥京半官消息奥國巳請列强設法於四十八小時内將芒軍逐出斯克太里或委託奥國辦理此事 
[土京電]  
　　土耳其與布爾茄利亞休戰條約 
已展限至五月五日 
要聞一 
[日人之政黨競爭記（譯日本新支那報）]  
　　近來政黨變化之黑幕談者異辭北京報紙各以其所隸黨籍而有所左右閱之幾於令人目迷五色緣取局外者之議論雖亦所見不免有偏特較爲折中而已其言如左 
正式國會雖在四月八日舉行成立式至於選舉議長開始議事其間手續尚須經幾多之波瀾與曲折或者此波瀾與曲折使 
民國之共和政治集重心於政府或將縮小總統權限較法國總統更爲無權力之形式總統而國會遂成萬能二者勢必歸着於一而擁護中央與主張分權之兩派遂各運用其所有之術策而從事於激戰奮鬭矣今兩者之作戰方略大約如左 
[三黨之聨合]  
　　共和統一民主三黨合併而組織進步黨以對抗國民黨實爲唯一之計畫今尚未見决定三黨中或且有主張解散各黨而合併爲一新黨者與主張隨乎現狀而爲聨合者一時頗不易協定惟見各黨反對國民黨之感情爲一致而已於此二層三黨將來應有確實合併或聨合之機會可推而知也 
　　目下四黨所屬之衆議院議員其總數爲五百九十六人中 
　　國民黨　　　二百六十九名　　共和黨　　　　一百二十名　　統一黨　　　　　　十八名　　民主黨　　　　　　十六名　　跨黨者　　　一百四十七名　　不明瞭者　　　　　十六名參議院議員總數凡二百七十四人中 
　　國民黨　　　一百二十三名　　共和黨　　　　　五十五名　　統一黨　　　　　　　六名　　民主黨　　　　　　　八名　　跨黨者　　　　　三十八名　　不明瞭者　　　　三十四名　　未選舉者　　　　　　十名如此就各政黨而枚舉其所屬議員之數與其誇稱之數大有差異即如倡絶對多數之國民黨猶未能視爲過半數也至如共和統一民主各黨雖聨合合併尚不能得半數此因羅致多數跨黨議員始克占克優勝之地位無如各方面皆運動羅致此跨黨議員故一時競爭極烈觀三黨中之作戰計畫其用意可謂極周 
[聨合黨之作戰方略]  
　　就三黨中與中央政府接近上論之以統一黨爲中堅至對國民黨之抵抗力則以有多數黨員之共和黨爲中堅 
以故於其作戰方略共和黨爲中堅統一黨爲右翼民主黨爲左翼更右翼統一黨方面有國事維持會爲右遊繫隊左翼民主黨方面有國會同志會爲左遊繫隊執三面攻圍之勢 
[國事維持會之任務]  
　　國會維持會爲國民黨員孫毓筠王芝祥等所主倡軍界多贊成之者其主旨專以國家前提爲標目無論何黨有忘國家而陷於黨爭者直欲干涉之此雖籍國民黨人所組織而事實上多贊助中英者卽有國民黨主張極端之民權論時則以國家前提論抑壓或調停之以謀所謂維持國事易言之卽公斷圑也爲此公斷圑之國事維持會與統一黨首領王賡頗接洽應可視爲統一黨之右遊擊也其間頗羅致國民黨員入此國民黨員之人數漸减此實與有力焉 
[國會同志會之任務]  
　　國會同志會爲李慶芳等所主倡李爲山西選出衆議院議員而屬於民主黨者也其所標目有二 
　　（一）大總統須選舉有經驗之人 
　　（一）制定憲法採國家主義 
　　僅僅以上二項國會議員對於此二項之主旨苟表同意皆可加入此會而執共同之行爲惟入會資格限於議員不復執政黨政社之形式不設職員此二項目的貫徹卽行解散方法極簡使入會者無所用其躊躇焉 
　　主旨雖簡單然其目的所欲選舉總統與制定憲法注重中央集權則與國事維持會同其主義 
同志會因如斯目的而產出者故論者恒謂爲民主黨派出之遊擊隊其任務亦與國事維持會同國民黨議員脫其本黨而加入此會者爲數頗不少 
[國民黨之對抗策]  
　　國民黨中以宋敎仁君爲唯一之策士頗能運用方略今失其人黨中無當操縱之任者於是作戰方略或不能立於攻勢而常在守勢之地位雖欲羅致他黨議員而勢有所不能惟以防止本黨黨員之脫退而已國民黨不能執面面備戰之方略而乃取新奇之戰術卽彼國民黨大會集首由易宗夔數臨時總統一年間過失之失政舉其七大失敗而發表之近在國會開會之頃列舉臨時政府一年之經過攻擊論駁其一切施政之是非將以爲彈劾資料此即國民黨最近之政策意以爲應戰於相迫而前之三黨聨合軍不如直搗政府而覆倒之爲愈也國民黨旣執此直截作戰方法一面謀所以破壞三黨之聨合與强於民主黨固不可謂之無策惟其孰勝而孰負尚不易測耳 
[民主黨之態度]  
　　民主黨在參衆兩議院議員合計不過五六十名議院中之一少數黨而巳然以三黨合計之議員與國民黨議員兩相比較以在伯仲之間故縱令少數黨於其去就則有至大之關係於是兩方皆欲與之聨合而招致之 
三黨合併之交涉屢試而屢不成以是之故黎副總統以列籍共和黨乃使孫武爲代表而派遣來京謀三黨合併之進行孫武旣來京晤統一黨王賡民主黨湯化龍再試行合併之交涉當時民主黨以二黨願以衆議員議長相讓乃承認合併之議且以此爲合併之條件而提出之共和黨對之無異議統一黨則以爲以議長讓民主黨固所歡迎若預定爲條件而提出之則事不甚妥苟非各黨均以無條件而爲聨合或合併則各黨各有所見由其所見而提出條件必無融洽之望遂以此拒絶民主黨之要求條件焉 
　　三黨合併之交涉至此而可爲之一挫國民黨見民主黨未必能驟與二黨合遂自放棄其衆議院副議長一席以招致民主黨夫國民黨固自信爲在參衆兩議院占絶對多數者也當預定議長副議長時特於衆議院留副議長一席以餌外來之客今與民主黨提携卽係此策此時民主黨執如何之態度其去就尚未可知然三黨交涉猶未全然决裂之日决不遽與國民黨握手逐逐於副議長之一席也或者二黨將來仍相將讓步許民主黨之條件而三黨聨合竟告成功亦未可知 
[迎賓館之會合]  
　　近聞三黨聨合略成而各派代表赴迎賓館再事協商今其交涉如何雖不可知然三黨之聨合終必可望縱民主黨忽與國民黨提携而共和與統一終必有合併之事實可由其性情之相近推測之也 
雜評一（無名） 
　　周總長又逃至天津 
　　唐紹儀聞鎗聲逃至天津趙秉鈞追洪述祖人亦謂其逃至天津周學熙爲大借欵今又逃至天津天津其爲總理總長之避難所歟我易古人詩爲逃者吟曰天津一去不復返政府千古空悠悠 
[衆議院又演新劇]  
　　衆議院於投藍白票時忽然有人加多一名剌在内於是所投之票又屬無效尚待今日再投衆議院屢次開會兒戲之舉已屬不少今又作此惡劇以延議會之期甚非議員所宜出也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[敎育總長被困紀]  
　　被打之前一日中央學會互選風潮之激烈巳見前報十九日籌邊高等畢業生以今日係投票之期故特於下午三時聨合同學百餘人齊赴教育部質問陳振先陳聞是信大呼不了遂打電喚警並調齊本署衛隊在大堂上緊爲防禦學生等見此情形益激公憤全體大譁謂非欲面見總長不可是時參事司長等均未在署僅陳振先與董次長以及科員數人皆屏息不敢聲張惟有一二聽差報告動靜陳不得已乃商之某科員請其出爲說項代達已意某科員至大堂向各生宣言謂現已布告將投票暫停改日再籌辦法云云各生聞兹數語始紛紛散去至次日而擊毁馬車之禍作矣 
[被打之日]  
　　籌邊高等學校諸學生聞稅務學堂之以運動而得選舉權也則大憤激二十日聚集多人蜂擁至敎育部適遇陳振先乘馬車出部該學生等卽羣起而攻大聲呼打將馬車之玻璃破碎致將手掌劃破流血陳振先急呼巡警拔刀相向方得逸去當時有學生數人挺身代表隨同巡警到區經區長略加詢問旋有學生多人至區將該代表學生保出並定於次日仍開會討論對待陳振先之辦法云聞陳被打之日上午十鐘衆學生即到部候至下午三鐘始將呈詞遞上旋被却下學生等以其不踐前言當請相見亦不允許少時見有數名巡警趕到保護陳登車行小數步卽被學生將車攔阻向其責問失信陳便呼警驅逐巡警竟持刀揮撥學生大怒立將車窗搗毁若非巡警巡多陳當飽嘗一頓老拳矣 
[被打之翌日]  
　　二十一日復有二百餘人至該部詰問陳振先陳僅許代表四人入見左右俱令巡警佩刀侍立如臨大敵又聞是日陳在萬牲園暢觀樓筵請各部總長及前敎育總長范源濓以范與各校感情較好可以從中調停也當時暢觀樓圍繞軍警多人禁止遊人瞻覽儼然一前淸大員之排場矣 
[中日國民恊會成立會紀事]  
　　中日國民恊會以融洽感情輔佐邦交共同增進亞東福祉爲宗旨發起以來屢經集會至二十日下午二時假京師東珠市口織雲公所開成立大會届時到會者除中日發起人外共有四百餘名樓上樓下座席皆滿巖谷博士登壇宣告開會宗旨並當衆推舉前參議院議長吳君景濓爲主席滿座拍手贊成吳君登壇以籌備委員長資格將協會成立原因並次序詳細報告畢由中日委員各推舉臨時委員十數名整理會場嗣由林長民朗誦該會章程裁决可否衆無異議當未開會前本擬於大會席上選舉會長曁副會長幹事各員組織各部機關唯因會長副會長問題略有紛爭卽由林長民氏提倡延期說求衆裁决巖谷博士登壇宣言謂今日大會係中日社交上會合本不含有政治意味望諸君嚴守秩序等語遂由主席宣告休會開筵歡宴談笑數刻再開會議定更期選舉事宜下午五時散會 
[天山南北路財政談]  
　新疆省議會日昨兩次來電極言財政困窘情形甚爲迫切兹將原電錄下 
[統一伊新財政]  
　　新疆以興辦實業主義商借外欵五百萬兩已經省會議决咨覆楊都督轉電經理借欵人員妥商定約進行兹聞伊犁另借外款五百萬將成殊爲詫異查新伊正在辦理統一乃忽另自借欵未與楊都督相商用意何居殊不可解若存畛域之見各自爲謀於全疆大局甚有妨碍現在伊新金融同一恐慌全仗中央維持方能支持危局擬請令飭廣鎭邊使與楊都督妥籌統一辦法其另借之欵可否先令取消之處出自鈞裁新疆省議會篠 
[要求中央接濟]  
　　又電云新疆借欵粗有端倪惟抵押品係指牧稅項下歲出無多以故先借五百萬兩將就實業一部分提出興辦以固基礎至軍政司法紙幣三項在在均關緊要恊餉不備庫空如洗非練兵不足以鞏邊陲非立法不足以正人心非講求圜法不足以流通金融維持市面現在蒙氛正惡招募加多舊律難援審判宜設而餉源枯空一切經費僅憑公家所出紙幣爲數近三百萬銀根無備信用不昭實非長策兼之商務停滯百貨奇昂蒙古擾攘纒民離貳危機險象時形眉睫一日潰决勢必不可收拾議員等目擊情形難安緘默查新疆爲關隴屏蔽關繫全局殊非淺鮮較之内地各省大相逕庭溯自前淸乾隆間開辦建置受恊巳百餘年現在國體變更恊餉斷絶若非中央補助實無以鞏固邊防而資保障爲今之計應請將軍政司法及兌換紙幣各經費悉由中央担任至於歲入之欵供支地方行政與自治經費尚可敷衍懇乞俯念邊局危如纍卵從速撥欵俾資挹注舉室罄懸嬰兒望乳不勝迫切待命之至新疆省議會篠 
邊省之不平鳴 
[黔人寃憤圑成立]  
　　旅京黔人凡屬前日自治黨人曁其父兄子弟爲劉顯世所屠殺者昨日在櫻桃斜街貴州老舘成立一寃憤圑到會者八十餘人公舉周培藝爲會長預備將來正式政府成立後聨名向國會請願務期將劉賊查辦以雪寃憤 
[新省南疆秘密社會發現]  
　　楊纘緒頃電政府據稱現偵悉新省南疆一帶近有匪徒結秘密社會開山立堂散放票布密圖起事刻下入會者甚衆恐將乘機竊發云云聞政府已分電新疆都督伊犁鎭邊使喀什噶爾提督分别派人嚴查懲辦以免稍貽後患 
[川公圑不悅胡景伊]  
　　　大總統參議院衆議院國務院鑒四川護都督兼民政長胡景伊閉門選舉兵環議場壞立法權濫用軍法枉殺朱山壞司法權知事以上徧置私人日肆淫威中傷善類壞行政權法律爭點民國所重專權如此大局傾危務請速撤以保川人四川達縣議事會參事會敎育會銑叩 
[滇議員籲懇撤銷熊範輿]  
　　大總統國務院參衆兩議院均鑒云南國稅廰籌備處處長熊範輿在前淸末季夤緣李督充當幕僚串通前滇蜀鐵路公司總理吳琨挪移路股銀十六萬兩投資錫務公司以滇民之脂膏謀個人之私事於今歸還無期輿論沸騰四省光復時熊範輿趁人心未定率領坠陸軍多人執持軍械假軍府命令因統錫務公司威逼經理人勒受官印局存於該公司銀五千八百餘兩及該公所存銀四千六百九十餘兩乘勢搜攫形同强盜聲名狼籍以之充任籌備處處長何堪信用於人民且其貪婪業已性成挪欵是其慣技若令其握全省財政恐不免移國稅之收入塡貪狼之慾壑國稅前途危險靡極應請大總統撤銷熊範輿職務另簡賢能國稅幸甚雲南幸甚滇省議會叩微印 
鄂江風潮之餘響 
[謡言之可駭]  
　　武漢居全國中心綰南北之樞要爲用兵家所必爭自改進圑出現其宣言書卽以推倒項城黃陂爲目的當時揣測者已多可驚可駭之議論商民雖半信半疑而預爲遷避者已紛紛嗣經迭破機關黨徒四散擾攘旬日波浪稍息方謂該黨受兹挫折必可安甯數月不料日來謡言復行加厲七省獨立再倡議旗之說徧布街市甚謂某某等在本省上下游地方號召退伍兵士將聨絡某某等省軍隊攻取武漢然後會師北伐云云黎公以此種謡言殊駭人聽已飭嚴爲防備一面訪拿造謡之人以便嚴懲矣 
[沿路之兵力]  
　　北軍從前巡護京漢鐵路者自黃河以南至武勝關有李純所統之第六師一混成協及巡防營約共五千餘人現李純已奉調來漢原駐信陽武勝一帶軍隊均調至漢口孝感應山各縣守護京漢鐵路按站佈置勢甚鞏固第六師之十二旅二十三圑亦由保定調至信陽又從前張彪所統之湘鄂殘軍後改編爲八師二十九圑者刻亦由羅山英山等縣調至鐵路附近紮營如張翼狀其前衛卽在蕭家港花園二站現在六師全部將全臨鄂境及黃河南惟缺二十四圑（此圑紥在張家口外拒蒙不能撤回）聞陸軍部以前八師二十九圑乃單獨一圑持令該圑長蕭安國攺爲二十四圑歸入第六師而以原有之第二十四圑補編北洋第三師缺額聞黎公以六師現歸鄂節制已無主客之分前日會命令漢陽兵工鋼藥廠撥發大批槍砲彈及快鎗若干枝運往信陽以備防禦 
[軍官之辯誣]  
　　　鄂軍第五旅旅長熊秉坤少將爲改進圑牽涉黎公巳請革去軍職勳位飭傳歸案質訊現熊已來省力辯寃誣謂改進圑發生之日渠卽赴雲夢一帶辦理本旅退伍並不知本旅參謀容景芳軍需官彭正綬爲是案要犯而自亦被牽連將前後事實逐一辯解若據其片面觀察似尚可謂無關係者軍界長官黎本唐陳鎭藩諸人亦具牘力保黎公以案經呈奉大總統命令特開軍法會審有無罪名應候審判裁决特令赴軍法處候訊 
[改進圑之補述]  
　　自乞丐圑解散後而改進圑之潮流更烈上月該圑鑒於退退風潮頻起欲乘隙圖謀因有該圑之分子張某原係都督府護軍隊司務長貪一萬元之賞格故至都督府畢露其情黎公卽派軍隊至戈甲營破獲機關一個拿得管原新等四名至軍法處訊問管等遂供季雨霖主謀曾尚武捐欵熊炳焜連絡容景芳製券更有某某領某師軍隊某某攻都督府某某殺夏壽康牽涉湖北重要人物甚多自管等供畢軍法處以該犯等旣係確實當卽梟首自殺此四人後餘所殺之人皆海龍會匪并南湖餘孽三人改進圑風浪平靜後已獲之人却搜有該圑証物者一律分别期刑如確爲誣供牽入者皆准保釋其在逃者如能自行投首訊明釋放云 
[嚴拿游兵之通令]  
　　鄂軍退伍兵士不下數萬各給恩餉川資解散歸田其安分守法已回籍營生者固多而逗留於外藉端敲詐甚或肆行搶刦及秘結匪徒擾害行旅者亦甚多現在沔陽崇陽等處多有軍匪一氣搶掠商民是以昨特通令各路防軍會同所屬警隊一體注意如有退伍軍士形跡可疑及一切不規則行爲者即行拿究以維秩序 
汪精衛歸國近訊 
[薦盧斯福任中央顧問]  
　　汪精衛昨電袁總統以現在正式國會成立外人專視我國政治進行爲承認之準備刻以草創千經萬緯非有學識宏通深資閱歷不足以參預政治而資顧問斷非偏於一隅之士所能窺測查美國前任總統盧斯福學問閱歷爲世界第一人我國若能聘爲顧問事事咨詢必於共和前途感深利賴盧君素持親睦我國隆之以禮必就我範圍且足以迫各國之承認同時曾電求胡都督同意胡極表贊同電復速行回國面商袁總統施行 
[編輯民史席虚左以待]  
　　汪精衛此次回國胡都督轉電請孫中山以民史館總編輯之席授汪俾汪得盡三民主義之所長原電謂華僑對於民史多舉漢民擔任但粤事方殷實難兼顧此舉倘精衛允爲實爲中華民族光幸務望盡力挽勸勿使重離祖國云 
[粤議會提議彈劾徐淦紀]  
　　四月十六日省議會開會議員陳繼虞提議彈劾定安淸鄉委員徐淦勾匪縱兵焚殺勒索案本員陳述意見謂此案之慘劇爲近來所罕聞查反正之後各屬地方糜爛三合會匪乘之瓊屬定安縣匪魁黃雲龍陳燕典者三合會之首領也乘反正後勾引黎匪四出刦掠民圑與之死戰反誣居民爲匪類告訴於淸鄉徐委員該委不分皂白竟與黃陳二匪勾通率領軍隊四出焚掠被禍者二十餘村庄之多而淸鄉未到之先黃匪等與民圑鏖戰連禍民房者數百焚刧益才高等小學校一間似此慘無天日人民何辜遭此茶毒乎本員曾親蒞該邑所有被慘情形實爲目不忍覩故特提出公決請知會都督將該委員查辦並嚴治黃陳兩匪以除元惡而儆官邪林正煊謂各屬淸鄉委員對於地方之騷擾原時有所聞原案所舉該委各條卽有一二條確實可據已足重辦該委之罪似宜根據暫行法咨請行政官嚴行查辦至彈劾職官雖本會之特權然必須出於鄭重李綺庵謂此案被害者有起訴否該委員已卸職否須研究淸楚方可解决張葩初謂各屬淸鄉之違法罄竹難言恐尚不止此應知會都督從嚴辦理陳鴻銓謂近日官吏對於人民之專横慘無天日卽如東莞岑知事對於地方備極專横人民尚未敢告訴近在咫尺之東莞尚且如此何况遥遥千里之定安乎宜卽照案知會都督從嚴查辦成符孟謂查辦必無結果彼輩對於上官掩飾素工莫不持之有故言之成理依鄙見宜從速拘拿該委員來省再行查辦杜應魁謂反正後該縣三點會盤踞要地悽慘情形居民莫敢上訴有上訴者方欲出境卽爲三合會所害現聞該委巳離定安似宜知會都督查其罪惡從重嚴辦議論至此議長宣告討論終局李議員動議付審查巳有和議可付表决多數通過卽付審查 
南潯鐵路近事記 
[收歸公有議案]  
　　贛垣南萍鐵路籌備處業經省議會議員陳承志提議取消得多數贊同已咨李督轉飭該處遵照辦理所有南萍鐵路籌備事宜移交實業司妥爲接辦惟南潯鐵路收歸公有一事刻經實業司提出議案呈經李督於四月十九日咨交議會文云案據實業司呈稱竊本司提交省議會議决事件業經遵照都督訓令先後編製議案呈送轉咨各在案兹查本司編有南潯鐵路收歸公有一案理合呈請都督察核咨省議會議决施行等因到府查南萍鐵路一案前經交通司呈請咨送在案相應咨請貴會議决施行 
[開辦警察簡章]  
　　南潯鐵呼路公司興築章慈一叚鐵道工人麕集滋事可虞經新建縣知事會同建昌縣知事商准公司擬定鐵路開辦警察簡章呈由警視廰轉呈李督批准立案現在警廰預備選委巡官由公家支薪照會公司馳往開辦至於長警餉項仍照定章由鐵路公司按月發給云 
[江蘇决算請展期交議原因]  
江蘇應民政長咨省議會文云財政司案呈查接管卷内前准臨時省議會文催决算當將辦理困難情形由都督備文咨復並將辛亥光復起至舊曆十二月底止蘇屬銀庫收放各數造册報告臨時省議會考察復經聲明祇能據爲報告不能指爲决算其决算册俟下届開會交議在案查𡩬蘇先後光復財務行政仍分設機關自本公署� 
改組合併以來對於預算决算問題極爲注重除預算案業經編送外自應將决算案及早編製以備交議惟查光復以前之財政當時雖曾有公布之預算案光復後甯蘇兩藩署案卷均經散佚其决算案旣無從編製卽光復以後之預算現未編成决算案者計有二種一爲蘇州光復後冬季三個月之臨時預算一爲民國元年十個半月之預算此兩項决算案業經次第編製尚未告成蓋決算以準確詳明爲主要有一欵目未經核准往返駁查動延時日有一機關未送報銷鉤稽全案頓滯進行其猝難告竣之故有數種原因請爲貴議會縷述之一軍事費之調查未竣上年各處軍政分府所送報册及各縣知事所送軍事費用表（尚未完全）動支欵目（如正雜稅如前淸道府州縣庫儲欵如牧令移交欵如省有公產公款如存典基本金如籌募欵如借債）紛歧繁　莫可名言自非詳確調查淸釐核對勢難遽刋决算認爲明確此其原因一也一交代案結報未齊前淸交代處分綦嚴本省雖經通頒接收交代暫行章程而光復迄今各縣行政官迭次更易交代未結者尚有數起（或因病故或巳回籍或竟避匿業經分别行文委員嚴催）致後任不能銜接造報卽决算不能完全彚編此其原因二也一報銷册之造送未全此項决算自應統一全省編製俾獲完全之審核上年通令各縣上月報册遲至下月十五以前造送又復節次嚴催而依期送到者尚屬寥寥并有因匪亂郑燬無從核造迄今未送一册者亦有查詢駁換尚未復到者此時若遽將巳到銷册彚編决算則未到者爲脫漏已駁者爲默許緣是雖屢經督促尚難編竣此其原因三也抑又有進者辛亥舊曆冬季預算之交議甯淮各屬尚未光復依據舊案割裂覈編其預算本不完全元年十個半月預算之交議軍政各府未盡取銷收放機關複雜凌亂其預算亦難準確維時收入支出不過假定之數用欵雖有範圍而軍事費殊難限制秩序未全恢復而縣行政費容有溢支指駁衷訓查已疲筆舌此辦理本省完全之决算與預算對照非詳細研求不能精密者也查現時各國辦理决算之成例其最速者爲甲年度之决算案與丙年度之預算算案同時提出於議會日木在明治二十四年度以前决算之發表最遲者竟在年度以後之四年八個月其現制亦僅能以甲年度之决算與丁年度之預算同時提出於議會兹正將决算册自光復起訖舊曆辛亥十二月底（卽元年二十月十七日）止自元年二月十八起訖十二月底止分别查編擬姑定最速之限於貴議會明年開會期正式報告如無事實上之阻礙當不至居東隣先進國之後理合先行聲明咨請貴議會查照此咨江蘇省議會 
[許鼎霖辭職問題]  
　　許議長鼎霖自告假後已經續假一次臂病未痊因具書辭職兹又以任命導淮會辦不便兼充議長爲詞具書辭職詞意决絶此問題大約可解决矣原函錄下 
[辭職書一]  
　　省議會副議長議員公鑒前函續假七日想邀台覽弟之臂病據西醫云至速尚須調治一月方能痊可否則恐致偏枯等語省會關繫極重未便久曠厥職惟有據實懇辭敬乞俯允是幸專此順請公安伏惟亮照四月十二日 
[辭職書二]  
　　省議會副議長衆議員公鑒日昨具函辭職想邀台覽頃接京函知大總統巳任命弟會辦導淮此於桑梓水患極有關繫義不容郤更無兼充議長之理謹再據實陳明敬乞全體鑒諒弟臂病稍痊卽赴通與季直先生面商導淮入手進行之法此請大安四月十八日 
地方通信蘇州 
[警察廰被控之結果]  
　　蘇省警察廰石廰長日前被人控告十餘欵經民政府派委蔣君來蘇調查後詳細禀復經民政府飭將被控牽涉之交通科員張一澧東路區長吳文斌北路區長段海峰游民習藝所所蔣孝溎四員一併撤去差使將就了案現經石廰長委任韓雲峰接充交通科員蔣與權接充東路區長王重民接充北路區長汪增礽接充遊民習藝所長已分飭卽日到差 
[又有僞造單契發見]  
　　閶門下塘倉橋堍萃成祥綢緞莊主程子弇之子受伯因嫖賭虧負多金乃串同住居閭邱坊巷之趙俊之托李見山僞造元和田單七十七畝零由湯聘之經手向蘇州日報李二我君抵押洋二百元經李察出破綻遂將趙俊之程受伯等約至護龍街聚園啜茗將趙拘留送檢察廰懲辦而程則乘間逸去現由李君懸賞偵尋務獲送究 
 
 
 

Page 7

 
 
[司法籌備處紀事]  
　　蘇省司法籌備處長巳奉命令蔡寅君接充蔡巳於陰曆三月十六日視事現正籌商委任各縣審檢所人員一俟分别委定卽當赴都一行該處第一科科長汪仁溥君昨巳辭職經蔡處長核准委任張慰祖君接充 
[因姦勒逼退婚之起訴]  
　　蘇垣胡調夫之女年已三旬嫁與開周乾泰綢緞店之周建之爲妻過門數年夫妻不睦胡氏與錢姓有染欺周懦弱暗將周家錢洋金珠飾物房契等陸續運至錢處計有萬金日前忽勒逼周建之寫退婚紙周不允胡氏同錢姓卽出小刀威嚇周無奈照寫並自打手印後胡氏卽同姘夫錢姓租賃司前街石皮弄内房屋居住新製紅木器具陳設華麗雇有男女僕人婉似紳宦模樣周建之之兄得悉大爲憤懣立卽據實呈報警察廰轉飭西路警署派警協同地保帶領周建之前往石皮弄指拿當將錢姓同周之妻胡氏一併拿獲並將屋内各物點交地保看守解送西路警署轉解警廰胡氏則乘轎到廰當交司法科訊問聞日内卽當轉移地方審判廰起訴矣 
鎭江 
[盜案何若此之多耶]  
　　鎭郡對江六濠地方成姓家前夜突來盜匪二十餘人乘屋而入持刀刧去金銀首飾及現洋等統計損失七百餘元又該處西首戚姓亦於前夜被刦損失頗巨廿三晚七句鐘城内北門左近某錢店正進昨飯突來匪黨八人站在門首共三人直入店内手撒香灰將該店東口眼迷塞刦去現洋二百零八元南門外二十三午後有鄉民周姓携有現洋二百元被匪隨至無人處持刀恐嚇將洋全數搶去鎭郡之東小河地方店舖林立人民繁庶駐有瓜州水師統帶之師船數艘前夜有大帮匪徒駕舟而至先將駐守各兵士看住並用刀砍傷數人旋卽在鎭連刦七家所失甚鉅刻已由原駐各師船嚴密查緝矣安徽 
[柏都督又將賣米與日商]  
　　柏都督上年曾與日商三井洋行訂購米合同當經省議會力爭取消頃又聞蕪湖民食維持會電致省議會云柏都督現又與日商鈐木氏訂購皖米三十四萬石出洋之說比經省議會卽致函詰問聞柏督復函云日商鈐木氏請購皖米雖有其事惟未奉部准合同尚未成立云 
[拿獲聚衆拒捕匪徒]  
　　大通鎭爲水陸通衢五方雜處素爲匪徒匿跡之區上月中旬詎該鎭五里之下水橋地方忽有盜匪白晝鳴槍搶刦經居民報告警廰派兵拿辦該匪徒竟敢聚衆拒捕施經長江水上巡警先後拿獲多名押送銅陵縣研訊確供内有徐金標丁老五陳玉仙三名均係迭次爲首搶刧供認不諱已電請都督核示准列軍事範圍立予槍斃 
江西 
[贛垣城門添警駐守]  
　　贛省七城城門向由警視廰選派官警會同警衛隊兵士晝夜輪守盤查行旅現因警衛隊兵士奉調出差所遺城門職守概歸警察擔負責任較前爲重原有官警五人不敷遣用經各城巡官熊家望等聨名呈准警視副監周希頤添撥警兵多名恊同駐守以重門禁 
[潯陽人民之哀聲]  
　　九江西門外旅寓孀婦吳王氏現以伊子惟賢雖吸洋煙尚未戒斷確無私售情事詎陰曆二月十八日有警署廖景雲等自稱偵探突來氏家誣指氏私售洋烟訛索未遂恐嚇百般逼索氏子出門後投入水中該警等並不施救搶拿煙具飛身奔走氏子因遭毒手逼斃江流氏即投訴警署署長袁取章置之不理氏祇吞聲飲淚倩人打撈幸獲屍身找至城脚以俟檢騐豈知暴露三日警署官吏置若未見氏即禀求地方檢察廰始經臨場相驗等情呈請都督飭廰詳查按律懲辦 
河南 
[洛潼鐵路股東聨合會]  
　　洛潼鐵路股東聨合會日昨有電致大總統國務院交通部云交通部皓電敬悉洛潼股東多贊成國有巳組織一股東聨合會舉幹事十餘人并通告省外各股東曉以大議勿爲公司人所煽惑且擬以願速得股本者商明民政長派人分往收股藉分其勢正在磋商辦法惟聞該公司擅以全體名義舉代表赴洋欺飾均不承認洛潼鐵路股東聨合會叩號 
雜評二 
[許鼎霖辭職問題]  
　　讀許議長辭職書懇懇然肺腑之言也乃一部分議員堅致挽留之意挽留者非欲以愛許議長乎然而以法理言許旣就導淮會辦職自無兼任議長之理以私情言許旣臂病未愈何忍再以煩重瑣碎之責務相累致不幸而或中醫生偏枯之言均非所以愛許議長也 
[陳總長被毆問題]  
　　陳振先於被繫之前巳得警告而作種種之防衛入則不敢見客出則兵警擁衛而卒不免於一繫吾以歎怨讟之入人者深 
　　陳振先於中央學會資格事各學生旣紛紛起訴各參司旣紛紛辭職宜若可以速自轉圜矣而卒不悟吾以歎陳振先之愚 
[新疆之財政談]  
　　自光復以來各省無欵以恊濟中央而中央大爲所窘處處仰鼻息於外人有識者巳心焉憂之乃不謂時至今日尚有以各省恊濟之告窮而希望於中央之恊撥者其心良若而其計亦左矣　　特不知中央於此果有以應新省之求而一慰其雲霓之望焉否 
[洛潼股東之聨合會]  
　　異哉洛潼鐵路之股東他省鐵路之國有也亦有組織聨合會者然皆以維持股東權利爲目的而鮮有公而忘私之至於此者獨不謂洛潼股東竟甘心組織圑體排衆議以供之於國有也若是 
　　記者曰此其中得母有慫恿各股東而爲之作倀者乎吾百思而不得其解萍 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞宋案正兇自盡續誌 
[澈究毒物之由來]  
　　程都督以宋案正兇武士英巳於二十四號晨在營倉内服毒斃命惟其所吞毒質究從何來殊爲疑惑除責令該營陳圑長並派員會同嚴密查究外業已將一切情形詳電大總統及司法部查核矣 
[敎唆犯之嚴防]  
　　程都督以兇犯武士英現旣服毒身死其主使之應桂馨嗣後在禁自宜格外愼重凡有飲食等物須由該圑長先行檢騐方准交給業於昨日嚴令陳圑長除加派官兵妥愼看守外仍須由該圑長親自督同防衛云 
[武士英之呻吟]  
　　聞武士英自十八號解禁營倉之後每日午晚兩餐每餐祗食一碗有餘飯量本不甚佳自二十三 
號日間該犯身體略有疲倦之狀午晚兩餐均巳不吃是日在於營倉内亦不散步至夜半十二點時該犯忽然氣急卽由看守衛兵報告圑長親至營倉詰訽該犯病狀武犯答稱近日稍覺受寒身體不舒蓋因前在捕房染有白虱以致週身發癢又因手指上銬欲搔不得隨時牽動以致所蓋棉被脫落略受寒凉似無妨礙至稍覺心痛亦屬舊病時發時愈可請圑長安心等語是以陳圑長仍即退出辦公嗣至二點半時又由衛兵報告該犯喉中痰聲甚響至四點鐘時痰喘聲烈當由陳圑長急令軍醫李君診視而該犯兩脉甚亂形色甚惡延至天明陳圑長卽赴黃膺白君處報明病狀偕赴程都督處陳明請示當由程都督面諭陳圑長曁黃膺白君速往交涉使署商請轉延紅十字會西醫柯司君往視詎料西醫尚未往南武士英已氣絶身死矣 
[西醫之剖騐]  
　　各西醫於二十四號午後四點鐘將武犯剖驗時曾取出五臟驗得肺肝二物及肺管咽喉上節略有淤血積滯繼又將大腸食肚剖騐則並無毒物當時由各西醫詳細研究謂如果服毒臨死時定必上吐下瀉否則必有惡烈難忍之象今該犯並無此種動靜似非服毒遂由各西醫將武之心肝胃腰肺腸腦及膀胱内之剩尿並肺管上節計共九件一併携回醫院悉心考驗據稱須三日内驗明然後開單報告云 
[檢驗吏之見解]  
　　地方檢察廰檢驗吏前日騐得武屍係受植物毒質倘服赤　則於解剖後腸胃間應發一種硫氣惟究竟服何毒物非經西醫於三天内悉心化騐終難明晣 
[柯醫生之詢問]  
　　西醫柯司君復於昨日午後三時至該圑營倉内於武屍未殮之前復看一周然後向陳圑長詢問武犯進押營倉後起居飲食一切情形隨用鉛筆記錄至四時始返 
[屍體之收殮]  
　　武之屍身當晚由陳圑長諭令兵士在武犯之白皮箱内檢出黑呢軍服卽照軍禮小殮畢仍置營倉内所購棺木本具値洋四十餘元一面由程都督請陳交涉使照會英法領事轉飭捕房派中西包探赴場監視昨晨由地方廰長派梅巡長帶同法警雇令照相店携照相具至屍所將武屍舁至天井内用板木襯托外用白色洋布單被墊在屍底攝成一影未幾由公共捕房派令西探及駐廨檢察西員等到來看視至下午三時復由法領事派西探目石維賢偕譯員及華探目黃金榮至屍所察看旣由陳圑長請地方廰長復派檢察員及第二區區員等到場公同監視棺殮畢在棺外加封條固至四句鐘後由小工從後門將屍棺扛出暫厝於海運局後面葛家灘塜地飭念三舖地甲將屍棺小心看守並移請淞滬警察應長飭知騎巡隊警備隊等駐紮彼處隨時防範 
[國民黨員之詰責]  
　　國民黨上海支部各黨員查得該圑長陳其蔚前向程都督處禀請將該兇犯武士英及應桂馨朱蔭榛等三名解至該圑收押營倉以便任内組織特别法庭乃章倉座間有此變耗自應向陳圑長詰問武犯致死之理由及服毒之原因以明眞相業已刋發傅單佈告黨員預備一切矣 
[黃興發之調查]  
　　黃興發君近由北京來滬暫寓美租界有恒路地方昨日午後三時特乘馬車至該圑内調查武犯自盡情形 
[城濠築路之會議]  
　　廿四日下午三時上海塡濠築路事務所約集評議各員在南市市政廰開會李平書吳懐疚陸崧侯諸君等到者約二十人先由吳君報告全路工程概算約需銀廿四萬元並報告民國路支路路名表次提議南半城路線議决南半城路線准依外圈塡築梅問羹君謂北半城路面將次鋪築應要求水公司卽日埋設水管免路成後翻掘多所損失南半城亦宜與陰溝同時理設衆贊同次發表北半城城壕餘地估價計租表又附表二紙及城濠租地章程經衆討論推員審查當經分别推定龔子範朱鑑堂吳芹甫顧益之瞿仲戌郁屏翰范麟書程平山楊聲甫陸伯鴻周釆臣等十一人爲審查員並定於三十日開特别審查會以便研究市面繁簡期於公家租户兩有利益再行報告 
商民仰望國會之熱忱 
[洋布公所電]  
　　北京國會諸君鑒諸君爲全國所仰望者以能福國利民也乃自國會開幕以來黨見紛歧國是未定人心之惶恐國勢之危險商務之阻滯金融之恐慌不堪再見於今日諸君受國民付託爲國民代表務祈以國家爲前提袪黨派之私見和衷共濟早定國是商民仰望以日爲歲惟諸君擇利而行之洋布公所上 
[洋布商會電]  
　　北洋參衆兩議院鑒國會開幕瞬已半月諸君不惜寳貴光陰逞意紛爭虚耗頻傳謡言蠭起致使金融困迫商業凋零外患内憂何堪設想伏望諸君激發天良蠲豁私見速定憲章迅舉總統以慰民望外關承認内繫治安福國利民諸君是賴臨電神馳不勝企待上海洋布商業會公叩 
[公民林星甫等電]  
　　參衆兩院均鑒舉議長製憲法選總統三大問題爲國脈民命繼續之關鍵諸君負五族委託之重專演不正當之黨爭以致險象環生覆亡堪虞營私病民全國共憤萬祈速以黨爭之熱度移作國事之進行罪首功魁速自擇焉上海公民林星甫等公上 
[喚起愛國心之作用]  
　　自北京敎會有聨合祈禱會之發起國務院特派代表與會並電致各省都督長官一律於廿七日（卽明日開同式之祈禱會本）埠法租界寳昌路尚賢堂聞亦定於是日下午五時特開聨合祈禱會凡各界各敎皆可自山赴會並備有普通之祈禱文愛國之樂歌不拘於基督敎之言文爲一般政商學敎界所通用是亦喚起愛國心之作用也 
又聞中國靑年會以該會爲基督敎之一分子爰亦於是日午後四句鐘邀集本埠各耶蘇堂信徒就該會殉道堂虔誠默禱以表同意亦巳先期佈告同志矣 
[田中插旗之懐疑]  
　　法總巡捕房昨日訪聞寳山縣境之江灣迤西至大場一帶到有鎗船數十艘並聞該處一帶田中插有旗幟特於昨晨六點餘鐘派探往查據復大場等處並無鎗船匪類惟江灣迤東一帶田中插有一尺三寸見方之布旗數百面該旗上白下紅詢諸鄉人係於前日有人來插並未說明何意惟囑勿拔去云 
[萃秀堂定期集議火政]  
　　萃秀堂董事張嘉年等昨致廟園各業函云頃接救火聨合會函開據邑廟豫園得意樓店主張季華函稱邑廟豫園本是林泉勝概現成熱閙市場近來漸覺屋字縱横商賈輻輳惟人烟稠密易滋危險火政屬民政範圍思患預防庶可安居樂業但園中並無太平龍頭且地無水管前年謝生記骨牌店失火幸在白晝人手衆多未致蔓延倘値夜靜更深奚堪設想前車可鑒後軫爲師本月初旬園中錦鳳閣扇子店後面失火其時各救火會紛紛到場奈園中並無龍頭無從力爲施救幸卽拆去房屋乃得熄滅若不設法籌欵裝設龍頭何以重火政而保公安鄙人有鑒於此情愿捐助銀三百元又擔任籌募銀二百元共五百元應請貴會設法從速籌辦以爲亡羊補牢之計貴會綜攬火政大綱維持桑梓定蒙贊成等情到會查邑廟豫園房屋櫛比人煙稠密籌備龍頭勢難再緩該店主以個人名議首先創捐維持火政熱心公益甚屬可嘉惟地面遼闊向無大號水管工費較鉅籌辦不易當卽派員調查兹據復稱以裝設水管擬東至東園門南至廟前街西至舊敎場北至福佑路約計六寸鐵管二百餘丈每丈工料價銀二十二兩連龍頭十個共核銀四千餘兩並繪圖報告前來此項經費爲數甚鉅除該店主張君創捐外不敷尚多不得不仰仗各業主共相維持成全善舉但園中房屋係二十一業公產爲此據情函請執事定期邀集各業領袖開會竭力籌募庶期早觀厥成等情前來查豫園本係各業公共之地亦爲本邑名勝之區且火政關係緊要亟應共謀進行保衛地方兹定本月二十七日卽舊曆三月二十一日下午三點鐘在邑廟萃秀堂（由福佐路進出）開會集議屆時務請貴業酌派代表一二員到會公同商議籌募辦法事關地方公益無任企禱 
[韋博士之敎育談]  
　　德國韋斯哈博士十四晚在寰球中國學生會講演心理敎育韋博士先引述法人勒蓬博士所著之敎育心理學略謂目下歐州之敎員執臯比於高等及大學者均未諳生徒之心理而歐人之號稱受敎育者鮮能發明心理之原則以施諸實用由勒蓬博士之說則今日歐州所盛稱之敎育實敎授而非敎育也敎育之宗旨當令生徒於高尚之美感與生平所得之經驗中尋覔眞理顧目下歐人均味於此惟以道德與宗敎之陳說雜於敎授中聊以塞責而已韋博士又謂中國際此過渡時代百度維新敎育一門不宜盲從歐制無論歐州敎育不適於東方卽彼土明哲之士亦嘗訾謷其制度之不適當致不能獲敎育之實效蓋東方自有敎育舊制以此舊制革新之更以心理敎育爲基礎斯可矣並聞韋博士擬下次於法國聨合會及美國婦女會再講演此題 
[力爭中央學會互選權]  
　　浙江優師選科同學會電云報界聨合會轉各報館轉湘魯皖曁各省優師選科諸君鑒來電悉中央學會互選權敝省已舉代表到京力爭乞堅持一致進行浙優師選科同學會叩 
[靑年體育圑開會預誌]  
　　浦東陸家嘴靑年體育圑發軔以來匝年於兹敎員王伯輔君竭誠操務不遺餘力各圑員操法亦頗精熟今由發起人高吉生汪墨溪二君擬於五月四日邀集全體圑員在春江路事務所與行第一週紀念大會聞屆時有洋涇市公所浦東同人會張義樓商圑會爛泥渡商圑會及上海模範童子圑公忠演說會等届時齊集慶賀並致頌詞云 
[通俗宣講誴定期往鄉宣講]  
　　通俗宣講社定於二十七日即陰曆三月二十一日午後二時假座補華鄉江境區殷家宅市立江境小學校開第三十一次宣講會請王立才君宣講衛生方法袁頌豐君宣講林肯軼事錢福渠吳肖芹二君宣講兒童須受敎育事宜刻巳由該校預備一切矣 
[司法部規定法官勤務時間]  
　　上海地方檢察廰於四月二十三日奉江蘇高等檢察廰第二百五十二號通令云案奉司法部第一百二十一號訓令内開現在各省法院改組漸次就緒事務極爲繁賾亟應從新整理積極進行欲圖司法之改良宜袪委靡之積習况訴訟事件延玩一日則人民多一日之累倘非計日程功非特曠官抑且病民病國所有各該處廰所等職員每日勤務時間兹定爲自九月至十月以上午九時半至十二時半下午一時半至五時爲率自十一月至翌年二月以上午十時半至十二時下午一時半至五時爲率自三月至六月以上午九時半至十二時下午一時半至五時爲率自七月至八月除審判檢察順休假組織另行規定外以上午八時半至十二時爲率但有特别事故或事務不能中止時不在此限除咨行大理院外合將職員勤務時間表式三紙發交該處廰所依式製表切實奉　凡在職各員應將每日到署及散値時間分别塡注並按月彚計以重職務而策勤勞來軫方遒分陰可惜願與各該員共勉之等因奉此合將依製表式三張合發該廰　辦此令 
[老劉認盜]  
　　楊樹浦附近魯連生家於二月二十五號夜半被盜刦去値洋二千元之金飾各物經魯報捕請緝在案前日由美捕房包探徐申慶緝獲盜匪劉洪生一名於昨日傳同事主將劉解送公廨請究先由徐探禀稱當事主報緝時稱該盜等臨去招呼老劉今獲案之劉洪生亦名老劉是以拘究並由事主偕證陳長生陳茂生陳魯氏等上堂證明　匪當時持燭執械入房搜刦情形訊之劉盜供稱河南人曾充緝私營艙長於今年正月二十一日銷差住居軋花局附近已有十餘年妻子現在紗廠做工原告所稱盜黨臨行招呼老劉但天下同笱同姓者甚多不能爲證至見證所云面熟我居彼處已久自然面熟案關糾搶須有實據未便任意誣指乞鑒孫襄讞商之英領哲君判將劉帶回捕房候查明於下禮拜五再訊 
[商務印書館股東會記事]  
　　本月十九日商務印書館開股東常會於寳山路編譯所股東到會者六十餘人會場秩序（一）報告（二）選舉董事（三）選舉查帳員（四）提議事件由鄭蘇戡君主席卽由主席報告去年營業情形比較前年益有進步内以湖南等分館尤爲發達本年吉林尚須添設分館一所去年結彩淸册業已印刷分送計贏餘二十五萬餘元此外各項如有不明之處請各股東指敎並稱公司日益發達凡職員職工及學界同業願附股者不一應否增加資本一面擴充營業一面以償附股之諸君子意當由股東公决之旋議决添招股本三十萬元以三分之一儘舊股東購附三分之二儘新股東購附當舉定董事七人姓名如下　鄭蘇戡　鮑咸昌　印錫璋　張菊生　葉揆初　伍秩庸　夏粹芳　又舉定查帳員二人張廷桂　張葆初　七十鐘始摇鈴散會 
[訊判席氏兄弟之爭端]  
　　巳故本埠滙豐銀行買辦席正甫之子席立功（即現匯豐銀行買辦）因與伊胞弟友于雲如德輝聚星四人爲分產糾葛控由公共公廨傳訊在案前晚又經復訊先由原告代表律師譯稱此案前經集訊被告因存在滙豐銀行作保之各項公產巳投英臬司署起訴故須候英臬司署訊結再核現英臬司署控案巳經正副按察使先後判决被告不能得直雖被告尚不甘服再須赴英京上控亦未可知然此案因此延宕巳久不能再緩至前奉飭邀公正親族原告一方面業巳邀請現爲華比銀行買辦之胡寄梅乃被告不允贊同不過此案辦法必須先行調查各項帳目俾各人所用公欵調查明晰否則原告求請給諭飭令被告分產而被告又稱本意愿分奈原告不允交出互相爭執伊於胡底故據敝律師之意卽請堂上給諭胡寄梅予以調查帳目與各項公產以及可向被告詰問之權庶可條分縷晰並可隨時到堂報告調查情形請示辦法如原告所邀之人被告不能滿意卽由被告一面邀請亦無不可旋據被告代表律師聲稱原告代表所述一節顯欲保全在伊手中之公產惟據敝律師意見須延一調查員並飭令原告將手中公產全行交出卽被告在英臬司署起訴亦無非爲保全公產起見乃原告供無權可以令匯豐銀行交出是以控訴無效但今敝律師代表到堂亦不過請求飭令原告交出况此案兩造係是弟兄均係華人案關家產洋人本不能從中干預至於邀請公親要雙方同意殊屬爲難最妙或請商會總董或請商界有名之人担任調查並將所有公產繳存公堂或交担任調查之人妥爲保護否則原告如果用去被告必致受虧應請察核孫襄讞諭曰兩造律師所論均係日後查帳二手續然此案必須從事實上入手方能得其綱領有所把握因卽諭令原告席立功上堂諭曰爾兄弟均係體面之人何必遽起鬩牆之爭以致涉訟但今亟須先行研究者滙豐銀行買辦一席爾仍欲接充否答稱洋東不欲更調祇可繼續承當孫君復問曰然則爾存在該銀行作保之公產能以他項証據向該銀行換出否答稱雖可另請保人向洋東担保然允否之權操諸洋東被告代表律師卽起而駁稱原告所稱顯係意存推諉况滙豐銀行曾有信與敝律師内云如能將他項證據作抵前項保證品卽可交出云云請察復據席立功供稱保証品項下已虧欠滙豐銀行銀二萬八千餘兩今雖另覓保人祗可保以後之虧欠從前虧欠及去年被内姪捲吞銀二萬餘兩之欵必須先行歸結且被告等在大淸銀行及台惟洋行之保証品亦係公產並被收吞租金七萬餘兩應令一併交出孫君復諭曰爾居長爲各弟之則且爾之保證品數多於衆如爾交出則該被告等自然一律辦理諭畢卽與觀審西官德領裴君判曰察閱兩造禀詞及所呈理說此案若非先從事實上入手莫得其中綱領殊無了結之日席立功旣稱仍愿接充匯豐銀行買辦則前借該家庭公產各據作爲保証之品如不失信用於該各弟自可照原議辦理乃旣涉訟應卽飭令席立功限一個月另覔保証品自向該銀行換出悉數繳存公堂一面給諭滙豐言明前項保證品自本日起後必負責以防流弊統俟遵繳到案仰候督查集算應抵應撥分派拈阄領管母許紛爭至該各弟内有將公產借出者亦應分别淸繳兩造暫退此判 
城内 
[縣知事批]  
　　（私立民生女學校創辦人祝淑敬等呈批）呈悉該創辦人節食典衣設立女校學生有一百餘人之多敎育熱忱殊堪嘉尚惟察核章程高小畢業定爲四年與部令不符課程表載習字一科應歸入國文内裁縫每週敎授時數亦有未符應查照上海公報第二期公布部定小學校敎則及課程表妥爲改計以符定章查小學校令第七條凡私立小學校之設置須經縣行政長官許可據呈各節候令視學查復核奪仰即知照此批章程附 
[地方檢察廰批]  
　　（金月明請求定期訊結批）爾兄月喬氣鬱身死於人何尤至不卽收殮一層業經訊明并調查確實不得飾詞揑禀自取誣告之罪爾嫂及爾年已成人如有呈請儘可具狀聲明無庸翁彬章代爲呈訴也兹據來狀准即傳集一千人証定期訊奪（高阿虎爲伊子妙生請求縮短懲戒期間並求交保出外醫治批）狀悉查此案爾子妙生索資不遂用刀威嚇實犯暫行刑律第三百十七條之罪經前浦東裁判所判决監禁二年五個月在案自應靜候期滿釋放所請援用民律草案親族倫第一千三百七十四條之規定縮短懲戒期間核與事實法律均有不符碍難照准 
[衣匠猝斃]  
　　成衣匠計阿桐子然一身每日八時必至小南門外吉祥樓啜茗昨日天明計阿桐卽往吃茶不一時神色改變旋卽倒斃由二十三舖地甲錢德查無家屬投報地方檢察廰由危檢察官等前往騐明實係發痧身死並無别故遂請善堂棺殮 
[領回逃妻]  
　　浦東嚴家橋鄉人嚴阿實之妻俞氏於去年舊曆十二月間被人誘拐無蹤當時查明爲蟻媒瞿韓氏勾引乃將該氏扭控地方檢察廰訊供管押一面着嚴自行找尋在案兹經嚴查明伊妻實被韓氏誘出與范連生姘識匿居西南鄉長橋地方親往尋獲扭入附近警局押送淞滬警局於前日解送地方檢察廰昨日午後經黃檢察官訊供一過判將嚴俞氏交伊夫領回管束范連生瞿韓氏收押候辦 
[情節離奇]  
　　住居北張家弄之羅郁氏至地方檢察廰控被李汪氏糾衆來家行兇毁物毆傷頭面等情當由檢察官騐得羅郁氏頭面略受微傷然所控各甚爲支離諭候查明核辦 
閘北 
[不避嫌疑]  
　　周尚文前日投三區報稱鄰婦某氏因患目疾央我送往醫院醫治途遇陳士林余象生二人欲硬借洋二十元我不應允致被揪毆推入洪内衣袋内有洋兩元亦被攫去請究旋經蔣區長提到陳士林供稱該婦是伊姨母不應與周同行當將兩造解送司法科凌科長判陳暫押候查核辦 
[私收客帳]  
　　恒太米店主岳繩武扭夥錢濟棠至一區控被私收客帳洋二十九元六角卽經張區長解送司法科轉移檢察廰訊追 
[瘋婦待領]  
　　一區崗巡前日送一痴婦到區解送司法科據供姓沈父沈月卿又名阿大住居楊家灣凌科長判暫看管候其家屬認領 
[查獲烟犯]  
　　禁烟調查員前日會同二區巡士在松盛里三弄查獲私吸洋烟之龔和尚送交司法科判送禁煙局候驗 
公共租界 
[屍屬訴寃]  
　　美國兵艦水手葛來因將黃包車夫徐恒月猛擊身死經司法署高等檢驗吏與該艦軍醫會同工部局西醫復行剖驗得死者實係因病被毆跌傷後腦致命已將該水手拘解美領事署候訊在案昨由屍母徐張氏屍兄徐恒裕同投公廨具禀呈求伸雪王襄讞商之英領康君以此案已解美署迄未訊結應俟復到再核本公堂暫時不便管理諭合自赴美領事署伸訴張氏母子遵諭而退 
[逞兇受罰]  
　　馬夫袁阿四徐金福前晚至三馬路二百十五號妓院内索取轎飯帳與龜奴范阿金王四爭執將范等毆傷被控捕房昨由包探將袁徐二人拘解公堂訊實判各罰洋六元充公内提五元給原告爲醫費無洋各改押兩禮拜以儆 
[耀武揚威]  
　　電車公司開車人張英生前日在湖北路開車不照定章踏鈴知照行人遽將何紹庭踢傷左腿被控捕房昨由包探將張拘解公堂訊實判罰洋三元充公無洋改押五天 
[堂倌待審]  
　　虹口元芳路五百十三號茶館値堂人徐阿狗因將有病茶客棄於衖内致死由捕查見以其違章昨將除拘解公 
堂請究孫襄讞商之英領哲君以死者銀昌係由美領陪同往驗遂判徐押候美領堂期解訊 
[尚待澈查]  
　　楊安發將住居裏虹口南街三十一號甬人陳阿星之妻何氏誘匿旋以代爲找尋爲由向陳圖詐洋五十元被控捕房昨由包探將楊拘解公堂請究原告偕証二房主王陳氏投訴前情訊之楊供不承認判押候查核 
[薰蕕異器]  
　　浙江路五百二十三號住户粤人楊壽南前日與江掌發在途打架由捕拘獲昨解公堂經中西官訊知楊將餘屋轉租與江嫌江收拾不潔致相扭毆判一併開釋着楊自赴工部局衞生處報請查驗 
[被告候訊]  
　　馬明昌控王仲發朱順生不付鐵梯價銀九百兩又錢錦亭控尤鴻生借洋不還等案昨由捕房將被告各人傳至公堂分别交保候訊 
[均有不是]  
　　俞三控楊樹浦小茶館主曹小弟騙取銀表等情昨由捕房將曹與同洵之陳三一併拘解公堂訊知俞等同在陳三家内賭博起衅以其均有不合判曹押三禮拜俞押兩禮拜陳押七天分别示儆 
[車夫擅專]  
　　某洋人控汽車夫吳阿龍私將汽車借人開駛以致撞損等情昨由捕房將吳傳至公堂判吳交人洋並保候下禮拜一訊核 
[老人倒斃]  
　　昨有年約六旬之某甲倒斃於海寗路廣東戲園後荒地上由捕查悉飭探查明核奪 
[拐匿無憑]  
　　楊徐氏住西華得路日前失去女孩一口昨日偵知係鄰人張金芝拐匿扭控捕房捕頭詢得事無証據斥退不理 
[流氓敲詐]  
　　船户戴阿新昨投捕房控被流氓紀林等三人軋入吳淞路萬陽樓茶館敲詐不遂蜂毆受傷一轟而逃請爲查辦捕頭准之 
[深夜賣酒]  
　　吳淞路泰和館炒麵店深夜賣酒被捕房查見昨請公堂傳案訊罰 
[日人酗酒]  
　　前晚有一酒醉日本人在乍浦略胡閙毆打暗差巡捕拘押捕房昨解日領事署訊辦 
法租界 
[跑上門來]  
　　侯林生投廨控稱家住徐家滙地方髮妻吳氏於前月念日忽然捲逃尋緝無着前日忽在陳榮海家尋獲交捕解究訊之陳供與吳氏私妍已兩年前月他自巳跑來餘供支吾質之氏供因丈夫逐日虐待並無飯吃不得已而逃走是實讞員聶君商之李副領事判男婦各押三個月期滿准許將妻具領完聚 
[那裏去了]  
　　李兆英投廨控稱女兒今年十六歲前月到張王氏家傭工就此不見向論不睬報捕解究張王氏供李女係老娘姨引進替工約半月取去工洋兩元說是交會人卽不回現老娘姨已赴無錫求察中西官判氏交保限十四天交老娘姨到案訊究 
[茶館聚賭]  
　　吳春方所開之茶館聚賭抽頭經捕房查悉派探傳吳解廨訊究吳供以後不敢再犯求恩寛宥判罰洋十元充公 
[幸未燎原]  
　　小東門外洋行街口八號門牌某藥房於前晚九時因烘藥爐火太旺烟囱内之火延及板壁起火幸得悉尚早取水救熄祗焚去什物房屋未損 
 
 
 

Page 11

 
 
雜評三 
[宋案宜速解决]  
　　觀今日檢驗情形及看守者所報告則武士英之死服毒與病尚未可知也惟勿論其服毒與病旣已死矣則祇有謀從速審結之方法非特恐延宕而起有意外之事且恐愈延宕而愈啓猜疑也 
　　武未死則與應對質者有武武旣死則與應對質者惟有洪則洪之引渡宜速交涉也 
　　欲求斯案之早結宜早發表証據武旣死人証已少一人而應又不肯供認則惟有求之物証而已主斯事者盍不速謀解决之道乎訥 
[記馬戲]  
　　上海戲園林立有美利加戲園有法蘭西戲園有北京戲園有紹興戲園有廣東戲園有影戲園種種色色皆所常有惟馬戲不常有馬戲之來必挾殊能昨日之晚爲泥城橋西新到之美國大馬戲第一次開演人獸問作詼諧雜出且有日本技師合班獻技夫日本素以柔術著稱然與美人較猶差一間中有某美人演軟工渾身若無骨手足腰間關節皆能左右前後旋轉又能彎身作五曲又以口俯啣木端四肢脫空全體重量支于唇齒觀者爲之昨舌其他若狗馬之學拜跪坐立尋覔藏物均極嫻熟此種工夫前此中國人之馬戲園中未嘗見之雖然人患不學不患藝之不精吾欲發憤圖强須用十年苦功徒襲他人皮毛無益也今于馬戲卽小可以見大矣鈍 
專件 
[中華民國世界語會消息]  
　　紀元二年四月廿四第一八號中央事務所在上海西門林蔭路 
[本會通告二十七]  
　　入寰球世界語者注意 
入寰球世界語會諸君鑒會務年鑑材料豐富應用甚廣不啻爲欲得世界知謚者之一益友惟卷帙煩重郵資頗巨遠道遞寄遺失堪虞自後諸君入會時無西文通用地址俾中央事務所（直接寄奉）而必須本會轉交者請預付郵資二分半掛號費五分免致失落其巳入會者亦請補下以便到時卽行奉上此啓 
中央事務所代理部白 
[本會紀事四十五日]  
　　西安王霆宣君等續交函授費 
　　六合沈子逹君等交攷巷及習題 
　　本埠唐炳南君等曁來書三十件索閱章程 
　　沭陽楊蘭谷君函購漢譯世界語字典 
　　南京周京君函索外國風景明信片 
　　巴黎世界語報社寄贈世界語報一册 
　　古巴世界語會寄贈機關報一份 
[國外紀事寰球世界語會第四次大會]  
　　徴集議案會員注意 
　寰球世界語會今歳開第四次常年大會於伯爾尼照章程第四條當預先徴集議案凡屬會員均可提出其規則如下 
　　（一）每件議案以在二千字左右爲率 
　　（二）各議案均須於開會前六十日送交中央事務所過期無效 
[誌謝]  
　　昨承同志華南圭先生交到捐銀十五元先是得華夫人書云得子甚善取名攬洪將以爲世界語之小學生謹爲吾會表示誠意云云本會開辦迄今接收捐欵爲第一次特登報端以誌謝忱 
來件 
[上海各商家爲求海關取銷專棧新章致總商會意見書]  
　　自海關苛例發生以來衆商以所受種種損失不堪其苦奔走惶駭怨弊載道幸貴會諸公担任維持人心稍定令商等各紓所見以供採擇謹就管見所及爲諸公縷晰陳之查外洋各國船行未有建設貨棧者其商家則均有自備貨倉惟船泊碼頭起卸貨物須候關員查騐方能提歸而關口又慮碼頭無棧暫貯商貨則風霜兩雪貨物恐致遭殘遂設專棧以避風雨亦卽驗貨廠之本意也又設保稅倉庫以便商貨貯存出貨之時始須完納稅銀若原貨出口則只認棧租可不用虧耗稅餉因外國無領回存票之例也此等專棧所以利便商人者至週且密又何怪人人樂從至若中國商力薄弱盡人皆知能有自備貨倉者百不獲一船行洞悉商情多置碼頭棧房以便存貯而利轉輸開埠以來相安無事船到起卸報關由關派員查驗完納稅餉直至出貨之日始行移動不糜虚費不虞失漏若再設專棧强迫移動非徒無益而又害之可見中外商力厚薄之不同中外商務情形之各别此固主持關務者所當體察辦理未可相提而并論也以重報輕以貴報賤之舉正當商業必不肯爲國稅輸納不過百之五以二十倍之重本冀圖僥倖之薄利萬一敗露不特全數充公而且不免罪累人雖至愚必不爲此而乃有敢于嘗試者其人必防不勝防斷非一設專棧即可絶其弊資若非正本淸源吾恐國稅未見其加增而商人已先受其擾累矣又查日本關口除嚴辦眞正瞞稅外其或有以重報輕以貴報賤者一經查出亦視爲無心之失准其更正納稅并無苛罰之例而商賈之藏於其市者咸稱其政治之寛仁其國稅亦示聞因此而短絀可知爲關者在乎辦事之認眞不在立法之苛暴也夫海關之虐待我商人也已匪伊朝夕矣固意留難藉以輸索凡屬商人罔不切齒今復變本加厲是以前此之苛虐爲未足而又從而益之商人何辜受此慘酷興言及此能無痛心務求鼎力磋商斯達取銷目的若今日托詞試辦久之則實力推行假令遷就依回必至盡入圈套倘差商無效懇請貴會逕電北京力爭衆商則協力堅持以爲後盾不達取銷目的不止幸而有濟衆商之福也不幸不濟非諸公之咎也諸公其圖焉 
來函 
[滬客帮務聨合會通告]  
　　本會前爲日淸糾合三公司重加水脚致動公憤决定停裝日淸兹蒙總商會一再調停復於四月二十三號邀集四公司及本會代表雙方會議暫行取銷五月一號實行漲價之議准由我客帮各業將四公司新訂各貨水脚章本斟酌簽改雙方認可即使實行惟洋雜貨脚價在未改定之前而先行漲價者以七五折結算旣已轉圜自應和平解决以敦睦誼望各實號暫行自由裝貨可也一面再請各帮各業同人將各貨水脚斟酌平允送會核奪以便再與四公司接洽實行謹此佈告　旅滬客帮商務聨合會陳仁擣陳玉口鄒靜齋馬炯同啓陽曆四月二十四號 
 
 
 

Page 12

 
 
   
 
 

Page 13

 
 
自由談 
游戲文章 
[論議員不必由選舉可以金錢雇用之] [  鈍根] 　　 
江蘇省議會開會南月餘議决案不過二三件議員以缺席爲常事與論指斥不覺羞恥及聞缺席一次扣除旅費五元之規定則雖大雨傾盆到者亦甚擁擠以是知議員心目中國民之付託爲輕而五元之金錢爲重也然則國民又何必選舉議員此後政府需用議員欲備通過之形式者祇須以金錢雇用之每個五元巳有定價他日貨色擁擠其價更可大跌在政府以有限之金錢購許多之議員至爲便宜而議員且因雇用關係不敢反對政府國民則當此貧弱之秋不復爲奔波耗費之選舉亦體恤人情之一道也質之國民質之政府皆當深然吾言 
[顚倒四書] [  小蝶]  
顔淵季路侍子曰二三子盍各言爾志子路率爾而對曰有酒食不食我不能食無求飽我不能沽酒市脯殺鷄爲黍有盛饌變色而作必先嘗之不食不能也顔淵曰夏日袗絺綌必表而出之歲寒衣軽裘緇衣羔裘黃衣狐裘素衣麑裘我得志必居一於此矣人之將死羔裘玄冠煥乎其有文章則何益矣子曰啓予者由也回雖不敏其言也善 
葉公問孔子於子路子路不對子曰汝奚不曰其爲人也食不厭精膾不厭細肉雖多不出三日四寸以長三咽得之則生勿得則死不知其老之將至云爾子路不悅以杖叩其脛曰斯人也老而不死是爲賊 
顔淵曰加我數年五十可以衣帛矣今若是春服旣成短右袂長一身有半攝之升堂翼如也放下没階趨進踧踖如也足躩如也束帶則失其肩背子聞之莞爾而笑曰回也愚不知所以裁之 
　　子食于有喪者之側飯蔬食飲水魚餒而肉敗愉愉如也曰時哉時哉欣欣然有喜色子路共之色惡不食三嗅而作夫子晒之曰由也喭奚爲於某之門哉若由也上食高讓下飲黃泉不得其死季康子饋樂事之以皮幣子樂再拜而受之出語人曰再斯可矣子賞問曰貧而無諂富而無驕如何子曰賜也賢乎哉吾不與也 
[商界人才比較表] [  休笑]  
　　名稱行動同眠者公事眠處月月薪養成性質言語 
先生　橡皮包車　小老媽　吞雲吐霧　温柔鄉　每月百元　老爺性談淫 
學生　兩脚馬車　大臭虫　掃地揩棹　冷被頭　每年二元　奴隸性吹牛 
[自由談銘] [  瘦蝶]  
文不在高蹫諫則名字不在深滑稽則靈曰自由談同人所馨澄懐虚室白照影孤燈靑笑謔多逸士迂腐嗤酸丁可以發莊言著諧文有筆墨之遣興無絲竹之勞形應名俱樂部合建自由亭君子云何礙之有 
尊聞閣詞選 
[出遊即景] [  仲琴]  
　　春日多佳景桃柳滿汀渚好鳥枝頭鳴聲聲似求侣笑他白楊花飄泊無定所風定寂不動風來卽高舉 
[山行]  
　　遥見一古寺隠約白雲間萬木經微雨蒼翠滿空山落日暗前川欵乃漁舟還 
[殘春用王右丞送春辭韻]  
　　昨夜風兼雨今朝春欲歸可憐雙蛺蝶空繞落花飛 
[尊中月]  
月滿空庭酒一尊酒香浮動月黃昏只因誤入尊中去却被詩人和酒吞 
[謁金陵古墓] [  枝一]  
　　紫陌無人泣紙錢英雄事業想當年六朝興替君知否松柏蒼蒼鎖暮烟 
[春日有感]  
　　煙雨江南二月春百般紅紫鬥芳辰出門俱是看花客誰憶當年手植人 
自由談話會 
　　武士英行剌宋先生本是討死只是武士英有武士英之死法現在便死死得太早了 
　　宋先生死全國震悼武士英死全國稱惜非惜其死也惜重案未明而要犯遽死耳 
都督以下之人物有死者全國不盡知知之者亦不甚惜武士英一罪犯能令全國人因其死而稱惜豈非怪事 
　　或謂應武兩犯由租界交與華官華官延宕多日恐其才力不能審判此案故又交與陰司然則閻羅包老正在組織特别法庭也或謂陽官已得許多物証故兇犯之存亡無甚重要關係樂得早些引渡於陰官 
　　未遯初先生是原告武士英是被告武士英在陰司特别法庭上之口供若仍與租界公堂初審時相同則又須補提應桂馨應桂馨又須延請律師多人陰司法庭上當亦十分熱閙 
　　陰司法庭若亦牽涉洪述祖則洪雖躱在膠州灣也不中用了 
　　開膛破腹昔以爲治重犯之極刑今武士英死而醫生破其腹出其腸雖曰剖驗亦可作行刑觀世之私爭誤國者死後將武士英之不若蓋武士英尚有狼心狗肺之可騐而若輩則全無心肝也[  鈍根]  
　　人諛我者無益於我也媚我者更無益於我也先賢聞有過則喜君子貴乎贈言良藥苦口利於病忠言逆耳利於行人能納言便是俊傑人如受諛卽是傀儡 
　　世上不懼有眞小人而懼有僞君子社會不患無眞見識而患有假開通無眞見識爲害小有假開通爲禍大假開通者毫無知識而向人前賣弄言論也某事也如何某案也如何掩撇眞理混淆是非有識者聞而齒冷無知者盲爲傳播甚至杯弓蛇影蛛絲鳥跡眞幻懸搆敎之不能訓之不可嗚呼不可藥救之假開通[  瘦梅]  
　　上海各店夥不歡迎購物之男子而極意奉承女主顧最爲時下惡習尤以大馬路之洋貨店爲甚僕上月出望平街向成德豐購物以交易甚微先已惴惴及抵肆一中年夥出應當告以欲購之品該夥和顔悅色並代籌畫所需多少甚爲殷勤不禁詫爲奇事然猶以爲彼年事稍大閱歷較深之故前日又赴該肆購物則一靑年夥招待亦和　可親毫無一絲傲慢之氣細察該肆夥友不下十餘人俱温文有禮以是知該肆之商業道德爲他家所不可及爰泚筆記之[  鐵漢]  
　　蝶仙發行雜誌之議鄙人深然之惟門類中如能加添實業談或科學叢話及美術一門則更完善而於銷場亦有影響也名稱鄙意宜用自由雜誌爲確當總理一職須請鈍根擔任編輯人則請蝶仙主筆至同志認銷法亦至善深望諸同志盡力襄助覺迷當認銷五份[  覺迷]  
劇談 
[紀念四夜之大舞臺] [  玄郎]  
　　是晚雖排有楊四立之時遷偷雞李春來賈璧雲之戰皖城而　座仍未見起色四立日來噪音乾枯不堪演唱工戲常以花腔欺飾人之耳目以取巧偷鬆故座客時有報以倒好者偷雞一劇　武丑之重頭戲善演此劇者滬上向推老丹桂之夏鳴臯（卽月恒）後鳴臯供職金陵月潤亦間演之他伶俱未一見也此劇純以跌撲緊捷手脚輕靈身段活潑做法機警見長觀四立所演躺檯及矮步工夫甚好形容一種賊頭賊腦之神氣尚未得神似跌撲攫物手脚俱欠輕捷吃火時燃紙垂盡始入口中吐出火星甚少此技尤遠不如二夏之精妙惟互掉氈帽時手脚仍舉動如常初不識其藏在何處一刹那間而一頂藍氈帽已揭之掌中絶似一變戲法者之手法神妙絶倫後兩脚踏於廖連卿之肩上身叚直立連卿旋轉檯中歷時頗久四立不動如山嶽此雖略得方杠之假借力然足力亦自不凡草上飛之祝靑鬥笋處頗生澀不如張順來遠甚此角爲劇中極緊要之配角倘搭配不得其人雖有良好之武丑亦無所施其技而收相得益彰之效該台之劉坤華藝甚出色當行不知何故而竟舍長取短也 
劇本考實　　 
[打嚴嵩] [  便便]  
　　劇演御史鄒應龍誘嚴嵩至開山王府嗾王打之以洩其憤而己又陽與嵩善使之不疑此種劇本最爲無理考明史嵩在嘉靖年間獨當國二十一年其賊害忠良往往巧取上旨是機警險惡莫如嵩安有受一御史之愚弄而坦然不疑者哉惟嵩之敗則實自應龍發之按嚴嵩本傳嵩晚年耄昏其票擬均爲其子世蕃所代世蕃居母喪不得入直嵩票擬時遣人持問則値其方縱淫樂不以時答嵩自爲之往往失旨所進靑詞又不能工以此積失帝歡而徐階時方響用御史鄒應龍因極論嵩父子不法遂罷嵩下世蕃論戍雷州世蕃不至戍所益治園亭勢焰不少衰徐階令刑部尚書黃光昇以世蕃反狀奏聞遂棄市籍其家富踰天府嵩借居僧舍鬱鬰而終是首發難以推倒嚴氏者實鄒應龍也而至謂誘開山王使打嵩是同兒戲矣且開山王又史無其人此不過由後人附會其事以調侃奸相而已不足信也此　今麒麟童頗稱傑作時一演之（二） 
小說 
政治小說 
[鐵血男兒（一百十）] [  常覺　獨鹤]  
黛頓歛容曰道路傳言謂君與尼公爵大起衝突投稿者夢生 
　　丁以鍼字鈞惠年二十一歲江蘇揚州人現寓鎭冮法政學校 
　　然乎曰此語良確尼已解兵柄矣曰聞君與梅麗曾舉行文定禮旋乂悔約尼遂因此與君齟齬信否烏大笑卽舉王杯一事詳告之黛傾聽良久乃曰若然此事固不能爲君咎惟儂已悟西奥司人專講閥閱論門第階級之見牢不可破對於爾我婚約必多反對今已因此故致大臣解職物議煩興殊非佳事願君取消前盟爲收拾人心之計否則將於君有所不利也 
　　烏變色曰僕身已墮愁雲慘霧中所視爲一綫光明者賴有卿美滿愛情温存心坎聊以自慰耳設如卿所言僕尚有生趣乎言下慘然黛聞言柔腸寸斷淚珠欲滴烏急擁之子懐曰地久天長此情不變僕知卿爲是說亦姑妄言之非本願也黛曰豈願中道分離同心已綰儂實不得已而語此欲令天下人知儂襟懐開朗非以私情而誤大局者並願君努力前途勿因一女子遽隳功業區區之心願憐而鑒之烏曰深情厚意刻骨銘心此時可無庸置議俟戰雲平靜共謀良好之結果也黛微應心稍慰 
　　烏手搴窗帷矚目天際但見疎星數點隠約可辨俯視庭中乘與已駕乃下帷就椸上取外衣一襲顧黛曰卿眠餐珍重僕去矣黛前挽烏臂泣下沾襟嗚咽語曰金戈鐵馬好自爲之儂當於深閨夢裏時時祝君勝利也烏强笑慰之曰今日得與卿話别我心至快願更賜一接吻以壯行色則此去必能一戰而克卿其佇望紅旗報捷可也言巳遂别黛行不數分鐘宮中私相傳語曰烏王日來時露愁容今忽色舞眉飛欣然赴敵豈已得有好消息乎（二） 
愛情小說 
[自由花彈詞（四十三）] [  天虚我生]  
　　過了一宿次早起來　他：： 
　　自將醇火煑茶湯　親向窗前理曉妝　淡掃蛾眉三角樣 
　好一似寳刀出鞘露鋒芒　猩唇一點匏犀白　漱龍淸泉齒頰芳　自挽綠雲梳寳髻　妝成顧影自端詳　輕紗一襲身材小　不滴楊枝水亦香　正欲出門尋伴侣　俄聞剝啄到門牆 
　　紫瑛開出門來一看見是一个驀生男客因問來意那人道在下姓楊行二和繆周二兄都是同伴好友向在上海現因令弟的事情特來相訪紫瑛便讓他進内把門虚掩上了同到左邊一間坐下楊老二看時元來一間客座 
　　一方長桌擺中央　四面圈園椅八張　線毯無塵花插滿 
自將玻盞法茶湯 
　　兩人一同坐定那楊老二不免道了些景仰的套語方纔提起正文道李劍華那件公案現在供說是有令弟在内但在下很曉得這事自與令弟無干不過這眞正的罪人小姐可曾訪得點子消息紫瑛道這个麽且問足下此來是个什麽主意還是因那李劍華供了舍弟足下是來狗人的呢還是待想問問舍弟或是要我帮助什麽楊老二道令弟不在此地我巳早經知道便拘了他去横監又非此案正犯多費什麽周折我的意思想你總得有一點子頭緒况你專肯替我們同伴帮忙的我想你又關係着自己兄弟的名譽定是早有个成竹在胸的了紫瑛笑道想我是个女子有什麽能力便有能力也並没担什麽偵探的責任何苦招什麽怨來楊老二正色道小姐不要譏笑在下夙仰小姐的俠腸如果肯指使我一个頭路憑什麽都可以使得紫瑛道指示你却是不難但只怕你不是那人對手便我兄弟尚且奈何他不得我看不如省力的爲是（二） 
滑稽短篇 
[女調查] [  了靑]  
　　前淸某巨紳芙蓉城中盟主也家於皖之某縣光復後以隠居爲名杜門不出建密室一終日吞雲吐霧其際積土纍纍雖子孫數世之供可無缺乏蓋不復知黑甜鄉外更有何事矣 
調查員某艶其富欲得而甘心者久矣第以紳宅深邃恐冒昧從事脫無確鑿証據可得或轉以無故入人家室致被反噬梭巡弗敢入 
　　一日忽大悟乃喚其妻曰爾可假他事謁巨紳夫人俾探蹤跡妻固某女校畢業生頗大方者欣然銜命往此時調查員心中以爲萬僉之罰唾手可得矣 
　　其妻去後閱數小時始返而色殊悻悻調查員迎之曰賢卿此去得不辱使命否 
　　妻入室以天足頓地者再憤然作色曰爾誤我不淺爾誤我誠不淺 
　　調查員急問故妻曰我至某紳門佯訪其愛妾彼延入頗優待然已默察我意寒暄畢卽曰女士此來得母疑家主人有嗜好否妾當引導俾勿負女士意乃偕余遍歷各室至最後一房闥則一燈熒然紳之子方高枕臥我喜甚思前攫其器具而心殊怦怦 
調查員不待詞畢卽喜躍曰我意彼母子必有嫌隙不然：：妻亦插口曰爾時我亦疑此詎細察其燈却非煙具正在倉猝間忽聞呀然一聲户闔矣紳之妾已反身出我知事不妙急欲遁而彼賊：：而彼紳之子乃躍然自榻上起 
調查驚訝曰彼便如何 
其妻紅潮暈頰嚅囁良久乃發爲怨恨聲復以兩手示狀曰彼就：：彼又：： 
　　調查員怒不可遏欲立持手鎗出 
　　其妻急止之曰爾害我豈猶未足乎擊殺彼詎不償命且我雖：：猶幸未被：：爾若此獨不爲我名譽計何 
　　調查員無可置答乃作懊喪聲連連呼曰誓必報復誓必報復 
　　記者曰此爲皖中人告余者信與否未可知也然如常德禁煙員則雖以此法治之不爲過（二） 
文字因緣 
[贈范養吾] [  佐彤]  
　　夜闌　靜病中身夢想金陵柳色新萬古乾坤照明月卅年風雨瘦詩人名花有味非關貌天性工愁轉怕春世由茫茫難自料（用句）莫敎攫首苦傷神 
[敏之同學將赴桂林味梅二三知己爲設餞於葑溪酉樓情溪賦一律] [  人壽廬主] 　　 
　　半載相違久初逢别更難風濤壯行色煙雨怯春寒北海歡情暢南天客路安桂林好山水往矣恣君看 
[送天石之都門] [  東埜]  
　　吾友周天石英才妙出羣新詩吟鮑照奇策献劉　十載吳門聚三春燕市分送君南浦上柳絮落紛紛 
　　率公以試硯齋隨筆徴題敬賦兩絶蚓歌蛙 
[曲不値一粲聊爲前驅耳] [  瘦蝶] 　 
　　訪軼闡幽費剪裁桃潭千尺比仙才客窗一硯梨花雨付與先生試筆來 
　　哀樂中年百感并閑將舊事話亡淸晨鐘驚破京華夢爛熳江花筆底生 
[天涯通訊]  
　　鄙人所設詩鐘（題五色旗春柳分詠格）近日收卷無多佳者絶少兹再展期兩禮拜仍寄湖北興國五馬芳楊泳靑宅 
　　元鹤謹啓 
 
 

Page 14

 
 
   
 
