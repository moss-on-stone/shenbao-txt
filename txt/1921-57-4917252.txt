# 1921 - 57 - 4917252

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[財政之窘狀（冷）]  
　　常人之於財也始則浪費繼則舉債後則以債還債再後則不能舉債而亦不能還債於是乃有二途對於索債者則展期對於索欵則避匿不見 
　　今之政府之財政當局乃實行此二途之時也雖然此二途者其可以久行之乎展期終不能無期避匿終不能永不見面况乎展期愈久而利息愈增避匿之時愈長而所索之欵愈多將若何應付之乎 
　　以常人言之過此以往唯有破産而巳而國家政府則有破産而不可能者然則奈何 
命令 
[三月四日大總統令]  
　　署財政總長兼鹽務署督辦周自齊呈廣西榷運局局長梁致廣請免本職應照准此令 
[又令]  
　　署財政總長兼鹽務署督辦周自齊呈請任命劉俊謨爲廣西榷運局局長應照准此令 
[又令]  
　　余建侯給予二等寳光嘉禾章劉保慈曾文玉均晋給二等大綬嘉禾章屈羲晋給二等嘉禾章薛光錡晋給四等嘉禾章此令 
國外專電 
[巴黎無線電]  
　　本届國際聯盟行政部開會有三大事可記（一）修改盟約委員會原定英法意日腦威西班捷克烏拉圭八國顧使力陳本委員會責任重大人宜多提議改爲十一衆先贊成九人並舉顧爲委員顧因使館及聯會行政部事忙力薦王寵惠並仍主十一人英倍爾福贊成顧議添舉古巴坎拿大後比要求甚力故現共十二人委員皆當代名流英倍爾福法維維也尼均前首相（二）鴉浦島問題前德屬太平洋鴉浦島美曾提出保留英法等囗囗（電碼不明）後美又抗議本届行政部開會美政府有極嚴重抗議顧力主重議衆推諉至高等會議顧力言鴉浦島問題於世界和平極有關係須調查確實重行議决卽復文亦須語和婉使美有入會機會美加入後聯盟會方有力也復文衆贊成顧意婉和但仍决交高等會議（三）禁鴉片問題衆舉顧審查並由顧提議舉委員三人組一委員會英前駐京公使朱爾典美海密爾登拉脫夫人法白來届君衆贊成本届行政部會議顧建議極多大受各國代表歡迎（四日發） 
國内專電 
[北京電]  
　　周自齊昨今仍未到部催欵雁行列無辦法財部支（四日）籌到七萬擬發員俸爲援庫費提去（五日上午十二鐘） 
[北京電]  
　　交部欠滙業五十萬本月十日到期欠商業百萬明日到期無欵付請展期三月四洮路到期借欵由南滿墊轉賬其新線鄭　白段四月一日開工招直省災民三千工賑（五日上午十二鐘） 
[北京電]  
　　蒙王阿噶彦林丕勒條陳援庫計畫主撫徐交院部處核辦（五日上午十二鐘） 
[北京電]  
　　鍾毓與俄代表議定十三條俄又修正將黑龍江改中華民國意在變局部性質爲國際孫烈臣謂此乃歷來條約上應有手續王景春謂通車商議百餘日交通久滯政府如對俄無封鎖必要則宜早辦（五日上午十二鐘） 
[北京電]  
　　木日閣議靳自主席周請假（一）派江庸充法權討論委員會副委員長（一）派余紹宏充司法官再試典試委員會委員長（五日下午五鐘） 
[北京電]  
　　新楊電請將俄舊黨移置哈密縣東便於監視給養 
（五日下午八鐘） 
[北京電]  
　　靳擬改任熊克武督川巳托川籍某議員代徵同意 
[北京電]  
　　安武改編辦法昨始解决就現有營數酌量裁汰編成三旅需費百萬先給二十萬（五日下午五鐘） 
[北京電]  
　　靳因參院主開臨時會召李慶芳詰責李謂不關我秘書長事應問議長靳默然斥之退 
[北京電]  
　　蘇齊電告張宗昌部下三千餘人巳輸送至浦口其籍隸皖魯豫三省者現分别遣回 
[北京電]  
　　徐以内閣改組尚非其時無論何人决不肩承力勸靳勉維現狀至必不得巳時祗從慣例總理自請假推國員兼代（四日下午二鐘） 
[北京電]  
　　報載靳請假十天頃詢國院不確（五日下午五鐘） 
[北京電]  
　　英使艾斯敦荷使歐發科提抗議謂政府按元年選舉法辦理華僑選舉侵及彼國治外法權 
[北京電]  
滬杭甬曹娥江橋原德商捷成竹辦現趙慶華與司禮阿商定取消德合同改歸英商辦 
[北京電]  
　　中美無線電交涉進步美與英丹均商妥一致對付三井合同（五日上午十二鐘） 
[北京電]  
　　外部電邵領令查廟街麻谷案在廟談判經過速復蓋爲駁覆日公文故（五日上午十二鐘） 
[北京電]  
　　公債司長發表張潤普 
（五日上午十二鐘） 
[北京電]  
　　王寵惠約一星期起程赴法就修改盟約委員第九席王支（四日）赴外部接洽建議甚多大理長徐主派人代王則請開缺 
（五日上午十二鐘） 
[北京電]  
　　滬造幣廠借欵内容欵額二百五十萬實收九三年息九釐還期按月由鹽餘撥還七萬三年還清擔保除國庫劵外將廠基地契及保險單交抵（五日下午八鐘） 
[北京電]  
　　比京開國際道路改良會内部决派專員出席（五日下午八鐘） 
[北京電]  
　　蔡成勳準備赴任祇帶衛兵兩營（五日下午八鐘） 
[天津電]  
　　曹省長佈告親赴各縣巡視災後狀况藉以整頓内政 
[天津電]  
　　田中玉支（四日）晚乘車赴山海關掃墓行縱極密 
[天津電]  
　　汪財次赴京辦交代畢歌（五日）晨返津 
[天津電]  
　　劉承恩歌（五日）午赴京聞由東海召其赴鄂解釋黎元洪與鄂王意見（以上五日下午十一鐘） 
[漢口電]  
　　王督聞靳閣露消極支（四日）特去電慰勉 
[漢口電]  
　　粤陳派代表袁臻明支（四日）來鄂與王督接洽要務粤鄂通使此爲創見 
[漢口電]  
　　武昌急賑會微（五日）起在黄鶴樓舉行游藝會三日 
（以上五日下午四鐘） 
[香港電]  
　　省會各員對積欠歲費内每撥五十元助賑共五千巳由廖財廳長照支 
[香港電]  
　　唐繼堯行抵河内將由海防回省（以上五日下午五鐘） 
[南昌電]  
　　戚揚歌（五日）行回浙 
（五日上午十一鐘） 
公電 
[南京來電]  
　　申報鑒舊國會議員王汝圻辦事因循初長江北法政分校毫無成績終至解體繼長上海商業學校任用私人不理校務甚至呈省公牘倒用鈐記致遭申斥因以去位近聞來長敝校殷鑒不遠前途堪虞同人等利害切身誓不承認江蘇公立法政專門學校全體啓歌 
[常州公電]  
　　各報館鑒武進鳴鳳鄉董劉辛芸選舉舞弊揑投朦報横奪公民選權現巳非法開票羣情憤激乞速主持公論以彰民權武進鳴鳳鄉敎育會正副會長王亞新王章叩微 
世界路透電 
倫敦大會後之柏林 
[四日柏林電]  
　　半官消息稱專家委員會今日開會由總理費倫巴志氏主席討論協約國所恫嚇之言如果實行德國將受何影響一致决議協約國擬施之計劃雖大碍德之經濟生活然不能使德政府因以不拒絶簽定所難履行之義務内務總長與恊約軍占領地之國會代表開會討論後亦有此决議且聲明協約國擬施之計劃雖屬嚴厲而非出乎意料德政府巳早有減輕所受損失之籌備 
[四日柏林電]  
　　國會議長擬宣讀英相喬治氏關於賠償之演說羣衆大起紛擾共産黨議員郝夫滿氏希圖演說衆大呼「逐走之」郝夫滿氏請容議長讀英相演說餘文衆不之理議長乃於擾攘之中宣告延會 
[四日倫敦電]  
　　協約國態度强硬德人顯有張惶之象柏林數報謂德國之答案非屬最後的僅屬建議耳惟柏林日報則悍然宣稱恊約國之要求碍難實行德國復將拒絶之尚有某報謂新建議或將由第三方面提出德内閣昨夜討論喬治氏之演說至深夜始巳衆意謂協約國之懲戒辦法如果施行則將見德國無以自衛此舉將背凡爾塞和約云 
倫敦大會後之法國 
[四日紐約電]  
　　巴黎電稱法國鐵路巳奉命準備運兵至德國邊界聞有步兵一千一百名騎兵三軍團砲千尊飛機三千架現駐邊界來因河橋端聚集騎隊衆視爲甚關重要之舉 
[四日巴黎電]  
　　法國西地中海艦隊刻在杜登港重行裝置聞無畏式戰艦巴黎號與杜倫號巳奉命準備駛往北海協同英艦隊作擬施之任何海軍行動續電云海軍部否認關於無畏式戰艦巴黎號及法蘭西號之消息 
近東大會記 
[四日倫敦電]  
　　近東大會復行開會恊約國聆希土兩國關於組織委員團調查士麥那與塞拉斯二地事之答覆希代表宣讀希國會拒絶此議之决議土耳其國民黨政府代表接受此議惟建議由協約國代希臘管理此二地又稱協約國今旣願審查對土和約關於阿米尼亞與庫爾狄斯坦之條欵故代表深信必能商定公允之辦法云 
[五日倫敦電]  
　　晨郵報由某要津探悉協約國决議不派委員團調查士麥那與塞拉斯二地人種統計因希土兩國均反對之故如希臘對土稍有讓步則協約國願取銷此議希相加洛奇羅波洛斯氏聲稱吾人願將此事由雅典政府决之大會某要員向加氏建議應乘與土耳其代表同室進茶之機會而開直接談判加氏不允故後此續開談判必由高等議會辦之晨郵報探悉希臘完全反對更變塞拉斯之狀態惟允在士麥那建設自治制此足保衛基督敎居民之利益 
俄國内亂消息 
[四日紐約電]  
　　據芬蘭京城電稱芬蘭接莫斯科消息五金工人開會反抗勞農政府申斥列寗虐待工人破壞國家聞列寗氏曾問工人願否恢復帝制工人答稱來者無論白人黑人或魔鬼都好爾去可也於是列寗氏乃下令允撥千萬盧布以供給工人生活必需之物瑞典京城電稱勞農政府巳於激戰後壓平彼得格勒之叛亂 
[四日芬蘭京城電]  
　　據里伐爾消息彼得格勒仍有騷亂克朗斯太之水手公然叛變全境震動又稱革命黨委員會現管理彼得格勒及要塞艦隊 
[四日倫敦電]  
　　莫斯科無線電報巳承認俄國發生反過激之叛亂電文曰柯士洛夫斯基將軍與軍艦彼得巴夫洛夫斯基號之叛變必由協約國之間諜所主謀如前此自衛軍叛變然克朗斯太之叛變發動於巴黎不難平之云 
美國議院近事 
[四日華盛頓電]  
　　參議院因討論各項經費議案甚爲忙碌故上海美人商會提出之在華貿易條例本届會期内不及討論該案巳由衆院大多數通過今僅因時間匆促使參議院不能有所行動參院各政黨領袖巳允俟哈定總統召集國會特别會議時即討論該案上海美人商會之秘書鮑威爾氏現留寓華盛頓以俟該案由下届國會通過之 
[四日華盛頓電]  
　　衆議院未能通過福德萊氏應急稅則議案該案現巳作罷 
 
 

Page 5

 
 
   
 
 

Page 6

 
 
世界路透電二 
美總統就職記 
[四日華盛頓電]  
　　哈定總統就職禮殊爲簡單與昔華盛頓總統就職時差堪比擬而與前五十年内總統就職時有大隊文武人員爲其特點者大不相同晨間十時有國會委員至哈定氏與柯里治氏携眷所寓之旅館載哈定至白宫偕威爾遜總統同赴國會有騎兵四名爲護威爾遜總統離白宫時其侍者曾爲扶足下階見者暗爲之憐三時甫過哈定總統舉行宣誓禮繼發就職演說衆爲歡呼不置演說畢即離國會正式就寓白宫其演說中略謂美國不與聞舊世界事務之遺傳政策巳由美國之進步證明其智慧矣新政府亦不欲與聞舊世界之事務美國不能成任何軍事聯盟之一方面且不能負任何外國經濟義務惟美國準備與世界各國會商以期提出幾可完全裁减軍備之方法余主張建設世界法庭解决各國所允提交可付裁判之各問題美國之約束無論何種必須於國家主權執行中而爲之美國在此財政與商業之新狀態中欲增進己擴張之活動而謀獲巳推廣之信用以言吾人高等職務吾人當不予他人以向我開戰之正當理由吾人不懷國家之偏見不抱報復之精神吾無所仇恨亦無所覬觎吾人不夢想戰勝亦不自矜武力但若戰事又來相迫則余切望當可設法以團結吾人之集合力而將美國所有之物質與精神犧牲於國防也實業宜予保護出産之成本較昻必使反響及於吾人入口稅則今日世界人民皆謀商業之恢復與擴充故吾國稅則必須修改以與新時勢相應合吾人苟不以美國船隻裝運貨物以赴世界巿場則不能奏銷貨成功之效而在此出産運輸通商之新時代尤不可不乘其機會以美船運貨也云云參院通過哈定總統之内閣威爾遜總統並未簽定外僑入境與陸軍兩案故在實際上巳否决之矣參議院承認以新任工部總長台維斯氏爲國際交通大會之美國代表 
俄代表抵英 
[四日倫敦電]  
　　俄國商業代表克拉新氏巳於今日抵此 
太平洋路透電 
上海造幣借欵 
[四日北京電]  
　　上海造幣廠借欵二百五十萬元昨由財政總長幣制局長與上海供給此項借欵之華銀行團代表簽定合同其條欵如下（一）按照財政部所將宣布之章程發行國庫券（二）國庫券所得之欵專用以購地建造廠屋及裝備機器合同簽字後一月内第一方面將命上海造幣廠官員及工程師承攬人草定詳細圖樣交由第二言面認可一經認可即當興造廠房不得延緩且即當定購應需之機器（三）按照上海造弊廠國庫券章程第一方面每百元實收九十三第二方面照其所收實價出售（四）國庫券以九釐起息（五）自合同簽字之第一日起第二言面將認募之國庫券淨欵二百三十二萬五千元作爲上海造幣廠之存項以四釐起息此券之利息即在此存項内撥付（六）第二方面認付出售此券應需及郵電廣告等費第二方面所得之佣金不能過此券全價百分之一（七）此券自民國十年四月起至民國十三年五月止按月償還七萬元第一方面將令鹽政處以此欵撥交上海中國銀行交通銀行而由該二行交與第二方面以充償還債券之用（八）造幣廠建成後第一方面將以地産機器裝備主有權之契證交與第二方面（九）乃指盈餘第一方面非至債券全數償清後不得提取之其餘條欵無關重要承借此欵之銀行團即日前承借鐵路購車借欵之銀行團 
[五日北京電]  
　　政府因上海造幣廠借欵巳成現組織改革幣制委員會内有華銀行團海關財政部及改革幣制局代表 
北方近事記 
[五日北京電]  
　　靳雲鵬有任航空局督辦之說路透電社得官場消息靳總理辭職之說不確今晨靳曾參與内閣會議並未表示有告退之意 
[五日北京電]  
　　延吉琿春居民之代表　昨謁見内閣總理請設法早日使日兵退出該二地靳雲鵬之秘書長告以政府擬竭力徇從此項請求 
南方近事記 
[四日廣州電]  
　　軍政府消息布告前省長楊永泰吞没政府債券七十五萬元巳下令没收楊之産業據興泰（譯音）絲價因出産不多每擔由一千元漲至一千二百五十元至一千五百元之間今尚有續漲之勢天時亢旱農民頗爲憂慮 
[四日漢口電]  
　　漢口納捐英人舉行常年會議甚爲滿意填築江岸之舉議定展緩一年 
五日大阪電 
　　日本各業協會聯合會昨夜在此與新聞家三十人開會交换關於縮减軍備之意見據討論觀之各業協會竭力反對依據實業興盛時代入項所定之黷武預算案彼等以日本今無仇敵故視此種預算案足以害國而非必要與會之人幾全熱切贊成商界之態度並允竭力輔助縮减軍備之運動 
國外要聞 
[南洲通訊（三）（旅行記者抱一）]  
　　斐立賓人對於華僑之感情 
　　西文簿記案之重大抗議 
　　商况之劇變 
　　商場風紀與根本建設之好影響 
　　斐立賓華僑人數率稱八九萬其實與斐人通婚者多今之斐人大都與華人有血統關係兩方之親密自不待言近來乃稍稍發見情感上之齟齬其總原因在受經濟之影響而其小部分則政治之影響也政治之影響旣如前訊所述同一鄰家也有故與親者乃覺他家之疏我矣至經濟之影響若何請得而詳述之 
　　斐島商業十之七八在華人手比年華人商况尤蒸蒸日上斐人旣感生活程度壓迫之苦則遂遷怨於華人斐人食米往歲米大貴疑華僑之運米出口也且疑其囤積居奇也則大怨之旣而米賤農人疑華僑之故貶其價也又大怨之實則物之貴賤根於供求狀况之變遷非華僑所得操縱惟全島米廠三十二家華人占其二十八勢力之偉大如此不無遭人忌嫉耳斐人旣積憾華人見於報紙鼓煽播爲里巷歌謡競視華人爲經濟上大敵鬱勃旣久最近乃發生禁用華文簿記一案此案最早發生乃在五六年前歷年提出於斐島議會經華人反對而廢棄如是者有年矣此案之措詞以華人旣在商業上占大多數依其習慣率用華文簿記於徵收營業稅稽查帳據時大感困難因提出方法限於英文西班牙文與斐島人文字三種内擇用其一表面之理由如此而實則明知華人一般商店斷非盡能了解此三種文字者店愈小則愈難實行將以此策爲一網打盡之地故其命意不專重在改良簿式而重在文字也此次斐島開議會記者正來此忽報簿記案通過於下院華商諸領袖亟向上院議長及重要分子陳述意見未幾而又報通過於上院則又向總督陳述意見全巿華僑人心震恐此事尚未知其結果如何華僑商會巳開大會提出反對理由並集欵爲取消此項苛例之活動費由總領事正式提出抗議於總督其大意（一）此條例如實行華商之營業及財産必受非常之影響小商店尤甚勢必至於回國或轉至他國（二）英荷法各屬比由政府雇譯員稽查並無阻碍及不洽情事斐島儘可仿行（三）此條例若實行將影響於中美交誼聞諸僑商意見如斐總督不採納尚擬向美國國會請求取消一面電北京提出國際交涉七八萬華人在斐大商業之生死關頭在此舉矣 
　　最近斐島商業大現恐慌生活程度之高旣如前述而重要商品之價值忽又大跌糖由斐銀三十二元而跌至十元椰油由三十元跌至十一元米由十八元跌至七元五角麻由五十二元跌至二十四元一般商人從前因望高而囤積在手者此時大感困難此種現象本不惟華商爲然而華商旣占大部分則皆愁眉不展所幸者斐島華僑尚無買空賣空習慣故雖經此劇烈之變動尚不至紛紛以破産見告此則商場風紀之良可以維持巿面減少危險之一種實例矣 
　　華僑去歲合全埠重要分子成立一中興銀行資本一千萬元自去年八月開始年終結算存欵吸收至五百餘萬元營業所得四十餘萬元所尤難者能合大團體在商業經濟上建設根本事業如此次危險狀况發生尤大賴其維持之益總理李清泉即現任斐島華僑商會會長夙有木業大王之稱年少多才一般僑商咸佩其能力 
[美暹新約與中國]  
　　中美新聞社譯密勒評論報載包威爾氏文云美國代理國務卿台維斯氏於一九二○年十二月十六日與暹羅駐美公使卡拉文司氏訂一商業航務條約爲美國放棄在暹羅治外法權之先聲此約於中國極有關係因此後美國祇在中國尚享有治牙法權也（此外惟在埃及尚享有某種有限制的權利）此約尚未經美國參議院通過但國會本届會期以三月四日爲限故不久亦必决定發表目下美暹條約正由參院外交委員會審查國務院官員自未便加以討論惟該委員會之行動於中美兩國間之關係確有影響則人人可以斷言美國旣可以此許暹羅中國更當有許多理由要求美國予以同一之待遇也國務院於十二月十六日對報界發表一宣言云「美國與暹羅巳於今日訂一新商業航務條約其内容大致與美國與其他各國所訂商業航務條約相同以完全之財政獨立許予暹羅并訂一附約規定美國抛棄在暹羅之治外法權惟保有於訂約之日起五年内提起上訴之權此項行動係依照前數年之提議即謂美英等國應抛棄其治外法權英國與暹羅於一九一○年訂約後即巳抛棄其治外法權旋復與美國重提此議後因一九一四年戰事猝起及其他原因致談判中輟直至一九一九年復行談判今日始告完結」此外無所宣布惟據所聞約中規定所有案件歸暹羅合法組織之法庭審理惟判斷如不滿意美人可上訴於本國領事或外交界之法律當局至暹羅新法律編查完竣之日爲止美國僑民方概歸暹羅法律管理美國司法部目下不肯將約文宣布但衆知其中大綱係規定一過渡時期使暹羅完成其司法制度然後得完全管理美僑英國在暹羅之商務及利益遠多於美國而英國巳放棄其治外法權此於美國政府之法定似有重大之影響其實英國在暹羅極有許多礦權及鐵路權其放棄治外法權固有所取償試觀彼在中國及他處即未有此種表示也此事於在華美人及中國均有極大關係固不欲贅言外人在中國所享之特權實超過在其他各國所享者華盛頓官界中知此事實者蓋寥寥無幾故彼等之意見與在華美僑之意見絶不相同中國自歐戰以後於廢止外國治外法權之舉巳有甚多之進步德俄奥三大國及新造之國與中國訂約者均巳不復享有此權今羡暹條約無論結果若何美國與英國不久終須對中國爲同一之行動可以斷言因爲美英兩國之共同較大利益計必須使中國國勢强固而欲其强固必須助其主權得徧行於全國中國目前固尚不能負此責任上海華人有寗受審於外官而不願於其本國腐敗官廳中訴訟者即爲明證然中外人士若對於此問題意見背馳各執一端實非共同之福竊謂美英兩國應速一致行動助中國進行改良其司法制度爲廢除治外法權之預備總之此事關係國際政治之潮流美英兩國政府若决行此舉旣爲必要亦於巳有利在華美英兩國人士之意見决不足以轉移之美英提携以助中國之上進終較目下之盲目或留難政策爲佳也 
國内要聞 
[時局問題之政界談話]  
　　内閣摇動之說外間巳喧傳殆遍昨日又爲統一會招待日記者之期潘韾航次長曾與日記者爲關於時局之談話其雙方問答情形大略如左日記者問外間喧傳靳内閣辭職之說頗盛然否潘答旣有此風說亦不無影響問靳閣係因奉天直隷各派之壓迫始出於辭職然否答靳閣辭職絶非人的問題靳揆與曹張感情素佳辦事亦無不了解之處府院間亦極融洽各總長均合同一致只因中央之政策各省多不了解以致政策之進行諸多窒碍故靳揆欲得一適當之人能與各省商議施行政策之法則雖辭職亦所不惜問辭職旣非受外界之壓迫然則是由内部局面的辭職無疑答靳閣成立以來對於軍事則裁減約有十五師對於財政極力維持信用對於南北統一雖無若何大進步亦未大破裂故平心而觀靳閣受任以來確有多少成績但來日施行方針非常艱鉅深冀更有宏才擔此重任故雖有辭職之意思而尚未正式表示問聞有交通系研究系壓迫靳内閣所以辭職確否答在局外人眼光觀之内閣似有甚大之權利其實財政之艱危外交之困難不惟身當其衝者諸多苦惱即吾（潘自稱）輔助靳揆者亦爲之作難此時如有毅然自任能治國家於上理者靳揆固不用壓迫甘讓賢路但觀現今各派中　無毅然自任組閣者靳揆在職一日對於國事仍認真進行一日决不出於積極的辭職也 
　　又某通信社記者昨特謁某閣員諮詢時事其問答如左某記者問連日外間喧傳靳總理將萌退志究竟有無其事内容如何某閣員答靳總理此次組閣本出自各方面所敦勸遂爾勉任艱辛中間經過多少之困難迄未萌退志近日因財政問題日表棘手各方面迫索軍餉之電報絡繹而來總理大感無米爲炊之痛苦曾向曹張兩使聲明幹不下去事誠有之然並未正式辭職其所以不正式辭職者亦非有意戀棧因此次内閣成立於皖直戰爭之後未經國會通過巳覺欠缺法治國組織内閣之手續然彼時兵馬倉皇中央恐陷於無政府之地位故爾匆促組織成立猶可以見諒於國人内閣成立以來對於新選舉積極進行原冀新國會成立正式内閣産生即爲現内閣卸責之日庶可告無罪於天下若此時輕易下台則合法之繼任内閣無由産生而新選舉之進行勢將隨此内閣而生變化將愈陷時局於不可收拾之地此實現内閣維持時局之苦衷如無他項絶大障碍之處靳總理似亦無必辭之意也問財政最近狀况究竟如何答中央財政困難至今年巳達極點此回無可諱言一則今年到期應還之外債過多二則今年所欠之軍餉過鉅此二者皆爲今日財政特别危險之點理財之道不外於開源節流節流一層固今日必然之勢來源旣窮雖欲不節又焉可得惟開源一層言之殊爲心痛試思吾國今日除借外債以外有何源可開吾國國民命脈年來巳漸次爲「開源」二字之所斷送現内閣成立以來兢兢業業日惟以借債爲懼以爲少借一分外債即爲國民減輕一分負擔此今日財政困難之一重要原因也問統一問題進行如何中央任劉存厚爲督軍以致川事紛糾是否自知失計答自皖派失敗後中央實無以武力謀統一之野心對於各方面均出以極和平之手段故其進行成效未免稍緩至於任命劉存厚爲川督一節我（某閣員自稱）等在閣議席上亦曾再三討論因劉存厚原爲中央明令任命之督軍數年以來對於川事無不積極籌畫均用督軍名義中央旣欲解决川局實無法取消未曾背叛中央之督軍明知熊克武力厚於劉亦不便因此而自失其威信也問新選舉最近進行情形如何此次選舉如果辦理不成現内閣當取如何態度答選舉本爲人民應有之權利共和國家人民不知自爭選舉反待政府三令五申爲促成選舉之運動巳屬極新奇之事余個人私意極希望新國會之速成實因政府此後之生存危險萬倍亟望國民共起負責故認國會有速成之必要促成國會爲現内閣惟一之責任亦爲現内閣惟一之政策當然竭力進行各方面不諒苦衷百方阻撓新國會果不能成現内閣當然出於辭職之一途 
　　按靳閣現狀由上兩種談話觀之巳可得其大概又據政界某要人謂靳閣辭職一時旣不能成爲事實所謂某某有望及梁士詒王士珍將繼續組閣種種說法皆係架空捉影之談一時尚說不到但四使不來援庫統一財政諸大問題無法解决現内閣絶對立脚不穩此則無庸諱言又關於參戰借欵八千萬元二期未付本息問題連日日本方面催索益急當局應付此節非常困難外間謂應償本息只有軍械借欵一項者殊不確實據聞前之軍械借欵約爲三千萬元參戰軍改編邊防西北軍借欵約爲兩千萬元續購子彈重砲借欵約爲一千萬元前邊防各軍未領庫帑而支持一年有餘軍費之借欵約兩千萬元合爲八千萬元共分十餘期連本利分期償還現旣二期未付此項借欵因無抵押故日政府電令日使催促甚爲急迫靳揆當時亦稍與聞此事故於籌還一節應即設法微聞政府目下仍欲出於借債籌還之一策惟以何物爲大借欵之抵押及此項大借欵是否一時容易成功此與現内閣之現狀頗有密切關係云 
[元年公債整理之波折]  
　　財政當局對於整理内閣公債計劃一再與總稅務司及財政銀行界領袖磋商就緒巳呈請明令公布此項整理計劃所有元年八年兩公債均按四折分期抽籤還本惟前政府收買上海存土曾用大宗元年公債抵價此大宗債票均落於外國土商之手不願按四折還本故此計劃又生波折現聞當局以外國土商雖握有大宗債票然與兩公債總額相較爲數尚不甚鉅將許其特别變通辦理仍按票面還本其餘在華人手中之債票則依原定計劃辦理（即按四折分期抽籤還本）並以兩歧辦法恐招人民責言故又想出一換票辦法即另發四折新債票如原執有百元債票可掉換四十元新債票一紙其不願掉換者聽旣留此自由伸縮之餘地即可掩對内對外辦法兩歧之跡蓋預料握有債票之華人願得有保證之四十元新債票不願握有百元之舊債票届時掉換者必多但財政當局在銀行公會宣布整理内債時並無此項換票辦法而三日命令中亦無整理元年公債字樣不知將來實行時究竟如何辦理也 
叨防情勢愈亟 
[叨林有不守說]  
　　政府近來對於軍事消息異常嚴密以故蒙古情形甚爲岑寂昨據某外人言叨林似巳不在華軍掌握至華軍何以不奉中央集中叨林之命令而將軍隊南歸以到烏得則非局外人所知云 
　　又據某方面傳出消息叨林自本月一日起巳發生戰事先是俄蒙匪準備攻叨曾令西廟蒙人屯積糧草以備應用彼時我軍得信即經嚴密防範迨一日上午天甫黎明突有匪黨騎兵千餘名由西廟銜枚疾走向叨進發意在乘我不備直搗叨林幸經前方巡哨隊偵悉報告由叨防總指揮王佐才飛飭第三支隊長吳金聲督率所部曁第二支隊全部前往迎擊行出三十餘里即遇匪軍來攻彼此鏖戰六小時我軍復以機關槍隊繞出敵右奮力轟擊該匪不支始向西北潰退是役我軍士氣甚壯冒彈直前故傷亡亦較多計營排長陣亡者達十餘員受傷者約二十餘員兵士傷亡細數尚待調查現匪黨雖受創退却難保其不再來報復政府方面雖飭部籌撥大宗子彈解叨接濟一面並電援庫副司令鄒芬速由烏得進援但叨林恰克圖兩處電線刻均被蒙匪割斷電信不通政府巳連日未接該處來電故最近情形尚未明瞭 
　　昨有外人某君素經商庫倫近日本欲由張家口乘汽車赴庫因前途被阻折回來京據述目擊情形云由張家口至叨林（叨林距庫倫一百數十里之遥）路中平靖並無難阻叨林以北烽火難行初抵叨林適有馬兵百餘名自北急退與在叨林之步兵相合叨林步兵亦不滿二千人余（外人自稱）之被阻即爲在叨之馬兵所拘留蓋彼等知余欲冒險前往庫倫也相待頗優逾數日余言不赴庫倫將返張家口遂得被釋據由庫返叨之馬兵云當彼等自庫退出時庫倫巳被大火半城燬燼俄黨蒙匪四出刦掠現俄黨首領巴倫巳離庫至海蘭某君末復云自叨林至庫倫間之華兵來往不滿五百名現在叨之軍隊衣單受冷糧食亦甚缺乏 
[庫亂中之新邊俄黨]  
　　自庫倫失守後近蒙庫各省區均被牽動邇日邊疆烽火頻有所驚如吉黑新伊各省區迭有電報到京報告 
俄黨蒙匪之竄擾近五日内新疆楊增新督軍連有三電到京均係告警電文如下（一）自庫防失守新邊一帶益被俄黨竄擾均經迭電報告在案兹又據沿邊一帶居民所推代表來署報稱近日俄黨竄擾較前益甚人民惶恐非常地方秩序棼亂風聲鶴唳一夜數警籲懇增兵防範綏輯地方等情前來查本省兵力過薄實係不敷分布若不派兵增防人民將無寗宇務懇俯念民瘼允照迭電所請飭派援軍星夜馳赴新邊以安地方臨電迫切待命之至楊增新叩勘（二）據伊犁牛鎮守使報稱阿部餘黨現又越境入伊幸經我軍迎頭痛擊生擒八十餘名並擊斃外其餘皆向西逃竄賈爾乾法方面之過激軍中等情除電飭嚴爲警備外謹電奉聞楊增新東印（三）據探報稱俄黨近復潛由俄境運來軍械甚多計機關槍五架大砲數尊快槍一百餘枝槍砲各子彈一千數百箱等語除隨飭古城一帶駐防各軍嚴行剿辦務將所運之彈械盡數搜獲外查近所竄入者皆係俄新黨兵務請向俄人代表交涉嚴加取締是爲至禱楊增新叩東二印 
[東俄虐待華僑之交涉]  
　　阿穆爾黑河等處華僑屢被俄政府虐待迭經政府提出向優林交涉優氏雖允爲轉達而迄無明確之回復最近該處華僑總會竟被焚燬華商財産亦被没收政府以優林日求中俄通商乃該政府竟有此慘虐之舉動若非根本解决則此後華僑被害何堪設想故特擬就辦法數條提向優林交涉（一）中俄商約未定以前須以待最優惠之僑民例欵待華僑（二）凡在遠東政府之華僑無論工商不得拘束其自由（三）華僑所受盧布之損失須設法賠償（四）不得任意再加徵華僑稅率並須將出入各項苛稅一律取消（五）華僑財産有被遠東政府收没者須一律發放 
　　又據海參崴消息關於赤塔没收金銀貨一事前經赤塔政府於一月十四日頒布法令禁止金銀貨之流通每人至多祗能留存二十五盧布此外金銀貨均須於二星期以内繳付國庫倘有違者一律没收洎至二月二十四日赤塔政府突令軍隊點檢巿内各商店之金庫及個人私囊盡將金銀貨没收且有未交付收據者在該地之中國商人亦被同樣没收因之各商店皆一律閉門僅有少數糧食品商店尚仍開店營業云 
[記北京陳李氏案廿朋]  
　　上年直皖戰後凡所謂皖軍禍首者莫不托庇於外人字下終爲漏網之魚然其財産之被直奉兩軍扣押者巳屬指不勝屈而最近復有奉軍逮捕陳李氏勒交被隱匿曾毓雋財産之事 
　　陳李氏者閩侯人北京人稱之謂李大小姐禍首曾毓雋之外甥女也夫爲閩人陳某初任交通部主事碌碌無所表樹而李氏則風流佻㒓頗得曾毓雋之歡心未幾曾長交通陳某因裙帶之關係乃一躍而任爲該部秘書嗣後曾氏於財産上有所處置亦莫不假陳某之名以行之及曾氏旣倒財産被抄即向用陳某出名所置之産 
 
 

Page 7

 
 
（如東城煤渣胡同東堂子胡同一帶）亦均不獲倖免陳遂一落而爲窮措大李氏與陳固不甚相得近更與所識劉三公子同居於東城某飯店内初不念及　砧陳某妒忿之餘乃有向奉軍司令部告發李氏隱匿曾毓雋財産之舉 
　　奉軍司令部據陳某告發之後當即派遣兵隊前往李大小姐庽所實行逮捕詎時劉三公子亦適在彼恃有乃父之蔭堅請與大小姐一同就逮冀奉軍得分屋烏之愛而爲李大小姐謀開脫之地然去隊以奉令捕李不涉他人堅請劉三公子不必管此閒事但劉則卒與同往迨及解至司令部之後奉軍以不欲開罪於劉仍慰遣之李氏被捕之後由司令部略加訊問遂即解送南苑營務處辦理然李則刁抗異常諱稱與曾毓雋並無瓜葛亦無隱匿財産之事當由該處予掌嘴及鞭責等刑始據交出十四萬元支票一紙金鋼鑽戒指九隻及天津意租界房産契據一套作爲贖罪之具然奉軍以其交出之物爲值甚鉅决非一區區薦任官之夫人所能擁享於是益信陳某所訴隱匿曾氏財産爲不虚因之勒逼更嚴現尚拘禁營倉未許回復自由 
　　陳某之告發李氏也本爲發散酸素計在李亦非不知之也故其被捕之後即將陳某如何爲曾毓雋出名置産以及某某等處尚隱有曾氏資財之事和船托出奉軍據供即將陳某一併拘留責其按照李氏所供如數交出然陳尚未肯照辦故現亦同在拘禁中 
　　上述情形其事甚秘陳某與李以夫婦而互相告訏是爲不良婚姻之惡果本無足道所可怪者直皖戰事結束之後凡遇查抄禍首財産之事概由奉軍出馬而此案復由奉軍受理且其所交出之資財爲數又屬不貲然卒未聞有轉交國庫之說軍閥多資殆有由來矣 
[京聞拾零]  
　　星期四閣議例案昨日生期四閣議例會靳因感冒未到臨時由外長顔惠慶代理主席十二點三十分開議下午三十分散會由農長王廼斌交長葉恭綽入府報告其議决案件據院秘書廳之公布計有兩起（一）司法部提議次長張一鵬因病辭職擬請照准遺缺以參事余紹宋簡署遞遺參事一缺以沈兆奎簡署議决照辦（二）財政部提議各機關職員俸薪自十年三月份起仍繼續搭放二成庫券六個月議决照辦 
　　財政會議巳召集政府召集軍事財政會議日昨巳有通電拍出惟關於開會日期須俟各代表到齊後再行訂定原電如下整理財政計劃决計實行關於内債一節巳與國内銀行界議定具體辦法惟是整理財政皆與軍費有關特交閣議决定召集各省財政軍事會議相應電達查照希即迅速派員來京參與會議財政部印海軍部擴張計劃海軍部近據藍建樞之建議提出擴張海軍計劃四大綱於政府（一）造艦（二）築港（三）改訂海軍敎育制（四）籌劃經費方法儘八年内完成預定經費以四億萬元爲度其擬造艦艇之數如下一等巡洋艦四艘二等巡洋艦四艘三等巡洋艦六艘驅逐艦十艘水雷艇二十艘潛水艇十艘砲艦二艘 
　　田中玉巳回魯任田中玉氏來京業届旬日聞與政府當局接洽要務均巳妥協日前旅京魯人在東方飯店宴請田氏據所發表之政見於選舉問題謂巳積極進行必期如期舉辦並擬整頓敎育基金謀敎育獨立使地方政治不至失所根據關於整理山東財政問題以歷年積欠計九百餘萬中央現無欵償付即浰不由地方設法整理擬發行地方公債八百萬元按九五派賣年息八釐每年抽籤償還兩次於五年内還清擔保品擬定增征地丁附加稅額又聞田氏辭兼山東省長未蒙照准田氏感於慰留情殷遂亦不再辭業於前夜（二日）九點二十分出京矣 
東三省通訊隱 
[東邉宽鼠疫之睦相]  
　　鼠疫一症醫者認爲有防法無治法故於染有鼠疫之人認爲必死且此疫由於呼吸傳染故防止傳染亦極困難於是不有鼠疫則巳如有鼠疫發現則鄭人相驚以伯有恐慌極矣吉林省當宣統二年間鼠疫大發死者無算故此次滿洲里發現鼠疫之後即甚驚恐官民籌議預防亦極急激現在究竟若何遠道傳聞容有乖於事實之處兹姑就東邊鼠疫之真相爲讀者一述之 
　　此次鼠疫發生於黑龍江省之滿洲里海拉爾地方即中東鐵路之北段漸次傳入哈爾濱故籌辦防疫亦於哈爾濱爲最先蓋哈埠地方五方雜處下流社會最多其平日之不講衛生亦可概見故疫氣傳入自較容易該處即設防疫總事務所由董道尹爲之總辦所有醫務即由伍連德博士主持據該處可靠消息前後疫死者確巳有二三百人然此次防範甚嚴且將北行之車早經停止故日來染疫者巳見减少此不可謂非可慶之事也 
　　長春爲滿洲中樞如中東南滿吉長三鐵路均以此處爲交接點哈旣有疫長春自亦不免二月中巳在長春發見疫死之人即由哈埠來者於是蔡道尹在長春即設防疫事務所並設各處防疫機關長埠頭道溝爲南滿車佔用地日本之勢力本極大初日欲起而爲謀蔡道尹以主權攸關未便放任急起直追並延日醫爲助於是日人亦極滿意現在由哈開到之車不論有無疫氣一般乘客須隔離五日且中東路由哈開長之三等車每次以五十乘客爲限稍有疑似者不予賣票其到長時先經檢疫員查驗如確無疫發給證書以爲執持登車之憑近據長春報告日内巳無疫死者長埠又出一防疫日報關於防疫事務刋載綦詳此次辦理防疫雖屬被動然能因被動而急起爲之不可謂非敏於從事者矣 
　　吉林省垣先經設立隔離所派員檢查但略具形式未嘗認真近自長春疫死之人傳來後省長公署乃邀集各機關長官及青年會日本醫員等開會聞青年會美幹事某君及財政廳長齊耀珺極力主張斷絶交通惟其餘人員以斷絶交通誠屬妥當辦法無如果將交通斷絶事實上亦有諸般困難如鐵路之收久與旅客往來不可不顧最後决議在省設立防疫總事務所由警務處主辦所有交通暫不斷絶而於長春厲行檢查發給證書辦法並於沿途派遣醫官隨車檢驗在吉林下車時更檢驗一次原有擬將劇園浴堂等停止營業者旋以停止各營業亦極困難暫從緩議各學校原定三月一日開學上課巳由敎育廳通知暫展一月於四月一日上課所有應行預備之隔離所等即行設備二月二十五日忽傳東關有孟叙五者因疫斃命一時驚惶異常旋經防疫所及青年會等切實調查係屬老病並非鼠疫故吉林省垣全未發見鼠疫業經證明人心爲之一安現在天氣漸煖防範又巳周密可望不致侵入矣 
[鄂西辦理善後之困難]  
　　鄂西施鶴七屬業經省軍規復所有善後事宜急應次第籌辦王夏兩長業經會派金鼎爲施鶴清鄉善後總辦專司其事所需費用責令酌量就地籌措金以該屬人民困苦巳達極點若就該地籌欵匪惟羅掘無由抑有違善後之本旨因是辭不赴任施鶴人士亦深以金說爲然遂由該屬議員李德寅等於上月二十四日在省議會發起善後歡迎會王夏兩長及金總辦均列席席問金又力闢就地籌欵之非並謂鄂省前發行有獎義券原爲施鶴善後而設現聞贏餘總數頗鉅擬請兩長指撥該欵應用庶善後諸端得以分途並舉蒞塲施鶴人士一致鼓掌贊成夏氏固無可無不可王督亦勉允俟令知義券局總辦張賡陛查明贏餘確數後再行核奪此數日前之形勢最近金氏以當道允爲撥欵决意就職對於經費一項按照清鄉善後兩端支配七縣約共需五十萬元擬請當道於兩星期内限令義券局照數撥交對於欵項用途且列爲支銷與代墊兩種如清鄉及總分局費用作爲正式開支如購米平糴放借糧種收回劣幣調劑金融等等則作爲墊欵俟秋收時收回官本至各屬民團該處士紳電呈府院懇予保留未蒙允准最近復派代表來省堅持保留之議且懇金氏代爲斡旋金以全部保留旣爲府院所不許擬請省當局分别保留俟其到任詳加調查如係土著壯丁成績優美者可留加訓練以資保障其有假託妖術土匪性質者則仍遣散惟當局以該地民團係爲對付南軍之用現在南軍消滅似無再組民團之必要保留一層恐不易辦到此外尚有一事爲辦理善後之難題者厥爲該屬七縣烟苗自南軍佔領該地後即令農民廣種鴉片以挹注軍費綜計全年收入約在二百萬元以上以是該處種烟田畝幾佔十分之七吸烟人民亦佔十分之五現當春令烟苗巳逾二尺距收割之期僅二三月鄂當局以該地旣經規復不可令此違禁之物公然存在特電令各軍事長官設法勸諭令即剗除乃該地農民以鴉片收成將届不願割棄並推派代表來省請願准予今年種過明年决不再犯當局以烟禁關係甚鉅萬難通融允許訂定剗除程序交與新委知事會同各軍長官妥爲辦理務期肅清惟能否不生反響尚未可知也 
[廣東行程像開幕禮]  
　　二十六日爲故海軍總長程璧光銅像開幕之期先期由程公紀念會籌備處正副會長伍廷芳湯廷光聯名通電各方面遣派代表與會聞昨奉黎元洪來電委伍廷芳爲代表北政府海軍部長薩鎮冰亦電來委李國棠（現充海圻艦長）爲代表該會事前巳佈置齊備因恐人多擠擁船艇上落不便二十五日趕搭浮橋一大座由海珠渡過長堤碼頭則搭有極高之牌樓遍綴電燈及生花並懸有生花横額題四海具膽四字襯以生花聯銅像前亦搭有大棚禮堂即設於此點綴生花綠葉異常華麗海珠中高懸五色國旗及海陸軍旗萬國旗各機關各兵艦亦均一律懸旗是早十時後海陸軍警即陸續列隊而至外埠來電道賀者亦有十餘起黄浦各軍艦如海圻海琛等未能駛入省河者除各長官均赴會外届時復用無線電拍電來賀並有飛機一架飛至最低度環繞海珠數次以示慶祝是日赴會爲伍總裁陳省長胡漢民汪精衛孫科魏邦平各國領事巍敎主及各艦長等團體則有機器會華僑聯合會各界聯合會學校有宏英第十四女校等男女大小十餘校其餘參觀者不可勝數二時齊集行開幕禮伍總裁主席海軍軍樂隊奏樂湯廷光親行揭幕各向銅像行三鞠躬禮家屬答禮旋伍廷芳魏邦平汪精衛等演說歷述程公歷史及偉績並勸勉後人衆皆鼓掌至三時始茶會而散惟孫文未赴會至夜後則燃放烟火以爲點綴途人極衆圍觀如堵附近海珠一帶途爲之塞 
[杭州快信]  
　　沈省長有定十日赴紹蕭一帶履勘塘工說 
　　沈省長因患臂通延醫療治連日僚屬有面陳要公者暫由政務馮廳長代見 
　　江蘇許交涉員代電到浙以前陳留法勤工儉學生救濟方法籌欵接濟及醵資護歸兩端詞意尚嫌簡略請再引伸其說一積極的救濟一消極的救濟再赴法勤工儉學生護照巳奉部電停止發給 
　　魯省派外交秘書徐東藩來浙接洽要公 
　　内河宣節淺水兵輪民國四年在滬上森記廠修整後現逾五載機損船漏巳呈准省署即日駛滬重修並悉禦武兵輪亦因船底銹爛將一併興修 
　　省立甲種森林學校前由朱安興包造經清華旅館義昌木行合利鞋莊擔保計需工料銀一萬餘金詎該工頭停工遠颺各保商受累不堪現賠欵另覔妥匠限期建築完竣 
[南京快信]  
　　王士珍復寗垣各公團電聲明無就蘇皖贛三省巡閱使職意並謂因病不能返京巳電請免職 
　　白寳山馬玉仁所部之一二兩師祗裁新軍一二兩師名義仍存現聞海屬匪勢又熾白師某營長日前被匪擊敗陣亡 
　　新簡蘇菸酒事務局長鄭焯前日抵寗昨謁王省長聞因某種關係一二月内尚不能接事 
　　中央以各省區公民提倡自治多有共産主義混入其内特規定嚴防取締辦法四條昨電省長轉令遵照 
　　司法部電請王省長轉令各縣知事以後關於刑事各案在三等徒刑以上者務須一律送廳覆審不得再有延誤 
　　江浙皖絲繭總公所總理沈聯芳昨由滬來謁齊督請再電院部撥欵救濟絲巿 
　　寗垣絲織傳習所現擬改良蠶絲籌設蠶桑傳習所一處大約下月即籌備進行 
　　李韾昨由津來與齊督商秀山公園進行事 
　　米價現又步漲聞由津浦路偷運出省者近頗不少王省長昨諭禁米查驗處主任曾樸迅速消假認真查禁以維民食 
地方通信 
蘇州 
[舉行旱災紀念]  
　　蘇垣華洋義振分會發起於三月五日行旱災紀念各學校學生擔任義勇員持罐分途募捐前日經中學以上男女各校代表會議决定各條如下（一）凡捐二十五元以上者須記錄其姓名住址（一）凡捐一元以上者給以綠色徽章一元以下十文以上者給以紅色徽章（一）凡巳有徽章者義勇員不必向之再捐倘有願捐者聽之再給以徽章一枚（一）除總游行外各校倘有年幼者亦可到劃定區域内游行（一）午晚回校後罐頭須放在一處（由該校事務所負責）（一）凡非校中義勇員不得募捐（一）凡募捐時以個人所捐之價值爲發給紀念章之標準（一）罐頭不可跌破徽章不可遺失預期由各校學生分赴各街巷演說旱災紀念理由使衆周知並分途各岾廣告務須徧及各部童子軍是日均須出任照料義務 
[郵長交卸回國]  
　　蘇州一等郵務局長賀師尼請假六個月回葡萄牙國所遺之缺經交通部委任俄國人一刹夫代理賀君於前日交卸後即行啓程本局全體員生咸送至車站一路燃放鞭砲觀者頗衆甚爲熱鬧 
[吳縣初選揭曉]  
　　吳縣衆院議員初選於三月四日在縣署開票計投票簿上實到選民二十二萬三千三百三十二名依照當選人額七十四名三之一核算一千零七票爲當選額檢祭唱名自黎明起至晚二時始行竣事計城區當選三十五人各鄉區當選三十九人共合七十四名得票最低數爲二千零一票兹將當選各人名單錄下程椿吳仙帆徐恩賚陶忠炘孫植品宋銘勳孔昭晋宋光昭劉久餘顔大圭鄭文彬董朝麟謝鴻翼張乃燕徐保如李君培申璜丁鵬矯文炳袁培基劉仁趾朱文豹施誦岵柳宗棠陶惟坻吳勤亮程德洛高梧江李文伯程選青楊士廷李大楨王昭王惟一陳土孔慶倫袁錫恩金畦宋銘鋆盧䍩正顧賡熙王世德殷明年沈長康謝鵾鄭於鐘朱通政徐正明侯心永張冕傑秦紹益姚元模曹賢欽王寳楨王祖芬楊政陳希濂張震生俞武功錢鼎張東侯朱福熙曹子雲袁開駰徐思賢王宗保吳慰祖戴萬泉朱熙廷唐忠行宋肇琪 
[吳江初選未足]  
　　　江縣衆議員初選舉經周寳孚知事照章籌備於三月一日分區投票事竣三日在縣署當衆開票計實到選民九萬數千餘人依照初當選額四十五名算六百八十餘票爲當選額迨檢票唱名畢僅有三十四名當選尚缺額十一名緣此次投票時盛澤區預期組織當選人時意見不一未能定妥遂放棄四萬餘權震澤區亦放棄數千權致有缺額現經周知事以應否决選或重選電請省署及復選監督核示矣 
無錫 
[衆議院初選揭曉]  
　　無錫衆議院議員初選投票巳於一日及三日舉行經初遴選監督趙知事宣佈於四日在縣署開票全縣十七巿鄉之投票匭先期分别送縣存置是日縣署頭門設一簽名處大堂前設參觀處大堂前後有衛隊維護秩序計分三處開票無錫巿等共十一鄉在大堂左右開票青城巿等在問喜堂開票懷下巿等在追租所開票自上午八時起各巿鄉董事及管理員督同名職員將投票匭開啓分别檢票唱名板書筆記直至下午七時始得竣事兹將當選人姓名錄下過毓　王星臺薛復光唐模安赤許樾華直清陳國章楊光照倪子成楊永中欽濟臣唐體仁唐圻鎮陳晋康虞文元華堂袁宗沂孫恒圻孫保鑑徐淵蔡培錢三立吳士枬浦武鄒志南鄒仲怡趙永錫翁大本錢鼎奎劉贊南華昌壽王光炎陸里平吳蔭棠朱晋蕃陳傳臣楊霖顧寳琛須毓球沈仲芳周士模賈念曾楊仲瑜高鏞華士巽華振域蔡容王干城蔡煌殷乘之方矩王贊廷陳詩薛贊堯丁立楊丙元朱惠孚是日無錫巿有宣統閻瑞生蓮英等三廢票真可謂兒戲矣 
宜興 
[宜公民再揭選舉舞弊電]  
　　鐵老省長鈞鑒東電計達此届衆院選舉初選監督於造選民册時有意不填入塲劵即自選册呈送以來尚有十七日之籌備期間疊經士紳先後向縣忠告公開未始不可依法辦理而初選監督均置不問迨昨届選期第一區選民約數萬人羣集投票所及其前後自上午八時候至下午五時初選監督及辦事人又不散票直至傍晚始發九百票隨有少數搶票自填秩序大亂巳如東電所報繼即宣言明日續選即行散會如此把持選政骫弄法紀苟不查明嚴辦將何以維持選政乎夙仰省長疾惡如敵尊重民意爲再詳陳鵠候撤銷臨電不勝盼切之至宜興公民徐治等九十三人代表全體選民叩冬 
鎮江 
[衆院初選續誌]  
　　本届衆院初選惟大港高資上黨三處發生變故餘尚無搗亂消息所有長樂育成歲豐順江御隆平昌崇德諫壁辛豐永固圌濱等鄉投票匭業巳先後由管理員監察員等於日昨封鎖來城送投開票所保存准於四日當衆開匭上黨一鄉因選民衆多巡警無法維持致將投票塲所秩序搗亂一時人聲鼎沸勢如潮湧所有投票紙全行遺失巳報由縣署補發另加標誌改於三日復行投票東鄉大港一區由縣派管理員携票前往甫抵該處即被衆人一齊搶奪勢甚洶湧該管理員連夜上城請示辦理聞張知事昨又派員前往設匭業經依法投票高資鄉管理員等於一日之夜來城報告是日正在投票突來無數鄉民將董事楊漢池四面圍困百般要挾該董力與爭持跌傷腿部秩序因之大亂失去投票紙八百張昨巳由縣補發連同保存票紙一併加蓋私章以示區别現定於三日投票 
揚州 
[調解塲運爭潮]  
　　淮南濟南各塲商因銅元價值跌落暗虧甚鉅向鄂湘西皖各商要求貼補未經運商通過雙方爭持致有停收鹽價之舉現兩淮運署曁揚州稽核分所以此舉旣誤岸銷復碍稅收特會銜令飭各商先行照舊營業聽候官廳解决 
[運使赴京會議]  
　　北京鹽務務署訂期召集各省鹽務長官開鹽政會議兩淮文運使特於四日應召晉京參與會議署中公牘暫委劉際仕代拆代行 
[屯田追租風潮]  
　　姜堰鎮之南鄉有屯田數千畝向由該處居民墾種資爲生活不料被揚州金姓奪買近藉追租爲名勾通本地某紳向縣署關說派警追提墾户勒繳租息一般貧民以産業被奪聚而號泣者至千餘人之多姜鎮商民爲之罷巿并向省署訴願請求主持 
濟南 
[魯人揭發選舉舞弊]  
　　昨接山東省議會快郵代電云上海申報鑒山東以命令限制選民根本違法又復任意增减公然舞弊業經孫鴻賓李汝枚萬光煒等電請中央重新調查 
雜評一 
[動不如靜（默）]  
　　今日某有力者所抱動不如靜之政策猶之水旣擊盪之而欲其不波猶之火旣煽動之而欲其不然無是理也 
　　一國之政局本無靜而不動之理惟動之於軌道之上則其動也有進步動之於軌道之外則其動也未有不横决而誤事者民國以來之政局由武人好動而騷擾不安巳將十年矣國家之元氣以動而耗人民之財力以動而竭南北之時局以動而益難收拾是故今日武人而能稍減其好動之興者或不無裨益於民國然而旣巳動矣而欲望獲靜之效果不可得也旣種動之因又迫以不得不動之勢而欲望局中者以靜制動之法應付之不可得也 
　　然則政局至今日而始知動之困難始欲以動不如靜之政策挽救今日之政局不其晚歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會第五期常會議决案]  
　　上海總商會昨日（五日）開第五期常會其議决案列下（一）「公廨改訂保單案」公共租界會審公廨函稱現據施行一種新保單其保單後半有倘不到案由中國總商會近照民國七年十月十二日會審公廨與總商會議定章程擔負繳呈公堂字樣請察閱核准等語即請公决當議决查本會卷祇有七年十月三日認交人一信現先囑託張　雲君調查究竟有無七年十月十二日議定章程如無此項議定即以本會祇能承認從前交人義務原議作復（二）「改訂本會職員辦事章程案」民國五年所訂之本會職員辦事通守規則兹因情形業有改變重加删訂計共六十條是否適用即請公决當議决章程付審查推定方椒伯盛丕華沈九成三人爲審查員（三）「勸募賑捐案」上海縣公署函開以奉省長兼賑務處會辦函發捐册四十份飭即廣爲勸募兹將捐册函送一份請查收代募等語又准本埠聯合急募賑欵大會函請分致商界各團體組織大賑欵勸募隊等語即請公决當議决上海縣署來函覆以捐務巳多將捐册退還本埠聯合急募賑欵會以個人名義分投勸募（四）「會員入會手續變更案」此案以現行之會員入會用黑白子表决漸成具文且入會以後本會對於公廨不啻負有擔保之全責責任太重因有本月二日由暫設之審查會員入會資格委員會開會提議嗣後請求入會者仍由介紹人出具介紹書由常會交付審查審查終結報告常會表决惟審查合格者常會無否决權俟通過發給證書後再行另覓保證人二人出具保證書蓋本會對於公廨負責任而保證人又對於本會負責任保人之是否合格由本會另派專員調查再由常會用不記名投票表决會員之有合格保人者照常通知公廨享優待權利共不願另覓保證人者聽惟不能享公廨優待權利等語即請公决當付表决俟開大會議决後實行全體通過（五）「貨稅附征案」督辦賑務處 
旣内務財政兩部快郵代電開以常關貨稅附征一成撥充賑災公債基金此項公債實收三百六十萬元業將用途分别支配至此項加征一年期滿决不延長務希一律照辦等語並准護軍使函同前因又接商會聯合會蘇事務所函開以請免貨稅附征案奉省長批業由財政廳逐層駁復應如何辦理請速復以憑彚辦等語即請公决當付表决多數否認（六）「表决入會案」宏興永金號代表王鎬字養安年四十七歲浙江慈谿人由王子崧會員樓恂如會董介紹入會請表决通過王正廷字儒堂年三十九歲浙江奉化人華豐紡織公司代表由趙晉卿孫梅堂兩會董介紹入會請表决通過謝椿字錫琳年四十三歲浙江上虞人駿源油行代表由陸維鏞葉惠鈞兩會董介紹入會請表决通過（七）「調查股本案」鴻裕紗廠函稱該廠加添新股第二次應繳之六十萬兩業於本年夏曆正月初一收足請推會董到廠證明加具股本證明書等語即請公决當付請調查員會調查（八）「漁商公會入會案」該會函稱推舉代表三人入會惟照團體入會例不具介紹書等語該會是否可認爲正式團體即請公决當付調查委員會調查議畢遂散會 
縣商會昨日會議紀 
[决定否認附捐自籌春賑]  
　　上海縣商會昨日午後特開會議滬上各業商認稅各代表先後到會列席當經會長姚紫若姚慕僅報告開會宗旨畢並宣告今日專議貨稅附加賑捐案認商方面到會者約有三十餘業代表五六十人云云當經各該代表報告去年各商業對於冬賑一節早經踴躍認募集成巨欵彚解在案今政府定欲將賑捐加增於貨物稅與關稅上從事抽收但賑捐屬於慈善性質豈能强迫商家對於此項辦法實認爲不公允所以一致否認現商家意見對於募集春賑尚可勉力擔任分别勸募以盡義舉若政府果欲實行加徵於貨物稅者誓不承認惟有援照上年全國商會聯合會江蘇省事務所大會議之議案爲宗旨决意拒却况查滬上華洋義賑會行將舉行華洋官紳大募集之立法必須挨户勸募實行在即要知商會爲商業之總機關將來該會實行勸募時勢必有所勸及故商家急宜自籌春賑歸各業負擔募集彚解商會以便對付云云經會長切實勸導衆皆抱定宗旨爰將各業現在約認春賑若干數當塲分别口頭報告畢復决定今日午後在總商會開聯合會議時再行列席互相討論公决進行直至傍晚始行散會 
[各團體明日會議新稅辦法]  
　　北城東北城民國路大東門邑廟豫園等商業聯合會前經發起聯合滬上四十六團體反對政府實行所得稅及加貼印花稅並附加賑捐等案曾假南巿縣商會會議兹又訂定七日即隂曆正月二十八日午後仍假縣商會爲開會地點特開聯合會議以便公决進行方法昨巳分函各該團體届時務請派代表蒞會列席與議兹將原函錄後謹啓者上年十二月二十四日爲反對所得印花附加賑捐各稅曾經邀集貴會代表在縣商會討論結果由四十六團體聯名代電國務院要求收回成命日前接到財政部批復依然不得要領爰訂舊曆正月二十八日（即明日）下午二時仍假縣商會開會討論最後對付辦法並宣佈財部批示事關商民切膚之痛届時務乞推派代表列席是爲至盼 
寰球學生會第十六届年會紀 
[卜舫濟博士演說謂當使外人明瞭中國真相]  
[該會將開特别會討論援助留法勤工儉學生事]  
　　寰球中國學生會昨晚假座西藏路一品香舉行第十六届年宴會與宴者共約百人由該會李登輝會長與執事諸君招待宴罷其開會秩序如下（一）主席報告（楊小川君）（二）來賓演說（卜舫濟博士）卜君係本埠聖約翰大學校長新自英美返華其演說辭云「今夕躬逢盛會榮幸無似此次在英美與前在約翰畢業之施顧二公使及英美人士談論時皆謂中外情形之隔閡至今仍未盡消除英美人士尚多不明中國之真相致生誤會者此誠足注意改進之事也貴會爲寰球中國學生所組織對於此事願尤加意實世界之福也」（三）會員演說（許秋颿君）主席於許君演說後起謂頃者許君述及討論現在法勤工儉學生事當將入席時李登輝會長巳有表示與許君之意大致相同謂有多人意見本會不久定召集一特别會討論援助留法勤工儉學生事云云（四）唱歌（聖約翰厦門音樂會）（五）徵求報告並給獎（錢新之君）計此次共徵求得五千六百十九分會員二百五十二人（六）唱歌（同前）（七）幻術（諸葛楓君）其餘尚有游戲等約十時散會附錄該會本年新董事姓氏如下王正廷朱少屏任筱珊李登輝吳和士沈叔玉宋漢章俞希稷唐露園張孝若楊小川錢新之薩福楙鍾文耀簡玉階 
南京路納稅華人大會紀 
[决組本路納稅華人委員會]  
　　昨日（五日）下午二時南京路商界聯合會召集本路納稅華人開大會討論華顧問問題先期曾登廣告并發同樣之通告故到者頗衆至三時摇鈴開會公推余華龍主席蔣夢芸記錄主席報告開會宗旨畢并述最近并涉之情形經衆討論咸謂現時正在交涉吃緊之時態度理宜一致共謀促進華顧問就職之法至於四馬路提出之異議即有討論之價值亦不應在此時際提出况是非尚不能遽斷乎故吾人實可置之不理王才運謂可將此意付表决主席付表决全體通過王廉方提議謂對於促進華顧問就職非毅力進行不可鄙見擬組織一本路納稅華人委員會專意猛力進行主席付表决通過王廉方又謂報載四月四日納稅華人會將借巿政廳舉行納稅人大會本會納稅人理宜到會何樂山謂此事可由委員會辦理衆贊成主席請公推委員會委員經衆推定余華龍王才運張炳森王廉方費杏莊孫遹聲王德昶陳質言祝雲香何畏山等十人爲委員議至此遂散會 
[整頓圜法之省令]  
　　海關姚監督昨奉王省長訓令云據財政廳呈稱近來鄂皖東豫等省均鑄銅元難保無私運入境情事應請嚴禁又據上海海寗路商界聯合會呈稱輕質銅元日多一日影響所及於小民生計前途爲禍非淺敝會同人目覩情形不忍緘默然又無法制止爲特懇求轉飭所屬各製造廠不得再製輕質銅元其有私製者按律科罪重懲不貸素稔省長利濟爲懷培禾除莠定能俯順輿情斷不致視同秦越漠不關心伏希鑒察等情據此除批示并分行查明如有外省銅元私運入境以及販運輕質銅元或私鑄情事一體查獲照章嚴罰拘辦外合亟令仰該監督轉飭所屬關卡一體遵照查明嚴禁外省銅元私運入境切切此令 
一週間之金融調查 
[進出口銀洋數]  
　　調查二月二十八日至三月五日止此一星期間國外共來大條銀一千三百七十九條而現標金裝往新金山等處共有六千八百八十二條（計重六萬八千八百二十兩）至進口之大條銀仍裝赴香港孟買兩埠者計二千二百七十六條又現銀赴日本者計八十萬兩又墨洋往香港去計四十萬元又寳銀裝赴印度八萬兩此次之大宗現銀裝往國外爲前所罕有至國内祇有南京鎮江蘇州常州杭州南通等埠共來國幣一百萬元現洋裝赴天津厦門等處計七十萬元並聞此届金銀兩項裝往國外皆因進口貨多出口貨少以是外商只將貨值購置金銀運去也今將逐日進出口細數列下「二月二十八日」交通銀行從南京來洋八萬元金城銀行裝天津去洋十五萬元大通銀行裝新金山去現標金三千六百八十二條「三月一日」東洋公司輪船由外洋抵滬儎來華比銀行大條銀二百二十四條（當即售與大德昌）中國銀行由蘇州來洋十二萬元又無錫來洋四萬元交通銀行由南京來洋十萬元又安慶來洋二萬元又裝長春去洋十萬元又裝烟台去洋五萬元大德昌裝香港去大條銀三百二十九條「二日」中國銀行由寗波來洋四萬元金城銀行裝天津去洋十萬元「三日」本街某銀行與錢莊由長江來洋二十萬元又蘇州來洋十萬元又通州來洋五萬元又杭州嘉興湖州等處共來洋十五萬元鹽業銀行裝天津去洋二十萬元「四日」太平洋公司輪船進口運來大通銀行大條銀一千一百五十五條本街某銀號裝厦門去洋十萬元「五日」交通銀行由鎮江來洋三萬元又某錢莊從常州來洋四萬元又蘇州來洋三萬元麥加利銀行裝孟買去大條銀七百五十二條又大通銀行裝去一千一百四十四條又有利銀行亦裝去五十一條和囒銀行裝孟買去寳銀八萬兩匯豐銀行裝香港去墨洋四十萬元正金裝日本去寳銀八十萬兩又現標金三千二百條 
[洋釐]  
　　上届調查時洋釐尚係七錢一分八釐八七五至三日止常在七錢一分九釐半左右四日以來步步增高緣各銀行買進現洋甚多之故至昨日上午漲至七錢二分二釐二五午後略小一二五惟三月底期洋仍平平較上週無甚大漲落五日上午收盤爲七錢二分七五但目今鎊價雖大縮土貨（除絲經）仍無大宗出口也 
[銀拆]  
　　吾國棉紗等除川帮購進八九千包外别項營業均屬有限况各錢莊放欵異常慎審致銀兩用度寥寥銀拆常在二分至五分間且做洋貨疋頭者除呌莊之外華商鮮有定貨交易蓋先令雖巳恢復四年前之鎊價而定貨價依舊不肯鬆動有此種種原因銀拆不致大增也 
[國外匯兌]  
　　此一星期間之先令大縮由三先令二辦士縮至二先令十一辦士印匯二百五十一羅比小至二百二十五羅比五法匯由八百六十法郎縮至七百九十法郎美匯六十一元小至五十七元香匯由七錢四分七五至七錢六分東匯七錢八分長至八錢四分半新加坡匯水由七錢三分漲至七錢九分二五荷囒一百八十一元二角五分小至一百六十七元五角俄國羅卜票增至七萬五千元（換規銀一百兩）大條銀近遠期均自三十一辦士三七五步步見縮昨日近期爲三十一辦士一二五遠期三十辦士零二五國外匯兌變遷之迅速實爲罕見惟各銀行結價照掛牌仍肯放長於是昨午之金價頓跌銀七八兩云 
[標金]  
　　此次金價飛騰完全爲各銀行搜羅標金所致故現標金四日開過四百零九兩五日頓跌至四百兩尚無意思收進因各銀行曾接外洋來電限價之故於是金業中人心有趨下之勢做多頭者莫不出籠抵進並聞棉紗帮巳大多數抛出矣即使今日（六日）大條銀價續縮六二五與三七五金價亦不致再出關也 
　　銀行查倉單載商務金融欄内閱者注意 
[一週間之絲繭巿况]  
　　調查此一週間之絲巿由松文信孚泰和慎餘惇信達昌克昌通順白頭洋行等買進七里干經二百六十包價自七百八十兩至八百三十兩又廠經三百七十擔價自九百兩至一千零四十兩又八繭灰經一百五十包價自四百八十兩至四百九十二兩五錢除黄絲外較上届多銷出口絲計值銀四十萬兩價亦每包漲銀十五兩至廿二兩二錢五所以絲商尚抱樂觀而繭商之存繭價因此亦漲銀五兩至十兩然仍不敷成本緣去春迄今之棧租拆息保險等費甚巨云 
[疋頭最近之巿况]  
　　字林報云本星期疋頭情形仍如前述較諸隂曆年前生意確爲緩滯所成交者純爲聊濟眉急之性質商人遇有客帮收買時始在拍賣塲中稍出價爭買但投機購入則相率不爲蓋時局實未能引起投機家之冒險行動也因此呌莊生意頗爲岑寂商人尚未全數出現於巿塲有少數商人不自知能否營業須候錢莊消息然後始可决定今僅牌面極佳之商人巳得錢莊通融墊欵之消息餘則未能故生意勢必限於極小範圍内也本星期四惟客帮收買時呌莊價始稍起以漢口帮爲大宗買主四川帮雖購棉紗但未注重疋頭蓋以財政困難之故湖南帮不購進因湘事迷離而湘省銀行鈔票落價亦非佳兆本星期最好之特色惟在出貨尚多耳 
[西報論疋頭業前途之危機]  
　　譯密勒氏評論報云上海天津漢口及其餘通商大埠之疋頭商人對於疋頭業前途俱深抱悲觀天津商人因經濟之竭蹶致不能出其所定之貨聞未出之貨向美商訂購者計值一千七百萬元向英商訂購者計值一千三百萬元此種巨值之貨皆存堆於棧其損失聞日須二千五百兩上海堆積疋頭數額恐更較巨而漢口巿面情形之惡劣相與鼎足而三焉上海洋布疋頭商因其值價之太昻或希望以較善之條件結價於是劣質之貨乃充斥於巿情形遂益趨下說者謂苟不急籌善後之法恐棉布商先後倒閉致影響於全埠巿面云爲今之計甚望華商與洋商磋商公平正直之辦法使速挽救危局不然華商旣至破産西商自亦受其牽累其結果不但巿面上發生恐慌而華商之名譽將從此掃地矣 
[法租界電車員司罷工三紀]  
　　法租界電車公司售票司機人等要求增加薪水公司中不允相率罷工巳歷三天尚無切實辦法故昨日法租界各電車仍未開駛各黄包車乘此時機索價甚昻莫不利巿三倍　　 
　　民國路一帶行車所需之電原係華法兩公司會合進行昨晨法公司忽停止發電並將拱宸門方板橋方脈間蓄電處鎖閉以致東首之線電力不通華商電車僅至老北門爲止迤西亦難開行經華商公司急即商請法公司發電通車旋答稱各工匠俱巳回家停止工作莫可如何云云華商公司乃自行派匠將是處路線接通直至午後二時許自行發電華商電車始可直達西門 
　　大陸報云法租界電車仍未開行據公司管理員云尚無立即解决之象罷工者之代表昨曾與公司管理員晤商但無結果罷工者仍堅持其加給工資改良待遇之要求而公司管理員則因未奉巴黎來電未便擅自承認惟勸罷工者照常工作而巳居民之恃電車爲交通具者大感不便尤以遠居西區者爲甚公司管理員不能確言何日可望開車蓋處於現行之管理制度下彼等實無能爲力也公董局議董及反對該公司之個人皆以此爲總公司設在巴黎之必有結果以不熟此間情形且遠隔萬里交換消息莫能迅速之巴黎總公司辦理如目前所發生之事件此直笑談是以數月前所倡由工部局收回自辦之議因此愈覺理由充足以上爲反對該公司者之意見至於罷工之司機賣票查票者方面要求加給工資二三成其所持之理由如下公共租界電車執役諸人所得工資較法租界爲優法捕房近曾加給巡捕工資足見公共工役加給工資之必要巳爲法租界所承認公司雖允加資百分之三並允改良某種待遇但他處工人所得之權利不僅此數法電車人役何以獨爲向隅病時醫院費之給發按時加薪法之規定與現行罰欵法之取銷亦罷工者今所要求者收集車資與繳費之偶誤輒須受罰以一銅元之錯誤即有一角之罰欵實所不甘而公司用人每月僅若干日按照日數給資並不給與全資此亦爲不能滿意之一端按法電車人員工資賣票者月得十四元至二十元司機者十二元至十六元查票者二十元至三十元自罷工後彼等行動皆有秩序法租界並未發生兹擾事端而該公司之他部員役似未受有影響大約雙方代表再將會商但無解决之望也字林報云公共租界電車用人幸尚無同情罷工之氣象如竟有之則最重要數路仍可開車因公共租界之華捕曾有多人受過司機賣票之訓練也 
[遠東運動會通告]  
　　第五次遠東運動大會通告云第五次遠東運動大會將於本年五月間在上海舉行本委辦正在積極進行籌備一切其比賽事項大略如下「田徑比賽」百碼賽跑二百二十碼賽路四百四十碼賽跑八百八十碼賽跑一英里賽跑五英里賽跑二百二十碼低欄賽跑一百二十碼高欄賽跑跳高跳遠撑竿跳高擲鐵餅擲十二磅鐵球擲槍半哩接力賽跑（四人一隊）一哩接力賽跑（四人一隊）長途賽跑（二十五哩）「五項之動」跳遠擲鐵球二百二十碼賽跑擲鐵餅一哩賽跑「十項運動」百碼賽跑跳遠擲鐵球跳高四百四十碼賽跑二百二十碼低欄賽跑擲鐵餅撑竿跳高跳跑一哩賽跑「游泳比賽」五十碼賽泳（自由式）百碼賽泳（自由式）四百四十碼賽泳（自由式）一哩賽泳（自由式）百碼仰泳二百碼接力賽泳（四人一隊）二百二十碼蛙式泳「網球」單網複網（單網每國限兩額複網每國限一額）「團體比賽」捧球籃球隊球蘇色足球 
　　與賽者有中國日本菲律濱羣島以及印度暹羅馬來爪哇各地代表 
　　遠東運動會畢復有萬國運動會凡喜與賽者不拘國籍皆得加入其比賽事項列下「田徑比賽」百碼賽跑二百二十碼賽跑四百四十碼賽跑八百八十碼賽跑一哩賽跑二百二十碼低欄賽跑一百二十碼高欄賽跑跳高跳遠撑竿跳高擲鐵餅擲十六磅鐵球擲十六磅鐵錘半哩接力賽跑（四人一隊）一哩接力賽跑（四人一隊）從便長途賽跑（五或十五哩）「游泳」五十碼賽泳百碼賽泳二百二十碼賽泳四百四十碼賽永八百八十碼賽泳此外尚有網球捧球水球蘇色足球他項事件可隨時酌量添賽 
　　「積分」惟在遠東運動會中所得分數可得積分在萬國運動會中所得分數不在其列「萬國運動」中國各地所遣團體及外國所遣團體皆可得特備公共奬品「得分」於各項單獨比賽中優勝者得分數如下第一名三分第二名二分第三名一分而於五項運動或長途賽跑得優勝者則照下例第一名五分第二名三分第三名一分有四人與賽時則前三名皆得分數如僅有三人與賽則前二人得分數如僅兩班或二人與賽則第一名得分數「規則」本委辦對於多項比賽事巳酌定規則及時比賽即以本委辦巳定規則爲皈依現巳出版之書則有賽跑規則隊球規則網球規則籃球規則有願購用者可直向上海博物院路二十號青年恊會書版部接洽在運動會期每日皆有公共游戲若童子軍推球等件其詳細則目現尚未定「報告書」本委辦關於此次運動會事將隨時出報告書揭曉遠東最近情形希各方人士多惠好音時賜敎言以資貫澈各地籌備進行 
交通大學組織中之消息 
[交通大學大綱（再續）]  
　　第九章評議會第二十三節評議會以校長學校主任敎務長事務長及各科科長曁敎授互選之若干人爲會員第二十四節評議會以校長爲會長校長不在當地時以學校主任爲會長第二十五節校長或學校主任遇有校務討論時得召集評議會第二十六節評議會之職權如左（甲）訂定及修改各種規章（乙）討論一切興廢事宜（丙）議决各敎科之設立及廢止（丁）審核財務（戊）審議董事會校長或學校主任咨詢事項第十章行政會議第二十七節行政會議協助校長長規畫進行全校事務以校長學校主任敎務長各常設行政委員會長及事務長組織之校長爲議長第二十八節各行政委員會協助校長規畫推行各部分事務各委員會委員由校長從敎職員中指任徵求評議會同意每委員會設委員長一人由校長於委員中指任之凡校長出席委員會時以校長爲主席否則委員長爲主席第二十九節常設委員會如左（一）組織委員會協助校長調查及編制内部之組織（二）預算委員會協助校長編制預算案（三）審計委員會協助校長稽核用途審查决算及改良簿記法（四）任用委員會協助校長審查任用敎務部分職員之資格委員以敎授爲限本委員會非校長或其代表人列席不得開會（五）圖書委員會協助校長謀圖書館之擴張與進步（六）工廠委員會協助校長謀工廠之擴張與進步（七）儀器委員會恊助校長謀儀器之擴張與進步（八）出版委員會恊助校長審查編譯之圖書規畫推行出版事務（九）庶務委員會協助校長謀庶務之推行與進步（十）其他委員會以所任事務定其名稱第十一章敎務會議第三十節敎務會議以敎務長及各科科長組織之協助校長及學校主任規畫敎務督促進行第三十一節各科敎授會由各科敎授助敎講師組織之規畫本科敎授上之事務（仍未完） 
[江蘇童子軍聯合會消息]  
　　西門林蔭路中華民國江蘇童子軍聯合會爲參加遠東運動會及籌募急賑事曾開幹事會討論辦法等情巳誌前報兹悉該會昨通函本省各童子軍聯合會及各團云逕啓者北方旱災雖經各地籌募冬賑而災區遼闊災民急待春賑者尚多現值全國急募賑欵大會舉行總募欵童子軍允宜一體加入勉盡義務爰特函達貴會務希迅即約集本邑各團商定辦法或游行勸導或分頭浹洽盡力捐募將成數逕交上海募賑機關或寄由本會轉交亦可又函云本届遠東運動會定於五月三十日在滬開始舉行斯會爲中外觀瞻所擊童子軍允宜加入藉以服務社會表揚成績兹經二月二十七日幹事會籌商辦法公决先行通告各縣聯合會及各團并附寄擬定節目單如願加入表演及服務者須於四月一日以前將服務人數及表演節目等報告本會一面推定顧拯來君與遠東運動會商定服務事項及表演時間除分函各縣聯合會召集本邑各團共商進行外合亟函達貴團即希察照辦理爲荷 
 
 

Page 11

 
 
[上海學生之榮譽]  
　　本埠東吳大學法科學生蔣保釐前曾上書美候選總統哈定氏條陳遠東時局之變遷及美國應採之態度大爲哈氏所嘉納特報以親自簽名之小影一幀聞蔣君業巳領取云 
[瑙威總領事接任之函知]  
　　駐滬瑙威總傾事阿爾於二月二十五日接印視事函請江蘇交涉公署查照許交涉員業巳據函呈報外交部曁江蘇督軍省長公署核奪一面函復瑙威總領事查照 
[組織俄僑通商事務局之呈報]  
　　江蘇特派交涉員許秋颿自奉外交部令兼管理上海俄僑通商事務局總辦後業巳着手組織定本月七日正式開局除布告外昨將組織大綱及經過情形電請外交部核示祇遵 
[浦東逆倫案近訊]  
　　三林塘張萬興米店主張欣生毒斃乃父駕雲一案前奉上海地方檢察廳飭傳該鄉二十四保六圖地保孫錫生到案據稱駕雲屍棺早經埋葬其墳墓在北六圖界内不涉地保之事奉諭補傳北六圖地保周瑞山來案問話再核在案昨午周奉傳投廳聲稱巳故張駕雲墳墓確在地保圖中聖堂地方當奉檢察官諭飭周下鄉將該墓妥爲看守聽候核示 
[麥根路暗殺全家案三誌]  
　　海州人俞智明經戈登路捕房華探目陳永康毛伊文查與麥根路四百零六號居户陳萬福陳萬祿弟兄被人暗殺案内有關於昨晨禀明捕頭協同西探堯克往將俞緝獲旋解公共公廨經張襄讞會同英包副領事略訊一過以案情重大判俞押候查明再訊 
[九江路發生搶案]  
　　前晚九句鐘有盜匪五人突至公共租界九江路（即二馬路）九十五號門牌某洋貨號一擁入内直達號主陸華臥室出示手槍嚇禁聲張捋取陸妻所戴值洋二百餘元之金鐲一副呢大衣一件逃逸迨老閘捕房聞警立飭通班中西探捕往拿各盜巳携賊遠遁遂向事主詢明盜黨年貌服式口音回訴捕頭業巳轉禀麥警務長通飭各捕房中西探捕一體留心偵緝矣 
[盜刦蘇氏墓屋續誌]  
　　蘇祖圭等偕同眷屬在西北鄉中新涇附近爲伊故父筠尚修造墳墓因此住居墳屋被盜行刦報請北新涇四區四分所警局查緝在案兹悉此案業經該分所李署員及四區顔區長詳報警察廳徐廳長昨午令飭偵緝隊郝隊長率同各偵探下鄉察勘並向事主問明各匪年歲面貌然後着手查拿贓匪務獲解究 
[美盛公司棉巿報告]  
　　中美新聞社譯美盛公司報告云中國棉本星期巿面鮮可注意本地紗廠全不辦貨出口貿易自隂曆新年後雖滙價大跌並無進步美國及印度棉巿價較廉故華棉一時無進步之望棉紗巿而堅定價漲二兩内地存貨罄盡四川及南方各埠均在採辦亦有防再高價而先購者出貨情形仍佳利物浦巿價五月份貨七一七便士紐約現貨十一元五角孟買二月份貨二○六羅比華棉出口額自一九二○年九月至一九二一年二月共十二萬八千零二十四包 
[一週中出口之華棉]  
　　華棉出口本星期計有一萬八千零三十一擔自去年九月迄今總數計二十一萬一千七百八十七擔本週中運往香港二十一擔日本八千五百二十七擔内地各埠九千四百八十三擔自去年九月至本週止運往各埠之數計有安的斯伯八十四擔波斯頭十九擔紐約九千四百七十四擔海佛四十擔香港一千八百九十四擔日本八萬六千一百九十二擔里物浦一千零三十九擔内地各埠十萬零九千二百二十五擔其餘别處三千八百二十擔云 
[一週中進口之印日紗]  
　　本星期進口印紗計四千九百十四擔日紗計一千八百五十九擔自元月迄今進口總數計印紗一萬三千零十四擔（去年同時七萬九千六百十八擔）印紗一萬三千零十四擔（去年同時四千八百九十二擔）本星期巳出者計印紗一千六百五十擔日紗五千一百八十二擔運往各埠有南京印紗四十七擔日鈔六百八十擔蕪湖日紗四十一擔九江印紗三十一擔日紗一百六十七擔漢口印紗四十六擔日紗一千七百十四擔烟台印紗一百五十擔日紗九十九擔天津印紗七十五擔日紗一千四百九十八擔大連印紗三十三擔福州日紗十二擔香港印紗六百四十五擔日紗四百八十八擔本地印紗四百五十擔日紗一百五十擔其餘别處印紗一百六十一擔日紗三百四十五擔聞本星期（三日止）止本埠計存印紗六萬一千五百七十四擔（尚有四百包在船上未出）日紗二萬七千五百二十七擔云 
國内輪船運貨進出口之調查 
[進口貨]  
　　（長江）太古公司之吳淞輪船昨由長江裝來之貨有芝蔴一千四百包黄豆五百六十七包桐油二百四十桶下紙五百七十四件皮油一千百零一桶小麥八百十八包茶油二百九十簍葵扇六十九件牛皮四十三件苧蔴二百七十件土酒一百壜着毛三十九件藥材一百二十一件麵粉一百包冬茹三十八箱黄絲四十二件木耳蓮子十四件汔車二部鐵器五百十件又三北公司之長安輪船裝來之貨有白米二千七百五十包黄裱紙一千五百三十六件小麥五百五十三包棉花六百八十包綢子一百七十五件黄豆九十包烟葉二百五十五件碎花六十二包樟腦二百八十四件皮油一百桶樟油六百六十七桶藥材十一件牛羊皮十件髮菜四件又轉甬白米一百四十八包藥材一百三十二件運子二十五件茯苓四件驢皮二件（烟津）招商局之新豐輪船昨由烟津裝來之貨有水果三百六十簍石棉二百零九件黑紅棗二百二十六包瓜子七十三包石板五十三塊水烟一百三十箱藥材七十五件羊驢皮十五件簍子十件鐵桶八件雜貨十七件（温州）招商局之海晏輪船昨由温州裝來之貨有橘子一千五百零五桶白礬一千一百七十包松香二百包茶油二百簍青田石八十七塊鮮蠶豆七十七簍紙傘九十箱藥材九十四件烟絲四十件蔴袋三十八件生薑三十簍松香水十五件草蓆十三件蛋十五箱棕尖二付（浙海）越東公司之永利輪船昨由定海石浦裝來各貨有松板四百丈雞蛋二百十四箱松叚二百根白术七十四件橘皮二十件雜貨二百件 
[出口貨]  
　　（寗波）招商局江天輪船昨日在申裝運寗波之貨有赤糖四百七十九包洋火粒二百件甘蔗一百件粉絲一百件冰糖四十包草包二十四件鹹魚三十六包青鉛二十件洋布十七箱蚶子一件雜貨六十五件又轉口貨三百五十四件（浙海）越東公司之永利輪船昨日裝赴海石浦之貨有白米一千八百六十五包豆餅一千二百塊黄豆二百包棉花二百包香烟四十箱土布三十件洋紗二十件雜貨一千件（温州）招商局之海晏輪船昨日裝往温州之貨有白米三千四百四十四包麵粉六百包豆餅六百塊黄平四百十包棉花二百六十包赤糖二百七十五包洋布七十六箱 
[浦東上貨小工之忙碌]  
　　浦東其昌棧碼頭連日所到輪船絡繹不絶原有小工不敷應用故向十八間虹口等處招來小工數十人日夜工作所有棧房業巳堆足由該棧經理飭將笨重物件暫置碼頭四週派巡丁輪流看守尚有英公司輪船一艘昨巳到埠停泊該處小怡和碼頭該輪所載貨物係印度洋夾子花衣居其多數現正在下貨之際近日小工生計頓見活動云 
[中華懋業銀行欵讌新經理]  
　　昨晚（星期六）中華懋業銀行恊理徐恩元及盛澤承傳筱庵假靜安寺路盛宅公宴西人耿愛德并有滬上商界金融界著名人士作陪到者共三四十人聞該銀行巳聘耿愛德爲滬分行經理日内即可就職耿君爲遠東銀行業極有經騐之人且爲著名會計專家在華二十餘年歷充銀行界要職曾任華俄道勝銀行哈爾濱天津漢口烟台長春等處各分行經理近任本埠中法實業銀行經理且與我國人素極融洽云 
[聯合急募賑欵大會消息]  
　　昨日法領事署開會邀請中法重要人物籌商急募辦法到會者五六十人當由法領演說并云承聯合會推爲會長鄙人無不竭力贊助并發起在法界組織勸募總隊經推舉朱葆三傅筱庵兩君爲會長其餘到會諸君各組織分隊俾法界可以普及繼由陸伯鴻報告魯直豫等省災情甚有人相食者傅筱庵云法人對於吾國此次被災救濟如此熱心吾人應如何猛進勸募拯救現擬發行獎劵與捐欵並行不悖當場有多人認定鉅欵擬先向銀行墊借若干送聯合急募振欵大會以應災區急需其時有提出災民所食之草皮製成之食物此種物料爲牲畜所不食而災地來人云竟有求此而不可得法領等閱之色變咸爲惻然有動於心駢 
[滬杭路閘拱間更改行車時刻]  
　　滬杭甬鐵路近將該路支線拱宸至閘口投内行車時刻略予更改准於本月十一日起實行兹錄如下計開一百三十二號下行區間車由拱宸開二十三點艮山到二十三點十三分開二十三點十五分杭州到二十三點二十五分一百三十三號上行臨時貨物區間車閘口開五點二十二分南星到五點二十九分杭州到五點四十七分開分點五十七分 
[青年會徵求會消息]  
　　青年會二十一週紀念徵求大會屢誌本報前晚南通隊參謀鈕立卿謝强公兩君代表張隊長孝若宴隊員於馥興園又南京隊王隊長正廷則假勞合路寗波同鄉會歡宴各隊員其餘各隊亦無不分投謀畫策勵進行而隊長聶雲台氏以目前雖得二萬餘分而閉幕之期（三月十二）轉瞬即届若不急事綢繆恐難收完美之效果特於昨午假交通銀行樓上聯華總會邀宴各隊長各參謀籌商最後之勝利並聞中國圖書公司及陸興鴻西衣舖均備有獎品致贈得勝者今晚七時半爲該會德育演講會由職工部幹事沈宏祥演講人生思想的我見凡願聽講者均可向該會事務所索劵參與云 
學校消息兩則 
[金業學校]  
　　上海私立金業乙種商業學校由施善畦發起創辦迄今十有六年今届開學後遠地之來者益衆除原有五級外又添一級宿舍中亦不能容納另借校外寄宿舍聞正月十九以後之報銳者咸抱向隅云 
[覺民學校]  
　　東塘山路張芳廟後覺民第一校自開辦義務班後學生更爲發達原定學額業巳滿足兹擬再闢義務敎室一所以資普及如有失學貧寒子弟不限年齡均可入學一應書籍用品亦由校中贈送概不取費 
[濟生醫院施種牛痘]  
　　寳山路中國濟生醫院現因天氣和天暖花發現定自古曆二月朔日起施種牛痘分文不取以免天花云 
[江元艦派赴蕪湖]  
　　海軍總司令藍建樞氏以蕪湖現無軍艦派駐特於前日（即四日）派江元砲艦配足藥彈煤斤由滬駛赴蕪湖要口巡防矣 
[海容艦派往江隂]  
　　海容巡洋艦原由海軍總司令部擬令駛往厦門泊防兹因江隂要塞亦須軍艦駐防昨特令飭第容艦長預備開往江隂以固江防所有派往厦門巡洋之軍艦現因本埠浦江祗有海歐楚同等二艦實無餘艦可調兹擬暫緩派撥並巳電復現駐閩省海軍蔣司令查照矣 
[議募修龍華塔經費]  
　　龍華寺外之七層寳塔計高十六英丈創建於漢代赤烏十年四月竣工相傳二千餘年歷朝迭次重修民國成立該寺爲陸軍官兵駐紮以致更形零落近由步兵三十九團張國長將該寺及神像修竣後因該塔亦係古蹟復由張團長於去冬飭匠開工興修計需費洋四千餘元限於本年舊曆二月二十以前完工惟修費尚無的欵業經張團長督同該寺住持僧人元照和尚於前日在寺内設筵邀請各紳黄會議募捐辦法云 
[呈控蘇州電燈公司案註銷]  
　　英商寳恩洋行在公共公廨呈控蘇州電燈公司第一股東陳則民違背定購機器合同請追損失銀一萬餘兩一案昨由李襄讞會同英包副領事升座續訊被告不到由該公司股東宋友培項伯華及監察人徐秋軒工程司林文林等到堂證明因見報紙上該洋行登有出售機器廣告故陳與我等同往該洋行由西人將機器圖樣及說明書交閱之後我等以須詳細圖樣交出始肯出價十五萬元向購嗣其並未將詳細圖樣與閱經全體董事議决作罷不料該洋行竟以在高露玲律師處所繕之草合同未經簽字者作爲證據而請該律師起訴云云並由原告律師高露玲與繙譯金伯榮上堂證明當時訂立草合同情形一過被告律師亦向該證人畧一盤駁結果由中西官判决以原告證據不足應即註銷 
[造屋糾葛案判付價交屋]  
　　作頭吕順記前延達商律師投法公堂控稱吕承造俞子章房屋後因增加工程以致遲誤若干天事實有之現工程將次完工應付造銀八千五百兩及添造工程一萬一千兩均不交付請派公正人估看工程再請核辦俞由巴和律師代辯稱造價巳付六期後因工程未完故未交付添造工程一節核計祗須二千三百兩並無如此之多判候核辦在案今被告律師稱工程巳經完工吕不將竹笆拆去房屋亦不交與屋主以致不能出租請堂土地着吕將笆拆去交屋原告律師稱三日前巳經完工因造價未清故此不能交屋陳讞員商之葛副領事判俞子章將造價銀八千五百元繳存檢察處着吕順記將房屋鎖鑰等物點交房主收管 
[釋放李進保船貨之公函]  
　　上海地方検檢察廳昨日函致江蘇水警第一區第三隊函云逕啓者准貴隊函開頃據聚源盛行陳煜明聲稱李進保巳由上海地方檢廳訊明交保出外並具保狀請求將李進保之船貨釋放等情前來是否可行請即核復等因准此查仲同坤　李進保衝撞船只沉没客儎貨物一案迭經本廳偵本並函請貴隊飭傳當日目覩肇事情形之水巡王良到案證明李進保對於撞沉船儎之事確巳盡其業務之注意而原告訴人之子仲萬餘屍體又經本廳派員騐明確係因病身死對於李進保等業經决定不起訴一面諭令原告訴人知照所有關於損害賠償部分應向同級審判廳起訴各在案是李進保之船在刑事上巳無扣押之必要准函前因相應復請貴隊查照辦理爲荷 
[販魚墊洋限期繳清]  
　　唐仁志前延普來梅律師投法公堂控稱唐仁志與鮑華松等合股販賣青川魚唐墊出洋一千四百元售去後鮑以盈報虧以致墊洋無着請追等情後經中西讞員迭次訊供得有據之六百五十三元判着交五百元人銀兩保限繳在案嗣因逾限未繳飭傳覆訊不到現始到案稱因有别事故未投到並非抗傳請求寛限措置判照原斷外加保五百元人銀兩保限十四天繳清堂費歸鮑擔負 
[欠煤價案聲請覆訊]  
　　王惠成前投法公堂控上海玻璃有限公司經理陸榮彰虧欠煤價洋八百元請追等情巳訊三次判令交八百元人銀兩保限七天繳銀在案今被告將洋繳案延巴和律師投廨申訴請爲覆訊稱該公司係有限公司陸係經理該公司破産時各債權均在審判廳起訴由該廳判决今王惠成所控之案事同一律請察中西讞員判被告旣有理由自應准予申訴前三堂並不聲明現將洋八百元繳存公堂候函詢審判廳俟覆到併核 
[乘電車跌傷斃命之檢驗]  
　　婦人周朱氏子之德標上月二十四日即舊曆本月十七日由高昌廟乘華商二十二號電車往北至半淞園附近處突從車上跌下頭部受傷甚重當塲曾由警送往新普育堂醫治現因受傷過重醫治無效延至昨晨在堂身死由堂報告地檢廳委派郭檢察官沈檢騐員等蒞等騐明委係跌傷腦部致命而死填明屍格判屍母自行棺殮 
[保險失火案傳警訊問]  
　　浦東花園石橋施慶林即施春林所開燈籠店失火經左右各商稟控其保陯縱火等情奉地檢廳飭傳益昌當執事陳泉聲等到案研訊由陳等將拍成施店失火之照片呈案請閱奉諭候示辦理昨午該廳又傳到三區警署當時在彼站崗之巡警李滿昌到案問話以憑核辦 
[烟間主潛回科罰]  
　　本邑人許生囝前在新閘路一千二百六十八號屋内私設烟間被捕查悉往拿許乘隙逃逸當將烟客王金生唐生林拘解公共公廨訊供判各罰洋五元充公候提許到案訊辦在案而許以日久無事復回前日被包探王梅生查獲於昨將許押解公堂經中西官訊明以許故違禁令判罰洋三十元充公着令繳洋開釋 
[聲稱查烟之衝突]  
　　住居十六舖老榮康客棧之通州人項錦銘以販賣花子爲業近與崇明人張連培同居該棧前後房間前日傍晚時忽有崇明人朱西春與小工王得貴指項等販賣烟土入室翻箱倒篋任意搜查經張力辯其非朱等不允以致互相口角後由崗警聞知到塲將原被一干人證並茶房張紀連同衣箱網藍帶回第一區警署王署長畧詰口供飭申解警廳司法科訊究 
[違煙禁案之訊究]  
　　張子香前日下午身藏鴉片烟土一小包行經虹口吳淞路爲三百二十號華捕查出拘入捕房由捕頭詰悉土從吳淞路四百四十二號屋内購買因飭華探侯松山吳如熊西探康仇協往該屋抄出烟土數小包連同屋内之廣東人張仁帶回捕房准其存洋一百元保出張子香押至昨晨解送公共公廨請究而張仁臨訊不到據張子香供稱現正在戒除烟癖所買之土係帶回家中和粢飯搓成小丸吞服吳淞路之售土處去年買過兩次今年係第一次土店主之姓名不知惟知其係一年老有鬚之人所開昨到捕房者是否店主不能證實惟今次之土我係向其購買云云中日官訊畢判張子香從寛斥釋烟土焚燬張仁臨訊不到應將保洋充公外並着飭提究辦 
[攫奪珠飾之攔獲]  
　　汪阿六昨日串黨至虹口乍浦路攔刦行路婦人俞周氏髮髻上所插珠飾一件飛奔圖逸經氏大聲喊捕經五百四十一號一百四十五號兩華捕與探侯松山聞聲趕至帮同將汪攔獲入捕房稟明捕頭奉飭押候解廨請究 
[昨日英包副領事代義領陪審]  
　　昨日星期六公共廨第一刑庭輪應義副領事費洛到堂陪審因另有要公不克兼顧商由英副領事包克本君蒞廨代庖 
[扭控姦拐表妹]  
　　阜寗人朱日新昨赴浦東爛泥渡三區警署訴稱現住治下楊家宅地方業碼頭小工因有表妹秦卞氏年二十七歲今年正月十三日由原籍來滬寄居我家内不料被無賴曾殿銘引誘成姦今展竟將卞氏拐往他處適我國家撞見故扭署請究當經曾署長提案訊明前情以案關姦拐未便擅專於午後判將原被併解警廳司法科訊辦 
[誘姦押禁三月]  
　　前日下午有男婦兩人在虹口兆豐路西華德路轉角處大起口角爲六百三十八號華捕所見詰其因何沿途爭吵據婦言伊乃江北曹氏嫁夫李某因與夫不睦故於隂曆正月二十日由原藉乘輪來滬依靠姨母迨船抵埠但知姨母住居提籃橋十埭頭而不悉其方向故向同舟人錢立順（言時以手指該男子）詢問錢遂將我邀至桃源坊某號屋内暫住謂容代探訪豈知住至第三晚錢乃用言恐嚇强行將我姦汚一連數夜兹又挈我出外意欲價賣故與爭執等語該捕遂將錢立順拘入捕房押至昨晨由包探陸桂生傳同李曹氏將錢解經公共公廨陸襄讞會同日副領事林出君訊據錢供認姦宿兩宵不諱並稱實無將氏價賣之意問官以錢不應誘姦判押西牢三個月示儆 
[汽車傷人兩則]  
　　昨日上午九時許湖州人李保林行經南京路被某號汽車撞跌腿足受傷由老閘捕房四百九十二號華捕前來另雇車送李保林往仁濟醫院醫治一面抄錄汽車號碼呈報捕頭查核又有日本醫生清水有八郎昨日下午四時許駕駛三千六百三十四號汽車行經靜安寺路撞倒在路行走之七十歲老人王坤頭部等處受傷當由新閘捕房八百五十九號華捕到來抄錄汽車號碼另雇車送受傷人往仁濟醫院醫治一面歸禀捕頭候示 
[科學儀器館分送災賑圖表]  
　　去歲河南旱災死亡載道慘不忍覩兹由河南河北道范鼎卿道尹將災地慘狀勒爲圖表委托本埠科學儀器館分送昨承該館惠贈一册披閱之下恍睹災民籲慘狀爰誌數言代懇各界解囊賑濟 
[　　華商紗廠聯合會發行之「季刊」現出第二卷第二期兹將要目摘錄如下棉價低落與減少棉産預防美棉籽種傳帶蟲患中國留美紡織科學生紡織廠與鐵工廠爲吾國新組紡織廠進一解論濕度與紡織工場之關係論細紗房管理法最近揆賴脫廠特許自調鬆棉機織物工塲之注意點及其效果棉紡績提綱紡紗機之牽伸率理論實用機織學顔料美國紡績機械輸出額之低減日本紡績業之過去與未來日本紗布輸入統計中國棉植之畸形病純籽與棉産美國統系種子公司調查記民國九年各省棉産概况等昨承惠贈一册誌此道謝並爲介紹 
雜評二 
[守法（訥）]  
　　法治之國必先其國人民能養成守法之習慣然而今日之中國則與此義大背有一至善之法則雖極口贊成而能奉行之者百人無一人有一舞弊之法則不待勸導不轉瞬即可風行於國内是中國人之守法能守舞弊之法而不能守善良之法亦中國人守法之恥矣 
　　吾以選舉一事證之選舉一次舞弊之法工一次一人倡之全國風從今之舞一弊以爲奇下次即可視爲常事各地一律奉爲當然應行之法不如是則反笑爲愚以此推之其他各事亦無不皆然嗚呼中國人之守法如是則所謂法治者非即不法之别名哉 
公布欄 
江蘇高等審判廳 
[民庭判决]  
　　一件徐陳氏與徐朱氏等爲遺産莎訟對於海門縣知事公署所爲假處分之命令聲請飭縣收回一案（决定主文）本件聲請駁回▲一件沈黄氏與沈仁爲婚糾葛控告一案（判决主文）本件控訴駁回本審訟費由控訴人負擔▲一件沈閔氏與姚耕宰爲房屋莎訟再抗告一案（决定主文）本件再抗告駁　再抗告費用由再抗告人負擔▲一件盛阿二與戚桐生爲繼承涉訟控訴一案（决定主文）本案上訴准予註銷▲一件沈金氏與楊錫金爲田　涉訟上告一案（判决主文）本件上告駁回上告審訟費　上告人負擔▲一件楊贏等與戴玉章爲田産糾葛聲請受理一案（决定主文）原判决定更正之本案上告聽候本廳另行審理▲一件陳紹其等與印丁氏爲田畝糾葛上告一案（决定主文）本件上告視爲徹回　即註銷▲一件沈小福與沈金祥等爲出路涉訟上告一案（决定主文）本件上告視爲撤回廳即註銷▲一件劉灼顧黄氏爲失火賠償涉訟聲請救助一案（决定主文）原决定更正之本案私訴上告聽候本廳另行審理▲一件賀汝升爲股本存欵涉訟不服丹陽縣知事公署之批示聲明抗告一案（决定主文）本件抗告駁回抗告費用歸抗告人負擔▲一件徐錦昌與吳小舫爲保證債務涉訟聲請一案（决定主文）本件聲請駁回聲請費用由聲請人負擔▲一件孫靜山與朱葆元爲執行異議上告一案（判决主文）原判撤銷本案發遛上海地方審判廳迅予更爲審判▲一件謝慶福與王能選爲贖田涉訟再抗告一案（决定主文）原定及第一審批示均撤銷本案准予聲明窒礙▲一件趙衡　與陳楊氏爲田産涉訟聲請一案（决定主文）原决定更正本件上告准予受理▲一件胡履仁與劉叔良爲欵項糾葛上告一案（判决主文）本案上告駁回本審訟費由上告人負擔以上三月二日 
上海地方審判廳 
[判决主文]  
　　（民二庭）一件判决斐顧氏聲請再審一案主文本件聲請再審照准▲一件决定張永齡聲明抗告一案主文本件抗告管轄錯誤應候本廳呈送高等審判廳核辦 
[批示]  
　　一件黄席珍狀請執行由狀悉着即來廳候諭此批▲一　沈瑞卿狀請批示由狀悉爾與陸洪生工資涉訟一案早　本廳一再判决確定並迭予明白批示在案爾旣仍欲訴追何須再行請示推爾用意無非嘗試殊屬荒謬特斥此批▲一件錢阿華狀請寃限由狀悉仰速託人向原告理楚毋得藉詞延宕致滋訟累所請保釋之處礙難照准此批▲一件趙文裕狀請執行由狀悉准予傳案訊追此批▲一件符永興狀保洪加福由准保此批▲一件李爕坤狀請追繳由狀悉本案卷宗尚未奉江蘇高等審判廳發回本廳無從核算所請　從緩議此批▲一件奚文輝狀請執行由狀悉應俟江蘇高等審判廳將本案卷宗發回時再予核辦此批▲一件周瑞山狀請銷案由狀悉此批▲一件丁定根狀交欵洋由准交此批▲一件凌佩卿狀交查封費由准交此批以上三月三日 
[公示送達（全文在本廳揭示塲公布）]  
　　第三七號（民二庭）一件翁源發訴譚氏租屋糾葛一案（判决主文）被告人應將所租范隆滬南南京街勤本里二弄樓房一幢披屋一間遷讓交還原告人接收並將所欠九年隂曆十三月止房租洋九十三元交與原告人具領訟費歸被告人負擔右仰受送達人譚氏准此▲第三八號（民二庭）一件凌佩卿與張鐘修等滙欵糾葛聲請假扣押一案（判决主文）本件假扣押之聲請照准債務人因停止或撤銷假扣押所匯供擔保之金額爲銀五百六十兩仰該受送達人張鐘修蔡暇美遵照母違待示 
[判决主文]  
　　（民二庭）一件判决凌世昌訴鮑永清抵欵糾葛一案主文鮑永清　償還凌世昌本洋三百元並自民國七年舊曆正月三十日起至執行終了日止按月一分二釐計算之利息但不得超過原本訟費歸鮑永清負擔▲一件判决許鴻鈞訴趙鴻源欠欵涉訟一案主文趙鴻源應償還許鴻鈞洋二百五十元訟費歸趙鴻源負擔▲一件决定王根全聲請撤銷假扣押一案主文本件聲請照准以上三月四日 
[佈告]  
　　第三六號爲佈告事案查日昇昌倒閉一案前經本　將滬埠債權人第一二次應分配之償欵先後依法辦理就绪在案惟查滬號債權人名單中尚有蘇州會館等十户未據依法來廳聲明債權此項未經聲明之各債權人曾經本廳於七年八月五日函准京師地方審判廳復稱准予　時來廳呈騐劵據以憑核給應受分配之欵等因并經本廳於七年八月十日登報公布各在案兹届第三次分配之期合再佈告該未經聲明之各債權人知悉爾等務於本年三月三十一日以前來廳依法聲明并照章繳納聲請費洋二元曁呈騐所持摺劵以憑核辦毋得觀望自誤切切特此佈告計抄單計開蘇州會　閣下韓書堂陳貽蓀郭勉枬陶衡記潘松雲黄大人賀靜生廳長戚運機民一庭庭長陶嘉春代行三月五日 
上海地方檢察廳 
[批示]  
　　朱　甫狀悉本案迭經本廳偵查無據予以却下陳傑猶稱不服聲明異議所有本案證據未便遽予發還此批▲吳春林等狀悉案巳起訴仰候審判此批▲王　言狀悉候查明核辦此批▲龔王氏狀悉候予詣騐此批▲顧士聚等狀悉此批以上三月三日 
[批示]  
　　張桂生狀悉據稱爾妻係氣悶身死並無蒞騐之必要所請應毋庸議此批▲黄德良狀悉所訴是否屬實尚難憑信候傳集人證再行核奪此批▲柴張氏狀悉巳於柴錢氏狀内批示矣仰即知照此批▲柴錢氏狀悉本案業巳查明起訴柴阿四應否保釋仰向同級廳訴請可也此批▲仲同興狀悉爾姪萬餘之死旣經爾兄同坤供明并未落水在卷又經本廳派員騐明確係因病身故巳無藉口之餘地至當日兩船相撞情形亦經水巡王良田到案證明張金川等尚未玩忽業務上必要之注意核與刑律第二百十四條第三欵後段之規定不合所請仍應無庸議此批▲陳福順狀悉候訊明核辦此批▲李友福等狀悉候傳人證訊明核辦此批▲張肇初狀悉爾之盜竊嫌疑實屬重大兹復狀訴阿冬張堯卿等共同詐財前來是否屬實殊難憑信仰候訊明核辦此批▲陳傑狀悉朱韻甫汪伯英行使僞造收條收取稅欵雖巳查明訴辦在案而僞造者究係何人經本廳迭次偵查朱汪兩被告均諉爲不知該告訴人亦未搜集朱厚甫共同僞造之確據徒以汪伯英朱厚甫之雇工朱韻甫爲朱厚甫之胞弟指爲知情事出　測殊難認爲確據所請礙難照准此批▲謝永奎狀悉案經查明當庭却下所請　毋庸　此批▲陳梅生狀悉候呈送高等應核辦此批▲吉慶珠狀悉候傳訊核奪此批▲張順寳狀悉候傳訊核奪此批以上三月四日 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談小說特刋（第八號） 
論文 
[小說中之地方（Selilng）] [  張舍我]  
　　設以小說中之動作與人物爲在地方之前則地方自可稱爲情形之第一個要件英吉利小說大家施蒂芬生LRStevenson有格言曰「某處一冷僻之花園中發現暗殺案某地舊屋内有妖鬼出現某處海岸有船隻觸礁」其意蓋以爲某種地方適宜發生某種事項故以某種情形而配以適宜之事項則描寫詳細節目自可以吻合無間單純的感想亦能保守而勿失譬之有魯演孫飄流記中之人物而無魯濱遜所處之地位與情形　謂爲能成一部有名之小說吾未之信也使吾人肯費吾輩寳貴之光隂而搜尋各種關於船隻沉没觸礁等情之紀事與描寫荒島情形之文章而翻閱一過則方知飄流記作者田福氏DeFoe操觚作小說文時之價值矣故無量重要之情形（即地方）不能有價值之小說可斷言也 
[小說與創作力] [  張舍我]  
　　吾人若立志作小說家與有作小說之天才者必須深知創作之理想西方著作名家有敎言示其年幼之著作者曰」容汝之思想萌芽」設種子與泥土結合而滋長則必有風雨陽光爲助始有萌芽之時期以巳死之種子撒播於堅硬之土質中則所謂播種者其事巳了矣使一篇小說生長完成爲一種自然之步伐與使種子發達成幹樹無異使人不於適當之時間内裁培其所植則以機械力助自然也必無成功之日即成功矣亦决無完滿之期故初作小說者而欲一步登天造詣絶巓即失敗之原因也蓋先不養成創作之思想能力以爲備時期未成熟以前不能創作好小說也要有創作之思想能力第一必須避庸俗吾人常據極充足之理由作小說然常因其平庸之故往往不能動人第二必須避重複初作小說者常不幸犯此病推原其故一由於讀書不多見聞不廣二由於彼所思及之重要或驚人之情形（Snickingsituatons）早爲彼文學之祖宗所巳有雖然使彼果有創作之能力者則可以以巳成者重作一篇以勝過前人或其他作者歐美短篇小說之發達不過近五十年來耳五十年以前亦無所謂短篇小說也歐美之所以有今日在乎創作吾國人而欲使小說佔文學上一席乎其從事創作其從事養成創作思想之能力 
軼事 
[說海珍聞錄] [  瘦鵑]  
　　華盛頓歐聞owilivrig美國大小說家所作筆記一書osketchbook爲全世界學生恩物凡有文字之國殆無不知美國文壇中有歐文矣予曩嘗記其情史纒綿悱測有足動人心弦者兹錄之歐文少時有所愛曰瑪娣爾德霍夫孟matildaHonmqn相愛旣深旋訂婚約年十七以瘵疾死歐文嘗曰個儂絶時予方侍側伺其最後之眼波者惟予一人而巳女旣殮歐文遂取其小影遺髮及聖經祈禱書去夜必藏枕底與之同眠即旅行亦携以俱女死後三十年中人無敢當歐文前道及女者恐觸其悲緒也一日歐文造霍夫孟家訪女父會有一女姪即枻中取樂譜并將一繡件出女父見之謂歐文曰華盛頓是亦出瑪娣爾德手也歐文如被電攝立止其言笑匆匆逃去其手册中嘗記曰渠旣於綺年玉貌時死則吾方寸廻想中亦長爲綺年玉貌人也歐文爲瑪娣爾德故終其身弗娶世人之人有所憂而卒不能得者則不如見其所愛完璧歸於天上芳魂不昧永永相屬若歐文者幸巳 
此評 
[我國現在之創作小說（下）] [  鳳兮]  
　　鵷雛等好效林譯筆法而杜撰外國事實以爲譯著其實頗爲誤解蓋中國人正不妨取他國人事實爲小說資料何必曰譯譬如法國人亦能描寫俄國事實英國人儘可叙紐約城人物也試問他國人以本國文叙外國事亦托名於譯乎此雖小故說穿亦頗可笑而對於世界觀念之歧異與隔膜亦有關係也此種小說佳者吾亦以創作目之至於用文言因爲不攙入難解之古典謂爲我國固有之美文可也然造述之志意大率比於歐洲十八至十九世紀之小說而止文化運動之軒然大波新體之新小說羣起經吾所讀自以爲不尠而泥吾記憶者此狂人日記最爲難忘外此若葉楚傖之牛陳衡哲之老夫妻某君（適忘其名）之一個兵的家均令人滿意者其他但憶其題目不曰一個挑餛飩擔的漢子即曰一個再嫁的鄉下媳婦不是媳的苦惱（嘗見運英之　王董氏附某舞臺戲目登廣告亦連用許多她字附書一笑）便是我的愛戀此其形式類似新文學矣著而出版者固亦曰創作創作也晶報諸子不附新文學而作短篇小說之用平話者如胡寄　之閻王的新思潮（胡君新近發表於他處之文字則力爲新文學　目者）馬二先生之可憐之女郎李涵秋之一百冥壽均爲創作之别裁而偏於嘲弄者耳張繆子之五色旗的下面頗佳論長篇叙清代往事但片段或聯數片段成一長篇之小說除覽往知來外無他志意斷斷非創作矣作中國偵探小說頗有人惟程小青成一家言在我國爲創作然束方福爾摩斯未免爲彼福爾摩斯之偶也無可奈何齋主之考工外史所叙之事誠創作矣奈何以對偶之回目害之耶是故嚴格以求我國之創作長篇小說難巳然亦止以現在而言耳鳳兮　之旣久不期表而出之來日方長願諸大文家其興起以鮮明其旗幟於世界之文壇（書訖憶商務印書館今年之小說月報方大革新具創作一欄以居處鄉僻尚未得見也） 
談業 
[短篇小說與筆記（下）] [  厚生]  
　　今者縱觀歐西各國諸名家小說有崇尚自然主義Natnialism者有趨向寫實主義Realism者有專攻表象主義Sy　mbolism者有擅長浪漫主義Romaiilicism者趣向不同撰作各殊然欲得其具體的概念頽乎其難然余以爲近今之小說頭緒雖屬紛繁要不外事之所有不必文之所無事之所無忽爲文之所有二派也如託爾斯泰高家素囚一篇中叙述囚人之山麓凶遇　　索賂邂逅卓女眷念祖國星夜狼奔官兵接應情節幽深接構纎巧雖事實之所有未必如是之符合也故曰事之所有不必文之所無也又如迦爾洵之一株棕樹中羅叙棕樹之怒發滋長衝突居室小草對答主人自矜霹靂駭衆取斧伐木鎖鎖說來有聲有色然未必合乎事實也故曰事之所無忽爲文之所有也美國大小說家華盛頓歐文小影 
若筆記則否 
　　夫筆者筆之於書也（六朝人以散行文謂之筆）記者記事之本末也凡事之巳往平鋪直叙而不加以附麗者皆是也真西山（宋人）曰記以善叙事爲主陳后山曰退之作記記其事耳是則筆記之體裁首在賅而博精而確簡而潔詳而不繁今之作者不然於筆記中常雜以　辭艶藻曲盡摹寫與筆記之本旨漸形遠道背馳之勢矣 
雜話 
[阜姆失敗後意大利詩人唐南遮之文學事業] [  牖雲]  
　　阜姆Filime是亞得里亞海東北岸的一個軍港歐戰後意大利欲據爲巳有阜姆乃巨歌斯拉夫之出海口處力爭意大利亦激力在巴黎和會上露必占意卒以此退席其關係重大可知一九二○年丨即去年丨九月間意大利詩人唐南遮GalrieleDannunzio矯令襲據自此紛爭久之終以拉巴洛條約承認阜姆獨立唐氏反對甚力不受意政府命令意政府乃出兵討之一週而城下唐氏乃退隱於拿不爾唐氏以一討人領袖阜姆至一年有久發郵票編軍隊判憲法亦足自豪矣 
　　南氏是南歐浪漫詩人有人舉以與美之亞倫波AllenPoo英之亞爾德oOSCAIMilde稱爲現代唯美派Aesilietes三大詩人平生著作甚多率着力戲劇Drima方面如死之城TheBeadCity最爲意人所讚美蓋渠又兼長音樂與繪畫故其著作之形式上亦曲盡雕刻之微美内容上則又極能描寫豐瞻與雋秀猶如南歐印象派Lnpressionist畫家之風景畫常帶維蘇威火山Vesuvius之色彩變成夕陽與晚霞之紅光反映第勒尼安海Tyrrheniunsea之波光令人閱之有目炫神迷之妙餘如DreamoraSpringgMorning和DreamofAnAntumnSunsetGioconda等俱極有名小說則「死的勝利」最　炙南歐人之口關於詩之著作亦多 
　　氏生於一八六四年現隱居於拿不爾復從事於文學事業爲自傳以遣其黄氏之餘年云 
文苑 
[題周瘦鵑斷腸日記] [  瞿安吳梅]  
　　溝水各西不莫問芳蹤斜陽巷陌笑桃紅早　如今容易别何事相逢花草又春風枉怨吳儂斷腸多在少年中拚取傷心留影事涙墨題封（調寄浪淘沙） 
[又韌秋莊山]  
　　沈沈樓閣月斜時蹙損　蛾不自持敲碎玉釵紅袖冷者回親賦斷腸詞 
　　花影横窗夜未闌夢魂悽惻水沈寒萬千禱祝春思漾鏡裡夫容那許看 
　　惜别雲屏太瘦生横塘鴻影亦傾城簪花細格從頭寫傳遍天涯識姓名 
　　似水年華逐日長如花美眷亦相羊神交不盡纒綿語别有風懷說斷腸 
小說 
[他的嬸子] [  紅蕉]  
　　他的嬸子現在還住在梅白格路一天晚上從新世界還來車子停在弄口不肯再拉進去他就與車夫吵嘴要扣他一個銅元的車資車夫道你們坐車的一個銅元算不得什麽事吾們有一個銅元可以買一個野雞　子充饑了謝謝你給了我罷他的嬸子道旣然如此你拉吾進去吾就給你車夫道不瞞你說吾今天身上生病家裡大小人口都要吃喝所以吾勉强出來拉車的你就做好事免吾拉進去罷他的嬸子依舊不肯車夫没奈何也怒着道算了你旣然捨不得一個銅元你走罷吾也不要了說着拉着車子跑了 
　　懷祁道嬸子你怎麽把吾件皮袍子不問來曆就改剪改做給你兒子穿呢他的嬸子道你今年做了一件新的穿舊的也没有用處你叔叔今年進欵狠少没有力量給你弟子做皮衣難得你住在吾們家裡凑這個巧所以吾竟把他改了給你弟穿你怎麽如此吝嗇早知如此吾就不應改做了 
　　愛文義路小菜塲裡一天早晨一個魚攤上團着許多人只見一個賣魚的扭住了一個女人要他去見巡捕還有幾個買客做好做歹勸這個女人把魚還他到别個攤子上去買女人也不肯呼地搶天的胡鬧訴給人聽道吾秤他三斤半鯽魚每斤三百八十文照算九百五十個錢他偏要吾一千零二十有賬算勿蝕吾怎能依他賣魚的說道他的秤是廿兩秤吾那裡硬要他一千零廿他用了大秤不算還要硬扣我五個銅元還要破口駡人吾賣魚難道不要本錢的麽這時候恰巧有個男人也來買東西他是這個女人的鄰居認得這固女人是錢懷祁的嬸子就上來相勸好容易呌懷祁的嬸子還了魚一同回去於是這個小菜塲裡生出一個新名詞來呌做二十兩秤的嬸嬸 
　　二十兩秤嬸嬸的兒子也狠有他母親的胖氣歡喜佔人便宜有一天隨母親去買菜乘人不防備的時候把蛋攤上的鷄蛋偷了兩個回來母親也不責備他還把肉餡煮了蛋向他兒子說道你快吃罷這就是你拿還來的蛋他兒子明天又隨他母親去買菜又偷了一根蘿蔔藏在袴當裡仍没有被人發覺後來又到一個魚攤上去瞧見一只蟹籠上没有蓋子他又去偷蟹了却被蟹狠命的整了一口他忍不住痛就哭起來了他母親就假意責備他道你怎麽玩起蟹來了以後買别的東西你玩蟹可不准再玩了 
　　從此懷祁的東西他們母子兩個都來隨意拿去也不告知一聲懷祁向他們責問他的嬸子道你的就是我的分什麽彼此呢懷祁心裡狠不舒服就呌人來搬東西到一個友人家裡去住他的嬸子無可如何只得由他搬去便是他的脾氣還没有改仍舊時常跑到懷祁那裡去借錢就懷祁討厭得了不得不肯借他他的嬸子道你旣然不肯借錢就借件衣裳與我去當幾個錢罷懷祁道你自巳的閃緞夾襖怎麽不當倒來問我借起來呢他的嬸子道吾這件衣裳要是當去怎能跑到新世界大世界去呢 
　　錢懷祁在上海敎育界裡狠有名望大家評論他是一個社會主義的實行敎育各處時常有人請他去演說他演講的就是勞工神聖社會平等世界大同財産公有各種的問題大家聽了都佩服他的宏論報紙上也狠贊許他他對於以上各種問題還有許多的著作登在報紙上但是對於他的嬸子竟無法可施 
[自由談之自由談] [  鵑]  
　　哀情小說以能引人心酸涙泚者爲上作者走筆時須自以爲書中人物舉其中心所欲吐者銜悲和涙以吐之庶歌離弔夢一一皆真正不必實有其人實有其事也讀小仲馬之茶花女吾心酸讀哈葛德之廻茵傳吾涙泚此之謂哀情小說 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
星期增刊（第七十六期） 
[一週間世界大事撮要] [  圓]  
　　倫敦近東大會 
　　希土間爭地將組織國際委員會調查之 
　　東方界線問題亦無確切解决之趨向 
　　土約之修改問題直可謂之毫無端倪 
　　二月二十一日在倫敦開始集議之近東大會專事討論修改對土和約者也開會之始以英與法意袒希或仇希態度之不同而對於修改土約之意見爲之差池英欲維持在其希臘及達達納爾海峽之勢力者也故袒希而態度之不同而對於修改土約之意見爲之差池英欲維持其在希臘及達達納爾海峽之勢力者也故袒希而不贊成修改土約法意恐希臘領土擴大而地中海東部添一勁敵也故仇希而主張改土約此巳誌前期本篇者也土約之修改與否何以與希臘之國運有關曰以希臘根據土約而得塞拉斯與士麥拿兩地也塞拉斯在愛琴海北岸鑛産豐富氣候温和可資發展紀元前希臘人巳移殖於此在亞歷山大及東羅馬帝國之時素受希臘文化之支配故在歷史上與希臘有密切之紐約中國學生演劇助賑起木蘭者即女士也女士生長美國父設上海餐館於紐約營業頗發達母比籍女士爲哥倫比亞大學高材生精音樂文學留學界之明星也 
關係焉一八三○年希臘脫離土耳其覊絆宣布獨立而馬基頓塞拉斯諸地仍陷於土人虐政之下一九一二一九一三年巴爾幹戰後馬基頓與西部塞拉斯雖歸希臘而東部塞拉斯仍未克復及去年五月間之對土和約始以東塞拉斯讓予希臘士麥拿在小亞細亞西海岸亦爲古代希臘民殖居之地古史之所謂Jonia亦在其附近地也和曼爾詩中所述之脫老愛城Trky亦在其附近紀元前五世紀波斯希臘之戰爭其導火綫即在小亞細亞西海岸之諸城故其與希臘之關係淵源益遠自東羅馬衰微天方突厥迭興以來久淪於異族覊𩉴之下希臘恥之及大戰興希臘加入協約即擬一鼓而下之徒恐意大利之將議其後也未敢造次焉（一九一六年四月之倫敦密約英法以亞德里亞海東岸地及士麥拿許意大利以堅意人同仇之心）嗣經前相威尼齊洛之斡旋意無間言遂以土耳其休戰之時舉兵佔有之土耳其國民黨基瑪爾之得以驅逐外人統一土耳其爲名號召黨徒揭竿於亞拿刀利亞者即希臘佔據士麥拿之舉有以召之也至去年五月之對土和約而士麥拿始正式割予希臘去冬希臘失歡於協約而修改土約之問題於焉發生是故土約之修改自以處分士麥拿塞拉斯兩地之前途爲最重要英國主張維持土約易言之即欲希臘之保有新獲之領土也法意主張修改土約易言之即欲使希臘將兩地還諸土耳其也大國意見旣不融洽希土兩國之統計報告又復各執一詞乃有人提議由英法意三國人員組織國際委員會實地調查兩地之民族問題憑其公斷以爲解决之根據法意兩國均韙其議土耳其國民黨代表亦巳得其政府之復文允照是議惟謂兩地之希臘行政機關須先以協約國之行政機關代之希臘與土耳其君士坦丁政府之意見則尚未發表故處分士麥拿塞拉斯兩地之先决問題猶待討論也 
　　土約中之擬行修改者除士麥拿塞拉斯兩地外爲土耳其國民黨政府與亞米尼亞克狄斯坦Kurdiston之界線問題亞米尼亞在東北克狄斯坦在東亞米尼亞巳獨立欲擴張領土於西南方之西利西亞Cilicia而國民黨政府反佔據其腹心兩重鎮克狄斯坦之古爾特人種Kurds欲求獨立而國民黨之安哥拉國會中猶有多數古爾特代表今倫敦大會議决隨時勢之變遷修改土約中關於古爾特亞米尼亞之條欵以此建議提交商等議會其詞含糊猶未臻解决之域也 
　　土約除上述數端有修改之意向外其他各點土國代表雖有修改要求之提出而未爲協約國許可云 
[倫敦對备索償大會]  
　　巴黎原案索賠一一三○○○○○○○○鎊分四十二年繳清 
　　德國答案祇認一五○○○○○○○○鎊分三十二年繳清 
　　明日如不承認協約國即署行使軍事上經濟上的壓迫 
　　一月二十四日巴黎首相會議議决之對德索償條件遞致德國後德國經一閱月之磋商聚集專家草定答案以三月一日由其外交總長西門士率同重要人物携帶蒞英陳述於在倫敦集會之協約國索償大會其答案内容在宣述以前秘不洩漏以致衆議紛紜猜測不一或謂德將提議賠欵總額七千五百兆金鎊分三十年償清者或謂將以實業股份若干成交與協約國者協約國慮德國之拒絶條件也紛籌懲治之方法英相喬治有「吾人巳準備種種事端」之言法陸軍總長答復衆院之詞旨一若法巳秣馬厲兵以防萬一也者兩國軍事家與其首相之密勿籌備益見頻繁福煦統將并先期自倫敦遄返防地（侮恩斯在來因河畔）以聽候倫敦之消息重壓之下何求勿遂孰知三月一日德外長在會塲宣讀之答詞詭譎狡猾益覺令人難堪賠償之總數祇英金一千五百兆鎊年限祇三十二年五年内賠欵以貨物償付之先發行債劵八千兆馬克五年後開始償還於是協約國輿論大譁其政府大怒法益激昻翌日諸國政治家軍事家財政家集議對德覆文之措詞法國主張予以極短促之限期令德國承認巴黎議决之條件不則實施懲治條例而以武力佔領德國城鎮英意主張稍事忍耐予德代表以與柏林政府磋商之餘地蓋據和約規定非至五月一日不能强迫實施也是日形勢異常嚴重蓋覆文内容未經發表外間臆度莫不以爲含有哀的美敦書之性質而美國新總統猶未接任哈定新政府之態度如何當然頗有考慮之必要故法國國會若干議員之意見亦疑在哈定政府就職宣言未發表以前倫敦會議未必有决定行動之趨向然至初三日（星期四）喬治在賠償大會對德代表團演說則知其對付辦法巳經决定矣其言曰至星期一日（即三月七日）若德國猶不接受巴黎恊議或提出意見能以其他可令協約國滿意之法盡其和約規定而經巴黎大會讓步之義務則自星期一日始協約國將按照和約實行下列辦法 
　　（一）占據萊因河右岸之三重鎮 
　　（二）協約國商民向德國購進之貨物應以一部分貨價交與巳國財政部收入賠償賬内 
　　（三）協約軍占領地邊界稅關所徵之稅均應繳付賠償委員會來因河及協約軍占領地之橋端交界處應設臨時稅關由來因區域協約國委員按照協約國政府之訓令徵收輸出入稅 
　　協約國之懲治辦法完全宣佈後德代表團巳表示願於星期一日以前答復之意旨惟答詞之是否能滿協約國之意猶是問題也 
 
[李華女士小影]  
[美國議員團視察中日韓三國之報告（二）]  
　　去夏美國議員團游歷中日韓三國歸國後由團員加州議員沃司本士HZOsborns編成報告向衆議員大會宣讀之本館得其全文因亟譯出連續刋登本增刋其第一節揚子江口巳載上期 
[（二）上海所見]  
　　行人赤膊之可厭......飲水不潔之可懼 
　　索價還價爲華商之惡習慣......人力爲運輸之原動力 
　　人力車夫之汗塌夫之聲皆極可憫 
　　巡捕執警棍猶將軍之秉節　 
　　上海者非沿揚子江本流乃濱黄浦江者也黄浦江面甚狹經上海埠下流十三英里而注入揚子江黄浦江雖小而商業甚大江中船隻有最新式之海洋巨輪有形式奇怪之駁船又有舢舨數百艘點綴其間各種式樣殆無不備 
　　吾人所乘之船旣抵騐疫船椗泊所即行停輪經驗疫醫官登船查騐即駛入港口至美孚碼頭而寄椗焉即有歡迎團人員引吾曹及行李等物移入小輪船駛至熱鬧之黄浦灘而登岸焉黄浦灘修潔若公園公園之後爲一士敏土舖治之大道道旁爲精緻之巨厦連綿不絶皆東亞之大銀行大公司及總會之所在地也是等巨厦高不足以摩天皆祇三層乃至五六層而巳其建築式樣皆爲歐式而非美式惟極壯麗頗堪動人注意吾曹上岸時地主歡迎之儀式極爲隆重其情義亦極誠摯埠頭華人環觀者不下數千歡迎之人物除當地美國領事館官員外爲江蘇省之代表巿政廳之代表及華人各公團之代表是日氣候蒸熱自埠頭至旅館二三人擠一汽車中乃益不堪陪坐之華人體態整齊衣服都麗笑容可掬操極純潔之英語以途中康健爲祝惟途中所見華人男子腰以上皆裸孩童脚底以上衣悉剥去（此句直譯意謂全身一絲不掛按埠頭童工間或有之途中孩童未必盡然）街巿中人力車縱横擁擠行人呌囂喧鬧吾曹坐汽車中乃益覺悶熱不堪矣吾曹直抵江蘇交涉公署受省長督軍外交特派員及其他官員之正式歡迎中國自中央政府而外行省各有一外交官此實奇事歡迎會中所進者爲茶點蘇打水濘檬水及紅酒數事中國飲料之不用清水而用上述諸品者想係清水不潔之故故沐浴所用之水不能進日旅館臥室中另置飲水一瓶意謂惟瓶中水可飲也飲水不潔故傷寒霍亂諸症異常流行爲最可懼也六點半散會出交涉公署直抵旅館填寫旅客名册吾曹行李箱籠先巳搬入館中惟雜置地下一層零亂堆積不易辨認其地陽光不照如一潮混之爐灶苦力數輩上身不衣呼噪之聲填滿一室吾曹植立地窖中辨認行李悶熱不堪言狀越一小時而始得將自巳行李搬入臥室本團中男子之勇敢女子之忍耐即此一端可以徵矣（按此言謔而虐） 
　　旣入臥室始稍清淨然閒坐未幾而正式晚宴之時至矣是爲九時三十分之宴會主人雖許吾曹衣便服而未始非莊嚴之盛會主席爲中國前任外交總長演說者有中華民國第一任總統孫逸仙氏孫之演說歷一小時之久其言亦頗動聽謂彼之所以鼓促南北戰爭者實欲挫敗日本之種種計畫也又有王正廷氏亦登壇演說王氏前與顧維鈞博士同充中國講和代表出席於巴黎和會對德和約判將山東讓予日本中國拒絶簽字王氏亦與有功焉其人極有才能明白事理年事尚輕能先獲人心人人皆知其將來必大有造於中國也是晚宴會列席者約三四百人有美國居留民有中國政界商界著名人物及本團團員 
　　吾曹留上海四日至八月九日星期一而他去四日間咸巳排定日程故無一刻之暇上海爲極活動之商城大部具歐洲式華人小商店無慮數萬而各種大商店亦不少珠寳首飾店規模之大與在美國大城巿所見者不相上下絲繡綢緞店及偉大之百貨商店亦復衡宇相望又有一店各種貨物均祇一價顧客購物不必爭論價值也（按同一價目之商店上海未之前聞先施永安惠羅諸公司大廉價時同一　窗或同一櫃臺之各種貨物其價目偶或劃一意者即指此歟）蓋在華人習慣店家往往索二三倍乃至十倍之價買主與之商量還價常至爭鬧不休 
　　上海街道在初次到埠之美人觀之必爲之庌異不止蓋一切俱以人力爲之雖有電車與摩託車（電車容積甚小而乘客異常擁擠）而街道中幢幢往來者以人力車爲多其原動力爲一敏捷之苦力全身架入車杠得資即如飛而跑其跑也苟非登山或中途遇阻亦不少駐足車形若放大之孩車上有車篷可以任意張落幸而上海馬路平坦乘此亦頗適意車夫上衣解開腿與足皆裸及曳車而跑則褐色之體幹四肢汗淋淋如兩下頭面亦不勝淋漓據工部局定章車資甚廉吾曹初乘此車巳安坐而同是人類之小馬HuinanPonies則喘吁飛奔於前誠不勝其悔恨繼思若輩謀生之唯一方法祇賴是業則亦泰然蓋苟减少其用途而不復乘坐是不啻絶其謀生之路甚非與表同情之道也上海人力車夫爲數極衆佔交通機關之主要地位若在他埠　　美國對華籌賑之宣傳運動 
則亦有除人力車外即無其他交通利器者矣 
　　上海及中國其他城巿之以人力任轉輸之役者非徒人力車而巳有羊角車者其客座在兩側載重多而車資更廉街道中貨物之運送亦惟人力是賴竹杠一支兩端垂重物而中以一人之肩獨承之又或重物在竹杠之中央而兩端以兩人之肩分承之其人皆强健上身不衣益顯其肥腯藉此謀生者亦數萬人羊角車着地者爲一木製之鉅輪以一人推之而載重獨多有時一童子肩曳一繩前挽又有兩輪塌車者亦一人力之轉運利器也車可載重量極大之貨物以二人扶後面車杠而六七人各曳一繩挽於前行時頭在前足在後全身乃若匍匐於地口出怪聲其聲齊一若合符節驟聞之疑爲唱歌實則怨聲也是軍所載重量堪稱與鐵道貨車所載者相等至於摩載貨車或馬曳載貨車則吾曹在滬未曾見之（按今巳有之）甚矣上海爲人力搆成之商業都巿也 
　　上海街巿中之警察大都爲高大之印度人頭繞紅布手執警棍棍長二尺半靠右腰斜垂成四十度之角度若輩持警棍立崗位猶諸王者之秉節　蓋車輛之進退前後無不聽警棍之上下指揮也旅館門前亦植立一印度警察職在招呼旅客進出需汽車或人力車如有客焉步出旅館狀若索車則對面人力車即如魚之就餌蜂擁而前於是植立門前之警察即當維持秩序有時車夫衝鋒太急印度警察即舉棍力抶之車夫亦不敢出聲與辯此事余曾見二次若在美國警察毆車夫必將釀成重大之交涉矣 
　　中國除警察毆車夫而外即無其他用武之暴行矣街巿中雖行人肩摩車輛擊而從未見兩人對扑者吾曹在北京時曾見二車夫爭辯異常劇烈然亦不過口角未見用武也 
　　上海商埠所濱之黄浦江泊船無數大者爲歐美航來之大海輪小者爲漁舟及載水菓蔬菜之小船皆以方形之布帆推進之故水面上之居民亦極衆多兩岸則爲華麗之埠頭不及枚舉 
　　中國水菓種類雖多而余等曾聽有經驗者之告誡故不敢多食凡水菓疏菜之未經煮熟者吾曹無不慎防不敢進口恐罹痢疾或霍亂之危險也顧必每種嘗試其一蘋菓外觀雖極輝煌美觀而内質乾而且朽桃子較佳而終不及我國（美人自稱）所産梨則極佳西瓜内部或紅或黄味極美惜極危險不敢多進 
　　吾曹抵滬之次日即八月六日星期五所排定之日程亦有多少爲正式之約清晨華人引赴一壯麗之體育塲（按即精武體育會）觀中國式之拳術刀槍交戰等技嗣即至一中國紗廠（按即德大紗廠）其機器均新自美國購來成績甚佳午膳則應美國商會之請是爲商人之團體若輩略述在華經商之一二難點旁晚即應華人二十一公團之請在一中國菜館（按即大東旅社）進膳列席者約有半數 
　　八月七日星期六大北號開駛回國本團員之搭之而去者約有半數 
　　八月八日星期日氣候酷熱吾曹上午休憩下午乘人力車赴前財政總長唐氏宅中唐氏者反對新銀行團者也與吾曹論中國之財政及銀行團問題王正廷氏亦在座 
[紐約華人演劇助振（一月二十日紐約通信）]  
　　劇本爲南開學校張彭春君所編之木蘭從軍 
　　正角爲哈佛大學戲劇科畢業生沈洪君與哥倫比亞大學音樂科學生李華女士 
　　美國霍佛氏Hoovr救濟洲被難兒童之運動聳動全美人民慷慨輸將成效卓著際此舉國若狂之時華北災聲傳至美土美國人民樂善不疲賈其餘勇創設美國對華義賑會威爾遜總統首爲之倡全國人民翕然應之旅美華人從而鼓吹之協助之觀彼等邇來之籌備其結果即不能勝過霍佛氏之成績定亦能與之相若也據作者發此信時（正月二十日）之情形觀之美國對華義賑會委員會中之諸男女於二月中旬之前定能集有大宗欵項匯送中國也 
　　上星期中紐約聖經屋中最可注意之事爲籌備中國日（ChinaDay舉行救濟中國災荒運動之日見本增刋第七十四期紐約通信）所演之中國劇本劇名「木蘭從軍」編者爲南開學校之張彭春君演劇員俱爲中國學生此次演劇可推爲紐約城劇界中最新之獻藝美國雅社AmericanRefinedSociety對於中國之美術常表極濃厚之趣味斯劇開幕其歡欣讚美之情可想像而得者也 
　　籌備是劇之中心點爲哥倫比亞大學該校之中國男女學生三十餘人演習此劇巳近一月張君彭春素以能以中國劇本介紹於美國人民稱上年雙十節留美中國學生組織祖國義振會即請張君編演此劇爲一種募捐方法今擬在紐約排演後即週歷美國各大都巿以廣募賑之功對華義賑會會長拉門德氏對於此舉深表同情贊助不遺餘力據謂二月中旬可在紐約開演云 
　　張君之編此劇雖以中國之古詩爲本然在迻譯時於英文文學結構上煞費斟酌務使自文字上言之此劇失中國文學固有之思想與精神故自文字上言之此劇爲純粹的英文的然自劇情上言之則固中國的也劇中正角爲沈洪君哈佛大學之戲劇科畢業生而戲劇名敎授裴克博士DrBaker之高足也起木蘭者爲李華女士女士習音樂文學於哥倫比亞大學者巳有年所紐約交際界之明星也 
　　中國劇本之排演於美國舞臺者不自「木蘭從軍」始蓋美人嘗覩「吳先生」與「黄巾黨」兩劇矣然中國學生以中國名詩編爲英文劇本以中國文學之精神發揮於美國舞臺之上則當以此爲濫觴也張君精中英文並於二國之戲劇與歷史嘗加精嚴之研究今復得沈君與李女士之現身說法則是劇之受人歡迎定可操左劵矣記者曾與張君長談一時許兹將其對於中國劇本可以介紹於西方歌塲......一大意見述之如左 
　　（一）以中國之稗官遺聞編成適合西方舞台之劇本而以海外中國式的精神習俗介紹於西方人士或以華人之生活精神寓諸西方式的劇本中則可使從未蒞臨東方之西人一見而知其爲中國式的 
　　（二）以中國之名劇直譯爲西文而演之此種介紹方法困難綦大蓋中國劇本泰半重唱若直譯之非於中國及西方音樂極有研究者聽之必極乏味故此法至今尚未有敢實行之者 
　　（三）以中國劇本譯述其意而編成西國方言一切串演程式仍如中國劇塲舊習惟删去唱工耳 
　　今「木蘭從軍」係用第三法編成者全劇不以詼諧或奇趣引人而極純正莊嚴之態至足以表示中國古代一女子之純孝大勇奇節烈志也 
一九二○年年終歐洲各國之經濟觀[  通一]  
概况 
　　休戰後第二年之年終歐洲各國之經濟狀况未嘗副其人民先時之期望也歐陸之大部現仍紛亂如麻流連困苦之狀較之休戰後第一年終反形增劇俄波之戰被兵之地傷亡之數難以臆度而俄境亂象仍有方興未艾之勢意大利之與巨哥司拉夫仍相爭持兩國今年若能妥訂協約各安其政則其結果在一九二一年之世界史中當大書而特書者也惟按全局而論　　勞農俄國女童子軍 
歐洲可云巳入和平之域 
　　自數方面觀之誠有令人抱樂觀者在兹將各國之經濟狀况彚述之以窺今日歐洲時局之究竟 
俄國 
　　在莫斯科政治範圍以内執政者巳不復遇有組織有武裝之阻力大可爲所欲爲以整理各項工業如能使民食有餘原料之供給過於需求以其所多易其所無則狂瀾將倒未始乏挽救之望也過激黨之行爲雖爲舉世所仇視而若能依其策略躬自實行而收成效則亦未嘗不可爲他國風也 
奥國及巴爾幹各國 
　　維也納者奥國之工業商業及政治之中心也惟昔年在其治下之領土今巳分裂不復有統一之象維也納孤懸獨處四無濟援日陷於流連困苦擾亂不寗之中故自前急務爲籌備糧食使維也納人民得以安度隆冬也 
　　匈加利羅馬尼亞布加利亞巨哥司拉夫皆爲農業國故雖度支拮据物品不敷究足自給以自存其人民狀况實勝過維也納等大城多多也 
意大利 
　　意大利最劇之紛擾巳歸平息今擬設一工部專事調解爭端其政策極爲平和進行上當不致有困難全國財政自採用新稅則後日見增進一九二○ 
 
 

Page 19

 
 
年十月份之收入較前年同月增多三倍上年初九閱月間進口貨之值減少五七六○○○○○○利亞出口貨增多一七六二○○○○○○利亞其國家銀行紙幣之總數於十月十日結算共有一五二三八○○盹 
○○○○利亞一年前者爲一四四四五○○○○○○利亞一九一四年同日則爲一五五六○○○○○○利亞國庫之收入旣日見增多則浮發之紙幣自可逐漸減少矣 
波蘭 
　　波蘭以對俄有戰事故工業界與經濟界之狀况俱極惡劣上年間浮發之紙幣不可以數計其值將與廢紙等矣波蘭本以農立國然人民仍難免饑饉之憂疾疫之苦農畜之死亡於疫者亦復不少今歲定必外求食糧以赡養其民也波蘭人民雖與俄之激黨積不相能然亦頗醉心於社會主義自公家管理各項工業後益形紛亂困難格羅平司基者波蘭之名敎授也近在華沙演說謂波蘭共有文職官員四一○○○○人若加以治軍之官則政府之擔員艱鉅可知彼又謂波蘭鐵道每啓羅米達所僱之人員較歐西各國者多五倍今其田地之法律雖巳改訂恐亦無濟於出産之增加也 
巨哥斯拉夫 
　　巨哥斯拉夫之財政總長近嘗謂此届預算諒能出入相抵軍事與社會方面之擔負於近時内恐不能减輕云在巨哥境内社會主義之勢力頗爲强固工業以煤斤缺乏之故有難乎爲繼之勢自政府實行收管全國煤礦計劃實行後恐慌益大蓋煤礦旣歸國有自當由政府籌欵興辦政府無欵可籌終至廢而不舉維也納所用表仰給於此間各礦今來源絶維也納危矣 
德國 
　　德國現尚在紛紜擾攘中上年收獲頗歉原料與食糧皆須假助於他國然出口貨物不足以抵國外輸入品工業出品以之供本國人民之需求猶恐不敷烏足以言應付賠償國庫之收入去支出之數尚遠甚政府於是不得不濫發紙幣以資彌補紙幣濫發則全國之金融對外之匯兌益形紊亂矣自全境鐵道盡由聯邦政府管理後駛行效能日見退步而國庫虧耗更形巨大矣各項工業皆因煤斤缺乏而不能盡量工作惟出煤之量近頗見增斯則今年工業發展之佳兆也 
　　現在德人心腦中最大之問題厥爲償問題協約各國亦洞知其困故近今賠償委員會特爲規定分期清償之辦法一時所交之數以其實力所能任者爲度德人或能因此盡力應付而於規定之年期内卸却重負歟按目前之情形而論全國空氣極爲黯慘影響於歐洲影響於全球者甚大也 
比法 
　　比法兩國工業之復興巳稍見效比國出産力就全局論巳去戰前不遠法國對於被兵區域整理不遺餘力被毁工廠巳能工作工業出品日見增加國際貿易上不利於法之形勢巳大見減少上年初十閱月間進口貨值之總數爲二九七八四○○○○○○法郎前年同時期爲二七三九七○○○○○○法郎上年出口貨值之鴢數爲一八八九○○○○○○○法郎較前增進一一一五七○○○○○○法郎又嘗還美債一五○○○○○○○美金其經濟之不窘可知巳近復能募集公債五○○○○○○○○○ 
戰神之賜（一） 
　　瑞士日内瓦城之萬國紅十字會自休戰後組織兒童救濟隊攝取災民慘象編成報告向全世界呼援乞賑本館接其傳單數紙因將所印圖像重鑄銅板揭登本刋觀美人對吾國北方災荒助賑之踴躍則知吾人對於人類表同情之感諒亦不讓美人專美於前也兒童救濟會本部在日内瓦麥梭路RreMassort四號如有詢問可直接接洽左面上圖爲俄波戰區孤兒徬徨街衢中之狀波蘭氣候嚴寒而若輩衣不蔽體瑟縮之態至可憫也左面下圖爲美人在奥匈一帶施食之狀中歐戰後荒歉災民苦不得温飽美人慈善爲懷由霍佛君計畫賑濟事宜當地辦理賑務多以婦女爲之右面一圖爲災民寡婦孤兒在臥榻上抱持之狀飢寒交迫而又一身外無長物斗室中慘凄極矣 
○法郎撥其一份以還法國國家銀行該銀行得以此欵整理其濫發之紙幣而恢復其信用矣法之煤産亦日見在增云 
英國 
　　一九二○年之大不列顛極爲多故旣震於愛爾蘭之騷動復擾於勞工界之猖獗愛爾蘭問題現尚在紛糾之候勞工界之難點亦未得根本之解决煤工罷工震驚一時政府首當其種幾令其當軸出高强手叚收全國煤礦爲國有幸當事之領袖互相讓步得收和平解决之功此甚足爲大不列顛工業前途慶者也大不列顛之勞工界與社會黨代表於戰期中嘗親臨俄境與其社會接晤然今對於社會黨之政策竭力反對其有俾於全英之安寗者產誠匪淺鮮也 
　　英雖多故而自一九二○年四月一日以後國庫收入竟能超過支出以其敷餘償其所負至今年三月終戰時所創辦之各種補助金俱可取銷云一九一九年之終英政府宣稱一九二○年間國庫兌換劵除有準備金抵補者外不得過三二○六○○○○○鎊此項政令竟得貫澈施行蓋上年十二月一日統計共有流行之庫 
對外貿易上差數共减六○○○○○○○○○美金一九二○年英國進步之神速誠足令人欽佩矣 
結論 
　　上述數國皆嘗參與大戰者也人口喪亡資産被毁工業之組織紛亂難理無或得免至其工業組織之紛亂半雖由於戰爭之結果而人民經大戰之後觀念變更思將固有之社會盡行推倒而代以新組織亦有以致之也 
　　歐洲工業組織之紛亂其影響不祇限於歐洲一隅而實波及於全世界歐洲者世界之工業中樞全球物品交易之大巿集也戰後此巿集之秩序紊亂而全球爲之騷然欲衣而無從得棉花與羊毛需鋼鉛之屬而來源告竭思肉食而末由購備當一九一八年休戰之時一般人民皆有萬象更新昇平可致之希望因此希望而大局稍見寗息然此寗息之狀瞬息即滅全歐人民祇覺大戰終止而生活依然困苦流離失所耳 
　　英相喬治對於歐洲之困狀嘗發爲演辭曰「對此大局吾人當首先注意者爲此象之釀成不僅限於英國一國美也日也華也印也法也意也德也莫不蒙其影響不限於國體與國力之區别無論强者弱者治者不治者難或倖免並亦不限於人民之思想與政見在愛戴李寗克羅斯基者其所感之困苦未稍遜於處於資本魔王積威之下者也今舉世各國巳人窮財盡吾雖有貨人莫能購人雖有餘我莫能取或謂我固可以舉債以利貿易也債劵或能蘇吾一時之困然吾决不能肩負債劵以度日歐洲大陸之窘况與吾國所受者同彼等不借債難以支持然苟輸入外貨債券頓失其効各國雖有敷餘之物品而國際貿易終難恢復蓋國際貿易不能以紙片構成之也故目今如欲籌補救之道决不可妄自欺飾而須求諸實際吾人當今之急務即爲充吾囊橐財力未充雖有萬能之政府强固之領土忠誠之輿論亦難以爲助也求所以充吾囊槖者當自恢復和平着手和平不復歐洲將萬刧不復而永淪於苦海之中是故今如有人再欲發難興兵我實切齒痛恨之 
[中國銻之輸出業亞漁（澤遠東金融經濟報）] [  何爲銻]  
　　銻爲化學上金屬元素之一係一種極堅硬極沉重且極光亮之金類其比重爲自六六五至六七二在商品中頗具極大之價值者也 
　　由遠東方面輸出之銻可分爲下列三種 
　　（甲）生銻CrudeAntimony生銻乃經過第一步提煉之硫化　所成得含凈銻百分之七十大概尋常所含銻之成分至少在百分之六十五以上 
　　（乙）熟銻AntimonyRegulus熟銻乃巳經經過各種提煉之銻也其中如鉛鐵銅砒硫磺等各種混雜物皆巳排去殆盡此種銻所含凈銻成分極高大概在於百分之九十九以上東亞方面所輸出之銻皆屬此種 
　　（丙）氱化銻AntimonyOxide氱化銻者仍細白之粉也其製法先將硫化銻燒熱待其溶解之後即成上列之粉所含之凈氱化銻不在百分之九十九以下 
　　從前由遠東方面所輸出之銻大半皆爲生熟二種然目前氱化銻亦漸占重要之位置矣 
　之産地 
　　中國所輸出之銻其百分之九十八爲提煉於長沙者也長沙即湖南之省城位於該省之東北部有輪船火車直達漢口其輸出之銻先運至漢口再由漢口轉運至日本歐美等處漢口對岸之武昌亦設有煉銻廠而其所煉之銻爲量極少不能與長沙相比也 
　　廣東亦有煉銻廠數處所出之銻皆經廣州轉運出口雲南亦設有新式煉銻廠一所其銻由鐵道運至法屬印度支那之河内荷屬東印度羣島亦産少許之銻然其産額甚微無足重輕日本近亦負輸出巨額銻之盛名惟其來源則幾全賴中國之供給也 
銻之提煉法 
　　煉銻之法先將生銻苗置於大桶之内然後用火鎔化之於是因鎔化點有高低之不同硫化銻與砂質比重有大小之分别而銻苗即分爲若干層數硫化銻一經火燒旋即抽出復以多量之空氣熏烘之其中硫磺即變爲二氣化硫而其銻與養氣相混合即成氣化銻該氲化銻極易化散故宜格外注意以免損失氲化銻之化法以木炭燒之木炭即與硫化銻内之養氣相合蓋如是則使銻中各種雜質可以廓清也銻之爲物處於極高熱度之中亦易化散者也故當化煉時宜鋪以蘇打或鍋灰一層以爲保障之用 
銻之包裝法 
　　生　裝置於木箱之内每箱計重二百二十四磅除去包袋之重約十三四磅外其凈重約二百十磅左右此種木箱長爲一尺十寸如其中所含之重量爲一噸計二千二百四十磅則其長爲十八尺四寸此項木箱用以裝置生銻究欠堅固如搬運者稍不經心重量上即遭巨大之損失故欲免此弊每箱須裹以堅硬粗麻布之袋用袋則每箱計加重量三磅每噸計加體積三立方尺之譜 
　　熟銻亦裝置於木箱之内每箱計重二百二十四磅所用之箱分爲輕重兩種有時亦裏以粗麻布之袋輕箱如容量爲一噸者計體積爲十三立方尺重箱約爲一四立方尺半裏布袋之箱約爲十七立方尺 
氱化銻裝於布袋之内視銻之粗細以定袋之單層或雙層每袋所容之重量有一百四十磅者有二百二十四磅 
戰神之賜（二） 
　　此爲德國在西比利亞之俘虜到SmineMunde之攝影此輩小孩即在西比利亞所生者亂後還鄉情巳可慘况幾經戰陣幽覊域外幸獲生還城郭猶是人民非其辛酸凄楚之情蓋不難於圖外得之矣 
　　者亦有二百八十磅者而其毛重約爲一百四十九磅二百二十九磅或二百八十五磅平均體積如載理一噸者爲五十二立方尺四十八立方尺或二十六方尺細的氱化銻極易受壓故須視裝置之法以定其容積之大小也氱化銻亦有裝置於木箱者每箱計淨重爲一百磅云 
銻之質地與試驗 
　　中國所輸出之銻其質地不難試驗因其銻質大致一律無甚差異至於生熟銻只需查其容量之多寡攷其成色是否與審定之貨樣相符可也 
買賣之法 
　　銻之交易旣屬大宗故其買賣本位通常以噸計算 
（一）漢口 
　　漢口銻之交易每噸以漢口通行洋例計算出口稅有亦附於價格之内者 
（二）上海 
　　上海出售之銻均係包裝完全者出口稅亦巳付訖然往往價格内亦含有買主得向海關收回巳付稅銀之利益也 
　　購買之用幣中國若干行家所定之貨價水脚與保險費等皆照購買國之通用錢幣計算歐洲大戰中銻之需要甚亟因製造軍火舍此莫屬故其價漲起不少迨兩年之後價格忽跌與戰前相仿矣 
煉銻之時令 
　　除銻之銷路與運輸方法兩者以外並無他事足以影響於煉銻之時令然在數處産銻之區銻苗須運過極長之山路途中往往爲霪雨所阻因此減少煉銻廠中之供給然此亦不致發生極大之妨礙因在氣候佳時煉銻者常積存若干生銻苗以備不時之需用也 
銻之銷路 
　　中國所産之銻大都運銷於美日英三國法意坎拿大荷蘭等國亦有大宗之購買歐戰以前德國爲購買中國　數量最鉅之國歐戰期内協約國亦購去大宗之銻用以製造軍火一九一九年美國所購中國之銻幾佔中國總産額半數以上 
　　大戰旣終歐戰各國實業勢將復興故銻之用途較前益廣歐洲方面之銷路必將大增殆無疑焉（未完） 
 
 

Page 20

 
 
   
 
