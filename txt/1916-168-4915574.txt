# 1916 - 168 - 4915574

 

Page 1

 
 
   
 
 

Page 2

 
 
時評 
[財政之一助（冷）]  
　　今後最大之難關非約法也非議會也非禍首也約法議會禍首之當如何處置全國幾於一致無難納諸正軌也今後所難者納諸正軌後之財政問題耳 
財政問題之最急者莫如中交兩銀行之兑現然而中交兩銀行之所以不能兑現者爲帝制用欵因而虧空也雖然余以爲此難關非不能解决也帝制運動这費未嘗如賠欵外債等之流諸外國國人與之而國人得之猶之取之内庫而藏之外庫帝制運動之欵取之者旣爲不正當則今日國庫旣虚前之受之者今當倍其數以取償個人受之還取之個人機關或團體受之者還取之機關與團體如是一轉移間帝制運動之欵非但可以如數收還且或有餘焉是亦財政前途之一助也 
 [L命令> 
　　六月二十日大總統告令本月二十三日爲前大總統大祭典禮之期特派國務卿段祺瑞前往敬謹行禮其　前一日應舉行祖葬禮特派内務總長王揖唐前往敬謹行禮此令 
　　六月二十日大總統策令豐羽　孫秉彝均給予三等文虎章此令 
　　又令羅樹森連文澂劉文嘉均給予四等嘉禾章王承垣給予五等嘉禾章高廷楨王岱熊崇煦均給予六等嘉禾章肅治束金崇厚趙立行林萬春張霖如陶景明楊琦昌均給予八等嘉禾章田維秀程策動孫長懋涂廷鈺萤文瑞均給予九等嘉禾章此令　　又令孫遜給予六等嘉禾章此令 
　　又令鎭安上將軍督理奉天軍務兼署奉天巡按使段芝貴職務重要病難速痊懇請免去本職等語段芝貴准免本職此令 
　　又令豐羽鵬孫秉彝均授爲陸軍少將此令 
　　又令平政院呈請將庭長評事邵章曾述棨張一鵬評事范煕壬吳煦賀兪廷鴻馬德潤鄭言楊彥潔蔣邦彥李　慮弼均進叙一等應照准此令 
　　又令　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　外交部呈宜昌沙市交涉員朱彭　請免兼　朱彭　准免兼職此令 
　　又令外交部呈請任命沈式荀兼署宜昌沙市交涉應照准此令 
專電 
　　北京電政府儗任陳錦濤爲中行督辦項驤總裁 
　　北京電馮麟霈所撥現金二十萬與趙某營私漁利經衆商舉發政府震怒除追還官欵外各罰十萬元維持市面 
　　北京電張紹曾解决時局意見㈠由元首宣布恢復二年國會㈡中央對獨立省仍取相當的放任熊度㈢飭各回復未戰前舊狀對國是一聽國會議决 
　　北京電國務會議改革政治決定兩項辦法（甲）與舊約法違背案件一律廢止惟修改應付國會表决（丙）憲法未產行政無據抱定不背共和眞諦爲宗旨暫維時局 
　　北京電實行地方分權制劃清國税與地方税現列爲國税者已定二十項 
　　北京電新内閣黎主超然派電商南方同意再行表示 
　　北京電袁柩准勘日運回洹上定用百二十八人大槓各機關段親送到車沿途撥拱衛軍四營隨護 
　　北京電梁士詒昨潛出京 
譯電 
　　北京電國權報載稱段國務卿爲個人之原因擬於内閣改組後辭職（二十一日）德文電 
　　北京電英文京報紀湯化龍與段國務卿之談話段不以由總統命令恢復臨時約法爲然湯則反對由各省代表開會解决謂此項根本問題中央與各省之行政員概不應加以干預卒乃議請駐滬國會議員函京對於恢復臨時約法之意見段主凡屬議員均當商詢不得僅以上海爲限湯力言不可蓋恐即將引起參與帝制運動之議員是否有表决資格問題也湯曾力請段氏速求和平解决（二十一日）以上路透電 
　　北京電先農壇自二十一日起爲前總統開追悼會三日（二十日）東方通信社電（日本人組織） 
　　北京電約法問題並國會問題南北各地及各省已有電報並有一部之有志者及代表之一人湯化龍氏來京會見黎總統及他要人商議一切黎總統無論矣即叚國務卿似亦無異議惟政府部内至今猶有種種之主張恐其實行尚須經幾多之曲折云（二十一日） 
　　北京電段祺瑞氏己服從以命令恢復舊約法之説惟尚須求在上海議員等之贊否説者以政府如是之無决斷頗爲非難並爲將來憂慮（二十一日） 
　　北京電北洋同志會之眞相係雷震春吳炳湘會合表面謂圖維持地方秩序實則聯絡强固北洋派之勢力（二十一日） 
　　漢口電護國軍總司令陸榮廷之先鋒隊旣抵長沙者計有八營及他要隊十六營合計二十四營陸與湯薌銘表面似尚和合惟湯之態度與廣東之龍濟光相同未能明瞭故陸甚爲憤慨云（二十一日 
　　北京電章宗祥氏奉命爲駐日本公使東京一般人士以氏之人格性行深爲中國慶得人（二十一日） 
　　東京電日本爲對華政策上舉中日親善之實謀國論之統一特由朝野政黨各派舉出委員二人會合業已數次成績甚佳故近將開聯合大會袁氏死後日本捐棄政策而以眞誠考慮中日之親善其傾向之變化殊堪注意其第一步融和南北由外部以好意的援助之意向朝野聞已一致云（二十一日） 
　　東京電美國太平洋郵船公司去年以來休止營業茲决再開東洋航路東京已接到此電報矣（二十一日） 
　　東京電四平街鐵道决於今年結冰期前開工豫定明年十月工竣（二十一日）　 
特約路透電 
　　倫敦電日本增派赴華之兵共計將士六百人乃由駐北京恊約國中之公使建議用以保護日僑及外僑者（十九日） 
戰電（英人路透電） 
　　倫敦電茲據確實調查德軍在凡爾登所受之損失至五月十五日止共有三十七萬人至五月三十一日止共有四十一萬五千人（十九日） 
　　巴黎電前星期凡爾登陣線較爲沉寂末斯河兩岸僅有限於一區之步兵戰事德軍進攻者均未得利星期六日法軍在末斯河右岸得戰壕數段俘敵若干人德軍之不活動顯而易見足徴德軍不能以生力兵補其損失凡爾登境德軍之砲似亦減少（二十日） 
　　倫敦電海格將軍報稱德步兵殊欠活動其砲隊除在勒維勒東南猛轟英軍戰壕外亦無其他舉動敵飛機大爲活動昨日共有飛機戰事二十七次敵機一架墜落英軍陣線機中之人被擒英飛機兩架在蘭斯附近遇敵機兩敵機一受損降落一中彈由四千尺之高處墜地又有敵機三架爲英軍逐回兩已受損大隊敵機飛過英軍陣線從事偵察爲英飛機擊散敵機兩架爲抵制飛機砲擊中英機兩架於交戰時墜落敵軍陣線（十九日） 
　　薩洛尼加電聞布軍已在佛洛里拉東攻入希臘（十九日） 
　　彼得格勒電俄軍由成洛維資奮勇向塞里士河進攻以佔據成洛維資南面六英里西南面十二英里之數地點俄軍除俘敵三千人外且獲砲十二尊大口徑重砲兩尊機關槍多架載糧食與芻秣之車千餘輛奥軍在魯克西三十英里之洛加基附近密集攻入俄軍陣線奪砲三尊無何俄援兵馳抵擊退敵軍奪回失砲且俘三百人公報又紀昨日俄軍在魯克西面南面西南面激戰獲勝情形是役俄軍共捕虜一千八百人（十九日） 
　　彼得格勒電德軍由白萊斯里土夫斯克與魯白林通至柯凡爾之鐵路運大兵集於魯克北面圖破俄後軍未得利俄軍同沿羅夫洛至柯凡爾鐵路前進已在該區南渡過斯土克化特河德軍交通有被阻斷之虞俄軍沿杜白洛鐵路向萊姆堡進行甚速奥德軍在太洛波爾西布柴資北猛力抵禦惟俄軍刻方於布柴資至羅馬尼亞邊界破敵之處擴張所佔之地位（二十日） 
　　亞姆斯特丹電海軍大將柯士特在柏林德國海軍會演説力主放任施用潛艇（二十日） 
　　倫敦電泰晤士報載稱愛爾蘭爭端之調停談判在愛爾蘭開議滿望得有佳好之進步不意内閣中意見忽然歧異閣員一部分竭力反對喬治之提議恐將因此辭職云（二十日） 
　　巴黎電巴黎經濟會議日本代表告巴黎時報訪員謂恊約國對於經濟戰爭應取之方法完全同意日本代表之來巴黎蓋欲加入條約以期貫澈研究法日間之商業關係耳（二十日） 
　　華盛頓電美總統已擬就二牒一致墨總統者其文甚長一致奥政府者因奥國關於擊沉美國油船彼得里特號一案所覆之文美政府未能滿意故向要求道歉及賠償損失也（十九日） 
　　華盛頓電美國國務卿巳以明白拒絶墨總統要求美兵退出墨境之牒文交與駐美墨國大使文中且責墨政府之照會措詞無禮（二十日） 
公電 
　　黄克强覆黎總統電北京黎大總統覽奉　寅洽兩電知采及芻言並承獎飾逾景慙悚殊深國家多難事變　　 
恒出意外凡我國人皆宜悚切冰淵開示誠心凾　挽救更始之時尤應當機立斷勿示民以疑恢復舊約法召集舊國會按諸法理及此次起義之民意實如矢赴的如水歸壑萬無反理乃商確旬餘遷延未决事機一去險象環生神州必陷於萬刧不復人即不愛國誰無子孫廬墓之思恐終淪胥以亡耳公以　　 
盛德民望繼任公職中外瞻仰凡百建設鴻猷當以此兩事爲最急切務望排除莠言迅速解决以適法之命令廢去袁氏償造約法則吾民國眞正这舊約法當然存在實無以命令變更法律之嫌懇立即施行以救危局至國家一切根本大計暨善後立法均繫存亡稍有一得亦必竭誠輪獻仰酬明問屬派代表巳電請李書城君由滬赴京面承指示黄興號 
　滇國會議員致唐督電雲南唐都督覽駐滬議員已逹三百餘人開會在即請速催本省兩院議員尅日赴滬爲盼李文治張大義由宗龍沈河清陳善王楨段雄叩　 
　　滇國會議員致大總統電北京黎大總統覽南北爭點首在約法不知元年約法與袁氏約法皆適用於暫時憲法早成約法夕廢於此適用最短期問與其爭用新約法至蹈違法覆轍釀禍成亂勿寗遵守舊約法藉以維繫人心解决大局至舊約法内容有不適國情之處當依法定程序提交國會議决修改安危所繫萬望立斷速布明令爲幸旅滬雲南國會議員李文治張大義由宗龍王楨段雄陳善沈河清叩 
　　黎總統復電雲南國會議員李文治張大義由宗龍王楨段雄陳善沈河清諸君覽電悉共和國家非法不治根本要圖急須解决原電已交院辦理矣元洪效叩　 
　　附滇國會議員來函各報館覽前貴報載蔡松坡張敬堯等庚電内稱黎公不過暫攝擬推舉段芝泉爲大總統並擔任滇川陜兩粤一律同意等語除蔡松坡已於蒸電更正外查庚電内列南方軍官羅佩金顧品珍般承獻諸君之名鄙人等與羅顧殷諸君相知最深當雲南首義時諸君即主張袁倒之後黎公應依法繼任如庚電所云與當日主張大相剌謬顯係竊名無欵鄙人等惟諸君遠處川南消息遲滯故先代爲更正耑此佈逹雲南旅滬國會議員李文治由宗龍陳善沈河清王楨段雄張大義具 
　　國會議員陳允中致湯化龍電北京進步黨轉湯濟武先生覽滬濱一别馳系良殷近計行旌已抵都門馳驅南北爲國宣猷實佩偉略現團民所持之點在約法聞政府又有選派各省代表與議及交參院修改之動議長日陰　曷云能穀務乞依據根本力爭勿致非法行爲再見於今日以　海内喁喁之望餘容另　陳允中巧 
　　陳漢欽等致肇慶電肇慶岑都司令鈞鑒乞轉唐撫軍長陸都督呂都督劉都督湯都督龍都督蔡總司令李總司令戴總司令暨各司令各師旅長官各報館均覽天討未伸大局益亂如張懹芝襲擊民軍周駿之逞兵西蜀甘爲戎首倪嗣冲王占元李厚基猶殺黨人冥頑如故張敬堯之私推總統張勳之十大主張皆謬妄絶倫居心叵測萬乞迅奮霆烕率師北上　除妖孽再造共和使邪説暴行之徒有所畏懼庶洪水猛獸之禍得以弭陳漢欽鄧恢字叩　 
　　陳漢欽等致北京電北京黎大總統段芝泉先生鈞鑒國是未頒明令大局益棼奸宄負固擁兵希圖破壞如張惋芝襲擊民軍周駿之逞兵西蜀甘爲戎首倪嗣冲王占元李厚基猶殺黨人冥頑如故張敬堯之私推總統張動之十大　 
 
 
 

Page 3

 
 
主張皆謬妄絶倫居心叵測萬乞迅奮霆威　懲妖孽速定　是以正人心使邪説暴行之徒有所畏懼庶洪水猛獸之禍得以消弭陳漢欽鄧恢宇同叩 
　　黎總統覆胡景伊電上海胡將軍景伊覽篠電悉國家根本問題急須解决遠承來敎拜嘉言原電已交院辦理矣黎元洪效印 
　　江西國會議員致北京電北京大總統鈞覽公依法繼任舉國欣忭一切措施當與民更始癸丑以來贛省濫逮無辜如國會議員蕭輝錦等已不勝數聞現在仍派探窮索人民側足殊非政體懇令飭贛軍巡立釋蕭輝錦及無辜被繫各人並停止偵警搜索以崇法治而安人心江西國會議員邵樹聲盧式楷符鼎升彭學浚陳鴻鈞羅家衡邱冠棻賴慶睴吳宗慈鄒元程鐸潘學海等叩巧 
　　陳光華等致浙江電浙江呂都督轉柏烈武先生鈞覽袁死黎繼段爲之扶待法律以解决望大局於和平詎意張倪等近日仍不知悟緃横騷擾慘殺黨人種種惡孽言之痛心我公救國熱忱未忍坐視希速電軍務院從速與黎總統交涉以救民困光華等靜候指示願報桑梓臨電不勝盼禱待命之至陳光華蔡　侯志宋子元馬冀超江世眞在百六十三人公叩 
　　閩省護國軍致黎總統電北京黎大總統鈞覽袁逝公繼薄海歡騰逸夫等謹代表同人掬誠電賀以伸愛戴惟是約法未復國會未集禍首稽誅僞閣仍舊將何以伸國法而饜衆望伏願大總統力排障礙迅將前舉四者依法厲行俾玫治得以刷新共和得以鞏固實爲國家無疆之庥逸夫等躬率三軍息戈閩中靜待明令無任屏營閩護國軍第一梯團長許逸夫第二梯團長吳遹等叩箇　 
　　閩省護國軍致軍務院電肇慶岑都司令并轉各都督各總司令覽袁死黎繼大局似易解决惟是約法未復國會未集禍首稽誅僞閣仍舊似此情形亂靡有定西南舉義護國謂何務望勿遽罷兵免致養　遺患逸夫等奔走閩中冀爲諸公後盾奈事初集而袁忽死愴懹國是心赤力微尚希不棄酌予勁援俾得追隨共徹初志無任屏營盼禱之至閩護國軍第一梯團長許逸夫第二梯團長吳遹等叩箇 
　　浙江葉景僖等致北京總檢察廳電禀爲窮凶極惡誤國殃民僉請依法起訴懲一儆百以申法紀而安大局事竊中國交通兩行早由命令公布認作國家銀行其發行紙幣流通中外信用有加此乃國家命脉攸關安危所繫詎料無惡不作之梁士詒揑發院令禁止兑現致令金融恐慌商業停滯全國人民受害非淺甚至向美國印字館訂印紙幣共計一百二十大箱約洋數萬萬元之謂前已運到天津以作開銷各項之款此種紙幣萬一實行勢非至於破產不止辛蒙大慈善家丁義華君登報宣布痛加詆斥以爲地球上無論大國小國斷無第二國若是之糊塗也披閲之下不勝汗駭查梁士詒以財神自居爲虎作倀剝萬姓之脂膏供帝制之揮霍置項城於死地陷國家於危亡生民無辜遭此塗炭禍首罪魁已成鐵案又敢揑發院令禁止兌現假造紙幣破壞財政誤國殃民莫此爲甚罪大惡極天地不容設非懲一儆百何以申法紀而安大局爲此僉請總檢察廳依法起訴火迅施行葉景僖等八千八百九十九人公叩 
　　無錫來電上海中華時事由新時報轉王天器兄覽吾邑商會孫蔡兩會長當辛亥之役奔走桑梓傾向共和共見共聞去年促進一電爲應付時局人所共諒現値建設更始地方人士正宜推誠相見俾免誤會燠等昕夕與共特揭眞相藉告邦人蔣曾燠錢基厚單潤宇高汝琳錢鑑瑩箇 
要聞一 
[中國今日難題之解决法]  
　　惟在警政與財政而巳　　十九日英文京報載西人辛愽森論説一篇其言曰中國今日之難題與從來所有者同一性質皆極簡單之事不難於討論數小時後立即解决者也芸芸衆生方從事於謀食求生之競爭不暇他顧其所求於政府者不過欲政府施行單純之警政與保障兑換之媒介而巳中國國民所期望於政府者既如是簡單於是政府之得失興衰輙視其警察制度與理財政策而定 
　　袁政府之所以爲惡政府者由於以力行政馴至全體官僚與軍人皆轉入於一種政治警察之途各務其私辛亥後刑部廢執法處代之以起草菅人命不知凡幾五年中京内外濫用權力之舉動不可枚　執法處不過京内外權力之一徴象而已察其用意徒欲以力服人使人恐懼觀其所以施行懾民政策之具則與從前無異提縈四出拘令濫發借囹圄之作用保政界之權勢以此中古時代之惡法而施用於今時是直視憲法如無物如玩具也今繼承總統位者知此頗詳不亞於他人此所以全國人民對於黎　就職一致歡迎欣喜欲狂掬城以託之靜氣以待之盼其大展懷抱再造神州也 
　　袁政府警政之不善記者已言之矣而理財之策亦復惡劣凡近世精理爲政府所採用者不視爲利國之要道而視爲愚民之新法袁嘗謂渠知金爲金銀爲銀若金融問題則從未研究故袁氏或不知理財爲何物惟袁之黨羽則知所謂財政者僅一騙術苟不束縛國民使其不能行動則彼等欺罔技倆终將有時而窮吾人苟由此研究之即可得帝制運動之眞　矣彼等所抱鉗制國民之觀念較諸一人稱帝之慾望尤爲推行帝制之動機彼等處於警制既惡財政尤劣之中自知一旦勢敗欺罔曅露將不免顯誅其心目中所籌畫逃脱刑戮或稍緩論罪之唯一方法則唯有製成一皇帝而已天佑中國其謀未成茲事複雜乃中國三年史非一日所能結束惟欲肅三十六個月穢史是無異與三十六個惡魔奮鬭也吾人試取今日所應行者而討論之第一吾人當牢記者在世界公認之共和國中無論據位者爲何國體國民可以去之如棄敝屣國民代表儘可在其所願意之處齊集開會（地）點不關重要純爲自擇之事）票决法案由總統公佈之正式取消新約法恢復國會未被違法解散前議决各件此爲國民代表開會後首當議决者然後以若干時期限令段内閣收束一切選擇新閣員通告各友邦可也依據約法四十七條國會可隨時彈劾閣員至於閣員去位之執行不過一警察事耳苟警察不能執行命令則當嚴懲警察黎總統兩次親　釋放著名文學家章太炎而章仍被嚴禁（此事章爲記者言之）總統命令警察竟不進行此風不可長也　 
維時各省應會同國會籌定北京駐紥防軍之妥法而發表之選派南兵與北兵共負保全北京安寗之責而遣散全國軍隊三分之二編爲給餉之後備軍一議案亦當議决而公佈之若政府果遇有軍事性質之困難記者知各恊約國之實力熱心贊助黎總統者必向衆宣言謂彼等實力熱心贊助黎總統苟有舉動可以引起中國境内軍事仇敵者各恊約國必公然詆斥之决然仇視之也至於財政則當組織財政委員會予以全權以圖挽救 
開宗明義之辦法不僅止於上述數端然國内警政與財政之必須全改則巳可於此見之今政府爲愼重起見擬於前總統出殯後着手施行但喪事既畢則政府應將所定之計畫迅速奉行以鞏固民國外人之觀察中國時事者謂各省黨魁主張不一將來必起衝突此説大誤蓋黨魁所主張者即記者所述之極簡單方法此外無他主張也再願以黨魁自任者爲數無多中國社會上儘有供其迴翔之餘地固不必專趨於行政界今日之難題僅爲北京之問題苟此層已解决則中國已無可起爭端之事矣 
[蔡松波用兵之經過]  
　　戰術之優 
　　士氣之固 
　　陸軍之好模範 
　　民國之大光榮 
　　川中戰事雖有傳聞但因交通遼遠目覩者少即有一二傳説又非出自身在軍中及有軍事學識之口故詳情無從得知昨有某君自蔡總司令軍中來其人固軍事專家而又親隨蔡君在前敵參預戰事者本館記者乃往詢其作戰情形承某君告以大略如左 
　　雲南自　安會發生後謠言甚多人心不靖自蔡松波一至宣布舉義人心大定無論老幼男婦僉曰蔡都督重來民國可以不亡滇中可以無亂吾儕無恐矣此足見松波平日威信入人者深也 
　　松波出征雖號稱兩梯團實則前敵作戰之兵士實數不過三千餘人而北軍之在叙瀘者數逹三萬以上張敬堯所部尤爲驍勇敢戰攻守之勢既殊衆寡之數懸絶竟能節節破敵奪叙獲永固由義聲感人更非松波調度有方戰術優美不克臻此 
　　松波之在軍中也常自至陣地觀察形勢有時或親履戰綫指揮軍士因此遇險者屢矣曾一日有彈迎面飛來松波瞥見即伏地避之而立其身後之馬弁已飲彈死矣左右親信恒以爲言謂公關繫重大不宜如是冒險松波言余個人之關繫即在此戰之勝負我軍以少敵衆若不躬冒矢石將卒豈肯効命倘戰而敗雖余一人獨生何以見天下士否則死亦有榮况生死固有命也 
　　其在納溪對壘時接戰二十餘晝夜未嘗稍息北軍數多更番爲戰滇軍則始終僅有此數疲罷巳極而士氣不衰受創者尚鼓餘勇不肯稍息此足見滇軍樸誠勇敢之可用而松波平日能得士卒心故臨時人人願盡死力以報也 
　　松波因納溪相持太久地之險夷已爲敵人所周知不易得優勝之機會遂决計退兵其退也非怯也蓋轉換新戰地一以迷惑敵人一以刷新士氣拔隊逾一日而敵軍猶未之知尙向原地點擊射此可見其行軍之敏妙 
　　自轉換新戰地後壁壘一新休息數日卽出而接戰所至破敵當之者輙披靡張敬堯之軍死傷十之六七幾不成軍矣張軍聞蔡名畏之如虎最後敵兵遇滇軍均有懼色時適帝制取消相約停戰故張軍雖不能出戰尚能保全不至潰散也 
　　張軍如此屢敗聞者或疑其不耐戰其實不然項城派張軍赴川實有知人之明張固驍將其部下皆百戰勍卒實非尋常北洋軍隊之比且服裝火器均遠勝於滇軍據軍事家之眼光觀察之張敬堯實不失爲善戰之將且駕馭士卒軍令極嚴今日歐西軍事家之評論凡一統將部下之兵死傷巳過半數而尚能成軍不至潰散或全體降服者皆足爲傑出之軍其統將且受非常之榮譽張雖敗固不以是而失其價値也張敬堯身經百戰以數萬勍卒敗於蔡松波少數之軍原因甚多其最要關繫則松波戰術嶄新且下級軍官均有軍事知識松波又善用士氣故能疊奏奇功幸而北軍當之者爲張敬堯若使其他未經戰陣或一味逞變之軍如今日大言炎炎目中無人之某上將輩誠不知死所矣 
北方不知前敵情形頗有責張之不善用兵者張誠寃矣聞張亦頗鬰鬰自取消帝制後頽喪更甚今袁死黎繼戰事不日消弭願我國民勿因張敬堯之敗而而輕視之張雖武人不知大義然始終不失爲驍將也 
松波爲人長不逾中人平時恂恂無疾言遽色與人交尤極謙抑臨大事决大疑則當機立斷略無猶豫遲疑之態其待將士尤推心置腹絲毫不參以權術故皆感其誠毫無間言此次身臨前敵大小百餘戰口不言功電陳戰事從不加以粉飾更不喜爲誇侈之言對於目下時局一切主張皆從多數人之後並無以個人名義通電各省特别主張之事至於權利思想更絶對不存諸心其部下將卒威受熏陶咸有精氣内歛之狀鳴呼我中華民國未來之偉人其在斯與其在斯與 
[周駿進逼時之錦垣恐慌]  
　　周駿得北京任命將軍電後卽布置重兵逐次西上擬取成都據西電消息周軍已去省不遠本館專電亦言陳宦處境甚危茲聞陳宦於周軍進逼時曾致周氏一書雖語多諷誚然其情甚苦大有無可奈何之意味又川省參事會亦於其時致函各路民軍請其一力相助可見周軍聲勢甚大陳宦部下軍隊實已自無把握一時省垣人心之惶恐事勢之危迫蓋可於字裏行間默會之 
矣爲分錄如下 
　　陳二安致書周駿陳都督與周駿書云吉珊足下陳宦德不足以感人智不足以逆詐　　 
何能强人之從我欲始終以保境安民爲主義盡區區疆場守史之責滇軍來而禦之叙府失而復克之始終無　　 
出境之師求無負保境安民之初志而已袁大總統忽動帝主思想忽從而取銷之於此時忽滙兑五千萬金入英倫以爲袁氏子孫海外私產袁公之計誠得矣唯是因袁公一人帝主思想而血戰死傷之南軍北軍誰非肢體無父母妻子袁公害之非陳宦害之也陳宦所領北軍與曹公所領北軍同一北軍也克復叙府死傷者陳宦之北軍彼曹公之北軍未嘗一戰有死傷也袁公不知何心軍餉獨撥曹軍而陳軍則吝不撥餉是置陳宦北軍於死地袁公害之非陳宦害之也死傷則有陳宦北軍餉則無之試問袁公匯兑英倫五千萬金之私產何獨不分涓滴以活　　 
我血戰死傷之北軍袁公忍爲之陳宦實不忍言之也北軍從陳宦撫循而來即陳宦之家人子弟　曰各人養的各人疼陳宦北軍之死傷袁公遠不見之陳宦見之也袁公果以大公之心爲國民陳宦自當率我軍人爲我國民以死陳宦爲國民而死亦其所也袁公乃以一家之心爲富貴陳宦何忍以袁公一家之富貴糜爛我軍人豈唯不能爲袁一家之富貴糜爛我軍人亦豈能爲我陳宦一人祿位糜爛我軍人陳宦旣以血誠約滇軍不相侵犯是已行獨立之實何必慕獨立之名况復血誠勸袁公退位原無絲毫欺詐隱瞞之心也袁公終不見聽蜀中豪傑獨立四起陳宦無可更待而後宣告獨立非鹵莽慕獨立之名而爲之也足下亦曾七電贊成四川獨立今者儼然以袁公新命四川將軍名義委員赴道縣提餉復令王方舟以新命重慶鎭守使名義潛師西來足下果動於將軍之新命而爲此平袁公固嘗以此術餌雲貴獨立諸公雲貴諸公皆不爲袁公所誘豈足下明逹而爲所誘乎曳一等侯爵四　　 
川將軍陳宦不才嘗先足下而得之卒敝屣而棄之袁以不義之富貴誘我即不以人類視我我何必爲之恩也足下果榮幸袁公此餌者陳宦斷不願糜爛奉民而爭之是重墮落陳宦非人類与昔　　 
者胡文瀾昭覺寺避尹碩權之役足下曾秘電文瀾請以都督讓足下此事蓬山積皆知之非誣足下也是足下之欲得此位久矣陳宦管軍民之政一年自慚百無可取唯此不屑近利不忍害人之心差足自信亦或見諒於同事今日之事旣已大集蜀中耆老賢豪請避賢路改選都督謹以犧牲玉帛迓袁公新命將軍東門之外足下必有以艾安我軍民此則陳宦百拜以禱祈者也陳宦頓首（未完） 
[梁任公不黨之再聲明]  
　　鄙人前曾列名進步黨但三年以來久已不與聞黨事自去年籌安會發生更正式宣告脱黨此後所有用進步黨名義所發之言論行動與鄙人當然絶　　 
無關係乃近日尚頻得函電言及黨事恐中外尚有誤會特再聲明抑鄙人更有欲陳者現當國基再造之始一切建設問題當合全國優秀人士以恊議一致解决之若樹黨相持實有百害而無一利所望前此各黨要人設法將所屬之黨實行解散免留畛域痕跡以影嚮於政局則國家前途之福也 
[南京快信]  
　　湯將軍昨電北京請速復舊約法舊國會以安人心苟不决斷轉瞬必生奇變　　聞奉天將軍張作霖昨亦來電贊成恢復舊約法法召集舊國會　　此間人士以北京政府仍爲帝制禍首把持多致疑於段内閣 
　　項城用國葬禮之説經閣議打消聞張勳倪嗣冲前日電京力爭 
　　籌安會領袖孫毓筠前日由津秘密來寗旋乘車赴漉聞即將往日本 
　　張國淦昨晚抵寗准今日（二十一）晚車赴滬　　 
　　昨傳馮將軍將入京會議要政頃得軍署密息此説實不確 
張勳派楊郁爲駐濟偵探長逐日報告魯省　　 
軍情 
　　淞滬護軍使楊善德昨電馮將軍請飭屬查禁西北護國軍之布告規則章程 
　　倪嗣冲來電緝拿前安武將軍行署軍法課長叚煥英 
　　中央昨電寗催解正欵以濟要需　 
　　鎭江要塞司令部參謀長朱雨昌經馮將軍調任軍署先鋒官遺缺改委軍署軍務科員關步霄接充 
新任揚子總棧棧長張鵬准明日前往接事　 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[關於解决時局之要電]  
　　湯都督致肇慶電急肇慶岑都司令鍳庚電敬悉頃接北京國務院魚電援引僞法正擬痛加辭關茲讀尊示凖據法理　正斥駁名言至論　利國家欽佩無量謹本尊電旨趣再就愚見所及爲我公引申言之此次義軍之起本爲擁護約法此約法即指民國元年民定之約法非指民國三年袁氏違法擅改之約法前次軍務院及滇黔諸省迭次申言毫無疑義乃北京魚電首以奉袁氏遣令爲言全不解黎公爲約法上當然繼任之總統已背法理至其謬引袁氏違法擅改之約法尤大悖義軍擁護國法之本意决不能漫然承認此種約法既歸於無效則民國二年之約法當然有絶對的效力故黎大總統繼任與代行職權　之問題亦應以民國元年約法爲根據查民國元年約法五十四條中華民國之憲法由國會訓就憲法施行以前本約法之效力與憲法等民國二年由正式國會制定之大總統選舉法性質上既係憲法之一部而　用大總統選舉法第五條之規定以黎公繼任至滿法定日期爲止實與約法互合且袁氏未謀叛以前其大總統資格係由國會遵照民國二年十月四日公布之大總統選舉法選舉而來則繼任者當然適用同一之法律斷不能誤用袁氏擅改之選舉法此理至爲明確且必如此解釋乃與義軍擁護民定約法否認袁氏擅定約法之主張完全貫澈至就事實立論則今日大局粗定危機四伏誠如尊示所云惟黎大總統繼任兩年一著可以抑好宄而正人心凡我同志諒無不佩服卓見我公鼎力望隆海内宗爷擬請將尊籌大旨按諸法理事實發揮盡致聯名電呈黎大總統懇請特頒明令允從民意聲明在憲法未定以前民國元年約法并國會所制定局於憲法一部之大總統選舉法均回復其效力其袁氏擅改之約法暨所謂修正大總統選舉法一律廢止則北後凡百建言行事有所凖據一得之愚奉質左右祇祈明敎不盡企忱湯薌銘叩眞印 
　　岑都司令致北京電北京黎大總統鈞鍳陽電无奉過蒙藻飾衰年誾識萬不敢承武昌之游耿耿在念溯回　昔慨歎同深煊逋亡在外自分葬蠻夷中皮骨巳空有何遠志惟生性　直嫉惡如仇公讐未銷誓拚一死故一聞國難間關　歸重以鄉里舊游强相督責即不自揣勉總歸干然受職之日即宣言項城朝退煊當夕隱信誓旦旦有衆共聞今辛天心厭亂惡氛自戢國命攸訖復在明公大紛已解於自然鄙志乃酧於一旦私衷歡洽冠絶平生一俟料簡粗定即當浩然歸去惟煊誓衆出師早經部署聯軍數萬　集粤中斟酌編遣恐非旦夕可致在此期間有何明令均謹遵從區區之愚伏希鍳察抑又有言者方今大難初平人思法守望我公力護舊約法恢復國會創設責任内閣納民心於軌物示天下以大公則黨派不足平軍民不足治如煊不肖亦得安依邱墓以平民終即永拜公賜於無窮矣臨電無任屏營之至岑春煊叩元印 
　　岑都司令致張家口電張家口何參謀長元春鍳庚電敬悉執事惓懷大局甚爲佩服義師之興本有目標今項城巳逝黎公就職大局既已粗安甲兵當可不用惟善後之事千條萬殊亟待商量未可暇逸但扶持危局貴在和衷煊雖無似自當勉承明敎同心戮力共濟時　岑春煊元印 
[四參政請查辦梁士詒]  
　　參政院參政姚錫光王樹枬李映庚馬良等呈請查辦梁士詒一節昨日京電已略述及茲錄其原呈如下呈爲凶人把持財政殃民蠧國公請迅予查辦以伸國法事竊惟國家命脉係於財政財政機關係於銀行近月惟來因交通虧折不能　現牽及中行市面恐慌全國騷動百貨騰貴民食空虚倘再因循將見禍端急於燃眉京師危於累卵今幸大總統依法就任兵禍漸消人心漸固而痛定思痛罪有攸歸查梁士詒壟斷交通財政巳閲十年前清之季任五路提調舞弊營私虧款巨萬當前清度支部設大清銀行時士詒即假名於特别會計另設交通銀行以爲之敵取其四政入欵自收自放不受度支部之稽核而便於彌縫此爲交通銀行之　矢及盛宣懐任郵傳部尚書清查鐵路局及交通行賬目所有虧空業將暴露會革命事起宜懷解任士詒急附袁前總統假公濟私遂以贊成共和爲其舞弊之第一種手段民國以來士詒充公府秘書長蒙蔽元首兼　財權使其私黨葉恭綽爲交通次長自爲銀行總理恭綽爲恊理朋比爲奸侵没甚巨徐世昌在國務卿任内稍稍裁抑其權會鐵路案發平政院長周樹模傳葉恭綽對簿事將敗矣士詒遂倡爲帝制致令徐世昌周樹模相繼解任而交通系之黨人復活此士詒又以發生帝制爲其舞弊之第二手段是誠長國家而務財用之小人與患得患失無所不至之　夫合而爲一者也查交通行原有官商合資一千萬兩民國以後挪移隴海鐵路借欵加以三四年公債及獎勵儲蓄票救國儲金共計不止一萬萬元何至不敷周轉士詒對人口稱虧八千萬元問其虧空之由則皆諉罪於舊政府查銀行提款自有定章私用　用判然爲二雖君主時代尚不能任意提取矧在民國士詒服官數十年對於交通銀行有監守之責何能諉罪且提款向章有正式公文　　 
即有確實收據應請飭下國務院責令該總理梁士詒開列清賬從前成本若干挪移别項款目若干除政府提用有據外所虧之數應抄没該總理財產備抵並請將該總理先行拘押聽候裁判盡法治罪以儆效尤抑錫光等更有請者語曰前車覆後車鍳前清末造政以賄成國亡之日奕動洵濤輦金以去不聞工鯀誅散居租界買田宅爲富人逍遙法外袁前總統繼任不能猛以濟寛任士詒輩三五小人盤據要津脧削脂膏流亡載道身死之日金融恐慌國家幾至破產此皆我大總統所親見而聞者也如果姑息優容使此輩再逃法網凡百有位將何所觀感而不爲貪人詩曰貪人敗類傳曰國家之敗由官邪也官之失德寵賂彰也伏望大總統執行法紀鑒於前事矯之以嚴元首幸甚國民幸甚 
 [P舊約法與舊國會之磋議> 
　　英文京報云梁任公之代表黄羣周大烈進步黨代表梁善濟王乃昌蕭晋榮等屢次與段内閣磋商現巳商妥恢復舊約法召集舊議員各卽經於十六號電告南方以會議之結果各代表已陸續出京矣當未議妥時有南方要求黎總統赴南方就任之議論有要求南北軍互調之條件皆事實上必不可行之事於是有謂北軍憤激必致决裂以武力解决皆非事實也然觀張勳之通電係約同北方軍界爲一致之進行如果南方爲積極之主張不稍爲通融則北軍必致决裂目下北方旣大爲讓步南方亦遂允爲通融旣恢復舊約法召集舊議會則一切當聽諸議會之解決目前當不致有决裂之舉動矣又據順天時報云湯化龍到京住六國飯店當赴總統府謁黎黄陂嗣又謁段内閣對於約法問題另有特異主張既不贊成以命令解决又不贊成由各省派議員三人會議主張由全體議員各函簽字贊成反對以憑棄取現梁任公所派之代表黄羣周大烈孫伯瀾所派之代表王乃昌蕭晋榮彭介石皆先後出京不知因此項問題是否又發生何種枝節又據個中消息段國務卿對於舊約法不甚贊成新約法亦不堅持其意見如何尚不明了按據昨日專電湯絶對主張由命令發表不認外間所傳由議員簽字棄取之説 
[北京財政界之最近問題]  
　　陳錦濤與陳威財政總長周自齊之必須辭職已屢紀各報黎段二公之意皆力挽熊希齡氏熊氏以母老多病辭已力推　陳錦濤氏熊於十六號出京親邀陳錦濤代傳黎叚二公之命若得陳氏之同意則即行發表又聞近數日中國銀行副總裁陳威同某財政派頗有意見因陳氏極力反對中交兩行合併之議而某財政派以交通銀行將有破產之虞極力中傷中國銀行財政總長周自齊氏曾於前星期部令派中西官員若干人前往調查兩銀行存欵賬簿陳氏意見謂中國銀行賬簿絶不能與交通同被調查因此甚爲不悦卽行提出辭職書黎大總統亦甚不以周氏舉動爲然已即令周氏將部令取消陳氏辭職書亦即退還 
　　美欵與鹽欵美欵之尚未續交係最近唐紹儀電致美國謂南北意見既未融洽警戒其切勿交欵（此爲第二次電）以故美國中止談判刻中國已　駐美公使顧維鈞氏與美國懇商美國索取押欵及折扣交欵之事皆前次借約之所無者也現此事之關鍵巳不在財政部而在顧維鈞矣若允交此期之確數爲美金三百五十萬合中國銀元七百萬則中國銀行之兌現有望再者京報上星期登載外國銀行團允將鹽欵三百四十萬於上星期六交付茲聞此説已中變因某國公使以某種原因雖前曾答應而臨時未得本國政府訓令未便交付云 
[亞細亞報力詆舊約法之謬説]  
回復舊約法爲今日大多數人心理所　盼望之一事乃北京亞細亞報忽於十九日託名政界某君之談話力言回復舊約法之非是其文處處歸過於上海政客議員直以袁氏所修改之新約法爲今日不能取消之法律且一再倡言回復舊約法爲違法害國貽禍大局其荒謬可謂逹於極點而最注意者意者文中於黎大總統之繼任認爲實行新約法於段内閣之現勢則一面稱贊一面代爲危慮又一面以北方將校爲恐嚇並引湯化龍未通過議會之往事以詆舊約法言外之意似欲見好於湯者總之其言强詞奪理又一一從政客要人心意中曲曲著想其用意蓋與帝制將發生時古德諾談話不相上下　此一端觀察帝制餘黨在北京社會中猶潛肆運動以思極力抵抗南方並極力牽制黎大總統之進行蓋已昭然如揭矣爲錄原文如次以供國人評判 
　　十九日亞細亞報云近日海上政客紛紛要求回復舊約法記者（亞細亞報記者）以此事關係國家根本特就政界君叩其利　某君所論獨具特識茲錄登於下以供關心大局者之研究某君之言曰此次各省獨立本爲反對帝制而起及帝制取消政客者流復進而主張總統退位今則項城逝世退位閣題天然解决以寛宏仁厚之黎公繼任總統以南北推服之段公擔任閣務國家命運可謂至隹諸公苟有絲毫顧全大局之心似宜可以罷爭而息喙矣乃近日海上諸公復有回復舊約法之要求文電交馳紛紛不已查此議初僅倡於集滬舊議員之間其用意所在不過欲以回復舊約法者回復舊議會更以回復舊議會者回復舊議員之地位耳乃自此説爲野心家所聞即思利用以爲競爭政權之具於是一倡百和遂　成南北相持之一大問題蓋以舊約法一經回復則依新約法成立之段内閣即須立行改組而舊約法 
之任命閣員須得議會之投票贊成非本黨之人例不通過於是則今日之段内閣可不攻自倒其所持排除北方勢力之政策便可得貫澈矣而於回復舊約法之違法與否施行舊約法之禍國　　　　　 
與否此時推倒段内閣之有妨大局與否則固全非諸公之所暇計及也今請試述其略以告國人夫一國法律二法不能並存新法當然消滅舊法現行之新約法旣於民國三年經由約法會議之議决而發生則原有之舊約法即同時因新約法之效力而歸於消滅今日倘以新法爲不良則祇有依照法定手續另行修正之一法决無有要請政府以命令回復舊法之理若謂因前總統曾承認帝制便斷定其總統時代所修正之新約法爲無效則自新約法施行以來時歴數載其間所行之政所訂之約不知凡幾今果皆能一一取消使歸無效耶今旣不能一一取消則即不得獨謂新約法爲無效旣不能謂新約法爲無效則因新約法之效力而消滅之舊約法即無任意回復之理由此理甚明無俟詳論今且讓一步言之不論法理專論事實設使回復舊約法國家利益比較爲多即亦可不拘法理權且回復無如所謂舊約法者本係嘗日南京參議院限制項民因人而設之酷法特創世界未有之奇例閣員这任命概須議會投票贊成以致當時自愛之士皆以入閣爲畏途即以當時黨望之高如湯君化龍者亦且以票中　字旁邊一點稍有不明作爲無效不得通過及其後新約法施行湯君始由袁總統自由任命得長敎育發抒偉抱今若將舊約法即時回復則背日之搗亂議員均全然存在此後之内閣組織縱賢如湯君亦必仍然被其否决全國政權必將盡落於最暴最烈一派之手能不爲國家危　乎况黎大總統旣經依照新約法二十九條繼承總統之位人心已安國基大定今又欲無風生波要求回復舊約法指斥黎總統依新法繼任之爲不當以搖動國本此種主張又豈今日所宜輕出耶顧或者謂新約法係總統制今欲實行内閣負責故不可不回復舊約法不知新約法之規定總統有制定官制之權今若由總統特頒内閣官制則内閣負責即可實行並無取乎回復舊法也且此際果回復舊約法者則段内閣在法律上既须改組而事實上更以舊議會之搗亂牽制决不能久於其位夫段内閣之在今日實爲輔弼黎大總統安撫南北軍心收拾大局之惟一善良總理今若欲藉法律問題以拼去之而代以黨派之人則北方將校必多不安决非大局之福吾人今試閉目一思便可想見其境况也以上不過略述梗概而回復舊約法之違法害國貽禍大局巳顯然明白然今之政客猶紛紛主張者則或出於自爲或懐抱野心或則本其鄉愿之見冀以愽取政黨間之稱譽誠未賞於大局利害一爲盧及且亦有惟恐天下不亂之徒即知之甚明亦全不顧惜耳尚望當局對於此事從大局着想細加研究毅力堅持勿爲浮議所動則國家之福大局之幸矣 
[天津牆子河地界之交涉]  
　　天津國土國權維持會於昨日（十八）下午二鐘假商會聯合會地址開會到會者六七百人首由卞君耀亭報告開會宗旨言此會成立之始欲合吾人民之力共謀維持國土國權今日請諸君到會公同一致研究維持之方法對待手段務取和平總宜遵守秩序前進爲要此會之名義發生於去年雖當時未有美滿之結果然由巡按使交涉在未解决以前中法兩國對於此一塊土均不得再有進步之舉動現事隔半年又起挿籤之交涉今日對待方法惟有央求政府及地方長官再轉求法領事賜還故土云云劉君俊卿演説言今日開會宗旨已經會長報告無庸再贅但此會旣名維持國土國權當先認清此牆子河前一片空曠之　　不在租界地線之内在去年交涉之結果已如會長所述乃前數日法領以三色之籤欲插牆子河前一帶以爲之界經該區著長毛君三次力爭未能果插至第四次帶兵挿籤聞毛君亦曾趕至力爭無效終將三色籤插定此事關係重大惟望會長堅持到底陳君靜齋報告法國以前晝用馬家口地已與交涉十有餘載今收莫大利益現在發生此事必須用平和對待云云卞月底會長謂到會諸君旣皆贊成須决定對待方法遂公同表决上書警察廳交涉司巡按使請與法領事交涉並致電唐少川請其維持並電請外交部力向駐京公使交涉以重國權並保全國土議至四鐘閉會 
[李軍仍備進行之原因]  
　　滇軍第二軍總司令李烈鈞原擬俟右軍曹司令所部抵肇督飭轉赴贛邊之後再行親督中軍出發故於十一日先令張開儒司令督軍先行赴韶已下船定四時開駛矣迨是日都司令部會議時恐北京政府尚有帝黨把持要政必須擁護黎大總統立於堅固地位實能施展政令而後已因於會議後下令即日親督隊伍出發並派參謀長前往傳令張司令暫止候同本軍齊進十二日三點鐘李總司令由藝徒學堂本部乘坐綠色兜轎左右軍官八員持鎗佩劍擁護轎前後衛隊五六十名軍樂前導由南門落船李耀漢莫榮新及各軍軍官皆親送至廣西第四號李司令坐船茶會而别隨行軍隊四營騾馬約二百匹五時一律開行張司令之軍則於是日早九時奉令先行矣聞滇軍現計祇有曹右軍司令所部六營尚未抵肇因仍留參謀及軍需收發各一員辦事一俟曹軍全隊到後即行一律開拔并聞李司令未出發前經召集本軍各司令及李耀漢在實業校内會議决定全體滇軍出發後以桂軍爲續備軍李耀漢一軍爲後備軍呈請岑都司令核定以備隨時策應 
　　岑都司令以帝制黨暗潮尚未寢息黎大總統甫經就任亟需兵力遙助復電飭各路募兵委員繼續進行一俟招募足額即行開拔到肇聽候調遣並擬劃定新寗新會江門新昌公益等處地方將未出發之北伐軍隊一律調往屯紥就地操練俾或勁旅故特飭江防司令魏邦屏駕座江大兵艦及寳璧江固兩艦駛往該處察勘地形妥爲　備如果合用即與龍都督磋商辦法以利軍用 
龍都督昨飭北伐軍各總司令文亦云本省組設北伐各軍原爲擁護約法起見黎令大總統旣經依法接任南北戰事似可停止惟袁氏雖死　帝黨尚多清室復辟之謠猶聞耳鼓我粤軍備仍應　　 
切實整頓爲黎大總統恊助不得稍涉疎解致碍軍機特此飭仰該總司令等一體遵照此飭 
　　岑都司令致楊覲東電云火急楊道尹鍳永密頃聞滇軍抵清該處緊閉城門購物維難且無駐紥地點祇得移紮船内查此次滇軍出發備荷子　都督照拂並承飭知朱鎭守使一體照料何致有此現象果如所聞誠爲雙方誤會或生事端遺害非淺務懇速逹誠公電飭朱鎭守使妥與維持善爲招待是所感盼並希示覆春煊眞印又聞十一號有滇軍二千餘人乘車出發行抵韶關站塔脚地方將欲下車該處鎭守使朱福全聞報係假冒名義立下戒嚴令并飭軍隊安置大砲復將城門緊閉而滇軍知其悞會亦即就地駐紥暫不渡河俟雙方派員接洽妥當再定進止以便免生意外 
[粤省盜匪猖獗之可駭]  
　　火車被刦十五日早八點鐘由省開行之廣九快車行至　省約二十米里之新塘地方時被賊一隊約六七十人蜂擁上車行刧時車上約有華客百五十人多被刦掠并聞當場死者西人一名華人兩名傷者共二十餘人現傷者已用專車運回省城調理當車到新塘時賊匪從路軌兩便高阜開槍一排原欲向管理車頭者攻擊使其停車惟管理車頭得不理仍前直駛未幾車頭因鐵條鬆壞以致脱軌其第一二兩客車即行傾倒因此傷斃多人該車被刧之處即前年遇劫之區云又聞是早由省來港之快車行至新塘站附近之轉灣狹處被匪多人放鎗轟擊喝令停車并先將路軌毁去故火車遂致傾側牽運隨後兩車同倒壓斃華人兩名西人一名另傷十餘人聞該車頭現横亘路中須將機器逐一拆出方能運回而此次刧去之數約値銀千餘元 
　　輪拖被擄四邑輪船拖渡自新昌廣寗渡被賊連人及貨全船擄去後行駛者已具戒心本月十日新昌新發輪拖及開平單水口保安輪拖均於是早滿儎客貨由省解纜返鄉不料行至新會雙水口河面又被大帮匪徒將該兩渡擄去披猖至此聞者寒心刻下新昌廣安輪拖及同記渡等懲前毖後均停泊於新昌不敢開行來省以避賊鋒恩開台新各縣將有斷絶交通之患云 
 
 
 

Page 7

 
 
　　新昌廣寗渡被匪連人及船全行擄去後該渡商黄星禀諸江防司令部奉批云該商渡當羣盜如毛之際剿不勝剿之時在新會縣屬雙水口地方被匪刦擄商民何辜受此慘劇每閱各商民禀稱皆係被匪擄刦之案閲之心寒憤愧已極候飭行艦隊司令官暨各巡艦趕緊將被擄船伴及搭客查起吊放並嚴緝案匪解辦追喊給領 
　　當道近因順屬容奇桂洲一帶盜匪披猖　飭統　　 
領袁帶前在拿捕袁遂即由江門拔隊進發日來江門居民又紛紛以多盜爲詞迭次電請即飭袁帶回防當道據此昨已飭合袁帶仍回江門駐防矣 
[奉天軍械廠失愼紀詳]  
　　奉天小河沿附近軍械廠於前日（十二）晚間失愼損失無多等情曾誌前報茲經詳細調查實非火藥庫失愼緣該廠於積存軍械火藥兩部分外尚雇有工匠多名以備修理棄廢鎗械其工場分木工冶工是晩起火原因係由木工場木花内起水焼去巳做成之鎗把甚多該廠定章除冶工揚外不准燃火並不准吸食紙烟自此次炸彈案發生後該廠查禁元嚴曾派員周歴梭巡蓋以該廠爲全省軍隊命脉所關故格外注意不料該工場竟有此舉實非意料所及且該工場與火藥庫僅有一牆之隔故當時有火藥庫火起之傳言並聞火藥庫存洋藥炸藥多種爲製彈之原料均用鐵箱裝盛各有三四百箱之多幸發覺甚早得以竭力撲滅未經延及否則不堪設想其危險實較炸彈案爲尤鉅也當時各員司立即傳集工人詳究肇事原因内有四名實涉嫌疑其二名尤爲重要巳解送軍署看押於模範獄中聽候訊辦外聞則傳言該工人實受黨人運動所致云云惟經徴實也 
[四川之省議會問題]  
　　日昨參事會開通常會會員到者二十餘人副會長報告陳子文陳磊　陳劍民來函辭職衆謂應准與否當候會長解决劉藜表發議致函規勸周吉珊衆贊成其稿先由劉君擬好當衆宣讀略改一二處即交秘書長辦理劉又謂省議會當從速設立其重要與維持金融編製義軍相同又謂二年之省議會爭持黨見爲一般人所輕視此時黨見當然化除應叩從速召集雷冶平謂溰係省議會議員當日情形無可掩飾惟當日一黨主扶持袁氏一黨主反對袁氏因此起有爭執現在袁倒以後當無爭端饒鼎三贊成其説雷冶平劉藜青又辨論舊省會有效無效雷謂省議會發生於臨時約法臨時約法旣經有效則不能違法而另行組織劉　此時設立省議會係爲政治的關係更不必拘拘於法律樊孔周謂省議會如根據參衆兩院此時兩院旣未召集試周當從何處沈與白則主張繼續有效謂此時組織議每縣舉一人略仿元年臨時議會辦理雷劉二君請付表决副會長云此案關係重要今日到　會員無多應俟正會長到會再行表决遂散會 
地方通信 
[蘇州]  
　　常熟縣敎育行政會議常熟縣知事楊夢齡前日召集敎育行政人員在署開會到會者爲本署科長視學學務委員各校長等十八人由楊知事爲主席提議三案照錄如下（甲）知事交議署假後開辦農業講習會案議决會所借石梅女权召集各小學校長敎員到會聽講以四五星期爲限聘請省立各校農業專家爲講師每日上午專講農業下午附設講演會另請敎育界名人演講（乙）知事交議限期推廣應設學校案議决照應設地點限期次第設立（丙）欵產慮總董請議學務委員應如何稽核市鄉敎育欵產收支案議决稽核方法由縣公署訂定規程公布執行議畢楊知事又當面宣言以現在時局漸見安靖諸君對於學務各宜盡力規劃督促進行勿存觀望云云旋即散會 
　　絲業增税更換代表情形蘇城絲行向有九家光福香山木 
瀆等處鄉鎭亦有五六家向由張幼坤爲認捐代表每年認繳税捐洋八千元茲經税務公所葉聽松所長查得張代表有舞奱情事且欲增加税額張代表又不肯擔任故特將張幼坤取消另派尤炯接辦而蘇城各絲行聞之以目下商業衰敗已逹極點原認之税力有未逮何能再爲加增旋邀　同業任祥符寺巷絲業公所開會集議當時意見紛歧毫無結果各絲行惟有暫緩開秤以待解決乃香山等處絲行本受蘇行抑制（向例鄉行除正税外須另納蘇行小捐每絲百兩一元五角）今聞蘇行停止開秤且新代表素與鄉行聯絡衆此機會遂由香山絲行主柳某首先赴縣請領短期憑證在閭門越城之外開設絲行蘇城各行如源泰公祥成正祥太元德亭等四家聞之即將原領行證繳銷報閉其餘五家亦將報閉而鄉行中又有數人續領憑證亦在吊橋一帶開設絲行現聞新設各絲行巳擇定本月二十四日一律開市其新代表尤炯亦已將税務所長擬定増税之數與城鄉各絲行籌議一俟議妥即行發表云 
　　演龍因天雨改期蘇州救火聯合會本定二十爲各龍社聚集北寺比賽射力之期惟是日適因天雨須改期已經該會通函各龍社知照一面電知上海無錫松江各處救火聯合會代表暫緩出發俟另訂日期再行通告 
[松江]  
　　警察所考拔巡長西二區舒巡長因事卸差該區馬巡官卽報由李所長於二十日就本所人員内秉公選拔計西一區保送一人東外區保送一人内勤應考者兩人共四名未知錦標果誰屬也 
　　松站嚴查滬杭往來事滬杭通車後已回復未停車前原狀惟當道以大局尚未完全解决故於車行往來稽查異常嚴密日來護軍署及警察所所派駐站稽查員於車到時行使職權極爲認眞云 
　　遊子因兵禍被阻本邑名宿葉紳萬　年逾七十平日善飯健步近因病逝世其子潤春在川南道署充科長經家人電訃覆稱已因亂隨道尹他去繼成都鄉友來電則謂並未回省因是葉君家　類形惶惑云 
[無錫]  
　　江陰縣　知事過　江陰兵事後新任縣知事陳思辦理着後大致就緖張於日昨乘輪來錫庽居漢昌路啓泰旅館未幾即命駕至縣　　會王知事晤談片刻下午卽搭特别車晉省面陳要公 
　　鄉民被盜姜巷上鄉民毛德甫家前日夜半被盜十餘人明火執仗破門入内翻箱倒　刧去銀錢衣飾爲數甚鉅翌日赴縣報告即由周承審員赴鄉蒞勘確實飭警跴緝一面詳報省署飭屬恊緝 
　　救火會先期試龍無銀救火會定期本月二十二日較龍巳函請各縣救火會派員參觀前日救火聯合會籌備處深恐届期侷促或有不周之處特屬各段洋龍齊集於公花園先事操演吸水及注射各技當時各員手法頗爲靈捷洋龍水力亦極充足云　　總統電允釋黨人參議院議員錫人蔣君曾燠日前曾電致總統請將黨人釋放并電王家襄君就近轉商茲聞前日蔣議員接奉黎總統覆電謂速赦黨人極表同情巳飭國務院迅速核辦 
[嘉興]  
　　控告　職警佐嘉善縣天　　警佐夏天　自去冬到差以來屢離職守當防務吃緊時彼仍安　在家一切公文悉委警長劉秉坤而劉又專事敲詐如收取洪家　　　陋規每日洋二元一事尤其明證又前日楊廳鎭解送潘王二竊犯及烟犯吸　等三人到所該警佐即各判罰洋五元了事種種凟職行爲不　枚舉近經楊廟鎭公民陳胡諸君赴縣控告未　上官若何處治也 
　　區敎育會開會紀嘉　第一區區敎育於十八日開夏季大會提議學務重要事件是日到會者數十人首由會長金漢生宣布開會宗旨並報告春季收支次即開議　　用　下半年學務應如何進行方法决議推定張　　夏　章等四人晉謁知事請求籌欵維持旋又議定暑假日期自七月十日起至八月十四日止當印就通告分發各學校遵　及　　已十二時矣 
[鎭江]  
　　王迁廷楨將親閲砲台　　澄淞四路要塞總司令兼江　　守使王廷楨現擬親至各砲台勘視駐鎭要　掩護隊葛司令巳接到此電故已飭部下各台弁兵妥爲預備一切矣 
　　預防蝗患齊巡按使據江北東海縣電稱境內漣河小海等處現已發現小蟎以蘆華叢中爲最多其他各處亦殊可　巳派專員前往會同督捕務絶根株前日又通飭各縣無論有無均　隨時搜查丹徒鄰封五縣知事接奉此令後均巳嚴加搜查並無遺子具結詳報一面並飭各該縣鄉董隨時防範矣 
　　警察嚴查賭徒鎭江警察總局章局長對於聚衆賭愽素稱嚴厲當此絲蘭上市時有無業游民專在城廂内外誘引局騙情事昨派巡長二人帶同警士切實查禁當在南門外拘獲聚賭之王三等四人暨賭具一併帶局懲罰云 
[揚州]  
　　電請護持佛敎揚城天　寺爲揚郡廿四叢林之一其方丈亞髠上人亦當世有心人也刻因佛敎衰微不絶如縷非有大力護法終有滅敎之慘特電致北京黎大總統請求護持茲將其電綠下北京黎大總統鈞座自公起義武昌文希即現十九應身之一倡導共和隨又創設大共和佛敎會於江西期與圑人融通二諦造成無黨爭無界説之新邦豈意顧與時違事隨世變比年以來託假共和行眞專制不具大千的眼光只重第二之身命殺僧奪產爭執不休廉恥喪亡道德堕落東鄰傳敎五號要求利害重輕已可想見前經公布管理寺廟條例廢止敎會章程妨碍習慣朿縛自由經過種種已如仗馬寒蟬不敢聲息今奉元　繼任元首不禁合十稱頌共和再造大致重光揚州天　寺文希叩　　禀請派員監試畢業江都第二高等小學校三級學生　於本年暑假以前畢業前日由校長兪錫榮詳准縣公署派員到校監視考試聞試期定於本月二十六日起至下月一日止分科試驗云 
　　吸烟釀成火災揚城天　門内彌陀巷居民某姓家因吸旱烟遺爐牀畔該民不知將門扃閉出外工作移時燄熊熊鄰人無法施救迨該民回家則所有物件均付之一炬矣 
雜評一 
[闢謬説（一子）]  
　　亞細亞報之謬論本無評判之價値記者之所以揭而出之者亦以見旬餘來言復未復欲布未布之舊約法實大有人 
爲之梗也彼所託名之某政客姑不問有此政客否第其所言皆足代表一般帝制派心理欲藉以搖惑未定之人心挑撥南北之惡　則固彰彰而不可掩者此次南方諸領袖迭電表明不爲權利之心迹且又時時以化除黨見爲戒一致爲圑之心暁然共見在稍有知識者固决不爲此　官所　而一二思想簡單頭腦不清之武夫本不知舊約法爲何物又時存一　除異己之心則難保其不爲謬説所乘辭而關之又安可以巳耶 
　　夫舊約法者亦世界共各國通行之法非我國議員特製以摧殘内閣排斥北軍專門搗亂政局之法也即有一二未善將來亦可改正而被竟視如蛇蠍稱爲亂潔非喪心病狂安敢爲此言哉嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法公廨第三次研訊陳其美被害案]  
　　民黨要人陳其美被害殨命一案昨日經法公堂第三次研訊於下午三時半聶讞員會同副領事德君升坐特别公堂研訊 
　　先據住居薩坡賽路十四號日本人山田純一郎家廚夫王祖運聲稱五月十八號下午三點時見有馬車汽車三輛停在馬路口至五點鐘時見有穿西裝兩人華裝一人入内旋即聽見鎗聲民人從厨房中出來見該三人從會客間走出一路開放手鎗民人上前拘拿被爲首出外身材高大之人開放一鎗擊傷手指故此不敢再追即見該三人從後門逃逸陳其美究係何人所害並未目見不敢妄供中西官着王將拘獲各人指認王稱當時心慌未將該三人面貌認明難以指實 
　　徐和尚供在意泰汽車行爲司機人五月十八號下午三點時有廣東口音之某甲來行雇坐汽車一輛由民人開車馳至薩坡賽左近停車後甲即下車進弄内而去後又出來上車復又下車至五點時聽見鎗聲旋見弄内擁出十餘人内有許國霖上車囑令開馳民人畏懼棄車回行後由司賬囑民人報告捕房是實中西官問當時見有馬車否答稱實見馬車兩部停在汽車前面内有馬夫一人民人知實係牛莊路某馬車房内之馬夫　 
　　宿馬氏供係宿振芳之妻十八號晚間丈夫言與李漢三會見李言鴻豐公司有事許國霖已被捕房拘去言曅至長安旅館朋友處吃晚膳回家後於十九號晨上又出外至晚未回習日婦人至李漢三處詢問丈夫消息李言恐巳經捕房拘去又云伊身帶危險之物往鴻豐公司取物險被捕房拘住等語婦人向李借洋兩元回家後見報上登出始知丈夫實被捕房拘去至二十三號李來婦人處言欲往南京找尋程子安商議要事等語當即出外是實 
　　吳松泉供於三月間由人薦往王介凡處爲廚夫王向以寫字爲生五月十八號民人於早上有事出外至六點時回來王巳出外候至深晚有隣人陳姓前來敲門言陳其美被人擊斃王亦受傷等語翌日早上卽被捕房拘案是實 
　　男孩戴文奎供在王介凡處當差五月十八號晚上聽見隣人陳姓到來言有傷人之事一時恐懼故此避匿後被包探拘案是實 
　　蔡阿六供前年六月間由宿振芳介紹與程子安認識民人有珊瑚一支値銀七百兩交程子安售賣一再向索價洋分又無着直至本年一月間程稱價銀一時難措將鴻豐公司股單一萬五千元交民人抵押成交後即行歸還後因無人受抵程故用民人在公司中辦事每月允給薪水洋六十元詎按月薪水亦難支取每月祇取事力二三角而已該公司係許國霖爲總理程子安爲賬房李漢三在公司中專係掮抵股票程等如與人商議要事均在樓上民人在下辦事故難聽見於十一號程交民人交通鈔票一百二十元持往錢莊兑現行經四馬路被馬夫所見因程虧欠車資甚巨致鈔票被馬夫取去民人恐程見怪故未至公司即回家中　　 
後程前來定欲得民人而甘心並欲開鎗轟擊民人故往吳淞親戚家中暫避至陳其美如何被人擊斃民人毫不知情至十九號上民人前往公司探看已有巡捕看守不能入内回家後被包探拘案是實　 
　　宿振芳供與程子安李漢三均係朋友我時往鴻豐公司實有其事惟並未在公司辦事賦閒日久日用開支均向朋友借貸而來李漢三由我介紹始與程認識程托李掮抵公司股票惟程自稱係革命黨並言與張忠昌欲往南京運動獨立等語是實 
　　李漢三供我實於二十二號日間到過宿馬氏家中我對馬氏言聽見鴻豐公司茶房言公司中亦有人被人擊斃我謂程子安如若被害不必言矣如未被害須與伊商議要　　 
事並未言過身藏危險品物之語抄出之該公司股票係程托我抵押是實 
　　鄧漢夫投稱我實聽見李漢三言欲往南京找尋程子安之語故此到案證實 
　　蔡張氏投稱蔡阿六係婦人之子程子安前來婦人家中定欲將兒子鎗斃故此兒子往親戚家中暫避陳其美之案兒子實不干涉求恩開釋　 
　　訊至此時已薄暮中西官會判許國霖宿振芳李漢三李海秋吳國華還押蔡阿六交保徐和尚吳松泉開釋戴文奎交伊母領去宿馬氏等退去候下禮拜三覆訊核辦 
[宗社黨來滬紀聞]  
　　本埠某機關近有人報告謂有宗社黨首領升允鐵良等現由某處來滬舉動頗爲潤綽出入均乘汽車專結納一般前清文武官僚前日曾赴某機關晉謁並未接見云 
[閘北救火會詰責水廠]  
　　閘北救火聯合會因十八日晚間大統路火警時自來水廠水稽查李仲穆不肯開足水力致釀巨災實屬妨碍公益阻撓火政進行特於前日下午開會集議後由聯合會具函該廠長曹元度詰問理由其函稿略謂昨據一二三段報告前晚九時半怡豐糖食店樓上起火當聞警笛即由一段拖車前往至發祥里口海亭上將皮帶接就一面發電報警並知照水廠速行開水二三段亦先後到齊另在北面海亭裝接皮帶詎水力不足僅及陽台而止迭次電詢仍無效力彼時風狂火猛延燒甚速在場各隊員均因舞水施救萬分焦急警署各機關均來電詰責而火已延至北首第十二間隆與米店對面之茶館車庽亦已殃及自初次電知水廠開水時至燒至隆與米店其間相隔確有五十四五分之久水力始足當場有警界人員並附近居民等衆目共覩非敢言之過甚請卽函逹水廠尅日答復另定善後之策免蹈前轍等因查消防火警全恃水力充足方可旋起旋撲消弭巨災據稱前因似於起火之初電逹貴廠時間立即開足水力不難即時撲滅何至延燒如此之鉅昨今兩日各商民又紛紛來會詰責敝會實無辭以答貴廠雖處間接地位究難辭妨碍公益之責此次各商民之詰責應如何答復務乞速賜示復俾便轉告其餘一切善後方針容俟公决再行函請核奪云云 
[火險公會致總商會公函]  
　　華商火險公會致上海總商會函略謂敝公會建设滬上歴有年所舉凡辦法章程多方審度利弊周詳推行各埠均稱便利昨有福州敝會會長某君來滬交到福州警廳新定管理投保火險規則一件欲令此後保險公司須將第次承保各户按時按户逐一報明以便憑報調查虚實等因按此辦法原爲地方治安起見非不妥善第營業家各有苦衷殊有未便遵行之處謹爲貴總會分晰陳之一頭緖紛繁不易綜核也按敝業同行旣多分支林立歴年以來保户浩繁若欲歷舉以陳轉恐掛一漏萬核計難清舞弊之源伊於胡底此未便遵行者一一阻碍營業影嚮利權也按敝公會營業皆由華商組織原爲維持我國權利是以必較外人格外便利方能收效今如照此規則進行勢至各保户嫌此糾葛羣將舍而之他則我華商之營業尚堪問乎此未便遵行者二一定章久信改將滋疑也按敝公會於創辦時亦經注意於此爰聘外人調查被災保户之虚實猶受社會之諷刺迨改良以後始逹水到渠成之目的今如遵此辦法較之調查災户尤多紛擾勢必去信就疑此未便遵行者三一營業自由商律宜保也按各項營業大抵皆具自由性質非獨保險爲然此商律之班可考者今如照此章程辦理似近官督商辦旣於營業性質大相背馳且於國家律亦多扞格此未便遵行者四以上四端實有窒碍難通之處敝會迭經開會討論僉謂此次警廳定章將來保險前途影嚮所及受累匪淺查敝業凡有保户皆發商標使之釘入門首以示區别警廳保衛地方治安似可隨時調查此項商標即能暸然於保户之虚實廣州一埠亦屬如此辦法閩省事同一律正可援以爲例在地方旣受維持治安之利益在敝會復免紛更規章之周折於公於私雨有裨益爲此備函懇請貴總會察核迅賜函致福州商會據情轉逹警廳核辦以維商業實深紉感云云 
[滬杭通車後之雜訊]  
　　滬杭火車自本月十八號通車之後松滬楊護軍使因恐旅客携帶禁品或火車裝運危險物件曾經派委王棋率員四人駐站稽查在案茲楊使又以各站上落旅客甚衆誠恐有人携帶禁物潛至他站乘車故途中稽查亦關緊要特分飭淞滬警察廳及使署偵緝處各派探員二人隨車往來查察又飭松江防守司令部暨楓涇所駐之步兵十六團第一營部亦各派員跟車往返檢查凡在蘇省境内之各車歸本省軍警所派探員負檢查之責除核發隨車各探員護照外並於前日函請該路孫總辦塡給免票滬杭火車開駛慢車向有四等客車附掛往來以備貧民乘坐現因楊使以四等車輛途中不易檢查商由該路孫總辦將四等客車暫時由滬附掛至楓涇站爲止至由杭開滬之四等車亦祇由閘口附掛对嘉善爲止其中楓涇至嘉善一段暫勿附掛 
　　由滬開杭之下午三點三十分特别快車刻下仍照舊章並不提早惟杭州閘口於下午三點十分鐘時開滬之九號特别快車已提早四十五分鐘改爲下午二點二十五分鐘開行抵滬時在下午六點三十分鐘乃前昨等日滬上搭車各客誤認爲由滬開行之快車亦提早四十五分鐘故均預先到站購票詎料係屬傳訛實則下午之特别快車仍須三點半開行昨已經滬站明白布告矣 
[陸軍部電滙製造局請欵]  
　　陸軍部以上海製造局迭次以局欵困難請爲撥欵維持惟因部庫支絀亦屬無從籌措巨欵旣因匠人工資需用現銀核發祇可由部先籌五萬金匯滬暫爲湊濟昨已電知李總辦查照矣 
[江陰獨立之餘波]  
　　總統更替政治刷新已獲政治犯亦在應赦之列不謂吾蘇仍有通飭拿人之舉前次江陰獨立失敗黨人尤超凡章紹良楊噱天朱岱庵彭伯威及七十五旅首先發難之參謀長蕭弼臣等均逃避來滬而該旅旅長方更生詳請馮將軍通飭緝拿昨日本埠軍警各機關已奉到此項飭知並名軍一紙計黨人爲尤民章武楊虎朱元嶽彭泰元丁人傑胡聘臣徐占魁范子才等九名軍官爲參謀長蕭光禮副官劉維漢連長王有才蔡正藩張永生姜錫朋王連德唐排長陳　新禮王善玉張震球杜廣德趙連康王天成王興隆等十五名軍佐爲軍需章本立吳大松吳玉琦軍醫江濤司書朱梓廷掌仲權黎道恒等名兵士爲吳克秀武同琯劉興漢　　 
吳高　等十餘名各機關奉飭後已轉飭所屬道照一體偵緝並聞王興隆一名已在揚州緝獲業已解寗訊辦又據個中人言該旅全體軍官佐兵士除徐書誠湯銘張　展義刚中名外其餘無人不附和獨立此時緝拿名單僅此數十人殊不可解云 
[准釋襲擊策電軍艦案内之牽累人]  
　　袁項城未死時黨人雇用國慶輪船圖襲策電軍艦一案前經軍署緝獲該輪用人鄭榮華一名發交軍法課訊供並不知情押候復審在案茲楊護軍使因據伊母鄭應氏來禀請求保釋昨特批示云禀悉此案飭傳該船主迄未到案惟訊問爾子實不知情旣據一再　　　 
禀求姑將爾子鄭榮華先行交保聽候傳訊仰即帶同保結來署領回此批 
[白克路發生刦案]  
　　住居新閘白克路四百八十六號門牌已故前清長江水師提督吳某之子吳伯英家於前晚十時許突來盜匪五人從後門入内適吳因事外出祇有吳妻莊氏與男女備人在家該盜等各出手鎗嚇禁聲張登樓搜刦得値洋二萬元之金珠飾物現洋呼嘯而去迨事主報請閘捕房立飭中西包探馳往追拿該盜等巳早遠遁當向事主詢明該盜等均操江北口音一穿黄色雨衣一穿灰色長衫一穿灰布短衫一穿藍竹布長衫均執有舊式手鎗一在門外把風該探即據情回訴捕頭轉禀麥總巡通飭各捕房中西包探一體留心偵緝 
[捕獲常州刧案之逸盜]  
　　裁兵曹金寳姚小弟前因夥刦常州某姓家銀洋飾物查緝未獲現江蘇水上警察第二　因據獲盜供稱曹金寳等於分贓後有避匿上海浦東洋涇鎭東陳家宅情事故於日前特派偵探吳桂生等帶同線人來滬投請該管警區恊同前往陳家宅地方將曹姚兩犯一併捕獲寄押警署一宵昨巳由來探押解赴蘇歸案訊辦矣 
[愼重搜查私土之手續]  
　　本埠洋藥公所與華洋禁烟聯合會因查得公共租界内各烟膏土店大半販賣禁止進口之波斯紅土並將該土等煎膏混售殊碍烟禁進行特延穆安素律師禀准公共廨中西讞員搜查私藏禁止延口之紅土波斯土之烟膏土店或字號住家可以隨時至檢察處請出論單自允准以來查獲販賣私土之烟膏土店不下數十家故該業中人咸生恐慌茲悉英美工部局以在檢察處請出論單太覺捷便似與英國法律不合昨延捕房代表牛門律師投廨聲稱查英國法律如出論單及搜查票非常嚴重且同往搜查之人須論單上註明姓氏無名者不能同往應請將前論取消如以後請出論單須禀明堂上即同往搜查之人亦須註明論單未便含糊言至此由英領卓君相與問答良久（未譯）並據穆安素律師譯稱牛門律師所言請出論單須禀准會審官係引用英國法律然不能相提並論查英國法律當事人請出論單向會審官前設置簽字乃可發給而中國地方不同且搜查紅土之論單愈速愈妙遲則徒勞往返云云復經卓君與牛門律師互辯數語（未譯）即由卓君宣論云檢察處發給論單不過照例辦公並無准駁之權即會審官允准出單尚須値年領事簽字方能有效此後如帶繙譯隨往於請書論單時先將該繙譯姓名註明以昭愼重云云 
[註销收藏私土案]  
　　洋藥公所控海寗路二千一百五十二號門牌之甬人于秀生私藏禁止進口之波斯土業經搜出私土一包及晋泰土棧假圖章仿單將于傳至公共公廨訊供判交一千元人洋並保在案昨晨復訊據原告代表穆安素律師上堂譯稱此案巳由原告調查明晣所有被告家内抄出各物係其戚寄存請爲將案註銷云云奉王襄讞商之英領卓君會判將案註銷被告開釋　 
[黄絲灰絲之市價]  
絲繭爲我國出產大宗除江浙皖三省白絲外運申出洋者尚有 
 
 
 

Page 11

 
 
　　山東之粗細黄絲及關東之灰絲（即野　絲茲將該兩絲上海行情及當地情形錄下山東細黄絲產於青州名曰青州細黄絲新絲上市後京帮與烟台帮咸往採辦京帮均辦特號貨名曰京莊黄絲烟台與青州本帮所辦大多數均轉運上海銷售該處每逢五十兩天爲集會期各貨均於是日薈集價値之貴賤胥視此日到貨之多寡與採辦人之胃口而定本年因時局不靖天時欠佳收成殊爲減色現在上海市價金梅花頭號細黄絲賣開四百八十兩二號四百六十兩三號四百四十兩萊蕪縣所產黄絲即名萊蕪黄絲光潤燦爛伸縮力勁可由八寸伸至一尺外人最爲歡迎廣帮亦有採辦惟產絲無多運申銷售不過二三百擔平時價格與細黄絲相埒若至外洋指購廣帮活動時則反較細絲價貴一二十兩又有查把粗絲與萊蕪同式惟顏色質地均遜萊蕪而出貨較多三倍現在市價頭號四百兩二號三百八十兩三號三百六十兩惟以上三絲太半銷與法商英商與廣帮西洋莊不過十之二三耳關東則產灰絲有四繭八繭之分大纊小纊之別然洋莊均銷八繭小纊四繭與大纊殊無銷路故無運申者蠶身較尋常大一倍有奇繭大如雞子二眠以後咸散備於山中柘林内任其自由食柘該處少陰雨而多山鳥往往啄蠶而食故鄉人咸備紙砲鎗銃往山鳴放以驚羣鳥至收繭時各廠家咸往收買惟泥守成法各廠絲車除烟台華豐廠係機器外餘均大車現在申價恒興德紡絲牌八繭絲賣開三百六十兩成生利之黑塔牌三百四十兩至三百三十五兩同和泰之金魚牌三百十兩至三百兩以上三牌係各該本廠牌貨極認眞價格較高其餘如統牌金雙鳥八繭絲價二百兩至二百十兩二號一百九十兩至一百八十七兩半此項灰絲除上海銷售外日本亦由大連等處購買而山東府綢亦該絲所織每年產額極夥運申銷售者約二千數百擔價三十兩左右惟須雇工揀過運申時動輒數十擔至一二百擔洋莊購去做海虎水獺等羢之有 
[菜子蠶豆之巿况]  
　　本埠南北米業自新菜子上市以來東洋帮銷路頗旺近因珠家角千墩等處來貨稀少前開盤二兩九錢者現漲至三兩一錢三分前日閔行貨到有五百餘石開價五元二角半亦係東洋莊收進蠶豆以長江產者爲多次寗波等處惟長江等貨稍次不及本貨之佳近一星期客貨來者計有四千餘包開出亦有三千餘擔九江貨開價一兩九錢五分寗波貨開二兩四錢五分大半爲廣東帮所買進 
[保護絲巿之道署批示]  
　　上海絲業會館董事許應萃等因新上巿運洋辨貨特具禀滬海道署請爲分别咨飭保護昨奉批示云禀悉查此案先奉省署飭行遵經分飭保護在案據禀各情又業將禀陳道經地點再飭上海松江等縣查照辦理並咨行蘇常道尹飭屬保護矣仰即知照仍候農商部上將軍巡按使批示遵照此 
[槍斃盜犯之罪狀]  
　　松滬護軍使署昨發布盜犯罪狀云爲示諭事案據公共共廨詳解持鎗夥刧棋盤街順記土店及新馬路徐岳岳家兩案之盜犯王秀卿一名發交軍法課審辦訊明該犯王秀卿即邵步芹實爲持鎗入門夥刧棋盤街順記土店及新馬路徐岳岳兩家之正盜　　 
供證確鑿罪無可逭應照懲治盜匪法第三條第五條款判處死刑以昭炯戒業經咨陳宣武上將軍核復照辦應將王秀卿一犯依照軍法執行鎗斃爲此示仰軍民人等一體知悉此諭 
[金山縣知事請恊緝梟匪]  
　　金山縣詹知事查得金山衛地方向有梟匪王大頭陶阿和專事糾夥搶刦黨羽甚多地方頗受其害正欲訪拿詎被聞風兎脱咋詹特將該匪首年貌分别咨詳滬上各機關請爲一體恊拿 
[停止檢查粤省郵件]  
　　松漉護軍使署於六月二十日接國務院通電云粤撤獨立檢查該省郵件事應即停止祈轉行遵照院哿印 
[火警時警察之鄭重職務]  
　　日前閘北方面發生火警由救火會臨場施救時各崗警均扼要　彈壓以防匪徒乘機搶火是以阻止行人頗爲嚴　閘北工　捐局分辦處各職員有因事出外者聞警爭先奔回詎被警察阻不　　 
許行雖據情述知該警等亦不予通融因之不能回處迨火滅之後該分辦處職員爲善後計由該分辦處主任陳仲賢呈請工巡捐總局長塡給證劵以便出入聞朱壽丞局長已准予塡給證劵分發各員收執矣 
[大逹公司請勿干涉碼頭車輛]  
　　南巿十六舖大逹公司於昔年創辦時在前城自治公所禀明認繳地方車輛等税訂定凡由北巿運貨車輛往該碼頭者例不阻止查驗歴經照辦在案詎近來有警士未悉前情竞至碼頭查間由北來南之車輛任意拘罰刻經該公司查悉前情因與營業前途有碍特函致工巡捐局請朱局長移咨警廳飭該管第一區警署董警正轉論各棚警察一體遵照嗣後於大逹碼頭車輛勿再干涉 
[垃圾勿得傾入浦中]  
　　浚浦局洋工程司前因沿浦岸道浮泥淤積曾經施工關浚由十六舖迤南直逹至高昌廟製造局等處自動工以來巳逾半載現已開至董家渡南首徽甯碼頭其開深地點船隻進出俱稱便利詎十六舖等各碼頭垃圾船隻停泊處所由垃圾挑夫將拉圾挑至船中時大牛遺棄在碼頭之畔抛殘狼籍易於淤積現被洋工程司查悉前情已函知工巡捐局請朱局長轉咨警廳長飭知清道員務將浦畔淤積垃圾等穢物從速挑除洋　罰後勿得再事傾入浦中以免妨碍浚浦工程 
[學校舉行曅業禮]  
　　聖約孫大學神道科卒業生戴恩君於數年前邀集同志在北四川路大公園後購地捐建自立學校延師敎授華英文管理敎法均稱妥善歴年成績昭著茲於本月二十四日午後四時行第三次曅業禮先於三時由學生體操並請名人演説 
　　又北四川路明强學校定於陽暦六月二十八日下午三時舉行曅業禮特請名人演説發給文憑並學生唱歌演説等昨特具朿分邀各界届時前往參觀 
[仁濟醫院成績展覧會預誌]  
　　麥家圈仁濟醫院係英倫來華之駱醫生麥敎士所創辦迄今已七十餘載年來更由華　朱葆三王一亭等加意提倡中西職員佈置有方施救傷危急症活人無算亦於二十四日下午五時開成績展覧會特請各界士女蒞院參觀業已分朿邀請矣 
[基督徒露天講道]  
　　基督徒佈道團第四次夏令露天講道已於十二號出發每日五時至七時在蘇州河中國花園内晚八時至十時在南北各境界分投演講定九月十三號閉會 
[英領事因公赴奉]  
　　駐滬英總領事法磊斯君於前日乘日輪山口九往奉天公幹約二星期返申 
[官產處委任佐理員]  
　　近財政部以團庫支絀亟賴大宗收入以資應用對於清理江蘇官產一層尤爲注意除飭將沙田局歸併官產處辦理外特加派方政王得庚兩會辦會同辦理昨曾處長以上海官產關係更爲重要特委杜君爲駐滬辦事佐理員杜君不日即可來滬任事前日報載各縣官產統歸縣知事辦理一説尚非事實也 
[高審廳長卸任來滬]  
　　前浙江高等審判廳長莊景珂奉令調任江蘇高等審判廳長當即蒞蘇接任前任審廳長蔡元康即將廳中一切案牘移清訖於昨日乘火車到申寓滬北匯中旅午後入城詣行政司法各署晤商一切 
[傳諭長警勿再露體]  
　　淞滬警察廳徐廳長以所屬各區警察署所各棚長警每屇夏令於在棚靜守或因事出外時輒赤身露體不穿衣服非特與衛生大有妨碍即於體制亦不雅觀爰特傳論各區署所巡官一體遵照傳知各該長警勿再露其軀體以資自重 
[再紀律師欺詐取財案]  
　　文超律師詐騙沈江氏洋銀一案係爲地方檢察廳林檢察長訪悉因將文超傳到並傳齊被詐婦人沈江氏及證人彭選青之妻彭氏等到案前日下午由林廳長委派劉檢察官提案預審良久判將文超收押該氏等退去聞該氏稱被詐之數共有五六百元前據文超向伊言由該律師代爲在法署運動方可免辦釋放等語誾官即將訊供情形面禀林廳長林君以此案與司法名譽大有關碍乃於昨日親詣第一看守押所内向文超詳細研詰以憑究辦并聞此案尚牽涉廳中員役想一經林廳長澈究不難水落石出也 
　　此案之要證彭選青顧雲堂及婦人彭氏均居公共租界業經該廳移請公共公廨將彭氏傳案論赴檢察廳質證選青因病未到着呈藥方顧亦不到諭着再傳在案昨由捕房彭顧兩人併傳到廨請示會　員王肇之君與英康副領事略訊一過判各自赴檢察廳備質 
[萬國樑上訴無效]  
　　崇明鄉人施林香等前控萬國樑以設立墾荒團名義騙取洋元等情經上海地方審檢廳訊供明確以萬詐欺罪成立判處徒形監禁一年另六個月嗣因萬不服提起上訴即將人犯案卷解蘇訊辦在案茲悉此案經江蘇高等廳一再開庭辯論以萬毫無理由判令飭照原判執行昨特備文飭警將萬發回上海監獄執行 
[鹽販被人拆梢]  
　　鹽販王錫恩等前日在鄉販私被緝私鹽巡隊遇見往捕王即逃至浦東卜八間地方避入陳阿堂家當時雖得脱險然被陳拆梢去洋五元王不服糾合同類韓生元胡紀明老張等向陳理論擬索　前欵陳不允以致兩相爭毆當爲巡警到來韓等三人乘間逃逸乃將陳王拘送三區警署移送地方廳經檢察官預審一過判陳王收押候提同黨再辦 
[小工誤觸電綫弊命]  
　　江北小工高步恒前日在伐登路修築馬路適該處有電燈線斷下高將線誤攀致觸電斃命由該管捕房將尸身送至驗尸所嗣有尸兄高步惠投案請求免險自行棺殮捕頭准之　 
[盜匪訂期研訊]  
　　虹口頭壩路一百二十九號門牌居婦毛湯氏控禀匪梁初何阿巨於上月二十四號夜纠黨持械搶刧値洋四十餘元之金戒各物由探將梁何二人獲解公共公廨訊供押候函請城内警廳移吊原賊來案再核在案昨晨復由捕房將梁何二匪解送公廨請究中西官以賊未吊到判梁何二人仍帶回捕房候再訂期研訊 
[攫鐲證據不足]  
　　廣東女子蘇阿妹控徐阿炳在武昌路攫取銀鐲昨由捕房將徐拘解公共公廨請究原告偕證女子蘇阿昌等上堂訴明前情訊之徐供不承認中西官核供以原告所控證據不足遂判將案註銷被告開釋 
[攫挖耳判押半年]  
　　流氓張春林因在南京路攫取彭王氏金挖耳由探將張獲解公共公廨訊供收押在案昨奉中西官傳同原告證人質訊屬實判張押西牢半年示儆 
[居户偷電之傳訊]  
　　住居西藏路大慶里二百二十三號門牌大舞台伶人范少山又同里二百零三號門牌之朱雲章均因偷用電燈公司電汽被管理電燈西人查悉禀請公共公廨出單於前日發交老閘捕房飭令中西包探恊往傳訊 
[案證請交尋常保]  
　　英籍牙醫徐景明與華僑黄少泉因保險股本糾葛在公共公廨涉訟迭經訊供未結嗣徐以案證曹逸儒到堂所供不實普於合同上加添字句禀請公廨將曹傳案論交三千元人洋並保在案茲悉曹以到堂所供各節均係實情特延羅傑律師代表於前日函致公廨檢察處轉禀中西讞員准曹改交尋常保人候訊不議能照准否 
[花會機關之消息靈通]  
　　廣東賭棍馬仔雙前糾集多人在北四川路老靶子路等處開設花會誘人購買經美捕房迭次查拿未獲乃馬等前晚又在吳淞路一百八十三號某點心店樓上開筒適被捕房某號西探偵悉帶同華探周瑤亭周阿金等前往捕捉詎若輩消息靈通已早逃逸該探等歸禀捕頭請示核奪 
[鴻袷廠收買花衣]  
　　本埠小沙渡鴻裕紗廠開辦以來已有月餘該廠所出賣鼎牌十四支十六支紗銷於内地杭嘉湖等處頗多現因銷數日增擬添紡三十二支四十二支雙股紗巳將一切用品購辦完全不日即將開車故近數日來在市上收辦頂高花衣及印度花以爲製紡之原料 
氣候報告 
　　（上海徐家匯天文臺天氣測候報告）　　已過者之報告六月二十日中國大陸全境氣壓低下江西浙江福建廣東及越南東京尤甚緯線三十三度以南陰雨而霧二十一日雨烟霧甚濃涼風甚微自東南吹來二十一日下午四時前二十四小時内上海氣候温度至高七八至低六八·九去年同日至高八八·八至低六九·六　　 
　　未來者之推測二十一日下午四時三十分預測天氣陰濕而有烟霧海濱一帶有南涼風 
雜評二 
[回復舊狀(訥)]  
　　政府電飭各省回復未戰前之舊狀吾謂此事亦甚不易也夫欲回復舊狀於戒嚴之地必先宣布解嚴未戒嚴之地因　　 
爲特别防範而所設種種檢查偵緝之嚴令亦應一律撤消民心定而商業無阻舊狀自然回復也然而今日戒嚴者依然戒嚴檢查偵緝者依然檢查偵緝其嚴厲仍不減於從前一方面不能體卹商民而解其交通不便之苦一方面不能釋然於黨人而示以開誠相見之態度斯豈非回復舊狀之阻力耶今者各黨首已屢宣言擔保部下黨人之弗妄動則各省當道亦宜勿過信偵探之言而常皇皇然爲無謂之驚擾致舊狀常不能加復也 
來件 
[蘇路清算處與交通部往來電文]  
　　四月十二日第一次電部蘇路七期前荷先撥半數現以時局關係領欵者蜂擁而至截至上星期六已發十六萬五千餘元目前欵已告罄而本處又勢難停發務懇將下半期欵提前即日照撥以濟燃眉鵠候電復蘇清算處文 
　　四月十二日第一次部復電悉黨極力籌措容再奉聞交通部文印 
　　四月十三日第二次電部奉文電慰悉欵已發罄昨今兩日臨時挪移應付情形急迫勢不可止務懇迅賜電滙以濟眉急蘇清算處元 
　　四月十五日第三次電部元電諒逹欵竭挪窮立盼電滙急切待命蘇清算處咸 
　　四月十七日第二次部復電悉現正力籌尚無頭緖容擬有辦法即奉聞交通部　印 
　　四月二十日第四次電部屢電告急迄未照撥現距月底只八日務懇即賜電滙急迫情形非可言喻欵究何日可滙務乞明示并示八期辦法蘇清算處養　 
　　四二十四日第三次部復電悉政府改組新舊交替正青黄不接之時必須稍待方有辦法萬希鍳諒交通部漾 
　　四月二十九日第五次電部第七期股欵半數四月底期計十七萬七千九百五十四元即祈電知交通滬行如期照撥并盼電知蘇清算處艷 
　　四月三十日第四次部復本月底應付七期二批股欵已電知交通滬行屇期先行撥付銀圓十二萬元其餘陸續凑撥希查照接洽交通部艷 
　　五月二日第六次電部奉艷電昨至滬行據云尚未得京行通知請飭京行知照滬行即速照撥迫切待命蘇清算處冬 
　　五月三日第五次部復冬電悉已知照京行速轉滬行照撥希查照交通部江 
　　五月四日第七次電部昨奉江電今日又至滬行兑收滬經理又藉辭未得總管理處電知仍不照付應請嚴飭速撥勿任推　　 
宕致失信用蘇清算處支 
　　五月七日第六次部復支電悉當即向該行總管理處洽商特先奉復交通部虞 
　　五月六日第八次電部支電諒逹前發期票及兩鈞電迭經持示滬行堅稱部但空言並未撥款斷難墊付等語本處待欵　　 
之急非可言喻務請速撥的欵急切待命蘇清算處魚　　五月九日第九次電部魚電諒逹奉虞電仍屬空言本處支持已窮勢難中止請火速救急盼復蘇清算處隹 
　　五月十六日第十次電部蘇路七期尾欵十七萬另迄未照撥本處巳暫行止付專待部款到日再行給領大部不顧信用至斯巳極合約具在詎容蔑視伏祈迅賜照撥蘇清算處銑 
　　五月十八日第十一次電部蘇路七期尾欵久宕終非了局如可照撥但付鈔票否則查照合約暫將路歸處中接辦俟金融稍靖部欵照付處中仍將路交還衆情憤迫不堪盡言鵲候見鍑蘇清算處巧 
來函 
[李次山等來函]  
　　主肇先生大鑒讀本月二十日貴報所載皖省黨案與段煥英一節有段煥英辦理巡警分校未經曅業拐逃學欵數千金等語絶非事實該校曅業生徒六百餘人現任警界職務者亦以百數段君始終其事辦理完結始行改任他職此次皖省黨案係省城警察廳長朱家珂圓功興獄頗聞有牽連段君之事至原訪稿所去　　 
云諒係傳聞失實特請更正以昭核實爲盼原巡警分校職員李次山曅業生宗寳善楊允中李時芬劉西疇等同啓 
[勸告振豫公司發起諸君暨各股東書]  
　　敬啓者商等自聞貴公司發起擬將豫園後花園一帶已成之巿面拆毁改建游戲場以來莫不惶恐萬狀竊以際此商業凋敝百貨停滯維持現狀時虞不及商家之困苦艱難已逹極點豈堪輾轉遷徙使受無窮損失以促生機况貴公司發起改建商場原以振興巿面爲前提今若毁去已成之商巿改建無益之遊戲場實與所抱宗旨大相謬背即以發起諸君熱心商務而言則九畝地一帶商業尚未發逹倘於該處建築商場以興巿面則非特貴公司營業得以發逹且與宗旨相符又可保全豫園已成之商巿如此一舉手間兩有裨益貴公司亦何樂不爲倘蒙顧念商等之痛苦翻然改嗣則八十餘家之商業千數百人之生計賴以維持保全皆出是貴公司之所賜也尚祈發起諸君暨全體股東念后計之艱難商民之困苦毅然變更别謀地址俾商等尚有一線生機得以苟延殘喘則商等之感戴鴻施豈僅馨香禱祝而已哉耑肅奉懇敬頌台祺豫園後花園謝生記等八十四家全體商民公啟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[財神聲明] [  悢公]  
　　謹啓者本財神掌筦天上財政巳數萬年於茲持躬清正素不干涉下界之事卽如人世愚民紛紛建祠以祀本財神妄冀福佑本財神實未下降一領其盛情也近自齊天大聖大閙天宮以還寳庫空虚金融緊急本財神朝夕擘畫益覺叢脞詎披覧東厨司命呈文謂人世報紙時登大財神誤國殃民等語幾於千張一律殊堪駭異將謂本財神措置失宜誤我天國耶然天國政事豈下界所得干預將謂此爲中華民國耶則更不可解試思本財神政務何等重要那有餘暇偷至人間作威作福尤可怪者神之尊號惟天國官吏始得用之下界孽畜何得僭用本財神尊號初意以爲必係天上無賴神仙私行下凡賣弄神通嗣據偵探部長二郎神報告則謂上界實無神仙潛走人間之事此必人間孽畜冒本財神之官名無疑本財神爲名譽起見不得不聲明以袪羣疑查財與罪神與人音俱相似人世報紙所云大財神誤國殃民定係大罪人誤國殃民之誤以訛傳訛遂令本財神蒙不白之寃合亟辨白伏惟人天二界公鑒 
詩選 
[詠懷] [  鴆雛]  
　　忍寒先鳥起負手恣行散經霜葉稍脱　槭響枯籟急景易蕭瑟長詠得慷慨欲和蟋蟀吟徒深廣武歎 
　　霜氣侵微檠袖手味獨適向來抱散性甘自即冲寂朱樓聞銀　掩抑三太息輟斤亦何意感此念臣質 
　　露下冷江城隢角靜無聲搖落一以至積悴不復榮荒庭來悲飉高堂含崢嵘奮衣起低昂新情非故情 
　　枯枝太凌亂納我隔窻影空庭浮夜色微月畫處景短世接殘夢積意何用騁榮公豈不賢帶索歌自永 
[贈孫眇公] [  春笑]  
　　嬉笑如君眞聊浪文章勤苦雜辛酸毛錐爲代他人窵詼譑書成與執看 
小説一 
[憶媪語] [  陳儀菊女士]  
　　吾人雖貧窘設有客至數　可立辦而所費亦不爲鉅張網治水源頭得魚數尾矣雞樓於　　子則無時或　　地三弓蔬　之食四季常青又豈此間不盈四寸之小魚二尾動須角有零也難子則倍吾鄉三他亦稱是尚福地可言無怪日來滬上逐什一之利者之夥也 
　　吾居此日之所費當亦不資老人命薄恐不堪享受吾將去之雖羅多品似不如吾家安樂尤可奇者吾謂滬上獲利之厚殆奥如果餌鋪試觀車馬盈門電燈燦燦觀妝婦女蹀　而出無不手將食物五光十色風味想甚佳而其評量細嚼櫻口流涎或亦　上時尚宜然吾鄉閨閣大家幸尚無此習慣否則甯不受人訾護吾人止知布帛粟菽这可貴禦寒充飢舍此無以爲生其他則未之經意嘗聞淮皖歲荒草木剝削盡人相食而此間三餐之外猶不足是誠生有自來非薄福人所敢望第恐享用過分彼道旁乞丐日求殘羡不可得其生也或其祖若父未必累世皆乞丐亦過分之報也 
　　盜賊横行略無忌憚離奇怪誕騙局聞所未聞何善日處荆棘中何云樂土警鐘時報一夕數起莫謂天公無知殆必深痛此中人之忘本隨時遣降火神以示罰也本實先撥枝葉甯有茂時吾鄉少年初來此者每樂而忘返或一至面歸則稱道不去口謂來自天國天國如是毌甯謂爲孽海之較殘天足吾則極所贊成非以同謂而阿所好大步出入何等爽利然上服窄而短則吾所不取有年事甚長者與吾足稱姊妹行雞皮蒜髮猶粉白黛綠與青春爭上下又何不自知其醜也 
　　敬老憐貧爲吾鄉習慣上所應然此間似亦相反視老年爲厭物殊無體貼之意初至滬江安得如久居此者之事事諳練偶一不愼則徽號頻加凡可以譏侮嘲弄之處無所不用其極吾雖憒憒 
略已窺見一班絶無善意可知入此洪爐焉得不與之同化咋往市購物所索各不同再凟則收去是尤不如吾鄉議和接物之一證其所歡迎者諂媚百出則其意又別有在媼以種種不合未數日即辭去曰吾不忍居此也嫗殆欲以一齊人之傳而敵衆楚人之咻誠哉其爲媪矣總之十里洋場絶不如其僻壤連錢駿馬不如其老　車馳　掣不如其薄笨而巳苦吾善忘未憶十一否則酒後茶餘亦足資談笑之一助也 
小説二 
[俠情小説紅蘩蕗别傳] [  天虚我生]  
　　第四十七章 
　　夫人至此更無自鎭之力立張其兩臂以抱白拉根内白拉根内曰吾愛汝毌然此齷齼之衣實足污汝神聖之手吾衣此蓋已兩句鐘矣吾衣此衣毌　衣囚衣也吾愛汝已儢可趣下車一吸空氣此間去日夢艦所泊處已無多路不待日出吾　當已平安登舟矣馬克格爾曰今已無危險耶白拉根内曰日出以前必無危險又笑曰彼海龍者一心但欲殺我今乃反爲我身之代自囚於聖墓敎堂之中口銜帛而鼻塞絮其滋味爲何如吾知此刻或已去其塞口之絮咒訾之語且貫珠而出矣然吾人已在日夢游船充耳不聞則亦任其毒言可耳言次微笑此一笑者馬克格尼爾滿胸之愁頪頓時掃凈喜極而涕則立抱白拉根内之頭曰吾愛吾親愛之人吾初以爲此生不復見汝矣白拉根内曰馬克格尼爾毌怨吾儕今重聚矣但吾耳中實猶隱約聞巴黎城中人民痛哭之聲使非卿者吾此時且　返巴黎矣言次乃相抱而吻亞猛則默座無言其心猶以爲此境實爲夢也 
 
 
 

Page 15

 
 
   
 
 

Page 16

 
 
   
 
