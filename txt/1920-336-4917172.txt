# 1920 - 336 - 4917172

 

Page 1

 
 
   
 
 

Page 2

 
 
時評 
[毆議員] [  （老圃）]  
　　省議會果有不當之議决法律上自有救濟之法省議員果有受運動之事法律上自有制裁之法故以暴行加於盡職之議員其情固可惡即以暴行加於不盡職之議員其罪亦難赦此甚難爲機工辯護者也 
　　省會有警察廳試問警察廳所司何事監督警察者有省長試問省長所司何事故保護議員不力果出於惡意是爲私罪保護議員不力即出於善意亦不免公罪此甚難爲省長辯護者也 
　　爲對外貿易計亦應爲内地實業計爲繭商營業計亦應爲機工生活計故議員果受運動而有此次之議决固不免凟職議員即未受運動而有此次之議决亦昧於事情此甚難爲議員辯護者也 
命令 
　　十二月六日大總統令署司法總長董康呈請任命鄭烈爲江蘇高等審判廳推事于景文爲綏遠都統署審判處審理員均照准此令 
專電 
[北京電]  
　　財周因借欵不成年關難渡又對内部職權上與某次微有意見昨由津返京卽向徐靳口頭告退聞正式辭呈亦將遞出（七日下午五鐘） 
　　北京電蘇同鄉推代表四人謁府院請究搗毁省會主名答政府决嚴辦（七日下午五鐘） 
　　北京電蘇公團紛電請重辦省會被毁案詞均激昂（七日下午五鐘） 
 
 
 

Page 3

 
 
　　北京電蘇省敎育會電請巡使省軍未裁撤前將省議會省公署連同實敎兩廳移至吳縣舊署實行軍民分治并請王省長卽蒞吳組公署俾議會亦得早日開會（七日下午五鐘） 
　　北京電王士珍辭呈徐命吳笈孫返還（七日下午五鐘） 
　　北京電張宗昌師景雲力促王士珍就職張並請所部一師願分紥三省聽受調遣（七日下午五鐘） 
　　北京電蘇齊請任宮邦鐸爲江寧鎭使（七日下午五鐘） 
　　北京電某要人授意督團通電痛駁粤政府宣言並揭破安系與民黨携手黑幕（七日下午四鐘） 
　　北京電粤漢路借欵進行有望（七日下午五鐘） 
　　北京電閣議决定陜甘兩督暫不更動（七日下五鐘） 
　　北京電李思浩匿道勝銀行樓上係買辦林某因鄉親庇護並未經公使正式許可現使團對我聲請引渡特開聯合會議聞討論結果卽將此意答復（七日下午五鐘） 
　　北京電院部編歷年日本運嗎啡案一册電致日内瓦反詰林權助因其在聯會謂我禁烟不力（七日下午五鐘） 
　　北京電旅京福建學生會决議兩事（甲）閩南禁烟（一）派代表謁國院内部請願（二）電本省議會向省長力爭（三）與政界同鄉接洽請向當局交涉（乙）日人在厦設警（一）派代表質問外部（二）赴學生聯合會請協助（三）通電全國一致抗爭（七日下午四鐘） 
　　北京電鄂王電王育寅敗竄施南請求收撫巳電請湘省設法辦理（七日下午一鐘） 
　　北京電陳毅電告新疆援庫軍隊現己出發西路似可無虞（七日下午五鐘） 
　　北京電陳毅電俄黨攻庫各王公確未附和惟有喇嘛丹必江與聞現又謀擾巴里坤烏新交界地方請迅電新督出兵科城並偵丹必江動靜預爲防備（七日下午一鐘） 
　　香港電廣東省銀行改官辦魚（六）（日）開幕黄强廖仲愷孫科均演說該行統一財政（七日下午七鐘） 
　　香港電軍府秘長有任馬君武說（七日下午七鐘） 
　　香港電陸派員向蒼梧各地募兵多不應聞將按户抽丁民懼紛遷（七日下午七鐘） 
　　香港電陳昨始佈告不准軍隊駐學校民房（七日下午七鐘） 
　　香港電李耀漢所部民軍在肇肆擾聞者髮指（七日下午七鐘） 
　　香港電葉夏聲昨被捕（七日下午七鐘） 
　　香港電翟汪李耀漢軍均將遣散由陳聘充顧問（七日下午七鐘） 
世界路透電 
[國際聯盟會記事]  
　　六日日内瓦電聯盟議會今日公報如下會長希門斯今日將阿眞廷代表來函送交議會該函聲稱與議會停止關係希門斯又宣讀其覆函文殊簡單僅有來函讀悉遵諭將來函送交議會等語南斐薛西爾發言先謂阿眞廷代表自行撤退殊可扼腕繼謂阿眞廷代表之提議迄未付討論如下撤退未嘗不可討論阿眞廷之目的渠對之深表同情即議會全體想亦表同情也但若會員因手續問題不滿其意便以爲可以出會則任何議會皆不能存在瑙威丹麥瑞典三國之代表皆有提議但皆允展緩討論此乃更佳之表率無論如何議會與聯盟會之態度今後不變故常縱遇訾議聯盟會將繼續其國際合作之事業新外交政策係在國民相互間與舊者不同聯盟會宜公布一切並需膽量與爽直尤需通力合作之精神云云 
　　六日日内瓦電今日議會全體集議時白蘭汀動議採納阿眞廷所提出各主權國准入國際聯盟之議案加拿大代表杜侯迪提出修正案主張删除會章第十條（此條規定聯盟會員擔任尊重並保持彼此領土完全政治獨立以禦外來侵犯）以爲此條乃美國目中視爲可憎條欵之一杜侯迪此議殆爲便利美國入會起見此議將付審查向下届議會報告事有可注意者被選總統哈定氏之至友賚考密克氏（芝加哥參議員）現己啓程來日内瓦以便陳述哈定氏之意見議會開會以來其所進行者無非分股委員會討論之性質其最重要之决議則爲會章修正案之展緩此舉瑙威丹麥瑞典三國代表皆無異詞服從决議惟阿眞廷代表則退出議會蓋以擱置修正案即無異拒絶阿眞廷所擁護之國際主議也多數輿情以爲修正案以展緩爲宜至獲有直接經騐時再行提議有人謂議會因美國缺席顯難支持多時今應指派特别委員會於議會散會後討論會章修正案以期於一九二一年議會開會時談判美國新政府加入之辦法白蘭汀告路透訪員議會對於會章之修改力持愼重實有理由尙望阿眞廷代表重行考慮其退出議會之决議至於阿眞廷退出聯盟事則尙未徵實阿眞廷京城路透訪員曾往晤阿眞廷外交總長據總長云渠不知此事 
[英政府與新芬黨之搆和談]  
　　六日倫敦電新芬黨杜白林分議會反對與英倫開談判謂任何人物非經國會許可而與外國政府討論條件卽屬叛國 
　　五日倫敦電新芬蘭代理總統佛蘭萊于氏致電喬治氏曰君謂願卽與愛爾蘭媾和愛爾蘭亦願之請提出第一步方法 
　　六日倫敦電首相喬治氏今日在下院答覆關於彼與新芬黨開談判消息之質問僅承認政府願儘力探求可逹眞正永遠解决之途徑並謂新芬黨大會拒絶媾和談判之說如果確實則彼極爲扼腕首相又稱彼　接佛蘭萊干電報但尙未考慮如何作覆彼欲查明佛蘭萊干是否能代表新芬黨發言首相末復切實聲明政府願與奉命代表愛爾蘭人民發言之任何　體討論可告成愛爾蘭和局之任何問題波拉勞氏答覆某議員之質問謂政府不欲因上議院修改愛爾蘭自治議案之行動而將該議案擱起 
[英法意之對希臘]  
　　六日巴黎電路透電社得法國官塲消息如下倫敦會議頃己告竣結果甚佳三國代表討論一星期後對於應付希臘新時局之計畫己得完全了解此種結果實非會議之初所能料及法國方面顯欲公然反對康斯丹丁之復位英國各界則不贊成此種政策討論之結局議定辦法三條業經公布如下（一）宣布協約國反對康斯丹丁之國國（二）不承認賴萊斯政府未得協約國同意所發行之借欵希幣二百萬枚因違背希臘法律及一八九七年與一九一八年條約之故（三）康斯丹丁朝復位則英法兩國夕撤所予希臘之財政助力惟昨日曾提議第三條絶重要之計畫尙宜稍待以實行之三國並决議今急宜設法恢復近東之和平雖切實之計畫須視希臘公民大會之結果决之然此項决議至關重要蓋協約國於是關於對士和約可獲行動之自由也 
　　五日紐約電共同通訊社雅典訪員電稱希臘公民大會之結果大多數贊成前王康斯丹丁之復位 
[俄黨人之内戰記]  
　　六日倫敦電泰晤士報華沙訪員電稱近力抗過激軍之巴拉化維志將軍之軍己由泊里思河境被逐退入波蘭境而爲波蘭兵解除武裝巴拉化維志將軍受微傷現居華沙醫院中 
　　五日華盛頓電巴拉化維　將軍之兵二千名聞己爲過激軍所敗逃匿波蘭境内 
[印度之米與棉]  
　　六日台爾希電印度政府將許缅甸商人自明年一月一日起領取執照運米出口至任何地點政府估計所産之白米二百十萬噸可撥一百萬噸山缅甸運往外國如所餘者印度並不需用則出口之數尙可增加米價漲高政府有重施禁令之權 
　　四日孟買電棉業與棉花契約局間關於棉花貿易之管理問題爭持己久今得美滿解决棉花契約局聲稱願政府於一九二一年十月底起不復管理棉花貿易另由棉業中人組織新團體以接收棉花契約局之管理權棉業開會口贊成該局提議决計此後即開盤售出一九二○至一九二一年棉花之期貨按印棉前不許賣期貨 
[各國近事記]  
　　五日華盛頓電國會於今日正午召集被選總統哈定氏將以參議員之資格與會明日威爾通總統將提出論列本年重大事件之公文是否親臨宣讀今尙未悉　　五日智利京城電智利外交總長發表文告否認歐美各報所載智利與日本聯盟之謡言 
　　四日希菲爾特電維克斯有限公司不日將在軍械部開工興造日本定購之大批軍械 
　　六日台爾希電印度總督己應北京英人賑濟會之請求向印度王公及人民勸捐賑濟中國北方災民 
太平洋路透電L ] 
[東俄近事記]  
　　六日海參崴電海參崴議會討論良久卒决定與赤塔統一會場旁觀者甚衆外人亦多各黨發言人互發意見後以七十九票對三十三票通過議案承認十一月九日大會議所舉出之赤塔政府爲俄羅斯遠東上地之全權合法政府並核准大會議所議决一月五日舉行總選舉一月二十五日召集國會之案海參崴政府仍爲本地統治機關設一對議會負責之行政機關直至新國會召集後爲止 
[日韓近事記]  
　　六日東京電社會黨今日圖在早稻田大學廣場開會聆其領袖之演說爲警察解散就逮者十人 
　　六日東京電政府擬於下届議會提出五榖買賣歸政府專利之計畫現議政府直接向農民購入五榖而由派定之人照官價售與人民常年價不變動 
六日漢城電間島亂徒四名乘夜踏氷過們江潛入韓境均爲日警察槍斃日人現在間島各處收降圖亂之韓人龍井村一處降者七百名聞間島韓人自行於宅門縣掛日旗 
北方近事記 
　　七日北京電庫倫俄僑致長電與北京外交團陳述華軍之虐待情形請外交團代向中政府詰問 
　　七日北京電聞胡惟德現向日政府提出抗議反對日人在厦門設立警署 
　　七日北京電日本和平協會秘書長川上致電北京禁烟會謂和平協會己設禁止鴉片部由副會長阪谷直接管理 
國内要聞一 
[北京通信] [  （吹萬）]  
　　蘇同鄉對於督軍省長省會問題之討論 
　　江蘇同鄉幹事會於五日下午一時在省館開會公推朱甲昌主席先由文書幹事顧名報告文件其最要者即爲省議員被毆電次由吳榮萃報告代表請願廢督及巡閱與政府發表巡閱署督經過及自治聯合會對於蘇省之援助其詳情略如本報歷次通信所記不復錄今日上午由三省代表開聯席會於自治聯合會會所决定以三省同鄉會名議呈請政府收回巡閱使成命並函王士珍勸其勿就陳匪石報告郭秘書長轉靳氏對於蘇代表三日赴院責問之答復謂督軍問題爲地方制度問題代與署相若不必介意問以巡閱則云靳未表示意思孫幾伊顧名提案請召集大會表示並函王齊警告請勿就職先由孫幾伊說明理由謂王本恬淡得函當可弗往代表請願無效當有羣衆運動全體同鄉有表示卽不表示亦當開大會顧名說明函齊之故因齊對新聞記者言亦主廢督也至於開大會則學生代表胡君有要求某報且攻擊本會於此次軍動中少開大會謂反對不力也吳榮萃凌女淵皆主召集大會王玉樹主幹事會當先有書面表示再開大會葛天民主對巡閱使問題三省聯合開會結果决定於下星期日下午一時在本館開同鄉大會先期登載各報廣告並函學生聯合會轉各學校江蘇同鄉分函各會館請轉知各同鄉以各衙門職員錄爲根據通函同鄉各京官函皖贛二省同鄉會請亦於星期日開同鄉會李思愼主不辦選舉不納稅决付大會討論再定 
其次即爲議員被毆問題徐遂初謂繭行條例取消多開繭行則絲減少織綢工人大受影響此事議員固不當然議員在會内言論會外不負責工人毆議員亦不當議員爲人民代表毆議員無異毆全體人民主電齊嚴懲王玉樹謂議員被毆之内幕實因議會主民選省長反對省長督軍之故主公呈政府請嚴懲官吏凌文淵謂繭行條例事各有利害非詳細研究不可本會可置不問今日但論議員被打事此次議員被毆初非出於機工與袁世凱之公民團圍攻議會同議會被打而軍警皆置不問聞齊不得不負責此事必有主使者本會速有表示不必待大會王玉樹主派代表與政府交涉一面電齊耀琳根究唆使之人並謂督令方下而議員被毆蘇人欲言民治常有奮鬭精神張汝霖主電高等檢察廳檢舉齊有嫌疑不可令根究凌文淵主以同鄉會名議起訴李思愼主請嚴懲王桂林討論結果（一）推代表携呈文向府院請願請將齊耀琳王桂林付懲戒委員會懲戒當時推定張鶴第謝翊元周衡沈蕃爲代表（二）電檢廳請起訴文曰「蘇州高檢廳王廳長鑒江蘇省議會於通過省長民選廢止督軍案後東日有兩千餘人手執白旗閧入省議會佔列督軍省長席次毆打議職員多人身受重傷有命在垂危者并有沿途及公寓内毆打議員情事查千人集合决非臨事其如何通過道途如何閧入會塲省會警察林立事前旣不防止臨時又不彈壓未始非經行政長官之默許實施行毆者固應嚴懲究竟主使何人我公職責所在自應破除情面迅予檢舉嚴］密偵查依法起訴臨電無任迫切」云云（三）電慰省議員並請繼續奮鬭（四）請京師總檢廳促蘇檢廳起訴李思愼主速錢議長崇固回省主持王玉樹主速王瑚到任通過致王函曰「公拜命己多日蘇民亟盼早日赴任刷新省政現省會搗毁議員被毆齊己無統治能力尤望趕速成行」云云孫幾伊主公餞王瑚並提出四條件令至省實行（一）設參事會（二）設財政委員會（三）責成裁虚額之兵（四）自辦警察張煊贊成自辦警察以裁兵非省長範圍内事不當提條件於王提之似難王令勿行者當取消一二兩項似可改爲行政財政公開不必爲定一辦法以爲少數人謀位置瞿夀甲主速王先去不提條件討論頗久無結果而散（五日晚） 
[旅京自治運動同志會開會]  
　　日昨（五日）上五九時自治運動同志會開全體大會於永光寺西街湖北旅京學會到會人數極爲踴躍輪推孫幾伊爲主席第一案爲一監督選舉方法案」决定聯絡全國學生聯合會以爲實行監督選舉之計並有多人提出最詳細之辦法多起公决先行印布再行討論第二案爲「自治制度委員會組織大綱案」逐條討論全體通過繼復磋商進行方法良久始行散會兹錄其自治制度委員會組織大綱原文如下第一條本會依會章所規定設自治制度委員會第二條本委員會由同志會會員公推委員二十一人組織之前項委員須得大會過半數之同意第三條委員會之任務如左（一）研究各國自治制度博採材料供全體之討論（二）起草自治制度供國人之採擇（三）批評各省自治草案供國人之參考第四條委員會設主任一人由委員中票舉之第五條委員會分研究討論起草三期進行每期以一個月爲限其會期及進行方法規定如左第一期各委員分認各國自治制度自行研究每星期開會一次各委員將研究所得抄錄成本交委員會共同研究第二期將各委員研究草本每星期開會兩次逐項討論采其適合五國情勢者由各委員采輯交主任審查提出大會討論第三期將第二期討論所得精采每星期開會兩次分項起草由主稿人提出大會付表决會期另定之第六條委員會須三分二以上之出席始得開會但委員非有正當理由預向主任請假外不得缺席第七條本組織大綱得由會員十人以上之提議經大會過增數通過修正之 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[蘇皖贛巡閱問題之近訊]  
　　蘇皖　巡閱使之任命旅京蘇省代表首先反對除向政府請願收命成命外並己電蘇議會一致進行昨聞政府前於發表明令之頃曾己分電蘇皖贛省知照並以有護軍使問題在内亦曾電逹浙省一體查照其後齊蘇督首先來電表示歡迎又盧浙督亦有贊成之電迄於昨日皖贛兩督雖無電報到京表示態度然據各該省駐京代表則言各該督對於中央此項明令自然贊同是督軍方面己無問題不過蘇皖贛三省省議會均己有反對之行動又聞王士珍昨日己向政府提出辭呈今覓得其原文如下呈爲瀝陳下悃懇請收回成命事本月三日奉大總統令特任士珍爲蘇皖贛巡閱使此令等因伏念王士珍壯歳從戎洊膺重寄致身之義本所習聞值兹時局艱危但可勉效驅馳何敢故鳴高蹈無如近年以來胃病屢發飲食少進精神委頓氣血久虧偶一搆思卽徹夜不復成寐自顧衰庸萬難再艱鉅任且士珍退居鄉里聲息罕通擿埴索塗無裨世用倘竟以朽拙之才强其坐鎭應付竭蹶必致貽誤事機用敢披瀝直陳伏懇俯鑒愚衷收回成命另簡賢能以綏江表地方幸甚士珍幸甚所有懇請收回成命緣由理合呈請鈞鑒施行謹呈 
[延琿交涉之沉悶]  
　　據某方面消息琿春交涉日本聲言撤兵但截至昨日（五日）據吉林督軍所報琿和汪共撤去一千餘名尙有二千餘名未撤且因中國要求廢止軍事協定故日軍在三岔口五站增加兵數此等舉動係要求將琿春案範圍擴大而在中東鐵路上做工夫也此外更有可虞者民國四年五月七日日本哀的美敦書所言關於租賃土地權建築權農業權諸件此次必須於琿春案中討論一以使中國不能將二十一條提交國際聯盟一以使軍事協定不能痛快取消故琿春問題雖爲一隅之事而日人之希望頗奢吾人甚望當軸者對於上諸點加以注意又據外交方面密訊日本政府對於琿春交涉因我國不如其意現又改用一種手段向我當局進行最近兵第二係要請嚴禁延吉道屬之華人仇日並懲辦日軍指定之各華人由中日警察會同抄除韓黨機關然後再行撤防第三係要中央道歉賠償及修築搗毁之日本領事署並聲明以上各節若再不能滿意决不允許撤兵又據外交界某要人云中央昨接延吉道尹陶彬報告云日軍又以五站發現股匪與韓黨聯絡以攻延琿之日軍爲名特將駐東寗之日軍第三四兩中隊由聯絡員森善大尉率領赴五站之南金廠駐防並嚴行搜剿該處股匪及韓黨並聞又將朝鮮茂山所駐之日軍機關槍連調赴東寗以資補助又據旅京粤籍某要人云現在廣州各道領常與各界接洽極端注意外交故於中日最近琿春案迭由孫中山唐少川伍秩庸討論認定中央辦理失當蓋以該案發發生之始即應由中央迅速固防一面對於日本擔任調查一在面禁止日本派出軍隊刻事己如此無法挽救並責中央有意與日本協商共同防守云 
[庫倫問題又漸平靜矣]  
　　昨（五日）聞庫倫陳毅有電致政府略謂援軍陸續到庫稍節勞頓即編成清鄉軍三支隊分别出發實行搜山現在距庫一百華里以内己　俄黨惟蒙人中不逞分子時思蠢動不得不嚴爲戎備至軍餉積欠日多政府僅頒五萬元無濟於事非速撥五十萬元不能支配當此連日風雪交作士卒間有凍死者軍行所至積雪没脛非餉無以鼓勵毅催欵之電己有七次萬乞即日滙寄以惠征人援庫總司令張景惠昨亦有來電略云據袁團長電稱我軍行抵叨林敵即退去查該黨數目約在三百餘人當即飭軍追擊敵向東北遠竄 
[蔣夢麐致陳寳泉書（續）]  
　　越數日麟與先生及范總長會於部中復問先生先生仍謂提出條件甚爲妥洽范總長纔說「就是了照這樣做去罷」並囑麟速由北大呈部請辦敎育院又私謂麟曰「筱莊辭職不知多少次現在實在急得不了辦不下去我看他十分爲難你趕緊預備呈文罷」此十九日星期五下午五時也繼因先生亟於求去於是部中遂有先派校長之議范總長徵求先生同意先生答曰甚善是新校長之派定固先徵求先生之同意而復經先生之贊同也 
　　此時陶孟和先生適在天津范總長囑麟勸駕以麟先生曾有函致麟謂陶君繼長師校以各方面觀之最爲妥洽故星期日陶先生回京麟啣命往勸陶先生說「我不行的還是讓我敎書罷我在天津與嚴範老商範老也不贊成」我說「我們大學裏確是不願你去你去我辦事更苦了但筱莊實在爲難得很請你帮帮他的忙罷且筱莊给我來信也說從各方面看來你最爲妥善」當時麟即以先生來信示陶先生陶先生尙猶豫未决復經旁人力勸始勉强允許二十二日星期一下午五時許當部令未發表以前范總長尙徵求先生同意先生贊成於是部令始下是部令任陶孟和君爲校長先生亦參與而贊同者也 
　　此事經過之實在情形大略如是至先生辭職之眞因先生自知之外人母庸代贅一語但合併之議實先生倡之於前北大提議亦先生要求所得新校長之委任先生復參與其間此事經三面再四磋商其議始定先生始終主持其間並始終主張秘密故外間於此事多不明眞相 
　　以上情形麟據事直書語語可負責任其他率涉某敎育會某系之談究竟有何别種用意非麟所知麟素性戇直旣有所聞不能隱而不宣麟於此事始則完全反對繼則勉强參預事實如此而指爲吞噬北高之人然則先生之創議於前堅請於後爲此事之主動者不知又將得何罪名 
　　麟於此事之關係事實上係代表北大就先生所請求各節與先生商定辦法且先生之辭職在前先生之主張與北大合併聨絡在後麟之秉承范總長蔡校長與先生商定辦法又在後而外間不根之談謂麟爲逼先生辭職不論其根據之事實何在時間順序亦完全例置此則悠悠之口可以置之而先生復自稱其去職爲因於北大之不肯與北高聯络抑何違於事實而亂其因果此則麟有撶民疑而願以質之先生者先生之所以首創合併繼求聯絡其用意究竟若何麟旣未深求於前亦未敢懸揣於後惟事實之眞相麟爲預聞之一人不敢以意變亂旣有集失於麟之人自不能任其顚倒黑白不加辨正願公佈事實藉明眞相專此佈逹敬請台安蔣夢麟拜啓十一月三十日 
[王瑚之辦賑意見（續）]  
抑更有進者此次交通部佈告賑糧物品全免運費自十一月十一日起雖未預定截止期限若以前例之截至陽曆十二月底止用之東三省尙未盡宜何者各官署各善團前雖集有鉅欵然遭此奇災决非數萬元數十萬元所能補救况現洋旣己放過此時更無現洋再辦賑糧而東三省此時舊糧雖未運盡新榖尙未登場如皆歸遺誤倘於陽曆年底止則亦徒有虚名而無實益又車費舊例由京往奉收現洋由奉來京用票洋賑糶之糧皆有來而無往今賑糧全免無論己其商運五成收現如以票洋一元者按時價折現洋六角七分再減五成則應收三角三分五釐是乃謂之減半收現若全以現洋計則票洋一元收現洋五角實只每元减收一角七分十元只減收一元七角是乃八三收費矣較之大米小麥之七五減收有過之無不及似未平允葉總長對於賑務十分注意是否如前抑有更定此無難一查自明又好善好乃人心所同如所云藉詞操縱舞弊需索等事固查不勝查然亦由於自懲處而無奬勸如赈糧旣全免費矣所免之費卽不啻交通部所捐之欵乃官署善團獨專美譽而跕員車守偏任辛勞况部令申飭之運員氣加之設身處地誰樂處此况列車之操縱非個中人不能明其眞象稍一推諉亦易蒙過似不如明定奬章由部與在事人員預先規定成數每日列車運糧若干萬石其遺誤者受懲處敏速或超過者受奬勵官賑之車雖少而提前商糶之車雖多而相繼事竣之後果不餓死一人則交通辦事人員宜受上賞以收費減而人力增也但助欵者受中賞但助力者受下賞且今之爭車而反停滯者由於無序果如此規定則運輸之便利可再加一倍即粗糧再減爲四成收運費米麥再減爲五成收運費交通部歳入較往年亦不至甚虧何者往年由奉到津之車每日至下午十車九空間有三跕兩跕乘車者並不買票徒利夫役之私囊即從寛計算十車僅當五車之用今每車不空己加半矣况重車宜夜行則運糧尙可加車是又加半矣瑚謂其辛勞宜賞者此也車速則東糧盡來費減則南糧遠至瑚三十年來足跡幾徧中國救災捍患者亦六七省又兩次查辦鐵路情形略熟每謁見我大總統有所陳述輒蒙嘉納諭令條陳置諸座右今乃杜門謝客窮日夜之力思有所得率以書詞不工而言公伏乞鑒核飭鈔交院部採擇施行 
[東三省通訊] [  （隠）]  
　　日本治韓政策之改變 
　　日韓合併己逾十年日人對待韓人殊不平等是以韓國志士揭櫫獨立以求生存兩三年來奉吉一帶紛擾無寗日雖韓人被殺戮者不可數計而日人亦不能無宵旰矣此次琿春事件日人强行進兵分布延吉汪清和龍琿春東寗各縣氣燄甚盛對於我國幾如被征服者其來我境也謂共同討代胡匪及韓黨不知進兵之後從未與胡匪接見一仗且聞老黑山（東寗縣界）方面胡匪内中參加日人惟對於韓黨則大張撻伐初來之頃以全力從事致延吉汪清境内之隂僻地方及中俄接界之東溝（琿春境）一帶肆行擄人掠物殺人焚屋時有所聞我國官府雖實力不足未便遽予衝突而其不正當之行爲實己隨時勸阻並己調查眞確情形以備參考而英美敎士又將其屠村焚屋之慘狀攝影寄歸各該本國登報宣布其不合文明法律之行動訖逾一月日軍所收效果極微蓋韓黨熟諳山徑抱有敵愾必死之心以與山徑不熟之日軍戰勝負之數可以預决以此日統計所得失爲大不彀本（日人來東習華語而不善無論何事凡不如意者稱曰不彀本不彀本三字在今日己成爲日本式的華名詞於是内閣會議改變方針决計撤兵以求下臺地步然華俄邊境韓人究爲日本心腹之患最近擬有數種政策（一）韓國人民不論是否取得中國國籍勸我官府於官公機關之中概勿錄用此種政策業經非正式的知照我國邊境官府我國不願以此小故而與發生意見遂暫容其請量爲採納現聞延邊一帶韓人之在我國官公機關充當職務者己次第撤換矣（二）密令韓人自組自衛團使該處韓人盡行入會即由日官發給證書以爲保衛之證韓人苦華官之不能盡力保護又懾於日人之威勉强遵從邊境韓人多有組織所謂親日自衛團以期倖免者（三）日人宣言凡韓人之稍有智識及受文明敎育者俱不可靠須行一一加以防範而信從耶敎及改服華服者尤多與黨人通氣故此次被害之人以屬耶敎或充當中國官立學校職敎員者爲多（四）日人前此殺戮韓黨俱由日人直接爲之以致惹起世界人士之譏評自今以後决計改變方針使韓人自相抵制卽如自衛團之類總之日人現在對於韓黨自知從前政策不能澈底於是急激改變另用一種面目籠絡利用韓人將來收效如何殊不敢必惟我錦繡河山旣經韓人生食而又任日人侵害主權不謀補救東北風雲必將日進於險惡也 
[美報之日人自辨論]  
　　大陸報社論云日本　藤中將頃代日本陸軍省發表一宣言措詞甚奇其目的在減輕日人在間島（中國土地）殘殺韓民之責任然而日兵之罪名殊不能因此而末減其所指世人之輕視誚責亦不能因此而緩和誠以彼軍濫殺基督徒濫毁基督徒之家宅其罪實不可逭也且此宣言實不啻自承其罪彼企圖以殘殺之罪加諸敎士决無人信之反使人對彼之全部宣言十分懷疑也齋藤中將之言曰『彼指責日兵殘暴之敎士實即爲此慘劇之源韓人不明眞相不知反抗彼等之眞正怨家余實憾之』又謂『日本固准許完全之信敎自由但不能容許叛逆舉動以危及帝國之基礎』雖然此次慘殺之事固行於中國境内齋藤中將自言日兵因華官請其退出中國境彼乃不得不趕緊從事殺戮於是耶敎徒之生命大危綜言之凡此兇劇日人乃當中國抗爭日軍在其境内之時實行之日人固自認之矣此豈正當之舉動耶至於當時之事實則據駐在楊榮（譯音）之坎拿大長老會敎士馬丁氏所述謂日本駐在間島之兵共一萬五千人當時此等兵士將韓人耶敎徒盡行殺戮焚其住宅毁其食糧對於村莊則按村焚燒而此等村皆在中國領土上也兹將彼報告中關於瑙拉巴威村之一節錄下『天破曉時日軍步兵全體戎裝圍困此主要基督徒村莊即從山谷上流起放火焚燒一大未去殻之麥榖堆付之一炬繼令屋中居民悉行出外無論老幼男子遵令走出即行槍斃其人尙未氣絶即將未熄火之草撥堆其體上此將死未死之人都跳躍以圖離去火燄以致流血糢糊余曾目擊此等血跡至於屍體則瞬成焦炭不可復識僅有殘肢現於灰燼中當作此殘酷舉動時迫令死者之母妻或兒女作壁上觀旋復縱火焚屋全村瞬成焦土日軍乃再往他村焚燒耶敎徒之住屋流山谷直逹大路各村盡遭此刧然後日軍乃回營慶祝日本天皇之御誕』馬丁氏言被燒殺之村莊爲彼所確知付名者共有三十六有一村中共殺死居民一百四十五人中國國力孱弱固無力以反抗此種從來未有之暴行然彼豈不能向幾全由耶敎國組成之國際聯盟會控訴乎彼駐在當地之耶敎敎士又豈不能上書於國際聯盟會求申寃苦乎 
[湘聞擷要]  
　　湘省之們羅主義斷然打破現在民黨武人如陳强程子楷等均己聯翩回湘而前在湘西高揭援粤旗幟之林修梅亦經趙恒惕去電歡迎不日可到以上諸人皆主張湘軍援粤之健者適於此時廣東之新軍府又來一電請湘軍迅即攻桂趙氏以兹事體大擬於日内召集軍事會議决定據個中消息謂此事必通過無疑並謂某某兩司令足爲此事之梗於實行攻桂之前對於兩司令尙有一番動作也 
湘省民黨中人於譚氏感情近來甚爲惡劣譚氏三次督湘於財政一端不免授人口實交卸以後所欠軍餉甚鉅現省議會正在分别清查覘其有無濫用及侵蝕情事而民黨中人則力主先將其産業查抄以備抵補聞譚氏亦逆知有此故於離湘赴滬之際先將其荷花池私宅抵押其他各處田産亦正在覔人抵押中 
湘省各軍餉銀及各項政費積欠極多林氏抵任後略爲清查非百萬元不能敷衍現在政府窮困萬狀而軍需萬急催索紛來若不設法供應難免不發生變故爰訓令長沙知事着會同總商會及淮商公所於十日内籌借光洋八十萬元解署以應急需並以全省公産礦砂作爲抵押以昭信用惟湘省商民亦久己萬分困窘八十萬元之巨欵恐非旬日内所能籌措也 
[廣東之聯省政府說]  
　　連日軍政府各總裁召集各要人會議軍府進行大計頗形忙碌昨三十日下午二時復開重要會議陳總司令及各廳長各司令多出席與議聞是日己將軍府成立綱要大體議决擬定名爲聯省政府大約採用美洲合衆國制度其詳情數日後可以宣布 
自陳總司令率師返粤人治粤之局己成於是民治趨勢一日千里昨據與時局極有關係之某君云此次譚延闓之解職劉顯世之坍台均受粤軍極大影響譚劉倒後而湘黔兩省民治主義之旗幟始日鮮明陳省長旣爲極端主張民治之人則與湘黔兩省自必聲迥谷應將來結果當藉此促成聯省自治之局而軍政府將來改組亦必適應潮流或改爲聯省政府亦未可知也 
　　自孫伍唐抵粤後改組軍府之聲浪甚盛現查此間軍府各部决議暫緩設置惟參陸兩部因關係作戰計畫不能不先事恢復己由三總裁聯銜電致湘西李協和（李現率楊益謙張懷信兩旅及魯子材遺部三營取道湘西來粤）促其返粤組織參謀部至陸軍部長决由陳總司令兼任聞李之秘書熊公福及李明揚部之營長卓仁機均己先後抵粤俟李到即决定援桂方略 
　　汪精衛氏前奉此間派赴上海歡迎三總裁後偕許軍長先乘法國郵船返粤均見報載兹查汪氏實未隨各總裁返省在港逗留未幾卽轉輪返滬蓋汪不願破戒投身政界故有此飄然遠引之舉也 
[廣東實行禁賭之狀况]  
本月一日爲廣東省會一切賭博開始禁絶之期是日各團體各學校及各大街之商店多數懸旗慶祝至於燃放串砲者則幾家家户户無不實行一時砲竹喧天頗類新年景象省河兵艦亦懸掛週番旗慶祝是日省長公署布置尤爲壯麗頭門之上懸一生花大横額中嵌（慶祝）二字兩旁繞以生花綠葉電燈又由頭門以至二堂密佈生花盤景如林并以各種旗幟燈色夾離其間即以是處爲禮堂午刻十二時李鎭守使魏廳長及各區長各文武長官軍樂隊均己齊集粤軍總司令兼省長陳炯明即率同在此舉行慶祝禮畢陳總司令並將禁賭要義親向各職員等說明謂此甚於洪水猛獸之賭博今旣剷除此後必當堅持除惡務盡之旨切實造去方不負今日之慶祝云云衆大鼓掌聲震屋瓦歡叙良久始散是日城廂内外河南各舗户及各團體多設筵轟飲以誌斯慶廣州報界則且全體休業慶祝青年會則並於是晚開演影畫以助慶 
是日廣東省敎育會及拒賭同志團聯合工商學各界舉行巡游慶祝一時在天字碼頭齊集四方來觀者人如山海當未啓程之際東至官煤廠西至電燈局一帶幾無容足地巡游辦事處設在天天樓樓下管理巡游事務公舉高師李明德爲總指揮敎育會王志遠爲總領隊南武胡哲明爲總糾察一時四十五分啓程冠以高師軍樂隊次嶺南學校次南武學校次各社團次公私立大中小男女各學校五十餘校人數約一萬二千有奇粤軍義勇軍亦臨時加入殿以醒獅秩序井然參加巡行者均持有旗幟或頭牌題有要句或圖畫又有喬扮化裝活劇隨行者略記如下（一）賭魔之流中扮李鴻章龍濟光陳炳焜莫榮新及運動復開山舗票之善棍商棍等輩皆戴有不像人之面具（一）賭議員受賄通過開賭扮形如劇塲中之雜脚者數人皆頭戴欖鼓帽（一）賭之害中扮衣服最檻樓而又跛脚曲背之乞丐沿途大呼曰早知燈係火晤使隨街摸眞係錯在當初賭咯等語又有以質票製成横衽羅傘用一人身穿藍布長衫頸掛朝珠週身貼滿紅紙賭字者乘馬隨後又有扮成因賭自縊因賭盜竊因賭鬻賣妻妾子女又有扮成新郎新婦作點山舗票及求票醜態者窮形盡相不一而足某公司并扛出大籮數個沿途大聲疾呼徵收賭具各舗户住宅亦有將賭具送出者行至吉祥路入省長公署西轅門入 
 
 
 

Page 7

 
 
出東轅門陳省長亦親出觀覽謂全省各界因禁賭一事如此歡躍足徵人民大多數心理對於賭博均深惡痛絶則今後之官廳以嚴厲方法懲　賭徒實　服從大多數之民意云云散隊時己五句鐘矣 
　　是晚七時三十分在天字碼頭集合八時啓程以省立第七高小及第五國文學校之路徑牌先行次甲種工業學校沿途奏演喇叭銅鼓及高唱國歌次番禺師範及高等小學次南武中學代表次中醫公會次陳子榮技擊館次坤儀女學次各社團次花梨行醒獅其熱鬧情形不減於日間巡游中醫公會擔任化裝以一人扮演　徒敗北時回家趕注種杮怪狀以一人扮莫榮新包庇賭徒爲衆人所睡駡其餘各種化裝閱之令人捧腹 
省會内之賭館三十夕經由憲兵分别傳諭限令開至三十日亥刻止以符一日禁絶之明令惟是入黑後歸德門全利公司各館己被地痞大搶風聲所播惠愛中路萬和等公司亦次第被搶各賭館工人多恐發生危險遂於七時起陸續閉門甫交八時己完全停閉矣至各山舗票廠吞沿彩銀迭與取彩者大起衝突 
[皖省軍事近聞]  
　　皖省新舊安武軍共計八十餘營現因無欵可籌張督在蚌己迭開軍事會議决擬於每營每月裁減二十名此種裁兵辦法以各營逃亡病癈及開除之額汰弱留强次第裁减以八十營每月共計約在一千六百餘名之譜又聞聶省長於前日清晨八時乘利濟兵輪下駛與張督晤談後尙須晉京一行近據軍界確實消息聶氏此次入都專爲新安武軍改編爲四混成旅軍費問題此項餉需每月預算至少須二十餘萬張督曾派軍署參謀長李玉麟赴京與政府接洽懇請完全擔任中央僅允其半餘仍由張督自籌迨李回蚌禀復上項情形後張督以皖省庫空如洗無力應付頗引爲憂特電請聶省長迅速蒞蚌磋商聶雖己派陶廳長代表面陳一切但聞在蚌數日尚未得其要領故自來當面接洽也 
[蘇議會被毁詳情四誌]  
　　蘇議會自二日被機工搗毁後議員多己走散鮑孫兩副議長昨日（六日）上午十時召集在省議員到會開談話會到三十餘人鮑副議長主席首述本會被毁議員受傷官廳失保護之能力本會不能行使職權故自三日起宣告停會一星期現胡議員允恭等主張移滬集會事關重要應請公决黄炎培起謂此次本會受緞業織工之脅迫傷害議員非僅緞業與議會間之問題實官廳與議會不相能之宣戰萬不可忽視之也夫工人愚民也何敢對議會行兇是顯然出於有力者之指使無可掩飾將來本會對於懲兇懲戒官吏及裁兵廢督民選省長諸問題在此惡勢力之下萬無說話餘地是以本席極端贊成移滬開會俾以上諸問題得以從容討論積極進行邵玉銓謂省議會係立法機關不能隨便遷移且移滬後未必能足法定人數朱紹文謂移滬如不足法定人數可開談話會徐宗鑑謂移滬雖費即一難題試問誰負此責任馮士奇謂齊耀琳王桂林溺職咎無可辭中央自應依法交付懲戒聞王瑚己有一星期内南下消息一俟休會期滿仍可繼續開會陳大猷王師曾徐錫堃龐振乾楊東巖王發蒙葛錦城張福增張援劉文輅屠宜厚朱翼雲周嘉詠馮世德等相繼發言有主移滬者有不主移滬者爭論一小時結果决定不移滬惟延長會期二十日遂散會旋咨省署略云查省議會暫行法第二十三條常年會期以六十日爲率其有必須連續開議者得延長會期二十日以内本會本年常會會期自十月十日起算應扣至本月八日届滿惟於本月二日因受緞業織工暴行脅迫傷害議員本會暫時不能行使職權不得己宣告休會一星期以待法律解决兹因官廳對於此案尙未有適當辦法理合依據暫行法前條之規定延長會期二十日除通告外相應咨請貴省長查照受傷議員現仍在省立第一醫院調治齊省長三日親往慰問後復派實業廳長張軼歐江寗縣知事高桂馨二人每日赴醫院慰問一次齊督昨日（六日）下午一時亦派秘書處主任宋名璋赴院安慰並謂齊督未克親來實深均歉受傷議員劉啓佑陳伯盟江祖照三人傷勢尙輕兩星期後可愈受傷各人前在緞業公所更換之綿袍馬褂己一律送還該所各人扯破之衣由檢察廳收存作證所失鈔票現洋眼鏡表戒己開失單送廳備案又聞寗省鐵路局長李文濱以無故受辱心實不甘亦擬卽日向地檢廳起訴 
　　緞業各董近日奔走極忙現聞寗紳仇繼恒孫啓椿陶保晉等現擬提出條件向議會調停（一懲辦爲首肇事機工（二）緞業各董向議會道歉（三）撤換保護不力警官（四）議會打消廢止繭行條例案此昨日某紳告愚者不識能得議會同意否 
[關於蘇議會被毁電]  
　　江蘇省農會電江蘇省議會曁六十縣農商敎育會及公民均鑒暴徒搗毁議會毆擄議員官廳事前旣毫無防範臨時又不能救護任令擄毁十小時之久聚集千餘人之多於白晝大都之中呼嘯過巿由丁家橋至三坊巷緞業公所不下十餘里道經警察總署及四十餘崗位熟視無睹不加攔阻暴徒自稱己先向各官署接洽似屬信而有徵吾人閉目自思不寒而慄人民正在驚惶無措求援政府忽見報載凡從前議會所請求廢止之督軍巡閱使及滬護軍使政府一一以明令恢復而繼任之是政府好人所惡吾民愈求實行軍民分治而政府愈以軍權壓迫吾兵議會旣遭蹂躪人民何以自存爲今之計吾蘇人民亟宜共謀自决力圖自拔應請將省長公署財政廳敎育廳實業廳曁省議會一律遷至蘇州舊省治所在地實行軍民分治徐圖善後俟大局底定民治聿新再行遷回人民爲議會後援議會至受暴行脅迫不能行使職權人民當負一種有力主權請速一致表示意思協力進行不勝迫切江蘇省農會 
　　武進縣商會電南京省議會公鑒貴會爲民受禍敬電奉慰政府違反民意之事方積極進行惟望貴會努力商民誓爲貴會後勁寗垣官廳卽無嫌疑亦己失維持能力遷地繼續開會尤所贊成武進縣商會會長錢以振等魚 
　　松江公民電（一）南京省議會錢議長孫鮑兩副議長曁諸議員公鑒本届開會與官廳奮鬥致逢彼怒釀此慘劇警耗傳來咸深憤慨芝等己電請六十縣各團體仗義挺身爲貴會後盾貴會對於此次禍變務乞嚴究主名投畀豺虎以快人心臨電不勝盼禱之至松江縣公民張芝朱廷揚袁瀛懷其德王希祥張時朱萃王格張善鈞錢葆磬陸濟莫文雄作璧城俞泮藻同叩陽（二）貴報轉江蘇六十縣各公私團體鑒暴徒不法凶毆議員演此慘劇據聞是日工人中大半爲便衣警察并雜有機關中人是此次暴動顯見有人主使若輩受人民之豢養不知圖報竟挾彈劾之嫌嗾使不逞之徒下此毒手眞堪痛恨尙望貴團體共伸義憤同心合力誓除民贓爲議會後盾臨電無盻禱之至松江張芝朱廷揚袁瀛懷其德王希祥張時朱萊王格張善鈞錢葆磬陸濟莫文雄徐璧城俞泮藻同叩陽 
[杭州快信]  
　　沈省長今日（七號）召集商敎兩會長政財敎實四廳長及警處長錢塘道尹於下午二時在本署開談話會聞係關於各方面行政經費問題 
　　明日（八號）午刻沈省長柬請各銀行行長各團體主任在本署宴會亦與本省財政有關 
　　省議員姜恂如今日提出裁撤錢塘會稽金華甌海四道尹建議案以民國三年袁氏敎令公布道官制執行道内行政事務與省官制　有抵觸應予裁撤并另行提出釐訂地方制度案 
嘉湖各屬選舉調查多數遺漏公民紛電到省清冉派員續查己令查照初選舉法第二十七條辦理呈由初選監督糾正 
　　吳興海島湖郡女塾定夏曆十一月一日在該校開演新劇籌助北方振欵　 
私立監獄學校聞因經費不敷有呈　停辦消息 
[南京快信]  
　　軍民兩長昨電京賀王士珍任並電王瑚促速到任警務處長王桂林日昨由津返寗銷假視事昨日午後晋謁齊省長自請處分 
　　碭山縣各公團電軍民兩署稱勸學所長張英三被駐紥該縣之新安武軍騎兵賈營長挾嫌縱兵毆傷並擄去聲言卽予槍决乞飛電阻止以保民命 
　　江北資遣難民經費一案軍民兩長令財廳核議嚴廳長以九年度國家預算列有江北賑欵銀五萬元原爲江北振濟之用雖尙未奉部核准然别無他欵可籌軍民兩長批准如所擬辦理即由該廳分咨淮揚徐海兩道尹飭屬一體遵照 
國務院昨電軍民兩署云國會選舉日期業經宣布亟待提前趕辦以觀厥成除飭内務部籌備國會事務局切實進行外希卽查照前令從速舉辦務須依期辦竣勿稍延誤如能提前辦理尤所跂分兩長復電云國會選舉關係係重要迭准部局來電節經琳元督促籌備並飭屬尅期進行 
　　齊督委建安艦長許建廷充本署諮議齊省長委任元照充司法諮議 
地方通信 
[蘇州]  
　　機工風潮之影響蘇垣省議員孔昭晉宋銘勳金樹芳錢鼎等住宅曁馮世德之臨時寓所前日均到有機織業數十人賚投公函一件其函係雲錦文錦絲業三公所及鐵機公會具名各蓋有圖章内容略謂省會提議開放繭行一事將絲織工商置諸絶地誓難承認　請於五日内打消此案繫鈴解鈴胥在貴議員等語聞是日馮議員並不在蘇當由該寓所加封用快郵寄滬矣又聞吳縣公署因奉省電寗垣機工對於開放繭行問題發生搗毁議會毆傷議員風潮令將孔議員等住宅妥爲保護又聞各議員宅内接有限五日内打消此案之公函遂訂於六號函邀警察廳長商會會長曁雲錦文錦絲業鐵機業各代表在本署開緊急會議討論維持方法 
[嘉定]  
　　區敎育會之歡迎會嘉定城巿區敎育會評議員張天　對於國語素有研究本年暑假後由勸學所派赴南京國語講習所肄業今届畢業旋里成續甚佳該會於十二月五日開會歡迎是日午後一時到者如本會會員及各校敎職員等六十餘人首由副會長周公望致歡迎詞次張君演講題爲「什麽呌做國語」洋洋灑灑歷一小時之久聽者鼓掌不己講畢由會員梁含章（縣署第三科科長）演說各會員又相繼討論注音字母之發音會中欵以茶點而散 
[揚州]  
　　再電挽留知事南京省長鈞鑒佟知事更調四鄉各代表來城公議挽留電呈鈞鑒又經公電懇黄旅長轉求督軍代邏民意暫留佟知事辦理冬防事竣即請新任履新伏候示遵江都商會農會敎育會自治第一區吸街董聯合會公叩 
　　長班小輪改開一班清鎭往來之長班小輪逐日例開兩班近爲淮河上游水涸行駛遲緩且不能直逹清江浦各輪船公司有鑒於此爰於昨日始改開一班設河水再枯則改駛高郵班云 
　　報告並無俄人郵櫃江都佟知事前遵照省令通令所屬查報有無俄人設立郵箱信櫃情事兹己據公道橋等處警察分駐所呈報並無此項名稱即經縣署轉報省署矣 
[鎭江]  
　　安置災民辦法鎭屬各縣知事同奉齊省長訓令北方各省災情重大民鮮蓋藏勢必就食隣省近日災民南來者實繁有徒仰即妥爲設法安置如人數過多礙難收容並希分别資遣勿令失散是爲至要等因各知事均己奉令遵照矣 
　　嚴查游兵散勇鎭埠近有一種游兵散勇三五成羣於夜間十一二時在後街各妓館有勒借錢洋情事事爲軍警各機關所聞特派兵警每於夜分往各街巷道嚴密穏查以重治安 
　　醫學會選舉紀鎭江醫學公會自成立以來己逾半載所有會中職務由發起人暫爲擔任兹於日昨復行開會選舉職員縣署及警局均派員監視自下午二時起投票至五時止己舉定李煦春爲正會長吳恭甫爲副會長曁評議庶務書記會計演講交際調查各員計共二十餘人 
　　擬開辦圖書館丹徒縣署敎育科長楊君以圖書館關係地方人文之進化擬即遵照部令開辦未便久延特指定勸學所後進空屋爲館址並囑道所長就近籌備一切以便擇期開幕 
[　　電請恢復埠警北京大總統國務院鈞鑒埠警甫撤刦案旋生浦口管健南北人類極雜督辦一職任大責重歷由蘇督兼職地方賴以又安當李故督設警之初且加派憲兵以資鎭懾足見保衛浦埠斷非毫無兵力之督辦所能勝任合再籲懇鈞座爲地擇人仍以督軍代理督辦浦埠幸甚公民許曼卿夏峯九等九千餘人同叩微 
雜評一 
[無力統率] [  （默）]  
　　中央政府無統率各省督軍能力於是各省乃成藩鎭之勢各省督軍無統率部下軍隊能力於是軍隊乃有譁變之事 
　　督軍中央所藉以自固者也軍隊又督軍所藉以自固者也旣藉其力以自固不得不極力擁護故反對廢督裁兵之議宜也若我所擁有之督軍與軍隊旣無能力以统率之則早己失其所藉非特不能爲我用且反足爲我害去之又何足惜而必欲極力保存之何耶　 
　　有能力以統率之督典兵人民尙主張裁廢之爲無能力以擔任多數之軍費也無能力以統率之督與兵其爲害不僅耗費而己危險所伏不可勝言則裁廢更不容稍緩然而今日之中央與督軍明知無力統率而必留以示虚威可慨也 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日金價之驟漲]  
　　先令縮兩辦士半標金漲十六兩五錢有奇 
　　大條先令連日迭次短縮凡百商業之有對外滙票及標金之關係者莫不異常注意咸詫謂歷來所罕有昨日大條近期共缩三七五遠期亦縮二五先令上下午共縮兩辦士半之多東滙漲起四二五美金洋亦縮小四元標金開盤時爲三百零二兩半繼悉先令大條之短縮人心愈見趨高競相買進最高標金之價漲至三百十九兩以上賣出者皆手有廉價之貨獲有利益方敢售出否則威惴惴於心不敢賣空頭有向各銀行之結買先令者由四先令四辦士二五漸漲至四先令兩辦士二五僅結出數十萬磅觀察銀行家之心理威願買進而不願售出故標金及各項金價尙皆看高也 
[經濟研究會之發起]  
　　謀商學界之聯絡　經濟事業之發展 
　　劉南陔徐滄水徐玉書李孤帆四君鑒於上海商學二界無充分之聯絡以致經濟事業上有渙散疏遠之現况故發起組織一經濟研究會昨晚七時在一品香旅社開討論會商學二界到者共計五十餘人 
　　討論會首由主席劉君南陔報告組織經濟研究會之主旨爲研究學理討論事實國謀經濟改良及發展之種種方法詳述商界之經以驗與學界之學識當合而爲一共圖關於中國經濟事業之進行不則學界將永蒙不諳事實之苦而商界亦將常有不明學理之患故經濟研究會之組織爲急不容待之事至於會中應有之事業略言之爲開討論會開演講會發刋關於經濟之書報籌設經濟圖書館補助研究經濟之學生等而入會之資格則爲研究經濟學者從事經濟事業者及贊助會中經濟者諸人云云繼由商會會董湯節之君伸述經濟研究會對於商界有密切之關係及不能不組織之必要等旨伸述宗旨旣畢即由會中推舉臨時幹事十人商界爲方椒伯盛不華趙晉卿李孤帆湯節之徐玉書學界爲馬寅初楊端六徐滄水劉南陔推舉旣畢遂定下星期日上午十時開臨時幹事討論會届時當審定會之名稱（昨晚會中有人提議會名應改爲經濟協會者亦有提議商學協會者均未通過）並起草訂立章程而定期開成立大會云 
[西報紀浦口囤米情形]  
　　謂販米事官場與有關係 
　　字林報云米價日昂官場旣禁止食米出境何不一謂查浦口囤米之情形乎浦口近成米業之集中點至於米之去途則難知其詳有謂運往北方災區者有謂大部分運往日本者據確實消息上月各貨棧堆存之米多係頭等貨大都來自蕪湖間亦有由上海來者共不下五千噸日日起卸上岸夜夜山火車載出地方當道雖有禁令然食米出境如故也大約販米一事官場與有關係浦口貨棧堆米太多以致上海運來他種貨物須在南京起岸商人頗受其累浦口食米出入爲數若是之鉅己引起一船議論頗有囤積私運嫌疑似須澈底調查也 
[各團體討論米貴問題]  
　　浙江路商界聯合省前以商人私囤米石打包上棧希圖偷運出口曾重呈各當道請從嚴查禁嗣會審公廨據情函逹總巡捕房麥警務長請其派探偵查己誌前報該會　於昨日登報廣告請各團體蒞會共同討論辦法下午二時各團體到者甚衆彼此討論歷兩小時之久其間發言最多者爲漢口路商界聯合會呂朴山文監師路潘東林新閘路王肇　徐文靜四馬路徐衡一唐家弄瞿瑞書閘北五區沈栽庭海寗路汪潤卿北海路陳國樑浙江路孫鏡湖余衆孚等討論結果（一）致函嘉榖堂仁榖堂兩公所上海總商會及各路總分各會請其維持（二）由新閘路文監師路兩聯合會具函提出議案請總聯合會召集　路聯合會並其他公團合開聯席會議斟酌辦法（當時公推王肇成起草）時己薄暮遂宣告散會兹錄其致嘉榖仁榖兩公所及總商會函於下竊敝會等因見兩月來米價由七元漲至九元有奇心懷畏懼不忍坐視雖打包上棧希圖偷運肥己日有所聞衹以行政司法各有專司須認眞切實分别要求察核嚴辦而免後患爲此仍懇貴會俯賜維持足級公誼 
[黄申錫主張議會移蘇開會]  
　　省議員黄申錫昨致南京電云南京省議會鮑孫兩議長及全體同人鑒遷地開會極端贊同惟上海毘連租界恐蹈託庇外人之嫌與其遷滬不如遷蘇旣可援民國二年之先例并以促軍民分治之實行黄申錫虞 
[上海學生聯合會致蘇議會電]  
　　江蘇省議會議長曁全體議員公鑒年來政變相尋民本漂摇推厥原因無非權奸當國爲之厲階國會之所以被解散學生之所以遭摧殘皆因伸張民權罹此横逆蓋彼武人官僚者以爲非如是不足以爲所欲爲倒行逆施故吾民有主張公道者彼必逞其狡計縱其爪牙用武力遏抑之撲滅之不遺餘力取民權而擅專背民意以妄爲此貴會之所以繼國會學生而被摧殘也然貴會乃立法機關議員爲民意代表彼齊耀琳竟敢以行政傀儡暗使宵小勾結流氓妄以武力相加在法律行政原不能干涉立法在執職警察乃所以維持治安顧齊某則熱中權位不惜踰越職權王等則利令智昏膽敢無端滋擾公理法律均所不容同人等爲伸張民權實施民治計敢請貫澈初衷堅持到底將警察劃歸民辦庶民權有能保障蓋邇年來各處警察均以地位關係仰人鼻息結果徒足供武人之利用爲宫僚之爪牙流弊所及無有止境此同人等不能不爲貴會進一解也至彼背理違法之齊耀琳王桂林王固磐等自應從速撤除依法懲辦以快人心而蘇民望專此電陳均維亮察上海學生聯合會叩 
[嘉屬絲綢聯合會來電]  
　　請刋布繭行不可開放之理由 
　　江浙絲綢機織聯合會昨接浙江嘉屬絲綢聯合會來電云蘇省議會以開放繭行問題激動蘇省機民忽起風潮咎由自取本無關係乃該議會尤不自省停止會議要挾中央違反民意逹於極點吾業爲生死存亡關係萬難緘默應請貴總聯合會迅將絲綢原料缺乏之原因二省繭行不可開放之理由詳述利害關係刋布通告分致二省各機關各團體各官廳及北京各同鄉京官俾釋各界誤會是爲至要嘉屬絲綢機織聯合會叩 
[海拉爾發現鼠疫之昨訊]  
　　字林報六日哈爾濱電云海拉爾發見疫症十五起内有八起確爲鼠疫己死七人檢疫醫士現留海拉爾 
[美報載美商私帶鴉片嗎啡事]  
　　大陸報云據美國西雅圖時報十一月十一日消息上海美商人名巴爾麥者Georgo　W.Paliner於十月二十三日由上海乘俄后號回美在西雅圖登岸時其行李由關員檢視查見私帶鴉片嗎啡等物共值美金二三萬元巴携有甲板上所用之竹槁一製造甚爲美觀詎知竹中滿貯嗎啡毒品以橡皮管承之竹外則裏以籐巴不待關員來驗先自登岸後亦未回殆知事己破露不敢出面也逾數日卒被拘捕巴在上海執業之公司係在華最有聲望大公司之一此種私運鴉片之舉動想該公司並不知情也 
[武術會慶功大會紀]  
　　中華武術會此次徵求結果成績優美詳情屢誌本報前日下午三時開徵求圓滿慶功大會會場假南巿喬浜王氏梓園即該會正會長王一亭新構之家園園中山水亭閣花草樹木一切點綴悉合畫理以王君素善繪事也是日雖天雨而到會人數仍不見少到者如副會長葉惠鈞敎務主任吳志青糾察主任朱少沂會計主任馬驥良交際主任項康原及各部職員張麗雲盧緯卿黄奠華滕克勤金炳生朱雲僧等男賓如沈信卿等女賓如王會長母等合共一百餘人届時開會秩序如下（一）奏軍樂（貧兒院）（二）主席報告王會長因事未到由葉副會長主席報告開會宗旨並略表謝來賓之意及招待不周之歉忱（三）來賓沈信卿演說大致說明武術之重要及其價值略謂武術係一種國技爲我國之國粹年來不加研究幾致淪没幸精武體育會提倡於先而貴會繼續於後使此國粹長存厥功匪淺而貴會會長得人任事得人各會員類皆優秀份子均能各盡天職熱心研究故此届徵求入會者接踵而至足徵平日之聲譽今日者大功告成開會慶祝鄙人躬逢其盛榮幸奚如云並解識武術眞義與人類之關係及敎育方面之關係聽者動容（四吳志青宣布徵求之分數（五）贈奬合五隊中分數最多者爲湛盧隊隊長爲朱少沂贈銀盾一座合五隊中人數最多者爲莫邪隊隊長爲滕克勤贈銀盾一座徵求個分數最多者爲張麗雲贈銀杯全事徵求個人人數最多者爲滕克勤贈銀杯全事每隊中徵求分數列前三名者爲張麗雲朱雲僧滕克勤朱少沂王建忠張喜馨阮華茂周剛麟周政夫金炳生羅叔青馮杏蓀蒲聿新朱浩生吳錫元等十五人各贈鍍金奬章一面其餘分數滿五十分者均將姓名綉入紀念旗上以誌勿諼（六鋼琴合奏（湯蘇夫人王仙露女士）（七）國樂（少年宣講團）（八）攝影（九）茶點（十）奏樂散會尙有餘興如雷雨投宿中的擲球戲等因爲時己晚不及演散會時己萬家燈火矣 
[勞敬修行將抵滬]  
　　泰和洋行華經理上海總商會會董勞敬修君近因萬國紅十字會在瑞士開會受政府之命代表中國紅十字會赴會現己事竣遂便道經英法印度南洋乘英公司雪西里號輪船將於本月（十二月）十日（即隂曆十一月一日）晨抵滬聞是日適爲勞君姪女出閣吉期云 
[木船救護出險之電告]  
　　木船金森昌由閩來申駛經台州海門脚桶洋面突遇海盜擄去船夥二人並有金恒來金吉和兩船由申開往閩地駛經台州檀頭洋面被盜全船刦去不知下落當經滬上木商公所代表致函南北兩商會分别電呈浙省軍民兩署請爲飭屬緝捕逸盜救護船人出險等情己紀本報兹聞滬上木商己接該處水上警察廳來電謂以上三船現己救護出險船人幸俱無損不日卽可駛滬以故該商等將派船前往迎護矣 
滬上各木商查得温台州洋面近來海盜猖獗嘯聚數千百人踞坐山頭設立機關刦船攎人甚或暗遣黨羽出爲關說動索五百元千元勒贖現更以保護名義每船勒索巨費若非亟請官廳撥派水陸軍警合力剿捕航海者將視爲畏途商業影響何所底止爰聯合集議仍由水商公所代表再行呈請浙省盧督軍沈省長迅行嚴令所屬軍警設法剿除以靖匪氛而安商業 
[設立製糖廠之籌備]  
　　本埠馬玉山糖果餅乾公司因各種出品均以糖爲大宗原料現在洋糖充斥利權外溢擬自設糖廠藉杜漏巵特於本年春間由該公司協理梁鎭廷親往東北諸省曁内外蒙古各地方調查製糖事業回滬報告因得製糖原料極爲充足爰特决定在滬設立製糖廠額設股本五百萬元此項計畫現己得張季直等各大實業家之贊助該公司主任馬玉山特往香港與在港各股東協商亦俱一致贊成故現在江灣地方己購定廠基三十餘畝一俟馬玉山氏自港回滬即須著手籌辦云 
[齊耀琳發表催王往來電]  
　　上海縣公署昨接齊省長發下電請飭催王省長來蘇之往來二電照錄如下 
　　齊耀琳去電北京大總統鈞鑒國務院鑒耀琳奉准免職兩月有餘交代無期責言屢至幸孫省長業己卸篆入都王省長即可受代務希催促尅日南下俾卸仔肩無任企禱省長齊艶印 
　　國務院覆電南京齊省長鑒艶電悉孫京兆尹現己到京當飭尅日就任王省長俟交卸　即令迅速履新特電復聞藉紓遠注國務院冬印 
[齊燮元就職署督之通令]  
　　本埠行政各機關昨接江蘇督軍齊燮元通令云本月三日奉大總統電令齊燮元署江蘇督軍此令等因奉此本督軍遵卽繼續就職任事除分别呈咨通令外合即令仰該知事並飭屬一體知照此令 
[何護軍使正式接任之通令]  
　　松滬護軍使何豐林自奉令正式接任後昨己通令所屬各旅團營文云爲訓令事本月三日奉大總統令任命何豐林爲松滬護軍使此令等因奉此查本使自去年九月奉令代行松滬護軍使職務以來迄今己逾一載兹奉命令補授遵於即日正式就任除呈報大總統國務院曁分行外合行令仰該旅團營等轉飭所屬一體知照云云 
[新舊護軍使截清交代之手續]  
　　松滬護軍使何豐林於日前正式接印視事後當卽乘滬杭車赴杭晋謁盧浙督道謝保薦昨午（七日）回署並聞此行關於新舊交代事宜昨使署己將交代手續截清造册呈報盧督軍備核矣 
[蘇浙路債權團呈總統文]  
　　蘇浙兩路債權團代表陳則民汪文溥楊起澄虞光祖等因　浙路欵前奉平政院裁决後交通部並未遵令給付昨日奘具呈謂呈請大總統嚴飭交通部尅日發給其文略謂竊查政府公報恭錄九年八月二十八日大總統訓令第八十三號令署交通總長葉恭綽據平政院院長夏夀康呈審理蘇浙兩路債權團代表陳則民等陳訴因蘇浙兩路本息償付逾期並以京鈔抵付不服交通部之决定提起行政訴訟一案依法裁决應與變更等語着交通部查照執行此令等因奉此仰見大總統維持團信體恤民艱至意凡兩路執有股劵數百萬户莫不同聲感戴惟查平政院裁决原文所有蘇路未付之第十四期十五期浙路未付之第十一期十二期各本息均應按照預算案議决辦法届期發給現金而自明令發表以來時經三月交通部置若罔聞於應即付現金之兩路各期本息迄今並無絲毫撥給查此項係正當歳出支欵當經早列預算無待臨時另籌又兩路爲交通部讓渡中英公司早經一次收得現金更不得謂欵無著落且交通部比較各部收入最豐如此安心欺壓民人抛棄國家信用何至無從償付復查交通部接收兩路時公司會正式具函聲明部給期票如到期不照償本息時凡執有合約第二條之期票者仍可行使股東之權利該函係兩路公司與交通部合約附件經部覆允在案兹延期過久轉躌又届歳闌兩路　有股劵者貧户居多無衣無褐待之卒歳人心憤激僉稱部旣執意不履行原約惟有依照附件聲明仍行使股東之權利代表等深恐股東照約行使股權必致有妨中英公司之債權醙成嚴重交涉滋累政府爲大局計不得不竭力勸解遏抑而遲之又久發欵仍屬無期衆情更爲洶洶代表等舌敝唇焦殊憂勸解遏抑兩無可用心所謂危不敢不告用特披瀝下情呈懇大總統嚴飭交通部尅日遵照前項訓令將兩路各期本息一次發給現金母再推諉延擱以彰大信而靖人心實爲公便云云 
[英國郵船之行程]  
　　英國郵船公司之雪西里亞號Sicllia自倫敦開出以來己於星期一十時至香港大約星期五天明（十號）可到上海停泊於公和祥碼頭船上載有十月二十號以前之英國郵件該輪在上海卸清各貨後定十二號開赴日本之門司大約二十七號由東洋還抵上海再開赴歐洲云又有自上月二十六日在申開出之第文海號Devanha現在日本之横濱昨日來電報告將於十一號離開東洋還申現該公司己定十五號將該輪開赴馬賽倫敦其出口貨中有麫粉及湖絲等貨云又上月二十五日在申開往英法之尼蘭埃號Nellore昨自星加坡方面發來電報謂於二十八日至香港三號抵星加坡現己向錫蘭方面開發將於十三號抵哥倫布須下月三號至法國之馬賽云又有三角洲號Delta己於上星期五從英京開出現往哥倫布裝貨據電告約下月八號可至上海又班卡Banca號約於昨日（七日）由哥崙布艘行來滬又行鴨家公司之德加大Takada輪船上月二號在上海開出昨日來電謂於星期日抵仰光將於十號開回印度大約下星期二可至喀爾喀特云 
[國内輪船進出口貨之調查]  
　　進口貨（寗波）招商局之江天輪船昨由寗波裝來之貨有棉紗一百件烟葉三十七件冬笋二十五件雜貨四十三件（長江）太古公司之安慶輪船昨由長江裝來之貨有米麥豆二千六百七十七包麫粉三千二百包紅瓦五千二百八十張礦砂一千零六十桶蔴布八百件煙葉四百三十四件桐油三百二十桶大桶油三百三十六桶紙　三百零五件洋泥一百桶機花六十一包茶葉四十件顔料八件雜貨三百七十四件又招商局之江孚輪船昨由長江裝來之貨有小麥八百九十七包黄豆六百零二包白米五百零一包銅元五百箱機器棉花五百三十七包靛青四百九十五桶雙連紙六百七十二件桐油四十三桶生漆七十一桶烟葉一百十件雜貨四百零六件（温州）招商局之海晏輪船昨由温州裝來之貨有猪油一千四百五十桶白礬一千七百七十二包桶柑一千二百零六件簍柑金柑二百五十九件木柴二千零二十擔茶葉一百五十件炭一百二十九簍鮮蛋六十八桶冬笋牛皮二十二件魚肚十一件樟腦三件雜貨二百五十五件（福州）招商局之圖南輪船昨由福州裝來之貨有青果六千二百四十四桶鹹果一百二十桶笋乾五百十一簍冬笋五十二簍茶葉六十九件圓荔七十五箱橘乾五十五件姜黄檀香二十八件雜貨十七件（烟津）太古公司之順天輪船昨由烟津裝來之貨有磚頭二萬塊桶灰一千五百件紅棗八百八十一包粉絲三百十五件魚乾八十四件桃肉杏仁一百零三包府綢野絲七十件猪鬃六十六件海參沙參二十五件蚶乾蝦米二十件木耳冬菇十四件雜貨一百零九件（廣東）太古公司之新寗輪船昨由廣東裝來之貨有香蕉三千三百十件車糖七千零二十二包赤白糖四千零十九包氷糖一千零五十八包水泥一千桶甘蔗五百四十八件果乾四百十二桶牛油二百二十桶鮮橙一百六十六簍樟油六十桶烟葉梗五十五件軍衣二十二件砲彈十七箱檯椅二十七件英金五箱籐絲六件參燕三件雜貨五十二件 
　　出口貨（寗波）招商局之江天輪船昨日裝往寗波之貨有　一百二十八包生油一百桶皮油九十四桶水果七十六簍洋布六十二箱其餘爲洋廣雜貨（長江）太古公司之安慶輪船昨日裝往長江之貨有赤糖四千餘包條錫一百五十塊海帶菜一百餘件洋酒一百箱書籍三十箱藍布二十件（福州）招商局之圖南輪船昨日裝往福州之貨有麫粉四千七百五十包黄豆一千七百六十六包生梨三百十簍水果四百簍蔴四百零五件洋布一百六十五箱粟子九十六包石粉一百桶棗子生仁一百二十包瓜子一百零五包皮油五十桶金針菜三十一包冰糖二十二包藥材四十一件土布十七件生鐵三百六十四件雜貨一千零八十七件（天津）太古公司之順天輪船昨日開赴天津裝去之貨有麫粉三萬九千六百四十包米二千一百八十一包紙頭四百四十九件白蔴八百四十六件桐油機油三百七十五桶洋布一百九十二箱冰糖八十六包醬油六十六　藥材二十五件烟絲三十件荔乾蓮芔二十六件冬笋火腿二十二件顔料　件子二十二件 
[滬寗路借車運貨]  
　　滬寗路南京車站接津浦路南下之貨源源不絶現浦口棧中滿堆貨物故滬寗路特向滬杭路借平車十餘輛以備轉運來滬 
[路警查獲烟土之根究]  
　　滬寗路上海北站路警抄獲轉運公司所承運貨内之煙土土誌前報兹悉該公司經理紀春江及煙土由趙局長備文移送　山縣追究寄貨之人矣 
[各方面之籌賑聲]  
　　北省災民收養工藝所之發起盛澤丞朱葆三沈聯芳王彬彦張菊生傳筱菴厲樹雄王紹坡趙聘王原文山簡照南簡玉階會同粤僑商業聯合會會長陳炳謙梁綸卿葉苾葵曁全體會員等以近日滬上租界及内地發現北省災民拖男帶女號寒啼飢無衣無食露宿路隅嗷嗷待哺奄奄垂斃悽慘萬狀若不設法收容恐將塡乎滿壑更防有碍治安特發起設立北省災民收養工藝所專收流落滬埠之北省災民於昨日在老靶子路粤僑商業聯合會開會籌商辦法己决定假閘北慈善團所有裴家橋空地百餘畝搭蓋蓬廠分别男女妥爲安置災民中除老弱幼穉外如能工作者由該所介紹於各工廠做工並派人垝么各種工藝如製造籐竹器具及毛巾之類俾習成一業歸時得自赡養並公請直棣河南山東山西陜西省旅滬同鄉團體會同辦理以期鄉情上易於接洽現己公舉王彬彦前往相度地勢興工蓋廠積極進行云 
　　八省急振遊藝會之結束商界籌振協會日前在新世界舉行八省急振游藝大會經各界慈善家捐助各種物品變價助振除在當時商場售出外尙有餘存爲數甚夥估定價洋一千五百元議定變價以資結束遂定於本月五號在該會分莊零售是日到者甚衆因購者多以各物品中價目間有過於昂貴者實不足一千五百元之數是以未能售盡又由該會議决請各委員將各物品分作十五股每股一百元用抽簍法分别承受公推吕靜齋爲抽籤監察王才運開籤宋誠彰俞國珍唱報結果王才運得二股鄔挺生袁履登陸文中陳則民俞國珍宋誠彰陸祺生鄔志豪吳亮生吕靜齋各得一股餘三股爲楞嚴經一百五十部爲某慈家擔任云 
華洋義振會消息華洋義振會前日接山東災振公會國際組來函報告略謂魯省東北部北部西北部人煙稠密居民約六百萬内有災民一百二十萬人風餐宿行將凍死預計振欵非七八百萬元不足以救濟現己共收各處撥來洋五萬元内有三萬元係華洋義振會自上海撥來聞始散放計霑化六千元臨邑五千元東昌五千元樂陵五千元視各地情形或放糧或散錢據散放人派林君函云凡老邁婦人月給二元餘平均給放一元並於放欵前派人各處調查災况及各家中有無糧食存儲云 
[景昌公司絲巿報告]  
　　中美新聞社譯景昌公司報告云目下美國絲巿正在重行整理本埠出口商有存絲數萬包繅絲廠亦有存繭頗多由此可知目前之巿價不能久持美國派脫生城中之最大絲製造家現有若干進美小絲商停業者尤多則此後數月内絲之銷路必不能暢本埠除存貨堆積外繅絲家且苦經濟困難對於新年頗費躊躇再則日本巿面亦與上海巿面關係日本現存有生絲約九萬擔準備出口日政府前擬設法减少出産但迄無效果某某三區域中之缐絲商均不肯停閉彼等之絲廠甚至仍作夜工又日政府欲抑低巿價亦遭大反對上海絲巿價如下中國機器絲特别大號九五○兩特别號九一○兩中號八三○兩七里絲上號八二○兩巿號七九○兩土兘絲上號三六○兩巿號三四○兩棉陽絲四八○兩 
 
 
 

Page 11

 
 
[友華銀行銀巿報告]  
　　中美新聞社譯友華銀行七日報告云昨日倫敦銀價當地跌三先令八便士遠期跌一先令四便士紐約銀價跌至六八紐約倫敦滙價跌至三四六又八分之五中間定價金　四先令四便士金圓七五日金六五巿而終日軟弱巿價共跌數次最弱之時交易價金螃五先令二便士金圓七二收巿時似投機家有利可獲巿價又堅定金螃四先令二便士半金圓七二半倫敦紐约銀價均軟弱 
[社會服務研究會開會續誌]  
　　崑山路十一號半女青年會會所所設之社會服務研究會開會以來報名入會人數日見增加今日午後二時趙佩文女士將同參與此會者至楊樹浦參觀自來水廠聞明日下午之演講題目爲住星與環境及僱工者與服務者間之關係等題云 
[青年會今晚之演說]  
　　曹雪賡演說美洲最近狀况 
　　青年會華總幹事曹雪賡君於今春赴美考察美邦各地青年會及留學界一切狀况業於上月二十三號（星期二）回國己紀前報兹悉該會同人定於本星期三（八號）晚七時半特謂曹君演說「美洲最近之狀况」曹君爲該會剏辦人對於會務之進行殫精竭慮不遺餘力届時常有一番新知識並將游歷狀况報告國人關心社會事業者盍往聽之 
[中國廣告公會今日開會]  
　　中國廣告公會定於今日下午五時半在四川路青年會　會兹錄其通告如下近年所有飲進口之罐頭或瓶頭牛奶之用户較之十年以前幾加一倍因進口數之增加可以作證至於將來之惟廣更不可限量現在每日約有數百家之新家庭組織而成此種家庭能使變成吾人之主顧更有數十萬之舊家庭須賴廣告法之指導然後購買牛奶此指導之法即本會今日所預備者也以上一節係摘錄張廷榮先生對於三角牌牛奶所發表之廣告法之大意凡各經營廣告之人對此問題當同覺有興味也張君發揮此題目極爲明瞭對於此種拭指導之法如何着手預備亦解說極詳下次本會開會時張君將親在各會員之前解說一切此事極有價值深望各會員共同蒞臨爲盼注意日期十二月八號　星期三下午五時半在四川路一百二十號青年會内舉行 
　　兹復摘錄該會前次（十月二十九日）常會討論罐頭牛奶聽之樣式及勞君提議案如下勞君獻議牛奶聽用三角形上面有螺旋蓋並用牡丹花爲牌名顔色則以紅色爲主其解說各節摘錄於下巿上普通之牛奶聽大概俱用圓形故今特提議改用三角形者使其外表與衆不同而易於辨别並可增加其廣告之價值牛奶聽上而鑿洞每易使牛奶不潔且多虚耗故提議改用螺旋蓋以免此弊蓋之裏面則另加薄馬口鐵一層衹須用洋刀或釘頭一鑽牛奶便可從聽中流出至於開蓋之法印成華文說明黏於蓋上俾購者週知牛奶之名擬取牡丹花牌因華人以牡丹爲花中之王也牌名則中英文並用蓋英文則易於使人重視中文則俾普通人知其係何物品紅色最爲普通人所歡迎故貼頭用此色爲最妙牛奶聽之用三角形者因裝於木箱中旣省地位設遇裝運不愼木箱破壞時亦較爲安穏牛奶聽上之貼頭大概俱印於紙上然後再用漿糊貼於聽上然此次勞君提議用石印直接印於聽上俾此貼頭永留於聽上以增其廣告之價值不致如紙印者之不久即行撕去因此種牛奶之聽俟所裝之牛奶用完之後大槪仍留於家庭中作竚儲别物如監及胡椒等之用也惟此種貼頭印費當然稍貴兹就上海所印以五萬爲標準之價估計如下石印牛奶聽每只九分平常白聽每只五分五釐印刷貼頭每千十四元另加螺旋蓋每只價洋一分此次之集會本賴大衆討論者於此時有人起問謂中國巿上售貨大槪袛論價格之高低而不問物質之優劣所以牛奶聽製造旣精勢不得不稍加價目但此是否能得主顧之歡迎誠一疑問也且經證明螺旋蓋太小不足供牛乳之流動因同此一孔又須出乳又須進氣故流出不易至於圓聽牛奶均在聽上用釘鑽穿兩洞一則可以流出牛奶一則可以使空氣進去塡滿無牛奶之空處處因聽之價值及形式問題遂不得不提及聽中立方寸之容量按球形之听立方寸容量最大圓柱形次之三角形或方形又次之三角形之聽較之圓形者内中容量雖然相同而外表觀之似乎稍大普通人之眼光每爲此所欺但據别方而之證明華人所購之物必秤其分量形色與尺寸均無關係也購辦製聽之機器亦一問題似乎對於此事之智識甚覺有限然據在座諸人意見察辦此條殊無困難貼頭上而旣用嬰孩之畫圖故有人謂牛奶是否用嬰孩牌較善於牡丹牌據到會之某華人會員之意見謂此貼頭之顔色及聽頭之形式固参使華人動目但實在之銷路則全在牛奶之品質如何也美國石印公司代表Mr　Hill　謂就彼三十年印製貼頭之經騐對於此種物品從未遇有如此奇妙之計劃彼極贊許此種意見之佳妙並提議將貼頭由七色改用四色將藍色取出使上而之字易見以示特别彼並謂石印貼頭用於高級之香烟聽上固甚合宜若用於售價甚低之牛奶聽上未免太貴又謂若用苛性曹逹和於漿糊中然後以之貼貼頭於聽上亦甚堅牢歷久不落此種之聽彼甚贊許以爲如在美國每購者必轉告其鄰居誠爲最高之廣告法也至此則又起一聽中立方寸容量之問題有人謂與其閉門自出心裁作成聽頭而冀轉移巿面何如調查巿面上所易銷之聽頭百製造之最好調查華人一家平均在一時期中所用牛乳之數而後根據此以造聽頭之大小惟對於此問題情形不熟姑且擱置不論又有人發問謂對於此種性質之物品之聽是否應加此許多之費用或謂應加一成成謂二成半意見如有不同此種費用應否歸人廣告費中此聽頭之形狀固甚奇異然如將所有之錢均用以製造此昂貴之廳頭而不用以作别種廣告此舉是否合宜在座諸人均謂三角形聽頭與其他廣告法當一同用之須請本會之會員作預算表者提出廣告費百分之若干作貼頭用下餘之欵留作别用有一華人提議謂與其名爲牡丹牌不如名爲三角牌彼謂如此牛乳上巿華人之購者幾乎一定以三角牌呼之彼並揚議貼頭之上給一年老之男人一年老之婦人一年輕之婦人及一幼孩以表明此牛乳爲人人所必需至用螺旋瓶蓋則將使人拭誤以此牛乳爲粉　也 
[紅會總醫院决定收回自辦]  
　　徐家滙紅十字會總醫院租與哪喴國人辦理之合同來年五月期滿紅會己决定收回自辦現在參與萬國紅十字會之中國代表王培元醫生爲經手訂合同之主要人該會閉幕在即王醫生約明年三月當可歸國料理接收事宜云 
[南京路商界聯合會開會紀]  
　　南京路商界聯合會昨日下午三時開職員當會四天雨　會者不足法定人數改爲職員談話會公推王廉方主　陳亮公紀錄當由主席報告今日議案（一）爲舉定週刊三部主任（二）職員提補案（三）答武昌路及西華德路兩路來函（四）俱樂部進行（五）複議公家律師案（六）十年元旦應否慶視案等六件衆議以第一第五兩案俟下届人數齊集再行討論至職員補提案姑候章程修正後提議亦付緩决又如天潼福德兩路聯合會來函攻擊本會職員陳則民案决議應按照本會章程辦理函復該會由陳曉嵐擬稿答復並附本會章程一份又如西華德路聯合來函請討論清理本路己閉之殖邊銀行倒欵一案議因本會無此項擋案可稽擬先函請銀行公會詳復一俟該詳復到後再核推陳亮公起草又如俱樂部進行以是項進行籌備物品中經費爲彈子　最鉅衆議彈子檯姑緩置備先購買内部一切輕易器件以後量力添辦俾易着手倪念先生主張一起置備陳曉嵐主張逐漸而進衆贊成陳說通過至於十年元旦慶祝案决議應行慶祝一面通告全體會員加入所有慶祝典禮當推舉籌備員九人會務方面爲王才運陳曉嵐任矜蘋王廉方金華寵陳亮公倪念先范承鋆等敎務方面派朱華德爲籌備員通過議畢宣告散會 
[昨日杭來快車遲到原因]  
　　滬杭能鐵路昨日（七號）由杭來滬之一百零三號早快車因天氣驟冷機車汽力減小不能照平常速度行駛故到滬時間逾規定時旋至一小時之久 
併紀公共租界之火警 
　　楊樹浦路昨日午後二時一刻許虹口鐘樓報警虹口救欠車馳出見楊樹浦路老公茂紗廠九號火棧失愼該棧即在紗廠之後與瑞鎔船塢某作塲相距不遠初火勢甚熾全棧皆火四馬路救火總會亦派救火車馳往助救分頭澆灌將棧内着火棉花灌濕閱一小時許火燄己衰棧房屋頂己毁惟多數棉花幸克保全該棧係一層房屋起火原因今尙未詳瑞鎔作場幾被廷及其北面板牆己被廠人拆倒 
　　大通路前晚十時後大通路十七號門牌内住户蚊帳爲火燒着延及被擬當由該户諸人奮力撲熄灼傷女子三人男子一人迨救火會救火車馳至火己处熄滅惟將稍受灼傷三人施以療傷之初步醫治其實質上之損失甚微 
[南碼頭前晚之火警]  
　　滬南南碼頭甬婦王吴氏所開之柴爿店前晚夜半兩時許不知如何遺火頃刻冒穿屋頂救火聯合會鳴鐘報警俄由各區救火會急將救火器具馳往澆救適值風狂雨驟火勢猖獗以致延燒對隣某姓居户及理髮店成衣店　食店等移時得即熄滅共燬去樓房十餘鐘幸人口未傷事後由警將起火之王吳氏帶入該管一區一分駐所經牛雲芳署員詰據供稱丈夫因外出營生適不在家此次不知火從何來求恩寛寄宥等語奉飭暫行交保候查明再行究罰 
[二魚雷艇奉調出洋遊巡]  
　　海軍各艦現泊本埠南黄浦者計有海容巡洋艦楚同楚謙二砲艦定安運艦湖鶚湖鵬二魚雷艇共有六艘聽候海軍總司令調遣兹因江浙交界一帶洋而海盜充斥航路不靖特由藍總司令派令湖鶚湖鵬二魚雷艇迅速預備出洋遊巡　保航商治安 
[修築電車軌道]  
　　高昌廟地方之電車軌道因路而石子鬆浮軌道陷入路下恐有出軌之虞昨經電車公司派匠動工翻築塡高矣 
[電車撞傷掮包小工]  
　　行駛小東門至高昌廟之六號路牌華商電車昨十二點由高昌廟往北駛至南碼頭地方突將信昌碾米廠掮包小工江北人朱才鳳撞倒壓破腦壳立時昏暈當爲各小工擱阻電車開行旋　鬭警到來將該司機人銅牌扣除車仍放行急雇車送受傷者往上海醫院救治 
[海參崴女子私逃來滬之波折]  
　　十五歲女子孫惠珍此次由海參崴乘甬興輪船來滬當爲救濟會探員虞占順余長林等登輪查見並將同伴之上海婦人朱鳳英即劉朱氏常熟女子周巧仙等一併解送地方檢察廳訊究在案兹悉此案經檢察官迭次提案研訊判令分别收押並派警查得孫惠珍原籍山東父名全孝向在海參崴開設烟館今年夏間有在某輪船爲工匠之福建人楊忠文前往該烟館吸烟因此與惠珍認識詎楊一再將惠珍勾引成姦並唆使捲逃彼此約定在上海會齊故惠珍於該輪起椗之後即背父私逃乘甬興船來滬至於朱鳳英周巧仙二婦女亦從海參崴登輪與惠珍同一房　該探員等因恐惠珍係遭朱鳳英等所誘拐故併解檢廳昨由周巧仙之家屬投廳請求將巧仙給領當奉譚檢察長諭飭靜候示下飭遵一面備文飭警將孫惠珍朱鳳英二人送往救濟會留養候飭傳女父孫全孝等來案具領 
[波士鐸馬戲明日開演]  
　　波士鐸皇家大馬戲於明日九號晚起在張園開演二星期每日二次除著名藝員百餘人獻技外更有馴練大象及各種獸類等同時演劇殊有可觀也 
[兄弟涉訟案之結束]  
　　顔士璋顔士珍兄弟二人前因銀錢糾葛涉訟法公堂由公正人將賑算明判士璋償還士珍銀五千兩限六個月絲銀旋因士璋不還届限傳訊着先繳銀一百兩到案再核在案昨由巴和律師代表士璋稱今遵諭將銀一百兩繳案惟士璋所有房屋己經售去歸還各債户尙屬不敷又失　坐食在家日用開支典質衣物度日有當票可證所少餘錢袛能日後興隆歸還如後來查有餘産亦可稟請追繳士珍由逹商律師辯稱欠人之鐵不繳故意與質物件將當票作乏資證據實屬不成問題諸堂上着被告每月還銀二百兩中西讞員會商之下判繳案之銀給原告具領外尙少餘銀每月着拔洋二十五元日後如有生意盡力多繳可也 
[指控騙礦砂案之覆訊]  
　　曾際芳在公共公廨呈訴甬人陳繼茂將空白支單騙取值洋六千元之礦砂一案昨晨由俞襄讞會同英副領事胡君升座第一刑庭復訊據原告代表律師上堂譯稱原稟内有金礦砂一條今須修改爲礦砂而被告代表律師聲稱原告謂修改原稟則被告亦須請求展期至原告所控被告欺騙行爲應令原告律師稟詞内詳細聲明原告律師接稱被告於十月二十九號向原告購買礦砂二十五噸當時議定每噸價銀三百兩現銀交易至三十號被告向原告取貨當交定單約定午後同往過磅嗣付給五日期計銀五千兩之支票一紙當時原告不允被告答稱支票不要再可商議將票持向該莊查對據莊夥言陳繼茂並無存項繼而原告至恰和貨棧查詢礦砂據稱被告於三十號將貨出去調查塌車夫稱該貨己車至南巿瑞豐懋南貨店内原告即投該處警察所帮告該所長即往調查該店交出收買礦砂之發票一張當知照瑞豐懋不准將貨移動故原告於上月四號投案請求給諭該號不准將貨變賣並提起刑事訴訟被告違犯新刑律三百八十二條應請讥核並據原告見證林耀卿上堂經兩造代表律師向林詰問被告如何向原告購買礦砂情形一過又據瑞豐懋與某洋行均延律師到堂陳述意見中西官核供判被告交保無保仍帶回捕房候再訊核 
[指控攫取騙洋案又訊一次]  
　　沈福標在公共公廨刑事科狀訴滙山捕房包探張林泰及張夥許金祥陸阿連周實松搶土福洋一案昨晨又經張襄讞會同義費副領事升座續審即由被告代表律師向被告許金祥詰據供稱在熒昌火柴公司爲出店從前曾爲張林泰之夥被控之事係張將我喚至捕房始悉但我並未幹此事等語原告之律師乃詰許日爾搶土後除分得贓洋四十五元外尙背吞煙土兩包經原告將爾扭交一千四百三十九號巡捕帶入捕房嗣由張林泰將爾保出此事有否許矢口否認原告律師又盤問許用何種方法偵查燕子窠報告張林泰被告律師即起反對而捕房律師亦起稱關於被告因以破獲燕子窠子事總巡之意殊不願窮究蓋欲被告詳細供述則其個人將有危險云云旋由被告方面之證人滙山捕房西探目怕生上堂供稱滙山一帶土案極多故派張林泰專查燕子窠煙　店蓋將此兩者掃清縱有土進口亦無銷路張探品行我對渠毫無疑點其餘之人均係張夥我亦認識包探每辦公事全恃其夥帮助至搶土之事我於十月四號晨由試用探目張炳成報告纔知張炳成其時向我謂係伊友之友被張林泰之夥搶去烟土並未說出搶土人之名又不將原告人帶至報告故無從進行乃日前張炳成到堂供稱曾將搶土人三名告於我其時我聞其語甚覺詫異云云復由原告律師向該西探目盤詰至午中西官宣佈退庭判四被告仍各交原保聽候續訊 
[一再混用僞支票之敗露]  
　　南京人張正庚日前手持新北門祥泰絲絲線店所出之三十元支票一紙至滬北三馬路畫錦里恒順昌絲線店購取白絲計價三十元零數角張即以該票給之並另找數角持貨而去事後經該店主鄭汝康將該支票前赴祥泰收取當據祥泰店主聶德貴聲稱此票係屬假冒圖章並非本店所出不認照付鄭袛得持票折回翌日六號張正康又持祥泰二十元僞支票一紙仍至恒順昌購絲當經鄭將張連同僞票伴至祥泰號質證聶德貴以張在外僞造支票妨碍該店信用鳴警到來將張正庚拘入一區二分所警局經王清和警佐訊得案關刑事命備文飭警將一千人證移送地方廳昨奉檢察官提案預審後判將張正庚收押爲票存案 
[四季紅准交其母領回]  
　　浙江路新清河一弄妓女五鳳樓房間内因容留十四歲幼女四季紅被專查妓院之三十五號西捕與八百二十五號華捕查見將女與鴇婦許華氏拘解公共公廨奉飭許鴇存洋一百元保出女留濟良所候查明訊核在案昨晨由廨復訊據鴇婦許華氏之代表律師上堂譯稱四季紅現年十六歳捕房所控幼女違章查與事實不符今有該女之母到堂請求給予領回並據四季紅供稱實有十六歳願隨母親回家等語又據其母王氏投案求領經關讞員核供商之美丁副領事會同簽判云前會出示禁止幼女爲娼所規定之年限應以十六滿年爲度四季紅准交其母王氏具結領回許華氏開釋 
[懲罰大燕子窠之主客]  
　　陳子林汪杏金鮑雲海丁生泉四人因同租福州路東平里二百四十三號門牌樓房三幢開一大燕子窠被老閘捕房捕頭偵悉於前晚密飭中西包探協往查明屬實當將陳等四人及煙客吳和尙金九臯侯立生顧阿根董松清楊玉山楊阿大周順泰趙泉興陳子長張阿大李阿根趙根生李二狗范五寳丁洪春丁五郎張春富賈和尙等共二十三名連同煙具一併帶入捕房押至昨晨解送公共公廨即據包探黄錦林陸根生與九十號西探相繼上堂稟明前情請究而鮑雲海延律帥到堂代辯經中西官逐一訊供之下以陳子林汪杏金鮑雲海丁生泉等四人破壤烟禁判各押西牢兩月餘人各罰洋五元充公烟具銷燬 
[婚事糾葛之請究]  
　　宿遷人陳德坤在閘北長安路開設香烟店今春有住居共和路厚祥里之本邑婦人羅凌氏生有一女名林大央該里管門人李阿大同居　張氏等爲媒許字與陳當受聘禮洋八十元於三月十二迎娶成婚賃居共和路景星里至四月間林大每日往元康絲廠做工十月初忽捲取金飾衣服約值一二百元潛逃無踪陳向岳家探詢詎羅凌氏早己遷往大東門由陳尋獲住址林大從後門逸去當時曾扭凌氏投一區警署告發奉該區諭凌氏交保限日尋交林大在案不料該氏又唆使伊女投婦孺救濟會誣陳姦拐經該會送請地檢廳訊究爲陳得悉自行投案檢呈庚帖婚證問官認爲婚姻糾葛着另赴審廳起訴陳以該氏情同放鴿昨又續呈檢廳請求澈究並追捲失衣飾矣 
[寰球學生會介紹部消息]  
　　寰球中國學生會介紹部消息云兹有某君曾在美國通用電氣公司實習一年再進勒痕思婁理工專梭專修一年得有電學碩士學位復入威斯丁電氣公司實習一年凡普通電工皆曾習之而尤以電輪爲專長現新自美回國願就大學專門學校敎員或工廠工程師等職國内各學校廠家有欲聘任者向該會介紹部接洽來件 
[上海國民合作儲蓄銀行第二届營業報告書]  
　　本行自開辦以來己經一載營業發逹頗有蒸蒸日上之勢而本届營業之結果比較上營業尤有增而無減兹就兩届營業之結算及盈餘之分配列表於後以微其實焉 
　　第一届共做三萬五千元營業第二届共做四萬一千九百元營業 
　　（一）資本定額一萬實收一千六百零三元一萬二千零五十二元 
　　（二）活期存欵一千五百五十一元六千八百二十六元 
　　（三）定期存欵六千四百七十元三千七百五十元 
　　（四）各項放欵四千七百十五元六千四百三十三元 
　　（五）投資三千六百三十七元六千五百八十三元 
　　（六）赢利三百五十二元六百三十一元 
　　（七）股本官利七釐及紅利紅利一釐共八釐官利七釐紅利二釐共九釐 
　　（八）儲蓄存欵普通利息四釐（活期）特别紅利一釐共五釐普通利息四釐特别紅利二釐共六釐 
　　（定期存欵與普通銀行核定利息相同此外尙添派紅利上届） 
一釐本届二釐） 
　　照以上所述本届營業淨餘之盈利徐仍按舊章提取公積金二成義務敎育經費二成（此欵由股東大會議决分配辦法）股本官利七釐外股東及存户均分紅利各得二釐比較上届又增一釐以本届營　較優故也存户分有紅利二釐乃本銀行特殊之點普通一般銀行則皆無之蓋本銀行以奬勵儲蓄爲宗旨乃專爲存户而設爲民衆而設換言之本銀行乃存户之銀行民衆之銀行而非資本家之銀行也設以本届赢利除公積金外僅按股本攤派則股東可獨得利息四分之多本銀行乃以存欵所獲之利還之存户實踐合作儲蓄之事業凡有志儲蓄者不可不利用此機會享受此種存户特權就以上各種分配所餘之數俱作爲特别公積金爲鞏固本行基礎發展本行營業之用綜計兩届公積金及特别公積金己佔有實收資本總額四分之一是固山於本行營業之　手而投資之得法又以復旦大學之協助借與房屋本行辦事人熱心純盡義務故能省却種種開銷而得如此之結果然此猶本行辦事人員之謹小愼微不圖厚利僅有此小成績也苟將來股本存欵逐漸加增則所獲之純利奚止倍蓰是不特本行營業之發展有莫大之希望抑亦國民經濟實力之增進可抱無限之樂觀也本行以自利利他之概念具合作之精神解放經濟上特殊之階級謀公有的幸福享均沾之利益故本行借出之欵多係資助小本營業之小工小商使其誀獨立之生活第以本行僻處一隅規模尙小惟望熱心諸君子鼎力吹嘘使本行營業範圍擴充光大俾全國同胞人人享經濟上自由的平等的獨立的幸福是則本行之所竊冀也 
來函 
[江蘇省敎育會致江蘇省公署函]  
　　敬啓者本月六日接到貴公署寄來致上海省立敎育會公函一件啓閱原文係催繳省公報費而内外均書省立敎育會本年六月間亦曾接到同樣公函當將原函寄還請見復並未奉復查敎育會非省立性質行政官廳辦事人員於此等界限均應明瞭此項公函是否寄遞敝會應請查明見復原函寄奉希察收專頌公安 
[王遠生爲開放繭行事告機織工書]  
　　噫嘻毁議塲毆議員此何等事耶奈何我可愛之工人因誤解開放繭行事不顧利害而竟甘犯法紀是眞愚之至也遽生亦絲業中人備知開放繭行之利害關係敢爲我機織工人略述之此次蘇省省議會諸君默察潮流之趨勢乃主將繭行開放無非挽回利權提倡絲繭發展用意良善蓋年來華絲株守舊法以致頻年失敗良可慨也我機織工人須知開放繭行與工人生計截然無關蓋繭行爲絲廠所經營以所購之繭用以繅絲非全數運輪國外近年内地絲質日劣故織綢廠大半購用廠絲如浙之緯成虎林等公司此其明證故生計問題可無顧慮刻下造作浮言以惑工人其中大有人在遠生内審細情大半係舊有之繭行主以爲繭行一經開放原有繭行不能高抬租價恣意壟斷遂乃隂謀百出所造種種危言以爲繭行開放工人生計無依加以一般無識之絲業中人從而附和之而我忠厚之工人盲從不察阻撓絲繭之發展殊堪痛恨處今日商戰時代凡百工業非開放不足以謀發展絲繭開放尤爲當今急務須知欲絲業之發展必先從開放繭行着手欲絲織業之進步當以改良絲繭爲前提蓋開放繭行非特爲發展絲繭國外貿易計且爲謀絲織業永久存在計耳想工人中不乏明逹者圖此定可釋然焉 
[嚴沈氏來函]  
　　敬啓者丈夫嚴月清外號小崇明江蘇海門縣人年三十三歲向以販賣外國報爲業於古暦九月二十七忽患瘋癲終日自言自語在外亂走至今不歸氏人地生疎無處找尋伏乞貴報館登諸報端倘有仁人君子查見氏夫蹤跡請通知新閘橋北夏家衖復興里十四號門牌或閘北叉袋角四區二警察署倪署員轉知氏即當前來領回不勝感禱嚴沈氏謹啓 
雜評二 
[米貴問題（訥）]  
　　江蘇今年受米貴之苦己半歳於兹矣方冀秋收而後得以稍平乃不謂近來仍有繼長增高之勢此則不能不歎息痛恨於米蠧之爲害也 
　　米蠧非僅平日窟穴於米中而以米爲生者也辦賑糧則米蠧即生於賑糧辦軍米則米蠧即生於軍米官商合辦公司則米蠧即生於公司有機關以助米蠧之舞弊而米蠧乃得售其術有地以供米蠧之偷漏屯積而米蠧乃益工其趨避是故今日之賑軍官商界皆可生米蠧而又隨時隨地皆可營米蠧之生活米蠧如此則米價安得而平哉 
今之討論米貴問題議防制私運私囤誠絶米蠧活動之一法也然而非實力行之收效亦難矣 
公布欄 
[上海地方審判廳]  
　　公示送逹第二四八號爲公示送逹事案查吳慶林與沈仁溪等貨欵糾葛一案業經本廳判决在案查被告人楊思九住址不明無從送逹合將該被告人判决書依法公示送逹仰即知照特示民一庭推事朱庭耀 
　　判决主文（民一庭）一件决定董趙氏與嚴金氏與嚴金氏等因債務糾葛聲請再審一案主文本件聲請駁回一件决定葉明夫與邢貴福因運費涉訟聲請再審抗告一案主文原决定撤銷本件再審之訴應由原審依法予以受理一件判决楊逢春與劉夀書保慧涉訟一案主文劉夀書應償還楊逢春本錢三百千文利錢一百七十五千文訟費歸劉　書負擔（民二庭）一件决定胡裕生聲明窒礙一案主文本件窒礙之聲明照准一件判决陸在兹與朱清郎因基地糾葛控訴一案主文原判除訟費部分外撤銷被控訴人應償還控訴人基地三尺本審訟費歸被控訴人負擔一件判决姜　文訴沈鳳章欠欵涉訟一案主文沈鳳章應償還姜補文本年五九兩期九八元一百六十兩姜黼文其餘之請求駁回訴訟費用姜黼文負擔三分之一餘歸沈　章負擔一件判决古巿長五郎訴魏信榮貨欵糾葛一案主文本案維持本廳民國九年十一月十八日之即時判聲明窒礙後費用歸被告人負擔 
牌示一件計小毛聲謂抄給判處竊盜案之原判詞由聲請書悉查本案判詞己於本月四日抄給矣仰即知照此批一件嚴菊泉呈爲休妾脫離關係請求備案由據呈爾妾寳珠不安於室己憑中證陳杏生等交由伊母倪氏立據領回言明永遠脫離關係自無再請備案之必要詞後寳珠如仍有藉端滋擾情事臨時訴請法辦可也此批 
　　批示一件潘　狀　分别銷案并請强制執行由狀悉准予將姚菊如之部分註銷至請求强制執行一節仰候本廳執行庭核辦此批一件王長根狀請發還訟費由狀悉准予來廳繳證具領此批一件季春華狀請銷案由狀悉准予銷案此批一件沈吉氏狀請立界由狀悉候再傳案訊奪此批一件徐紫峰狀請執行由狀悉查本案業據徐裕卿等提起上告應俟判决確定時再予核辦此批一件姜仲泉狀請給領由狀悉查本案卷宗尙未奉江蘇高等審判廳發回所請應從緩議此批一件馬成其狀請執行由狀悉查本案卷宗尙未奉江蘇高等審判廳發回所請應從緩議此批一件王紀松狀請傳訊由狀悉候訊奪此批一件盧效彭狀請執行由狀悉己派吏執行矣所呈賬薄淮予給領此批一件洪潤生狀請抄錄由准抄此批一件邱崗狀請執行由狀悉准予飭吏執行此批一件徐菊如狀交查封　由准交此批一件曹金貴狀交欵洋由准交此批一件嚴惠生狀領欵洋由准領此批以上十二月七日 
[上海地方檢察廳]  
　　批示莊實康狀悉案己起訴候送審廳核辦此批談正田狀悉案己判决毋庸多凟此批陳德坤狀悉仰即來廳候訊此批伊永山狀悉所訴是否　實仰即邀同爾母來廳　訊此批仇徐氏狀悉方阿香潛逃究竟與爾女春姑有無關係非尋找阿香得不能明此虚實仰即遵照面諭探訪阿香下落可也所請交保之處　毋庸議此批徐福濤狀悉所訴被告人在警署供認行竊且願賠　百元等語如果屬實該民前次到庭賞訊時何以並未提及此項情節顯見有意佈詞希圖　聽該民爲失竊事舉證不確致被告人羞忿自傷騐明傷單在案兹復剿訟不休如果釀成事端本廳决不寛貸勿謂言之不預也此批孫實文狀悉旣據訴稱被告人在逃無着本廳無從核辦仰自尋找被告到案另行訊奪此批尤方孝狀悉據訴與爾妻恩義斷絶請求離異等情案關人事訴訟本廳未便受理此批孫步成等狀悉案己起訴仰即知照此批孫薛氏狀悉據訴毛巾　案在四區三分署應由本廳出提歸案至鈔洋金戒等物前狀又明白批示仍仰遵照前批辦理可也此批林宗才狀悉候普育堂送回後再予核辦此批吳朱氏狀悉存候核辦此批楊永元狀悉候轉送同級應核辦此批陳世烈章吉甫等狀悉所訴各節均屬商務糾葛應由該民　向同繳廳民訴理所請不准照行呈件一供發還此批以上十二月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　意國駐巴西大使館於意親王抵巴西後之第六夕舉行舞蹈盛會届期大使館開放左廂後之便門摩托車蟬聯而入者延袤約半里車道兩旁佇觀者圍擁若長城兼覷車中人予不知此輩之來爲獵艶乎抑爲好奇心所鼓動乎否則堂堂民國何爲而羣羨赡仰此王族也入館門庭中電矩著園花青暗作流螢色而華堂四壁珍玩疑堆錦彩飾擬流霞絶似歐洲之名門舊家非復如美國大使館之單簡樸素一窗之隔判然異趣内煊爛而外恬靜無在不豁人心目客下車車繞庭塲由正門出意大使於門次迎客客升階抵門相笑一握手入門大使夫人側立輕裾曳地羅榖圍胸遇來客僅一握手移時大總統夫人及女公子偕至乃移步陪總統夫人至客座復同原所立而内部樂漸作舞者己漸集矣意親王有一特點最爲巴西人所注意即其「長身玉立」無論赴何盛會無在不出人頭地也巴西各日報各期刋作爲種種諧畫以描寫其特點中之「特長」如鎚報O　Malho(期刋) 
於親王游植物園後圖一在麗河Ｒio城以最高著稱之棕樹於側謂王之身長尙出棕樹之上如「日覽報」OJornal繪一苦力與一婦對語苦力曰報載意國王公次子偶躓於地墜傷及顱設爲現游巴西之意親王弟將無救矣婦曰何故苦力曰親王身長如許其弟可想設遇躓而仆顱從高處下焉得不碎如「怪面相」Careta期刋繪一人掖梯急行友問何往則怱遽對曰苦哉擬設法望見此意親王也如東旣曉D.Quixote（古人名）期刋繪一身材極長之意親王與無數以短小著稱之巴西紳士諺曰「開路先鋒之意親王」均有奇趣 
筆記 
[疑情記（四）] [  禹鐘]  
　　友點首曰善强余往省余初不允旣而從之此殆情根未萎生機潛伏不損友之慫恿蓋猶沛然之雨使之勃然立興也余聆至此難生曰子又誤矣旣己薄其行又不能遽斷其餘情徒出入增其怨何其忍也生無辨則續之曰旣抵何氏應門無人吾與友排闥直入憇於慧臥室之外即向之隔屏傳語處也海上寸地兼金寒儉之家恒不能得得敞舍何氏所居旣窄内外之界勢不能劃然區之蓋此斗室者固爲延納賓客之所憇於此非越禮也時慧母方持芭蕉扇促藥爐中炭燄使之盛熾扇舊矣緣紋而裂如其主人之龍鍾摇問作嚮又若爲主人訴其零落者慧母逆余二人坐後卽入内瀹茗將以欵客友盤散室中余則默坐其時慧之寢門適微闢緣隙窺之可見臥内友招余前曰矚之可傷也余從之見蘆簾低掩障風作微波若見魂氣絲絲頗出入焉室中陳設精雅然以主人病遂稍稍失序臨窗置風琴一架微塵敷之如晨霜封地鼠足印放其上錯落似梵文知不理久矣稍進慧之病榻横焉紗幔半卷露慧玉容審之則消瘦至見頣骨雲鬢亂矣絲絲覆額際一若其心中幽怨皆盤鬱於髮上也余見狀掩袖而退側然語友曰彼母乃太自苦見之使人難道友曰噫彼固宜忍情也余知其諷我嘿焉久之其時慧母己將杯茗出上我二人彼固拙於詞令略作酬答而己無何余等起辭且告以善慰其女彼含涙漫應余亦黯然余歸後旦夕自訟終莫能得適當之處置輙終日邑邑無歡笑一夕醉後就枕恍然過慧家慧万事洗涴見余起迎風神修整不似病後怪問之曰卿久病何以不憔悴 
詩錄 
[錫行雜詩（一）] [  小蝶]  
　　爲貪山色錫山行車走輕雷作雨聲兩面人家推樹出轆轤扶夢過安亭我來剛是上燈初五里樓窗隔水居别有酒痕消不得吳橋燈影似姑蘇太湖波影三千頃惠麓嵐光十二重聞說梁谿好風景我來都在雨烟中自騎白馬出城南一路松隂見月寒尋過烏衣三十巷竟無人識謝珊珊白門繡幕恰深垂隱隱痕認隔帷却是座中疾衛玠被人看煞未曾知雪碗銀刀夜午時燈邊眉影不勝思明知座有相如渴贈與瓊酥一片梨夜深扶月聽吹簫襟上餘香酒半消三面樓窗半臨水水燈凉過滙通橋朝來雲氣薄於綿半擱輕睛半化烟知是今朝天氣好出門先貯看山錢 
新聞拾遺 
[善] [  隱厂]  
　　六合巨商王某年近花甲膝下猶虚其妻勸其納一簉室於是王乃託某甲代爲物色適西門有方某者事親至孝母病沉重無錢延醫擬鬻妻以救母病事爲甲知僞謂王曰有某姓婦新寡不能自活現欲改嫁袛索身價百六十元並言若何賢德若何美貌王當卽允諾詎婦入門面色慘淡嬌頰猶帶涙痕王驚問故婦哭吐實情王始知係有夫之婦深嘉方孝不忍離其骨肉隨即派人將方某召至令其將婦領回不索身價並將賣身契當面焚去方某夫婦深感其德泣拜而去聞者莫不稱之 
[怪] [  陶成]  
　　瑞安雙穗場東門外有農家婦張氏者終歳不飲食惟産子後飲薑粥數日而己操作亦如常人初入門翁姑深以爲異常强之食甫下咽即嘔吐出之記者初聞人言固不甚信今春以事過其邑乃私偵之果符所傳姑記之請敎今之生理學家 
[詐] [  丕承]  
　　昨晚行經城内裏園路見一小販肩荷空油豆腐擔一付且行且泣有詢之者據云在該路某烟紙店門口因天雨路滑偶不經心將擔傾覆今所買得者袛五百文言罷痛哭旁觀者憐之予以二元之代價該小販遽納之愁容立歛怱怱而去時余適在旁見　舉動張皇心滋疑惑故即至其所言處詢問據謂並無其事所可異者擔中雖有碎碗碎瓶等物惟絶無拖泥帶水之跡至是益覺小販之所謂擔子傾覆實出於有意乃意在詐財　 
小說 
[社會小說衆醉獨醒（二一五）] [  瞻廬]  
　　第三十五回慘悽悽借涙哭屍　話叨叨背人訓嬌女 
　　并且翠娥心裏還有一椿說不出的苦痛近月以　曾經連寫了幾封情書寄往未婚夫劉玉如那邊誰料似井落銀瓶石沉大海一般只有去雁没有來鴻但見投桃不見報李翠娥等得不耐煩重又套了唐詩唱句的腔調做了幾首情詩結束一首說什麽「聯姻中表樂如何宛比當年陳翠娥君似河南方秀士妾無珠塔送哥哥」這幾首詩用着雙掛號寄往北京過了多天只盼到郵局一紙回單仍不見玉如隻字答覆翠娥恨得牙癢癢的似這般情意纒綿的好詩再不能打動他的心坎可見劉玉如這個人外表雖然漂亮内容却是漆黑識不得風雅懂不得情韻多分是妍皮包着蠢骨好容易在吳中詩社裏面認識了一位温文爾雅秀外慧中的西廂待月生相見之下如逢舊雨可見風流才子世間未嘗無人似這般知音識曲送抱推襟才不愧喚做亞東第一鍾情男子比着木石心腸的劉玉如眞有天壤之隔偏偏相會不多時碰着這没趣的事做我二人的情敵這滿肚皮的牢騷乘着號哭祖父的當兒潮水般的推將出來涙兒涕兒淋淋漓漓的沾濕了兩袖惹得王媽媽稱讚不迭道畢竟舅太爺福分好修得有這般的好孫女倘然小輩没良心便是生薑也辣不出半點眼涙好小姐你别傷心了你哭了一會子也得休息休息年輕時多出了涙老來便要眼目昏花的好小姐你的眼涙也出得夠了舅太爺今年正交七十歳死也是全福了他在黄泉路上享受你這副眼涙死也死得快活了好小姐你這副眼涙便出了萬兩黄金也是不容易買到的（活肖婆子口吻）翠娥越扶越醉經這婆子解勸轉哭得前仰後倒肝斷絶 
[自由談之自由談] [  鵑]  
　　今日吾國民己無一事可爲矣無論何事雖盡力以求之往往不能如願惟有一事可爲者則各掬至誠禱籲於天乞　降鞠凶以盡誅一般誤國誤民之武人官僚與偉大人物舍此不爲則朿手待斃而己 
大昌煙公司徵文揭曉（丁等） 
[大嬰孩牌香烟歌（梳妝調臺）] [  王讚沅] 　　 
　　一更廟來月兒漸漸升大嬰孩一出世人人都歡歡迎大紅蛋家家分送到祝諸君多子吓又多孫 
　　二更裡來月兒照窓紗大嬰孩烟味兒果然是佳拿一支香烟嘴裡吸清香兒陣陣吓沾齒牙 
　　三更裡來月兒正團圓大嬰孩招牌吓奴奴頂喜歡奴愛他帶一個花兜肚兜住了奴郎心不向外面鑽 
　　四更裡來月兒漸向西大嬰孩價錢吓眞正是便宜裝潢兒精美人人愛眞個是圖名吓不圖利 
　　五更裡來月兒落西山大婴孩名聲吓傳徧了四海衆同行出貨爭先恐後門巿吓大昌近悅與遠來 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[裁釐抵補公債] [  漸]  
　　裁釐加稅訂在條釣政府遷延又遷延迄未實行至商約訂定值百抽十二五之進口稅亦自行放棄政府而果欲整理財政者不應健忘若此 
　　政府之所以不即裁釐者恐釐金之歲入無法抵補也外人之所以不願即加進口稅者以我國尙未裁釐恐稅加而釐竟不裁也今政府居然以裁釐辦法徵商人之意見而商人居然曲諒政府之爲難有裁釐抵補公債之建議可謂兩方相見以誠而稍稍有民國之意味矣 
設商人有此建議而政府尙不能實行裁釐則政府坐失良機此後更無從得商人之信用矣設政府納此建議而商人竟不能實行分認公債致政府因此藉口而仍不裁釐則商人之困萬刧不復矣吾願政府與商人共勉之 
國民常識 
[中西紀年歳之不同] [  鷺友]  
　　中國旣改用新曆而尙稱曆爲西曆己屬可笑其紀年歲之法古今亦不同古人亦以足一年爲一歲今則呱呱墮地卽紀其年曰一歲及初度一週問其年則己兩歲矣故有除夕誔生越宵而年己二歲實則尙不逮二日耳此種紀年殊可哂也吾八現年與實際至少差一歲而人之好享高夀者且於五十九歲而六秩榮慶矣則其年更不正確居恒人有問其年者必謙稱虚度幾何若未及其年而詭稱六十齡者直貧度耳 
　　西俗則與中國之古俗同生一週而後方稱一歲其未滿一週而問年歲何者則答幾何月或幾何日彼此相較虚實不同我輩亦思所以圖其實乎 
且西國習慣問年罕稱幾何歲What　is　(your)　age?而多稱若何長How　old　are　(you)?雖至嬰孩之不足稱年歲者此問亦適當也 
我國父母之爲子女紀生辰者并年月日時而紀之以爲八字之根據推其命之吉兇命名時且於五行中有缺者附其字於名中譬諸缺「金」者則必擇有「金」旁之字以爲名此種迷信亟宜革除且國家頒行陽曆紀生年月日當從陽曆其紀時亦以捨干支而用鐘點爲佳蓋干支不特不適於陽曆且紀時不正確一時當兩小時如子時卽夜半十一點鐘至一點鐘之問其時甚長何如直接按時鐘所指紀其爲幾點幾分之爲精確乎（乙種酬） 
衞生 
[婦女攝生要旨] [  叔鳴]  
　　婦人受病較男子爲尤易以其有行經孕育諸端偶一不愼輒易致病兹將關於重要不可不知者略述於左爲婦女者宜注意焉 
天癸婦女行經上應乎月故名月經苟無疾病月必一至當其來時切不可用冷水洗手坐臥當風貪食椒薑熱物或生冷水果及與男子交媾蓋血遇冷則凝滯不通遇熱則上逆妄行經未凈而交媾則精種血管敗血不得外汇逗留胞中致小腹聚痛多成經漏 
　　種子寡慾多男是種子要訣婦人經凈三四日再男子保養月餘於風月清明之際夫婦精神愉快氤氲樂育之懷動則必一索而得男若醉飽或服春藥而受胎者生子多夭 
　　妊娠首當保養胎元若縱慾無度則胎元不固多致小産則生兒亦必不育或患游風驚癎牙疳等症至於一切操作當母改常度使身體得適宜之運動則氣血旺行便於養胎居食衣服均宜潔凈食物尤取易於消化者爲妙若夫能知胎敎者則更參上乘矣 
　　生産婦人生産本如瓜熟落地萬無致命之理總須平心靜氣聽其自然不可慌張及用力太迫力太迫則兒爲氣所逼不及緩緩順下多致横生之患世之産私兒者罕聞致命以其深恐人知不敢慌張只得平心靜氣聽其自然此明證也 
　　産後惡露宜排泄使盡不可稍食生冷惡露爲冷所遏蓄則成癰疽夏則室宜軒敞使空氣流通暑熱不得伏内冬則温牀暖室下腹隂部不可使外風襲入雖大暑亦宜注意百日内尤當禁絶房事犯之者多成癆瘵不治（乙種酬） 
經濟 
[積九散一] [  景]  
　　我有一個朋友是個中學的敎員他的薪水並不很多一月只有一百元他每次領到薪水的時候總要拿出十分之一（就是十塊錢）出來作公益的事業他的主張也是有名目的就是積九散一 
他說「在一百塊錢之中取出十塊來作公益的事業於我絲毫無損然而别受益就不少了我何樂而不爲」原來我的朋友是一個熱心社會敎育的人他因爲他的鄉村裏的居民智識淺陋不識世界所以發願要在他的鄉村裏設立一閱報所這閱報所的經費就是他每月省出的十塊錢我以爲這種精神很有介紹的必要 
　　積九散一不是很難的事上面己經證明假使全國的老少男女都能以此爲法進欵百萬的散十萬進欵十萬的散一萬進欵一萬的散一千進欵一千的散一百合力同心來做公益的事業中國的進步若不是一日千里我眞不信 
　　中國多少富翁賺了錢來總是藏到家裏一個也不散出去等到他們死了子弟不肖都把他花得乾乾凈凈别人一點益處得不到自己的子弟反糟蹋了這是何苦來 
　　假如他們能學積九散一的法子其結果就不一樣了錢散出去社會上公益事業發逹國家就一天比一天進步其利一受惠者飲水思源必皆謳歌頌祝不像那些抱着錢不放的人給人駡守財虜其利二錢財減少可免子弟之倚賴心其利三有此三利而無一害大家想想看這還做不得嗎 
　　所以我今天提出積九散一的法則來希望凡有進欵者都能照様做去（乙種酬） 
家庭常識 
 
 
 

Page 18

 
 
 
[對於敎養兒童的商榷] [  隱鶴]  
　　兒童天性爛漫習於善則善習於惡則惡故兒童之善惡大半由於環境之接觸爲之父母者當以有意識之法則敎導之原未可一味嚴厲壓迫或溺愛縱放兹就個人對於敎養兒童之意見條述如左 
　　一兒童之飲食兒童大概喜歡閒食一日三次之正餐反淡漠視之以致飲食無度引起疾病故兒童之患病往往食滯爲多而父母對於兒童不無溺愛兒童見糕餅等類不問饑餓與否必向父母索食父母爲順從兒童起見亦或任兒童取食雖曰愛之實則害之其實兒童之飲食宜受制於父母一日三餐之外可於上午九時下午四時給予極輕鬆之食物聊以應付其好食之天性卽一日三次之食量亦須有一定之標準平時不可驟增驟減 
　　一兒童之衣服兒童對於寒寒暖之覺察不十分敏捷且有耽於游玩而忘其自身之寒暖者故父母宜隨時留心天時之變化而爲兒童衣服之增減惟不可過多亦不可過少能適應於當時天氣之冷熱爲度且兒童正當發育之時其所穿之衣服以寛大爲宜蓋衣服狹小有妨其身體之發育也一兒童之游戲兒童好遊戲乃天賦之根性且因游戲之感受每成兒童日後之習慣故游戲於兒童關係頗大中國家庭於兒童之游戲任其自由不加敎導凡兒童所作之游戲大概毫無意味且於兒童有害有無益嘗見西人之對於兒童游戲往往爲之建造簡單之庭園養畜各種之禽獸以引起兒童純潔的美感且爲之置備各種有益玩具如琴圖畫球等並有各色之車使兒童騎坐以養成健全之身體此我人所當效法者 
　　一兒童之見聞兒童模仿性甚大他人之所言所行每牢記在心使爲嘉言慤行固於兒童有益設爲惡言劣行則爲害實大故父母對於兒童之見聞當特别注意舉凡一切駡人打人之惡劣行爲須令兒童不聞不見爲要（未蓋章） 
道德叢話 
[西方格言（七二）] [  謝介子選譯]  
　　見義勇爲母徒終日縈擾「金師廉」Kingsley) 
　　最　美者常居首位「西班牙諺」 
　　发如自愛遏甚决不爲人所愛「英吉利諺」 
　　經營商業者易於周游世界「西班牙諺」 
　　大水之後必有歉歲大雪之後必有豐年「英吉利諺」 
　　　靈而手勤者將何往而不利「德意志諺」 
　　病至然後知健康之價值「英吉利諺」 
　　有損於此者轉有益於彼「法蘭西諺」 
　　生而不受敎育不如不生「英吉利諺」 
　　人生有快樂之必要「歐健」（Eucken） 
法律 
[權利與時期之關係] [  守和]  
　　權利與時期之關係可分爲三種 
　　（一）期限如保人壽險者定保十年從第一年起至第十年止此始終之期限爲有定期限但在十年之内此人若死則保險公司須赔償即此人之死無論在第一第二第三或四五六年均須赔償此爲無定期限＝ 
（二）期間如前例保人夀險者定保十年則此十年之中均在保險期間也然計算期間則困難殊多如東西兩半球日出日入之不同時隂曆陽曆之不同日月皆是關於此點誠難免時間之糾紛兹舉我國民法草案暫行法律之規定數條如左 
　　第二百六十七條依法令審判或法律行爲而定之期間及期日除有特定外依後六條之規定 
　　第二百六十八條以日星期月或年定期日者其期間之始日不算入但其期間由午前零時起者不在此限以時定期限者卽時起算 
　　第二百六十九條年齡自出生之日起算 
　　第二百七十條以月或年定期間者依曆計算 
　　第二百十一條以日星期月或年定時間者期間之末日之終止爲期間之終止期間之不以星期月或年之始起算者以最後之星期月或年與起算日相當之前日爲期間之末日但以月或年定期間者於最後之月無相當日者以其月之末日爲期間之末日 
　　（三）時效此時效之意義乃因一定之時間永續行使其權利或不行使其權利而生權利得失之别種效力故法律上有取得時效消滅時效及時效中斷三種兹以其與權利之關係甚大故更請分别言之如左 
　　（Ａ）取得時效譬如有土地於此我本無分但我若公然開墾之耕種之繼續至三十年而所有者不來干涉此土即歸我有即取得時效也 
　　（Ｂ）消滅時效比如人負我債我從未去索償若過三十年我之債權即消滅矣此消滅時效也 
　　（Ｃ）時效中斷例如債權以三十年從未去索者即失效但我若或在十五年時曾索過一次則此種債權當三十年時並未消滅不過中斷耳必自十五年後再過三十年未索乃歸消滅上即時效中斷也（乙種酬） 
工藝常識 
[電鍍須知（上）] [  李月波]  
　　當電流通過化學溶液時則溶液中之化合物遂分解爲兩部一爲氫（輕）及金屬之伊洪ons或曰陽伊洪Cathionas移向隂極Cathode其他一部份曰隂伊洪Anions移向陽極Anode　各自共極而分出電鍍術Electroplating即根據此理其目的有二一爲美觀起見二爲保護起見其手續極簡但偶一不愼則不得優良之結果兹將電鍍術上必須注意之點約十餘種分述於後 
　　（一）電鍍用之發動機Dynamo電壓不可過高以三弗打Volt至六弗打者爲最宜倘電壓稍高則被鍍之物體上遂生　點 
　　（二）被鍍物體之膨漲率與欲鍍之金屬膨漲率其數值宜相近倘被鍍物體之膨漲率大於欲鍍之金屬遇熱後則表面破裂反是必起縐紋 
　　（三）電鍍前須用碱水洗滌被鍍物體上之油脂後再用酸類Acid洗之去除其表面上之酸化物或銹斑 
 
 
