# 1907 - 209 - 4912316

 

Page 1

 
 
   
 
 

Page 2

 
 
代論 
[函致商務總曾商學公會論叅預商約事（續）]  
　　（王熙普來稿） 
又有說者曰。恐其因要求而受懲處。是蓋婦孺之見。不足與語者矣。然而要求者。非結一大團體。具一大實力。亦不能逹最後之目的。如　團體未成。能力未備。卽怱怱一禀以要求之。恐未見其利先見其害也。縱觀各區域。此等事非上海不可。縱觀各社會。此等事非商界不可。何則。商務事件。與朝廷牽涉者少。朝廷必能　如所請以收　權利。此其一也。商人多有實力。較之學界空談無補者不同。此其二也。商人之於商務有身家性命之關係。較之普通要求。必能認眞。此其三也。有此三者。余敢斷定要求之美果。當自商人先得之。諸公如舍之不圖。豈不太可惜也哉。又有說者曰。當先行禀准商部然後奉行集會。是此會之成立不成立。全視乎商部之批准與不批准而已。是則與預備立憲之性質相反矣。今爲一簡括之言以敬告曰。禀固當禀。須俟本會成立以後。（因諸君有另行組織公會之說）禀其所求請之事件可耳（如要求叅議商約等事）至於本會如何開辦。乃諸公自己之事。可以不必禀命於官也。爰儗呈辦理方略如左。 
（一）定事務所卽定名或就商學公會或就商務總會爲臨時事務所名稱則不可不先定之或卽用二會之原名亦可（二）請定暫時事務員未經選舉以前不可無暫時辦事之員一切事件始有所歸屬（三）訂定章程章程不立諸人無所依從愈聚會愈無頭緒反於事實有害也其章程内治事規則當分爲四大部一會議部二調查部三任事部四編輯部如其四部不全將來恐無叅贊商約之實力也（四）開會員組織會商曾多則各有畛域之見恐有排擠破壞等弊總以吸收一氣爲要但四大部之職員須由選舉或聘請者始能任之各行代表亦於是會舉定（五）經費經費爲辦事之命脈必須有常年的欵其會始能永久其開辦常年兩項經費似宜由各行擔仕之如果捐欵有餘卽留爲各項特别事件之用（六）定議局及代表規則議事無一定規律則越議越亂反足以破壞其事也故當於會成之後即明定之以下所應辦之事業則當分爲自治與請願二類或先自治而後請願或先請願而後自治或兩相並行皆可但須將以上各事辦到始能議及以下各條也（自治之類）一定商行與商人自治規則二改良貿易法及錢債法三訂定與外人貿易章程四設立商法講習所五調查各種商情著成月報以供商人研究（請願之類）一求請叅議商務二求請减少出口稅三求請改良關稅四求請保護海商優待内地商人二類當辦之事不勝枚舉以上不過大概而已惟高明斟酌之 
說林 
　　内亂起外患亟人心死大局壞而政府乃不知變計。 
以專事搜查軍火爲有補乎。而天津而香港而漢口查出軍火者以數萬。 
 
 
 

Page 3

 
 
計。然而江西亂。廣東亂。湖北亂。福建亂。浙江亂。如是則專事搜查者固無補。 
以專事拿捕黨人爲有益乎。學生是黨。人官吏是黨人。賣蛋者亦是黨人。今日搜學生。明日改爲官吏矣。今日搜官吏。明日改爲賣蛋矣。然則專事捕拿亦無益。 
以今日而主張種族之說固謬矣。外禍方亟先操入室之戈。建設未謀先事破壞之計。 
以今日而尚不圖貫行立憲亦謬矣。虚言立憲專集中央之權。專事搜捕不圖舒民之氣。 
是以政府則專事搜捕。黨人則專事破壞。蜂蛤相持。必至兩敗俱傷。而魚翁乃笑而拾其利。（如） 
專電 
[電一迪化（二十四日午後九點）]  
　　新彊巡撫聨魁被于闐縣令槍擊受傷甚重惟未中要害（奮） 
[電二北京（二十四日午後九點）]  
直督哀世凱奏陳立憲摺洋洋三萬餘言直引朝鮮之事爲鑑昨交政治館會議（愈） 
[電三北京（同日午後九點）]  
　　駐荷公使陸　祥保和會專使錢恂警告政府速定立憲宗旨以挽危機（　） 
京事小言 
　　政治舘王大臣近日諭飭司員恭錄聖訓以便頒發京外各衙門敬謹書匾懸掛以示永遠遵守新政乎舊例乎具文乎實在乎吾於此事不能知其命意所在竊應閱者一解决之 
　　郵傳部擬設交通館發起於前尚書張文逹時適部事紛更遂致延擱現陳雨蒼尚書以整頓部務非先設立交通館培植人材不可己諭飭司員詳訂章程一俟駐紥各國欽使保送留學生到部即行派充該館敎習以求實學或曰今日國家舉辦一新政則留學生卽多一干祿之階一般皮膚新學者卽多一噉飯之地也然而是說未免近於周納之論閱者宜借以爲戒不必信以爲眞也 
緊要新聞 
[蘇撫電奏布置防匪情形蘇州]  
　　蘇撫陳中丞致軍機處電云接准電開奉旨安徽匪黨滋事巡撫被戕殊堪駭異沿江各省匪徒素多亟應嚴密防範著各該督撫妥爲布置等因欽此伏思皖省此案變生倉猝深堪駭異幸首犯就擒辦理迅速未至燎原惟長江一帶各帮匪徒本衆孫文逆黨亦多不獨聨絡勾結固屬滋蔓難圖卽使各不相謀而聞風響應爲患何可勝道　年夔龍抵穌奉命治梟並密　孫文黨與疊經督飭又武多方偵緝嚴密捕拿至今未敢鬆懈皖旣有此重案凡在沿江各省亟應格外防維其扼要辦法不外杜外匪清内匪二端江蘇所屬滬鎭兩關係屬通省咽喉而由江海入内河尤以吳淞江陰兩口爲最要門户太湖毗連　境港义紛岐亦爲梟匪出没之所以上各處均須注重布置省會爲鐵路小輪往來衝途居者櫛比行者輻湊奸宄最易混迹詰禁更不容稍疏其餘内地各州縣亦宜隨時稽查防其竄匿業經分飭司關道局附廳州縣及水陸各營一體認眞防範嚴定考成切戒措置張皇致生枝節其各學堂各軍隊人員尤須不動聲色加意考核統由夔龍會商江督端方妥愼辦理　猶有進者近來匪勢鴟張人心不靖私運軍火之案見於前戕傷大員之案見於後足徵風謡之警不盡無因第逆黨可憂矣不與盜匪合其勢尚孤是鋤伏莽急於治逆黨也盜匪可慮矣不與飢民合其患猶小是撫窮黎更急於誅盜匪也此不獨上年災區爲然方今東南大局元氣悉侍滋培厚恤民生尤爲弭亂之本惟有宣布朝廷德意安爲彈壓撫綏以銷隱患而慰宸厪所有蘇省遵旨布置緣由合先電陳謹請代奏（齊） 
[江督批飭妥定搜查匪黨規則南京]  
　　金陵巡警局酌擬搜查匪黨危險物件辦法禀陳江督請示當奉批示云查前據該局禀請凡形迹可疑者應仿外國實行搜查之法本部堂前以事近騷擾恐滋流弊批未允行惟現在衡度時勢不得不防患未然若待事跡已彰卽搜查亦有不及已札行飭照該局所禀辦理惟須事先烱察實有可疑然後禀請搜檢督率弁兵人等嚴戒擾害如偵探不確濫請搜查或别有 
 
 

Page 4

 
 
挾嫌架害情事當明定懲罰之條以防流弊並飭該局妥定規則禀定辦理在案仰卽遵照前札辦理並安擬規則禀候核定飭遵繳（諟） 
[日使請禁直魯沿海私鹽北京]  
　　日前日使函致外務部稱日商鄭永昌集貲在韓國設立運鹽公司專賣全國食鹽查得韓國產鹽不多向由中國直隸山東沿海私販接濟請咨行山東巡撫嚴禁私鹽出口以保專利等語現外務部以韓國情形未能懸揣遂轉電駐韓馬領事云據日本代辦公使阿來函稱日商在韓設運鹽會社惟山東運往私鹽甚夥請咨東撫禁示並劄貴領曉諭華商毋再違禁致滋糾葛等語東鹽私販入韓應如何曉諭禁止希查酌情形電復以憑辦理一面並咨東撫楊中丞查明辦理 
[大理院新定審判法北京]  
　　近聞大理院與法部會議審判辦法一凡叛逆謀殺故殺僞造貨幣印信强刦各項應照刑例裁判事爲刑事裁判一凡因婚姻承繼錢債房屋地畝契約索債等涉訟者爲民事案件一公判時不得秘密一番判官得斟酌訴訟人之情形先令訴訟人呈繳相當之保証金或覓可靠之保証人（怪） 
[金華勦匪電文彙錄杭州]  
　　金華府屬梟匪嘯聚蠢動並勾結長江著匪董道富等約期接應已歷詳前報現當道擬將此案與紹興大通　案合併爲一然當時往返電文並無牽涉顯見事後煆煉周納爲文過飾非之計兹蔣電文彙錄於左以破奸謀 
[武義縣電禀]  
　　杭州撫藩臬兵備處憲鈞鑒月初永康獲匪懲辦武義遂起謡言節經出示解散並迭次禀府調兵彈壓獲匪三名訊辦通禀今晨該匪麕聚南鄕卑職偕沈統領督隊奮勇兜拿獲匪六名奪有軍械旗幟卽於軍前正法卑邑係金永要道尤爲戒嚴乞派大兵到郡布置寳鎔禀宥 
[浙撫復電]  
　　金華府傳諭武義錢令已電沈統領酌調黄維善兵隊到郡相機捕拿矣院沁印 
[武義縣會同沈統領電禀]  
　　撫藩臬兵備處憲鈞鑒金永武匪謡業由府縣電逹寳鎔亦兩次通禀因武最要棋山於十八抵武調隊會縣防捕金華告警亦調衢防三棚布置垷會寳鎔連斃悍匪念四名同主謀匪首劉耀勳今午正法容會禀地方大定金永可安頃奉兩電己調兵在先堪慰憲厪棋山寳鎔禀豔 
[浙撫第二次復電]  
　　金華府傳諭武義縣沈統領等電均悉武義匪首正法斃匪多名辦理尚屬妥速良深嘉悅惟人心雖定餘黨尚多仍卽嚴行搜捕以期盡絶根株轉告沈统領等知照院冬印 
[浙撫致金華府電]  
　　金華府匪黨破獲由武義錢令訊供詳細應傳諭奬勵仍搜捕餘黨爲要院魚印（士） 
[紹興又拿徐錫麟餘黨紹興]  
　　安徽徐錫麟一案又經徐偉供出陳志軍陶輝卿等多人亦與其謀業經馮升撫移浙緝拿故昨由紹興府貴守派山陰縣余令至東浦會稽縣李令至陶堰密拿第諸人均已聞風遠逸無從捕獲矣（水） 
[桂撫照會梁紳廷棟文（爲設立廣西鐵路辦事公所事）]  
　　現准貴紳來牘内稱西省鐵路去歲經同鄕京官呈請商部奏派干提學爲總理後省内士紳開會集議多次迄無頭緒今年二月司員謬承同鄕京官投筒公舉爲協理曾經于總理邀往東省會商回梧後冋人遂有發起招待曾議之舉旋值于總理升授郵傳部侍郎統轄全國鐵路未便遥領路事又奉督部堂周電催司員下東商辦經于侍郎將所有鐵路來往公牘及各同鄕函陳各策分别去取彙交可員並爲略示辦示勉使從事竊維廣西地瘠民貧兼以連歲兵荒集股不易况路事繁難尤資熟悉者同爲料理今廣西於鐵道一科遊學歐美者實無其選兹奉電飭來桂責使經理司員質本駑鈍焉能肩此重任惟今日廣西鐵路事機緊迫斷難緩辦當此總協理未定公司木設之際若不先事組織終無成就之可期用是不揣冒昧擬先設商辦廣西鐵路辦事公所於桂梧兩處自儕於發起之列以爲聨合全省十紳集議招股開設公司之導綫將來公司成立此公所卽行裁撤所内各員均退居股東之列其公司總理協理等員另由股東公舉惟開辦勘路保息等費廣西財力微薄籌措維艱不得不借助公欵俾大局有所維持而購股者始形踴躍謹擬簡章伏候察核批示分别奏咨立案亚通咨各省曁通飭各屬　爲公便計呈商辦廣西鐵路辦事公所簡章清摺一扣等因到本部院淮此查桂省近連湘粤遠控滇黔龍州陸運徑接南關西江航路直逹香港在昔號稱邊徼蠻荒之地及今已成四通八逹之區五金之礦遍地皆是再熟之稻歲有羨餘此外蠶桑森林畜牧凡天地自然之利無不畢具徒以内地各屬山徑崎嶇灘流淺急交通不便百貨難於轉輸大利因　未闢果能全省建築载路一氣貫注脈絡靈通非惟湘粤滇黔之貨皆當藉以載運卽本省礦產各項約計運費已可成爲鉅宗獲利之厚操劵可期中國東南各省鐵路當無有能過之者上年全者士紳擬集商股經營路事因各屬路途遥遠一切事 
 
 

Page 5

 
 
宜無從統會以致公司久未成立兹貴紳擬於桂梧兩處先設商辦廣西鐵路辦事公所以爲聨合全省士紳集議招股開設公司之道綫具徵關懷桑梓熱心公益本部院深爲敬佩查核所訂簡章大致亦臻妥協應卽准其照辦需用公欵必當力爲撥助並由本部院認股一萬元以資提倡貴紳本係全省士紳公舉協理此次設立辦事公所又係發起之人所有所長一席應請即由貴紳肩任此外所内員司並請由貴紳按照章程分别選用後報明本部院查考公所旣爲路事總匯之區遇有往來文牘以及給發交股收條等項均應蓋用關防方足以昭信守現經本部院飭刋商辦廣西鐵路辦事公所關防一顆應卽送請貴紳查明開用除俟公所開用後再行奏咨立案並先分咨各省查照曁通飭各屬遵照外爲此照會貴紳煩爲查照施行（愛） 
淞滬要聞 
[商會未能懸定儲備米數]  
　　商務總會移復滬道略謂准貴道移開據嘉榖堂董事姚文枬曁南北米店一百五十七家公禀請將米鋪儲備米石數目日期明定限制俾有遵循移會核議復核等因查上海食户浩繁遷徙無定有力者糴担藏儲中下之户及傭工負販婦女人等或祇日買升合米舖銷數實屬無憑預計蓋定數多慮其囤壅定數少又慮不敷日售且資本之厚薄銷塲之廣狹招徠之優絀此鋪與彼鋪各各不同勢又不能懸定一數爲南北市通行之標準因思南市平價局開辦已久此中盈虚消長見聞較確應請貴道移請核議以備採擇設亦未能定實或仍批飭姚紳等各就本店資本銷售情形自擬一數呈由貴道折中批定以示限制是否有當合就芻議請煩核辦（輕） 
[領事公會擬請添派公廨讞員]  
　　探聞上海領事公會以公共公廨關太守前奉調赴奉天雖已商由上海道禀准暫爲留滬然現在公廨讞員人數稍敷辦事如若减少恐於應辦案件未免積壓上年曾商請上海道添派帮審已蒙允許緣一時尚難其選未經添委今關寳王三員在廨辦事以後决不能照此數减少即關讞員必須赴奉亦應添足三員以資辦公爰於前日公議請領袖領事西拂君照會江督請卽照辦（甘） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[两江督練公所擬定戒嚴令詳江督文]  
　　竊維軍隊之設所以禦外侮靖内訌然在禍亂未萌之時不可不思患預防之是以古之言曰兵可百年不用不可一日無備又曰豫備不處古之善教誠以事變之來每生倉猝使非平日籌策防備之已熟臨時自難免失機憤事之虞關係誠非淺鮮嘗攷各國軍政著有戒嚴之令專爲預防事變而設平日著爲此令頒發各軍隊地方行政衙門各處使熟悉於胸中一旦有警其應戒嚴之區域所有一切防禦機宜命令指揮與夫地方行政裁判權限悉遵守此令而以之臨事自無措施失當之弊用意極爲周密南洋爲東南半壁所繫長江一衐地處衝要防範宜嚴雖近奉憲台整飭戎政擴張軍備旣控守之有資然居安思危有備無患方爲未雨綢繆之計且近年以來伏莽徧地亂黨土匪時思蠢動去歲湘贛曹州各地其滋事之初勢甚洶洶幸剿辦能協機宜未致蔓延近聞廣東潮州境屬又有　傳時局艱危皆宜用作殷鑿者也職等公同商酌擬定戒嚴令凡十有七條平時分發各軍隊及各地方衙門用資研究一旦有事有所持循不致張皇無措似於防患未然之道不無小補謹先繕成呈請憲台鑒核示遵爲此備由具詳伏乞照詳施行 
　　附江督批示詳摺均悉該道等所訂戒嚴令十有七條專爲預防事變而設以免臨時張皇無措辦法甚是惟披閱其中尚有應删應酌之條業經分晰簽明將原摺隨批發還仰即查明更正再行分别頒發一律遵守並將原摺及更正之摺檢同呈送備案繳 
[兩江暫定戒嚴令]  
第一條戒嚴令乃際於事變或值戰時以兵備警戒全省或一地之法 
第二條戒嚴分爲臨戰地境及合圍地境二種第一臨戰地境在戰時或值事變區畫宜警戒之地方爲臨戰之區域第二合圍地境在敵人合圍及攻擊或值其他事變區畫宜警戒之地方爲合圍之區域 
第三條戒嚴當應於事機區畫所要之地境而布告之 
第四條在戰時凡要塞重鎭海軍港製造局軍械局藥　等若遽受合圍或攻擊之際可由該地方文武大員或該局所長或高級之軍官宣告臨時戒嚴又在戰略上須爲臨機之處分時則由出征司令官宣告之 
第五條平時因鎭定土宼須爲臨時戒嚴者則該地方官或駐紮該地方軍官及有宣布戒嚴令權之官卽速電禀督憲請命若時機切迫通信斷絶無請命之方法亦得即時宣告戒嚴再行禀報 
第六條統制獨立協統衛戌司令官要塞司令官及特别司令官各該地方文武大員等均有宣告戒嚴之權但須限於時機切迫否則仍須請命督憲 
第七條當宣告戒嚴時即須將其狀勢及事由電禀督憲並報督練公所但其所隸屬之長官亦須别行申禀 
第八條戒嚴之宣告於曩所布告之臨戰或合圍地境得改定其區畫 
第九條在臨戰地境内凡地方行政及司法等事有與軍事關係者其宣布戒嚴令之官有掌管之權故地方官警察局長及巡緝營隊官長當布告戒嚴或宣告時卽速就該司令官請其指揮 
第十條在合圍地境内凡地方行政及司法等事其地司令官有掌管之權故地方官警察局及巡緝營隊官長當布告戒嚴或宣告時卽速就該司令官請其指揮 
第十一條匪亂或暴動時依其情勢之重輕照第九條及第十條辦理 
第十二條在合圍地境内凡與軍事有關之民事及左開列之犯罪者均歸衙裁判 
（一）關於皇室及圍害最爲級官長之罪（二）關於國事之罪（三）有害靜謐之罪（四）有害信用之罪（五）官吏瀆職之罪（六）謀殺故殺之罪（七）擅將人逮捕監禁之罪（八）脅迫之罪（九）特强奪刦之罪（十）放火失火之罪（十一）决水之罪（十二）覆没船舶之罪（十三）毁壞家屋物及傷害動植物之罪以上十三節平時多係應由地方官裁判之事惟合圍境内有關於軍事緊要地方官遼遠情形急迫必須當機立斷者自應由軍衙裁判以重其權若非關軍事或事非緊急地方官鄰近應隨事斟酌或由軍衙會同地方官裁判或送交地方官裁判以示限制 
第十三條合圍地境若於地方官衙及警察局等通路斷絶之時則無民事刑事之别悉歸軍衙裁判 
第十四條就删 
第十五條在戒嚴地境内司令官以身任其責有執行左記諸件之權但由其執行所生之損害不得要償第一停止集會及新聞雜誌廣告等之妨害時勢者第二調查可供軍需之民有諸物品又依時機禁止其輸出第三檢查收存之槍炮彈藥兵噐火具及其他危險諸物品並依時機而押收之第四開城郵信電報檢查出入之船舶及諸物品並停止海陸通路第五在　况不得已時將人民之動產不動產破壞燒燬第六在合圍地境内無晝夜之别可立入人民之家產建造物船舶中檢察第七有寄宿於合圍地境内者可依時機令退去其地 
第十六條戒嚴一事雖在平定後若未受停止之布告或宣告其効力仍如戒嚴時 
第十七條至停止戒嚴之日几地方行政事務司法事務及裁判權均率由舊章 
内治部 
[湖北警察學員畢業名單湖北]  
　　鄂督張香帥於光緒三十年冬遣派文武職官數十人赴東肆習警察已於本年六月初一日在警監學校本科畢業兹探得姓名全單錄左（優等畢業生八名）徐傳篤張仁靜　盧　斌　濮鉅南　張瑞璣　陳履潔　李錦沆　趙增典畢業生三十名陳　榮　趙澂宇　羅厚焮　曾遇賢　吳昌潤　文蕚輝　王文彬　斐稱　黄玉麟　王昌鴻　方仁元　劉元績　文溥　劉元舉　吳昌濃　王政懋　何慶頤　甘恩磬　方庚源　孟繼旦　孫當時　虞篤新　王　益　田慶臧　李明經　格埓克　汪思全　王定國　李繼興　黎春華（今） 
[公舉督修江堤總董漢口]  
　　漢口小河對岸江永垸堤爲漢陽縣屬南鄕一帶田廬保障最爲緊要現已由縣紳等公舉富紳萬觀察昭度充當該堤總董督率修築以免貽該（音） 
[鄂省禁閉烟館之政策武昌]  
　　鄂省各烟館現己一律閉歇惟漢口漢陽兩鎭尚未實行禁革昨鄂臬梁心海廉訪詳請鄂督札飭夏口廳漢陽縣均遵照武昌舉辦并派委州判方善之等分赴陽夏勒限十日務將兩處烟館會同地方官一律查禁凈盡以絶根株（安） 
[奬勸閉歇烟館之武弁南京]  
　　江寗城守協副將兼署督標中軍何師程日前將千把以下各弁開設之烟館二十四家已於限前自行閉歇等情面禀督憲端午帥以該各弁勇於改悔應卽酌給奬賞以昭激勸飭由戒烟專賣官膏局每户支給銀元八元移交該中軍給領并將所有 
 
 

Page 11

 
 
烟燈烟具飭令一律呈繳聽候查騐銷毁酌量給價（諟） 
[體育會分隊彈壓禁烟蘇州]  
　　長元吳三首縣以現值限閉烟館之時恐有匪徒乘機擾亂因特函請商業體育會領袖杭君等派令全體學生於廿五日起分隊至各處巡緝帮同彈壓杭君等奉函後已遵照辦理矣（必） 
[批飭設立女犯習藝所蘇州]  
　　蘇撫昨接農工商部電稱新定部章凡婦女犯罪如軍流徒以及監禁等罪均准捐銀贖罪如無力繳銀應由各省督撫飭屬廣設女犯習藝所送所工作等因陳中丞當卽轉札各屬一體遵照（具） 
外交錄 
[貨倉與油池之區别廣東]  
　　署新會縣蔡大令堯爔以美商三逹火油公司擬請在江門建築油池等情具禀胡護督奉批禀圖均悉美商三逹公司擬在江門地方建築火水油池旣經該縣會同稅務司勘明該處實距林姓住屋二十四丈距黄陳區等姓房屋四十餘丈核與美總領事照會所稱相隔二百丈方有房屋一節不符惟現禀以詢據美商買辦人聲稱該公司實擬在該處建築火水貨倉並非油池等語查貨倉祇爲屯放裝箱火油而設與油池危險情形迥殊但僅據該辦買等口稱係做貨倉未足憑信究竟是否建築貨倉抑條建造油池應候据情照會美領事飭傳美商三逹公司詳詢明確俟復到再行飭遵至洋商批地之案最易滋生糾葛該處地方是否確係林思成之業有無上手印契收執此次批與洋商如何書立批約界址是否分明應由縣詳加查訊並飭將批約繳騐如將來果准該洋商建築火水貨倉並應在批約上註明永遠不准改作火水油池蓋用縣印以杜影射而免爭執希廣東布政司卽飭遵照此繳（丁） 
[准給英商購貨聨單江西]  
　　九江關道文觀察日昨電禀贛撫略謂據駐潯英國領事函稱英商勝昌洋行派夥赴豐城採買黄豆二批每批四百石又二批每批三百石又四批每批二百石惠昌洋行派夥赴鄱陽採買黄豆四批每批五百石又赴餘干採買黄豆二批每批四百石泰和洋行派夥赴豐城採買黄豆一批五百石均請領三聨報單等情當經詳查黄豆一項給單最多向未限制與蕪關辦法不同若驟予停止恐滋藉口旣據聲稱實係英商自置出口與内地奸商託名影射者有别似可通融仍舊照給等語現瑞中丞已批飭遵照矣（存） 
[揚郡盜案之交涉揚州]  
　　揚郡北河下教堂前有某西人寄存洋一箱約二千數百元擬在揚建立敎堂之用該西人旋又他往忽於次日爲賊劫去當由該堂主敎報知甘泉縣陳令前往履勘形迹毫無乃將該堂細　八華人帶署鞫訊無供該主敎逐日函催務須破獲甘令已嚴飭差役四方緝捕矣（由） 
軍事界 
[詳准派員購辦軍馬江西]  
　　贛省督練公所備敎練派辦三處現　添練馬砲工輜等營禀請撫憲派員赴產馬地方購辦馬匹奉瑞中丞批示云查定例南方各省購買江馬應將馬數報明兵部知照各口始准放行並須赴部印烙事甚周折此時編練新軍諒可不拘成格惟如係實赴口外採買亦應咨部知照俾免各關口留難阻滯至前次購辦馬匹派員非人以致弊端百出無裨實用此次自應遴派精於馬學切實可靠之人前往採購並須酌定沿途准倒分數如有逾格責令賠補其發給護牌曁詳咨沿途各省免稅放行均查照成案辦理（儒） 
[吳軍門調任之原因浙江]  
　　狼山鎭總兵吳軍門元愷近經張中堂奏保軍門統領愷字軍有年現值黨匪遍地江防吃緊請准調任以便與程文炳設法整頓長江水師等語當奉恩諭照准（甲） 
[詳請添撥營兵藥資安慶]  
　　安省常備各標營兵士近因災疫流行前次所撥藥資不敷應用當由督練公所三處總辦會詳撫憲請札飭司局另籌的欵撥給該所以濟急用（若） 
[禀請派員查驗槍砲安慶]  
　　　撫馮夢帥近據江南製造局總辦張士衍電禀謂安省前向外洋續辦之槍砲業由海輪載運到滬擬請派員督率工匠逐件抽提查驗以防纔雜損壞舊槍等語見夢帥已札知督練公所選舉妥員禀候札委（化） 
敎育誌 
[添聘俄文敎員武昌]  
　　湖北方言學堂監督馨仲齡觀察前聘俄人郝汝基敎授俄文每月修金三百五十圓垷因學生過多復添聘俄人施乃德爲幫教月薪二百七十元業已訂立一年合同暑假後卽須上課（音） 
[會議改試院爲師範學堂揚州]  
　　揚屬試院　建在泰州城内現有王夏兩紳以科舉旣停試塲無用擬改設師範學堂一所日前特函商八屬教育會聨名公禀提學司請爲改革現揚州敎育會已邀集學界中人會議一切矣（在） 
[請撥賓興舊欵未准湖南]  
　　寗鄕縣職員潘永文等日前具禀提學司請以賓興舊欵酌撥津貼等情當奉吳子脩學使批示云查賓興各欵本爲科舉而設科舉旣停以之提充興學自是正辦現雖有考舉貢優職新章不過暫爲疏通舊學起見並非卽復科舉自未便沿例津貼惟據稱該縣學欵甚裕懇請遵照舊章酌量分給之處是否可行於學欵有無妨碍仰寗鄕縣迅速會同地方公正紳耆及承辦學務各紳體察情形酌核辦理（私） 
[議設高等醫學堂北京]  
　　學部榮尚書現與左右堂官商定建立高等醫學堂一所於京師以爲改良醫學之基礎其華醫敎習已聘定力主政惟西醫敎習一時乏員已照請外務部聘請並與袁宫保電商物色幹員（火） 
實業類 
 
 

Page 12

 
 
[九南鐵路造橋之先聲南昌]  
　　江西九南鐵路業已由潯興工惟省城外長河寛大又爲往來船隻要道須造高橋設軌方不致有碍行船現經鐵路總辦李鄕園方伯於六月十九日起程赴京查看黄河橋工並京張鐵路一俟查看回省即行仿造（采） 
[會議開辦銀行紀事常州]  
　　惲紳莘耘禀准農工商部在常州城内開設和愼儲蓄銀行定於二十二日下午在文昌宫邀集錢典兩業會議一切已紀前報兹聞錢典兩業是日祇有兩家未到至五句半鐘先由惲君宣布開設銀行宗旨繼由于瑾懷君宣佈章程畢卽互相討論大致集欵三十萬元先從錢典兩業集十五萬元以爲基礎其餘十五萬元歸各業分認又將三十萬元分爲一百股每股三千元以後如認一股者卽可爲該行承認員所有銀行執事均由一百人中選舉云（言） 
[窰業公司禀請限年專辦浙江]  
　　杭省職商陶本慤等籌集資本設立涇東窰業有限公司禀請商務總會呈部注册一面將章程開摺呈由秀水縣詳請各憲現撫憲張筱帥以設立公司建窰燒製磚瓦果能極意改良自於工藝有益至於限制五年之内暫時不准他人仿辦一節須候咨明農工商部察核辦理（水） 
[官錢局錢票暢銷湖北]  
　　湖北官錢局總辦高松如觀察現因新印錢票僅在本局發行難期銷暢日昨特派人至漢口錢業公所發售聞每日可銷五六萬之譜云（安） 
瑣事欄 
[端督公子來鄂漢口]  
　　江督端午帥之長公子繼先君於日昨携眷乘輪來鄂暫庽漢口華景街正金銀行買辦景某家聞係因院亂頗有戒心卽須赴京以防意外云（今） 
[鄂督悞拿命黨之原因武昌]  
　　日前鄂督接匿名函稱有革命黨胡　慶現充戈什係受徐錫麟指揮並受銀二萬兩謀刺鄂督等語鄂督卽飭敎練隊劉管帶編查並無其人僅有四十一標護兵胡某原名有慶與戈什往來甚密當在花隄某妓家覓獲扭送督院嚴訊始知爲伊戚所誣連夜派員搜查家屬毫無確據鄂督以該護兵宿娼亦非良善飭卽交警察局禁押懲辦（采） 
[不得其門而入揚州]  
　　揚州府桂太守近日特飭江甘兩縣令嚴禁婦女入廟燒香旋有某公館婦女坐大轎十四乘男女僕從如雲首先違禁往觀音山燒香由是效尤者甚衆城門通夜不關當經揚州營程參戎聞悉親往傳令將城門於日落後卽行關閉故燒香婦女以及無業遊民覊留城外者共假宿僧寺云（司） 
[批准匪犯責令工作南昌]  
　　江西宜春縣梟匪亂後續獲匪犯黄宏福等四名　該縣阮令訊無爲匪不法情事具禀江督擬請收入習藝所責令工作奉批云該犯黄宏福等四名旣經訊明並無爲匪不法情事應如所議收入習藝所監禁二年責令工作期滿提案察看如能悔過再予保釋自新仰西臬司即飭遵辦仍飭會營勒族查拿未獲各匪訊供禀辦（成） 
[禀究縣差索詐烟館蘇州]  
　　長洲縣差役唐少山郭金標吳金壽等藉押閉烟館爲名向察院巷同興烟館索詐洋十六元及雲露閣之愚園烟館自十六日起至三十日每日索取洋十元當由愚園主杜二和尚禀知禁烟局總辦劉申甫觀察飭訪屬實禀請撫臬二憲飭府委員前往查究（間） 
東京通函 
[東京府市廳記]  
　　二月初七日參觀東京府市廳案東京府東京市合設一廳而權限各有分屬東京府統轄東京府屬内外事務東京市專管東京内市面事務東京府知事爲勅任官東京市長則爲奏任官也初至招待室再登樓至府廳應接室坐叙良久謂府知事管理事務分三大部（一）庶務部凡選舉衛生會計土木等類屬焉（二）學務部凡學校人數學童年齡及敎員月俸屬焉（三）農工商部凡銀行會社度量衡及各種產業屬焉三部皆實業各有部長如有不完全事務官可責之百姓百姓亦可報告于官隨時改良總求歸於至當而後己論畢導觀各室知事外有知事官房第一第二分室乂有商務課學務課農務課卽上所云三大部者更有會計課土木課及救護班職務取扱室與議員室議員室形式甚佳上座列三小長棹下座椅位皆作彎弓形凡數層共數十張俱標明番號與上座環繞相向樓上亦陳列椅位其右爲新聞記事處每會議時有報館人在此秉筆記之以廣布告再至樓外一室爲日露戰爭殉難遺族之禀領恤費處亦署曰知事官房分室蓋專爲發恤費而有此特别之設也再至度量衡檢定所凡秤尺升斗皆須查騐無異蓋用小戳乃准發賣故全國度量衡無輕重大小之差其度類有鯨尺金尺鏈尺革尺榻尺竹尺之别鯨尺尋常所用卽中國之足尺鏈尺革尺皆測量用金尺土木工用八寸爲一尺榻尺分兩面一用英碼一用日碼其量類有量水者有量米者勺以鉛爲之十勺爲一合皆以玻璃管吸水量定其衡類有自一貫至十貫者所用碼照中國十六兩爲一斤此法本吾國所固有特未實行耳樓之右爲東京市役所設市役事務分十三課辦事員共三百四十餘人曰庶務課分室曰調查掛曰内記室曰助役曰市叅事會附屬室課目繁多不能盡記兹撮其大者如衛生及水道二端皆吾國所最宜取法者也欲言衛生先通化學觀其試驗硫酸化分化合頃刻而成有毒無毒霎時立見另有顯微鏡室其所測出者謂化膿菌虎列刺菌腸窒扶斯菌此皆可以傷生之物且謂鼠疫傳染尤甚觀其驅鼠懸賞帖捕鼠賞錢五仙斃鼠賞錢三仙并引觀解剖室其剖鼠數百有奇且以小玻璃片出覽謂剖鼠時將血滴下看其結成何形便知有毒與否有毒則付燒鼠場焚之吾粤十餘年前鼠疫大作倘行捕逐之令彼鼠輩安能肆虐耶東京自來水無地無之此間設東京市役所水道課敎育會窗用玻璃可以察工役勤情内藏汲水用具標本甚多啟鑰觀之無一不備有淀橋水道局機器所圖有量水器有舶來水栓類再觀製造水喉及分發水管處機器尤多每一水管皆有機輪并有玻璃長管去來消長測量表面可知其靈敏誠有莫名其妙者臨行贈以東京府統計年表及東京水道改良衛生的觀念書諄諄以諸君歸國改良爲囑日人之屬望中華可謂殷矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十九）]  
　　主人曰。老夫於初春探戚謙倉府市。偶經泛漱一游。行經江島。遥聞鳴咽悲歎。追聲往視。驟見一女郎縱身投海。老夫驚慌呼救。時正潮退水平。漁人挾之登岸。彼女雅不欲生。老夫婉轉慰勸急呼人并至敝戚居。幸是荒野無人。未經顯暴。戚眷以衣履勸易。女郎感激聽從。俟精神稍定。問以里居。誓不欲告。但云。妙年無依。憤不願生。老夫自揣衰邁無嗣。僅有孤獨夫婦。頗思認爲義女。幸彼不棄寒微。載與俱歸。拙荆更形欣喜。惟暮年無賴。亟思物色佳偶。聊圖半子之收成而已。田俊自揣言近之矣。且吾友貞雄云。有義女是江島投水。决與吾妹關係。今且壯膽一試。於是正色語主人曰。僕有一言實告。某久客異邦。家僅一妹。幸今歸國。而手足之耗。杳無形影。適見千金。頗覺形似。惟男女義不容混。是以恐怖不敢動問。主人曰貴人旣有隱衷。無妨容老夫詰問。田俊曰。感激不盡。請君詢千金曰。（有越人田俊義宏之妹青鎖改稱秋勁）主人曰領命。乃匆匆入告其婦。女主曰。世有是。巧遇乎。呼義女起視以。田俊之手字。女郎躍然起。跪捧主婦之體。雙涙涔涔曰。義母吾猶生耶。抑寤夢耶。女主曰。兒母恐。眞實事爾。女郎放聲痛號。主婦疑爲奇事。善撫曰。兒母急。有母在。女郎收。涙曰吾親愛之義母。奇遇奇遇。田俊眞吾之胞兄。主婦曰眞耶。天佑吾兒。主人。亟亟出告連揖田俊曰。大喜大喜。但骨肉之情。不可稍阻。遂介紹其兄妹相見。對向悲慟。逆旅主人夫婦。同來問訊。田俊泥首感謝。救命之恩。如同身受。禮畢各道離蹤田俊曰。有貞雄去信與。其妹温卿識之乎。青鎖曰。誠是妹第一救命恩人也。田俊曰。果爾。速發一電。告知行止。當時貞雄之悲喜驚奇。母庸贅述。且當時已由新總長執柯爲吉田。與貞雄之妹重圓故鏡。遂束裝奔赴郡山騎旣　。逆旅主人老夫婦合舍。使貞雄與青鎖結婚。 
從此諸公經過數年之夢幻泡影。日本社會轟傳樂道。新聞記者小說家。多費無數之敗紙秃筆。曲爲描繪。然此一場活劇演畢。不覺東方旣白。刈那間旭日驟升。可憐東郊濃露。經兹一曝。不免渙然消釋於無烏有之鄕。國外新聞 
[韓國亂後近聞]  
　　廿三日東京電云韓政府於本日奉韓皇詔旨將全韓軍隊除留侍衛軍一大隊外概行遺散惟軍隊中頗有不穩之勢云現日本各軍隊均整嚴以防不虞○又電林董大臣於今日抵東京隨卽朝見日皇○又電日本陸軍副將福島君於今日啟程赴韓○自有實行解散韓軍之命漢城韓兵與日兵於今晨互相衝突韓皇乂有詔旨略謂此次解散軍隊後所省經費專爲增進全國實業之用惟侍衛軍爲宫内所需故不在解散之列並謂此次所以解散即爲重編軍隊之初步云 
[博覽會停止]  
　　二十三日東京電云日本東京博覧會業於昨日閉會 
[褒揚名臣]  
　　二十三日倫敦電云倫敦全埠各報如每日新聞每日紀事星報等各著名新聞莫不頌揚前埃及統監克魯麥之政蹟并謂克君在埃及勳蹟彰著宜其得共衆之歡感云 
[海軍豫算案]  
　　二十三日倫敦電云英國下議院業已議及海軍豫算案急進黨欲從輕减而反對之者有二百六十三人贊成者祗八十六人遂卽採用原案 
[革除禁品條約]  
　　二十三日倫敦電云平和會中於革除禁制品條例一案討議良久卒得大衆同意革除其例 
[紐約黑闇]  
　　二十三日紐約電云紐約近來犯謀殺案者甚多因是衆情不免恐慌而警察雖嚴亦殊無能爲力云 
[英人被挾他往]  
　　二十三日紐約電云摩洛哥國英人麥克連爲摩人萊素利誘執幽禁一事兹萊素利又挾之他往英人恐其傷害麥氏不敢追求 
[自丹其亞傳來之亂耗]  
　　二十三日倫敦電云據斐州丹其亞消息稱有土人三族在克薩孛朗克地方肆行騷擾蓋爲懷恨築造電車建泊船所等工程之故當時工匠之被殺者爲數頗多并聞有法國人五意國人二西班牙人一均遭害頃已有德國船一艘將劫餘者載往丹其亞 
[平和會記聞]  
　　據海牙函稱美國代表所陳公判問題及追索債欵問題業由會中商議已久美國代表之意謂須設立永久之萬國公判廨而由各大國分派裁判員十五人以理其事諸凡關於萬國公法或條約事件而起之爭端統由公判廨裁判德國代表則謂所有呈交公判之事件須限制其種數至於索還債欵交公判廨判决一層德亦已承認云○又英德兩國所擬設立萬國戰利品審檢公廨一事英國代表謂公廨之審判員須有一二海軍專門家承充公廨司員而德國代表則謂如欲選取海軍將弁以充審判員則德當收回初議云以上譯字林報 
[聲明俄德兩皇相會之原因]  
　　二十三日栢林電云俄皇此次會見德皇並非出於抵敵英國之念而德國則無論若何亦不干涉俄國之内務云 
[國際之酬應]  
　　二十三日栢林電云法國陸軍叅謀部長孛倫中將己抵聖彼得堡頗承俄人接待大衆無不注意 
[罷工之風傳]  
　　二十三日栢林電云俄國波蘭華掃及營治兩處工人行將同盟休業雖如是說恐未必能成就也 
[美人自誇之詞]  
　　二十三日栢林電云英國海軍本部代表在下議院聲言英國巡洋艦隊及滅水雷艇之小船隊實優勝於各國云 
 
 

Page 19

 
 
[工黨風潮已息]  
　　法文報云法國扶賽淇省龍萊搭地方罷工風潮現已調定息事各工不日仍當工作此次工黨閙事時擊死之人出殯之際衆亦無所滋擾 
[英人被紿又紀]  
　　法文報云摩洛哥國亂徒萊素利聲稱若仍攻其同黨而不已必將置麥克聨於死地該處英公使聞之即極力勸阻 
[屋頽傷人]  
　　二十四日香港電云昨晚六句鐘時香港西國旅館之第一層露台突然頽崩適當時西人在内者甚少故祇壓死華人三名當坍下時其磗石等物倒於該處之康茂珍物店被毁之物所值頗巨以上譯文匯報 
本埠新聞 
[撫批滬紳秦錫田請裁鹽捕營禀]  
　　據禀商民朱忠千裝載大麥赴滬銷售回歸駛至周浦口被鹽捕左營中哨十二號砲船勇目吳阿三上船搶去洋元麻袋麥子等物誣指裝載私鹽將船扣住經商民孫子安理勸該勇目勒令朱忠千繳納私鹽不允赴縣控告該營領哨計正邦復帶領鎗船欲將孫子安船拔去如果屬實該勇目誣私掠財擾害商民該領哨猶敢縱庇威嚇尚復成何紀律惟一面之詞亦難遽信候札飭上海道查復核辦至鹽捕營巡緝梟匪而設若因此遽請咨浙裁撤則私販愈無顧忌鹺綱何以維持所請殊屬冒眛應毋庸議（出） 
[總工程局擬定變通勤生院章程]  
　　邑紳葉君隹棠前擬在城内九畆地建設勤生院專收乞丐入院習藝曾經禀准道台批准在案兹由總工程局紳士擬爲變通改設城外兹將章程錄下一地址宜另擇也建設工塲須擇極曠空之地尤須水陸交通以便轉運貨物若在城内實多阻碍兹查大南門外陸家浜南二十五保十二圖地方之施粥廠本爲棲息流丐之所以之改建勤生院極爲相宜惟地尚不敷察得廠旁爲同仁輔元堂之普安亭義塜應請照會同仁輔元堂董會同工程局董勘視地址酌遷若干畝以便興築二舊址宜變價也原勘除羅高兩姓地及火藥局地外共計十二畝九分八釐三毫火藥局計地七分五釐五毫羅高兩姓地約有二畝惟細查魚鱗細册並無羅高兩姓户名自是隱佔應令將現在租設之花園及寄厝棺木遷去一併歸公變價充作勤生院經費現在該處將開闢城門地價自必較前增貴每畝約可售銀三千兩三藥局宜遷移也查火藥局向設九畝地道光二十二年之禍全城震動談者猶多色變現雖藏藥較少思患預防自應移遷城外其遷費擬在地價内提撥四房屋宜改戒也查原章擬於城中建造九開間樓房兩進前後各造平房一進與尋常房屋欵式相同現擬叅照日本監獄圖式稍變通之以能容千人爲度五額數宜加寛也查原章分甲乙兩班甲班爲年壯習藝者額二百名乙班爲老幼廢疾者額一百人惟上海失業之人甚衆額隘必多向隅兹擬以收養一千人爲率六經費宜寛籌也查原章造屋圍墻及預購材料約值銀一萬七千兩今額數旣議加兩倍有餘則需費亦須加兩倍自應以五萬兩爲度除前升道袁捐銀五千兩外保安堂地價餘欵約可得銀一萬五千兩再以九畝地地價撥充約可敷用其常年經費原擬丐規充用惟數不敷再議勸集（速） 
[駐美梁使蒞滬]  
　　駐美欽差梁震東星使於昨到滬駐節天后宫出使行轅本埠官場均往拜謁如儀（泳） 
[二萬元之保証金]  
　　虹口賭棍瞿龍龍被拘等情已誌昨報兹悉昨晨捕房飭探蔣文彬將瞿龍龍解送公共公廨請訊捕房延高易律師到堂譯請訊辦瞿延古栢博文兩律師到堂譯稱道憲飭拿瞿龍龍之案已經查明註銷且現在見証口供均未齊備應請交銀一萬兩保出訂期覆訊讞員關太守商之英畢繙譯判交二萬元人銀並保候七月十四日午後覆訊核斷（根） 
[上海縣批斥揑詞纒訟]  
　　上海縣李大令批曹瑶圃禀云案經訊諭理直朱昌熾當贖不贖當理不理遷移自悞已不可解乃竟揑列勸證妄稱葉蔡二董始知並不預聞可見朱昌熾先後控詞一虚百虚全不足憑視贖產於不顧視纒訟爲得計初不知其是何命意出此下策本應究誣姑寛批斥就將此案註銷惟此項房產早已斷贖該職亦無掯留成見倘朱昌熾自知錯悞挽人調停能於贖價後酌償修費仍當聽勸放贖不爲已甚和平了結該職自能仰體此意也自經此次批示兩造如再各挾私嫌逞忿訟制則是有心違斷自取其累本縣惟有置之不理而已（厘） 
[工程局發給烟户奬牌]  
　　總工程局奉到滬道頒給已閉各烟館銀牌三百念七面曁上海縣頒發銀牌三百六十面到局飭查明東西南三區遵諭閉歇之烟館一概奬給等因遂由局董出示曉諭略謂現定本月念八日分别給賞各烟户銀牌除報閉後私售燈吃查封提究各烟户不得與奬外餘均飭各鋪地甲知照飭奬東區各烟户應赴本局西南兩區烟户應各赴該區分辦處繕具領帋給領惟該烟户須將舊時執照呈繳以後如有違禁除提究外卽將銀牌吊還云云（永） 
[叅戎赴松]  
　　本城提右營叅將萬國棠昨日赴松謁見提憲面陳要公（夜） 
[批飭訊結佔地糾葛案]  
　　婦人陳何氏投道控被胡少庚挾嫌串唆鄰居沉香閣住持僧寳垣誣爲佔地阻止造屋曾控由縣憲轉諭紳董理處不服爲再黏呈單串求究當奉瑞觀察批飭上海縣核明訊結（泳） 
[孤兒院新屋告成]  
　　上海大東門内火神廟西首創造孤兒工藝院業已竣工定於今日下午四時行落成禮昨由該院發起人王君震李君鍾珏沈君懋昭高君鳳池柬邀滬上官紳商學各界届時蒞會以襄善舉想必極一時之盛也（渠） 
[又辦違禁烟户]  
　　昨午工程局副裁判官陳叅軍在楊家渡弄内查獲銀記小烟館有私藏烟鎗燈具情事顯違禁令卽將店主拘押候辦烟具存局騐燬（永） 
[道批三則]  
　　黄薰南禀批此案如果控廨諭令協保清理有意延宕殊爲可惡仰會審委員查案嚴催如違定予提追具報潘嘉潤等禀批已於京蘇兩幫禀内詳晰批示矣仰上海縣遵照另批辦理原禀並發仍繳張榮榮禀批旣據赴縣禀催仰上海縣轉飭繳單領洋完案具報所請將二十三保十六圖歸字圩第四百十二號董家石橋張馬氏及六十號池家浜頭張榮豐各單地立案之處並卽核明移知會丈局查照可也抄黏並發（車） 
 
 

Page 20

 
 
[小菜塲竣工]  
　　英美工部局在美界有恒路東首麥倫書院地方添造小菜場一所現已竣工于昨日起任令各攤户入内設攤售物（西） 
[巡士受責]  
　　閘北落差巡士高士華等私騎巡長馬匹一事昨奉正巡官蒞局訊明屬實判將高戒責五十下其帮凶諸巡士均着記過完案（根） 
[誤會遺贜]  
　　前報紀抱勃林威路洋人用德律風咨照捕房查緝失贓一則兹悉捕頭派探查得該洋房門首有人抛棄孩屍一具致洋人疑係竊賊遺贓以致報查遂回禀捕頭飭傳地保將孩埋葬並飭查拿抛屍之人解候送辦（莊） 
[大令驗屍]  
　　小販徐阿三昨晨至公共租界南泥城橋張月林荳腐店内因購油荳腐口角張遽喝令夥伴朱阿生張長生用鐵稱錘凶毆徐卽受傷倒地頓時斃命捕房聞信立飭包探米順往查詎張月林已逃逸祇將其婦張王氏及朱張兩夥拘獲一面飭保協同屍妻徐周氏報請上海縣李大令於昨午到塲飭仵騐得死者頭額受磁器擲傷右筋受有拳傷兩處委係致命向死旋由屍妻求請自行棺殮大令准之飭具領棺切結存案備查張王氏朱阿生張長生三名分别還押聽候送廨解縣訊辦（根） 
[學徒含冤自盡]  
　　英界紫　街福康里永餘洋貨號學徒汪培榮前晚悞入鄰入某姓内室致遭申斥回號後氣忿吞烟自盡捕房聞信飭保報縣請騐旋因尸屬不欲涉訟自行棺殮了事（莊） 
[擅殮路斃被斥]  
　　英界北京路趙銀濤家門首昨忽倒斃無名男子一口經趙訴由二圖地保報堂收殮嗣經捕房查知以其擅殮立傳該保申斥候查再核（　） 
[上海官事]  
　　新簡度支部左丞陳宗嬀昨到道辭行卽日乘瑞和輪船赴京吳淞釐局委員兼絲茶北卡候補知縣吳樹蔭因季比有盈奉省台記功一次新委巡警總局書記課員試用府經歷曹家振昨到道禀見（厘） 
[誌謝贈藥]  
　　西醫博士唐乃安君比來新發明要藥十二種皆按切我國人之氣體習慣特别配合由上海棋盤街中英大藥房獨家經售昨承該藥房以養身培元補腦藥止咳補肺麥液精補血葡萄酒急救痧氣良藥清理補丸四時清快片各二種見贈書此誌謝（渠） 
訟案 
[上海縣案]  
梁顧氏赴縣喊控鄰婦唆女背母經高昌廟巡局將氏女圓弟被告王五嫂劉羅氏送縣李大令先訊圓弟供年十六歲許字唐姓父梁耕仁早已物故繼母顧氏私姘　姓生一男孩今已三歲繼母時將小女毆虐由衆鄰公禀巡防局訊將小女交於王五嫂劉羅氏暫爲留養兹繼母又到案下岐控求察王劉二婦供同顧氏供周係房客小孩是抱養之子並非姦生大令核供判顧氏交媒管押立出硃諭提周及小孩到案圓弟著二婦帶回候審○李永昌前將田地賣於曹葉氏契上書明田内有無主古墓三座准得主隨時遷葬等語葉氏今遣伊壻趙金甫帶小工往遷李忽串出該田原業王張氏誣爲祖坟不應擅掘等情扭至法華司控由司官將三人一併解縣質審趙將李之賣契呈案請察大令閱畢怒斥李與張氏串詐姑念鄕愚判同具誣告結免究趙具將各棺妥爲遷葬不敢草率結存案○蔣王氏扭控陳阿八壩贖房屋兩間反遭毆辱等情經大令訊得該房係蔣姓出抵陳姓由陸姓轉抵陳姓不准越贖判令兩造邀同陸姓三面回贖○左營萬叅戎函解由門兵追獲毆傷唐玉興之顧老五郭四並鐵杆木棒各一到縣奉大令訊驗判顧責三日板枷號新北門示衆一月郭因年幼掌頰五十下斥釋唐傷自行醫治（車） 
[總工程局紀事]  
　　船户曹毛毛被陳福生竊去船繩兹查見陳在某押店銷贓卽扭控到案奉陳參軍訉判陳押兩天贓給曹領去○永　來行夥倪寅生用空行帳一百卅餘元逃匿無蹤昨由行主王濟用扭担保之　養君到案控追奉孫明府訉判寅生之母先交洋五十元餘著出票限期理楚（夜） 
[公共公廨早堂案]  
　　妓女梁阿彩張阿鳳不愿賣娼奔入濟良所於昨解訊同供被夫逼娼現在不願求恩　員關太守商之英畢代領事判兩妓發濟良所後以該妓不愿遂改發棲流所留養擇配○已歇華捕葛長生前年娶妓女金寳寳爲妻過門後强逼寳寳在棋盤街賣娼日索零用詎昨日葛又將所租之金飾珠寳强攫而逸經妓報知捕房一而逃至濟良所求救昨解請究太守以葛無恥已極判寳寳釋出回家候補提人証再訊○三馬路大昌元紙烟店樓面前晚失愼捕房派探查　縱火　賠保險銀三十兩情事且失火時有學徒上樓用面盆取水澆救而樓下六七人並不帮救又有鄰人陸永法當火起時從樓窗跳過願投案作証遂將執事金子培萬彭卿馮子祥陸永法等解究訊之金子培供是執事是晚正在　飯不知樓上如何遺火求察訉之馮子祥等供詞支吾太守判一併還　捕房訂期下禮拜三午後復訊再辦○徐阿炳唐阿海串竊臧大本皮夾内現　一百元古瓶兩只金絲眼鏡一付報捕解究判交保限七天向原告理楚○陳仁生竊脚踏車二輛由各失主控究判押半年○王阿小張桂生違章拉西人作不端事由捕解究判各押六月（莊） 
[公共公晚堂案]  
　　晉和等蔣前控沈亨生吳翼甫呑没帳銀一案訊供押限清理生案前晚奉關太守提訉各原告投案請追並呈細帳求察訉之沈吳同供票紙實係吳小看所交求恩寛限理楚判交妥保限半月清理○朱海全控徐增保王坤全欠洋不還一案亦奉太守提訊朱供徐欠會洋四十餘元王欠會洋二十六千三百文向索不付求追訊之徐王同供求寛限期太守以會錢情同賭博判一併斥退不准○魏柯氏於前月二十六日被萬隆舶廠印人戳傷左足報捕送醫迄未痊愈前晚堂該氏到案供訴被戳情形太守親自驗看無訛判令回家俟禀請道憲照會領袖領事轉飭工部局查照核辦（根） 
[法租界公堂案]  
　　小孩趙雙喜在鎭江大阪輪船上賣糕即被某遊方僧誘拐至申薙去頭髮住在平安里前日爲雙喜姨母楊王氏遇見詢悉情由即報捕房將該僧一併拘案趙供被拐是實聶司馬判雙喜發堂留養僧人押候核辦○王小王誘拐鄕人康和尚養媳價賣與紹興一案昨又將全案人証解訊小王供此事實是小的一人所爲康媳魏氏先賣在紹興現又轉賣與人計得身價洋二百五十元小的得五十七元媒人得五十元餘洋均已花用罄盡司馬得供著將案内牽涉袁香泉交保餘人一併還押候提到魏氏再核○巨棍馬德芳在鄞縣監中瘐斃其子馬林生關押法捕　聶司馬以其父旣已瘐死故於昨期准將馬林生開釋○鮑雨騰前被湯金生從樓窗推下踐傷足骨經捕房飭送醫院醫治無效業成殘廢昨日解訊判發堂候著保將湯金生傳案再核○王仁記前在北京輪船上圖竊由探拘獲奉飭押拿同黨在案兹因拘拿同黨無著昨日解訊判押捕房二天（絲） 
[美租界捕房事]  
　　新記浜路某日本人家蓄犬無套有違租界定章昨爲捕頭查知候請該管領事出票傳訊○兆豐路地下之自來水管昨忽爆裂由印捕報由捕房咨照該公司速往修理○吳淞路振興酒店主報被無賴某甲擊傷店夥頭額捕頭准即飭探查辦（西） 
來件 
震澤沈壽康先生印毓溎晚號贅叟前在英華書館中西書院掌敎十餘年及門甚廣多所成就光緒三十年蘇常諸鉅紳以先生年近百齡呈川端午帥奏蒙恩賞二品封典本届實年一百歲復蒙恩賞二品銜諸戚友正擬稱觴誌慶詎高年氣血兩虧於本月二十四日遽歸道山有孫宗元年僅十五孫女秀雲年僅十二孤苦伶丁頗難善後現聞擇於二十五日大殮想紳商學界諸君凡與先生有舊者當無不從豐佽助也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
