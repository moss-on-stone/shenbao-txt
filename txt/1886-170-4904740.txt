# 1886 - 170 - 4904740

 

Page 1

 
 
[七十九號畫報出售] [  點石齋主人啓]  
　　近來拐匪之多層見疊出書不勝書省中官憲遇有此等案件經審　後卽裝入站籠傅示犯事地方以昭焹戒本齋照慕入圖但願若　解目憼心知所畏懼淞隱漫錄圖說一則仍附畫報之末准於十六日出售此布 
[遊福利公司記]  
古人遊記往往所叙者皆名山水或係園林隹勝之區古蹟留遺之地其筆墨亦出之以雅馴若記遊而及於公司不亦有傷雅道乎然山水名勝之記古人類多自寫其胸襟所述形勝景物或不免於架空蹈虚且記者不止一二人而其文或竟陳陳相因則其雅也亦止足以欺俗人若公司之可記者不過市物客貨而言中則皆有物初非出於虚誣又安得因其俗而少之本埠福利公司其初爲福利洋行自攺爲公司以來於今三年矣其章程之妥善資本之殷實辦理之認眞獲利之豐美固爲歐洲各國中數一數二者無庸更爲贅言而其存儲貨物尤屬美不勝收平時無論中西諸人均可入内遊覽以廣見聞雖非買客亦不攔阻且有人爲之一一指示極盡殷勤之意日前其東人白倫先生邀余在遊夏至之第二日偕潄蘭室主人聨袂而往甫通名卽延入室取酒飲余飲畢引之遍歴各處先係綢緞絨布等物皆來自外洋組織之工細色澤之鮮明花樣之精巧層出焉而不窮大都上等之貨居多不特便於西人之用卽華人亦甚相宜約計所閱種數以幾百計目爲之眩又以鑽石約指示余問其價則廉甚而視之實與數十百金所購者無以辨焉外間爲積儲家具之所凡鐵床石桌以及橱椸椅凳之類不可以更僕數類多堅美精雅有一套桌檯椅凳皆以細木料水磨而成其中花紋咸以他木雕鏤極細而鑲嵌木匕無斧鑿痕其光可鑑誠所謂神工鬼斧非入力所能及又至造作虑則凡石工木工金工髹工無不備也類多本地及廣帮甯帮人各勤其事無或敢譁凡其一切器具無不分門别類妥貼安置已成者在一處未成者在一處椅則歸椅類桌則歸桌類井然秩然一無所混雖以玻璃地氈與夫者於褥墊上之馬髮罔不各置一處不相淆雜其室宇之衆多位置之得法於此可見一斑復至樓下歴觀所陳之各貨入半皆日用所必需卽孩童玩具亦羅列滿案無不精妙可喜其寄售之救火藥水瓶上星點燦然白君爲余言其效之神余自肯曰亦旣廔見其效矣游覽將畢白君命開八音琴以爲樂琴大如屋聲淸而宏聽之娓娓不知倦一闋旣奏又引而之酒房見所積之酒竟可充棟司酒者以一杯相餉余不能飲潄蘭室主飲之而云甘香無比飲畢出門白倫先生曰尙有數處亦足寓目先生其有意乎余曰諾乃命車偕往至二擺渡下輿而入則係造饅頭之所其爐皆在牆内時適已出籠不得見其蒸之浮浮而室内熱甚不可暫停乃出見棧房極寛廣所積之木料板片架數百楹皆滿雖粗材亦可謂大觀矣復登車北行過大橋至虹口之木作場諸匠畢作其聲之繁響直令人語焉而不可聞然觀諸匠皆手一木反覆播弄長者俄而短矣直者俄而曲矣厚者轉盼而爲薄糙者刹那而成光甚至細巧之花紋曲折之材料皆以徒手而成不勝駭怪就近視之則皆用機器爲之外一總機皮條闊半尺許總機一動則各散機以皮條搭連一時畢動應鋸者鋸應鑤者鑤應磋者磋應磨者磨應鑽者鑽雖堅韌之木不啻如菽乳然周規折矩應弦合節目力有不及者白君又一一口示而手陳之約計一日之中可以成器者不可以上百計始恍然悟公司所儲已成待售之器宜乎若是其精且多也觀止矣白君曰猶未也導行不數武則爲造荷蘭水及製皮酒之處復招一執事西友引以遍觀其製荷蘭水也亦用機器最奇者以軟木塞瓶口置之機上瓶卽升而上一轉瞬而仍從下卸出則已堅牢穩固矣西友以荷蘭水兩盞進飲之甘凉特甚復以一杯另加藥水少許飲之則甘凉之中尤覺淸爽綠梯而上見製皮酒之處其爐極大西友手皮酒一盃嗅之馥冽味之甘芳與尋常所飲者不同因盡其半又登一樓綠梯而上卽綠梯而下下皆磚地履之熱不可當蓋係蒸餅之處不敢久立遂去之出門與西友握手爲别仍與潄蘭室主登車謝别白君而回此一遊也所見皆異物所嘗皆異味所遇皆異　所歴皆異境幾疑倫敦栢靈華盛頓巴黎斯諸大都不必遠涉重洋不難羅之一室而外洋機器之巧妙製造之神速物産之豐饒商務之開拓胥於此乎遇之旣歸夜不成寐闔目則金碧璀璨光怪陸離之狀悉在阿堵中爰起篝燈命中書君記之如此要亦不過略述百中之一二若欲知其詳則請續余之遊何如 
[三韓叢話]  
　　日商之來仁川者實繁有徒邇因租界中實不能容擬請拓寛地址聞高廷行將允諾特恐此後日推日廣不免蠶食堪虞云○仁川口東山畔碑碣如林訪之土人云日人於壬午甲申二年效命疆場者皆攅葬於此新鬼煩寃故鬼哭天陰雨濕聲啾啾昔人過古戰塲所以必欷歔憑吊也○俄法兩國均索仁川地界爲通商埠頭聞不日將勘定矣○海關建屋數十楹其稅項之與旺不卜可知矣聞今年每月約得萬金云○京中名校書多赴仁川高懸艷幟無如鉤輖格磔言語不通洞啓迷香終未能魂消眞個安得巫山置重譯替通春夢到陽臺誦小倉山房詩當令人啞然一笑已○仁川來米存儲行棧者多至八九千石價亦因此稍廉嗟彼小民當不致半菽不飽矣○聞閔相將來仁川已預備行轅但不知何日戾止也○仁川府嚴太守品鈁不喜喜歐洲各國往來偶有交涉事宜往往畏而規避仁川爲緊要口岸牧令如此安望行事有成乎○美國領事於五月初六日由日本返仁川初八日到漢城聞係奉命商酌事宜云○端午日居民皆宴飲爲樂某甲與某乙素不相能醉中途遇怒髮衝冠因而互毆倒地一則嘔吐狼藉一則泥穢沾濡鼾聲如雷沈迷不醒酒能亂性宜爲夏王之所惡也○時過端午早晚尙須綿衣細葛香羅猶是藏之篋笥天時不正竊恐疫癘爲災也○初三日斬犯十餘名類皆形容枯槁如鬼魅然詢之知爲金朴逆黨云○端午節各國使臣次第赴王宮賀節王欵接殷勤賜以宴飲各使臣均感頌不已○元山領事解來游勇二名請卽正法幸上憲寛仁押令回籍 
[放龜獲報]  
　　日本報言本月初八日言幼童甲乙二人駕一小漁船至海邊捕魚忽來一輪船翻波滚浪頓將漁船激翻船底朝天二童皆落於水甲童手快爬上船底坐以待救乙童不及攀附在水中浮沉游泳正在性命呼吸之際忽有一大龜以背乘乙童而起時適又有漁船經過赶將二童次第救起龜亦自没於水繼而查得乙童之父去年曾見有鬻龜者大逾尋常索價一百八十元顧而異之傾嚢購得放之海濵今其子死裏逃生雖未知是否卽係所放之龜 
 
 

Page 2

 
 
而一念仁心救物也而不啻自救其子觀此可以發人好生之念因錄之 
[都門紀事]  
　　日前特奉諭旨賞給己故惠郡王銀四萬兩卽由户部發給著貝子奕謨帮同伊子載閏自行購建墳塋及一切事宜仰見眷顧懿親存殁皆邀殊寵也○前次三海工匠紏衆勒加工價幾釀釁端現經步軍統領諭右翼步軍營練兵隊除輪應赴海墻値班彈壓外其餘各旂練兵逐日齊集本練兵廠内聽候調遣不准擅離蓋恐海内工匠滋事卽可立往勦辦也○西單牌樓東八爺府後瞽者松茂荃家夜被胠篋者入室携去物件約値京蚨二百餘千翼晨赴本管廂藍漢官廳呈報騐明竊迹該廳令將牆洞堵砌茂荃不允定請呈明通緝該步軍校恐干處分百般哀懇允償其値此事遂寢吁如此諱盜何怪捕務之日就廢弛也○南苑營房滲漏傾圮卽宜修理現經醇邸諭神機營派營總妥員四五人駐苑督催廠商赶卽修妥勿稍遲岩其監修人員着照駐苑例加給口分庶免賠墊○上駟院現有阿敦侍衛二缺行文侍衛處　於三旂大門行走之侍衛中擇其當差勤愼者保送數員咨送本院以憑揀選阿敦蓋恭備拉御馬之差也○巡視東城察院恩　謝祖源二君辦事秉公愛民如子遇有詞訟隨到隨了堂上懸有本院並無積壓案卷之諭本月間有崇文門外羊肉口糧店學徒負重袋登梯失足跌死全案送城經仵作騐係跌傷屍親供稱跌死兩憲卽取具全案人証供招當堂釋放並不拘泥命案送交刑部發放致多拖累此亦折獄明愼之一諯也○十四日姚姓婦入禮部儀制司尋書吏張桂亭索逋任意喧鬧掌印司員桂君聞之派差勸該婦出署婦凶悍異常竟批該差之煩復撕其衣差狼狽而回訴於桂桂怒傳闔署差役縳婦桂初意止欲加以威喝詎婦翻向桂君署駡桂不得已遂將婦片送步軍統領衙門究辦按此事前報述而未群因復照錄○前報西長安街南海墻外新墻塌倒五丈壓死工匠二人受傷數人一節兹聞倒牆之前一日對面回回禮拜樓上有黃色狐狸蹲伏樓門諸匠瞥見擊以火槍狐立斃烹而食之次日遭此奇禍說者卽以爲狐之所報也諸工匠連日恒被狐擾各有懼意焚香禱乞始得稍安○前門外珠寳市有空房一所經房主人雇一貧民看守門户隣右鋪户恒於夜間聞喧笑聲審之則在空房中咸詫異之漝報地方官官乃派多役暗訪本月中旬役於夜間由窗隙窺見室内數人器械纍纍皆列几案上乃呼羣役奪門而入綑而獲之經坊官審訊始知看房人濳自窩盜巳多日矣前月珠寳市有銀號兩家各失銀數百兩之案卽羣盜之所竊也次日坊官解送城憲城憲轉送刑部審辦 
[烟臺鴈帛]  
　　天花盛行有三雛妓高樹艷幟近竟滿面紫痂如海棠睡去惜花者均爲之太息○礦務總辦李觀察前因接候邸駕到烟兹於十一日乘輪前赴礦廠文武各官及海防營弁兵俱在新關碼頭候送○魯太守於月之初十日到烟禀謁道憲十二便回登郡未悉此來商辦何事○唐明府有調赴河工之信未卜確否○海防營高統帶曁廣武前後營統飿俱啓程赴省蓋以張撫軍將卽莅任應趨賀而兼商要公也○登州於十四日府試濟濟多士不知誰是謪仙才也○新任海關道龔仰蘧觀察十六日由津乘輪到烟登岸拜會各官於十八日啓輪回南將經手一切公務料瑣完竣再抵烟接印大約在新秋時也○二麥逐漸登場收穫亦豐惟籽粒略歉盖十五日大麥將熟而猝遇猛雨未免美中不足云 
[嚴禁烟舘]  
　　譚序初中丞移節鄂垣而後凡百庶政咸以治吳之法治之因見鴉片害人甚於鴆毒一經上癮卽已苦海永沈而各處烟寮尤易爲逋逃淵藪苟非設法禁絶則不特烟禍萬不能弭且匪類更易於匿跡因于本月十五日出示嚴禁十六日分委漢口陳司馬漢陽薛邑尊胡都戎趙别駕謝少尉等文武各員及各坊委員分頭查察飭令收拾無遺違則立時枷責查至馬王廟正街同人泰烟寮設有烟鋪數十正在大鍋煮烟差役擁進前門將烟鎗二三十枝束成一捆烟膏兩大鍋傾入陰溝飭令閉門歇業似此風行雷厲俾烟霞之窟頓化淸凉中丞之善政及人夫豈淺鮮哉所有告示照錄左方頭品頂戴兵部侍郎右副都御史巡撫湖北武昌等處地方提督軍務譚爲出示嚴禁事照得開設烟館爲害不可勝言是以例禁綦嚴鄂省自各衙門示禁以來通衢大街尙無顯然開設惟聞偏街小巷及烟膏土店仍不免漝行私開並有外設他鋪内開烟燈甚或僞將屋門反鎖留人在外瞭望暗司啓閉内寔開燈私賣者詭計百出殊堪痛恨近來迭據巡查委員查獲禀報烟舘之未能盡凈可知卽應再行實力嚴禁以期一律閉歇永除民害除飭屬遵辦外合行出示嚴禁爲此示仰闔屬軍民人等知悉自示之後爾等務必各謀正業切勿再開烟館現尙開設者立卽閉歇另圖生計共爲守分良民免得身罹法網倘敢明歇暗開意存嘗試已飭印委各員輪流梭查一經拿獲卽盡法懲辦並將所開烟館房屋無論自業租業立予發封撥入善堂以充善舉不准减成回贖其有一澄一榻暗中偷賣一二人換替吸食揑稱親友者尤必嚴拿究辦至地保魔匿不報並將該保房屋一律封閉决不姑寛本部院除害務盡令在必行毋謂言之不預也各宜凛遵切切特示 
[揚城賽會]  
　　道咸年間揚州都天會最爲繁盛自經兵燹會中人已風流雲散一切陳設亦大半蕩焉無存間有一二遺老尙能道其梗槪正不啻白髮宮不談天寳遺事也本年城外各鋪因麥收豐稔醵集金資於十八日恭迎缺口間外都天神出巡藉除疫癘是日人山人海幾至空巷來觀咸謂此會素著盛名定不遜於往日詎會至除鞦韆抬閣外别無可觀所用執事儀從皆從元女鎭假來以致白袷少年紅裙幼婦乘興而來不覺埽興而返云 
[杭事拾新]  
　　杭埂武林門外大關相近板橋地方某分局内月初出一劫案聞係某營中遊勇所爲迄今四路嚴緝絶無蹤跡前日賣魚橋瑞號錢莊突來一人持票取洋計洋八十元店夥告以此票已經掛失且係贓物其人拍案大駡指爲吞頼店主亟以好言欵住請其少待俟印好圖記照付一面令人通知砲船并厘局中當卽率領多人不由分說立將其人扭拿而去傳聞其人實係某營中伙夫因與一盜有同營之誼盜託其往取許爲瓜分因貪小利而不知遂犯大罪也現聞有有力保不知能否保全耳○新任温處道苑觀察業已到省日前藩泉兩司公請筵宴至晚方散聞許星　方伯護撫篆後遞遺泉司缺當委觀察署理也○前日省埂接到釘封文書卽由縣監提出犯人押赴淸波門外行刑聞係去年錢塘縣鬧監之首犯也 
[禾中近事]  
　　嘉興府治之東約十餘里有一市集俗呼東栅口鄉人抱布貿絲多於此交易焉日前某絲行中有一學徒竊取洋蚨四百翼因恐事或敗露乃縱火以掩其迹火自床帳起炎炎直上屋頂通紅幸行中人手甚多立卽救熄行主以該學徒居心險惡意欲送官辦理恐薦保之人未能脫然無累也○府嘉秀三學本定於廿四日送新生入學嗣因宗太守赴杭謁見大憲遂攺期六月初四日○東栅口洋莊絲價每百兩仍須洋二十八九元二蠶汛亦較上年略好○二十日大風捲水急雨傾盆西門外岳廟是日演戲酬神巷婦村童爭來憑眺荆釵隊裏笑語時聞忽見風雨大作各欲歸家爭上渡船船小人多中流傾覆漏斃十餘人其能鳬水逃生者亦皆衣履沾擩面無人色又聞陡門塘有一無錫快船被風吹翻未知傷人否此外坍墻倒壁拔木毁物尙不可以更僕數也○聞盛澤鎭於十九夜大火燒毁房屋約及一百間其詳尙待續述 
[五茸話雨]  
　　李質堂軍門交卸篆務後卽日起節出轅由南門外大張涇登舟標下將弁羣詣水濵祖餞聞軍門將繞道江甯拜謁曾沅圃爵帥然後錦旋云○華署吏胥某甲膝下豚兒年甫弱冠近以瘵疾云亡甲痛子情深擬令童養媳在家孀守里中有勸阻之者甲艴然不悅直唾其面夫靑年守節固屬可嘉然事必出於本心非他人所能勉强如甲者夫亦太不近情歟○城西某姓家宅宇宏敞相傳爲有明某宦之墓靑烏家每謂地下必多寳物惟有福者始能消受某惑某言濳掘之入土數尺見有朱棺一具其左儲水盈缸作蒼碧色意興索然封之如故此數年 
 
 

Page 3

 
 
前事也嗣某姓家中落乃貨其屋於某紳頃發其穴得黃白物無算啓其棺則金盆玉盌充牣其中無何紳病臥不起昏聵中似見鬼物作祟或咎其移動古棺致遭鬼譴然歟否歟 
[鄂泉夫思]  
　　前湖北臬憲黃子壽廉訪彭年由安襄鄖荆道升任臬司鋤暴　奸僚屬中無不憚其丰采春間綸音下賁詔令陳泉關中楚北紳民同深愛戴攀轅臥轍彌繫去思本月之初擇吉就道除同僚先行祖餞外凡有紳商無不排設香案跪送行旌廉訪見之深抱不安遂下轎步行次第慰勉并飭從人每安給還香花錢百文隨迤邐出城由官碼頭登舟順流東下聞豸節尙須入都請訓然後履新云 
[瑞員逝世]  
　　昨日本埠各領事公廨均下半旗查得瑞典國駐滬領事官頼加楞君因病仙逝故下旗以誌哀按頼領事患病已有多日經奥領事夏士君請其至奥署養病不意竟卒於署中兹悉定於今日十點鐘子子出殯西商團練兵當出而相送也　 
[拜客停訊]  
　　英會審員蔡二源太守定於今日拜客謝步停訊公事太守仍住天后宮間壁之行臺晨至公廨至晚方回其瀛眷須俟秋凉再由城南遷至滬北云 
[會訊私土案]  
　　一百三十八號華捕至英公堂稱昨日二點鐘時見洋藥局巡丁扭獲東洋車上所載川土兩蒲包送土人與之爭執一併拉至捕房其十五塊之一包已被巡丁拿去祇存十四塊之一包今特解案張金生供甯波人向摇舢板現攺打野雞昨在華順碼頭有人從船上運起川土兩包我欲挑送其人以漏捐之土恐被人見囑我雇東洋車藏匿押送旋有巡丁阻查蔡太守問張何人囑爾送欲往何處答稱與其人不相識惟口音似舟山人亦未言明送往何處太守謂其人如與爾不相識豈將土交爾代送且豈不知送往何處麥總巡捕頭禀稱查得其人住法租界太守隨問巡丁何在當據二十九號巡丁戴阿三王阿生同供昨在打狗橋相近見東洋車上有漏捐川土爲卽拘拿并知照巡捕當將一包解局一包由捕房送案佩君曰此土係華産且係華商本副領事可不干預惟該巡丁等旣在租界緝私理合協捕拘拿不應擅自先拘今姑從寛不究嗣後須遵章程辦理違干重辦太守謂我國於土稅一項受虧不少至巡丁在租界緝私腰牌上均請租界値年德國領事簽字可以爲憑緝私無一定之理豈能知照巡捕協拿若待知照往拿彼販私者早已逃遁矣佩君又謂洋藥局定章不妥者多現在貴國邵道憲同赫稅務司已抵香港苟能定議便可裁局太守謂本分府深望此議之有成俾免許多周折至現獲之土存堂張金生俟備文送縣再禀道憲候示佩君允之 
[土藏桶]  
　　前日有某甲推羊角車載油桶一隻甫至八仙橋左近經洋藥局巡丁瞥見阻住盤詰言語支吾該巡丁當令開看則有漏捐私土十二隻一併解回局中未知如何發放也 
[騙局敗露]  
　　山東人李寳昌於上禮拜四投法公堂遞禀訴稱三月間販緑皮來滬僑寓客棧一日在德元館用晚膳遇見金桂芳素不認識伊毁勤趨奉問知我販緑皮卽云伊有東家沈滋蘭要合做生意約我到南誠信吸烟相候及我前去伊稱沈住天保棧有元寳要換洋我正有洋七百元要換銀伊卽與我講價同往天保棧看元寳又遇楊德成李寳書等人認作同鄉彼此換帖結爲昆弟後往法馬路西寳興里一家見有婦人金云卽是沈滋蘭眷屬囑將洋七百元携到該處交與婦人及後往取元寳賵金沈楊李四人旱已通同逃逸尋訪無蹤復往西寳興問訊答稱不知并稱此非沈之眷屬我祇得收拾回云今又來滬前日在路遇金桂芳嗚捕送案譜帖呈閱翁太守詰之金桂芳據稱職員名金秋園安慶府人現住大馬路小客寓太守詰掑其是何職銜向作何事據供是從九品前在營中作幕友詰其李寳昌爲何控爾答稱因向伊索錢之故守謂爾等平日專以設局誘賭爲事被害者不知凡幾今日敗露尙敢稱職員乎隨問李寳昌此次來滬可曾到西寳興里其家可仍住該處答稱曾經去過見有小丫鬟進出諒仍住該處太守卽飭法包探王榮培帶同李寳昌先往西寳興查問該婦業已遷移當卽訪明住址始經拘到捕房姑令交保金秋園則交巡捕帶至捕房管押金在路口中尙出大言謂某知府某道員皆是熟識此間將奈我何若送縣可以立時出外云云一面再飭包探往天保棧查訪昨晨太守蒞捕房包探將情禀明并稱沈滋蘭已經獲到恐其與金串通口供分别管押聞伊實姓杜沈是假姓太守着將金秋園提問洋元究竟交與何人可是交與西寳興里婦人現在爾之羽黨已經拿到可直說金仍稱職員不敢太守謂卽是職員到此亦無用處究竟何人爲首洋元如何分用金供楊德成與李寳書等同李寳昌到北益泰吸烟後到虹口賭博我輪洋二十元李寳昌輸一百五十元李寳書輸一百五十元均是票紙不是現洋兩李是弟兄後到寳興里李寳昌向我借洋五十元太守謂職員賭錢卽應笞責爾等羽黨分往客棧以誘賭作生涯看視客人之行徑投其所好百般引誘陰謀詭計層出不窮本分府業已訪明爾等共有十餘人今可將如何局騙多少洋元從實供明不必狡頼爾等箱中元寳實是假物姓名亦隨處可攺因伊名李寳昌卽有李寳書出來聨絡此種人辦死亦不爲過李寳昌販緑皮來滬本資洋二千元賣與人家均可查對祇因貪圖生意墮爾等彀中爾若不供卽當掌頰金始供認贏得洋一百元太守謂照爾供贏一百元卽應交出然此係爾等詭謀等到無可如何時由衆人湊出便可了事尙有六百元到何處去且爾等將元寳去換伊洋如何說是賭博金仍照前供太守喝掌頰二十下金仍滿口職員公祖太守喝再掌頰金始無語太守又詰所說姓楊之人可是唱戲有多少年紀答稱不是唱戲是做生意浙江人处二十餘太守着將金秋園還押今日再行解訊 
[水手釋回]  
　　昨紀水手逞兇一則兹聞北局委員呂君之長隨某甲送禮回時與水手林登洲相碰甲所持紅燭林撞斷甲向理論林置不理避入該處杜姓烟舘其樓上係林友某乙所居林入内時甲亦跟踪而至向林索賠林不允兩相口角卽經乙妻某氏出爲調處代償紅燭甲方取燭而回詎林反不肯休且言尙失洋十一元將甲扣住爭執間林同伴多人將甲攢毆甲狼狽回告呂君呂君卽飭勇丁赴該炳館拘林到局訊間之餘林百般挺撞少頃忽有林同船水手十餘人赴局滋擾聲請將林開釋呂君卽請南局委員派勇到局幫同彈壓至翌日黎明𢠺勇數十人將林函送上海縣署次日經帮審委員王司馬提訊林堅稱並未毆甲反遭打失洋十一元王司馬以在烟館起釁立出堂單補提烟館主杜阿開到案一面將林暫押前日由原差將杜提到據供伊等在店吵閙小的曾經解勸惟林曾否失洋並未深悉司馬復詰林登洲仍執前詞司馬以林失洋無據殊難核斷惟細故逞兇顯有不合本應究懲今姑從寛着卽開釋回船杜阿開胆敢私開烟館着笞責四十板以儆 
[英界公堂瑣案]  
　　包探陳阿九稱昨見陳錦雲陳勝雲與杜秋田等在路爭毆爲特拘案陳錦雲供前在戲園帮夥與杜同事被杜唆使園主將我停歇故與爭論陳勝雲供與錦雲是弟兄在塲解勸杜秋田供曾與陳錦雲同處伊被主人辭歇悞怪我挑弄是非邀同陳勝雲向我尋𧉻勒我出洋二元情同拆梢陳稱並未勒索銀洋蔡太守以兩造衅起細微杜所言拆梢亦無憑証槪子斥釋并諭陳如再擾衅定十重辦○李王氏失竊衣飾疑貼隣之徐和順樓瑞豐行竊由宋二尹訊供飭將徐樓押候查明實跡再訊已列前報迄今查無實據昨由水仲甫到堂稱在木作司帳徐樓二人是我工人素來安分斷不犯竊今願保釋蔡太守檢閱前卷姑准水仲甫將徐和順樓瑞豐保去至該氏失竊如果查明証據准其禀候究辦○王興隆稱開烟館有蕭阿川突竊洋烟筒一枝幸卽知覺追獲人贓交捕送案蕭阿川供認行竊蔡太守隨判熏管押兩天贓交王領○巡捕解送在路爭毆之高雲卿張鵬雲請訊高供江北人與張等均推小車餬口因被張借錢三十文向索無着致與爭執張供曾欠高雲卿錢原許遲日交還因伊不依角口今願卽還蔡太守隨着還錢斥釋毋再擾釁 
 
 

Page 4

 
 
[接錄濳園主人張夢龍觀西洋朝貢典錄詩]  
　　古里國星槎歸後寳船稀悵望東南孔雀飛鳥多孔雀幾處葫蘆徵女樂樂婦以葫蘆絃銅絲而歌百般珠玉貢京畿王無姊妹傳賢切其傳位以女腹爲嫡故傳之姊妹之子否則傳之弟無弟則遜於有德地雜番回享國肥亦有沸膏探手法其刑罰不服者令右手二指置油鍋黑而取出封裏下獄三日開視如爛壤卽加刑否則鼓樂送回家扶南亦有探手之法扶南種類是耶非○法祖兒國一時薰沐盡名香上下重回回教禮拜之日以蔷薇露塗體以沉檀香薰衣街市爲之芬芳歇錦服花靴體偉長夾道象駝爭躑躅王出入輿馬前列象駝後吹喇叭鎖捺擁行入門輿馬自輝光貢珍物少求安息土産安息香疊石城高俯大荒以石爲城層起如浮屠莫笑此間勤禮拜幾回皀慢割天方天方國有禮拜堂諸國回回人不遠萬里而來至則割取堂内皀幔一方去爲記憶○忽魯謨斯國富强列島此爲先古里西行路五千嫁娶自嚴加的禮加的國中掌禮之官葬埋不惜底兒錢喪葬禮以細白布爲大小殮衣麝腦塡口鼻棺厚五六寸墳以石砌築土成陰阜國用銀錢名那底兒地多霜露興悲易地有霜雪多露少雨人蓄羊猴獲利偏民有羊猴之戯以傅取錢物一事國門身怕人天生臣是飲中仙國有酒禁違者棄市○阿丹國麒麟獅象金錢豹物産遐荒並足誇羅服樓臺同壁壘民有石爲屋石名曰羅服哺𠼝泉布等泥沙國用金錢名曰哺𠼝司天算歴超千載明初設回回司天監阿丹人尤精推算蓄馬兵動萬家國庶而勇騎步兵可二萬難得賢王尤尙禮衣冠文物近中華○天方國航海香爭萬里燒天堂有路似凌霄堂四方而高廣用五色石壘砌沉香爲梁白玉爲柱日以薔微露龍涎香塗壁馨香不絶半規月映龍涎壁國有見初生月則焚香而禮拜一滴泉收鱷渚潮西行百里爲謨罕驀德神人　墓墓後有泉名阿必糁糁泛海者必汲藏之遇颶風而洒之波濤隨息舉國盤盂承露飲甘露曰降國有承露以食滿城草木謝霜凋天氣恒燠草木常不凋落無端産出相思子土産鴉片流遍中原毒未消 
[浙省撫轅抄]  
　　五月十七日温處道苑進見禀辭赴任代理杭州府傳禀知藩司委接辦豁免局提調差○十八日正任杭府吳禀知交缷禀安代理杭州府傳禀知受事署湖州府林交缷候補府王讚鈞接辦俱禀知本日提調釐捐總局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵絲市詳述]  
　　新絲將次登塲首中議定五月初一日開秤一律攺用鷹洋以上細情已登前報兹又得曰門來簡云本年城南絲行自膺福街沙灣至湖南會舘共四十二户自釣魚臺至新橋共十六户城北北門橋亦有十九户共七十七户其中有帖者祇三分之一膺福街王某每遇新絲上市卽租帖分庄任情兠攬同業畏其狠戾皆不之較今歲四月下旬鄉絲己見王租得吳姓長炘德記招牌首先買絲二十二兩同業察出議醫酒筵兩席王以首事未經通知爲辭首事初以王某無帖不在議中至是只得任過受罰酒筵六席於二十六日在釣魚臺圓通庵内集衆飲宴重新約法惟向章洋錢出入每元抽捐一文以充濟善堂經費兹議與同善堂各得其半首事又欲自行收儲以備創造絲業公所一時諭說紛紛莫衷一是迨本月朔日各行遵議開秤蠶户接踵而至如在山陰道上令人應接不暇據此中人云上年絲嫌柔弱不耐錘練今則加　零繅反覺過肥苴價每百兩售洋二十二元溧陽絲亦已到甯每百兩售本洋十七元五角是日城南各行成交三萬五千兩合洋七千七百元有入城北各行成交一萬二千兩合洋二千六百數十元鄉民因本年工本較加不肯輕售致絲價逐漸加至每百兩售洋二十五六元云 
[好勇鬥很]  
　　天津南臺子與先春園兩處混混鬥毆經列前報所獲各犯雖經車責並在大堂鎖扛無如辦者自辦鬥者自鬥曾未兩日李公樓與大王庄梁家嘴與雙廟街各混混又相攅毆大王庄張七被鎗挑出眼珠其餘受傷者輕重不一李公樓與大王庄械鬥時且有娘子軍互擲磚石以助聲勢十五日紫竹林混混又預備交毆幸未成事連日打羣架者如銅山西傾洛鐘東應或問爲民上者操何術以靖之則將應之曰莫如用猛 
[誌怪]  
　　五臺子地方有張姓者素操淮南王術生一子祗七齡十三日曙色初分至門外溲溺數步外卽係荒塚白楊蕭瑟凉風襲人忽見一人自草中出無首而開腹洞見五臓六腑若有意令其相視者張子驚甚急奔入内告其父母咸以爲眼花撩亂所致不之異也未幾張負担入市其妻亦赴水濵滌器及入門忽聞擲物聲甚厲呼之不應急入内室見其子自頂至胸血痕狼藉手持切菜刀跳擲不止若與人爭鬥狀其母大聲呼救隣人畢集欲奪其刀覺其力大如牛不類七八歲孩子後集健漢五六人始能制伏細視額上刀痕不甚深而胸前飲刃則作十字式腸胃已見宛轉數日尙未氣絶張疑遇崇覔勅勒符置室中亦不見效是亦奇矣又有郭某者係營口著名光棍新造别墅一所夜間常聞鬼嘯郭不敢居乃租與回教中之馬姓馬隸軍籍常不歸家祗其妻居之每出外婦卽聞空中作人語曰請坐定睛四顧查無所見馬妻非胆小如　者遂習而安之然欲覘其異以釋疑團一日自外而入探首門隙中忽覺空中飛掌擊之其力甚猛爲之辟易數十步而不覺痛楚入室周視仍無所見是何妖也錄營口友人信 
[閬仙樓題壁博陸小寳詞史一粲兼調雙古罌齋主人]  
　　一曲霓裳入破纔珠喉嚦嚦曉鶯催閬仙樓是仙源路可有劉郎采藥來疑是仇家素女圖茜紗紅映玉肌膚不知韵譜修成後重唱宏農得寳無 
 
 
 

Page 10

 
 
   
 
 

Page 11

 
 
[光緖十二年五月十七日京報全錄]  
　　宮門抄○諭旨一道錄前○江督曾等奏爲查明蘇常各屬搶劫案件分别破獲並請將防捕不力知縣先行議處摺子○粤督張等奏爲特叅貪劣不職各員請旨革職以肅官方摺子○川督丁奏報察木多堪布等齎貢抵川懇請照例入覲摺子○五月十七日理藩院鑾儀衛光祿寺廂藍旗値日無引見○善慶假滿請安○敬信等各謝調授署缺恩○安徽補用道孫振銓謝恩○奈曼王續假五日○恩公續假十五日○倉場奏漕船五日回空○召見軍機英煦○○太子少保兩江總督臣曾國荃頭品顶頂戴江蘇巡撫臣衛榮光跪奏爲查明蘇常各屬搶劫案件分别已未破獲並將防捕不力之知縣請旨先行交部議處恭摺仰祈聖鑒事竊臣等承准軍機大臣字寄光緖十一年五月二十八日奉上諭有人奏江蘇地方裁勇散而爲盜蘇常各屬搶案迭出並有傷人放火之事省城外萬年橋堍錢舖被劫一案等因當查常熟縣先　呈　被劫各案逐核與原叅未甚符合卽經飭據臬司朱之臻委員確訪兹據查明各案情形禀覆前來臣查核如原奏所稱江蘇地方向稱安靜近數年來客民滋擾於前私梟橫行於後去年裁撤募勇散而爲盜致蘇常各屬城鄉搶掠之案層見疊出不可枚舉若常熟施家橋張姓東湖南土姓鳳凰橋沈姓俱執械傷人搶劫放火此案之尤大者一節查常熟縣施家橋祗有職員張虎鈐於光緒九年十二月二十四日夜被盜用石撞門持刀嚇禁劫去洋槍衣飾又職員張定塾於十年十一月初六日夜被盜撞門入室刼去錢衣等物二案均據該縣詳報批飭勒緝嗣因疏防限滿無獲照例取具印捕等官職名先後題叅在案除此九十兩年以外近時施家橋别　報刼之案卽東湖南亦　王姓被劫之事惟查有與該處相距二　之北高涇地方監生王國琨家於十一年十一月初六日夜被盜用石撞門明火入室持刀嚇禁拒捕劫去衣飾洋錢等物逃逸報經該縣錢保衡勘騐通詳批飭嚴緝贓盜未獲至鳳凰橋僅有職婦沈程鏵呈報於十一年十一月十二日夜被賊撬門入室竊去銀洋衣飾等物當時未知及至驚覺起捕賊已携贓逃逸等情報縣估贓値銀六十七兩零循例造入月報批緝有案該處並無另有沈姓報刦之事有無遁匿已由臬司飭委候補知縣劉樹仁攺裝易服馳往鳳凰橋密訪該處僅止民三家詢諸附近紳民僉云上年十一月内沈程氏家寔係被賊行竊並非强劫亦無另有失事之家此外該縣尙有西許莊武生張鵬飛家於十一年九月初五日夜被盜撞門入室捕被拒傷刦去洋錢衣飾等物當經隣衆幫同追捕獲犯范西行一名該盜復開鎗將隣人繆泳岐轟傷身死又獲劉得華一犯報縣勘訊范西行等供認均係革勇與已革營勇鄷玉階王其勝等結伙持械行劫張鵬飛家拒捕得贓屬實續據江陰營縣緝獲酆玉階王其勝解省亦已審認不諱該四犯均係游勇爲盜當經分别委訊明確先後批飭正法尙有餘犯　鈺紅等飭令審擬詳辦此常熟縣先後被劫各案已未破獲之情形也又如原奏所稱十月聞有城外萬年橋堍錢鋪曰日被刼後來拿獲卽係撫標之兵勾結私梟游勇所致夫官兵亦入盜伙盜風何可言耶設使大吏仍事因循州縣無由振作緝捕乏策盜焰日張養癰貽患豈僅氏不聊生一節查上年十月二十六日戍刻據署吳縣知縣馬海曙訪聞胥門外盜匪搶劫情事當卽會營馳詣勘緝卽據事主陳熙鈞禀報在萬年橋堍開張萬成錢店是日點燈時分突有匪徒十餘人持械進店將櫃内洋錢劫去店伙王鳳生等攔阻均被拒傷往北逃逸等情當分别勘驗一而會同城守營叅將劉光才水師營都司焦安邦督率兵役分投追緝無蹤禀經臣等批飭勒限嚴拿卽據報於十一月初六日訪獲王懹議一名並起出原贓洋錢一百餘元訊據供出首犯董大篙等姓名往址遂將董大篙緝獲又會同長洲金匱等營縣續獲金阿四張老小王保按史勝篙盧今受五名詳　飭府提訊董大篙供係安徽合肥縣人曾充營勇被革後卽販賣私鹽度日上年十月二十六日伊起意赴萬年橋錢店行刼紏邀金阿四王懹議及在逃之董振甫董小履吉王起世李二老頭子並由金阿四轉邀張老小王保按史勝篙盧今受曁未獲劉得隆潘懹勤一共十三人行至中途史勝篙盧今受畏懼不行黃昏時分伊等至萬成錢店借兌洋錢爲名口角爭吵將燈打滅店夥攔阻均被伊等拒傷卽在櫃内劫得洋錢分路逃走後至僻地會齊分贓各散並無另有搶劫别案質之金阿四王保按張老小均供聽糾行劫入室搜贓屬實董大篙本係游勇販私今復胆敢紏衆在於省城附郭地方劫掠錢店更屬藐法當經飭司督同委員研訊該犯等堅供實並在撫標充當官兵之人亦無勾結情事已批飭將董大篙與聽紏夥劫之金阿四王保按張老小四犯先行正法梟示以昭炯戒金阿四等尙有搶劫長洲金匱各案與指獲盜首之土懹議及不行分贓之史勝高等飭令另行審擬詳辦此吳縣萬年橋錢店被劫獲犯辦理之情形也伏查光緒十年各省倉猝募勇未遑精擇因之無業游民及向充私梟　恒多應募入伍一旦撤防遣散若輩本無恒業無家可歸流而爲匪勢所必然臣等固早籌慮及此是以各處添撥弁勇砲船分路駐紥會同各州縣嚴密訪緝凡有拿獲盜犯供係已革游勇無不遵照奏定章程立予就地正法以戢盜風而弭後患至撫標兵丁均有營員哨弁統帶約束日則操防夜則歸伍原奏爲萬年橋錢鋪被劫係由官兵勾結游勇鹽梟所致不特各犯堅供並無其事卽密加察訪亦毫無影響惟首犯董大篙係巢湖帮著名梟目該犯本係游勇而兼鹽梟必因此而傳訛又謂蘇常各屬搶刦之案層見疊出向來蘇常一帶本少游惰近則外來客民及撤勇梟販夾雜其間以致各屬搶掠之案不能全無然如近日江陰縣拿獲游勇伍得勝夏得勝等圖財謀害人命劫掠船貨又丹徒縣拿獲游勇李籌伸逃軍劉瞎子等供認迭劫各梟均經先後委員馳往復訊無異批飭先行正法又荆　縣濵臨太湖客民甚衆良莠錯雜亦　派撥弁勇前往會拿昨據報獲盜犯張幅玩等多名曾認結夥搶劫堄亦飭司委員馳往訊辦果係革勇亦必飭令就地嚴　再蘇常各屬行銷浙鹽雖令派員弁各處設巡無如散勇旣多私販更難淨絶迭經嚴飭所在文武各官曾民實力巡緝如前次獲辦梟目蘇三等久慣領帮抗拒官兵迭犯搶刼亦必立予正法近復據緝私委弁都司陳光全等迭獲梟匪多名已飭各地方官訊明擇尤嚴懲以遏亂萌是近來蘇常各屬游勇爲盜及梟匪肆擾破獲者居多總之安良必先除暴臣等惟有督飭各該地方文武員弁整頓緝捕以期有犯必獲　案必破倘有怠玩及屢經失事者亦必隨時紏叅斷不敢稍涉因循以期仰副聖主緩靖閭閻保衛黎元之至意常熟縣施家橋張虎鈐張定塾二案係屬九十兩年之事業己開叅卽張鵬飛一案亦己獲犯懲辦鳳凰橋沈程氏係屬被竊並非盜劫惟事主王國琨於上年十一月初八日被劫一案屢飭嚴拿贓盜迄無弋獲實屬防捕不力相應請旨將常熟縣知縣錢保衡先行交部議處仍勒限嚴緝俟限滿有無弋獲再行照例辦理除已將正法各犯俟分别核明另得奏報外所有臣等查明被叅各案情形理合恭摺據實覆陳伏乞皇太后皇上聖鑒訓示謹奏軍機大臣奉旨知道了卽着督飭各該地方文武員弁整頓緝捕　靖閭閻錢保衡着先行交部議處仍勒限嚴緝贓盜務獲懲辦餘依議欽此○○兩廣總督臣張之洞廣東巡撫臣倪文蔚跪奏爲特叅貪劣不職各員請旨革職以肅官方恭摺仰祈聖鑒事竊照廣東吏治繁重仕途猓雜臣等認眞考察遇有貪蹤之員亟應隨時叅劾兹查有試用同知龍德泗居心險詐藉差營私連州知州文魁才具平庸字聲甚劣連州州判蔣耀東行爲謬妄怨讟沸騰試用巡檢黃茂山嗜利妄爲行同無頼均未便稍事姑容據藩臬兩司會詳揭叅前來相應請旨將試用同知龍德泗連州直𨽻州各州文魁連州直𨽻州州判蔣耀東均卽行革職試用巡檢黃茂山革職永不叙用以儆安邪所遺連州直𨽻州知州選缺粤省現有應補人員應請扣留外補連州直隸州州判選缺自光緒十年奉行新章後第一次出缺應請歸部銓選所有特叅貪劣不職各員綠由謹合詞恭摺具奏伏乞皇太后皇上聖鑒訓示謹奏奉旨已錄○○太子少保頭品頂戴降三級留任四川總督臣丁寳楨跪奏爲察木多堪布等齎貢抵川懇請照例入覲恭摺具奏仰祈聖鑒事竊查察木多呼圖克圖於光緒十一年報明遣派正副堪布等起程赴京呈進貢物業經臣等奏報在案兹查該呼圖克圖等所派正使堪布格隆向巴羅爾登副使堪布四郎彩　及隨從人等於十二年正月初一日抵省已將貢物一切包裏妥協于三月初六日自　省起程由臣等派員護送赴陜所有應用騎駄及盤費銀兩查照向例給發飭委成綿龍茂川北二道會督營員分段護送出境以示體恤並咨明經過省分照章妥爲應付派員接護除咨部曁理藩院查照外理合會同護理成都將軍臣托克湍合詞恭摺具奏伏乞皇太后皇上聖鑒謹奏軍機大臣奉旨該衙門知道欽此 
 
 

Page 12

 
 
[光緒十二年五月十八日京報全錄]  
　　宮門抄○發抄旨三道○御史文奏士子吸食鴉片請旨嚴禁摺○粤學政胡奏按試肇慶等處片○粤督張奏查閱旂緑各營附省各營勇　陣式技藝摺○江督曾等奏爲揀員請補要缺知縣摺○粤督張奏爲書巡浮收累商罰欵濟工片○漕督崧奏江北江蘇漕船全數挽行出境摺○江督曾奏請攺奬片○五月十八日吏部翰林院八旗兩翼値日無引見○尙宗瑞德銘各假滿請安○張英麟謝授右庶子恩貴州布政使曾紀鳳請訓○肅王請假十日○召見軍機曾紀鳳○發抄劉秉璋奏查明上年鎭海接仗獲勝續保出力文武員紳仍照原保給奬奉旨着照原保淸單分别給奬該部知道欽此○又預備本届運米節省銀兩解作勢發黑龍江各屬被災接濟之欵奉旨該衙門知道欽此○又勸輸海防鉅欵之前江蘇按察使應寳時等請量子給奬奉旨應寳時等三員均着交部議叙餘着吏部議奏欽此○○山東道監察御史奴才文海跪奏爲士子吸食鴉片請旨嚴禁以端士習恭摺仰祈聖鑒事竊查鴉片烟之害流毒無窮患氣日深近來洋藥雖漸加增而出洋之銀較之稅之數什旧不止國用因之而虧俀生因之而蹙關心國事者未有不遠慮深思而長太息者矣本年會試奴才奉命稽察外塲於士子出闈之時見　手提鴉片烟燈者不可勝計卽擬緝拿究辦無如一擁而出人數衆多拿不勝拿并聞近年鄉會試皆是如此士子不知自愛竟敢明目張胆至於比極實屬不成事體朝廷開科取士務在得人乃竟容此輩濫厠其間一經僥倖卽登仕版是以極愼重之途而招烟癮之士且授職以後更必任意吸食卽使有人紏叅查辦者亦不過以事涉瞹昧一奏塞責無怪乎吸食鴉片者日見其多而毫無忌憚也查向來鄉會試士子入闈均欽派王大臣搜檢鴉片烟槍烟澄非難搜之物應請明降諭旨嚴飭嗣後搜檢王大臣於士子入闈之時認眞搜剔搜出烟槍烟燈卽將該士子拿交刑部從重治罪併請傳諭各省督撫於鄉試士子入闈一體搜查嚴辦俾讀書者皆知吸食鴉片不能考試自少烟癮之徒矣士爲四民之首羣相觀感於國計民生大有裨益焉奴才爲端士習起見是否有當伏乞皇太后皇上聖鑒謹奏奉旨已錄○○臣胡瑞瀾跪奏再廣東入冬以來陰晴無定農田望澤方殷現已得雨深透四野均霑禾苗暢達得以及時分種臣二月二十三日出棚揎試肇慶於歲試出闈後接考文童止塲稽查防範不敢稍形疏懈該生童等尙皆恪守塲規沿途察看民情均屬安謐堪以仰慰聖懷謹附片陳明伏乞聖鑒謹奏軍機大臣奉旨知道了欽此○○兩廣總督臣張之洞跪奏爲查閱廣東省城旗緑各營官兵及附省各營勇丁陣式技藝詳細情形恭摺具陳仰祈聖鑒事竊臣准兵部咨光緒十一年二月十七日内閣奉上諭本年輪應查閱營伍之期廣東卽派張之洞逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文等因欽此上年文武闈事竣　卽會同廣州將軍臣繼格滿洲副都統臣尙昌懋漢軍副都統臣鍾泰於十一月二十六二十七等晶親赴校塲查閱駐防各旗營官兵及駐防水師裁併步軍營漢仗均屬壯健抬槍各陣整肅聨絡其洋槍隊各陣尤爲純熟敏捷馬步各箭中靶九成以上弓皆六力以上貫跤對械攻騙馬各項技藝均能矯捷軍裝器樴並皆堅利鮮明又於十二月初一初三等日會同廣東巡撫倪文蔚校閱督標無標廣州城守協各營練軍及撫標廣協存營額兵並屯紥附省之綏靖營砲隊營廣勝軍各營勇丁均無老弱充數除存營額兵外一律俱操後膛洋槍間以行營車砲均叅用洋操陣式惟全用中國口號步伍嫻整火器靈捷洋槍抬槍中靶五七八九成不等額兵操演舊陣騎射刀牌雜技尙屬可觀軍械完備馬匹足額盤查鉛藥公費等項均無虧缺所有兵勇技藝出色者已當堂奬賞及記名拔補兵勇技藝生疎者分别責革示懲各將軍中尙無廢弛之員查近年武備專以火器爲主海疆首冲尤須後膛槍砲方能制勝粤省旗營練軍營勇營一律皆用後膛洋槍桿其訓練較熟者亦配給行營車砲查旗營原有歴年撥給毛瑟士乃得各種洋槍乃前膛洋製車砲此次校閱體察各旗兵　俱能愛護勤操日有起色　經飭局挑選新購毛瑟士槍一千五百枝新購克虜伯後膛車砲十二尊添給旗營俾令馬步中各營一律攺爲毛瑟槍配成炮隊四隊果能從此精練不已有事　當可爲一大枝勁旅各營官兵以督標練軍正營撫標練軍督標練軍副營爲勝廣州協練軍次之各營存營額兵又次之勇以砲隊營爲最廣勝軍綏靖營次之陣式則緑營較多材力則勇營較壯現仍諄飭各將備加意訓練痛除積習講求外洋軍火收儲施用各事官務期有事必資實用以仰副聖　奮武綏疆寔事求是之至意此外去閱水陸各營官兵或派船分路緝捕或調撥查辦匪鄉容俟隨時察看情形再行次第簡閱所有查閱廣東省城旗緑各營官兵及附省各營勇丁綠由理合　摺具奏並將官弁兵勇箭槍中靶成數繕列淸單恭呈御覽伏乞皇太后皇上聖鑒謹奏軍機大臣奉旨兵部知道單併發欽此○○兩江總督臣曾國荃江蘇巡撫臣衛榮光跪奏爲揀員請補沿河要缺知縣以裨地方仰祈聖鑒事竊甘泉縣知縣劉廷鏡告病遺缺於光緒十一年十二月初八日奉旨應以後五日起按限减半計算扣至十二年正月初八日作爲開缺日期應歸正月分截缺所遺員缺係冲煩疲難四項兼全沿河要缺例應在外揀選係附郭首邑水陸通衢政務殷煩非精明諳練之員不足以資冶理兹於通省現任知縣内逐加遴選非現居要缺卽大地未宜實無合例堪調之員惟查有留省另補知縣舒朝冕年五十六歲江西舉人同治甲戍科會試中式貢士殿試三甲朝考二等引見奉旨着以知縣卽用欽此籖掣江蘇十月到省遵例報捐同知升銜光緒四年奏補宿遷縣知縣經部覆准十一月初二日到田嗣經前督臣劉坤一隨時甄别奏請開缺另補六年十二月初八日奉上諭劉坤一奏宿遷縣知縣舒朝冕於命盜案件難資整頓惟居官尙屬謹飭着開缺另補等因欽此嗣因該員旣非攺簡將來能否仍補煩缺抑酌補選缺咨准部覆以該員並無攺簡字樣自應歸於撤回另補班内由該督撫察看遇有相當缺出酌量請補毋庸送部引見等因復查該員辦事勤愼明白河工以之請補甘泉縣要缺知縣人地實在相宜洵堪勝任與例亦屬相符據藩泉兩司會詳請奏前來臣等往返函商意見相同合無仰懇天恩俯念員缺緊要准以留省另補知縣舒朝冕補授甘泉縣要缺知縣實於地方有裨如蒙俞允該員係曾任實缺知縣人員請補煩缺知縣銜缺相當毋庸送部引見亦毋須查造叅罰謹會同漕運總督臣崧駿合詞恭摺具奏伏乞皇太后皇上聖鑒謹奏軍機大臣奉旨吏部議奏欽此○○張之洞等片再黃江廠書巡浮收累商各節此次摺内業經詳陳自應嚴加懲儆惟查該廠書雖係朱安一人出名供役寔則書巡數十家朋充用分朱安素充關幕原名朱安藻今係衆書雇𤽘應名並非　享其利若僅將朱安一人懲辦其名則是其實則非於蠹吏仍無所損而積獘過久人數過多亦難一一究治臣等復凖情酌理除飭將朱安責革外卽照原奏充規八萬五千元之數令該廠曾經獲利之書巡等公同罰徵洋銀八萬五千元卽以助肇廣一帶西北兩江被水之區修築圍堤之費藉示懲儆綠此項錢物本係取之過肇商民今以累民者還而利民實爲空情之大順垷旣攺章裁除書吏似可免其追究　項旋經湊齊解繳香局分發各工使用理合附片陳明伏乞聖鑒謹奏軍機大臣奉旨知道了欽此○○漕運　督奴才崧駿跪奏爲江北江蘇漕船全數挽行出境恭摺由驛馳陳仰祈聖鑒事竊照本届河運漕船於三月二十四日挽過淸江各閘經奴才由驛馳奏在案拜摺後督率印委各員竭力催儧不任停留宿遷以下新河深通行走較易上游邳汛一帶河本木挑客冬底水極小今春更甚蒙沂旣鮮來源微湖亦虧瀦畜且値東省挑河未竣未便啓壩徐州道段喆將所堵荆山橋等水口次第啓放撈洗淤淺得以提剥前進一面督廳嚴守越河各壩過完一閘卽行下板欄蓄略仿套塘灌運之法江北頭帮先於四月初二日抵河成閘距黃林莊僅數十里各船剥運牽挽相繼前進山東南運河挑挖完工十一日啓放湖口壩十四日舖水流至河成閘江北十帮於四月十九日全數出境江蘇四帮亦於二十一日出境𥜅江安粮道馬恩培辦理江蘇河運事務候補知府潘學祖先後馳報前來奴才仍卽催令各帮儧行前進以兾乘汛渡黃早抵通壩仰慰宸厪除咨東河督臣山東撫臣轉飭各員實力催儧外所有漕船全數出境日期理合恭扭比驛馳陳伏乞皇太后皇上聖鑒謹奏軍機大臣奉旨户部知道欽比○○曾國荃等片再道銜江蘇候補知府曾廣照前在署徐州府任内督縣擒獲巨匪席小猴並迭獲斬梟斬决安犯多名經前督臣左宗棠於光緒十年三月十三日彚案奏請以道員用嗣准部咨以所保係題補與例不符行令另核請奬等因當經轉行遵照去後兹據該員禀請攺爲補知府後以道員仍留江蘇補用俾符例章等情前來臣覆核無異合無仰懇天恩俯准飭部將道銜江蘇候補知府曾廣照攺爲俟補缺後以道員仍留江蘇補用以昭激勸謹會同漕運總督臣崧駿江蘇巡撫臣衛榮光附片陳請伏乞聖鑒訓示謹奏軍機大臣奉旨吏部議奏欽此 
 
