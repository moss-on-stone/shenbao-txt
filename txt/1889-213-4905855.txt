# 1889 - 213 - 4905855

 

Page 1

 
 
[點石齋各省分莊售書告白]  
　　機器印書創自本齋日漸恢擴極盛於斯厯計十餘年來自印代印書籍凡稱書房習用者檢點花名應有盡有茲於戊子已丑兩年間各省有設分莊以便士商就近購取所有分售處所列後呈覽○京都琉璃廠點石○漢口鮑家苍正街點石○廣東雙門底點石○福建䜵樓前點石○蘇州元妙觀前點石○金陵東牌樓點石○杭州靑雲街點石○湖北三道街點石○湖南省府正街點石○四川重慶府浹西街點石成都省城學道街點石○江西省城點石○山東省城點石○山西省城點石○河南省城鴻影菴街點石○陜西省城點石○雲南省城點石○甘肅省城點石○廣西省城點石○貴州省城點石 
[詩韻全璧皇淸經解編目] [  點石齋啓]  
　　詩韻一書向推珠璣集成兩種爲最自合璧出而詩料之外增人詩腋固巳人人稱便矣近來采輯益富取用愈宏所增之書曰初學檢韻曰月令粹編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇淸經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑰求無不得也前印早經售罄茲巳三次成書分訂四本碼洋二元 
[原板重印經藝淵海告白] [  點石齋啓]  
　　是書爲石印經藝中首創巨選當年選校印釘一事無敢苟且自後他刻漸多而優劣之分有目共見近更有以是書改頭換面者按之則有文無題有題無文之弊且不可以指屈殊非選是集者之初心本主人懼購者不察貽誤滋多爰出原板重印問世購者但看封面有己丑年重印字樣者乃爲眞本愼毋粗疏自誤分訂八本碼洋七元本埠在南北申昌抛球塲點石分局外埠則向各分莊購辦可也此布 
[原小流氓]  
　　本埠洋塲小流氓之害爲各省會所未有本報一再論之述其爲害之罪名固已大聲疾呼深惡痛嫉矣顧當事者雖明知小流氓爲風俗人心之所係爲政治教化之所關非痞棍賭徒姦民黠吏之可比而終未忍置諸重典處以極刑者向也誠以情雖重而罪甚輕事雖巨而名甚細諒其年紀尙輕子薄懲而留其體面念其知識尙淺冀晚蓋而贖其前愆非與有所愛於小流氓而縱容之狥庇之也不知小流氓無可矜矜之適所以濟其惡無可哀哀之適所以辰其智是有用蘇文忠公去姦民之策去之無須擬議無待顧瞻不可以其罪之輕名之細向忽焉置之也已今夫小流氓何自昉哉天卜之爲子弟者必有父兄爲之督率教訓而後至於成人天下之爲父兄者寍自居於不肖未有願其子弟之不肖而不爲之督率教訓者彼小流氓亦猶是人耳總角成童横行市上花街柳巷結隊成羣搶攫貲財訛詐什物狗偷鼠竊無所不爲豈其父兄裝聾作啞若罔聞知令其肆無忌憚至於此極耶蓋其習於下流不知所返以陷而至於小流氓者大都無父無兄者居多天卜爲子者必有父爲弟者必有兄未有爲無父之子無無兄之弟者自之自小流氓始滬上自通商以來綺麗繁華甲於天下娼尞妓館中粉白黛緑腰細袖長列屋閒居鱗次櫛比所稱先生小姐者六六鴛鴦無非戯水雙雙蛺蝶總爲穿花卽下至大姐娘姨莫不有姘頭搭脚諸名色納汙臧垢湯檢踰閑習慣自然不足爲怪於是花開夜合草佩宜男思逮螽斯祥徵蹸趾而其間之生息長養碩大蕃滋遂不知其凡幾矣當其生也引逗耍笑保抱提携繡葆花紅珍若拱璧雖閥閱縉紳愛憐少子有不逮焉旣　牙牙學語步步能趨肥白如瓠轉折如意生長於羅業綺隊周旋於翠繞珠圍目所睹者皆輕盈之舞態耳所聞者皆縹緲之歌聲身所接者皆窈窕之容與嫂婷之度鼓之使尖酸其口角縱之使放浪其形骸奇技淫巧無不能隱語廋詞無不悉不解天地爲何物不識世界爲何華不復知人間有羞　事其桀驁不馴冥頑不靈之蠢然一物與禽獸異者幾希哉旣而弱冠成人無所事事肩不能挑手不能提碌碌無長斷斷無技加以手頭之揮霍巳慣眼光之識兄孔多口體之所供奉必極欲而窮奢性氣之所發舒常趨時而媚浴雖欲不爲小流氓而不可得矣若而人者當其血氣未定知識初開有父兄焉爲之督率教訓俾之默化潛移日趨於正未必非克家之令子安分之良民無如其所謂父者非有毛裏之親也所謂兄者非有骨肉之誼也其眞有毛裹之親骨肉之誼者久巳不知所往不識誰何雖知之或且反眼若不相識視之如陌路疾之如宼讐何從而爲之督率教訓乎安祿山所謂止知有母不知有父者眞小流氓之謂矣顧或謂父兄之督率教訓旣不可求之於小流氓矣而爲之母者寍不相愛顧聽其爲小流氓乎不知其母者非先生卽小姐再非大姐卽娘姨耳明知其子爲小流氓不惟不加禁且甚喜之不惟不加責且深許之當其幼時聞其能詈罵人也以爲有出息聞其能兠搭人也以爲有志氣聞其能討人便宜也以爲聰明出世聞其能揀人拆梢也以爲本領過人比其壯也見其能搶攫貲財矣曰吾子之才能幹練也見其能訛詐什物矣曰吾子之手叚高强也見其能狗偷鼠竊無所不能矣曰吾有此子庶幾其暴發横財成家立業也如是而生如是而長若之何其不爲小流氓乎竊謂小流氓滅絶人類流毒地方别是一種惡物雖置諸重典處以極刑亦不得諸爲過舉昔蘇長公剌郡於法外剌配二人蓋去姦民當如是耳安得富事者密查蹤跡熟察情形遇有小流氓犯事於照例治罪外盡舉而投諸四裔以禦魑魅所裨益於風俗人心政治教化者豈淺鮮哉 
[本館接奉電音]  
　　昨接在京友人發來電音有本月初五初九日上諭四道敬謹譯登○七月初五日奉上諭定安等奏紳士捐助賑欵爲數甚鉅懇恩獎勵一摺上年奉天被水成災民情困苦經上海紳士袁天錫等代籌賑銀委員前往分投散放並購運米石接濟平糶未及一年集欵十餘萬兩實屬勇于爲善深堪嘉許候選道袁天錫前廣東候補道張鴻祿二品封職施善昌候選直隸州知州經元善候選同知葉成忠同知銜徐克敏江蘇候補知縣葛繩孝同知銜陳渭候選縣丞牛佩珍直隸候補直隸州知州謝家福浙江候補知府王松森福建試用同知陳德薰河南候補知縣楊廷杲吉林差委通判姚獄松直隸候補知縣楊培選　巡檢阮可均州同銜李拱宸候選府經歴周家楞均着定安等傳旨嘉獎所請將捐資各員援照江皖賑捐新章奬叙之處着戶部議奏欽此○初九日奉上諭河南開封府知府員缺緊要着該撫於通省知府内揀員調補所遣員缺著善承補授欽此同日奉上諭錢應漙現在補授宗人府府丞着仍在軍機章京上行走欽此同日奉上諭巳革浙江候補參將吳杰着菘駿飭令來京交部帶領引見欽此 
[院試述聞]  
　　江蘇督學部院按臨江寍府屬已於前月二十九日進城本月朔先考八屬文生經古以次遞考 
 
 

Page 2

 
 
大約初十外卽可接試武童塲規整齊嚴肅向來經古塲以雜作多薦爲上乘遑才之士未免恃其風華典贍不肯以馬工而易枚速典試者亦欲全覘其底藴恐繩墨之下或有遺材間亦聽其燒燭一二寸此次繼燭者雖完璧亦不入選書生狃於積習因此自恨鴻才無範旣失意於有待之龍頭更受累於無端之蛇足聞次日爲老生正塲又次日卽爲外五縣之文童正塲皆磚影纔過卓午卽傳呼納卷初弄杆木登塲者多因一催冉催轆轆　腸不覺逕變爲汪汪眼淚當下交白卷者不盡幼童又以天時酷熱發病者亦不止一二人先是每當放排頭排二排皆不放直積至三排始准開門蓋恐作僞者之偷傳消息也至是以熱症或嘔或吐或下瀉命在須臾不得不從權云○現在信府河白酒坊一帶考寓密若蜂房而以高淳人爲最衆性蠻且野口音亦異舍者多不待之如恒土有絡緯娘以其屋舍該處之所謂紈袴者三四人主賓獨相得前夕有妙手空空兒緣隔隣之天棚上蛇行鼠伏至其天井中不見一人疑而伺諸窓下覺恍惚有聲從莤紗帳底隱隱而出一人曰人來無慮所慮者阿母耳一人悄答曰我來時將門掩上有入者門當有聲至阿母又豈驚散鴛鴦者毋胆怯也賊聆悉乃佯爲鼠門狀且相逐使聽者不疑於是將其寓内之衣縷行李無一不囊加括之仍由來處傳遞而去夜旣深睡者爭就枕迨曙則此號無襦彼稱無袴不得已乃覓地甲來視被竊情節殊不見來去痕跡地甲遂指爲内賊考生反無以自白盖考生之用人係其戚串房東僅兩女流均無做賊引賊之理上下俱忿忿詎昨日於某處獲一逸賊訊其贓所由來則供是夕曾值屋内之人都在門外納凉遂欺弱者以鼠而已得以掉臂捆載狀由是地甲以賊給考生認領考生重爲酬謝事始寢翌日果在瓦溝中拾油紙扇一柄益信所供不誣焉○功令凡試童子軍者必以廪生爲認派保所以嚴搶替而明過犯也其法先由儒學刊立結式俟本童赴學報名時將姓名住址三代業師一一親載册内由廪生認明確係本童而後將結葢印書押給本童持赴派保處畫押其結卽由派保留作憑　故認派保之權不在學師之下間有因權重而故意刁難擅敢需索者大抵派保視認保尤無情面焉昨見江寍畫保章程最善元寍則就節孝祠爲公所外縣則就送考教官庽處爲公所限以二日認派保均聚於此拜保者相對一揖眞僞立判其有攀援名族依附師生者亦卽在共見共聞之中苟爲理之所必不然則必有人焉鳴鼓而議其後所謂是則公是非則公非不容一人之偏私阿好也頃者從海上襥被來遊正賭及此不禁額手誦之○道路紛紛傅說謂經古塲有府學某生怱怱交卷正在放排未遑仔細次日老生正塲接卷後尋卷夾則不知去向惟昨日所作之經古卷在卷袋内始悟昨所交者乃卷夾也塲例向不准賣茶此次防閒外鎗傅遞以致頭二塲延不放排一生因渴甚自恃門第才華從不受人覊勒未免忘其所以竟敢將大堂上之鼓亂擊當由承差訪知名姓申飭扶出現聞大宗師并欲將此二生斥革衣頂以儆效尤且知元甯兩縣士習之驕有非父兄師友所能爲之範圍者故必欲按臥碑痛懲一二以端學校刻經某廣文再三祈懇宗師尙未許其發學戒飭噫我何人也此何地也而顧不忍一時乎哉 
[閱江樓望潮記]  
　　鎭江訪事人云有魏痂子者游手好閒素以鶯粟膏爲性命一日在日新街西誠信烟室吸烟過癮見有携妓而至者紅矜翠謔宛轉動情頓觸淫心飛箋召福來堂某妓龜奴小林子以出局對魏知其有意推辭也吸畢　而往則塗脂障袖者居然招我由房不覺怒髮衝冠藉事向龜奴翻臉挾妓而走奔入城中龜奴赶至丹徒縣前好言央懇魏終不允龜奴遂進縣呼寃王邑尊訊悉情由以魏平地生波重加笞責一面出示　禁衏院限五日内一律閉門如敢陽奉陰違除將房屋充公尙須提龜鴇重辦云○舟子龔金斗有友寄存奇石一拳嵌空玲瓏頗具縐瘦醜之妙舟中恐遭砸碎因之轉寄開水爐于成貴家告以如有人見而愛之者只須番佛三尊卽可取携任便一日稍不留意將石碰碎金斗聞悉索賠洋蚨如價經友勸令减讓金斗堅執不依于無可奈何許以上燈後交付至晚束手無策乃潛購阿芙蓉吞服事爲挑水夥王四及隣人知覺赶急覓藥灌救然已無術返魂矣隣人以人命關天急喚到于之胞姊姊謂弟之死皆絲金斗威逼而成遂訴知捕保請官臨騐以雪寃誣土邑尊聞報隨於次晨帶同刑仵騐得的係服毒並無傷痕飭傳四隣訊明巔末遂命于姊暫行收殮一面將見証王四及金斗帶回以便訊供究辦 
[都尉節臨]  
　　新任京口都統致統制於本月初五日秉節抵鎭江在城印委各員均赴義渡碼頭迎迓統制見畢卽赴佛照樓行轅暫駐節麾擇於初七日吉時接印任事 
[皖水秋痕]  
　　缷署潁州府候補道彭受臣觀察祿於本月初二日行抵安慶省垣赴各大憲衙門禀見隨卽諏吉初四日接辦支應局差在省文武印委各員無不衣冠道賀○邇有錢業中之無賴者潛往上海漢口等處搜購薄錢美其名曰金花又曰水面漂攙和大錢中乘機混用閭閻深受其累然亦無可如何同業惡之擇吉七月初三日在城隍廟火神祠演劇兩臺公議章程禁止○前紀皖人某甲與妻不睦偪令退回後經媒婆誘賣於墨子巷某木工事未得成卽經告發甲以攸關體面求太平局紳董出爲調停懷寍縣陳雲溪明府允之令甲將妻領回媒婆得受聘金勒令如數繳出○庚躔初伏熱若洪爐凈几明窓猶苦汗如雨下彼關三木坐犴狴中者困苦情形亦可想見已上月三十日懐寍縣獄有一犯觸熱病斃經陳明府詳禀府憲聯仙蘅太守札委候補縣張明府奎漢會同檢騐塡明屍格飭差收殮瘞埋 
[蜃海叢談]  
　　有地名心溪者係温州永嘉縣所轄離城約五十里昔年因有命案地方官會營緝兇被無賴毆官抗拒事閱八載營弁蕭國顯重復控諸省垣上憲委陳君來甌會同邑尊從嚴辦理訊得原差潘標曾經手付過陋規因卽飭責三千餘板而兇犯早已遠颺無蹤莫可追蹤差等遂將從前主和之廪生陳寳璜生員包文蔚鄭言淸等一千人解府候審初六日張白琴太守升坐大堂逐一研訊復將潘笞責一千三百板餘差亦嚴加比責限期設法購緝正兇陳包鄭分别發學看管蕭弁發交巡政廳以候覆訊定斷潘則收入監中○台勇蘇某前因犯事驅逐近復謀充鎭署親兵六月二十四日瞰知有台郡鮝船停泊東郊船中藏匿洋鎗火藥遂偕同營范江兩姓各穿號褂前往搜查被台帮中人扭住兇毆并將號衣褫去奔赴營中控訴謂具假官詐訛周靜山鎭軍大發雷霆擬卽斬首以伸軍法幸逢皇上萬壽聖節例合停刑因將范江各笞軍棍革去卯名蘇則從重責懲解回原籍但私藏軍火例禁森嚴不知該鮝船中人果能逍遥事外否也○永嘉應樹屏訟棍也前奉訪拿解省定讞發回原籍收禁獄中六月廿七日因患痢疾而斃其子叩求免騐親具切結愿自備棺木殯殮瘞理説者謂應世代書香髫年入泮乃一或不愼致瘦斃於請室之中嗚呼慘已君子曰自作之孽天復何尤○暢晴已久突於六月下澣濃雲潑墨暴雨連朝玉女傾盆封姨助虐以致上鄉三溪水漲幾如高屋建瓴瞿溪三座溪橋均被衝斷崎嶇斷岸未免謌行路之難矣 
[臬憲啓行]  
　　江蘇臬憲劉景韓廉訪由金陵莅滬曾紀報章昨日五點鐘時廉訪由海運局行轅乘輿至新昌營碼頭登舟道憲以下印委各官咸往恭送會捕局包探嚴頌眉督率通班線勇沿途照料盖恐宵小乘間竊物故也鐘鳴六下憲舟遂啓椗開行望吳門進發 
[奇人奇事]  
　　古云天下無棄材然果其不適於用則亦無可如何耳乃本報後幅登有新奇告白謂願得一石女及有隱疾而不能生育者以爲妻若妾則誠所謂人棄我取者矣見之者或以爲必無此事抑知其人爲本館所素識初非子虚島有蓋其人奇故其事奇或者天鑒其衷當有奇緣湊合則他日又將秉筆傅其奇事也已 
[騙局可惡]  
　　前有妓名雙玉者命薄於花飄茵墮溷在蘭芳里花烟館中殊覺鷄羣鶴立某洋行管事某甲憐其弱質爲之贖身並贈英 
 
 

Page 3

 
 
洋百元作爲回里之貲詎爲水販某乙甘言騙去雙玉遂鬱鬱而死近乙將騙得之洋在江北販得一十四歲之女子來滬送入某花烟館爲娼某甲知之以雙玉氣死向乙理論並欲扭入捕房乙懼央人調處願作功德三天爲雙玉超度亡魂事始寢息 
[懲辦流氓]  
　　流氓滋事一節已登前日報章昨由花烟館鴇婦金王氏投案訴稱前數日有王春林許雙星等十餘人前來吸烟時已夜深不付烟貲曾經鳴捕驅出詎彼懐恨於心復於前夜糾合數十人肆行毆打卽由探捕拘獲王許二人送案請究王許同供向業玉器不敢滋事葛同轉謂當塲拘到豈容狡展判令各責一百板枷號一月示衆 
[竊案彚誌]  
　　昨報紀賊冐委員一節昨由包探等將該竊楊翰卿及妻子陳氏僕人胡有才童子余世左小孩小勾子並衣箱行李一併解送公堂曷同轉訊問之下包探伸訴前情並將小皮箱一隻先行開看内有鐵絲數根文書套一個小土一塊信札數件筆袋二只河陽縣正堂封條二張又將大箱開看内有洋鏡及照相鏡各一個夾被一條洋銀一元錢數百文洋皮皂十塊八件表一只搭連袋表袋各一只茶葉一句珊瑚鬚頭二條女衫二件女褲二條鼻烟壼一個金陵船票一紙尙有零星物件及鞋籃一只鋪盖一副一併呈案同轉檢視畢向楊盤詰其妻陳氏在旁嘵嘵同轉飭令帶出楊供此次由鎭江來大小四人舟過江陰有胡正大下船合伴在船竊取碎銀一兩三錢夏布衫褲一身包袱一個六月廿四日至滬同寓昌記客棧初七夜又在海晏輪船竊取烟槍致被包探拘案同轉謂爾被拘時尙冒充委員有否答稱並未言及又問胡正大何往答稱已經逃走胡身穿竹布短衫黑綢褲京式鞋約四十餘歲問箱内物件何處竊來答稱俱是己物河陽縣封條是叔叔在雲南作幕帶來皮皂是友人托買茶葉是友人所送同轉謂筆袋總在考客處竊來答稱亦定已物小的在九江開設雨傘店自已記帳所用同轉謂旣是開店何以出來竊物答稱實是該死又問胡有才供稱小的於初四日來滬寓居昌記左近之小客棧内曾與楊妻陳氏相識偶往採視實不知其犯竊葛同轉商之祁繙譯將楊等大小四人押候比訊胡則令包探查明實在再行發落○昨報紀包探緝獲竊賊二名一節昨日堂期捕房將該竊王生郎王阿二解案葛同轉向之研詰同稱二人同來尙有陳阿三施二在滬遇見曾在靜安寺西首離北新涇一半路途之南貨店中竊布十二疋褲與鞋均在鄉下竊來問陳施二人何在答稱起先同寓一棧後已遷往小東門不知何處同轉判將二人各責一百板枷號一個月以儆 
[縣案彚錄]  
　　前日傍晚時裴邑尊升堂淸理各案地根萬毛毛卽萬高頭之弟略予詰訊卽飭開枷鎖示甘七鋪犯事地方候示○謝春和何錦祺係王錦源控誘寡媳案内人也當經訊責枷號謝何同稱務乞恩宥嗣後决不復萌故智邑尊着具攺過結釋放○顧掌生因奚順福控搬磨子逮棨枷號邑尊着具切結開釋○吳阿雙由陸炳榮控遭兇毆本着笞責荷枷邑尊仍從寬着具攺過結釋放○蔡炎喜王進利被高朋淸控拐女孩邑尊着令暫行開枷交自新所管押並令將拐販情由詳細禀候遞籍訊辦○錢子春控稱錢春和錢錫光誣控胞兄子潤偷牛實遭屈抑叩求伸憲邑尊賄案經本縣訊明斷結稱尙敢胡閙耶喝令笞責二十板聽逐○陸朱氏喊控夫弟覇阻房屋八間小婦人衣食攸關向論恃發叩求提訊究辦邑尊着具節略呈候提訊○派駐日本理事府羅少耕太守移送在横濵行竊之胡友才一名來申由會審衙門轉送上海縣訊辦王一倫因行竊逮案懲責枷號發二鋪地方示衆詎王乘間脫逃裴邑尊嚴飭該地甲於昨日緝拘到案飭差看管候訊 
[英界公堂瑣案]  
　　包探江阿三禀稱公和祥洋棧扛夫劉金標串同王阿四康長卿等假裝失手將鐵絲百餘斤抛入浦江後卽撈起售與王順泰得受洋銀二元四角劉向王康言祗洋半元三人分拆劉遂獨用二元數角今由小的獲劉吊贓送案公和祥西人申訴前情劉無可抵賴俯　求恩土康同供小的等各得洋銀三角數分王供小的不知竊贓誤爲收下蔡太守判劉管押二十一天王康各押十四天順泰罰洋三元贓交西人領去○嚴生蘭艾石氏等同訴稱隣人曾阿奎將媳毒毆呼痛之聲不堪入耳前往解勸非但不理反與小的等紛爭曾供稱兒媳不守規矩與嚴嬉笑是以責懲曾子阿大供稱小的不敢毆妻蔡太守飭將曾開釋着阿大具嗣後不再毆妻切結○無錫人周木生訴稱小的向開鐵店倪和尙囑修車子應找錢二十八文向索無付反將妻子唐氏毆傷現在醫院中不能投質倪供託修車子言明次日付錢忽來逼索以致口角不敢行兇蔡太守飭將倪管押俟唐氏傷痊再行質訊核辦○一百十六號華捕禀稱昨日馬阿寳訴稱被楊大小毆傷經小的送馬至醫院請醫據醫生言須留院醫治不能出外見風小的隨獲楊送案楊供小的不敢行兇惟因細故與之口角耳蔡太守飭押候馬阿寳傷痊投案再行質訊核辦○薙髮店主歸張高氏訴稱小婦人被同居之周方氏毆傷周方氏供稱事因酒後口角遂啓爭端蔡太守飭將周方氏交官媒俟張高氏醫痊再訊此已詳登前報者也昨日張高氏投案聲稱此刻傷已略痊叩求恩斷周方氏供稱小婦人酒後閙事確已受虧垷在尙求恩恕蔡太守判罰周方氏洋銀四元給張高氏爲養傷費周方氏稱現無洋銀務求交保出外措繳太守准之○包探童子卿禀稱昨晚夜已深矣小的在街巡緝見土雲山與婦女嬉笑旋致紛爭喝令散開王卽與小的爲難因之拘案請辦王供小的與是婦素來相識昨晚偶爾説話不敢嬉笑紛爭蔡太守判罰洋銀二元撥充醫院經費○一百九十九號巡捕禀稱小的於巡街時見有許多東洋車排列街旁碍人行路喝移不允因將車主席徐氏及夥李丫頭拘請罰鍰該氏供稱小婦人置辦東洋車出租雇李爲夥兹將拉至捕房捐洋領照故將各車排列街旁洗淨修整並非有意碍路李供與同蔡太守判罰洋銀四元撥充醫院經費 
[法界公堂瑣案]  
　　何阿坤稱是浦東人來滬買物路過小木橋堍有專擺紅黑籌賭攤之十餘人共相毆打小的在旁立看被陳阿福搶錢一百文由捕阻獲人贓送案請究陳供做紅黑籌者是蘇人阿大寍人阿仁小的不在其中亦未搶過錢文同轉謂明係賭徒又敢搶人錢物未便姑容判令笞責二百板荷枷二個月以儆將來○昨報紀騙子何子卿卽吳寳卿被包探拘獲一節昨將吳解案請訊先據王天福訴稱小的在茶葉店生理前幾天吳來店中言有茶葉一百數十担舟泊南巿小的以素不相識囑其取到茶樣再説昨日又來被包探拘獲幸未受騙包探李雲發將發票數張呈案同轉閱得内有一張係向安康庄收洋十元僅有吳源記字樣並無圖印吳供温州人今年二月因洋三元曾押捕房問茶葉何在答在杭州是友人寫信到來託售問信在何處答不在身邊同轉着押候再訊○孩子李安爲稱在城内學業師囑送一衣包前往英界行至打狗橋左近被何桂榮强行搶去高聲喚救由捕阻獲人贓送案請訊何俯首求恩同轉判責五十下以不薄懲○包探禀潮州人鄭安波曾在英界犯事昨夜又在江裕輪船圖竊拘案請究鄭供在英界引鳳樓西首蕭姓土店中生意因送親串下船致被拘案土店主蕭書珍亦投案求恩同轉諭令覓保釋放○西興聖街福星盛客棧主婦王馬氏遞禀聲稱寓客季嘉才自與杭州客人玩耍被人借去長衫反言失去衣服數件扭案請訊季供我住該棧曾將箱子開看今忽失去十餘件應向該棧索賠同轉着一併出外找到杭州客人來案再訊○包探禀四川人丁福明專事拆梢曾經逮案昨日又向花烟館滋閙拘案請懲丁供現在蘭芳里隔壁自開餅店不敢滋事同轉判令笞責一百板枷號四十五天 
[補情圖記]  
　　昔朱子曰古人制字先制得心字性與情皆從心性卽心之理情卽心之用是情也者固無人而不具也無人而不具吾鳥乎諱乎情且天地者情之所鼓盪也山川者情之所凝結也君臣者情之所聨絡也父子者情之所親洽也男女者情之所感通也他若昆弟朋友鳥獸草木要無非情之所往來以相續於不絶是故天無情則四時乖地無情則萬物絶山無情則草木怙川無情則魚龍涸君臣無憎則國政失父子無情則家道裂男女無　則人倫滅人倫滅則安有所謂君臣父子昆弟朋友男女者哉然則天地賴情以立也萬物賴情以生也吾復烏乎 
 
 

Page 4

 
 
諱乎情然而情也者放之塞乎天地之間約之不出乎男女之外故有男女情者推之而君臣而父子而昆弟朋友要無不各有其情反是而不失其情者鮮矣有其情則萬事和失其情則萬事悖是故人以情生亦以情死終其身於情中而無了期情烏可已哉余嘗有句云待補三生未了情傷情之終難了也試思吾生以前情中人也吾生以後安知不仍爲情中人耶適余從兄之孫字釐侯者亦有句云此生端爲補情來與余意雅相合因欲各書其句互易之余書至情甫半而心中恍惚若有所觸似欲爲天下之負情者作不平鳴又若因我輩之多情作不了歎初不自知其情之一往而深也而手已瑟縮不自主矣於是遂擱筆而不書遣釐侯補之甫欲補而適有精泰西攝影術者來曰爾兩人將何爲耶豈所謂情痴者耶不然胡爲乎一情　而兩人書耶豈以情之難了而故留此不了之情耶抑以心中之情難補而故留紙上之情以補之耶余曰無多問爾能爲我攝影成圖吾當爲爾告之客曰善於是遂攝影成圖圖成而所謂補者固未補也而所謂未了者則仍未了也嗚呼人生天地間旣不能離君臣父子昆弟朋友男女而獨立安能離情而獨立哉不能離情而獨立則情安有了期哉卽今日吾與釐侯共立一處作補情故事亦族情也吾更鳥乎諱乎情於是遂執筆而作補情圖記[  丁亥冬不了自了漢鑄銑氏初稿]  
[神醫七液丹方]  
　　上滑石十二觔鮮佩蘭葉汁鮮蘿匐汁鮮藿香葉汁鮮蘇葉汁鮮荷葉汁鮮側柏葉汁各三十兩生錦紋大黃三十兩曬乾研細末用好陳酒二觔拦入右方將滑石研極細去脚稱準觔兩用粉甘草三十兩泡湯浸漂飛凈以甘草湯盡爲度攤曬瓦盆七液不分先後隨時傾入惟柏葉難於取汁須浸生藕汁中一同擣爛方絞得汁出待諸藥俱已拦入曬乾研細收貯專治瘟疫瘧痢爛喉丹痧疹傷寒時毒癰疽一切瘡毒暑風卒忤霍亂吐瀉諸般痧氣等症服法列左一治痢疾紅者用黑山梔一錢白者用生薑三片煎湯化服一治瘧疾用生薑三大片製半夏一錢煎湯化服一治　喉痧一切雜症白滚湯服一治大熱不退發瘢發痧不得透達輕者一二服重者二三服卽愈一治喉嚨痛因風火者一服卽愈重者二服若雙單城亦多見效惟爛喉痧來勢最速朝發夕死醫藥無效得此有起死回生之功僑有咽喉腫痛閉塞痰稠卽與五錢送下自然平安一治夏秋間發熱不止或頭痛頭暈或寒熱交作無論因寒因暑因食服此一二錢無不卽愈一治瘟疫流行傷寒時毒服此卽愈一治諸船痧氣重者此丹雖投猶恐緩不濟急當以臥龍丹吹鼻取嚔卽與八寳紅靈丹一分吞下如無卽紫金錠塘西痧藥皆可所謂急則治其標也一治目疾或紅或腫或痛羞明眼眵膠結一服卽愈一治外症用薑汁調敷火丹膀紅腫發痛葱汁調敷此丹每服酌以四錢不論男婦老幼胎前產後及素有血症之人皆可服惟壯實之體及症重者五錢不妨小兒減半此方實爲至靈至妙之藥每遇疑似之症他藥罔效試以此丹輒有奇騐世人寳之[  金陵東牌樓江蘇採訪分局徐郁聞韶氏敬錄]  
[發願得彩]  
　　謹啓者兹承杭城余裕大寳號余博源翁函稱渠親王承淮翁偶患瘧疾因見申報所登敝堂告白醫藥經費支絀勸令酌助若干僅兾神明福佑承翁當購七月分呂宋票一紙今果得彩洋一百元囑爲代收由内劃付洋三十元涇交敝堂濟用仍倩代購八月分票五條以一條留存敝堂將來如果得彩亦卽捐助當將所收洋三十元塡付捐單外并將新購彩票及所餘之洋如數奉繳仰見樂善好施春風遠被定可早占勿藥也再敝堂前日正逢醫藥之期求治紛紛幾於不暇應接適自粤東女善士携帶幼女來堂閒玩因見貧病堪憐特發善願捐助英洋五元其幼女亦樂以果餌之餘助洋三角詢其姓氏則女善士爲萬阿來幼女爲梁山光可見人之欲善誰不如我但能實事求是定卜聞風興起也[  上海虹口廣育堂同人謹啓]  
[尤君笠江手繪蓮花士女圖霓裳靈帔飄飄欲仙蓋其意中人也索詩及子走筆成此]  
　　若有人兮淸且揚水精之珮雲綃裳偶臨碧沼　　芳舍情妬殺雙鴛鴦晨風夕露棲銀塘一枝折得歸蘭房欲笑不笑呼檀則願郎燈前細較量藕絲可比情絲長[  申左夢畹生]  
[江督轅門抄]  
　　六月廿六日通判劉晋江西採辦磁器回高淳廣通司王錫疇辭赴任○廿七日巡檢蕭澤春奉委冬防差○念八日同知丁祖德　辦堤工木料知縣陳紹唐奉委府發審差○念九日前湖南候補道蕭允文江西來藩轅牌示沛縣敎諭邱家期滿缺以試用訓導周肯堂署理○三十日安徽鳳穎道王廉到候補道何福海奉傳察看陳紹唐到發潘差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悞讀哀詞]  
　　温州某甲惠半身不　者六七年近已逝世子某孝廉偕朋輩合送一祭幛自製誄同書其上纒綿悱惻情韻兼佳中　手足不仁云云蓋言其麻木之病也詎甲弟兄生時時啓鬩墻之釁至此疑其誚一取其軸而裂之孝廉聞而勃然遽爾興師問罪喪家自知理屈長跪乞袁孝廉始霽顏而去有知其事者謂甲之昆孚類皆沐猴而冠不達文詞固無足怪而孝廉喜卉茟墨類對牛彈琴其亦自取辱侮也歟 
[䢴江官報]  
　　七月初三日汪分轉壽祺委赴老角查緝船私初四日楊分轉永錫禀銷姜埝總巡差葛大令培忠委解京餉運轅牌示初五日開辦西岸丙戌秋網 
[寄絳珠舊侶]  
　　望望藍橋信張郎竟不來跡因疎欲斷物以困而哀將作遠遊計免登避債臺兩書深有約一字尙無回鼠竊頻遭矣初四晚又被妙手空空兒搜括幾空半年硯田所穫盡於此矣一歎驪歌孰和哉金應分管鮑交合念陳雷窘態渾如昔愁城掃不開階前時鵠立消息莫遲徊[  琴心印稿]  
[賀黼裳世伯抱孫之喜]  
　　梧桐昨夜長孫枝試浴蘭湯正及時我友有靈應帶笑充閭已兆毓馨兒蘆菔生兒芥有孫于公早卜大與門家風淸白應親授一味含飴笑語温[  沈厚堃未定草]  
[和白蓮花庵主天童題壁原韻]  
　　安得浮生俗慮删閒移蠟屐叩禪關笑他十萬腰纒輩不破慳囊去買山白靈深處掩松扉一片天機鳥自飛欲證如來淸凈果梁家帝子也忘歸重來絶服許躋攀佛亦招花笑　頑忽聽蒲牢雲外吼滿林松子落空[  甬東小樓主人初稿]  
[六月十九日偕葉澄東華小湖姜楚棠牛葆三錢崑瑜王海帆沈鑑趙馥疇洪吉甫王鳴竹姜寳書周衡甫諸君同游天童山偶作]  
　　選勝重教結伴遊依然仙境步瀛洲往來過客塵氛凈多少禪房曲徑兩滿壁圖書方外賞長衢松竹望中稠題詩欲效髯蘇意權作山門玉帶留[  甬東小樓主人甫稿]  
[與友人遊天童冉賦一律]  
　　得閒何事不從容海島常留萍水蹤娛目頓消塵世累談心况喜故人逢名山風景眈遊屐古寺雲扄破晚鐘多少林巒延賞處儘堪見句寫幽悰[  甬東小樓主人稿]  
[上海四馬路盤記瀘災恊濟公所十九廿日收捐第廿二次淸單]  
　　册營口三和源募東茂凝仁裕阜凝盛裕盛長東盛和東義順天成德西義順來世昌湧元茂號同興聲十二戶各東錢廿吊山西大德玉三十吊相源號東和泰東興玉福德棧阜凝德恆盛泰水安堂七戶各十吊直穎忠厚堂八吊大有廉七吊明德三六吊趙鼎臣郭振起孫恊唐山東李潤齋張明善張聖佐石孚中曲恊萬韓立齋廣東葉亮卿直穎敢世泰十一戶各五吊以上三十四戶計東錢　百廿一吊　規元四十五兩八錢二分○新巿石韞書屋虚洋五角○蕭宏記捐山東　二元無名氏又二元壽春號一元蕭伯記錢二千旣翁堂一千蕭吉記六百孟記五百玉記三百徐光章二百陳彩記二百營記一百倪文子一千二百港東書屋愼三長福蔣府無名氏力不足瑞蘭堂無名氏王九九戶各二百存心濟世四百以上廿二戶連綫洋十二元存心濟世二百○無册南寄園衆友省西瓜洋五元椅園衆友省西瓜五元怡樂集同人四元畏知堂二元還冥府黃移賑三元吳鶴山一元以上十九日收捐○册兩廣電局來廣東相成寶行洋五元温州無名氏五元遺安堂龐二元無名氏九思堂又通源趙良記曹乾甫六戶各一元讒記恆一元又銅洋一元穎叔子銅洋一元沈巿愼餘土行來洋巿各善友洋九元又對開一元又錢四十太倉李銘亭翁晏枚農洋一元凌薪子十二曾席資一元耕心堂五角芝蘭室季節八會席使資錢一千三百懷德堂俞三會席資九百無名氏洋五角無名氏銅洋三不書名元昌無名氏三戶各銅洋二元醉雪山房銅洋一元曾恆源來三省堂洋一元曾善氏一元○王實甫翁募敬業堂錢四百月方居四百隱善居堯記善　記三槐氏四戶各錢三百有心無力人炳記延陵氏掩鼻氏廣平氏五戶各錢二百學善氏一百四十無名氏五百積厚堂五百共錢四千一百四十合來洋四元九江知止居洋一元旰南古金堂一元李養和堂一元○松江華亭縣署募不忍聞人補過子省世子何省世子黃悟子世開顧引賢六月戶各一元長春樂善　杏記知足子玉軒玉秋記李墨庵無名氏八戶各五角槐蔭堂錢四百傷心慘目人四百王芸記凌小記蔣亭裕舍秀居徐紫泉陳泗香王杏記　康記八戶各錢二百以上廿四戶連錢合洋來十二元又錢三百五十○公信來金之壽洋一元程養儀一元邱月山莊龍西氏東海老人一味愚程炳初榮智臣祥成泰劉大通敦仁堂郭韶榮南徐氏十一戶各五角行素軒四角汪敦記隱名氏各三角守拙廬條新氏無名氏三戶各錢四百補不足子三百四十胡義榮鴛湖摇古氏古居山赈天水氏武陵氏疎狂野人倪克記沛國氏八戶各錢二百彭誠城氏小山居士無名氏顧靜記四　各錢一百胡德遠堂錢五百三善剩沈三百劉芸卿三百人王子竹付子走宵子延陵卡予四戶各二百贖愆子一百汪老漢一百以上九戶合來洋二元無册元源莊來禮溪問心居士洋十元無名氏四元紋銀一兩三錢六分兩日共收規元四十七兩一錢八分洋一百十四元銅洋十二元錢七百廿文六月三十日抄 
[上海四馬路盤記爐災恊濟公所廿一日收捐第廿三次淸單]  
　　册不名十元求安氏五元不留名五元求幼安四元同人居氏四元怡怡軒二元求安二元無名一元順素北棧乘無力十元孤獨子陳耀天張麟甫局明甫龔漢卿五戶各一元江西省鄧輝南翁募竹友記五元裕昌倉鄧輝南陳億源三戶各二元吳煥文鄧錦堂樸記卿華壘無名不書名鍾勝隆梁大隆源昌茂黃玖果直舘鄭鄧氏黃氏十三戶各一元任字倉　千勤記倉一千無名七百同春義靑記郭英才聚記棧四戶各五百屈臣四百麟記四百黃左田二伯金玉亭熊老三周氏魏老字譚姓方德貢六人各一百以上三十三戶連錢洋來三十元○不書名隱名氏舒宅不具名四百各一元無名錢一千王窰四百以上六戶及錢來五元小洋三角恆石橋林杏生翁募公記免力人名新堂三戶各一元不書名鄭松聲浙湖善誠　三戶各五角林杏氏王元福黃永顯太原氏黃聘顯文霞沈梅孫六戶各一角王文卿二百程雲卿盛羹梅無名子何觀伯四戶各一百無名氏廿三無名碎舊紡綢褲一條估作洋六角同泰怡七角曹師替七角蘭閣嚴文德孔正茂三戶各五角王順興信誠闕春和三戶各三角長興二百馮賈氏孫戶記王舒記三戶各一元無名七角沈吟查孫笑記朱醉華金織記枕流齋五戶各五角周義茂錢叔記淸亷生趙虚生王雲齋錢劍記錢子萱七戶各二角童遊記棧錢朱氏錢仰記陳錦記沈永記朱硯兄錢少竹揄敬記八戶各一角錢伍氏一角半項錢氏角半高吉馮張錢八百正義沈六馬六百章閔記四百萬家升三百沈旣安三伯周鈺記曹正記餘芝兄趙潤兄四戶各二百馮姓一百六寶善一百以上三十七戶連錢來洋十二元蘇省蔣抱樣一洋陳敦厚棧一元琴樂書家將五角闕里無力子七伯四十汪記六伯二十張升甫四百樹蔭山房四百將府朱馬陳敦厚棧闕靑泉李馬四戶各一百以上十一戶連錢夾洋五元無名一元京口祥泰典募憲陞錢四百不書名二　四十景正學葉裕源朱鎭業朱衣人王殿榮陳錫章李榮夫孫若泉八戶各錢二百以上十戶來洋二元又錢二百無名八戶九八元八兩又四戶二兩恆盛爐房二兩何福新一兩經理募代人一兩合規銀十四兩四錢二分無册文報賑所募來庫平元二百兩合規銀二百零八兩五錢八分二又洋二百五十四元銅洋六元又錢二百四十五鴻賓局諸君五十元諸君抽俸十三元揚州沈氏十元郭先春來郭景記十七元無名求病愈二元合肥三和局瑞月氏求家平安二元東海劫餘堂安室子一元全記日本洋二元鳳儀生一元五角湖南無名化洋一元浦左豐溪氏銅洋二元長州源開莊來五福堂平元十七兩六錢又無名二兩四錢一百合申規銀廿一兩一錢以上共收規元二百四十四兩一錢零二厘洋四百六十二元九角内化洋三元另銅洋八元日洋二元花洋一元　紡綢褲估洋六角錢一千二百廿二文七月初二日書 
[上海北巿絲業會舘籌賑公所施少欽經收瀘州火災賑捐六月十一至三十日另登淸單]  
　　十一日楓經河署阮募蔣老榮船戶保佑四季平安洋二元○十二日潤卿求子女平安五元漂陽寶泰典無名書一元○十三日蘇省　榜子一元補過子錢二百十四日鎭洋學任六元委員沈一元無名二元十五日壇愿氏由巨康莊來洋五十元無名求母病愈由恊源莊來　十元休南東里吳姓子求免悔一元巨康莊來賑新典足西　千文官局西足西四千文無名二元共三戶合規元十八兩六錢一分一厘吳興沈新傳一元金陵寶善堂徐子農各五角無名各銅洋一元十六日南巿胡洵臣由廣義棧來規元七兩屠鎭歴　餘生一元雲中龍十元不名消署方各五角浙紹信大南貨棧信太南　棧各三元王嘉貴一元長沙朱樂道堂爛板八元十七日李曉莊十五元桐鄉公廨費安登全家求小兒病愈各事順平十元德星堂陳十元江西史善士募戴安雅堂隱濟道友各二元十八日安豐不書名求母康由恊源莊來四元湖城顏相甫募東魯厚記又居易書屋主又仲記又不名又傳記吳氏七戶各一元吳財記顏財兄金殿兄喻甫兄顏訓兄施聲兄美公堂顏世瑞　尹方觀友張耐兄十戶各五角春在草堂沈百忍書屋隱名氏沈若臣陳琴野不名陳蓮波七戶各角歴山居士一角　廿五戶合十三元對開一元十九日翁州惠生二元不犀安一元蘇省潘仲溪善士募第二百零一次四次總淸單不書名求合家如意四十元封溪子募心誠求之十元通甫對開洋一元張惠生募無名二元蘇仰泉募淸河棉力子靜觀主人范陽子三戶各一元虜少堂募穎川氏金戒兩只原重五錢兌見十五元三角一杯水銀五兩陳來之洋三十元陳復理廿元陳星照一元潘同生　陳洪公記隱逸居士各十止安樂室主三元培佳小作古月　各二元星世道人獨悟庵濟陽伯子三戶各一元共廿戶五月二十日由寳和莊來洋一百元今又來三十六元　開一元銀五兩金戒二只原重兌得洋十五元三角廿一日定海鎭署樂安居二元會審公廨蔡幼栒翁募南順記陳采三拆冥壽請僧之錢各十洋朱葆三德昌號趙福疇徐文明宜雅堂五戶五　同慶公蔡四元劉森利三元巽餘三元又二元魯籌行二元無名氏沈蓉塘無名三戶各一元趙二仙劉助雲各五角共十七戶合洋六十三元廿二日珠溪黃心恆求次子病愈卽全廿元蘇省太隆盛陸石卿求次女病愈廿五元崇川無名八元匣石泰豐恆悟因氏募未時閒隱名氏各一元恊源莊來無名氏方四元無名呂無名氏氏無名方三戶各乙元曾氏二無名十戶合錢五百傳立廷四百無名十戶台三百無名轅三百無名周無名丁無名趙不名徐四戶各二百不名氏三戶合二百無名氏五戶合三百五十無名氏李董三無名氏曾三戶各一百文共十七戶合洋十一元八角錢二百廿八文　 
 
 
 

Page 10

 
 
   
 
