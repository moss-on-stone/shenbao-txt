# 1890 - 284 - 4906284

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿大史策案大題觀海初二集小題觀海大題文府小題文府試帖三萬選試帖五風樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲　售處一在三馬路申報舘東隔　又設分局在二馬路横街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以枷楠香朝珠一拼　到牟尼之串鼻觀香通分來琬琰之珍　田露潤拜登嘉貺永藝心香已諸君子有欲得奇珍者請速惠臨展玩或祗購其一或一并購歸但肯角囊總無不可葢合之則二美離之則無雙也　綴引　伏維共鑒 
[書閨閣助振事]  
　　西國男女並重巾幗偉人往往有居萬乘之尊臨臣民之上者政教所施震懾今古爲鬚眉男子所不及卽以尋常后妃論其品位之尊亦不下於君主他國使臣奉幣而來謁見君主者必謁見其后妃或君主有事不見則由后妃代見使臣以爲見后妃如見君主也下至世家命婦朝觀之儀燕享之禮莫不蹌濟於敦槃之側雍容於籩豆之旁其敬禮女子不惟不下於男子且或反過於男子而彼身爲女子者亦能奮發意氣毅然特立且有以表見於當世一藝之長一事之巧輒能專門名家譽播於當時澤流於累葉可見山川靈秀之氣男子得其半女子亦得其半造物之生才固未嘗軒輊於其間也西國之男女並重者亦謂天之生人本無軒輊我苟畸輕畸重於其間則未免有負彼蒼鍾毓之意耳中國則不然以爲太極旣判兩儀遂分乾正位乎上坤正位乎下陽開陰合凡有血氣者莫不滋生養育於其中惟人秉五行之秀氣故能飾樸陋以文明變狉榛爲禮義古之聖人法天地之尊卑以定男女之貴賤柔順者女子之美名男子而柔順是謂不成丈夫剛健者男子之令德女子而剛健則已有乖閫範編户齊氓男子出外營生支持門户應酬戚黨日夜孜孜女子則惟并臼操勞針指鬥巧料量柴米奉侍翁姑外此非所敢知也卽至正位中宫母儀天下親蠶献繭之典原與親耕祈榖並重然一切軍國大事皆取决於宸斷而后妃不與焉洪荒開闢以來時事容有變遷風氣或有改革而惟此重男賤女之風則自古相沿未之能變亦可見聖人之遺澤孔長而堂堂中國眞不愧爲禮義之邦也夫中國之所以貴男賤女者非謂男靈而女蠢男巧而女拙也誠以禮制所在不容或紊故不得不循尊卑之定分率貴賤之常經若以靈蠢巧拙論則伊古以來巾幗中人揚芬於彤管表德於璇閨者豈少也哉曹大家之續成漢史宣文君之教授生徒是以文學著名也謝道韞之風前詠絮蘇若蘭之錦上廻紋是以藻思見長也緹縈之上書伏闕木蘭之代父從軍是以孝而得名也婕妤之寢殿當熊梁氏之中流助戰是以忠而見譽也推之賃廡相依齊眉舉案鉛華不御布裙荆釵則儉德不可及矣枊氏丸　深宵課讀歐母畫荻教子成名則懿範有可師矣凡若此類指不勝屈固宜增閨閣之光榮作裙釵之師表稽諸往籍固有德範之堪欽證以近聞尤覺安徽之可挹頻年以來偏災屢告邇者順直山東猝被水災鴻雁嗷嗷流離徧野仁人君子蒿目時艱殫心籌振久蒙好善之士慷慨解囊源源接濟而閨閣名媛分剌繡之餘錢脱簪珥以助振者時有所聞誰謂璇閨　闥中無急公好義之人哉讀初一日本報所錄爲閨閫修德勸助棉衣啓始而慨然歎繼而肅然敬焉夫勸振至今日已成弩未之勢勸者雖唇焦舌敝助者已力盡筋疲皖撫沈中丞之德配嚴夫人乃能以菩薩之柔膓運蓮花之妙舌用以仰體深宫發帑之仁内助中丞好生之德登高一呼衆山皆應行見添五紋以斬繡合千腋以成裘載道飢黎可免號寒之苦窮檐弱質同霑挾纊之恩孰非夫人之所賜哉初二日本報又有勸募閨閣順直振捐收解處所登閨閣首捐一則備載淑媛姓氏其捐助銀洋自數十圓以至數百圓慈願出自閨中仁風翔於閫外是眞能以夫人之心爲心者按西國婦女之好善者每遇水旱災祲往往糾集同志佽助囊資而中土則曾不多見今得嚴夫人倡率於先諸淑媛繼起於後從此振務當有生色而好善之名亦不讓西國婦女專美於前豈不懿歟 
[京邸瑣聞]  
　　吏部批示據安徽候補同知董毓琦呈稱係浙江附生保以訓導選用嗣由候選訓導報捐布理問指分安徽試用復因直隸肅清出力保以同知仍留原省補用蒙閩浙總督楊等保奏向習天文弧眞機器蒙總理衙門奏明調取考試覆奏奉硃批着交吏部帶領引見欽此業經呈請引見在案聞前由訓導報捐布理問捐案户部查核正項例銀數相符應令補交監生四成實銀再行核辦職係由附生保舉訓導並未捐過監生無從補交取具同鄉京官印結具呈聲明將該員帶領引見等因到部查董毓琦前由候選訓導捐布理問分發安徽試用捐案當經本部片查户部有無核准去後嗣據户部覆稱查同治四年三月議覆江蘇勸捐兵米請奬案内董毓琦由假選訓導捐米合銀二千七百三十兩請以布理問分發安徽試用免騐看該員應補交監生四成實銀再行核辦在案查該員業經逾限應令遵照例章赴部庫捐免　限註銷銀兩並應補交監生四成實銀再行核辦等因片覆前來該員報捐布理　捐案旣經户部核駁自應仍赴户部呈明辦理俟户部知照到部後再行核辦○吏部示傳所有俸滿安徽廬州府知府黄雲一員本部定於八月廿四日引見相應傳示該員於廿三日在内城左近住宿於廿四日五鼓穿天靑補褂備帶元靑褂佩帶對子荷包手巾忠孝帶赴西苑門外六項公所内吏部公所書到聽候點名帶領引見並傳令該員先於廿二日午刻衣冠赴部演習口奏履歴如是日不到卽行扣除引見○吏部示傳所有押運江安糧道馬恩培一員相應傳令該員於八月廿二日午刻衣冠赴部演習口奏履歴以便定期帶領引見○吏部示傳所有勞績保舉廣西候補知州鮑鈞擬補丙閣中書吳筠孫等二員本部現在定期帶領引見相應出示傳令該員等於八月二十二日午刻衣冠 
 
 

Page 2

 
 
赴部演習奏履歴匆違○前報錄某妓院龜鴇紏集多人往中城官媒家内搶刼批押妓女等情詳報城憲派役該拿兹聞某妓院龜鴇已由城憲派捕從京東采育宋姓家中拿獲到安研訊搶刼一事據云實不知情想是旁人揑名嫁禍等語旋聞城憲派出本城練勇並會同南城練勇帶同眼綫往右安門外迤南三十里黄村邊界馬家店内拿獲搶刼批押妓女及抗拿拒捕匪徒十數名妓女一名因尙有逃逸匪徒二十餘名恐其沿途刧差赶向南路廳衙門借添護送捕兵始行押解到城大約審訊後卽移交刑署訊辦矣 
[江右屢火]  
　　江省近月以來迭遭火患皆經列報兹於八月二十日晚惠民門外某酒鋪因洋油燈爆裂引動燒酒頓兆焚如愈撲燃不可嚮邇鋪中存儲燒酒甚多一時烈焰彌天濃烟並地雖夥友數十人齊救亦無從爲力辛該鋪四面砌有風火磚墻祝融氏不能越雷池一步各水龍復扼守各墻頭飛水灌澆得僅焚該鋪而止然　鋪所失已不下萬金且近十年之内運焚三次所失更屬不貲次日於枯麥中尙有一縷靑烟裊裊宋熄附近草棚内婦　在午炊聞鄰人言乘興往觀適梁上遺韋墜下頃刻火勢冐穿草棚化爲烏有且延燒棚屋數十家店鋪十餘家焚斃大小三人亦幸附近多磚墻　水龍有所憑藉得以灌救奞自七月中旬後迄今未沾雨澤秋燥特甚易肇火災現經各憲勒限地保沿街置備太平水桶并嚴飭三更後一律息燈更夫仍終夜高呌小心火燭以昭愼重如果居民鋪户不再陽奉陰違火患尙可消弭也 
[大街火警]  
　　鄂省久晴　雨武昌漢陽首府縣已數次設壇虔求謂店鋪夥伴疎懈性成不知利害竟於上月二十四日下午五點鐘時流通巷大街突遭火災登時集龍灌救雖取水極便奈房屋高大大氣枯燥勢成燎原頃刻過街延燒對面幸非黑夜由官長及各堂督龍　士指揮四面圍噴方得救滅計共災七家係漁古山房書莊馬公亮信記香粉店劉文秀書柬紙劄店源遠長錢莊西帮皮貨店雨傘店烟袋店其餘左右近鄰雖保平安而貨物之遺棄已不少矣事後查得係漁古山房樓上書作碎紙堆起火當經地方保甲拘其夥到官請懲云 
[温州火警]  
　　上月二十五日黎明時府城隍廟東首阿鶴棉花店中忽報火起赤熛怒煽勢甚飛揚一霎時間延燒至城西街店鋪百有餘家俱成灰燼是處街道本甚狹窄火龍過處兩面俱焚加以亢　兼旬河中水涸雖各水龍蜂屯蟻聚盡力澆噴無如杯水車薪斷不能敵直至鐘鳴十下吳回氏始興盡而回事後過之見畫棟雕甍悉爲焦土惟府城隍廟及白衣土地祠得保無恙宛若魯靈光殿巋然獨存同日九下鐘時九都划龍橋横瀆某柑客家因作早炊遺火積薪中以致炎威頓熾焚去瓦屋三楹草舍一所有一老嫗葬身火窟一日之内兩兆焚如時値秋乾居家者可不愼之又愼哉又聞當城西街被火時吳正和提莊夥朱阿笙倉卒中搬運店中貨物誤踹店後河墈以致失足墮水撈救不及溺斃河中其妻聞耗奔來望河哀慟嗣有好善士憫其親老家貧勸令正和厚其棺殮并酌給乾俸五年附近蘇泰豐震記衣莊經縫工某甲搬取零星跌入水中以致淹死停屍河畔尙未盖棺蓋防屍母到來向之饒舌也 
[織工藐法]  
　　粤省織工中有織金彩者有織彩花者兩項人數皆以千百計去处彼此不睦互相殘殺傷人害命指不勝屈幾至結莫解之仇後虫西關緝捕委員李芷香大令設法調處使之各安其業伊等亦翻然悔悟深感列憲排解之恩前月各備牌傘呈送列憲以示不忘方謂若輩旣知感恩圖報自必安分營生不致復蹈前轍矣不料八月十六日兩項工人會同飲禡叙福酒食之際觸動前嫌稱干比戈復相尋殺且向香澳勾結盜賊百餘人前來助鬥該盜以助鬥爲名以搶刼爲實故西門外附近機房一帶騒擾異常不特鋪户居民時遭刼掠卽路上行人衣服稍覺華麗者無不要而奪之恣肆横行目無法紀大憲聞之迭派營兵彈壓然營兵朝來暮散不能實力防閑故若輩每俟營兵散去然後出隊交鋒鎗聲隆隆終夜不絶附近居民夜不安枕紛紛逃避流離遷徙如遭兵燹大憲以此事前由李芷香大令經手了結今又起雀鼠之爭顯係大令辦理不善致留後患遂傳大令到署面加申飭責令速爲解散大令遵諭退出連日會同南海縣危邑宰及保甲局委員西關汛弁等商議彈壓之法煞費躊躇將來何如容俟探明再述 
[惑衆歛錢]  
　　漳泉沿海愚民侫神信鬼每遇地方時疫流行無賴之徒假託鬼神之説藉以惑世歛財近有人創造王爺船以爲資送疫鬼出海可免本方時疫一倡百和舉國若狂爲首者卽借此向人歛財從中取利據云造一王船爲首諸人約得洋三千餘元而鄉曲愚人爲其所惑敬神演戲花銷銀錢何止加倍泉漳風俗重巫不重醫遇有疾病大半請神降童開方給藥一惟跳童之人所言是聽所請之神除福茂宫清水祖師厦人稱爲灶祀公神係大廟之神餘皆貧民自置數寸長之小王爺像號爲某姓王仰或某千歲能爲人治病具姓則朱蔡邢李張陳爲多其人卽充當神之降童每童跳神一次病家付跳神之人謝儀一二百文待病愈酬勞尤厚是以靠此家中小王爺神像爲衣食計者不知凡幾一街一巷　少數十神幾乎家家皆有如本家之人有病本宅王爺不能醫冶卽請間壁之王爺降神給藥無論何藥均須煎服雖死不悟近來四鄉時疫日有死亡厦門人心惶恐於是無業遊氓造言生事謂本年須造五王船方能送疫鬼出境鎭南關　線珵某甲爲首創造馬頭鄉溪岸鄉曾厝按各鄉社繼之按户募資赶造船隻刻下各船尙未造成厦門病疫者日多神童降跳均謂此病人生魂已被某處王爺彩船捉去充當舵工水手管艙官彚王爺神輦往造船之處　會督　王船之中軍府向之説情討回生魂不必派充王船執事病家卽備辦牲醴紙帛僕獻並捐　銀洋百數元至十數元數十元不等以爲開艙使費　欵係爲首造船者之生財大道與經手各人俵分而假裝跳童之童子則與伊等串通照所得使費跳童加二收取此尤小焉者迨船已造成卽又募捐迎神　山探路賽會請王諸經費遊山探路者以全副儀仗執事恭抬福像並肩八人空輦一乘日間遊行街市入夜卽將空輦抬在義塚荒山任意高不滿山亂走迨抬輦工人似覺輦中沈重便謂王爺已到鳴鑼開道回船闔鄉愚民又復捐送柴米油鹽采蔬牲醴果品日食所　居家所用各物件安放舟中聽憑王仰出洋使用實則遊手好閒者借此王船之名攫刼錢財以飽私槖耳八月十六日有金門悟嶼王　一隻來厦借　三十六崎脚媽祖宫前碼頭海邊船中八寸長之王仰偶像暫借媽祖宫爲行館稱爲焦千歲媽祖宫寮仔後水仙宫一帶愚婦愚夫以爲王船降臨本境可保平安卽雇官音戲班搭臺演唱王船經手者卽就媽祖宫黏貼黄榜以備民間自送柴米油鹽承菓牲醴金銀紙帛等物並　愿唱戲稱　名爲浯嶼代天巡狩焦府千歲彩　厦門本地棍徒靠小王爺爲衣食計者卽將本家所供王爺偶像抬　媽祖宫拜會絡繹　絶土船升砲接送隆隆之聲震耳戲臺演唱戲劇或官音大班或掌上木頭人班或本地七子土班日夜不　惟傀儡戲不演以傀儡爲戲之祖凡邪　鬼物均不敢當七月中元普度不演傀儡不知其説之何所本也厦門各街巷之遊手無業人卽藉悟嶼王船爲由出爲首事向各人家捐募柴米醬菜蔬菓以及居船所用什物衣料紙帛等件配以牲醴擇日抬往王船交納一街捐助至少數十抬箱而王船不過五六十担不能受此重載首事者另雇一五六百担大船稱爲粮臺船將所收各物放入糧臺船中裝載已滿運在别處售賣取利自十六日起已有三四次獲利之巨可想而知日前媽祖宫黄榜上又黏焦王爺乩示云限至八月二十八日所有各子弟願助添載一律完楚不再久待定期開船出巡别處云云其爲借端歛財顯而易見本年順直山東洪水爲災億萬災民流離蕩析團徙四方困苦情形非鄭監門流民圖所能盡轉瞬嚴寒　届無食者又歎無衣雖經官紳勸捐助賑然羅掘已空幾成弩末之勢厦地居民旣有許多閒錢飽無賴輩之慾壑何不移助直順山東振捐使災民得沾實惠智愚之判邪正之分胥在於此况修德必當獲報行善卽以禳災天道昭彰報施不爽試觀助振愈疾載在報章歴 
 
 

Page 3

 
 
歴可證亦足見善舉之大可爲矣聰明正直之謂神果是正神必不輕於喜怒若怒則降罰人間喜則報以吉兆此妖神邪魅之所爲人人得而共逐之昔湯文正撫吳時毁五通禁淫祀三吳之民目染耳濡風俗爲之大變可見地方官若能止直無私邪魔自爲之退避三舍去歲天時苦旱興泉永道吳春泉觀察爲民請命至城隍廟拈香求雨朝暮兩次連求三日依然不雨又求三日不雨如故觀察怒甚謂城隍神不能爲民造福不靈孰甚命將廟門封鎖將神像抬出廟外曝於烈日中觀察亦兀坐其側不張盖不揮扇未滿一日烏雲四合大雨傾盆人皆以爲至誠感神所致嗚呼有地方之責者若能以吳觀察之心爲心則和風扇而氛祲消日月出而爝火熄尙何疫癘之足患哉無賴之輩藉端惑衆尤爲法所不容此次如不懲辦竊恐别鄉之遊手好閒者見浯嶼造船到廈獲此厚利官憲未嘗過問不免相率效尤勞民傷財爲禍甚烈然則身膺民社者其可不雷厲風行密拿嚴辦以革澆風而挽頽俗也 
[查明閙事]  
　　甯郡西門外爲划賽龍舟小船幫人將舟子擊傷乘機遁逃前已錄報兹聞已獲戴寳寳戴小寳二凶手係江北岸桃花渡撑小船爲業著名地棍平日欺弄鄉愚敲詐爲生查獲之後將甲乙兩人釋放欲送官究治旋經挽人求饒願出養傷費數十元遂從寛免究説者謂二戴乃地棍之尤黨羽甚多自應扭送公庭懲一方可儆百奈何輕釋去也 
[申禁渡船]  
　　江西候補府劉小馨太守錫鴻前署袁州府事著有善政旋經丁憂回湘守制上春服闋起復來江夏間奉札總查七門城外保甲兼理河道事務太守勤於其職查知章江德化兩門外之沙井嚴魚溜各義渡從前多勒索渡錢有故延多載等弊卽嚴行禁止乃錮習難除上月初三日有熊姓民渡以一葉注船貪利把持裝人至十八名之多被風失事溺斃六名太守怒甚將該熊姓送縣治罪初五日風起浪湧太守卽改裝易服親往江干嚴密確查見有李姓民船裝人至三十餘名卽飭拿獲李姓嚴責示儆並將破船起岸限非艌修完好不准下水復嚴申禁令以現在民渡並無頭號渡船僅有二號三號者其二號渡船止准裝二十人三號止准裝十人如有一貨車卽作一人算有一貨擔亦作一人算不得貪利多載且各船輪流多渡幾次人數限滿卽開毋再把持故延並照詳定向章給發渡錢不准額外勒索苟自此久久遵行行人之受賜多矣 
[照會]  
　　欽命二品頂戴監督江南海關分巡蘇松太兵備道兼管銅務加十級紀錄十次聶爲照會事本年七月二十九日奉南洋通商大臣曾札開光緖十六年七月十八日准兵部火票遞到總理各國事務衙門咨光緖十六年六月三十日接英國華大臣照稱現奉本國君主之命以前出使大臣曾駐英之際人所敬仰遽聞溘逝甚爲悼惜飭將此情轉逹請轉致曾大臣家屬前來相應鈔錄漢洋文原件咨行貴大臣轉行原任户部侍郎一等侯曾家屬知悉可也等因並抄單到本爵大臣承准此合行抄單札道轉飭曾大臣家屬知照等因奉此合就抄單照會爲此照會貴家屬請煩　照施行須至照會者計抄單右照會原任户部侍郎一等侯曾家屬光緖十六年八月初九日○照錄英華使照會爲照會事前次貴國出使大臣侯爵曾在英有年回華未久遽爾仙遊當經本大臣將此情咨逹我國政府查照現欽奉大君主兼膺五印度大后帝之命以曾大臣駐英之際人所敬仰遽聞溘逝甚爲悼惜飭將此情由本大臣轉逹貴署以便轉致曾大臣家屬知悉爲盼爲此照會須至照會者 
[攺期發引]  
　　昨報紀曾襲侯之靈柩將扶回原籍云云兹悉實係初九日舉襄届時必有一番熱閙也 
[庖人斷指]  
　　前晚本城縣署東首某飯店夥某甲正在臠切鮮魚忙迫中砍去手指兩節血流不止痛極昏暈當經店中人送往仁濟醫院醫治噫未經染指指已遭傷寄語治庖人幸毋漫動子公之食指也 
[幾遭火患]  
　　法租界公館馬路大自鳴鐘對面老長春館飯店生意頗稱熱閙以致灶堂上之火晝夜不休烟囱中積貯煤灰幾不通氣昨日午後鐘鳴一下令傭人將烟囱收拾不隄防火星頓熾飛散半空一霎間聚而觀者數百人無不大驚小怪捕房立派中西巡捕彈壓匪徒副捕頭復督同包探等人至屋中查勘深恐火星復發持斧將灶身擊碎以鹽傾入烟囱中傾至數包始得無事 
[上海縣署瑣案]  
　　泰昌靛靑行執事人顧乃灜投法公堂控葛友樵虧欠貨銀一千六白餘兩昨日上午葛蕃甫同轉將案中人陳凌閣解送至縣陸大令飭差看管候訊○流氓王連生紏同羽黨陳阿新等兇毆法包探夥蔡桂堂經蔡拘拿解案葛同轉訊責管押至昨午將王送縣請遞　回籍陸大令飭收入自新所候核○前日英公堂送余姓至縣昨日午後帮審委員竇明府升堂提訊余供稱監生係杭州人並不犯事明府問爾因何謊銀答稱監生並無其事明府限半月内將監照交案再核 
[英界公堂瑣案]  
　　包探黄四福稱緝獲竊賊沈利榮起到衣物係江阿三顧阿雲施文元等三户失贓今將人贓送案江阿三顧阿雲施文元等各報失竊衣服水烟袋等件已由包探查獲今請給領沈利榮供湖州人流落在滬致犯行竊權理讞員朱明府判沈利榮笞責一百板遞籍贓交失主分别具領○包探顧阿六稱應仁紀沿街喊賣熟菱有趙德寳因論價不合與之口角趙將應打傷送應至醫院據醫生言醫治一禮拜方可痊愈今將趙德寳解案應仁紀供訴前因並稱手臂受傷趙德寳供向伊買菱論價不合已作罷論旋因被伊辱駡致與爭執不敢行兇朱明府飭將趙德寳管押七天俟應仁紀醫治痊愈再行訊斷○包探陳阿九稱粤人許某投捕房報稱娶同鄉某氏爲妾突有曾阿德前去饒舌與論逞蠻甚有放火情事捕頭命我往查並無放火之事惟確與該氏爭閙今將曾阿德解案請訊許稱娶該氏爲妾我因事往别處及回來見曾阿德紏纒不休索借洋四元爲此報捕拘案該氏亦投案候示曾阿德供係粤人二年前與該氏相識情投意洽情願嫁我現因我失業流落反面不相識另與許欵洽嫁彼爲妾置我不理然我從前費洋不少現因困苦向借川資洋四元該氏已允許及往取時忽被許報捕拘案朱明府謂旣已允借川資豈容翻悔卽着許給洋四元令其系輪回籍不許逗遛滬上再生枝節許稱曾阿德之友人易有高願給川資易有高現在外面明府着易上堂據稱曾阿德如果回籍我願給洋四元明府着易有高將曾阿德保送回籍如仍在滬逗留再往尋釁惟易有高是問○包探顧阿六稱妓院傭人王愛生朱長林向妓女花萼琴索欠洋四十餘元另有傭人顧藹生紏同沈阿七與之爭閙王愛生朱長林及妓院寫帳之董友元均受傷曾送醫院據醫生言醫治七天方可見效今將顧藹生沈阿七解案受傷人祗董友元一人投案其餘未到董友元遞禀聲稱王愛生朱長林及我等共被妓女花蕚琴欠洋向之索取妓言已付與顧藹生及問顧時一味恃蠻紏人行兇至花蕚琴現在百花里内朱沈氏卽沈金寳所開之妓院内爲夥顧藹牛供花蕚琴前用王愛生朱長林等時如何結欠銀洋我不知詳細曾聞花蕚琴言已交付所欠無幾據情告知王愛生朱長林等伊等謂花蕚琴現在沈金寳家爲夥用我爲傭須向我索以致口角不敢行兇沈阿七供事與小的不涉因見伊等爭毆從中解勸朱明府以董友元王愛生朱長林等旣經受傷飭將顧藹生沈阿七管押俟下禮拜四覆訊核辦 
[法界公堂瑣案]  
　　周家緑之妻張氏不守婦道竊物逃遁經周尋獲送押捕房葛同轉提訊之下以夫婦各報執一詞飭將張氏管押諭令周邀同隣右來案再行核訊此已詳登前報者也昨晨周邀同比鄰西洋婦某氏至案歴訴情由捕房將張氏並九歲女孩解請質訊旋有張氏之胞姊姚張氏奔投案下同轉請祁繙譯官詰西洋婦曰爾旣與周鄰居想知周家情　該婦答稱家中與周爲隣日前周不在家其妻引一男子至 
 
 

Page 4

 
 
房中適周回家遇見以致口角并將婦兇毆但不知男子是何等人同轉問姚張氏曰爾妹與周屢次勃谿諒爾妹素不安分但爾兩面均係親戚須將實在情形直説如果帮助爾妹則爾妹將來必更胆大妄爲矣姚張氏答稱該西婦移居是處祗有一月周家情節未必能知妹子向係規矩人惟性情稍暴躁不免言語傷和耳問前年正月爾妹託稱至爾家由周在龍飛馬房尋見後爾聞知將妹毆擊兩下確有其事否答稱是日妹子曾往龍飛馬房相近哥子家有某馬夫見之向周搬弄是非以致夫婦不睦其時小婦人並未將妹兇毆此言實係周所揑造同轉見張氏髮上有白頭繩問姚張氏爾妹帶何人之孝供稱有小姊妹身亡是以帶孝謂此係客氣之人無用帶此重孝况有丈夫在前烏可如此爾妹目下擬如何定局爾肯直説本分府當格外施恩答稱夫妻必須勸和小婦人不能别出主意同轉謂周曰爾欲將妻發善堂安置但爾家旣奉教示便發堂况有爾姨姚張氏在此相勸本分府當將爾妻掌頰二百下暫押捕房半月以爲之儆嗣後倘能攺梅爾可領回周稱此婦心腸久已攺變曾將衣物運出如果領回家内恐小的性命萬難保全矣同轉問張氏爾將衣物運往何處供稱有一皮箱寄存西人華倫處卽可取回華倫訴稱張氏乃周續娶之妻向與同居素稱規矩祁君曰據該氏供出有皮箱一口寄存爾處答稱有卽可交案同轉着將箱檢交捕房張氏及女仍行管押着周與姚張氏至捕房再行核訊○華阿三屢向洋涇浜十三號西酒店竊物經包探查獲人贜□候究追昨日包探王榮培稟稱小的查得華原籍無錫向在該酒店隔壁沙遜洋行房屋當管門工人頗會飛詹走壁常以兩手托開由夾弄牆上扒入三層樓房中竊物以致失物之際門户不開昨日小的再三盤問又查出大持鐘一架曰紗軟簾四幅被單兩條又銅痰罐三具已售與興聖街王萬興銅錫店内得錢一百六十文該店平日專收賊贓因將店夥李瑞林傳案葛同轉問華曰爾拜何人爲歸學得此種賊技學會後行過幾次從實供來供稱小的在是處管門已有二年至竊物則實係初次同轉商諸祁君判令笞責三百板枷號一月贓給失主領去王收買賊贓本應重究姑念初犯格外從寛判罰鷹洋二元王遵諭繳洋而退○五十八號華捕曾阿四禀稱昨午小的押游街犯人數名行經鄭家木橋河岸賭徒多人見而奔逸有張阿福者將小的喃喃辱罵并奪去防身木棍意欲行兇此拘案請究包探王榮培禀稱張至捕房在身畔搜出竹牌一副錢九十二文串作一百文模樣今特一併呈案王供稱小的向在西酒店當廚役前日出外買物行經是處悞被拘拿葛同轉謂身藏賭具顯係賭徒遂商諸祁君判令笞責二百板枷號一月○三十四號華捕王阿方禀稱昨日鎭江人徐翰卿至小東門外太和酒肆沽飲自下午一點鐘起至五點鐘尙未出門店夥見其醉熊瞢騰呼小的前去徐竟將小的號衣撕碎爲此拘案請懲葛同轉間徐曰爾操何業爲何向巡捕行兇供稱小的向在漉軍營當勇昨日約友談心良久不來獨飲至醉同轉遂商諸祁君謂徐旣係勇　應送在營中請照營規究辦祁君曰然○清潔局頭目徐紹　齎呈違章判罰之洋銀廿元葛同轉謂本分府屢次傳爾爲何不到供稱小的因父親病死以致悞公同轉謂爾嗣後須勤愼從公再違定須重罰徐叩謝而退 
[祈資冥福]  
　　謹啓者頃奉到甌郡玉環廳覺因道人來函爲木陋山牧大善士因贈公七秩冥壽特助順直賑濟洋一百元藉資冥福云云仰瞻大善士懷純孝之誠心具救災之隻手俾暖到寒谷災黎成沾厚惠而榮壽紫府贈公益當承歡拜登之餘欽佩靡已請列報章遙申謝悃並佈公鑒[  上海六馬路仁濟善堂籌賑公所董事施善昌等謹誌]  
[江督轅門抄]  
　　八月廿三日已丑榜眼李盛鐸蘇州來回江西○二十四日知縣葉琳由京回禀銷河運催僣差○二十五日通判邱光燦奉委府發審关○二十六日知州吳式晸由河南勸辦賑捐回廣東巡檢劉同壽由京騐看來○二十七日浙江候補道任鶴年到○二十八日知縣郭其淦謝委通港厘捐差改發江蘇知縣張樞到由湖北應山縣廻避來新選高郵界首司巡檢胡廷藩由京來藩轅牌示泰興黄橋司巡檢員缺前經請以海防新班卽補巡檢袁礽傅應卽飭赴新任贛榆縣敎諭陳慶榮因病撤委遺缺查有於文夑贛榆縣訓導孫貴慶遊幕出外繳委遺缺查有莊曾豐縣訓導王錫恩期滿遺缺查有賈受璋均塂署理 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　八月十七日昨辦河口樊城官運川鹽局浙江補用知李幹來省禀到候補縣章冕奉藩粮江漢關憲委管解五批京餉候補巡撿魏祚連禀知本日接帶楚寳輪船事藩憲牌示黄州府岐亭同知員缺飭本任之蔣垣回任長陳縣員缺飭新選之崔鎭藩赴任十八日候補縣徐鼎臣奉司道憲委管解　批京餉候補府經歴徐鈞開復禀到見藩憲牌示襄陽府知府篆務詳委候補班本班儘先補用知府王興韹署理二十日分發試用從九周鎭藩來省禀　候補府黄仁黼奉委辦樊口釐局候補府韓鑑奉督撫憲會委辦理襄陽牙釐專局候補同知楊秀觀奉督撫憲會委辦沙口釐局候補　經歴葉如謹季委辦湘口釐局二十一日新選監利縣典史朱乙然禀到試用巡檢周國賓奉山東撫憲調赴山東河工差遣候補巡檢英樸陳澤潤俱奉督憲委織市局差遣候補按司獄巫國玉奉委札調帮辦交代豁免捐輪局務藩憲牌示黄梅縣縣丞事務洋委每防例候補班本班儘先補用縣主簿楊廷楨著理 
[申報恊振所八月廿六日三十日止經收第六十六次清單]  
　　八月廿六日隱名氏銅洋二元杭像豐莊洋二元聶日煦洋一元聶日鑑洋一元潘時蓉一元張信昌洋半元陳步蟾洋二角張梅主洋一角張孝祖洋二角陳桂棠　一角瞿崔聲洋一角衛人傑洋五角陸宜樓洋一角昧泳三餘洋二角金抬豐洋三角不留名一角沈式如洋三元單炳元洋一元大興蔣氏洋二元單門郁氏洋一元○廿七日潸溪寄甌氏病愈完愿洋十元寄居安豐不留名求痢疾　愈洋五元寄居安豐不留名爲點求肝胃病愈願十元漢口陜西裕隆全鹽號洋西十元免累人銅洋廿五元陳智先洋一元恆舁洋一元王信泰洋二元觀圖悽然子洋一元張姓錢一千楊姓錢一千枕葄生錢一千孫姓一千楊仲良錢二千是山堂錢一千沈姓錢一千沈爽泉錢一千馬培心堂錢一千二百以上九户共錢十千另二百來洋十元○廿　日吉甫還愿洋一元郭門李氏洋一元無名氏一元强恕氏洋一元綿力子洋二角蔡長記洋二角康房洋二角三合校洋二角無名氏洋十元徐少溪洋一元程振平洋一元邱希遲洋元一程潤山一元王友望一元王贊成一元林清五胸林其洋五角邱森洋五角邱鏞洋五角○三十日洙涇信和典藥安郡人廢銀首飾十一件童日叔洋五角廣泰洋五角周武成洋一元永源愼洋五角養元齋洋五角鄭榮齋五角江裕隆洋五角官鹽棧洋一元周同春洋五角吳聚豐洋五角路榮初洋一元胡仁壽洋一元○總共收洋一百廿六元二角銅洋廿七元廢銀首飾十一件 
[上海四馬路高易公舘内籌賑所陳詠南經山東順直福建七月十六至二十日第一百七十四次清單]  
　　十六日漢口茶業公所寄來吳煥文　直隸洋十元不書名二元常山不陽庸棧主人募運集字紙會移賑洋六元胡仁安堂一元竹醉山莊薎幻氏李各半元共洋八元○浙衢龍邑茶行合潤行洋四元○烟臺梁順泰洋八元梁浩池三元李之昭劉鳳山各一元余敦浩唐淑荃各半元共洋十四元○萬利源莊交來程徐氏求病愈洋十元○春草堂二元○南通州崇川無名氏四元○蘇州許紹藩募高陽氏一元無名錢五百文陳朱四百文　驥秉甫瓜甫張氏紹蕃紹堂立甫各二百文共捐洋一元錢二千三百文合洋二元另錢三百文○吉纖祺洋三元履康莊一元鑑庭少山培私鏡涵各三角寳山蘭亭黼廷家聲各二角共洋三元○李子蓮翁募劉茂順石祿昌各半元劉雲橋一元李茂泰四角水利泰興啓昌忍夫同益德潤金章益山若甫牲丹少卿不名知止各二角義興同盛實祥老大懷卿蓮卿福畊寳善念慈秋圍各一角共洋六元蕪湖元福成各一元○福田氏二角○○十七日　豐銀號洋五十元袁臥雪堂四元袁朱二元○揚州聚楊同心人洋八元○沙巿蔚昌祥寄來無名氏洋十元常州恆豐典洋三元同事洋四元成記三元尤逐初堂新盛典李善寳不書名程信之源記久大典　豐典各二蔣人九小穩山房嚴長林佳智各一元共洋三十元○張姓洋一元○無名　一日○無名氏一元○蕪湖鼎泰莊募寳善堂宋世義堂　泰店各　元葛　興自安居安定堂宋懋仙知足堂樂善堂朱懋備各半元無名翰仙各三角樂山東山業堂各二角德三敬之如昌各一角共八元　○十八日浙江玉環廳署覺因道人洋二元壽蘐堂二十元同　氏洋十元銅洋三元胡竹生三元遯湖鈞叟養性　張各洋二元白岩洞仙張裕後堂禾福餘堂郭源順各一元林子馨矣同春各銅洋一元共洋六十一元銅洋五元福州莫藹樓翁　宏陽事恆祈母足愈伏二十元吳雲亭五元諕永室四元共捐銀廿九元合規元　兩另八分○太古昌交來大順和助順直洋三十元不　名規元十兩盛澤抱膝廬修川氏許琴記人皆有之師竹居畊寸堂各一元李六箴堂留雲舘思補軒馮培之求平安五鳳居七蔭堂悔初人義慶堂行素堂耕耘堂懷德堂同餘慶康壽堂各半元　求平安高子琴徐鳳來各三角樹棠補過各二角顧事無名名一角共洋十五元平湖同濟典程思沛何正之聳翠軒無名各洋一元壽五氏許心氏顧仁氏許桂芬黄怡芳隱名各半元乾三山東沂氏德茂祈佑錉各三角式安二角東海氏王仲氏郭善人各一角共洋十二武林申昌寳號寄　錢塘項織雲洋九元八角聞體候三元七角許琳伯二元五角共捐洋十六元○十九日衡子記四元鎭江　德和募無名氏二元黄焯堂崇德堂乾記大慶堂各一元無名氏二角共捐洋六元二角無名氏四元郭　槎二　江右豐城縣署汪培風草堂三兩二錢八分汪立兀銀一兩六錢一分共捐紋銀四兩八錢九分合規元五兩一　六分三厘長沙　成號募餘慶堂蓉鏡　延齡氏　四元公記二元務本堂少隱氏各一元無名銅一元共捐洋十六元銅洋一元南潯申泰氏募人則氏四元河間氏二元不留名一元共洋七元此稿未完 
 
 

Page 10

 
 
   
 
