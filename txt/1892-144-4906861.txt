# 1892 - 144 - 4906861

 

Page 1

 
 
[彭剛直公奏稿出售] [  圖書集成局代啓]  
　　彭剛直公以諸生從戎敭歴中外無論紳商婦孺莫不靂懾威名其生平奏疏皆能實實劈劈洞澈源流洵爲談經濟者不可不讀並可與曾文正胡文忠左文襄諸集參觀兹由懷南居士覔得浙江兪蔭甫太史代編原書八卷託本局排印校對精詳刻已出書白紙每部實洋一元二角存蘇州察院塲上海棋盤街文　樓二處出售 
[過節說]  
　　榴紅艾緑又屆端陽晨起喚僮子貼天師符懸鍾馗畫像揷菖蒲劍於門左以解妖邪家八有以角黍進者意兒問曰此何典也曰其始見於玉燭寶典而莫詳於宋穆祝事文類聚有角糭錐糭茭糭稱鎚糭九子糭諸名劉敬叔異苑謂敢原姊始作則因祭屈原而附會之也回視閨中人晨妝方竟戲製艾虎爲碧女綴小釵而以長命絲繫其右臂女甫三齡呀呀學語泥孃取盤龍鏡照之憨態殊可嗤也日方亭午有敂門索節帳者婉言却之閨中人曰以子堂堂之貎磊磊之才金相玉琢翠翦紅裁探驪而七字獨得倚馬而葛言卽來名高鳳閣價重龍媒宜乎無地不可以致富無時不可以求財而胡爲囊内無粟甑中有埃蟄居顏子之陋巷高築周王之債臺則笑應之曰嘻卿固烏足以知此哉卿惟見紫標滿室黄榜盈庭金穴窅深而不窮銅山崔巍而莫測謂足以高舉闊步自命爲一世之雄耳亦知寒士生涯固半多簞瓢屢空者哉雖然寒士之致富者亦有術矣其或奴顏婢膝如脂如韋奔走於王侯之門伺應於權要之室盡情儘媚以博主人愛憐出則狐假虎威魚肉良懦苞苴濫受恣意貪婪未及半生私囊頓飽此致富之上焉者也其次包攬詞訟出入公門不顧黑白之混淆罔惜是非之顚倒惟是舞弄刀筆以實腰纏一遇高明正直之有司則拘而懲之以警健訟之俗然而衣食已不患不周矣此致富之次焉者也至於不修邊幅罔顧聲名交結狎友淫朋到處招摇撞騙見人設局賭博則向之抽頭見人欲賦小星則爲之拔妓遇友朋有不堪告人之事則要挾以取資財知長官有偶然失察之端則藉口而索賄賂種種無賴之行徑不惜靦顏而爲之雖得免凍餒之憂然妄作胡行已受盡萬人唾駡顏之厚矣誠何益哉此則下乘中之下乘更爲我輩所不屑者也且卿亦未觀夫小說乎某小說載有一鄙夫訓其子曰汝等須知求富不難當先治其外賊後治其内賊外賊者何眼耳鼻舌身是眼好視美色嬌妻艷妄非金屋不能貯我但出數貫錢買一醜婦亦可延宗嗣耳喜聽好音笙歌絲竹最足耗資我但循芳隴聽秧歌亦足以悅耳若夫置寶鼎購龍涎最爲受鼻之累我鼻不知香臭終日臥馬糞堆處　螂國亦足以怡悅心神致山珍羅海錯無非受舌之欺我舌不辨酸鹹雖終年食穅秕啜潢污亦足以充腸適口至於身則其可惡爲尤甚夏葛冬裘耗却錢財無數我於身而不求美善則雖草衣卉服亦復無妨而一領緼袍華於袞服矣内賊者何仁義禮智信是苟能立誓不行一善事無仁而何致破財决計不交一友朋無義而何致耗產不知獻緼贈纻之禮而省却無數開銷矣不矜察往知來之智而保全多小庸福矣而又心存機械遇事食言而肥人見我信實全無自無有造門而請者精而明之更益以不愛臉不顧名不知亷恥而尚有不家資百萬積纍如山乎噫此雖戲言亦有至理我與卿旣不能無眼耳鼻舌身之供養又不能除却仁義禮智信自甘儕禽獸之倫然則窮固士之常何足害哉况卿但知貧士之苦亦知貧士之樂乎彼富者終歲薰心華廡無非爲兒孫作馬牛百計千方費盡心血一朝溘逝萬事皆空我則怡然陶然無牽無掛筆耕之暇自在逍遥或來花下聽歌或向壚頭買醉或覓知音人記曲或爲兒女子評詩窮措大四海爲家大有軒晚浮雲之槪雖或逋如山積無可支排亦惟聽其自然自尋樂趣門前債主雁行立屋裏酒人魚貫眠古人眞先得我心哉閨中人强顏爲笑喜溢眉梢乃爲之歌曰節逢白賞慶良辰兮綫纒長壽繫健人兮誰采百草約比鄰兮誰觀競渡聚河濵兮衡門陋室獨安貧兮釜有魚游甑生塵兮高歌自得樂天眞兮我將謝名韁利鎖而自稱爲無懷葛天之民兮 
[太液恩波]  
　　管理廂藍滿都統事務大學士恩爲咨行事准值年旂轉據兵部咨開山西石衛城守尉文順病故出缺咨取各旂營正三品人員出考保送一二員揀選等因到旂查本旗正叅領兼世管佐領咸成堪以保送入揀山西右衛城守尉缺相應造具履歴加註考語清册咨行值年旗查照辦理○湖南巡撫委員管解地丁釐金京餉加復俸餉東北邊防新海防捐等銀二十二萬兩分裝木鞘遞解來京於四月十五日已刻抵部當由原解兵役赴當月司挂號訖遂雇人夫將銀鞘扛入部署後庫院内堆存鎖繫原解兵役在彼看守俟盤庫完竣後方可示期騐收○管理太常寺事務禮部尚書臣宗室崑岡等謹奏爲題請欽派事恭照光緒十八年五月初三日孝誠仁皇后忌辰應行遣官恭詣景陵讀文致祭謹案臣寺祀典内開應由守護公等中題遣一人就近前往致祭准宗人府將守護公等銜名咨送前來臣寺照繕題本進呈恭候欽遣一人俟命下之日再由臣寺知照宗人府轉行遵照謹此奏題請旨四月十七日奉旨遣奉恩輔國公光裕行禮欽此○神機營於本年春季分撥馬步一半隊伍移赴南苑駐操以資操練慶邸諸管營以天氣漸熱苑中營壘並無樹木陰庇尤形炎烈自應撤隊回京歸廠訓練以節經費而示體恤擬於四月廿七日將駐苑馬步各隊調撤回京計自三月初八日入苑日起至四月廿七日回京日止定實在南苑駐操五十日經神機營文案處繕摺於四月十七日具奏請旨奉硃筆著照所請辦理欽此○新授通政使司參議田大參謀我霖涓吉於四月廿二日已刻履新先期由經歴司黏貼紅諭示仰闔署官吏皂役人等以及各省駐京提塘至其赴司一體謁見各宜凛遵毋違特示○本年壬辰科會試經大總裁在各房所薦試卷内挑出江蘇舉人孫國楨等八十名選取謄錄當由至公堂將三塲硃墨卷裝箱封送吏部查照辦理○恭理醕賢親王喪事大臣福崑熙錢四堂憲諭知原派醇賢親王府第承差之禮工二部内務府司員筆帖式此次醇賢親王金棺自海淀園寓奉移至金井坑園寢安葬大槓沿途恭舁必須派員護送方照愼重所有承差人員各衙門皆分班沿途護行每班司員一人筆帖式二人隨槓照料准其乘馬以免奔馳蓋因前由府第奉移園寓時杠夫抬舁不齊此次自應敬謹辦理以崇體制○侍衛處爲知照事四月十八日奉旨朕於明日辦事用膳召見後乘轎出德昌門福華門西安門西直門倚虹堂少坐更衣至海淀園寓御座房少坐辰正二刻步詣醇賢親王金棺奠酒舉哀行禮畢步行至御座房少坐更衣進頤和園東宫門至樂壽堂皇太后前請安畢至玉蘭堂用晚膳駐蹕卯初伺候欽此○黑龍江將軍依軍帥克唐阿以三年任滿懇恩入都陛 
 
 

Page 2

 
 
見俾得展覲天顏親聆訓誨如蒙恩准所有將軍篆務並請簡員接署以便交卸北上等情專摺馳奏四月十四日奉硃旨毋庸來見欽此○四月十八日諭祭已故成都將軍岐元其公子領備彩亭鼓樂玉仗龍旗請官四員蟒袍補褂由禮部恭接祭文至錦什坊街轆轆把宅第主祭者爲崑小峯大宗伯陪祀者爲禮部祠祭司滿漢掌印捧祭文者爲太常寺官執壼琖展祭文者皆禮部司員前引乃禮部筆政祭文　孝子第跪迎門左崑大宗伯至靈前太常寺官宣讀滿漢祭文崑大宗伯立奠三爵卽將祭文在靈前焚化遂乘轎而回於此見聖天子追念藎臣固自有加無已也○侍衛處爲知照事四月十九日奉旨朕於明日由玉蘭堂前乘轎出頤和園東宫門至園寓御座房少座更衣步行至醕賢親王金棺前奠酒舉哀行禮畢至御座房少座至大紅門前候金棺至跪送畢乘轎走六郎庄蘇州街紫竹院少座更衣進阜成門西安門三座門福華門德昌門還瀛臺辦事召見大臣卯正伺候欽此○禮部爲知照事儀制司案呈所有本年壬辰科繙譯會試新中貢士奏請覆試中期一摺本部於四月十九日具奏奉旨著於四月二十四日在保和殿覆試欽此欽遵到部相應知照各旗傅知新中繙譯貢士務於二十三日以前取具佐領圖結赴部納卷並傳該貢士務於是日五鼓赴中左門聽候點名領卷覆試○四月二十一日未刻德勝門外馬店某鋪遣移一人雇車載銀八百兩赴前門外某爐房兌付詎有匪徒四人尾隨在後乘隙欲搶行至西長安街北灰廠地方四匪向前攔阻謂車内携有私貨必須翻查鋪夥言車内除白銀外别無私貨四匪言銀卽私貨一人左手持洋槍右手執單刀一人手持木棍二人在遠處把風匍夥見勢不善蝟伏車中不敢爭動車夫尚欲拒敵被匪以刀砍傷左臂車夫一閃匪卽攫銀一包飛奔而逸車夫尾追不捨匪卽取洋槍轟擊雖無槍子而火藥皆打在車夫左肩下復以刀砍破頭顱車夫帶傷窮追匪復以刀砍其右脅車夫傷重其追始緩一路大聲呼救幸遇步營弁兵協力往追一匪棄刀於太僕寺街廂藍蒙署前一匪進羅圈胡同卽爲步營兵拘獲一匪進心夫胡同由破牆升屋以遁迨官兵皆上已杳如黄鶴矣車夫至太僕寺街旗署迤東倒地不能行拘獲二匪解至官廳據供姓王素奉回教在馬店居住逃逸之匪以一百吊錢雇伊帮搶把風之人早已逃逸廳官以其胡方亂語加上鐐銬立解提署訊究輦轂之下胆敢手携凶器白晝搶刧拒傷車夫眞可謂愍不畏法捕務廢馳已可想見矣○禮部爲曉諭事本科知貢舉啓等奏三塲完竣未經中式年老各舉人奏請恩賞職銜一摺奉旨依議欽此業經本部核議於四月二十三日具奏奉旨依議欽此現在定於五月初五日謝恩爲此出示曉諭各該年老舉人等知悉於初四日午刻赴部演禮初五日夘刻由知貢舉帶領赴午門前謝恩各宜凛遵勿違特示 
[潞水錦鱗]  
　　京都祿米倉花户張姓前在東燕郊鎭被人斫斃一案牽涉宗室某刻經刑部備文關提會同宗人府歸案審訊○通永道楊藝芳觀察之堂姪名楷者辛卯科北闈中式今科會試中式第九十九名貢士觀察欣然色喜屬下各員陸續趨轅道賀○通州西倉漢監督汪君棣昌中式第二名貢士哲嗣忠杰係辛卯科舉人今科聨捷中式第一百六十名貢士交子同榜一時傳爲佳話汪君請假入京恭應廷試倉憲札委文君炤署理○順天府教授壽明係丁卯舉人今屆南漕到壩倉憲差委裏河廳擊斛差次聞捷中式第七十四名貢士當卽請假赴京廷試苴蓿飽餐復得杏林赴宴窮通回有數耶○津海關道委員解到官銅數百萬斤由裏河雇船駁運進京○會試揭曉後下第教廉紛紛就道有某孝廉之行李車行至崇文門外石橋上騾忽跌下車夫當被砸斃騾尚無恙○八里橋搶女一案因窩主劉三逃匿至今案懸未結孫梅生直刺抵任後派幹役三人購綫嚴拿務獲空辦○四月十六日如沈兩坐糧誀写公宴江蘇糧道景觀察浙江糧道世觀察江蘇海運總辦王觀察浙江海運總辦吳觀察但見輿馬盈門響纓滿座洵極一時之盛○上屆官剝船户運漕到通沿途時有偷盜情事因之欠數纍纍經江浙糧道憲勒令船户分别繳清延玩者送州治罪今新漕到壩初次運米船户竟有欠至洪斛六七石之多者由江浙海運總局出示二次運米船户如有再欠七八石十數石者卽將該船户扣發回照不准裝運三次以昭炯戒○王微卿孝廉榜名慶垣由優廪生乙酉科挑取謄錄議叙知縣已丑科中式舉人今科中式一百三十七名貢士寫作俱佳　愧藝林弁晚也○四月十一日倉憲提騐江蘇第九起漕糧浙江第七起漕糧後半起浙江第二起曰糧前半起十二日提騐江蘇第十起漕糧浙江第八起漕糧浙江第二起白糧後半起浙江白糧掃數報竣十二日提騐江蘇第十一起漕糧前半起浙江第九起漕糧又第十起漕糧前半起十四日提騐江蘇第十一起漕糧後半起浙江第十起漕糧後半起又第十一起漕糧前半起十五日提騐江蘇第十十起漕糧浙江第十一起漕糧後半起又第十二起漕糧前半起十六日提騐江蘇第十三起漕糧浙江第十二起漕糧後半起江蘇第四起白糧前半起十七日提騐江蘇第十四起漕糧浙江第十三起漕粮江蘇第四起白糧後半起十八日提騐江蘇第十五起漕糧浙江第十四起漕糧江蘇第五起曰糧前二十船十九日提騐江蘇第十六起漕糧第十七起漕糧江蘇第五起白糧中二十船二十日提騐江蘇第十八起漕糧浙江第十五起漕糧江蘇第五起白糧後二十船○山東德正帮粟米業已抵壩約在二十一二日卽可提騐矣 
[會駐正法]  
　　會匪李漢迭經江寍府嚴訊本報已紀其大略情形本月初一日兩江總督劉峴帥回轅原問官卽禀明請示峴帥以若輩决非善類雖供訶狡展未便任其久逭刑誅爰於初二日午後恭請王命委中軍協城守協及上元江寍兩縣督率健兒數百人自獄中提出押赴篤橋正法惟聞人叢之内槍聲然已身首頓分頸血飛濺矣君子曰是可爲作惡者之殷鑒 
[丹旐揚輝]  
　　原任兩淮鹽捕勞曾沁泉都戎德麟今春因病出缺已紀前報兹由其公子扶柩回籍筮期四月廿七日發引是日已刻在古旗亭署將靈柩舁出行經校塲街轅門橋左衛大街迤邐出徐凝門登舟回湘南珂里安葬儀仗煊赫路祭甚多舊部弁兵以及寅僚鄉誼相與執紼步送素車曰馬頗極一時之盛 
[府試定期]  
　　揚屬各邑試竣卽須接辦府考揚州府陳太守已擇定五月十八日取齊二十一日開考札飭所屬八邑並移學一體知照江甘兩邑宰奉札後遵於四月杪揭示通衢緑楊城郭間擔簦負笈而來者自必後先相望也 
[派捕緝兇]  
　　灣頭鎭舟中命案本館援有聞必錄之例迭紀報端兹又聞江都縣初次派出捕役已有一二遄回皆禀稱兇手毫無影響邑宰焦灼異常緣此案已爲督憲劉峴帥所聞當日憲舟由浦南下適從該鎭經過曾令人傳諭邑宰謂此案關繫不小必當認眞跴緝將逞兇弑主之人明正典刑邑宰遂於勘騐後特懸賞緝拿兇犯兹聞添派幹捕多名協同原捕往各碼頭跴緝並囑相機購綫訪拿務期弋獲以成信讞大令辦理此案誠煞費苦心矣至外間傳說正兇已在清江拘獲又謂在北通州緝獲盡屬子虚不足信也 
[揚城火警]  
　　四月二十四夜揚城徐凝門大街東邊巷内某姓家偶爾不愼遂致祝融氏肆虐烈燄騰空光燭霄漢但聞鑼聲鏜然各水龍飛馳而出是時地言官均出境接差由保甲委員督勇臨塲往來彈壓竭力取小澆灌得以應手撲滅僅焚燬玉屋兩家一爲某姓烟館一爲經紀小民住家噫何不幸而罹此災耶 
[擇吉鶯遷]  
　　新任寍波分府蔣靜齋别駕前假江北岸民房爲公館兹已於四月二十七日進署五月初一日點卯 
[鍾阜晴雲]  
　　金陵訪事人云四月十九日換碗人某甲不知如何携有火藥數斗被四叚保甲局勇偵知禀諸本局委員提案訊供甲自知法無可貸私吞阿芙蓉膏一盒以圖自盡局員未之知也解送中正街總避正擬研訊猝然毒發倒地總辦馬觀察廉得其情呼人赴内城乞藥 
 
 

Page 3

 
 
灌之嘔出黑汗得慶更生隨令地甲帶回調養○馬道街秦公館其主人不知爲誰大約係聽鼓應官之輩數日前有賊穴壁而入竊去皮衣首飾約值三四百金及報官履勘時騐得穴在花廳牆上内寛外窄顯係由内逹外其爲家中人行竊無疑官遂擬將傔從帶回嚴訊主人恐拖累無辜願乞免追官允之○四月二十日之夜有賊踰江寍織造署後垣竊去貂裘白鏹值價甚鉅尚衣人怒函請上元縣嚴缉務獲原贓否則責成有司賠繳現雖飭役密查然尚全無頭緒也○江寍縣差役某甲拘獲小竊數人送請代攝縣篆之王秀山剌史訊供當堂認竊不諱追問原贓俱云售與笪橋巿某舊貨店剌史飭役往該店查看則諸物歴歴人在乃將店主某乙帶回訊鞫掌頰八十下堅不承認窩家剌史命收入所中另期審結○四月二十三日巡道謝子受觀察考試金陵惜陰書院例請山長校閱卽由已長出題至童生肄業之奎光書院亦由江寍縣執課請山長秦伯魚先生校閱並代出題目並錄於後惜陰徐福曲突徒薪賦以題爲韵賦得紅芍藥開長有詩得紅字　謙尊而光解楮先生傳　奎光緑陰幽草勝花時賦以題爲韵賦得竹床雲朗禪心定得心字○金陵坊口有某甲者開設花生瓜子店家頗小康用某乙爲夥深信不疑中因京口都天會天下無雙若不趁此良辰一擴眼界未免孤負風光遂以店務託乙代爲照料已則乘輪東下臥聽江聲坐看山色不覺塵氛盡滌乃去未數日乙心頓變自思寄人籬下終非了局主人翁生計素裕箱篋中必有阿堵物盍取彼宫中歸我掌上乎計議已定伺夜漏已深人皆睡熟悄步登樓撬開甲之臥室黑暗中雙手摸索如入寶山誓不空返不料忽忙時悞觸甲妻之足蓮鈎纎小把玩不忍釋手而甲妻已醒心疑爲賊出其不意以手扭其衣大呼有賊抵死不肯鬆放樓上小夥計驚醒急開扉呼隣人往獲之適保甲局員巡查過此聞聲而入持燭照之乙也已畏罪跪於床下矣巡員呼勇漐以黑索捉將官裏去次日再行核辦不知者疑係强姦東人婦其實欲得東人財也六才云姦作盜拿今則盜作姦拿矣○去歲飛蝗爲害兩江總督劉峴帥通飭各屬收買蝻子如來歲該管境内仍有蝗蝻卽行撤任以爲辦理不力者戒各縣均遵憲諭開局收買在案惟上元江寍二縣開辦最遲而撤局最早前任陳仰山大令取有各鄉董蝻子挖凈切結遂不以爲意今春蝗蝻遺孽依舊萌生由是人言藉藉以爲除惡不盡罪有攸歸擬俟閱武回轅卽瀝情上禀未識大憲若何辦理也所可喜者四月二十六日夜間十二點鐘時大雨如注或者蝗孽因此而稍殺未可知也蒿目農艱不能不有望於天心之仁愛矣 
[賽會志盛]  
　　寍波神會之盛四遠馳名近有人延之來滬日迎賽於楊樹浦半淞園前日有友人之往觀者歸而述及會自園中望江廰起迤邐繞長廊而出先是園中添設各種名花四處遍懸旗幟五光十色幾令人目炫神迷正中復搭成立彩燈牌樓高矗數丈其中暗藏綾絹紥成之八仙及雙獅搶繡毬玲瓏變幻神妙無方會景首有白縐紗三角大旂一面高約丈外上書半淞園三字用六人擎之而走繼有彤雲社五綵大方旗四面行牌一面旣以紅木雕嵌黄楊象牙之頭牌燈數盞又有兩人身穿白湖縐卍字接衫足穿快靴肩荷大金鑼一對沿途敲擊其聲鏜然有年在十齡左右之二孩扮作中軍模様跨白馬執小方旗並轡而走後爲十景逍遥傘九聨燈再後爲龍船船中磬筦笙簫洋洋盈耳又有十餘人舁擡擱一座上有妙伶扮作來富唱山歌一折其中花旦清揚婉麗艷若天人使李三郎見之當視梨園如糞土矣擡擱後有一人吹兩銅角爲前導隨有雙人馬一匹上有兩孩扮成吕布戲貂蟬故事英雄兒女各有風情頗足令見者魂涓心醉殿其後者爲文英社船鼓也頭牌也鑼傘也雖與彤雲社相同然鬥角鉤心往往别開生面殿之以德興社有擡擱一座扮成黄金臺戲劇隨有寗波海關所製珠龍一及三星社之馬上擡擱計白馬一匹馬上立一孩扮成麻姑仙子掃除脂粉别具風流又有一擡擱扮成打櫻桃戲劇其扮平兒者韶顏稚齒不愧櫻桃譜中人此外則有含香社彩燈數十燈擡擱一座均離奇變化思議俱窮是日也天朗氣清遊人畢集所過之處蟻娶蜂屯僉以爲如此奇觀眞見所未見云 
[花叢遺火]  
　　法界新街第五十八號房屋某鴇所開花烟館樓上于昨日午後六點鐘時忽遺星星之火延及蚊帳被褥濃烟縷縷直透窓外巡街捕見之立卽通報捕房幸捕房近在咫尺捕頭立飭王郁孫三包探恊同中西巡捕馳至揭開自來水管接以皮帶正欲吸水噴射其時人手衆多已將室中延燒物件盡行撲滅新街一帶人山人海途爲之塞賴巡捕包探極力彈壓不致搶失物件而左右隣已大受虚驚矣 
[鵠候鳬旌]  
　　滬城四鋪硝皮弄内坑厠上有乞丐自縊由該地甲投上海縣具報適袁海觀大令因公晉省當經捕廳蔡少尉申詳府憲請委隣封相騐已見前報兹由松江府恩詩農太守札委南匯縣吳子佩明府來滬檢騐大約今日可以抵滬是以上海縣署差役執事等人已預備赴大東門外大碼頭伺候矣 
[店夥欺人]  
　　浦東人某甲肩挑竹籃二隻於昨晨來滬行至城内北香花橋堍見某姓豆腐店門口堆有豆腐渣甲向該店詢問價值店夥某乙答以七十二文甲還價六十五文乙不允甲遂肩擔而去乙謂其意存侮弄糾領多人一擁而前將甲扭住奪去扁擔竹籃爭以老拳奉敬甲寡不敵衆披靡而退訴知其友某丙丙代抱不平告知十二鋪地甲向乙理論乙自知理屈央人解勸願將籃擔交還並向甲負荆請罪始得解怨修好 
[誤給藥末]  
　　英租界老閘地方有小藥材店昨日午前有某甲向買胡椒末店夥悞以末藥給之甲携回煮菜食之立時嘔吐細心辨别毫無胡椒氣味知有錯悞卽向該店饒舌旋經人解勸始寢其事該店夥亦未免太覺鹵莽矣 
[薤露銜悲]  
　　昨午有某甲至英租界小菜塲南首德勝樓小茶館瀹茗消閒嗣以神思昏昏隱几假寐夢入華胥國裏博士呼之寂然不應試撫其體則已僵矣由茶館主報知捕房傳二圖地保看視其人年約四十餘身穿元色布棉襖藍布褲舊鞋襪旋報保安堂派司事騐明委係因病身死滬上並無親屬卽行備棺成殮發壇標記 
[尋見股東]  
　　滬南萬生瑞火腿店虧欠莊銀以致倒閉卽由各錢莊投縣控告袁大令飭提該店股東邱禮青經事陳崑玉司帳韓子琪等到案訊供著候關提合股之胡書甫到案再核已見報章當時蒙大令查得胡原籍安徽績溪縣地方已飭幹差李明前往關提前日該差行經英界大馬路盆湯弄左近胡益生火腿店門口見胡書甫避匿在内當卽上前拘住該差以身畔並無照會信票因卽指交胡益生店主胡均甫看管已則回縣禀覆請備文往提而往績溪縣關提之差夥則未免徒勞往返矣 
[具結了案]  
　　前報記送縣請訊一則前晚帮審委員宋莘樂二尹升堂研訊先據王榮芳訴稱係本邑三林塘人向爲成衣匠家住南門外生一女今年六歲前年小的因光景拮据將女寄名與朱允才前日女兒遽斃小的欲令朱從豐棺殮延僧超度不敢多求朱允才供稱係寍波人今在製造局鋼砲廠爲小工王女於前年寄名與小的今春以來女常患疾病小的延醫診治略就痊愈王亦時來探望近日女病復發遂致不起小的情願從豐收殮二尹曰此女因病身死無疑况爾等已理勸明白無庸深究卽著兩造具結完案 
[縣訊西捕傷人案二]  
　　西捕傷人一案迭見報章前日縣中差役又將見証人石姓卽石文賓及江洪扣並車寓主張竹山十圖地保陳萬金等一併解案帮審委員宋莘樂二尹升堂研訊陳萬金禀稱小的已將見証石文賓傳到求大老爺傳訊至當時如何肇釁實未詳悉小的赶往伊等已住手矣行凶之西捕亦已逸去石訴稱係江北人推小車度日來滬多年本月初一日小的等在新閘地方載貨因同業奚洪壽在車寓中午膳停車在外旋有西捕來查問捐照奚告以此處係本國地界不帶照會如入租界則將捐照帶在身畔目下捐照放在寓中該捕悞爲漏捐 
 
 

Page 4

 
 
不問情由向奚鼻梁上猛擊一下鮮血直淋又在奚腦前重擊一拳此係小的與江目覩者該捕遂至左近山東老和茶館内取到面水令笑將血洗淨仍欲拘入捕房奚不允赴保甲局控告該捕卽坐東洋車行未數武被奚阻住去路石亦恊力拘拿該捕情急取出洋刀向奚右　戳傷一處奚痛極擇手該捕得以逸去其時小的有事赴鄉迨回滬始悉憲案飭傳立卽到案據實申訴求請明察江供與石略同二尹得供飭將石文賓江洪相及未經訊問之張竹山一併交地保陳萬金帶去如奉傳喚立卽交案陳遵諭而退 
[英廨瑣記]  
　　周郎卿投上海縣控稱弟福生被范毛毛打傷請究上海縣袁大令查知范毛毛現住英租界地方遂飭差齎文至英公廨請蔡太守添差協提旋經太守派差前去提范毛毛到案送縣訊究○寍波人周傳德在虹口開設永大新店虧空綢布各莊洋八百餘元無計彌縫業店逃逸被和記等各家檢視生財存貨約值三百餘千開單呈請英廨讞員訂期拍賣公攤債項並請飭緝周傳德到案訊究蔡太守批飭先將該店發封派差查對單開生財存貨是否相符覆候核辦 
[法界捕房瑣案]  
　　蟻媒楊周氏販賣女子韓小妹仔經某包探拿獲送請葛同轉研訊管押著交出拐婦許奶奶再行核奪此皆前報所已詳昨晨同轉命帶楊周氏至案一再訊鞫氏仍抵賴不承同轉喝令掌頰一百下押候交出許奶奶再行發落○賈彭林卽解鴻英私售女兒一案已見報章昨晨買兒之紀陳氏請追付出之身價洋銀廿三元五角葛同轉命提賈田氏卽解田氏及子賈永壽卽解永壽覆訊解田氏供稱翁故後丈夫不顧家事反將長女售去小婦人懼仍作惡遷居城中妹子家去年丈夫倩三馬路人董春山來喚小婦人出城偕至董家由董轉言爾夫知爾在城中有外遇現欲將爾賣去云云然小婦人並不與人有私亦不願再嫁繼聞丈夫欲將小婦人售入花烟館賣娼小婦人無奈復至親戚家甘心苦守不料今年正月二十日丈夫又將五歲男孩私自託人變賣嗣經親戚知曉欲將丈夫肆毆遂於廿二日將孩領回次日又欲領往蘇州小婦人不放是以未被變錢問爾住妹子家可能長久否供稱妹夫劉四龍向習玉工小婦人帮伊料理家務無異傭工訊至此有山東人田桂生者投案訴稱解田氏係小的之胞妹今被妹夫株累受押務求准小的保出同轉准之將氏及孩交田保去○周肇基控榮惠珍積欠洋銀一案已紀報章昨晨投案候質葛同轉謂爾等事懸多日可曾料理明白包探王榮培禀稱現由申人代爲料理計借票上書明一百二十元榮祗願還一半况祗現洋三十元實因數目不符以致延擱同轉曰照筆據算尚欠一百二十元此外尚有無據者爾思不認乎遂判令還八十元行付四十元其餘限期再付榮唯唯遵諭同轉著交原人保去○絲綫店夥趙德虎控徐子卿欠購貨時交下僞期票一紙向之索取房主顧小娘願爲擔保及屆期收取趙已避匿因將顧送請訊追一切情形曾詳前報昨晨包探王榮培禀稱小的奉諭往查今將顧家所藏私鹽三十包送入捕房請爲發落葛同轉著提顧詰問顧供稱小的實不知徐之去向私鹽由某輪船友人某甲帶來同轉謂爾一味抵賴遂判令掌頰六十下仍還押所著交徐到案再行核奪○怡美山東字號曲振川及同豐里人荆子卿同訴稱前者仁茂號主馮鑑甫虧欠逃避有同帮大債户陳裕安王蘭生卽蘭亭來言明與監生等會同將馮尋到理算帳目旋由同業李泰昌友人唐薪亭經勸令馮歸還現銀二成餘立欠據不料陳王私將馮扭送捕房訊押意欲置監生等欠欵而不顧監生等兩家被欠祗共二千之譜已允出現銀二成監生係生意中人未便久懸工夫因卽應允同轉著包探將馮帶去問明李肯經理其事否俟李覆後再行核奪○收租人沈嘉順訴稱大茂烟店主芮鴻歧虧欠租價洋銀四十元屢次向索避不見面遂於昨晚除下店中牌門兩扇欲令芮至房主某甲家面談詎芮不問情由竟將屋主家大門除去且欲與小的拚命爲此扭來案下務請訊懲葛同轉研訊之下芮供稱前年翻造房屋後每幢月徵房租洋銀八元惟小的處收九元迄今歴十六月約計多付十六元除去此欵祗少二十四元况沈所雇管屋人名丫頭者賒去貨錢五千二百六十三文須於此欵内扣下同轉謂俗語云橋管橋路管路丫頭欠欵如何攙人房金著先將房金如數繳足至丫頭所欠之錢再行追繳○前者報紀孀婦戚莊氏私挈小孩與素識之車夫逃往江北經堂兄蔣其控發葛同轉著將戚蔣氏及孩追回氏因不肯回家管押捕房以儆昨晨蔣偕氏之胞弟福生投案請將氏具領回家或送入清節堂苦守同轉飭帶莊氏至案訊供氏供稱小婦人不願入清節堂同轉着交蔣具領回家再行定奪蔣曰然則小的願貼捕房中飯膳洋銀三元同轉曰諾 
[仁壽同登]  
　　謹啓者敝堂接奉全亨號大善士樂助痧藥紅靈丹一千二百瓶囑代分送又奉到不留名大善士求病速愈各事平安由德盛號交來樂助施醫經費洋五十元又奉蘇垣黄德甫大善士祈保平安樂助施醫經費洋三十元入夏以來寒暖不常時症雜出敝堂每日施醫給藥千餘號之多經費之鉅早邀公鑒蒙仗各大善士賜以靈丹妙藥濟以義槖廉泉開菩提之先聲灑楊枝之法永救人功德勝造浮屠並願衆生同登聲宇謹附報牘用播仁風敬祝平安并告同志[  上海六馬路仁濟善堂董事施善昌等謹誌]  
[賀儀移賑]  
　　浙湖楊涵齋姻四兄令郎伯弢姻阮合卺之喜承親朋贈儀除設筵伸悃外俯念災黎困苦流離需欵孔亟將贈洋四十元撥充振項爲親朋種德斟酌咸宜賓主胥致乎歡洽轉移綦捷閭閻亦慰夫渴飢緜祖澤於關西播街災於滬北抑或有所觀感從此擴充厥功良不淺也兄弟怡怡子孫蕃衍過其門者無不交口頌之[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑候新政]  
　　新任鄞縣楊稚虹大令勵精圖治昕夕不遑於考取代書時當堂命作禁訟棍示無如各代書胸無點墨大半不能完卷取文氣稍順者僅得六名牌示大門外又有告示兩通照錄於後大令之實事求是卽此已可慨見鄞縣正堂楊爲曉諭事照得本縣現經考取代書定期放告以後三八期呈本縣當堂親收務須一律遵用狀式加盖代書戳記不准投遞紅白禀詞其所告之事卽令代書據實書寫不得增减情節加揑虚詞如有携帶詞稿必須塡註做狀人姓名住址倘審有虚誣情事定行跟交做狀人到案治以唆訟之罪該代書等在於縣首設立公所每逢告期齊集公所伺候辦公除諭飭各代書遵照辦理並不准需索浮費外合行出示曉諭爲此示仰諸色人等一體遵照毋違特示○署理鄞縣正堂楊爲關防詐僞以肅法紀事照得本縣滇南儒生關西舊族幼年侍宦窺治譜於親庭壯歲歴官勵清操於慈訓始綰章安之篆民社初膺今停鄞縣之車簿書載掌雖愈繁乎撫字惟益凛夫靖共五刑有服惟明勤求治理六事以廉爲本恪守官箴指玉壼以明心已早杜城狐之弊占金矢而噬肉容或乘社鼠之奸欲爲萬一之防先切再三之告本縣荷蒙憲恩量移斯邑事悉由於親歴言無假乎旁叅况仕宦幾年家鄉萬里絶瓜葛之攀援漫說誼聨桑梓鮮木桃之投贈何緣謬託葭莩至於僕從傔人僅供指臂之使承書胥吏祗勤手腕之抄更加約束而預愓以威孰敢夤緣而自干於罪恐有不法棍徒檮昧無知譸張是逞或假託年家故舊來自遠方或妄稱賓客寅僚交深昔日不顧典型希圖婪索捕風本幻徒恃鼓舌之工見睍終消難免噬臍莫及除一面嚴密查訪外合行出示曉諭爲此示仰合邑諸色人等知悉其各安居本對守法奉公愼勿作奸犯科聽唆滋訟倘有前項不法之徒在境招摇撞騙立卽投告保約務送究辦凛遵毋違特示 
[上海六馬路仁濟善堂經收咸有一德施醫給藥册捐三月初一至十五日止清單]  
　　漢口復昌元洋四十元林寶善無名氏二户各洋二十元程平山碧雲軒二户各洋十元葛同春恭記二户各洋陸元潘佩芬無名氏楊光裕無名氏有名氏張光霽恊成乾余全茂八户各洋五元戴茂枝無名氏朱竹記無名氏四户各洋四元存心堂黄玉書黄天侣敬善堂四户各洋三元鄭梅溪沈文元東瀛求平安唐壽祺甘泉高氏無名氏三位九如書屋李隱名隱名氏曹雲齋三合十二户各洋二元蕭文遠程彝卿　誠氏懷德堂王延慶李無名吳無名顧榮景程氏三思姚氏新建徐氏徐國宏不書名王步瀛無名氏輙生徐卞記興泰厚無名氏葛勉亭林有榮劉揚卿李合順無名氏方志能念五户各洋一元聚豐行經募洋一元四角楊虎雲六角五分吳淞隱名氏隱名氏魏思則堂眉山氏林孔盧林壽山蕭玉麟裕豐寶豐德豐成豐振成鉅安誠安寶祥愼宏福隆十七户各洋五角無名氏丹徒張氏岡州廖氏梅州黄氏太原王氏四川李氏幼童王乃章八户各洋四角粱開初堂三角裕順興幼童五乃炯二户二角徐曉屏一角雅集軒無名氏規銀二兩一錢八厘沈少綱紋銀一兩隱名氏銅洋七元徐彭氏有心無力人二户各銅洋二元程彝卿函夢氏會泰源解晴記四户各銅洋一元李季鼎錢十千文張子逸韓伯英周端仲梁衍若鋤金堂趙昆陵吕敖文軒洪檢齋嚴遠甫張桂窟十户各錢一千文求家宅平安祈安氏松善十三户各錢七百八十文愼思軒靜元居士丁二户各錢四百五十文無名氏錢七百六十八文求宅平安梅善士秀善士東善士吳善士薰善士筱善士葆善士嘉善士金善士十户各錢二百九十文張記调一風張少甫北山主人旬秋書屋近水人家留沓室七户各錢三百八十四文王小岑錢二百二十五文無名氏錢一百文○共收洋二百四十三元五角五分規紋銀三兩一錢八厘銅洋十五元錢三十千九百二十一文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
