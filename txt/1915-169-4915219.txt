# 1915 - 169 - 4915219

 

Page 1

 
 
   
 
 

Page 2

 
 
時評 
[污濁（冷）]  
　　近日政界發生之新事件無一非污濁之事件也中國今日人心之污濁至此而極矣夫社會污濁則污濁之力大而清白之徒遂亦渾於污濁之中矣何則一由於天性薄者因物而化一由於污濁者流懼人之清白而不利己也於是謡啄紛起誣陷頻來必使清白者亦受污濁之名而止於是清白與污濁不分而國中之事日夜以污濁聞矣嗚呼污濁嗚呼今日中國之社會 
命令 
　　六月二十四日大總統策令張錫鑾授爲陸軍上將此令 
　　又令鄧瑶光給予三等嘉禾章此令 
　　又令本月十四日覲見之廣東省城警察廳廳長鄧瑶光着交政事堂存記仍發回廣東由該省將軍巡按使酌量任用此令 
　　又令海軍部呈稱烟台海軍練營營長鄧家驊另有差委請免本戰等語鄧家驊准免本職此令 
　　又令海軍部呈請任命吕德元爲烟台海軍練營營長應照准此令 
　　又令陸軍部呈准鑲白旗蒙古都統芬車咨擬以吉春補副參領俸俊補公中佐領續良補印務章京恩海補驍騎校請予准補等語應照准此令 
　　六月二十四日大總統申令陜北鎭守使員缺著即佔證據不足應予免訴本案旣無刑事關係惟據原决定書聲叙仍有關涉懲戒處分情由呈請褫奪等語前江蘇民政長應德閎旣經大理院預審認爲侵佔證據不足依法應予免訴惟處置乖方究屬咎有應得著交文官高等懲戒委員會議處以示薄懲此令 
　　又令據江蘇巡按使齊耀琳呈稱蘇省上年有蝗各縣發生載蚳先將辦理人員分别勤惰請予奬懲等語　雲縣知事張士英漣水縣知事王寳瑩於蝻子尚未出士之先卽集夫搜捕事舉而民不擾辦理得法卓著勤勞應請傳令嘉奬己撤睢寗縣知事于景清自冬徂春對於查蝻一事始終不知振作玩視民瘼咎無可亂著交文官高等懲戒委員會議處以示懲儆仍由該巡按使督飭所屬分途摸捕母任蔓延致滋民患餘如所請辦理交内務部查照此令 
　　又令據昌武將軍李純電稱新華社亂黨柳開先係案内要犯曾授軍官擬請褫奪以便訊辦等語柳開先着褫去陸軍步兵中尉歸案嚴訊按律懲辦以儆效尤交陸軍部查照此令 
專電 
[北京電]  
　　張弧昨早方出京而即日肅政方貞等三人嚴參謂免官不足蔽罪即奉令交財政司法總長拿辦並扣留家屬 
　北京電趙慶華案原參共八欵專就通運公司言凡過費皆八折公司人員每站占站長辦公室大半查三次皆同要皆指其勾結舞弊 
　　北京電美使臨行建言須用新人講求新學並籌豫備金袁總統交各部不日將開各部特别會議議定國是 
　　北京電近傳交通内務將更迭不確惟交通參案範圍愈廣影響有將及於梁士詒之說 
　　北京電近自葉張兩次長事發後陸軍某次長事亦遂議論紛紛有謂己經調查明確者有謂事尚可原勸其自行亂職者惟聞無論事之眞與不眞某次長决不再在軍部其接替人大約張士鈺中將最有希望外間傳陸錦接替之說實屬子虚 
　　廣州電某國商船運大批軍火共快槍一千餘支停泊廣州灣不動聲色據有人言該軍火係接濟黨人龍上將軍特飭交涉員與領事交涉 
　　錦州電朝陽附近爲拔除煙苗地方抗拒甚力因之官民激戰如臨大敵聞鄉民愈聚愈衆死傷人數己有百人之多勢己燎原 
譯電 
　　北京電中政府現與俄政府磋商任畢桂芳爲駐俄公使（二十五日） 
　　北京電叚芝貴將於日内抵京 
（二十五日） 
　　北京電中國政界謡傳袁總統亦爲肅政史彈劾縱容大員貪贓 
（二十五日） 
戰電 
　　其一（英人路透電） 
　　巴黎電德軍於亞拉戰事回攻數次均遭失敗受創甚重亞貢西部有激烈之炸彈隊戰事亞貢他處陣線之德軍浪費子彈任意亂轟未以步隊進攻法軍刻正於末斯河高地進發下午公報紀勞蘭回攻之戰情知敵軍己調後備軍抵禦法軍之前鋒但新抵陣地之德軍處處失利被俘者若干人德國援軍今己開抵伏斯巨敵軍於廣二百邁當之陣線轟擊數小時發彈四千枚暫在法軍戰壕得一立足地法軍奮勇囘攻阻止德軍之攻勢俘敵若干人法軍己占據亞爾　斯之松台爾拉區今向鎭東進發今晚公報謂今日亞拉之北僅見步隊小戰香巴業炸地雷數枚且略有砲火末斯河高地德軍之進攻者己受挫而止法軍在勞蘭獲防禦工程二所法國公報紀加里波里半島戰事即昨日英國公報局宣布者也内謂晚間六時外國步騎兵一大隊斐兵一大隊奮勇以鎗刺激戰是日法軍右翼獲勝法軍並轟擊敵陣地約十分鐘之久又謂是役雖甚劇烈而法軍仍得俘敵若干人内有軍官數員是日勝利之要點乃在法軍奪獲控制基里夫斯第爾山谷端之土地若干土軍死守該地己數月之久（二十三日） 
　　哈佛爾電據比政府宣稱比軍己占據東斐德屬基武湖東北濱之古米桑斯重要車站毁其防禦工程 
（二十三日） 
　　巴黎電意國報章評論第一月意奥戰情謂意軍在特里安附近逐步進取包圍奥軍地位以重砲毁其砲壘意軍深入加尼亞境進迫特里安敵軍之後路交通意軍己渡伊森沙河並據尼洛山與泊拉伐西處要塞意國亞爾泊兵己凖備攻勢刻沿陣線進行頗爲得手（二十四日） 
　　羅馬電全陣線戰事今更猛烈重砲與中等口徑之砲轟擊不己敵軍屢次乘夜襲攻但未能奪囘昨日己失之地奥軍回攻佛萊柯佛爾尤爲奮力意軍以大砲及炸彈擊退之奥兵死數百人公報謂奥軍今擬在伊森沙河上流安置重砲（二十四日） 
　　羅馬電據官中宣稱意大利亞爾伯兵星期一日第一次與奥國亞爾伯兵交綏敵兵顯係甫由加里西亞開抵者意軍曾擊退敵軍而重創之且俘敵若干人奥軍夜攻泊拉伐意軍陣地受挫而退（二十三日） 
　　島狄尼電意軍於重砲轟擊之後己行總攻擊之舉動較前更爲猛烈奥軍抵抗甚力佈置亦極完善其防禦工程乃未開戰前早數年所預備者壕塹地道層層密佈且有從巖石鑿成暗藏大砲之洞穴及欺敵之假壕深溝陷阱不可勝計意軍在尼洛山接戰之際曾有一大砲彈落於克洛斯山巖石壕中奥兵墜巖死者有半中隊之多奥軍中斯拉夫民族不願與意兵交戰開砲向天空轟擊不傷意兵今被查出故有數聯隊奉命開往　里西亞（二十三日） 
　　彼得格勒電公報謂俄軍己於二十二日棄萊姆堡今仍續向新陣綫退走敵軍在萊姆堡境之攻勢經二十一日及次夜之激戰後己不能發展俄軍以槍刺攻擊數次殺敵甚衆但因敵軍己進抵沙爾基愛夫鎭故決意離棄萊姆堡俄軍馬隊復在拉伐魯斯加西痛擊敵兵三中隊里斯特河之戰事仍在進行俄軍以鎗刺搏鬥俘敵千人（二十三日） 
　　彼得格勒電俄軍今固守太里夫河陣地其在格洛台克湖之後軍阻緩敵軍遲抵萊姆堡兩日己告功成里期管河之俄軍顯己得手觀於俄軍之新布置可决其於數星期前己早籌定計畫俄軍於量期六夜開始退走毫無停頓敵軍求與俄軍見一大决戰之志卒不得達敵軍殆料定俄軍必不肯輕棄所占之地也此次俄軍重事布置出以鎭靜衆皆稱之今估計奥德兵在陣前者共有二百餘萬人其陣線自太里夫河下游起至米柯拉桀夫止長一百英里自米柯拉桀夫起沿里斯特河一帶則有四十五萬人綜計波羅的海與布哥維拉之間之敵兵共有四百萬人之多俄軍退守之萊姆堡新陣地距城約五六英里該地防禦工程乃近今所築堅不可拔所缺憾者陣後爲人烟稠密之區故價值畧减耳 
（二十三日） 
　　彼得格勒電俄軍在其尼哇夫下面所獲之勝戰乃由巧施戰略所致俄軍任令奥軍在數處渡河但使其在限定區域内不能展開隊伍俄軍伏於北面乘機而作若是者將及一星期之久迨敵軍旣衆始出其不意沿全陣線而攻擊之俄軍先須毁其障碍物及戰壕方可直抵斯洛維杜夫村即奥軍主要之地位星期日全夜俄軍進攻旣破戰壕即逐屋而戰從拉伐魯斯加解往基愛夫之俘兵内有德兵若干乃兩星期前在西境作戰者（二十三日） 
　　巴黎電愛德里亞海向由法國艦隊遊弋防守己十月於兹今此海改歸意國海軍防護（二十二日） 
 
 
 

Page 3

 
 
　　哈爾濱電彼得格勒電社薩洛尼加訪員謂英國艦隊在愛琴海沉德潛艇一艘該艦隊仍在轟擊小亞細亞海濱各鎭聞聯軍通告希政府謂擬搜查由希臘口岸開出之輪船以視是否載有接濟德潛艇之物英軍在所占土國各島置重砲數排以阻輪船駛近亞拉土爾海濱雅典電稱土軍豫料加里波里半島必曹近敗擬在達達納爾最狹部分拉加拉附近沉載重之船數艘土艦隊因畏潛艇仍留金角一俟新援軍登岸己畢聯軍即將大舉以攻克里西亞防地（二十五日） 
　　雅典電聞聯軍潛艇五艘己入瑪摩拉海阻止土軍由海路派援兵赴加里波里半島（二十三日） 
　　亞姆斯特丹電維也納公報謂奥國第二軍己克復萊姆堡柏林公報謂奥軍於昨日下午轟擊萊姆堡夜復轟擊城南敵軍陣地拉伐魯斯加及其西南之戰局均未變動桑河境内及維斯土拉河上游左岸之俄軍刻己開始退走（二十三日） 
　　倫敦電德國潛艇戰爭愈出愈奇據駛抵鈕開塞爾之瑙威郵船維勒斯號報稱行程中曾遇德潛艇一艘命將糧食等物投諸海中所餘者多木料乃縱之去該艇向船長提出二條件（一）棄船中之糧食（二）願被擊沉任令擇之迨船長遵行第一條件該艇乃没水而去（二十三日） 
　雅典電希臘海斯底亞報載稱協約國詰問希政府不應准土國及德國委員公然在希臘馬其頓招募兵隊希首相否認地方官曾知情不報之說且命卽行調查又謂造此說者乃圓誹謗希政府隱匿此事爲仇視協約國之舉云 
（二十三日） 
　　倫敦電比境民間所積之芻𥞊及其他收成幾全爲德員没收（二十三日） 
　　倫敦電軍械部大臣喬治在平民議院提出軍械議案謂戰期之久暫犧牲生命與耗費金錢之多寡及最後之勝負悉繫於彈藥之供給聞敵國每日能製成砲彈二十五萬枚吾人苟認眞工作且　超出其上英國於數月之内當能如法國製造許多軍火届時聯軍軍火之接濟定較敵國爲優今英國分十區製造軍火每區由當地商人組織委員會以督率之並由陸軍海軍兩部派專家襄助之但精巧工匠尚須羅致機關鎗尚須趕造較前應得雙倍之多今吾人所最宜注意者厥有三端（一）工作不可稍懈（二）工業恊會限制工廠出額之條例在戰爭宋畢之前應暫行取銷（三）工人不可有罷工或解散情事云（二十三日） 
　　倫敦電海軍部宣稱巡洋艦洛克斯堡號（一○八五○噸）本月二十日在北海中魚雷受損不重仍能自駛且未死傷一人（二十四日） 
　　倫敦電公報局宣稱德國間諜末勒己在倫敦塔槍斃洛森塞爾亦被控充敵間諜將由軍法裁判所審訊（二十三日） 
　　倫敦電政府在平民議院聲明决議禁止英人在中國及其他各國與德人貿易不日將見明文（二十四日） 
　　華盛頓電藍辛氏己實授國務卿以繼白利安 
（二十四日） 
　　其二（德人德文報專電） 
　　柏林電德國外交部宣布大本營公報事下 
　　六月十八日英軍大遭挫衂惟法軍己在安格萊西沙歇南占有土地若干（以上西境戰情）俄軍在夏夫里東北進攻者己爲德馬隊擊退（以上東境戰情）麥剛森將軍追擊俄國敗軍至格洛台克境止（以上東南境戰情） 
　　六月十九日東南境陣繳之俄軍處處敗績現向東北逃亡德軍刻正力政格洛台克（以上東南境戰情）他處陣地無重要戰事可報（十九日） 
　　柏林電德國外交部宣稱德潛艇一艘本月二十日在距費土哇夫福士外約一百英里攻擊英國鐵甲巡艦一艘顯係米洛陀式者（一四八○○噸一九○六一九○七年間下水）所發魚雷曾中該艦惟未悉其效果如何（二十四日） 
　　華盛頓電駐美奥國大使署宣布六月二十三日維也納公報如下奥國第二次兵債今己募集克郎四千五百兆購者仍絡繹不絶蒲姆爾摩萊將軍所統之軍己於二十二日下午惡戰之後占據萊姆堡（二十四日） 
　　柏林電昨日奥軍大勝消息傳至柏林一時電話電報異常忙碌各報館紛發傳單各教堂則鐘聲朗朗人民大爲歡騰十字路口及公園中均聚集多人各户均懸旗誌慶且有樂隊奏愛國之曲調人人皆覺最後之勝利又近一步自六月十二日後俄兵被俘者復有六萬人且失砲九尊柯爾尼斯其報特别訪員謂俄軍之總退走先令應用之砲庫從速移後並不留以掩護退軍故砲隊之一部分僅剩有殘物一部分則因子彈不足雖有若無於是兵心大亂當時車馬充塞於途多有解馬騎以逃者驚惶失措之兵隊復擁擠而進將弁無法約束乃遣散隊伍全軍成一烏合之衆大禍必不能免維也納太格里其倫特斯曲報特别訪員謂彼由確實方面探悉意人今己知勢難續得進步故己挽中立國人向奥提議奥國如豫逐漸退讓前允割予意國之土地則意國除占據該境外擬停止一切軍事行動且擬於戰後締結新盟約意政府今頗畏國内發生革命風潮柏林日報曰尼伐特别訪員謂據法國各報載稱巴拿馬運河將暫由美政府管理若干時以便由紐約輸運戰品至海參威（二十三日） 
　　柏林電北德意志報復正式宣稱當戰爭之際無一敵國曾直接或間接請和於德國德政府亦未知有何敵國豫備媾和外間所傳各說均不足信前敵來電報告星期一日正午奥軍於萬衆歡呼之中入萊姆堡之情形居民紛以花朶食物餽贈奥兵同日俄參謀部尚謂萊姆堡方面曾有砲戰俄軍占據萊姆堡後殊重視之故該城未受蹂躪僅有數大石腦油池爲退走之俄軍焚燬奥人聞克復萊姆堡消息全國歡騰奥皇赴教堂行感謝禮時衆向歡呼聲如雷動奥皇旋復受加里西亞貴族之視賀德皇己擢陞麥剛森爲上將駐德西班牙大使白拉勃覲見德皇呈遞國皇壐書萊姆堡之陷落政界皆視爲俄國大斯拉夫主義良心上與政治上之大失敗俄軍是否將一敗塗地尚未可知俄軍大約將聚集新軍於稍後之防線德意志報今晨復載一社說謂外間所傳瑞士籌畫之非正式媾如會聞乃威爾遜總統發起威爾遜屢言擬召集該會然一面復停止以中立之巴拿馬運河供中立國貿易以便加速輸運軍火鞏固俄軍之戰鬥力而又要求以軍火自由接濟英法可謂自相矛盾（二十四日） 
東方通信社電（日本人組織） 
　　東京電據北京報告中國政府回答日本之警告略謂日本如於中日條約調印之後卽容中國政府之要求實行撤退山東交戰區域軍用電信則當積極的勵行防止排日等語日本市民得此報告均大驚愕以此回答不啻自白不力積極的防止因起非難之聲（二十五日） 
　　東京電今日内田山（井上侯邸）之元老與大隈首相等會議尚未畢事外間傳聞元老等對於加藤外相之地位有某重大提議之說元老之容喙政治過分致招非難 
　　今日之朝日新聞非難元老甚力（二十五日） 
　　東京電大藏省决定發行證劵一千九百萬元（二十五日） 
要聞一 
[援奥德將之軍略]  
　　大陸報五月二十三日紐約情息云風馳電掣驅重兵入法境首著戰功者爲克魯克將軍規定戰略使興登堡將軍按其計畫得收揮去俄軍廓清東普魯斯者爲吕登達夫將軍救奥匈於危境敗俄軍於卡巴西安者爲麥干森將軍之三子者皆出身寒微今則列於貴族之林英當三月二十三日泊里齊米塞爾陷落之後奥匈帝國之命運亟亟可危俄軍戰線沿卡西安山隘延長若干哩據杜克拉要隘停窺匈國平原加里西里首府萊姆堡己於去年九月失守而泊里齊米塞爾素稱爲加里西亞之咽喉者亦爲俄軍所有外間遂喧傳奥國遣使向俄乞和之說事雖不確而奥匈危象固己有目共睹矣四月二十三日德奥兩國參謀總長會於柏林德國第九軍團長麥干森乃奉督師援奥之命麥隸興登堡部下威振一時十一月二十五日在洛得士以一軍團敗俄軍三軍團堅守戰地以待大軍一月初在洛維資以寡敵衆支持六星期俄軍雖夥卒不得逞奥匈將士久耳其名故於泊里齊米塞爾失陷後願以救國之重責会託之聽其指揮焉麥受命後分兵四路進取大公爵佛狄蘭率一軍撲加里西亞中部逐退俄軍渡越桑河波洛維志與歐米里兩將軍率兵在加里西里東北部擊退俄軍奥總司令佛萊德里克大公爵督戰於加里西亞西部又敗俄軍麥氏親自率兵由克拉哥東向疾行以奪泊里齊米塞爾今其軍隊己直迫砲台之下矣春季積雪盡化大水暴發道路泥濘極不利於作戰然雙方堅忍力戰陣地兵士之多至不可確計是誠世界歷史上最大戰爭之一也今卡巴西安戰事雖未告畢特就現象觀之麥干森定可得最後之勝利殆無疑焉麥行年六十六歳產於普魯斯其父薄有資產爲鄉間之縉紳欲其子之爲大學教授也送之入赫爾大學校一八六九年普法戰作麥棄學從戎閱一年復入大學一八七三年入常備軍籍從此遂以軍事著聞而未能握教　如乃父志矣麥著軍事歷史有聲於世德皇爲太子時曾從麥研習軍學史麥未入陸軍專校遽爲參謀部員乃德國軍界中破天荒之舉德太子亦從之學軍事麥督率甚嚴不以其親貴而寛假之麥身長五尺深目隼鼻怒時目光如電報館訪員至大本營求見者輙荷接談麥暢言一切詞鋒甚流利但言雖多而細按之則空若無物蓋其大意總不外乎戰期縱久德人必勝之一語耳 
雜評一 
[青島戰之禍根（無名）]  
　　前次以請日撤兵之言而引起中日之大交涉今中日之大交涉初了而日本電報又起中國請撤兵而有意外之言嗚呼青島戰之禍根至今猶未己耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧被譴案之索隱]  
　　周總長之揭參原呈財政總長兼鹽務署督辦周學熙呈總統文云爲鹽務敗壞己深補救維艱懇請另簡大員接充督辦事竊維鹽務以整理場產認眞緝私爲第一要義私鹽減少一分即官鹽暢銷一分官鹽果暢銷則稅收自臻增旺反是則未有不虐民病國者鹽務署長張弧綜理鹽務素以精能自負然究其實際凡所設施非因循苟且自便私圖卽倒行逆施重增民困學熙忝任督辦旣有所知不敢朋隱謹將顚末爲大總統約略陳之查長蘆官運各岸本極腐敗該署長並不責成運司切實整理以關放爲名放爲公司名爲公司實則由鹽務署撥發成本官商混雜辦理數月收獲餘利十餘萬元雖名實不符然果能一意進行於公家不無補裨乃去冬忽又秘密結引重要人物變而爲同春號壟斷居奇該號迄未直接運鹽復輾轉包給散商從中盤剥漁利以致鹽觔短秤攙土怨聲載道該號約每年坐享餘利達百萬迭經長蘆運使派員密查確有實據又皖北十九縣及河南汝光等十四縣向係行銷淮北票鹽光復後鹽務廢弛蘆鹽乘機灌輸該署長並不禁止以開放引岸自由販賣爲名取銷舊日票商另招新商原呈聲明淮北票販僅由場運鹽至壩坐待他人轉運出湖此等票販壟斷專利則有餘利運疏銷則不足等語果能招徠直接運銷之商由場運岸銷售亦未始非杜絶奸商把持之計乃仍招集公司其辦法亦仍有由場運壩坐待他人轉運出湖者與舊日票販並無區别迨票商全體代表樊澦等瀝指該署長違法病商呈奉大總統批令交部該署長漫無辦法遽行朦請發還商本三十萬兩嗣竟增至四十餘萬兩以杜其口官家虧耗不貲且懸宕數月至今尚未辦結現在西壩存鹽多至一百數十萬包亦未規定銷路任令走私暗中損失稅欵更鉅而尤爲乖謬者場鹽賣價向由票商預付俗所謂寒付春付並無利息均由運司督飭場官辦理乃該署長並不體察販商場商情形無端由鹽務署向中國交通兩銀行保借十萬二千元借給場商作爲曬本誠不知其何所取義夫辦理鹽務產數與銷數應互相維繫產多銷少則濟私產少銷多則誤運稍有鹽務知識者無不知之該署長辦理鹽務多年並不酌盈劑虚以期俱求相副上年淮北迭次濫准添開新池數十條之多積鹽甚夥該署長亦未規定銷路而淮南北各岸　無端借運長蘆奉天山東各省之鹽其運往淮南者且用輪船直運至岸揚子綫不能稽查共沿海裝私入江後之曬賣弊難躬詰且令淮北積鹽悉供私販至長蘆鹽價改易洋碼固係爲洋價日昻體恤商艱起見然該署長並不揣度巿情斟酌民力　　按每銅元一枚作洋一分以致民間驟增擔負商人每年坐享厚利多至數百萬似此見好商人不恤民隱更不解其是何作用綜觀該署長以上種種設施虐民病國苟無所　何致如此乖謬人言嘖嘖殊非無因溯該署長自任事以來聲名本極其狼藉即或謂道路傳聞事屬曖昩難求實據然跡其平日之豪賭一擲萬金官箴掃地人所共知决難諱飾總之鹽法旣被敗壞而整理場產一事早經呈明迄未舉辦加以各處緝私營隊積弊甚深全未規畫毫無整頓其中尤以奉天廣東爲最腐敗以致本年上半年稅收異常短絀近奉交諭申飭聞命之下不勝　　　思以前之敗壞己深後此之補救匪易學熙才疎性拙當兹部務殷煩精力實形竭蹶若再兼督鹽務敷衍則積弊難除振作則百方困難再四思維惟有籲懇俯淮另派大員督辦鹽務俾學熙得以專營部務庶免貽誤大局幸甚理合呈請大總統鑒核施行謹呈 
　　被斥前之張氏行動張氏本以兩淮運使擢授今職政府以張於鹽　頗有實驗對内對外手腕均極敏活故兩載以來　膺懋賞自周自齊總長財部張氏即大權獨攬無無何事但事後令周畫諾而己其所謂兼鹽務署之督辦者亦不過徒擁虚名而己然張氏極盛時　爲去歳九十月間甚爲各界注意肅政史之彈劾亦即以是時爲最劇聞此時因有某要人者素與張善曾告以收歛韜晦爲保榮之善策不可過自炫燿致招忌恨張氏以眷遇方隆且有某國人爲之後盾故對於此言不特不能納且以爲迂聞總統亦深知張之爲人顧以時事多艱人才難得且以爲張氏迭受恩遇當思自効必能漸自歛拔不意張氏專攬己久故態難更自周緝之長財政部後張蓋無日不隱肆其敏活之手叚其所倚爲長城者實惟丁恩氏故平日連絡接洽無微不至然丁氏於中國政界情形知之極熟且於權限亦極分明聞前因政事堂交片以今年鹽稅銳減不特不及去年預估之數且較去歳收數逺遜嚴行申斥張氏於奉文後卽聲言周總長遇事不相商榷全國運使更易大半舊者旣不能負責任新者復大半在途而各處借運商量變通之件復多批駁以致無所施其技且謂非有全權不能負完責請總統力賜罷斥以免貽誤並謂身受大總統厚恩如罷斥後有人干涉當仍由其轉圜决不致令政府爲難云云其措詞之宛轉設意之深長蓋一則欲完全攬有鹽務方而措置之全權而使財政總長兼鹽務署督辦之周緝之一如周自齊之端拱無爲聽其播弄一則表示丁氏之言動渠有指揮使令之權其用意蓋不難想見聞張氏此言有以之轉述於政界某重要人物者故張氏乃不得不斥斥更不得不速矣 
　　奉令後之張氏態度張弧氏自奉免職明文後心雖張皇而外面尚不露十分悲鬱態度並卽日赴總統府辭謝語言之間深自懴悔總統當面加以訓詞令其勉圖後效以蓋前愆不可自暴自棄張對總統言於交代未了事件辦理就緒後即趕速束裝赴川至於外間應酬張亦未改其舊狀農商總長周自齊昨赴張之公館慰問一切張即留周晚餐飲食舉動尚如　日又聞　聲言不出三日即遵令赴川日内正製備行裝備行裝並具呈申謝其對於探候者之宣言則謂身體多病去志己久今得如願甚爲感激云云 
[津浦路參案近聞]  
　　此次交通部參案本涉及五路日昨發表僅津浦一路據聞五路之查辦實係一案呈覆所陳弊漏計至四十餘欵之多當局以津浦一路弊漏特大且其他諸路尚有再待調查之處故特先將津浦一案發交審訊至於其他諸路將來是否全部交審現尚未可知月初交通次長葉恭綽忽在各報登一廣告聲明己與津浦路滙通轉運公司無關亦無代政府籌辦秘密政費之事云云當時世間見此廣告雖覺可異然鮮有知其詳細底藴者據聞當葉氏登此廣告之時五路之查辦案業己呈覆政府曾以此事詢之與葉素有關係之某公某公答云或不至有此事政府當告以若實無此事可即切實聲明故葉氏隨有此項廣告之發表觀其末語有陳明大總統之言即可知此舉之其來有自聞津浦路案與葉之牽涉雖有多端要以滙通公司事爲最關緊切至葉氏與此項公司之内容究何如則言人人　　葉氏之聲明此　　　　無關係而據平政院停職候傳之呈請則又似乎葉確曾與聞其事惟自前月財政部在津浦路開辦釐局交通部不肯贊成兩部曾大相爭持當時政界卽有交通部反對釐局全爲匯通利益之言觀此可見此案之牽涉葉氏非偶然也趙慶華自交平政院審訊業己發交看管昨據政界人云趙現己由施肇曾保釋在外聽候傳訊但聞趙之案情關係頗爲重大未必果能保釋此說或未足信也此案交平政院後聞己由周院長分交第二庭審理該庭長爲曾述棨氏此案之主任評事則爲邵章氏云 
　　又葉氏停職以後外間以　必須派人署缺一般逐鹿家紛紛活動未見發表昨日忽聞葉氏所兼任之交通銀行帮理一職己由部派綜核司長吳應科暫行代理於是次長代任問題大爲社會所注目惟從各方面偵察此項暫停之缺己奉總統諭令不必派署亦不派人兼理矣 
[交通部今後之鐵路方針]  
　　日前交通部曾呈請政府嗣後借欵修路除己訂合同及業經計議者外其餘概緩籌辦聞己奉令批准原呈云查我國因交通不便於政治經濟各方面阻礙良多故論者莫不以敷設鐵路爲經國惟一之急務民國成立利用外資之說尤爲輿論共同之主張數年以來本部内察羣　以觀趨勢於認爲重要諸路線迭經分别籌辦並迭次呈報在案綜計各項路線較前己增倍蓰之多此後己成之路當如何　心整頓接收之路當如何妥籌歸併興工之路當如何力籌進行訂約之路當如何分期興辦以及人才如何儲備交涉如何應付種種艱鉅萃於一時且應付外債本息於若于年之内每年𨺗增若干查吾國前此借欵修築各路因選線不良或於營業上初無何等之預計致歷年由政府彌補欵項至數千萬之多交　財政不能統一其責概由本部獨擔是以　年精力悉分耗於騰挪籌措之間一切根本計畫轉不免置爲後圖遂因以來外界之責備倘當日謀定後動統籌全局或知交通收效至爲廣逺而不冀其近功或於本息　擔先籌把握而不輕於從事　權利害分策後先則今日何至困難若此今者前車匪逺更不宜鹵莽滅裂妨大局而害方來則一切進行有不能不特加審愼者雖吾國所有路線衡之歐美列國相去懸殊惟是鐵路發達之程度若與其他一般工商業及政治能力國民經濟不　應則進行過驟利害正自　言况路線一端尤應有綜合之計畫本部現正統籌規定一面并徵集全國人士意見以備採擇更不宜枝節從事致令補救爲難本部　四籌畫擬請决定方針嗣後關於借欵修築鐵路除己訂合同條約及業經計議所及者外其餘概緩籌辦俾免凌躐而昭愼重 
[教育統計四事之聲明]  
　　教育部昨分咨各省巡按使略云案查教育統計年度係按照學年計算所有元二年度經於上年八月間刋發表式通行各省照辦在案現自年八月至本年七月一學年又將届滿自應　章將三年度統計按期接辦查辦理統計貴於逐件精密以促進步上年所頒表式事項簡略此次本應酌量　　　念各省縣公署及學校辦事人員於統計事宜或非素習前項表式甫經規定若復有所變易必致困難愈多是以三年度統計本部己決定悉依元二年度所頒表式暫不更改又上年頒發表式己在八九月之間本届表式旣仍其舊部中勿庸再行頒發應由各省於接到部咨後即日查照　定表式飭發各縣依式塡造以期迅速兹更有特行聲明者四事一期限必須確定此次部咨到達各省至遲不過七月上旬各省接到部咨後檢取表式通飭各縣當可儘七月内一律發出即以八月至十一月計四個月如各縣接到省飭分發各校再彚集各校表編製縣表報省之期表編製較易當儘於十二月内塡就送部似此酌量規定庶幾各縣奉文即辦不致延閣此應聲明者一也一錯誤應注意改正元二年統計表但就己送到之省縣各表觀之其中己多誤點其一爲塡數之誤有於應塡之數而漏塡者有總數與分數不符者有此格數目誤塡彼格者有歳出不塡實支數而將預算數塡入者其二爲事類之誤各師範傳習所單級教員講習所染織講習所等均各塡入中等教育其他格内乃有附入師範格内或初等教育其他格内者小學教員多兼職員自應以教員爲本位塡入教員格内乃有均塡入職員格内者或中等以上學校之職員兼充教員即應以職員爲本位塡入職員格内乃又有分塡兩格以一人作兩人者以上姑舉其己發現者言之恐其他類此者尚多務宜通飭於製表時注意此應聲明者二也一中央直轄各學校統計表除設立於京師者仍照曩例就近逕送本部外其設立在各省者均應一律塡入省表曾於三年九月零六號通咨在案乃據江蘇省報告尚有事門學校以表内事項均經報部不受調查者此在學校實爲誤會復經本部分别飭知及請　飭務令遵照暫　　則第五條辦理不得因管轄權限之不同自爲區别在案此次辦理三年度統計各省遇有中央直轄之校仍應將表式送交該校　令照塡彚報以歸劃一此應聲　者三　一外人在内地設立之各種學校其編制多與部定規程不合官廳往往因其未經立案遂不復從事調查此事之關係非儘　於教育一部分故一時尚無確當辦法但旣辦教育統計對於比類學校自不能不特别注意兹由本部另擬表式三種一學校調查表爲各縣派員特致該學校塡註之用一縣調查表爲各縣塡報省公署之用一省調查總表爲各省報部之用應由省照式刋發各縣切實調查此在各縣知事於其所　區域内有外人設立學校若干所本應隨時覺　自不得籍口於無案可稽調查不易惟念事　　始又係另表塡報仍准其展限兩個月辦理不必限定與統計表同時詳送各省俟各縣調查送　後彚送調查總表連同總表於次年三月間送部本部當再彚編略表附於統計表後以資參攷此應聲明者四也以上各節相應咨請查照迅速辦理爲要云云 
[司法鄭重民刑案件]  
　　厲行宣示判詞司法部昨分飭京外高等審檢各廳略云案查裁判效力在於　詞所以裁判各案卽應宣示判詞確定效力乃近聞訴訟案件徒因製作判詞延宕者亦竟往往有之積壓拖累人民實受其害嗣後各審判衙門受理民刑各案以合議庭審理者應按照各級審判廳試辦章程第三十六條於決議後三日内行之其關言詞辯論終結三日内即行宣示判詞缺席判决亦於判决三日内宣示其宣示程序用遞送者並一律在上開期限内遞送至兼理司法縣知事民刑批諭民事判决曁民刑事缺席判决以及各該堂畿一律限判或宣示堂諭三日内牌示等因業於五月十二日通飭在案並仰一體厲行 
　　鄉盡審理訴訟司法部昨分飭京外高等審檢各廳略云案查刑事訴訟審限規則　應切實奉行業經本部嚴飭遵照在案惟審理訴訟旣貴敏捷尤忌粗疏倘專顧審限草率結案必有顧此失彼之嫌殊非本部告誡之本意嗣後審檢各員兼理司法之縣知事辦理案件　須矢勘矢愼母得藉口審限潦草塞責亦母得託詞愼重任意延期各該廳處長仍應隨時察核以防流弊再上告審發還第二審或第一審覆審案件各該衙門更爲審理時除恪遵審限規則辦理外尤宜特加鄭重以免再悞爲此飭仰該廳分别知照 
[各省徵收印花稅之分等]  
　　財政部爲推行印花稅起見己將徵收該項稅欵最多次多及最寡之省分分列七等以課殿最如直隸廣東江蘇湖北四省徵收該稅至二百萬或二百萬以上列一等四川及其他三省徵收該稅至一百五十　　列二等山東及其他四省徵收該稅至一百萬列三等陜西奉天及其他二省徵收該稅至六十萬列四等甘肅及其他四省徵收該稅至四十萬列五等京兆列六等此外如熱河察哈爾綏逺三處皆　特别行政區域列七等統計以上之數印花稅一項每年可收二千四百萬元云 
[朱慶瀾切陳用人得失]  
　　近來政界中人能痛切指陳時失者皆屬於閑散之顧問諮議及行走辦事等員其身居要路之京外大僚而能有所獻替晉蓋少日咋黑龍江將軍兼巡按使朱慶瀾特具呈總統大半言用人上之得失而以今日政府當著意求才爲歸宿呈文中警切之語有謂並世如慶瀾其人者寗止百十總統尚不以爲不肖俾之猛當一面然則國中豈眞無才哉患不求耳云云朱爲此言蓋有見於政府近日所謂引用新人顚唻倒去總不外公府中有名之幾個人物頗令國人疑政府引用不出此輩正利其畜久易馴之故說者謂朱氏之言因此發也 
[雲南之財政譚]  
　　　省素爲受恊省分雖經核減用途然出入兩抵不敷甚巨前經滇當道將一切困難情形電呈中央請爲協濟即經總統交財政部議復旋以内外同處困難勉認月協滇欵十五萬三千元以資補助按月由鹽欵項下撥兌在中央己屬盡力而滇省尚覺杯水車薪無濟於事復電致新任財廳長籍君請其就近謁部磋商增加恊欵截留驗契費并請緩徵鑛區稅等項現得籍君復電謂己分别謁部再四籌商所請增加協欵截留驗契費均未允准鹽署撥欵自三年四月至本年四月底止協滇之欵己照數撥交無可補滙自五月起至十月且須每月扣發二萬五千元現正請求免扣尚未解决請緩徵礦區稅農商部允予變通至請用滇銅鑄幣事須視價值成色如何請卽查復以便接洽云云 
　　財政部昨電致滇省巡按使云富滇欵二十五萬元悉數交還滙理擬由鹽欵撥滬餉復據稽核總所聲稱雲南動用鹽欵共一百三十二萬三千四百五十三元其應支之欵計自上年四月至八月每月八萬元共四十萬元九月至本年二月每月十二萬五千元共七十五萬元預計三四兩月共應支二十五萬元三共應支一百四十萬元除己動用一百三十二萬三千四百五十三元尚餘七萬六千五百四十七元己飭分所撥滇濟用等情該總所欲將滇鹽欵一律扣清亦屬正辦但與本署冬電手續不同且所稱滇用之一百五十二萬餘元或有上年四月以前支欵在内掃數扣抵滇省容有爲難己飭運司詳續查明云云 
　　財政部又電財廳長云元電悉該省需餉甚急原係實情惟驗契費係中央專欵碍難挪用仍應遵照巧電將一月份以前報收各欵速解滬庫候撥至請撥鹽欵一節現據稽核總所聲稱截至四月底止將挪用之欵與應支之數相抵尚餘七萬六千五百四十七元己飭分所撥交當於删日電知將軍巡按使及運司並令轉知該所在案日内諒己接洽矣財政部號印 
地方通信 
 
 
 

Page 7

 
 
[蘇州]  
　　屠宰稅之近况蘇垣屠　稅自奉部令於（六月一日）徵收城廂内外肉店全體罷市經吳縣孫知事傳集該業理事長倪松坡理事丁少卿沈雲卿等到署說明屠宰稅是部定章程不能反抗並謂罷市係違法舉動倪等允擔任令各　　市營業稅務一節照警廳衞生捐之調查册計共二百十七　　按　此數認稅并聞縣公署欲責任該理事包辦以九五折交解公署此五釐貼補倪等辦公費現下各　署户繳稅者仍　寥寥肉價於（六月四日）開市日巳一律加四十文一斤孫知事查此項稅欵繳到者僅十之三四昨日特諭飭倪松坡等轉告各户務將稅欵集數解交並派韓國楨胡廳祺兩委員前往各店舖調查及勸令各户先往徵收處領照而倪松坡亦己將公所名義刋發傳單勸令各户繳稅以免官廳干涉矣吳縣屬有鎔林宰牲公司係馬長鎔洪彥林合股鬨辦認定警廳清道捐每年九百元並有昌榮社開設在日本租界月貼巡捕捐數百元銷數頗旺刻悉馬長鎔於前日具禀縣知事譯定每年九百頭繳洋九百元（亦照警廳調查册爲標凖）聞昌榮社己歸併鎔林公司再蘇鄉白馬澗野咪山鄉街等處亦有歸併之說尚未定局 
　　宣講會之預備蘇垣宣講會定二十五日在閶門外馬路大觀戲園舊址開宣講大會昨日吳縣孫知事函請警察廳長届時派警保護並請憲兵營派兵彈壓並己函招各機關各團軍警各界前往聽講以增進其愛國思想云 
[鎭江]  
　　提倡國貨之報將出版鎭江童仁甫楊聲逺吳壽亭徐仁靜萬健柏童西半等現在西門外南馬頭創辦一震鐸日報以鼓吹國民提倡國貨爲宗旨日出二張定於陽曆七月十日出版 
　　擄人勒贖之慘劇聞江北阜寗縣境匪勢甚熾日前有光蛋首領于崇銀等率領羽黨六七十人突至該縣盧家灘盧蘭春家要索銀錢等件盧不承認該匪等即將盧之胞兄盧長春等三人拘之而去嗣因勒贖洋數未清該匪等後來又將盧之胞姪盧作禮據去未及數日竟爲該匪傷斃棄屍於荒野之間該縣聞報往驗盧作禮屍身血肉糢糊徧體鱗傷現縣知事雖勒緝兇匪然尚未捕獲一人也 
　　梁任公蒞鎭紀梁任公於二十二號蒞鎭住萬全樓旅館次日偕同伴三人游　金焦二山王警務長派警備隊沿途照料是日午刻鎭江關監督兼交涉員袁思永君特就焦山松寥閣設宴欵待陪座者爲鎭守使施從濱丹徒知事章覲瀛曁旅鎭粤帮巨商陳心農卓翼堂邱偉臣廣肇公所董事梁偉年等暢談歡飲直至日堕崦嵫始行散席聞任公約三日後即須離鎭云 
[杭州]  
　　杭商會預備詳查土貨杭總商會函致各業董事曁各縣城鎭商務分會分所云逕啓者我浙物產殷繁若絲綢若棉紗苧麻以及茶葉布疋等類均爲各國所不及而行銷轉滯究其不能發達之原因非由於製造不良即由於捐稅不均且因分運日期限制過嚴致一貨重捐時所不免於商業前途實有妨碍兹聞農商部長有派員來浙調查維持土貨之消息急擬預備一切俾便届時據實詳陳以冀減輕捐率寛限運期俾我浙土貨得以暢銷中外是一良好之機會但各處情形互有歧異非博諮周訪難悉其詳相應備具表格及說明書紙函送至祈察收即按照表格並說明書紙一樣詳塡兩份以憑彚訂成册分别存送並請於函到七日内見復事關維持土貨務望格外注意詳細塡註並請從速若逾期或手續不完全恕不送達 
　　路鑛學生來杭測量上海南洋路鑛學校教員温其濬君於本月十八日率同學生二十餘人由滬來杭在西湖一帶練習測量一節兹悉温君以西湖山勢平衍適合學生校外作業之選曾經電致該校請再選派學生數十名來杭以便從事實測藉增閱曆現聞昨日早快車到杭時有該校學生三十餘人抵站均由温君率領至裏西湖一帶從事練習實測 
[奉天]  
　　　將軍晋京紀鎭安張將軍前奉中央電文尅日入京等議三省事　己誌前報當經特派　務　　　乃動先期入京物色相當地點以便駐節本月十四號接原由京來電租定東單牌樓終 
蘇州胡同爲行臺卡六號上午八時自行署門首起加派守衞隊直至小西邊門外車站將軍乘坐汽車並帶軍需課長葆瑨泉一等參謀方憫生秘書趙滄副官陳少濂等爲隨員並廚役等二三十人該處車站早己預備花車一輛又因京奉南滿路線連絡後凡在奉站開車須駛向南　站暫停折回皇姑屯後始長驅直入山海關車首洋員乃令客車先往南滿站花車　不開行以省周折俟客車到皇姑屯另開車頭專送花車各機關首領送行者將軍在待車室一一略道寒暄少選汽笛一聲即登車而去計時己十二點十五分矣中央騎兵第二旅旅長洮遼鎭守使吳興權在使署奉陸軍統率辦事處電飭尅日來京亦於十六號乘京奉通車前往 
雜評二 
[今後之鐵路方針（默）]  
　　今後之鐵路方針一收束借債築路之方針也以立國論中國此時鑒於世界競爭之大勢正宜有以發達其經濟政治而交通爲發達經濟政治之煤介在理今日宜盡力擴充之也以時勢論中國旣無力經營而各國以相率牽入戰局又無餘資輸入故利用外資之說本己無望在勢今日又不能不停頓之也 
　　凖是而言結束固無可强若以前此用人行政之不當選線計劃之不良弊竇叢生成楨鮮著馴致釀成大參案之結果而主其事者因此感觸遂發爲因噎廢食之主張則令人不能無疑蓋弊竇可以整理計畫可以改更未來之路之功效全視主持者之心力何如而己 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀推廣租界問題]  
　　大陸報云領事圑與華官近嘗磋商交讓推廣租界合同内規守之土地事宜華官於公共租界納捐西人年會之後即　推廣區域内築路造屋等費開報領袖領事旋經工部局代表會同領事圑數員逐條審查覺華官開報之數與工部局所估計者相差銀二萬四千餘兩乃與華官磋商減讓歷時己久尚未商妥預料此事解决在即推廣租界合同大約將於九月間實行故閘北華官今己不復修理區域内道路矣 
[預防蝗蝻之蔓延]  
　　江蘇齊巡按使以江北等處發現蝗蝻難保不蔓延爲　除嚴飭己經發現各縣知事會同省委限日掃除外並遴派多員分往蘇屬各縣會同地方官切實查察有無蝗蝻發現並預籌防範之策兹有分發蘇省之知事黄玉磐己於前日奉委來滬會同上海縣沈知事及地方警察景警佐前往各市鄉查勘連日正在閔行三林塘蒲淞市等處周歷查訽滬海道尹楊小川君亦爲預防禍患起見除派員馳往己有蝻子發現之海門地方相機辦理外並將加派委員前往道屬各縣境詳細查視以昭周密云 
[預防肺癆病之演說]  
　　前晚寰球中國學生會兪鳳賓君演說肺癆病預防方法謂肺癆一症藥石不能醫針炙不能治爲害甚烈　上海工部局衞生處統計表肺癆病死傷之數以之推測全國罹肺癆而死者每小時有九十七人之多全年約有八十五萬二千三百四十八人較之日俄戰爭日人死傷之數十七倍有奇乃日則以之稱雄東亞位厠强國中國則奄奄侍斃頻遭凌侮此不知衞生之故也昔時歐美傳染此病者頗不乏人後迭經醫生研究逐事預防遂致減少考肺癆病傳入人身不外乎患病者痰涎中之微生蟲散布空氣中由呼吸或飲食創口傳入人身故預防之法首在清潔不可任意涕唾至若筵席改良亦預防之要法演辭甚長說理充足演畢分送免癆圖遂由楊德鈞君宣告散會 
[拘捕重要黨人]  
　　近有重要黨人二名一姓李一姓劉均係河南口音寓居滬上擇定本月二十四號出洋擬往美國詎爲本埠海陸軍偵探偵悉密報駐滬海陸軍司令部派一小輪船停泊某處一面由偵探購覓眼線先與李劉二人爲友欵待甚優故李劉二人並不疑忌二十四號夜九時許該二人欲雇小輪裝運行李往吳淞三夾水搭乘美國公司輪船赴美即由該眼線允爲代雇小輪旋邀李劉二人同至浦灘乘坐軍隊所派之小輪載至南市登岸即爲偵探拘住解交軍事機關暫留昨己由鄭鎭守使及海軍李總司令飭派福安兵輪將李劉二人載往南京解請馮上將軍電告政府請示核辦 
[發現被匪刧去之支單]  
　　住居滬西曹家渡附近之潘生道馬耀岩前日持華昌洋行支單三紙偕至南京路三十四號門牌和記錢莊領取現洋該莊夥王啟新以此項支單係華昌洋行式拉夫倪仁生於本月二十一號午刻在泥城外西摩路南陽路轉角被匪搶刦連同現洋鈔票共計一千餘元且被匪刀傷腿際曾經報請靜安寺捕房緝飭未獲遂將潘馬二人扣留即用電話報告總巡捕房派探邵仁初協同西探前往將二人拘入捕房搜出支單三紙詢據聲稱該支單由潘兄潘妙根在竹匠李阿桂處取來囑爲代收李阿桂現在北京路三百四十八號門牌茶館内等候該探等當即帶同潘等前往該茶館内將李拘獲詢據李稱該支單於二十三號午後在康腦脫路喬司斐路轉角處拾來飭將潘馬二人暫行開釋李押候訊究昨由捕房傳同原告倪仁生和記莊夥　啓新及潘生道之兄潘妙根將李押解公共公廨請究先　倪仁生投訴於二十一號午前在寳昌路卡德路等處收得賬欵現洋鈔票五百餘元支票三張行經西摩路南陽路口突有匪徒三人從後赶來一匪將我搿住　　湖北人口音身穿藍衣之一匪將我撳倒在地一匪將我所携現洋一百餘元及皮夾内鈔票洋四百餘元並支單三張搶去我即大呼救命被操湖北口音之匪用刀將我右腿上連戳兩刀往西逃逸旋由一汽車夫代雇黄包車自至靜安寺捕房報告等語繼由包探邵仁初偕證王啓新上堂禀明前情訊據潘生道馬耀岩潘妙根供稱係由竹匠李阿桂囑爲代取質之李阿桂供稱實係在馬路上拾來關讞員商之英領康君判馬與兩潘暫釋見證退去李押候查明再訊 
[警廳司法科研鞫盜匪]  
　　淞滬警察廳偵緝隊隊士王祺五等日前協同英租界中西包探在新閘龍鳳茶樓緝獲盜匪孫三（即黄長友）梁二（即梁春桂）王四（即周祝三）等三名寄押捕房候解公共公廨訊明引渡等情己誌前報兹悉此案業由捕房解至公廨照章預審己交隊士帶回警廳昨經司法科提案研訊據孫三供認本年隂曆四月十六夜曾在浙省嘉善縣境糾夥行刦某酒米雜貨店因該處水警圍捕致被開槍擊斃同夥陳德勝一名次日逃至松江復在西門外某姓家刦得銀洋衣物後又同往常州行刦鄉民某姓家銀洋衣物得贓分用因各處查拿緊急遂逃來上海匿居英租用因各處查拿緊急遂逃來上海匿居英租界新閘地方致被拘獲等語質之梁二王四供詞大致相同司法員以該盜等所犯各案均在隣境本廳無案可稽除將各盜分别還禁外飭俟禀明徐廳長移請失事地方各縣署飭傳各事主並錄報告案由送廳再行核辦 
[救國儲金紀要]  
　　昨日之收數昨日（二十五號星期五）爲中國銀行收受儲金之第六十六日計收銀洋四百十五元又爲交通銀行收受儲金之第四十日計收銀洋一百八十元兩共收洋五百九十五元連前共計己收銀洋六十八萬一千八百零兩元銀三千五百三十兩四錢三分八釐 
　　直隸官商之贊助直隸儲金圖昨電上海總事務所云齊電悉巡按使署及各政廳並鎭守使己認約二萬元分儲銀行道尹警察縣署尚未宣布俟績聞蒸電提儲水脚亦己遵辦進行 
　　安鄉分所之成立湖南安鄉儲金分所譚玉書君昨電上海總事務所報告分所設商會巧日開成立大會到者六千餘人現儲九百餘元己照章存儲掣收並力策進行詳情函達 
　　提儲薪資之報告英大馬路彚司公司同人昨函儲金圑謂各友提儲之辛俸計洋七十五元己送中國銀行存儲尚當續籌又軍界王福堂君報告率同部下先儲餉薪半月計洋三百元又浦東利衆織造工廠葉秉華君函告除將端節筵資存儲外又提儲工資洋共二十四元 
[李總司令赴贛閱操]  
　　海軍南洋各兵艦在江西湖口會操現將竣事必須由海軍總司令親往校閱以昭愼重刻聞李鼎新總司令己定於二十六號（卽今日）乘坐南琛軍艦前往該處閱操一俟閱畢尚須進京報告一切云 
[肇和艦入塢修理]  
　　肇和兵艦之機器現己損壞亟須修理當經海軍總司令李鼎新君派員勘估必須三個月方能竣事現己呈奉海軍部批准於昨日飭將肇和兵艦停泊海軍碼領一面函請江南船塢開工修理矣 
[田溝内發現屍身]  
　　四區四分駐所巡邏警於前日上午巡至曹家渡華洋交界處見田溝内有年約二十餘歳之男屍一具身穿藍洋布長衫上下身共受刀傷十餘處而胸前一刀洞見臟腑形似被人謀害後移屍該處者當即告知該所警佐詳報淞滬警廳立飭閘北偵緝隊嚴緝兇犯一面着該圖地保赴地方檢察廳報請相驗再行查核另一訪員報告小沙渡附近二十七保北十二圖内小溝畔前日發見一不知姓氏之男尸係被人殺斃抛棄彼處身有刀傷十五處當經該圖地保陸福堂查無家屬出認乃於昨日投報上海地方廳請求相驗林廳長卽委檢察官樓舫檢驗員沈錫卿並錄事法警等前往驗得死者年約三十歳左右身穿蓆法布衫褲外罩竹布長衫足穿洋線白襪週身共受刀傷十五處頸項並有蔴繩勒傷痕跡委係戳傷太陽穴並腰肋等處致命面死樓君因死者家屬一時無從找尋商請善堂收殮發封厝壇聽候出示召領樓君等返廳報告後林廳長諭卽備文移請淞滬地方兩警廳轉飭探警一體緝拿一面諭飭本廳各法警上緊嚴緝務獲澈究 
[火酒轟傷工人]  
　　曹家渡龍華製革廠工匠葉興槐前日悞將火柴抛入火酒箱内致被轟傷頭部等處甚重當由廠主片送同仁醫院請爲醫治 
[西人鎗擊華捕續誌]  
　　美捕房五百九十四號華捕在崑山路被西人某甲用手鎗擊傷左肩曾紀本報兹悉該華捕送往醫院後鎗珠尚未取出一面由捕房查得該西人係美國籍昨特傳到見證西人某乙及黄包車夫等一併送至美領事署質訊核辦 
[因賭口角之禍端]  
　　住居滬南小普陀　附近之皮匠周清章前日與同類胡順德因賭口角卽經旁人勸散詎胡回家後即懸樑縊死事爲一區一分駐所訪悉將周拘獲解送司法科轉送地方檢察廳請爲驗究當經林廳長諭飭將周收押聽侯派員往驗旋由尸兄胡順明到廳具禀請求免驗林君准如所請着卽自行棺殮候再訊核 
[姘夫有何惡感]  
　　寓居金隆街十二號門牌平林客棧内之婦人陳金囡不知何故遽於前晚被姘夫胡炳坤用東洋刀戳傷前胸經該棧内之楊順卿報告總巡捕房派探將胡與陳婦一併帶入捕房飭將受傷人送請醫院醫治胡押候解廨訊究 
[小工堕地受傷]  
　　小工吳金水昨在北山西路某木作場内工作從高處墜下傷及足骨當由八百八十一號華捕車送同仁醫院醫治 
[鞋匠大起衝突]  
　　鞋匠陳洪子常文成胡寳淦嚴元壽嚴元林因細故口角於前晚九時在松江路互毆詎陳洪子拔刀將嚴元林右臂戳傷旋由巡捕查見將各人一併帶入捕房經捕頭研詰一過論將受傷人車送醫院醫治陳等押候究辦 
[相煎太急]  
　　浦東二十三保十四圖賈家角鄉民賈裕春前誣伊弟賈春發爲盜謂春發糾衆到家搶刧失去銅元六七百枚當經三區二分駐所將賈氏昆季解送警廳司法科由顏科長訊無實據將案註消賈春發即行開釋昨日春發偕同伊母賈趙氏至地方檢察廳具禀控稱當時被兄誣爲盜匪即被警局拘去吊打受傷嗣奉司法科開導之後民人己不欲深究不料本月初九夜裕春又糾合多人在途守候將我毆傷爲此同母來案控究該氏亦控稱春發被裕春兇毆之後氏向訓斥裕春違忤不聽因此來案請求提究等情午後即由鍾檢察官提案預審並驗得春發胸前後助受傷屬實判令交保自請醫生醫治候提裕春到案訊究 
[索取衣服之衞突]  
　　甬人金某之妻廉氏與方阿福姘識賃居閘北己載有餘現因本夫由甬來滬遂與阿福拆姘前日阿福向該氏索取寄存之衣服致起衝突被金夫婦毆傷胸部甚重當由四區崗警拘解檢察分庭預訊屬實押候起訴訊辦 
[婦人控告縣知事]  
　　婦人顧王氏至上海地方檢察廳上控川沙縣知事范鍾湘違法濫權深寃莫雪請求澈底根究等情林檢察長閱禀後諭候批示辦理 
[大雨時行]  
　　上海縣沈知事昨日電告江蘇齊巡按使並呈報道尹公署略謂縣屬各鄉農田前數日待澤甚殷幸於二十四日得雨六寸秧苗頗佳米價每擔驟跌四五角不等知關厪系理合報告云云 
[徵稅權限之雜亂]  
　　江蘇落地稅徵收局本係稽徵洋貨落地稅之機關與稅務所性質不同詎近日時有抵觸之事發生昨日又有不涉洋貨之商家於稅務所報稅之後運貨他往中途經落地稅局稽徵員查見將貨扣住囑令投局完納落地稅嗣爲各業領袖及商董等所知當即集議擬函請南商會總協理開會籌議對付辦法以維商業云 
[高陸二行將設警察分駐所]  
　　上海縣沈知事查得浦東高陸兩行尚無警察駐紥巡查而東溝地方之警察第六區雖兼任巡邏實有鞭長莫及之慮因特詳請江蘇齊巡按使及上海鄭鎭守使楊道尹擬就該處添設地方警察分駐所所需長警卽於此次教練所警察畢業生内選派一俟奉准卽須實行云 
[漢中路准設渡埠]  
　　工巡捐局朱局長據劉庭官禀請准設渡口便利交通等情當於昨日發出批示云禀悉所稱在漢中路河口建設渡船經飭查勘地點尚無窒碍該民旣願攬渡應先指定渡埠建築碼頭並按月認捐若干禀候核辦可也 
[錢莊察破僞鈔票]  
　　上海鎭守使前據探報近有黨人僞造鈔票托人使用等情當飭軍警各機關隨時偵查務獲究辦在案兹聞閘北淞滬警察第五區境内某小錢莊前日來一某國人手持五元假票兩紙兌換現洋經該莊東當場察破遂將此一留住一面遣派店夥馳報五區警署由該署長派警察兩名前往該莊將此人及僞票兩紙一併帶署除飭某國人簽字退去候再查核外昨特將情通告各銀行各錢莊一體留心查察以免受欺 
[清室世子來滬]  
　　清室慶親王奕劻之二世子載捕（卽搜二爺）於本月二十一號由京蒞滬現寓虹口禮查西飯店聞每日酬應頗爲忙碌云 
[尚賢堂之教務聯合會]  
　　法租界寳昌路尚賢堂教務聯合會於前星期下午演說外人所以贊成回教之理由中外人士與會者頗衆兹聞明日星期下午四時半仍由該堂李隹白君繼續演說按回教與基督教本屬同源旨趣亦相類宜西國宗教家之特爲注意也 
[和誘案發回覆審]  
　　安亭鎭居民徐桂蓀之媳徐杭氏前被錢夢祥引誘捲逃經徐跟蹤來申在滬寗火車站附近將男女一併尋獲拘送閘北分　轉送塊方檢察廳預審當以錢夢祥中途行賄先行判决監禁三個月至和誘罪亦己由檢廳起訴審廳聽候宣判嗣錢夢祥因不甘服遣人赴蘇上訴奉諭將在案人證解送高等審判廳迭次提訊當因供詞支離難以判斷諭將一干人於昨日發回地方廳着再覆審明確再行申解林廳長諭令分别收押候訊 
[控告捲逃之和解]  
　　北京路四百零三號門牌居户周俊濤控妻李氏捲逃等情業經公其公廨准飭傳訊在案兹經李氏之父李時善央人向周勸妥故昨由原告投案禀請銷案讞員准之 
[婢女懼再凌虐]  
　　前有迷途婢女阿桂一口由法公堂判發善堂留養今有該婢之主人陶寳珍至捕房請求給領當派包探前往堂中將女帶案詎該婢以平時屢受主母淩虐受苦不堪不肯隨同包探到廨該探無奈禀明公堂訊之陶寳珍供將婢訓斥有之從未凌虐判候下期將該婢提案訊明再核 
[養媳不願囘去]  
　　江北女子陳秀英現年十三歳自幼被人誘拐來申賣往蕩口地方王姜氏家爲養媳近因時遭其姑虐待私逃來申該氏即跟蹤尋覔昨在十六舖附近尋見該女不肯隨歸在途吵鬧當經巡警查見帶至第一區警察署詰明前情氏稱當時出洋六十元購爲養媳從無凌虐之事該女供被人拐賣是實該署警正恐有别情飭送警廳司法科訊究 
[證明經租房屋之實權]  
　　英商新瑞和洋行在公共公廨控四馬路海天春番菜館積欠房租半年經公廨准飭發封備抵去後該館股東兼經理吳贊廷以該屋係華商樹記公司之產且經理人劉某亦係海天春股東何得請托洋商出面故延律師禀奉公廨傳集人證迭次訊供諭候查明究竟再行核奪在案昨晨復訊原告代表律師偕買辦袁瑞卿上堂證明代樹記公司經租各節並將經租賬據呈案繼由陸稿荐肉店主陸希康投案證明該屋現歸新瑞和經租等情訊之被告亦延律師代爲辯護中西官判被告因另案還押候再訊奪 
[調查債務人家產]  
　　王濂臣前至法公堂控高信盛借洋二百五十元立有票據逾期不還請求追繳等情判高交保限交在案昨日王又投稱高保出後置之不理惟高原籍家產甚豐並非無力求再嚴追高供與王合買烟土販往外埠被海關抄去之欲商人承認一半計洋二百五十元實非借欵現在無力措還祗能俟後來設法料理聶讞員以憑據確實豈容推諉改交人銀兩保並諭原告查明被告家產禀覆候核又顧寗海前控張阿七將賤價田單一紙抵借洋二明被告有無家產再行核辦昨顧投案禀稱張有地產一方坐落本城價值甚大請求拍賣作抵張供該地係兄弟數房公產並非民人獨不判令還押候移請地方審判廳將該地查明覆到再核 
[被告交保候審]  
　　顧鞠氏控王梓生董榮林不還金鐲及借洋五百四十元又李裴氏控徐炳記葉賢記吞用貨欵昨由捕房將該被告等傳至公共公廨請示中西官諭令分别交保候訊 
[混售有碍衞生之食物]  
　　工部局衞生處洋人至法公堂控稱小販周洪生擺設魚攤未領執照且將臭魚混售有碍衞生是以拘案請辦訊之周供早己捐有照會藏在家中可以呈案惟售賣臭魚自知不合求宥判罰洋十元充公以儆 
[私接電線之科罰]  
　　英美工部局管理電燈處西人控浙江路二百七十三號門牌粥店主倪阿根串同工匠畢友生畢阿福張福生（即和尚）私接電線竊用電氣等情由捕將倪等四人一併拘解公共公堂訊供各交五十元人洋並保候訊在案昨晨由廨復訊明晰以畢友生前因私接電線科罰有案判畢罰洋六十元倪罰洋二十五元一併充公畢阿福張福生從寛省釋 
[復訊嫌疑拐案]  
　　寓居松江路三十四號門牌全安客棧内之粤婦何姚氏王注氏李吳氏鍾鄭氏日前帶領來歷不明之女孩六口至虹口元芳路碼頭擬乘恒生輪船他往被捕查見一併拘解公共公堂管押候查在案昨晨由廨復訊據往居北四川路之婦人汪崔氏魯陸氏及住居崑山路之馮陳氏上堂聲稱與被告各人均不相識據稱該孩等均買爲義女或爲養媳等語被告各人公延律師上堂辯護王襄讞商之英領卓君以被告不應價買來歷不明之女孩判仍還押候捕房代表牛門律師到堂聲訴再行核辦 
[買客乘間行竊]  
　　宋品山至湖北路一百十四號門牌某洋貨店以購物爲由乘間竊取香雲紗一疋當被店夥何記三鄧榮生瞥見鳴捕拘解公共公堂訊供不認押候調查在案昨經中西官復訊屬實判宋押西牢半年以儆 
[烟犯分别懲治]  
　　閘北檢察分庭前日將訊實烟土案起訴審判分庭經孫推事分别判决錢正瑞帶土皮一包處拘役十天郁集林帶土皮三塊處拘役十天周泳根帶烟泡七錢有印花土二十八包處徒刑十個月王永桂帶烟膏一兩處拘役一個月葉氷一帶烟泡五錢烟灰少許有印花土五包處徒刑兩個月陸愛仁帶烟泡一錢處拘役十四天張如堂一烟泡一錢半土皮六錢有印花土九十八包處徒刑六個月 
[寗波同鄉興學之進行]  
　　寗波旅滬第一初等小學校係寗波旅滬同鄉會募資設立今正開課以來學生極形發達兹擬於暑假後大加擴充添賃房屋增聘教師其招生簡則照錄於後 
　　一入學程度年齡八歳以上十五歳以下曾在他校受業者經本校試驗合格得編入相當之學級 
　　一學金雜費每半年本籍生須繳二元外籍生須繳四元雜費則均繳小洋四角於開學日一律繳清情由本會董事證明確係貧寒子弟籍隸寗波者得　收學　雜費 
　　一試驗課目乙級（國文）中華初等國文第五册講解默寫作記事短文（算術淺近之四法雜問丙級國文）中華初等國文第三册講解默寫（算術）加減丁級（國文）中華初等國文第一册講解默寫 
　　一報考日期乙卯五月初一日起至六月三十日止每日上午九點鐘至十一點鐘偕同父兄或保證人到本校報名面考 
　　一開學日期乙卯七月十五日 
　　一本校地址鐵馬路廣東花園對面（即七浦路地方）恒慶里第二弄一千零二十五號門牌 
[介紹新著]  
　　科學雜誌第六期現己出版内有趙元任之無線電任鴻雋之世界搆造論胡明復之教育之性質與本旨鄭華之防禦水患工程及街道工程周仁任鴻雋之照像術李垕身之治淮工程報告胡先驌之說文植物古名今證楊銓之電學略史唐鉞之愛迭主傳等篇皆親切有味見者當無不歡迎其發行所仍在商　書館中華書局昨承該雜誌社惠贈二册特誌之以達謝忱並介紹於研究科學者 
雜評三 
[重要黨人（訥）]  
　　嚴防黨人之文告近屢見之文告中而黨人究竟有何計畫則初未之詳也日來惟廣東之黨案爲最多破機關獲炸彈查抄拘捕之事日見於粤報江西亦有新華社之要案發現其他各省所謂黨人起事之謡早己寂寂無聞即偶有所獲亦不過在疑似間或無關緊要之人而己至所謂黨人首領黨人要員久未見與一般偵探緝捕者握手也然而今日之上海忽又以捕獲重要黨人聞 
 
 
 

Page 11

 
 
來稿 
[交通銀行之發逹譯四月分倫敦商業雜誌]  
　　現在中國所辦事業中之成績景著者當首推交通銀行該銀行創成於一千九百零七年其資本金爲一千萬兩該銀行曾經兩次革命風潮俱能屹然抵禦卒有今日根深基固之地位其分行業己分設百除處 
　　交通銀行之主力爲稅務處督辦梁士詒氏其業務上之組織均仿照現時代銀行最新辦法該銀行在各地發行之紙幣到處兌現無須貼水此爲特别優點之一蓋各外國銀行在中國發行之紙幣非在原發行地點兌現必須貼水譬如一漢口外國銀行紙幣在北京兌現卽須扣取貼水設有人以外國銀行紙幣五十元由上海起身往各口岸旅行兌現時所受之損失必極不資交通銀行發行之紙幣其紙張之大小亦極靈便非若歐洲各銀行所發行紙幣之巨大不便也該銀行匯兌事業亦極發達所收匯水至徵故每年出入有數千萬之多中國人民對於該銀行極示歡迎頗足引人注意誠中國各事業中之最有希望者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲致某君議田畝特别捐書] [  老范]  
　　（原議見二十一日本報） 
　　某某先生閣下近從報章得讀宏議中國人民以三兆計每人有　　田每畝特别捐半元國家驟收入三兆元可開某種銀行某某種銀行云云讀竟哈哈一笑而頦脫急醫治幸速愈己費醫藥銀二元倘人人盡如僕全國立耗六兆元而公家無一文之收入先　作孽哉頦旣合痛旣定乃從容握管而與先生筆談曰先生仁人也恕者也料必推己及人者也料能本身作則者也果能推己及人本身作則僕直料先生家無一分一厘一毫一絲一忽之田者也即有之度不過二畝四畝至多二十畝耳再多僕未之信　　　　　　　　　　數無多故言之不釁其難輕飄飄如嘆燈草灰而放屁大噴厥蛆如支木架而曳鐃鈸也僕直見先生建此宏議如晉惠帝聞有餓莩而說何不食肉糜信口開河稱心樂道全不曉業户之詳情佃農之苦况决不類有田之心理耳僕且問先生之意見是否田數合民數平均計算而使每人納二畝之捐　抑將實行計畝科捐無田者免捐多田者多捐以爲富者雖多捐而不至遽窮此眞先生得意之筆也烏知此說要不盡然清乾隆之初丁銀攤入田糧則山西大鬨蓋山西富民無田而貧民力田也近來各省雖不類此然而巨室豪家富商大賈饒資本營别業必不全恃田產其專恃田產爲生計者小康耳現今賦稅日繁而租收不足再加畝捐無力抵償竭蹶應付勢必還而苛取於佃農是直接捐業户乃間接捐貧農况民問本有自業之田便直接捐農民也吾中國以農立國今日之農尚可使之困苦無命活耶况他人即議畝捐度不過每畝數文數十文而先生獅子大開口曰每畝銀半元何言之易也幸而同人否决先生之議耳萬一贊成是舉而此議一行不久必又建議曰每畝再加特别捐半元尋又有續議者曰每畝加一元或二元一再科捐而農民己無立足之地無方耕田人人餓死先生又何從覔食先生眞自作孽哉然僕又逆料先生此議不行必再獻議刻刻横一銀行坐辦於胸中議不行則死不瞑目而又苦搜索枯腸之無所得計也則且代爲晝策曰中國人民四萬萬每人每日捐小錢一文則一年便得錢一千四百六十萬萬文可開一種特别之乞丐銀行先生可穩穩做乞丐銀行之坐辦也書至此吃吃笑不休而頦間格格作響又虚脫頦不復多言矣惟遥祝先生閱此書亦哈哈一笑而脫頦且頦一脫而永不復合僕將與天下農民同聲一笑也書不盡言順問熱昏 
[戲詠沈佩貞] [  莽漢]  
　　當年北伐樹奇勳娘子居然張一軍幾輩鬚眉眞愧煞共應拜倒石榴裙 
　　同此圓顱方趾倫緣何歧視女兒身政權若不從平等熊掌還廳響教仁 
　　不參政柄不干休結會同盟抵死求儂志未酧人意苦十年鄉不覔温務 
　　顧問嘉謀造膝陳觀光也作禮羅賓月薪一例從豐送千古才難有婦人 
　　美人一笑抵千金身價原來重古今掉我蓮花三寸舌輸財那不訂同心 
　　京華自古利名場百里人才夾袋藏楊子雖然取爲我小姑居處本無郎 
　　香澤謀親六寸膚如泥爛醉叱狂奴天然闊步又高視臭味何分你與吾 
　　不堪皮裏著陽秋艶史風行一紙郵顯出英雌好身手亞東刦後又神洲（謂亞東新報） 
　　談之色變虎胭脂率衆來興問罪師道是美人酣作戰誰知殃竟及魚池 
　　忽忽襆被到天津擬學游魚脫釣綸客裏快逢知己醉翩翩公子最相親（謂　二爺） 
　　報紙紛傳辯護書厥辭大好放瓊琚儂家也自珍名譽訪事何容賦子虚 
　　門牆元首深深拜師弟交情孰我多今日訊詞偏各執法庭公判看何如（不受酬） 
自由談之自由談 
[論自殺] [  吳悔初]  
　　自殺者不祥之名詞也人生苟非萬不得己斷不肯自戕其生命向鬼國中求樂趣以螻蟻之微尚且貪生惡死矧圓顱方趾之人類者哉自交涉解决後自殺者計有數起其原因要不外憤外侮之侵陵思犧牲一己以勉勵其餘雖泰山鴻毛之取義未明而其心終未可負也雖然愚竊有言爲自殺者告自殺者其意將以勵吾民乎而人心之死久矣喪權辱國之條約締結後詎今不過一月回視在上者之泄泄如故也在下者之昏昏如故也救國之條陳率空言以塞責愛國之聲浪亦積久而漸低始知昔日之冷釜中生熱氣者不過石火電光一瞬即逝未可恃也將以策政府乎而酣唾沈沈黄梁未熟方日事搜括如弛烟禁加賦稅種種方法以行其自殺之政策國雖新造而暮氣己深疲癃殘疾難與言振作也嗚呼上以自殺之法示人民下亦以自殺之術勵國家吾見上下交相殺而中國適成爲一自殺之作場行將自爲爼上肉無俟耽耽者執刃而宰割矣彼自殺者殆早爲之計耳雖然亦殊不值得昔伍員憤吳之將亡也嘗曰願抉吾之兩目懸諸東門之外以觀越之沼矣吾亦望自殺者稍緩須臾睜炯炯之雙目以觀中國之爲印度爲朝鮮不必以有用之身瞑目而先趨泉下也質諸自殺者然耶否耶 
小說 
[嫣紅刧] [  常覺小蝶合譯　天虛我生潤文]  
第三十九章 
　　茀萊克曰否否吾入烏敢厭此吾母嘗爲吾語謂凡人之生雖有極大之財產而無極大之學問縱富亦不足尚蓋富貴能蠧人唯有學問乃能救人耳吾母嘗感謝上帝謂吾人之貧實即吾人之福非然者吾儕兄弟又安肯堅心誠意以向學乎格雷曰茀萊克汝不願得極大之家產耶曰非義之財吾安敢望誠告丈吾家乃無半辨士之產唯賴吾母手工所入以爲用耳茀萊克言時神氣至抗爽抑若告人以其母實　爵夫人之封而己則爲殿前之士衞者蓋嫣紅嘗言謂貧不足恥惟好諱貧乃是大恥茀萊克習聞之故獨能言之允亢也格雷不禁感歎曰茀萊克汝謂汝家無家產汝有此賢母不其勝人家有瓌寳者萬倍耶茀萊克汝當知此即上帝所以卹汝儕者也茀萊克曰昨者菲律柏書來吾母乃不禁：：不禁：：格雷不禁失笑曰不禁失笑乎茀萊克曰然丈不將怒乎格雷笑曰否否吾甚望吾子亦得一受汝母之教授使與汝兄弟相儕耦則吾拜賜矣茀萊克喜曰果耶容我與阿母言之格雷亦喜曰密昔司好禮倍登苟以爲冒昧者則奈何茀萊克方欲語而菲律柏己屬言曰否否吾殊不願有此嚴謹之師保使予身不得自由茀萊克曰嚴謹誠告汝吾母實慈而近人未嘗：：菲律柏又不待語畢復　言曰非嚴謹者何爲乃不許汝釣魚茀萊克曰豈吾母不許我特予不敢背母訓耳菲律柏曰然則曷一背之茀萊克不禁作色曰菲律柏此烏乎可爲人子者當使其母樂耳何能使之生煩憂且星期三爲聖節校中例須奏樂吾舄能請假不往菲律柏曰魯哉茀萊克汝不知監督之爲人旣聾且聵烏能知汝之不到耶茀萊克曰惟其不知故吾不能施以術耳格雷銜其雪茄於口默默而作深思蓋其想念正與當時安西來聞威廉所語時同也頃之茀萊克辭去格雷乃語菲律柏曰孺子誠佳此後汝可時時招之來苟汝心而趣上者則其人當能爲汝　　　　　　　　　　　　　　　　　　　　　　　　　喜蓋雪笠兒嫉彼甚故倡爲種種言詞謂彼好學一事實爲下流之甚上等社會必不有此其寒窶亦爲下流狀態中之一故發令不許校中同學與好禮倍登兄弟相近雪笠兒之書桌雖僅一獨可以左右全校之書桌使不與茀萊克兄弟之書桌相並然今者雪笠兒旣去校長又時時贊茀萊克兄弟爲人衆始稍稍親近唯其以窮故仍不能無輕視之心實則彼之窮窮於彼耳又向與於我者格雷曰汝謂彼窮耶密斯特菲律柏實告汝苟予之老眼無花者則將來好禮倍登諸昆季之發達實在汝儕上上也 
奇情小說 
[秘密汽車] [  東埜譯]  
　　第二章（續） 
　　挨周喜形於色道眞的嗎果然成功嗎柏利德滿身得意伸肩縮頸在室中廻旋一陣然後蹺起一張尖嘴附挨周耳朶上說道眞成功了我何事騙你挨周笑道那麽倒難爲你這孩子了柏利德道人家歷盡千辛萬苦你還說打趣的話兒我製造這一件東西每在夜深人定之後手裏作工心裏却勃勃的亂跳惟恐輕重一點登時要演出驚天動地的慘劇來後來居然告厥成功總算僥倖挨周道這東西造成之後你把他藏在那裏伯利德低聲說道藏在這裏挨周直跳起來說道藏在這裏你發瘋了嗎那是甚麽東西這裏又是甚麽地方耳目衆多呀不妥當不妥當柏利德走近一步握住挨周手腕說道鎭定一些你方纔責我大驚小怪怎麽自己也大驚小怪起來朋友你看那邊有兩個玻璃窗洞没有人竊窺嗎待我跑過去望一望 
　　兩人走到玻璃窗口各人就一個格眼中窺探只見外邊酒排間裏聚着許多高陽酒徒東一桌西一桌正在三五成羣的轟飲察其形狀并没有人留心到裏面挨周便說道柏利德你現在又可講話了你把極秘密的東西擺設在極惹眼的地方是何命意柏利德舉手拉着胸前一條紅帶笑道你不喜歡這種服飾却不曉得我們意大利的亦血黨常借他做一個標誌這小小一條頸帶把弟兄們牢縳起來結成一個圑體大有作用呢這裏的店主人也是我同黨你不要輕覻了他 
　　勘誤六月二十一日詞選第一首註按末句第五字應平平字誤刋爲仄特此更正 
救國儲金 
[補六月五日中國銀行收欵清單（續）]  
[第四百零四册十三號至一百號]  
　　黄寳傳五十元黄懿脩一百元丁國材十元黄叔珩十五元張蓮卿二元丁廷撰五元徐元臣二元豫興典同人二十元日進小學校一元丁篤生六元吕正記四元蔣萬金一元張德興一元王岩樵一元丁澤甫一元高德良五元利永興同人四十元張安國一元丁少卿丁幹卿丁薦秋五十元封慰堂二元豫興典六十元仁益典同人二十二元劉泰生十五元戴女士三元吳潤華一元徐子貞一元張練甫一元朱保和五元徐鶴書一元張仲立翟楚身一元張子文一元王炳臣一元劉子安一元黄駿卿一元僧善泉一元王炳臣一元劉子安一元韓伯周二元孫元昌一元封義昌一元吳竹波一元劉光甫一元閭德慶一元何雲甫一元姜嫣一元何鼎甫一元賈大一元丁蕙芳一元潘潤生夫人一元豫同豐一元徐績甫十元秦達康五元方保生一元馮道生一元元孫宏泉一元王富貴一元劉萧漪一元陳爕生五元儲祝鈞二元顧敬愼堂認常年房金作四季先繳一季二十七元瞿迪蓀一元顧頌禧二元顧敬愼堂傭人張老德一元龔曉江二元計詠銘一元鹽倉小學全體學生教員李　　等六元張雪　五元　　　二元　　　　　　十八人合三元王雨溥一元顧菽如二元王集成十二元朱俊卿三元陸漱芬二元恒益昇二元王元甫十元胡紹平六元張次泉五元王紹周六元陸萬成五元王志鴻四元褚紀方一元朱錦章一元吳宇秋一元張濂周二元瑞豐煤號十元丁泰生丁銘臣四元封復昌五元 
[第四百零五册一號至一百號]  
　　成同順一元萬泰和一元大寳校書一元郭維成一元盧啓南一元金炳華一元朱林勳一元白巧雪一元丁蓮英一元朱純卿一元丁蘭卿一元吳馮氏一元成金高一元愛珠校書一元何逺昆一元丁松增一元周伯壽一元閭文元一元丁伯俊一元吳擇才一元馬慕周一元何伯鵬一元劉光一元戴同善一元李道生一元丁開泰一元戴錫九一元尹石卿一元隆德昌一元裔少辛一元孫含珍一元李子餘一元協昌祥一元孫子俊一元成希孟一元黄邦之五十元務本學校一元張子輝一元麗黄學校一元尹楚青一元封陳氏一元吳鐵珊一元葉賓之一元葉斐臣一元玉琴校書一元李景沂一元雙喜校書一元余瑞龍一元韓福卿一元韓璇秀一元韓希賢一元房恒順一元侯維壽一元韓子安十元朱泰昌三元朱懋楷二元馬鵬飛五元朱少樑一元蔣筱竹十元李秉衡二元石公達二元韓福山一元蔣卜五一元韓義均一元隆記源利八十元韓丁氏八元吳淞私立平陽初小學校五元丁文伯丁仲培四十元丁祝文一元泰縣贊文單級學校第一第二月份宮堪清馬蔚華馬祥杰顧承祖馬祥書陳幾亮尤懋葉陳旡咎石守中王人麐尤憲祖張順禮沈燦城合六元鄔禮棠十元楊潘氏一元楊廖氏一元楊立一元楊紹達一元楊張氏一元楊紹萱一元楊宗濂一元管贊臣一元楊紹松一元楊紹裘一元廣維信號十元朱守一元楊宴清九元楊杏村十二元楊筱珊三元盧東庭楊德富楊小毛楊阿寳宋成樂一元丘楚香一百元楊松嚴二元藍成林一元藍護臣一百元楊濂十六元張樹春一元藍淼洲四元羅雲樵十六元謝月明一元藍溎生二元陳幹庭十六元怡和號五元藍旭十元 
　　更正第三百八十八册六十三號東吳第四兩等學校吳字誤英字又三百九十四册七號侯佩琛琛誤　 
 
 
 

Page 15

 
 
   
 
 

Page 16

 
 
   
 
