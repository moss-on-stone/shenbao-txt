# 1893 - 198 - 4907274

 

Page 1

 
 
[十三經註疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視慨捐石印倣宋刻阮本十三經註疏五十部原價四元今减作每部三元二角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方便事孰有過於此者乎如蒙購取請移玉本館帳房爲盼 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取值過巨非寒士所能購致本局以新鑄聚珍活字板排印眉目清楚精雅絶倫亥豕辛羊一掃而盡紙明雪白連史分釘六十本卽日出售僅取實洋四元諸君子有欲爲柔口之讀者請認明本局所印與蠅頭細字者有天壤之别售處在申報館帳房及各處申昌書室 
[暹憂篇]  
　　暹法之不敵夫人而知也暹羅國小而無政觀其待中國商人其政令較泰西各國爲苛卽可見共一斑矣暹羅旣朝貢於中國則必托宇下以求庇而乃一經與西國通商之後視中國竟蔑如卽此時急而求之恐亦晚矣而况暹人又自恃地險可守鑿石沈船欲遏法人之來路夫法人之於暹羅其處心積慮者已非一日則其於暹之道里山川險隘處所必早已爛熟於胸中所謂我能往宼亦能往法人又豈有爲其所阻乎疉接倫敦來電言暹法業經開仗緣法國兵船在暹羅美南河前進被暹羅砲臺然砲猛擊法兵船還砲攻之法兵死傷者五人暹兵死傷者三十人夫暹人以逸待勞砲臺下擊其勢順又出法人之不意而乃死傷之人六倍於法人卵石之勢顯然矣而濱角京城猶欲整備槍砲爲拒敵之計是欲奮螳臂以當車也法人前者用兵於安南尚有數次之敗雖曰有劉淵亭軍門運籌决策故法兵屢致挫衂然安南之人猶有可用者在也若暹羅則惟有望風而潰耳而法人猶且愼之又愼陰謀詭計使人以莫可揣測觀於駐濱角之法欽差告知暹廷謂此次開仗法兵官實有不是以未奉國家號令故也此說也卽馬江誘敵之故智耳馬江之戰法人亦謂不卽開仗時建白旗於兵船以示不戰之意一面尚與中國議和中國之督師者信其言以爲眞敵已入門猶謂可以不戰而服遂以白旗爲可恃而竟不准備孰意一轉瞬而高扯紅旗立時開砲以緩兵爲誘敵而肆其狡謀此正法人之長技古人有言不備不虞不可以師兵臨當境卽使一時未戰必且時時作必戰之想爲可戰之計若輕聽敵人之甘言而懈不設備此必敗之道也中國之馬江墮其計中法人以爲此計可以常行故對暹廷爲此言以寛其心而緩其備未可知也然則暹其危矣前聞德國有一兵船開往暹羅說者謂法與德世讐也法人欲得志於暹或者德國派兵船赴暹將以禦法人之師則是暹之幸也然而德國决無是事其派兵船赴暹者不過保護其本國商人之在暹者俾不罹於兵革之禍而已越國以鄙遠德人固知其難也况商人之在暹者德國固不甚多最多者惟英人英人之在暹也實爲商務之大宗而且信義通商爲暹人之所共信不特暹人服之卽中國人之旅於暹羅者亦皆服英人而不服法人何則法人之政令苛不若英人之寛安南之往事其前車爲可鑒已由安南以至暹羅與由緬甸以逹暹羅其遠近也適均法人可由安南而進兵英人何獨不可由緬甸以進兵暹之利在通商西人無不知之而商務之大莫大於英人暹一旦折而入於法法之厚英之薄也故昨日英電有云英國外部大臣在議院中宣言謂本國已預備保護濱角英商如兵力不敵儘可再派兵船前去觀此而英人之意可知矣蓋卽曰法旣得暹仍可聽英人以通商可以無改其商務之舊然英人究不得不仰鼻息於法人矣中國人之旅居暹羅者亦爲最多而又以藩屬之故悉泯猜嫌而暹人之待華人也獨苛華人雖不怨於口亦不免怨於心故中國之於暹事不但有鑒安南之前車必不肯與聞其事卽欲與聞而暹羅亦絶無一介之使似前此之安南阮氏行人者爲秦廷七日之哭其平日之自外生成者久已爲中國所齒冷又孰從而援之以手或者時事旣棘則亦如德國之派兵船往彼以保護本國之商人如是焉而已然則暹羅將安所望救也耶竊以爲此時爲暹羅計莫善於求救於英人英國之在泰西素稱雄國歴執牛耳以爲盟長土耳其之事英人猶與聞之俄人雖强亦爲所折况英人商務在暹旣爲大宗由緬赴援取道猶屬順便英人卽曰持盈保泰不肯與法搆兵然亦必有良法俾危者復安絶者仍續也暹人曷不圖之哉書甫竟聞法人已致哀的美敦書於暹則其局勢又已一變不禁南望而彌切杞憂已 
[本館接奉電音]  
　　昨由京友電傳上諭四道敬謹譯登○六月初八日奉上諭吳大澂奏災區待賑請撥帑银一摺湖南醴陵縣等處上年秋成歉薄本年春間又苦旱乾飢民待哺孔殷亟應妥籌賑撫現經吳大澂先行借撥釐金銀二萬兩派員購米分投賑濟著由户部卽行籌撥銀三萬兩交吳大澂分别歸還墊欵並撥往災區飭屬核實散放毋得假手吏胥稍滋弊竇以副軫念民艱至意該部知道欽此同日奉硃筆良弼補授詹事府詹事欽此○初九日奉硃筆這監試著松溎鄭思賀去欽此同日奉硃筆胡俊章補授工科掌印給事中欽此 
[哀的美敦]  
　　初七日倫敦來電云暹法之役法人索暹羅賠法廷勿郎克三百萬枚如有法人之物業損壞者另外照賠倘不允從卽將以船封其海口允則或據一砲臺或守一扼要之海口以爲之質至此外應議之事須俟法國特派之欽差行至濱角再行議定刻已致哀的美敦書與暹人限四十八點鐘時有回書按哀的美敦爲臘丁語猶云此係臨了一言蓋决絶之意也 
[沈船電信]  
　　初八日香港來電云德國商輪船名阿迷果行至香港海口之内與他船相碰以致沈入北口適中之地日來各船之經行此道者須格外留神矣 
[婺星匿彩]  
　　昨接蘇州訪事人發來專電云蘇州府魁太守之夫人於初九日丑刻仙逝千尋逝水難廻碧海之瀾一夕罡風遽返瑤池之駕凡夙隸帡幪者聞此噩音當有同深哀悼者矣 
[禾試餘聞]  
　　浙江學憲陳六舟宗師按試嘉興於初一日起程回省赶考各業亦陸續回去聞此次虧本者多獲利者少○嘉興府楊太守牌示仰府嘉秀三學新進生員於七月初二日迎送入學 
[匪徒縱火]  
　　定海廳屬之岱山商賈輻湊人烟稠密魚鹽兩項出息甚繁岱山又有一鎭名小門瓦屋數椽供奉菩薩二尊每當漁船回洋時點香燭供牲醴以示虔敬漁船停泊之所每有盜船混跡其間蓋漁之與盜回一而二二 
 
 

Page 2

 
 
而一者也今年漁船出洋不甚得利卽爲綠林豪客竟在定海道頭公然停泊居民被刼告知營汛定海鎭戎立卽飭營捕獲探知小門爲盜淵藪又飭營弁嚴拿岱山居民密通信息帮同擒獲至四五十名之多訊知該盜等大半籍隸台州黄岩等處收押候辦該盜之兔脫者遂遷怒於居民糾黨潛來將小門地方房屋付之一炬焚至一日半之久共燬二百餘間雖有官兵駐紥其間亦熟視而無可如何夫養兵所以禦盜也今則盜不畏兵兵且避盜是有兵不啻無兵也國家亦何必虚糜廪祿以養此有名無實之兵哉 
[鄞縣决科題]  
　　鄞縣决科日期前已錄報兹將文詩題抄錄於下文題子夏問曰巧笑倩兮美目盼兮素以爲絢兮何謂也詩題白藕作花香滿湖得香字五言八韻 
[順天試事]  
　　順天學憲李仲約宗師於五月十六日由宣化府起馬廿一日按臨通州卽日牌示恭謁聖廟廿二日考童古廿三日考生古廿四日考試大興宛平三河寗河薊州保定順義永清寳坻東安良鄉房山平谷十三屬文童廿五日童古覆試廿六日考試文安大成霸州密雲縣密雲衛通州武清固安懷柔昌平涿州香河十二屬文童廿七日補欠考廿八日考試府學霸州保定良鄉固安永清東安香河涿州房山懷柔平谷十二屬文生○試塲搜檢定律綦嚴無如敝俗相沿雖有搜檢之名而無收檢之實李宗師每逢考試生童正塲日於蓋戮後派人嚴密查察如有夾帶片紙者生則斥革童則枷責防弊可謂嚴矣 
[鎭江火警]  
　　鎭江南門草巷口某姓家於初五晚在廚下炊爨遺火積薪中當時未之覺也至魚更三躍火勢轟發一往莫禦俄而鎭江營鄭國祥叅戎鎭江府王可莊太守及文武各員督率營兵分投彈壓城内外各善堂洋水龍風馳電掣而至龍頭噴水如白練一條從空而下火勢漸衰約歴三刻許龍夫鳴太平鑼次第歸來是處地當孔道毗連大街五條設非立時撲滅禍將不可勝言被災者一爲刻字鋪一爲洋烟館一爲趙姓住宅 
[定期閱操]  
　　皖南總鎭綂領督標新兵全軍李占椿軍門日前作蘇臺之行初六日鎭江接軍門來電定於初十日蒞鎭校閱寳蓋山營兵吳養吾管帶遂飭麾下健兒預備一切 
[方伯閱臺]  
　　江右水道以湖口爲第一重門户此處修築砲臺護撫方佑民中丞在藩司任内時親詣看視估定價值商諸德中丞派員興修今將竣事署藩司福餘菴方伯商諸方中丞於初九日八點鐘親詣湖口閱看安不忘危於此見之 
[片羽長留]  
　　江西藩司衙署爲前明寍王府第閱四百年世有修治頓改舊規二門首高懸巨額曰屏翰書法秀勁天成大逾二丈許爲婁妃親筆至今巍然獨存寗王謀逆不聽妃諫卒被王陽明公擒獲廢爲庶人妃亦沈江以殉事詳明史及通志而蔣心餘太史復撰一片石傳奇列入十種曲婦孺亦知之其人其事洵足千古矣護撫方佑民中丞去冬在藩司任内鈎摹屏翰二字勒諸巨石竪於大堂復親書跋語刊於碑旁今春賈人搨下數千百張以售於市皆得善價跋語曰嗚呼此有明婁賢妃爲寗庶人宸濠題也宸濠陰蓄不臣之心窺伺神器賢妃知之泣諫更番而卒不見聽故濠被擒歎曰紂以聽婦言亡天下我以不聽婦言亡國噫誤矣君臣大義千古爲昭覆宗絶祀孽由自作如以婦言爲不可聽十亂無論矣彼漢之明德唐之長孫獨非婦人乎詩曰大邦維屏大宗維翰又曰之屏之翰百辟爲憲妃之心蓋煩寃憂思無以自伸其忠愛纒綿之隱因大書此二字於門楣之上使跋扈不臣者出入觀省凛然於尊卑名分之嚴以潛消其犯上作亂之志而惜夫宸濠之不悟也予來權藩篆懼其久而磨滅壽之貞珉俾奇節英光流傳天壤百世而下當與孺子之亭蘇公之圃同其不朽云 
[吳宮蟬噪]  
　　蘇州胥門内昇園盆湯地址寛敞庭榭清幽在胥臺本推巨擘近日園主新翻花樣置巨盆於庭中凉棚下謂之風凉盆曲廊邃室中懸挂湘簾四壁綴名人書畫觸目琳瑯盆中灑以香水著手芬芳以是座客常滿初三日午後有某紳子選定坐位正欲缷衣適有某哨官昻然而入不相謀而適相值欲令某紳子讓座某紳子怒曰同是浴客爾豈出錢倍蓰乎哨官曰我無日不到無日不坐此處爾何人斯乃敢藐視忿爭不已大有用武之勢當經人勸至茶肆評理某紳子欲喚地甲偕往總巡局請判曲直旋經該園主令地甲然點香燭向兩造服禮而罷此眞善於調停哉○距閶門數十里之程有一村焉桑麻雞犬宛然世外桃源以其在楊山之西故名楊山西初二晨大雨如注平地水深尺餘至午後漸退哄傳山下有蛟欲出適某婦手持穢桶行至是處見土墳起知係出蛟急將穢物傾棄其上蛟患遂息附近廬舍得以保全此婦之力也此說得諸鄉人誌之以供談助○來遠橋堍整容店夥某甲於初二日下午行至善長巷烟館開燈欲吸忽效菩薩之低眉堂倌疑其假寐不以爲意良久視之知其已吞生烟急喚整容店主至灌救無效三魂渺渺竟投枉死城中究其因何致死一個悶葫蘆尚未打破也○閶門外山塘金某於初二早偕友入城購物行至皋橋忽覺腹痛難忍面色慘變友急扶掖以歸至穿珠巷口薙髮鋪内請下針之鋪主撫而視之謂此乃絞膓痧非我輩所能治友正疇躇而金已倒地不動浮生若夢洵不誣也 
[行江遇盜]  
　　江寗府屬高湻縣有估客五六人偕某書院山長某孝廉因事至金陵小作勾留仍坐原舟歸里行至三山磯畔天已薄暮遂喚長年繫纜江皋迨至更鼓三敲忽聞鳶鎗一鳴人聲鼎沸諸客從黑甜鄉中驚起推篷四望驀見彪形大漢十餘輩執霜鋒立鷁首連呼殺殺殺向已舟一躍而登時舟已移至江心淼淼茫茫束手無策一任其傾筐倒篋不敢稍與較量附近居民聞有鎗聲有植立岸邊遙　者盜恐其鼓棹追捕揚白刃而言曰有不怕死者敢越雷池一步請一試而翁手中物衆人相顧失色屏息作壁上觀良久盜始席捲所有而逃臨去繫諸客於船柱若縶豕然當盜之行刼也舟子之弟泅水逃生竟爲河伯所斃次日天曉某礮艇哨官聞信而至履勘情形諸客檢點箱籠計刦去鷹銀三百餘餅衣服等物約值二百餘金遂繕就呈詞投縣禀報署江寍縣藍雲峯大令親往察看並相騐溺斃之屍身一面提居民鞫問緣由一面移知督捕營及沿江砲艇一體嚴拿務獲究辦惟此事傳者未言時日大約在五月下旬也 
[天津近事]  
　　三月二十八之夜津海關道署被竊衣飾朝珠等物所值甚鉅業經詳列報端當日道憲郎飭天津縣勒捕緝拿贜賊迄未查獲以致南路馬快懼罪脫逃某日大廠勇目左德滋督率勇捕緝至大虹橋將是案賊犯高玉生張二兩名擒送縣署讞員研問之下兩賊同供稱小的等皆係滄州人貧無立錐不得已而學爲行竊所得津海關道某大人之衣物皆質在城西某典惟朝珠則事後由同黨甲乙二犯携赴京都讞員將二犯責押仍飭左勇目入京務獲甲乙以憑懲辦○盛軍飛騎營敎習兼武備學堂馬隊敎習巫都戎炳修禀請津海關道允准設立煤油官棧以防火患而便稽查道憲據情禀明李傳相傳相以事屬可行批准立案惟煤油裝輪船入口因之照會各國領事請亦存案備查各國領事照覆到來或言事不可行或言都戎難於任重惟津海新關稅務司從中左袒正不知浮屠百級能否合尖耳 
[津人患疫]  
　　疫癘最易傳染今年津郡患是症者頗不乏人上月廿五六等日炎暑逼人霍亂症盛行患此者竟等蜉　之朝生暮死幸廿七日凉風披拂似服一劑清凉散此症當可少殺矣 
[登州海市]  
　　　蜡廟通伸溝二處砲臺業已開工修築所需石料卽在本山開取用炸藥轟之怪石峨峨千尋迸裂較之用舊法開采者勞逸誠不同矣○烟臺五方雜處客民物故者往往埋於義塚白楊蕭瑟衰草凄迷歴年旣久漸成岡阜近有人在此處　泥經彭邑尊出示禁止 
 
 

Page 3

 
 
可謂澤及枯骨矣○東海一隅土薄山多取石甚便榮成石島一帶所出之石更屬堅固從前旅順口大凌灣築造礮臺皆取石於此今膠州青島亦取此處之石以築礮臺雇船運載絡繹如梭○上月間田中禾稼又生蟊賊農人竭力撲捕近日已歸無何有之鄉有老於農事者謂虫若出蛾遺子秋間不免重生信如所言則從事田疇者尚其及早加意乎○前有廣仁堂運載雜糧往榮成地方平糴兹際麥收已竣糧價驟平辦理此事者遂回烟臺○妓女某某等青樓中之翹楚也閱人旣多鮮當意者惟與某班中優伶幽期密約永夕永朝夫倡之與優本屬同類以賤暱賤何足深責而士夫之有身分者偏不惜千金買笑與下賤爲伍逐臭嗜痂舉世一轍可歎也 
[二分明月]  
　　揚州訪事人云近有人投兩江督鹽憲前遞禀略謂近來淮北暢銷懇求將額銷引數設法加增等情劉峴帥以事有定章關繫頗鉅未便輕議准駁特札飭兩淮鹽運使江都轉赴省面詢壹是都轉禀見後歴陳一切如數家珍旋於上月晦日回揚聞峴帥於此事鄭重非常能否准行尚須通盤籌畫也○上月二十八日之晚有地痞向某烟館滋擾分巡叚員查知其事禀明總局趙觀察立將大存子韓壽楊某等人拿獲親提研訊分别笞責荷枷每日押往敎塲心鎖繫示衆有見者謂三人皆談笑自若毫無羞怯情形是眞可謂冥頑性成者矣○前報紀東門外萬福橋欄杆兩次被風吹折並吹去橋上牌樓經紳董陳君禀官修葺云云運司江都轉以此橋爲往來孔道勢難稍缓工程卽檄飭知廳毛平甫鹺尹前往勘估鹺尹核實估計隨卽購料鳩工於上月二十八日興築大約本月中卽可煥然一新矣 
[星使啓行]  
　　出使美日秘等國大臣楊子通星使出行日期曾登前報昨日午後二點鐘時星使乘綠呢大轎帶同叅贊隨員等詣三菱公司碼頭上西京丸輪船本邑道營廳員各官咸至江干恭送聞該輪定於今晨五點鐘時鼓輪出口 
[美醫仙逝]  
　　美國醫士瑪高温久居中國垂五十年而以旅滬之日爲多故於中國情形無不熟悉邇以桑榆景迫將返故鄉不料前日竟溘然而逝享年七十有九歲定於昨日下午五點二刻時舉襄執紼之人相屬于道 
[雷擊花田]  
　　本邑東鄉廿二保東溝地方有田一畞係鄉人某姓之業徧植木棉青葱滿目前日大雨以風忽聞霹靂一聲田中擊成一穴四圍木棉均有焦灼痕鄉人來觀者甚衆不知田中有何觸電之物也 
[輪船受損]  
　　本月初七日太古洋行武昌輪船由天津牛莊等處開行來滬及抵吳淞口天色已晚遂在口外之夾水相近抛錨下椗以待天明進口未幾有某輪船滿載煤炭雜貨等物由後面駛來從武昌船旁揷過武昌避讓不及致被將船首撞損至前日清晨武昌駛進滬江卽入虹口船塢修理 
[逸馬傷人]  
　　某銀行買辦畜馬一匹以備拖帶馬車在彩字街建設馬棚雇馬夫爲之喂養昨晨八點鐘不知如何從樹中逸出向西狂奔至三茅閣橋沿浜適有某甲在前行走不隄防馬在背後衝來將甲撞倒頭顱被馬踏破鮮血淋漓昏暈在地聚而觀者甚衆巡街捕見之卽雇東洋車將甲舁送捕房捕頭飭送仁濟醫館療治 
[漆匠跌傷]  
　　滬南郎家橋地方某鹹貨店其屋係致思菴之産因日前大雨時行未免滲漏房主遂雇匠爲之修製工竣後另喚漆匠某甲加以油飾緣梯而上正在樑上東塗西抹無如足力不濟從空墜下適其下有鴨蛋五六百個甲卽僵臥其中店中人聞聲往視見其口眼歪邪狀似中瘋立命棧司置於板門上抬往致思菴中請醫調治未知卽能痊愈否 
[虹口瑣紀]  
　　滬北山西路某錢莊學徒甲乙二人前日携洋百元雇小車至虹口鬥雞塲恒泰烟館交納行至半途洋忽不翼而飛二人疑被車夫所竊扭赴美捕房值班三道頭西捕以指竊無憑不予准理二人再三央懇始將該車夫押候訊究○江北人王某之子大扣子在虹口怡和碼頭充當散工前日有同鄉人陳某在彼作工大扣子嫌其懶惰揪住兇毆致將左臂擊傷大聲呼救同伴聞聲而至大扣子已逃避無蹤祗將陳舁回醫治未知能免作新豐折臂翁否 
[訛詐受笞]  
　　郭某者在滬南倉橋地方開成衣鋪有女二人年約十三四皆以針黹擅長昨日郭令學徒陳景春領至租界欲攬顧繡生活以覓蠅頭及回家時夕陽欲墮至小東門外喚小車同坐轆轆行來車將近大東門忽有小流氓五人攔住去路將小車推翻陳謂曰爾將女兒誘往北市意欲何爲如不明言須送往巡防局究辦陳以實告流氓中有一人爲解勸曰汝不避瓜李嫌縱無歹意一至局中恐百喙無以自辨不若出洋妋五翼得休便休陳知爲訛詐遂將周扭住羽黨見勢不佳紛紛逃散周欲脫不得遂被扭至十六鋪巡防局喊控李蘭史二尹以陳住倉橋地方應歸廿三七鋪巡防局訊問遂飭勇將周送往陳自行投質黄衡堂二尹訊問之餘以陳領師妹同行並無不合周等不應訛詐本應重辦姑念錢未到手著責五十板以示薄懲 
[欠銀被控]  
　　法界永安街愼成柏油白蠟行主朱棣卿虧欠各户銀七千三百兩避匿不見丁某及愼記等八家共被欠四千九百餘兩尚有各家以朱有意　吞先將其子朱椿年扭送捕房捕頭飭押候解送公堂訊究 
[匿表訊結]  
　　包探何瑞福查得寳清輪船主墮海身死遺失金表金練解由蔡太守訊供飭將陸杏福施秋郎押候查明再訊已列前報昨據該包探禀稱傳到小火輪船上之周蘭蘭寳清輪船管事陶富貴請訊周蘭蘭供三年前由瑪禮遜洋行雇小火輪帶同民船出吳淞曰打撈屍身旋進瀏河港見有西屍一具撈置施秋郎之小船上回至吳淞見西屍祗穿單衣二件及單褲並不見有金表等物諒被施秋郎取去陶富貴供前在寳清輪船爲管事火焚時船主投海自盡知伊手指帶有金剛鑽戒指衣袋中有金表金練及同小火輪船前去撈得船主屍身先置施秋郎之小船上後移置小火船至吳淞收殮不見鑽戒指金表亦未將屍衣割棄金表金練旣在施秋郎處諒係先行摸取陸杏福施秋郎仍執如前施秋郎稱所少零件無存已蒙訊明只求恩斷太守謂施秋郎旣因撈屍檢得值價甚鉅之金表理應交明自有奬賞豈容私藏多年直至查獲時始供拾取殊屬非是判發捕房管押四個月期滿笞責一百板陸杏福罰洋三十四元提出十元給償捕房往返吳淞查案之費用提二十元給償缺少之零件金表金練暫存捕房待屍屬具領 
[搶女罰鍰]  
　　包探孔阿才偕六十號印捕禀稱昨早八點三刻巡至北京路聞有呼救聲卽向查問知有搶親事當紛擾間不能盤詰是以將男女一併拘入捕房今特解案請究鄧張氏投案供次女彩弟於去年十月中許字倪翰卿爲妻曾受茶禮洋三十元並無媒妁言明日後迎娶時再行大禮昨早次女同姊姊大寳妹三寳乘坐小車往虹口揀茶行經珊記碼頭突由倪翰卿糾合無賴數十輩將小車阻住欲搶上馬車大寳等狂呼救命幸印度巡捕梭巡至此將各人解送案下彩弟供昨早與姊妹行乘坐小車欲至虹口揀茶行經珊記碼頭忽有多人將我拖拉按入轎式馬車倉卒不知爲計幸姊妹行大聲呼救由包探印捕送案務求訊辦大寳三寳同供昨與彩弟往虹口至北京路突被二十餘人圍住倪翰卿將彩弟拉入轎車後又被我等姊妹拉出後又有袁仁之將姊妹三人按倒在地以致擦傷面皮三寳跌傷手臂求請騐視倪翰卿供小的向在書局爲生去年十月中曾出茶禮洋三十元聘鄧張氏女爲室言明今春迎娶再行大禮不料鄧氏不令出嫁要小的出大禮洋二百元小的無此力量致出下策喚轎車一輛往搶袁仁之供在某書局作傭工昨早行過北京路知悉倪翰卿有搶親事小的並不與問亦未攔阻胡阿生供向 
 
 

Page 4

 
 
在某公館當長隨昨與友人倪翰卿行經是處不知倪之所爲魏德生供作錢莊生意昨日經過該處聞有人搶親上前看視被包探悮拿請卽釋放孔包探又禀魏瑞生實係在塲由鄧氏姊妹目覩豈能抵賴三泰馬車行馬夫王阿友供倪翰卿喚小的轎車往靜安寺行至珊記碼頭倪命小的停車守候良久見有小車一輛上坐姊妹三人行近轎車時倪翰卿將一女拖下推入轎車中囑小的疾馳一時間觀者人山人海轎車不能前進後有女之姊妹二人復從車中將女拉出卽喚巡捕將小的拘入捕房蔡太守謂倪曰鄧張氏之女旣已許字與爾自應堂堂正正擇期迎娶何得糾人用强答稱因女在母家不守閨訓以此迫不及待問女旣在家作不端事爾可退婚倪供詞支吾太守謂袁仁之等曰爾等旣助倪姓搶親無非周全朋友今可爲倪代罚銀洋以贖罪戾着倪翰卿罰洋三十元袁仁之罚洋二十元胡阿生罰洋十元魏瑞生罰洋五元三泰馬房馬夫不應通同一氣罰洋五元充西醫院經費彩弟交該氏領去 
[三多願慰]  
　　本館協振所昨接余君廉齋惠函云閱貴報載山西關外放賑諸善士函述災情之慘從古未有聞之殊深憫惻弟上年旣幸抱孫今内子年近五旬又添産第五子洵屬喜出望外均求保佑易養易長特由日生盛信局帶上英洋三十元懇彚解災區聊表鄙忱又接曹君文彩惠函云送上英洋二十元助山西賑饑惟求合家平安區區之數惟望集腋成裘俾災民共登壽域耳又接湖州孫義昌樂安逸客來函云前由永泰豐局寄奉振洋念元内種痘平安續助十元妊婦求安助洋十元定登籖記今者妊婦幸生次男大小獲安特交該局續助完愿洋三十元祈彚解山右又雙林義泰典以晉省奇荒需欵孔急節省諸友膳資洋三十元助賑此數君者旣以拯飢濟溺爲心自獲作善降祥之報多福多壽多男子敢爲大君子頌之 
[鉅欵誌謝]  
　　謹啓者敝堂接奉沈隱名大善士樂助山西賑捐由正泰莊交來規銀一千兩又奉休寍戴星垣大善士經募洋一百元又奉源潤昌號交來錫山東遊子大善士爲父八旬冥壽懴貲移助洋五十元先後祗領仰見解囊濟急樂施無愧於存仁集腋成裘同善總歸於共濟千神百福天佑人欽謹登報章叩謝盛德 
[敬謝宏慈]  
　　謹啓者敝堂昨奉漢口誠願氏大善士來函樂助晉賑洋十元略謂依人作嫁憫念災區有心無力閱報知善昌抱病未痊一片至誠祈天永命并云區區之心非獨一人之私實爲天下生靈起見善昌敬聆之下且感且漸自維不佞莫補時艱惟仗衆善宏慈共濟大局過情逾分愧何克當况素未把晤辱荷關垂惟有九頓百叩籲懇天和仰副仁壽同登之大願並還祝大君子福壽無量請登報牘敬布謝忱　上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢上題襟集]  
　　漢口薙髮匠早年議有成規凡客之來店者祗可爲之錘背撫摩如出包至客家則可以薙髮梳辮取耳違者罰出重貲日前黄陂街某錢店喚雇某甲整容匠不知因何另喚某乙甲以初次主顧欲博店主歡悅奏刀之餘務極工緻甲知以乙搶奪生意忿忿不平每乘乙至店中時施錘背之術事畢而出卽責以越規之罪稍稍口角卽握拳透爪扭作一圑由店前扭至四官殿甲力不能敵乙大敗而逃少選復引類呼朋興師問罪將乙頭顱擊破鮮血淋漓經隣人排解再三甲黨始鳥獸散○有王丫頭者年逾大衍面麻黑隻身無偶在漢口仁義司署前設攤作小贸易年來略有儲蓄遂萌求偶之思適遇雉媒與之說合娶本鎭二十餘齡之孀婦合卺時婦見王年已垂暮醜惡不堪卽心焉鄙之迨王解屨登牀婦獨坐以待旦次日婦乘王出外背地脫逃王歸察知失婦情形正欲四出追緝忽有二人擔青錢五十貫交王收領問以來由二人曰某奶奶著小的們送來問奶奶何在二人曰奶奶著小的們上覆說他容顏醜陋愧配大爺故將原聘資歸還請大爺另擇佳偶可也言畢怱怱而去王聞之羞赧無地數日不出門○上月十五日鄂垣三道街安某之婦灑掃庭除將穢物傾諸比鄰孫廣文家墻下孫家庖丁見而辱詈婦稍稍反唇庖丁卽施以拳足婦心中負屈歸訴諸安聞言怒氣衝霄卽奔往孫家向孫婦歴訴孫婦不但不以好言相慰反藉勢力壓安呼人取老爺名片來將安送官究辦安駭而奔返婦詢知其事驀背人購阿芙蓉膏吞之彳亍至孫家呼號而死死後安赴江夏縣具控庖丁卽逃匿無蹤諸邑尊親往勘騐情形飭地保買棺裝殮招道士超度一日飭安具結備查○黄陂縣西南鄉陶鐵匠灣民人葉志棠之子名舂田年二十一歲新婚未久婦卽一病而亡舂田惄焉傷之以致釀成瘋疾自去年十月蕩遊於外至上月始經同族葉甲遇諸漢陽城外見有一公役在後追隨呼之耳若不聞也者急向公役問之公役云此犯在漢川縣與營勇滋事營弁見係瘋子飭送縣署訊供縣主大老爺訊其姓氏里居此犯供稱漢陽縣人大老爺因飭持文押送漢陽縣待領耳甲聞之歸告於葉越數日葉往領不能問之署中人云薛誠伯大令庭訊之餘供稱武昌府某縣人刻已備文押送武昌府某縣去矣 
[縣案彚錄]  
　　正源莊主張蘭田偕子文明控潘子亭混用藥水小洋並糾合馬和尚林阿狗等行兇一案由總巡局送縣前日下午帮審委員葉司馬升堂提訊張蘭田卽張桂榮訴稱係本邑人在七鋪地方開設正源錢莊已有多年前晚忽有潘子亭乘醉換小洋一角係用藥水浸過須扣錢數文潘不允店夥將原洋給還令其往别莊换錢潘竟大肆咆哮在櫃前胡閙且將店中什物擊毁並碎洋燈一盞失去大錢二千七百文小洋七角訴知地甲投報總巡局派勇拘潘轉解案下張文明供桂榮是父親馬林二人實係經勸與此事無干當塲被局勇悮拘餘語與其父略同地甲劉貴訴稱林阿狗卽林林奎馬和尚卽馬錫康均係有業人其時聞聲出勸實與此案無涉現經小的查明爲此來案禀陳潘子亭供爲衣莊生意前晚在該處沽飲旋往正源錢店換小洋一角張言因藥水浸過欲扣錢數文小的不允以致口角並未糾人行兇林林奎馬錫康同供在登雲橋開店贸易是晚聞爭閙聲出外排解忽被局勇悮拘司馬以潘子亭酗酒滋閙實屬不應著收所押繳被毁各物並錢洋等到案始准釋放林馬兩人訊明無干當堂保釋原被切結備查○張炳榮控江福生誘匿寡媳衛氏黄大令准詞飭提前日請葉司馬訊問炳榮訴稱係本邑人務農爲業兒子娶衛氏爲室去年兒子病故衛氏在家守寡不料族姪雲松私爲衛氏主婚再醮與江福生爲妻言定入贅在雲松之意不過貪得財禮洋江不允入贅堅欲迎娶正在商議被小的所聞孀婦再醮例所不禁惟江欲娶我媳須入贅我家江仍不允事遂中止不數日忽失衛氏所在四處探聽始知被江誘匿求請訊究雲松供衛氏自願再醮炳榮早已知之衛氏供雖欲再醮事尚未成不料被江福生哄騙江雲卿張雲樵同供我等係兩造族人曾爲解勸因兩造堅執已見致事不成江福生供娶衛氏爲妻由張雲松主婚該氏願隨並無異言司馬以江福生欲娶衛氏爲室尚無成議不應誘領著收所候究衛氏先給張炳榮領回管束江雲卿等叱退○周有貴控妻沈氏不守婦道迄今事隔三載尚未結案前日由葉司馬研訊周供沈氏不安於室向伊訓斥不但不服反敢辱罵是以投案控告現亦不願領回仍請發堂沈氏稱現已知悔願隨丈夫回家周堅稱不願具領司馬再三開導飭將沈氏交周領回嚴加管束著具領結呈案○十六鋪保甲中局解送竊犯楊阿林至縣前日薄暮由葉司馬提訊楊供係嘉定人向爲小本生涯本年四月二十九日晚行竊大東門外竹行弄某姓家衣服數件質錢使用及回嘉定錢已用完復於六月初二日到滬前晚至施家弄内空房中挖成一洞欲入某姓家行竊卽被聞聲拘獲司馬問别處有案否答稱無司馬著押候吊贜再訊○竊犯朱禮堂由總巡局送縣前晚葉司馬升堂研詰朱供係本邑人竊取天官牌樓陸洪濤家棉綢七疋將六疋寄存胞兄處一疋在西門内通源順坤店質錢卽被捕役拘住司馬問爾兄現在何處供在周浦鎭司馬著收所候弔贜再訊 
[英界公堂瑣案]  
　　副捕頭稱王元林所駕馬車並無捐照傳案請究王供在馬公館爲馬夫此車係主人所置向不領照副捕頭稱王只有馬車四輛養馬七匹皆不領照王供馬車四輛係王公館蘇公館徐公館及馬公館等各家所置馬有七匹以便輪流駕車蔡太守飭候查明是否該公館等自置馬車再行核辦○包探顧阿六禀妓院中之朱文玉投捕房報失金鐲金戒指珠翠等件價值千餘元疑被傭人張阿虎行竊拘問不認送案請訊失主未到張供並不行竊實被誤疑蔡太守飭押候失主到案質訊○包探陳阿九禀張德寳專慣撬竊東洋車上銅皮前經獲案懲辦今又連竊銅皮十餘起是以獲案陳秀芳朱竹亭等各失主投案請領失贜張供安徽廬江縣人蔡太守判笞二百板押候備文遞籍贜給領○包探孔阿才禀王阿二前因犯竊遞籍今又來滬圖竊拘送案下王供係丹陽縣人蔡太守判笞一百五十板仍行遞籍○張長元禀在輪船碼頭作工同事王春子與小的碰撞遂致用武擊傷小的頭面由捕拘案王供細故口角將伊誤碰蔡太守騐明張受傷屬實判王管押二十一日○林旺春訴稱昨日經過馬路有泥水匠朱生榮在屋面修理將瓦亂擲適中頭顱由捕拘拿惟此事朱亦無心且有人來說情求免究辦朱供誤擲瓦片並非有心蔡太守以旣由原告求免准將朱開釋 
[法捕房瑣案]  
　　昨報紀宋春山在吉祥街携帶手巾包經過某莊兌換小洋被李盛之伸手搶取當塲拘獲送案訊押云云昨日葛同轉提李至案問在鎭江同來之張姓是何名字著爾交出李供不知其名且找尋不到同轉謂爾不肯實供著笞五十板傳宋春山到案所禀與前堂略同同轉謂當塲拘獲尚敢狡賴殊屬可惡著再笞一百板又問張姓是何名字李堅不承招同轉著照原斷枷號二個月期滿責放○王阿林在三角地攫取計玉書洋夾一案昨又覆訊問如何攫取洋夾王連呼寃枉著笞五十板問爾向操何業王供向爲小工同轉謂此次如何攫物同黨幾人必須供明尚可從寛王堅執不承同轉飭還押又諭原告在外緝聽靜候傳案覆訊○包探在江天輪船拘獲剪綹之章必全昨日解案覆訊章供由蕪湖至鎭江遇見張姓同至滬上借宿小東門小客棧内同轉問爾來此何幹供稱找尋伯父又問爾在安慶輪船作何事供欲回家遇見張姓將小的包裹代藏據稱在東門某飯店内住宿同轉謂李盛之與爾有何言語答稱並不搶洋不過帮同追赶又問爾伯父周炳文向操何業供稱向在衙門充當庖人原籍江西同轉著將章必全還押飭包探傳到周炳文再核○法蘭西銀行由琿春匯上海銀二千兩因匯票遺失被協源順康兩莊領去等情曾紀前報昨提在押之長發棧司帳王紹成到案同轉問據爾所供林姓客係在烟臺辦貨做油坊生意諒有來歴著覓保出外詳細訪查王遵諭而退○前報紀傭婦周趙氏扭其夫周炳坤至捕房控告轉解公堂同轉飭押候傳到其兄與周趙氏之兄再核昨據周炳坤之堂兄周炳榮周趙氏之兄趙鶴祥投案同轉提周炳坤問曰爾旣不能將妻養赡反至傭工之家吵閙實屬毫無廉恥旋據周炳榮趙鶴祥同供炳坤酒後糊塗醒時當可理喻同轉謂炳坤曰照爾行爲本當重辦因親族代爲緩頰姑免深究飭周炳坤交二人帶出囑其家長嚴加管束周趙氏仍著出外傭工○鄭錢氏被楊兆華借洋一百零一元屢索不還控訴公堂經葛同轉提案訊問楊稱一時難以措繳求恩緩付昨日先繳洋五十元同轉飭該氏先行具領借票七紙當堂塗銷領狀存案備查○烟鴇沈王氏卽阿三前因凌虐烟妓經葛同轉提案訊明情節飭將烟妓閔王氏發堂沈王氏枷號三個月迄今枷期未滿在押患病昨由開鐘表店莊竹山之妻唐孫氏投案請將該氏具保出外待病愈後送案補枷同轉准之○前報紀西來當勒吊贜物同轉飭包探提到該櫃夥閔文逹因其有意掯勒飭押捕房七日昨據西來當司帳沈鏡清投案請將在押之閔文逹釋出同轉謂本公堂飭包探吊贜爾等竟敢抑勒殊屬藐視著罰洋四元以充善舉並將當本洋一元一并交案出具以後不准勒吊切結卽將閔文逹交沈帶出候傳到原告史公館仍將閔文逹解案備質沈遵諭而退 
[蘇省官報]  
　　六月初二日江蘇候補道祥集由京來無錫縣陳禀到並謝飭知准補川沙同知缺丹陽縣洪禀到並谢委調署宜興縣事新任丹陽縣郁禀辭赴任縣丞崔　宗謝飭知淮補長洲縣縣丞缺○初三日從九湯毓楙謝飭知准補蘇州府照磨缺○初四日縣丞葉承霖胡隆䄙銷寳山塘工差○初五日婁縣張紹文辭赴任正任無錫縣吳觀樂謝飭知回本任常熟縣典史陳壽炘辭赴任新選金山縣典史林杰直隸人禀到○初六日知府林文炳禀知奉飭回蘇城釐捐差凌邦璽禀知到發審局差縣丞用分發江蘇試用主簿張輔廷浙江人到省 
 
 

Page 10

 
 
[松海防廳署勸捐公所收解捐數清單]  
　　錢業捐洋三千元又代募洋二千元典業一千元洋貨業八百四十元北市質業八百元西帮票業六百元油荳米餅業五百元布業四百元南北子凈花業三百五十元又吉雲居一百元參藥飲片業三百四十元醬園業士藥業建帮點春堂三户各三百元銀樓業二百八十元銀爐業二百四十元蘇浙洋貨業二百三十元木業潮州三帮糖業二户各二百二十元洋雜木東洋板業二百十三元敬義堂沈四德堂金號陳仁趾堂三户各二百元油酒槽坊業一百八十元津東帮洋貨業一百七十元茶葉業皮貨業二户各一百四十元紙箔業南市質業二户各一百三十元書坊業衣莊業二户各一百二十元水旱烟業京貨帽業二户各一百十元王克明晴翠樓沈春生蓮鍔靛青業四户各一百元劉聽泉鮮魚業二户各八十元北市水菓業毡帽毡毯草貨蓆業二户各五十五元零剪業五十一元靜怡書屋王朱貽穀堂金箔金業牛羊業窰貨業五户各五十元南市水菓業四十五元絲線緯鬚業四十二元無名氏四十元香業首飾業二户各三十八元木器業三十一元繭綢業香粉業錢子馨何松亭俞榮堂湯少谷雞鴨業七户各三十元毛骨業二十八元鮮猪業海味業二户各二十四元綿綢業襪箋扇業竹行業四户各二十二元冶坊業釘鞋業水旱烟袋業三户各二十元蘇本帮茶食業十七元葷油葷燭業二户各十五元張菊秋十四元蔴袋業笋業二户各十二元寗帮茶食業十一元周鳳翥樹業二户各十元茶業捐規銀一千六十四兩綢縀業七百兩嚴同春三百五十六兩嚴大生一百四十四兩煤炭業一百八十兩張世澤堂顏料漆業二户各一百兩鐵業八十兩火腿業柏油業二户各五十兩油蔴業四十二兩筆墨業四十兩磗灰業三十八兩顧繡業三十六兩鞋業三十四兩銅錫業珠寳業二户各三十二兩素燭業三十兩磁器業二十六兩紹酒業二十五兩醃臘業南北貨業二户各二十四兩寗紳楊葆鏞捐洋一千元○以上綂共收洋一萬六千九百三十八元○規銀三千二百七兩作洋四千三百八十一元○兩共合洋二萬一千三百十九元除楊紳一千元由直隸籌賑滬局逕收逕解外實共合收洋二萬三百十九元上年十二月二十六日批解洋一萬五千元本年五月二十八日掃數批解洋五千三百十九元均由蘇松太道憲分解寗蘇直三處濟賑共符前捐銀數 
[金陵勸捐山西恊賑公所接錄第二次清單]  
　　愼守堂大善士怡大布莊二户各錢十千文無名氏六千文城隍廟存德堂二户各二千文王子翁經募十五户一千八百文盧慶祺子炳泰李元和夏聚興劉明兄金東會舘無名氏席手無名氏七户各一千文賈一山康夑臣許清溪合一千文吳袁齊焚張七百文茹古七百文無名氏五百四十文無名氏洋傘作價五百三十五文馮蘭亭高勝臣李拱辰唐玉生何長春陳瑞麟王益興楊植鉞左少亭楊敏中劉棣春陳合浦吳銘世程鳳笙陳春圃張曾壁張敏捷王德源鄧秀如曹雲庭候遂生王士先汪本西胡植玉張紹亷朱寄我程蓮叔王春翁蔣禹翁魏振記張德記夏竹記程潤記一言記邵春雨堂李三多堂盧德潤堂朱白鹿堂姚忠林堂劉敦叙堂立雪堂忠信堂其順堂尚忠堂中三堂元和太全泰盛怡昌公慶聚興錦盛坊萬豐號炳大布莊金祥豐參號淑仁氏吳張氏仲民氏吳陳氏新安吳氏新安吳氏耿然耶氏無名氏坤無名氏劉手無名氏隱名氏無名氏無名氏無名氏無名氏無名氏無名氏有名氏午節手談彩移四齡童一得齋聞柳舘不書名非我出古歙程山左李姓朱旺記無名氏無名氏八十二户各五百文洪善書堂陳世德堂泰昌染坊億泰坊源興坊疆叟氏棣春氏小涵氏隱名氏李閨田沈相公九齡女童名瑞娥求平安人梅花主人十四户各四百文朗鶴琴胡良林馬小　殷序之陳壁田藍海如陳蘭圃劉爲仁陳修生陳修宏劉載生宋茂林顧少卿王炳然董北山杜文海梁少甫王拱厚劉鳳瀛張樹春陳信茂文祥發恆和昌吳源茂楊正太錦川恆乾益美記孫麗記程濬記朱鶴記朱鑑記王松記晉卿氏清河氏新安程氏無名氏無名氏無名氏俞鑑翁汪致翁劉國翁陳雲翁李青兄聯桂兄晚香堂純嘏堂慶春堂存仁堂李敦厚堂延陵梁徐府蓉城吳永茂米素居士曁陽士赧然子陸三魚堂方大太太陳爾記二太爺江陰堂來刧餘生不書名不書名不書名廣無名子廣不留名有各者汪老德石城書屋六十九户各三百文朱棟樑蘇少齋陳印興蘇定臣路明遠董雲龍碧香泉趙成安江子方沙連生楊汝寛張受芝伍老耶陳明德劉慶元張鈞伯舒少庭王永福胡荻洲　永康楊小寳藍以亮鄭恆性吳聚和王義興夏復盛恆順祥恊興昌愼餘愼餘程子翁胡小翁洪少翁佘善翁陳實翁鮑幼翁趙錦翁俞永記張元記馬復記郭如記公元盛裕大孫映雪堂徐果修堂戴吾有堂邢耕讀堂管敦本堂江夏堂單治堂餘慶堂仁壽堂餘慶堂曹餘慶堂孝友堂吳張氏凡氏徐手募無名氏馬無名氏劉手無名氏有名氏有名氏無名氏無名氏無名氏無名氏無名氏孫無名氏不瞻主人皖南劉彭太太范大兄劉公舘陳隱名八歲童子鴻儀室九齡童七十七户各錢二百文湊數洋氏一百六文無名姓錢一百四十文吳雲程蘇雨培孫煥臣葉壽之葉培之毛源興馬嘉興馬湧興陳伯堯夏錦源許錦湖姚仁卿彭愷澤章炳森翁恩壽張靜涵張竹賢楊明逮潘照榮羅保生許雲卿金芷薌錢庚文湛致山詹德祿孫興海何記忠金復新洪倫玉高左卿沈伯彥姚仁卿姜慶生顧松寳何敦福魏道榮吳萬興尉情子趙肉店白玉泉慶昌祥江太太劉太太劉二太太劉大二三四五姑娘耿銑王姓朱姓費府劉府極品章謙張伯兄張松兄張竹翁張卓翁羅芝翁天祥雲飛霞室乾泰坊蘇敬和堂燕翼堂貢來葉記張佑記呂春記無名氏任錢氏沙張氏沈有名氏馬有名氏有名氏劉手無名氏劉沈氏徐手無名氏沈手無名氏沈無名氏無名氏無名氏無名氏無名氏無名氏無名氏無名氏無名氏無名氏慶餘堂西湖傲士敦素堂徐中山堂夏求子硯石齋不才子方仁翁尹二先生九十八户各錢一百文陳壁田六十文以上共計錢一百三十五千一百三十五文上海六馬路仁濟善堂籌賑公所施善昌等謹誌 
 
 
 

Page 11

 
 
   
 
 

Page 12

 
 
   
 
