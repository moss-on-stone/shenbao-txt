# 1907 - 23 - 4912130

 

Page 1

 
 
　　 
本年長江南北大水爲災而淮徐海三屬受害尤甚邇者時際隆冬數十萬　民羣衆於淸江浦等處旣易子析骸之　術又風餐　虐之可憐凍餒之餘斃者日以數千計苟非急謀振救弱者將盡塡溝壑强目悍者或竟不甘餓斃存挺而走險之心爲患尤何堪設想方今英人旣提議捐欵振淸美總統亦願慨助捐金人之欲善誰不如我所望好善君子關懷　爾節省餘資俾得積少成多以拯救此一息奄奄之生命各國有慈善之業書傳美惻隠之心竊願我同胞仿而行之災民幸甚大局幸甚專此佈陳諸祈慈鑒 
[新印五彩衆神全圖出售]  
本局歷年刊印久蒙○紳商嘉許風行海内今復加市綾裱每軸仍售實洋二元向上海三馬路東申昌書局購取 
[招人打椿]  
今有地皮一塊在蘇州河邊須招人承認打椿如能承辦者到江蘇藥水廠面議可也此布 
[北洋新編第一最新最備最要之外交書約章成案匯覽出現]  
按是書爲連平顔均伯觀察奉北洋大臣袁宮保之命編纂觀察曾至外部調查案卷圖表綦詳門目大備海内公認爲第一外交要政全書初印五千部早經各省大吏紛紛捉取發給各屬備查現又續印除官用外餘交本局發售公諸海内士林倘研究外交者必以先覩爲快也現已出書速來購取每部售大洋十元每册後面有分類檢查目錄極便查閲發行所上海點石齋申昌書局上海北京有正書局 
[寗波商會斷事可奇]  
崔衙前新福順銀錫鋪係胡姓於四月間徧貼招紙開張至八月胡姓因資本不足由介紹人說合胡姓將全店生財並新福順招牌字樣立推據盤與汪姓開張汪姓另加全記十一月福順銅錫舖以冐牌影戤㩚禀商會登報聲明謂總董議員公斷限年終即令改牌等語實屬可奇一奇福順不禀於四月間新福順開張亦不禀於六月間福順與同業合收新福順津貼商會費洋直至十一月禀由商會有可奇之公斷二奇商會並未邀两造面詰不知此公斷出自何位總董何位議員三奇呈閲胡姓推據而商會不顧也四奇斷事不憑議據公斷不聞開會豈商會亦影戲總董議員以私斷爲公斷乎除緩行禀部先請商會開會吊據公斷以保商會名譽外合即登報以祈公鑒寗渡新福順全記銅錫舖啓 
[遺失莊票] 　　 
十二月初三日遺失楊州裕隆莊上鎭江永靑莊一百五十二號遲一天匯付揚州益大鎭平二七陸寳百兩匯票一紙已向前途聲明作廢望中外各寳莊幸勿收用至要揚楊州益大錢莊告白 
[義記洋行遷回原處廣告]  
本行於初八日遷回原處即江西路Ｂ江字十八號新屋照常交易恐未週知特此佈聞 
[賠欵快速]  
本宅拾月廿九日在英大馬路長盛外國首飾行代理香港恊安公司投保火險銀一千兩於十一月十九日本宅失愼蒙該公司照數賠足可見該公司誠實可靠特此奉告滬上諸君投保者知所適從焉新閘路永慶昌二衖三百五十號○王坤記謹啓 
[京師皖學堂中學新班招生廣告]  
本堂現擬招中學乙班四十人凡有二十四歲以下文理通順五經已讀三四經者無論本省外省均可來堂報名自臘月朔日起至三十三年二月底截止准於三月間擇期考騐其合格者來堂領取保證書塡寫履歷並繳第一學期學費本省六元外省九元膳宿費三十元兩季操衣費二十元圖籍等物自備所有各科課程除遵照奏定章程外兼設英法文两科並習外國文之歷史地理敎科等書有志嚮學者幸勿自誤此白 
[廣明學校遷改浦東中學校及附属高等小學校招考]  
（校地）浦東六里橋南全二十七畝一校舍（特建（學額）暫收二百人槪寄宿（學費膳費）每半年中學銀四十圓小學三十五圓（年歲）小學十一歲以上中學二十歲以下（程度）中學一二年級小學一二三四年級（考期）十二月十二十三十四日上午九時起下午四時止隨帶筆墨繳存銀三圓不取者發還（考所）新閘新馬路新小菜塲北廣明學校詳章來校取閲（開校期）明年正月 
[新到頭等唱戲機片]  
眞正超等名角演唱京調梆子　調微調崑腔小曲潮州汕頭洋操洋調多至四五千樣貨比戲檯上更響十倍例分頭二三四等○皇牌○銀牌○黑牌○綠牌價亷物美仕商賜顧請認明機噐戲片上均有謀得利公司字樣方是眞正好貨經售處棋盤街○興昌祥○愼泰○懋昌洋貨號○上海英大馬路東首○英商謀得利總公司謹啓 
[德裕當滿衣出售]  
本當所滿綢縐棉夾衣服及粗細皮襖山　照碼劃一定價克已如蒙各路紳商惠顧請駕臨三洋涇橋南堍本當石庫門内便是德裕當特白 
[爲張堰商會熱心任事諸君辨誣]  
閲本月初三報載有張堰商會業董私心一則嗚呼不以個人之意見爲私而以大衆之行爲爲私何其言之悖哉溯本會之始舉陳某爲總理將謂其有幹濟之材也乃任事之始雖無善舉亦無妄動三數月後其所經理之公和闡串呑王姓巨欵發現矣於是南北東西足無停趾將會務放棄漠不關心向非舒宋諸君仗義維持其不至隕越貽羞者幾希矣今届期滿前三月續行選舉之時而於　部定章程全不遵守雖經舒等再三忠告無如别有居心槪行拒絶另擬一種無意識無秩序之簡章其蓄心運動向開老天寳銀樓之王丙人爲總理也非一日矣按王之生平寳於中年托足耶敎在張鎭同人感情若何口碑具在姑不深論其必欲王某爲總理者原因　甚　雜　之不外夫小人比匪之心而已矣尤可笑者身爲總理竟爾不知自愛適於選舉期内旋海鹽故里道出廊下鎭親特選舉票至彼當卽邀集在會各家報勒舉王丙人爲總理計勉强寫票者六家其餘十家嘖有違言一閧而散其時陳總理將原票寄回老天寳轉輾投筒自十一月初一日設筒一再展期直延至十五日方始開筒不料所有未舉之十票亦已一體簽寫王丙人此皆有函可証非若初三報之一味海市蜃樓也且登報之朱祥甫非但張堰查無其人卽附近各鎭亦無其人似此揑名誣人無異匿名揭帖迹其暗昧行爲生平槪可想見僕等忝居會内不能分任會務竊滋愧爾何可以熱心任事之人坐視受誣而不爲之代白哉今且姑存忠厚不將陳某之種種奸詐佈告報端倘再揑名狂吠定將其顯背　部章及種種無人格之劣跡臚列報端庶幾如禹鼎鑄奸彼螭魅罔兩無遁形之地又况公理具在公論難逃一經　大部訪聞奸謀何難立破舒宋諸君其勉乎哉張堰全體商界公啓 
 
 

Page 2

 
 
[春酒移賑] [  申報館協振所啟]  
甬商老順記號因淮徐海等處災情甚重心焉憫之特將明正春洒貲計洋二百元又本月廿三日祀灶例需祀灶菓計洋四元一併移交本館彙解淮徐海災區節筵宴之餘貲爲振災之善舉滬上各大善士能仿而行之災民受惠殊不淺也特書數言爲淮海饑黎九頓首以謝 
[電傳宮門抄]  
　　十二月初九日召見軍機蒙古王公溥題紹英寳熙 
[論南京督練公所酷刑徵兵事（僇）]  
　　咄。督練公所胡爲而以酷刑刑徵兵嘻。督練公所。竟以酷刑刑徵兵。噫。督練公所。竟敢以酷刑刑徵兵。嗚呼徵兵。嗚呼督練公所。 
吾向者不知微兵之地位也。而今知之矣。吾向者。不知徵兵之資格。也。而今知之矣。吾向者不知在上者之若何愛惜徵兵也。而今知之。矣。 
督練公所者。軍事界之總慪紐也。督練公所諸官弁。又夙以文明自負。嘗留學於東西洋者也。今日承審用刑之人。皆去年各地勸徵之。人也。當去年勸徵時。爲一已富貴計。唯恐人之不來也。而多方招致。之。今年承審時。又爲一已富貴計。唯恐上峰之不悅也。而又多方羅。織之。若輩試於五更鐘初。撫心自問。能無内愧否乎。然而吾知其必。不愧也。何也。彼之天良固已盡喪。他無所知也。 
此事是非。姑不具論。此案之起。不過一私人之交涉耳。以一私人之故。而波及多數人。此吾之所大惑不解者也。且吾聞刑訉者。野蠻時代之法律也。不特各國陸軍懲治法無此。條卽文明裁判法。亦無此。例。朝廷曩者令各省停止刑訉。所以養人心之廉恥。尊國民之資格。道應如是也。内地有司。奉行故事。訉囚尙多用刑。有識者猶譏之。雖然。内地用之猶可也。野蠻官吏用之猶可也。訉盜賊叛逆用之猶可。也。今督練公所乃。以朝廷所不忍施於盜賊者。而施之於徵兵。是視。徵兵誠盜賊之不若。直鷄豕耳。違旨刑訉。其大罪一。期廷之舉辦徵。兵也。原欲使人人知軍人之尊貴。以養成軍國民之資格也。今安徽等省。方始開辦。而南京督練公所。獨不以徵兵。視徵兵。而以盜賊視。徵兵。且以鷄豕視徵兵。試問徵兵究竟所犯何罪。而遭此非刑。殊不。知被刑者。僅在數人之身。而痛其被刑者。則在全國人之心也。一事。哄傳。徧於各省。推其流弊。不特與朝廷徵兵之初意相背馳。萬一因。此一事。他省之民。援南京爲比例。不特未應者。裏足不前。即已應者。亦將人人解。體、一線生機。由是而絶。彼昏之肉豈足食乎。灰全國之。軍心。其大罪二。有此三大罪。督練公所諸人。雖有蘇張之舌。亦無以。辦也。吾自得報。吾心怦怦然。吾且憤且痛。久欲以一言曉之。然吾不。屑。吾亦不暇。雖然。吾上。念祖國。吾下思國民。吾姑降心忍氣。以一言。曉諸人曰。某某某某。若等　二十世紀之中國。乃思爲梅特湼耶。吾恐若無此才矣。吾聞壓力甚者。反動力亦必大。萬一因此之故。全軍。譁。潰若將如之何。然吾知若等必曰是不足慮。吾力足以制之。否便。殺却。雖然。吾知國家無此政敎。且亦不勝其煩也。要之若等之用酷。刋者。爲一已富貴計耳。旣爲一已富貴計。得富貴之途亦多矣。何必。酷刑徵兵爲。 
[專電南昌]  
　　委員代理提學使。 
江西提學使汪詒書現請病假遺篆贛撫札委候補道傳春官代理 
[會奏撥款辦理營日善後奉天]  
　　直督袁慰帥奉天將軍趙次帥昨具摺會奏籌撥營口善後事宜略謂營口甫經收回其地方善後應辦各事頭緒極繁如警察衛生防疫及接辦各項工程皆載在交收條欵目前客軍尙未撤完我苟不切實籌辦人即責言立至藉端干預而舉辦一切動需巨欵不得不就地移撥先其所急以顧大局查日本交還關稅餘欵現暫存營口正金銀行所有營埠辦理善後要需擬即在此項日本交稅欵内酌量動撥俟部署稍定再飭將用欵分晰造報以昭核實云云（丙） 
[鄂督電阻版權同盟武昌]  
鄂督近日以版權同盟電一事致外部大略謂我國民智尙在幼稚時代全恃繙譯各國新書以輸入新智識一且版權同盟外人有用之書卽不能譯大足阻文明之進步應請大部將前議作廢（衣） 
[郵傳部尙侍被斥原因之複雜北京]  
　　郵傳部張尙書唐侍郎奉旨中飭之由先據專電係由梁鼎芬面參所致茲聞内廷消息云張唐於奏派丞叅以及咨調郎員主事各有意見勢如氷炭最先爲趙御　炳麟奏參唐侍郎調用私人有全部司員籍隷廣東者居其多數等語兩宮疑信各半原摺留中未發上月念九日又經學部榮華卿尙書面奏該部任人之非頗滋物議太后聞奏不悅遂詢軍機大臣鐵良鐵亦微有貶詞是日本擬諭將張百熙唐紹儀勒令休致因慶邸素重唐侍郎之才竭力援助是以僅予申斥云（以） 
[政府實行新政之一端]  
　　文匯報云中國政府擬令各部仿照民政部之辦法新年不封印照舊辦事以爲實行新政之計 
[政務處改設實官北京]  
日前政府議及政務處人員向係兼差現旣不准兼差則政務處宜改爲實官以專責成其規制仿照軍機處章程辦理擬俟宣布外省官制後卽可奏請施行（上） 
[政冶舘擬改中樞議政處北京]  
　　日昨御前大臣澤公密奏請將現設之政治館裁撤改爲中樞議政處以爲異日改設上議院之預備（呂） 
 
 

Page 3

 
 
[孫京兆整頓吏治北京]  
　　署順天府府尹孫京兆現擬整頓所屬州縣擬先由大興宛平兩縣創辦裁判所各一區凡有詞訴案件委員襄同審理以免有徇情袒護之弊並飭二十四州縣一律改良監獄如再因循不振定必嚴叅（和） 
[房車捐罷議傳聞北京]  
　　京城創辦房車等捐民政部早經議决乃聞日前毓尙書召見時先在朝房伺候有某内監送到羊肉包兩盤請將軍飽食乘隙　言曰若房車捐一開小民更加艱苦了比及召見両宮復詢之毓尙書頗不贊成故現在此捐又作罷議云（仁） 
[郵傳部之新政]  
　　德文報載初八日北京電云郵傳部刋發廣告謂福州船政局現歸法人管理外所有中國輪船公司船塢碼頭等以後悉歸郵傳部管轄譯文匯報 
[電告法人游歷索銀辦法北京]  
　　前直督電告外部略謂前接新疆巡撫來電據稱哈密廳電禀初十日該廳偕同巴里坤易總鎭墍哈密回王咸集城外官廳議事突有法國游歷高克立手持洋鎗聲稱要求借銀二百兩大車一輛否則拚命等語易鎭回王恐有不測各允助銀九十兩該廳助銀二十兩並備車一輛始於十四日晉省等情查此等舉動顯係違背約章任性滋擾到省後自應加意保護並暗爲羈禁務請核覆辦法等因前來除已電覆新撫飭速派兵護送該游歷出境外請大部照會各國公使嗣後如有各國游歷之人前往各處者必須遵照約章辦理如再有前項情事應由地方官覊禁飭令飛電大部轉照該國公使核辦云云（上） 
[皖撫密札緝拿匪黨安慶]  
　　皖撫近札各屬畧謂萍醴匪徒滋事黨羽甚多探聞密布長江上下有欲圖在皖滋事之謠近日復據直隷湖廣督部堂電開首逆王勝陳金一名陳金標劉家運等已下竄安慶一帶希圖糾約起事當經本部院密飭地方文武水陸各營並派得力弁勇墍電長江提督及鎭道等在於沿江各處偵探嚴拿尙未得有實在下落飭即認眞搜捕遇有形跡可疑裝飾詭異確有實據卽行嚴拿並將單開各匪如能拿獲各匪正身及實有逆據希圖滋事者立與重賞母任漏綱云云（正） 
[通飭緝拿長江匪目江寗]  
　　皖撫恩新帥探聞長江匪目王勝因鄂督張香帥飭拿甚緊鄂地難以存身濳人皖境由大通道經江寗直往下游由池州至徽州東逹上海以便出洋日昨特電致江督請設法緝拿午帥除密加委員緝拿外又經通飭水陸各防營以及緝捕等處嚴密緝拿母任漏綱（才） 
[朱子龍被捕原因漢口]  
　　漢口拿獲朱子龍迭見前報聞朱被捕之原因實爲其黨沔陽州人郭堯階所賣因郭日在漢口嫖賭用去朱之資斧多至七千餘金郭嗣又欠日信洋行銀五百兩限期促迫方將押追郭日向朱子龍借銀朱不與之情急計生遂出首告之緝捕營冀得領賞二千元朱遂被捕及至審訉時郭往質証朱面責其非郭面赤無言官塲以郭係出首之人令具改過結并不追究郭領銀後卽逃往他埠云至朱子龍現雖經督練公所鄭道保琛督同武昌府審訉三次尙無實在革命証據口供均用筆述異常秘密云（服） 
[漢關停發免稅護照漢口]  
　　税務大臣前奏准官用物料除鐵路物料免稅外其餘均自一百八十六結起一律徵稅江漢關道桑觀察特與漢關稅務司克君商定自西歷正月一號起卽一百八十六結期所有官用物料一律徵稅若有軍火進口則由關道函知稅務司徵税放行其向來發給之免稅護照從此永遠停發（衣 
[續誌江督飭設財政總局江寗]  
　　江督前擬 
將江寗籌防墍防營支應兩局歸併財政總局已誌報端昨午帥查該兩局成立多年一切事端極爲繁瑣特委員會同司道清理並籌議辦法茲已粗有頭緒由委員面禀情形午帥諭令趕於封印期内妥議具詳以便自明年正月初一日起實行其事（才） 
[鄕民求發滬甯鐵路地價江寗]  
　　寗滬鐵路自义路口向西宋家岡至下關商埠一帶皆係第十叚界限前由鐵路大臣委楊大令購買地址房屋艾二尹經理遷理坆墓田畆分上中下三等價由二十元至四十元瓦房亦分上中下三等價由三十元至五十元坆墓每塜給銀四兩所有應給價銀均由地方協回業主到局領取邇因鄕董安某方某串同地保從中作弊往往旣經讓地遷坆而價銀並未領到由是羣情忿怒日昨麕集數十人閧至路工楊艾二委員處有具禀者有嗚冤者二委員立傳董甲鄕保卽將分給清楚如有呑蝕情弊移請上元縣朱令懲治鄕民方各散歸 
[江墅鐵路興築橋梁杭州]  
　　江墅鐵路經過河道四處均建築橋梁現楊家橋泗板橋蕭公橋三處已經開工約兩月卽可告竣尙有沈塘灣橋亦已招工承攬年内即須興工云（荷） 
[鎭道電覆查勘猪婆灘情形鋪江]  
　　當鎭道榮星莊觀察昨接蘇撫陳中丞電云鎭郡南門外猪婆灘淤淺約一里餘工程不大如就近派撥勇隊挖深船可岸大便商民希查勘酌辦見復觀察當卽電復云電悉遵即親往河岸履勘查猪婆灘水路距江邊十餘里灘里許現水面寛一丈或六七尺深四五寸八九寸不等間有乾涸者其灘里許外上下水深尺餘者多上游之太師椅水寛有不及丈深亦間有數寸者詢之鄕人船户咸云二三月水漲江水方能入河冬令水涸不能行船多年都如此雖小有挑挖河沙蕩漾隨即淤墊如由江邊大閘口挖至丹徒口綿長近二十里工程太大從前挖過不過二三年仍然淤墊若僅挖猪婆　一段水源不能引入仍屬無濟推原其故河身不寛兩岸土甚高大雨時行土鬆卽多冲入河故易淤墊刻下欲挖猪婆灘巡防兵僅三營已分佈冬防四十餘處兵太少尙有差遺之時僱人挑挖或者最小船隻僅抵南關奉查酌辦理合據實禀覆憲鑒（帳） 
 
 

Page 4

 
 
[江督蘇撫電奏饑民遣散情形南京]  
　　江督會同蘇撫電致軍機處略謂初二日據署淮揚道楊文鼎電禀鹽河北二十二廠饑民於初一日全行遣散統計清江城外河北兩處資遣饑民共四十七萬三千九百餘人其未經由廠饑民係隨時資遣現亦散盡僅餘圩外數户或因病或因產一時不能起程暫畱數日以示體恤清江城市一清商民歡忭適值天氣晴暖饑民領照領錢忻然如歸故里無不歌頌皇太后皇上恩典至各屬冬賑均布置妥貼河工已開辦江北賑務從此順手大局可保無虞並據揚道續禀以揚州尙有未散饑民目前清江安堵無事該道卽日馳赴揚州會同運司趙濱彥商辦揚州資遣事宜查該署道楊文鼎由福建臬司降爲道員經李前署督奏調留省平日勇於任事條理精密改委該道接署淮揚道以來辦理清江資遣旣妥且速裨益大局實非淺鮮應請俟賑務完竣奏懇開復臬司降調處分特予擢用以奬賢能其在事出力各員併請賑竣准予擇尤保獎藉示鼓勵所有清江飢民資遣事竣綠由謹請代奏云云（甲） 
[御史李灼華請禁紙煙麻雀片）]  
　　再鴉片之禁固因其廢時失業疲精力耗資財也而有甚於鴉片者莫若紙捲烟打麻雀兩端查紙烟始於呂宋初則内地不甚吸食自庚子亂後以迄於今富貴貧賤之家老弱婦孺之界無時不有各省皆然其所費十倍於水烟旱烟按烟捲最貴者合五六分銀一枚賤亦三五文一枚中國雖仿而製之然銷路究不若外來之暢近來以東洋埃及之烟爲美故凡拉車者乞丐者亦爭相購食又聞洋虊嗎啡可研末裝入捲内是耗費害人甚於鴉片矣麻雀之賭臣前年曾以爲言仰蒙飭下步軍統領順天府五城一體出示嚴禁京師此風稍戢乃各行省府廰州縣明目張胆舉國若狂除民間不計外官署幕僚無晝無夜習以爲常夫儕伍四民孰無恒業猶且不可况在官僚其因循玩愒坐誤事機良非淺鮮此二害殆與鴉片埓矣應請一併飭下京外各重臣嚴行禁止違者重懲實於國計民生有裨謹附片具陳伏乞聖鑒謹奏 
按此事已見本報初三日專電 
[江督復江蘇敎育總會函（爲南菁學堂）]  
南菁學堂建設江陰自應就近歸蘇學司管理此次畢業考試嚴加甄别及格者給予畢業文憑次則酌給修業證書其無程度可言以及聲名失敗者即行分别剔退至因聲名失敗剔退者並應通知各屬不准重入别項學堂以免湔染章庶常際治前充該堂庶務長總司出納旣饜人望仍當延請以資熟手至該堂設辦文科高等校舍應如何改良課程規則應如何訂定校長敎員應如何選聘自當與貴會和衷共商官紳一氣以期廣益集思漸臻完備均經電逹筱師核飭學司照辦以副盛懹（助） 
[禀商電車公司越界築路交涉]  
　　聘白爾公司在租界創設電車軌道將接至西門外華界直通徐家匯現經西區董事以西門外華界各處均由工程局主持此次築造軌道未奉道憲核准尙難允許故已邀集各董議禀滬道酌辦矣（尺） 
[喀斯敦地震彙聞]  
　　初八日偷敦電云路透電訪事於十九號由喀斯敦發電云各軍艦水兵已登岸屯紮雖大員史維敦漢孟君聲稱無庸水兵供役然各水兵仍恊同清除瓦礫救護死傷是日晩間海軍大將戴維司君致函大員史經敦漢孟君詳述水兵已辦之事提及水兵破獲珍飾一案即此可見警兵查察之不力因擬再派隊兵於次日登岸惟史維敦漢孟君囑其不必派兵云戴維司大將之意以　彼可輔助個人之居民而不干涉官長故彼當諭令各艦醫員相助爲理蓋艦隊此來其目的祇在盡力相助耳戴維司大將深願史維敦漢孟君准其辦理以舉此舉　仁者愛人之心相合也又電云大員史維敦漢孟君以戴維司大將允爲襄助仁心大度特致函答謝之並云水兵登岸持棍保護領事署未嘗不可且擬請該提督再　工兵隊登岸因此項兵隊能輔助居民清除石礫也至居民願得水兵帮助京無疑義蓋藉此可以省費但此亦不得謂之爲仁者愛人之心若水兵查獲被竊珍飾一案彼頗樂聞其事但警兵監察亦尙認眞今夏紐約有一鉅富被刦未曾准英提督派兵登岸帮助紐約警察故此次亦未便美兵艦派隊登岸戴維司大將於是晨注謁史維敦漢姆君辭行告以艦隊即將起椗並云史維敦漢孟君旣不　美兵帮助則當通知美政府取消運送半肉助賑之諭傳聞戴維司大將於艦隊起行之前等候一刻鐘而史維敦漢孟君始來答拜該艦隊當於是日下午開行又電云觀喀斯敦寄來最後之報告可知死者之數除已埋葬七百具外尙有一千餘具因無人招認尙未埋葬其受傷者約計有三千人内有一千人摥勢較重譯字林報初九日倫敦電云海軍大將戴推司於本月十八號電告華盛頓政府謂喀斯敦官長不願工程兵隊登岸惟以後水兵仍從各官長之長騧逐罪犯不令開會日日郵信報駐喀斯登之訪事電稱此謂出於大員史維敦漢孟君之委員而仍爲史大員所駁斥也喀斯敦巡撫已電請英政府向美政府道謝戴維司大將極力襄助之勞至彼此衝突一節並未提及殖民部已電飭報告詳細情形然殖民部與外務部之意則以謂按之事理該總督無須致函譯文匯報 
[英國公爵行程]  
　　初八日倫敦電云英　　諾脫公爵已行抵亚刺伯之亞丹港 
[德相治國之政見]  
　　初七日柏林電云德相蒲盧親王昨晚赴殖民曾董事招飲席間明言議院必須解散守舊黨與改進黨必須聯合使議院多數之人皆同心辦理國事又勸各黨不可斤斤於宗敎及特别利益亙相攻擊云云德相之　頗爲衆人所歡迎 
[日本進步黨首領告退]  
　　初八日東京電云日本進步黨首領大隈重信伯爵宣言告退其同黨皆異之 
[英京開募地震賑欵]  
　　初八日倫敦電云哲美戛地震情形之報告令人恐怖殖民部大臣額爾金伯爵致函倫敦市廳長力言如有念及英國屬地同種者慨捐哲美戛地震救濟欵譯字林報 
[北滿洲開放商埠五處]  
　　文匯報云東京接得官電謂北滿洲長春吉林哈爾濱滿洲里齊齊哈爾五處均已於十四號開放淮外人前往通商俄　已在哈爾濱設立總領事署 
[東京火災]  
　　東京本館訪員來電云東京交通部衙署如該部書記員電報郵傳两股總辦辦公處皇家鐵路局商人航海業局等處皆燬於火 
[港督行程]  
　　初九日香港電云香港總督南森君定於本月二十四號回港譯文匯報 
[謝書]  
　　商務印書館贈第三年東方雜誌第十二期○宏文館贈理學雜誌一册（内分論說學術歷史學術新報應用理學演壇小說理論實習敎授資料雜錄等類）○武昌文華書院贈文華學界第十二期此三種雜誌各有一特色以　閱者之目也（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[賠欵迅速]  
啓者敝居新衙門西首松慶里於初六夜被鄰居失愼殃及幸早託舒三連兄向合衆公司保元一千两現如數收足可見該公司誠實可靠特此登報鳴謝李連記具 
[（失票聲明）]  
初八晚一點鐘勞合路仁慶里　愼焚失洪泰支永餘莊十二月初九期九八元四百八十两又茂生支同吉莊十二月初十期九八元四十七兩八錢已向前途說明止付作爲廢紙望　各寳號切弗收用此布怡和帳房啓 
[遺失退稅提單]  
怡泰寄申盛子璋一百零一號信内寄神户鎭關簽明向神退稅５０唛白糖一百件在申被竊已向鎭關報明有人拾得作廢京口怡泰洋行告白 
[商記解百勒藥水魚肝油消以苡米液精KEPLERURAPCMARNISOLUTIONheolergoiution]  
此良藥水最靈補力氣養壯全身加倍精神也得爽載生命者其内之藥性能壯養骨肌肉筋腦各力 
解百勒藥水最靈爲治氣管　衝久患之者並以肺勞病此藥專有益服且籠線衰精力之症 
服均可初服時每口宜服參次於飯後服每次一小時𡙡漸漸加多至一二大𡙡爲度連服即覺元神倍增必登仁壽者矣 
賜顧垎者請認明商記庶不致悮英國造藥大行英京寳柔士氏威來金氏公司 
ＢＵＪＲＲOUGHSWELLCOMEgCOLONDONENCLNDOH2 
本公司所製各種良藥中國各大藥房均有寄售請就近賜顧可也英京寳柔士氏威來金啓 
[聲明失物]  
今有寓本行客于初四夜失去皮貨衣服等七件賬籃一隻而賬籃更爲緊要内有賬簿五本議據三紙述源書屋抬頭第一期粤漢鐵路股票一紙計一百股零片賬據以及信扎不計其數　竊去者誠無所用而　竊者實爲要物倘能訪獲　風或自行送來者自當重謝其衣服等件與免追究所在昭昭决不食言如待查獲搜出亦禀辦不貸除投報捕房查訪外特此登報聲明 
[聲明退中]  
信興端記歷年向於永昌往來所典各物由端記再三央某調理事出無奈前途允拔典本不願再出利錢立摺以爲計數然摺事有曲直内有某等中人字樣不願担此重任已向两面說明特登新申二報日後倘有瓜葛於等絲毫無涉以免後論　汪秋臣李錦淸同啓 
[(遺失匯票)]  
茲有源生上潤昌棧夏善一千四百九十九號票元五百兩十一月二十七日被友遺失無論中西各寳號拾得作廢紙無用特此登報京口升泰永告白 
[老德記藥房遷移廣告]  
本藥房遷移至英大馬路口新造洋房開張倘荷紳商賜顧請移玉該處如蒙函購原班回件恐未周知特此佈聞 
[日本郵船會社]  
啓者本公司弘濟丸輸船准於本月十三日即禮拜上午九點鐘開往長崎神户横濱等埠小包收到禮拜五午刻客票賣到五點鐘止倘蒙各寳號如欲裝貨搭輪者務祈早臨爲幸郵船株式會社啓 
[遺失匯票]  
揚州益大莊匯申同福莊七百五十二號元五百兩票上注明十一月廿五日七天例期又揚州豫隆祥匯申潤昌棧王子和翁䖍一千五百廿一號元四百兩票上注明十一月廿四日七天例期此兩票均途中遺失已向原根說明均皆作廢望　各寳號切勿收用特此登報聲明揚州湧豐厚同和祥告白 
[緊要告白]  
近有不法棍徒僞刻本莊書東圖章向往來各號冐取貨物香烟郵票兼私自担保等情故特登報限一禮拜速來本莊與戎文彬比較淸楚後當面簽字另蓋新式暗記圖章爲憑將從前取貨担保圖章一槪作廢逾限自悮後論無涉光緖三十二年十二月初九日上海理文軒書莊戎文彬告白 
[招用廚司]  
本行大寫欲招外國廚司一人須畧知德國或俄國言語倘二國之語不能通曉講英語亦可如有愿就其職者薪水從豐請至五馬路外灘六號樓上華樂法洋行面詢可也華樂法洋行啓 
[（遺失匯票）]  
今有鎭江十一月廿六晉源上申潤昌棧郭子英第一千零六十五號匯票一千兩又順康上申潤昌棧黄少堂七百七十七號票八十二兩七錢又晉源上申光泰莊九百六十八號票洋一百八十七元六角此票均在途遺失以與各號說明作爲廢紙望各號切勿收用特此聲明鎭江正和恊告白 
[遺失派司]  
西歷一千九百零三年四月一號由Ｍerelans船裝到ＦＢ本B１，２０花布廿箱計派司一帋已向海關說明另補新派司爲憑恐未週知特此聲明波彌文洋行告白 
[對此圖式方是眞藥]  
世界第一良方良劑爾藤亞支尅煙藥縂　行淸國上海醫官大淸國商部登錄商柰歸上海給憑禁止英大馬路壽庸丹裕麒總經理假冒日本東京東亞公司印造此商標　僞造　　　　八五于兩　四　　二處購藥者認明此五彩亮油美女圖式商標庶不致被假冒者所愚購藥一聽能斷烟癮一錢大日本政府經騐給憑不准僞造違者嚴懲每聽價金一元每打十元遠埠函購原班寄呈 
[燕製補丸]  
此丸專治病肝胆不和胃汁不消化大便閉結身熱腦覺不安痔瘡膀胱與内腎等症無不立治凡各症宜用輕瀉者此丸獨推第一小盒洋一角大盒二角五分此藥各大藥房發售 
[招尋小孩]  
廿四日四點鐘在八仙橋失走五歲小名叫張榮寳頭戴八掛帽身穿大紅羽紗棉袍藍花市棉褲黑絨棉鞋内穿棉襪外窧紅絲襪柳條布肚兜通風報信謝洋一百元如有人达到者謝洋一百五十元件住在法界寗波路六十六號張倫記木作白 
[諸君如其無暇到塾且不必請先生敎授亦能自學英語卽用無師一目了然英文一書] 此書共訂三本計大洋三角發賣處在上海後即北京路第十八號美華書館内 
[京都天寳齋嫩面玉容散]  
此散治男女面上油膩墨氣烟色酒刺雀班暗晦等患每晨搓擦自然嫩嬌滋潤淸秀眞整顔妙品也每瓶三角每洋照拆四瓶鋪分上海二馬路中市 
[十二月初九日進口輪船禮拜二]  
新豐　輪船　由福州　招商總局 
豐順　又　由汕頭　招商總局 
江裕　又　由長江　招商總局 
安平　又　由寗波　招商總局 
立大　又　由寗波　立興洋行 
大通　又　由長江　太古公司 
保定　又　由香港　太古公司 
紹興　又　由香港　太古公司 
立茂　又　由長江　立興洋行 
大貞　又　由長江　大阪公司 
鯉門　又　由仁川　寳隆洋行 
[十二初十日出口輪船禮拜三]  
金華　輪船晚往長奇神户横濱太古公司 
可貴　又　開往鎭海舟山石浦海門　公茂洋行 
鯉門　又　開往長烟台靑泥窪寳隆洋行 
華利　又　開往長江等處　麥邊洋行 
小倉丸　又天明鐘開往長崎神　横　　　郵船會社 
美順　又　開往長江　美最時行 
北京　又　開往寗波　太古公司 
安慶　又　晚往長江　太古公司 
奉天又晚往威海烟台秦皇島天津太古分司 
　興　又　晚往汕頭香港省城太古公司 
海定　又　又開往烟台　招商總局 
豐順　又　開往福州　招商總局 
[十二月十一日出口輪船禮拜四]  
大吉丸　輪船　開往長江　大阪公司 
三比亞　又　開往横濱神户　禪匯洋行 
吉和　又　晚往長江　怡和洋行 
廣利　又　開往香港省城　招商總局 
江裕　又　開往長江　招商總局 
[十二月十日出口輪船拜禮五]  
北河　輪船　開往膠州　美最時行 
恆生　又　晚往汕頭香港廣東怡和洋行 
樂生　又　晚往膠州　怡和洋行 
德和　又　晚往長江　怡和洋行 
[十二月十三日出口輪船禮拜六]  
遇羅拿　輪船　直放海參威　寳隆洋行 
永利　又　開往舟山石浦海門越東公司 
蘇州丸又開往福州厦門汕頭香港大阪公司 
弘濟丸　又　上午九點鐘開往長崎神户橫濱等埠　郵船會社 
 
 

Page 9

 
 
[淮揚道赴寗江]  
　　淮揚道楊俊卿觀察於初七日過鎭翌日即換座招商輪船前往南京謁見江督面禀要公（拜） 
[江督論飭出具營兵保証書鎭江]  
　　江督端午帥近以各營兵士良莠不齊恐有悞入匪黨情事因札行各營管帶飭令出具各兵士保証書呈送備案將來如有查出不法之事均惟該營官長是問云云駐鎭各營兵奉文後均已照辦矣（再） 
[皖省旅漢同鄕勸募賑欵漢口]  
　　漢鎭安徽同鄕日前演劇集資並勸募大江南北賑欵共得銅元三百萬枚合錢三萬串昨經孫理和善士禀請關道給照放行計裝一百五十箱報裝江孚輪船分往安慶等處轉運災區（荒） 
[皖撫通飭清理積案安慶]  
　　皖撫恩中丞近以皖省命盜重案積壓甚多因特札司通飭各州縣從速清理分别禀辦札文節錄如下 
查安省吏治之壞幾不知有律例每遇命盜重案或濫委典史代勘或任聽屍親羅織難保無賄托等弊上司衙門亦視爲固然動輙託詞皖北民情强悍轉以認眞爲多事循例爲不諳推原其故一則由牧令才具竭蹶自無主見。又不知例案　何書屍格爲何用一則由劣幕學問荒疎日事徵逐不加考究甚則委之學徒未。窺全豹便欲塗鴉。幾何而不乖舛乎不知案以犯供而定情由研鞫而明全在問刑者之悉心體察若問官稍涉爲難卽不分皂白槪置高閣不顧死者之含冤生者之受屈試思問官之人心安在國家之功令奚爲且凡稱逃者爲首恐有狡避例得據供先定從罪監候待質又何事幽囚沉滯耶仰按察司逐案核飭細心研審務期廉得眞情准其據供定案其原報謬誤遺漏者並准更正另行塡格取結照例究辦以清塵牘並卽通飭遵辦母得再蹈積習致干嚴讉（士） 
[外部調查洋務人員鎭江]  
　　常鎭道榮觀察日前奉到蘇撫札文略謂准外務部咨稱近來交涉事繁需才孔亟所有各省熟諳洋務人員務須詳查確實造册報部以憑隨時調用計分公法 
律例交涉科學各國語言文字等項均須照册塡註等因著卽查明各員詳實禀覆云云（再） 
[籌餉局委員撤差武昌]  
　　漢吕籌餉局委員李爕臣大令被各商民聯名控其縱丁舞弊鄂督派員查得征存稅欵延解至八萬餘串之多卾督遂委善後局文案李承雲大令接辦至李令延解之欸須即日嚴追云（乃） 
[限期捕獲搶匪漢口]  
　　漢口黃陂街市廛繁盛近有搶劫案件事爲江漢關道所聞卽傳警局委員限三日務獲懲辦（服） 
[漢陽開辦勸業廠漢口]  
　　鄂督以武昌漢口現均開辦勸業廠商務甚爲發逹而漢陽尙付　如特札飭漢陽府迅卽擇地創設勸業廠使與武漢兩處聯絡一氣云（乃） 
[吳城鎭商會成立江西]  
　　吳鎭商務繁盛現於本月初一日開會决議商會辦法（外） 
[禀准設立半日學堂鎭江]  
　　鎭郡紳士吳君元等集籌　設立半日學堂已禀丹徒縣轉詳學務處立　定於明春開辦（再） 
[蘇省官事]  
　　蘇撫陳中丞於官塲戒烟事宜頗爲注意茲又續委候補知縣徐芳　縣丞蕭樹霖巡檢竺大炘分勸各同鄕遵限戒絶○改發江蘇候補班前先補用知州許省詩於初七日到省詣各衙門禀到○知縣嚴寳騏於初八日禀辭赴海運滬局差○知州洪鼎棻奉藩憲委赴南匯公幹○候補知縣洪祖廉於初八日由寗來蘇詣各衙門禀到○直州判雷舫奉蘇撫充普通課兼專門科課員差已於初八日奉札謝委（且） 
[飭查營兵鎗斃鄕民蘇州]  
　　上月二十六日鹽捕營統領　體乾率領師船至松江府華亭縣境巡緝忽遇鹽船數十艘擬卽攔截詎匪首牛皮阿四竟率衆拒捕由是各出鎗械互相鬨擊該處鄕民聞聲齊集意圖帮助營兵疑係匪黨開鎗遙擊某鄕人立時斃命衆遂大譁向劉統頓理論營兵諉爲被匪黨擊斃彼此爭執匪黨卽乘間逃逸當日劉統領卽函請華亭縣程大令到塲相騐一面具禀蘇撫極力辯白蘇撫以此案大有可疑因飭華亭縣迅將驗訊情形錄供通詳以憑核辦（康） 
[吳縣學堂添招新生蘇州]  
　　吳縣高等小學堂擬於明年擴充學額添招新班四十名附額十名現已廣貼告白招生報考（且） 
[示諭收租限額蘇州]  
　　震澤縣楊大令近以各鄕秋收歉薄示諭各業户收租不准過七成以外如逾此數准各鄕民來縣禀究云云（且） 
[禀請查辦阻撓興學寗波]  
　　奉化應善慶等現擬設立紫薇蒙小學堂議將族中義田撥作經費詎有族内武生應延虎因不利於已唆使族衆出爲阻撓應善慶大爲所窘因赴寕波府禀請查辦當有批飭奉化縣吊齊該族譜圖查明義田有無别項糾轕並傳集兩造質訉明確令速開學母任阻撓云云（畏） 
[飭查新昌搶米斃命巨案江西]  
　　義寗州與新昌縣屬買米圍搶殺斃多命一案前經札委兵備處提調袁幼銓大守前往查辦嗣因萍匪起事兵備事繁未能前往現贛撫以案情重大恐日久反復特諭袁太守刻日起行前往查究所有提調兵備事務以敎練處提調惲毓良太守兼充云（何） 
[電飭嚴查運米出洋鎭江]  
鎭道榮觀察於初六日接奉江督電諭略謂現届深冬新米均已上市各處米價仍未稍跌恐有奸商貧利私運出说著卽嚴飭所屬各局卡一體從嚴查禁如查出私運之米立卽充公將一半充作賞號一半撥助災賑並將該商按律嚴辦其運往内地各口者不在此例云云觀察當卽札飭稽查長江商輸委員周錦堂及洋務局各關卡一律查禁（拜） 
今日尙有本埠及各省新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
欽遵在案所有三十年泰屬富安等十一場被災緩征折價仍請查照原奏辦理等情臣覆加查核委係實在情形相應仰懇天恩俯念淮南各場連年歉收灶丁困苦准照原奏辦理以示體恤理合會同江蘇巡撫臣陳夔龍恭摺覆陳伏乞皇太后 
皇上聖鑒訓示謹奏奉硃批户部知道欽此 
吉林將軍逹奏爲吉林辦理新政需才孔亟擬請調講求新學人員以資任使摺 
奴才逹桂跪奏爲吉林辦理新政需才孔亟擬請調講求新學人員以資任使恭摺具陳仰祈聖鑒事竊維吉林偏隅僻處風氣未開在省當差各員雖不乏强幹精明之吏而求具深通政學周知時務者實不多覯現在舉行一切新政及開辦奏設之法政館在在需員差遣奴才迂拘自守素乏交游而求才之殷直同饑渴茲經訪察所及查有候選道錢宗昌翰林院修撰夏同龢内閣中書徐崇立分省補用知縣高翔或考求法律或肄業東洋均於政　學　心得堪以襄辦新政又有京師仕學館畢業員徐煥周宗緯傳琛並日本留學法政科工部主事俞澍棠亦均造詣精純堪充敎習之任俾得造就人才復查錢宗昌現在奉天夏同龢則在廣東高翔係在北洋各有差使相應仰懇天恩分飭盛京將軍北洋大臣兩廣總督曁學部及出使日本大臣迅飭呼該員來吉以資任使除公咨查照外理合恭摺具東伏乞皇太后皇上聖鑒訓示謹奏奉硃批該部知道欽此 
宮門抄九月二十五日理藩部厢藍旗值日無引見楊士琦等謝調授缺恩都察院翰林院各謝賞津貼恩鉻勛榮墪各請假十日召見軍機壽耆堃岫恩順皇太后皇上明日辦事召見後還海 
雲貴總督丁奏爲實任總兵戰功卓著積勞身故籲懇天恩俯准從優議叙附祀立傳以彰勞勳摺 
雲貴總督臣丁振鐸跪奏爲實任總兵戰功卓著積勞身故籲懇天恩俯准從優議叙附祀立傳以彰勞勳恭摺仰祈聖鑒事竊據雲南　迤紳士翰林院編修陳榮昌等聯名具禀已故頭品頂戴記名提督調補廣東瓊州鎭總兵蔡標貴州威寕州人咸豐八年滇西回匪猖亂全滇糜爛由勇目來滇投効洊保守備同治二年逆回馬濚謀叛燈宵之役事出倉卒匪黨巨萬漝佈省城人心瓦解前督臣岑毓英時署藩司該總兵隷其部下聞變亟由宜良募敢死士數百定期赴省相與約會諸軍將賊衆奮力繫退追擒馬濚民情大定遂進迤西之楚雄景東迤東之曲靖霑益馬龍羅平等府廳州城及洪把磺硔山蓮花山各賊巢次第削平移師勦辦貴州威寕州海馬姑判苗並計殲巨匪謝聯甲同治七年西逆杜汶秀大舉圍省該總兵身先士卒連年血戰夜不解甲落洪甸青龍街各寨富民嵩明易門安寕昆陽等州縣城相斷克復省圍已解十年馳赴貴州勦辦威寕州槓匪收復香爐山殲首匪楊紹潰等仍回軍進剿大理順雲騰越各府廳州連克上下兩關猛郎錫臘小猛統烏土寨馬家村平川等賊巢先後擒斬僞大篆宰馬仲等並拿辦鄧川州屬羅起泰股匪光緒五年岑毓英在貴州巡撫任内奏調統帶威寕鎭各營練軍維時悍匪楊滿佔踞梵凈山該總兵一鼓殲除岑毓英調撫福建復隨同赴閩委辦台防七年蒙恩簡授雲南開化鎭總兵八年到任適法越交鬨隨前督臣岑毓英出關時當夏五暑瘴盛發該總兵親督各營將領鏖戰數十書夜屢捷於宣光臨洮厥功甚偉十三年前督撫臣以謀略素裕練逹老成奏署雲南提督適猓黑夷匪張登發糾黨肆擾總統大兵進勦與文武將領和衷籌策次第掃平拓地千五百里設廳建城並移師殲除木戞寨土匪陳定邦二十三年在開廣鎭任内防勦廣西游匪設伏出奇殲馘無算邊境肅清二十六年人都陛見奉命招集舊部八營拱衛行在二十七年撤防回滇調署騰越普洱各鎭篆務一年簡調廣東瓊州鎭總兵交卸晋省正在料理赴粤乃因瘴瘧舉發牽動勞傷舊疾於三十二年三月念九日因病出缺紳等以該總兵轉戰數省署提督者十年於整頓營伍之餘復捐脩橋梁道路以及興學校開渠河賑濟饑民均能不遺餘力追念前勳感激難已呈請援照原任臨元鎭總兵何秀林李應舉之案籲懇恩施從優議卹附祀岑毓英專祠並於原籍由該家屬自行建祠戰功事蹟並予立傳以彰藎績等情飭據雲南善後局司道會同布政使劉春霖核明詳請具奏前來並准署兩廣總督臣岑春煊咨同前由臣查該故總兵蔡標忠勤明幹胆識兼優自偏裨以至專閫與何秀林等皆爲前督臣岑毓英所深渏重往來黔閩越南靡役不從而始終在滇數十年尤能不避艱險懋著勳劬歷任提鎭於防勦之暇並能念切民隠興事率作紳民至今稱道弗衰乃因傷疾舉發遂致出缺洵堪軫念該紳等所請實屬出於至情合無仰懇天恩俯准將該故總兵蔡標查照何秀林等成案照軍營立功後積勞病故例敕部從優議卹附祀雲南省城前督臣岑毓英專祠並由該家屬於原籍貴州威甯州自行建造生平戰績宣付國史館立傳以彰勛勩而順輿情出自逾格馮慈除履歷清册咨部外謹恭摺具陳伏乞皇太后皇上聖鑒訓示謹奏奉硃批着照所請該衙門知道欽此江西巡撫吳奏爲查明九江關奏銷光緒三十年常稅與稅務司報部數目不符各緣由摺 
江西巡撫臣吳重熹跪奏爲查明九江關奏銷光緒三十年常稅與稅務司報部數目不符各緣由恭摺仰祈聖鑒事竊准户部咨以核覆前撫臣胡延幹奏九江關光緒三十年常稅與稅務司報收數目不符所收耗銀按例成數徵收關用人役若不嚴行裁汰豈但虚糜經費且恐滋生弊端行令詳細查明據實專摺覆奏等因當經轉飭查覆去後茲據九江關監督玉貴詳稱潯關徵收正稅有徵加一耗羨者有不徵加一耗羨者各船料稅在十六兩九錢以上向不隨徵耗銀此外尙有隨徵平餘積平飯食火耗監督辦公津貼簽票號等項名目計自光緒二十九年十月初一日起至三十年九月二十九日止一年期滿共徵正稅銀三十一萬二千七百五十兩六錢七分七厘内除十六萬九千以上船料銀五萬六千四百十九兩不徵耗銀外實徵加一耗羨銀二萬五千六百三十三兩一錢六分七釐七毫又每正耗銀一兩加收平餘銀三分積平銀二分九釐飯食銀一分共加收銀二萬三千三百四十八兩四錢八分五釐二毫係歸另案造册報銷又每正銀一兩隨收火耗銀三分六釐内除鹽稅銀三萬五百七十七兩八錢一分向不隨收火耗外實收火耗銀一萬五十八　二錢二分三厘二毫又每正耗銀一兩隨收監督辦公銀四分五釐津貼銀二分六厘内除鹽稅正耗銀三萬三千六百三十五兩五錢九分一釐辦公津貼係减半折收外實共銀二萬二千八百三十一兩一錢八分九釐六毫又 
 
 

Page 16

 
 
丈量船令每令隨收簽票號錢四百三十六又按時價折銀一萬一千九百九十八两九錢二分八釐六毫統共收銀四十萬六千七百二十兩六錢七分一釐三毫核與稅務司報收銀四十萬九千十五兩五錢三分五釐九毫尙不符銀二千二百九十四两八錢六分四釐六毫係屬稅務司開報錯誤其所收外銷火耗辦公津貼簽票號等項銀四萬四千九百八十八兩三錢四分一釐四毫於光緒二十六年奏明除報銷銀一萬兩外尙餘銀兩　作爲傾鎔折耗監督及管庫委員關書庫丁辦公兩三錢四分一釐食修理船隻旗幟號衣並攤捐華泰洋行本息及生童膏獎育嬰義塾各善舉之用至該關原設委員七員擬先裁兩員俟關務稍閒再行裁撤一員又原設典史八名内有二名革而未補現在僅存六名有將及五年滿吏者二史擬俟限滿之後不再充補即以四名爲額又原設書役四百零五各擬裁汰二百十八名懇請酌給一季工食俾資謀生仍留書役一百八十七名惟現留各役較前人數差多將來何項工食符用母庸添給何項工食不符尙須酌添應俟查明情形請示核實開報與稅務司商酌意見相同等情詳請奏咨前來臣覆覆無異除照繕清摺咨送户部查核並飭該關將稅務認眞整頓外理合恭摺具陳伏乞皇太后皇上聖鑒敕部核覆施行謹奏奉硃批户部知道欽此 
吉林將軍等奏爲吉林省城巡警改良並改立總局以資督率而衛地方摺 
奴才逹桂成勳跪奏爲吉林省城巡警改良並改立總局以資督率而衛地方恭摺仰祈聖鑒事竊惟警務爲内政之良規泰東西各國綱目繁多條理精密繊悉靡遺然其分類不過行政保安司法三大端而其作用卽在防個人公共之危害消弭於未然與除個人公共之危害施放於已然両言而已但使實力奉行洵足以禁暴詰奸爲地方謀幸福吉林前因籌欵維艱曾經奴才等於上年九月間奏明由捕盜隊内抽改一管城中設局五處分區管理不設總局暫歸營務處節制然爲數僅四百人街巷分歧城廂内外隔閡布置究有未周且　係隊兵抽改大半目不識丁與之講求警務無非徒存形式而與警察作用意義則茫無所知蓋此等粗魯少智之人用以捕盜則勇往直前用以察事則易受欺罔當此捕務吃緊捕盜隊兵每因地方潦闊不敷分布與其就隊抽用遷地弗良並顧此而失彼何如改絃更張實事求是免積久而鮮功奴才等現已將前抽一營重加挑選擇其程度略深將來可以造就者留作警兵其餘悉撥還捕盜隊使之歸伍仍補足捕盜隊一營之額數俾濟目前急用一面謹遵欽定部章及直隷奏定警章叅以呼國警察規則另招識字並心地明白者數百人無論旗民客籍查明　著有家屬客籍有確保挑選承充計原留新招共足六百四十名於城内原有五局外再于東西北關廂各添一局計共八局每局八十人按段分區以期周密又於省城適中之地設一巡醫總局庶八避有所鈐束並藉以擴充通省警務總局中分設六科曰警政曰司法曰會計曰庶務曰消防曰工築俾得各專責成而省城原有之工程局卽可改移隷於總局並添工程隊百各專事建築又仿日本消防團添設消防隊六十名專任救災另設馬巡二十名通逹消息暗巡二十名稽查勤惰凡此皆豫防人民之危害保持公共之利益而爲地方治安之基礎者也已於六月初一日一律募齊設局所有開辦一切經費及常年額支餉乾活支等項均請作正開銷以期速效除咨部查照外所有省城巡警改良並設立總避緣由理合恭摺具陳伏乞皇太后皇上聖鑒訓示謹奏奉硃批巡警部知道欽此 
吉林將軍等奏爲吉林創設巡警學堂以期推廣警察摺 
奴才逹桂成勳跪奏爲吉林創設巡警學堂以期推廣警察恭摺具陳仰祈聖鑒事竊照巡警爲治安地方要政前已由奴才等奏明於捕盜隊内抽改一營四百人查照直隷章程辦理並咨商警部北洋大臣調派鶉諳警務曁學堂畢業學員來吉以資任使現因省城地面過寛前派警兵不敷分布又因由隊抽改難收實效重加挑選並另募共足六百四十名另設工程消防各隊業於另摺詳陳在案惟是振興警務得人爲先而造化人才端資敎育吉省偏隅僻處風氣未開欲其盡利推行斷不能處處借材異地　於省地設立巡警學堂敎授警察官兵以冀多育人才俾供一省之用參酌天津保定辦法審本省情形斟酌損益擬定暫行試辦章程大要在明職制訂學期立課程嚴獎罰考取合格官學生五十名兵學生一百名授以各種警察法規旁及於律例外交算術體操各門官學生以六個月兵學生以四個月爲期滿合格者給以畢業文憑分派各屬襄辦警政以充官長弁兵之選如此輪流招考分班敎授源源接濟庶不致有乏材之虞特是省城學堂爲各屬模範俟辦理稍有成效尙須添設完全一科以儲高等巡警人材之選其學堂辦事人員薪水曁購置房屋堂籍操衣等項所需經費均請作正開銷奴才等仍當隨時督率在事各員認眞經理勤加敎練務令一弁一兵悉出自仐校咸知盡義務守法規使警政日起有功以期仰副聖朝修明内政保衛民生之至意除試辦學堂章程咨巡警部查照外所有吉省創設巡警學堂緣由理合恭摺具陳伏乞皇太后皇上聖鑒訓示謹奏奉硃批巡警部知道欽此 
宮門抄九月二十六日内務府八旗兩翼值日無引見關防衙門奏初一日大高殿拜表濤具勒行禮召見軍機雲貴總督丁奏爲騰越關第一百八十二結期滿徵收稅銀及提存支解各款開單具報摺 
雲貴總督臣丁振鐸跪奏爲騰越關第一百八十二結期滿徵收稅銀及提存支解各款開單具報恭摺仰祈聖鑒事竊准户部咨洋關徵收稅銀照章按結開單奏報一次等因業將騰越關自光緒三十一年九月初三日起至十二月初六日止爲各海關第一百八十一結期滿徵收稅銀及提存支解各欵開單奏報在案茲據雲南迤西道兼管關務關以鏞將該關自光緒三十一年十二月初七日起至三十二年三月初七日止爲各海　　一百八十二結期内徵收正稅照章分别四六成以四成作爲京餉其六成洋稅項下除開支關用經費及傾鎔折耗外餘銀提一成五釐出　經費所收子口半稅全數歸入六成項下供支開列四柱清單詳請奏咨及聲明此結提歸外務部三成罰欵銀九兩六錢等情前來臣覆核無異除咨外務部户部南洋大臣查照外謹繕清單恭摺具陳伏乞皇太后皇上聖鑒飭部查核施行謹奏奉硃批該部知道單併發欽此 
 
 

Page 17

 
 
[巡防隊撥充城内警察鎭江]  
　　西城内堰頭街人烟稠密行號繁多業由承大守商准巡防隧管帶嶁德標酌撥防勇一棚分段站崗以資保衛現已具兩江督練公所立案矣（巧） 
[自來水赶辦工程鎭江]  
　　鎭江自來水公司現已向上海瑞記洋行購定機器並由該行承攬工程雇工來鎭赶築地道期於來年春季畢事（並） 
[自來水公司開會廣州]  
　　廣東自來水公司工程將竣各水塘不日築妥所用鐵喉亦已運到行將按叚安置將來與地方交涉事件必多該公司昨奉粤督手諭於本月初二日兩下鐘知會巡警局農工商局廣州府南番兩縣并傳集各行商董會議安配龍頭水管及收取水價各事宜云（來） 
[札飭勒令煙館歇業鎭江]  
鎭道榮觀察前日札行所屬各廳縣飭將境内城鄕各處烟館勒令歇業並將烟館花户造册送候查核（再） 
[提究冒功領員寗波]  
　　奉化縣棍徒鄔毛常脫逃後經鄞縣差役在西鄔文元裱畫店内查獲等情已誌前報詎奉化縣差役胡月民復將鄔毛常中途奪去解送奉邑請領賞格現鄞縣高大令已禀請寗府文太守飭提胡月民來寗從嚴訉究矣（易） 
[請兵協緝盜匪鎭江]  
　　鎭江西南榨樹崗九里山等處盜匪出人商民裏足現丹徒縣宗大令已飭差捕密拿並詳請鎭道榮觀察轉飭駐鎭巡防隊第三營督帶周德標酌派兵弁偵探前往駐紥幇同協緝（再） 
[鄕民要求免粮鎭江]  
　　姚家橋被災農民日前邀集各村莊婦女三百數十人赴丹徒縣署要求免粮宗大令見人多勢衆姑允所請併飭先至粥廠食粥然後回鄕候示云（任） 
[分派充基地鎭江]  
　　荷花塘凌蔡兩姓互爭基地五十餘畆經宗大令斷充一府四縣學務公產繼又由鮑上傳爭回專歸徒縣旋某紳復欲移充冬賑之用彼此爭執未能解决現由關道榮觀察出爲調停照會鮑紳估價招買以賑務學務各得其半云（巧） 
青浦利農公司章程（續） 
[第四章股份及利息]  
（十四）本公司招集股本洋銀五萬元分作一萬股每股五元（十五）本公司專集華股凡非中國人貲本一槪不收（十六）凡人本公司股份者當守本公司呈部核定之章程（十七）凡圍田内各業主願以田價作爲本公司股份者本公司均認爲股東應得各項利益一體均沾（十八）股銀分三期交足自光緒三十二年十一月初一日起至年底止爲第一期交銀一圓自三十三年正月初一日起二月底止爲第二期交銀兩圓自三月初一日起至八月底止爲第三期交銀两圓股銀交清換給股票息單（十九）股份官利按照常年七釐計算不計閏以本公司收銀之次日起息（二十）圍田内各田主如願以田價作股者本公司於收到單契之次日起息（二十一）如在第一期内將三期股銀一時併交者本公司按照收足全股起息（二十二）除官利及完納粮賦各項開支外結算尙有赢餘名曰餘利分作二十成開拆以二成提辦地方公益之事二成提作公司公積六成爲董事局曁總協理以下在事人員花紅以十成歸股東按股均攤（二十三）公積銀無限止專備興辦與農務相關之營業（二十四）自光緒三十二年十一月至三十三年十二月底止爲第一息期以後每届一年爲一息期（二十五）每届年終各項帳目結算清楚應付各項官利餘利先期布告統於次年三月初一日起一律給發（二十六）此項官利餘利均取給於田租凡圍田内各田每年應交租米槪由公司收取（二十七）凡在第二期及第三期内人股者應將前期股銀一并交付（二十八）如至第三期截止時有認股在前已交第一期或第二期股銀而至時尙不交足者由本公司通知展限一月交齊過期不缴卽失其股東之權利（下略） 
[上海官事]  
　　江蘇候補道程建勳江西候補翁庚孫候補通判李光儀廣西出洋留學生趙英懋鄥吉華海運滬局委員賀錫璜龔繼文從九張家鑫昨日先後至道轅分别拜會禀見○江安督粮道譚啟宇昨日起程赴任（宜） 
[押解票匪赴寗]  
　　上海縣捕役徐文於前晚會同江督署緝匪委員夏嗚皋在浦東楊家渡拘獲票匪李延模當在身畔搜得票布一張鐵棒一根立卽解至縣署釘鐐收押昨日縣主王大令命將前獲之臬匪劉小逹子鎭江三子張小二子及李延模四犯交與委員夏千戎解往金陵督轅请端午帥核示並飭捕頭徐文派夥役嚴加防衛（宜） 
[上海華人團練兵始歸西人訓練]  
　　初九日文匯報云新有團練兵一隊全係華人於今早七句鐘在外灘草地操練由西人敎授以後每日下午五句鐘即在其地演習 
[上海縣蒞驗呑烟斃命]  
　　前晚有一無名男子倒臥英界南京路西首德仁里門樓下爲捕巡見帶入捕房轉送仁濟醫院求治醫生察係呑烟因受毒已深延至下午身死捕頭飭地保報請上海縣請驗昨日上午十一點鐘王大令蒞院驗得死者年約三十許身穿元色棉襖藍布單褲身畔有質票數帋或在無錫或在蘇州或在上海不一查無屍親飭由地保報堂收殮（力） 
[濟良所妓女繼火圖逃續誌]  
　　虹口師善里濟良所留養婦女張愛珍等縱火圖逃一事已略紀昨報昨晨所董將串同縱火之張愛珍周金珠楊愛林李三寳馬鳳英馬根心張金珠等七口解至公廨請爲訉究襄讞孫明府訉之張愛珍等均稱不知如何起火馬鳳英供我等七人一同至樓下拜神事畢後楊愛林獨自先行未幾火卽冒出或愛林等四人能知其情孫明府將張周等再三研詰均堅不吐實隨商之美繙譯白君判張愛珍周金珠李三寳三人改押棲流所一年期滿擇配楊愛林押本廨一月馬鳳英馬根心張金珠各押七天期滿仍送濟良所畱養（力） 
[賭徒分别管押]  
　　前晚老巡捕房包探頭目　姆斯脫耶帶 
同八十四六十三二十七等號西探及廨差楊金沈　等至虹口胡 
 
 

Page 18

 
 
家橋拘獲賭徒十八名並起獲賭具一併帶至美捕房管押昨早由捕頭飭華探倪順全等將各賭徒解至公共公廨襄讞孫明府會同美白副領事訉之張阿富方小芳屠林生謝阿發王桂桂丁福元姚仁桂王其生陸金福錢阿福盛秋生朱金裕吳晉生鄔登來楊寳生高金林張阿榮楊凈山等各賭徒均供並不賭錢實被誤拿明府判將張阿富方小芳二名各押六個月屠林生錢阿福吳晉生高金林張阿榮五名各押三月其餘謝阿發等十一名各押一月賭具銷毁完案（力） 
[英界火警]  
　　昨早一點餘鐘英界勞合路第二百七十六號門牌咪地洋行司事趙承忠家失火延及同居二百七十七號房屋經救火會救息焚去樓房二幢并毁左右貼鄰樓面捕頭飭探竇如海詳查有無縱火情弊禀復核辦（力） 
[美租界火警]  
　　昨晨二點鐘美租界肇勒路永安里三十六號西人住宅失愼由救火會驅車救息延燬二十九及三十七號等石庫門九幢（似） 
[總工程局紀事]  
　　劉豐年之妻在陸家石橋購物破流氓多人軋住調戲當扭龔桂卿一名至東區轉解到局孫明府提訉供出同黨周順江等四人判龔戒責一百五十下押候提到同黨再辦○泳泰棧行夥朱鍚堂同妻沈氏住居萃豐弄義順烟館内前晚被唱花鼓之朱少鄕暗約捲逃當即扭交巡士送局官判氏戒責一百下交夫領去朱少卿戒責三百下押七天○聚豐木行主程壽慈家住棉陽里前晚王阿慶濳入竊取自嗚鐘當即扭交巡士解局搜出當票七十餘張官判飭探帶往吊到原贓再辦○馬瑞生控夥陸瑞生私取銅元三百枚併透支工帳向問被毆傷及左眼等情官判戒責二百下交保欠欵免追○已闭祥豐米行主奚祥雲控夥陳柏卿欠錢二百餘千訉判押候追到荐人帮同理帳○稼萃米店主嚴炳生虧欠同業往來之同泰潤泰恆昌等帳洋一千九百餘元潛行逃逸昨由房主張錦揆將伊夥丁福生扭控南區轉解至局官判押候交保出外帮壽嚴到案訉追（尺） 
[公共公廨早堂案]  
　　日前董張氏投濟良所稱爲丈夫逐出求爲超豁超豁所董將氏送至公廨襄讞孫明府訉之董張氏據供嫁董金高爲妾近因丈夫有外遇故將婦人逐出求爲超拔明府判氏交濟良所暫養候傳董金高到案訉明核奪昨早包探何阿春將董傳案董呈遞禀詞謂娶妾張氏已有數年本年九十兩月間乘商人回寗串同伊侄將首飾衣服捲去值價甚鉅求恩向追明府閱禀判將張氏改押本廨候飭差探查明有無捲逃情事再行復訉核奪○婦人李馬氏因貧無聊賴擬購生鴉片烟呑服送由公廨判交棲流所留養昨有李馬氏之寡女金李氏投廨禀稱願將母領回赡養畢此殘年太守准如所請○妓女周翠寳因欠龜于薛歧山帶擋洋一百餘元被薛紏同龜奴沈金寳王阿龍及無賴周阿順袁炳志鄭富楊永卿等用强拔至船上賣往天津情急喊救由包探張才寳拿獲於昨日解究周妓投訴前情訉之沈金寳等供詞狡賴襄讞孫明府商之美白副領事判沈周各押捕房一月袁炳志等四人各押捕房兩個月分别示儆○唐心五竊取二十號克魯森洋房内值洋三百元之繩子一條報捕解究明府判押候禮拜六訉奪○鎭江人倪榮泉串同王鑒泉冐戎文彬之名向各號騙取香烟等貨轉售得洋四十七元爲戎偵知報捕將倪王两人拿究倪供認　物不諱王則稱並不同謀明府判倪押捕房三月王押一月分别示儆○史阿四藉端將陳福左眼踢傷昨將史解請訉奪明府判押五天罰養傷費洋六元以按月拔一元六個月拔清爲止○沈金和冐名向陳張氏王阿榮等三家收取賑洋两元有餘報捕解究明府判押两禮拜（力） 
[公共公廨晚堂案]  
　　同和同益趙榮卿等五户搜控已閉四海春番菜館主陳美祖圖賴貨洋一案前晚由襲　孫明府提訉趙榮卿等同供均與四海春往來計被欠貸物共洋二千餘元向索不　現在店已封閉求恩追繳訉之陳美祉供店中生財計司拍貴六一千五百元　扣抵房租洋六百餘元外餘存求恩公攤明府判　候將外收各帳簿呈案再追○前者胡堷蘭控胡啓泰呑没股銀等情迭詳本報前　亦奉孫明府提訉胡供照帳寳欠銀四百餘兩求追訉之啓泰供求恩酌减明府　判啓泰押候交保限七天繳銀一百兩給領完案○飯店夥沈餘生控過犯錢根和偕　阿榮來店吃飯不給錢文並被持刀恐嚇請爲究辦明府判錢押六月期滿逐出租　汪阿榮押十四天開釋（力） 
[法租界公堂案]  
　　福壽里十七號謝陳氏家失愼一案昨日傳訉官以兹未保有火險從寛開釋○劉根壽欠劉世忠洋一百十七元控經公堂訉押著傳其母訉核昨劉母李張氏投稱根壽係前夫之姪小婦人已改嫁多年根壽與世忠紏葛兹不知情官判氏旣不預聞候下期仍提根壽訉追○胡慶生前持寳順行保險簿　入郁仲芬所開報關行樓上郁疑爲圖竊送案奉判交保嗣因在押無保昨又解案官判姑念禁押多日從寛開釋○戴阿來前失去皮鞋廿餘雙在施祥生舊貸店查見原　控經公堂訉判交出原賣之某皮匠澈究昨施邀李王氏到案稍是皮匠之母官判下期必須將某皮匠交案訉究違千重咎○吳阿寳竊小東門水神閣弄財神堂銀香　昨將吳送案判押半月贓給領○張大全張得元均摸竊途人對時表各押廿天（深） 
[美租界捕房事]  
　　前晚有某西人乘醉至末潼路毆人由捕拘入奉飭押候送該管領呈署訉辦○某日人至四考脫路粤妓陳阿金尋歡不遂拔刀恐嚇由　捕將日人拘入奉飭押候送日署訉辦○徐阿松東洋車昨經西華得路被張子西埸車撞壞車輪由捕拘入奉飭賠洋二元了事○姚喜榮昨與蕩婦張阿三在吳淞路亙相扭毆由捕併送捕房訉係曖昧一併逐出○允芳路弄内昨斃丐屍一具由捕回報捕頭飭傳地保報堂棺殮（似） 
來函 
[蘇路公司經收淮北工賑捐欵第十二次報告]  
　　頃由王丹揆亷訪交到助充淮北工賑英洋三百元正祇領之餘謹爲淮北灾黎九頓叩謝 
[曾少卿經收江北徐海振捐第二十二次清單]  
　　南六總匯報局經募廖君正興洋五十元沈君聯芳洋四十元南洋總匯報局洋二十元又總理陳君雲秋洋二十元武士李君寵錫蔡君雪舟各洋十元陸逸君揚君甲紅廣福號庖公硯　日仕齊康求地各洋五元許君耀文朱君買三宋君雁秋吳君福書王君香九洪君榮發洪君歡柏馮君銘生朱君惠祿陳君雪生医君錫彤楊君桂楠朱君靜波各洋二元馮　君林江君林君開塗魏君仲池陳君樹茂林君少儀陳君秀庭羅君和泰林君欽候鄭君明初蔡君榮壁沈君淑梅各洋一元任傑君呂康君林君乾章開元潘君書盆業四君陳君兩喜蘇君毓樽各洋五角瑞蒙學堂校長陳君雲秋洋二十元敎習馬君延堂陳君錫桐各洋十元庶務員黃君鏡清洋五元書記員張君子臧洋二元學生王君永乾等共助洋三十九元三角共洋三百廿三元三角由有利匯來合銀二百四十三兩二錢八分蕪平氏銀一百兩黃君春圃洋二百元黃君公續爲令先祖母朱太夫人七十冥誕令先叔次山公五十冥誕經㡨資移賑洋一百元劉君炳青筵資移助洋六十元蘭江保安氏三十元太倉斅羣學會諸同志及附設之公復公益女學校各學生洋二十元益明洋二十元古夥姚源氏不留各蔡各洋十元無名氏洋八元泰潤行經募十五户大洋三元小洋三十九角陸君菊生洋一元竇萬隆洋四角工人洋三角萬順　殷兆庭各洋二角德泰莊銅洋九元十二角共收銀四百四十三兩二錢八分洋四百六十二元小洋五十角銅洋九元十二角正用特登報以揚仁風 
[曾少卿經收江北徐海振捐第二十三次清單]  
隠名某若洋三千元張張卿經募福康美記包造華洋房公積名下助洋一千元張君貴福陳君啓成各洋十元恊康號洋十五元陳君德貴銅洋兩元木匠頭陳君順卿陳君全高水作頭周君紀堂漆匠頭陳君泰興水落匠頭蔡君順興陰溝匠頭王君妙全墊坭頭王君樹卿督工友鮑君木生孟君子亭各洋十元鋸木匠頭顧君小艇池君妙生各匠洋五元司帳友范君瑞和洋五元周君秉章小工頭蔡君阿士各洋二元司樹印君紀堂洋一元王裕興石作助棉衣褲一百念件余錦昌念五件林興昌念五件同義和張君貴福陳君啓成各十件張君貴福小舊衣五件陳君德貴大舊衣三件陳王氏大舊女衣二件共收洋四千一百四十五元銅洋兩元棉衣褲二百十件茲特登報以揚仁風 
 
