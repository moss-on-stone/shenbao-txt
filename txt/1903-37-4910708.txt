# 1903 - 37 - 4910708

 

Page 1

 
 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度與衰治亂斟今酌古洵足以因革損益上以佐隆治之宏規下以起民生之疾苦矧自科舉改章以後大小考試皆以史事命題博求通逹之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工装訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[觀前報所紀嚴州匪亂巔末慨乎言之]  
　　先王之治兵也曰有勇曰知方誠以有勇則宣力疆塲得以殺敵致果知方則循規蹈矩不致梗令横行蓋兵以衛民亦以除宼至兵而不能除宼反效宼之所爲勢必民不能堪而國家增一兵不啻復增一宼轉不如任狂宼之恣行蹂　　不至小民靡有子遺矣去臘浙省嚴州之亂特草宼耳雖擾及桐廬分水諸縣題與西教爲仇然烏合之師罔知法律一經鵰剿如湯沃雪有立見消亡耳大吏派兵殱之復派統領督之設營務處以調度而彈壓之豈懼小民之被宼所苦哉亦以桐廬各處教堂林立時有教士往來深恐被宼所戕不免釀交涉之案以故綢繆未雨亟思鋤而平之也乃用以平宼之兵而肆意横行其兇惡較宼而尤甚致事定之後紳耆衿庶紛紛赴省訴苦謂吳忠選所部營勇四出劫掠致各屬室廬雞犬蕩焉無存而又妄殺良民爲邀功之地大吏重視民瘼飭下營務處黄峙青太守嚴查觀此是營勇之所爲實已大于法紀爲之統帶者其能法外逍遙乎而紹興來信所述情形則竟有相懸天壤者大旨謂吳忠選部下之勇驍勇善戰鋭厲無前迭奏奇功宼氛盡掃惟據縣宰查悉某日鏖戰之際彈丸飛出悞傷鄉民三人目下將次撤回而分桐各邑紳耆猶慮死灰復然禀請暫留設戌云云使杭友所言確實則忠選日縱兵肆虐固已咎無可辭何紹與嚴毗連而紹友非惟絶無怨言反刻意揄揚戰績意者杭友目擊紳耆衿庶所遞禀詞數十紙歴歴可徵而紹友之謂嚴民乞留托諸空言未免出於阿私所好乎難者曰子旣知紹　之出自阿私所好曷爲而仍錄登報章則對之曰嚴桐之亂中外皆有所關彼所述濮匪肇亂綠由及與各營平亂事蹟旣詳且盡頗足饜閲報者之心是以潤飾其詞附諸簡末其所以信杭友之説者則以訴苦之禀詞具在非可與蜃樓海市　量齊觀耳嗟乎兵之爲害甚矣哉中興名將如鮑爵帥猶且所部之勇不給正糧克一賊壘復一嚴城則任部下分攫赭宼所遺以饜其欲陳國瑞驍勇敢死遐邇震驚當其剿逆捻於青齊時每破逆圍則揮令大軍任情殺戮老幼婦女無一倖全彼功蓋　區者所爲尙若此縱恣忠選特區區一偏裨耳其縱兵殘虐也又何足誅且兵士之妄行不第中國爲然卽泰西亦未嘗不如此聨軍一役外人所欲得而甘心者惟是　聚之拳匪及抗敵之官軍與民人風馬牛不相及乃緑氣砲一放天津數十里内人民駢死者多至千萬人而兵士所得衣服珍奇携至滬上易銀者幾不可以數計若夫前者圓明園之火歴朝秘玩亦皆流至外洋卽日本之用兵遼東雖曰紀律嚴明而家破人亡者亦所在皆是彼嚴匪特廯疥之疾在事者旣無足立奇功兵士更柳往雪來備嘗艱苦更何怪其妄加殺戮張大戰功剽掠民人以充私槖乎然則大吏將何以懲之曰此事旣由紳耆衿庶控之大吏飭營務處偵之實實虚虚自易分曉軍士飢法國有常刑執筆人惟度理揆情參以議論而已若何讞斷自有手握軍符者在固未敢　一言也 
[本館接奉電音]  
　　昨日午前京師飛電傳來上諭一道謹敬譯登○正月十四日閣抄奉上諭周　奏舉勑屬員一摺山東濟南府知府徐世光沂州府知府胡建區青州府知府馮汝騤署東昌府准補曹州府知府丁鈞益都縣知縣李袓年褔山縣知縣丁兆德旣據該撫臚陳政績皆有可觀均著傳旨嘉獎魚臺縣知縣史恩培補務廢弛玩視民瘼泰安縣知縣劉炳勛　頇因循諱飾重案前署歴城縣中公主簿候補縣丞馮　典擅受民詞違例刑訊卽墨縣鰲山衛巡檢陳景星不安本分被控有案長清縣典史黄篤獄務癈弛疎脱罪囚均著卽行革職前署曹州府候補知府焦宗良浮收陋規難資表率著以通判降補前署霑化縣知縣候補知縣趙鼎銘辦事因循玩視要案著以府經歴縣丞降補署范縣知縣候補知州陳觀圻才識庸懦難膺民社惟文理尙優著以教職歸部銓選朝城縣知縣方朝治聽斷不明難以造就臨清州州同祥　臨清州州判翟謙樂安縣訓導劉毓桂年力就衰精神疲敝均著勒令休致　川縣知縣王秉慤才具平庸辦事堨蹶長山縣知縣劉文措置失當不洽輿情德平縣知縣張鳴鈞才識庸淺辦事因循均著開缺另補另片奏叅總兵各員請懲處等語總兵陳泰交貪鄙驕詐副將董宪奎行爲猥鄙均著卽行革職並不准投効各營陳泰交並著撤銷勇號已革副將張邦褔禠革後尙復不知自愛營求招搖著遞回原籍交地方官嚴加管束以示懲儆餘著照所議辦理該部知道欽此 
[宮門抄]  
　　光緒二十八年十十二月二十一日崑中堂等得紀錄謝恩褔建正考官載昌到京請安景灃謝署兵部右侍郎恩劉永亨等同鄉官謝恩德公假滿請安橚貝子請假五日牚儀司奏正月二十五二十九日祭奉先殿振貝子載　行禮召見軍機及載昌○二十二日錫公由口外賜奠回京請安雲南學政張建勳到京請安恩公續假十日阿克東阿請假十日徐森請假二十日召見軍機及醕王張建勳○二十三日那王謝游牧開墾恩王中堂徐中堂等同鄉官謝恩崑中堂等謝賞貂皮等件恩　防衙門奏二月初一日大高殿拜表恭王行禮召見軍機 
[美减貨税]  
　　日本某日報云美利堅政府近議將美國貨物之運入所屬飛獲邉　島者應征税課一律减　 
 
 

Page 2

 
 
以期百貨流通商務日漸興旺 
[跨海築路]  
　　美屬小吕宋來電云矣良理文氏總理本國及南太平洋鐵路現議築一鐵路由紐約越太平洋直遠小吕朱以便火車往來曾往華盛頓都城奏明大百里壐天德與相臣律德君互議一切事宜 
[俄開吉礦]  
　　日本某日報云邇者俄人所握中國東三省開礦之權日漸增長　年俄員幾洛誇夫氏與吉林將軍長軍帥順訂立合同准開吉之敦化縣寗古塔琿春諸處礦山旋由俄商矮司他氣夫氏創設中俄金礦公司綜理其事迨去年仲夏延礦師入山勘測擇地興工日前更擬試開松花江及虎勒山金礦已與華政府列欵會商矣 
[外臣蒙赏賞]  
　　日本某日報云去年英皇舉行加典禮日廷簡小松宮彰仁親王渡海往歐洲祝賀順道游歴意大利比利時法蘭西俄羅斯諸邦諸邦執政者皆優加禮遇及回國奏知日皇日皇遂分别頒　旭日大綬章以迄四等瑞寳章刻由賞勳局移交外務省以便寄逹意比法俄各國京都 
[德建使館]  
　　高麗漢城來信云德國政府籌集公欵度地高麗漢城營造使館以便使臣駐節其間大約現任總領事官伊撲路托君即當摧升公使矣 
[俄艦抵港]  
　　香港循環日報云俄國亞士哥路巡洋艦於上禮拜一行抵港中擬歸入駐防中國海洋艦隧中以厚水師之力此船製於西歴一千九百年册註六千墩機器抵馬力一萬九千匹每一點鐘時能行二十三海里配置六寸口快砲三寸口砲各十二尊寸八口砲八尊寸四口砲及墨禪快砲各二尊水雷管六枝 
[爭闢航路]  
　　天津某日報云秦王島自開闢商埠以來地方日漸繁盛招商怡和太古三輪船公司不甘使礦務局獨擅其利擬卽會同商議在島中各立馬頭行棧俟今春北河冰泮後卽一體擴充行船事宜 
[順德行車]  
　　有客自直隷磁州寓書本館云蘆漢鐵路築至順德府屬磁州已於去臘竣工定於本年正月擇吉開車載運客貨至於全路告成約在四年之後蓋以黄河溜急鐵橋難以奏功必至來歲夏間始可有火車渡河來往也 
[山左路工]  
　　有客自山左南來語本館友人云山東鐵路由青島築至濰縣前已行駛火車去冬十一月由濰縣逹昌樂計程三十西里亦已告成旋復由昌樂逹濟南府境安設鐵軌建造長橋大約本年十月中全路當一律荗事矣 
[粤路開工]  
　　香港循環日報云粤漢鐵路已於去冬由省垣至佛山沿途勘定分叚插標爲記定於今歲正月初六日自佛山開工以次建築 
[再續管理國子監事務禮部尙書徐頌閣大宗伯奏定變通南學肄業章程]  
　　一向例正臘月停課期内諸生相率呈請依親度歲是否有親可依漫無稽查以致有在外閒游或别生事端等弊兹旣於正臘月仍責令各繳日記一本應於元旦前後各子假五日假内不得在外住宿假滿卽照常用功一南學應添設提調二員於實缺候補助敎學正錄内擇其品學較優兼習時務者派充每日一員輪流到學考查功課諸生有請業者卽詳爲講解並稽查學務一南學向設正副管學官各一員正管學官總理學務副管學官帮同辦理凡收發書籍器用及功課薪水膏獎工食一切雜務均歸經理並隨時與提調商辦一南學算學助教一員於光緒二十二年奏請增設彼時僅考取二員現實缺助教晏學儒丁憂開缺候補助教崔朝慶久未至署俟催傳該員不到後再行奏請考取一管學官遵向例常川住學其提調每日於辰初刻至學申正散歸如不遵定章卽行記過記過三次卽扣一月薪水一管學官提調等在學内不准招聚友朋喧譁諧謔以期整肅學規違者分别記過一祭酒司業每月輪流親自到學稽查不拘次數務在核實一南學舊存經史足供諸生肄習至新譯各種西書凡南學所無者一時萬難購齊應咨行南洋兩湖兩廣各書局擇其有關時務者咨送到監存儲以備諸生肄習一南學各官每月薪水除副管學官例給二十兩算學助教例給十六兩外其正管學官向例二十五兩兹改爲二十四兩又添設提調二員應各酌發給四兩每月共支薪水八十八兩一南學准用茶房二各門役二名每名每月工食銀二兩五錢一肄業生向例内班每堂二十五名每名膏火銀一兩外班每堂二十名每名膏火銀二錢兹擬内班每堂改爲二十名每名膏火仍給一兩外班每堂改爲十名每名膏火加給二錢一向例南學肄業生膏火一兩津貼七兩共銀八兩正齋備齋均照冋章發給惟於正齋肄業生從優加獎以示區别一每逢鄉試年凡應鄉試各生例給鄉試假自五月起停課至十月開課仍照向例停課不停膏火如至十月開課前不銷假者除扣去五月以後膏火仍著開缺出學其應會試之舉人自二月停課至五月開課屇期不銷假一律辦理凡應鄉會試假内膏火均於銷假日補行發給一住學及内外班諸生如有無故不應小課者卽扣加課之獎加課無獎即扣大課之獎大課無獎卽扣膏火之半一肄業生正月分膏火定於二月朔日當堂發給二月分獎賞定於三月望日當堂發給以次遞推至十二月分膏獎提前於封印日發給其告假五日以外日按日扣算内外者膏火亦於次月朔日發給四一肄業生膏火於雍正八年奏定發銀六千兩又於光緒十二年蒙恩加賞每月膏火銀二百兩共計每年由户部領銀八千四百兩遇閏加給二百兩現在整頓學務用欵較鉅値兹庫欵支絀未敢請加謹先就原領成數量入爲出撙節籌辦實係减之無可再减應請飭下户部查照向章分期如數撥交臣監庶不至廢弛學務俟三年之後開設正齋時再行酌量奏請恩施一每年由户部關領之欵每月按七百兩分算除南學膏火津貼三百二十兩内外班膏火一百四十四兩薪水八十八兩工食十兩共用銀五百六十二兩外每月尙餘銀一百三十八兩作爲肄業各生獎賞一南學官員肄業生薪水膏火獎賞以及茶房門役等工食均由每年恩賞銀八千四百兩内開銷仍照向章於次年開印後將實銷數目開單奏明 
[嚴防匪亂]  
　　香港循環日報云省城自去臘之杪連獲謀逆匪犯起出軍裝糧食以致人心憂亂昕夕皇目下雖漸平安大吏仍慮逆黨混跡城中特飭地方文武各官嚴加偵緝日來城廂内外各客寓烟館時有地保向之查問各營兵勇亦於路上晝夜梭巡匪黨雖多諒亦無從竊發矣 
[匪人恫嚇]  
　　聞之寄居羊城之某西人云新正某日駐粤德領事接得西字信兩函求將日前因圖亂被拘之諸匪於一月内開釋否則將在沙面縱火焚燒信面黏半仙士信票内有甲乙兩人列名皆自稱大伯理璽天德至日前被獲之冼子銘乃布士兠洋行經紀人客歲曾倩某公司保壽險計洋銀二千圓此次公司中人以事關擾亂友邦未肯爲之取保 
 
 

Page 3

 
 
[蜀省鑄銀]  
　　聞之重慶友人云去歲四川大吏飭就成都省會創設機器局鼓鑄銀圓行之市廛人皆稱便遂於十一月某日派員至重慶擇地設一分局招商兑換以期各處流通 
[快壻仙游]  
　　金陵采訪友人云合肥李文忠之快壻張佩綸起家詞垣洊升學士中法之役視師馬江不戰而逃全軍覆没聖天子兩宮下詔求賢文忠舉不避親列名薦剡遂得賞還官職重入木天未幾文忠遽賦騎箕張失所憑依　　南下僑寓秦淮名勝地侘傺無聊旋被二豎所侵膏育應夢延至今歲正月某日詔赴玉樓一時戚族同鄉無不失聲悼惜 
[白門决盜]  
　　金陵采訪友人云新正初九日江寗縣主盧肅卿大令接奉上憲釘封文飭將劫匿句容縣龍潭司巡檢鈐記之盜犯劉宗舟胡小五子等三名處决梟示因卽禀知江寗府羅少傑太守於初十日清晨會同上元縣戴子和大令及省垣三大營將領趨詣督轅恭請王命飭提三犯當堂騐明綁赴市曹如法斬决旋詣督轅繳令銷差 
[鄂省官塲紀事]  
　　漢口訪事人云鐵路漢局總辦鄭蘇　觀察雖經署兩江總督張香濤宮保調往上海委辦江南機器製造總局而鐵路一切事宜未便遽易生手以故刻下漢局諸事仍由觀察兼理○去臘某日湖北藩司瞿賡甫方伯將解餉各委員銜名單榜示計第一批候補通判謝績辰試用知縣胡恒熙第二批候補知縣丁其忱沈際虞第三批試用知縣徐禮隆殷安民第四批候補知縣王鴻鈺史廉第五批候補知縣瞿榮光卽用知縣徐培光第六批候補知縣姚光鼎劉霖樹第七批試用知縣慶褔歐陽友焱第八批試用知縣林朝經武盡美第九批試用知縣莊允元試用通判朱光斗第十批候補知縣王金城程袓同此外另有備取五員爲候補通判鄔榮誥大挑知縣潘玉琠候補知縣王衛王士澤候補通判葛熊光○鄂省大吏清查衛田頗極嚴厲兹查得沿江一帶尙有灘地被民侵占爰札委周大令赴安陵吳大令赴宜昌丁大令赴漢陽鄔司馬赴鄖陽詳細稽查以昭核實 
[蘇省官塲紀事]  
　　蘇州訪事人云江蘇藩司陸春江方伯於正月十三日午後由胥門外馬頭登舟赴江陰公幹聞尙須繞道金陵拜賀署兩江總督張香師年禧○正月十二日爲湖南會館圑拜之期清晨文武官員之籍隷湘中者衣冠楚楚齊集館中伺候蘇州府向子振太守到來行禮旣而太守肆筵設席恭請撫憲恩藝棠中丞並召集名優登臺演劇 
[金閶瑣語]  
　　蘇州訪事人云省垣各土行所售小土均由徐州等處運至申江轉運來此去臘某日閶門外落地捐局巡丁查獲一船載有私土値銀六七千兩之多局員張介眉大令隨備文申詳牙釐局督辦朱竹石觀察觀察旋批示云此項土藥雖有印花而無運單　係該土商等取巧著卽如數充公○去臘下旬某日之夜有一航船由黎里鎭開赴蘇州行至中途突遇羣盜以靑布蒙首手執兇械一躍而上將諸客所携行李貨物劫奪一空甲乙二客併力拒之致被刃傷肩背聞所失約値千餘金大約須報官請緝矣 
[上海官塲紀事]  
　　昨日上海縣縣丞劉耀庭二尹主簿孫立幹少尹典史趙敬臣少尉偕詣縣署謁見縣主汪瑤庭大令面陳徵收烟膏捐事宜○糖捐局總辦許東畲太守昨有要公乘輿詣縣署拜會縣主汪瑤庭大令互談良久而出○昨日陽湖縣主簿傅洙泉少尹因公來滬趨詣道轅叩謁蘇松太兵備道袁海觀觀察旋復詣上海縣署謁見 
[預備開印]  
　　蘇松太兵備道兼江南海關監督袁海觀觀察以本月十九日爲開印吉期特於昨日飭差役在大堂上懸燈結彩陳設一新以備屇時舉行典禮 
[體恤獄囚]  
　　江蘇臬司效述堂廉訪以去年所屬各州廳縣詳報監犯瘦斃之案甚多其中以徐淮等屬爲更甚總因監獄不潔所致除通行札飭以時潔治若遇嚴寒發給各犯稻草鋪墊臥處並常飮薑湯禦寒外復於新正某君司獄官某二尹遍往各屬查察昨日上海縣署已奉到札文大約某君將於日内戾止矣 
[設帨良辰]  
　　昨爲蘇松太兵備道兼江南海關監督袁海觀觀察之夫人設帨良辰屬下文武各員咸整肅衣冠趨詣道轅祝嘏蓋亦官樣文章也 
[製局添員]  
　　署兩江總督兼南洋通商大臣張香濤宮保札委徐芝生部郎爲江南機器製造局總稽查部郎奉委後已於前日乘某輪船來滬以便擇吉到差 
[佳節停訊]  
　　昨爲元宵佳節銀花火樹不夜城開人月雙圓風光美滿英美租界公廨讞員張柄樞司馬適赴省賀年由襄理讞政委員魏蒓塢大令照請輪應會訊之某領事官轉飭捕房停訊一日法界公廨亦於昨晨經讞員孫建臣大令照會法總領事署繙譯官費君循照向章停訊 
[書院開學]  
　　本邑美界裏虹口南潯路聖方濟各沙物書院係天主教中所設去臘二十四日假館後各學生皆回家度歲兹者新年已過掌院教士定於今日開學俾英才濟濟弦誦如常 
[上海巡局紀事]  
　　某銅器店主彭龍龍扭周全全韓阿二至十六鋪巡防南局控稱小的前雇周韓爲夥虧欠錢十餘千文潛至他店工作是以扭乞訊追局員賈叅軍研訊之下著交人保出將欵措還○前晚王家馬頭凝香居茶肆中有人聚賭被無頼偵知叩門而入聲稱捉賭喧擾不休衆鄰惡之翌日偕赴十六鋪巡防南局禀請查究 
[英租界捕房紀事]  
　　偷兒余金其行竊徐利明家銀表金戒指等物報由包探張全林拘入捕房捕頭令押候解送公堂禀請讞員張柄樞司馬究辦○有人賃得新閘派克路六百三十九號房屋開設縫製西衣店在左近一百二十六號某洋人家牆上大書牌號洋人惡之投訴捕房捕頭令包探陳雲忠前往查明禀請司馬飭傳店主到堂訊究 
[光緒二十八年十二月分缺單]  
　　知府湖南沅州趙宜琛故同知褔建漳州方袓蔭故知縣直隷鹽山葉嗣高江西德安周廷華安徽潛山陳世楠繁昌陳元弼褔建建安王之傑四川榮經孟桂庭俱丁浙江常山韓錫鏞故貴州印江陳鴻年褔建上杭賀沅山東泗水黄葆年俱修墓直州判廣東連州朱廷相故府經直隷永平竇人楨捐離任縣丞浙江奉化鄭以僑病吏目甘肅固原王善承近貴州麻哈羅鳳颺革典史廣東西寗李裕芳近 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　前日無頼王阿毛至久大馬頭某押鋪典質衣服偶與鋪夥口角遽向逞兇被巡街捕拘解捕房捕頭令解至馬路工程局總辦翁子文太守倩襄讞委員黄衡堂二尹研訊王供小的係本邑人在十六鋪汛捕錢褔處充當夥役刻因賭負將衣質錢數百文押鋪夥故貶其値是以忿爭二尹判責一百板交人保出○恒大米行執事人遣人扭船户蔣茂昌至捕房捕頭解至工程局黄二尹研訊之下蔣供恆大雇小的之船至浙江装運菜餅四百片來滬交卸後忽稱短少若干其實小的並未盜取現願照價賠銀十二兩所有代納釐金應卽扣去二尹飭交人保出協同行夥葉褔堂查明實在情形禀覆候核 
[英美租界晚堂案]  
　　船户杜長生之妻陳氏與母舅邱木春有染前日適爲長生所見邀同龔榮褔龔立春捆送捕房捕頭令包探顧阿大解送公廨讞員張柄樞司馬飭暫行管押至晚襄讞委員魏蒓塢大令升堂研訊杜供小的母舅與妻姦宿壤亂倫紀合請重　邱及陳氏均俯　無辭惟求恩宥二龔同供此事小的等惟從旁勸解並未與聞叩求明察大令判令將邱重責五百板取具改過切結然後開釋陳氏掌頰二百　手心二百交杜具領二龔無干省釋 
[法租捕房紀事]  
　　前日深夜巡街捕巡至甬人張子卿家門外聞室中有抹牌聲遂破扉而入將張及賭具一併帶入捕房捕頭令罰 
洋銀二元從寛番去○販賣菜蔬之某甲與同業某乙有隙前晚醉後向之尋釁乙駐而退避甲忽以刀自剌其腹血流如注奔訴捕房捕頭結悉實情麾之使出○偷兒某丙潛入某姓家竊得衣服數件持至某押店求質適爲包探所見拘入捕房捕頭令押候堂期解請讞員孫建臣大令訊辦 
[美租界房紀事]  
　　昨日蕩婦朱阿鳳投捕房訴稱在南潯路開設花烟館有不識姓氏之流氓某甲冐充探夥藉端詐去洋銀若干請爲查緝捕頭允之○昨日北蘇州路信大馬車行馬夫嚴華生張海三乘機行竊行中油衣等物經包探錢榮堂查獲連贓帶入捕房捕頭令押候轉解公堂禀請讞員張柄樞司馬訊辦○昨晨小竊張阿林混入崑山路徐榮昌木作内行竊鉛片等物旋爲包探倪順泉所見連　帶入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十二月二十二二十三日京報全錄]  
　　宮門抄○諭旨均已錄前○署川督岑奏請照議給獎摺○歸化城副都統文奏爲報銷保護教堂等項用欵摺○直隷總督袁○奏直岸引鹽加價情形摺○又　奏爲總兵飭赴本任片 
頭品頂戴署理四川總督廣東巡撫臣岑春煊跪　奏爲宁明川省截止餉捐已解未獎捐欵並酌保員紳均請仍准照章給獎恭摺仰祈　　聖鑒事竊查前准户部咨議覆前督臣奎俊奏稱川省截止餉捐集欵甚鉅酌保員紳請將已解未獎銀十六萬零早逾　　欽定報部之限與限後續行收捐殊無分别所請仍准照章核獎實官之處礙難照准至勸捐出力員紳保獎一節捐資人員旣經議駁不照實官核獎所請獎叙應母庸議等因光緒二十八年七月初一日具奏奉旨依議欽此鈔錄原奏咨行到川當經轉飭遵辦去後兹據署布政使陳璚詳遵查川省截止餉捐内有官民兩欵已解未獎銀十六萬零當時飛催各屬迅速依限造册請獎無如川省地方遼闊距省窵遠州縣動經數千里文册往返有　時日以致赶造獎册到省已逾欽限其實收解捐欵係在定限以前並非限後續行收捐在各捐生踴躍輸將原具報稱之微忱若以道遠册運之故使有得獎不得獎之别其情未便向隅且川省庫帑近因廢欵繁增窘近異常兼之本年拳匪肆擾添募防練士勇需餉甚鉅無從籌撥惟有將此項已解未獎銀十六萬零仍准照章核獎實官俾得挪此濟餉以救然眉至請獎在事出力員紳所勸銀數核與賑捐章程有盈無絀按照尋常勞續請獎與例亦屬相符前秦單開各員除成都府知府杂　已奉特旨革職及鹽亭縣知縣王永平另案參劾外其餘仍請准子照擬給獎用示鼓勵等情詳請具奏前來臣覆加查核此項餉捐確係收解在定限以前並非限後續行收捐其遲誤之由寔綠道遠所致若因此不　請獎誠不免有向隅之歎且現値拳匪滋擾添募防練土勇需餉甚鉅羅掘無從合無仰懇天恩俯准飭部將前項銀兩仍准按照餉捐章程核獎實官俾得挪此鉅欵以顧目前急需各捐生獲遂功名之願將來别有捐欵　情亦可藉此鼓舞於餉項亦應有裨益至在事出力員紳勸集鉅欵先後統保二十六員前奏保准十員現在扣除二員僅保十四員均照尋常勞績請獎核與賑捐例章　符並應懇恩仍准照議給獎以資策勵除仍取具各員履歴咨部外理合恭摺具陳伏乞皇太后皇上聖鑒訓示謹奏奉硃批該部議奏欽此署理綏遠城將軍印務花翎歸化城副都統世襲二等剛烈男奴才文瑞跪奏爲報銷土默特旗保護教堂等項用欵並擬裁撤官兵仍飭由地方官協同巡警營隨時防衛以節經費而專責成恭摺仰祈聖鑒事竊查口外歸化　拉齊托克托城清水河和林格爾等五廳均設於王　特旗界内教堂林立蒙漢錯居前歲拳匪　張萑苻不靖地方官每苦兵力不足保衛難周經前任副都統奎成派兵巡緝並派員查辦教案所需經費暫由該項内挪支上年奴才到任後因民教齟齬未經加派官兵常川駐紥時近教堂地方以期妥愼復因時有洋員來往接待頻仍由是用欵益繁更形支絀當於十二月初七日附片具奏請將庫存廉俸减成銀七千一百兩移作辦理洋務專欵除發還前借正項銀八百五十二兩三錢六分外下餘銀六千二百四十七兩六錢四分核實動支用竣奏銷等因奉硃批户部知道欽此欽遵在案計自光緒二十六年十月起至本年十一月初十日止保護教堂官兵川資津貼用銀五千二百二兩派赴伊克昭盟寗條梁等處地方查辦教案各委員川資津貼用銀一千二十五兩三殘五分接待洋員等項用銀三百六十八兩二錢六分通共用過銀六千五百九十五兩五錢一分下餘銀五百四兩四錢九分除將細數造册報部外應請飭部核銷綜查以上各項用欵保護教堂官兵之川資津貼是其大宗旗庫經費有常嗣後再無别項存儲可資挹注現在時局大定土默特旗界内民教均屬相安大同鎮續備軍調駐各廳者已有數旗復添設巡警營地方兵力足敷分布各處教堂仍飭歸各該　加意保護前派之土默特旗官兵卽行裁撤歸伍旣以省蒙旗之勞費並可專廳屬之責成至洋員過境接待送迎所需之欵卽在此次餘項内動支如有不足再由正項内挪用歸入年底報部以符定章所有報銷保護教堂等項用欵並請歸地方官派兵防衛各綠由理合茶摺具陳伏乞皇太后皇上聖鑒訓示施行謹奏奉硃批著照所請該部知道欽此 
太子少保北洋大臣直隷總督臣袁世凱跪奏爲直岸引鹽新案加價四文援案飭商隨引包繳恭摺仰祈聖鑒事竊查前准户部咨具奏分派新定賠欵案内飭令各省就現在鹽斤價値每斤再加四文等因當經前督臣李鴻章轉行長蘆運司妥籌辦理旋經河南撫臣將行　蘆鹽加價於本年二月開辦其直岸鹽斤加價前因天津地面收回垞鹽贖竣經臣飭司開辦傅諭通網商人自本年秋關起按照部章每鹽一斤加實價制錢四文隨引完交旋據升任長蘆運司楊宗濂詳稱飭據綱總商人楊俊元請按歴屇加價成案每領引一道完交銀一兩二錢復經臣批飭現任運司汪瑞高核議詳奏在案兹據該司詳覆飭據綱總傅諭通綱商人集議僉謂鹽斤加價如果盡出於民由商轉輸於官各商無關出入何樂不爲惟直岸產硝之地極多河間天津薊永等處又逼近溯灶私充更甚以致每年僅領引三十萬道左右從無領過四十餘萬之時近年官價愈昂私鹽愈熾各商卽虧本减價尙難敵私况由垞築鹽皆按額定觔數及過關後長途起運舟車廔易傷耗已多而車户船户偷扖盜賣尤難防禁故鹽包抵岸有短至六七十斤者此不能按觔計算之實情也再查前次備還洋欵之一文加價隨領引時每引交銀三錢又賑欵之二文加價改爲歸公隨領引時每引交銀六錢均奉户部覆准此次加價四文請在運庫隨引交銀一兩二錢係比照前案核辦惟抵交賠欵關係重要不得不切實覈定擬請按每年出庫引三十萬道核計繳銀三十六萬倘遇暢銷之年交欵較多情願儘數報効若歲收不及三十六萬兩仍由各商　交以足每年三十六萬兩之數等情該司查該綱總等所禀均係實在情形至稱從前一文加價每引包交銀三錢二文加價每引包交銀六錢此次四文加價每引包交銀一兩二錢亦與成案相符惟直岸額引向有四十餘萬道雖歴年銷不足數然總在三十萬道以上該綱總等現禀請按三十萬道覈計查與歴年銷數雖不甚懸殊第當此庫儲奇絀待用孔殷不得不量爲加增以濟要需擬按每年領引三十五萬道核算每引包交銀一兩二錢共應交銀四十二萬兩查豫岸額引十九萬餘道每年應包交銀二十二萬餘兩已令包交二十四萬兩所有直岸加增擬請仿照豫岸辦法飭令每年包交銀四十四萬兩不得短少倘遇暢銷之年領引較多自應儘數完納以期核實詳請具奏等情前來臣覆查無異相應仰懇天恩俯准將直岸鹽斤新加賣價制錢四文援案飭商每年隨引包繳銀四十四萬兩以裨要需理合恭摺具陳伏乞皇太后皇上聖鑒訓　謹奏奉硃批户部知道欽此 
袁世凱片再武衛左軍營務處廣東南韶連鎭總兵馮義和前於光緒二十六年三月間經大學士臣榮祿奏留北洋差　旋委統領武衛前軍中路步隧等營是年六月復委兼統後路各營二十七年正月交卸中後路各營務八月經提臣馬玉崑委派總理左軍營務處佐理年餘深資　助惟查該鎮係實任專間大員現在大局已定軍務稍平該鎭在營並無經手未完事件相應仰懇天恩飭赴本任以重職守理合附片具陳伏乞聖鑒訓示謹奏奉硃批著照所請該部知道欽此 
 
