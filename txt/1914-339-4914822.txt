# 1914 - 339 - 4914822

 

Page 1

 
 
   
 
 

Page 2

 
 
時評 
[反新潮流之轉機（冷）]  
　　余昨評財困之轉機今又評反新潮流之轉機蓋余心希望中國之轉機切苟有一綫轉機之現象者必急急表出之將以維持我將盡絶望之人心也 
　　何謂反新潮流反新者一反革命後之新法而回復其舊法之謂也潮流者不問其事之孰是孰否可反者無不反可復者無不復之謂也非我過言前數月間政局之趨勢實如是趨勢也今則漸有轉機矣 
　　曷自見其有轉機曰十四日之總統命令申儆百官保全各項新政之基礎其一也昨日西電自治局有復活說其二也國務卿有絶對無起用奕劻那桐之宣言其三也有人上書宜重輿論而擬令此後不得以非法待報館其四也 
　　四者或空言或細事然而我實希望其卽轉變之徵 
命令 
[五月十四日大總統命令]  
　　修正法律編查會規則第三條公布之此令 
又令設官本以爲民縣知事爲親民之官關係尤切得人則黎庶蒙其福不得人則他方受其害責任至爲重大况現值閭閣凋敝民不聊生非地方官共體時艱勤求撫字何以拯斯民於水火策全國之治安此縣知事賢否實爲吏治窳隆之根本而本大總統所由殷殷注意者也前於第一次覲見縣知事時開誠布公諄諄誥誡雖言之未能盡意而於居官治民之道固已概括大凡兹特飭將訓詞録登政府公報俾衆周知並着各省民政長通飭各縣知事務各按照訓詞身體力行勉爲循吏於以整肅官常奠安衆庶本大總統有厚望焉此令 
又令環球大勢競進文明故步自封斯難立國本大總統中年從政館歷艱辛察時勢之所宜怵他人之先我確知非改革政治不足以圖存凡一切新政莫不孜孜求進實力創行當爲全國士民所共見乃自政體變更人思速化風氣敗壞財政困難幾致無從措手大抵少年新進偏於理想而不適於國情持重老成短於遠圖而每拘於保守將欲貫通新舊冶爲一爐必須於穩慎之中寓進取之意天相中國幸而獲全然負債纍纍瀕於破産近來竭力節减漸有轉機何堪緣飾空文鋪張門面貽生民以無窮之累陷國家於不測之危是以權度輕重急所先務不得不將各項新政之可從稍緩者暫行收縮核實經營俟人才漸多財力少裕分别次第擴充須知世界潮流日新月異太過不及厥失惟均用特申儆京外大小百官善體此意所有各項新政基礎仍當加意保全以爲日後恢張地步總之人民無負擔過重之能力行之漸别無偏無陂國家有自强不息之精神持之以恒則可大可久勿狃一時之以成見勿忘百世之遠圖布告此意成使聞知此令 
又令任命唐在復爲全權代表會同顔惠慶前往和京會議禁烟事宜此令 
又令内務次長張國淦呈稱現丁母憂懇請開缺等語張國淦准免本官此令 
又令任命徐樹錚爲陸軍次長此令 
又令派董康充法律編查會副會長此令 
又令司法總長章宗祥呈請任命李堯楷署直隷高等檢察廳檢察官應照准此令 
又令陸軍總長段祺瑞呈請任命沈珂爲福建陸軍第二十七混成旅第五十三團團長應照准此令 
又令内務總長朱啓鈐呈據順天府尹沈金鑑呈稱已撤房山縣知事邊金聲先期告報公出聞知撤任竟敢不候交代乘便潛逃在任三月虧欵數千元之鉅應請令飭嚴緝並查抄家産備抵等語邊金聲身任地方竟敢不候交代棄職潛逃復虧鉅欵實屬藐玩事法着各省都督民政長一體嚴拿務獲究辦並將該員直隷原籍家産查抄以儆貪邪而肅法紀此令 
專電 
[北京電]  
　　袁徐商定（一）凡軍事外交財政蒙務均由袁親决（二）凡政務上之變更事項國務卿及各部長均可詳陳意見惟正式議案須由袁提出（三）政事堂决議案非袁核准蓋章不得發表（四）各省來電凡關係重要者於每午後六時呈袁核閱蓋章發還再行核議觀此可知總統制之精神 
[北京電]  
　　前已令此後内外事件向呈總理者一律逕呈總統徐意任用官吏非呈國務卿轉不慎重已另商辦法 
[北京電]  
　　徐意某君上書謂宜慎重輿論擬發令此後不得以非法待報館 
[北京電]  
　　徐派人言絶對無起用奕劻那桐之說 
[北京電]  
　　近中外報有傳大借欵已成者絶對訛傳 
[北京電]  
　　日人喧傳中國與英美烟公司訂約許其專賣已久近更謂熊以此得賄銀五百實則此等約顯違通商條約毫無影響熊已電東京該報館詰問 
[北京電]  
　　王天縱因有重要事件已回京面見總統請示機宜 
[西安電]  
　　白狼由鞏昌回竄秦州大有入川之意 
[開封電]  
　　宋一眼大股黨羽仍盤踞遂平一時難净 
[北凉電]  
　　秦國鏞所統之飛機隊已抵安定偵察匪蹤 
[張家口電]  
　　綏遠城東西蘇尼特旗近日有大股鬍匪四出搶刧並聲稱庫兵不認爲匪 
[迪化電]  
　　新疆駐蒙各軍已撤回原地蒙兵佔據我布爾根河並未交還 
[哈爾濱電]  
　　黑龍江省垣防軍昨又互相放槍擊斃二人並搶刧商家 
[重慶電]  
　　駐瀘北軍與川軍意見不合互相攻擊雙方各死傷多人 
特約路透電 
[北京電]  
　　政府已滙洋七百萬元與廣東王璟芳收用紙幣此欵出於兩次鹽稅羨餘一洋三百八十萬元一洋三百萬元蓋五國銀行團僅留一千一百萬元以抵至一九一五年六月止之債務餘悉交還由中政府添洋二十萬元合成七百萬元整頓庶政大借欵規定機器費洋一千萬元因今尚不必購此五國銀行團已允移作廣東收回紙幣之用惟監督洋欵尚未商定聞將照大借欵辦法由洋員稽核現料必派德華銀行之亞恩化爾特君中華銀行之梅克恩君爲稽核員故廣東收回紙幣經費可有洋一千七百萬元中外各界皆極滿意政府中人謂此舉實行後鹽稅可以大增　目下每月收該省紙幣洋三十五萬元而折價暗耗之數頗巨也 
[蘭州府電]  
　　五月四日白匪陷秦州大肆劫掠人民死傷頗衆鎭台馬國仁亦爲匪殺匪於翌日南竄毅軍現正追之 
[成都電]  
　　理番廳屬之華蘇（譯音）土司已禁止栽種罌粟售吸鴉片華民大悅因又可絶一土藥來源與此間烟禁大有裨補也該土司一生善遇外人尤喜結交游獵家 
[東京電]  
　　大隈伯爵向各州知事演說於中日關係尤深注重謂日本凡遇關係中國之事務不可行單獨之舉動必先與各國全行商妥而後始可協力行動繼又申說英日聯盟之益今更大於往日其益且及於中國苟無英日聯盟之舉則中國經近今革命之後早經瓜分此實一定無疑者也 
譯電 
[柏林電]  
　　德國國會近討論中德關係極形誠摯議員多人謂德人當以活潑手段參與中國之實業經濟事宜外交副大臣齊末滿君極表同意勸實業界效尤英美在華所行之方法推廣營業並促德國財政家投資濟助中國之事業德商如用曾讀德文之華人助辦事務或學習華語能更注重則大可裨補中德之交際云 
[柏林電]  
　　五月節日俄京有工人十二萬名同盟罷工 
[柏林電]  
　　土耳其國會停議兩年後兹復召集土皇演說詞中謂擬查辦土軍於巴爾幹戰敗負責之各軍官政府擬整頓陸軍擴充海軍施行内閣改革 
[倫敦電]  
　　要求參政權之女黨復議定新運動術如有黨人被拘審判者則羣至裁判所鼓噪使之不能審問口供 
[倫敦電]  
　　陸軍水壺舞獘案已在哇爾特培萊由達林君開審辦理此案之律師共有二十二人内有皇家律師七人 
[鈕約電]  
　　前充巴拿馬運河區域糧食部部長白克氏及他員三人被控串同舞獘均已就逮 
[華盛頓電]  
　　巴拿馬運河開航一節兹由當道宣稱自五月九日起小輪船開航以來拖船之出入者頗衆該河今開航一部分實因墨西哥開戰台黄台闢克鐵路停止開車之故 
[維拉克羅慈電]  
　　台姆闢柯之外人皆無恙據戈才萊士將軍報稱墨西哥叛軍死者三十四人傷者一百二十八人官軍死者二百八十人傷者六百人無綫電報現爲雷電所阻以致消息遲滯 
[華盛頓電]  
　　國務卿白乃安君因聞美國水兵巴克在維拉克羅慈境外爲墨兵拘去加以毒刑繼復殺之故特照會墨政府謂墨政府不以巴克之下落示告美政府視此爲讎對美國之舉動云 
[白洛斯威爾電]  
　　墨西哥立憲黨最後攻擊台姆闢柯與戰者共七千人携大礟十尊機關槍十四枝自星期一夜轟擊官軍戰壕至星期三日官軍冒雨倉皇遁走立憲黨死者三百人屋宇無損油池亦未被焚現請外人照常營業 
公電 
[鄂省通告烟苗肅清電]  
　　各省都督民政長護軍使鎭守使均鑒大員會查卾省烟苗現已告竣會勘全境未見寸株毒種肅清民國幸福知注特聞湖北都督段芝貴民政長吕調元鑒印 
[皖督通告解嚴電]  
　　各省都督民政長鎭守使護軍使巡閱使各將軍都統辦事長官均鑒皖省自去秋戒嚴以來地方幸臻安甯現在匪氛肅靖亟宜解嚴與民休息除呈大總統業蒙允准外特此電聞倪嗣冲寒印 
要聞一 
[大珠小珠之政事堂（五月十日）（遠生）]  
　　自政局改組後體制如何辦事情形如何吾請大略記之 
政事堂之所在地可謂一半在總統府一半在舊國務院惟印鑄局則本在院外政事堂設於含和殿後之遐矚樓此爲徐相國贊襄大總統參與政事之政事堂故左爲機要局右爲左右丞休息所政事堂公所則以舊國務院爲之此爲相國退辦公事之政事堂矣 
　　以故政事堂之中心實在總統府而機要局局長最忙早以七時前入張一　氏一局長不足辦則以馮學書及郭則澐爲之帮忙馮爲大總統之舊幕府郭則國院舊人自熊總理時已甚居重要者也因此重要公事均逕呈總統府政事堂公所每日分不到十幾件公事而數十人搶奪辦之蓋舊日國院人員取去者僅三人餘並分在參僉上行走不能不以有事爲榮也 
現在各部除例行公事得自行呈辦外此外則一切須經國務卿之核准故各部總長對於國務卿實質上實有一種從屬關係又各報均載各總長之見大總統必須國務卿帶領非滯領也蓋現制外交内務交通財政陸軍五總長每日必須入謁謁時則國務卿必在座爲之領袖贊襄國政焉 
國務卿之忙冗實不㓕於前清兼管部之軍機大臣據可信消息徐相國每日起身甚早八鐘後盥洗旣畢至九鐘乃赴總統府至十鐘時入謁總統議論國事十一鐘到政事堂辦公十二鐘午膳下午二鐘休息至三五鐘再起辦公直繼續至十鐘前後日以爲常云云 
　　政事堂之組織細則雖未發布而略據所聞（１）國務卿禀承大總統有參與軍事之權軍事會議國務卿列席（２）對外公事均以政事堂名義行之（３）國務卿於政事堂範圍以内得發堂諭（４）國務卿得召集各部總長在政事堂會議果爾則國務卿實質上之職權實遠出於前此國務總理之上此中尤特列入國務卿得加入軍事會議尤爲一種對人政治之特别作用蓋大總統久有意於推引徐相國加入軍事範圍故國務卿未發表之先外間已喧傳徐相國將得一軍事上重要位置如此插入尤爲天衣無縫也 
　　國務卿之地位在國法上並不重要而實質上實爲重要余前已具言之今得更爲淺顯說明之曰就國法論國務卿爲贊襄大總統之人就政局論徐相國實袁大總統之分身也大總統之財政會議已併入於主計局昨開第一次會議前此之財政會議大概以本人之特派資格加入之此次則純然以機關之資格列席除大總統主席外財政總長周自齊次長張壽齡張弧中國銀行總裁湯壑交通銀行總理梁士詒（注意梁係以此項加入報有載其仍爲財政會議議長云云無論該會議本無議長即梁亦並非以議員資格加入也）鹽務署長張弧張係一人而兼二資格列席此外向因特派資格而加入如梁任公等者非奉有新命卽暫時不能加入斯亦一變遷也 
此後各部總長之不久將有變遷一般之所逆料梁敦彦氏近有仍到交通任之說或無問題而農商之張謇雖傳聞仍須到京一行但到京之後行止可知外部之孫現方患病異常困頓消極其先辭總理時早已並辭總長似亦不久於其任報載叚總長祺瑞將出督北洋（朱家寶求去甚切）以王士珍代之周自齊之財政亦將以周學熈代之云云者皆有可信之價值也 
　　政事堂旣有法制局參議本爲贅設新設之參議四人頗爲消暇其參議上行走之顧鼈王世澂曾彝進現爲約法議員故未到任 
[新政局中之軍界一瞥]  
[軍事政務之劃分]  
　　此次政府改組其對於政務前途固始終無方針之表示然在總統方面則確持有二個之 
 
 

Page 3

 
 
綱要一爲政務一爲軍事特設政事堂任東海爲國務卿係專以政務整理責之東海而更組織大元帥府實行軍事統帥謂待政事堂組織完好行政方面一切就緒徐當之自能游刃有餘總統則專從事於軍事之整頓與改良徐相國亦有參與之權聞此辦法總統已蓄之已久今日乃得有機會而實行達到目的也 
[軍事判决案之報部]  
　　陸軍部咨行各省謂嗣後歸入軍法範圍各案無論犯罪者係軍人軍屬及非軍人軍屬除按其身分及所犯情節應呈部聽候宣告判决命令者仍照章辦理外其他由各該管長官下宣告判决命令者務於宣告判决後分别情形録案報部或按月彚報等語惟粤省以亂黨機關四處潛伏加以盜匪猖獗正在大舉清鄉緝獲案犯審訊稍不迅速事機恐致貽誤若照定章辦理手續紛繁不特有稽時日且多窒礙請仍暫時從權照舊辦理一俟地方稍靖再行遵章辦理旋由部再咨粤都督以所稱粤省亂黨盜匪四處潛伏自係實情惟旣於判决以後再行報部則斷不至有貽誤事機窒礙難行情事希即仍照前咨於判决後按月彚案報部以便統計云云 
[陸軍總長之酬賓]  
　　昨日下午二時由段君啓勳代陸軍總長開酬賓茶會地爲將校聯歡社在東廠胡同地極閎敞有石山及噴水池嘉樹蓰蘢足稱清雅來賓以軍界爲多預備茶點者有數處左右列軍樂隊衣分紅白　吹繁　廳中紛懸屏聯耀目金光有大總統横額一曰節鉞延釐對一云汾陽福壽光唐史淝水威名壯晉圖副總统對一云入總師干出膺閫寄望隆尚父福備汾陽梁任公集唐宋人語對云二十四考中書令萬八千户冠軍侯頗饒别致葉裕甫一聯云勳高赤縣壽比黄山八字拈來極爲渾括屏則五光十色各極其妙尤足令人注目者則廳懸百子圖巨輻中爲叚總長夫婦肖像段冠貂蟬冠著紅蟒服錦袍玉帶夫人鳳冠蟒玉象服焜煌來賓均歎觀止招待員亦禮文備至酬酢殷勤茶會旣畢盡歡而散 
北京新談薈 
[銀行團會議要件]  
　　二次借欵自丁恩氏兩次調查鹽務回京後頗形活動兹聞銀行團昨又特開會議研究此事之最要問題四件（一）爲債額是否仍依原定抑照丁恩氏調查鹽稅之盈餘承借（二）爲中國規定之幣制草案是否完全圓滿（三）爲破除引岸揆度中國現在情形究竟是否可行（四）爲監督銀行權之要求所持之點當以達到如何地步爲限度又聞鹽政顧問丁恩氏於十一日乘車至鄭州再往河南聞係受五國銀行團委託調查西北一帶鹽務約下月中旬方能回京云 
[烟草事毫無根據]  
　　日前傳言烟草專賣權有已由政府委託英美烟公司代表之說駐京日德各國公使聞此消息以此爲違反機會均等主義特向中國政府提出三項質問如下（一）中國政府果已將烟草專賣權與英美烟公司乎（二）卽未將專賣權與英美烟公司是否已與以他種特權（三）中國政府對於烟草專賣果已有何等之計畫乎對於此項質問中國政府已正式宣言第一第二兩項毫無其事而第三項雖有其事决不至違反條約云云 
[復諡案多數否決]  
　　請復諡法一案早經提交政治會議當由該會議交付審查兹悉當審查此案時僉以中國之有諡法由來已久惟其體制不過爲君主專制時代所可通行今國體更易情勢各不同羣僚盡職於國家與効忠於一家一姓者有别則諡法一端自無恢復之必　云云嗣贊成此議者多數遂將此案否决矣 
[王家襄將任巡按]  
　　國會停止以後總統對於兩院議長異常注意前次政治約法兩會議選派時即欲羅而致之現在湯化龍旣任敎育總長王家襄尚無何等位置總统之意擬俟外官制發表後任命王君爲巡按使現在此議業經决定惟屬何省尚待選擇外間謂王君將爲山西民政長亦尚未爲確耗 
[朱桂莘注意剪髮]  
　　近聞内務部朱桂莘總長以剪髮一事與人民形式上精神上均關係頗重未可視爲緩圖而中上級社會尤宜一律剪髮以爲表率擬即設法剴切勸導以期家喻户曉成效大著云 
統一財賦之先决問題 
[新稅之厲行]  
　　新稅實行以來各省中遵章奉行固多然不明稅則原理而誤認者亦有如湖北辦理印花稅驗契稅均不能得手日前該省省長國稅廳長曾擬有徵稅功過規則呈部蓋印欲藉此以示勸懲部中已經認可並連電促其實力遵行矣又如貴州將騐稅及稅契合而爲一籠統辦理呈報到部部中以其如此辦法不但不合法令且恐辦理不善徒生紛擾故令飭該省分别辦理不得牽涉以免遺累並通飭各處遵照稅章不准有繊毫含混如故違定章當加以懲戒云 
[滙兌之規定]  
　　中國金融向不活潑幣制又不畫一兌換上虧耗百端再因交通機關不便銀行設立不完巿場情形紛歧不一於是運滙上遂非常煩難刻部中對於各處徵收稅欵應解交國庫者或運用欵項須往來匯兌者均規定畫一章程如兌換則令各省國庫預將本日巿價報部凡有用欵均照本日巿價尅算以免有抬價蒙混之獘如運滙則酼定一種法價如有輪船火車之處每百里應運費每一千匯費若干交通不便之處亦然凡有匯欵均依此法價爲標準以免有參差不齊之獘此兩種辦法已經部中與銀行商酌妥當不日即將實行矣 
[六事之提出]  
　　財政部前擬征收田賦考成條例草案同時擬有征收田賦條例五十餘條嗣因會議時有人謂征收田賦　續各省習慣不同若由中央憑理想規定必多窒碍難行不如先徵集各省意見然後規定統一辦法庶易推行其說贊成者頗多遂由財政部提出六事令各省陳述意見（一）征收時期應否仍分上下兩忙並合會計年度（二）糧户清册如何編造以及串票如何改良（三）應否設征收櫃令人民投納（四）遇有天灾是否照前清分别蠲免及緩征抑或徑行豁免並如何規定報灾辦法以杜揑報（五）調查各縣征收稅欵繳納金庫以何處爲宜（六）滯納處分宜如何規定業已令行各省國稅廳矣 
皖省新紀事 
[碼頭帮又起風潮]  
　　蕪湖碼頭夫向有山東壽州金斗等帮之名稱自光復後因爭碼頭時起風潮去年聚衆械鬥案雖有軍警彈壓若輩置之不理互控至省曾特委前水上警察第二署署長靳少齋赴蕪調查辦理經靳群極力維持開會勸導各帮首領詳定辦法始得相安無事不謂日前山東帮與壽州帮又因爭分界限聚衆械鬥經人報告鎭守使署及武衛軍勞務處隨派軍隊前往彈壓若輩仍然械鬥當將該帮爲首滋事者拿拘十餘人押至司令部研訊聞日内卽解赴省城懲辦 
[南門内炸彈何來]  
　　安慶於十四號夜半十二句鐘時忽聞巨砲一聲似是地雷滿城震動居民從夢中警覺大爲恐慌久乃寂兢至今晨探悉乃知南門水關内省議會左近民人吕有才家住屋四問忽然震倒吕姓男婦大小時已眠熟均被壓傷幸未斃命惟間壁厠所屋瓦全飛厠外之電桿亦被炸斷觀者如堵咸疑厠中恐黨人暗藏炸藥如何觸發則尚未查悉也雜評一（無名） 
[日本報紙之流言]  
　　前數月間中國之偵探往往有日本人助黨人擾亂之流言無識之徒多附從之稍知時局者必不願此流言之傳布何則蓋日本雖容留黨人而黨人非盡好擾亂者日本人卽與黨人有關係而關係者係個人與政府無涉即與國家無涉也傳布之後徒引中日人民之惡感殊無益也 
　　不謂近日以來中國之流言漸息而日本之流言轉盛一則曰中美海軍同盟也再則曰中美攻守同盟也三則曰中國允准英美烟公司之專賣也無根謡諑遍傳報紙且傳者亦明知其說之非確徒欲以此責其外交之無能喚起國民之注意而不惜鋪張母亦徒增兩國人民前途之惡感而無益大局歟豈其識見亦與中國之偵探等耶 
　　嗟乎使中日兩國而認爲不世之仇不並立於東亞者則相讒相間可也苟尚以爲有同種同洲之義日後終有互相扶助之一日則去惡感而種善因今日其當務矣兩國人民其審慎之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參政院組織法案之審查談]  
　　參政院組織法案　經總統提交約法會議該會議於本月十一日特開第十二次常會由孫議長指定施愚秦望瀾等十五人爲審查員從事審查約本月二十五日前後當可議决兹特將關於該組織法應行注意之各問題及政府對於此事之意向彚録如左 
[意見之徵求]  
　　近來會議機關之組織政府對於組織分子特極注意此次參政院之設立亦然兹聞當此案尚未提交時約法會議孫施兩議長特晉謁總統徵求總統對於此案概括的意見當時總統以職權一層其重要事項大半已訂入約法條文其未訂入約法者亦尚不難議定惟於組織此項機關人員之資格須取嚴重主義示以限制以符慎　賢能甯缺勿濫之旨云云兩議長亦極以爲然 
[職權之略聞]  
　　參政院之組織其應有職權肇犖大端如起草憲法解散立法院同意權等已明白規定於約法中約法會議當然無須再加討論其未規定於約法中者聞其範　亦甚寛廣蓋當立法院未成立以前政治會議業經取消之後亦事實上不得不爾之趨勢也兹聞總統提案特於職權一層列舉九項分爲兩種第一種職權有三（一）關於解釋約法及附屬之法律事項（一）關於行政權限事項（一）關於司法權限事項第二種職權有六曰内政曰外交曰理財曰設官曰敎育曰實業凡此數項該院受總統之諮詢或建議於總統均有討論議决之權 
[參事之特設]  
　　此項議院之組織其議員旣擬取名爲參政官則其特異之點已顯然與他項會議性質不同兹聞政府之意除該院參政官由總統簡任外並擬於該院特設參議十人由總統任命此項參議之職權於院中可以列席與議並參與審查起草之事惟不得加入表决權以示與參政官之欋限略有不同云 
[國慶紀念日期案議决後之呈復]  
　　政治會議議長李經義爲國慶紀念日期案昨呈復總統原文云爲　覆事本年二月三日奉國務院鈔發大總統飭交陜西都督張鳳　等請以民國二年十月十日定爲萬年國慶鉅典所有南京政府成立及南北統一之各紀念日悉予停止井請通令禁止各省舉行獨立紀念懇交政治會議核飭咸電函件鈔發交　到會本會議遵於二月十日開會提議經各議員討論大體交付審查當依據政治會議規則第十條指定孫毓筠趙惟熙劉邦　梁建章貝允昕江紹杰余紹宋任福黎邢殿元齊忠甲梅光遼等爲審查員該審查員等疊經開會審查全體表决具意見書提出報告本會議於本月二日開正式會議經各議員詳細討論僉以爲該都督原電所以發楊國徽　一民　者用章至爲深切所請以十月十日永遠定爲　慶查是日爲武昌起義之期亦即正式總統就職之日民　之建　於此造端而共和之基礎亦於此　固以是日爲國慶允宜乘爲鉅典昭示來兹至南京政府成立之日係在臨時現在正式政府旣經成立原電請將此紀念日停止舉行持論亦不爲無見惟查二月十二日之紀念本爲清帝遜位宣布共和之期不過歷書所紀標南北統一之名誠如原電所稱或不足銷融畛域將此日改爲宣布共和紀念日庶幾名實允符抑本會議尤有請者查國慶紀念日案係經前參議院議决於民國元年九月二十八日由臨時大總統公布施行細釋原案性質固以法律之形式行之果有修正之理由須經立法之手續據現行民國約法第六十七條立法院未成立前以參政院代行其職　應請大總統將該都督原電曁本會議所陳之意見統俟參政院組織成立之時一併飭交修正庶足以昭慎重而示大公此外各省紀念素未著諸功令自應一律停廢况於全國統一之後尤不必留此獨立之名應請通令禁止以一觀聰而節虚糜本會議討論至再表决一致理合按照政治會議規則呈覆大總統裁奪施行謹呈已於五月九日奉批准如所議俟參政院成立後并交修正矣 
[財政部考試風潮之又一說]  
　　財政部近日考試司員各報多已揭載此事政府本擬以臨時命令指定所考人員亦擬以僉事主事二三十爲限嗣後外間頗有違言遂作罷論方此事發起之始外間多疑其將有絶大風潮出現未幾烟消火滅一天風雲頓時化歸島有兹據京報載稱財政部成立之始前清度支部舊人留者頗少其中緊要政權大半握自南來新人才之手新人才理想雖高然於文理上不甚著意故提筆辦稿時往往有文字中費人解釋之處上年某司長曾上熊希齡一呈最爲有趣略謂改革之始部中放逐舊人其中頗多能手司長頗爲惋惜其後周緝之總長用人甚欲破除新舊界限有志未逮而去我公再來更極力排除前清故吏曹署爲之一空司長此時頗有公務擱淺之憂然因國家財政困難力倡减政之說司長爲撙節政費計固未敢倡言反對詎料舊人雖去而新人轉因之絡繹而來司於此更涉惶惑顧念果使新人學識勝似舊人則一人可以兼辦數人之事亦未始不爲財政前途之福又不料新人做事反遜舊人數倍外間論者頗有煩言如此辦法甚爲我公不取云云據此言之則該部人員之多數不勝其任已可概見近日總長周子　與次長壽齡見司員辦稿多有文理不甚高明之處深恐部務廢弛致貽舊人以口實緣此之故遂思以考試之法嚴爲淘汰此等辦法原不得議其非是無如一般人才多以爲於已有礙乃羣起而反對之其反對之最大理由則謂實缺人員均係經過總統任命者若此時更以考試之法分别去留是不啻以部令取消總統命令且與甄别條　不符無論如何斷難承認現時此事雖該部總次長擬定辦法然經此一番風潮究不能不作爲罷論也 
[二屆知事試騐之一二兩試已揭曉]  
此屆知事試騐第一第二兩試業於昨日（十二日）會合揭曉兹將録取人員分誌於下 
[直隷]  
　　郭賡韶吳錫珍張彭年李秉鏞楊墀蔚廖儒宗吳廷模李世熙李玉田陳曜杜鴻賓孟清溪鄭彤　馬文煥馬泰　孔慶　葉樹維郭紹彭史維錢福森常述明韓恒　齊涵玉魯懋勳王錫賓張曰容劉毓俊蘇長銘張九　王　璐郝　謝恩綸劉玉田鄭景僑高　馨崔汝　李祖蔭共三十七名 
[奉天]  
　　薛翹如劉廷臣奎斌韓樹春趙福永何慶　孫鴻卓李中修雲翰許文觀周祜崔正峯龐國士共十三名 
[吉林]  
　　高鴻飛一名 
[山東]  
　　王乃禄張雲渠傳汝恒　榮策劉振煥艾慶餘吳光裕龐維剛韓光祚李景洛于之昌蔣錫彤李連炳胡康侯李宗仁李澤宸陳錫鈸臧著信王之屏劉樹楨劉麟躉孟昭章李恒實楊業昌于文垣　鴻文馬文繹李郁華李中淇劉欽誥李錫畯趙春芳臧著唆潘琛遠鄧述之薛　庠高廷綸李承恩尚鵬展宋德楨崔茂林共四十一名 
[山西]  
　　楊大芳喬聯沅孟森立陳淑共四名 
[河南]  
　　朱霞周翌清廖允僑　紹龍鄭春魁李瑞　王淦吳廷祺張存愷湯紹漢薛勉錢炳炎袁乃麟張　　陳景光楊璧楊材藩邊英儕廖雲禎姜運昌喬遷黄宗堅孟廣鐸袁啓瑞張稱身尤士奇胡勵李繼堯游青田盧璧臣袁雲卿李傅縉白源澂殷卓才趙琦共三十五名 
[湖北]  
　　田澤　左樹瑄董如璋劉壽祺馬兆琳周運恭張業動石山倜張鴻王藻　光斗龔梓材熊子英嚴昭瑨童燕謀榮國鈞賀方斌左質秦陳　動傅作楫彭榮甲唐之定曾魯逹張慶　吳鳳遴王文錦杜本綸張元希英廷獻程明楝韓國斌李永忠尹朝楨周駿聲莫德龢周鳳　張星漢張培愷張永楫吕聯乙亢化光謝保元劉克家汪翱共四十四名 
[湖南]  
　　章之峻曾希任吳榮炳雷震潛羅黼國江鎭三曾榮楚周樹猷黄維藩唐錫壽林應昌陳長鏃劉世邦張克家楊履直黄厚植蔡　李炳觀陳守謀張茯年曹英孟昭涵吕鏞黄應元彭敦毅顔曹興李茀劉孟涵李芋衡蔡嵩　朱光楫潘晉封熙王政賢喻烈李萃璠燕不基曾鵠王禄楊大瀠王大魯曾鴻翼曾吉光晏忠精李先疇羅遠耀張超宗蔣輝祖夏璜譚壬癸王施海王楚甲袁壽南胡壬杰曹夢弼甘振海左冕李逢辰姚幣胡光煦何嶽靈李煦東劉廷瑞左青王丕森李光國曹之駿袁祖憲鄧典謨郭幹臣薛耿標陳上堯謝夢齡共七十三名 
[江蘇]  
　　賀同慶劉承均劉鍾球張嘉澍朱錫琛姚熙施景華趙鉦鋐黄鎭張純熙韓仁祖吳中偉周士森張鍾武秦　煌俞廷颺戴姜福王寳謙華毓　程鑑莊鼎元錢昌頤馬逹李芳姜煥昌龔六英楊壽祺戴震鄒鴻材程起鵬朱邦傑姚振瀾李錫庚共三十三名 
[ [ [安徽]  
　　吕祖植王澤傅葛春元徐先甲王席珍程幹　孫樹人王景仁孫光沛姚日新馬鍾齡趙恩鋐謝海鰲詹亮疇吳文璟施沛霖蔡喆李鍾嶽王臣汪國傑汪木源姜鑑韓實忠共二十三名 
[江西]  
　　楊光文葉韻萊郭維祺程蔭榖朱芾胡獻璵吳定川梁　涂貢琳柳秉彝徐傳薪徐文鳳李樹芬陳書湯泗鄧鈞夏士藩郭孝　湯之光陳元慎徐柱石劉拱辰李瓊若鄔侃何紹休祝錦桂羅綱熊立賢廖彬王敬培共三十名 
[浙江]  
　　杜之庭沈德濚黄之焱裘粲朱承佑樓繩武湯聘之俞霖樓岑何炎汪懋森俞黄徽劉鵬振林澤陳慶保喻品衡沈啓熙莊澤定王邦　張其濬張錫康謝　初趙　華國　詠　張　陳琛揚　恭邵貽榖董良史董祖義倪瑞芝丁烔俞錫蕃來裕昌許殿　周顯謨江巨龔夏起鵬劉春煦陳時夏褚德言共四十二名 
[福建]  
　　孟琇棠王宗海沈頤清程佩賢葛新　鄭禮桐薛家鳳蔡振洛陳培元陳世澤江漢先黄照書高　蕭誠卓祖蔭陳與　蕭關　盧璞林心龢陳鎬陳憲弼林維濟共十二名 
[廣東]  
　　陳鴻澤馮紹韓周海張應銘侯節朱杰周壬潘贊銓余信芳林熙疇張炳瑚蕭正言區家璿唐壽仁鍾毓元鄧紹榮周士　維翰區溢樵李士楨葉綱陳培琛梁琮袁寳清張達泉共二十六名 
[廣西]  
劉信祁秦昌濟易寳書羅炳文熊贊虞鍾世朝謝宸慈顔沅吕仲仁徐培李振先唐嗣禄覃懋材胡貽欽共十四名 
[四川]  
黄怡藩王鳳至張　綱羅兆鳳張雲濤張鑄徐雅嵐向名緯蕭澤溥許覲光劉定　劉義年何家修邵從光徐正鼎汪毓祥吳漢雲鄔瑞芝馮慶瑜龔炳廖政李增湘共二十二名 
[陜西]  
　　王會國張銘陳志瑗共三名 
[甘肅]  
　　張完璞花廷黼共二名 
[雲南]  
　　徐文瀾李士藝夏鼎新寇從仁共四名 
[貴州]  
　　陳元棟蕭元傑蔡樹乙楊　芬黄澤沛許嘉珍楊緒昌黄文憲茹泰連盧襲韶共十名 
[旗籍]  
　　趙黼鴻毓滄鐵存趙黼清繼椿文楷蔭佑錫璋董栻文倚侯士奇共十一名 
[免甄録試]  
　　吳德烺褚德芬王之籙宋沅孫谷級賀氏範田鳳翥共七名 
[現任]  
　　馬照懿林毓杜周昌壽夏鍾澍杜子懋程功偉任鍾澍宋承家馬象乾婁啓銓楊炳勳朱孔陽李世英王覲彤傅廷春袁增馮鎭坤李德鈞陶相陳善謨丁繩武甯賡韶鄧書山涂允欽羅良經共二十五名 
[特送]  
　　陳酇馮釐颺周壽陳贊唐蕭應鐘俞廷藩陳海瀛洪楨馬憲章高汝清劉紹基劉國楨馮成趙華翰萬光復梁維新張增堯蒙兆柳吳應丙朱介曾黄允直瞿寶祚楊斌馬培煦祝紹堯胡恩溥朱之照魏堃劉超陳毓康胡嵩壽王曾述邱毓驄鄭耀烈楊毓衡鄭成春方衡駱斐謝泰榮孫承德黎之彦俞聲谹石玉峯李蔭嵐趙祖望胡清澍姚貴岱許守廉沈銓朱度孫肇圻屠治平汪壽鑑曾爲龍孫纘緒董春奎粟學昌陳新爕戴戡高鱣祥熊道琛余東張大猷黄克修秦之澤鍾之翰杜芳陳玉龍郭葆珍李　樹何承澤蘇裕孚岑斯詠王瑲王杰李哲昌羅啓崑黄承家楊培祖王芹山張永貞彭贊璜李立成周錫麒陳修齡陳希元張賡麟趙宗瀚蔡泉清馮守田李瀛陳與桂王嘉曾葉延偉李恭循龔良爕劉文泗陳執戣沈枚甘澤沛王秉璋胡嗣寅吳巽陳士傑董秉清林伯桐范迪明周振先操維翰劉秉陽張宗翰陳樹年吕兆桂孫孝祖陳國華王乃禮劉九經孫輝藻楊璲安恭已黄景琪袁楚藩陳鑑周盧覯球丁文瑜張鍾璜張國珍王鴻藻汪蔭孫徐重禮許紹銘蔣中覺薛性郭正劉興沈秉彝何動業黄彭壽江宗淹賈厚墉解樹聲吳季賢鄧林柯秦振先湯文煥韓晉光陳壽芝鄭昭訥毛不恩邵憇棠韓雲璋趙雲椿費道源毛慶年武講李芳沛董塏李鵾齡范崇禮潘毓岱葉聯步馮傑夏曰璈王淦董英森蔡峴譚雲黻阮家雍楊春霖胡駿業李成蹊凌　潘諧琯孫錫元屠　李綬芳王錫三翁應圖周鴻恩章鳴岡吳逸陳懷劉增琛李維第魏希吉朱景一虞明武吳豐年共一百八十八名 
[補述白匪擾陜時情形]  
　　乾縣訪函云上月陰曆二十二日豫軍由省到乾聞　被困邠城遂倍道兼行至邠城後匪已由邠竄出向麟遊岐鳳逃遁豫軍卽由永壽轉乾其步隊現從關頭義井一路截擊馬兵輜重從乾向武功一路關拔陳旅長全隊亦從邠跟追 
又聞邠州之役白匪竄至岐山一股由陜軍偕甘軍豫軍合圍痛勦匪在益店鎭死傷甚多軍械子藥殆中央派遣之北洋陸軍亦已陸續抵陜矣 
自股匪竄邠後陳旅長伯生帶隊由南追擊甘軍由西堵截適王潤生所部炸彈隊亦至匪用包圍法抄誘計甚狡毒經陳軍及炸彈隊奮勇前驅匪始紛紛四潰是役匪死傷約千餘人分二股竄往麟遊鄜縣一帶聞王修已又率大隊分道追勦矣 
有自永壽來函云股匪所過搶掠焚燒尸横遍野慘不忍覩姦淫更屬酷虐十歲以上之幼女無能免者有某家老婦生二女一十五歲一十一歲匪欲逼汚老婦乞免立被鎗斃又將大女擄去凡所擾處恐官軍追至預將糧食焚燬盡净俾官軍無所獲食陳旅長邠州之役軍士尚能用命匪遂遠竄云 
　　岳振山河南人第一師二團一營三連排排長此次在鄠縣剿匪因兵力單薄被匪執不屈而死先是匪欲降之振山大駡曰吾亦堂堂軍官汝等姦掠焚殺慘無人道我豈肯事若輩匪曰汝不畏死乎振山駡愈厲曰死則死耳匪憤極裹以棉蘸油焚之至死駡不絶口護兵戴生材自賊中逃歸述所親見者如此 
中央前派陸建章率領北洋陸軍來陜助剿白匪帶有飛艇數隻藉以偵探軍務並施放炸彈之用日昨業經運到先行演試自東往西城内居民觀者莫不稱奇 
　　陜屬盩厔商乾一帶前被股匪滋擾後雖令各知事赶辦善後妥籌撫卹乃近聞各屬伏莽潛滋加以土匪躍躍思逞藉端訛詐任意搶动秦民何堪再經痛苦已由都督令委副官長陳樹發帶隊前往各屬查辦此次匪蹤所至刧掠焚殺尤以盩鄠乾爲尤慘官軍收復後大半十室九空流離滿道民政長以殘破之餘頭緒紛繁知事勢難兼顧又委會辦員前往各屬招徠撫卹現已起程矣 
江省兩兵變之善後法 
[防軍之變]  
　　朱省長以省垣軍隊暴動後商民已飽受虚驚近又連接内省警告更恐黨人匿跡省城偵探報告情形頗爲詳細自不能不先事防範爰飭陸防各軍嚴密訪查一面並責成警察高廳長嚴令各區認眞調查户口凡商民舖户遷移生死婚嫁以及親友往來勞動移轉均限三日内報該營警區備查昨已布告實行中央所派李中將來江宣慰各軍並與朱軍使商榷善後辦法已於本月三日到江對於防軍前事詞氣之間極見和平大約不致再激起變端矣 
[漠河之變]  
　　漠河兵變事隔數月矣究竟善後事宜有何良策未見當道之正式布告然簡單言之釁起於廣信營業之壟斷若刻　鈴解鈴自然仍從此層變通章程務使金廠内外兵丁均能實受利便爲第一義固亦不止漠河一廠應如是也近日探聞黑河觀察使籌辦漠河兵變善後辦法以該處原無巡警擬添設巡警若干並擬變通廣信公司營業章程其範圍大致僅將油酒米麵四大宗師該公司專利其餘各種應用貨物無論何人均聽自由販賣俾兵民不致兩困現已呈請省長核准後即可實行矣 
川省最近之恐慌 
[滇匪入川之防範]  
　　滇匪蒲飛雄聚衆數百人前擬由牛街入川滋擾游擊川南賴司令聞報後即派第三分隊開赴筠連防堵該匪見川有備即已退回嗣李隊長率隊至川滇交界之吳家壩等處清鄉偵得該匪現藏匿滇省木杆河黄葛樹一帶所用旗幟大書元帥蒲等宇聞日前昭通軍隊關拔數連剿捕該匪即在垇開鎗對擊滇軍傷亡士兵二十餘名幸川邊防範甚嚴故該匪尚未蔓延入境云 
[巴中土匪之謀亂]  
　　巴中土地堡有苟德容久留巨匪朱天元在家并爲代聚匪徒希圖擾亂經該鄉議員白功臣呈報該縣公署縣知事張孔修據情轉呈川北高觀察使略謂據土地堡鄉議員白功臣等呈稱逆首苟德容久留通令嚴拿之朱天元等在伊家謀逆前形跡尚未大露詎今春伊夥同何大星李洪星謝錫光蒲必明等日聚四五百人插紅旗放巨炮覓良工專製刀鎗到鄉村强要錢米朝夕操演毫無忌憚聲言聯絡川東秦軍刻期合營起行直取太平徑至西安奪省城達京都匪黨日聚日多令人難以測度此等情形共見共聞不待查察首等與伊地隔咫尺將遭首禍若不預爲報告恐地方糜爛民不聊生等情據此立復派探前往旋據報告朱匪正在太平縣屬陰背場白岩洞地方藏匿其黨苟容現已代聚匪徒數百人在寈私造軍火逐日操練約期舉事各處無業游民均皆受其煽惑紛紛前往附和四月一日夜尚有二十餘人由縣屬石板寨前去投効而界連各地人民畏其勢力私行納欵亦復不少密查白岩洞地甚險要匪共　牛兒炮九尊餘皆四瓣火土炮等語此呈正繕發間接准達縣東安城口太平禁烟委員郭紹渭函稱情事相同云云川北高觀察使接呈後即通令通江南江巴中及川東附近太平一帶縣分一律調團嚴加防範勿使竄擾矣 
[萬縣罷巿之原因]  
　　去歲秦軍入川佔據夔萬一帶地方久留不法行爲時有所聞及川軍一師開赴該處僅駐紥於離萬世里之涪灘又六十里之淺渡等處常因嫖賭鬭氣時起衝突及日前陜西張督調該軍返省川軍團部當即遷入萬縣城中兩軍相觸互不相下遂成格鬭大有開仗之勢該縣商民聞之驚惶失措全體閉門罷巿旋經地方紳商出爲調停始各罷手現該縣已回復原狀矣 
江西宣布解嚴之文電 
[江西李都督純日前電總統及中央各部云贛省自去秋]  
戒嚴以來因伏莽尚多人心未靖迄未解除現在地方 
 
 

Page 7

 
 
一律肅清　隊　防亦已就緒　於本月十日解　以副大總統與民體　之至意再衛戍司令部因亂事初平爲臨時暫設機關業於核定三年度軍費預算案内　令至本年六月底裁撤現經解嚴亦無存立之必要已飭將各項案件趕速清理於六月一日取消無庸待至月底　可稍節公欵惟逆黨餷　未净到處濟伏仍當弭患預防隨時督飭所屬認眞查察以保治安除通告外理合電陳 
[浙省貨物附加稅不准免除]  
　　内務部訓令浙江民政長云前據浙江舊嘉屬嘉禾等各商　電陳浙省貨物附加稅實行以來商艱益甚請迅電省免除以安商業等情當經本部令行該省民政長審酌情形妥籌辦法呈復備核在案並函請財政部核復以憑飭　去後兹准財政部復稱查浙江徵收貨物附加稅一案旣經本部與貴部先後核准令飭遵辦自應責成該處長妥慎辦理以策進行該商會等所請電省免除未便照准至原電所陳蘇浙毗連兩省稅率歧異嘉商益　等語以租稅原則言之固應全國一律方昭平允惟各省向來辦法不同此輕彼重無形之中别有調劑之法現在稅務逐漸改良自非一蹴所能幾亦不能以一端爲比例蘇省捐率現在議加浙者正在舉行斷無議減之理由函復轉飭遵照等因到部查該商會所請免除附加稅一節據財政部核復未便照准自應轉飭　照合行令知該民政長查照辦理此令 
地方通信鎭江 
[煤油公司築馬頭]  
　　鎭江美孚煤油公司油池建設西門外荷花塘東惟該處運輸貨件不能與新馬路直接交通殊費周折兹該公司擬自籌經費從油池起點建築馬路一條與新馬路聯絡聞　前已禀由該管領事函致交涉分署請爲立案以便測量地點從事工作云 
[協緝皖省黨人]  
　　韓省長接皖督密電通飭各屬協緝在六合天長來安等處謀亂之焦廣元務獲究辦現丹徒縣知事已飭令協緝矣 
[兵士誘拐婦女]  
　　鎭郡山巷兩首王姓家有一妻一子一女該婦與駐鎭某防營兵士周某有染已非一日詎日前周竟誘拐該婦　兩子女席捲而逃王某得悉道人四出尋覓尚未戈獲也 
[梟匪蠢動紀聞]  
　　無錫與宜興交界之處及宜興交界之鎭屬　陽　　　鄉　巷時有土匪鹽梟出没　爲隱　日前該邑知事電請省中派兵兜勦現馮都督已令飭第二師長酌派軍隊前往痛剿矣 
杭州 
[布告鎗斃王鑑庭]  
　　黨人王鑑庭經軍法課一再　訊明確朱都督於十四號委軍法　　員錢渭清陳光熺監視槍斃並宣布罪狀略云王鑑庭與陳楚青主謀擾浙自稱臨時都督散布委任僞職　證聯絡台州匪首周永廣實行暴動並與逋逃海外黨首及去歲鎗斃之黄農飭緝未獲之胡小呌通信往來證據確鑿馬仁昌一名隨同王鑑庭往來滬紹附和逆謀均屬罪無可逭按照刑律第一百零一條判决王鑑庭處以死刑馬仁昌處以二等有期徒刑監禁六年終身襯奪公權全部於本月十四日將王鑑庭一名執行鎗斃以維治安 
[禁烟監察擾民之續聞]  
　　青田郁知事因棗監察濫使職權電致浙垣云都督民政長高等檢察廳長禁烟總局長禁烟督辦張鈞鑒禁烟監察棗國華曁密查探員蔡耀宗被控纍纍據朱洪氏訴稱上月二十二日蔡奉棗命藉查烟又查軍械艶富擁兵入室倒篋傾箱攫去洋十元並官烙鎗二枝藉封房屋逼命勒贖憐氏三代寡婦冤苦莫鳴等情同時有該地紳民朱　元等百四人聯名親到代朱伸冤有案又葉藏　訴稱被棗派蔡騙嚇愚民管鴟飛楊水生出結誣以窩藏烟犯綑送麗署押勒五百元等情迨後棗將葉並結送青閱結有平日恃勢横行此次窩藏私種烟犯字樣然提管楊到案訊實確供葉無横行私藏情事因親兵把民拔去授白紙逼押緣不識字勒令指　後寫何事則實不曉並有陳邦俊等代葉伸寃有案又據陳旭呈稱奉縣勸查烟苗被蔡糾兵索洋百五十元逼具以烟做事切結無辜被勒乞雪寃等情現此案昨據鄭警所長由街警帶所在埠頭扭犯陳旭蔡耀宗訊屬刑事遂核前來經承審員張訊有索詐情事留蔡候質至如朱案於本月十一日棗監察曾派役送鎗二枝並彈帽函請核辦知事以正在派朱承察員訪查未回殊難臆斷須繳奚應以原經手人正式呈繳朱受去後旋據朱復報大致與各訴訟人略同如朱屋封閉係監察印條上寫朱陳氏私吸字樣細訪並不吸烟葉案係棗押索不遂始親送青署總核以上案情與棗監察有因果連絡關係似非對質兩難得平但知事分屬伊下左右爲難而小民痛苦又不敢不據實上達以禁烟監察委員執行條例第十條監察委員查拿告項烟犯須函達司法機關核辦不得藉端敲索及　徇私故縱等情獘棗監察似此行使職權未免過當知事旣兼司法邑有冤民似難不問惟究應如何辦理之處乞電示遵青田知事郁振域印寒 
山東 
[康南海致孔敎會函]  
　　康南海前因各省喧傳内務部將禁止孔　孔道等會及　去各學校　牌等情當經電請大總統維持嗣接大總統覆電並無其事兹將南海致曲阜孔敎會函登載於下少霑賢兄先生執事前得書　發電旋得總統覆電即將來往電鈔呈並鈔電函告山東行政公署令其知照即日再得總統第二電鈔白呈覽則内務部已改其禁孔敎會之意矣政府改過不吝事已轉圜鄙人並鈔白來往電徧函各省都督民政長令其轉飭地方官保護孔敎會孔道會矣山東人心想可安定望並知會孔道會再者正發函間得書知高省長回文已有轉圜當必接政府電飭而改易矣至慰執事任道堅勇不勝傾佩鄙人仰泰山思典阜久矣然而不能者縗絰在躬且别自有故詳積之函承命派幹事長來曲阜此自公之虚心夫誰能比執事者或擇人以從執事之後容當思之 
吉林 
[葦沙河大火]  
　　春日燥烈焚林之警告不絶耳鼓兹聞吉林葦沙河逼近中東路附近數百里全係森林俄人在該處砍木者甚多日前林内突然火起勢甚猛烈焚至一日一夜所焚之地寛約三十餘里長約五十餘里鐵路電線均成灰燼被焚之木材共二千餘古磅每古磅合中國六立方尺）至未伐之森林亦成焦桐矣 
[松花江航行近報]  
　　本年開江後松花江水勢日淺往來航業大受影　現據中東鐵路輪船局報告云松花江水勢近已日見增　淺水航輪大可試行若再繼漲數日則雖吸水較深之輪船皆能次第開行云 
雜評二（默） 
[朱總長請復自治]  
　　昨報西電請内務總長以縣知事負　過重呈請復辦自治此固爲新政府改組後第一好消息也吾所疑者取消自治命令中雖曾聲明擬章重　然取消甫三月各地知事方在接收朱總長未必卽有復辦之議即有此議亦未必即得總統同意更進言之即得政府同意矣而將來復辦之自治爲何等自治耶參政院者性質固擬上議院也乃今日所提交之組織法其議員則以官僚簡任名目則曰參政官議員而以官稱名亦新矣然則將來之自治又安知不以自治官稱耶自治即曰復活亦名焉爾已 
[王壬秋修史標凖]  
　　翰苑中多史才故修史必以翰林或亦一說也然必又加一有辮之條件者何耶紅絨小辮藏於傾端固王壬秋之風度也王之意其殆以修清史者必須忠於聖清之人而忠於聖清之人必以有辮爲標幛耶果爾則將來一部清史亦僅等於頌揚聖清之一首五古而已信史云乎哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[查獲大帮黨人續誌]  
上海鄭鎭守使以十四號夜半時由法捕房探目沈德福恊同安南巡捕人等在福開森路兩旁麥田内緝獲圖攻製造局之黨人七十餘名一案究竟所獲若干名係受何人主唆其意究欲何爲爰即派員往詢昨據復稱查得十四號晚九時許有湖北人蔡大卿由法租界乘坐黄包車行至華法交界之打鐵浜附近忽聞田中呼蔡之名蔡下車尋覓突來手槍子彈一枚擊中蔡之右手彈從蔡所執之白相棒柄上穿出蔡即倒地當即由捕送廣慈醫院醫治兇犯即被逸去後法捕房欲知底細派包探至醫院詢蔡究被何人所傷蔡茫然不知嗣該探等出醫院之門見寳昌路一帶途中短衣窄袖者或三五人同行或七八人一羣絡繹於途心頗疑之遂卽跟跭蹤偵訪至福開森路地方只見兩旁麥田中躱藏多人心知有異即報由崗巡以電話知照捕房立馳汽車六輛飛至該處飭令盡行捕拿當場緝獲七十七名並在毛和尚身上搜出路由單一紙内寫（由寳昌路直至福開森路該處兩旁有麥田甚多能可躱藏夜間十一時之前切勿前往十二時以後諸君在於麥田中會齊聞有響聲出爲接應云云）爰即一併解送捕房捕頭詰以因何夤夜聚集答稱我等領有照會詢以照會何在卽將路由單指爲照會捕頭因見所獲各人語言支吾遂命一併收押旋於十五號復提陳開銀（桃源人）吳子卿（湖北人）朱海卿張漢卿李和全王喜寛王安泰（亦均湖北人）王根生（無錫人）高如玉（山陽人）毛和尚（海州人）李敬軒（徐州人）等十一名訊問據李敬軒供稱我等或係被裁兵士或有做工者行業不一因有韓恢之代表俞子原及楊某等前來招呼約齊各人定於十四號夜十二時左右會齊在福開森路麥田内如聽有鎗聲出而同至寳昌路二百零九號門牌搶劫軍械然後再往攻劫製造局起事等語捕頭以所供各節事實不符蓋寶昌路二百零九號並非局所何來鎗械且旣欲圖攻製造局則福開森路與製造局距離較遠且所獲各人均屬徒手無械顯非實供故即判令一併還押候再復訊云云 
又一訪函云法租界貝勒路於十四號晚間有黨人蔡大卿被人用手槍暗殺彈傷手心兇手卽逃至華界打鐵浜由捕追拿未獲後報由嵩山路捕房將受傷人送往廣慈醫院醫治當經醫生施治並細詰暗殺之原因旋由該黨人吐露是晚有大批黨人先行搶劫然後圖攻製造局約在華法交界徐家匯附近狙伏會議俟有人接應後即行動手等語醫生即用電話通知法捕房派令通班中西探捕四出巡邏遂獲住黨人七十餘人并在身畔搜出路線圖等分别禁押一面通知鄭鎭守使鄭君得悉獲到大帮黨人深爲注重連日晚間除合知崔分廳長轉飭各警區署撥派警隊偵探終夜巡邏外并令軍隊將製造局一帶往來行人詳細詰究來歷如有支吾立卽扣留各軍隊亦防護甚嚴不敢稍懈 
[續紀慶安里破獲黨人機關]  
　　西門外慶安里前日（即十五號）破獲黨人機關捕獲周炳興胡靈貴及搜獲快鎗鎗彈軍服影片等件一節已誌昨報兹將破獲眞相調查明晣再述於下 
[事前之懷疑]  
　　此案未發現之先曾於本月十號有自稱住居慶安里渭字十四號（即慶字三號又即地方警區原釘四十四號門牌）之張姓者投第二區警察署聲稱失去金銀飾箱一只價值甚鉅請爲查緝等語正在派探飭查又有自稱楊姓者投區呈報失竊金署長以頃報失竊者係屬張姓今忽改稱姓楊前後矛盾頗有可疑遂即派探前往詳詢據復該屋原租户實係張學濟湖南沅州人現有北京楊姓者同居實在被竊之金銀飾箱乃羅晋士之物惟勘得失竊情形並無痕跡云云金署長得報後以情節支離更爲懷疑遂即諭令警探訪查失物一面令飭長警在於該里門首常川查察此屋出入各人形跡因此該里左近邇來時有長警留心訪查 
[軍警之密探]  
　　前日即十五號）午後三點五十分時第二區警署巡長毛鴻盤正在該里門首偵察時忽見形似軍探者二人在彼窺探當即上前盤詰該二人即出上海鎭守使署巡查長朱長奎及長江調查處副官陸軍中校馬文鎏之印照隱示并暗囑切勿宣揚是以巡長毛鴻盤預備協助並令跟隨電車之巡士陳桂生李殿臣張國楨三人下車守候帮同拘捕 
[搜捕之情形]  
　　嗣見該里四十四號門牌貼有張公館字條之門内走出一身穿西裝者（即獲案之胡靈貴）至馬路喚黄包車一輛進弄裝載衣箱等件（卽獲案之）軍衣鎗彈及拆下之鎗械各物）裝畢由胡靈貴押送出弄即由朱巡查長及馬副官二君出示手槍禁嚇行走遂由警區巡長毛鴻盤上前將胡靈貴從背後攔腰擒獲口吹警笛始由巡士李殿臣等帮同捕拿一面由朱巡查長等偕同毛巡長並由金署長又派周杜二巡官到來復入張公館宅内搜獲起案之軍刀等物並在該門牌内續獲周炳興羅晋士二人（羅晋士者即十號投區報告失竊之原主因屬嫌疑故即一併逮捕）遂將胡周羅三名解往第二警署由金漢卿署長備具解單一併解送滬南分廳司法科訊辦 
[房屋之看管]  
　　滬南崔分廳長據解到胡靈貴周炳興羅晋士三名之後以所獲各犯原住慶安里四十四號門牌之内前旣據探稱該屋尚有張學濟（卽張永川）物件自應禁阻進出立即令飭金署長派撥長警將房屋看守禁止閒人入内并令偵緝羽黨金署長奉令後已派警前往看管矣 
工　印多張載明開幕日期會場地點門劵售價等項飭發城廂内外並各處車站輪埠先期張貼俾衆周知 
[護照之分寄]  
　　江蘇全省六十縣出品輸送來會應出水陸運費前經該會與蘇省輪船火車各局議定准減半價由會中發給護照以資稽考現因開會期近故季總幹事昨將此項護照减費單分寄六十縣以便各該縣憑單運送出品來會 
[會場之區分]  
　　出品協會集蘇省六十縣之物産競奇眩異非區别縣分不足以清眉目而資比較現經季總幹事相度會場分别布置將圖書公司正面三層樓屋作爲會場上中下三層房屋編爲六十號每縣一號陳列物品餘多房屋爲附設之安徽黑龍江兩省出品陳賽之處昨已區分定當將號條粘貼支配縣分繪成會場圖表至各號應需陳列物品之橱窗現亦一律飭匠赶造限日交齊 
[游劵之定價]  
　　季總幹事因此次開辦展覽會原爲振興實業灌輸知識起見開會之後自應任人研究互相比較俾收集思廣益之效對於觀覽劵收價不宜過昂故定每劵一張只收銅元五枚使有心游觀者不致以價昂而裹足其工匠軍警學生等各團體由領袖人躉數購劵者准照六折收價以示優待 
[軍樂之商借]  
　　會場門内空地中間現已雇匠搭蓋高大蓆篷以備關會期内軍樂隊駐足之處應需軍樂昨經季總幹事致函海軍總司令李鼎新君商借海軍軍藥隊於開幕閉幕日及每逢星期日來會擔任藉助觀覽者之游興 
[警察之預防]  
　　又一訪函云上海小南門外圖書公司内設立美國巴拿馬賽會蘇省籌備出品協會展覽會曾經預備會場並已徵集出品將次陳列事關重要防護不得不嚴是以由滬南警察崔分廳長訓令各警察署各派警察四五名至該會預爲駐防保護兹將訓令原文録左案奉督辦訓令内開案准江蘇民政長韓函開美國巴拿馬運河開通紀念特開萬國博覽大會吾國徵集出品前往賽會於對内對外均有極大關係江蘇遵設出品恊會以上海小南門外中國圖書公司舊　爲事務所於五月二十五日以前各縣出品彚送到所開會展覽並有黑龍江出品彚附陳列上海五方雜處人類不齊防範諸關緊要應請貴督辦查照轉飭所屬警區隨時巡察防護以昭鄭重足級公誼除訓令上海觀察使縣知事外此致等因　此合行訓令該分廳長遵照辦理爲要此令等因奉此除分行外合行訓令該署遵照仰即轉飭所屬隨時加意巡察防護以昭鄭重爲要 
[嚴緝崔潮之通令]  
　　爲私售昭陵餘地於外人事閘北警察分廳徐廳長昨日通令各區署文云案奉江蘇都督府指令内開案奉政事堂蒸電開奉大總統令據内務部呈據奉天兼民政長張錫鑾電稱溥豐公司經理人崔潮卽崔洵生承　清昭陵餘地竟敢私售外人牽動交涉實屬膽大妄爲不法已極請通令嚴緝等語　潮　崔洵生着各省都督民政　通飭所屬嚴緝務獲歸案訊辦等因（中略）爲此合仰該署長並轉飭所屬各分署一體遵照飭警探嚴緝 
[余三龍等解歸公共公堂審訊]  
　　劇盜余三龍糾黨持械夥刧法租界大自鳴鐘對面福康祥土號現洋二百餘元並沿途開鎗拒捕擊斃東元海味行出店李土興英祖界松江路胡聚興木作小主胡阿泉經英捕房印捕幫同拘獲解經法公堂訊實判余死刑其同黨郁金中即郁新中周正一等分别押辦在案因余盜在法公堂供認新閘派克路梅福里南海富户邱辛農家被刧值洋四千元之衣飾各物係與郁金中周正一等同往行刧故經新閘捕房捕頭派探張天林禀准法公堂將余郁周三盜及窩贓婦人王宜氏一併提回昨晨押解公共公堂請究先由二十一號西探卜羅司華探張天林上堂禀明前情繼由邱姓使女及男僕上堂証明當時被刧情形並指認余盜持手鎗向伊等恐嚇禁止聲張各情訊之余盜供認由在逃同黨糾往行劫郁周二人確係同去周在外面把風當時共有六人我與在逃二人携帶手鎗郁分得贓洋一百元周得五十元是實質之郁击二人堅不承認訊之王宜氏供稱丈夫王生和現不知逃匿何處氏並不窩贓云云關讞員核供商之德領裴君判王宜氏仍送回法公堂核辦余郁周三盗押候查明另案於下禮拜六再訊 
[通缉東台縣盜匪]  
　　閘北徐警㕔長昨又通令各區署云案奉江蘇都督府令開案據東台縣知事呈稱四月念五日據縣屬唐家莊民人唐永達報稱陰曆三月二十六夜九句鐘突來盜匪三十餘人各持鎗刀搶刧銀洋衣物鄰人王加興唐獅子身中彈傷請爲勘騐等情當經詣勘屬實並騐明唐獅子王加興腿部均受砂子鎗傷飭警嚴緝并呈請各營隊一體協缉外理合具文呈報仰祈通飭各屬一體協緝等情（中略）爲此令仰該署長並轉飭所屬各分署一體遵照協緝 
[協拘常熟縣盜匪]  
　　盜匪王生卽陸二因糾黨顧啓榮錢福生及在逃之徐鳳山吳小福在常熟地方行劫陶景福家鉅贓逃匿公共租界成都路四百四十三號屋内兹其同黨顧啓榮錢福生經該處警署拿獲供出王盜匿跡地點故由常熟縣知事謝君備文派警帶同錢盜於前日來申報請新閘捕房恊往將王拘獲昨解公共公堂請究卽據來警與眼線錢福生上堂禀明前情訊之王盜供詞支吾中西官以事出内地判王押候備文呈送觀察使署轉解常熟縣知事署歸案訊辦 
[新審判廳長接任之布告]  
　　新任上海地方審判廳長袁麟伯君於昨日午後發出第一號布告云照得本廳長奉大總統任命署理上海地方審判廳廳長遵於本月十四日接印任事除呈報分行外合亟布告仰本廳管轄内訴訟人等一體知照特此布告 
[第二初級審檢廳之交代]  
　　第二初級審檢廳定於十五號實行裁撤歸併地方廳辦理迭記前報兹悉前日因地方審檢廳接收南巿第一初級廳之案卷非常忙碌故閘北審檢廳至昨日上午始將一應案卷人犯派承發吏法警解往地方廳交代 
[第一初級審判廳亦交代矣]  
　　南巿第一初級審判廳奉令於十五號實行併地方廳接辦等情迭紀前報昨由該廳監督推事俞奠蓀君將案卷册籍及器具銀錢等分别造報即由地方審廳長派員接收至該廳關防已由俞君親自賫送蘇省高等審判廳繳銷並悉地方審判廳長袁君蒞任後公事紛繁昨日未及從事查檢定於今日（星期）派員前赴該廳查收 
[張檢察官調往甯垣]  
　　上海地方檢察廳檢察官張寳康君近奉高等廳委任關往江甯檢察廳爲檢察官是以張君即將上海地方廳内應辦一切刑事案件料理清楚於前日交代畢當卽禀辭赴甯履新 
[美臬司因公赴津]  
　　駐滬美國按察使羅平克君因有要公昨乘太古輪船往天津約於二星期内回滬 
[海運局投標無人顧問]  
　　滬南江蘇海運局房屋並基地等前由上海縣洪知事出示布告招人投標召賣在案兹悉投標之期已經逾限絶無一人顧問故洪知事有諭合展限投標之說 
[縣知事致南商會之公函]  
　　催填處理商事爭議及貿易狀况之表式 
　　上海南商會總協理昨日接上海縣洪知事公函云敬啓者案奉省令内開實業司案呈查各商會與商事公斷處理結商事間之爭議事件及各就本會區域内調查貿易狀况前清商部頒有表式通行各總分會按年填報本年一月復經本民政長將原頒表式略加修改通令各該知事轉飭填報其無商會各縣責成主管實業佐治職辦理在案時閱三月報到者僅有句容一縣其餘均未呈復除令句容縣知事將辦理此案之實業佐治職員及句容商務分會總理傳令嘉奬外仰各該縣知事查照前行訓令趕緊飭填呈報如能在五月十五日以前報到者一律嘉奬若遲至五月末日不到則當分别記過以示懲勸其各遵照切切此令等因奉此查此案於二月間奉到省令限三月以前查報即經檢同表式函請貴會曁總商會調查填送在案嗣准總商會將二年分處理商事爭議事件報告彚訂送署并將第二表營業狀况第三表商品産銷數目兩項調查困難無從填報情形見復前來當因貴會尚未復到致前項表式未得依限彚報兹已逾期月餘復奉令催合再函達務希貴會查照速將二年分處理商事爭議事件按表詳填遲至本月二十日送署以憑呈報幸勿再稽至第二三兩項表式如實在調查爲難并希聲明理由見復以便據情轉呈統祈迅速辦理至爲切盼專此祗頌台綏 
[紀結婚與宣講同日舉行之盛會]  
　　通俗宣講社發起人顧旭侯君前日假座愛文義路勝業里啓明學校舉行結婚儀式該社即於是日舉行第四十八期宣講會是日天雖陰雨而到會者有六百餘人座爲之滿二時振鈴開會先由發起人袁頌豐君報告繼由汪君春鑑講女子須受敎育俞元爵汪龍超王立才朱文華顧翕周諸君相繼講改良結婚之耍事徐惠施君講愛用國貨梁幹臣君講一夫多妻之害至四時許新郎顧君旭侯與武蘭英女士行結婚禮姚玉蓀張一清二君爲介紹人楊月如君爲証婚人姚孟竾君爲司儀員蔣八如君爲奏琴員比及禮畢已五時矣 
[顧家宅公園開品花大會]  
　　法新租界顧家宅法工部局所設之公家花園園内奇花異草種植甚多現經局董等擇於今昨兩日特開品花大會英界各花園名花亦携至該園陳列並東邀法總副領事及各國官商　會賞玩並於晚間十一點開演影戲以娱來賓 
[慕爾堂之大會]  
[愁眉而入歡顔而出]  
　　今晚八點鐘三馬路雲南路口（近跑馬廳）慕爾堂特開佈道大會請各處著名道學家文學家科學家更番演說又請中西音樂家奏樂唱歌會場陳設莊嚴華麗大有可觀凡男婦老幼貧富貴賤到會聽講者一律招待不須場劵聞此會爲增進社會道德扶助人民安樂而設將繼續開會至數日之久以期海上人士咸得享其幸福將見愁眉而入者莫不歡顔而出云 
[救火會員會操]  
　　英美租界救火會會員於昨日下午二時半各駛救火器具在黄浦灘齊集同赴跑馬廳會操救火方法以資熟練而備不虞 
[警士改換夏季制服]  
　　上海地方警察事務所並四鄉各區地方警局各長警等於前日始奉警務長景毓華君諭令一律改　黄色夏季制服以合時令 
[擄人勒贖]  
　　江北南通縣人俞兆羣前日糾同陳小榮俞德水曹德卿曹俞氏榮來朱寳嚴王等在塘山路將其已拆姘婦胡素貞之胞弟金開硬拔至華界即乘舟將金開帶往南通東門外俞戲場俞家橋原籍藏匿索洋二百　勒贖經素貞訴知其父胡六報請美捕房派探周筱弟往將陳小榮俞德水曹德卿曹俞氏並氏之九歲女孩金蓮一併獲解捕房分别拘留昨晨解送公共公堂請究原告偕証何阿三胡瞿氏上堂禀明前情訊之陳小榮等供多推諉王襄讞得供商之德領海君判陳等分别押候　文派探前往南通縣移提在逃　人及被擄之胡金開到案於下禮拜六再訊 
[僞土騙洋案改歸民事訊理]  
　　鎭江人賈實甫控朱杏仁串同黄益泰崔振卿將假土四十包騙抵洋一千元曾由公共公廨訊判朱存洋一千元黄崔各交二百五十兩人銀並保候將烟土送交洋藥公所騐明再核在案昨由捕房傳同永康土號主鄭贊庭將朱等解案復訊原告投訴前情訊之被告崔振卿延律師上堂辯護中西官會商之下以所抵煙土旣經騐明眞僞各半係屬押欵糾葛判朱仍存洋交保黄崔仍交原保鄭退去着原告另行具禀歸民事案訊理 
[鴉片與嗎啡兩罪俱發]  
南滙人萬月祥此次來申購得烟土並嗎啡等正擬乘舟回里途中爲警偵悉將萬並烟土等一併帶區解送警廳司法科移解地方檢察廳曾經提案預審明確起訴審判廳在案昨日經惲福鈞推事官會同檢察官開庭辯論命提萬月祥至案由檢察官起訴預審筆録略謂萬月祥私販烟土實犯新刑律第二百六十六條及犯私帶嗎啡罪照俱發罪起訴請爲公判惲君諭曰此案今爲辯論終結遂當庭宣判照俱發罪科萬月祥五等有期徒刑監禁四個月並罰金洋四十元判令還理聽候送監執行 
[迎娶空回之笑話]  
　　滬城小東門内聚奎街地方賣魚爲業之楊某前曾憑媒聘定西門内某甲之女爲室擇定吉日完姻屆時楊備齊禮樂執事彩輿等前往迎娶及至該處遍覓坤宅毫無影響乾宅中人再四查訪四隣始知甲家已遷至西門外居住復赴該處迎娶詎某甲雖有其人而無生女許親之事執事人等垂頭喪氣而返告知楊某除向原媒交涉外現在另行央媒文定硝皮弄内某乙之女爲室再行擇吉成婚 
[鄉婦氣忿自盡]  
　　本邑西鄉龍華鎭地方有鄉民王永和者近因侵佔伊寡叔母王王氏田地該氏迭向理說不睬一時氣忿乃於前晚潛入永和家内在披屋中懸樑自缢而死當時無人知覺直至次晨由永和查見早已體冷如冰無法施救正擬備棺成殮間即爲該處二十六保十三圖地保查悉以事關人命理應澈究當時遂阻止棺殮投上海地方檢察廳具報經汪廳長委派徐檢察官沈檢騐員等昨日下鄉相騐當騐得該氏委係自縊而死諭令該氏同族備棺收殮一面飭將王永和帶回本廳聽候訊明核辦 
[阿翁不貼月費之續控]  
　　婦人徐范氏控伊翁徐阿狗（即徐炳華）措匿其故夫徐玉階所遺值洋萬餘元之鐵箱内儲金飾田單等物迭經公共公堂訊判被告月貼該氏日用費洋六十元徐范氏送留清心學堂守節在案兹因被告不將月貼之費遵繳故由原告禀由公堂於前晚堂復訊之下孫覆讞商之奥領克君判仍照前斷自三月至五月計三月貼費洋一百八十元限令被告於三日内繳案或由原告律師代存銀行或被告逕送清心學堂聽候原審官聶襄讞核斷飭遵 
[謝成發妻女被拐]  
　　廖三毛誘拐虹口青雲里二十六號居人謝成發之妻張氏及謝之幼女阿毛至華涇地方價賣與潘金堂爲妻經氏乘隙逃回訴於其夫於昨日報請捕房將廖拘解公堂訊供一過判廖押候函請上海縣知事移提潘與謝女等到案再訊 
[嚴桃紅誕登彼岸]  
　　松江路一百零四號門牌花烟間龜奴席錫炳與鴇婦陳楊氏因將烟妓嚴桃紅百般凌虐　總巡捕房捕頭偵悉派探周志仁將該龜鴇與妓一併拘押昨解公共公堂請究經關讞員會同德領裴君騐訊嚴妓被虐受傷屬實判席龜　兩禮拜陳鴇罰洋五元充公再給醫費洋五元嚴妓送棲流所照章擇配 
[分别判罰賭徒]  
　　著名賭棍潮州人鄭阿福鄭阿金近在虹口有恒路三十三號洋房内開設賭場字謎賭博輸贏甚巨被美捕房包探譚鳳池偵悉於前日禀明捕頭協同西探前往將兩鄭及賭徒王阿三林阿來金秋生翁阿榮孫和生劉壽章宋金章李阿錫楊蘇田等共二十五人連同賭具一併帶入捕房准各存洋保出昨經公共公堂傳 
 
 

Page 11

 
 
訊明白判爲首之鄭阿福鄭阿金各罰洋十元劉壽章陳阿順不到保洋十元充公其餘到案各人各罰洋五元賭具與抄獲之煙具一併銷燬 
　　又新閘路五百八十一號門牌理髮店主戈金生因在樓上聚賭售烟經捕房查悉前日派探往將戈與賭徒烟客張阿春順英弟等九人連同烟賭具一併帶入捕房昨解公堂訊實判戈罰洋十元無洋改押十天餘人各罰洋三元充公烟賭具併燬 
[酒醉戳傷同黨]  
　　無賴時計生前因酒醉將同黨陳小揚腿上連戳二下陳即呼救當爲巡警查見將計陳一併拘送警區移送地方廳當由檢察官騐得陳小揚受傷屬實然傷勢尚輕判令自行醫治將時計生收押一面起訴審廳昨日亦經惲君開庭宣判以時計生實犯新刑律第三百十三條第三項輕微傷害罪擬辦監禁二個月以儆 
[公共公堂瑣案]  
　　王小扣子徐德高同在德商鈕門洋行内磋磨鑽石乘間將鑽石行竊被控捕房於昨由探將二人並牽涉之吳順裕吳阿三陳根仁等一併均解公堂訊明判兩吳與陳無干併釋王徐各押西牢半年示儆 
　　德商咪吔洋行控陳裕光周玉生安竹平不理貨銀等情由廨訊判各交人銀並保限繳嗣因無保押追在案兹因日久不理復經原告禀催昨又由捕將該被告等　案訊追據供均因在押無從料理奉判改交妥保趕速清理違干未便 
　　新閘路祥記米店主翟岐祥控夥許嘉友私收賬洋二百餘元又同德錢莊及張東郊張育生等同控黄子謙不理欠銀一千八百餘兩又英商興利洋行控胡開文墨作主胡祥鑅不理欠銀七百三十八兩零等案昨由捕房將被告各人傳案請示判分别交保候訊 
[法公堂瑣案]  
　　許少成等前延蒲石律師投法公堂控恒豐號股東林運宣瞿寄衡經理陳鼐臣虧欠雜糧銀三萬兩又有王永年王厚菴等附控虧欠蔴袋菉荳等銀一千餘兩同求訊追等情奉判林瞿交保限十四天着先還許等銀四千兩王等之銀亦着如限清理在案昨日詐等又投法公堂稱林瞿保出後逍遥事外置之不問故仍求嚴追林瞿同供許之欠欵托人情商共還三千兩因原告不允 
故難了結王等之銀求恩寛限商理聶讞員商之副領事德君判管押限交 
　　法商白蒲前延福履理律師爲代表投法公堂控華婦蔣沈氏沈玉林沈山卿等抗違堂諭將收租人高小庭等兇毆并奪去收租票簿請提訊辦一案曾誌前報現由包探查傳供出之鄭喬記於昨　在押之蔣沈氏解案請訊鄭未到案由某甲代到候示福律師稱兩沈及鄭均抗違不到請堂上着蔣沈氏交出中西官判甲斥退改提鄭喬記等到案再訊沈氏着交一萬兩人銀兩保出外候示 
　　林三英張阿弟均持銅質小洋向某店混用當被察破扭控捕房供出向友人張伯州處購來故將張一併拘解法公堂請究張供商人素不作此犯法之事實被誣扳質之林張供詞支吾判林張各押六月伯州開釋 
[謝贈]  
　　昨承健康學會贈春柳新劇場劇劵兩紙書此誌謝 
雜評三（訥） 
[解嚴後之上海]  
　　自二次革命後各省之戒嚴者已迄一年此一年中商民有幾夕之安枕乎今江西安徽相繼宣告解嚴而廣東則以亂事未已故欲解嚴而未敢解嚴也上海則以屢有謡言故雖解嚴而無異未解嚴也前日之夜不但捕獲大帮黨人又發現暗殺案並另破機關三事並舉而當道之戒備於是益嚴人民之恐慌於是益甚雖然此暗殺案與另破之機關均爲上海常見之事至捕獲大帮黨人亦供詞　怳路由則　爲照會軍械則無處可查由此推測非盜匪假冒黨人以圖刦掠則必爲無知愚民被人播弄如記者昨日所言决無重大之關係也亦安所用其恐慌也哉 
來件 
[紀盛澤綢加稅交涉情形]  
　　盛澤綢爲蘇省絲織品之大宗近年銷略益旺其種類頗多價廉而美觀足以抵制舶來品且有行銷外洋者實國貨中之最有希望者也乃近因國稅廳議加稅率陡起風潮其關係頗大非僅盛澤一鎭商務之影響爰録其顚末以告國人 
　　盛澤綢向在盛澤上海兩處分徵産銷兩捐此次國稅廳改爲在盛産銷併徵本屬便商之舉奈稅率大增蘇緞産銷併徵每斤稅率只一角七分而盛綢則始欲每斤二角六分後經綢業一再懇商猶定爲每斤二角零八釐同一綢貨而稅率獨異推國稅廳之意殆以盛綢銷路廣於蘇緞欲藉以大濬稅源而不知苛加重稅以後盛綢或且一蹶不振也以是盛澤綢商大懷不平起而力爭此次改訂稅率於盛澤尤有一極不平之事即盛綢向由機户織成生綢售與綢莊綢莊持赴稅局報捐乃可發交煉坊煉熟而生綢煉成熟綢其重量只有七折故向章生綢以七折報捐而此次稅局則定爲改照十足納稅是無異驟加稅率十成之三也又盛綢之質輕者向皆加漿此項漿綢向章照八五折納稅而今亦須改徵十足是又無異驟加稅率十成之一五也綢商益不能堪而爭持亦益烈 
　　此項稅章約在前月杪宣布實行綢業公同力爭而稅局置之不理綢商不得已於本月初全體停巿相率改至距盛七里之浙境王江涇鎭暫行設肆收綢一面復公議停止運綢至滬故滬地各盛綢肆已十餘日無貨寄到其困難可想而盛鎭之衣食於綢業者直接若煉坊染坊間接若雜貨各肆尤大受影響煉染坊夥已相率向稅局求食稅局托警察長調停幸未滋事而風潮日益劇烈稅局中人始有轉圜之意 
　　十三日吳江丁知事至盛調停省委胡海民亦至綢商代表八人入見備述苦情耍求照向章生綢七折漿綢八五折其稅率則照蘇緞例每斤一角七分省委謂生漿各綢照前打折可完全承認惟每斤一角七分須俟回省轉圜當敦勸綢商先行開巿聞綢商爲顧全大局計業已允從然每斤一角七分仍非達到目的不止也 
　　查盛綢以運滬轉銷者爲多前清時代滬地銷場捐甚重商人苦之或取巧改由洋關報捐乃有人出而維持减輕稅率十年以來盛綢日漸發達以有今日吾望當局者勉從大處着想則國計民生之幸也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[游戲文章新灘簧] [  杜悲吾]  
　　說道運氣運氣眞運氣四月十八伊到期豪噪拿個揚子鋪整齊　朝要做大生意許多老太太落小弟弟耐要去過關去我野要去過關去大家才去過關去（插白）（過新關呢啥）勿對個關煞個關吓）煞死要想拿個關關煞煞一齊逃脫俚軋實骨子挑挑兩個道士先生做仔好生意耐看大家拿子七香八燭跑得去壽頭壽腦對子爛泥菩薩拜到地還要通神祝告說道總要保佑伲還有兩個小弟弟拿子格面過關旗只管勒篤笑嘻嘻耐看道士先生阿要老面皮令牌瞎碰眞神氣賽過勒篤發啥癡難末讓我停一隙（做啥介）（呷口茶落再唱）還有兩個讀書小弟弟放夜學出來倒說辰光早勒哩野要想去過關去喊子姆埋一淘去道士先生眞正好生意最可惡倒呌個星過關朋友才去登勒橋下底（啥格橋介阿是白渡橋）（緍橋吓耐阿懂落）耐看阿是賽過先請俚篤去做落水鬼我看道士先生眞會吹牛皮說道拿個關來過過去保個小寳寳末伊長伊大嘸毛嘸病少事體丁福保才　去請敎俚還有格面過關旗俚篤說起來伊有大道理只要拿到屋裏去高高插拉門上底可以嚇退兩個邪頭邪腦野小鬼（壓邪格）據我看起來只好驅騙三歲個小弟弟倘使眞眞可以嚇小鬼爲啥鴉片烟鬼弗去嚇脫裏我看俚耐面孔擺到陸裏去專門勒篤騙銅鈿（不受酬） 
[吹毛日記] [  鈍根]  
　　某浴堂内忽來一客頭戴西式禮帽及就坐盡解衣袴渾身一絲不掛而頭上禮帽巍然未手取茗椀從容而飮隣座咸匿笑之謂大類沐猴而冠 
　　南京路某某　表店門首懸一巨鐘若亭達利播威諸店然惟視其鐘點恒爲十一點三刻 
　　余友患近視昨來告余謂泗涇路口有鐘錶店名孫黄興當是孫文黄興所開 
　　意泰公司每日以汽車滿裝少年男女在福州路一帶環繞而駛有如無錫人之岡尖子仰團團轉不知何故 
[尊聞閣詞選客卾感作] [  振卿]  
　　兵災擾攘故鄉愁親病纏綿内顧憂此日庾樓樓上客傷懷豈獨爲悲秋 
　　半生辛苦遭兵盡八口流離卒歲　盜賊縱横甯忍别迫人無奈是　寒 
[有避金陵亂者來寓里中作此誌感] [  覺生]  
石頭城下骨封苔未及三年兩刧灰金粉南朝銷歇久渡江猶帶二分來 
[獨夜感懷]  
閱人成世幾滄桑裘敝金銷滅盡狂夜斷知聞誰共語憂深家國我迴腸照床清影邀明月旅舍寒衾覺到霜往事猛提余老大百年半在黑甜鄉 
[挑燈]  
　　青燈爾何壽相伴卅餘年花影無媒進蘭膏苦自煎投明成我學向火謝人憐坐久知宵永窓虚月又穿 
自由談話會 
　　閉關遏糴原爲不得已之計畫今日五族其和正宜不分畛域以有易無以資流通自春徂夏各業蕭條金融阻塞尤爲顯而易見之事湘米封禁紳士主之近日復議弛禁仍出於多數紳士之建議江西已明定六十萬石出省矣江蘇一帶囤米甚多一再禀請弛禁均遭駁斥在省長不得不從紳士之請而多數紳士果從實地一加調查否耶噫我不得而知之矣 
　　麥家圈某鞋舖店招有始創學士四字余甚奇之一友謂余曰民國時代莫說學士就是相國中堂都算得始創的何奇之有余笑頷之 
　　前清新翰林用極大的名刺民國紅倌人用極小的楷片二者遥遥相對 
　　星期三在馬上侯小飮鄰座圍坐五六人暢論蔴爵津津有味余猛憶友人述張堅白之言曰不會打牌不算中華民國國民不會打好牌不算中華民國大國民 
　　南巿警察程度高極確守警章毫無怠容遇地方有不規則事恒嚴厲以干涉之故居民有竊竊然非之者吾以爲吾輩得以高枕無憂者正賴有此耳[  熱廬]  
　　近來江北一帶盜匪甚多動輒搶刦一空株連十餘家數十家不等殺人放火無所不爲噫誠可歎也非無清鄉非清鄉之不力也蓋一般游手好閒之徒太多加以一般游兵散勇結隊成羣而又號召一般眞無恒産無恒心無家可歸之愚民爲之羽翼往往破獲一案鎗斃數名或數十名之多其中豈盡眞盜耶大率愚民居多數然試問此等愚民天下事甚多都不去做獨要做强盜何故乃迫於饑寒不得已之故耳管子曰衣食足而後知亷恥知廉恥而後禮義興豈不然乎吾願今之當道者欲求弭盜之計先思有以撫之敎之也可 
[儉德會銘仿陋室銘]  
　　會不在場有人則名名不在入有心則靈斯是儉會惟吾德馨宗旨純且正規則約而精談話有自由往來恃郵丁可以挽風俗省金錢無糜費之亂用無酬酢之勞形富駕法德美强甚日俄英倚犀云何難之有[  倚犀]  
　　儉德曾規則一不狎邪二不賭博三不必以酒食結交四不必華服五不輕寒素 
入會者蕪湖李丹亭尚紹周六合魏光　甯波劉卾鄞縣林美儂林醒民林心蝶林曉園川沙　增泉福建張維垣上海張忠 
醫話 
[齒牙養生法（三）]  
易成齲齒之時期 
吾人一生最易發生齲齒之時期在十一二歲至十五六歲之　在此時代無論本人即其父母亦宜注意其齒之術生　斯時爲自幼稚以迄壯年之過渡時代無論誰何必致身體之變易且因其變易口腔内之唾液易成酸性徵齒在口腔内易逞其繁殖之力數千萬之徽菌腐蝕齒牙聚族而居其勢力之猛就顯微鏡察之必有大堪驚異者故當此時代一有不慎卽雞免齲齒之患若已過此期則入於齒之安全時代矣世人於此時代注意不力及有齲齒亦惟以橡皮填之可慨甚矣終必至齒牙一生脆弱而無如何也 
小說 
[哀情小說滿園花（四）] [  天虚我生]  
　　予因顧墨兒曰此間適爲湖山之背弗可得見墨兒仰面答曰苦非此間則必爲牆内人所見正賴此以爲屏障園牆弗高汝可踰而登之予乃審度山勢適有　岈之三貼近牆垣一若特設爲予之階級者則竟踰垣面進回顧墨兒猶復揮手慫予且言兹山適處牆僻人跡弗到且因瑞爺枉過園中人盡赴内院寒暄此間必無一人在也予因膽壯顧此假山極玲瓏蜿蜒曲折不知占地幾許近予之身有一天然之石洞可僂而入及進則綽乎能容左右均通循路而東則豁然開朗樓閣湧現予恐人見不敢逕出則復折而向西忽聞笑聲所在匪遠心乃大懼竊恐爲人所見急藏身於石洞屏息弗聲辦其音息知爲女子意必漱花竊自洞罅窺之了無所見惟遠處之亭臺樓榭與夫瓊闌瑶砌則已歷歷在目搆造之精陳設之麗誠非湖上别墅所能及其萬一方贊嘆間俄聞鸞鈴琅琅似吾馬已有人乘之而去急探首牆外則果中吾臆料蓋所謂瑞爺者已據馬上揚鞭而遠且猶廻身力斥墨兒不置俄頃已逝而墨兒引領四矚似不得我所在我乃嘬口作聲墨兒方始得見則急摇手曰少安母躁稍俟吾當覓梯以援汝也言已怱怱而去去久不至予心旣懼且悔以爲墨兒苟不復至則吾安得復出苟爲園丁所獲則將論爲鼠竊因之恇怯無狀且自懟曰吾果願見女公子者但請吾母許我入塾則我雖朝夕相見亦可得也奈何踰垣相窺越禮滋甚於時天色垂暮石洞中似有雲霧潛生吾身如在昏夢中側耳細聽牆外絶無聲息知墨兒竟捨我矣遥念吾母此時不見予歸憂疑不知何狀吾罪深矣爲今之計旣不能踰垣而下行將老死於此山洞中歟吾心方忡忡如焚而紞如之鼓忽起初更吾心益復棼亂迷惘中瞥見花陰之下露一燈光有人呼曰春子園門已扄耶答曰未也春子他往吾爲之守聆其語音則墨兒也其人又曰墨兒乎汝爲守者汝當勿　跬步吾則還侍女公子去墨兒唯唯言已燈光漸遠經花叢而滅園中悄然無聲時方下九天光熹微黯無星月吾因審知園中實無守者略辨墨兒之方向挾膽而前方舉步間突見一人穿花拂柳亟奔而來予以爲邏者至矣大驚幾仆則其人已捉余臂予幾出聲而嘶而其人亟曰止止吾乃始知爲墨兒墨兒曰梯弗可得然春子已爲我所計遣今守門者我耳趣隨我行予乃牽其後裾踉蹌從之昏暗中不辨高低而可憎之垂藤臥石時復牽阻吾衣予趾旣裂且碎幸而及門墨兒亟啟其扉示予途徑予乃力犇而奔歸途不暇思索及面吾母則大受詰責予幾無辭以對幸予善於飾言謂從墨兒偶至城頭縱跳貪看湖山之景漸行漸遠乃至不得梯級及尋故步而返則時已入暮爲榛莽所窘遂敗吾衣惟吾後此必弗從墨兒游矣吾母曰墨兒乃獼猴耳汝從之游乃登雉牃不跌而死抑亦幸矣我乃無言（二） 
[家庭小說浮生恨（六）] [  浮生]  
　　我父辦礦凡三年雖無盈餘然亦不至蝕耗時風氣未開礦務奉令停辦父乃舉家南旋因庶母與母氏積不相能故賃屋於滬上而居焉安置旣畢復於冬間返里嫁余姊其明年挈余至上海肄業於梅溪書院梅溪者上海創辦最早之學校也其敎科雖不苦今之完備然亦俱有精神（若今之學校亦不過徒具形式上之完備已耳）余入校時年十五校中敎師若　春巖張東山諸先生皆愛余督責雖嚴而期望頗切一年之中獲益不少次年以出入不便故改入繩正學堂堂中敎授雖極懇摯而罷課以後則漫無約束不若梅溪嚴且來者多紈袴子吃着嫖賭無所不爲余知識初開胸無定主罷課以後日隨諸同學後或上酒樓或吃鴉片一壺春之烟間鼎新樓之徽館幾乎無日無我輩之足跡晚膳以後群聚一室謔浪嘯傲無所不至余以游蕩故用不貲而父遇我嚴在學校中每月零用僅足敷衍日事揮霍未免日漸拮据乃百計求之於庶母又不足則出之於典質半年以後囊槖一空父漸察其獘乃痛責余令罷讀復挈余返里 
　　旣就道於途次欣然自得以爲别離年餘家園風景時時在念一旦　見吾母道别後孺慕之情愉快歡慰當不知作何狀乃無何而汽笛嗚嗚輪抵埠矣父以行李多搬連至不便乃買小舟至家旣入門則目所接觸與余之意想大相反背廳事前積穢不除堂中几案蒙　厚寸許至内室雖稍潔浄然一切布置亦皆散漫無紀露一種蕭索景象斯時父尚在家况亦尚裕而所以如此者蓋母氏素不諳治浓傭僕利其懦弱可欺一切操作皆怠於從事况廳事前爲我母足跡所不至蕪穢不治無怪其然父睹厥狀慨然謂余曰汝苟不自奮厲此種情狀行將長與子共當　余聞父言自問决不至此嗚呼孰知當日之蕭索猶不過其外貌耳至今日而余一家之景况幾無往而不蕭索冥冥之中其兆早伏矣 
徵求游戲文章自由談編輯者徵求游戲文章篇幅務求　短詞意務求詼諧頭等每千字奉酬五元二等四元　三等三元四等二元五等一元原稿概不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
