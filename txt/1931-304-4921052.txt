# 1931 - 304 - 4921052

 

Page 1

 
 
   
 
 

Page 2

 
 
   
 
 

Page 3

 
 
國内要電 
[津日軍仍取挑戰態度]  
　　津暴徒已獲三百餘分别正法 
　　日軍調朝鮮第九師團赴嫩江 
　　日人勾結白俄圖擾中東路線 
　　美政府擬再請中日停止戰事 
[天津秩序漸復]  
　　日租界自動封鎖電話局職工絕糧 
　　（北平）　津暴徒昨均被擊退、初外間盛傳晚間在砲台灣集合之說、因各地戒備森嚴、未果、今晨各租界秩序已復、行人可任意通行、惟日租界則自動封鎖、架設鐡網機槍、日軍荷槍實彈、遇華人即施槍擊、故與日界毘連處、行人絕跡、其他華界各地、河南由警察保安隊防守、河北由軍隊防守、秩序甚好、治安可無慮、昨經日人砲擊各地、損害甚鉅、保安隊汽車兩輛、被擊燬、死隊長一人、隊兵十餘人、（十日專電） 
　　（北平）　津市昨夜以來、形勢已寗靜、惟槍聲仍不免、迨天明則完全沉寂、各地佈置軍警崗哨、仍未盡撤、各租界内商舖、已照常營業、軍警當局、負責對日界嚴密防範、（十日專電） 
　　（天津）　十日午至晚九時、未聞槍砲聲、便衣隊已成弩末、十一日當可肅清、惟日軍老羞成怒、對我之軍事準備、愈逼愈緊、形勢緊張、恐對我衝突、似難避免、電話二局職工三百餘人絕糧、十日晨通知日兵停止射擊、用汽車送入大宗食品、然中日兩界交通斷絕、工人及人力車夫不能工作、在家絕糧、至少亦在二十萬人以上、記者向公安局探詢、據稱、無法救濟、（十日專電） 
　　（天津）　日兵十日晚下令、便衣隊欲入租界、須繳械彈放入、（十日專電） 
[大批暴徒正法]  
　　便衣隊三百餘被捕王樹常懸賞緝亂魁 
　　（北平）　津此次共捕獲便衣隊百餘名、昨在東南角東門及金湯橋各處、分别槍决斬首示衆、（十日專電） 
　　（天津）　自八日夜至十日晚、捕獲便衣隊三百餘名、梟首及槍斃者四十餘名、擊斃者五六十名、保安隊兵傷亡二十餘人、中隊長一傷一亡、王樹常九日晚獎賞三千元、十日晨懸賞緝拿亂魁李際春、生擒者賞三千元、擊斃者賞千五百元、中國地全市及日租界商民、十日仍閉户、路絕行人、戒備森嚴、恐怖未減、（十日專電） 
　　（天津）　九日夜便衣隊員中日兩地電燈全滅、未能總攻十日黎明、日軍又放空砲十餘響、二區六所因接近海光寺日兵營、我保安隊不能進攻、故仍在便衣隊佔領中、（十日專電） 
　　（天津）　十日晨六時五十分、南牆子河發現便衣隊十餘名、被擊潰、八時砲台莊萬德莊、發現便衣隊四五百名、截至晚尙在包圍中、八時半捕獲便衣隊十一名、獲槍十八支、九時在牆子河截獲載重汽車、内有槍二十支、九時十分、一區六所獲便衣隊二十四名、槍七支、旗一面、九時半、日本憲兵擄去我警察三名、生死未知、十一時、日軍在海光寺兵營、用枕木堆積、裝設重砲、方向對省市政府、（十日專電） 
　　（北平）　津市軍警捕獲暴徒、除兩次已押解來平十五名外、昨附張鳳閣專車、又解平四十七人、均送衛戍部懲處、各犯面容憔悴、俱係津地下等人物、并染有鴉片白面嗜好者、（十日專電） 
　　（天津）　星期夜在此作亂之暴徒、聞共被擒獲四百人左右、聞已正法者頗多、實數尙無所聞、但衆信已搶斃者至少有五十人、星期夜之恐慌、雖未復作、但昨夜與今晨仍時聞斷續槍聲、間有迫擊砲聲、似皆發自中國境内、眞相未悉、想兵警與在逃之亂徒接觸耳、日租界今日各街不見平民蹤跡、居民奉命家居耶、抑不敢出外耶、不能道其詳也、各街由日兵與義勇隊終日巡邏、而接連中國境之邊界、防務較前加緊、雖空氣仍緊張、但中國境内恐慌較减、街中已有平民往來、中國當道似自信力能制止亂事、（十日路透社電） 
[津市府通知各國領事]  
　　（北平）　津市府通知各國領事、請注意（一）暴徒二三千人、在何處集合、（二）在何處武裝、（三）其總機關在何地、以上三點請各領事注意、并加以研究、（十日專電） 
　　（北平）　駐津各國領事、今午在英使館會商保僑問題、（十日專電） 
[津租界法兵演習地雷炸彈]  
　　（天津）　十日晨六時至十一時、砲聲隆隆不絕、日領事後藤用電話通知英義美德比等領事、謂請聽此砲聲、非中國兵開砲乎、請注意、勿又誤誣日兵開砲也、名領即向省市當局電詢眞相、王樹常即派兵答稱、天津五十里内無砲兵、友邦軍官對此砲聲如感興趣、當引導參觀、五十里内是否有大砲也、嗣經調查、係法國兵在東局子演習地雷炸彈、（十日專電） 
　　（天津）　今晨隆隆之聲震動耳鼓、初疑乃迫擊砲之轟發聲、一般人咸以爲戰事復作、後知乃法租界軍法庫毁去存儲、無用炸品、人心始定、（十日路透社電） 
[日軍所發砲彈]  
　　（北平）　昨晨津市發現之大砲四十餘發、日方謂係防止暴徒侵入日租界之空砲、但華界一區四所洋貨街十二號同和成後院、被砲彈炸毁、其目的係向公安局所發、對該地炸毁之彈片等物已搜集一處、并請各國軍事家查騐、據謂該彈片决非迫擊砲所發、實係一種榴霰彈、爲大砲所發（十日專電） 
[旅順日軍部調派艦隊赴津]  
　　驅逐艦刈萱號抵塘沽 
　　（北平）　旅順日軍部接到津日軍司令急電、請派軍艦來津後、聞有日艦十五艘、已奉令由大連出發、日内即可到津、津日租界之中國行人、無辜被殺者甚衆、（十日專電） 
　　（北平）　日人訊旅順驅逐艦刈萱號、已向大沽出動、朝顔號在待機中、（十日專電） 
　　（北平）　駐旅順日驅逐艦十六號、十日開往塘沽、下一時過山海關時、開砲三發、下二時半抵塘沽、復開砲四響、幸無損失、純係示威、（十日專電） 
　　（天津）　由旅順開來驅逐艦刈萱號、載陸戰隊千名、十日下午一時抵塘沽、即將到津、（十日專電） 
[津日租界密設謀亂機關]  
　　（北平）　張璧在日租界秋山街設秘密機關、當事變日、下午八時、張與李際春及日人等、均在其秘密機關、策劃一切、（十日專電） 
[金梁慫恿溥儀]  
　　（北平）　金梁秘密來津、謁溥儀多次、均以返瀋復辟爲請、並出日本天皇手諭、謂溥如肯出此、日軍决以全力爲助、因溥儀之父載澧反對、未實現（十日專電） 
[津變前日軍運到軍火]  
　　（北平）　由津來人談、日本駐屯軍司令部、于津變前七日晚、由塘沽運到二十餘箱軍火、至日兵營、翌日即發兩項命令、（一）令在鄉軍人、於七小時内、組織完成、（二）在日本花園公會堂、設立戰時病院、其用意可知、（十日專電） 
[美政府仍望中日直接談判]  
　　（華盛頓）　美政府現尙希望可談論中日兩國直接談判以解决滿洲爭執、路透社探悉美政府現擬再請中日停止戰事、而將軍隊退出危險區域、並將重行聲明凱洛格和平公約反對以戰爭爲國策工具及華盛頓九國公約擔保中國完整之條文、聞國務卿史汀生今日與胡佛總統談論滿洲時局時、有此再進勸告之决定、胡佛總統曾爲中國礦局總工程師、故熟知滿洲情形、一九○○年拳亂發作時、胡佛與其夫人曾被困於天津、（十日路透社電） 
　　津軍警捕獲暴徒三百餘名一部分已正法國際邀請美國列席十六日之行政會中央臨時全會討論提出四全代會各議案（見國内要電）英國會行開幕禮英皇親臨致訓詞（見國外要電）本埠昨晚起特别戒嚴一百六十餘同業公會發表宣言擁護和平統一（見本埠新聞） 
 
 

Page 4

 
 
[國際警察維持遼吉治安]  
　　國聯方面之一種擬議 
　　（日内瓦）　今日國聯中人有組織國際警察、維持遼吉治安之議、俾日軍可以撤回滿鐡附屬地、國聯中人以爲派遣他國軍隊至遠東糾紛中心地、亦是一可能的解决方法、此項國際警察、亦可稱爲國際聯盟之警察、可由力謀遠東和平之各國合派、或即由目下駐華外兵組織、其較大任務、爲保護南滿鐡路與保護日僑生命財産、但此層須得日本同意、現料日本未必能贊成、至中國方面、則極似有同意之可能、果爾則國際警察、可不必用以保護南滿鐡路、純用於保護中國境内之日僑生命財産、使日軍可以完全撤回滿鐡附屬地、據倡議者意見、苟中國同意後、則日本勢將不能反對派遣國際警察往中國境土内、祇須不入南滿鐡路附屬地可矣、如是、日本將無復有佔據中國境土之藉口也、（十日國民社電） 
[日本覆美照會]  
　　已於前夜發出 
　　（東京）　路透社今日探悉日本答美國照會之文、已於昨夜由外相幣原發出、美國照會原文、依兩國間諒解、迄未公佈、聞諸負責方面、幣原鑒於目前環境、已决定不請公佈往來文件、但若美國務卿史汀生欲發表之、則日本亦不反對、（十日路透社電） 
[日俄往還照會]  
　　（南京）　外息、十天前日本有照會致蘇聯、中有尊重蘇聯北滿特權、日兵絕對不過嫩江之語、蘇聯九日有答復、對於北滿、蘇聯並無出兵之意、中有中國民衆對於任何國軍隊侵略其境内、决無歡迎之理、末謂東路蘇聯生命財産、望加注意云云、（十日專電） 
[長春日軍佈防]  
　　（哈爾濱）　長春日軍因聞該軍在江橋失利、恐慌甚、在各街堆積沙袋、佈電網、防吉軍往攻、（十日專電） 
[英使館派員調查天津事變]  
　　（天津）　駐平英使館十日晨派陸軍副參贊司徒博來津、調查事變情形、市府即派員領導、參觀電話局被日兵砲毁之痕跡、公安局前、檢獲未炸之砲彈、長一英尺、直徑四英寸、上有大正五年造字樣、（十日專電） 
[日軍準備助蒙匪攻通遼]  
　　（北平）　通遼日軍在歐利東站四週、構築陣地架設重砲二門、在車站内架設瞭望台、甲車二列兵三百餘、均停駐四洮站東、二日又運到步槍八百枝、發給蒙匪、日軍積極準備助匪攻遼、形勢危急、大林站東有蒙匪五六百名、亦由日方供給槍械、匪首包善一韓色旺在玻璃橋聚衆千餘、召集會議、日軍中佐强迫路局簽字、承認四洮路破壞、爲我軍所爲、已被拒絶、（十日專電） 
[矢野謁張學良]  
　　（北平）　日使館參贊矢野昨晚謁副張、請注意津變、勿使波及北平、至危及日僑生命財産云云、張答已飭軍警注意、維持治安、并加意保護日僑、（十日專電） 
[張海鵬調白團回洮南]  
　　（哈爾濱）　洮南救國軍侵迫洮南、張海鵬今調回白永勝團、馳回洮南、協傅旅防禦、（九日專電） 
[延吉市面蕭條]  
　　（哈爾濱）　延吉自日軍侵入、市面冷落、市政處發行救濟券二十萬接濟商家、延吉鮮人組民生團、在日方指導下、進行擾邊計劃、（九日專電） 
　　（哈爾濱）　延吉日僑在鄕軍人會開會、選拔精壯、回國服軍役、（九日專電） 
[敦化日軍護路]  
　　（哈爾濱）　敦化日軍設護路隊部、强派員護吉敦路、（九日專電） 
[江橋站以西已無日軍踪跡]  
　　馬部决堅守三間房日調第九師團赴黑 
　　（哈爾濱）　洮昻路江橋站以西、已無日軍踪跡、馬占山歸省後、派謝珂副總指揮、赴前方主持、黑軍爲防日軍自突泉襲入、派蘇炳文協程志遠各一團、在景星富拉 
爾基、佈防線兩道、（九日專電） 
　　（哈爾濱）　張學良自平電馬占山、獎譽衛省功、並令嗣後全省軍政權歸馬一人指揮、（十日專電） 
　　（哈爾濱）　馬占山令各機關、星期照常工作、職員不許休息、以免誤機要、（十日專電） 
　　（北平）　哈電馬占山部仍以三間房爲最前線、决堅守、（十日專電） 
　　（北平）　日軍調朝鮮第九師團十四前可到嫩江、張海鵬攻黑甚亟後有日軍以機槍督戰、日軍俟九師團開到、即續攻、（十日專電） 
　　（北平）　日方擬調駐鮮第九師團全部赴黑、安奉路客貨車八日起停開、所有車輛、悉充輸送該師團軍隊之用、（十日專電） 
　　（哈爾濱）　今日此間聞日兵戰敗、已退至嫩江橋南之某點、聞日兵現待長春與四平街駐軍來援、因日軍第二師團分駐該處一帶也、俟生力軍到後、日軍或將開始總攻擊、以齊齊哈爾爲主要目的地、據今日可恃方面云、華兵乘火車趕來、以增厚馬占山兵力、日人指馬占山已對日宣戰、哈爾濱頗寗靜、中國警察頗能維持治安、但衆料或有使此間治權更變之新發展、（十日路透社電） 
　　（東京）　今日此間所接之官塲報告、表明日報所載嫩江北岸戰事復作之電、未有根據、實則事態安靖、不過馬占山意思如何不無可慮耳、戰事可望不復作、惟嫩江區域之日兵、原擬於十一月十三日退出、今或須多駐數日、因修橋工程爲上星期之戰事所延緩也、（十日路透社電） 
[日飛機到昂昂溪投彈]  
　　（哈爾濱）　日飛機四架今午零時四十分到昻昻溪投彈八枝、落站外、無損害、（十日專電） 
　　（哈爾濱）　九日午前十一時、日飛機一架、到江橋站我軍防地、偵察半時、並向我軍防地放機關槍一排、爲我軍開砲擊退、景星附近發現形似日軍之軍隊（十日專電） 
[王樹常約各外領視察津市戰區]  
　　（北平）　王樹常今晨約駐津各國領事、同赴中日交界附近之處、實地視察、以明此次津變之責任、（十日專電） 
[黑軍一旅調朱力坎布防]  
　　（哈爾濱）　今午前九時半、黑軍旅長程志遠、偕步一旅苑旅長、同往富拉爾基附近朱力坎偵察、該處可疑軍隊已不見、午返昻昻溪、復去前方、黑軍一旅調往朱力坎配防、（十日專電） 
[日俘虜解黑垣]  
　　（哈爾濱）　七日黑軍在三間房擊落日飛機駕駛員三名、及俘虜七十解省、（十日專電） 
[日重砲隊將開赴洮昂線]  
　　（哈爾濱）　旅順日軍重砲聯隊、砲八門、兵千人、今日到公主嶺、將轉洮昻線、日軍將以關東軍全力、對付黑軍、以報江橋敗潰之恥、（十日專電） 
[巨流河日軍運到炮台]  
　　（北平）　錦州電、巨流河日軍運到多孔砲台四座、内藏砲位、將山砲二門、撤回馬三家子、并在巨流河橋附近、佈設鐡網、新民縣東婁家崗子、開到日兵四十餘名、聲稱係剿匪、（十日專電） 
[美使館參贊將視察洮昂路]  
　　（哈爾濱）　美使館參贊丁巴克、今來哈、將往洮昻路視察、丁過瀋見本莊、詢何以向黑進兵、對以因黑軍妨碍修橋、但日軍已奉政府電令、中止軍事行動、（九日專電） 
[熙洽任免官吏]  
　　（哈爾濱）　熙洽委謝介石爲吉交涉署長、吉僞長官署秘書長潘鶚年、棄職逃哈、熙洽商請日方釋放副軍署軍法處長韓介生出獄、委爲軍政廳第五處長、（九日專電） 
 
 

Page 5

 
 
時評 
[日軍暴行之擴大]  
　　八日晚天津市突然發生暴徒襲擊市政府與公安局之鉅變。此一鉅變之所以發生。蓋由於一種恐怖之黑潮。正積極從東北方面西向而推進。雖其情勢。稍異於九月十八晚爆發之瀋陽事變。而其性質則恰無二式。 
　　依據於日聯社九日東京電之說明。謂「今日暴徒自稱自治救國團。人數達數千。一時形勢有利。占領中國機關。然其軍械惡劣遂被軍隊壓迫。現今殆無可挽回。」同時再依據於駐津日軍司令部「此次變亂。爲中國内政上之騷擾。日軍不欲置喙」之聲明。以及日南陸相於九日臨時閣議中「天津事變爲中國内政上之抗爭」之報告。則一若此次天津之變亂。果眞僅由於中國内政騷亂之發動。而與日人無絲毫關係者。然而另一方面之事實。則明明爲（一）亂作之先。有日軍要求我警所讓出。（二）暴徒由日租界出動。並挾毛瑟槍在日軍司令部左近開槍。（三）亂作之後。日軍要求我軍警退離日租界三百米。（四）日軍實彈向華界轟擊。依據於此種種之事實之說明。則此次暴變之突發。究以某方面爲其發縱指使之罪魁。全世界人士。應不言而共喻。事實勝於雄辯。世人對此事件。今旣已獲得事實上之解答矣。日軍政界之嘵嘵置辯。力自表白。正徒顯其捉襟而露肘。「欲蓋彌張」。 
　　國際聯盟十一月十六日日軍須完全撤退之决議。爲世人所共聞共見。十六日今已迫近。日人不僅表示屆時决不撤退軍隊。抑且繼續擴大其暴行。在東北則襲擊我黑省。與我馬占山旅發生激戰。使東北局勢又突形緊張。在關内則又有天津變亂之突發。并聞尙有積極擾亂我其他重要都市之陰謀。使我腹地徧處發生騷擾。以證實其「中國政局異常混亂。無力以保護各國僑民」之宣傳。凡此暴行。一方面固證明日帝國主義者已具破壞世界和平之决心。而另一方面則更證明其絲毫不介意於國聯正義之勸告。抑且正不惜予國聯之威信以極其酷毒之重創。中國愛護國聯。愛護世界和平之國民。對此日益擴大之暴行。誠不勝其憤恨之内激。而同時對於國聯之威信。爲日人一手所葬送。更不勝其悲觀與惋惜。 
　　吾人於體解此一次天津變亂爆發之根因之後。敢提出下列兩項之意見。第一。國聯應即日提前召集會議。并應具有最後以一種不可少之强制力。裁制日軍之暴行。并維持國聯之威信與世界之和平之决心。 
　　第二。我國國民應人人具有馬占山旅長抗暴禦侮之精神。隨時隨地準備持正義與擾亂世界之惡魔作殊死之戰。 
　　日本經濟學家及著名評論家高橋龜吉氏嘗有言。「日本對華武斷政策。我以爲恰如落水者連稻草都想抓住一根的模樣。只是表示出日本帝國主義者。漸次失望而焦燥罷了。武斷政策主張者雖已動搖。表面上雖還在裝腔作勢。但其手足無措之窘態。則已明白可見。」以日帝國主義今日之處境。及其繼續未已之暴行。反證高橋氏之言。彌覺其見解之正確。吾人但須有爲正義而犧牲之决心。强權終當陳尸於公理之足前。對意料以内之天津禍變。旣無足憂更復奚懼。 
國内要電二 
[黑省保衛團開始軍事訓練]  
　　（哈爾濱）　黑省保衛團開始軍事訓練、全省共有八萬衆、（十日專電） 
[日軍煽惑白俄圖擾中東路線]  
　　意在向蘇俄挑戰 
　　（莫斯科）　頃據伯力報告、日本軍人之在滿洲者、頃正竭力煽惑白俄、使擾亂中東路線、此處報紙對於該項報告、頗爲重視、伯力蘇俄當局、曾於本月四日接到確實消息、白俄領袖古斯氏將軍、受日本之嗾使、從事於擾亂中東路之陰謀、其接洽該項結合者、爲日本駐哈爾濱軍事重要官員、名Osawa者及日本在哈爾濱所辦俄文機關報（Harmlmnskoye　Vremya）之某記者、據日人等與古斯氏訂定條件、古氏應襲哈爾濱蘇維埃領事館中東路局中東路機件處遠東銀行以及哈埠蘇俄機關、同時將蘇俄官吏、自總領事以下、一律加以逮捕、而其目的即欲藉此釀成日俄戰爭之釁端、并據該報告、凡白俄所需一切槍械金錢、概由日方儘量供給云、（九日國民社電） 
[吉僞財廳豁免滿鐡木稅]  
　　（哈爾濱）　吉僞財廳努力媚日、豁免日滿鐡枕木稅、該稅爲吉林歲入大宗、（九日專電） 
[吉海路收入驟形減少]  
　　（哈爾濱）　吉海路與吉長聯軌後、收入銳减、每日入千元、吉日軍警備司令部移省黨部辦公、（九日專電） 
[馬占山電告力禦日軍情形]  
　　龍江馬占山通電云、日本圖謀北滿、野心暴露、舉世睽睽、無庸諱言、此次藉口修理江橋、大舉進攻、我軍力圖自衛、只可相與周旋、連日激戰、晨攻夜襲、恣意殘殺、致我死傷枕藉、卒以受迫過甚、退保三間房大小新莊一帶、築壘堅守、顧日軍武器精良勝我百倍、明知江省聯絡斷絶、呼援不應、僅以一隅之兵力、焉能抵日人一國之大軍、所差堪自恃者、凡我前方將士、莫不深明大義、慷慨激昻、大有氣吞河嶽、敵愾同仇之勢、兼之占山受國家倚畀之深、人民寄託之重、目覩遼吉淪胥、江省危如纍卵、與其坐失國土、委諸父老於不顧、毋寗犧牲一切、奮鬥到底、如蒙天佑、或可保持一時而獲最後之僥倖、本日日本軍迭派飛機、向我連續擲彈、一面調集兵力、逐漸推進、觀測情况、恐於最短期間、必將大肆圖攻、占山守土有責、一息尙存、决不敢使幾寸之地、淪於異族、惟有本我初衷、誓與周旋、始終堅持、絕不屈讓、惟海内明達、其諒察焉、除已誓率前方將士、一致决死相拼、並將最近情况、電向國聯聲請設法制止、靜候世界各國公理之解决外、務懇全國父老、努力振作、以救危亡、不勝憤慨之至、代理黑龍江省主席馬占山叩虞、（七日專電） 
　　（北平）　馬占山九日電張學良·萬福麟·云、日軍六日以前、有步騎兵四千左右、各種砲四十餘門、飛機七八架、多由吉林長春集合來者、鐡甲車二三列、以及無線電台病院架橋材料等軍用物品約二百餘火車、開抵泰來、而張海鵬軍聯合召集土匪、約有六七千左右、現尙招集中、該軍續攻時機、現尚不明、（十日專電） 
[天津當局早得亂事警報]  
　　（天津）　現有證據可知中國當局在此次亂事之前、即已得有警報、蓋在星期日有華兵一列車、由距天津東十六哩之北寗鐡路旁之營内駛抵此間、奉命遠距日租界扼守各要點、以防變起時、有向日租界開火之虞、衆意幸此援兵及時趕到、當夜乃得保全津埠、另有一證、爲張學良之弟學曾、原定星期日晚間在日租界行結婚禮、預料全埠達官屆時均將前往觀禮、請柬早已發出、乃星期六日忽通告被邀諸賓、改在法租界開宴、臨時易地、必有原因也、目下華界與日租界均甚安靜、惟均嚴施戒嚴令、入晚仍禁居民外出、（十日路透社電） 
[日領希圖掩飾]  
　　（天津）　日領對華北明星報記者談稱、彼未聽到日兵放槍開砲之聲、彼深知日兵之槍彈砲彈、自用尙且不足、何能隨便亂放、該記者一笑置之、（十日專電） 
[土肥原參與天津逆謀]  
　　（天津）　此次暴徒擾亂治安、現已判明、係日本方面有計劃之步驟、土肥原來津、除勸溥儀赴遼、組織獨立國外、即參與擾亂津市之逆謀、利用中國失意軍人、奪取天津政權、造成遼吉之現象、張璧等利慾薰心、不惜爲日作倀、乃事機洩露、狡計不逞、日當局以黑幕揭穿、致遭各國訕笑因羞成怒、啼笑皆非、除令在鄕軍人、積極作軍事準備外、並自九日晚起、解除界内便衣隊之武裝、（十日專電） 
[姚于兩旅開至天津附近]  
　　（北平）　姚東藩于兆麟兩旅今晨開至天津附近、令保安隊警察在前、軍隊在後、共同鎭攝津市、維持治安、東北鐡甲車第二隊、昨由隊長趙良弼率兵三百餘名到津、駐新車站防衛、（十日專電） 
[韓復榘對津變之表示]  
　　（北平）　韓復榘電其平辦公處長靳文溪云、九日電所陳津方事變閱悉、方今國難日急、凡有血氣、應如何殷憂振奮、以赴國難、而挽危局、彼輩惟恐國家不亂、收買暴徒、引狼入室、甘爲人奸、至堪痛心、（十日專電） 
　　（濟南）　副張代表范浦江、今午由平來濟、李樹映·張鉞·李宗弼及副張駐濟代表彭士彬均到站歡迎、范談、副座前以東北外交赴京、與總座有所磋商、因與華北治安有關、必須向韓主席報告、並報告東北現狀及日軍僱用無賴、擾亂天津情形、故派本人來濟報告、三五日内即北返、下午范謁韓報告、韓宴范、范談津變已平息、日軍曾發十四砲、但不承認、（十日專電） 
　　（北平）　韓復榘之夫人昨來平、因其女公子定十二在平結婚、特來籌備、（十日專電） 
[特外委會開會]  
　　（南京）　特外委會十日晚五時、在中央黨部開會、在京委員均到、對中日外交事、有所討論、（十日專電） 
 
 

Page 6

 
 
[行政會十六日重開美國被邀列席]  
　　美政府正計劃新舉動 
　　（日内瓦）　國聯秘書廳今日致文華盛頓、正式邀請美國於理事會連開調解遼吉事件時、列席參加、又秘書廳與法外部同時正式宣布理事會將於十六日在巴黎開會、（九日國民社電） 
　　（華盛頓）　今日美國務卿史汀生照例接見新聞記者時、雖對於遼吉事件不允有所討論、但據國務院中人消息、美政府刻正計劃一新舉動、冀可阻免中日軍隊再起戰事、至該計劃之性質、此時尙未便發表、又關於國聯邀請美國列席理事會一節、此間料美政府將接受邀請、惟覆書將如何措辭、官廳尙未有表示、（九日國民社電） 
　　（日内瓦）　國聯會員中有反對在巴黎舉行行政會議者、聞因巴黎有外國學生甚多、慮其在行政會之討論上、有擾亂之勢力也、但國聯行政會不因此而變計、今日已發出十一月十六日在巴黎開會之召集通告、國聯秘書長德魯蒙今日發表中政府覆十一月六日向白里安所發請勿增重時局一電之原文、該覆文迫切希望各國政府、立派代表視察眞相、而獲日本陰險破壞行政會議案之證據、日本覆文亦同時發表、内叙嫩江鐡路橋附近之戰爭情形、並謂日軍現勉力避免與華兵接觸、如華兵不再施戰爭行爲、則未有可慮事態擴大之理由云、施肇基博士今日函致國聯秘書處、内附鹽務稽核所會辦萬佛蘭之報告、該函請國聯美國及世界輿論用時局所需要之任何方法、維護凱洛克非戰公約與華盛頓九國公約之尊嚴、報告書載十一月六日長春一電、據稱日本軍事當道强向中國銀行與交通銀行提去鹽欵、並稱不獨日人對於强取牛莊鹽稅一事之否認、純屬虚僞、且日軍當道現仍以其直接造成之機關、完全爲日人兵力所支配者、强行截留他處鹽稅云、施博士於其函中縷述日軍截取牛莊長春鹽稅情事、並聲明日軍截留鹽稅事、已有充分證明、日軍始終採行擴大佔據推翻中政府權力之政策、此種行爲、與滿洲日人與其産業之安全、漠不相干、事態現已完全明瞭、中國切盼國聯有以制裁之云、（九日路透社電） 
　　（南京）　外息、國際聯盟六日前有一通知俄國、希望派三員到國聯列席之舉、截至現在、尙未得俄國答復、（十日專電） 
　　倫敦新任英外相西門爵士决偕薛西爾子爵赴巴黎出席於十一月十六日召集之國聯行政會會議、（十日路透社電） 
[日軍强提鹽稅]  
　　總額在三百萬元以上施肇基喚起各國注意 
　　（日内瓦）　中國施總代表今日通知理事會、日軍事當道授命其所組機關、强提長春中交兩銀行積存鹽稅二百六十萬元、移至東三省官銀號、足見日軍事長官仍繼續假手由其組織而受其指導之機關强攫鹽稅、迄今所攫總數在三百萬元以上、中國今已向國聯理事會與美國及全世界輿論提出充分證據、證明日陸軍正循行其夙定之政策、擴張佔領區域、破壞中國行政權力、而代以彼之傀儡機關、强截中國之稅收、現時局旣已完全明瞭、中國深信國聯會員國與美國及世界輿論、將用事勢所要求之任何方法、維持國聯會章九國公約與非戰公約也、（九日國民社電） 
[蘇俄出兵非確]  
　　（南京）　蘇聯外交委員會對於日兵藉修嫩江橋爲名、進窺黑省、於九日有會議、各委僉謂如俄出兵中東路、必爲中國民衆所不喜、因中國民衆對於出兵東三省之日本、已加以重大之反抗、蘇聯豈能學日人侵略之步驟、而出兵北滿乎、結果决定方針、非俟日本直接侵入蘇聯領土、蘇聯不執武力行動、先警告日本、注意蘇聯在東路人民財産等語、以上情形、政府方面已接報告、今日盛傳俄出兵海拉爾、絕對不確、（十日專電） 
[副部續派專員慰勞各地軍隊]  
　　（北平）　副張前派何豐林檢閱慰勞平漢·正太兩路駐軍商龐宋各部、兹又派富雙英赴晉、檢閱慰勞晉軍各部、派胡毓坤赴平綏·平浦檢慰各部駐軍、富胡昨謁副張請訓、日内即啓程、（十日專電） 
[日人擾亂津市後更圖在漢發難]  
　　軍艦陸續開漢日僑奉令武裝警部加意戒備 
　　（漢口）　傳日政府訓令在漢僑民、武裝自衛、並相機發難、故日人挑釁愈烈、形勢愈嚴重、（十日專電） 
　　（漢口）　日艦安宅·樫號·桃號·九十兩日先後抵漢、海軍司令鹽澤及海軍隨來、連同槍號、平户·隅田·海落安·小鷹·各艦、均泊日租界江面、浦風停泊特二區、共軍艦九艘、此外美法艦各三艘、英意艦各二艘、華艦一艘、綿亘漢口江面、（十日專電） 
　　（漢口）　反日會十日開緊急會議、討論檢查日貨、避免日人開釁辦法、（十日專電） 
　　（漢口）　警部自十日起、提早戒嚴時間、商會並將恢復商團組織、嚴防日人暴舉、（十日專電） 
[抗日救國運動]  
　　（南京）　全國學生抗日救國聯合會十日開第二次執委會、决議、（一）呈中央曁電副張、即日募兵、援助黑省軍事、並派兵防止天津事件擴大、（二）通令全國、即日實行募集救國基金、並謀立基金保管委會、（十日專電） 
　　（南京）　首都各校抗日會十日開十一次常會、决定十六日在中大舉行第二次代表大會、並通電京粤兩方、本和會决議、精誠團結、以禦外侮、（十日專電） 
　　（南京）　蒙藏會全體職員組織義勇軍、設軍事訓練委員會、推吳鶴齡·巴文俊·雷格存·等七人爲委員、（十日專電） 
　　（南京）　平學生抗日救國聯合會代表田應春等五人、今日抵京、（十日專電） 
　　（漢口）　反日會查獲日貨甚多、均交制裁會、該會十日已停止日貨登記、（十日專電） 
　　（南昌）　各校義勇軍萬餘、今日在體育塲會操、並全副武裝游行示威、打倒日帝國主義口號、聲震全市、（十日專電） 
　　（汕頭）　駐埔第六特營通電願作對日先鋒、又西貢儎回被逐華工五百餘、市府善堂招待遣回鄕、（十日專電） 
[中執會昨日續開臨時全會]  
　　討論四全代會提案 
　　（南京）　第三屆中執委會、十日上午八時、在中央黨部第一會議廳續開臨時全體會議、出席者執委曾養甫·于右任·何應欽·丁惟汾·劉峙·楊樹莊·陳肇英·王伯羣·王柏齡·戴傳賢·蔣中正·周啓剛·朱培德·丁超五·陳果夫·陳立夫·葉楚傖·吳鐡城·邵元冲·陳銘樞·方覺慧·孔祥熙、候補執委劉文島·魯滌平·苗培成·黄實·余井塘·程天放·張道藩·克興額、監委蔡元培·林森·吳敬恒·張繼·恩克巴圖·邵力子、候補監委商震·陳布雷、主席戴傳賢、秘書長丁惟汾、决議各案如下、 
　　（一）討論中央執行委員會提出第四次全國代表大會各議案、 
　　（二）議决調派王子壯·朱雲光·許靜芝·洪蘭友·羅時實·蒲良柱爲第四次全國代表大會秘書處秘書、 
　　（三）决議調派吳保豐爲第四次全國代表大會秘書處招待科主任、趙棣華爲會計科主任、王子弦爲議事科主任、沈君句爲文書科主任、段兆麟爲庶務科主任、 
　　（四）决議明日上午八時繼續開會、（十日專電） 
　　（南京）　中執委會臨時全體會議預定十一再開一度會議後、即閉幕、（十日專電） 
[四全大會明晨行開幕式]  
　　大會秘書處今日可成立 
　　（南京）　四全代會准十二晨行開幕式、一切佈置已就緒、大會秘書處十一可成立、各科處職員、業分别選定、截至十日止、代表報到者、已有二百數十人、（十日專電） 
　　（南京）　四全代會軍隊代表何健·傅作義·張礪生·張鈁·胡宗南·等定十一到京、（十日專電） 
　　（南京）　劉建緒十日到京、出席四全代會、並報告湘省綏靖工作、（十日專電） 
　　（北平）　朱光沐今晚赴京、出席四全會、朱前當選爲遼寗省代表、（十日專電） 
　　（濟南）　二十師長孫桐萱今赴京、出席四全會、（十日專電） 
　　（天津）　綏遠主席傅作義九日下午二時、搭車經平津晉京謁蔣、接洽西北邊防問題、並出席四全大會、（十日專電） 
　　（漢口）　王家烈因天雨改十一飛京、（十日專電） 
[粤四全會展期]  
　　（香港）　非常會九日議决、原定十二開之四全代會、展期舉行、展至何時、尙未定、又議决遵照和會議决、釋放數年來因黨政問題被捕之人犯、（十日專電） 
[李濟深已抵港]  
　　（香港）　李濟深·李民欣·曾仲鳴、十日同乘大德號輪抵港、李濟深談、俟眷到港、即同回桂、省墓後、或赴廣州一行、本人酷愛和平、十八年入京、亦求和平、惜事與願違、至深痛惜曾仲鳴談、此來係報和議經過、（十日專電） 
[陳銘樞謁蔣請示京滬衛戍事宜]  
　　（南京）　陳銘樞十日謁蔣、對衛戍總司令部組織事、有所請示、據聞淞滬警備司令、將由十九路軍參謀長戴戟擔任、又陳定十二日通電就職、（十日專電） 
　　（南京）　今夕十九路軍一部分又冒雨到京、隊伍中有肩輿兩乘、（十日專電） 
　　（南京）　十九路軍六十一師直屬各部隊及第一團、於十日下午由贛開拔到京、即整隊入城、向指定地點駐紥、（十日專電） 
[蔣欵宴各將領]  
　　（南京）　蔣十日晚在勵志社宴來京出席四全代表之各將領四十餘人、致詞慰勞、（十日專電） 
[公勝艦擊潰簰洲新灘匪徒]  
　　（南京）　簰洲公勝艦、八日晚十一時、突聞簰洲對岸槍聲、未幾發現匪千餘人、各執火炬洋槍、結隊江干、向簰洲進發、希圖渡江刧搶、公勝艦用機槍大砲向匪衆掃射、匪恃强頑抗、相持二小時、匪死亡甚衆、遂紛向内地竄逃、該艦澈夜警戒、以待天明、九日早該艦復開往新灘口一帶追擊、遙見該處尙有少數匪徒、隠匿叢林茅屋間、經用砲轟擊、匪不抵抗、狼狽奔逃、簰洲新灘口附近、匪患可告肅清、現該艦正在該處檢查漁船、以防匪渡江、（十日專電） 
[魯省府議决恊濟軍費辦法]  
　　（濟南）　今省府常會議决、以政費協濟軍費辦法二條、（一）從省府及各機關臨時費·敎育預備費·建設廳工程局建設費項下、月籌十五萬、一各機關職員薪水月滿六十者、扣二元、從六十至二百每加二十元扣二元、從二百二十至五百六十、每加二十元扣三元、從十一月起扣、俟軍餉有着停扣酌還、（十日專電） 
[各方紛電慰馬占山]  
　　（南京）　京市黨部電慰馬占山、並希努 
力嚴防、保全國土、（九日專電） 
　　（南京）　中央軍校特黨部電慰黑省代主席馬占山、及全體將士、又東北旅京同鄕會亦電馬慰勞、（十日專電） 
[火車客票加收賑捐]  
　　（南京）　鐡部遵府令、通令國營鐡路主管會局、自本月十五起、頭二三等客票、一律遵令加徵一成賑捐、凡聯運客票及普通車上補票、併應照加、至軍人半價票係優待乘車證之一、亦應照賑災加價辦法第四條規定、按等加價、惟行李包裹牲畜車、係屬貨運性質、應免加價、（十日專電） 
[内部愼發國籍證明書]  
　　（南京）　内部咨請外部及各省市府、嗣後各承辦頒發國籍證明書機關、遇有歸化人民及回華國籍人民、已領有鄒頒許可入籍復籍證照者、毋須另發國籍證明書、其未領有部頒許可證照、不能漫無稽察、遽予發給國籍證明書、以杜流弊、（十日專電） 
[航署設駐贛辦事處]  
　　（南京）　航空署贛省航空指揮部結束後、除關於作戰事宜移交剿赤軍前敵總司令部航空科辦理外、關於通信事務、及管理運輸等項、須有所隸屬、特設立駐贛辦事處、派航空科長顧營昌兼代該處主任、（十日專電） 
[首都鐡路輪渡工程]  
　　（南京）　首都鐡路輪渡工費、經鐡部借撥庚欵二十萬磅、以四萬磅用於基礎工程及安裝費用、八萬磅用於渡船、七萬磅購買引橋及配件、一萬磅購買起卸車輪之機車、均經英庚欵董事會通過、立通知庚欵購料委員會、簽訂合同、所有浦口下關方面建築之橋墩基礎、均已完竣、各項工程、均在迅速進行、（十日專電） 
[法部查究朱淑德案]  
　　（南京）　濟南地方法院處理中之朱淑德案、呈省府調卷提訊一節、司法當局當將承辦該案之劉檢察官先行停職、一面派員前往調查眞象、並迭次密電高院查詢情形、當此收回法權時期、事關司法系統、飭該院長等審愼辦理、旋據該院先後電復、始則謂交涉當有結果、繼則謂已全於日内送還法院繼續審判、該案之依法解决、當不在遠、（十日專電） 
　　法使韋爾敦暫不回平 
　　（南京）　法使韋爾敦赴滬、暫不回平、十六前後來京、因韋奉法政府令、在京暫留、注意國聯對中日問題之形勢、非俟新訓令不北上、（十日專電） 
 
 

Page 7

 
 
國内要聞三 
[紀念郵票明日發售]  
　　（南京）　由德國納羅公司承印之總理遺像紀念郵票、分批運華、第一二兩批已運到京萬四千萬枚、定於總理誕辰紀念日、（十二日）令全國二十五郵區開始發行、（十日專電） 
[監犯錢物保管辦法]  
　　（南京）　司法行政部制定在監人金錢保管辦法十六條、在監人物品掌管辦法九條、監獄慈惠費管理辦法八條、定二十一年一月一日施行、已令各省區新監所、一律遵照、籌備實行、（十日專電） 
[各軍團準備結束中]  
　　（南京）　陸海空軍總部、已定本月終結束、所有軍事期内成立之各軍團、各路總指揮部、亦經通令同時結束、（九日專電） 
[首都紀聞]  
　　（南京）　今夕七時、宋子文在新宅招國聯衛生局長拉西曼及法國哈瓦斯通信社遠東代表包爾德談話、（十日專電） 
　　（南京）　東北民衆請願團六百十八人專車抵京、住金陵大學、日内北返、（十日專電） 
　　（南京）　交部以法國無線電公司之報價、與原訂合同不符、已咨請外部、轉飭駐法公使與法方交涉、務使該公司更正、（十日專電） 
　　（南京）　實部定十二月在京舉行江浙農産品展覽會、已令飭各屬徵集出品、（十日專電） 
[江蘇省政府會議]  
　　（鎭江）　蘇省府十日常會、决議、（一）修正江蘇省二十年度籌辦工賑簡則第二五七三項條文、（二）第二屆甄用合格公安局長陳孝五僞造内政部參事雷嘯岑書函、妄事干求、除送司法究辦外、並取銷該員之甄用公安局長資格、（十日專電） 
[平記者對情報處之誤會]  
　　（北平）　北平記者公會與副司令部情報處長沈能毅發生意見一事、查張副司令由京回平、三日晚有記者十餘人請謁、適張有要公、乃由沈約明日再見、並囑擬具詢問事項、以備事先準備、但司閽從中傳達、語態不同、因此引起誤會耳、（十日專電） 
[藍博森日内將進京]  
　　（北平）　英使藍博森定十一日赴京、訪中央各要人、辦理韜朋案結束事宜、（十日專電） 
[井岳秀將赴津]  
　　（太原）　井岳秀談、决十一日偕李生達·懸楚繞隴海路赴津、惟孫李表示、尙未確定、（十日專電） 
[蕉嶺地方現狀安謐]  
　　（汕頭）　蕉嶺地方安謐、彭冠陵營駐縣城、黄志鴻營駐徐溪、閩贛邊民抵蕉者日衆、彭促各鄕速成警衛隊、省民廳電大埔縣長、調查蕉嶺罷市援劉案、（十日專電） 
[水警商團擊潰湖匪]  
　　（無錫）　太湖馬薩山集有湖匪七八十人、藏匿男女肉票十數人、匪船十二隻、停山南、九日晨、匪徒在山頂古寺内聚賭、被山人得悉、報告分水墩雪墅堰水警二區十隊及二地商團、當即派隊往剿、激戰半日、匪向山頂潰竄、當時奪獲匪船數隻及肉票數人、該山面積甚大、現在包圍中、今晨水警又派人至雪墅堰報告保衛團、派隊往助、現山上特别戒嚴、湖中船隻均禁止往來、（十日專電） 
國外要電 
[英新國會開幕]  
　　英皇親臨訓詞 
　　▲路透社十日倫敦電今日正午英皇親臨國會行開幕禮、禮節之盛一如舊例、禮畢、英皇起立讀訓詞、果如衆料、注重財政恐慌、惟開始一段言政府擬進行和平與好意政策、並將賡續關心國聯之工作、密切注意軍縮大會之籌備、斯舉之成功、可使普世同沾其益、繼言政府對於世界財政與經濟之嚴重局勢、至爲關切、擬竭全力、協同其他政府、以互助之精神、覓求恢復國際貿易之方法、次言及印度圓桌會議等事、次言及大選之結果、足證民心贊成減政、以平衡豫算、此實解决財政經濟問題之第一重要步驟、政府現已考慮各項重要問題、俟有决議、即將儘速實施、惟任何法制、以爲乃屬必要者、自將如約提交國會云云、 
[英相麥唐納演說兩大難題]  
　　均衡英國之預算均衡英國之貿易 
　　▲路透社九日倫敦電英相麥唐納今晚在倫敦市議會宴會時演說請國民予政府以時間俾成熟其計畫、而確守其工作之實施、謂政府有兩大難題須解决者、即均衡英國之預算、與均衡英國之貿易是、國民宜以全力扶助財政大臣尼維爾張伯倫及商部大臣任錫曼、因此二人肩負此種重大工作之責也、俟情勢轉佳後、始可圓滿應付爲國外情勢所造成之英國幣制問題云、英相繼謂德國之地位、必須完全整理、德國在此整理中、須爲自願的合作人、以成立可忍受的但可實施的協定、而免再釀成財政上與商業上之困難、明年二月二十九日德國債欵到期時、試問將有何種發展、新舊世界負有避免大禍之重責、下月吾人或將入於風波險惡之域矣、英政府現統籌全局、但有待乎有關係國尤其是德法兩國之接近與互相讓步、否則世界將愈趨愈劣、終至崩潰發生革命而後已、截至目前爲止、所有解决經濟恐慌之努力、皆反對關稅賠欵與戰債、渠希望法總理賴伐爾之往游美京、繼以法德間之諒解、英國欲於儘早可能時、準定英幣、但此事遲早、繫於外來原因、目前主要目的、在切實維持英鎊之購買價值耳、本屆軍縮會議不能與世界一般狀况分爲兩橛、英國願盡力以促其成功、但以軍縮言、各國必須有一致之進行云、英相繼言及英國商業恢復之佳兆、謂過去五星期中、英國失業人數减少十一萬四千、毛棉兩大實業、尤有進步云、英相言及加拿大經濟大會、謂英政府可接受加拿大政府之請、參加在哇太華舉行之經濟會議、但在明年七月以前、不能開會、故海外自治部大臣湯姆斯將於事前游歷各自治地親自考察各種可能性云、英相未言及圓桌會議、謂製定憲法之工作、雖屬不易、但英人已將其志願思想深印於印人心目中、希望印人信任英人、蓋此乃任何憲法之必要基礎也云、 
[法德調和委會]  
　　將在巴黎開成立會 
　　▲十日國民社巴黎電法當軸前在柏林訪問德當軸時商定之法德調和委員會、將於星期五在此間開成立會、即由法總理賴伐爾主席、聞該會俟首數次會議商定大綱原則後、即續開小組委員會議、現暫分五小組、一組討論有關法德商約問題、二組考慮運輸合作問題、三組研究國際市塲上德法經濟合作問題、其餘兩組、分别討論財政實業上一般的問題、 
[日議會開會日期]  
　　▲路透社十日東京電今日官塲稱、十二月廿三日國會開第六十屆會議、查滿洲事件發生適在國會休會時期中、故國會未有討論中日爭執之機會、 
[立陶宛醖釀政變]  
　　▲國民社九日古諾電此處有不斷之傳聞稱、立陶宛政變醖釀、正在進行之中、將來立陶宛或將變爲一王國、現任總統史末東那氏、將被擁戴爲王、並已定稱號爲安統第一世云云、按史末東那總統任期將於明年屆滿、故刻復有一派人物、擬將憲法修改、使史氏得終身長任總統、說者謂此舉若能成功則史氏自立爲王、亦意中事、但官塲中對於此種消息、不加可否、僅謂謠言不可憑云、 
[蘭開夏對華貿易]  
　　▲路透九日倫敦電銀價驟漲、蘭開夏對華貿易、愈形膨脹、今日英國紗廠聯合會正式聲明、十二月七日止之一週内、用美棉之紗廠公司一百四十七家、其出産已及十足開額百分之七五、比較上週增百分之二十五、 
[軍器發明家逝世]  
　　▲路透社十日美國賀波根電發明魯易斯機關槍之魯易斯、年七十三、今日逝世、魯發明軍用品頗多、歐戰時協約軍所用之魯易斯機關槍、即其一也、 
[公電]  
　　◎南京來電申報轉學生義勇軍訓練處王主任茂如先生尊鑒、國難正殷聞鷄起舞、我公總領羣衆、爲民先鋒、策東陲之鞏固、作捍衛之干城、下風逖聽、無任欣遲、謹電馳賀、戰史編纂委會束繼唐叩灰印、 
　　◎紐約來電申報粤寗統一會報界公會轉馬占山將軍、公率健兒殺日冦、爲國家爭生存、爲武人洗恥辱、疆土不亡、惟公是賴、紐約國民黨庚、 
　　◎紐約來電　申報轉和會諸公鑒、民族存亡、繫乎和會、應犧牲成見、銑前完成統一、紐約中國學生會、 
　　◎馬尼剌來電上海申報曁各報館鑒、頃致馬占山一電云、黑龍江齊齊哈爾馬占山將軍、曁全體將士公鑒、暴日入冦、諸將士出死力戰、使日知我軍不易侮、使海内外同胞、知捍衛國家者、有黑龍江愛國健兒、亦使全國將士、悟内戰之可恥、而知對日作戰之光榮、切望澈底努力、殺敵致果、菲島十萬僑黎、當竭蟻負、共盡天職、菲律濱華僑曁國會叩佳、 
特載 
[日本對於東北問題之謬論（二）]  
　　▲缺少對於滿洲的認識安東代表荒川氏 
　　予見大阪的實業家那種異常强硬的態度、覺得是不十分適當、現在聽到政府當局的意見、予雖甚覺滿意、但認爲還有一缺點、即一般國民缺少對於滿洲的正確認識、便是國際聯盟以及幣原外相自身、也有這同一的缺點、這是由於一般國民缺少認識的反映、這一點本來住在滿洲的國人應當負責、但我常疑惑是否因日本國民性不適於往來海外、而且目前放棄滿蒙之論調之唱出、美國的某上院議員曾說、「中國若不裂土予日本、則將發生戰爭、」即張作霖部下已故的王永江、也說「疆土狹小的日本、得了朝鮮而望滿洲、是所當然、但假使日本肯稍加限制其治外法權、中國人亦極爲歡迎、」日本與滿蒙的關係之重大、即因其關係日本國家的生存權、假如能明瞭此一意義、列强當亦不至怎樣干涉我們對滿蒙的行動了、 
　　▲聯盟列國缺乏對滿蒙的了解我國外務省太疎忽了末廣博士 
　　予在九月十八日的事情發生以前、即反對用兵力解决滿蒙問題、因爲我國的智識階級和青年們、對於滿蒙還不十分注意、如滿鐡並行線問題、吉會線問題等、他們都還未能十分理解、在動員國民之先、應該使國民澈底的理解這些問題、在前年太平洋會議中列國都不注意滿蒙問題、予雖以爲必須先使列國理解此一問題、但今旣已實力發動、木已成舟、兹後惟有計圖怎樣澈底的有利之解决了、我國政府對此一問題、現有兩種態度、一·在滿鐡沿線附屬地外之重要地點、仍駐屯軍隊、保障交涉、二·爲保護日本國民的權益之故、目前雖撤兵、但在一二年間、當仍將發生衝突、斯時若先得列國諒解之後、再行出兵、列國當可認爲正當的行爲、但無論那一點、我以爲此問題非一朝一夕所能解决、所以在解决此問題之前、應當先向國民大衆擴大宣傳滿洲的事情、另一方面在列國了解了「日滿關係」之後、其中總有一國能予我國以同情而切實互相連絡、今日之外務省、實未注意及此、因此對於此次美國列席國聯行政會的問題、没有一國幫忙日本的、列國都不認我國對於滿洲是處於特殊地位、這事是最令人棘手我以爲德意志和意大利兩國、有作我國的友邦的可能、因牠們的處境與日本目前的處境相彷之故、我持此主張直至現在、但未能博得一個人的贊成、其次對於防禦華人排斥日貨、假如這排貨運動是由於中國人民自動發生、則應付頗爲困難、但事實决非如此、我認爲反日會之策謀、實以政府爲其背景、所以將來或許還會發生撤廢領判權等之事、對這問題日本若堅决反對、列國勢必贊同造成一個膺懲警覺中國當局的機會、此即所以防禦中國排斥日貨運動之道、 
　　▲最好在聯盟列國中求得一友邦稻畑氏 
　　予以爲忘掉了Prpagand（宣傳）這一事情、確是一個錯誤、我們今已明白聯盟毫不諒解日滿的關係了、宣傳是國防策之一、但事情已弄成僵局、我們不得不認爲强硬的手段用得太早了、現雖有助成滿洲獨立并切實互相提携的計劃、但我於其能否成功、極爲懷疑、此種計劃、使列國都存「日本併吞滿洲」之疑心、必將使日本處於孤立的地位、就聯盟理事會的經過、在出席的各國中、我們未必不能得一二友邦、若果能之、將極足以促進時局的展開、 
　　▲上海抵制日貨所受的損失已達 
　　一億五千萬元受累者非僅大阪 
　　一處是全日本的損害小倉氏 
　　前次予聽得東京大阪的實業家主張堅持强硬態度到底、曾有人對此一主張懷疑、這是因爲没有正當認識大阪和中國的關係之故、對華貿易、實與我國有極重要的關係、滿洲事情發生以來、在上海方面所遭的損失已、達一億五千萬元、大阪的苦痛、即日本全國的苦痛、爲擁護在滿蒙的我國更大的權益、全國一致籌謀圓滿解决的對策、對排日方面、我有兩項意見、一·兩國間的貿易無論到怎麽地步、無論用怎麽的手段來抵制日貨、終有些出路、故無須過於憂慮、二·中國人的性質、若使迫之過甚、其結果或他們自己也要受累、但無論如何、此問題之解决、終是世界的問題、如能得聯盟和美國的諒解、自能得圓滿的收塲、最近美國的態度、已頗同情於我、故此問題、將來或能獲得圓滿之解决、 
　　▲統一國論最爲急務中山氏 
　　現在對於求得列國的諒解、并不成多大問題、今滿洲之事、木已成舟、我們須要考慮日本的過去現在和將來、强固國民的意志以統一國論、最爲當前之急務、連絡友邦爲後步之問題、聯盟如有足以使我們遺憾之點、我國當一致堅决反對、五月四日在大阪舉行的商工會議、曾有一意見、謂中日兩國國民之共存共榮、必依賴兩國國民相互間精神的諒解和經濟提携、纔能得成功、基於此一立塲、故有「設置對華問題調查委員會之提議、」而有調查會之設置、並且對於此次事件、爲擁護日本正當的權利、而編製了對華問題一覽表、我們目擊當前的排日暴狀、應當抛棄温和的手段、以積極的手段來應戰、 
　　▲當今國民的耳目應集中於滿蒙問題蘇峯翁又說 
　　予前日在岡山廣島和神户各處講演對華問題、得到意外的盛况、如昨夜在神户、聽衆多至二千五百人、這足以證明日本國民對於此次對華問題之熱烈、日本人火一般熱的愛國心、肯拚命於正義、不愧爲很靈敏肯受敎的國民、故請憂慮國論不能一致的諸位放心、這是我對於此次旅行的感想、（未完） 
要聞 
[日軍公然犯黑]  
　　▲藉口修理洮昻路江橋▲四日起連續攻擊黑軍 
　　哈爾濱通信、日軍以洮昻路江橋爲藉口、竟於四日晨、突向我江橋駐軍猛攻、其駐在吉林之朝鮮旅團天野部隊·及長春之第二師團長谷川旅團·各調出一部、於四日夜馳往洮昻綫增援、刻下該方戰事正在激烈中、黑軍爲鞏固省防、除當地之騎兵第一旅吳松山團一部扼守應戰外、駐 
 
 

Page 8

 
 
在東鐡富拉爾基站之新編步兵第一旅（即鄒作華部屯墾軍改編）騎兵二旅張展九部一團、均於今早八時到昻昻溪站登車、轉往噶爾咯（江橋）協守、戰事之發生、爲四日晨五時、日軍七百名乘鐡甲車一列、自洮南開抵江橋、其軍官一名過江至我軍營、謂日軍保護滿鐡路工百餘、來修理江橋、黑軍應即退往路綫外二十里地方、以便工作、我軍團長答以未奉上峯命令、未便接受、日軍官即不語而去、未逾半小時、日軍即以猛烈砲火、向我軍攻擊、鐡甲車發砲威脅我軍、掩護其路工、欲鋪修浮橋、駛進我方、步兵亦準備衝鋒、我軍睹狀、遂極力抵抗、相持至午前十時許、日軍不支而退、迄午刻日軍復大舉來攻、同時飛機三架、亦來助投彈、我軍被炸傷亡者頗多、但士氣益奮、不稍畏餒、仍冒死支拒、下午三時許仍擊退日軍、日軍以不得逞、又派飛機四架、於四時許、入江橋站後方、包圍大興站票房機廠車廠等、猛擲炸彈、投下二十餘枚、炸燬票房機廠等處、傷亡路員十餘人、直至五時許、該飛機始去、四日晚十時、日軍又悉數來攻、以鐡甲車探照燈覓我軍壕壘、指示砲擊方向、發砲歷百數十發、我軍憑藉江濱葦草中、與敵對抗、另有日軍三百、爲别動隊、乘渡船百數十艘、偷過江北、欲襲我軍後方、爲我軍覺察、以機關槍擊退、擊沉船隻十餘、淹斃敵軍百餘名、至五日早三時、戰事稍停、六時許日軍四次來攻、飛機五架亦來投彈、迄草此信時、尙在激戰中、馬占山以日軍無端壓迫、欺逼太甚、已於昨日組成黑龍江軍總指揮部、設總部於省垣、馬自兼總指揮、副總指揮爲邊署參謀長謝珂、總部分設副官（唐鳳甲充處長、）軍法（金希均充處長、）軍需（李夢庚充處長、）軍醫（蔡亞民充處長、（參謀（王靜休充處長、）六處、聞馬已抱定寗爲玉碎、不作亡國奴、决與日軍抵抗到底、現在黑垣秩序如常、因馬氏下令、官吏棄職逃避者槍决、故各機關人員皆照常辦公、人心亦極安定、查三日晚日軍曾發一聲明書、由關東軍司令官本庄派人送致於馬占山、措詞異常横厲、可見其早抱開衅之决心也、原文如下、「黑龍江馬占山軍、破壞洮昻路嫩江鐡橋以來、已經半月有餘、尚未修理、方今新糧上市、該路不通、影響於中日兩國民衆之經濟生活甚大、并於交通上亦受其威脅、故此該鐡橋之修理、刻不容緩、滿鐡及洮昻路局、於本月四日、由日軍掩護之下、開工修理、日軍基於嚴守中立之態度爲保護員工修理、藉防不良事件發生計、在開工之前、已通告馬占山及張海鵬兩軍、退出距橋梁十基羅米特外、且今後不許利用此橋、作爲戰術之使用、」 
　　張海鵬逆軍進抵泰來後、欲俟日軍爲其打開路徑、一舉而入黑垣、故江橋站現在發生之戰事、日軍不得不自任第一線、蓋深知張部不濟事也、張頃在泰來、自稱蒙邊四旗七縣保安督辦、設督辦行轅於泰來鎭、没收黑龍江廣信公司、組爲張督辦銀行、發行紙幣、令各縣行使、故財政紊亂已極、糧食價格亦因以騰貴、張向洮安東平各地勒索軍費、使各供應一萬元、各縣咸屬貧瘠之區、焉能措辦此數、因之稅吏縣長多半逃亡、地方無人主持、土匪遂乘機蠭起、張一意圖黑、反養匪自重、匪股大者、立即招撫、畀以團營長職、張自上次潰退、所餘殘部不滿二千、近收編匪衆、編爲五支隊、四步騎團·連同舊部、共八團五支隊、但實際人數每團隊僅祇三五百耳、自泰來以西、爲張之勢力範圍、軍隊散駐如下、洮南城内、爲傅銘新所部第三團、及傅兼統之新編第三團、共七百人、張長子俊哲所部之第四騎兵支隊二百名、及張四子質明所部第五支隊、（現在招編中）街基站爲張次子俊卿所部之第十三獨立團、約五百人、泰來城附近下窪子、爲宋連陞之獨立第九團約三百人、李振部之新編第六團三百人、太平川站爲劉茂義部之第三騎兵支隊五百人、雙城子站、爲徐景隆部第一支隊五百人、鵬飛部第二支隊五百人、及新編第一團唐際貞部二百人、彌凱元部第二團四百人、共計逆軍總數約七千餘、内胡匪居半數、蒙匪約千餘人、（十一月五日上午） 
[粤飛機在韶關失事]  
　　▲第一號機墜河被毁▲分隊長及機師殞命 
　　廣州通信、當兩粤軍隊入湘時、粤空軍亦派一部隨軍出發、第一第四兩中隊遂奉命開至韶關、擬分頭入湘贛、協助陸軍進展、迨和議之局成、韶關一地無多駐空軍之必要、第四飛機隊遂奉調返省、祇留第一隊鄧粤銘部駐韶城、該隊計有機七台、以備偵察之用、該機師等每日侵晨、必作飛行練習、本月三日晨七時許、該中隊第一分隊長丘倫文、偕同機師薛春義、共乘第一號練習機、凌空馳駛、指導其他四機習飛行術、事畢、各機相繼下降、惟丘等之第一號機、於降下之時、機件忽告損壞、機師無法控禦、該機在空中顚簸、墜於韶城南門外河中、觸及障碍物、機身破碎、分隊長丘倫文·機師薛春義·當塲壓斃、其肢體一部且被轟去、死狀甚慘、各機師覩狀、當即派船前往營救、迨船駛到時、二人之屍已浮出水面、第一號機損壞至不可收拾、於是先將二人屍體運回大南門外飛機塲候殮、同時設法將已毁之機打撈、該中隊長聞耗、急在韶備購棺木、將丘薛兩人先行殯殮、立電回省、準翌日將棺運返、航空總部接訊後、於四日晨、預備專車二列、開赴韶城、將兩棺運回廣州、下午五時許抵步、是日航空界已先期到站迎柩、並擬日間爲之卜葬於東郊外空軍墳塲、查丘係第一飛機隊第一分隊長、嫻於航空術、係粤航空學校第一期畢業生、梅縣人、現年二十八歲、薛係福建人、在厦門航空學校畢業後、來粤航空處服務、現充第一分隊機師、現年二十五歲、（十一月五日） 
[蕪湖災後勒征營業稅]  
　　▲七八兩日逮捕商店經理▲商界憤激恐將釀成罷市 
　　蕪湖通信、皖省營業稅、原爲彌補裁厘損失之正稅、早已佈告啟征、並經財政廳迭電催繳、急如星火、奈各縣商會、僉以大水災後營業全無、金融枯竭、無力負担、函電紛馳、要求省府豁免、以恤商艱、迄未照繳、蕪湖爲皖省鉅埠、各縣商人多視蕪商爲從違、最近省府頒發嚴催營業稅佈告到蕪、蕪征收處即以張貼商會門前、大有取瑟而歌之意、縣商會亦於四日開會决議、勸導各商帮、勉繳全年稅額四分之一、即要求省方豁免本年一月至九月之稅欵也、此案决議後、尙未通知征收處、詎本月七日、征收處奉到財政廳電令、限至八日電匯三萬元、如違即予撤懲、該處情急、遂派催征員四出、直接向各商店嚴厲催繳、各商店以未奉到商會通知、多數不允繳納、各催征員遂將鴻大生雜貨店經理劉士林擅行拘送公安三分局覊押、萃升恒·長順等店、亦受騷擾、當晚雜貨業召集緊急會議、羣至縣商會請求維持、由該會常委陶玉堂等三人向公安局交涉、先行釋放劉士林以平衆憤、今（八日）晨縣商會特召集全體緊急會議、討論應付方法、公决函征收處質問拘捕商人根據何項理由、一面電致財政部、請飭皖財政廳、准予豁免本年營業稅、散會後、又邀趙公安局長虞縣長及征收處主任顔景頤到會協商善辦法、三方决定、在一星期内先繳四分之一稅欵、由商會彚交、不料該處旋又派員到萃升恒商店繼續勒收稅欵、因該店不允、遂要求縣府將該店經理嚴秋舫拘押、指爲抗納國稅、商人方面因此大爲憤怒、雙方各走極端、恐將激成罷市風潮也、（十一月八日） 
[蘇省府表示修復運堤已有辦法]  
　　▲全部工程四個月可以告竣 
　　蘇省府主席葉楚傖日前電請江北水災善後協會常務主席韓紫石、邀約各縣代表來省、商談修復運堤辦法、韓遂偕十一縣代表胡震馬士杰包翔仲等三十七人、專輪來鎭、八日上午九時、前往省政府、當由葉楚傖沈伯先邀入省委會議室談話、首由韓紫石起謂、國鈞日前所陳節略、已蒙逐一答復、甚爲感謝、但同人對於簽復各點、認爲尙有未能明瞭者、（一）經費籌劃、（二）材料運輸、（三）完工時期、緣河堤一日不堵、裏下河十數縣人民一日不能安居、今又辱承主席與沈廳長電邀來省、尙希主席廳長多多賜敎、以便各代表回至本縣告慰災民云云、當由葉氏表示、（一）經費方面、原定堵口費八十六萬元、至修復全堤工費預定二百萬元、其中一百萬元、係提用各縣建設畝捐、另一百萬元、則由中央水災救濟會所撥運河協欵、此兩種欵項、絕對有把握的、其餘不敷之數、尙有四百萬公債、以六折計算、可得二百四十萬元、更有美麥五萬噸來振江北、（每噸八十元）可以分給運堤、作爲工振、照諸位所定之五百萬元、可以不成問題、（二）材料方面、因時間關係、小有困難、其困難之點、不在購買而在運輸、因運河水小、運輸不便、近已由政府在蘇州無錫商僱淺水小輪、萬一并淺水輪亦不能行駛、擬在運堤改敷輕便鐡道、磚方因趕辦不及、擬改用水泥磚、石方已購定一萬五千方、（三）完工時期、已與沈廳長計議、如果經費材料不發生困難、四個月内即可完成、絕不致延至來年桃汛之後、至於工程方面、另由沈廳長詳細報告、旋由沈伯先起謂、關於經費、主席業已答復、現將材料工程兩項約略言之、（一）材料方面之石方、孫前廳長任内已訂好合同、計在棲霞山定一萬方、龍潭定五千方、祇因承辦人歇本、致不能如期照交、現正在交涉中、其所不敷之五千方、已另覓商人承包、磚方因天氣日見寒冷、坯不易燒、改在龍潭水泥廠定製水泥磚、因水泥浸水愈久愈堅、儘能合用、現擬調集淺水輪十餘艘、分批運送、如不間斷、三個月可以運完、（二）工程方面、現擬借五萬噸美麥、供二十萬災民六個月做工之食料、約需四個月工夫即可修復全堤、現來聖庵一段、本月十二日可以合龍、攩軍樓二十日以前亦可斷流、已定先將五小壩堵塞、至較大之鳳凰壁虎兩壩、擬俟擋軍樓决口堵閉後、再行堵閉、大概各决口與各壩、總在十一月内可以堵閉完成、十二月即開始修復沿運堤身云云、次由各代表胡震馬士杰陳康和戴天球包翔仲徐鍾令崔柳三周湘亭等、先後發言、商談至十二時始出、九日各代表又推韓紫石入府、與金秘書長接談一切、十時許即乘原輪回江北、 
地方通信 
[松江]  
　　水警在滬又獲綁匪水警第一隊長范國忠、於本月七日率屬在上海靜安寺路赫德路口雙鳳園茶肆内捕獲湖匪小首領術紅祥一名、綽號常板阿和、供年三十三歲、山陽人、於去年糾衆搶刦金山扶黄坎王傑士家、後入太保阿書帮充船長、在江浙吕巷陶莊高墟金家莊等處、戕官刦械、是年七月二十三日在范浜新鎭、與水警開火、逃回家中、在松金交界自成一股、專事綁刦、迄今所得贓洋、俱耗於上海、本年夏間周家渡仇殺水警暗探嘉生一名、七月綁刦横潦涇五間屋内男一名、因看票不愼、致被脫逃、十月二十一夜糾衆搶刦金山縣劉家堰橋商民孫有峯等八家等語、業經范隊長備文押解上峯區訊辦、 
　　楓涇恒昌錢莊刦案昨報所載楓涇東栅大昌米行八日夜被刦、係恒昌錢莊之誤、在該鎭嘉善縣境、被刦鈔票三千餘元、同晚該鎭松境之某米行、確有竊案、並聞北栅外芥字圩地方、有匪船兩艘、載帮匪前來大肆洗刦、業由該鎭公安第一分局報案飭緝、 
[蘇州]  
　　龜山附近發現大帮湖匪縣屬香山鄕龜山附近、於十日上午、發現湖匪七八十人、架船十餘艘、停泊該處、以圖搶刦附近村莊、當時村民大爲恐慌、幸香山鎭水陸警及保衛團得悉尙早、率隊馳往追剿、該匪見官兵衆多、未敢輕敵、向太湖方面逃去、 
　　盜匪横行綁刦頻聞蘇鄕近來盜匪横行、鄕民坐臥不安、縣屬香山鄕勞村地方、鄒元順雜貨號、於九日夜間、來盜匪十餘人、肆意搶刦、臨去時將該店主人鄒世福及鄰人鄒阿泉擄架而去、尙有尹山鄕道人浜、鄕民朱金福家於九日夜間、來匪七人、任意搜刦而逸、損失約二三百元、昨（十日）經各該公安局呈報縣府請緝、 
　　刦輪案之又一消息東山開蘇之通源局飛雲小輪、本月一號、中途被刦、詳情已屢誌本報、兹悉被綁肉票、除已被釋出十餘人外、尙未脫險者、有嚴姓·葉姓·褚姓·高姓·男子四人、及女子五人、仍在匪屈、各家屬莫不憂形於色、蓋此番被綁肉票、家庭均非富有、如嚴某者不過在上海某銀行、爲一式老夫、月入數十元、一家數口、賴以生活、自被綁後、其妻因無所依、一慟幾絕、亦云慘矣、 
[無錫]  
　　服毒案一日兩起光復門外通運路孟淵衖孟淵旅館、於前日下午、到有旅客一人、、自稱名嚴國保、開定五號房間、當付房金洋一元、翌日起身出外一次、至十二時返棧、毫無異狀、後即安睡、迨至傍晚、該棧茶房周錫成、以該旅客日間安睡此時尙未晚餐、乃開門入内、忽見該旅客仰臥床上、面色慘白、呼之不應、業已氣絕、當即報告賬房、入房檢查、查獲鴉片竹葉二張、及遺書二通、察其内容、始知死者並非嚴國保、實係嚴林法、年二十六歲、寗波江東三眼橋人、現在本邑冶坊場乾泰絲廠爲銅匠、業已娶妻、生有一女、最近忽與同廠女工任如娣姘識、卿卿我我、愛情達於沸點、意欲娶其作妾、上月初、林法携同如娣返鄕、即被老父嚴和尙嚴詞詰責（至十四日再行來錫、甫抵車站、又被如娣生父瞥見、扭入公安局、判罰二十元出局、如娣由父領回管束、於是林法深受種種刺激、遽萌自殺之念、自此事發生後、該旅館經理程文森、一面報告該管公安第二分安查勘、一面報告乾泰絲廠、轉報死者家屬、來錫料理後事、昨（十日）下午三時、由杜檢察官、前往騐騐、委係服毒身死、騐畢、諭令該旅館備棺收殮、請候屍屬來錫領柩、又吳東第一旅社、亦於前日來有上海人劉二寳一名、闢室四號房間、昨日該棧茶房、以該旅客於十二時尙不起身、頓起疑實、乃開門入内、瞥見該旅客彊臥床上、氣息全無、且口中有鮮血流出、形似服毒、立即報告賬房、轉報該圖圖止、定今（十一）日報告縣法院檢察處相騐、以便棺殮、 
　　减成發給警餉之請願無錫縣財政、久已瀕於破産、前經陳縣長提出上屆縣政會議、議决交財務局長王禮審查、結果擬具意見、照去年成例、將民政費内各項經常費、自十月份起、按預算九成支給、各分局長警、以事關减給薪俸、分向各管長官請求協助、當由各分局推定第一分局長高崇山爲總代表、向公安局請願、轉請縣府仍照原案維持、惟縣府以欵無所出、故一時尙難解决、 
[常州]  
　　解散綢布業公會武邑奸商搗毁縣黨部等三機關案、經省黨部議决將該邑葛裘綢布業公會、予以解散、咨省轉令縣府遵辦、張縣長奉令後、於九日令行縣商會主席、遵將綢布公會即予解散、並將辦理情形具報、 
　　肉票由匪窟逃歸武邑第四區郭塘橋鎭敻家塘村丁叙林、於上月十九日、突被匪到家綁去、已歷二十餘日、前晚忽由匪窟逃歸、據謂在匪窟中雙目被蒙、不辨晝夜、前日忽聞槍聲、以致看守匪徒倉皇奔出、旋即掙脫繩索、方能逃出、 
[鎭江]  
　　財廳開征秋季營業稅江蘇省財政廳昨令各縣財政局、以秋季營業稅、開征已經逾期、着即開始征收、依法報解、其夏季營業稅、如未征收者、並着一併起征、解繳江蘇銀行、掣給庫據、在此次開征之後、如有商人呈請减免情事、應即駁回、不得轉呈、以免稽延、 
　　賑務會報告振欵蘇省振務會昨開十八次會議討論關於冬振工振各項辦法、確定用欵、（甲）冬振用欵、（一）上海義振會結存餘欵二十六萬元、（二）省府捐薪約十萬元、（三）本會結存餘欵二十二萬四千四百四十三元七角八分、（乙）工振用欵、（一）各縣建設經費約五十餘萬元、（二）國府救濟水災委員會、分撥本省美麥二十四萬担、决議、（一）各振工振用欵、俟美麥分配决定後、再行支配、（二）關於美麥分配、由會致函國府救濟水災委員會、並請王委員一亭冷委員禦秋前往商洽、 
[南通]  
　　災民收容所費絀南通收容江北沿運河各縣災民、現尙有一千六百餘人、地方已用賬欵計六萬元目前費絀、逐日災民給養、己感難籌、九日地方救災會函縣府、請呈省賑務會、迅即派員來通接收辦理、否則惟有撤銷收容所、將災民分别貲遣回籍、 
　　灶地帶徵問題淮南各場灶地、帶徵附稅輕微致一切事業、均因費絀不能進行、刻各場代表就金沙議决、灶地每兩帶徵公安畝捐一元二角五分、水利費五角、普及敎育畝捐五角、推顧佐卿·陳菽民·錢笑吾·瞿滄叔四代表、赴兩淮運署、陳述實情、請准啓徵、 
[江陰]  
　　學生會退出反日會全邑學生救國運動聯合會、以反日會工作不力、申明與反日會脫離關係、八日開會議决、二十二日并派代表高清岳等、出席全省抗日救國大會、 
　　離家半載遽返殞命城内西大街王正有剃刀店王汝林、長子王儀廷、年十六歲、在縣中一年級甲組肄業、至學期結束、王成績不佳、令其退學、王於本年二月十日、即離家出外、在上海遇一軍官馬某、帶往江西南豐縣、充某軍勤務兵、上月因恩家心切、馬連長送其返澄、二十八日抵家、即患傷寒、醫藥罔效、八日上午病死、父母痛子情切、遷怒校長蔣鏡波、前晚今晨、連至蔣家吵閙、現正有人調停、俾和平解决、 
[南匯]  
　　泥城匪警開火昨日泥城公安分駐所、在塘角子海灘發現泊有盜船五艘、由匪首劉阿亂率領、似欲上岸搶刧、乃即飛報縣府、飭派警察隊馳往截拿、警隊既至目的地、船匪聞警、一齊擁上船頭、約有二三十人、竟敢開槍拒捕、於是雙方開火、約半時許、匪力不支、駕船逸去、嗣由警隊在塘角子一帶搜查、發現草房一間、該匪徒等即匿跡在内、聞警隊至、亦即開槍抵抗、復由警隊發槍痛擊、匪又不支、四處逃竄、惟内有蔡興樓一名、業已擊斃、報縣派由承審員盧樊階、帶同吏警前往相騐、確係槍傷身死、發交地保棺殮、一面嚴緝匪首劉阿亂等歸案訊懲、 
[安慶]  
　　查禁米糧出口皖省府六日常會議决、設立出境米糧查禁處、以維民食、并委楊春圃爲處長全省災民統計皖省賑委會、近製出災民統計表、計全省人口一千九百九十三萬災民共計九百一十六萬一千人、以阜陽·桐城·無錫·等縣災民最多、均在五十餘萬人以上、 
　　敎育消息 
要聞 
[敎部褒獎捐資興學人員]  
　　▲十月份 
　　敎育部對於各省市捐資興學人員、已分别發給獎狀、兹將捐欵人姓名録下、（一）發給一等獎狀者三名、安徽亳縣姜瑞鑫捐贈該縣敎育局田産七項有零計值洋三萬餘元、河北樂亭劉臨閣自民國十二年八月起、至本年四月止、先後捐助該縣私立育英小學經費洋六萬五千元、（以上并於年終彚案呈請國府嘉獎）江蘇無錫匡啟墉、自清光緒三十三年起、至民國十八年止、先後捐助該縣私立匡村初中及附屬小學、曁梢塘橋初小分校下圻初小分校等地基及經費、共合洋二十四萬餘元、（並專案呈請國府明令嘉獎）（一）發給二等獎狀者一名、安徽廬江徐章意誠捐贈該縣敎育局田三莊、計值洋五千七百餘元、（一）發給三等獎狀者五名、河北昌黎邊連忠、於民國十六年捐助、該縣邊家封台莊初級小學洋三千元、又邊文祥於同年亦捐該縣該莊初小洋三千元又劉平章亦捐助三千元、河北寗津王錫三王閻氏自民國四年起至本年止、先後共同捐助該縣王莊村初小經費、共洋三千四百餘元、又葉張氏捐助該縣王家廟村區立第五小學經費洋三千六百元、又敎部九月份捐資興學人員前曾發表五人、尙有遼寗遼陽金廣麗以私産上則地二十八畝值洋四千餘元、捐入第一區村立第十雀家花園初級小學爲基金、發給三經獎狀、兹並補録以資表揚云、 
[浙大風潮可望弭平]  
　　▲邵校長可打銷辭意 
　　此次浙大風潮詳情已誌本報、兹悉農院學生方面、於事後召集學生全體大會、議决一致挽留邵校長、並推王先之·楊琳·羅秉元等十一人、組織護校委員會、從事護校工作、電請敎育部慰留邵校長、並另備文呈報經過情形、曁對外發表宣言、以求公論、邵斐子自經敎部挽留後、一面又因各方調停、意已稍動、或可打消辭意、至工學院長李熙謀、因此次事故、有人對之發生誤會擮昨日復上二次辭呈云、 
本埠 
[青年義勇軍昨日舉行第二區大檢閱]  
　　▲地點在中國公學大操塲▲到義勇軍救護隊千餘人 
　　▲各機關均派有代表參加▲檢閱結果精神成績均佳 
　　│今晨九日第四區大檢閱│ 
　　本市各大學學生抗日救國聯合會、軍事訓練部、所舉行之分區大檢閱、第一三區已分别舉行、至第二區檢閱期本已擬於本月五日在吳淞中公舉行、後因時間忽促、不及籌備、故改至昨日（十日）上午九時仍假原定地址舉行、是日天色暗淡、有下雨之勢、微風習習、益感悲壯、各校義勇軍之精神均甚飾滿、服裝均極整齊、頗不乏軍人氣慨、至午後一時始檢閱完畢、兹由上海社記者探録詳情如下、 
　　▲到塲之人員計有檢閱官陳紹宗陳如松、指揮官劉蘭陔學聯軍訓部主任温廣彝、同濟大學校長胡庶華、中公校長潘公展、中公秘書長朱應鵬、中公訓育主任意行白、財政部稅警團步兵、第一團長趙君邁、中大醫學院代表鄧祥仁、滬江代表宋文標、商船代表孫元曾、復旦敎官郭堅、第二區籌備主任郭健、曁大敎官伍忠道、復旦體育指導陳昺德、光華敎官陳蔭章、學聯軍訓部代表吳恨錦梁梅初、中法工學院代表崔乃昌、市黨部代表喻仲標、仁德義務小學師生連各校義勇軍救護隊一千五百餘人、總計二千餘人、 
　　▲各隊伍總數中公共三大隊約七百餘人、全著灰色軍裝、女救護隊約百餘人、全著藍衣黑裙、同濟四百零五人、全著黑色軍裝、女救護隊約二十人、全著白衣、商船約二百餘人、全著水手式黑色制服、共計總數一千五百餘人、中大醫學院缺席未到、 
　　▲檢閱之程序（一）全體肅立、（二）案、樂（三）唱黨歌、（四）脫帽向黨國旗及總理遺像行最敬禮、（五）主席恭讀總理遺囑、（六）靜默、（爲東北被難同胞誌哀）（七）檢閱、（八）主席報告、（九）各機關代表演說、（十）來賓演說、（十一）奏樂、（十二）高呼口號、（十三）禮成、 
　　▲檢閱之情形迨十時許、奏樂聲起主席温漢彞、紀録何嘉黃顯先、司儀陳蔭章行禮如儀、檢閱人員檢閱官各校校長代表等、下台巡察一週、旋而回原位、開始檢閱、全體操分列式、先隊爲中公義勇軍及女救護隊、中叚爲同濟義勇軍及女救護隊、後爲商船軍、步法均頗齊整、精神甚佳、環操一周後、繼即集合台前、 
　　▲主席團報告主席温廣弊報告、略謂自東北事件發生後、舉國國民莫不打倒帝國主義之决心、因此我們全國民衆應該武裝起來、尤其是我們學生的組織是不落後的、所以今日是青年義勇軍第二區的大檢閱、這有二種意義、（一）全國民衆武裝起來、打倒日本帝國主義、我們青年義勇軍是急先鋒、（二）作最大决心的表現、這次就是我們武裝起來抗日的表現、此外還要加緊軍事訓練、以期達到我們的目的云云、 
　　▲檢閱官訓話檢閱官何良信訓話、略謂今日諸位的精神很好、在這短促的時期、能有這樣好的訓練、眞是使人羡慕、不過我們不祇要整齊步伐、而且還要刻苦耐勞、我們有貫澈的精神、然後才能打倒日本、我們應該服從似鐡的規律、並且有耐勞的精神、並希望諸位今後有長足的進步云、 
　　▲市黨部訓話市黨部代表喻仲標、略謂在這檢閱會中貢獻諸君三點意見、（一）爲國雪恥的意志、（二）要有持久的精神、（三）有不畏勞、不怕死的决心、 
　　▲各代表演說胡庶華略謂、我們加入義勇軍的意義、應該具有智·仁·勇的精神、從前德國人說「我們的子彈不是向内打的」「而是向前打的」、所以我們的子彈也要向前去、我希望政府能發槍枝給我們、使我們能得實際的工夫、此外我們還要努力去研究學問、因爲外國的戰事完全是用飛機和一切科學的利器、我們要多多努力製這大量的鋼鐡、建設鋼鐡廠、我們才能有充實的力量、次潘公展演說、略謂日本爲什麽這樣侵據我們的國土、這完全是無抵抗主義來引誘他來的、假若有抵抗、我相信他們不敢這樣的云云、此外尙有朱應鵬趙君邁孫元曾、相繼演講、詞意皆雄壯動人、 
　　▲大會口號（一）永爲忠勇國民、（二）誓雪中國國恥、（三）恢復中國領土、（四）振興中華民族、（五）打倒日本帝國主義、（六）三民主義萬歲、（七）中華民國萬歲、 
　　▲今晨舉行第四區大檢閱第四區第一組檢閱期、本爲九日舉行、後經被檢閱各校要求延期、以便妥爲籌備、經該部决定、改爲今日（十一日）上午九時第四區第一二兩組同時在西門公共體育場舉行、被檢閱者爲東亞體專、大同大學、法政學院、中法工學院、中法藥科、國立音專、交通大學、震旦大學、同德醫學院、上海美專、上海國醫學院、上海新聞學院、中國醫學院、新華藝專等十四校、爲各大學青年義勇軍空前之大檢閱、主席團由學聯軍訓部、中法學院、震旦大學担任、檢閱官爲蕭學淵·周家壽·陳東生·汪宗道等、兩江女體專、中國體育學校等校亦參加表演該部並柬請張岳軍馮庸及其他重要人物參閱典禮、如天落微雨、則仍按時舉行、以表青年義勇軍應具之精神云、 
[留日士官學生晋京請願]  
　　▲市府發給免費車票 
　　（上海社）留日士官退學回國學生計二百餘人、現萬金城銀行側青年會、努力抗日救國工作、因寓址設於租界内、不利工作之進行政府方面亦未能迅速予相當敎育機關收容、繼續求學、以期早日爲國效勞、故於九日上午經大會議决、全體赴京請願、以達到完成學業目的、並向訓練總監部及敎育部請予以經濟上之接濟、兹定於明日（十二日）上午十一時晋京、現報到者計六十四人、聞一部份已先期赴京、再一部份爲個人私事、暫緩赴京者、故此六十四人、昨已得市府允諾、給予全免車票據云、赴京後、誓死努力抗日救國工作、較在滬租界内易於進行云云、 
[國聯敎育調查團批評中國敎育違背經濟原則]  
　　▲調查團已來滬參觀 
　　（杭州通訊）國聯敎育調查團團員華爾德斯等一行五人、來杭調查敎育、連日分赴杭市湘湖等地調查、業已公畢離省、該團此次調查、其批評歸納之、爲下列數點、一、中國注意大學敎育之發展、忘却中小學敎育之普及、例如北平一處、大學林立同爲師範敎育、旣有北京大學之敎育系、復有師範大學之設立、察其内容、初無不同、且兩者辦理、均未有特殊設施、實可合併爲一、二、中學敎育程度太差、致不能提高大學程度、三、中國物産豐富、而尙無人注意利用、應即盡量提倡職業敎育、以裕民生、四、一般學生訓育欠佳、當此時局、學生言動、頗多過分處、總而言之、中國敎育、實背經濟原則云云、 
　　國聯敎育考察團裴克等、日前同敎育部專員王愼明、敎育專家胡剛復陳翰笙等、由京過滬赴杭、在杭參觀地方敎育甚詳、所得印像頗佳、於八日晚來滬、擬停四日、即赴無錫、前晚敎育局徐局長歡宴該團於杏花樓、席間討論敎育問題甚多、至晚九時、賓主始盡歡而散、昨日參觀務本女校·上海中學及中華職業學校、今日參觀市敎育局云、 
[市黨部制止現代中學等非法集會]  
　　本市市黨部、昨據中等學校學生抗日救國聯合會報告、謂有現代中學及曁大附中等五校、具名發出通告、定於十一日（今日）下午一時在小西門少年宣講團、召集第五次代表大會、查代表大會召集手續、應由聯合會幹事會負責、今幹事會並無此項决議、且現代中學等所發通告並末蓋章、顯係奸人假借名義、意圖破壞該會系統、殊屬非法、請予制止等語、聞市黨部據報、已請公安局加以制止矣、 
[中校生抗日聯會訊]  
　　▲民立代表袁繼良發出泣告同學書 
　　上海中等學校學生抗日救國聯合會民立中學代表、爲該會糾紛事、發出泣告同學書云、同學們、這是一件多麽痛心的事啊、在暴日侵佔有加無已的時候、而我們中校抗日救國會却爲了一件小小的事２竟引起了莫大的糾紛、這是一件極不幸的事、同學們、我們的目標是抗日救國、我們的對象、是日本我們、並不要爲了個人問題而發生了意見、使我們整個中校抗日會陷於萬刦不拔之境、今天當我在各報上看見說我兇毆主席的消息後、我的熱淚、似潮湧般地奪眶而出了、現在我也不願將當時糾紛經過情形、詳細來申明、我想當天在座的代表、都能明瞭的吧、如果惠靈代表李彬君、能憑良心來說話、那我願受極嚴厲的處罰上斷頭臺、赴刑場、一切都願意、受全市中校全體同學主宰、同學們、國勢危急到這般田地、而我們還不能團結一致、那我們還有何面目見先烈於九泉之下呢、民立代表袁繼良泣訴、十一月十日、 
[各大學抗日會赴京出席全國學總會代表團返滬]  
　　本市各大學抗日會曾選派許冠彬吳報錦殷伯濬張壽松田龍盧兆禎江鵬吳樹模胡問銓王富祖陳純昌等十一人、赴京出席全國學生抗日救國總會籌備會、並給與兩大原則、（一）開會地點須在上海、（二）出席代表應以各該地學校多少爲比例、詎料以上兩點、均被否决、當即聲明回滬請示、聞該代表團、已於前日全部返滬報告經過云、 
[市敎育會昨未成立]  
　　（國民社）本市市敎育會籌備委員會、於昨日下午二時假西門務本女校、開全市代表大會、預備正式立、市黨部派童行白前往出席指導、當以到會代表僅陶百川周斐成郭維屏黄造雄等十三人、不足法定人數、宣告流會、籌委會將展期再行召集代表大會云、 
　　又訊、市敎育局以各區代表尙未完全産生、且因市敎育會章程草案、亦尙待審核、前日已令飭市敎育會籌備委員及各區敎育會展緩成立云、 
[各大學生抗日會幹事會]  
　　▲定十三日開全市代表大會▲電慰馬占山殺賊抗暴 
　　本市各大學抗日救國聯合會、於昨日下午二時、在少年宣講團開第二十三次幹會事、出席各校幹事十四人、主席大夏楊智紀録、光華沈鄂、重要决議案如下、（一）派總務及會計即日向各校同學催交會費、（二）反抗暴日擁護統一全體學生、大會已失却時間性停止舉行、（三）電慰馬占山並聲明、本會誓作後盾、（四）電促政府即日出兵援助馬占山、（五）電請政府如日本不依限期撤兵、即應立刻出兵驅逐日兵出境、（六）電請政府即日發給全滬學生義勇軍槍械、並請訓練主任王柏齡帮同催促（七）請政府從速救濟東北失學同學、並通電全國學校、請設法收容、（八）定本月十三日下午二時、在少年宣講團開全市大學學生代表大會、 
[滬大商學院籌備就緒]  
　　上海滬江大學爲提倡高等商業補習敎育徇社會各界請托開辦商學院、（原名夜商學院）勘定適中地點、（圓明園路二十七號）建築新院舍規劃年餘、現在工程方面、即日告竣、屋内設備、亦正積極佈置、準於二十一年二月一日開學日夜校、均皆舉辦、共開四科、（一）大學科、（二）大學專修科、（三）普通科、（四）特科所有課程以切合商業與個人需要爲原則、投考學員不限程度經過入學試騐、均有相當班次可揷、章程已出版、如欲索閱可向圓明園路念三號四百十四號室該院臨時辦公處接洽、函索附郵四分、聞下月中旬即須招考新生云、 
[振德女中校長逝世]  
　　上海振德女子中學校長沈琴如女士創辦該校已十有餘年、平昔以提倡女子敎育爲職責、培掖後進甚多、不幸於本月九日、以積勞成疾、終於滬寓、從此女敎育界中人材、又弱一個、 
[女中幼師畢業班赴京參觀]  
　　本埠西門上海女子中學、本屆幼稚師範科畢業生項秀貞張憬等十六人、今日（十一日）由校長吳子謙親自率領、赴都參觀各著名幼稚園小學校、藉資借鏡、間一週後、即返校實習云、 
[浦東中學二十五週紀念]  
　　浦東六里橋浦東在學校本學期自劉叔琴長校以來、整頓校務、不遺餘力、以是諸事俱有發展、本月十二日起、特開秋季運動會兩天、十四日爲該校二十五週紀念之期、上午除舉行儀式外、同時並展覽各科成績、下午則檢閱全校義勇軍、 
體育 
[中華足球會週末賽秩序]  
　　▲十一月十四日（星期六） 
　　隊名　組别　時間　場地　裁判員 
中央對匯理（會一）三時田徑塲　董文建 
　　▲曁南對優游改期精武對樂樂改星期日舉行 
　　▲十一月十五日（星期日） 
南金對星光（球二）　八時半　棒球塲　張武高 
粤東對江南（會二）　十時　　棒球塲　沈回春 
郵務對羣誼（球一）　十一時半棒球塲　何春輝 
精武對樂樂（球二）　一時　　棒球塲　陳吉祥 
健進對强南（足一）　三時　　棒球塲　唐仲光 
羣英對華伶（足一）　八時半　足球塲　邵　騏 
樂餘對公安（會二）　十時　　足球場　沈志興 
浦風對大江（球一）十一時半　足球塲　唐仲光 
美孚對競雄（足二）　一時　　足球塲　沈回春 
友恒對廣義（足二）　三時　　足球塲　何春輝 
上行對鐡華（會一）　一時　　田徑塲　沈志興 
三民對茂泰（球二）　三時　　田徑塲　張武高 
　　▲嶺南對青年賽改期舉行 
[籃球季開始西青定期動役]  
　　▲應邀參加共念七隊▲甲組十三乙組十四 
　　▲十六日星期一揭幕▲明晚二組友誼比賽 
　　西青常年籃球聯賽、已定本月十六日晚開賽、應邀參加者、共計念七隊、列之如下、 
　　▲甲組十三隊 
　　隊名　　　　　隊名 
（一）滬江大學　　（二）約翰大學 
（三）也是　　　　（四）滬江附中 
（五）曁南大學　　（六）持志學院 
（七）麥令斯　　　（八）西青敢死隊 
（九）青光　　　　（十）華東公司 
（十一）夏光　　　（十二）江灣 
（十三）西青海賊 
　　（附註）（一）西青敢死隊即西青海盜之更名、（二）滬江附中爲上屆乙組冠軍故循例升入甲組、（三）夏光爲大夏大學隊、上屆乙組亞軍、亦升入甲組、 
　　▲乙組十四隊 
　　乙組共十四隊、分成二組、每組積分最高者舉行决賽、 
　　│乙一七隊│ 
　　隊名　　　　隊名 
（一）沙格爾　（二）猶太隊 
（三）美童公學（四）紅隊 
（五）翼隊　　（六）法學院 
（七）同文 
　　│乙二七隊│ 
（一）西青　　　（二）划船會 
（三）約翰附中　（四）鷹隊 
（五）晚星　　　（六）晨星 
（七）東吳二中 
　　▲參加者注意 
　　（一）二隊比賽時如制服顔色相同、西青已另有一套備換、 
　　（二）隊員之長券取消、凡是晚有比賽者、臨時發入塲證、否則一概須購票、以防混亂、 
　　（三）職員座前之地位、預留爲運動員所坐、報告姓名及號數、可更捷便、 
　　（四）各隊須準時到塲、因比賽甚擠、而時間有限、 
　　▲明晚友誼賽 
　　明晚六時半起、在西青籃球房、有二塲友誼賽、秩序如下、 
　　（一）也是對西青敢死隊　六時半 
　　（二）青光對西青海賊隊　七時半 
[中華競走隊十七英里三次試走]  
　　▲第一名仍爲石金生 
　　本屆萬國競走大會、定下月六日舉行此賽、中華隊爲未雨綢繆計、特於前天星期日晨作第三次之全程競走、計十七英里、（約華里五十餘）參加者老隊員有石金生·侯根仁·謝行導·周如泉·程宣·劉家君·樂美剛、新隊員有徐藹臣·王龍寶·吕崇義·蔣履春·張志和·孫壽初·凌寳榮·凌鵬·鄧光·陳立文·俞高陞·邱德昌·張顯崙等多人外、尙有幼年隊員二人顧元貞·王孟茂、均在靜安寺路同孚路口起點出發、偕有馬車一輛、安置隊員衣服和物件、近因熱心此項之史友惠君不在滬上、現暫由葛仲高君代爲隨路記載計時、以備下次之參考、另請周余愚·陸雨田·沿途引進照護、結果均至終點、而第一仍爲石金生、成績較上次稍遜、因下午有西聯會足球比賽之故、而隨意之練習也、第二侯根仁、第三謝行導、第四周如泉、成績均不差、當我華隊抵終點後、有英國之競走名家金氏、及德國之紐琪堡等、亦相繼到達、惜出發時間不同、無從探知優劣、另有外人愛捷克斯、駕汽車沿路照料、並爲運動員備呵啡茶及麵包等　　　　　　可與呈始畢君媲美也、 
　　▲　　　　　　　　　　　　　　　十日敎育新聞載有各中學生抗日救國聯合會第四次代表大會紀録（按該稿係上海社送登）一節、並有鄙人列席之名、深爲駭異、查各中校學生抗日救國聯合會、於八日下午二時、假民立女中開第四次代表大會時、因會塲内有少數代表爲出席全國學生抗日救國總會五位代表事、相繼質疑、繼而退出會塲、致會塲秩序、頗形紊亂、嗣經臨時主席趙連福君宣告散會、鄙人隨即返部、故是日該會、並未有任何議案、十日新聞、想係記載失、實事涉鄙人列席、應請更正、喻仲標、十一·十· 
 
 

Page 9

 
 
本埠新聞 
[昨晚起本埠特别戒嚴]  
　　▲或須延長至十六日後 
　　自前日天津事變消息到滬後、本埠華租兩界警務當局、立即下令加緊防務、除租界方面、較平日爲嚴外、華界方面、自昨日起、入晚宣佈特别戒嚴、公安局所屬各區所、全體加班、車輛通過、一律檢查、必要時、戒嚴令須展至十六日以後、其他如華租交界之北四川路·寳山路·海寗路·新閘橋·新大橋·等要口、均特派武裝、兵士把守、巡查隊全體出動、往來梭巡、防務異常週密、 
[百六十餘業公會宣言擁護和平統一]  
　　▲一爲必須使即刻實現▲二爲必須有永久保障 
　　本市一百六十餘業同業公會、昨發擁護和平統一宣言云、古語有云、「人生實難、其有不獲死乎、」就歷史先例言、以整個民族之生命、不從和平發展上致力、而日就滅亡之途經進行者、此種狂惑失心之行爲、正合於諺語所謂種瓜得瓜、種豆得豆、其民族生命、必無倖成之理、明之亡也、闖獻訌於内、清人寇於外、飢饉遍於全國、而東林復社、尙交爭不已、卒致大命以傾、不能保其江左之殘局、我國今日之病象、蓋無一不與晚明相類、而外患之烈、則尤甚焉、自暴日肆毒東北、以一晝夜之時間、數千之兵力、囊括遼吉萬里之疆域、奄有武庫累歲之積儲、魚爛而亡、幾開五千年歷史未有之先例、於是朝野上下、驚心動魄、京粤黨國先進、始有集合滬濱、共商國是之舉、不謂雙方於應抱頭痛哭之時、乃多盛氣詰責之詞、而日寇則得隴望蜀、邊患益深、此正如晚明隆武、崎嶇於浙閩、而唐魯二藩、日相水火、徒以張敵燄而促國脈、消息傳來、心驚骨折、當此一髮千鈞之會、幸有急轉直下之勢、民族生命、賴以不墮、惟時局危急至此、實不容再有片刻之玩愒、以外患言、遼吉淪陷、業將兩月、招納叛亡、攘奪歲收、敵人之布置已固、在我之規復愈難、非充實中樞力量、確定攘外大計、則遼事將無從收拾、以社會經濟言、政治不安定、則社會經濟日瀕於風雨飄搖之域、數月以來、險象畢呈、無容諱飾、此種險象、若再延長、全國立淪於破産、而國家財政、亦必即時陷於絕境、牽連俱仆、勢所必然、故本會等敢持下列兩義、以求國人之贊同、（一）爲和平統一、必須即刻實現（二）爲和平統一、必須有永久保障、蓋自民國十六年、北伐完成以後、一般國民、無不謂十餘年軍閥割據之局、自此結束、政治新生命、自此開始、故竭東南財力、以助建國大計、三四年來、發行公債六七萬萬、幾全以滬市爲尾閭、並非滬商財力有餘、足以膺此鉅任、第以爲統一旣成、建設開始、姑竭駑鈍之力、免爲一簣之虧而已、不謂理想與事實相左、匪患兵禍、較前益烈、全國之支離破碎、人民之憔悴顚連、幾無一不出於吾人意計之外、是以和平統一四字、非祇爲目前應付外患之工具、當視爲療治國家之良劑、此志不渝、死生以之、如果事緊則緩和形勢、以謝國人、事定則各樹一幟、互爭雄長勢必造成循環往復之内戰、使中華民族、永無蘇息自振之機、不幸而果有此害羣之馬、敝公會等、當視爲我民族之公敵、願執鞭弭、以與周旋、非特此也、而國家即可長望久安者、此種苟安之心理、决不適合於現在國情、今日最低限度、應於黨國先進團結一致之下、力謀政治之澄清、度支之整理、並容許職業團體、參加會議、採納民間眞意、實施全民政治、庶所謂和平統一者、爲健全之和平統一、而非粉飾之和平統一、安内攘外、方不致徒託空談、除由敝公會等推派代表、向京粤和平代表、請願陳情外、尙望全國各工商業各民衆團體、一致主張、督促政府、使和平統一、立見施行、庶起沉疴而挽危局、曷勝延企、謹此宣言、上海市礦灰業同業公會等一百六十餘同業公會、 
[東北請願團昨返京]  
　　▲馮庸尙須來滬一行 
　　東北民衆請願團來滬、請願和平統一、共同對外、抵埠後、和會適告結束、於是前日分謁本埠各代表、並胡展堂先生、結果尙覺圓滿、事畢、於昨晨六時、當由路局備就專車、全體請願團五百餘人、於昨日清晨五時、由總指揮馮庸指揮、王化一等率領、至北站登車晋京、當時有本埠各工商學校等團體代表、蒞站相送、車於六時離站、馮庸均同行、惟庶務股江樂山·始於昨日午後、搭車晉京、聞該團到京、再一度請願、留約三四日、即須北返、總指揮馮氏、或尙須來滬一行、 
[明日總理誕辰紀念]  
　　▲同時慶祝四全大會▲上午十時商會舉行 
　　本月十二日、爲總理誕辰紀念會、中國國民黨第四次全國代表大會、又適於是日在京開會、市黨部决定召開市民代表大會、同伸慶祝、時間定在十二日上午十時、地點定在天后宫橋堍市商會禮堂、主席團推定李元璋·王曉籟·陸京士·張羣·熊式輝·陶百川·胡庶華·等並由市黨部備有宣傳品多種、到塲分發、又聞是日依照中央規定、各界停業一天、業經市黨部通告知照矣、 
[各界電慰馬占山]  
　　郵務工會等七十七工會對於黑省代主席馬占山、奮勇殺敵一事、昨有重要之表示、兹分録如下、 
　　▲致國府電國民政府鈞鑒、日軍藉大隊掩護、强修嫩江橋、經我黑軍迎頭痛擊、予以重創、下風逖聽、歡慰曷極、即請鈞府明令嘉獎黑省馬代主席、及前方將士、努力奮鬥、并迅飭張副司令派隊趕援、以免疎虞、無任盼禱、滬全市各工會叩、 
　　▲電馬占山黑龍江馬代主席鈞鑒、孤軍奮鬥、大破頑敵、捷音傳來、同深感慰、尙希鼓勵將士、繼續奮鬥、全滬工友、誓爲後盾、謹電馳慰、不盡欲言、滬全市七十七工會叩、 
　　又茶房工會電勉馬占山云、黑龍江省政府馬代主席鈞鑒、此次暴日壓境、鈞座帷幄運籌、率師抗拒、士兵忠勇奮旺、羣殲寇仇、固我屏藩、爭我國光、捷音傳來、雀躍同深、尙希爲國爲民、繼續努力、他日彤史揚表、戚將軍未容專美也、上海滬甬輪船茶房工會叩、灰、 
　　▲市商會電市商商昨電馬占山云、齊齊哈爾省政府代主席馬鈞鑒、强寇壓境、列城風靡、公獨以守土爲重、督率所部、喋血苦鬥、嫩江一戰、足與諒山媲美、使狡寇亦知秦非無人、麾下與諸將士、洵足副國家干城重寄、捷報到滬、萬衆頂禮、謹達滬商慰勉之忱、尙祈再接再厲、奠龍沙於苞桑之固、北門鎖鑰、惟公攸賴、上海市商會叩、蒸、 
　　▲兩路黨部電兩路黨部致馬代主席云、國急、黑龍江省馬代主席曁前敵全體將士鈞鑒、暴日目無中國、强佔我東省、慘戮我同胞、毁刦我公私財産、剽奪我路礦主權、置國際信義於不顧、破世界共保之和平、凡在倫疇、莫不痛憤、近暴日更變本加厲、藐視國聯、决議擴大軍事範圍、非惟不限期撤兵、益秣馬厲兵、積極圖黑、殘暴蠻横、達於極點、幸賴我藎忠爲國之馬將軍、曁全體將士、捍衛有方、不失寸土、爲民屏障、爲國干城、消息傳來、遐邇共感、尙乞繼續奮鬥、到底不懈、雖一兵一卒、必與强暴周旋、本會誓率兩路同人、以爲後盾、一息尙存、此志不渝、臨電不勝慰勞感盼之至、中國國民黨京滬滬杭甬鐡路特别黨部執行委員會、蒸、 
　　▲市聯區分會電（一）南京國民政府蔣主席勛鑒、國家不幸、倭寇進逼、今黑省馬代主席、固守疆土、嫩江一役、暴日膽裂、捷電傳來、全市欽敬、山河生色、然孤軍死守、日軍勢必再犯、若無大軍進援、後防堪虞、務望督飭張副司令、迅派幹軍、增援黑省、及就近剷除天津日軍便衣隊、敝三十餘區分會、願率全市三十餘萬市民、爲政府後盾、除分電慰勞外、特電請鈞座、爲國爭存、殺除倭寇、無任迫切翹首盼禱之至、上海市民聯合會全市三十五區分會叩、灰、（一）黑省馬代主席勛鑒、暴日侵佔、節節進逼、嫩江一役、倭寇膽寒、幸我軍固守城池、保守國土、功著黨國、薄海聞訊、無任欽敬、尙祈殲彼兇燄、爲國生存、除分電外、特電慰勞、黑省訥河縣紅十字會分會會長張一塵叩灰、駐滬事務處發、又七區·十一區·十五區·十八區·二十六區分會、均有慰電、不具録、 
　　▲電氣研究會電中國電氣實騐研究會、昨電馬占山云、黑龍江省政府馬主席曁各將士均鑒、暴日甘作戎首、破壞和平、凡屬人倫、誰不髮指、此次復率寇來犯嫩江、黑省健兒果敢忠勇、揮戈殺敵、寒彼倭膽、捍我國土、滌懦夫奇羞、爲華胄爭光、逖聽之餘、無任欣慰、謹此電勉、上海中國電氣實騐研究會、灰、 
[孫科等改今日離滬]  
　　▲賈景德等六委員同行 
　　京粤和會結束後、粤方派孫科·李文範·陳友仁·三氏爲代表、回粤報告、三氏本定於昨日下午二時、乘本埠昌興公司輪船亞洲皇后號離滬、嗣因該輪前晚因霧未到、延至昨日上午十一時、始由日本抵此、因之該公司特下通告、改於今日上午九時、開往香港、孫等昨日遂未果行、准於今日上午七時半、由新關碼頭乘小火輪渡往浦東其昌碼頭、登輪出發、聞與三代表同行者、除孫科夫人·李文範夫人·及隨員等外、尙有廣東非常會議委員張知本·傅汝霖·桂崇基·賈景德·郭春濤·秘書張定璠·參軍周雍能·鄧剛·陳建如·王崑倫·鍾天心·等多人云、 
[本市四全會代表赴京]  
　　本市出席四全大會代表潘公展·鄭洪年·張廷灝·王延松·朱應鵬·后大椿·陳希曾等七人、定今晚赴京、出席四次全國代表大會、吳開先君已於昨日晚快車赴京、又兩路黨部陳承栻亦已於昨日夜車晉京報到、 
[出席四全大會海外代表聯袂晉京]  
　　出席四全大會法屬大溪地代表王健海、前奉該地直屬支部訓令來滬、斡旋和平、現因和平實現、定今日乘上午特快車進京出席、又安南代表黎伯挺·梁作民·荷屬代表邵蔭華等、亦同時進京出席、又菲律濱代表戴愧生·潘明贊·黄天爵·緬甸代表許鏡瑩·神户代表陳清機、均於昨日乘上午特快車進京出席、截至昨日止、海外代表抵滬轉京出席大會人數、已達六十七名、 
[今日歐洲休戰紀念]  
　　▲追念陣亡將士 
　　大美晚報云、明日（十一）爲歐洲休戰第十三周年紀念日、本埠將循例舉行紀念、舊協約國外交海陸軍及退伍軍人代表、將於上午八時半集合愛多亞路口和平紀念碑前、奠置花圈、追念陣亡將士、十時四十五分、三馬路大禮拜堂及洋涇浜天主堂均有特别祈禱、夜間蘭心戲院有特别音樂合奏、至於各國慈善女士、終日蹀躞街頭、兜售人造罌粟花、醵資協助退伍軍人會、亦爲是日應有之點綴云、 
[今日意王誕辰]  
　　▲意僑舉行慶祝 
　　今日係意大利國王誕辰、本市意領事館、特於今日上午、在滬舉行慶祝、同時并邀請本埠各要人前往參加云、 
[抗日救國運動昨訊]  
　　▲抗日會設計會議抗日救國會設計委員會、昨日舉行第五次委員會議、出席者諸文綺·李文杰·陸祺生·金潤庠·蔡郭景鸞·陸星莊·錢芳洲·（趙顯吉代）張佩珍·薛光前·等千餘人、公推諸文綺主席、薛光前紀録、討論各案、（一）常務委員會交議、迅訂處置封存日貨辦法案、議决、推諸文綺·金潤庠·陸祺生·三委員起草具體辦法、提交下屆會議通過、（二）張委員佩珍提、奉交審查童翰芳君建議、仿造連紙一案、業經審查完竣、附具意見、請予討論案、議决、查審查意見通過、轉常委會查照辦理、（三）永嘉縣商會反日會送陳商民應具永遠不買賣日貨志願書式樣、及交置封存日貨意見、請予討論案、議决、（一）志願書式樣及塡寫辦法、推李文杰委員擬具、（二）處置封存日貨意見、交起草處置辦法人參考、（四）再函常委會、從速决定本會委員缺額、推員補足、以利進行案、議决、通過、 
　　▲皖商電止運仇貨 
　　安徽省懷寗縣商會昨電市商會云、暴日侵略、全國共憤、敝埠商號、一致自動抵制日貨、與其經濟絕交、用特懇貴會、轉知各報關行、概勿報運仇貨來皖、務絕根株、是所切禱云云、市商會已轉函上海市轉運報關業同業公會該同行遵照矣、 
[商界經濟絕交會第四次常務會議]  
　　▲封存日貨處置辦法 
　　上海市商會實施對日經濟絕交委員會、昨舉行第四次常務會議、出席委員楊熊占·馬仲翔·葉家興·葉春樵·謝仲樂·汪維英·程桂初·楊厚生·丘良玉·潘以三·金楚湘·鮑才新、主席葉家興、（一）報告審查鄭澤南案經過情形、應如何處理案、議决、一、將鄭澤南被誣情形、函抗日會證明、二、居季秋誣報事實、朱安卿朱安甫俞益齋有串同行賄陷害行爲、函抗日會澈查、分别嚴辦、三、函抗日會、本案事實未經查明以前、遽將消息披露、應請糾正、（二）針織業公會函、爲中華第一針織廠出品之各種絲襪、被北平抗日會誤扣、請予去函證明商放由、經派員查明具報、應否予以證明之處、請公决案、議决、准予證明、（三）鼎裕行函、爲抗日會封條係法捕房西捕自行揭去、請予轉函諒解由、經派員澈查、具報前來、究應如何處置、請公决案、議决、將調查情形、轉函抗日會、（四）擬訂處置全市封存日貨辦法六條、請公决案、議决、通過、（辦法列後）（五）通告各業檢查組、即日起辦理同業登記、至塡報表與發賣證、可向本會領取式樣自行印發案、議决、通過、（六）全部實業基金、除提百分之廿爲抗日經費外、其餘指充興辦國貨工廠之基金、將來憑實業基金收據、換取工廠股票、議决通過、（七）該項實業基金、由抗日救國會上海市商會等指定本市金融機關代收、議决通過、（八）實業基金之支配及辦何種實業、由市商會議决行之、通過、（九）通告各檢查組、塡報表應備二份、一份留存公會外、其餘一份、送由本會備查、至發給發賣證、應由同業公會主席委員·常務委員、擔負全責、並須每星期報告本會一次、議决通過、（十）定十二月一日起、會同抗日會檢查全市日貨、通過、 
　　▲封存日貨處置辦法（一）已向反日援僑會登記查訖者、由本會逐件加蓋印記、給予發賣證、准予發賣、（二）未向反日援僑會登記之貨物、自本月十五日起至三十日止、即向各該同業公會或本會塡報封存日貨表、繳納實業基金、其繳納基金辦法、照下例行之、甲、七月十四日前所進日貨、繳納基金百分之十五、乙、七月十四日以後二十四日以前所進之貨物、繳納基金百分之二十、丙、七月二十四日以後、九月十八日以前、所進之貨物、繳納基金百分之二十五、（三）照第二條辦理之貨物、經本會查訖、或該業公會查訖發給發賣證、准予發賣、（四）九月十八日後、所進貨物、若有反日援僑會通行證者、准予發賣、否則一律送至本會、由本會定期公賣、將所得貨價、除開支外、六成發還商人、其餘捐賑水災、（五）本月十三日起至三十日止、爲全市各業商號塡報封存日貨表及繳納實業基金之期、（六）如有違反本處置辦法者查獲日貨、概予充公、並得併處以相當懲罰、 
[方聲濤昨晚晉京]  
　　▲省委林知淵林寄南等隨行 
　　閩代表方聲濤到滬後、曾經訪謁胡展堂諸要人、商談黨國大計、兹以會期瞬屆、特定於昨晚赴京、隨行者有閩省委林知淵·林寄南·及四全大會代表陳聯芬·林學淵·詹調元·康紹周·等八人云、　 
[時人行蹤録]  
　　▲熊式輝昨由北站乘閘京通車晉京、 
　　▲張之江昨乘夜快車返京、 
[大批金條運美]  
　　字林報云、昨日下午五時三十分許、中央銀行有金條二十四箱、共值美金一百五十萬元、運至渡輪、轉登日本皇后輪船、載往美國、沿途由公共租界巡捕及水巡捕房水巡分頭保護云、 
[大批現欵運往大連]  
　　▲共三百十餘萬元 
　　聞本埠金融界、將大批現洋、分六批裝赴大連灣、計已在裝運中者、有洋三百十二萬五千元、元寳三千兩、共裝六百二十五筒、委托本埠某英輪公司承運、第一批尙係十月十九日下船載出、其餘尙在陸續運載中、 
[招商局等加班運煤]  
　　滬市自抵制日煤後、國煤驟感缺乏、本市煤業公會曾將存煤情形公布、并呈請實業部設法救濟、嗣經實業部向交通部接洽、令上海招商局等輪局、前任青島烟台等處裝運、兹悉招商局等因國人拒裝日輪後、各輪運輸極爲擁擠、且總部方面徵用未回者亦尙非少數、事實上已不能增派、但該局爲救濟滬市需煤孔亟起見、已實行增加班次、以資多運來滬云、 
[納稅會勸工部局節約]  
　　▲裁音樂隊改用高級華員▲工程分年進行職員减薪 
　　上海租界納稅華人、會昨函公共租界工部局云、逕啟者、查政府機關、不論中央與地方、於財務上均有一定之政策、歐洲大戰之前、政府財務都以「量出爲入」爲政策、其後反是、以「量入爲出」爲政策、又財務政策之施行、更須顧及納稅人之經濟能力、萬不可使私經濟不足、而公經濟獨立、因與其不能兩者均衡、無寗私足於公、再「以最少之費用、搏得最大之效果」爲經濟學上最高之原則、公私經濟、均不可不奉之爲圭臬、當爲貴局所深知也、自歐洲大戰以後、戰敗國家之財務、果然左支右絀、而戰勝國家之財務、亦捉襟見肘、實際上歐戰後全球國家、無不備受財政恐慌之苦、而邇年商業之不振、影響各國公私經濟尤鉅、循至日本採用節約政策、美國將戰債延期一年、英國因預算失於均衡工黨内閣解體、而特組國民政府、緊縮預算、以度難關、是可知政府之財務、萬不能不顧世界商務與國民經濟之情形、而如意擴張、不謀節約者也、上海固爲中國之經濟中心、與世界之東方貿易樞紐、然而上海僅爲商務集散之地、上海之商務、全恃長江流域間、及中國南北、乃今長江流域、水災之巨、爲我中國史上六十年來所未有、而東三省以日本武力侵入之後、對滬商務頓呈停頓、生息於上海之人、除斥鉅金以救災外、又失商務上之贏利、則其困頓之狀、爲何如哉、證以近來新屋之召租、無人爲應、當可深悉其中原因而漢口路西叚之閙市、今則門雖設而常關、尤足證明市面衰落之開端、根據上述情形、則此後貴局之財務政策、應取節約、而不當徒務開源、以維預算之均衡、實爲市民共同之意見、本會環顧世界商務之衰落、内察全國貿易之消沉、近鑒市面之漸趨暮氣、用特函請貴局、爲大規模之經濟節約行動、而於撙節行政用費、與停辦非必要之事業、尤望能三致意也、再市政經費之使用、有積極消極兩種、凡市營公用事業、資本之支出、皆屬前者一類、以其爲生産之費用也、至敎育經費等、則屬後者、以其收效遲、復不能以數字計、然欲謀節减、則必至社會國家、俱蒙其害、則可斷言、此外則警務衛生等經費、應另列一種、其用數之少、須與服務之效力爲比例、譬如罪案增多、則防務警費、不得不加擴張、然擴張是否有當、須以罪案有無低减爲憑、如防費與罪案同時向上激增、則大背經濟之道矣、故此項用費之當否、純視服務效 
 
 

Page 10

 
 
力如何爲之標凖、至本會節約之意見、有下列四號、如荷採行、於貴局來年預算虧短之數、不無補益、據財政處長所報告、則一九三二年預算中開支項下、超出收入項下者、將達二百九十萬兩之鉅、實至可驚也、（一）音樂隊（年費十九萬兩）逕行解散、或改由私人舉辦、董此非市政必要之舉、况辦以公欵、而供少數人廉價享受、殊不公允、（二）防務經費、現佔貴局全年收入百分之三十九、惟高級職員、如多改用華人、似可於薪俸方面大爲撙節、此不獨警務處爲然、即其他各行政處、亦應照辦、本會對於任用高級華員一事、曾再三請貴局注意、實以節省開支、爲首要之理由、如貴局能多任用華員、則目下預算中匯兌緊縮補助金一項、可以大部减除、所省當不在少數也、（三）工務上之擴張、殊爲過速、推廣馬路等用費、支出甚鉅、如能加以撙節、於貴局財政上所補實多、本會備知道路之修整、與市政之發達、所開至切、尤可藉放寬路面、以提高路傍之地價、增加局中之稅收、然因地價增加、而房租隨之向上、其影響市民生活費用、允非淺鮮、推廣馬路、旣不僅爲目前之計、實兼爲來日之謀、則工程方面、自應分年進行、逐漸興築、不可急於見功、而使任何一年之預算、减收入不均之苦、（四）職員薪俸固當優越、方有眞材、忠實服務、然有許多職務、儘非鉅薪可以招致充任、此爲經濟委員所提議迄今尙未完全實行、而巡捕之月薪、在今生活程度之下、尙未能安其心、而最高職員之月薪、甚有比之高出一百四十倍者、以外支給猶不在内、英國内閣總理麥克唐納氏、此次自行减少年俸一千鎊、似可仿行、以上四端、不過舉其犖犖大者、總之生産事業之經費、不可不用、提高市民智識之經費、不可不用、不過終宜求其實際、不在表面美觀、而於足以造成增加罪案之捐稅、應力求减免、事開市政榮枯關鍵、相應函達、希煩查照迅予實行爲荷、此致上海公共租界工部局總董麥、上海租界納稅華人會謹啟、中華民國二十年十一月十日發、 
[印度增加海關稅]  
　　▲本年九月三十日起實行 
　　全國商會聯合會昨奉實業部訓令云、爲令行事、案據駐仰光領事館呈稱、查印度政府、本年度預算案、不敷三萬九千另五十萬盾、昨印度財政部長、在立法會議通過增加各項租稅、其於海關進口稅一項、增加尤重、該項則例、即於九月三十日實行、對於我國輸出、不無關係、謹將仰光海關通告所加進口稅表一份、譯懇訓令國内各商會知照等情到部、除指令外、合行抄發原表、令仰轉飭各商會一體知照、此令云云、兹録該項新稅如下、（一）一切現行稅則、除課百分之八·五之貨物外、一律增加附稅四分之一、（二）一切新訂之稅則、除生棉機器染料另訂外、其附稅仍照額加課、（三）生棉每磅從量課六排、機器從價課百分之十、染料從價百分之十、（四）赤糖每一百十二碼、舊稅課六盾十二安者、改課七盾四安、（五）靴鞋舊稅百分之二十、改課百分之四十、或每雙最少四安、取其較高者、（六）人造絲舊稅百分之十、改課百分之十五、（七）人造絲組物樟腦電燈胆舊稅百分之二十、改課百分之四十、 
[海員反對登記]  
　　▲認爲苛歛船員▲呈部請求取消 
　　交通部在本月一日頒布海員管理暫行新章、實行辦理海員登記、自船主船員以次至水手火夫、統須納費登記、如不領證書則不得服務、命上海航政局負責辦理、此項新章到滬後、滬上海員方面、以納費項目多至九種、跡近苛歛、遂議决一致反抗、一面呈部、請求取消、一面知照各海員、勿往登記、兹將此事詳情、分記如下、 
　　▲新章内容海員管理暫行新章、計二十六條、海員分爲駕駛部與輪機部兩項、屬於駕駛部者、爲船長·大副·二副·三副·舵工·水手長·水手、屬於輪機部者、爲船機長·大管輪·二管輪·三管輪·機匠·加油夫·火夫長·及火夫、凡駕駛及輪機兩種海員、依部定商船職員證書之規定非登記領證書者、不得服務、海員所價者曰手册、由航局備置海員請領、船長受僱或退職、均須向航局聲請、船員照此辦法、故規定之登記手續費、共有下列九種、（一）海員手册每册二元、（二）洵員手册更新時二元、（三）海員手册更正時五角、（四）船長就職證明二元、（五）船長退職證明二元、（六）船員雇傭認可一元、（七）船員解雇認可一元、（八）船員雇傭契約延長更新時一元、（九）船員名册遺失或名簿毁損證明五元、 
　　▲停止登記本埠海員方面、對於新章納費、認爲搜刮金錢、無微不至、一致反對、駕駛總會爲海員之總機關、特召集會議、當塲一致議决不予承認、即由公會發布緊急通告、通知在各商輪會員及海員等、在此案未得切實解决前、勿往登記、其通告書如下、逕啟者、查交通部新頒海員管理暫行章程、今由各地航政局轉知船員、舉行登記、其中所定收取手續費之名目、自領取海員手册始、以至船長船員每次之就職、退職被僱解僱、並契約延長更新等、等無不開列其内、共有九項之多、敲骨吸髓、苛斂太甚、開搜刮船員從來未有之惡例、本會業已開會討論、分向交通部曁航政局據理力爭、請予取消、並决議通函同人、在未取消登記手續費前、務祈台端、以船員全體利益爲前提、切勿個人前往登記、以促當局之反省、藉昭公憤、不容蔑視、耑此函達、即祈查照注意實行、是要、 
　　▲呈請撤消昨日駕駛總會函滬航局云、我本月三日貴局來函、關於施行海員管理暫行章程、囑爲轉知會員一體遵照登記、并附章程到會、當經集會討論、均以章程規定未盡妥善、尤以各項手續、收費名目旣多、爲數復巨、似辦理登記之目的、完全在收集一批大宗現欵而設、究其極、致有若納栗入官、博得一種頭銜、在船員方面、則得不償失、期期以爲不可、蓋職員爲專門人才、完全以技術爲前提、必先有充分之技術、而後能得相當之職業、舍此殆無借假其他外力之可能、試思一船之值、生命財産、其數匪細、彼船東及保險公司、决不敢以不知底藴之人、作爲兒戱、初不以登記之有無、而卽享受職業上之若干利益也、政府以監督考核之權、但章程所定、收費手續、有九項之多、自領取海員手册始、至船長船員每次之就職退僱及契約延長更新等等、統須納費、準是以觀、是船員之職業轉變、等於貨物的賣買相視、儼如厘金之逢卡納稅、亦如經濟人之交易貨品、從中抽佣、非技術職業、不止船員一種、如最近公布之造船技師開業規則、除收證書費二元外、不聞有承造某船先收手續費若干、造竣後、再收若干、匪特任何專職、無此苛例、即遍查社會普通職業、其能擇一舉似、以執船員之口乎、曰無有也、且船員擔負已極巨大、所謂商船職證、收費已需四十餘元、益以醫生騐費十元、復定五年一易、此誠船員者重重剥削、已盡予取予求之能事矣、况船員收入、原非素封、近年航業凋敝、薪資减少、船員職業、早已外强中乾、生計日窘、目前政府旣以振興航業爲號召、對船員方優待維護灌溉培養之不暇、寗忍竭澤而漁、反事戕賊、本會認爲此項手續費之收取、開搜刮船員從來未有之惡例、敲骨吸髓、苛歛太息、摧殘專門人才爲自殺政策之尤者、應請轉部、將手續費全部取消藉輕擔負、而慰喁望、（下略） 
[華商電氣職員加薪辦法解决]  
華商電氣公司全體職員、要求公司改善待遇、發生糾紛、經黨政機關、曁該公司董事杜月笙、極力設法、對於職員本年五個月津貼之加額、分作三種辦法、圓滿解决、兹將該項解决辦法三點、探録如下、（一）公司允給各職員本年四個月津貼之加額、由公司於前日如數發給、（二）其另一個月津貼之加額、由董事杜月笙、從中斡旋、勸令職員自動放棄、改由杜董事個人撥欵五百元、指充該公司同人聯益社額外補助金、（三）職員加新由二十年一月起實行、 
[日紗廠之現狀]  
　　▲勉强開廠貨如山積▲壓迫華工自動罷工 
　　本市各業爲抗日救國起見、自動拒進日貨原料後、在華日商紗廠、大受打擊、銷路銳减、以致存貨堆積、範圍較小之廠、金融發生恐慌、在華日本紡織同業會、曾議决、（一）在十一月十六日日兵如仍不撤兵、乃準備一律停業、（二）在十六日前、資本不雄厚之小廠、預備先停夜工、上項辦法、完全係爲對付我國抗日救國運動之手叚、現因資本雄厚之大廠、不贊同立即停業、其原因爲停業後、須發工人退職金、及將來恢復時、召集工人又有困難、經同業會迭次討論結果、聞十六日如日本仍不撤兵、無重大事件發生時、擬盡量開工、不得已時、再行討論變更辦法、至於各廠出品、因缺銷路、本廠棧房、已無法堆積、紛紛另行堆存日商洋棧中、此次受抵貨運動影響、損失實屬可觀、聞各廠日前對待華工、異常壓迫、意在激動華工自動罷工、乘機可免給退職金等、各界抗日救國會、對於日商紗廠華工問題、曾組委員會討論救濟辦法、本市黨政機關、亦曾集議討論救濟辦法云、 
　　楊樹浦底日商公大紗廠華工、最近因廠方聲言本月十四日前後停廠全廠、三千華工、半月間陸續被廠方解職者、達一千二三百人、其中亦有愛國、自動向廠方告退者、惟此次失業千餘華工、急於謀生、均思另尋國廠工作、未知社會當局及國廠方面、亦思有以代謀善後否也、 
[公司章程應依限修正]  
　　▲社會局通令年内呈報 
　　公司法及公司法施行後、業經本年七月一日公布施行、所有以前遵照公司條例、呈准註册之各公司、其公司章程有與公司法抵觸者、依照公司法施行法第一條之規定、除該法另有規定者外、應於公司法施行後六個月内依法改正、呈由主管官署報部備案、現公司法施行已有數月、凡本市前經遵照公司條例核准註册之各公司、其依法改正章程、呈送市社會局核轉實業部備案者、已有多起、惟未經改正者尙復不少、該局近更奉到實業部訓令、轉飭依限修正、爰於今日分别佈告及通令各該公司、務於本年内依法改正呈報、毋得延誤云、 
[電力公司新建航空燈塔]  
　　上海電力公司、在南京路九十五號新建房子、屋頂設有航空燈塔一座、將於下星期内啓用、聞該燈塔、專爲便利晚間航空飛機而設、發光二十四寸、直徑火力有二百七十六萬枝燭光、能自旋轉、每分鐘一次半有奇、若燈塔偶有損壞、不能發光、則備有精良機件、能換新燈與反光鏡、對準非常便利、更爲穏妥計、若燈不能發光、即於看守室敲打警鐘、按該燈直徑雖小、而光力頗强、故離光源數英里、亦能望見、且極美觀、甚爲注目云、 
[大批寒衣在募集中]  
　　▲代徵處月底結束▲以二十萬件爲限 
　　本市國民政府救濟水災委員會、現以殘秋將盡、又屆冬威肆虐之時、災民無衣障禦、任其瑟縮風中、恐其不死於飢者、將斃於寒、該會有鑒於斯、於前兩月間已着採辦股股長黄仁霖·副股長高大經·積極籌辦·初則徵募舊衣、繼則自創工廠、招工製做、自經營以來、爲時不到兩月、僅本市一埠、舊衣收進有十五萬、餘件新衣已製成、將近十萬套、業由該會運輸組分運河南湖北湖南安徽江蘇等省廣爲散放、以資救濟、值此天寒風烈、災民得此軟絮鮮衣賴以存活者、不知有幾許人數、聞該會採辦股以各代收衣件處辛勤過久、擬定本月終了、先將代收處結束、並在此空間、由各代徵收處共再徵募舊衣五萬件、連前共二十萬件、以廣善緣、兹覓得該會致各代徵收處函照録如下、逕啓者、本股開始徵集衣件以來、瞬經兩月、忻荷各界贊助、踴躍輸將、成績良爲不惡、現在殘秋已盡、冬威又將肆虐之時、哀我下民、其不死於昏墊者、何以堪此、本會職司救濟、責有攸歸、雖將本市各處捐振之衣十五萬件、陸續分運各災區、廣爲救濟、惟以災區遼闊、難民過衆、實有杯水車薪之喻、故不得不更加努力、以求澈底、尊處經收衣件、爲數不菲、不特身受者咸懷挾纊、本會亦拜領仁風矣、兹以各徵收處代收衣件人員類多團體中抽派一二人、兼司其事、爲日過久、辛勤殊甚、本股擬於十一月底終了、先將徵收處作一結束、在此空間、發一大誓願、須再徵足五萬件、連前共二十萬件、以廣善緣、貴處義不後人、諒荷贊襄此舉、尙祈、鼎力赴之、是爲最後之請命、專肅佈達、採辦股股長黄仁霖謹啟、十一月九日、 
[核减帆船丈量費]  
　　▲航政局已遵辦 
　　交通部上海航政局每當丈量輪船曁帆船時、照例均征收丈量費、交通部爲體卹商民减輕負担起見、特通令各省航政局、將帆船丈量費核减二分之一、兹悉該局現已遵照辦理云、 
[機聯會催放華昌廠扣貨]  
　　上海機製國貨工廠聯合會致抗日救國會檢查科函云、敬啟者、案查華昌梗片廠、前被浦東抗日分會扣留盒片及美白楊、函請本會證明、具函貴會、請予放行一案、並經本會派妻子敢君叩詢辦理情形、據云、早已議决放行、該案延擱已久、事關該廠全體工人工作、務希貴檢查科、迅予將九月二十九日所扣該華昌梗片廠盒片一百零五件、美白楊四百十一件、如數放行、並希賜復爲荷、 
[海格路棚户將被驅逐]  
　　滬西海格路沿路東一帶、近勞利育路處、向有搭蓋草屋居住之平民、約二百户、男女老幼近千餘人、本月六日、善鐘路捕房、特派包探數人、趨車前往驅逐、聲稱奉捕房命、限令該處草屋居民、一律於兩星期内遷出、並將草屋拆除、不得在境内居住、否則將派人前來代爲拆除等語、該處居民、聞訊之下、莫不驚惶異常、不知所措、查該處居民、均係江北人力車小車夫苦力工人、以及小本營生者、佔最多數、俱以江北連年天災匪禍、無以安身、特逃滬謀生、此次因遭水災而避難來滬者、亦屬不少、且搭蓋草屋居住該處、已歷有年數、若一旦驅之不顧、勢必流離失所、無以生存、加之今後天氣漸寒、其痛苦之狀、誠難以逆料也、深望市政當局及各慈善機關、予以有力之援助、則該弱小平民幸甚矣、 
[女國醫葉蓁診所開業]  
　　女國醫葉蓁、由人和醫學院曁上海國醫學院畢業、設診所於法租界八仙橋小菜市旁、昨晚於大西洋社舉行開幕典禮、旅滬同鄕親友及各界聞人與會者百餘人、席中來賓代表鄭正秋君演詞、謂葉醫士爲宿醫之裔、不於其時行醫、務必修完西醫、且復修完國醫、始出問世、現在中西並治、至爲難能可貴、蔡釣徒君謂以一女子而具有此志、極爲難得、伍澄宇律師謂法律貴重證據、醫學亦然、葉醫士學術、已見於所著畢業紀念刋、證據至爲充足大家可放胆信託、楊元律師亦有演詞、末由葉醫士演述國醫源流、藉酬來賓盛意、賓主盡歡而散、至於各界致送詩文品物、燦爛琳瑯、美不勝收、洵屬一時之盛也、 
[國際貿易導報二十期出版]  
　　實業部上海商品檢騐局發行之國際貿易導報、按期出版、頗著信譽、第二十期（即二卷十一號）已於十日出版、本期材料、多載對日研究問題、如吳覺農之日本對華投資與貿易侵略、侯厚培之日人在華之鐡路投資及侵略政策、内容注重於日本在華投資情形詳列統計表、其中有日人在華鐡路投資表、日本在華出入口商家調查表等、爲外間不經見之作、尤爲吾國對日經濟絕交聲中極好之參考材料、每册三角、全年三元、各埠商務印書館及本埠各大書局、均有代售、 
[開國前革命史下編將出版]  
　　開國前革命史、乃革命先進馮自由先生所著、書中材科、係前搜集請香港中國日報民元稽勛局及各種筆記表册函牘等等編輯而成、全文六十餘萬言、從乙未興中會至辛亥同盟會、所有起兵暗殺立黨籌餉辦報諸事、皆分叚紀述、至爲詳盡、另附插革命時代各種墨跡圖像等二百餘幅、均屬世不經見之寳、洵爲辛亥前革命史料長豐富之傑作、上中二編先後出版、風行一時、下編亦已脫稿、不日付梓、本埠民智書局文明書局大東書局新月書店等、均有分售、 
[國貨華麗牌香烟]  
　　▲市商會電厦門證明 
　　二十支裝華麗牌香烟係本埠中國中和烟公司出品、兹因抗日熱烈之時、受人誤指爲仇貨、上海市商會、爲保護國貨起見、昨特發電至厦門云、市商會抗日會鑒、本市中和烟草公司所出華麗牌香烟、確係國貨、特電證明、請予察照、上海市商會陽印、 
[國醫金養田之榮譽]  
　　已故名醫金百川之長子養田君、家學淵源、經騐豐富、今夏哈同夫人羅伽陵氏患怔忡失眠盜汗肝風、異常危險、屢邀診治月餘、諸恙悉除、恢復康健、足見其能讀父書、早有心得、因此聘爲常年醫藥顧問、並於昨日賫贈陸范遺傳區額、以誌感謝、 
[同業公會消息]  
　　▲華洋雜貨華洋雜貨業同業公會、於九日下午三時、假座市商會三樓、舉行成立大會、計到會員三十一家代表四十九人、公推程毓傑主席、行禮如儀、由主席報告本業組織公會之必要、及籌備經過情形、即由由各代表來賓等相繼致詞後、遂通過章程、開始選舉、計程毓傑·汪平遠·施靜濤·曹益豐·滕國良·朱景玉·祝幼棠·張和順·彭炳華·等當選爲執行委員、方曉之·龔曉巖·符可銘·張子良·等爲候補執行委員、末由程毓傑提議、（一）擬由本會製定「確無日貨通行證、」粘貼於貨箱或貨包上、藉以證明確無日貨以便檢查而利運輪案、（二）擬由本會瀝陳本案營業情形、呈請市財政局鑒定本業營業稅稅率、以利稅政而帷業務案、均經决議、移交執行委員會辦理、 
　　南貨業日貨檢查組、昨日開第二次區幹事聯合會議、主席龔靜岩、（一）據各區幹事來會聲稱、准照本會第一次議决、各號所存日貨、限日封存、不能私售、倘若已經抗日會騐訖繳清手續費者、是否撤封可售案、議决各號繳過手續費、照章有五天可實、過期仍照第一次議决辦理、以符澈底抵制、（一）各號送會登記表價目結數未塡、本會無從統計案、議决、原表發還、加塡數目、限一禮拜爲期、以便覆查、以有統計、（一）據區幹事提議、各區近日抗日會單獨派員檢查各店日貨、是否遵照案、議决、查抗日會檢查各號日貨、須得會同本檢察組、派員共同檢查、否則請婉言拒絕云、 
[讀者通信]  
　　陸士方君訊（國難聲中之懲治貪污譚）今人有言、「做官發財、」一若發財之捷徑、厥惟做官、做官而不能發財、不僅未盡做官之能事、且失做官之本旨者、嗚呼、國人對於做官之心理如此、臧哀伯曰、「國家之敗由官邪也、官之失德、寵賂章也、」今黨治之中國、以勵行廉潔政治相標榜、實則賄賂公行、習爲風尙、其以廉隅自守、四知自畏者、則絕少有聞、官邪如是、欲國事之不敗、豈可得哉、况昔之權要、當其炙手可熱之時、固然招權納賄、無所不爲、及其旣敗、則尙有贓私籍没、人心稱快之一日、今則一握政權惟知營私自肥、往往不數年間、積資累萬、即不幸失勢下野、挾其頻年搜括所得、一舸載美、徜洋海外、不惟爲國法所不能制裁、且可度其優美之生涯、至地方官吏之貪贓枉法者、在昔專制時代、一旦發覺、尙難盡逃法網、今則即被檢舉、證據確鑿、亦未嘗不可輦金運動、逍遙法外、而下台之後、以宦囊旣豐、洋房汽車、良田美妾、應有盡有、仍不失富家翁資格、現象若此、則人又何樂而不貪、不寗惟是、推之如奸民之私運毒品、奸商之私販仇貨、惟利自圖、恬不知恥、又何莫非受此種影響、昔宋承五代之弊、人習貪污、廉恥道喪、政以賄成、百事俱廢、太祖因嚴定懲治贓吏之法、凡收受賄賂者、不論多寡、咸主殺無赦、由是吏民知畏、稍稍歛跡、因得挽回風氣、蓋亦因時制宜、治亂世不得不用重典之意也、竊謂我國今日、欲挽回貪風、宜上師宋祖嚴治贓吏之遺意、比照懲治盜匪條例、特訂定懲治貪污辦法、凡公務人員、有收受賄賂及侵佔公欵行爲者、一經發覺、不論情節大小、除没收其贓物外、一律處以極刑、如此、則人知畏法、或可稍戢貪風於萬一、然此須賴執法者之守正不阿、嚴厲執行、庶法不虚設、效乃可睹、此外尤須黨國袞袞諸公之提倡刻苦、廉潔自持、有以風勵下僚、上行下效、自然捷於影響、不然、徒法不能以自行、雖日言剷除貪污、日言整頓吏治、庸有濟乎、今者倭寇肆虐、侵我東北、我國人惕於亡國之禍、迫於眉睫、羣起集合、力圖挽救、顧攘外必先安内、而懲治貪污、尤爲安内之本、蓋貪污不懲、政治無清明之望、仍不足以言對外、此其理由、正如講衛生者、非消毒殺菌、不足以絕病之來源也、此義殊爲重要、余故揭而出之、乞借貴報代爲披露、以諗國人、願國人毋視爲老生常談、與對倭無關、幸甚、 
[通訊印花]  
　　通信時貼此印花並附相當數量郵票 
　　▲尙有本埠新聞轉入後頁▲ 
 
 

Page 11

 
 
本埠新聞二 
[昨日公開審理寶山路慘案]  
　　▲聽衆有二百餘人▲各被告供述事實 
　　▲私訴已進行和解▲官諭告訴人到案 
　　閘北寶山路慘案、經地方法院將游伯麓等提起公訴後、定於昨日公開審理、昨日上午八時、旁聽人到者已有二百人之多、擠滿於第一法庭上、經法院警長許金清·警目陳錫滙·陳聞芳等·督同全體法警、在法庭上及法院内外、嚴密注意、維持秩序、故法庭上秩序井然、迨至十時、刑庭庭長錢承鈞偕推事沈佑熙·沈祖壽·檢察官楊文濬·書記官于弼·等蒞庭、即命法警等提游伯麓·及巡警林慶祖·吳茂林·劉維城·喬學昌·吳占有·等到庭·游伯麓延律師張耀曾·沙訓義·朱紹文·到庭辯護、被害人方面延張崇鼎律師到案代理、審判長即宣稱本案情節較重、故特開合議庭審理、請檢察官陳述起訴要旨、楊檢察官遂起稱、被告等共犯殺人罪、其事實已詳於起訴書上、請爲審判、錢庭長即問、 
　　游伯麓供年四十三歲、四川廣安人、在上海市公安局第五區爲區長、家住康悌路六百零四號、（問）從前吃過官司嗎、（答）没有、（問）你在上海警界辦事幾年了、（答）前後三四年、中間曾停過、（問）當五區區長是幾時、（答）這回是十八年九月奉委的、（問）林慶祥等五個巡警、是你五區的警察嗎、（答）是巡邏警、（問）是你調來的、還是以前的、（答）是以前的、（問）在出事是那一天、（答）十月一日晚上六時後、（問）出什麽事、（答）是日寶山路虬江路口報警亭、因有鐡甲車兵士要將標語貼在警亭玻璃上、巡警郭文滿說你要貼標語、貼到對過去、兵士即駡他爲亡國奴、並將拭帚打警士、而警士亦暴躁、將警棍打腫、傷兵士的手、遂扭到區内、（問）兵士呌什麽、（答）已忘記了、我就說並不是禁止貼標語、不過貼在玻璃上、亦不應的、惟巡警暴躁打人、實屬不是、我就稱當場脫去其制服、解公安局懲辦、兵士說不必了、我們急當一致對外、很滿意而去、其時工人及學生甚多、在門口探望消息、（問）這時在幾時、（答）六時後、而兵士出去後、即告以事已了矣、兵士恐怕民衆聽不到、故立在門口一輛違章扣留之塌車上、把這事說明後、民衆散去、至七時散而復合、又圍了許多人、愈聚愈多、有千餘人之多、我就呌巡邏去看、（問）呌何人去看、（答）就是林慶祥等、勸他們走、不料不聽不散、有的喊口號、有的拍掌、秩序紊亂、至八時後、横勸不行、豎勸不行、（問）你没有打電話到公安局去請示處分、（答）我們打電話到公安局、甚爲費事、我因勸不散、已上樓梯預備打電話、其時有六區黨部常務委員馮憲成·執行委員楊有壬·黨員施體奮·等、還有二個不知姓名之黨員向我說、民衆言因今日下午有三個日本人到你區内來坐了一小時、故懷疑、要你去說明我就向幾位說、關於貼標語的事件、他們說這已無問題、而爲日本人的事、我說有的、一個是領事署的警官、兩個是三井洋行職員、他們說三井的麩皮、在寶山路被扣、要求發還、我云此事未得公安局之命、實屬未便、他要同去看、我亦不肯、他們去後、即由公安局黃科長打電話來通知放行後、又派科員周鼎來我派巡官同去看、確有一百餘包、惟保管不能作主、他們遂同至公安局去了、（問）保管員呌什麽、（答）不知、（問）日本人幾時來的、（答）下午三時、是以我將前項言語說了、楊有壬囑我去說明、我說楊同志恐怕他們不相信、楊說我可爲你補充、詎到該處、我未開言、他們即駡的駡、喊的喊、楊委即告的守秩序些、我才得將情形演說、而他們仍呌囂、楊委爲我補說、他們乃要打楊委、（問）他們如何散、（答）至八時半、開了兩槍空槍、才散、（問）是你命令開的嗎、（答）是的、（問）呌何人開槍、（答）劉維城等、（問）是何槍、（答）駁壳槍、惟在開槍前、楊有壬已退去、馮憲成說要將警士游街、我以無此辦法、他說將反日會的木籠命警站一站、我不允、他說將警士鎖至外面、爲民衆一看、或打軍棍、我均未允、他們即吵了、（問）打死二人、是劉維城打死的嗎、（答）他是在内開的、恐怕不見得、（問）你從前供一共開了八槍、（答）他們五個巡警、一起算八槍、但開槍事前還有公共汽車經過、聽得有救命聲、故兩個巡警去救他們、即喊得厲害、還雜有婦女之聲浪、但將我一人打死、爲公而死、原無不可、惟因糜爛地方、影響外交、而他們又要搶警士的槍、故我命劉維城開槍、後來羣衆散去後、在地上發覺兩人已死、究竟何方面打死、不得而知、但我們是駁壳槍、子彈領來有數目的、我們在地上檢得手槍子彈、我們方面共開八槍、（問）然則旣有子彈射出、當非空槍、（答）我們是向上開、非平放的、且曾打電話到第六中隊、但至事後始來、我就問他們如何遲、他們說商務書館前人擠滿了、不能通過、 
　　林慶祥供、年三十歲、山東平陰人、五區警署三等警士、住在區内以前、没有吃過官司、（問）你當警察幾年了、（答）二年多、我是前區長時到差的、（問）區前事是幾時、（答）一號八時半、（問）出事問就是開槍的時候嗎、（答）是的、（問）你開幾槍、（答）二槍、（問）就是你們五個人嗎、（答）是的、（問）你們自己開槍嗎、（答）區長命令、（問）你開的是實槍、（答）要開實槍、一槍好打死四五人、我向上開的、（問）你們開的什麽槍、（答）盒子槍、（問）就是駁壳槍嗎、（答）是的、（問）空槍不應打死人、而且打傷五人、（答）人多、說不了、人什麽打死、我不曉得、（問）爲什麽事要開槍、（答）他們要奪我的槍、不得不開、（問）奪槍什麽用、（答）要打我們、（問）爲什麽要打你、（答）先爲貼標語、（問）貼標語已完了、（答）他們不走、至此問、 
　　吳茂林供、年三十歲、山東臨沂人、五區二等警、從前没有吃過官司、（問）在五區當警士幾年了、（答）五年、（問）晚上出事是幾時、（答）六時、（問）開槍幾時、（答）八時半、（問）爲何開槍、（答）外面喊口 
號、搶槍、（問）開幾槍、（答）一槍、朝天放的、（問）什麽槍、（答）匣子槍、我們巡邏棚總是匣子槍、（問）你自己開、還是區長命令、（答）區長命令、（問）是區長命令、朝天開嗎、（答）是的、（問）爲何事要下命令開槍、（答）外面搶槍、（問）空槍如何打死人、（答）外面亦放二槍、（問）你從前没有這種供、豈可加出、（答）我不曉得、（問）你們五個人共開幾槍、（答）八槍、（問）還有别的話嗎、（答）羣衆喊打倒公安局、至此問、 
　　劉維城供、二十二歲、山東東昌人、五區警署二等警、從前没有吃過官司、（問）當幾年了、（答）三年、（問）游伯麓平日很賞識你的嗎、（答）是的、（問）是他呌你開槍、（答）是的、（問）他口内如何說、（答）區長說朝天開槍、（問）開幾槍、（答）二槍、（問）旣有人奪你槍、你如何能開槍、（答）我們在院子内開、他們羣衆擁進來、（問）兩個人死在那裏、（答）馬路上一個在南、一個在北、（問）距離多遠、（答）二十餘步、（問）我看你們如果是空槍、不會打死人的、（答）若匣子砲打、不止死二人、（問）還有受傷五人、是七人、不在少數、（答）他們是手槍傷、至此問、 
　　喬學昌供、年三十歲、山東肥城人、五區警署二等警、從前没有吃過官司、（問）當警士、是游伯麓任内調去的、（答）不是、（問）當幾年了、（答）民國十八年八月到差、（問）你們開槍幾時、（答）八時半、（問）爲何要開槍、（答）有一二千人喊口號、來了一輛公共汽車走過、他們打汽車夫喊救命、在這時、外邊有兩輛響、區長呌他們開槍、（問）幾槍、（答）二槍、（問）區長呌你們如何開、（答）朝天開、（問）你在何處、（答）大門内院子中、（問）如何打死人、（答）我們不知、我們若平放、不止兩個、（問）還有五個傷的呢、（答）人死在馬路上、我在院子内、（問）槍彈出去、豈不能到馬路、問你們開槍、先後開、還是一起開、（答）一起開、（問）旣是汽車夫喊救命、開槍就在外邊、（答）我已把人救進了、至此問、 
　　吳占有供、名林占有、年二十九歲、天津人、五區二等警、從前没有吃過官司、（問）你當巡警、何人調來的、（答）劉巡官、（問）幾時、（答）去年五月、（問）平日你在區中做什麽、（答）站崗、那時是門崗、（問）那天門口圍了多少人、（答）一千多人、（問）圍在何處、（答）門内門外多有、（問）你那是在何處、（答）院内、（問）羣衆擁進去幹什麽、（答）我們區長在凳上演講、大衆不聽、大呼打東洋人走狗、並喊搶槍、（問）搶去嗎、（答）没有、（問）旣未搶去、區長如何說、（答）彼時有公共汽車走過、他們將汽車夫打、當時汽車上稽查施體奮亦在、區長呌我們去救他、乃羣衆要搶我們槍、我們急救人到區、而外邊有槍響、故區長命朝上開槍、故我開一槍、（問）你開槍打死人嗎、（答）没有、（問）你一支槍、没有搶去、當然你們負責、至此官問告訴人律師、 
　　張崇鼎告訴人沈嚴氏·蔡秉銓·及受傷人王和興·沈錫坤·王家祥·羅海生·張保林·等何以均未到、（答）沈嚴氏·蔡秉銓·等因在市黨部進行私訴和解、而傷者甚重、不能到庭、審判長稱、告訴人不到、證人亦不能問、而此係公訴、下次應命告訴人到、本案改期再訊、否則不能明眞相、律師稱是、復稱檢察官起訴義憤殺人爲輕、請求糾正、楊檢察官遂宣稱、本檢察官調查事實、審酌情節、根據法律起訴、如加重减輕、審判長自可照三百二十條規定辦理、錢庭長諭自有職權辦理、遂退庭、 
[綁匪事前空歡喜一切計畫失敗]  
　　▲張聾𦗭之孫未被綁 
　　▲事前綁匪有精密計畫▲所定步驟不可謂不周 
　　▲奈均爲探員一一偵知▲財神無着各人先入彀 
　　醫家張聾𦗭之名、婦孺咸知、今雖逝世多年、其子孫輩尙皆克紹箕裘、傳斯衣缽、故仍保持聾𦗭名號、致原有（張若星字祝三）之名、反不甚爲病家所注意、外間因張氏三代俱屬名醫、自必富有、不免爲匪類垂涎、有綁匪首領某、近欲綁架張星若、於半月之前、即糾集黨羽、變名易姓、屢至新閘路愛文義路之中南鴻祥等旅館、詭稱旅客特闢房間、秘密會議、直至前日上午、又在鴻祥旅館二十號房間内 
　　議决進行計劃定於當日下午三時、派王阿六·朱阿四·及阿二·出外租賃汽車、以迎接學生爲由、騙汽車夫開往滬西華界虹橋路中山路附近楊村學校門前、將車夫以暴力制止、另派有駕駛汽車經騐之張阿毛、先乘脚踏車馳往該學校左近河畔、俟王等將汽車夫監視後、即駕該汽車疾趨平橋路、止於張醫生門前、至三時半、則派數匪自鴻祥旅館出發、直奔張家、將張擄出、由停至門前之汽車承載、預計四時後 
　　肉票當已到手故特着王阿六等須將汽車夫監視、至日晡才可縱之、此項計劃、佈置頗爲周妥、抑且面面顧到、調遣旣畢、各匪以爲自能手到擒來、故無不奉令唯謹、迨時過午、張阿毛首先租得脚踏車、乘之出發、向指定方面而去、繼之者爲王阿六·朱阿四·及阿二·等三匪、依照綁匪軍師之策略、同往海格路、向該地東新汽車行租賃汽車、謂赴滬西迎接學生歸家、當租就第一萬二千四百十九號汽車一輛、由該行車夫施楨祥司機、王等三匪登車後指揮、施即開駛、及達楊村學校對面、遂命停車、該處荒僻異常、 
　　田中蘆葦叢生絕似青紗幛、一匪突然袖出手槍、禁止施聲張、餘則各出潛帶之蔴繩巾布等物、將施手足緊縛以巾堵塞其口、而後拽至蘆葦叢生藏匿、三匪持械包圍監視、施因完全失却抵抗能力、惟有一任擺佈、時徘徊河畔之張阿毛、見初步計劃、已告成功、隨棄脚踏車、躍登該汽車、馳往平橋路張宅門首停候四句餘鐘、非唯不見其黨往擄張醫、 
　　反來大隊探員正遲疑間、而探員已將其包圍、詢以有無司機執照、張匪莫知所對、遂被拘執、蓋彼等在鴻祥所决之策、已全部爲戈登路捕房探員皮少昌偵悉、以匪旣約定三時舉事、故皮探員則報告捕頭、於二時半即派華探長沈崇禮·探目劉春樹·張良·探員李文翰·偕西探克勞夫開納台等密往該旅館、當在二號房内將于長友（即王長貴）李阿其·王德普·及方欲入室之張菊先、一併拏獲、搜查之下、抄得手槍三支、子彈二十四粒曁書就之致張醫家屬、 
　　索欵取贖信函一封、此函原定俟將張醫架至匪窟、始行付郵、遂一併帶入捕房、經各匪供明彼等計劃後、該探員因往張宅左近、查拏駕車之匪、初固不知張阿毛係同黨、及詢悉、並無開車照會、乃疑而拘之、該匪當場承認不諱、並供出王阿六等尙將汽車夫、施楨祥監視於楊村學校附近情事、中西探員立即投六區警署、聲請協助、經區長加派警探按址前往、及到達時、阿二正在對王朱兩匪言、 
　　此際諒已得手若二人可先歸、將手槍交余、由余將此車夫略再監視、即釋彼去、言時並接受王等手槍、乃一反顧、見大隊探員蜂擁而來、遂不及知照王朱、握槍乘脚踏車如飛而逸、探員追趕一程、卒以車快、致被逃遁、王阿六則當場拿獲、朱阿四避於荒塚之間、且此時忽有槍聲砰然、各探員認係朱開槍拒捕、於是西探開納台亦放一槍、而華探目張良、 
　　連續射擊六槍將朱匪左肩右臂各傷一處、該匪纔束手就縛、因其臂傷頗重、彈未透出、即送醫院治療、王匪暫行寄押該管警署、容請法院備文移提、潛伏叢草中之施楨祥、則由探員解除束縛、帶至平橋路、使仍駕原車歸去、嗣又續在鴻祥旅館前後門口拘獲匪黨李夢飛·陳洪生·王志方·三名、連同前獲之五匪、統於昨晨解送第一特區地方法院、由馮世德推事提審、捕房律師王耀堂聲明以懲治綁匪法、對各匪起訴、惟尙須調查、請求改期、旋由中西探員報告破案經過情形、馮推事遂向各被告略訊姓名·年籍·畢、諭均收押、候查明並提到王阿六、再行定期研訊、 
[平濟利路盜捕開槍格鬥]  
　　▲烟紙號爲匪所覬覦▲電燈全熄無從下手▲菜市路上槍聲頻頻▲一盜當時受傷成擒 
　　昨夜十一時許、法租界平濟利路發生劇盜探捕開槍格鬥案、菜市路一帶、槍聲頻頻、結果一盜受傷被擒、三盜兔脫、兹將詳情探述於次、 
　　▲四盜華服翩翩本地人徐聚良、向在法租界平濟利路三十三至三十五號、開設永昇昌烟紙號、營業甚爲發達、致遭匪徒所垂涎、昨夜十一時許、突來華服翩翩口操甬音之劇盜四人、以買物爲由、一齊擁入店堂、各出手槍、嚇禁聲張、 
　　▲燈熄盜匪四奔當時衆盜正擬開始搜刦之際、一夥性甚機警、潛至屋角、突然將電燈機鈕一掀、全部電炬、頓告熄滅、盜等大起恐慌、遂各竄出店門、向西飛奔、同時警笛齊鳴、一吹百和、一面跟踪尾追、盜等心逾慌張、返身開槍轟擊、 
　　▲倒地俯首成擒槍聲一作、其時適有法捕房督察長金九林·正探目李耀龍·副探目金金振·張子檯·錢裕民·一六八號包探薛有林·等巡邏經過、遂亦拔槍還擊、三百十號越捕更加入以長槍遙射立時菜市路上槍聲頻頻流彈横飛、行人均四散逃避、結果三盜乘間免脫、一盜兩腿共擊中四彈、當即負痛倒地、俯首就擒、 
　　▲雙方開十餘槍一盜被擒後、奪下實彈手槍一支、内裝子彈五粒、一併帶入捕房、經捕頭結問一過、該盜供名蔣祖維、年二十六歲、甬人、直認糾衆行刦不諱、次由金督警長報告當時情形、謂該盜共放四槍、三一○號越捕開四槍、一六八號包探蔣有林開五槍、方將該盜獲住云、 
[徐亞伯解松江]  
　　▲徐之形狀甚形狼狽▲蓬首垢面藍色囚服 
　　前任江蘇水警第一區區長徐亞伯、卸職後寓於福煦路三百三十二號門牌、因與今夏已伏法之太湖匪首太保阿書（即徐天雄）有師生之誼、阿書被現任水警一區長徐樸誠在滬弋獲後、對於徐亞伯、即非常注意、嗣查悉松江徐百民所開之米店被盜結夥搶刦一案、徐亞伯實有發縱指使之嫌、因請該管捕房協助將徐逮捕、並在其寓搜獲手槍一支、子彈六粒、該槍僅有法捕房照會、但亦將期滿、並抄出僞旅長符號一張、及明華銀行一萬零五百元之存摺一扣、此外尙於其身畔抄獲鈔幣二十五元、英國幣兩元、解經第一特區地方法院、裁决移解松江縣法院訊辦、但徐不甘折服、一再提起抗告、故迄猶覊押捕房、將近半載、兹該裁决已經確定、昨晨、捕房復將徐押解到院、徐衣藍色囚服、蓬首垢面、形容枯槁、逈不似當年氣概矣、松江縣法院特派法警到庭迎提、而徐樸誠區長亦親到院、聲請將該僞號併予帶去、以資訊究、旋由捕房律師王耀堂聲明所有槍械、旣無照會、應請没收、其存欵等件、並請核示如何處置、當由馮推事諭將徐亞伯連同僞符號併交松江縣法院法警帶去歸案訊辦、手槍子彈存摺等物、併暫存庫、候查明核奪、 
[中美銀業公司倒閉後被騙職員起訴]  
　　▲受騙者計四五十人▲騙欵總數約爲五萬 
　　▲由女職員首先控訴▲各被告已大半避匿 
　　馬志超·李鶴年·李瑤光·程春霖等、前在廣東路十三號設立中美銀業公司、在各報登載廣告、招收職員、並發行優利分紅券等、因未向主管機關合法註册、事爲市社會局查悉、通令禁止類似之不合法機關、該公司遂以休業、惟在未禁止前、該公司已收得職員等保證金頗鉅、事後不加料理、乃由住居法租界吕班路崇德里十一號前爲中美銀業公司之女職員吳世英·及住居打鐡浜厚福里三百七十六號亦爲該公司職員之林志傑·二人共同具狀特區第一法院、控其共同虚設非法公司、詐欺取財等罪、其起訴狀稱、被告等用非法詐欺行爲、在廣東路十三號設立中美銀業公司、並未按照法定手續、向主管官廳註册登記、開始營業、又以登報廣告鼓吹、吸收巨額存欵、並藉招請職員美名、以優厚利益爲餌、收取職員之保證金、未滿三月、忽復異想天開、遽以發行優利分紅券辦法、登報號召、希圖詐取巨額現金、幸被市社會局查悉、登報通日禁止在案、該公司以奸刁之計不售、遂以登記悞會、（見該公司門前休業通告）影響營業爲由、突於十月二十八日假托休業、實行停歇、被告等亦於次日避匿未見、自訴人等本係應徵録取各繳納保證金一千元而獲得公司職員之一分子、睹兹狀况、知被告等有詐騙錢財情事、乃分向各方偵悉被告等住址後、即報告捕房、由捕房派探拘得第二及第三被告、而第一及第四被告則已逸去、第二被告在捕房供述、揑稱彼亦職員之一、第三被告則云、伊爲美藉、亦爲僱員之一、捕房隨即釋放、着自訴人等逕向鈞院提起訴訟、捕房願爲證人云云、爲此仰依法科刑外、並請判令返還所繳之保證金云云、此案昨日下午、由江功亮推事在刑六庭審理、首由原告吳世英供稱、年二十一歲、被告等登報招請職員、往考録取、當繳現欵五百四十元、及股票四百元、言定月薪爲六十元、詎自公司休後、非特薪水無着、且將保證金等亦不發還、爲此控其欺詐云云、次傳林志傑、其供詞所述、大略相同、其所繳保證金亦爲一千元、惟月薪則爲四十元、共爲一千零四十元云、云當由華捕一二八一金萬雄稱、被告等住址遷移、傳票無從送達、旋由原告代理律師唐懷羣稱、自接受原告等委任後、尙有受騙者四五人、數約五萬、同來委托辦理、今日因不及塡寫委狀、故未到案、惟被告等早已避匿、傳票勢必不能送達、請求出票拘提、江推事核供、即諭容提被告到案、定下星期三再行審理、 
　　又訊、中美銀業公司各債權人、於前日午後假座金台旅館開會、議决（一）推舉黄邨僧·沈菊林·陸炳章·三君爲全體總副代表、全權負責辦理債權團一切事務、（一）先登報警告該公司負責當事人、限於五日内來本團辦事處了楚、逾限即依法訴追云、又悉該公司兩關係人李宏森·李瑤光·被捕後、原告方面、已請唐懷羣律師撰狀控訴云、 
[盧少棠案續獲之四綁匪審訊記]  
　　▲捕房提出人證物證▲分爲七項詳細陳述 
　　▲俄人被殺追加控訴▲法院下次傳盧作證 
　　綁票匪梁廷棟（即梁德修）·李長源·孫金聲（即金雅者）·婦人金李氏（孫金聲之女李長源姊）·孫李氏（李長源妹）·串令於去年十二月十八日、在雲南路綁架公平洋行買辦盧少棠勒贖、案發逃匿天津、近經天津公安局將梁等一干人拘獲、經上海總巡捕房總稽查處華總探長陸連奎、派華探長湯堅往津迎提、梁犯自知必死、乃自縊於天津獄中、湯探長遂將李等男婦四名口提滬、解由第一特院訊押各情、已詳本報、昨晨由刑庭長許家栻君開刑一庭續訊、即據捕房律師汝葆彞起稱、自盧案經捕房破獲後、即查得辣斐德路四百十四號·赫德路三百七十四號·歐加路五十五號、均屬匪黨之重要機關、而大東旅社五十一號房間則爲聚議處所、今捕房有頗多人證物證、可以證明本案四被告與該四處有密切關係、（一）捕房在辣斐德路四百十四號帥頌平家抄得結婚照片一張、被告孫金聲、乃嬪相之一、該照亦係贈與孫金聲者、但尙未送出、照上書有金聲仁兄紀念字樣、可見與帥關係極深、（二）在歐加路五十五號内、抄出李長源·孫李氏·之照片及已决犯王三槐與孫金聲合攝戱裝小照二幀、（三）津公安局特務第四隊、將被告等拘獲後、查得係綁盧少棠之要犯、乃作呈文、報告總局、該呈文經捕房抄得一份、因對於本案乃重要證據之一也、（四）梁廷梀在津公安局·津英工部局·之供單二張内、供明李長源·孫金聲·對盧案均有關係、金李氏·孫李氏·亦看過肉票幾日、（五）李長源·孫金聲·金李氏·孫李氏·在津公安局·津英工部局·均書供單各二張、李供認當時實施綁架、孫供認開車、兩氏供認看守肉票、孫李氏並供認送過手槍、（六）李等在上海、亦書有供單、但與津之供單、大不相同、内多狡賴之詞、（七）有一○三六二號雪佛蘭牌子汽車一輛、因用以綁架盧少棠、經鈞院諭令没收、該車向置於周家嘴路一百十五號門牌、今有陳紹雄等可以證明該汽車間之房金、係孫金聲所付、汽車亦由孫駕駛、有如此之證據、故捕房依照懲治綁匪法第一二兩條起訴、並因當時盧少棠之保標俄人毛敵司達度被匪當場開槍擊斃、捕房是以又根據刑法三百七十一條·二百八十二條·追加控訴、請求依法嚴懲云云、遂將上述各物證呈案、繼由陳紹雄證明周家嘴路一百十五號汽車間房租、由孫金聲所付、汽車亦孫所開、又由盧少棠之汽車夫陸桂生·鯉阿桂·投案證明、當東家被綁時、匪方載東家去之汽車、即屬没收之一○三六二號雪佛蘭牌子汽車、詰之李長源供、歐加路五十五號係我居住、大東五十一號我雖去過、但會議綁票之事、我均不知、惟彼等曾命我購買棉被、送至赫德路三百七十四號、孫金聲供、由梁廷梀介紹至帥頌平處充當汽車夫、開一○三六二號汽車、同時帥尙有一○七二七號·一○四二四號·汽車二輛、綁票事我完全不知、盧少棠被綁之日、帥因我駕駛術不精、令與一○七二七號車夫對調開車、故完全不知此事、金李氏·孫李氏·均否認有看票之事、許家栻庭長核供、因本案尙須傳盧少棠到案作證、乃諭本案改期二星期再訊、 
[魏廷榮案綁匪續訊]  
　　前法租界中華義勇隊總司令中法銀公司經理魏廷榮、於十八年七月二十四日上午十時許、在法租界朱葆三路挈領子女乘汽車回家、甫上汽車、突被綁匪擁上架去、汽車駛至新開河匪將魏之子女逐下、一面施迷藥、將魏迷昏、至南市董家渡下船、藏匿浦東六灶地方、勒索巨欵、約在杭州等處接洽放贖、經法捕房嚴密查緝、約近二月、匪棄票逃逸、魏始出綁、由捕房拘獲綁匪陳仲衡即王魁·朱竟成即朱鳳翔·唐世良·等、解經前法公堂訊明陳等供認係羽黨主犯在逃、奉判陳等處徒刑在案、兹於今夏七月捕房拘此案要犯浦東人蔡維才供出紹興人吕若望、又往杭州將吕拘獲、供出係由魏之連襟趙慰先主使、同謀綁架、又經捕房派探會同事主家屬往蘇州、將趙拘提來滬、解送第二特區地方法院、捕房依法起訴、奉訊諭候調查再核在案、昨日又屆續訊之期、午後二時、捕將被告等解送第一法庭、由羅人驥推事偕書記官陶宗侃開庭、向被告等略訊年歲·籍貫·職業·一過、宣諭候定期續訊、被告等還押、 
[青年會西餐部野味上市]  
　　青年會西餐部、烹調精美、定價低廉、早爲各界贊美、現屆冬令、該部特專人分赴四鄕、搜羅野味、獵同珍禽異獸、悉由留歐多年之名廚、加工烹製、物味鮮美、每日掉換、以供食客之朶頥、而定價仍照舊章、並不增加、以故中西人士之在彼宴客會餐者、較前益多、其餘仿製歐美點心糖果、亦爲大衆歡迎、稱爲物美價廉、 
　　▲誌謝昨承銀行週報社惠贈第七百二十四號銀行週報一册、謝謝、 
[天氣報告]  
　　徐家匯天文臺昨日下午四時三十分氣象預報云、揚子流域及沿海一帶天曇而冷、間有降霧或降雨地方、山東海濱天晴、中國西南部有低氣壓、黄海風無定向、東海有强烈東北風、臺灣南部及吕宋北部一帶天氣極惡劣、因太平洋上颶風向西北西方進行所致、其中心於晨間六時許進至距北緯十七度東徑一百二十三度交點六十哩以内、又中國海上颶風亦向西北西方進行、其中心於上午六時許進至距北緯十九度東徑一百十三度交點六十哩以内、又昨日下午三時前二十四小時内本埠氣温最高六六·○、最低五九·九、去年同日最高六四·二、最低五一·六、 
[招領]  
　　如有走失男女者請注意此處地位社會局啟 
　　第一四八二號、男性、宋少海、通州人、十三歲、民國二十年七月十一日、由公安局送中國救濟婦孺會、 
　　第一四八三號、男性、潘在坤、常州人、十五歲、民國二十年七月十二日、由新閘捕房送中國救濟婦孺會、 
　　第一四八四號、女性、金一斤、四川人、十二歲、民國二十年七月十二日、由老閘捕房送中國救濟婦孺會、 
[來函]  
　　上海戈登路和平統一會議各代表、邁而西愛路胡漢民先生、曁各報館均鑒、頃讀本月四日、申新兩報、有所謂江蘇各縣黨員致汪精衛先生蔡孑民先生等江電、列入黨員等姓名、事前旣未徵求同意、事後又不知此電發自何所、其爲少數人所揑名、概可想見、况檢閱其文辭、純係攻訐胡漢民先生個人者、黨員等伏念際兹外患日亟、内憂荐至、全國上下、正謀精誠團結、以救此垂危、國家之時、身爲黨員、宜如何無偏無私、共濟時艱、若但爲個人權利地位着想、不惜以挑撥離間之鬼蜮伎倆、希圖破壞和平會議、是自促國家之危亡、而甘爲亡國之民而不顧也、敬佈私衷、伏維公鑒、中國國民黨員徐啟華李守之佳叩、 
　　逕啟者、頃閱本月七日貴報新聞欄内航界要訊、登載甬埠東魚風潮一則、中有「反日會檢查員二人、逃入招商局内、局員即將二人藏匿、並將鐡門下鎖、遂激起羣衆公憤、」云云、披閱之下、不勝詫異、查敝局局員、並無將該檢查員藏匿之事、復查該日下午一時、警士將該檢查員二人、解往公安局、經過敝局南首何家弄口、又被羣衆擁回、該檢查員乘機逃入局門内躱避、羣衆接踵趕來、勢如潮湧、當時適二區楊警署長、率警在塲、恐肇大禍、遂將局門暫閉、限制看客出入、一面由公安局、調到保安隊、將該檢查員二人帶去、局門旋即照常大開、羣衆與敝局亦無惡感、想貴報訪員傳聞失實、爲此函請代爲更正、或將此函登入來函欄内、以明眞相爲荷、此致申報館主筆先生、國民政府整理招商局總管理處寗波分局啟、中華民國二十年十一月九日、 
　　逕啟者、頃閱十月二十九日貴報第三張、載有西裝少年想入非非之行騙一事、内叙西裝少年王永海行騙情形、捕獲後、供稱年二十一歲、山東　　 
人、表兄劉超、現在南京航空第五隊充隊長、有友陳某、現在京滬車站充任要職等語、披閱之下、不勝驚諤、鄙人原籍山東、但未悉王永海其人爲何如人、旣無瓜葛、又不相識、所云與敝人係表親、乃屬胡言、或在某處曾聞鄙人之名、亦未可知、事與鄙人名譽攸關、用特函達聲明、并請煩貴報館代爲刋登更正、以明眞僞是荷、專此順頌著祺、劉超謹啟、十一月四日、 
　　申報主筆先生大鑒、逕啟者、昨日貴報本埠新聞欄内、有「源大等五金號檢查日貨風潮」一節、内有「朱立德毆打檢查員」、並誣報捕房、謂係搶刦、」云云、與事實不符、相應函懇更正、至爲感禱、專此敬請撰安、朱立德啟、 
 
 

Page 12

 
 
   
 
 

Page 13

 
 
自由談 
[玳梁憶語] [  燕子]  
　　▲日本人不識黄太玄 
　　日人自命爲執東亞藝術之牛耳。推橋本關雪爲畫苑巨擘。朝野重視之。獨於我國畫家。頗少許可。惟吳倉碩王一亭錢瘦鐡等。咸爲欽佩。士紳之家。靡不懸三尺畫軸。即使貧困而無力購三尺眞跡者。亦以石印之畫懸於壁。以自示風雅。吳生前之潤格屢增。職是故也。王每年硯田所入達二萬餘金。日人居其半。錢之時時東渡。蓋亦欲賺日人之錢耳。去秋錢游黄山歸。日商土屋。出四百金棠錢畫黄山圖於六摺屏風上。錢友黄太玄爲題長歌。比示土屋。大不愜意。錢爲之另易一幅。翌日土屋復至。錢出屏示之曰。幸不辱命。易一幅矣。土屋改容謝曰。嚮不識黄君。今始知爲橋本關雪作叙者。敢請并付余。錢微晒曰。黄君固倔强者。聞君見惡。已撕去矣。土屋再三請。乃饋百金。取畫雀躍而去。聞者莫不笑土屋之前倨後恭。而以關雪爲依歸也。 
不除庭艸齊夫談薈 
[思想的母親]  
　　行動是思想的母親。科學是從把戲中玩出來的。 
　　杜威先生分析反省的思想之過程列舉了如下的步驟：（一）困難之感覺；（二）審定困難之所在；（三）設法解决；（四）在許多方法中選一最有效的試試看；（五）屢試屢騐之後再下斷語。這反省的思想之過程便是科學思想之過程。 
　　我拿杜威先生的道理體騐了十幾年，覺得他所叙述的過程好比是一單極的電路，通不出電流。他没有提及那思想的母親。這位母親便是行動。路走不通纔有困難。走不通而不覺得困難，這是庸人。連脚都没有動而心裏却虚造出萬千困難解决不止，這是科學家。所以我要提出的修正是在困難之前加一行動之步驟。於是科學的整個生活之過程便成了：行動生困難；困難生疑問；疑問生假設；假設生試騐；試騐生斷語；斷語又生行動，如此演進於無窮。懶得動手去做，那裏會有正確的思想産生，又何能算是科學生活？ 
[顧名思義録] [  石顔也]  
　　▲日内瓦暴日冦我東北。我人迷信公理。訴諸國際聯盟會。國聯會所在瑞士之日内瓦。此日内瓦三字。顧名思義。殊覺危險可慮。蓋日内瓦者。日内瓦解之謂也。何物日内瓦解。曰。國聯也。國聯以何日内瓦解。曰暴日强項。國聯限令撤兵。始以兩週。繼以二十一日。雖以十三對一。暴日仍悍然不顧也。國聯三次集會。已定十六日舉行矣。吾必其仍作空言。無奈暴日何也。歐陸之於遠東。鞭長莫及。益以各邦俱在多事之秋。今又理事會不能理事。則所謂國聯者。自祇有日内瓦解之一法耳。嗚呼。有名無實之國聯。瓦解之不足惜也。獨痛我政府日日引頸企足於日内瓦。選延時日。致予暴日在東北盤旋之機。作根深底固之謀。夢想賴日内瓦之助者。竟以日内瓦自召國家日内瓦解之憂矣。可怕哉。日内瓦。 
　　▲土肥原東北三省。長白山興安嶺之間。遼河松花兩水縱横。土地肥沃。一片平原也。暴日之謀攫此肥沃平原久矣。此次入冦。由東京傳密令於彼駐遼軍司令本莊繁者。其人爲土肥原也。彼思攫我土地肥沃之平原。而又命土肥原奔走。顧名思義。其謀我土地之心。益彰彰明甚。嗚呼。土肥原一蒞我土。我東北之土肥原果非我有矣。 
　　▲本莊繁暴日寇我東北之軍隊司令曰本莊繁。按莊。店之謂也。本莊繁者。本店事務紛繫之謂也。本莊統率賊兵。横行東北。暗無天日。無異開一黑店也。殺人放火。而又夥我土匪。結我國賊。爲所欲爲。自欣欣然曰。本店事務紛繁。而簡言之曰。本莊繁矣。 
　　▲芳澤羅襦乍解。香澤微聞。暴日出席國聯代表芳澤。似一芬芳馥郁之可人兒也。以一妙女子窕窈於議席間。已芳澤醉人。又花言巧語以媚人。撒嬌裝痴以困人。彼黄髮隆準之輩。宜爲之迷。爲之屈。不能多說公道話矣。英雄難逃美人關。古今同慨。中外皆然。 
[世界小事記] [  海客]  
　　▲追踪哥倫坡的好男子。在一千九百三十一年年終。航海界中將有一件驚人的壯舉。引起全世界的注意。原來竟有人預備搭了仿照當年。哥倫坡探得美洲新大陸的那艘著名的「聖瑪利亞」而造成的船。"Santa　Maria"横渡大西洋。發起此舉的言是西班牙海軍中的一位軍官瞿利歐甘朗艦長。Captain　Don　Julio　Guillen他在二年以前。就在仿照着哥倫坡的「聖瑪利亞」督造一艘新船。以備陳列在塞維爾博覽會Serille　Exhibition中之用。他現在就打算搭了此船。渡過大西洋。并且沿用一千四百九十二年間哥倫坡航海的老法。並不利用一切新的機械與新的設備。這就是難能可貴的一點。眞足以追踪哥倫坡了。近年以來。雖常有人在海洋上冒險。他們所用的船。也許比這「聖瑪利亞」的副本要小得小。但他們都採用新的航海法。比老法究竟容易。如今甘朗氏正在籌備之中。我們很誠懇的祝頌他此行的成功。 
[紀癖] [  張炎]  
　　揚州某翁。有潔癖。日必沐浴一次。惟性吝而貪。每浴畢。必袖藏蔴布浴巾一條回。（早年浴堂浴巾用蔴布。近年始改毛巾。）堂倌久而生疑。乃留心偵察。始悉係翁所爲。因念其係老主顧。又以翁子貴顯。未便戳穿西洋鏡。遂輾轉向翁子叩訴苦衷。翁子豁達。亦不直尊翁所爲。於是承認每日償浴巾之值。翁於是大膽竊巾數十年。自以爲得計。日欣欣有喜色。翁故後。發現浴巾數十箱。因係濕時藏於密。已朽爛不堪。不能製孝衣。又不能作抹布。 
　　乾嘉之際。揚州多書畫名人。如鄭板橋·羅兩峯·李復堂·金農·華新羅等。（羅·李·金·等雖非揚人。然在揚頗久。）均在揚行道成名。因當時鹽商豪富。有聲色狗馬姬妾之好。故風雅士多願寄跡留連也。光緒中葉。有王素·陳崇光·二名畫家。王宗新羅。陳宗老蓮。陳晚年狂蕩太甚。畫每不中規矩。聞其每晚回家。必痴立門前。以指在扉上塗畫不已。 
　　舍間前居揚州北河下時。有李姓老嫗。年屆古稀。伶仃一人。其頂髮已牛山濯濯尙挽一銀元大之小鬏。每日必揷鮮花數朶。面塗粉似曹操。男女傭工。摒棄不用。僅雇用十二三齡小男孩。謂爲眞童男子且不食壯男所擔之水。每日係由男童向河下擔水煑飲。最怪者。祗留前半擔水飲。而後半擔水不用不飲。謂恐有屁味。嫌骯髒不潔也。 
[周身龍形之老柚樹] [  風舞]  
　　瓊崖僻處粤之西南。即合浦之斜對島嶼。宋帝炳因受元兵之迫。遁至瓊崖。陸秀夫負之跳海死。至今垂四五百年矣。瓊崖對面之海岸。即跳海處。旁有一柚樹。（即文旦樹）主幹有大龍形纒繞。大枝小枝均如是。人以爲樹皮之紋如此。但剥去其皮。枝内依然現出小龍形之明顯斑紋。殊爲不解。相傳宋帝赴海死時。解王袍掛此樹上。豈此柚樹受天地之正氣。而留人間後世之欽仰乎。當余客居該地時。曾親見之。出十五元之代價。向樹主購得小柚枝一根。製成烟桿。小龍活現。極爲玲瓏。惜携至香港。竟爲偷兒竊去。至今思之。猶有餘恨。讀者或疑吾言乎。則該樹依然鬯茂。結實之大。異於尋常之柚。或探詢瓊崖人士。當知吾言之不虚也。據該地人士云。該樹所結之實。爽口而芬芳。每雙價值三四元不等。惜時值暮春。未能一嘗。亦可惜也。 
[唱片新談] [  祝融氏]  
　　邇來唱片公司。風起雲湧。日漸繁盛。各各出奇制勝。爭羅名角。收集佳音。以冀執唱片界之牛耳。故新片發行。層出不窮。大中華唱片公司。本爲海上唱片公司中之佼佼者。近日。又有新收佳片。公之世人。而其中尤以芙蓉草之十三妹說親。得意緣訓女。及與楊寳森合唱之珠簾寨。爲最膾炙人口。芙蓉草早享盛名。海上人士。讚美者甚衆。近輔慧生。有相得益彰之妙。花衫中除梅程尙荀四大名旦之外。直推爲尊。口齒之清晰。做工之細膩。無與倫比。十三妹說親一節。即弓硯緣中張金鳳向十三妹說親事。爲大段之說白。戲劇中之說白。本較唱工爲尤難。芙能一氣呵成。一現乾竭之弊。聲音不高而亮。字眼清晰而正確。渾如走珠玉盤。一瀉而下。較之艶秋。無多讓也。得意緣訓女。乃唱白並重之作。小雲演此。即飾此角。不飾狄女。遂有反客爲主之稱。今芙飾此。若非慧生相配。亦彷彿小雲矣。起首唱詞。絕似慧生。其間說白。較說親越見乾脆。如并剪哀梨。聞之悠然神往。寳森以倒倉故。藏晦已久。現已恢復嗓音。太阿出匣。自然鋒利。與芙合唱坐帳一塲。鋒針相對。適足匹配。而芙之白口。工夫已深·於是收牡丹緑葉之助矣。 
[我之企業談（下）] [  天虚我生]  
　　每年銷貨作二十萬論。内提廣告五厘。即得一萬。除經常廣告三千外。尙得七千元。可爲臨時特别廣告。並采薄利多賣主義。作二分毛利論。即得盈餘四萬。内以二萬元作開支。則純益爲二萬。即每百元核得廿元利息矣。如上觀之。足知以少數人之資力。集合萬元。而營一業。則失敗多而成功少。其利息須看三分。而開支僅祇三千。所有房租雜費以及職員薪食。（工食包括於貨物成本之内）豈二百五十元一月可能。即使可能。股息已歸無着矣。若爲公司。則如後述十倍算式。尙其小焉者。已得綽有餘裕。可操必勝之券。其勞逸相去遠甚。如果好勞惡逸。而願躬與其事。則章程可定駐廠董監資格。例如集資萬元以上者。在此十萬資本之小公司中。必被選舉無疑。蓋凡其人所招之股。其股東必舉其人。要無疑義。假定爲董事五人。監察三人。即除自己一人外。尙有七人合作爲助。比之跳獨角戲者。勞逸又去霄壤。而一切設施計畫。得有經騐者爲之領導。胥由集思廣益而來。當然勝於獨立無助者多多。故栩爲企業家設想。當先嚶鳴求友。而後擇其相當事業。合羣以赴。則其成功可必。否則輕嘗淺試。不如存放銀行。庶無失敗之虞。或謂銀行亦有倒閉險。而且利息甚微。予謂凡有餘力之人。以過剩之資財。存放銀行生息。固不如移作任何公司股東。以享較優之利。若防倒閉。則一例耳。蓋天下惟金錢最爲難放。即使藏之地窖。亦難保不爲地質中之硝磺氣所蛙蝕耳。（移酬助賑） 
說部扶輪會 
[鄕下人又到上海（十三）] [  包天笑]  
　　他現在記起了他的外甥言語，他說下了火車以後，坐電車就可以到法租界。 
　　出了鐡栅門，正有一輛電車，是從北火車站開到西門去的。他想我的外甥阿木林曾告訴我道；「從西門到梅蘭坊，却是不遠了。」他看許多人擠上電車，他也擠了上去。他想：我第一回到上海，坐了四等車。這一回到上海，坐了三等車。現在我坐電車，至少又要升一級。坐一個二等車。人是總要望高處爬的。先坐坐電車的二等車，回去的時候，拼着多花幾個錢，再坐一次火車的二等車，那不是我從三等脚色，便升到了二等脚色了嗎？　　他剛坐上電車，賣票的便走過來了。 
　　「這裏是頭等。」賣票人看見了一個鄕下人，以爲他是走差了車子，便警告了他一下。 
　　「阿呀！那末我要到二等車裏，請你給我開開門。」鄕下人急忙站起來，要賣票人導引到二等車裏去。 
　　賣票人向他望了一望也，不答復他，想這個人眞是一個猪頭三了。 
　　「不要嚕囌，把銅板摸出來。那裏去的？買票子吧。」 
　　「咦！敎你領我到二等車裏去呀。我要坐二等的電車。」 
　　幸虧傍邊有一個乘客，知道這個士我兒是新來上海，便告訴他道：「電車上只有頭等和三等，並没有二等的。」 
　　「這又奇了。火車上是頭等，二等，三等，四等。各種等級，分得清清楚楚。怎麽電車上又只有頭等和三等，挖去了二等，這是什麽緣故呢？」 
　　「那是連我也不懂。總之電車上是只有頭等和三等，没有二等的。你要坐頭等，就坐在此地。你要坐三等，便坐到隔壁去，車子快要開了。」 
　　鄕下人從玻璃窗裏。望望隔壁三等車裏，却是很擠。有好幾位乘客，没有坐地，拉了一根皮條，好像把身體懸掛起來似的。他想還是多出幾個錢，坐了頭等車吧。究竟也做了一次頭等人，也可以回到鄕下，誇耀給他們没有來過上海的人聽聽。 
　　可是他始終懷疑者；爲什麽上海的電車，有了頭等三等，却没有二等？ 
 
 

Page 14

 
 
商業新聞 
[金融金價進六百兩]  
　　▲銀價狂升造成連跌昨十日標金再現新低價、跌風之迅速、實出意外、惟混亂之狀、殊不可遏、輒有十兩之盤旋、統市共計十八兩廻顧、令人莫測、終則續跌十六兩有零、然買者占多、殆銀市狂漲不止、並以國際銀行又擬提議銀價問題、故初開即萎、當即敲破六百兩大關、旋後曲折頗多、但大連帮及廣帮乘機爭先購買、而外匯雖已掛長、惟内盤轉弱爲良、且謂東北軍擊退暴日之說、乃市場氣象曷臻秀利、重又穿出六百兩、後市雖有波折、並不猛烈、不過四五兩之進退、 
　　▲開盤激降復呈曲折自早開激降九兩、爲六百零四兩、大條猛升一辨士零六二五、銀價長一分三七五、惟大連帮首先買進、次爲零四兩五錢、復又脫售、又大德成恒昌永益豐及物品等均亦售出、乃英金即行趨硬、銀行初吃、一月十一辨士二五、旣而匯豐出三七五、當即打破六百兩、並以英金掛大七五、美金一元三七五、斯時爲九十二三兩、餘大乾昌祥及外商喬直夫等均賣不怠、而市况益頽、再破五百九十兩關内、英金銀行買價達十一辨士六二五、又美金華銀行對做三十七元六二五、至十點時竟出現八十六兩五錢新低峰、頃刻買方逞勇、福昌恒興同太昌乾昌祥大德成義豐永元茂永等努力拖進、乃英金轉軟、向結遠期三七五、近期半辨士、同業改扒、兹由華比等出十二月三十七元一八七五、乃金價聳上十兩之外、十點三刻爲九十七兩五、惟一刹時有二三兩起伏、俄而華銀行出一月美金三十七元三一二五、又出十二月英金十一辨士半、順利萬興等稍售、即遜五六兩、至十一點零爲九十一兩五、復又上達、大德成福餘元茂永同太昌等買意敏活、殆美金三十七元可售、於是急轉上風、計漲十一兩有餘、十一點三刻爲六百零三兩、繼因印滙報大八安那、即退四兩爲九十八兩半、午收仍爲六百零二兩五、再抑至六百零一兩左右、實乃人心恍惚、顚沛莫定、揭價改爲六百六十九兩、計撳八十兩内外至七十兩内、 
　　▲結果再降十六兩二後市開盤九十九兩半、繼由九兩至六百兩、旋後順利萬興等脫售、削落四兩餘、爲九十五兩五錢、而匯票則平、麥行道二三月三十七元○六二五至一二五、更由元茂永恒興拖進、二點一刻爲六百○一兩、時因買風蜂起二點半爲九十六兩五、惟廣帮恒興及萬興來進、頓漲五兩餘、三點時爲六百○二兩、以後同太昌餘大又外商喬直夫上場而賣、且因匯票不堅、遂轉下游、惟三點至四點時有三四兩廻旋、四點左右爲九十六兩五至六百兩、忽聞印匯又大八安那、即降至九十七兩五、益豐恒興續進漲爲九十九兩、繼因英金十一便士三一二五可結、美金三十七元一二五、檯面上零户脫手、將近閉市退爲九十六兩、迨四點三十分收市爲九十六兩八錢、比前日計跌十六兩二錢、已迭跌三天、共計五十四兩餘、收市後市又哄至九十八零星空頭抵進也、據一日間最大六百○四兩五、最小五百八十六兩五、相差十八兩、物品早開○三兩五、午後一兩五、下午九十九兩、收市九十六兩五、揭價計撳七十兩、登賬補水前市○三兩、後市九十七兩、赤條計加十兩、 
　　▲各號交易並無系統檯面上交易紊亂、統計元茂永·大德成·福昌·日昌·丙興·乾昌祥·萬興·順利·恒興·義豐永·福太亨·同太昌均進志豐永·源泰·大興永·餘大·福餘時出時進、外商喬直夫賣出頭寸、益豐·恒昌永·元興永及零户多頭皆有出售、匯票套頭者出納不一、午後恒興·元茂永·恒昌永·萬興·益豐·義豐永均進、順利·源泰·福泰亨·森昌永·大成·同德潤·恒餘等進出煩多、大德成·乾昌祥·喬直夫·同太昌均出、大連帮共進三千五百餘、共出一千餘條、廣帮共進二千五六百條、出七八百條、 
[外滙益覺鬆頽]  
　　▲交易華商先抛後扒▲套頭相距四十兩外 
　　昨日英美印銀市狂升不已、而滙兌英跌美漲、至滙豐掛牌放長三擋之多、計英金長七五、爲二先令十辦士半、美金長一元三七五、爲三十五元八七五、香港减二五、計七十五兩五錢、其餘各匯均亦更長、殆内盤初鬆後穏、午後似又萎絀、乃金市竟然打破六百兩大關、迭次出現新低價、人心惶怖、國外尙無特殊新消息、迨最後之價比諸前日、計英金長六二五、美金長一元、正謂明暗俱頽、華商金業中先抛後扒、交易尙屬熱閙、銀行方面胃口亦不落後、計英金成交二十萬鎊、美金一百萬元以上間有套頭、而價相離四十兩外、比隔昨接近十兩光景云、 
　　▲英匯内盤始終共有七五差次、早市出價約計一先令十辦士八七五、買價九三七五、盤根初進一月十一辦士二五、匯豐出三五七、華比進六二五、又出三月三七五、東亞出十二月十一辦士半、上海出十二月同價、午收出價十一辦士二五、買價三一二五、下午麥行進二月四三七五、上海中孚同價售出、匯豐於三點半以後售與三井一月份三一二五、收市出價三一二五至二五、買價三七五至三一二五、統日最緊一先令十辦士八七五、最鬆十一辦士六二五、 
　　▲美匯内盤計有一元二五伸縮、早市出價約計三十六元三七五、買價七元半、滙豐三菱互做一月三十七元三一二五、匯豐又進三七五、中孚賣與上海中南一月六二五、大通與浙江對做六二五、中行出十二月三十七五、三井美豐互做一月五六二五、華比三井出十二月一八七五、荷囒興業對做二月一八七五、興業出一月三一二五、三菱進一二五至一八七五、中行麥行互做三十七元、午收出價三十六元八七五、買價三十七元、下午華比進二月三十七元零六二五、麥行進二三月零六二五至一二五、盤根進一二五、又出零六二五、滙豐進一二五、麥加利出東亞入對做二月三十七元、四點半左右大通肯出一月三十七元一二五、收市出價三十六元八七五至三十七元、買價三十七元至一二五、美金掛價毎元合銀二兩七錢八分七四五云、 
[外銀漲風可怖]  
　　▲近遠大條長一便士零六二五▲美銀價亦告飛長一分三七五 
　　昨據倫敦電訊、大條銀迭次飛騰、日見猛烈、又冲出三十一辨士之關外、連開二十年份之新紀元、如近期猛漲一辨士零六二五、爲二十一辨士零六二五、遠期亦長一辨士零六二五、計二十辨士九三七五、脚地中國與印度及投機家均有買進、交易稀少、市况平穏、收市後美國照掛牌之價購進、但美國在掛牌價之上有傾向售出之意、又接紐約來電、美銀價亦飛長一分三七五、計現貨爲三角五分七五、英對美降去一分二五、爲三元七角八分六二五、美對英加上一分、計三元八角一分半、倫滬先令加長一辨士、爲一先令十一辨士半、孟買現貨加上三十二安那、爲六十四羅比零八安那云、 
[厘市轉疲銀拆仍堅]  
　　昨市銀洋狀况、大都無重大軒輊、洋厘因廣帮有來源、形勢轉疲、早市爲七錢二分六厘七毫半、午市爲七錢二分六厘、似跌七毫半、銀拆早市爲三錢五分、午市爲三錢三分、與前日無甚上落、劃頭加水二錢二三分、銀行掛牌一錢四分、做出匯劃票欵、早市一百二十八萬、午市九十萬○五千、鈔票早市十二萬、午市四萬、塲外鈔票早市十九萬五千、午市四萬五千、銀行交易、早市互市六十五萬、午市互市五十萬、各銀行洋户往來收解一百五十餘萬、鈔票進出二百十餘萬、錢莊洋公單收解五百八十餘萬、銀公單收解四千五百餘萬、洋劃頭欵收解一百九十餘萬、銀劃頭欵收解四百八十餘萬、各路匯欵收解八十餘萬、拆借洋欵進出一百三十餘萬、銀行收解、計華商收解票欵二百三十餘萬、外商收解票欵二百餘萬、各種貨匯稅什諸欵收解九百餘萬、特欵二百五六十萬、電匯欵五十餘萬、進倉一百十萬、小錢莊交易五十餘萬、客路來源七八十萬、 
[證券債市又轉閒散]  
　　▲各盤上落甚微 
　　昨（十日）證交各債市况現貨惟上午稍有交易、後市均未開出、期市亦以環象混沌、人心觀望、市况稍清、賣買進出閒散、債券市價、雖時局情况尙佳、外交亦無重大變化、惟以天津方面、突有暴動、且日已宣言不撤兵、則外交形勢、亦隨而益嚴重、一般人心僉懷疑慮、大户益形觀望、即零户進出亦不及前、因是市場交易轉清、求供反形均衡、各債券市價前後市始終無大漲落、其滯定情形、爲日來所未見也、結果以較前日、勢殊混亂、漲跌互見、爲數祇在四五角左右、觀其趨勢、已益覺沉悶、將隨外交局勢之變化以爲變化、如外交形勢無發展、則暫時恐亦不致有大漲落云、計期貨交易上午六百二十三萬、後市二百十五萬五千元、合計八百三十八萬五千元、現貨交易惟上午成交一萬五千五百元、 
債别　期現　前開　　　　後收　　　　較上日　　　成交數 
整六　現　　四○·二○　......　　　　跌一·二○　四、○○○ 
整六　十一　四○·八○　四一·一○　漲○·二○　七○、○○○ 
關稅　十一　三七·五○　......　　　　漲○·四○　三五、○○○ 
編遣　現　　三八·二○　......　　　　跌○·三○　七、○○○ 
編遣　十一　三八·○○　三八·九○　漲○·四○　三八五、○○○ 
編遣　十二　三八·四○　三八·五○　漲○·一○　七五、○○○ 
裁兵　十一　五五·○○　五五·六○　漲○·四○　五二○、○○○ 
裁兵　十二　五七·五○　五七·三○　漲○·七五　三七五、○○○ 
一九關小現　五○·二○　......　　　　漲○·七○　二、○○○ 
一九關十一　五○·八○　五○·五○　漲○·四五　一、三○○、○○○ 
一九關十二　五○·五○　五○·五○　漲○·三○　一四○、○○○ 
一九善十一　四九·二○　四八·五五　漲○·一五　二六五、○○○ 
一九善十二　四八·五○　四八·四○　跌○·二○　九五、○○○　 
二○捲十一　四四·二○　四四·五○　漲○·四五　四五○、○○○ 
二○捲十二　四四·五○　四四·五○　漲○·六○　二二○、○○○ 
二○關現　　四六·五○　......　　　　漲二·七○　二、○○○ 
二○關十一　四七·○○　四六·四四　跌○·五五　八三二、○○○ 
二○關十二　四六·六○　四六·五○　跌○·七○　三二五、○○○ 
統稅　十一　四六·五○　四六·七○　跌○·五○　一、○六○、○○○ 
統稅　十二　四六·八○　四七·二五　漲○·○五　五七三、○○○ 
鹽稅　十一　四七·四○　四八·五○　漲○·三五　七○五、○○○ 
鹽稅　十二　四七·五○　四八·○○　跌○·一○　六五五、○○○ 
九六　十一　九·七○　　九·九○　　漲○·三○　一○○、○○○ 
[紗花紗市徘徊之態]  
　　紗市農平午回、形勢仍疲、因時局謠諑孔多、且金融奇枯、人心軟化、但大跌之後、引起一部份獲利者扒空、市盤帶堅、現紗銷路、甚形岑寂云、 
　　▲人標晨低午回人標前市開盤、美棉微漲、場中賣户稍减、各月跌六·七錢、二三盤漸漸回上、結果跌一·二·三錢、午後有一部份抵空、各月漲二·三·五錢、全日成交統計三萬七千一百五十包、查賣出大孚三千七百五十包、榮興三千四百五十包、愼記九百包、益昶二千五百包２買進公泰五百包、泰興二千三百五十包、賡豐三千零五十包、瑞大一千二百五十包、兹將收盤價列左、 
　　人標收盤漲跌　存賬數 
十一月一五五七跌六　五一、四○○二月一五六四　漲三　七六、○○○ 
十二月一五六一　一　七八、一○○三月一五六三　　　　五九、七○○ 
一月　一五六三漲五　八七、三五○四月一五六一　　三　二七、二五○ 
　　▲紗銷異常零落現紗銷路甚清、查全日各帮買去統計祇二百七十包、同行中進六十五包、行情趨疲、客帮中汕頭進二十包、厦門進三十包、内地進一百包、江西進四十包、雜帮進二十五包云、 
[棉市稍見反動]  
　　棉市微有反動、美棉估計生産雖增五十餘萬包、價格反漲、因此買方心思安定、又行加碼購進、市盤遂漲、然金價狂跌、銀價猛長、申新永安兩廠連日購進大量印美棉、約計有數萬件、今則興亨花可紡二十支紗之原料、祇合二十九兩五錢、照此情形、本棉前途、大受打擊、不過目前倉庫中現貨缺乏、所以多頭軋空心思未絕、反動易起云、 
　　▲漢標多頭加碼漢標前市開盤、以美棉生産又增、金市狂落、人心虚弱、各跌二·三·錢、二三盤回漲、結果各月漲五分、午後有多頭購進加碼、漲一錢五分至四錢半、成交統計十二萬一千七百擔、查賣出源大三千擔、同餘三千一百擔、益昶四千二百擔、恒德三千五百擔、吉豐二千四百擔、愼裕三千三百擔、長豐三千擔、買進天隆五千二百擔、餘昶五千二百擔、元泰昌四千二百擔、兹將收盤價列左、 
　　漢標收盤價漲跌存賬數 
十一月三二二○漲五○　一一六、六○○二月三一七五漲二五　二二四、四○○ 
十二月三一八五　四○　一七九、六○○三月三一六五　一五　一八六、七○○ 
一月　三一八○　三○　二二五、八○○四月三一七○　二○　一○二、一○○ 
　　▲外棉成交量大　現外棉交易大爲起色、來源計姚花一千三百二十包、通花六百包云、 
勃洛區　三二·五○申新廠進　五、○○○件四五月裝船送廠 
興亨花　二九·○○·五○申新廠進　一六、○○○件二四月裝船送廠 
魯米特令花二九·○○申新廠進　　　六、○○○件二四月裝船送廠 
[美棉第五次政府報告]  
　　九日華盛頓電、美棉第五次政府報告、已於本日由農部估計局發表、産額爲一六、九○三、○○○包、兹將前五年同期情形並録於左、（單位千包） 
　　年份　　　産額　　　　　最後實收數 
　　一九三一　一六、九○三　...... 
　　一九三○　一四、四三八　一三、九三一 
　　一九二九　一五、○○九　一四、八二八 
　　一九二八　一四、一三三　一四、四七八 
　　一九二七　一二、八四二　一二、九五五 
　　一九二六　一七、九一八　一七、九一一 
　　一九二五　......　　　　　一六、○八五 
　　又統計局發表第七次軋花報告如左、 
　　一九三一年十月卅一日止一二、一三○、○○○包 
　　　　　　　十月十七日止　九、四九八、○○○包 
　　一九三○年十月卅一日止一○、八六四、○○○包 
　　一九二九年同期　　　　一○、八八九、○○○包 
　　一九二八年同期　　　　一○、一六一、○○○包　 
　　一九二七年同期　　　　　九、九二六、○○○包 
　　一九二六年同期　　　　一一、二五八、○○○包 
[美棉回漲十餘磅音]  
　　昨日美棉初因政府報告利於賣方而跌、後因反動買進及華爾街有力、市况回堅、計期貨漲十三至十六磅音、現貨漲十五磅音、英棉期貨漲四至六點、現貨跌二點、埃及棉現貨跌十點、印棉市况靜而堅、計平果爾及白羅溪跌○·五羅比、奥姆辣跌○·二五羅比、原電録左、（九日電） 
美棉比上日　　　　　合申規　　　英棉　　　　比上日　合申規 
十二　六七五漲一三　二四·九○　一　四七八　漲六　二八·○○ 
一　　六八五　一五　二五·三○　二　四七九　　五　二八·一○ 
三　　六九九　一五　二五·九○　三　四八一　　四　二八·二○ 
五　　七一六　一三　二六·六○　現　四九八　跌二　二九·一○ 
七　　七三三　一六　二七·三○　埃及七四○　一○　四三·二○ 
十　　七五五　一四　二八·二○　平果爾一四二○○跌○·五○一九·二○ 
現　　六八五　一五　二五·三○　奥姆辣一六○五○　○·二五二一·六○ 
　　　　　　　　　　　　　　　　白羅溪一八四○○　○·五○二五·○○ 
[糧食河下米驟漲半元]  
　　▲南頭昨日各帮到船十數號、城鄕店銷因天時陰晦、人心穏固、又聞閘北先提、是以胃納尤覺活潑、成交較昨更漲、厚新粳行情驟漲半元、薄稻到貨寥寥、寗胃略有、市價亦增三四角、洋杜尖到銷二稀、亦跟硬二角、陰元到積不厚、酒户均皆辦動、致價復緊角許、 
　　▲新閘昨以天時不佳、店號二方、乘此檔口購進存貨、歷年以來、立冬節後、米價必漲、西新早晚稻等貨、售盤均增近角、埠杜尖銷場極殷、硬起五分、變陰元隨到隨銷、行情提高殺次、内地到貨、因野鷄墩一帶被風未能馳進、故到頭寥寥、陳破洋尖胃呆、故趨勢穏定之象、 
[標粉猛力下瀉]  
　　▲津銷全停......金價飛降 
　　昨日粉市、上午開盤後、各月份市面、又見巨大之跌風、以天津又受日人之暴動、已無市面、津帮之期現貨、或則停裝、或則回出、更以金市之接續暴落、又較前日落二三十兩、受此兩種之衝動、人心之不穏、彷彿已無法維持、故開價後、近遠期又暴落二三分不等、本月份至十二月、又一度亦進關、如四月份亦破一錢關口、跌勢之嚴重、不難想見、迨至下午開盤、以全市跌而復穏、且以投機多頭、又有吸進、近遠期遂回振一二分、觀察後步、如北方之實銷全停、暫無着高之機會也、結果本月份較前日跌下二厘半、十二月份小七厘半、一月份至四月份各小五厘云、 
[期麥紛紛下落]  
　　▲後市補空稍回 
　　昨日期麥市面、上午開盤後、各月份市面、因金價重見暴落、洋麥之報價、又見微弱、且以國家之多難、天津又受日方之暴動、遂致人心皇皇、毫無把握、故開價後、即紛紛暴落、本月份低至七錢三分、十二月份至七錢八分、一月份至八錢四分、二月份至九錢三分、較前日收盤、又暴落六七分至一錢外不等、迨至下午開盤、以金市之回漲、復因空頭之急捕、市面又見反振、較最低時、亦好起六七分之巨、在時局多故之際、時升時沉、彷彿爲商業中之常態也、結果本月份較前日跌二分、十二月份跌二分、一二月份跌四分、三月份跌一分、四月份跌二分云、 
[絲茶無錫絲廠陸續停業]  
　　白廠經歐銷一蹶不振、紐約又因日絲廉價競銷、廠經開價益小、各廠商虧蝕益巨、無力支持、紛紛减工停機、昨據無錫絲商朱君述稱、邇來廠絲歐銷之疲滯、達於極點、幾至無人過問、存絲日厚、絲廠業無法維持、祇得暫行停業、以免破産、無錫新舊絲廠共計四十八家、現下停業者已達三十家、其餘十家亦均勉强開工、若歐美絲銷仍無轉機、則開工之各廠、勢必被逼、繼續停工云、 
[歐美絲銷閒散]  
　　昨日本埠洋莊絲市、益趨閒散、緣紐約市塲、囤户存絲競相出售、價益趨疲、英法等處絲電均無轉滬、華絲商意興索然、昨祇新時昌等進白乾經二十包、達昌進嘉興緑絲十包、美大進黄粗絲五包、價仍平疲云、 
[茶市一蹶不振]  
　　昨本埠洋莊茶市、依然沉靜、婺源屯溪等路之鞏固緑茶、莫法行家、仍持觀望態度、完全無人問及、益以圖來先令放長、扯價過高、而日茶廉價競銷、華茶銷路大减、市面因之一蹶不振、昨日全市僅祇杜德昌隆等行、買進針眉秀眉緑茶共計八十餘箱、其餘均無交易云、 
[閘北貨碼生晒圓肉高昂]  
　　石碼桂圓、今庚出産甚歉、故生晒圓肉更屬稀少、查各號尙乏到過、兹據地頭函訊、每砠價已升至百二十元、加上一切外費、劃申成本、幾及百兩、此間各帮頗有需要、現正函達地頭催裝大約下週可有運到云、 
[五金平白鐡昨到三四千擔]  
　　薄貨平白鐡軋缺多日、致一般採辦均有無貨可購之概、昨棋昌棧新到現貨有三四千擔之多、查係北蘇州路一帶鐡行定貨、故將來交易前途、定必十分熱閙、行情每擔聞開十八兩五錢、查開出已有三五百担、購進者統保漢口一帶定户、而閩浙路之客帮、亦均有批出云、 
[雜訊]  
　　現洋三十萬五千元、運往青島、又六萬元、運赴香港、 
　　▲藥材四百七十件、裝赴香港、 
　　▲車糖一萬一千包、香港運來、 
　　▲美棉裝到一千噸、 
　　▲烟葉九百桶、紐約運到、 
　　▲油漆八百桶、英國裝來、 
　　▲鐡絲洋釘一千六百件、倫敦運來、 
　　▲麥粉九千包、裝至南華、 
　　▲香烟七百箱、運往北洋各埠、 
 
 

Page 15

 
 
　　汽車新聞 
專論 
[夏令配亞車展]  
[  黄影呆]  
　　轟傳一時的倫敦夏令配亞汽車展覽會。業已於十一月五日正式開幕。在開幕之一小時前。遠近人士。至倫敦參觀的已是人山人海。擁軋得路不通行了。因爲這次的來賓。比上幾次展覽。分外的來得熱閙。開幕以後。參觀的人們。爭先奪後。陸續擁進了會塲。直到傍晚。參觀的還不少退减。而且這些來賓。大都是來自英國。會塲之中。陳列的車輛。雖是除了英國以外。各國的廠家也各有出品。但一般的觀衆。目光却十九集中於英國的出品上。從這種地方。我們也不難看出英國人的愛國思想了。在會塲的裏面。我們如果把各國的車輛比較一下。那麽英國的汽車。佔到優勢的地方。就在車價的低廉。外被的藝術化。物質的優良。車身的漂亮等等。 
　　一般參觀的人對於奥斯汀。馬律師。多寳塔。華克斯好爾。新求。漢伯。標準牌。利蘭。希爾門。和其他各英國車廠的出品。尤其是來得注意。當塲定貨的人。雖是不十分踴躍。但一般的車商。對於前途。却都抱樂觀。預料明年的營業。一定有所發展。車輛的售價。在三百鎊以下的。格外引人注意。而八匹至十匹馬力的小車。尤其是銷路暢旺。今年英國各廠的新車。關於齒輪的變換方法。有不少改進的地方而且經過幾度的試車以後。女性的駕駛。更見來得適合。至於消耗方面。也非常的經濟。來賓的中間。來自海外的。也非常之多。可以說大戰以後。開了一　從來未有的新紀録。而這種盛况。大戰以後。在英國也確是没有見過。這許多的海外來賓。看見了英國的車輛。工程上有特殊的進步。大家驚歎不止。至於塲内陳列的汽船。那没有去年來得多。所有各種新車。究有若何優點。待下次再爲讀者詳述吧。 
消息 
[湘粤線工程概况（續）]  
[  山浪]  
　　衡郴段。由衡陽起至郴州止。爲通廣東之要道。民十二年六月。由湘南善後督辦署籌劃興築衡郴軍路。至十四年九月。東陽渡至駟馬橋一段。土路工程五十里。始克完成。橋甕亦次第興工。同年十月。湘南汽車路局成立。接收辦理。以衡郴路線過長。爲促進工程計劃。分作衡耒耒郴兩段。各設主管工程師一人。分途進行。衡耒段起自衡陽江東岸。經東陽渡河田市廖田。墟春江舖等重要村鎭以達耒陽。計程約百五十里。耒郴段經小水。舖梧橋舖馬田墟高亭司棲鳳渡等處以達郴州。路程約百八十里。衡耒段於十五年二月。測量完竣。全部開工。耒郴段於十四年十一月開始測量。至翌年一月開工。但適遇軍事。經費支絀。局長更替。主持乏人等。種種影響。未能積極進行。遲至十六年十月。方將衡陽至高亭司一段。完成通車。十七年一月郴耒間復遭共匪之蹂躪。員工星散。工程停頓。同年七月匪患略靖。繼續開工。至十二月方將全段工程告竣。衡郴始全段通車。全段地勢丘陵起伏。蜿蜒曲折。選定路線多傍山而行。切土太大。頗不經濟。路幅爲二十一呎。最大坡度爲百分之六。最小半徑爲一百呎。河流溪澗。隨處皆是。大小橋甕。共一百三十座。徑間一千三百十四呎。棲鳳渡老橋。徑間共約三百呎。原擬加建鐡筋混凝土橋面。副墩均已完成。繼因經費無着。急欲通車。乃將老橋略加補修。空慢車通過。尚無惡劣現象。全段土石方工程。除江東岸至東陽渡間。大水區域。築堤甚高。春江舖花姑二處。開鑿石山。工程頗大外。餘均平易路面。砂石江東岸至堆子嶺。離河甚近。多用河砂。堆子嶺至廖田墟。兩傍山砂易取。多用山砂。自廖田墟至郴州。河港内卵石難取。多用搥砂。建橋石料。爲砂石青石兩種。石質青石最佳。砂石次之。車站均臨時建築物。衡陽江東岸站。建車庫一座。職員寄宿舍一座。最近加建高亭司車站一座。道棚已完成者四棟。安設電話桿線。全段共支工程費洋約二百十六萬元。沿路土産。以衡陽之米蓮。耒陽之煤礦。郴州之銻錫。最有名。是此路告成。運輸便利。工商業前途。大有發展之希望也。 
　　郴宜叚。自郴州西門外。與衡郴叚銜接。經萬歲橋良田廖家灣賣餃坪沙坪嶺宜章縣城以達距宜章十五里湘粤交界處之小塘。路程一百零五里。於民十八年二月。由湖南第三路局開始測量。分叚興工。同年十一月湖南全省公路局接收。賡續進行。完工程度。郴州至良田已舖完底層粗砂。良田至宜章。土工大半完成。郴宜間計大橋五座。徑間三百呎。小橋十三座。徑間一百九十五呎。涵洞一百零一處。經間四百二十七呎。大小橋樑。均已砌就橋墩。甕石砂石大致辦齊。自桂共禍湘。路欵無着。工程完全停頓。宜章至小塘一叚。測量完竣後。因欵絀全未動工。全叚路線。由第三路局勘定。自郴州沿志驛道行三十里以達萬歲橋。再至宜章郴萬間所經過之走馬嶺草鞋嶺等處。因地勢險峻。河流甚多。工程浩大。後改由郴州文廟側改向西行。沿小路經重墻嶺伍家橋等處。以達萬歲橋之西側。自更改後。坡度早緩。全無橋樑。省費甚巨。過萬歲橋後。亦由湖南全省公路局。重訂路綫。避免艱巨工程。節省建築費用。其所訂路線。爲由良田起繞道至廖家灣壕口以達賣餃坪。再至宜章經白鷺塘黄土山接官亭等處以達小塘。全叚路線最大坡度爲百分之六。約三四處。最小半徑爲百二十呎。約一二處。路線之最困難者。首推廖家灣石壁下一帶。石山壁立。下有急流。原有小路。寬僅尺許。行於山腰。大有羊腸鳥道之慨。山下雖係田地。然因河貫其中。山洪暴發。全地皆淹。路線經此。時虞崩塌。爲一勞永逸計。擬定沿山腰而行。一面鑿石。一面砌䃗岸。工程雖大。路基穏固。於河流處則架徑間三十呎三甕大石橋一座。以通急流。其次則爲宜章小塘間之黄土一帶。下坡太陡。不便行車。將來興築時。仍須精密測量。特别計畫也。（完） 
[日新月異之蘭雪汽車]  
　　▲車内設置無線電收音機▲另設暗箱可置貴重物件 
　　▲汽車界中之非常大革新 
　　蘭雪汽車爲意大利名廠出品。車身十分美觀。機械異常堅固。經久耐用。向爲各國人士所贊許。現由本埠福煦路通遠汽車公司經理先後運到新車三批。皆已銷售一空。足見該車之深得滬上人士之信仰矣。 
　　該公司經理童君振遠對於汽車素有研究。兹以海上各種汽車内外部設備未能盡如人意。是以特設定造部。無論何人。均可躬親設計。莫不盡如人意。據該公司云。上月底曾運到海上聞人定造之汽車車主萬分滿意。曾云定造蘭雪汽車一輛。勝購他車多輛。 
　　童君現又定造蘭雪汽車一輛。車内特裝無線電收音機一只。駕車出遊。無論何處。只須機關一撥。即可聽得各種音樂矣。童君又鑒於海上匪盜之横行。婦女出門。每多飾物。難免不爲匪人所注意。是以别出心裁。特製暗箱一只。配以名鎖。一經關閉設非明白指示。殊難察及。聞該賠箱可容自備手槍二支。及飾品多件。 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
