# 1934 - 333 - 4908850

 

Page 1

 
 
[新出刑案彚編出售] [  圖書集成局代啓]  
刑案彚編一書爲山隂周春颿所輯皆近今刑案彚爲一編凡入仕途者皆可爲先路之導不僅甲韓家當奉爲圭臬也　古書屋主人倩本局周新鑄鉛字排板　印潔白纸張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所伏印　如二部并購連箱每部責洋五元欲購者移玉至三馬路申報舘及申昌書畵室可也 
[牧令書緝要出售] [  圖書集成局代啓]  
牧令書緝要一編專爲州縣而設其中所載皆我朝名臣循吏懿蹟嘉言采摭成書用垂模範誠爲束名筮仕者先路之導本局承琴鶴齊主人囑付鉛印爰用新鑄之字潔白之纸校警積艮裝訂八册每部定價碼價一元四角凡身膺民社而未知刑名錢榖撫字百晨之地者不可不爲一流覽也申報館及甲昌書室滬上各書坊均有發售賜購者請隨使選取可也此佈 
[報紀川東諭設報舘一則推廣論之]  
比年以來中國報舘之開設者夥矣滬上而外若天津若漢皋若廣州若香港若杭州等處合計新舊各報不下十餘所或爲西人主持或爲華人經理要皆商辦而非官辦惟湘省所設湘學報曾見江建霞學使奏牘中此外由官塲開辦之報則有川東一處兹閲本月初九日本報所紀諭設報舘一則係據重慶訪事友人函鈔告示一道云分巡川東兵備道重慶關監督任爲出示曉諭事光緒二十三年十月初七日准總辦四川商務局宋咨案查總理衙門禮部侍即李請推廣學校及翰林院侍講學士秦請推廣書院各一摺疉奉諭旨兪允通行各直省各局各書院遵照在案竊四川僻處偏隅見聞未廣欲奉宣德意必以開通風氣爲先近日京外迭出報章第郵寄維艱流布甚尠兹就渝城商務局附設報舘附黏呈鑒所有開辦緣由除咨呈督部堂外理合具文咨請准予立案希卽出示曉諭軍民人等一體知悉計咨呈章程黏單一紙等因准此除將章程存查並行重慶府巴縣外合行出示曉諭爲此示仰諸色人等毋違特示按中國各省各埠歴年開設之報舘雖多其由大憲示諭遵行者此爲僅見竊謂中國旣欲仿行西法轉移風氣則上行下效自不難捷於影響如此等開設報舘之事當不第疏奏報可示諭民間而已也更宜由總理衙門擬定章程奏准立案通飭各直省大吏無論各處所設新舊各報一體遵行庶幾風尙可齊而體例可一何則中國沿海各省及長江一帶風氣雖開此外腹裏僻地尙多孤陋寡聞不知今世大勢及中外交涉各務者卽如報舘一事多由華商開設或集中西股分而鄉僻之見猶或專指爲西商所開一似與中國略不相涉也者因之各報體例不一關閉無常更有貪鄙狡黠之徒隠戤名字狐假虎威藉以濟其私見不知者以爲非中國法度所能繩也以中國之人自欺中國之人其不爲外人所笑者幾希夫報舘一事雖中國向來所未有中國法律雖未有繩及報舘之文然事苟便民法官創設豈得以無例可援而略之今如渝城所設渝報舘聞於十月初旬開辦每月出報三册是其體例爲旬報而非日報查西國報例甚多日報則日出一纸禮拜報則七日出一册旬報則十日出一册月報則一月出一册更有農學報商學報　學報小孩報以及各種畫報名目甚繁中國風氣卽開不難次第仿行假令如渝報舘之由官塲主持咨請道憲山示俾民間耳目一新咸知此報爲中國所開宜遵中國法度則疑謗猜嫌之見因之自冺而報舘之能取信於人以彰直道亦可不言而知其法豈不甚善然不若奏准立案通行各省之爲尤便也竊擬中國若創報舘事例或由官辦或由官督商辦第一須確有集股份數集銀若于禀官存案次則所延主筆須由公舉或再經官考試其餘報章各例告白各例均有一定格式一定價錢務宜折衷西報而隨時隨地以叅酌之庶不致舉廢無常低昻不一以上諸事旣有定例曉諭遠近咸知而謂此後中國報務不蒸蒸日上者未之信也卽中國國勢人情亦可由此而隆隆日興總之中國今日旣重商務則事無大小皆宜爲整頓而不掣商之權奪商之利固不獨報舘一端而報舘尤爲當務之急兹特因川東一示而推廣以論之如右 
[渥沛天恩]  
　　皇太后萬壽普大率土共效嵩呼在京大小臣工之派有差事者尤爲勞瘁不辭克勤厥職頃奉懿旨所有此次辦理萬壽慶辰之各部院衙門官員准由總辦慶辰處王大臣開單請奬勞績較優者并准保翎枝此旨一傳自内務府禮部工部以及鴻臚寺光禄寺鑾儀衛等各衙門凡得預斯差者莫不引領以盼天恩之渥沛云 
[祖餞東撫]  
　　新任東撫張中丞汝梅陛辭後預省在京同鄉京官於十月廿六日在宣武門外嵩雲草堂張筵祖餞是日招玉成班演劇并串外班名優盡一畫夜之長丁歌甲舞賓主盡歡嗣中丞因山東閙教案起難再逗留已卽日就道赴東矣 
[甘心忍待]  
　　牛莊訪事友來函云十月二十八日官塲接到山東章鼎臣鎭軍飛雷云德國突來兵艦三艘駛近青澳兩口借地屯兵電逹總署復令抑兵忍待勿啓事端云云 
[退兵議欵]  
　　天津訪事人來函云德人佔據膠州青島德國公使海靖君自漢口回京總署王大臣與之互商德公使要索六欵王大臣覆以需俟貴國兵退膠州後方可開議至所索六事已紀初五日本報兹不復贅 
[嚴催解欵]  
　　各省關本年解部京餉截至九月底除劃撥截留及已經起解尙未解到外計欠未解銀二百四十七萬餘兩刻户部因年内外出欵浩繁庫儲支絀奏請降旨嚴催現已奉旨飭各省將軍督撫迅卽依限提前照數清解倘有諉缷拖欠者卽由户部指名嚴叅云 
[不准减免]  
　　閩海關經徴常税自光緒二十二年六月起至本年六月止一年期滿共徴收銀十六萬七千餘兩又照案提存各口所解番銀貼貢及節省各口用項二欵彌補短徴銀一萬兩有零此外向短收盈餘銀八千五百餘兩經福州裕壽山將軍奏稱短收盈餘銀兩實因洋税日盛又加春夏隂雨日久福建厦門泉州一帶時疫流行以致内地船貨多滯來源難暢懇請將短收盈餘减免辦理刻經户部議覆奏稱從前該關短收因無他項彌補是以酌量减免今旣以貼貢節省二項彌補額税銀萬兩有奇則所有短收税銀自應遵照前咨儘數賠繳所請减免之處礙難照准應請旨飭下該將軍將短收盈餘銀八千五百餘兩照數賠補解交部庫云云此奏已奉旨依議欽此不日卽行知著該將軍照辦矣 
[鎭軍過潯]  
　　長江水師湖口總鎭許步青軍門巡查長江所轄各處於上月二十九日過潯龍開河汛守備王彩庭守戎率何李王各哨官赴河濱迎接軍門登岸至各署拜謁各官均卽答拜旋揚帆東下 
 
 

Page 2

 
 
[勒批被革]  
　　江寗藩司松鶴齡方伯蒞任以來勵精圖治從前積弊一埽而空書吏人等每有擱捺文件勒抑規費者方伯洞悉若輩鬼蜮情形曾於下車之初嚴加諭禁飭令往來公牘隨到隨發不准稍事遲延需索規費如敢故違定卽嚴懲不貸又於每次收發正雜地丁恊餉銀兩卽日懸牌曉示俾衆週知使號房書吏無所施其伎倆三日以内即將收銀批廻發出俾抑解人役得以早整歸裝各役人無從施其故伎居然守法奉公詎料日久玩生有書辦張某復萌故態將應給某縣上兑銀兩批廻延擱索洋四元承解者商請折半張堅不允許又添一元仍未首肯輾轉相傳遂爲方伯所悉立傳張吏盤詰張不能諱直認無辭方伯立飭將批廻查出給與承辦之人旋硃標革單將張黜退自兹以往潘轅各科書吏應共凛方伯之言出法隨不敢仍前舞弊矣 
[監司文告]  
　　常鎭通海道長久山觀蔡於日前出有告諭張貼通衢本舘訪事友郵寄前來特爲照録於左其文曰爲愼密關防以杜詐訛事照得本道系出滿州觀政備拾遺之選賛襄譯署宜勤嫻交涉之文清白家傳廉隅自矢兹者恭膺簡命分巡常鎭通海四屬兼管揚州鎭江兩關旣係南北通衢更復華洋互市舉凡地方税務均關國計民生責任綦嚴紀綱必肅權無旁假事悉親裁潔已奉公首杜苞苴賄賂正身率下尤懲請託夤緣所有在署親友莫不束躬自愛屏絶外交至於派口僕丁亦皆法守恪遵罔干他務惟是轄境較廣耳目難周現當卜車之初誠恐無業棍徒假冐本道親族友丁在外包攬詞訟貨物等事希圖僥倖誘惑鄉愚不可不預爲之防除派親信委員嚴密訪察並飭各屬一體查拿究辦外合亟剴切示諭爲此示仰道屬軍民及揚鎭兩關書差商賈人等知悉嗣後如有前項游棍託名本道親友家人妄肆招謡撞騙情弊許卽扭送各該地方衙門訊查確實禀候核飭懲辦愼勿誤受欺朦自貽後悔切切 
[叅戎接篆]  
　　鎭江營叅府鄭國祥叅戎任滿請咨赴都引見現已奉命仍回本任兹悉叅戎由京到鎭已擇吉上月二十六日接篆闔城文武各官咸往道賀一時脚靴手版頗爲忙碌云 
[閩督閲邊]  
　　厦門訪事友來函云浙閩總督有冬月初五日出省巡閲之信水師提督楊西園尙書亦分檄南澳湄州鋼山海壇等處弁勇陸續來厦日夜操練以期技藝嫻熱步伐整齊想屇時荼火軍容必大有可觀也 
[粥廠委人]  
　　金陵采訪友人云此間爲東南第一大省會上界湘江下連於越近鄰皖省遠接青齊當粤逆亂平各省窮民流落省垣者幾若恒河沙數每屇冬令風饕雪虐哀鴻滿目待哺嗷嗷其時湘鄉曾文正公方總制兩江惻然憫之籌欵交善後局購米存貯一交冬令卽飭城内城外保甲總局道員通飭各叚保甲分局委員責成甲長查明各屬流民若于及本地窮民若干分别大小口造册呈報保甲總局彚齊禀報督轅移知善後總局自十一月初一日開廠施振大口日給米八合小口半之至次年二月初一日止時則天已和煖土著儘可各謀生業流民則由官資遣回籍法至良意至美也乃日久弊生竟有不肖之徒串通甲長揑名領米轉售牟利事爲上憲所知遂改散米爲散粥然仍有赴廠冐領携歸喂養犬豕者復經六臺另改章程自去冬起無論外省本省窮民小口大口只准在廠食粥不准携歸杜漸防微亦可謂無微不至矣本年湘皖山東各省均逢惡歳而本省淮徐各屬亦復歉收甫交九月下旬飢民卽麕集省垣星羅棋布至十月中浣流民之扶老携幼而至者日以千計大憲查照成例飭就省垣十三門之外各設粥廠一所俾若輩分投就食每廠遴派候補人員一人總司其事又以前數年有某令營私舞弊私侵粥米四百石賤價售諸米鋪經人告發飭將所侵之米繳出並停委三年是以此次鑒及前車愼加遴選不使貪員中飽庶飢民得以實惠均沾當立冬節前待賑者已有數萬之多大憲遂先將聚寳通濟江東旱西石城各門外五大廠委員派出其餘各小廠不日亦將次第委人惟年來飢民歳有所增經費遂形不足故擬略遲半月始行開廠明春早停半月以免欵項不敷云 
[飭核抽捐]  
　　厦門鼓浪嶼一隅爲西商旅居之所華洋雜處而道路平坦潔凈異常每日雇人打掃鋪墊與上海洋塲無異今夏嶼中時症甚少卽街道清潔之故也各國領事集議擬仿上海租界設巡捕房抽捐民户經費擬就章程照會閩浙總督諭飭辦理邊制軍覆以中國於地方公事民間願捐與否均聽其便向不按户科派前項經費向華民抽捐事屬創見至所定各條欵雖極周密惟行之中國窒礙殊多應由興泉永道就近查察情形詳復酌辦云云未知道署將如何核詳也 
[京師糧貴]  
　　京師自入冬以來糧價陡漲目下曰麫白斤較前增銀價三錢雜糧行情亦因之飛漲蓋因今歳東瀛大饑遣人在北洋海口收買麥子以是河南山東麥客爭赴海口出糶不復運往京師至本地産麥雖尙豐稔而零星小販硃殊屬無多不足供大都民食也 
[盜案難讞]  
　　京師采訪友人云刑部陜西司承審明火行刦案所有逸犯吳大雨仔李生二名刻經提督衙門拿獲送部司官嚴刑考訊普提出先獲之犯當堂質對二犯堅不承招歴經跪鍊踏槓經月餘二犯誓甘監斃决不供承至十月二十二日李犯在監報病迨二十六日病漸沈重命在須臾吳犯見有機緣狡展尤甚而堂官屢催完案司員眞覺措手無從矣 
[棍黨横行]  
　　厦門棍徒繁多日在寮仔後街打釣巷户部前各處烟舘娼賭等家尋事肇釁羽黨多帶號呌遇事吹之彼此策應身畔咸藏有小刀動輙傷人地方官祗顧理財於此種民事漫不留意豈以其小而可忽耶 
[鷺嶼天時]  
　　厦門訪事人手書云天氣炎凉不定節交冬至熱似伏中狐裘黄黄幾欲易爲絺綌上月二十三夜忽西北風大作翌日黑雲翻墨大雨傾盆天驟嚴寒冰花凝結居民大都患似瘧非瘧之症不救者甚多衛生家不可不愼也 
[蘇州縣試二志]  
　　蘇州采訪友人云長元吳三首縣考試文童於本月初一日正塲初四日戌刻同時出案計長洲録取二百四十一名元和二百五十名吳縣三百五十名示期初六日仍赴貢院覆試兹將前列十名録左長洲士寳棨陳頌清周斌陶炳元宋銘仁黄朝鑒黄賡慶龐寳聲余作梁馬復生元和陸玉書潘誦虞吳曾礽王濟蔣祖蔭吳錫麟潘起鵬陶義銘蔣鴻元郁元耿吳縣李志仁沈壽昌費家璧章恩培程祖偉耿光王志勲朱葆令王德輝温汝良迨初覆之期長洲四書文題與屈産之乘假道於虞經文題子産猶衆人之母也詩題賦得近來詩思清於水得來字孝經論題安上治民莫善於禮性理論題賢才輔則天下治補考首題何晏也對曰有政子曰其事也次題補不足子不通功節詩題同上元和四書文題四婦有不與被堯舜之澤者經又文題子云父之執可以乘其車不可以衣其衣詩題賦得書生事業期千古得期字孝經論題故以孝事君則忠性理論題火陽根隂論補考首題君子有三戒少之時血氣次題教亦多術矣詩題賦得治經竊比繭初繅得治字吳縣四書又题曰二經文題明試以功車服以庸詩題賦得文必已出得文字孝經論題安上治民莫善於禮性理論題天乎人也何尤補考首題間嘗竊取程子之意以補之次題以其時考之詩題未詳 
[觀察回省]  
　　前歳中日肇事後國庫支絀萬分當經諭令各直省督撫於税捐項下按貨加增捐欵藉濟要需江蘇撫憲奎樂峯中丞蒞任以來查得蘇屬各州縣呈報税捐均不起色深恐其中有不盡不實因卽札委蘇省善後局督辦候補道朱辛伯觀察宜振來申查察情形兹經觀察訪查已畢於前日命駕進城往文武各衙門拜會辭行回省禀覆銷差 
[剌史公旋]  
　　上海縣帮審委員蔣壽林剌史金生前因公赴蘇謁見各大憲現聞公事已竣卽日回申署中差役接信後均往碼頭伺候迎迓又聞此次上憲已札委剌史兼辦本邑城廂内外清道事宜並設清道局於縣署頭門内常平倉中云 
 
 

Page 3

 
 
[讞員請假]  
　　昨報紀暫停讞政一則兹英界讞員張賡三直剌因政體違和尙需調攝已於昨晨飭丁赴道轅請假數日故所有公堂案牘由襄理讞政之邵虎伯大令代爲判斷 
[讞政展期] 　 
　　欽加鹽連使銜在任候選道江蘇松江府上海縣正堂黄爲出示曉諭事案照南市沿難開築馬路所需經費禀奉南洋大臣钦准先行借撥使費濟用于馬路内餘地租價提還歸欵遵經興辦在案經營年餘現已大工告竣音日之瓦礫荒濵今則化爲康莊大道從此鋪户繁多商賈屯集市面爲之振興地方獲益匪淺惟工費係屬借用專待租項歸還業經會同督節按叚傳齊業户眼同丈量分别註册給予聯票執爲繳價倒换租照之憑兹定於本月十一日起在縣收租給照以二十日爲限途限不繳另行招户承租决不稍緩合行分定章程出示曉諭爲此示仰後開註册各户一體知照自示之後務各惜齊租價檢同聯票遵照限期赴縣呈繳以便隨時核明填給印照收執不假　吏之手毫無留難需索情事毋稍觀望自悮致貽後悔各各凛遵毋違特示光緒二十三年十一月初十日計開章程四條一此次給領馬路内餘地凡原有基地與此項餘地連界者准照原地緊接界趾依限給租逾延另行招領一該地租價禀定章程每寛一丈深五丈每年繳規平銀二十兩著先繳二十年租欵共計規平銀四百兩解存道庫分别歸墊撥用　一該地一丈寛五丈深共積五百尺承租二十年繳假四百兩每尺應繳租銀八錢照此核收以歸劃一一二十年租滿之後仍歸原户按年繳價接租以免折讓 
[滬城小火]  
　　新北門丙直街錦興象牙店徐某前晚命夥伴登樓煮飯不料遺火於積薪之中至二鼓後火勢上炎延燒板璧滿室濃烟立時冐穿屋頂該處十二鋪地甲金文當卽鳴鑼報警並分投各衙局禀報沉香閣及邑廟洋龍首先馳至將皮帶抛入城河汲水從該店後面噴射幸取水較易漸漸息滅餘未殃及然左右隣居已受驚不小矣 
[咸陽一炬]  
　　前晚二點鐘時山家園西首新造房屋忽然失慎烈烈轟轟不可嚮邇是處向有小浜建屋時被房主塡没以致火起時無從汲取清水祝融氏遂大肆披猖無從措手周民惟有搬取物件聽其延燒比捕房鳴鐘告警救火會西人疾馳而來則火勢已將衰息息事後查知焚去新造樓房計三十二幢至其起火情形據言是處屋房竣工未久尙未將料房拆去不知如何火從料房積儲之木柴而起被燬各家均係書作内有某姓甫於初五日爲子完姻一旦遭此不測錦衾繡幔悉付焚如殊可惜也尙有印書作聞係某宦内眷出資開設今亦爲咸陽一炬矣 
[橋工已竣]  
　　南市十六鋪橋前因年久失修由工程局委員朱森庭明府估計價值雇匠翻造刻已工竣所有橋堍圍住之竹笆亦將拆去以便通逹車馬矣 
[咨查搭客]  
　　前晚法公司輪船抵埠本埠法總領事接到日本神户德署來信稱有粤人洪姓逋逃來滬請爲拘拿當卽咨照捕房飭探將由神户來滬之搭陳客陳玉甫董瑜鄉等方人一拼拘入捕房由捕頭逐加研訊均係商人並無洪姓在著覓本租界保人准其交保出外倘欲傳訊著保交案 
[控追票洋]  
　　近日租界出立空票之各小錢莊接踵倒閉以致互扭至公廨請追者不一而足前晚有何文與洪鄉齋同扭錦康莊主沈錦隆至英廨控追該莊所出之期票洋銀二千餘元值日差向問情節沈稱非有意不付實因所收他莊之票不能取洋以致資本洋一萬餘元盡變期票不能轉掉實出無奈又陳山鄉扭元豐錢莊庄玉英至廨控追票洋一千元又黄履冰扭顧仁生至廨稱被伊父俊夫作保與余蘭生往來貼票及取去珠翠等件約計洋銀六七千元邵虎伯大令著一併押候訊理又曹厚生以何建寅不付票洋鳴捕後轉送英界公廨前晚堂由帮審委員邵虎伯大令提案訊究曹供在怡如洋貨號爲執事前有人以恒吉莊本票一纸計洋一百元來購物當時往恒吉照票無誤昨到期向收現洋不付因此鳴捕拘案求追何供在恒吉莊爲夥曹當時並未來莊照票現在票根實未付下願卽赶緊往追求限七天内繳洋邵大令判將何建寅還押准限七天内繳洋開釋 
[飭繳奬札]  
　　假照騙錢之薛淦生卽心齋爲四川籌賑局司事葉紹篤具控於英公堂經張賡三直剌備文將薛及假照實收一并移送縣中請辦等情已紀本報前晚上海縣黄愛棠大令升坐花廳提　薛晶頂上堂供稱常州府江隂縣人現住八仙橋地方前蒙浙江撫憲劉仲良中丞保舉縣丞後奉吳大人賞給五品功牌職員來申已久向不干預閒事前有邱姓曾捐監生現欲加捐貢生托職員轉托張仲嘉在四川籌賑局報捐付洋三十二元交下實收一纸邱因並挜憑文親赴局中查問局員察閲實收確是揑造當將職員送到公堂移送憲案叩求明鑒大令問張仲嘉何在供稱早經聞　逃避矣局員與職員本來相識前因治病口角以致挾嫌控告大令又問爾之奬札何在答可以交案大令得供判令先行戒責一百下發捕收管限明日將奬札交案訊辦 
[吞烟自盡]  
　　阿金者禾詳其姓亦不知其何許人日則駕一葉扁舟往來雲水鄉中聊以餬口夜則下榻於美租界吳淞路萬陽樓茶肆後鴻興客棧前晚歸棧時未知何故已預服紫霞膏及夜半毒發呻吟之聲逹於室外爲棧主所聞入室探視始知其異當卽設法舁送同仁醫院求治經醫生騐得受毒已深無可救藥飭皍舁回立刻斃命由該主據情告知捕房想須傳地保備棺收殮也 
[分發人員騐看名單]  
　　新海防例掣簽分發郎中林世蔚廣東董如鴻愼順天朱奎章吉林胡銘業湖北花翎李方説山西俞啓元浙江員外郎童光業湖南主事吳昌華廣東王昌緒湖南唐吉森湖南張準曾雲南蔣棻浙江焦兆鵬陜西張文濬河南陸保靖浙江姚陛聞浙江蔣清瑞浙江光禄寺署正范中秋山東陳鹿芝浙江蔣聯魁浙江内閣中書金兆番浙江鑾儀衛經歴董樹瀋湖北詹事府主簿申銘金順天○海防例掣簽分發郎中花翎朱敬煕福建○籌餉例掣簽分發主事王曾祝直隷○新海防例掣薟分發知縣陳鳴鳳安徽縣丞蕭文魁順天河泊所所官裘章杰福建○新海防例稽省分發知府花翎張薰江蘇廣西同知楊士驄安徽南河直隷州知州封啓雲雲南甘肅通判張鎬順天貴州鍾宗英福建廣東胡敦禮江西廣東劉裕陔湖南廣東知縣張光翽廣東廣西曾行淦順天安徽陳永煇湖南廣東謝鴻鈞湖北廣東鈕傳善江西四川金秉琮浙江福建徐兆蘭四川陜西首書田湖北河南施文藻廣東福建任玉衔山西廣東　玠湖北四川錢茀順天四川陳錦春湖南廣東勞啓楙湖南雲南鹽大使何炳德廣西福建吳枬江蘇福建蒙泉四川雲南州同徐際元浙江河南鹽運司經歴蔡康福建廣東直隷州州判潘仁坊湖南廣東朱宗翰湖北廣東州判陳紹祖湖南廣西府經歴陳雲焯直隷河南陳歚詩順天湖南李汝松江蘇山東陶懋敏四川河南楊鑌河南廣東周琦江蘇廣西李宗渭湖南廣東吳錫福浙江四川縣丞王家彥順天廣東宋焜廣西廣東劉登瀛直隷山東沈潮雲順天甘肅沈乾順天山東許之麟順天廣東鄧承昀廣西湖南首發名湖南廣西譚國屏湖南福建士錫榮山東福建劉耀璜湖北河南張嘉言湖北安徽湯先瑩安徽河南陳時雋責州甘肅羅郔植江西廣東翁璜浙江廣東湯志尹浙江陜西蘇思忠河南山東梁怡齡廣東福建涂獻廷湖北福建李寳林直隷山東鹽連司知事李祖彥湖北廣東黄定儀江蘇廣東布政司照磨陳煕轉江蘇四川州吏目梁開連順天貴州兪錡順天貴州史稺順天貴州胡俊湖南甘肅易家鼒湖北湖南廣沛江蘇河南魏姚鎔安徽四川閔世榮浙江貴州華麟漢軍陜西道庫大使周煊保貴州廣東巡檢陳國棟直隷山東沈銘 
 
 

Page 4

 
 
順天廣東銀亮輝福建廣東李敬修直隷山東李善昌直隷山東首文明湖南廣西蕭仁薰湖南廣東陳光烈湖南廣東周德午湖南廣東羅滬士湖南四川敦熊飛山西河南陳崧湖北廣西茅佐清江蘇廣東土錫侯江蘇安徽陳家琦江西湖南福厚滿洲河南史運鴻浙江廣東譚文定四川廣東黄以湛四川湖南李恂漢軍甘肅趙培基陜西甘肅張滎禧四川安徽胡體清四川山東丁雙河南山東郭湘藩河南安徽祝藇河南安徽王聲聞安徽山東從九品翟汝爲順天廣東裘錫釗福建廣東李榮林順天貴州師壽焜湖南廣東錫奎滿洲安徽楊寳琛浙江安徽鄭賢治浙江廣東胡克已河南山東劉永康湖南甘肅黎炳燊廣西廣東黄史劉崇勲順天廣東朱聲桂湖南陜西屈洪源湖南陜西李支瑶湖志甘肅舒澤案湖南廣東隂嗣玲山東安徽武恩慶山西陜西涂澤英湖南廣東孫文敏湖北四川徐致中江蘇廣東祭心培江蘇河南王藻印安徽廣東劉秉钧陜西四川未入流陶鴻浙江廣東陳邦貴浙江廣東王恩培浙江廣東韓福徴浙江河南阮廷桂浙江廣東○籌餉例指省分發典史黄悳基順天甘肅未入流關鴻廣西廣東○勞績掣簽分發同知劉钧江西知縣陳玉麟福建縣丞賈維楨安徽○勞績指省分發道花翎二品銜李企晟浙江河南花翎常穆蒙古廣東知府劉濟坤湖南陜西花翎三品銜林祖炘江蘇江西花翎姚定元浙江直隷直州知州王鍚輝江蘇廣東知州四品銜陳其鑣浙江河南林亮基順天河南知縣楊毓麒順天山東韓徴儁直湖南兼襲雲騎尉凌釗浙江河南任迺霽浙江江蘇朱世美浙江山西瞻鴻濩湖南浙江同知銜海齡滿洲浙江袁英騏湖南福建縣丞劉開棣順天奉天巡檢王金壽湖南廣東泰民雍湖南甘肅吕震甲直奉天從九品馮偉湖北廣西典史何嘉邴浙江河南未入流曾元福四川貴州董鰲河南甘肅○截取指省分發同知張啓江蘇山東進士指省分發知縣熊賓河南湖北○優責掣簽分發知縣紀鉅湘直趙飛翰福建徐瑞麟順天○優　指省分發知縣徐江綬江蘇浙江○議叙掣籖分發知縣同知銜陸嘉榖浙江縣丞李壽松江西○議叙指省分發縣丞王正柏江蘇河南張繩祺福建巡檢沈昌淦浙江安徽蔣持敬山東廣東典史項惟善安徽廣東○應補呈請分發鹽大使王光耀直雲南縣丞黄運清漢軍福建吳翔河南福建未入流朱鼎勲江蘇浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報舘主人啓]  
本舘京報悉照邸抄原本赶緊排印並不抽去各摺以省纸幅且隨到隨登免積閲之巽　　　　早所深信現在格外赶緊印出　人皆先都爲快閲者鑒之 
[迎取藏經]  
　　揚城缺口門外對河約半里之遥有太揚宫基址兵燹後變爲昆礫之塲斷碍殘碑荒凉殊甚前數年有北省雲游僧道清行脚過此遂卓錫焉發願募建歴兩寒暑居然廟貌一新齋魚粥鼓之餘復又募集多金於光緒二十二年親往西藏迎取藏經登山涉水歴盡艱辛甫於上月下旬運載回楊涓吉本月初一日恭迎入寺是日辰刻住持道清備列旂傘執事由南門外舁之登岸前導除尋常儀仗外有勅建普應靈寺牌龍鳳旗又鑾駕半副聖旨黄亭一座僧衆數十人各披袈裟手執法器護衛隨行後卽藏經二十四檯盛以黄盒盒上正中彩繪龍形四圍則五色雲頭輝煌奪目經後則小沙彌四各執住持鉢牒襌杖等物住持乘輿後隨一路繞越各銜而出缺口韶抵寺敬謹安置寺内大啓道塲本城官黄曁諸大　法均往拈香觀者絡繹如織熱閙非常亦可謂佛門中之盛事也 
[雌虎揚威]  
　　划船婦某氏向在南市新碼頭駕一葉扁舟以爲渡人寳筏素性悍潑人咸以雌老虎目之昨日上午挈領姊妹行步至王家碼頭海上三鳳樓茶肆中啜茗正在談笑自得之際忽有崇明船户某甲手携旱烟桿亦來解渴見婦姿色甚佳不覺駐足細視婦見鑱涎欲滴羞忿交加大聲呵之曰爾可認識老娘乎甲亦怒謂爾果好女子不應至茶肆中勾引游蜂唇槍舌劍大逞詞鋒旣而扭作一團固結不解詎甲雖係鬚眉力殊不敵襊婦扭住髮辫以麻姑之掌披頰數下經旁人代抱不平向之理論婦尙不肯低首下心卽持板凳向甲擲去幸急内避弗致受傷店主恐釀禍端將甲推之使去得以息事甲之受辱雖屬自取然婦女如此兇横亦法所難寛也 
[呈控匿女]  
　　婦人黄史氏王周氏與王榮堂王仁和等在途扭毆爲巡街捕拘入捕房轉送英廨帮審委員邵虎伯大令於前晚堂提案訊問黄史氏供在外傭工女兒阿四寄在舅母丁王氏處被伊同居之王周氏於初六日領出看戲當晚回來由伊子王仁和給阿四洋一元二角至初七日又被王周氏領出至晚不歸經婦人向之詰問一味逞蠻無奈扭案求追王周氏供崑山人王榮堂王仁和均係小婦人兒子前因丁王氏爲媒欲將黄史氏之女阿四許配與仁和爲室嗣因六冲不合且悉該子阿四已與黄史氏之姘夫丁南泉有私因堅辭不允今阿四於初七日獨自出外不知被何人領匿黄史氏憑空誣指并被毆傷頭面無奈鳴捕扭案求鑒王仁和王榮堂供與母相同訊至此有丁王氏投案供稱甥女阿四今年十九歳向來規矩初七日由王周氏領出當晚王周氏獨自回來不知將阿四匿於何處邵大令得供之下判令一併交保候補提丁南泉到案復訊核奪 
[聚賭受懲]  
　　時屇冬初宵小滋多滬南巡防中局委員派令地甲勇丁在各處嚴密查緝前日午後新碼頭栅口開設延齡堂烟舘之王瑞鄉家有多人圍坐聚賭喝阻不依廼卽拘王至局禀請核奪潘仲泉二尹立卽升堂提訊王供原籍江北某邑人年三十有三以開烟舘爲生是日適有友人至店同作葉子戲實非抽頭漁利務求格外施恩以後不敢在犯二尹謂爾旣以開設烟舘又欲聚賭既被查見令爾收拾猶敢持蠻不服殊屬目無法紀喝令重責一百板具結交保並令地甲查明究竟有無窩頓匪竊情事禀覆核奪 
[成人在始]  
　　有潘阿新者年未成童無惡不作到處滋擾人皆厭惡之其父潘某以問設繩索店爲業雖知子不肖而亦無法處治之前被是處美國教士所設之清心堂司事拘送二十三七鋪巡局戒責懲治泉阿新怡過不悛依舊横行不法前日至比鄰丁某所開之豆腐店内竊取水烟袋一支被夥察知立卽追獲飽以老拳拘交其父約束而嚴懲之庶他日不至流爲匪類以貽生之者之憂也安得以其幼而忽之 
[疑竊送捕]  
　　張錫堂邱炳榮二人皆操泥水匠業昨日往美租界篷路第五百四十七號門牌金姓家砌灶正在工作金姓忽失去首飾數件疑及張邱二人所竊當卽奔告捕房捕頭派包探韋阿友往將二人拘入捕房押候查明是否所竊再行核辦 
[拒捕判押]  
　　周福廷吳錫卿二人在路胡閙堂由三百九十號巡街華捕拘見喝阻不服拘入捕房昨晨解送英界公堂請爲究辦三百九十號華捕禀訴拒捕情由周吳同供惟向理説不敢拒捕求鹽郘虎伯奉令判各押　日以儆 
[是否拆梢]  
　　包探石金榮拘解陸長仁施得仁至英界公廨禀稱二人昨在胡家宅地方向陳兆忠拆梢洋銀經小的查見拀送請究陳供稱與陸施二人雖略認識然並無往來不料竟向小的拆梢求恩訊辦陸施同供被陸拖欠洋銀向索不還反誣拆梢求爲訊究襄理讞政之邵虎伯大令以供詞各執著押候查明於下禮拜一覆訊 
[飭提欠户]  
　　婦人陳月英投法界公堂控張鵬飛欠洋一百七十六元圖賴不還求提追給鄭大令准詞出票飭探與英租界恊同包探提案訊提 
[押犯病斃]  
　　賭棍王子林尃事騙人財物前因騙取王德興銀四千餘兩由包探黄四福拘送英公廨判押捕房一年近土在押所忽患時症醫治無效延至前日斃於押所中經探查無親屬故由三圖地保報堂代爲棺殮 
[英界公堂瑣案]  
　　積竊王阿金前因犯案經公堂懲辦近又竊得綢布衣服　件在租界求質適經包探趙銀河查見拘案請究質之王供鎭江人行竊該死叩求恩典襄理讞員邵虎伯大令判責一百枷後　　回籍○包探張阿五拘解李阿祥至案禀稱此人竊取顧桂鄉家煤油一箱起到人贓送案請究顧投案請領失贓質之李認竊不　惟求饒恕大令判責一百板○積竊陸桂堂犯案纍纍懲辦已有數次近又行竊陳如標家布衣兩件銅錢十二千正欲逃逸適爲四百三十號巡街華捕所見拘入捕房解送公堂請究陳投案供稱小本營生被竊各物求請給領質之陸供本邑人實因竊追無聊不得已而出此下策求恩寛宥大令判責二百板管押六箇月○包探陳阿九解張炳炳至案禀稱此人前曾犯竊責懲今又竊取楊阿福家布衣兩件拀獲人贓送請究辦楊投案領贓質之張供本邑人行竊該死以後决不再犯大令判責二百板管押三月○江北人何阿發行竊喬陳氏家布衣等件由包探竇如海緝獲人贓解案請究喬陳氏投案領贓質之何供拉車度日邇以生意清淡不能餬口以致行竊求恩鑒原大令判責一百板　解回籍 
[美界捕房瑣紀]  
　　昨日上午小工朱春山錢阿弟張惟星林阿友四人皆在虹口順泰　　做工未知如何起興互相爭毆三百九十三號華捕聞聲而至當將兩造一併拘入捕房捕頭令押候解送英公廨訊辦○積竊施順發前曾犯案懲辦前晚又溷　裏虹口地方意圖行竊爲包探王阿虎緝獲解入捕房押候解送英界公廨訊辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十月二十六日京報全録]  
宫門抄○諭旨三道録前○教職單○東撫李奏爲東省文關價買民地添建號舍緣由摺○陜督陶奏　　軍實需餉數不敷之欵　由甘庫抵兑摺○新撫驍奏爲遵辦附省各屬客土回民懇恩將出力各員照單給奬片○將軍裕奏爲委　甘省三成新餉摺○十月二十六日刑部都察院大理寺侍衛處值日無引見○睿王等搜檢覆命○莊王等磨勘弓刀石覆　　○胡湘林謝授陳西同州府知府恩○荆州恊領炳泰謝恩○廣東副將梁鴻盛謝恩○景運門奏派更換紫禁城内值年派出芬車○　　司奏二十九日祭奉先殿漙侗行禮○召見軍機胡湘林炳泰○十月分教職單教授安徽鳳陽張德霑滁州甲山東泰安玉玉相濟寍州甲陜西漢中鄭書香鳳翔湖北武昌杜洁澐安陸廣西鎭安關道昌桂林俱舉正諭奉天復州朱晉曾天津直玉田張鳴謙永平山東曹縣田洪修登州德州楊廷幹萊州山西遼州劉蔭煩汾州解州展成章蒲州陜西安康王茂槐同州四川廣安州廖炳烈重慶俱舉訓導　　清河陳熾昌鎭江山東齊河孔昭許登州濟陽丁維普沂州陜西雒南任象賢鳳翔雲南平彝尹彤襄雲南俱舉安徽宿松歐陽鍷太平優潛山沈可訓六安州山東文登劉景文武定山西崞縣趙霑太原陜西藍田申瑞同州澄城吳宗海西安浙江景寗徐瀛湖州福建寍德胡汝賢福州　　復諭江蘇高　王懋昭松江舉安徽黟縣張景祺寗國附甘甘肅文縣魏其昌鞏昌拔復訓山西陽城劉樹霖汾州附甘肅甘州府趙澂西蘭州禀福福清黄而孟蛟汀州舉廣西南寗府林朝綱泗城廪雲南南寗張錫元大理歳○○升任四川總督降二級留任又降二級留任山東巡撫臣李秉衡跪　奏爲山東文闈坐號不敷現擬展拓基址添建號舍謹將購買民地籌欵興辦情形恭摺具陳仰祈聖鑒事竊查東省鄉試責院原有及續曾號舍共計一萬二千四百間除號軍棲止及溷厕之號計可容士子一萬一千四百人從前歴届鄉試應試者不滿萬人尙屬寛裕近數科人數曾增號舍僅足敷用本年丁酉科鄉試闈前投卷者多至一萬三千餘名臣以號舍不敷飭令添蓋棚號計可容八百餘人而風雨火燭在在堪虞此第一時權直本非經久之策山東爲聖賢桑梓之邦士多嚮學學臣歳科兩試每届取進不下二千人應試者有增無减多士涵濡聖澤有志觀光未便阻其上進之路棚號旣非久計且貢院地基狹隘卽增蓋棚號亦無隙基非拓基址添建號舍不可臣於入闈以前卽與各司道悉心商酌籌議展拓之法查貢院坐落布政司街東西圍牆以外西接藩司衙署東鄰大街實屬無地可展惟北圍牆外有地十餘畝東一叚爲湖田西一叚爲民間廬舍飭據署歴城縣知縣汪望庚並添派委員紳士周履丈量自西至東横五十五丈自南至北縱長十三丈可添連號舍二千一言九十間所佔之地計民房一百五十間旱地二畝五分水地十畝零一分小民安士重遷必須厚給價值方免播遷失所估計房屋　　　　共合京錢二萬九千四百餘千新蓋號舍二千一百九十間並另建圍牆塡墊湖田鋪砌甎石共估計京錢八萬六千零四十餘千二共合京錢十一萬五千四百八十餘千約需銀四萬五千餘兩當兹帑項支絀不敢請撥正欵東省司道各庫比年軍需洋欵悉皆取給實已搜索無遺而　　　掄才之地事關大典又未敢因陋就簡致令士子向隅現飭於司道各庫及善後局積年節省外銷之欵極力挪湊尙勉强可以敷用已飭於九月十七日動工開工由濟東道吉燦升督飭印委各員曁本省公正紳士認眞經理總期工堅料實毋計稍涉浮冐所用欵項出自外銷節省並未動用正欵請免造册報銷據藩司張國正等具詳請奏前來除咨部查照外所有山東文關價買民地添建號舍緣由理合恭摺具奏伏乞皇上聖鑒訓示謹奏奉硃批該部知道欽此○○頭品頂戴陜甘總督臣陶模跪奏爲遵旨查明光緒二十四年分甘肅提臣重福祥一軍實需餉數不敷之欵擬由甘庫抵兑恭摺仰祈聖鑒事竊准户部咨議覆董福祥所部二十營二十四年應需餉項一片光緒二十三年七月十五日具奏奉旨依議欽此欽遵轉行到臣據原奏内稱董福祥所部馬步二十營二十四年分行餉自應豫爲撥定免誤供支二十四年分甘肅祈餉仍按四百八十萬撥給内有節省封存各欵關内外應撥銀七十餘萬兩本年關内兩次裁騰二十萬來年仍可裁騰併計將及百萬請旨飭下陜甘總督飭司查明二十四年董福祥部下封存某欵若干一併查明奏報等語臣查前因本年關内防餉不敷奏蒙　　於常餉外加添餉减平銀二十萬兩嗣經兩次裁騰並擬另行籌畫仍由關内撥二十萬兩補足董軍之餉其所裁係添敷之勇所騰係外加之餉且須另籌合湊並非常餉内有餘可騰舊額防軍能以裁减也兹飭據甘藩司查明二十四年分係有閩之年董福祥所部馬步二十營十三個月綺需行餉銀七十八萬兩約需雜支銀四萬兩共八十二萬兩旣經户部指撥二十四年新餉减平並關内外節省封存共銀七十九萬五千兩内應除關内未提子藥共銀一萬四千兩實撥銀七十八萬一千兩如各省關解足無欠尙不敷銀三萬九千兩惟甘省大亂甫平人情浮動祗存舊額防軍三十旗酌留先經添募之勇六七營旗較諸同治年間軍務後留防營數不及三分之一勉强分布頗形單弱且准户部咨稱原令裁老弱而裕餉源並非裁勁旅而鬆防務應於得力弁勇加意操練以固邊防等因現存弁勇均尙得力揆度時勢斷難再裁而明年常餉業已撥定卽此額外六十營旗之餉尙須設法另籌實無從再爲騰撥更無從提欵封存所有不敷董軍餉項三萬九千兩應請在於二十四年分甘肅應行解部欵内全數抵郊以歸簡便理合恭摺覆陳伏乞 
皇上聖鑒謹奏奉硃批户部議奏欽此○○饒應祺片再臣於光緒二十一年冬接署撫篆钦奉電旨烏垣重地陶模交缷後著饒應祺妥愼設防綏來事可鑒也欽此臣謹卽欽遵辦理查新疆附省各屬客土回民雜居多係先年白逆餘黨自甘回變亂綏來客回糾衆談叛密遠客土回民爭教庫車甘土回民約期滋事幸經地方文武督飭官軍民團隨卽撲滅解散得以消患無形迨上年春間廿回有西竄之信民心惶惑謡諑無端時因額設各軍多已調赴前敵省城根本重地防範宜周臣當調伊犂副左　馬隊萬長發至省另派撫標練軍中營總兵徐學功分駐古牧地嚴飭撫標中軍叅將迪化城守恊副將等督率省標及新字等營整頓防務並於城關外修築關廂凡附近調撥空虚之處抽派各哨設卡扼駐各該營旗等清查内匪巡防外奸護運餉械自春徂秋殫精竭力昕夕不遑先後盤　敗逃甘回多起其綏來縣脱逃要匪馬財馬烏木耳大撤拉阿洪等均經督臣陶模奏明懸賞飭緝旋據該將領等在於迪化喀喇沙爾阜康等廰縣山内分起拿獲解省俱經臣督飭兼臬司迪化府訊明分别禁保斬臬該營旗防守得力用能清内禦外地方伏莽消除前路剿撫因亦應手琅在軍事敉平伏念各將士奮勉辛勤歴久不懈不無　勞足録所有省防出力各營旗臣已一併彚入單内分晰註明相應仰懇天恩附賜照單給奬俾賞前功而策後效其餘離省較遠及各標營旗亦有微勞因人數過多未敢開列謹附片奏明伏乞聖鑒訓示謹奏奉硃批該部知道欽此○○頭品頭戴尙書銜革職留任福州將軍奴才裕禄跪奏爲籌解光緒二十四年分甘肅新餉三成銀兩恭摺仰祈聖鑒事竊奴才承准軍機大臣字寄光緒二十三年八月初二日奉上諭户部奏籌撥廿肅新餉開單呈斃一摺甘肅關内外各軍餉需關繋緊要光緒二十四年其餉著按照單開數目於本年十二月底赶解三成至來年四月止再解二成其徐四成　限九月　止掃數爾清　因欽此並奉户部鈔録原奏清單内開撥閩海關銀二十萬兩等因咨行遵照前來伏查甘肅距閩　途窵遠待餉甚殷亟應提前赶解以應要需兹就現徼　　項下先行籌銀六萬兩援案填具文批發交號商恊同慶承領定於九月二十五日田省起程解赴甘肅藩庫兑收除分咨查照外理合遂　　　　由驛具奏奉乞皇上繋醫奏奉 
硃批户部知道欽此 
 
