# 1915 - 129 - 4915179

 

Page 1

 
 
譯述 
[歐西報業舉要（二十二）]  
（譯輯者朱世溱） 
夫曰輿論者民意之所趨向不可以不察至哉言乎莫得而問之矣然機關二字不知言者之意將謂報章者輿論之母抑謂報章者輿論之喉舌耶由前之語則報章之重要不必言喻由後之說則其言猶待論定也 
何謂輿論何謂輿論之母報章果有輿論之母之價値此三問者所持以明眞理不可以不知也夫國民本之意見所向發爲言詞斯曰輿論輿論之象見之報章任取一報觀之無論性質如何其言要足發國民一部分之輿論者蓋兩者之關係在此 
曰輿論之母者必其事可以造成輿論者也易言之必其事可以造成國民民意定其向背者也夫可以造成國民民意定其向背者必其事與國民有利害之關係國民不得不如此也故可以一言斷曰輿論之母者國民之利害也雖然利害二字本無定義庸人見之以爲害者智士見之或且利之故殺身傷命下士所悲而成仁取義烈士趨之而不惑於利害之所見不同斷斷然矣所以異者必其地位相異情勢相異學問相異識見相異性情習慣相異耳濡目染相異而後然也故國民之於利害所持爲差别者必其國家之地位情勢國民之學問見識與乎地理歷史風土人情明矣今略其詞而明其義則必曰輿論之母者國家之地位情勢國民之學問見識與其地理歷史風土人情是也 
夫報章果有輿論之母之價値與否者固亦可以一言而决矣夫輿論之母旣已爲上數者今曰報章爲輿論之母是報章者必爲國家之地位情勢國民之學問識見與地理歷史風土人情而後可不然必爲數者之母而後可前者直接之母後者間接之母也夫報章與數者之非同物常人所盡知也報章之非數者之母又常人所盡知也如此則報章之所以爲輿論之母之價値者已盡而顧曰報章者輿論之母也豈不惑哉 
報章之非輿論之母其義明甚然吾不得不重之曰輿論之喉舌夫輿論之母者胚胎輿論者也輿論之喉舌者發布輿論者也有輿論之母而後有輿論有輿論而後有輿論之喉舌易言之有地位情勢學問識見地理歷史風土人情而後有輿論有輿論而後有報章其次序蓋如此 
聞者疑曰何爲發布輿論曰輿論旣以國家之地位情勢國民之學問識見與乎地理歷史風土人情而成報章者即凖之該報讀者大部分之輿論立爲社說而發布之者也非如此則非讀者大部分所欲得而報章之事業以之失敗矣第此中有當注意者則報章之言論非能以國民大多數之輿論爲凖的而以讀者大部分之意見爲凖的也此則以營業之心過甚而所謂發布輿論之機關者遂呈淆駁之象至有此亦輿論彼亦輿論之誚英人深知其故者莫不爲之痛心也 
由斯以觀則報章對於國民之影響大略可得見矣英國報業中之新進取法於美美人之事故所當攷也 
新大陸中平民之義甚張咸謂人之與人程度原無相異故新聞記者非取國民自身之言論而欲爲振聾發瞶之言者即無效力之可言其有識者雖深謀遠慮索之各國不容多得亦惟於雜誌中發其意見若在日報週報則無有不乞憐於國民者也 
 
 
 

Page 2

 
 
時評 
[國之主義（冷）]  
一國之人欲其奮發以振精神而日有進步者必懸一主義以爲之的而後能同力以赴不容勉强焉德之日爾曼民族主義俄之大斯拉夫主義英之海上覇王主　法之復仇主義以及塞維亞之大塞維亞主義皆所以鼓舞其國民之精神者也若中國則不然其所謂主義者何事乎無已其爲免亡主義乎夫積極之主義使人奮興消極之主義使人蕭索中國以免亡爲主義此中國之所以不振也 
雖然使中國而果以免亡爲主義者則消極而猶存積極也欲免亡如何而使之能免必有其致力之地焉若當危亡之秋祇知奉送權利土地於人以爲免亡維一之法則權利土地有限終有必亡之時若爾爲者非免亡也直挨亡耳故以免亡爲國之主義猶可以挨亡爲主義萬萬不可 
[命令]  
五月十五日大總統策令王懋給予三等嘉禾章殷松年孫敬均給予四等嘉禾章此令 
又令海軍次長李和着開缺調入公府當差此令 
又令任命曹家祥爲海軍次長此令 
又令顏啓漢授爲陸軍少將此令 
又令陸軍部呈請將錢會東授爲陸軍步兵少校張是詢史錫麒林再銘馬英駿兪星裁均授爲陸軍三等軍法正許鍾有加陸軍步兵少校銜應照准此令 
五月十五日大總統申令據江西巡按使戚揚呈考覈屬吏分别舉劾請予奬懲等語署九江縣知事江念祖盡心民事長於交涉署浮梁縣知事陳安撫輯得宜窰户帖服署萬年縣知事孫泂捕匪辦團成績可嘉均着給予五等嘉禾章署進賢縣知事傳乃謙心精力果事無不舉署弋陽縣知事趙振應辦事明幹禁烟最力署虔南縣知事唐鑑帶團禦匪巡獲首要署廣豐縣知事陸眉壽整頓庶政無不妥適署上高縣知事鈕傳錡巡緝甚勤體恤民隱署萬載縣知事余重耀有學有識體用兼賅署宜春縣知事羅毅威查禁烟苗不辭勞怨均着傳令嘉奬已撤永新縣知事吳贊淸馭下不嚴屢被控告已撤安福縣知事鄭業盛竭蹶昏　動多謬妄卸任雩都縣知事馮克寛玩視烟禁妄冀開支卸任弋陽縣知事李凝烟禁廢弛人言藉藉卸任樂平縣知事戈銘猷辦理禁烟肆意欺朦均交文官高等懲戒委員會分别議處交内務部查照此令 
[專電]  
北京電昨日使到外部提出條約正文外並談及漢口毆傷日人事惟未悉詳情但確悉日人在漢口舉行提燈會並書寫道謝中國字樣遂至激憤北京電日使館武員鈴木美通調任本國參謀部事現以大尉佐籐三郎代 
北京電王鴻猷條陳並力斥蔡乃煌不應起用及劉師培請開方畧館阿諛取容 
北京電全國敎育會聯合會十三日閉會提議三十餘案已決者十三件最要者爲請設敎育廳實行軍國民敎育及義務敎育組織國敎育會 
北京電敎育湯總長辭職實行以傅增湘代 
北京電薩上將鎭冰奉中央電催回京後上將已於前晚到京今晨入見總統禀陳一是並有宣誓各員兵花押名册親呈核覽大總統慰勞有嘉並請午膳席間談論南方輿論對於中日交涉如何評議等情 
北京電北京商會發起五月十一日在中央公園開救國儲金會極一時之盛各部總長均寫儲金一千元次長各寫儲金五百元獨陸軍總長段祺瑞寫儲金五千元黎副總統聞之大爲感動謂段總長旣寫五千我每月國家給我三萬金更應報効即寫一萬元並付現金云云因之人心非常振動大約此次儲金其數較公債尤形踴躍 
太原電閻將軍因裁汰該省軍隊節省經費每年八九十萬之多大總統特給二等嘉禾章閻將軍得令後特電呈謝 
西安電哈密回王已於日内由西安起程西行聞回王於未起程之先詳電馬安良請其由河洲來蘭州省垣預備晤面以回王在京大總統面令該王赴蘭州勸馬安良熱心任事並維持西北大局云云 
[特約路透電]  
北京電日使昨至外交部校對中日約文之辭句於中文中略有改正大約將於二十日簽定而在東京調印（十六日） 
[戰電]  
其一（英人路透電） 
巴黎電今日午後公報稱亞拉北面戰事仍在進行其情形與昨夜相同我軍向沙歇前進五百邁當兩軍在該處陣線互相轟擊甚爲劇烈（十五日） 
巴黎電今晚公報宣稱我軍在伊泊爾北面擊敗敵軍獲海薩陣前之戰濠數道斯台斯特拉特村之一部分機關槍三枝浮敵兵五十人亞拉北面之戰事仍在進行我軍仍逐漸前進（十五日） 
羅馬電一星期前意國取銷德奥意三國盟約但奥國竟不因以續有退讓以致釀成意國内閣之風潮首相薩倫特拉氏今日發重要通告致全國各郡謂如遇緊要時可將公共職務及維持治安之責任交付陸軍首相又切實聲明保全秩序尊重外人之意意國各處皆有集衆示威主張向德奥開戰之舉動首相薩倫特拉乘馬出行時平民兵士悉向之歡呼國會著名議員歐士倍格氏在大街中爲衆所辱反對黨領袖基哇立迪氏四出運動致造成内閣風潮使全國爲之騷動意國取銷三國盟約乃開戰之先聲意人咸以基哇立迪果有何法能以解决時局相問聞意皇不允接受薩倫特拉内閣辭職書（十五日） 
羅馬電意大利雖有内閣風潮而軍事豫備仍在進行（十五日） 
羅馬電各報除德國大使之蒲羅親王之機關報及反對黨領袖基哇立迪氏之二報外均詆責基哇立迪氏之離間手段（十四日） 
瑪德里電西班牙内務部接有消息雖未經官場宣布然足徵葡萄牙已發生重大事變聞各項交通均斷柯印姆白拉·哇帕土·桑太倫·里斯本·均有亂事聞前任首相柯斯太已遇害以上消息確否未定（十五日） 
瑪德里電此間接里斯本官電聲稱倡亂者乃駐太格斯之海軍分隊曾開砲轟擊該城城中大受損失死傷者甚衆據私電聲稱葡萄牙巡洋艦伐斯柯達加瑪號司令遇害里斯本戍軍皆忠於總統亞里亞加（十五日） 
倫敦電昨晨里斯本發來兩電謂叛亂之目的乃欲另組新内閣以保衞及鞏固民國叛黨曾於伐斯柯達加瑪艦上聚議選舉閣員查加斯大約將任首相（十五日） 
里斯本電革命黨出示勸人民勿事報復（十五日） 
瑪德里電里斯本無線電報聲稱亂事已平里瑪氏已任陸軍統領謠傳西班牙軍艦愛斯巴拉號加洛斯圭太號已奉命開往里斯本海軍人員均停止告假且有陸軍兩聯隊開往巴達覺士（十五日） 
羅京電土國　擬將居留君士坦丁英法之人移往刻被轟擊之達達納爾等處今因美意兩國大使嚴厲質問已將此議取銷但謂君士坦丁刻爲戰爭區域凡英法人民年在二十歲以上四十歳以下者槪須出境故第一批僑民内有英人二十六名法人二十四名巳被送往小亞細亞安拉杜尼亞省内地薩洛尼加電稱聯軍總攻擊士麥拿之舉刻已開始進行雅典電稱聯軍已據控制加里波里半島内地各山谷之高原故海陸兩軍可以聯合進攻基中特巴砲台（十四日） 
德黑蘭電土軍前鋒已入扣滿夏居民已築障礙物豫備抵禦且請示於波斯政府波斯内閣已向土　公使質問此事二使如何答覆尙未探悉（十四日） 
哈爾濱電里虚來電謂奥塞與奥孟邊界刻有砲戰（十六日） 
倫敦電美國致德國之牒文其内容不出豫料惟語氣較前傳者更爲堅决牒文中聲明德國當負全責又謂以海底潛艇抵制商船難免侵犯公道與人道之神聖主義及世界認之萬國公法其理甚明美國公民乘船渡海蓋信美政府必能施用權利以保護之也繼又論及德國大使在美報所發警戒美人之廣告謂此種不規則之舉殊可詫異牒文結朿處謂德政府勿以爲美國不發必要之言不行必要之事以履行其維持國家與人民權利及保全其自由幸福之神聖責任云（十五日） 
其二（德人德文報專電） 
舊金山電德奥軍已臨泊里齊米塞爾陣前西歐前敵戰情甚爲順利 
[東方通信社電（日本人組織）]  
東京電漢口排日暴動之件日本政府决俟調查中國官憲之態度及處置並被害之程度等明確之後再行相當之處置　其時大半仍出穩和之手段云（十六日） 
濟南電濟南紳商三十餘人咋集商務總會會議對於日本貨物密議凡已定購之貨儘可售賣惟今後一切日本貨物槪不定貨販賣云（十六日） 
濟南電靑島電云警備靑島及山東鐵道沿線之日本陸軍獨立步兵第一第二第三第四四大隊及重砲兵隊電信隊等均於本日出發凱旋（十六日） 
東京電衆議院選舉議長問題同志會擬選該會領　島田三郎氏爲正議長其副議長一席則讓與政友會因中正會亦欲占副議長一席致生紛議政府與黨（同志會·中正會·大隈伯後援會等）已於今日特開會議協商此事（十六日） 
要聞一 
[意政府對於時局之主張]  
上海泰晤士報云消息靈通者謂意國對於奥國果有何種要求苟要索不遂意國將欲何爲吾人今未得切實消息未便臆測但知意政府刻處於困難之地位耳奥國割地之問題倡自德使蒲盧親王意人遂有疆土應闢至何處將來國交應如何辦理之念而國民黨尤主張積極要求不顧利害不知置多數日耳曼或斯拉夫民族於意大利治權之下終必貽意國以尾大不掉之患也　之海陸軍人以軍事之眼光觀察時局亦抱逾格要求之志但秉國鈞者對於國家目前之利害固宜番愼即對於將來之安危亦負責任非識淺智疏圖快一時之流所可同日而語此意政府所以遠盧日後之禍患徘徊瞻顧不敢輕易主持極端野心之計畫也意報之持論和平者謂南方斯拉夫族鄰邦爲意國將來之天然同盟國今若意國處心積慮企圖割據南方斯拉夫族之土地則必大傷其感情且羅致多數日耳曼民族於意國邊界之内亦必增日耳曼民族之仇念意國失歡於兩大民族則將來之地位得不因以薄弱乎意報 
 
 
 

Page 3

 
 
言　　意　　政府似亦顧慮及此故爲保全目前與將來國家利益起見事事皆出以愼重不欲圖逞於一時而使國家實力墜落於日後也 
[德報論魯西台里亞號之沉沒]  
華德日報日英海軍大臣邱吉爾氏自開戰以來卽曰將掃除德國之旗於海上詎料交戰九閱月英之兵艦商船爲德艦所沉沒者必日有所聞去年九月二十八日德潛艇口字九號擊沉英護甲巡艦三艘其尤著者今且以德之潛艇於五月七日一日間擊沉英之最大汽船魯西台里亞號及排水量逾六千噸之汽船兩艘如是英民大譁英大臣　色因而不免亦惹中立者之疑慮吾人爰爲以下解釋庶世之高明君子知其曲直所在焉德潛艇之擊沉魯西台里亞號並不違反國際公法蓋魯西台里亞號爲英國商船斯爲敵國商船旣爲敵國商船則按之國際公法之捕獲法雖在公海無論何時猶可將其擊沉之况德政府自本年二月十八日業已宣告英海爲交戰區域於先乎再據可靠消息魯西台里亞號此次曾爲英政府載運軍隊數百名是已失其商船性質而一　爲英國海軍輔助艦矣又按路　電該號中魚雷後向空炸裂迅即沉沒等情雖尙未得該號裝載大宗軍火之的確消息然必携有多少之炸裂品則可斷定無疑不然者該號必不向空炸裂必不迅就沉沒也故德潛艇之不先警告遽以魚雷中之者亦　按國際公法之規定且按二月四德國海軍參謀處之宣言有云擊沉敵船之際有時不能防及船員及搭客之危險蓋謂左近有敵國優勢之艦隊設不從速擊沉或罹危險云云查德潛艇擊沉魯西台里亞號之事適符斯言因一經魯西台里亞號之呼救卽有英國魚雷艇及武裝漁船出現也則潛艇之並不預爲警告即行以魚雷擊沉之者尤有充足之理由焉 
嗟乎吾德之以潛艇作戰宣告英海爲交戰區域者乃爲報復英人絶我民食之計也在我處處按國際公法而行彼英人絶我民食之計畫乃爲違反國際公法耳今人但見德潛艇之擊沉數船溺斃千數百人爲殘酷暴虐不知彼　人之欲餓斃我七千餘萬之德民尤　苛虐不仁背絶人道也何世之迷於英人謬論　 
[英使對於兩廣匪盜之責言]  
龍將軍巡按使昨承國務卿封寄奉總統諭外交部抄呈駐京英公使函告兩廣盜匪情形據稱廣東化州地極偏僻曾有小輪載英美烟公司並來佛爾公司各種貨物於上年九月在此被刧距被刧地點三百碼之内有防盜兵船一隻並不來援八月十五日由香港開赴廣州之夜快車在距廣州十九英里之地被刦搶去銀錢貨物値逾十萬元十月問僅一香港小輪被刦惟刦掠中國船殺死船户搭客消息幾於無日無之上月有本地貨船裝載煤油運赴上海各行棧被刦兩次當經報告相距最近之警局釐局均堅不肯理李巡按使設立江防司令處管理全省炮船海軍李中將前在廣東時籌辦水上巡防事宜業巳施行惟疲玩無用砲船常聚一處停泊多日並不生火該省必當剿辦者爲河口各道之盜巢列表如下等語又稱廣西刦掠勒索之風甚盛此種患禍初非不能剪除而官吏不爲治之愈趨愈壞外商所受損失實緣地方官之不職等語各該將軍巡按使等身任地方綏靖是其專責若如英使所稱該兩省刦案纍纍且波及外人商舶紀綱廢弛無可諱言商民何辜慘遭刦掠爲之牧者能無疾心况英人與我國交誼素厚此次因該國商船屢次被刧嘖有煩言並有如中國不能治匪將派兵來華代治之風說如果成爲事實中國之主權何在現當東隣交涉吃緊之際倘再别生枝節辦理益形棘手着各該將軍巡按使等迅將水陸巡緝事宜認眞整頓以衛商民而消隱患至表列各盜巢應各嚴飭軍警設法搜捕務期一律掃淸勿留餘擎並將辦理情形隨時呈報 
[北京救國儲金之奮起]  
轉禍爲福之希望某外報載有社論係贊成近日救國儲金之事亟譯述之以詔國人其詞曰今者日本誠可謂有功於中國矣何也以該國之欺侵中國激起中國人民之愛國心而喚醒數百年來未有如此昭著之國家思想故中國人民未嘗不可引此次交涉爲奇辱而發奮爲雄以轉禍爲福也試觀救國儲金之活動而可知華人國家思想之表示非同淺鮮矣救國儲金者合全國之人而尤以通都大邑爲最不分貧富皆解囊認儲且其儲蓄之宗旨尤爲正大先是傳聞該項儲金均由認者自行管理而其用途及用期亦由認者議决現在所有儲欵巳改交中國交通兩銀行收存但於動用之前必定一種極大之計畫使無負該欵存儲之本意所謂救國者其義甚廣而現在則有三種辦法第一以所認儲之欵建築國家兵工廠第二以之練陸海軍第三以之設立大工廠數處此等主義皆切實可行倘發起人之希望果能達到則將來必可成極大國家之事業而不負今日救國儲金之活動也昨日北京開救國儲金大會决定至少須儲有五千萬元之數然後再定用途之計畫本報（某外報自稱）深信國民旣經此巨創深痛之後必能踴躍輸將以成此利國之偉業 
官吏儲金之辦法救國儲金發動於人民之愛國心政府未嘗預聞其事惟北京發起人中適有數人爲内務部部員以個人名義倡儲一月俸銀於是同僚感動全部人員皆慨然以一個月之月俸貢諸國家農商部人聞而響應亦已决定照辦而交通部亦正在集議之中大約亦可照辦此等事全然出於官吏個人之熱忱並無絲毫强制力於其間又聞在京各行政機關已議定一律辦法所有委任官以上人員均認捐一個月薪俸爲救國儲金即由各機關發薪時扣除此外如尙有欲另捐者亦聽其便但凡百在位非皆富裕全月之薪一次扣除恐於個人生活有關聞又定爲分期扣交之法至每月應扣若干分幾次交淸則由各機關按照情形斟酌自定 
馬麟憤激之原委北京茶肆主人馬麟於救國儲金大會内引刃刺血各節曾誌昨報茲聞馬麟號芷祥維揚人在西華門外開設一茶肆其牌號曰新華家有一老母一妻日以茶資供事蓄當日本提出最後通牒時馬曾至東堂子胡同外交當局陸曹總次長處要求閽者傳達欲求一見閽者以其衣服襤褸厲色斥之馬在門旁長跪四小時卒不得見大哭而去自上海救國儲金發起後京中各報多有轉載其事者馬每日必購閱此項新聞後乃自寫一理由書揭諸門首略謂國家異常危急國民若不共謀補救則亡國之痛即在目前因擬以每日所得者提出十分之三作爲儲金云云聚而觀者頗衆崗警異之將馬帶入區内警員某固以維持治安鎭定人心爲職志者飭馬將門首所揭出者即日撕去馬申說再三警官堅執不允馬無可何只得允從然從此日夜思所以洩憤之方書函兩通致某某兩報丐求刋布至翌日而雁杳魚沉馬因之益憤而自殺之念於是乎起前日中央公園開救國儲金大會馬懷挾利刃冀自殺以留紀念乃七首甫見援者四集僅傷右手食指寸　一時血流不止環而觀者不下數千人馬復揮淚言曰中國者中國人之中國也中國否則各出其財力以共支此岌岌之時局實有不或可緩之勢云云言至此又號泣不已聽者爲之動容昨日（十二號）馬携銅子四十枚至某報館該館門房辭之乃轉出另至别一報館亦如是正徘徊歧路間忽遇一友人某竭力寛慰之談救國儲金事某爲導至某報適其記者他出約以五時再來馬去後至煤市橋東鴻泰茶室並購得小刀一柄筆一枝在右臂劃破寸餘血流如注復以筆　血於白紙上大書痛記國恥四字又書沽名釣譽四字以前日在中央公關當衆自盡時有某某稱其沽名釣譽故憤而書此也五時餘馬如約至某報館主者出見馬屈膝叩首且泣且言曰注者已矣來者可追乞先生支持公論主者慰藉再三並告以萬不可自殺談約二十分鐘遂辭去其言之可記者有曰他人稱我沽名釣譽我輩小商人何名之可沽何譽之可釣不過行我心之所安而已云云此馬氏圖盡之始末也（完） 
雜評一 
[嗟乎（無名）]  
嗟乎我國民誠欲有所紀念也提燈會亦代我作紀念耳日本政府旣致電我國政府道謝矣日本人民亦應有所道謝也兩國民之所謂修睦者其道乃如是耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日交涉之痛定痛]  
日本外交之信用英文京報接倫敦來電云該處路透電報公司宣佈日本要求全文甚畏共有十二頁之多所有要求條件均附以說明就中最重要之要求條件如顧問買軍火布敎鐵路等均未提及至於福建一方面則文中謂該處與辜灣相近故日本有是要求并責備中國政府謂其不以至誠對待日本政府惟路透電報公司所宣布之件倫敦各報均不信用晨報只刋該宣布全文五分之二太晤士報只刋登五小段日日新聞只略刋數句每日電報孟刦士打報則均不登刋 
黎副總統之引咎黎副總統以交涉失敗實由於中國軍隊不足作外交之後盾故　俎之間難以折衝禦侮然身爲參謀總長負全國作戰計畫之責而不能盾外交當局之後以致喪權辱國縱國民不加詰責拊躬自問實屬内咎神明因决意辭去兼領參謀總長事以謝國人也 
旅京南人之痛禀旅京江南同鄕張士琳等痛中國外交失敗上禀總統請飭内務部提倡改良戲劇以鼓勵人民之愛國思想其文云嗚呼觀於本月七日日本最後之通牒其辱甚奇其恥甚大而中國之亡卽在眉睫凡吾四萬萬人民應如何激發天良設法以洗此奇辱大恥乃於數日内環觀各界尋花問柳者仍有之呼慮喝雉者仍有之茶坊也酒肆也戲園也熙熙而來攘攘而往一若不知日本最後之通牒也者其故何哉實以吾國人民無國家之思想也顧亭林曰天下興亡匹夫有責倘人人無國家思想則中國之亡非日本亡之實中國自亡之然欲人民發起國家之思想敎育而外莫如以改良戲劇蓋戲劇中所見所聞之事一哀一樂一喜一怒最易刺入腦筋所惜者中國之戲劇非迷信卽誨淫卽問有一二忠孝節義之戲劇亦不過關於個人之事何能使人發起國家之思想耶然則如何而後可曰必將戲劇中關於迷信誨淫之事一併删去另編愛國新戲其最妙之法莫如將波蘭猶太安南高麗等亡國慘史編成新劇則愛國之心自能油然而生人人旣有愛國之心則本月七日之奇辱大恥定有洗盡之一日語曰見兎而顧犬未爲遲也亡羊而補牢未爲晚也其今日之謂乎士琳等自本七日以來寢不安席食不某味後顧茫茫不得不椎心泣血而環懇大總統立飭該管長官提倡改良戲劇以補敎育之不足實琥琳等所日夜誦禱者也萬一葑菲不棄而其事實行士琳等將登泰山之巔而大聲疾呼曰國其有豸乎江南旅京同鄕張士琳等含淚上禀 
痛心國恥之息壞中日交涉解决國民引爲絶大國恥北京各報於此數日問之報紙大都皆痛哭流涕之文章并有我子我孫永永不忘等語丁義華氏集於一處紥束如笱用上好國紙包裏之昨日某報記者往見丁君乃舉以示某君某君詢其儲藏之用意丁君笑曰中國孱弱極矣日本人挾其武力攫奪種種利權以去中國人當此大難引爲國恥足徵良心未死奮發有期惟中國外交失敗巳非一次中國人若引以爲恥實恥不勝恥最可懼者中國人事過境遷今日則痛哭流涕明日即嬉笑自若此大患也我儲藏此項報紙以待諸明年五月七日靜觀各報館哭不哭恥不恥也若明年各報館不哭則我且爲各報館放聲一哭云云丁君言至此某君不禁悚然 
國恥紀念之一法北京有周筱侯者致函某京報云五月七日中國人當視爲國恥紀念並擬丐各報館將此四字於各日刋登報端原函如下我政府此次之苦衷想有識者所共知兵將雖忠勇奈以器械之不良何人民雖義憤奈經濟之不足爲政府後援何夫痛定思痛夫差過庭一日三呼此吳之所以破越勾踐殘軍儉食節用臥薪嘗膽又此越之所以敗吳也吾國之人民傷心痛國者固多而嬉遊怠荒者亦復不少則此輩之凉血當有以温暖之使化而爲熱鄙人有下策敢以貢諸貴報望議之於報界諸君子則幸甚或每日於各報端不除五月七日國恥紀念字樣至雪恥之日止或逢月之七日書之或每週年書之此所以使吾四萬萬同胞不忘雪恥之一日亦三呼之遺意此非有以思亂正所以振聾發聵雪恥伸恨也 
[粤垣之最近觀]  
兩當道之電告中日交涉一案現已解决當龍李兩當道未接内務部來電之時誠恐居民未得確實消息不無驚疑因派員前往各處調查查得各界人士極爲鎭靜絶無儲糧遷徙及提銀等惹起金融恐慌情事當由各調查員據實報告龍李兩當道知民情穩健甚爲滿意嗣接中央庚電内開迅即出示安民並將粤省安謐情形電達中央俾舒政府南顧之憂 
軍事會之取消中央統率處昨有急電來粤以本處江日電請各省將軍遴派熟悉軍事委員二人火速來京籌議備兵事宜諒經貴將軍查照在案繼因中日兩國均願和平解决此時已無緊急備兵之必要應將此項會議取消特行電請停派軍員來京以免虚糜旅費徒事張惶爲要云云 
陸海防之近訊此兩日間中日交涉雖已和平解决惟當道並不因此而懈弛防務之佈置蓋防卽在平時亦應注重也如虎門馬口黃埔汕頭四處及廣海廣金廣庚肇和四艦之無線電台昨已加訂密碼凡關於海防報告一律改用新訂密碼以資愼重又本省舊有魚雷艇雷金雷木雷鳴雷貞四艘前兩年因水鍋裂爛久已廢棄不用昨龍將軍飭海防辦事所查勘知該四艦尙可修復使用者於是卽日發交黃埔船廠趕連修整矣 
龍將軍與儲金粤省旅居各屬華僑最爲熱心愛國前次南洋殷商陸祐以一人認購内　三十萬　頃龍將軍以現在救國儲金團巳經成立凡屬官民皆有投資之義務陸商愛國熱忱素所钦佩特行電請提倡捐輸數萬元以爲各屬華商倡想陸商必有以慰龍將軍之望矣 
梁佩唐之改過總商會協理梁佩唐前因事務所地址事違反衆意爲與論攻擊現已幡然變計特投函儲金團幹事云儲金團幹事諸公鑒敬啓者弟昨閱報章似不能不解釋儲金團事務分所設立一事經由衆團體擬借商會右鄰商業研究所設立事關公益豈不贊成前期會議弟將本會全體公意說明以公所業已先借出品協會如别團體并借不得不與磋商弟於會場上不過將衆意達明諸君現在如何商借祈派員來同向出品協會三面磋商應否借讓弟由敝會前經舉出幹事員一份子本當擔任組織務使大局有濟得隨諸君子之後用怖區區希亮察爲禱此候公安弟梁佩唐手啓三月二十七日 
[贛人士救國之血淚]  
江西總商會復北京商會電云北京商會鑒齊電敬悉無淚可揮辱國喪權普天同憤三韓之續此爲先聲奮發有爲吾民之責一成復夏三户亡秦南山可移此志不改無忘在莒即是前師敬答高雯無任悲感南昌商會眞（五月十一日發） 
景鎭儲金救國在前月初間已有多人倡導旋因布商某號因抵制劣貨事被知事拘押　情憤甚後經商會調停始寢而儲金之舉亦因之不能發達矣後見報載上海救國儲金團成立中國銀行允准存儲知此事非犯法舉動各界人士遂又紛紛往商會請其啟至本月七日閱星期一北京電報謂中日交涉政府已大體承認國事益岌岌可危各界人士咸往商會促迫於是發啟之人益多遂於前日由商會議定於十四日特開大會已函告各界及浮梁城鄕各地請派代表到會頃得各處復函一致贊同又有鎭立小學學生多人各撰白話勸告各界語多懇切逆料斯日到會者必甚踴躍從事矣 
[南潯路借欵將有着]  
南潯道工作未竣橋工等項需欵甚鉅而重借外欵旣有不能於是由股東會議决或請收歸國有或仿照福建鐵道之例向國家銀行籌借若干日前該公司總理吳伯琴來京邀集同鄕各京官說明原委並說帖於總統請予維持准該路向中央借欵數十萬元聞總統已面諭梁燕孫籌辦梁以該路有外債關係須設法救濟大約數日後卽有一定辦法據聞俟梁呈復後總統擬即令交通部批其向中國或交通銀行商借 
[贛省會勘延期之原因]  
江西戚巡按使現飭豫章廬陵　陽贛南四道尹云本年五月五日准内務部咨開准外交部咨稱本月十二日接准江西巡按使電稱贛省烟苗現據查報一律禁絶向來揚花係在四五月間請商英使會勘等語當經知照英使尅日派員前往會查旋准英使復稱贛省　粟放花之時約與湘省同而去年會查湘省係於四月初間開辦贛省初次禁印藥入該省係在一千九百十三年七月初三日接准貴部開送節略當以開花逾期會查未免太晚答復在案次年一月十五日又經貴部聲請公查當由本大臣立行允可嗣經該省請爲緩期不意贛省本年於聲請之期又行延誤以致碍難履勘故本大臣深以本年未能允協承認派員前往曾查殊爲可惜等因除電復外相應咨行查照等因到部查本年會勘事宜英使雖已逾期中止而贛省烟苗本年果能一律廓淸則來歲亦不致再滋毒孽即希飭屬認眞查察勿稍鬆懈務於明春先期請勘毌再延誤是爲至要相應咨行查照辦理可也此咨等因承准資此案前准外交部密電當經分行各該道嚴飭所屬遵辦並經撰發告示張貼曉諭各在案茲准前因合再飭行該道尹立即轉飭各屬遵照前飭務再加意認眞搜查勿稍鬆懈是爲至要 
[湖北政聞紀要]  
哈漢章南下鄂省段將軍叚巡按對於中日交涉之退讓前曾聯合全省文武電達政事堂轉呈總統頗表示不滿足之意現大總統特派顧問官哈中將漢　來鄂代述此次交涉委曲求全萬不得巳之苦衷其抵鄂時軍巡二署均派員代表歡迎並設行館於丙棧當日軍署特集文武各官開會哈中將出席演述大總統求全之意思次日赴各署答拜又往各師旅團營演說聞不日尙須赴湘贛然後回京 
胡俊釆旋鄂鄂省政務廳長胡俊釆日前突然奉派赴京未知有何要公其遺缺即由巡署總務科長徐寛嚴暫代茲已歷時三星期公務畢遂於十一日乘車返鄂仍舊到廳視事據聞胡之北上係奉段巡按委託向内務財政二部商議擴充警備隊緩設縣佐等事並無秘密要政 
周行藻看管新委公安縣知事周行藻前在陽新縣任内被紳民揭其溺職殃民劣跡三十餘起控省控京呼號數月始行撤任旋又委其署理公安政界中頗滋物議陽新人尤爲不平當由陽紳盛東藩等在巡署催控請交法庭對質實究虚坐叚使派員預審三次檢查證據十九條取具切結將全案發交武昌地方廳依法懲辦並飭政務廳將委周爲公安知事飭文扣留而周遂失其現任官吏資格舉動不能自由矣昨悉地方廳傳集此案初審先訊原告盛東藩吳漢元朱壽斗等核其供證與巡署發下供單證劵符合次傳被告周行藻到庭按據十九條欵逐一詰問最要者有二一爲驗契舞弊財政廳已將該邑紳等所呈大頭小尾之契派員查明確係舞弊即三十元以内之小契同收驗費一元一角而解廳之存根僅塡一角　則謂此係署員經手伊實不知一爲報匪要功誣指平民何興盛汪生財爲匪寃殺一案並羅織百餘人之大獄法官訊其無證據周謂係屬嫌疑犯法官笑曰嫌疑者焉得處死刑周曰此係偵探長吳國平所爲其餘各條周非推不知即曰署員經手比將周發所看管一面拘傳前陽新署科長孫蔚偵探吳國平承審雷某襄治員余寅中排長朱建貞並通同侵蝕契稅員紳到齊再行研訊並勸諭該紳等謂本案爲湖北近日控告行政官中第一大案旣歸法庭裁判自當秉公辦理該紳民乃唯唯而退 
[財政條陳之交議]  
某政客對於整頓財政問題特上條陳一件於總統内容其計三項總統均認爲提綱挈領之計畫昨已批交財政會議詳爲討論茲將其所陳各節分誌如左 
修改財政方針自改革後各省財政極形複雜近雖稍有端倪然終未能盡如中央所擬辦法進行者推原其故率因各省情形不同今特擬前由政府將向日之財政方針酌量修改其辦法係在中央設一財政編纂處先將各省財政上之變遷歷史及現狀調查淸晰然後再將政府所定計畫准諸地方歷届報告情形折衷另擬一改良方法最後則考察各國財政整頓之網要並歷次沿革歷史以及財政學發明之新理與經濟政策之進行成章繙譯成帙以資　鏡而便定其一致進行之方針 
維持新稅辦法各種新稅自規定實行以後按去年一年計之其成績良好者固多而收數不佳毫無起色者亦復不少然政府所定之計畫旣不能任其日形削減自應設法維持倘其功效昭著卽宜擴充範圍而成績不良則應即行改善惟此項調劑挹注政策宜由各省自行相度情形進行請飭由財政部通致各省速將各項最良稅目宜如何擴充曁成績不佳者之改良意見詳覆以便聽候中央是否核准 
整頓舊稅要點舊稅相沿最久向來均有成績可察當此新舊各稅並行時間除已改革者不計所有一切舊稅應即注重以下之四項（甲）辦法杜絶徵收官不法行爲改良稽核及徵收簿記收據諸法另訂稅則及徵收辦法（乙）目的以宣三收入爲標凖通飭徵收官吏以後務令有增無減（丙）調查現在收入數目現行稅章歷年相沿之盈絀情形（丁）實行施行考成辦法與各省協商施行規則妥定督促進行章程 
[陸軍測量學校員生用途]  
中央陸軍測量學校停辦尋常科一節去年已經呈准茲聞該科學生五月已届畢業所有員生酌用辦法參謀本部昨特擬定呈請核示原文云竊中央陸軍測量學校前擬停辦尋常科開辦高等科業於民國三年十一月十四日呈報大元帥　鑒在案竊該校尋常科學生五月中旬即可畢業自宜及早妥籌辦法以免臨時籌措致生窒礙查現有尋常科學生係一百二十四名而此次開辦高等科考取學員原定七十名多寡旣殊程度亦異所有職敎各員自不能稍有更易第查各職敎員平時在校均能恪謹將事且因此次停辦尋常科被裁各職敎員僅四五名擬即歸本部或於北京測量局内酌量委用其此次尋常科畢業各生在學已及二載成績均優除水路科學生二十名按歸聯鯨軍艦練習外所有三角科學生四十三名地形科學生五十名擬撥歸北京測量局内委用每月約需薪俸三千元製圖科學生十一名擬撥歸製圖局内委用每月約　薪俸二百元其因此次畢業學生擬撥歸該二局内所需本年五六兩月經費每月共三千二百元由本部於分配核定三年度經費内撥充業經呈明在案至自四年七月一日始每月應需經費擬照上列數目開支已於提出四年度預算案内聲明云云五月十日奉批令准如所擬辦理交財政陸軍兩部查照 
[熊垓案之續聞]  
京師地方審判廳於十日開審熊垓律師案當時訊供情形本報曾據京報所載轉錄前報茲又見某京報登有黃遠庸律師啟事一通與此案亦有關係用特照錄如下黃遠庸啓事云昨有以匿名信封寄某報與鄙人者略載鄙人初十辯護熊垓一案請日人　田出而作證經審判長注意謂岡田爲審判權所不及不能作證人貴律師自　然於胸於是鄙人改請令其作事實作參考人又謂鄙人稱汪有　氏爲法學界泰斗並稱大理院長董康與熊水乳均請指傳作證等語措詞離奇鄙人是日即請以事實參考人資格訊問岡田並稱爲發見眞實及爲被告利益起見以特别手續訊問汪董二氏以明前後關係何嘗有汪爲法學界泰斗及董熊水乳之說此等語無論是否事實與請人之作證有何關係公判筆錄可考可證是日旁聽人幾滿亦非他人所能曲筆及鄙人所能自隱諱竊謂凡涉刑事案件事情複雜當判决未確定之先固不能由局外之人從旁推測至於鄙人旣係充當律師則辯護被告是其天職何能以無稽之談曲加詆毁此等以舌門不　意但恐一般閱報至謂是間乃有此等不通律師鄙人雖不通尙不至如此其極故謹以一方自辨以後若有此等離奇之言來相告語者槪不嚴辨亦請君以此類推可也一云 
[地方通信]  
　　松江 
道委會查烟苗松江縣李知事昨晨會同道委調查烟苗委員董培之乘頭班火車到楓涇復勘烟苗先至商會謁晤會長李子善會董吳惠生王翰臣又　自治委員郁彤文葉桐叔兩君解釋内國公　之福國利民意謂凡我紳民均有認購義務嗣浙省平湖縣知事季又敏君新　警察分所長樓澄甫同日蒞楓遂由楓涇區員尹伯華助理員鄭粟田帶同長警　　導往松平交界之趙泥灘等處查勘確無煙苗季知事遂绕道新埭折回平湖李知事回楓就警區止宿聞此舉由李電邀季君不日尙　會同　 
 
 
 

Page 7

 
 
山縣再往細勘蓋因該處係三縣接界處也 
　燬烟土烟具先二日李知事將接管卷内搜獲之烟具膏土逐件開明榜示照壁十五號由楓回松卽在公署前曠地對衆演說舉行形式的銷燬計烟土一百四十餘包他物稱是 
獲解盜犯紀略本日水警獲解盜匪兩名來松隨解賊物除衣包外有大　瓶古銅鼎等類收押待訊 
[蘇州]  
省立工業學校運動會蘇垣三元坊省立第二工業學校於十四號在本校舉行第一次運動大會預送入場劵邀請軍警政學各界蒞校參觀是日男女來賓約有一千數百人整隊而來者有第二農業第一高小等各校下午一時開會運動節目如下 
（一）百碼賽跑（二）排敎練（三）低阻隔賽跑（四）棍棒（五）跳遠（六）連敎練（七）二百二十碼賽跑（八）鐵啞鈴（九）跳高（十）四百四十碼賽跑（十一）鐵棒操（十二）擲鐵球（十三）單棍棒（十四）八百十碼賽跑（十五）撑竿高跳（十六）劈刺術（十七）各科一英里替換賽跑（十八）餘興附錄運動員姓名如下兪茂城　黃錫璋　黃鴻均　劉　遂　張蔭高　滑作鼎李文瀾　周士　　張志成　王鏡高　程廷傑　莊以臨楊志峻　于寂忠　王靜宜　朱麟瑞　戴炳奎　楊學魯朱錫昌　王兆　　馬永良　張　基　徐治本　奚重熙施寳　　徐象樞　吕應　　曹元宇　陳華甲　吳永康黃鴻詔 
　募公債之會議吳縣孫知事中國交通现分銀行總理羅雲程等以民國四年内國公債省令限五月十二號截止將勸諭認定確數詳報轉咨迄今期限已滿而認購之數無多茲特於五月十四號假座慕家花園地方遂園内預備茶點柬邀蘇地紳富及各堂董如曹智涵曹再涵吳蔭培劉雅　鄒詠椿潘濟之孔康侯尤鼎甫張月階陸仲英吳念農王駕六沈星叔等共七十餘人到園會議並商勸認購聞各紳富等當場認定者約有萬元應俟籌商後再行認購者亦有多人云 
敎徒熱心儲金蘇州耶穌敎中人日昨齊集于天賜莊李伯蓮君家中會商提倡勸導敎民儲金救國事聞議定推舉敎會各牧師爲勸導員隨時向各敎友宣解勸導有願送儲者即行繳納中國分銀行 
[鎭江]  
城鄕區域之爭執鎭郡北門外大校場地方其地點實近城郭本係城鄕市區域而焦東鄕紳董以爲在該鄕範圍之内以致互相爭執控案纍纍近又有人赴金陵道尹控訴經兪道尹批飭丹徒縣章知事謂該校場應歸城區抑歸鄕區自有舊案可稽仰即查照辦理云云 
添設郵政支局鎭江郵政局本設於江邊怡和碼頭左近惟鎭埠地方遼　又係通商口　人事尤繁僅恃本局曁城内支局實有應接不暇之勢現由鎭局局長禀由江蘇郵務管理局核准在西門外柴炭巷適中之處租賃房屋另添支局一所以便商民已於前日開辨矣 
小學校開會儲金鎭郡東鄕姚家橋崇德初高等小學校爲王氏獨力創辦開辦以來已逾十年前日亦發起救國儲金會師生解囊捐助者已有一百餘元卽將此欵儲於中國銀行矣 
[揚州]  
派員搜挖　子東鄕郭村之東金銀蕩地方本係草蕩雖多開墾成田然地身極底積水甚深去歲夏間亢旱該處魚蝦遺子生蝗雖經縣署派委摸滅而現在　子又復出現極深處距土亦祇寸餘周知事據報已委警佐王寳畊及委員數人帶同警隊前往設局招僱人民搜挖因面積遼闊特覓耕牛數十頭民夫數十人在該蕩田内日夜從事以免將來害苗 
鎗斃盜匪四名江邑南鄕石家堪鄕民睢長發家命盜案内正犯謝永興及甘泉山鄕民劉長榮家刧案内夥盜房萬高吳國喜等四名昨經周知事詳奉省憲批准按照懲治盜匪條例就地處决當卽遵批監提該犯等　至二郎廟左近槍斃並將罪狀宣示週知 
[南通]  
女罪犯脫逃昨晚女待質所忽逃去犯婦七名及看守之丁婦察覺業已杳無蹤跡卽至縣署報告奉飭警局迅派巡士詳加跴緝竟未獲到除仍責成各區員協訪外先將看守婦拘押候辦商業校興工乙種商業學校向附設於省立第七中學校内茲因亟須添辦甲種商校以廣造就乃由商會各業董敦請地方鉅紳張嗇庵君等共同研究僉以城南西寺舊址接近馬路便利交通其地點殊甚相宜已函囑測繪局員繪具建築細　以便尅日興工其經費聞已估定二萬元 
[南京]  
因公侵蝕案寗垣江口發現因公侵蝕巨欵一案牽涉江寗鐵路局總稽核劉卓冬或謂局長馮文俊與劉稽核互相舞弊致起攻訐業經齊巡按使飭將劉卓冬拘留官廳訊辦所遺總稽核差已委蔣汝正接辦惟此案之内容未能詳晰特派沈佺前往該路局守提報銷淸册核算以便水落石出故昨日又將該局長馮文俟撤差改委本署總務科員連德英接辦 
財政廳請整理稅務自去歲歐洲戰事發生延長至今洋貨停滯僅有國貨銷行各處釐捐局所不免受有影響收數短少財政胡廳長以爲於稅務有碍昨已咨請財政部擬援照特别辦法以資整頓收入 
[杭州]  
整頓餘姚場產姚仲動運使派陳書琥往餘姚籌　整頓場產一節茲聞陳調查後擬將餘姚晒　地分爲七區建倉五十五處產銷緝私亦均籌備妥善已於日前回省銷差姚運使旋即委陳爲整理場產局局長飭先往餘姚整理運銷巡緝一切關於鹽政種種事宜并電部　淮兵一營馬隊若干往姚駐紥以資鎭攝聞陳奉委後已於昨日赴姚到差矣 
[安慶]  
商界發起救國儲金救國儲金自上海發起後各省風聞響應踴躍輸將惟皖城民生凋蔽市面蕭條各界尙未計及昨商會准北京電開儲金一事人心踴躍請爲一致進行皖商會總協理接電後表示同意除電復北京商會外特先刋發傳單俾衆週知並擇期開會集議進行方法皖中紳商學各界　具熱　當亦樂爲　　也 
請阻運米出境皖省近日米價飛漲民不聊生揆厥原因大半由於商人貪得心重趁浙江辦振之期私連出境冀獲厚利所致前由商董汪儀臣呈請韓巡按禁止業奉批准在案該董近因某商仍有以浙江護照偷運出境之事特請商會函致各官廳查禁並由總協理派人稽查一面請招商局躉船及各公司經理一　代爲偵查不准搬運過輪如再有私運者卽行扣留議罰 
[哈爾濱]  
救國儲金之動機救國儲金團自滬上發起後哈埠人士　思踴躍輸將只以倡辦無人終未實行本月六號各機關同接吉林中國銀行勸辦傳單極表同情遂定下星期日（卽本月九號） 
假商會地點開全體會議以便商定辦法旅哈山東同鄕會文牘　潤之昨在四道街宣講所演說救國儲金四字之意義　者甚衆玉福下處有陳桂花校　頗嫻文墨前在營口倡辦國民捐爲數甚鉅茲聞儲金之說遂勸諸姊妹積捐數百元並自捐百元以爲之倡 
雜評二 
[簽押（默）]  
據北京各消息中日條約日内即簽押矣夫簽押不過了却一場交涉之結束耳中國旣經承認則日人所索權利早已納諸　　中簽押特形式上之手續而已乃西電謂奉天日戍軍須俟簽定後方始撤退意若示其兵力旣足以　中國之承諾又足以迫中國之簽押不然何若是之過慮也 
此次簽押國人固引爲深恥之事然而丁義華氏曰中國外交失敗已非一次若引以爲恥實恥不勝恥然則我國人將不引以爲恥耶苟引以爲恥者則必人人奮起謀所以洗此恥 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇省第一次地方物品展覽會紀事（二）]  
開會情形昨（十六日）爲江蘇全省第一次地方物品展覽會開幕之期（會場在南市陸家浜中國圖書公司舊址）滬海道尹楊小川君親自蒞會巡按使公署實業科長高友唐曁齊巡按使代表黃慶　均於昨晨到會午後一時行開幕禮時男女各界先後到會者有二百餘人沈知事及杜所長包幹事　均分任招待警廳軍樂隊入會奏樂振鈴後先由黃君代衣齊使致詞（文見後）次楊高諸君討論合官民全力振興工藝至五時而散赴會游覽者至夕陽四下尙車馬盈門也 
巡按訓辭黃慶瀾君當衆宣讀齊巡按使訓詞云大地之上物品之大别有二一曰天產一曰工藝吾國天　夙以富饒稱於世而於工藝獨不如人遠甚工業旣缺乏其競　之術商業即喪失其轉輸之能數十年來朝野上下無不曰患　忠貧其因在此江蘇於吾國中不可謂非工商業之較爲發達者目前淸開南洋勸業會之幕而工商界之精神一振自民國開巴拿馬賽會出品協會之幕而工商界之精神又一振今則又有第一次地方物品展覽會之組織不知者以爲本省巴拿馬出品協會開會甫畢事一再徵集出品恐有時而窮殊不知物品之產出日新月異而歲不同狃於故常不進即退况承南洋勸業會巴拿馬出品協會兩次盛舉之後奬勵溥則競爭之心生比較多則發明之業易然則本會之範圍與時期雖不若前届兩會之大且久而執故求因雖謂本會爲前届兩會所種之效果可也豈惟前届雖謂本會爲以後歷届展覽會之權與亦無不可也與會諸君其母忘今日江蘇省第一次地方物品展覽會之紀念異日工商　之益臻發達將於此會操左劵焉 
[勸用國貨會會議紀事]  
五月十五號下午四時勸用國貨會邀集會議到者數十人由李徵五君主席報告開會宗旨謂提倡國　即爲富强之基礎我國雖受大辱如能人人注重國貨未嘗無挽救之一日也云云並主張卽日組織勸用部衆贊成許奏雲君起言勸用國貨與救國儲金均爲當務之急在會諸君同心協力堅持到底以固國本而雪國恥等語王文典君提議本會内部應先整頓完備團體亦能　結陳良玉君起言我國今日貧弱至此半由人民無愛　思想試觀文明各國日用必需之物有不愛用國貨者乎誠以國貨廣銷直接關係於社會經濟間接關係於國家經濟我國地大物博若能急起直追徐圖自强未始無效諸君竭力勸用不可因一蹶而不振也云云至此已鐘鳴六下遂散會 
[西報之評論遠東運動會]  
大陸報云凡初至上海徘徊於虹口遠東運動場者觀於運動家之會集運動之技藝及來觀者之踴躍必以遠東運動會爲成立巳久之組織其實遠東運動會尙在幼稚時代成立僅三年此次僅爲第二次會集耳質言之遠東運動會乃萬國運動會之附體並不居於敵體之地位其目的所在乃欲促進東方體育家之程度傳將來多數東方健者得以參與萬國運動會蓋今日東方若派多數幼稚運動家以與各國習練有素者在萬國大會中較長絜短則爲不適當之舉縱有二三人具最後競爭之資格然欲奪得錦標露其頭角則必無望遠東運動會發源於小吕宋一九一二年始成立翌年開第一次大會於小吕宋閱二年遂有今日上海之第二次大會今比試技藝之種類較諸萬國大會確不盡合然非有所限　他日擲標射箭擊鎗及馬上拍球諸術一俟操演純熟後定必加入比賽中也遠東運動會茲巳穩固成立斷無中途解散之虞此爲無可疑者斐列濱人得美國敎員之指授能運動者不患無人　須熟練其術精益求精其他國人亦咸注意於體育爭勝之精神皆極活潑而以中國爲尤甚數年第中國定能如斐列濱諸島有極多運動大家也 
[救國儲金紀要]  
星期日循例停收昨日（十六號）爲星期日中國交通兩銀行照例停收因無儲金數目之可紀想今日持金往儲者當更擁擠矣 
請開血書公布會昨聞李佩蔭君刺臂血書已送交儲金團有顧芷佩王體全同致救國儲金團函云閱報知國貨維持會調查員李佩蔭君刺臂而作血書永爲國恥紀念刻骨銘心足見李君忠義之氣躍然紙上應請貴團通告本埠外埠各團體以激起同胞愛國之心如能賴貴團鼎力借一寛大會場如張園之類特開血書公布會請李君親臨演說鼓動人心似於救國前途更增聲色此爲勉勵多數人計非爲李君個人計也能否實行卽希尊裁爲禱云云 
厦門事務所成立厦門來電云中華救國儲金團總事務所公鑒厦本日開市民大會到者踴躍事務所附設總商會尅日成立銀行定二十號收欵商會敎育便删 
蚌埠人之愛國熱心地救國儲金團總事務所接蚌埠中國銀行來函以該處分事務所尙未成立儲欵者巳有六十六元可見人心愛國不日分所成立其儲欵當更有可觀云 
書業公所之通告敬啓者吾業第一批救國儲金業由本所代爲彙解中國銀行按户分别存儲取得儲劵到所凡吾已經交欵執有本所收條諸同業望於即日親持原收條來所倒換中國銀行儲劵以淸手續其尙未認報及未繳諸君萬望勿因時局已成過去而遽灰其心須知儲金宗旨原爲吾中國自强之計非僅顧一時起見務宜痛定思痛益加奮發即日來所報認或繳欵以示救國之眞此布 
海昌公所之認儲辦法昨日海昌公所投函儲金團云儲金一節各業踴躍敝公所係海寗一邑範圍旣小有財力者亦不數見且絲茶洋貨紗米等業均經分别照儲各盡心力現經同人議决訂於五月二十九日以前爲第一期儲欵五月二十九日以後續勸儲金再行函違可也云云 
糖雜貨聯合會之覆函旅滬潮州糖雜貨聯合會覆儲金團函略謂儲金救國乃國民之天職義不容辭敝會爰請各董事曁會員等開會集議廣爲勸儲當由敝會彙送救國金三千六百二十八元繳交中國銀行存儲外另有敝會董事聯發等諸號先送儲二千餘元杯水車薪固屬難以濟事惟藉此以盡國民之義務耳云云 
儲金之存記日昨儲金團接有月薪儲金之投報存記者如下李萊山四十元陳銘生三十元李錫卿十元又有後馬路恆記布號内孫李二君投報儲金團存記房租儲金孫積慶堂二百四十元李萊山三百元賈麗江函報儲金團存記願儲喜筵資五十元又賈兆斌二十元本埠津帮天成棧内之庽商陳瑞卿除自認五十元外並介紹同庽源順祥二百元恆義號隆昌號各五十元開泰祥萬豐泰義盛興義和順東如昇各四十五元同義善三十三元三益泰二十五元義發順萬慶泰各二十二元現已赴總事務所報告聞日内卽送銀行存儲矣日昨有沈景廬投函儲金團略謂鄙人家無擔石愛莫能助除勉認洋十元外又勸同事二十人籌集九十元合成洋一百元明日當送至交通銀行存儲云云 
[線人妄指亂黨]  
淞滬警察第二區署昨據某甲報告謂有亂黨直隷人王樹林現附滬杭火車自松江來滬圖謀不軌請爲逮捕等語該署長當令其人作線派警馳往滬南車站將王指獲搜查無據正擬帶署查詢間卽有該路某工程師以王係松江用釣灣車站打旗夫現請假來滬並非亂黨當向警察擔保免予拿解該警察准之乃帶報告人回區澈究 
[繭商途中遇盜]  
湖洲人劉永泉前日携帶銀洋雇舟下鄕收買繭子晚泊龍華鎭西之新橋港内於九時許突有盜匪三十餘名駕船兩隻驶近劉船蜂擁而上用刀砍傷船夥姚姓頭面將船内現洋四百二十元小洋一千三百數十角銅元三十二千衣箱一隻内有棉夾單衣數十件銀時計一個自鳴鐘一只土布二十四疋一併搜刮携賊駕船向北逃逸昨經該事主查開失單分赴地方檢察廳及淞滬警察廳禀報請求查緝賊盜未知能弋獲否 
[盜匪拒捕傷人]  
老閘捕房四十號西探昨晚八時許帶同華探至英租界西棋盤街雙慶堂么二妓院高筱紅房内捕拿盜匪被盜拒捕開鎗擊傷同黨王姓一人遂由中西包探當場拿獲盜匪四人拘入捕房一面將王匪車送仁濟醫院醫治聞傷勢甚重難保無性命之虞一切詳情容再探錄 
又一訪函云近日本埠盜案迭出均未破獲是以各捕房偵緝　嚴昨晚（十六號）八時許四馬路捕房因據探報現有盜匪多人正在打狗橋東棋盤街（俗呼鷄鴨弄）四十五號門牌雙慶堂聚賭當即由七號西探目帶同中西探捕前往兜拿該匪等正在興高采烈見探捕入内膽敢開槍拒捕當有七號西探目未及防備致遭擊傷嗣各探捕奮勇上前始將該盜匪拘獲並以該堂主容留匪人當即一併帶入捕房一面將受傷西探車送仁濟醫館醫治按兩函所報事實微有不同未知就是姑並誌之 
[落地稅進行之阻碍]  
蘇省落地稅開辦其中有一部分稅欵須由各該處原有之釐稅局所劃歸辦理嗣因原有局所以此稅一經劃分之後勢必比較不足考成攸關加以商人觀望尙待協商以故延不照劃近有某處商人赴征收局投稅後被原有局所提回重追繳稅並有某業欲求退認不得事爲新任胡財正廳長查知大爲震怒以各稅所如慮比較不足僅可陳明辦理不應藉口商人觀望有碍稅務進行除擇要面詢外並呈報齊巡按使飭查 
[通飭保護洋商收繭]  
齊巡按使以旅滬洋商每逢蠶繭上市均派行夥携帶資本分赴無錫常州及洞庭東西兩山各鄕鎭設莊收買雇船陸續運滬資本甚鉅歷經省吏命令各該地方官廳照章保護有案刻又届洋商派夥分往各鄕收買蠶繭之際而各處盜案頻聞亟應妥爲保護故於前日飭行江蘇内河水警第二廳迅飭内河水警各巡船凡遇洋商收繭裝船過境務當愼加護送以免盜匪刧掠 
[補解水利經費之飭文]  
帶征水利經費問題迭由上海縣沈知事詳省核辦茲聞沈君昨接江南水利局飭開案奉江蘇巡按使批發據該知事詳爲墊解民國三年七成以上水利經費一案由奉批據詳已悉查該縣上年份應解水利經費係屬移挪地方公欵並非按畝帶征應否按照七成墊解之處仰江南水利局核議飭　詳報備案此批抄發等因奉此查此案前據該知事詳報到局當經批飭補解在案茲奉前因除錄批詳復巡按使備案外合行飭知該知事應卽查照局批迅將短解之五千元具文補解現在瀏河之工業已着手進行需欵浩繁全仗各知事源源接濟毌稍遲延云云聞沈君奉飭後當卽遵照辦理矣 
[斜橋馬路改築工竣]  
工巡捐局以本邑西門外陸家浜銜接石灰港之河道於中法劃界時將斜橋拆去塡塞隔斷所有斜橋舊址之馬路應加闊路面以免車馬往來之碰撞爰特飭由工程處將斜橋之椿木一併拆除塡砌瓦筒橋面改築馬路昨已工竣將工費數目報告蘇省財政廳查核矣 
[商定推放南市沿浦馬路之辦法]  
工巡捐局朱局長查閱接管卷内有前市政廳建議將十六舗迤南一帶沿浦漲灘推放馬路改建各處碼頭以便商家運貨一案旋調查十六舗至楊家渡已由寗紹大達兩公司租賃出浦基址興築商輪碼頭而楊家渡迤南自大碼頭至萬裕碼頭等處向未實行推放馬路改建碼頭惟經海關稅務司令河泊司詳細測量釘椿爲記欲將沿浦地段規定劃直路線在案茲擬切實興辦即與紳商會議由官商合力籌資酌定商家出資六成官欵撥以四成現已會商妥洽詳請鎭守使滬海道尹轉詳巡按使立案後不久即將興工矣 
[禁止販運米糧出口]  
本埠米價連日飛漲每石價至八元五六角曾經當道調查漲價原因係由内地奸商乘起運軍米之時私販出口所致是以傳諭米業董事飭米商趕爲平價不准私販出口及囤積居奇在案乃邇來價仍未減販運如故滬海楊道尹以米糧關係滬地民食急應查禁故又飭縣嚴行禁止販運矣 
[意國軍官奉命回國]  
大陸報云昨有意國軍官四員又海軍精練砲手十六人由北京抵　今日乘日本某郵船啓程蓋奉命卽行回國故也 
[派駐菲律賓領事赴任過滬]  
新簡駐美屬菲律濱總領事施紹常君因赴該處履任於前日來滬昨晨分往鎭道兩署會晤鄭楊兩君聞施君現庽牯嶺路延慶里不日即將就道云 
[劉傑准予赦免]  
黨人劉傑前於民國二年夏間曾充南京臨時警察所長由中央通緝未獲現因政府頒發赦免黨人命令故該黨人悔罪自首親投上海鎭守使署具禀請求撤銷通緝並懇核發免罪證書當經鎭守使署查無案卷據情轉詳宣武將軍請示茲奉馮將軍飭謂該自首人劉傑前於南京變亂時際由警界公舉劉傑暫爲寗省臨時警察廳長維持地方尙能盡力確無擾害行爲自可照准免予緝辦等因鄭鎭守使准飭後巳於昨日飭令該自首人迅來本署領取免罪證書矣 
[暗殺案之餘波]  
黨人邊秀章（即駢綉章）被皖省駐滬偵探徐國柱設計暗殺經公共公廨迭次研訊判决徐與案證郭世武一併引渡而郭母侯氏以邊秀章係由徐國柱受人指使暗殺曾經邊妻路氏之代表穆安素律師兩次請求移提主使人到廨澈究是與伊子毫無關係乃延羅傑律師投廨聲請將郭提回復訊經中西官照准諭令正式具禀呈候函請鎭守使將郭提回復訊在案茲悉羅律師已　具中西文正式禀詞分呈中西讞員請即函致鄭鎭守使將郭提回公廨復訊核釋以免寃累無辜 
[典業議决防盜辦法]  
公共租界新唐家弄乾亨牛莊路同康河南路萬濟等各當舗於此數日内均遭盜刧雖已報請捕房飭探嚴緝尙未弋獲盜贓以故咸有戒心茲由典業公所議决嗣後躉數銀洋一律鎖閉鐵箱即零星欵項着各櫃夥自行留意並一律於七時收市以資防備而免疎虞業已通知各同業遵行矣 
[取締押店之先聲]  
英美總巡麥高雲君以年來公共租界内匪徒充斥搶刦頻仍　因租界押店林立盜賊易於消贓所致自應嚴定取締押店辦法以淸盜源業已通諭各捕房捕頭轉飭中西包探調查界内共有押店幾家並查明各押店主姓名籍貫造册彙報備查以便提議取締 
[紀湖州旅滬公學之旅行]  
湖州旅滬公學爲吳興凌銘之君主持今年添辦中學男女學生已達七百人本届率同中學高小兩部男生百三十人女子高小部五十餘人益以凌君創辦之南洋女子師範學校學生五十餘人旅行至湖州自五月九日雇輸了發次日抵湖參觀城内男女各校並分遊城南北名山歸經南潯留宿一日亦參觀各校遊覽名團旋於十四日下午返滬歸校聞該校學生此次到湖第一日適遇天雨然仍整隊而行並不懈怠比諸曩年旅行南京姑蘇尤見精神云 
[慶祝莫子經君壽辰預誌]  
邑神莫君子經歷辦本邑公益事項竭盡艱辛早爲闔邑所共仰本年舊歷四月初五日爲莫君六旬誕辰諸親友同擬慶祝莫君以時事多艱再三力辭邑紳姚穆吳黃諸君以莫君數十年來維持社會造福地方誠非淺鮮茲逢花甲之期不可不一伸慶祝爰由姚穆諸紳公同發起於是日假也是園稱觴祝嘏届時濟濟盈庭定必有一番熱鬧也 
[銀行會計西員自戕殞命]  
大陸報云匯豐銀行第一副會計員比旭浦君於十五日夜十一時在惠中西旅館以獲槍自擊登時殞命案上留有一函述明自盡原由其内容未經巡捕房宣布 
[詰訊丐頭被毆斃命案]  
前充丐頭之周益生（即周益官）被江湖流丐兪阿寳（即癩皮阿寳）等向索漏規不遂將周毆打越時斃命當經巡警將兪拘送地方廳派員驗明屍身判兪收押候示在案嗣經檢察官一再預審明確起訴審判廳前日午後經趙推事官會同樓檢察官等開庭辯論先據屍妻周陳氏訴稱本地人今年三十九歲家住大南門外沙家石橋丈夫周益生向爲丐頭自奉諭取消後禍於本年舊曆二月二十一夜突有惡丐兪阿寳等三人來家時氏同女晚膳畢在灶屋内收拾忽據氏子周昌其奔來聲稱兪阿寳等將父親扭在房中兇　等語氏　耗入房目覩兪等將夫扭　當命兒　喚到巡警將兪拘獲其餘二人已經逃逸迨夫行至臥床不一刻因傷而死前蒙驗明請求按律懲辦氏女三　氏子昌其所　均與母略同並據駱德勝供在二區二分署充當四級巡士是晚六時至九時奉派在沙家石橋守望七時許有一小孩（即指周昌其而言）前來報稱有兪阿寳等在家將伊父周益生毆打等語巡士隨同偕往當將兪阿寳一人拘獲急向周益生詰問情由據周聲稱今日饒其初次姑不深究如日後再來應當究懲云云巡士即將兪釋放仍回原崗守望少頃又據該孩來崗報稱伊父自被毆後越時氣絶等語巡士馳至周家察看果見周益生倒斃床上遂協同周之家屬同赴兪處復將兪阿寳拘獲送署　解是實訊之兪阿寳供年三十七歲南匯縣人向居治下大南門外前爲乞丐現爲小本經營是日小民向周稱貸有之不敢行兇求鑒樓檢察官卽當庭起訴略謂此案已死周益生前經驗明其所受之傷並非致命實係舊病復發而亡惟兪阿寳實犯新刑律三百十三條第三項之罪請爲公判云云問官復將在案人證反復駁詰即以今日爲辯論終結判兪還押駱巡士回區供職周陳氏母子退去聽候宣布判决 
[拐匪訊明候辦]  
拐匪嚴介明前在山陽縣境犯案被押期滿省釋後仍操舊業舊曆本年二月間在鎭江某輪船上又拐得山陽婦人徐施氏至滬串通蟻媒及同黨人周兆棠等將該氏售與浦東周姓家得價洋一百元後因徐施氏不願在周家度日日夜啼哭由該處巡警聞悉往查乃將該氏帶區并緝獲嚴介明周兆棠一併送司法科轉送地方廳訊辦在案前日下午袁廳長會同賀檢察官飭將一干人提案研鞫訊得嚴周二犯實犯新刑律第三百五十一條略誘婦女之罪判令分别還押候辦徐施氏暫行收所候示召家屬來案認領 
[匪徒誘拐小孩]  
楊鴻生之子生齡年十二歲在西門外周金囝處學泥水匠前日出外買物被匪徒張阿桂誘至　江地方希圖拐賣被五區二分署巡遲警查見向張詰問言語支吾當卽一併拘署訊明情由移送檢察分庭預訊之下判張收押候辦 
[懲辦匪徒金錢豹]  
匪徒周金壽（綽號金錢豹）專在四馬路胡家宅一帶結黨横行前日又在廣西路弄内向王阿三拆梢不遂行兇將王毆傷由捕查獲將周拘解公共公堂訊實判押西牢一年期滿逐出租界 
[包探拘獲積竊]  
積竊劉和尙前晚掩入新閘梅白克路六百三十九號門牌徐毓臣家竊取値洋一千八百餘元之綢皮衣服被探查獲拘入捕房奉飭押候解究 
[拘獲碼頭竊匪]  
浦東鄕人陳桂生朱立興日前在十六舗寗紹碼頭雇舟過浦突被碼頭小竊攫去衣包一個内有洋銀四百五十元及衣服等類追捕未獲曾報第一區警察署請緝迄未破案茲經徐警廳長訪悉該處碼頭素多竊匪旅客時受其害故特嚴限偵緝隊趕緊破獲昨日始由該隊士獲到馬阿三一名供認攫洋分用不諱已由第一區警署移解警廳司法科訊究矣 
[竊犯難逃法網]  
竊賊王美階前至南市林仁法所開木作内以訪友爲名乘問竊取該作夥陳阿龍之衣服八件鞋子一雙由林投報該管警區將王美階緝獲拘送地方廳收押前日經趙樓推檢兩官命提至案訊得王行竊屬實諭飭收押候辦 
[鞋底作工人械鬥傷人]  
滬城西門内一帶鞋底作帮大半爲鎭江丹陽等籍業此者皆少年好勇往往有聚吃講茶集衆尋仇情事昨日該業張金賓因細故與同行蔡永立錢四祥等在西門内某茶肆評理一言不合互相用武詎蔡袖出利刃將張金寳後背等處連戳三刀臀尖上又戳一刀張受傷倒地經同伴薛義才費道旺等願作證人鳴警將蔡錢二人拘送二區一分署連同張金寳逕送上海地方廳經檢察官驗得張受傷屬實判令自行醫治蔡收押錢交保薛費兩證人斥退候張傷愈詰訊核辦 
[木料塌車准予通融]  
淞滬警察廳徐廳長前因城内各處街道狹窄往來車輛繁多商 
 
 
 

Page 11

 
 
家載運物料之塌車　阻街道殊於交通有碍是以定章凡各作塌及商家運貨之塌車祇准於早晨八時前車運逾限即作違章諭曾經出示曉諭在案茲由木商公所董事因木業運料至城内現値天時漸長如限定早晨八時諸多不便爰呈由南商會請轉禀警廳通融展限至十二時爲止旋奉徐廳長核禀准予展限至十時如街道最狹之處仍限八時除函復飭遵外已飭知所屬區署傳諭崗警一體查照惟他項塌車則不在通融之例云 
[公廨陪審英員調任]  
公共公廨陪審西官英副領事康斯定君業奉該國政府命令調回本國升用定於陽曆本月底附輪返國所有陪審一席已奉英總領事法磊斯君委任管理船房事宜之巴君承乏按康君秉性和平會審華洋訟案均能悉心推究前以工部局不給西牢工作人犯工資爲憾曾函請各西董酌給俾押犯釋出有所謀生且對於各小販加捐一事亦一再向工部局婉商代爲請命華人受其惠者甚多現聞康君之去莫不同聲感嘆云 
[上訴案供詞各執]  
商人葉惠章前在地方審判廳狀訴王秋屏不還欠銀二百兩連利共八百餘兩一案當經判决令被告償還原告本利銀四百兩在案茲因原告不服第一審之判斷向原審衙門提起控訴前日經該廳王　裳等三推事官開庭飭傳兩造到案詰訊據葉惠章供稱王秋屏於光緒二十五年間托昔存今故之陳志渭介紹借去銀二百兩言明按月一分半起息立有契約至今本利不還前蒙判令利息祗按三分之一歸還因此不服提起控訴質之被告供稱原告所控欠欵確有其事惟當時祗借洋一百元並非銀二百兩借據上亦非商人親筆所寫今年陽曆三月一日商人曾以票銀二百兩托富桂元轉交原告乃運本利併付求鑒富供詞與被告略同又據兩造律師出庭互辯王君以原被供詞各執判令分别退去候查明再核 
[掯贖抵單之糾葛]  
曹家渡鄕人張顯明訴談雲堂將受押田單轉輾出抵於黃榮生處掯不放贖一案前經閘北審判分庭孫推事傳訊據談供認此項田單轉押與徐阿土由阿土轉押與張協香復由協香轉押與黃榮生云云嗣被告忽延沈時復律師投遞辯訴狀諉稱田單早經原告贖回有徐阿土在場可邀案作證等情前日經孫推事續開辯論以談所辯與前庭供詞不符顯係　賴並經原告邀到證人趙士良等證明田單確由談雲堂抵出問官判談雲堂交三百四十元人銀並保聽候宣布判詞 
[原告單契完全]  
王仁貴前控樊恩孚冒認顧順昌所租公記業地爲已產請爲傳究一案經法公堂判各檢單契呈候復核在案茲由原被將單契呈請訊斷王供該地實係公記業產坐落改字圩第三百八十五號共有一畝七分有餘前因地上墳墓甚多將墓地三分有零劃開以期保全屍骨今樊所呈之契卽係此三分之地影戤爲自買之產查該地前係顧順昌所租茲顧已無下落致起樊吞賣之心求恩澈究訊之樊供此地係胞兄允孚所買胞嫂知該地雖有方單在關帝廟僧人手内該僧人早經病故請察聶讞員以王所呈單契完全該被告均係空言判令退去候函請會丈局派人丈量查明再核 
[塗改糧串不能作憑]  
朱仲蟾前控徐福生　賴伊故父徐正方將單契抵借洋四百元一案曾經法公堂訊供徐堅稱於上年三月十八日被胞妹阿梅捲逃竊去單契茲與朱朋串敲詐懇請澈究備案問官判邀問見證再訊在案昨又復訊據見證徐林生供三月十八日福生告訴知悉沈雨峯供抵借洋元小民並不知悉惟掉換契係我所寫徐供歷年完糧有串呈電聶讞員察閱糧串上有將名字塗改之處遂判所控不實將案註銷 
[陳烈夫投法公堂控新劇藝員周孟於去年欲杭州開設新劇社向借去洋二百元立有筆據拔摺爲言明在杭州開演時逐日拔還詎周至杭州被該處警局禁止返申向索置之不理現周匿英租界求請傳案訊追飭傳去後周搞諭不到中西官判原告退去候將周孟提案再核 
[押追欠欵]  
吳紀生前投法公堂控追趙秋生虧欠貨銀四百零七兩一案訊共屬實判令交保限交在案詎被吿保出後置之不理昨原吿又投案請追趙供保出設法歸還現未就緖求恩寛限中西官判收押追還 
[被告准予緩傳]  
　　南京路楊慶和銀樓在公共公廨控追周維翹不理往來銀二萬四千七百二十三兩一案由廨准飭傳訊在案前日上午由廨傳訊被吿本人未到由律師到堂代表聲稱被吿因事離滬已由敝律師函致檢察處緩傳令被吿自行投案云云俞代襄讞核供商之英領卓君諭准緩傳着被吿速行投案候質 
[被吿仍交原保]  
　　英商實恩洋行控買辦王介眉違背合同請追損失銀一萬兩由廨迭次訊供未結前日上午由廨復訊據原吿代表律師投稱因被吿將拍賣銀兩私用以致各客至原吿行内吵鬧與名譽營業均受損失請追訊之被吿亦延律師上堂辯護中西官核供判王仍交原保候再訂期會訊 
[閘北又獲烟土犯]  
　　五區警署前日又在滬寗車站查獲私帶烟土之孫鶴林姜國樑張世奇高超蘇明齋李得金徐正林秦盤觀忽喜林等九名抄出膏土七十餘兩一併移送檢察分庭預訊還押聽候起訴公判 
[深夜挑膏之判罰]  
　　九江路三百七十六號門牌烟膏店主汪修甫因深夜挑膏違章被捕查獲禀奉捕頭於前日將汪傳至公共公堂訊明判罰洋二十元充公 
[押儆茶房之滋擾]  
　　葉秋甫投法公堂禀稱開設報關行前用王永太爲茶房後王因貪懶將伊停歇詎王屢到行内吵鬧行兇經人勸出前日又來携帶洋刀向商尋釁故特報捕拘案請究王供以後决不再往滋擾求恩寬宥中西官判押兩禮拜示儆 
[誌謝]  
　　昨承棋盤街中華圖書館惠贈小說週刋禮拜六第五十期二册書此誌謝 
雜評三 
[敎育聯合會（訥）]  
　　救國儲金會儲　之起點也遠東運動會儲力之起點也而天津之敎育聯合會則爲儲學之起點學爲萬能必勝之物工商非學不興製造非學不精政治非學不良道德非學不高知識才能非學不充精神志氣非學不振歐洲各國力儲數十年之學而後有此大戰之成績人謂歐戰爲科學的戰爭洵不虚也吾國積弱至此莫不知爲失學之故今敎育聯合會已閉會所議决之重要各案苟能舉全國之敎育界凝神壹志以謀力行則將來必能與世界一戰也存亡關頭其在此哉 
救國儲金 
[五月七日中國銀行收款淸單）三續（]  
　　第一百二十三册一號至六十七號 
李生財五元張阿榮二元傅鴻財四元周瑞生一元陳金寳一元樂阿全四元陳啓運一元程瑞庭一元孫金樹一元佘耀斌一元曲來富一元喬繼聖一元王忠正一元丁桂生一元王貴有一元莊元康一元唐宗正一元陶榮生一元卞德成一元汪祖德一元蘆秉川一元莊阿銀一元解金斗一元陳正其一元蘆寳存二元邱全美一元柴辰生一元夏金堂一元孫茂隆一元宋仁臣一元馮泉淸一元陳友勳一元邱德喜一元陳根香一元浦雲章一元王品之一元王其安一元薛洪生一元黃瑞甫一元陳予璋十元王愛民五元彭錦堂五元衛仁卿一元裕生泰五元吳邦坤一元張靖坤張德坤一元周松奎周裕功一元嵇錦堂五十元顧芝庭五十元賈辛田一元朱陸一一元朱壽炘一元江堯澤一元山　光一元宋寳鑫姜樞倪倫炳一元黃景泰二元劉元盛二元王庚維一元麥舜耕一元蘇鄭氏三元甌秉隹二元衛梁氏五元鄭順吉二元卓陳氏五元金貴二元唐黃氏二元譚五三元 
　　第二百二十四册一號至二十四號 
王壽康四元衛炎華五元陳松五元曾信五元陳計　五元吳定五元錢玉蘭五元譚滿五元金恒燦五元戴于述五元徐雲靑五元周杏五元戴于熙五元楊滿五元何望曾陸元麥沛朋六元卓文翰六元梁緒康六元羅巧貞女士一元徐漢一元陳福二元鐘眞二元劉安二元周四寳二元（未完） 
[五月十四日交通銀行收欵淸單此爲第五次報吿]  
　　第五册七十七號至一百號 
沈天琛十元孫明寳二元柴根英二元劉金妹二元翁珍珠二元錢珍妹二元姚月娥二元杜心穆二元陳銘箴二元宋佩珍一元俞瑞芝一元孫明福一元李秀林一元葉　麗一元丁路得一元姚福妹一元鮑鳳慶一元張惠興一元杜其能一元方裕一元胡齊蕙一元郁秀雅一元梁巧貞一元林佩月一元 
　　第六册三十九號至九十號 
沈日雄一元章志誠一元程祥發一元方正立鄭於彬合一元崇樹堂五元出口公會倪慶雲一百六十二元倪慶雲四百八十八元出口公會周堃槐二十五元周堃槐一百六十二元出口公會林文泰五十元出口公會洽豐三十元邵子菁三元俞燕臣一元何釆臣一元華霽光三元童仲卿一元公記一元曹兼山一元袁水有一元李渭長四元學生楊杏荇一元王迺鍾二元敎員韓病秋十元敎員孫佩秋八元敎員毛復初五元敎員徐亦　一百元敎員舒彩玉五十二元敎員包珍棣五十元敎員倪師母十元學生烏明德三十元學生陳賽珍十元學生劉桂慶十元學生李秀寳十元學生鮑鳳菊十元學生林瑞芳十元學生林瑞香五元學生黃桂英五元學生黃佳英五元學生許靄文五元學生陳淑貞四元學生朱秉正三元學生譚壽金二元學生岳素娥二元學生鄔福英二元學生鄔善英二元學生鄔申妹二元學生鄔綫妹二元學生楊愛貞二元學生楊愛禮二元學生楊愛明二元學生汪鳳雲二元胡壽山五元 
　　第八册一號至六號 
楊慕貞一元戚貴弟一元王自賢一元吳金生一元沈詩莊一元學生張佩英二元 
五月十四日第五次共收儲金銀元一千三百六十元連前共計已收儲金銀元一萬四千七百二十二元銀五百九十五兩一錢二分八釐 
　　五月十六號儲金團來函第二百五十一號册内參易社同人儲洋十二元參易社誤書參昌社又銀樓新同行儲金德和四十元脫去十字慶元五十元亦脫去十字萬生五十元萬字誤書萬字請爲更正 
來函 
[徐春榮來函]  
　　本埠棋盤街老九章綢店總理吕葆元君讀京師商務總會五月八日之國恥通電異常慘痛因恐事過情遷國人忘恥擬請工於書法者將該電恭書方幅用中華國貨維持會會員沈思儉君所製之中國鏡架裝作掛屏懸於壁間早晚臨讀以爲不忘國恥提倡國貨之座右銘徐春榮上 
[興業銀行來函]  
　　頃閱貴報來函門登有上海總商會一函内有查敝會並無致漢會之電傳聞失實關碍市面刻由上海興業銀行電詢漢口並無其事應請更正如欲知漢上詳情請向興業銀行探詢云云查敝行自聞漢口風潮後卽電敝漢行詢問旋得復電稱市已安至如何詳情尚未得悉恐勞枉詢特此奉聞興業銀行啓五月十六日 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[歐西愛國之女傑（續）] [  希光]  
　　由是女傑遂赴阿爾濱之山島求見普魯士少尉　谷斯特崙氏即分派在理趨夫自由軍之獵隊下以其體有六尺之偉大充當翼人當可勝任愉快女傑自得隷軍人麾下旋又馳書報吿於其弟曰余之所甚幸者迄今無一人識我爲女子而余不能獨得宿票一紙因與平素相善十五歲之小阿偶得氏然爲余之同僚若在露營余則時常携有休舖一副惟因余天賦之聲音不免使彼等戲弄茲余指出一裁縫其聲音之織細與余同余得此　確之誇據使同營兵士不疑我而以此思想以壯我行勇敢果斷以赴戰場倘天降之福余得凱旋而歸則余之快樂及幸福必巨不然則此次通信實爲最後之話别賢弟乎汝其善侍老母余尤祝老母及賢弟之康健無恙由是女傑遂參與老恩堡戰事於一千八百十三年九月十六日即在桂脫列入戰線矣 
　上將奪惠斯特氏率法軍三萬駐特拉維　其副將率三千人至阿爾濱左岸守砲台抵抗普魯士軍隊九月十六日遂與威爾莫敦將軍之軍旅遇而突擊於是理趨夫之自由軍亦與其列焉將軍沈毅勇敢猛擊敵軍而法之前哨遂大敗自由軍因而捕獲法之砲隊並法軍之旗幟號鼓且繼續衝鋒進擊普魯士之波斯日伏兵一隊又突然而起斯時有法砲兵一隊方欲砲擊普魯士馬兵遂爲波斯旦伏兵所擊退而此自由軍中雄武勇毅之女傑迺大呼普魯士萬歲直衝砲臺而上是時雖法軍之彈如雨下不容其上乃女傑奮勇前進毫不退縮詎敵人突來流彈一中女傑身遂不得不應彈而倒幸有少尉費斯得立於女傑身旁女傑牽其衣呼曰少尉乎其速前進無失此時機也少尉乃竭力指揮普軍奪取砲臺而敵彈又中女傑腿是時女傑非特不言痛苦且笑容可掬蓋爱國熱誠達於極點故血肉之痛苦有所不計也時普軍旣得砲台萊柏濟革之大戰因以勝利所惜拔幟先登之女傑卒以傷重至十一月六日而長逝七日在聖安恩墓地以軍人之榮譽爲之殯葬噫如女傑者洵巾幗之英雄也余嘗該譯普魯士戰史其于女傑之捐軀殉國輒爲之欽敬不置 
游戲文章 
[拿怪解仿韓愈進學解（事見十日本報）] [  醒厂魏頌予]  
　　内務部長晨入警廳飭巡士赴窪下諭之曰怪戾於天濟於淵怪毖於後懲於前方今共和肇建文網日張彰善　惡除暴安良鋤非種者金甌固誅不仁者實歷長宜捎罔兩亦　游光蓋　搗其巢穴亦戰勝於廟堂巡士謀忠不能　無忠斯怪之善　兵忠不能强無患斯怪之作殃言未旣有進於前者曰部長吾欺哉巡士事部長于役有時矣部長目不盲視於三辰之正心不淡忘於萬國之維謀國者必資　策廣益者必集衆思强鄰環伺大厦力支竭孤忠以報國恒汲汲以扶危部長之力可謂疲矣九縣颷廻三精霧塞民厭淫詐神思反德歎大陸之將沈果孰得而孰失解萬姓於倒懸慰閭閻之菜色部長之於民可謂實矣熊據虎峙豪傑縱橫龍　燕啄蠭隊蝝生兵皆草木駝泣榛荆九邊鼓駭百室弦驚敦槃有會帶礪有盟周召分陜趙張尹京剖　求珍搜巖採幹野無投倫朝盈逸翰部長之於國可謂獻臯謨而陳益贊矣昔司警政弭盜垂勳今長部務稗政無聞部長之於服官可謂勤矣然而惠不見益共民忠不見强其國橫厲糾紛羣妖競逐鄰多暴虎室有睡獅魯陽何在夸父莫追漁翁得利鷸蚌争持歲旱而相如渴年荒而曼倩飢南郭竽濫北山文移不知慮此反拿怪爲部長曰吁子少安夫圖匱於豐防儉於逸莠草務除夕惕若慄欽哉欽哉惟榖之卹者田畯之力也扁鵲和緩術近師巫靑囊有訣黃石有符膏盲二豎災藥石是驅者醫氏之圖也木魅山鬼城狐野鼠深溝高壘守以强努退如山移進如風雨者社稷之主也昔者魯侯將出　羽日來　公外奔龍尾雲霾蛇爭門鬥鄭突堪哀豕啼人立齊襄被災是四國者　　齧齧神鬼相　無有歡怡一日九結其詳于傳何如也今部長政雖勤而不擇其要令雖多而不合其道事雖奇而禍自己兆心雖忠而孽由人造猶且厄運初　陽爻在六乾象棟傾坤儀舟覆哀我蒸黎痛心在目嘆彼黍之離離悼彼稷之育育然而封豕不能吞長蛇不逞欲茲非幸歟國家將亡妖孽隨之石言星隕禳非所宜若夫　臨江之不母擒營窟之山　出投巖之子鶴射入澤之童麋是所詰農夫之徒以莠亂苗而責醫氏以殺蟲藥進服散而逍遙也 
譯叢 
[北美洲之女巫（美國丕列司脫筆記之一）] [  木]  
　　北美洲印第安土人迷信之習最甚遇事不能解决者輒歸之神道甚至天然之現象如風雷雨電莫不謂有神道主持故遇此等事必向神道祈　天下事有求者必有供者出印第安土人旣虔事神道乃有一般醫士出爲巫師而居阿拉斯格之印第安人智識更較居於温帶各部落之印第人爲卑陋故醫士之在温帶者勢力尚屈於酋長之下阿拉斯格醫士之勢力反出於酋長之上予於阿拉斯格之醫士相識者有數人下文即叙其事也 
讀者當知醫士兩字實沿用而已名爲醫士初非知醫　也且所謂醫士婦人居多今阿拉司帮最著名之醫士亦爲婦人吾今叙此婦足以代表其餘美洲各部之所谓醫士矣 
吾今所叙之女巫名奴嚇特拉蓋永遠不回之女子之意也用意所在予實不得而知奴嚇特拉居考哇卡開河畔考哇卡開河者即哇公河之支流也奴嚇特拉奉爲該處部落之長者已有年所據云該處之人身體上有特别之徵象者始能得醫士之名位背如駝者尤合格而婦女之未曾生育者亦得有特殊之權利凡患羊癎瘋者更能得最高級之醫士名稱然平心論之彼輩爲醫士者身體上雖有廢疾然腦筋之中固較一般平常土人爲狡獪遂利用其狡獪之惱筋蠱惑當地之土人吸得人之財帛今阿拉斯格人聞奴嚇特拉之名無不咋舌即同業醫士之中亦公認其法術高出儕輩一籌云 
詩選 
[春日書懷] [  選靑]  
　　一瞬春光徧眼前花如鋪錦草鋪氈算來風景仍陳迹常此窮愁阨壯年富貴絕非謀可得文章耍有福方傳何當了卻向平願海上乘舟去訪仙 
[登勝棋樓]  
　　一著爭先自詡奇江山誰料有遷移英雄已去今安在空聽樓名說勝棋 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十七章（續） 
頃之安西來昂其首吸烟見威廉尚未去則曰威廉汝奈何未去威廉曰乞主人恕予毌因此而除予名言次復大頳安西來不禁展輔而笑柔聲曰此次當恕汝仍往治汝事吾不汝究也威廉聞語如釋重負俯其首自去安西來目送之遠乃自念曰此孺子頗誠實此寄信之事設彼不方又誰能察之哉要之彼受家庭敎育實深也是日茶時之後威廉復與密斯特安西來遇蓋廠中辦事鐘點約分四起上午爲八時至十時十一時至十二時下午爲一時至四時六時至八時而最後之三小時安西來恒不至是日適有客來訪理㾗乃繕函授威廉曰威廉汝可往見主人以此呈之且候回信威廉領命遂奔而往途經已之門側見其母尚趁斜陽之光倚樓作針黹乃仰首呼之復匆匆赴安西來之家至則安西來方在晏居之室課亨利讀蓋亨利以多病之故身軀孱弱不能習於勞以是於古文之學尚未得進境臘丁文雖已肄習有年而希臘則尚爲初始安西來亦不嚴爲督率但稍爲講解使得通順而已威廉旣至侍者導之入廳事令少坐啓門入白晏居室本與廳事隣接安西來應問曰威廉耶來可入室少坐威廉入以信呈安西來安西來展之就亨利讀書燈前細爲諦視乃曰知之汝少俟吾當以回信授汝言次自去威廉旣坐亨利乃移其目視威廉且絮絮言曰此誠可恨吾不知是何魔祟每當功課時必有人踵門而至攝吾阿父以去使予枯坐如坐犴狴言時自搔其手若不勝憤懣者蓋多病之人肝火必熾亨利亦正如此耳於時密昔司安西來適出呼亨利曰汝父在乎曰否已往書室予今晚功課又不知何時始可了結今予所作習題尚未成其半而主動與被動之位又時復糾纏不淸直令人煩惱死矣密昔司安西來乃慰之令毌躁姗姗自去威廉起曰朋友吾覩汝狀似深以作文爲難汝亦許予助汝乎亨利詫曰汝乃知希臘文耶言次現爲猶疑之狀旣而曰佳汝果能爲予助則請有以敎我此字果須用主動詞否威廉前視之乃曰然此必須用主動亨利昂其首作不信狀威廉曰汝母疑予之古文學蓋受自阿父所讀書實已較此爲高即吾弟愛克亦已讀君所讀之書矣於是又爲指點如曩時好禮倍登之敎己 
滑稽短篇 
[玉美人（再續）] [  醒謝] 　 
　　華燈已上了公爵克拉忒拈着他一部花白的胡鬚正坐在書室裏面看報兩只眼睛不時的望着那只鐵箱原來就是藏玉美人的暗　想道白菲兒白菲兒你聰明一世　　一時如今我已布下了天羅地網怕你不上了鈎你一世的賊名聲今晚可就是你的下場了想着不覺得意起來墊起一隻脚抖個不住幾乎要把兩隻腿條子抖斷了抖斷麽那個做　的也不忍幸虧這個當兒安柱已引了一個警察官進來公爵這才立起身來把眼向他一望原來這人并不是適纔的警長另外又是個警官年紀約有三十多歲身材不長不短很合着做偵探的樣子濃濃的眉兒高高的鼻兒一波眼睛却尖銳得非常時時　住的向四邊瞧然後把公爵重新打量一番這才趕上前去同公爵握了一握手道在下姓梅拉夫是警長特地派我來保護你老人家的只是你可以把這件的始末重新再說一遍麽公爵道謝使把這件事自得信起到現在止重新說一遍又道警官梅拉夫我很想今晚帶着我寳貴的東西住到客店裏去雖則說有衆位現在替我保護但我老頭子經不起風險很有點兒怕呢 
文字因緣 
[金縷曲] [  平]  
　　歲己酉番禺沈二太侔結唫社於宣南余從諸君子後値課限調山亭宴詠夾竹桃得一卷雙管齊下情文並茂淸而不滑　而不滯兼有二窻之長以爲同年生袁小偁所作持示太侔詫曰此名士蝶仙先生手筆也自滬上郵寄者因詳詢而心嚮往之適謁選得無錫擬便道過訪以程限促不果旣而簿書倥　戎馬倉皇鼎革後閉户蟄居者年餘未通賓客事定稍稍訪問則聞已入蓮幕爲諸侯上客不在滬江矣今春因公來靖幸獲識荆亦旣覯止喜可知已惟官衙事冗聚首無多雖接淸塵未獲暢叙爲恨耳爰賦俚詞藉以見志饑驅奔走筆硯久荒潦草不工伏　郢正 
湖海元龍氣數才名東南壞坫早推靑兕憶昔金台聯雅集海上詩筒飛遞隨驛使梅花而至咳唾九天　　屑粲生花雙管爭研　彈指過七年事溯洄望斷秋江水那料道山城傾蓋竟逢程子獨抱焦桐彈古調法曲開元能記惜我已垂垂老矣張緒風流今　盡只詞場見獵心猶喜千載事共料理 
 
 
 

Page 15

 
 
   
 
 

Page 16

 
 
   
 
