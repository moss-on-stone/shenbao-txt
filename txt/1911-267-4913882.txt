# 1911 - 267 - 4913882

 

Page 1

 
 
   
 
 

Page 2

 
 
   
 
 

Page 3

 
 
　　　　　　　　　　 
[上諭]  
　　八月初八日内閣奉 
　　上諭慶親王奕劻奏爲職任重要精力難勝懇恩開去差缺一摺該親王雖年逾七旬精力尙健値此時會艱難百端待理又當憲政進行之際正頼老成碩望翊贊新猷該親王夙著公忠亦斷不能忘懷時局也所請開去内閣總理大臣管理外務部差缺着毌庸議欽此監國攝政王鈐章奕劻假那桐徐世昌署名 
　　八月初九日内閣奉 
　　上諭世續奏假期又滿病仍未痊懇請開缺一摺大學士世續着再賞假一個月安心調理毌庸開缺欽此　監國攝政王鈐章奕劻那桐徐世昌署名 
[宮門抄]  
　　八月初九日　召見内閣總協理大臣　倫具子 
評論（無）（名） 
[意土開戰之危機]  
　　摩洛哥事件未平。而意土又有開戰之危機。歐洲近日之時局。亦可謂多故矣。意國之海陸軍隊。已向脫利帕利進發。而土國亦在徴集兵隊。預備防守。土國執政。雖仍主和。而各國既不願從中調停。美國又不便干涉歐事。此戰事之所以急急也。 
　　雖然今日之世界。所謂心力交戰之世界。而非身力交戰之世界。故如摩洛哥之事。法德二國。已危機一髮。而卒能至於平和相商者。蓋以體力交戰。彼此均有損失。爲智者所不取也。然而此次意土相爭之事。則與德法相異。蓋德法二國。文明之程度相等。其力量。亦各有所制勝。而宗敎人種。亦復相近。故其相持也有均勢之觀。若土與意。則土雖爲今新造之國。意之力量雖不及德法。而比而並觀。則土之不及意者尙遠。故意竟毅然出於强斷。雖用兵之故。理由不能滿足。而彼亦岸然不顧。土國久以。病夫見稱。雖近因革命内政煥然一新。而其原氣未復。根本未堅。故尙未敢與意開戰。由此觀之。是意土之戰。其危或較德法。爲輕。而戰事。或可消歸於無有也。 
　　雖然世界戰。事每成於二國强弱之不均。一强一。弱則强者無所顧。忌而弱者。至於。被逼而不能。忍故余謂此次意土之爭。其開。戰反較德法爲易也。弱國果能求無事哉。 
[專電]  
　　雙流新津兩縣又有變亂内閣電寄岑春煊兼程前進速籌勦撫 
　　某御史奏劾督辦大臣端方逗遛鄂境有負委任原摺留中 
　　郵部議復沈秉堃岑春煊先後電陳川路給還商股辦法奉監國硃批所議尙屬平允著依議行 
　　粤督電奏粤省路保會衆志堅决秩序嚴整郵部專主附股或減成還款衆情愈形憤激恐滋劇變一發難收懇恩准照前電統發十成現銀並飭部速將辦法頒布以安民心而息風潮奉旨交郵度兩部迅速核議具奏 
　　慶邸告退奉旨慰留并由監國面諭那相前往勸駕 
　　資政院世總裁蒙准續假一月决計再辭惟仍難望准 
　　 
 
 
 

Page 4

 
 
　　　　　　　　　　 
　　叙官局舞弊案鍾岳賴瑾爲首同謀者三十餘員得贓五十餘萬刻正嚴核保案并飭内外廳嚴緝各犯員務獲究懲 
　　度支部電催各省英德賠款期届速解滬道備付（以上北京） 
　　意大利政府於羅馬公布與土耳其宣戰 
　　意大利軍巳在都里波里上陸土耳其軍未敢與之對抗 
　　據維也納電稱土耳其召集預備兵將向希臘境界進行土京已布戒嚴令（以上東京） 
[譯電]  
　　慶親王因身弱多病奏請開缺中政府以刻値多事之秋不允所請大約下星期尙將續請開缺　北京） 
　　日本内務省昨日（初八日）會議甚久遞信大臣大藏大臣朝鮮總督書記日本銀行總理均列席此外尙有著名經濟家多人聞係討論中日新借款此借款中政府因日本撤銷加入四國借欵（按當是幣制借欵）之要求秘密應允日本者據云此欵將用以振興滿洲各事以某省釐稅爲抵其詳情未經官塲宣布以嚴守秘密故也 
　　聞日本現正計議要請加入四國鐵路借欵此外并與中國交涉新借欵事宜（以上東京） 
　　英國戰艦印度米台白爾號將於西歷明年正月間赴華以代戰艦米洛托號此爲英國重行組織遠東艦隊之初步 
　　據羅馬電稱意國外務大臣於星期二夜間以公文致土政府歷述意國不平各節並謂意國已决意派兵佔據脫里帕里及西里萊卡二地深盼土國下諭聲明並不反對此事然後再議調停辦法並請於二十四點鐘内明白答覆土國政界皆信戰事必可獲免蓋土政府今擬退讓一切惟求保其虚榮及領土之完全　據意大利米蘭電稱第一批遠征隊二萬三千人擬於西十月三號開往脫里帕里尙有一萬三千名稍緩出發海軍艦隊聚集西拉克斯附近之哇格斯塔已在豫備啟程　意大利照會巴爾幹東半島各國謂此次爭端僅關脫里帕里一隅意政府並不欲侵攻土耳其歐洲之地　據脫里帕里電稱土國民政部大臣已傳電各省官吏謂政府自當保全國威如有倡謀抵制意國之舉動常加遏阻蓋意土邦交今猶未絕也　又據脫里帕里初七日電稱有意大利戰艦十艘遊弋於海濱能見之處　據栢林官塲聲稱德國仍在竭力消弭戰禍　君士坦丁續電云意大利愛的美敦書於星期四日下午二點半鐘交與土國内閣總理維時該總理正在接見外交員至是乃卽謝絕來賓赴宮廷開内閣特别會議聞政府决議尊重意大利之要求　土國昨日（初七日）有議員七十人開會要求即行召集國會各議員殊有反對内閣之意　據米蘭電稱意大利海軍已奉命封鎖脫里帕里沿海並阻止土耳其援軍登岸意大利已密諭佈置戰艦於阿爾巴利亞馬基頓及西利亞沿海以防土軍侵入該地　土耳其意國僑民均反對意國之舉動意大利國内亦有反對戰事之暴動（以上倫敦） 
　　意土已於今日（初九日）宣戰（羅馬） 
[公電]  
　　各報鑒寗屬災民坐困水中食絕疫起急賑款又斷餓斃可慘請急救元寗自治所百叩（南京） 
要聞 
[川路滴滴血（十）（一）]  
　　初一日内閣總協理於循例侍議時奉監國諭詢云此次川亂匪黨雖經官軍擊退然餘黨勾煽在所難免應如何妥籌淸源杜患之策頒示趙督以期凈絕根株可各抒所見以對當經慶邸奏稱岑春煊刻下尙未抵省如欲預防匪黨鼓惑只可仍施以强制之策厚集兵力迅速兜勦惟民匪不可混一勦撫必宜兼施俟岑到川之後届時必能會同趙督妥籌辦法以慰宸厪云云監國然之當諭慶邸電寄黔撫著令多派黔軍飛速抵省會同川軍協力防守一面並電致趙督如果援军不敷可再商黔撫增調兵隊若干聞是日下午一時即已寄發矣 
　　端督辦密遣心服來京運動暫勿入川曾記前報昨日端又分致慶盛二大臣及其親信某君各一電聞致親信之電係探問運動某邸有無効果其致慶盛之電則由慶邸帶回邸第閱看隨召盛大臣來邸會商情形殊爲秘密故内容無從探悉但聞盛謂陶齋此電所論辦法殊難辦到蓋此係理想上之見解非確實可做之事等語大致係論處置川路情形也 
　　又聞端此次赴川確派高某先行晉省予以代拆代行之權以免身蹈危境故端之行程每日僅行一二里或三數里　 
 
 

Page 5

 
 
　　　　　　　　　　 
不等此係據其在京好友所言者諒不誣也 
　　又某君於上月二十七日接到乃父重慶守來電囑令速赴重慶迎接灜眷電中略述刻下匪勢雖稍减退去而復集勢所不免危險即在目前果遇此事吾當效忠殉節以報國家惟盼爾速來將家眷　送回籍等語現某君已於初一日束裝出京矣據此觀之則川亂尙未全平也 
　　上次閣滇督相機酌撥滇軍兜勦川匪去後旋接李督覆電略云奉飭相機協勦川匪自當遵諭起隊馳往援助惟滇省自七府爭礦及英佔片馬兩項風潮事起匪黨不無藉口勾結陰謀起事全恃軍隊防查用弭亂萌且滇粤等省匪黨素夥川省既已起事滇省難保不聞風而起是故滇省防務亦甚吃緊軍隊出發殊爲可慮查黔省距川較近匪患尙鮮不如酌調黔軍赴川助勦庶與川滇大局均有裨益此改調黔軍之所由來也 
　　一般川人對於岑春萱入川一事感情頗不一致該省京官外官中有數人主張聯络西林以期保全川省之善果故迭電該大臣歷叙川人苦楚及此次起事出於不得已之種種情形而各界多數人大不贊成此議頃據川人某君談及日來川中電報及旅居各省同鄉之通函多半以西林手叚剛狠茲奉勦辦之命入川又電陳用兵計書是與川人宣戰也川人命運絕續之交何堪再罹荼毒擬共謀完全方法挽此浩刦云 
[澳門將開和平交涉]  
　　慶内閣因澳門交涉日益吃緊决於八月間向駐京葡使開議了結此事昨日特與外部鄒大臣在西苑面商將來開議之手續聞慶邸謂前准勘界維持會舉紳與議一節恐該紳等持見激烈將來部中開議時反不免左右爲難擬卽電致粤督此次來京與議人員仍須由官中愼擇精諳交涉熟悉界務情形并聲望素孚不尙意氣之人方能預選并限定祇派一員一面即催張督將所有該省調查界務之證據一併繕齊携送來部務於八月二十日前到京以便交涉大致慶邸之意總以和平爲主云 
　　另函云澳門葡人違約浚河時作時輟無非意存嘗試政府已密電粤督早作準備其將來如何結局尙未得知日昨内閣又發電一道略謂葡人違約浚河政府斷難認可現劃界事宜不久當開正式交涉可以解决第恐粤民血氣用事致外人有所藉口應即嚴督各地方官剴切曉諭切勿輕舉妄動 
[實行編練蒙兵矣]  
　　政府議練蒙兵一事早誌本報茲聞現已見諸實行派喀拉沁郡王貢桑諾爾布前往蒙古會同各盟旗等商酌辦理按原訂蒙古全境軍額統共編練八鎭此次貢邸與軍諮府陸軍部各堂商定次序係將八鎭軍額分爲内外兩蒙各編四鎭先由内蒙著手於明年起卽行編練限定四年至宣統八年成軍其外蒙四鎭編成期限則須隨後議擬並聞貢邸此次派赴蒙古除辦理練軍事務外並奉監國密派就便在蒙古選拔强壯蒙丁一萬名以便編入禁衛軍及陸軍各鎭 
小說 
[無名罪人（四）（十）（八）無名）]  
　　於是二人便移坐過去。黑兒坐在愛梅老人的對面。克路小侯爵。坐在石鈴兒的對面。石鈴兒恐怕克路小侯說出相約的事被那老兒知道。忙向黑兒說道黑兒先生。你爲什麽不介紹你的朋友於老翁與我。黑兒忙點頭道。正是。又道愛梅老翁。這少年是我的書記官。他呌路克愛梅老翁。對著克路看了一眼。說道好個少年紳士。石鈴兒。你是介紹不得的。說罷。哈哈大笑。石鈴兒在旁說道路克先生。路克先生。你的名字。却是極好記的。說罷也笑將起來。也眼看着小侯爵。小侯爵原是這樣調情打趣慣了的人。也大家湊了起來。戲笑了一陣。客談既畢黑兒便要探問那無名犯人的事。因說道今日裁判所内。審問了一件奇怪。的事我和你的令壻。大爲爭論石勃君的辯舌。眞是。利害愛梅老人一聽了說起石勃。便有些不悅的樣子。答道。這個女壻。我現在不喜歡。他了。當初我。因有些緣故。所以將我的女兒許他。如今却是後悔了。我們做商人。的只得配於商人。我正。要請。敎你。想個法子。將他退了婚罷。黑兒道没有緣故。如何好退婚。石勃君。又是一個極有出息的人。不久使要作那檢事長了。也是一個難得的佳壻。愛梅老人道他便是陞官也全靠我女兒的嫁資。未到他們。已經來和我相商過幾次了。我們經商的人。最忌的便是商量錢財。他拿錢財去。買了的功名。有甚希罕。　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞 
[閩省轎捐風潮之後聞]  
　　閩省轎捐風潮兩誌前報茲悉二十七日業已平靜轎夫照常安業詎二十八早城内突有揭帖假爲外省僑居之言謂諸捐係貴省因利紳而起現已領辦望工商兩界各起熱心訂本日午刻在安泰橋聚集分往東街自治會並黃巷郭宅西門街楊宅云云一時官塲大爲驚惶派兵沿街巡邏黃巷暨孫老營站立尤多因是各處謠言四起城内則傳城外罷市城外則傳城内罷市直至次日始熄此事發見後諮議局城董事會大爲不樂以轎捐一節本由警道發起並未交諮議局議决卽行試辦及巡警道出示後諮議局始知有此捐各議員云此轎捐由巡警道出示抽收其性質屬於本省稅法何以未交局議卽行試辦且家轎無捐辦法亦未平允此中權限亟應研究當風潮初釀時局中以爲捐既不可驟抽而閩省財政困難亦屬實在擬主張由紳富中有自置轎者先捐以爲之倡餘概從緩又以茲事應速了結勿使網紀隳墮詎三日之内官府迄無辦法延至二十六日風潮遂起諮議局覩此情形一時不及具呈議長高登鯉赴延平未回先由副議長劉崇佑以電話達督署請免抽速定辦法以安人心同時城董事會總董郭兆昌亦往督署要請免抽又先後皆發通告俾知已得督院面允免抽然均無效蓋督院前此牌示曾有轎捐一節應箚交諮議局議决云云滋事之人未了文義誤會爲諮議局自治會主抽入夜人衆稍散諮議局副議長劉崇佑謁督院請早定善後並約官吏須出巡勸導店舗開業撥隊巡緝以代警察詎二十七日市面照常貿易後二十八早匿名揭帖忽有出自貴省因利紳之言於是謠傳復行紛起午間諮議局副議長劉崇佑又往督署請保持治安加意巡察勿使初復之秩序復亂並由局議决函達督院請其注意云 
[鎭海又演罷市風潮]  
　　初七日五更時鎭海乾大店經理胡大寶者手挾包裹由家至益茂稅行託其轉帶靑路過警務南局門崗巡士指爲竊贜將大寳扭入局中大肆毆打大寳聲言我係乾大店經理爾如不信可至乾大一問詎巡士不由分說益加毆打頭面等處均經受傷未幾天光放曉大寶差人到店當有人至南局認明將阿寶先行囘店本可無事詎巡士必欲陷該經理於罪當將本局缸檻物件自行動手搗毀圖誣大寳毀局之罪時城内及南門外大衜頭一帶各店舗甫經開門陡聞此耗均各憤憤遂一律罷市並議停納警捐三個月斯時惟小西門一帶尙未罷市孫大令聞報因有病不能出城即由縣丞出署勸諭柯警務長知已肇事當將某巡士一名縛於張相公廟戲台上以爲懲戒並聞將某某等巡士兩名即在廟中責辦謝衆至午時各店始開市云 
[綀市亦有仇警風潮]  
　　練市爲湖州巨鎭此次巡警成立頼山貨捐爲大宗一般山民蓄恨已久近因水患成災米價奇貴人心浮動本月初四日因細故捐務起釁卒至釀成極大風潮擁擠數百人區所傾刻被毀並有波及商店情事區官巡士均有受傷勢甚洶猛當日告急到郡經護府吳大令派差會營飛往彈壓解散聞該鎭商店刻下尙一律罷市 
[台屬禁烟之官吏不法]  
　　台屬各縣素產鶯粟出產之豐甲於全省近來烟禁森嚴迭次派員督兵犁拔限期凈絕而各牧令亦紛紛呈報肅淸後先接踵詎台漿之運輸出口者仍復源源不絕致地方正紳人言藉藉謂臨黃仙太各邑宰次及縣佐下至書差劣衿相率效尤納賄包種通國喧傳日前臨海花橋鄕自治會電禀各憲文云本邑花橋劉縣丞啓翰賄庇種烟收規費每畝一二三元不等贓詐洋約二千元另門丁王榮隨詐六百餘元 
合地週知現届下種將近又有賄包消息鄉民貪利傳種必多敝會初成立對於烟禁有責無權乞速予查撤懲究另委肅法禁鄉議事會公叩 
[巨商息借洋款將成]  
　　湖北劉人祥以後湖地皮抵借洋欵三百萬磋商已久未能定議因此欵須歸國家擔保鄂督雖已奏明然究不知劉人祥之地皮是否足抵三百萬特札派勸業巡警兩道調查兩道以此事須負責任又派委員四人估價以致遷延日久不能定局現聞運動息借此欵之洋行買辦汪某近又運動漢口商會 
 
 

Page 11

 
 
　　協理某君許以特别利益並允此事辦成該行漢口分行買辦即歸彼充當該商會協理乃爲極力運動由商會轉向鄂督担保并聞所派四員亦將許以各項利益以免從中反對大約此項洋債不久可望告成然瑞督一片鄭重之心將盡付泡影將來無數糾葛之事恐於此胚胎矣　 
[贛省請辦平糶之結果]  
　　贛省南昌紳士法部主事鄒安孟等以災區遼闊民食維艱懇院開倉平糶藉資賑撫一案現奉馮中丞批云來牘閱悉本年五月至今時多大雨狂風加以江潮倒灌以致濱河田畝低窪被淹墟堤倒塌盡成澤國本撫院慨念小民困苦中夜徬徨節經飭縣履勘禀報前據新建程紳志和等來呈又經明晰批行集議妥商辦法在案開倉平糶自屬當務之急自秋徂冬以至來年靑黃不接之際時期甚長必須源源接濟方免流離失所所呈八條均尙扼要惟半價虧耗過鉅將來如何塡補亦須預籌俟水退後修築墟堤藉得以工代振尤不容緩現雖庫空如洗而事關民瘼萬萬不容忽視惟有查照辛丑年辦法略給公欵爲提倡以就地籌捐爲指歸總之災區决宜賑撫辦法應求周妥仰布政司會同各司道核實節次批示督飭府縣會紳體察確情妥議訂章呈由該司道核明詳覆仍由司彙齊各處災情及應需穀款約數詳請奏咨毌延 
[粤省官廳防範路潮之復活]  
　　署理巡警道奉兩廣督院張札開照得粤路收歸國有自奉朝旨以來迭經傳諭該路股東靜候辦理所有還股辦法亦經本督院迭次電函度支部郵傳部優加體恤總期於股東利益不使絲毫受損前因有四川學生白堅等以四川保路會爲名來粤運動希圖勾結煽惑並有在香港開會之事難保内地人民不爲所誘當經札行該道如有内地各處藉反對路歸國有爲名開會演說情事隨時查察解散並傳諭省城各新聞館遇有反對路歸國有言論一概不得登載在案乃訪聞香港地方近日竟有以廣東保路會爲名刋發傳單函致省城各局所各社會危詞聳聽搖惑人心陽藉保路爲名陰實勾結生事妨害治安情殊可惡查此次四川省城亂事即係不逞之徙藉名路事而起現在亂匪雖經官軍擊散而地方人民生命財產大受蹂躪粤省大亂甫平人心浮動伏莾素多正宜加意防維共保治安大局豈堪再任此等浮言任意煽惑應再嚴札該道切實查察遇有内地各處紏衆立會演說情事務須隨時解散嚴行禁止不得稍涉疏忽如因此釀生事端定惟該道是問一面並即傳諭各新聞報館遇有前項傳單及妨害治安言論一律不得代爲刋布共保公安至爲切要等因警道除通飭各區查察外合行諭仰該公會卽便轉致各報遇有前項傳單及妨害治安言論一律不得代爲刋布共保公安矣 
[蘇省淸理庶獄之新手續]  
　　江蘇候補知縣楊開榥禀蘇撫文云此次奉委淸理江震積案以盜案居其多數其積壓之原因莫不由于犯供狡展游移難於定案捕役營勇獲犯送案僅稱現獲某案人犯一名並無詳細禀單問官提訊毫無把握不得不暫行收押候質一經收禁又被老犯串唆以致各犯無不熬審狡供難於辦結查各國刑事訴訟法以檢事爲訴訟當事人與司法警察皆有搜查證據之專責捕役營勇辦理緝捕即與司法巡警同其性質則獲犯之初似應嚴定調查方法俾資遵守不能任其稍涉含糊致多枉縱不揣冒昧擬定緝捕調查淸單格式并定施行簡章呈請憲台鑒核飭刋頒發各營縣一體遵行嗣後營勇緝獲命盜及刑事罪犯必將應行調查各款調查明晰塡入淸單呈由本管營官復核加蓋關防始行送縣捕役獲犯亦必如法調查塡單呈由本管捕廳復核加蓋鈐記始行呈堂如調查不實應由營官捕廳担其責任並將勇役從嚴懲辦倘事出倉猝不及塡單亦應隨時補塡送核將來訊結解勘並將此單隨文申送庶 
使各犯無從狡供而問官亦易於審辦此爲審判過渡時代停止刑訊擬一改良切實辦法云云當奉蘇撫程中丞批以查核所擬單式簡章尙屬切要應准照辦并即札行蘇省巡緝公所會同提法司巡警道照刋分别移行遵辦 
各埠通信東三省 
[挽回布業利權之計畫]  
　　大尺布一項向以東省爲行銷地前月崇通海商會曾派坐辦張右企會員顧伯言親蒞調查已知近年布銷之不發達其原因係爲日貨所擠而其尤嗣緊要者則在此布既　進口稅後運入内地尙須另繳銷場捐而日貨則祇於輸入之時照章投稅以後無論未往何地概不重征因此相形見絀其銷路運免爲日貨所攘奪近聞該會已摣情粟陳商 
 
 

Page 12

 
 
部請將布稅酌量减輕使可與日貨爭衡以保利權聞商部电已咨行東督轉飭營口商會詳細查明具覆以憑核奪商會刻正切實調查冀達減稅目的想此項利權當可逐漸挽回矣 
[修復官民房屋確數]  
　　吉垣於四月火災官家及商民房屋共計被焚一萬零九百餘間茲據警局最近之調查報告計第一區界商民現在修復房屋一千五百五十四間二區一千一百五十六間三區四間四區三百三十一間五區六百九十六間統計三千七百四十一間按諸被焚數目僅及十分之三 
雲南 
[英國添設領事]  
　　雲南省城英國向設有總領事一員騰越思茅两處各設有領事一員辦理兩國交涉及管理彼國居留人一切事務惟思茅領事因無事可辦聞已撤退惟省城領事額必廉君自到滇以來不惟山川要隘調查淸楚即風俗人情亦必採訪明白刻英國政府尙以額領一人爲未足近又添派一副領來滇贊襄額領布置一切云 
[新軍定期秋操]  
　　滇省新軍自宣統元年二月成鎭以來迄未舉行秋操即各種兵連合演習亦僅於去冬在歸化寺附近演習一次其他僅講武堂學員畢業時借鎭屬步馬炮若干營隊演習三四日小支隊運用而已現聞督練處指定於本年十一月間在宜良縣一帶補行秋操各種隊伍及糧食縱列彈藥縱列兵站野戰病院衛生隊大小接濟等項機關概依戰時編制刻正在計畫中並已派測地局地形三角兩科班員前往豫定演習地測繪矣 
福建 
[尅期修葺南台審判廳]  
　　南台地方初級兩廳於七月二十六日因轎捐風潮被毀後鹿法司學良即於二十七早晨出城履勘即日面禀松督商議修葺惟廳中僅餘間架必須修理多日方能完竣現將兩廳案件暫託城内地方廳及閩縣初級廳代理其土木各匠尅日興工限於八月内一律報竣 
[嚴辦販運嗎啡奸商]  
　　厦門行遠號商黃篤庚以販運嗎啡起家積資至二十餘萬之鉅前被稅關搜獲後即將一切賑簿送交審判廳核辦並將店屋住房一律發封在案審判廳長又於七月二十六日帶同警捕十餘名親至磁街洽記號洋貨店内搜括一切所有器具一併點明鎖閉標封以該號東亦與黃某串販嗎啡故也 
江西 
[奸商包運私米]  
　　九江商埠濱臨長江所有下水輪船帳房人等串通潯地行家私運食米實屬有違禁令雖經商會舉發無如事不認眞以致專運私米之許吉祥余明榮曾和奎閔澤隆吳學純呂舉禮呂應記劉法元等明目張胆毫無顧忌並有自治議長羅網乾所開之泰來錢舗屯積食米一千數百担專與許等包運出口變賣重利每輪開行必有數百担之多或來入黃豆包内或乘　搶過輪船種種弊端不堪枚舉洋關華秤手得賄私放以致潯地米價日漲現經議會董事聯名禀懇九江府璞� 
太守嚴密拿禁以裕民食　 
湖北 
[督署員役改着軍服]  
　　督轅文武承啓官（即巡捕之改名）先鋒官戈什旗牌各職向服大帽開氣袍瑞制軍以服裝惟求便利長袍短褂在今時殊不壯觀特飭各該員弁於八月朔起一律改着靑色軍服冬季用呢夏用綢紗其帽亦倣照陸軍形式等級即由帽上區分承啓官先鋒官帽載三道金絲辮戈什二道旗牌一道以誌區　　 
别而壯觀贍 
[湖北全省户數表]  
　　武昌府屬正户四十五萬五千九百九十九户附户一十五萬五千五百六十八户　漢陽府屬正户五十九萬零八百九十五户附户一十二萬二千二百六十六户　安陸府嚴正户五十萬零零一百零七户附户六萬四千三百一十三户　荊門直隸州屬正户三十萬零一千六百四十七户附户六萬零九百八十七户　襄陽府屬正户四十六萬七千四百零三户附户七萬三千三百五十八户　鄖陽府屬正户廿萬零九千零二十户附户三萬六千五百五十四户　德安府屬正户三十五萬四千五百七十八户附户五萬六千九百零八户　黃州府屬正户五十三萬七千四百七十八户附户三萬二千三百零六户　荊州府屬正户三十五萬一千二百三十一户附户十萬零零四百四十六户　宜昌府屬正户二十五萬二千二百零七户附户二萬零六百一十三户　鶴峯直隸廳屬正户一萬三千六百一十六户附户一千一百八十户　施南府屬正户一十四萬八千九百九十八户附户二萬四千八百五十五户　合計正户四百一十八萬三千三百七十九户附户七十四萬九千三百五十四户 
安徽 
[皖北綠營裁撤問題]  
　　張制軍致皖撫電　皖北緣營等處如何定議署壽春鎭總兵趙道因病屢請交缷已給假兩月在寗響調暫委中軍代拆代行如裁營尙需時日則總兵爲專閫大員未便日久虚懸擬即遴員委署倘爲時無幾仍飭中軍兼護以省周折祈酌奪示復駿宥印　朱中丞復江督電　宥電敬悉皖北緣營原擬振務告竣即行裁撤近因皖南災重防營多分佈南路而北路之靈璧懹遠宿州等界連徐屬及豫境老時虞匪徒竄擾體察現在情形皖北緣營年内尙難裁去趙署鎭病當就痊應否留任或另遴員委署均請酌裁寳東印 
浙江 
[催解賠欵急於星火]  
　　浙省釐金抵解英德賠欵欠解至三十餘萬前經江督電催迄今兼旬仍未照匯昨據滬道劉觀察牘催　杭州吳方伯鑒尊處釐金欠欵所允先還之八萬餘兩祈迅賜逕匯敝處歸墊不必交稅司轉解其餘應補解之三十餘萬兩並乞速行補解滬庫如洗勢難久墊乞請肹復冀印　浙潘復電上海劉道台鑒電敬悉釐金抵還洋款本月擬解鋃八萬三千兩即在三十餘萬之内現商稅司俟復到遵籌解引孫印 
[派員澈查八旗牧租]  
　　浙屬洽海各州縣應解牧租向歸金省駐防孤寡養贍之需惟每年收繳此項租價如蕭山等縣有歸臬署三首領輪値者有歸地方官自由報解者辦理參差百弊叢集致承收官吏視爲特别調濟浮匿侵呑前經諮議局一再質問提出決議將盈餘欵項悉數撥充八旂敎育經費在案現聞署將軍德留守近據左司及學務總辦呈稱本營學堂經費支絀萬狀籌無可籌前據撫部院咨行飭將八旂敎育經費悉在牧租項下動撥等因查此項牧租乃駐防原有之欵究屬歲人若干歲出若干歷年積存若干本營别無案牘可稽値此淸理財政之際必須核實統嚴昨特札派防禦校梓梁驍騎校金鏞等二員前赴各司署澈底調查外並照會藩司查照 
鎭江 
[被告無禮取鬧]  
　　商人王永齡在地方檢察廳控訴王紹棟押借鉅欵屢追不償查係行夥吳鳳歧從中侵呑請提案押追等情當經地方檢察廳飭提吳鳳歧到案訊供交保勒限淸理乃吳屬歧於保出後竟赴該檢察廳某檢察官寓所肆行吵閙任意要挾現經該廳將情通詳各大吏核示矣 
蘇州 
[藩署派委見習員]  
　　候補從九王萬徹前在法政學堂畢業迄今未奉差委日昨具禀撫院求請准補見習員奉程中丞批示畧云據禀願於政治法律之學再求實地練習自應照准惟各該衙門見習員是否需人仰蘇藩司提法司檢明詳復再行酌派去後現已由署藩左方伯札委該冒充度支公所見習員以資造就矣 
[法官謝委任事]  
　　候補知縣戴運寅委署蘇垣地方審判廳推事又代理蘇省地方審判廳刑科推事薛雪奉飭接署是缺該二員均已謝委到廳視事矣 
[淸談（平子）]  
　　慶親王今日又告退矣。然不告退于他時。而告退二資政院將次開會之日。抑又何也。 
　　我不識慶親王之告退。其果以時事艱難。而有自知之明歟。或者將藉是以。探朝廷之意旨乞數行詔旨折服各議員。歟 
　　今者朝旨果。諄諄慰留矣。慶親王或者亦如願以償。矣特不識資政院摩厲。以須之議案。對于此番之懇恩。此番之無庸議。其感情復何如。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日南海之北及臺灣海峽間天氣不晴 
　　在兩颶風線外與蒙古極高氣壓之間有自北至東之大風 
本埠新聞 
[橡皮公司之貽累無窮]  
　　英商勃吉秃阿蘭橡皮公司控元豐莊經理吳其榮不理票欵一案前日午後奉公共公廨寳讞員會同英康副領事研訊原告西人脫來司延哈華托帮辦律師上堂譯稱已閉元元莊股東陳逸卿去年曾向原告借銀十五萬兩内銀一萬二千兩係吳其榮所出元豐之票詎正元等各莊相繼倒閉後此項票銀無着應請向吳究追質之吳延担文帮辦沃沛律師辯稱查核原禀係陳逸卿借款當時原告實憑信陳逸卿並非憑信元豐且第八欵所載應向原根追理至元豐莊擱淺亦被陳拖欠往來銀十一萬餘兩所致原告自應向陳追理今控告吳其榮並非正當辦法被告不能承認請爲察核中西官會商之下判吳還押候下禮拜二再行復訊 
[串設公司案又訊一堂]  
　　天津人徐嘉祿與張星橋劉輔臣何琴甫（即何承福）等因在江西路七號洋房内虚設寶源長南北洋輪船公司串騙姚鳳崗楊長根劉錦和等華洋各商鉅欵被控捕房由探將徐等四人獲解公共公堂訊供押查在案前日午後由廨集訊先由見證西洋人麥爵杜投訴由徐招爲大寫尙有薛濟中亦徐所用至公司内進出各事均徐一人主持所有外面往來銀錢虧欠甚多等語訊據徐嘉祿供稱公司内虧空並顧根和飯作之款均我一人擔任惟何琴甫亦有墊欵銀六百餘兩該公司係禀准各部立案開辦並非虚設串騙所出租船之票係文案鄔莘甫繕成並非何承福所書此事實因各股東不將股本付下以致虧空是實即據凱第士律師代表何承福投稱何亦有墊欵且該公司虧空由徐一人擔承應請將何摘釋王襄讞核供會商英翰副領事以此案枝節甚多沿須詳細研鞫遂判何帶回捕房存洋四百元張與劉輔臣各洋二百元均准暫行交保徐仍還押候下禮拜一午後再行會訊 
[股東不交股銀]  
　　已閉同福祥記莊股東錢經銘控陸硯英不交附股銀兩一案前晚堂由德襄讞提訊錢投訴陸承認股銀七千五百兩祇付二千兩尙有五千五百兩請追訊據陸供此事由嚴紫承介紹並由陳子琴見議嗣因見議合同上不肯簽字是以不願入股後由商董周某勸令貼還銀二千兩前議已作罷讑因錢不甘復又控告請察官以此事既經同會勸過着仍送商會理勸並函商會詢明前次如何理勸俟復再核 
[振恤災民之撫批]  
　　蘇撫程中丞昨日札發賑災告示五十道到上海縣田大令卽飭幹差持交城鎭鄉各地保分向熱閙處所張貼文云　爲出示曉諭事照得本年各屬風雨爲災民情困苦業經本撫院先後奏奉　恩旨頒發帑銀並奏請借欵購米平糶請免米釐杜絕私運凡所以爲吾民謀者無微不至爾等貧民務各安分靜候賑撫愼勿聽信煽惑自罹法綱其在紳富亦應急公好義或自辦平糶由官保護或慨捐銀米以輔官力之不逮至辦理賑務之紳董均係深明事理通達大體無諭城賑鄉賑必能通力合作實惠及民消除門户之見當無俟本撫院之諄諄誥誡也除飭司速將　恩帑銀兩分撥各縣刻日散放急賑外合行示諭爲此示仰諸色人等知悉其各凛遵母違特示 
[逆子逆媳劣紳劣幕]  
　　川沙監生顧順天前日投道禀訴略謂竊生生有二子長名紫佐次名紫垣兄弟素睦自紫佐誤聽續妻汪氏之唆遂致父子兄弟之間大爲違忤失和常相爭吵苦無寗日念生一生辛積早憑親族議分紫佐居長所得較多現生力衰目盲長子媳非但不養且遭詬詈種種違逆何可盡述業於光緒二十四年間控官有案况紫佐無出律應次房紫垣之長子承繼詎紫佐妄聽婦言私領異姓汪氏之棄子爲嗣以致合族大譁生力阻不聽反敢投廳誣控次子毆逐義子爲先發制人之計經紫垣控奉憲轅批諭申斥紫佐始知理屈遂挽伊友徐朱兩姓前來解勸欲擇紫垣之次子春生爲嗣及憑勸允息紫佐復聽唆使忽又遠諭投廳朦控生又將抗諭逆親情形投廳呈候訊斷詎紫佐在外揚言謂伊已託領袖商董顧某及廳署收發韓雨亭二人出賄運動何畏父控等語生初不之信迨至前廳尊成司馬傳訊堂諭顧紫垣與兄紫佐不睦聳父出頭具控殊屬不合紫佐無子立嗣擇賢擇愛應聽其便紫垣不得將子掗繼滋擾亦不得驅逐其義子致干重咎取結附卷此諭生經此勒逼具結心不甘服又探悉商董收發運動曲斷事非無因查商董顧某强佔孀婦曹葉氏武斷鄉曲包攬詞訟專代涉訟之人行賄衆所共知收發韓某與之狼狽已非一次似此異姓亂宗朦官曲斷若不上陳憲台求爲澈究何以重紀綱而安長上爲此投求親提全案人證到轅按律訊懲云云觀察閱禀大怒已批飭松江府提集訊究矣 
　　誘拐婦女赴俄賣娼之取締滬道劉觀察曾請新關稅司查禁拐匪携帶婦女赴海參威售賣爲娼一節茲悉稅司墨君日前已與俄總領事會商禁止中國婦女由滬拐帶赴威爲娼之辦法俄領深爲贊成担任相助中國官員竭力辦理此事以期除此違禁犯法之惡習如果華官訂有妥善稽查章程則俄國駐威官員亦可照辦施行現下欲除此等惡習惟有嗣後凡遇赴威婦女必須領有中國官長之護照並須俄領簽字方可前往若無護照即在禁止之例不准登輪往威惟須在於給護之前先行查詢各婦女固係營業家眷方能給護否則不得濫給以免朦領如此辦法若果滬道以爲妥善請即函致本領事當可傳諭俄國義勇郵船並各國公司之輪船經理以後凡遇中國婦女搭輪赴威必須查有中國官長所給之護照並經俄領簽字者方准搭往如無護照一概不准載往云云稅務司當時聞知俄領如此允爲於助爲欣慰故擬咨照滬道照辦矣 
[船塢木匠改用寗帮]  
 
 

Page 19

 
 
江南機器製造局之船塢内向用廣幫木匠定章每日工資小洋七角近因米貴各處洋廠船塢工匠已因停工加添工價該船塢廣帮木匠亦復停工要挾塢中司事遂添招寗帮木匠以抵人數乃經魯班殿董事集議分别加給工洋一角五分現該船塢决計不用廣幫尤恐廣帮工人聚衆滋鬧特加派門崗巡警竭力衞禦並告誡寗帮衆工匠暫行守宿不宜往返以防爭鬥風潮 
　　來函更正○昨報載哈同花園寗湖義賑會中並無紹興人在内殊爲會塲缺點茲接紹友來函知會中藉隸紹興襄辦賑事者不乏其人特行更正以昭翔實 
瑣聞 
[城内]  
　　竊賊示衆○一路四區解送竊賊楊六寳高有成朱宕喜阿貴四人惟阿貴當北區巡士拿獲時乘間逃脫昨經德區長升訊失主任德發稱住西區境内於前晚被賊挖洞入内竊取皮袍皮馬甲皮小袖馬掛長衫等數件刻聞北局緝獲解至案下求請究追德區長訊得楊高朱供認行竊屬實判將三人鎖示犯事處示衆十天期滿驅逐出城一面着令各區長警緝拿在逃阿貴務獲解案訊辦 
　　逆子宜盡○一路五區解送王桂唐阿四二人至一路分局經德區長升訊王桂生供稱本地人住居東馬橋因鄰居唐童氏洗衣度日伊子阿四不務正業將家中什物質盡因其母囑托遇見將伊扭獲是以扭至案下唐阿四供偷家中之物有之並非偷王之物旋據唐童氏赴案堅請將逆子重懲德區長查得唐阿四忤逆不孝屢在家中竊物實屬可惡去歲在案釋出後依然如故着拘留一個月仍不改過送縣重辦唐氏叩謝而退 
　　專等白娘娘○張阿生汪道淸案發破獲訊押在案經田大令提案復訊張阿生供白娘娘現住何處實因在押無從尋獲聞悉原處地方業已搬塲乞恩詰之汗道淸供問張阿生便知小的實不知情叩求恩赦大令諭曰爾等如此狡猾情實可惡白娘娘何時到案爾等何時出去一日不到一日不放判仍還押候再研訊 
　　道轅紀事○試用知縣金有常禀由寳山縣境查勘沙災海塘放賑事竣禀辭即日返省銷差　江蘇省補通判徐之模禀安　救生局委員陶别駕鳳威前奉道憲委派小輪赴吳淞巡查當即查知鎭江標營排長徐景熙溺屍業已撈獲由吳淞救生局備棺盛殮除函縣外昨特到道禀知 
　　道批○姚式賢禀批　爾兄乏嗣例應爾之長子永生承繼顧氏帶來異姓之子豈可亂宗乃顧氏竟欲驅逐永生屢次尋釁殊屬　橫據稱有訟棍秦學明等晙使所致仰上海縣飭提人證到案嚴加訊究妥爲開導具報 
[南市]  
　　船夫大膽○湖北船户蔣四金泊船浦濱與自治公所之水巡隊心船彼此排擋口角蔣不肯退讓將四號水巡拉跌下浦致失去警帽一頂迨五號六號兩水　上前喝阻相持不下即被向解裁判所蔣供小的亦被擦傷腰腿求察判姑念受有微傷不予深究押候交埠頭保回將水巡所失警帽照賠繳案 
　　冒領彩銀○向爲金舗夥之王順榮近自蘇州返滬將所購七月份湖北籤捐票一全張塗改頭彩號碼向南市萬聚碼頭籤捐分局領彩當被局夥鄒紀雍察出扭控裁判所請究湯裁判研訊王供在紹興買來並未塗改官以現經定章買賣均有處分姑念原告未到從寛飭罰助江浙振捐洋一百元該票存案塗銷 
　　佔人妻鬵人子○海州婦人邱李氏因夫他出本籍水泛故挈同二男孩乘同鄉人曹瑞生船至滬上同居三角街地方被曹誘佔並將長子匿去無蹝近據其姑丈劉學莊通信云氏夫已回家將欲來申尋覔氏急欲回里被曹覇阻又將三歲孩抱出圖賣遂扭控南區移經裁判所湯裁判訊得氏供明前情曹供將該氏長子領至城内堂兄處誦習飭供狡頼官以不應姦佔有夫之婦判戒責二百下派探押同指交該子到案察究氏着留堂候其本夫到時給領完聚 
　　可憐人財兩失○江北人周阿四向住南市蕭家廠附近其妻朱氏被同居之妻姊許朱氏同姘夫葉長生誘領捲逃並有伊十歲女孩富英爲証冋許朱氏追問不認扭控南區移經裁判所湯裁判訊據周供被捲去現洋九十元金戒两枚金線圈銀鐲等物詰之許朱氏一味推頼官以周所控無憑姑着氏交原告帶出限令帮尋 
[閘北]  
　　冒充巡警○姜長生頂冒前充南市自治所巡警栢子鈞之文憑禀准總局派往三路五區當差日前被栢告發將姜斥革解送總局昨奉陳裁判提訊姜供因兄姜從龍現在南市自治所當巡警與栢同居後栢患病銷差回籍將行李文憑寄存小的處并借去川資五元適緣失業來局朦充是實惟求寛宥奉判姜栢分别拘留候查再行核奪 
　　追得拐妻○楊永燦偕証楊秉香投局控北四川路德仁里成衣店主王永昌串同其夥竺培生姦拐髪妻周氏請究等情昨經陳裁判提集一干人質訊一過問官訊得周氏確係培生所拐判押習藝所一年期滿再核氏給本夫領回管束不准虐待王無干省釋 
　　罰欵撥習藝所○閔行區解來販賣私錢之張炳泉經司法課長訊判押繳罰欵一百二十元等情已詳前報茲悉張已於前日將罰欵繳齊當經陳裁判提案飭具改過積從寛開釋此項罰欵撥充習藝所開辦經費云 
[英租界]  
　　拉得好○北四川路粤妓院妓女李阿彩陳阿彩因深夜在途拉客違章被捕拘入捕房當各存洋三十元保出昨奉公堂傳訊不到奉判將保洋如數充公 
　　賭得好○吳淞路小茶館主周程元因聚賭違章又源昌路八十九號居户李阿炳私售燈吃均經捕房查獲於昨併傳到案訊明奉判周罰洋十五元李罰五元一併充公煙賭具併燬 
　　串竊羽綢○南京路大源祥洋貨店控吳三林王子卿以購物爲由乘間串竊花羽綢一疋等情昨由捕房將二人獲解公堂訊供不諱奉判吳押三月王先行枷示兩天再押六禮拜以儆 
　　騙購皮油○德商咪地洋行漢口分行控潘國楔騙購皮油等情因潘現在上海英商麥爾聽處執業已由駐漢德領移請駐泥陽領照會公共公廨飭傳在案昨日潘偕代表愛理司帮辦律師投案候質寳讞員會商德師副領事諭候會商再核 
　　敎員竊火油○自稱水爐公所敎員之趙洪飛因被同居婦人王沈氏控竊火油昨由捕房將趙拘解公堂訊供不認奉判交保候查 
　　西崽竊飾匣○德商弗利次控隣家西崽沈金福竊取飾匣一只内有票洋一百五十元金戒一枚並金牌一塊等情昨由捕房將沈拘解公堂訊供不認德襄讞會商德祐副領事判沈交洋東帶回候查明下禮拜六再訊 
　　婦人竊珠飾○陳靜齋控唐李氏竊取値洋七百餘元之金珠飾物一案昨由捕房將氏並其夫唐子明併解公堂復訊屬實判氏押女所一年唐押西牢十月分别示儆 
　　紗廠控工人○日商内外紗廠控工人姚根泉捐壤軋花機器等情昨由捕房解究原告投案代求寛宥奉判姚押兩禮拜以儆 
　　洋烟抛得否○王金生昨晨在浙江路將洋煙抛與解訊人犯被老閘捕房九百九十九號華捕查見向論行兇當被拘獲旋解公堂訊明奉判押一禮拜示儆 
　　貨欵欠得否○洽記木作主黃慶林因欠榮記磚灰行主孫榮卿貨洋二百三十元不還被控公廨前晚堂亦奉德襄讞提訊屬實判黃交保限二月内分四期拔付如違未便 
　　墊銀頼得否○晉泰米店主周成章控彭玉亭不理墊銀六百餘兩由廨判將彭　追嗣彭轉控甬人蔣養生將假單廨銀二百九十六兩等情奉訊一併押交在案昨晨王襄讞升座二堂質訊明晰判蔣彭均交妥保限一月内分别淸理違干未便 
　　汽車未領捐照○銅匠陳金榮未領捐照擅行開駛三十四號汽車被捕查獲以其違章於昨將陳拘解公堂訊實判罰洋十五元充公示儆 
　　逆子送案請懲○無鍚路居人錢桂生因違忤其母行兇由隣人董阿才（即董阿四）見而勸阻被錢戳傷由捕將董送請仁濟醫院醫治錢收押捕房候究在案昨晨由探沈阿岳將錢解送公堂訊供一過判仍還押候原告傷愈再核 
 
 

Page 20

 
 
[美租界]  
　　泥水匠一命嗚呼○泥水匠金松住居武昌路五十一號門樓上昨晨因患急痧身死由捕房車送驗屍所着地保報縣請驗 
　　竊賊刺傷探夥○探夥應阿三前晚行經旂昌碼頭被長江帮劇竊甲乙丙三人開鎗擊傷腿際而逸由捕將應車送同仁院療治捕頭嚴飭各探緝兇究辦 
　　脚踏車肇禍○楊樹浦美興街一千一百八十九號米店夥金桂榮前晚坐脚踏車過華記路口撞倒婦人應柳氏跌破頭額由捕併送捕房轉送醫院療治金由店主保釋 
　　六歲男孩被拐○邵阿金住新記浜路一百四十一號前晚被匪拐失六歲男孩一口昨報捕房捕頭允爲查緝 
　　東洋人行兇○駁船夥吳金和昨報捕房云在公平碼頭被某日本人毆傷頭面捕頭飭送同仁院醫治再核 
　　人力車夫可憐○周通春昨將人力車夫蔡阿二踢傷下部由捕併送捕房蔡送同仁院醫治周押候核辦　 
[法租界]  
　　跑快馬○馬夫陳阿二前日駕車疾馳撞倒施阿根東洋車後由一百四十七三十七號兩華捕追獲丙廨請究施阿根亦投案疾示聶司馬訊得施車雖被撞倒並未受損無庸置議使去陳着罰洋十元充公示懲 
　　竊厚朴○竊賊韓永福在英界行竊某藥材店厚朴九捲後爲招商局碼頭偵探夥張掌奎偵知將韓軋入某茶肆欲圖分肥正在互爭時當爲三十六號華捕撞見一併拘入捕房押解公堂訊辦中西官訊實判張押兩禮拜韓送英捕房核辦 
　　竊衣物○顧生生行竊江天輪船搭客衣物爲探拘獲吊贓解辦聶司馬判枷兩禮拜再押捕房一月示懲 
　　仝去並不同行○袁金生偕二房東劉吳氏投廨控稱妻子於本月初四日午後爲老嫗趙蔣氏喚出一去不回有二房東目覩報捕拘案請究劉吳氏供同質之蔣氏供稱是日同隣婦三人入城内拍照雖約袁婦同去並不同行聶司馬以氏所供難憑判押候查辦 
[海上閒談（鈍庚）]  
　　善搭電車者。不俟電車之停。一躍而上。一躍而下。歷久技愈純熟。車駛雖疾。而此身上下。裕如也。有某滑頭操是技以坐馬車。馬夫常。受其欺。蓋往車行。雇馬車。無須道姓名。昂然上車。行至中途。潛然下車。彼馬夫者。方高坐。揚鞭。絕塵而馳。大呼唵！馬車！唵！馬車。！以求取悅于客。而不知背後。之客。已作别久矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲蹟聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
遊戲文章 
[窮極無量天尊說拔度窮苦妙經（續）（且）（笑）]  
　　右方四位。其一曰天命眞人。是此眞人者。娶妻不賢。生兒不肖。家遭火盜。歲遇兇荒。死喪相繼。疾病運綿。錢財耗散。進益無門。以此因緣。漸入窮途。皈投天尊。列爲侍者。其二曰妄想眞人。是此眞人者。痴心妄。想急欲發。迹棄本行而尋别業。借兇債而置田產。興販謀爲。希圖大獲。七翻顚八倒。五馬。換六羊。以此因緣。漸入。窮途。皈投天尊。列爲侍者。其三。曰體面眞人。是此眞人者。愛裝體面。不量其力。攀高親。結貴友。造華屋。置新船探親講盤盒。迎賓。講酒席。出門。講衣。飾居室講擺設。底子小而塲面大。進益。少而費用多。以此因。緣漸入窮途。皈投天尊。列爲侍者。其四曰英雄眞人。是此眞人者。慣爭意氣。要做硬頭。善於畫策。會打官司。相與訟師。結納官長。實利買虚名。爭氣勿爭財。以此因緣。漸入窮途。皈投天尊。列爲侍者。是此八大眞。人者。悉皆攢眉皺目。曲背駝腰。歎此窮况。得未曾有。窮極無。量天尊。乃告曰。我昔在陶唐。初刧。爲共工之官。號曰窮奇。歷此刧已。又降生夏后。中刧爲有窮國王。都於。窮石之山。歷此刦已。又降世間。生爲窮人。死爲窮鬼。歷此凡千二百刧。窮而。無所入。玉帝鍚吾號位。號曰窮極無量天尊。執掌天下之窮。諸凡窮事。有國運之窮。有家運之窮。有命運之窮。財盡則民窮。力極則計窮。極想謂之窮思。極惡謂之窮兇。一切窮事。無不掌之。爾等幸以因緣。得入窮門。備嘗窮况。悉知窮趣。到此精窮。成此眞窮。設若爾等當窮未窮時。生經紀心。生退悔心。生覺悟心。生勞力心。牙緊務力心。熬苦受淡心。安分守己心。惜財忍氣心安得到此空虚天闕。受此苦寒勝。境八大眞人各各同聲懺悔。懺悔無及。（未完） 
[老虎謝倀鬼函（愛）]  
　　倀鬼先生閣下。久荷隆情。早銘心版。感激之私愧無以報。弟近爲風雨連朝。故匿而不出。如天放晴明。擬竭誠奉謁。藉求敎益。想關愛如先生。必能不厭煩瑣仍爲我指南之助也。前蒙先生所指示之食物。有蔬菜氣者有酸腐氣者有油粉氣者。有蠢俗氣者。皆爲鄙人所。唾棄而不。堪下咽者也。嗣後擬請先生。加意。選擇最妙居則。宮室出則車馬久經。肉食之人。蓋此輩平日頤指氣使。供養豐盈。其肉肥。其心。毒肥則足膏吾牙。毒則。足養吾脾。幸祈留意及之。鄙人夙慕先生之。俠能犧牲同類之身。以果異族之腹。功在貪賄賣國人之上。至爲外人作奴隸。作牛馬者。豈能與先生同日語哉。夙仰貴國多忠於異族之人。如秦檜輩。代有其人。至今不絕。先生大量。尤能泯昔日相噬之怨。作我輩指導之師。目今我輩得以優游卒歲。無兒啼妻號之患者。莫非先生指示周恤之惠也。先生之法。宜更爲推廣。凡爲臣子者。大可效法先生。他日不但扣用受賞。獲利無窮。且使他人入主貴國。必更有不次之遷擢。豈非若輩自得先生秘法之後而始有此名利兩全之大獲乎哉。肅泐蕪椷。恭仲謝悃。卽希冥鑒。 
海外奇談 
[珠船（掩耳）]  
　　意大利近設一美術館。其中陳設寳物。不可勝數。最可愛者。爲一珠船。刳大珠爲之。帆飾以金。燈飾以紅寶石。舵飾以翡翠。彫琢精工。光明熌爍重不過一兩。而價値千磅云。 
[印刷郵票之新機器]  
　　美政府近購新式機器兩架。價値三萬六千金。專印刷一仙之郵票。每架每日印刷八點鐘。可出票二百二十萬張。查近年此種郵票之銷塲。全國中每日須用四百萬張云。 
[鬼鳥（欽）]  
　　西細蘭（地中海内最大之島）有鬼鳥。又名逃避鳥。其鳴甚似人受慘刑時所發之聲。博物家以此鳥比諸印度棕色樹林之貓頭鷹。西細蘭土人謂該鳥夜間一鳴。係預告最不幸之事。迷信之徒。聞之頗爲恐慌云。 
瞎費心思 
[代小寳校書復某君第二函（唐漱玉）]  
　　哥哥靑注。不見公瑾丰神。湘絃懶撛久矣。燈前酒後。别緒方縈。悵佳日之幾常。喜好風之多便。心香感動。手翰緘來。固已餽勝兼金。珍 
 
 

Page 27

 
 
同拱璧。方謂文節將臨。書先報我。或者名花不乏。屋别藏嬌。乃不意一封之錦字纔披。百種之疑團驟起。區區未諒。咄咄何來。頓敎數月相思。鑄作九州大錯。怪他饒舌。浪誇詩酒留連。惱我知音。認是煙花輕薄。未忘夙好。羅敷固自無夫。忽發狂言。杜牧何曾有意。欲學渡江桃葉。早倩郎迎。也知著雨楊枝。難禁人折。情非得已。最難是賣笑生涯。誓不負人。自命亦多情種子。福原我薄。詞復誰尤。人孰無情。花非有主。紅燈緣酒。一面相逢。碧海靑天。此心可鑒。果爾合浦之珠幸還。勿愁荊山之璞不完也。且喜解人尙非措大。不加譴責。曲體眞情。不然。恐一掬痴心。他日羅隱重來。無從剖白矣。憶與哥哥兩年歡好。百事和諧。情已逾恆。義尤難背。幸勿以風言市語。而成蛇影杯弓也。手書及此。淚與墨俱。諸希俯鑒其情而深憐其迎。幸甚。餘俟秉燭花前。再行握叙。搦管臨牋。無任惶汗。專復敬敂積安。諸維心照不既。 
千金一笑 
[聾瞽談（緊追）]  
　　聾訪。瞽瞽問。來何事聾曰甚麽。爛汚事瞽曰。來做啥。聾曰噁。捉蟹也不算爛汚事。瞽曰。不是聾曰。現在的蟹粉正時。倒說。不時瞽曰你聽差了。聾曰。靑川眞不時了。瞽曰。並非說吃的東西聾曰米貴（讀作據）想吃别的東西要肚皮餓的。瞽曰。你來瞎纒了。聾曰天雖黑暗了。燈光還明亮。你要出去。我可以同去。瞽曰。我有入。場劵兩張。你不說我倒忘了。你同我到。哈同花園。去玩耍玩耍。聾曰。蟹洞裡好造花園。眞正螺螄壳裡可以排道塲了。瞽曰。又來了聾曰。牛來了我没有看見。你倒曉得了。瞽曰。纒弗淸了聾曰。念甚麽佛經。我聽不出的。你也不必念了。瞽曰。你眞豈有此理。聾曰。屁有滋味。屎還要好吃咧。瞽不理入内。聾只得往外走。我也不能再寫。只得停手。 
遊記 
[鶴墅八景詞（續）（瘦蝶）]  
　　南苑秋光（靑玉案） 
國初周于逵居衆興橋南能詩隱於醫性嗜菊搜羅繁富尤多異種今宅圃荒廢舊跡無攷 
　　淵明有癖今歸去。問若個能追步。不道濂溪翻舊譜。紛搜奇品。徧栽離落。宛涉柴桑趣。一庭佳色知何處。彩筆空傳晚杳句。（周雲彥有贈句云我欲從君訪晚香）忍過衆興橋畔路。黃英紫艷。風僝雨僽。怎得周郎顧 
西邨古桂。（洞仙歌） 
　　桂在西邨陳氏家傳係宋時所植枝葉扶疎可陰數畝康熙間樹本枯僅存旁幹一枝尙大十餘圍旋亦枯死　 
　　尋秋有約。向西邨延佇。十里天香渺何許。羡雲柯聳翠。露粟團金。空想豫舊日羣公佳句。（前人題詠甚夥）流年回憶處。閱歴風塵。過眼興亡嘆南渡。恨不遇龔開。補入丹靑。（南宋高士龔開有六柱圖以寄黍離之感）令詞客披圖堪溯。奈大樹而今已凋零。縱招隱歌成。懶題牋素。 
[戲攷健吳兒下]  
　　馬鞍山。一名伯牙捽琴。春秋時晋大夫俞伯牙善琴。出使他國。路經馬鞍山。舟中枯坐。彈琴解悶。山間有樵夫鍾子期。亦善琴聞伯牙高山流水之音深爲擊節伯牙深異之。與之論琴。動中肯綮。深相契合。目爲知音。因有使事。匆匆即别。及返。訪其里居。豈知良緣不再。玉樹長埋。徒見新塜纍纍。燐火熒熒。白楊蕭瑟墓草零落而已。伯牙歎息者久之。乃對之撫琴一曲。恨古調之獨彈。感知音之難得。遂捽琴而去。終身不復彈。此劇如得汪笑儂演之。必然可觀也。 
小說 
[俠情小說鐵丐再續）（鈍根）]  
　　紅犵狫身。軀精悍。縱跳如飛。本領原在鐵丐之上。自從和鐵丐做了夫妻。專心敎授他武藝。因此天天和鐵丐弄鎚。算是他們的新婚樂事。不比那世俗夫妻。只貪肉慾。不想講究學術事業。漸漸的精枯力竭。不是癆瘵。便是乾血。直到兩命嗚呼。便算一生結果。這種人在世界上。不過是一種獸類罷了。閒話休題。且說光陰迅速。鐵丐進山以來。已經三個多月了。武藝。練得十分純熟。一日老頭兒特地喚他去商量道。我們的事情可以動手了。鐵丐點首稱是。老頭兒便看定了日子。大開演武廳。山中好漢齊集。殺猪宰羊。祭告天地。老頭兒領着大衆行禮。旁邊有人讀着祝文道。維年月日。西山鐵棒。師代天行道。取成都質庫。敢告山川上下神祗尙饗。祭告已畢。老頭兒便命喪門神領着幾個弟子留山看守。自己領着家人弟子飛縱出山。直奔成都城下。便命飛天夜又領幾個弟子埋伏在城濠裡頭。其餘的人。分着道兒進城。在閻王殿會齊。當夜三更時候。一聲號令。大衆齊奔質庫前來。老頭兒飛入高牆。斬斷鐵鎖。開門放進衆人。命許多弟子們。到樓上庫内搬取輜重東西。又命嫋嫋兒和小鬼兒姊弟二人。同在屋頂遠。遠瞧着。有甚麽敵人來鬭。便把手中蘆管吹響爲號。又命鐵丐和紅犵。　夫妻二人。四處巡邏阞備救應。野猪婆和黑蠻子守着後門。自己和毒龍守前門。那時質庫裡頭的人。早在睡夢中駕醒。只見許多人刀槍明亮。搬東西的進出不絕。只嚇得手足無措。正在那沸反搖天的時候。又聽得喊聲裡頭。夾着鬼叫。吁吁不。絕這又是甚麽。原來是屋上蘆管的聲音。紅犵狫知道風緊。忙招呼鐵丐各處尋找。走到後門相近。却見一個長大漢子。率領許多巡夜夫。圍着黑蠻子野猪婆苦戰。心中暗忖。這一定是守庫的敎師。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
