# 1898 - 15 - 4908892

 

Page 1

 
 
[長江各埠赶早發報告白] [  申報館主人啓]  
　　長江　千里埠頭林　　館所銷申報向來　期寄送誠　　有人在據收取　過之舊報寄至各埠求售往往紙幅破塲附章不全購者　　　致　本館　舌是以本館今　赶緊印寄較前早到一日以副諸君子先覩爲快之　如有遲到者卽係　過之　報可向經售報紙人詩　　　拜日　槍船開發須於下一日并寄開　鑒之 
[新出刑案彚編出售] [  圖書集成局代啓]  
　　刑案彚編一書爲山隂周春颿所輯皆近今刑案彚爲一編凡入仕途者皆可爲先路之導不僅申韓家當奉爲圭臬也鏡古書屋主人倩本局　新鑄鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印棨如二部并購連箱每部實洋五元欲購者移玉至三馬路申報館及申昌書畵室可也 
[答客問虔婆定罪事]  
　　有客問於本報執筆人曰邇者時事多艱世風日降滬上租界一隅地爲地球萬國之人所薈萃風氣旣極厖雜習俗更覺浮澆所賴諸君子比事屬詞維持直道說者謂今中國可言時事者内惟臺司外則日報非虚語也朱柏廬先生治家格言曰三姑六婆爲淫婆之媒三姑者尼姑道姑卦姑六婆者花婆藥婆牙婆媒婆穏婆居其五而其一則虔婆是也虔婆爲鴇母之正稱今滬上最多此輩自書庽長三么二野鷄以至花烟間莫不各家有一虔婆在焉至於開設臺基之淫賤老嫗似與若輩有别而其以他人皮肉作自己生涯則固無異於虔婆且其誘良爲賤從中媒合營利罪更較浮於虔婆吾子於趙顧氏陳王氏二案嘗再三論之在僕等私衷揣测以爲國家立法所以禁天下人之爲惡不惡宜用輕法大惡宜用重法今如滬上開設臺基者之害人性命污人名節其惡誠擢髮難數非一死可以蔽辜此次趙顧氏陳王氏二虔婆旣奉省憲提鞫彼等亦自知罪大惡極難以倖邀寛典苟全微命故欲吞錢覓死以冀少受若干刑戮意者此獄定後卽不能如前論所云卽以其道還治其身之法俾之徧受毒刑而後就死亦安見錢之果可通神貨之竟能買命而猶縱之苟延一息者乃閱本月十四日報紀虔婆定罪一則云上海英租界開設臺基引人作無恥勾當之虔婆趙顧氏陳王氏案發解省刻下皆己供認開設臺基之事現經蘇州府桐子霑太守擬定罪名趙顧氏監禁三年陳王氏監禁一年上憲照詳批准不日卽當解回上海收入囹圄之中矣此豈二婦之果無死法耶抑謂二婦旣膺監禁之法餘人遂能知儆知懼租界可無復有害人之臺基耶且謂二婦當監禁期滿開釋之後遂能知愧知悔從此不再開設臺基以害人耶竊恐此後之臺基愈益肆無忌憚卽一一處以監禁之罪而囹圄有所不容也得毋非吾子作論之所期乎執筆人應之曰唯唯否否子但知法者所以禁惡而不知婦女犯法與男子有别中國歴代帝王之爲治與聖賢之爲教皆扶陽抑隂左男右女蓋惟地道有無成之義故立法亦從寛恕試觀律例所載婦女犯罪雖至陵遲無梟示者且惟淫凶謀逆命案諸罪始予的决其他罪不至死者皆准收贖亦不輕子監禁良以婦女以名節爲重一經逮繫或至愧恨輕生故處置之法非可與男子同類而視今趙顧氏等二犯旣非若前此各案之釀成人命卽有原告控案而此等案件在滬上租界己爲尋常上憲雖嫉惡如仇其奈按律定刑實欲重之而無可重是故定以監禁三年及十年之罪視他案之遊街數日鞭責數百卽可釋放回家者己爲辦理加重且卽此三年一年之中租界上畢竟少此兩家臺基則暗中保全人之性命名節亦己不少豈得謂問官之失出耶抑又思之中國士大夫邇來漸思步武西法卽於男女平權一事亦思舍舊圖新爰有創建女學堂之舉夫旣視之也重則其範之也尤不可不嚴鄙人去歳所言有女學堂必更開女科第設女法律蓋明刑所以弼教其意固自有在也且不必别開别設也但令婦女與男子同列科第同畏法律取輕罪收贖之舊律一概修酌而後中國之視婦女也乃不輕於男子庶幾可以癉婦女之惡即可以彰婦女之善世有注意隂教者當不河漢斯言 
[西報之言]  
　　循環報稱那氈拿西報言英國駐東方水師戰船一隊現在高麗之濟物浦灣泊觀厥情形知非徒借此暫作操塲事畢遂行他適也查俄人近在韓境辦理各事頗不理於衆口倘英船爲此前來欲從而排擠之則英俄兩國交涉恐從此多生枝節夫俄人所爲之事本與英日兩國大有關涉兩國應得而干預但俄之舉動第由外以觀雖未顯背英日條約而觀於其内則背逆者多矣如英員布郎向在韓國當户部顧問官實與俄人無涉乃俄人居然將其開除此何異向英人之頰無端而批擊之也查布郎備位韓邦凡事開誠布公無非爲韓國利益起見並無偏私於英國亦無所私於别國也而竟遭俄國擯棄是誠何心倘謂俄人欲高麗自主日臻强盛更宜使布郎恪供舊職以其有利於韓人也總而言之俄人所爲實屬逼人太甚若英日兩國决意不欲韓入於俄則當起而以勢力十預此正其時矣至於中國疆土四分五裂固非我英之所願亦非我英之所利卽舉洋子江境地盡歸英人掌握英所欲亦不存焉英之所欲者但得中國全境開准通商俾各國均沾其利斯己矣是則英相沙理士百里侯正宜趁此機會出而干預中國之事爲中國担保籌欵以救時艱卽可爲中國保護主若英爲中朝担保籌欵倘有别國欲侵犯中國各行省英卽與之理論倘或失此機會而不干預則中國逼得轉向俄人籌欵而俄國將來卒爲中之保護主矣深願沙侯於此一事毅然行之如從前英國購買蘇彝士河股份故事斯爲上策諺云打鐵趁熱願沙侯思之以上乃英報大略之詞雖說得動聽要　　爲英國之利益起見而己 
[英日合謀]  
　　循環報云有自東洋回者稱說英日兩國水師因俄人事事無理大有鯨吞高麗席捲遼東之勢是以互相聯絡其中機密雖非外人所知然觀兩國水師舉動己可不言而喻况英船近日迭次開赴東瀛而日本各軍功廠亦日夜赶辦器具以備水師之用故有謂觀此情景日本不久必當與俄人理論云 
[俄法近事]  
　　港報云傳聞　非利加洲之北端尼士國之卑沙打海埠業經法國允租與俄國查此海埠甚爲扼要俄人租此想爲駐紥水師之用也 
[購辦軍火]  
　　香港循環報接去月六號倫敦消息言聞俄廷在舊金山大埠購辦軍械爲數甚夥皆運往琿春應用 
[戰船碩大]  
　　循環報紀日本前在英國裝造鐵甲船兩艘久己告竣駛回東瀛兹閱卡刺士高埠消息言日廷現復在英定造頂大戰艦三艘其規模宏敞足與英國水師極大之船互相伯仲三船同一欵式而定造則分三處一在 
 
 

Page 2

 
 
店士鐵廠裝造一定購於庵士當郎船局一代裝於計禮濱船塢每船長英度四百尺廣七十五尺六寸食水深二十七尺三寸船身自首至尾遍鑲鋼甲厚者九寸薄者亦有四寸船上有兩砲臺其鋼甲之厚計有十四寸每臺配置十二寸口後膛大砲兩尊另六寸口快砲十四尊分置中艙者八尊分置上艙者六尊又有十二磅藥彈大砲二十尊六磅藥彈大砲十二尊安置扼要步位水雷砲管五枝口闊十八寸機器可抵馬力一萬四千五百匹每點鐘能行十八海里此船告竣自可雄制一方縱横海國也 
[水師經費]  
　　紐約西報言德國議政院議籌水師經費約增添四百兆墨士爲整頓海軍之需此欵以金磅折算合共二千萬磅在德人之意以水師實爲當今要需非此不足爭雄海國故有是舉也法國水師人員亦各陳意見議於水師常欵之外另籌七百二十兆八十一萬五千五百七十二佛郎以爲八年内額外經費至於俄國本年除水師常欵外亦添籌俄銀二十一兆羅卜各國整頓水師不遺餘力蓋知汪洋巨浸之中正列國爭雄之地水師一弱則商務卽難保全故不得不爲注意也錄循環日報 
[同權臆說]  
　　英國官商往來公私信函譯其大意皆云英法德俄四國同權彼此利益亦復從同斷不容彼盈此絀也知德人作俑攘奪中國土宇他國必起而效尤不能使德人獨擅其利而他人向隅也英國屬地之多幾遍全球自香港以東之利權豈容他國從中攙奪亦必起而爭之趂勢收拾屬之於己事必然也或曰不然英欲與歐洲諸强國勢均力敵斷不屑蹈德人之愆尤貽大國之羞勢必仗義執言乘公法判斷是非凡中國之一草一木均不得擅動保歐亞承平之局各國商利傳之無窮則各國之權亦無畸輕崎重之弊英國執政明達事體何樂而不執此牛耳哉且仁義之聲聞於四海矣近聞英國大有舉動運兵集餉朝野紛如豈無因也錄港報 
[謀弑女主]  
　　倫敦消息言前有亞拿忌黨人名高里謀斃西班牙國宰相干奴華士旋經被拘明正典刑以爲匪徒當稍知歛跡矣兹聞有婦人某氏因此事心懷不忍己由英國渡海到法國取道前赴西班牙欲將西國主政皇后行刺蓋以高里之死實由皇后旨意也英國差弁訪聞此事卽移知法國差弁請爲查拿法弁接信卽嚴行跴緝果在法國之南巴列士處拘得該婦解官審訊証供確鑿罪實難逃判將婦發往某軍港監禁錄港報 
[馬路興工]  
　　鄂省武備學堂告成續又增修馬路沿途應經之處由江夏縣諸肖鞠大令會同保甲局趙楚江太守逐一丈量擬由督署東轅門起循大街東過大石橋至如意寺南行轉東而北至武備學堂爲一路又由中途分接一枝由天符廟至大朝街經自强學堂銀局鐵局而北至校塲爲一路均己勘量妥恊至街道初擬格外加寛現因需費太多己作罷論沿街房屋均可無須遷讓此項工程由督中恊　漢卿恊戎會同地方官督同勇夫尅日興辦勒限一月完成日來己鳩工庀材大興士木矣 
[叅戎赴任]  
　　蕪湖水師遊擊彭迪菴遊戎蒞任以來己閱十載兹升授金陵水師叅將之任所遺蕪湖遊擊以督標候補陳遊戎桂林承乏陳遊戎以督轅公事未完須俟明春蒞任而彭遊戎則因原任金陵叅將升授安慶恊且因前恊被考軍政削職急於到任是以彭遊戎卽於是月初八交卸篆務乘輪赴金陵新任所有遊署日行公事暫由右哨都司吉耀亭都戎兼護不再另委署理云 
[舉辦保甲]  
　　蕪湖訪事人云寗郡保甲向來總其權於墾務局憲後因節省經費改歸郡守兼辦祗因使君以有事爲榮雖里巷之間小民口角以及夫婦反目亦恒提至街心躬親貢問隨從丁役更從而舞爪張牙民間不堪其擾遂致聞於省憲檄令撤任並將該郡保甲永逺裁撤所有保甲應辦事宜卽責成各縣有司一載以來平安無事兹因迭奉省憲飭令舉辦圑練且值冬防之期聞宣城縣陳雲溪大令特捐廉俸禀委候補縣丞徐雲舫二尹自行開辦圑練保甲所有城市鄉村仍舊舉立牌甲各長以相倡導按户抽丁以時操練外以輔制兵之不足内而守望以衞鄉閭大令此舉可謂知所緩急矣至城内青皮匪棍酗酒逞兇亦歸二尹巡查懲辦特無向來似官非官儼然衙署之公局耳 
[冬防嚴密]  
　　蕪湖鄰郡盜賊横行兼之散勇遊兵又復充斥於道是以冬防異常嚴密道憲亦恒微服出巡藉覘各員之勤惰二街各要隘及江口之洋街前後均由保衞營經手添建栅欄十餘處以備倉卒有事可以若丸泥之封函谷關以故入冬後閭閻竊案尚屬稀聞日前之夕江口嚴豫大木行忽有梁上君子穴壁而入正在蛇伏從事突爲巡員蘇少尹所見一鼓成擒又南岸火帝廟某姓亦被胠篋者所算衣箱細軟如取如携適爲保衞營饒守戎查覺當卽喚醒事主檢歸贓物而送其賊於保甲總局枷責示衆 
[嚴禁私宰]  
　　邗上私宰每届冬令尤多於平日歴經地方官出示諭禁無如奉行故事私售者仍難絶迹現爲保甲總局憲朱子涵觀察訪聞並查悉東關凹子街一帶爲最多不禁赫然震怒除飭城外總巡督率各巡員查拿外一面又札飭江甘兩縣出示懸帖通衢略謂私宰耕牛本干例禁自示之後如再敢陽奉隂違私相售賣一經訪聞或被告發定卽提案從里嚴懲决不稍貸本縣令出法隨勿謂言之不預也城廂内外遍賠高張不識若輩見之其亦稍知儆懼否 
[籖掣鹽數]  
　　揚州采訪友人云淮北北鹽由清江運至十二圩者向歸皖商承辦某日兩淮運司江蓉舫都轉接皖岸督銷局來文内開癸己春綱北鹽新舊商共計一百七十五票業經至圩領運到岸刻敝局察看銷市尚屬暢旺自應接開新綱以濟岸銷當經飭查各局存鹽多寡照章預備千枝喻令各商來局籖掣兹己掣定桐城七十二票運漕五十八票三河三十票合肥十五票理合移至飭商遵照等情隨札淮南總局轉飭承辦各商照掣定數目赶緊訂買領運刻己出示局前矣 
[蘇垣火警]  
　　蘇州訪事人來箋云本月二十日傍晚蘇州閶門外吊橋堍某火腿鋪因晚炊不愼遺火積薪中霎時間烈燄狂飛冒穿屋頂急出鳴鑼告警各水龍皆赶赴灌救幸時尚未晚施救尚易爲力未逾時卽漸漸救息計焚去該火腿店房屋三間及貼鄰某鋪後屋一間餘皆無恙亦云幸矣按是處相距昨報所紀渡僧橋堍某錢莊被焚之火塲僅隔一箭之地乃未及十二點鐘之久祝融氏竟疉次駕臨風乾物燥居家者可不愼之又愼哉 
[寗郡火警]  
　　寗波采訪友人來書云月之十七夜西門外某姓家不戒於火一時紅光四燭警鑼亂鳴幸麗安會水龍近在咫尺首先馳至俄而城内各水龍亦風馳電掣而來汲水狂噴如萬道銀泉從空瀉下祝融氏始不敢跋扈飛揚歛威而退僅焚去小屋三椽亦云幸矣 
[甬試六志]  
　　寗波訪事人云府尊程稻村太守考試鄞慈奉鎭四縣文童於前日頒發三覆案兹將前列姓名照錄於後鄞縣五十名茅雲瑞陳受謙馮墀颺陳時夏郁桂芳江宙永鄭錫璇湯宜坊朱之照陳祖光李欽張其賢謝行溎張尚絧林植琮李毓英梁錫瓚邵南郭華蔡和鏗余清樾朱玉成童詩緯李芳年鄭傳鍇王德鋆廖壽慈林紹梓林熙年馮哲仁戴仁恒朱棠李健蔡禾耕蔣翼姚世謨干厚培董世潤林頤年何錫冕范潁周企濂余宏奎鍾灝任守清倪志雲金葆光曹翊清傅炳章慈谿二十名柳韶成袁兆墀楊乘瑗葉秉良洪翔何毓恭馬毓圻倪紹椿馮保晉鄭光祖鄭肇昌周冕袁兆墉趙之任袁瑞麟馮學洙陳鍾瑞董佐清王綸奉化二十名舒暢楊占鋆周崇恩凌康瑞鄔學韶周賓董霈澤蔣藎清王鍔李肇唐李錫廉張紹旭吳楙森夏以松馮懷清周賢進鄭學康顧培源何佩章係球環鎭海二十名劉炎昶林景翰張丙旭袁循堯林炳文張有年倪望寛李厚祺樂夔颺朱志佑范紹箕夏其元林修華鄭志逌陳煥章鄭志遹周啓雍楊聯鑣顧鵬翔胡翼燕周光昌夏祖舜 
[武林决囚]  
　　本月初十日浙省奉到刑部釘封文書内開龍游縣盜犯二名一爲陳阿三一爲盧良可照例處斬當由臬憲札飭仁和縣 
 
 

Page 3

 
 
蕭明府會營監斬明府因查得陳犯一名己於十月間在監病斃禀請委員騐明在案遂將盧犯一名命捕廳督同禁役由監提出審視無訛卽將該犯如法綑綁押赴清波門外處斬訖明府循例赴廟拈香升堂排衙然後退入内堂小憩片時卽赴上憲衙門禀見銷差 
[鴛湖寒月]  
　　嘉興采訪友人云秀水縣金邑尊赴乍浦勘視沿海砲臺事畢回署卽乘舟往土江涇騐屍聞死者係客民某甲之媳因被姑所毆忿而潛吞阿芙蓉膏自盡邑尊騐得並無他故乃諭令從豐棺殮旋順道會同水師統帶馮統領赴江蘇界會哨一周然後遄返○嘉興秀水兩邑漕倉同於上月某日開收漕米近日各鄉民之運米投倉完納者不絶於途嘉興縣因於十四日裝運赴滬交卸○某日嘉興縣楊邑尊帶同書役往北門外蘇州塘口青閘行祭閘之禮旋復祭荷花堤護海公廟蓋以頭帮糧米起運須照章具牢醴祀神也○邇者市中各貨昻貴異常米價稍有鬆動情形未幾卽復貴 
[邀紳議事]  
　　昨日午後上海縣黄愛棠大令柬請本邑紳士李蘭墅大令姚子讓孝廉王介眉司馬及范君蘭棠曹君寄耘瞿君榖人諸君至縣迎入花廳商議自來水開辦入城之事叙談良久始各告辭而出 
[讞員牌示]  
　　昨日英界公廨讞員張賡三直刺懸示頭門云會審分府張爲牌示事照得本廨華洋交涉詞訟繁多或因洋商控欠而覊押或因欠欵而押追准保與否應查核案情隨時察奪非原差等所能阻滯也本分府蒞事兩月有餘逐件清理誠恐在押各人妄自鑽營求差賄保以有用之錢財置之於無用之地本分府實所不取合行諭知爲此諭仰在押各人及原差人等知悉嗣後如有求保禀件應卽遵批辦理如批准及堂諭准保之人均限三日内取具租界内店鋪保結呈候騐明開釋倘原差不將保結代爲送進卽是需索一經逾限卽將應釋未去之人及原差帶訊所有差費保費各名目一概永逺革除如再有前項情弊准被累之人指名控究其各凛遵毋違特示 
[修理街道]  
　　本邑太東門外張河浜篾作街郎家橋沙塲街一帶街道年久失修溝渠淤塞若逢雨雪載途行路者每有行不得也哥哥之嘆日前篾作街董姓失愼殃及各鋪户事後集議募捐啓建火醮除一切費用外尚餘錢三十餘千遂公議雇令工匠估價於昨日爲始將街路修整溝渠疏通從此履道坦坦可免傾跌之虞矣 
[斃命浴池]  
　　常州府屬無錫縣人金姓流落滬上挑賣餛飩前晚至英界在路一新園洗澡不知何故忽然斃於浴池同池洗澡之人見之爭先逃避幸園中執役者知其僑寓香粉弄將情告知其家屬遂於昨日購就薄棺爲之成殮 
[吞烟類志]  
　　法界某小錢莊主楊伯仁負欠纍纍以致倒閉前晚忽私服洋烟自盡經人舁送仁濟醫館求治醫生灌以靜克塞爾非脫水將烟毒嘔出諒可無碍矣○前晚有烟倡張雲卿與某狎客調笑忽互相爭閙愈思愈憤購服洋烟旋經鴇兒舁送仁濟醫館求醫未知能無碍否 
[限期繳銀]  
　　王谷治投上海縣呈控黄月來虧欠銀兩向索不付求恩提究黄大令准詞飭提到案前晚由帮審委員蔣刺史升堂研訊王訴稱係本邑武生現在南馬頭開設三和石灰行與黄月來交易央武生作保在某錢莊支取銀錢發給工匠陸續被欠銀五百七十餘兩向索無著叩請訊追黄供向爲木作頭並開聚泰作場虧欠三和銀兩是實惟求寛限措繳黄菊梅供在叔父月來處司帳願帮同料理此事刺史衡情酌斷著黄月來叔姪具結限年底先還銀三百兩餘俟明春歸楚兩造遵諭而退 
[嚴訊誘拐]  
　　拐匪趙春祥誘騙高阿二之子被高尋獲扭控法界公堂當經讞員鄭大令訊供判將小孩給高領回趙春祥離人骨肉不法己極著　上海縣嚴辦前日之晚黄愛棠大令倩帮審委員蔣壽林刺史升坐研訊趙春祥携同兒子寳生供稱小的係蘇州府長洲縣人向在治下老北門外擺舊貨攤生理妻己去世生有一子名寳生今年八歳小的旣有兒子豈肯作此離人骨肉之事實被高阿二誣控求恩明察刺史怒曰爾在公堂之上早經供明今日到此膽敢改變顯見逞刁喝令笞責趙始供稱今年十一月廿九日小的與浦姓友人在老門外茶館啜茗忽見高子呆立門前起意誘拐次日卽售與費子林爲子言明身價洋銀十五元先取一元餘約次日再付不料屇期往取被高遇見扭控送案惟浦己逸去求恩勅史得供判將寳生發堂留養趙收押所聽候究辦 
[霸佔宜懲]  
　　朱秀順偕母黄氏投上海縣具控胞妹新寳遭沈小林霸佔成親等情當經上海縣黄大令倩帮審委員蔣刺史訊供候提小林新寳到案再訊迭詳本報兹原差將一干人解案前晚仍由刺史提訊朱秀順母子伸訴前情並稱朱新寳己於今年正月初八日憑媒許與母舅家之表兄黄阿狗爲妻尚未過門不料十月廿九日被沈小林途中攔去求究新寳供年廿三歳十月廿九日同伯母往親戚家看會回時行過沈小林門口被沈强拖入内是晚硬逼成親因小女子不允雖則同房幸未姦污但沈係著名流氓向不相識叩求伸寃沈小林供本地人今年廿一歳向爲木匠秀順之父係小的母舅在日時曾將新寳許與小的爲室並無婚帖媒証及至今年三月間舅母朱黄氏令小的領新寳回家成親小的當時未允及至十月廿七日復由新寳之伯母送新寳到小的家中完姻不料岳母忽又具控求恩明察地保唐云山供稱朱秀順伯母送新寳到沈小林家實於十月廿七惟沈並無証據擅自成親於理不合求鑒刺史得供以兩造所供日子不符詰問朱秀順母子究在何日答稱實在廿七日現求將新寳給領刺史以沈小林毫無媒証瞻敢强霸閨女本當照例究懲姑寛著責三百板枷號一月發頭門示衆新寳給朱秀順母子領回嚴加管束 
[看管候訊]  
　　滬南祥記馬頭猪作中人某甲昨將剛鬣公數頭在新馬路驅走爲巡街捕勇所見向之喝阻不服遂被拘至善後局請究局中會辦孫星垣直刺飭看管候訊 
[車夫受責]  
　　本邑南市裏鹹瓜街合利藥材行前日雇江北人張四扣之小車裝載貨物不知因何與店司王桂生口角漸至扭毆王略受微傷遂由行主至十六鋪巡防北局控請訊究局員楊聘侯二尹於前晚升座提訊王投案申訴前情張供應該行之雇在門首裝貨因與王論價不合彼此互詈起釁旋卽扭毆叩求恩宥二尹謂爾等小車夫應人之雇往往爭多論少妄起釁端實屬崛强判令重責二百下具結交保王斥退 
[押犯求食]  
　　前日將晚時英界公廨讞員張賡三直刺親蒞東西押所及女班房查閱所押人犯中有數犯大呼腹餒直刺詰以何故答稱小的等因案被押固所願也惟大清律例只有斬絞軍流各罪斷無在押餓死之條今者四五日未得一餐者豈非大老爺欲爲皇上節省經費耶直刺聞之深爲憫惻特不知能設法以救斯飢否也 
[龜傭受懲]  
　　張銀大偕王朱氏以王阿文領匿妓女林雲芳扭控英界公廨前日晚堂由張賡三直刺提案訊問張供蘇州人在妓院帮傭妓女林雲芳被王阿文領匿不放小的有帶擋洋銀是以扭案請追王朱氏供本月十四日王阿文來院將林雲芳領至同興樓吃茶令婦人兌換小洋比返己被領匿找尋無著因有帶擋洋銀故此扭案王阿文供爲銀匠十四日晨至妓院因房内有客尚未起身當卽退出往同興樓啜茗忽妓傭王朱氏來稱不見妓女林雲芳誣小的領匿旋被龜奴張銀大等拖進妓院關閉有四天之久後由小的母舅周仁生得知投報捕房始將小的放出其實並無領匿妓女情事求恩明鑒直刺以妓院爭吵膽敢至公堂控訴可惡己極著將張銀大笞責二百板王朱氏掌頰一百下一併 
 
 

Page 4

 
 
逐出 
[車夫受虧]  
　　前日午後有五百八十一號東洋車在虹口南潯路轉角處轆轆而來適有某西人乘四輪馬車飛馳而至不及避讓致將東洋車撞倒於地傷及輪軸東洋車夫不肯干休將車拉住責令賠償修費正在爭論之際爲五百五十一號巡街捕所見一併拘入捕房捕頭以兩不留心各有不是一併斥退 
[押店被欺]  
　　騙子陳阿仁昨日午前持僞質銀鐲一對至北蘇州路五百八十五號鼎生押店欲將銀鐲一只押洋二元店主爲其所蒙如數付訖陳去後店主察知銅質然己無可如何不料陳貪心未己見可欺蒙至下午又將假鐲一只重至該店質錢店主大怒謂本欲尋爾送捕究辦爾胆敢自投羅網又欲以僞物騙人乃訴知傅包探將陳拘入捕房押解公堂訊辦 
[會訊抵押案]  
　　工部局收捐西人柏禮才投法領事署控華人程福田將田單塗改串同失主地保抵押銀一千二百兩當時同至領事公館立契簽字先付銀八百兩業己查明實係作僞求請提究由領事咨照捕頭立飭包探嚴頌眉至曹家渡一帶訪悉實情當將程福田拘入捕房昨日堂期解請鄭大令何繙譯會訊柏禮才投案呈遞契據田單大令閱視問程此單何來程供當時同陳玉堂趙維新朱濟雲等七人至領事公館立契係賣主兪杏生邀出小的爲得主之中不知其細大令謂爾爲中人理應根究來歴何得膽大妄爲串同作僞包探禀稱朱係清雲閣烟館主昨日往詢據稱並不知悉程福田等收此押欵瓜分大令謂據原告禀稱此事皆由爾串出程稱小的偕柏禮才看過地皮釘立樁木包探又禀所點之田另在别處旋據地保趙舟華偕王炳榮楊秋濤投案趙稱充當現年地保立契時並未到塲亦未簽字楊秋濤供小的擔保倩王蓋印圖章實受其愚大令得供與何繙譯會商楊秋濤著交的實人保出限卽日將朱濟雲交案王炳榮斥退候訊趙舟華著查明禀復程福田押候復訊 
[英界公堂瑣案]  
　　包探張阿五禀稱陳阿仁行竊吳輔臣家綢皮衣服失主報知捕房由小的巡獲送案請究陳供浙江寗波府屬人實綠貧苦無聊不得己出此下策惟求恩典直刺商之薩副領事判將陳笞責三百板押捕房半年期滿遞解回籍○二百七十四號巡街捕禀稱唐瑞金持傘將小的毆擊故特送請究辦唐供寗波人在海關爲水巡捕因天雨下舟將傘放下偶碰在捕身實出無心乞恩鑒察旋有海關某洋人投案願將唐具保出外以後安分直刺准之○包探任貴生禀稱張玉林行竊王小飛家布衣表練等物拘案請辦直刺判將張責五十板贓給失主具領○包探任貴生又禀王阿五圖竊洋東肉鋸一柄報捕後爲小的查見拘送案下請爲究辦王供上海人在洋人羅處執役肉鋸係向細崽借來並非行竊且己送還因向索工資洋銀八元反控小的所竊求恩明察直刺以王不應不告而取姑寛判責五十板○包探韋阿尤禀有王小娘騙取董來順之子洋銀若干在外賭博董報捕後經小的拘住送案請辦訊之士一味求恩直刺以不應引誘人家子弟賭博判責二百板○包探洪阿寳禀查阿炎手持生鐵一塊東張西望形跡可疑適被小的所見拘住盤詰始知在碼頭上竊來故特解送案請究查供山東省某縣人流落申江無可謀食作此不端之事惟求恩典直刺判將查遞籍贓給失主具領○陳蘭士投英界公廨呈控孫蔡氏張陳氏圖賴抵借洋銀前日之晚張賡三直刺升座提訊陳蘭士供稱小的妻子被孫蔡氏借去洋銀四百元由張陳氏爲中將不值價之田單二張半抵押立有借據於十月内歸清詎意一味延約至今不還不得己呈控案下借票田單己黏呈案内求恩追給訊之孫蔡氏供以田單抵押洋銀四百元惟己還過二百元今被控追求恩寛限至明年正月内歸楚不敢再遲張陳氏供孫蔡氏向陳妻借洋確由小婦人爲中惟無還過洋銀二百元之事可將憑據上檢查直刺以孫蔡氏旣還過洋銀二百元何以借票上並不註明無從查核判令孫蔡氏交的保限年内先繳洋二百元明年再繳洋二百元張陳氏還押陳蘭士飭退候示 
[法界公堂瑣案]  
　　拔維晏洋東投法總領事署控買辦姚守貞欠銀一萬四千餘兩延宕不歸領事咨照捕頭飭探將姚拘入捕房旋經同事繆再明保出昨日堂期解案請訊大令以原告不到著將姚守貞仍交原保署下期投案候核○車夫張桂中途逃逸吞没各贓爲包探拘獲解經大令訊供飭傳車寓主張開羣到案供出張利恒親見該車夫有洋廿五元寄回家内大令飭提張利恒到案供稱向爲車夫當日見張桂所裝之鞋籃内有洋銀廿五元是否寄回家内亦不知悉惟見伊先將鏡箱開鎖閱視寄與對門之酒店内大令得供著將張開羣張利恒交保車夫張桂還押候核○陳士明禀稱堂弟士宏不務正業日事遊蕩甘入下流時常向小的滋擾送案請辦大令著押候交保不准再向滋擾○德大錢莊主馬德芳因出空票虧欠巨欵倒閉潜逃經各債主投案控追昨日堂期馬自行投案西人慕爾弄代某姓呈遞期票洋一千六百元請追馬供本年二月開德大錢莊嗣因貼票調現虧欠甚鉅至十一月初八日無可支持潛行逃避求恩寛限一月理楚大令以年關在卽著押候五日丙理清延干嚴辦○包採禀稱吳阿炳在恒德當内質衣因形跡可疑拘案請訊吳阿炳供在浦東竊來大令判責一百板○包探禀稱朱阿四竊取某烟館墊子一副拘案請訊大令判責一百板○又禀稱車夫朱阿三吞没車主洋一百元送案請究大令以原告不到押候再核○陸裕堂禀稱附輪船來滬在馬頭搬運行李被錢六仔竊去鞋籃一只當塲拘獲送案請辦大令判責一百板贓還失主○永陞和鞋店主梅永興控范坤生欠洋六十餘元大令准詞出票昨日堂期范呈繳洋六十元梅求銷案大令飭具飭狀銷案結存查○范坤生因另案被控著押候覓保○包探禀稱謝阿二欠洋五十元被某姓具控送押捕房解案請訊大令以原告不到准予交保○包探禀稱劉阿德在某烟館竊取烟槍一支人贓並獲送案請訊大令以原告不到從寛釋出張金泉禀稱在恆昇布莊爲夥將布一千三百十二疋托大南門瑞昌盛染坊印染色布店主逃逸見染司將布挑至安生當内質錢當將李錦祥沈三六范小毛三人拘案請訊質之李等同供店己停歇店主遣小的各自回家所當之布係主人所使排往與小的等無干且店主家爰尚在店内大令著押候傳該圖地保朱炳奎到案復核○包探稟稱陳桂生在途竊取洋六元六角拘案請訊大令判責三百板○包探禀稱徐阿全在安慶輪船竊取絨氈一條拘案請訊大令判責一百板○吳鑒成控董開發串同王金富在天成昌烟館勒寫筆據索還定銀五十兩昨日吳投案禀稱銀己收回求請銷案大令將王金富申斥一番從寛釋出董憲發禁押捕房五天期滿釋放○萬安樓接客王松山毆傷棧客徐文軒控經大令訊供昨日堂期判責三百板棧主罰洋五元給徐文軒醫傷 
[美界捕房紀事]  
　　寗波府屬鎭海縣人徐永三穿窬者流也日前在寗波路七百十九號門牌竊得寗綢青紡等件約值洋五十餘元昨日在虹口西華德路爲傳包探查見拘入捕房押解英界公堂請讞員張賡三直刺究辦○粤人陳章榜前日至虹口元芳路七十五號門牌友人家竊得皮衣二件質錢花用昨爲任包探查獲拘入捕房押候解送英界公堂究辦 
[上海北市絲業會館籌賑公施子英經收順直山東湖北四川賑捐十一月初一至三十日第三十二次清單]  
　　初一日沈樹浤求集福延生洋六元焦啓奎爲父病求速愈五元有心無力人求病愈二元○初二日浚遒邑民洋三十元求安氏廿元○初三日鈕程氏將孝女雲姑建坊之欵移助由焦樂山兄來洋二百元又還願氏廿元准揚鄉拙等公捐淮安府災賑洋十二元○初四日吟紅氏洋十元壽安堂張四元太倉平原女史二元○初五日常熟無名氏病愈完願洋廿元杭省徐棣華祈消災解厄疾病無侵六元無錫正大行求各帳如數還來三元○初六日秋照軒許洋十元泰豐園銅洋廿二元○初七日病愈心願人洋十元鳴鶴䲧葉雪航四元慈谿王惕齋求子祖賡傷風速痊二元嘉郡放生室主人求郤病延壽二元○初八日欽差出使德國大臣吕助江北規銀二百兩汪德培爲子疾愈完願洋二元○初九日姚伯忻十一月月捐助江北洋一元又臨產平安完願四元○初十日徐門惠氏求平安洋一百元○嘉興無名氏病愈還願六角半湖雀八官病愈還願四角二户合洋一元○十一日張雪堂善士募不書名助漢口草棚廠難民規 
 
 

Page 5

 
 
元二百兩又不留名規元二百兩更覺子洋十元○十二日陶門徐氏求病卽愈由康泰仁繡莊來洋三十元○十四日張氏五十生辰將宴客折席移助洋五十元葑輿氏二元○十五日無名氏洋三元保安氏一元楊募照一元○十六日曹氏了心願助徐淮洋三十元○十七日蘇垣電報局王募胡捷三孝廉續捐洋十元蕭邑王君山爲兒疾病全愈永保平安四元松江宋際清爲室人丁氏求病速愈三元大倉仁記銅洋五元○十八日裘蕚輝五十初度夔親友賜儀并官捐求合家平安規元二百元○十九日周五麟六十壽辰洋十元朱少頴公七十冥誕遺助懴資四元滋源乾元銅洋一元○二十日南匯衞淇　爲兒永齡病略痊願洋廿元蘇城元裕易隱名子三元○廿一日詠霓子洋一百元蓮濟子廿元二户助淮徐由餘源莊來鎭江帮衆商秋季敬神餘欵移助洋五十七元七角○廿二求朱麗山求子嘉生病速痊由惠泰莊來洋五十元○廿三日淮南北鄉拙等洋十元小鎖山平安十元二户助淮徐由裕和祥號來○廿四日雲間寄鶴居因室人產後求母子咸安洋一百元蘇城明心子五元洙涇吳麟記吳鹿記各四元○廿五日河南郡鈞記求病速愈斯徐州由恊昇莊來洋一百元長慶里劉錢四百文○廿七日九江吳厚夫洋五元無名氏助淮徐四元○廿八日暗室燈助棉衣本洋五十元合規元四十五兩楊容氏求子洋一元○廿九日淮安鼎源莊蔭紅軒女史助淮徐足錢五十千合規元四十一兩三錢一分二　湻安茶園徐德輝六旬初度夢親友賜儀并謝筵資移助代爲造福洋三十元○三十日備五堂姚善士爲子捐助由晉大莊來洋三百元陳勛代友曹善士求諸事順遂還願八點二六寳銀五十兩合規元五十三兩二錢九分八釐○十一月份共收規元九百三十九兩六錢一分一釐洋一十四百五十七元七角扯七三六合規元一千零七十二兩八錢六分七釐錢四百文合規元三錢四分五釐以上共收規元二千零十二兩八錢二分三釐銀洋廿八元連並北收規元四萬九千四百零九兩六錢二分二釐銅洋二百七十元太乙救疫丹六千錠 
[申報館恊振所經收順直山東川東省賑捐十二月十一至二十日止第三十四次清單]  
　　十二月十一日紀蓮溪代孫積福節省湯餅移助洋十元椿氏求妻病速愈洋一元○十二日于順祥洋十元零四角六分餘記洋一元順成局來洙涇曹雲齋請封移助洋二元○十四日無名氏銅洋二元○十七日普太和交來德國蔡叔漫票元廿兩隱名氏洋四元○十九日隱名氏　五十元○二十日裕興康來京口周愛蓮洋一元以上總共收洋七十九元四角六分票元廿兩銅洋二元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
