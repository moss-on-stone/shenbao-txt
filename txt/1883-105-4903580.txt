# 1883 - 105 - 4903580

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣縮小以便行篋擕帶並務求點書分明俾閱者不費目力此固久爲海內文人所賞鑒無待贅官茲又將四書味根錄飭工照印其字雖較原本略小然仍縷晰條分無論童叟卽燈下亦堪披誦兼之紙色潔白墨光濃淡相宜裝潢亦極精雅現約於三禮拜　卽二月三十外當可出書欲購者祈屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[論滬上地價之貴]  
　　有客初至滬瀆與二三友人啜茗清談訪其風俗縱論近日市面與夫農商一切情形聞滬地地價最爲昂貴數分之地竟有價值千金者不覺欣然生羨曰昔遼相左企弓獻詩於金主曰君王莫聽捐燕議一寸山河一寸金嘗以爲此特寓言八九耳乃觀於滬上地價之昻貴至於此極則又不禁爽然於古人之主尙有不止乎此者巳惜余故鄉有地百十畝未能移至上海以得善價而沽之倘有長房縮地之術愚公移山之能則巨萬之富可以立致又何事株守於　畝而時或輟耕太息哉時有老人在側慨然謂客曰客無然此事可弔而不可羨也客愕然曰是何以故老人曰客但知滬上之地價昻貴一畝之地價值千金設家有一二畝地男耕女　手胼足胝夏暑冬寒不獲休息而田中所獲歲　過數千數十千一家衣食猶患不敷更何能作發財之想舉而售之則數千金可以立致鄉人得數千金可以美食鮮衣呼奴使婢嫁女婚男幾多大事皆從此可以如願與其株守於田間何如求沽於善價哉然客知其一不知其二也老夫生於是是於是今且老於是所目見而耳聞者盖已數十年於玆矣比隣有某氏子其父讀書籍靑氈以餬口薄田十餘畝皆舘穀所積而置此以爲子孫之計父歿後母子相守卽以此數畝之入供其日用雖不能豐足然布衣菜飯則不至有缺也嗣聞有人購地肯出重價一畝之地值數百金其子心動商之於母謂倘得成交不難陡然富貴母信而從之遂得價數千金於是其子以　地故日在滬　燕朋暱友時與周旋偶引之作狹邪遊某氏子初開眼界輒戀戀不去又自以爲數千金在槖可以恣我揮霍也乃日復一日金潮罄而所歡亦漸加白眼前此燕朋暱友亦漸疎迨至秋風一起數月前之新置衣冠已歸質庫瑟縮不能復出欲歸則又無以見母悔與愧并遂服洋烟畢命其母亦氣憤成疾而死向使不售其產則亦何至若此乎又有戚屬某家世業農丈夫子三人皆勤於耕作烟簑雨笠不憚辛動家中亦蒸蒸日盛牛三四頭船四五隻子皆娶媳且已生孫冬則負曝夏則踏歌飢則食寒則衣出而作入而息一家團欒其樂何極乃有華人欲購地以造屋商之於某喝之以和某心　多金卽首肯之數畞良田悉獲厚價累萬餘金於是棄其舊業易農而爲商開字號廣排塲居然老班矣無何仲子竊舖中銀洋出償花柳資季子則樂於烟霞之窟長子心不能平而無如之何鬱鬱而死生意又連年虧耗資本蕩然欲仍回鄉間而無田可耕敗屋數椽牛衣對泣二子則以推車餬口三媳皆出身爲傭孫女有　於人者今其二者猶在言之輙復鳴咽此二事特眼前之常記者耳其餘若此類者更僕難數總之數畞薄田守之則固味同雞助然一經售脫則譬諸死者不可復生斷者不可復續銀錢浮而田地實撲之所以安於畎畝也客聞之悵然若有所思瞿然若有所驚幡然若有所悟撫掌而起仰天而笑曰老人之言固深於閱歴者矣其中蓋亦有辨也今中國之財力不及外國者豈眞不及哉中國之財死外國之財活也若以田地而易銀錢是死財而活用之况先人以賤價置之後人以善價沽之亦復何恨特不能善保其財則以至後悔莫及耳第吾以爲上海之購地造屋其風已盛有盛必有衰此則盈虛消息之理不可不知者也香港地皮之價日增月盛而近年以來巨商大賈因此罄其資者不知凡幾殷鑒不遠近來華人之競以購地爲務者正勿謂鄉人之業可以利誘而遽視爲利券之可操也夫 
[諭旨恭錄]  
　　○二月十七日軍機大臣面奉　諭旨御史莊于楨奏謂旌表節婦等語節婦烏高氏烏王氏鳥傅氏烏王氏均着准其旌表禮部知道欽此○十八日奉　上諭潘霨奏請裁免米穀釐金一摺米穀爲民生日用之需江西自兵燹以後元氣未復上年被水成灾閭閻生計維艱該撫請將江西米穀釐金一項裁免所奏甚是卽着該撫徧行曉諭飭令卡員認眞稽察毋任吏胥仍前抽收矇混滋弊至各項貨釐並着加意整頓力杜侵漁中飽情事以照核實該部知道欽此 
[學憲起馬]  
　　○浙江祁大宗師考試寍郡已於二十日畢事二十一日拜客二十二日起馬按臨紹郡甯郡文武宮員均往郵亭恭送沿途觀者甚衆其熱鬧情形無異賽會也 
[挾刃尋釁]  
　　○寍波有王某向在李姓小木作爲夥李惡其懶惰而却之王因此挾恨屢往尋釁一日酒巳酩酊手持短刀突至李處李見其來勢洶洶避而勿見王忿然入室見物便毀衆夥惡其兇橫羣起奪刃而毆之王遂倒地自毀其面以圖詐擾當經地保調處勸李出錢作養傷費得以寢事夫王與李非有宿世之寃也非有戴天之仇也徒以被逐之故而歴久不忘拔刃相向怨毒之於人甚矣哉 
[都轉回京]  
　　○浙江惠菱舫都轉自交卸署臬篆後卽於二月十六日啓程北上是日由武林門外下碼頭登舟各憲皆往親送善堂各紳董皆在普濟堂設宴作餞堂中耆民及各塾生咸爲疏送緣都轉在任兩年堂中老幼皆有度歲之錢故無不懷其舊德也是日適爲新撫劉仲良中丞接印之期文武各屬皆須至撫署賀喜故不勝疲於奔命也前郡守桂太尊則於十八日黎明啓程回京人都不及相送云 
[新創善堂示]  
　　○欽加鹽運使銜補用道湖北武昌府正堂加四級紀錄十次嚴爲出示曉諭事據衛生堂董事同知銜王士浚知府銜陝西補用同知直隸州張宏運藍瓴提舉銜候選知縣汪楚深曾貢白匯書生員陳　齡六品銜候選從九鄭朝賓監生吳煜昌監生蔣鴻賓等赴府禀稱人生之困窮無如疾病　斷之艱阨莫若貧寒饗餮不給寒暑因而難調庚癸常呼疾癘緣斯易染人憐草草饘粥尙覺艱辛囊憾空空醫藥何能措辦束手待斃惟差生不逢辰俯首誰憐祗悲命途多舛職等每念及此用玆惻然省垣雖多善局醫世究鮮良方妥集司人創斯善舉捐資籌辦取名衛生聘請名醫診視毫無怠心庶治雜症散丸悉遵陳法敢謂軫其疾苦茅檐同入大夏之中庶幾少棒沈疴黍谷或有回春 
 
 

Page 2

 
 
之候然善非一端事宜　舉或惜字或施茶或恤孤或矜寡宜次第以奉行務籌謀之悉協在今日事屬維新腋稍集夫狐白念後時章貴由舊費恐管去缺靑是以合叩台階伏兾批示立案懇祈賞捐並請出示曉諭等情據此除批示外合行出示曉諭爲此示仰軍民人等知悉嗣後有愿赴堂診視病症者務照該堂章程辦理倘有無知之徒在堂阻擾滋生事端許該堂董事投同地保指名具禀以憑拘案究懲决不姑寬其各凛遵毋違特示 
[好善可風]  
　　○漢皋之福建菴間壁有惠滋堂焉爲賑恤難民之所近日忽來一客衣冠清潔口操本地音適值該堂售粥之時客亦擠入人叢中擲錢二文買粥一盌欲食之而無肴乃向賣荳腐者購荳腐而食之堂中董事見之心頗疑惑以爲豈有如此體面之難民乎遂肅客坐談方知其爲好善君子也叩其名姓不答惟云粥宜厚不宜薄而已語畢辭去少頃復至贈大寶一錠謂區區之物聊以補不足董事請書芳名客不顧而去數日後又來一客口操湖南音自言運米而來入堂遍視並觀所發之粥亦以宜厚不宜薄爲言卽出米票一紙計三十石亦末書姓名而去厥後查知漢口善堂共有五家此湖南客每堂均給米票三十石合計之一百五十石矣噫施惠於人而不求人知古之善人盖有爲之者矣不圖於二客見之古今人何遽不相及耶雖爲執鞭所忻慕焉 
[京口颶風]  
　　○初六日晚七點鐘京口江面忽起颶風怒浪拍天驚濤　岸其時有一小舟由北岸渡江而來駛至中流陡遇狂風勢欲傾覆幸有救生紅船見而駛救卽將該舟帶回碼頭舟中人得慶更生他若閘口及新河金山河等處所泊之舟有折桅斷纜者有順派走錨者不計其數但聞風聲濤聲婦喊聲孩啼聲鬧成一片又初六日下午五點鐘時狂風急雨倏然而來俄而飛沙走石屋宇震動詹瓦欲飛居人莫不悚燿時有某米船載米二十餘石泊於金山河地方忽被風吹斷繩纜船卽順流漂蕩若將覆溺者幸舟中人多急以篙撑抵岸側方能無事而船內已有水半艙矣風伯之威洵可畏哉 
[卸車被竊]  
　　○江甯省城南有隆都地方距城僅四十里實烟火樓台一萬家之大村落也該鎭二月間有會甚盛錦旂　仗鼓吹管絃爲首者務以華麗爲事以爲不如此不足以壯遐邇之觀膽去歲會首某董事以出入偶有不敷潛借會中物舁付城內質肆中近因會期己屆急將家中粗細皮衣及綢縐衣件捲成二包置質票於其內飭工人輦運入城意在向質肆中入此而出彼也者又以其媳母家在城內新年歸甯亦遂趁車而行至聚寶門忽有巡勇攔阻謂鄉車概禁入城蓋近來有人以街市石板每因車行易於傾圯故禀請地方官一律禁止懸示四城俾鄕間轔轔而來者至此輒止已奉批准榜示國門故巡勇特挾爲木鐸之徇也車夫不得已祇得卸車置兩衣包於地扶婦下而坐於其旁並將零物環置一處己則送車寄於長千里之某店內詎婦本携有三歲小孩因見城隅擁擠非常恐孩有失未遑顧及身外之物車夫送車回查點物件則失去皮衣包一個內附質票一紙計數七十千文本將以漢亦幟易趙幟者也不料遭此不測無以歸報主人之命倉皇欲死其婦亦以在巡查門首尙有白畫搶奪情事則必有恃城杜爲護身符者號哭不止旋經旁人再三勸諭車夫始一面報明內外保甲分局代爲跴緝一面扶婦入城後亟赴隆都邀主人前來自理現聞毫無影響正不知如何了結也 
[奇案述聞]  
　　○從夾福機伏於無形往往因小不忍而釀成不測至令人急欲收拾而不得者此君子所以寍失之厚也金陵有一老嫗年六十矣旣無夫又無子殆所謂天下之窮民而無告者曾從辛苦中積得五十餘洋因與某甲有洽比其隣之雅遂付甲而月取其息甲故以阿芙蓉膏爲業不啻妙手空空兒也平日專弄他人之財權其子母勝則與其息十之一二負則以婉詞謝之其實錢入手中便成久假不歸之勢如是者年餘矣前月嫗索逋急甲屢加白眼嫗已願以少許償多許矣甲一味付諸子虛嫗不堪其苦一日服生烟赴甲家吵鬧甲猶不爲灌救毒發猝斃斃時言有姪嗣之子在南鄉某處隣人因代覓兩鐘者夤夜促其子歸詎行至某鎭雞已亂唱倦甚思息亟叩某宿店之門入而偃臥時黑甜鄕甫問津耳忽聞剝啄聲甚厲纔驚起則洶洶者已橫刃而前勒索行槖方悟其爲柳下氏之佳子弟也健者不待其詞之畢亟奪械而揮之倉卒中一爲盜傷左臂一爲盜傷右脇流血倒地適左右　聞聲驚覺盜亦倉皇遁當時人稱兩人者雖傷而未殊次日忽已報官請驗豈非悉成致命傷耶噫如某甲者津片念之鯨吞羅三人於虺毒是誠豺虎不食者矣 
[西婦受驚]  
　　○大馬路科發藥房之南則爲修理洋琴之舖再南則爲西婦縫衣之所前日午刻有雨西婦正在縫衣忽聞砉然一聲天花板從空而墜幸倚於壁間兩西婦尙無所傷被碎窻間玻璃一塊卽由窓中逸出惟板墜時灰塵歴亂點汚新衣是屋係老沙遜洋行之產聞該洋行情願出貲賠償也 
[憲節將臨]  
　　○北洋通商大臣前直隸督憲李傅相回籍葬親于二十二日起節已列前報玆悉憲節將次到吳淞昨日午後四點鐘蘇松太道邵觀察乘小鐵皮火輪船往吳淞口恭迎矣 
[鼓聲不作]  
　　○前日上海縣署晚堂帮審蔣委員研訊打架毀屋一案極爲平允緣滬北引翔港地方有廟一座本係羽士住持殿中供有劉猛將暨城隍神等像殿上有大鼓一面每於神　堂時用搥擊鼓其聲淵淵然因歴年旣久鼓革洞穿經會中人徐正芳經手修　久而未竣今年元宵神又升座欲爲漁陽之三撾而不可得爰有會中人應錦榮者謂鼓之不成架亦安用欲將鼓架焚燬經羽士勸止事聞於徐謂何物小兒敢燬鼓架旋尋仇於應而應亦不肯降心相從於是各動干戈應力不能敵遂被徐打傷其餘受傷者又有五六人并將應之後進房屋拆毀數椽因此投縣伸訴并將受傷人抬騐縣署准詞集訊蔣委員將兩下訴詞閱竟謂事出細微而敢紏人毆打實属非是况騐得受傷者尙爲鐵器所傷判徐正芳打人着重責一百板又敢毀屋更屬凶橫着賠洋三十元必須繳到洋元方可釋放夫迎神報賽本係愚民之所爲何有於鼓何有於鼓架而徐獨力爭之者豈以鼓架之僅存無異餼羊之未去耶扑作教而金作贖徐於此時得毋怨神之不我佑否 
[貧民被盜]  
　　○本埠新閘西二里許有長浜焉浜之南半里許有地曰郭家沙祟明人某甲僑寓於此家有一妻一子耕浦濱漲灘以餬其口手胼足胝省吃儉用囊中稍有積蓄所居屋數椽以草代瓦以竹用煤而四無居隣夫固曰僻陋至此其孰以吾爲虞不意前日夜半時突有匪類十餘人持械破門而入攫去銀洋二十餘示及布衣等件甲妻見盜攫物急喚夫與子同起大呼捉强盜趁勢追出盜卽反身用刀斫甲妻左手甲妻負痛臥地甲見妻受傷不敢追盜舁妻而回事後甲惟知照二十七保十一圖地保而未報縣且願自出資醫治其妻蓋甲本貧苦中人數年積蓄一旦盡喪卽報官請緝恐未必獲盜而反多耗費則畫蛇添足矣嗚呼是豈非鄉民之苦况歟而爲民上者又何以使下情不壅於上聞盜賊不肆其搶刼歟 
[死生未定]  
　　○粵婦韋阿彩年四十六歲共婿陳阿新亦粵產也前日韋與阿新不知因何口角阿彩忿不欲生於前夜吞服洋烟及家人知覺則毒已發乃於昨晨六點鐘時送至同仁醫舘西醫騐得受毒己深恐難灌救不知能之死而致生否 
 
 

Page 3

 
 
[津黨又見]  
　　○去年中西各官查辦天津流氓可謂雷厲風行而若輩之狡黠者於查辦之時則匿避他所於查辦之後則故態復萌甚矣除惡之難也英租界老閘大橋之北地名穿虹浜有鄉民周姓者小康之家也父子二人在二擺渡地方開設荼坊飯店以是早出暮歸在家者祇女流而巳前日午後五點鐘有操天津口音者二人身軀偉壯面觀猙獰突入周家謂婦女曰我等係逃荒難民共計男婦老幼百十餘人今過貴地欲向貴府借錢三千文許之則已不許則當喚同伴來每名借錢一百文周家婦女聞之驚慌無措祗得再四商减旋給大錢七百文而去及晚父子回家婦女告以日間之事父子二人忿忿不已惜其人己去無可追尋耳詩曰靡不有初鮮克有終吾願以疾惡爲心者始終無間不使死灰得以復然則人皆蒙福矣 
[地保解事]  
　　○維揚人蔡榮昌鞋底作之司務也近賦閒居而其徒汪袁子則在新閘地方某鞋作謀生蔡因失業不免向汪借貸汪不能如願以償蔡銜之前日又向汪商借洋蚨二枚汪謂蔡曰爾今者定欲借洋我祗得與汝同死蔡聞言卽將盌磕破己頭而投該處巡防局喊控被徒毆傷請爲究辦適余委員因公普省局中人着傳該處地保調處地保查悉前情然以汪與蔡終有師徒之分勸汪給蔡洋一元作養傷費以了其事噫使爲師者而皆子取于求則爲徒者不綦難哉若地保之調停不可謂解事歟 
[補提人証]  
　　○二十一日報載邑尊騐屍一節茲悉黎邑尊飭差補提搖舢板之趙三星查訊而趙己往寍波無徒傳訊矣又十九日報載賭徒跌斃一節茲悉黎邑尊亦巳派差補傳虹口巡捕房之廣東地保及屍弟王阿才到案查訊跌斃情形以便究追聚賭之人耳 
[野鴛分散]  
　　○前報列水營勇張小海投縣喊控髪妻在花烟舘爲妓見而不認等情經帮審蔣委員研訊謂結髪之妻斷無不認之理諒其中另有別情着再具詞俟飭差往查在案詎張小海前日竟紏人前往欲將花烟館　婦拉進城中該妓挺身而出謂爾祇住宿一宵豈容誣稱爲妻顯係拆梢語畢竟同進城至縣署喊控復經帮審蔣委員訊理兩造各執供詞張小海堅稱是妻蔣委員謂媒人婚帖一無所有確難憑信而該妙則供訢歴歴以張小海前曾到彼處住宿今欲强覇爲妻顯係拆梢等語蔣委員廉得其情判以張小海身爲九畝地營勇不守本分出外滋事着責一百板枷號一個月該妓著交保云 
[司帳未到]  
　　○數日前有鼎裕益大其昌三錢莊夥投法公堂控德記倒虧銀約四千兩一案該店主沈子樂避匿不見而司帳人王月卿亦不知何往今月卿之子王茂生現在法界請爲傳案等情翁太守准詞而王茂生未經傳到之時又有南市米業元吉泰長義義成等三戶亦投控太守復飭法包探往傳昨日據王茂生投到遞呈大約謂伊父患病在家不能投案太守詢其沈子樂現往何處答稱聞得前往粵東原籍然局外人亦不知細底太守着將王茂生交保回去知照其父限五日務將沈子樂交案又詢德記之生財等如何旋據元吉泰稱已經賣去得洋一百四十元太守謂此洋須存開待日後公攤鼎裕夥稱此生財前曾估過不止此數元吉泰夥稱其餘未曾收到耳太守謂俟一并收到之後歸併前數待沈子樂到案再行核斷 
[客述十九]  
　　○是日歸舟衆正午餐因卽入坐余執箸忘食慫然有所思衆見而詢之對曰吾注念適所見者故不覺其神之往也無他故耳衆問所見若何王客代白之衆皆噴飯余曰噫是不足道者也猶之執敝帆之幅炫諸瞽者之前曰是乃蜀錦也瞽者盲於目信之而不疑誑者喜其可愚就而求售瞽者將用杖畫地以對曰吾耳蜀錦之名未覩蜀錦之燦日形尚得諸於捫盤此身何假乎錦繡請君自珍之待善價於識者可也而凡不盲於目者童稚牧監一見所持必知爲敗絮告以爲蜀錦必掩耳疾趨不肯回顧是則瞽者可欺而無所用其詐以却之不瞽者又識其僞不可得而欺之鳴呼天壤間之欲愚人者何曾易耶徒自苦耳彼若有知當自悲其愚之不遑恐無復大言以自欺者矣言訖悵悵船主笑曰君何少見哉吾想世界之大人物之繁亦當如此茫茫臣海內中無奇不有君特未之見耳又何須因蛙鼓一鳴而擾清興耶適問登岸尋市菜菓無意中至一學堂其師某乃吾之鄉人與小子有瓜葛之親彼携有家室曾約晚間再過治具小酌以盡東道當拉君同往以破岑寂可乎余頷之日色西斜偕行以踐約至則綠樹四圍插竹爲籬院內芭蕉高丈許雜種山花燦然可觀書聲　　尙未下學船主導入見師乃一中年男子正在赤足蹲大竹椅上就案判字室之東西執卷吚唔之大大小小約念餘人率皆赤足蓬頭有蹺脚於案置書於膝而讀者有目他視手弄物搖擺而狂喊者余見　館規如此師道可知不覺又觸早間事心頗不樂蓋恐是師又如汪先生之學博而淵也師覩客至離位舉手行半揖禮船主指余告曰此君乃初商南洋附余舟往他埠者性極好游故階來一叙師讓坐呼茗弟子代勞棒進煙茶師卽命諸童歸於是衆就至聖位前揖而出躍而去睇之無一解長揖之禮者是誰之咎歟學放後相共寒暄數語師卽入內自運飲具出邀同入坐飲間師憮然歎曰斯土居天南炎海之中華民至此者無非因口腹之謀遠去家山往返非易是以有久居忘返者小子不欲其昧於故國之事始有延師諜讀之議又苦無其人子非業儒者不過童時曾入小學後旋棄書習占卜飄流江湖以博微利因隨鄕人洋泛輾轉至此謬承諸館東靑盼適舘授餐使課羣童讀又隣子孤身並有以女妻吾者幾同世外人不知歲月留此斗柄業十旋矣館穀所入敷用有餘而心不能無憾者因十載傳經無一徒能稍明文義率皆出學數年之後仍然之無不辨緣是私衷不能無愧願高明有以教不逮也余察彼所言皆實不詐蓋乃心有餘而力不足者流因直告曰居此于弟是皆不作登第之想爲其師傅最要者將中國故事逐日講解令其得悉鄕邦之美根本之勉更不庸忽課讀書籍隨讀隨講切不可過於深文使彼茫然其餘言食行動舉止進退揖讓跪拜之禮隨時隨事指點之令其習久見慣倘能如是教之文雖不成而後之進退應對庶不致如村夫野人之鄙陋矣吾此行每見諸埠後生舉止輕浮言語粗俗叩以中華日用瑣事尚目瞪不能對其他可知推求其故是皆在教誨者未得其去也願引先聖一事証之檀弓上章載孔子與門人立拱而尙右二三子亦尚右孔子告有姊喪諸子始尚左可見師之一行一動皆門人之模範也可不愼乎哉今也師則赤足箕踞其徒安得不斤斗跳梁乎言訖大笑師聞而面赤忸怩而謝曰謹受教余乃辭酒索飯飽食謝歸是夕之食盤餐中牛脯最肥美蓋島中牡畜頗夥其產牛羊稻穀乃他島所不及婦舟卽寢稿容後錄 
　　選錄功報 
[暮冬雜感]  
　　○荏苒光陰似水流梅花又見一年周禦寒幸喜留黃　貰醉何妨典黑裘事爲求全常積毀貧能知足不須愁南華細讀莊生語兩字逍遙悟得不○一夜寒聲與耳謀曉來晴雪滿山頭硯池氷積慵拈管窓紙風尖怕倚樓入世有情終是累養高何術可無求閉門且學袁安臥不管紅塵有百憂○急難何苦倒牽舟人事升沈不自由曰屋半椽容坐臥靑囊一卷老春秋風波閱歴身偏隱山水遨游願未酬富貴豈如閒有味羨他江上一沙鷗○寒燈坐對聽更籌避俗常思方外游飲啄漫云閑似鶴營謀應笑拙於鳩未工媚世頻低首且學參禪靜閉眸消盡熱心安冷淡嚼來梅雪味悠悠 
　　靑溪療鶴山莊主梅生氏沈珏華稿 
[和沈君梅生暮冬雜感原韻]  
　　○高臥林泉歲月流織簾小隱廿年周班超有志空投筆季子灰心已敝裘閉戶種花聊寄傲典衣買酒爲攻愁　　此際多風雪驢背新詩添得不○買藥頻年市上謀伯休相見也低頭禪心待悟三摩地詩派還追八詠樓伏　窮途憐驥困遷喬好友 
 
 

Page 4

 
 
喜鶯求　君近與嚴公公　結隣　腦儂一領靑衫舊不讀雜騷也惹憂○牽得思光岸上舟恰從窮達司緣由吟花菊社仙留詠　已卯秋同人請乩於君寓仙留賞菊四詠　埽葉禪房佛共秋　乙亥秋子與君及陸君吉仙讀書於壽聖禪寺寺鄰芙蓉浦三友亭故址　三友誼敦同硯好十年願已讀書酬世途漫道風波險安穩居然託水鷗○借箸張良未展籌尋仙漫與赤松游奮飛終自齊鴻鵠偷笑何妨任　鳩草緑西堂多好夢梅開東閣豁吟眸挑燈辜負香衾坐今夜懷人心事悠 
　　靑溪蓉裳氏盧福基甫稿 
[莫冬雜感四律繕呈點政]  
　　○笠帽蓑衣混野流田園小隱念年周乾坤閒處三椽屋風雪名山一破裘柬竹有詩懷舊侶護花多事惹新愁寒威觱發何由禦頻問床頭有酒不○何處天涯景物幽築居最好是江頭慣書柿葉雲生袖貪看梅花月滿樓佳日多從忙裏過微名莫向苦中求世人盡爲聰明悮而我何妨拙似鳩○古往今來不暫留靜觀世事思悠悠枉勞營葺嗤江燕不怕風波羨海鷗煩惱但憑歡伯滌思讐要倩莫耶　幾時得遂遨遊愿萬里河山一葉舟○盧仝沈約舊詩儔同守靑氈同寫憂　同作爲沈梅生盧蓉裳二君　未免有情歌舞地不能無恨別離秋參苓齊世方傳肘　謂梅生　花月筵開醉閉眸臘盡春來等閒事漫從靑帝問緣由 
　　緑桔軒主陸榮勛未定草 
[蘇省撫轅抄]  
　　○二月二十二日准補太湖司知陳章錫　准补崇明县吳成周均稟謝奉飭知赴本任　從九陳其恕稟知奉　首府委代理元和县主簿事 
[浙省撫轅抄]  
　　○二月十八日楊葆銘蘇省督銷回省禀到銷差　大挑縣郭　棠禀知厘捐局委辦寗郡閩貨捐局差叩謝　候補縣儲家藻　楊葆彝　縣丞黃　桂　典史畢詒策俱禀奉委辦理文案差叩謝　府經歴張炤禀知藩委監印並銷轅下文巡捕兼監印差　○十九日候補縣潘駿禀知奉委接收呈詞差　轅下文巡捕徐　吳俱稟奉委接充文巡捕兼監印差　武巡捕翁　陳　陸俱稟奉委接充武巡捕差叩謝　主薄钱慶熙稟知牙厘局委本局收发文件差卽日到局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報三百七十一號]  
[光緒九年二月十六日京報全錄]  
　　宮門抄○上諭一道錄前○皖撫裕　奏報各省官紳捐賑懇　恩獎叙摺○又　奏爲命婦捐銀懇　恩建坊片○鄂撫彭　奏叅被犯越獄之獄官摺○又　奏爲請　旨　旌表孝婦片○蘇撫衛　奏爲知州試看期滿留省補用摺○二月十六日理藩院鑾儀衛光祿寺正白旗值日無引　見○睿王等搜檢覆　命○尚宗瑞謝管神機營　恩○浙江正考官許應騤到京請　安○湖北遺缺知府額勒恒額謝　恩○宗人府奉泒彈壓　派出謨公○禮部奏請覆試日期　旨着於二十三日○又奏派稽查中左門　泒出八額駙○又奏派接談換卷　派出英煦周德潤張緒楷懷塔布○召見軍機　額勒恒額　○○頭品頂戴安徽巡撫臣裕祿跪　奏爲查報各省官紳捐助皖賑懇　恩分別獎叙並辦賑出力員紳可否准於事竣後一併擇尤保獎以照激勸恭摺仰祈　聖鑒事竊本年安徽猝遭水患迭奉　恩旨蠲賑兼施小民普被　鴻恩至優極渥各處官紳士民深念皖災之重需欵之煩莫不仰體　皇仁竭力捐資同心救助統核經收賑款除蒙　恩賞給本省奉撥銀十七萬雨督臣暨江蘇撫臣由江蘇奏撥協濟銀六萬五千兩並本省各官共捐廉銀一萬一千三百餘兩棉衣三萬三千七百餘件動用存倉備荒米一萬五千三百餘石外計由各省捐集助賑者江蘇銀洋並計共解銀七萬六千四百餘兩直隸銀錢並計共解銀九萬四千七百餘兩湖北共解銀六千四百餘兩廣東銀洋共計共解銀六千八百餘兩廣西共解銀八千七百餘兩山東共解銀一萬兩本省勸募充賑者共銀二萬一千九百餘兩截至八年十二月止陸續　收銀洋平色不一統共折實庫平銀二十一萬六千五百兩有奇又米八千石棉衣三萬一千九百餘件現在賬務將次就緒據藩臬兩司核明收數具詳請奏前來臣伏查此次潛山等州縣蛟洪江漲相繼成灾一切賑恤災黎修築堤　事宜需費浩煩公欵而外深賴各省督撫臣念切痌　力籌援拯甯蘇于奏撥協欵之外勸諭兩淮鹽商各捐鉅欵復飭鎭江紳士嚴作霖等携集士民義捐來皖散入此時前大學士直隸督臣李鴻章丁憂在籍目擊嗷鴻徧野卽與前湖廣督臣李瀚章首先倡捐並寄書同志廣爲集益署直隸督臣張樹聲亦在天津捐籌鉅欵飭委道員周金章至皖助賑署兩廣督臣曾國荃湖廣督臣涂宗瀛廣西撫臣倪文蔚山東撫臣任道鎔　各捐解鉅資力施濟助此外各官紳人等或關懷民瘼或誼篤梓桑亦莫不聞風興起踴躍輸將銀米棉衣源源接濟俾工賑所需無　缺乏災黎被　實深除江蘇紳民捐交嚴作霖携皖查放之銀五萬六千餘兩業已奏蒙　恩准查取捐戶員名銀數給子獎叙现在飭查核辦各省督撫臣所捐銀一萬八千兩暨湖南提督周盛傳之母周栗氏等捐銀一萬七百兩由臣另行分別具奏所有直隸布政使崧駮等二十五員捐輸賑銀謹先繕具清單恭呈　御覽合無仰懇　天恩俯准勅部分別從優議叙以昭激勸其各處紳民人等捐助各欵並擬籲懇聖慈俯念此次皖災甚重各捐戶赴義急公力襄賑務非尋常偏災捐賬可比准照光緒六年直隸捐賑成案容臣核明該捐戶員名銀數按照現行常例以十成實銀請給虛銜　封典以示奬勵而　觀感至此次由直隸來皖助賑之員弁周金章等暨本省辦賑員紳周歴災區於查戶散賑各事盡心經理悉臻妥寔冒暑衝寒備嘗辛苦不無微勞足錄可否仰懇　恩准於事竣後一併擇尤保獎以示鼓勵之處伏候　聖裁除所收捐欵放數統歸工賑案內造報外謹會同大學士兩紅總督臣左宗棠恭摺具陳伏乞　皇太后　皇上聖鑒訓示謹　奏軍機大臣奉　旨崧駿等應得獎叙著該部核議具奏周金章等暨該省办賑出力　紳准其於事竣後一併择尤保獎毋许冒濫餘依議该部知道單併發欽此○○裕祿片　再此次賑捐案內湖南提督周盛傳前甘肅涼州鎭總兵周盛波之母一品命婦周栗氏捐助洋銀二千元折合銀一千五百兩山東按察使潘駿文之母一品命婦潘李氏捐銀一千兩又江蘇江陰縣人分省補用知州謝鈇如遵其故母二品命婦諦劉氏遺命湖北武昌縣人知府用江蘇華亭縣知縣楊開第遵其故母四品命婦楊張氏遺命各捐銀一千兩山東黃縣人候選員外郞丁世常遵其父戶部郞中丁晉祺之命捐銀一千二百兩先後解濟賑需均聲稱不敢仰邀議叙據藩臬兩司具詳請奏前來臣伏查定例士民人等捐助賑銀至千兩以上者准其建坊給子樂善好施字樣今湖南提督周盛傳之母周栗氏等各念皖省水災捐助鉅資情殷救濟實屬德義可風核其所捐銀數均與建坊之例相符合無仰懇　天恩准將一品命婦周栗氏潘李氏二品命婦謝劉氏四品命婦楊張氏暨戶部郞中丁晉祺照例建坊　旌獎以昭激勸出自　鴻慈謹會同大學士兩江總督臣左宗棠附片陳明伏乞　聖鑒訓示謹　奏軍機大臣奉　旨着照所請該部知道欽此○○　北巡撫臣彭祖腎跪　奏爲特叅移禁盜犯脫逃之管獄有獄各官恭摺仰祈　聖鑒事竊據署宜都縣知縣馬銘禀稱該縣監獄墻外有土地廟本年九月十三日居民因燒香放砲遺火柴堆四更時火發延燒監墻之茨風大火烈吹入厫柵赶往督同營汛丁役人等撲救並因恐有收夫令典史方朝　帶犯騐明鐐銬暫赴城隍廟關禁有斬犯李萌楨一名係交該典史督同差役鄧坤陳淮等押解餘犯萬幗學等另派解役亦隨同典史方朝楙押解營兵急於救火未經派令帮解旋據鄧坤等禀行至街口救火人多李萌楨被人擠散潛逃典史帶同丁役追捕無蹤於路旁巷內尋獲扭斷鐐銬餘犯萬幗學等巳解廟禁錮時監內火已撲滅厫柵板壁間有焚燬一面飭將餘氾萬幗學解回監禁一面提訊差役等供無鬆刑賄縱情弊卷杳李萌楨係宜都縣人因毆傷緦麻服兄李萌得身死案內審依卑幼毆本宗緦麻服兄死者斬律擬所監候已入光緒八年秋審緩决之犯現在赴緊差關嚴拿等情當批行荊州府知府蔣銘勳報委候補知縣胡豫煇馳往勘明情形禀覆據該管道府揭由湖北布政使王大經按察使蒯德標詳請奏叅前來臣查監獄重地防範不容稍疏乃該管獄有獄各宮因鄰火延燒監墻之內移犯赴城隍廟關禁又不小心押解以致斬犯李萌楨中途乘間脫逃咎均難辭相應請　旨將宜都縣典史方朝楙署宜都縣知縣馬銘交部照例議處俟限滿有無弋獲再行分別辦理除將該典史方朝楙撤任飭府提同禁卒差役人等審辦一面嚴飭　拿逃犯李萌楨務獲究報外謹會同督臣涂宗瀛恭摺具陳伏乞　皇太后　皇上聖鑒訓示謹　奏軍機大臣奉　旨方朝楙馬銘均着交部照例議處仍勒限嚴拿逃犯李萌楨務獲究辦倘限滿無獲卽行嚴叅欽此○○彭祖賢片　再據天門縣知縣邵世恩詳稱據生員潘士遂等呈稱孝女潘朱氏係潘祉舉之妻幼事父母族黨咸稱于歸後因母朱周氏年老多病侍養乏人商允夫祖舉迎養於家同治十一年祖舉身故時氏年二十四歲該氏侍姑彭氏母朱周氏均能盡孝道光緒五年母周氏患寒疾垂危醫藥無效氏籲天乞以身代遂於夜深時禱神前割肝煎湯以療母疾頓愈開呈事實出具甘結由縣查明加結册詳請具奏前來臣查割股爲傷生之事例不准旌割肝事同一律而險痛過之近年各省有似此孝行具奏籲請有無不仰邀　俞允誠以愚孝之徑直自行初無薄計而　聖主之恩施格外憫彼苦心也今天門縣孝女潘朱氏因母病垂危不計創深痛鉅以濟醫藥之窮呼籲通靈母病立起合無仰懇　天恩俯准　旌表以彰孝行除册結咨部外謹會同湖廣總督臣涂宗瀛湖北學政臣高釗中附片具陳伏乞　聖鑒訓示謹奏軍機大臣奉　旨着准其旌表禮部知道欽此　○○頭品頂戴江蘇巡撫臣　榮光跪　奏爲知州試看一年期滿照章甄別恭摺仰祈　聖鑒事竊照前准部咨嗣後道府州縣無論何項勞績保歸候補班　用人員卽以到省之日起予限一年詳加考核奏明分別煩簡補用又勞轅保舉原係在省人員如有奉　旨日期可計者應以奉　旨後第五日行文按照限减半計算以接到部文之日起計扣試看等因歴經循辦在案茲據蘇州布政使譚鈞培寺詳稱查有卽補知州楊鳳儀現年五十八歲係安徽懷寗縣人由增生中式咸豐己未　恩科補行乙卯科鄉試副榜就職直　州州判報捐分發江蘇試用赴部騐看同治六年十一月二十八日到省于剿平西捻案內蒙保九年四月初二日奉　皆准以知州仍留原省卽補欽此光緒三年二月丁本生父憂服滿起復六年八月二十四日回省七年請咨赴部七月二十五日經　欽派王大臣騐　堪以照例發往閏七月初二日給照九月二十七日到省計自同治九年四月初二日春　旨後第五日行文按照限减半計算以九年五月初二日作爲知州到省日期起運閏扣至十年四月初二日止試看巳滿一年例應甄別察看該員老成穩練辦事謹飭堪膺民社可勝煩缺之任詳請具奏前來臣查楊風儀試看期滿應行甄別經臣飭調覆考察看該員樸　幹練堪以留省照例補用謹曾同大學士兩江督臣左宗棠恭摺具陳伏乞　皇太后　兵上聖鑒敕部查照謹　奏軍機大臣奉　旨吏部知道欽此 
 
