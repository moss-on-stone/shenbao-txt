# 1887 - 220 - 4905148

 

Page 1

 
 
[添印小題宗海出書告白] [  點石齋代啓]  
　　交匯舘向本齋添印小題宗海刻己一律告竣紙張墨料較前更勝凡初印時字跡間有不匀稱者盡行重抄重校以期精益求精云爾價洋六元五角定於六月初九日仍由文匯舘發兌此佈 
[石印增廣詩韻合璧後附檢韻出售] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腋興腋誠韻學之善本也厥後翻本迭出增補不一或文選解題賦彚錄要　虚字韻藪初學檢韻兹合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳校石印成書較之他本韻脚顚倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從亷請至千頃堂面議 
[書本報考醫信息後]  
　　昨報列杭垣之事有云臬憲蕭廉訪以某時醫所開脈案與病源不合所有藥味又君臣誤配遂面加申斥而外人因有考試醫生之信閱竟不禁慨然興歎曰醫生而不諳脈理不識藥性者豈獨杭之某時醫爲然各處皆然也論醫道於今日能副時醫二字之實者可謂獨少而竊時醫二字之名者又可謂獨多夫時醫之臨診也必能辨其症候之虛實參以時令之邪正酌乎氣體之盛衰按乎藥物之性味君臣佐使配合咸宜而後按症立方服之神效所謂實者攻之虛者補之燥者潤之濕者滲之古之方書班班具在苟能潛心研究而又運以神明善其變化時醫之名斯無愧矣而問諸今日有幾人能副其名乎重價以自高位置遲回以自裝體面者則往往而有夫醫之所以時者豈僅在此已乎吾友王君海嶠朱滋仁先生之高足也幸無時醫之習氣有病重者請之卽至余嘗間之王君曰盛名之至有命運焉　學業精純亦難預卜其名之必至豈在乎俄延片刻之間吾輩無力以急人之急惟於受病之人而加意以體之亦方便之一道也余聞其言肫肫然有古人之風也然以余所見若王君者盖亦鮮矣夫果就診者多無暇拔早則遲遲而至情尚可原然遲至者未必皆診之多者也果診治精明術侔和緩則定價雖重回亦無妨然今日醫生之定重價又未必皆術之精也吾嘗見人有自顧無長難以糊口忽發奇想而掛方脉牌以爲衣食計者幾行脉理固難期夫神明數紙成方亦屬竊人牙慧而尤大言不漸儼然自命爲醫嗚呼醫之道如是其易乎昔有人爲余言有某者素不知醫一日偶出閒眺不覺途遠日已向夕欲歸不得乃投人家求止宿焉至一家主人惘惘然若有急事於心者見客不爲禮客問之則云子病垂危故無心欵客客以去此别無他宿遂紿之曰余固精岐黄術者宿我我當以刀圭酬居停雅意主人聞言驚喜肅客人室瀹茗相供旣而請入視其子則病勢極兇危在旦夕客見之驚懼失色然欲謀一夕之安不得已僞作診視狀且强爲大言以爲不難手到病除但藥必入密室配製秘方不肯洩於人也主人遂引入書室扃戸而出客窘甚欲僞開一方以應命又恐非所素習或致誤人性命不給方則必下逐客之令暮夜又將何之徬徨室内汗出如漿以手揉之成片而下頓思服此當無所害幸至於旦則一宿已過可以脫身矣乃爲丸以授主人主人鄭重持丸入客亦就寢雅初鳴聞撾門聲甚急客夢中驚覺倉皇無措以爲必其子亡主人且辱已焉遂自後門拔關而出竭力狂奔主人追之客益駭飛步向前絆於草蹶而踣主人追及之曳以歸則其子服丸後汗出而病已輕主人喜極而奔謝也客驚魂乃定是雖戲談然今日之爲醫者雖不若此而類於此者實多果屬時醫尚知夏暑冬寒春温秋痢下此竟有并此而不知者醫之道如此苟不一爲考試以别去取則其草菅人命曷　　乎然考醫之舉亦甚難矣上海前者亦曾有考醫之事而考列前茅者其術仍未可恃蓋醫之所以謂良者惟視具所開之脈案與所用之藥耳然亦有善於立案而不善於用藥者有工於用藥而不工於立案者閱書多者其脈案必清順暢逹而其所用之藥或與病不相合蓋此事雖曰技藝小道而細微之際可以意會難以言傳古書雖多未必能盡道後世之病服古者苟能神而明之固不難以先哲之良方救斯人之痼疾然苟食古不化則泥古者必反誤於古蓋人有一定之意見而病無一定之變化苟泥於古是以一定之意見治萬變之病則病危矣臨症多者其用藥必靈巧而其脈案或辭不達意其意蓋曰醫者意也我以意度之可以知其病之所在矣而病或有出意料之外者或不能先意以承之則病又危矣考醫之道諒不過視其立案用藥之間以定其高下而二者之不同若是將何以齊之且考試之際諒不過問以一症或數症已耳而人固有善於用温補之藥而不善於用攻刼之藥者亦有善於用清凉之藥而不善於用疎解之藥者風簷寸晷豈能盡其技乎比亦不可不預料者聞西人之業醫者皆由其國中考試給以執照而後可以食其業其考試之法極爲詳盡中國之考醫亦猶西人之考也何不尋其舊法叅互而用之苟經此考試之後他處或仿而行之使中國凡醫之有虛名而無實學者悉擯諸珊網之外勿使自欺以欺人則未使非蕭廉訪一怒之力也亦未始非某時醫一悞之功也夫 
[殺害華人]  
　　美國來信云有某處金礦係華人開挖現忽被人前去將華人殺害河中氽來屍身甚多至殺華人者或是黑人或是白人尚未知悉已將此事訴於駐紥美京之中國欽差不知將來如何辦理云 
[偃武脩文]  
　　維新報云南澳鎭總兵劉淵亭軍門永福自入關以來移節羊石日間無事時與督撫往來後請假回西省墓今復來東省而水提方照軒軍門耀陸提鄭心泉車門紹忠亦因公適至故撫憲特於月之十六日大開瓊筵觴三軍門於署内是日觥籌交　賓主盡歡直至夕陽在山而散偃武脩文具　太平之氣象矣 
[炸藥傷人]  
　　香港大潭居鑿山通道經之營之受役工人勤於執事每不俟天明而已從事於採石矣月之十九日三四點鐘時晨星落落斜月沉沉各工已起遂剪燭以待東方之白詎料燭下有炸藥一箱經已開用被燭墜下延燒炸藥轟然一聲山嶽振動計工人之與害　二人當别人來看時氣日絶矣至其屍則於是日舁往驗屍房見維新報 
[鹺尹出缺]  
　　兩淮通屬角斜塲大使奉凱臣鹺尹勛於本月十二日因病出缺禀報到揚程都轉卽委唐菊甫鹺尹如峒署理已於二十三日牌示履新何日容探明續述至奉鹺尹靈櫬聞須在場開弔後始由家屬扶送回旗云 
[惡棍就擒]  
　　邗上著名痞　朱二小者作惡多端難以盡述屢經地方官曁保甲總局購綫訪拿迄未弋獲緣伊耳目甚多行蹤詭秘稍露風聲卽被遁去本月初八日保甲局趙觀察密派親信人偵知該相在揚子橋地方糾衆聚 
 
 

Page 2

 
 
賭觀察聞信不動聲色於前日率帶親兵巡役多名詭稱欲赴瓜洲公幹迨行經該鎭驀至其窩賭處封門撲捉該棍猝不及防遂被擒獲餘皆逸去觀察隨命返棹立將該棍略訊發交甘邑嚴爲覊禁一面出示招告略云如有曾受該棍擾害者准其來局據實控告原告一審卽釋斷不任其扳累亦毋庸爾等花費分文等語聞者咸謂觀察爲民除害誠煞費苦心矣 
[渥沛甘霖]  
　　揚屬甘泉山一帶地勢較高禾苗望雨孔亟甘邑舒明府關心民瘼自本月中旬起迭次設壇祈禱並禁止五葷等物闔署人等亦虔誠茹素雖韮蒜皆不准擅入二十三午後果然大沛甘霖濺玉跳珠無異銀河倒瀉直至翌早始止約得兩四寸餘於是西鄉農人咸眉飛色舞而言曰此實賢令尹誠求之所致也載道歡聲大慰篝車之望矣 
[皖中氣侯]  
　　皖省自五月十七日起至今未見甘霖近城一帶池塘水涸者十有七八禾田已成龜坼農人不免憂形於色江水伏中業已停漲立秋以來則逐日加漲共添五寸有奇將來荻風起勢必有加無已此又近水人家所望洋而歎者矣 
[溺斃甚多]  
　　杭城有大河中河小河三道小河北由武林門上逹城南勢旣灣環河面狹更窄淤淺雖經營勇節節挑濬然亦惟無篷小船可以來往中河則北首梅東高橋與小河通泝流而上　聯油柴撫黑倉等橋直出鳳山門上○貨物皆由錢江過塘入城故此河常有擁擠之患大河自斷河頭起由鬬富一二三橋順流而北至章家橋下河面歩歩寛濶直出艮山門逹嘉湖各郡往來之船亦極熱閙時逢炎夏近水居人或於午後或于日暮多至河中洗澡臨流逭暑意甚得也朋侣旣集各矜所能時時與穿波游魚掠水小鳥相嬉戲於中流狎而玩之溺其宜矣溺斃之人獨以今歲爲最夥計自五月下旬至今甫及一月小河之棚橋清遠橋大河之新橋菜市橋中河之貢院西橋仙林橋聯橋部院倉橋約計溺斃之人總在四十以上均自十六歲以上二十歲内外者有一紹興人在聯橋石欄上小睡納凉偶不小心翻身落水時橋下船多排泊頭顱磕在鐵錨上以致腦漿迸裂無可施救名曰溺斃實則斃非由溺也又有一山西人由籍至杭祗十　日一日傍晚隨胞兄過仙林橋忽轉身奔向右首橋堍下兄不解所以追而呼之但聞撲通一聲已　入河内兄大呼救命其時橋埠脚夫均在納凉無事豐聲羣起馳赴打撈計爲時只一轉瞬河水亦不甚深然已無可救治矣於是人皆謂溺鬼討替相戒於日暮時切勿過橋卽池蕩邊亦禁勿至實則悉屬無稽之言求一日覩而身親者究竟渺不可得惟是水懦易狎是以滋斃者多君子貴防患於未然弗再尋泳游之樂斯可矣 
[解錢未行]  
　　江寗鑄錢局呈請運解頭批制錢許方伯素知候補知縣郝大令有服重致遠之材因以新錢五萬千面委領解大令再辭不可遂面禀大略謂此差係初次試辦必須確有把握卽歸靈通方免眙誤查由寗至滬由滬至津由津至京水陸共有三起每起皆有上下船脚力而其間由津至京一路曲折殊甚河水尚盛旣非一船可以駁到又非一車可以挽到銅錢五萬串非尋常他物可比誠恐差之毫釐失之千里因請親詣上海與輪船商酌如何裝載核算通盤運費確查由津至京路程水脚有一不妥木敢冒昧就道因此錢尚未領有稱大令過於拘謹似少幹濟者不知是止所謂幹濟也聞湖北解錢委員包别駕押解錢三萬串由某輪船裝載已在天津起駁不知何故錢盡落水當卽打撈兩萬串尚有一萬串未撈别駕馳　各大憲處禀求未知能撈全否于此益見大令之慮周藻密者初非無故也論者謂人嘗笑候補人爲匏繫不知已成孤注身家性命且繫之故一遇差使無不視公事如性命萬一不幸如湖北之包君則繳無可繳賠無可賠公事如何得了卽使上司聽其不繳不賠功名亦斷難保全試問功名旣去騎虎之勢能下否是言也殆於宦海風波閱歴有得者耶 
[金陵祈雨]  
　　金陵前以霪雨兼旬平地水深尺許制府曾宫保每見僚屬輙指密雲濁霧謂百姓何罪而令夏畦者不得及時耘耔得毋夏暑雨小民惟曰怨咨乎因親指龍王廟拈香楚人有善五行生尅者献舞火龍可破重隂之策護軍等營乃試其說用絳紅布紥龍三頭金鼓喧　舞者皆載赤旂衣朱衣以象離明甫三日雨果霽此閏四月下旬事也詎自是以後一連不雨者又浹月旣入伏酷熱非常寒暑針升至九十五度當簷下射陽處竟升至九十七度夜過半始一律降至九十三度而酷吏仍不稍歛威福寗俗以黄梅時節爲靑黄不接市價多不平初苦雨百物昂貴至是買米者糴始廉買薪者炊始足故雖火傘日張而人都忘其類熱湯之沃雪讀歴日知白帝之當令其爲巨蛇與否不得而知而田圻之望雲霓者久矣鄉民揷楊柳扛土龍日向龍潭龍湫乞龍神之毋或我後事已爲制府所聞乃援舊例詣龍王廟再以不雨爲民祈禱各營又創爲龍干出巡日奉黄龍一白龍一烏龍一夭矯通衢隨而和者不下千百人翊午雨果下簷溜點滴有聲於是閭閻見制府再叩再應始信龍之爲靈固昭昭也月之廿一廿二日天氣亢且蒸寒暑針升至九十八度者約三時許驕陽爍金熱潮成汗早晚欲雨不雨鍾山之雲有時如破帽敗絮雖不及泰山之觸石而出膚寸而合而觀其志趣大有不崇朝而遍雨於天下氣象現在一府兩縣尚未撤壇意必俟大沛甘霖方足了此心願未識何日倒瀉銀河使下隰高原旣沾旣足豈非官紳士庶所同深呼籲　哉 
[白門又火]  
　　金陵於立夏以後再攖祝融氏之　因相戒禳火祲修火政治火具火無論大小聞警卽不分畛域以相救有一人一家後至者卽約火伴同赴火神廟祠而後論罰弭禍未形消灾未萌自當推吳公治行爲天下第一然論者謂盡人事不足以逃天網逭天誅故火之作也有幸有不幸有幸中之不幸有不幸中之幸狼奔鶻突一若冥冥中有人焉手之舞之足之蹈之以曲致其赫濯者是固不得薄蕭王報應之說爲誕妄也月之十八夜蝦蟆更未動忽遠遠聞鉦聲時方酷熱正擁桃笙在簷下未熟寢卽拔鍵出視素月在天萬籟無聲並不見火光比入室覺警鑼聲猶隱隱在耳緣金陵劃靑溪以南東西相距可十里其間街巷之縱横樓臺之縝密恍惚有上海城外小東門至大南門光景東鄰殺牛西隣禴祭一經傳述牛可悞女祭可悞悛故非耳屬于垣身歴其境往往莫得其眞消息其甚者　諉之于風縐池水雪掃門前雖洽比而不孔云熟視而若無睹以故宵深路隔益無從得其詳次早始探悉地名小門口與南門相近處燒去十許家皆小店鋪其肇禍之由一燒蚊虫者悞以火近其帳帳久懸蛛網絡塵如瓔結纔看火己一爛而上不覺帳頂延灼倉卒間滿屋炎燄不容開眼矣幸該　在水邊又市中易於撲救否則簷接棟連何堪設想耶 
[買油宜愼]  
　　豆油爲牛莊土産之一大宗此外如淮河以北黄河以東沃野千里詩所謂萟之荏叔荏菽斾斾者其出産亦不亞于牛莊乃近有一種奸商竟將鶯粟花子如法榨油攙和豆油内運至鎭江柘皋等處發賣　價與牛莊油相等不知鶯粟油香雖與麻油相似然質輕見火卽化爲烟每豆油一石攙一二十斤最難别而用零油者則吃虧不小不知者必疑各店之扣秤殊爲大字號之聲名所係此等油進貨時正不可不鄭重測騐客有自該處至金陵者目睹其事故敢爲豐干之饒舌幸無疑其得諸傳聞而遂一笑置之也 
[禾中瑣記]  
　　二十六日　遇皇上萬壽聖節嘉興府宗太守及嘉秀兩縣以及文武各員均於是日黎明赴覺海寺隨班慶賀府署傳鴻福班自廿五日開演至二十七日爲止演戯三臺嘉興縣署於廿六日演戯一臺秀水縣署於二十七日演戯一臺曲奏琅璈如献南山之頌歡騰父老同霑北闕之恩昇平景象於此見之○日前有南門大街某木作之女隨人捲逃追尋無着聞女之父已殁而母則尚在依叔父以度日此女業已許字與人將于今冬于歸不料其别有所歡作此不端之事現雖遣人尋訪但海闊天空未知何日能弋獲也○二十四日南湖中泊船數百號桂楫蘭橈銜頭並進玉簫金管引吭高歌或容與乎中流或逍遥於曲岸謂之閙南湖入夜則燈火萬點滉漾於波光雲影間直至曉露 
 
 

Page 3

 
 
將晞朝暾欲上始各散歸此亦一年勝事也○彭雪琴宫保巡閱水師由蘇赴杭已紀前報日來嘉興各城門業已張貼告示除水師應行專辦事外所有各省地方命盗田産委曲寃枉等事應歸各地方官並各省督撫秉公究辦本部堂　不管理讀此仰見宫保亮節清風超然塵俗之外惟憲旌已否過禾尚未探悉也 
[琵琶亭瑣紀]  
　　　旱多時田禾盡坼德化縣鍾明府於二十二日禁止屠宰祈沛甘霖至二十四日火傘撐空尤爲酷熱午後忽電光閃閃雷聲隆隆黑翻如墨之雲曰灑跳珠之雨郊原徧潤良苗頓覺懷新至晚四更後又大雨傾盆簷溜聲喧攪人清夢天氣頓然凉爽居民咸擁層衾農人歌喜雨之詩無不交相慶賀云○四川夔州府電報局經登萊靑道盛杏蓀觀祭札委前代理九江電局委員徐貳尹接辦隨於日前附　永輪船由鄂江入蜀○廿四日午後有一乞丐年　四十左右解衣向大關前江口鳬水爲戯入水後載沉載浮頗得泳游之樂泅　中流忽然沉下觀者駭異狂呼關上羅經承見而憫之出巨資倩划船撈起則已一命嗚呼矣隨飭地保將屍身收殮舁至義塚掩埋蓋亦好行其德者也 
[日食將屆]  
　　七月初一日日蝕已由禮部行文各省本報亦早經登錄江南日蝕六分三十三杪業經龔仰蘧觀察懸牌曉示所屬文武員弁屆期一體救護 
[夜游改道]  
　　泥城橋迤西至靜安寺再西至萬航渡一帶緑隂深處皆係西人住宅時當炎夏華人之遊靜安寺者通宵達旦不絶於途東聲如雷不能安枕疉請工部局董議禁夜行兹聞局董屢經集議刻已核定由鉛總巡捕頭飭包探知照各車行主投工部局面諭不惟深夜駛行違則照章議罰嗣由各車行主瀝訴生理艱難月捐房租及雇夥辛工馬匹食料需用浩繁藉此盛夏稍有起色以補冬季虧耗設禁夜行則生意必致驟减虧累在所不免請將禁止夜行一節從寛豁免云云旋經局董體卹下情變通辦理諭令夜間十二點鐘後馬車往靜安寺者概由後馬路經過并不許笑語喧　任意嘈雜違干取咎各行主皆稱謝而退 
[騙桃送押]  
　　朱東生者本係南翔鎭人幼時隨父在上海其人頗靈變機詐百出以誑騙度日人之遭其騙者不知凡幾朱又稍諳西語故外國人亦或墮其術中然拐騙之術雖神終有破案之日以故常年管押捕房之時多逍遥在外之日少也前日又出奇計往騙城中半叚涇黄泥牆水蜜桃係有川沙人蔡陽桂者與桃園主人相熟爲朱偵知卽與蔡同往旣至桃園適老主人他出伊孫衞伯容在朱蔡兩人說明來意衞索價甚昂繼稱每洋祇好桃十斤朱蔡亦不計價之高下隨買定桃四十斤當時採下分裝七籃朱稱此係西人所買乞飭人送往將洋帶回詢其送到何處則稱在西門外斜橋地方送到後當付酒力於是衞伯容卽遺伊族人衞正榮挑桃隨朱蔡前往至斜橋地方有石姓者先在朱卽將桃從衞正榮肩上取下隨手取進一花園中蔡及送桃人等均在外守候俄頃携出字紙一張稱是西人所寫明日來取洋桃資本四元酒力半元現紙上寫洋五元核計多洋五角爾當先行交出以符數目其時衞正榮身畔適有小洋隨摸出交朱携字紙回桃園說明一切衞伯容將紙閱看見所寫不是華字亦非西字實乃朱東生欺送桃人不識字故東塗西抹搪塞於一時也衞正榮又言不但桃洋酒力一概無着尚被騙去洋五角悔之已無及矣幸蔡陽桂本在小東門外爲賣魚人衞伯容之祖父與伊相識遂先將蔡軋到逼伊將朱東生交案蔡無如何將朱尋到扭入法捕房管押昨日捕房將朱蔡兩人解案衞伯容等伸訴前情王司馬詰蔡與朱東生如何認識蔡供以前却不相識新近相遇伊云在新關上爲巡丁現在要用下手一人爾願做否按月出工資洋十二元我卽跟伊在後同去買桃實不知其誑騙王司馬詰之朱東生則從容自若稱桃子是石姓要買因嫌太小是以退還所有桃錢可以取到王司馬謂無論如何着爾等合繳五元再核着將朱蔡兩人交捕管押 
[管押候示]  
　　前報列法包探獲到竊賊朱寳生幷戲衣七件因朱供衣從四牌樓戲衣店偷出牽涉該店學徒阿三是以法包探將朱帶往查問果係該店學徒劉阿三交與朱寳生朱本擺水果攤者尚有丁阿明三人合做是日適遇火神誕翌晨爲雷祖誕城中香市通宵丁阿明在新北門口擺香燭攤三人竊得衣服卽就丁之香燭攤坐以待旦先將戯袍一襲質洋二元零碎用去洋六角其剩下者放在丁身畔劉阿三又至店中往來之畫花人處將湖縐等袍料誑騙到手一倂交與丁阿明帶回家内及至查究始將洋一元四角及湖縐袍料一概吊出於昨日解案法包探禀訴前情王司馬詰問失主據王耀卿供稱蘇州人現在四牌樓開萬順昌戯衣店用三夥二學徒當晚夥計等均往神廟看燈我又送貨出外店中留學徒劉阿三與周阿大兩人看守失物後初疑是外人所竊後劉阿三出外不歸始見分曉葉春庭稱開椅墊店爲劉之薦保劉雙觀稱在水果行爲夥阿三是兒子於今年五月十二日始學生意司馬詰之劉阿三如何與伊等認識作此不端事供稱今年十四歲朱寳生擺水果攤買物因與認識伊時向我借錢我答以學生安有錢借出是晚伊卽圖竊將後門用釘撬開其時後面無人任伊自取迨後知悉追到城門口伊說不必回去如回定遭鞭撻不如到吳淞故我於當晚就燭攤上等候天亮丁阿明供丹陽人不認同往竊衣但認在城門口擺香燭攤彼携包袱來寄與攤上餘不知情司馬詰其住居何處答稱住親戚家在大東門外沙塲街捕盜局内王司馬謂王耀卿此事如何辦法爾是開店者劉是爾學徒王稱劉是受人之騙現在請辦丁阿明朱寳生兩人司馬謂劉雙觀爾子如何辦法劉稱祇此一子年輕不知人事　伊兩人之騙王司馬謂爾等均不免溺愛不明殊不知爾子是罪魁若貴打伊等一百板爾子須責二百板着將三人一併管押候示 
[打架送縣]  
　　法捕房昨解打架案一起男婦各一人據該男子胡方居供江北人父母均在江北我等兄弟三人兩弟是繼父所生三人合置東洋車十輛放租與人另有兩輛歸我一人名下放租與同弄之朱蔣氏處嗣我兄去世我到江北七个月回來與朱蔣氏算帳朱　爲該車乃是我私産意圖吞没故我於二十四日將車收回朱蔣氏卽尋事將頭撞於石片之上頭破血出誣我打伊八仙橋捕房中捕頭亦知伊是行詐王司馬詰之朱蔣氏據供丈夫名朱萬華做柴生意家有東洋車四輛伊並無車在我處頃所言欲咬我一口緣伊聽婦女說話將我打傷王司馬謂打傷自應抬騐着將胡方居朱蔣氏一倂送縣辦理 
[着保交人]  
　　保大輪船水手火夫廚司侍者以及帳房中人先後經法捕房解案陸續經人保去惟董友元一人惟招商局知照不准交保請暫押捕房本月二十一日海定輪船抵埠又送來簡高一名係廣東人在保大船爲生火頭目亦由烟臺載之來滬據簡供有帳簿二本夏布八疋紗一疋現洋九十元均被招商局搜去王司馬着交保旋有洋藥局巡丁頭姚光華遣人投案保出巡丁爲在官人役本不能保人嗣王司馬又接招商局函請將董友元簡高兩人送縣司馬遂飭法包探傳簡之保人姚光華將簡高於昨日交到司馬着交捕暫押以候發落 
[霸佔園地]  
　　前晚有虹口鄉人趙雪村投上海縣喊稱向在虹口三官堂後租周姓地一畝八分種菜度日地上有更舍一間糞坑一隻近被開賭場之粤人擅將更舍折毁糞坑塡平霸佔我地菜蔬亦遭踐踏以後無可營生曾告知該處廿三保二圖地保朱昆朱囑我向范金堂等理論及我向論一味搪塞爲此喊求提究等情值日差據情禀明蒯大令飭明白補詞以便訊供核辦 
[蕩婦宜懲]  
　　有某氏婦前曾姘過寗人某甲近復與城内盧家弄開剃頭店之某乙姘識日前被某甲尋見向該婦索所捲物件竟遭毆打略受微傷甲扭婦到巡防北局喊冤經金子卿明府訊得該婦實屬無恥飭鞭責十下着交鋪甲理處後由鋪甲勸某乙出洋十元幷所索之物均交某甲收領其事遂寢世之厭舊喜新朝秦暮楚如某氏婦者正復不少而逐臭之夫尚復視眈眈而欲逐逐甚矣其愚也 
 
 

Page 4

 
 
[呼冤餘話]  
　　昨記石路公陽　袁家娘家買女花寳林投縣訴稱意欲適人被鴇掯阻云云兹聞該姣向鴇贖身鴇索價太昂未有成議商之王某周某等約妓同坐馬車至小東門外預期嗾令捕役三名在彼守候見妓一至卽將娘姨大姐攆開擁妓進城投縣控告捕房聞有捕役拔妓情事擬卽究查捕役頭柴樛知之恐干便查明捕夥王榮魏得謝二皆與聞此事立卽解送到縣請懲不知　邑尊如何發落也 
[泳游斃命]  
　　甲乙二農人家在新　迤西耕于斯鑿十斯甚自得也前日午刻偕至河濱洗澡以泳以游互相娛樂閱時甲力乏氣喘面色若紙灰乙見之急向救援則已滅頂及撈起報知其妻設法救之無效而斃冨經旁人議令乙置辦衣棺爲之成殮 
[舒母余太安人殉難奉旨旌卹謹作樂府體紀其事]  
　　吉水帶環山屏列山靜而壽水清潔水鳴咽猋風烈惡獸黄腰吐赤舌於戲壽母潔身兮完大節一解懿維壽母族聯文忠事上字下德言功以貞操守以御窮斯固庸婦所難而貫賢婦之所同二解其賢也無以尚其難也尤奇創七十三齡身未喪每聞賊擾每怊悵憾非男兒兮不克矍鑠據鞍斬賊將三解歲維重光作噩月麗終病時賊來民去如羊避虎貔子婦請曰嘻盍水之涯山之陲壽母叱咤瞋目視謂我一老婦人耳孝慈勤　已若是安能匍匐顚蹶溝瀆死四解子婦請之頻門外之賊狙且狺子婦泣而去賊兮入門嘑且覷夫何端坐駡以語語賊賊瞶聾駡賊賊憤怒壯哉血濺身不仆五解斯事距今廿六年早達天聽早聞天語宣石樹祠祀表岡阡哀哀孝子心一念一泫然滴涙和墨書就殉難一狀一篇大解嗟予虛聲濫竊四方走紀載奇節積成卷軸久斯時倦于遊斯事聞之陡珥筆特書良非偶爲問無忝　旦評乎否將共山壽水清永不朽七解同邑世婣侄雲琴許懋和撰 
[六月二十四日集同人祝蓮花生日於徐園卽席成二十八字錄請秋聲主人高昌寒食生曁諸吟壇政可]  
　　一瓣心香禱玉蓮徐園此日敞瓊筵從今儂作司香尉高昌寒食生以余前號百花祠住持似乎未當攺號百花祠香尉拜賜之餘欣幸莫名此後尤當善護名花也要補人間缺陷天祠中擬設百花　以占　咎并擬作百花仙方以療疾病[  徐園百花祠香尉懴情稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年六月二十日京報全錄]  
　　宫門抄○陜督譚奏拿獲番匪正法等摺○又奏黄寳林借補遊擊摺○又奏崔魁金借補都司摺○又奏爲蘇得勝借補叅將　○又奏派雅爾佳納署甘凉道摺○又奏袁春江等委署知府等缺片○將軍恭奏保　文海仍以教職委用片○又奏札善等　副營等缺　用片○又奏陳寳善兼派文案翼長片○六月二十日内務府國子監雁黄旗值日無引見○惇王等謝賞燕窩恩○廣州副都統鍾泰到京請安○廖壽恒德馨　假滿清安○内閣呈進賀表○内務府奏派致祭照顯朝之人臣派出德慶○又奏派紫禁城内值年之大臣派出嵩申○兵部奏派查齋之大臣派出致麟烏拉喜　阿敬信秀吉崇禮安興阿德福吉恒○召見軍機閻中堂廖壽怛鍾泰○○頭品頭戴陜廿總督臣譚鍾麟跪奏爲派兵拿辦鐵番匪擒獲首犯訊明正法餘衆收撫會同川弁與交界番地編定保甲地方一律安靖恭　仰祈聖鑒事竊查洮州上司所屬鐵布各番族與四川松所屬大目寨上中下撒目各番族連界袤延千里衆以萬計近來所有番匪出巢刼掠上民牲畜　案屢經批　洮州土司惕作霖嚴犯無一獲臣聞楊作霖年少氣盛才足有爲不免妄自尊大時與地方官齟齬前傳其來省面加訓飭嘵以利害倘逾限不獲犯當卽奏請斥革楊作霖惶恐認罪願拿賊自贖嗣經陸續拿獲番匪三名送案追回原贓給主認領十二年春間據楊作霖禀稱上鐵布所屬哈札　加達剛三族番匪與川番大目寨等族匪類勾結肆行焚掠並有擄去漢民子女之事派弁往拿兵少則拒捕兵多則竄入山川界若不會同搜捕恐致釀成大患等情前來臣卽飛咨四川督臣飭松潘鎭總兵派弁酌帶兵丁至交界處會　九月間臣飭洮岷協副將陳元蕚帶兵三百餘名駐扎洮州之歸安地方令楊作霖率兵士番兵前往鐵布傳諭　番各安生業曉示唅札三族縳獻首匪繳呈原贓而該匪等恃險負固抗不遵昭楊作霖添調鐵布良番十名進逼賊巢三面圍札副將陳元蕚進駐哇藏寺爲後應　月三十日楊作霖率番進擊攻破　加達剛二族巢賊衆逃竄追殺十餘名擒獲哈札莊首匪撈他一名十一月二十一日又拿獲奤加莊首匪才肉格勺二名由陳元蕚禀報到臣當經批飭解交洮州㕔訊明法傳　犯事地方懸　示衆以昭炯戒其竄逃川界之匪令川番頭目悉數擒獻　據鐵布上六族五寺温布僧　管頭率人哈札奤通逹剛三族各家　赴營哀懇　撫經楊作霖散給籽種俾安生業適松潘鎭派漳臘營叅將鄧全勝帶兵至鐵布崇路地方會同楊作霖勒令大目上下撒路番族將逸　交出並將掠去漢民黄百笑送交黄張氏領回傳集川甘番地頭目百戸等剴切開導各清各族照内地保甲法按戸編番十家一牌設牌頭十牌一　設甲長十甲設一保總互相清查如有匪類卽行綑獻倘牌甲隱　分别連坐番族皆欣　遵辦地方一律安堵陳元萼即率隊向營漳臘營叅將鄧全勝土司楊作霖於二月問各撤兵歸伍據洮岷恊副將及岷州㕔洮州　轉報前來臣查洮州士司所屬鐵布各番與四川番族爲鄰習强悍搶奪之案固所時有　拿彼竄往往互相推諉番匪恃其險　竟敢焚掠刼殺肆無忌憚經此次派兵往拿殄其首惡撫綏餘衆兩省會同編定保甲邊界分明可得十數年之安足以仰慰朝廷綏靖邊圉之至意所有拿辦番匪　竣地方安　緣由謹恭摺具陳伏乞皇太后皇上聖鑒訓示謹奏奉硃批覽奏均悉卽著飭　該土司等將番地保甲事宜認眞辦理務令日久和安毋任再滋事端該衙門知道欽此○○頭品頂戴陜甘總督臣譚鍾麟跪奏爲揀員借補要缺游擊以裨營伍恭摺仰祈聖鑒事竊臣准兵部議覆甘標右營游擊梁慶章准補甘標中軍叅將所遺游擊員缺另卽揀員　補等因兹准甘州提臣周逹武咨稱查有留於陜甘儘先補用叅將梨園營都司黄寳林營務諳熟　事勤奮堪以借補咨請核辦前來臣查黄寳林心地明白營務素嫻以之借補可期勝任合無仰懇天恩俯念員缺緊要准以黄寳林借補甘標右營遊擊實于營伍地方均有裨益如蒙俞允應請飭部先給署札俟防務告峻冉行給咨赴部引見以符定制除將黄寳林履歴册另咨送部外謹會同甘州提臣周逹武合詞恭摺具陳伏乞皇太后皇上聖鑒訓示謹奏奉硃批兵部議奏欽此○頭品頂戴陜甘總督臣譚麟跪奏爲揀員借補要缺都司以裨營伍恭摺仰祈聖鑒事竊查梨園營都司黄寳林請補甘標右營游擊遞遺都司員缺杳有花翎儘先補用　擊　魁金明練有爲實心任事堪以借補如蒙兪允應講飭部先給署札俟防務告竣再行給咨赴部引見以符定制除將　金魁履歴册給另咨送部外謹會同甘肅提臣周逹武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○譚鍾麟片再肅州鎭屬沙州營叅將員缺前請以留甘補用總兵蘇得勝借補嗣准兵部議覆檢查前湖南巡撫臣駱秉章谷保外委前陜甘督臣左宗棠奏保副將均無此案至把總守備都司叅將亦無免補字樣應令查明再行核辦等因兹據蘇得勝禀稱石逆竄擾永州等處勦辦出力案内蒙前任湖南巡撫駱秉章奏保外委係咸豐十年三月二十三日奉旨兀准其留浙儘先補用副將一階係秦楚川各軍勦辦回埝土匪克復綏德州鄜州等處案内出力蒙前西安將軍會同署陜西巡撫劉蓉會銜保奏於同治七年八月十四日奉旨允准行知在案其所保把總守備都司叅將無免補字樣城係原保漏寫請更正前來臣查留甘補用總兵蘇得勝呈騐歴次奉到行知所保外委副將年月核與保案相符其把總等官無免補字樣想係漏寫合無仰懇天恩仍准蘇得勝借補沙州營叅將以固邊圉而期得力如蒙兪允應請飭部先給署札俟防務一律告竣再行給咨赴部引見以符定制除該員履歴册另行送部外謹會同　肅提督臣周逹武合詞附片具陳伏乞聖鑒訓示謹奏奉硃批兵部議奏欽此○○頭品　戴陜甘總督臣譚麟鍾跪奏爲派員署理甘凉道缺恭摺仰祈聖鑒事竊查甘凉道奎順現奉旨署理西寍辦事大臣所遺員缺自應派員接署查有候補道雅爾佳納老成穩練公事細心前曾委署斯缺辦理裕如除由臣檄飭遵照外理合具摺陳明伏乞皇太后皇上聖鑒謹奏奉硃批吏部知道欽此○○譚鍾麟片再鞏昌府知府顔士璋請假遺缺查有候補知府袁春江堪以委署署西寗縣知縣周丕灃調省遺缺查有貴德同知張大鏞堪以調署所遺貴德同知缺查有補用同知吳人壽堪以委署靈州知州孫承弼病故遺缺查　揀發委用知縣寳善堪以委署武威縣知縣趙文偉丁憂遺缺查有平凉縣知縣陳延芳堪以調署所遺平凉縣知縣缺查有大挑試用知縣馬心伯堪以委署合水縣知縣王慕修丁憂遺缺查有候補班補用知期陳筠堪以委署據藩臬兩司會　前　除檄飭分别給委外理合附片陳明伏乞聖鑒謹奏奉硃批吏部知道欽此○○恭鏜等片再准部咨前任將軍文緒等奏頻年剿捕馬賊尤爲出刀員弁彚案請奬案内附生祁文海請以縣丞無論雙單月遇缺儘先前選用核與章程不符應另核請奬等因當經飭據該員祁文海禀稱業由附生於光緒六年十一月考取奉天候補左右翼官學漢教習係經出學照章於期滿考職後以教職委用查上年原保單内仍係繕寫附生漢教習未曾分晰清楚懇請一倂更正等情禀懇前來奴才等飭司覆該奉天候補左右翼官學漢教習祁文海自調黑龍江官兵頻年剿賊出力不無微勞足錄前保縣丞旣與定章不符擬請攺爲期滿考職後以本班遇缺卽選之處江自逾格鴻慈謹附片具奏伏乞聖鑒謹奏奉硃批覽欽此○○恭鏜等片再准兵部咨前任將軍文緒等奏保驅辦漠河金匪尤爲出刀員弁内有興安城鑲紅旗佐領札善呼倫貝爾正白旗記名驍駒校五品藍翎鄂爾卓圖止紅旗雲騎尉藍翎儘　卽補佐領那丹保均請戴花翎核與定章不符咨令另核　奬等因前來奴才等覆查札善等三員前奬花翎旣經部議核與定章不符自應遵咨另行改奬合無仰懇天恩可否准將佐領札善攺奬以副管補用鄂爾卓圖攺奬補驍騎校後以佐領補用那丹保攺奬補佐領後以副營補用以示鼓勵之處出自逾格鴻慈理合附片具陳伏乞聖鑒謹奏奉硃批該部議奏欽此○○恭鏜片再黑龍江省前調盛京卽　協領張永錫經前任將軍文緒委充練軍文案翼長已經請假回奉所遺之缺自應遴員委充查乆案翼長綜核全軍責任綦重必得熟悉軍務通逹事體之員方期得力查有奏准調辦呼蘭厘稅局務三品銜甘肅遇缺　奏道陳寳善前在左宗棠劉錦棠軍營久歴戎行堪以兼派該員應支薪水伊照奏定援照神機營章程支領除檄飭遵照外謹附片具奏伏乞聖鑒謹奏奉硃批知道了欽此 
 
 

Page 12

 
 
[欽加布政使銜監督海關分巡甯紹台道薛設立江北岸便民局章程]  
　　本道現於江北岸巡捕房積存項下酌提制錢四百千文就江北岸地方設立便民局一所札委洋務委員經理因係地方善舉委員不另支薪水其局亦卽設於巡捕房不另支房租局中所需紙筆薄册等費每日約用洋銀一圓應用司事一名每月薪水洋銀五圓均由本道捐給凡江北岸安分貧民度日維艱願借錢作小本營生者應遵後開章程保結准其赴局請借按期歸還以便周轉除札委幷出示曉諭外兹將章程十二條幷結式開列於後計開一借錢之人每人自三百文起至二千文止每百每日還錢一文七日一次繳局不准拖欠十四次繳清出入均係大錢足串不取利息亦無絲毫使費二借錢之人必須可靠之人作保先五日中保人帶同來局將該人姓名籍貫住址作何生意保人姓名籍貫住址或店鋪牌號住址報明挂號候司事往查如果保人可靠該人亦實係借錢在本地作小生意者由保人照後開結式具一保結方准借給三借錢之人應視其生意之大小需本多寡由局酌量借給不得爭多論少倘有恃强硬借在局門外任意喧閙或有烟賭之徒妄思借錢烟賭者隨時由委員就近令捕房派捕送縣或交甬東司懲辦四每　房虛昴星之期卽洋人禮拜日發錢收錢早九點鐘起午後三點鐘止如已過時應發者下期再發應收者　保人是問局中不能久候五遇局中收發之期凡前七日挂號者後七日放錢此七日中司事按挂號姓名逐戸仔細查訪毋得畏煩遺漏以致舛誤如實係應借之戸卽將姓名開清單貼粉牌上先期一日懸掛局門次日各借戸到局時視牌上名次挨序入借如牌上無名卽係不應借之人無須入局冐混六借去之錢依期還清後如須再借仍由前次保人照章作保方准冉借若無故拖延屢催始繳者均不准再借七借錢之人如有逃走不還或將此錢花銷不作生意一經查出着落保人將借去之錢照數按限賠繳八繳錢之期如該人遇有事故或因疾病未能到局者必須先一日託人來局報明候司事查訪確實准緩三日照繳倘逾三日仍未來繳則此期應繳之數著落保人立卽墊繳不得拖延倘並未先來報明亦惟保人是問九借給之時由局　給此項縮印章程一紙以期便於查閱遵照該人每期繳錢須帶同章程由局於紙尾空白處批註收到月日錢數加戳給還收執十如有㷀獨貧苦之婦女或以針線爲生或做小本生意餬口由保人報明司事往查屬實亦准推廣借給惟領錢繳錢均歸保人經手該婦女不得至局門倘有虧欠拖延亦着落保人賠缴十一局中規矩有十不借無保者不借吸洋烟賭博游蕩者不借距江北岸較遠者不借僧尼道士　借開烟攤者不借兵勇不借差保丁役不借不務正業著名爲空手人者不借籍貫未明蹤　無定者不借素有生計無待帮扶者不借十二委員司事　勞固難任怨尤難該借與否及錢數之多寡原有定衡切不可愛惜情面雖至親好友來說人情亦木便冐昧答應致自貽累且一有疎虞送官究追則累窮人吃苦反負濟貧之本意若含糊不追更恐大衆效尤此局斷難經久與其悔失於後寗先愼之於始故委員司事均以能任怨爲第一義 
[和梁溪寄鴻生玩月有感元均錄請寄颺生同正]  
　　入夜炎威殺終宵月色明金風來有韻銀漢轉無聲地白露華滿天空秋氣横吟餘工部句觸我故鄉情[  西湖花隱稿於海上夢杭州室]  
[鴛鴦舍人一别旬餘書猶未至因成二絶以寄]  
　　故人書不至令我九迴腸是否洪喬悞雙魚竟渺茫○君别方長夏風光又轉秋申江諸伴侣書札盼庚郵[  西湖花隱呈草]  
[上海北絲業會館籌賑公所施少欽經收山東順直賑捐六月十六至二十日第一千四百三十六至四十次清單]  
　　癸卯信女求身體安愈洋十元周履生爲女彌月蒙諸君賜湯餅資移助代諸君　君福並得子十元松福慶正卿杏泉雲程合五元顧少泉五元皖南陳延傑省日用由揚州乾昌局來四元浙慈蕪曾壽爲先母資冥福三元雲溪靑　閭主人送少珊族中元節儀移助一元王義暹由常熟陶詒孫寄通裕局來一元無名氏一元蛟鎭氏一元無名氏錢五百文以上十六日救命摺第九千零三十九號四川重慶榮昌縣學署謝乾初營士募謝金元銀二兩郭良貴趙涵陳東益三戸各錢四千文蔡永順敖式滄各一千文胡德榮　雲廿煥光謝鳴恩王政吳炳文六戸各四百文共十二戸由漢口胡萬昌局來銀十一兩三錢七分二厘○又七千三百四十三號吳竹溪洋四元松雲軒酧月軒鄭潤益樹德堂和泰號啓泰號培心堂七戸各一元蘭書　娛無名氏何友鄉隴西無名氏四戸各五角共十二戸由仁濟堂來洋十三元○溧陽益茂號募史光裕堂滯三元金壇馮　和沈潤堂馮縵卿董德聚堂無名氏六戸各一元楊銘鼎虞郭氏葛席氏無名氏四戸各五角共十一戸由寳順局來洋十一元○嘉佑堂金善士求病愈身安由晋甡莊來洋五十元吳興洗心子由杭州馮利泰寄永泰豐局來三十元鄭德浩求病卽愈由同春號來十元張桂森四元大鈞氏求血症速愈由如臯肇慶恆寄福潤興局來二元無名氏許送灶籖資移助求女病愈一元○萬善同登昌字册第一萬零五百零一號寗波聚康莊由正和局來洋一元以上十七日○余文爚善士奉先奉遺命以資冥福由其令叔交來洋二元莘庄鎭吕氏求分娩平安十元資湖姚星蘭嘉興全盛局來六元陳聞聲求平安四元趙氏求子病卽愈二元張伯甫爲子病愈完原由蘇州通裕局來二元陳招第病愈完月愿求合家平安由杭州陳伽陵寄老福潤局來二元吳縣不留名十人由南翔寳順局來二元金姓求病卽愈一元蘇趾縣資助小砂錢二十千文○金陵無名氏敬惜字紙資移助洋四元朱啓泰二元敦叙堂蕭　堂各一元和致堂大錢一千百忍堂四百無名氏二百四十王陳氏二百張氏武成龍火霖泉三　各一百共十一戸由政大局來洋十元以上十八日○姚任氏病愈完顧求早得孫洋五十元靑浦隱名　經募由全盛局來五十元無名氏爲十八日生辰敬助由除至成來十元洞庭席裕　爲室人翁氏痰疾速愈十元甯波張濟善爲郭萊之母病求速痊二元馮恩江由江西饒州府署徐少衡寄九江福興潤局來二元無名氏爲子求病愈許願一元慚愧人减香資五角半江邵竹泉來合家平安由鎭江王義昌藥行寄老恊興局來洋四角錢一百十黄彩石銅洋一元○救命摺第八千四百七十二號山左李心齋募葉子香洋二角林筠軒福山謝無名氏張振聲李筠庭王甫臣大野田張潤亭無名氏孫俊川泰海泉田延之十二　各一角姚鈺齋錢五百德聚堂楊舜廷楊姓三戸各一百共十七戸由浙杭全盛局來洋二元錢三百十二以上十九日○京口隆昌裕求合店并同事在外亦貨平安由臣豐莊來規元二十兩肅山韓福彝山漢口全泰盛局來鄂平銀十兩松華舘主祈保上人康健合宇咸寗由老瑞生交來洋二十元庄善士求病速愈十元節撙用以求平安五元吳祝佑由杭州水利局來四元杭省許合蔭爲次女慧姑忠勞怯病求速痊由杭全盛局來四元顧士英戴元然各一元由南橋航船來戴叔求妻病速愈並保平安一元○松鹺公所募酬願洋十元不留名隱名氏各五元沈善記一元樊藹記　芝記各五角共六戸由松江　盛屇來洋二十二元○萬善同登昌字册第一萬零七百九十三一萬零七百九十六一萬一千七百五十五號三册馮單氏求瘡速愈姜春生姜忠堂三戸各洋一元以上二十日 
 
 
