# 1893 - 186 - 4907262

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔浄洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文讓公奏疏碼洋四元○檜　三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月㾗碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[暑天勸振說]  
　　各省告災不自今日始矣各振所籌捐亦不自今日始矣一年三百六十日報章所紀振務連篇累牘幾於竹罄南山何爲而時值暑天獨以勸振之說進豈以非暑天不必振而暑天獨宜振乎抑非暑天振可緩而暑天獨振不可緩乎曰是有說自今災况蔓延至數省赤地者數千里待哺者數十萬人自秋冬以迄三春雖轆轆飢腸難謀半菽然亦惟稿餓而已亦惟槁餓以致倒斃而已獨此赤日當空流金爍石枝棲既失枵腹難匪沿路屍骸穢氣撲鼻在我輩安居館食猶苦喘若吳牛一或調攝稍疏卽致發痧觸暑彼災民　此流離世界與鬼爲鄰餓殍盈途朝不保暮是他時惟死於槁餓當暑天而槁餓之外又有死於疫死於痧死於喝者而謂振之不尤宜急乎然則將勸人以何欵振之曰暑天之糜費過於平時暑天之可省者亦多於平時何則平時飲食衣服惟取適宜一至暑天而飲食則茶酒之外瓜果在所必需綾羅之外紗葛尤不可緩然試一念及北省災區樹皮以療飢腸馬溺以消渴吻而我輩身居樂土無異天堂朝饗夕飧三餐無缺則卽無瓜果而不愁暑熱而瓜果之費可以助振捐矣鷦鷯之枝早經毁失赤身露體曝於日中此種情形豈片刻所能耐而我輩有靜室以避暑有疎簾以當風有紈扇以却炎威有筦簟以迎凉意則卽無紗葛而亦堪適體而紗葛之價可以助振捐矣且平時賓從往來鄕鄰酬酢開尊翦燭費亦良多一至暑天而我既苦褦襶之容人亦憚揖讓之禮則節此酬酢往來之費何獨不可以救飢黎乎至於滬瀆一隅則暑天之可省者尤屬不少一曰花酒費招紅袖開青樽醉月坐花徵歌選舞甚可樂也　至暑天而樂者反覺其苦曲房如斗大鷗朋　友八九成羣雜以侑酒之名倡伺客之雛婢且復龜奴鴇子錯雜其間雖有風扇以拉風碧　以滌暑而汗流浹背氣不得舒竟夜喧呶有何樂趣則費之可省者一一曰馬車費六萌雷動馳驟平原張園愚園任情游冶或臨風以啜茗或倚檻以評花樂事賞心無逾于此然人既終日酬應神思昏騰一至晚間正宜伏枕而又奔波碌碌到處勾留月落參横露凉風細虚怯者暗中感受未有不發爲秋瘟者故每至題萸佩菊之辰滬上藥鋪醫家未有不利巿三倍者豈非夜馬車階之厲乎則費之可省者二一曰觀劇費粉墨登塲詼諧閒作曉風殘月無價風光西山白櫻桃固無不欲一餐秀色矣顧暑天則咸宜裹足戯園之闊大雖數倍於倡寮然目今既貶價以招徠則短衣盤辫之流無不踞坐正廳雜處衣冠之内渾身臭汗觸鼻難堪加之戲館停鑼總在十二點鐘之候回家偃臥甫及片時一至四下鐘鳴卽已東方破曉少睡則日間必倦倦而勉强作事最足消耗精神人亦何苦效宼萊公之柘枝顚以致受無量苦楚乎此費之可省者三一曰燕客費開五侯之鯖廚擘麻姑之麟脯爵行無算樂且未央舉凡逹官巨商無不以此爲豪侈然時逢炎夏飲饌　以清潔爲宜雖不必效釋家之茹素斷葷而大肉肥魚究是腐腸之藥物况取諸　上雖燕窩魚翅極意烹調誰能保其品物之新鮮庖廚之潔净與其食後而犯河魚之疾何若稍停讌會以待秋凉乎此費之可省者四此外如芙蓉之館深銷文窓半晌勾留卽便淋漓香汗彼吸之成癮者實出無可如何我輩偶爾陶情何所適而不可而何必挑燈對吸營營於熱惱之塲茶肆雖屋宇軒昻招風納月然人多則互相擠擁氣味薰蒸終不如靜坐蕉隂科頭跣足之爲適然則此皆暑天所可節省允宜以此費廣結善緣者也歴觀報牘所登每有變田産售　環不吝傾囊以襄善舉者矧節此無益之費用以拯垂斃之生民諸君子具有同心諒不心余言爲狂瞽他日薛家五鳳陸氏二龍後起繩繩累葉未艾何莫非一念之善基之因作暑天勸振說以告同仁 
[金沙試竣]  
　　江蘇學政溥宗師按臨金壇考試疉紀前報兹悉宗師於廿二日午刻奬賞各屬新生後排齊鹵簿出轅拜客廿三日早八點鐘起節排列全副儀仗至東門外大南橋碼頭登舟向鎭江進發當宗師起行時金壇縣楊大令及各學廣文均在江干恭送俄而城守營兵丁整隊出郊旌旗蔽日戈戟凝霜槍砲之聲隆隆不絶 
[拐匪站斃]  
　　鎭江山巷地方某姓家今春失去八齡幼子旋遣人覓得赴丹徒縣控告請緝拐匪經王大令飭差拘獲拐匪一名疉次研訊並無確供上月初旬大令在後花廳嚴密訊供始將窩藏之處和盤托出遂命釘鐐收禁申詳上憲本月十八日上午接到釘封文書着以站籠處死適王大令因公赴省由鎭江府王太守飭置木籠一具高約長餘寛三尺上下端方四面以小長木爲栅上面之横板鋸成圓洞其形如枷廿二日午刻王太守升坐大堂縣署皂班差役在旁伺候卽在獄中提出拐犯趙九一名解案太守略問數語趙顧盼自如毫無懼色惟稱家有八旬祖母求大人施恩撫卹死亦瞑目太守允以妥爲安置語畢飭將手足綑縛裝入站籠上貼封條先以方碍墊足命脚夫抬至西門外西塢街示衆後有城守營兵數名沿途護衛差役指令在紙　門前暫停其時觀者如堵街道異常擁擠拐匪尚駡不絶口紙坊主以有碍門前貿易以洋二元暗給差役始抬至鶴鳴園東首照牆觀者相隨而至鼓掌稱快至廿三日下午王太守傳諭將方碍取出其身遂摇摇焉如懸旌站籠四面撑以長木恐其傾頽也迨薄暮時一縷游魂已歸地府兩目如桃仁頸長尺餘令人不敢逼視屍身仍在是處示衆廿四日由同善堂殮以薄櫬葬於郊原拐匪之罪甚於盜賊經此次嚴辦拐風庶少戢乎 
[準備閱]  
　　新簡安徽皖南總鎭統領督標新兵全軍李占椿軍門日前發電至鎭江定於本月廿五日左右由金陵莅鎭校閱寳蓋山新兵前營吳養吾管帶接電後每日率領麾下健兒在營門東畔小校塲操演槍砲聲如連珠轉瞬憲旌戾止　此荼　軍　當　欣然色喜者矣廿三日吳管帶飭人在蒜山江岸搭蓋蓆棚掃除潔凈懸燈結彩 
 
 

Page 2

 
 
復令親兵數名在是處照料旌斾遥臨卽在指顧間矣至莅鎭大閱情形俟接續信再行詳述 
[密拿匪黨]  
　　八卦黨者亦哥老會白蓮教之流亞也黨以八卦爲名分八八六十四卦每卦立有頭目六十四卦之外又分六十四又立頭目一如宗祖相傳子孫相繼分支别派種類繁多凡入其黨者各有暗號亦如會匪之票布也此黨盛於宜興荆溪一帶傳聞不下二三千人江蘇臬憲陳舫仙廉訪訪得荆溪有殷顯廷及子裕春爲該黨之首遂密札荆溪縣許大令之玨訪拿一面密委某君帶領捕勇前往協緝許大令奉札後立飭差捕至殷所開之小烟館内掩捕適殷父子對榻過癮該差等一舉手之勞卽將二人拘獲解回署中大令著釘鐐收禁止欲備文起　而某君已率衆馳至大令卽親率差役多人偕某君押解來蘇某君卽詣臬轅銷差廿三日午後廉訪升堂提訊殷顯廷供稱係揚州人年五十四歲前以教讀爲生現在荆溪城外開設水旱烟鋪並不犯法其子殷裕春供稱年二十八歲曾應考試今在荆溪某鄕教讀廉訪訊以八卦黨之事二人皆稱冤枉廉訪喝令跪練繼上挺棍仍不肯供廉訪飭發元和縣收禁候再覆訊聞殷尚有生死交陳某爲該黨兌卦頭目亦匿荆溪之某鄕廉訪已密委幹員六人星夜馳往務獲究辦 
[蘇臺語小]  
　　蘇垣鐵瓶巷濟美醬園門首忽有小本營生之某甲欲借片席地擺設菜蔬轅夥某乙不允遂起爭端甲孔武有力乙不能敵屢起屢蹶大受損傷該園主立喚地甲至將甲送往總巡局請懲楊明府提訊之下飭將甲責五百板荷以巨枷發犯事地方示衆○桃花塢牛筋作學徒於廿二日午後經師訓責惘惘出門傍晚至小烟館大呼開燈竟將生烟二箬一吸而盡烟館夥見而大驚告知其師急爲灌救幸爲時不久吐出毒沬不致傷生誠幸事也 
[瞎捉]  
　　蘇垣三山街某姓婦早喪所天生一子一女子僅四五齡恒倚其姊携抱女年及笄深閨待字惟藉十指以餬口附近有游蕩子某甲瞯女之美屢以游詞挑之女艶如桃李冷若氷霜中無計可施中懷積忿前日傍晚有無賴數輩行經是處甲頓生一計謂之曰某女房中藏一和尚君等素稱好漢盍闖進捉姦耶諸無賴聞之喜形於色摩拳擦掌一擁而入直逹女室呼曰捉和尚女適抱弟酣眠大驚曰我弟年尚幼稚何致開罪於君等莫非誤耶蓋其弟乳名和尚也諸無賴四處搜尋毫無形影自知鹵莽卽欲散去甫及門見一過路僧駐足閒看遂爲移花接木之計急揪其耳大聲曰姦僧已獲矣諸無整同哄而上或批其頰或扯其衣僧大呼冤杜人叢中有某紳代抱不平謂諸無賴曰我見此僧自東而來足甫立定汝等卽欲拆梢亦不能將穢名加於其身若不釋手我當代剖於官長之前看汝等能否逍遥外諸無賴始釋僧使去婦適自他處歸詢悉前情忿不可遏將二人扭住抵死不釋經人喚地甲至欲捉將官裏去諸無賴自知理屈央人調處愿備香燭鞭爆登門服禮婦始首肯 
[靈輀回里]  
　　原任福建學政沈叔眉少司馬在任仙逝閩人士追思遺愛具禀督轅歴陳德政數十端懇乞據情入告建立專祠以隆報享譚制軍俯順輿情附片陳請遠近同聲稱快前日以綵亭恭舁栗主由使館迎入致用書院一路鼓吹喧闐衣冠蹌躋靈輀於二十日出城扶回珂里儀杖導前傘扇繼之俄而香亭御勅恩賞及萬民傘不下數十起官紳執紼相送約有數百人在路旁祭奠者不計其數藉非耆英碩德深入人心何能如此 
[福寍試事]  
　　新簡福建學政王宗師按臨福寍府於廿一日下午入城文武各官迎接如禮文宗卽於是日講書謁聖廿三日扃門廿四日考童經古廿五日考生經古廿六日考閩侯兩縣文童正塲將禁約各條張掛轅門外以便各士子凛遵 
[粤試紀事]  
　　廣州府張太守考試文童極爲認眞凡縣考之名列前茅者悉調入内堂面試編列坐號不准踰越塲規之嚴肅較道試時有過之而無不及關某富家子也自念銅臭薰人不能見重於鄕里遂於縣試時仗錢神力得列案首太守以爲必係文壇健將餘勇可賈或不免爲諸童代作遂另置一席使與諸童隔絶詎料關某固因人成事者捉刀人相隔太遠難施伎倆欲求差役傳遞出至數十金而亦不可得終日籌思别無良策至夜闌燈炧東塗西抺草草完卷而出時巳三鼓後矣亦苦矣哉○初七日府試番禺新安清遠三縣　塲番禺首題奕秋通國之善奕者也至而射之次題賤而好自專詩題賦得海雨翛翛荔子然得然字新安首題不千里不足以待諸侯次題在彼無惡詩題　得欹枕風軒各夢長得長字清遠首題不百里不足以守宗廟之典籍次題在此無射詩題賦得閉門野寺松隂轉得隂字初十日考東莞增城花縣並旗籍頭塲東莞首題夫舜惡得而禁之至猶棄敝屣也次題夫執輿者爲誰詩題賦得風雨時時一龍吟得吟字增城首題不義與之齊國至豆羹之義也次題鄙哉詩題賦得清風偶與山阿曲得阿字花縣首題　武身之也次題果哉詩題賦得明月聊隨屋角方得方字旗籍首題其操心也危次題有心哉詩題賦得江天漠漠烏雙去得天字太守於封門後卽委幹員數人在明還樓瞭望以防傳遞有二人越牆而出爲委員所見喝令拿下搜其身畔果有題紙一張供認爲人傳遞遂禀明太守賞以竹筍煨肉五十斤枷號示衆見者咸不寒而慄 
[查辦匪鄕]  
　　近來粤東盜風甚熾附城各鄕落刦案頻聞地方文武各官因此明查暗訪不遺餘力日前拘獲盜匪數名供稱番禺縣屬大田鄕爲各盜窩聚之所刦得贓物皆往該鄕剖分官憲恐其誣攀不敢信以爲眞後經再三查訪衆論僉同遂禀明大憲委廣協黄和亭副戎帶兵數百人復由鄭心泉軍門派員督帶安勇若干恊同往辦聞黄副戎查明該鄕爲匪者共有千人之多擬令耆老交出如敢違抗卽當以兵力從事云 
[漢皋墨屑]  
　　本月十三日漢江橋口人某中負一六齡稚子嬉戲街頭忽有某乙者擔菽乳呼賣孩見而索食甲遂喚乙弛擔給以數文錢乙舀取菽乳加以醬油甲子突竄入桶中其時菽乳正熱不可當急援出桶中巳渾身皮膚起泡奄奄一息哭不成聲抱送歸家越宿而斃慘哉○本月十四夜後湖東岳廟洋臺子上製烟袋之銅匠集梨園子弟演唱花鼓淫詞有某甲在檯上打鼓板適蔑匠胡老么扶醉而至連步登檯與甲糾纒以致互相口角既而大踏步去呼朋引類持械尋仇甲勢不能支敗北而逸朋黨遂擁至其家將器具肆行擊毁次日甲更心不甘服約齊同帮二百餘人齊集後湖新堤晶瑩樓茶肆乘其不備呼地保至扭送清軍府請懲其時衆蔑匠聞信到來欲與甲决一死戰幸有人出而調處始得罷兵○某孀婦在福建菴後堤街開設茶寮其室後半臨河頗似秦淮水榭　來大雨時降河水乎堤水面風來新凉沁骨以故有盧仝七碗之癖者無不樂臨風倚檻啜茗評花本月十二日午後忽有一西人醉態瞢譌躍入河中裸體而浴衆茶客紛紛擾擾爭先往觀以致樓柱傾欹房屋坍下磚瓦木石四散紛飛受傷者多至數十人内有四人傷更沈重當塲倒斃一人其一越宿而亡亦可哀已 
[秦淮消夏錄]  
　　十八日十二點鐘時隂雲密布驟雨横飛電火交馳雷車四應有人行至城北龍王廟見戲臺屋脊上黑氣如烟正疑駭間忽霹靂一聲將屋瓦椽木紛紛擊下遂以爲雷提妖物俄而雨過雲開徧尋妖物杳無所見始知豐隆君固不以捉妖爲能事也○金陵八福　周圍二里餘雖至隆冬水亦不涸汪洋巨浸固不同　滴　流也五月十九日天氣燥熱有某　俯視清流意殊自適於是解衣躍入以泳以游良久尚不登岸漸浮漸遠力頗難支一瞥眼間不見形影旁覬疑其泅入深處俄頃便當浮出俟之半日仍復杳然有識甲者飛告其家妻子號立而來對此茫茫束手無策盖塘雖寛闊素無船隻不如江中可以施救也死者已矣如生者何○近日天氣驟熱加以隂晴不定居人多抱河魚之疾亦有患痧症者初起時上嘔下泄手足微麻歴四五時便多不治省垣醫士飛與往來晝夜不絶卽夙無名譽者亦復利市三　　生之幸乃居 
 
 

Page 3

 
 
人之不幸也○現署上元縣陶仲彝大令調署銅山所遺上元縣員缺上憲檄委前署東臺縣王欣甫大令署理此事已見前報聞王大令奉札後束裝赴蘇謁見撫憲不日來寍擇於六月初二日履任視事本署書差已預備迎迓矣 
[救烘妙法]  
　　江西訪事人云邇來吞服生烟以致毒斃者幾於罄南山之竹書不勝書有謂廣東所産木棉盧花可以救治者然窮鄕　壤未易蓄藏有謂服羊血或桐油或肥皂以期嘔吐服鹼水或大黄芒硝以期瀉下　然見效與否不能操劵以須噫芙蓉洞中何竟生出如許么魔使吸食者既耗去無限精　生吞者又悞却許多性命有心者不　不痛哭流涕恨刼數之無可挽回矣日前聞興泰厚洋貨棧房連日救沽一命詢之則云用杮漆半茶杯和水半茶杯調匀灌下不吐不瀉效騐如神倘吞久救　指甲青黑牙關緊閉者以筯子將口　開灌之兩人扶走日步亦能見功效有不信者試將杮漆和水調匀攙入生烟膏内頃刻烟卽化成白腐嘗之束不甚苦乃益信爲救烟膏之第一奇方云 
[紅橋月色]  
　　十六日下午有丹徒縣差役押解女犯一口年約三十左右頸受刃傷食嗓徵損血液淋漓衣衫盡赤圍而觀者如堵聞婦係　泉人其夫某甲貧不聊生且有烟霞癖起意將妻誘至鎭江出售妻抵死不從甲忿甚遽以利刃刺之妻大聲呼救觀者麕集甲始逸去當經坊保舁赴丹徒縣呈報王大令提訊之下婦暈絶復蘇略供顚末遂備文錄供移歸某泉縣訊辦李明府飭交官媒看管俟傷痊候訊一面飭緝本夫到案以憑嚴辦甲以堂堂男子不能顧一床頭人負義傷仁莫此爲甚投畀豺虎豺虎不食此語正堪移贈○揚俗每届五月十七日必迎都天神像出巡以爲可以去災降福今歲輪應缺口門外都天神出巡是日清晨舁神入城各會咸集三元宫前少頃繞行各街街中儀仗與上年無異惟新增炒米穿成花籃四對匠心獨運綺巧玲瓏是日天氣炎熱人皆揮汗如雨天寍門外下街一帶紅男綠女依然如水如雲晚間燈會入城行至運司街會中人類吳牛之喘力不能支遂紛紛散歸缺口老會亦送神回宫聞會中人當晚患痧者實繁有徒神前裝内侍之某甲病勢尤重咎由自取神固不能爲之佑也 
[飛霞觀消夏錄]  
　　温處道蔣幹臣觀察前在行臺接受關防兹於廿一日午刻遷移入署○温州府經廳袁新栽叅軍奉德太尊札委於十三日協同某紳往瑞邑鮑田履勘漲地及抵其處被某姓族人糾集數百人繞輿呼喊東位西扯幸袁叅軍曾署瑞邑頗有政聲紳士聞風齊集竟力保護始得安然就道○永嘉縣溪西司巡檢桑誦先少尹芬筮吉本月十一日辰刻接鈐行事 
[劇賊脫逃]  
　　本邑英租界四馬路西　富潤里口源來典鋪開設多年生涯頗盛前夜二點一刻時忽有賊人掩入樓上包房撬開木箱意圖攫　更夫某甲見而喊呌典夥及　店庖丁之類齊披衣而起四面兠拿一瞥眼賊已從窗口躍上屋簷飛奔逃逸巡街捕急吹號呌招集各路中西捕分投查緝賊已　影全無更夫登屋尋求亦不見賊之去處旋經探　留心察看見西首接連富潤里之牆上掘成一洞大約賊由此洞入典中又在碎碍堆内檢出一鐵扒頗似砌街匠所用者其時適有馬車載妓而過馬夫停繮顧盼似屋面上有四人往北飛奔石路南北二懐仁里居民亦聞屋上有人向北而去或曰賊奔至三馬路豫昌質鋪隔壁里内始下屋而逃然係揆度之詞未必有人目擊也事後典中人檢點各物不少分臺中西捕加意梭巡直至天明始散說者咸謂此賊飛簷走壁本領高强以　道路紛傳幾等杯蛇巿虎捕頭恐居民寢不安枕特飭中西　　認　緝拿　海闊天空弋人已無從黨取矣 
[法節懸燈]  
　　西歴七月十四號卽我華六月初二日爲法國文爲民主之期寓滬法商例於此日同申慶賀由新開河迤北至公館馬路口折而西迄人自鳴鐘工部局沿途張燈懸幟復於馬路口添建牌樓一座上懸法國國旗光怪陸離鮮妍奪目密　里及三洋涇橋吉祥街口　　亦如之大自鳴鐘前則以自來火紥就圓毬俾大放光明如入琉璃世界日内已布　齊全矣 
[一蹶不振]  
　　杭州人汪某在滬北鐵馬路樍山書局爲司帳賃居寳順里第五弄内藉棲梅鶴日來天氣炎熱遂　浦東人朱全元搭蓋凉棚以避酷暑朱子岳生年纔十五前日一點鐘時升高工作偶一失足翩然墮下齒門破裂鼻梁折斷頭頸縮入肩下血湧如潮登時氣絶朱以子死於非　遂報知美　房欲向汪既舌嗣經汪友陳某與頭圖地保孫仁卿爲之調處令汪出洋十元給朱爲相殮費如免成訟○前日三點餘鐘有某從法界雇江北人某乙東洋車往裏虹日賭博行至美界元芳路代車夫忽然仆地致將中掀墮車下甲挣札而起細視車夫面如士色氣息如絲知患急痧當有住居西桂芳之同鄕人將乙舁至工義　畔延人挑冶無效而斃經衆人湊集洋蚨備棺成殮　厝左近荒地 
[會訊抵銀]  
　　西洋人機利士倩通源洋行主囑嚦喴喇卽麥底蔣上招　局北棧之壽板六十四副抵押洋銀麥底令買辦黄少齋及毛田清等將　單轉情羅錦州抵與劉蓬記卽劉逢山處得洋銀二百元連中費利金共二百廿五元向贖無著控諸公堂蔡太守同西洋領事　畢繙譯訊究昨報已記其太略情由當會訊時機利士申訴前情麥底與黄毛所供亦相符太守問毛曰爾將輾轉經押之壽板倩羅押與劉處　　據否答稱無太守謂將貨押銀豈有不立據之　毛　似乎有據太守怒喝曰有則有無則無何謂似乎有據毛供稱有太守問是否押抵洋銀二百元加中費利銀二十五元機利士現已備齊取贖答稱是問羅曰是否　時倩爾抵押洋銀二百元加中金十元現須加利息十五元答稱是問然則前途既欲取贖理合任彼贖去羅稱去年之杪與劉合辦金陵製造局之煤　本甚多不能搘拄故將壽板棧單訐劉轉抵與昇大錢莊主馮姓　銀四百兩除去一切經費外將餘銀交劉收現須理明待贖問用去經費有　否答稱有帳可呈劉成光供稱父親受羅之愚苦累非淺尋板棧單由羅囑父親抵與昇大莊近有西人密爾敦登告白於申報後幅以棧單作爲廢紙父親亦登告白聲明今將甲報呈電太守謂兩造所登甲報告曰本分府早已錄出既已轉抵銀四百兩何以告曰上云抵銀五百兩成光答稱初抵五百兩後收過一百兩故祗有四百兩問先收一百兩任何時答稱大約二月問既在二月中收過一百兩何以五月間所登告曰尚稱五百兩耶且先抵洋銀二百元後又抵銀四百兩其爲先抵時作弊耶抑既　　銀轉抵銀兩耶答稱容禀知父　再行禀訴太守以羅任意妄爲黄毛亦非規矩人以致有此轇　遂與畢君商議謂定煤及抵押壽板二案均係羅劉交涉之事可否將羅暫行管押著成光告知其父俟禮拜一下午覆訊核辦畢君曰諾 
[解犯登程]  
　　解犯過申已登昨報昨日午後上海縣黄大令將文發給公差飭往獄中提出南匯縣解府勘核之命犯李義和及已革文生唐崇銬加派提標右營梘兵押解至大碼頭登舟前往松郡 
[桃烏瀘州晉義公信信昌復昌蘇電蘇賑各公所晉賑記二十一]  
　　赴晉查賑友人五月朔排遞來函云大同府所屬豐鎭廳官賑放過銀八萬餘兩義賑由南紳番振翁辦四路分查計折實極貧大口二十萬口兩次共放每口一千文所領義賑銀十一萬兩漕折銀二萬五千兩可敷此兩次之用田已得雨下種者約十分之六惟須七月中方有收成五六兩月正在吃緊之時必須再放一次方能接濟至七月極少再須銀十萬兩天鎭縣去歲尚報五分收成民皆拆屋材鬻妻子自去冬至今民死最多義賑由南紳黄愼翁認辦撥京倉積榖四千石漕折銀四千兩愼翁現尚未到陽高縣去歲亦報五分秋成曾經開徵現已停止災民八萬餘口義賑由南紳黄愼翁辦撥京榖六千石漕折六千兩查放此兩縣路斃甚多野犬爭食籽種全無秋成絶望大同縣去年辦賑較早官賑設廠兩處關外飢民羣集廠不能容凍餓死者三千餘人今春始爲掩埋現在已種之田將及一半朔平府所屬寗遠廳官賑兩次災民八萬五千餘口義賑由北紳李嗣翁撥米一萬石南紳藩振翁處顧夢翁携銀二萬兩大米 
 
 

Page 4

 
 
一千石合辦又撥到漕折二萬兩四月分放欵可以支持五六兩月擬每口再放一千文尚無着薩拉齊廳以堡頭鎭爲最重官賑災民二十二萬九千餘口已放兩次義賑由北紳李嗣翁辦每口放六百文津委劉觀察現派秦君於五月初補放每口四百文代處銀價祗一千一百文歸化廳官賑災民十九萬三千餘口以後山爲最重義賑由北紳李幼翁南紳褚敦翁合辦褚帶銀四萬兩查放兩次每口共給六百文李又加給四百文雨水亦透已種之田禾苗已高數寸前山災稍輕未得透雨義賑現由李幼翁承辦兩廠津委劉觀察承辦四廠計十萬口每口計四百文五月初可以放畢代處銀價一千四百文麫每斤大錢一百五六十文油每兩大錢二三十文清水河廳官賑四萬五千餘口義賑由津委劉觀察派成君查放因本地無錢可換買米二千四百石運往查放托克扭廳官賑八萬八千餘口現尚苦旱義賑由津委劉觀察派李君查放代處銀價一千二百文和林格爾廳官賑六萬七千餘口内有物阜民豐四里災狀與寗遠相同官賑放過兩次義賑由津委劉觀察派王君查放代處銀價一千三百八十文以上西五廳劉觀察處擬撥漕折八萬兩右玉縣官賑雖發銀四千縣令並未查放左雲縣尚未報災朔州及平魯縣去歲報秋收五成賑欵僅派一二千兩其實此四縣餓莩纍纍死亡不絶殘黎均食馬糞及榆樹皮面目腫漲田地多半未種現由津委劉觀察請褚敦翁於五月初四前往顧夢翁放完寗遠亦卽前往分辦義振約計須銀七八萬兩以上豐鎭寗遠兩廳右玉左雲平魯朔州四州縣五月分皆無欵可放其餘各廳州縣六月分皆無欵可放矣一路所見販買女人甚多有被鄕人訛索者有被路人扣其驢者有被人刼去女子者高山城隍謿中見有女人煮草湯兩碗吃其一留其一爲明日果腹計災民稍得振錢可以敷衍者恃有草與野菜搭和充食店肆所棄敗葱殘韭爭取生噗拾得者詡爲巧遇不得者自恨來遲眞可憐也 
[饋藥鳴謝]  
　　昨承同仁輔元堂以臥龍丹一百瓶蟾酥丸一百瓶天中藥茶一百包見惠當此氣候炎蒸調攝偶疎易生疾病得此靈丹妙製自可扶正袪邪拜嘉之下合書數語以表謝忱 
[助賑彚誌]  
　　本館協賑所昨接阮君雲章惠函云曾於四月初旬拙荆臨産時向灶神前許愿捐賑洋五元保佑大小平安果於初五日誕一男幸蒙神佑得慶安康今特奉上英洋五元撥入山西賑捐又接孫君瑞來函云本年六月二十五日爲先慈謝世週年之期八月十九日又逢六十有九冥壽瑞仰承遺訓謹預措英洋十二元乞代收彚解災區藉資冥福此皆好行其德者彚而紀之冀遠近仁人聞風興起云 
[駿惠遥頒]  
　　謹啓者頃接王劍耘司馬交來病愈還願洋一百大元又伊令弟錫三翁捐洋二十元均請撥歸山西急賑合並登報以誌謝忱[  廣肇公所内協賑所同人唐廷桂李文明等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[員名單]  
　　每届鄕試兩淮三屬及内河外江各隘口向於五月起設卡查緝船私由督鹽憲檄派司道大員一人會同運　各憲督辦本年恭逢癸已恩科鄕試上游以經費支絀立求撙節卽以運憲江都轉儀棧曾觀察長江緝私楊觀察爲督辦自六月初一日起一律　兹將連憲江都轉議定各要隘地名及遴委各員名照錄於左運判班金兆槃船私局文案宣兆熊通屬總巡任文瀾海屬總巡丁士年孔涵總巡　分轉三江管總巡鄭德璇力乏橋總巡王分轉泰屬稽查蔡分轉海屬稽查監掣師世煦通屬稽查章司馬高寳總巡　秉　老解總巡經歴張憲　曰駒分巡李世伊板浦分巡陳毓祥泰屬隨巡沈崇善沙漫洲分巡大使柯鈺泰屬四叚分巡李德程七叚分巡許星淦泰屬隨巡慧　中正分巡李彬臨興分巡黄恩藻丁埝分巡陳憲孔涵隨巡丁兌孚姚師虞均五臺山隨巡汪祖齡攔江壩隨巡吳啓澤璧虎橋隨巡許之璟老角分巡郭曾尚三江營分巡葛培源曰塔河分巡李兆凱溱潼分巡范槤沙頭分巡方期老河影分巡景棋力乏橋分巡龔照琨監印知事　鳳書掘港分巡劉鍾祥泰屬游巡項兆騋五台山隨巡江錫麟七濠分巡鮑美璜孔函隨巡巡檢王琢之泰屬六叚分巡陳際昌八叚分巡程　本角斜分巡仇元慶通屬遊巡胡坤泰屬隨巡彭輔辰沙漫洲分巡孫慶朝六閘分巡江清駒邵伯分巡徐樹勛顏家河分巡沙澐攔江壩分巡阮炳孔涵隨巡王炳烈老角分巡守備趙鴻猷孔涵隨巡至五臺山總卡卽以淮南總局李洪許三分轉輪流駐卡查緝以昭鄭重以上均已奉札其餘容有遺漏俟後補錄 
[雷殛兩誌]  
　　温州上河鄕任橋某甲年甫及冠世業來其又凰橋某乙務農爲活均於初九日未刻駕一葉扁舟赴田芸草時則濃雲潑墨急雨跳珠霹靂一聲驀將甲乙兩人殛斃中擊仆艙面焦頭爛額乙則翻身落水逾時屍始浮起又十三日下午四點鐘雷電交作鎭轅内西花廳柳樹連根拔起其下掘得一物根似人形四體畢具大如盈抱小兒或謂係何首烏云 
[妖由人興]  
　　寳山江灣鎭有俞涇廟焉中供昭大侯神愚夫婦信之有馮雲慶者係川沙人前年來滬貿易因乏資本悄然入廟竊取神袍付諸長生庫作爲資本以販糞爲生數年以來囊資頗裕遂携妻子來滬卜居裏虹橋堍雲慶里前日二點鐘時馮午膳甫畢與妻閒語忽變色大言曰俺乃昭天侯楊老爺是也爾於三載前落魄滬上私取我物質錢十六千文以此營生今所願已遂不思還債須向爾索取言畢雙目圓睜口吐鮮血倒地昏迷至晚身死本館按生死關乎定數妖魅何能爲禍此必巫覡一流人簧鼓其說聳人聽聞以爲歛錢計耳苟有聰明正直之賢長官必當人其人而廬其居也 
[油瓶跌破]  
　　寗波人某甲家在法界菜市街第十六號門牌屋内前鄰人某乙執柯以洋銀一百二十元爲文定之禮娶同鄕人某丙之妹爲妻内妹曾嫁某丁生有八齡幼子文君新寡心醉求風遂挈子入甲家居然謂他人父矣其庚簡由前夫之母所繕并出立任憑改嫁筆據隨收去洋銀六十元餘俱爲乙有前日子忽失去甲告諸乙乙遂邀集諸流氓擁内至玉露春茶寮逼令代爲尋訪紛紛擾擾蝶閙蜂喧後不知　究竟 
[南市述聞]  
　　浦東女子王新寳傭於本邑南市小南門外鈎玉弄王姓家本月二十二日晚乘人不備私入主母房中竊去衣飾若干件遠颺無跡次晨王令二十三鋪地甲緝查至前日地甲夥老朱查得新寳匿跡十六鋪南首蔡陽弄左近湯昌甫粥店内當卽協同十六鋪地甲冋湯查詢湯初尚支吾以對繼稱新寳現已薦至李姓家傭工地甲欲扭湯至巡防局請追經旁人排解再三著赶緊將新寳領回一面邀其兄金發來申理處○前晚十六鋪保甲南局委員鍾偉臣二尹帶領勇丁地甲巡至洪升街見計南全烟館中留人度夜又顧順福所開福興烟館與駮豐客棧毘連均私留形跡可擬之人因立飭拘提到案訊供之下計等俯首求恩二尹判令計於半月内將烟館閉歇顧則限一月内遷往他處并著各具遵斷切結備查門牌弔存局内○船戸李樹亭混名銀牌阿關前日與常州帮船戸張大全攬載南巿生泰米行中豆餅駛至久大碼頭左近忽與陸寳文所駕之船相碰以致口解互毆經鄰船竭力解圍而張夥毛二狗頭已被毆傷額解陸子泉福臂亦有傷事後兩造復各聚多人意欲决一死戰管帮鄭步雲渡夫頭沈和尚恐釀成巨禍出爲調停延某傷科爲受傷者醫治醫金分而爲三張自認一分陸則認二分○徐文珍在行仁弄開設小木作前日表甥夏阿土來自姑蘇向之稱貸徐分文不給夏敲檯拍凳聲勢洶洶徐見事不諧欲奔投巡防局喊控經夏姊婉言求免叱令夏親立不再纒擾筆據給以洋蚨一翼附舟返蘇○石街東首有青龍庵焉晨鐘夕唄迥隔荆塵邇因疏鑿薛家浜致門外淤泥山積前晚更魚三躍有宵小由土山扒入脫去門鍵將門洞開然後　篋探囊肆行竊掠迨住持僧知而呼捕早已如黄鶴凌風矣昨日禀報二十三七鋪巡防局局員黄二尹立卽帶同局勇至庵中踏勘允爲勒捕緝查○前晚有捕役夥二人出外拜路頭拜路頭者彼中切口卽查夜之謂也拜至大南門外遥聞蘆葦中窸窣有聲駭而視之則一男一女方蝟縮其中詢以來由據云欲往某處探親人地生疎苦乏雞棲之處故暫時駐足以待大明耳詰至再三始言家在製造局畔問其姓氏終不肯言乃卽送往高昌廟巡防局請究○佛閣左近某椶榻店夥某甲浙之　縣人年約二十餘前日忽發癲狂語無倫次嬉笑怒駡幾如蘇長公之文章店主懼釀禍端加意防範至昨日午後偶一疎忽突出利刃向胸前亂刺比往奪下則胸朡已揕入寸許急延某傷科醫之傷科辭以難治乃舁往仁濟醫館求醫未知能免性命之虞否 
[上海縣署瑣案]  
　　前晚九點鐘時張俊卿扭張劉氏至署訴稱小的係嘉定縣人向業綢縀年二十五歲自幼經李袁兩人作伐文定劉毛氏之女劉氏爲妻童養在家於十六歲時行合巹禮十七歲生有一女未幾卽殤光緒十五年四月劉氏忽席捲所有而逃當時各處訪查全無蹤跡今日始在途相遇是以扭案請懲劉氏供稱張非小婦人之丈夫實係拆稍叩求嚴辦黄大令諭令分别看管候補詞呈核○小竊王阿土竊取本城三牌樓朱信誠香店之物行經英租界由包探拘送公堂讞員蔡太守飭送請縣署遞解回籍前晚帮審委員葉司馬升堂提訊王供稱小的係寳山縣人向在治下小本營生此次實係初犯叩乞施恩司馬判令收入所中靜候備文赶解○孫佐亭控鄔詩貞虧欠米價洋銀七十三元黄大令迭次訊供終未斷結前日倩葉司馬提齊研訊鄔供稱此項洋銀實由虹口人唐梅鴻所欠司馬曰唐係洋商用人未便傳案詰訊爾堅稱米價是伊所欠候本署請會審公廨傳唐至公堂然後將爾解往對質可乎鄔供稱可司馬遂令還押○朱阿金屢向新老北門等處銅首飾店滋擾經首飾店五家聯名具控黄大令飭提到案訊責枷號發頭門示衆前日枷期已滿葉司馬提案略詰情由朱泥首求恩不敢狡展司馬着疎枷具結然後交人保釋○莊竹仁控王金堂積欠洋銀葉司馬升堂提訊王哀求寛限司馬限令本月二十七日如數繳清違于此究 
[拜謝痧樂]  
　　今夏霉令未除炎威已熾濕熱之氣最易釀成疾病日來各鄕鎭痧症日廣兹蒙鄭福蘭堂大善士送來紅靈丹三百瓶痧氣丸二百瓶囑代分送敝堂拜領之餘仰見大善士與人爲善惟日不足施靈丹以濟世藥到春回培隂隲於無形福宜天錫惟冀樂善君子同此仁心或助藥材或賜丸散敝堂當代爲分送奉揚仁風用是敬求登報鳴謝并告同善[  滬北鐵馬路廣益善堂謹啓]  
[共濟時艱]  
　　三承二雲雙和源記四戸合助洋銀一百五十元蘇州恒孚銀樓號交來蔡養浩求病速愈助五十元蕪湖大成祥號交來涇川隱名氏助三十元蔣朗山求病速愈續助三十元仙源守眞子助紋銀申規元十八兩四錢四分九厘又經募三戸共洋銀二十四元海寍鍾逢吉求病速愈助銀三十兩又募守鶴山房助洋銀十元陸緒卿助藿香正氣丸一千服均歸入山西急振惇裕和助敝堂製暑藥洋銀五十元眼前功德仁壽同登合求附誌報章叩謝鴻慈[  上海六馬路仁濟善堂籌賑公所施善昌等謹誌]  
[上海六馬路仁濟善堂籌賑公所施少欽奉到金陵勸捐山西義賑公所第一次清單]  
　　楊本蘭大善士以此功德消災延壽陳聚星堂端知二堂九居堂主人四戸各助洋一百元愛蓮堂培遠堂二戸各五十元澡手隱名氏四十元隱名及芙主人四十六元澡手不書名張澡雪主人高節堂三戸各廿元張貫翁發願求子澡手隱名氏延生子無名守拙軒劉明德堂叔碩居士六戸各十元澡手隱名氏六元岩記種梅山舘王無名氏隱名氏澡手隱名澡手隱名澡手隱名澡手隱名八戸各四元苦人三元叚四少爺沈積善堂知足人湘　園記潔記王無名氏王無名氏澡手隱名氏澡手隱名氏十戸各二元桐蔭書屋珠聯居士壁合山房吕振德堂瑞凝堂三槐堂和記竹記傑記佩堂記升坤記王鳳記王秀記錢韻記玉清記宋亮翁鄭松亭陳春　張繼柱張繼啓宜不書名二十一戸各一元榮略堂曹平銀五十兩楞隱室十兩澡手隱名氏錢二十千文龍留雲齋劉津雲居士李　拙居士澡手隱名氏四戸各十千文顧虚谷主人二千文　水寓公東甫居士增和仁號俞映雪堂愼餘堂三槐堂仁扇堂敦厚堂誦芬堂尚忠堂周植記朱慶記王竹記吉臣記　記胡楊氏鄒盛和十七戸各錢五百文桑循本堂隨過齋二戸各三百文同興問柳園管歲薇洪國記四戸各二百文青谿漁隱趙陳金氏張王氏無名氏無名氏王宏太六戸各一百文以上共收洋七百八十八元曹平銀六十兩錢七十二千　百文第一批奉到魏文泉仁翁墊欵洋二百元第二批由立大莊交來奉到洋七百元合併聲明 
[上海六馬路仁濟善堂籌賑公所施少欽奉到漢鎭敦實堂經募第二次清單]  
　　興發壽大善士助漢平銀五十兩余尊德堂爲母隂壽懺資移助銀三十兩泰記余崇德堂一戸各十兩泰興祥四　張春泉洋二十元熊濟臣十元周芸青十元銀五兩朱全德堂六元俊初氏錢十千文敦實堂墊欵銀二百兩以上共計漢平銀三百零九兩洋四十六元　十千文統共併合申規元三百六十兩零八錢四分又奉本埠朱少梅仁翁經募第一批綺園號助洋二十元陳潤身祈問第平安南寄　二戸各十元馬仲炘五元　　珍　　速愈四元無名氏一元共計洋五十元 
 
 

Page 10

 
 
[上海六馬路仁濟善堂經收咸有一德施醫給藥一文愿册捐四月初一至二十九日清單]  
　　隱名氏大善士完愿洋二十元陸順慶陳德華二戸各十元三多堂六元　長春病愈完愿高名煜二戸各四元顯敬修堂三元四角塘棲隱名氏三元馮贊廷妻病求愈盛頌元服符完愿王陶菴俞子彭利豐隆夏隱名黄邑隱名氏七戸各二元植雲鍋一元五角隱名氏病愈完愿隱名氏孫陸氏玉山無名氏王潤記陳竹記王瑞記郭節記朱立成項殿華華筱山德茂號力行堂精勤書屋無力人酬愿子不留名十七戸各一元陳隱名六角吳承恩朱學昌陳錦華三戸各五角蔡孫氏兆公所二戸各三角鄭紫帆二角五分福祿如意鄭杞生無名氏三戸各二角拖遲子陳鳳崗鄭厚卿三戸各一角姚記銅洋二元無名氏銅洋一元消災氏錢四百文無名氏錢二伯八十文蓮亭居士映雪堂免禍子蔡孫氏逸仙氏新安氏無名氏七戸各二百文可憐居士苦命人二戸各一百文吉祥三十文以上共收洋九十六元七角五分銅洋三元錢二千三百十文 
[鎭海海鄕籌賑公所經收第七次清單]  
　　張依仁大善士續集捐洋一百四十二員老其昌棧洋一百員怡怡堂鴻興昇木寳號各洋五十員無名大善士洋四十二員配昌棧裕源寳莊大豐洋貨寳號孫亨仁房各洋三十　森泰棧通泰寳莊大新寳號各洋二十員陳丹澤善士集捐洋二十員香雪行廬洋十六員德源棧洋十五員無名善士洋十二員順興棧恊昌棧資善堂招商局帳房新太古公司怡和洋行禮和洋行聚康寳莊敦泰寳號日新盛寳號集成寳號萃昌順寳號德豐寳號源甡寳號擒景揚堯無名氏陳慶宸孫雨泉賀東山范介純陳槐初鄭增寳寳諸善士各洋十員善女周氏洋十員敏愼堂康寳號各洋八員餘德堂凌雲軒省過軒泰餘寳莊元通寳行廣大寳行公記寳號大豐寳號　林祥寳號謙祥益　號瑞泰寳號敦泰寳號戴杏舲陸安記無名氏無名氏無名氏諸善士各洋五員善女袁曹氏洋五員無名善士洋四員善女鄭張氏洋四員新文寳莊晉豐寳莊泰豐寳莊各洋三員寗郡丙關鎭寓億中票行隱名氏張秀三諸善士各洋二員增懋寳行張興六房張立房不因居士沈鳳山曹嘉祿曹嘉啓陶三思陶龍樓姜森發成通李維全無名氏華德培吳棣友諸善士各洋一員沈堯動錢一千董德榮洋五角又愼裕號代收同康寳號等洋二百三十六員 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年五月十八日京報全錄]  
　　宫門抄○御史張奏五城水局員紳賄費獲盜保舉請飭嚴定章程摺○閩督譚奏遵議核减保案員數摺○護江撫方奏徵解三分平餘銀兩片○又奏裁撤萍鄕縣原存招募勇丁片○又奏耗羡項下動撥鄕試經費銀兩片○禮親王等奏揀補章京片○護江撫方奏委署府縣各缺片○又奏勸辦新海防捐輸第三十五次關單請奬摺○又奏辦理上年兵米奏銷案内未完一分以上各員名摺○閩督譚奏提解下忙錢糧銀數摺○又奏請註銷已故知縣革職處分片○皖撫沈奏請將祠山神廟列入廣德州祀典片○又奏審明游勇行刦案照章先行正法摺○五月十八日兵部太常寺太僕寺廂曰旗值日兵部引見三十三名廂紅滿十九名○倉塲奏漕船五日回空○召見軍機容貴洪鈞○○江南道監竂御史臣張仲炘跪奏爲五城水局員紳賄買獲盜保舉請旨飭部嚴定章程以昭核實恭摺仰祈聖鑒事竊查五城拿獲斬梟盜犯之員紳例由刑部定案時聲明請　旨准其酌保數員所以嚴緝捕奬勤能也分别盜犯之多寡限定保舉之人聞尤所以愼名器防冐濫也乃以臣所聞五城保舉之員紳則無不由賄買而得每遇一案卽有不肖書吏四處招徠計較官階評論價數或數十金或數百金其未入水局者則於入局之册倒塡年月其本隷他城者則於此城之案敘入恊擒凡列保者不惟無一獲盜之值且有送部引見者人買辦者昔僅同通以下等官今則有道府買保者矣昔僅保補缺後升階及銜頂花樣今則有送部引見者人買保者視爲上捐之常賣保者名爲辦公之費究之此項銀兩何人分用步軍統領衙門五城水局互相推諉故雖巡城御史明有所矣而亦不能窮詰是直以朝廷奬功之典爲若輩取賄之資甚或買保有人而列保無案於是混拿尋常小竊及無知鄕愚私刑拷打誑逼書供送部之後犯人或怵于前刑照舊供認而斬梟之罪以定而保舉之案以成殺人以求財尤爲可恨不第此也買保者必先探聽何項花樣將次輪選到班然後指保是吏部之選班亦爲所佔矣買保之銀數較之報捐之數恒减至五六成故人皆樂爲是戸部之捐項亦爲所侵矣種種弊端亟宜杜絶臣維杜弊之法則莫善於嚴定入局之年限向來修築河工人員例應於到工時咨部有案方准列保今若倣其意而變通之於員紳初入水局之時由五城隨時報部存案限以實在當差數年後方准列保否則雖有勞績亦暫令存記俟年限滿時併案保奬揆之實缺人員歴俸未滿不准升調之例亦屬非苛似此辦理則賄買者斷不肯花費於數年之前而收效於數年之後保舉庶可核實至地方官拿獲鄰境盜犯既有保奬則疏防本境盜案亦應有叅事本相因賞罰似不宜偏廢相應請旨飭部嚴定章程將水局員紳之保舉定制以到局年限並申明地方官疏防處分務令有案必報認眞依限開叅則賄買之弊絶而緝捕亦不廢弛矣再近來五城多有保送部引見者亦與定章不符應一併申明舊例以免冐濫臣爲愼重名器起見是否有當伏乞皇上聖鑒謹奏奉旨已錄○○頭品頂戴閩浙總督兼管船政臣譚鍾麟跪奏爲遵議核减保案員數分繕異常尋常勞績清單恭摺覆陳仰祈聖鑒事竊臣准海軍衙門咨開議覆前保平遠鋼中輪船一案請奬至五十八員之多未免漫無限制祗准照異常勞績酌保數員其餘均彚入五年例保案内照尋常勞績核給奬叙應飭酌定員數核明應保官階分繕清單統俟核奏到日再行核辦等因抄錄原奏飛咨前來臣卽飭船政局提調嚴行核减兹據提調楊廷傅禀稱查試造鋼甲輪船係前船政臣裴蔭森於光緒十二年奏請照異常勞績保奬領奉諭旨准其擇尤保奏閱四年始得告成局廠各員紳分任其事始終無間勞勛實莫分軒　奬叙亦難定去留前單所列委無冒濫兹既准海軍衙門以人數過多議令核减因查鋼中試造之初以魏瀚鄭清濂吳德章監造船身以陳兆翺李壽田楊廉臣監造船機曾經奏明有案其稽查廠務催䟎工程則候補知府沈翊清專其責製成之後馳赴津滬交收則候選知府許貞幹總其成擬將此等人員仍照原列異常勞績奬叙其餘文武員紳均改尋常勞績請奬以定限制至各員紳内有分發指省者均係在廠當差並未到省合無仰懇天恩俯准照單奬敘以昭激勸出自逾格鴻慈除咨海軍衙門曁吏兵二部外所有遵議核减保案員數並改保各員官階緣由謹會同北洋大臣直隷總督臣李鴻章福州將軍臣希元恭摺具陳伏乞皇上聖鑒訓示再船局提調知府楊廷傅督率員紳綜核一切原單請奬曾經開列在前兹因核减員紳過多該員自行禀請不敢仰邀議叙合併聲明謹奏奉硃批該衙門議奏單二件併發欽此○○方汝翼片再據卸署九江關監督涂椿年詳稱九江關徵收三分平餘一欵經前任監督伊齡阿奏明除動支辦公等項年滿造册請旨交造辦處核銷外餘賸銀兩解繳造辦處充公兹查光緒十八年分共收三分平餘銀八千四百七十二兩四厘支用銀八千四百五十九兩五錢八分均係遵照造辦處奏准减定成數核實開銷外仍賸存銀十二兩四錢二分四釐應卽委員解交造辦處兌收合將辦公支用各欵循例恭造四柱黄册詳請代奏前來臣覆核無異謹將送到黄册敬呈御覽又查該監督每年例支養廉銀一萬一千兩向在關稅耗羡銀内動支解繳造辦處充公歴年因耗銀不敷以致未經支解前准告辦處咨催籌撥據該關詳經奏准戸部咨覆自光緒三年起循例於常稅耗羡項下動支等因又經行關遵照卽於三年起照章支解又查光緒十六年十二月十二日起至十七年十二月十一日止一年期滿共收積平銀九千六百七兩三錢一分八釐除循例支用外仍賸存銀五百九十九兩五錢以上二欵應卽隨同本年三分平餘剩存銀兩均解交造辦處兌收合併附片陳明伏乞聖鑒謹奏奉硃批該衙門知道册併發欽此○○方汝翼片再案查前准戸部咨併案議覆御史梁俊等各摺鈔發清單内開各省防軍練軍水師兵勇以後如有增减勇數餉數隨時奏咨立案等因江西省已將節次酌量裁减各營兵勇節省薪糧並先後變通增减各營弁勇名數均經撫臣德馨分别三報在案兹據善後總局司道以江西省萍鄕縣原存招募勇丁一百名已於光緒十八年十二月二十日全數裁撤除裁撤勇丁名數於營季報駐防處所應支餉數各册詳晰登明並嗣後再有續行變通增减另案詳辦外詳請具奏等情前來臣覆查無異所有裁撤萍鄕縣原存招募勇丁緣由理合附片陳明伏乞聖鑒訓示謹奏奉硃批該部知道欽此○○方汝翼片再查司庫耗羡一項凡常例額支之外遇有動用數逾五百兩以上者例應隨時奏明據署藩司福裕詳稱江西歴届恩科鄕試所有文武兩塲經費向係遵照嘉慶年間奏定正科額需銀數章程在司庫耗羡項下支銀八千兩今光緒十九年奉旨特開恩科鄕試除主考盤費一欵暫停支給毋庸動支外餘俱循照辦理等情具詳請奏前來臣核案相符除飭在於本年耗羡欵内如數動支照例按九四平支放撙節妥辦俟事竣核實報銷至本年係舉行癸已恩科應照恩科之例在於十九年耗羡之内動支合併陳明理合附片具奏伏乞聖鑒勅部查照施行謹奏奉硃批戸部知道欽此○○禮親王等片查軍機章京通政使司副使顧璜現蒙簡放廣東正考官所遺章京一缺應以額外行走之戸部候補郎中林開章署缺行走並添傳記名在前之禮部主事郭曾炘在額外行走謹奏奉旨知道了欽此○○方汝翼片再南康府知府王延長因患病請開缺回籍調理臣另行恭疏具題所有該府印務查有試用知府李嘉賓老成練逹堪以署理又署吉水縣知縣姚學濂署期屇滿所有該縣印務查有准補德安縣尚未到任知縣朱士林粗明勤愼堪以調署在朱士林尚未到任並無盜刦三叅屇滿已起四叅及錢糧未完叅限將滿有關降調之案據署藩司福裕會同臬司裕昆具詳請奏前來除分檄飭遵外謹會同兩江督臣劉坤一附片具奏伏乞聖鑒謹奏奉硃批吏部知道欽此○○頭品頂戴護理江西安撫布政使臣方汝翼跪奏爲江西勸辦新海防捐輸第三十五次開單懇恩奬叙以昭激勸恭摺仰祈聖鑒事竊照案准戸部咨具奏停止鄭工捐輸接辦新海防事例仍由部庫及各省藩庫收捐一摺光緒十五年十月十八日奏奉旨依議欽此計原奏内開此次之捐改爲新海防事例所收捐數仍由各省按次報部請奬銀兩另欵存儲按次知照海軍衙門聽候提解又十八年十二月十五日接准戸部咨海防新例捐輸於二次展限期滿再行接展一年各等因行司遵照業將光緒十五年十二月十二日開局收捐之日起至十九年三月十一日止先後三十四次由司詳經開單奏請奬叙在案今據署藩司福裕詳稱自光緒十九年三月十二日起至四月十 
 
 

Page 14

 
 
一日止　收報捐實官共三名按照定章分别减成共折收實銀二千一百二十四兩除將前項捐銀悉數積存藩庫聽候撥用外合將各捐生年貎藉貫履歴三代造具清册列爲第三十五次詳請奏咨奬叙並請將副實收咨送戸部並咨吏部塡發執照來江轉給等情前來臣覆加查核所捐銀數及請叙實官與例章均屬相符合無仰懇天恩俯准分别奬叙以昭激勸除將清册副實收送部曁咨海軍衙門查照外理合恭摺具陳並繕清單敬請御覽伏乞皇上聖鑒勅部核覆施行謹奏奉硃批戸部議奏單併發欽此○○頭品頂戴護理江西巡撫布政使臣方汝翼跪奏爲江西省辦理光緒十八年分兵米奏銷案内經徵接徵限内限外卸事未完一分以上各員名遵照新章開列清單恭摺仰祈聖鑒事竊查前准戸部咨具奏時事艱難亟應籌備餉需一摺光緒六年正月二十五日奉上諭戸部奏籌備餉需一摺該部所請嚴核各項奏銷係爲裕餉源除積弊起見着照所議辦理等因欽此計原奏條欵内開一嚴核各項奏銷應請自此次奏准後所有錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部核定處分先行覆奏仍各題本内將業經具奏各員聲明備核間有未能依限具題省分此項專摺仍接限入奏其有具奏後續完者准其續行奏請歸本案開復此外鹽課漕項凡經手錢糧各報銷有關處分者一律照此辦理庶經徵人員知所儆懼帑項不致虚懸又於光緒十二年十二月内准戸部咨議覆光緒十一年分兵奏銷案内經徵接徵未完一分以上各員名以單開各員並未分晰經徵接徵限内限外卸事亦未將節年未完錢糧分數開列嗣後該省兵米奏報務照地丁奏報格式一律辦理其未完一分以上各職名亦務在次年五月限内開單奏報各等因轉行遵照在案兹據署布政使福裕詳准督糧道鄧蓉鏡移稱光緒十八年分兵米奏銷案内經徵接徵限内限外卸事未完一分以上州縣正署各職名查照新章詳請奏報等情前來臣覆核無異除將揭帖咨送戸部外理合恭摺具奏並將光緒十八年兵米奏銷案内經徵接徵限内限外卸事未完一分以上各員名開列簡明清單恭呈御覽伏乞皇上聖鑒再此案據藩司於四月二十五日詳到臣卽於四月二十八日出奏合併陳明謹奏奉硃批戸部議奏單併發欽此○○頭品頂戴閩浙總督臣譚鍾麟跪奏爲提解閩省光緒十八年分下忙錢糧銀數恭摺仰祈聖鑒事竊准戸部咨州縣經徵錢糧每年上下兩忙儘數提解司庫專摺具奏等因業經奏報光緒十八年上忙在案兹届下忙截數之期各屬徵完地丁銀三十萬一千八十四兩零除存留銀七萬九千九百六十六兩零實完銀二十二萬一千一百一十七兩零上忙案内實完銀三十一萬二千三十七兩零合共完銀五十三萬二千一百五十五兩零入於光緒十九年奏撥過銀三十四萬三千三百八十五兩零餘銀一十八萬八千七百六十九兩零係春撥後續收之欵又徵完耗羡銀二萬七千九百七十一兩零俟合入光緒十八年公費奏銷册内造報又徵完當稅銀二十兩稅契銀一萬九千九百三十三兩零牙帖雜稅並厦門地租銀九百四十八兩零牛猪雜稅銀四百三十六兩零漁稅銀六兩零帶徵光緒十四年起至十七年止地丁續完銀二千七百三十三兩零叅追續完銀二百四十四兩零帶征光緒十四年起至十七年止耗羡續完銀五百六十七兩零據署福建布政使張國正分欵造册逞送核辦前來臣查光緒十八年下忙各屬征完丁耗銀二十四萬九千八十九兩零又征當稅稅契牙帖雜稅並厦門地租牛猪雜稅漁稅共銀二萬一千三百四十五兩零帶征節年丁耗銀三千五百四十五兩零均已提解司庫尚有民欠銀兩嚴飭催追完解除將各册咨部外謹繕摺具奏伏乞皇上聖鑒謹奏奉硃批戸部知道欽此○○譚鍾麟片再甄别改教知縣孫楨前在上杭縣任内短交光緒十五年分征存地丁銀四千三百一十六兩零節催未解經前督臣卞寳第奏叅革職勒限追繳在案兹據福建藩臬兩司督糧道會詳該員已報病故其家屬將前項短交銀兩先後照數解清已於光緒十六年奏銷隨本十七年秋撥各册内分别造報請將原叅處分准予註銷等情前來相應請旨將已故前上杭縣知縣孫楨原叅革職處分准予註銷除咨部外謹附片具陳伏乞聖鑒訓示謹奏奉硃批着照所請該部知道欽此○○沈秉成片再前據徽寗池太廣道楊儒禀稱上年夏初所轄之太平府屬蝻子萌生節捕未盡寗國廣德等屬接壤蘇淅兩省地方續有發生竄入該道督飭官民捕除收買此滅彼起深虞貽害農田夙聞廣德州祠山神靈應最著該道齋戒具文札行該州代詣祭禱嗣後該府州屬間有蝗飛停落多集於草木蘆葦間禾稼無傷秋成告稔紳民咸推神佑感戴同深具呈環請列入祀典由地方官春秋致祭等情臣批飭藩司核議詳辦兹據布政使德壽詳稱祠山神廟坐落廣德州城西五里横山祀漢張渤水旱有禱輙應唐天寳中改横山爲祠山歴代加封明初列於南京十廟太常寺官致祭有明史禮志可稽國朝禱雨祈晴衛民禦宼驅除螟螣靈異疉彰前於光緒五年及十六年間先後由司詳奉題准敕加靈佑封號頒賜保乂垂休匾額轉行欽遵懸掛各在案今該道據情陳請係爲崇德報功起見核明詳覆請奏前來臣查廣德州祠山神佑民生久昭靈蹟前　錫封賜額是神之威靈顯應已在聖明洞鑒之中上年蝗不傷禾更邀神貺與禦災捍患則祀之禮查核相符合無仰懇天恩俯准將祠山神廟列入廣德州祀典地方官春秋致祭以伸報饗而順輿情出自鴻施謹會同兩江總督臣劉坤一附片具陳伏乞聖鑒訓示謹奏奉硃批著照所請禮部知道欽此○○頭品頂戴安徽巡撫沈秉成跪奏爲審明游勇執持洋槍盜刦得贓拒傷事主案情重大照章先行正法恭摺仰祈聖鑒事竊據宣城縣知縣陳兆慶詳報事主唐于迪家被刦拒傷其弟唐于榜等平復一案先經該處保甲協同巡緝兵役當塲拿獲盜犯吳能奇一名並起獲原贓布疋曁盜械洋槍解縣訊據該犯吳能奇供稱前曾充當勇丁後因遣撤回籍起意糾同在逃之李毐窩孜等夥刦事主唐于迪家得贓拒傷事主不諱當將起獲原贓傳主認領盜械儲庫錄供詳批緝審嗣據該縣以吳能奇游勇肆刼情罪重大禀經臣批司飭委寗國府知府李成鰲督同該縣覆訊明確批飭按照懲辦游勇章程先行就地正法梟首示衆以昭炯戒在案兹據該縣以逸犯屢緝無獲事主唐于榜等傷均平復將案議擬由府詳經臬司嵩崑核議轉詳前來臣詳加覆該綠吳能奇籍隷合肥縣前在山東充當勇丁後因遣回籍游蕩度日先未爲匪犯案光緒十八年六月初五日該犯在宣城縣地方會遇素識在逃之李老窩孜李大李二各道貧難吳能奇稔知唐于迪家道殷實起意糾刼得贓分用各犯允從卽於是夜二更時分在僻處會齊吳能奇帶洋槍李老窩孜帶短刀李大携竹棍李二帶油捻一共四人偕到事主門首吳能奇用石撞開大門令李二點燃油捻同李老窩孜等一擁進内行刦唐于迪與弟唐于榜並子唐以金驚起喊捕吳能奇開放洋槍轟傷唐于榜左骽倒地李老窩孜亦用刀拒傷唐以金右肩甲分投各房搜刦衣布等物分携逃逸事主喊同保甲兵役人等追捕該犯吳能奇行走落後富塲拿獲並起獲原贓盜械解縣並經事主投保報經該縣會營勘緝訊供詳批緝審旋據該縣以吳能奇游勇肆刦情罪重大禀經臣批司札委寗國府知府李成鰲督縣訊明批飭照章就地正法梟首在案前據該縣以逸犯屢緝無獲飭查事主傷均平復將案議擬由府詳司核議轉詳到臣覆核此案既經該縣府提犯研訊據供前情不諱贓經主認正盜無疑查律載强盜已行但得財者不分首從皆斬又光緒十三年刑部通行盜刦之案但有一人執持洋槍在塲者不論曾否傷人不分首從均擬斬立决梟示各等語此案吳能可以遣散游勇胆敢起意執　洋槍糾同逸犯李老窩孜等夥刦事主唐于迪家得贓並開放洋槍担傷事主唐于榜平復自應按律問擬吳能奇應如縣府司所擬合依强盜已行但得財者不分首從皆斬律擬斬立决仍照通行加擬梟示已於訊明後先行正法應毋庸議除訊無另犯窩　竊刼别及同居親屬分贓牌保得規包庇情事應與傷經平復之唐于榜等均毋庸議起贓給領未獲追賠盜械洋槍儲庫備撥逸犯李老窩孜等飭緝獲日另結此案首夥四人僅獲盜首一名疎防職名飭取另叅除供招咨部外理合恭摺具奏伏乞皇上聖鑒勅部核覆施行謹奏奉硃批刑部知道欽此 
 
