# 1892 - 169 - 4906886

 

Page 1

 
 
[續印二十四史出售] [  書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行己閱十年之久其間散佚闕漏愈積愈多賞鑒家雖重價蒐求亦有未能重窺全豹之　今本齋不惜工本特將缺號逐一補印齊全他若淞隱漫録風箏誤功臣圖閨媛叢録乘龍佳話及各名人册頁等燦然全備蔚爲大觀如蒙賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宫保介福圖碼洋兩元 
[論人不可仗氣]  
　　甚矣哉血氣之足以累人也古之君子有鑒於此必以讀書養氣爲務孟子曰吾善養吾浩然之氣程子曰養氣十年纔去得一矜字是則養氣豈易言哉知氣之不易養則當時時檢察處處防維以期百密之無一疎子路在聖門雄冠劍佩氣象行行有懍乎不可犯之概故孔子嘗曰自吾有由惡言不入於耳宜不愧爲吾道之干城矣然聞乘桴浮海之歎便欣然自負孔子責其好勇過我無所取裁聞用行舍藏之論便毅然以行軍自詡孔子又告以臨事而懼好謀而成則甚哉徒勇之不可恃也知徒勇之不可恃愈知氣之不能不養矣世俗之人不知養氣爲何事平日與人晉接輒齗齗恃氣而爭不肯相下遇有雍容大度不與計較者輒腹誹之曰此誠當世之懦夫也由是色愈厲詞愈激氣愈逞當此之時雖使泰山崩於前麋鹿興於後而胸中無明之火炎炎上熾不能猝滅幸而當之者不與計較得以獨斷獨行獨來獨往前不見他人後不見來者自以爲凌轢一時目無餘子不幸而事機叢脞勁敵當前兩雄相角必有一傷顚蹶之後不復能自振作音日英雄而平安在且有追步阿瞞後塵者其能不爲有識者所齒冷耶更有盛怒之下凌厲無前並無他人與之作對而亦張拳作勢以致自蹈凶鋒者則誠事之所稀有尤可爲恃氣者作前車之鑒矣如本報所紀揚州某甲事有足發人深省焉按甲本以開設小烟館爲業高坐櫃上作主人翁此亦以業餬口者也一日正在櫃内挑烟適一賣荸薺者踵門求售甲順手取一枚欲嘗其甘否而後出杖頭錢相購賣者不允攫之而走口中喃喃怒詈甲竟忿不可遏在玻璃窗中伸拳作勢大喝曰汝敢再來當以此餉汝言未己但聞砰　一聲拳己打出窗外盖忙亂中忘其尚隔玻璃窗也赶卽收回己被玻璃劃破血如泉湧猶勉强掙扎飛步出門未幾血盡栽絕本報紀其事而標其目曰單人命夫甲祗爲買荸薺起見則固偶然之事卽賣者以甲並未給錢遽爾大啖口中喃喃怒詈亦屬適然之事是兩下均無深仇宿怨也在稍知句容者聞賣者之詈正不難一笑置諸卽使器量狹小未能逆來順受則亦不過彼以惡聲來此以惡聲去猶不致大逞唇槍舌劍也卽使賣者亦不肯下氣爭詈之餘大逞唇槍舌劍猶不致以老拳從事也何居乎一語未終空拳己出在他人並未以雞肋承受而己之一發而不可遏者失手於玻璃遂致自戕其性命引蓋冥冥之中若有莫之爲而爲莫之致而致者矣嘗見世人恃氣凌人或因索債忿爭或以睚眦報復或以含酸而作尋仇之舉或以細故而作不平之鳴往往逞一時之忿一往直前不復計此後之招殃召禍及乎釁端旣肇失手傷人卽使傷不致命而涉訟到官養傷有費飯食有費衙門有費必令行凶者慨解腰纒而後己所失己屬不貲若因傷重殞命卽使從輕辦理不謂其有意殺人而謂其無心悮傷亦必治以充軍之罪離鄕去井襆被長征萬里關山生還無望置父母妻子於不顧慨親戚故舊之長違言念及此眞前後悔無從者矣若照有心殺人按律擬抵監禁獄中延頸候决卽使家有銅山倉多朽粟亦不能仗錢神之力重買頭顱迨至部文頒到邑令行刑鐵索琅璫赭衣就道兵士後擁劊手前驅白刃一揮身自異處萬人縱目九族酸心嗚呼慘矣然則人亦何苦因片時之小忿貽終身之大患耶大抵大江以南土薄水淺風氣柔弱故其人譎詐而儇黠門智而不鬥力人江以北山川雄傑之氣時時發洩於人故其人剛勁獷悍有好勇鬥狠之風此固地氣使然不盡關乎人事顧同此剛勁獷悍之氣用之於公戰則敵愾勤王爲國出力馳驅戎馬効命疆塲不愧大丈夫之所爲用之於私鬥則足以戕人之生而己亦不能保全首領是誠所謂輕於鴻毛者也人生實難其有不獲死乎無故而自速其死於名則不順於實則不祥鄕黨自好者斷不爲而某甲之輕試其鋒倉卒殞命更出意料之外故縱論之如此以當遒人之徇焉 
[諭旨恭録]  
　　五月二十一日奉旨光禄寺少卿員缺著岑春煊補授浙江道監察御史員缺著趙增榮補授直隷候補道佘昌宇著以道員仍發直隸補用並交軍機處存記保舉浙江候補知府程雲俶山東候補知州陸葆霖河南候補知州吳若鏞直隸候補知縣周世銘熱河候補知縣朱光大山東候補知縣瞿襄陜西候補知縣李元音江西候補知縣許寶蓮俱照例用服滿前江西南康縣知縣馬枚著不必坐補原缺前升補雲南東川府巧家同知戴作舟著以升銜發往原省另行題補擬補雲南布政司庫大使舒年江寗布政司庫大使鄒恒勵俱照例用吏部筆帖式淸泰著准其補授吏部學習主事鈺昶著准其留部卓異俸滿浙江紹興府知府霍順武山西徐溝縣知縣賈成霖俱著回任准其卓異加一級仍註册候升京察官同日奉慕陵禮部郎中文啓著照舊供職欽此同日奉硃筆榮陞著掌京畿道事務欽此同日奉硃筆稽察正黄旗滿洲旗務著托佛歡去欽此 
[本館接奉電音]  
　　昨由京友電傳上諭四道敬謹譯登○五月二十八日上諭直隸津海關道著盛宣懷調補劉含芳著調補山東登萊靑道所遺甘肅安肅道員缺著何福堃補授欽此同日奉上諭閩浙總督著譚鍾麟補授欽此同日奉上諭方恭釗著調補直隸天津道湖北荆宜施道著周懋琦調補欽此同日奉上諭己故總兵戰功卓著懇恩賜卹一摺巳故記名提督江南淮揚鎭總兵章合才於咸豐年間投効老湘營轉戰湖南江南等省剿平粤捻各逆嗣赴陜甘剿辦回匪迭著戰功兹以積勞溘逝殊堪憫惜章合才著照提督軍營立功後積勞病故例從優議卹生平戰蹟宣付國史館立傳並准於本省及立功省分建立專祠以彰勞勩該部知道欽此 
 
 

Page 2

 
 
[赭嶺薰風]  
　　某甲口操北音輕羅團扇風致翩翩手持某匯票莊銀票三百兩至驛前裕生錢店支取現銀摇擺而去旣而　中　票轉用騐係贋鼎派夥四路追赶則某甲己照原題在長街和生布莊支洋二百餘元摇摇擺擺至二街某妓院品翠評紅正在珠圍翠繞弦管嗷嘈不虞店夥卒至捉襟扯辮擁之而走送諸保甲總局局員以案情重大轉飭送諸蕪湖縣署王宇春明府立卽升坐大堂訊取口供甲猶面無懼色口稱奉皖北某大營統領遣之來蕪採辦軍裝所用銀票班班可考何至疑其作僞而店主則堅稱其票爲僞物請追贓重辦明府虚心比竹姑候行文至該營查復再行發落現將中暫交禮房看管下文如何俟再續報○英國水師提督某君從上游行抵蕪湖拜會楊子通觀察並請電禀南洋大臣擬伸瞻韓之忱比蒙復電願迓光寵某君遂偕蕪湖英國領事福格林君同乘大兵艦鼓輪東下盤桓數日卽賦言旋○劉某陜西人開一小烟館於江口五顯殿前簫吹短榻嘘氣成雲生涯頗不寂寞上月念一日傍晚因天氣燥熱解衣磅礴浴罷蘭湯偶爾失足滑跌於地旋卽扶起言笑如恒宵深客去拂枕高眠詎至次晨卽己氣絕體氷一睡千古何其快哉○内河關江鹿門少尹因病逝世己紀前報遺缺經楊觀察遴委候補布庫使王壽丞少尹接辦業於五月十六日到差視事矣○南岸來遠鋪保甲馮楚卿少尹管解京餉以巡檢萬子春少尹接辦北岸昇平鋪保甲孫麗卿少尹委辦倒湖厘卡以縣丞濮和亭二尹接辦江口彈壓輪船委員鄭蘅浦少尹赴太平府撲打蝗虫以巡檢錢鏡少尹現俱接奉憲札到差不致如匏瓜徒繫矣○江平洋號駁船人多凶頑良莠溷淆去冬整頓保甲之際當事曾專派一員司稽查而資彈壓現因諸呈就緒該員又己另委差使遂將駁船照舊併歸彈壓輪船委員兼轄以免坐耗薪糧云○稽查官輪委員梁述之少尉近因家累繁重坐困米鹽上禀道轅請假兩個月回省措資蒙楊觀察批准另委巡檢慶雲仙少尹接辦於上月二十日瓜代視事○二街三街一帶向爲此間風流藪澤靑樓櫛比弦管潮生每當殘月曉風行經其地猶間絲竹喧闐笙簫比戶誠銷金之窟也上月二十一日薄暮有客十數輩雄赳赳氣昻昻步至吳茄子所開衏院龜子見非大老官氣象詢以來覓何人客語塞旣而大言曰吾乃保甲總局親兵奉官來拿要犯汝何人斯敢出言頂撞意謂龜子當聞而縮頸矣詎龜子偏不畏懼反謂保甲親兵亦不能日日來打白茶圍也言未己背後飛來一掌摑破其面龜子龜孫大動公忿上前與客互毆拳飛脚踢不少遜讓旣而客寡不敵衆敗北而出收拾殘兵至某酒樓痛飲灑酒於地誓雪此仇適爲本局某武弁知悉力加誡斥衆始默然但不識以後能免事端否○關道憲楊子通觀察於上月念一日因有要公乘坐招商局江裕輪船赴省屬吏員弁咸至江干送别○棲流養疾所爲前任關道雙錫五觀察捐廉創設收養外來無告貧病渴飲飢食藥餌一切罔弗周備惜乎祝融殘忍一炬無存去秋彭綬臣觀察署理蕪關時不忍蒼黎流離道路邀請邑紳協力籌欵改造瓦屋三十餘椽又以棲流祗須廣厦大庇無事籌欵開銷若養疾必須醫藥飯食事事周備方足副此救危救困之實正在經費無出比經育嬰堂董事彭赤霞明經仰體憲意請就該堂節省項下按月撥銀三十兩以供養所度支之需故此舉於四月十浣落成遂卽分爲兩所棲流由道轅書辦李君經理養疾由育嬰堂兼辦一切悽凉旅邱貧病交攻之人無不聞風嚮慕而來以生以養如登春臺彭君更能秤藥量水親與周旋不令司事稍有弊竇此誠胞與爲懷者矣 
[皖公山色]  
　　會辦營務處安徽候補道錢筱嵐觀察禄曾月前請假回籍展視松楸今者假期己滿遂由珂里俶裝啓行道出京口乘坐輪船於上月二十日駛抵皖埠旋詣撫轅謁見沈仲帥禀安銷假并拜會兩司及各同寅禮也○安徽學憲吳肅堂文宗按臨安慶試事告竣遂於五月二十一日向各衙門辭行廿二日束裝就道沈仲復中丞以次各官均詣北門外接官廳恭送聞文宗取道桐城叙城赴廬州考試○前月廿二日午後三點鐘狀元府地方有某民婦鳴鉦尋賊自言是日淸晨失去五歳男孩數房祗此一子如有收留者願謝錢二千知風報信因而尋獲者當謝錢一千至定更後尚無蹤跡未識掌中珠能否仍還合浦也 
[杭諺]  
　　杭州岳官巷吳子修太史之人公子以第二人及第提塘報房預備銅鉦十二面於五月二十一日分兩路報捷官紳親友衣冠恭賀絡繹於途○前報紀仁和錢塘兩邑宰會禁吕宋票及發財小票限五月十五日爲期至期不準出售而狡黠之輩往往借名外洋藥水及戒烟丸散之類依然陽奉隂違聞有某鋪私售小票被某署差役搜獲急倩善於詞令者設法調停賄以鷹餅十枚其事遂寢亦足見官吏禁令之難行也○漁父某甲靑蓑緑篛日從事於雲水生涯積得鷹餅二十枚將回紹興葬其父母同輩某乙垂涎己久於某日約同設局打牌甲技癢難搔欣然入局三戰三北囊中物竟悉數付之他人不覺喪氣垂頭神色俱變乙恐一經告發必受官刑婉語之曰爾所輸之數我當償還一半餘則作爲欠欵俟葬事旣畢陸續拔還可也甲允之持銀而去不料迷龍神復向之作祟行至某丙機坊家述其事丙曰此誠易易今夜當爲君籌一勝算俟明日渡江可耳於是邀集同人復作樗蒱之戲甲始果勝旣復大敗至局終結算則所勝之數巳不敵所負之數悔恨不及潛購紫霞膏吞服毒發而斃噫咎由自取於人何尤雖然乙丙亦不得辭其咎也 
[冶城消夏録]  
　　出金陵水西門十餘里有地名上新河者爲木商聚集之處雖離闤闠較遠然萬家燈火居然紙醉金迷蓋花月繁華不减淸溪笛步焉某日有盜赴附近某洲刼掠刃傷洲夥一名次日事主報請保甲局武卡履勘情形並舁受傷人赴江寍縣署請騐藍雲峯大令以匪人如此猖獗非有官守者所得辭其責急飭捕快協同地甲務獲究懲一日差役在頭關地方見有一人年約三十餘口操侉音兩貝灼灼然知非善類立卽奮勇擒獲押至所棲團焦内搜出贓物若于遂解送縣署訊供釘鐐收禁○江寗府屬蝗蝻徧野有礙禾苗上元江寗兩邑尊日赴鄕間督率民夫撲捕某營統領亦相助爲理想藐兹醜類不難聚而殲之也 
[賽會誌盛]  
　　皖垣於五月廿四五日迎賽城隍神會是日計地方會廿四起五猖會十八起高橋會十二起爐會八起醋溏會廿五架以及小會頗夥凡走各署每大會一起各署賞給銀牌一面紅布一疋每小會一起賞糕一條頗極熱閙距城數十里百里不等各處聞信赶來看會者沿途絡繹不絕邇來省城驟添數萬人魚肉米價驟然昻貴矣 
[淸江官報]  
　　委署揚州衞守備陳賞於五月十八日赴漕轅叩謝飭知選湖北蘄州衞守備田著勳於五月十九日由京都來浦候領飭知莅任升署海州正任上元縣陳諒山直剌於五月二十日由金陵來浦旋赴古朐履新候補閘官王晉熙奉道憲委署馬邏司差缺候補閘官吳曜春奉道憲委署大套司差缺 
[憲節將臨]  
　　新授江蘇巡撫奎中丞將次來滬巳紀前報昨經上海縣袁大令探悉中丞不日卽可抵埠遂飭辦差家丁及差役等預備一切並在金利源碼頭搭蓋彩棚鵠候旌麾涖止 
[受傷請騐]  
　　昨午有吳炳生倩人舁伊姑母徐吳氏至上海縣喊稱小的係本邑人家住治下二十二保三十四圖高橋地方向以務農爲業昨午有族人吳信甫糾領吳祥元及不知姓名者多人至小的宅後硬佔出路與伊理論竟敢恃衆行兇姑母聞之前來解勸吳等瞻敢將姑母頭顱擊破血流不止小的恐遭不測訴明董保將吳信甫吳祥元一併扭案並將姑母舁至案下求請騐傷究辦值日生據情禀明袁大令飭令開呈節略候核 
[相騐自縊]  
　　本邑虹口東北王家宅相近桑樹上昨晨有二十餘歳男子懸繩自縊當經廿三保二圖地保查明並無親屬遂投上海縣 
 
 

Page 3

 
 
報請相騐午後三點一刻鐘袁大令帶同書差仵作人等命駕往騐旣升座地保伸訴前情大令卽著仵作檢騐旋卽喝報騐得該屍實係自縊身死並無别故大令親視無悮卽飭善堂棺殮發封旋卽命駕回署 
[會訊志略]  
　　英商敏控華人山桂如卽山雨香又卽山芋香栘搬界石佔去地畝山延英律師小威金生訴稱並未佔地敏延律師卜易辯論蔡太守會同英國梁副領事及法讞員　同轉工部局打樣西人某甲前往勘視丈量旋訂於昨日會訊此己詳紀報端矣昨下午三點鐘時原被及律師齊集英公堂太守偕梁君升座卜律師稱敏地向華人徐阿桂購得由有恒洋行西人金世美繪圖連漲灘在内計共六畝三分三厘六毫及築墻時忽起紛爭然金世美所繪之圖鑿鑿可証前己呈閱如果圖樣不合則工部局打樣人道老司經丈之際當亦早己說明實因圖樣照丈量之數相符故道憲所派委員及打樣人均以爲事歸實在太守問委員丈見若干卜律師稱丈量時金世美道老司均在塲諒無錯誤大凡西人向華人永遠租地照章先領道契再繪地圖然後丈量總以丈量時所繪之圖爲准太守謂道契載明五畝三分七厘五毫圖上則爲六畝三分三厘六毫何以多出九分有奇卜律師稱如道契與圖不合丈量時委員應先核明旣未核明則委員之誤也况初領道契時在一千八百八十四年原是五畝三分有奇至一千八百八十七年加上漲灘故多至六畝有奇今將徐之原契呈堂　爲鑒閱當山將地基賣與徐後徐於一千八百八十七年二月轉賣與敏照六畝三分餘計算本年三月敏將地租與華人周蓮塘建屋訂定十年期限先租六閱月並不收租後始照收所建之屋離出路一丈五尺且周所建之屋有門樓建己多年若照山言則門樓地基亦是山業當時如何被周建造山稱周先造迤北之屋再造南首門樓周供稱先造南面門樓然後起造迤北樓屋山不能在案下混供卜律師又稱山自己之屋本無後關因防火患與敏相商敏允開後門惟不准時常開用祗以備不測之事而己及旣開時有糞穢傾倒日積月累堆積甚多向之阻止山又將墻拆壞旣修隨拆復於深夜將界石私移惟先時山地與徐未將界石移動兹又妄稱附近皆山之産業因後門外不許傾垃圾故與爲難見証人劉禮亨一味妄供請爲懲辦且此案己屢經奉訊又候勘明敏應訴各節亦均己聲明卽斷定可也威律師又稱卜律師現稱經金世美文量無誤應請問伊四至從何處量起何以金世美前次到堂不能供明四至卜律師稱丈量時非金世美一人尚有道憲所派委員威律師稱敏築墻時佔及山地山因此拆墻卜律師稱此地不能以墻爲界應以原立之界石爲憑太守問當時丈量委員是何人周供稱丈量委員是王雁臣王大老爺太守商諸梁副領事定於下禮拜二卽六月初五日下午三點鐘時再行會訊 
[重懲水販]  
　　馬榮卿卽沈榮卿拐案前報己屢詳之矣昨晨法捕房又將榮卿及被拐之阿珠卽沈杜氏阿秀卽沈王氏女蟻棍阿金娘卽嚴顧氏一併解送公堂請爲核辦葛同轉嚴加詰究阿巧先訴前情同轉問榮卿曰爾父現在吳縣當差明明姓馬爾爲何姓沈供稱小的實姓沈父親沈阿四確在吳署當差問爾作水販幾何年矣供稱小的初次來治下並未販賣他人問此次是否騙人出售從中漁利供稱阿秀阿巧實係小的騙來阿珠由阿巧轉邀并非小的起意謂爾先騙阿秀來申繼又騙阿巧阿珠實係此中老手並非初出茅廬爾騙阿秀來申後是否繕就僞函復返蘇州引誘阿巧供稱小的有信一函送往鄕間取夏布綿綢等物並未與阿巧說明供至此阿巧卽接口曰榮卿返蘇由襪中檢出一信云阿秀現己薦至上海某土行爲傭頗稱得意曾支取工資洋銀三元託我帶回交付其母此係上婦人所目覩並無半句虚言同轉問阿金娘曰阿秀至某龜花烟館押借洋銀　否由爾經手供稱小婦人與阿秀素不相識前者有蘇垣八寺前劉阿姐偕榮卿來治下此次阿秀入花烟館賣娼亦由劉阿姐薦去小婦人向在鄭家木橋畔開設小飯店藉博蠅頭斷不敢喪盡天良拐販婦女阿巧又稱阿金娘家在潮陽樓附近曾面告小婦人云慣作水販常將蘇州婦女帶至上海出售又將上海婦女帶回蘇州出售常年靠此爲業被伊賣去者不知幾人及公差查獲時左右鄰人皆大歡喜謂阿金娘積惡如山現經破案大約己惡貫滿盈矣轉問阿巧曰爾在蘇州時由誰哄爾來此供稱小婦人始終受榮卿之騙小婦人與阿珠來時有阿金娘及榮卿作伴旣抵埠時己傍晚阿金娘同褫身上之衣押得錢四百文令諸人各食雞麫一碗然後挈至小東門城下小屋中棲宿小婦人與阿珠同睡一榻問爾知阿金娘到彼有人與之自話否供稱當時見阿金娘以四開小洋銀一枚給屋主丁松茂隨囑小婦人住在此處同轉問阿秀曰爾管押多日曾醒悟否供稱小婦人從前說並不昏迷同轉謂爾旣被榮卿所騙以致墮入烟花及經本委訪明可以脫離苦海爾尚聽榮卿唆認作夫妻又稱去冬文定昨日榮卿在堂上供明爾與伊本無深交惟來申同住一處此姘頭耳烏得作爲結髮哉遂著押候掌頰一百下以儆將來榮卿押候鞭背四百下枷號三月押令遍遊租界中待滿期再笞臀二百下阿金娘鞭背三百下枷號兩月期滿再掌頰一百下 
[積竊送縣]  
　　積竊金裕卿由英包探唐寶榮拘案蔡太守飭送縣訊辦己見報章前日太守備文飭差將金移送到縣值日捕役據情禀明袁大令飭令收所候訊 
[因病交保]  
　　聚興飯店夥繆元載因附近失火倉皇奔出行至申途忽患急痧身死己由店主龔阿松從豐棺殮旋因屍妻繆盛氏聽信胞兄盛德昌唆使遂以丈夫身死不明等詞投上海縣喊控袁大令訊供之下盛德昌堅請開棺相騐情願具　大令飭將德昌先行收所一面帶同仵作人等往永順碼頭踏去棺底騐待元載實係發痧身死等情此己詳列前報者也前晚大令正欲飭提德昌訊究忽據原差飛禀德昌在所中忽患急痧大令得報卽飭交保醫治候病痊再核 
[英界公堂瑣案]  
　　戴永祥訴稱小的係本邑人現在周阿生作塲當小工昨日偶因些微之事與周口角突被掣扁擔擊傷額角小的心有不甘是以指交巡捕拘送案下請懲周供稱小的係寗波人在治下開設作塲包攬工作戴願當小工然懶惰不堪使用囑伊稍稍勤奮伊竟不依口角之餘被交巡捕今旣送案只乞施恩蔡太守判罰周洋銀二元給戴爲延醫之費○沈金榮訴稱小的係寗波人年十五歳手持紅蠟一對赴某處送禮中途被韓阿蘇奪去由捕阻獲人贓韓供稱小的年亦十五歳父親係小吕宋人母親則爲粤産現均不在治下見沈遺蠟燭於地是以拾取不敢奪物乞賜寛恩蔡太守判令責手心一百下發棲流所留養贓給沈領去○包探江阿三顧福亭同禀稱某日桑劉氏失去衣服卽投捕房報案據稱共值洋銀數十元旣而自行尋到行竊之人勒令交出質劵突有兪鶴亭者將竊賊放去因之扭兪至捕房兹由小的等起出各贓解送案下桑劉氏訴稱小婦人家中被兪之外甥竊去衣物及尋到兪卽將伊外甥縱去兪供稱小的係寍波人在治下某酒肆當酒保外甥卽桑劉氏之姪小的曾向查問並未縱去現不知在何處存身情願助伊尋緝桑劉氏又稱兪之外甥與小婦人同宗並非胞姪蔡太守飭將兪交人保出找尋外甥起到各贓給氏領去○湯春山訴稱工人王阿生竊去米三十餘磅旋得搜出原贓交捕送案王供稱小的係上海人因貪小利竊米若干以後不敢貪不義之財以致不齒於人類矣蔡太守判令管押兩日贓米給湯領去○老閘北首某繅絲廠執事人吳渭品報稱廠中失去銅管八條有梁阿坤者見朱阿春竊取藏在田間後由朱兄李阿大出售包探何瑞福拘阿春送案蔡太守訊供之下不認行竊遂飭傳阿大再訊此己列入報章矣昨日何探禀稱小的奉諭己將阿大拘案梁及阿春僉執定前供阿大供稱小的係本邑人阿春原是胞弟後小的贅于李姓故改姓李並不知阿春竊取銅管亦不代爲銷贓何探又禀稱小的曾往細查並無贓証太守飭將阿春交地保領去阿大卽行開釋諭令吳查出贓據 
 
 

Page 4

 
 
再行訴請拘提核辦○費炳祥訴稱工部局厠夫盛阿順需索酒資不遂所欲卽不肯至小的家傾糞日内凈桶己滿因令婦女傾在伊糞桶内伊復敢用力推阻致糞傾潑滿地無奈指交巡捕解送案下請大老爺儆其兇頑盛供稱小的係上海人以挑糞爲業實因糞桶己滿並非不有傾費家之糞以後不敢如此此次乞大老爺寛恕一遭蔡太守惡盛有意逞刁判令枷號三日發往犯事地方以爲各糞夫儆○寧波人金李氏訴稱兒子金福生竊取家中衣服四件由小婦人尋見交捕解送案下現在小婦人願以家法處治然後嚴加管束求大老爺恩准領回福生供稱小的因有急需竊取母親之衣裳暫行典押自問惡名難受尚求恩免施刑蔡太守姑准氏將子領去自行管束贓給還○公泰洋行某西人訴稱家在廣東路十三號屋中有北京路十二號門牌居民戴嘉寶取去織花洋綢十二方願代求售議價不合向之索還伊竟不肯交來請爲追究蔡太守飭差偕西人前去查問情形禀覆核辦○楊昭生王雲卿同訴稱家中失去衣服被單經包探查獲人贓請爲追給竊犯陳和尚供稱小的係浙江人失業多年流落治下久擬去邪歸正實爲飢寒所迫不得己而作此末等生涯蔡太守飭押候遞解回籍請地方官嚴行管束贓給兩失主分别認領 
[法界公堂瑣案]  
　　潘阿榮訴稱孩子王松來由寍波附某輪船來滬登岸時被賣水菓人杜欲甫哄令同去啜茗乘間將鋪蓋及洋銀十五元寄存天成客寓小的得知急呼巡捕將杜拘獲連贓送案請究杜供稱小的與王同船來此王以無處存身經小的領往天成客寓伊隨將鋪蓋交與小的先往某茶寮啜茗後不知因何喚巡捕至寓將小的拘解到案葛同轉問王曰爾登岸時杜曾否向爾說明至天成寓中候爾答稱杜確曾言過同轉謂杜言明在寓等候不得謂其不是爾旣出門諸事須自己留意因何倉卒之際竟將鋪蓋交伊帶去幸伊誠實不然己無可稽查矣諭畢著將物檢去杜卽行省釋○通事稱車夫劉登雲持絨毯兩條至某押店質錢某號巡捕見之拘獲人贓連車主婦劉王氏送案請究葛同轉庭訊之下劉供稱前晚有一人衣衫藍縷持有絨毯雇坐小的之車中途將絨毯交與小的命代爲付質不料忽被巡捕所拘轉瞬間其人己不知去向同轉判令將劉管押至傍晚然後開釋○包探王榮培禀稱拘獲積竊吳阿安在身畔搜出押票三紙今特送案請懲吳供稱小的係浦東人本年三月二十四日小的在二十三鋪董家渡某成衣鋪竊得未成之褲一條繼又在城内三牌樓街某筆墨鋪竊得坎肩一領閱日復在大東門内某扇店竊得扇一握次第付質質劵留在身邊葛同轉以各贓皆質在租界之外著押候笞責二百板移送上海縣請袁海觀大令遞解回籍交地保嚴加管束○朱祁氏偕田天林投案訴稱有沈阿三者潛人小婦人屋中乘人不防竊去烟槍一枝小孩馬褂一襲及追獲卽將馬褂抛棄兹特送案請追葛同轉著押候笞責一百板○某小烟館主蔡長林偕夥杜永康投案訴稱流氓許成章至小的烟館中吸烟欠錢三百零六文向索不還反邀得羽黨十餘人拽小的至城畔肄意兇毆幸某號巡街西捕見之將許拿獲聞許曾拜著名流棍小野雞及小才寶爲師專學打降訛索兹將在塲行兇之各流氓名字繕單呈鑒葛同轉諭令出外扭交一面飭各包探四出查拿務獲究辦許還押○東洋車主張仁山訴稱西歴六月六號卽華歴五月十二日杜成章賃去東洋車一輛延至十二號卽十八日車租分文無著反將法工部局捐照撬下售錢隨將車乗諸戶外昨日小的將杜尋獲是以送案請懲杜供稱小的賃張之車租錢早己付淸亦不盜賣捐照務求大老爺明鑒俾小的得雪海底沈寃葛同轉著押候比追○吳子明訴稱淸晨上街購物突被店松甫攫去錢三百文是以送案請究葛同轉判令將唐枷號一禮拜○捕頭飭將積竊劉德標卽吳鳳山解案請辦葛同轉著移送上海縣請袁海觀大令遞回金陵原籍○通事稱周永泰周明興兩人皆賃居公善堂天主教士之屋今者堂中欲將此屋攺造願讓去租金一月令伊等遷移目下限期己過伊等尚未搬去是以送案請究葛同轉著交保限三日内遷居○義合公司收租人陳述生控吳錦昌欠租價洋銀十八元謝光文欠十三元葛同轉准詞訊理吳當堂繳洋三元二角供稱妻子身懷六甲卽日臨盆求卽開釋同轉諭令陳帶吳出外自行料理謝押候交保○月前王尤氏訴稱徐士紅將田單向小婦人抵借錢五十千文現屆限期祗還洋銀三十五元請爲酌斷昨晨王尤氏投案請將所繳洋銀如數給領其餘仍請訊追如能追到若干概充善舉徐供稱小的曾將田單向陸相公抵錢不干王尤氏之事因扣除陸相公所欠飯　洋銀十五元故祗繳三十五元卽可淸訖請大老爺將呈琴之田單給還葛同轉謂徐繳案之洋銀由允德莊代付是以此紙田單不能由爾領去爾可邀允德莊中人偕來具領○張文卿請追蕭錦昌所欠土銀四十一兩六錢二分己詳前報昨晨蕭又繳洋銀三元籲請餘乞寛限葛同轉不准着卽押追并諭令張帮同追尋買土掮客張遵諭而　○丁松茂容留拐販馬榮卿所騙婦女阿珠阿巧等人昨由某包探查送案下葛同轉向之訊究丁供稱兩女因素識之阿金娘領來借　一宵小的不知拐來并其中曲折同轉着押候質訊 
[慈光普照]  
　　謹啓者敝堂接奉蘇州豫成典由惠泰莊交來洋一百元係無名氏大善士求妻目疾全愈樂助臥日疾全愈樂助臥牛山紡織局經費敝堂祗領之餘仰見慈光普照日月同明施濟及時功德無量目下臥牛山災民聚族而居經費支絀藩君振聲竭力籌畫大呼將伯正在萬難大善士慨解仁囊隂德不求人知吉人自邀天鑒定占勿藥永保平安　登報章以誌欽佩上海六馬路仁濟善堂籌賑公所施善昌等謹誌 
[助賑請符]  
　　謹啓者敝堂接奉浙江李大善士祈保沈病速痊專請靈符醫治樂助山東小淸河工賑銀二百兩由張崇新醬園婁級翁交來祗領之餘莫名欽感由來善愿可以回天矧當籌賑艱難功德尤爲無量行見吉神呵護符籙爲之效靈善氣彌綸同登仁壽心心相印是所望於羣公源源而來幸勿失此機會[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月二十日京報全録]  
　　宫門抄○諭旨一道録前○粤督李　奏剿捕大股匪徒　形並請將出力及陳亡員弁分别奬卹摺○雲督王奏連　　　　　　繼忠補都司並揀補守備各鐃摺○護普撫胡奏請奬勵片○五月二十日刑部都察院大理寺廂紅旗值日吏部　　　二十二名廂黄滿九名○孫家鼐懷塔布各假滿請安○江西學政龍湛霖到京請安○福建叅將張定泰謝恩○善志　　　　　　　○召見軍機奕年龍湛霖善志德順皇上明日卯初至大高殿時應宫拈香現換亮紗袍褂○○頭○○○　　　督臣李瀚章跪　奏爲大股匪徒潛匿陽江山内拜會滋事當經調派兵勇剿捕盡凈未至擾害地方擬懇天恩將出力及陣亡員弁分别奬卹恭摺具陳仰祈聖鑒事竊查陽江廳所屬之大仁山白空石地方界連數縣萬山叢雜人蹟罕到最易藏匿奸宄前繼　　有匪徒多人潛蹤山内拜會結盟情事當飭地方文武員弁嚴密搜拿旋據禀報拿獲匪黨奸細訊悉爲首匪犯係譚運靑黄繼義林得三梅緑四卽杜興桂鄭亞林五人沿襲久經禁絕之三合會舊名編造老母代被當地辦東補舊包衣各名目聚集一千餘人分爲十旗旗上各書洪字衣襟擊紅布爲號改曰空石地名爲洪英石築牆掘濠勢甚猖獗禀請派兵剿辦前來臣查該匪糾人旣多潛伏未　　遺奸細分往各處誘人入夥蓄謀殊爲叵測必須及早殲除以免滋蔓　大仁山白空石地方界連新寗恩平陽春三縣此拿彼竊勢所必然陽春迤西乃東安縣西山若竄越此山卽可徑趨羅定州屬西寗縣屬境侵擾粤西邊界若竄至新寧電白縣一帶又可擄船入海不但辦理費予更恐多擾地方　辦之法當以併力進攻嚴堵旁竄爲要卽經會商水師提督臣鄭紹忠遴派叅將顔金都司白琚府經歴縣丞辛光萃管帶安勇五百人馳往剿捕都司鍾社養等管帶安勇在恩平新寗交界會合兠拿副將陳榮輝等分帶輪船拖船嚴巡海口其各屬交界之區責成廳縣營汛督率兵團相機堵截該匪聞有兵到恐被圍困卽竄出山外顔金等先毁匪巢以杜其回竄負隅一面督隊分中左右三　疾馳前進二月十三日追及匪衆於黑泥廠地方槍炮環擊斃賊數十名並斃騎馬賊目一名該匪知巢穴己毁逃竄無路拚命抗拒把總劉有陞記奬外委黄得成曾滿中砲殞命勇丁受傷六人官軍見弁勇傷亡倍加奮怒進攻愈猛賊不能支向左路竄去都司曰琚等迎頭邀擊又大敗之匪等且拒且走追逐二十餘里擊斃匪首梅緑四及悍賊數十名生擒匪首黄繼義林得三及夥匪五十餘名奪獲洋槍旗幟刀械多件餘匪悉行逃散叅將顔金等收隊回營復在白空石山内窮搜數日續獲藏匿賊匪數十名其被營勇追剿分竄潛逃者亦經各縣練勇摛獲無遺全股悉就盪平當匪衆初出巢時匪首譚運靑之子譚紅義與匪首鄭亞林乘馬擁衆冐充官軍欲由陽春縣沙表山涌等處竄往西山該縣先己盤獲探路匪犯訊知其情督率兵練並約會陽江恩平各兵練合力堵截格殺譚紅義鄭亞林及匪黨多名先擒二十餘名練丁死者二人該匪不能竄越西山則陽春等處官紳兵練之力也惟匪首譚運靑潛逃未獲陸路料無所竄因飭哨弁魏陸羅揚貴專向沿海跴緝並飭各營縣一體查拿三月二十八日緝至新寗縣境譚運靑因師船防守嚴密不得渡洋有漁人識之協同兵差登時拿解前來臣派委候補同知增亮候補知縣張璿馳往訊明匪供將爲首及拒敵官軍各犯正法梟示其被脅入夥並未拒捕實非甘心從賊者分别礅禁責釋遠近稱怏地方一律平靜官軍未到以前鄕民有被脅取財物者固不得以通匪論卽匪之親族旣非知情同謀亦無應科之罪現經出示曉諭嚴禁妄控以靖人心而杜訛詐傷亡勇丁練丁分别賞給銀兩協獲首犯之漁人亦飭查明奬賞至大仁山白空石一帶山深路險林箐叢密夏秋山水阻路人不能入冬春卽難免藏奸臣酌留隊伍周歴巡膏熟其途徑以備冬春二季不時會哨此又懲前毖後所不容忽者也伏查譚運靑等聚衆拜會槍械甚多盤踞深山以爲巢穴分遣心　煽誘愚民將俟黨與益多氣勢益熾然後出犯各處立意極爲兇狡迨官軍驚之出巢毁其濠墻斷其去路猶敢負恃其衆捨命抗敵拒殺弁勇練丁實屬情同叛逆各將弁等奮勇攻剿死傷不顧各縣團練兵勇聨絡防範同心一氣疉有斬獲不數日間遂將全股樸滅地方未經擾善首要名犯無一漏　其保衞民生殲除巨宼之功績實屬迥異尋常劉有陞等力　捐軀尤爲可憫如應籲懇天恩分别　奬議卹以爲勇往任事者勸升用副將儘先叅將南韶連鎭右營都司顔金擬請以副將在任儘先補用候補都司惠州協左營等　曰琚擬請以遊擊在任儘先補用五品頂戴　拔佛岡營左哨干總羅揚貴儘先千總連陽營左哨頭司把總魏陸均擬請以守備在任儘先補用降補府經歴縣丞辛光萃擬請留於廣東補用陣亡把總劉有陞記奬外委黄得成曾滿均擬請一飭部照陣亡例從優議卹其餘出力員弁容臣確查擇尤奏保不敢稍涉冐濫臣爲激勵將來起見可否照擬奬卹出自鴻慈陽江廳營先經獲犯訊供請兵勦辦嗣又力者竄匪新寗文武各派兵役協獲匪首譚運靑其失察職名均請邀免開報除飭取各員弁履歴送部外所有大股匪徒在陽江山内拜會滋事當卽勦捕盡凈各緣由理合繕摺具陳伏乞皇上聖鑒訓示再廣東巡撫係臣兼署毋庸會銜合併陳明謹奏奉硃批另有旨欽此○○雲貴總督臣王文韶跪奏爲遵議聲覆仍以錢繼忠請補都司並揀補守備各缺以實營伍恭摺仰祈聖鑒事竊查雲南鶴麗鎭右營都司出缺前請以儘先都司錢繼忠請補經部議覆名次在該員以前之王乎治保升遊擊未據咨送履歴撫從查核應令飭取聲覆再行核辦又普再鎭中營守備員缺係第三輪第四缺前請以儘先叅將劉洪貴請補經部駁飭又威遠營右軍守備員缺係第五輪第一缺前請以儘先守備許步善請補部駁名次在後各等因先後咨行到滇臣查儘先都司王平治於功克越南廣威不拔等處案内在事出力經前督臣岑毓英會摺保奏免補都司以遊擊儘先補用並加叅將銜於光緒十四年二月十九日奉旨依議欽此行知在案例得政歸遊擊班内序補兹鶴麗鎭右營都司員缺應仍以儘先補用都司錢繼忠請補又普洱鎭威遠營各守備員缺應另行揀補臣於通省儘先人員内逐加遴選名次在前各員或人地不宜或業己保升或早經離營或現在丁尋兼之極邊安缺非能耐烟瘴人員亦未便遷就請補惟查有留滇儘先補用守備湯寶玉年强才練名次雖屬在後因地擇人堪以請補並　鎭中營守備員缺之查有儘先補用都司解聨甲年壯才　　以借補威遠營右軍守備員缺該員等均係勞績素著營務熟諳以之請補借補都守各缺均屬人地相官與例亦符除將該員等出身履歴咨部查照外合無仰懇天恩俯念員缺緊要准以該員等分别補投各缺實於營伍地方均有裨益如蒙兪允錢繼忠曾經引見毋庸送部應懇勅部給予札付令其赴任湯寶玉解聨中俟貴准部覆後卽行給咨送部引見以符定制所有遵照部議聲覆仍以錢繼忠請補都司並據補守備各員缺　由謹會同雲南巡撫臣譚鈞培署雲南提督臣蔡標恭摺其奏伏乞皇上聖鑒勅部核　施行謹奏奉硃批兵部議奏欽此○○朝聘之片再在任候補知府山西忻州直　州知州評涵度經徵光緒十三十四十五十六等四年錢糧數在三萬兩以上均係一手經徵各於每年奏銷前全完並無帝穴亦　因災緩徵停徵情事據署布政使張汝梅查明詳請具奏從擾給奬　來臣查例載直省州縣官經徵本年有分數錢糧能於奏銷前全完數在三萬兩以上都加一級又直省州縣官經徵本年錢糧全完經該督撫以催　勤奮奏請給予虚銜湏戴奉旨允准　卽欽遵辦理又一官經徵分數錢糧能每年於奏銷前全完應於照常議叙之外量加優叙各等語今在任候補知府忻州直隸州知州許涵度經徵該州光緒十三年起至十六年止四年錢糧數在三萬兩以上每年奏銷之前　能掃數全完毫無帝欠洵屬懼料勤奮著有微勞　與優奬之例相質合無仰懇天恩俯准將在任候補知府山西忻州直隸州知州許涵度照例給予加四級並　賞加三品升銜以示鼓勵而昭激勸出自　逾格鴻施除咨部查照外謹附片陳請伏乞聖鑒訓示謹奏奉硃批着照所請該部知道欽此 
 
 

Page 13

 
 
[光緒十八年五月廿一日京報全録]  
　　宫門抄○諭旨三道録前○發抄硃批三道○分缺單○尚書孫奏疾仍未痊請續假一月並簡員署缺摺○雲督王等奏三命重案牽涉總兵大員請暫行革職歸案質審摺○又奏委署總兵並請旨簡放片○護普撫胡奏總兵因病出缺請旨迅賜簡放摺○又奏委署總兵員缺並請飭催實任總兵迅速赴任片○粤督李等奏籌解京餉銀兩起程日期摺○桂撫張奏募補各營動支餉項請准照辦片○五月二十一日工部鴻臚寺正藍旗值日無引見○希隆阿假滿請安○熙貝勒續假十日○召見軍機熙敬汪鳴鑾○發抄剛毅奏常熟等處河道興挑用過工費奉硃批該部知道欽此○禮親王等奏軍機章京少卿金保泰病故請以候補中書郭之全充補並添傳候補主事馮汝騤在額外行走奉硃批知道了欽此○松椿奏江北江蘇漕船全數出境奉硃批戶部知道欽此○光緒十八年五月分缺單小京官兵部司務周雲中式知府浙江台州李鳴梧開缺送部引見知縣湖南寗遠王錫祉河南鎭平王錫侯陽武劉顯綬山西萬泉郭肇金山東新城王雲錦俱丁四川安縣趙湘开布經山東劉悅故府經浙江衢州徐寶棻捐離任吏目山西隰州陳恪三故貴州黄平王俊革典史直隸新城楊玉澤丁○○臣孫毓汶跪奏爲骽疾仍未就痊懇恩續假一個月並請簡員署缺恭摺仰祈聖鑒事竊臣前因感受風寒觸發骽疾疉蒙天恩寛子假期多方醫治現雖寒濕漸减而右骽右足仍時作串痛行未數武卽酸楚難支因病久服藥過多脾胃受傷飲食减少夜眠未能安席精神常覺困　據醫家云氣血己虧復元尚需時日伏念臣請假己逾匝月職守久曠焦灼萬分惟有仰懇天恩再行賞假一個月並請簡員署理刑部尚書俾得靜心調理一俟步履差强卽當銷假當差不勝惶悚待命之至謹繕摺具陳伏祈皇上聖鑒謹奏奉旨另有旨欽此○○雲貴總督臣王文韶雲南巡撫臣譚鈞培跪奏爲三命重案牽涉總兵大員請旨暫行革職歸案質審恭摺仰祈一聖鑒事竊臣等前據文山縣知縣葉滋濬禀報訪聞縣屬棲布迭地方有卸辦八寨台站委員候選從九品李馥堂經過其地不如被何人槍斃越數日復有人舁槍斃女屍二具至該處一同掩埋當以案情離奇事關重大批飭該縣迅往勘騐並批司委員將人證提省發交雲南府讞局訊究在案兹據署八寨汛把總盧煥供稱此案起釁之由緣開化鎭覃修綱於該汛置有行館一所係其妾陶氏儂氏同住因與台站委員李馥堂通姦旋卽拐逃覃修綱之弟補用守備覃修禮令伊追赶追至棲布迭農民羅三家瞥見李馥堂在彼住宿伊卽用槍轟斃隨將屍身抬埋並將陶氏儂氏送至者迭地方覃修綱舊莊暫住伊卽旋赴開化報知該鎭復另派親兵何滿卽何有名同至者迭將陶氏儂氏一併槍斃復將二屍抬至棲布迭與李馥堂屍同埋一處等語臣等查調署開化鎭總兵覃修綱姬妾衆多散居行館以致被人姦拐己屬帷薄不修今於追殺姦夫後復另派何滿等槍斃陶氏儂氏尤爲驕縱任性有玷專閫之職案關槍斃三命若不澈究訊辦何以肅法紀而飭戎行相應請旨將雲南普洱鎭調署開化鎭總兵覃修綱暫行革職補用守備覃修禮把總盧煥一併褫革歸案審辦除咨部查照外謹合詞恭摺由驛馳奏伏乞皇上聖鑒訓示謹奏奉硃批覃修綱等均著卽行革職歸案審辦欽此○○王文韶片再雲南普洱鎭調署開化鎭總兵覃修綱因案奏叅暫行革職撤省備質所遺普洱鎭總兵員缺控制南陲極邊要地應請旨迅賜簡放以重職守其調署之開化鎭總兵篆務邊防緊要查有昭通鎭總兵何雄輝心精力果素著聲威堪以調署遞遺之昭通鎭總兵查有記名提督劉興樸誠勇敢堪以署理除分别檄委並咨部查照外臣文韶謹附片具陳請旨伏乞聖鑒訓示施行謹奏奉硃批知道了欽此○○護理山西巡撫布政使臣胡聘之跪奏爲總兵因病出缺請旨迅賜簡放以重職守恭摺仰祈聖鑒事竊據署大同鎭標中營遊擊胡有才甲稱署大同鎭總兵太原鎭總兵林成興偶患時證觸發舊傷醫治罔效遽於光緒十八年四月十五日因病　缺等情呈請具奏前來臣查林成興忠勇沈毅胆識過人久歴戎行戰功卓著光緒十三年奏署大同鎭總兵兼統晉北練軍十四年蒙恩簡授太原鎭總兵仍留署任六載於兹舉凡綏輯地方訓練營伍靡不盡心整頓銳意講求頻年晉邊人安實賴該總兵之力居多近因口外各廳去歳苦旱今春仍未得雨災象己成大靑山後一帶饑民衆多該處地居邊塞馬賊游勇多有逃匿深恐勾結爲患經臣派員前往會同歸綏道廳籌辦賑撫事宜一切彈壓稽察均關緊要該總兵威望素著正資鎭攝詎意傷疾舉發竟至不起悼惜殊深除遴員先往接署外所有太原鎭總兵員缺緊要相應請旨迅賜簡放以重職守理合恭摺具陳伏乞　皇上聖鑒訓示謹奏奉硃批另有旨欽此○○胡聘之片再大同鎭爲晉省最要之缺兼統北路馬步練軍控制邊疆整飭防務事煩責重非曉暢戎機聲威夙著之員不足以資鎭攝實任大同鎭總兵黄金志於光緒十四年蒙恩簡授嗣經北洋大臣李鴻章奏准暫留天津統領淮練各營迄尚未能到任兹署大同鎭總兵太原鎭總兵林成興因病出缺應先遴員接署查有記名總兵潞安協　將呼延霖久經行陣勇略兼優堪以署理惟員缺極關緊要未便再事久懸相應請旨飭下北洋大臣李鴻章轉飭該總兵黄金志迅速來晉赻任以重職守理合附片陳請伏乞聖鑒謹奏奉硃批卽著咨行李鴻章飭催該總兵迅速赴任欽此○○頭品頂戴兩廣總督臣李瀚章粤海關監督臣聨捷跪奏爲粤海關籌解第一批京餉等欵銀兩委員起程日期恭摺奏報仰祈聖鑒事竊照光緒十八年分京餉戶部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十八年籌邊軍餉奏撥粤海關四成洋稅銀十二萬兩六成洋稅銀二十萬兩又各關應解抵閩京餉改爲加放俸餉案内粤海關四成洋稅每結提銀六千兩又京官津貼攺爲另欵加復俸餉每年粤海關應解銀四萬兩又内務府廣儲司公用每年額撥粤海　稅銀三十萬兩例分四季起解以上各欵銀兩均應赶緊籌解以濟要需查粤海關應解各欵銀兩向由西商先行借墊勢難起解現銀光緒十年四月間奏准仍行匯兌在案兹光緒十八年分第一批京餉等欵銀兩經向西商志成信協成乾銀號借銀一十九萬六千三百六十兩先行墊解隨後由稅收歸還以資周轉飭據廣東布政便覺羅成允遴委候補知縣續芳等領解光緒十八年分第一批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩加平銀二百二十五兩飯銀四百三十五兩又東北邊防經費銀三萬兩又籌邊軍餉四成洋稅銀三萬兩又加放俸餉銀六千兩又光緒十五年分另欵加復俸餉銀一萬兩又光緒十八年春季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十九萬六千三百六十兩飭令該委員續芳等領齎匯單文批於光緒十八年三月初七日由海道進京支取銀兩前赴戶部内務府分别交納除分咨查照外臣等謹合詞恭摺具奏再廣東巡撫係臣瀚章兼署毋庸會銜合併陳明伏乞皇上聖鑒謹奏奉硃批該衙門知道欽此○○張聨桂片再查七年戶部具奏酌擬籌餉辦法案内裁减　勇一經前撫臣馬丕瑶遵旨將内地陸勇十營裁减一成並聲明如有不虞臨時召募添軍等因具奏在案粤西民情浮動伏莽未淸内地各營當地方無事之時彈壓巡防巳難分布一遇有事調撥尤覺不敷卽如此次上林賓州西林等處匪徒同時滋事牽動數郡剿撫巡　必須並顧兼籌而因事征兵相離較遠之區又難應期立至不能不酌量召募以期迅赴事機查思恩府防營剿辦上林賓州兩處齋匪南寗府兩營調赴思郡仍分紥宣化隆安各該營原本勇丁四百名前經裁减一成僅存三百六十名臣富飭仍照原額募足又泗城府防營祗三百名亦因赴西林剿匪飭令添募一百名補足一營以期征防得力現在各匪雖己撲滅而查緝巡防均資兵力且泗城府所屬各州縣均屬苗疆要地控駁尤難與南寍思恩各營均難仍令裁减現當餉需支絀之時自應力求撙節惟地方緩急情形亦不能不妥爲籌畫非敢稍涉虚糜惟有仰懇天恩俯准照辦除飭善後總局查明各營募補起支餉項日期造册咨部外理合會同兩廣總督臣李瀚章附片具陳伏乞聖鑒勅部查照謹奏奉硃批著照所請該部知道欽此 
 
 

Page 14

 
 
[光緒十八年五月廿二日京報全録]  
　　宫門抄○諭旨一道録前○護晋撫胡奏命婦節烈可風懇恩旌表摺○杭織造英奏奉傳各項　　請旅綏日期分批解辦摺○新撫陶奏審明定擬摺○東撫福奏知縣應行廻避揀員對調摺○五月二十二日内務府國子監廂藍旗值日　引見○明安假滿請安○岑春煊謝授光禄寺少卿恩○候補道府佘昌宇等謝恩○浙江知府　順武謝恩○德州城守尉　連謝恩○湖廣甘肅儘先副將郭長雲周崑各謝恩○科布多帮辦大臣額勒春請訓○烏拉喜崇　請假十日○當興保年預備　召見○掌儀司奏二十三日祭奉先殿載瀛行禮○召見軍機額勒春和連霍順武富興保年○○護理山西巡撫布政　臣胡聘之跪奏爲命婦節烈可風籲懇天恩准子旌表恭摺仰祈聖鑒事竊以從容就義遺言留　粉之扉慷慨損生矢志示剪金之字旣克全乎大節允宜發其幽光兹查有烈婦李熊氏湖北天門縣人己故江西鹽法道能義之女孫浙江鹽運使熊昭鏡之長女生有至性母陳氏嬰疾該氏年甫十餘刲股進藥母病以瘳光緒十六年歸江西臨川縣人山西卽用知縣李翊　爲繼室成禮而後伉儷克諧更能以忠義相規勉治家嚴肅有則十七年李翊燽題補大同縣知縣奉檄赴任受篆十餘日忽遘厲疾該氏刲股和藥救治罔效於十月二十三日身故該氏哀痛迫明自以上無舅姑下無子息决以身殉然猶勉爲料理後事　殮齊備乃　粒吞金兼　鉛粉將所有隨嫁衣飾等物悉付夫兄屬爲　價歸葬下逮親戚僕媪皆有所貽部署旣定盛服端坐逾時毒發而死光緒十七年十二月二十七日距其失李　　之死僅三日耳合城官民莫不同聲歎泣兹據署太原府大同府知府國鈞籌采列事實造具册結聨名禀由署布政使張汝梅核明呈請具奏前來臣查江西臨川縣烈婦己故山西大同縣知縣李翊燽之繼妻李熊氏幼嫻姆教長習閨儀刲股療親情旣伸乎烏哺同心得偶義更勉乎雞鳴何期舄逐飛　唱隨未久遽爾絃悽寡鵠形影成單痛弱息之俱無稱未亡其何待舍生取義誓湘水以弗渝之死靡他與泰山而並重允推完人於巾幗宜衙盛世之褒揚合無仰懇天恩俯准將曰故命婦李熊氏照例旌表以維風化之處出自逾格鴻施除將送到册結咨移禮部查照外理合恭摺具奏伏乞皇上聖鑒謹奏奉硃批着照所請禮部知道欽此○○二品頂戴杭州織造奴才英瑞跪奏爲奉傳大小卷鈔等項要件工竣期迫不及依限赶辦懇請展緩日期先後分批解辦以全要工恭摺仰祈聖鑒事竊奴才於本年三月二十一日接奉内務府文開光緒十八年三月初七日奉旨内縀庫大小卷紗等項無存今傳三織造赶緊織辦務於六月間解交以備萬壽聖節賞用欽此欽遵恭録特旨曁原傳件數淸單札派前來奴才伏查此項活計均係賞用要需期限緊迫何敢稍事躭延遵卽照案核實估計料工價值開單呈請戶部核覆指撥欵項一面咨商護撫臣轉飭藩司先行籌撥銀兩以資購料開工惟此次奉傳大小卷紗等項共二千五是二十疋件爲數繁多花樣不一織辦動需時日非有三四個月織辦不能竣事但六月之限轉瞬卽屆奴才籌思至再恐難依限辦解齊全相應籲懇天恩俯准於本年六月間將頭批先行報解其餘各件請展至八月内辦齊作爲後批起解以免貽誤要需除嚴飭匠役不分晝夜　赶外謹將奉傳要件不及依限赶辦懇請展緩日期分批辦解各緣由理合恭摺具奏伏乞皇上聖鑒訓示謹奏奉硃批着照所請該衙門知道欽此○○頭品頂戴甘肅新疆巡撫臣陶模跪奏爲妒姦謀殺審明定擬恭摺具陳仰祈聖鑒事竊迪化縣客民梁華因妒姦起釁謀殺 
舒玉成身死縱姦本夫魯受帮同抬屍一案據署迪化縣知縣楊其澍騐明獲犯録供通詳嗣因姦婦保外病故未及招解卸事移交接任知縣黄袁護擬解署迪化府知府黄丙焜審明詳署鎭迪道兼按察使銜周崇傅審轉前來臣親提審訊緣梁華籍隷甘肅敦煌縣光緒十五年來迪化縣木匠傭工與己死舒玉成先不認識梁華先與魯張氏通姦張氏後又與舒玉成通姦本夫魯受均貪利縱容得過銀錢不計次數梁華舒玉成常在魯張氏家撞遇並不交言十七年三月二十六日梁華搬寓魯受家内帮其做工是晚定更時舒王成走至見梁華魯張氏魯受同坐外房閑談舒玉成卽進内房魯張民跟進舒玉成身臥炕上魯受隨亦進内舒王成斥魯受不應招引梁華居住先前　過錢物均要算還梁華在外房聽聞頓生嫉妒起意將舒玉成致死順拿尖刀進内乘其不意連戳其右眉左眼角並劃傷左眼胞舒玉成用手遮護梁華又戳傷右　瞅魯張氏哭喊魯受赶攏奪刀未曾奪下舒玉成起身不炕梁華又用刀戳其右胯小腹倒地立時殞命梁華嚇禁聲張逼令魯受帮同將屍身血衣脫下見小腹腸出梁華隨取魯張氏針線將腸納入縫住傷口並取魯受單布褂褲爲舒玉成穿好喝同魯受將屍拾放舒玉成門首渠内轉回焚燬血衣刨去地上血跡次早經郭起山瞥見投約報騐獲犯訊供解府詳由鎭迪道審轉臣親審無異查律載謀殺人者斬又例載兇犯起意埋屍滅跡聽從抬埋者照里長地隣棄屍律杖六十徒一年不失者减一等又例載縱容妻妾犯姦本夫除照例治罪外仍在本家門首枷號一個月各等語此案兇犯梁華與舒玉成先後與魯張氏通姦該犯出舒玉成斥魯受不應招住之言頓生嫉妒乘其不意用刀連戳斃命實屬謀殺自應按律問擬梁華除與魯張氏通姦並棄屍不失各輕罪不議外合依謀殺人者斬律擬斬監候秋後處决照例先行剌字魯受帮同抬屍亦應照例問擬魯受合依兇犯起意埋屍滅跡聽從抬埋者照里長地鄰棄屍律杖六十徒一年不失者减一等例擬杖一百仍照縱容本法於本家門首枷號一個月滿日折責發落舒玉成魯張氏均有應得姦罪舒玉成業巳被殺身死魯張氏亦於訊供後病故均毋庸議姦贓訊無確數請免著追屍棺飭埋兇刀案結銷燬是否允協除全案供招咨送刑部外所有妒姦謀殺審明定擬各緣由謹恭摺具陳伏乞皇上聖鑒勅部核覆施行謹奏奉硃批刑部議奏欽此○○尚書銜山東巡撫奴才福潤跪　奏爲知縣廻避原籍在五百里以内照例揀員對調恭摺仰祈聖鑒事竊照州縣各官原籍住址與服宫任所相距在五百里以内例應廻避攺調兹據藩司詳稱准補曹州府曹縣知縣王曾俊現年三十四歳河南祥符縣人由監生報捐縣丞指分北河試用光緒五年到省遵海防例加捐新班先補用並免補額十二年五月咨署滿完管河縣丞十四年調署天津管河縣丞辦理天津海運出力經直隸督臣李鴻章保准開缺以知縣仍留原省補用因該員胞弟王曾彦係直隸候補知縣先經到省例應廻避經部坐掣山東十五年七月引見到省堵築張村大寨西紙坊等處漫口合龍出力經前撫臣張曜保准俟補缺後以同知升用先換頂戴題補曹縣知縣業己奉准部覆前據該員禀稱原籍河南祥符縣相距曹縣任所在五百里以内應行廻避隨經移查河南藩可並札飭曹州府曹縣一體確查去後兹據查覆相符例應揀員對調查有靑州府諸城縣知縣劉嘉樹現年五十六歳江蘇陽湖縣人由監生投營効力報捐縣丞不論雙單月選用楚軍防運肅淸東捻案内得保選缺後以知縣用復因勦平西捻出力保准免選本班以知縣留於山東歸候補班前補用並免交分發銀兩同治十年到省加捐同知銜因辦理軍需要務出力保俟補缺後以同知直隷州用補授章邱縣知縣光緒六年正月到任調補諸城縣知縣十二年十月到任該員原籍江蘇陽湖縣距曹縣在五百里以外堪以對調詳請具奏等淸前護撫臣湯聘珍未及核辦卸事移交前來奴才查曹縣與諸城縣均係三字要缺劉嘉樹才具開展治事精詳以之調補曹縣知縣洵堪勝任與例亦屬相符相應仰懇天恩俯准將諸城縣知縣劉嘉樹調補曹縣知縣所遺諸城縣知縣員缺距河南祥符縣在五百　以外卽以應行廻避之曹縣知縣王曾俊調補亦堪勝任如蒙兪允該員等因廻避對調銜缺相當毋庸送部引見劉嘉樹係再調之員諸城任内有因案犯張石頭毆傷董春林身死一案於光緒十六年十二月十二日奉旨罰俸一年該銀二十九兩二錢五分九厘現巳飭催完解此外並無承緝盜案及未完錢糧有　降調革職叅限歴任交代均己淸結亦無欠解正雜銀兩至王曾俊准補曹縣尚未到任今因廻避攺調並無叅罰案件合併陳明謹會同河東河道總督臣許振緯恭摺具奏伏乞皇上聖鑒訓示謹奏奉硃批吏部議奏欽此 
 
