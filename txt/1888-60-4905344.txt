# 1888 - 60 - 4905344

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗棃本館　將向未刋出之家書一種印行海内鴻　爭先購致茲又經景賢書厪覓　公之　札以 
新鑄鉛字印成中皆致名公鉅卿之函或講戎機或閘理學或詳漕政或考鹺　要皆確切精詳原原本本而校對之心細印釘之工良尤爲有美　臻衆目共賞計二十七卷都二千八百四十一首又續鈔六卷都二百九十二首現巳出售每部分裝二十本價洋一元六　諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面饋 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之厲精國治之心則本天心之仁愛一天道之裁成庶物而已　 
本齋知是書之有功世敎也從事於此書者數十人歲紀一周始獲告蕆其初每過一闕必校兩次層層遞進校益嚴密及至書成復又通讓遇有　入重印面止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君　　之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字　之湛精猶爲此書餘事有目共賞不　目也巳此佈 
[直行康熙字典出售] [  點石齋主人啓]  
康熙字典一書自本局創印以來久巳風行海内而直行本銷售尤爲最夥前所印者早經售罄惟書中分行直線易於混目閱者嫌之今本局將書中直線概行剔除重加描潤一再校勘毫無遺憾矣準於是月出書每部仍裝六本外加紅木夾板價洋兩元八角售處在三馬路逢源里愼記書莊及南北申昌各外埠申昌此佈 
[論西報不應輕毁中國]  
　　新聞紙體例不得無端謗毁他人此盖無論外國中國西字華字凡爲報者無不遵而奉之不敢犯也一人猶不可謗而 
况謗及一國此其謬妄爲何如哉乃昨觀於文匯西字報竟有不能已於言者敢陳其說以作忠告以彰直道事緣有一華人經營於外洋頗稱小裕乃在英國娶一西女以爲室旣而其人返華西婦從之以歸居於福建孰意華人回華之後忽變初心竟將該西婦棄置不顧輕身他往不知其飄泊何所而該西婦則顧影自憐無所方計盼刀環之無日愁獨處兮無郎其困苦情形不可殫述嗣爲某西人所見詢悉情由惻然憫之爲之籌措川費資送出洋始得復其邦族此一舉也在該華人固覺無情文匯報因記此事而加以論斷謂該西婦何故而欲隨華人華人向來不良上至極貴下至極賤無一不以誑詐爲事今此婦受華人之誑幾致於凍餒以死故欲勸歐美兩洲之人勿以華人爲信云云噫是何言之悖也夫該華人之於西婦其先不知是否誑騙而得至於挈之回華遽爾棄置讀谷風之詩所謂采葑采菲毋遺下體者安在無情無理咎有所歸然棄西婦者亦止此一華人又安得因一人而謗及一國乎人之品類各異良莠不齊子産有言人心之不同如其面也無論爲歐洲爲美洲爲亞洲無數人民性情氣類行爲舉止安得執一以例其餘有强有弱有剛有柔有公有私有邪有正有貞有淫有誠有僞不但一國之人爲然凡有血氣者莫不然也就以中國而論堯舜皆知其爲聖人而自古迄今如堯舜者能有幾人桀紂皆知其暴君而自古迄今如桀紂者亦復有幾卽在外洋又豈得曰美國人皆如華盛頓之賢歐洲人皆如拿破侖之暴耶近來通商已數十年西人之在中國日久因而娶中國之女爲室若此者亦無限卽不以爲室而招致蜑水妹以司閫事者更不乏人其果能使該婦等皆從一而終爲君子偕老之詠而一無失所者乎設以一二華婦失身西人厥後見棄而去而遂謂歐美之人無一不如此上而至於君相下而至於輿臺莫不視同一律輕之賤之訕之謗之相約鄙夷而蔑視之西人見之其將何如耶夫新聞紙本極尊貴之品所以明公是而不容參以一毫私見者也言之而公人則尊之信之言之而私卽不免旁人議論而况可以偏執一見謗及一國乎新聞紙之所以異於匿名揭帖者一則公私之判一則隱顯之分彼造匿名揭帖以謗人則一紙汚言隨意亂道或揭之通衢以使人共見而其下則匿去其作者之名盖彼亦自知其所言者非皆公言故不敢署其名不僅爲避嫌疑防結怨起見也若新聞紙則明明有牌子有主名安得與匿名揭帖相提並論顧言之而公則爲新聞紙言之而私卽無異於匿名揭帖矣吾不知該報館何以自逃於新聞紙之例而甘以匿名揭帖自居也夫恕道之不行也久矣所惡於上毋以使下所惡於下毋以事上所惡於前毋以先後所惡於後毋以從前所惡於右毋以交於左所惡於左毋以交於右此之謂絜矩之道所謂恕也我觀西報往往有不欲人加於我之事而獨以加之於人設中國之人因有一西人棄華婦而謗及其一國西人决不受也奈何以已之所不愛者而施之於人且中國自與泰西通商以來凡所以待西人者初亦何所失禮又豈有所開罪而故招西人之輕藐乎西人自審果無可非因而以已之長傲人之短是之謂驕驕則易敗西人自知亦有可非而不以自非轉欲道華人之非是之謂愎愎則易折華人而果有可非則非之要亦不過就事論事而止過情之毁譽君子所恥也華人雖可非而深文周内故爲牽連竟至謗及全國吾正不知西人之爲此新聞紙曾亦知報紙之體例否此等報紙亦常爲華官所見否其該管領事之在中國者亦得偶一寓目否見之者又不知其均作何語豈熟視若無覩耶抑亦皆以爲然耶且以爲新聞紙原有此體例耶若果有此體例則或者該報館獨有之體例吾恐華人亦將援之則是該報之爲此論乃自貽伊戚不特自貽伊戚而且辱乃國家也孔子云能以禮讓爲國乎何有不能以禮讓爲國如禮何果也禮讓之不講而徒以謗毁輕藐存心中國卽以大度容之吾正不知其有靦面目將何以居於中國之地也嗚呼謬矣 
[本館接奉電音]  
　　昨接京友發來電音有本月二十四日上諭三道敬謹譯登○正月二十四日奉上諭 
劉錦棠奏已故大臣戰功卓著請宣付史館並建立專祠一摺署塔爾巴哈台叅贊大臣明春上年因病出缺業經降旨優卹該大臣久任邊防勛勤卓著其在哈密辦事大臣任内練兵屯田尤多政績該處人民至今謳思不忘加恩着將該故大臣生平戰績宣付史館立傳並准於哈密地方建立專祠以彰勞勩該衙門知道欽此同日奉上諭貴州貴西道員缺着邵積誠補授欽此同日奉上諭直隷宣化府知府員缺着鄒振岳補授欽此 
 
 

Page 2

 
 
[瀛洲草色]  
　　京友云神機營馬步各隊練兵奏准每届四載擇尤保奬一次本年適逢保奬之期客臘經營務處預行檄飭各隊於練兵 
中擇其當差勤奮操練奮勉尤爲出力者酌擬給子陞階頂戴分别奏咨每隊不得逾三十名之限勿許冐濫刻經該各隊專操管帶擇尤列保繕具旗佐花名清册註明考語曁出征防剿住陵次數以及此次擬保何項陞階幾品頂戴應否奏咨等情呈送總理營務處以便禀請王大臣鈞裁酌核奬項是否允協後分别奏咨辦理云○阜成門内苦水井弓匠營人哈輔源操柳敬亭業家道小康某夜坑中燃煤過旺毒氣薰蒸隣人聞之掩鼻欲吐知必有異出門視之哈屋烟氣自櫺隙出赶喚本地面官兵協同毁門進屋則哈仆在地伊母伊妻仆在炕俱已焦頭爛額衣服亦悉成灰燼矣當經看街兵報明官㕔詳報上游飭騐並將鄰人送案作質○每遇皇上宿壇例由侍衞處奏派大臣六員巡察壇墻以昭嚴愼本月初九日皇上親祀祈榖壇先一日駕宿齋宫已由侍衞處咨取銜名於初八晨開單請簡奉硃筆圈出綿宜安興阿色晋徵額連慶秀吉富森布欽此○東四牌樓馬巿某木廠堆房於初七晚初更後失愼幸人多手衆分投拆卸僅焚灰棚一間並未延及他處當報警侍步軍校率同汲桶馳至帮同撲救火卽告熄是以紅籌報救尙未傳遞於各廳云○禮部行文各衙門稱本部具奏正月二十一日孝穆成皇后忌辰正月二十三日孝聖憲皇后忌辰正月二十九日孝儀純皇后忌辰此三日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應行知各衙門飭屬一體遵照御前大臣伯邸等於初八晨散値後前往中海紫光閣看演筵宴一切禮儀以備初十日皇上御臨並預傳蒙古各王公朝鮮正副使於是日齊集是處由侍衞處理藩院禮部各員帶外藩各員演習進膳進茶入宴謝恩各項禮制○侍衞處咨行理藩院所有初十日紫光閣筵宴外藩照例蒙古王公入宴隨帶護衞人員按照定例親郡王貝勒不得逾二員貝子公等不得逾一員相應咨行貴院轉飭遵照並飭入宴蒙古土公等卽於是日將隨帶護衞人員銜名呈報本處以便稽察○初八日清晨駐京各國欽差署咸高懸本國彩旗聞係和蘭國君主誕辰是以懸旗伸賀也 
[覆舟兩志]  
　　嘉善向有航船每日來往西塘鎭前日早上從西塘開回船中有客二十一人行至半途風猛帆折船身翻入波心貨物客 
人盡漕覆没船主急率夥友下河撈救當時救起十三人尙有八人後雖救起已早氣絶身僵矣船主知事不得了當卽奔投嘉善縣署適莊邑尊因漕糧赴滬經捕廉略問情形飭俟邑尊回署再行辦理○嘉興北門外太平橋外塘橋河下有從塘匯開來之菜餅船與從北門開去之糧米船相値讓避不及以致對碰菜餅船受傷甚重當卽没入河心兩船主互論是非扭結不解經人調處令粮米船賠洋九十六元事始了結 
[河工紀要]  
　　刻有從下河至淮陽者述及下河各工本已擇定新正初六日開辦而河内積雪甚多融化後水深數尺總辦張廉訪睹此 
情景立卽傳諭通工改爲本月十二日興辦一面飛飭各工員多雇水車尅日車戽過其處者但聞一片桔橰聲洋洋盈耳現已一律戽乾將以㨧挶從事矣各叚夫役陸續到齊多於河之兩岸搭篷居住柴扉竹屋鱗次數里每當晌午遙望萬縷炊烟頗有雨中春樹景象至工程若無風雨稽延則花朝後卽可告蕆云 
[陜西官報]  
　　十三年臘月十二日扶風縣陳回任○十三日署咸陽縣侯嗚珂上任請補懷遠典史李映庚謝行知同官縣王光烈病故 
○十四日署安塞縣張兆周上任○十五日撫臺委鹽道顧署粮道事候補道黄署鹽道事○十六日潼關廳王上任○十七日藩臺懸牌知縣徐錫瓛署同官縣事厘局發札知縣孫萬春委茶鎭知縣梁乃賡委西關知縣李士珍委南關俱收厘金○十八日同知唐沛霖往漢陰查案未入孟謙往同州聽差○十九日藩轅牌示巡檢周文彬署郿縣典史事○二十一日同官縣徐錫瓛上任昨日無事○二十二日署郿縣典史周文彬上任○二十三日新選同官典史高福磬禀到○二十四日寳雞巡檢孫學康騐看進省○二十五日府照磨廉師義起服禀到○二十六日署安康縣宗維城卸事回 
[甬上雜識]  
　　正月十九日爲鄞邑尊徐翔墀大令之公子合卺之期是日署中懸燈結綵道府各憲均往拜賀輿馬盈門頗稱熱閙○福 
建賭棍日前又在天妃宫内席地開賭引誘鄉愚最爲地方之害總巡局聞之督率勇夫前往拿獲數人送縣縣尊飭差管押矣開篆後從嚴懲辦○前任鄞縣朱友笙大令爲培育人材起見於去歲捐廉倡復鄮山書院前已錄報兹聞衆紳因鄮山書院之舊址無可查復現將景賢義學改建爲鄮山書院已於日前興工拆造其經費將鄞署每歲應解漕米之易銀費約計千兩提用緣近年以來均向省城匯劃不必易銀上兌而此費仍歸鄞縣收納朱邑尊因念書院膏火費無所出卽將此項銀兩提用業經通詳各憲立案其改建經費已由衆紳士向各行號殷富人等捐助想經之營之不日可復舊觀也 
[碩鼠作怪]  
　　世多杯弓蛇影之事莫釋疑團一旦豁然方無疑惑故曰妖由人興信不誣也聞粤省老城大塘街某試館乃新邑望族之 
書院也每屆科試之期則該姓士子雲屯霧集幾無隙地惟平時則一某甲爲之司閽料理閒將房舍分賃旅客或挈眷僑寓所弗禁焉居人倐於去歲臘閴喧傳室中夜半有聲自房帷而出疑反疑崇不勝駭詫竟有遷徙以避不俟終日者乃不逾旬而院宇荒涼人蹤寥寂甲因失其利源心殊怏怏夜闌人靜恒有所聞使人毛髮森竪臥難安枕然究不悉果何聲也上元節前有胡乙者偕其傭僮由鄉赴省稅此而居乙有阿芙蓉之癖俾晝作夜竟夕無眠某夜蓮漏將近四下傭僮蒙首而睡酣赴黑甜乙猶吐霧吞雲矇朧倦眼忽聞樓閣響動自上而下凝眸審視覺扶梯有物一團毛茸茸然昏黑如墨轉瞬間墮地而滅乙目覩心驚不覺爲之震慴幾於無地退藏旋呼其僮則懵然弗應遂拦搜精神勉起闢户奔告居停詳詢室中怪異甲善爲說詞以釋其惑且謂向安無異請勿介懷乙坐談逾時漏將五轉始返步歸寓詎甫入户闥突見黑物從足脛滾躍而過心忙手戰不由自主將所持之烟燈墜地燄光頓熄隱於月影下見有物緣梯而上乃就榻畔執木挺奮擊之物隨挺而墮傭僮驚覺急報館人趨而視之乃巨鼠也四足已斷厥趾其尾秃然形狀怪異甚爲畏怖旣斃而衡之重二觔有奇甲烹以爲饌味殊甘美至此心始釋然甲欲表明春事爲袪寓客之惑因留鼠首以示人鄰佑見者咸爲詫得禾曾有斯豈阿𡡉之流亞歟錄粤報 
[拐騙類誌]  
　　承平時游金陵者每相戒毋爲妙手空空兒所算以其手叚强而轉移捷也亂後此術幾如廣陵散或傳或不傳去臘杪有 
販毡帽客將罄其所有思易縀以實歸裝一日邀縀經紀在天泉茶室與之講論價値之高低經緯之美惡客兗産心計本粗舉止又鹵莽來時自携一白布搭連内儲本洋五十元適由某店收帳而來因經紀言語殷勤卽凂其閱洋探手將取忽來一裘服麗都者上前並不相揖但大呼堂倌帳歸巳會手中便擎茶以敬客客起立推讓其人巳擎盞至其前客惶遽鞠躬拱受其人亦答揖次及經紀不交一語轉身逕去少頃經紀問客曰此爲誰客曰掩疑貴同行之舊相識耳不然何以脫略若此兩人正不解客乃徐徐出洋啓視則已易青蚨二陌矣經紀曰是必此人掉包盖彼探囊之妙卽在擎盞之時也又金陵之小錢土店大增海巿蜃樓憑空結撰然其射利則頗厚推原其故無非佔小便宜不使一事空過一日來一兌洋者交洋信一封封面註明十元由邗上寄交云云此人正遞信與店夥時適一人從外過呼與語此人遂命夥自拆旣而返曰頃者之十元都佳否夥卽漫應曰佳此人遂悉易錢帖以去旣去夥檢洋則自一至十無一不僞惟起首一元乃眞鷹餅緣當下夥見封内多一洋而此人未知料必係前途之誤因起貪念崦墮其術中然巳悔無及矣又廿六日上新河謙和祥錢店飭學徒送洋百五十元銀票千兩至城内某號徒見天色欲暮 
 
 

Page 3

 
 
恐歸途有碍因策馬疾馳適過江東橋橋上簇擁無數貧民覩人來便呼乞一文錢以爲笑樂中更雜以幼童少婦全不知恥苟施者不及遍給卽牽裾捉袂蜂擁而上口中且自比第五倫之撾婦翁蓋侉語如此竟有遭其裂冠爪面者可怪也是日貧民欺徒年少遮馬首而嬲之不已徒祇得揚鞭縱勒以越車圍不料倉卒中墮落洋一封計五十元初不覺也及回顧見貧民攘臂爭取勒馬馳回已鬨然各鳥獸散徒泣下就近鳴知保甲局局勇出爲捕人然已無從追究幸該店主係忠厚長者知學徒實出於無心並非因貪生痴因痴生妄與尋常之踰東家牆而蹈南郭履者不同惟命其從此當以小心二字書諸紳以自警而已故知其事者咸頌店主之富且仁云又金陵城内相距遼闊故街巿交衝之處每有控長耳公凝立道左以待南人之北北人之南者然因是往往有如黄鶴之一去不返者綠有一種匪徒專剥牲口以爲業凡盜驢馬者每頭給洋二元盜者跨背上以錐剌其後卽疾行如飛比及門卽以刃斷其首雖畜主人尋蹤而至亦莫辨驪黄牝牡去冬被害之家不一而足歲暮尤甚執鞭弭者敬不悟其買駿之意則望塵莫及便若游龍之不可蹤跡惜有民牧之責者不知其爲阱於國中而一禁之也 
[閩中雜記]  
　　客有從上游來閩者言建陽縣于客臘廿入日突來難民一千八百餘人口稱現將赴省請給路費洋四百元邑宰祁大令 
密令稽查見該難民俱夾帶軍械且無老幼婦女夾雜其中又有頭目及十長等名號觀其形跡種種可疑卽邀令紳士酌捐若干不足復以廉俸益之諭令不准來省難民遂卽日解纜他去○婦女入廟燒香本干例禁閩俗每屆元宵少婦之艱於子息者皆赴柏姬廟虎婆宫拈香默禱俗呼爲請花一種好色之徒藉遊春爲名招依入廟評頭品足無所不爲甚至紏集黨羽多人攔住門口乘機搶奪簪環不知主持風俗者其亦有所聞知否乎○福安拆毁教堂一事己登前報現查辦是案之委員潘觀察駿章福寗府嚴太守良勲福安縣王大令士駿均已回省聞應賠錢若干尙未議定云 
[蓬山青鳥]  
　　長崎來信云日本向有盂蘭盆會每歲由舊歴七月十五日起一連三夜人家皆赴墳墓然燈去年金井區長朝長郡長宗 
諭示各宗寺院禁止此會今歲各寺院布告勸令將此會改從新歴七月十三日起則天氣尙凉祭祖頗便云○朝野新聞言日本兵備人皆以爲一無可恃深恐一旦外交决裂欲動干戈則砲臺軍艦二者皆不可少一時需欵甚鉅目今之計當先籌增設砲臺誠以軍艦爲防邊之用砲臺爲防身之用是以礮臺尤爲汲汲也去年募集海防費悉壧充建築礮臺之用說者謂其裨益國家實非淺鮮云○德太子始患痬繼病腦上月廿六號日皇特發電語以通問候德皇回電略言目下太子病勢危篤並祝陛下安康貴國隆盛云○司法省山田大臣調查本省各事務非常忙碌本月十一日至夜分十點鐘時公事始息至三　次官本多叅事官與二三屬官則無不徹夜從事云○三月一號東京來電云内務書記官曰粮現奉命爲愛媛縣知事舊知事藤村依願免職又高知縣知事田邊調升元老院議官現任卽以元老院議官爲該縣後任云○日本報云今次長崎縣知事日下義雄在東京舉行婚禮由崎港外國人五名爲委員先發電報至京祝賀一俟新夫婦到來尙須在租界或名館大開宴筵以伸賀悃目下正在準備一切云 
[添設包探]  
　　法捕房備捕頭以租界遼闊時有流氓竊賊混跡其中華包探惟王榮培李雲發二名深恐不能周顧因挑選十二號巡捕伍緒林給以包探憑據於廿五日起當差 
[演劇誌盛]  
　　昨日城隍廟演劇酬神清晨九下鐘時卽鑼鼓喧闐登塲開演衫兠杏子扇掩桃枝舞態歌聲眞不數廣寒宫裏以故觀者 
甚衆幾無插足之方上海縣裴邑尊於十下鐘時親詣神前拈香行禮至午後始排道而回 
[盜犯將决]  
　　聞之蘇友云前年行刦本埠有利銀行之盜犯魏天花康德紀二名業己由府勘實過撫院堂供認前情行將照例正法矣 
[移送賭徒]  
　　牽涉賭徒一案昨由王鴈臣司馬將陳新甫顧雲泉顧鑑堂等移送英公廨蔡太守飭捕房查拿賭棍盧啓揚等歸案訊究 
[上海縣署瑣案]  
　　巳革總兵吳宗勝因哄騙綿綢之案由英公堂訊供送縣發押候辦前晚裴邑尊升堂訊究吳稱管捙已久殊不耐煩 
言語之間殊多桀驁邑尊謂爾作事不端尙不知悔悟耶本縣奉道憲諭令懲辦爾竟謬妄如此實屬目無法紀遂飭令笞責一百板荷以巨枷發十二鋪地方示衆至昨晨吳將枷毁去該鋪地甲因解案請示○昨報列孫元興骨牌店中人將巡防東局勇丁及愼興茂京貨店主張姓扭赴縣署喊冤裴邑尊庭訊之下局勇禀訴前情愼興茂主張仁茂訴稱小的店與母舅之店係比隣曾將牌門庶暗伊店之窗小的當卽移置他處而舅母周氏猶滋擾不休叩求明察周氏供稱外甥幼時賴小婦人夫婦照顧現伊已有錢開店遂卽目無尊長竟至巡防局控訴谷將丈夫究懲小婦人是以情急報案店夥周阿方陳阿大供稱小的等恐到局受虧是以將局勇扭案邑尊以事屬細微乃將周氏大加申斥局勇奉諭傳人周陳不應將其扭案着各笞一百扳各枷號一月發犯事地方示衆復令張向母舅賠禮案遂結 
[英界公堂瑣案]  
　　包探顧阿六獲解闖竊江榮茂并信昌隆等各茶棧自鳴鐘衣物等件之胡小古失主錢子堂熊良福等六户投案候 
示蔡太守因贓尙未齊飭該包探將胡帶回再行解訊等因已詳前報昨日該包探禀訴前情并稱豓巳吊齊尙有衣物係生順恒棧内蔡洪泰報失者又查明胡行竊衣物交與俞少卿售錢爲此獲俞送案錢熊等失主叩請領贓葉供在生順恒棧失竊衣物已由捕房查獲請爲給領胡供稱疉次犯竊尙求恩恕俞供代胡銷贓原是不合蔡太守判胡枷號七天發信昌隆棧前示衆期滿發捕房管押一年以儆俞管押三月贓交各失主分别認領○江林訴稱主人廖壽山管帶鹽捕營勇丁因赴道轅領餉暫居客棧失去拜匣内洋銀二十九元由該棧司帳人查明張具安行竊當卽起到贓洋二十七元尙少二元經張母賠足且據言張向有痰迷之症主人命小的代求免辦張供實因痰迷症發心地糊塗以致犯竊尙乞施恩其母亦代子求饒蔡太守謂張犯竊本應懲辦姑念原告求免格外從寛交其母領回管束起案之洋交江領去○管巷門之殷德才訴稱失去皮馬褂後有人見徐晉發來過因將徐交捕送案徐供浦東人來滬尋兄晉才並無行竊皮馬褂之事晉才供向大洋行爲庖人胞弟晉發有友人言荐爲出店因此信致家中囑其來滬决無行竊之事蔡太守謂殷控竊無憑礙難准理姑飭將晉發交晉才保去如果查明的係犯竊仍須交案訊辦○王美香訴稱躭擱永發棧前夜失去蓋在被窩上之皮馬褂報捕查獲竊犯金興山搜出押票已被押洋七元今特吊贓送案所押之洋在伊身畔一併起出金俯首求恩押鋪夥請追押本蔡太守判金管押四十二天贓交王領銀洋給還押鋪○三十三號巡捕禀稱余阿蘇同亲加坡孩子乘馬飛奔有違界租章程因之拘案新加坡孩子已由英刑司判罰洋一元今惟將余洋送案余供不敢飛奔只求恩斷蔡太守判亦罰洋一元撥充醫院經費 
[法界捕房瑣案]  
　　昨紀湖南人劉三卽劉元楨犯事遞回原籍因病逗遛無錫縣境病愈濳來上海經包探王榮培緝獲俀請王鴈臣司馬訊明判杕二百云云昨日王司馬莅捕房飭卽帶案實懲劉叩首求恩并稱實因妻母在滬是以潜來挈之回籍以第决不敢再肇事端伊妻伊母亦求施恩典司馬見其情形諭令免責飭送上海縣備文遞解倘敢再來一經訪聞或被緝獲决不恩寛○包探李雲發緝獲行跡可疑之幼孩宋阿土向之詰訊據稱年十五歲上海人在大東門内滿笠橋堍某石作爲學徒昨被師父笞責因之逃出行經新北門内北香花橋路遇一人自稱家在揚州製香囊爲業引至法界廿一間來安里住兩天聞伊等欲將賣我至他方捕頭着押候解送公堂訊究○前兩年捕房所押積竊阿狗 
 
 

Page 4

 
 
扭斷鐐銬潛逃捕頭以其兇横飭探捕加意緝拿昨日探土培中途　見拘進捕房備捕頭略詰數旨命押解公堂嚴加究辦 
[更正]  
　　敝處所登香港電局第三批細數大埔悮刊十埔黎杰三誤刊黎杰之共計捐洋銀之捐字誤刊大字實收到規元二行一百零 
誤刊二十一零合亟更正[  上海陳家木橋電局賑處誌]  
[惜秋華爲翁子逹題任伯年朱夢廬諸名家合綴九秋圖]  
　　占盡清華愛徐熙妙筆競描秋影織女弄梭青鸞倒垂妝鏡玉纎待染猩 
斑睗斷處墻陰露冷幽徑趁花冠翠羽紅顔猶靚香滿一輪迥記黄昏作伴話東旃佳興遙想滄江應有畫橈相並西風點綴珍叢比九九圖開還勝消凝惜芳菲爲題新咏○洞仙歌三椽老屋只愁人一箇如此凄凉奈何我北風狂不管旅客衣單偏把者窗紙條條撕破熒熒燈不亮惝怳迷離似夢還驚未曾做骨肉十年乖縹緲幽魂都來向牀前閃躱算莫是憐兒在窮途累泉下雙親替愁寒餓玉琴仙侣太疾稿於挹翠菴 
[廬山舊隱邀觀劇新丹桂部獲見蟾仙上墳一折戯贈以志重逢之喜就正夢畹并望愛蟾仙者和之]  
　　香腮玉頰揾啼紅魂斷當塲一 
顧中柳葉愁顰含宿雨梨花清涙涴春風新雛嬌養丹山鳳妙舞廻旋洛浦鴻安得銅街營别館量珠百琲貯秦宫[  太疾醉題]  
余郎玉琴别半載矣每懷風度輒神往不置昨於鏡中花史席上見郭郎文琴神情意態彷彿似之詢之乃知其與余郎同師不禁慨然有 
[感爲賦金縷曲一闋]  
　　偶爾萍蹤聚恰無端愴懷舊雨倍憐新雨翹首京華何處是止此情絲一縷問消息更添愁緒十丈軟紅飛不到且閒中聊借琴尊侣談促膝可心許二分酒意縈眉嫵算芳菲春蘭秋菊不分爾汝醉愛微吟醒愛坐休道出奴入主漫認作尋常投　一瓣心香藏已久到今朝乍見偏無語但一笑撫瑤柱[  古吳思存子倚聲]  
　　鏡中花史風雅教主也詩詞歌曲無不極其深窔其所賞識者有一新丹桂之小金寳予嘗一再見之日昨曾題其花間按拍圖以爲贈意 
有未盡因疉前韵續成二絶再贈小金寳詞友錄呈鏡中花史夢晼生懴情侍者之溪居士先占荷花半月生醉月生洎海上諸大吟壇政 
和風送花香雅韵多枝頭好鳥弄陽和容光明媚瑤璫碎流盼嬌凝未肯歌一聲清響落梅多鸞鳳將飛帶笑和春至人間花弄色 
無人不唱踏春歌[  水鏡散仙二三俶稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收賑捐十一月中旬清單]  
　　十四日河南捐王心如先生交來六合徐大善士英洋二百元○本埠德泰莊交來李甫雲翁洋一元又交 
來賈何氏洋一元○義橋鎭釐局徐小勿先生募魏少峰新壩厘局二户各洋一元經募主人洋八角高子安曾裴亭無着道人三户各洋五角瑞興行四角張德榮洋三角四分葛樵 
溪吕蘭亭有心無力三户各三角陳福堂朱春泉何慶雲三日各二角王阿炳陸貴劉雲三户各洋一角張忠孝堂不知氏二户各錢一百實收收英洋七元○嘉禾隱名士葛享記德記成記大興純古堂厚記曾記焕記隱名氏英記祖記九記升記卿記十户各錢二百微記李肈初記梧記叔記竹記本記施二恆記啓記少記十一户各一百槐記五十林記成記二户各四十文共實收洋四元○本日共收河南捐英洋二百十四元 
[上海馬路文報局内恊賑公所經收賑捐十一月中旬清單]  
　　十五日河南捐蘇垣齋門外大豐和木號歐陽春蓀經募無名氏隱名氏藕居士晋隱氏秋聲舘主五户　英洋四元○南潯鼎昌和號銅洋十元○常州劉望記翁募保艾居士爲顯考妣朝議公吕恭人六十冥壽懴資移賑洋八元保艾居士募不書名洋四元五角劉蔭記久記悟記陸敬 
記四户各洋一元又望翁募記一千愼獨五百魏不書名三百錢嗣昌下裕亭戴先燦跤蓉丁福壽對聯官百燕百中元長伯嗚十户各二百戴燦之願晋藩駱崇珍劉藴官嘉保季兌德珍吳懷澄八户各一百共錢四千六百合洋四元五角○杭城四條巷陳公舘募交有無力人銅洋二元○義橋厘局徐小勿先生募交漁甫司程允公捐照料津貼洋四元虚對開一元又義橋訊劉瀛向捐冬防津貼洋三元○海昌周小泉募烟波舊隱蓬董居士二户合助洋一元敦信堂章凈凡居士二户各虚對一元陳菊樽洋一元紫陽居士禹聲氏　輝閱懷德堂裘四户各二角守軒壽椿精含三户各一元○本日共收河南捐英洋五十一元銅洋十二元虚對開三元 
[上海虹口元濟善堂經收各善士樂助施粥捐欵第三次清單]  
　　旗昌行各洋友八十二元陳鴈初五十元辛壁城三十元老太古帳房十五元韋僕周黄敏田裕和泰立本 
堂春源馥安昌號鴻泰號各洋十元韋文團黄彬宜公大莊朱煒堂王慶昌春源莊周春生陳可雄王錦書祥安號各洋五元鄭瑶石陳善慶堂各洋三元姚綏臣元甡莊萬泰莊林餘 
慶堂同吉泰淞隱子怡泰昌祥生泰各洋二元韋藹加韋勲聰許朗川韋瑞予何佩聲招彭年席錫蕃吳寳鋆吳鎭三吳日三吳月樵陳味腴劉用九唐韶笙未雨軒泰潤號誠心齋各洋一元翁修特米十石同發號米四石正義隆米三石俞德記周蓮塘各米二石仁和利米一石義成諕洋煤一墩各善金隨繳隨報餘捐後錄 
[上海陳家木橋電報總局豫皖振處正月中旬收數清單]  
　　閩册南台稅厘總局許來潘茂如觀察花甲壽奉慈訓以籌筵移賑番洋二百元合英洋一百九十五元四角○ 
粤册香港電局温募第三批番洋三千一百十元合規元二千一百一兩四錢四分捐户各姓名另登報章叉長源泰來廣東用府范子昴太守募七十一户爐坯洋一百四十八元二角銅洋一元爐坯對開四個又募無名氏爐坯洋六拾元○救册太湖救生局第十八批宋珊窒顧傳恩爲父資冥福洋五元○蘇册蘇電局第十二批募洋三百五十一元錢七百五十文捐户各姓名另登報章蘇城俞公舘俱氏以壓歲錢助賑洋三元盛貼本公帳房第十批募二伯四十三元銅洋四元錢四百廿文細户力登報章戲鴻堂交來德清俞太史潤資助賑洋十二元蘇城門急局募第一批洋二百九十六元銅四元捐日姓名另登報章得齋第六批募十九户十元蘇城吳蓮生文募六户二十元○凝册常昭凝善堂來第三十九批學齋一百元求學齋又助五十元琴川安定弟求母病速愈五十元葉湘記棉衣思三十元未敦禮天鑒堂屈兩户各十元問心閣年餘米撥助洋五元屆秀記洋五元嘉定隱名氏洋四元李心禾洋三元楊竹亭洋二元何蕃錢鳳卿無名氏平安氏徐朗各臥游軒徐六户共洋六元隱名氏朱錢六百趙葆初錢二百又升記願桶捐二户洋十二元散捐錢二百念六品記緣字桶四户五元錢一百八十散捐錢一百廿萊記以字桶一户一元吉記能字桶散捐錢三百十五仲記是字捐散捐錢一百九十五鴻記祿字桶散捐錢二伯十一以上共收二百九十元三角虚對開一個紋一錢八厘錢五十一又來四十批張景韓募十户五員陳則行募八户洋二員錢一百周耀阡募十四户三員四百八十繆少村募廿二户洋八胃錢二百九十文無名氏募十户洋四員錢二百又無名氏募十七户十六員五百又無名氏募三十二户九員錢一百八十祥泰周承啓募三十三户十六員唐堯賓募四十八户洋廿五員錢五百七十八孫懋昭募九户十一員張人和募二錢三百虞臣經二户一員錢五百宓台邢大方李越凡募十五户錢四千一百八十又散捐十六户五十四圓銅洋七員錢二千二百以上實收一百六十三員二角銅洋七員廿八○常册武保嬰局第十九批募安尙卿廿都二圖十七户十七員德澤鄉四十四都二圖三户八員錢四百念八四十五都一圖廿一户九員錢九百七十大寗卿三十都三圖七十六户洋廿一員錢一百六十五三十都四圖廿三户廿一員錢七百六十五三十六圖十四户洋十員錢五百四十五圖三十九户洋四十五員錢二百八十五三十都七圖三十五户洋十七員錢一百五十五三一都八圖三十二户洋三十四員以上實收洋一百八十三員毛洋兩員錢三百七十文又來募豐南鄉廿七都六圖十户洋十員共部五圖十户洋四員錢三百七十延政卿廿都五圖四十七户洋十六員一百廿一都一圖廿二户洋十一員我出錢一百五十四兩廿一都七圖二十户洋四員太平卿十三都三圖三十六户洋八員昇西卿六都五圖六十八户洋廿六員六都四圖六十二户洋四十五員錢六百十都三圖二户洋九員定衷鄉五都三圖廿五户洋七圓四百四都六圖一百十二户洋十六員我堂二百九十文安尙鄉芑都五圖拾八户洋七元錢九百九拾文又廿二都六圖廿五户洋一元錢才千三百八拾文面右廂廿六户洋廿八員錢二千文欽風卿二拾八都二拾八都五圖四拾二户洋十二員找出錢一百九拾八循理卿三拾五都二圖八户洋六元找出錢一百一文大有鄉三十一都五圖六户洋五元鳴鳳卿十六都六圖廿四户洋五元以上實收洋二百廿七元無錫知仁庄來廿七批募梁溪沛國氏年屆古希以元旦麫實移振洋三十元江陰春字前營張募十户洋六元錢一百文○太册太倉繆季豐來唐若欽開舘酒席移賑洋二元○皖册安慶無名氏洋一元○卾册公濟益來第六批方允翁花甲壽蒙官商饋送禮物璧榭居停惠送十元並備壽筵實移振洋四十元○寗册金陵熊公舘洋一元戲鴻堂來黄愼之殿撰公潤資助賑洋一元五角○鎭册鎭江晋源莊募淮鹽公所錢十二千○杭册杭垣同善堂募第四批洋十七元原平銀七兩銅洋一元錢一千二百文細户另登報章杭城隱名求嗣人洋十元清寗凌蘭庭求咳病速愈洋一元○湘册湖南衡陽縣正堂樊琅圃大令湘平文二十兩又募衡州府正堂綏衣堂翁湘平文二十兩○川册瀘州電局王來第九批隆昌縣署郭稚蘭募渝平文九十兩合規元九十四兩五錢○嘉册嘉興電局宋樹翁來第四批募十五户洋廿七元嘉興鹽厘局來第十批楊羲臥太守募楓涇各善士七十七户洋四十一元又來十一批募揚廟各善士一百十一户洋八十四元又來十二批募嘉興南門各善士十七户各洋廿元又來十三批募蘇城各善士廿六户洋六十四元五角又來十四批募乍浦各善士洋一百元又來十五批募東栅各善士洋四十元一角又來十六批募王店各善士洋八十元又來十七批募王江涇各善士洋四十元又十八批楊太守墊湊準數洋三十元四角以上實收洋五百元○申册源恆隆隱名氏洋廿元招商滬局唐募本帳房洋五十元唐藴輝堂洋五十元海天春長發棧泰安棧怡和仁和昌成怡順昌海晏帳房廣利江字富有江審江天富順江永江裕公記號乾泰豐信昌隆盤記福聚公十九户各洋十元豐順帳房恆茂和裕通恆和泰厚安號聚安號德茂號陳源盛樹德軒郭南順泰十户各六元陸永茂普濟帳房海琛帳房公和同大順鐘葉氏五户各五元永清帳房海定日新美富鎭東海昌致遠戴子珍拱北帳房益順成仁昌行利泰昌新泰昌和記春記號廣源利英和號恊興號德盛諕蕭怡和德順號張萬利啓昌號瑞記振興鴻興福務南號廿五户各四元恆茂號洋　元賈潤生敬義原蔡振豐號同吉泰隆瑞成鄭明豐敬記棧瑞懋號德源號振昌號利記裕德棧十二户各洋二元以上實收洋五百十二元還舊原人洋一元頴川氏洋二元江陰張軍門求病速愈洋二百元本埠怡盛莊募各善士九户洋十四元錢八百文吳時氏求鼻觀清通洋一元姚景賢堂洋四元俞春莊洋一元有餘善士洋二元還心願銅洋五元○救災圖單册黎里蕭宅募十三户洋二元足對開一個錢三百八十文浙省紹興储署募廿一户洋四十三元西塘江公懋募五户洋十元○樂册盡心子洋三元爐坯洋一元銅洋一元銅洋一元○鐘册蘇文輝募廿五户爐坯洋四元○水册窰溺信茂號募十一户洋十二元○保册梁陽無办人陽痛獲安助洋一元孫堯卿募三户洋二元投間道人洋四元以上二十日止○本向共收規元二千一百九十五兩九錢四分湘平紋四十兩折合規元三十九兩七錢九分六厘現文七兩一錢八厘申合規元七兩三錢八分半英洋三千五百三元四角對開洋兩個銅洋廿二元合規兀二千五百三十八兩九錢爐胚洋二百十三元二角爐胚對開四個合規元一百五十二兩二錢一分錢十六千另九十九文合元十一兩三錢三分七厘以上八項共合規元四千九百四十五兩五錢六分八厘連前共收規元廿七萬五千五百另三兩八錢二分上年解至第九批止計規元廿六萬六千五百九十七兩七錢五分實收規元八千九百六兩另七分候候有成批卽當往解災區以濟春賑之需合併聲明 
 
 
