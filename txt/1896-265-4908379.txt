# 1896 - 265 - 4908379

 

Page 1

 
 
[排印外臺秘要告白] [  圖書集成局啓]  
　　外臺秘要一書爲有唐王剌史　所箸閘明醫學獨得　傳爲卷四十餘爲方　千餘藍集醫方之大成實足空前絶後者也　問翻刻　漫良多　虎辛羊無從辨認　本届覔得原刻書本付諸手民　校再三如掃落葉世　欲究林蘭之秘者俟告成後　　購取可也 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院　考時務策論視制　詩賦爲尤重廣學會新著中東載紀　未　　凡泰西新　之可作掌故者精心考訂　皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角廉莫甚焉○　學曾新譯文學　國策兩卷凡泰西學校中之良法美意　阿無遺塲中如考新學舍此無以運典每部兩角廉之又廉○時事新論十三種圖說四十種繁稱博引　細無遺亦由本　代印計價六角 
[乞巧攷]  
　　光緒丙申秋雙星渡河之日本館執筆人晨起盥沐方竟小坐北窓下聞遠樹　嗚嘒嘒襟袖間微風颯然蓋蓐收秉樞未及一旬而大地商聲已換作清凉世界矣爰伸紙搆思方擬撰爲論說以弁報簡有客踵敝齋而請曰世俗所傳乞巧始自何時願吾子數典以惠枵腹執筆人曰陳言獺祭大雅所譏顧未能免俗請略舉其說攷古時乞巧不定七月七日歲時記云七月初一日東京置乞巧巿又云京師人家左廂以初六日乞巧右廂以初七日乞巧容齋三筆云汴京習俗以六日爲嘉辰太宗太平興國年奉帝詔七夕嘉辰著於甲令今習俗多用六日非舊制也宜復用七日是初一初六初七皆有乞巧故事然白樂天長恨歌七月七日長生殿陳鴻傳秋七月牽牛織女相見之夕秦人風俗是夜張錦繡陳飲食樹瓜果焚香於庭號爲乞巧宮掖間尤尚之觀此知唐時乞巧皆以七夕自五代至宋乃名爲七夕而或用六夕今杭人猶以六夕乞巧大約南渡以後沿汴京舊俗耳至七夕故事見於傳紀者如後漢書載竇后少小頭秃不爲家人所齒七月七夕人皆看織女獨不許后出乃有神光照室爲后之瑞最爲近古可徵其事與夷堅錄所載天門開一則頗相類此外若漢武内傳載西王母諸說與乞巧不涉惟云太液池西有武帝曝衣樓七夕宮女出后衣曝之與西京雜記所載漢綵女七夕穿鍼於開襟樓皆爲後之詠乞巧詩詞中所引用他若輿地志云齊武帝起曾城觀宮人多於七夕登之穿鍼名曰穿鍼樓新唐書云中尚署七月七日進金鈿七孔鍼又云宮中七夕妃𡣕各執九孔鍼五色綫向月穿之過者爲得巧又東京錄云唐宮中以錦綵結成樓殿高百尺上可容數十人七夕陳花果酒炙設坐具以祀牛女二星妃𡣕奏清商之曲宴樂達旦又天寳遺事云明皇與貴妃七夕宴華清宮列酒果於庭求恩於牛女星各提蜘蛛閉小盒中至曉以絲網稀密爲巧候至今士女效之又感遇集郭子儀從軍沙漠間以役回銀州七夕夜見空中赤光軿車繡幄中坐美女垂足於牀自天而下子儀意是織女乃拜視女笑曰大富貴亦　考言訖冉冉而去又桂苑叢談載鄭氏女采娘化爲男子事則夢見織女墨莊兄錄載郭翰得七寳枕事則親見織女又癸辛雜識云楊纉繼翁大卿倅湖日七夕侍姬田氏及婢女數人露坐至夜半忽有一鶴西來旣而有千百鶴從之皆有仙人坐其背如畫圖織女形綵霞絢粲數刻乃没楊時已寢聞姬急報起而視之尚見雲氣紛郁之狀尤與汾陽事相類但不聞有言耳其餘七夕瑣事如蔡州丁氏七夕禱於庭見流星墜瓜上明日得金梭自是巧思益進見秘閣閒話薛瑶英於七夕翦輕綵作連理花千朶以陽起石染之當午散於中庭中隨風而上徧空如五色雲霞久之方散名曰渡河吉祥花見致虚閣雜俎又洛陽答家乞巧造明星酒製同心　是夕如有蟢子網瓜果上結卍字者爲得巧見金門歲節記又七夕作蠟嬰兒浮水戲弄爲有子之祥名化生出於西域謂之摩喉羅卽摩喝樂見歲時記而東京夢華錄亦載摩喝樂及水上浮諸物若斯之類難更僕數以及柳子厚作乞巧文王達作却巧文賦自庾信謝眺以下詩詞自蘇彥葛勝仲以下無煩縷述第思智者創物巧者述之孟子言智臂則巧也又言公輸子之巧又言不能使人巧是以一藝而言則巧爲足尚若夫人之宅心行事有寍爲其拙無爲其巧者試觀書戒巧言並懲令色詩歌巧笑僅美碩人若紂作奇技淫巧尤爲萬世龜鑒而巧婦難爲無米之炊巧宦實爲良史所譏信乎巧者拙之奴吾人稽古居今縱不能爲大巧之若拙推率其常道依理而行無使弄巧反成拙焉斯可矣客唯唯而退遂次所語以授之手民 
[諭旨恭錄]  
　　六月二十四日奉旨廕生許之鵬著内用王之翰聨莊福懷劉家昌楊汝康周堂壽文林楨揀延曾俱著外用勝堃著以旗員用詹事府左贊善員缺著希廉補授吏科給事中員缺著丁立瀛補授截取給事中鄭思賀著照例用保送知府編修王紹廉著以知府分發省分補用陜西道監察御史員缺著張兆蘭補授保舉湖北候補知府趙毓楠直隸候補知縣楊兆鏞俱照例用升補廣東崖州知州李懷清著准共升補前廣東花縣知縣升補崖州知州蕭長庚著以升銜發往原省另行題補俸满直隸南樂縣知縣恭寅著回任黑龍江墨爾根城驛站官員缺著擬正之海昌補授擬陪之文光著記名卓異俸满直隸吴橋縣知縣勞乃宣著回任准其每次卓異加一級仍註册候升卓異四川屏山縣知縣張九章汶川縣知縣盧鼎智廣西崇善縣知縣袁樹菽俱准其卓異加一級仍註册回任候升内閣中書員缺著佩志補授擬補東城兵馬司吏目儲維藩盛京刑部筆帖式文炳俱准其補授兩浙崇明塲鹽大使何宋瑄著服例用奏留吏部額外主事張檢著准其留部明保户部候補主事丁乃安著賞給四品銜刑部候補主事錢開祐著交部從優議叙江蘇候補道黄承乙著以道員仍發江蘇儘先補用並交軍機處記名請旨簡放揀選知縣羅正　著以知縣發往直隸差遣委用欽此 
[北通州近聞]  
　　六月十一日倉憲提騐江蘇第五十七起五十八起漕糧十二日提騐浙江三十四起漕糧十三日提騐江蘇五十九起漕糧十四日因雨停騐十五日提騐江蘇六十起漕糧十六十七均因雨停騐十八十九又因水停騐二十日復因雨停騐○浙江海運總辦許南友太守津局事竣於六月十一日來通　見倉廳各憲伺應交米事宜○江蘇海運會辦江小海大令亦以津局事竣於十二日來通伺應交米○六月十一日坐糧廳英李二憲會同密雲縣某大令在官船阡騐山東各帮撥交密雲之兵米○浙江糧道鄭芝岩儲憲嵩齡刻因　局交米事指日報竣於六月十八日禀辭倉憲十九日買舟南下○前日天氣酷熱溽暑薰蒸居人靜坐納凉猶復汗流如雨詎六月十五夜凉風一陣雷電偕來大雨傾盆銀河倒瀉直至十七午後始止因此北山被雨冲激山水　發登城遥　一望無涯京師雨勢亦大以致裏河慶豐平下兩閘臌板攔水不住黑水遂一湧而下與連河水匯歸一起河水陡漲丈許前潮白河决口經通 
 
 

Page 2

 
 
永道張筱傳觀察禀請王𧃍帥撥調練軍帮同修築工作已有八九原定於六月二十日可以合龍不料是日洪濤洶湧無異萬馬奔騰卽將新築堤壩冲刷四五十丈秫稭柴草木料飄满河中所有練軍行李半多冲去可見此非人力未盡實乃天不假手之故祗督飭備江蘇浙江兩處官剝載軍回津刻下水已漫過騐米長堤大光樓下船已直行水入浙江海運外局堆米號房自土壩冲刷米盡入水計水直過北小門至東門甕洞小河口外有划子船二隻浙江裝米剝船一隻因黑夜溜大走錨致被擊碎船米一併沉没沿河村莊及附城民房田園均汪洋一片無從分辨幸有船隻開赴各村莊以接救往來災民十八日城南張家灣東南張辛庄報决口一百餘丈水勢得此歸宿日見消退然人一日不食則飢哀哀窮黎將何以支此枵腹也○六月十八日開通濟庫收江蘇第二批輕齎銀兩○本郡城隍靈佑侯加封靈佑公賞罰嚴明威靈素著曾於咸豐十年時州郡正當危險每夜城上黑人黑馬燈燭輝煌干戈林立郡城賴其默庇化險爲平當經前任通州蕭牧轉詳直隸督憲文制軍彚案奉請欽奉諭旨加給顯應封號惟舊印信頒自前明崇禎乙卯之歲年代久遠字跡糢糊又經前任通州高牧轉詳頒領國朝印信加封顯應字樣六月十七日爲城隍聖誕道官因邀請闔城紳士於午刻排齊全副儀仗恭請聖駕出西門至天成菴前接旨禮畢還宮升殿受賀因是日係聖誕之期各班執事分献供品不下三四十起香客亦蜂擁而至香火之盛鮮有逾於本届者○近日四鄉莊稼高可翳人匪徒藏匿其中俗號爲青紗帳專刦往來行李有某錢店掌櫃乘車進京行至普濟閘有匪人手持洋鎗從高梁地鑽出劫去銀票時辰表衣物等件又有賣線者行至該處匪欲行刦被此人手舞鐵鞭將賊打逃遺下鎗刀等件又寳坻縣某茶店來京辦貨用兩驢馱載行囊内有紋銀八百兩行至夏店集鎭被賊全行刦去刻下捕盜營分叚下道州署捕役購線嚴拿張觀察又招募本地練勇百名下鄉查拿計劫匪案已報數起但緝盜尚無消息耳○倉署傳言江北江蘇河運米石已於六月初旬入山東境現值伏汛之時能否渡黄尚未有聞也○浙江官剝由津裝米到通交卸每起短欠甚鉅現高懸局示嗣後剝船欠米大欠者詳請倉憲奏交刑部按例治罪小欠者責革送州嚴追不貸經此一番整頓船户各有身家當不至以身試法也○近來陰雨連綿河水盛漲騐米長堤水高數尺是以停騐數日奈霸上有一種扛夫皆係無業貧民其人不下兩三千專以扛米餬口近因停騐枵腹　　前日　仁帥單騎出城登大光樓閱水見貧民艱苦異常立飭人每日散給扛夫燒餅按人數各若干枚貧民得此撫恤當不至僵餓無告矣 
[荆沙人語]  
　　據訪事人函稱離沙巿三里許有超然觀焉觀後卽洪家垸堤沿内河以達長湖綿互三四十里係江陵四十八垸之保障也今自内河水漲後堤漫數處惟雷家壋最險該擋堤身矮處僅五丈餘雖平水濔漫無大冲刷然抔土拳石不足以支湍激是日垸民搶堤者數百人祗以堤身淺容無從施力垸民因移怒地保責其不早鳴鑼立折保正之屋摘其椽柱門扇以搶險又幸超然觀去歲議脩積有木料亦取至紥簰釘樁借以堵塞垸民晝夜分班不准休息初四日夜班只百餘人忽有二百餘人駕舟栰至謂其加隄於伊等風水有礙兩相搏擊乘黑夜將其新築者盡行毁壞而逸蓋風水乃託詞偷堤其實心也鬥者旣去垸民復嗚鑼集衆上隄下路又有由隄身來者人約千數垸民卽先聲奪人分衆堵其來路來者懼而退後始知此千人乃下路垸民來助鬥次日保正往下路服禮並請恊力一心同保身命下路仍允助工初五日縣君張公以垸民竭力搶險露宿風餐不暇一飽亟命家丁巿麫餅二船以犒勞詎人衆不敷分散無知愚民因而爭噪該家丁乃就近請龍陞守派勇彈壓　陞守雖膺保甲總辦之任然手下差役無多每遇鄉間小案輙以練勇代差該勇因於例餉外向有草鞋口食等費之津貼是日龍升守派練勇八名携春秋刀前往練勇先向垸内四保正每人索船費二竿保正以流離顚沛之餘巢傾卵破不能應命而又不善婉謝以致激勇之怒勇卽舉刀示威垸民大譁鼓噪而前將八勇綑而沉諸水家丁請送縣不允竭力調停始獲將八勇仍綑送龍處陞守允以責罰後開除錢糧又親自撫慰垸民再四謂護堤事大如食不敷散本委再送給若干以補不足干是民歡呼而散○世之官非不執法也世之民非不畏法也然有官禁綦嚴而民敢藐視者蓋恃有骫法之人耳骫法者誰差役是也然則差役之權顧不大哉府尊余堯衢太守下車後首禁烟館次禁賭博特設重罰邑令張雲生明府奉而行之不但烟霞窟裏塵埃一清卽巿野之擺設寳攤牌棹者亦且聞風歛迹誠可謂雷厲風行矣前日邑令因公出沙道經公安門外見有人叢聚如蟻呼喝如雷瞥見官至紛紛竄避邑令不知底細令胥隸前拿僅拘住周姓一人並賭具與簿册焉邑令回衙檢其簿以爲賭徒可一網打盡豈知簿内所載乃某差總得賄若干某散役取費若干不覺大怒一一傳到照錢數之多寡笞責如其數又追贓入公周某則責數百押禁是役也倘邑令不過此官終不知犯禁者如故也可見差役上下其手到處皆然特官未之知耳 
[潤州秋信]  
　　鎭江訪事友人來函云六月廿六日恭逢皇上萬　聖節先一日丹徒縣宗大令飭辦差人在萬壽宮陳設齊整届期天甫黎明文武印委各官先後蒞止在官廳小憇移時更穿花衣趨詣殿前行三跪九叩首禮禮畢退班仍入官廳略用茶點始各嗚騶而返各　門大堂署前俱懸珠燈鎭江關封關一日江中所泊各兵艦均高揭五色彩旗以伸慶賀○江蘇督學使者龍宗師湛霖考試徐州府屬業已竣事於日前起程乘舟南下至上月廿八日行抵京口泊舟六吉園碼頭先一日地方官飭辦差人等在碼頭高搭彩棚鋪陳一切迨憲舟遥臨寳蓋山新兵前營勇丁站隊江干升砲鳴槍以敬俄而副都統吉晉軒統制道憲呂鏡宇觀察鎭江府彥詠之太守曁印委各員登舟晉謁宗師一一接見茗談片刻旋卽命駕入城往各衙門謝步至縣署大令飭家丁擋駕宗帥回舟後於五點鐘揚帆東下逕赴江陰瀕行焦山砲臺連放巨砲隆隆之聲江岸爲之震動○鎭江營守備焦守戎安邦前奉南洋大臣劉峴帥檄飭調署宜興營守備已紀前報現聞所遺鎭江營守備員缺督憲卽以常州營李桂芳守戎調署守戎奉檄之下於上月二十日交卸起程乘坐官舫於廿四日午後行抵鎭江鳴騶登岸先詣道轅禀見次向文武各衙門投剌旋頒發紅諭擇於廿六日接印○六月廿四日俗傳爲雷祖誕辰　館酒肆及漕礱醬坊米店米行並各種食物等鋪莫不分門别類設立　壇集衆賽會以踵其盛各夥亦皆輟業以嬉先一日茶博士大敞華筵酒攻茗戰之餘忽動看花之興相約至三元巷妓院尋芳諸校書見各人醉態可掬不無慢容女班子又接待稍遲以致若輩勃然大怒鋤蘭傷蕙打鴨驚鴛鴇母見事不妙急央魯仲連出爲排解置酒服禮並放鞭爆三千其事始寢 
[摘頂候訊]  
　　蘇州訪事人函云元和縣葉潤齋大令被候補道曹觀察秉權飭家丁投撫轅揀輿上控趙中丞閱禀之下飭發吴縣訊理云云前報已紀其略兹悉此事據原告云事在本年正月十七日緣大令在鎭江候迓督憲劉峴帥假寓江邊某客棧適觀察亦在是棧駐節因與相識是日大令爲衣冠之無賴數輩邀登畫舫作狹邪游正當倚翠偎紅興高采烈之際突來旗勇若干人不問情由竟將大令綑縛椅上稱欲抛直江心一時聲勢洶洶大令慌甚卽繕字條飭人回棧請觀察至央作魯仲連當議得罰大令出洋四千元修砌鎭江某處街道大令满口應許親立借劵與觀察約定回省後如數彚交不料大令回省竟將此事置諸無何有之鄉觀察詣署終不得一見不得已於上月某日繕禀投藩臬二轅呈控未蒙准收爰於本月初一日飭家丁赴撫轅攔輿禀控趙大中丞飭將該家丁發吴縣訊核項詩侶明府立升堂提訊該家丁並飭傳曹觀察至案詳細駁詰觀察當堂侃侃毫無懼怯堂諭發捕廳看管候吊閱部照再核該家丁則押入刑房於是觀察連夜發電至金陵禀知督憲劉峴　初四日蘇州官塲傳言謂已奉峴帥批示略云先行撤任赶緊委署會同兩司歸案訊辦聞中丞已將葉大令頂戴摘去飭府尊桐太守先訊原告禀候核奪想一經會訊之下孰是孰非不難水落石出也 
[命案駭聞]  
　　松江訪事人函稱風傳松郡婁邑天馬山鎭有張姓雇一使女楊呂氏年僅十四係上海縣境馬橋相近人上月望後不知 
 
 

Page 3

 
 
因何竟被主人毆　主人見釀鉅禍躊躇至再卽將屍身掩埋山麓地屬荒僻人無知者卽女家亦以相距不在咫尺不常通信以故女死之後迄今尚未聞其得噩耗也人言嘳嘖傳聞如是果否確實俟再訪明○又婁邑泗涇鎭迤南朱方橋某氏婦花信年華不安於室近與鎭上巫工某甲　私爲氏夫兄某乙所覷破頓以老拳奉敬忿火太熾倉卒間失手致殞其命婦之親戚以事起於巫羣向爲難現在尚未了結聞該地爲青浦縣所轄業已報官請騐此因得諸齊東野人是否屬實姑據有聞必錄之例先誌大略於報端 
[白下官話]  
　　總兵張騰蛟鎭軍前奉統帶自强軍以來駐省已久刻下檄飭華副營官徐營帶金壽翁管帶貴仁葛管帶傳章陸等續　領砲步各隊前赴吴淞起程之後鎭軍隨詣督轅禀知並禀辭卽乘某官輪同寗啓節矣○藩臺瑞茀候方伯親詣督署禀知借籌防局江安輪船赴瓜洲口接王故道定安靈柩峴帥隨飭管駕楊星田遵照卽日鼓輪下駛○正任沐陽縣前署沛縣王大令之全卸署沛縣事後所以交代亦已會算清楚回省禀知沛縣任内拿獲隣省大股盜犯商煥秋等三十五名業經解赴滕縣歸案訊辦峴帥允爲咨請山東撫憲援案保奬大令詣署叩謝 
[堇山鐫石]  
　　寍波采訪友人云由江北岸租界開往餘姚之永安小輪船前因擱淺暫停後經董事另賃一艘仍以永安名之刻又新罩堅快小輪船二艘一名利濟一名利泰定於七月初一日爲始一於是日上午十點鐘時由寍波开往餘姚一於同時由餘姚開返寍波○六月二十四日爲寗波府程稻村太守攬揆良辰分府蕭勉夫别駕筮期二十八日會同僚屬分請太守至署設盛筵以宴之并雇梨園佳子弟三班演唱一晝夜 
[珠江近事]  
　　粤友信云六月十八夜初更時有某生者葵扇蕉衫翩翩年少行經叢秀坊口突有匪人阻而刦奪生握之堅大聲呼救該匪手無寸鐵只得飛步奔逃生雖幸未受傷然已汗流挾背矣○荷溪觀音寺住持啓建醮壇極爲華麗各色燈景照耀通衢更闢曲徑一條俾女菩薩之姗姗其來者得以踏莎細步六月十八夜　更三下忽有數匪守候寳源街口搶奪婦女釵環婦女膽戰心驚極聲喊呌更練聞警而至拘獲一匪扭交營勇轉解官署訊懲 
[滬上官塲紀事]  
　　福建督糧道陳履堂儲憲喝志因公蒞滬昨日命駕進城拜謁各當道至縣署黄大令飭丁擋駕聞儲憲假北巿老儀和棧暫駐行旌○松滬釐捐總局督辦福和笙觀察之太夫人日前壽誕本城各當道咸往祝賀昨日觀察命駕遍往各衙門謝步至縣署時黄大令亦飭丁擋駕 
[控冐牌號]  
　　英商源和洋行控華人馬少園冐牌開馬雜貨行屠别駕將馬傳案訊　據源和行西人供稱某日有出店某甲手持釸江匯票一紙匯至本行遂卽查閱帳簿並無此等匯票向甲詢問知馬少園冐本行牌號在法租界亦關源和雜貨洋行是以當將甲拘和捕房一面控請提訊馬少園供在法租界開設源和雜貨洋行並不冐伊牌號况本行係法商與英商無涉别駕商之　副領事著馬少園於下禮拜一邀同法商到堂核奪兩造准諭而退 
[逃犯復獲]  
　　上月二十四日本城攺過所逃出陳福增一犯逗留滬北泥城橋前晚膽敢竊取洋人金表兩只及銀杯等物當由洋人報捕由包探趙銀河將陳緝獲押候解堂訊辦 
[痴婦投河]  
　　蘇鄉婦某氏年約四十餘歲前晚在西新橋徘徊行走如痴似癲俄而行人漸稀彼卽跳入河中旋經該處船上人見而　獲已經呆若木鷄當將氏舁送至仁濟善堂求救詎甫送至門首氏已魂歸地府矣究不知其因何跳河也 
[小工壓斃]  
　　下海沛梅家巷相近浦江中泊有夾板船一艘雇浦東小工章某搬運松木昨晨八點鐘槓木已登岸不提防另有一木從空際倒下致將頭顱壓扁腦漿并裂而死經人報知其父章阿木到來棺殮舁回 
[滬南瑣事]  
　　丁恊堂顧素卿同游勇甲乙二人冐充總巡局勇至篾竹街顧阿林家藉端尋釁後互扭至長春茶肆内評論適十六鋪小甲路經該處當面說破丁顧二人知事不諧願備香燭向阿林服禮了事○二十七鋪汛捕潘瑞將竊犯吴阿松王阿二二名並贓一并解局黄衡堂二尹訊實情形判各責三百板具攺過給驅逐出境其贓交失主具領了案 
[明神衛業]  
　　外國成衣帮頭目吴榮堂綽號天吃星與奚藹堂朋比爲奸平日糾約失業諸人專向同行借端尋釁並糾陳曉春徐松濤聚賭抽頭前因勒捐與周友蘭投縣涉訟今又被莊元甫控被敲詐各在案詎吴奚尚不赶緊料理反思設立公會向同行派捐勒取規費昨日該帮中陸某約集數十人在邑廟前全福樓茶館公議謂吴奚起例收捐借公濟私斷難允從若不早設衛業之策嗣後不堪設想矣衆人皆髮指眦裂齊聲曰今後我等萬衆一心神前立誓如遇成訟同伏公庭若逢動武務擒吴奚爲快須絶根株以杜後累卽用紅簡書明吴奚劣跡並列花名五十餘人同至城隍神前高燒紅燭焚香叩　而散一時觀者密若堵墻地甲恐人多擁擠前來照料說者謂陸等所爲可見衆志成城當　懾吴奚於三尺法外也 
[縣事一則]  
　　昨有王慶泉投上海縣喊禀求騐傷值日差詢問情由聲稱有田五分前經住近製造局地保顧仁基向小的挖買出洋三百元小的因祖產未允近來小的出門顧又哄騙小的妻子要買此地婦女無知當卽允許接受定洋若干及小的回家卽往顧處理論不料被顧子阿五用扁擔打傷小的腰肋用臂等處求騐該差入禀奉諭看管候騐現悉顧仁基央人向王調處不知一字入公門未能自由自便也 
[法捕房發落]  
　　昨禮拜五鄭大令蒞捕房會同謝副捕頭發落各案命提竊取殷元初家銀鍊之陳仁寳照原斷笞責一查板竊取衣服當塲拿獲之王阿林照原斷笞責五十板一燕釋出○竊犯胡阿二在北京輪船竊取生絲女衫當塲捉獲照原斷先行荷枷半月期满責放○洋行街德順土糖行主范成鶴遣抱李勝投法公堂控秦明光欠貨銀三百餘兩借洋六百圓經大令押候追比兹案懸一月原告遣抱投案求追大令命提秦明光到案謂本委限爾三日内交保出外理處何以任意玩延秦依舊疲玩大令著拖下重責供稱無人具保求恩寛原告禀稱伊之親族俱在上海有意抗延况南巿大東門尚開永順押店大令著還押再限三日内理處如再逾期重懲不貸○同春樓街陳益泰烟館主陳達泉與鄰居王沈氏鍾胡氏兩家車寓因停車碍路口角爭毆陳達泉偕陳阿七胡阿四等七人求請騐傷鄭大令飭送仁濟醫館騐明傷痕著將王沈氏鍾胡氏並挑糞夫王阿五迭次研訊押交在塲帮毆之王和尚等到案嚴曾迄今避不到案而王沈氏鍾胡氏又交保出外原告復又投追昨日大令著保將王沈氏鍾胡氏交案王沈氏供和尚自幼嗣出不在上海兒子仁生年十三歲在塾讀書鍾胡氏供丈夫現在南京工作未回大令以其任意避匿著一并押候嚴追旋據民探提到仁生大令命一并禁押○江北人朱廣仁之妹朱姑娘被王馬氏誘引與蕩子成姦復領至上海托蟻媒談王氏　入蘭芳里陳倪氏花烟間内爲倡爲朱廣仁尋獲扭送捕房經大令訊供朱姑娘交其兄領回談王氏王馬氏著押候交到王趙二人一并嚴辦已登前報昨日命提到案著各鞭背一百五十下還押赶緊將分用之身價銀洋及王趙二人一并交案如再玩延逐日嚴比○天成昌已歇堂倌沈莊有前因寄存私販硝磺爲法包探拘獲解經鄭大令訊供交保出外限日找尋販私人到案嚴辦兹已逾限仍未交到昨日著保交案沈供因患足疾不能行走求恩寛限大令著再限五天如再逾限重懲不貸○小東門瞿長順魚行主瞿曉滄串同胡永泰茶葉店主胡祥學何 
 
 

Page 4

 
 
大順米店夥毛榮卿擅將聚慶園徽館生財　賣爲陳家麒卽陳祖元具控大令以其並未報知捕房且將在押聚慶園報事邵成康禁押捕房置之不理飭提到案押候嚴芘昨日命提瞿等到案瞿曉滄向天令嬉笑大令怒謂爾擅將生賭拍賣已屬非是又敢在公堂嬉笑拖下從重掌顂一百下瞿叩首求恩大令責畢命與胡毛一并還押著將分派之洋繳案並飭明曰補詞呈候核奪 
[潮災求振啓]  
　　江蘇淮安府鹽城縣伍祐塲東本年六月十三日寅正東南風大作海潮反漲濤頭高有丈餘衝岸决墩沿海村莊盡成澤國溺斃人民無舁灌傾廬舍無算漂没牛犬雞豚亦無算同時被災之區其南則有草堰塲其北則有新興塲災區情形較七年辛已六月二十一日爲尤慘嗚乎颶風肆虐天災倐爾流行潮水爲殃海嘯於焉成患范堤三百里澤半鴻嗷淮堰數千家竃餘蛙跳飛廉忒惡驟生平地之波黎庶何辜爭奈滔天之痕子婦驚回曉夢出走何門丁男亟擇生機誕登舞岸捍潮墩圮渺渺鷗鄉防水堤崩茫茫蜃巿或則夫妻兄弟半泣殃身或則父子祖孫同占滅頂哭聲盈野日月皆昏穢臭熏人雲霞不曙探此日蛟蛇之窟氣味羶腥覓當年蟀蟋之塲屍骸狼籍蘆灘螢火夜閃碧燐葦港鯨濤寒生赤夏溺亡者葬諸魚腹倖免者慘有鳩形或載沈而載浮或爲涉而爲厲蒼生漂泊到處含悽菜色凄凉向誰乞食哀莫哀於呼癸一饘一粥而猶艱苦莫苦於煎丁半縷半絲而不掛口渴思吞滄海有水皆鹹肌枯復暴秋陽無陰以息乞憐失路投宿無家徧地流亡問天欲哭　萬姓同罹浩劫聞固傷心十六年兩告奇災見尤慘目痛矣悲哉伏惟仁人廣濟衆之懷善士推䘏災之惠哀矜窮困拯起流離登高一呼衆山皆應望遠三祝愷澤常流多金固溥鴻慈帡幪共戴勺水亦蘇鮒涸涓滴皆恩敢爲百萬災民叩頭求賑所冀四方義士援手成全請疾聲作將伯之呼敬翹企待善人之賜 
　按此啓由蜚英館轉遞本館言詞悱惻疑讀元次山春陵行頟誦數回災後情形如呈諸目如有仁人義士願結善緣者請將欵擲交本館恊振所掣取收條自當設法解往災區擇尤施濟也[  本館附啓]  
[賑欵照登]  
　　同豐永寳號交來蘇州恒孚銀樓經募許壽貞大善士助賑洋二百九十九元銅洋一元伯仲督季求母病速愈洋四十元汪潘氏求病速愈洋五十元又集募洋五十元銅洋二元吴隱名爲子警風痢疾求愈洋三十元銅洋三十一元易子義方人洋一百元愿子修正太洋一百元止孝止慈不留遺憾立功立德彌矢眞　帝謂可通綏以多福指顧聞耳上海六馬路仁濟善堂籌賑公所施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[琴堂發落]  
　　光緒十七年分袁前縣任内有本邑東南鄉農民陳世傳與長工徐浩松口角爭毆後徐因病身死一案當經袁海觀大令騐屍訊斷酌給撫恤了案事隔數年近日陳世傳偕弟子傳投縣禀稱此案當初被屍兄徐文祥逼去田單三十餘畝後來案已斷結應請將此項田單追還等情黄大令准提人證前晚蔣剌史提訊陳子傳供稱小的家住又溝地方年廿五歲耕種度日徐浩松前因與胞兄世傳口角後因病身死與小的無涉當被徐文祥向小的逼去田單此刻尚未交還求請逋　陳世傳供與相同質之徐文祥供稱子傳之田單現在弟媳處小的勸他交還據說丈夫被毆身死伊苦楚難度等語小的願同差保下鄉向弟媳取出繳　錢錦三供是地保陳子傳之田單現在徐文祥處求訊追剌史諭令該保恊同徐文祥前往限於七日内將單繳案○莊懷材投縣控稱滬南鹹瓜街裕大參行冐牌賣戒烟丸求提訊斷黄大令准詞飭提前晚蔣剌史訊斷莊供監生寗波人在華英大藥房經手已有四年東主係葉　忠朱寳　王海藩蔣鶴亭四人股開專售各種西藥兼售玫桂參片每匣五百粒售價洋五角本月初一日有人持僞藥來掉換監生　知假冐查係滬南裕大參行所製並刻仿單華莢兩字顯係蛸戤朦混求斷究質之翁懷章供寍波人年廿九歲在裕大參行爲夥五年此項戒烟參片係店内帳房邵巨元之堂弟邵就清所做因伊今春回籍託小的代售其牌係華萊兩字其板　興聖街刻字店内不敢冐牌朦混求察剌史衡情酌斷判罰翁懷章洋三十元充作善舉送仁濟堂交收諭令嗣後不准假冐飭具遵斷結完案○前有寡婦吴范氏遣子吴晉由投縣呈控蔡錫　圖賴墊欵求提訊追前晚蔣剌史研訊吴晉山供原籍徽州休寗年廿四歲於光緒十二年六月蔡因父故乏資治喪苦求先父爲中轉向督吴茂如借錢二百千文至八月間蔡文求續向朱姓借錢一百千吴息一分八厘朱息一分六釐均有房屋方單抵押至十八年分又借先父洋廿圓立有借據三紙息洋按月照付至前年茂如身故朱姓赴杭貿易兩處託先父催討蔡稱一時無力措繳先父經手不能辭責不得已如數代　還本錢三百千文當因蔡浼暫墊兩月卽可交還因此未換借據不料後來屢索爽約至廿一年二月先父亦故母親向蔡索取詎蔡天良喪盡意　　没假看借據爲由當摥扯碎延約至今分文不付求嚴追給蔡錫琛供本地人年五十八歲所借本錢三百千又洋廿元因方單抵於吴處不能移向他處押借事在兩雖求恩察斷剌史得供勸吴晉山念情好在前减讓一百千限於七月底先繳一百千八月底再繳一百千可邀新借主到堂收取方單抵洋繳案兩造遵斷具結而退○孫傳蘭前因不務正業由伊母李氏以違忤送縣訊責收所兹伊弟孫傳榮投案禀稱奉母命具保前晚經蔣剌史提案發落傳蘭供年三十一歲父親故世二十餘年自幼隨母親進清節堂於十三歲出堂十六歲學米業年輕荒唐經母親送押現已一年此後當攺前非叩求恩典傳榮供是傳蘭胞弟年廿八歲在小東門内做綢縀生意母親在清節堂囑令投案具保求恩准剌史着孫傳　具攺過結交弟孫傳榮具保結保去兩孫叩謝而退 
[英廨早堂瑣案]  
　　包探黄四福孔阿才解黄王式陳張氏至索禀稱黄王氏在大馬路高陽里後黄全茂酒店弄中開設臺基陳張氏昨在伊家候客經小的等查悉解案請辦陳張氏供小婦人上海人不知臺基因素與相識偶然經過是賣旣被悮拘來案請開恩别駕問有無丈夫答丈夫已故問爾旣係寡婦何不穿素當由黄包探騐視見其髮結上略有白絨禀稱有服黄王氏供小婦人姑蘇人在該處開花烟館不是臺基别駕問陳張氏是爾誘來否氏支吾以對别駕洞悉其意遂著將黄王氏掌顂一百下解回原籍陳張氏年輕無知著其父母來案領回管束○黄包探又解小竊張阿四至案禀稱此人竊行路人綢洋傘一把失主未到别駕命責一百板傘存捕房　領○孔包探又禀姚金林失去布褲一條查係徐小弟行竊人贓並獲姚投案領贓徐供實因流落所致别駕飭責一百板以儆將來贓還失主○包探范進才禀喬阿三在小菜塲一帶圖竊拘案請辦喬供詞遊移别駕問何處人答松江人别駕著押上松江航船回籍○范包探又禀王李氏家被張長發竊去活鷄五只賣與李阿梅送案請辦王氏申訴張長發認偷鷄不諱李供不知是竊物悮買别駕著將張長發責一百板李阿梅不應收贓著賠洋一元給氏領去○包探張阿五禀稱耶松船廠被陳桂林竊去鐵練一條賣與莊生才家人贓並獲陳認行竊莊供偶然貪小請開恩别駕著將張責一百板莊收贓可惡著責五十板贓還失主○張包探又禀西人可柏被役人應金生竊去茶壺楠綢洋傘送案請訊應供洋傘破　不堪係洋人抛棄並不行竊求明察别駕著將應當堂斥釋了案○包探施奎江禀稱李榮林雇陳長榮之小車推往某處李因小便陳背人逃逸車中有布七疋當被追獲交小的送案李投案領贓陳長榮俯首求恩别駕著責一百板枷號五天發頭門示衆○施包探又禀徐和尚被朱當榮騙去銅鐲一只押洋一元送案請辦徐申訴被騙情由並請領贓朱供下次不敢别駕著責一百下以　○包探案少卿禀方科高被高良生竊去水烟袋一支請究别駕著掌頰五十下贓交方領去○包探倪順全禀長彩桃失去扇子一把知係曹利生取去向索不還反糾曹鶴山將長毆打是以送案二曹同供口角是實别駕命各責一百板以儆凶横○水巡捕唐寳榮禀有華桂林所　木排竟有十餘丈長二丈餘闊有碍行船違章請訊華供小的由行主所使不能自主唐又稱照章程木排只能所一丈二尺闊二十五尺長可以行走别駕謂俟照會木叢董事以後不准華桂木無涉斥釋 
[美捕房紀事]  
　　本邑人沈老海賃屋吴淞路第九百零二號門牌開設順興飯館有女年甫十餘　前日下午在閒眺適有施德林將女之銀臂釧攫之而逸女哭告諸父逃卽奔探捕房捕頭遣包探張阿五將施拘至押候解送英公尝究辦○寗波人何阿元今歲春間在虹口斐倫路尋春里縱火意圖賠欵後經包探查確獲解英廨訊竇判令禁押四月責釋兹緣何在押所猝患腫脹之症捕頭因卽禀知讞員於昨晨飭包探倪順泉將何帶往法界附北京輪船遞解寗波原籍並前犯拐案之張周氏亦遞回甯波○前晚角鄉人王海金掮轎扛木二根途經北河南路經一百六十一號華押拿送捕房捕頭飭包探范進才查知並非偷兒因卽開釋○寗波婦殷周氏昨日上午至百老匯路三百零二號屋内蔡姓家索取欠項與蔡婦殷氏爭吵互相扭毆經四百八十八號華捕將周氏殷氏一併拿送捕房捕頭略詰數語立飭送至英公堂訊核○江北人某甲携妻居新記浜變昌自來火廠附近其妻素稱兇悍故甲素有　常之懼前晚又因細故反目甲忽不甘雌伏欲以丈夫自命送致互相用武妻弟某乙突出助陣甲料難與敵卽奔廚下取菜刀亂舞喧聲聞遠近隣居恐肇巨禍出喚三百八十七號華捕將甲乙拿送捕房捕頭詰知甲直乙曲故將甲開釋乙禁至夜半釋放○崑山路某洋行傭婦前日下午工畢回家途遇流氓某甲攔路調戲婦因辱詈經三百五十二號華捕拘送捕房婦投案申訴情由捕頭令將流氓禁押片時開釋○昨日上午有東洋車一輛載西式皮箱一口行亟西華德路二百二十一號華捕見無押車之人因驅入捕房捕頭倩包探倪順泉查知此箱係法界天主堂神甫之物因將車夫釋出箱候物主認領 
[本公所籌賑廣西捐數第四批匯項銀兩各寳號善士芳名詳列清單]  
　　唐　卿翁捐銀五十元唐乾初翁捐銀三十元生和泰號捐銀三十元張子標翁捐銀三十元隱名氏助捐銀三十元廣和興號捐銀三十元唐郁君翁捐銀二十元祥發源號捐銀二十元成信仁號捐銀二十元廣揚興號捐銀二十元老悅生號捐銀二十元鄭保之翁捐銀二十元　泰昌號捐銀十五元福和祥號捐銀十五元義記寳號捐銀十五元　昌寳號捐銀一十元生記號助捐銀一十元東生祥號捐銀一十元寳昌永助捐銀一十元合成號助捐銀一十元正棧號助捐銀一十元廣元昌助捐銀一十元玉記號助捐銀一十元仁記號助捐銀一十元東生　助捐銀一十元有隆號助捐銀一十元廣昌隆助捐銀一十元日升號助捐銀一十元永生利助捐銀一十元廣興祥助捐銀一十元恊安興助捐銀一十元廣和興合記捐銀一十元　庫祥助捐銀一十元普源公助捐銀一十元梁杏村翁捐銀一十元浩浩子助捐銀一十元南京無名氏助捐銀正色五元銅洋一元廣　　助捐銀五大元恒和昌助捐銀五大元安和祥助捐銀五大元鹿芝館助捐銀三大元順昌號助捐銀二大元彭麗生翁捐銀二大元四川氏助捐銀二大元陳肇楨翁捐銀一大元廣肇公所明謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年六月二十四日京報全錄]  
　　宮門抄○諭旨二道錄前○東撫李奏黄河漫口請將在工各　分别議處摺○蘇織　莊奏委解大運縀綢等項緣由摺○將軍依奏請變通鹽厘章程摺○又奏報歸還庫款仍留官局情形片○桂撫吏奏報匪徒拒捕戕弁曁派員圍捕緣由片○東撫　奏委署知府並飭知縣赴任片○六月二十四日户部通政司詹事府正白旗值日無引見○志鈞續假十日○兵部奏派查齋　派出彭壽英敬信敬昌福珠禮色楞額明秀春齡玉璋○内務府奏派致祭内外城隍廟派出崇光立山○又奏派致祭四廟　派出慶麟克　興恩良沭○掌儀司奏二十八日察奉先殿載振行禮○提督衙門奏拿獲偷竊園庭燈隻賊犯吴二卽黄山等　名請交刑部召見軍機吴廷芬○○降二級留任又降二級留任山東巡撫臣李秉衡跪奏爲黄河伏汛盛漲下游利津縣　北岸之趙家菜園漫溢成口所有在工各員分别叅處恭摺具陳仰祈聖鑒事竊臣前次出省履勘海口並順道查看河工回省業　奏報在案五月十一日節交夏至伏汛届臨河水陸續增漲各工紛紛報險土游南岸壽張縣屬之勒莊頭壩埽叚蟄陷大溜刷底　搜勢甚危險搶修數晝夜始漸平穩下游北岸濟陽縣屬之桑家渡百義閣形勢坐灣大溜緊逼埽前蟄陷甚重惠民縣屬之唐家莊　家莊小高家王　家等處皆屬頂衝埽壩多平黄人水幸營委各員奮力搶護均保無虞濵州北岸之打魚崔家十三叚磨盤埽蟄陷　水十四叚魚鱗　亦相繼冲去經各營委竭力搶辦添做魚鱗埽兩叚幸臻穩固惟利津縣屬北岸之趙家菜園該處河身南高北下　溜側注掃把水深二丈四五尺埽壩多有蟄陷該營委等隨墊隨廂自三十八叚至五十叚均已搶廂出水四五尺而該處土性鬆孚　出　洞赶用棉衣麥稭堵塞至十八日戌刻西南風大作驚濤駭浪力莫能施竟於該處五十一叚大埽迤下堤把漫溢出槽冲刷約　五六丈大溜灌入圈堤立時漲满浪湧風急又復漫溢成口刷寛至七八丈深　九尺　分溜十分之三分兩股曲折由東北土塘順流而下約七八里卽與呂家窪倒漾之水相接等情由下游總辦道員丁達意禀報前來臣　洒至東省旣窄且游而尾閭復不宣暢夏至後旬日之間上游長水四尺七寸下游卽長至八尺有奇堤埝之事　復如田隴臣去秋　加高培厚約略估計需銀七八十萬兩無從　此鉅欵後祗下游殘缺之處擇　黏補未能普律加修伏汛水勢暴漲以致出槽漫溢賔屬人力難施惟防汛文武各員弁責有專歸仍應照例叅處應請將承防之管代河成中營副將徐天慶卽行華職防汛委員候補知縣張學易分防委員候補巡檢方棟林均請革職留工下游提調候補知府倉爾頴應請摘去頂戴下游總辦候補道丁達意應請旨交部議處臣督率無方請一併勅部議處現飭將口門照　裏頭免致續塌其被淹村莊已飭賑撫局委員查勘分别撫恤刻下甫届秋汛爲日方長謹當分飭各總辦加意防護力保完善之區臣前經將呂家窪大溜引歸舊河正在興辦現聞此股漫水與呂家窪之水合而北注形勢又有變遷須俟伏秋汛過方能定局虑仍當親詣查看隨時奏明辦理所有伏汛盛漲下游趙家菜園漫溢請將在工文武各員叅處緣由理合恭摺具奏伏乞皇上聖鑒訓示謹奏奉硃批另有旨欽此○○二品頂戴蘇州織造奴才莊健跪奏爲光緒二十一年分乙未大運縀綢等項織辦告成委員解京交納恭摺奏聞仰祈聖鑒事竊查接管卷内前奉内務府户部派辦乙未年分大運赶運縀綢綾縐紡絲布疋等項先經前織造滎科咨由蘇州藩司江海關道將例撥工需銀兩先籌一半辦理赶運已於上年八月間派員解京交納在案奴才到任後查辦解大運限期已逾而此項工需銀兩司關欠解甚鉅無從開辦隨卽咨商撫臣轉摧赶緊籌撥旋准陸續照數撥到當經奴才採購經緯重加揀選督飭工匠練染織辦現已一律告成計内庫上用縀一百六十疋件官用縀紗綢綾羅縐紡絲竺項一千七百四十疋件衣線七百斤白絲七百斤細布三千疋又外庫縀七百六十疋敬謹裝箱派委筆帖式瑞齡督同承差於四月二十日自蘇起程匯解進京仍援前案由海道附輪北上以期妥速除呈明内務府户部查照外所有辦解乙未大運縀綢等項緣由理合恭摺奏伏乞皇上聖鑒謹奏奉硃批該衙門知道欽此○○奴才依克唐阿跪奏爲鹽厘積弊已深擬請變通舊章攺　徵銀以免　折而杜中飽恭摺仰祈聖鑒事竊查接管卷内奉天鹽　初設每鹽一石收東錢一千文未幾增爲二四未幾增爲四人未幾又增二四計每石共收錢七千二百文果能盡數歸公練兵籌餉　爲臣欵詳核其中惟以錢易銀一節積弊多端不得不急思變計查各匣局收錢易銀解省因現錢短絀盡收憑帖又因憑帖不能　待勢不能不說　易銀以致局黄與巿商通同伴弊每易　一兩有於巿　之外加小數錢百者有加千餘乾有加數千者此猶是無移之折藉也更明明　收憑帖現錢無如　各照報部章程　　穿錢之中運錢車脚易銀川資諸般花費及至易銀到局而所費已屬　　迨詢解　又獲裝藉有費雇車有費押解護送又有費雇　　　已　錮習若非量爲變通將日甚一日中飽之弊無所底止不但此也現聞各　　役　以錢易銀之利　買鹽商人以銀完歴而不收　是奉省現錢短絀鹽厘收錢僅以利員役反因而病商民此舊　所以　　　也槪請照額徵四八二　　厘每鹽一石東錢七千二百文酌中定價攺徵銀八錢以三分之二歸四八鹽厘項下以三分之一　二四鹽厘項下一變通間則以上所列之易銀加數川資穿錢錢串運錢車脚諸費一槪可省於公有益於民無捐而於各局員投實隱以杜其層層申飽至於解銀進省各委員巡灘查鹽槪給具車價值解銀亦卽用此車不准另支運脚如蒙俞允卽自本年六月初一日廳造報銷之日起一律攺錢徵銀作爲定章再奉天籌餉局係總司鹽厘前經裁歸糧餉處其經費已省各鹽厘分局員役宜增宜减由奴才隨時斟酌辦理另行奏咨奴才爲副除鹽厘積弊起見是否有當理合恭摺具奏伏乞皇上聖鑒訓示遵行謹奏奉硃批户部議奏欽此○○依克唐阿片再前奉天省城現錢短絀經前將軍裕祿奏明暫由盛京户部庫儲項下提借銀八萬兩設立　帖局以代現錢行吏一俟軍務平定卽將所出官帖悉數收回歸還庫欵請旨勅部立案蒙恩允准照辦在案奴才到任後派員詳加查核飭將開出錢票設法陸續收回歸還庫欵仍勸諭鋪商開使錢票以資周轉旋據各商呈稱元氣未復錢票仍准開使懇留官帖局以紓商力等情前來奴才留心體察係屬實在情形不得不准如所請惟庫欵緊要礙難久懸已飭局員備齊庫欵銀八萬兩交盛京户部銀庫收訖嗣後官帖局用欵卽以官帖換回之銀錢通融周轉並派恊領李玉　繩昌傅衛貴珊署承毛縣知縣張　輪流入周認眞經理不准稍有虧短倘有局　書役人等舞弊以及局外商民困累等情惟該員等是問俟商力稍舒卽將官帖收回並局裁去所有歸還庫欵仍留官局緣由理合附片陳明伏乞聖鑒謹奏奉硃批户部知道欽此○○史念祖片再横州伩井村夙稱盜　該知州賴久棠訪有著匪李亞　李晚得等　匿該村僵營往拿李亞木等竟敢放槍拒捕防營哨長把總林文達上前督拿路匪三名旋以失馬被戕併槍斃差勇二名該匪等遂盤踞該村勾結外匪勢成負嵎據該州禀報臣以該匪等旣拒捕戕弁聚衆窩屯當此歲歡米貴之時誠恐四出煽惑糾　愈多非迅　撲滅不可當電飭署南寍府知府張塏督帶南寗防勇前往相機辦理併飭重懸賞　解散肴從專辦正匪勿稍株累旋據禀兵團合圍該匪卽倉皇奔潰擒斬要匪鄧亞九零遇映張亞昌李嵩溎張弗生等多名首匪李亞木李晚得等在逃匪巢已破脅從　散地方現已安靜除飭張塏先行回郡暫留防營彈壓購拿李亞木等務獲懲辦外所有横州汶井村匪徒李亞木抿捕戕弁曁派員圍捕各緣由理合會同兩廣總督臣譚鍾　附片具陳再哨長把總林文達捕匪被戕可否仰懇天恩准子咨部照列議䘏合併陳明伏乞聖鑒訓示謹奏奉硃批着照所請兵部知道欽此○○李秉衡片再沂州府知府錢　升補兗沂曹濟道遺缺查有候補知府郝廷珍堪爲署理又選授　城縣知縣馬丙炎准補掖縣知縣羅崇鼎均飭各赴新任供職以專賢成捸藩臬兩司會詳前來除批飭　遵並咨部查照外謹附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十二年六月二十五日京報全錄]  
　　宮門抄○諭旨二道錄前○選單○都統桂奏查明誣控重案據寳平反摺○晉撫胡奏委署州縣員缺摺○漕督松奏　北江蘇漕船全數挽行出境摺○六月二十五日推班○補用道府黄承乙等謝恩○鄭思賀預備召見○内務府呈進九九　召見軍機鄭思賀○皇上明日辰初還宮辰初二刻升乾清宮　賀畢還海○光緒二十二年六月分選單同知江西建昌鮑恩綬安徽甲通判奉天圍塲宋維英湖南知縣安徽青陽錢保壽浙江舉湖北喜魚吴鍾彥安徽陜西白水陳芑芬湖北俱監山西左雲盛鍾襄浙江附直隸束鹿馬乘時山西舉四川樂至途選恩湖南湖南寍鄉朱國華安徽俱監四川合江龔寳琅湖北舉湖南龍山周仁壽浙江監按經江西廣祥正黄監縣丞直隸赤城李焯琳貴州歲巡檢奉天金州廳王維周順天供事廣西賀縣林品熙四川監典史山西榮河劉裕淇直隸監○○奴才桂斌跪奏爲遵旨查明誣控重案據實平反恭摺覆陳仰祈聖鑒事竊奴才於本年三月初八日承准軍機大臣字寄奉上諭有人奏酷吏濫動非刑逼傷婦女一摺據稱車倫辦事大臣衙門司員承審已故扎薩克台吉車林多爾濟之妻妾爭產一案拷訊扎薩克之妻擅用酷刑肢　成勝又復妄造供招拖累多人請飭抄給閱看等因欽此遵旨寄信前來當卽一面催提人証一面逐細推求先將大槪情形奏明在案兹據該盟長飭提緊要人証押解前來奴才揀派印房章京崇勳蒙古五品官棍布札布三品銜花翎通事竊譯官羅布桑車林督同研訊緣已故車林巴咱爾係車臣漢部落扎薩克台吉娶妻諾們生有二子二女因夫妻不睦各分游牧而居光緒四年憑媒娶楊吉拉木爲次妻生有二女十一年十二月間該台吉病故諾們帶同子女前往奔喪因知家中向有金銀首飾等物逐加查問多有未符疑係楊吉拉木隱匿隨具呈詞令伊子額林沁多爾濟赴盟長處呈遞經該盟長派委拉蘇偏多爾濟棍布等二員前往查辦並楊吉拉木互控各詞均無實據因係家庭小忿分斷牲畜什物報由盟長處飭令具結完案拉蘇倫多爾濟等於十四年四月銷差各回游牧十五年秋冬間均各因病身故嗣因諾們將斷給財產未肯照數全交楊吉拉木心懷不甘起意越控十七年八月到庫卽以前情在满大臣衙門呈愬並有門兵巴勒貢向告知家丁張志聲言满大臣欲辦整壽稍須應酬伊卽應允先交給銀三百兩迨經提審又將傳聞之唐古忒喇嘛唪念邪經咒死查辦官等清添詞續愬經前任大臣安德飭委早年勒休之蒙古五品官巴圖咸格勒插入公署刑逼審訊嗣因賄情顯露經楊吉拉木控追原贓隨經如數追出交該蒙婦領回將門兵巴勒貢革退斥逐家丁張志未據深究僅以唪念邪經等情向諾門母子及喇嘛棍楚克丹贊等嚴刑逼訊因實無其事未肯妄供而楊吉拉木自知情虚隨裝點普拉忠雲端等索取穢土已付未付各情詞希圖挾制飭傳普拉忠雲端等到案楊吉拉木告知情由亦各隨口供認而拉蘇倫多爾濟之子棍布喇布丹棍布之子巴勒丹均稱伊父銷差後隔年患病身故從無被咒情形乃該大臣等並未詳細推敲僅任楊吉木揑造飾詞將扎薩克台吉額林沁多爾　奏請解任委囑私人嚴刑逼審以致棍楚克丹賛情甘誣服在押病故額林沁多爾濟被逼承認亦非確招而諾們始終無供該大臣等或引衆証確鑿之條率行入告或以所供無據奏請飭器推求節經理藩院會同刑部以案情未確奏奉諭旨交奴才等詳核案情妥擬具奏等因一再行知正在辦理間欽奉前因提到全案人証隔　研取各供前情不諱質諸原審之巴圖成格勒自認糊塗案情已無遁飾應卽擬結查律載造魔魅符書咒詛殺人者以謀殺論謀殺造意者斬監候又誣告人死罪未决杖一百流三千里加徒役三年又不應爲而爲事理重者杖八十各等語此案楊吉拉木以爭　細故輒敢揑造咒殺重情起意誣告將被控之人幾陷大辟並有賄囑情事實屬誣告已成自應按律反坐楊吉拉木除以財行求及囑使揑供各輕罪不議外合依誣告人死罪未决杖一百流三千里加徒役三年律擬以杖一百流三千里加徒役三年係屬婦女照例牧　普拉忠雲端等聽從楊吉拉木囑使輒以竊取穢土等情隨口混供幾令慘遭極刑均有不合應按律問擬普拉忠雲札木薩蘭均照不應重律擬以杖八十事犯到官在光緒二十年八月十六日恩詔以前所得各罪應准援免楊吉拉木並免收贖扎薩克台吉額林沁多爾濟及伊母諾們呈控楊吉拉木隱匿家產盟長委查均無確據斷牲畜什物又未如數付給以致楊吉拉木藉口揑控重情聽審又復喧吵公堂均有不合姑念被控子虚拖累日久因寃生忿不無可原且事在恩詔以前應請從寛免議仍飭該札薩克回任將該旗事務認眞辦理以免職事久懸花翎三品銜前五品官巴圖成格勒以斥退之員輙聽上官指使將誣控之案不問虚實一味逼求雖訊無受賄確情實屬不安本分姑念年逾七十革去翎銜交旗嚴加管束拉蘇倫多爾濟棍布均於奉委查辦銷差後因病身故旣據伊子棍布喇布丹及巴勒丹到案供明應與在押病故之喇嘛棍楚克丹贊均無庸議楊吉拉木供係憑媒再娶是否與例相符并伊所生之女應始何著落請旨飭交理藩院照例核斷至伊夫身故年餘所生之子難任朦混宗支并其餘各冗節均交該盟長比較衡情秉公酌斷家丁張志現已行提到日另結無干省釋未到人証應併免提前任大臣安德應如何懲處前已拋實聲請伏候聖裁蒙古大臣那遜綽克圖隨同畫稿亦有不合應請交部查議除全案供招分咨理藩院刑部詳核外所有遵查誣控重案據實定擬緣由理合恭摺覆奏是否有當伏乞飭部議覆施行爲此謹奏奉旨已錄○○頭品頂戴山西巡撫臣胡聘之跪奏爲山西省光緒二十二年春季分委署代理過州縣人員循例恭摺彚陳仰祈聖鑒事竊查　豐十一年十二月二十三日奉上諭嗣後各省州縣無論奏調委署代理每届三月彚奏一次等因欽此歴經遵辦在案兹據布政使員鳳林按察使劉鼐會詳稱光緒二十二年春季正月分署壽陽縣知縣王廷銳因案檄任遺缺委卽用知縣許文森署理署朔州知州張煥調省另有差委遺缺委候補知縣王廷英署理高平縣知縣韓仲荆病故遺缺以靈知縣知縣祝裕調署遞遺靈石縣知縣一缺委大挑知縣易尚勤署理二月分署霍州直隸州知州雷棣榮飭回榆次縣本任所遺霍州一缺以潞安府太義鎭同知李崇洸調署遞遺在義鎭同知一缺委試用同知熊承祖署理豐鎭廳撫民同知馬元翼飭回清水河能判本任所遺豐鎭廳撫民同知一缺委候闰旖縣劉景林署理署陽曲縣事本任壽陽縣頟縣强鵬飛調署平遥縣知縣所遺陽曲縣知縣一缺以平遥縣知縣李壽芝調署委署偏關縣謝霖尚未到任據報丁憂遺缺攺委候補知縣柳增慧署理榮河縣知縣王希濂調署薩拉齊同知遺缺以浮山縣知縣馮汝　調署永濟縣知縣趙爾豐調署河東監掣同知一缺以盂縣知縣項則齡調署遞遺盂縣知縣一缺委候補知縣丁兆彬署理石樓縣知縣華鳳章丁　遺缺委大挑知縣曾茂林署理長子縣知縣劉朝鎔丁憂遺缺委試用同知梁永泉代理左雲縣知縣聶鴻年撤省察看遺缺委孝廉方正試用知縣何見揚署理三月分安邑縣知縣萬啓鈞開缺留省另補遺缺委儘先試用知縣高錡署理蒲縣知縣周道淵革職遺缺委教習知縣王金　署理陽城縣知縣葉郔楨因案撤省遺缺委候補知縣陳日稔署理署興縣知縣張濟彬病故遺缺委進圵截取儘先補用知縣萬有嚴署理等情請奏前來臣覈核無異除咨部查照外理合恭摺彚陳伏乞皇上聖鑒謹奏奉硃批吏部知道欽此○○頭品頂戴漕運總督奴才松椿跪奏爲江北江蘇漕船全數挽行出境恭摺由驛馳陳仰祈聖鑒事竊照本届河運漕船於四月二十九日挽過清江各閘經奴才由驛馳奏並派員前赴山東飭啓湖口大霸本年山東河工業已修挑唆事卽於四月二十六日將壩拆放鋪水　漕邳州宿遷一帶長水二尺有餘足資浮送惟濚流閘金門溜勢湍激糧艘上挽不易隨令多集人夫加添開纜極力挽運挨次前進不使稍有停劉兹於五月十八日江北江蘇漕船共十八帮全數出境據江安督糧道馬恩培等禀報前來除仍由奴才督飭迅速上駛以冀乘汛渡黄早抵通壩仰慰宸厪並咨會東河督臣山東撫臣一體催趲外所有江北江　　船全數　行出境日期理合恭摺由驛馳陳伏乞皇上聖鑒謹奏奉硃批知道了欽此 
 
