# 1882 - 295 - 4903410

 

Page 1

 
 
[廣陵名勝圖曁孫子授先生楹帖出售] [  點石齋主人啓]  
　　廣陵爲江南名勝之地翠華臨幸以來山川草木倍覺光輝海内游人共深企幕儀微阮梅叔先生繪成圖四十八幅附以論說極爲詳備覽斯圖者不啻神遊於紅霞白塔間本齋用照相石印法縮成袖珍善本與原本無少差别刻已工竣訂成一本收回工本洋一角五分又孫子授先生手書作百對亦並印成白紙定價洋二角色紙二角五分已裱者另加裱工洋二角均卽日出售售處仍照　例諸君請卽賜顧爲幸 
[武試不宜變通說] [  硜硜小人來] 　 
　　貴報前日著登大論譜武試規制宜稍變通蓋取其所畏而用非所尚不如叅用鎗炮使之演習則一出山而皆成有用之才此意鄙人亦嘗見及之繼而思之國家制度正有不容遽改者不得因時所尚而蔑視之等諸無足重輕之列也　 
夫武科取士歴朝所無營將之職升自行伍至今日而以行伍爲正途者盖相沿之舊制也前明始有以弓矢技勇取士之法其等級一如學校由學道考取武童而鄕會兩試拔其尤於是有御試武進士之舉分甲之榜亦有狀元榜眼探花名目與文試並榮入其選者同於行伍皆爲正途竊謂帝授王受禮樂制度有因有革而事之無弊者則有舉莫廢何况本朝入主中原一切仍明舊制旣有此取士之法則亦何忍輕叅之盖文武兩試迹似後同而按其所以待武生者則　 
輕重懸殊武童止嵗試一取嗣增文生科試而武獨不與焉取之之權歸於學使教之之責屬於儒學旣不另設武宗師武教官而補　又獨向隅保結不由同類鄕試之時亦以本省巡撫主政無特放主考之鄭重至於應考點名文則長揖而武須屈膝監臨告示文則勸免而武乃嚴飭平日因案牽涉有因斥革者學官不甚愛護地方公事有須紳衿者縣令不欲禮請凡此皆不能與文並重之明徵而明代之所以設此科目者其時營衛將領止錦衣世襲與營兵拔補兩途用人多而取士少行伍之人輙皆市井無藉不堪厠身仕版參用武科者謂其曾入庠序躬親禮教庶幾當統率之任而無好勇鬥很之習故一代名將至鼎革時猶能輩出而經濟如俞大猷忠義如周順昌者何一非武科出身所以然者武生統於學官嵗時率教原有循名責實之事同一培養人才之意耳豈第以弓馬嫻熟爲能否哉至於本朝亦猶是意卽以技藝論國初發祥满洲俗尚弓矢至今旂人之習文者猶不廢射離弓矢之利戰陳之上久無所用然相沿不廢正以满洲國俗如此國家發迹之原不敢忘耳譬如繙譯翰林之習清書其實一無所用而以國書之故依然相尚原不問其有用無用也然則武科之制正以馬步箭取士有合於本朝之國俗宜其以射教旗人而以武科觀漢士矣满洲弓矢之外兼用鳥鎗龍興之時武功大半恃此二者並衡鳥鎗之利大而弓矢之用微若謂取之者以此用之者亦卽以此則改武科弓馬以鳥鎗猶之麾旗人之習射者而盡　打靶可也故武科而宜改在康雍全盛之世應已行之何待今日耶夫弓矢之不足用久矣以愚觀之不特武科卽文試亦然八股之制垂五百年文體已變無可變而天下之士争習爲之從前謂制義代聖賢立言觀其文卽可知其人此固非欺人之言而至於今日則雖具卓識者亦無由因文而知人通籍之後問以吏治而茫然叩以時務而不知必再資閱歴數年而後漸知爲政之道且有少年拾芥帖括以外一書不讀者而分甲旣定除詞曹侍從之班尚不汲汲於此若部屬卽用卽須親攬庶務肩任民生乃學習多年而例案始熟到省候缺而刑錢未知向使取之者不拘拘於時文則士之濯磨者早有酬知之具人才尚可勝用哉然而大經濟大學問何嘗不出於帖括應試之人可見取之如此而用之如彼固有並行不悖之道苟謂武科宜改則文試何以不宜改也近來崇尚西法算學地理海防兵制似皆當務之急時文規矩難於借題發揮幸有三塲策問或者因時所尚有問及一二條者諸生之留心時事通贯古今者有携諸書入塲備用而例策五道竟無一端設問蓋考試自有成法而用人兼取他長兩途不可以合轍也武舉之制在文人視之未免相輕顧前明創之本朝因之具有深意於其間使以行伍之所尚而以之取武舉則凡應試者旣習行伍之技藝皆欲進身於緑營而三年一舉來者亦寥寥矣且習射猶寓觀德之意而打靶竟成尚力之風藉口於學習則洋鎗水藥公然售諸列肆而深山獷悍海濱桀驁之處家家得而藏之其能保無事也耶沈文肅督兩江時曾以廢武闈爲請嚴旨責之蓋國家定例而欲事事求其實效一無虚文徒見其更張而　 
已矣而况乎有深意存焉者哉 
[諭旨恭錄]  
　　九月初六日奉上諭梅啓照李鶴年奏審明盜犯胡體洝臨刑呼冤一案並續獲夥盜按例定 
擬及案犯程孤堆等請暫爲覊候各摺片着刑部速議具奏欽此同日奉旨此案着交李鶴年督同臬司親提人訨卷宗秉公研訊確情按律定擬具奏原告民人董學法該部照例　往備質欽此同日奉旨此案着交任道鎔督同臬司親提人証卷宗秉公嚴訊確情按律定擬具奏抱告民人陳十德縷部照例解往備質欽此 
[本館自己接到電音]  
　　本館於昨日接到在津友人專發電音到本館内有九月十二日上諭二道敬謹譯 
登○九月十二日奉上諭倪文　奏特叅庸劣各員請分别革職降補一摺廣西全州知州貴蒸昏憒糊途玩視民瘼隆安縣知縣陳彛性耽暇逸嗜好太深前署天保縣事候補知縣江盛業居心陰惟利是圖候補知縣薛文光譎詐傾邪利心尤重缷署馬平縣事候補知縣馮元潤一味貪婪不諳公事均着卽行革職候補通判鄒琳素行卑污不齒十　試用縣丞鄧朝樞聲名最劣有玷官方試用從九品金燦然貪鄙妄爲藉端索詐上思州訓導李挺芳嗜利喜事物議沸騰均着革職永不叙用前署鎮安府事補用知府尹錫綸識闇才疎難資表率着以同知降補卸署龍勝通判候補同知蔡逹卿貪縱自由罔恤民困着以州同選用荔浦縣知縣許叔僖乖戾任性不辨是非候補知縣江貽規庸懦　頇不勝民社均着以府經歴縣丞選用以肅官方該部知道欽此同日奉上諭倪文蔚奏勦辦積匪老巢現已蕩平一摺廣西鬱林屬大竹根地主有積年匪徒嘯聚黨與占踞堅巢經慶裕倪文蔚先後督飭總兵董履高統率防軍會同地方官紳恊力勦辦當將匪首吳晚大等斃並擒斬匪黨多名地方一律肅清在事各員弁自應量子獎勵道員凌彛銘着賞加二品頂載總兵董履高着賞加提督銜其餘出力員弁准其擇尤保奏母許冐濫陣亡弁兵着查明請卹餘着照所議辦理該部知道欽此 
 
 

Page 2

 
 
[電報彚錄]  
　　本月十二日倫敦發來電報言審得阿拉比之罪厥有三端故懸免戰旗使英兵暫停攻擊而彼乃乘閣帶兵逸出其罪一放火燒阿里雙地亞地方大肆刧掠其罪二屢與議和令不得妄動干戈而卒不從以致生靈塗炭其罪三按阿拉比有此三罪未識將來作何判斷也電報又云胡思禮元帥現已啓節旋返英國矣又云法國與多尼思刻已將和約議定又云俄國刻下又　借國債銀八百九十萬磅云 
[日事雜錄]  
　　日本報言日本西京之太廟於初三晚突遭焚如之禍守廟　急將牌位等件移山頃刻之間盡成焦土其　王公大臣等聞信前往力爲保護恐致延燒然物件頗有被竊者金身佛像亦被竊去大約匪徒乘亂施其鬼　伎倆也又言有拉東洋車之某甲捉獲一賊緣該賊至某家行竊身携利器以及入門事主驚覺聲喊某甲聞之持一木刀奮勇前往賊見刀以爲眞也望風而奔某甲追而擊之賊踣於地適捕亦至遂獲之送諸捕房某甲亦略受微傷次日聞諸官以某甲爲能賞之　二十元又云日本有兵頭等購買對畫等物爲統帶將軍所聞以爲當兵者何得購此玩具以分其心恐在行陣不能一意奮進遂下合禁止之又云某處小客　爲老嫗某氏所開嫗年已六十一嵗初六日有五六人至該寓止宿次日隣人見該客寓前門未開頗以爲異直至下午三點鐘尚未啓户從窗隙窺之見老嫗臥於床而寓客則皆不見從後門入視則老嫗已爲人謀死矣或疑卽晚間止宿之客爲之未可知也又云日本因有高麗一役有繪成畫本以售於市者官聞之圍令楚止殆不欲顯爲播揚也又言高麗此番亂後牛意較前倍加生色以前日本婦女以亂　遷回本國者現知事已平定仍返高麗居住矣又言高麗前有兩使臣陪花房公使至日向例高麗使臣日用之費皆由自己携來今日人言他國使來其經費皆由日國付給高麗使臣事同一律故現在亦由日人給付也又云花房公使現已蒙日廷升擢留日辦事不復再往高麗其駐高麗之公使當另簡他員也又云英國救取花房公使之弗來非司兵船現蒙日皇　賞自兵頭以至水手皆賜寶星以獎其功又云日皇近日以宵旴勤勞稍有弗豫現召醫生兩名　謹診治也又云高麗一役日員懋著勲勞現在俱蒙升賞矣 
[壬午科江南鄕試題名錄]  
　　第一名　林介弼懐遠　許鼎霖贛榆　袁寶璜元和張心鏡青浦蒯光典廬州劉啓彤寶應　龔良舉合肥　潘紹周荆溪裘葆槤全椒辛先修太湖第十一名　陳鳳泉和州　邵凌霄鹽城　嚴安瀾常熟　金箎鎮洋　鍾綫鎭江王勲臣鳳陽　陳倧萬儀徵　宋光裕長洲　鮑心賢鎭江　唐新治太倉第二十一名　章際治江陰　曹琳青陽　翟仲恂泰興　洪錫礽淮安　許珏金匱馮熙金壇　王士秀定遠　秦本楨寶山　程豐厚休寍　仇繼恒上元第三十一名　程恩燦休甯　馬文苑長洲　潘蘭雋山陽　吳曾瀏吳縣　汪贊金蘇州劉會書太湖　彭秦士蘇州　李經方合肥　胡再福無錫　國裕京口駐防第四十一名　袁濟川揚州　劉卓樹如皋　汪肇鎔祁門　苑彦良高郵　徐學曾荆溪孫錫恩六合　汪錫嘏揚州　楊士玽泗州　朱宇輝涇縣　周爾潤定遠第五十一名　湯翼然金壇　張慶第丹徒　楊士濳泗州　陸乃動嘉定　方霆太湖楊學沂吳縣　江應章桐城　宣承臯長洲　黎宗幹宿松　朱孔彰蘇州第六十一名　沈士林溧陽　崔有瀚太平　楊學敬如泉　沈保宜武進　范大杰和州沈宗汾震澤　季保康常熟　孫傳奭壽州　羅厚焜宿松　朱銘盤泰興第七十一名　李經畬廬州　曹福元吳縣　王慶生江寍　陸春官江寍　李恩涵揚州高永孝六安　周煥元和　張文鷟銅陵　姜蔭森太湖　慕培元江寍第八十一名　吕景瑞常州　李愠侯丹徒　徐貞歛縣　秉彛江寍駐防　潘寶琛實應項發榮淮安　汪道怡武進　周鈞淮安　潘颺彤懷寍　鄭鶴章涇縣第九十一名　吳之楨宿松　王貽哲泰州　吳慶祥嘉定　揚佐垣靖江　王慶耀歛縣何秉奎淮安　趙巽年陽湖　項欣宿松　朱聨捷上元　視和煦太湖第一百零一名　　力堂蕭縣　吳升嘉定　章法護來安　孫崇緯泰興　王鑒儀微曹金鑑太平　王同德元和　李紹基泰興　戴家敬合肥　鮑中鑣縣第一百十一名　田庚懷遠　霍福慶如皋　檀柯望江　高子骏高郵　董大培無爲孫榮愧六合　夏孫桐江陰　陸建章壽州　顧似基通州　程錫熙黟縣第一百念一名　錢鴻渭江都　李正先　陳光陽湖　王宏杰休寗　楊德炳上海吳用賓宜興　余士俊婺源　倪承　涇縣　趙仲純昭文　恩存江寍駐防第一百世一名　邵培傑涇縣　王廷材婁縣　房鑣歛縣　沈宗棨吳江　余元棨黟縣樓同登蘇州　張爾梅無爲　習寶源東台　王夢松無爲　張均金匱第一百　一名　鄒洪緯鎭江　候　無爲　鄭維翰江寗　陶忠訥長洲　李鴻儀休寗陳延禩　都　彭逢吉長洲 
副車第一名　夏動臣吳江　孫二麔元和　當旅芬壽州　王蓀泰州　鄭雅言甘泉方日成桐城　殷宗濰丹徒　楊洛鑑桐城　陸震　常熟　胡鈞江都第十一名　徐秉璜丹徒　張堅松江　胡嗣運　溪　汪時鴻旌德　陶治允吳縣陸元瑞凡陽　陳英望江　馬志　上元　胡鸞書英山　陳士杰　州第念一名　蔡許文太　　胡宣鐸績溪 
[厦門多賊] 　 
　　厦門西字報言鼓浪嶼地方前以宵小繁多設法防禦集資雇用小吕宋人夜間防守本月初八夜四鼓時有某牧師家被賊潛入爲吕宋人所覺大呼捉賊牧師亦雇有華人巡更同時警覺亦大呼以應之賊遂逸二人迫之吕宋人忽絆　而踣賊陂道急榮石以投入 
 
 

Page 3

 
 
適中華人之面負痛頗鉅賊因乘間遁去該處之賊何其多　校　 [ 
P>履險如夷 
　　怡和洋行之大沾輪船於舊日抵滬其船主言及船出直隷口時突遭大風銀濤雪浪洶湧而來其高如山而該船幸無傷損亦可喜也 
[僞産欺人]  
　　世風不古詐術相欺然多出於游手之徒婦女曾不多見故名之曰騙子所以别於巾帼也乃昨有興化硯農寄到新聞一則覺鬼蜮伎倆固有女勝於男老據云江北東臺縣某村有鄕民夫妻二人每年秋收已畢必偕往江南託言就食實則幹一大傷天和之牛意其在興化泰州等處詭言因妻不育就貧家之多子者抱義一初産小兒旣得之後每日祇哺糕　少許旦用布束縛其身不令長大行至人煙稠密之處其妻用猪脬一具灌满猪血和兒繫　褲中走入通衢僞作腹笳狀宣言將産未幾血流兒出夫婦悲啼好善者見而憐之争相饋遺所得旣多夫乃扶妻回舟明日史易地而爲之設兒以戕賊致死復抱一兒仍如法行之雖至再至三亦所不恤及至歸時更將未死之兒沉諸江河以絶後累此等作爲奇險奇惡非人意想所能及執是以推凡道旁産子者未必無某之流亞也彼呱呱之兒死於若輩之毒手者已不知凡幾豈不痛哉然行踨詭秘且出于媳女不能遽破其奸卽執送有司憑誕俱無亦難驟加重興惟有樂善君子廣爲觀導使鄕人不受其愚此輩無錢可賺當另尋生計則嬰兒之　獲保全者已不少矣 
[錢商宵遁]  
　　南昌錢市各有專鋪雖生意之大小不一然究其結局則倒閉逃走者爲多亦惡習也洗馬池西首永泰一鋪開設已閱多年本月朔日店門不啓有過其地者呼之無聲窺之無影蓋已于隔夜遁去其左右及對面各店均寂無聞知也但漏盡更深豈能飛越栅欄是殆有故縱之者乎 
[寍郡决囚]  
　　寍波府城於初十日早晨决囚二名由鄞縣監中提出綁赴南門外法場正法聞二犯卽台匪黃金满之黨於日前由象山拿獲者也 
[領事回申]  
　　昨日三菱公司輪船到埠大英領事及日本領事皆附輪而回申矣 
[上海敬業書院課題]  
　　生題朝廷莫如爵鄕黨莫如齒輔世長民莫如德童題旣曰志至焉詩題賦得半江紅樹賣鱸魚得紅字五言八六韵 
[第一日賽船情形]  
　　昨係寓滬西商第一日賽船其章程已錄於報姑不贅述惟届時中西士女之往觀者轎馬車絡繼不絶大王廟回西一帶之港岸殊爲擁擠自午後一點半鐘起第一次相賽勝者爲公和祥洋東第二次爲怡和洋東第三次爲天祥洋東第四次仍係怡和洋東斯時已四點半鐘細雨紛紛觀習俱覺掃興逐漸散歸惟賽船之西人仍照定章再賽云 
[第二日賽船] 　 
　　今日爲西人賽船第二日仍於下午一點半鐘起第一次亦係兵船上之小艇先到者得洋十五元次則得洋五元然必須有三船國賽則次到者得賞如僅有兩船則次到者無賞矣第二次則賽商船上之小艇其得賞與兵船小艇同第三次兩船各以一人駕駛争先飛渡先到者得本埠各銀行公贈銀杯一隻第四次二船各有四人先到者得本埠各　客公贈銀杯一隻第五次船行之時忽將船拖至岸上負之以趨　而又負入水飛楫而去陸離光怪最　可觀第六次兩船各八人先到者得本埠各茶師公贈大銀杯一隻第七次兩船各一人先到者亦得各銀行公送銀杯一隻第八次不拘船數先到者得本埠西婦公贈彩囊一具第九次三船各四人先到者得銀杯四隻以分獎四人第十次先到得銀行所贈銀杯一隻第十一次則每船四人不拘船數宥客皆可下船同賽先到者得銀杯四隻 
[白畫搶洋]  
　　本埠小南門外三昧大禪院有某香火者住刹多年近欲旋里一行遂將所積洋蚨十五元於十一日往南倉大街祥盛錢莊估看不料對門某烟膏店適有賣烟客兩人耽耽注視及某香火携洋回兩人卽隨至鈎王弄内之羊腸弄此處本　僻壞行人稀少兩人將腰間元色布條套某香火之頸不意誤套唇邊不致殞命一人卽向香火身畔摸洋亦未摸着適弄内之某老嫗炊罷洗鍋開門潑水二人聞聲飛遁仍由鉤玉弄而去有買水菓人見之初不知攫洋之事故未弋獲光天化日之下而若輩竟敢横行若是伊誰之咎歟 
[太尊銷假　　法界會審委員翁太守前因政體違和請假數日目下業經痊可銷假昨日照常赴堂視事矣 
[碾傷小童]  
　　昨日本埠新虹橋堍有一江北小兒年八嵗在路行走後有東洋車一輛如飛而來小兒避讓不及致被碰倒碾傷足骨經旁人將東洋車獲住并知照兒之父母將小兒送　同仁醫館治傷未識有無妨碍至東洋車曾否解捕及如何了結容俟訪明續報 
[舟子争章]  
　　本埠公和祥碼頭昨日有寍波煤船一艘到埠適值潮漲之時各船争傍碼頭該謀船亦隨衆向前不料水溜太急竟將煤船送入水碼頭之下船夥恐被捺沈急欲退出而力不能勝急雇人帮撐不料將一碼頭船木欄碰斷以致争執各持竹篙亂打後經岸上人喝勸且在危急之際各人須照願自已船身是以罷手不致鳴捕也 
[添設路燈]  
　　裏虹橋至裏虹口向無自來火燈夜行者頗以爲苦現有公平洋行之繅絲機器棧在彼該棧夥夜間出入均覺不便聞擬添設自來火燈爲方便行人之舉倘得成功亦善舉也 
[茶館被毁]  
　　外虹口小茶館夜夜唱說花鼓淫戯爲時已久前夜忽被人尋釁打毁一時聽唱者皆掃興而散該茶館主自知犯禁亦不敢鳴捕拘人也 
[法兵會操]  
　　本埠昨日十二點鐘時有法國兵船西兵一百二三十名各執洋鎗至跑馬塲操演拖帶銅砲一尊步伐整齊軍容嚴肅中西人之往觀者約有二三百人至二點餘鐘操畢仍由泥城浜繞道至八仙橋出法大馬路在浦邊名乘舢板以回本船云 
[賭攤被捉] 　 
　　打狗橋與鄭家本橋之賭博地攤屢懲屢犯眞有不可禁止之勢昨日法公堂又據捕房解到　設會一門賭　之宋阿生一人并賭具里請訊辦而宋阿生供稱在行内當厨子係被巡捕悮拘翁太守以賭具已獲何得狡賴着責二百板枷號一個月示儆 
[互争攤基]  
　　本邑城河浜擺衣攤之陸福裕昨投法公堂控稱在該處設攤已有四五年之久今張雪山硬來佔尊基地與論被毆并將門板等件抛擲河中故鳴捕請斷翁太守質之張雪山則稱彼此設攤貿易陸福裕恃强獨覇致相争執翁太守着雨造各安各業不准再　如違提案究辦 
[控追積欠]  
　　禮拜二寍人趙桂寶呈訴法公堂據稱同治年間有王順興因開皮功需本借去洋三百元延約不還其時我尚年幼寡難與理論今春向索仍然罔應請賜捷追張太守俯准其祠趙桂寶昨將王順興扭到送捕解訊翁太守傳王先訊據供共欠洋六百元已還過　三百元　願再還現洋四十元餘俟陸續拔付然不能限定年數太守惡其狡猾斷令本月底還洋一百元年底還洋一百元作爲清訖詎　順興 
 
 
] 

Page 4

 
 
不知恩典未肯遵斷太守乃着於本月二十日先還五十元底再還五十元尚有洋二百元以十月底及年終兩期缴清如違重懲人則令覓到妥保方准保釋 
[英界公堂瑣案] 　 
　　　翁裕堂至英界公堂稱在路擔賣檀香雜貨被東洋車撞倒碾傷右脚當由巡捕將車夫拘到捕房捕頭令繳養傷費洋二元該車夫不依解案請訊蔡洪如供碰傷原出無心情願略償養傷費用多則無力陳太守騐得翁裕堂祇受微傷隨判罰蔡洪如洋元給翁案結○巡捕禀稱在路見曾犯行竊之鄭阿大手持羢氈一條洋傘一頂因上前盤問　稱竊自輪船而該輪船現已放洋故未查到失主惟將人贜送案請爲發落鄭認竊求恩陳太守以鄭阿大係廔犯行竊殊堪痛恨隨判枷號一月發頭門示衆贜并捕房俟查明失主給領○華捕禀稱于啓亭失竊夾襖一件報由捕房緝獲竊犯張永生起到原贜并搜得銀表　票一紙今將人贓一併送究于啓亭供與捕禀同張永生供上元縣人行竊夾襖是實至表票一紙實係自己之物並非竊贓陳太守飭于先生領贓張永生交捕房帶回查明自無别案及押票是否竊贜再行核辦○妓女趙二實投公堂喊控鴇母掯阻從良等情已列於報昨據趙梅卿投案稱二寶是併女兒聽人唆　喊控等語陳太守飭提二寶面質則稱趙梅卿並非親父乃老鴇之夫太守遂飭候過堂覆訊核斷 
[招認浮屍]  
　　　同仁轉元堂來信云初十日巡　在陸家嘴北浦面帶來男浮尸一口年約三十左右身穿白洋布短衫青呢單馬褂藍布 
單褲棕綢夾套褲白布單襪無鞋三根鬚頭辫線袴帶上有插袋一只洋帳夾一个内有英洋小洋烟盒一個如有屍屬可至同仁輔元堂認領 
[題徐楚亭明經浪跡圖]  
　　山海蒼蒼快浪遊半生閱歴豁雙眸羡君到處留詩句愧我閭居築小樓世上風波争富貴客中詩酒幾春秋 
扁舟獨立空天地擊楫何妨把筆投[  小樓主人王恩溥稿]  
[懷沈仲禮調寄月上海棠]  
　　懐人夢繞鍾山側想英姿豪氣定如昔風雨三秋問江樓畿番凉熱驚心處又到重陽時節去年客裏 
忽忽别只相思千里共明月一角谿山最難忘打頭黃葉音書杳怎　鴈行沈絶[  西冷缾□倚聲]  
[照錄池貞銓擬辦駱馬山煤鐡各礦需用機件人工清單]  
　　一該礦係在山鬱平矌地内面海負山形勢甚是合擬於靠海最近處開井以便轉輸所有列左各事均皆按地相宜 
詳加估度一該礦煤質可售可煆此次畫定股本一十萬兩實爲過儉然諸事撙節以俟後日之拓擴亦未始非善始之舉也惟擬辦旣以成本爲先務而籌辦則又須以出煤爲要領兹 
擬以日可得煤四百二十墩爲率核以成本一十萬之數尚可足用而於獲盈之利又不過薄所有一切機件人工皆仿兹擬計一擬辦之成本與籌章之墩數旣已酌定則機件人工卽 
可一一開列除開井之外機件大宗以提煤抽水二機爲貴重貞銓周閱歐西英法德比各礦應用之機與各廠造售之器擇其堅捷簡廉者問價於左一煤井之工以堅省爲上西國有 
水石之别亦皆隨地制宜該處山石林木均可供用其砌井自應以木圍石護爲宜又開井之要以穿　爲要事該處煤　雖有浮見於入地六丈者而煤井之設至少亦常以四十丈爲率 
可多穿愖　兄供繫採以省費也計此項工程料值需銀一萬四千兩一提煤機噐扣算每日可得煤五是墩者須用一百八十五匹馬力此項機噐應配坐地圍牆湯鍋六個計全座並 
湯鍋一切俱全需銀三萬四千兩一相礦有潮燥地　之别潮者礦必生泉燥者工無防水該礦在　漸甚於燥加以迫處海濱旣受轉運之便自宜水潦之防然轉運之費百倍於抽水　 
論礦者自不容以此易彼故西人於礦用抽水機日新月異不惜工料先事預籌貞銓酌參各國礦用之盡善者擬定購用計需一百匹馬力抽水機一副連湯鍋并佈置建房一切俱全需 
銀三萬八千兩以上各項爲開採礦所機件定值佈置之後可供久用應列爲成本項下此外尚有人工油炭木料等費逐月開銷隨時增减自應分别列紀以清眉目一礦事需用人工 
有地面井底之别二項之藝事旣已不同同項之薪工亦復有異地面者司提煤運煤管機件升火并丁役等等井内者司開採管燈火推挽煤車等等凡籌定礦事者合此二項人工核以 
應得煤炭墩數囫圇扯計開辦後通融損益始無刻舟膠柱之病統計二項人工共須六百名扯以五兩需銀三千兩一督辦礦事礦師之外監工最爲要員監工之任亦分地面非底二　 
項是應分設二員專門監督以防疏漏倘爲省費起見則設一正一副統監地面井底工程正者月薪百兩副者半之此外副襄監工者應有繪圜人員以備測量并底礦界以定工作亦以 
一正一副爲至省正者月薪五十兩副者四十兩至於司出納任巡稽得一謹愼人任之有餘其薪水等於常差一人員薪費之外採礦有登火之費　礦有磗木之費運煤有馬乾之費 
辦公有紙張之費酬應有雜項之費均以日出墩數核計每月應銀四千兩統計以上機件需銀八萬六千兩成本尚剩一萬四千兩以供造寓所購買雜項瑣具之用尚屬恰好月閒費 
用計匠工三千兩辦事人員約六百兩雜費四千兩共七千六百兩加以成本利錢全年一分每月應銀一千兩共八千六百兩以此出欵按日可得煤四是二十墩月以廿六日計之實得 
煤一萬九百二十墩是每墩煤斤成本祇應銀六錢九分五釐尚不及一員也[  此稿未完]  
[蘇省撫轅抄]  
　　九月十三日請補靖江縣朱昌霖禀辭赴任先行署理並銷發審局差有於本月十八日接篆○十四日候補府姚丙吉禀辭赴太鎭騐收塘工差候補縣吳 
成由京騐放回省並銷解京餉差 
[浙省撫轅抄] 　 
　　九月初十日補用府吳唐林自籍來省禀到李綱禀辭赴瑞安匣局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[譯美提督式夫忒致美員信]  
　　西歴六月二十六日英京倫　晏拿爹厘而剅付報云美國水師提督式夫忒　　　厘寛呢鴉省前充美京上議院紳現任駐劄德京欽差沙賤一信論中國治國之法頗覺自趣近日業登别報兹將其信譯錄於後天津係辦理中外交涉事件之總處弟寄跡此間僅閱六月得與華官密交實係僥倖之機會現已識破伊等辦理交涉事件凡與西人交接全是欺骗盧浮毒恨西人之心終不能忘懷有此心有時求其分憂或請其以恩報恩斷斷不許獨以勢力迫之乃得若以公道待他只爲理所當然則可勿望　感謝若要其依公道待我西人須要執意强他若與其分憂反謂吾　懦弱倘推情憐憫反謂吾　畏懼若對伊謙虚則長其驕泰令其欺侮歐洲　多荐西法於中國所荐者只敷歐洲人能管轄而已此是寔情在中國通商貿易英人着十分之八六海關徵稅歸英人總稅司辦理伊泒两員分管各關炮　緝私輪船及照船燈樓一切要區凡由外國運入中國之物必經過此班西人之手如水由沙漏漏過一搬於中國乘政者諸多不便中國與外國交涉各事英國亦得與聞美官在華每以情理勸免此法較以力强之爲高待天下之人如兄弟視萬國如一家此等教道不見得華人照行美官亦勸化之不得因華官自尊以已高如天看低西人以爲西人在深淵之低美國將來沾中國利益定然較别國更多因美國地與中國祗隔一太平洋若今日中國有勢力禁外國貨物到華則必禁之華人習西藝慢慢至習熟時不惟禁洋貨入口且驅送西人出境所有華人官員以爲中國只許中國人住此等意見較前爲多華民性屬忍耐若地方官逼其過酷發憤抗之閙成巨戰西人戰於殺人一事係於不得日已之舉而華人交戰則不然其殘忍處與野人相等專以殺人爲事或以此報仇現時中朝無堪設想之奸處引人習練武藝爲出色之元帥猛將　兵丁遵令非有爲國出力及敬重兵官等意只怕受刑自提督至兵卒均懼一行文官權過重武官權過輕陸軍毫無章程與持軍械之匪黨無所區别水軍亦然如此辦理中國水陸二軍不能不弱中朝於水師無水師官品級高低之設故百姓以爲習水師爲不堪設想今者中國水師官員未曾經歴過水戰又無西國兵官在水師書院所習之兵藝其水師官係由各省調來均不合用打仗少胆又不肯拚身有胆及肯拚身之兵官亦非易得必須國家加意寶重武員縱不較重於文亦當與重文相等始得華官辦公受賄暗騙此等情弊甚深中朝辦理水陸二軍如此致由外洋購來之兵船不能爲禦敵用中國水師似乎較前强些實係較前弱因其無善章又因所請之西員各相扭計妒怨所致總稅務司是英國人大有權柄仍欲管理水師兵船係伊經手定造於英國前有一船到時德國人充當天津稅務司者謀得管理又有英人三名儼若係英國水師人員實係有差事在關今在兵船上充當華人提督千總指揮之職法人二名前爲法國水師官者以重薪水聘來所作何事吾不知也其成三國西員各懷妒心渴欲得手總管水師皆輕視華官諸西員各存一見水師中難於和睦相拂如一家之義[  草稿未完]  
 
 
 

Page 10

 
 
   
 
 

Page 11

 
 
[光緒八年九月初五日京報全錄]  
　　宫門抄○發抄旨四道○廣東撫裕奏委署知府夾片○又奏遵旨確查覆陳摺子○江督左等奏揀調知縣摺子○又奏請改留武員差遣借補夾片○都察院烏等奏署知府奉旨摺子○九月初五日兵部太常寺太僕寺八旗兩翼值日吏部引見二十三名○文煜由東陵回京請安○記名總督柏雲凌謝恩○内閣奏泒驗放之王大臣派出怡王潘祖蔭童華銓林○召見軍機○現換毡冠絨領○發抄額勒和布奏請將伊子理藩院學習員外郎伯麒留於任所帮理家務並可督令讀書奉旨知道了欽此○張樹聲奏新選文安令桂秀留省帮審案年奉旨知道了欽此○又請將獲盜尚知愧奮之天津練軍營官何永盛等原叅開復處分奉旨着照所請該部知道欽此○又候補令杜家楨期满甄别奉旨吏部知道欽此○○裕寛片再現准吏部咨行欽奉上諭廣東雷州府知府段錫林着開缺送部引見等因欽此恭錄知照前來當經轉飭欽遵交部領咨起程所遺雷州府知府篆務應行委員接署查有試用知府張賡雲留心吏治堪以署理據藩臬二司會詳前來除檄飭遵照外奴才謹循例附片陳明伏乞聖鑒謹奏軍機大臣奉旨知道了欽此○○廣東巡撫奴才裕寛跪奏爲遵旨確查廣肇二府所收廠稅數目現在尚難溢解據實覆陳仰祈聖鑒事竊奴才於本年三月初九日接准部咨光緒八年正月十六日奉上諭御史鄧承脩奏請飭查關稅侵蝕以裕國用一摺等因欽此並准抄錄原奏一件當經分别移行欽遵確切查報去後兹據廣東布政使姚覲元詳稱遵查廣州府所徵係落地土稅與關稅情形不同定例每年僅額徵銀二千零二十五兩遇閏增銀一百兩向由廠書包徵包解嗣將正稅連耗羡盈餘等項加至二萬一千零六十餘兩復於同治五年間經前任巡撫蔣益灃查得各廠每年約可徵銀五萬二千兩有奇奏請自同治六年起委員赴府會辦永遠不准書役包徵以杜弊端除提溢餘銀一萬作爲到省新任各官衙署辦公之用外計每年應解銀四萬二千餘兩又肇慶府經管黃江廠稅只係徵收下水商稅遞年額徵銀一萬二千八百餘兩火耗銀三百餘兩約徵羡餘銀一萬五千九百餘兩遇閏增銀一千七百餘兩嗣經前任總督吉慶附片奏請额外加徵盈餘銀二萬兩又提橋羡銀一萬兩以爲撥支本省緝捕師船弁兵口糧之用是廣肇二府廠稅業已一再加增較之例定額數實逾倍徙其廣佛等廠自改歸官辦以來旺月則額解有餘淡月則支解不足截長補短尚無虧欠近來外洋輪船日多内地行販日少商人利較錙銖又計圖便捷大半舍内地而就外洋現復議行子口稅單洋貨運入内地按照條約一經完納半稅領有海關稅單者沿途查驗放行遠近均不重徵以致落地稅項漸形短絀將來能否徵解有餘實難逆料至肇慶府黃江廠稅自咸豐四年粤匪滋事道路梗塞所有雲南貴州等處貨物皆由西省横州支河繞道航海運赴香港澳門發售不由西江大河經過故該廠所徵稅項亦復短絀近年地方雖已平靖而商人因内河各處均設厘卡仍有繞道航海計遞年所收廠稅除正額羡餘僅敷批解外其額外加增片奏盈餘及橋羡二欵尚難如數徵解現經飭據廣肇二府確實查禀並責令此後尤當設法稽徵力求整頓嚴杜奸商走漏重徵司巡侵蝕務使絲毫無慧涓滴歸公如果稅收有餘必當儘數報解不得稍存掩飾等情具詳前來奴才詳加覆核所有該司查覆各節尚屬實在情形除飭令轉督廣肇二府認眞稽徵核實收數此後如於正額盈餘外稍溢卽應據實報明悉數完解外謹將廣肇二府廠稅現在尚難溢解緣由恭摺覆陳伏乞皇太后皇上聖鑒再兩廣總督係奴才兼署毋庸會銜合併陳明謹奏軍機大臣奉旨知道了欽此○○太子太保大學士兩江總督二等恪靖侯加一等輕車都尉臣左宗棠頭品頂戴江蘇巡撫臣衛榮光跪奏爲揀員調補沿河要缺知縣恭摺仰祈聖鑒事竊宿遷縣知縣舒朝冕留省另補遺缺應以光緒六年十二月初八日奉旨後五日行文按江蘇省照限减半計算扣至七年正月初八日作爲開缺日期歸正月分截缺經前督臣劉坤一請以江浦縣知縣盧思誠調補接准部文以該員實授日期在宿遷縣出缺之後且試俸歴俸均未届满核與補之例不符應毋庸議其宿遷縣員缺應令另行揀選等因查宿遷縣知縣係衝繁難兼三沿河要缺例應在外揀員調補該縣界連東省南北衝衢素稱難治必須明幹有爲之員方足勝任前以江浦縣知縣盧思誠調補係屬爲缺擇人兹復於通省現任候補人員内逐加遴選非現居要缺卽人地未宜實無堪以揀調之員惟查原請調補是缺之江浦縣知縣盧思誠年五十五歳福建侯官縣監生報捐縣丞指發江蘇加理問銜捐免騐看在籍勸捐軍餉出力奉上諭着以縣丞留於江蘇不論班次遇缺卽補欽此防勦出力奉上諭着俟補缺後以知縣補用欽此同治八年十月二十二日到省九年在江蘇陜甘分局捐免本班以知縣留省補用八月十八日引見奉旨盧思誠准其以知縣仍留江蘇歸候補班補用欽此十月十六日回省十年在皖捐分局報捐同知升銜辦理八年分海運出力保俟補缺後以直隸州升用試看期滿甄别堪勝繁缺之任先因辦理九年分海運案内保以本班前先用十年分海運出力保俟補缺後以同知直隸州前先補用新章考試取列三等光緒三年委署沭陽縣事經前督臣沈葆楨以該員緝捕勤能闗心民瘼奏請交軍機處存記量才擢用奉旨留中欽此四年請補江浦縣知經部覆准在晉豫賑捐局加捐運同升銜該員實授歴俸試俸現巳遵照赴部捐免於本年六月二十日奉户部發給執照祗領在案復查該員才具明幹任事實心以之調補宿遷縣要缺知縣洵堪勝任與例亦符據藩臬兩司會詳請奏前來臣等往返函商意見相同合無仰懇天恩俯念員缺緊安一時誠難其選仍准以江浦縣知縣盧思誠調補宿遷縣知縣實於河工地方有裨　蒙俞允該員係現任知縣請調要缺知縣任内一切因公處分例免核計且係銜缺相當毋庸送部引見亦毋須查造叅罰謹會同漕運總督臣慶裕合詞恭摺具陳伏乞皇太后皇上聖鑒訓示再所遺江浦縣知縣員缺江八省現有應補人員應扣留外補合併聲明謹奏軍機大臣奉旨吏部議奏欽此○○左宗棠片再投標人員迭經前督臣等先後奏請留江補用欽奉諭旨允准在案兹查有記名提督前甘肅永昌協副將劉端冕記名提督借補甘肅鎭羌營游擊鍾南英留甘遇缺題奏總兵粟龍山提督銜記名簡放總兵胡弼武記名遇缺簡放總兵郝長慶提督銜記名簡放總兵留陜甘儘先副將譚文秀等歴在陜甘等省隨勦出力卓著戰功上年經臣隨帶來江分别派委統領新湘新兵等營委署江寍城守副將各缺於營務地方均能認眞整頓實力講求惟劉端冕係前甘肅永昌協副將鍾南英前經借補甘肅鎭羌營遊擊粟龍山譚文秀均係保留陜甘補用人員其胡弼武郝長慶均未保留省分現在兩江整飭營伍在在需人合無仰懇天恩俯准將劉端冕粟龍山譚文秀各以原官改留兩江鍾南英開除甘肅鎭羌營遊擊底缺胡弼武郝長慶均各以原官留於兩江由臣酌量差遣分别借補以收指臂之助除飭取履歴咨部查核外謹附片陳請伏乞 
[聖鑒訓示謹奏軍機大臣奉旨着照所請兵部知道欽此]  
　　都察院左都御史臣烏拉喜崇阿等跪奏爲奏聞請旨事據山東民婦張張氏遣抱張文炳以亂倫强姦差忿縊斃等詞赴臣衙門呈訴臣等公同訊問據張文炳供年二十九嵗青州府益都縣人張張氏冩呈遣遞求閱便悉杳原呈内稱緣氏孫女年甫十五嵗光緒五年七月十九日夜氏舉家在塲揚穀氏孫女看家詎有氏夫堂叔張敬賢窺氏家無人越墻入室便向孫女逼姦孫女哭喊氏聞聲趨看撞遇張敬賢將孫女撳按强行娜污氏前捕救被伊撞倒氏子踵至伊越墻逃入張敬恕室内氏孫女哭訴晝夜不止至二十三日偷間自縊當經報縣騐訊將敬賢笞鎖候辦不料伊弟張小貴賄煩謝希周等向氏調說許給孫女建立碑坊並張敬賢逐莊字據氏未應允伊等不知如何賄串將敬賢釋放氏赴府司撫憲具控均蒙批縣覆詳氏不知申覆何辭至今案仍懸擱爲此遣抱來京陳訴等語臣等查該民婦張張氏遣抱張文炳控稱伊孫女年甫十五嵗光緒五年七月十九日夜伊夫堂叔張敬賢强行姦污至二十三日偷間自縊身死報縣騐訊將張敬賢鎖押詎敬賢胞弟小貴賄煩謝希周等調說未允遂賄串將敬賢釋放伊疊上控至今案仍懸擱等情控關强姦斃命賄串案懸虚寔均應根究謹抄錄原呈恭呈御覽伏乞聖鑒訓示再據該抱告結稱在本府控告二次臬司巡撫衙門各控告一次均未親提合併聲明謹奏奉旨已錄 
 
 

Page 12

 
 
   
 
