# 1934 - 332 - 4908849

 

Page 1

 
 
[鄉試條對秘書]  
　　中東戰紀恭摹御容懿竾曁中外人地諸圖續編載密電六萬言眞秘書也　刻　究廣學會著中東戰紀八卷本忠愛之忱上治安之策今第三次重印恭暴皇上御容皇后懿範羹牆如見雲日同符更繪中外名流曁黄海　地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之　合諸　編所録皆萬金不換之秘本百思不到之眞詮取價七角○文學巽國策二卷爲振興新學者先路之導卽爲光昌文治者榮業所基取價二角○新例鄉會試第三塲歳科試經古場習兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隠情考旅謹嚴搜　宏富合爲一套取價二圓○若更合泰西新史攬要及時事新論圖說以揣摩各國百年來之政策中國十年來之情形悉人在對之　元魁由此其選也上海在申報舘甲昌書畫室格致書格室美　書舘大吉樓古香閣飛鴻閣出售外埠託考市售書處寄售圖書集成屬代啓 
[書本報紀重辦拐匪後]  
易稱君子以明愼用刑夫所謂愼者不可失之濫尤不可過於寛必使刑當其罪庶足以寒奸匪之膽而慰良善之心自嚴酷之吏取病於世於是矯其弊者執罪疑惟輕之説務爲寛縱以市小仁夫無知小民偶罹法網其情每多可憫爲之施法外之仁固無不可若夫凶惡不逞之徒其所爲之事實足以上干天和下致人怨幸而爲人告發惡迹昭彰方冀爲民上者盡法懲治以平庶民冤抑之氣而乃泄泄沓沓好爲慈祥致使受害者憤無可伸濟惡者心有所恃此獄訟之所以日繁而不逞之徒之所以益無忌憚也兹觀本月初六日報紀重辦拐匪事則可取以儆焉按沙市采訪友人函述云崔友兒者積年拐匪也犯案至八十餘起之多後被人控告繋諸囹圄某日張雲生邑宰謁見道憲道憲諭以崔友兄之案訴詞日衆務須從速辦理不得格外生成邑宰回署後卽將崔在監内提出審實非誣當堂重責一千板裝入木籠示衆甫三日卽斃籠内人皆快之夫姦拐重罪也犯案至八十餘起其爲著名巨匪而非偶爾違犯可知此種罪大惡極之人地方官一有所聞自當立時拘獲援引例案明正典刑如謂展轉詳請致多周折則可以立斃杖下乃始則聽其爲害閭閻裒如充耳迨至被人控告僅爲之繋諸囹圄敷衍了事設非道憲諭以從速辦理不得格外生成則該犯尙可苟延性命他日或遇恩赦减等依然法外逍遥按之國法旣爲不平揆之人情尤爲未允夫誘拐之案稽之律文凡設方略而誘取良人爲奴婢及略賣良人與人爲奴婢者皆不分首從杖一百流三千里爲妻妾子孫者杖一百徒三年因誘賣不從而傷人者絞監候殺人者斬監候立法之意已極森嚴然竊謂律文所載猶不過賣與人爲妻妾子孫奴婢耳雖使其人家室離散宗嗣斬絶被誘者轉徙他鄉沈淪下賤而旣賣之後亦或間有得所者至今日之拐匪則大半誘人幼女鬻入娼寮滬上爲五方雜處此種之案尤屬書不勝書卽如日來本報紀落花無主則係湖北人李四雲吳漢貞由漢口拐帶吳伍氏王史氏至滬送入法界花烟間之案也收養女孩則係句容人王世忠誘拐七齡女孩冐稱已女賣與舊校塲金姓老嫗之案也其餘時日稍遠不及記憶者不知凡幾在地方官遇此等案件久以爲數見不鮮其因他人牽涉已先時逃遁者固不上緊拘拿卽或當時拘獲解赴公庭亦不過笞責數百枷號數旬遞解回籍藉以了事若輩凶惡性成豈畏此區區薄刑夫寛慈仁厚固亦美名獨不思幼女之被拐者一堕此中則白璧微瑕難挽東海之波終無由爲之湔雪致使祖宗蒙垢戚族含羞此種忍心害理較之黑夜刼物白晝殺人尤爲難恕惟南面者遇此等案犯非斃之杖下卽置之站籠或者若輩觸目警心稍知畏懼周禮有云治亂國用重典在昔公孫僑之在鄭諸葛亮之在蜀皆以嚴刑峻法治其國人之二君者豈如張湯杜周之好爲嚴酷以鳴異哉亦以風俗疲頑已極非嚴爲懲創不足以挽回頽波前人所謂法弛則犯法者多法嚴則攖法者少蓋實有見乎此也至若以目前滬上情形而推論之則臺基之壞人名節流氓之訛人錢財皆爲有害閭閻大傷風化所望在上者權衡於一家哭一路哭之間而勿恃煦煦之仁庶幾奸匪因之歛迹而良善得以安謐乎不禁拭目俟之 
[諭旨恭録]  
　　十一月初二日太常寺題十一月二十八日冬至大祀天於圜丘奉旨朕親詣行禮四從壇遣鍾秀銘勛德壽立瑞各分獻欽此 
[本舘接奉電音]  
　　昨日午後京師飛電傳來上諭一道敬謹譯登○十一月初七日奉上諭史念祖奏知縣徴存錢糧銀兩延不解繳請旨拿問監追查封家産備抵一摺廣西已革興安縣知縣卞永春任内已徴未解銀兩及存倉米石爲數甚鉅迭經勒限嚴催仍未解繳殊屬慝玩卞永春著卽行拿問監追仍提集經手丁書人等訊明是侵是挪分别擬辦並著雲南巡撫將該革員原籍家産查封備抵兼廣西寓所資財一併查封備抵餘著照所議辦理該部知道欽此 
[廟謨廣運]  
　　本埠字林西字報登本月初七日京師來電云中國大皇帝之意德人要挾之六事中第一第二第五諸條可以俯允其餘槪行堅却并擬商請俄法英三國秉公調處蓋不欲與德人遽失和議也目下總理各國事務衙門諸大臣日與俄法英三國使臣會議究不知意見如何也 
[英電譯登]  
　　本月初八日倫敦來電云德教士在山東被土匪戕斃後中德大有違言目下德廷索償巨欵并責令修復所毁教堂將肇事處之地方官懲治准德人在山東省内建築鐡路膠州灣讓與德國儲煤中國朝廷告以德人須將兵艦退去歸還砲臺然後互商此事否則不必徒費脣舌 
[西報之言]  
　　本埠各西字報皆謂本月初八日香港來電言及港地傳聞俄德法三國欲將中朝壤地瓜分德人占山東省俄人占高麗滿洲直隷省法人占臺灣福建省嘻此豈普天率土之華人所忍道者我中國寸天尺土皆列祖列宗所貽傳豈有一旦付與他人之理西人殆因德人占據膠州灣遂造爲此種不經之語乎譯而存之我知薄海臣民當必有見此而發憤爲雄力圖振作者 
[日本備兵]  
　　昨聞日本政府檄調各兵艦齊集廣島海灣以備日後或與德人爭山東地面或與俄人爭高麗地面總之時事如此岌岌恐亞細亞境内終不能免於兵端也至於詳確情形且俟訪明再録 
[俄使量移]  
　　本月初八日倫敦來電云駐高麗京城之俄國使臣思卑也君接奉俄廷電訓令移駐中國京師 
[膠事紀聞]  
　　天津訪事友人來函云德人占據膠州青島情形已紀前報兹自該國駐京公使回京後使署參贊又赴山東十月廿九日駐津領事亦前向膠州進發在津並募能通西語者爲舌人聞已有五人應募束裝就道矣至 
 
 

Page 2

 
 
於青島防兵雖由章軍門約退尙未及四十里之遠故德人復勒令退足四十里外軍門稍涉依違被挾至德營之内軍門不爲所屈隨卽送還又聞德人在該處修建營房欲爲久安之計該處人心惶惶雖德人張貼安民示不知能否安靜也 
[電飭防堵]  
　　蘇州采訪友人云頃得官塲言本月初五日傍晚江蘇巡撫奎大中丞接奉總理衙門電信内開山東土匪滋閙戕害德國教士二人德國政府並不靜候中朝若何辦理突然調兵遣將遽將膠州灣砲臺占據殊出意料不外况德國與我中朝交誼素敦一旦因此小忿而啓兵端心殊叵測著各省文武大員籌備重兵分佈各處要隘以資防堵等因想中丞又須費一番佈置之勞以期有備無患矣 
[飭修電線]  
　　金陵電報局有三所在聚寳門外機器局者爲官局在城内郭家巷者爲商局在下關江口招商局旁者爲子店商局歸於官局而子店屬焉然局雖有三而發電接電則歸商局一處商局有電線四枝兩枝上逹蕪湖兩枝下逹京口皆水線也自創立電局安設電線以迄於今多歴年所水中之線經波濤之震蕩泥沙之陶汰日復一日頑鐡逐漸銷磨自省垣逹京口者邇來日形剥蝕不絶如縷若不亟加修整勢必若千尋鐡鎖江底沈埋矣兹下關子店委員察得水線損壞之處甚多而以去江口里許之線尤爲殘損遂告之商局委員轉禀官局總辦郭月樓觀察爰撥巨欵諭令商局頭班領班辦理工程電學生袁君汝舟前赴下關詳加測勘因端竟委逐叚興修袁君奉諭後卽帶工匠人等乘舟至下關江面察明受損之處尅日督工修理 
[覆訊巨欠]  
　　上海震源永錢莊主黄鎭心控咸德錢莊執事人馮珊林圖賴銀十五萬兩洋銀三萬圓一案自前年解省疉輕蘇州府桐太守訊追早詳前報兹得本舘采訪友人手書云前月某日太守委某員至寗波會同地方官將馮原籍房産查封備抵前日事畢回省詣府署禀覆銷差聞馮所有房屋田産悉數變價共得洋銀八百圓齎回面呈太守歸入案中矣初五日午後太守飭差役由長洲縣獄提馮推鞫馮仍稱無力措銀太守謂爾所欠如此之鉅意圖賴去恐天下斷無此等便宜之事馮求發回上海寛限措繳太守不允飭差仍還原禁候下期嚴比 
[禾中火災]  
　　嘉興采訪友人云兹悉郡城東門内嘉興縣署後街秀河廳程公舘於本月初五日下午不知因何遺火柴房頃刻延燒當卽鳴金報警城内外各坊水龍迅速駛往竭力噴澆幸起水甚便得卽救熄祗燬柴房一様餘皆無礙 
[正兇已獲]  
　　蘇州省城小王家巷謀財害命一案前已屢誌報章前日采訪友人來翰云兇犯木工尤錦泉雖經長洲縣汪瑶庭大令迭次研訊而所認原贓洋銀二百圓迄今尙無著落至所供起意犯案得贓逃遁之餛飩阿三當飭差跴緝至今屈指已將一月依然蹤影杳然有知其始末者謂餛飩阿三姓季年近而立原籍鎭江向在蘇垣以喚賣餛飩餬口與尤爲莫逆交犯案後連夜携贓逃回京口旋於本月初二日潛返吳江倩向在吳江縣巡船上當火夫之從兄季阿五來蘇探聽是案情形併爲尤賄通獄吏阿五未悉其中詳細卽於初四日來省貿貿至長洲縣署差房諮詢一切差役再三盤詰阿五微露破綻經差役拘獲禀汪大令升堂研鞫阿五並不隠諱將餛飩阿三來蹤去迹和盤托出大令立飭差役數名帶同阿五至吳江緝捕初六日清晨差役行抵吳江驀見阿三由城中大摇大擺而出得以上前獲住於上燈後解回長洲縣署時大令正在貢院中覆試文童經署中人傳令押入刑房候大令回署訊究 
[興辦鐡路]  
　　寗波府正堂程爲曉諭事照得本年九月十五日奉道憲吳札准藩司惲移開奉撫憲廖批江蘇候補知縣陳佩璋等禀稱集股興辦寍俗鐡路緣由奉批該職商等旣願合資開辦自可照准仰布政司移會寗紹台道督飭地方官勘明地叚酌定地價妥議章程具禀察奪等因奉此除分行鄞慈鎭三縣遵照外本府查閲該職商等原禀擬辦此項鐡路自甬至紹延袤三百餘里經費甚鉅路途亦有内外塘之别何處爲宜應由該職商等聘請熟悉鐡路洋人逐叚查勘明確方可妥議興辦兹據該職商等具丞到府以洋人業已訂定不日卽可查勘道路深恐無知愚民或相駭異除禀請道憲給發護照外懇請曉諭等情據此除飭經由各縣一體出示並派差護送外合亟出示曉諭爲此示仰諸色人等知悉爾等須知興辦鐡路爲富國强兵之本通商運貨之謀現在津漢閩粤各處創行卽蘇杭内地亦次第舉辦從此風聞興辦各處通行枝幹縱横軌轍聯絡庶幾往來便捷轉運靈通目前要圖莫此爲甚自示之後凡該商等與洋人所到之處母得駭爲奇異摇惑人心并不准藉端阻擾造言生事倘敢故違准該職商等隨時役保禀請該管地方衙門飭提嚴辦决不寛貸其各凛遵母違特示 
[司農奏牘]  
　　户部謹奏爲遵旨議奏恭摺仰祈聖鑒事廣西巡撫史念祖奏遵照部議添扣各項减平銀兩並將一年約扣銀數專摺具陳一摺光緒二十三年九月初七日奉硃批户部議奏欽此欽遵由内閣抄出到部據原奏内稱户部議覆御史宋伯魯奏請添扣各項减平以裕利源奉旨依議刷録原奏咨行到粤當經轉行兼辦去後兹擇藩司鹽道及善後局各將支放欵項應扣减平一年約扣數目若干詳報前來臣逐一查核藩司庫額支文武各官養廉俸薪役食並各雜款向係每兩核扣六分一年約扣銀一萬三四百兩今添扣額支兵餉馬乾米折减平按每兩扣銀六分約扣銀七千五百餘兩總計司庫每年約共扣銀一萬七千九百餘兩又鹽道庫支發秤羡鹽規養廉役食等欵向係每兩核扣六分一年約扣减平銀五百六十餘兩現在照扣又善後局應支軍餉等項歳需銀九十餘萬兩近年厘金短絀鄰省恊餉亦難如數解到每年僅收厘金恊餉及司道庫提撥共銀八十餘萬兩不敷供支以致應發勇餉多有積欠檢查前三年報銷收欵核計每年除採辦糧米軍火製造軍裝等銀十餘萬兩例有一定價值已照例扣收平餘未能再扣減平外其歳支統領公費文武各員薪水鹽菜運脚工食等欵銀六七萬兩按每兩核扣六分約扣減平銀四千兩外又歳支邊防腹地各營勇餉銀六十四五萬兩按每兩核扣四分約扣减平銀二萬五六千兩合計支放軍餉等欵一年約扣銀三萬餘兩以上司道庫並善後局扣平銀兩自應遵照部議自本年七月起照數扣存報部候撥惟據善後局司道詳稱每年應支餉項因入不敷出僅就收欵儘數敷衍於邊防勇餉旣難發足而腹地水陸防勇則發餉不過七八成皆有銷册可稽勇丁已形艱苦若每年再扣去减平銀三萬餘兩則短絀愈甚何以支持可否酌量變通准將此項扣存減平銀三萬餘兩仍充應支各勇月餉之用以免貽悮各等語臣等查本年四月議覆御史宋伯魯奏請核扣减平摺内原議令各省自本年七月起無論藩運道庫及各局處所額支旗绿各營俸薪餉乾米折養赡並各項經費津貼薪費口糧曁一切正雜各欵凡開支庫平者每兩核扣六分統按二兩平發給其由旗绿各營内挑練之兵亦應核扣六分平以歸一律至各省勇餉凡開支庫平　照數核扣四分統按湘平發給各項减平扣出銀數若干應令按半年報部一次專欵存儲留備臣部撥還洋欵無論何項不得擅行動支其從前减扣各案扣存六分四分各數並令照案分别解部及報部候撥毋得經行截留應用各等因奏准通行各直省一體遵辦在案現據廣西巡撫奏稱鄰省恊餉未能如數解到以致應發勇餉多有積欠腹地水陸防勇發餇不過七八成勇丁已形艱苦每年再扣减平銀三萬餘兩則短絀愈甚可否酌量變通准將此項扣存减平仍充應支月餉之用各等因此項减平原爲扣存湊還洋款如仍充作勇營月餉則核扣與不扣同臣部歸還洋債本息又將何以應支應請旨飭下廣西巡撫仍遵照臣部奏案迅將每年扣存减平銀兩專案存儲聽候部撥各省欠解恊餉應由該撫就近咨催不得以每年防餉不過發給六七成藉詞截留致誤還欵至各直省减平銀兩原奏令將各項减平扣出銀數按半年報部一次並令將一年約扣數目先行專案奏報毋稍遲延現計奏准通行後已逾半年之期而奏報到部者尙屬寥寥應請一併飭下各直省將軍督撫迅將每年各項减平實在扣存數目於文到十日内卽行專案奏報備供要需不得再有積遲並不准率請留用所有臣部遵旨議奏緣由理合恭摺具陳伏乞皇上聖鑒謹奏 
 
 

Page 3

 
 
[星使啓節]  
　　昨日法界公堂讞員鄭景溪大令探悉出使德國大臣吕鏡宇星使定於下午一點鐘時乘鈞和兵輪船至吳淞口附德公司輪船出洋因之咨照捕房派包探會同會捕局線勇至金利源碼頭伺候滬上文武印委各員先後詣行轅恭送旌麾督標奇兵營撫標滬軍營以及蘇松太道親兵均站隊轅門威儀嚴肅及屇時星使改由日本郵船會社碼頭乘小火輪船渡登德公司輪船至二點鐘時卽傳令鼓輪就道 
[暫停讞政]  
　　英界讞員張賡三直剌回廨後偶沾清恙因特函知美領事及英美各捕房暫停讞案視調攝復原然後視事 
[請示收票]  
　　前日德隆等各小錢莊十七家聯名具禀英界公堂略謂近日各錢莊被各票根捎付洋銀資本無多無力填付以致各錢店接連倒閉而收貼者内中多係婦女甚有因此欲尋短見者現在各錢莊須邀集同業妥議章程惟恐一時不能議定請先出示以安收票各人之心一俟議定後卽當逐户清理决不使有受虧無著云云未識張賡三直剌允准否也 
[自願清理]  
　　四馬路德豐錢莊主孔阿才向充捕房包探近被恊大王萬泰德隆等五莊接連倒閉以致轉掉不靈麥總巡捕頭曾傳至捕房詰問孔稱德豐並未虧空實被他人所累現當逐一清理惟他人所出之票須得往追方能理楚捕頭准之著其赶速理明毋得延玩 
[委催解省]  
　　開設臺基之趙顧氏陳土氏等經包探趙銀河先後拘獲送至英界公廨懲辦嗣經藩憲聶仲芳方伯訪知札飭解省已紀前日報章昨日又有藩司委員葉大令到滬稱此案稽延日久何以尙未起解並著剴切曉諭出示嚴禁按趙顧氏陳王氏二犯婦早由吳公廨送縣解省何以遲至今日尙未到省殊令人索解無從也 
[假照送縣]  
　　前有四川賑捐局司事葉紹篤在英界公廨控假照騙錢之薛淦生卽心齋及邵紹員等一案曾經讞員讯問牽涉住居滬城黑橋之張仲箎及往移提張已聞風避匿一切情形已登本報兹者張賡三直剌已將行騙之薛淦生及川賑局所呈之眞假實收各一纸移送上海縣辦理矣 
[人證送縣]  
　　正豐米行主邵文臨在上海縣署控榮泰號主張讓臣張子環欠銀不還經黄愛棠大令准詞備文至英界公廨移提人證昨日經公役將二張提獲禀知張賡三直剌著卽送縣歸案辦理 
[飭提店主]  
　　前者大東門外花衣街兼售洋紗之義和蓆店向北市購得白紗若干包賄通貨捐局司事陶季園以鼎豐洋紗莊用過之捐票搪塞偷捐陶經厘捐總局查明解縣收管候訊而義和店主等尙逍遥事外黄愛棠大令因於昨日諭飭皂頭全順馬快林潤往提義和鼎豐兩店主到案究辦 
[諭緝餘犯]  
　　著名江湖惡丐小黄牛卽黄春榮屢次在租界滋事經法界公堂獲案重懲飭發改過局監禁詎黄愍不畏法串同押犯朱華生胡阿和陸阿福等賄通看役李潤於初六日黎明時越墻而遁經局員馬船西大令得悉之下飭卽追赶祗獲跌傷逃犯顧理生陳成寳陸雲堂等三名至小黄牛等則已逃遁無蹤大令將三犯及李一并送縣請究黄大令諭飭差捕分别看管候訊昨日黄大令傳諭捕役赶將餘犯跴緝務獲嚴辦毋任漏網並照會英法兩界公堂請派差帮同一體恊緝 
[局賭宜懲]  
　　賭棍周星源卽周四前在英界四馬路羣芳花萼樓與洋貨商沈稻村邂逅相逢設計誘入賭局致被騙去銀三千餘兩事後沈察知其故具詞控諸法界公堂讞員鄭景溪大令提周到案禁押捕房旋經浼人保出連日與沈在某烟舘開燈講論許償還洋銀一千六百圓先付一千圓其餘出立期票沈不允昨日禮拜四堂期包探將周解案請訊沈訴稱周棍串同談郭二姓設局誘賭據稱均是官塲中人致被騙去現銀四百兩迨後談稱不敷賭水央周商借鈔票現銀二千八百三十六兩今旣到案務請究追周供稱沈與談郭賭博時小的確在塲然並非由小的糾合而成求恩明察包探禀稱查得所騙銀兩四人分用今者其二已逃往蘇府俟周又供稱小的在新濟輪船當司事求准交人保出理償大令謂爾不應誘人賭博著押候三日内交還洋銀一千圓諭令沈於下期投案備質 
[不准交保]  
　　法界公舘馬路徴康錢日虧空巨欵以致倒閉各債尸紛紛具控公堂讞員鄭景溪大令訊供之下飭將莊主蔡貞桂押繳旋經交人保出外限日理清蔡保出後設席新太和酒肆柬邀各債户商懇俾以八折歸償間有應允者亦惟以一空票塞責屇期仍不付銀各債主又具控公堂大令一并研訊著將察及陸漢章押候嚴追旣而大令又訪悉英界德康錢莊亦係蔡開是以將德康其票抵補各債户欠欵目卜德康亦已倒閉無從收取遂於前日禮拜四會同何繙譯官提究原告王蘭芳王廣心霍韓及王崔林投案呈遞禀詞並黏呈憑條空票大令問呈遞禀詞者多至三十餘户何以今日到得寥寥包探禀稱近日各小錢莊紛紛倒閉市面爲之震動以致各債户各有潜逃者大令謂蔡曰爾前稱理處已明浼人來求銷案試觀今日到堂控請追繳者爲數至一千餘兩此外尙有未到者爾以二三百圓之資本開設錢莊虧欠至如此巨欵豈非近於騙局乎今者例閉之各莊實由爾作俑爾其何説之辭蔡供稱小的所欠者係往來之欵求准交人保出限於月内一併理清大令與何君會商之下諭以不准交保仍著還押嚴追倪愼齋及陸亦皆還押莊夥霍道成江秉監陳子卿交保出外邀同各原告於下期投案候核 
[定期繳銀]  
　　前有鄰上選投英界公廨呈控張清源結欠靛銀不還等情經前讞員翁剌史飭提訊供之下照會靛業董事理處嗣以該董等理處不明具詞禀復原告鄭上選亦具禀投催前晚由張賡三直剌提案復訊邱供浙江湖州府廪貢生股開普成靛行被源利太張清源卽如淵結欠靛銀二千三百餘兩均有簿據經翁前憲照會靛業董事理處今以理處不明貢生吃虧不起求請斷追給領張清源供福建上杭縣人邱曾將壞錠托職員代銷當時自稱情願减價垷在遽爾反覆經靛業董事相勸令職員還銀一千五百兩分作三年歸清　亦不肯如今求再减銀一百兩限二年内按期歸清張直剌判交的保准限二年内繳還銀一千四百兩兩造各願遵斷完案 
[售物轇轕]  
　　梁笑雲被董長慶賖去玉器珠寳等物應付價值屢索無著前日梁笑雲將董扭控英廨梁供上元縣人向以玉器爲業有向做衣莊生意之董長慶於前月廿八日取去曰玉大如意一支值洋五百元珍珠三百粒值洋三百元帽珠一粒值洋一百六十元共計價洋九百六十元向之索討屢次延約前曾許本月初四日一定付洋到期又避匿不面是以扭案求追質之董供在瑞興祥衣莊爲夥梁託賣之白玉如意被向住六馬路之　姓取去轉賣珍珠係小的於前月廿九日在寳昌典當内當洋二百十元當票被開滿春園浴堂之湖州阿四取去所當之洋均貼換莊票現在錢莊倒閉以致無著張直剌得供之下判將董長慶押候查明補提人証到案再行覆核 
[控吞盈餘]  
　　掮客嚴益堂投英界公堂控被姜星橋吞拍賣皮貨盈餘銀兩由值日差禀知張賡三直剌着留廨訊判 
[折償了事]  
　　昨有陳長春扭唐春奎至英界公廨喊稱唐有莊票數纸代爲貼現計共九百餘元今所收之票各莊均已倒閉無處收洋請爲訊追嗣忽有魯仲連其人者出爲理勸令折償了事陳亦爲之首肯當卽具結求銷 
[此火何來]  
　　美租界定德路新記浜附近某姓木作場外向來聞有竹邑以防宵小前晚二點鐘時竹笆門上不知如何失火烈燄飛騰上冲霄漢支臾夫瞥見呼集作中人竭力灌救得卽息滅然起火之由殊不可解或謂係匪徒所縱亦未可知昨早經五百四十一號華捕告知捕頭不知如何辦理也 
[行李何在]  
　　有丁鳳祥者不知何許人亦不知其所操何業僑居南市大東門外升安里前日午後遣鄰人某甲將棉被衣包等挑往萬 
 
 

Page 4

 
 
裕碼頭送交金匯橋航船上已則並未隨之而往及至傍晚前往搭船詎該航早已不在詰之所挑之人則稱送在裝木料之航船上惟時有杜家巷航船亦裝木料是日因夥友口角被管帮者將家伙取去故已歇班甲因疑卽係此船當向船主陳茂川詢問陳毫無頭緒不知所對丁遂喚十六鋪地甲將陳及其夥張來生扭至中局請究嗣爲管帮銀牌阿桂所知前往具保并願帮同查緝地甲允之 
[送局收押]  
　　保中總巡鍾受百明府訪得有朱阿餘者不安本分到處滋生事端因飭局差拿獲前晚提訊之下朱俯首求恩明府飭送交改過局收押一年期滿再行核辦 
[監督蔡榷使復女學堂張季直殿撰書]  
　　季直仁兄先生大人閣下歴碌風塵罕親雅教璋分玦判一步涯景暴之忱莫由傾寫頃奉手㪤敬審回通之舸袛候揚帆翹企行旌未伸祖錢一罄歡悰歉悵奚似經蓮翁此番創興之女學堂幾費經營多方倡導於作育人材之外秉轉移隂教之權而又得諸君子襄贊其間無美不臻有善兼備弟忝居斯土亦甚樂觀厥成且願爲驥尾之附也專此奉復敬請行安惟希惠察教弟蔡钧頓首 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報舘主人啓]  
本舘京報悉照邸抄原本赶緊排印並不抽去各摺以省纸幅且隨到隨登免積壓之弊凡在官塲早所深信現在格外赶緊印出傅人皆先覩爲快閲者鑒之 
[黄鴛凌風]  
　　前報曾紀浙江候補人員君與嘉興紳董某君及某號執事人某甲股開嘉屬洋油總公所賃得郡城北門外塘灣街東市房屋辦公外五縣更另設分局將嘉興府屬所銷洋油槪歸公所中報捐出售每箱黏貼封騐單爲憑設立巡船分巡私貨此亦市儈龍斷之故技也兹得嘉興采訪友人來信云前月某日眭不知緣何潜服洋烟以圖畢命幸察知尙早設法灘救得以死而復蘇迨翌日夜半時忽逸去無蹤至閲日清晨局中各人始知其事未幾卽有某洋人帶一通事由滬來局索取欠銀究未悉此中有何糾葛也 
[慌人肇禍]  
　　浙江紹興府屬蕭山縣人汪子仁賃屋本邑西門外邑厲壇旁開設踏布坊所雇各工人大半好勇門狠自恃男兒好身手動輙一唱百和滋生事端前日午後坊中王梅嘉陸阿炳蔣阿土三工人相約往榮昌自來火符之後高萬福所開小茶肆内啜茗閒談及付給茶資時忽與高三相爭忽然用武撃毁茗具甚多並將旁觀之潘海保等三人兇毆高見若輩聲勢洶洶奔投八仙橋巡防局高禀報局員楊二尹飭勇將一千人拘獲旋復提汪至局察得潘等受傷屬實立卽備函加派勇丁一併申送總巡局請訊至晚三鼓時總巡鍾受百明府升堂研鞫高訴稱小的係揚州府屬江都縣人今日王陸蔣三人前來啜茗欲少算二盌茗資小的不依致被撃肆中茗具報經分局老爺拘送案下叩求大老爺訊懲潘供稱小的係南通州屬吕泗場人向當小車夫今日送友回家路經是處適遇彼等打架以致被誣現在身上亦受傷叩求騐訊包善興供稱小的年三十有九在治下開設車寓今日伊等打架時扭至小的門前小的出外閒觀亦被毆傷被累實係無辜徐來福供稱小的與包泉川皆江北某邑人僑居治下拉東洋車餬口今日在外摇會而歸見有多人毆門不忍袖手向之解紛王突掣刀楗將泉川頭面撃傷王陸蔣同供稱小的等同在汪所開踏布坊執役今日偶往高茶肆中品茶高有心多算茶資婉言告之置之不睬以致互相毆撃現在惟求大老爺格外施恩汪供稱王陸蔣三工人肇事時小的並不在坊中及回來始得知覺明府騐得潘及兩包略受微傷並無大碍判將王陸各笞責四百板枷號一禮拜發犯事處示衆蔣笞責一百板著具安分切結交人保出汪罰洋銀十二元給潘及二包爲養傷費被毁之物可不追償 
[學徒無禮]  
　　陳關金本地人向在南市郎家橋左近操公輸子業前經友人薦張阿毛爲徒習業尙未滿期張忽在外爲夥陳以有違彼業條例告知薦保姚某欲與理論張願出洋一枚備筵謝過詎料所付之洋被姚吞用以致事尙未了陳在某姓處工作忽與張遇廼卽拘住扭至小橋左近福順樓小茶肆中評理張密糾小流氓陸阿四等數十人擁至茶樓大爲囉唣以致茶肆中失去銅罐水烟袋面盆等物玻璃窓亦被撃成粉碎值堂人惡其無理扭住陳關金陸阿四張阿毛陳阿大等四人解至十六鋪巡防南局請究局員鍾偉臣二尹研訊之下陳供訴前情訊之陸阿四陳阿大張阿毛等同供稱自知不合　　數賠償叩求免究二尹以陸不應爲首滋事判令重責四百板著迅將毁物賠還交保斥退 
[阻擋造屋]  
　　鄉人唐金山家居楊樹浦二十三保十九圖地方兹欲建房屋業已擇吉將次興工突有　　唐茂榮出爲阻擋金山不得已於昨早據情訴諸巡防局李葆初二尹准卽飭保提唐茂榮到案訊奪 
[不認聚賭]  
　　有兪阿妹者堂堂鬚眉男子而冐巾帼之稱前日投總巡局控奚掌貴藉端滋詐至晚鍾受百明府提奚研訊兪訴稱小的係浦東人在治下小本營生與奚爲友稔知奚借住陶大興之屋時時聚賭抽頭向祖不依反生嫌怨此次奚妻病斃奚竟抛屍不殮向小的訛詐錢文不得已叩求大老爺訊供究辦奚供稱小的係浦東洋涇鎭人生二十有八開設小飯店甫三月餘守分安貧不敢犯賭妻子病故小的無力籌身後之費以致棺殮略遲後蒙趙先生勸給洋銀十二圓始得草草行事明府著押候提陶再訊 
[懲責賭徒]  
　　賭徒陳阿狗迭經官憲嚴拿究處然釋出後依然故態復萌　來又在南市一帶擺攤誘人入局事爲十六鋪巡防中局委員潘仲泉二尹所聞前晚親率領勇丁至大碼頭地方將陳及其黨羽高阿毛一併拘　　　一尹立卽升堂研訊陳供本邑浦東人年六十歳向以駕舟爲業邇因生意不佳難以餬口故偶爲牧猪奴戲藉延殘喘務求格外恩宥二尹謂爾同黨究有幾人迅卽供明可從寛陳供詞含糊經二尹拍案喚責始稱有黨羽五人現均聞風逃避二尹以其誘人入賭騙取貲財不法已極判債一百五十下移送縣署請究經陳一再苦求始令具呈改過切結覓的實人來案保釋高阿毛著責五十板令勇丁驅逐出境不許逗留如違重究不貸起案之賭具當塲銷毁 
[糾賭被責]  
　　前日午後有張芝山者奔赴南市二十三七鋪巡防局中喊稱周川扣設立賭攤新而路橋左近硬邀賭博求請提究局員邵子怡二尹立飭局勇將周拘局研訊周供江北某邑人初次犯賭二尹喚責二百板驅逐出　不准逗留 
[捉姦受虧]  
　　本邑人陸慶祥同妻胡氏賃居楊樹浦華順里第八十三號屋内氏素有外遇暗去明來已非一日惟陸素有季常之懼雖知之而莫可如何前晚胡氏乘陸外出又與有情人續舊陸突然回家覩此情形不禁忿火中燒欲爲捉姦之舉氏竟敢揮令同居陸阿土併力抵禦致陸大受傷夷因卽奔至是處巡防局喊控局員李葆初二尹准詞俟提陸阿土到案訊核 
[棺殮病斃]  
　　前晚虹口百老匯路有病斃乞丐一名昨早經一百四十二號印捕報知捕房捕頭飭傳二圖地保徐慶發報請某善堂給棺收殮 
[法界公堂瑣案]  
　　翁連生祝小法同訴稱小的等某日由浙江紹興府屬某邑來滬傭工某日赴小東門外某飯店果腹忽遇騙子王阿全密語甘言許以推薦生意將小工等人行李雇車裝至英界乘間潛逃旋　小的等尋鳠扭案請追王供稱小的在徐家匯天主堂當車夫是日與翁祝等同在某處具膳缺少飯資不得已將被窩衣服共七件質得小洋銀八角及錢五百文除付飯資外其餘尙未交還鄭景溪大令著押候吊贓諭令翁祝於下期投案候領○賊犯董福興經包探拘獲搜出當票五十餘紙吊到各贓捕頭令解請大令訊供飭傳失主具領昨日恒興客棧主婦楊徐氏偕棧夥徐阿雙投案領贓大令檢閲失單問尙有銀師何在董供稱持往虹口賭錢早經輸罄矣恒德滋大公泰源大各當夥甲乙丙丁四人投案訴稱請追當本大令著將吊到各贓先行給領當本諭令著失主歸償董押候嚴比○日前賊犯王阿三經包探拘獲及弔出原贓解入捕房捕頭令飭傳失主具領贓物昨日周品齋胡順卿陳素英三失主投案領領贓大令著將贓先行給領王押候嚴比○天福戲園主武春山前因虧欠各茶房押櫃洋銀控經大令提訊押繳旋經老裕茂酒肆陳永寗保出墊付洋銀一千餘圓屢索不還由陳控諸大令已於前日提案訊供至昨日陳投案訴稱武 
 
 

Page 10

 
 
商已經人理處求准交人保出大令著交保的實保人限三日内理明禀覆○犯賊王占奎前已訊明昨日大令飭送至上海縣署請黄大令備文遞回句容縣原籍 
[美界捕房瑣紀]  
　　寗波人朱貴元賃居美租界百老匯路福和里某成衣店樓上前晚有金福林突至朱處藉端滋擾繼致互相爭毆經四百七十四號華捕到來將二造一併拿送捕房捕頭飭押候送英公廨訊究○積竊陸桂堂前曾犯案遞回寗波回籍兹又潛蹤來滬昨爲包探王阿虎緝獲拘入捕房捕頭令押候查明此次曾否犯案然後解送英公堂訊辦○小竊張炳炳昨日上午由北山西路第一百三十四號門牌某姓屋内竊取馬褂一件携贓而逸途經包探陳財量緝獲拘入捕房押候解送英公廨究辦○偷兒胡阿友前晚溷入西華德路第三千零五十四號門牌某姓家竊取布衣三件將至中途爲包探王阿虎查獲拘入捕房押候解送英公堂訊辦○前日下午有張長慶在虹口漢璧禮路向朱長明拆梢洋銀若干未遂互相扭毆旋經三百七十二號華捕一併拘入捕房押候解送英公堂訊辦 
[邗江官報]  
　　十月二十九日鵠鹺尹鼎元江鹺尹南墉均委北鹽世職陳鹺尹文欽解湖南餉來○十一月初一百運憲公座掣籖宣分轉兆熊銷淮北鹽差王分轉　　委總局文案差 
 
 
 

Page 11

 
 
   
 
 

Page 12

 
 
[光緒二十三年十月二十五日京報全録]  
宫門抄○諭旨一道録前○選單○陜督陶奏爲道員人地相需隨案補請甄别懇恩仍請准補緣由摺○新撫饒　奏封疆大吏力顧大局據實陳明籲懇奬勵摺○將軍依奏爲職官隠漏捐欵據實叅辦勒追摺○直督王奏爲管河同知久任宣防懇恩送部引見片○陜督陶奏爲武員呈請開缺藉資侍養片○十月二十五日兵部太常寺太僕寺八旗兩翼值日無引見○崑中望等磨勘試録覆命○漙良等磨勘繙譯試卷覆命○文煕請假十日○兵部奏派磨勘弓刀石派出莊王煕敬英年○召見軍機楊頤堃岫○十月分選單道甘肅平慶涇固化王會英甲知縣甘肅安化田務本廕生廣西灌陽王宗沂湖北鄖縣徐維屏俱監府經歴江西撫州張愼修歳典史湖北襄陽周思濓廣東鎭平謝如奎陜西白水顧禮進俱監○○頭品頂戴陜甘總督臣陶模跪奏爲道員人也相需隨案補請甄别籲懇天恩仍准補授恭摺仰祈聖鑒事竊查甘肅平慶涇固化道祝維城修墓遺缺前以遇缺題奏道常祥奏補奉硃批吏部議奏欽此旋准史部以候補前道員常祥係由現任知縣歴保道員候補並非應陞之階照例試看一年甄别方准補用該員並無甄别之案與例不符應令該督按限揀員方准更補等因議奏奉旨依議欽此欽遵咨行前來自應遵照另揀惟甘肅候補道員除常祥外雖尙有人而與此缺人地皆不相宜常祥於光緒七年歸道員騐放到省其時甘省猶是變通章程迨十七年奉文停止變通漏未甄别實係堪以原官留用之員且平慶涇固化一道知同治年間按挿回衆陞固原直隷州增設化平慶平遠縣改設海城縣及分防州判縣丞巡檢等缺以來政務日多巡察綦難從前雖定爲中缺現在實無異繁要常祥旣與此缺人地相宜應可比照缺繁要人地實在相需與例稍有未符應令據實陳明之例仍請以常祥補授此缺查常祥現年六十六歳係廂紅旗蒙古祥禧佐領下人由繙譯生員考授理藩院筆帖式咸豐四年補陜甘總督衙門筆帖式期滿以知縣保留甘肅歴署禮縣寗朔高台等縣知縣補西寍知縣調赴哈密軍營籌辦軍餉出力保以直隷州知州卽補撃退回逆出力保以知府補用歴年籌防出力保以道員仍留甘肅補用開去西寍州底缺哈密軍務告竣保准無論應題應調應選之缺題補奏補並換二品頂戴丁母憂回旗守制服滿赴部起　騐放領照光緒七年十二月二十六日到省九年正月丁父憂回旗奏調赴山海關海防軍營差遺十一年四月服滿起復十三年正月撤防五月二十三日離管回省兩署蘭州道現署鞏秦階道均無叅罰案件臣查該道老成穩練心地光明前後在甘四十年歴任知縣道員措置悉臻妥恊以之請補平慶涇固化道人地相需實堪勝任若但因其漏未甄别遽從棄置恐非鄭重地方愼揀賢員之道除附片另補甄别外理合塡註原考仰懇天恩俯念地方今昔情形不同准照據實陳明之例以甘肅遇缺題奏道常祥補授平慶涇固化道員缺實於地方有裨如蒙俞允該道係騐放道員請補道缺銜缺相當並非題陞人員照例毋庸送部引見所有道員人地相需附補甄别比例據實陳明仍請准補緣由謹恭摺具陳伏乞皇上聖鑒飭部核覆如實與例章不合卽請將此缺歸部銓選再常祥現年六十六歳前奏誤書六十五歲合併聲明謹錢奏奉硃批吏部議奏欽此○○甘肅新疆巡撫臣饒應祺跪奏爲封疆大吏力顧大局共籌防勦以保危疆據實陳明懇恩奬勵仰祈聖鑒事竊臣奉光緒二十二年十月初六日上諭饒應祺剿辦關外逸匪不致蔓延著補授新疆巡撫用示論功行賞之意等因欽此仰見聖朝微勞必録感愧實深惟關外逸匪不致蔓延者非微臣之力實文武大吏之功請爲皇上覼縷陳之方河湼回變之時臣與升任撫臣陶模面商甘肅安西通西域一線必派兵扼守嘉峪關内外東路始保無虞提臣張俊復建保甘卽以保新之議請由提標抽隊入關陶模遂奏派總兵趙有正統帶新軍馬步四營旗進紥甘州提督牛允誠統帶定邊馬隊三旗駐防玉門趙有正旋與道員潘效蘇會合甘軍攻克北大通各莊堡及湟回由王子營出竄伊犁將軍臣長庚以新疆地廣兵單且多回族恐内外勾　電奏請旨由關内派軍援剿並增兵駐珠勒都斯河以防繞竄伊犁之路請飭署阿克蘇鎭總兵張宗本駐庫爾勒提臣張俊駐阿克蘇以備防剿張俊張宗本卽請馳赴防所臣以邊防關重均請暫緩東發先　　步前進擇要扼紥以防紛竄商調鄧高魁步隊李金良曾德清馬隊馳赴羅布淖爾駐防先後進紥卡克里克實皆力顧大局不分畛域以圖保衛　疆迨賊竄玉門牛允誠等於昌馬等處截剿獲勝則陶模豫派駐防之功也賊竄安西金蘭益等於七工等處迎撃獲勝則長庚請調回援之功也賊竄羅布淖爾李金良曾德清等於和爾罕陣擒首要各逆則張俊張宗本派隊堵截之功也至撥濟糧餉轉運軍火則甘肅布政使曾鉌新疆布政使丁振鐸之功實多巡查奸匪防守地方則塔爾巴哈台叅贊大臣富勒銘額古城城守尉克蒙額與署鎭迪道兼按察使銜英林曁各鎭道之功亦不可少除陶模丁振鐸張宗本均已升補實缺會鉌已由甘奏保不再請奬城守尉各鎭道另單彚奬外惟伊犂將軍漢軍廂藍旗都統長庚頭品頂戴接辦塔爾巴哈台叅贊事務伊犂副都統堅勇巴圖魯富勒銘額頭品頂戴賞穿黄馬褂喀什噶爾提督倭欣巴圖魯張俊官職較崇臣不敢擅擬應如何奬勵之處出自逾格鴻慈所有封疆大吏共籌防勦以保危疆據實陳明懇請奬勵緣由謹繕摺具陳伏乞皇上聖鑒訓示謹奏奉硃批張宗本等均著照所請奬勵該部知道單併發欽此○○奴才依克唐阿漙蔚跪奏爲職官隠漏捐欵委員查明據實叅辦恭摺具陳仰祈聖鑒事竊准錦州副都統崇善咨據護理錦州恊領事務佐領遇春呈據中前所廂藍旗附貢生王家瑞禀控前所路記佐領官清隠漏厘捐侵吞入已等情飭委寗遠正紅旗佐領慶韜前往查明具報以憑核辦旋據該委員報稱遵札帶同該貢生往查前衛前所等處鋪商按年出捐底簿由光緒二十一年正月起至本年四月底止俱係佐領官清任内經徴之欵共應交捐錢八千零八十五千六百八十文查核佐領按年月報文册中收多報少共計漏報捐錢二千七百七十三千二百一十文取據各鋪商納圖書清單一併呈送核辦等情呈由該副都統咨請叅辦前來奴才等伏查前所路記佐領官清管理地方經徴厘捐自應嚴查偷漏以重欵項乃竟按月收多報少隠漏捐錢數至二千七百餘千之多旣經該副都統委員查實咨請叅辦似此侵蝕捐欵之員斷難姑容相應請旨將中前所路記正藍旗滿洲佐領官清先行革職所漏捐欵錢文咨由該副都統就近悉數着追以重公欵而肅官方除將前所路記佐領事務另行派員往署外所有隠漏捐欵委員查明據實叅辦緣甲理合恭摺具陳伏乞皇上聖鑒訓示謹奏奉硃批另有旨欽此○○王文韶片再二品銜道員用候補知府前大名府管河同知勞乃寛久任宣防保工節費上年汛期工程極險拚力搶護屉拯危機本年經升任山東撫臣李秉衡以該員講求河工辦事認眞不辭勞怨奏准調辦山東河工交缷署篆時已秋初本工汛防事宜均經布置周妥節屇霜清河流順軌成效昭然兹值兩屇彚保之期自應照案請奬以示鼓勵惟該員係道員直隸候補知府又有二品升銜若按尋常勞績已屬無可再保查該員係正途出身在任八年歴保安瀾操履清亷志趣遠大實爲道府中不可多得之員可否仰懇天恩俯准將該員勞乃寛送部引見聽候加恩之處出自慈施格外理合附片具陳伏乞聖鑒訓示謹奏奉硃批勞乃寛著送部引見欽此○○陶模片再據陳安鎭總兵姚文廣呈據留鎭標供差都司銜寗　鎭屬石空等寺堡守備馬全禀稱前次請假回籍修墓事竣適值胞叔得患脚疾朝夕需人扶掖禀准就近留歸陜安鎭標供差以便爲叔醫治詎料纒綿數載迄未痊可現復轉成癱廢胞叔無嗣姪亦猶子未忍遠離惟員缺未便久懸致曠職守　令懇請開缺以都司銜儘先守備仍留　陜鎭標供差藉資侍養等情呈請核辦前來臣覆查無異自應准如所請以遂孝恩合無仰懇天恩俯准開去馬全寗夏鎭屬行　寺堡守備員缺仍以都司銜儘先守備留陜安鎭標　補俾令就近侍養其所遺守備員缺甘省現有應補人員容臣揀員請補除查取原領札府送部外理合附片具　　乞聖鑒訓示謹奏奉硃批兵部知道欽此 
 
