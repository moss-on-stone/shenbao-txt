# 1883 - 346 - 4903821

 

Page 1

 
 
[本齋告白] [  點石齋主人啓]  
　　古今圖　集惑早經購到惟日後關印就現在之屋會機器均不敷用是以本齋於馳近處新近　得曠地將　另　印書館並信致外洋速購機器多　一俟屋宇造成機器運到立卽開工有願附股者務祈迅來預定此布 
[中法戰局論上]  
　　越南之役中朝之　法國者可謂仁至義盡微特法人不得藉　卽四大洲萬國聞之亦無能議中朝之曲者蓋中國　來雅重商務深知四洲之上商旅往來必以海口爲　足之地若與一國啓釁兵戎相見則商情有所不安而二十年來加意整頓孳孳不倦所收之成效敗壞於崇朝豈不可惜故當法人始謀越南之時僅以公文往來辨其爲我藩屬而已及去年攻取海防旋得河内度法必不視越爲我屬國行將奄有其全土簒取其地利當軸者猶不忍遽與絕好一再辨白洎乎計奪順化刦立新約黑旂舉義屢敗其兵中國似可　師矣乃欽使晤商於外總署持重於内就法人之所願而思一中立之法創議以紅河爲界各守通商地面中間甌脫兩不能有自　此等而下之之法但使法人降心相從卽可無事其時英人亦有從中排解之意中朝聞之不勝欣喜極願其作調人俾兩國言歸於好夫卽如前者曾侯所擬五條法人見而首肯揆之藩屬之義在中國己屬格外吃虧盖越南地形狹長自滇粤關外而南抵富良江之陽占其國十之三自西貢折而東北抵富良江之陰占其國十之七今曰以此爲界則江以南皆歸法人管轄事事依順化新約而行是巳割藩國大半之地而　之豈猶堅執前說者所以然者實不忍敗壞商務塗炭人民且重諸國之好共保通商之利以爲有事不如無事故忍而出此議耳孰知法人始終固執欲罷不能兼以黑旗之强欲雪屢挫之恥銳意經營祗索敝賦大有置國勢於不顧諉公論於不知者至是而中國始赫然震怒命將出師蓋蓄極而發之勢也夫蓄極而發其銳誠不可當矣不特是非曲直我有勝於法人也卽以二事論之而知中國實有必勝之道焉黑旗爲髮逆之餘前者中原肅清獨留此股悍匪以越南爲逋逃藪爾時中興諸將餘勇可賈若出關征之豈難奏凱乃劉永福智計忽生就越南所未　治者據而有之不相侵擾越廷以爲地本猺獞雜處榛莽未闢得其墾治又許歲賦計亦良得因而任其盤踞不復過問而中朝字小爲懷竊恐剿劉者轉以擾越亦遂聽之絕不料其生聚教訓巢穴乎方五百里之中頓成兵精糧足之勢以爲今　法人之勁敵也絲二千年中之事觀之可知越之有黑旗使法人屢敗者殆有天意存焉天之所爲人不得而爭之法雖傾國而來庸有濟乎前者法人故爲疑詞以挑中國之釁今用兵之意明白宣示雖以　粤之兵顯與黑旂合法人將奈我何一黑旗猶不能敵况如劉永福之智勇兼優者數十輩乎此可以必勝者一事也自道光季年粤東虎門之役我軍不利繼林文忠而來者大反所爲而人心大半樂於効死和議旣成欲　不得抑鬱憤懣未嘗或忘天津教案上海四明會館案以及各省民教不和之案今年粤東羅根一獄皆有躍躍欲試之心而於法人則尤爲叢怨華官壹意和事雖有熟習洋務之才凡屬交涉事件胥得其平而民心終疑於偏袒各省情形不同而粤人則尤時有思逞之意盖民間不知保泰持盈之道與懷柔遠人之禮以爲中國專事退讓反招輕侮積嫌成忿一有事端不禁强怒於言弱怒於色况有明以來惟粤東交結外洋最早洞窺底藴皆知以我之長奪人之短敵愾同仇之義自遠過於他省之人當黑旗　法之時法人諱莫如深掩敗爲勝日報所傳都非實錄而粤人之商於越南者郵筒往來得其勝負之大概往往聞黑旗用計法兵敗績則相顧色喜苟黑旗不利卽竊竊然憂之歷夏至今談越事者莫不如是今大兵出關明示戰備吾知海疆獷悍之區效死前驅者正不知凡幾矣此可以必勝者又一事也有此二端足見中國此時固爲不可失之機會尚何畏乎法人哉雖然可以戰而不戰必遲遲焉以待必不得已而後言戰此豈無故者竊意於保全商務之外猶有深意焉請觀後論以畢吾說 
[一室同斃]  
　　福州西字報云福州近來尋　者時有所見非吞烟卽自縊亦俱不以爲奇惟一事則殊爲可駭該處有某氏婦其夫爲水手出外日多在家日少家有兒女四人相依爲活月之念四日隣近諸人見其家門久未啓疑而窺之亦無聲息遂破扉而入則一婦四孩均己僵斃查其致死之由則因其屋本狹隘婦以布密塞罅隙而熾爐火於室中與兒同睡炭氣所蒸以致悶絕五人併命是亦慘巳 
[輪船往高]  
　　招商局近與高麗訂定每月發輪船一艘由中國往來仁川地方約以一年爲期想一年之後或當再定章程也 
[鳩江瑣述]  
　　客有自蕪湖附輪而來者據稱行至兎兒磯一帶有一小紅船逆風下駛宛轉打漿船上似裝官眷模樣正在帆隨風轉舵被波吞倉卒間未能十分靈動忽輪船已擦船頭而過該船如人脫頦舵折爲兩帆葉倒拖全船幾幾乎隨之幸該處距岸頗近經救生局放船駛救時輪船已過王龍驤風利不得泊之三山矣回視破船尚未沈下想必經挽救也噫坐來天上霎時山過萬重險落江中頃刻命懸一線正不知滿船蘭玉幾時能定此驚魂也○蕪湖向爲上下江之一大關鍵市塵之盛埒於漢皋近則長街十里依然列巿千家而府海官山悉多外强中乾之勢以故錢業中操朝三暮四權子母者相率愼之又愼往往青蚨一夫黄鶴無歸講流通者咸苦於玉藏於山珠沈於淵無人棄我取人取我與之活相卽在官之圜法厘法課則稅則概因之而日形竭蹶雖劉晏復生亦歎其無從假手善夫有若之對魯哀公曰百姓足君孰與不足宜趙中令以半部論語致太平也○蕪湖大關前試辦時多收販夫走卒與夫男女班之子弟當時承辦關務者日以花天酒地爲進退人材之所故人材大半由花天酒地而來此輩本係下流浪質一經得手　肉補創弊端不可勝計商旅叩關納稅百般挑抑務使塡其懲壑而後可免法外之法棄時失事敢怒而不敢言非一日矣張觀察蒞任至今遇事皆能犀燭頌聲溢于江表無如積重難返其奈此一人之耳目難周何○甯淵觀後有一小家 
 
 

Page 2

 
 
碧玉髮初覆額流盼眤人人之見之者莫不足爲之駐情爲之移僉謂竹籬茅舍間那得生此尤物共咄咄詫爲怪事其實則爲阿鴇家之錢樹子也客有以何必珍珠慰寂寥相况者其家遂以珍珠字之于是採珠使者此去彼來蹤跡不離于合浦矣前年有潘令者于役鳩江弄明月於帳中玩夜光於掌上意在構金屋而以七寳莊嚴之其鴇索價昻未之許也然珍珠眉潛减翠頸愴交鴛路斷藏鶯夢空化蝶酒闌燈炧淚涔涔若不能自主眞所謂旣有今日何必當初心甚悔其似曾相識也者究竟無如其鐵石心腸之假母何也相依三五夕此中惟日以眼淚洗面迄無成議客不能待賦薄命詞惜花歎爲珍珠慰遂束裝客去之明年珍珠忽一索得男不知爲誰氏子然杜牧重來當賦緑葉成陰子滿枝矣不得圓徐淑之破鏡續蘇蕙之迴文但願在天爲比翼鳥在地爲連理枝了未了於來生而己珍珠膚瑩似雪每與花枝相映昨有謂其將爲花褪紅當年者則門前冷落車馬頹指顧間事世有黄衫客如古押衙者其人乎倘能出水火而登諸蓮界吾將鑄范大夫而貌西施于其旁晨夕馨香祝之 
[析津氣候]  
　　天津冬令較暖惟本月十一北風竟夕十二早起始見層冰居人火籠獸炭衣襲羊裘頗有嚴冬景象然不三日天仍和暖不似從前之寒聳鷺鶿肩也 
[牛瘟未已]  
　　時疫流行遐邇壹體已屢登報兹聞寗郡四鄕之耕牛近來日有倒斃是豈由人而及畜乎第農民買犢藉以耕耘一旦因疫而死得毋興懸耒之嘆乎 
[友愛可風]  
　　寗有某縫工軼其姓氏住南鄕姜山家無恒産其弟鰥居病遲寄食於兄家上月忽患濕熱之症勢甚危殆某爲延醫調治數日後資用巳竭設法着妻于歸母家將妻之衣物質錢爲醫藥費及弟愈妻歸究問衣物某僞言賭負妻乃氣憤交并日夜吵閙弟不自安爲述緣由妻乃息怒爲笑曰早知爲阿弟療病夫復何言子非物之吝恐其志之蕩也遂和好如初隣里聞之不但嘉其兄之友而尤稱其嫂之賢是足爲倫常生色矣 
[逼醮弟媳]  
　　婦人再醮雖無例禁明文而逼醮則實干法紀鄕愚無知積習相沿絕不爲怪已可見世風之日下矣設本婦不能耐貧守節情猶可恕今竟有願爲節婦而夫兄利其身價而變賣之其父母家非惟不興問罪之師又從而附和之逼勒之則風俗之偷人心之害莫此爲甚焉蘇城西南鄕有西華村某姓孀婦年二十餘姿色平常其夫死纔二十餘日耳一日忽有他村船來有人上岸至婦家略一探望復剌剌與人私語婦固疑之適隣婦來與婦素親昵知其事告婦曰爾知此船之來何爲者是盖爾夫兄己將爾售與某村爲婦此船卽百兩之迎也行且挾汝登舟矣婦大駭知事急不可强卽潜由後門出徒步間道乘夜避至蘇城十七日卽在瓣蓮巷某荐頭家荐與某公館爲傭婦方自幸連城之玉得完太璞之貞也乃十八日婦之夫兄與母族之伯父母及胞兄尋蹤而至謂之曰爾大伯交易己成身價己收萬難挽囘逼婦還傭值且勸且慰扯之出門婦號泣於途聲言買主愼勿付錢弗致人財兩失觀其意似有死志旁觀者皆以鄕以常有之事本不干己絕不爲之援手者而婦巳爲兄所逼相將出胥門登舟矣未知此婦將來能完節否也夫以夫兄鬻弟媳較蟻媒水販其罪更重鄕人豈不知之而竟明目張瞻敢爲此事者盖有故焉據云身價一百七十元夫兄得七十元其餘一百元凡一村之人無老幼無男女皆得分肥故是村之人無不利孀婦之速售而絕無爲之首告者其母族亦迫于衆議不得不爲之尋訪以玉成其事事成亦得染指故逼勒如是之勤也噫風俗至此人心如是何可復問安得良有司爲之實力嚴禁懲一警百以挽狂瀾於旣倒哉 
[宜昌瑣事]  
　　歸州下三十里有地名老官廟者又名通河灘地極險阻上有鎭江閣前鹽局某觀察路經是處曾泊舟岸沿以避風雨許修神像廟宇而果得平安卽留銀於宜之招商局以備裝修費用近巳擇吉興工將見煥然一新矣○十一日鎭署左首之藥王廟演劇班名玉成觀者頗多有身騎廟牆而視者正當鑼鼓喧闐之際騎墻人忽從墻上落下頭破血淋卽由旁人抬往外科處醫治登高者危其信然歟○十四日高學憲歲試宜屬巳竣一等生曁新進均投考栅發落紳士顧薌坡先生以重游泮水特持門生帖請謁學憲謙辭璧還開中門請見隨有本城老貢生毛榮相者亦年八十得遇重游泮水盛典聞毛與顧曾結耆英會者十五日學憲亦用門生帖到顧宅回拜十六日起馬按臨施南府云 
[九江瑣聞]  
　　連日陰雨兼北風凛冽雪花飄隳城隍廟内凍斃乞丐數名卽經地保報官騐殮無衣無褐何以卒歲樂善者其急普挾纊之惠哉○近日來火油盛銷不獨城巿各碼頭均用煤油燈卽四鄕居民亦各置洋鐵燈盞蓋以其價廉而光明也○隣近黄梅縣之北鄕祟山峻嶺綿亘數百里僉稱此係仙佛證果之處有五祖四祖老祖南山北山横崗山等禪林每年自八月初至十月底安徽之潛太宿松江西之湖彭德化湖北之蘄州廣濟等縣善男信女均去朝山近日九江城廂内外或數十人一起或數百人一起皆身繫黄布袋頭戴大帽手執百子燈鳴鑼宣佛前往頂禮云 
[越使言旋]  
　　越南使臣阮嚴二君前次入都覊留多日節經列報兹悉該使臣已趁招商局保大輪船來滬現寓英界長發客棧聞不日卽須回國矣 
[掘獲舊炮]  
　　下海浦之老寍波馬頭現己售於公和祥故將棧房馬頭等處大加修治乃近日忽於河内挖出鐵砲一尊長八尺許鋪色斑駁正不知此礮何時入水也 
[鄕人溺斃]  
　　昨早有西鄕稻柴船行至裏虹口河面一鄕人從柴上滑下淹死屍未撈及柴亦大半水漬無可出售尚有同伴兩人只得棹船回鄕云 
[英界公堂瑣案]  
　　靜安寺相近酒店之英人雪白稱因生意虧本致欠人銀洋被控在英按察司署然我尚有各戸之酒錢可收惟不能抵數只得攤償因令收洋人莊生紀逐戸向收豈意莊收得洋三十三元零竟不交我及詢問則稱已歸應付之欵與論持蠻交捕送究等語莊紀生供在洋人處經收銀洋因伊聲名不好無從取貨囑向順泰泰昌兩家洋廣貨店代賒酒物等件言明隨時收得銀洋隨時付價且各鋪信我而不信洋人設有缺少惟我是間前日收得洋三十三元零已付順泰之欵十九元八角五分及匯總之欵十二元零照數祗餘一元零然我有二月工資向索無着曾與各欠戸併控在英刑司署詎洋人以我收得之洋應交伊手不應擅自經付與人致被打傷左眼反訴捕拘案順泰店夥稱莊來取貨固憑莊而不憑洋人現確收到洋十九元八角五分洋人又稱所欠非止順泰等兩戸别家亦須攤償爲向索還莊又稱順泰之款洋人已給有西字票據簽名匯總之欵洋人亦在信面簽字卽此二項非我經手亦應照付况已向洋人言明合訖有收清票交與洋人旋因向索工資口角起見竟被妄指此二項不應經我付彼爲詞遭毆交捕情實難甘順泰之西文據匯總之信面呈閱黄太守再四研詰各執如前談繙譯閱據之下謂順泰之據固應照付匯總之十二元信面難憑請太守着莊交洋太守隨諭莊交洋十二元零交案莊又稱十二元零已經付下不能索還况此欵係洋人所取之勃蘭提酒等件請問酒固洋人所用否太守謂酒固洋人令爾取者然爾經收之洋應交與洋人憑洋人自付欠項不致饒舌 
 
 

Page 3

 
 
莊又稱此因人家不信洋人而信我之故况收清票巳交洋人藏在衣袋裏劃算過割實緣向索工資又生枝節求請明察太守請繙譯官問洋人曾否執過收清票洋人則稱並未收過收清票且我知照莊生紀毋得擅自付洋有酒間侍者可証該侍者卽上堂言洋人確已關照過太守向莊曰收清票問明未經交執洋人囑爾毋得擅自付洋有侍者可証爾當將洋交案莊又稱交執之據旣匿不交閱妄稱無有如是則我經收之洋亦可稱無總而言之全憑良心我可與洋人立誓洋人又稱莊旣不願將洋交出請令仍與我收洋可否太守隨向莊願否莊答情願討飯不願再爲伊夥盖我巳做之二月工資尚未到手也太守謂爾如願做不憂工資無着如果無着亦可控告莊答稱我現在尚無生理要我接做亦可惟請當堂將洋人現交我收洋之票據核明數目再令立據工資照給太守請繙譯官問洋人洋人稱票據之數目可核應付工資不願立據太守又問莊可否莊初尚猶豫繼則允諾隨當堂核數而退此案供詞可謂繁瑣盖已審二點鐘之久矣○西包探麥根稱寳泰茶棧常失竊茶葉今獲到竊犯粤人梁阿本等八名問明竊得茶葉四箱賣與煙店夥顧生培得價洋三元七角當往起贓顧祗交出三箱據云一已販至浦東銷售且此茶葉每箱值洋四元今顧買四箱價祗三元七角爲將人贓一併送案寳泰棧主供與同竊犯梁阿本李阿林韓阿二王阿春王阿根王阿大王阿木夏阿秋等八名皆俯首無詞顧生培供浦東人在烟店爲夥每月祇得辛俸錢二千文前幾日梁等携來茶葉四箱說是棧房遺漏在地埽積成堆之茶葉欲買洋四元我察茶味不佳惟價便宜隨與講定三元七角成交先以一箱托人帶往浦東欲賣與小茶舘如果合用再將三箱寄去實不知是竊贓談繙譯請判梁等發捕房各押六个月黄太守卽此判斷惟顧生培從寛管押三禮拜贓交失主領去繙譯官又謂梁等皆係過犯行竊之賊請俟管押期滿再行遞解回粤太守允之○盆湯弄捕房之三道頭西捕稱昨見楊永年所拖之垃圾馬車經過石路兩傍有菜攤略碍楊先將鄕民毆逐賣草頭之鄕人馬阿二移担稍遲被楊將担放在馬車竟自拖去爲此拘楊到案令馬阿二投質馬供與同楊稱喝令移担是實不敢逞兇黄太守隨判楊枷號三天發犯事地方示衆草頭担交馬領去○劉許氏稱翁周氏欠我洋二百五十元立有票據該氏夫翁進來昨竟前來欲領妻去因向爭執由捕拘案該氏供翁進來是我丈夫我欠劉許氏洋祗六十元並無二百五十元之數翁進來供寍人妻周氏被人誘拐來滬今得尋見向領不遂由捕拘案並不知欠洋情事黄太守飭將人証分别管押過堂覆訊 
[十月十七日金君苕人直隸文安縣來函]  
　　迭奉惠函第一次銀五千兩已交嚴紫翁梁資翁在武清查放第二次銀三千兩撥賑文安第三次三千兩弟在獻縣查放第四次二千兩擬撥粥廠之用此次電示續解弟處二千五百兩轉交嚴佑翁一萬兩到時再行奉復弟因京兆必欲邀辦順賑故專辦文大保三縣兼及河獻青靜各縣文窪邊境縱寛一百數十里全是一片汪洋但有一二長堤横亘於中可想見水勢之大弟因地廣災重爲欵不多勢難一律查放擬於查放戸口外兼辦發葦草收席發棉花收布買高粱柴草運至文大窪平糶平賣庶可源源周轉不至一放卽完一完仍舊餓死但辦理硃非易易尚在躊躇賣男鬻女之事近時已見天津爲災民乞食匯集之處散放極不容易不能不設一粥廠然須辦理得人亦在躊躇南來捐款弟意在擇要救急故第三次之三千兩帶至献縣一帶專就房屋全塌無處棲住者酌施之專就献縣一邑論倒屋一萬五千餘間似較籠統散放實惠而不至難繼嚴梁兩兄在武清查放幸有禀撥之二萬金連現解之五千金並紳捐萬五千金于官賑之外加賑一次弟現辦文安派有萬三千金係於官賑之外分賑若干　嚴佑翁聞帶數萬金來順助賑未識果有帶欵否此間待欵甚急而南中應接不暇弟俟大邑放畢無欵再賑擬辦平糶惟念災况太重以後解佑翁之欵可否分半相濟謝嘯谷一函附呈台鑒弟所不敢狂呼將伯者實因南中情形之難皆在意中傳相亦因從前各省助力不少故不便再行函商然目　災區實難爲懷南望雲天無任禱企敬請台安弟福曾頓首十月十七日○左各庄奉一蕪禀諒逹電照以晚看來順直各屬被災莫有過於文安者他縣總有高地此則汪洋一片十有七年素來殷實之家亦無非以浮蘋草充飢南中善路久已開通今困苦若此來欵無幾想此間災况未必深知耳務祈速發告急之書或請某某翁某某翁自來設局災民方可更生否則坐視死亡晚實不忍只好告别矣禀請勛安治晚謝文虎禀初八日 
附啓者潘君振聲方催東省賑欵金君苕人又述順直情形拜閱一過心傷目慘富室而食蘋草坍屋而至萬間此何如災况耶賑欵不濟而思發葦收席發棉收布發糧平糶謝君嘯谷甚至不忍坐視函請告别此何如情形耶噫嘻我國家列祖列宗三百年來敬天勤民超越前古蚩蚩之民尚知仰體皇仁夢夢者天竟忍水旱頻仍殺斯民以傷天地之和亦甚不可解矣方今朝廷仁聖視民如傷我儕小民雖不能挽回天意感召和甘獨不思仰副聖心共圖拯救乎所愧誠信未孚不足以動四方之聽才力有限不足以救非常之災伏求仁人義士善紳殷商大發慈悲代彌缺憾或另刊勸揖册藉或另設收解公所或自集捐款解交官局或獨輸巨資往賑災區或來取捐册代爲籌勸或别籌良策見諸施行苟有利於災民卽是公忠報國論將來之福報豈徒富貴浮華禱祀以求馨香以祝同人等實與災民共之臨池九叩伏乞公鑒 
鎭江電局江浙同人蘇州電局桃塢同人上海陳家木橋賑局江浙閩粤同人拜啓 
[鉅欵助賑]  
　　啓者本局於是月二十四日設立四馬路西中和里甫及數天今日接到前署直隸天津海關道孫竹堂万伯印士逹來函慨助直賑庫平紋銀一千兩正當卽移解天津籌賑局俾得早日散放災區以蘇殘喘現届封河在卽如有樂善好施慨助直賑者務望迅速惠交敝局以便趕緊彚寄津門盖目下　逾小雪北方天氣己極嚴寒災民正在飢寒交迫呼吸相關之際得能早發一分之惠卽可早救一人之命盼切禱切[  辦理直賑捐輸駐滬總局胡燏棻謹啓]  
　　　錄上海陳家木橋金州礦務局内　直山東等處賑捐公所經收十月廿六廿七日第廿五單○白沙子卿氏喜儀助賑七員○同里金小甦經募批隠氏資毌冥福一員顧老潢求合家平安一　嚴健萱一員無力有　人一員○漢口招商局來鄂字元冊募稽古山房二圓○寓津窮人因室人抱恙藥資移賑四員松郡張幼樵二員沈義記一員胡蔭仙代繳周諸春求女病速愈四季平安十屬　　氏　剿氏分娩子母平安完愿十員惻隠人六員○無名氏潘清記新棉衣十件以上廿六日○朱喬松張廣思各三員復源號胡德基源豐號張寳鈺沈麟趾張明善增大升源泰行　　　九戸各一員以上十一戸嘉興張曉山經募由張菊溪交來洋十五員○青選堂一員廣東潮陽縣鄭門王氏二員桑玉庭錢五百文常熟徐雲逵三員紹城餘慶堂一員○昇茂莊　　七　桶捐共洋七十員錢九千四百四十一文爐坯洋七員銅洋十九員足對開二個虚對開四個四開三十個八開十七個銅銀二塊五錢皮袋一只酒票二張 
[上海北巿盆湯衖絲業會舘主施少欽經收順直山東江浙等處十月廿七日第一百十五次賑捐清單]  
　　平湖愛日吟廬主人求弟足疾速愈由南巿德源錢莊交來洋一百元虚名虚利人由泰亨源銀爐號交來洋二十員惻隠氏爲妾劉氏分娩子母平安完愿洋十員蘇齋祈佑妻室病痊由湖北籍陳靜翁交來洋十員安定氏復記折助棉衣由申報舘交來洋十員清遠堂陳由天盛泰布號交來洋十員槐蔭書屋王洋三員青雲堂王洋三元章德元洋二員知非俗客由同里全盛局來本洋七員足對開洋一員四開洋二員周楓亭節醫藥費病愈完愿由松江周復興號寄協源局來洋五員又指明鉤洋五元江有求嗣氏指捐銅洋四員俟歸併鎔化再登○求壽生捐山東洋三十元錢不留名捐山東洋十員讀畫樓主人求病速愈捐順天洋十元掃花頭陀求平安捐順天洋十元以上四戸由嘉善孫君襄卿代募匯寄南巿德源錢莊第一批交來 
[上海北巿盆湯衖絲業會舘主施少欽經收順直山東江浙等處十月廿八日第一百十六次賑捐清單] 琴川益友氏由常熟寳順局來洋五員○建帮金捷春洋四元乍浦公昇號洋三員福建銅山公帮洋二員福建雲霄公帮洋二員福建晋江金源慶洋二員乍浦陳永茂洋二員銅山張財記洋半員乍浦顧蔭甫洋半員以上八戸由蛟川勉力子寄乍浦全盛局來令共來洋十六員○電報滬局捐助代發山東撫憲陳賑務電報費掣回收票洋十一員零六分合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十六日京報全錄]  
　　宫門抄○發抄旨五道○給事中鄧奏請旨嚴懲言官摺○大臣克奏遵旨據實廻奏摺子○大臣色奏據情代奏片○雲貴督岑奏請補游擊片○直督李奏請將己　献縣專祠列入祀典並附祀各員片○滇學政丁奏各屬歲試及歲科連試完竣摺子○十月十六日内務府國子監正紅旗值日無引見○禮王等仰山窪合操覆命○寳中堂請假數日○澂貝勒請假五日○崇山續假數日○掌儀司奏二十五日祭奉先殿載瀛行禮○召見軍機○發抄李鴻章奏淮軍報効欠餉請廣江安兩省中額奉旨該部議奏欽此○又保定四關設廠放米奉旨知道了欽此○又儘先副將夏其祥留直補用奉旨知道了欽此○又八年海出力之懷來令何承緒等改奬奉旨覽欽此○陳士杰奏回空漕船南下奉旨知道了欽此○○戸科掌印給事中臣鄧承修跪奏爲言官罔上徇　紊亂黑白請旨嚴懲以肅台綱事臣竊見去歲戸部尚書閻敬銘御史邵積誠先後奏叅姚覲元等四人前在戸部聲名惡劣奉旨革職中外翕然稱頌自是以來劣員稍知畏法臣耳目雖狹所與往來士大夫未聞有以啓續爲寃者本月十二日恭讀上諭御史黄兆檉奏已革河南候補道啓續前經御史余上華邵積誠奏叅等因欽此隨閱邸抄見其摭拾妄言徇私顚倒不勝駭異臣職司糾劾豈可以緘默不言臣維啓續被叅在部聲名惡劣蓋指其操行而言該御史所稱遇事講求任勞任怨並輯有章程便覽一書繕呈堂官此等空言無論有無司官之小有才能者皆優爲之且安知非藉此炫長以夤緣差使前可據爲該員湔洗耶原奏又謂所叅劣跡當以公事爲憑不當以空言爲據乃歷數其在豫在濟之勞績不啻如身親如目擊以爲公事可憑若非使啓續嗾使何能歷歷如此夫以捐納河南之道員而謀得山東之保舉屢署優缺屢派優差卽此一事已足爲鑽營之據並聞　派差到津運米止值豫省凶荒哀鴻滿目該革員在津挾妓流連絕不以民瘼爲事此亦聲名惡劣之一徴也至謂啓續果有四大金剛之目又何致使伊一人漏網不知軍興十餘年報銷之款無慮數千百萬其侵蝕分肥漏網者豈惟啓續一人閻敬銘亦刻其同時所最知者非謂止此三人也又安得以閻敬銘之漏叅而指爲邵積誠之悮聽且彼三人者皆以空言劾去該御史何獨汲汲於啓續哉其爲徇私受賄情弊　然臣曩見吏部侍郎錫珍奏請將己革侍郎寳廷錄用朝廷以獲咎人員　瑕錄用其權操之自上錫珍何得遽爲乞恩傳旨申飭夫以素負清望之寳廷較屢被彈劾之啓續其是非賢否固不可同日而語矣然錫珍一言朝廷遽加嚴飭今黄兆檉身列台員不能糾奸摘伏激濁揚清惟庇一聲名惡劣之啓續代爲開脫指名乞恩塗面喪心公犯不韙若不嚴子懲處則凡有言責者皆可以奏事爲利媒如前者獲咎大員姚覲元之徒得窺意指將訴抑呼寃希圖錄用豈惟台臣之玷實賢奸消長之機其有關於國家利害甚鉅應請旨將御史黄兆檉嚴行懲處以爲言官罔上徇私紊亂黑白者戒無任激切待命之至伏乞皇太后皇上聖鑒謹奏奉 
[旨己錄]  
　　奴才克蒙額跪奏爲遵旨據實明白廻奏仰祈聖鑒事本月初一日准值年旗咨稱由禀籤處抄出光緒九年九月三十日内閣奉上諭光祿寺卿尚賢奏崇文門正監督所派騐貨之委員炦揚阿家丁任福通同作弊訛索駄夫吳大等六人梨梲刑求不遂株連利興果行等五家勒令封閉並將該店□夫數十人交東城吏目看押勒罰銀一千五百兩又罰洋紙舖銀三千兩未　繳結額駙符珍亦被勒罰銀四百兩此外尚有因訛索不遂押禁者若干案種種情形均聞之於副監督克蒙額等語着克蒙額明白向奏並着派寳鋆閻敬銘確切查明據實具奏所請詳定章程之處着一併議奏欽此等因抄出到旗奴才聞命之下不勝悚惶伏思奴才一介庸愚知識淺陋黑龍江世僕受恩深車毫無報稱雖經出師報効亦屬分所應爲荷蒙皇太后皇上逾格恩施簡充崇文門副監督當經奴才揀派奴才所管廂黄旂蒙古儘先卽補副叅領印務章京玉祥奏委辦理一切稅課事務詎意本年秋間隂雨連綿道路難行兼之該委員等辦理失當以致本年現收稅務較比往年甚少奴才不勝焦灼是以奴才前在直房與尚賢談及本年稅務短少並言前經正監督海巡任福拿獲偷漏梨稅一案經炦揚阿擬罰銀一千五百兩並將該果行店封閉仍將䭾夫看押又查獲洋紙行倫稅一案炦揚阿擬罰銀三千兩尚有由伊犁回京委員英聯轉送額駙符珍皮衣等件經海巡任福拿獲送務炦揚阿擬罰銀四百兩所有拿獲偷漏稅務案件奴才亦經詢問奴才奏委玉祥據伊所言屢次擬罰數目奴才聞之均屬較重奴才曾經諭令玉祥轉逹炦揚阿商辦凡有偷漏稅務雖應罰懲示儆總宜照例酌擬不可任意重罰更不得勒求致招物議無如炦揚阿等置若罔聞奴才曾將該委員炦揚阿等辦理失當稅務短少大概情形與尚賢言及詎料該卿輒行奏聞兹蒙聖訓飭令奴才明白　奏理合據實聲明覆奏伏乞皇太后皇上聖鑒謹奏奉旨已錄○○色楞額等片再前於光緒七年六月接准塔爾巴哈台叅贊大臣錫綸咨開據呼圖克圖棍噶札拉叅懇請代祈聖恩仍前請假回籍謁師赴藏謁逹賴喇嘛等情於光緒六年十月十四日由驛附奏七年正月二十七日奉到批　軍機大臣奉旨着照所請該衙門知道欽此欽遵等因咨行前來當與奴才色楞額譯行前後藏商上欽遵在案兹據棍噶札拉叅呼圖克圖嘉穆巴圖多普呈稱光緒七年七月初三日由阿勒泰山承化寺起程九年三月初八日行抵西藏叩謁逹賴喇嘛隨於四月十五日在大招受戒學經再小僧原名羅藏丹弼望舒克此次受戒蒙逹賴喇嘛給予法名改爲嘉穆巴圖多普合併聲明懇請代奏等情前來奴才等查該呼圖克圖係奉旨進藏之員今旣抵藏受戒更名學習經典理合將該呼圖克圖抵藏日期及受戒更名各緣由先行附片奏聞伏乞皇太后皇上聖鑒謹奏軍機大臣奉旨知道了欽此○○岑毓英片再臣接准兵部咨雲南提標左營遊擊係題補第一輪第三缺應用揀發班内保舉補用陞用人員所請以儘先叅將開化鎭右營都司楊友借補碍難核准應令該督另揀合例人員以符定制等因咨行到滇臣現於揀發班内補用陞用各員逐加遴選查有叅將銜留滇補用　擊鄧桂林現年三十六歲湖南長沙府湘潭縣人由行伍投入果後營出師四川貴州連克城池歷保都司藍翎又於力解雲南省圍並克復各城池出力彚案奏保同治九年正月初七日奉上諭補用都司鄧桂林着以遊擊補用並賞換花翎欽此光緒元二年經前督臣劉長佑奏准留滇收標以本班序補又於剿捕各屬蠻夷各匪出力彚案奏保光緒二年八月初六日奉上諭遊擊鄧桂林着加叅將銜仍以游擊補用欽此委署撫標右營遊　調署撫標中軍叅將事務該員熟悉營伍材技優長堪以請補提標右營遊擊與例亦符合無仰懇天恩賞准卽以該員鄧桂林補授雲南提標左管遊擊如蒙俞允俟准部覆再行給咨送部引見以符定制謹會同雲南提督臣黄武賢附片具陳伏乞聖鑒訓示謹奏軍機大臣奉旨兵部議奉欽此○○李鴻章片再原任獻縣知縣熊存瀚於同治七年西捻北竄時巷戰殉難經前督臣官文曾國藩先後奉卹在獻縣地方捐建專祠其同時遇害之訓導陳成烈曁子陳康祥及都司馬寳臣等一併給卹附祀均蒙諭旨允准欽遵在案兹據獻縣紳土齊方書等以熊存瀚在任六年教養備至見危授命大節凛然今廟貌己崇而祀典尚缺邑人歌思未艾洵屬遺愛在民請子春秋祭祀等情由署該縣知縣王賛元轉詳　來臣查熊存瀚旣准建專祠自應列入祀典春秋致祭並將同時殉難各員附祀以慰忠魂理合附片具陳伏乞聖鑒訓示謹奏軍機大臣奏旨禮部知道欽此○○雲南學政臣丁立幹跪奏爲迤東南各屬歲試及歲科連試一試一律完竣恭摺具陳仰祈聖鑒事竊臣恭膺簡命視學滇南於光緒八年十二月十八日接印任事當卽叩謝天恩奉旨知道了欽此欽遵在案臣於光緒九年正月二十五日出棚先赴澂江舉行歲試次及臨安廣西曲靖其附臨安棚之元江開化兩郡歲試附廣西棚之廣南一府曁新設專棚之昭通東川二府俱照向例歲科連試於七月初六日回省月内卽行按辦省棚歲試　省自軍務肅清以後文風日漸振興各屬均有閉戸潜修之士文理亦裴然可觀武風則澂臨爲最廣西曲靖等處次之臣每至一棚嚴禁槍冐傳替等弊於臨安棚拿獲槍冐二名於昭通拿獲槍冐二名均交提調照例懲辦生童正塲臣終日坐堂時巡號舍童卷遇有可疑先期提覆倘文理差池雖巳擬取卽刻更換招覆時仍當堂　試務期核實取定文武生童試畢發落切實勸諭務各敦品勵學以期仰副聖主作育人材之至意再臣經過地方　秋告稔且夏雨應時秋禾暢茂歲事可卜順成民情亦尚靜謐堪以上慰宸　所有微臣歲試迤東南各　　屬甫　　東川三　歲　　試　竣　　擢　陳　　皇太后皇上聖鑒謹奏軍機大臣奉旨知道了欽此 
 
