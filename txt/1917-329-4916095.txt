# 1917 - 329 - 4916095

 

Page 1

 
 
   
 
 

Page 2

 
 
時評 
[人心不同（冷）]  
　　我常自思使人心而同者世界無亂事矣是故人心不同亂事之所由起也亂事旣起於是有人惟恐亂事之不定者亦復有人惟恐亂事之或定者是亦仍由人心之不同而已焉有他故哉 
　　能知此義可以論今日之時局矣所謂梧州會議之條件也所謂梧州會議原無此條件而爲離間所利用也無論何屬皆所謂各爲其是以求其心之所安也殺人流血局外者見而傷心而身任才以爲非如此不可也 
[命令]  
　　十一月三十日大總統令　内務總長湯化龍呈請任命倪興魁爲江西水上警察廳廳長應照准此令 
　　又令　財政總長梁啓超呈請任命湯昭爲僉事應昭准此令 
　　又令　陸軍總長王士珍呈准正黄旗漢軍都統哉潤咨請以郭士源補印務參領王文惠補公中佐領均照准此令 
　　十二月一日大總統令　特任陸徵祥爲外交總長錢能訓爲内務總長王克敏爲財政總長江庸署司法總長此令 
　　又令　特任劉冠雄爲海軍總長此令 
　　又令　特任田文烈爲農商總長此令 
　　又令　特任曹汝霖爲交通總長此令 
　　又令　參謀總長王士珍呈請免職王士珍准免參謀總長本職此令 
　　又令　特任廕昌爲參謀總長此令 
[專電]  
　　北京電　新民東亞兩通信社發布新聞言某當局接報告梧州會議結果（一）恢復舊國會（二）黎復職馮居瀛台（三）懲辦段梁湯倪徐傅吳周八人（四）以陸巡閱湘桂粤以唐巡閱川滇黔李烈鈞督贛柏文蔚督皖譚延闓督湘劉存厚督川陳光遠督閩（五）伍廷芳爲總理孫洪伊長内務並云李純等代表亦與會議京中均視此項新聞有絶大作用時局益糾紛（二日下午一鐘） 
　　北京電　確息梧州會議五條件係粤報所載在粤某君轉告當局者陸由蘇督轉致馬電并無此類條件（二日下午七鐘） 
　　北京電　交通長曹汝霖不就陸宗輿有望（二日下午八鐘） 
　　北京電　曹錕回津後聞有長電來京反對議和但據陸榮廷馬電僅言召集國會復黎自由似某派散播梧州會議五件係鼓吹某派軍人推翻和局非全爲事實（二日下午四鐘） 
　　北京電　直督曹錕回津會同魯督張懷芝電請先戰後和（二日下午八鐘） 
　　北京電　某派反對李純漸著特傳布曹錕來京係有秘密計畫張懷芝入京亦有關係並推斷蘇直兩督主張將不一致以間曹李（一日下午八鐘） 
　　北京電　曹錕與李純意見不一係事實馮已派某要人赴津疏通（二日下午七鐘） 
　　北京電　日前天津會議結果反對李督調停主張曹錕張懷芝遂來京有主武力某派即鼓吹以曹爲總司令（二日下午二鐘） 
　　北京電　前電言馮通電令停戰現查悉該電欲發又止須先視各方意見多數了解且當内閣未成立時馮不能單獨負責故日内正與王商以命令或通電行之惟各方疎通未成熟以前尚難實現（二日下午七鐘） 
　　北京電　恢復舊國會之說漸盛但各督意見極不一致（二日下午二鐘） 
　　北京電　王士珍對人言西南以段閣爲非法我出組織是又一非法内閣耳故改署理 
（一日下午八鐘） 
　　北京電　王士珍今日下午三時到院就職七時歸（一日下午九鐘） 
　　北京電　旅京浙人推汪大燮電致甬官紳合力調和切勿武力解决（二日下午一鐘） 
　　北京電　譚延闓不願回湘譚浩明暫不赴湘任（一日下午八鐘） 
　　北京電　王金鏡請駐岳防守費五十萬昨已電撥（二日下午一鐘） 
　　北京電　哈爾濱發現俄國潰兵已由濱江道派防營鎭懾（二日下午一鐘） 
　　北京電　南苑十一師准明日乘京漢赴岳（二日下午一鐘） 
　　北京電　外交次長仍留高爾謙而夏貽霆亦有希望財次楊壽枬或李士偉院秘長李國筠或言敦源（一日下午八鐘） 
　　北京電　四鄭鐵路再借日欵二百萬（二日下午一鐘） 
　　北京電　三十日午後一時協商國公使在英使館開會對於我所希望關稅等三條件協定細目更議對我希望之某某項求實行（一日下午九鐘） 
　　杭州電　童軍入甬城駐舊寗台道署葉煥華劉炳樞在逃童已電請通緝首要脅從史議 
（二日下午九鐘） 
[外電]  
　　寗波電　據官場消息星期四日獨立軍業已失敗聞本地紳士給資九萬元以遣散獨立軍隊起事首領聞已逃往上海省軍二千人行將來此秩序可望恢復（一日）大陸報 
　　大阪電　神户郵局爲火所燬損失約一百萬圓電報器具皆毁惟局内電信未被焚郵件皆已運出（三十日）路透電 
　　北京電　馮總統昨日發長電于十六省督軍通告王内閣之成立併諮詢對於西南和戰孰宜限三日内答覆（二日） 
　　漢口電　馮國璋因前軍當此提議調停之際尚有進攻岳州之態度特命王占元兼任防禦總司令王固辭請另簡專任總司令（二日） 
　　漢口電　馮總統以武岳總司令王金鏡守備岳州有功特贈九獅軍刀以奬勵之（二日） 
　　漢口電　此間謡傳近來南方黨人潛來漢口者甚多將於南軍進攻岳州時起事響應（二日） 
　　漢口電　王督軍接得南軍擬從平江方面繞出湖北通城絶斷岳州後路之報告特添派軍隊馳往該方面防備（二日） 
　　漢口電　北洋第七師之兵一千二百名於昨日抵漢又山西第一混成旅第二團先發隊亦於前日抵漢其本隊今明日中可到（二日） 
　　東京電　上海新聞記者團一日下午二時到東京受日本各新聞通信社代表及諸名士之出迎乘摩托車入西澤旅館略事休息後訪問中國公使館是晚赴日本新聞記者團霞俱樂部之晚餐會二日訪問東京各新聞社午刻赴同文書院出身者之歡迎會晚間赴時事新報社之歡迎會時事新報之論云中國新聞記者團之來遊足以増進中日國民間之親善關係上海新聞記者今後之旅行日程如下三日參觀東京朝日新聞社列席春秋會（新聞記者團）及實業懇親會之歡迎會四日參觀帝國大學早稻田大學五日視察横濱六日自由行動七日參觀慶應大學列席中國留學生及東方通信社之歡迎會是晚出發八日九日沿道視察十日由長崎啓程十二日回滬 
（二日） 
　　東京電　日本政府决於本月二十七日舉行帝國議會開院禮（二日） 
　　以上東方通信社電 
[戰電]  
　　亞姆斯特丹電　德首相在國會演說略謂今俄國之地位可表同情據現在所知其提出停戰議和之條件皆屬可付討論之主義開議之始可以此爲根據一俟俄國派出全權代表德政府即可與之開議希望不久可磋商就緒促成和平報紙所載關於派蘭立陶宛與古爾倫之將來已有切實條約一層實屬不確云云（三十日） 
　　海牙電　荷蘭修正憲法實行普及選舉制酌増議員額之議案已由女皇批准（三十日） 
　倫敦電　泰晤士報俄京訪員二十七日電稱據莫斯科報云英法意日羅塞六國之軍人代表於二十三日照會俄團杜林寗將軍嚴詞反對俄國違背不得單獨停戰之協約並聲明俄國如不守此約定有極嚴重之後果（二十九日） 
　　倫敦電　晨郵報云俄廢皇次女割髮改裝潛由烏穆斯克乘車逃至莫斯科復赴阿堪格爾改乘船至紐加塞爾現抵英倫行將赴紐約演講俄國情形（三十日） 
[公電]  
　　楊齊通告甬事電　大總統國務院參陸海内務各部各督軍省長各報館均鑒艷日童師長督隊進佔曹娥開始攻擊乘勢渡江佔百官西站側擊匪隊旋佔東北站匪沿鐵路向餘姚方面逃去獲輕砲三尊子彈甚多另步鎗及工作器具無算我士兵受傷頗少匪尚不詳三十日據各方報告匪逃至甬該處紳商不令入城　給八萬元已紛逃往滬刻經電飭童師長酌帶軍隊由車馳入寗城餘軍悉駐城外免致驚擾一面嚴防伏莽 
 
 

Page 3

 
 
乘機　掠一面會同紳商撫綏收拾以冀立復原狀謹電馳陳善德耀珊東 
　　寗台鎭守使署來電　申報館鑒沁日寗波自主通電各報早已披露並無副司令字梯今閱報載鎭守使顧乃斌爲副司令閱之不勝駭異文電具在尚復以訛傳訛其他不根之言誠恐記載失實致　聽聞特此聲明寗台鎭守使署冬 
要聞一 
[西報論南北調停之趨勢]  
　　大陸報二十八日北京通訊云某可恃方面頃向記者表示一種意見極饒趣味蓋其言乃代表總統而發也兹紀其意見於下自馮河間代理總統以來無日不以調和各黨爲事且竭力與段提携和衷進行煞費苦心非無效縱段氏終持成見不能融洽致因以下野然非河間所期望同事四月之結果也河間力守憲法精神以爲决定政策責在内閣但行政得失總統亦與有責焉段所主張者如召集臨時參議院等事河間極不贊成但以七月間　倒張動叚有大功於國家且以段素有政治經驗當可應時所需措置裕如故亦唯唯聽命大半政務馮段皆互相遷就從無　　其意見大相逕庭者厥爲對付南方之政策第河問於此雖明知段措施不盡適宜猶讓步以從無何數省督軍發揮意見與河間同河間至是覺此問題應由總统與總理重行透澈討論以决定調和或用兵之政策乃段氏以爲政策不行惟有辭職别無他道至於政策之是否適宜非所計也致策善否總理負責非總統所可過問總統惟晝行而已段氏意見如此而河聞則另抱見解蓋謂内閣全體深思遠慮公佈於世之政策總統固未便反對然總統究非木偶憲法縱不完善現行制度無論如何惟未書視總統爲本偶責任内閣固極端贊成第責任内閣云者確非使總統萎弱無爲僅成不論何事只可蓋印之機械也此即雙方所爭之點段氏以若從總統見解勢必取對付南方之辦法重行討論與其取消其强硬政策致損顏面無寗辭職之爲善遂决計下野矣今段氏旣已暫時下台或問曰河間與南方領袖調和之方略果何在乎其手續當係先行停戰後即設法消釋雙方爭點聞河間主張召集新國會而南人宗旨較激烈者則爭欲恢復違法解散之舊國會此問題似無　和之餘地其次則爲憲法問題河間主張南京約法暫時有效後須重新編制南方則要求一面取用南京約法一面取舊國會解散前編制垂成之憲法繼續編定之南方所爭持者在此兩點換言之即要求取七月間已斷之線而繼之也再河間欲於國會召集後修正選舉法而南方則不願更動選舉法此亦雙方不能同意之處第修正選舉法之問題儘可取决於將來之國會南北無所用其爭執是以今日河間與南方間之爭點惟在召集國會與編制憲法兩事耳調停之法今尚未定但以意度之南方當可承認召集新國會之辦法而以依照選舉法辦理爲條件以示讓步而河間亦將退讓一步允將編制憲法一事任令國會解决將來是否應重新修正抑繼續前國會未竟之事業抑另有辦法新國會可自决定之也聞此項調停條件今正討論中雖雙方不免有若干爭論然調停之方略已大致在兹矣 
[東報論日本對華政策（心危）]  
　　此次我國政變關於第一次段總理復職之時盛傳有林公使從中發言之謡旣而英文京報被禁止停版日本報紙亦均紀載惟其後有謂此事非眞最近日報又傳林公使有辭職之意因與其政府對華政策有所杆格云此間大和新聞則謂林公使發言及辭職均屬不確而此謡言之發生亦有原因在焉其一前日政府與政友會會合於早川邸外間有謡言政府與政友會乖離分裂者反對黨遂以林公使之進退以爲推測其二日本至華遊歷議員政客等林使未嘗欵待周到旦林公使喜作豪語言其政府須受其指導而對於往訪者無懇切之欵待於是此議員政客者流懷一種感想而以其個人之意見流布於世遂生出以前種種謡諑然據實際上之消息林公使與其政府之對華政策尚無杆格不入之處蓋日政府仍抱其從來之對華政策者嘗因中國之内閣更迭而一變其態度乃日本政府對華外交純然以其政府爲對手而不以段氏個人爲對手故中國新内閣成立後日政会對華方針仍與對段内閣毫無區别也是以林公使進退說及對華方針變訓說均爲反對黨揣測之風說以爲對内政爭之材料耳然細究其林公使與政府杆格說之原因或關於兵器借欵一事林公使主張急進主義惟望其速成而政府則取漸進主義故閣議時惟勝田藏相贊成林公使之說其他雖贊成而不求急切說者或因此誤會及林公使之進退而傳爲謡諑也云大和新聞爲其政府之機關紙所說如此則其事之眞僞不難辨明矣 
[王士珍署總理之曲折]  
　　特任王士珍爲國務總理之命令前晚已在國務院鐵櫃中冷冷清清過了一夜迨至昨日所謂側面反面襯筆繞筆各種文章皆已做足水到渠成不至再有波折又不料仍有出人意外者此項命令昨日傍晚又同院秘書長至新華門内空走一遭依舊回到國務院秘書廳鐵櫃中消此寒夜矣據聞國務院秘書長昨日午後再責命令進府呈請總統蓋印時總統謂尚須斟酌聘卿之意猶有遲疑命令未便遽發須明日親往敦勸再定院秘書長遂唯唯而退聞總統定於今早親造王寓作懇切之勸勉王氏前日本已應允出組内　所以徵有遲疑者祇差徐世昌一勸昨報曾述及之今徐已勸過矣或者猶差總統一獨今日總統一經造訪王氏或可慨然出矣又聞前晚特任王士珍爲國務總理命令於將蓋印發表之一刹那間忽起小小波折再行延擱昨日訪之局中人聞其原因一方係馮總統尚有斟酌一方王士珍仍示拒辭總統所欲斟酌者在特任與代理因王所擬閣員名單雖然妥當但欲成爲正式内閣南方人物一未加入恐怕對於解袂時局問題難免通不過去故擬將特任改爲代理仍先作爲過渡時代待大局解决再請王氏重行正式組織但又須再與王氏熟商此總統一方面之猶豫也在王拒却之點甚多但均係小小過節如不願爲過渡總理亦屬其一此在前晚所以又示拒辭也據聞現已定議作爲署理矣昨日（二十九）午刻總統又邀熊希齡氏入府商量内閣問題此次確非再請熊氏擔任乃以王内閣中種種疑難問題欲取决於熊氏其結果熊氏允再向王敦勸又聞勸王登台者不特京内卽京外亦不乏人蓋馮總統曾以王士珍繼組内閣通電各省督軍省長似含有徵求意見兼有先容之意昨聞蘇督李純豫督趙倜鄂督王占元晋督閻錫山已先後覆電到京對於王氏組閣均表贊成云 
[杭州快信]  
　　駐温州三團一營營長楊三甌海道尹趙趙蕃六區統帶戴任昨俱電告到省並無事變勿信謡言 
　　台州防務安靖黄繼忠昨亦有電到省 
　　紹興金融已漸圓活昨由滬運到大批現洋惟各種商貨仍大半停滯 
　　楊督軍電調十師第一營赴甌鎭　聞營長徐楨已由海道附輪開拔前往 
　　紹興東關被潰兵搶刦受害者八十餘户損失甚巨 
[南京快信]  
　　李督軍前患腹瀉現忽轉爲痢疾甚劇已延醫調治昨仍未見客 
　　贛督陳光遠昨又派總參議李廷玉來寗面謁李督商和議辦法住督軍署西花園 
　　岑西林代表王有蘭因李督政躬不豫仍未晋見住華洋旅館 
　　聞陸榮廷代表彭允彝雷慕南昨已抵滬日内可來寗李督已諭令副官處妥爲招待 
　　吉督孟恩遠前日又派參謀張紹宗來寗有所接洽因李督不見客故尚留寗 
　　李顯謨由粤來電卽日赴梧州晤陸榮廷接洽一切 
　　蘇常鎭守使朱熙昨來寗電報告防務布置張懷芝來電通告奉總統電召卽於三十日早車入京 
　　教育廳長符鼎升前日已抵寗住門帘橋大觀樓現定明日（三日）到任 
　　聞倪嗣冲近日徵調所部集中蚌埠一帶其有二十餘營 
　　前財政部次長趙椿年昨由滬來寗 
　　此間各商號接閩省電訊運往閩省客貨已一律停止 
　　齊省長令江北運河工程局調查揚州瓜圩岸工 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂防吃緊中之所聞]  
　　湘岳間相持之南北軍前傳已經確定停戰議和兹聞湘中南軍實未承認陸榮廷停戰命令二十五六日湘陰附近南北軍曾見戰事王子春督軍於嚴電詰問陸氏外連日已陸續加派各軍前往岳州橷編第十八師三十六旅全旅與第三混成旅之砲兵一營均於二十七日分水陸向岳出發且於軍事會議之際召集各軍官决定一致作戰以保全岳州者保鄂日來各軍官家眷寄居武昌者以與戰地接近多紛送回籍武漢商民見之深爲駭異咸以軍人尚移眷他往鄂省必非樂士於是商不安業民不安枕巿商日壞金融日緊謡言日甚所有洋貨奢侈品各業莫不高懸拍賣之幟綢緞大器各舖亦一律減價兩三成（漢口大成介綸各著名綢緞號均廣告照碼七折爲稀有之便宜）以爲脫出存貨之計人民恐慌至於此極惟不可解者張敬堯之第七師前已有一旅開赴岳州兹忽遂日偕返皖之安武軍退鄂安武軍隨到隨轉輪下駛張軍則分駐武漢第七師原號稱北洋勁旅能征慣戰今當岳州吃緊何以不遣往前敵乃令退爲後援内中必大有原因祇以軍機秘密未能悉其眞相耳 
　　長江三督軍之堅持調和實爲倒段作用今段倒矣和議不成定然一致作戰鄂省當用兵衝要居岳州後方以鄂督軍兼任總司令誠爲當然之事王子春因前敵各軍統系複雜形勢散漫自已又欲表好意於南軍殊不願當斯重人行故三辭總司令而不就請權將兵陽戰守劃分爲二仍責成王汝賢范國璋當前敵王則督同王金鏡王懋賞石星川盧金山等分任岳陽及鄂邊二十餘縣之防禦中央因現值調和期問已暫允從但和局一經破裂各軍事權必須統一届時王子春實無可逃避總司令責任聞王現雖未居此名在實際上已儼然如總司令王范各軍之行動每日均經報明惟現據軍界傳言叚合肥現固辭退總理仍不忘情於戰事有調和不成復出任總司令之說按此言殊屬奇特豈未知段氏之辭職原因乎前敵將士旣極反對段氏政策贛鄂二督又爲排擠皖系主腦今後作戰即使軍情散漫無人能於統一吾料二督亦决不願段親臨其疆宇供其驅策受其指揮也况直皖二系近已彰明互相攻擊王汝賢之被逐出長沙固有一部分安武軍報復復辟之仇其實係由某督授意乃全體向北軍攻擊此種叛軍在理不能再留竟命全軍退皖（祇有五營爲湘軍勒繳軍械）現張建功（第二十師旅長）至京控訴外傳係控傳良佐失機殊非眞相聞實控訐安武軍司令李傳業陳德修等對於第八二十兩師密下撲滅命令藉自刷洗擅棄長沙之咎再安武軍回皖係分贛鄂兩路初倪嗣冲欲盡取道贛省陳少遠慮其蓄有陰謀拒之乃分一半假道湖北連日由岳州開來有軍裝齊全才五千人均係由船隻運送抵武漢時王子春派有大批隊伍滿携子彈站守江邊禁其官兵登岸需用物件則飭兵站備辦送往立時促其換船下駛並請海軍炮艦一隻特派本省兵輪二隻滿載王部軍隊押解尾隨護送又令所經過沿途地方軍警亦如是對待其措詞則謂安武軍現由湘回皖恐其中有南軍混雜沿途務須敬戒並聞該軍由岳上船時王金鏡爲勒繳所携子彈幾起戰禍直皖兩系决裂至此恐一時無復合之望矣段祺瑞焉能出爲督師耶此說恐屬段系將校之揣測或段實有此意亦未可知姑誌之以覘將來安武軍在湘潭醴陸長沙各縣無不藉變大掠士兵均腰纒纍纍前有由火車運來一批失械者卽在鮎魚　車站側大賣贓物狐裘只售十餘元金表三四元銀表一二元其餘女孤皮袄及羊皮珠皮袍均只售七八元一件一般販賣舊貨者皆大發其財後由船裝來之安武軍亦捆載甚豐販舊貨輩因其不能上岸紛雇小舟沿船探購所獲衣物甚巨有人曾以兩元購得楠木盒盛金佛一尊係出自西藏爲湘省某巨紳家藏因年久爲香烟薰透色似古銅實係純金嗚呼此皆湘民之膏血也至第八第二十各師因戰敗逃命之不暇退鄂者皆赤手空拳毫無所有見之莫不恨而且妬 
　　岳陽前敵一切防禦王督已商同各司令布置妥善武漢居岳州後路火車交通甚便半日可逹王督鑒於北軍在湘潭長沙之失敗誠恐岳陽再失南軍長驅直進亟應布設防禦特於岳州蒲圻咸寗武昌路線所經各地兩旁山隘架設炮臺十餘處並將武昌各城門每門樓上安砲二尊通湘門爲與火車相對之新關城門並建築新式砲臺一座刻派工兵及土石工人數百人晝夜趕築以備不虞南軍下窺武漢恐非易言也 
[北軍退岳後之和戰聲]  
　　北軍退守岳州以後因中央顧全段氏面子猶迭電前敵準備繼續作戰幸湖北王督軍力持和議段乃决去武力政策遂亦停頓現在南北兩軍雖呈停戰狀態實則雙方皆在備戰聞南軍方面因黨派紛歧意見不一現尚未有具體的正式條件提出在民黨方面則謂須恢復舊國會懲辦各叛督請黎黄陂復職及民選省長等項此不惟故與中央爲難且予調人以難堪在湘軍要人則謂須北軍先退出岳州然後有和議可言要知岳州爲武漢屏蔽苟爲南軍所有則進窺武漢易於反掌豈肯輕易退讓若果有此要求眞是毫無媾和誠心惟聞陸幹卿氏密電蘇鄂贛三督則主張甚爲和平不過要求改組混合内閣依法改選新國會黎前總統辭職須經國會追認湘粤二督須以譚浩明馬濟二人充任此尚不難於磋商就緒但陸氏此電係表示其個人意思非代表西南全體彼雖爲南軍領袖粤湘各軍究不盡服從民黨及滇軍尤與疏遠將來各方協議提出要求條件恐未必果以陸意爲根據微聞馮總統意見擬將調和之局分而爲二粤湘爲一起川滇爲一起俾西南派自行分裂以免民黨屬入有苛刻要求長江三督軍仰承意旨均極贊成此策近日運動和局遂偏向陸氏一面然依一般人觀察陸氏現固有控制三省勢力實際上終未必能獨斷獨行置民黨及湘粤軍人意見於不顧竊恐中央單與陸氏一人媾和未必果能收效也 
　　湘省主客各軍現已以推譚浩明爲督軍譚因所帶桂軍布滿湖南主客間易起衝突刻擬使趙恒惕劉建藩林修梅邱渭南等帶領湘粤各軍進窺鄂贛而自率桂軍坐鎭長沙爲後援聞劉林因起義首功現急急擴充自已實力譚已允各編一師其軍械則因北軍第八第二十各師旅潰退時遺棄甚多並不缺乏日湘省各屬招募新兵遂極忙碌惟以土著爲限所有敗逃北兵應募者槪不收錄鄂省王督軍現探悉湘軍陽言議和陰謀進攻特與岳州防守司令王金鏡征湘各軍代理總司令范國璋商榷督飭各軍嚴爲之備以湘陰平江至岳陽爲第一防線以通城縣城陵磯監利縣爲第二防線以崇陽新堤通山嘉魚蒲圻咸寗爲第三防線第一二防線均用中央原派征湘及新派援湘各軍第三防線則盡用湖北各軍連荆洲宜昌施南毗連湘邊各地防軍聞總共有十一萬餘人所有鄂省新編第十八師第二十一混成旅各團營日來一經編成即行開出蓋該新兵俱係招致湘中潰兵改編操法純熟無須教練也至第二十師第八師現在均經收束只各留一混成旅聞范國璋欲將兩師合併爲一師因王汝賢不願未能實行 
[廣州軍政府與海軍之惡感]  
　　粤省軍政府成立而海軍卽同時到粤海軍者即軍政府之保障物也乃自上月十五號某要人主張砲攻觀音山驅逐陳軍而程璧光氏恐陷粤局糜爛堅拒不允於是某要人與程頓生嫌隙近旬以來民軍遍地騎刦輪船之事幾日有所聞保捷兵艦前已爲人刦去而西江巡艦駐泊獵德河面者忽又沉没查該艦係列五等所配武裝共有吉林快成一尊六咪里八長鎗十八桿全船入等有輪機長帶水司機燒火巡目巡士等連同艦長共十七名當十八日該艦尚在中流砥柱灣泊奉命搜查軍火是日下午四時艦長趙增畬因領餉回省二十一日早回防不見該艦蹤跡訪諸當地船家始悉當夜八時值白露横江之際曾有小艇自獵德江面張網捕魚順流而下乘機逼近船舷司更巡士不爲介意詎被小艇人等各持駁壳一躍上船先將鎗枝悉數刦奪逼令司舵人等將船駛至河南尾二涌口盡將鎗砲等械搬至岸上後將船底鑿穿數孔登時沉没祇有桅頂及烟通露出水面至艦上人等一槪失蹤有謂畏罪潛逃有謂全數被溺未知孰是惟聞十二區水上警察昨在大沙頭海濱撈獲屍首一具身穿大成藍衫褲與水手裝無異現由江防司令李祥祿雇船將其起出船上失蹤人等亦經飭行各艦上緊訪查務將實情查出當輪艦屢被刦奪之際黄埔軍艦及海軍司令部已特别戒嚴乃忽又有特殊之事發生則爲孫中山姪孫振興（即孫眉之子任軍政府第三混成旅長擔任招募北江民軍者）有在黄埔爲海軍轟斃情事孫於前日午後三時由士敏土廠大元帥府乘坐泰由小輪偕同行營守備隊數十人運送伙食用具駛赴黄埔行營途中突被豫章同安福安各軍艦開鎗轟擊孫恐有誤會即出艙摇手阻止而鎗聲不息逼得投入水中軍艦仍然喝令轟擊當場將孫轟斃并斃排長一人兵士受傷數人孫之屍身已於昨晚在肇事地點撈起至孫姪被轟之原因外間言人人殊據海軍辦事處人所說則云當此事發生之前數日艦接有偵探報告不日當有一一六九號碼之不輪將來圖炸海軍各艦故海軍卽下令戒嚴至是日下午果見有一一六九號碼之小輪直向永翔而駛軍艦守衛喝問來因詎該輪一味逼近軍艦守兵即開鎗轟擊該輪始行停駛旋見有多人將包裏物件紛紛向海面抛下輪中各人亦紛紛赴水旋由軍艦派人過該輪查搜得有手鎗多枝即將該輪扣留實不知孫振興在其内亦不知何故溺斃水中云云總之此事發生其禍胎殆伏於孫派與海軍因驅逐陳炳焜事雙方積有意見乘時爆發聞滇督唐繼堯於陳炳焜未走之前曾有電解勸惜孫派不悟致肇此劇亦可歎也滇督電文如下孫中山先生鑒近聞廣州内部意見紛歧究其根由多集矢於陳督繼堯竊以爲吾輩宗旨本在護法籌備半載始得出師軍事雖稱得手而敵勢仍甚披猖此皆非協力同心犂庭掃穴事之成敗尚未可知倘以内部個人之爭致牽前敵進行之計敵勢重張前途益險萬一西南不保廣州寗能獨存繼堯與公等早日旣號同志此日尤親袍澤利害休戚咸與共之務望就近察識情形妥爲解釋勿因個人問題致生影響於全局繼堯現正電陸幹老請其居間設法融洽粤人感情幹老公忠察斷必能持公理之平尚乞粤中同人靜候進上必使幹老發蹤指示之威能行使於口口殺敵致果之口能收效於疆場區區微忱敬希鑒察唐繼堯皓印 
[寗波獨立風潮之平定]  
　　甬事發生後楊督軍以軍情瞬息千變日與中央有密電往還由第四師司令部收發（附設督署内）即本署軍務各課人員咸屏不與聞獨注重於嘉湖一帶是以先調得力軍隊馳往鎭懾一面遣派童軍直驅前敵又令四師五團分駐江干西興鞏固省防甬軍自二十五日發難至今纔五日區區兩砲即已潰散兹據甬電傳來秩序已復黨魁已逃潰兵已繳械遣散一場兒戲甬人已損失不資矣兹將各方消息詳誌於下葉煥華之受紿能軍前敵敗竄耗音到甬外海水警廳長王蕚炮臺司令官張伯岐寗波警廳長周悰卽相約至司令部以敗兵入城恐妨秩序况童軍乘勝追擊尤岌岌可慮要求旅長（卽葉煥華）親出曉諭阻勿進城葉遂率隊策騎往迎敗軍乃葉甫離城而王等已將司令部軍械局派警佔領緊閉雙扉拒葉不納葉不得已落荒遁走至今尚無下落周鳳岐之失蹤二十九日兩軍鏖戰時省軍用望遠鏡瞭望親見周鳳岐在前敵龍山高阜指揮詎所駕巨砲係丁未年由南京製造者其子彈俱不合徑口開放數響均無效驗僅出濃煙一縷省軍連擊命中駐牟山湖及十里蕩等處甬兵遂力不能支相率潰竄是役陣斃甬軍七十餘名周鳳岐亦杳無蹤跡目下寗紹一帶紛紛傳說謂周已中彈殞命 
　　敗兵之繳械　敗兵逃回甬江進城不得竄伏於江北岸上下高樹降旗童師長乃出示曉諭勒令一一繳械給資遣散連此次新招退伍兵共需八萬餘元均由甬地紳富擔認目下寗波城内竟無一標兵蹤影維持秩序晝夜巡邏者僅水陸巡警耳 
　　團長之逃逸　當甬兵戰敗驚竄笔第五團長劉炳樞首先脫卸軍服偕各黨人雇坐肩輿六乘隨帶手鎗盡用白布包裏該處居民有目覩者狼狽情狀不堪方罄一營營長朱練亦相將同逃 
　　警餉之待發　蔣尊簋通電到省宣告自主時外海水警廳長王萼亦名列其内齊省長以該廳長旣甘心附和上月份薪餉二萬餘金應予扣留目下時局已定王亦聯電聲明背列且連日維持甬地秩序尚稱得力聞已預備照數發給 
[浙甬事變經過之狀况]  
　　浙中寗波事變今已完全平定矣自起事以迄潰散爲時不過五日此五日中種種情形杭垣一方消息業已迭紀報端惟甬地一面其現象若何尚缺焉未備兹得甬訊備述事變經過情形揭載如下亦關心甬事眞相者所亟欲知也此次事 
變主持者爲周鳳岐蔣伯器諸人周於上月二十三日由申抵甬密商團長劉柄樞乘葉旅長檢閱在紹卽於二十四日開軍事會議後隨即發電至申招蔣伯器蒞甬即於是夜由劉率帶兵士一營逼令路司開專車赴百官一面於二十五日清晨由蔣總司令出示宣告獨立並迫令水陸軍警附和王醉卿廳長顧子才鎭使離甬較遠迨午後始聞此信一面抱定保護治安宗旨一面親自至甬晤蔣伯器等曉以利害彼等咸置不問旅司令部副官袁文暢數次與顧商酌勸其贊成顧仍不表同意並囑袁副官轉勸葉旅長趕即召回前敵軍隊商議辦法旋得回報謂已有電去允於九時專車開回十時餘果回事已可了乃又爲蔣尊簋所迫次晨仍將軍隊出發顧子才即晨回防至鎭與總台官張伯岐商定一致反對以謀牽制即日回台此二十八日事也至二十九日有傷兵載回人心益恐以爲旣經開戰必至糜爛地方當晚警察無蹤城門緊閉江橋拆斷而民間之搬逃者勢如潮湧至次早聞城内敗兵肆搶商店均一律閉歇至午刻總台官張伯岐放超武兵輪載砲隊兵及分防三連至甬兜拿逃兵當場鎗斃二名一面號召警察囑令向城内外合舖户安慰催其開巿午後二時乃一律開巿此三十號事也今日一號由紹開來第一師軍隊人心稍安蔣伯器等知事失敗已於昨日避至中村旅館旋附江天輪船離甬而一場兒戲之獨立遂完全結束矣 
　　又甬中某報云此次運動自主事起倉猝於二十六二十八兩日由蔣尊簋周鳳岐名義函邀地方士紳在旅司令部開會兩次委舉參議十三人實則共事前如何預備如何布置地方士紳以軍事秘密亦不 
 
 

Page 7

 
 
敢問其侒竟也其通電列名者確亦間有格於局勢强爲允認但據主動某君對人云則早已與童張兩師長疏通成熟明後日本省各屬定可繼告獨立惟聞於二十六號葉旅長曾尚有電致張師長謂甬事旅長不能辭責如能解除誤會即可照辦等語張覆電有迅即回復原狀之說二十六號本先有兵隊一營開往百官當晚旋即開回據云因駐紹盛團長尚未接洽之故而盧參謀指南聞曾向葉旅長勸止不聽又聞周司令於二十九號在百官亦有電致童師長疏通之說其舉事倉卒從可知矣迨二十七二十八號兩日重復開拔駐甬第五團第一第三兩營兵士前赴百官除留守營署及軍械火藥等局外實數祇有五百餘人蔣周葉劉諸人卽據該處曹娥站橋工處爲前敵司令部兵士均　在該處龍山守住要隘該山臨高俯江軍事上極佔形勢晚間專車專運軍需鎗砲絡繹不絶傳說尚有駐台第二營開來協助後竟未來二十九號晨刻甬軍正在設置戰具以備抵禦忽駐紥對江之第一師童軍三營開砲轟擊寗軍均係步兵龍山雖置有大砲多尊而無砲兵不能施放甬軍開鎗還擊卒因軍械利鈍且又士卒衆寡不敵死傷者多名並聞第一營營長朱鍊亦傷及右臂遂卽潰敗開車回甬至三時許車到甬站見有兵士紛紛下車本埠士商知前敵不利一時謡諑紛起極露驚慌時有副官某君勒住甬曹段路站姚巡察問其在百官尚有機軍否電線遠通何處此係緊要關頭須要實告姚答以電話直通杭站百官已無機車遂釋去一面立將鐵路電話割斷本埠電報及電話亦被斷絶阻連消息四時後江北岸一帶各處要巷均有兵士戎裝實彈守住要口如備巷戰前中兩街及車站馬路均斷絶交通各店舖齊落排門五時有戎裝兵士數十人守住四明銀行向該行商籌急餉語尚委婉當由該行會計交付現鈔萬元遂卽回去全數檢交其上級軍官某君散發時蔣周葉劉及各級軍官均在呦呦番菜館晚餐當邀劉道尹周廳長王知事商會總協理及商界要人齊到該處集議善後辦法蔣周葉劉諸人以舉事失敗均深引歉並謂下級軍官及潰敗兵士應如何設法給餉繳械遣散以免後累還希諸公籌策當由劉道尹與商會總理費冕卿及商董徐鐵生等擔任籌資八萬元作爲遣散軍隊之用蔣周葉劉及民黨中人旋卽移居中村旅館有見者謂周葉劉三人頗形懊喪費徐二君爲籌欵事徹宵未睡疲於奔命聞敗兵開回之際劉團長炳樞尚未上車部下兵士均不肯行有死則同死回則同回之語劉竟爲之下涙是夜各兵士巡守各街極爲嚴密一切舉動亦尚文明幸得無事此二十九號日夜之情形也昨晨本埠城廂内外居民聞有商會籌餉解散潰兵之耗皆釋然以爲無事不意至八時許竟有不肖潰兵二十餘人擁至東門街先開放空鎗一排肆行搶刦被搶店家有九如衣莊新鳳祥慶華兩銀樓益豐洋布店錦盛綢緞店三進鞋店等六家中惟九如損失爲最鉅同時鼓樓前有大有亨廣貨店天生布莊四門外何榆豐洋貨店生和米店范賓利酒店貫橋頭某鐘表店均亦被搶查搶西門外之兵士係留守該處火藥局之兵統計損失不下三四萬金一刹那間城廂内外江東江北等處各店舖全行罷巿停止貿易城門遂閉旋卽又開各要處由縣知事王君派出團防保守交通遂又爲斷絶施放空鎗之聲時有所聞城内街衢河道隨處有遺棄軍服徽章子彈等物一時居民異常驚惶多紛紛携眷挾笈出城避難轎船人夫無不利巿三倍其時各處街上除江北岸外竟無一警察巡站殊可怪矣至十時許因恐匪類混跡入城遂將新老江橋均行開斷阻住往來城中愈形慌張午後二時始仍接排照常通行當十時後商會即籌集現洋六萬鈔票二萬解交舊提署團本部給發繳械遣散兵士每名給五十元軍官每名給三百元聞當場給發至七萬餘元惟尚有第三營兵士若干名因前日車輛已滿未回留在慈地猶未給遣先夜商會經趕辦元色棉衣四百套以備兵士卸去軍衣後換着之用後因團本部事在忽促亦未來取午後復聞有未繳鎗械之兵士二十餘人齊到縣署請給餉項當由王知事按名給發繳械遣散並云尚有數十人猶未領到此滋擾及遣散之情形也又是日上午十時許外海水警廳長王醉卿率領水警多人乘坐超武兵輪來甬有謂係台州顧鎭守使載兵前來者有云係搭載諸要人赴滬者紛紛傳說莫衷一是午後王廳長始率領水警登岸入城巡視一週拿獲搶兵二人立將一人綁赴新江橋鎗决陳屍示衆並由劉道尹王知事周廳長王廳長借鐵路電報線電請童師長從緩率兵到甬以免人民驚恐一面立即出示安民人心始得稍定夜間周廳長飭令各分署多派巡士分頭巡邏江東方面商界亦令皆安保安等水龍會出防梭巡以備不禦此昨日午後官紳一致維持治安之經過情形也並聞本埠火車站今晨六時已准備特開專車至日官迎童師長來甬云 
地方通信 
[松江]  
　　五厙又演閙荒風潮　五厙三十六圖鄉民潘錫勤之子榮波榮來以圖董王尊逹查荒遺漏故於十一月三十下午五時許約集鄉民一百餘人擁至王宅打毁大門而入將宅中門窗雜物任意毁損天井内大樹一株因練鎖河中所泊農船是以亦被砍折刧奪船隻而去所有打毁大門等物亦掠奪無遺尚餘鄉民數十人又入室覓王幸王已從後門逃逸到松始免不測迨鄉人見王不值即在天井内聲言將積薪焚屋中有一人以王旣已外出限伊卽日更正否則再行燬屋不遲始呼嘯而散現王以屋已打毁船又被刧實難回鄉居住故卽呈報縣署飭警查辦不知將若何了結也 
[金山]  
　　閙荒風潮續誌　北鄉鄉民聚衆閙荒已誌前報事後詹知事定十八日傳齊北鄉各圖地保着交各國鳴鑼爲首之人到案究辦惟北鄉鄉民已四出向各鄉聯合要求一致一面秘密調查私自還租之人查得之後將錢米充公並公分其家中存米前日氽來廟左近有鄉民四入因松江各善堂租限較早遲恐多還乃相約結伴而去不意行經龍王廟正欲喚渡竟被該鄉民數十人拖回責其破壞公議私自還租後經再三哀求始將租洋給還該鄉民並言知事所出六言告示已許我等自由還租如以後有私自還租者定須實行充公等語聞該處鄉民已公舉蔣積雲爲佃户會會長以便代表衆意十五日西鄉三保七圖鄉民又鳴鑼聚衆紏合二三百人赴縣署要求免租因警士不許這去乃向巿公所鬨閙檯桌之上站立幾滿聲言欲將賬房打死柴間放火旋經沈世駒帶領全班巡士荷鎗而至見收租處司賬孫雲樵正在被衆鄉民東拖西拉遂指揮各警上前拘捕當將姚德來王進夫等四人拘住轉解縣署詹知事即刻坐堂審訊據供四人中僅一人是巿公所佃户今日之事由保正胡月山發起命我等前來閙荒等語適該地保亦在堂上判令一併管押後姚等四人由西鄉保衛團總張小官具結保出該地保則經多人具保尚未邀准近日縣署中門禁極嚴除前後門命水警及巡警各三十二名守衛外另有警備隊二十四名守衛宅門昨日詹知事將連日鄉民閙荒風潮用快郵代電詳報省署並請將減賦一事迅予批准略謂忙漕一日不定則閙荒風潮一日不息屈指冬至將届長此遷延更恐再有意外之事發生云云旋接省長通令略謂以後凡有鄉民藉口荒歉鳴鑼聚衆或拆毁房屋等種種强暴行爲擾亂治安者在此戒嚴期内皆得適用懲治盜匪法准予格殺不論云至金邑收租成色自巿公所定六五之後洙涇一帶六五居多數南鄉吕巷等處六五至七成不等從十五日起各租倉已各命催租人下鄉將租色及限期通知各佃以便開倉徵收 
[揚州]  
　　棉花公議漲價　揚州所售棉花來自烏江通州等處現該處洋莊行銷頗廣價值　貴各莊因進價步高公同會議於今日起售價照原價加十分之一 
　　軍人忽起衝突　駐揚憲兵營士兵昨日（三十）在鈔關外稽查輪船旅客時適一百四十八團之三營軍隊封雇船隻毆打船户憲兵排解不從大起衝突該軍隊復用牛攤之牛刀擲打憲兵勢甚洶洶經後來之憲兵到場彈壓始免肇禍 
[安慶]  
　　薛管帶開隊赴蕪　安武軍第七路第一營管帶薛興甫自秋間與馬統領同至省垣駐紥文昌宫防守大小南門一帶近因蕪湖第一路五營在江口某客棧破獲黨案後不免發生謡言倪嗣冲昨因電飭薛管帶將軍隊開往蕪湖鎭懾今日已雇已船多艘由小輪拖往鳩江至省垣大小南門一帶已由史星珊分统諭令各營分撥罼隊塡防 
　　蠶桑講習所畢業式　皖省女子蠶桑師範講習所近發通啓云敝所甲級講習生實習生及附屬模範絲廠練習生各一班均已肄業期滿呈請省長准予畢業在案兹擇十二月二日上午於北門外百子橋敝所實習場舉行畢業式届期估冀駕臨不勝榮幸云 
[嘉興]  
　　甬事聲中之禾城近狀　甬事發生駐嘉軍隊奉令調駐蕭紹禾防即調第四師十五團各營駐紥人民以莫明眞相遽調北軍入浙不無驚惶嘉屬戒嚴司令部曁縣公署先後布告人心始定現在嘉之第四師十五團各營又奉令調省又調第十師來禾駐防日來車站輪埠均派有北軍搜檢即東西南北四門每日均有北軍駐守如遇形跡可疑者輒加盤詰晚間九時以後各軍警荷鎗巡邏要隘故至十時以後行人即已絶跡商業方面各當舖雖照常營業然以銀根奇緊典質不無限制餘若米業等現值新米登場正欲儲欵以備採辦號料甬事傳來人心震動加以各錢業又將現銀阻滯不予發放雖有卽期票及存欵等亦槪不能取致各米肆無欵接濟營業驟形停頓云 
　　時疫流行之可畏　嘉興自入冬以來民間發現一種時疫初起身熱喉痛越日喉間竟行腐爛醫家束手傳染亦頗迅速三四日後喉間漲塞飲食難下旋卽氣閉而死東門内徐某家因罹此症連死四人南門朱姓王姓等家亦因此症連死多人並聞此鄉一帶發現喉症亦盛被染者十必九死殊可怖也 
雜評一 
[告王内閣（庸）]  
　　以盤旋曲折之王内閣經半月之久始得草創成立雖王之首揆猶爲署事然此不過名義上之差别其他實際關係要與眞除者無所異同凡人之出處曲折愈多則社會之所責望亦愈切而副此霖雨蒼生之期望亦愈難王氏之出處旣如是不肯苟且自於所負責任之重大早已思之爛熟而和議之如何進行大局之如休收拾胸中當有成竹可言不然則前之徘徊瞻顧極盤馬彎弓之勢一若强而後可者不成爲一種醜態耶 
　　自民國以來柄政者於平安無事之日則爭趨惟恐不前一遇危難退避又惟恐不後無政府之景象常詇於吾人眼簾者無他亦惟輕於上台且又輕於下台而已王氏旣不肯輕於上台則上台之後要必富於責任雖遇盤根錯節而自始已知其艱難自不當再有所畏避須知難進易退雖爲淡於利祿之美談然而國事之敗於無責任者亦比比也吾願王氏勿以此四字爲良規而自居短命内閣庶不負今日政海中人之殷殷勸駕會耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波事平後之滬濱消息]  
　　潰兵來滬之搜捕昨日由甬來滬之商輪同爱檢查種種情形據各訪員先後報告微有不同兹將來稿一併錄下以備參閱（第一訪函）昨晨由甬駛申之新寗紹商輪及太古公司之新北京商輪次第進口當護軍使署派往淞口搜檢之廖稽查及稽查員等並砲台司令榮道一所派各員至新寗紹船上扣獲在甬搶刦商店之潰兵四十人又在新北京船上拘獲潰兵二十四人連同贓物一併解由砲台司令轉解軍署訊辦當搜檢之前因新北京船不允停輪故由策電兵艦開放空砲二響該輪始打慢車聽憑搜檢惟甬事之重要人物仍無一逮捕云（第二訪函）浙江督軍楊善德電致松滬護軍使署云寗波獨立一事取消後即已恢復原狀惟土匪乘機混入四處騷擾地方人民不無恐慌當派軍隊前往鎭懾現在地方尚稱安靖查潰兵四散大都棄械就道恐不免乘輪潛避來滬亟應會合軍警至碼頭及海口等處守候該輪到埠密爲截拿以免隱患等因盧使接電後除派員並會同海軍司令轉飭駐防吳淞口之某兵艦嚴密查拿外又令淞滬警察廳徐廳長轉令浦江水巡隊撥派小輪馳往淞口三夾水地地方於昨晨黎明時守候寗紹公司之新寗紹船抵淞卽令停輪查看各搭客中之形跡可疑手携皮夾洋傘未帶鋪蓋行李者約計四十人嚴行看守繼俟該輪駛抵南巿十六舖寗紹公司碼頭下椗後卽由第一區警察署董警正率領王石兩巡官並長警等會同水巡隊潘隊長上輪卽將各人點收一併押同上岸獲解警廳分别審問口供以待押解軍署訊核聞内有沈姓一名於寗波獨立事最有關係云（第三訪函）淞滬警察廳昨接盧護軍使電話傳諭以接浙江第一師長董保暄來電謂探有寗波兵數十名於前日下午附搭新寗紹輪船逃竄來滬誠恐擾害地方請派軍警前往截拿囑即照辦等因該廳長徐國樑即派警備隊隊長曾永奎會同第一區第二區董余二警正及水巡隊長潘恒言各帶水陸警隊共百餘人於是日上午八時預往南巿寗紹碼頭守候迨新寗紹船抵埠下椗曾隊長等即登輪搜查當在船上搜獲逃兵三十九名俱穿綢長衣帶有銀洋等物係從寗波典當中搶來者遂先解至警廳點驗一過卽由徐廳長派警荷鎗押解護軍使署請爲核辦 
　　截拿黨首之磋商　松滬盧護軍使昨接浙督軍來電以甬事業經童張兩師長各抽勁旅盡力撲滅秩序恢復曾經電逹在案惟此次擾亂甬局之黨首均紛紛竄逃來滬若不嚴密截拿恐有後患希即會同外交團上輪搜檢一面仍迅派幹練稽查員於甬輪到埠時愼密偵緝不使漏網云云現盧使已請交涉員向外交團轉商矣 
　　甬人來滬之陳述　寗波同鄉會昨日又據由甬來滬之人報告此次開往曹娥與童軍會戰之兵士計有二批共一千二百餘名敗退回甬後即赴東門巿街搶刦銀樓一所幸該銀樓早有防備故所失有限其最受損失者爲某衣莊某鞋店兩家因各兵初未得悉商會肯出而擔任資遣故紛紛將軍衣皮鞋脫卸換穿便衣鞋子以便脫逃該兩家均被搶一空其餘幸未波及至軍官等早已逃避甬地商會實祇發去六萬五千餘元軍官每人三百元所有傳言某銀行被圍散給萬除金殊非事實現甬地巿面確已鎭靜省軍已開拔三營到甬擔任防護故秩序已復卽避難他往之人亦陸續來歸預計兩三天全巿仍可恢復原狀一切善後事宜現正由會稽道尹縣知事童 
師長會同總商會會各議董鎭日籌劃云云 
　　童軍入甬之通知　寗波獨立軍自被第一師師長童保暄在紹興擊退後回至寗波已由該處商會給資遣散嗣童師長以寗波秩序紊亂亟須安輯以便恢復故已電明浙督楊善德尅日由餘姚帶隊赴甬辦理善後事宜現松滬護軍使盧永祥已接到浙電通知旅滬寗紹紳商各界一體知照以安人心 
　　甬同鄉會之電稿　（浙江楊善德督軍電）寗波旅滬同鄉會諸君鑒東電悉甬地善後待理綦繁已電童師長會商紳商各界妥籌收拾撫綏鄙人蒞浙經年以和平温厚爲心以保境息民爲職如終一轍度能諒之善德東（寗波童保喧師長電）寗波旅滬同鄉會諸先生鑒東電悉暄此次奉命出師事非得已敢不以地方治安爲重抵甬以後告誡軍隊安輯商旅現在秩序已復火車商業均各照常知關睠念特此電復冬 
　　甬曹客車之開行　滬杭甬鐵路前以寗波甬曹一段發生軍事由楊督軍飭留專車分批輸運軍隊業將每日往來客車一班暫行停止兹聞任局長昨接該段巡官電告甬城軍事已告結束童軍入城後地方秩序均已恢復所有甬曹一段客車自即日起業由運輸處電站照常開車以維商業云云刻任局長已分函滬上各機關一體知照矣 
　　甬埠銀行之報告　本埠中國銀行昨晨接甬地分行來電云甬軍敗首領逃官軍到敗兵資遣巿面鎭靜所有電報現曹娥逹上海亦已接通該行接電後當用電話轉逹寗紹同鄉會及浙江旅滬學會等轉告同鄉以定人心 
　　兵災狀况之調查　紹興旅滬同鄉會會長田時霖君於前日乘江天商輪赴甬擬會同甬商會諸董籌商善後事宜旋即親赴曹娥百官調查兵災狀况預定明後返滬 
　鈞和巡艦之差遣　淞滬盧護軍使以所派水警第一廳之策電兵輪並商借兩浙緝私營之安濤兵輪現均守駐所口檢查由甬駛來之輪釣各船截拿潰兵當已不致疏漏惟策電安濤兩艦僅在淞口巡查而外海之泗洨馬蹟等山均由由甬來滬之要道海面帆船往來絡繹恐有潰兵結黨在該處洋面攔刦商船故又於昨日令由馬參謀長飭傳鈞和艦長董仲發至署面諭速駕鈞和巡艦駛往外海泗洨各嶼嚴密遊弋以衛航商云 
　　鐵路橋梁之防護　滬杭路線經過之二十九號橋梁卽松江西小普陀港及三十號橋之姚涇港三十一號橋之斜塘港三十四號橋之石湖塘西珠涇港三十八號橋之六吊灣港其港面均極寛濶闊當此浙滬軍書旁午之際各大橋梁均應添兵駐防故田浙督軍於前日電致盧護軍使迅再抽調步砲各兵分往各橋駐紥保護鐵路以便交通 
　　犒軍物品之採辦　浙江楊督軍昨派副官處委員來滬採辦牨軍物品當赴護軍使署謁見盧護軍使接洽一切聞採購此項犒軍物品爲數極多不知又耗去幾許資財也 
[滬寗路局擬訂醫官合同]  
　　滬寗鐵路管理局呈交通部文云案據洋總管克禮阿函稱本路總醫官巴爾登應與訂立合同所有各項條件俱經前代理局長核准兹將合同三份呈請簽字等因附合同三份前來據此當查接管卷内李路總醫官薩維格原訂合同每月薪水洋六百元房租一百二十五元旅費一百元業於上年十二月八日滿期所遣醫官職務另雇英人巴爾登代理現擬訂立合同洋總管建議以從前醫官合同應行修改擬參酌上海醫生行合同辦法該醫官不必認爲鐵路員司故不宜給與房屋津貼爰將房租減去訂爲月薪六百五十元出差公費一百元以昭公允又以醫官請假回國或遇病不能上差時輒須多出雇員代理薪費及回國川資鐵路每受無形之虧耗現經商由巴爾登逕與醫生行訂定辦法倘該醫官於合同期内有前項請假情事則由該行派人代理其職所需雇代薪費回國川資本路悉可不問以上各節均明訂合同之内於鐵路方面裨益不淺各等語局長覆加查核該合同所訂各節尚屬周妥所需薪費較之原訂合同每月約省洋七十五元該總管所稱裨益鐵路自係實情理合錄摺呈請仰懇鈞部察核如承令准卽由局長遵照簽字用資信守再查該總管原函併擬酌增該醫官薪費兼任監督滬杭甬路醫藥事宜如屬可行當將此節加入合同條件等語查兩路情形各有不同滬杭甬醫務向由局長主持選派華員辦理現在不宜混合更開洋員兼併之端擬即酌予批駁以明權限是否有當並乞鈞奪示遵聞已由部核准云 
[梅溪學校四十周年之紀念]  
　　昨日爲梅溪學校開四十周紀念大會之期午後各界男女蒞會者約有千餘人上海縣知事沈寶昌親臨參觀松滬護軍使滬海道尹淞滬警察廳長均派代表到會該校樓上均陳列各級學生課藝成績品及文虎等項樓下西首設有成績販賣部東首爲中國絲絃音樂講堂左右懸掛馮總統及齊省長所頒奬額中設演說台旁列男女賓座位任令坐聽各級學生表演各種藝術問答如流場中則演各種國技拳術五花八門饒有興趣入晚聚餐並演影戲直至深夜始興盡而散 
[烟酒聯合會常會紀事]  
　　中國烟酒聯合會昨開星期常會首由主席陳良玉宣布農商部批文一件查復公賣稅抵借英美烟公司欵實係訛傳（原文已紀昨報）宣布畢兪葆康起言此事足見農商部總長顧全商業遇事關垂實爲我商業之福次宣布餘姚范壽金君來函報告該處新近起徵烟絲捐旣捐烟葉不應再捐烟絲且同一省區同一道區杭寗無烟絲捐而單獨行諸小邑尤爲偏苛公决來函所稱各節是否頒有新章應由會函詢詳情再行核辦次松江全茂酒號張鑑文到會報告紹酒運至松江已在五庫釐局納費乃進店之後松江烟酒公賣分棧强指五厙所塡之稅票爲無效勒令重捐否則即須充以一貨兩稅實難擔負請設法維持云云公决由會先行函致松江公賣分棧詳詢情形再行核議當交文牘部主任金拜仁分别起稿議至此時已五鐘摇鈴散會 
[看管營口解來之德人]  
　　德國人費雨德年二十一歲向隨其父在營口經商近因犯事由營口警察廳派警員二名於上月二十七日押解來滬交外交部特派江蘇交涉員核辦後德人卽向交涉署請求願離中國往墨西哥居住薩交涉員以中德現已宣戰該德人如願歸國照章可以准行欲往他國則未便允許當將該德人發交淞滬警察廳嚴行看管現徐廳長已擇定南巿新營康旅館爲該德人暫住之所並派偵探李吉言與彼同居隨時管束不准擅往租界 
[典當失愼後之賠償問題]  
　　法新租界愷自邇路昌大典當樓上包房於上月四號晚九時失愼幸救火會近在咫尺趕往救熄祗焚去包房内衣包雜物餘未殃及事後捕房查得該當保有火險銀八萬五千兩恐有别情即將店夥李葉吾等傳至法公堂訊間據供因有學徒將燈遺忘樓上以致肇禍中西官姑念無心失火從寛免罰業已了事昨日該當主人李新連遞禀公堂聲稱所燬各物擬依據前恒豐當失愼賠償舊案辦理計賠二成半今將資本簿呈案請求給示遵行中西官以恒豐未保火險故失愼後賠二成半今昌大存本十九萬二千元與所賠保險銀八萬五千兩核算所差無幾所請賠地成半一節碍難照准判李退去限七天將所當金銀衣飾各物開明細賬呈案察閱再行核奪 
[匪徒圖刦未成]  
　　美租界新唐家弄八十八號門牌陸鐵生家於前晚七時許突來盜匪五人碰開大門一擁入内直逹陸之臥室一盜先將電燈關閉兩盜各執手鎗向陸之眷屬嚇禁聲張正在搜刦之際乃陸之飰婦在晒臺上突吹警笛各盜遂未刦一物紛紛逃竄另有陸姓一人從後門潛出飛報該管滙四捕房捕頭立飭通班中西探捕馳往兜拿各盜早已逸去 
[中西足球隊之比賽]  
　　昨日（即二日）交通部上海工業專門學校（即南洋公學）足球隊與西人惠洛斯足球隊比賽下午二點四十五分鐘開始比賽至三點後球常入西人方面三點十五分南洋何景崇將球盤旋接續而前遂入龍門獲勝一球三點三十分公正人宣告休息三點四十五分互易地位再行比賽至三點五十五分南洋又勝一球四點半賽畢計南洋全勝觀者千餘人莫不贊賞 
[宣戰演講會紀事]  
　　中華宣戰演講會會員前日（一號）午後三時半仍在法租界八仙橋公共游息場内舉行第十二次演講首由陸良政演說中法兩共和國提携之必要次由張慧禪演說德國同盟罷工之風潮末由張觀渡演說中國爲人道自由和平三大主義加入戰團之原因是日聽者約有二百餘人至五時半始散 
[青年勵志會舉行交誼會]  
　　閘北寶山路青年勵志會成立以來頗爲發逹兹於本月一號假長老會禮堂開交誼大會來賓甚衆先有種種遊藝及名人演說繼爲鮑慶甲夫人之鋼琴合奏中國絲竹戲法等並由商務書館開演自製嚴新活動影戲内有盛杏孫大出喪童子軍大會操幼稚園大遊藝各片均甚可觀片中所有花園山石樹木人物等皆爲彩色與眞者無異該館試辦影片原以開通民智輔助教育故特聘美國留學專家主任一切所製各片聞將出租於各影戲園以供衆覧云 
[拯救災黎之聲謝]  
　　本埠紅十字會辦理京直等省水災義賑已迭紀前報現該會以所認文安等七縣放賑地點之災民房屋大半被水冲塌無處棲身復擔任編查户口酌給窩棚經費并加助京兆災民以工代賑棉衣一萬套業於日前運京兹將曹督軍熊督辦王京兆尹來電併錄於後沈會長鑒梗電悉直隷災民備承貴會關注衣食之外兼謀住屋惠愛所及無微不至謹代災民頓謝曹錕勘沈仲禮先生鑒篠電悉承再擔任文安等處窩棚經費仁民毅力無任感佩謹先電謝希齡禡沈會長鑒前議招集災民萬人以工代振承美紅會允准撥欵貴會助棉衣萬套成此美舉實於眞實赤貧者並霈實惠歡騰挾彍感與頌俱謹電鳴謝王逹養 
　　又該會散放天津楊柳青急振業經告竣昨接該處紳耆來電致謝照錄如下紅十字會沈會長鑒敝鎭决口當衝受災最烈雖經就地籌振一次而杯水車薪正虞青黄不接幸蒙貴會查賑員姚衢笙先生惠臨災地急濟哀黎查得極貧者六千七百餘人散放紅糧五百餘石棉衣二千件餅乾藥品等十四箱籌備至周措施極當並於孤寡產婦等四百餘口特别賑濟尤爲完善萬家生佛當爲會長頌之　鎭感戴無以報酧除登報奉揚仁風外南望慈雲謹代災黎九叩首楊柳青全鎭紳耆石元士安文忠等公叩 
[南滙將開水災籌賑會]  
　　南滙縣各界集議組織順直水災籌賑會定於本月七號起開會五日且演文明新劇髦兒戲影戲等各種遊藝以娱來賓所得之欵悉數充賑昨由該邑杜知事呈報滬海王道尹查照察核 
[催兌殖邊事務所之星期常會]  
　　催兌殖邊商困事務所昨在西姚家弄思敬學校開星期常會午後各債權人先後蒞止三時開議首由主席報告上星期由多數債權人表决提百分之一以備他日逕向總行交涉之用現已有人繳付云云旋即當衆交閱滬行米閏生來函内有總行旣電商會陰曆年内必復業當係確有把握之言等語衆債權人閱之仍以尚無確期爲嫌散會時已五下鐘矣 
[警廳長贈送醫院匾額]  
　　淞滬警察廳長徐國樑以南巿紅十字分會醫院辦理醫務一視同仁特製匾額一方文曰仁心妙術盛以彩亭用軍樂一班於昨日午後派警備隊長曾永奎爲代表督同隊士送至該院經該院理事長趙芹波會員葉寅之楊幼波等迎入内庭卽行懸掛並欵以茶點茗談良久而别 
[抄送日本實業視察團之日程]  
　　上海縣知事致縣商會函云逕啓者案奉滬海道尹公署令開案奉省公署第五一六八號訓令内開頃准農商部咨開接准駐日使館函開日本東京商業會議所派遣實業視察員前往我國游歷兹由該商會議所函送旅行日程到館轉送查照等因相應鈔錄原送日程咨請查照飭所屬地方官吏於該實業視察員經過時妥爲保護並希届期飭屬知照商會以便接洽等因准此合特抄錄日程令仰該道尹傳飭經過所屬各縣知事一體遵照俟該視察員至境時妥爲保護並隨時接待以敦交誼此令計抄件等因奉此除函上海總商會查照並分行外合行令仰該知事卽便遵照俟該視察員到境妥爲保護並隨時接待以敦交誼此令等因並發抄件到署奉此合行照錄日程單函逹貴會卽希查照俟該視察員到逹時妥爲接待以敦交誼至爲盼切 
[考驗昭武兵輪之工程與速率]  
　　水警第二廳之昭武淺水兵輪因汽鍋等件已有損壞倩上海華興機器廠修葺業已告竣前日由趙廳長派員抵滬驗明所修工程均甚合格並於昨日午後在南黄浦試驗速率每一小時能走三十餘海里聞定於今日（即三號）由滬開赴太湖專司遊巡云 
[巡緝運入租界之私鹽]  
　　兩浙緝私第二營魏營長以上海租界浙鹽棧每月認銷總額共有九千九百六十擔之多設有私鹽侵入則認銷之鹽勢必阻滯當經查得各處私販運鹽至滬均由船隻載來故於昨日飭令鵬飛兵輪譚管帶帮同巡緝母任漏入 
[救生局遷入新屋辦公]  
　　同仁輔元堂之救生局向設於南巿老白渡碼頭專事救護浦江内船隻失事及打撈落浦屍首兹因該處巿面興盛且碼頭拆卸後諸多不便是以由慈善團董事函請南巿工巡捐局長在南碼頭旁漲灘内撥劃公地一方建造救生局辦公處自開工以來已届半載現新屋落成昨日已遷入該處辦公矣 
[奉賢官產處勒繳田價]  
　　奉賢縣官產處以沿城脚四團餘地係屬官產派員丈量後佈告業户補繳田價每畝繳價十五元丈旦費註册費及滯納處分等洋五元每畝共須繳價二十元各業户以此項田產翻墾已久今忽限繳田價民力實有不逮故相率觀望而該官產處則以省中催欵基急連日派差協保將業户拘局勒繳致各業户大起恐慌莫不怨聲載道 
[發給德人旅行護照]  
　　德人愛爾勃來赫眞曾呈請荷領轉請交涉署給發旅行護照俾乘輪船赴汕頭省親等語當經薩交涉員呈奉外交部核准咋飭檢查所照章給發護照聞今晚即須啓行云 
[查獲被革逗遛之北京]  
　　自北方軍警調駐上海以來各長官因恐犯事斥革之軍警在外滋擾向俱責令回籍不准逗留咋由駐防滬南之謝排長督帶陸 
 
 

Page 11

 
 
軍一排在斜橋日暉港一帶巡邏於傍晚六時許經過西陸家浜地方查見第十三團已革兵士賈玉海（山東人）馬開元（直隷保定人）兩名在彼徘徊以其不回原籍有背營規當即一併拘獲檢查身畔僅有私函二封當示十餘紙遂將該革兵帶回營内禀明營長聽候查明發落 
[遞解人犯請勿阻難]  
　　松滬盧護軍使昨據淞滬警察廳長徐國樑呈稱竊查捕房驅逐人犯間有送至内地官廳遞解回籍者前經職廳呈奉省長核准通行在案本爲正本清源之計即陸軍内務兩部亦有明令乃上月遞解至贛鄂魯三省人犯行至無錫縣境即以道不通行當即折回伏思此種無業游民旣未可久予拘留亦未便輕易釋放應請軍使轉咨通令一體轉遞不得託故阻難實爲公便云云當經盧吏查得上海縣前曾遞解人犯回籍行至武進地方亦以前途不能通行仍行解回長此阻難殊屬非是故於昨日咨請軍省兩長令行各縣照常遞解並请查明因何阻滯詳細見復以備考核 
[勞合路之兇劇]  
　　英租界勞合路十四號門牌廣東粥店樓上有某洋商之用人長根轉租居住昨日午後四五句鐘時不知何故突來四十餘人將長根誘出兇毆遍體鱗傷並受刀傷一處幸有巡街捕到來始帮同拘獲三人連同受傷之長根一併解回捕房着將三人押候核辦長根送往同仁醫院醫治 
[宰猪刀戳傷婦人]  
　　婦人薛周氏前日至新閘北成都路八百二十二號門牌殺猪作内向作夥陸仁卿索取會洋八元無着致相口角詎陸卽持宰猪刀將氏肚腹戳傷流血不止當經氏之姪女嚴阿金鳴捕到來一併帶入捕房禀明捕頭諭將周氏車送醫院醫治陸則押候解送公共公廨訊辦 
[鄰居細故衝突]  
　　常州婦人史張氏住居閘北永盛里其壁鄰方阿强開設柴爿店家中積柴甚多致牆壁摇摇欲倒該氏向方理論致起衝突互扭之下失落頭上金壓髮一支嗣在方家尋獲該氏即邀鄰婦邵韋氏作證將方扭控四區警署請爲查辦 
[包探續獲惡鴇]  
　　愛多亞路一百七十六號門牌花烟間因逼令十四歲常州女子小丫頭賣娼並容留八歲幼女楊阿媛被捕房查悉業將兩女與龜奴董福祥一併拘解公共公廨訊判分别押候補提人證再核在案前日又經中西包探將鴇婦王李氏緝獲帶入總巡捕房禀奉捕頭諭將王鴇送至公廨着交官媒看管候訊 
[巡警查獲逃婢]  
　　新北門内萬豐祥象牙店主洪林貴於舊曆本月初旬憑余鳳祥梁順寶等介紹出洋二百元收買現住閘北李俊卿之十四歲女兒桂菊爲婢詎入門祇有四日即逃逸無蹤洪乃向余梁詰問彼此推諉當即鳴警將余梁並李俊卿拘送四區警署署員以案涉刑事解送地方檢察廳訊判拘押限交桂菊在案前晚桂菊在洪店附近由巡警查獲以其係迷路解送一區二分駐所經王警佐訊悉姓名住址並以檢察廳業已有案判將該女送往該廳歸案訊辦一面着洪自行投質 
[木匠走失女兒之追究]  
　　木匠沈明德已年逾六旬偕妻姚氏同住本城縣橋附近有女阿大今年十四歲前日忽失所在找尋無着沈疑爲前與同居之木匠沈金生及二房東沈楊氏串拐報告巡警往金生處查搜檢獲阿大所穿之衣褲鞋襪遂將金生與楊氏及牽涉之沈姚氏一併解送一區二分駐所傳送地方廳由檢察官預審之下判押候限交沈阿大到案再行發落 
[養媳私取首飾箱]  
　　寶善街附近西上林里五十六號門牌楊姓有十二歲童養媳洪阿玉前日乘其姑楊張氏出外潛取值洋一百餘元之首飾箱一隻逃出行至棋盤街被總巡捕房包探張玉嶺查見詢悉前情將女及首飾箱帶入捕房留候傳到家屬認明再核 
[騙子搬家之敗露]  
　　住居閘北華興坊一弄一百九十二號之周廷湘近向三洋涇橋協和光泰鎰康順康等四錢莊騙取北京交通鈔票四萬餘元逃遍無蹤前日周央本益齋郭耀祖馬六二及婦人阮丁氏等帮同搬家被協和莊夥茅沛俅得悉報告閘北偵緝隊士段瓊將丁等一干人拘獲昨解司法科聽候訊辦 
[私售鴉片烟膏]  
　　潮州人胡瑞記在總巡捕房轄境四川路八號屋内私售季吾氏美人牌等各種烟膏被二十七號西探自朋山查悉於前日知照西探海明惠協同華探王潤甫前往搜獲烟膏數百盒及招牌紙賬簿與一切器具帶入捕房留候解送公廨請究 
[製造冒牌火爐之否認]  
　　法租界霞飛路黄順興火爐店日前私製立興洋行牌號之火爐一只置在門口出售適被立興洋東窺見上前細看實係假造冒牌控經法公堂昨派包探將該店主黄阿海傳案先由立興洋東投案禀訴前情請求訊究詰之黄阿海供稱立興牌號之火爐祇有一只係某姓家託爲修理現已取去並非私造該洋行洋東來店查問之時適民人不在店中小兒言語不通回答錯誤不敢假冒求察中西官判黄我保出外候飭探詳細查明再行訊核 
[樓窗口任意溲溺]  
　　住居海寗路三千零十六號門牌之劉明德前晚在樓窻口溲溺被五百零九號巡街捕查見以其違章歸禀捕頭諭候請廨出單傳劉到廨訊核 
[押店偷用電汽之賠償]  
　　法商電燈公司前延巴仁津師爲代表至法公堂控稱寶興押店主程連波裝點電燈前因偷用電汽控奉公堂科罰有案今程又另用一線接在電燈之上偷燃電汽核計公司中共受損失銀九百餘兩請求堂上如數追償等情判候宣布堂諭飭遵在案昨經中西讞員商定堂諭傳同原被當堂宣佈曰原告所控屬實本應照數追償今格外從寛着被告償還原告損失銀五百兩完案 
[汽車不點燈火]  
　　汽車夫陳純祺昨晚在北四川路開駛七百四十三號汽車不點車燈被五百零一號印捕查見抄錄號碼歸禀捕頭諭候請廨出單傳陳到案訊罰 
[須問紙業公所]  
　　增裕協記紙行在公共公廨呈控汪康年不交定貨請追定銀及損失等情上星期六由廨傳訊據原告代表律師上堂聲稱此案已由紙業公所調停函復公堂應請追還定銀二百兩及損失銀四百二十八兩訊之被告亦延律師到堂代爲辯護經聶襄讞商之英卓副領事會同簽判云據紙業公所復函出貨各節究竟是否兩造同意抑係單獨主張應卽再亟該公所調查俟復到再行核奪此判 
[不理押欵案缺席判决]  
　　周心記控張延林不理押欵一案上星期六由公共公廨傳訊據原告投訴被告張延林屢奉傳訊延不投質請求缺席判决照償本利並將押據單契等呈案請察中西官以被告屢次傳訊抗不投案准照原告請求缺席判决着被告按照原告控數歸還本銀一千五百兩並利息堂費限一月内理清如違由原告登報兩禮拜將所抵產業過户備抵 
[違章打架]  
　　湖北人施仲根胡德元前日在新閘白克路互毆經三百八十九號華捕查見解勸不聽該捕以其在途打架有違警章當將施胡兩人帶入捕房禀奉捕頭准各存洋五元保出諭令自赴公堂候質 
[原被律師互辯]  
　　　培根控徐振玉吳少棠不理擔保銀二千六百兩上星期六經公共公堂傳訊據被告代表朱斯芾律師投稱本案被告等不能負責尚有股東數人應請堂上飭傳到堂質證等語原告代表律師到堂駁稱此案原告於本年正月四號遞禀起訴迄已數月今忽牽涉股東　律師大爲反對即經朱律師與之互辯良久堂上判被告仍交原保候再復訊核奪 
[盛杏孫夫人之債務]  
　　金緒記在公共公廨呈控已故盛杏孫之妻莊氏不還存欵一案上星期六由廨傳訊朱告投案請追中西官以被告現將故夫靈柩盤運往蘇尚未返滬判展期再訊 
[債務人傳案交保]  
　　西人克勒立起在公共公廨呈控南潯人黄震之不理欠欵銀四千兩又仁記號控趙仁忠欠銀一千六百餘兩又張澐海控童寶林不理貨欵等案上星戎六由捕將被告各人傳至公共公廨請示中西官諭令分别交保候訊 
[請追金號虧欠之房租]  
　　雅維思至法公堂控稱房客鴻盛和金號虧欠房租洋一百三十八元向收不付現在店已閉歇偵知店主已因他案被控於公共公堂拘案管押請爲移提訊追等語旋由包探禀稱業已前往查明該號主已經交保出外請核聶讞員判候函致公共公堂詢問俟覆到再核 
[巡長却賄獲奬]  
　　小工郭同和昨竊鐵板兩塊在浦東陸家嘴行走被淞滬游巡第四隊巡長李殿元查獲正在起解之際同顧流生從旁行賄銀洋五元冀圖釋放李巡長即將顧郭二人連同賄洋一併帶送三區警署經解警正詰明前情判郭拘留二日鐵板候失主認領顧流生不應從旁行賄除將賄洋充公外再罰洋二元李巡長能不爲利誘着奬給銀洋五元以示鼓勵 
[竊賊冒充電燈工匠]  
　　蔣五州唐金生趙介桂王連生滕敖其因與在逃同黨冒充電燈工匠至愛文義路八百四十七號門牌及平橋路一百八十一號門牌以修理電燈爲由乘間竊取值洋一百餘元之衣物携至滬西圖銷被靜安寺捕房中西包探查獲當將蔣等五人連同贓物帶入捕房禀明捕頭押候解送公共公廨訊究 
[警佐察勘竊案]  
　　浦東高橋鄉人黄關福竊取該處塘工局木頭水門汀等物事發潛逃經該局將其妻女等押解淞滬警察六區二分駐所請究在案前日經該所蕭警佐赴局察勘一週以情節甚爲可疑且失竊材料俱係重大之物似非一二人所能爲故面商該局長將是夜值差更夫帶回訊究一面飭派長警跴緝黄關福到案究辦 
[衣包來歷不明]  
　　蔡萬秀前晚與徐林祖携有衣包一個行經廣東路被一百七十五號西探查見向之盤詰不能說明來歷當卽帶入捕房經捕頭詢知蔡係過犯諭着一併押候解送公共公廨訊究 
[女工竊取繭子]  
　　閘北談家橋三元絲廠管門巡警姜茂桂昨送行竊繭子女工郭徐氏一口至司科法押候訊究 
[淞滬警察廳批示八則]  
　　張年生禀批　查茶坊酒肆警察執有取締之權如查有蚄害風俗時得以勒令停業該民開設茶館曾犯有容留賭博等情此次官長親住調查又當場查獲賭具一副如此一再違禁本應拘懲予以勒停已屬格外從寛乃敢飾詞率凟顯見素非安分之人所請不准特斥 
　　張湘蘭禀批　查扣存缝衣機器一部迄未據勝家公司將袁阿大尋交到案所有當本亦未呈繳到廳該民遵照前次庭論如期請領事屬可行仰卽覔保來廳具領可也 
　　張朱氏禀批　查爾夫受寄贓洋三百元係據譚和泉當庭供認何得飾詞推諉冀圖朦蔽官廳仰速投案質證以成信讞母再延緩致干拘究 
　　張福祥禀批　呈悉候再提案訊究 
　　計林海禀批　呈悉所請不准特斥 
　　楊耀盛禀批　呈悉准予消案 
　　王順根禀批　據呈各節如果屬實徐俊甫殊爲不合倘徐俊甫再有藉端滋擾情事可即隨時鳴警解究無庸備案行區多此一番手續仰即遵照 
　　朱新增禀批　呈悉查徐小弟唆使肇禍一案前經傳訊業已從嚴罰辦在案嗣據徐華根呈明悛悔代父乞恩亦經寛其旣往予以批准經此一番　戒當不致再滋事端該民等尚其安分營生母庸緦　過慮 
來件 
[救濟被拐婦孺之苦心]  
　　上海中國救濟婦孺孺之設始於民國元年冬由多數商界組織而成蓋以鑒於拐略之風日熾青年婦女及男女幼孩被害者不知凡幾而一般以此爲營業之匪徒不下千餘人聲氣靈通每用種種詐騙手段將婦孺拐運出口婦女則帶至東三省鬻入娼寮男孩則帶往閩粤各省賣作奴隷被害之家妻離子散靡不肝腸痛裂商界諸善士目擊心傷遂不惜犧牲精神與金錢毅力爲之各科辦事董事尤復任勞任怨不但薪金車資從未開支分文且莫不慷慨捐助經費以維持之六載於兹頗得如商太古怡和日清大阪各輪船曁滬寗鐵路司之贊許准由該會派人於輪舟火車啓行前詳細偵查故救回被拐婦孺數逹二千數百人之多其救回之婦孺即召集家屬認領使之骨肉團聚但其偵緝之手續亦至不易雖深夜風雨莫不從事加以流氓地痞冒充該會偵探乘隙敲詐旅客者亦頗足爲社會之障礦聞上年六月十六日有匪徒宋晋福在財生輪九月三十日又有匪徒蕭阿三在留美輪本年七月二十六日又有匪徒胡福生混號小鎭江在圖南輪分冒充該會偵探敲詐旅客經該會偵查時當場拿獲解送法庭分虽判處有期徒刑惟罪重罰經此種弊害恐終不免本年六月九號該會曾邀各國旅滬紳商至江灣留養院參觀見共留養婦孺除資遣外尚有無家可歸者四百餘人延聘各科教師量材教授使之各成一技日後足以自活所有陳列出品如毛巾花邊籐器泥料玩物編織器成績均優業已行銷於巿院内布置一切非然不紊各國紳商羣相贊美惟其經費浩繁支撑匪易况後來之婦孺仍無底止夫被拐者何以如此之多耶查中國人民之習慣嘗有買賣子女之澆風雖懸爲例禁罔知顧忌實因買者日多以致拐者益衆在若輩游手好閑之徒素無恒業以爲誘略婦孺有利可國即使破獲送官究辦亦不過收禁三五年而已期滿開釋故智復萌可斷言也今欲清拐匪之源必人人互相勸勉能勿買人子女充作婢妾奴隷則拐者永無銷路斷斷乎無力豢養以自累吾知拐風不禁而睚絶理固然也卽或不然貧窮之有子女衆多非鬻之毫無生計遇有力者出錢購買祇須詳查其來歷果係親生父母因貧而售存心救濟自是兩全之策若稍有拐帶嫌疑一面峻拒勿受一面報官究治而拐風亦必日滅此又可預測者也倘買者不問是否清白但云已出身價卽盡人事無怪到處拐案層見疉出實買者有以醖釀而促成之嘗聞該會每於携帶價買子女出口者不厭詳加偵查往往買者固屬正當即至調查賣者迄無着落此中眞相可想而知深望中外人同抱人道主義隨時隨地實力贊助共維善舉始終貫澈救濟之本恉爲無告婦孺造無窮之幸福雲爾 
雜評二 
[搜查甬輪（步陶）]  
　　昨日甬輪抵滬聞有三十餘人被扣留蓋以其有潰兵可疑之形迹也夫前晨之江天輪亦會搜查而所謂獨立首領者則獨交臂失之然則今此之三十餘人與前晨之首領較其遭遇誠有幸有不幸矣顧同一出走而速與遲工與拙顯然其判别也若此此其所以爲首領與士卒之分與 
　　此三十餘人者是否盡屬潰兵尚待研訊吾思在此甬人紛紛避難之頃旅人中容有出走時倉皇自攜什物及至抵滬驟遇搜查一時莫能自行鎭靜於是不免予人以可疑之形迹矣又偵線等平居無事尚多方傾陷以爲邀功獲賞之地步今旣有此機會則旅人之稍有所攜而外觀較爲易與者遂難免不以形迹可疑四字爲其奇貨之所居矣是故此三十餘人者之處置研訊者幸勿遽然以輕心掉之也且卽曰確非誣罔矣吾人亦當思若輩本未曾受教育其行動乃居於他人旨揮之下未可完全以其所曾行者據以爲判斷之憑證蓋此敗竄餘生之羣衆固皆一例之失教愚民也此所以哀矜勿喜又爲吾人所切盼於有研訊是案之專責者焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[嗜酒者言] [  隨緣]  
　　滬有酒徒者性嗜酒終日溺於酒鄉醉則牢騷溢發慷慨悲歌旁若無人人以此多非笑之或怪而問之曰若終日沈於紅友不幾傷身而喪志乎甚矣哉子之醉也酒徒聞而笑曰吾朝取一樽夕取一杯對好花以侑觴邀明月而共飲及至酩酊醉倒花前天地爲廬與世無爭吾行吾道歷有年矣而未聞有閒言也子何獨責余之醉乎夫工之醉者又豈獨我也乎而子未之思耶且彼堂堂官吏以及販夫走卒熙來攘往營營逐逐日夕伺候於公府之門奔走於勢利之途足將進而趦趄口將言而囁嚅無一非醉心於功名利祿之場喪失其身心隳落其品格昧却本心傷盡良知殉於名而死　有者比比皆是而豈獨我也乎然則舉世皆醉矣况吾之醉異乎人之醉充其量不過傷身而妨事而人之醉異乎我之醉推其究無一非損人而利已甚至以國家爲孤注博身家之富貴然則吾醉乎人醉乎子何不察而遽以責我子何嚴於我而恕於彼子保不思之其耶問者無以應默而退隨緣聞而嘆曰若而人者豈當世之隱君子者而借於酒以諷世耶（五） 
家庭常識 
[松花蛋] [  朱峋] 　　 
　前刋耐冬君造松花法與寒舍造法相反爰亟郵陳以貢同志每鴨蛋一百枚炭灰五斤石灰半斤食鹽半斤用礆水二兩（以礆沙爲上）蜜佗僧（研末）二兩（各料重輕與鴨蛋多寡即照此爲比例）用粗茶葉煎濃水調和合熱包不可太冷密貯罈内一月後取出自然成皮蛋矣照此製法惟因過嫩之故多有不能凝固而質味已成皮蛋者萬勿詫爲未成棄之以之炒飯如炒木穉飯之法灰附加火腿鷄丁等輔助尤顯異味但此等嫩蛋亦爲最不易得之品諸君盍逐一試之（不受酬） 
[漿糊] [  隣] 　　 
　　漿糊爲家庭中必需之物惟不能久藏甚不便利欲免此弊可用白礬一兩化入一升之熱水中沸之待冷加以麵粉及松香末半匙葱頭或蒜頭二三枚再煑之隨時攪匀卽成漿糊而後盛於瓶封其口雖經一年之久亦不壞倘用時嫌乾以沸水和之卽可 
[保鮮花不褪色法] [  眞吾] 　　 
　　欲使採下之花常保其固有之色其事殊易法耳普通所用之洋燭截爲數斷去心盛諸鍋中加熱鎔之迨成液狀乃取花（花瓣須極乾燥即微細之露點亦不可有）濡之先浸其半時時往來振盪之後乃全行没入少頃卽可取出但此時不可遂置於桌上致花瓣受壓而互相黏合必執之手中或竪揷於草束之上則凉後仍不失其自然之狀態 
詩囊 
[曹君劍霜爲少年宣講團新少年報週年紀念徵題作三絶句以應徵] [  天虚我生] 　 
　　談何容易一周年舌敝唇焦亦可憐同學本來都不賤願將家國荷雙肩 
　　洛陽紙貴今逾價日試千言亦大難我輩但留三寸舌也能赤手挽狂瀾 
　　遒人無復見周官政教扶持賴此團珍重前途千萬歲一年一度大增刋 
[十年] [  漱石女士]  
　　十年作客遊蹤徧誰識飄零女馬周問我也知無所長求人終覺不勝翔漂摇風雨天應泣寂滅生涯佛亦愁世路至今多險詐那堪塵海尚沉浮 
集益錄 
[第六十九問] [  寄漁拜啓]  
　　前閱貴報工藝欄所載造胰皂法言明法備復經多數報告成績益徵實效换快無倫鄙人當即依法製造初不成物嗣經幾度試驗始成惟造成之胰質鬆而輕而耐久用與祥茂出品同大者相衡幾滅其重量之半究竟苛性鈉不足乎抑水分尚多乎或更有其他之原因敬煩指示幸甚幸甚再者桂皮油及大英黄等須向何處購賣其價若何能舉以告無在感荷 
[第七十　問] [  羅浮] 　　 
塞門汀現在用途甚廣將來建築上需用之處有奪磚木而代之趨勢其製造配合之法若何謹求工業實驗專家詳細說明因譯本所載多不詳耳 
長篇小說 
[社會小說貪嗔小史] [  常覺小蝶天虚我生合譯]  
第三十四章（二） 
　　梅琳出依洛克始曰實告卿愛梨者一優伶耳其嫁君父實受君父之欺故共心中頗自悔及見白倫則頗歆羡而白倫亦利用之此二人者遂相情悅彼之憎汝卽怪汝之不願嫁赤琴耳在愛梨之意亦非眞愛其人所愛者特其財產耳苦於已身不能逕嫁白倫故以屬望於汝而汝不體其意又何怪其憎哉納蘭矍然曰嗟乎愛梨乃如是乎然汝又何從而知依洛克曰其事至顯又豈能逃明眼人之目矧有黛珊爲我言之納蘭聞黛珊二字不禁立現愠色依洛克曰納蘭勿妬吾已久不見其人矣納蘭笑曰汝謂誰謂雪柳乎依洛克曰雪柳乎我固憶之特不知其何時歸耳納蘭曰然則我能令不汝見彼汝願之乎依洛克喜曰信耶納蘭曰然汝可往書室中待之不出一句鐘吾必令雪柳至也依洛克曰納蘭謊矣雪柳遠在倫敦何能縮地而至豈已先我歸耶納蘭曰誠然渠且早已見君特君未之見耳依洛克疑信參半乃自往其書室時已入暮室中初不然燈依洛克枯坐良久殊不見雪柳之至則以爲納蘭果謊已矣方欲起立忽覺有纎小之手捫其雙目吃吃發爲孺子之笑聲曰依洛克汝猜我爲誰依洛克審爲雪柳之聲大喜立捉其手起而歡迎則笑於其後者果爲翩翩少年特是眉黛未銷唇朱欲滴則固識爲納蘭也依洛克乃失笑曰狡哉不謂吾之愛友即爲吾妻奈何竟迷離撲索而不辨也我誠爲汝欺矣因抱納蘭力親其吻納蘭頳極至不能舉其首梅琳適蹣跚進二人亟歛手梅琳詫曰噫雪柳汝何時歸者納蘭笑曰主人吾來與君長别耳梅琳不解頣動而目瞬曰汝何言戕何往納蘭曰吾將往見阿姊梅琳曰憨哉雪柳汝姊即在内室豈在天涯而乃謂须須長别可憐哉孺子汝殆因病而神經暓矣納蘭因鞠躬曰然則當往内室一面吾姊别矣主人後此幸忘雪柳當無再見之日矣言次狂笑而去梅琳大惑不解所謂經依洛克告以故母子乃相向失笑而納蘭已復女裝而入投於梅琳之懷越一月依洛克夫婦成禮於芝洛區教堂梅琳與魏特賁爲之主婚而船長馬克久病新瘥亦來觀禮賓客之中施德尤欣欣有喜色呢氈之冠已不挾肘下而覆之於首顧影自喜幾欲婆娑起舞是日白倫亦至獨憔悴無生氣且新喪其妻意尤慘戚不歡蓋人晦運之來輒交乘而至自依洛克一事出現之後白倫乃無一事不遭失敗卽南蔚鑛工亦復大受虧折依洛克遂盡收其股票而白倫竟破產其子赤琴知乃父之將敗也則席捲其所有而逃至倫敦初亦揮霍自蒙然不數月亦蕩然矣乃日於街頭巷尾浪蕩求生一日薄暮赤琴方躅躅於倫敦橋次忽與一婦人相撞則各破口而詈及審視之乃愛梨也愛梨因僞造納蘭簽押已爲曰倫所棄遂至倫敦復其故業則以年長色衰無復有歡迎者而揮霍亦垂盡乃投身於下等戲班月得數先令然猶菸酒不輟流落乃同乞丐見赤琴驚曰汝耶汝亦何爲爲落至此赤琴摇其首曰母言矣凡人窮通有數吾今已厭膏粱而惡　繡則乞丐亦正足以自樂愛梨曰夸哉然汝非有情人曰黛珊者乎汝何不求之赤琴曰彼已嫁一伯爵貴矣昨日遇之途次吾隨其車而乞行可里許面終不名一錢人情如此可與交耶故吾思之天下之美婦人實無有過於愛梨者愛梨聞語大悅自叩共衣囊曰子誠解人吾囊中尚有二辨士道旁有酒肆且與子對飲一觥來子今雖落拓然而繼承財產之日必不遠也吾本欲以納蘭妻汝而渠不審汝爲趣人豈不可憎赤琴曰然彼誠可憎蓋吾知其囊中且並二辨士而無之吾又何樂而有此妻於是二人遂結自由之婚於小酒肆中至其後事如何則吾書已不及詳言矣特此二人者一則秉傳之性見小利而即貪一則本優伶之習易反愛而爲嗔故雖一時戀愛亦不過如爨花之一現耳豈得與依蘭二人同日語哉（完） 
 
 

Page 15

 
 
   
 
 

Page 16

 
 
   
 
