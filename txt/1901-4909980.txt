# 1901 - 25 - 4909980

 

Page 1

 
 
[英皇維多利亞述]  
前旬滬上英總領事署接英京倫敦訃電驚悉英皇維多利亞於華歴十二月初三日　晚六點二刻時駕崩先是十一月二十九日維多利亞忽患寒疾急召御醫請脉奏稱厥勢非輕恐春秋已高血氣衰竭弗藥之喜尙難豫占至是乃漸入膏育以致易　一時倫敦挨爾蘭蘇格蘭三島以及歐墨非亞各屬地凡屬英國官紳士庶岡不素冠素韠痛悼良深蓋以維多利亞自臨御以來偉烈豐功震耀寰宇兵强國富廻越前朝故能使億兆傾心如喪考妣焉謹按維多利亞誔生於一千八百十九年五月二十四號卽中國嘉慶二十四年四月某日爲先皇翹而治第三之女孫而偉良第四之女姪偉良第四在位七年前星未耀遽於一千八百三十八年六月二十八號宴駕時維多利亞晨睡未醒忽有叩門入謁者驚而起則羣臣卽奉以登大寳蓋年方一十有八也迨一千八百四十年與蕯客都渴波洱邦世子阿勒白諧嘉偶宮闈唱和垂二十二年誔生王子四人公主五人而阿勒白讫旋一千八百六十年不禒迄於今維多利亞在位已六十有四年春秋八十有二矣滬上自聞噩耗凡有英人市肆卽於昨日閉户舉哀各國下碇浦江中兵船及總領事署一經照會俱下半旗正午十二下鐘時砲聲隆然震於江滸數以百計絡纆若貫殊蓋泰西哀悼之禮宜爾也海濵下士景仰徽猷敬伸紙濡豪表彰一二當維利多亞之登極也國中　類旗鼓各張鴟義矯虔日益恣橫維多利亞乃金甌枚卜愼簡宰臣棟梁之材咸登朝　又以鄰邦聘問沙漠宣威使才將才皆不可少爰爲之闢門籲俊茅茹彚征用能使濟濟英賢同時登進變則干戚常則敦　文治武功蔚爲中興大一統之盛業其簡賢使能之良規有如此者英吉利一島國耳古名潑烈敦黑子彈丸不甚恢擴維多利亞乃聨絡商會闢印度爲新疆萬里方輿咸歸版籍自是而歐美非亞諸屬地以次擴充通國人民不遠數萬里之遙爭輪財賄林林總總此往彼來屬地之多竟逾一千二百萬方里其開疆拓土之宏功有如此者自來育民之道以興學爲先必使教化宏開始得納民于軌物維多利亞御極之初卽籌撥經費數萬磅肇興學校定例孩提五歲以上父兄必送入塾中由是創師範學堂設商等官學興格致書院開化莠善堂建書樓以迪諸儒行日報以開民智祗計倫敦一處學生多至四百萬人卽至白髪諸生紅閨弱女亦無不春戈秋版絃誦琅然其右文興學之盛心有如此者泰西以商戰立國而商之根本在農工英國商業之隆以印度爲巨擘而澳大利亞坎拿大二埠萬商雲集其富阜之象亦皆月異而歲不同至於航海來華列肆貿易英商占至百之七十餘分自餘諸國祗分占二十分有奇良由維多利亞留意農工多方培植工人新製一器則給憑以專其利農人新獲一種則下詔以褒其功用能使攻木攻金攻革攻石之工無一不運其巧思鈎心鬥角而布帛粟菽材木薪蒸亦年盛一年爭先捆載出口其興商惠工之美政有如此者天下惟國富而後兵强英之物產多矣人工亦可謂衆矣維多利亞乃起而董勸之先之以礦政繼之以路工由是行輪船興紡織教民稼穡導民懋遷設銀行以利轉輪駛郵船以通消息海關欋政務便於民貨之入口者稅之出口者免之有善於民而無益於國者重征之不數十年而商務已蒸蒸日上綜計製造物品歲値八百兆金磅興販貨物歲値六百五十兆金磅國庫所儲歲入一千四百兆金磅貸與外人之債積至二千五百兆金磅歴計五大部洲中繁富當首屈一指其理財裕國之宏猷有如此者泰西販奴之風由來已久幼童之貧無恒業者更流爲匪類游手好閒至於喑癃跛躃之流日行乞街頭不得一飽維多利亞慨然曰一夫不獲時予之辜屬在編氓而可任流雖失所乎于是下鬻奴之禁開習藝之園老幼癈疾者養之鰥寡焭獨者卹之合境内之攘攘煕煕咸使得所依歸免致飢寒轉徙其化頑恤貧之盛德有如此者猶恐閉關謝客無以結友邦也偃武修文無以禦外侮也教化未普無以化狉榛而進文明也爰於此六十四年中簡使修好以睦强鄰蒐乘峙糧以飭戎政建教堂遣教士普宣善教以化梗頑凡兹闓澤所施允合頌聲載道何圖昊天不弔降此鞠凶龍去鼎湖攀髯莫及爰將女中堯舜駿烈鴻動緯以文言登諸報牘閱者其亦知彼國之新猷式煥俗美化行巷舞衢歌家給人足者胥由宮闈之令德而非頌禱之浮詞乎至于繼維多利亞而主英邦者係大世子威烈斯生于一千八百四十一年冬其后爲丹主竭力天第九之長郡主涓吉昨日正午繼統踐阼故滬上復國徽高揭升砲二十一賀之云 
[京市重興]  
　　京師訪事人云自六月中旬匪亂日熾京師錢店大半歇業典商則自聨軍入城後亦均棄業　亡民間偶有所需大形不便迨中秋節後各業漸次恢復惟錢店仍緊閉雙扉旣而德商某君在前門外鮮魚市口開設慶康銀行令銀市舊時經紀牙行於十月初咸赴行中集議維持市面之法現東四牌樓四恒錢店中恒利一家已經　市此外開設者亦有數家惟從前存票皆作廢紙典商亦俱更換字號舊票一律作廢民間未免虧耗不貲矣 
[仁漿惠普]  
　　京師訪事人云兵亂以來小民謀食維艱嗷嗷中澤迨李爵相入都後與日本大臣商訂開倉平糶分設數局於東四牌樓六條胡同曁朝暘門外老米定價每石銀二兩五錢無論自食轉售任民之便米價因之大减兼之各國又大興土木以工代振德人復因崇文門内外石路凹凸不平雇人塡築每日作工者約百餘人貧民得此頗可藉以餬口近俄人則於西便門外白雲觀左安門内玉淸觀增設粥廠與五城舊有粥廠相輔而行已定於十月某日開放矣 
[臚陳殉難各員事蹟請旨賜卹摺]  
　　留京辦事大臣大學士臣宗室崑岡户部尙書臣宗室敬信兵部尙書臣裕德刑部尙書臣崇禮吏部左侍郎臣宗室漙善禮部左侍郎臣那桐兵部左侍郎臣宗室阿克丹順天府府尹臣陳夔龍跪奏爲遵旨覆陳恭摺仰祈聖鑒事竊光緖二十六年九月初四日接奉軍機大臣字寄閏八月二十一日奉上諭此次洋兵進城在京文武大小各員如有矢志殉國臨難捐軀者亟應予以旌掦以彰忠節著留京辦事大臣崑岡等會同順天府詳細確查奏明請旨辦理倉塲侍郎長萃劉恩漙現在何處著一併查明具奏將此各諭令知之欽此欽遵寄信前來等因臣等查本年七月二十一日洋兵入城事出倉猝捐軀殉國者到處皆有臣等已於設立留京辦事公所後行文八旗及順天府等處查詢在案惟京城所有各旗員及各衙門漢員是否在京無從查問碍難拘 
 
 

Page 2

 
 
定旗籍取具圖片漢籍取具印結成案辦理現在謹據該殉節諸臣家屬呈報名口數目開單具奏應如何加恩之處出自聖主鴻施嗣後如有續經呈報者仍由臣等隨時奏聞以廣皇仁而彰忠藎再倉塲侍郎長萃劉恩漙現均在京合併陳明伏乞皇太后皇上聖鑒謹奏奉硃批另有旨欽此謹將在京文武官員家屬殉節各情摘錄原呈恭呈御覽前吉林將軍延茂之家人金瑞林呈報家主延茂於七月二十一日由安定門防守下城矢以死報於二十二日黎明同家主母李氏無品級司庫延芝之妻唐氏七品筆帖式候選通判延蘭之妻董氏已故筆帖式延蓁之妻李氏已故筆帖式候選知縣延蘅之妻李氏已故國子監學正學錄延蕙之妻陳氏延芝之女延蘭之大女二女三女共十二員名口闔家引火自焚殉節家主之胞兄前任浙江鹽大使延芹嫂金氏堂弟延蘭家主之子主事肇鴻年十九歲延蘭之子候選筆帖式肇騏延芝之子肇駿均十六歲遇救得生等情國子監祭酒煕元之家人王興呈報家主煕元因丁憂在家七月二十一日城守失防憂憤難已遂同家主母費莫氏嫂富蔡氏仰藥殉難等情翰林院侍讀宗室寳豐之胞弟寳焜呈報胞兄於七月二十一日城破隨扈不果自題絶命詞云忠孝節廉本乎天性見利思義見危授命鳴呼寳豐不失其正隨卽呑金自盡伊子承良年紀尙幼等情翰林院侍讀崇壽之胞弟崇禧呈報胞兄於七月二十一日城破隨扈不果遂卽仰藥自盡伊子桂韾年十七歲等情三品頂戴奏蒙古事二等侍衛兼公中佐領全成之家人全安呈報家主於七月二十一日京城淪陷自言年邁未能隨扈同妻朴佳氏子婦宗室氏次孫英綬三孫國史繙館譯官英緖同時仰藥殉節家主長子欽天監五官正桂芾長孫理藩院筆帖式英棨現存等情花翎頭品頂戴前任奉天府府尹福裕之子姪兵部員外郎衡璋刑部員外朗衡玖閒散衡鎔等呈報職父福裕母章佳氏於七月二十一日京城淪陷偕嬸母原任澧州知州福昌之妻愛新覺羅氏原任内閣學士福楙之妻蕯爾圖克氏並其女係本年四月奉旨指婚醇親王内閣侍讀學士福敏之妻杭阿坦氏並其女均同時仰藥投并殉節等情二等侍衛世襲一等了爵鍾祺之親兵劉永春呈報營總鍾祺由二等侍衛經欽差大臣李秉衡奏調派充營務處總辦馳赴前敵七月十七日李秉衡殉節卽將其遺骸成殮派隊送歸河南後營總赶緊入城二十一日京城失陷遂自縊殉節長子癊生榮森年十八歲次子榮剛年四歲等情一品封典富謙之子刑部筆帖式斌福呈稱七月二十一日洋兵進城後遵父命偕兩姪逃往塋地避亂故父率領闔家殉難適降服兄文福兵敗歸家請命職父一品封典富謙隨率同胞兄三等侍衛五福並妻伊爾根覺羅氏次子淸霈女小胖姑娘降服兄花翎記名副都統世襲三等子爵文福並妻呼哩氏次子淸　長女大胖姑娘次女竹姑娘職姊三姑娘職妻劉氏一并用火自焚斌福携帶胞兄五福年十歲之長子淸霦降服兄文福年十三歲長子淸霖進城知悉各情等情三品頂戴世管佐領兼雲騎尉德續之子閒散煜通呈報親父經欽差大臣李秉衡咨調派充委員正在京料理聞前敵失利自稱受恩未報遂於二十日赴敵戰至亥刻在東直門角樓下中傷陣亡等情護軍叅領兼司鑰長世襲雲騎尉續林之家人夏升呈報家主於七月二十一日洋兵入城隨扈不果用刀將次子崇岡長姪孫女次姪孫女三姪孫女殺死家主同主母顔札氏及胞姪護軍校崇福姪婦白氏均經自縊夏升將主人十三歲之長子崇謙扶出藏於附近等情花翎三品銜候選道前浙江紹興府知府斷恩之子媳已故會典館謄錄官錫元之妻索綽羅氏呈報錫元之父繼恩於七月二十一日洋兵進城率同胞姪婦已故廕生户部候補郎中錫光之妻張氏覺爾察寳瑚雅氏本族孫女岳姑娘斷恩之妻張氏闔家自焚殉節索綽羅氏遇救得生等情皇城内專缺副尉塔芳阿之胞姪工部候補員外郎魁林呈報七月二十一日洋兵進城叔父塔芳阿同妻戴氏子馬甲淸林媳瓜爾佳氏孫女榮妞僕婦劉氏闔家自縊殉節等情　 
[購船保護]  
　　重慶訪事友人云前者英國政府向英商購定肇通輪船常川駐紥重慶藉以保護商人議定價銀二十餘萬兩兹已於西歴一千九百零一年正月起攺作兵艦交水師管駕李君統帶矣 
[文星曜彩]  
　　鎭江訪事人云新簡江蘇提督學政李大宗師殿林由陜西行在陛辭南下道出淸江上月二十八日午時乘舟蒞京口繋纜六吉園馬頭時丹徒縣莫嶼香明府已預飭辦差丁役搭蓋彩棚俄而長江水師提督總統江勝全軍黃芍嚴宮保常鎭通海道兼鎭江關監督長久山觀察京口副都統吉晉軒統制先後詣舟次恭請聖安禮畢府縣以下各官均紛紛投手版入謁翌晨宗師卽命解維而下逕赴江陰 
[甬試丸志]  
　　寗波訪事人來函云上月某日府尊高嶼卿太守初覆慈谿縣屬文童四書文題孟子曰古之賢王至吾語子游奉化縣屬文童四彟文題孟子曰不患無位至曾子曰唯鎭海縣屬文童四書文題有天爵者至趙孟能賤之至五經文及試帖詩題慈谿麜角解水泉動賦得指揮若定失蕭曹得揮字奉化教訓正俗非禮不備賦得韓柳文章李杜詩得詩字鎭海爲玉爲金賦得前身相馬九方皋得身字閱日發案示期二十九日舉行二覆今將鄞縣前列姓名錄下李漢庶張佑黼陳祖謨張仁榮蔡和　童巽榮范玉森周學鎬傳祿淸朱棠慈谿縣前列者馮玉崑陳韶來裘毓麟楊景瑗魏友模朱鳳　卲國椿童錫畇董佐淸葛祖光奉化縣前列者李肇唐王士杰李宗鑑孫經陛唐賡王聲揚葛覃恩張佐淸葉王枚顧康祺鎭海縣前列者王思藻高維崧向道衍張鏘唐良相王載芳鄭紹程夏祖舜包緖運劉寳虞○鄞縣生員王以熊卽王湯謨攺姓丁悅陳於點名時混入塲中經府尊高太守查出發交學署看管候懲越日忽被脫逃學師怒將門斗送縣請辦○二十九日鄞慈奉鎭四縣文童二覆時鄞縣徐蓉齋大令在頭門内點名認眞查察以防搶手混入塲中 
[皖垣見雪]  
　　安慶訪事友人云此間自冬至節後天氣和煦異常至上月二十四五等日雨師稅駕天低雲暗山色蒼蒼及二十六日傍晚氣候轉寒入夜布衾如鐵鴛鴦瓦上跳濺珠玉浙𤁋有聲次晨推窓四望詹牙屋角微露銀光惜萬道玉龍尙未舞徧大千世界耳 
[潤州得雪]  
　　鎭江訪事人云上月二十七日午後滕六君忽然戾止隨風柳絮到處飛揚至傍晚始止約積雪二寸許翌日卽一輪紅日照徹雲衢至本月初一日浮雲重合入夜滕六君復乘興而來彷彿百萬玉龍長空酣鬥曉起推窓四望但見大千世界玉琢銀裝犁雲鋤雨之流無不額手稱慶謂來年二麥可卜有秋惟街頭　觫之徒則無不瑟縮如蝟矣 
[卾省官塲紀事]  
　　漢口訪事友人云調署漢口糧捕同知馮少竹别駕擇吉上月二十九日接篆○前黃州牙釐總局丁太守柔克因虧欠公項被叅現已如數繳淸湖廣總督張香濤制軍爰具摺入奏請開復原官○管帶武功全營方翰卿軍門前奉督憲張香濤制軍札委統率全軍北　嗣又委候補縣丞錢二尹國鋆押解軍餉若干以資接濟兹二尹已解至直隷井陘縣如數交納回省銷差矣○漢口轉運總局惲莘耘觀察因公赴蘇已紀前報所有應解第十五十六兩批漕糧各一萬石由江漢關監督岑馥莊觀察特委某員於上月二十四二十六兩日押解西行向襄河進發○漢陽游撃陶雲生游戎前赴襄河上下游查察營伍現已事竣於上月下旬某日回漢銷差矣○湖廣總督張呑濤制軍以時届冬公宵小叢生札委謝友鵠軍門督率江安營勇丁分駐黃州黃石港圻州武穴等處加意嚴防○直隸候補道徐仲虎觀察奉省憲札委辦理漢陽鋼藥廠事務擇吉上月二十六日到差○前任禮智司巡檢曹蘭舫少尹調署朱河主簿兹已交卸回省擬仍回本任大約不日可履新矣 
[潤郡官塲紀事]  
　　鎭江訪事友人云總辦鎭江下游釐捐局楊大令錦江因捐數比較不足經上憲撤去差使另委許星璧明府接辦明 
 
 

Page 3

 
 
府奉札後於上月二十八日由省蒞鎭筮期本月初一日進局視事○本月某日丹徒縣莫嶼香明府出示定於初四日祭倉開廠徵收漕米○今夏鎭郡時疫流行死亡相繼府尊向子振太守特捐鶴俸就府署前設立官醫局施診給藥以惠病人現届隆冬疫氣已退太守遂示期本月初一日將局裁撤○鎭江靑皮之多甲於他處本月某日府尊向子振太守特飭書吏繕就六言告示遍貼街頭其文云鎭郡靑皮流氓屢次擾害商民雖經嚴拿示禁仍未匿跡消聲遇事拆梢打降專以訛詐爲生此等兇惡棍徒實屬法不容輕爲再出示曉諭各謀正業經營現經嚴諭保甲一體巡查留心敢再逞兇滋事立卽嚴拿重懲愼勿聽之藐藐本府令出惟行旋又出禁賭六言示諭曰賭博爲害地方疊經示禁煌煌現聞城　内外仍有喝雉喧譁一經陷入賭局無不倒篋罄嚢甚至流爲匪僻難免盜賊窩藏特此諄諄曉諭愼勿沈溺如常嚴諭各叚保甲一體認眞巡防各宜回頭攺過豈可禁令輕嘗倘再怙惡不悛定卽嚴加懲創○常鎭通海道兼鎭江關監督長久山觀察以現屇冬令宵小易於竊發兼之大馬頭畔近有匪徒縱火情事爰面諭丹徒縣主莫明府及保甲各員務將各處栅門一律修整每夜限二更關鎖不得任人出入並添派各員分叚梭巡○鎭江府向子振太守初以經費不敷擬將城内郡廟粥廠停止後見江北貧民來者衆多因與各紳董商議仍照章煮粥振之先期出示曉諭定於本月初一日開杓 
[渝城客述]  
　　重慶訪事友人云渝城有某甲者向在駐紥長安寺之某營當火夫曾欠龍王謿某米鋪主錢數百文日久不歸某日向之索取致相扭毆甲回營紏集勇丁八十餘人至米鋪尋仇聲勢洶洶幾釀巨禍經人奔赴保甲局喊控局員見人衆不敢與聞揮令訴諸縣署旋經縣主張振之大令訊悉情形移請營官查明肇事勇丁從嚴懲辦營官飭將正兇一名割耳示衆其餘送縣歸案訊懲○十一月初六日德商瑞祥輪船由宜昌駛至峒岭觸礁沈没等情迭詳前報兹悉此船所載以渝帮棉紗疋頭爲最多幸在上海時均保水險不難責令賠償 
[鳩兹瑣語]  
　　蕪湖訪事友人云皖北舒廬無巢等州縣素爲產米之區每當霜稻登塲各米商由巢湖載米溯運漕河直出裕溪口者不下數千萬石今届入秋以來河水乾涸小孤山陵頭釣臺三河一帶均淺不容刀非但小輪船無從行駛卽民船之略大者亦須逐叚起駁運費旣多而又遷延時日是誠無可奈何之事也○上月某日蕪湖縣陳雲湘大令拘獲竊取湖南會館物件之賊犯四名重笞數百下並鞭責藤條然後荷以巨枷著地保押令遊街示衆收贓之冶坊夥某甲一併嚴加懲治並罰坊主某乙巨金以示懲儆　 
[上海官塲紀事]  
　　昨日蘇松太兵備道兼江海關監督袁海觀觀察查悉本城攺過局所押各犯屢次脫逃實屬疏忽因將管所委員陳二尹記過一次○新任福建提督學政譚大宗師將次來滬乘某輪船赴閩省履新其公子名嘉祿者先於昨日抵埠旋卽命駕赴文武各衙門投刺 
[重懲拐匪]  
　　上月二十九日美租界西華德路餘慶里第二千四百三十四號門牌生員黃姓家所畜婢女名桂韾者被江北著名拐匪陳瑞亮誘匿三官堂左近揚州人李大發所開小客棧内黃投報捕房請爲查緝經包探劉阿炳查悉將婢送還翌日陳復串令同黨某甲至小客棧冐稱婢之主人肆行滋擾李不得已告知劉探將陳拘獲昨晨解送英美租界公堂黃挈婢投案訴稱陳將此婢拐出寄宿李所開小客棧迨查獲領回猶敢串同潮州無賴多人向李訛索刁惡已極務請嚴究同黨一并重懲司馬問潮州人何在劉探禀稱已逃逸矣司馬謂陳誘拐情眞罪無可逭判責五百板管押捕房一年 
[賭棍下塲]  
　　賭棍王丕生前因犯案解經英美租界公堂前讞員翁笠漁直刺訊明判押西獄一年迄今尙未期滿忽於昨晨瘐斃報由捕頭派人告知家屬領屍棺殮亦可爲劉盤龍一流人作龜鑑矣 
[馬路工程局瑣案]  
　　前者本邑南市永愼和豆行將落花生油若干簍售與滬北虹口公昌號因雇駁船户陸明生蔡金發蔡阿金等載往交卸中途被陸等竊去若干事爲公昌號主歐陽任芝所知投英美租界公廨控請究追讞員張柄樞司馬准詞提陸到案研訊之下發交捕房管押昨日飭差持函投馬路工程局内開蔡金發蔡阿金之船據捕房禀稱曾由貴局飭交船埠頭看管請卽交來差以便變價召買總辦葉孟紀司馬准之飭水巡丁查得並無將船看管之事因卽據情函覆○前者英國駐滬總領事某君函致英美租界公廨内開益興棉花行主談宴賓曾欠本埠英商老公茂紡紗廠棉花洋銀六百二十元請卽提案究追讞員張司馬准之飭差至南市新馬路將談拘送馬路工程局暫行寄押昨日函致總辦葉司馬請將談交來差帶回訊奪葉司馬允卽將談交來差帶去○日前浦東人顧掌榮無端向招商局麻袋工頭董阿勤之夥某甲訛詐被董扭送捕房捕頭轉解馬路工程局總辦葉司馬研訊之下顧供小的從前爲人縫級麻袋藉資餬口邇因失業是以向之商借靑蚨若干俾得苟延殘喘求恩寛宥司馬判令枷號翌月發招商局前示衆○前日江北划船户袁子仁在南市新馬路春園焑館與値堂人計生林互毆十二號巡街捕見之一併拘入捕房捕頭轉解馬路工程局總辦葉司馬研訊之下判將袁笞責二百板發押捕房交的實人具保○日前陸潤山在長豐洋紗莊購得棉紗四十包雇船運往曹家行適被棉紗認捐公所司事鄧筱苹巡丁楊金山查見指爲漏捐勒令認繳陸不允遂拘送捕房轉解馬路工程局總辦葉司馬研訊之下陸供此項棉紗購自長豐計洋銀九十九元連捐付訖今忽被鄧楊送案求恩鑒宥司馬著交差看管候傳鄧楊及船户到案復訊核奪 
[英美租界公堂會訊案]  
　　律師林文德代教士易孟士投英美租界公堂控嘉定人黃竹禪黃醴泉將田單抵借銀兩延不取贖讞員張柄樞司馬准詞飭差提到醴泉昨晨升座研訊林律師投案聲稱易教士現在天津前被二黃將田單抵借銀兩日久不歸函囑敝律師代控請卽究追醴泉供兄長竹禪刻在嘉定不克到案所抵之銀求恩寛限淸理司馬商之美總領事署繙譯官白保羅君著具結交保出外限三禮拜内將本利一併還淸如逾限不還則所押之地歸易教士管業 
[英美租界公堂瑣案]  
　　洋人海兒訴稱出店人童金福將六齡女孩任情侮弄居心淫惡務請嚴懲童供小的惟與女孩調笑並無淫心求鑒讞員張柄樞司馬商之美總領事署繙譯官白保羅君判令秋押捕房六個月以儆○美總領事署代理副領事某君控管事人范州貴行竊其女房中所儲金錢二枚鈔票四紙絨衫一件約値洋銀七十三元范供小姐房中進出者共有三人不知何人所竊公和洋行主投案聲稱范素來安分當不至有行竊之事商人願爲之擔保司馬謂范雖無行竊實據然旣爲管事主人之物理應留心遂判令賠償洋銀七十三元○瑞和洋行主控張阿寳行竊游船上風篷一扇火油一箱司馬判責三百板逐出租界贓給還失主○兆豐花園主控劉阿松陸阿炳陳杏生行竊鷄三十六頭售與徐司務陳桂生劉陸認竊不諱陳供小的前曾犯竊現已攺過自新信崇天主教並未爲非叩求鑒宥徐陳同供小的等在鄉問開設素麫店不用葷腥並無購鷄之事司馬判將劉陸各責三百板枷號三禮拜徐與二陳訊係無辜交保開釋○崔源瑞崔阿狗行竊丁明芝家衣服四件經包探邊槐州拘解請究司馬判責三百板贓給還失主 
[美租界捕房紀事]  
　　前晚有無賴混名小臘梨者至元芳路攫取某甲所戴絨帽飛步奔逃適爲某號巡街捕所見拘入捕房捕頭令押候解送公堂禀請讞員張柄樞司馬究辦○昨晨有江北小工若干人麕集漢璧禮路某茶肆結算工資一言不合互相扭毆巡街捕喝阻不依因將甲乙二人拘入捕房捕頭詰知釁起細微令各押乞丐牢半日然後釋出○前晚有某國水手不知在何處沽飲爛醉如泥行至西華德路任意逞兇巡街印捕見之恐肇禍端拘入捕房捕頭令押至酒醒時釋去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄軍奏樂]  
　　俄文報云前者俄羅斯國陸軍大臣下令凡軍士攻戰之時必高奏樂歌以作其氣目下俄將祈禮那士基氏已奉令傳諭第三十四隊步兵統帶每營挑選兵士四五十名預先練習樂章每値出師卽奏樂高歌使軍心忘倦說者謂兩軍相見之時砲聲震天馬蹄雜沓雖有響遏行雲之曲亦難入耳會心此舉殊屬無謂俄人殆别有深意存乎其間耶 
[上海縣署瑣案]  
　　職員張俊發控傳德慶竊賣壽器縣主汪瑤庭大令訊取口供飭提張渭泉覆訊渭泉供小的係松人在傳處傭工俊發有棺料一副寄存傳家迨因事至湖北其母無錢使用托傳姓女主人向張阿春抵借洋銀一百三十元小的爲中八月某日阿春病故小的催俊發家中人贖取伊家不能應付爰將棺木製成收殮叩求明鑒傳供阿春死後小的曾喚棺木店夥估看據云此棺値洋銀四十五元俊發供値洋銀七百餘元大令曰此棺並非盜賣爾欠阿春洋銀不還是以用去遂斥退不理○汪寳均控陶錫林縱火前晚汪大令升堂覆訊陶供是日小的兒子有病請岳母在家作伴至晚令傭婦徐氏煮膳煎藥不知因何失火家中物件俱未搬移安有縱火之事大令諭令交人保出速將傭婦徐氏交案訊辦○蕭子餘控陸蘭亭欠銀前經汪大令研訊押追現已由陸浼人理處禀求交人保出前晚大令飭提研詰陸供小的所欠銀二千餘兩大半均係賠欵現經友人商勸大約年内卽可料理求恩交保出外大令准之著交的實人具保 
[英美租界晚堂瑣案]  
　　痬醫金瑞雲以田單二紙向徐張氏抵借洋銀一百旋將連芳亭會項洋銀摺據換出田單置之不理迄今非但本利無復著串令賈文良出塲羅　前日徐張氏將賈摺案讞員張柄樞司馬訊悉情形押令交到金瑞雲冉核金自知無可抵賴頓生一計濳使其妄金黃氏以中人張文卿搶去摺據爲詞朦訴捕房昨日捕頭派人將張拘獲送案請究徐張氏投案聲訴前情金黃氏供丈夫金瑞雲向爲外科醫生前日小婦人持摺至連處取銀途遇親戚賈文良與張文卿立談片刻突被張將摺搶去是以投報捕房至丈夫所欠徐張氏洋銀一百元曾將會欸抵劃淸楚田單業已收回求鑒張供金欠徐張氏洋銀一百二十四元延不歸還日前賈邀小的理處小的再四說項堅不允從不料金黃氏詭計橫生竟投捕房誣訢叩求明察買供詞狡展司馬大怒喝令重責二百板始稱實係金黃氏欠銀圖賴誣控搶摺今願勸令淸還尙求恩宥司馬著將金黃氏掌頰二百下金黃氏懼吐露實情司馬諭令管押限半月内先繳洋銀五十元餘欠分三期繳淸賈張一并斥釋○谷筱園控木作頭張克紹積欠所墊磚灰銀三百兩前晚張司馬升堂研訊谷供本年五月張包造范家浜左近天主堂房屋因資本不敷向小的借銀三百兩購辦磚灰迨工竣延不付還叩求追繳張供小的包造房屋與馬茂相合股所有墊欵小的尙應找出銀一百七十兩餘已交與天主堂帳房歸馬茂相名下今應令馬歸淸馬供此屋雖與張合股包造惟張稱所交之銀小的實未收到求察司馬諭令將張馬暫行還押候飭差往查有無銀兩交與天主堂帳房再行訊核 
[法租界公堂瑣案]  
　　上期監生楊伯寅遞禀公堂控常州人劉翰甫與伊姪少平串騙田單一紙求提追給等情讞員杜園大令准詞昨日飭提劉翰甫至案與費繙譯會訊楊伯寅訴稱去年十一月某日劉稱伊姪在英界洋涇浜開設宏元錢莊有洋銀一千元出借每月取利一五釐惟須以四圖田單作抵其時監生適有急用卽將田單一紙交劉訂立合同寫明一年爲限過期不贖任憑變賣劉將田單取去翌日交來朱宏元錢莊存洋銀九百元之憑摺一扣據稱隨時可取洋銀迨後持摺向取宏元托詞翻造房屋遷移别處實則乘間閉歇向索田單一味支吾刻聞伊姪避匿常州劉已將此單轉抵與人深恐日後必多紏葛爲此求卽追還莊摺一扣呈電劉翰甫供此單已被少平帶回常州大令謂劉情同串騙著押候交的實人保出限下禮拜二將少平交案延干未便○吳洪葵前控寗波人張家和藉收買絲頭爲名呑没洋銀二百三十四元大令訊取口供准予交保候補提證人張子林到案訊核迄今已逾兩月昨日原告投案求追張家和供小的代吳桂生購絲經言定價値漲落均與小的無干張子林供除收到若干外實欠銀七十伊兩吳稱上年曾出洋銀十元買張家和家幼孩爲螟蛉子卽雇伊妻爲乳母每月工資洋銀四元自涉訟後張嗾令伊妻與小的尋釁並將幼孩抱去不肯交還大令著將張家和押候覆訊嚴追○去年十一月陳文才控店夥錢定元私收客帳洋銀六百五十元潛行逃　旋又將伊妻袁氏扭案請追經前讞員朱明府訊明口供准予交保出外勒限理處迄今歴一年之久案仍未結昨日原告投案求追大令命提錢袁氏研訊供兒子向在順興洋貨店爲夥嗣由成德號主人招去去年被控之後不知逃往何處迄今音信杳然陳稱伊子在外時有信札往還求卽押追大令謂去年朱大老爺限交爾子到案何以延宕至今錢袁氏供稱求恩寛限容小婦人陸續歸還大令著押候本月初十日繳洋銀五十元延干追比○招商局金利源棧房小工頭目蒲長林時董成同訴稱小工王阿桂紏同流氓吳阿榮王阿林等諸人向各小工藉端訛詐小的等喝阻不理反被毆傷禀知總辦將王扭送案下伊妻亦時時滋擾求一并嚴懲大令判將王責三百板押交同黨伊妻如再往滋擾一并拀案嚴辦○包探禀稱積竊王少卿王阿才王金生在美筯界犯案甫經釋出捕房又偕同黨張阿庚至本租界圖竊當塲拘獲在身畔搜出竊具今特解案請辦大讼判令將王少卿張阿慶各枷半個月責二百板王阿桂王金生各枷一個月責三百板○余雲根訴稱流氓鄧毛林紏同羽黨將小的拽至四明公所左近某烟館攫去洋銀二元大令判令將鄧枷一個月責二百板○唐阿品訴稱小的在途被小竊張阿二竊去皮夾袋一枚内有小銀錢六角當塲拘獲送案請辦大令判責二百板贓給失主具領○張紀生訴稱小的在某輪船上失去竹籃報捕查獲竊賊汪起送案請辦大令判責二百板○包探禀稱偷兒張阿榮至黃埔輪船圖竊當塲拘獲送案請辦大令判責二百板 
[助物濟災]  
　　昨承無名氏助來竹禪和尙書畫竹中堂一軸常熟病紅山人助來古文一隅十册沈敦善行堂助光來古銅虎頭　一對費曉樓士女手卷一件莫愁湖圖手卷一件雜書五種墨拓四種均囑變價助振如此積德累仁自能邀彼蒼之　他日鳳毛濟美入門閭固有不難預决者[  上海慶順里救濟善會陸樹藩潘炳南等謹誌]  
[金陵官報]  
　　十一月二十五日藩轅牌示新選淸河縣閒橋司巡檢岸瑞齡現以繳憑到省應卽飭赴新任新授江西臬臺柯逢時新授福建臬臺吳重憙均到見新授山東督糧道達斌辭赴滬辦理北省救濟事宜户部山西司行走郎中陸樹藩到上海來分省知縣江廷章均見户部山東司主事林景賢又湖廣司主事丁乃安又廣東司郎中丁繼璯均辭赴陜西首府兩首縣均禀知在龍王廟設壇求雪水雷輪船馬超羣由湖北回縣丞韓家良禀知赴江北措資二十六日新授江西臬臺柯　時見辭總兵唐玉才到交卸鹽捕營回煤西知縣楊炤王褘第均到由江西解餉來龍驤蚊船沈有恆到解談犯來卽辭回蕪湖二十七日藩轅牌示江甯府檢校馮驥病故遺缺查有候補班補用未入流汪蔭桐堪以請補督轅牌示徐州鎭標中營豐汛千總吳定國升補守稱遺缺本部堂查有期滿雲騎尉告降千總向漢斌堪以拔補皖岸督銷　補道錢松年到見知府彭家騏知縣能育銳楊昌祥均奉江甯籌餉勸捐局委勸辦籌餉捐差鹽大使唐啓泰辭赴揚新選淸河縣澗橋司巡檢崔瑞齡叩謝辭赴任江平輪船楊春澤叩謝奉委接帶福安輪船二十八日直隸候補道洪恩廣到銷德州轉運局差又林志道候選道蔣維城均奉委江寗籌餉捐輸差候補道會紀壽請假一月赴湖南措資知府楊恩慶奉委兼辦籌餉捐局襄辦江北河運直隸州恩芳由山東臨靑交卸漕糧回通判黎錦彜禀知赴蘇見護院知縣鄧之秀由揚公幹回卸署皖右營守備伍殿　到交卸回斯滿雲騎尉告降千總何漢斌叩謝拔補豐汛千總府照磨瞿鴻琨奉示騐看試用巡檢黃益華禀知到省縣丞蔡濟慶謝委帶平鏡輪船馬儉餘謝委接帶江平輪船 
 
 
 

Page 10

 
 
   
 
