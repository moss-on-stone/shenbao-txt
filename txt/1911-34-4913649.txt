# 1911 - 34 - 4913649

 

Page 1

 
 
   
 
 

Page 2

 
 
交旨 
[十二月二十九日軍機大臣欽奉]  
　　諭旨資政院具奏議决修正報律繕單呈覽旨裁奪一摺又據軍機大臣會同民政部奏覆議報律第十二條施行窒礙照章分别具奏一摺報　第十二條之其他政治上秘密事件著改爲其他政務字樣餘依議欽此 
代論 
[女校宜提倡改良服飾議（續）（武進沈同芳）]  
　　（致江蘇敎育總會稿） 
女子髮辮始於近數年間。議者或歸咎於女校。固未盡然。然言者無罪。有可供研究者。（一）女校敎師。往往以男子兼充。故髮辮爲同化之一種。（二）女校以學科爲重。無暇如平時之理粧。故以髮辮爲簡易。而取便於時間。第二說於事實近似。然笄之法亦有簡易者。不必辮也。（俗所稱一挽頭亦極易）第一說無理由之可言。若云同化。則可同化者多矣。何必髮辮。况男子且甚惡此髮辮。方囂囂然倡議剪之。何同化爲。吾於是知以男子兼充女校敎師。實必不獲已權宜之舉。蓋男子之性質與職業。在在與女子殊異。彼青年宿學。苟於女校毫無研究。而靦然以爲師。即無髮辮之同化。其有裨於事實固已鮮矣。張季直先生嘗曰。地方辦學。必自師範入手。而後可以收種種統一之良果。然則女子學校。苟非先辦女子師範。則所以範此學生者安在。宜乎髮辮以外。種種附屬品。如金絲鏡。紙捲烟。無一不模效一二男敎員之行爲。而謬種流傳。將不可究詰也。尤可嗤者。荆釵布裙。古有明訓。髮辮旣無所用釵矣。乃并裙而亦去之。環顧東西各國女子。無不着裙者。日本婦女道德。爲世詬病。而裙屐洒然。仍其國俗。西婦長裙綷　。下垂及地。獨吾國女界。垂其辮者必去其裙。吾嘗目想意摹。以爲若聚三者妝束於一堂。而撮合一影。則此垂辮而無裙之女子。必有如猥薄奴婢之妝束。而不堪入目者。孟子曰父母國人皆賤之。吾恐賤之者不第在國内。且在國外矣。此可長大息也。 
　　爲今之計。宜仍由各處女校提倡。或於校中附設改良女子服飾會。其年在十五以上。以及笄論。概不准垂辮去裙。不如是則不准入校未及笄者聽。其一切附屬品之不宜於女子妝飾者。亦一律嚴誡。紙捲烟傷腦又傷肺。（作者病十步以外有吸紙烟者聞其味即作不已西人但云傷 
[趣味深長補助敎育國民遊戱已出五種上海商務印書館謹啟]  
新年行樂人情之常惟向來習慣大抵從事博戲有害無利本館特出新意編輯遊戲玩具或爲　籌或爲牌或爲圖凡二十六種與舊日之狀元籌陞官圖等相似而以引起國民對於議會之觀念尚武之精神以及普通之智識於遊戲之中寓敎誨之意未始非補助敎育之用也現有五種已經發行○選舉籌一盒定價四角○環遊世界圖○賽跑圖○跑馬圖○打獵圖○運動圖　各一張定價每張各四分　此外各種正月内陸續發行容再佈告 
[通商銀行告白]  
本銀行現奉　欽派籌振大臣盛宫保奏設籌辦江皖振務公所以上海通商銀行爲分所以後各省振捐一律暫行停止統歸江皖收捐凡封典銜翎建坊及十成貢監七項常捐捐免保舉補交留省均可報捐更可報效奏奬實官以六個月爲限此乃特别奬勵限期急促諸君有志顯揚志在仕途者請速臨本銀行面議爲盼 
[中國青年會附属中學招考揷班生]  
本學於本年起益加整頓添聘中西敎員改訂課程增設預備科而於國文尤加注重定於正月十七日上午考試揷班生准念二日開課有志向學者務須於十七以前來學報名隨付証金五元過期不收欲知詳細章程來會取閱可也　本會在上海英租界四川路一百二十號 
[電政局考取電生姓名並開學日期廣告]  
本局招考初等班電生茲已評定甲乙擇於正月二十日開學計正取四十名張維藩　周瑛李有方　丁泰華　陳雪宇　汪壽昌　包鴻昌　錢咸昌　陳　弼　徐佩琨　張桂寳　林鴻圖　石元鼎　歐陽誠　張維城　金至喜孫承宗　莊存厚　華士鑑　張開鎬　成瑞生　龎根生　金　柱　梁雲龍　陳其洵　孫雍和　金德薰　王堯基　楊　敏　陳光榮邱錫芹　顧寳善　萬文蔣　曾仲廷　張忠儀　李謀詒　鈕　耀　高福畬　路芹祥　沈維叡　備取二十名　楊　琳　陳文德　潘承畯　汪鳴鏞　李錫甲　張嘉楨　馮建廷　莊紹寅　李　遠　孫文榮　李又鈺　朱鴻鈞　陳耀宗　姚成城　茅源恩　鮑惟馨　張紹先　吳士釗　陳增麟　吳國驑　以上正取各生務於本月二十以前親自偕同保證人來堂塡立志願保證書並核對試卷筆跡届時開學一體入堂肄業過期不候其備取各生即將住址開報到局俟正取生有不到者隨時聽候挨次傳補除榜示外特此布聞 
[文官受驗必讀有志高等文官曁普通文官以及審判廳典簿錄事諸官者務請注意]  
文官攷試章程定於今年頒布明年實行茲悉該章程已由憲政編查館編就日内行將發表其所列各種科目甚繁如憲法行政法刑民各律之類非有完備詳盡之書决不足以資應用坊間法政諸書雖多然非失之過繁即失之過簡均非便於應試之作且科目與體例亦多與文官考試不合又文明之國無不取才於學術試驗之中故此項考試章程其適用範圍極廣凡屬内外各官除由　特旨簡放外非經此項考試别無升庸登進之途我國現正法學萌芽頗無善本應用茲特延聘法政專家分門擔任擇言務簡釋義貴當至實例學說則無不列舉備裁凡一科目纂爲一小册其科目之稍簡者則合二科目爲一小册旣便於翻閱又易於研究雖以素未涉歷之人窮一二月之力亦可卒業其間尤注意於比較分析務使性質條件朗若列眉故記憶尤易與通常法政講義逈乎不同現已從事編輯本年二三月間全書應可告成此不特臨塲時所必備凡奉公於官署公所身膺民社之責者亦宜人手一編也謹此預告　上海集成圖書公司啓 
 
 

Page 3

 
 
腦不知其尤傷肺也）將來吾國漏巵。必不减於鴉片。各學堂均宜痛戒。亦不特女校爲然。（外國學生本禁吸紙烟未成年者罪其父母）此事近來頗多同意。但因循至今。未嘗設一機關。爲之倡導改良。則觀聽不能遽奮。擬請敎育總會。切實提議。或并擬改良簡章。分知提學使及各屬勸學所敎育會各女學堂。期於本届上學期實行改良。視學員巡視各處。尤當視此爲操行之殿最。毋稍寛假。應否并逹學部。著之令甲。並乞公裁。至於轉移風俗。則宣講所自治會皆與有責。惟鄙意必自女校樹之風聲。則轉移自速。周南之詩曰。南有喬木。不可休息。漢有游女。不可求思。說詩者曰。出游之女。人望見之。知其端莊靜一。非復前日之可求。然則今日改良服飾之議。固亦端莊靜一之見端。在女校品行科尤爲必要。女子爲敎育之毋。即爲風化之始。世有韙吾言者乎。關係非淺已。是爲議。 
　　曩年在里中同人議及女子垂辮去裙最不合社會一般心理父兄因此不准其女子入校大爲學務之障礙習俗移人如此其深也同芳久病新瘥適同人以女校事見質偶憶曩議爲創此稿竊意宜乘此未開校之先各女校宣布統一服飾規條幸勿再遷就學生爲世詬病此僅就形式一端言之若夫根本上之整理非先有良好之女師範不可以俟君子同芳識 
要件 
[變相侵略論法國大學公法總敎習貝林述甘著駐和一等書記官陳廣平筆述（四續）]  
　　一千八百八十一年五月十二號。法國遣兵干預突尼斯事。（斐洲之國）在巴爾瀆訂約。法遂握突尼斯外交之權。仍允各國得遣使於突尼斯。突貝（貝者突王之尊稱）有權與各國訂約。但須統監府承認。至於該國内政。應歸何國主持。則無明文。以形式上觀之。國體似尚顧全。然其下文。則云法國允保護貝之身家財産。而得駐兵佔據。嗣是以後貝遂仰承意旨。自儕於屬國之例。蓋貝實無力以抗之也。而借保護爲佔據者。又多一成案矣。迨一千八百八十三年六月八號。復在麥爾塞訂約。貝始將内政全權讓於法國。該約内第一條云。法國政府查得吏治法律財政各項。凡必需改良者。貝均允照辦等語。如是則貝之獨立權。僅屬空論。不過保全國際體面。使閭閻安謐。免受他人之壓。力而已。故一千八百八十三年所訂條約。法國已爲突尼斯之主人翁。緣貝旣允從法國命令。則法國實操突尼斯之國權。是與法國殖民地。則又何異。 
　　高麗近年之事。亦係名爲保護而實行佔據。是又多一前車之鑒。一千九百零四年二月二十三號。日俄開戰之始。日本即與高麗訂約該約。第一欵云。高麗應聽日呠勸言。改良内政各欵。日本允保全高麗獨立權。並保。全其土地。高麗允日本派兵佔據。一千九百零四年八月二十二號。及一千九百零五年十一月十七號。日本復訂約實行完全估據之政策。凡高麗内政外交。悉由日本主持。於是高麗遂無自主國之權。而淪爲奴隸矣。查一千九百零五年。高麗通商各口岸。如經日本查明應設分監之處。即聽候設立分監。以代領事。並允日本在漢城設一統監。節制各處分監。蓋日本政府之總督也。按此卽變相之侵略政策。高麗一變而爲日本之行省。雖約内無佔據字樣。然得其實。不必居其名矣。 
　　夫保護國之不可倚賴。固大率如此。被保護如高麗者。旣以其内外權。舉而奉諸日本政府。而日本之對待高麗子民。遂視同日本子民。一千九百零五年之條約。顯係虚設。人人皆知。高王亦自知無力抵制日本。各國亦公認日本之干預及其佔據之政策矣。 
　　大概居保護國地位者。無非以變相侵略爲政策。如安南眞臘。已歸入法之藩部。如突尼斯已隸於法之外部。或彼或此。原無區别。總之一歸屬而已。不過安南與突尼斯。尚存一土五耳。而該王仍須遵保護國命令。故保護國名曰有限制。其實並無限制。倘安南之王。突尼斯之貝。一旦不願服從。則法國勢必援照日本對待高王辦法。逼令退位可知也。雖然。此輩奴隸性質之國君。受保護國之待遇。亦正不薄。給以王室之經費。奉以崇隆之名號。養尊處優。無思無慮。則對於保護國一面。似應感激之不遑。不然。使其治民。民必不服。使其理財。財必支絀。其不至受摩洛哥王之命運。輦其珍寶。抵押於法之質庫者幾希。 
專電 
[電一（北京）]  
　　各樞臣以新内閣將成立所有舊内閣人員程度甚低不須考試再定去留 
[電二（北京）]  
　　攝政王擬在内廷設立電報房遇有外交及海陸軍秘密事件不由外部承接以防洩漏 
[電三（北京）]  
　　東督錫良電奏黑河交涉繁難勢甚劇烈請速飭外務部妥籌善後辦法 
[電四（北京）]  
　　又電奏東省軍政交涉屢電外務陸軍兩部妥籌辦法無一答覆似此延擱該兩部實負責任奉旨原電交外務部陸軍部閱看 
 
 

Page 4

 
 
[電五（北京）]  
　　又電奏行政會議廳清鄕局圖書館官報局等預算經費已難追加遇有應添欵項遵旨具奏請旨至粮餉軍械關係軍政要需遇有臨時特别要用請准由預備金暫時提撥 
[電六（北京）]  
　　滇邊界務交涉棘手樞府議派熟諳外交之大員前往調查商同滇督辦理 
緊要新聞一 
[新内閣成立之確期北京]  
　　軍機處消息新正初三日監國攝政王特召諸樞臣晋見諭商設立責任内閣裁併吏禮兩部及縮小憲政編查館範圍等事聞監國對於以上諸政意在速成故各樞臣亦不敢稍持異議并聞當時卽經决定准於本年三月内降旨實行召設内閣此一好消息也 
　　另一訪函云將來新内閣成立後各省督撫須兼任國務大臣參預政務此事迭經軍機大臣討論未有辦法兹據最近消息初三日攝政王召見樞臣時已將此事議准其辦法大致係兼任參預政務之職不在外官制則例之内故届時須由特旨簡任云 
[政務處將照常會議北京]  
　　政務處消息軍機大臣初四日交諭錫聘之提調分知各部議政王大臣准於本月十二日照常開議探其所議政事略分四要端一初三日軍機大臣面奉監國諭交應行討論之新内閣官制一理藩部咨請會議蒙藩殖務農政各項辦法一駐藏辦事大臣聯豫奏裁駐藏帮辦大臣改設左右參賛交議摺一憲政編查館奏考核府廳州縣事實另由各衙門辦理摺内應行劃定暫行分任事項其餘尚有兩三件未經探悉惟聞前議未竟之鑄造藩屬銀幣及改訂金本位事亦擬於是日會議云 
[皇太后預防檢疫擾民北京]  
　　内廷最近消息皇太后現因鼠疫流行深以爲慮日前披覽民政部具奏籌辦防疫辦法誠恐查疫時有騷擾居民之弊特召攝政王入見命卽諭令該部嚴飭各警區妥爲辦理勿滋驚擾並聞初三日監國在三所傳見該部堂憲即係交諭此事日來禁城附近一帶業已添設衛生警察防備一切 
[各樞臣又慰留鄂督北京]  
　　鄂督瑞軍於年前十二月二十六日因病奏請開缺摺上當奉監國硃批謂湖廣地方重要端賴勤加治理之員該督向來甚肯力任勞怨認眞辦事朕深資倚任焉能聽其引退着再賞假十五日安心調理如病稍痊卽行銷假不准開缺等語聞該督於新正初二日又有電致軍機處仍擬假滿再行乞休當由各樞臣合電慰留謂監國倚甚殷不可固執并勉以病痊迅速銷假勿再懇請開缺 
[陸軍部爭回用人權北京]  
　　前軍諮處奏定陸軍人員補官暫行章程内開中等第二級以上各官佐由軍諮處會同陸軍部查取應補應升人員品學勞績擇尤預保存記届時由軍機處開單恭候特旨簡放中等第三級及次等一二三級各官佐由軍諮處會同陸軍部擬補具奏各等語現陸軍部不以爲然經正副大臣會商擬將中等第一級以上各官佐由陸軍部開單請旨簡放其中等第二級各官佐則改爲奏補且謂陸軍部爲行政機關進退一切人員是其專責詞後請簡及奏補各級人員應歸陸軍部獨辦不必會同軍諮處辦理業於上臘出奏補官任職章程時附片奏陳 
[陸部計畫全國陸軍事宜北京]  
　　陸軍部軍諮處以各省標營公費向由各統帶管帶按照定額動支欵目過鉅多非實用實支不無中飽情弊現擬裁减公費按月公用若干由標營報明實數請領又擬裁撤綠營各缺（自提督至把總缺均裁）改換新軍制度并遴員到各省考騐軍官其合格者授予實職按職之大小給俸如左例正都統（新軍總統官）月俸三百二十兩副都統（新軍統制官）月俸二百八十兩恊都統（新軍協領官）月俸二百四十兩正參領（新軍統帶官）月俸二百兩副參領（新軍敎練官）月俸一百六十兩正軍校（新軍督隊官）月俸八十兩副軍校（新軍排長）月俸六十兩協軍校（新軍司務長）月俸四十兩 
[廕壽兩大臣改編防營之政見北京]  
　　政務處資政院於年前會奏議决裁汰綠防各營辦法曾有旨飭陸軍部會同各省督撫體察情形熟權利害從長計議詳晰具奏今聞該部人云廕大臣自奉旨後次日即行分電各省榷商辦法現於初三四兩日接有鄂粤閩桂浙贛皖等省覆電均主張暫留惟廕午樓壽貽卿兩大臣之政見則擬以四成留作防衛四成改編新陸軍遵章分入軍官陸軍各學堂肄習俟此項防兵畢業改編成軍再將防衛之四成更入學堂以收化舊爲新之效其餘二成則卽行裁撤云 
[學部奏奬仕學進士兩館辦事員北京]  
　　學部上臘具奏略云准法政學堂呈稱該堂敎務長林綮由前進士館敎習改充敎務長任差已滿五年該堂敎習前進士館敎習錢承鋕前仕學館敎習兼進士館敎習陸宗輿章宗祥等三員任差均在三年以上該員等均 
 
 

Page 5

 
 
學有專長殫心敎育應請照章給奬以示鼓勵等因查仕學進士兩館係前管學大臣爲造就法政人才研究經世之學而設已於光緒三十二年三十三年先後畢業照章給奬所有該館敎員等自應一併給奬以勵賢勞合無仰懇將仕學進士兩館辦理學務之林棨錢承鋕陸宗輿章宗祥等分别異常尋常給予升階升銜以資激勸出自鴻施計開異常勞績一員署法科大學監督學部參事林棨擬請俟截取知府分發後以道員補用尋常勞績三員奏署造幣廠副監督度支部員外郎錢承鋕擬請俟補副監督後賞加二品銜候補四品京堂陸宗輿擬請服滿後賞加二品銜内城總廳廳丞章宗祥擬請賞加二品銜 
[商部奏奬振興實業人員北京]  
　　農工商部上臘奏稱前次改訂奬勵華商公司章程内開集股一百萬元以上者擬作爲臣部頭等議員加五品銜八十萬元以上者作爲二等議員加五品頂戴六十萬元以上者作爲三等議員加六品銜四十萬元以上者作爲四等議員加六品頂戴二十萬元以上者作爲五等議員加七品頂戴兹查有二品頂戴直隸試用道譚學斐創辦漙利呢革布服公司集股一百萬兩度支部郎中李煜瀛創辦豆腐公司集股一百二十萬元均集股在一百萬元以上二品頂戴湖北補用存記道程租福創辦水呢廠股分公司集股在六十萬元以上三品銜儘先即選知府嚴良沛創辦鞏華製革公司集股在五十萬元以上該員等或研求實業挽外溢之利權或廣集鉅資籌國民之生計皆能提倡工藝成效昭然核其所集股本實與奬勵章程相符應請將二品頂戴直隸試用道譚學裴度支部郎中李煜瀛均作爲臣部頭等議員二品頂戴湖北存記道程祖福作爲臣部三等議員三品銜儘先即選知府嚴良沛作爲臣部四等議員又查奏定章程内載如商人原有職銜在所定等第之上准其遞加一等該道員譚學裴程祖福原有二品頂戴知府嚴良沛原有三品銜職銜較崇應卽無庸遞加其郎中李煜瀛應照章遞加四品頂戴以資奬勵 
　　又片奏查奏定章程内開商董中行誼誠實熟習商務已經得有官職品望較著者應爲顧問官自四等至頭等爲止由臣部奏明派充不必在部當差亦不支廉俸等語兹查有花翎二品頂戴候補四五品京堂資政院議員王鴻圖才識宏通辦事切實前在雲南曾充滇蜀騰越鐵路公司總董兼總辦該公司銀行事務並歷充雲南商務總會總協理度支部幣制調查局顧問員南洋勸業會雲南出品協會總理均皆擘畫精詳有條不紊又查有花翎二品頂戴廣西候補道資政院議員羅乃馨才具恢張學有實用經前廣西巡撫王之春派赴日本博覽會兼考察學校農工商務並札委赴新嘉坡各島考察礦務種植事宜又在廣東原藉東莞縣創設墾牧公司卓著成效以上兩員於各項實業均係確有經驗現因棉花榨油一項東西洋銷路最暢該兩員復合出鉅資在上海浦東爛泥渡地方創設華昌榨油公司爲開闢利源之計合無仰懇天恩准將候補四五品京堂王鴻圖廣西候補道羅乃馨仍以原官作爲臣部三等顧間官以備諮詢而資觀感 
[中國糖業之一線生機北京]  
　　川督趙爾巽片奏云川省上年選派員紳赴東洋等處調查種蔗製糖方法以期有所參考現已查明回川自宜及時籌辦以保利源兹擬設一糖務局調查本省蔗糖情形選購閩粤南洋及臺灣各處種苗設塲試騐開會品評並選聘技師招生見習以爲改良基礎一面招集商股組織精糖公司其未成立以前暫於産糖最多之資州設立精糖公司籌辦處以勸業道爲督辦資州知州爲坐辦會同糖捐正局委員辦理招股建廠購機及一切應行預備事宜俟公司董事局成立卽行撤銷惟商人故步自封投資難期踴躍所需股本即撙節核計亦非三十萬元不能開辦現擬先儘業糖各商量力認繳儻有不敷再招他商湊足其調查試騐品評敎授以及籌辦處各項用欵爲數較多旣非前提糖捐銀二萬兩所能敷用事關提倡實業又不便再向糖商取給致阻進行自應照案仍在糖捐項下自本年起每年提銀二萬兩發交勸業道以作前項行政之需仍以五年爲度用示限制奉硃批該部知道 
[東京通信]  
　　諦聽日本議員之言論本期日本議會其議員中多注意對清問題質問政府不遺餘力正月初五日會員又開大會於上野精養軒到者六十餘人其最深切之演說略謂清政府對於其國民之感情極薄今國民中之保全利權者雖不乏人而政府中皆不措意且清國民之膽力極弱不觀其報界中之鼓吹國會乎自代表獲罪而全國之輿論寂然不復敢再提倡故吾人對清問題其對於政府當以貨色運動之而對於國民不妨藉清政府之力以壓制之今滿洲上海方面之報界鼓吹排日言之可憤尤當設法對待之衆皆簽名賛成聞於一二日中須到議會提議云僅請醫耳亦朝令暮改我國政府以黑死病流行京津特電日使照會日政府聘用防疫醫官二人當由日本内務省考選松王大阪府防疫事務官及河久保岐阜縣技師二名已於西正月二十九日起程赴奉乃我政府日昨忽命齊齊哈爾副領事藤井君電知日政府令其不必來華 
 
 

Page 6

 
 
現日政府以我政府朝令暮改致失日政府對内之信用已向我政府開善後之交涉矣 
　　亡國言論界之悲慘狀朝鮮總督府近來取締朝鮮言論界異常嚴厲新聞界幾動輙得咎日昨朝鮮總督府又制定新聞紙條例若干則凡東京各新聞社特派員之在朝鮮通信者其原稿皆須經朝鮮總督府之檢查後方准付郵日本東京新聞之運售朝鮮者亦須在釜山警署檢閱後方可在朝鮮販賣而朝鮮國中之各新聞社則均由總督府買收不准民間再營新聞事業云 
　　亡國民之鴉片毒朝鮮人食鴉片者據日本最近之調查有二千八百人自政府厲禁後改用嗎啡每人日需二角每年共銷嗎啡二十萬一千六百元之鉅夫彼朝鮮人食烟者不及三千而已虚擲黃金如斯之多嗚呼我國民其堪調查耶 
[京師近事]  
　　政界消息客臘某日軍機大臣徐相國奉監國特召入見有飭令今春赴東三省會同錫督籌畫東省大局之說 
　　聞樞府諸老會議决將新甘雲貴廣西各省土司一律裁撤實行改土歸流之法劃分府州縣治以便統屬聞已分飭各該督撫體察情形妥擬辦法限期咨部俾與頒行外新官制期限同日發表 
　　鹽務稅務兩大臣之缺現擬歸併度支部會同外務部籌辦一切大約新内官制頒行時此議卽可隨同發表 
　　探聞禁烟大臣會商擬請自今年起其已經報明戒烟者外官自司道以至典簿内官自侍郎以至筆帖式俱須調至家中騐看八日不知確否度支部即日通飭各省自宣統三年起所有各省解部之數均須劃一平色兌解以免折合而省虧損 
　　客臘度支部各堂會議今年預算不敷甚巨且禁烟於今年年底淨絶士稅一項勢必無着所有練兵各項經費應卽籌補已决定於春間實行印花稅决不再遲以重要需 
時評 
[今日之賭禍]  
　　粤省賭禍。非特爲文明國之污點。且爲粤民心腹大患。粤人創鉅痛深。而毅然思禁。是誠出水火而登衽席之機也。乃政府戀戀於賭餉之故。而以籌抵一言相責難。已不可解。然猶得謂朝廷驟失此大宗入欵。行政經費。一時無着。不得已而爲此遷就之計。今據張督電奏。粤人已於酒捐牌照捐及新加鹽餉三項。籌得確有把握之欵。五百萬兩。所不敷者。僅僅此二十五萬兩耳。夫此二十五萬兩之欵。以粤人痛心賭禍。如此激烈。籌措亦豈難事。而政府猶復躊躇審顧。不敢遽允三月初一禁絶之請。是誠不知其何心矣語曰。國以民爲本。又曰。得民心者昌。失民心者亡。今政府但知以歛財爲急。而置民心之向背於不顧。則非特與立憲國好惡同民之義相悖。亦豈專制國行政之道哉。 
[今日之財政]  
　　國家有經常費。臨時費。經常費可以預定。而臨時費不能預定。經常費可以節省。而臨時費反不能節省。吾國臨時費。向以兵。荒水火爲大宗。至今年而始須莫大鉅欵之防疫費。可節省者。未必能節省。不能節省者。更迫而隨其後。嗚呼。今日之財政。 
[今日之暗殺]  
　　外間喧然恭邸因禁内監吃烟。被人行剌。事果確實。亦一異聞。從前行暗殺手叚者。每爲革命黨徒。因政見不同也。今則往往爲個人私。事有因錢債宿怨而行暗殺矣。有因花柳交涉而行暗殺矣。最奇者爲一般至無能力之烟鬼。亦欲逞一朝之忿。以試其聶政武陽之手叚。以視波斯黨人之行剌財政大臣。（事見今日譯報）其程度爲何如哉。嗚呼。斯眞暗殺界之每况愈下者矣。 
[今日之官塲]  
　　沈雲霈在郵部。人羨其官運之佳。調吏部人憐其清冷之苦。均爲官君朝。食君祿。辦君事。而一使人羡。一使人憐。傳日。不患寡而患不均。今日官塲。不均莫甚。内而各部。外而各行省。大小官吏。常有一半使人羨。一半使人憐。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[綏遠旗丁生計籌有辦法（續）]  
　　綏遠邊城孤立交通不便本無商務之可言惟他日張綏鐵路告成荒寒之區必成繁富商業大興可操左劵擬先設一商業小學堂擇八旗子弟之聰俊者敎以書算登記運輸儲蓄各事宜並附設銀錢雜貨列肆使其實地試騐以農工所出之品入肆銷售卽以覘巿價行情盈虚消長練習於平日俾致用於將來雖日小道必有可觀故商科又次之總各科之收發文牘稽覈用欵造辦報銷及因公差遣採辦支應等項亦宜派員經理以專責成庶可有條不紊故庶務科殿焉凡此五科科長科員視事之孰爲繁簡人之有無經驗酌量派充暫不定額其總會辦等卽令現掌臣署左右司印務之協領兼任其事以期呼應靈通每届三個月令將辦理成績報明臣衙門備查以上所擬辦法誠知按諸農工商學理原則罅漏尚多然以今事機之迫三年蓄艾猶恐需時百年樹人勢將不及而辦事莫難於籌欵尤莫難於得人查籌辦綏遠旗丁生計專欵雖前經貽榖奏撥二十萬兩然山西實在解交者僅十有五萬其餘五萬令在墾局押荒項下撥留刻尚虚懸無著而前此認領後套之地已去三萬有餘今實存者以十一萬餘耳祗此區區之欵而擬建築農工商各處塲屋購置農工商各項器具招聘農工商各種技師省之又省計非四五萬金不辦存餘益苦無多來日方長將何爲繼惟有於無益之費纎細必裁至急之需騰挪以應並一面督飭任事各員實力實心急求精進如能以所生之利爲補助之資則固大幸儻萬不獲已應俟辦有成效後或急待擴充或實難接濟届時再行查明具奏懇請施恩至用人一層尤關重要而各種技師爲學者之先河綏遠風氣閉塞就地取材深虞不給刻擬由外招致加意遴求果得其人雖薪俸稍優亦所不惜總之此一舉也爲旗衆生死所關臣於辦事籌欵用人惟務求實在兩字以期仰副朝廷加惠旗丁變通旗制之至意十二月二十日奉硃批著該衙門知道 
[東省擴充八旗生計情形奉天]  
　　東督錫良奏稱竊今欲爲八旗籌生計興實業不外二端務本則以農事爲先而收效則以工藝爲速設廠敎工輕而易舉使八旂子弟各執一業人人皆能謀生處處皆足自立不難徐收變通盡利之效本省前辦八旗工藝廠頗著成效先後畢業美績粲然邇來得利尤豐月計開支經費以外尚有盈餘自應拓充辦理現擬添建房屋購辦機具設法推廣並以東省向不産紙造紙一科亟應振興期挽溢利計需擴充經費銀二萬兩又以工廠雖立而無學堂以爲之輔工藝難求精進擬設入旗工業學堂計需用開辦經費銀一萬兩又以本省八旗分駐各城而分廠僅有錦州一處工徒入學不便擬先就遼陽牛莊二城添設分廠計需辦經費銀二萬兩合共應需開辦經費約銀五萬兩查有陸續收存清理旗地照費可以撥支常年經費卽以奉廠原領額支之欵騰出抵用如有不敷另由旂租學費及魚泡地租等項籌補庶内外城旗通力合作敎育實業並進兼營而八旗謀生自立之基係於此矣十二月二十五日奉硃批該衙門知道 
　　又牌奏臣於清理旗地辦法摺内曾擬將内務府園莊各官地分别清查丈放收價專備籌辦八旗生計之用兹查有旗務處接管前軍署各司入官充公地一項計共五萬餘畝事同一律自應一併查明放領所收地價按照本省地畝折中酌减約可得銀二十餘萬兩現在籌辦八旗生計如振興實業遷旗開墾等項事繁欵鉅非速設立銀行經理其事不足以資周轉擬卽將此欵創設八旗興業銀行先行試辦如有成效再行厚集股本推廣辦理實於八旗生計前途裨益非淺同日奉硃批覽 
[晋省奏裁冀甯道改設勸業道山西]  
　　晋省奏裁冀寗道改設勸業道上臘已奉明諭兹探得晋撫丁寶銓原奏略云勸業道職掌專管全省農工商礦及各項交通事務責任至爲重要但各省事務有繁簡風氣有通窒故設立亦有先後之不同晋省地瘠而民愿自近年官紳竭力提倡省城創設農林實業等學堂各屬於農桑等事亦多設傳習所試驗塲之類又於省内外設立農務商務總分名會以資研究至工藝局廠及商立公司日益增多而路礦兩事規模較大均由紳士集股興辦勸業道有振興實業規畫交通之責自應及時籌設以專責成惟此時道章增設經費尚須另籌一時無此財力查政治館奏定直省官制摺内聲明各省會增設巡警勸業道各一員其分守分巡各道一律裁撤等因是以汰舊爲增新辦法最爲直截前撫臣寶棻本擬以雁平改設巡警道冀寗改設勸業道嗣以巡警與地方有直接之關係故先行奏設而勸業道暫從緩議現省城農工商工藝等局業已一律歸併由冀寗道管理應照奏定官制將冀寗道裁撤改設勸業道卽以冀寗道向支公費養廉等項撥歸勸業道支領其向隸冀寗各屬由道勘轉案件本係循例具文應令各該屬凡有倉庫錢糧事件則逕報布政司刑名詞訟等件則逕報提法司核辦以昭簡易而全省關於實業及交通事件如局廠學堂公司等項均歸勸業道調查督察切實改良惟勸業道責任綦重非得才望素著熟諳情形之員難期勝任查有現任冀寗道翁斌孫於農工商等事研究有素在大同府任内以地居邊瘠小民粒食維艱因設法提倡於南門外闢農事試騐塲一所内植果木外營稻田開池引水歲事倍收邊氓素習游惰籌欵創設工藝局招集藝徒延師授技學成之後即令出外營 
 
 

Page 11

 
 
生另招新班更番肄習製成各貨遠近爭購又仿西人商團之法設商業體操會藉以聯絡商情緩急相救商民交受其益該員器識宏通才猷練逹講求實業夙有心得若以改補勸業道實屬人地相宜可否即以該員隨缺簡補以資治理之處伏候聖裁 
[西報紀滿洲疫患近狀]  
　　字林報載初九日北京電云滿洲疫勢凡在嚴行除疫辦法之各要地均漸减輕惟昧於患疫輕重之各鎭則仍蔓延不已綜計死者約七千有奇以傅家甸居其多數該處前曾焚去屍身三千八百具現復有屍身千具堆積以候柴薪之至傅家甸每日平均死數約八十人長春六十人奉天三十五人吉林二十人有請將傅家甸全鎭焚燬以除疫害者惟居户因金錢上之關係反對甚力幸北清之疫氣現已日見歛迹同日倫敦電云據東京電稱日本官員現赴滿洲調查疫情日政府擬撥洋一百萬圓以充除疫經費 
分類新聞政界 
[巡警道勒限報查地方統計杭州]  
　　浙江巡警道楊味蒓觀察以上年民政部頒發統計表格凡在警察權限以内如民間生死嫁娶遷移結社集會及種種習慣均須分别性質按季造具統計表如限報部備案現值宣統三年例須造報上年冬季表册特於初三日札飭仁錢巡警總局轉飭城廂全體局區迅將應查各門事實詳細訪查分類記載統限於正月初十日一律查齊單報送道以便彚編總册如限送部兹聞各局區奉到憲飭業已派委各警長担任分查惟門類綦繁限期迫促必請寛限方能完善無遺擬即據情公請局長禀道請示展限矣 
[杭府分科治事之眞相杭州]  
　　杭州府衙門分科辦事迄未實行近奉浙撫嚴札催詢英守恐干處分擬設四科開列簡章具詳大吏復以經濟困難覊延者匝月自舊臘司法獨立讞局奉裁核計藩庫請領常費洋二千八百八十元發審薪水二千六百四十兩以上兩種年計共六千八百餘元再益以提撥南餘及已籌之統計費併計在九千兩以上僅設四科比較某道轅實屬有盈無絀云 
[公債票業已有人承認長沙]  
　　湘撫楊中丞前次奏准仿照鄂省發行公債票迄今認借者尚屬寥寥現在除分交各紳勸募外前由藩司趙方伯札飭長善兩縣向省城各票號酌借若干當經天成亨蔚豐厚兩家各認借銀二萬兩其餘如日昇昌新泰豫蔚盛長百川通蔚泰厚大德通協同慶七家共認借銀十二萬兩惟不認公債名稱亦不認財政公所擔任必須歸官錢局承借議定分作兩期歸還以宣統三年三月爲一期六月爲一期其現在借欵亦分兩期交入議定後當交六萬兩年底再交六萬兩均由官錢局出具收據以昭鄭重 
[札飭省外各屬速開審判廳廣東]  
　　審判廳部章應於宣統二年一律成立粤省因廨署尚未工竣經司處詳請展限今春開庭現張督對於此事異常注意以省城各廳尚易及時開辦惟省外新會三水合浦澄海瓊山等處其商埠離省旣遠且與縣城相去數十里之遥地方官殊難兼顧昨特面飭俞提法使派員前往各該處會同辦理務期依限觀成 
軍界 
[連州亂匪就地正法之請示廣東]  
　　張督昨據南韶連左道統帶吳守宗禹署連州馬牧巧電禀稱元電敬悉李亞星一匪前據營弁拿獲解州當經知州會同委員羅令迭次提訊據供與李觀妹爲首抗釘門牌在城隍廟等處集衆會議設席百餘桌給發竹牌每塊一毫收銀一千三百餘元交李石養收存以備置買軍火小的已用三四十元八月十二日齊集各處鄕民約有千數百人小的同李觀妹徐士嬌帶同全城人將中學堂打爛搬出什物焚燒又到鄧煥楨家及常平公局先後毁拆後因大兵到境李觀妹函邀李亞石邵新花等前來帮助十月初十黃牛巓鄕用木排攔河擄有五人放回二人是日打仗係鄕民先向官兵轟鬭李觀妹麥榮光徐土嬌各帶後隊土匪接仗因官兵砲火利害不敢對敵均各逃走李觀妹復派人圍攻同宅口扒船搶得火藥衣物擄捉一勇至蓮花岡用砲打死並殺鷄祭旗外匪搶刦龍湫潭曾永合住家店舖均伊帶路就在崩佛蔡家住夜次日船勇到來圍捕各匪開鎗打死一人不知是勇是官奪路奔逃不知去向等語錄供禀解職道提訊據供前情不諱查該犯李亞星與李觀妹爲首抗釘門牌糾衆焚拆學堂紳屋勾引外匪與官軍打仗擄殺氷勇让斃哨弁搶刼民房店舖實屬不法已極未便久稽顯戮擬請即在軍前正法以昭炯戒是否有當伏候電示 
[李提督卸統防營消息廣東]  
　　水師李提督因辦清鄕統帶中路第一至第六防營外其餘中路廿餘營雖另派統帶仍奉督院責歸統領故水陸營兵權力以李提爲最兹聞張督以朝廷銳意興辦海軍所有水師事宜最爲繁雜似宜專力籌辦認眞整頓擬飭李提將兼統防營各差卸去回駐虎門實力籌辦水師管轄事理以免顧此失彼云 
學務 
[鄂學對於舉發考試弊竇之答復湖北]  
　　李樹蕃日前在學務公所舉發各學堂考試畢業漏洩題目任意增减分數等弊經學司明白答覆略謂各學堂考試畢業如果有漏洩題目及任意增减分數情事自應從嚴查禁以杜弊端而拔眞才惟查該生並未肄業第一中學堂局外論事最易失實本司到任以來調覆第一中學堂畢業生及考試理化專科畢業生各二次程度多有可觀不得謂全無功効舍已芸人古人所戒該生有志學問當嚴於責已寛於責人勿蹈近時浮躁習氣在考察學生成績自係本司專責無勞該生越俎也 
[公益學欵無着之籌維杭州]  
　　杭垣公益兩等小學堂開辦已經四年所有經費由各屬向給藩署各經承頁潤銀兩補助每年約計洋三千餘元去年下學期是項經費無着該堂長沈祖嶸因力不能支勉强籌墊今年轉瞬開學而原定經費又恐無從請撥查惠興女學校前據該校長貴翰香君辦具請省憲抽提藩署歇家費補助該堂事同一律業經沈君具禀提學司署祈請轉移藩司將原有撥定之頁潤銀兩仍照常保留免提他用但不識吳方伯能否准如所商也 
 
 

Page 12

 
 
實業 
[紹屬鎭商會紛紛成立浙江]  
　　紹屬自山會商務分會成立後商情團結營業日盛各處鄕鎭鑒於府會之成效紛紛請設分所如傖塘馬山柯橋三鎭業於舊秋成立牒呈總商會移請勸業道咨部立案兹聞安昌斗門孫端三鎭商務分所亦已先後開幕舊臘由山會分會據情轉請杭總會因時届殘年官廳循例封印未經呈報日前由該分會專函催詢要求從速移咨以慰衆望 
[鄂省將開農業展覽會武昌]  
　　鄂省農業高等學堂監督善仲泉觀察近與勸業道高佑諸觀察籌商擬於該學堂左側隙地建築陳列室内列培養細菌昆虫研究植物病害動物病害及農具農品肥料之類擬於今秋農隙時開湖北弟一次農業展覽會徵集全省農産物以資比較而促進步現已會詳鄂督批准撥欵籌備矣 
[農部咨請取締商通弊廣東]  
　　農工商部近查粤商通弊以各紳富開設商號動輙揭借欵項鉅萬及數十百萬不等又廣行招攬附家存揭欵項亦至數十百萬之多乃不旋踵該商號卽托詞歇閉希圖以攤分成數减收本息了事其奸黠者甚至逃遁無蹤騙匿鉅欵此項設謀騙撻会倆近來粤商中數見不鮮向以汕埠爲尤甚實爲商塲中之最大蠧害亟應設法整頓現特將此事分商來粤詳查實情及籌議如何聯保糾察之法以期設法維持等因督院准此即札司道妥籌辦理矣 
雜記 
[懲前毖後之批斥揚州]  
　　前署江都縣方令在鏞被人上控樊方伯當交現任桂大令逐欵查復刻已具呈上禀當奉批云該令原禀八條或爲有因或無實據末稱江都士民因嵩守禀留方令惟恐已撤復留故有此控則方令之官聲可知矣在該令身居後任一一爲之洗刷殆盡是爲忠厚待人本司亦不深責惟中有數端不能爲方令諱者查娶妾本屬常情楊州又係娉婷之巿方令捧檄伊始何必如斯高興雙收姊妹之花此在有家敎之子弟與顧考成之好官皆不敢爲者然則密康公之召禍蓋有由矣朱某一案據稱五月初二日枷號發交地保至二十八日自縊查項上有枷如何能懸樑而死豈商通地保先爲疎枷以便自縊乎張某投河一案據該令查得方令因張某不服訊斷交差帶城行至二橋失足入河身死查過此橋者一日中不知幾千百人何以人皆不死而因案交差之張姓獨死張姓與差役一同過橋何以差不失足而張姓獨失足乎謂無威逼其誰信之至私售彩票罰欵一案該令調查案卷謂僅罰洋二十元近日因案科罰以少數歸公而以多數入已囊者吾見亦多矣此等案卷何足憑信念方令已經撤任姑免追求惟是前車之覆後車之鑒該令其矢愼矢公惟廉惟謹以副委任 
[臘尾年頭之天氣天津]  
　　津郡於客臘二十五日早約八鐘時地忽震動凡早起者多覺之二十六日晚九點餘鐘時天空忽現紅光一道西狹而東寛據人目力所見長約丈餘彷彿彗星之尾然其色鮮明似係光類而非氣類約一刻餘之久卽漸歸消滅至二十九日天忽濃隂從下午三鐘起雨雪霏霏愈降愈緊直至初一日早平地積雪厚約二尺猶復連降不止近二十年來從未見此大雪云 
[從善如流之撫院浙江]  
　　浙省試用縣丞李朝宗日前禀陳浙撫謂尊卑之分太嚴則上下之情不逹不獨官吏對於庶民然即大員對於屬僚亦然倘能傳見屬僚官無大小命以便衣化除尊卑界限待若父子家人使人知無不言言無不盡其意自表面觀之名雖無甚關要然使大小官吏盡以便衣禀見則年富力强者勿用肩輿步行一則經濟可以節儉儉則富一則身體藉以習勞勞則强亦不可謂非富强之一助除朔望祭祀上任喜壽朝賀必用官服外餘均可以便衣禀見於吏治前途未始不無小補等情增中丞准詞業已札行司道曉諭官廳一體遵照矣 
[掃除虚文之督部湖北]  
　　鄂省官塲每逢新年現任府廳州縣曁各局員均須晋省賀年需用門包開銷其數甚巨莘帥以現在時事多艱此項繁文應卽除去通飭所屬勿庸來省至元旦各國駐漢領事曁郵政稅務洋員等咸赴督署申賀莘帥委梅擷雲廉訪渡江答拜以重交際 
清談 
[雷雨果足以爲災祥與]  
　　雷雨。夏令也。夏令而。冬行。則反常矣。乃當臘。尾年頭之。交近自鎭。常以北及於析津。南曁交廣。幾無一處不雷雨者。其時同其事同。其遠近所傳之街談巷議。以逹於記者之耳鼓亦磨不相同。 
　　甲之言曰。歲晚之間平地一聲雷是蓋除舊布新之預象也不然。何北自津門以南及於粤海。無一處不雷雨。幾若從風響應者然。乙之言曰。臘底而雷雨豐年之預兆也。内地各省連年灾歉而米珠薪桂於今已極。意者臘盡春回天特以此示豐年之預兆耳。 
　　丙之言曰善言天者。必有驗於人是故人事有闕失。則天心特出災異以警懼之。今者之雷雨。天殆以此儆庶政之缺失歟。 
　　記者曰噫嘻。何　其然也。古今人類程度。智識愈。進化則迷信愈。破除。若而人者皆不脫迷信之習慣。而拘𢴮於灾祥一方面焉者。也吾於以見今日人民之程度。吾吏於以見吾國人民之心理。 
　　雖然吾深不忘夫今日之司敎育權者。 
雜紀 
[悮中悮]  
　　粤之人有業銀匠者寓羊城西關某地。父子妻舅數人。咸以此爲生。其舅某。素有盤龍癖。終日在博塲討生活。工金日恆四五角。猶不自足。姊屢責之。不恤。一日工暇。至本街某館。作獵彩。塲其地狹窄。而烟具擲骰四方。墟咸備。於此地癖而鄰工。黨故甚擁擠。某旣至乃與坐者。對吸洋烟。絮絮談近日事。并囑該館主。人緊閉外。房防巡士來緝。居無何。敲門聲急。羣極詫。異命館主偵之。未及。則敲。門聲轉甚。羣皆疑。巡士偵悉。相與大。懼踰垣而走。館主禁。之不止。該館牆頗卑。且鄰於大酒樓。羣遂聯翩緣。酒樓窓沿而走。時天色將晚。酒樓夥伴。疑以爲盜竊。遂大呼曰。賊賊。賊踰。牆於是巡。士不期而來。警笛紛然而鳴。羣更魂。魄若。失惘惘。不知所往。巡士。至遂拘之。某亦在其列。蓋某病。新瘥。足軟未能走旣拘逮警區所。有鄰人好事者告諸其姊。姊懼。甚使夫往保。不准。是晚。審訊某力。辯已非賊。翌晨解警。署其姊。及夫益懼。不食者二日。遍求行友隣近。聯名往保。及夜始釋。遂欣然。返出其工金。設酌酒樓中邀行友鄰近保已者飲及醉詢前日。敲門者爲誰。鄰近皆以豆皮婦對蓋豆皮。婦者。素來閫威甚嚴。惡其夫至。該館吸烟。賭博。欲尋。而辱之者屢。矣是日夫出。久未歸婦疑其在該館。含怒而往。旣至。門閉。益怒。叩門欲爛外旣不知室非其夫内又不知某爲尋夫夫而來。誤中之誤。而演此怪劇。某旣聞隣人。言怒率嚮之被逮者。及館中諸人。相與至婦處。痛詈之。其夫出。代爲緩頰並。償被逮人每位花紅金四角。以壓前日之驚鄰近助勸之。始悻悻然返。至巿。沽酒肴設座家中。與姊丈姊甥團聚復大嚼云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李家駒奏考察日本財政編譯成書呈覽摺（四續）]  
　　其二財政監督機關監督之别有三一立法監督卽議院預算之恊贊也學者稱爲事前監督二司法監督卽審計院决算之檢查也學者稱爲事後監督三行政監督卽行政内部歲計之實行也學者稱爲中權監督現在資政院諮議局先後成立而以議决預算爲其職權之一端是已立事前監督之基礎旣有事前監督則事後監督之審計院設立不容過遲且其地位職權必須獨立與行政機關相鼎峙乃能收效至於中權監督則凡屬財務行政皆由度支大臣指揮此財政監督機關之當整理者二也其三收支出納機關可分爲收入機關及支出機關兩項收入機關又分爲三一命令機關收稅官吏是也二領收機關金庫是也三保管機關亦以金庫當之更有暫時領收官吏及暫時保管官吏以補金庫之所不及其立法之精神要在使領收保管與命令之權各自獨立不相侵越支出機關亦分爲三一命令機關度支大臣及其所委任官吏是也二支付機關三保管機關均以金庫當之更有預支現金官吏以補金庫之所不及各國通例大致若此我國收支機關渾而不析州縣徵收以逹於司司受其成由督撫以逹於部但使定額無缺卽可完其考成至於各地方截銷報解之數與實際徵敉之數是否相符國家曾不過問近年各省增設局所銷耗愈滋於是中央歲計總額日有所减而各省人民負擔日有所加正坐收支機關不分之弊也蓋以命令機關而兼領收機關於是有借端需索假公濟私之弊以領收機關而兼保管機關於是有侵吞公欵暗中取利之弊以命令機關而兼支付機關於是有浮支公欵先後挪移之弊以支付機關而兼保管機關於是有長支短欠虧空逋逃之弊各國懲貪之法寛於我國而官方整飭勝於我國豈外國官吏皆賢而我國官吏皆不肖哉則以外國法令精密其官吏不惟不敢貪且不能貪我國法令疎闊刑罰雖重不惟不能止貪而反以敎貪明制官吏坐贓一兩以上者流而官典犯贓者歲輙數十百起則止貪之道固在此不在彼矣收支機關旣圖分立則金庫制度首須改良現制度支部有金銀庫之外京師則宗人府外務部等衙門直省則藩鹽各司糧關諸道各自有庫其他各部院現欵出入之專司各府廳州縣徵收之櫃皆無庫之名有庫之實當歐洲中葉財政分立時所謂官府金庫制度者正與相類今欲統一庫政宜定國庫制度設國庫長官隆其職權凡京外官府舊有之庫悉改隸國庫長官庶主計者不司現金則侵挪自絶典查者設有專職則稽察匪難至於我國國庫制度將採中央國庫獨立之制抑採各省分設國庫之制亦與官制有重大之關係所宜詳爲規定者此收支出納機關之當整理者三也夫財政一端爲國家存亡之所寄人民榮瘁之所關重矣要矣各國財政家之所經營東西學者之所討論廣矣博矣臣學識謭陋語焉不詳見聞所及粗知概要第如所陳者改絃更張已屬非常而驚世俗然而事變紛乘緩無可緩倘復畏難顧慮舊貫相仍則目前雖欲酌增歲入勢已不行萬一事起倉皇急需鉅欵不知何以爲計言念及此可爲寒心日本蕞爾國耳顧當甲午庚子二役前後增稅者近一萬萬元日俄戰役增加非常特别稅二次計二萬萬元以上自非稅制改良機關靈敏安能一呼而集安堵無驚也哉要而論之我國今日因時變而圖競存不得不執進行主義而擴張事業擴張事業不得不增加國用增加國用不得不整理財政改良制度是必有内閣統一政治於上以握其綱計臣經營策勵於下以舉其職然後治法與治人相輔而行此則官制所關尤爲重要者也臣愚昧之見是否有當伏候聖明採納施行大局幸甚 
本埠新聞 
[改選議員甲級開票]  
　　本邑城自治公所改選半數議員乙級選民投票關票均紀前報兹悉甲級選民亦已投票計在第一區共投六十三票第二區共投五十一票第三區共投二十二票昨日仍由各區長將票　彚送自治公所請總董當衆揭視當選人十五名列下趙光第鏡芙十一票林祖溍康侯十票陸熙順伯鴻九票張在新鐵民七票干城蘭屏六票姚曾綬紫若六票趙鴻藻芹波六票宋國棟省蘭五票許模松春四票艾恒鎭北屏三票郁頤培仲芬三票蔣調元德春三票鍾浩志祿卿三票郭廷賛襄士三票曹驤潤甫二票 
[牌示釋服日期]  
　　滬道劉觀察發出牌示云宣統二年十二月二十七日准蘇藩司陸咨奉撫憲程札宣統二年十二月初八日准禮部電開恭照孝欽顯皇后德宗景皇帝二十七月服闋之辰本部具奏於宣統三年正月十六日卯時行釋服禮奉旨依議欽此請轉飭各屬敬謹遵照等因到本部院准此札司分别移行一體欽遵等因到司奉此除咨呈分移外咨請查照等因到道准此除分行外合行牌示爲此示仰道屬各員一體遵照 
[衙署内之賭塲烟窟]  
　　公共公廨差夥護勇人等新歲以來每晚招集外人在護勇住所内聚賭抽頭輸贏甚鉅前晚因值塲之無賴人等分派小費不匀以致爭執一時人聲鼎沸逹於署内大衆咸知昨經寶讞員得悉卽飭親信家丁密查爲首之人解案嚴究又公廨男押所三層樓上所押倒欠華洋鉅欵之各商人亦日夜賭博毫無顧忌且均安設烟具逍遥自在不識寶讞員亦有所聞否 
[周劍人之氣燄大挫]  
　　滬城體操會函致商餘學會體育部略云去歲十二月二十八晚十時二十分鐘敝會出防道經虹橋南首艾家弄相近突有形似無賴之人三次衝入隊伍姑念無知令其讓開詎該無賴出言無理口稱吾輩亦是商餘學會體育部會員姓周名劍人現住小橋地方待我告知郁屏翰先生定與爾等交涉等語查此人冒稱會員招摇過巿必非安分之徒當時敝會尚信其眞未與爲難查貴會會員旣無周劍人其人惟任其在外招揺似與貴會名譽大有妨碍云云一面又函致一路西四區喬副巡官請提周劍人到案訊罰以杜效尤不知喬巡官將 
 
 

Page 19

 
 
若何處置也 
[法使眷屬避疫]  
　　駐京法國欽使麥實第君之夫人因北方近有疫症帶同公子輩乘輪回國前日道出滬上暫作勾留不日即須易輪轉歸本國 
[又有飛行艇到滬]  
　　法國技師勒禮希擬在江灣萬國體操塲試演飛行艇已兩誌前報兹悉勒君近又托人續運飛行艇四艘來滬俟擇定日期一同舉賽 
[中外交歡之賭塲]  
　　前晚有日本賭棍多人在蓬路某木作塲内聚賭抽頭被捕房查悉特飭中西探捕往拿獲住日人十三名及粤人梁先明梁阿雲陳榮來許育如等四名併送捕房於昨日上午將各日人解送日領事署訊辦四粤人押候再核 
[牌九司務就獲]  
　　賭棍陸阿大徐阿炳專以僞賭具誘騙人財個中人名之曰郎中即牌九司務前晚在閘北某米店内騙得洋數十元適被流氓董三福徐根全遇見欲向分肥致起衝突由崗巡一併拘入四路分局當在陸徐二人身畔搜出灌鉛骰子數粒經黃正巡官研訊一過判三福根全具結斥釋徐阿大責四百板與陸分别收押候辦 
[查究私售彩票]  
　　上海各彩票店早已奉諭一律禁閉兹由一路北五區警局彭副巡官查得新北門老通源彩票店現雖改開小雜貨店實則仍有彩票秘密售賣並派人在城廂内外及北巿各茶肆廣爲兜銷實屬故違禁令前日派人密查適有某甲向買彩票論價口角因將店主拘局留候訊辦 
[嚴禁鄕民毁壞軌道]  
　　滬杭兩鐵路在上海境内之軌道時被無知愚民擲石毁壞兹經兩公司先後函致上海縣請爲查票飭拿懲治田大令准於前日飭傳各段地保到案諭令小心保護如再有人毁壞着卽拘拿解案嚴辦 
[城内]  
　　索債何難○萬森昌號主袁尚林前因虧欠馮春津往來銀兩逃回寗波原籍馮即迭赴該管地方官具控請追未蒙准理馮心不甘服隨即折回至上海還署呈控兹奉劉觀察批准移請寗紹台道札縣勒提袁尚林到案訊明追繳 
　　遞解尼姑○帶髮尼姑普養日前由滬赴蘇在藩司署前日夜跪求化緣麾去不允事爲陸方伯所聞遂將該尼發縣遞回上海着地方官嚴加訊辦昨已押解到縣收押候究遞回竊賊○著名竊賊楊阿金近在蘇省一再犯案由該處地方官拘案訊供詳准上台遞回上海原籍昨已解到田大令諭即收押候示 
　　流氓妄想○流氓陸山三在高行北鎭叙賭抽頭由道訪悉諭飭浦東總巡送縣收押在案兹陸一再央人具保不准復令朱有恆等投道禀求劉觀察以該流氓飭拿解辦未據上海縣訊明具報所請省釋之處未便照准昨已批示矣 
　　道批五則○家丁翁貴禀批此案迭經批廨秉公辦結迄今又閱半年何以仍未結案據稱王阿虎賄書僞塡糧串是否屬實仰公共租界會審官傳案研訊惟翁紳旣肯加給遷費該廨應即秉公酌斷從速理結勿任訟延切切原禀抄發東益昌票號龐元徵禀批十一月初五十二月初十兩呈並抄黏均已閱悉此案飭據正會審官寶令查復李賢燧確已渡海前往日本等情業經本道詳請蘇撫曁南洋大臣咨商出使日本大臣查明李賢燧下落飭解來滬歸案訊辦在案着即知照江浙漁業公司禀批候咨請蘇藩司查案核辦復到再行知照可也趙左氏禀批此案訊判情形究係如何仰工程局裁判官速復察奪黏軍並發李栢照禀批出洋游學志屬可嘉惟來呈函件間尚有未通順之處應再努力加功俟程度及格再行禀候查明給護前往庶不虚此一行也着即遵照官事○江蘇候補道周鳴孫道署發審兼收呈委員通判王嘉熙浦東鹽捕營管帶朱大斌候補知縣鄭正詩昨均到道拜會禀見 
[南巿]  
　　萬壽停訊○昨爲隆裕皇太后萬壽之期總工程局裁判所循例停訊一天應審案件均於今日解堂訊判 
　　死於非命○内地電燈公司引擎間於新正初三日夜汽爐炸裂燙傷工匠三人即由該公司總理舁送上海醫院設法療治内有浦東陳家行人宋阿美一名已於前日因傷身死該公司酌給撫恤洋五十元由死者之父宋一青與屍妻宋潘氏備棺收殮尚有二人現亦未愈不知能保無虞否 
　　同受科罰○集水街昇昌煤炭店執事袁金虎昨被對隣裘生玉扭至工程局控稱被袁紏同牌九司務方瑞生阿憨等在二房東寡婦沈氏處賭博以致輸洋七十餘元除付外將金戒抵洋十六元事後始知被騙向袁討取金戒不還求請究追訊之袁供認不諱判袁罰洋十元繳還金戒另着裘罰洋五元並繳到贖戒洋十六元一併充公 
　　送回學徒○某銅作學徒南匯人陸行藏去臘被師責打逃出在途徘徊由巡士帶至工程局迄今無人具領昨特飭探找尋其師給予領去 
[閘北]  
　　何苦挺撞○北京人高金泉前日深夜在途行走被崗巡查見拘入四路分局昨經黃正巡官提訊供詞支吾再向盤詰則一味挺撞判責二百板斥釋 
　　能否償還○陳賢卿去臘在四路分局控告成衣丁志帆當去衣料一案昨經黃正巡官將丁提出覆訊判丁交保出外理處 
　　不知亷恥○機器匠徐阿四馬光道先後與劉余氏之女私姘被氏夫偵知將女痛責前日該氏與徐馬二人在閘北遇見口角相毆扭控四路分局黃正巡官以兩造均屬無恥一併逐出不理若再吵閙定即拘辦 
[英租界]  
　　洋行受騙○昨有騙子某甲至虹口百老匯路日商岸田洋行内選購東洋緞子八碼囑令隨往取洋該行即遣用人張某跟送至仁記路沙遜洋行後門相近甲即乘間携緞逃逸張找尋無縱知係受騙即投總巡捕房訴明前情請爲查緝 
　　留以有待○鴇婦工錢氏在四馬路東薈芳里第一百四十八號屋内開設妓院因容留幼女湯玉珍即三姑娘被老閘捕房捕頭偵悉昨飭包探顧阿根協同一百三十六號西探往查屬實即將王鴇與女一併拘入捕房湯女暫留濟良所王鴇送請公廨押究 
　　西捕辭差○總巡捕房管理案犯打手印事務之一百五十四號西捕禀准卜總巡辭去斯職仍充西捕昨已上差 
　　繙譯調差○福州路總巡捕房寫字間繙譯姚某奉卜總巡調至印捕正巡寫字間内辦公遺差另派陳某當值 
　　誚假出游○總巡捕房十四號三道頭西捕凌處請假三禮拜赴蘇杭等處游歷菜奉卜總巡允准於昨日乘坐游船前往游覽擇人辦事○英捕房七十九號西探因辦公勤愼昨奉卜總巡諭令帮辦傳提牌票事宜 
　　汽車無照○王阿生昨在南京路附近開駛汽車被捕查悉未向工部局領取捐照因即禀明捕頭請廨出單傳訊 
　　乘車失竊○秦文炳昨乘某號電車被賊竊去銀表金練及日本金小洋等物即投捕房報請查緝 
　　逐出復來○過犯陳金生濳入租界昨在福建路行走破老閘捕房包探張全林擅見拘入捕房押候解辦 
　　冒取牛皮○鞋匠李和尚向在河南路寶 
 
 

Page 20

 
 
章鞋店内爲夥因私盖店内圖章向虹口廣生利皮店内冒取牛皮一件計值洋七十元昨經店主查悉報請捕房派探葛祖元將李拘入收押候解公堂訊究 
　　車夫竊車○嚴萬裕近被車夫朱阿三竊去包車一輛報經捕房於昨日派探張全林在湖北路二百零二號馬房内查獲原車吊存捕房候傳失主認領 
　　包探獲賊○張阿毛顧阿和昨因串竊福建路二十九號門牌舊貨店内銅器等物被探查獲一併拘押捕房候解公堂訊辦 
[美租界]  
　　行人被刦○姜阿祥前晚至捕房報稱頃間往經南潯路被張阿林搶去洋兩元捕頭允爲查辦 
　　因何吵閙○住居裏虹口老街之陳呵林昨至捕房報告前晚有無賴多人來家滋閙請爲查辦捕頭允之 
　　婦人飛碗○嚴葛氏昨在新記浜某老虎灶泡水因與店夥某甲口角被店主婦施陸氏以碗擲傷頭額旋由巡捕併送捕房候查核辦 
　　自投羅網○過犯丁嘉生　至美捕房與某押犯遞送香烟書信被看守巡捕查見將丁拘住禀明捕頭押候究辦 
[法租界]  
　　副領回國○駐滬法副領事徐而松君近奉本國政府電傳回國諮詢要公徐君得電後即於前晚乘坐法公司郵船起程返國在滬法國官紳咸詣碼頭送行 
[海上閒談]  
　　蘇路公司將開大會矣王總理之報告營業情形京股東之籌畫善後辦法皆已發表於報紙以供各股東會前之研究王總理與京股東兩方所籌之手續各有其理由此中大有研究我各股東勿視此蘇路前途關係存亡之大會爲無足輕重而淡然置之也 
　　記者曰蘇路尚可爲也各股東其勿灰心而置之度外襲文明風氣者曰西洋重自由結婚男女講交際不似吾國從前挈目不相識之人强爲配令佳偶怨偶全憑天命者然自由結婚之所以可貴者在以結婚與交際有截然不同之點結婚固先交際然交際自交際結婚自結婚西人往往有男女感情非常契合而言及結婚則互相拒絶斷然不肯允許者未許婚之前不越朋友一分界限此其所貴也吾願滬上之少年注意 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙省各司道衙門分科治事委員銜名表]  
　　布政司衙門分科治事總務科科長候補知府楊志　職制股一等科員候補知　劉祖錫收發股二等科員縣丞職銜優附生王光漢　庶務股二等科員候補知縣宋景濂田賦科科長世襲雲騎尉左凱生丁糧股一等科員候選主簿莫量二等科員縣丞職銜　澤堉交盤股二等科員附生胡崇文釐務科科長候選知府胡宗麟厘務股一等科員候補從九王祖耀二等科員王福燾二等科員候選訓導沈晉稅捐股一等科員候選訓導汪義方票照股二等科員候補巡檢孫傳冕二等科員附生江廷診俸餉科科長布理問職銜附貢生周官燦正餉股一等科員候選縣丞　鴻遇二等科員附生沈愼言二等科員府經歷銜附生傳毓央雜欵科二等科員附生丁崇齡銷算科科長江蘇候補知縣沈肇祚第一股一等科員候選縣丞吳文熊二等科員通判職銜沈明輝第二股一等科員候補　丞賀學海二等科員候補府照磨張德威二等科員江西試用縣丞温殷塏審計科科長直隸州州判宋承家第一股一等科員候選府經歷周鐵英二等科員補用府經歷羅會苞第二股一等科員分省縣丞許承組二等科員候選縣丞厲存麐二等科員分缺間巡檢樊泉生二等科員候補知縣嵇宇 
　　交涉司衙門分科治事秘書科科長知縣用准補長興縣縣丞徐宗德一等科員安徽候補知縣周文彬二等科員通判職銜盛心頤二等科員候補縣丞汪培生播譯科科長候補同知直隸州知州張其昌一等科員候選布經歷戴承祚二等科員約翰書院畢業生沈寶善二等科員　選縣丞播耀廷 
　　提學司衙門分科治事議長前四川學政盛炳緯議紳内閣中書姚漢章翰林院編修邵章江蘇候補知縣王廷揚雲南補用布庫大使黃式蘇總務科科長優貢知縣谷鐘秀副科畏揀選鹽大使成健科員就職直隸州州判袁長春科員　補知縣戴振聲科員揀選鹽大使魏錕專門科科長正任臨海縣知縣杜廣佑副科長平陽縣勸學所總董優禀生汪理孚科員分部主事趙濬普通科科長候補府經歷殷松年副科長内閣中書錢家治科員補知縣戴振聲科員分省　補縣丞播志道科員浙江高等學堂豫科畢業歲貢生鍾善繼實業科科長補用知府安徽知縣藍和光副科長内閣中書許炳堃科員丁憂試用知縣劉應元科員候補知縣劉欽謨科員候補通判沈維誠圖書科科長揀選知縣祝震副科長慈谿敎諭孫　禮科員安徽候補知州任壽彭科員准補慶兀縣典史沈湛鈞會計科科長通判職銜傳遂忠副科長江蘇增生柳斌元科員揀選鹽大使陳肇崑科員試用府照磨沈崇脩省視學候補通判京師大學堂畢業生范期顯浙江初級師範學堂畢業生朱守仁湖南候補同知陸獻昌化縣訓導沈鏡蓉西安縣敎諭徐光烈天台縣優增生保選孝亷方正袁之球（未完） 
小說 
[軍情小說湘纍怨（三十一）]  
　　第七回覘敵勢王大令運籌殲渠魁革命軍敗績只說崔祿貞聽了陸開先這番說話只含着一胞珠派連連的向他點頭又向他連連的揮手呌他快走陸開先見了只得硬著心腸分手而去這裡崔祿貞見陸開先走了呆呆的望着他的影兒發獃呆望了好一回只望得陸開先的影兒都不見了方才摺了眼涙催兵前進走了一回約莫着離縣不過十多里路這個時候雖然是九月中旬晚間還有月光這幾天却連日起了大風。天隂月暗。連星斗都没有一些兒光亮。那班革命軍。雖然都帶著燈球亮子。郤是人多燈少。分辨不出道路。望著前邊一帶。高岡迄邐。樹木叢叢。黑暗裡頭。不見一些兒人影。正在這個時候。忽聽得對面一聲口號。接連著槍聲砰然。早飛過一排連珠槍彈。把前隊的人。早打倒了許多。那班革命軍。雖然也有洋槍。郤都是些前膛舊式的鎗。還有些竟是打鳥的鳥鎗。那裡抵得過新式快槍的功用。更兼這些槍彈。又都是從黑地裡飛過來的。旣不知對面的敵人多少。又不知敵人隱藏在什麽地方。不由的登時擾亂起來。只得也裝上鎗彈。向着那槍彈飛來的一方面開了幾排。郤都打在空地裡去。一個人也打不着。崔祿貞見了這般情形。明知道有些不妥。但是事已如此。自然是有進無退。有死無生的了。連忙喝住了那些軍士。不許妄動。又呌舉起火來四面搜看。一面奮勇前進不準退後一步。那些軍士得了號令。果然大家舉起火來。四下裡搜看了。一回。那裡搜得着一個人影。早又聽得前後左右。四面槍聲響亮。那鎗彈就如狂風驟雨一般。直飛過來。一霎時早横七豎八的。打翻了許多兵士那革命軍的隊伍。就登時大亂起來。崔祿貞見了。不由得心中大怒。自已領着一隊親兵。飛一般的向前直撲。郤又看不見方才放鎗的敵人。究竟藏躱在什麽地方。只聽得黑地裡一片聲的大喊道。匪首已經拿住。不要放走了這班逆黨。棄械解散者免死。這一片的喊聲。異口同音的。直喊得山鳴谷應。也不知有多少人。 
國外新聞 
[英大臣在議院之宣言]  
　　初九日倫敦電電云首相愛斯奎士君在下議院聲稱政府黨之多數已足訂正憲政最大之變動同日倫敦電云首相愛斯奎士君在下議院演說之際聲言彼意宣述國家對於憲政爭點反覆辯論之裁斷一舉並不需時費事且望政府之提議能於皇上加冕前呈入上議院云印度事務大臣克魯維伯爵在上議院宣言英日現正協議諸事余今不能討論及此且曰事雖難辦余料日本之友好必竭力以從吾等之願而保吾人之商業又謂政府將討論津貼本届會期議員之公費間題 
[土國宫廷失火續誌]  
　　初九日倫敦電云據君士坦丁電稱土政府中央諸屋内有民政部衙門及政務處寺屋均遭火燬文書庫亦焚去大半同日栢林電云土耳其宫廷之失愼據謂係縱火所致（以上譯字林報） 
 
 

Page 27

 
 
[墨西哥革黨敗績矣]  
　　初九日紐約電云墨西哥革黨激戰之後卒爲官軍逐出茄萊地方美國台克賽斯州伊爾派沙之民曾雇汽車前往觀戰每點鐘車費洋二十元 
[粤大臣宣布政策]  
　　初九日栢林電云奥國外務部大臣在匃加利議會宣稱粤國之政策志在使土耳其及巴爾幹諸國得臻和平之發逹及與西維亞敦睦邦交 
[俄國振興敎育之發端]  
　　初九日柏林電云俄國國會已核准設立國家初級學堂議案 
[波斯財政大臣被害]  
　　初十日倫敦電云據德黑蘭電稱波斯財政大臣數日之前於途中爲人狙擊今已因傷卒於宫中警察已將剌客二名一并拘獲因係俄民故俄使已向波政府要求將犯交出近來各處均有排外之騷動 
[西正月英國貿易報告]  
　　初十日倫敦電云西正月英國之商業今據報告入口貨增多英金六百七十八萬五千零八十七磅出口貨增多英金二百九十二萬七千七百十六磅（以上譯文匯報） 
[更正]  
　　去年十一月念四日報載杭州德新輪船公司之竭蹶一則内有新巿愼康錢莊經理程通林董質卿施楚堂具禀官廳同任發起等語兹悉該公司經理施楚堂即德邑紳董施友桐而愼康莊程通林董質卿等實未預聞其事前載一切金融機關恃該莊爲週轉尚有失實之處附誌於此以昭實在 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
