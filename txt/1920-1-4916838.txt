# 1920 - 1 - 4916838

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[民國九年之預測（冷）]  
　　民國九年者民國成敗利鈍關鍵之年也蓋以前種種重大之懸案必將於九年結之能結固必結之不能結亦必結之何則種種重要之懸案無論從何方面以觀察皆有不能再懸之勢也 
是故民國而能入正軌啟未來億萬年幸福之基者民國九年也否則如水益深如火益熱陷民國於更難收拾地位者亦民國九年也民國九年决不仍如九年以前之苟且敷衍於萬事不解决之中者 
命令 
[十二月二十八日大總統令]  
　　調任齊振林爲陸軍部參事吳昭麟爲陸軍部司長此令 
又令陸軍總長靳雲鵬呈請調任齊星棟爲副官吳經明爲科長均照准此令 
又令陸軍總長靳雲鵬呈纂譯官陳虹另有任用請免本職應照准此令 
又令陸軍總長靳雲鵬呈請任命陳國棟爲纂譯官應照准此令 
十二月二十九日大總統令陸軍總長靳雲鵬呈請授黃大發爲陸軍步兵少校並加陸軍步兵中校銜應照准此令 
專電 
[北京電]  
　　本日命令（一）日留學監督江庸辭職照准任林鵾翔爲留學監督（二）皖警長劉道章免職任程炎勳（三）派曾宗鑒爲全國經界局總辦（四）派錢錦孫帮辦幣制局事宜（五）呂調元開缺專任督辦齋堂煤礦特任聶憲藩爲皖省長（三十一日下午二鐘） 
[北京電]  
　　閩電日艦三十已撤回（三十一日下午四鐘） 
[北京電]  
　　日使於二十九日午後至外交部通告撤退福建日艦事同時陳述於三十日在東京北京福州三處發表聲明書聲明日艦撤退並希望將來中國官場充分取締抵制日貨陳外次答日艦旣撤則於融和中國人感情當較有效（三十一日下午一鐘） 
[北京電]  
　　閩案外部仍主先撤艦後開議已電莊代使再提抗議（三十日下午三鐘） 
[北京電]  
　　吳炳湘以教員與政府意見相去太遠謝絶調人（三十日下午三鐘） 
[北京電]  
　　各校長頃會議以教育當局對教員罷課事迄無挽救誠意决定一律辭職（三十日下午六鐘） 
[北京電]  
　　清華校生經美代使敦勸昨已上課靜候解决（三十日下午三鐘） 
[北京電]  
　　京商界與學生團議决抵貨辦法舉安迪生爲調查主任城内外分三十二區對外人通運公司密查中國貨棧商店明查（三十日下午三鐘） 
[北京電]  
　　内部通電各省嚴禁聯合集會（三十日下午三鐘） 
[北京電]  
　　安系電滬王和會重開無論如何切勿犠牲新國會（三十一日下午三鐘） 
[北京電]  
　　吳鼎昌明日赴滬（三十日下午三鐘） 
[北京電]  
　　陳樹藩電復王天縱部圖攻雞心嶺我軍並未進攻院已照轉西南（三十日下午三鐘） 
[北京電]  
　　楊增新電俄舊黨退霍爾果斯設電局與伊犁俄人通消息（三十日下午一鐘） 
[北京電]  
　　庫電册封活佛元旦舉行並慶賀三日另派專使來京答謝（三十一日下午四鐘） 
[北京電]  
　　安慶各團體電呂調元縱子擾亂請卽免職（三十日下午一鐘） 
[北京電]  
　　據政界消息倪嗣冲近日病勢又劇（三十一日下午一鐘） 
[北京電]  
　　張樹元呈辯軍費並無浮冒請派員查辦（三十一日下午三鐘） 
[北京電]  
　　皖警長劉道章免職以程炎勳繼呂調元開缺督辦齋堂煤礦聶憲藩爲皖省長明早均見命令（三十日下午五鐘） 
[北京電]  
　　陸部以熊克武派人在滬購買大批軍械將運川電滬稅關扣查（三十日下午一鐘） 
[北京電]  
　　徐今日親弔馮並賻萬金（三十一日下午三鐘） 
[北京電]  
　　徐今早偕全體閣員赴馮邸徐親哭奠（三十一日下午二鐘） 
[北京電]  
　　王聘卿昨晚趕到送馮殮（三十一日下午三鐘） 
[北京電]  
　　河間决行國葬禮已備咨送國會徵同意東海明早九時半赴馮邸閣員全體同往（三十日下午五鐘） 
[北京電]  
　　參戰保案元旦發表（三十日下午三鐘） 
[香港電]  
　　國會議員因岑與　　接議和擬再提不信任案（三十一日下午五鐘） 
[香港電]  
　　方聲濤軍被陳炯明困於永春仙遊甚急林葆懌擬親往查辦（三十一日下午五鐘） 
[南京電]  
　　張作霖派參謀長秦伯秋來寗接洽（三十一日下午六鐘） 
[各通信社電]  
[北京電]  
　　美人威亷氏ＬＴＷＪＬＬＩＡＩＮ向充美使署二等秘書在職一年有半今日由中政府派爲烟酒專賣局會辦蓋依照三千萬元美金借欵之條件也由此觀之美借欵之阻力業已消滅而法日使署之抗議亦打銷矣威亷在中國政界知交頗廣爲人重視其在華　騐甚爲豐足且善操華語（三十日）大陸報電 
[北京電]  
　　馮前總統有遺書與東海並遺電南北各省長官願内外同心化除畛域和平統一務底於成 
[北京電]  
　　西林電聞仲裁機關將成立請將内幕答覆 
[北京電]  
　　當軸派曾彝進答復教職員諸君爲人師不宜誤人子弟必先上課條件事必竭力設法 
[北京電]  
　　東海傳見丁乃揚對於桂事頗有討論 
[北京電]  
　　東海今日至馮邸親弔河間全閣員偕往 
[北京電]  
　　外訊日艦嵯峨號已退出馬江 
[北京電]  
　　中行長談荔孫堅辭已定以常耀奎繼將發表 
[北京電]  
　　徐樹錚電定元旦舉行册封 
[北京電]  
　　潘復定一月五日到部履新（以上三十一日以上中華通信社電 
[北京電]  
河間喪禮决定各機關下半旗三日誌哀院部分電各省知照府院部各派二員治喪府派徐邦傑吳笈孫 
[北京電]  
　　分代表吳鼎昌即日赴滬王克敏允俟河間喪葬畢南下 
[北京電]  
　　王士珍到京弔馮喪直系謀勸出任事以爲北洋之領袖 
[北京電]  
　　研系失黨魁最近與舊交系携手之計晝决即積極進行 
[北京電]  
　　此間忽傳馮玉祥因傷身故院電張敬堯詢問 
[北京電]  
　　罷課案教員堅持去傳吳炳湘謁靳謂無法轉圜謝絶調停責任 
[北京電]  
　　胡維德使日陳　使法已内定俟陸外長回國後發表 
[北京電]  
　　黔督派顧問李某來京聞於局部媾和事有所接洽（以上三十一日）　 
[南昌電]  
　　柏文蔚以所部餉絀向黎天才商挪未得漸表趨向和平態度（三十一日） 
[濟南電]  
　　新督田中玉業於二十九日接印到任張樹元暫不肯入京（三十一日）以上中孚通訊社電 
公電 
[長沙來電]  
　　滬會停頓數月於茲時局變遷今昔情形更殊兵多如故餉缺有加兵愈多而地方愈紛擾餉愈缺而民心愈恐慌軍費累欠繼長增高財政來源山窮水盡推其所極縱無外患憑陵已有不戢自焚之勢况乎青島問題西藏問題迄無結果福州交涉又復咄咄逼人不於此時澈底覺悟翻然改圖空言民氣寗能有濟夫外交完備之能力根於政治結合之精神我國政治結合之精神安在也徒見戈操同室劍斷同舟實力不充團體不固乃欲與人折衝樽爼獲最後之勝利其危孰甚顧内政艱險如此外患迫切又如此不籌救濟之方則已苟言救濟舍促成和議迅謀統一外更有何術　　　　組織新成軍政府亦仍舊貫此正一意謀　　　　　　嘉會伏乞我南北當軸捐棄小嫌互爲護步　　　　　諸公同聲呼籲俾滬會迅速開議一切問題仍由滬會解决不必另生枝節轉涉紛歧挽救危亡其謀對外生死關頭爭此一著而已再福州事件是非曲直世有公評應請我政府嚴重交涉撤退日艦伸張　權内以俯順與情外以維持親善此尤敝會同人所日夜禱祝者也敝會以促成和平爲宗旨一心救國三次建言臨電神馳伏維鑒納湖南和平促成會叩艶 
里昂無線電（路透電社） 
[三十日巴黎電]  
　　駐柏林協約國委員團會至丹齊·亭堡·白里門等港查核德國所可交與協約國之船港材料 
[二十九日馬賽電]  
　　法國輪船公司之亞瑪崇號令日開往遠東載有搭客八百人中國軍事委員團亦附乘赴滬該團在法盤桓甚久 
[二十九日倫敦電]  
　　意國首相尼蒂氏現來倫敦將於下星期初與英首相喬治氏會商要務 
[三十日巴黎電]  
　　衆院於財政總長克洛士氏借欵議案提出時决議即加討論克氏曾詳細解釋其計畫擬募五釐息之借欵於第一年起按季抽　償還限六十年償清抽出之號數每號還以一百五十佛郎新借欵仍如前例免納一切捐稅衆院已以四百九十票對四十四票通過該計畫 
[二十八日倫敦電]  
　　每日電聞報紐約通信員電稱參議員洛志氏苟不從速示明可保批准和約之調停實在效果則共和黨恐有公然叛離之虞共和黨之穩健派擬以哀的美敦書致參議員洛志氏請其必須贊成參議員六十四人贊助之修正案否則該穩健派將加入民主黨於是洛志氏欲求通過和緩性質之保留案亦將難償其願云 
[二十八日不魯塞爾電]  
　　比利時獨立報載稱比國殖民大臣現居倫敦磋商以前德屬東斐布柯巴與烏奇奇二州移交英國蓋以英國將代表國際聯盟會治理二州之地也比國殖民大臣現且與英國談判比人在前德屬東斐乘坐火車須與英人同享減費權利事宜 
[二十六日巴黎電]  
　　德政府於耶穌誕日致書拘禁各國之德俘謂各約最後調印之日期已在目前 
[二十六日巴黎電]  
　　法國財政總長現擬將每基洛麵包之價自二十五生的姆增至四十生的姆食口衆多之家另發一種麵包劵仍照現價出售 
[二十九日巴黎電]  
　　羅馬傳來消息謂新媾和會議已經决定改在倫敦舉行法國外交界聞此消息大爲詫異探諸當局毫無所知一月前半月内法國衆院將討論預算案及新借欵一月十一日將選舉參議員十七日將選舉總統故總理克勒滿沙氏必難離開巴黎 
[二十九日巴黎電]  
　　法國糧食管理員决議現存小麥尚多故在明年八月以前不必增價 
太平洋路透電 
[三十一日香港電]  
　　昌興輪船公司之孟梯格平號今晨機器失愼旋即撲滅 
[三十一日香港電]  
　　商會十二月份棉紗報告謂十二月份生意極小雖羅比匯率大落然買者因鄉間需求滯鈍不願放價收買而賣者又不願按照前價出售也市價十支二二○元至二五五元十二支二三七元至二七五元十六支二九○元至三三○元二十支三三○元至三六○元到貨二千包售出一千包未有運出未售者四千包 
[三十一日北京電]  
　　威亷氏前充美領署職員兼美國鈔票公司經理後任使署二等秘書於十一月間辭職昨晚由中政府任爲烟酒局會辦此舉不獨爲北京人士所歡迎即各口岸亦稱得人 
[三十一日北京電]  
　　聞胡維德已辭巴黎使職劉鏡人再辭東京使職 
[三十一日北京電]  
　　罷課問題吳炳湘調停無效教員决計全體辭職 
[三十一日北京電]  
　　聞倪嗣冲病劇 
[三十一日北京電]  
　　今晨徐總統以私人資格赴馮河間宅吊唁 
 
 

Page 5

 
 
   
 
 

Page 6

 
 
國外要聞 
[美國財政之前途]  
中美新聞社華盛頓通信云凡美國平日常抱樂觀之政治家如令其一度治理經濟委員會衆院財政委員會或參院財政委員會事則必色然弗樂此勢所必至者但觀共和黨人之　此等財政機關職務者六閱有前方與高彩烈今則已入沈鬰之境卽如本薛文義州參議員潘羅斯氏本爲一極樂之人言語行動無不含一種快樂之意味而自爲參院財政委員會會長後則樂意全消與前此判若二人衆院財政委員會會長古德氏亦然計自今年六月三十日至明年六月三十日國庫收入計共七·二二九·九八四·二四○金圓而支出須一○·八三一·二○二·五八五金圓約略算之則出入相抵尚少三·五○○·○○○·○○○金圓故兩院財政委員會對此頗生焦慮苟政府徼倖來年能爲農人保證麥價每斗二金圓二角半則於此或可得一·○○○·○○○·○○○金圓之收入然即得此資而仍缺二·五○○·○○○·○○○之數無可籌措也不特此也對於郵局書記生加薪問題須得資五○·○○○·○○金圓而於改良戰中保險部之問題亦需資七五·○○○·○○○·○○○金圓即政府各部辦事人員亦須加薪需資凡一○○·○○○·○○○金圓外此尚有他種雜用所需甚鉅如行實軍士因其轉戰前敵爲國宣勞而核其所需乃須二·六二○·○○○·○○○金圓其他海軍中人及紅十字會看護婦等尚未算入以言海陸軍軍官酬庸亦不可少每人如以一千金圓計則需資亦在六·○○○·○○○·○○○金圓與七·○○○·○○○·○○○金圓之閒今者需資日多一日而預算上缺少之數終無法可以彌補尤足異者國庫之困窘如此社會方面尚有種種要求請將各項賦稅悉行豁免不知政府方恃此以爲挹注果如所請則政府將少五○○·○○○·○○○金圓之收入財政上又受一大打撃矣以今日之情形觀之不特豁免賦稅一事萬難辦到對於進口貨物方有加多稅金之提議因進口者類爲奢侈品人旣樂於購置則當亦不計納稅之較巨然社會方面已有反對之聲謂將增高生活程度决不能從雖然此策縱使實行亦不足以救國庫之窘急核計每年進口貨品爲値約五·○○○·○○○·○○○金圓納稅每百分之五即增至每百分之十五爲歷史中未有之重稅然政府每年所得亦僅七五○·○○○·○○○金圓猶大洋中之一滴水耳如加重他項賦稅則社會中必將譁然反對亦非計之得者至戰事保險金一項初意本在革除兵士撫卹年金以此爲代在勢自不可少良以國中健兒爲國家捐其生命殘其肢體比大局旣定固應酬之以資俾能生活今若并此而靳之直將貽冷血之譏然而籌發此金爲數實不資也今日之財政問題甚難解决美國本以富裕聞於世而此一年之中亦不免有捉襟露肘之象今日美國人士方斤斤焉爭論勞働界之工作時間與社會之困難情形不知政府中之財政亦方大感困難國人之擾擾咸不足以匡救之曠觀大勢非再致力於田地間之收穫及工業界之製造不可二者旣舉富乃可期口頭之空論不足取也財政總長當告衆院似擬仿前此自由公債辦法更發一種公債用以充兵士賞金等用然前此之自由公債人皆爲一時愛國心所驅使冀得戰勝强敵獲最後勝利故購者倍形踴躍今若再行此法國人恐將以淡漠視之故在勢亦不能行生財無道點金乏術此兩院財政委員會之所以焦慮不能已也 
國内要聞 
[京校教職員罷課問題近訊]  
　　教育界堅持撤傳昨日由國務院參議會彝進邀請教職員聯合會代表馬叙倫王家吉吳潤生盧秉徵關景山五人談話會轉述靳總理之意先希望各校上課其他各問　皆好商量各代表謂吾等對於教育當局根本上不信任若不撤換傳嶽棻暫時不能上課云云曾當時允將此意轉逹於靳又聞教職員聯合會决定今日派代表馬叙倫王家吉吳潤生　秉徴關景山等七人謁靳如再不接見决定謁見東海務期逹到撤換傳嶽棻之目的至吳鏡潭本已擔任調停之責惟因教職員與政府之意見相去甚遠無法入手近日對於此事並未聞問又蔡元培以下各校長之態度亦極冷靜教職員聯合會已擬議舉派代表分在各校詢問各校長之意見以爲最後之解决 
[馮河間逝世]  
　　前代理大總統河間馮國璋氏於前晚（二十八日）十一時病故京邸茲將所得消息彙誌於左 
　　病狀之經過馮河間之病起於本月十二日是日徐恩元偕同美國人某氏前往帽兒胡同馮宅謁見河間在大客廳晤談嚴冬久坐略受風寒旋即起病頗似傷寒又因沐浴受冷病卽伏内初服公府陳醫官藥無效旋請德醫的波爾診治肺痰極多並由德醫邀請美醫協和醫院院長研究治法嗣又請法醫共同研究治法計服西醫藥七八日均未見效河間遂不願服西醫藥矣二十一日改請中國醫生杜子良診視杜醫云是冬瘟肺中有痰且有濕服杜醫藥頗見效騐二十三夜間發汗病勢漸減二十六日解大便一次據杜醫云病已大退惟氣體太弱痰仍多用除痰補氣之劑服人參大見功效二十八日晨刻痰忽上湧趕服杜醫方痰漸定午後病大退晚九時許食粥一小碗精神漸爽至十一時突問侍疾者現時幾點鐘侍疾者詭稱九時河間謂恐來不及即命人取祭服河間長子家遂問取祭服何用河間云有用處又命人請張君一　來告已彌留恐不起煩君代擬遺稿口授意旨迨張君繕成仍庽目河間並告陳之驥等及其家屬云余（河間自稱）今死矣南北相持不能統一徒苦吾民無法調解但望今後雙方讓步早息内爭亟謀統一余雖死亦可瞑目地下又命陳之驥等轉述已意誥誡所部今後宜體諒余之苦衷忠心服務國家等語隨服祭服畢痰忽上湧遂即與世長辭時正十一時三刻也河間今年六十二歲有子四人長家遂次家遇家邁其四子尚糼家遂現充參議院議員臨終時女壻陳之驥前江蘇督軍任内軍醫課長金桐仙等均在側所部重要人物如師景雲張宗昌惲寳惠熊炳琦馬瀚文均趕到是晚十二時衛戍司令段香岩警察廳總臨吳鏡潭均到馮宅商辦飾終典禮二十九日上午十時段合肥親臨其喪哭之甚哀靳翼青亦哭之痛也是日東海派公府指揮使徐邦傑代表往弔並有今日（三十）親往弔祭消息王士珍由正定趕來張調辰由天津趕來其餘軍政各界要人多親往哭祭素車白馬同具哀思現定於三十日上午已時入殮 
　　遺函與遺電河間於彌留之際所囑遺稿内有遺函與東海其文云大總統矜鑒國璋病在埀危自分羸軀已無生理平時志業百未一就今有不能已於言者南北未一民生凋敝國内自相離析恐即爲外患侵凌之機我大總統本以和平統一爲職志國璋累讀明令輒爲感泣現在時局尤爲危迫尚願我大總統益持毅力務底於成國璋生前雖多負疚死後亦當瞑目惟鈞座哀憐之伏枕上陳仰祈崇照馮國璋謹肅聞東海接閱遺函後深爲震悼又以與河間共事多年私交甚篤擬於日内親赴帽兒胡同馮邸致祭以表哀忱河間又有遺電一則通告全國文曰天津黎前總統保定曹經略使奉天張巡閱使蚌埠倪巡閱使武鳴陸上將軍各省督軍省長承德張家口歸化各都統廣州軍政府各護軍使各鎭守使各司令各師旅長公鑒國璋伏處經年對於時局雖未嘗有所建白然私衷耿耿念及國事不敢恝然詎意一病埀危自分已將不起蹉跎就木飲恨何窮現在南北相持迄未解决内憂不靖外侮益深徐大總統素以和平統一爲懹諸君子同抱濟世安民之略必能力廻劫運手挽陸沈此後尚祈内外同心化除畛域國璋生前志願縱無所成域中仍是一家泉下必當瞑目伏枕贈言諸維亮察馮國璋儉 
　　喪禮之議定河間故後馮宅向府院訃告東海聞訊即派專員往視國務院内務部討論治喪禮節當嚨數日垂危時已電駐美代辦容揆令探詢美國前總統羅斯福氏病殁時治喪禮節容昨電復謂美國亦並無明文　定　前總統逝世時白宮及各官署均下旗誌倬上下議院聯合開弔外交團前往致祭至於　殮禮節係照平民辦理並無特别儀節云　院部會商結果擬參酌中外一面酌仿美國制度一面比照袁世凱逝世時治喪條例加以變通分别辦理及至昨晚始决定八條大致如下（一）大總統親往致祭（二）以大總統命令布告全國（三）全國各官署軍營學校海關自十二月二十九日起下半旗三日（四）陸海軍致相當敬禮由陸海軍酌定（五）北京各官署人員公班前在致祭（六）外交部通知以私禮往弔（七）出殯日各官署分班往送並下半旗（八）公府禮官處國務院外交内務陸海軍部各派二員赴馮宅商議治喪 
　　使團之致敬聞外交部自河間逝世後已知照外交團外交團以河間曾代理中華民國總統素篤邦交亦擬由駐華各公使或派員前往馮邸致祭並擬與中國各機關一律下半旗三日以崇禮制而表哀慕之意 
按河間爲北洋軍人之中堅少時曾肄業於保定之蓮池書院光緒初年棄文就武乃入北洋武備學堂當時與段祺瑞王士珍有三傑之目畢業後隨袁世凱練兵小站任爲管帶後爲保定將弁學堂總辦光緒三十一年十二月充任爲貴胃學堂辦事呈請政府設立練兵處清廷是之任爲練兵處總辦規畫部署都出其手光緒三十三年昇任爲陸軍部副大臣創辦禁衛軍宣統三年武昌起義任爲第一軍司令官旋以大勢所趨乃與袁世凱段祺瑞等傾向共和而有第一次之南北和議民國元年九月被任爲直隷都督二年十二月轉任江蘇都督五年十月被舉爲第二任副總統六年七月張勳復辟黃陂辭職乃於八月一日自寗入京代理總統去年以任滿退職優游京津之間然於國事仍多所建議云 
[内務部干涉省會聯合集會]  
　　内務部近又通電各省禁止省議會聯合集會原文錄下查法定機關之行動應以法定職權爲範圍與個人之集會結社不同决無任意集合多數區域不同之機關而爲聯合行動之理各省省議會係屬法定機關其區域僅以本省爲限在省議會暫行法並無各省議會得舉派代表開聯合會議之規定是以民國二年因各省省議會在上海開聯合會曾經國務院電知江蘇都督民政長依法解散並通電各省有案又查上年六月間各省省議會舉派代表擬在南京集會由江蘇督軍省長電部解釋本部當以各省省議會代表在寗集會在省議會暫行法所定職權旣無根據自不能適用治安警察法第十九條規定警察官所對於此種非法集會當然得行使治安警察權命其解散卽經電覆查照在案現値和議停頓舉國人民迫於希望和平之心趨向未能一致言論不無龐雜誠恐有假借省議僵名義而爲職權外之行動如上述聯合會議及舉派代表集會等情求之法律旣毫無根據徵諸事實亦易起糾紛茲爲尊重省議會起見特再申明如果有假借名義爲前項等聯合集會而爲職權外之行動可查照成案轉飭該管警察官所依照治安警察法嚴加取締至他尋常之政談集會或政治結社亦應以私人資格名義依法定程序辦理除通咨外應請查照辦理 
[吳佩孚最近之兩要電]  
　　爭魯閩案與勞動代表吳佩孚前爲外交事曾來兩電茲探得原文如下其一云北京國務院靳總理鈞鑒國密頃據京函及報載美都開國際勞動會我國國務會議議决不派代表山東問題政府有令劉公使與日本直接交涉之風說逖聆之下不勝詫異查近世勞動界之地位日高對於國際前途關係至鉅日本無工黨且由官廳代選代表赴會我國事事效法日本何於此獨不仿辦而自甘放棄山東人民正在籌欵贖路美上議院已通過保留山東一案我政府偏不候提交國際聯盟會公判解决而必欲兩國直接交涉尤所不解伏念我總理愛國情殷愛鄉心切務祈鼎力主持勞動會議立派代表山東問題提交聯盟以重主權而保國土臨電無任屏營待命之至師長吳佩孚叩其二云北京國務院靳總理鈞鑒治密微歌兩電敬悉福州一案我政府與日人嚴重交涉莫名欽佩勞動會議萬國贊同我　何能獨　且我國勞工供給居世界第一華工足跡遍及全球歐洲參戰華工五十餘萬從事國際戰爭功績昭著此次歐戰之後各國會議保工善後事宜我國若不派代表赴會是放棄國際上應享之利權將來何以對我全國勞動界鈞電旣云關係甚鉅又云應否派遣詳加考　頗滋疑資國權所關稍縱即逝爲此冒瀆直陳務懇迅派代表赴會以維國權而保華工爲幸謹再電禀伏維鈞裁師長吳佩孚叩 
[京津商界處置日貨之辦法]  
　　北京自開國民大會以後由商會京師總男女學生會等二十餘團體組織抵制日貨委員會商議抵貨辦法進行頗力昨日（廿九）在高等師範開委員會議已將具體辦法議决聞至遲於九年一月二日可以實行茲將其議决辦法列左（一）由商會及學生聯合會各派調查員若干一同調查調查地點分二種（子）車站調查每次由商會派四人學生聯合會十人擔任之調查時先查報稅單有疑惑時可將貨物打開檢查若仍分辨不清則送商會公驗（丑）商號調查（甲）將北京城分爲三十三區每區由本區内學校學生組織調查隊（乙）各行批發莊由商會開具字號地點交各區調查隊（丙）各行發莊開具存餘日貨清單交商會轉調查隊由各區調查員持此清單向本區發莊調查日貨有無增加（丁）發莊發貨至商號時須將發單交調查員審查以便至該商號對證（戊）各區調查員分組輪流監視各發莊（已）對於日商洋行各區分組輪流監視（庚）各商號將存餘日貨開單交調查員若新從中國發莊販來日貨須將發單交調查員與發莊對證（二）無論由外埠或本京日商洋行販賣日貨一經查出除將所進日貨全數焚燬外並麂罰以貨價百分之五以上罰金（三）無論何人知有某處新進日貨報告本會經查實後獎以罰欵二分之一以下但不願受獎金者給以相當之名譽獎（四）調查員查出日貨時提出罰欵五分之一以下製成獎品給該調查員（五）對於外人通運公司密查對於中國人貨棧則嚴密檢查（六）調查員由委員會發給調查證（此證蓋有抵制日貨委員會及北京國貨維持會印）無此證者不得入商號調查聞此次抵貨商界大有决心上列各項辦法曾經商務總會董事大會通過又委員會調查股正主任係安迪生副主任爲學生俞某云 
天津國民大會委員會於二十九日開會由張品題主席楊曉林介紹門市布商同業公會代表張蔭棠君出席報告辦法略謂門市布商八十餘家均與日商無直接來往者已經組成一同業公會對於抵制日貨亦有議决辦法（一）三日内全體皆造具日貨清册呈報國民大會委員會（二）不　以少報多亦不得以多報少（三）現存之貨售罄後如發行家未經委員會承認及加調查後决不再添新貨亦即不買新貨云云報告畢即退席李之常臨時動議以近來有商家自决辦法如棉紗同業公會等商家即有覺悟係自動的較諸被動的實不相同故對於萃賣場可請打銷查自五四運動以來學生首先奔走救國事業以迄於今並無絲毫鬆懈惟以商家對於抵制日貨尚無决心方有萃賣場之提議似有監督性質今旣有商家自决辦法自當開放其餘無自决辦法之行商仍宜有萃賣之約束不然仍不能取信於人時子周云此時應先討論辦法如無萃賣場宜如何調查方不發生窒碍如何方爲捷便又對於棉紗商之自决辦法可先由本會推代表與該會接洽兩方面章程逐件計論然後再交大會核議可否孟震侯云該會主張不屬公賣處之節制令人不無疑惑蓋凡事有弊方懼人之檢察如無弊賣决無懼人檢察者也本席仍以公賣處存立以資監督討論結果係公賣處仍就存在公推時子周與棉紗同業會接洽逐件討論兩方面之章程主席並宣布明日下午三鐘仍開會繼續討論辦法隨即閉會 
[張樹元去魯之前因後果]  
　　山東督軍張樹元自蒞任以來如假借省議會名義施行戒嚴等事久爲東民所不滿曾經公民王隆策等迭次呈請政府查辦旋又經省議會查明張樹元侵呑軍費三百餘萬元於本月十五日向政府據實拍電證明張之督軍地位已經動搖詎張近又無故解散學生聯合會縱使軍警慘傷學生復經公民張思緯常靜軒李九齡等於二十五日連電請求政府撤查究辦現政府俯從民意已將張樹元明令免職任命察哈爾都統由中玉接充業於日昨（二十八日）上午十二點乘專車蒞濟矣茲將公民電文披錄如下北京大總統國務院各部總長段督辦鈞鑒張樹元侵呑軍費事跡昭著前經省議會銑電證明政府有何辦法迄未宣布凡我東民殊深惶惑事關山東生死問題懇迅予查辦以蘇民困山東公民張思緯常靜軒趙樹枋郝鳳城王隆策李文泉等叩北京大總統國務院段督辦曁各部總長鈞鑒張樹元侵吞軍費劣跡顯著經省議會銑電陳明近復縱使軍　慘傷學生羣情所激破壤堪虞懇即明令查辦以除民患而順與情山東公民李夢甫魏子厚劉錫侯李開文張輯五等叩 
此次張督之被倒迅速爲歷來更動督軍歷史上所未有新任田督於前日（二十六日）上午赴公府請訓後即趁晚車南來昨日十鐘到濟駐節八旗會館據可靠消息田督除正式接任外尚負有查辦張督有無浮冒軍費之任務究竟事體如何尚難逆料茲將此事經過情形錄下（學生會方面）此次學生之風潮表面上雖似結束而懲辦傷害學生之軍警及軍警長官之重要條件在政府方面尚無圓滿之答覆故日前討論結果催促調人向向政府繼續交涉一面自已調查駐守各學校門首軍警之營區預備自行檢舉要求政府按照法律解决是日下午得有督軍更動消息即行通知各校共同會議預備條件一俟調人答覆未能圓滿再向新田督嚴重交涉昨日已由各校推定代表約於今日會晤田督作非正式的交涉（省議會方面（該會份子原係王張鄭三派而對此倒督　題則分爲倒督維督之兩派二十五日晚間兩方均得有田張更易之秘電倒督派之目的已逹則預備對張之種種材料以供政府方面之澈查其維督派聞有函電致中央希圖將成命收回此次田督來東之迅速即中央恐事久發生其他糾葛也（公民團體）山東一般公民所注意之重要事體卽公請查辦前運司王鴻陸一案當公民等繼省議會後公推代表入都向國務院鹽政署等機關呈請查辦王鴻陸時在多數人心理卽謂王鴻陸與張前督素稱厚密倘至執行查辦之際張前督或有多少維護茲張督雖已去職而新任督軍適與王鴻陸係郎舅至戚田督甫蒞山東對於王案之關係又未洞悉其底裹萬一以至戚關係過事廻護對於鹽政前途恐更生不良之危險惟該案不但　民病國且關係國際間之押欵聞田督係靳舊好前次爲王案赴都代表會將詳細報告呈靳田督來東之前對此定有重要囑託不至過拂民意亦未可知此則一般公民所極注意者也 
[湘學生呈訴張敬堯罪狀]  
　　摧殘教育之罪四湖南工業專門學校等三十七校學生代表柳敏等昨向府院教育部等呈訴湘督張敬堯摧殘教育懇予撤懲其呈文云竊湘督張敬堯蒞湘以來視民如　無惡不作中外報紙日不絶書湘人疾首痛心窮於呼籲諒早爲政府所悉聞學生等方在向學其於國政未敢一下論評亦不欲妄有干請今乃全省學校橫被摧殘省城公私大小各校學生萬數千人無校可入人心皇皇大有不可終日之勢教育萌芽摧折殆盡竊爲國計爲民計爲湘計爲自身計誠有忍無可忍待無可待者謹爲政府一略陳之一剝呑教育經費也湖南教育經費向經省議會議决歲支八十餘萬元自七年四月張督到湘減爲四十餘萬元復以無欵爲辭提取譚前督任内案定小學教員年功加俸基金三十萬元爲支發教育經費之用各校支取屢延不發常至斷炊遲之又久乃按減發之數再減爲八折七折不等九月以後一律六折復以湖南銀行紙幣六串當現銀一元而市面則須十串至十五串乃得當銀一元名雖六折實不過三四折至本年一月欵更無着二月發湖南銀行紙幣不及二成發後三日即將紙幣取消各校所領竟成廢紙三四兩月僅發四成有零五六兩月亦祇五成猶遲至十一月教員罷課時始發七月以後之欵此時猶未提及凡所支發皆歷經各校長再三請求繼以辭職始獲給領無論折減幾成皆勒具十成收據必收據入官欵乃得給兩年以來校長借債度日教員枵腹從公學生斷炊　食備極艱辛無可告訴張督旣將應發之教育經費一筆抺殺復將小學教員年功加俸基金全數消滅且勒取十成收據以向中央詐索報銷此應懇撤懲者一一佔奪校舍校具也省垣各校如第一師範學校廣益學校甲種工校乙種工校甲種農校長郡中學妙高峯中學省立第一中學復初中學濓溪中學長沙師範學校及附屬小學長沙高等小學楚怡小學等校舍及省教育會房屋均爲張督部下佔據歷經各校呈請移出槪置不理一課堂之大往往僅兵士數人强佔每校僅爭得側室一二間爲上課及寢食之寪旣妨功課且害衛生校旣駐兵輒喧賓奪主阻碍出入教員上課亦爲其所留難尤可痛者各校器具圖書儀器皆十數年積累而成均遭毁壤十校九空甚至地板門片窗壁析薪供　即有僅存曾不什一又甲種工校原有機械工場爲學生實習之用張督縱容兵士全部拆卸移至陸軍工廠其銅鍋等件則掠爲煎熬鴉片之用湘校經此毁壤損失逹百萬以上非十年不能恢復以視吳師馮旅之保護學校不啻霄壤之差張督縱兵毁學之罪實無可逃此應懇撤懲者二一仇視教育界人員也張督武人不諳教育爲何物對於學務人員異常蔑視其有因公請見者鵠候終日不得一面且動遭門衛呵斥侮辱不報本年四月滬會有撤換張督之議張督狼狽諷令各界通電挽留嗾湖田局長徐清泰長沙知事嵇炳元約各校長往督署内又一村會議以電留督軍准發學欵爲交換條件迫各校長簽名各校長憚於清議同時潛往滬漢以避其鋒張督以是銜學界次骨明德學校校長胡元　周南女校校長朱劍凡皆湘省辦學有名之人張督以其持正不阿一誣爲譚黨一目爲社會黨暗派惡探尾隨希圓陷害孤兒院院長徐特立指斥清鄉隊在鄉騷擾之不法則誣爲通匪密令緝拿省教育會會長陳潤霖主張省議會應綏改選則遣其養子張繼忠率惡漢數十人闖入楚怡學校威嚇擾害以故湘學界之稍有聲望者人人自危相率避徙省立各校教職員自張督蒞任以後未嘗一領全薪歷受減成拖欠紙幣尅扣種種困苦勉盡義務堅忍至二年之久迨至本年十一月間五月學欵猶未發給各教職員苦於生活無可維持省署漠視不理陷於絶望之境公同宣言辭職同時罷課張督不知愧悔且斥爲無意識誣爲别有作用責令上課侮辱士林有如奴隷以致激動公憤紛紛求去湘省教育益以不振此應懇撤懲者三一蹂躪學生也本年十二月二日湘學界因福州警耗激於公憤聯合紳商各界籌議抵制之法以爲政府後援公决於是日游街演講激揚民氣並將往日所查獲之劣貨運至教育會操場焚燬張督遣弟敬湯率軍警數百人持槍實彈包圍學生藉口於學生游街時某商店玻璃被人擠碎大肆護駡斥爲土匪捕學生代表徐慶譽汪國霖蘇閏坡李啓漢吳俊臣等五人攝照正身聲將駢戳復揮令軍警向學生衝撃受重傷者逹數十人即數齡小學生之在場旁觀者亦被毆傷兇惡慘酷不堪言狀事後張督復揑造商會呈文派人立迫商會長蓋印持去文中係何情節即商會長亦不得知殆將藉此爲陷害學生之資以掩其野蠻之舉居心險惡匪夷所思近更嚴令防制學生行動視若囚徒學生等以外交危急迫而爲愛國運動宜若可告無罪於天下詎張督甘心媚外殘民以逞致學生等遭此奇辱憤屈莫名迫不得已遂於十二月六日全體解散守候湘局解决長沙城中今已無一學生教育生機破壤殆盡此應懇撤懲者四以上數端皆張督摧殘教育罪狀之顯著可澈查者張督一日在湘湘學無欵無校無師等於虚設且日與學生尋仇生命難保學生等求學無門不知所措迫懇憫念湘中教育與湘民寃慘迅將湘督張敬堯撤懲另簡賢能接充庶湘校有恢復之望學生等同感再造之恩不勝悚惶待命之至 
[湖北羊樓洞磚茶業之調查]  
　　中美新聞社近調查湖北羊樓洞磚茶業之現狀如下（一） 
物産名三六磚茶四五磚茶二七磚茶三九磚茶二四磚茶六四磚茶（一）出産地及製造地正貨出羊樓洞次貨出羊樓司柏墩下貨出聶市即在以上三地製造洋商製磚地在漢 
 
 

Page 7

 
 
口（按本國惟上開四地出産磚茶磚面皆印有洞莊二字故蒙俄人祗知有羊樓洞而不知其他之三市也）（一）製磚之手續一購集茶葉二發酵三篩四揀五裁斷六風扇七秤八蒸九裝入模器施下壓力固其形體至一時半十包裹及裝箱十一轉運（一）製磚之器具秤筐盤風車模器（每副四百件）爐三蒸氣鍋六水箱五木質下壓器或蒸氣下壓機（製粉紅茶磚考察銷場習慣不合用最强壓力使茶葉粘結不可復開故仍以木機製作爲適當且木機全副約値銀六千兩較氣機爲易辦）（按此段字句有可疑處姑仍之）（一）茶磚及各式茶磚之重量三六磚每斤重二斤九兩每箱重九十二斤四兩四五磚每片重二斤九兩每箱重百十五斤五兩二七磚每片重三斤八兩每箱重九十四斤八兩三九磚每片重三斤八兩每箱重百三十六斤八兩二四磚每片重五斤八兩每箱重百三十二斤六四磚每片重一斤每箱重六十四斤（一）運輸道自羊樓洞八里至粤漢路趙李橋站至武昌渡江由京漢京張京綏鐵道聯運可直逹豐鎭摩托車或駝運自豐鎭至庫倫由庫運銷至俄屬西比利亞一帶電報郵政皆通（一）納稅額每百斤正稅庫平銀一錢五分産稅八分四釐附加稅二成外納火車貨捐（一）銷場地張家口齊齊哈爾錦州豐鎭歸化綏遠庫倫恰克圖西比利亞各屬（一）出産額四埠歲産磚茶約在三十五萬箱以上洋商運出生貨在漢口製磚者歐戰前歲約二萬五千噸（一）利息額至低約四分北口以外至高約一倍以上（磚茶在庫倫市面可當錢幣交易貨物如在口外換易馬匹及皮毛其利尤厚）（一）華洋茶商固定資本金之比較俄國銀六百萬兩以上英商銀四百萬兩以上華商銀三百萬兩以上（按洋商資本係查照歐戰前海關册約略計算華商資本每莊自五六萬金至二三十萬金比年票莊停歇金融恐慌益以羗帖抵落損失不資尤難爲繼故宜照公司條例組設宏大之　磚公司另行籌辦茶業銀行以資調劑其或者華茶利權不至盡爲外人所攘奪也乎 
[川學生討論福建問題]  
　　質問總商會十二月十號四川學生聯合會就該會辦事處（樂羣公學内）開會討論救閩辦法到會各學校有省立中校華西協合神道學校農業學校監獄學校志成法校留法預備學校成都縣立中校華陽縣立中校儲材中校樂羣公學叙屬聯合中校資屬聯合中校商業學校省立師範華西協合中校等數十校每校各選派代表四人或十人不等午前十鐘開會由主席段申甫報告開會理由及閩省危急情形畢隨即討論辦法（一）組織游行隊有主張星期六者有主張仍照工業學校辦法者主席提付表决大多數贊成星期六日舉行是日午前十鐘在舊皇城内集合出發（二）講演隊議决於游行後舉行各校分頭辦理（三）抵制日貨辦法甲用最明的白話勸告商人乙用最委婉的演說勸告商人以上兩項不生效力最終解决再由臨時會議斟酌衆贊成（四）通電南北政府衆贊成（五）各學校應否停課主席提付表决衆請緩議（六）向軍民兩署請願衆請文字表示主席提付表决衆贊成（七）籌急需經費主席報告用途衆議决各人分任張君臨時動議日人對我無禮抵制日貨爲最文明辦法自青島問題發生以來外交後援會及各法團對於販運日貨商人已不啻九令十申唇焦舌敝迄今數月不惟市面上日貨不見減少轉覺增加近接京滬漢渝各代表來函深責成都學界之不能盡責成都學界幾成爲各處之怨府上春在外交後援會期内商會曾有限兩個月售盡之明白表示迄今將近半載各街上陳列如故鄙意今日先向商會質問日貨究於何時始能售盡限期停售否則日貨永無銷清之一日經衆討論後主席提付表决全體贊成搖鈴散會各校代表隨即整隊出發經過育嬰堂桂王橋雙欄子福興街總府街而逹商會就商會會議定坐定移時商會副會長白米舟出見道歉後即問來意段申甫答云同人之來爲抵制日貨事貴會爲商界樞紐請類轉致販運日貨商人早日售罄以全國體前日敝會對於此事曾有函詢迄未答復不知何故白君云此事昨已召集販運洋貨各商詳爲勸告今日各帮商董在西東大街國貨維持會會議辦法議定後即當答復某云望早日答復以免漫無限制白云限字我受不得當卽退席經衆再三挽留白云余不過商會一代表耳我又非販運日貨之商人只能負勸導之責任諸君何必與我爲難某謂國家乃衆人之國家非學生之國家凡屬中華國民均有愛國責任成都商人愛國比較學界愛國有過之無不及故前此貴會亦有限兩個月售盡之舉惟迄今數月日貨仍然陳列故敢望商會限期答復一個限字先生卽受不得亡國慘禍還受得嗎白云外貨以滬渝爲入口地方成都不過一牛角尖耳所存無幾現已通函各縣商會如有日貨就地拍賣不得運回成都發售敝會對於此事一不在文字上二不在言語上始終在精神上做去故經過情形諸君未知最近東大街所擺之洋貨攤即爲拍賣日貨而設敝會對於此事實已煞費苦心云云某云日人侵我領土凡有血氣莫不痛心抵制日貨爲吾人良心上的主張大地方有大地方的抵制小地方有小地方的抵制成都雖是牛角尖亦應抵制以全國家體面貴會辦事之有無精神當以市面之日貨有無爲斷市面之日貨星羅棋布所謂精神從何說起應請貴會轉告各商限期撤銷否則吾人當有最後之解决白云余不過一商界一代表實無此種權力今日旣係商量而來何必如此咄咄逼人限期余實不能擔當余惟有憑我之良心辦法衆同稱良心良心你有你的良心我們有我們的良心各憑各的良心做去算了請了白退出學界各代表亦紛紛退出而散 
[殘冬蜀道鴻（運魂自重慶寄）]  
　　巨川善後與宜渝航情 
關於大不幸之巨川輪船消息記者已迭有報告重慶俞鎭守使於接到巨川當局與搭客急電後當即商請夙駛渝瀘間之瑞餘輪船開赴被難處接客並委羅森之代表襄理善後瑞餘駛抵高家鎭時爲本月十日午刻是日下午巨川搭客卽相繼登輪唯一客回日所購之巨川船票多已於巨川沉没逐江波而東去故此時遂不得不有一物以替之此種代替物則早已入各搭客之手卽高家鎭團防局鄷都縣知事委員及巨川搭客代表共同主持所發給之編號名片是已搭客登輪時必經護船之兵士騐視此項名片彼輩固儼然驗票員也十一日午前六時瑞餘開行吾輩大難餘生遂復度船中生活途中曾由羅森之君以二百金分發搭客中處况實艱者次日晚瑞餘抵渝故土重游幾令人欲與之接吻至巨川餘客及所載貨物則已有今日晨刻開行之大川駛往接運矣吾儕在宜渝途中最觸目一物厥唯負槍之兵士無論民船輪船皆有灰色之短裝可見軍號聲可聞川河交通之不靖從此可見一斑更奇者則爲民船其行也必結伴數十隻水手之呼聲至可聽也中等以上之旅客多由輪船來往固吾人意料中事以宜渝間輪船之少中等上旅客之多遂使記者今日得一至悲慘之消息重慶朝天門正街大通賓館中有住客全家計八人而呻吟牀褥間者有六人問其致病之由則謂自宜來渝所食炭氣太多蓋若輩所搭之大川輪船其艙位僅及二百而此次開渝所載乃逾五百而若輩又在窮人聚會之起碼統艙中故也（十二月十三日） 
[紀廣東女子國民大會]  
　　廣東女子國民大會前日（二十三）假座天馬巷女子體育學校開會到約千餘人一時搖鈴開會衆公舉李蓮主席書記楊若蓮蘇開瑞由主席宣布開會理由畢伍智梅提議組織廣東女界聯合會并說明組織理由内有四大要點（一）可以聯絡女子以揭發女子之新知以開啓同胞之自覺（二）對於工業及商業當提倡改革社會使女子得個人之生活而得經濟上之獨立不養給於他人（三）對於强迫教育多設專門及各種大學校使女子能得智識解放因二十世紀科學競爭之時代不獨對於社會上有獨立之良能對於家庭有家政之整理使女界同胞完全自覺俾不至依賴於男子養成自立之基礎（四）對於道德當注意人格旋由莊漢翹女士起言女界聯合會有應成立之必要非從根本上着手即使邀求國會加入參政亦無後援故鄙意非先駔織女子聯合會不可程立卿女士贊成伍女士提議後由郭慕蘭君請主席表决衆贊成全體通過由主席請全體舉委辦十一人李蓮蘇開瑞伍智梅羅有節廖奉恩黃佩珍程立卿陶秀蓀楊若蓮孔若灌羅頴祈女士又由郭慕蘭女士提議委辦會議暫借體育學校定二十四號十二時會議遂散會時已五句鐘矣至昨二十四日開委辦員會議後决定以廣東女界聯合會名義定期二十七日仍假座天馬巷女子體育學校開女界聯合會議云 
[鈕永建贊助西南大學之通電]  
　　陳省長徑電敬悉西南大學之創辦陳省長以一隅之力首先慨捐銀五萬元熱心提倡薄海同欽吾國幅員之大僅有區區二三大學甯非怪事規盡添設正不可緩而西南大學爲護法各省樹文化之中堅爲此次義兵留留遠之紀念更宜及時成立起國民之觀感而鞏固國基轉瞬大局敉平俾秉權者知所崇本我西南護法各省官民應即奪起仔肩助成偉舉永建雖無尺寸憑藉尚具銜石之心敢效恤緯之義願與敝部諸袍澤共節資糧扉履之需以盡土壞細流之助俟凑集成數陸續兌交以從諸公之後藉表蚊負之忱紐永建敬叩 
[撫湖快信]  
　　周學熙之九弟學輝日昨帶欵十九萬來蕪擬接收裕中紗廠該廠工程草率機器與鍋爐兩不相合每日停頓多次自九月初六日開車至今已届兩月出紗僅四五十件是以周學輝前日仍回天津與乃兄接洽後方可交欵 
安慶至頴州原議建築鐵路一道估計經費非兩千萬元不可因鉅欵難籌事遂中止茲由政界中人集資八十萬元改行汽車現已簽字定名曰安頴汽車公司刻將派人赴美購辦汽車一百輛開車期約在明年三四月間 
撫湖各公司躉船已次第遷靠租界内碼頭此間郵政局亦在該處購地五畝建築局所明正即可動工 
皖紳李光炯阮仲勉擬在蕪湖創辦職業學校一所校址原議就南岸火藥房公地刻因該地已經劃歸軍用正另擇相宜地址 
財政廳陶鎔以本省國稅收入不敷支出擬在蘇皖交界和尚港地方設局抽收民船裝米下行之米捐刻已呈請省長交議 
新任關監督王潛剛氏業於二十日到蕪二十二接事調任東海關監督王守善已於二十四携眷赴滬須往都門一行後再到東海任 
[杭州快信]  
　　此間得京訊蔣邦彦調任長蘆運使已成事實浙運使仍袁思永回任不日當有明文 
省議會昨仍因人數不足延會是日省長又咨送覆議六年度省地方歲出入决算書内否認各欵案今日（三十一）仍列入議程上午九時開議議員到者寥寥至十二時行閉會式省長派教育廳長蒞席行禮 
紹興阮社破獲僞造鈔票機關案犯章少堂等十二名内除無辜株連之教讀王某等四名取保釋放外昨連同上海續獲引渡來杭之章勉齋嚴世林等三名（共十一人）一併移解法院訊辦 
高檢廳昨委任用知事了德威赴諸曁調查盜匪轟斃警察案即日首途 
省垣中等以上各校定明日（元旦）分組出發露天化裝演講惟安定中校假座省教育會演講須購劵入場 
新委署理漙安知事李庚甲今日起程赴任 
杭總商會日前電農商部請將廢止限制繭行條例案杭嘉湖紹四屬展緩三年執行昨奉批電呈已悉查浙江省議會廢止限制繭行條例一案本部前迭據江蘇各商會全浙絲綢織機工商等呈電紛請恢復原案迭經先後咨准浙江省長復稱已令財實兩廳轉飭各縣局調查情形集議辦法呈候核奪俟核定再行咨部查照茲據該總會請將舊杭嘉湖紹四屬展緩三年執行一節除再咨令浙江省長實業廳查明核辦外仰即知照 
[南京快信]  
　　陽歷新年各機關昨已實行放假明日（一日）上午十時全城文武在軍署舉行慶賀禮 
軍署上校參謀劉玉珂來電報告馮國璋已於二十九日子時病故李督深爲哀悼即電劉參謀在京助理治喪事宜 
新任察哈爾都統王廷楨已赴京聞擬到哈履新後再來浦結束巡閱副使署案卷 
駐浦第十六師二團卽將開赴察哈爾所遺浦防由第六師撥隊塡防 
某要人昨電京爲湘督張敬堯洗刷控案有湘省客軍雲集財政困難已逹極點而地方秩序尚安此功不湮没等語軍警聯合會昨開軍警會議討論維持年關治安 
地方通信 
[松江]  
　　洙涇鎭火警之慘聞洙涇鎭　室旗桿裹程氏因門有旗桿八株得名去年十二月二十九號夜八時被其戚張姓遺火焚燒殆盡前面祗餘東首牆門三個旗桿兩株所最慘者張姓之外祖母年近八旬竟葬身火窟房客戚姓停棺亦同付一炬當時程氏男丁並不在家故所損甚屬不資云 
[蘇州]  
　　屯田升科辦法駐蘇官産處近奉省令轉准部咨略謂各省屯田旣經擬定升科其未繳價者自應按照契稅條例飭將各種租據或推據換取官契照章征收契稅及契紙費其已經繳價給有部照者即逕行升科不納稅費其雖經繳價尚未給照者應准免納契稅祇收契紙費又另訂升科辦法八條（一）各省屯田科則輕於民田地丁者應改照坐落縣分科則科懲其重於民田地丁者亦應酌量減輕改照坐落縣分科則科征（一）各省屯田坐落縣分如係向征漕糧者應比照征收以歸一律（一）各省屯田已經繳價尚未升科者比照坐落縣分之普通民田科則律升科但應核其所繳價欵之多寡酌予展緩升科年限以昭公允（一）各省屯田未經繳價者不必再行催繳應比照坐落縣分之普能民田科則即行升科不得展緩（一）各省屯田向有他省代征或隔縣兼衛等事自經升科之後不論何項屯衛其田坐落何縣即歸何縣經征（一）各省屯田之荒廢無主者一概充公列册報部另案辦理（一）各省屯田從前原額及現在畝分應飭坐落各縣祥細查明列册　報（一）各省屯田比照坐落各縣民田科則一律升科應即飭由各該縣查明分縣列表送部核辦等因除分行外合行令仰該委員會縣辦理 
　　創辦貧民習藝所吳縣各市鄉董事日前開會議决將本縣忙漕滯納罰金創辦貧民習藝所業奉温知事核准即以舊長洲縣署改建藝徒定額六十名由各市鄉選送并已舉定省議員錢子楚爲所長一切布署均已就緒定元旦開幕昨已柬請各官署届時蒞所參觀 
　　考試自治學員揭曉蘇常道尹公署前奉省令轉飭所屬十二縣保送京師地方模範自治講習所學員茲經各縣陸續報到王道尹特定期於去年十二月二十五日在署舉行筆試錄取十名復於前日舉行口試正取四名胡廷憲史　萬維鼎蔡邦修　取四名高士勛史鼎葉正甲楊寳謙聞限於本年一月内候省公署咨送到部聽　云 
[鎭江]  
　　鎭郡風災紀聞二十九晚忽起狂風法干所泊各民船事前未曾預防因此走錨斷練隨風漂失者不知凡幾沿江七濠大港三江營等處之居民草房被風吹倒者計二十餘家幸未傷人是晚三江口泊有王姓豆船一艘因風狂浪激登時傾覆人貨一併落水各船夥幸諸水性未占滅頂惟黃豆悉數沉没損失甚鉅又二頭江口有周姓米船亦被浪激沉舟子等由鄰船等帮同救起皆慶更生然所載秈米大半傾入江中矣 
　　盜匪拒傷事主丹徒縣張知事昨奉金陵俞道尹通令略謂丹陽縣屬拒樹下村居民路雲松家於前夜三更時分被匪衝門而入肆行刦掠並拒傷事主及事主之母鄭氏二人飭即一體協緝務獲解究 
[揚州]  
　　陽曆新年休假揚州行政官署及上級機關均遵照國務院電令本届陽曆新年於二十八日起休假一星期藉賀新年 
　　按月報告烟案江都縣署昨奉淮揚王道尹訓令略謂各縣查獲之烟案多未遵章呈報遺悞滋多着即從本月始按月呈報以便稽核云云佟知事奉引已遵照辦理矣 
[嘉興]  
　　大風中之損失嘉興於二十七日午後忽起大風入夜更甚河港波浪掀天船舶之走錨傾覆者不少各鎭航船因不能行駛均禾開班房屋牆垣電桿電線亦有多處坍倒吹折直至三十日午刻風勢雖殺而天氣奇寒雖在日中亦滴水成冰一般啼飢號寒之貧民凍斃日有所聞天之厄民可云甚矣 
　　學校放給所假嘉興省立縣立各學校以時値歲闌定於元旦日放給年假一日並於是日舉行團拜體惟區立各學校則於元旦日起放給年假三天於五日開學上課以歸一致而免參差 
[杭州]  
　　學生會代表與夏廳長談話杭州學生聯合會爲蕙蘭學校風潮事日前特派代表陳中嶽徐麟書二人至教育廳報告一切當由新教育廳長夏敬觀君接見初謂蕙蘭學校係西人所辦本憝未便越爼代謀嗣經陳徐二君說明今日此來並非請廳長與西人辦理交涉不過杭垣教育界有此絶大風潮爲教育長官者斷不能漠然無覩且該校雖爲西人所辦然現所斥退之全體學生究係我中國人民究係我浙江人民廳長旣不能弭患於未然豈可不補救於事後云云該所長遂允以私人資格前往調停並訓導陳徐二代表嗣後國家大事可母須學生過問即日貨京母待學生檢查學生本務只在安心讀書將來學業有成自不難飛黃騰逹來日方長何必從事於目前之愛國乎所言如此特誌之以備公　 
　　學校年假三天陽曆新年杭垣各學校年假准自一號起給假三天四日適爲星期准五日開學上課而第二中校則定於元旦日在本校開演愛國新劇現已籌備一切又聞各高小學校職員均有聚餐會之發起所有行政機關亦於一日停止辦公一天 
　　勒令取消釐貼杭垣前因現洋缺乏發生釐貼名目官廳以其爲現水變相嚴行查禁而各業則以出自衆意與現水逈别以致南方堅持至今現已由杭縣知事王吉檀會同警廳飭令錢業董事倪壽柟將釐貼勒令取消不准再有前項名目云 
[甯波]  
　　恒豐號提起訴訟寗波崔衙前恒豐洋貨號前因簽字後又復私進日貨被學生團十人團查獲當在商會開會公决將東貨全數焚燬西貨領回罰洋三千元並將該經理李行月游街以儆將來後該號經理心不廿服特於陰曆初三日狀訴地檢察廳被告爲十人團會長金臻庠一人初五日午時金君突接該廳傳票謂定是日一時傳訊金君以爲時　促且恐衆怒之下釀成事端而於手續亦未預備遂狀請展限學生得此消息特於初六日提出評議會僉以處置恒豐一案係屬公意不能以金君一人受訊議决准派代表參加擬於今日遞狀不知如何了結也 
[廣東]  
　　財廳人員之騙案某粤報據週循社通訊云財政廳官産處有書記兼譯電者孫鴻詐稱財政廳前馬路東便轉角八井有奇之空地（其實該地屬大新公司所有）曾經他投得每井價四百元因無欵繳價願以每井港紙五百元之價轉讓他人由某之介紹與一華僑回國者趙廣逹交易趙方面係用逹和堂名義孫方面係用孫夢秋名義訂明孫氏先收到逹和堂銀三千元繳納地價後將一切契據交易清楚再收一千元（連先交者共四千元）現在三千元已入孫氏之手孫氏且僞造一財政廳收支處的收單内書明（收到孫夢秋來銀三千零七十九元二角七仙五文）字様交與趙氏收執以堅其信遽料孫收三千元後自星期四即不到署辦事至星期六查悉已逃去星期一趙氏即將實情報廳楊廳長聞之大爲震怒即飭通緝歸案訊辦云 
[北京]  
　　學生會演劇籌欵北京學生聯合會以經費支絀負債有二千餘元之譜日前評議部謹决特委北大高師高工農專醫專中大法文萃文北師附中甲農燕大體專清華財商等十五校合演新劇籌欵償還聞演劇委員會刻已成立每校委員三人職員已舉定北大黃君堅爲正委員長高工許君福埏爲庶務正主任北大童君永慶爲會計正主任北大李君棠爲文書正主任辦公處顺高等師範現正從事籌備積極進行定九年一月三日起在第一舞臺開演三天劇名聞係愛國奇男亡國慘劇鵲巢鳩佔惡少年安重根等票價頭等京鈔二元二等一元又聞各委員以事務太繁精力有限戕請聯合會將前臺事務劇出零組特别委員會辦理黃君以鑒於今夏演劇浮費太多現據竭力節省已交庶務組辦理許君歷辦新劇事務頗富經騐定必精當惟黃許諸君旣富新劇學識屢次出演又備受歡迎此番旣爲職員不知届時亦能出台否也 
雜評一 
[希望自已（默）]  
　　國民年年有希望而年年失望以去者何也以希望人而不希望自已也國家應如何進步希望人去擔當此進步之責任社會應如何改良希望人去擔當此改良之責任人民應謀如何安樂希望人去擔當謀安樂之責任人人希望他人即無一人能自做無一人能擔當 
責任故希望雖奢不啻皆空望而無一能實現之也然則今日之希望惟希望國人幡然一變其希望人之心理以希望自已國家社會人民無一人不負一分責任即無一人不當起而盡一分之義務人人希望自已之能盡其義務此爲最可靠而又最易辦到之事若以此人人心力能辦之事自已希望自已而亦不能逹到則尚何希望之可言哉 
吾故於民國九年之希望希望人人希望自已 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各界之慶祝新年]  
　　今日爲民國九年元旦各界預備祝賀較往年爲盛茲將各種情形紀下 
　　官場松滬代理何護軍使率同淞滬警廳徐廳長上海縣沈知事上海地方審檢廳張梅兩廳長等定於今晨九時會同滬海王道尹楊交涉員等先期照會駐滬領事團届時彼此舉行團拜共賀新年之禧上海縣署地方審檢廳等昨各飭匠在各署中大門前紥冬青翠柏並懸燈彩以誌慶祝所屬員役吏警咸休息三天英美會審公廨關正會審官以今日爲陽曆歲首例因停理民刑訴訟二天以資慶賀除分别照會輪應蒞廨陪審之英美兩國副領事查照外並諭檢察處條示公堂門首仰本廨辦公人員及當事人等一體知悉 
　　軍警界軍警界於元旦日向有會同參賀及閱操禮節今届由松滬代護軍使何豐林除令所屬自三十一日起休息三天外預令陸軍各旅團長營長等以現値冬防吃緊之際防務爲要所有各防營軍佐士兵等務宜愼重加防不得擅自離營及假新年爲名賭博等事對於操演暫免舉行淞滬警察廳長徐國　亦已奉到前因特用電話通傳所屬各總署署長所有元旦到廳參賀一節暫不舉行惟定升國旗祝賀各該署長昨已轉知各分署一體遵照浦東三區警署曾永奎以元旦各學校放假學生四出演講而各廠棧亦多停工休息街衢行人較平日爲多深恐或有滋事情事故特傳諭各分駐所一律加派長警沿途照料入晚加班巡邏以保治安 
　　鐵路局滬寗杭甬兩路管理局昨奉交通部令開陰曆十一月十一十二日係民國九年元月一二號新年假期應飭各機關休息二天藉伸慶祝等因任局長當即通飭所屬各機關及兩路局各科處均於該兩天休息並飭各站懸旗誌慶其各站車務人員因各列車仍照常開駛並未休息 
　　公共租界今歲元旦本埠各路商界總聯合會議决預告各路商界聯合會通知大小店舖一體休業並懸國旗或商旗而旅滬各國公署商行亦均循例休息懸掛國旗同伸慶賀 
　　閘北閘北司法科曁四五兩區各署所今日循例停止訊案一天滬海道公署閘北慈善團滬北工巡捐局各救火會各學校等均升旗誌慶 
　　羣學會滬南羣學會於九年元旦開男女學童遊藝會表演學藝計分演講運動書畫音樂四部詳情已紀前報現經各校與會報名者已有五百餘人其中以省立第二師範附屬小學縣立第一高等小學兩校學童居多餘如會員子弟市立私立鄉立孤兒院貧兒院等校與會者亦不乏人聞開會後由孤貧兩院西樂隊不時奏樂以助興趣招待一切由童子軍分任其責並發參觀劵招待來賓佈置一切情形頗爲周密 
　　各學校（澄衷）澄衷中學校勉志團自紐織新劇以來曾於十一月十五日在該校試演茲又定於九年元旦下午七時演（愛國男兒）新劇（係校長曹慕管所手編）並有趣劇（夏正元旦）技撃絲竹及童子軍種種游藝以助興趣劵資半充該團開支半充義務夜校經費其預定秩序如下（一）國樂會絲竹（二）童子軍游藝（三）（趣劇）夏正元旦（四）技撃團拳術（五）演說（六）（正劇）愛國男兒（七）雙簧（八）國樂會絲竹（育英）法租界巨籟逹路育英國民義務學校校長陸鐵華女士因陽曆橷年除照章放假外並由各教職員編紥翠柏遍懸旗燈五光十色氣象一新定今日上午十時齊集國民義勇隊一律戎裝舉行慶賀其秩序如下向國旗三鞠躬唱愛國歌三呼中華民國萬歲校長訓辭各教員勉詞學生演講團演說追祭諸先烈士凝神自省永久抵制茶點散會（萃英）北浙江路華安坊私立萃英學校除給假懸旗外又以學生所製國貨紙之手工點綴禮堂校長高有耀令全體學生到校行祝賀儀式並令學生散歸各向家長親族賀年以期改變習慣提倡陽曆云 
[寰球學生會今晚之宴會]  
　　寰球中國學生會於元旦（今日）下午六時半在前德國總會舉行新年大宴會已疉誌本報原定秩序有義國駐粤總領事佛弼執禮君該會副會長李登輝博士等演說又周森友博士湯　琳女士楊雪珍女士等唱歌并試演活動影戲等茲悉工部局之音樂隊亦到場奏樂誠足以助席間之與趣聞預定座位已滿原定之額因限於場所已於昨晚截止今日會場上亦不能補購聞此次與會者女賓頗多可爲男女公開社交之先導并可於席問得聆名人之言論及愉快身心之音樂實新年中之良好集會也該會通常開會（如前次歡送美領事英公使等會）到會者往往不能準時演說時亦有談話及食物之聲并有不待散會而隨意走出者會場秩序因之稍亂不無遺憾今日與會諸君苟能無此三種舉動則秩序益見整齊矣 
[基督教救國會成立大會]  
　　上海基督教救國會定今日（陽曆元旦）下午三時在三馬路跑馬廳慕爾堂開成立大會教請孫中山余日章吳鐵城諸君蒞會講演由基督教義救今日國家之重要主席爲徐季龍君聞該會昨晚特開提名委辦會已議决推　夏雲台周亮亭徐季龍夫人爲正副會長其他上海基督徒領袖如誠靜怡博士李登輝博士歐彬夫人朱胡彬夏女士包世傑徐可陞蔡式之馬文衡諸君均當選爲各部主任該會發起加入者前日委辦會時已有上海二十餘會想届時定有一番盛况也 
[商界救國總團今日開成立會]  
　　上海商界救國總團定於今日下午一時假法租界八仙橋西首永樂里全國各界聯合會開總團聯合大會其預定程序如下（一）開會（二）主席報告開會宗旨（三）宣讀宣言書（四）演說（五）攝影（六）散會 
[各路商界總聯合會致財部電]  
　　北京財政部鑒宥電駁復三端不但違反商民心理亦且戾於事實國務會議謂租界商民一律贊成不知何所據而云然本會奉到部電後開會遍示各路代表僉謂政府不尊重民意國權定期强迫實行將來引起風潮大部應尸其責三電警告立候電復上海各路商界總聯合會卅 
[周游世界飛行比賽隊之組織]  
　　大陸報云組織　比飛行比賽隊之委員團波芒氏等四人昨由北京抵滬據稱第一次周游世界之　比飛行隊已决定以上海爲其直接路線所經過之地明年夏季飛機之到滬者或有二百架之多在北京時已與中國當道接洽請派中國飛行家數人加入此會不久北京將組織中國航空俱樂部而加入國際飛行聯合大會中國對於飛行事業頗爲注重將來成績定佳華人可在航空界佔一位置若謂中國不能具有世界最良之天空交通事業以盡載客傳郵運貨之便利則無此理希望中國至少有飛行家十人參與此次環行地球之比賽獎金共爲一百萬元奪頭標者得洋十萬元左右現已委任福開森博士爲中國委員紐約比賽委員會將以關於比賽之規則等事項通告福開森大約與賽者當有二百人云云來華之委員團係美國飛行俱樂部所派出聞凡與賽者可乘飛機或他種飛行器且准利用船隻鐵路汽車等交通器具惟飛行里數最長而最速者則得大獎 
[美國人述西比利亞狀况]  
　　大陸報云旅滬美人丁穆氏於一九一八年八月入紅十字會充當秘書赴西比利亞辦公深入烏發戰地目撃過激黨與俄軍交綏情形出入險地屢瀕於危頃返上海言及西比利亞事謂捷克軍之蓋逹將軍力勸柯爾恰克將軍勿用盜魁統帶軍隊治兵之權宜託諸軍人柯氏不從其言卒免其職柯氏人尚不惡但其左右悉是匪徒國會召集因以擱置今則人心已去事無可爲而謝米諾夫氏加米柯夫氏與羅蕯諾夫氏等擁兵自恣亦不復聽其指揮過激黨終必長驅而入伊爾庫次克謝米諾夫斷無阻遏過激黨之力而日本亦未必能遣重兵助之俄人對於過激黨之態度現已全變不信過激黨慘殺之說柯氏無權勢必失敗謝氏亦不足有爲蓋謝爲哥蕯克人領袖而哥蕯克人則爲俄人所厭棄也俄人亦恨日人惟俄軍界中人欲日兵助戰故不得不媚之西比利亞各處皆知謝米諾夫乃日本軍閣出資所僱之傀儡俄人不深悉紅十字會目的疑其有他種作用日人復有仇美之運動但西比利亞與情對於美國仍甚良好地方苦况匪言可宣各處車站難民叢集以車輛爲家食物缺乏運輸遲滯而俄國慮布幾無價値可言經此一番顚沛如有良政府出而維持秩序補救瘡痍則俄國商務不可限量云 
[北滿防疫局長之第七期報告]  
　　大陸報云北滿防疫局長伍連德醫士發表第七期常年報告略謂痒症與虎列剌症於去年數月後流行中國染此兩症而亡者不下六十萬人痒症之入中國爲禍尚不若在他國之甚痒症熾時凡在醫院及人叢中究以戴紗布面具爲宜非至痒症微生蟲已切實查明竟能穿透紗布後似不宜遽棄面具也虎更剌症由蒼　與水傳染八月間最盛九月稍減但在朝鮮日本等處雖在十一月最後一星期猶有發現虎列剌症之報告焉 
[滬南工巡捐局董事會預紀]  
　　法國委員列席會議埋設電線事滬南工巡捐局長姚石蓀前接江蘇特派交涉員楊小川函云案奉外交部電據駐京法國公使咨據駐滬法國總領事電稱要求在上海南市華界方面推廣電氣事業埋設電線繞道法租界境内以便增重電力一事已屢向華官磋商在案茲擬另組委員會擬訂會章等情到部後因中法兩國素敦睦誼旣據組設委員會應准該國委員列席與議等因姚局長奉函後以法商前屢次要求在内地董家渡附近埋線擴張電氣由局會議婉拒在案現奉部令准該西員列席與議自應遵照辦理爰訂期九年一月六日（卽星期二）在局特開董事會從長討論昨已分函本局名譽各董請於是日午後三時一體蒞局會議因事關部令幸弗見却云云 
[全國各界聯合會消息]  
　　評議會行閉會禮昨日全國各界聯合會評議會舉行閉會禮開會秩序（一）振鈴開會（二）主席報告會期經過情形及以後進行方法（三）評議部常任委員行交替禮（四）全體職員向國旗行三鞠躬禮（五）職員演說（六）振鈴散會施洋主席馬少奎翁吉雲記錄首振鈴開會（二）主席報告略謂會期内共開會三十四次議决案件不下九十餘件僅有兩次不足法定人數具見本會精神然閉會後乃由議事時代而入於辦事時代希望本會同人除萬不得已離滬外無論幹事評議尚乞共襄進行卽回里諸同人亦望奮力進行共圖發展本部閉會後職權悉託常任委員會執行云云（三）主席請常任委員登台向衆互行一鞠躬禮當由常任委員張敬之代表致答詞略謂本席代表常任委員諸同人略述意見同人等才力均不足當此重任惟天職所在不敢不勉力從事尚望諸同人加以匡助云云（四）全體職員向國旗行三鞠躬禮（五）許道南演說云鄙人不敏忝列於愛國諸君子之林愧甚現因要事不日南旋聊綴數語以爲諸公囑（凡人作事必有三心曰正大心責任心堅忍心而尤以美感念完成上三者願諸公等書諸紳）馬少奎演說希望同人互相策勵以匡助常任委員會及執行部云云劉清揚演說事貴實行空言無補希望同人數事（一）主正誼（二）辦報館吹民氣（三）改造社會（四個人須潔身自好云云王潔仁演說今日本部閉會乃一時之閉會閉會後種種進行甚多同人須共同奮勉要知爲國卽是爲已爲會務犠牲即是爲已犠牲云未由主席略述希望同人等以希望於他人者爲自已勉勵云遂散會 
　　歡送劉振羣紀事昨日下午一時全國各界聯合會爲歡送劉振羣君開大會馮驥駿主席齊鐵忱紀錄首由主席致歡送詞略謂劉君振羣自五四以來奔走國事不遺餘力其勞績早在國人共鑒之中而本會之成劉君之力尤多勞苦功高無任欽仰正須倚重詎劉君忽有不獲已事他行同人等不勝悵悵特開會歡送云云次劉君演說詞頗肫摯始終以（犠牲）相勗繼由主席致答詞略謂劉君雖行仍　爲國事　力惟望早日歸來共策進行云云旋茶點攝影而散 
[上海各界聯合會歡送會紀]  
　　去年十二月三十日上海各界聯合會開全體職員會歡送辭職總務幹事劉振萃君由顧惠民主席首由主席報告略云劉君自五四運動以來奔走滬漢次第組織全國學生聯合會武漢各界聯合會上海各界聯合會全國各界聯合會奔走號呼煞費苦心今因必要事故辭職離滬同人等不無惜别之意故開會餞送聊致微意云云繼由黃宗漢顧惠民蔣介民王文彰余文廣施戎宋誠彰張志鵬顧唐如諸君相繼演說未由劉君致答詞備極謙抑並謂鄙人身雖離滬心仍在會尚望同志於會務前途勉力爲之云云並由會特製金質紀念章一枚由主席親與懸掛賓主互行一鞠躬禮復合攝一影以資紀念 
[上海學生聯合會消息]  
　　各分會義務學校教職員會議去年十二月二十八日上午九時上海學生聯合會教育科召集各分會義務學校教職員在本會會議到者共九校代表十八人由本科副主任杜心熙主席二師代表姚錦城紀錄首由主席報告開會宗旨略謂召集諸君到此意欲聯絡感情並討論一致之辦法以促進行次由主席提出討論以後開會時間結果每四星期開會一次定星期日上午十時舉行後由各代表陸續提出議案討論表决如下（一）救濟劣等生之方法（二）學生缺課補救方法（程度之標準（四）教材之研究（五）科目之决定（六）畢業期限（七）畢業憑之式様（八）表簿之設備（九）廢除考試（十）不必限止學生年齡最後各代表歷舉各校困難情形相互討論而散 
　　通告各校義勇隊函上海各學校義勇隊代表公鑒啓者本月二十八日下午二時義勇隊開第四次籌備大會新加入者有中國女子體操學枃代表朱志堅女士青年會夜校代表顧惠祥君浦東中學代表熊成　君民立中學代表周樹德君但到者不足法定人數由主席楊立惠君改爲談話會各校代表咸謂本隊建設伊始正宜積極進行况本隊旣以義勇爲宗旨尤當具義勇之精神然兩次開會均不足法定人數似此情形非獨有碍進行實乏義勇之精神望我代表諸君速鼓起精神共策進行爲要再起草員諸君亦望速籌辦法以備討論義勇隊則幸甚矣茲定於民國九年一月四日（星期日）下午二時假南洋路礦開第五次會議風雨無阻務祈義勇隊代表出席爲禱 
[留滬海軍學生近訊]  
　　烟臺海軍學生出校來滬爲日已久而海部所派之員司不能推誠相與以致雙方感情日趨惡劣部員林王兩氏以爲學生公舉之代表言不足信一再函告學生囑其各個自行前往接談而學生方面以代表係全體所公舉言皆有效故於昨日由評議會全體（十九人）前往海軍聯歡社面晤林王二氏聲明一切因此頗召部員之大不悅午後連致二函於學生全體轉告部電開除學生會爲代表者十一人學生函索原電堅不允許據云部電除開除學生十一人外對於要求三事未置一詞全體學生聞之極爲憤懣力爲準備將其經過訴諸國人請求公判全體去校在所不恤云 
[愛克界三路開職員會]  
　　愛而近路克能海路界路三路工商聯合會於前日下午二時開職員會到者三十餘人由理事長陸鏡清爲主席沈頌南爲臨時書記開會秩序如下（一）主席報告開會宗旨（二）董事費良衡報告總會議决陽曆元旦休業一日凡吾會員於是日早八時聚集公共體育場行慶祝宣誓禮次議市民權印花稅等問題均與總會表示一致（三）主席討論徽章原係銀質本色是否要鍍金或加彩色經衆討論表决仍用本色（四）副理事長陳家寳臨時提議本會慶祝總聯合會及各分會須用表示敬意經衆討論用綢質金字恭賀新禧下具謹祝字様又馬毓仁提議賀年卡片用白底紅字戎明昶提議陽曆元旦全體休業一日全體通過（五）陽曆元旦早聚集本會先行慶祝禮卽八時出發（甲）恭賀新禧牌（乙）全體職員（兩）會員（丁）本路義務學生在老西門排隊轉體育場出發（六）修改本會章程討論之下由理事部起草評議部議决施行（七）丁志壽提議本會調查職員須用證書表决全體職員用證書由庶務主任黃紀存趨辦時已六鐘遂散會 
[豫園限期日貨清理會之籌備]  
　　邑廟豫園限期日貨清理會昨晚假玉清宮開籌籌備會到者店攤共七十九人六時振鈴開會當推陳劍冲爲主席龔耕莘爲記錄主席報告開會宗旨畢即提出簡章逐條討論通過繼推舉陳潤生爲正會長劉伯華爲副會長其餘交際文牘幹事調查各項職員亦均推定公决將簡章通函各界各團體請爲察照一俟得覆再與接洽共商早日肅清之辦法大衆贊成復推黃氣英起草宣言復提議順從世界大同尊重陽曆元旦休業一天大衆贊成事務所暫設於愼德堂牙醫局内散會已八時矣 
[半夜游行促醒隊消息]  
　　青年會商業夜校學生分會半夜遊行促醒隊自經該會評議部全體通過後發起人孫道勝林昌兆卽召集隊員選舉職員選舉結果正主任孫道勝副主任林昌兆書記　敏英並聞該隊主任以尊重隊員人格及維持該隊精神起見已印一種隊員入隊志願書中列該隊規則（（勇）不以風雨推却（信）不得無故缺隊（誠）不可任意嬉笑（忍）不可半途退出）並發給證書該隊所用之歌曲已由青年會幹事謝武衡君編纂並親身教授云 
[最近進口日貨表（上海學生聯合會調查科稿）]  
　　本科蕭子裳在三林滙山二碼頭查得日貨列表於下買號號主地名船名來埠物名件數價値束林顧海珍三洋涇橋南春日丸大阪鏡子二十五打七十元又又又又又又五十打一百四十元震泰張杏卿法界德銘里阿阪丸又扎脚帶三百七十打二百四十元又又又八幡丸又招紙三千打一百四十元大盛公桂生法界首善里若浦丸又吊帶五十打二百元又又又又又玩具二百四十盒四十八元又又又又又又一千盒八十元 
[飭放駐閩浙軍食米之部令]  
　　江海關監督公署昨接財政部令云准陸軍部咨開據援粤浙軍駐閩司令潘師長國綱電稱職部回防尚無定期此間米缺價昂所需軍米自應預爲籌備擬往蕪湖採購二萬石以備軍食懇即發給護照四張每張五千石限由八年十二月至九年五月底止經過地點從蕪湖至上海到厦門購辦人員應由職部臨時塡註　項護照卽由駐京代表林同姜周輔領取寄用等因查該軍係浙江陸軍第一師爲駐閩援粤軍隊月需軍米三千餘石旣據電稱厦門米缺價昂應准派員赴蕪採辦分作四批運厦經過關廳局卡照章免納稅釐捐銀除飭塡護照四張每張註明五千石每石一百六十斤專在蕪湖本埠採購字様發交林同承領寄用并電令潘師長隨時塡註購運員名運畢將護照繳銷曁分行外相應咨行查照令知驗免放行并令按批登記運畢一批在護照上加蓋運完戳記以滿二萬石爲度等因到部查援粤浙軍駐閩司令擬往蕪湖採購軍米二萬石期限由本年十二月至明年五月底止每批五千石分四批運厦旣經陸軍部核准經過關廳局卡應准免納稅釐捐銀除分令外合即令仰該監督轉令所屬經過各關俟分批報運時驗明石數重量與護照相符即予放行并仰登記按批運畢即在護照上加蓋驗訖戳記以二萬石爲度可也此令 
[歲底米市之調查]  
　　本埠南北米市向例自舊曆冬至後蘇浙内地各埠來貨踴躍市價鬆動今届冬至以後來源雖旺市價反漲其原因有二（一）一般商人倫運出口（二）囤户收　打包上棧待來年春夏青黃不接之際善價出售有此二因故價難看鬆調查二十四號至昨日年終爲止一星期中河下船到乾有陸潤齋嚴少泉陳琴生莊桂清蔡久春等米客之米船共三百八十餘艘次貨居多其中南帮米六成常錫帮米四成銷路方面有護照及無照打包倫運出口者約有四萬餘石其餘零星三四百石或一二百石倫運出口尚屬不少而軘户購辦打包存儲棧房過年者多至八萬石惟本街各米店向行家購批者不過購入逐日門市所銷之數因身木甚大銀根緊促之故現價格高貨每石漲起六角中次貨亦漲四五角廠機米每石開盤需七元九角市面尚須看漲 
[白龍港口漏米出洋之查禁]  
　　川沙縣屬白龍港係爲通逹海洋之支港自滬關嚴禁食米放洋之後私運商人將米石潛行運往浦東即由該港裝船放洋以致滬地米石價仍昂貴茲爲齊省長訪悉業於前日令飭川沙縣公署迅速切實查禁矣 
[盛涇綢業公所致浙議會函]  
　　本埠盛涇綢業公所昨致浙江省議會公函云本年因絲織原料缺乏機工商民已感歇業之苦近復開放繭區以十五里爲限名雖限制實與完全開放無甚區别爲此情迫務請恢復五十里原案庶幾保全千百萬機工商民之生計况盛澤屬江蘇實與貴省毘連王江涇則屬嘉府原料全持貴省在盛澤王江涇所産之綢大半銷於各國南洋等埠及高麗等處與其原料出洋不若多留原料織造成綢以銷外洋與國課民生兩有裨益敝所同人目覩情形爲此迫切電請維持想貴會諸君定能洞悉實情維持原案是所至禱 
[同地河港未盡開凍]  
　　近日天氣寒冷内地河港大都冰凍大小船隻不能往來昨日稍轉融和向陽河道皆已開凍惟泗涇西北等處内港仍未融化蘇州杭州班小輪船咸停泊未開候冰融解方可開駛云 
[小輪肇禍後之取締]  
　　水警第一區沈區長以閔行小輪接送南橋旅客之班船此次肇禍溺斃多人皆因後來客人驟然從岸上躍下以致踏沉慘遭巨禍嗣後應當從嚴取締除令飭船户额定乘客不准多儎外並於昨日起派駐師船一艘泊於碼頭輪派警士隨時監察如遇乘客冒險躍下者立即拘罰以重人道 
[昌興公司三輪船之離滬期]  
　　昌興公司之輪船孟梯格爾號定於一月七號由滬開往温哥武又該公司之日本皇后號暄七日開赴香港再亞細亞皇后號將於十二日開赴馬尼剌香港 
[鐵路局紀事兩則]  
　　車撞兩案之審訊滬甯滬杭兩路夜貨車在麥根路互撞損傷一案本定昨日上午十時由車務洋總管韋燕召集各關係員役審訊核奪茲悉昨日乪各員役仍未齊集又復停審又滬杭路於上年十二月二十七日由杭駛滬之夜快車在徐家匯車站將停歇站綫内之車輛撞損一案三十日上午九時由該路車務總管沈成栻召集司機站長分路夫人等在寫字問嚴密審訊當時肇事情形據稱實因當日風勢猛烈行車不能遏止致與停車相撞云云沈總管以司機不愼疏忽之咎實無可　當經錄供呈明局長分别懲辦 
　　乘車免費證之展限滬甯杭甬兩路管理局局長任小山昨通飭各機關略云本年份發給本路各員司及其他乘車免費證一律展限至民國九年一月三十一號爲止仰各查照云云蓋此項乘車免費證每届年終須由該路局長查照成案應發若干張數呈請交通部核發到局然後分塡頒給各該員司執用惟公文往返頗需時日故不得不先期展限也 
[函請救火聯會報告歷年收支]  
　　上海華界救火聯合會成立至今已有數年自改組後將各處救火事宜劃分區域亦已四載其間惟七區等救火會尚在籌畫之中其已經成立之各區火會所收捐欵向章併繳聯合會一切用度歸其支配聞各區之中捐數衰旺不一其旺者尚有餘潤而衰者全賴各該區主任擔任調度不足之數要求聯合會撥欵津貼協助進行無如屢商無效日前各區在聯合會中開會員會時互相討論以官廳撥助之城濠 
 
 

Page 11

 
 
基地早經聯合會將小東門口小南門口兩處地産房屋出售後所得價銀用於置備救火器具汽車火龍皮帶並歷年裝置太平龍頭等費尚未開列清表該會之盈虧如何外區無從而知是以紛紛要求董事會轉告該聯合會正副會長毛穆兩君請將歷年支配各項清表造成通告各區及地方紳商查考聞董事會對於此舉意見相同已公函該會長請爲查照矣 
[紀晏摩氏女校義務劇]  
　　去年十二月三十號北四川路晏摩氏女學校因籌築校舍經費由該校學生假座二白渡橋堍西教堂（ＵＮＩＯＮＣＨＡＲＱＨＨＡＬＬ）演劇一天劇目爲肉劵案ＴＨＥＭＥＲＥＨＮＤＴＯＦＶＥＮＩＣＥ聖誕日之妖精ＣＬＲＩＴＩＮＡＳＷＩＴＨＩＨＥＰＩＸＪＥＳ兩齣逾八時十五分先由某女士報告劇中情節次即開演第一齣一節爲商人與其友ＴＨＥＭＥＲＣＨＡＮＴＡＮＤＨＩＳＦＲＥＮＤＳ二節爲巴撒家居ＰＥＲＬＩＡＡＴＨＯＭＥ三節爲商人與猶太人ＴＬＥＭＥＲＣＨＡＡＤＴＡＮＤＴＨＯＪＥＷ·四節爲皮而馬脫之婚事ＴＨＥＢＥＴＩＳＴＨＳＬＳＡＴＢＥＬＭＯＮＴ·五節爲獲案ＴＨＥＡＲＲＥＳＡ六節爲巴撒家居ＰＡＲＴＩＡＡＴＨＯＭＥ·七節爲審判ＴＨＥＴＲＩＳＬ八節爲皮而馬脫歸途ＴＨＥＲＥＴＵＲＮＴＯＢＥＬＭＯＮＴ·第二齣一節爲比國苦兒學院ＴＨＥＢＥＬＯＩＮＯＲＰＢＡＮＳＩＮＴＢＥＲＣＡＬＬＡＧＥ·二節爲神域ＰＩＸＩＥＬＡＮＩ三節爲苦兒之聖誕禮物ＴＨＥＣＲＰＨＡＮＳＣＨＲＩＳＴＭＡＳＰＲＳＳＯＮ與演者爛漫天眞之麗姝演唱纒綿衣飾奇異每演一幕座中電燈悉閉惟臺上有光故倍形明顯至於英語孄熟佈景清幽尤其餘事演至十時四十五分方畢洵罕見者劵資分三元二元一元而來賓頗形擁擠云 
[撤消通緝與大赦不同之解釋]  
　　江蘇高等審判廳近令寗滬地方廳略謂案奉司法部令開查司法官廳依法有逮捕罪犯之權對於某種罪犯通令緝捕或呈請上訴機關行之者不過促其厲行職權並非由通緝命令而發生亦不因撤銷通緝而消滅常人不察往往視撤消通緝與大赦一例不知凡經大赦其人卽與無罪等不得再行追訴撤銷通緝雖一時停止緝捕其犯罪事宜依然存在司法官廳仍可隨時行使其公訴權此當爲檢察官廳共悉惟常人旣多誤會不無積非勝是之處亟應詳切聲明以重法權而免誤會等因除通令外合亟令仰該廳轉飭所屬一體遵照云 
[漁船延不歸塢之嚴催]  
　　川沙縣賴知事以本縣轄境適臨海灘故有額定出海捕魚之漁船三十六艘每年春初放洋捕魚冬季駛回城河歸塢修理奉發部照經過淞口由關騐照放行邇來省公署訪聞各縣屬出海漁船並不遵章駛回且有私運軍火接濟海盜並代爲輸送違禁品物情事曾經令飭本縣等勒令所屬各漁船務必歸塢不准留泊海灘在案茲届冬令各該漁船竟延不進口駛歸本縣城河停泊度歲實屬有意抗違部章除傳令漁甲嚴催各漁船迅速歸塢外並於昨日呈請道尹公署轉咨海關監督飭屬騐放該漁船等進口矣 
[輪船火夫帶違禁品物之懲儆]  
　　英公司輪船進口時有火夫鄧盛等六名私帶手槍烟土嗎啡等物爲水巡捕房探捕一併查獲拘送地方審檢廳訊辦抄獲違禁各物悉送海關候燬在案茲悉此案鄧盛等到廳後經檢察官預審明確起訴審判廳昨日午後周刑庭長會同夏檢察官開庭審理據鄧盛吳龍蕭仁王祖李迪蕭生等六人同供皆廣東人在英公司船上爲火夫此項烟土或爲自吃或爲搭客托帶至於手槍一支係搭客所遺求察問官得供即據夏檢察官起而論告略謂本案當檢廳預審時已據鄧盛供帶烟土十九兩蕭仁供帶土十二兩均爲自吃蕭生供帶烟土六兩烟膏一兩吳龍供帶嗎啡十二兩手槍一支王祖供帶土九十三珦李迪供帶烟土二十四兩各等語按之水巡捕房來文載明當時抄獲烟膏九磅烟土數十磅與該犯等陳述數目大相懸殊應請審判長公判問官會商之下以該犯等私帶烟土等違禁品罪均成立但吳龍私帶嗎啡並手槍兩罪俱發判處監禁一年並罰洋二百元鄧盛王祖蕭生蕭仁李迪等五犯各處監禁十個月並各科罰金二百元以儆 
[冒名搜攫烟土之舉發]  
　　寓居天津路四百五十九號門牌之南潯富户邢錦安家於去年十二月二十八號夜有西人一名華人七名同乘九百三十四號汽車至伊家門首下車一同入内聲稱係捕房中西探捕得人報告爾家私藏烟土突至内室搜查當被翻箱倒篋搜去値洋二萬元烟土携入汽車疾馳而去事後邢至捕房探聽並無其事始悉匪徒冒充公役串攫即據情報請總巡捕房派令華探王松濤婁寳生西探亨特協往查悉九百三十四號汽車係成都路一百十七號門牌張姓所有遂向詢明該汽車由汽車夫王和尚杜小金借去故於前日將王張兩人拘獲詰悉此事與匯司捕房西崽董四海秦寳初及北四川路捕房西崽孫福生楊雪坤趙長生等均有關係即將董等五人拘押據稱與一西人同往復將該西人拘獲禀明捕頭論飭該西人解送英按察使署訊辦王和尚等七人一併收押昨晨解送公共公廨請究卽據中西包探相繼上堂訴明前情以本案尚有許多證據未曾查明聲請展期開審訊之被告董四海延律師到堂代表辯護俞襄讞得禀商之英卓副領事判被告七人仍帶回捕房候切實查明下禮拜三開審 
又聞北訪員報告公共租界總巡捕房近獲搶刦烟土案犯上海人董四海一名訊據供稱年二十二歲住閘北四區一分所境鴻慶里内該捕房昨派二百二十一號西探目及華探王松濤將董犯帶來閘北協同偵緝隊士張福在董之住處起獲贜物甚多一併點交來探帶回捕房核辦 
[榔錘鐵匠求加工資之會議]  
　　鐵匠榔錘店及作場共有一百餘家夥友有一千餘人昨日該業夥友邀集全體叙議討論要求作場店主增加工資僉以吾輩工藝終日逼近爐邊手不停作垢而如丐所賺薪工多則月五六元少祗三四元他項工作無不日食三餐吾業老規每日祗有一粥一飯苦力作工肚中易餓自購點心需用更大工資又少萬難開支遂經衆議定要求各作場主每天三餐一粥二飯以飽肚腹再求增加工資以敷開支議决之後即將各情通告各場主知悉矣 
[同義平民義務學校校董會紀]  
　　法租界同義平民義務學校前日（星期日）午後五時在格洛克路第九十九十二號開校董會入席者三十餘人公推呂壽祥主席計文偉紀錄（一）主席報告學校經過情形選舉校長職員當選夏金炳校長任水楊學監林昌生會計公推張才棟張才智呂壽祥李生林費湘舟何土根夏秋棠李厚福爲評議員均表决通過（二）擴充校舍於天井内搭成玻瑙栅　一教室製備學生校服紫色四十套通過（三）學校經費由同義社諸同志共同負責通過（四）茲届民國九年陽曆新年例行放年假三天以資休息共伸慶賀均付表决通過振鈴散會 
[貧民學校畢業式紀]  
　　南市大南門中道橋市立貧民學校於前日上午十時舉行第八届畢業式先由全體學生向校旗行最敬禮並奏唱校歌次由校長袁頌豐報告並給發畢業證書繼由上海縣視學朱伯華致訓詞來賓顧霖周顧伯畬單貽孫印培顧翕周相繼演說未由畢業生代表蕭國榮孜謝詞茲將畢業生名次錄後（甲等）蕭國榮（乙第）朱榮光楊春寳談本立（兩等）杜金林高金富查顯庭奚世良徐連儉潘洪生向麗翹孫元發絣聞該校年假内開成績展覽會任人觀覽母庸入場劵云 
[浦濱公益會演劇籌欵]  
　　浦濱公益會專辦各種公益善舉以謀福利社會裨益民生爲宗旨茲届嚴冬該會憫貧民乏食無衣之痛苦亟思救濟惟因經費無着乃央新舞台藝員及客串寒雲主人·張壯學子·逸農山人·菊隱·我·等排演好戲定於舊曆十一月初十夜假新舞台演劇所得劇資除開支外悉充該會本届冬季善舉經費 
[振泰糼織公司選舉董事]  
　　振泰紡織股份有限公司於舊曆本月初七日在畫錦里振華堂洋布公所事務所開創立會到會股東二百餘人二時許振鈴開會當經各股東公舉李柏葆爲臨時主席即由李君說明紡織之需要情形並組織原委嗣由王啟宇報告經過辦事情形又由顧子槃宣讀公司章程逐條由股東通過惟第二十二條監察人之任期原章任期一年連舉得連任經股東討論後加（但不得連三任）六字由盛丕華對於文字上略有修正餘者均無異議各股東亦無提議及詢問等事於是公鑒顧子槃張雲江陳少舟金錫之爲監視唱名記錄員又舉周辛伯顧吉生顧杏卿黃瑞霖爲輪流唱名員當衆開簡唱名舉計顧子槃余葆三李柏葆王啓宇包鳳笙朱子雍周辛伯王作霖郁葆青九人當選　董事次多數爲吳善卿徐承勳吳芝軒金錫之常選　候補董事原定當日散票再盡監察人因時間已　鳴六下不及再選改定十三日下午二時仍在振華堂選舉監察人云 
[朱五樓在籍病故]  
　　上海總商會董南北市錢業公會正會長朱五棋近因年老多病　畢就醫昨日該會接湖州朱之家屬來電謂朱君因病劇已於前日在宅第壽終云云該業中人聞耗後莫不惋惜 
[浦東小工之械鬭]  
　　浦東　泥渡華通碼頭掮包小工共三百餘人向由湖北人常老四爲工頭督同包運近有山東人數十人垂涎此項生涯希圖攬奪昨日午後互起衝突各持鐵鈎煤塊互相戰鬭湖北帮人數衆多致將山東人殷文昌頭部用鐵鈞撃傷五處血流如注登時昏倒於地當經三區署長曾永奎得悉深恐人衆讓成巨禍立即委派李巡官督同全體長警荷槍到塲彈壓若輩始一　而散當場追獲湖北人何文海田少山侯其華等三名連同受傷之殷文昌一併帶署經曾署長略謂之下以案關刑事判何用侯三人轉解地方檢察廳訊辦現該湖北帮小工已全體罷工未知若何解决也 
[傷害尊親屬之定罪]  
　　馬印氏控子馬長根行凶違忤等情一案曾經地方審檢廳開庭辯論終結候判在案昨日午後周刑庭長會同夏檢察官開庭飭提馬長根至案略詰一過以馬傷害尊親屬罪業已成立判處監禁三年零二個月以儆 
[戳傷妻妹從寬開釋]  
　　婦人洪侯氏前日投楊樹捕房報稱有女阿大嫁與施金福爲妻同居於大連鴻路詎婿誣女有曖昧行爲持刀逞兇次女阿二上前勸解竟被刀傷有腿等情當由捕頭飭探陳金掦往將施拘押昨晨傳集人證解送公共公堂經中西官質訊之下以阿二祗受輕微傷害且案屬細故判施從寬開釋 
[和誘案牽涉房東]  
　　滬西戈登路鄉民陸華因　芝庭被人在上海地檢　控告和誘傷害案内牽涉業經該廳備文派警投請該管捕房將陸逮案昨晨由廨預審即據中西包探投案訴明前情訊之陸供金芝庭前與姘婦租我餘屋居住餘不知情云云俞襄讞核供商之英副領事卓君判陸即日午後自投檢察廳備質 
[略誘案諭赴法庭起訴]  
　　四川人陳宏順昨赴浦東爛泥渡三區警署訴稱伊妻劉氏曾於前月初八被同鄉人周駿臣拐匿楊这渡碼頭一千三百零五號門牌内四處找尋杳無音信直至本月初三經我訪悉領回陳則乘間逃逸詎劉氏忽於是月初七日背逃無踪聞係周駿臣之二房東王金生前來串出請求提究會署長以案關略誘諭赴法庭起訴 
[兩拐婦各押兩年]  
　　住居法租界平濟利路之金殿鍾家十歲女孩於日前被婦顧卓氏拐去藏在婦人陳傳氏家現爲事主得悉報告捕房飭探許福卿前往將顧卓氏拘獲當至陳傳氏家吊孩詎被傳氏早已將該孩藏至别處故無從吊案當將兩氏一併帶入捕房昨解法公堂請究先據原告投訴被拐情形請求追究詰之顧卓氏供實係婦人誘拐後領至陳傳氏家中是實質之陳傳氏供此孩實由顧卓氏領來婦人家後由婦人帶至表姊陳阿彩處現今阿彩遷往何處不得而知餘供支吾中西官以被告等誘拐女孩罪已成立着各押女所二年以儆 
[搶親大起鵆突]  
　　原籍安徽現居蘇城之江鶴梅前憑潘子和等爲媒文定同鄉婦人吳潘氏之女吳微銀爲室爲時已久尚未迎娶茲江意欲完烟探知坤宅現住上海審判廳後振新里五十二號門牌乃央原煤於上月初十日來滬送到報日禮洋二十元訂期迎娶不料該氏母女同子吳二新一再留難索聘甚奢於是江不服偕同乃兄江理臣於昨來申糾衆前往搶親彼此大起衝突由警到來將雙方拘入二區警署轉送地方廳訊辦下午經檢察官預審一過判將該氏等分别收押候究 
[米店主毆打婦人]  
　　浦東賈家角婦人沈丁氏因在賈裕春米店賒欠賬洋一元昨日該氏在别店購米五斗經過賈店被賈將米勒住致起口角用武將該婦毆辱當有行人路見不平代喚崗警將兩造併拘三區二分駐所經王警佐略詰一過判兩造併解地方檢察廳訊辦 
[新世界股東會紀詳]  
　　新業公司新世界前次股東會議决延羅傑律師清理　目已有端倪昨日下午二時在新世界北部績開股東會首由經汪國貞代表檢查人何起嶽報告羅傑律師理賬結果共欠外債洋三十三萬餘元内有優先債權及普通債權商請折滅總數應還洋二十二萬六千九現與各債權訂明於兩禮拜内償還又言議長鄭錦峯在錢庠元家會議在席身故應推舉議長衆舉股東汪禹丞爲議長就席委託臨時書記胡于二人後羅傑律師報告經過理賑情形錢庠元報告了結債務情形謂有西人愛　司願出價六二十萬元將新世界南北二部售去尚少二萬餘元擬請售主酌加一萬元其餘由找向債權人商减股東分文無着已在言外當有蓮記義記股東質問錢庠元現以何種資格錢稱總理總董協理均已辭去義記股東復問總理總董各職旣經辭退祇爲新衆公司股東之一何能擅　公司况前次股東會僅請羅律師理賬出　公司一節向未提議不能承認嗣由董事賈榮章起言錢庠元屢欲將公司出賣　　股東血本爲今之計祇有全體董事擔任清償欠欵維持公司當舉經汪國貞爲董事會代表全體贊成董事會復延牛門律師查賑檢查人報告前次股東會議决將一應契劵圖章委託錢庠元保管今已辭去一切職務此項保管契劵圖　自應交還董事會後由牛律師向錢索取錢以新業公司尚有欠人鉅欵責任甚巨不能交出復經董事會商諸羅傑律師擔任所欠債務由董事會清償不涉錢庠元事錢亦不允方爭持間有大股東（計股本十八萬六千元）經汪國楨因已查明錢庠元錢雪濤父子私呑賑欵有據禀山西洋領事署照會公廨立簽拘票派有中西探捕到會將錢父子拘入捕房一面由臨時議長汪禹丞宣告閉會云 
[控告經理濫放賬欵]  
　　嘉發錢莊股東鄭子嘉李炳昭等在公共公廨呈訴該莊經理戴信之濫放賑欵多至四萬餘元延不催索情同舞弊等情昨晨由原告代表海德禮律師投第四民庭聲訴前情請傳被告到堂訊追經放之欵及私向各號挪用銀六千餘兩云云　讞員得禀商之美丁副領事允候飭傳被告到案訊追 
[蔣濟川被控案改期再訊]  
　　歐陽茂生在公共公廨呈控蔣川不理賑洋一千八百八十元又黃仲和等亦控蔣濟川不還賬銀一千五百兩洋二百元等情此案本訂期昨晨由關讞員與美丁副領事在第四民庭傳訊届時兩造均未到堂中西官諭　改期再訊 
[混用鉛角押六月]  
　　無賴李炳生日前手持鉛質僞四八開數十角至法租界某烟紙店内混用適爲該店主周連清察破當即喚捕到來將李及鉛角一併帶入捕房昨解法公堂請究先據原告投訴李前來希圖混用情形詰之李供此項鉛角實係民人在地上拾來不敢私造求察捕頭上堂禀稱查得李前亦犯過刑事　辦有案可稽中西官以李不　屢辦不悛判押西牢六月以儆鉛角銷毁 
[攫煤禁押兩月]  
　　郭小懹子前日串黨至虹口港俞東來駁船上强攫嚴佳生之煤被一千一百十九號華捕查見將郭拘入捕房押至昨晨解請公共公廨中西官訊實判郭押西牢二月　交原告領去 
[印度人呈控借洋不還]  
　　印度人那逹生在公共公廨呈控牛奶棚主傳杏來不還借洋一案昨晨由廨傳訊經中西官訊供各執判被告交保候傳見證到堂再訊 
[指控西崽行竊案展期解訊]  
　　虹口崑山路四號門牌青年會内西人某指控侍者蘇州人王桂林迭次私拆信函冒簽滙票朦領滙欵洋四十一元六角又兩次行竊洋十一元等情昨由該管捕房將王獲解公共公堂禀稱本案尚須調查請求展期陸襄讞與英包副領事諭被告帶回捕房查明展期七天解訊 
[過犯圖竊押半年]  
　　江北人唐三（又名唐裕生）前晚攫東有恒路居民張福全家後門圖竊爲張察破將唐扭交包探帶入捕房昨解公共公廨中西官訊悉唐係過犯判押西牢半年示儆 
[虹口捕房瑣事三則]  
　　清潔局　夫　茂泉在北山明路將　穢傾　於路旁陰溝内經衡生分處稽查人暼見嗚由五百八十八號華捕將王拘入捕房禀明捕頭押候解廨請究 
　　蘇州人周阿長在北浙江路電車内摸竊土老四身畔値價洋六百七十元之方單兩張經王當塲覺察將周扭住詎周已將贜交與同黨不認摸竊嗣山包探奚德安查見詰悉其情遂將周拘入捕房押候解廨訊究 
　　天潼路四百六十六號門牌某馬房馬夫毛阿德得駕二百三十七號執照馬車在北四川路多儎坐客違章被三百四十五號印捕查見拘入捕房諭飭存洋保出聽候公堂傳訊 
[道尹公署批示兩則]  
　　沈　呈爲遵批繕送講義請求俯予樹案並給未予護由呈及講義均悉仰候將各科講義編送齊全再行核奪此批講義一册暫存 
　　　唐人傑呈訴寳山縣知事處分屠宰稅不當由旣據一再呈訴仰寳山縣知事依法查案答辯以憑核奪此批 
來件 
[上海證劵物品交易所所員養成所所則]  
　　第一章總則第一條本所由上海證劵物品交易所設立以傳習交易所應用學科及商業常識俾養成交易所所員之資格爲目的 
第二條本所依第一條所列之目的定名曰上海證劵物品交易所所員養成所 
第三條本所暫假上海愛而近路紗業公所爲所址 
第四條本所定於九年一月五日始業至同年三月五日休業 
第二章入所第五條本所學員以曾在交易所事務所記名者爲限 
第六條本所學員定額一百各但記名人　超過定額時得舉行選擇試騐 
第七條本所開始授課後第二星期倘記名之學員尚未到齋時得容納未經記名之旁聽生 
第八條本所學員因不得已事故未能於始業時到所者務於授課一星期前具函向本所事務室請假惟請假時限不得過二星期 
第三章試騐及錄用第九條本所於授課期滿時舉行休業試騐 
第十條本所學員試騐及格者擇優錄用爲交易所所員本所學員品行與學業並重品性不端行止有虧者雖及格亦不能錄用 
第十一條本所學員試騐及格而於交易所所員額滿見遺者亦當量予介紹於經紀人 
第四章學科及教材第十二條本所學科分交易所論·交易所實習·商法·商業學·簿記及會計學·外國語·國語學·七門 
第十三條本所各學科之教材詳列如左（一）（交易所論）投　之槪念·交易所之意義·交易所舉市　之分别·投機及投機交易所之經濟的職分·投機交易之目的物·交易所之種類·交易所之監督·交易所之組織·交易所之理事及監察人·交易所經紀人公會會員·交易所之種類及方法·交割·違約處分（二）（交易所實習（場務實習·計算實習·會計實習（三）（商法）公司條例·證　交易所法·票據法草案·堆棧法草案·證劵交易所法施行細則　附屬規則·交易所章程及　業細則·交易所諸規程·經紀人公會章程及其他諸規程（四）（商業學）金融論·貨幣及銀行論·上海商情·商事實踐·商品學（五）（簿記及會計學）商業簿記·交易所簿記·會計學大意（六）（外國語）商業英語（七）（國語學）國語·商用文 
第十四條本所編制决行混合教授惟英語臄簿記二科以未經學習者爲一組已有門徑者另爲一組 
第五章組織第十五條本所設主任一人總　全　一切事務 
第十六條本所設書記長一人掌聘請教師管理學員規定課程監督出納諸事主任因事不能到所視事時并得代理主任行使職權 
第十七條本所設書記員若干人分掌會計庶務文牘諸事 
第十八條本所聘請中外教師若干人公任各課教務 
第十九條本所聘請譯員一人專任外國教師翻譯及塲務實習時通譯 
第二十條本所聘請講師若干人專任特種商品學之講演 
第六章附則 
第二十一條本所不備寄宿舍但供給學員午膳不收膳費 
雜評二 
[九年之一希望（庸）]  
　　民國八年已過去矣九年於今日開始矣未知九年中之景象較八年爲何如也 
國民於獻歲之初對此一年中必希望種種勝於去年然而及至歲未則所希望者往往多未實踐或竟不如去年焉何况九年丁八年多難之後吾人又安敢有奢望哉 
然而有一事焉九年當能較勝於八年其事維何南北和議是也滬會之停於今八閱月雖兩方意志相去猶遠然儘此一年中時局當必得有結果而不至如今日之混沌可以斷言夫使此區區之希望而猶未能實現者則九年之景象吾人又安忍言耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
應時談 
[元旦笑料] [  廋鵑]  
　　今日爲民國九年元旦此一年之國泰民安疋發軔於斯日則吾人以笑逆之宜也爰述笑談以博一笑并願此一年三百六十日吾人日日在大笑中耳 
一少年方與其所歡行結婚禮戚友咸集紛紛進頌詞禮未畢忽有急書至從者將以進新郎新郎以爲斯時來書必他方知友遠道致賀也意得甚立授之儐相令宣讀之儐相啓其封揚聲讀曰（某某兄前承借洋三百元茲有急需見示祈即擲還無任感紉弟某上）合座爲之哄堂新郎新婦咸赧赧然 
一罪犯在獄中已定死刑行刑之前一日獄卒見其沮喪狀惻然憫之問亦思食果餌否當市以相餉罪犯率然曰吾思食桃實久矣如承見貽感且不朽獄卒急曰今方在十二月中桃樹且槁而未萌安從得桃實罪犯微笑曰然則吾姑俟此數月俟桃實熟時死可也 
某甲好弄文墨自命文學大家一日出其所爲小說稿令其友某君讀之某君稱謝去閱數日挾稿返謝曰君之大著所以裨益吾者匪細也某甲大悅磬折曰謝君獎飾某庸才耳奚克當此某君亟曰吾語確也吾每値心緒麻亂時夜中不能入寐恒轉側逹曉但出大著讀之則不及五分鐘立入睡鄉是誠不啻一帖神效之催眠劑矣某甲默然無以應 
一醫生初懸壺術未精而好誇大於報端大登廣告自詡神醫所業因以日上一日有老叟登門叩之曰先生廣告中非謂神於治肺疾有着手成春之妙耶醫生悄然曰然但從吾言未有不見效者叟曰然吾子罹肺疾就診於先生先生命進藥一年必霍然愈今進先生藥未及三月即爾撒手是胡爲乾醫生立曰此不從吾言耳吾固屬令郎進藥一年彼胡未及三月即急急欲死也 
[一九一九與一九二○] [  君豪]  
　　我的名字呌做一九一九世界上的人大家都曉得的自從上帝呌我下界管理一切事情我覺狠忙碌并且巴黎和會我也暗中指使東半球走到西半球一些白相的時候也没有現在天氣冷得狠我也無意去辦事鎭日的坐在家裹邊我的房間狠精美屋角爐火發熊熊的光我坐在當中狠快樂想乘些没事的時候同諸位譚譚那曉得今日飯後我正擁着狐裘同我的愛妻閒話忽然我的僕人怱怱走進說外面有客請見我接了名片一看上面寫的（一九二○）我不勝託異什麽這位客人同我的名字差不多難道要同我做兄弟嗎我說了一聲請那個客人連忙進來這位客人的様子同聖誕老人相彷彿面貌狠慈祥一進了門就說一聲密司脫一九一九你好嗎我回了一聲狠好他立即說明天要請你走了我聽得這句話發急得狠大聲詫問是何道理他回答道你爲人兇惡得狠上帝現在撤了你的差使特地派我來接充的我聽了撤差二字面上已經嚇得白了我的妻子見他來意不善老早嚶嚶啜泣了我再想一想知道是没有挽回的了但是雄心不死隨卽責問老人爲什麽說我兇惡難道世界和平不是我暗中帮助嗎他說聲呸現在東亞支那國大家全恨你說你是惡魔什麽和會呀什麽正義呀都是假的只有强權没有公理况且他們南北戰爭全是你訓停不善喂你現在是大家的公敵了我聽得這幾句話氣憤不過正要同他强辯他說你且走出去看看不要再講了我出去一看吃驚不小滿街滿巷的都是扯著旗上面書（歡迎一九二○）還有幾步摩托卡風馳電掣内面坐了幾個女郎渾身穿的最時髦的衣裳像煞有介事好似嘲笑我我知道大事已去返轉身來勉强帶着笑容問這老人道旣然你來代我你的政見又是什麽様呢他說我預備鋤奸扶弱先解决支那的問題教他們南北統一然後走正義的路同世界和平之神美國總統威爾遜的政見是一様的我聽了這幾句大道理知道同我的目的大相逕庭了立刻挾了我的妻子抱頭鼠竄而去諸君倘若不相信我的歷史請看同我做了三百六十多日的朋友老申報今天也大書（一九二○）了 
 
[世界運動之八（英國）　游水]  
　　學游水之法須有教師指引教師手中持一竿竿未繋一繩繩與學者腰中之帶相連結如是則學者不致下沉而教師可教以各種游動之方法游水之式其最普通者有四即仰動伏動舉手動及側動是也上圖中之（一）即爲伏動其意即伏於水中之游動也（二）踏水（三）没入水中（四）投入水中潛水（五）救生（六）舉手動其意即將右臂露出水面游動也四式之中初學者宜先習伏動此式旣熟其他諸式可以自習側動較速仰動則適與伏動爲反對 
近數十年中歐洲諸國游水之著名者頗衆一千八百七十五年八月英人魏勃於二十一點四十五分鐘内由英國杜佛游水至法國之加倫計一百三十八里一千八百七十八年英女濮惠詩在倫敦泰晤士法中於六點二十五分鐘内游水六十里一千八百九十八年英女華倫端潛伏水中過四分五十五杪始復出至水面同時英人費南則游入水中深至三十四丈一千九百二年八月何彭於二十二點二十一分鐘内游水一百五十九里一千九百五年八月三十一日貝格斯於十八點鐘内游水一百二十六里惟近世游水之最速者實推卒於一千九百五年之英國少年葛倫以其能於二十三分十六杪中游水三里也 
風俗談 
[俄國婦女（三）] [  陳三無譯]  
　　婦女社會進而論及俄國之小家婦女生涯依然狹小無疇彼等除看護子女與治理瑣碎家事外一無所知雖至千八百六十三年階級制度解放以後彼輩之生涯仍未稍變特俄國之高貴婦女亦不乏思想曠逹者聖彼得堡猶得風氣之先或以富美術與科學之智識而享盛名者或側身於政治界於外交上多所發展者斯又不足與小家子同日語矣以上所述實爲俄國婦女之極端代表介夫二者之間乃爲中流社會焉第一流婦女富有精明之腦力具有不撓之精神或活動於政治家或投身於虚無黨謀社會之發展至若普通婦女捨理家事讀羅馬文字飽食清談以外幾無事事彼等軀體愈肥思想愈鈍對於社會絶不發生觀念若不依男子爲生且將瘐死余（著者自稱）以一千八百九十九年至俄國覺聖彼得堡之狀况在在可令人注意余所遇之俄國婦女無不奇趣中人令人忘倦余之夫族中人余對之殊無感想余姑係法國産居巴黎日久薰染旣深舉止亦異令人一望而知爲非土著彼遣其愛女伴以法國保娟就學於外國以受高等教育故余欲知俄國之眞實狀况殊不能於余之家庭中求之也然余一與聖彼得堡之社會接觸乃覺其市井喧關語言龐雜空氣和平文化優美令人生無上美感此等景象實爲自然之進化絶非矯揉造作所能逹到邦人士競尚以誠與朋友交無論識與不識靡不和悅可親婦女則莊靜美　脫盡脂粉俗氣上等社會之婦女恒御巴黎式之艶服並飾珠玉且有巨大之聚餐跳舞室以供行樂盛筵開時各携名花一束陳諸室中以助雅與貧家婦女則衣布服居矮屋自奉甚儉睱時則呼朋引友於家中低唱輕歌供客祇清茶一杯耳行樂之方雖異其主旨則同社會上對於第一流之勝會自無不願　身其間然參與普通婦女之小聚其樂趣亦未嘗或異也在聖彼得堡之消魂社會中捨知識幸福和趣味濃郁之生涯蕩心悅耳之歌喉外艶麗之婦女實居其要此活潑之嬌兒遇幸福則羣聚歡舞不幸而否運降臨則掬誠祈禱朋輩咸視若已遇爲之酸鼻此等婦女實異於余前所見者始余恒以外貌取人後乃知其非當彼輩對於生客之歡迎無熱忱之表示於公共禮貌上不無缺點然談笑無猜故余恒樂就之或有稱其胸無城府漫不經意者以余觀之彼輩實天眞未　不失爲忠厚長者若一與欵洽乃知彼輩實誠摯無倫吾人可無須加以評判無往而非可親可近之良友也 
新聞拾遺 
無頭案之鬼托夢 
　　南昌進外蔡家坊發見駭人聽聞之無頭屍案據云死者蔡金根現年二十七歲無兄弟妻室母早故父現年六十九歲爲該族族長金根平日無所不爲其父屢教誡之終不見聽後與族人壽根之妻有染鵲巢鳩佔致本夫無容身之是因是本夫恨之入骨族人畏其强橫亦多不敢言自九月初四而後即不見金根踪影其父以爲往外游行殊不介意有住施家窰之某老媪曾哺遇金根之乳平時呼爲乳娘當金根不見之時晚間曾夢見金根大呼曰繩綑索縳快快來救事隔月餘該媪又夢見金根遍身血淋向之哀泣謂伊被人殺死用繩綑沈於村旁之塘内媪驚醒證之前夢不無可疑遂至蔡村密言夢中所見村中某甲素來膽雄自命爲不怕鬼者日前夜半忽聞鬼聲起於塘畔次日又在塘畔聞血腥觸鼻心甚疑之及聞媪言即集衆向塘内打撈不意此沉埋五十餘日之尸果然撈起視之頸部已斷尚有寸許相連身上繩索縳滿繋以禾場打禾之石二大塊腰際亦有刀傷因在冬令尚未十分腐爛惟兇拖究莫得其主名某乙者深悉死者與壽根之妻有染壽根常欲致之死地於是向壽根詰問壽根當時本未承認晚間忽有求其鄰村某丙爲之畫策且告以實情某丙以爲人命事大若一宣揚恐有重大交涉因向蔡村人磋商欲令壽根出錢七百串爲殮埋齋醮之費草草了事豈意此話傳出而一椿若大之無頭公案反致水落石出遂於日昨請得汪知事往騐矣　　護兵竟爲虎所食陸軍測量局委派多員分往省外各區域測繪與圖聞有江某等四員在江西永修地方爲測量之預備先派護兵二名赴各深山僻在栽插旗杆以爲禁識詎該兵行至東鄉某山忽遇猛虎跳越而來甲兵身手靈敏卽樊登樹上乙兵一時躱避不及竟爲虎啣去瞬卽　畢及到虎去甲回始將前情報告江等並將猛虎食餘之乙兵脚骨一雙以爲證據惟甲兵自受此驚怖後精神上已大受損害當由各測量員派人護送來省醫治緣該縣原有二虎時出傷人已經地方人等設法捕得其一現所存之虎更爲兇猛傷人甚多故該處人民咸有戒心一說謂此次爲虎所食者係某測繪員現在該局得此消息已派人前往當地調查情形矣 
小說 
[黨爭（八）] [  無我]  
　　聶曰我囑君留意稅居樓室之人若何溪克曰余探察胡梯以北之室稅居者爲江湖醫士數人我之所以稱之爲江湖之流者蓋我僞作心痛就之求診然診余者殊不知其病之究竟其行醫也誠欺世而盜名耳所居之室曲折連貫起逹屋之北端橫街想彼眞兇之脫逃非由此路不可聶曰君嘗與醫士晤談乎溪克曰然此人體材偉碩手足粗笨不類業醫之士方余求診時見其狀頗驚愕旣與之晋接而粗暴若蠢牛窺其情狀深滋疑惑聶曰君觀其爲何種人物溪克曰按其形容舉止度之必係亡命之徒而言語風態絶不類東省之人也聶曰彼獨在公事房乎溪克曰我之所入之室固彼一人獨在然非公事房惟在室之北則有辦公之所頗不乏人余察若輩往來碌碌而耳語藉藉竊揣其必潛探我之舉動者聶曰如君之言則於樓梯殺人之兇手並將用以作證人之少年皆自此室逸去乎溪克曰然我絶不稍疑想此等江湖醫士必與僵仆樓下之人有干涉也言次轉以摩天屋之案詰聶聶遂以梗槪告之而於倘瀾之畏懼亡谷黨人尤爲注意溪克聞言畢喟然曰險哉亡谷黨人竟敢追蹤來至紐約乎嚮者僅施其刦殺手段於荒僻之區今乃惡膽愈壯抵此卽犯命案誠彼黨之勢盛然亦近消極的不逹矣今呼茄脫則若何下落耶聶曰君意云何溪克曰我料必爲人刦去然不識其爲何人聶曰然則君意被殺者爲誰溪克曰自必爲紐約鑛黨中人而冒作欲入鑛股者也聶曰爲誰殺之溪克自座躍起曰我意爲亡谷之黨人否則必倘瀾殺其隔室之人耳聶曰君試述其緣由溪克曰亡谷黨人與紐約之鑛黨莫不貪得無厭故爭端因之而起二黨旣勢不兩立不得不以兇殺濟其事聶曰君理想頗佳然則誘匿呼茄脫者爲誰溪克曰紐約黨人耳若輩必預備一人假裝以往入呼茄脫之室徧覔其藏圖之處而不料遭慘殺之苦也聶曰善此言洞中肯綮溪克曰彼兇手必爲亡谷黨人所遣無疑矣聶曰然則樓下被殺之人君又將作何解 
[自由談之自由談] [  不冷]  
　　新禧新禧當恭賀也故一至元旦多有恭賀新禧之片新者對於舊之稱禧者對於不祥之謂恭賀新禧之意即驅遂舊不祥之謂爾 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
時人名論 
[民國九年之新希望（高）]  
　　武昌起義在九年前十月十日翌八十餘日南京政府成立宣布改用陽曆是謂民國元年光陰迅速忽已届民國九年元旦追往思來不禁感慨系之因述對於民國九年之新希望 
第一希望國内和平即行成立民國六年因對德宣戰事解散國會又引起南北之爭兩年半以來南北相持仍未解决吾作鬩牆之爭人收漁翁之利殊非執政者所當爲也今按南北之爭點大者有二而推究其心理則不過一而已三四年前段祺瑞有以北洋派統一中國之意其主張屢於通電中見之此種主張與西南數省不利故南北實力派遂相爭也當南北未破裂之前適因對德宣戰事國會與段祺瑞意見相左一時内閣與國會相爭甚力段罷而督軍團起國會解散而張勳又乘間復辟及段再備嘗艱辛梯廿九級萬衆一心國旗生色九年　　（隺）登臺南方及海軍乃後先宣布獨立國會集於廣州及民國七年北京政府召集新國會南北實力及政客兩派遂互相對峙今欲言和旣須顧及國會又須兼及軍閥頗聞段祺瑞已悟北洋派無力盡奪西南數省之實權而陸榮廷等亦不欲多上人故兩方實力派皆亟欲言和今爲和議之中梗者乃國會問題自北方召集新國會又增無數政客此種政客招之易來揮之不去故有合并制憲新舊兩存之說創此說者無非欲保全新國會也然則今日之爭點不過一新國會之存廢問題南北軍閥已相接近舊國會雖亦有不滿人意然猶不如安福派之甚况舊國會爲民國惟一合法機關於制憲後解散另行依憲法召集國會乃最正當之辦法也惟欲辦到解散安福國會恢復舊國會令其制憲一層非全國國民共明此理羣起要求不可故欲希望國内和平即行成立仍在吾國民之勉力也 
第二希望各省有模範長官繼起救國之法或從政治着手或從社會事業入手後者遲緩狹小而多實效前者普遍迅速而深苦不易得好機會致弄巧成拙日本之轉弱爲强純以政治爲原動力吾國以政界空氣不良欲從政治着手救國難於登天前二年作者有從一省範圍内勤求治理漸謀富强以救中國之意及民國八年果有閻錫山先生治理山西甚屬得法足爲各省模範之發見此吾華之幸事也一省之範圍狹小且親民易受國民之監視不如中央政府之離民甚遠國民無如之何故各省長官若有勤求治理者必易爲力必多實效不如中央之多牽制而難得着手之良機也今使全國有三省長官皆立志實心實力謀其各本省之教育普及實業振興由少數推及多數由外省推及中央則雖欲中國之不富强不可得也此吾所以希望各省有模範長民繼起也 
第三希望呈華國民有世界觀念者漸多也孔子曰人無遠慮必有近憂吾嘗騐之於身騐之於家人騐之於鄰里騐之於親戚朋友覺孔子之不我欺試觀舉世之人三家村之老嫗與城市之若男若女商學各界之人及吾國之官吏與列强之政治家各有所慮而所慮則絶不相同吾國三家村之老嫗儘可效列强女子之要求參政權也而不爲吾國之官吏儘可效列强之政治家謀富强吾國也而不爲此之謂迷於近者小者而忘其遠者大者吾爲老嫗惜吾更爲吾國之官吏惜也 
近有友人自歐歸歸時吾國在歐之議和全權代表皆囑其到華後力勸國人速和渠云吾到香港心冷一半及到上海心全灰矣蓋國人之開通者不過如三家村之老嫗但知一村之事與人喋喋不已居村中久不知外間大有人圖我吾當早自謀速與村中人結團體共禦外侮也全國四百兆人中其智鮮有在老嫗之上者何也因平常吾國人士皆不求明世界大勢求有世界觀念且不務其遠者大者而迷於已私不思自拔也若長此不變則人人各務其已私而不思來日大難吾恐國内和議無成功之日終非全國國民之福也故於民國九年元旦祝望吾華國民無論有無黨派皆勉力求明世界大勢求有世界觀念庶幾無謂之爭可減當務之急漸增而個人方面亦可以免近憂而有遠慮 
[祝中華民國的進步（沈恩孚）]  
　　今天是中華民國九年的元旦了我想全國同胞大家是一様的意思都是盼望中華民國的進步 
但是進步兩字不是空講的要人人放大眼光看清楚了世界的大勢步步望前走去的同想八年中間我們的中感爲什麽閙到這様糟也不過是大家的慾望太大把他的本性迷失了要想進步是狠容易的只要想到國家的危險單講一個人享福是不能長久的各人問問自民的良心就得了北方的政府南方的軍政府閙了多年外債增加了許多人民的痛苦也增加了許多究竟好處在那裏一方面爲著法律一方面爲者統一何嘗不都有一點兒理由大家想想國家果眞没有法律那能統一呢要解决這問題也是狠容易的一方面取銷了新國會一方面自然取銷了軍政府那舊國會早應改選斷没有護法的人永遠盤居這議員自已違反法律的道理這就不必講和没有事的了豈不是良心上狠過得去的事麽豈不是中華民國的大進步麽 
各省的督軍想想國家爲什麽要軍人究竟是要他保衛國家呢還是要他吸盡人民的膏血呢如今人心的怨恨軍人也算彀的了軍人的受人唾駡也算彀的了爲什麽山西的閻督軍他也是個軍人大家不恨他不駡他反而個個人稱　他呢而且不獨是中國人稱讚他外國人也竭力的稱讚他只爲他憑着良心去做事自從兼了省長處處爲着山西人民的道德知識生計着想確然像個民主國家的好官様了就受了大衆的歡迎了可見人心是有分道的還有許多督軍倘然照着山西閻督軍的辦法怕不受人的歡迎麽果然都像了閻督軍豈不是中華民國的大進步麽 
各省的大小行政官吏上自省長下至縣知事的佐治職以反許多司法官吏大家都想想中華民國人民是不是主體民國的官吏是不是人民的公僕國家要許多官吏究竟爲督人民辦事呢還是爲着自已的發財　着許多親戚朋友的位置問問良心自然是替人民辦事了如今民主國家旣然人民是主體那主人痛苦極了做公僕的應該不應該替他想想法子究竟替地方上辦了幾件事那地方上有没有受那好處除了俸給以外那貪贜枉法的銀錢是不是没有沾染一個看看從前貪贜枉法的人有没有好結果那妻妾和子孫有没有替他出醜這也可以澈底的覺悟了果然那官吏個個澈底覺悟豈不是中華民國的大進步麽 
代表人民的許多議員也大家想想選舉的時候應該買票不應該買票被選舉了碰到開會的時候應該出席不應該出席議員的俸給是不是人民的膏血提出的議案究竟爲着國家的利害呢地方的利害呢還是爲著自已的好惡負了監督政治的責任倘然自已没有人格能否得能到人民的信仰那不法的官吏怕你不怕你肯受你的監督不肯受你的監督議員彀不上監督政治那民主國家的根本堅固不堅固空掛了共新招牌有用没有用果然想到這種種關係那没有良心手議員也該有良必了那有良心的議員更該提起精神盡那監督政治的責任了豈不是中華民國的大進步麽 
 
 

Page 19

 
 
各學校的許多校長教職員也大家想想教育是不是立國的根本我們所負的責任是不是狠重大現在的教授方法訓育方法是不是處處爲學生的道德智識生計着想學生受了這種教育能不能解决畢業以後的前途能不能發展社會的事業能不能增進國家的榮譽能不能適應世界的潮流想到這種關係良心上就覺得現在的教育不得不好好研究了不是天天上課就算完事了有少數喜歡廠雀撲克的也覺得有些不對了大家天天研究得了狠好的教育方法學生自然滿意不會反對了所有學生自治團體的組織及種種　務社會的方法自然可以做一般國民的模範了將來　多少青年自然彀得上做民國的主人了這豈不是中華民國的大進步麽 
各地方的資本家也大家想想我們中國的商業究竟趕得上外國越不上外國我中國是數千年重農的國家農業雖然没有改良原料却是很豐富的但是天産品豐富不中用要人造品一天多一天才能彀和外國人爭個勝負倘然工業一輩子不發逹天天做外國人的掮客爲自已一個人打算也可以發了許多　爲國家打算實在是把同胞的許多銀錢天天送到外洋去了但看那海關貿易　進出口貨的比較就應該知道經濟上的危險了問問良心我們應該提倡國貨不應該提倡國貨要想提倡國貨應該提倡新工業不應該提倡新工業要想提倡新工業許多資本家還是一輩子做外國人掮客的好還是自已做工廠的主人好想到這種關係那使用資本的方法自然傾向到工業方面去了豈不是中華民國的大進步麽 
一般　民也大家想想我們做了中華民國的主人這個國家是不是我們大家的財産爲什麽自已不好好兒經理他聽一般不關　　的官吏要什麽就什麽自已有了子女爲什麽不好好教導他爲什麽專要虚體面不要實在的本領爲什麽還要依賴親戚朋友不曉得想個自立的方法爲什麽不肯愛惜光　愛惜錢財愛惜精神從勤儉兩個字培養自已的實力問問良心究竟對不對要曉得各人的實力培養得大了那國家的實力也自然很大了這豈不是中華民國的大進步麽 
我今天祝頌中華民國的進步從各方面着想大槪也不過如此了還許多說不盡的也只好算了中華民國萬歲全國同胞萬歲 
小說 
[應時小說羊猴語（瘦鵑）]  
　　羊猴弟再會再會今天是中華民國九年元旦歸你接手你須要好好兒做去我在這臨走時便送你（努力前途善自珍重）八個字也算是臨别贈言 
猴羊兄多謝你的厚意你快走罷去年給你閙了一年好好一個中國便變做了個羊牽風的様子眞糟極了 
羊這不是我的罪你不用駡我只子細看今年你接了手臨了兒可不要猴極猴我們　　活動的這一年中包管你百政活動萬事都有生氣决不會像去年模様時時有一種羝羊觸藩的現象 
羊你不要太活動了反閙出天大的亂子來像你祖宗孫行者那麽大閙天宮可也是不興的 
猴現在的世界中做事全仗活動像你那麽呆板板的如何做事你說閙亂子我敢說决没有這回事我祖宗齊天大聖性格兒原有些暴躁我是改良了活動中還帶着穩健 
羊你們猴子總脫不了猴子氣穩健兩字萬萬說不到像我這麽和平温柔纔像穩健派呢猴和平温柔就是不中用的别名不見去年一年甚麽事都不利巴黎和會中的外交失敗眼看着青島又掉入人家手中福州地方受人欺侮交涉到如今没有了結還有那驚天動地的南北和議一回兩回的遭了擱淺這些事都是不中用的成績倘再這様不中用下去可不要肉袒牽羊去降服外國人麽 
羊　怎說我不中用那學生們接二連三的愛國運動眞個如火如荼難道也說不中用 
猴這不過是不中用裹頭比較的中用罷了譬如有豺狼虎豹來咬你要把你吃下肚子去你自然要角去抵制倘再不抵制時那眞不中用極了 
羊我就承認你這不中用三字的批評但瞧你可中用不中用不要又像猢猻做抱戲胡閙一回算了 
猴我已打定主意定要在這中華民國九年中做一番新事業不論内政外交教育實業都要弄得他活潑潑地一天進步一天你下一回來時包管給一個莊嚴燦爛的大中華民國你看 
羊但願如此只怕你做了個猢猻入布袋那就不可救藥咧 
猴你放心儘趕快去罷 
羊且慢待我們喊一聲大中華民國萬歲猴羊大中華民國萬歲 
[還鄉俄國托爾斯泰子伊尼亞托爾斯泰所爵原著（劉雲）]  
　　俄國風雲瀰漫中予家乃罹一浩刼予父之家遭俄人一炬其生平著作多爲所燬蕩然無有存者天下駭人聞聽裂人肝腸之事乃至说此予固不敢即信蓋老母龍鐘無所依附而先父爲俄傑出之士文名噪全國身後所僅存者惟此區區至可珍貴之遺稿吾不度俄人竟能殘忍若是至蹂𨈆天� 
下孤寡之婦人敝屣名士汗血之文字也 
坡里愛訥俄人之聖地也予父家於此时人稱爲善人夫善爲美德人所同有顧世人不察偏與此性背道而馳天下事乃從而應折之以爲此等人戒先父以善稱於世其生平無罪可知奚至召禍寗非俄人沉迷顚倒於自由而渺然於此中眞義歟 
　星期　將欲起程赴新大陸而思鄉之念油然而起乃决計歸故里一行予搭夜車離墨西哥八時許乃抵　西　車站站距都納鎭不逹予於此處下車覔馬車弗得乃决計步行蓋行程計二味有奇耳時則初冬十月道途罕人馬之跡兩旁枮木積如山阜而泥垢特多黃葉繽紛散於道上予履其上不啻軟　一幅也　身就道孤寂特甚危途中回憶　事千憂俱起重以寒日淡泊長風怒號而慘　之狀乃不可以筆墨形容矣猶憶七年前曾經此路同行者不下數萬人　先父盡様之後時亦深秋之晨濃　充塞空際狀至　楚思先父居平喜講求治身之道移以齊家治國罔不成名乃獨早死予於茲歎息不能自已也自先父去世坡里愛訥乃有情遷事　之象先父所居之　今不復爲文學之樞紐道德之泉源矣前此天下之士輻輳并進於庭或以一見先父爲快者今皆裹足而門庭冷落遂不堪回首切憶　昔先父居於家乞丐之徒輒叩　求食至則麕集庭前大樹下先父每給以錢人各十枚無不感戴時或告以生平歷史其去也必一一慰勉歐美各方人士之求見者日必數十起先父禮之無不厚以致四方名流接踵而至全俄中之稍有聲望者皆作先父門下客著作家格物家音樂家美術家政治家皆客之類也先父與人言喜用新穎有味之談話資料聆其言者樂不知倦追念已往之事若此不禁繞屋三歎矣 
昔日先父所居之宅今則蕭寂無聲氣象　異　昔室家之人惟餘數孤兒寡婦耳卽予母母之姊予姊及一八齡女孩也先父之室悉已緊閉而室中一切陳設布置悉仍舊貫臥榻橫橫陳一如當日床頭尚懸予長姊小影床側小儿上猶置有先父所用之時計藥瓶諸物繼乃步入先父書室則見書廚書案　昔無異　上置書一册猶展開如披覽甫罷者牆頭懸先祖肖像更有狄根司及德國大哲學家斯考盤胡諸名人小影此外尚有喬治享利肖像乃先父當日所購自喬治之子者也人諸室疑先父猶存第暫離此室綏當歸來家中餐室之門未閉壁間悉懸祖宗遺影經年旣久腐朽不可復識東隅爲吾尊祖伊尼亞托爾斯泰伯爵小影（予即名其後）伯爵爲人　誠素　法國名酒居恒郵置其物又喜郵運麻布往荷蘭時則鐵路思想尚未灌入吾人腦筋言之固在百二十年前也此外更有伯爵之岳父戈卡考夫皇子小影皇子相貌英俊首部猶戴假髮此蓋大卡德林皇后時代之習尚皇子之母亦有遺影可辦頸際且飾有珠　西壁懸先父予母及予姊妹諸入半身小影多出自當時俄國名畫師如萊萍葛蘭師苟塞老夫諸人之手予最愛此室蓋一俯仰間而數代人物歷歷在目　非快事往日予嬉戲之地亦卽在此回顧當年樂趣眞天上耳 
予抵家乃在清晨至則老僕瓦西里候門極哺歡迎之態此僕役於予家者蓋已二十有五載矣旣見余來則問曰主人亦願登樓否伯爵夫人已起少頃果見予母駐足樓梯旁待予則見予母年　七十而精神變　舉止自然髮尚未盡白也老母笑謂予曰吾知兒必來故在此相待兒渴思飲否予立應曰着乃相與入室室中架茶缸一座缸銅製老母喜用　烹茶此物　余四十年前所見者今猶在此令人生感予　　中　　更變所稍異者　先父臥室之靡已閉此　一閉永不再啓卽永不能復見先父面目憶先父常着寬袗目光燦爛奪他人目睛今不能復與先父兩目相接觸所可接觸者惟萊萍所寫小影一幅耳第萊萍之技雖神終未必能描寫先父之目也 
近今居　眞大不易　於老母近狀槪可想見坡里愛訥素稱風俗淳厚里中人　　於先父之德有如鳥之相忘於山林魚之相忘於淵　該處　　三代受先父教育先父親授諸農家子弟之課者凡五十餘年家有餘資悉以分散他人德澤不可爲不厚而此次革命事起猶未能免乎刼掠之慘良堪太息也先予來至此間二星期　村各農家勇女老幼結隊闖入予家果園來凡三日盡毁諸蘋果樹而去予至之日　夫以園中御菜　刧事告諸吾母此種無法律之舉動直令人袗臂束手不敢發爲一言蓋先父生平茲善爲懷老母不願重拂此旨至喚警察逹　諸入園者老母居於鄉無寗日重以數星期間家中存麥甚少復不能購自他處以俄國新律不准運麥往來俄境上也屋宇雖小仍傭舊僕數人非以示　　誠以諸舊僕忠於吾家戀戀不忍遽去故老母留之也母欲舍村居而就城邑而一念　父　時　桓之所則又不忍離而之他終日惟株守先父藏書之室及　遺著作蓋此物匪特爲吾家珍品抑亦全俄之珍品也 
方予與老母交談予之叔母偕吾姊入室聞予將赴新大陸滋羨繼乃囑予以前此游美所見聞者述於彼等余一一爲之言姊等皆悅吾觀於俄國黨派紛歧意旨參差然後想見美之秩然有序怡然自樂者爲不可得矣試觀今日俄人所街談巷議者無往而非政治無在而非革命予於是回憶先父生平議論歎爲精當先父嘗謂過激之革命家與眞基督教徒所判直若霄壤嘗釋此義曰（試以兩種人作一破指環觀環之一端以比眞基督徒其他端以比過激之革命家二者雖居於一環之上終不能合而爲一也）又嘗　俄皇之專　與他國領袖之專制無異而革命就非所以爲民作福之道一九○五年俄國革命事起先父筆記中有言曰（一國政體必須變易予殊不爲以然夫推翻一政體出以暴動其他政體之被人推翻也亦必出以暴動殊非衛國之妙道蓋國家經一度革命道德亦必經一度之敗壞也以予觀之諸從事過激革命者皆爲貪妬諸字所蠶動而自私自利之心復居中爲之内助此毒一發遂不可收拾吾人宜思所以滅此毒尤宜爲他人滅此毒也）吾觀於今日俄之近况益信先父之言爲非虚語所可痛恨者通俄之境無一人肯奉先父之言爲藥石卽有願奉其言者亦復緘口而不敢宣諸於唇舌之上也噫今日之過激黨寗有一事能合先父之意旨耶若儕所根據者惟暴烈二字先父生平言行純本仁厚而發二者固風馬牛不相及也所幸先父學理尚未掃地罄盡近今推崇先父所談哲學之人爲數漸夥去年來游墨西哥及俄京中之托爾斯泰博物院者爲數三倍於昔至可喜也其他俄國積學之士道德較高尚者今猶居於俄此嚴終不至於湮没無聞予其拭目以待可也 
予抵家之夕坡里愛訥之村農咸來詢問且道抱歉語自稱前此刧予果園之舉不無輕妄未幾言及先父　昔所以厚遇若等處皆歎息不置且允各協力保謹老母財産予亦稱謝數聲村農咸引退是夜予亦向老母告别途次鬰結萬狀旣抵車站月已高懸太空萬籟俱寂撫　　欷還家殊少歡趣也 
 
 

Page 20

 
 
   
 
