# 1911 - 215 - 4913830

 

Page 1

 
 
   
 
 

Page 2

 
 
[]  
[]  
[]  
[] 論說 
[盧斯福論白種衰亡之兆（再續）]  
　　夫不能勞苦。則不能。得幸福。凡所謂幸福所謂成功者。不外冒險奮鬭竭畢生之力以成一業耳。反是而畏葸焉而怠惰焉。則無成無敗。惟混沌以終其生。是一切失敗中之最可厭者也。欲得勝利而不能奮鬭。則其不免於失敗也。不亦宜乎今男女共同之生活。其冒險最多奮鬭最力者。實惟女子。吾輩旣知此理。故對於不親切之男子最憎惡之。蓋一切男子皆婦人之責務者也。男子雖如何竭力以全其職務。甚或効命疆場。而以之與良妻賢母較。終不能立於。對等之地位也。何也彼最勞苦。則其所得之幸福。允宜加於男子也。 
余非。謂男女有同一之義務也。以余所見。則男女欲各主張其權利。無寗各盡其義務之爲優。蓋權利者男女平等也。即如今日婦人所急欲求得之選舉權。余固當贊成。余對於能盡義務之婦人。惟恐尊敬之不至。雖然。對於規避。義務之婦人。則余之。輕蔑之亦惟恐不至也。至於避孕之事。其責若在男子。則此等賤丈夫較諸婦人之爲之者。亦更可鄙矣。若夫善男善女。本非徇一已之安逸以人力而自絶其後。乃天不令之有子又或因種種理由不能結婚。則此輩不幸之徒。吾哀憐之不暇。豈復以此相責者今茲听論。實專指貪一已之安逸。而忘全社會之福利者。爲之當一棒。也夫英美澳洲。所以生此弊害者。其原因雖不一端。而要之此等土地之人民。惟知驕奢淫佚不遑他顧。是實其受病之根源也。夫好逸惡勞。人有同情。苟其所求之安逸果在正當範圍之内。則孰得而非之。而無如今日之趨勢。固已軼於正當範圍之外。且釀成莫大之隱患於將來者。故吾雖欲不言而勢有所不許也。今日之美國人。其求權利之心太多。而盡義務之念太少。非痛自改悔。其何以立於競爭之世。永遠維持其地位乎。願吾國人重思之。 
讀者勿以余爲視有子女者即謂之爲善良之巿民也。夫犯罪之父母寗無子。不能自養者。母寗不婚。有家庭而無適當之養育者。母寗無家。斯固人種上之要義。而余深信不疑也。若此等人而亦令之娶妻生子是惟恐社會之發達而從根本上遏其進步之機也。雖然此不過消極之手段耳天下事不能徒事消極而當常以積極爲重。此言進化者所不可不知也而今日之文明其最危險之現象。則莫如不能得充分之子孫。故余以此爲國民最重之義務。而竭力以排斥避孕之風者。良有由也。余雖愚昧。豈有以避孕爲惟一之罪惡而有子卽爲惟一之道德乎。 
余非徒以此事訴之明達之人而已。余且欲以之訴於有情之人。有良心之人。何也。此爲全國民生死重大問題也。故余對於能盡義務之善男子善女。人愛之敬之。而尤對於良妻賢母。尊之。重之蓋彼爲人種之女宣敎者。人數之命運。其重任皆繫於彼之雙肩也。（巳完） 
要　件 
[魯撫孫寳琦奏陳建築膠沂鐵路籌辦内地捐抵借公債各情形摺（續）]  
　　聲明内地捐專指運銷山東内地曁山東内地運出海口之貨。其有進口貨物運往外省並由外省經過之貨物。仍照三聯單章程辦理。如中英條約第八款加稅免釐實行。比照各省釐金一律停止。此項捐欵係山東特别議辦。每年約可收銀五六十萬兩青島德租界照章提撥二成津貼威海添設分關津貼如青島例。烟台建築海壩。正議抽收貨捐。亦應提給二成以助工費而免重征。統由海關按級劃撥。預計當可餘銀四十萬兩。擬 
 
 
 

Page 3

 
 
借公債八百萬兩。專爲膠沂鐵路之用。勉敷由高密到沂州一段。以後或續借債票。或由郵。傳部撥欵。届時再議。此項債票由銀行代售。分期交欵周年五釐計息。以三十年爲期。十年以内僅付利不還本。十年。期滿如東省另有款可撥。即將債票全數收回。否則自十一年起至三十年止。逐年分還本利。以内地捐常年收款。足可相抵。届時倘有不敷。自須另籌撥補以昭信用查公債事件照章應由諮議局議决。上年曾經列入議决案。今年開會。臣復將内地捐公債二事諮詢。全體議員。均表同情。臣業已向大清德華兩銀行商議。担認債票。分期墊欵。大清銀行。只允代售債票而不允墊款。德華銀行允爲函商柏林總行。其意似尙易於担認。惟必須内地捐一事定議。抵欵方能有着。臣查路政爲郵部職司。膠沂係津浦支線。國際交涉。責任屬在外務部。諸臣體念時艱公忠共濟。緩急利害。自有權衡本無庸越爼代謀。第念此路收回之初。磋商匪易。臣旣係原議之人。渥受國恩。畀以封疆重寄。深慮曠日持久。又生交涉。内地捐一事。籌畫經年。幸有成議。時機尤不可失。况借用。公債。舍此實無抵欵。用敢覼縷上陳。擬請旨飭下外務部度支部稅務大臣詳細核議。早日定局。並請飭郵傳部津浦鐵路大臣將膠沂路線起點從速核定。俾可尅期開工。除分咨外。理合恭摺密陳。伏乞皇上聖鑒訓示。再劃清礦權問題。臣正在飭勸業道與德國礦務公司商議。謹當隨時與外務部妥商辦理。合併聲明。謹奏。 
再沂州爲南北通衢。其川淮泗。其浸沂沭。形勢本屬扼要。惜非商務繁盛之區。平時貨物出口。全賴青口輪舶。往來輸運。鐵路係營業性質膠沂工叚綿長。異日修養之欵。所費不貲。必須航軌交通。庶可藉資挹注。查沂青相距僅一百。八十。里沂河以西路線旣接通津浦。沂河以東自應展修青口。俾期出海便捷。應作爲膠沂之枝路。俟修至沂州。或續借公債。或由郵部另撥款。補助。再議接築。如有商人合股承辦。更可無煩官欵。臣統籌全局派員詳細履勘。似與開徐海清路線。尙無妨礙。繪具圖說。咨送郵傳部查核。現據諮議局士紳呈稱。前因詢謀僉同。其爲有利無弊。昭然共。見理合附片密陳。伏乞聖鑒飭部核議施行。謹奏 
專電 
[電一（北京）]  
　　俄使照會外部强索奉省主權大詞恫嚇請速答覆外部大臣等連日密商對付之策尙未解决其餘政事悉置勿議 
[電二（北京）]  
　　慶邸以滇省七府礦産人民抗拒係李經羲指使密請更調攝政王諭李果敢不撓守土自應盡責即欲調動須俟片馬案了結令其自退 
[電三（北京）]  
　　滇藩高而謙謝恩時奉攝政王面諭滇邊交涉緊迫到任後速與李經羲相機妥商對付方法 
[電四（北京）]  
　　慶内閣續行請假攝政王因新官制關係重要亟待解决未允所請慶遂銷假 
[電五（東京）]  
　　日本政府准許日本郵船會社開行南洋航路但無補助金該航路以神户爲起點印度加爾格塔爲終點中間經過寄港門司香港新嘉坡卑南及仰光等處每十八日開行一次共用汽船四艘將於西九月内開始 
[電六（東京）]  
　　華盛頓電稱日本東鄉大將於西八月七日參觀安那波里斯海軍兵學校事畢與國務卿諾克斯晚食後復赴美國新聞記者總會之招宴 
緊要新聞一 
[限制借款之閣令]  
　　欲借者早已借定内閣總協理大臣日前召見時奉監國面諭近日各省爭借外款希圖敷衍一時不知將來之後患亟應嚴定限制云云内閣遵即發電各省略謂郵傳部因便利交通改良郵便電信鐵道等重要問題不得已而借外債不意各省紛紛效尤爭相借募殊於國家前途有異常之危險嗣後無論何省借款如不經政府同意而無故妄借國家不認償還切宜遵照 
[改用陽歷之好消息]  
　　慶内閣亦已應允中國改用陽歷一事發議數月之久迄未决定茲聞内閣人云度支大臣澤公前日爲幣制公估財政預算各政在西苑會商時重復提議改用陽歷請即會議實行大致謂預算决算會計法並會計年度與將來額定財政計程均與年歷攸關如不改用陽歷則將 
 
 

Page 4

 
 
來年歷大小建增扣加閏各事頗多不便且易滋生弊端聞慶邸亦已被動允卽詳議辦法奏請明年實行 
[丁乃揚呈遞說帖之内容]  
　　徒苦司獄順天府尹丁乃揚因兼尹裁撤後本府體制及各官缺恐亦不免更動遂於前日繕具說帖呈遞内閣聲明兼尹之無關體制並詳陳各員缺均有重要責任碍難裁併其用意係爲保存該府地步探其内容略謂京尹一官自秦漢至今歷代相沿本屬畿内行政重要之機關與日本之東京府正復相同至兼尹設自雍正年間本非實缺故一切往來文件之格式向未更改治中糧馬通判國初各設三缺至乾隆以後始裁歸一缺現在辦理新政事務益繁各該員缺旣有專任復襄辦一切關係頗重勢難再議裁改經歷專司庫儲照磨收發文件亦非冗官可比惟司法事務將次劃出一俟審判廳成立後司獄一缺應即裁撤又聞順天府審判權業經法部議决遵照奏定籌備清單於本年畫歸京師審判檢查廳管理月前已行文該府飭將各屬判决不服上控案件迅即清理以便飭廳接收日昨復奉部文限於五日内交出所有該府向設預審所等機關卽時取銷 
[滇督籌辦審判廳之意見]  
滇督李制軍以滇省續辦審判廳常年經費需銀二百三十五萬兩有奇財政枯竭成立爲難奏請敕付閣議並擬有變通辦法三端（一）於府直隸廳州及商埠各設地方廳其餘廳州縣各設地方分廳暫不設初級無論輕重案件均以地方廳或分廳爲第一審少設推檢（二）府直隸廳州及商埠各合設地方初級廳一所置監督推事一推事五除庭長外均兼充初級推事所屬之廳州縣暫不設廳（三）廳壧員額概照定章辦理而展緩成立期限先就繁盛地方擇要開辦逐年推廣次第成立邊瘠地方尤特别延長並擬補助辦法 
[師範聯合會先開發起會]  
　　中央敎育會會長張季直殿撰發起全國師範聯合會先於初八日開發起會凡中央敎育會會員中之現辦師範者俱到先由張殿撰演說師範與敎育之關係各省師範學堂若能聯合相觀而善其效甚大旋由全體會員議决三事（一）師範聯合會卽日作爲成立（二）不以本日到會之員爲主體而以各省師範學堂爲主體（三）委託江蘇敎育總會爲聯合會之通信總機關大衆又謂該會之設意在使各省師範學堂每年派員至他省参考假如此學堂有心得可以供他人之則效或有困難亦可請他人指點以爲將來一致進行之導線旋經推定江謙等爲會章起草員即日擬定討論實行 
[中央敎育會第十次大會紀]  
　　江謙謂敎育會不應如是我亦云然初九日上午八時中央敎育會開第十次會議會長請假由張副會長代理會員到者一百三十二人辦事官報告提議案兩件主席宣言學務大臣意各會員提議案件甚多而會期有限擬將本部交議案撤回數件並謂自今日始除星期外逐日開會遂續再讀軍國民敎育案先有人問第一條中中等各項學堂作何解釋曹汝英謂即中學堂及與中學堂同等之學堂陳寳泉主張删去中等二字付表决得少數顧棟臣起言條中經學一項不甚妥當例如衞靈公問陳一章我能爲君約與國云云及善戰者服上刑春秋無義戰等語皆與軍國民敎育相反若以軍國民主義爲重則必先廢去此等經文孫雄大呼如此看來非但反對經文直是反對尊孔范源濂起就春秋戰國時勢立論謂不能與今日同年而語言頗有理會長遂詢問顧君發言之主旨顧謂本員意思欲去經學二字付表决得少數而戴展誠仍以爲言會長謂貴會員與顧會員同意已表决得少數可再議遂通過讀第二條無甚爭議接讀第三條先讀羅會員修正案主張於各學堂學生句下添除行禮外四字付表决得大多數讀高毓浵修正案主張於兩級師範及中等以上學堂之學生句下添兼習練身各汉六字將第五條惟是云云以下各語併入本條而以本條中庶將來畢業入伍云云兩語删去接讀胡均修正案主張於列入主科句下添行二分間體操六字會長問有三人以上贊成否僅得二人會長請胡君登台說明理由及胡君登台解釋王季烈忽謂貴會員不過欲求三人以上之贊成可將本員列入贊成中楊保恒亦提議操服操字應改制字各學堂上加中等以上四字商衍瀛亦提議以體操一科不列於主科孫雄主張删去以體操一科至隨時練習數語會長請付表决而安維峻大呼我贊成孫會員然竟得少數孫雄謂表决時後列多未聽明决表無効於是再付表决仍得少數逐讀商君修正案大意謂優級師範等類學堂不宜以體操爲主科表决得少數復以高毓浵修正案付表决高君請說明大意羅振玉請會長付表决時須先說明表决之大意因高君之修正案以練拳併入本條故也文斌斥之謂不 
 
 

Page 5

 
 
能說就是練拳會長遂重申高君修正之意羅振玉起言拳棍刀法之敎習向何處去請除非尋大刀會乃可文斌大怒謂這就胡說並以手拊几於是全塲秩序又一亂高君再起說明修正之旨顧棟臣請速付表决羅振玉謂恐無表决價値付表决得少數遂表决胡均修正案亦得少數更由張會員提出一修正案謂地方官應許學堂具結領槍羅振玉顧棟臣謂學部巳定有章程可勿議林棨謂條中常穿操服之常穿二字有範圍否孫雄謂常穿二字不通之至須將以前所定服制一律廢去方可而隨時練習之隨時二字尤甚倘如其說則學堂將變成運動會陸瑞清遂起而說明本條主旨黄炎培相繼說明審查大意孫雄謂如是亦須註明不然學生没有貴會員的程度會長婉言止之顧棟臣亦謂會塲議論勿以言語抵觸個人於是會塲秩序又一亂隨以孫雄之主張規定穿操服之時間付表决得少數時已十時五分宣告休息十時三十五分續議汪龍光孫雄皆謂起立表决甚靠不住辦事官續點到會人數得一百五十五人汪康年對於本案提出一意見書會長命辦事官宣讀大意謂學生須先將氣質調好再事習武靖内急於禦外故軍國民敎育不能不出之鄭重且軍國民敎育爲敎育中之一端决不可以一端而廢全體陸光熙謂汪會員不過陳述意見無須討論而孫雄爭起發言會長止之謂先有數言須宣告遂宣告會員中提出修正案數件皆與前已表决之修正案内同可母再議讀第四條林傳甲請將運動會改爲游藝會恩華王季烈林棨謂此議可不必付表决會長頷之權量謂條中競漕二字是否中國通用名詞請審查員答復楊保恒請删去或陸上或水上六字王祖訓謂應時舉行之應時二字作何解顧棟臣謂此不必問即承上文春秋兩季言之孫雄又謂彼倡此應無日無之八字大可删去蓋審查員文義太差之故曹汝英謂此諮詢案中原文又謂競漕二字如不可用則條文襲用日本名詞甚多又將如何權量謂不如改爲競渡胡家祺反對之王君季烈提一修正案謂須添一條文開運動會後只准休息一日其餘不得因此停課付表决得少數讀第五條高君步瀛登台演體育會不在學堂範圍之内主全删汪康年提一修正案大意謂鄉鎭學堂習練拳棍刀法容易釀成械鬨等事請將原案之拳棍刀法及日本柔術删去王季烈登台發言凡論事一須平心二須放寛眼界三須討求眞理軍國民敎育與軍事敎育不同此案須俟陸軍部實行徵兵制度然後學部提倡軍國民敎育事方有濟即如日本之戰勝亦皆由徵兵制度而來　名縉謂陸軍部如何設體育會旣不能日本戰勝歸功敎育何以日俄戰事以後彼國皆推謂小學校敎員之功是時會塲中鼓掌如雷會長及數會員起止之謂本會無鼓掌例於是會塲秩序又一亂孫雄登台亦主張以全文删去謂條中不僅如堂員之約束學生必當如將官之指揮士卒二語本員讀之深爲痛心諺去養兵如驕子日後中國之亡必亡於中國敎育家之手姚永樸亦登台演說增晌不得要領會長止之而姚說如故更絮語良久始下台沈恩孚陸光熙王祖訓爭起發言會長謂可以討論終局而沈恩孚爭持不已卒登台引日本福澤諭吉之言謂打靶即古代射箭之意王季烈反對之楊度謂人人相繼發言何時討論終局會長遂欲付表決而孫雄猶大呼本員一定要發言會長阻之因先有人謂起立表决不足憑也遂用記名投票法表决高步瀛提議删去全條贊成者用白票反對者用藍票白票得七十六藍票得七十九高案前宵成立繼表决汪康年提議不打靶不抿拳棍刀法及日本柔術用起立表决法不贊成者起立亦得七十九人汪案亦不成立林炳章提議删去打靶會長謂前已表决林謂單删打靶一層是另一問題會長遂以删去敎之打靶一句付表决不贊成者起立得七十一人少數廖名缙謂此時已過一鐘會員多有去者不能仍以百五十五人計算請會長反證表决王季烈顧棟臣謂旣已表决何用反證即欲出曾後列會員止之陸光熙謂學部司員把持會議王顧諸君亦反唇相稽於是會塲秩序又一亂會長命辦事官再點人數據汪辦事員報告會員仍有一百五十一人廖名縉仍請反證表决王季烈大怒謂反證表决開會以來未經用過若必如此則從前表决之案皆可取消前二排會員羣起和之有拍桌者有頓足者勢頗激昻江謙謂敎育會性質怕不應如是至是會塲秩序大亂會長乃宣告散會是日旁聽者甚多約有一百餘人 
[西報譯要]  
　　中國未來之四大借欵字林報載初八日北京訪函云本星期北京各報所載政府借用之外債共有四種一在漢口建造揚子江大橋借款英金二千萬磅二蘭州煤礦借欵英金二十 
 
 

Page 6

 
 
萬磅三振興海軍借款英金八百萬磅四推廣郵政借欵若干如所載果確則中國不久必受破産之累按揚子江大橋借欵磋商已久今聞其合同尙未簽押即工程司對於建造之辦法其意見亦未能合一但此橋不難建成可無疑義蓋目下之工程司並無困難之處惟須有充足之財力以成之耳此種橋工需費之巨不言可知然極難生利故有主張於江下築一隧道者是固較爲得計也外國各造船廠代理聞中政府有借欵英金八百萬磅以興海軍之說於是四出奔走大施運動或謂中政府已向英國某大造船廠定造奪雷諾脫式戰艦兩艘各代理聞之益爲狂熱現已將海軍借款一事確向財政團探問意嚮惟思中國必不致自用其愚定此二艦蓋中國今日並無港口能容此大艦又無合格之人員以駕駛之且無相當之小船隊以探索轟擊敵人之魚雷船如二艦確已購成則將來必爲與中國首先失和國之捕虜品余意中國萬不可以振興海軍之故借用外債因中國今日無需極大之海軍且國内應行改革之事甚多均因經費缺乏未克實行豈可急其所緩而緩其所急哉又聞蘭州煤礦借欵現在並未議妥則郵政借款亦必成爲泡影耳 
濬浦交涉復將開議又云濬浦工程交涉本星期可以續行開議英使朱邇典及德日公使已受外交團之委任惟外務部工事顧問丁嘉立君近因殤子告假回國恐將因此稍延時日云 
伍連德博士研究獺疫又云防疫會會長伍連德博士近與俄國代表柴巴洛尼博士仍在調查北方之獺疫伍博士現正研究獺身虱累問題及獸類傳疫與獸身之蟲傳疫人身諸事近於一獺之身覔出蚤虱一百個以上問題如經試騐研究得能防範則於滿洲及西比利弄將來之疫患大有裨益云 
時評 
[其一]  
　　頃得友人論停止學堂奬勵書云我國學務之不發達由於辦理之未善師資之缺乏學科之過多經費之支絀非眞以奬勵而阻碍進步也彼號稱識時務者之言曰有奬勵則學生重虚榮而不事生活故不如以學士博士等學位代之竊思其言理由實甚薄弱夫以求舊奬勵爲重虚榮則求學士博士等之奬勵。獨非重虚榮乎。且以重虚榮而强目之爲不事。生活亦未允當。求學之士。孰非以謀生爲目的哉習師範者。則以敎習爲謀生。習農工商等實業者即以農工商爲謀生。其他。各種有用之學。無不與謀生有密切之關係。今乃目求學者爲不事生活。豈得爲情理之平。吾故謂重虚榮與不事生活。是兩截事。不得妄爲牽搭也。總之據今日之情勢而論。奬勵過濫則有之。若謂奬勵之全然謬誤。則非也。舊奬勵之名稱不當則有之。若謂施以舊奬勵而遺害無窮。施以新奬勵而獲效異常。竊恐未必。吾非謂奬勵之不當廢。然須以確當之理由爲之前提。則全國曉然而無所疑。否則未免。紛更之誚耳。 
[其二]  
　　范俊丞侍御之言曰。所貴於法者。無論貴賤上下。皆應遵守之也。今在上者但知責一般愚民以守法。而達官權貴。實無日不可違法。痛者言乎。 
夫法者。治不平者也。然至借法以護其私。則適以益其不平我國方當立憲之初。苟以少數半新半舊之人。主持立法。但知效法偏重君權之國。務爲崇上抑下之舉。揆之情理。豈得爲平。二十世紀之時代。民權伸張之時代也。夢夢之徒猶執其專制之思想。寛於官而嚴於民。吾恐小民雖愚。亦非可以長此受欺者矣。 
[其三]  
　　學部奏定學堂冠服章程。服有四種。而以講堂服爲量可笑。戴草帽。衣藍布長衫。束板帶。夫草帽所以遮日光。未聞用之於安坐室中者。即使用之於夏。豈可用之於冬。板帶則冬令束之猶可。夏令束之其熱難堪。是無怪頒行已久。而不獲實行也。 
今中央敎育會提議學生一律改從軍服。自是便於作事。而又足以振軍國民之精神。然以學部大臣之心理觀之。必曰天朝文物之邦。素稱揖讓從容之盛。今奈何使温文儒雅之學生。變爲窄袖短衣降與夷狄爲伍哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[陸軍第八鎭檢閱種種]  
　　吾恐新軍中不第八鎭如此鄂軍第八鎭向來薄有時譽以歷來欽歷來欽派大臣檢閱皆不知兵但憑隨員之意嚮定操課之批評各隨員等貪圖厚賂所有檢校方略皆預先吐露故每次檢閱皆得良好結果湖北軍隊之虚名遂蒸蒸日上幾爲全國陸軍之冠乃此次部派檢閱員沈郁文等四員雖有一二與鄂軍界要人至好然以有陸軍蔭大臣之親信在内監察不便洩露秘密又以蔭大臣係兵學專家不敢公然朦蔽故此次檢閱一切操術均係臨時發布與往日大閱濳以預定方略露出俾何營長於何技即命預習嫻熟者不同所以初七日大操舉行閱兵式畢宣佈總講評褒奬者之詞竟不敵指摘者之詞也 
　　馬隊之編制每隊六十四騎乃因倒幣過多此次出操僅及五成隊且多羸弱不惟不能衝鋒並不能長日乘馳當時檢閱員見之不勝詫異因問馬隊標統喻化胼曰貴標精銳豈已派之出防别地歟喻囁嚅久之始曰陸軍經費太絀馬匹倒斃無錢補齊又因酷暑行軍人能携帶飲料猶且不支何况奔馳終日未飲之馬乎檢閱員默然閱畢檢閱員偶與某協統談及兵馬傷亡種種情形平日不講清潔衞生於該協統頗有微詞該恊統憤而答曰盛暑應歌行軍難雷曰誠如公言則暑令遇敵開釁將如之何該恊統愠然而退砲標二營奉令赴野外大操時僅留中隊一排守營是夕留守兵丁因無上官拘束卽閉門在兵棚内聚賭嗣因爭論輸　口角互鬭致將門際之大洋油燈打翻一時火勢熊無别門可出衆軍人卽撞穿牆壁而遁内有六人因出外較遲週身被火燄燒灼遍起大泡出屋後即倒地不起經衆抬至調養室救治一面極力撲火幸只焚燒兵房兩棚即息詎　日被傷各人三人因火毒攻心不救而斃當由留守排官飭傳屍親到營裝殮餘三人抬赴醫院診治並一面報知本標統帶龔光明管帶張君核辦該統帶聞信大駭立命將該排官收押自新所禀請張統制於野操竣事卽乘馬到營勘明而該排官與失愼兵棚之正目均謂係因上洋油打翻壁燈肇禍惟某某兩副兵謂係聚賭打降而起張統制以無論如何該排長不能辭咎立命撤差將其帶至司令處發交審判庭訊辦旋由龔統帶送到正兵目數人亦奉統制諭交法庭併究明白詳復核辦 
又聞陸軍部員日前校閱鎭協全軍野外夜戰時先日由八鎭輜重營管帶蕭連城派隊運关軍需至城外磨盤山等處備用該隊返營時夜已闌望山門城關已經巡警鎖閉該軍人等在城外大呌開城並責守者謂日間已打電話留城何得故意阻難守城警士因鎖鑰已繳存前區即回區禀由區官潘濤親往啟鎖展轉約一小時之久運人急不可耐城門一啟舉手卽打潘區官鼻部受傷血流如汪然因前已接電話留城不應上鎖未免自誤且以軍人野蠻不敢與忍氣而歸次日因爲同官所激遂訴之警道據情禀奉鄂督立飭兵備處知照該營官迅速查明逞兇軍人送交執法官懲辦以肅軍紀而維警務 
　　野外鎭操事竣各標營皆拔隊返營沿途所見官兵夫役無不顔色憔悴形容枯槁除軍官乘馬者不計外城外一帶人力車幾爲弁兵雇盡兵士不能乘車者或彼此相扶或持槍作杖狼狽情形若戰敗者然而在操時中暑驟病之兵尤不勝數計概雇鄉人抬歸眞如交鋒之受傷者聞者聞平均計算每隊病者約十之二是雖天熱使然亦由體氣本弱平日又不知衞生也現在病亡者每營日有數起三十一標一營死者尤甚軍醫治療無效大有蔓延成疫之勢 
　　此次檢閱員總評江皖鄂湘各軍謂操法以南京九鎭爲最優學課以湖北混成協爲最良其餘如鄂之第八鎭皖之混成協或徒有形式或毫無精神皆非完全勁旅缺點甚多已編定總報告書於十一日由鄂起程赴汴在開封將兩標陸軍校閱畢卽回部復命矣 
[陳文泉總辦蕪湖大清分行之原因]  
　　大清京行經理陳道文泉方以賬情有弊澈底根查乃昨日忽奉派充蕪湖大清銀行分行總辦一時人咸異之茲得葉景葵日前呈請度支部札派原文照錄如左竊查蕪湖分行總辦劉體智現奉郵部調辦郵政所遺總辦一缺自應遴員接辦擬照六月間景葵禀定整頓大綱辦法即委京行經理陳文泉前往代理俟試辦數月如有成效再行呈請大部札委署理惟查四月二十九日奉到鈞札内開京行某賬情欠各弊經協理難辭其咎飭即嚴行整頓是京行經協理之功罪尙難遽定景葵到任遵照禀定大綱設立營業出納兩科卽委該科長會同盤查庫儲監算賬目尙無别項私弊前總辦事務處與京行權限不清易生弊竇謂經協理不能力任嫌怨實屬有之尙非營私舞文可比現總辦事務 
 
 

Page 11

 
 
處業經裁撤前奉飭知各節自當竭力整頓京行自開辦起至去年止前後五年共　利一百八十萬兩零該經協理實係出力若因一青之故而没其創始之勞似不足以昭公允現在蕪行總辦一缺擬委陳文泉代理如蒙俯准卽由總行傳知遵俾曉然於觀過之中仍寓懲前之意所有蕪行應辦各事當由總行示以方針切實稽查如果實在出力再行呈請札委署理以副堂憲懲勸兼施之意分類新聞政界 
[鄭藩下車之新狀長沙]  
　　新簡湘藩鄭方伯孝胥已於初六日由鄂附輪來湘當即進署隨至撫轅禀到言及常德等屬水災鄭藩謂湘鄂兩省連年大水實由於岳常各屬地勢低窪湖道淤塞一遇大水宣洩不及遂成澤國本年常德水災尤堪憫惻籌賑籌工固爲目前急務而正本清源之道則在疏湖應請電達督院速派大員前赴湘境接界之處會同勘估以便秋後水落開工至濬湖經費擬就鐵路各項公益捐下動用如有不敷再行另籌他款楊撫極表同情已允電鄂照辦次日卯刻即行接篆視事黄署使亦於是日回學司本任署學司李觀察回官礦處原差聞鄭藩在鄂時曾將疏湖一事面陳督院極蒙嘉許說者謂鄭藩誠能將湖道疏濬則湘省水災可從此消滅於無形也 
[警道整頓沙巿警政湖北]  
　　湖北沙巿鎭爲長江上游之大商埠自開辦警察以來久鮮成效近自審判開庭江陵縣官不理辭訟以致盜賊愈多中外商民咸歸咎於警察之不力羣議停繳警捐設團自衞而該鎭議事會亦屢次禀訐經巡警道王月莊觀察顧念輿情調查屬實特將原委之員飭令銷差改派民政部七品警官包拱宸爲該埠警長責成悉心籌畫切實整頓並准在省調選得力巡長巡士數人前往藉資臂助 
[鄂省二届選舉之手續湖北]  
　　湖北諮議局第二届選舉人名册應於選舉期六個月以前一律告成乃鄂督昨據竹山縣吳令電禀以奉文較遲請緩至八月間宣示人名册鄂督以不符定章斷難照准特電飭該管鄖陽府伍守銓萃嚴飭吳充趕速調查免誤全局並令查明所屬各邑已否一律奉到此項順序期限清單速復至要此電譯發後又據諮議局辦事處呈稱各屬於選舉尙未著手調查無非欲以第一次調查人名爲根據照塡塞責鄂督以果如局呈所言殊不成事查第一次調查事屬創辦本欠完善且時閱三年人事變遷尤無定局萬不能以前册爲準徒滋呈請更正諸多紛擾爰卽電飭各府迅飭所屬趕將調查員於何日出發何日查竣據實電復此後應辦事宜必須遵限告成不准逾延干咎 
[贛省債款展限籌還之手續江西]  
　　贛省財政困難已達極點藩庫各欵入不敷出於去冬二十三日商借裕寗官銀號規元銀五萬兩並於是月三十日由官銀總號向漢口交通銀行商借漢估平銀三十萬兩均經議明按月付息八釐五毫自借欵之日起將六個月本息如數歸還當經馮撫奏咨在案日前劉藩司以本年應還裕寗官銀號曁漢口交通銀行本息之銀在邇司庫仍前支絀一時委難措籌不得不暫請轉期藉紓財力現經木司商准漢口交通銀行曁裕寗官銀號將原借銀兩按照應還日期推展六個月再行歸還兩項借欵息銀均由官銀號如數撥付除將原劵分别取回塗銷並另立借劵交執外用特詳院奏咨以便核准辦理 
軍界 
[贛粤邊境又出搶殺鉅案南昌]  
　　贛粤邊境匪徒嘯聚荷鎗搶掠之事時有所聞實屬大碍行旅迭紀前報現馮中丞又接專防粤邊後路統領劉槐森飛報竊於本月二十九日據二十一營張管帶炳森禀稱據偵探兵報告本月十六日離長江四十餘里扶溪墟地方有巿勇六名送學堂學生回家往城口狐狸垇遇匪數十名槍傷巿勇二名鎗斃二名搶去快鎗四根又仁化以下老鴉山地方距長江百數十里二十日晚有匪三百餘人快鎗百餘桿子彈甚多大砲十餘尊此股匪徒均係防勇打扮匪目二名姓歐係廣府人伊兄弟二人爲首刦去該鄉村銀錢一萬有餘並保家快鎗二十餘根子彈數千捉去二人内孩童一人該巡報官追究次日第四營黄哨官貴琳帶兵六七十名前往追捕至泥葡頭地方被匪圍困打傷防勇十餘名鎗斃七名黄哨官亦中鎗斃命此股賊匪竄匿何處未查的確容俟探明飛報 
[嚴飭勦捕高州盜匪廣州]  
　　吳川縣紳士林幹材等以匪勢披猖請調營嚴辦事禀奉督院批云查近日高州府屬地方盜匪披猖肆行搶刧昨據該地方文武紳民禀報業已飭派新軍兩營前往防勦以靖地方據禀前情應由該鎭道即飭吳川縣就現有兵力認眞勦捕俟新軍到境再酌撥原有營隊前往恊助毌得稍爲玩懈致令匪勢蔓延所禀駐紥黄坡之巡防隊第十九營管帶司徒藻玩視捕務各節是否屬實卽責成吳鎭切實查明分别究辦母得徇縱仰高陽雷道移行遵照 
學務 
[袁學司聘定各府中學監督浙江]  
　　浙省本届諮議局議决各府中學堂改爲省立一案當經撫院公布施行並由學司通飭各府遵照將應用鈐記另行刋頒在案現聞袁文宗以各府中學堂旣經改爲省立所有各該校監督應由司逕行分别照聘札委以符名實茲將聘定姓名錄下第一中學堂錢賡第二中學堂方於笥第三中學堂錢恂第四中學堂王紹翰第五中學堂陳濬第六中學堂周繼濚第七中學堂金兆棪第八中學堂高振聲第九中學堂臧丞宣第十中學堂劉紹寛第十一中學堂林楷 
[法政紳校招考正科生長沙]  
　　湘省法政紳校前曾遵照學部奏定改良法政學堂章程先招正科生一班札由各州縣愼選中學以上各學堂畢業生申送來省聽候考試在案茲該校以各屬中學畢業生在省候考未便回籍起文來校投考者殊不乏人特定於本月初十日起凡各生已經地方官申送及未經申送先行在省候考者務各携帶文憑相片來校報名聽候示期考試 
實業 
[惠大莊亦有糾葛松江]  
　　通源錢莊倒閉虧空十萬金現辦善後尙無眉目十三日惠大又停惟所虧祗二三萬金資本共分九股袁張陸 
 
 

Page 12

 
 
三姓各占二股餘則爲耿姓等經理係莊仲屏光緒三十四年袁薦其戚沈稼秋爲副沈不諳商業性質莊輕之然財權盡入沈手兩人各存意見十二夜沈密商於袁連夜謁見婁邑劉大令請派差役拘莊到案管押並用袁張陸三股東名義報告商會張陸二股東聞之以袁不應聽人搬弄更不應　率他人禀告縣會嚴詞詰問並責成袁姓認賠股本以張陸均退處於非股東列也 
[中孚電車公司之進行漢口]  
　　留日鐵道院卒業生顔寅亮君集資創辦漢口華界電車公司商標名曰中孚前已親自赴京禀部立案經郵傳部咨請鄂督查復再行核辦現嚴君見已邀部允於昨日由京附快車回漢即在後城馬路歆生路光裕里設立事務所延請諸發起人籌劃進行方法大致先須聯絡官場以免再生阻力云 
[余總理今後可釋然矣長沙]  
　　湘路公司余總理因借欵一事郵部指矛攻盾頗受士論叢詬日前電告端大臣及度郵兩部汲汲目明當由端大臣復云鐵路局余堯衢同年曉密江電到時將戒行立卽轉知度郵支電途中始見借欵造路實原本於文襄草約其中救正不少五月二十一日郵部查案具奏意在叙述原委並無他意公所持以借債實爲外國銀行向來借欵辦法之所無大可援以自解此時路事諸賴維持萬勿介意公孤操介節廉直素著不獨湘人士諒之鄙人與京朝士夫無不共識之也諸望善自寛釋日内抵鄂相見有期統容面罄方魚 
雜記 
[參將醉臥花叢鎭江]  
　　鎭郡某參將擬赴寗垣謀幹差使於日前由江北道出京口暫駐某旅館終日偕其朋僚在後街冶游昨晚復與某都司至後街嶺南春番菜館沽飲招花侑觴其樂無極比至酒闌席散某參將與某都司玉山雙頽醉極不能起立經家人輩扶至王小寳書寓二人即席地需眠旋復踞坐牀頭大吐狼藉滿地臭氣薰天鴇婢等掩鼻而過某參將知之不覺勃然大怒拍案敲檯勢甚汹汹幸經該校書欵語代求始變怒爲歡擁入銷金不知東方之旣白 
[監學代友受過江西]  
　　贛撫收發委員知縣胡天樞前與學科參事劉司馬爕臣在外冶遊結織一妓經劉爲媒說與胡天樞爲妻實則爲妾當時馮撫微聞其事將劉學科參事撤退改委金大令嗣芬接充詎王提學以劉曾經留學日本法政最熟回學務公所後即將劉調充法政學堂監學兼敎員現因胡妻到贛與妾相處不睦爭風吃醋日益激烈妾母聞信遂以留爕臣串謀民女與胡作妾爲詞控經馮撫批飭提法司諭飭審判廳嚴訊究辦昨經該廳提案審訊事多屬實報司呈院馮撫大怒特札提學司將候選同知劉爕臣法政校監兼敎員一差即日撤銷遺差改委于大令澤潤接充以便劉爕臣歸案訊辦云 
[僞造認捐印花杭州]  
　　杭垣某小報主人許某本月初九日在拱埠百里香妓院大開和酒龜鴇索下脚甚急即出藩署認捐印花劵兩張計五元者一紙一元者一紙衆疑其　鼎密赴某局騐對果係僞造當赴該處初級審判廳呈騐起訴檢察官查得此項印花背面無膠四沿亦無針孔確係僞物立提該妓訊究據稱係城内某報館許老爺所贈次日補提許某當堂出一辯訴狀謂係行道拾遺而來然許自知情節重大已連日四出運動并有大力者爲之斡旋大約可望無事云 
[浙東紛報災歉杭州]  
　　杭垣自本月朔起大雨時行天氣凉爽幾類深秋氣卢而各屬如嚴州之淳安遂安兩縣上游各鄉鎭及與皖省接壤之街口威坪馮村等處自初十日以後狂雨兩次出蛟五處田稻正在揚花結實之際突遭淹没秋收無望且遂安近城一帶自前月十五六等日業被暴漲淹灌一次幸水退極速尙未大損此次則全功盡棄矣他如衢屬之開化金屬之東陽浦江紹屬之諸卽上虞餘姚各縣亦因暴雨累日河流盛漲一時宣洩不及横决爲患稻田半被冲没卽間有搶護速洩各村圩亦因陰晴參差榖實抽芽腐爛不堪着手現已由各該官紳電牘紛馳先後到省報災矣 
[新任陜撫拜摺謝恩湖北]  
　　鄂藩余壽平方伯奉命擢升秦撫已於初六日在轅内大堂設案望闕謝恩官塲賀者不絶於途茲聞方伯謝恩專摺於初九日拜發自行主稿自行繕寫未曾假手文案末復聲叙秦中吏治古稱純勁近來沾染積習漸開貪詐澆風到任後當大爲整頓云 
[譯叢]  
某西報載世界大國之森林。所佔英畝地數其調查表如下。 
國名畝數 
歐亞俄國九萬萬二千五百萬 
加拿大與印度四萬萬四千萬 
合衆國一萬萬六千八百萬 
日本五千八百萬 
瑞典五千萬 
美洲菲力賓羣島四千萬 
德國三千五百萬 
奥國二千四百萬 
法國二千三百五十萬 
亨加利二千三百萬 
那威二千萬 
西班牙一千二百萬 
總計十八萬萬一千八百五十萬英畝。加以巴西國南美洲他國與澳大利亞等國森林並加以合衆國與他國之阿拉斯加與他森林。總計得三十萬萬英畝。每人約佔一英畝中五分之一。日本五千八百萬英畝之森林每年可得木價洋一百二十五萬元。前數年日本森林學學生。在外洋肄業。近年在本國學習矣。 
法德二國。每年於森林上共費去一千一百萬元。但每年森林産品可得三千萬元。英屬印度森林。每年可得一萬萬四千四百萬元。英政府每年凈得三百三十萬元。印度森林利益爲世界最大利益之一。德法美三國之森林亦然。印度三萬萬人民。皆得享有自由採用森林利權。與菲力賓相同云。 
[紀事（續）]  
　　田際雲王鐘聲兩案始末記然鐘聲到案。爲全浙新館値年所控指。以違章佔住會館賭博爭毆爲詞。其罪名至輕也且會館並無不惟優伶住居之規定。違館章亦不能成一種罪名。况义麻雀在北京爲常事。因戲謔互毆亦無被害者之起訴。外間有此種種之推測。均謂不久可以釋放。至田際雲案。由審判廳擬定十年監禁。喧傳已久。因原參如勾結奸民演唱新戲陰圖煽惑及引誘良民聚賭爲騙財。之具。並姦淫不法積惡多端虐死其妻行賄免　各節。皆甚重要乃昨日法由部奏結。僅以鬥牌消遣依賭博之人各處十等罰例。罰銀十五兩入官了事而王鐘　除比依在家容留博徒一年例上量减一　擬處十等罰。追罰銀十五兩入官外復以素不安分四字得遞解回籍交地方官嚴加管束之處分。兩相比較不。免有重者减輕輕者加重之嫌。且鐘聲旣非奉旨交拿人犯。亦勉强牽附。併爲一案。至於上瀆天聽。亦似失宜。於是外間又言田案由運動之效果此次改輕係出法部堂官意旨。而審判廳人員。近日尙有不以爲然者。王案則木鐸間接之陷害。實與有力確否雖不可知。姑誌其說如此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[救火聯合會之不孚衆望]  
　　本城救火聯合會會長李紳鍾玨前以老北門内周方兩公祠被人佔開茶肆彈唱淫詞禀經縣主飭保押遷後將該祠大加修理附設體育部軍學研究所及補習夜社等其周方兩公仍舊照常致祭曾經禀准上海縣出示曉諭在案茲由西北城地方自治協贊會會昌胡鹿湘蔡紫笏等致函城自治公所董事會云本邑老北門内穿心街周方兩公祠一則有築城禦寇之功一則有散賑救民之德故人民祀之近日救火聯合會託名設學希圖佔據禀請修葺竟爾拆造輿論大譁因思救火聯合會乃慈善事業系自治範圍中之一部分以故敝會同人聯合輿論折衷社集議僉謂此次該祠應歸自治公所保存管理不應歸救火聯合會出頭收管應歸自治公所收管後轉借救火會不應由救火會歛捐擅拆據爲獨有此處界劃不清則日後本邑各社會地方各團體紛紛效尤擅佔古祠公地均以此事爲例貴公所將何以善其後該會之禀縣係修葺今則拆造該會之初意爲借用今則佔據聞諸匠人云中堂添設萬年台二座欲供發起人長生祿位與周方二公平分一席且欲將祠名改換救火會名稱此雖得之傳聞然人言嘖嘖未始無因昔宋臣范文正公云凡事言於未然誠爲太過及其已然又無所及使該會而果能不越自治公所之範圍不去周方二公祠名號不閙自設長生祿位之笑話則敝會同人寗受未然之責躁急之名而不辭伏乞貴公所當仁不讓急起圖之地方幸甚敝會幸甚 
[裕寗官銀錢局放賬之眞相]  
　　裕甯官銀錢局自清理宿帳後卽有互相推諉攻訐之舉夏初滬局經理陳子蘅禀訐前總理陳子琴於督轅謂以前所放帳項陳子琴有化户侵蝕收押廢股諸弊旋於五月初三日奉江督憲批飭上海道札縣嚴追陳子琴乃將各項帳欵實在情形詳細禀覆督憲云一通久源紗廠爲寗波最久最著名之紡織廠數十年來滬甬各莊相率爭放欵項惟恐不及且當時本局放欵總理與經理公同商榷則責任亦應同擔二廢股押欵係湯姓向大清押借另是一案現已涉訟與裕寗實不相干三雲記户押欵係將自置興業銀行及寗紹輪船公司等股份七種託陳子蘅代押陳子蘅卽在本局自做立户押借則此項押欵實非空挪四同福莊帳因同福係上海匯劃錢莊與裕寗往來已久亦非私放之欵云云陳子琴禀覆時適清理源豐潤帳務任道台因據源豐潤號東呈稱陳子蘅本係該號正經理今陳不理帳欠難服衆心應請禀求督撫憲飭令回號還欠理帳以資表率等語任道台即照詳兩院故奉撫批有未便稍予寛容勒令速行了理之語紛紛擾擾不知將來如何結束也 
[三誌絲廠女工之風潮]  
　　虹口勤昌絲廠與閘北各絲廠女工因欲加給工資不遂罷工要挾詳情已誌前報昨日早晨又有女工李王氏王李氏楊胡氏等一百餘人至公共公廨請飭勤昌厰主湯沁源照給工資適孫襄讞會同美副領事海君升座訊案即命將王李胡三氏帶堂其餘各女工令在外面候示詢據三女工訴稱每届新繭上塲須加給工資今届向加不允索取工洋亦不給發是以相率罷工請飭該厰照給以維生命孫襄讞諭曰今據繭業公所來函以各絲廠議定工資已歸一律爾等不得罷工要挾聚衆滋事須靜候傳諭廠主照給如廠中不遵爾等仍舉一二人到案訴請作主三女工退出後卽傳知大衆遵諭散去 
閘北各絲廠昨晨已照常生火而衆女工因目的未達仍不上工又聞前日有女工數百人擁至巡警總局具禀聲訴當奉局長姚太守傳諭撫慰着即散歸靜候批示毌得恃衆暴動致干罪戾衆女工唯唯而散是日下午四路分局蕭區長因恐肇事即出六言告示一道照錄如下照得女工繅絲價目自有定章此次聚衆滋閙實屬野蠻異常爾等旣經進禀理宜靜候籌商從寛旣往不咎嗣後毌再擾攘勿聽刁婦煽惑須知拿辦難當特此出示曉諭不得再肆囂張爾等良家婦女切勿以身試嘗 
[商務總會照會各分會文]  
　　限制麵粉公司案准江寗勸業道李照開奉督憲張札開宣統三年六月十六日准農工商部咨宣統三年五月二十九日内閣抄出湖廣總督附奏請飭本部查明江蘇麵粉公司數目不准另行設立一片奉硃批農工商部知道欽此欽遵到部相應恭錄諭旨粘抄原奏咨行貴督欽遵查照辦理可也等因到本督院准此除分行外合就抄奏札飭札道通飭各屬欽遵查照辦理勿違等因並抄奏稿到道奉此除分行外合行抄奏照會貴總會煩爲查照轉飭各分會一體遵照辦理見復等因到會准此相應抄奏照會爲此照會貴分會請煩查照轉諭各商界一體欽遵查照可也 
瑞澂片再麵粉進口於光緒十三年始見海關征稅册　其時共價僅五十六萬嗣後逐年迭加至三十三年突增至一千四百萬兩之多我國出口貨物則從無麵粉一項灌輸之烈銷行之暢征於關册灼然可知近十年來我國紳商乃有集資本設公司製麵粉者現聞農工商部所有麵粉公司註册計十二家而在江蘇省地方者共計八家該公司等集股仿辦藉塞漏巵用意不爲不密然以江蘇一隅之地公司林立至占全國現有麵粉營業三分 
 
 

Page 19

 
 
之二則非計也查東西各國機器廠每以原料之多寡爲設立之限制誠恐商民歆於利而日事競爭物産資於民而時虞匱乏是麵粉公司以現在蘇省情形而論似不能不加以限制聞兩江督臣張人駿江皖查振大臣馮煦先後均有此奏應請飭下農工商部查明現在江蘇省地方實計麵粉公司共若干家如已立案註册者自應妥爲保護並考察情形明定若干年内不准另行設立以期奬勵商業維持民食兩有裨益管見所及謹附片具陳伏乞聖鑒謹奏宣統三年五月二十七日奉硃批農工商部知道欽此 
[營兵附和盜匪之傳聞]  
　　字林報載上禮拜所記浦東匪類爲害一事今探得詳細情形頗爲可駭聞有兵士亦附入匪黨隨同搶物該處鄉人有親見其事者謂此事約在一二禮　之前出事之處約離上海十英里之遠該處有一大敎堂旁有體面華人之高大住屋一所該華人爲防範盜賊起見仿照敎堂之式在住屋周圍建造高墻異常堅固一夕該鄉人見有離鎭數里某營内之兵士拔取左近界石攻打該屋圍牆之鐵門身上且帶有來福鎗嗣因鐵門未能擊破勢欲越墻而進而左右鄰人爲外間喧閙之聲驚醒後立促敎堂鳴鐘告警附近村鎭之强有力者特來擒盜亦因盜賊聲勢甚大不敢對敵僅虚張聲勢催其速逃鎭上之人亦皆燃火鳴鑼以助其勢是時該匪盜猶欲攻擊後見附近地方皆已聞警勢將逼緊乃呼嘯而去 
[朱子成未足爲孝]  
　　小南門内王家弄瘋婦朱沈氏前因潑翻火油燈幾致失火幸爲時尙早得以救滅衆鄰因此咸有戒心但沈氏身患瘋病日來有在外胡鬧戲弄火燭經崗巡查知拘局即由伊子朱子成到局保出前日其子出外沈氏又舊病復發隣人恐蹈前轍卽由鍾新甫邀集鄰居投報救火聨合會一面公禀南三區請爲傳罰詎朱子由外回家詢悉前情遂將其母送至上海醫院醫治並扭鍾新甫到南區控告張區官以前後糾葛甚多即轉送一路分局解至縣署前晚經田大令訊明前情以朱子成鍾新甫均屬鄰居不應多事遂向兩造開導一番並諭朱子成如爾母自院回家須囑其不輕出外免致肇事至火燭一層尤宜謹愼云云朱鍾等叩謝而退 
[滬氓洩忿之毒手]  
　　流氓田四根前因犯案由廨判押西牢後田妻顧氏卽與糞夫施榮興姘識賃居吳淞路長安里茲田釋出偵悉其情大爲忿恨前日與施遇見卽將施連戳十餘刀逃逸後由巡捕查見將施車入捕房轉送仁濟醫院醫治一面派探將顧氏拘送公廨昨由官媒解案訊悉前情判氏押候施傷愈並緝提兇手到案質究 
[牛油與白蠟之比較]  
　　德商利得洋行控同源號經理顧仁鏞出售牛油攙入白蠟一案昨晨復由公共公廨寳讞員會同德師副領事升座特别公堂研訊先由原告代表哈華托律師譯稱當時被告交貨後即上本棧至午後裝運出洋其貨經倫敦化騐專家騐有白蠟攙入不能製造肥皂應請飭追虧損訊之顧延愛理司律師辯稱此項牛油係在各鄉收來原告律師所稱攙入白蠟一層實不足信因白蠟價目與牛油價目相同旣無利息何苦作弊旋據見証胡芝卿投稱小的在瑞嘉洋行爲式老夫現在白蠟價目較去年稍跌求察中西官會商之下判各退去候商明辦法於下禮拜六宣　堂諭 
[郵部顧問官之行蹤]  
　　郵傳部顧問官法國人沙海昻君前因蘇路事來滬考察曾誌本報茲已公畢須往兩湖與粤漢路督辦端大臣面商他項要公不日起程 
[城内]  
　　宫事○高陸行工巡局委員候補縣丞嚴善增請感冒假三天天津交通銀行總辦候補道張慶桂拜會 
　　道批○恆德等莊禀批仰會審官寳令立將投到之陳芝生嚴訊押追如不清償不准交保一面着保勒交戚桐芬到案一併追理原禀黏件均抄發寳順莊禀批此案先後奉兩院憲曁農工商部批札均經轉行該廨遵辦嗣又飭令派差押帶吳其榮出外清理迄今均未具　據禀前情查陳芝生現因全泰美控案業已投廨仰會審官寳令從嚴一併押追一面查傳唐靜波陸雲生唐晋齋等勒限理償至唐靜波漢口之産早經蔡前道咨請封抵在先一産不能兩抵未便撥歸該莊等分派其上海尙有何項産業應由該莊等查明禀請再行核辦並即轉諭遵照該莊等續禀黏發陳子藩禀批此案現據恆　等莊續禀該職商分文未付乃來禀稱已勉繳銀一萬兩顯有不實此外又據恆德等莊聲明緊要三端業已批廨究追並着保勒交戚桐芬到案一併追理倘再抗延惟有先將産業查封備抵仰會審官遵辦仍將訊追情形隨時禀報察奪 
[南巿]  
　　未便協提○向居虹口王阿毛專收賊贓被英公廨責逐後遷居滬南十六舖仁字里三百四十五號門牌屋内仍操舊業茲有小竊麻子前將所竊虹口公和祥棧内舊鐵賣給王處昨爲美界匯山捕房某包探拘獲盤詰前情報告捕房捕頭特派中西探帶同該犯至自治公所警法當値處請爲協探吊贓旋因並無函片未便協吊姑准飭探同往查明諭令赶緊備函前來方准照辦 
認領失孩○崇明小孩趙英才其叔在南洋公學爲傭人前日潛至督處竊得小洋四角被叔查悉懼被責打逃出前晚在滬南滬軍營畔迷失歸路由三十號巡土上前詰明來歷帶至南區奉飭暫留候召家屬認領 
急病身死○滬南新馬頭中國電話局總辦之馬車夫名勤生者前日在局忽患急痧由其同伴許阿金洪德起等四人舁送上海醫院内求醫不料甫經到院已經氣絶該院醫士以送醫並無保証因將許等一併函送南區請爲究明死者有無家屬責令趕緊收殮旣而由該局保出轉知屍屬赴院棺殮 
扣留客貨○日前海門公泰南貨店倩滬上新泰輪船在滬經裝赤白糖三十五包表芯紙十件不料該貨送至海門時並不交明該店致公泰久未收貨即向該公司查追下落旋查得被海門分公司内司事陳葆祥徐竹琴二人無端掯留追究之下由陳叔雪門經勸未妥因由滬公司主朱子堯具控裁判所請爲提追昨由湯裁判飭探提徐到案研訊徐供海門分公司内存有押櫃洋三百元今公司業經收歇洋未交還是以暫將客貨扣留求察朱遣陳維善投稱前情因分公司水脚未經結算尙在清理彼何能扣住客貨情有不合求請追還貨物官判徐交保出外予限一星期迅將貨物交還該店一俟交明即將回單送至公司存查毋再抗延徐始遵斷而退 
　　供辭各執○滬南祥泰森木行夥何仁甫昨將木作頭趙阿林扭至裁判所控稱趙於光緒三十三年被欠貨銀四百三十七兩今彼祇認二百八十兩餘不承認求請追斷趙供去冬十二月二十八日付過洋一百五十元求鑒何稱並未收過陳裁判以供辭各執姑判趙交保着先繳銀二百兩餘限再向原告熟商措理 
[英租界]  
　　押限繳款○美商益同人與莊盟史抵單紏葛一案昨經公廨中西官復訊判莊押候將款繳清准予釋放 
　　勒限賠償○徐阿小控蔡錫生以吃喜酒爲由騙取値洋四十四元之衣服質錢浪用 
 
 

Page 20

 
 
昨由捕房將蔡查獲解廨經德襄讞會同美哲副領事訊明判蔡押限七天賠洋了事 
　　原告誤會○鄭錦山在二馬路開設字號因騙取某西人値洋三千餘元之白鐵一百箱被控捕房昨由包探將鄭查獲解至公堂訊據供稱此項白鐵係代客購買並非騙取實係原告悮會願將朱物交還判押限兩禮拜將貨交出再核 
　　女子迷路○山東女子王小金仔不辨路徑由捕送留公廨昨由官媒解案盤詰據女供年十六歲有母在滬求乞判暫留本廨召認 
　　能否交案○吳鴻發李良溪周阿德與雉妓吳陳　因收匿慶隆成失竊値洋六百餘元之烟膏等物昨由捕房將各人拘解分堂請究吳延律師聖文上堂辯護判吳存捕房洋二百元李周合存洋五百元着即尋交供出之阿三到案再核吳陳氏無干開釋 
　　用人作弊○西思祝金甫因私收洋東客賬洋四十四元並將麵包私售被控捕房昨由包探將祝拘解公堂訊拘押限禮拜四折還洋二十八元五角准予開釋 
　　房東多事○東洋車夫沈德勝之妻胡氏被丁大誘奸前晚由沈之二房東王阿福與無賴數人將丁與胡氏縛住圖詐洋二十元旋被捕房查悉昨將各人一併拘解公堂訊明前情中西官以王不應多事判押十天丁與胡氏從寛斥釋 
　　串放白鴿○日前有身不滿三尺之陳幼二弟偕身長七尺以外之見証人顧叙芳同至捕房扭控王阿榮串放白鴿騙洋三十元等情當由捕頭將王收押昨日解廨請究經孫襄讞會同美海副領事訊明判王押三月如能繳洋十元改押兩月 
　　帮尋養媳○金劉氏控沈阿二藏匿養媳秦桂英等情昨經公堂訊供無憑判沈帮同尋緝 
　　發封賊窠○同居愛而近路二十四號屋内之粤人羅壽臣周元蔡和張才梁滿因串竊南京路四百七十號門牌寳石店内珍珠等物由探錢壽生將各人查獲昨解公堂訊供互推判先將房屋發封羅等一併押候查明嚴辦 
　　流氓攫洋○流氓李阿二王阿根攫取賣西瓜人孫阿根洋二元四角由探查獲昨解公堂訊實判李王各押西牢半年期滿逐出租界 
　　逐出復來○過犯沈八珍陳阿三王阿四杜富貴李金生均復來租界被探查獲昨解公堂訊明判沈押西牢一年陳王各押九月杜與阿榮各押三月期滿均再逐出租界李押候查明另案併究 
　　自討苦吃○張培根因將食物私送於女犯劉張氏由廨收押在案昨日復訊判張枷號三天示衆劉張氏亦着加押五天以儆 
[美租界]  
　　洗浴溺斃○昨有十五歲之江北小孩蔣 
小招子在墨克登路浜内洗澡遽遭滅頂後由屍屬雇舟子撈獲屍體捕頭諭送驗屍所着地保報縣請驗 
　　火　卽熄○裏虹口南街二百六號勵陳氏家前晚不戒於火幸由鄰人幇同撲滅捕房昨派中西探往查復奪 
　　小工互毆○湖北小工夏四喜昨與江北小工在東洋公司碼頭爭奪做工互毆受傷由夏投捕房請爲查究 
　　毆失金環住居百老匯路三百九十號陳林氏昨投捕房報告云伊女福星向在美興街某香烟公司内做工昨被同伴女工毆失金環一只請爲查究 
撞壞栅門○工部局九號石子馬車昨經有恆路橋碰壞華法煤棧之栅門由該棧報告捕房請查 
[法租界]  
　　譯員過滬○北　法公使館譯員魏武逹請假返國繼其任者爲羅亞氏現羅氏已由法國附乘公司輪船來滬暫住法領事署勾留數日即北上任事 
　　商調職員○本埠法國東方匯理銀行大班一席係由戴樂乃君代理近因戴君欲往香港故向東京河内商調伊思南君來滬繼任所有外間傳言該行近　遷往英界浦灘一節聞尙未經議定須俟妥爲磋商後方可實行 
　　客館改良○密采里西客館創設已久生意頗盛近由各股東及幹事員會議須再加添資本大加擴張現正從事修飾將來與禮查匯中兩旅館並駕齊　其生涯當更興盛也 
[海上閒談]  
　　前回閙鼠疫。弄得上海居民大受驚慌。今回又要閙鼠疫了。殺不盡的鼠輩。可惡如此。大家及早搜查。捕捉盡絶。就是鼠頭鼠腦的人。也不可與他親近。 
　　禁鴉片。官府之命令也。禁紙烟。社會之規約也。禁鴉片而鴉片之價日高。以來源漸减而吸者仍多也。禁紙烟而紙烟之價稍低。以來源不絶而吸者果少也說者謂社會之規約實嚴於官府之命令。禁紙烟之舉動。將先鴉片而成功。其然歟。其不然歟試騐其後。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[中央敎育議案]  
　　初級完全師範學堂改由省轄按奏初級師範學堂暫定省城以三百人爲足額各州縣以一百五十人爲足額以後審量擴充等語數年以來各省除省城設有兩級師範學堂繁富地方間有合數府州設完全初級師範者其餘不但州縣能設完全科者甚少卽每府直隸州所設師範學堂大都僅能設立簡易科雖奉部飭停止簡易改辦完全勉强設立而款項旣絀設備不完敎授管理多難合法名實不易相副其僻瘠之郡則併此不完全之師範而無之敎育前途至爲可慮且師範學生全須官費需款倍亽中學各省在學由府州設立目前現象其屬縣較少之府州己因款絀困難滋多師範爲敎育根本補救圖維尤宜從速查直隸兩三年來各府州設師範完全科者約近十處然款項俱苦困絀實際均不完全因於上年另行籌設第一至第四完全初師四所每所定額多者十班少者五班按形勢便利分設四處略分區域而仍准通融就學江蘇現亦分設第一至第三等處初級師範此外各省查光緒三十四年學部統計表山東雲南湖南廣東四川等省府州縣立完全初師最多十處少者四五處其經費多不甚充裕其河南江西福建湖北等省府縣立者止二二處山西廣西貴州甘肅府縣立者止一二處安徽新疆乃竟無有而合省公共之完全師範除湖南有三處江寗有二處外其餘祗有一處安徽乃併無有夫府州所立或徒有完全之名或迄無成立之望而合省公共者又不能推廣此急須變通補救者也謹擬辦法如下 
一由部定爲各省官立完全初師學堂全歸省轄之制以本省地方行政敎育費撥充其應行添設之處列入全省擔負編列預算决算歸諮議局核議决行 
一由提學使就地勢財力人數全省酌定若干處以第一第二第三等依次編定名稱 
一編制班級每堂少則五班多以十班爲度（師範最重管理人數不宜再多）其附屬小學須設多級單級兩項 
一略依設立所在地方酌分區域匀派名額倘分定區域名額勢有妨碍者得就各省情形酌宜辦理 
一財力充裕之府州縣於擔負全省經費以外另行籌欵設立完全初師者由提學使查核相符准予設立仍由提學使統轄 
至完全初師雖經通籌設立但各省推廣初小應需敎員孔多完全初師需費頗鉅雖力籌推廣仍難同時成立多所其府州縣舊設之師範學堂及擬設師範而款未充足之處均可留辦簡易師範以補完全師範之未備 
按部飭不准再設二年簡易科似爲限制降等給奬及不辦完全科而但辦簡易科者起見當非概予禁止設立也 
各府州中學改爲省轄 
按奏章中學各府及直隸州必設一所行之數年其困難現象約有三端具列如下 
一大郡屬邑多者籌欵較易班次亦可多招辦理易求完備其直隸州及屬邑過少之府經費甚絀設備不完班次不齊蹈敷衍苟且之弊而整理力有難施 
一府州所立中學多以所屬士紳管理校務其同郡各邑對於管理員之任用與其處理事宜易起意見上之爭執 
一所屬各邑担負中學經費往往爭較多寡釀爲訴訟甚或延宕不解以致虧絀難支 
就以上三端而論非另行處理補救之法不可查初級師範因府州所立不能有完全之設備直隸江蘇等省已有規畫全省情形分設若干處者中學情勢大略相同擬請改定辦法凡中學之設置不以府廳州爲區域另由提學使就地勢財力人數通籌規定全省應設若干處以某省第一中學第二中學第三中學等依次編定名稱舊時小郡所設設備不完之校概行歸併至其規畫大概擬列如下 
一經費 
（甲）中學經費定爲一省之地方行政敎育費各中學依班次預計經常臨時各費由提學使考核編入預算决算案由諮議局議决辦理（乙）各州縣應解府州之中學經費改由省城財政機關收發由提學使核銷 
（丙）舊時各州縣撥歸中學之欵仍須撥解以後應行增加作爲一省公共之負擔按數於省稅項下增籌 
（丁）繁富州縣於法定負担以外尙有充裕之財力欲自立中學者聽但須經提學使核准不得妨礙本邑小學之經費 
一編制 
各堂編制應并設文實二科儻但設實科或但設文科應就地方情形酌擬呈由提學使核定辦理務須按年添招使班次整齊年級聯貫 
一校員 
監督由提學使按照資格經騐確能勝任者委派其餘敎員管理員由監督呈由提學使核派 
國外新聞 
[波斯國事近聞]  
　　十三日倫敦電云據德黑蘭電稱波斯主敎斥詆黜王穆哈默德阿里爲輕信異端之徒並勸國人合羣以衞波斯國土 
[英國舟車工人同盟罷工]  
　　十三日倫敦電云曼特韋各口岸均受航業罷工之影響官家糧食均被阻不能運輸蘭卡希爾及約克希爾鐵路工人已在利物浦孟哲斯脫及其他各處同盟罷工歇對者約一萬二千人倫敦車業公曾幹事部因各主人延宕討論公會之要求已决議出令罷工因而受影響者共有二萬五千人諾里脫君之公斷雖已解釋牴牾而有一方面則尙無進步明日輟業者豫料約有六萬人小船運貨工人及運煤工人明日將與主人會商一切由商部居間調停倫敦分物之價日見騰貴（以上譯字林報） 
 
 

Page 27

 
 
[德國拘獲英國偵探]  
　　十四日倫敦電云柏林某報謂白萊門地方有交遊極廣之英人一名因有偵探國事之形迹業已被拘官塲之嫌疑如經證實其人誠可謂樂於蹈險矣其人向爲律師年僅二十有五 
[德報更正流言]  
　　十三日栢林電云北德意志報評駁某報所登之消息謂德國决無欲得法屬太平洋塔希底島之意云 
[德國巡洋艦水手保護外人]  
　　十三日柏林電云德國巡洋艦白萊門號在哈底登岸之兵除保護德國公使館及各銀行外並保護美國僑民之生命財産以故美人深爲感之 
[摩洛哥條約未能即結] 　 
　　十三日栢林電云德法各報均載社說謂摩洛哥條約之詳款必費極長之時日始能議定（以上譯文匯報）小說 
[言情小說投海孤兒（八十六）]  
　　問官沈吟有頃。乃謂被告律師曰。密司脫排苛。君以爲何如。喬佛利排苛曰。堂上欲令弗倫富士爲証人。可也。惟此密昔司威耳者。在律可以爲正式之證人。不宜屏之勿聽。且迭克司訟愛力森爲叛人。無人爲證。而愛力森訴迭克司之强脅女子。則有密昔司威耳爲證。以法律言之。迭克司已處於天敗之地位。問官聽至此。微哂不言。即令警察往延弗倫富士父女。請爲證人。良久。弗倫富士始偕馬利亞同至。馬利亞玉容慘淡。嘿不作聲隨父而入。 
問官謂弗倫富士曰密司脫富士。今愛力森輩矢言當在哈麥司東舟中。力救足下於難。密革司威耳。言亦如之。且力證密司。脫迭克司乃欲强娶君女。此事確乎。弗倫富士起立。先發誓不爲妄語。誓後。乃囁嚅無言。迭克司怒目視之。弗倫富士大震。蹙然言曰。吾不能爲愛力森之證人。證密司脫迭克司强娶吾女。亦不能爲密司脫迭克司之證人。證愛力森爲叛亂之水手。此語一發。堂上下人皆大詫。愛力森睨視弗倫富士。狀至不屑具人。而目中耿耿作異光。若尙有秘密之事。藴而未發。馬利亞悲極。以手拊胸欲起。而荏不能支。頽然而坐。斯時達科發言矣。達科曰。旣密司脫富士之言如是。應請堂上取銷前此證人之言。喬佛利抗言曰。此决不能。蓋密司脫富士。與密昔司威耳。雖有主僕之分。然同爲自由人則一也。况密司脫富士。但云不能爲証。於兩造皆無所助。並未力証密昔司威耳之妄。則密昔司威耳。决有證人之資格無疑。問官聞之。頷首者再。遂與陪審官商略。判愛力森及沙遜爲無罪。而亦不以迭克司爲誣告。原告。律師不服。起而爭駁。然皆鬆懈無當不中要害。問官置不之理。此案遂定。愛力森無罪矣。馬利亞至是。始立止其悲。回顧愛力森。嫣然而笑。馬利亞者。明知英國法律。處水手中之叛人。至爲嚴酷。未來之先。已與其父商畧欲。力証迭克司之罪狀。其父大怒。嚴斥勿許。然馬利亞必欲與父同來。覘其究竟。苟愛力森無事者。馬利亞則緘口不言。萬一問官以愛力森爲有罪。則馬利亞必竭力爲之辯証。至於無罪之地。且力求問官謂其父爲迭克司威力所刧。無敢証彼。請問官勿窮其事。迨愛力森輩。旣得脫罪。然後自裁於弗倫富士之前。以謝老父。故馬利亞初至之頃。顔色慘白。心乃至悲。迨此案旣定。愛力森居然無罪。馬利亞始反悲爲喜。以爲父女之。義朋友之情。兩無所損。則胸中嘿謝上帝。感恩不已。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
