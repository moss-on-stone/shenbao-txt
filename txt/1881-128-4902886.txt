# 1881 - 128 - 4902886

 

Page 1

 
 
[論學習西法近效]  
　　西法未進中國以前華人皆視爲絕學雖有聰明特　之士未敢過而問焉近年以不華人漸以西法爲習見之端而創造仿制日漸加廣招募幼童專事學習已歴年所而中國之人才亦於是乎出矣福建船政局之設以造船爲正宗而旣仿西法以造船亦必仿西法以駕駛苟不預爲訓習則旣不能以中國駕船之法用之於輪船如仍必　西人以資行駛則中國終無能駕駛輪船之人是豈設立船政局之本意也哉此藝童之試所以不容已也三月二十六日船政不臣特黎星使在福州正誼書院考取藝童派委員監聲監院極爲嚴肅赴試者有五百餘人取入二百名黎星使以所取太　復自行核取一百四十名又示期於四月初四日仍在正誼書院覆試是亦不可謂不認眞者度黎星使之意蓋以華人之中亦儘有出類拔萃之才苟能造就得法豈果不如西人故爲此創舉也惟所試者仍係小講及論似乎與本題不甚切合然此次考試原以備取進之後方撥令學習制造駕駛等事當其初考之時並夫學過西法又將以何試之則亦仍用中國之法以試之而已彼藝童旣經取入之後卽泒往前後兩學常以資學習習之數年制造者可以奪般輪之巧駕駛者可以衝　若有良法而更得美才用是與泰西頡頏不難矣夫藝童之應試至有五百餘名之多雖係本地籍貫居多然自八必歲起至三四十歲不等濟濟咸集樂於觀光此其人人習見西法而樂於身試已可槪見天下事惟恐人不肯學如其肯學未有不可以學成者不過質地有利鈍則成功有先後心思分靜躁所作事分精粗其入學西法皆取少年其三四十歲者固宜從裁汰之列而過於幼小則又不能躁進故亦從刪至所取之一百四十名則皆十二三歲至十六七歲是則適當其時雖曰所取太刻人　過少然卽此一百四十名苟能勤加訓練當亦不難造就成才也且此特福州一處爲然耳中國此時凡通商碼頭無不究民於西學如上海鎭江寧波天津等處學西法者所在多有特無人爲之鼓勵激勸則亦無從奮興耳水雷電線學生皆能承辦其事可知華人之心思才力未必遠遜於西人前者董紫珊司馬創造氣機輪船不用水火之力而舟能運動開西人未有之奇雖以經費不敷所造之樣船規模未大然在上海曾經行駛固亦非僅託空言第以一遭損失無力修整人遂以無用目之吾調中國有此才識智巧之士其用心已足多矣若在泰西各國必且羣焉助之以觀其成且共爲擴充以安其靈斷無有不克成功者不幸而在中國不但助之者無人而且從旁訕笑而忌嫉之如是而欲人才之克自奪興不亦難乎黎星使深知其幫思欲廣有人才以備國家之用故有此一考雖此次所考與西法無涉而取入者撥入前後兩學堂令其學習西法則明明以爲招而欲使天下咸知西法之善也天下旣知學西法者有此一途則必羣相學習以兾或適於用則凡讀書不成者不僅以讀律爲後路以行商爲改圖且將羣趨於西法趨之者多而後擇其能而使之拔其尤而任之將來駕駛輪船施放水雷傳遞電報以及制造鎗砲軍械以至一切機巧之事皆不必求教於西人而西法已有不可勝用者已或者曰欲重西學則當俟學之有成而後考之今考取之後方令習學則此一考也與西法兩不相涉子之言毋乃過譽乎余曰余物論其能究心於西法耳旣考取而令其習西法人乃知西法之可學而能如必待學之已成而後考之則或有望而生畏者又安肯殫心竭慮以致力於西學而冀將來取否未定之一考也哉 
[英京近事] ○西報稱英國皇後於三月初一日由渾沙至倫敦在北京汗宮內接見百官內有中國及日本欽使亦於是日晉謁日使又引一本國貴官名篤古迦滑者並有日本水師提督之在駐英日使署中襄辦者名古魯迦同往謁見中國駐英參贊亦偕丁雨亭軍門一同進見云 
[京師安謐] ○字林報稱本月初五日北京來信云京師近日甚爲安謐前報所載拍賣滋事一節官憲曾派兵丁在該處彈壓刻下亦已撤回矣 
[憲報照錄] ○大西洋特命欽差駐紮中國日本暹邏全權大臣佩帶頭等二等異星西洋京都幷羅晏打地理會博士縂鎭澳門地捫曁所屬地方總督賈爲出示曉諭同誌哀悼畢照得本大臣駑悉　大清慈安端裕康慶昭和莊敬皇太后升遐爲此合飭本澳各炮臺幷兵船等於四月初一日所有國家旗幟下至半桅幷大炮臺放礮二次每次燒礮二十一響第一次朝早八點鍾第二次下午日入之時以表敬念　皇太后之懿德幷伸大西洋國家同誌哀悼之忱全行出支曉諭本澳各官員及軍民人等一體週知特示　辛己年三月二十八日示 
　　近值　大行慈安端裕康慶昭和莊敬皇太后升遐江浙等省雖已奉有部文而　遺誥尚未頒到前往朝鮮之正副使臣甫於月之初十日奉　旨派定則各國駐華之使署想總理衙門與通商等省之各督撫尚無文移咨會而昨閱澳門憲報葡萄牙駐澳總督已示令下旗升礮志哀則以見中外輯睦敦和邦殳永固矣用亟照登如上　本館附識 
[茶市遲滯] ○近接漢口來信言今年漢皇茶商市面不能趕早須俟二十日以後方可開市想亦因今春雨水過多萌芽不能早達之故然則今歲茶業又不知何如矣 
 
 

Page 2

 
 
[甘霖疊沛] ○前聞就是得雨卽經列報茲接都中友人來信因悉其詳謂本月初一至初四日得雨五六寸初五日始得開　田疇已稱霑足初六日又甘霖疊沛無論未種之田可卽下秧卽已種將槁之苗亦潛滋暗長矣京師糧價屢見加增今番得此透雨必當减賤惟　田久已　損刻下難望轉機云 
[郡得雨] ○天津前因春旱疊經官憲誠求已列前報玆悉本月初一日得雨澤初二日雨勢更大直到初三夜點滴不絕附近各村農田　　深透而去津百數十餘里如安平張家灣一帶則已一犁雨足麥之未槁者潛滋暗長已槁者趕種玉米高粱農民同深欣慰矣初十日復得甘霖於是前之未霑透者茲亦溝壑皆盈惟得雨略遲麥苗多萎仍恐無濟於事故糧食經長價又聞未雨之前竟有策蹇鳴鑼招搖過市囑糧食行從速漲價者斯亦事之最奇者也 
[香市紀盛] ○京西妙峯山去京約八十里山半　廟琳宮梵宇金碧輝煌所供奉者爲天仙聖母每年於四月初一日起十五日止大開廟門任客拈香此半月中帽影鞭絲香車寶馬往者難以數計從山脚至廟計程四十里路分數條由京往海淀石路十八里平直如砥再從大覺寺上山是爲中路行人最夥從東便門起至廻香亭止沿路茶棚計二十五座香燭繽紛幢旛招展每棚書有誠献粥茶字樣行人飢渴趨向佛前叩首或粥或茶就坐飽餐無賓無主不送不迎亦不道謝山上茶棚更有敬送燈籠蠟燭以便香客夤夜上山故山上行人半月內亦晝夜不絕倘就道旁假寐亦不拾遺或遇少艾更無敢戲謔從事者此西山之進香大槪情形也今因　大行慈安皇太后升遐四月初一二三日復連朝大雨方以爲香客或當少殺詎昨接京信冒雨登山者仍車殆馬煩不稍減色初四五日晴明車轔轔馬蕭蕭行人如蟻初六日又雨擎盖而來者仍絡繹不絕行人姑不具論只計轎車經海淀者已有八千餘輛初七八向爲正日是日天晴車如流馬如籠行人復如恒河沙數其到山以後香客或住廟或住茶棚一宿兩餐所費甚鉅宿旅店者得稍省乃今年槪爲捷足者先得雖貴官大賈至有幕天席地露坐郊原者山係磨盤樣曲折迴環如往而復臨崖一望心胆皆寒而必敬必誠不避險阻敬香之人每歲以數萬計天津人士尤信之篤又津城天後宮本供奉埀慈篤佑天後聖母津人奉之尤　年例於三月十五日起至念三日聖誕爲止八日中城廂內外善男子善女子無不赴廟恭祝聖壽今年因有　國服入廟者較往年十不及五卽趕廟貿易者生意亦爲之略减云 
[借宿擒盜] ○湖北人徐鳳山挈家庽揚城徐凝門街已歴十載徐年約四十向作夥于鎭江洋貨鋪家有母妻及子女各一男女僕各一久年經紀頗稱小康前月忽有一趙姓者到門通謁亦湖北人稱有戚誼徐線與之詳敘乃久不通問之表侄也餽贈土物頗豐因爲下榻於外間之耳房一面致信于徐促其暫歸趙年約三十許聲音洪亮相貌魁梧目光炯炯逼人隣有陳嫗見之謂徐母云爾親貌異難識其爲何等人宜辭之去母未及答徐妻與女皆深以爲然因命男僕與之同室臥借言服侍實防閑焉而徐適因店務不間未能遄歸舉室懼甚一夜小雨後未三鼓忽屋瓦有人行聲未幾四盜下房手持利刃捆縛婦女傾筐倒篋盡取所有正欲開門而出腰門方啓一賊負物先行忽暗中一棍飛下中傷仆一賊　至又着棍倒地後二賊正思　逸其人大喝上前連擊皆仆其人呼男僕燃燭徐姑息始敢仰視則捉賊者非他卽趙也想與解縛卽以其繩縛賊四賊皆傷一物未失上下始德趙專人過江告徐徐歸見趙果中表也詢其所歴趙云十數年來疊立軍功三獲巨憝臨陣必列前茅親矢石所保不過副將今棄之而賈口不言兵矣徐勸復投効趙笑而不言因勸徐云小人之仇宜解若輩雖遇我成檎然我去必復來今幸資財促使請勿送官所以解也徐從之四盜奔角而去夫趙苟無擊賊之技當夜亦觳觫躲閃則人必疑趙爲眼線甚矣人之不可無能也捉賊者而疑之以賊常人之見恒若此耳 
[違禁被詐] 潮州人楊建堂長沙人支菱舫皆以投　時保馴致起家擁資營運於揚楊販木支販藥材頗能獲利楊騁騁支女爲媳擇吉於四月初六日成婚初二日預送粧奩兩姓初亦以　國制之故未敢遽行嘉禮有黠者涎其多財設計串詐紿以　哀詔未到尚可從吉但屏音樂可矣兩家受其愚公然行聘奩具運至中途忽來白衣冠數人率素衣者十餘人當道阻喝執其押奩之僕欲鳴于官正在倉皇無措　者突至力爲排解收其奩簿禮帖等件而勸散阻者二姓深爲感激據聞出資數百金求人黠者息其事又另出多金方取回奩簿禮帖云次日又有人家婚娶兩姓皆貧苦異常亦爲甘捕廳役詐得錢二千四百文想此後不諳典禮者當知警戒矣 
[仙誕熱鬧] ○寍東靈峰山寺供育葛仙翁像俗傳四月初十日這神誕是日進香者遊玩者男婦老幼紛至遝來江東新河頭及大河橋一帶租船舳艫相接寶幢河頭之茶坊飯肆竟無虛坐兩洋貨店望衡對宇禮拜五下午兩均有馬車東洋車各兩乘分停該店門前適有一桃椀担者貿貿而來沿途桃賣迎面又一馬車駛來磁担正在讓避而迎面馬車之上繮繩忽然套入馬尾馬舉後足一踢正中椀擔磁片橫飛碎椀滿地其停歇之馬亦驚而跳躍致將蕩漾車踢壞於是索賠椀者索賠車者控馬勒車紛紛滾滾攪作一團巡捕適至一倂拘入捕房想解送公堂不知作何斷結也 
[帶貨轇] ○撐蘇州航船之林阿二昨投法公堂稱有托帶水煙袋四十支來申詎抵埠後有人到船開可有是物我實答稱有之彼卽索觀我不允彼云一觀何傷何以靳爲再四相商乃取出給視其人看畢怱怱上岸至四點鍾時忽來十餘人不問情由將　袋全數取去我等祇有兩人難與爭論祗得尾隨其後彼　覺察　謂不必跟隨卽當與爾着落隨將烟袋寄存新北門汪雲從水烟袋店而去昨晚往該店間故據云水烟袋中地有作場不准他處運來但我如何回覆客人情實爲難訊數斷太守問烟袋託送誰家答稱送城內虹橋左近徐某處太守飭包控同林阿二先赴汪雲從店取水烟袋暫存捕房傳集人證再爲核辦 
 
 

Page 3

 
 
[展限交人] ○前述奧商保德失去金表疑細崽鄭金榮所竊交捕解英公堂訊無證據旋由洋人在窗隙中得其質票呈送公堂復據鄭稱或侮廚司行竊陳太守查得該押舖在大南門外移文請縣吊　一面着鄭找尋廚司交案昨縣差將金表送到公堂催鄭交人報稱我父連次到廚司家未面再求寬限陳太守准展七日之限諭令趕速尋覔云 
[駁船獲贓] ○水巡捕送夏阿五至英公堂禀稱見夏駁船內有有牛皮二張石膏數十斤煤屑一担盤問其誰家之貨答語支吾是以拘案請究夏供有一人雇我船裝載各件比由巡捕查問是人卽時逃逸矣陳太守判押夏一月牛皮等件存捕房待失主認領 
[限期擇配] ○陳永錫投英公堂控寡弟媳陳李氏將其女阿寶送入謝三觀家妓院爲娼改名寸心聞信之下殊深駭詫異論不理求爲提究由陳太守准詡飭提被告前日晚堂庭訊據陳李氏供夫故後因負欠甚鉅不得已將女爲妓夫兄陳永錫屢向借貸被擾不堪稍不遂意卽使尋釁今又因借洋不與藉端控訴求恩明察謝三觀供陳李氏將女送來爲妓取去帶擋洋三百元又因償債之需　爲挪借代措不少共計有千餘元光景太守問陳李氏汝女何不投質答因患病未到太守謂據供皆無實証但陳永錫求判侄女不准爲妓自是正理旣據陳李氏稱負欠甚鉅姑限於三個月內趕緊將女擇配違則提究云 
[拐女案移縣] ○前報登張德生投法公堂控十五歲之女被拐得陳陶氏通信索酬稱係程蘭亭之妻拐去一案經翁太守將程蘭亭陳陶氏兩人嚴加比責一味遊供終不交人案懸多日前日張德生復遞稟求追昨公堂又傳提程蘭亭陳陶氏訊究仍是推諉狡展官飭將原被告三人一倂送縣辦理矣 
[控姦不認] ○前有濮三觀者投法公堂稟稱於七年前在蘇鄉憑媒娶醮婦姚氏爲妻帶來一子娶歸後又生兩了我在滬賣水菓度日家住一枝春弄內二月間接蘇州來信知我母病危赶緊回蘇母卽亡故料理喪務畢於三月底返申到家見姚氏租一人名阮卿者在家名桃盌担實賭輸贏貿易初亦不以爲意繼聞人言姚氏與阮卿有私細察屬實因着阮卿遷徙詎彼等謀一同逃往寍波且當時頗厭忌於我我恐遭謀害故先于本月十二日將兩兒携出隨不歸家至十三夜得隣人通信稱姚氏與阮卿出外在路遇見云我翌日回去果然無人求飭緝提等語公堂諭令先自找尋禮拜五濮又投捕房遞呈伸訴並稱前日回家見阮卿正在搬物當　鳴捕求爲訊辦家中因無人照管已請房東釘門云翁太守研詰阮卿不認姦情問姚氏何在亦答不知並稱房屋係濮三官租與我住伊家尚租兩人名阿大阿二不知其姓太守飭將阮卿管押諭濮冉自訪尋妻氏濮復回家見姚氏正在隣人處　卽鳴捕拘送太守覆訊據姚氏供與濮三觀拚已七年今忽將所生之兒　去棄我不顧太守謂兩是出外住於何處則稱幫傭訊以前情亦均不認太守飭將阮卿孫氏一倂管押隨　包探阮卿寓所存一緊要物件非在　程內卽在椀担內着於午後帶阮前去眼同取出留存在捕房候送公堂查核云所稱緊要之件不知何物俟探知再錄 
[傭婦吞物] ○犯姦判責一案昨日顧阿壽偕妻顧曹氏複投法公堂訴稱前捉姦時有顧曹氏所帶翡翠戒指一隻雙絞絲示金鐲一隻翡翠圈一隻由顧曹氏暗遞與傭婦馮李氏囑爲安放詎結案回家向伊索取彼初索酬儀若干繼則吞沒竟謂未經交付爲此鳴捕拘送求究翁太守詰之馮李氏答稱金鐲等件並未交我前捉姦時人甚擁擠諒必爲閒人竊去太守謂旣未收物何得索謝馮李氏不語太守飭將該氏暫行管押再究據包探稟稱該氏果有索謝之言太守謂此等人卽開臺基之流當十重懲比追云 
[贈張味蓴] ○身立窮通外逍遙塵世間有懷舒白眼無事看青山入畫心多妙吟詩手自刪因思當代士惟有此人閒　小香外史 
[大雨行] ○子瞻喜雨亭以名少陵愁雨詩因成喜者愁者各有取未若今日堪心驚去年大雨田無麥今年大雨田方畊農人禱天天不應嗟哉禾麥皆無成十日五日悵不息夜以繼日風雷鳴江潮驟放溪水漲狂瀾濁浪奔江城波流浩瀚勢莫遏嚴牆倒塌房廊傾余居一室屋亦漏床頭淅瀝窮悉縈庭中積水幾盈尺壁穿瓦破苔堦平起觀遙天黑漭瀁長空疑有蛟龍爭四更風息雨少止五更雨歇庭無聲曉聞梁上雙燕語枝頭到處啼流鶯開窗一望浄如洗紅雲湧日春山晴 
[光緒七年四月初六日京報全錄]  
　　宮門抄○旨一道錄前○東撫周　奏查明據實覆奏摺○黔撫岑　奏擬請分撥官兵移駐要地緣由摺○提督鮑　奏為恭革副將片○東撫周　奏請革抄嚴追摺　大臣溥等　奏爲遵修要工完竣摺子○四月初六日○順天府奏府尹李朝儀因病出缺召見軍機　○○山東巡捕臣周恒祺跪　奏爲查明東省各屬徵收漕糧並無設立樣盤藉資中飽情弊遵　旨據實覆　奏仰祈　聖鑒事竊臣於上年二月欽奉　上諭都察院代奏貢生姚文瀚敬陳管簽名簿一摺等因　此當經欽遵　委妥員密赴各屬確加察訪並令司道一體查辦去後茲據藩司崇保督粮道陸仁愷等詳稱東省有漕州縣共六十九處除濮州壽張范縣因黃水爲災十餘年來漕糧全行蠲緩毋庸置議外其餘歴城等六十六州縣同治三年經前撫臣闇敬銘奏明征收折色每石定爲制錢六千文一切況費盤費等項悉出其中民間輸將較便到今折收居多　有明定章程小民咸知其數旣無浮冒事更難設立樣盤至本折兼收亦僅數處所徵米石均屬無多該司道等所稱並無加倍取盈藉資中飽情弊似尚可信因查該貢生姚文瀚原奏請由各省督撫明定章程照銀米市價准民間折色交納由地方官自行採買等語核與東省向來辦法正復相同亦應毋庸置議除由臣督飭司道各員隨時留心訪察倘有前項　　卽當從嚴　辦不敢稍涉姑容外所有遵　旨查明東省各屬徵收漕糧並無設立樣盤藉資中飽情形理合恭摺覆　奏伏乞　皇太后　皇上聖鑒謹　奏軍機大臣吊襪奉　旨知道了欽此　○○貴州巡撫臣 
 
 

Page 4

 
 
岑毓英跪　奏爲遵　旨移設縣治並移同知州判擬請分撥官兵同往駐札以資控制恭摺抑祈　聖鑒事竊臣於光緒六處八月初六日具　奏請將銅仁縣治移駐大江口安化縣治移駐大種植又附片　奏請將長寨同知改移羅斛作爲羅斛州判改移長寨作爲長寨州判以裨地方均奉　旨交部核議經部議准如所請於十二月十四日具　奏奉　旨依議欽此咨行到黔臣當卽檄飭籓司林肇元等欽遵辦理伏維設官所以治民文事必兼武備銅仁安化兩縣地方遼闊兼顧難周今移銅仁縣治於大江口移安化縣治於水堡扼要駐札治理周密惟彈壓緝捕在在需人且旣建縣治城池監獄均須有兵防守該二處雖原有塘汛兵丁太少不敷分布查銅仁　副將有中軍都司一員左右兩軍守備各一員左軍守備向分駐正大汎右軍守備向分駐　石汎雖同係要區而大江口新設縣治尤關緊要臣擬請將銅仁協右軍守備一員及把總外委各二弁並於各汛提撥守兵共一百名移駐大江口與銅仁縣同城其滑石汎另　銅仁協派一千總酌帶兵丁前往換防又思南營遊擊與中軍守備同駐思南府城擬請將思南營中軍守備一員及把總外委各一弁並由各汎　守兵共五十名移駐大堡與安化縣同城庶防守緝捕皆有專賣而大堡距思南府城不過七十里該守備營中　辦事件仍可就近兼顧也至長寨　將原因　苗初定薦資鎭撫現在　苗帖服久已相安無事該處距省較近不須駐札多兵而羅斛與粵西連界地處邊要情形較爲吃重向由定廣協分派千總一員帶　將一員左右軍守備二員千總二員把總四員外委六員右軍守備係分駐廣順州城該營除馬步戰兵已撥歸練軍外尚有守兵三百一十六名擬以　將帶同左軍守備一員曁千總二員把總三員外委四員守後會一百一十名撥往羅斛駐札並分防所屬各要隘以分駐廣順州城之右軍守備帶同把總一員外委二員守兵一百零六名駐札長寨具原駐羅斛之定廣協弁兵卽移駐廣順州城似此一轉移閒　長寨亦無所損而於羅斛地方則大有裨益是否有當合無仰懇　天恩勅部核　施行所有擬請分撥官兵移駐要地　由謹會同雲貴督臣劉長佑恭摺具陳伏乞　皇太后　皇上聖鑒訓示謹　奏軍機大臣奉　旨　部議奏欽此　○○鮑超片　再軍營吸食洋烟不但　　例禁尤爲軍法所難寬奴才從前轉戰東南所部將士從無吸食洋烟者上年在兩湖招募舊部恐該將士等與奴才相別十餘年之久或不免沾染習氣者除將勇丁嚴辦外必將該管將弁治以應得之咎茲查隨員內有留湖南儘先補用副將劉有才自咸豐年間隨同奴才　　髮逆同治五年克復廣東嘉　州案內歴保今職上年又隨奴才到防委派差事尚無　　惟吸食洋煙難期振作若不予以懲儆竊恐一唱百和惟念該員從前著有微勞未便遽從重典相應請　旨將留於湖南儘先補用副將劉有才革職肅營規而免效　是否有當伏乞　聖鑒訓示施行謹　奏軍機大臣奉　旨着女客偶然年請兵部知道欽此　○○山東巡撫臣周恒祺跪　奏爲知縣交代案內虧短　　延不完　請　旨革職查抄嚴追恭摺仰祈　聖鑒事竊照州縣經手正　錢糧均屬　國帑攸關不容絲毫短欠茲查前任博平縣調補齊河縣已故知縣吳準仁前在博平縣任內交代除抵實欠司庫　　　五千九十二兩九錢四分二釐倉欸銀九兩八錢七分八厘糧道庫臨倉正耗銀一千七百六十一兩五厘各項捐　銀四千四百　十六兩九錢九分七厘又在齊河縣任內　短司庫正欵銀五百七下二兩六錢一分四厘　欵銀一百五十三兩九分七厘倉欵銀二錢捐欵銀一百二十六兩九錢五分五厘又前著茌平縣候補知縣胡遷耀於茌平縣內交代陰抵實欠司庫正欵銀二千二百一十六兩九錢一分五厘雜欵　四千三百三十一兩六厘　道庫臨倉正耗及應解五年臨倉添平共分肥三千二百五十二兩一錢一分二厘各項捐欵銀一千五百四兩八錢七分二厘節經臣　限　催迄今未據完解實爲玩延已極查以上各項　兩除捐欵例不計罪　其餘正雜倉　爲數甚鉅若不從嚴　辦何以查庫欵而儆效尤遽　　兩司轉據該管道府揭　前來相　請　旨將前行博平縣調補齊河縣已故知縣吳準仁前署茌平縣候補知縣胡廷耀均卽革職由臣嚴密查抄任所寓所資財衣物並將胡廷耀照例監追其已故之吳美人準仁卽嚴追其家屬完繳查另一面吳準仁係江蘇陽湖縣人胡廷耀係江蘇武進縣人仍咨該省督撫轉飭將家産一律查封估變覆東備抵並提集經手書　人等到案嚴訊所虧是侵是挪按律擬辦除分咨查照外理全恭摺具陳伏乞　皇太后　皇上聖鑒訓示謹　奏奉　旨已錄　○○　才溥　　爛紹褀跪　奏爲遵修抱廈工程現已完竣恭摺　奉報抑祈　聖鑒事竊奴才等恭　邸抄光緒七年正月二十八日內閣抄出奉　上諭溥　等奏添建　昌西陵　　　抱廈工程請擇吉開工一摺着欽開監於本年二月初　選擇開工吉期先行　照　着照所議辦理該部知道欽此並准欽天監又行擇於二月初五日午時開工吉各等　奴才　遵照吉期開工　　　修卽嚴飭該管司員　　日在工督率奴才等仍不時親往監觀　現據關防　員外郎富基待稟報前項工程於二月二十九日一律修竣等情奴才等公同查驗洵屬工料堅實其大祭應設供品版帛桌案牲牢等項足敷陳設除將用過工料造　送都核銷其准銷銀兩應俟核覆到日再行派員赴部找領外所有遵修要工完竣緣由理　恭　　報伏乞　皇太后　皇上聖鑒謹　奏軍機大臣奉　皆知道了欽此 
[蘇省撫轅抄] ○補四月十三日三品銜江蘇試用道邊葆諴直隸人由浙江來　知縣由保齡卸署武進縣事回　縣丞汪楨稟知臬　委赴松江一帶緝捕差　○十四日鎭洋縣譚明經交卸回省　先憲吳明日止轅云倘　白詔到日仍戴雨　帽穿素褂至碼頭更換白　帽等　　○十五日委署崇明縣陶　安辭赴任　褚成憲揚州解餉回並稟　　　　　　委　洪衍　假並稟知奉委咨送淞滬局差遣　頃奉撫署傳諭俟恭迎　遺誥摘　時各官雨纓帽俱用畢結等諭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
