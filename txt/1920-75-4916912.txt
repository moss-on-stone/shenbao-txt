# 1920 - 75 - 4916912

 

Page 1

 
 
   
 
 

Page 2

 
 
   
 
 

Page 3

 
 
時評 
[目光注重外省（冷）]  
　　北京政爭漸平目光均注重外省運動甚劇余以爲此誠不祥之消息也 
近年以來政爭雖烈而全國尙無至大之糜爛者以除戰事之省以外其他尙能安靖也今若競相運動以入黨派則各省之間仇視必多而戰端以啟是運動所到之處糜爛亦即隨之全中國將無寗土矣豈不可懼之甚耶 
即以今日而論南有二李之戰北有陳劉之爭吳趙之軍亦旣相逼吳隊之撤又在相持八督十一省區之說又復對峙此不祥消息之傳來恐非無因也 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電政潮近略平雙方目光均注重外省運動甚劇（二十二日下午二鐘） 
　　北京電靳與安系協議結果農敎兩長靳派與安福各占其一農商張弧敎育張志潭惟曾朱等應允疏通不得負諾（二十一日下午八鐘） 
　　北京電段派督團又有聯合十一省結新團體之議目的在打破八省同盟（二十日下午二鐘） 
　　北京電安系密議新國會期滿不改選並質問當局督團主解散新會是否政府授意（二十二日下午二鐘） 
　　北京電新衆院准禡日開會簽席次（二十一日下午八鐘） 
　　北京電徐命段芝貴釋放學生段囑各校長具保開釋（二十二日下午二鐘） 
　　北京電靳語梁任公在職一日魯案决不直接交涉（二十二日下午二鐘） 
　　北京電專門以上校長會議决對工校風潮（一）共同挽留校長（一）各校於學期考試仍照辦如遇障礙各校長一體辭職（二十二日下午二鐘） 
　　北京電陸徵祥呈辭勳位詞頗動聽（二十二日下午二鐘） 
　　北京電吳佩孚第一二批隊伍已運離衡州分駐岳州附近 
（二十二日下午二鐘）　　北京電曹錕電覆吳部歸志甚急無法挽留（二十一日下午八鐘） 
　　北京電王占元密報客軍紛紛過境易起風波請示辦法 
（二十二日下午二鐘） 
　　北京電曹錕電吳部官佐眷屬已先後回北現正運送器械確係實情仍懇准予撤防迅撥欠餉及開拔費並請電張迅籌接防（二十一日下午三鐘） 
　　北京電陜電陳樹藩劉存厚兩軍已接觸（二十二日下午二鐘） 
　　北京電趙倜皓電據沁陽鍾知事電縣屬敎堂夜間被刦槍殺敎士一人現派員會同英副領會查（二十二日下午二鐘） 
　　北京電徐樹錚定月底赴庫已預備將西北軍開赴蒙邊（一十一日下午三鐘） 
　　北京電孫烈臣號電伊爾庫斯克華僑代表稱俄激黨議將華僑存貨收歸官賣不給價値並訂僑商存糧祇准每人每日留用五斤危急萬狀請速交涉（二十二日下午二鐘） 
　　北京電哈埠電據海關稅務司詳報扣留謝氏眷屬金箱等件因無騐單確係違例私運又據俄領稱此金是俄政府庫欵被謝氏私竊稅司現已將該金寄交銀行保存此案確與哈軍警毫無牽涉（二十一日下午三鐘） 
　　北京電政府以俄新黨反對霍爾瓦特甚力决定將霍氏撤退以免他人干涉擬以王景春接替（二十一日下午三鐘） 
　　北京電某方面接崴電此間俄新黨臨時政府發表將前政府取得之中國路礦森林等權利全部放棄之宣言（二十二日下午三鐘） 
　　北京電滿站電謝軍與激軍在大烏里開戰謝大敗退現滿站已戒嚴防謝潰竄（二十二日下午二鐘） 
　　北京電鮑貴卿電中東路改選董事後第一次召集會議二十日親赴哈主席（二十二日下午二鐘） 
　　北京電俄人請撤黑河駐兵轉電奉張酌復（二十二日下午二鐘） 
　　北京電陳遐齡再電告急並請協餉八萬（二十二日下午二鐘） 
　　北京電美資本家代表烈蒙定二十四入京徐恩元等赴滬迎候到京後將商大借欵以田賦鹽餘或煙酒作抵並另組中央银行中外均甚注目（二十二日下午二鐘） 
　　北京電盧永祥哿電滬日暉呢廠有讓外人說如因債變賣應請責成租商收回不得售外人（二十二日下午二鐘） 
　　北京電各省烟酒局長均改簡任職（二十二日下午二鐘） 
　　香港電聞李根源所部有變志連日省垣續調兵北上李烈鈞到始興後形勢一變連楊魯軍新附綠林共七八千人現各司令集韶籌防桂粤軍在北江有萬餘軍府皓日會議仍主調和劉德裕及海軍代表等哿日復赴韶轉始興晤李烈鈞商條件（二十二日下午二鐘） 
　　香港電聞唐繼堯來粤已抵某埠（二十二日下午二鐘）　　香港電韶城皓日開軍事會議决對李烈鈞將大攻擊（二十二日下午二鐘） 
　　香港電軍府電商靳南北各派勞資代表一人（二十二日下午二鐘） 
[各通信社電]  
　　北京電豫督電據沁陽縣急報皓日晚縣屬敎堂被刦斃英敎士一衛兵一已派員會勘並懸賞嚴緝 
　　北京電鮑督號電本日赴哈徑日在哈開華俄董事會解决東路事宜 
　　北京電盧永祥電聞上海日暉呢廠有售與外人說事關主權請主持 
　　北京電吳師開至醴泉因張督阻止暫停前進特電中央請示 
　　北京電閩案交換意見多次準備正式提出條件約三項賠償道歉懲兇　 
　　北京電暹羅王東游期改至秋間 
　　北京電當局擬派要員分赴滇粤調和滇桂實爲局部和議之接洽（以上二十二日）（以上中華通訊社電） 
　　北京電新衆院定梗（二十三）日開會議事日程（一）抽定席次（二）中玻約同意案（二十一日） 
　　北京電宣布軍事協定失效電尙在酌議不日發表　　北京電日政府已將福州領事撤換小幡謂此係日政府自動陳籙對閩紳表示已達到吾人希望 
　　北京電李家鋻電告崴埠日俄兩軍齟齬經調解已無事 
　　北京電梁任公見徐靳對時局未有表示自言不願與聞政治日内仍回津寓 
　　北京電决派委員赴俄調查政治與商務情　爲將來訂約通商準備 
　　北京電政府决允吳佩孚撤防惟須分期開拔以便湘軍接防昨電曹錕轉吳照辦 
　　北京電某政客在曹督前痛陳北系分裂之害及第三師撤防讓南軍出衡州規長岳之足以破壞大局曹頗爲動 
　　北京電駐宣化之西北軍奉令調庫該團長齊琳呈　已結束停當候示開拔 
　　北京電部决撥付在閩浙軍餉項囑駐京浙代表告潘師長愼固厦防勿萌退志 
　　北京電攔入國境之俄人當局决定無分新舊黨均照中立國先例對付 
　　北京電外部電法京華工管理詢回國華工情形聞因在途有生變消息 
　　北京電屈映光與周福歧衝突案魯人均助周逐屈屈謀調甚力（以上二十二日） 
　　漢口電王天縱趁豫潮窺伺豫西王督以鄂北襄樊各縣與豫西接壞特增兵防堵以備不虞（二十二日）以上中孚通訊社電 
[公電]  
　　雲南軍界全體公電頃閱報載李根源於奉到我督軍唐公撤換軍長電令後乃敢煽惑莫督圖謀反抗莫督爲所蒙蔽竟有改編滇軍名號捕殺官長斷絶交通之事近且續派重兵圍攻我駐粤軍隊聞之不勝駭異查駐粤滇軍兩師前於護國之役由我督軍唐公委託李公協和統率到粤轉戰經年保衛粤局亦可告無罪於西南且其兩師内部處理事項向由我督軍唐公命令辦理此次滇省改派李根源爲建設會議代表取消軍司令部以該軍隊歸本省直轄就近歸李公協和指揮自係滇軍内部之事與各友軍絲毫無關夫軍隊統系首貴分明中外古今理無二致關於駐粤滇軍内部處置惟我督軍唐公有此權限他人何得干涉此與各友軍自有其長官節制調遣同一意義誠以軍紀所關不獨一省一軍爲然也乃莫督徇私袒惡助叛獎奸旣失友軍袍澤之誼尤背兩　鄰好之方且莫督同爲統兵長官今不惜破壞軍常助此逆徒誰無部屬誰無命令此風一開何堪設想武等身在行間義同生死今受此凌辱惟有籲懇我督軍唐公毅然决然誓盡全力以保我百戰餘生之滇軍尙乞諸公主張公道力維法紀庶免以個人問題激成巨變影響西南貽誤國家憤激迫切不暇擇言臨電神馳竚候明敎雲南軍界全體劉祖武黃毓成孫永安李友勳秦光第唐繼虞李天保李伯庚王兆翔楊少石李修家李樹藩何海清馬節麟李玉崑李宗黃馬驄錢開甲徐進李選廷范石僧年承貴楊杰李菖英戴作業馬良李秉陽王潔修陶鳳堂顧秉鈞詹秉忠戴翼翹蔣光亮周宗濂華封歌王懋德李鴻綸王九齡倪惟明孫桂馨楊復光薛之標周懷植劉永祚羅樹昌林振雄龔師曾劉國棟葉成林姜梅齡歐陽沂劉耀揚祿國藩馬鑫培宋永康段廷佐張貴祚李濟光龍文漢潘啓洛蘭馥向文甲田之秀黃文忠高家麒劉存揚余炳劉應福郭自欽何廷楝楊汝盛謝爾庸周汝錫賴蔭長蕭榮昌尹誼陸錦先王伯齡木振華吳震東朱鑌同叩號印 
世界路透電 
[德國暴力政變之近狀]  
　　十六日丹京電柏林電稱開浦政府發表宣言書徵實德意志報所載兩政府商訂合同之說惟有不同之點如下（一）新政府以有經驗之大員組織之舊政府之大員亦得加入（二）新舊政府發表示文斥責罷工爲仇對國民之罪惡宣言書中並稱此項談判現方開始又稱談判未得决議之前已由開浦博士委託次長辦理閣務聞各次長决議不奉開浦之命令惟仍留職照愛白特政府之程序辦理各事舊政府則尙無徵實此項談判之文告　　十六日斯土加特電愛白特政府否認與開浦政府商訂協約之說據稱並未與叛黨訂約且要求開浦博士與其同黨脫離政界 
　　十六日倫敦電開浦政府與愛白特政府訂約之說衆皆以爲確實今忽有愛白特否認消息衆爲大異愛白特政府似以爲其地位殊爲鞏固並稱現已保衛全國各部之交通内務總長下諭禁止在德境之内散布開浦政府示文開浦政府今亦在柏林取嚴峻行動下諭布告凡罷工首領及罷工步哨須治死罪常備兵與柏林民衆交鬨頗烈死傷者頗多昨日魯特維資將軍司令部前有炸彈爆裂各處兵民巷戰消息絡繹而至惟無重大之事端開浦政府所稱以經驗之人才組織内閣然其中有特别部字樣頗有含蓄衆意開浦博士志在任定各部永久部長但須由元首任定而不得爲國會人物　　十五日柏林電柏林四鄉之人民與常備兵互起衝突常備兵用來福槍及機關槍擊射人民死傷頗多 
　　十七日倫敦電開浦政府現控制由柏林通各處之海底電線故得發出許多假消息未便輕信如開浦政府已得協約國之承認及所布兩政府之協約條件是已實則三憲黨已拒絶與之談判路透電社柏林訪員電稱新政府已覺其地位不穩革命黨希望大赦倫敦外交界得確實消息前東斐德軍司令伏比克將軍已加入開浦政府充米克倫堡之軍事迪克推多衆皆視此爲凶惡之况施米土夫將軍亦加入革命黨倫敦得未經檢查消息謂此次政變主動者實爲軍界帝制黨志在復辟云昨日斯土加特來電謂今眞正之角鬭非爲開浦與愛白特工人乃爲軍界帝制黨與勞動家普魯士鐵技師决議罷工至開浦引退始已此事甚關重要撒克遜路工現亦罷工虎丹堡路工業已附和聞巴伐里亞路工亦將步其後塵據柏林最近消息各項工事現皆停頓實爲前所未有兵士與工人屢相决鬭特萊斯登一處死五十九人每日捷報載稱開浦博士業已辭職革命業已失敗此說似屬過早但衆意軍人詭謀終不能得手 
　　十六日丹京電德國各處之國民衛兵與贊助開浦之兵士紛起衝突死傷甚衆法政府已派外交代表一員至斯土加特之愛白特睡府處 
　　十八日斯土加特電愛白特政府内務總長宣稱開浦氏之政變使德國經濟上受極大之損失目下煤糧皆不足用又稱政府擬嚴懲犯法之人 
　　十六日柏林電財政部不允應開浦之請撥馬克十兆以充臨時政費及發給兵餉之用昨日巷戰死者約六十人豫報記者哈登氏已就逮 
　　十六日柏林電開浦博士司理報紙員通告路透訪員謂過激主義之隱患甚大衆視此說爲該政府退步之計該員又警告外國訪員不得外出因共産黨有隨時起事之虞全體罷工使革命黨受一致命打擊加以革命黨素無政治威望彼等之權力全恃機關槍而已柏林昨日巷戰死者約十八人 
　　十七日倫敦電佛蘭克費特報載柏林電稱聞開浦博士與魯特維資將軍已自願無條件引退因獨立社會黨致以哀的美敦書謂將建設勞農民國之故 
　　十九日倫敦電未微實之消息謂基爾戰事中死人盈千時局嚴重聞共産黨刻在撒克遜尼與韋斯登里亞得勢 
　　十八日柯白倫士電美人二百赴萊浦齊展覽會者因情勢危急不能出境恐有生命之憂已懇請來因河美軍司令愛倫氏從速援救愛倫氏現已派專車開住萊浦齊該處境内常聞槍聲水電供給皆已停止現設法使美人齊集一處俾便同時出境目前各美人均尙無恙 
　　十六日亞姆斯特丹電荷蘭魚雷艇一艘已駛抵維林琴監視前德皇太子 
　　十七日倫敦電昨日丹京來電謂巡洋艦愛克福特號懸開浦博士之旗號於基爾反對開浦之示威者列隊遊行各街時發砲轟擊之聞死者共有四五百人房屋之被轟倒者頗多又聞水兵曾攻擊船廠解除工人之武裝 
　　十七日柏林電撒克遜尼之愛斯爾本已宣布勞農民國愛爾白菲爾特有携械之共産黨與兵士相决戰共産黨被敗有千人退入占領境内爲英軍解除武裝　　十九日倫敦電巴黎傳來私家消息謂德國愛白特政府已請協約國許其派兵鎭壓無德兵駐紥其中立區域内之過激主義 
　　十九日柏林電愛森經激戰後已降服武裝之工人是役死者約三百人共産黨已佔據東柏林火車站五處現有武裝火車馳往該處 
　　十九日倫敦電交換電報公司估計上星期四德國革命之戰鬭死者約二千人 
[各國事變彙記]  
　　十八日維也納電奥京兵士與社會黨互鬭死九人　　十九日柏林電白萊斯洛來電謂華沙與波蘭他處已發生過激性質之叛變 
　　十六日倫敦電羅馬尼亞發生嚴重之時局聞代理首相卜浦氏業已辭職羅皇令任亞夫里斯庫將軍組織新内閣按羅首相伏伊伏特氏近駐倫敦今日已啓程回國其行事輒與協約國一致今羅國另簡新首相協約國頗以新政府復施舊日羅政府之計謀是慮 
[美議院之和約保留案]  
　　十九日華盛頓電和約卒不能在參議院通過所議保留案未能得必要三分之二之多數 
　　十五日華盛頓電參議院已以六十六票對二十四票通過洛志氏所提出國際聯盟公約第十條之新保留案以代前之保留案案内包括美國所不願干預之國際爭端關於土地完全或政治獨立各爭端亦在其内 
[美海軍無線電之遞信案]  
　　十八日華盛頓電戰時官報傳遞局督辦羅傑氏今日告衆院商船委員會謂有四五大國津貼通信社擬將其政治作用之新聞遍傳界並謂美國宜實行以海軍無線電傳遞報紙新聞與商業消息之議案衆議員懹特氏答稱委員會一致意見以爲國會應准海軍傳遞電信於東方按海軍部所辷價率取費 
[英國新政黨之組織]  
　　十五日倫敦電泰晤士報稱喬治與衆議院領袖波拉勞及統一黨主腦楊格已允將統一黨與混合自由黨永遠結合而以喬治爲新黨之領袖其計畫或須稍緩發表蓋欲以新政黨與修正的政綱及改造的内閣三件已成之事同時佈告全國也每日郵報則謂下星期四日喬治對混合自由黨演說時將公布其方針今已發出喬治波拉勞共同宣言書請其黨員加入新黨聞此黨將名爲民治黨每日郵報又謂波拉勞將與統一黨集議對衆辭去統一黨魁之職並請統一黨員組織以喬治爲領袖之政黨 
[加入國際聯盟之各國]  
　　十六日巴黎電國際聯盟會秘書稱阿眞廷智利哥倫布巴拉圭波斯西班牙丹麥荷蘭瑙威瑞典瑞士薩爾伐杜委内瑞拉等十三國接請書後已表示願加入國際聯盟會之意 
[各國近事記]  
　十六日倫敦電英國皇太子今日自倫敦出發前往澳洲游歷送行者達數千人皇太子乘火車赴樸資茅改乘列朗號巡艦午後起椗 
　　十六日開羅電大馬斯克來電謂叙利亞大會議員於三月八日入宫以叙利亞王位獻愛米爾菲蘇爾卽經接受繼御上將服駕車至巿政局登位人民大呼萬歲菲爾蘇之弟亞白杜拉已被推爲伊拉克王 
　　十八日舊金山電美國運船伏龍山號提早啓程四月一日可抵海參崴 
　　十五日羅馬電意國尼蒂内閣改組更易閣員九人尼蒂仍爲首相暫兼殖民大臣謝洛嘉氏仍長外交　　二十日華盛頓電海軍部宣稱派給美國之德戰鬭巡艦及驅逐艦三艘將於四月間開抵美國 
　　十五日紐約電共同新聞羅京訪員來電謂羅國皇太子奉命責羅皇壐書致日皇以定羅日兩國之新交際皇太子此行擬設法使西比利亞羅俘得以回國 
　　十五日華盛頓電國務部已以與俄國通商而不承認勞農政府之切實計畫提交高等議會其内容尙未發表　　十四日巴黎電班勒維氏卽膺中政府之請討論組織華人學校詳則俾學生可轉升巴黎大學者現受委託以法總統戴香納之函寄致中國總統内稱世界文化以中國爲最古今鞏固中法兩國文化間之知識關係促文明之進小實爲要圖法政府願就其力之所及對於中國總統所發起之學校贊助其成立云云 
　　二十二日大阪電八幡工人之有選舉權者二千餘人决定票舉反對派候選議員其人須主張廢除壓抑罷工之警章而政府派之候選員大約爲八幡鐵廠之副督辦 
 
 

Page 7

 
 
[中美新聞社電]  
　　倫敦電交換報計算上星期德國新革命中死於戰事者二千人 
　　倫敦電英法兩政府均通告茀賽爾謂英法不能承認其爲叙利亞王 
　　科白倫士電據一未證實之報告謂德國基爾港戰事中死千人情形嚴重又據報告在薩克遜尼及威斯脫菲里亞兩洲中共産黨現得有進步 
　　柏林電愛斯能經劇戰後已投降於武裝勞工戰事中計死三百人傳說共産黨人已佔據柏林以東五鐵路車站現已派武裝火車前往 
　　維也納電國防軍與社會黨交戰死九人 
　　柏林電據上西來西亞電稱華沙及波蘭現均有波爾夫委克性質之亂事 
　　斯德加脫電開浦博士之政府於德國經濟上損失極重煤與食物大局均嚴重内務總長言政府對於擾亂之人必重辦 
國外要聞 
[美國之大農業塲（續）]  
　　去年之輪運出外者有苜蓿粉及糖各四千噸猪六千頭希福小牛一千頭此田場中之灌漑一由於阿根索司河河水一由於五十處深井中以抽水機抽水灌漑一由沿河多處淺井中抽水灌漑即此三處已敷所用此等抽水機皆用電力電線拓至二百里不特自用别有一百餘農人亦購其電力以助抽水此田場中所事極繁而總其事者僅有一總理名施底華居園城中其下則有田場管事一人助手一人專主田務田凡三萬畝分爲五區每區六畝各以一田事監督監管其事每區又分九部每部六百四十畝各以一部長長之每部又分小田莊四各一百六十畝每莊有一農人及其家屬居其間并僱佃夫若干人共同工作此三萬畝之田場除占去鐵路屋宇等地面外分爲一百六十畝之田莊一百八十處每莊皆極完備而由專家監理其事至一般佃夫等皆居於田場所告之屋宇中每月支取工資該場總理考察其田中所産斷定其幾許收穫即以告諸田場監督監督則於其所管區域内負完全責任每日跨馬入田巡視凡田中一切情形無不洞悉卽極瑣屑之事亦皆知之每部部長亦如之而每部農人亦熟知種植上種種手續措之裕如其佃夫類爲墨西哥人多勤於所事此偌大田場中殆未嘗有一人偷懶也每當三月田場中人人忙碌清理田畝以爲種燕麥之預備四月初則播大麥之種四月中旬遂開始種甜菜綿亘數千畝忙迫至六月初則又須種玉蜀黍并割六千畝之紫花苜蓿其第二次之收穫則在七月初迨七月十日左右而麥之收穫時期至至七月十五日則收割已畢又須鋤其地以爲翌年種麥之預備至八月初爲苜蓿第四次收穫之期届其第五次即最後之收穫則約在十月十五號左右一星期後甜菜亦須收割以機器爲助頗爲迅速至十月下旬天氣如佳勝則糖廠中開始工作需時約三閱月盡以所割甜菜入廠製爲各種糖料凡種甜菜之地歷四五年則改種苜蓿其割苜蓿者爲尋常刈草機割後即堆之小車中運入苜蓿廠内以機器麿爲苜蓿粉田場中兼營猪業由養猪專門家管理其事此三萬畝田場中養猪之地凡三十處每處有母猪二十頭皆能生育小猪全數凡六百頭每一母猪平均每年産生小猪十頭一年可得六千頭其食料則爲苜蓿及玉蜀黍二項頗足使其肥碩外此又營養牛業以養牛之專家主持其事田場中有草地一萬畝地甚沃野草産生極盛共畜希爾福牛一千頭每年夏皆在草地中食草這甜菜及第五次之苜蓿收穫後則轉入田中使食苜蓿聞此項牛業亦頗發達云 
國内要聞 
[濱江通信（鴻）]  
　　霍氏退職後之非難聲 
　　交通部主張根本收回 
　　中東鐵路俄工人以歸化多數黨之决心罷工要挾霍氏退職詳情已屢誌前報茲悉駐哈某國領事對於此次護路軍鮑總司令之勸告霍氏退出政權及解除俄軍警武裝事聞多責難之辭謂中國此等舉動事前並未通知跡近壟斷且霍氏爲受協約國所承認之政府之命而掌握中東路全權即有政爭禍發亦不應如此辦法而全路俄軍警亦經協約國承認而實具有保護全路所有協約國人民生命財産之能力今茲强歸中國管理果能保全安甯秩序不發生意外危險否云云據聞此種論調爲與霍氏仅人有深厚感情而發聞美國領事則認我國之緊急處分爲正當然此後關於中東路種種解决問題恐將倍覺困難矣 
自霍氏退出政權後本埠及沿路各站幸無危險發生護路軍在根據合同處理一切惟恢復營業問題尙無一定把握以經濟與人材兩皆空乏也頃據某要人却交通部曾有電致鮑總司令完全擔任欵項主張根本收回並聞已派出路政有經騐人員兪人鳳等二百餘人即行來哈爲整理該路之備至外交關係將責成顔世清（前長春道尹現鐵路董事）專辦 
此次俄人罷巿罷工我國商人工人亦多爲所牽動而加入其政潮旋渦中者曾由中東鐵路交涉代辦於我國外交當局前聲明俄人罷巿罷工純爲改革政治問題中國工人不應隨同俄人聯盟罷工應請設法維持以重路政云云業經督辦公所决議華工方面應派員剴切曉諭照舊任事故今日南行車（去長春）仍得開行一次惟海參崴滿洲里間之交通一時尙難恢復并聞一面坡帽兒山等地與本埠工商取同一行動云 
[東三省通訊（國奴）]  
　　哈爾濱俄工罷工之發源 
　　中東路之俄軍警解除武裝 
　　哈爾濱函此次俄黨鼓動罷工其舉動尙無越軌之行爲自十三日起罷工之後我國總司令部即勸令開工火車不能卽開每日祇開行往來一次其目的在推倒舊黨霍爾瓦特故我國軍警爲釜底抽薪計特令霍氏將俄軍警之武裝一律解除此事已於十六日實行地面尙屬安謐該黨發有鐵路同盟罷工總會檄文以分布於鐵路工人者文如下 
「最决斷之時機至矣」自僭之霍爾瓦特政府應將中東鐵路界内俄人身家財産之保護及界内一切俄國機關讓與東海濱省議會臨時政府若對此要求本年三月十三日十一點鐘以前無相當之答復即請速行一律爲政爭之罷工浿我同人應知必嚴結合羣之精神而後有團結之勢力務使鐵路界内俄國勞動者之眞意得以發表但對於外人切勿有欺侮之舉動吾人之目的在解脫自攫政權之人耳吾人尊重中國主權對於霍爾瓦特及前帝室政府之侵略主義吾人絶對腦中不再有此思想對於親善外人之華民權利仍應尊重吾人不可一時忘之吾人所結合之力惟以推倒霍爾瓦特及其同黨之勢力而已此黨之人現又有由各處聚集來此預備新政爭以圖殺戮同人伊等之手已被貝加爾一帶鐵路工人及諸愛國志士之血染紅矣現伊等又來此圖謀政權吾人眞意已表示之矣推倒霍爾瓦特推倒其同黨是也吾人卽此慶賀東海濱省議會臨時政府如吾人聯合總會之要求不得滿足之時則罷工推及中東全線吾人敬告中國之工人聽諸君等應知吾人之需要及要求最爲公平且合現在之時勢請諸君助吾人達到目的君等忠誠與吾人携手工作吾人素所深知諒君等必無破壤俄國工人之事人也罷工必達到要求完全之目的而後已决不讓步也必使無人作工無一車頭嗚笛如有破壤工人之事或藉以圖利及自怯而作工者願與衆共棄之已死工人靈魂必庇佑爾等於此時也伊等期望爾等竟成此功如爾等有破壤民黨之心者爾之子孫亦必被咒願爾等前進勿回顧勿疑慮 
就此檄文觀之哈埠華工迫於情勢不得不同爲罷工之舉然總司令部已押令開車每日往來一次俄黨亦無何等異議也現鮑督軍日内須再赴哈一次以便整理一切事務 
附吉長日報消息云本月十一日哈爾濱俄新黨發布宣言書要求霍爾瓦特交還政權於海參崴地方自治政府截止十三日午前十一時不得切實滿意之答復當以罷工罷巿爲最後之手段云云當經我國當局以東路在我國領土以内所有霍氏侵佔之行政各權自應由我收回毋庸該新黨干預因傳集該黨代表諭以安心工作路界内一切政權靜候中國處置該黨代表頗知大體允勿罷巿詎至十三日該代表等到我總司令部聲言仍須罷巿無法阻止一面並組設機關懸紅旗中外商民聞信大爲驚疑我國當局迫不得已始派軍警將機關解散紅旗撤去一面勸諭華俄各商照常開巿道裹各華商是日均未閉門十四例行休息之星期亦未休息至哈長火車現在每二日來往一次今日由哈開長一次則明日由長開哈一次均由華工司機另派軍隊壓車以備不虞至霍氏政權其軍警兩項已於十六日同時由吾國方面派隊卸除其武裝一切由中國收回其俄國已撤軍警如何處置方法將由當局妥爲籌議現在巿面甚爲安謐又聞自十三日罷工風潮旣起路務但有華人維持中國官吏派兵隊將革命黨員俱樂部佔據而監視其行動中東公司於十五日編成缺勤人名簿翌日擬出斷然的手段一律勒令解散惟自十四日後已歸平靜並不見赤色旗矣 
[梁啓超抵京後對魯案表示]  
　　梁任公氏於前午到京時東海曾派員到車站迎迓並約梁氏於昨日到府一晤梁於昨午前十時入謁相見之下先述一年居歐之旅况及在歐觀察所得之大槪最後東海以山東問題詢梁氏之意見並問國際聯盟之前途如何若將山東問題提出果足信賴否梁氏答辭甚長大意謂世人對於國際聯盟之觀察其始過於樂觀現時又過於悲觀至山東問題果然提出究竟有無把握目下固不敢斷言然若與日本直接交涉於國家人格損失太大深望政府對於此點須極力注意云云東海傾聽之下極爲感動梁氏又告其友人某君云山東問題余初到北京尙未悉當局之眞意何若惟聞日本送來之通牒至今仍在擱置之中余亦未悉其内容何似余意山東問題在和會中失敗之原因固甚複雜而英法之敷衍日本實爲其主因之一然及吾國拒絶簽字後英法舆論亦多數對於中國深表同情不特美上院大倡反對之論已也是以由公理方面言之此事日本雖勝利而實失敗吾國雖失敗而實勝利蓋人類天性每對於弱者表同情强權的外交此後必漸失其效力今吾國若盡廢拒絶簽字之前功竟允日本之要示而有直接交涉之事而國家人格因此失隳前此對我表同情者必皆失望而去是日本於勝利之外更加一層勝利而吾國之失敗遂終於失敗矣至於拒絶直接交涉之後將此事提出於國際聯盟勝負之數究竟如何今日無論何人固皆不能斷定且其手續應行研究之處甚多亦　短時間所能談及總之爲國家人格計余以爲今日有可不先有拒絶直接交涉之决心耳 
[吳佩孚軍隊撤防詳報]  
　　湘南吳業已實行撤防張敬堯於巧日（十八）續電政府略稱項接前方報告衡部已自由開拔分作兩路一路開往湘潭一路開往株州等語查吳師實行撤退前方防線頓形空虚務懇查照迭電所請速撥軍隊前來塡防是所切禱立候示遵云云據聞吳氏於十七日曾電覆張敬堯申明撤防之决心原電略謂此次　軍回防志决議定斷無變更請卽准備接防萬勿疑慮中央諒知直軍薪餉苦衷决不能不准撤防况湘省係貴督軍之責應速承認撤防如查遲延日久敝軍急於撤回防地空虚湘軍進駐是貴軍放棄守土之責於敝軍無涉如謂接防後恐有衝突則南北同屬一家並非外患讐敵但期理由正當不在兵力多少貴軍果誠意接防敝軍當力任調停决不至我虞爾詐輕啓釁端祈即迅速派隊接防爲譸現擬令第七十八團撤歸湘潭該團係二十師之隊特聲明第八團撤回株州易𠍹河以資收朿合先附聞吳佩孚叩篠印 
又據政界消息吳師撤防問題已由參陸處與曹錕商定分期辦法第一期先行抽撤三成之一湘南防區仍由直軍完全擔任俟接防軍開抵前線建設完備再爲第二期之抽撤張敬堯巧電所稱該師分向湘潭株州開行蓋即第一期應行抽撤之部衆也按照參陸處計劃現時留守湘境者尙有第一混成旅王承斌一部擔任永興郴州前線完全不動衡州大本營亦如之其指定抽撤者爲左翼之閻相文右側之蕭耀南正面續備隊之張福來三旅每步兵一團撤退一營馬砲工輜則每營撤去兩連第一期約共撤退一萬零數百人云 
[國民公報案與司法界]  
　　國民公報一案自北京地審廳判處孫幾伊以一年二個月有期徒刑後孫君不服上訴於高等廳高審廳於本月六日宣告無罪之判决高檢長尹朝楨不以爲然復上告於大理院此案發生已經半載現仍在訴訟之中孫君旣未釋放而主張無罪之高等檢察官及各推事或以被陷而去職或雖未去職而亦日在危險之中司法前途不堪設想茲將此案發生以來之經過詳情揭述於左以爲世人告 
此案内幕中之主動人物爲司法總長朱深而承旨獻動者則爲尹朝楨蓋在地方廳起訴之時尹方爲地檢長今則提起上告者復爲尹氏也至地方廳辦理此案是否出於自由意思抑或背後操縱有人但觀其辦理之草率與判决之失入已可不言而喻且此案判决纔經數日而承辦檢察官華國文及主任推玷何璂一則升爲某處高等推事一則進級加薪褒獎之加明明所以爲承旨者勸及孫君上訴於高等廳在朱氏方以爲總長威力對於高等審檢各官亦可一律行用乃高等廳中承辦此案檢察官郮衡審判長葉在均主任推事單毓華陪席推事林大文獨能不畏强禦審愼持平於第一次開審之後復從事於種種調查以明此案之眞相朱氏知此形勢未能如在地方廳時之一氣呵成也於是一面示意於高等審廳長囑其督率各推事認眞辦理一而運動警察廳請其將高等廳調查證據之公文暫緩答覆（此案中關於去年雙十節日國民公報轉載北京學生散放之傳單一項當散放之時巡警在場并未禁止可知轉載并不違法此節高等廳特行文警廳請其查覆）無非欲拖延時期以留想法干涉之餘地然歷時旣久警廳之公文終不能不覆而其他之調查證據手續亦已一切完全高審廳遂定本月五日再開公判開庭之日檢察官周衡論告無罪審判長於是日宣告辯論終結退庭之際三推事一出公判庭即入評議室評議决定之後即發通告定於翌日（卽六日）下午宣告判决評議之内容如何法律本應秘密外間自無從知悉在三推事辦事如此緊凑當係鑒於四圍空氣恐稍留餘地便來干涉之機朱深見此情形亦知事機甚迫特趕夜今尹朝楨走訪葉單林三推事囑其改期而三人中竟無一覔得者尹朝楨着急非常翌早（即宣告判决之午前）三推事入廳時尹已在廳等候一見面卽以總長囑令改期之說進葉等以業已通知各方面萬難辦到答之尹又謂此案判决内容大家先商量以後方無他故葉等以判决内容在未宣告以前本應絶對秘密除承辦此案之人外都無與聞或商量之餘地尹見葉等辭意决絶殊難通融然一面對於朱深又不能無以復命因此是日午前奔走於司法部高等廳之間者往返凡數次奈終不能得要領同時復遣其心腹檢察官張某入推事辦公室密探判决内容其時單推事案頭適有紙條卆明『控訴駁回』四字張某誤以爲此四字即對於國民公報之判决喜而告尹尹亦喜而告朱朱復誤信之而精神始略定及午後開庭判决宣告孫幾伊無罪與午前張某所探取之控訴駁回四字絶然不符尹極惶恐奔而告朱朱之怒固不待言尹亦自知實在對總長不住遂以救濟之說進朱問救濟之法如何尹謂當别令他之檢察官提起上告然而朱怒終不可遏是夜安福派人適有宴會羣嗤朱曰身爲總長而不能統一法界肘腋之下已生叛徒尙不覺耶朱臉大赤答曰我自有辦法諸君可靜觀之怱怱不終席先去於是翌日果有單推事毓華被捕之事 
朱對於承辦此案之審檢四人憤恨之程度本相等而獨於單毓華報復最速者則因此案單爲主任推事且因昨日張某誤報控訴駁回四字朱以爲係單推事有意𥳽弄故尤急於下手宣判之翌日單赴其友人王某家之飯局便衣警察暗中相隨王某家中本存有麻雀牌一付然係不全者暗探到門僞充車夫向門房探問謂吃飯已完大家快散否閽者隨口答以或將打牌亦未可料該探喜而去告諸警察區署立時協同警士二十餘人到王宅一擁而入極力搜索索得不全之麻雀牌遂問向例北京警區拿獲賭案即使案情確鑿亦不過由區了結向無送到警廳或交法庭辦理者單君被逮之夕該區獨得警廳電話謂總監囑咐今日所獲賭案皆須馬上送廳不得取保云云送廳之後吳總監復親自訊問由單君身上搜出名片即以電話告朱朱以爲被逮數人中身充推事者未必僅單君一人即夜特派高等廳司法巡警到警察廳辨認其意蓋欲於單君之外再獲得辦理國民公報案之審檢各人也乃辨認結果終不可得單君同友人竟於翌日被警廳加以賭犯之名連同送往地檢廳辦理現此案業經判决處單等各十元之罰金單以不服上訴（第一理由以法庭所執爲證據之麻雀牌明明短缺一張事實上無從賭博何由犯罪）而朱深方面則尙以判决十元爲過輕謂須罰八百元（依刑律犯賭博罪者處千元以下之罰金）亦已囑檢察官提起上訴單君以朱氏有意報復已呈請辭職朱則以之交付法官懲戒委員會欲與以褫職之處分然實際上此案訴訟尙未了結單君辭職亦未批准懲戒委員會亦未有褫職之議决而單君推事一缺朱已早派湘人鄷某接替則其目的在於使單君去官可知 
高等廳承辦此案者四人今朱深已報復其一其餘三人日來亦均有警探相隨欲伺隙而下手之數人者固未必有隙可乘然朱所以報單君者其手段旣如是對於三人亦何必俟其有隙始足以肆傾陷在單等固知朱深於國民公報一案有黨爭之關係安能聽其平反當主張無罪之時早抱犧牲主義一官之去留本無顧惜朱深亦知飯碗問題不足以制此數人也故必又毁其名譽非使各得罪名以去不可然則去官與犯罪固今日爲法官而不肯枉法者一種應得之報酬司法之黑暗如斯政府之淫威至是所謂司法獨立所謂人民受法律之保障祇能付諸夢想耳 
[京華短簡]  
　　昨日「二十」星期六原爲國務例會之期因届祀孔遂决停止一次各機關亦均放假靳氏則以内政外交諸關緊要乃於前晚邀各國務員在其私宅會議一次聞閣員除曾毓雋赴津外其餘都到尙有傅良佐衛興武亦均列席提出問題種種如外農敎三長問題外交問題借欵問題多所商談惟無甚結果 
福州案件近日雙方已經迭次接洽意見頗爲接近聞前日（星期四）午後三時日使小幡氏親到外部與陳次長繼續討論歷一小時之久日使對於我國要求各條件均有答覆並謂駐閩日領事業已更迭現經本國（日本）政府任命倫敦總領事林久治郎回往接充言下含有自動的更迭之意聞陳次長以更換領事一節實爲國民最重視之條件現旣經交涉辦理則爲自動的或被動的均可於條件之外再行討論惟對於各處國民大會所要求之條件仍在力爭日使亦不十分堅持大約有折衷讓步之意惟具體之解决則聲明須俟東京外部訓令到京後方能正式答覆 
北京工業專門學校學生排洪風潮已誌昨報茲聞學生方面於十九日上午在校内開大會當場質問洪鎔數事因答覆不甚圓滿致惹起即日請校髭出校之事學生謂洪氏對於校務不甚認眞辦理且對保釋夏秀峯一事亦不肯出力致動公憤校長方面人則云學生係因考期在卽要求廢考不能達到目的藉夏秀峯問題以爲排斥校長之標幟故全校敎職員均極憤激已於前日下午舉出五主任向敎育部爲口頭之辭職昨日上午學生又在校内開會事爲警署所聞下午特派武裝警察數十名圍守校門後見學生並無何種舉動始於七時前後撤去而敎育部方面自得學生排洪消息後部中重要人員多主不宜更換校長傅嶽棻尤贊此說聞將對於學生爲斷然之處置故此項風潮一時斷難平息 
[湘南國民大會詳紀]  
湖南衡陽學生聯合會女子救國會等四團體復行發起湘南國民大會於十二日正式舉行會場在城外雁峯寺場外高懸國徽上午九時搖鈴開會軍樂大作全體向國旗行鞠躬禮並三呼中華民國萬歲公推曾恕爲主席報告宗旨畢然後由各界自由演說每人以十五分鐘爲限類皆沉痛異常尙有短衣赤足者一人演辭尤爲慷慨演說旣畢由主席宣布通電及宣言書請願書等經衆逐條通過茲略舉請願條件如下（一）否認魯案直接交涉（二）閩案根據各地國民會議决案辦理（三）廢除一切中日間密約（四）解散安福部（五）懲辦賣國賊（六）恢復京津一帶自由權（此項之附註條件爲一懲辦天津警察廳長楊以德二恢復天津各界聯合會北京天津學生聯合會北京職員聯合會三以後政府不得干涉愛國運動四根據約法國民有集會結社出版言論之自由政府不得干涉）各項通過後遂共撮一影舉行游街是日陰雲密布泥濘載途而到會者乃達萬餘其臨時加入者亦有數千人大隊由會場出發入南門經南正街府正街出北門轉入瀟湘門至第三師師部請願沿途觀者如堵旣抵師部乃舉代表十餘人入謁吳子玉氏吳以公冗不克接見經衆再請始由副官長及上級參謀數人出見對各代表云諸君請願各節師長素所主張前曾迭電中央表示意見無如軍閥根深蒂固非師長一人所能剷除師長刻正悉心籌謀期得萬全之策諸君請願各件師髭必爲代達中央云云代表出而轉述衆皆認爲滿意乃散 
尙有要聞二及地方通信轉入後頁 
雜評一 
[新舊之爭（訥）]  
中國之爭潮不外三種一爲人的問題所爭在人與人之關係此爭之最小者也二爲黨的問題此黨與彼黨爭權利以勢力强弱分勝負或兩敗而俱傷無一定之結果可言也三爲新舊問題舊派與新派衝突爲國家進代必經之程序爭之結果汰舊存新可預料者 
今日中國之政潮黨之爭也無論勝負權利勢力終有消滅之日也學潮新舊之爭也最後結果敗者滅而勝者永永存在且必日益發展而擴大特今日新舊之爭正在開始將來所經劇烈之波浪必甚於武人之政爭耳北京浙江之學潮僅其動機乎 
 
 

Page 8

 
 
國内要聞二 
[陳炯明派兵入惠之消息]  
　　港　據惠州消息陳炯明現派有軍隊返惠係由汕尾登岸計共有八營是否確實未敢臆斷惟惠州督辦劉達慶刻下在惠城特别加緊戒嚴并派員來省多領子彈分派軍隊赴各要隘防守似軍情甚爲吃緊者又贛籍國會議員稱李烈钧所部贛軍司令彭程萬於舊曆正月初一二日開往港成道汕頭轉赴漳州謁陳炯明似與粤地現在之風雲不無影響以此觀之則日前當道之搜繳東堤粤軍司令部槍械信有由矣 
[浙江學潮誌（三）（宣）]  
　　專醫校長避鋒　一中學生拒郭 
一師通電留經　敎廳三請上課 
　　浙江醫藥專門學校全體學生於日前開會議决限該校校長錢崇潤於三日内明白答復收回斥除該校學生會代表連瑞琦朱有麟之成命一節業誌前報茲悉該校學生以限期已滿迄未完滿答復理應請該校長出席說明理由然後分别辦理無如該校長自知無以答覆不敢出席遂挽敎職員數人出而排解詎知雙方所提條件相差甚遠在校長方面以爲姑念該生求學無地可暫予收回成命但須連朱二生作悔過書一紙以便校長備文呈報官廳在學生方面絶無轉圓餘地以爲連朱二人代表學生全體在聯合會辦事並無何等過處故對於該校長所要求連朱二人具悔過書一層絶對不能承認且重提出二條件（一）「要求校長從速收回斥退成命」（二）「要求校長作悔過書與學生全體該校長見此情形左右爲難連日不到校任事說者謂其避鋒云 
一中學生已到校者僅百餘人以少數人不能代表全體至遲遲不能有所表示惟於前日開在校同學全體會議主張對新校長郭成九决議一致拒絶並聞當時該校學生特請郭新校長出席申明斥除學生之理由郭申明一層學生駁一層駁至最後郭竟赧然無言可答遂避席亦云苦矣 
一師風潮愈形擴大收拾爲難茲聞該校全體學生對於留經問題益持堅决態度昨且通電全國略謂「本校校長經亨頤自去年以還感時代精神之變換一切措施皆有革新之機而敎育廳長夏敬觀反藉口經氏不洽輿情遽行撤調推其用心蓋欲使吾浙靑年受二十年前之奴隸敎育是可忍孰不可忍學生等爲全浙敎育及文化前途計更爲全國敎育及文化前途計已一致决議挽留若不達目的寗犧牲一切曾派代表兩次向敎育廳請願皆不得要領爲此專電奉聞伏乞主持并請即電浙省長飭廳收回調經成命毋任企禱」云云但此次風潮旣由敎育當局造成平靖之責亦當由當局完全負擔當局苟能順應潮流從速收回成命以平風潮則記者有厚望焉 
敎育廳爲敦勸一師學生上課事曾兩派屬員至該校昨聞敎育廳又派省視學沈某至該校三請上課與該校學生徐某約談一小時仍不得要領而回 
浙江留日學生同鄉會來電云全浙學界公鑒世界戰後思想劇變吾國學校自北京以至各省無不順應趨勢亟謀改造學問自由思想自由文明各國視爲天經地義浙江敎育廳長腦中祗有破爛舊書豈識世界新潮乃伺寒假之機黜斥學生藉調委之名撤換校長恃官僚之威媚阿武夫吾國民遭此摧殘苟袖手坐視則思想學問此後均憑官鑄靑年學子何必修此齷齪之科學汨没其純潔之天良應即盡力抵抗貫澈當初之精神勿貽國人以脆弱之譏至各校敎職員休戚相關亦應聯爲一氣以正當方法指導靑年自完天職何去何從速請自决 
[南京快信]  
　　金陵大學特請潘來博士主任英語敎授法每星期二下午在大禮堂上課已有金陵女子大學學生十餘人金陵大學學生三十餘人報名附課實爲南京男女同校之嚆矢 
王警務處長因齊省長誔辰各縣知事均來省祝壽昨日下午三時特邀請各縣知事到處開茶話會磋商整頓各縣警務辦法共到三十四縣知事列席討論約二小時仍無辦法决定俟各縣警佐來省開警務會議協力進行王處長旋邀各知事敎練處參觀巡警操法六時散會 
上海王道尹徐警廳長沈縣知事蘇州朱鎭守使王道尹崔警廳長趙水警廳長均來省祝齊省長壽今日午車遄回蘇滬 
宜興縣陳知事迭被該縣公團控告私將地方各項公欵存店生息以致地方敎育實業善舉因以廢弛齊省長指令財廳派員澈查 
寗垣名公團因米價昂貴擬呈請軍民兩長開辦平糶以拯窮黎 
地方通信 
[松江]  
　　撤換鄉校校長五庫鄉第九國民學校校長程浩然業由縣公署呈奉敎育廳指令撤換經縣飭由勸學所遴選得金山縣甲種師範講習所畢發生陸珪璋呈請縣署委任該員前往接替 
舉行通俗演講附設圖書館之巡廻演講團歷年在各巿鄉講演七百餘次惟向未在城講過本月二十一日下午一時假座勸學所開第一次通俗講演嗣後并擬按月在城舉行一次是日除演講員朱企新外另請松江醫院主任侯念言醫學士講演種牛痘好處及天花痘救治方法朱講員則講過清明之種種陋俗明白曉暢頗能感動聽者 
　　發起國語分會勸學所第一班國語講習所聽講員業已期滿畢業現仍由勸學所長張彬士邀請各聽講員組織國語研究會地點仍在勸學所研究時間定每星期下午一俟會員發達即改組爲國語分會與北京總會相聯絡云 
[蘇州]  
　　蘇鄉逆案紀黃埭鄉尤巷地方鄉民范保泉年逾古稀前日因家務細故與媳略有口角詎其子根大竟以板櫈將乃父毆斃當經隣人聞悉喚同該圖地保到場將根大扭往黃埭警察分所備文派警於翌日押解吳縣公署經曾承審員開庭訊問據根大供稱因父催煮午飯迫不及待欲將長櫈擊民不期失足跌仆於門檻之下因此殞命云云又傳該圖地保盛阿四到庭審問據供當行兇時並不在場故未目見法官得供後即命値日法警將根大釘鐐收禁二所於昨帶同錄事檢騐等乘坐汽船赴鄉檢騐騐得該屍確有傷痕兩處當即塡具屍格以備研訊 
催送河工畝捐吳縣温知事近奉財政廳訓令案准運河工程局咨請將各縣秋勘熟田帶徵畝捐銀數開單送局以便遵辦等因除分行外合行令仰該知事即便遵照迅將八年分熟田帶徵畝捐數目查明開送以憑轉咨並委定劉寳壽爲守提畝捐水利塘工等經費旬報表册委員仰即知照云云 
烟酒牌照稅主任辭職吳縣崑山兩縣烟酒牌照稅主任顧兆麟因虧空纍纍迭次呈請辭職現經林分局長照准所遺主任一席聞逐鹿者頗不乏人而以汪某爲最有希望云 
[鎭江]  
　　稅所長因絲案撤任鎭埠森泰祥絲號運進白絲五包前被丹徒稅務所王所長誣指偷漏稅捐没收變價朦呈財廳因而激動絲綢兩業一律罷巿紳團拍電代鳴不平財廳委員密查已將王所長先行撤任絲欵發還惟絲該絲商云當自絲雙賣時實得價洋三千一百五十元該所報廳文内祇二千三百元相差有八百五十元之鉅且承買之某某商號鎭地城廂内外無從查出委係王所長揑報依此情形將來案結還欵照報廳數目發還抑依實賣價洋發還所長與商人間不免發生問題也 
[揚州]  
 
以致價値漸鬆計三日來每日已跌三角現價祗售五元五角廳令整頓敎育江都縣署奉敎育廳令知謂江都鄉區小學設備不完編製不合如義務小學之未設如勸學員之潦草塞責如學欵徒株守成局不設法開源如學齡兒童之尙未調查竣事着即督同勸學所實力進行以宏敎育云云 
鄉區盜傷事主江都東鄉裔家甸民婦劉王氏及劉玉龍兩家於十九日夜同時遭盜打刦劉玉龍之母許氏因拒盜被槍擊斃盜匪得贓而逸經劉王氏家長劉步程曁玉龍來縣報案佟知事除委徐承審勘飭探跴緝外並呈報省吏請予通令協緝矣 
[嘉興]  
　　嘉昌化學工藝廠進行省立甲種工業學校敎員薛玉麟曁省議員秦炳漢等前擬組織浙西化學工藝廠現聞該廠股份業已足額業定陰曆三月間開幕改名嘉昌化學工藝廠股份有限公司其地點即在嘉興先製螺鈿鈕扣牙粉雪花粉花露水各種化妝品俟開辦後再擬添製漂白粉肥皂等品惟該二項資本較大届時或須添招股份云 
[杭州]  
　　電話讓歸國有之决議杭州電話公司因北京交通部籌設長途電話須將本公司收歸國有爰於二十一日下午二時開全體股東會討論此事聞對於讓歸國有一節已表同意即公推兪丹屏徐申如蔣海籌高白叔王頌堅吳錦堂六人爲代表尅日晋京與交通部交涉償還股欵事宜云 
[寗波]  
　　捐資興學之獲獎鎭海縣商民董杏蓀前在原籍東管區老鷹灣興辦軔初國民學校捐助房屋及歷年經常費曁添造校舍費先後共銀一萬七千餘元由該校長舜年呈請褒獎茲已奉令給予敬敎勸學匾額由敎育部將褒章執照各件令發浙江敎育廳轉令鎭海縣知事查照轉發該民祗領矣 
[安慶]  
　　脫逃大批監犯當塗縣監獄於舊曆　正初二日夜三更後逃脫已决未决監犯十七名聞該縣監獄木不甚堅固兼以是夜風雪大作典獄員魏某業已回署看役人等亦入睡鄉該監南號監犯等乘間撬開地板挖洞而逃迨天明經役卒覺察報由縣知事即派本署衛隊法警分路追捕迄未弋雙初四日由法警某在東鄉陶家村緝獲逸犯王小喜孜一名聞有逸犯蔡某王某因追捕落水身死餘俱未獲現聞該縣知事及典獄員業已據情呈由省長令行高等審檢廳分别議處矣 
[開封]  
　　學生聯合會之決議事件河南學生聯合會因上海學生總會開會在即特於前日（十五）開臨時會議選定曹靖華李道源二君爲赴滬代表復於十七日開會討論代表至滬提出之條件及應持之態度大要如下（一）對於靑島問題反對直接交涉主張由聯盟會解决（二）如他處代表提議取消舊國會當極力拒絶（三）如各省學生會有受政黨利用者當宣布其罪狀（四）電北京政府速釋京津被捕代表（五）如政府對於外交不能順從民意全國一致罷課 
來函 
[南滙新場鎭宋尙義來函]  
　　敬啓者閱三月十四日貴報登載南滙縣商會來函查宋尚義者南邑並無其人悉由農會某豪董所揑等語不勝駭異尙義係南滙縣人住新鎭　鎭年二十有九歲光緖十八年五月十二日辰時生父名松亭除再向各公署呈訴外特謂請更正以昭實在南滙新場鎭商民宋尙義啓事三月十九日 
 
 

Page 9

 
 
   
 
 

Page 10

 
 
本埠新聞 
[江蘇第二監獄罪犯越獄紀]  
　　逃逸一百七十五名　格斃九名 
　　看守長張慕箎被害 
　　越獄之情形本邑西鄉漕河涇鎭新建之江蘇第二監獄所禁罪犯除女犯不計外男犯共有四百數十名前日（二十一）午後五時許該監派員循例將各犯收封及至六時許各監犯一聲號令先將看守繆均抱住用破布塞口同時向外衝出爲首爲江金福先擊倒警備看守許宏勛奪得槍彈奪大門而逃該犯等早經在獄預謀故有早將鏹水毁去鐐銬者有脚鐐尙存未毁者其時典獄長敖雲亭與看守長張伯應（號慕箎）正在獄中四面查察一聞警耗張急以雙手上前扭獲兩逸犯守衛門崗警士聞警開槍攔阻首先奔逃之犯應槍受傷倒地斃命者九人而張看守長當時亦遭江金福開槍及羣犯毆擊以致腦部受傷左足腿已斷立時倒斃獄内其餘在後各犯紛紛開東西非常門逃逸當由敖君立發電話報告各機關請爲兜緝事後調查被逃監犯連當時格殺身死者共一百八十四名敖君除派員查緝外一面電請上海縣警察所王警佐淞滬警廳徐廳長飭屬協緝典獄長之電禀廳長鈞鑒謹禀者屬監因地方荒僻呼應不靈振翔爲愼重起見訂定每日收封由各科看長曁候補看守長等輪値督率詎料於二十一日下午六時許値日看守長張慕箎正在督同各監房看守點名收封之時突見義字監犯江金福王道清等數人將看守繆均攔腰抱住以破布堵塞其口復將其頭顱擊破繆均跌倒該犯等乘勢衝出並將駐守監房外之警備看守許宏勛一木棍擊倒奪去槍械一枝子彈一排連呼速至警備隊室搶取槍取槍械子彈以圖大舉等云看守長張慕箎及擊傷警備看守許宏勛見勢不妥一全飛奔向外狂鳴警笛使警備隊室聞而保護槍械以便抵禦不料甫至半途即被監犯江金福一槍將張慕箎擊倒當即殞命邇時振翔適在電機室視察引擎忽聞槍聲知有警變隨即走出見看守長張慕箎正被擊倒立命警備看守劉南軒將江犯卽予格斃奪回槍械是時第二科長魏英亦聞趕至正在指揮設法捕回逃犯詎知各號人犯已將監房看守鎖匙奪去將各號舍打開電燈撲滅立時　擁而出者三百餘人爲首係朱永虎沈富山等兩名向前喝阻令迅予歸號即被沈富山猛擲一石擊傷肩下乳旁頓時昏倒痛不能忍内膜已損第二科看守長魏英督率警備看守奮勇抵擋又被朱永虎手持桌足擊傷腰部各看守見警備看守長官受傷竭力救護又被該犯擊傷看守多名該犯等乘慌亂之際將本監東西各首非常門扭開呼嘯逃遁振翔曁看守長魏英雖各受傷頗重亦不敢坐誤大局負痛掙起督率職員看守四出兜拿明知人數單薄不敷支使立即電請淞滬護軍使及上海縣警察所請派軍警來監彈壓並助追捕及至軍警臨監已隔一小時之久衆犯均已遠颺緩不濟急除當場拒捕爲槍彈格斃六名外計被逃去一百七十八名一面函請上海地方檢察廳就近派員蒞騐一面電請鈞廳鑒核迅予派員履勘其所遺第一科職務關乎重要已由振翔督派本監醫士張昌基兼攝所有看守長張慕箎因公被傷出缺曁各犯反獄情形及各逃犯年貌身歷表清册另文詳細呈報外謹此電禀再屬監地方遼闊天暮黑暗尋覓當場格斃祗見六名如再查出另文詳叙合併聲明江蘇第二監獄長敖振翔叩馬 
檢察官之騐屍敖獄長以當時格殺槍斃各犯亟應相騐爰於昨晨函請檢廳派員蒞騐下午該廳委沈檢察官沈檢騐員帶同錄事法警等乘坐馬車前往該獄檢騐當將已死江金福並朱永虎王道清徐阿福管三王長根陳定有蔣杏春羅義揚等九犯屍身逐一檢騐並無别故委係中彈傷要害而死令由善堂棺殮發封厝壇候示而張慕箎之屍身亦由法官略觀一過諭令由屬成殮 
逸犯之拘獲上海縣警察所王警佐得報後星夜飭派騎巡隊警士下鄉會同漕河涇鎭縣警第四分所全班巡警分投向朱家港長橋虹橋莘莊等處當時拘獲盜犯十三名昨晨又在陳家橋等處續獲二名先後押送警察所發交陸司法員提安研訊一過該犯等同供因饑餓難忍不得已脫逃問官判令備文解送地方檢察廳歸案訊辦淞滬警察廳徐廳長亦派探警會同二區三分所全班巡警在徐家滙及小木橋一帶攔獲逃犯五名押送到廳發交司法科訊供之下亦命函送地檢廳訊辦 
淞滬警察之協緝淞滬警察廳長徐國樑昨准上海地方檢察廳梅廳長函云據漕河涇第二監獄敖典獄長飛報該監獄内收禁執行之人犯忽於前晚七時許聚衆脫逃者共有二百餘名當將獄丁及科員謀害幸即在附近田野追獲數十名外其餘未及捕獲者尙多除已咨請英法美三租界各捕房協緝外並請貴廳長飭知所屬偵緝隊曁各區署所隊一體上緊追捕在逃各犯務獲解回等因徐廳長立即用電話通傳各區署所警正佐及偵緝隊長等從速趕緊協緝矣 
分監同時暴動西門内前老普育堂原址現爲地方分監内所禁罪犯共四百餘名均情罪較輕者當第二監獄監犯越獄時分監各犯亦起暴動擬一閧而出幸守衛較嚴先開槍示威各犯始行退入惟當時曾將汚穢之物任意亂擲昨經李獄官添派警士加意防護並將爲首起意之張阿三劉小金子二犯於昨午送請法庭訊明重辦又函云當該監反獄時城内地方分監禁犯亦起而滋鬧緣該分監囚犯張阿三監禁未及一月於是日下午五時三十分收封點名時張犯預將糞穢裝入帽内向主任看守朱堡掷擊看守葉大賓見之上前救護同禁犯人劉小金子即拿小凳向葉之頭部猛擊致被毆傷其餘各犯羣起譁噪幾釀大變當經分監長李允文立即咨照游巡二隊派來隊士三十名到監彈壓始獲鎭定無事昨晨李分監長已將爲首肇事之張阿三劉小金子二名解送地檢廳訊辦矣 
[瑞士瓊巽女士之談話]  
　　改革舊家庭之籌措 
昨訪某會瓊巽女焉得其一篇談話頗有見解爰錄之女士鑒於中國舊家庭之腐敗婦女品行之下劣謂非從根本解决而改革之不可中國家庭與婦女個人有數種不得有從事改革者即習慣衛生賭博游蕩服裝飲食居處敎養兒童待遇婢僕及個人經濟問題等是也中國婦女之習慣愈趨下劣上等家庭中尙不能脫其齷齪卑劣之習慣下等則更不堪矣衛生問題則中國家庭或個人皆不加注重外觀華美而内實垢穢者觸目皆是中國婦女大多空暇終日賦閒無事且因未受敎育故亦不能研究書籍以度此無限歲月乃從事於賭博自晨至暮浸溺於此中或則專事游蕩游戲之所無日不有此輩婦女之足跡耗財費時莫此爲甚因此而墮其品行因此而敗其身體總之於家庭個人均無絲毫之利益也近來婦女之服裝千變萬化幾於一月中變易數次而大多式樣非窄腰即短臂鞋則高蹺者有之尖頭者有之名曰天足實與以前之裹足無異於衛生上實大有妨碍也飲食上尤不注意廚室之汚穢竟不能涉足　鍋碗具之腥臭幾不堪嚮邇一至夏日則蒼蠅蚊蟲滿室飛舞在此中烹煑食物宜乎其中國之多病夫也至於中國人所居之房屋則湫隘而少空氣之流通房主則惟利是圖在極小之地築極多之屋房客双因節省經費聚多數人民住極小之屋宇以致一家病則延及數十家一人病則延及數百人兒童之最要者在於家敎中國家庭中之爲父爲母者皆不解此理以致兒童有不正當之習慣不正當之行爲或有抱怨於學校不滿於鄰里實則自己不善於敎養兒童耳中國家庭多蓄婢僕而對待婢僕均取嚴厲手段夏楚唇駡視爲當然要知婢僕者亦人之子女也視之主人不過有貧富之階級而已彼等以力換錢自食其力實有完全之人格主人恃其有財得蓄奴僕反賦閒無事於人格方面較之則似乎稍遜安得加以夏楚旋以唇駡耶總之以上種種皆必須從根本上改革之余）瓊巽自稱）今有一種具體辦法之思想及意見待得同志即當着手籌措余以爲無須集合極大團體以研究此事宜由各團體分爲方能得良好之結果惟必須抱定改革家庭之宗旨先在上海一隅着手及其有效然後分播全國上海之各團體如學生會留美學生會留日學生會國民促進會婦女靑年會女界聯合會等各團體或各學校均可擔任一種研究改革家庭的事業如某會擔任習慣的改革某會擔任衛生的改革等及年終由各團體各派代表三人集一大會將各團所研究之問題集在一處互相討論然後各人將各種意見（如改革習慣之意見改革服裝之意見等）朿在一處推廣於各處或友人及親戚等尤須於受過敎育者方面着手如是則非徒可收事半功倍之效即欲普及全國亦非難事也女士且云中國家庭中亦未尙無可採之處所以一面固宜袪除其下劣者一面尤當發展其優秀西人之習慣亦非盡美故亦不能專效西人而自己無所創造也總之取善而捨惡此其大旨也惟望此事之成中國獲利不鮮也 
[王正廷與友人論魯案書]  
　　解决宜俟美國批准德約之後 
　　王正廷君近致京友某君函論魯案事爲錄於下（上略）鄙意以爲解决魯案宜待美國批准德約之後蓋山東三欵早在美參議院對於德約主張保留條欵之列雖院中共和民主兩黨政見不同以致和約稽未批准顧其爭執之處乃在孟羅主義之解釋與英美聯會代表實際票數之多寡至於山東問題院中議員大多數深表同情其保留案早經通過無復質疑之餘地並曾由美要求英法兩國承認保留山東三欵英法亦已表示贊同之意矣據近日消息美參院兩黨政見日漸融洽不久德約可望批准卽使常會早閉不及竣事而茲事關係甚鉅亦當開臨時會速予批准批准之後保留案即發征效力復得英法兩强之贊助益樹聲援山東三欵將立歸無效原來我直日曲至是氣當益壯而魯案重開談判之時機至矣方時機之未至也山東三欵自列强視之猶在有效無效之間日人乘時誘我直接交涉縱不明據山東三欵以要求亦將陰有所恃而無恐緣英美法三國之議和代表固曾簽押三欵雖三國願爲我助亦將無以爲辭三國若礙難助我則我之勢孤而敵之威肆以羊就虎庸有幸乎故此際不可與開談判也即使萬一保留失望爾時再辦交涉亦不至每况愈下我國仍得束認三欵因我國始終未簽德約也故爲我國計靜俟則利躁進則傷鄙見如此質諸足下何如（下略） 
[各團體阻止借欵之電文]  
　　北京各公使並銀行團均鑒今上海各團體决議反對一切助長我國紛亂及增進人民痛苦之借欵謹向貴公使及貴銀行團作誠懇堅决的表示蓋吾國數年來杌隍不安之象皆北庭少數官僚及武人之搆陷至使民族萎籋進步遲滯痛定思痛知非革新無以爲國欲革新而猶恃此官憭武人無以爲治比來北庭屢以裁兵興實業等美名眩惑各友邦冀獲借欵以爲壓制人民之具用特函請各友邦當中國時局未定之前無論北庭用何種名義何種條件絶對不予以經濟上之援助此爲貴公使及貴銀行團所應注意者否則北庭多一次借欸國内即多一次擾亂而借欵告成之日尤爲四百兆人民誔生苦痛之期如是不惟是以召吾人反感且不幸妨及各國在華商務亦非吾人所心安也惟貴公使及貴銀行團察之再山東問題全國一致反對中日直接交涉並以奉聞中華民國全國各界聯合會中華民國學生聯合會總會上海各界聯合會上海學生聯合會京津學生駐滬代表團留日學生救國團印刷職工聯合會中華工業協會法租界商業聯合會滬北六路商業聯合會滬北五區商業聯合會豫園商業聯合會女界聯合會抵制劣貨聯合會救國志成團救國恒心團救國十人團聯合會回國華工同人會工界志成會北城工商聯合會吳淞路商業聯合會湖北旅滬各界聯合會 
[上海糧食檢查會成立大會紀]  
　　上海各界聯合會爲杜絶糧食出口起見特發起聯絡各團體組織上海糧食檢查會疊開籌備會議已誌本報昨晚該會舉行成立大會到者十二團體尙有加入之數團體因事未到各團體代表如汪醒齋張志鵬湯宗威古偉靑李恒林黃鼎奇舒警民董伯堃胡　天周新初穆蔚良陸星莊凌建南鮑榮峯葉振聲潘天乙陳如翔蔡明正等公推張志鵬主席先議定章程第十條如下「本會會費分入會費經常費特别費三種（甲）入會費五元（乙）經常費每月一元（丙）特别費遇特别事故時捐取之該費由入會各團體量力捐助」繼用記名投票法選舉總務文牘財政調查四股之主任結果總務主任張志鵬文牘費炳章財政周新初調查汪醒齋其餘各股幹事除調查幹事無定額外當於下次會議時再選出之次經衆籌畫進行方法會所决假上海各界聯合會爲總會另於各加入團體會所爲分會以便消息較靈辦事較捷對於縣知事署警廳署海關等處卽行派員接洽俾無阻碍并定於明日（三月二十四日）晚間邀集各團體代表再開會議十二時許茶點散會 
[上海各界聯合會開會紀]  
　　評議部開會前日（二十一）晚上海各界聯合會評議部開會到者十三人陸淇生主席華振聲（代蔣國珍）紀錄所議事件如左（一）修正章程案「孫鏡亞宋誠彰李峻華評議汪醒齋湯宗威（代施戎）提出」首由主席請提議人說明理由繼逐條付討論通過（二）修正評議部議事細則案「評議湯宗威（代施戎）程仕勇（代蔣國珍）張志鵬黃宗漢陸淇生提出」首由主席請提議人說明理由逐條付討論無疑義通過（三）按照修正之章程選舉評議長副評議曁各股主任開票結果評議長施戎副評議長黃宗漢總務主任孫鏡亞文牘主任温立會計主任汪醒齋交際主任李峻華 
　　幹事部開會同日晚上海各界聯合會幹事部開會到十四人孫鏡亞主席報告前有人提議修正本部辦事細則現評議部已經修正章程則本部辦事細則自有不能不變更之處當將修正案逐條付討論第（二）條衆無異議通過（一）（三）（四）三條宋誠彰提議再行修正結果再行修正案通過 
　　評幹兩部大會前（二十一）日晚上海各界聯合會於評幹兩部分行開會後接開大會（照章每年三月九月開大會一次到會評議幹事共二十人計十五團體代表孫鏡亞主席湯宗威紀錄報告及决議事件如左（一）報告經過事項（二）報告收支欵項（三）幹事自由認定職務朱仲齋張鎭藩擔任總務陳方陳天生擔任文牘宋誠彰吳畹生汪次一擔任交際餘係他人代表或未到會俟函商本人認定（四）黃宗漢云前本會爲反對分贓會議曾推代表往詰唐少川當據答覆通電各省現不主議和迄今唐電久未發表似應繼續進行衆無疑義主席聲明此係本會評幹聯席會議决議之事不必再取表决形式（五）孫鏡亞臨時提議（聲明請湯宗威代理主席）報載許實嵩等一百八十五人以議員銳義靦顔致非法機關之首領促進和議其稱謂尤屬荒謬離奇應函請國會查明此事是否屬實再按此電署名者祗有十一人究竟係十一人之舉動抑係一百八十五人之舉動卽行宣佈除名宋誠彰史觀濤附議由代理主席付討論結果全體通過（六）推定張志鵬周新初爲代表出席上海糧食檢查會 
[全國各界聯合會開會紀]  
　　昨日（二十二）全國各界聯合會開聯席會議毛一豐主席張靜盧紀錄（一）主席報告赴粤代表張啓榮來函報告調查前赴粤代表韓致祥募欵詳細情形當由孫鏡亞翁吉雲李宗鄴討論終結先函知天津各界聯合會催促韓君趕速來會結束前事（二）張星　告假十日代理文書科主任託翁吉雲暫代（三）趙萬川赴豫告假三星期（四）陳煦以要事回湘所有職務請彭璜代理（五）赴閩代表鄧均來函陳述在厦門與各界接洽情形並告不日赴漳（六）杭州第一師範來函報告此次學潮情形議决致電浙省長維持敎育（七）廣東海軍陸戰隊司令鈕永建來電通告日本軍動與英繼續聯盟將不利於吾國（八）毛君謂本席定今晚起程前赴南洋羣島大約三個月外四個月内方得返滬會中事想同人定能繼續進行至本席此去總須竭力進行以副同人囑望次喻義孫鏡亞李宗鄴相繼致歡送詞并激勵語畢即散會 
[最近金巿狀况]  
　　自上星期五至昨日止四日來大條近期共長四辦士三七五遠期共長四辦士半現掛遠期七十三辦士近期七十二辦士六二五先令四日間亦長三辦士惟三月份期標金巿價仍極堅固緣人心看高之故星期六上午開盤爲一百五十九兩二錢旋最高之價升至一百六十兩九錢星期日則最高曾開至二百五十九兩三錢最小爲一百五十八兩八錢至昨日先令雖長而人心更堅故最高價又漲至一百六十兩至十一時金價忽又小至一百五十八兩五錢其原因華商恒孚同豐永恒記萃泰恒豐潤泰康潤泰亨源天昌祥等金號先後向某某兩銀行買進三四月份期美金洋數址十萬元之故（價參觀商情欄）且廣帮亦買美金洋四萬餘鎊之多於是標金之價又復增漲據富有經騐之某君云今日大條尙有變遷 
[友華銀行報告]  
　　中美新聞社譯友華銀行二十二日報告云上星期日倫敦當地及出口銀價漲二便士是日紐約銀價一元六角八分正式金鎊滙率漲一便士金圓滙率漲三分紐約倫敦間滙價漲至三元八角今日此間巿面終日穩固上午華人買電滙金圓頗多四月份交者價自一百四十四元至一百四十五元金鎊交易亦多交貨期至六月份爲止價七先令六便士半 
[上海無專設農工銀行之必要]  
　　上海縣沈知事因奉令籌設農工銀行迭經邀集紳董會議僉以上海爲華洋通商口岸銀行錢莊已多無設立農工銀行之必要因特呈復江蘇齊省長其文如下呈爲奉令設農工銀行籌議具復請鑒核事竊於民國九年一月二十六日奉省長訓令准財政部咨行飭屬籌辦農工銀行由財政廳擬訂籌辦江蘇農工銀行事務所簡章通行各屬并派各縣知事爲該所勸辦員爲時已久成績罕聞應如何由該事務所督飭各縣切實籌辦妥議進行具報等因到縣查奉發農工銀行條例借貸欵項專供農工之用如於例定農工各項放欵之外另有營業其經理董事均應處罰此因農工無借貸之處所以倡設此項銀行迭經知事出示招募函致南北商會勸導紳商籌集股本自民國四年迄今并無成議究其所以然之故上海與他縣不同他縣鮮有設銀行之處非專設銀行無以補助農工上海有銀行四十餘户較一縣設一銀行所餘已多兼有錢莊一百數十家農工資本不患無從借貸卽使專設一行關於農工之欵久已普及於各銀行錢莊不能全數歸於農工銀行殷實之户挾重資以權子母未敢率行試辦所以行之於他縣顺因銀行錢莊之少而農工放欵之範圍較寛農工與銀行交受其益行之於上海因銀行錢莊之多而農工放欵之範圍反小農工與銀行兩不相需迭次籌議僉謂上海花紗米穀麵粉牛皮絲　等項皆農工之生産行廠林立資本充足可見各銀行錢莊放欵之浩大實無須於專設之農工銀行此非他縣所可比擬者也查條例附則内載各地方官認爲該地方應行設立農工銀行之必要時或紳商願出資倡辦得詳請批准後派員組織等語現經籌議無應設之必要自應據實陳明邀免與他縣一律辦理所有奉令籌議緣由理合具文呈復云云 
[電工聯合會常會紀事]  
　　電器工界聯合會昨日下午一時開第七次職員常會到乾五十餘人首由楊金隆發言謂本會總務主任李恒林感冒風寒今應推舉何人主席後由陳岩麓舉蘇祖圭主席大衆贊成主席告開會意旨並本會推廣義務夜課學校事當由各職員議决擬設義務學校二處一在法租界西新橋或弌里七號一在虹口崑山路東吳第二中校間壁景林里弄底俾附近者便於上課敎員請富有電學經騐者任之定於三月二十七日晚開課每日按時授課凡我同業會員學生有志求學者在一星期内速至本會事務所報名次報告本會修改章程現已就緖不日印出分發復由馬家才報告本月經過一切情形如聚餐會及蘇筠尙舉殯又探望病人及介紹科種種事宜畢末謂本當報告本月進出欵項因會計科返蘇須約下月再行報告主席又提議本會聚會時間太長按照普通規則每次聚會不得過二小時屢次會議到時不足法定人數遂討論不得逾半小時蒞會時已晚而散 
[商界聯合會常會彙紀]  
　　滬北五區滬北五區商業聯合會於昨晚七時開第四次常會到者三十餘人會長因遠出未歸由副會長鄧少屏主席鄧辭遂公推史君主席史君首先提議夜校事略謂邇來學生日衆課堂狹小且尙有報名者若皆到齊頗難安置應否另覓校舍請衆公决當由張文忠發言謂本校敎室不敷應用鄙人願將同户北舍讓給本校次由蔣介民發言謂張君熱心公益願讓住宅本校受惠益多奈有種種不便另遷之理由約略述之遂得多數同意校址暫不擴充史觀濤又提議收支賬目事謂共同討論當由會計報告去歲收支總數適相等本應將各項細則呈交會長察核因年關纔過俗務又繁以致不及抄錄深負職守云云復由蔣介民提議本會收支各賬除會計員外其他各職員皆無知者應請會計速抄細賬先呈會長察閱再請書記發單邀集評議部查核該賬以昭愼重經多數通過又由蔣介民提議鄙人前達一函主張要會各部職員分清界限應請評議幹事會計三部長各負完全責任協力進行云云當由主席發言謂蔣君提議一節非常合度且是具體辦法事權旣分精神自振將來必可爲各團之模範矣多數贊成遂通過又由甘善庭報告宜樂里一帶房屋賃金去歲曾加三元今歲又加四元値此商業困難應請何法阻止查該屋係六合公司潘明訓管理擬請文牘函致潘君要求豁免表决通過末由忻惠生提議本路各舖每月所納志願費屢被管理延期此後務設法維持等語遂宣告散會 
　　嘉興梧州兩路嘉興路梧州路商界聯合會昨日下午七時在東嘉興路橋堍四百二十二號該會事務所内開庚申第二次職員常會到者二十人由正會長周之璜主席報告各處來函並謂本會去年開成立大會後對於事務所房屋一時倉卒未獲妥賃正躊躇間迺蒙易大木行經理張君熱心公益暫將該行所餘房屋借與本會爲事務所積月以還便利不少在坐諸君咸所深悉日前接該行來函謂本會所假之事務所房屋現因另有他用應請妥讓等情到會查本會爲商民公意機關事務所尤爲根本切要之地故將該行來函立即提交評議幹事兩部參酌辦理旋由該兩部議决於是覓定房屋遷入於此至從前事務所所裝之電話現由易大木行承受自毋庸再費手續但現在是否應裝應請公决衆以經濟關係暫緩次由副會長金錦源提議去年收支賬目應用何種報告評議員黃寳泉主張用印刷品在開選舉大會前三日按名分發惟開選舉大會地點須預先擇定幹事員沈炳榮主張在本會所組織之義務學校内但開會應在何日管耕雲丁義全主張待報告册印刷完工再行籌備經衆一致贊成散會已十時矣 
　　法租界法租界商業聯合會於前日（二十一）下午七 
 
 

Page 11

 
 
時開常會由葉貺辰主席沈問師紀錄（一）報各本會前擬創辦義務學校其校址及敎員由汪醒齋擔任有可盡義務者詎今此二點均難辦到如另賃校舍聘請敎員經常經費何等浩大難以着手茲原發起諸君均不在座姑從緩議（一）報告公共體育場公判日貨會事由汪醒齋出席頃接省敎育會來函内開仍須公判時原代表到會决議仍派汪醒齋前往（一）報告本會選舉事上星期三開籌備會時被選各員未能全體出席茲再另發被選名單及選舉票務請選舉評議二人限星期二（二十五號）一律繳會星期四下午七時齊集本會公决大會日期復於此事互相討論至十時餘始行散會 
[捲烟同業會幹事會記]  
　　昨日（二十二號）捲烟同業開幹事會議首由陳良玉提議（一）本會幹事部須推舉幹事長一人公推沈佩蘭主任旋乂推副長季渭亮沈子卿文牘主任朱笙侯庶務主任童嘉生（二）議决此次成立希望久遠以後各大公司之貨凡我同業一致推銷毋分彼此（三）議决烟兌捐事望同業聯絡以期得美滿之結果（四）議决本會各號註册時會費自認槪不勉强分四季收納（五）朱笙侯提議會費應分甲乙丙丁四種當經公議每月（甲）一元（乙）六角（丙）四角（丁）兩角（六）議决各區幹事應推各區主任以便接洽當經公舉如下（虹口）沈星德韓貴生謝畦成（公共租界）蔣蓉甫陳文潮常慶貴（法租界）顧少卿周質均（南巿）沈延康彭壽昌葉長生（西門）王永齡沈勤昌（閘北）沈其祥沈德華（新閘）王文錦杜子春（七）議决本會本月常會逢單日下午四時至六時集議通過散會 
[烟酒聯合會爲張裕公司呼籲]  
　　請免仿製洋酒之公賣費 
　　中國烟酒聯合會昨致北京電云北京大總統國務院財政部農商部全國菸酒事務署鈞鑒張裕釀酒公司以機器仿製洋酒經營埀三十年耗資逾三百萬存本綦重取價極廉艱難辛苦不惜犧牲無非爲提倡國貨杜塞漏巵起見於國計民生實多裨益乃行銷漸見推廣而免稅期限已滿去年援案續請展免奉部批飭照機製洋貨成案准於出口時完納正稅一道此外槪不重征在案不謂邇日烟台漢口九江等處各菸酒事務局有另征公賣稅費之事稅率輕重不一對於舶來洋酒及國内洋公司所製則並不顧問同一酒類而歧視若此勢必外貨日盛國貨日減爲叢驅爵旣乖鈞座獎勵實業之盛懷又違大部不再重征之定案影響所及不獨該公司一部份營業受困實於國際金融大有關係伏乞迅賜電飭各省菸酒事務局分行各地菸酒事務所遵照原案槪不重征免收公賣稅費以維國貨而挽漏巵不勝迫切待命之至中國菸酒聯合會叩箇 
[國貨維持會常會紀事]  
　　中華國貨維持會前晚開第九届第九次常會議長汪星一因事遲到副議長徐枝春先代主席報告開會提議福建保存國貨公會函請由會召集全國大會促進國貨進步案公决函復贊成一面據情轉徵各省國貨團體同意以便着手進行又决本會原擬邀集國貨會聯合會討論振興國貨之計畫今福建國貨會旣有函請召集大會之事自可併案辦理次提議張裕釀酒公司函請分電大總統國務院財政部農商部曁烟酒公賣總署將該公司出品蠲免公賣費以維國貨案公决該公司原創辦人爲張君弼士回國興辦此種實業不惜資本實爲挽回利權洋烟洋酒旣不徵費仿造洋貨之國貨更應從寛辦理况製酒原料全係自種葡萄又與尋常米糧所製不同若征上加征致國貨因價貴而中殤從此外貨伸張不特大負國家因勢利導提倡國貨之盛意更失商人振興實業以及華僑回國之熱心本會天職所在未便壅於上聞自應電請政府俯念商艱准予蠲免次提議裁釐加稅擬上意見書案公决准卽分上意書於大總統國務院外交部農商部財政部稅務處等各機關務請注意減輕國貨稅率及照約微收外商在華製造出廠稅次提議擬與絲綢機織聯合會聯名呈請農商部將浙江長興縣一律停給繭帖案公决照辦議畢散會時已十一句鐘矣 
[最近日貨進口表上海學生聯合會調查科稿]  
　　木科科員祖　祺在三林滙山二碼頭查得日貨列表於下買號號主來埠物名件數價値東林金善口謝崇華大阪而盆十打六十元又又洋傘十五打一百六十元又又鏡子六十打五十三元和昌盛陸景明尉遲瑤神户燎具一百六十八件一百元又又牙粉七十二打一百十元又又鏡子二十四打九十六元大盛公嘉善大阪香皂二百打二百元又又銖器一百八十五擔三十五元震泰張杏卿又機具一千件七百二十元又又又九百件一千二百元永興復朱炳生又棉紗卅一擔九十斤五千五百元又又鏡子三十二打一百八十元舊曆新正以來東林所進日貨爲大宗其餘各商店亦較去年爲多 
[中國號之行踪]  
　　中國郵船公司之中國號輪船將於三月二十七日自香港啓行來申於三十日自上海開往舊金山 
[路透社遠東主任來滬]  
　　路透電社遠東任衛廉透勒氏新由英國來滬就職現居滙中旅館不日即將首途赴京 
[海部在京建設無線電臺消息]  
　　海軍部現爲傳達軍事消息便捷起見擬在北京地方建設無線電臺一座業經提交閣議通過由部飭令工程師相度適當之處擇地建築已繪具圖樣呈部核准其建築費約六萬元將次興工動作定期本年七月間完工俟造成後卽當招考生徒入學肄業三年畢業額設一百名以備他日擴充無線電臺之需將來經費充裕津浦京漢閩粤各埠尙須次第設立俾遇軍事可以直接傳達毋須電局轉發以期便捷云 
[華商電氣公司電機損壤]  
　　華商電氣公司北廠（即紫電殿老廠）電機一部車軸忽然斷裂不能開用已趕托某洋行用電接法修整一面將城内燈線移接南廠之電機惟路途較遠燈光不明該公司經理董事急欲將新裝之交流機試用但機爐雖備而附帶之帮浦未到亦難開試當向該洋行交涉昨得回信據云日内到埠即可試用云 
[浦南疫症流行之滬聞]  
　　本埠昨得金山消息謂該處近數日中發生一種時疫朝發夕斃療治不及婦孺傳染尤速旬日之間斃人不少吕巷洙涇廊下三鎭流行尤盛因之各學校已奉縣知事令暫行停課以避傳染本埠某慈善機關聞訊昨已先派人調查如仍未稍殺卽派醫隊往救云 
[刦土從犯請減刑期之訊判]  
　　粤人鄧田西人尼葛羅於前年二月二十號夥刦某土棧被捕解經公共公廨判鄧田押西牢四年尼葛羅押三年在案茲悉鄧田以是案正犯係尼葛羅伊不過爲附和犯所處刑期反在尼葛羅之上心不甘服特延律師提出不服理由具訴到廨昨晨檢察處檢出原卷由鄧之律師上堂聲請要求核減刑期李襄讞核禀商之英包副領事姑念該被告在押已有二年餘從寛判交二百元舖保開釋兩年以内不得再犯刑事 
[輪船西崽夾帶烟土進口]  
　　五人各禁二年 
　　亞細亞火油公司之裝運火油輪船此次從印度孟買來滬該輪西崽新嘉坡人王亞高韓鏡正郭方韓方源韓源串同在逃之人夾帶價値四萬餘元之鴉片烟土三百六十六斤半迨二十一號該輪抵埠由海關洋巡　額得志看艙發覺立卽知照水巡捕房捕頭梅羅督同包探何阿春前往將郭等五人連同烟土帶回收押昨解公共公堂請究先由江海關代表馬斯德律師上堂譯明案情次由見證額得志投案陳述查獲煙土報告捕房情形質之各被告皆不承認販運私土詞多推諉關讞員及陪審英卓副領事以被告等私販違禁物品證據確鑿應各科刑期二年着照章解交上海地方檢察廳送監執行抄獲烟土送請海關焚燬 
[包探破獲盜黨機關續誌]  
　　日前駐紥虹口捕房特别機關内全體中西包探在兆豐路四百零六號門牌婦人鄭朱氏家破獲盜黨機關計拿錢煥章朱振文鄭玉忠劉德峰吳漢文石元慶李小二子七名抄出手槍四支刺刀三柄子彈四十四顆連同該氏解經公共公廨諭令分别收押查明究辦等情已誌本報茲悉該探等又拿獲案内江北人黃春友江北女子蘇阿大（又名大姑娘）兩名昨晨解廨先據華探目張芝卿鍾星南上堂禀稱錢等上次訊畢帶回捕房盤問口供業已供認夥刦楊樹浦長安里八百十號門牌婦人辛沈氏海勒路三百五十九號門牌某姓有恒路九百十六號門牌日本人等三家衣飾現洋並稱往刦海勒路三百五十九號時係該處弄口擺皮匠攤之黃春友指使是以協同西探將黃拿獲因黃稱此事係該號屋内事主家所雇之江北大姐蘇阿大起意故又將蘇女拘獲惟本案内有日商關係應請連同前獲各犯一併改歸日領堂期審訊云云李襄讞核禀商之英包副領事諭黃蘇男女兩被告分别還押候日領堂期解究 
[包探偵獲匪徒]  
　　匪徒張德寳顧阿毛張連喜馬子文李福根姚小老海等在租界内組織盜竊機關被滙司捕房包探奚德安王桂生金福壽王桂亭陸連奎偵知禀明捕頭協同西探目泮林士在法租界某花烟間將張等六名一併拿獲解入法捕房經法捕頭詰悉其情飭令該探等帶回訊究 
[羣學會盲啞學校成立之先聲]  
　　滬南羣學會擬辦盲啞學校一節曾見報端茲悉此事已經該會執行部長高硯耘君積極進行聘定南通盲啞師範傳習所聾啞科畢業生洪懋椿爲聾啞部專科敎育先從聾啞一部入手一俟洪君來滬即招收學生開始授課云 
[民强學校開學紀]  
　　閘北北公益里民强學校於前日舉行開學禮來賓到者爲陳維翰尹村夫兪馨如顯霖周魏石生沈子顯徐少棠周德甫蔡遜忱袁超驤等十餘人秩序如下（一）振鈴開會（二）校長徐錦裳報告成立狀况（三）敎務長徐惠施演說（四）國文敎授卞鎭坤與算術敎授兼國文敎員瞿愛棠等相繼演說（五）學生向國旗行敬禮（六）師生行相見禮（七）同學行相見禮（八）散會 
[工業進德會創辦學校]  
　　工業進德會會長姬佛陀氏近以楊樹浦一帶工廠林立爲各工　萃之所因就三新紗廠對過辛家灣賃屋一所設一分會以柯執柯程海標爲正副會長張亦和爲庶務司理會務進行手續並在該處租賃平房十六間創辦學校一所以葉燦如魏紹章爲敎員專收工人子弟免繳學費昨日下午行開校禮商學各界之蒞校參觀者不下百餘人聞王揖唐亦到校觀禮云 
[北區公學學生南翔旅行紀]  
　　海寗路福壽里北區公　組織童子義勇隊一節曾誌報端茲悉該校於前日（二十一日）乘九時十分鐘滬寗快車旅行至南翔是日除義勇隊全體出發外尙有男女學生二十餘人山校長王君總幹事唐君曁全體敎職員督率前往會餐於古漪園中繼至大悲閣前演講靑年愛國要旨聽者動容講畢復至南園游憇多時始乘車返滬歸校時已鐘鳴六下矣 
[少年宣講團十二週游行宣講紀]  
　　少年宣講團總部於昨日（二十一日）舉行十二週游行宣講在本埠西門小菜場開講聽者百數十人胡戒華講「救國之覺悟」「公衆衛生及疫病之預防法」「個人之惡習」陶德章講「勤儉」「合　方可禦外侮」兪光芝講「高麗亡國史」聽者頗多講畢後復舉行露天學校學生四十八人唱歌識字成績甚好至七時散並聞該團　　定日期分往浦東靑浦等處開演講大會宣講及化裝演講云 
[公立上海醫院新設分診所]  
　　南巿公立上海醫院近來求診病人甚多各醫員雖極忙碌而該院僻居浦邊西北方面病家尙感不便屢有人請求該院王院長設立分院王君因設分院旣　添加經費又須實益及人故未允辦今審察該處情形及近來症狀准定暫租民房先設分診所試辦俟將來果有分院之必要時再行擴充聞已擇定西門外方浜橋民國路華安坊北首二十六號定於三月二十四日（即舊曆二月初五日）開診每日午後二時至五時爲診治時間該處於西北方而交通尙便現先分施診例診二種如時症等須留院醫治者則送南巿三泰碼頭本院云 
[火油公司夥勒詐案之審訊]  
　　亞細亞火油公司指控司事福建人邵筱翊於本年一月十八號起至二月十七號止先後向外埠經售各號主用恐嚇手段勒索洋一千元等情昨由總巡捕房包探耿德標西探麥道將被告拘解公共公堂請究先由原告代表律師起述案情次據該公司西人開倫上堂譯訴被告係公司雇用專司調查長江一帶分銷之店以調查所得報告總公司其一切旅費亦由公司供給詎被告竟敢向通州信祥號主曹永生海門福記洽號主汪利川索詐巨欵經曹等報告故而控究云云並據曹永生上堂證明邵筱翊用威嚇手段索洋三百元當照數付與同德莊莊票一紙又據汪利用上堂證明伊代售原告公司火油有海門崇明北新鎭三處被告於二月七號到海門向伊索洋七百元謂如不付即將三處經理資格取銷故祗得照付有簿據爲憑等語即將賬筐呈察被告亦延律師代表出庭向以上各人盤駁一過因時届午不及再審中西官諭被告交一千元人洋並保候再續訊 
[本夫撞破姦情]  
　　住居虹口百老滙路一千零八十二號門牌之甬婦余兪氏近因其夫余富貴出外經營與船户兪　順有染昨晨兪與該氏同在一處適余歸家撞見喚捕將兪與氏一併拘入捕房禀明捕頭諭飭分别押候解究 
[和誘案之發覺]  
　　閘北姚家石橋興德里居民揚州人王登科有二十一歲女阿四於正月十一日被皮匠孫德成誘拐成姦在滬西曹家渡地方賃屋同居昨爲女父偵知下落前往將男女一併扭入四區請究顔警正諭令收押候究 
[扭控悔婚]  
　　义袋角江北客民董春高憑媒聘定同鄉左日朝之女阿三爲媳擬於今春擇吉迎娶詎左忽悔婚昨被董扭入四區二分所告發倪警佐以案關婚姻諭解司法科訊核 
[雉妓請求超拔]  
　　昨晨濟良所西女董伴送一不願爲娼之雉妓至公共公堂請爲發落據該妓供名方阿香向在北京路六百三十號門牌爲妓此次自願投所乞爲超拔中西官判方阿香發濟良所留養再核 
[昨日公共公廨審訊民事案紀]  
 
與義羅副領事會審「義國商人派拉尼訴亞細亞照相館前經理林姓名赫勃脫（即林祝三）不理照相材料價洋一千三百七十四元並利息案」此案因被告律師迭以其當事人赴美未回爲詞請求改期案懸至今已有半載茲原告代表律師得悉被告現在上海且有人看見故意抗傳不到故到堂請求照控缺席判决審時被告及其保人仍不投質僅由律師到堂操西語辯護「結果」准照原告所控伋利息缺席判决着保人賠償第四庭由兪襄讞會同美丁副領事審判者如次（一）「孫楚卿訴已閉貿易銀行經理陳廷孚擅將託爲保存値價洋二千七百餘元漢冶萍礦務公司五百四十四股之股票私自抵押延不贖還案」此案審訊十二次始告終結判决原告勝訴茲因原告之律師對於判詞要求增加此項股票係被告非法抵押一語俾原告按照法律可向受主索回故到堂陳明此意而被告及劉問芻之律師亦皆到堂略述數語其詞未譯「結果」會商再核（二）「陳梓臣訴王國恩不理貨欵案」此案前已判决被告還洋二百四十五元並繳堂費因被告保釋後尙未料理故原告之律師到堂要求執行堂諭被告及保人均不到案「結果」飭提被告並傳保人訊追（三）信孚洋行訴福州路采芝齋糖食店小主姜若鏞不理擔保所你貨洋一千二百零一元五角案據被告上堂供認蓋章擔保所欠控數屬實要求寛限以便賣田賠償「結果」着被告連利息一併償還並繳堂費 
又昨日午後二句半鐘第一公堂由關　員會同西洋副領事施君審訊「陳品梅控入西洋籍之陳駱靑不理票欵案」據被告陳駱靑所廷之代表律師上堂譯稱被告因經濟困難曾出期票兩紙其利息按月一分太鉅請爲公斷原告律師聞語起稱此事已於去年八月二十二號經公正人公斷被告償還票欵及利息云云「結果」判被告分兩期兩個月内照繳公正人判定欵並常年七釐利息及律費洋五十元又午後第三四兩庭所訊之民事案亦爲紀述如次第三庭由陸襄讞及美約副領事續審「汪步雲訴　者石潤去不給代購洋碱　金銀五百四十六兩及石訴愼昌洋行買辦徐生棠欠交定購洋碱請追價目並損失銀一千四百五十三兩二案」先由愼昌洋行西人壳克上堂證明石所購之碱係伊引售與吳敬仲之貨等語次據被告徐生棠供明石購碱出貨時並未過磅直至將貨出清始來謂重量缺少但照我之賬目核算貨欵恰好兩清等語復由石之律師起向徐等盤駁良久時已暮「結果」改期再訊第四庭由張襄　及英包副領事會審（一）「花世界游戲塲主任隋潤川訴大行臺旅館股東兼經理尤梓才違背租屋合同擅請堂諭發封房屋請追損失銀四千兩案」先由原告之律師向該旅館副經理汪炳炎詰問當時租屋書寫契據情形汪言語含糊堂上諭若仍言語支吾定干懲辦汪始供述一過嗣由尤梓才上堂經兩造之律師向其盤問良久「結果」改期再訊（二）「楊福林訴婦人陸薄氏不理代向陳阿福借洋三十五元案」據楊投稱被告已　洋二十三元存案請求給領餘欠被告旣不在滬我亦不追「結果」被告存案之欵給楊領去了案（三）石增祥訴唐仲箎不理欠欵案」原告到堂以案已了清請求註銷「結果」照准（四）『孫德昌木器店訴王潤興不還擔保租賃木器案』訊明原告所控證據欠充『結果』註銷此外如顧金榮訴張紹雲不理欠洋三千另六十元及包國香訴王瑞卿不理欠欵珦案均因兩造未到未審 
[法公廨訊判胡庚廷欠欵案]  
法商茂新洋行前延逖百克律師代表投法公廨控現押公共公廨之胡庚廷不理欠銀及定貨損失共計一萬三千一百七十餘兩等情旋由法公堂函致公共公堂飭探將胡送案詰據胡供認欠洋判候提保人黃石安到案再核在案昨又傳訊捕頭稱保人黃石安已至南亦地方故未到案請核詰之胡庚廷供今商人之各股東已在漢口設法請求寛限料理中西官判胡交人銀並保至於黃石安所擔保之五千兩欠欵候提黃到案再核判畢諭將胡仍交公共公廨包探帶去候　結後再行送案執行 
[限十四天還洋]  
婦人孫王氏前投法公堂控某鐵舖主張阿七將坐落曹家渡之方單一紙向婦人抵借洋一百元約期贖還迨至届期分文不理請求傳案訊追經中西官核准飭傳去後張避不到案判改提在案昨由包探杭光福將張提案解廨請訊原告由某甲代到稟明前情請追本利洋一百十四元詰之張阿七供認欠洋今托人在外設法請求寛限料理中西官判張交保限十四天内還洋 
[汽車夫違章科罰]  
汽車夫李紀同日前駕車至法租界愷自邇路不聽巡捕指揮當由該捕抄明號碼回稟捕頭於昨日將李傳至法公堂請究先據捕頭上堂禀明前情繼據該捕投訴李違章情形詰之李紀同供是日民人駕車至該處實未瞥見該捕舉手餘供支吾中西官判罰洋五元充公以儆 
[私賣鴉片之科罰]  
法捕房西探長石維也日前偵悉鄭家木橋街某號門牌毛維榮家私賣洋烟又前新街余杏生吉安里黃汝林等在家私設烟榻容人在内燈吸實屬有違禁令爰於前晚親自帶同探目黃金榮等前往按户抄出烟膏烟槍燈具甚夥當即連同烟客等一併帶入捕房烟客連罰斥退毛等三人交保候究昨日傳解法公堂請訊先據石西探長上堂稟明前情並將烟膏烟具呈鑒詰之毛等三人供認私賣燈吸不諱中西官判毛間洋二百元余黃兩人各罰洋一百元充公起案烟膏等物一併没收 
[私藏鴉片煙膏之薄罰]  
虹口吳淞路四百四十八號門牌廣東人蕭阿福及四百五十五號門牌嘲州人王如兩家均私藏鴉片烟膏陳設烟具被三百七十一號華捕查悉稟明該管捕房捕頭前往將蕭王二人連同違禁物品帶回准該兩人各存洋一百元保出昨經公共公廨傳審先據蕭上堂供稱抄出煙膏四盒係母親買來自吸普不出賣與人等語次據王所延之律師起立辯稱王處抄出之烟膏等件係王預購備病發時自食等語中西官核供姑念兩被告尙無違法私售證據從寛科蕭罰洋三元王罰洋五元一併充公烟膏煙具焚燬 
[續誌華捕追獲攔刦匪徒]  
章錫榮在派克路被吳金華劉阿二王阿二攔住攫取身畔現洋鈔票由巡街捕將金等三人拘入捕房押候解究等情已誌昨報昨晨捕房將三被告解請公共公廨中西官會訊之下諭仍還押查明再訊 
[串騙白煤]  
浦東人徐阿六近因冒用常熟裕新號名義私刻圖章　　字條向新閘路義泰與騙得値價洋三百三十元之白煤三十　　串通周阿泉銷贓於掮客余愛生得洋一百三十元分肥被匯司捕房包探王桂亭查悉將徐周余三人一併拘入捕房押候解廨訊究 
[四積竊各押五年]  
顧培利杜阿毛陳阿根尤大有子先後行竊公共租界内中日商號居民衣服器具三十餘户案發被滙司捕房包探奚德安王桂生陸連奎拘解公共公廨訊押候查吊贓物傳齊失主再核在案昨晨捕房吊齊各贓傳同失主陳有來倪漢生盧永祥陸文奎戴毓齋陳阿　張　芝李明松范高林潘阿小陳者生陳阿金楊芹顧月芝張阿五汪阿四王瑞根曹福根張楊生談金林顧毛生王福全江仇氏趙王氏趙徐氏日本人東肥伊毛松波噪等將顧杜陳尤四積竊解請中西官逐一質訊屬實判各押西牢五年期滿逐出租界贓交各失主領去 
[過犯摸竊押兩年]  
贛人陳仁德前日在福建路摸竊沈彭年身畔銀元鈔票金四開携贓圖逃被包探姚錫卿追獲人贓帶回老閘捕房押至昨晨解經公共公廨中西官訊實以連係過犯判押西牢二年贓交原告領去 
[誌謝]  
昨承振華油漆有限公司贈月份牌六張又小世界游戲塲贈二月份游券二十紙誌此道謝 
來函 
[物華絲織有限公司來函]  
敬啓者本月初二日貴報本埠新聞綢業調查錄載有敝廠之物華葛正式加價每尺漲至六錢四分等語查敝廠自本年元旦日爲始每尺實售元六錢六分染色另加誠恐各路客號誤會特此奉函請即更正物華絲織有限公司啓 
來件 
[華商紗廠聯合會第二年度經過情形報告書（續）]  
（民國八年三月至九年二月） 
（五）調查各廠現狀本年度内發生抵制風潮冒牌及改牌棉紗紛入内地各廠頗受其影響本會爲防微杜漸起見特編定華商紗廠地址商標一覽表一種分贈各團體及各省商會頗受一時之歡迎然聞於各廠紗錠布機之詳狀尙付缺如殊不足以考國貨之情形及逐年紗業之進步乃又製成表格詳細調查函請各廠照塡當蒙一律塡寄本會當據以製成華南紗廠一覽表一種於陽曆八月出版共印千張自出版後索者紛如未及兩月爲之一空顧後表雖較前者略詳然終嫌其未臻完備以後如有關於調查事項仍希各廠詳晰見示庶使國内棉業情形瞭如指掌於各廠營業亦不無略有裨益也 
（六）紡織機内地免稅本年度三四月開歐戰告終國内紡織業漸有振興之象曾由劉柏森先生提議經董事會公决呈請政府免除紡織機器之進口關稅一再遞呈竟不獲邀准僅由財部批准華商購用英美紡織機械之沿途釐金限期酌量豁免但必須由購辦之工廠或公司將廠名商號及購用物件數量專案申明方能核辦云云續於本年度二月間以偶得一種機會可望將棉花之復進口半稅取消當由會函致江海關監督及江海關稅司請其轉呈總稅務司及稅務處財政部蠲免之現已奉稅司復函允爲轉呈能否邀准尙不可知（未完） 
雜評二 
[地方監越獄（庸）]  
上海地方監獄此次發生之越獄案罪犯蜂起圖逃者三百餘人其非倉卒暴動殆無疑義監獄本以分房監禁爲原則如此大規模之越獄事前之聯絡佈置必已多日使典守者平日於各犯之舉動嚴密注意豈無痕跡發現何以毫無覺察竟至措手不及被逃至一百七十餘人之多縱未必有其他情弊然平時之盡職與否亦由此可見矣 
尤可異者地方監旣發生越獄重案而同時城内分監亦有罪犯鼓噪情事兩監地點之相距固十有餘里以意度之兩監人犯當無可以聯絡之塗徑乃不先不後同起騷動若預約者然豈事有偶然耶嗚呼上海之監獄行政 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社會談 
[金陵閒話（上）] [  埜如]  
　　甯垣經兩次兵燹元氣迄未恢復而世事變遷現狀則大異僕係寗人之一份子因縷述瑣屑錄付自由談以爲他年之印證或亦閱者諸君所樂聞者歟 
自辛亥癸丑而後巿面清淡生計艱難富豪子弟一變而爲無業游民者有之温飽人家一變而爲饑寒門第者有之蓬頭垢面之乞丐數倍往昔豓抺濃妝之土娼到處橫行生計愈艱世風愈下痛心疾首孰有過於此者乎尤可恨者秦淮各茶舫自禁絶歌妓坐唱以來男女雲集生意反較前興旺蓋歌妓無所事事類皆暗操神女生涯日與一般齷齪妓女與土娼假茶舫爲誘客地舫主爲維持營業起見莫不百般優待以示歡迎是茶舫不啻歌妓與土娼之吊膀公司而歌妓與土娼以不啻茶舫之活動廣告也互有　係互有利用而若輩營業乃大盛輕薄少年一臨其地則樂而忘返如入五里霧中商店夥友與學徒時有捲逃等事蓋以此也嗚呼有傷風化至於斯極長此不救少年子弟勢不至不流爲無賴不止小家碧玉勢不至盡爲土娼不止力挽狂瀾是在有整頓風化之責者 
城内外商店林立外觀非不佳也而巿面蕭條生意清淡直無商業之可言有心人靡不衋焉憂之生意較大而利較厚者莫如絲業與綢布業然上年銀根奇緊均受打擊鮮有不虧本者其他更勿論矣惟茶館與盆浴堂生涯鼎盛實有一日千里之勢聞將來貢院改闢巿場茶館足有十三家之多營業發達槪可想見雖然茶館生意好閑人滿街跑（諺云） 
殊非社會之福也 
雜談 
[情場罪惡史] [  瘦鵑]  
　　橱下之人齒（上） 
英國道塞德府之古山奇聖密乞爾村有威廉白頓ＷilliamBurtcn者村中副郵長也已娶妻生子矣家庭之問情好頗篤郵務之暇復爲梅納大田場囿人司獵兎之職足跡所至村人無不熟識其所見聞亦較村中故老爲廣有村女曰威妮佛麗米吉兒ＷinitredMitcbell美而艶亦傭於梅納大田場爲女庖人威廉白頓時至田場見女美悅之時時露其情欵威妮佛麗方在妙年如春葩之初綻芳心叩叩已解風情旋亦傾心於白頓女固識白頓婦而情之所鍾乃竟不能自遏先是女本有定力不然不爲情動至是則脚力弛而脚跟動矣二人密會甚頻相愛益摰威妮佛麗之輸情於威廉白頓也猶入人園苑盜美菓初啖之其味殊甘一旦事發則回味之苦乃有逾於黃連一千九百十三年三月某夜二人相見於蘇佛爾田園中其地幽蒨可人意去村亦不甚遠僅五分鐘可達威妮佛麗旣見白頓則容色忽慘變囁嚅告之曰嗟夫吾歡吾心滋懼自與君悅不能自持今竟有身矣事發將奈何吾惟有自殺耳白頓擁之臂間吻而慰之而事發二字若椎椎腦因而慄慄危懼於中白頓者心膽甚細遇事每無所措手足其於威妮佛麗也未嘗不用其眞愛所懼者事發而後名且立隳己將無以自立於社會搔首沉吟不知計之所自出威妮佛麗雖女子身而心膽較白頓爲粗但能與所歡長相愛悅則雖受衆口之交謫亦所弗恤遂毅然謂白頓曰吾二人勢不能留村中以吾策之惟有偕亡而已先可之倫敦然後轉赴坎那大吾有阿兄在倫敦必能爲君覓一噉飯地殆至坎那大後則吾二人白頭偕老可無虞破露也白頓韙之遂决出奔之策擬以三月二十九日星期三夜行星月乍上卽遄赴倫敦從此隱身於首善人海之中以遂雙棲之願故鄉雖好樂不思歸矣 
藝談 
[梨花大鼓羼言] [  天亶]  
　　謝大玉之梨花大鼓固亦京津著名之雜耍也濟南鼓詞之藍本太劣以言藻飾若何則與盲論視相差遠矣故聽梨花大鼓僅能就色言色就藝論藝大玉年事雖非而其嗓音天賦京津土諺所謂（唱的本錢彀得足）故譽之者竟有女中劉寶全之稱雖尊之過甚然女子唱大鼓者大半尖嗓距離少遠聽之活似鴟梟夜鳴令人毛戴大玉咬字清切無吞字縮音之病盛名能負亦非偶然即其同來之木板張一種滑稽手而在老倭瓜大茄子等上更非李家翁所可企及也他如曾在新世界花世界所唱之蓋山東及現在大世界之李翠顰余雖領略數次而未悉心研求旣不能摘其歹處在何點亦不能稱其妙處在何點故從略以一般人輿論言翠顰高出蓋山東多多矣 
新聞拾遺 
　　土販受騙記泰縣土販陳某者於日前經貼鄰古玩商王某之介紹結識一外帮土商某甲相見之下意頗融洽甲舉動闊綽異常聲稱爲滬地某銀行之大股東現擬在泰設一錢莊此番來泰專爲覓　房屋搜買古玩並帶來土四磅擬相託閣下每磅價八十兩續後尙有大批貨數箱容俟運來再爲相託云陳某私幸照此價計算四磅亦可獲利百餘元况後來之利益正未可限量以是與甲周旋甚爲殷藪前日甲約其至伊寓作押寳戲陳不疑有他慨然赴約共賭者五人（皆甲之同黨）陳初赢百餘元繼則屢押屢北計輸去八百金次晨復往意圖恢復詎甲已杳如黃鶴不知去向矣陳始知受騙喪氣而返狀如瘋癲聞已向官廳控王以串騙罪云[  秉光]  
　　桃樹枝能醫怪病寗垣娃娃橋某姓之子某甲丰度翩翩酷嗜嫖賭生平不務正業父母年逾花甲祇有此子溺愛異常任其嬉遊不加管束前晚某甲忽由某酒館飲醉而歸倒臥床上人事不知家人以爲此乃醉後常態亦不爲意詎至半夜某甲忽醒躣至床下繞室狂奔口中大喊大呌狀如見鬼家人鄰右無不大嚇後由甲之父母將甲按於床上令其安眠而口中仍然呌喊不止日夜不歇合家焦灼異常延醫診治咸云不知是何病症百藥罔效延至五日勢已垂危忽有江湖郎中祝由科某乙謂某甲此種現象係感邪魔非用桃枝鞭撻不可某姓因情急無奈只得如法泡製遂用桃樹枝數根紥成一把向甲遍體鞭撲詎知某甲自鞭朴後喊呌頓止病勢漸輕某姓不勝欣喜遂重謝某乙而去惟某甲之病歷經名醫均不能識而桃樹枝意能醫好此江湖郎中騙人之術所以不穿也[  冠英]  
　　孝女千里尋親記湖北漢陽西門外有女子杜文淑者年方二九其父名永興於癸丑年往南京謀事迄今七載信音渺無女母何氏武昌人思夫情切日夜哀泣今已雙目失明女在母前發誓必尋得父親返漢嗣由鄰人贈以盤費於正月初旬抵寗每日身懸紙狀坐於夫子廟空陽路人見而憐之給以銅元涕泣承受藉資度活不知何日始能父女團聚叙天倫之樂也[  隱厂]  
　　賀客如厠生兒來安西門城内居民張某日前辦喜事賀客甚多有某姓女客懷胎已足月飯罷赴厠小遺忽感腹痛即於厠所内産生一女孩該女懼爲衆覺急裹衣包之爲其家僕窺見奔告家長某長惡其不祥趕赴厠所奪兒而投諸厠女孩頓時悶死某怒猶未息復邀女之母來與之理論由衆勸散[  竹琴]  
　　這叫做惡作劇嘉興東門内某甲將乙之便壼底敲破一小洞是夜乙即小便撒尿未終覺腿邊温熱乙知不妙撫之褲盡濕蓋由褥而浸潤焉燃火細察始明所以大駡賊精不置[  朱瘦竹]  
 
[法國戰後之慘象（七）]  
　　第愛里堡貝登上將大街（裘毓　君贈） 
小說 
[三年前（續）] [  蔣夢芸]  
　　他閉目想了一會忽然想起一件事就笑和我說道你可是時常見露司的我道是的我時常見他的他道你看他這樣我笑說道確和天上安琪兒一樣美麗他見我讚他面上又添了一重喜色又問道他品學這樣我心想露司的才貎品行原是我素來欽慕的也用不着你問他和你本是一對佳耦可惜你没福分和他配耦我心裏這樣想口裏就說道都好只是．．．他搶着問道只是什麽我便改口道只是我没福他聽了也笑了隨手在袋裏摸出一件東西來我一看是一張照片仔細一瞧正是露司姑娘的玉影風神態度和仙人一樣第二頁的正面還有露司姑娘親筆題的一首詩．．．「一封撮影色猶新付與檀郎好　珍月下花前休憶念畫中人即意中人」我看了搖了一搖頭知道他們倆已深深溺入愛河不到末路是不容易覺悟的我看罷依舊將像片還了他向他說道這是極珍貴的東西你把他仔細收藏了罷這時我忽地想起一件事忙問他道雲文夫人待你這樣可有什麽和從前兩樣的地方嗎他聽見這句話很留神急急的說道老友我正要問你桌谷公爵是怎樣的人他和雲文夫人又有什麽關係我今天正奇怪雲文夫人似乎很詫異我今天冒昧到他家去不先給他一個信看他的神氣很不歡迎我冷冷的面孔和諷剌的話兒我聽的出來也看的出來不過我實在不明白他有什麽用意怎樣會存着這種心思還有一個客人夫人稱他桌谷公爵我向來不認識他他今天比我還先到我到他家的時候公爵正和露司坐在一處說話露司見我到了立刻和我去散步將公爵冷冷的丢在一傍看公爵的神氣似乎很恨我後來屢見公爵和雲文夫人說話他們倆很親熱夫人却也越加冷待我了我從前没聽見露司家裹有這麽一個客人不知道桌谷公爵和他們究竟有什麽關係我問露司他不願和我實說老友大槪你終知道的請你告訴我他說到這裹面色已不如剛考那麽高興抬起了頭專等我的回話我這時反而歡喜覺的他醒悟的機會來了要如我將裹面的秘密一宣佈他立刻可以脫離痛苦的絶境 
[自由談之自由談] [  不冷]  
　　宅議閣議或不出席或不發言宅議則連夕可開是宅議勝於閣議多也况乎近日以來每有大事每聞於某宅會議是宅又并黨議而兼之余料宅議之勢力將來必大盛也 
 
 

Page 15

 
 
   
 
 

Page 16

 
 
   
 
