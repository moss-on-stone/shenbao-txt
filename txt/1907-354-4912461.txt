# 1907 - 354 - 4912461

 

Page 1

 
 
本輪帳房關灼棠謹啓 
[安徽鐵路公司廣告]  
本公司准於九月初一日遷居愛而近路均益里第二衖第一百二十號門號凡廢票換股領息交欵等事請至本公司新居接洽可也　恐未週知特此廣告 
[崇明大生分廠廣告]  
本廠原定股本八十萬嗣因增椗續添股本二十萬共一百萬統照前章一律不分先後每股規銀一百兩長年股息八厘銀到之日起息近接各處來函詢問特再聲明 
[新開上海瑞華烟總公司廣告]  
本公司不惜巨資採辦上等烟葉製造極品雪茄烟千餘種幷各様香烟花色繁多筆難盡述以及時式各様烟嘴烟盒一應俱全價廉物美○仕商賜顧者請移玉至英大馬路西首小菜塲議事廳對門便是 
[袁吉軒鑒]  
魯麟行欠款不理避匿兩年不見豈能就此完結務望一月内速來理楚否則莫怪無情　　八月初二日許炳奎啓 
[大福丸失火始末情由]  
本月初十晚本公司大福丸上駛至焦山相近忽船梢裝燈間及油漆間烟氣直冐立刻接皮帶灌救火已透出遇風不能救熄船中搭客三百餘人船上用人百餘人一時人心慌亂衆多擁擠船主彈壓不住急思設法救援適江裕輪駛到急放舢板皆欲爭先過渡人數太多舢板覆没放裏輪舢板一只人皆渡上灘岸又蒙江裕輪放舢板救渡亦不少次日搭大吉上水一百零七人又給發盤費走散者數十人撈起搭客男女屍身一百零八人買辦與船友茶房十六人日本客兩人本公司得電之後即電咨鎭江代理店將生者安挿死者打撈照相棺殮妥速辦理欵代墊匯申照付等數電本公司總船主當晚同日友華友四人乘輪赴鎭辦理善後南京日領事得電即謁靖江督蒙派保民兵輪保護並蒙鎭江各官紳善長竭力設法撈屍收殮實深感德所承善堂代殮棺費等洋一千二百四十元鎭公司代墊棺殮費洋一千另四十元均由本公司照數歸繳當在該處建醮三天超度閱各報蒙江蘇撫憲撥銀二千兩撫恤被灾家屬仰見愛民如子功德無量本公司船友茶房家屬由本公司各買辦籌欵妥爲撫卹刻奉東京總行來電盛佩兩江督憲江蘇撫憲曁常鎭道府憲丹徒縣尊各局各善堂官紳大德　并此登報鳴謝　日淸公司謹啓 
[協義保商票照湖北籖捐票開出大彩電報]  
八月廿四日湖北籖捐票第六十八會開出頭彩第三萬四千七百四十四號二彩四萬五千四百三十三號又五萬四千八百七十八號三彩二萬五千四百七十一號又五萬二千九百八十一號四彩一萬八千九百八十八號又二萬二千八百廿四號又一萬另九百廿號五彩一萬六千一百六十六號又二萬五千一百廿八號又一萬八千四百九十一號協義保商票卽照其號碼爲憑一俟總局對號單到申本公司即照其正彩號碼提出另刊一單任諸公取對隨定九月初一起向英界新閘路廿三號門牌辛家花園内對號領取彩件不悮限九月底止一律前來取淸再本公司於九月初一亦移　辛家花園恭候其電碼恐有錯悮以總局對號單爲准預此橋告　南市合利公司啓 
[上海商務總會准定開筒日期廣告]  
分送各業選舉票内聲明二十九日爲投筒截止之期兹本會准於是日下午兩點鐘當衆開筒宣布凡未塡者速請塡明投入筒内屆期並請　各會員及各業各帮全體會友駕臨本會監視萬勿逾期專此廣告 
[江蘇裕蘇官銀錢局推廣鈔票告白]  
本局現行一元五元十元鈔票業蒙各埠紳商信用暢行有日兹爲推廣起見已在各埠次第設立分局並在上海多設分兌處以便隨處皆有接應爲此廣告各埠　紳商須知本局係本省前　督撫憲奏准設立此項鈔票不論何項欵目皆可行使並無尅扣挑剔貼水等情請勿疑慮且各埠多有分局到處匯兌最爲靈通總局在蘇州分局在上海鎭江淸江揚州通州崇明常州宜興無錫常熟震澤等處其上海分局在大馬路同樂里代理處在大馬路久大莊虹口萬義泰莊法界協源莊棋盤街源和莊老旗昌恆孚莊十六鋪瀛豐莊城内純泰莊南市吉祥弄立餘莊特此廣告　　裕蘇局啓 
 
 

Page 2

 
 
上諭 
　　八月二十八日奉 
　　上諭曹鴻勛著開缺來京另候簡用陜西巡撫著恩夀調補張曾敭著調補山西巡撫欽此 
　　上諭山東曹州鎭總兵員缺著陸建章補授欽此 
宫門抄 
　　八月二十八日　召見軍機　陸鍾琦　張　彪 
論說 
[昌教會序（續）] [  （紐約來稿）]  
　　然而吾謂中國受孔子之賜者何也。中國雖未嘗大行孔教。固亦稍用其據亂之制矣。故遂以成小康之治。且夫中國之治至奇也。無所謂國。無所謂民。無所謂官。無所謂法。而竟能成小康之治者。孔子之教。有以隂驅而。濳率之者也。夫無所謂國者。吾中。國固自以爲天下也。無所謂民者。民無權也。無所謂官者。縣令已如皇帝。而無治民之官也。無所謂法者。法令疏也。然而我中國睢睢盱盱。竟有二千餘年閉關之治。吾民享無事之福者。大地上莫我比焉。民權雖不張。而賦稅甚微。格致雖不講。而哲理高深。技藝雖不精。而文學豐富。法律雖不備。而道德可珍。民以忠孝爲心君以仁政爲用。禮讓爲國。上下不爭。雖無中央之民權。而不擾地方之自治。敬宗攸族。閭里晏然。斯亦一統大國之樂也。道之以德。齊之以禮。雖不能至。稍庶幾焉。使無孔子。則爭奪相。殺之大患。何以弭之。故中國之僅得小康也。中國之不幸也。而中國之尚得小康也。皆孔子之賜也。 
　　或曰。君主專制之法。爲荀卿之道。固非孔孟之意矣。然孔教不言鬼神。不言靈魂。則孔子殆非宗教家與。應之曰烏是何言。論語所謂未能事人。焉能事鬼者。非不能事鬼也旣能事人而後能事鬼也。所謂未知生焉知死者。非不知死也。旣能知生而後能知死也夫人鬼一源。生死無二。然其知之也。必須有先後之序。此孔子所以明告子路者也。繫辭曰原始反終。故知死生之說。精氣爲物。游魂爲變。故知鬼神之情狀。夫孔教安有不言鬼神與靈魂者哉。特孔子之道。義分三世。明於本數。係于末度。六通四闢。小大精粗。其運無乎不在執一以求之斯惑矣。 
　　吾今正告天下曰孔子之教。地球上最美善之教也。有佛教之圓滿光大。而非出十世間。有耶教之尊天平等。而不落于迷信。三世進化。惟時所適。母意母必母固母我。孔子乎。其眞莊生所謂神明聖王哉。宜其爲大地之教主也。吾輩生于中國沐浴聖澤。至親且切。宜如何發揮而光大之乎。是 
 
 
 

Page 3

 
 
吾輩之責。也昔者世界耶教學生。會招吾赴會于那飛路其傳教牧師都春圃君。請吾演孔教。吾說其略。然後羣相駁詰。吾悉折之。惟末後一言。殊堪引恥蓋辨畢將散。有一學生起而言曰孔教旣若是之美備。何以無一華人傳孔教于美洲乎。抑將自私其教而不傳之人乎。吾曰﹃此吾輩最可愧恥之事。孔教固當遠傳異國。而未能傳者此吾輩之罪。也然亦有故。前者海道未通。言語殊絶。而華文艱深。故傳之難近者海道旣通。而國家多事。學者多萃力于政界。亦未暇傳。自今以後乎。其將爲吾輩傳孔教之地乎。﹄孔子曰人能宏道。非道宏人。故人而不能傳道也。雖有大道。莫或自行也。不揣緜薄。發起此會。卽用吾九年前所創之會名。命曰昌教。以祀聖爲起點。以傳教爲義務。以大同爲究竟。直追孔聖之眞理。掃除劉歆之僞經。洗滌後儒之陋說。别擇據亂之法。而注意太平之道。是非特爲中國計也。爲世界計也。凡我邦人均有責焉。其諸仁人志士所不棄也耶。其諸仁人志士所不棄也耶。孔子二千四百五十八年光緒三十三年七月十七日陳煥章序。 
專電 
[電一南京（二十八日午後四點）]  
　　江督端午帥接駐滬法總領事照會謂南贛教案將來必須賠償請派公正大員秉公查辦 
[電二北京）同日午後十一點四十分（]  
　　駐京法使警告外部廣西又有暴動仇教事請飭地方官預爲防範 
[電三北京）同日午後八點（]  
　　察哈爾都統誠勳條奏内蒙古改爲行省政府會議多數贊成惟一切經費尚未議定 
[電四北京）同上（]  
　　駐京荷蘭國公使照錄海牙平和會第二次公斷條約送交外部察閱 
[電五北京）同上（]  
　　出使日本大臣李家駒抵東有電到京具報接任日期 
緊要新聞 
[御醫陳徵君請脈詳紀北京]  
　　十八日　兩宫駐蹕頤和園十九日御秙陳徵君召入大内請脈惟是日早晨陳徵君入内並不會同太醫院公擬脈案亦不會同太醫院商酌藥方此次請脈故與舊例不同兹將脉案藥方照錄於後 
　　脉案　請得　皇上脉左細絃帶數右濡細無力屬隂分有虧虧則生則食氣氣分遂弱所以營衛不和營爭爲寒衛爭爲微寒微由此而來心腎交差有時遺洩有時少寐病情紛至杳來擾於肺則欬口乾及於肝則頭眩耳鳴因之機關少利筋骨痠疼更衣潤燥不定未能得暢惟不受補爲從中挾溼停飲用藥之義偏温納則礙隂偏滋膩則滯氣謹擬攝上下和表裏藉以標本兼顧 
　　藥方　米炒北沙參二錢　霍石斛三錢　白芍錢五　茯神三錢　沙蒺蔾一錢　法半夏錢五　懷山藥二錢　蓮鬚一錢　土炒歸身五錢　炒杜仲三錢　白蒺蔾三錢　橘白一錢　引用紅棗三枚 
[尚其亨奏請尊重人民自由北京]  
　　閩藩尚其亨方伯日前具摺奏陳立憲略稱憲法立而後公法行公法行而後外侮靖並云人民自由不可侵犯歷引古籍以相印證中西貫澈掃盡陳言奏牘中之敢言自由者當以此爲嚆矢矣（未） 
[江西南贛拳匪閙教三誌]  
　　贛省莠民煽動拳匪將贛州府曁南康縣教堂縱火焚燒並傷害教士弁兵已兩誌本報兹又得南昌九江訪函曁各處官電分錄如左 
　　二十四日南昌訪函　贛州二十二日匪黨攻城官兵擊退後蔣鎭台督兵力堵東西南三路分紥嚴防一俟各處調兵到贛卽行進剿南康縣屬大窩裡匪巢現在郡城鋪户已由官商辦理街團極力保護人心稍定廿三日贛撫復電飭江署臬台在贛辦理此案萬不可操切從事又飭營務處派顔雲貴管帶巡防中軍右營一營並調内河左軍前營吳攸濟帶隊由省於卽日同往吉贛一帶聽候撥剿以厚兵力現在吉贛一帶教士教民來省避難者絡繹不絶南安府許太守以南康縣楊寅揆畏葸不前釀成奇禍已委毛倅宗澄就近接代 
　　二十五日九江訪函　贛撫瑞中丞派令常備軍協統李竹溪協戎督帶一標二營全營曁一營兩隊前往南康後因省城爲全省要地特電調駐潯陸軍二標三營前往駐紥至九江地方則已電商江督飭派南京三十五標蕭翼如管帶率兵兩營來潯駐紥業已派南洋海籌兵輪裝運不日卽可到潯并聞各國有派兵輪赴贛之說南洋大臣擬即將運兵之海籌兵輪乘便駐潯偵探一切 
　　贛南道致贛撫電　十九日將法教十聞徐鄢穆四人並一司事保護送吉二十日早又送英人賀者賢饒裕堂夫婦及和爲貴馬設力兩英教 
 
 

Page 4

 
 
士眷屬赴吉並派砲船護送電吉迎護和馬二人屢勸堅不肯行移到道署贛城聞康境亂民有來城之謠人心震動匪徒紊亂圖搶幸督勇集團捕拿格傷搶匪二名拿獲謝國章等十二名人心始定今日城内尚安南康亂民勢將上竄已嚴密防堵康境洋教十護送赴粤教堂保護嚴密 
　　南安府禀贛藩電　康匪上竄赤石司巡檢會督紳團防堵嚴密匪未敢進經卑職散貲重犒羣情感奮又别抽標防兵勇往助下鄉或能勉支郡城似可無患洋教士已護送赴廣教堂仍嚴密保護惟接南康江弁函稱康城燬房係女子飛入畫符致火恐係謠傳不能無慮 
　　贛州江毓昌廉訪致贛藩電　昨晨有先鋒數百人攻城派隊迎擊先後斃邪術倡亂匪首二名及匪黨十餘人生擒四名均訊供正法後將首級游街安民示衆現在城防已固惟援兵未到不能進紥康境承示專請李夀亭軍門督辦團防當卽專人往請 
[淳安民變六誌杭州]  
　　淳安縣已革生員方晉等聚衆鬧學中府縣先後電禀撫台已屢誌前報現浙撫又札飭藩司會同學臬兩司密札委員吳寳鑑前往確查略謂八月二十一日奉署撫憲信札開案據淳安縣屠令寄電禀革生力晉等聚衆鬧堂毁學彈壓未散並據嚴州府啓守續電禀聞淳安屠令因興學籌欵及清賦等事輿情未洽刁徒煽惑民衆毁鬧學堂縣署連日被圍并守要路盤查不容官役走漏省府文報不達事甚危急現撥嚴協弁兵商由卞同知馳往彈壓請委幹員酌帶省兵赴淳查辦各等情到院卽經張前部院電飭衢防沈管帶祺山帶隊前往彈壓解散嗣復據啓守電禀屠令禀求交卸並聞屠難居署避出在外可否先委卞丞接篆暫代等情經本署院以屠令避往何處因何略而未言如果尚在滋鬧應速親往開導母任逞蠻别滋事端委代一節俟該電復到再行察酌辦理等因電飭遵照各在案兹復據啓守電禀大致謂衆經解散而實在因何滋鬧是否屠令辦理不善似未能確實案關聚衆毁鬧情節重大亟應由省委員馳詣查辦以肅法紀除分行外合亟抄錄來往電文行知文到希卽會同學臬兩司遴派幹員刻日朿裝前往淳安縣確查此案實在因何起釁果否革生方晉等聚衆滋鬧現在是何情形是否屠令辦理不善務得實情詳晰禀候察辦仍飭嚴拿肇事刁徒務獲究報至淳安縣缺應否先飭委代另行選員接署並由司酌核辦理具禀等因（丑） 
　　附衢防督帶沈琪致浙撫電　個電敬悉淳安清厘荒産鄉民聚衆鬨閙燬學琪十六督隊到淳匪衆已凈散現無事詳情另禀標下琪叩 
[於潜縣禀浙撫文（爲防勇打毁教堂事）]  
　　於潜縣金家村地方防勇打毁教堂已錄前報兹於潜縣將當日閙事情形詳禀浙撫禀稿錄下 
　　敬禀者卑職於光緒三十三年八月十七日訪聞縣屬金家村地方教堂被防勇毁壞情事查該處離城一里卽會同於汎鄔鳳彪前詣勘得有坐南朝北民房天主堂一所計屋六間講堂均無毁損痕跡惟客廳圜椅四張毁壞玻璃一塊門燈一隻門牌一塊勘畢隨訊司事丁啓榮據稱本月十七日突有不識姓名防勇因採堂内樹上柿子伊等向阻口角隨即由隊官蔣爲胡來堂喝令解散服禮了事詎知蔣隊官去後覆來防勇十數人將堂内椅子玻璃等物毁壞並失去大衫一件伊胸堂小腹被毆均受内傷等語卑職以旣係内傷解衣細看又無從查驗又堂内工人金開復左額角青腫左脇下皮破金玉崧右乳下拳傷一處論飭赶緊調治務痊許其由營提勇訊辦其時左隊隊長蔣爲胡亦在堂内所稱核與前情相符該隊長以管帶魯保國駐紥餘杭須禀報管帶來於查訊辦理卑職伏思駐防隊勇均有保護教堂之責此次該隊勇以採食柿子釀成交涉實屬不守營規亟應由營從嚴懲辦方足以杜外人口實除由卑職會同汛弁嚴行保護並辦理外合將隊勇毆毀教堂大槪情形先行禀報仰祈憲臺察核批示祇遵實爲公便冉隊官係魯保國左隊長係蔣爲胡左隊排長係侯長勝滋事隊勇係左隊三排三棚任光勝等除移防營查辦外合併聲明（丑） 
[欽匪竄越西省警耗廣州]  
　　欽匪自迭次被官軍擊敗後近更蹤跡飄忽兹聞確有竄越西省情事而尤以潯屬平貴寗屬横永等處多受該匪蹂躙且該匪來去無定緝捕頗難得九當經張撫知會丁和兩統領嚴行堵禦以免竄擾現和統領已飭張管帶錦芳率勇一營刻日由横州進紥小董大寺等處嚴行堵截以免竄越釀成大患（酉） 
[鄖陽府請兵防堵陜匪湖北]  
　　鄂屬鄖陽府前日電禀到省略稱該郡毗連陜西白河縣境金花塞地方有匪徒梁某等集聚數千人煽惑民心擾亂地方爲害實非淺鮮尤恐擾入鄂境請速派兵前往彈壓等因已由李護督卽行電飭該郡防兵并派襄河水師軍隊前往防範以資鎭懾（武） 
[晉紳開會復議晉礦山西]  
　　山西十紳前因收回礦務自辦與福公司爭執久未解决日前政府忽有電致晋撫調晉臬丁廉訪至京商辦福公司開礦事務晋省十紳聞此消息甚　惶迫連日開會集議公舉代表員赴京並組織礦務公所研究一切以圖抵制云（子） 
淞滬要聞 
 
 

Page 5

 
 
[浙路董事會致郵傳部電（爲蘇杭甬鐵路借欵事）]  
　　郵傳部鈞鑒浙路浙辦商部奏准朝廷特設大部專司郵傳商等深恃德信方謂蘇杭甬草議英商逾限不辦亦不覆彼已自廢其議斷無然灰之理放手放胆羣挹汗血江墅通事搭客裝貨數月於兹接築復百餘里冬春之間蘇滬便可聯軌衆志成城初不專爲營業總副理宣告浙撫院傳知外務部來電偶未計及蘇杭甬草議係彼逾限自廢與英使議仿津鎭借欵由地方官指欵抵押而本利仍取給於路之進項是明明以路抵押商等雖愚怵於他路借欵之害現能勉集股本必不飲酖止渴浙股將二萬户商等不過代表兹事體大出於意外杭滬股東已駭汗奔告張脈憤興要請大會拒絶不能不取决於全體有明旨有商律日日言立憲安可失信於商民且大部重商方會請勳爵以徠之外部公忠一體諒不致輕棄大信自喪路權伏求婉商外部峻謝英使以顧奏案而堅商信　浙路董事孫廷翰　樊棻　蘇德鑪　徐棠　胡善登　邢墭　胡煥　張寳善　鄭志虔　沈銘清　蔣廷桂　查帳人張美詡　蔣汝藻　蕭寅　李愷　金紹棠　（本） 
[開會追悼贛路總理並商善後辦法]  
　　施滬江西學會因接贛知電鐵路總理李方伯溺斃鄱湖二十七日特開會追悼並議電致各處籌商贛路善後一切辦法到者甚衆所有電文錄下 
　　上郵傳部江督贛撫電　憲台鈞鑒據九江路局來電稱江西鐵路總理李有棻於本月二十四日移局赴潯乘西清官輪至鄱湖爲道生公司之敦仁輪船違法撞沉全眷溺斃敦仁竟不停輪救護殘忍至極等語乞查明重懲並奏請照没於王事例恤爲任公益者勸現該局路事需人主持瑞清等公議推舉協理陳三立爲總理以維路事而保主權伏乞代奏江西旅滬學會會長江蘇候補道李瑞清等叩 
　　致北京江西京學會及南昌教育總會電　李薌翁移局赴潯乘西清官輪被敦仁違法撞沉全眷溺斃已電請郵傳部查明懲辦現該局需人主持并懇代奏照商律公推協理陳三立爲總理乞表同情李瑞清等儉（川） 
[江督致滬道電（爲諭飭滬道赴任事）]  
　　瑞道台頃奉　諭旨瑞澂著端方轉飭迅赴新任毋庸來京請訓欽此特聞方沁印（南） 
[總工程局致江督電（爲請留滬道事）]  
南京督帥鈞鑒滬道升任贛臬人心皇皇如失慈父母法人電車交涉現正磋商紳民仰賴籲求電奏暫留數月以順輿情地方幸甚上海總工程局總董李鍾珏議董姚文柟等叩禀（南） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
奏牘 
[黔撫奏辦農工商局摺]  
　　奏爲恭報貴州開辦全省農工商總局以興實業而裕民生恭摺仰祈聖鑒事竊黔處萬山之中農務廢弛工業苦窳商情渙散由來舊矣近年出欵日增協餉日絀若不辨土宜盡人力保利權非特將來生存競爭不敵腹地行省卽目前財政困敝已不能支臣到任後體察巖疆情形飭令各屬講求樹藝先就原有土貨製造及礦産衰旺切實調查又取前訂商會章程悉心改正以爲農工商三項張本然非設一總匯之區以爲樞鈕不足以資綜核而利推行因就省城粮儲道署内舊有蕭相祠房屋略加修葺刋刻關防一顆文曰貴州農工商總局之關防札派署理粮儲道准補貴東道嚴雋熙曾同布政司提學司按察司設局試辦兹據該司道等詳稱擬就黔中相宜之實業固有之利源擇其費省效速者農講水利工辨　砂商設官錢局及各實業公司尤先舉原辦之種植蠶桑工藝各項考查何者宜改良何者宜發達逐漸推廣庶幾梢有把握不至浪擲鉅資其局中職掌事宜參照部章丞參之意設提調二員一委首府兼充一委候補知府承充另設文牘審議一員亦以候補知府承充又區分農務工務商務庶務四所專員以候補同通州縣人員酌量委充猶慮官民之隔閡也選擇議紳四員以備顧問每月經費分爲額支活支就原定礦政調查局薪資並現抽硝磺硃砂　砂各課銀項下開支不敷之數由善後局籌撥已於五月十作日開辦等情前來臣覆查無異惟礦務一項旣遵照部定新章歸併工務所經理其原設之礦政調查局名目似應撤銷以免複雜又部章京外各農務學堂歸農務司統轄工藝學堂歸工務司統轄而學部奏定章程如前項學堂已先隸入其今黔省擬設之農林學堂試驗塲及藝徒學堂有關於農工商業者究應如何劃分界限以專職守之處事關部章出入相應請　旨飭下農工商部學部核議俾有遵循以免推諉而一事權除將擬定試辦章程咨送政治館農工商部曁學部查核立案外所有開辦貴州全省農工商總局緣由理合會同雲貴督臣錫良恭摺具陳伏乞　皇太后　皇上聖鑒訓示謹　奏奉　硃批該部議奏欽此 
分類新聞 
政界 
[程京堂得任度支部丞叅武昌]  
　　駐鄂度支部土稅總局現已奏准裁撤該局會辦程儀洛度支部溥尚書擬調令晋京在丞叅上行走以期襄助辦理稅務事宜（新） 
[民政部奏請另簡廳丞北京]  
　　外城總廳所屬地同前有劫搶妓院之案當經民政部邸堂諭令將該廳丞及右廳知事曁該管區官分别記過撤差限十日破案現經探訪局拿獲首從各犯均已訊供不諱惟該部邸堂以署廳丞陳時利不能勝任擬將該丞調部另行請　旨簡放昨已開單首列者爲段書雲其次陸某其次張柳祝書元等五人日内卽可入奏（蓋） 
[温處道致浙撫電（爲裕通官銀錢號倒閉事）]  
　　撫憲鈞鑒禡電敬悉裕通倒閉虧欠稅欵甚鉅府縣局公欵亦被欠不少丁紳雖有抵産之信未見明文公欵所關豈能聽其無著曾飭縣會員先行清查産業欠户以稅欵進出繁該號所報數目不符司帳丁張二人適被逃避無可清查特將該二人提道弔簿派員督同算明仍發縣看管以便各存户向其清算此心可以共見乃外間不察謠言紛起雖蒙洞鑒而職道無以取信寅僚抱愧無極此後惟有切實查辦隨時禀承憲示俾遏浮言實所惑幸職道兀彬叩（乃） 
[禀請查船局改良辦法安慶]  
　　安省查船東西局委員知縣鐵大令勞直牧日前禀詳皖撫略謂擬仿照巡警站崗及清查户口辦法借撥水師營舢板六艘隨帶哨划六隻東局三艘專查下游西局三艘專查上游俾行船往來庶無繞越之處而查船司勇亦無挂漏之虞惟查舢板哨划向由長江水師提督飭歸駐皖營官管轄今擬撥用船勇每月每船弁勇薪餉仍由該營官照章給發所有借撥舢板稽查民船理合備由禀懇咨請立案是否有當仰祈批遵辦理兹將所擬辦法照錄於下（一）宜借撥舢板隨同稽查俾專責成（一）借撥舢板六艘哨划六隻每局分撥舢板三艘哨划三隻一駐紥西岸一駐紥北岸一游江面俾往來船隻無所遁逃（一）請發給示諭俾衆週知（一）大小官船宜分别辦理（一）本境 
攬載客船宜給腰牌（一）上下載貨過境之船當分别查驗（一）本境漁船宜添取地隣保結（一）過境漁船宜分别辦法（一）請通飭各屬宜設水卡（政） 
交涉 
[倫貝子赴日原因]  
　　去秋日本伏見宫親王曾至北京修皇族通吇之禮兹政府以中國不可無親貴大臣赴日答禮故派定倫貝子赴日約九月間出發（教） 
[中國派兵間島]  
　　本月二十日東督徐世昌及荻原總領事會商間島問題徐總督當時要求日本將現駐間島之憲兵及官署一律撤去且聲明中國現已派陳某爲邊防督辦率步兵二十隊騎兵一中隊至間島副之者爲日本士官學堂吳某云譯東京朝日新聞 
[洋人誣揑營勇之交涉廣東]  
　　日前粤督據英領事照會謂香山營勇毆傷英女亞美及協辦官哈爾定請澈查懲辦等因特札行香山縣錢令查明禀覆旋據復稱此案因控爭船廠由梁以文將馬虎麟扭交差役帶案其妻亞美隨來看審何有綑綁虐待情事至哈爾定僅由馬虎麟並二三土人帶同逕自登岸並未通知地方官萬不能任保護之責且到廠後竟稱拿人顯係意圖滋事據稱營勇毆擊全屬虚誣有稅關洋員可查似不能遽予准理總之此案係中國子民詞訟馬虎麟已奉行驅逐固不能再藉詞盤踞卽洋人亦不應妄行干預砌詞圖聳請照案駁復云云（青） 
 
 

Page 12

 
 
軍界 
[請撥欵修理馬廠安徽]  
　　皖省各營馬廠係借住東門外五里廟演武廳内馬營管帶李效剛以該廳年久失修諸多損壞不堪爲堆積麰料稻草之用因特禀由督練公所轉詳撫院請飭經管衙門撥欵修理以重要　（上） 
[張鎭軍乘車入京武昌]  
　　鄂軍第八鎭統制張虎臣鎭軍現接張中堂由京來電促令晋京鎭軍已遵於二十一日乘快車北上（舊） 
[詳請安置砲彈安慶]  
　　安省砲營前向上海訂購之過山砲現聞將次運皖督練公所擬將原發砲營之四等及零件撥交親軍衛隊所有擦費銀兩卽由衛隊按月具領惟子彈一項或併發該隊具領或解送軍械所存儲特據情詳請撫憲批示祇遵矣（盛） 
[李標統率軍回省武昌]  
　　鄂屬大冶縣前有匪黨鄭遐歡率衆滋事當由省憲特派陸軍二十九標李贊卿標統率領營勇前往彈壓現鄭匪已由地方官拿獲餘黨竄散日前李標統已率軍回省銷差矣（今） 
學務 
[儒釋學校勢將解散揚州]  
　　揚郡儒釋學校監學一席自亞髠被拿監禁後迄今虚懸日前寗提學札飭府縣會同教育會選舉公正僧人接充但僧教中人皆視爲畏途不願担任以致各科教員紛紛告退聞該校將有解散之勢云（言） 
[道師範學堂停辦之原因武昌]  
　　武昌道師範學堂各學生業已畢業因鄂省師範生過多鹽法武昌道童瑤圃觀察遂擬將該堂改辦道中學堂現因各州縣認解之經費移用他項要政以致無力再招新生業已詳請李護督將該堂停辦（讀） 
[賞給初等小學地圖武昌]  
　　鄂提學司黄冲弢文宗以省城各初等小學本年上學期頗著成效時購大清最新地圖多份發給各堂以爲奬品（新） 
[養慧女學堂開學揚州]  
　　揚城彌陀巷内小花園巷近由阮姓等創設一養慧女學堂業已廣告招生示期開學聞所收均幼稚女童兼習工藝云（午） 
實業 
[查封私開煤礦安慶]  
　　試用知縣夏宗禹七月間籌集股欵在涇縣私立中興公司並不遵照礦章呈請立案遽行開挖宴塘地方封禁煤礦現經安徽礦務局委員曁涇縣令查悉以該員不遵礦章玩視功令呈請皖撫將夏宗禹遞回原籍嚴加管朿至查獲私煤二千餘噸則以一半變價解局一半留爲地方公用云（孔） 
[湘路派員在漢招股漢口]  
　　湖南粤漢鐵路由長沙至湘潭一段定期年内興工現湘省鐵路總公司以股欵不敷擬先招集優先股六百萬元以五元爲一零股百元爲整股業已託漢口長沙會館湘紳朱毓棠及湖北候補道曾履初觀察在漢經理招股事宜（今） 
[奏明試辦句容礦務南京]  
　　江督端午帥片奏略稱江蘇句容縣屬之銅冶山礦屢飭礦政調查局派員帶同礦師親往查勘該山中蓄銅質甚厚發現砂石均含寳光其脈穴結聚於龍池老峒須洩龍池之積水以探銅層之厚薄若水洩窿成銅藴可以畢露該山龍王廟之南煤脈顯露於煎煉尤屬相需自應速籌開辦庶免棄利於地查有江蘇候補道李宗棠游歷日本熟悉礦務堪以派委總理先籌備官欵五萬兩陸續撥給作爲試辦資本先用土法開採俟漸著明效購機置廠再行擴充辦理現以二年爲限如有成績卽將此項官欵劃作股本再由官招商股加籌資本設立公司合力開辦理合附片具陳云云（手） 
[製蔴局改聘華技師武昌]  
　　湖北製蔴局所聘日本技師現已期滿由經理韋君子豐另給各技師一月薪水以作回國川資一面將本局工藝學生程度最高者選派數人以代斯職聞薪水亦與日人無異（論） 
雜記 
[巡局書記之笑柄安徽]  
　　區巡局日前爲前充巡弁之羅某等在臬署禀控歷數該區局侵蝕清道夫夥夫名額種種弊端並言副巡官閻某毫無程度巡記羅某係朱參事之僕人等語當經朱廉訪特派巡警總稽查岑德復前往調查其時逼巡官閻某託故先出岑卽傳羅巡記飭令呈騐畢業文憑羅答祇有修業文憑岑謂卽修業文憑亦須呈驗羅又無之岑囑羅寫字羅乂不能岑乃指壁上時計鐘着令面壁一時旋調查局中名册而去一時警界中人無不傳爲笑談云（孔） 
[批斥調和新舊商衝突之禀詞揚州]  
　　淮南新票鹽商前因不願擔任報効借欵銀兩致與老商衝突等情迭誌本報兹有某商出爲調停禀請淮南局將奬欵移撥新商以息競當爭奉批云查此項報効銀一百萬兩電准給奬係運憲特沛恩施自以公溥爲主何得消涉偏陂據禀各情是銀乃新舊各商公繳奬則專歸新商獨得商情公理均屬不合所禀應毋庸議（論） 
[機器炸毀之轇葛杭州]  
　　牙科卒業生虞某向在浙藩司前開設光繪照相館兼業鑲牙本月某日因燒牙機器偶有損漏飭諸姓銅作代爲點燃乃該匠自恃作家擅將氣鍋更換非但偷工减料並不言明原委致燒未足度　然炸裂傷人毀屋幾釀火災經鄰右馳救幸免事後向該匠理論持蠻抵抗並有縣差陳某爲扛帮虞某憤甚現已具詞向縣署伸訴請爲提案罰究云（爲） 
[王道愼重防城公櫃之政見廣東]  
　　署廉欽道王瑚近電禀粤督略謂查宋分統安樞積有存欵九千餘元名曰公櫃鎭道俱有案據惟未上達列憲半公半私留作不時之用擬懇明飭宋安樞查實公櫃是何欵用究有若干是否均有着落據實禀明其守城賞欵及一切雜費實報實銷如此則賞格不至虚懸而人樂爲用匪可早獲聞土勇陋習尚未獲匪先問花紅此風斷難驟改愚見是否懇示遵等由督院卽批行北海鎭等會同某分統據實查覆（紅） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二）]  
　　却早有一個旅館中接客模樣的人。走過來朝著這位紳士。嘰哩咕嚕的說了一套日本話那紳士一些不懂白瞪著兩只眼睛。也對着他嘰哩咕嚕的說了一套英國話。這個時候。要是這個日本人也是不懂英文的一個寳貝。這事情可就糟了。幸而這個日本人。勉强懂得他的說話。便鈎輈格磔的。打起那半英半日的英國話兒。和他問答。兩人糾纒了一會。紳士纔聽清楚他是濱雄旅館的接客。這濱雄旅館。是長崎天字第一號的旅館。要想兜攬他的生意。紳士一想。來得正好。咱正要去尋旅館又不懂他們的話兒。這個東西。雖然英語不甚熟溜。但究竟有一個人會說英語的。終久覺得好些。便點點頭。朝他說道你要咱住。你们的棧房也使得。但咱是個上等紳士。須要給咱一個上等。的房間。又要替咱預備上等的飲食。你們棧房裡頭。可都辦得到。麽那接客聽了。連忙諾諾連聲的答應。就接過他手内的皮包來。替他揹在背上。走過幾步。便招招手兒。叫了一乘馬車。請紳士坐了上去。自己正立在車旁。和那馬夫說明去的方向。猛然間。那紳士奮身一躍。從車上跳下地來伸出右手。把那接客的衣服。一把拉住。那接客起初見他這樣其勢洶洶的狀態。也不覺人大的吃了一驚。不曉得他爲的。什麽事情連忙開口問時。方才曉得這位紳士坐到車上。忽然想起自己的一個皮包還在那接客身上。又見他指手劃脚的。和馬夫說了一套土話。馬夫只點了一點頭。把鞭子揚了一揚。就有個要走的意思。紳士心上一驚。暗想不要這個日本人是個騙子。欺咱是個外國人。騙咱上了馬車。他却把咱皮包騙去。這個皮包。咱的身家性命。都在裡頭。不是頑的。便急急的從馬車上跳下來。問他要還了皮包。放在車内。方才覺得放心。這個接客問明了緣故。不覺看著他微微的一笑。早看出他是個不通世故的寳貨。也不和他說什麽。等著那馬夫拴起絲韁。刷的把馬加上一鞭。那馬發開四蹄。潑刺刺的向前跑去。那接客站在車旁。等得馬蹄跑動。方才輕輕的跨上車沿。却直挺挺的站著。不敢和紳士對坐。這位西洋紳士。到了這個時候。方才恍然大悟。他先時立在旁邊。不肯上車的緣故。果然是自己的疑心過重了些。不由得面上一紅。那接客便指著自己衣服上的記號。給他看。又從懷内掏出一張濱雄館的印記來。也給他看了。又道。我們棧中的人役。一個個都有暗識的。更要有了極妥當的保人。方能充當。那裡敢在半路上。騙取客人的物件。西洋紳士聽了。覺得有些不好意思。又不肯自家認錯口中只自己咕咕噥噥的說道。咱是初到你們這裡。人地生疎那裡看得出什麽記號不記號。一面說著。那馬車却電掣風飛的從第一大街中。直穿過去。 
國外新聞 
[英國空中飛行艇之速力]  
　　二十七日倫敦電云英國軍務省所浩氣艇在愛爾豆曉地方試行計一小時間在空中環行二十英哩卽風力猛烈之際駛行亦頗自如惟每時約行十五英哩云 
[德國海底潛行船之成効]  
　　二十七日倫敦電云栢林泰孛拉報 
稱述德國第一艘海底潛行船試行數次實爲向所未見蓋該船於天氣惡劣之日行駛七百英哩之遠途中並未加添石油云 
[美總統海軍政策]  
　　二十七日倫敦電云美大總統盧斯佛在伊律瑙省凱魯地方演說擴張美國之海軍并聲言和平政策而有受侮實有害於一國且有害於個人自後海軍戰艦將更迭來往於太平洋大西洋中且必堅守此策而行云 
[摩譌皇遣使來英]  
　　二十七日倫敦電云摩洛哥譌皇幕連海飛遣使二人赴英業由摩國賽斐起程已抵支伯勞爾鐵地方 
[日皇族赴韓]  
　　二十七日東京電云伊籐親王於昨日起程前往漢城 
[美大臣旅日之因果]  
　　二十七日東京電云據確實之消息謂此次美國塔孚脫之來日本實使日美友誼上造一佳因但目下未結各問題尚未協商了結蓋兩方皆有不便遽行和商了結之處故諸事調停尚需時日云 
[日坎限制移民問題]  
　　二十七日東京電云近接電音謂坎拿大已派員來日商定限制日人入坎事宜據此間可靠消息則知日政府以此項限制之舉旣未有正當之約章且實與日英商約之意相反不論何等限制之事均不能承認再者近有大隊日人已由夏威夷起程赴坎拿大而日後日人赴坎者亦未必若是之衆云 
[美總統注意國防]  
　　二十七日東京電云美總統盧斯佛在伊立奴省開魯地方演說國家之安固亦須時刻準備以防不虞斯乃善策目下建造巨大海軍亦屬急務盧氏又論及美法廷處置各大公司事件之辦法謂國家必須謹愼於侵犯個人權利之事且當保護共同之權利且謂依此政策以行任何黨派反對仍必堅持不變云以上譯字林報 
[德員體恤藩民]  
　　二十七日栢林電云德國藩部大臣鄧堡在斐洲東部德屬賽台尼地方自言反對重稅加於土民之舉且謂政府之責任當照從前保護之說 
 
 

Page 19

 
 
[讕言可嗤]  
　　二十七日栢林電云紐約太陽報倫敦訪員曾謂美國艦隊之路由係德王代擬云云栢林外務省嗤其言之不經 
[英人爲摩亂索償]  
　　二十七日栢林電云英國外務大臣葛雷已允各英民將摩國亂時英民所受損失分别賠償 
[荷國敬禮德皇之豫備]  
　　二十七日栢林電云荷蘭政府擬俟德皇來荷時千律星岑地方舉行海軍大操以敬之 
[暹羅王歸國之期]  
　　二十七日巴黎電云暹羅國王將於下月初八日起程回亞洲 
[摩洛哥近聞]  
　　二十七日巴黎電云摩洛哥譌皇海飛業將毛閘根地方知事拘去該知事蓋與法人相善者也法國公使萊格瑙及遼天大將約於下星期赴摩皇現所居之拉白地方以上譯文匯報 
本埠新聞 
[外務部咨南洋大臣文（爲資基硝皮公司事）]  
　　前准來咨以英商資基硝皮公司設在寳山縣境該處旣非通商口岸未便在彼開設已駁復英領飭令移回上海租界請查照核辦等因當經本部照會英使去後兹准復稱該公司自去年五月間在寳山縣建設房屋該處相近已有德國揀凈雞毛之商行滬道以洋商未便在界外居住硝皮公司應移回上海租界而總領事仍存洋商能在通商口岸各處設立行棧之原意並因寳山縣有發給洋商地契之事則該處卽作爲通商口岸之區萬難允從滬道遂將此事上詳等情應請詳細斟酌他國商人奉准在寳山縣境内設立行棧且由南洋大臣允發地契請轉飭滬道將所請資基公司移回上海之處卽行收回並速爲設法加增巡捕另籌善法妥爲彈壓等因前來查英商資基硝皮公司設立寳山縣境旣非通商口岸照約未便允准兹准英使照復謂他國商人已奉准在該縣境内設立行棧且有發給地契之事究係何國商人所開行棧共有若干曾有幾處發給地契相應咨復貴大臣查照轉飭詳細查明見復以憑核辦（毒） 
[調任晉撫到滬]  
　　調任山西巡撫張筱凡中丞由杭乘輪於昨午抵申舟泊南市大達公司碼頭本埠文武各官均往舟中禀見中丞並不岸卽在舟中駐節（尾） 
[派員承領軍械]  
　　兩淮運引趙都轉近因辦理巡警隊新軍各營所需操演帋尖毛絲鎗珠六萬顆業經咨詳端午帥派委彭哨弁至上海製造局承領現張總辦商由薩軍門撥派保民兵輪於昨將六萬顆分裝六十箱解運赴淮矣（夏） 
[不准平反阻撓採石之人]  
　　滬道瑞觀察批文生張葆芬禀云爾叔張汝厲平日品行若何自有公論可置勿議並匪徒造謠一事蘇路公司來函明明指稱宋鶴昌沈德中許福良所爲請飭府縣嚴拿懲處以弭後患業經飭府遵辦一經到案是匪非匪是謠非謠不難立判爾叔汝礪果於八月初一日外出與此事毫無干涉何况靜以俟之乃該生憑一登載不全之報紙藉端生風張大其詞妄請查公司來函主稿之人澈底根究此等訟制手段豈謹飭守分之士紳所爲蘇路公司在松郡採石一案鄉民兩次暴動累及張葆培家室經府縣及委員等提獲肇事之宋鶴昌徐老　徐老胖等研訊始悉滋鬧原因實由爾叔汝礪屬令分發所印札文傳單而起晉紳之家逞私忿而敗公益一至於此良可浩嘆該生等不思爲爾叔籌閉門補過之計轍欲代爲剖白妄冀名譽復完何其繆耶此禀必有主使之人本應澈究姑寛仰松江府傳諭申斥仍照歴次批札會委督縣獲犯秉公辦結毋違　又批張汝舟禀云已於張葆芬禀内批示矣仰松江府遵照另批飭知（軌） 
[蘇路公司移覆橋工]  
　　滬嘉鐵路所經龍華港口離百步橋六七十丈建築路橋一座港底多加亂石有碍航行業經漕河涇局職董史恩 
等公禀滬道請轉咨飭將該橋二面橋墩增高三尺以利行船等情瑞觀 
察當移蘇路公司核辦在案兹悉該公司函准領袖工程司復稱龍華路 
橋於潮水漲平時距水面亦有四尺五寸深水至底十四尺五寸水底與 
百步橋相等行船往來俟半潮時極爲便利港底亦斷無亂石鋪設况鐵 
路橋重在與路線一律平坦不可稍爲參差致慮出險勢不能如百步橋 
之高俟該商民所禀請橋墩再加三尺則全路各橋及土方均須照加於 
公司股欵耗費固不勝計於鄉民亦不免日損緣土方加高三尺必須多用民田於鄉民生計大有關碍且龍華路橋早已告成該處亦非商船往來緊要通區旣與行船無碍所請加高之處應毋庸議等語昨已據情移復滬道飭知矣（關） 
[局董會議建築枝路]  
　　總上程局昨開特别大會邀各區長各議董到局會議地方要事咸以西門外方浜橋南華界地段已由法人佔越開工築造氣車軌道宜急籌抵制之策現該處段董已禀請滬道轉商同仁輔元堂將西門外義塜地讓出改築枝路數處並擇無用河道塡人路界接通龍華等處以保主權至購地之欵統由各人認定以期事在必行云（夏） 
[匪徒搶劫押店駭聞]  
　　前日上燈時有匪徒三人人闖入新馬頭南首和興押店内將櫃夥數人用刀恫嚇不許聲張由黨羽將櫃上之寳籠奪去一只搗毀兩只并搶去表飾金銀翡翠珠玉各物一哄而散店主當卽投請總工程局查緝昨晨某號巡士在萃豐碼頭垃圾夫寓所門前見有破碎寳籠一只内裝銀練八根翠玉零物遂率仝巡長進内搜查見有躭擱在内之周金茂康永章丁德勝三人並在垃圾夫王有來身畔搜得插子小刀一把卽將掃夫魏書亭馬浩張樹標三人一併拘案奉孫明府提訊并傳和興店主到案認明非是判魏等不應留外人投宿著分别記過周等旣無卯名不准再行逗遛飭各保釋王有來身藏兇刀供詞支吾著交大頭帶出候示（夏） 
[批奬掩埋屍棺善後辦法]  
　　職董陸文麓等禀呈地方暴露尸棺籌備善後辦法一事奉巡警總局批示云據稱暴露尸棺一千十四具現經該堂遷埋凈盡洵足以安逝者而重衛生該董等辦事熱心殊堪嘉尚惟閘北一帶荒僻遼闊居民人等每將尸棺任意抛棄纍纍相望情殊可慘迭經諭飭該區巡警嚴行禁阻仍由該董等留心稽察隨時飭保掩埋庶幾地方潔清行道有福尤所厚望至所陳善後辦法三則亦屬妥洽候 
 
 

Page 20

 
 
即移會蘇松太道核辦並札上海縣傳諭各圖地保前赴該堂報名註册可也此繳（毒） 
[貨捐同申復扣留洋米原委]  
　　德商美最時洋米被扣一案（已誌本報）現貨捐局申復滬道云查七月廿一日據卑局水巡船報稱有米船一隻裝載秈米五十袋並不照章請驗查詢係恒隆號之貨並無卑局捐票是以扣留四袋以待捐罰等情該米旣已出棧駁運至南市照章應行報捐所扣米四袋應俟來局完捐後再行發還奉飭前因理合申復伏候鑒核云（毒） 
[小學校定期會考]  
　　滬南留雲高等小學校現擬會合南區各校學生會考以觀優劣日昨邀集各校職員公議每月會考一次分作論問答造句三級前五名有奬前十名之課文印送各校察閱定於九月初七即舉行第一次會考云（夏） 
[守備升任中軍]  
　　本城提右營守府杜鶴峯昨接督院來電得悉已奉諭署理蘇松鎭中軍右府故守戎即分詣各署禀知（釐） 
[禀准開濬高家浜]  
　　浦東西溝左近高家浜年久淤塞現經該處董事禀明縣令准下月初下鄉勘視後卽行興工開浚（永） 
[淫伶李春來避匿]  
　　伶人李春來自開設春桂茶園以來聲勢煊嚇與某孀婦出入同車招搖過市邇爲滬道訪聞札飭公廨關讞員立卽簽差協探提究李聞風避匿聞將延請某律師於禮拜一到案伸辨云（衣） 
[縣令蒞驗路斃]  
　　新租界嵩山路無名男屍被人毆斃報縣請驗已誌昨報昨日李大令蒞驗該屍年約三十左右身穿布短衫褲太陽穴受致命傷查無屍屬由堂棺殮候認一面飭差捕嚴緝兇手究辦（舟） 
[上海官事]  
　　候補通判李光儀昨日到道禀知奉蘇藩委赴松屬催取扣征牙稅醬捐差○提右營守府杜鶴峯到道禀知由寗回○一路一區正巡官程明理禀知丁繼母憂○前南康府通判安鍾愷吳淞大關委員伊棠均到道禀知于廿九日停撤施醫局○浦曾巡局員楊永康淞滬牙釐總局管庫委員陳楚生均飭丁到道禀請病假各二天○内閣中書李端燊因公來滬到道拜謁（哲） 
訟案 
[上海縣案]  
　　張全生在塘橋私售洋烟月初被該處巡局查悉張適出未獲今始獲案解訊判張枷號一月發犯事處示衆烟客謝等具悔過結省釋○巡警局函解汪如簡控拐一案訊定汪供原籍山陽縣向寓南京房主許惠寳乘小的駕船出外將妻劉氏姦拐來滬求究劉氏供夫名汪如海前年病故婦人逃荒到南京自嫁許姓如簡乃故夫胞弟冒夫誣控許供劉氏自願再醮小的出洋四十元娶爲妻窒判分别交媒管押一併遞解山陽就近訊斷○划船户鄭允仁控嫂侄吞毆等情質審鄭供去夏搖曾得洋二十元寄存胞嫂王氏處今向索討被侄伯卿兇毆劉氏供允仁收會時央婦人作保首會始肯放收自後每月應解洋三元允仁圖賴婦人往討被毆本月初三控奉工程局訊斷罰伊償給婦人醫傷洋二元出外抗違翌日卽投案下揑情誣告乞鑒伯卿供與母同大令斥允仁朦混誣控判各斥退不准○程姓包車夫王孟春在途撞倒朱邵氏斃命報經大令往驗時尸子朱兆昌攔輿求免前日公共公廨將王片送到縣訊問朱亦投案判王收押傳令程姓酌給撫卹從速了結（車） 
[各路巡警分局紀事]  
　　閘北第一路第二區　王阿根行竊毯子布衣等物拘入押辦 
　　城内第一路第四區　陳阿榮行竊小布二十疋由巡士拘入飭令查明失主認領 
　　浦東第一路第一區　船户吳長福撞壞朱姓小船由水巡拘入飭賠修洋了結○徐榮郎行竊祥生廠銅觔判枷示七天（衣） 
[公共公廨早堂案]  
　　七寳鎭董事楊雨蒼被錢阿根脚踏車撞跌斃命一案昨由包探將錢解案並稱已奉上海縣驗明傷及腦筋以致身死請察帮讞寳明府商之德師副領事判押候下禮拜六提訊核奪○黄三保王志翔竊順全隆棧緞帶六箱一案昨解復訊博律師稱王志翔前堂被玉三保誣指吞没銷贓洋元其實王交黄洋三百十六元兹由友人帮貼志翔銀三百兩繳作賠贓請予免辦訊之黄供祗收志翔洋一百卅元餘洋無著求察訊之唐供求恩典明府　串竊銷贓屬實判將繳銀三百兩給原告領去志翔押十天唐黄押限七天向原告清理如違擬罪○陸掌福違章售賣攙水牛乳由探陳雲中解究判罰一百元充公○黄連福收買世和洋行所失之皮酒等物判繳賠贓洋二百六十元在案昨解復訊黄呈繳賠贓洋元求請免辦判押滿五禮拜開釋○倪興法倪炳南收買美最時洋棧所失之洋布一案昨由水包探陸阿九將兩倪解訊供此布實係陸春保托售不知賊贓求察明府判倪法押賠洋二百八十元炳南賠洋二百元給還失主再核○流氓許來生應得年深夜在馬路行走形蹤詭秘經捕拿獲解究判押候查明於下禮拜六再訊○邵永興脚車將萬興木行人撞倒受傷送醫須三禮拜可愈於昨解究判存洋一百元保出俟傷愈再訊○朱張氏與單子成串令郁陳氏與楊燊隆爲妾昨由捕將朱張氏解案帮　王明府商之英畢繙譯官判押限七天繳還楊榮隆洋一百十六元再核○李福生向德商寳豐洋行定貨不出傳究判押候訂訊○顧顔氏被唐阿二引誘到沈如全所開之客棧内姦宿經捕查獲解究判唐押六月沈押三月氏押交其父領回管束○徐順興因欠洋人麥開皮洋元控奉傳訊判交妥保訂訊○趙梅福竊蓮大莊洋二百十元報捕解究判押限七天交洋再核（衣） 
[公共公廨晚堂案]  
　　莊盟史控合衆保險行執事趙子君圖賴險銀求究等情前晚提訊莊供向合衆保險銀三千五百兩隔鄰失愼殃及應賠不睬請追趙供因焚後並無衣物灰燼因之洋東不允賠償况此案曾經魯意師摩估過有單在案請察判一併退去候將單譯出送美領事再斷○宏仁善堂董事方國禎被安徽義賑總局控冐收捐洋六千元訊供押候各情前晚提訊以方堅不承認必須調查底册方昭折服判還押候調查再奪○程金寳控殷日富張竹亭曹旦華曹阿春等圖賴抵押洋一千元訊供押繳各情前晚提訊判押限七天繳洋如違查封家産備抵不貸 
[法租界公堂案]  
　　鈞昌堆貨棧夫愼經公堂迭次訊鞫判令棧主鄭子雲及朱世恩等交保著交田兆記澈究在案兹經有人疉次郵寄匿名信函致中西官謂鄭子雲向業藥材初租棧屋時早已蓄心縱火及保出後到處夤緣施以重賄有源豐潤官銀號某姓經手餽送當道銀數千兩有某姓代延律師從中分肥等情故昨復集訊鄭供並無其事惟前確做藥材生意延律師之事小的尚押在捕房是徐姓代爲聶司馬遂將兩函給鄭閱看令查明禀復遂問投案之田兆記爲何將貨抵押與陳裕記因市面不好攙雜之坭土是車夫作弊失火時小的已往通州故不知詳情求鑒判田交的保鄭同朱世恩交原保再核○王阿三將朱阿桃與姘婦所生之小孩張王氏售與粤人經公堂判限三禮拜令氏將孩交案昨已交到判孩給朱領去王再押改過局六月○了阿狗偷太古碼頭米查見送究判枷碼頭二天○周天永行竊布疋爲探拘獲供與察春山岳兆龍同謀經探一併獲訊判周押捕房七天岳蔡無于開釋（舟） 
[美租界捕房事]  
　　前晚葛漢臣乘脚車至百老匯路被四百四十八號馬車撞倒跌斷車輪投報捕房候傳肇禍馬夫核辦○俞根生乘脚車在西華得路被楊坤飛東洋車撞倒並跌破頭額由捕拘入斷給養傷洋了事○陳阿四闖入閔行路某木作圖竊被拘交巡捕押候送懲○馬夫張阿二在黄浦路違章磕睡由捕拘押候辦（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
