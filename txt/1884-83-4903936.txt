# 1884 - 83 - 4903936

 

Page 1

 
 
[石印五經體註出售] [  點石齋主人啓] 　　 
　　五經體註一書向　　本漫　恶劣不堪寓目近來坊間雖刊有小本面訛　悉仍其舊本　不惜重貲敦請文士逐行逐字反覆校　　後不下五六　並延善書宋字者統體　寫無大小出入之　行間悉尊監本西式樣則仿巾箱本之大小以便舟車携帶紙張潔白字畫精湛魯魚亥豕一掃而空失　不遺餘力矣業帖括者可家　一編焉兹定於二月二十八日出書每部三套計釘十六本價洋兩元六角尙祈賜願爲盼售處仍照裝例 
[招請訪事及賣申報與各書籍] [  申報館主人啓] 　　 
　　江西之南昌安徽之安　營省會地方本館向固有人在斯二處採訪時事現在意欲更換如有能勝此任者祈來本舘帳房而訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[論津貼京員]  
　　前讀晉撫張香濤中丞條天津貼京員章程一摺具見籌畫周詳慮深思遠能使朝廷體恤羣臣之意無微不至而於受者亦皆行乎分之所安意美法良可埀久遠竊謂非中丞不能見乎其大而剴切言之也乃昨又讀王懿榮一疏立言亦復正　用意列極委婉與香濤先生所籌者無甚歧異噫京官著名清苦前明迄今五百年來相仍之習一旦知變卽相積之弊一旦漸除培植人才整飭士風於此一事乎是賴亦於此二疏乎是决優賢禮士雖歴千百年可以不攺此章也顧二公之所以惓惓於此事者祗以京員爲數太多外省閒欵有無未定咸同以來各省之富庶者因有兵燹之災休養生息一二十年元氣未復庫儲虚乏雜欵紛繁撙節支放輙虞不給就使有閒欵可以提存待用而東南海疆辦理防務中原水旱歲須賑饑往往以此挪移而不能敷然則其力尙足以津貼京員歲撥若干哉旣無一定之欵卽無一定之數有無多寡未能逆紏假使部中嚴催而外間卒無以應則懸待支領者難免觖望而督撫責之司道司道責之所屬例欵無出必借他欵閒款不多必湊正欵展轉撥抵經年劃帳歴任交涉頭緒愈多勢必因此一事而全省財賦俱有牽涉案牘之煩在所不免而在分應派得之人猶竊竊焉以或不能領爲慮是朝廷之意本欲使京官藉此以自給不憂　乏乃能砥礪廉隅杜其營求之念者今將以有此一欵而時時存患得患失之心烏乎可者夫人而不忘得失其終朝營逐者何事尙望其優游涵養閱歴諳練以成大用之材而爲異日勝艱鉅之任也耶二公之言大旨不外乎此而香濤中丞尤爲激切謂此奉尙能釐正定章晉省雖波竭力籌畫願得閒欵若干專歸此項之用每歲解京無有缺乏中丞之意蓋欲一省指定其欵則他省不能推諉飾卸而卽不惜以己爲之倡故言之殊覺侃直耳每見近時奏牘翰詹科道諸君皆以能言爲貴而其所言之事不外攻訐指摘大有黨同伐異之勢此一時風氣之所開若遷流無底必成朋黨之禍言之殊足寒心夫察奸紏慝本爲言官之職况言路廣開臣下之竭誠靖獻者初非無裨於國是卽紏彈之人亦豈無實係官邪不容於聖明之世之人而謂顧忌不言是溺職也然嘉謨嘉猷情殷入告苟其當理立見施行在朝廷固自有權衡不敢謂其有私意也乃者某人叅某人而諭旨飭查叅之者先不免得罪此非務能言之虚名而怏傾軋之私意者乎又或毛舉細故摭拾往事一疏而彈數十人一紙而書數年事歴舉某人某事一若疆吏皆不能辭咎而事或出於無因人或早去其官此等奏牘豈非有藉端挾詐之意流露於字裏行間乎甞聞京員歲受外官餽送至微則炭金二三十兩著有交誼或緣事故則每歲輙數百金而紏參之奏牘皆所以舉此諷彼至於風聞案件則有受人請託賄而後奏者雖不必事事皆然而其事要亦有之此種弊端皆緣清苦太甚無以資俯仰應酬之用不得不於俸銀數十兩傣米數十斛之外别事張羅誅求之甚漸而要挾要挾之甚變而擠排有識者早知氣象之不祥而無法以挽回之因爲津貼之舉使其歲入稍寛足資自贍養其生卽可以養其廉也然使旣無定章又無定欵各省情形不同財賦之出盈絀互見設有不能接濟之時從何措給故必如二疏之周到細密然後可垂久遠而士風政體乃有所以維持矣上年雲南報銷一案因牽涉得罪者多人聞之京官言軍興以來都下爭以報銷爲奇貨各處行使費用動輙數十萬京官之廣交游者每案到京必備知其繇伹謀一面交一語卽可得銀若干若能兠攬關說則巨欵在手一任分派不難立致豪富以故營營逐逐於報銷案者不下數百人風氣之壞一至於此則以京員之著名清苦故耳雖然寛以恤之尤必嚴以馭之若經此次津貼之後而猶有挾詐婪索及于與外事不敦品行之員則立予罷斥夫然而朝班清肅士氣振興頹風敝習庶於是乎一變矣 
[來信照登]  
　　頃接潯州友人來信云越南自十五至十七兵潰民叛連陷新河江口太原北寗諒江郎申等城又接廣東友人來信云十八復北寗係用地雷劉軍從西岸攻入斃法兵千餘兵總一小輪船四等語兩友皆近官塲似係確信云云按此兩信前後不甚符合未識究竟若何故並錄之以俟後聞 
[法船可疑]  
　　厦門有法國兵船兩艘駛到此己列報兹閱循睘報云西字報謂現有西人傳說紛如皆謂法國水師提督現接有其國文書着其調集兵船往攻厦門以牽制救援越南之師此言不知從何而來未悉確否若法人果妄肆　張向中國以尋仇是眞知進而不知退知得而不知喪矣中國欲不與失睦其可得乎料法人必不至强横如此或者西人因北寍之役而遂播此恫喝之詞耳豈知日間己傳中國防軍會合黑旗大敗法人業將北寍收復乎想法人所爲普天同憤佳兵者不祥正可拭目以觀乎其後也 
[化寍續信]  
　　中法北寗之役前經有聞陸續登報惟電文畫簡雖未詳晰而傳聞之詞均有不實不盡殊令聞者疑似參差莫知適從也兹有蘇芝火船由海防來於念四日抵港據遞專信息云及法軍日前分兵三路進攻北寗首隊以裨將柏里也統領部下先行於十一日附搭輪船由河内登岸翌晚駐於某村落閒暫爲安息十四日趨赴北寍邊境遙望河干一帶雖有華官營盤駐紥旂幟如雲刀鎗似雪然見法軍到時置諸弗理並未出戰交綏法軍二路之兵隨後繼至其統帶法將尼格禮也於　十日由曙東地方趕至七寳塔翌日行抵北寗遂將兵分列三隊一由運河登岸一則駐於桑基藉爲犄角中路則分駕淺水輪船會同左　並發附近淺水之處當有華軍營寨林立法兵以砲轟擊華營 
 
 

Page 2

 
 
亦還砲應之兩陣旂開正擬交鋒而華兵忽然陸續退回北寍城中法軍遂唾手而得其營寨及輔河之炮台法將柏里也以華軍驟退疑有埋伏不敢遽進正在猶豫而法軍二隊尼格禮也統率之兵己至遂飭令乘勢進發水陸並行十五日船抵江口河道淺狹鐵鍊横江船航難渡卽以水雷砲轟之是晚登岸探得城内華兵早經全師拔寨由北而去法官欣喜過望不俟黎明先發羽書迅報海防以便告捷回邦十六日疏濬河道戰船陸續駛進法軍大隊入城之時沿途觀望各處形勢殊爲險阻華軍不戰而退實不知其何意也法兵旣進北寍遍搜民間屋宇祗存老弱土人無多及屍骸數具而己所有槍炮遺存均屬未曾經用者而黑旗則無一人一騎在焉是役也法軍死者四人傷者三十餘人華兵死傷相當十八日法官探得華兵現在太原鎭駐紥法軍擬於日間起兵攻擊黑旂並分兵進取太原鎭惟刻下則發兵數百在北寍城外四處巡哨以防不虞此則蘇芝輪船抵港之信息也至其後軍情若何則俟有聞再錄說見中外新報 
[河内郵報]  
　　循環報言美律提督在河内出有告示其略謂總管東京兵馬提督美爲曉諭事照得本帥由法國遠涉而來特爲安靜地方何護爾等以免爲賊匪劫惊起見本帥秉大公之心以期與爾等共享太平爾等無庸惶恐惟輸誠以助本帥速平禍亂則爾等可以安居樂業無或受苦矣本帥仁厚待人將於爾等選立能員協力辦理事宜所設立之稅餉及辦理各事總以妥協爲懷使工商各得自如爾等宜體本帥之意遵守本分毋或犯逃毋蹈非辜以竭力於王事本帥實嘉賴焉噫觀於此示法人假仁義愚人民有可槪見己夫奪人之疆土收人之賦稅用兵不己以致越南之人慘罹鋒鏑越南之土悉遭蹂躪尙曰保護以享太平誰其信之哉 
[越南順法]  
　　中外新報云法軍佔據北寍之後美律先回河内越南王昨命大臣帶同隨員馳赴河内與法元戎會商時事兼逹越王之命與法和好永敦兩睦協同招撫以安民心美律於越員到時升砲六響撥兵數百排隊奏樂恭爲迎迓是日晤叙頗爲欣洽盡歡而散焉由此而觀越南之事中國殆有不堪言喻者矣時事若此能不惘然 
[海防郵報]  
　　循環報　海防遞到西字信息言法人威剌由香港新購有小火船至海防載運貴重貨物及銀圓數千並拖有渡船二艘華人搭客數名前赴河内小火船則用法國少年某弁爲管駕而海防稅關人員亦附船以資游歴及駛至附近象山之處忽有海賊紏衆蠭擁而前渡船華人起爲内應搶過小火船先蔣管駕法人剌倒而斬其首舵工人等我是華人見此情形齊起急難亦被海賊所殺有一渡船見勢危急將纜割斷轉舵駛向海防報知其事而小火船遂爲海賊所得不知並貨駛往何處矣法國砲船皆往攻北寗不能兼顧迄今尙未尋回惟據人傳說賊已將船駛往十數里之外多撥縣黨守之法人卽用砲船往尋亦難得至其地也海防之人得聞此耗心甚驚惶恐海賊猝到肆行焚刼蓋因法人注意於北寗所有兵役悉撥住助戰其留在海防巡邏者不滿三百人若海賊大隊而至此等巡兵必難抵禦也 
[法船回國]  
　　法國刀威路巡船業於上月十七日由新嘉披啓程以回法國矣 
[朝鮮近事]  
　　江南現辦漁團誠善舉也聞朝鮮君臣亦有此議將已舉行或者謂船不精堅以之禦敵恐無異以卵擊石殊不知吃苦之人率皆强悍沿海漁舟不下數千艘聨爲一氣未始非守禦之一助况近海之人善泅水亦素諳潮汐安見其人之不足用乎且沿海數千里在在皆緊要之區兵力單薄難敷守禦一處疏忽卽恐有意外虞如徵兵籌餉無事而預爲之防國小而貧其何以堪惟此議能行將兵不須增餉不虚糜而漁户之聲勢聨絡能以自衛其身家者卽能兼防夫海岸罝兎之徒可備心腹捕魚之輩詎不足爲小牙彼國君臣愼忽以創始爲難而議遂中止也○華商貿易數十家皆從六營中購換銀兩舍此别無可買者國王借招商局之銀現己到期急欲　欵遂於每營中送錢一千餘千坐價兌換致各商堆積多錢無籌可展不免相對蹙額矣○華商貨船抵仁川口岸所兌之稅須用英洋一時措辦莫及者頗形束手聞欲以錢抵洋須錢九百五十文較之銀價甚覺昂貴云○吳軍門於正月二十七日回津中國兵及朝鮮練軍出隊送於漢江父老數百成羣臥轍攀轅焚香泣送國王派其宰相送於城外十里餘又派大臣遠送水原馬山等處絡繹不絶聞軍門己於二十九日乘輪赴烟矣○朝鮮通事多不能說公事話不過稍通俗　而己且往來公事亦多不能如中國格式袁司馬世凱昨招擇世宦家佳子弟數人設同文館使其先習言語冉習公事庶幾中東文字可以聨爲一氣矣人來學者飲食起居均在館内聞除授餐而外每人每月司馬尙捐廉數十津貼資斧統計之亦爲數不菲此舉亦誠豪矣哉司馬爲朝鮮練兵在總武堂兹又設同文館人以爲工對云○去冬怡和洋行與朝鮮外務衙門立約開礦指定金化縣地方蓋此處礦甚佳白銀亦甚多一旦開之利莫大　○朝鮮新設之兵已立籌餉局將於開礦通商中設法抽稅協濟以爲久遠計也 
[福州近信]  
　　福州西字報云馬尾地方有一武弁不知犯何罪大憲治以軍律命卽正法有許多人代求寛宥終不得免也又云福州官憲召引港諸人而謂之曰如有法國及俄國船進口一槪不准導引也 
[入水取銀]  
　　香港西字報言禪臣洋行之鎭江輪船失事後由香港遣善泅者二人至失事地方察看現聞已取出銀洋一萬八千元云 
[事屬遙傳]  
　　香港西字報云昨有西人由附近惠州處回港據稱土匪現仍猖獗前數日官軍進攻土匪於北朗家地方土匪竟敢出隊相抗鑒戰良久官軍爲土匪殺傷二百餘人督兵某大員聞亦受傷土　現扼守險要官軍猝難進攻蓋往者皆湖南之勇未悉寺利也又有華軍三千名由省調往將客匪逐散而土睦則約有萬人加以各處之三合會黨紛然響應故勢大而難於尅日蕩平也按本館前接有惠州信息謂方軍門偕各提鎭已將土匪解散殲其巨魁掃其巢穴兹西報所言又不同如是其傳之非其眞歟抑土匪旋聚旋散猝難一律肅清歟臆斷無從惟符日報體裁姑就所聞錄之以俟異日確耗耳說見循環報 
[富有船擱淺評述]  
　　招商局之富有船擱淺一節己兩次錄報兹悉該船自漢裝兵一千二百名赴台灣行至澎湖適值大霧對面不見遂致擱於淺灘船上各兵則乘小艇登岸該船二副急往厦門報信隨發萬年青兵船帶同修補船隻之匠人數十名欲爲補其罅漏盖船艙有小損故也該兵船則載兵以去招商局又發海璨船前往拖帶上月念七八九等三日海琛百計設法欲拖以出險乃該船在淺灘潮退時水僅五尺許潮漲時亦止十三四尺故卒不能施救刻下海琛己於念九夜十二點鐘開行前晚業經回滬矣 
[爵帥行程]  
　　署兩江總督曾沅帥於前月十九日從豫河南下帆檣相接旌旗蔽空　駕樓船係用小火輪拖帶幕府隨員巡捕戈什哈僕從人等另有小跨子船三數十艘水師炮船沿途護送天津縣並在楊柳青預備行臺詎過該處並未停船過此使是靜海縣界天津縣陳明府遠送至此想憲旌莅止爲時當不遠矣 
[大詳誌]  
　　昨日本埠西商團練兵大操卽奪取值年大旗之期先於下午兩點鐘在工部局空塲會齊試演陣法香港將軍之委員親臨監閱極爲詳審先閱馬隊觀其人數及馬之强弱人之勇怯衣裝之新舊次閱砲隊計砲四尊周圍詳視并騐藥彈佳否又次閱槍隊逐人細察博問　咨其有曾經出陣得有賞牌者亦逐細查問明晰旋着照相人拍照畢然後至棧内閱視洋槍逐桿悉心檢點復至火藥廠查騐所儲火藥 
 
 

Page 3

 
 
至三點半鐘　拔隊前往泥城外跑馬塲計步兵一百六十人白帽紅衣各執洋槍馬隊十六人砲隊三十八人均白帽黑衣馬隊在先砲隊次之計銅炮兩尊鋼砲一尊七子砲一尊西樂二十餘人又次之最後卽是步兵内有一人手執大紅方旂卽所奪之旗也旣到跑馬塲卽排隊伍時則西樂齊鳴團兵操演各陣或分或合或却或前有五花八門之觀馬隊則馳驟於西南隅砲隊亦往來圍繞未幾然砲六門聲如雷震於是再演步隊五點半鐘放槍一排響似連珠香港將軍之委員閱畢以爲第一隊最優應以值年大旗予之遂由英領事之夫人持旗親送并奬以好語兵官受旗伸謝六點鐘後仍整隊而回西人觀者男女二三百人華人在圍塲外觀者則有一二千人　 
[馬車闖事]  
　　昨晚五點鐘時有一馬車坐客自行拉韁往泥城橋外撞倒一老嫗而坐客反以老嫗衝道竟將手中所執馬鞭亂打二下疾馳而去在後又有一轎式馬車撞倒十餘歲之男孩幸未碾傷馬夫不顧而去此二事見者咸爲之不平 
[鄉人可笑]  
　　昨日有二鄉人駕一柴船行至公家花園相近浦面適遇潮生二人不諳駕駛船遂廻旋不定二人無奈立於柴上大呼救命嗣經各舢板趕往將二人救下並將船繫住而罷 
[搶親涉訟]  
　　上海人某甲信南巿陸家浜業茅篷作有女字乙之子爲室禮金未清而喜期將至乙乃挽媒向甲屢商不允繼而兩邊出言不遜昨午後乙紏人往甲家將女搶去聞己涉訟不知如何了結也 
[捲逃解訊]  
　　昨報捲逃被獲一節兹悉某乙卽陳勝蘭婦人徐周氏昨日解訊原告徐錦春遞稟稱正月初四日妾周氏捲逃曾於上月二十八日投案禀訴翁太守詰其娶妾幾年家住何處禀中有陳在妾處勸伊回來之語是何講究徐答稱娶妾二十年我住臨平里向做洋貨生意訪知妾逃在德順田四十五號門牌内故同人前去見陳勝蘭正在妾處據陳云是勸妾回家當在鏡箱内取出當票一紙翁太守詰之陳勝蘭據供亦做洋貨生意與徐錦春爲友前只在西馬路遇周氏據說爭氣出外故到伊家相勸卽詰徐周氏據供本夫蘇州人王榮卿逝世多年我到滬在妓院爲大姐徐娶我爲妾曾到寗波大婦不能容因復到上海因伊無資用將我衣服首飾質押當票呈案翁太守謂爾稱伊無資何以控爾捲去現洋五百元答稱伊做洋貨掮客安有現洋五百元太守又詢徐錦春爾禀中旣請斷離自當發堂且待查明再核徐周氏暫押捕房陳勝蘭仍交原保押票飭法包探前去註明下期再訊 
[賽會誌略]  
　　滬西數里有淡井廟中供城隍神像清明時節例有賽會之舉前日會中集數百人迎神過法租界經四明公所往高昌廟然後回廟云 
[斷路又見]  
　　近來寗波會館南首夜閒時有匪人截路前晚有人由西門往北背後忽來四五人將其撳住正欲剝衣適遠處有人到來始紛紛散去然亦險矣 
[重懲拐騙]  
　　昨報一去不返一節據包探秦少卿至英公堂稱浦東人朱東生屢次拐騙送案科罪現又向城中陸祥順嫁粧舖僞稱西教士分設學堂欲辦檯凳侬伙該舖主先命學徒瞿東生卽瞿全順同朱出城朱則至某洋行門口嘱瞿在外守候俄而向瞿言洋東命卽扛運　凳到來便可付洋瞿回告東人又同金元生打運出外至洋涇浜朱己預雇楊張氏之駁船口稱分設之學堂在浦東瞿金謂須先收洋而後運物以致爭執朱反稱向瞿索欠大肆咆哮被我瞥見帶入捕房楊張氏隨來言是晨朱雇船停泊一日欲索船價另有王尙哉來言被騙去棉綢價洋十一員請追今將朱送案舖主陸祥順與瞿金順金元生均投案申訴前因船户楊張氏棉綢客王尙哉亦供同前由朱東生則稱檯凳原有人托我買者棉綢己經變賣得洋伍元零早己用罄黄太守商之施繙譯以朱東生屢次拐騙殊堪痛恨判責百板枷號六个月發捕房示衆俟期滿再行責釋 
[控竊無憑]  
　　法國人控侍者周阿友竊物等情經黄太守移送法公堂核辦翁太守訊據原告洋人稱在英租界開饅頭店常失元洋一日又失抽屉内之洋七元疑侍者周阿友所竊搜其箱子有洋十三元四開四個八開二個及襪子手巾小洋刀請爲究追周阿友供每月工洋九元現在伊欠我五十五天工洋向索無着反誣我偷竊旋有兩西洋人稱周阿友斷不犯竊原告洋人尙嘵嘵置辨翁太守謂周阿友曾供被洋東欠工資五十五天着照數給還控竊無憑不准周阿友交保 
[茶肆被罰]  
　　昨據渭龍軒堂倌王阿全投案稱有多人吃茶打架致毁噐皿開單呈案翁太守見其單上開茶資四十一盌計錢三百二十八文遂謂旣有如許人卽是吃講茶何不報捕答稱曾經報捕拘押三人太守謂想是打架後始去鳴捕耳理應判罰詰之沈阿三稱沈阿小沈阿明兩人因醉打架並不吃講茶詰之沈阿小沈阿明據供因在浦東爛泥渡接龍爲十念文錢起衅復詰王阿全究竟有多少人答稱沈阿明上樓卽稱包檯三桌泡茶二十餘盌在後打架茶客走散故有四十一盌耳翁太守謂賭博打架聚衆講茶均須究辦着將沈阿明責二百板沈阿小責八十板沈阿三從寛釋放公堂定章茶肆擅賣講茶者罰洋十元念其報過捕房减半罰洋五元充公 
[英界公堂瑣案]  
　　德國商人某控因坐方阿高之東洋車撞倒小孩遭石春發趙阿順毆打黄太守飭將石趙二人押候會同德繙譯再訊己列前報昨日張李氏領孩投案聲稱開薙髮店孩在路中被車撞倒夥計石春發向車夫方阿高爭執洋人助方毆石不敢毆打洋人石趙二人供與該氏同車夫方阿高堅稱石趙毆打洋人施繙譯因請將石趙各押三月太守再三辨論始攺爲各責一百五十板○包探陳阿九稱五馬路西首失火之後報失衣箱物件者甚多爲此四處緝訪昨探得吳元幅搬取衣箱一只寄存在周子香家當往聞周諉諸不知及獲吳盤詰始認有布衫二件送與寄母某氏後又承認箱内之天青呢夾馬褂洋藍呢夾襔並其餘單夾綢衣不等己典洋十二元等語當令將箱取出内有典票及剩洋十一元立卽吊到原贓并將吳周送案失主尙容再查吳則俯首無詞周供吳躭擱在我處不知其有槍火情事施繙譯謂吳旣槍火罪不可辭周旣稱不知情緣何包探往問尙敢包庇應與吳一體仝　各判荷枷一月黄太守允之起案之洋給償押本箱存捕房俟失主認領○昨晟有寗波口音者三人舁送施阿連到堂稱施向江北人王阿金索欠洋兩元無着反被毆打受傷王阿金供並未欠洋黄太守察得施阿連受傷似重飭卽舁送醫院將王阿金管押候辦 
[謝惠新書]  
　　越南近當有事之秋咸願考其輿圖覩其志乘以爲快本館曾印越南地輿圖出售嗣又縮成小幅隨報分送一日閱者皆喜其瞭如指掌惟該國志乘則搜訪未獲善本今大日本樂善堂主人岸君吟香覓得安南志略二十卷雖係元代成書而其譜系官爵之沿革山川郡邑之先後禮樂刑政之原兵農財用之計以及行李在來之使詞人吟咏之篇一覽而盡得之是書出於越南儒士黎君景高之手岸君取而刊之其亦當世之有心人矣書成蒙岸君持贈爰樂書數語以鳴謝 
[陳家水橋賑所雜述]  
　　代分謝柬盛君傅鑅之嗣母夫人六秩大慶内而宗人外而親友醵分爲壽者四十五人盛君不敢辭盡所受二 
 
 

Page 4

 
 
0二元助賑并交來謝柬一紙理合代登曰嗣慈命盛傳鑅率男世樑并謝應具壽筵之費已於正月中旬寄交陳家木橋賑所他日諸君子壽登耄耋亦請以壽雞助賑○妙語解頤薄倖生函曰茶餘酒後每聞人言某妓厚我厚我誓必嫁我或曰某妓能擇交性慈祥我獨深知復多方徵實之懼人不信也愚謂莫若代妓助賑大書特書曰某人同妾某捐幾千元或竟大書特書某妓捐幾百元以徵實之遠勝逢人嘵嘵也閱竟爲之噴飯○異想天開薄倖生又曰昌某妓擇人未决謂客曰夢除夕死奈何某客獨曰莫如放生我任之今日麻雀明日魚蝦歴三月勿間除夕對飲妓曰難星過矣君眞有心者遂嫁之海上狎游諸君誰不作藏嬌想難若登天何如師法某客代爲助賑祝其子榮夫貴視交情深淺爲多寡感我深則從我易云薄倖生眞異想天開哉亦知冶游塲中具憐香惜玉之心者有幾人哉○信局捐力全盛永和兩信局自敝所收捐以來捐免信力閱今已十月所捐信錢盖已百千矣此等陰功加人一等其餘各局或收或免固不一其例也我所爲之祝曰多捐一錢多接一信越捐越多越接越多 
[潘君振聲二月十五日自山東賑寓致陳家木橋書]  
　　兩奉惠書藉悉一是弟自秋至今目疾未愈精神困頓祇因賑務攸關未敢置身事外辦賑一日不完賤恙卽一日不能全愈而材力不及抱歉良多來欵兩處分用勢難劃清除濟陽合局外其餘亦只可各歸各報而已去歲匯墊之萬五千金均歸濟用今年所請尊處墊還之五千金係施子英兄領歸利津查放怡順昌所匯之二千金係弟領歸商河查放佑翁所請中丞墊付濟賑之二千金旣未領取亦無庸歸還也周小棠年伯集捐之二千六百金正數　濟零　撥入商河其惠民餘欵利津餘欵均歸濟陽其細帳印收存子英兄處想已有清單钞呈另錄大數呈閱印收帳薄託子英兄將來帶囘也商河業已放畢共五十餘莊大口三千七百六十六口小口二千三百五十　口每大口給京錢一千六百小口减半共放京錢七千九百十八千八百文合庫平銀二千四百八十三兩九錢二分此處完後本擬暫息又承小棠年伯復匯東三千金當卽於明日起身馳往海豐察看情形當此賑欵支絀之時不得不益加鄭重六翁現往濟陽放氈被擬完後再往海豐越事近日何如滬上必有確信便中略示一二復請德安潘民表頓首二月十五日發三月初二日到 
[附帳]  
　　一收周小棠年伯濟平銀三千兩一收上海來公砝銀一萬八千兩○一支繆啓翁手七月份賑欵濟平每二百五十一兩七錢二分一支九月分發申公砝一千兩一支七月至九月收養利津災民十四户口内三十二莊共用去京錢九千七百三十九十合利銀一千九百零七兩三錢三分一支總賑留養災民五个月大口六十五伯六十六口每共五千文小口三千五伯七十一口每共二千五百文又續收留養災民大口九百九十口每共四千文小口五百另四口每共二千文統計京錢四萬六千七百念五兩五錢合付利平銀一萬六千八百五十四兩六錢四分○一存利平銀一千一伯四十三兩九錢六分一存濟平銀三伯七十一兩五錢二分一存京錢二千五伯干文均移賑濟 
[蘇省撫轅抄]  
　　二月二十九日候補直隷州魏彦禀知本日到太湖水師支應所差卽用縣沈熙廷禀知派蘇差委管帶利川輪船候補都司袁致恭禀知解餉赴上海 
正任松江府捕禀辭赴金陵謁制憲候補縣傅維祚昭文查案囘○三月初一日成辰欽賜翰林院檢討狄俊清河縣人自籍來同知銜同知直隷州用候重知縣徐福增服闋禀到並請假五天正任蘇州衞守俻謝藩憲禀謝奉漕憲飭知囘任州判楊傳薪安徽人由籍領咨囘省候補理問婁湘銷稽查楓橋漕船差又朱祖恩銷婁門旱關差縣丞陳 
鳳崗禀知到婁門旱關差從九林爾興銷盤門水關差沈榮燮禀辭奉臬憲委赴江北堤發審脩金並命盜　費差　入李維經禀知到盤門水關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年二月二十三日京報全錄]  
　　宮門抄○發抄旨四道○編修王奏請復古本尙書附入十三經注疏與今本尙書並行摺○豫撫鹿　奏請暫緩各員引見片○大臣文奏叅職官革去佐領摺○將軍崇奏委署州縣片○將軍金奏請將職員編入漢軍旗檔片○又　奏叅革佐領遞解回旗片○又奏叅革佐領片○直督李奏甄别道員片○二月二十三日理藩院鑾儀衛光祿寺廂黄旗值日無引　見○漪貝勒由東陵回京請安○孫毓汶前往西陵請訓○誠　致祭明陵回京請安○盛京將軍慶裕到京請安○延煦伊崇阿各請假十日○秦鍾簡仍預備召見○召見軍機慶裕秦鍾簡○發抄何璟奏儘先守備王得凱補台灣南路營守備奉旨兵部議奏欽此○又儘先守備林寳璋補乍浦協左營守備奉旨兵部議奏欽此○又請將完交欠欵之降補府經縣丞徐元杰開復原官奉旨着照所請該部知道欽此○又試用同知郭榮禧期滿甄别奉旨吏部知道欽此○○翰林院編修臣王懿榮跪奏爲請復古本尙書附入十三經注疏與今本尙書並行以宏文教恭摺仰祈聖鑒事竊臣伏見乾隆朝高宗純皇帝欽定二十四史以晉劉晌等所撰舊唐書宋薛居正等所撰舊五代史附入全史新薄兩書並行飭武英殿刊布頒示天下稽古右文宏見遠識前代所無甚盛典也臣惟尙書一經載堯以來二帝三王之政粲然大備顧自遭罹秦燔重厄斯文漢旣奮興旁求典籍得自濟南伏勝者名曰今文出自孔子宅壁魯孔安國所定者别曰古文終漢之世二者代興並立學官雖其書自先秦以來字形遞變師說各異乖疑難正在所不免然卽漢人所傳熹平中一刻碑石魏正始間再刊爲三體凡此舊文旋並淪失皆由晉永嘉之亂經籍道消當時古文僅存秘本今文漢注傳習無人一遭竊變泯焉斯滅於是今本尙書出焉今本尙書者晋豫章内史梅頣所上於朝唐貞觀中孔頴逹爲疏者也篇中所具古文乃剌取秦漢子史各家所稱引者傅會造作又復依記孔傳眞僞淆雜𨡁然成書自宋儒朱熹以來遞生疑議爭詆爲僞古文以迄近世羣相論辨各有專家無須陳列然揆厥名實文則非眞理無或謬良由玉石紛乘涇渭同流執其兩端時見微旨猶如披沙揀金往往得寶故歴代沿承隷於經興流傳有年自弗可廢我高宗純皇帝聰明天亶牖啓後人欽定四庫全書總目提要刊定羣言辨其眞僞昭然發矇萬世師資一時臣工承流宣化譔著多人繼絶興廢實超往古有前臣山東督糧道孫星衍撰尙書今古文注疏三十卷搜輯前漢今古文及各家古注之僅存者編輯成書類復其舊又徧采前人傳記之涉書義者備疏其下不逞私臆最稱幹愼坊肆刊置听在流行是則網羅散失守闕抱殘所錄古文爲眞古文所采古注爲眞古注視晉唐以來所行之今本尙書實爲有漢相傳古書之遺文亦卽爲知古稍近之眞本就今本區别言之猶兩唐書兩五代史之當分稱新舊不得不以古文之名名之也伏思尙書一書經中之史史中之經二帝三王心法治法畢見於斯不存其眞曷用其僞以之比較舊唐書舊五代史得邀天鑒並列學官者所闕尤大臣觀後漢陳氏之疏立左氏傳能於眞僞錯亂孤學少與之際解釋先聖之積結洮汰學者之累惑南齊陸澄領國子博士時議置諸經學能於南北凌雜微言將絶之時論易之當主鄭文不可獨用王弼左傳宜於服虔之外兼立賈逵杜預伊何人斯尙知體要矧臣今日生逢盛世職在翰林管見雖微敢不上逹伏請皇太后皇上俯准臣奏上法高宗純皇帝以舊唐書舊五代史附入二十四史並行之意飭下武英殿及今補刊羣書板葉之時行文江蘇學臣徵取其書刊附舊刻十三經之内使與今本尙書注疏並行以存二帝三王遺書逸文之眞以見我皇上法祖同天之美是則千五百餘年一線不絶晦而復明佚而復存之眞古文尙書得遇我朝聖聖相承始克大著於天下經之正誠非偶然經正民興孟子言之臣尤爲天下幸矣擬並請特旨通飭各省督撫學政各官嗣後凡遇大小考試命題至尙書一經准其兩本並用頒爲功令以資久遠盖設科勸學傳業寖盛祿利使然漢巳如此正不獨爲今日言之至也夫政莫大於求實禮莫隆於復古現值我皇上典學方殷之時端求古帝前聖心法治法之眞臣故不揣冒昧妄陳瞽說不勝恐懼悚惶之至伏祈皇太后皇上聖鑒謹奏奉旨已錄○○鹿傳霖片再准兵部咨稱奏補信陽恊副將裴歧荆子關恊副將李家昌衛輝營叅將郭廣泰嵩縣營守備文盛俸滿臣標中軍叅蔣穆特布一等並俸滿汝寗營叅將玉壽一等令給咨赴部引見等因自應遵照辦理惟查裴歧等或帶兵備築滎澤堤工上游民堰正在吃緊或管帶練軍或地方緊要該員等於操防巡緝事宜極能認眞整頓藉資彈壓一時均未便遽易生乎除將奉調之彰德營叅將何紹昌等分别給咨赴部外合無仰懇天恩俯准將副將裴歧李家昌叅將郭廣泰玉壽穆特布守備文盛暫緩赴部引見實於地方營務均有裨益爲此附片具陳伏乞聖鑒訓示謹奏軍機大臣奉旨着照所請兵部知道欽此○○奴才文緒祿彭跪奏爲職官巧避承緝不顧政體請旨革去佐領以肅功令恭摺仰祈聖鑒事竊據呼蘭佐領兼雲騎尉吉慶來省稟見面帶酒形稱奉該副都統派赴巴彦蘇蘇坐催廳署租　因奉將軍衙門來文發給兌單是以派令前來請示式樣並請頒鈐記以資應用不勝註異當卽面諭徵租之事前經定有考成奏歸同知承催今該副都統　伊坐催爲愼重　　起見因前經來文僅云坐催並無章程隨令出具兌單以憑考核完欠伊無有行文之處切用發給鈐記趕卽回任由遠處自行刊刻兌單認眞坐催以重課賦該員謟謂曰此次將呼蘭地畝奏歸佐領承催甚好惟管界承緝口氣之間仍欲以有頂戴兵充之支　處分設詞開辯嘵嘵凟請形似醉鄉味其所言寔屬有心隨令户兵刑三司掌印各官勘問覆稱前接該衙門左司來移令其到川請示兌單式樣並無令　禀請頒發鈐記之語該員未經到司率意冒然等情請辦前來查呼蘭自經開地二十餘年並未定有者成管界以兵充之搪免處分催紏任由民欠不特政疲民頑盜匪濳滋且緝捕廢弛閭閣屢遭蹂躪奴才等連年委員清丈地畝撥派練軍經年往剿地方始得稍安不敢蹈前因循隨卽酌核情形將巴彦蘇蘇地畝奏歸同知承催呼蘭七界地畝連五台續開之地查照奉天章程分爲八界歸該處佐領管理承催承緝是其專責不准再以兵弁充當界官廢弛捕務所有兩處地局全行裁撤以新政令乃佐領吉慶奉泒赴巴彦蘇蘇坐催地畝並未管界承緝竟以因私廢公之言前來甞試其爲不顧政體見好同寅實屬任性妄爲若不嚴叅辦理無足以儆効尤相應請旨將吉慶革去佐領仍留雲騎尉世職隨旗學事當差以觀後効如再不知悛攺卽行從重懲辦所有奴才等特叅職官巧避承緝不顧政體緣由理合恭摺具奏伏乞皇太后皇上聖鑒謹奏軍機大臣奉旨著照所請該部知道欽此　○○崇綺等片再准升新民廳撫民同知福培現經飭赴新任所遺義州知州員缺查有委用知縣咸斌辦事細心堪以署理其原署新民廳撫民同知之廣寗縣知縣談廣慶卽以委署承德縣京縣知縣又鐵嶺縣知縣毛夔因病出缺所遺員缺查有候補知縣許之履當差勤能堪以委署除分檄遵照外理合附片具陳伏乞聖鑒訓示謹奏軍機大臣奉旨知道了欽此○○金順片再奴才所部黑龍江馬隊花翎佐領銜卽補五品官委筆帖式常秦原係黑龍江齊齊哈爾城官莊壯丁旨同治平一年奉調出征迄今十有餘年轉戰數省論功行賞得保今職嗣因出有兵缺挑補披甲一時權宜均巳咨明部旗在案倠念該員旣軍前立功得保旗職而旗籍仍無明歸似未足以昭核實查吉江官莊驛站兩項人丁如在軍營立功准其編入漢軍旗檔歴經奏請有案合無仰懇天恩俯念花翎佐領銜卽補五品官委筆帖式常泰從戎十有餘年不無微勞足錄勅下部旗准將該員歸入黑龍江齊齊哈爾城廂黄旗漢軍旗檔之處出自逾格鴻慈奴才爲策勛軍營立功者起見是否有當謹附片具奏伏乞聖鑒訓示謹奏軍機大臣奉旨該部議奏欽此○○金順片再奴才據統領吉江馬隊官兵烏魯木齊領隊大臣薩凌阿咨呈竊據吉林二起營總銀亮呈稱歴奉轉飭整頓營規自應認眞辦理玆有吉林滿洲廂黄旗松林佐領下披甲花翎協領銜卽補佐領委官貴林於軍務要差屢次抗違貽悮又喑唆兵丁滋事實屬藐玩巳極若非從嚴懲處令其離營殊不足以儆効尤而肅軍紀呈請核辦前來職查該委官貴林抗違要差唆兵滋事未便稍事姑容爲此呈請奏叅並遞解回旗以免効尤等情據此奴才覆資無異相應請旨將花翎協領銜卽補佐領委官貴林革職遞解回旗交該旗嚴加管束以爲滋事不法者戒謹此附片具奏伏乞聖鑒訓示謹奏軍機大臣奉旨着照所請該部知道欽此○○金順片再奴才等准署察哈爾領隊大臣德勤咨呈竊查察哈爾營右單廂紅旗佐領阿爾巴坦前經派往沁逹蘭卡倫嗣聞该佐領私自離卡來至博羅塔拉游牧當卽查詢並無公幹現當邊界新分卡倫最爲緊要該佐領擅自離卡實屬胆大理合呈請斥革以儆効尤等情前來奴才等覆查屬實相應請旨將察哈爾營右翼廂紅旗佐領阿爾巴　卽行革職以昭烱戒理合附片具奏伏乞聖鑒訓示謹 
奏軍機大臣奉旨着照所請該部知道欽此○○李鴻章片再道府州縣試用人員應於到省後察看俟一年期滿出具切寔考語奏明分别繁簡補用茲查按察使銜虞隷試用道宋福榮到省一年期滿應照章甄别臣查朱福榮精細明練才具優長堪勝煩　遇有應補缺出照例序補除咨部外理合附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
[光緒十年二月二十四日京報全錄]  
　　宮門抄○諭旨兩道錄前○發抄旨五道○都察院奏請飭撥欵生息作五城捕務經費摺子○川督丁奏爲訊明定擬摺子○川督丁奏委署州縣片○二月二十四日吏部翰林院正黄旗值日無引見○廣順請假十日○瑞聨請假五日○本謙續假十日○召見軍機總管内務府大臣○派出擬題奎渭○發抄張之洞奏請將難　民社之永濟令鄭灝以府經縣丞降補奉旨着照所請該部知道欽此○又請仍以錫良補代州牧奉旨吏部議奏欽此○又請將記名總兵李先義等留晉差委補用奉旨着照所請兵部知道欽此○又朔州牧姚官澄補解州牧奉旨吏部議奏欽此○慶裕奏盤查開歸河北道庫奉旨知道了欽此○○都察院左都御史臣宗室延煦專護奏爲整頓五城捕務請旨飭部撥欵發商生息以作常年經費恭摺仰祈聖鑒事查上年九月間户部會同五城科道議覆御史張人駿條陳時政槽内請於直隸洋藥稅項下每年酌撥銀六千兩作爲巡緝經費嗣據直隷督臣覆奏無從撥解請由部攺撥復經户部奏明本年冬季來年春季各給銀一千五百兩作爲添撥緝捕經費開歲以後五城捕務先就道光年間發商生息現有之二千餘兩核實經理或將五城練勇裁撤數成騰挪匀出卽作爲以後常年捕務之需等因當經臣院札行五城妥商兹據五城科道呈稱五城緝捕之款出於發商生息每城多者五百兩少者不過四百餘兩卽各城每年獲盜名數証以台規所載應賞數目本屬不敷加以仵作工食更夫口分以及城署書差各項動用胥出於此以致日形虧絀至練勇口粮乃同治年間裁撤團局撥歸五城之件與賞捕絶不相涉其支銷各欵亦於九年新定章程奏咨遵行在案查每城練勇僅五十名若減一成二成爲數甚微無濟於用若多裁汰直與不養勇同恐咸豐初年南城明火之案將復見矣至坊役緝賊眼綫有購覓之資恊同有酬謝之費本非白手可得近日有罰無賞坊官俛首而聽叅處捕役血膺以忍鞭敲實已事窮勢極今户部祗議給兩季撥欵作爲賞捕經費不知旣曰經費則須得有常之欵萬不能謂此日之緝捕需賞他時之緝捕可無庸賞也每歲只　六千金爲數甚微而關係極大理合呈明查核等因到院臣等查京師地面遼闊五方雜處奸究最易澘蹤緝捕誠關緊要向來緝捕一事營坊並重惟南營兵弁專屬步軍統領衙門不歸立城統轄呼應旣多不靈卽捕緝亦難得力五城之所藉以緝捕者練勇與坊役而已粹勇之長任巡邏坊役之長在跴緝二者原所以相輔而行故欲整賴捕務不得不責成坊役而欲坊役得力卽不得不先籌賞需道光年間由部撥欵發商生息以爲賞捕之資法至善也今五城於議覆御史張人駿條陳摺内每年請撥直隸洋藥稅銀六千兩以爲緝捕經費直隸督臣旣以無欵可籌請由部攺撥而部臣僅籌給冬春二季銀三千兩並令五城以後先就每年現有之息銀核實經理或將五城練勇酌量裁撤騰挪匀出作爲常年捕務之需在部臣愼重度支當此庫欵奇絀之時固不欲輕增用欵不知五城之欲增緝捕賞需正其實力整頓緝捕也上年夏間臣衙門奏請與步軍統領衙門會籌緝捕章程言之頗詳果使營弁於五城之案有犯必獲有案必破則五城第仰成於步軍統領其何待另籌緝捕賞需今在城言城以上年近畿災歉飢民就食者甚衆而外城巡緝認眞宵小歛跡較往年尤爲安靜其效办略可覩矣若猶責以格外節省舊有之息銀以用項續增入不敷出練勇每城僅五十名裁撤一二成所節無幾欲多所裁汰夜禁轉疏不巡邏於事先而恃緝捕於事後殆非計之得者故欲緝捕專寳五城不另籌當年緝捕賞需以爲經久之計則所謂整頓者不過徒託空言甚非所以重捕務而求實效也臣等公同商酌擬仿照道光年間由部撥欵發商生息之例請旨飭下户部借撥銀十萬兩交五城發商生息以八年爲期陸續歸還八年之内每年以所得息銀一半充作經費一半歸還部庫積至八年再將本銀提回五萬二千兩還清部帑以後本息相權每歲　實六千兩卽可有著如此通融辦理部帑旣不虚糜而五城緝捕經費亦有的欵矣所有臣等籌借庫欵發商生息作爲五城緝補經費緣由謹繕摺具陳伏乞皇太后皇上聖鑒訓示施行謹奏奉旨已錄○○太子少保頭品頂戴四川總督臣丁寳楨跪奏爲謀毒三家四命誤毒二命重犯提省訊明按律定擬恭摺具陳仰祈聖鑒事竊臣接據署平山縣知縣張繼曾詳報孀婦王余氏商同郭啓銀等謀毒文萌鈺等三家四命並誤毒李柱先周紹林各身死一案臣以案情重大亟應提省審辦以昭愼重當經批飭泉司行提犯証卷宗來省發委審辦去後兹據署成都府知府黄毓恩等審明定擬由署按察使崧蕃解勘到臣當卽親提研鞫緣王余氏郭啓銀王照兒卽陳照兒均籍隷該縣王照兒係王余氏撫抱義子已死文萌鈺文自有父子周賡潰曾銀閏均與王余氏鄰近居住王余氏與李杜先周紹林素無仇隙郭啓銀與王照兒交好目夾王余氏見面不避光緒二年不記月日郭啓銀至王照兒家閒耍乘間與王余氏調戱成姦後非一次王照兒知情容隱鄰佑咸知七年十月王余氏與郭啓銀在家續舊經曾銀閏邀同文萌鈺文自有周賡潰並周停舉前往捉獲稱欲送官王余氏叩頭服罪央允釋放仍與郭啓銀姦好往來曾銀閏文萌鈺從此藉姦挾制屢向王余氏估借錢物王余氏無奈先後借給苞穀米不記確數曾閏銀等復藉姦事常將郭啓銀欺凌王照兒曾因倫竊文萌鈺周停舉家麻着被獲毆打釋放均挾有嫌八年十二月初間文明鈺之子復向王余氏借銀未允紏約曾銀閏等同將王余氏所買樹料抬走五余氏攏阻文明鈺等以王余氏形同媳婦之言面向辱駡並稱你敢不服王余氏忍氣轉回憶及文萌鈺等屢次藉姦挾制詐辱之嫌愈懷忿憾起意將文萌鈺等致死洩忿隨向郭啓銀王照兒密商囑令郭啓銀代買毒藥王照兒帮同下乎並聲言如果破案有伊一人到官認罪王照兒郭啓銀因挾前嫌均各允從郭啓銀當在過路不知姓名草藥担上買得毒藥末一包交給王余氏囑令乘便下手各散初十日王照兒之妻王張氏因母患病帶同幼子回歸母家看望未回十二日王余氏預備醃肉李柱先宰殺猪隻乘便設席邀請文萌鈺文自有周停舉周賡潰曾銀閏至家吃午飯周停舉因病令其幼子周紹林與文萌鈺等同至王余氏家赴席王余氏濳令王照兒將海椒拌和匠末放入文萌鈺等所食菜内使其不能辨别氣味並囑令李柱先周紹林同伊與王照兒在内吃食李柱先等堅欲與文萌鈺等同席王余氏等銎洩謀情不敢向阻文萌鈺等食畢未及回家毒發嘔吐王余氏亦在内假作中毒情形聲喊　痛希圖掩飾適土余氏夫弟王答閏走至查見通知周停舉與曾銀閏之妻曾鄭氏李柱先之于李添材擺前用藥解救查見五余氏形色慌張王照兒躱避不見懷疑盤問王余氏不能隱瞒告知實情傍晚文萌鈺文自有周賡潰曾銀閏李柱先周紹林均因救治不愈先後因毒殞命周停舉等投鄰將王余氏等拿獲找尋郭啓銀已聞風逃逸報縣騐緝獲犯訊詳批司行提人卷來省發委審辦去後兹據放都府等審擬由臬司解勘前來臣親提研鞫據供前情不諱詰無起衅别故及另有同謀加功並事後行兇爲匪與知情容留之人案無遁飾查例載殺二人非一家内二人仍係一家者斬立决梟示酌斷財産一半給被殺二命之家養贍又律載謀殺人從而加功者絞監候各等語此案王余氏因與郭啓銀通姦被文萌鈺等捉獲屢次藉姦挾制詐辱之嫌起意商同郭啓銀王照兒謀毒文萌鈺文自有周賡潰曾銀閏並悮毒李柱先周紹林各身死雖六命内李柱先周紹林二命毒由於誤並非王余氏蓄意欲殺之人惟文萌鈺文自有係屬父子一家二命自應按例問擬王余氏除與郭啓銀通姦及誤毒李柱先等各輕罪不議外合依殺三人非一家内二人仍係一家者擬斬立决係婦人免其梟示並免刺字文萌鈺等並無篵斷給財産郭啓銀知情買藥王照兒聽從下毒均屬同謀加功徧查律例並無殺死非一家三命以上案内從而加功之犯作何治罪專條自應仍照謀殺人從而加功本律問擬郭啓銀除與王余氏通姦王照兒卽陳照兒除行竊各輕罪不議外均合依謀殺人從而加功者絞律擬絞監候該犯等聽從謀斃三家四命並誤斃二命情節較重應請旨卽行正法以昭烱戒文萌鈺等挾制估借咎有應得業已身死周停舉隨同捉姦殊屬多事姑念子姪均死非命應與救阻不及之王啓閏均毋庸議路過賣藥之不知姓名人無從查究文萌鈺等估借錢谷樹料身死勿徵無干省釋各屍棺分别飭埋除供招咨部外所有此案審明擬辦緣由理合恭摺循例具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○丁寶楨片再查南部縣知縣張宗瀛調管懋功屯務遺缺查有永寗縣知縣王朝弼隱誠明練堪以調署所遺永寗縣缺查有勞績班另補知縣章桂棻尙屬詳愼堪以署理又署天全州知州許振祥飭赴西昌縣本任遺缺查有准補崇慶州知州　桂滋才具穩妥堪以委署又署雅安縣知縣祝士趙期滿查有現任郫縣知縣楊作霖任事勤奮堪以調署所遺郫縣缺查有正途班試用知縣　蔭辦公勤能堪以委署又署開縣知縣劉銚病故遺缺查有缷任南充縣事巫山縣知縣許堯文爲守俱優堪以委署該員王朝弼楊作霖許堯文各任内並無經徵錢粮未完展叅及承緝盜刧巳起四叅案件據藩臬兩司會詳前來除批飭遵照外理合附片陳明伏乞聖鑒訓奏軍機大臣奉旨知道了欽此 
 
 

Page 11

 
 
   
 
 

Page 12

 
 
[光緒十年二月二十五日京報全錄]  
　　宮門抄○選單○豫撫鹿奏遵旨查明知縣被叅各節分别擬辦摺○粤督張奏叅革各員限追欠欵摺○晉撫張奏委署知州片○大臣錫奏委署各員片○二月二十五日户部通政司詹事府正白旗值日吏部此見四十二名○陜西巡撫邊寳泉請 
　○湖北宜昌鎭總兵賀搢紳請訓○慶裕請假二十日○芬車續假五日○内閣奏派騐放之王大臣派出禮王廣壽廖壽　張　 
　綸○召見軍機邊寳泉賀搢紳○○光緒十年二月分選單知府湖南永州光熙安徽甲四川嘉定朱其煊浙江廕同知四川重慶高其操河南舉知州雲南姚州曾楫四監湖北鶴峯劉棫林江蘇監通判江蘇鎭江陳熙順天監知縣直隷樂亭顧肇墉浙江河南盧氏俞大錦浙江俱監河南陽武邱逢源江蘇山東泗水許煇祖江西湖北黄梅向堯階四川浙江雲和鄭嘉瑚福建四川長寗白方泉直隷冕寗林駿元直隷湖北鄖縣桂文燦廣東廣西修仁王增禧山東雲南祿勸阮嵩年山西安徽舒城張成瀚直隸廣西來賓張鴻儒河南俱舉河南濟源沈甲湘湖南文童湖北利川常綺順天拔福建連城李敬順天舉湖南會同汪文修湖北拔湖北枝江陳彰五河南拔四川合江張玉峯直隷副江西新淦紀昶順天拔湖北郥西逹誠廂黄漢山西絳縣楊同檙江蘇四川昭化李寅生　徽優府經四川重慶邱翊逵湖北人縣丞河南夏邑林春雲四川貢生福建南平彭文斗湖南監主簿四川南充沈惠安　供事照磨四川叙永廳蒙錫璜廣東監吏目雲南賓川李鴻文四川書識路南陳肇英福建巡檢浙江蕭山黄桂林四川俱監福建武平胡國泰安徽供事江蘇江寗劉漢章四川吏員湖南祁陽李橋山東監福建閩縣周濓四川廪貢湖南龍陽葛福春山東監湖北漢陽王儒浙江監河南羅山傅鴻賓四川吏山東利津邱龍光四川書識山東臨清唐光第浙江鎭海劉文浦俱四川監典史浙江青田陳金鑑四川貢生廣東花縣陰鴻烈山東供事雲南平彞錢敬涭浙江監甘肅鎭原王省三山東供事直隷正定曹思安四川吏員山西苪城江逹衢安徽供事福建屏南楊正堃奉天監湖北襄陽初廣　山東供事直隷滿城廖金聲四川監四川黔江劉正沅直隸吏員新都何金鑑湖北監河南鞏縣陸斌浙江吏員浙江樂清董永樸順天監湖北嘉魚李廷昌四川吏甘肅平番唐佑康順天　浙江新昌王成治四川貢生江西瑞金薛沛恩四川吏員河南四平李壽春奉天監浙江壽昌池璽　隸監四川東鄉吳孝鎔順天監山東榮城彭振明河南吏員　 
河南南召顧銑甘肅人○○河南巡撫臣鹿傳霖跪奏爲遵旨查明知縣　叅各節分别擬辦恭摺覆陳伏祈聖鑒事竊臣於光緒九年十一月二十二日承准軍機大臣字寄奉上諭有人奏河南河内縣知縣徐本華用度豪奢性尤貪横等因欽此欽遵當經臣分飭彰衛懷道河南府知府遵照所叅各節就近密查去後兹據彰衛懷道許振褘稟稱查得修武縣境之興隆岡地方上年曾有和豐恒豐兩窰係河南縣人張之灼等開採丁聞耀秦豐兩人曾與其事業於八年春間閉歇徐令訪有冒充縣署丁差挖窰之人曾出示拿禁在案丁聞耀並非縣役亦不聞該令有成本在内至江南賑務銀兩所設慈幼局公項共一萬二千兩發當生息係由懷慶府知府卓景濓經管該令無從挪用其書院善倉及鄉會試經費均係公發典商原明恕等四家生息調查原卷領狀具存訊稱委無提用核對各典帳據亦各相符至河内縣錢行城鄉共計七家光緒九年秋間該令因起解漕折以錢易銀清化鎭錢行四家居奇不賣該縣恐誤角期傳案開導獨秦興公正興中兩行違抗不遵並因正興中錢夥路木頭係新釋留養人犯頂名充當笞責示儆旋照巿價買銀錢行並無紛紛逃避之事惟該縣署日用小麥向由糧行代買雖非始自該令而價值往往欠發時據該行等以苦累呈控蒙批發到道訊明飭將欠價發清以後攺由該縣自行價買取具遵結報明在案等因又據河南府知府承恩稟稱查得永寍縣知縣楊嶒原叅截留商販洋藥入已一節該縣地處山僻由陜來豫洋藥多從此繞越偷漏稅務减色光緒六年十月經厘稅局札飭該令認眞查緝適於是年十一月初三日土客張益元等携帶西土大小十九箱前往禹州販賣上該縣小路行走希圖漏稅經巡役查知報騐並無完稅執照以及稅局印花偷漏屬實當將私土帶至縣署當堂秤掣淨重九百三十三斤開單存庫禀經省局拱飭酌罰十分之五以儆商奸其餘　令該土客等具領報稅所罰私土一半充賞一半解局張益元等到禹後向其東人宋淑範告悉前情宋淑範以該縣向無厘局亦未知有奉文查緝之事隨由府赴省具控批飭河南府提訊該原告中途脫逃赴京控告咨解回豫發委開封府訊明將宁淑範擬以不應重杖折責發落咨奉刑部議准在案又所叅揑報水灾一節查該縣濵臨洛河地勢低漥每當洛水奔注勢若建瓴光緒八年六月間偶因上游陜西𨿅南縣大雨時行各山㵎水勢陡漲又值永盧交界之故縣村迤西一帶同時大雨山水奔注齊匯入洛宣洩不及漫溢出槽沿河灘地禾苗被淹兩岸地畆亦有冲塌並淹斃故縣村民張四娃一家男婦四口報騐飭埋水旋消退尙可補種晚秋迫後雨澤愆期高阜秋禾復被旱傷該令禀辦秋災經藩司委勘情形酌將錢粮徵新緩舊尙非揑報水災又所叅藉名修理衙署加徵地丁銀兩一節查該縣衙署先於同治元年被賊燒燬歴任各官均係寄居書院書差人等散居民房辦公不便光緒八年四月間闔邑十二里紳民稟請民捐修理議以各里公舉紳耆分理其事擇家道殷實者每上地一畆捐錢三十餘文中地十餘文凡粮銀在一兩以上者捐錢不及千文一錢以下小户免其攤捐楊令倡捐銀一百兩由各紳董勸捐分辦於九年六月二十八日工竣共用工料錢一萬五千零統計收過官民捐輸錢一萬三千八百零除收尙短錢一千四百三十九千有奇官紳分墊禀經委員查騐工堅料實尚無藉名中飽等情先後禀報前來臣覆查河内縣知縣徐本華於原叅私開煤窰提用公項及勒索錢行各節查明均無確據惟該令習尙浮滑政多病民積欠糧行價值致成控案業經臣於上年計典案内奏叅革職請免再行置議至永甯縣知縣楊嶒經該管府密查尙無貪暴劣跡其截留商販洋藥係屬奉文查緝漏稅遵批酌罰充公並無入巳情事該縣秋灾經藩司委勘屬實詳請緩舊徵新尙非揑飾惟修理衙署雖係合邑紳耆出於情願呈請捐修然民間納此巨款勢必不免追呼物議或非無因應將該員楊嶒撤省察看以昭核實除將該縣印務飭司委員接署外所有遵旨確查緣由理合恭摺覆陳伏乞皇太后皇上聖鑒訓示謹奏軍機大臣奉旨知道了欽此○○兩廣總督臣張樹聲廣東巡撫臣裕寛跪奏爲查明欠解交代銀米節催延不完解各員請旨革職勒限嚴道以肅功令而重庫欵恭摺仰祈聖鑒事竊照粤東光緒五年以前各屬未結交代業於本年四月内依限結報清楚其有欠欵未清者亦經分别奏叅勒追所有光緒六七八三年交代業經咨部定限十個月辦結各在案兹查不緒六年分交代有病故知縣董治前在廣寗縣任内欠解正雜各欵及穀價共銀三千九百餘兩三成裁兵米五百餘石病故知縣張勳前在永安縣任内欠解正雜各欵銀一萬六百餘兩叅革知縣羅德綍前在封川縣任内欠解雜欵銀六百餘兩三成裁兵米五百餘石勒休同知余祚馨前在陽江同知再治任内欠解雜欵銀一萬五百餘兩叅勒知縣劉維楨前在新會縣任内欠解谷雜欵銀一千八百餘兩三成義兵米一千餘石病故知州烏廷梧前在萬州任内欠解正雜各欵及倉谷價銀二千一百餘兩三成裁兵米一百餘石以上各員欠解銀米爲數甚鉅迭催未據完解實屬任意玩延現當查辦交代吃緊之際未便稍事姑容據藩司會同交代總局詳請揭叅前來除羅德綍劉　楨二員先己另案叅革容俟查明是侵是掷再行專案嚴叅外相應請旨將己故前廣寗縣知縣董治已故前任永安縣知縣張勳勒休前任陽江同知余祈馨己故前任萬州知州烏廷梧等四員革職與羅德　劉維楨二員一併勒限三個月内巖催各本員曁故員家屬將交代各欵銀米照藪完解清楚倘逾限不完或解不足數再行嚴叅查抄監追以儆疲玩所有列叅欠解交代銀米各員緣由臣等謹合詞會同恭摺具奏伏乞皇太后皇上聖鑒訓示謹奏軍機大臣奉旨著照所請該部知道欽此○○張之洞片再署絳州直隷州李煥揚調省察看遺缺查有沁州直隷州知州吳承　 
恩堪以調署所遺　州直隷州一缺查有候補知州駱崇周堪以署理據藩臬兩司會詳前來除檄飭遵照外理合附片具奏伏祈聖鑒謹奏軍機大臣奉皆知道了欽此○○錫綸片　再奴才據署理分防北路兼協標中軍都司管帶綏靖營花翎留甘補用副將羅順祥禀明前因從征江粤轉戰秦　迭受鎗傷且不滿誤而經　時調治痊可自出關後時發時愈亦未介懷本年夏間因患時証日漸增劇以致勾起傷病舊疾醫藥迄無功效病軀委頓誠恐悮公擬　開去差使給假調營回　就醫一俟大痊再來防營當差等情據此常經派員查驗属實自應照准該員所遺署理分防北路兼恊標中軍都司一缺查有管帶綏靖左　記名提督趙日昇樸誠耐勞崇以派委接署其　遺管帶綏靖左營一缺杳有馬隊翼官花　補用都司仙生祿前充該營帮辦以之派充該營管帶洵稱熟手於屯政防維均有裨益隨將該員趙日昇等履歴分行查照外理合附片具陳伏乞聖鑒訓示謹奏軍機大臣奉旨知道了欽此 
 
