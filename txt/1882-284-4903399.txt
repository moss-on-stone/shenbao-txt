# 1882 - 284 - 4903399

 

Page 1

 
 
[訪購淵鑑類函] [  申報館主啓]  
　　啓者本舘現欲購淵鑑類函一部務須殿版初印更須潔白棉紙如藏書家有此書可讓祈先將樣本寄示戮託友交來面與　價均可此布 
[論禁押婦女流弊]  
　　婦女犯事到官官府往往發交官媒暫押本館曾著爲論說極言此中之弊婦女因此辱身喪命者不知凡幾而官媒且以此爲生財之道此其弊端夫人而知之官府亦未嘗不知而無如别無可以設法之處則亦惟有明知之而故犯之其始尚或有所躊躇其後遂竟成爲習慣其害滋甚故本舘前論曾爲籌及以爲官媒之惡决不可以姑容婦女雖暫押一二天亦必不可不如另發善堂暫時看管之爲愈蓋以善堂董事必係公正之士較之官媒不啻天壤况各善堂或爲清節或爲保嬰無非以行善爲事婦女得以暫寄於此則必蒙其蔭庇而斷無敗名失節之慮竊以爲此法可謂盡善盡美而一無流弊者已然前者曾有風間云某善堂有某董事者曾娶發堂擇配之女爲妾噫此豈善舉耶何善堂中人而毅然爲之也夫婦女發堂擇配則原與暫押者不同正當爲之妙選雀屏以期後日相莊鴻案然爲之擇配則可以之自配則不可何則嫌疑之地也古人有言爪田不納履李下不整冠身處善堂之中其於發堂之婦女視瓜李何如乎官府信該堂之爲善而以婦女托之非因其人之善而竟以婦女賞之也大曰澤配云者本欲澤人而配若外人無可擇而本堂適有相當相對之偶枉尺直尋宜若可爲若因爲善堂之董而必禁其娶妾不亦悖乎然他人可擇而配獨善堂中人則必不可配善堂中人可以娶妾而斷不得娶發堂擇配之婦女爲妾此理甚明固不待顯言而後悟也倉庫各有所司苟司倉者而侵挪倉榖司庫者而移借庫欵倘能挪而卽還借而卽補亦復何害於事而於例則有嚴禁一有侵移卽坐以監守自盜之罪較之凡人盜竊反加重焉以此例彼又何異乎自有此等事而官府收押婦女之術且於是窮矣交之官媒官媒之毒甚於虎狼交之堂董而堂董之狡同於鬼蜮是將何法以處之或曰官媒之肆虐人所知也無論婦女清白興否入官媒之門卽無異乎墮入火坑弱者敗名失節强者毁體喪身其罪誠不可以擢髮數官府此舉之過不待言也若夫發堂擇配之婦女而堂董以之自配於理雖有不合而其寔則該婦女亦必樂於相從藉此可以得所且究係一夫一婦初不若官媒之視同錢樹亦何不可之有不知春秋責備賢者旣身爲善堂董事則必以仁慈存心以禮義律身不敢有一毫私意存乎其間今因有此一舉而授人以口實竊爲賢者不取也且觀人者必於其微雖一絲一粟之心亦足以覘人之品格而况此事已不甚小乎推而廣之發堂擇配者不難自擇則善堂中諸事皆可以惟所欲爲凡侵梛播弄欺飾抑勒等事何者不可爲則是所謂善堂也者直爲若輩護身之符而反得藉此以恣行無忌也不幾與設立善堂之初意大相刺謬也乎吾以爲發堂擇配之舉仍不必廢卽有婦女犯事應行暫押者與其交官媒仍不若交善堂第當愼選堂董務當以公正無私之人充當且明申禁例凡婦女發堂擇配者堂董不得自娶違者比於監守自盜之罪并定以規例善堂中人不得干預外事在外招摇如此則善堂得其人而官府亦得以資指臂之助而於地方大有裨益否則爲董事者身敗名裂固屬咎由自取無足深惜而貽累善堂之名使人藉藉焉議其後以爲爲善不終不亦大明惜哉 
[本館自已接到電音]  
　　本館於昨日接到在津友人專發電音到本館内有九月初一日上諭一道敬諽譯登○九月初一日奉上諭給事中鄧承修奏樞臣被劾請旨罷斥一摺據稱王文韶因雲南報銷一案被叅未解樞柄承審此案司員難保不聲氣潜通預爲消弭等語本日召見軍機大臣據王文韶力求罷斥懇請至於再三王文韶由道員歴任藩臬擢授湖南巡撫著有政聲是以特召爲軍機大臣並令在總理各國事務衙門行走數年以來辦事並無眙悮朝廷簡任大臣一秉至公諓給事中稱爲沈桂芬所援引卽屬臆度之詞現在時事多艱王文韶受恩深重惟當黽勉趨公力圖報稱仍着照常入直不得引嫌固辭至雲南報銷一案迭經諭令麟書潘祖蔭嚴行訊辦定須究出實情景廉王又韶有無情弊斷難隱飾着俟崔尊彝潘英章到案後添派惇親王翁同龢會同查辦欽此 
[黨人刼獄]  
　　前有俄國尼希利士黨人某甲爲官府所𫊧置之監中黨中有二人欲謀刦獄一日駕馬車一輛駛至監墻左側獄中人知之卽以灰包擲於監守者面上兩目盡瞽外間卽跑進一人開鎗將監守者擊斃刼某甲以出引上馬車展輪竟去有旁觀者代爲不平羣相追逐仍將三人盡行捉獲追時互相攻擊黨中人有一人被擊受傷旋卽斃命其二人則仍收之監中西人凡遇此等事民間皆動義憤共相帮助不若華人之畏縮不前是亦可知泰西風氣之厚也 
[凌烟預兆]  
　　禮拜五法國公司輪船北河抵滬載有兩箱據云内係中國李傅相之小像其像與人長短一律乃係德國造炮之克虜伯倩有名西國畫師畫就形神卽從以所照之傅相小像内放大摹勒而成者將以送呈傅相其一箱卽係小像之座子現在箱尚未開不能先睹爲快不日卽當運往天津送呈傅相始行開視也 
[電線被竊]  
　　禮拜六外國電線公司出有告白云香港至厦門之電線現已修竣按該處電線中斷約有三禮拜之久現在已經修理完竣則傳音又無窒碍乃該告曰又云吳淞口之線又復中斷查係爲人截斷并竊去五里路之電線刻下又須修理云按電線最關緊要何竟有人胆敢竊取想竊此物者别無所用必將賣出不難緝獲中西諸官曷不設法緝訪嚴辦以杜後患耶 
[台郡近聞]  
　　湖州府郭太尊式昌近已調守台郡矣郭公履任之後金滿又迭出爲患府城屢次戒嚴十分警急嘗中屢接文報命將往援時適值羅軍門大椿在省中丞以其威望素著勇敢善戰因請其一行軍門直任不辭卽日帶領所部五營束裝就道矣傳聞金滿此次勢甚猖獗連撲府城兩次皆以固守不得逞志而去後又在城外與官軍交綏一陣兩邊互有死傷云 
[閩坦火災]  
　　福建省城内店鋪繁多生意茂盛之處首推南大街次則西門大街次則東街本月初六日酉刻東街中之太平樓麵舘不戒於火延燒店舖七十餘間是時文武官員人闈者多雖有水龍奔救然勇丁之幹練者亦多 
 
 

Page 2

 
 
隨營官入闈故此次火勢燎原雖由天數亦人事之不齊耳而十六日晚上閩俗有追月之舉蓋補中秋未盡之興也有轎埠在安民巷中因暖酒起火復延燒店舗六七間幸奔救迅速卽行撲滅云 
[閩闈瑣聞]  
　　新任閩撫張又山中丞於八月初六日午時接篆是以早經閩督何制軍具奏本科監臨請學憲代辦崑學憲卽於初六日申刻乘坐顯轎偕正品主考入闈是日觀者頗形擠擁與試諸生計共九千三百多名頭塲首題大學之道全章次題夫子循循然善誘人三句三題故君子有不戰二句詩題賦得翠壁蒼崖晚更奇得奇字五言八韻二場題易一陰一陽之謂道書其克詰爾戎兵至罔自不服詩秩秩斯千二句春秋吳伐𨝸禮自恒山至于南河至北不盡流沙聞頭場被貼者三十八人自斃者七人瘋狂者三人簾單附録如左内監試知府侯材驥内簾官羅大佑鄭宗瑞張星鍔王經庭施錫衛丁振德邱晉昕饒世纓魏廷梁尹翼經郭春瀛狄嘉禾内收掌官陽成章收卷官俞鴻金毓麟吕元恩陳遇清托俊泰吳世祺梁亨吉汪世誠舒鋆昌湯錫錡 
[驅逐散勇]  
　　寍郡防兵早已撤去然風聞該處近日頗多游兵散勇棲息於寺院客店中現經鄞縣朱邑尊飭洋驅逐回籍又出示曉諭如再逗遛不去定提寺僧舗主究懲房屋則封鎖入官云 
[無故輕生]  
　　寍郡有張某者江湖賣　者也今夏妻子相繼殁張益鬱鬱不自得遂寄居親串某甲家自備烟具吸烟解悶日前有某乙來視張張止之宿次早乙起見張僵臥床上近視之則氣已絶矣急喚甲來細騐一周殊無他異惟盒中之烟膏則已空諸所有始悟其吞烟而死是亦奇矣 
[燈罩碎裂]  
　　京口南門内五條街小巷内　虞姓者籍隷鎭海布業中人也上月十八日晚膳後與其姪某甲小坐閒談坐處適與火油燈相近因燈心太高玻璃罩頃刻碎裂火油卽飛濺某甲之身雖木甚多然已燬一袖甲情急計生卽將身在地亂滚袖上之火始滅手臂雖有微傷尚無大碍亦不幸中之幸耳點火油燈者司不加之意哉 
[鄂省官報]  
　　八月十六日藩轅牌示建始縣知縣缺委候補班前先補用縣康士銓署理○十七日藩憲牌示黄岡縣但店巡檢缺以分缺前先補用巡檢李本貞京山縣宋河巡檢缺以新班遇缺補用巡檢黄爾斌大冶縣道士洑巡檢缺以試用巡檢龍霖俱咨補 
[皖垣官報]  
　　八月廿一日藩憲廬牌示候補知縣蕭仁丙知悉照得石埭縣知縣一缺本司會詳檄委該員前往署理另給飭知外合先牌示毋違特諭 
[烟室貽累]  
　　上月十六日漢鎭黄陂銜瞿家巷内高姓烟室忽有一湖南人自稱駕船爲業吸烟數盒後出錢票一紙囑煙室往錢莊取錢所餘之錢卽暫存烟室烟室主人　此察爲好主顧也奉承愈敬不意此人行至接駕嘴一帶恰遇捕快當被拿獲並將身畔之物盡數搜出又詢贓在何處卽答言有錢一串存在某煙室該捕等遂鎖此人押赴瞿家巷烟室問此人有存錢否高答有之但錢祇一串算給烟價外所存無幾該捕又紿高至門外亦加以鎖赴漢陽而去未識此中果有别情否 
[水手墮江]  
　　上月二十四日清晨漢臯有夾板船名海寍啓行時東南風大作該船起椗後卽便挂帆帆索甚重以多人扯之俄而帆漸高風益勁有一寍波水手方整理篷脚之索不料帆忽颺開將該水手吊懸船外遂墮江心時則風大浪湧船行極速不及放舢板施救聞屍首尚未撈　云 
[地中有水]  
　　金陵有同善堂辦理善舉首事頗能實心前買山地一塊施作義塚葬棺二十餘具地勢本高土色亦正似甚乾燥者於前月某夜間山隣忽聞該處多人聚語聲音嘈雜大概皆言我宅已被水淹彼宅現又潮濕不能安住奈何吁嗟嘆息良久乃已山鄰知爲鬼也次早到堂備述所聞首事疑信叅半隨帶土工姑往騐之掘土數寸内水果與棺齊詫異之至　急爲籌欵另覓善地盡起棺柩改葬啟地遂廢而不用細詢土人得悉此水由地氣而生並非積潦所致可見　山之難地勢高下人人能辨地中之水從何辨别乃陰靈不泯猶　聚語藉人轉達堂董勇於行善居然改葬無其理者有其事所望各堂諸君子閱此留心加察也此金陵人所函囑登報者 
[清查公地]  
　　江西南昌城内合同巷失火幾於無歲無之其故由於街道窄狹店舗稠密一兆焚如易致蔓延之禍今大憲禁止該處重造店屋以社後患可謂正本清源矣今將示諭録後江西省南新二縣示奉巡撫部院李札開照得八月初二日傍晚合閱巷失火經本部院與　道府縣各營將備督率兵勇差役前往撲救因街道窄狹已甚兩面店鋪屋簷幾相連接以致人難駐足無從爲力水龍亦不能施放因而延燒店舗多　　廣潤門官廳城樓亦被焚燬殊堪憫惜　處往年每遭回祿均乏術撲滅皆由地窄之故各處街道俱屬寛闊何獨合同巷狹小如此之甚因思許眞有廟圍墻之外各小鋪深僅三四尺豈是盖造店舗之所從前均係官街歸爲民間私佔造屋與其姑　　循爲書無窮何如嚴禁重造　杜後思　札鹽道外合亟札飭爲此札仰該司立卽會同鹽道督同南昌府及南　兩縣查明該處各小鋪係何人　業其侵佔客街廟基處所傳案飭令取結空基還官以後永遠禁止建屋如教抗違嚴行究懲並差拘此次失火之人照例治罪具覆察核均毋違延切切此札等因到縣奉此除差查傳案具結並拘失火之人另行照例究辦外合先出示曉諭爲此示仰該處店户人等知悉爾等須知該處屢遭回祿延燒多家皆囚街道窄狹屋簷相連以致人難駐足無從爲力水龍亦不能施放况靠萬壽宮圍墻一帶盡係官地民間私佔造屋現在店房旣被燒燬自應清出官街禁止重造爾等各店務必遷移别處開設倘敢抗違定行鎖拿赴縣以憑從嚴懲辦此係奉各大憲札飭查禁之件事在　行各宜凛遵毋違特示 
[戯圍多故]  
　　京都西珠市口匯元堂戯庄自今春開演三慶班其地址乃慶和戯園之鄧姓所租與三慶班之小掌班程某合謀而成者也春夏以來甚属興隆每日午後開演由武老生池定兒與鄧姓會同清點人數計算帳目剖分財利詎鄧起意蒙混暗向池定兒說通以多報少日久爲程知覺胸中不無芥蒂隧於八月初間停戯不演繼鄧復倩人向程說合演劇程佯允之鄧請於十四日晚間　戯箱拉入後臺次早鄧前臺小夥數十俱到掛出戲幌安排桌凳值中秋節觀劇者盛於常日出入迤邐不絶乃日已卓午後臺僅來老弱二三十人唱口一人無到勉强鼓吹三通畢仍無繼至者又遲半刻已兩點鐘他園演過數齣而該園仍不得閒塲觀劇者爲之大嘩漸次星散鄧疑至後臺啓箱而視則俱空空如也於是復收戲場觀劇者一鬨散盡鄧受程欺心亦不平次日遂相涉訟云又崇文門外二條胡同之三合成戯園於春間新造棚臺未獲演劇兹於八月中旬忽而開演五六日至十八日復被衙署封閉云 
[博徒枷責]  
　　蘇城太平橋往往有博徒於夜間私擺洋匾前日有小兒年約十歲持錢數十文至市糴米爲博黨所誘頃刻阮囊已罄小兒因糴米無錢在路啼哭爲某候補員所見細詢其情　令博黨還錢且不準擺攤誘賭乃博黨仍復擺攤某候補員卽向吳縣函送陳明府立卽 
 
 

Page 3

 
 
飭差拿獲當堂嚴責枷號頭門想自此以後若輩或稍歛迹耶 
[照録湖廣督憲關防示]  
　　兵部尚書湖廣總督部堂涂爲關防詐僞事照得防微杜漸賓爲政之先聲剔僞釐奸尤居官之大要本部堂前撫湘南甫經半載兹復恭承簡命節制兩湖膺重寄於兼圻益冰淵之時凛竊思儉以養廉風俗可返於醇樸勤以補拙吏治漸近於雍熙所有察吏資民戢奸除暴以及興革激揚諸大端亟應次第舉行隨時整頓惟楚省人稠地廣不無奸僞之徒皖江近在比隣難免詐冒之輩或假托戚友宗族或冒認僕從親隨指稱打點各色遇事招摇撞騙誠恐官民受其愚弄誤蹈刑章不忍不教而誅除南省官民早經見信於平日毋庸再右示諭外合亟出示曉諭爲此示仰北省官紳士庶人等一體知悉本部堂事無鉅細悉出親裁族戚多居故里並未偕來幕友隨屬端人不受請托家丁關防最憑從不假以事權如有在外招摇卽係假冒之徒在省許卽扭　來轅在外卽由地方官嚴拿稟解誠能不被愚惑摘發其奸官必奬勸民必給賞倘竟墮其術中給錢營幹一經訪聞或被告發官則叅處民則　究與受同科一體嚴辦罪由自取决不寛貸本部堂言出法隨毋貽後悔其各凛遵切切特示 
[縣試展期]  
　　江蘇學憲黄宗師行文蘇屬飭於九月初一日縣試嗣經長元吳三首縣會議以爲試期伊邇恐報名造册等事倉猝有所不及已詳請展期於十一日縣試云 
[佳節燃燈]  
　　前報列法工部局准於禮拜一燃燈跳戯等情今日業已屇期并聞該處石扶梯下仍搭葢布篷陳設齊整欲擴眼界者何弗乘興一游也 
[關心民膜]  
　　本埠質押各鋪鱗次櫛比聞范邑尊日前傳諭各圖地保查明鋪户招牌及鋪主姓石禀候憲示卽此一端已可是邑尊之關心民腆矣 
[學徒自縊]  
　　英租界二擺渡地方有某姓所開裱畫鋪鋪内學徒係浦東人不知何故自縊經該學徒之家屬到滬關照地保同往該鋪理說其詳細情形俟探明續述 
[盲人受騙]  
　　瞽人某甲係寍人向住英租界一洞天相近地方賣卜爲生現已移居虹口娶蘇婦某氏爲妻執柯者卽甲之舊隣同鄉某氏也甲出洋三十元執有婚據其據係蘇婦自立者又有寍婦爲媒証蘇婦忽捲物私遁甲以婚據示他人則有姓名兩無花押者向原媒論理則置諸不問甲之親友咸抱不平擬控諸官旋有人從中調處事始寢 
[夫妻反目]  
　　本城西門内西倉橋西首高家弄口有吳某者賣鷄毛帚度日人均以鷄毛帚呼之娶妻唐氏已有年矣因妻染癲疾故送善堂醫治巳及兩年近已痊愈吳某將妻領回相安無事前日不知因何起釁吳某遽以剪刀將妻戮傷八處命在呼吸間現倩傷科敷治據云尚難保其無碍妻之母族已將吳某看管云 
[取刀自刎]  
　　費家巷地方乃上海西門外九圖地界也有鄉民某甲因妻久病藥爐茗捥冗費不貲因此不免口舌其妻爲病魔所擾又受夫之詬誶怨憤已極遂於前晚取刀自刎母族聞信卽往婿家吵閙不知如何了結也 
[爭路起釁]  
　　前日傍晚有某宦乘輿往北至法租界鄭家木橋地方見輿前有三四人亦往北而行輿夫恐致碰撞口呼轎來以冀讓路詎前行者竟將手中所執紈扇向輿夫一擊輿夫卽停輿而前行之人又杻輿夫之辮某宦以好言開導而彼等竟肆口詬詈遂將該人等解入捕房昨晨庭訊翁太守着將楊渭基夏桂金從寛斥釋張雲奎殷慶章押候禮拜二過堂核斷 
[移費助賑]  
　　陳君竹坪之德配王淑人於前月十九日壽終我等俱係親串世好滿凝本月二十二日五七之期領帖一日而竹翁以江漸皖各府縣横被水災邑人蕩析離居無以謀生何敢多此舉動致累親友糜費多端决意辭謝概不敢當但我等禮尚往來似此寂寂無以伸祭奠之沉因商得一法請將祭幛祭筵及一切祭禮概用錢洋准函事畢後送歸賑局以資冥福諒亦無可再郤竹翁極深感佩已蒙首肯用敢佈告同人并爲浮費可節者作先路之導焉設有遠道未能周知所送祭幛卽將書儀留存代爲助賑則事歸一律畛域不分矣并聞諸君折贈若于竹翁亦照數奉陪同歸賑局也[  同人公啓]  
[助賑展限]  
　　　桐外史賣文助賑本擬八月底截止現因潤少事繁尚未收有成數故特展限一月城外仍寄仁濟醫舘北首天昌參行城内仍寄縣橋塊玉成烟店代收不悮 
[席費助賑]  
　　江州寓公退省軒鄭上月舉一女友人餽以湯餅之資因念各處灾荒籌賑多多益善深秋將過轉眼嚴冬啼飢未終號寒又起昨閱申報有勸施棉衣者未雨綢繆陰功莫大用將各友餽儀置辦棉衣百件非敢言賑聊執殳以爲前驅云爾 
[潤贊助賑]  
　　敦夙詩社同人詩書畫助賑擬于九月二十日爲止兹瞿吉辰畵朱鹿仙楷瞿古狂泖隱詞章均照舊例并有蘭陵夢花醉痴行書扇面每件一角六朝二角琴對二角域外仍由英大馬路萬里雲城内邑廟隔壁吳隆順布號南市荷花池福興京貨號代收筆資先惠約日取件别省仍由信局寄萬里雲不悮 
[鎭江電報局揚鎭同人代收沙洲賑捐八月下旬清單]  
　　鎭江府學陸募二百七十一號册　陽來陳公恕方德厚狄廷佐趙樹德周曉泗周敬修周駿楊江心潘丙生姜際唐畢拱辰蔣德新曹善餘狄彦修十四户各三元周鎔焜狄佶葛惇裕戴玉溪四户各一元蔣崇周一百廿文沈績成姜繼鷹馬蓮蓀三户各一百文王杏畊募二百六十四號册無名氏五元朱紫卿許立臣兩户各一元任向生募三百十號册善餘堂四元岝崿山房吟香舘二户各一元曹寔卿募四號册九瓣蘭花室夢南氏兩户各一元黄祥卿墓三百七十六號册衡興典是廿千恆隆典十四千不留名兩户各二千不留名兩户各一千清記棧募四十二號册蔡春曦堂曹寳三十兩晋源莊募三百廿二號册南京來愼益庄六元永大布庄謙吉昇兩户各四元益昌莊源豐莊省過氏三户各三元和記綢莊一元又募三百廿六號册六合來正泰達安記劉萬順余義和四户各二元咸泰和九牧堂源昌萬美義源恆昌日昇廣興乙和祥永太昌恊和祥吉豐裕豐太昌朱復盛順記恆益信義永陳宏大樂壽堂陸乾昌德祥廿二户各一元周春茂姜中和乾元俞天成四户各五角永興錦昌二户各五百文又墓三百三十號册蕪湖來謙泰一元又募三百三十八號册蕪湖來中興隆懋泰莊兩户各六元陳隆興洪大行二户各四元邵蔚和張恆春元泰正三户各三元大有豐無名氏謙和同仁張成泰正源崔謙裕崔孝直八户各二元鴻昌號生昌趙良正東昇無名氏無名氏六户各一元劉子沛募塵寰過客足一百千文孫再之募居仁堂四十元福佑堂十二元無名氏種德堂兩户各十元○退憩主人伴雲道人兩户各一元無名氏五元○社册○王爵棠二百文任慎菴二百文紀喜亭六百文李儀卿二百文張瑞岩三百文陳寅谷三千四百文劉仁卿六百文張芷湘一千文芥航一千八百文六淨三千六百文王杏畊二百文方友梅二百文吳雲溪一千五百文李朗齋一千五伯文張亷泉一千四百文孔弼卿四百文金子箴一千四百文歸梅生二百文蔡瑜卿一千文○本旬共收曹寳紋三十兩洋二百八元錢一百六十五千三百廿文 
[浙劣撫轅抄]  
　　八月二十五日同知何恩烰嘉善楊允斌松厦具禀知奉厘捐局委辦各厘局差禀見叩謝通判史攸揚銷遷善所差郭文翹禀知藩臬二司委接辦迁　所差署廟山巡檢吳琦謝委禀見卽辭遂安典史張冠三禀見辭赴任府經歴龔栻中禀知藩司委署龍游縣丞叩謝牌示曉諭事照得天氣漸寒今本部院定于九月初一日換戴煖帽仰闔属文武各官及軍民人等一體遵照○二十六日蔡文杰禀知厘捐局委濮院厘局差禀見叩謝卽辭朱秉銓銷文闈堂卷差鹿謝藩司委署武康縣事補廿五日玉環同知過禀辭赴任○二十七日莊鳳啟禀知東中圍房修竣○二十八日吳保燮禀知藩司委解京餉差叩見巡檢江錫齡禀知厘捐局委幫辦松陽厘卡差禀叩辭 
[蘇省撫轅抄]  
　　九月初一日委代理蘇總捕同知徐致和禀知本日接篆任事候補同知黄玉禀銷緝捕差候補按經歷查湄禀知奉藩憲委男普濟堂征租差典史祝丙南銷蘇城絲捐差並禀知卽日接辦蠡口厘卡差家人來轅禀報候補真隷州張振陛於昨日辰時在省寓病故江藩轅八月二十日牌示江甯布理問潘瑩病故遺缺查有縣丞查有銑署理○初二日兩江遇缺前先補用副將儘先叅將徐文慶河南人謝委幫帶右營事候補府照磨汪承綬缷署太湖廳用頭司巡檢事回准補寳山縣主簿吳庭瑞謝飭知赴任從九温士俊禀知分蘇差委 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月二十四日京報全録]  
　　宮門抄○上諭四道録前○發抄旨五道○黔撫林奏請旌奬摺○江撫李奏舊病屢發請賞假調攝摺子○河督梅　搶辦沁黄兩岸平穩情形摺子○陜督譚奏揀員請補知州摺子○黔撫林奏遵旨另核請奬夾片○尚書景奏請旨摺子○八月二十四日吏部翰林院廂藍旗值日無引見○穆隆阿假滿請安○澂貝勒請假十日○崇文門呈進冬筍○侍衛處奏泒蘆溝橋演放砲位派出奈曼王漪貝勒熙貝勒岳林福森布明安惪銘恩燾○吏部奏派騐看月官之大臣派出瑞聯永順松溎崇勳奎潤閣敬銘周家楣邵亨豫○召見軍機○發抄李文敏奏補用令孟廣雲補玉山令奉旨吏部議奏欽此○又請將辦事玩悮任性自由之揀發令尚廷俊革職奉旨着照所請吏部知道欽此○又本年冬漕仍請折徵奉旨户部知道欽此○又建昌令侯長齡旻請改教奉旨吏部知道欽此○又病較輕減銷假辦事日期奉旨知道了欽此○○頭品頂戴貴州巡撫臣林肇元跪奏爲職官之母年逾六旬堂同五世循例籲懇旌奬以表嘉祥恭摺具陳仰祈聖鑒事竊臣據鹽運使銜道員用貴州候補知府嚴振德候補同知直隷州知州羅俊賢同知李錦華龍得雲鎭遠縣知縣李兆梅知縣徐世謙劉樹培吏目楊仰昭等禀稱廣西平樂府屬升用知府貴州郎岱同知蕭榮椿之母蕭黄氏生於嘉慶二十三年届今光緒八年六十五歲有子四人孫二人曾孫元孫各一人五世同堂其三子黄馬褂記名提督借補上江協副將蕭肇富咸同年間由卒伍從戎以驍勇善戰稱維時賊勢正熾偶因便假省親該氏見而怫然勉以忠義立促回營不令入門自是肇富轉戰蜀黔恪遵母訓屢立勳績現在該氏就祿養於兩子任所庭前運甓本慈訓以習勱堂上鞭蒲體母心之重善而該氏顧曾元而豫悅仍布素之如常禮肅法嚴言不違乎忠孝眞知灼見事宜舉於鄉隣似此盛世之休徵宜荷旌揚之曠典該員等謹造具系圖事實册結聯名禀請核奏前來臣謹伏讀會典内載乾隆五十五年上諭海寍奏神池縣知縣韓克鋐之父韓紹祖年七十一歲五世同堂等語韓紹祖年逾七旬朂子服官曾元繞膝實爲盛世嘉徵所有應行賞賚及建坊旌表之處着該部察例具奏又上諭據勒保　秦州直隷州知州齊佳士現年七十一歲五世同堂等語齊佳士七旬司牧五世綿祥洵仕籍所罕聞實熙朝之盛事特賜御書匾額並親製詩章用昭褒異所有應行加恩賞賚之處仍着該部察例辦理御書保赤鍾祥匾額等因欽此仰中天之景運萃此庥祥垂千載之褒嘉榮兹臣庶今該蕭黄氏甲方逾甲孫已生孫教子以義方同官盡職較之韓紹祖齊隹士之以男也而朂子服官七旬司牧年逾七十而五世同堂者尤爲難得夫坤元貞吉餘慶綿積善之家泰運光亨瑞應繼先朝之盛如蕭黄氏者可否仰懇天恩賞予旌奬臣竊不敢擅擬出自逾格鴻施除系圖册結咨部查照外謹循例具摺陳奏伏乞皇太后皇上聖鑒訓示謹奏軍機大臣奉旨禮部議奏欽此○○頭品頂戴江西巡撫臣李文敏跪奏爲微臣舊病屢發懇恩當假一月俾資調攝恭摺仰祈聖鑒事竊臣自中年以後卽患怔忡之証每遇事務煩多思慮過度輒氣逆心跳頭目眩暈靜坐數刻始愈　輕醫治迄未就痊然尚可勉力支持何敢上瀆聖聽乃今年入夏以來雨水過多天氣寒燠靡常怔忡眩暈等症時時間作如立舟　之上傾跌堪虞靜坐逾時始就平復精神仍屬疲倦不支攄醫者云心脾兩虧肝木失養必須加意調攝方可漸期全愈非僅恃藥餌所能奏效再四思維惟有仰懇天恩俯准賞假一月俾得安心調理應辦一切公事仍當黽勉經理且鄉試期近更不敢稍耽安逸一俟病痊卽當奏明銷假所有微臣舊病屢發請假調攝緑由理合恭摺具奏伏乞皇太后皇上聖鑒訓示謹奏軍　大臣奉旨着賞假一月欽此○○頭品頂戴河東河道總督臣梅啓照跪奏爲暑節前沁黄水勢復長兩岸工多報險分督搶辦平穩情形恭摺仰祈聖鑒事竊臣前將伏汎安瀾緣由於七月初二日具奏後續據陜州呈報萬錦灘黄河於六月三十日戍時陡長水二尺五寸七月初二日申時接長三尺五寸初九日申時陡長二尺黄沁廳呈報武陟沁河於六月三十日亥時至七月初三日申時共長水四尺二寸前水未消後長踵至旦兩河同時並漲匯流下駛迅猛非常致兩岸各廳臨黄工叚復多形勢塌卸均經該道分飭各廳營相機節慎鑲修藉資捍禦南岸上南廳榮澤壩前此出險之處片叚亘長工作晝夜兼營刻難少息此次秋汎續漲溜仍頂逼趨淘埽前水深四丈以外情形又極危險臣周歷七廳之後專駐該工親督廳營汎委激勵兵夫併力分投搶辦並多用長瀾竹絡滿裝磚石於頂冲要害處撒手跟抛始克保護平穩迤下鄭州汛將軍廟胡家屯及石家橋一帶河勢隨灣圈臥鑲修亦甚吃緊中河廳申牟下汛八九堡河勢已成入袖無論水長水落一時難期外移且土性純沙過水卽化戧頭　迤下順隄空檔前已陸續添廂新埽現因上下首無埽處隄身蟄裂又經接埽　護秋溜搜淘力勁河底日見如淘測量埽前水深亦在四文以外新舊各埽隨廂　蟄迄未追壓到底料物一再續添仍不敷用已一面放價招徠一面催司撥欵接濟庶期應手赶辦無誤要需所有勘明盤壓已竣埽工謹繕另片恭　　御覽時屆霜清尚有兩月此後來源之旺弱工段之險夷均難逆料臣惟有督率兩道七廳同心協力妥慎修防周密巡護不任一處一時稍涉懈忽以期仰紓宸厪所有節交處暑沁黄水勢復長兩岸各㕔險要工程修守平穩仍加意慎防秋漲緑由理合恭摺具伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪　爲揀員請補直隷州知州有裨地方恭摺仰祈聖鑒事竊據甘肅藩泉兩司詳報階州直𨽻州知州文治告病遺缺業已截缺報部在案查前奉部章甘肅升調補缺變通辦理無論何項缺出擇其人地相宜之員請補俟軍務告竣另起序補班次各等語今階州直隷州知州縣簡　　司等查勞績補用直隷州知州葉恩沛年四十五歲安徽歙縣人由監生報捐府經歴　効甘肅勦　出　保舉免補本班以知類留於甘肅歸候補班遇缺補用嗣於剿辦山丹縣土匪並解甘郡城圍案内保以直隸州知州留省補用請咨赴部光緒元年七月到省歷署古浪張掖等縣固原州知州各缺均無貽悮兹該司等請以該員補授階州直隷州知州會詳前來臣查葉恩沛年力正强才具穩練合無仰懇天恩准以勞績補用直隷州知州葉恩沛補授階州直隷州知州以裨地方如蒙俞允該員銜缺相當毋庸送部引見爲此恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○林肇元再前貴州安平縣知縣江煦和於全黔肅清案内在事出力經前撫臣曾璧光保泰申遇缺卽補同知俟補缺後以知府補用先換頂戴於光緒元年正月十六日欽奉諭旨允准因並未詳叙該員由卽補同知安平縣知縣革職開復之案經部臣欽　註册在案前據該員領咨赴部於光緒三年十月初五日驗放堪以開復原官照例用初六日覆奏奉旨依議欽此該員領照到黔前撫臣岑毓英因該員係照例用之員似應以同知遇缺卽補毋庸再補知縣咨請部示旋准部議以該員係另案開復所有同知升階並未奏請一併開復照例不准隨帶應將該員以知縣留于貴州補用是同知升階並未開復其原官仍係知縣該　前由卽補同知保俟補缺後以知府用先換頂戴之案係在開復知縣原官以後咨同知旣未開復其前由遇缺卽補同知請保補缺後以知府補用先換頂戴之案應請撒銷所有該員肅清今黔案内出力所著勞績應由知縣另核奏明請奬等因於光緒六　八月初九日　奉旨依議欽此欽遵咨會前來自應另核請奬合無仰懇天恩俯准將前於肅清全省案内署有勞績之　用知　江煦和賞　同知銜以示鼓勵出自鴻慈謹附片具陳伏乞聖鑒訓示謹奏軍機大臣奉旨　照所請吏部知道欽此○○經筵講官户部尚書臣景亷等謹奏爲請旨事光緒八年七月十五日准崇文門正監督景壽咨報光緒七年八月初三日接任徵收商稅起照例扣至光緒八年八月　二日一年期　像爲報明等因得崇文門稅差期滿向由臣部將各衙門保送人員並八旂内務府俸深人員職名開列具題恭候欽點更替近年俱係專摺奏明請旨　蒙特節大　管文門正監督景壽自光緒七年八月初三日接管　扣至本年八月初二日一年期滿例應更換理合專摺具奏請放並將三四崇女門　監督各員　寫名覽伏候命下行令到任管事仍俟一年期滿像　臣部奏請更換爲此謹奏請旨奉旨巳録 
 
