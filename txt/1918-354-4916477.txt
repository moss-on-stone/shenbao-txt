# 1918 - 354 - 4916477

 

Page 1

 
 
   
 
 

Page 2

 
 
時評 
[第二次勸告（冷）]  
　　北京電報屢傳各國將有第二次勸告然外電未曾有是消息所謂第二次勸告者果將見諸實事事歟仰傳得之誤歟 
　　雖然若以眞切言之是第二次勸告即使未必果有是事而事亦在意計中也何也蓋各國所望於中國之和議者切實從事之和議而非是若隱若現之和議也非我敢妄言苟此和議而無人督飭者即至明年今日依然如是可斷言也 
[命令]  
　　十二月二十五日大總統令敎育總長傳增湘呈請將僉事牛獻周免去本職應照准此令 
　　又令王治昌晋給二等寳光嘉禾章此令 
　　又令郭則泌晋給三等嘉禾章此令 
　　又令施弼晋給三等嘉禾章馮慶桂晋給四等嘉禾章此令 
[專電]  
　　北京電錢閣宥（二十六）日復七總裁篠（十八）電文長千二百字羅列閩陜土匪騷擾證據認中央剿辦爲正當來電所稱陜增四旅井道被戕永泰閩軍襲擊聚臯王旅赴閩鄂督規畫收復施南各節全非事實中央軍隊在川境者一律退出川軍在鄂境迄未撤回今則寗羗略陽沔縣褎城鎭巴相繼失守南鄭被圍甚急如係川省背約相攻自當迅回原線應請查明辦理以符原約（二十七日下午二鐘） 
　　北京電和議中之閩陜問題由蘇李督提出六條保證雙方可望同意即將决定宣布（二十七日下午一鐘） 
　　北京電七號俱樂部對國會問題主由國民大會解决（二十七日下午一鐘） 
　　北京電熊准冬日赴寗斡旋和議（二十七日下午一鐘） 
　　北京電熊蔡上說帖三項主以國民大會爲和議後盾由徐交朱電李轉南（二十六日下午七鐘） 
　　北京電南方有一部分反對朱爲總代表由梁使人分投疏通朱准期二十九赴寧（二十六日下午七鐘） 
　　北京電各國今明擬提出二次勸告請兩方勿爭小節定地點速開會議（二十七日下午八鐘） 
　　北京電各省賀錢到任電多至五十餘通卽平日持反對者亦表歡迎（二十六日下午七鐘） 
　　北京電安福派對錢兼内務多不贊同閣員同意案尙在疏通間（二十六日下午七鐘） 
　　北京電陸次靳（雲鵬）擬趙理泰羅開榜擇一以畀（二十七日下午一鐘） 
　　北京電南洋華僑電請外部修正荷約（二十六日下午七鐘） 
　　北京電今日衆院通過兩公使案閣員同意案未列程不議（二十六日下午七鐘） 
　　北京電中行紅利結得二百餘萬照例支配分給（二十七日下午一鐘） 
　　北京電公債局收回之京鈔今日起焚燬（二十七日下午一鐘） 
　　北京電俄渥木斯克新政府成立參陸外三部專員馳往調查（二十七日下午一鐘） 
　　北京電湘張（敬堯）電第七師協防祁陽兩團遵令撤回寳慶（二十七日下午一鐘） 
　　北京電陳樹藩電漢南已飭張寳麟速進惟各路警報頻來當與劉省長商定分兵援應一由醴泉進窺乾州一由興平赴武扶一由子午趨寗佛劉親率鎭嵩全部由終南直趨盩屋以斷敵軍聯絡（二十六日下午二鐘） 
　　北京電漢屬佛坪重要原歸党廷佐駐防前據劉存厚報党營被管擊潰又據管金聚報党被劉鍾運動叛變究竟内容如何已電飭陳樹藩查覆（二十六日下午二鐘） 
　　北京電鍾體道急電敵軍屢攻不退今又增兵築壘四面圍攻請速接濟（二十六日下午二鐘） 
　　北京電蘇督電商准魯督飭盧團撤回徐州協助張使剿匪（二十六日下午二鐘） 
[路透電]  
　　比京電德國已以佛郎三百八十兆交還比政府（二十一日） 
　　倫敦電海軍部陸軍部均稱英皇准以一九一四年一九一五年銅製星章授予海陸軍軍官兵士並隨戰有功之人（二十三日） 
　　丹京電柏林消息社會黨領袖施特滿氏於採納國會選舉决議案之前演說謂勞兵會乃必要之機關但不能永遠存在國民之大多數不贊成迪克推多制今日唯國會可以成和局裕民食云（二十一日） 
　　亞姆斯特丹電德國聯邦之主所未遜位者僅希斯大公該地勞兵會現迫令遜位否則須加拘禁愛森附近諸礦之罷工已發生劇烈之暴動波斯特羅浦之勞兵會人員爲羣衆所拘且有人攻擊諸礦但爲機關槍逐退（二十日） 
　　倫敦電德國各報對於何人資助革命經費問題頗有爭論柏林勞兵會幹事部承認曾由一形跡可異之人名愛爾蒂區者助以馬克五十萬是人旋被控就逮罪名未知柏林勞兵會幹事部主任穆勒氏謂此欵來歷未能查明前駐柏林過激黨大使約夫氏現發出此無線電報謂俄國曾以巨欵供給德國革命黨國民委員哈斯氏與巴士氏均知之現充德國司法次萬馬克組織革命事務繼又得盧布六百萬以充推行此舉經費俄國供德國革命黨支用之欵共有馬克二千四百萬云（二十一日） 
　　倫敦電自休戰條約簽定後有軍官五千二百八十八員兵九萬九千二百四十七人平民四千二百零一人自敵國釋回現已組織特别委員會籌畫尋覓失蹤者之辦法（二十三日） 
　　巴黎電晨報載稱法政府以無線電報致過激黨謂過激黨如以暴行施於法人法政府必加追究云現有過激黨若干人將乘某船赴俄爲當道所阻須俄國即行釋放法僑始允放行（二十一日） 
　　倫敦電路透電社得波蘭政界消息昨日海電所傳德人謂波蘭軍在丹齊登陸一節實屬不確僅能視爲德人之鼓吹運動（二十一日） 
　　瑞典京城電希爾新福之芬蘭當道拘獲俄國傳書人五名其行李中藏有擬至瑞典散播之過激黨文字（二十一日） 
　　巴黎電西班牙首相羅馬洛恩斯氏語晨報代表謂西班牙實際上乃島國也海上自由乃西班牙存在之要則故西班牙萬不能不參與媾和大會云（二十一日） 
　　若西電羅馬呢亞新首相白拉蒂亞洛氏已提出大政方針内有實行普及選舉權及以大地産分給農民二端（十八日） 
　　巴黎電著名著作家貝爾蒂拉氏投稿於巴黎回聲報評論西班牙與法國目下進行之談判英國爲法西摩洛哥條約之保證人且爲直不拉陀之保管人故亦與此舉有關貝氏謂英法内閣現正從事消除埃及與摩洛哥制度國際性質之各節此殆表示兩國所取之方針彼信今大可提出交換均等利益問題據英人方面消息英國因新式大砲之射程遠過於前直不拉陀已失其軍略上之價值故現議放棄該地此舉足療西班牙之傷痍英國或可因此取得克太或摩洛哥海濱其他地點以爲報償或得金錢之報償俾其仍可於地中海佔有優勝之地位惟今籌議之解决辦法包括範圍甚廣此僅條件之一耳（二十一日） 
　　亞姆斯特丹電泊拉格電稱捷克斯拉夫民國總理答告德國代表謂協約國巳以波希米亞全土畫予捷克斯拉夫國自决主義爲將來之事且不施於波希米亞云（二十一日） 
　　倫敦電赴東方之裴巨式飛機一架已抵埃及因天氣不佳曾於途中西細萊與瑪爾太兩島度夜（二十一日） 
　　倫敦電英國强盛之艦隊將赴美國一節雖尙未見明文但巳可决其實行美國海軍大將之處於英國第六分艦隊者對於不列巓海軍之力量深爲感動故極欲邦人一覩其盛惟艦隊離英赴美之前英國海軍之曾見戰者將在英國海面舉行大校閱禮衆信英艦隊游美後尙將赴各屬地一游此舉如果實行則第一與第五戰鬭分隊必將加入（二十一日） 
　　倫敦電泰晤士報巴黎訪員謁見威爾遜總統時威總統曰關於媾和大會之最大問題乃各國政治家果有才識謀略足定防杜未來戰爭之保障其人乎戰爭之勝利結局所發生種種困難與種種責任必由世界大國共同擔負而以次强諸國之伴侶自居威總統又以目下不能參觀英國大艦隊爲歉謂彼自始即深知英國强盛沉靜謹愼之海軍必能爲陸軍之後盾保護協約國之交通今日若得參觀之則無任欣幸英美海軍歡然相得抒誠相助彼敢斷言凡屬美人對於此舉皆甚感慰且深知此與博取勝利大有關係威總統繼論及英國艦隊於戰時爲世界自由人民維持海上自由所盡之職務其吐屬之誠摯非文字可以傳神其發音之沉重足以表明威總統乃信仰盎格魯撒在遜民族之文質者也威曰余游英之志熱切不可名狀蓋余深知英美人民一致懷抱自由與公道之同一觀念也英美爲同文之民政應有極爽直之提携更慷慨之了解如是則世界將來和平始克有濟余體念英國人民因戰事而感受之重大難題且領會英國因島國奇特地位而發生之特殊國際問題云云威總統此言並無如言及海上自由時眞正切實之誠摯聲調威總統又言今世界所求者爲將來和平之眞正切實的保障余覺他日議和時當無阻碍致使世界所求者不克産出余信世界執政者共同智慮當能對於其所討論之難題予以公允合理之解决而得世界之感謝也云云（二十一日） 
　　法國紹芒電美總統威爾遜今晨抵此即赴市政應歡迎會於主席致歡迎詞後演說曰際茲盛會自覺殊榮余極爲欣幸者以此歡迎出於至誠之故余竊信此爲彼此情感之印證蓋諸君之與美兵接觸者定知美國對法之感情其誠摯爲如何深切也法美友誼由來已久今復續訂新交此非僅屬試騐的友誼但係以主義共同爲根據之友誼君等與美兵間之關係君等巳盛述之此無他不過因美兵來此不獨與君等聯合共爲保障自由之人且挾有愛慕法國人民之情愫諸君所感覺者其在此乎美兵之來法境其感念中不以外人自視一抵法國口岸便自覺如在故鄉其所以能如此者殆以其中有所挾也余亦因此得與君等聚首一堂蒙推誠相待不勝銘感願爲美兵與美國人民致謝諸君他日歸去余與美兵當同具一種極愉快之追 
 
 

Page 3

 
 
想而常祝法國萬歲不置也云云歡迎會旣畢威爾遜總統即偕裴興將軍等分乘摩托車赴賀姆閱兵受校閱者乃美國遠征兵第一軍之一部分裴興將軍先致詞曰吾人今日集此以尊榮我美國海陸軍大元師以美國之總統而於外國土地校閱美軍乃歷史上之創舉此地何地乃吾人姊妹其和國吾人偕其勇武兵士奮鬭以恢復世界和平者之地也余爲兵士發言敢陳告總統曰軍人報國較此尤爲忠愛或尤著效力者未之前有也軍人作戰之宗旨較此尤爲高尙者亦未之前聞也總統信任軍人扶助軍人致使我軍克奏膚功余今請以國家告捷之軍請元首校閱威爾遜總統繼發演說曰余知汝等亟欲得留居國内愛汝者之一言惜余未能一一爲汝等傳遞今余僅能將國内人人所欲言者爲汝等告耳汝等旣盡汝職務且以與國有光之精神盡汝職務今將觀其結果蓋汝等所欲戰勝者今巳戰勝所受委託者今巳履行矣余知汝等所期望於余者爲何物日前某同志國某君與余討論此戰之道德觀余告之曰吾人苟不堅持吾人所巳抱之高尙宗旨則結局不能適如初願也國内之人皆以汝等爲榮且注視汝等一舉一動而抱信任愛慕之心全國人民今皆準備以空前之歡聲迎汝等還鄉汝等知吾人所期望於汝等者爲何物而有以副之余知汝等與國内人民所期望於余者爲何物今余樂爲汝等告曰余未見與余共事之各國領袖人物其心中有主義上或根本宗旨上之異見也美國幸得以和平綱領貢諸各國而各國亦接受之故解决時事之手續得較簡易各國行將施用此綱領矣世人將知奮戰之國家與代表國家之兵士將有所補救其所補救者不僅爲保證自己利益亦欲設立和平於公理直道之永遠基礎此次戰爭非自由國家兵士服從主人之戰爭汝等雖受指揮但無所謂主人蓋汝等爲國民之一部分汝之將帥爲汝之代表即爲國民之代表世界元首與人民凡與此次解瘊有關係者皆知此必爲人民之和局解决一切爭端時不容有碍及美國及其與國軍人大事業之舉動也今日余於尋常言詞中欲盡吐所懷自覺甚難吾人對於汝等之步趨何等注意對於汝等之有進無退何等欣幸或有爲汝等所不及知者汝等每次奮擊時余心輒爲震悸凡我國人亦莫不然所憾者未能隨汝等同來法境耳第在國内執行各事爲汝等後援亦復匪易今汝等令名聞於法人功績著於法境爲法人所愛敬能不負其委託此則余所樂覩者也今日余與汝等相晤於此觀烽煙不擾之戰場迴念汝等所經過之慘象覺和平氣象之巳至爲之愉快祝汝等佳節快樂新年如意祝天賜福汝等云至閱兵旣畢威爾遜總統等乘摩托車赴芒梯格尼勒羅瓦與第二十六師軍官會餐午後巡視兵營旋即回紹芒擬於六時離境前往倫敦（二十日） 
[法國無線電]  
　　里昻電法總統於聖誕節日游歷亞爾登尼省巳脫離覊絆之區域前因交通困難及數國元首蒞臨巴黎故遊歷之舉爲之延緩法總統所往之處厥爲師丹．末齊也爾．加爾勒維勒．勒塞爾．伏齊勒．於星期二日晚偕同管理巳脫離覊絆區域事務所督辦及國會之亞爾登尼省代表等前往不得巳而繞道夏龍．聖末尼化特．復因末斯河水漲之故法總統乃特末龍駛來之摩德車乘之而行蓋按照行程火車至此法總統即須下車也即此一端可見軍民行政機關供給巳被釋放居民之糧食及維持該處與其他法國各部之交通所感受之困難（二十六日） 
　　里昻電古畫及美術品商會委員最近開會提出請願所有美術品被敵軍在侵略時盜去或毁壞者一律歸還原物不必付還現金如此類美術品巳無珠還合浦之望則以同一價值之吕償還由協約國國際委員會在德國博物院及宮殿中遴選之該商會委員會要求政府注意此項請願（二十六日） 
　　里昻電比京消息國務會議於星期二日晚開會收比王主席通過選舉改革草案僅於下次選舉採用普及選舉此項選舉似將於來歲六月舉行（二十六日） 
　　里昻電十二月二十六日巴黎倫敦間匯兌率英金一鎊合二十六佛郎法國公債如下三釐公債六十一佛郎五五一九一七年四釐公債七十一佛郎○五一九一八年四釐自由公債七十一佛郎七○五釐自由公債八十八佛郎二五（二十六日） 
[美國無線電]  
　　華盛頓電此間今年慶祝耶穌聖誕日並無特别禮節總統與其眷屬均在法國白宮之不慶祝聖誕在美國歷史上今爲第一次海軍總長丹尼爾又去紐約迎接會參戰之美海軍回國（二十六日） 
　　華盛頓電輪運部今日通告自明正一日起凡歸該部直轄各商船水手統由一中央機關任用該機關名曰海洋事務局此後不獨水手即官員亦歸該局任用即私家之船需用水手可向該局雇定辦法與輪運部無異（二十六日） 
　　華盛頓電美紅十字會特派委員團前往西比利亞調查情形報告軍事會議團長爲聖羅伊城之西門氏（二十六日） 
　　法國嘉蒙脫電美總統於聖誕日淸晨九時行抵嘉蒙脫與美軍飲酒高會自潘興將軍以至兵士均向總統高聲慶祝快樂之聖誕（二十六日） 
[各通信社電]  
　　北京電關於和平會議地點問題日前岑春煊已電中央表示不反對之意而唐紹儀本日來電則力持以上海爲會議地點主張頗爲强硬對於陜西問題反不十分强硬因此北方現視地點問題較陜西問題更爲重要本日中央電命陜西督軍陳樹藩務在和平會護開會以前討伐土匪（二十六日） 
　　北京電本日開國務會議討論外交部提出之收回山東膠州灣辦法旋付院部署委員會審查（二十六日） 
　　北京電和平期成會幹部熊希齡谷鍾秀丁世嶧等定一月二日由天津啓程南下（二十六日） 
　　北京電今日錢總理致二千餘言之長電於西南各總裁大致謂陜閩土匪之騷擾五年於茲政府不忍見人民苦於塗炭實有即日平定之必要南方以此問題而使和議停頓實屬遺憾務望迅派代表在南京開平和會議（二十六日） 
　　北京電昨日李純致千餘言之長電於國務院報告由李純發致西南之電報係向南方商議代表之决定及自二十四日起於三星期内在寗開會議及關於陜閩問題之六條件等事項者（二十七日） 
　　北京電新任日使小幡氏今日上午十一時携同館員等詣總統府謁見徐總統呈遞親任狀總統面述答詞（二十七日） 
　　北京電本日午後協商國方面各公使會議關於德奥人之問題（二十七日） 
　　北京電今日國務院電致在巴黎之媾和特使囑勸日前赴美之王正廷爲中國代表政府此舉一由於美國之要求一欲藉此懷柔南方之意（二十七日） 
　　北京電憲法起草委員開談話會决議於下星期二日開會選舉委員長此間一般有識者對於此舉頗不以爲然皆謂今日該委員會之始終不能制定憲法巳可了然此種舉動不但爲僅僅對於南方示威且其效果反足增南方之惡感云（二十七日） 
　　東京電衆議院今日行開院禮後即開本會議可决勅語奉答文（二十七日） 
　　東京電今日午前舉行第四十一次帝國議會開院禮日皇因稍受風寒未鄫臨幸由原首相捧讀勅語（二十七日） 
　　東京電駐日公使章宗祥今晨自京都回東京（二十七日） 
　　東京電日本媾和全權委員牧野男爵等將於一月九日前後由美國抵倫敦與英政府商議各種問題大槪第一次媾和預備會議必可列席（二十七日） 
　　東京電日本政府本日任命媾和會議全權大使西園寺公望侯爵隨員如下醫學博士三浦謹之助式部官西園寺八郎公爵近衛文磨松岡新一郎西園寺侯爵二十九日以前在興津之别莊避寒一月六日到東京十日離東京在京都小作勾留决定於一月十四日乘由神戶解纜之丹後丸赴歐（二十七日）以上東方通信社電 
　　東京電自歐戰息後日本各輪船之搭赴歐美旅客至多如郵船會社之艙位有豫訂至明年三月者（二十七日） 
　　東京電憲政會中之老派小寺謙吉大竹貫一小泉又次郎等二十四名昨夜在某處會合就對華問題有所協議又於議會開會中招集會合數次（二十七日） 
　　東京電阪谷男爵之改革幣制顧問英法各國亦皆通告贊成（二十七日） 
　　東京電日皇對於擴張高等敎育機關賜内帑金一千萬元（二十七日） 
　　東京電俄都物資之缺乏巳逹極度牲畜多斃於途市民爭取充食然死者日日甚多豫料至明年三月該市全部將變成墓地（二十七日）以上共同通信社電 
　　北京電廣東當事受國會之政擊以其不審情勢若激成决裂則北方有所歸咎特從事疏通（二十六日） 
　　北京電南北會議南有一部份主張以總代表列席餘隨行參贊不拘人數因此異議選派代表遂致停頓又一說因各方爭爲代表尙未决定（二十六日） 
　　北京電國會問題將劃出南京會議外由第三者解决其解决方法融合新舊重行改組兩方已有認可之意（二十六日） 
　　北京電唐繼堯對陜主停戰劃界分别兵匪大致與中央同意昨由李督轉報到京（二十六日） 
　　北京電閣員同意案昨開預備會有人反對曹長交通錢兼内務擬暫擱今日未列日程（二十六日） 
　　北京電院電軍府知照陳炯明讓出滇軍佔據之漳浦鹽務稽核分所員司欵目悉回復原狀以免外人干涉（二十六日） 
　　北京電東海主張實行軍區陸軍專任國防治安悉歸警察飭内部擬整頓全國警政計畫（二十六日） 
　　北京電倪嗣冲電保淮泗道尹李維源繼任皖省長（二十七日） 
　　北京電閣議否認西南要求免陳樹藩職（二十七日） 
　　北京電張作霖將奉省議會商會曁各團體呈請力爭取消京奉搭現部令函電共十餘通彙轉交部核答措詞甚硬（二十七日） 
　　北京電在贛之安武軍定期撤退陳督以遣軍接防須待欠餉撥發方可發表向部催欵甚急（二十七日） 
　　天津電此間商會預備十代表過津開歡迎大會（二十六日） 
　　蚌埠電徐樹錚今日過蚌赴徐（二十六日） 
　　福州電土匪蔣國斌假民軍名義於停戰期内騷擾莆涵經耿王兩團攻剿擊斃甚多并生擒僞連長楊汝球一名兵十七名李督令先優待詢問西南是否認爲民軍再行核辦（二十七日）以上中孚通訊社電 
[公電]  
　　唐繼堯致徐東海電頃致北京一電文曰北京徐菊人先生鑒前接錢能訓君卅電謂東海爲促進和平起見擬即日宣布明命通飭前方在事各軍隊一律罷戰退兵諸君愛國素切定必贊同斯旨希即轉飭前方雙方商洽次第撤退又接皓電云中央准願和平並欲取信天下巳於十六日通令停戰現正籌議撤防等語當即電商軍政府速開和平會議解决法律政治各問題並遵照軍政府養電於本月三日通令前方各軍一律停戰旋奉我公微電開欲世界躋於和平須先自求國内息爭然後國際和平乃有堅確之保證爰即明令停戰退兵推其至誠冀垂公聽等語仁言利溥感服難名深冀國事紛紜當必從茲解决惟近察各方情形有不能不鰓鰓過慮者停戰退兵我公旣經通令則北方各軍隊自應遵照實行乃近據陜西于總司令佑任電稱陜西方面張錫元過西安晉軍進宣州張聯陞入白河隴軍攻鳳寳許蘭洲入關四面攻陜又據巫山黎總司令天才電稱鄂西方面北軍第八師全部巳進據施廳大支坪後方部隊又陸續進窺建垣意在封鎖川江襲取施建又據辰州田總司令應詔等電稱湘西方面新到之軍分路進攻璟塘及太平舖又由平坪分攻樓家河閧山原等處又據四川熊總司令克武電稱北方軍隊由陜西向四川進兵最近陳樹藩復以餉彈借給劉存厚鍾體道俾其率部反攻各等語當此停戰期内而北軍仍節節進攻深恐兵釁一開牽動全局查上年江蘇李督力主調和漸有端緖馮代總統巳下令停戰乃忽藉名剿匪進攻荆襄遂至戰禍蔓延經年不解如或仍蹈故轍則兵爭寗有巳時茲爲實行停戰促進和平計特以兩事奉商一宜劃定停戰區域在議和期間各區域内治安由各軍自行維持雙方不得藉剿匪爲名互相侵犯二區域劃定以後如甲軍隊越入乙區域時即認爲有意挑釁應負破壞和平之責此事於和議前余關係甚鉅如承允諾乞轉飭北方各軍遵行並候答復等語特電奉聞尙希垂察繼堯馬 
　　南京來電申報館鑒鎭江商會總理因保釋刑事犯未遂集衆開會要挾官廳干預司法庇抗犯人毁謗名譽除呈明省長曁另向司法衙門起訴外乞伸公論姜堰鎭成記錢莊代表黃江 
要聞一 
[南北派使問題之接洽]  
　　關於此次世界平和會議我國派使赴歐問題西南固不宜單獨對外活動而北京政府亦不應置西南人士於外交之外最近兩方似皆有此覺悟故函電交馳商榷已非一次東海希望王亮疇氏爲此一行曾託人特邀王氏面談聞王尙表示不欲成行之意至現在西南方面伍朝樞其先與政府意見過於相左事曾擱置至昨乃又來電聲明前次之意可以取消政府乃堅持如派遣人員赴歐須經政府之簡命伍朝樞果能前往自甚贊成巳電南京李督囑施愚與伍朝樞商確一切而東海仍望將來和議早成西南方面尙可添派幾人　　另一消息西南軍政府派伍朝樞王寵惠赴歐列席和議特請北京當局致電各國爲之先容并請派人赴滬接洽當局對此巳完全許可聞伍朝樞氏已於二十二日抵滬政府派與之接洽之人業經派定今明日即將起程 
[閣員同意案與閣議]  
　　内閣同意案已提出數日新衆院方面原擬今日（二十六）投票嗣因前日衆院開會不足法定人數於是前晚該院所發出之議事日程仍僅有兩公使之同意案而國務員之同意案尙未列入以大勢觀之閣員同意案之通過或尙需時日也 
　　昨日（二十四）星期二國務會議除陸軍總長缺席外其餘閣員均到上午十一時開議其議案（一）討論邊防外交要案爲時甚久結果交該管部署核辦（二）内務部提議中央防疫處經常費預算案議决照辦（三）年終給勳各案分别核定十二鐘散會又聞各省撤兵之事已次第進行惟撤兵需欵浩繁各省頻來索欵昨日閣議由參陸處提出辦理撤兵經費共需一百八十萬討論結果業經通過 
[國立北京大學之内容] （靜觀） 
　　我國國立大學全國雖有三校（北京北洋山西）然設立於首善之地純粹支用國庫金者則僅有北京大學一校以興學三十年糜欵數百萬國有之最高學府只有此數言之誠不能無愧然屢經政變幾遭兵禍猶能黌宮無恙不輟絃歌且迭經改良規模大具將進而仿世界嶄新之學制靳成全國文藝之中心人才之淵藪則又我國人所當戔戔自喜者也現有學生二千餘人年費國幣五十餘萬校舍有最新之建築講座延有名之敎歸莘莘學子來自四方萬里舟車咸萃於此士苟不甘小成有志進取或欲窺精深學術作社會之通人或欲事政治生涯服國家之公服此乃最要最良之途徑矣茲就調查所得述之如左 
　　愚所述者爲北京大學之内容請先略述其歷史該大學制度之變遷約可分爲四期第一期爲光緖二十八年以前之制分預備速成兩科預科則以政藝分門速成則以仕學師範異目雛形甫具完備難言第二爲宣統年間之制以高等學堂爲預科分設京外分科大學共分七科規模粗備内容未完第三期爲民國元年之制廢高等學堂本校分分科預科預科分兩類與前淸高等學堂之學制同分科不設經科增入哲學一門農科停辦另立專門一校内容漸就整齊各國大學會始許入會至是不僅爲中國大學之一且爲世界大學之一矣第四期爲現行之制自去歲預科學年開始實行分科改稱本科各本科下分設預科如文科則有文預科法科則有法預科以前預科畢業期三年新制則改爲二年各本科畢業期一律改爲四年而現在本科學生則一仍其舊（即法科四年餘均三年）新制本科行選科制預定各科學爲若干單位凡習滿若干單位試騐及格者即許其畢業此制蓋仿自美國所以鄭重學生個性選擇之自由也是種制度乃現任校長蔡孑民所規畫蓋亦幾經審愼而始出此蔡氏本以前淸名翰林游學法德各國新舊學識俱極精深政府畀以斯席可稱得人聞蔡氏復有最新式大學本科組織之計畫草案容當附述之於篇末 
　　校内現設四科曰文曰理曰法曰工商科則附設於法科之内僅有商業門一門畢業之後即擬停辦文科現設五門曰國文曰哲學曰英文學曰法文學曰歷史理科現設四門曰物理學曰化學曰數學曰地質學法科現設三門曰政治曰經濟曰法律工科現設二門曰土木工學曰採鑛冶金學本科附設選科生及旁聽生席此項選科與將來施行選科制之選科不同入學之時雖經考試但亦有經校長特許不加試騐者選習科目缈拘多寡所習之科試騐及格由校給予修學證書如全部皆習試騐均能及格則予以畢業證書但當選科改本科之際須補行本科入學試騐旁聽生不予證書如願隨同考試成績較優者亦可由校長酌許改爲選科生預科之外設補習班專爲投考預科學生有一二門分數未及格者而設因此項學生程度相差無幾加以一年補習自可升入預科而升入之時仍須加以考試故無流弊可言也惟聞入補習班之學生有不盡爲考預科而未及格者其中頗有中學未畢業之學生因情面關係隨同羼入经則不免稍背補習之本旨矣校員分職員敎員兩部而以校長統治一切校長下設學長學長各科一人外設文牘處置事務員三人敎務處各科設其一各處一人或二人應務處置主任一人内分齋務雜務會計三課齋務課置事務員六人分管寄宿舍六所雜務課置事務員六人會計課置事務員三人法科因分設增置會計雜務事務員三人圖書館設主任一人位置與各科學長相埒其下設事務員四人各科各門所設閱覽室研究所及出版部（或發售講義室）繕校編輯處均有事務員司其事總計職員約五十餘人敎員分敎授及講師兩項其專任研究所導師者則仍稱某門研究所敎員約計總數二百餘人又預科補習班敎員尙有十餘人其附設大學之國史編纂處則以校長兼領處長其下設纂輯徵集二股股設主任一人主任之次有纂輯員五人（多校内職敎員兼任）特别纂輯員七人名譽纂輯員一人徵集員二人又名譽調查員二人事務員六人 
　　校内經費由敎育部支給其沿革無從詳考所可知者在前淸宣統年間每年除臨時費外經常費大約不滿十萬兩入民國後改用銀元經臨兩項共計元二三四年均三十餘萬五年則四十三萬其年度則自本年七月起至來年六月止近聞蔡校長因謀各種設備之完善屢向部中接洽本年度預算已增至五十餘萬夫以四五十萬元辦一大學在我國視之誠不爲少而在西洋各國視之則猶不爲多全校學生二千餘人每人每年所費之數約二百二三十元比較游學外國之費所差巳多惟合以學生私人之所費則平均每人每年仍需五六百元近年因北京中交兩行停止兌現敎部發欵紙幣居十之七八校中職敎員時不免有嗟怨之聲惟校内所收學費亦用紙幣學生學費本科年繳三十元預科年繳二十五元選科與本科同旁觀生則酌收講義費學生普通用欵除旅費外每一年約需二百元貧者尙可減於此數若車馬衣服講求完美則千金用之亦易易耳（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北代表出京前之準備]  
　　北方議和代表準備南下之行動迭紀前報茲聞各代表巳確定於本月二十九日下午三時乘專車出京赴津在津稍有勾留三十一日晚上十二時由津出發赴寗昨日巳致函交通部請飭京奉津浦兩路局屆時備辦專車現國務院巳定於二十七日上午十二時在居仁堂爲各代表設餞公府則定於二十八日上午十二時在懷仁堂設餞昨日巳由府院秘書廳備柬奉約昨日（二十四）爲代表接洽各政團之第二日按照程序本爲招待憲法研究會臨時特將憲政討論會代表提前與研究會同時招待研究會到者爲王家襄梁善濟林長民三人討論會到者爲趙炳麟譚瑞霖二人先收總代表朱桂莘致詞除報告近日時局略情外並謂此次南行在個人對於時局本無成見故甚願徵集各團體之意見以爲將來開議之準備繼由王家襄發言謂此次歸自滬上關於南方情形尙知大略至北方情形以歸京未久不甚接頭研究會團體之意見請梁君陳述較可詳盡梁善濟乃言研究會對於各代表有所欲言者（一）此次會議務求極端的公開南北兩方所提出之問題均宜以光明磊落之態度出之勿使會議以外之人有所懷疑（二）會議之事應就人民利益打算不可就少數利益打算如外間所謂軍費問題地盤問題等等皆非人民所願聞甚望此次會議勿徒對於此等問題爲少數謀利益（三）世界空氣巳日趨於平和國内一切問題宜以民意爲根本我國民意望平和厭兵革久矣故此次會議務求確立永久之平和欲求平和之永久非注意於上述之一者不可梁君言畢討論會之趙炳麟起立發言謂本會對於時局無甚特别之意見大家所欲言者皆與梁君之意相同故本員對於梁君所言極表贊成云云言畢賓主酬酢而散朱桂莘等各代表因注重言論界之意見特邀請内外各記者開茶話會已定二十六日午後二時至三時舉行並以中外報界記者人數頗多調查不周恐有遺漏特在各報登載廣告其啓事云啓鈐等承政府委任代表南下會議和平事宜起程在即素仰中外新聞記者諸君關懷時局愛重和平極願敬聆敎益茲定本月二十六日午後二時至三時在中央公園來今雨軒具茗候光務乞撥冗惠臨再因時日倉卒記者諸君姓氏住址調查難周特此登報奉約未别具柬並希見原朱啓鈐汪有齡吳鼎昌劉恩格施愚江紹杰王克敏李國珍方樞徐佛蘇同啓 
　　朱啓鈐定於年内赴寗抵寗後將便道至滬與西南總代表唐少川接商一切以免有所隔閡近日朱唐之間互相推重巳通電數次交換意見唐並有親函託先日北來之盧信帶交諸君函中措詞亦極誠懇至北方十代表外尙須加派一人聞其人物政府似巳内定然以南方代表選出尙有商酌之必要預定俟南方代表發表之時再行公表又據政界某要人言西南代表尙未派出而北方代表巳决月底南下此爲當局一種政策蓋以此表示北方有謀和之誠意苟西南不速派代表則和議停頓咎在西南也 
[陜閩問題尙在爭持中]  
　　陜西問題最爲時局之障碍近日北方軍界對於朱桂莘再三聲言决難讓步惟解决方法主張者極爲複雜非先停戰速開會議將正當兵隊與土匪劃淸無法辦理聞政府對於停戰並不堅持惟須將自停戰令發表後被南軍佔領之地槪行退出但刻下尙未决定至福建問題經雙方磋商巳漸接近即奉軍王旅停止進行駐於所至地方及其附近一帶專任剿除土匪陳炯明亦停止進兵退至軍政府通電停戰時之區域駐守惟此係政府方面之意思至軍政府果肯令陳氏退否尙難斷言也 
　　參陸辦公處昨日下午因陜西問題特開加班會議討論辦法各辦事員各參議均列席會議至傍晚方散結果未明惟聞當局對於陜事仍主用兵參陸處原定計畫本係責成吳攀桂守隴邊張培梅守晋邊張聯陞守鄂邊鮑德山守豫邊此外則以兩師五混成旅之兵力專任前方聞當局之意非俟川軍愼軍退出陜西後决不停戰巳决定將此項情形通告各國一而　命援軍積極進行惟昨日廣州軍政府來電仍言陜閩問題以劃界停戰爲第一要義在未劃界停戰以前不得藉口剿匪隂行進兵並聲明此事請東海逕行電復免致延躭而蘇督李秀山昨日來電亦言西南代表李宗黃王伯羣張紫梧劉光烈等現均在寗對於閩陜問題以中央處置失當頗有違言純巳將中央剿匪苦衷詳爲解釋由該代表等電復本省 
　　近日由政府方面發表一種非正式之報告臚舉陜閩兩省自上月十六日停戰命令發布後兩方軍隊進行情形惟北方軍隊行動叙述較略茲爲節錄於下以供研考（一）劉存厚上月二十九日電川軍於二十六日主力攻右翼黃營且以一部直犯新集（二）劉存厚本月三日電沔縣爲川匪所踞王團退守黃沙（三）劉存厚五日電褒城爲川匪所陷（四）劉存厚六日電五日晚川軍以猛力撲南鄭西北兩門（五）鍾體道七日電川軍顔德基率匪攻鎭巴（六）劉存厚七日酉刻電鎭巴爲川軍所踞營長李駿聲被擄陳團退守拴馬嶺（七）鍾體道十日電川軍大股圍攻漢中甚危顔德基等復分兵犯紫陽西鄉（八）陳樹藩十六日電鎭巴川軍分犯西鄉王安瀾率二千抵紫陽屬之毛壩關二十二師正在抵禦（九）劉存厚十五日電呂超尤電迫厚移駐興安（十）鍾體道十六日電敵增兵四營意圖抄襲固城（十一）鍾體道十八日電呂超巳到褒城（以上陜西）（一）李厚基上月二十一日電十六日午後有股匪二千餘人由東坡梧塘一帶猛攻涵江又同時土匪黃國華率四五百人由黃石方面進犯正在防禦（二）李厚基上月二十四日電許崇智勾結多數土匪攻犯莆涵等處（三）李厚基本月五日電王團長獻臣於三日在福淸道中遇土匪七八百人當經擊退另有大股二千餘人已竄至涵江附近之梧塘地方（四）李厚基九日電陳炯明於停戰期中勾結土匪謀陷省城先擾莆涵計未得逞昨又乘虚襲陷永泰（以上閩省） 
　　北方對陜用兵藉口平匪而南方則辯爲護法軍隊堅持停戰故陜西之爭内幕爲和戰問題而表面則兵匪問題也昨京報載陜人投稿述陜西兵匪之眞相茲錄如下陜西禍源肇自辛亥彼時起義諸人不免利用會黨功成之後皆綰兵符軍額因之陡增而兵匪糅雜亦自此始元二兩年當局漸從事裁兵軍器彈藥遂流入鄉間及陸建章督陜大裁土軍惟留陳樹藩一旅於是昔年革命分子或趨陳麾下或散布渭北各處不平士人與鄉里豪猾互相結納亂機大熾而陳與所謂土匪者之關係乃密接而不可分洪憲之役陳藉彼等之力逐陸出陜事後悉加重用陳督治陜以擁兵自衛爲政策自五年夏擴張軍隊大購軍火其所最重用之軍官爲胡景翼郭堅王飛虎嚴紀鵬等胡學生出身爲純革命派人物餘皆鄉里土豪胡部訓練整飭紀律最佳餘皆招匪爲兵全無紀律陳督爲一時便利計對郭王等輩俱許其增兵與以軍火同時對彼等亦俱不甚相信暗加防備於是此輩羽翼已成而亦無日不思亂又自陳督執政軍制大亂陳利在軍隊勢力之分故設種種特别名目如獨立團獨立營獨立連等頭緖紛繁各不相屬而掌兵之人各抱野心競募兵隊軍官皆不安其位而渭北伏莽於是皆掛兵籍兵匪混合至斯爲甚陜民自五年來所受兵禍甲於全國陜民目中無兵無匪因凡持械結隊之人無不逞其兇暴自由捐輸任意淫掠其名義則某團某營某連也行爲則皆盜賊晌馬不是過也富室淪爲赤貧中産陷於飢餓婦女逃竄老弱轉徙而鄉里壯丁因無食之故皆競入軍隊或趨而爲匪是以兵日多一日匪亦日多一日中央今日始重視陜事不知陜民困苦早逹於極點而匪禂固不自今日始也至今年之變肇自郭堅郭於去夏猶受陳委任駐兵省城復辟之役郭率兵赴晋陳電邀晉軍阻之於河郭頗受挫謂爲陳督所賣歸陜後遂據鳳翔起事當時陳所賴以制郭者爲胡景翼胡部方追擊郭而陳督忽此而起自是以往益入倒行逆施時代陳樹藩方面益復擴張兵隊廣收土匪現其部下軍隊爲著名土匪出身而至今尙有土匪行爲者如下第四旅長王飛虎游擊司令馬水旺營長姚震乾嚴紀鵬之一旅（嚴已死）團長郭金榜騎兵團長羅張保步兵團長郭秉成此中尤以王飛虎郭金榜馬水旺等爲最殘忍陳軍方面較好者爲劉世瓏一旅尤以駐同州之陳健一　聲譽最佳又張飛生者係陳之勇將張爲學生自　而　部亦土匪所成故　　　而兵士行爲則不可問張氏己身亦常常憤慨一方則所謂靖國軍方面胡郭本立於絶對反對地位者至是乃取聯絡形勢而盧占魁自晋邊渡河掠榆延南下亦加入其中一方則陳樹藩之團長樊毓秀亦兵變大掠商州至夏間胡景翼一部分迎于右任歸陜擁爲總司令而將軍府參軍張鈁亦到陜統率樊毓秀一部分而爲副司令其他如郭堅盧占魁遂亦俱名之爲靖國軍與陳樹藩對抗以至今日要之陜西土匪實多而雙方皆有且推其由來則皆陳督軍釀成故陜亂之第一責任人實爲陳氏陜西人民連年所受戰禍酷於湘蜀財産生命貞操名譽人人無以自保鄉人心中無所謂兵匪但問爲何人所率譬如胡景翼軍至則安之郭堅至則逃陳健至則安之郭金榜至則逃兩方軍隊今合計有百餘營皆散布渭河南北人民日日供軍食應兵差但求不搶不淫不殺者則奉之若神明軍隊擾攘終日移動人民日日應接羣盜並不辨爲某軍某軍但求恕此生命苟且偷活其一種慘酷氣象實爲他省同胞所未見今中央主張剿匪此乃天經地義凡陜人莫不感謝獨可怪者陜西苦於匪乾巳兩年矣中央何以不問何以縱容陳督招兵聚匪更何以至今日不可收拾之時而猶信任此釀亂溺職之疆吏更進一步言之中央目前之剿匪計畫果係何等豈凡有土匪行爲之軍隊皆一律剿之乎抑單指與陳督對抗者爲匪乎由前者言之則是中央眞能愛陜人若能將兩方行爲殘暴之軍隊一律取銷使陜民得慶更生豈不甚善然察中央計畫實爲第二層則是即令成功亦不過取銷匪禍之一部分而同時則承認陳督部下惡軍隊之正當是則土匪亦分官私私者縱去官者自在陜民幸福並不能因之增進且如胡景翼所部陜人公認爲第一好軍隊今若以胡景翼軍爲匪而認王飛虎等爲軍剪除勁旅而保留土匪是則倒行逆施令人不解政府之用意也據第三者公平眼光觀之將來治陜須用以下數策（甲）使土匪無名義可藉（乙）扶持良好軍隊之勢力即以本省之軍剿本省之匪（兩）脫離南北政爭之牽製而實行之法則在先令停戰待命待統一已定即着手陜西善後彼時靖國軍名義巳廢可派公正大員將目下雙方之好軍隊合編若干師旅凡性質不良之軍隊一律繳械裁撤違者剿之然後建設民政辦理淸鄉陜事始有入軌道之一日若目下辦法北方進兵則滇蜀派援目前又將成一大戰場中央政策能否貫澈尙爲疑問而陜西又將大受糜爛之禍且即令貫澈而土匪問題仍然存在又况以此牽動南北並和議亦不能開乎連日見報載陜西事皆言之隔膜且有羅列匪名將于右任張鈁胡景翼亦列其中（按某派機關報近日連載此項新聞）而於陳樹藩部下一字不提此則片面之鼓吹非爲老百姓訴苦痛者僕亦陜人主張陜事須立根本計畫而不慊於政府目下簡單之方針昨聞陜西商會代表張君在和平聯合會通過議案請求政府顧念民生劃界停戰作正當之解决此蓋能代表陜西民意者不知當局諸公及陳督軍之恩師段公果以爲何如也 
[最近俄局之解剖]  
　　邇者列强將起干涉俄亂黑海英法海軍及西比利亞日本駐屯兵均有積極進行消息蓋目下俄局内容極爲複雜所謂過激派與反過激派皆不外槪括的名稱毫無統一茲將各派勢力之最近分野述之如下 
　　過激派過激派仍爲目下俄國之大勢力無庸贅述顧過激派亦分兩系一曰社會民主黨以工黨利害爲本位者也二曰社會革命黨以農民利害爲本位者也社會民主會中又有右黨與左黨之别屬於右黨者政見較爲穩健而屬於左黨者則甚爲激烈目下掌握俄國政權之里寗一派即屬社會民主黨中之左黨所謂過激派中之過激者也此派以共産主義爲標榜故革命初起極博人民之歡迎然行之日久弊竇漸見現巳衆叛親離無復與共事者要之過激派目下在俄國實力極爲薄弱猶能維繫至今者實因無他種較强之勢力所謂反過激派在西比利亞方面稍有可觀而在歐俄方面則皆不足稱道該派所以得稍延殘喘耳 
　　反過激派目下與過激派異者皆標爲反過激派其實内幕至爲複雜保守黨帝制派皆含在内目下在俄國佔有勢力者在西比利亞爲最多其一爲哇姆斯克政府次爲畿輔之小俄政府又次湯姆斯克及高加索北部之獨立軍在歐俄方面該派勢力微弱將來如何結合統一實爲俄國廢興存亡之大問題蓋今日俄國非過激派跋扈之患乃反過激派不能統一之患若反過激派不能融洽統一而成分裂割據之局則列國亦愛莫能助換言之即俄局永無解决之望也 
[僑工赴法成績之報告]  
　　惠民公司招募僑工赴法助戰種種之成績巳由該公司經一蛤梁汝成李兼善王世祺等於十一月二十日呈報國務院僑工事務局長其文如下呈爲陳報辦理華工赴歐助力參戰實績呈請奬勵公布並乞妥籌善後事恭讀十月二十八日大總統布告略以大批華工前往歐洲盡力於備戰之工作爲於協商利益有關係我友好聯盟之各政府對此而予我以各種便利爲我政府所深致感念者欽維我政府顧念民生不忘實績俯賜垂念惑戴莫名竊查吾國近日工人出洋以赴法國者最多而赴法之工人經吾國人之手招募前往人數最衆辦理最爲得法者殆爲敝公司一家吾國方在提倡海外事業之時又當表示助力歐戰證據之際用敢將經過事實詳細臚陳藉供考察蓋公司當民國五年歐戰方興梁君士詒曹君汝霖葉君恭綽等逆覩潮流之所至默查友邦之所需預謀我政府他日國際上地步起見當秉承政府意旨密以私人資格力求所以助我協約友邦戰事上之補助者因思戰鬭實力以人爲本而吾國人之宜於工作又爲列邦所稱故特創惠民公司募集工人爲協助各友邦後方工作之舉當時我國尙守中立不得不别用私人資格營業名義委曲行之徒以謀國情殷初未嘗不慮以私人辦國事之艱難百出也其時法國政府特派武官陶履德來華招工由法國駐京公使康悌代表其政府來懇梁君士詒力任其難以國計民生及與協約友邦交誼之故不得巳毅然擔任令李兼善王世祺等與陶履德商議合同其間苦心焦慮逐字磋磨並顧兼籌眼光四顧求所以間接增助我友邦戰鬭實力之中仍處處不忘我國國計及工人資生之意注重儲蓄使其他日歸國藉以營生並爲養家使其在外作工憂無仙顧又恐流落而預定盤川重慮凌欺而保持平等尋工覓主由陶負擔飽食煖衣毋須自計即有罷工影響於我無干且遇疾病星期惟吾有給對於專門手藝工資尙可增加權以法國工人實巳過無不及比諸前此招工契約得未嘗有磋磨數月然後定議布置一切具有深心所定合同全文當經呈由外交部照會駐京法使由駐京法使正式照復承認擔保乃蒙外交部批准立案然後簽字時民國五年五月十四日也簽字之後即由兼善出津開辦當時德奥即已預知此項華工將來必爲協約各國戰鬭力之間接補助故於開辦之始暗出全力多方破壞而吾國人士未盡諳世界大勢又多拘於巳往故事動以逐利害民相詆並以德奥反詰爲憂而各地方官以在中立時期復不能明白相助其痱所受困苦累牘難終而尤以第一次工人由塘沽出發爲最艱最險駐津法領及稅關洋員地方警察均知之甚悉當此第一帮五千餘人出發之日兼善即行親到法京巴黎先與駐法胡公使接洽乃出馬塞帶領第一帮華工上陸當時各處之歡迎參觀者甚衆莫不欲先覩此到法第一帮華工爲快及到各廠工作類多勤敏驚人因是法國當軸均知華工成績優美决意廣招兩年以來至十餘萬均在戰線後方及各兵工藥廠從事工作補助戰鬭實力歐洲各報竭力揄揚每逢開戰事演說會各要人未嘗不對於華工之富於冒險勤奮深致贊嘆實爲我國近年第一榮譽但以當時我國尙未加入協約參戰故在國内未便明白宣布而國民懵於外事亦多淡漠置之以致公司備受摧殘大生虧耗甚至將我公司衛護工人利益及關國際金融種種策劃俱歸淪滅實堪痛惜即如公司原意將工人每月工資代儲半數於中國留爲他日歸國後營生之資姑以十萬人計之每人每日一佛郎一年即有三千餘萬以五年計即有一萬五千餘萬此項辦法下爲工人生計上關國際金融慘被摧殘盡付流水所有改定辦法巳於民國五年十二月間禀明外交部在案巳實無可言也（未完） 
[財政委員會規則]  
　　財政委員會前日巳開成立大會該會正在草創時代業經訂定規則九條原文如下第一條總統府設財政委員會承大總統命調查審議財政事件第二條財政委員會以委員長一人委員若干人組織之第三條委員長委員大總統於左列各項人員中選派之（一）現任國務員（二）曾任國務員者（三）現任或曾任簡任以上財務官者有特别需要時大總統於上項人員外得臨時選派有學識經騐者充當委員第四條委員長爲會議主席委員長有事故時以首席委員代理第五條會議結果由主席呈報大總統第六條財政委員會調查審議事項有應徵集各主管官署案件時明第七條財政委員會置事務主任一人事務員若干人辦理會務第八條事務主任以委員兼充事務員由委員長會同事務主任就各官署簡任薦任各職或有簡薦任資格者開單呈請大總統派充第九條事務員分掌諸務由事務主任定之 
[京華短簡]  
　　南北兩方因陜閩問題爭執不下駐京五國遂有提出二次勸告之說據外人消息此項勸告頗有根據其提出之期或於本星期五或星期六或更再觀時局之變遷於明年一月初提出亦未可定惟仍照上次辦法向南北兩方同時提出 
　　政府因南北和議停頓將有對外聲明之舉茲聞此項聲明巳於日前發出惟省略通知各國駐京公使之手續只由外交部將辦理經過情形電知駐外公使令其轉逹各國政府並令各使同時通知海外僑民 
　　熊秉三張仲仁兩氏原定陽曆年内南下聞近日因事展緩行期須來年一月初旬始能成行其行程係赴南通上海南京三處與張季直李秀山及滬上諸名流接洽並擬以私人名義爲南北兩方疏通促成和局 
　　外交團對於我國禁止銀銅出口條例曾經協議附加條件已見昨報茲聞此項公文昨巳送到外部内容除將原擬各條略事修改外並附加條件十二條我國如能一一照辦則此項條例卽可定期實行至附加條件中之最重要者有三（一）即條例所定之不能携帶現銀百元以上改爲携帶現銀以二百元爲限（二）條例所定之如有特别情事時經中國官吏之許可即可輸出改爲經銀行協會稅關監督領事團承認時即可輸出如意見不一致時應從多數取决（三）自中國通商地方運往他通商地方者不在此限 
　　昨日午前十一時徐樹錚晋謁東海有當面陳請之事略分三端（一）歐戰業已告終參戰督辦處巳屬無用亟應將該處改組爲國防軍籌備處（二）國防軍刻已編成兩師擬以一師駐紥保定以一師駐紥北苑（三）要求轉飭財政部速撥參戰督辦處欠餉 
　　幣制局總裁陸宗輿因該局組織行將就緖擬飭泉幣處擬訂票據條例務使全國官商銀行錢業一律遵守公府新設之財政委員會决定每星期五開例會一次此外則由事務員每日到處辦理並與府院方面接洽一切 
[東方新聞社之京訊]  
　　各省自治制度廢除後巳歷五年近有某某數省議會向政府請願重設自治會謂和局定後各省事務如欲措置適當非行自治不可并要求南北應立即簽定和約各省自治機關應立即恢復聞徐對於此議甚表同情巳令國務院核議并草擬自治機關之新章矣 
　　崇文門稅關前曾提議凡洋商輸入北京之商品均抽稅一釐呈請財政部核議并請通告各使館有某使館於此項通告未曾送逹之前即提出抗議其結果崇文門稅務監督奉命罷黜易人接任經財政部與新監督會議後决計取消此議仍照舊章辦理當巳照會某使館接洽矣 
　　新任日本公使小幡氏昨赴外交部晤次長陳籙旋往各國使館訪問正式覲見總統并呈遞證書因日内適值耶穌誕節巳展至二十七日 
　　衆議院今日開常會王揖唐主席議員到一百八十七人以不足法定人數宣告展期開會 
財政部爲增加收入起見擬行一種印花稅新法其辦法係令在北京之洋商照印花稅章程辦理與華商一律據云此新章即將發表自一月一日起凡洋商行家所有收賬單據必須貼有印花凡外人電局鐡路銀行旅館藥房及其他商業均須依此章程辦理 
[西南對於陜閩之熊度]  
　　廣東軍政府對於北方在閩陜進兵一事迭經去電詰問錢能訓十六日覆電仍堅持此項進兵謂係剿匪行動軍政府因此於十九日特開緊急會議討論對付方法會議結果决定將錢氏原電從嚴駁詰巳交秘書廳擬稿照辦并致電外交團申明錢能訓陽和隂戰之罪討論將終有某某省軍代表動議謂閱報知政務廳長伍朝樞昨日離粤往滬究竟此行用何名義請各總裁明白宣示以釋羣疑繼陜軍代表趙世鈺川軍代表吳永珊均起詰問因此討論良久始行散會 
　　昨日政務會議中省各軍代表均列席對於議和總代表前巳推定唐少川通電各方面在案今日决定正式發表惟閩陜未停戰以前不得開議一面通電全國并以書面通告公使團其内容係以前日岑總裁致李秀督電爲底稿茲探得岑總裁原電如下南京李督軍鑒頃接幹臣兄來電仍指郭堅等爲匪異常堅持查郭堅爲前陜西省長公署警備隊統領樊毓秀爲陳樹藩之第二混成旅團長本不得以匪論盧占魁誠爲匪魁然亦不過如湖南張敬堯部下之毛思忠等耳在北則爲國軍在南則爲土匪揆之情理豈得其平彼旣加入護法軍隊處置方法必由和平會議解决方爲正辦假以護法軍隊名之爲匪擬西南於何等請公代爲一思現當雙方下令停戰之後忽以藉口剿匪動衆興師謂此爲非作戰復又誰信陜西之事非匪不匪問題係停戰不停戰問題以愛和平之故各方均巳解甲何以獨置陜於水火說者謂陜有匪患試思我國各省何地無匪且有名爲國軍而形同匪者外人何嘗無責言人民何嘗不怨望正須和平會議解决大局之後悉心剿撫從容收拾又何必亟亟於一時反因此牽動大局使全國人民旣苦兵禍復蒙匪患權量大小一言爲决凡事須設身處地互相體諒北方所爲是否平情云云 
　　參議院十九日開會討論關於湘西閩陜鄂等處問題應照衆議院提案咨請軍政府於未停戰前不得先派和議代表議長林森主席即將衆議院來咨命秘書長朗讀一遍諮詢大衆對於來咨有無討論丁象謙提起修正照原案湘西閩陜鄂五字改爲閩陜湘鄂以示槪括並於原文之下加非經僞政府將新增各軍撤盡一律停戰以前不得先派和議代表李述膺提起修正照原案並請軍政府電致外交團聲明北方藉口剿匪阻礙和平之罪均經多數可决連閉三讀會通過即日咨請衆議院一致贊同矣 
[廣東米價飛漲之善後]  
　　廣東米價飛漲巳引起特别注意茲將近日各界對此之籌畫情形詳記亽下督軍省長會銜布告云照得米食爲民生日用所需歷經禁止抬價居奇有案現閱報張連日米價飛昻高度之速實爲近年所罕見推原其故因本省産米無多加以水患荐臻收成不無稍歉然亦難保無嗜利商人乘間故抬價值亟應分别維持以顧民食除令行財政廳長督同總商會勸諭採辦設法維持外合行布告各商民人等一體知悉爾等須知米食關係極重現巳籌議販運接濟務各公平交易不得乘間居奇抬價致干查究切切此佈各省公民聯合保衛會上軍政府書云爲籌集欵項購米平糶聯乞恩准備案俾速開辦以維民食事竊國以民爲本民以食爲天今甫收割之餘而米價之昻如是若至靑黃不接其高愈不可問現城市鄉村惶恐無限非亟行平糶以安其心恐日甚一日其苦更慘在富者或可保生命而貧者將何以自全耶民等坐視不忍思患而預防之因與富商籌集欵項用各省公民聯合保衛會名目前往安南西貢購米回粤平糶爲此聯乞恩准備案并派輪運載以維民食實爲德便查西貢米價現每元買米二十七斤合併謹聞余毓光等上總商會九善堂亦於十九日電上海廣肇公所云招商局輪船前因軍興扣留不入省河現值災後失收民幾絶食人情恐慌冬防在即百變地虞米商在蕪所辦米石無船運載特求 
 
 

Page 7

 
 
政府取銷原案如有招商局船到粤斷不扣留倘有扣留爲商會九善堂擔任請通知該局並各米商從速租船起運以解倒懸切盼即復 
[閩事雜訊]  
　　中央政府前任薩鎭冰爲福建淸鄉督辦黃培松爲會辦當其出京時不帶一兵一卒欲在閩徵募本地兵爲淸鄉之用迨抵閩後經費無着募兵之事緩不舉行即淸鄉督辦處人員薪俸亦欠不給發日前李景銘由京抵閩携銀十萬元付予薩鎭冰爲淸鄉經費處内人員薪水乃按七成發給且開始招募軍隊共招三營其營長以陸軍大學畢業者充之連長以陸軍中學畢業者充之排長以速成班陸軍畢業者充之現應募者聞將足額黄培松抵閩後擬來厦辦理下游淸鄉即派施模來厦創設淸鄉辦事處詎施抵厦後即患病經月不起其淸鄉辦事處亦未創設 
　　福甯有匪首劉家彝投附南軍與吳庭光及閩淸之征閩靖國軍總司令黃炳武初本各别進行現劉俗攻福甯府城與吳庭光合併爲一而黃炳武又自閩來福淸安與劉吳聯絡一致進行日前劉先進兵於霞浦之西鄉爲北軍擊敗復退駐於福安之上白石鄉現淸纩督辦處巳派副官王黻委員唐岱鋆及第四署署長陳文瀚前往招撫而李督則欲以武力平之特電調駐厦奉軍兩營回省已於十五號乘福康運艦上省矣 
　　斯海康艦即本月七日載李鼎新來厦者也北京海軍部以南方海軍總長林葆懌業已通電停戰特呈請東海委李鼎新爲海軍宣慰使日前抵閩本月七日由福州乘海康抵厦昨已乘他輪往粤與林葆懌接洽一切汀漳各屬爲南軍佔領後汀漳龍士紳組織閩南聯合會本月六日始在漳州城開成立會假福音堂爲會場中設幹事長席兩旁設長官席左右爲旁聽席上午十一時開會到會者爲總司令部之政務處長徐桴財政局長周醒南道尹熊略及譚人鳳滇軍代表程某禁烟局長林某等百餘人首由幹事長宣告開會詞繼由各長官演說聯絡情誼情形次會中各員演說一切辦法至下午一時始宣告閉會 
[江西内外債之近聞]  
　　短期公債之續辦財政廳因軍需緊急擬續募一種九個月還本之公債票巳於二十二日函請南昌總商會竭力勸導以濟餉需原文如下日前因本省軍需緊急庫帑空虚故有續辦七年第二次短期公債之舉業經派定數目電令各縣照額勸募並函請貴會竭力勸導在案查此項公債原定六個月歸還茲擬添募九個月還期之一種公債仍以九折收足於明年八月底爲還本之期每百元加息十元如有本年第一次所募十二月底期應還之債票及巳到期之金庫證劵作抵者亦可照收此種辦法諒各債戶自必樂於從事除巳通電各縣遵辦外相應函請貴會請煩查照轉勸紳商諸君撫念時艱踴躍應募以濟餉需其欵務於本月送交中國銀行兌收實級公誼 
　　台行借欵之展期財政廳所積欠台灣銀行之欵由財廳直接借欠者爲五十萬由中國銀行間接債欠者計兩次合一百三十萬共計一百八十萬均爲本年十二月底歸償之期該行因此特派二班塜本惠買辦余惠臣二代表於十七日來省首先與郝代廳長及中行副行長陳振霞接洽聲明來意後即收郝陳二君介紹謁見戚省長省長即於次日讌請該代表再由郝代廳長陳副行長承商省長與該代表再四磋商始允展期於是復由戚省長特派陳政務廳長何豫章道尹會同郝代廳長陳副行長等與之正式磋商手續其結果自八年一月一日起展期一年至八年十二月三十一號爲歸償之期惟原訂息金九釐現因行情有增添加一釐計爲一分仍以原抵之幣制公債爲抵押品其餘未詳聞債務方面爲戚省長何豫章道尹郝代廳長中行袁陳正副行長南新兩縣知事南昌商會龔盧正副會長等債權方面爲台行總理人及二班塜本惠買辦余惠臣二代表已蓋章者爲戚省長郝代廳長陳副行長及該二代表其餘刻正送請蓋章此即一百八十萬借欵展期之情形也 
[南京和平會之譚話]  
　　昨日（二十六日）下午二時和平期成會開緊要職員談話會蒞席者二十九人首由總幹事王潤身報告大旨略謂南北和議地點南方雖未表示眞確北方已决擬南京本會立於第三者仲裁地位對於該會議應作若何主張不能不預先協商一切討論良久結果略有三端（一）遇有雙方爭持不下之處及與大多數有利害之關係者本會當推代表表示眞確意見（二）南北會議凡關於種種善後問題均待解决本會應於事前詳愼研究以便將來對於雙方協商條件主持公道實行我第三者仲裁之本旨（三）本會同人學識有限應聯絡各和平會一致進行並徵求在野名流意見以貫澈我國民正大之主張而逹到南北根本上之和平後王馥芝起言本會一切進行計畫應電致名譽會長尹昌衡及副會長鄭爲成並須徵求二君意見衆贊成由文牘幹事起草經衆過目隨即拍賣議畢由王潤身報告散會時巳五點半矣茲附錄致南北電文如下北京大總統國務院廣州軍政府鑒南北和會日引月延四民喁喁甚於望歲歐美敦槃行將列席而國内紛紜莫衷一是人謂我何持久變生時不可失務蘄雙方推誠促速開議以慰輿望南京和平期成會錢崇固鄭爲成等叩養（二） 
[南京快信]  
　　和議地點大約將定在寗李督昨令副官處預辦桌椅一切應用器具以免臨時趕辦不及 
　　長江巡閱副使王廷楨江寗鎭守使齊燮元昨均入謁李督商江防事宜 
　　李督昨電上海海軍總事令部請派艦兩艘來甯助防財廳長胡翔林昨日因公乘車赴滬 
　　外部昨電江寗曹交涉員德奥兩國僑民在和議未决以前仍照敵僑看待嚴加監護毋稍疏忽 
　　徐海淸鄉加費省長令各縣照辦該屬各縣公團反對在省議員劉伯昌葛錦城王發蒙等亦一致力爭 
　　灌雲商農界代表馬漢襄高蔭榆等以龍錢稅務所所長馬殿鋆舞弊營私特在省會請議咨省長撤究（以上二十六日） 
　　李督近日籌備開會事宜頗形忙碌聞北京政府各代表准日内南下惟唐紹儀尙堅執在滬開會 
　　閩陜事巳漸有頭緖李督昨派章諮議赴陜與陳樹藩于右任接洽 
　　中央責成李督與伍朝樞接洽赴歐事聞伍巳抵滬與孫中山等商確李督電滬促伍來寗一行 
　　省議會今日下午開大會明日上午舉行閉會式 
　　李督昨電津促施愚謝傅安回寗 
　　梁任公昨晨抵甯隨行者有葉恭綽劉崇傑即入城與李督商榷時局旋在督署公宴齊省長曁軍政各機關長官均陪席下午二時梁氏即興辭出城乘午班特别快車赴滬 
　　梁士詒熊希齡蔡元培均有日内南下消息 
　　吳佩孚電告李督即由衡山撤兵退駐湘隂 
　　由贛撤回之安武軍前隊巳抵九江即日由輪運浦轉車運蚌倪嗣冲昨電李督飭屬查照 
　　本月份軍餉財廳昨巳解送軍署派員點發 
　　水利協會下午二時開會到一百餘人省長派水利主任陳廷英蒞會黃會長報告開會大旨次由總務主任宗受于報告進行次序調查幹事陳伯盟報告調查歸江十壩沂運路線太湖深淺情形編輯幹事鄭立三報告雜誌出版大槪總務幹事董觀吾報告開支實數四時半散會繼開職員會討論第二年進行程序（以上二十七日） 
[杭州快信]  
　　紹蕭塘工有奬義劵省議會極端反對以爲情同賭博不僅觸犯刑律抑且有傷民德引起社會一般非分橫想經二次提起質問後齊省長已備具甲乙等說各種問題咨請大理院解釋 
　　時值年關省長恐浙東西各屬烟賭之風復熾决擬縣委各員馳往調查寗紹兩屬巳委令高繼壽吳興各分季令李錫峻其餘各屬早晚亦將發表 
　　松陽縣屬民國五年内調查戶口需欵由前余知事呈准在地丁項下每兩帶收附捐銀一角三分迄今已越兩載所收附捐超過原額費用任意延長巳由省議員何文龍提出質問令縣尅日陳復 
　　本月份軍政警各費一百十餘萬元財政廳昨已悉數提前分解 
　　嚴屬淸理官營産事務所長潘任未到差前在省城金釵袋巷覬觎某師部參謀之妾王陳氏哄令離婚騙取鉅欵現經該氏起訴法庭 
　　此間昨夜二時得雪寸許至今（二十七）晨方止天氣奇冷 
[地方通信]  
[松江]  
　　張堰設立租局金山縣詹亮疇知事以現届新穀登塲亟應將張堰催租局照章設立以重租務所有催租局長一職仍委徐亞伯警佐兼任以資熟手昨巳令發表狀飭即開辦矣 
　　續獲方案贓盜西外長壽橋南方姓被盜一案前經水陸警於本月十七號晚間拿獲馬石生沈阿妹二名解縣訊實懲辦其在逃之莊子山一名亦於二十六號晚間被警探姚信卿在西外浴堂内拿獲當晚即解縣署據供犯案後分得皮襖一件贓洋四元 
[蘇州]  
　　飭修舊銅元局蘇城胥門外舊銅元局自淸季停辦後破壞不堪今夏曾有部委來蘇勘查擬就該廠改作收容德俘將現留别處德俘三十名移駐於蘇當經蘇紳反對商懇吳前知事以該廠地不甚適宜且修理費鉅詳復作罷茲聞省署又奉部文將該廠重行修理仍預備收容德俘并派委員來蘇探勘復奪 
　　騙子當塲捕獲觀東天成銀樓於昨日下午有太倉人劉蘭淸等三人購買金飾多件付出僞造閶門順康莊票一紙徜徉而去旋經該店司賬察破立即派人趕上拘送南區第五分駐所經丁巡官詢明並搜出二百五十元之僞票數紙當以案關刑事遂即備文解區移送吳縣公署訊辦 
[鎭江]  
　　敵僑從嚴監護鎭江關監督兼交涉員周嗣培君於日昨接外交部來電以德奥兩國僑民在和議未决以前仍照敵僑看待嚴加監護等因留居鎭埠之德僑尚有數人刻經周君飭本署稽查員勿稍鬆懈　 
　　保護森林事業金陵道尹兪紀琦以由寗至鎭一帶林政廢弛滿目童山無賴游民肆意盜伐挾嫌放火時有所聞昨特訓令丹徒縣倪知事提倡保護地方原有樹木無論公有私有一律嚴禁盜伐放火 
[揚州]  
　　馬鎭守使過揚淮揚鎭守使馬伯良由省來揚聞稍事勾留卽須遄返淸江防地 
　　縣署新職員江都縣署新職員於二十五日晚發表一科主任婁星田助理吳勳二科主任錢醴甘助理吳祖培三科主任吳恩棠助理陳廷芬司法主任胡義榮助理和有桓顧問兼總核周鎬聲承審徐匏吾馬桔生會計主任張寳彝助理劉小松收發主任劉松原孫武林助理朱沂生（兼收繕狀主任）書記葛志沂常任調查員徐嘉勳章幼眉登錄委員江邑蔣逸巢甘邑吳德滋稅契委員丁小桐 
　　粥廠將放粥揚州各竾開辦之粥廠業經總董魏仲蕃着手籌備呈請運署給發執照派員車壁臣往蕪湖一帶購米運揚開辦茲悉車已由蕪湖購來米三千石于昨日運揚聞訂于下月二日放粥 
　　第八中學校展覽博物成績江蘇省立第八中學校前因北京博物調查會徵集出品陳列囑令生徒平時於課後採集各種植物調製標本茲己完全製就特於二十五日行雲南起義紀念式後展覽計菊科茄科唇形科十字花科石竹科禾本科茜草科等共二百餘種他校員生往覧者甚多 
[嘉興]  
　　調查絲業之損失嘉興爲育蠶之區每年産絲不下數萬擔運輸外洋銷路頗鉅自歐戰發生後銷路僅及内地營業有限損失頗鉅禾邑各絲行於日昨接到上海絲業公會來函調查歐戰時損失數目以便報部查核現協源等絲已將損失約數列表函報該業公會矣 
　　誌雪嘉興自旬日以來霪雨連綿直至二十六日晚六時許朔風怒號寒氣逼人迨將夜半雨漸止六出亂飛約至天明未巳屋瓦積雪計二寸餘說者謂瑞雪及時而降來歲或有豐年之兆歟 
[杭州]  
　　省議會閉會二十六日上午省議會舉行開會式九時各議員入席後行政官次第列席齊省長因公不克蒞會委實業廳雲廳長代表致詞財政廳張廳長因病委本廳科長代表到會在席者爲錢塘道尹沈致堅教育廳長伍崇學杭縣知事景崧等五員行禮畢議長報告本屆常會經過事件次由雲廳長代省長致詞再次教育廳長實業廳長議員何紹韓等演說乃散會 
　　慶祝新曆元旦楊督軍昨通令各機關云陽曆新年例假應於一月一日前後各休假三日歷經辦理在案本屆八年元旦及前後應行休假日期自應照辦惟現在戒嚴期内陸軍各軍隊士兵應令在營休息並責成各帶隊直屬長官於所屬應服勤務宜格外認眞至各機關局所人員仍照舊時放假辦法辦理所有元旦日應行慶賀典禮各就本機關駐所懸掛國旗曁大總統肖像於是日上午率屬向上行三鞠躬禮軍隊則官長撇刀士兵舉槍並奏樂三番以表慶忱 
　　飭查温州肇禍案招商局廣濟輪船擊斃徐翰靑案上海温州同鄉會電請浙中大吏秉公主持以重民命齊省長以案關重大審查不厭求詳除電令甌海道尹黃慶瀾就近查辦外擬再派候補知事汪曾保前赴肇禍地點詳細調查以憑核辦並聞高檢廳陶廳長亦擬派員馳往該邑查明起釁眞相云 
[寧波]  
　　平均拆息之省令鄞縣公署昨奉財政廳令云省議會質問書稱甬市拆息須與杭紹相等而尤須使各埠咸以上海爲標準等語實爲探原之論紹興實行加拆平匯辦理已有成效該縣察度情形切實仿照辦理以期平均而昭劃一 
[安慶]  
　　通飭實行積穀日昨龔省長訓令三道尹文云查積穀爲備荒要政六年秋間本署曾經通令各屬查明常平倉及社義各倉倉穀原額若干近年虧耗增儲若干分别造册呈報在案惟呈報數目皖南北僅十三縣其餘各縣均因地方瘠苦無力籌辦或有倉而無穀或有穀而挪用且有久不呈復者殊非愼重荒政之道合亟令仰督飭所屬各縣趁此中稔之年遵照前令切實籌辦至社倉舊制是否適宜應即體察各縣情形酌量令飭舉辦一而將現有倉穀核實盤查如管倉之人有侵蝕情事即行嚴令追賠毋稍徇延切切 
　　反對鹽斤加價之運動皖省鹽斤加價一事巳經定案安慶總商會除派代表赴京外昨又舉該會副會長程慶福晉京訴願並聞印花稅分處長舒鴻儀亦因此案忿極特入京向各方面呼籲矣 
[天津]  
　　法租界搶案已破偵緝隊隊長楊靑甫氏於法租界發現搶案後即派幹練偵緝員分途密訪並親自到各車站碼頭偵探二十三日晚八時楊率同偵緝員等在新車站密察忽見一人身穿灰靑色單呢風衣頭帶摞絲煖帽偕一妓女赴票房購票意欲登車形色頗爲可疑楊即向前婉言盤詰甲尤覺倉惶楊令偵緝員搜查甲之腰間當場搜出包皮僞洋數元子彈十粒即行帶案研訊甲供稱名曲光勝係奉省籍人來津辦事追訊其所帶僞洋子彈之來由曲某一味驚惶復訊該妓女名花少舫供在南市三等娼寮搭住曲某爲彼之客令伊隨往奉天惟昨晚彼同二人來我處密談良久該二人即去曲某存我處現洋一百元至夜間開視曲云俱不能使用故挑出數元帶在身旁將該僞洋元藏在烟桶根内等語當經張立山派員到該寮將僞洋完全起出呈案該犯見此景况自知己不能抵賴隨供認於二十二日晚持槍搶刦法租界振記錢號得洋不諱楊即將該犯押送警察廳訊辦張警察長因偵緝隊破獲出力賞洋五百元以示鼓勵並賞楊靑甫洋二百元 
雜評一 
[陜西問題（庸）]  
　　陜閩問題最爲近日和局之梗窺北方之意對閩尙可通融對陜决難讓步固緣陜爲黄河流域近在肘腋非閩省可比亦因陜中兵匪較雜情勢擾攘得有藉口之資夫剿匪安民本國家當務之急當局苟秉此義未嘗不可得國民之諒解而無如按之眞相究爲不盡然也 
　　陜西多匪不自今始何以各路會剿不先不後適於此際大舉且據旅京陜人之聲述兩方軍隊各有土匪而陳樹落且爲廣招匪軍之首倡政府果欲平匪又何以獨平南軍之匪而北軍之匪置於不問且以陳樹藩一部分匪軍供前方作戰之用即使所剿眞爲土匪亦不過襲以匪平匪之末策論其價值與匪徒之自相伙併實無以異如此而云剿匪在南方固絶對不承即一般國民亦難爲當局曲解耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[梁任公抵滬之迎護]  
　　梁任公前電本月二十七日到滬經松滬警察廳派警到站保護等情巳誌前報茲悉任公於前晚（二十六日）九時由寧到滬除警廳派警保護外松滬盧護軍使亦派憲兵一連到站迎護任公下站即乘汽車至寓聞今日擬謁盧使云 
[商界歡迎梁任公紀]  
　　主張國際稅法平等會於昨日（二十七）午刻假卡爾登西飯店歡迎梁任公先生商界領袖到者約計三四百人由張季直先生主席首致歡迎詞略謂日來主張國際稅法平等諸君歡迎任公先生冀於全國商民所痛苦呼籲之誠赴歐傳逹力爲國人解莫大之禍而造無窮之福數日相左今日始晤對任公先生得罄其仰望之意實爲至幸鄙人前日大會時宣佈個人意見因此事巳由從前當國者鑄成大錯束縛商民手足不得發展工商業之進步使漏巵逐年增大生計逐年增蹙在世界爲有乖人道而實　由自作無可怨尤今日固有公理獲伸之希望但以我求人不敢不克己平心自知分量此鄙人個人之意也同人愛國之心有加無已積年身受之苦豈有不思痛除覊絆立與世界各國共享平等自由之理揆之正義亦何至爲各大國疑我奢望故鄙人亦非謂個人之意見足與事實相應合難得任公先生研求稅法原理審度國際情勢稅法比較巳有預備緩急輕重必有權衡將來輔助專使所以爲吾國爭存之道且非一端而鄙人等在商言商以解除關稅上之束縛爲最要度亦必邀任公先生鑒許而不以爲謬則於將來爭至何種程度現在或有未能豫料者自不必言若其確有方針可以先慰我商人之想望者務請任公先生表示一切尤爲歡迎之中不勝盼望之意除關稅外不敢多詢以節詞費並不敢泛舉歡迎套詞以佔任公先生寳貴之時間故簡舉犖犖數語如右餘惟祝航海平安而巳折衝有效此尤國家之幸與專使之功將俟回國之日慶其成未敢於今日爲豫期之語也主席致歡迎詞畢任公先生起立演說（演詞另紀專件欄）說畢散會梁任公更赴銀行公會之歡迎會到會後首由該會會長宋漢章致歡迎詞梁任公爲答謝之演說大旨謂銀行公會之成立爲近來最可喜現象之一但不可即據爲滿足以天下事物無不進化銀行公會之前途尙屬無量即以歐戰終了以後而論運用金融之方法必推陳出新日有發明較諸今日必加倍敏活吾人苟取而研究之即取其法則可較諸歐人更省周折此一感想也尙有一端即金融之力所左右政治是巳前者商人忽視政治往往爲政府所愚近來有可喜之現象即商人對於自身之利害能詳細打算自成一勢力不爲政治所搖動如北京紙幣停止兌現而上海猶能獨立不受支配即此勢力之明證也故深希望有職業有實力之人本其職業上之勢力以左右政治使之漸趨於良善也云云茶點而散 
[旅滬皖人之呼籲]  
　　旅滬全皖同鄉會於二十二日爲抗爭田賦加徵鹽斤加價事曾開大會議决除派代表外並電京津呼籲茲將其原電兩通錄下 
　　致北京府院電北京大總統國務院總理財政部鹽務署鈞鑒方今國政方新喁喁待治乃皖民日在水火益加深熱生機斷絶忍無可忍一曰田賦展加一五此案大部試辦各省多未實行皖省行之巳太偏苦正謀請罷反聞展期截留省用三年即停之謂何是使大部墮大信矣一曰田賦再加七分藉口警備通案不思皖患原在兵多兵變則此警隊莫之能禦平時則此警隊足擾閭閻所以從前兵少匪亦較少皖南山多埆墝皖北水患頻仍小民終歲勤動不給衣食災賑迭告夫誰不知何能括生計所需養自焚之患也一曰陡加鹽價每石一元託名興辦實業夫實業只有招股合資未聞以貧民之脂膏爲營業之資本加以官私價格懸殊豫東蘇浙私梟將以皖爲歸壑防不勝防且與外人有約無論何等用項不得擅改鹽稅一旦增加適貽口實如鹽法何如國體何今者一月之間三者並舉第一案聞由省議會請願國會第二三案省會延長十日專議通過倪嗣冲久領兵符龔心湛新承簡命皖人治皖甚於寇仇豈無天良忍心出此彼所以悍然不顧者蓄意巳久勾結巳成亦知民意機關爲民國所重特種惡根純以金錢武力製造民意指選議員爲其鷹犬遂使小民如隳地獄救死不贍此而不言永無天日經羲等怵目痛心實爲皖省貧民生死利害關係禍患之來影響甚大泣求救民水火立斥皖吏罷此三策皮骨獲存孑遺永賴悚惶冒罪泣血上陳李經羲余誠格李經方陳惟彦金邦平徐乃昌洪冀昌何聲灝劉體智張士瑛孫發緖朱震徐國安劉更年李經滇朱錕陳樹屏余之芹舒繼芬李國杰何聲潤朱疇孫元方聶宗羲光昇汪龍標劉愼詒陳仁梅等叩有 
　　致京津同鄉會電北京孫公園安徽館安徽同鄉會諸公天津安徽館值年轉旅津同鄉諸公公鑒吾皖水火今益深熱良由省議會逢惡長惡人民控訴無門我輩誼難再忍今日旅滬同人開會對於田賦續徵一五又加七分鹽價陡加一元一石誓死力爭不罷不休本日巳電府院部署迫切請求并通告各屬鄉人徵求意見遲日再開大會公舉代表北上務乞京津同鄉諸公速開會議協籌方法同聲呼籲一致進行并請周玉老盡力挽回迫待敎示詳函續寄旅滬同鄉會（名同上） 
[各輪船之行踪]  
　　英文滬報云中國郵船公司上海經理處今晨接海電謂中國號巳於十二月十七日安抵舊金山另接海電謂南京號於二十六日由橫濱開出星期日晚或星期一晨間可以抵滬載有包裹郵件甚多並運滬之貨二千二百噸 
　　興昌輪船公司上海經理處接電謂蒙梯格爾號二十八日晚間始可到滬渡船須晚間十時三十分駛抵海關碼頭 
　　英文滬報云明日亞斯特拉干號輪船由滬啟椗有值洋七萬五千元之衣服運往海參崴以供分給避難人民之用此爲美國紅十字會西比利亞分會託上海分會代購之衣物十萬元之一部分 
[辭退德華淸理員請求執行堂諭]  
　　美國人珈司勃羅派司利延代表律師在公共公廨控本埠德華銀行淸理處無故辭退其淸理員職務請追佣金酬勞費及損失銀兩一案業經公廨迭次傳訊明晰判决着於德華淸理處收到欠欵項下給予百分之四佣金並酌給酬勞費銀五萬兩原告請求追償損失一層此係屬於中央權衡本公堂無權管理應着註銷而德華淸理處以未奉中央命令未便遵諭付欵要求准予上訴因判着將判决之欵繳存公堂再核各情已詳本報嗣因該淸理處仍未遵諭以故原告代表律師於昨晨投廨要求執行前斷堂諭並請堂上限令該分淸理處於明日上午九時將判决之欵悉數交付原告云云而德華淸理處代表穆安素因在第四民庭代表另案故商由禮明律師爲代表至第三民庭與原告代表高易律師辯論良久經兪襄讞與義羅副領事核案磋商之下判着仍照二十四號所下堂諭辦理 
　　文匯報云聞會審公堂所判决德華淸理處應付珈司勃羅派司利佣金四釐及酬勞費用五百元之欵巳於今日（二十七日）下午以滙豐銀行支票一紙交存公堂並由德華銀行中照數運撥現銀存交匯豐銀行 
[德華債案又判决兩户]  
　　本埠德華淸理處代表穆案素在公共公廨控德商賚茂洋行不理欠銀三萬五千四百七十四零四錢三分一案昨晨經王襄讞會同美丁副領事傳訊據原告代表律師上堂陳明案情並稱前據被告來信聲稱所欠之欵伊有金幣二萬餘元作抵故不歸還是以要求堂上給諭除將該項金洋照市作價抵償外如不足欠數仍着被告理楚云云詰之賚茂洋行大班德人供認欠欵不諱中西官得供會商之下判將被告抵押之金洋作價歸償外不敷之數着即理楚 
　　又淸理處控僑居楊樹浦路十七號門牌之德國人道而道夫不理欠洋九百九十二元五角六分等情一案昨晨亦經公堂傳訊據原告代表律師上堂聲稱被告所欠之欵雖有馬克五千作抵但此項物品上海並無市價而被告現在某洋行辦事月得俸金二百五十元應請堂上諭着被告按月拔還洋一百元歸淸後由淸理處給予收據由被告持往柏林總行支取是項抵押品（馬克）以免雙方咸受虧耗云云中西官得供向被告詰問無反對言詞因判於明年正月起着被告道而道夫按月還洋一百元違干未便 
[工巡捐南局開董事會]  
　　滬南工巡捐局昨日午後邀集該局名譽各董事開會集議局中進行事件（一）南北兩局徵收車捐問題當經姚局長向各董聲稱滬北工巡捐局長曹履冰屢次函商因該局公費支絀勳需浩繁如依周塘築路工程需欵正急除車捐之外别無籌劃之方前次議定南北兩局收捐以四六份規畫業巳試辦期滿現在閘北方面地段遼闊車輛日多擬將車捐名義平匀分劃以資挹注而補公費之不足等因請爲公决旋經各董議决所有車捐仍宜照常徵收自八年份爲始將所收之捐欵於月終結算何方面多數即以五成撥派彼此按照收數互相抵劃平均計算所有前議試辦之四六份分派案即行取消並將議决情形詳請上台備案（二）城内外各處路面問題當經姚局長將路線圖式與各董規畫應定路面若干請爲公决當經公議之下逐一規定正路路面支路路面各若干丈尺各業戶於興建房屋時須照案退讓並應預發布告曉諭各業主一體遵辦旋又經姚局長因有巳經改建之房屋未曾完全收縮另起交涉爭持日久致路工延未結束商請各董擔任和平勸解會商良久公同决定擬於日内切實布告以爲完全標準直至傍晚始議畢散會 
[皮商公會之通告]  
　　皮商公會昨日通告各皮號云逕啓者前奉上海總商會准本埠英商公會函開公舉之出口委員會此次雜貨股聯合開會一致公决請轉逹皮商公會出函保證倘遇華商於皮革中攙和雜物該會應擔任裁判估定損失數目責令賠償等由事關改良出口土貨推廣海外貿易應先商定妥法相應備函奉布即希查照議復等因到會本會遵即一再開會公司討論僉稱敝業凡賣與外人生牛羊皮當分凈貨毛貨兩種如賣出淨貨槪係買主看貨打包當然無賠償之可言如毛貨則係來自各出産地未經做淨之貨其皮張上有無泥土油肉原係先由買主估定貨之好次而後磋議價值尤無擔任賠償之理祗議定價值後如收貨時或有掉換情事顯係欺騙行爲者一經買主報告到會敝會當然秉公裁判以昭平允再敝會並議定除一面函知各出産地嗣後均須認眞改良外尤以善意對於英商甚願該商於買貨時須知看貨議價責任綦重務望遴派富有經騐之看貨人估定好次再行議價遇有含糊之貨不與議價則該商永無損失之虞等情業經本會據復總商會請即轉答英商公會知悉在案祗各出産地嗣後均須認眞改良一節除另函上海總商會請據情通知各出産地之官商設法改良外合先通告各寳號於派人赴各出産地收買皮張時務據上述各情詳細叮囑即希對於賣貨人多方開導切望做弊人之省悟並應於進貨時細心挑選預防出貨時之虧折庶對外對内兩有裨益想各寳號當樂爲注意也 
[民國七年上海大事紀（二）]  
[四月]  
　　一日（舊曆戊午二月二十日）檢定小學敎員在省立第二師範開始試騐 
　　三日道屬高等小學校假滬南省立商業學校開成績展覽會 
　　七日新任法公使博伯抵滬紅十字會派船拯救海參崴華僑 
　　十一日美人商會開常年會 
　　十二月太平洋郵船公司開七十年紀念會 
　　十四日犯案葡人加尼洛之子姪搶擊葡總領事受傷二人均被捕 
　　十七日黄包車以巡捕取締過嚴發生風潮聚集卡德路一帶搗毁電車玻璃窗毆傷西人某甲探捕彈壓開槍擊斃車夫孫萬如擊傷楊泰甫薛東生楊旋亦殞命 
　　十九日縣屬高等小學假公共體育場開聯合運動會共兩日 
　　二十二日槍斃盜匪戴立柱王年春胡月山王允喜李長林 
　　二十三日護軍使因悉段總理至武昌開臨時特别會議特派代表與會 
　　二十四日張園馬戲場之山猫咬斷鐡栅逸出咬斃黃包車夫陳四旋收經理西人開槍將山猫擊斃洪述祖解送北京 
　　二十五日夜招商局得電江寬輪船在漢口下游被楚材兵輪撞沉 
　　二十六日段總理至寗盧護軍使赴甯面謁 
　　二十七日萬國商團在跑馬廳舉行閱兵典禮靑年會開二十週紀念會 
　　三十日油豆餅業因蘇省增加稅率在萃秀堂開會籌商反對辦法 
　　三十一日公共租界各小販因工部局加捐聚集數百人至西藏路北福建路及致遠街三衛生處搗毁玻璃窗什物 
[五月]  
　　一日（舊曆戊午年三月二十一日）公共租界小販實行停業福建路南京路各大商店亦多閉門各小販擁至各捕房要求維持生計經探捕擊傷兩人工部局遂准免加捐滬南工巡捐局開徵攤捐 
　　二日法工部局開中法官商大宴會護軍使署槍斃盜犯金九苗陳小妹 
　　三日小販一律開市公共工部局招任特别巡捕　　四日旅滬英人以湯克砲車募債小販組織維持會 
　　七日夜華泰商輪由靈甸港駛至焦山下被愛仁輪船撞傷 
　　十日水木鋸作工匠要求增加工價停止工作 
　　十一日龍華大操場槍斃孫祥夫水木鋸作工價决定加六十文一體上工 
　　十二日皮箱工人索加工資停工 
　　十三日日本公使林權助蒞滬 
　　十四日棕榻工人罷工要求加價 
　　二十日新國會衆議員初選投票 
　　二十四日省敎育會邀集回國留日學生開談話會 
　　二十五日美總領事薩門斯回滬養病皮箱工人上工 
　　二十八日美國紅十字會在華募捐舉行大游行會 
　　三十一日萬國商團華隊開十二週年紀念會日本議員視察團（甲組）抵滬浦江發現包藏女屍之鋪蓋 
[六月]  
　　一日（舊曆戊午四月二十四日）捕獲審檢廳開始審理 
　　三日本埠發生流行症身熱咳嗆足軟頭暈患者十居五六惟無甚危險 
　　四日招商局江天輪船上查獲炸彈 
　　五日新國會參議員初選投票 
　　七日南市二十六團體反對華商電燈加價 
　　八日龍華大操場决盜犯陸長生莊阿寳 
　　九日新國會衆議員覆選投票 
　　十一日政府代表與洋藥公所簽定收買存土合同 
　　十二日南市電燈公司因商戶不允加價剪斷電線 
　　十五日福建路五十二號某姓家有人以枇杷一籃送去内有炸彈一枚上海勸學所成立 
　　十六日新任稅務所長陳卓甫接事夜宜昌路張恒盛烟紙店被搶盜匪開槍傷斃來店沽酒之袁金標流彈擊傷印捕肩際 
　　十八日天潼路恒義生絲線店發見炸彈 
　　十九日合康里潘月樵家被人抛擲炸彈 
　　二十日潘龍生與徐老三因爭風起釁在迎春坊被徐戳斃 
　　二十四日華界小販因反對徵收攤捐一律罷市 
　　二十六日晨有三華人二洋人乘馬車至洋行街鄭洽記土棧搶刦價值數萬元之大小土華界攤捐减半徵收小販照常營業孫中山來滬 
　　二十九日飛行家譚根由美抵滬 
[廣濟徐案之昨訊]  
　　普濟遭難家屬徐翰靑此次被廣濟船開槍擊斃致羣情憤激將温埠招商局辦事室搗毁並將徐屍停放局内以待交涉等情迭紀前報昨據由温來人述及徐屍巳於前日小殮棺蓋未釘停柩於局中正室一面電催伊弟徐慕初同京趕回籌商對付方法惟温局總辦施某現正向紳商兩界調停云 
　　本埠温台等帮進出口商號因悉廣濟商輪業巳返滬惟招商局是否仍照班開駛尙無表示當此隂曆年關將屆爲進出口商貨最緊要之時故於昨日特邀各帮領袖前往招商局詰問並求切實答復當經該局董謝某允於午後開全體董事會磋議俟决定辦法答復現各商號正在靜候回音如該局無確切辦法答復擬即向他公司自賃商輪輸運貨件以免兩地阻擱商貨金融同受窒礙云 
[刷印戰勝紀念畫辦法]  
　　交涉公署昨接領袖比總領事函轉大戰事報附送紀念圖畫巳誌昨報昨陳交涉員續接比領袖總領事函送大戰事報紀念畫詳細辦法如下（一）印額定五萬先印一萬張定價每張一元（一）用途除提開支成本外餘欵悉充協約國休戰後各項慈善事業之用（一）欵項由領袖領事或協約國各領事所指定之銀行存放之（一）經費一切開支及印刷各項費用均由該報擔任（一）印刷係用五彩石印上等紙料由商務印書館或其他大印刷所承印之（一）組織山各方面完全贊成後另定組織法通告發起人及設立辦公處 
[歡送安立德君四誌]  
　　美國駐京公使館商務參贊安立德君前爲吾華修改稅則事來滬數月對於社會各公益團體熱心贊助茲因事畢返京本埠建設會總商會省敎育會靑年會紗廠聯合會中華職業敎育社留美學生會加利福尼大學俱樂部美國大學俱樂部駐華美國商會寰球中國學生會等十一團體訂於今日正午十二時一刻在寧波路四號卡爾登飯店設宴餞行迭誌本報茲悉今日開會由聶雲台君主席此項請帖發出後預定座者有朱子橋沈信卿蔣作賓朱葆三沈聯芳勞敬修錢新之宋漢章唐露園陳光甫伍朝樞鄺富灼郭秉文羅泮輝諸博士及美國按察使勞平吉君美國領事薩門斯君等百餘人如有欲與宴者可於十一時前逕與辦理此事之人接洽云 
[復訊英文滬報被控案]  
　　英文滬報云英文滬報主筆李君前月二十七日被控於英文滬報登載煽惑文件一案今日復經英領署公堂審訊捕房法律顧問牛門律師謂彼曾與被告律師會談據稱目下尙未準備進行該案惟彼殊願即行開審但爲公道街遇被告起見允再展緩一星期被告李君未有異護送判於下月六日開審 
[寳山楊家橋發生刦案]  
　　住居閘北寳山縣境眞茹鎭楊家橋南六圖地方之廣東人黃香洲家於前夜十二時突有匪徒數十人撞門入内搶刦銀洋衣飾等物并至其媳黃朱氏臥房搜掠直至天明始携贓揚長而去昨由該處淞滬警廳派出所分報請緝 
[覆訊山海關路圖刦案]  
　　通州人趙金連於本月四號夜糾黨持械至新閘山海關路二百三十三號門牌周甫成家出示手槍向司賬朱茂生等恐嚇聲張圖刦財物經人喊捕被華探目邵和鈞包探沈壽章追獲拘解公共公堂訊押在案昨晨由捕傳同事主周甫成女傭管阿寳將趙解廨復訊即據西探勞勃生上堂禀明前情並據見證管阿寳投案證明被告與在逃之兩匪用手槍向賬房朱茂生恐嚇勒交銀洋情形惟朱現因事離滬故未到堂云云關讞員得供商之英領卓君判趙還押候下禮拜一要證朱茂生到案證明再核 
[永盛號淸理賬目]  
　　福建路運大河南路同康兩錢莊擱淺情形迭紀前報茲悉運大同康兩莊各債權人在大行臺開會後已令李炳生將人欠各欵開明當以同康實被天潼路口之永盛五金機器號汪坤餘拖欠鉅欵以致不能周轉是以應先向該號歸償俾便料理永盛亦一時不能彌縫遂於昨日停止營業宣告淸理賬目矣 
[訊理裕順碾米廠債案]  
　　福建路鄭家木橋堍第五六七八號門牌裕順碾米廠因倒欠各埠客商米價及存欵洋十餘萬元東夥棄店逃逸被債權人賴阿敎邵阿餘等控諸公共公廨飭案將該廠跑街夥寳山人蔡久村拘解公共公堂訊判蔡交二千元人洋並保候訊在案昨晨由廨復訊兩造各延律師到堂代辯之下經關讞員商之英卓副領事判蔡交原保候展期再訊 
[路事近聞彙紀]  
　　滬寗滬杭甬鐡路車務處以津浦聯運通車現巳改訂時刻滬寗滬杭甬兩路係在六路聯運之列自應按照該路改訂通車開行時刻分别規定以資銜接惟此項手續照章應先呈部核定方可實行聞車務總管巳飭管理行車時刻表主任員司趕緊修訂擬於八年一月一日起實行日内即當通告各站知照云 
　　滬甯上海車站夜間十一時所開之特别快車係與津浦京奉各線啣接而杭州爲中國名勝之區中外人士之瞻仰勝跡者頗不乏人然曰杭州欲附搭聯運各車者每日至遲不能過下午二時殊爲不例故該路局長與各領袖會議議决於來年春間加開夜車往來各一次以下午七時由杭出發到滬時約在十時之後正接滬寗之夜間快車而由滬開杭之時刻亦然正接南京 
 
 

Page 11

 
 
來滬之快車各客送往杭州以便行旅現聞巳在預備車輛並籌劃機車云 
　　滬杭甬鐡路各車站之小販車轎小船等向須領有該路執照方得到站接客此項執照價目不一每月須向該管車務處繳費掉換現在年關將届該路正在淸理以防弊竇惟各持照人往往將舊執照遺失不能全數繳銷昨經該管領袖飭知各站嗣後收到新執照分發領照人須飭其用畢滿期時將舊執照悉數繳還倘有遺失須補繳照費示儆云云各站長昨巳轉飭各持照人遵照矣 
[開釋董有芳與王得言]  
　　衢州人董有芳江西人王得言因與張連三（即董連三）在杭州火車站傷人一案有縱逃嫌疑由淞滬警廳偵探王愼卿投請滙山捕房協同華探目蔣榮生西探目柏生前往華特路一號門牌將董王兩人拘解公共公堂訊判准交來探帶回歸案訊辦惟訊無關係仍須送回本廨發落在案茲經内地官廳訊得董王兩人與董連三並無關係故於前日午後派探將董王送回該捕房昨解公堂請示經中西官訊悉前情因判董王一併開釋 
[神州女校成績展覽會預紀]  
　　北四川路神州女校自民國初開辦以來成效卓著内容中西文並重更注意於女子職業學科除刺繡花邊等久有出品外近復增設圖畫專科聘請劉海粟丁悚楊淸磬方濤諸君分任教授成立雖僅半年而成績斐然可觀因於八年元月一號午後一時假座四川路靑年會開或績展覽會佐以商務印書館自製教育風景兩種活動影戲並請張民權君幻燈演講更由學生表演各種游藝聞片中特點有靑島問題之研究一則又有十二花神高歌舞蹈花彩繽紛際此新年女紅備列幻戲雜陳亦一快事也 
[學生會今晚之演說]  
　　寰球中國學生會今晚（禮拜六）七時半請林學碩士金陵大學農科教員凌道揚君演說（歐戰與森林之關係）聞非會員亦可往聽無須入場劵云 
[靑年普益社之慶祝同樂會]  
　　前日（二十五號）爲耶穌誕辰晚間南市靑年普益社日夜校學生發起慶祝同樂大會男女來賓到者三百餘人其秩序如下（一）振鈴開會（二）由該社職員李克昌述開會詞（三）全體唱頌譖歌（四）該社幹事兼日校長包傳賢述耶穌之歷史（五）日校學生唱聖誕歌（六）絲竹該社特請國聲社周石僧潘敏之陸桐士何善生諸君管絃合奏頗足動聽（七）夜校生錢夢廬詼諧（八）淸心實業學校敎員吳秀三科舉游藝（九）魔術（十）全體唱國歌（十一）新劇（青年鏡）（十二）由該社職員黃光初演語（十三）夜校學生模範團總隊長陸秉乾飾聖誕老翁分贈菓品散會 
[留學女士將開討論會]  
　　今日（二十八號）婦女靑年會發起聚集留學歐美女士開討論會主席如凌道場夫人來會者共有二十三人俱受歐美教育乃優秀傑出之人材堪負社會重大責任將討論有學識之婦女如何而爲教會之領袖且使其得教會服務得與歐美女教士同具熱誠之慨况並請靑年會來會理博士爲是届聚會之領袖譚厚德女士爲女學生會總幹事届時必有一番偉論眞諸社會也 
[幻燈講演會近訊]  
　　留日學生救國團附設之幻燈講演會成立以來對於組織分會添購電光畫片等事刻正積極進行近由張民權分投講演於北四川路神州女學校吳淞同濟醫工專門學校徐家匯復旦公學白克路上海公學靜安寺南洋商業專門學校等效果良佳蘇州分會亦來函報告略謂自成立後即分途出發講演巳歷地十餘處頗爲紳學界所贊許聽者動容云 
[徵訪通志材料之催促]  
　　沈知事昨奉齊省長訓令云查纂修通士爲一省文獻所關而徵訪實爲纂修之張本自應迅速進行以底於成前以徵訪事宜限期六個月完竣各縣所設徵訪員應由其中推定主任與省徵訪員隨時接洽節經通令遵照在案現在限期將屆各縣中尙有未經呈報者亟應分别令催惟辦法旣未能一律則進行即不免遲延合再通令各縣知事對於此事迅即督率進行與省徵訪員妥爲接洽依限竣事勿任遲誤至與省徵訪員接洽所關於抄錄及紙筆各費合之一省爲數頗巨分之各縣則爲數有限仰該知事如數照撥即於徵訪處或修志局經費内核銷毋庸另行籌給以省周折而免困難云云沈知事當即通函徵訪各員查照接洽矣 
[安平縣乞賑之函稿]  
　　紅十字會接安平縣公署來函云沈會長鑒逕啓者竊查安邑去歲大水爲災幸荷各善團不避險艱不分畛域仁漿義粟絡繹於塗賑衣賜袍周卹備至千萬災黎得以出水火而登袵席何莫非貴會各善士之所賜也各災民感激難忘今歲凡屬高地靡不豐收無如縣屬西趙莊二十五村窪地積水未消雨潦繼至禾稼不收災祲之餘飢寒更甚樹皮草根剝食殆盡哀鴻遍野掘鼠已窮眞見者傷心聞者酸鼻也素仰貴會痌瘝抱在飢溺爲懷俯念災祲孑遺待哺孔亟祈再賜鉅欵俾辦善後以援民命朱珩謹啓 
[慈善團開辦施粥預記]  
　　每届冬令閘北慈善團在太陽廟附近庇寒所内開廠施粥以濟窮黎今年絲紗廠營業淸寥歇業之男女工人較往年更多日前由該團董事趙灼臣翁寅初首先捐助粥米各十石該團主任王彬彦已雇匠修葺廠屋作灶定期隂曆十二月初一起舉辦施粥一面函請警署派警彈壓又近來外間有無業游民向各居戶　募施粥經費往往影戤慈善團名義巳經該團函請各警署所查辦矣 
[郵務局添置電話]  
　　北京路上海郵務管理局現在添置電話兩處一爲中央四四一號專供郵務問事處通訊之用一爲四四七號專供包裹騐稅處關於稅務通訊之用業巳裝妥通用矣 
[警察換穿新棉制服]  
　　淞滬警察徐廳長昨日用電話通傳各區署所隊略謂現屆隆冬天氣嚴寒所有各長警出勤時禦寒自即晚八時起着於警帽上一律加用皮遮風並於今日淸晨五時爲始出勤時各穿新棉大袍新帽新皮鞋等因各該警正佐隊長等先後赴廳具領轉給承穿並將肩章號數逐一配定諭令於承穿後務當各自愛惜云 
[冬季檢查印花稅四誌]  
　　南市第一區警察署巡官昨日仍會同廳委縣委帶領長警在轄境地點向各店舖檢查印花稅共查獲違法各店舖簿據十餘册一併帶回存修待繳罰金然後責令具領依法照貼足數昨日到署領取簿據者亦有多家當經趙署長核明飭亦昌鐡店勤昌錢店德意樓飯店永興昌鐡店同和水菓店等五家各繳罰金十元又悅昌估衣店德豐水菓店協和水菓店協和烟紙店等五家各繳罰金五元同豐布莊繳罰金六元又閘北四區境内昨日查得通源永和和興茂大德大等十餘家賬册上有未貼者有貼不足數者一併傳到各店主分别處罰了案 
[浦東增加房捐]  
　　上海縣沈知事查得浦東洋涇鎭近來市面日盛各商店房捐恐有地保匿報情事故於昨日傳諭財政科派員渡浦協同地保挨戶調查並酌予增加例如每月繳捐一角者增加五分云 
[護塘蓋屋一律拆卸]  
　　浦東川沙縣境之欽公塘近爲塘旁居民私行佔據即在塘上蓋搭草房者日多邇因該塘議歸塘工水利協會經管辦理塘工善後事宜刻經該會查得塘旁居民私相佔據蹧蹋塘身殊屬不顧公益故特呈請縣公署飭令地保合慶春墩等處草房一律拆卸以杜效尤而重護塘云 
[敖典獄長晋省]  
　　上海模範監獄典獄長敖雲亭昨因要公晉省謁見軍民兩長所有日行公事委任該署第一科科長張慕箎代拆代行並聞敖君以陽曆新年在邇各機關均有休假之例惟監獄重地非其他機關可比戒護管理尤關重要故特諭令各科職員嚴加防範不得無故出外以免疏虞如各員中有特别事故當先告假聽候派員代值庶可他離云 
[婦人縊斃之請騐]  
　　昨午有民人陸金福至上海地方檢察廳報稱我兄因民事案件被人控訴避匿在外我嫂陸馬氏年二十七歲原籍靑浦尙有毋屬昨晚在本城道前街水仙宮南七十四號門牌家内懸樑自縊而死爲此報求請騐並經該處十九舖地甲張福星報同前情林檢察長諭候派員往騐 
[相騐凍斃男屍]  
　　二十八保十八圖地保莊瑞祥昨午至地方檢察廳報稱今晨徐家匯南土山灣潘家宅後面浜灘上倒斃無名男子一口年約二十餘歲形似凍斃當奉該處二區三分所警署着地保查無家屬報求詣騐林廳長於下午委派許檢察官沈檢騐員等前往騐明該屍委係凍斃判令由當棺殮 
[輪船茶房身帶烟土]  
　　昨有朱阿美在滬北購得烟土三十六兩携回南市十六舖正欲步上輪船爲該處第七守望崗警李俊廷查見當即扣住搜出證物帶回第一區警察署由趙墨林署長詰問朱供台州人在永利輪船上充當茶房在北市大馬路遇一素識之搭客囑爲代帶回南擬欲携往海門等語當飭申解警廳司法科訊究 
[乞丐不法之懲辦]  
　　住居九畝地新舞台附近之陸杏生在匯司捕房指控乞丐紹興人沈培卿（即瞎子阿四）於夏曆十月二十九日唆使小乞丐張桂亭將伊十五歲男孩陸筱森誘至法租界某小客棧内强行鷄姦下體受傷並關閉該棧七天不許歸家等情當經捕頭派探陸連奎與九十八號西探將沈張拘獲解經公共公堂訊判押候陸孩傷愈再核在案昨晨由捕將沈等解廨復訊先由中西探上堂禀明前情並將西醫騐傷單呈案請察繼由原告陸杏生投案訴明被告不法情形要求嚴究並據陸孩投稱上月二十九日被張誘至沈處同往某小客棧内與沈同睡第一夜被姦兩次第二三夜均被姦一次每日不令出外並派另一小孩將我看守直至本月初七日見我受傷肛門腫脹始將我逐出我歸家後遂告訴父親報捕拘究訊之張桂亭供年十九歲本地人因父母雙亡流爲乞丐惟每日所得求乞之錢於飯食外須供老乞丐享用並須與其同宿而瞎子阿四本欲將我鷄姦我因年紀長大心中不願故阿四命我找尋年輕逃出之小孩爲代替是日我在新舞台附近見陸孩後即告知瞎子阿四由阿四誘至小客棧以後之事不得而知迨至十四日見陸孩復來聲稱已被逐出歸家後被伊父察悉行將置伊死地央我偕至沈處是實質之沈培卿供詞狡賴李襄讞核供以供證確實豈容狡展遂商之英副領事包君判沈押西牢四年張押一年期滿一併逐出租界 
[僞支票洋尙未措繳]  
　　劉樹林前至法公堂控廣聚昌烟膏店主馮逹夫李安明收買伊之烟土計價八百三十餘元由李付伊僞支票兩紙屆期向收無着報捕拘案求追等情判李安明不應僞造支票禁押四月外再着馮李兩人押繳八百三十餘元在案昨又届限提訊原告仍求嚴追詰之被告等供民人等實情無力措繳求寡中西官判限劉於十四天内查明被告等有無家産禀覆候核 
[過犯搶攫珠花之押儆]  
　　匪類朱連生糾黨在新閘白克路祥康里口攫取婦人葉張氏之珠花一朶經氏報捕飭探將朱緝獲並在某押店内吊出原贓昨晨解送公共公堂經中西官訊供屬實以朱係過犯實屬怙惡不悛判押西牢三年期滿逐出租界贓給原告領去 
[搶取車上衣包]  
　　匪徒崇明人薛阿榮在北蘇州路黃包車上搶取施榮生之衣包一個圖逃被車夫施小龍與探金福壽帮同追獲拘入捕房押候解廨訊懲 
[包探拘獲積竊]  
　　積竊蘇州人顧阿寳先後行竊楊樹浦培克而路等處居人吳阿六施月英及日本人增本阿部等四戶衣物巨贓被包探程明德季立仁查見拘入捕房押候吊贓解廨訊究 
[竊花緞禁押半年]  
　　無賴杭州人邵其昌前日在河南路五百零二號門牌九綸綢莊内以購買衣料爲由乘間竊取值洋三十五元之花緞一疋圖遁被三百九十四號華捕查見連贓帶入捕房昨解公共公堂經中西官訊實判邵押西牢半年以儆 
[淞滬警察廳批示四則]  
　　張劉氏批呈悉查爾夫張德祥爲日商大昌洋行控訴共同竊取千珠丸生鐡之犯案經發科鞫訊以爾夫供多狡誘當經諭令押候調查並諭知大昌洋行提出證據再行核辦在案現當偵查進行之際而大昌洋行亦尙未具復到廳案涉竊盜嫌疑何能率爾保釋所請各節着不准行此批 
　　沈黃氏批據呈王秋田誣良爲竊等情如果屬實係一面之詞礙難憑信姑候飭探查明再核此批 
　　施承祖批呈悉查積欠房租涉於民事範圍不屬警察管轄該住戶黃阿二如果欠租不付儘可起訴法庭倘有兇暴行爲亦可於實施之時鳴警解辦未便　片面呈訴而予拘究仰即知照此批 
　　怡和洋行批呈悉查租戶積欠房租遇有逃亡之時警察爲保衛房主財産有暫時扣留之職權惟事後仍須起訴法庭訊理以重法權該商陳明玩戶欠租情形自可照此辦理仰即知照此批 
[誌謝]  
　　昨承五洲藥房見贈五彩美女月份牌兩幅書此誌謝 
專件 
[梁任公在國際稅法平等會之演說詞]  
　　今日承諸君招待異常欣幸諸君皆實業界之有力人物主張一國之平等權利具足證諸君對於國際團體之觀察力爭上流不甘落人之後現世界之新潮流是曰國民外交所謂國民外交者非多數國民自辦外交之謂也乃一國外交方針必以國民之利害爲前提也昔日政府外交時代外交方針之立大抵出於三五人之密謀定計故往往有窮兵黷武之舉今則不然凡國家之發展　以國民自身利害爲前提故一　不可妄侵害他人利益同時亦不可忘一國本身之利益諸君之發起茲會即由茲精神而出此啓超之所極爲感佩者也目前外交事項雖多而關稅尤爲重要以其與實業界最有密切關係也茲會之發起由實業界諸君之自覺而生故茲會謂爲國民外交之先河可焉請先言外交之大槪然後及夫關稅此次平和大會中中國人多謂應有所要求此言有語病譬如法比兩國當德國侵略之衝所受損害不可以數計又豈復要求權利之所能補償者如英美兩國其壯丁之犧牲財政之負擔不可以數計豈復要求權利之所能補償者各國之戰也爲正義人道也爲永久平和也爲新紀元之進步也此各友邦所共有之精神也以各國政府所宣布之條件觀之一方固在收　戰事而他方則在規定將來之國際關係咸爾遜總統十四條之宣言世界各團所公認爲議和之　準者即本此以上精神而出者也以中國地位論其對於議和之方針與世界共見者則在消除一切不平等之關係而其要義有二第一不使中國爲日後戰爭之媒第二中國廳有自由發展之權利以啓超觀之中國參列平和會議之精神不由此二者而巳所論不使中國爲日後戰爭之媒者第一則打破勢力範圍勢力範圍起源於德之占領膠洲灣俄國繼之而有旅大英國繼之而有威海九龍今德國旣敗矣其侵略政策亦告敗矣然則因德國而生之侵略的原因當然隨此戰爭而俱終且膠洲感海者吾國之海口也海口與一國之生存有莫大關係　諸　爾維之　說於巴爾幹其原因爲何爭ＳＣＵＴＡＮ海口而巳俄土屢次之戰爲何則爭君士但丁　海口而已近威爾遜總統十四條中謂他日波蘭而爲獨立國當以海口與之皆此意也吾國海口爲各國所占以割據之形式互相對抗不惟妨害中國之發逹且遠東之形勢日陷於危險狀况故以啓超所見由此諸地中國但願收回以後作爲各國自由通商之地並設公共租界此種希望决非過分之要求也 
　　其次勢力範圍之所表現者則爲某海域歸某國某流域歸某國此與門戶開放機會均等相衝突者也此等地域上或有文書之約束如不割讓條約之類望各國以一種宣言取消之者也至其表現於事實而最顯著者則爲鐡路若資本工程司原料供給管理方法皆以分國之精神出之成爲鐡路割據之形勢此亦與中團政治經濟有莫大危險故以啓超之希望中國當一方願全資本國之利益他方當籌統一之辦法此中國與資本國兩利之道所望各國從而贊同之者也以上所述二事如租借地如分占之鐡路如能一律撤銷則啓超所謂中國爲日後戰禍之媒之危險或者可以免矣 
來函 
[御木本珠寳行被竊案詳細失單]  
　　總巡捕署諭據報西十二月九號晚六點鐘至十號早八點鐘在上海南京路第三十一號御木本珠寳行被竊去珍貴珠翠寳石首飾茲將詳細失單開列於後如有查獲者即往附近捕房報知 
　　注意以下所有之（養植珠）均係一面平底 
　　頸串四條共養植珠二百粒珍珠二百零九粒大小依次而列並有十五開金與白金鑲扣 
（以下各物均女式十五開金鑲並有Ｍ西字在盾牌式上） 
　　金戒四十四只每只鑲養植珠一粒金戒十一只每只鑲養植珠二粒金戒二只每只鑲養植珠三粒金戒一只鑲養植珠四粒金戒一只鑲養植珠五粒金戒六只五只鑲一粒綠實一只鑲二粒綠寳金戒五只每只鑲藍寳一粒金戒七只每只鑲紅寳一粒金戒二只每只鑲反色鑽石一粒金戒二只每只鑲靑寳一粒金戒一只鑲養植珠一粒珍珠十四粒金戒二只鑲養植珠一粒珍珠十粒金戒一只鑲養植珠一粒珍珠三十粒金戒一只鑲養植珠二粒珍珠八粒金戒三只每只鑲養植珠一粒珍珠六粒金戒一只鑲養植珠一粒珍珠五粒金戒指一只鑲養植珠二粒錄寳一粒金戒二只每只鑲養植珠二粒紅寳四粒金戒一只鑲珍珠十五粒紅寳一粒金戒一只鑲養植珠一粒珍珠六粒翡翠二粒金戒一只鑲珍珠六粒金戒一只鑲養植珠三粒珍珠十粒金戒一只鑲白養植珠二粒妃色養植珠一粒鑽石四粒金戒一只鑲養植珠一粒珍珠三十六粒金戒二只每只鑲養植珠一粒綠寳二粒金戒二只每只鑲養植珠一粒珍珠十六粒金戒二只每只鑲珍珠五粒金戒一只鑲養植珠一粒珍珠三十六粒綠寳十二粒金戒二只每只鑲養植珠一粒珍珠二十粒金戒三只每只鑲養植珠一粒珍珠四粒金戒一只鑲養植珠二粒珍珠十粒鑽石一粒金戒一只鑲養植珠三粒珍珠二十粒金戒一只鑲珍珠十七粒金戒三只每只鑲養植珠一粒紅寳二粒金戒二只每只鑲養植珠一粒珍珠二十四粒金戒二只每只鑲養植珠一粒綠寳一粒金戒一只鑲養植珠一粒反色鑽石一粒金戒一只鑲反色鑽一粒珍珠二粒金戒一只鑲珍珠二粒紅寳一粒金戒二只每只鑲紅寳一粒養植珠一粒金戒一只鑲黄寳二粒金戒三只每只鑲白寳三粒金戒一只鑲白寳一粒金戒一只鑲養植珠一粒珍珠二十一粒藍寳十粒金戒一只鑲養植珠一粒珍珠二十七粒金戒二只每只鑲養植珠一粒珍珠八粒金戒一只鑲白養植珠二粒妃色養植珠一粒金戒一只鑲珍珠十一粒綠寳二粒金戒一只鑲紅寳二粒綠寳一粒金戒一只鑲珍珠五料金戒一只鑲養植珠一粒鑽石四粒金戒一只鑲白養植珠二粒妃色養植珠一粒珍珠四粒金戒一只鑲養植珠三粒綠寳二粒金戒一只鑲養植珠二粒翡翠四粒金戒一只鑲養植珠二粒珍珠四粒金戒一只鑲養植珠二粒藍寳一粒金戒一只鑲翡翠一粒金戒六只每史鑲養植珠一粒珍珠二粒金戒一只鑲珍珠二粒藍寳一粒金戒一只鑲珍珠一粒金戒一只鑲養植珠一粒珍珠七粒金戒一只鑲養植珠二粒珍珠六粒鑽石一粒金戒二只每只鑲白養植珠一粒妃色養植珠二粒金戒一只鑲白養植珠一粒妃色養植珠二粒珍珠四粒金戒一只鑲養植珠二粒珍珠六粒金戒一只鑲養植珠二粒珍珠三粒金戒三只每只鑲養植珠二粒紅寳一粒金戒一只鑲養植珠一粒珍珠十二粒金戒一只鑲珍珠四粒金戒一只鑲養植珠二粒綠寳二粒金戒一只鑲養植珠一粒珍珠一粒金戒一只鑲養植珠一粒紅寳一粒金戒二只每只鑲白養植珠一粒妃色養植珠一粒金戒一只鑲白養植珠二粒妃色養植珠一粒金戒一只鑲妃色養植珠二粒白養植珠一粒金戒一只鑲妃色養植珠三粒（以下各物均女式十五開金與白金鑲並有Ｍ西字在盾牌式上）金戒一只鑲養植珠一粒珍珠六粒鑽石二十八粒金戒一只鑲養植珠一粒鑽石八粒金戒一只鑲養植珠一粒鑽石十二粒珍珠四粒綠寳四十粒金戒一只鑲養植珠一粒珍珠二十粒鑽石十二粒金戒一只鑲養植珠一粒鑽石八粒綠寳十二粒金戒一只鑲藍寳五粒鑽石十六粒金戒一只鑲藍寳十四粒 
　　（以上各物均女式白金鑲並有Ｍ西字在盾牌式上） 
　　金戒一只鑲養植珠一粒珍珠二粒鑽石二十六粒金戒一只鑲鑽石四十六粒鑲養植珠一粒金戒一只鑲養植珠一粒鑽石六粒金戒一只鑲鑽石十八粒翡翠一粒金戒一只鑲鑽石六粒珍珠三十六粒金戒一只鑲養植珠一粒鑽石十八粒金戒二只每只鑲妃色養植珠三粒金戒一只鑲珍珠一粒金戒一只鑲鑽石二十三粒養植珠一粒 
　　（以上各物均十五開金鑲） 
　　刻花金袖扣鈕一付各鑲珍珠一粒刻象花金袖扣鈕一付金袖扣鈕一付每料鑲養植珠一粒刻葵花金袖扣鈕二付每粒鑲養植珠一粒金袖扣鈕二付每粒鑲養植珠一鑲珍珠九粒金袖扣鈕一付每粒鑲養植珠一粒金袖扣鈕一付每粒鑲大養植珠一粒金袖扣鈕二付每粒鑲靑寳一粒金袖扣鈕一付每粒鑲養植珠一粒珍珠二十四粒金袖扣鈕一付每粒鑲養植珠六粒金袖扣鈕一付每粒中鑲養植珠一粒金袖扣鈕一付每粒鑲養植珠一粒珍珠十二粒金袖扣鈕二付每粒一端鑲養植珠一粒一端逋梗子（未完） 
[普益禁烟會宣言書]  
　　中政府於購入港滬存土今已毅然下令焚燬矣百年流毒一旦廓淸富國强民庶幾可望中外人士對茲盛舉固無復有異言矣然竊以爲焚燬存土易而杜絶私土難蓋存土有限而私土無窮也夷攷十年禁絶之約迄今過期巳垂二載各省官廳奉行禁令檢查懲罰非不認眞國宜烟銷士竭早告肅淸矣今試觀境内紅土邊土也港膏越膏也販運吸食取携依然此何以故蓋奸商牟利詐詭萬端而官廳稽查勢難周備不肖者又視爲利源而爲之從中包庇以是言禁而欲求其根株悉斷庸有濟乎以往例來則中政府雖不惜舉巨額金錢而付諸一炬吾知其影響於烟禁前途者其收效蓋無幾也總之私土一日不盡則烟禁一日不淸烟禁一日不淸則民國一日不能富强是故欲淸烟禁非嚴杜私土不爲功欲杜私土更非專特官力所能辦同人等仰體中政府禁烟之决心愛特發起斯會以協助官廳掃除烟毒爲宗旨俾民國早滌舊汚日臻富强以盡同人義務惟是　宏力潯懼弗克勝倘蒙熱心志士匡其不違寳爲厚幸 
　　附簡章（一）本會由中西人士發起組織定名爲普益禁烟會專以協助官廳掃除烟毒爲宗旨不滲他項政治問題（一）本會對於中國境内違禁烟土之私種私販私售私吸均以偵查之責如得有確據即當隨時隨地密報該管官廳嚴行搜檢以期中華烟毒早日肅淸（一）本會會員無定額凡熱心烟禁志士不限國籍得有本會會員介紹即可報名加入給以本會證書（一）本會設立正副會長各一人由會員公推總攬會務下設文牘會計調查庶務　四課每課各設立主任一人亦由會員公推秉承會長分任各課事務至文牘會計庶務三課廳設助理員額視事繁簡臨時酌定（一）調查課除主任外設調查員若干人以品行端謹辦事勤敏之會員充任之其責任偵查違禁烟土之私種私販私售私吸爲限不得擅行搜檢自蹈非法違者道官究辦（一）各調查員由本會發給徽章隨身携帶爲憑（一）本會自會長以次辦事諸員槪盡義務不支薪水（一）本會經費由發起人擔任籌措不收會費如有熱心自願捐助者得推爲名譽會員結予本會特别徽章以示優異（一）各省地方如有熱心烟禁志士贊同本會願就所在地設立分會匡助進行者須有會員五人以上之介紹得會之認可方准設立（一）本會會員於私土私烟之種販售吸等事確有見聞報告本會者視同調查員之調查一體報官實施檢搜如非本會會員經會員介紹來會報告者亦可照辯惟不得挾嫌誣陷借端索詐自陷刑章（一）本會每年開大會一次召集全體會員報告一年成績籌劃會務進行如有重要事故須公衆决定者得由會長臨時召集特别會議（一）本簡章暫行辦法如有未盡之處得隨時修正 
來函 
[張菊生致主張國際稅法平等會函]  
　　主張國際稅法平等會公鑒敬啓者頃閱本日報載貴會昨日開會内稱據元濟意見提向大會謂吾國要求有利之事於外國須知權利與義務相對美國節食濟歐而吾國不弛米禁云云元濟此議尙未提出貴會不過有一種私見曾與京友汪君通信且與上文所言亦不甚同大意謂歐洲飢民甚衆美國人民减食賑濟我國民爲世界交際人道主義起見亟宜仿照美國辦法提倡節儉减省食用庶可騰出有餘之食料以供外國之採辦政府亦宜豁免稅釐核减運貨以盡贊助之誼並託詢向美使彼國預備明年以食物二千萬噸運往歐洲如何措辦其中固含有穀物弛禁之意而却不專在於米且注意於節食以期稍挽今日奢靡之風而收一舉兩得之益汪君或斷章取義言諸季直先生致涉歧誤惟旣與鄙懷不符理合聲明請即據信轉請各報館更正是爲至幸張元濟頓首七年十二月二十六日 
雜評二 
[告資本家（默）]  
　　每屆年關社會上必發現一種金融窘迫之象而在今日當歷年戰亂商業凋敝之餘其爲窘迫更可預料者當此之時能解免此困難關頭與否則惟視一般資本家之助力如何資本家能逆覩潮流之所至順經濟上通塞之常軌運用資本以從事於斟盈劑虚而得其平則足以减少金融界之困難而有補於大局不少也若其目光沾沾焉僅顧個人之微利於供給需要間運用不得其當則有關於市面甚大在彼資本家僅得一時微利而金融界驟失此調劑疏通之力周轉不靈其影響或至引起社會上之恐慌者亦未可知也滬上之資本家有以救濟金融爲己責者乎其深思我言 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[萬物一物] [  胡寄塵]  
　　天下萬物莫不各有其名然而萬名皆假名也萬物實一物也何以言之譬如狗此民族名之爲狗他民族不名之爲狗又如牛此民族名之爲牛他民族不名之爲牛狗也牛也均非此物本有之名也乃他人隨意而加之者也狗與牛如是萬物皆如是故日萬名皆假名也 
　　狗旣非此物之名牛亦非此物之名然則此二物果爲何物曰不可知之物也二物旣各爲不可知之物故同爲不可知之物二物如是萬物皆然故曰萬物實一物也 
老申報 
[英國堅護比利時] （見光緖元年三月十二日） 
　　昨報述及普京新報作論一篇若暗有恃强稱戈之意但其究出於何人之意彼時因電報簡略故不得聞悉茲閱字林所刊華三月初八日英京傳來電報則似普人實有謀及毘連之小邦比利時國境地也但比利時亦坐在英海之濱與英國對岸故英國久己積慮不願其爲强國所侵是以與之立約必相保護不使爲他國加害也蓋以近隔小海之地與其有强鄰逼處不如有弱小之鄰邦云茲據頃來電報所云英議院内或有議士問於宰相曰如普國之謀比利時也本國將如何與普國置論乎敢問其細宰相於各議士前作而對曰此事與普國頃己了結矣但若遇有某國謀害於比利時則英國家必知所爲也本執事人亦皆無貽羞於各貴議士之前云云故上海西人之論者疑曰似乎普國旣眲英國堅志護衛比利時則前謀或當卽廢也 
新拾遺 
[北氷洋飄流記] [  箴]  
　　美國亞拉斯加探險家斯密士氏者嘗於北極區域發見長一百二十哩之産煤地及大油湖一處氏爲蘇格蘭人有五弟從役歐洲今秋氏擬赴法服務靑年會中道出舊金山述其探險情形曰一九一七年七月下旬余與裴里氏結伴赴北極探險迷失白令海峽西北北冰洋中七日之久而卒慶無恙殆有天佑焉余等先在比特爾斯之山邊伐木造舟舟長三十二吠廣三十四吋旣成置輪曳之而行佐以犬七頭跋涉七日始由白令海峽逹寒帶之坂爲程僅五哩耳余等畫夜勞瘁卒置舟柯爾維爾河泛行未久入於兩巖之間舟觸急流幾覆舟中行李皆爲怒浪捲入水中僅餘麵粉乾豆各一囊乾蘋果若干枚然余等不爲氣餒前進如故日行三十哩行四日逹大陸極北端之北冰洋中所過一路産煤之富可甲全球兩岸煤崖有高至二百呎者煤質絶佳見火即燃余等旣出河口乃欲循海岸線而逹巴逹角不意爲東流之浮氷引離海濱不能自主去地漸遠生望漸尠四顧茫茫唯有委命造化耳余等長日伏於舟底睡囊中飢則以麵粉和氷水雜乾豆蘋果食之而所携之犬無食可得奄奄垂斃乃以海獺皮之靴切而豢之日復一日夜復一夜唯覺舟舟輕颺向東飄流余之同伴頗露焦急之狀余卒不爲絶望時加慰藉某日忽起南風遙見浮氷之中若有路徑至是舟乃不復東進亦隨風嚮而南矣某晨羣犬有興奮之象時時回臭且舉首吠空余告同伴者犬乃臭陸地也同伴以妄想對余曰爾姑少安毋躁無何海岸線果現於眼簾其樂不啻哥倫布之發見新大陸也余等登陸之際踏銳滑之冰而行爲狀至危但此時精神百倍視險如夷卒安逹岸上犬亦搖尾作喜狀馳行雪中哩許始巳余等於是乃拾浮木爇火作食繼乃以舟改製雪車决計遵陸赴巴羅角旋抵一愛斯基摩人之雪屋得食物少許而堅靭若革愛斯基摩之老婦乃嚼而哺余蓋饑不擇食至是唯求一飽他非所計矣前進未遙遇斯台發森探險隊隊員承贈一犬以爲鄉導及食物若干再進抵唐幹角過一油湖其而積約十哀克距冰洋内一哩之四分之一油質滑利皆流入雪中所奇者湖水冬則活動夏則凝結余等幾陷湖心幸發覺尙早急退獲免然巳大費周折矣繼乃循油味覓路西進歴八日逹巳羅角其地有小站余等乃得復置行裝而南下當渡比特米加河口入白令海時又瀕於危蓋人畜之食皆盡所餘唯牛酪四磅卒賴度活七日安抵希望角乃大嚼果腹但因忍飢過久病臥數日余之同伴且病足凍然不久即告瘥也 
益智新畫[  鴻銓]  
（磚橋）（像八） 
新智識 
[人類毛髮學（二）] [  呆正未艾譯]  
　日本婦人之毛髮據秋元洗氏之調查書所載祗就頭髮而論其疎密之度如下 
　　一自體質之强健與否而頭髮有疎密强者槪比弱者爲濃云調查種體質强體質虚合計三别健者弱者一六名 
濃密者一八八三二二三名 
　　　（七二．（五九．二 
　　　三一％二六％ 
　　　）） 
稀疎者七二二二九四名 
　　　（二七．六九％）（四○．七四％） 
　　二營養佳良者頭髮最爲稠密中等者次之不良者尤次之調查種别營養佳良者中等者不良者合計三一四名 
濃密者九二一一四三○二三六名 
（八三．八四％）（七四．○三％）（六○．○○％） 
稀疎者一八四○二○七八名 
（一六．三六％）（二五．九七％）（四○．○○％） 
　　三由禀賦之不同而多血質者最濃粘液質與膽液汁者次之神經質者最疎云 
調查種别多血質粘液質神經質膽液質合計一五七名 
濃必者三九（八四．七八％）四一（七一．九三％）一八（六○．○○％）一七（七○．八○％）一一五名 
稀疎者七（一五．二三％）一六（二八．○七％）一二（四○．○○％）七（二九．二○％）四二名 
　　四由住地之不同而村落者較濃於都市者云 
調查種别住居都會者住居於田舍者合計三一四名 
濃密者一○四（七○．二七％）一三○（七八．三一％）二三四名 
稀疎者四四（二九．七三％）三六（二一．六九％）八○名 
　　五由年齡之不同而二十歲以下之婦人比二十歲及至三十 
歲者其頭髮槪爲疎生比三十歲乃至五十歲之婦人則較爲密而五十歲以上之老婦槪爲疎髮也 
調查種别二十歲以下者二十歲以上三十歲以下者三十歲乃至五十歲者五十歲以上者合計三一四名 
濃密者三○（七一．五三％）一二○（七八．九五％）七○（六七．三一％）六（三七．五○％）二二六名 
稀疎者一二（二八．五七％）三二（二一．○五％）三四（三二．六九％）一○（六二．五○％）八八名 
　　六由婚姻之關係而未婚婦人槪較旣婚者而濃密云 
　　調查種别未婚婦旣婚婦合計三一四名 
濃密者三六（七八．二六％）一九六（七三．一三％）二三二名 
稀疎者一○（二一．七四％）七二（二六．八一％）八二名 
小說 
[社會小說秘密車客] [  ＴＬＯＲＭＡＢＥＹ原著（雄倡）]  
　　車守始大驚呼集其夥伴且曰是客乃有異汝輩助我出客於車中於是遂共出此睡客舁入逆旅客肢體頽弛則巳死矣死狀至此乃覺尸身之上殊不見有行兇之跡尸面頗安詳如逝於睡中醫生旣至而診騐知其人死巳逾二時許似心病猝發而死惟有一事至可異者爲醫生覘得則死者右手中乃堅握一婦人所御之手套乘車旣無女客此手套胡來且屬之誰氏醫生曰斯誠奇秘使死者而爲少年吾固當測其爲情愛之紀念物顧斯人己逾中年似又不類雖然一經官中檢騐事且立白已又得二醫同加檢騐乃得其致死之由矣死者則胸際乃有一小孔創口極細血之溢出者僅有一滴其所用凶器殆必爲一長細之物其鋒至銳細如一針車中及屍身之上均未見有是物然則此創之非出自致而其必爲人謀害也審矣於是立以此凶耗赴愬於巡警局局中遂取車人研訊及與死者同車之客意此謀殺之事他客同車不應無一覺者時同車之客尙有二人留寓哈琴逆旅聞耗咸大震皆言初未之覺乃不意即當其前竟有人行此凶慘之事長途中乃竟與一陳死人同車可怖極矣且謂車過洛幾斯站時尙與死者同餐迨車坻坎德白雷一站小停一刻進小食飲則確憶死者乃未與俱己酣臥車中歸時仍見其濃睡未遽醒至尙有一車客即最後至而入座其所據一座即車守指爲一婦人所賃者其人則又何如乎自在度佛爾下車後乃不審其所往人亦無憶得曾見其出逆旅廣場而去者其人來去飄忽有同鬼魅行蹤詭秘已極他二客則確憶卓停坎德白雷時此客亦相隨同入逆旅進小食飲尤確審長途中乃無一處此客曾與死者獨對時開赴法國之郵船定期於上午十點鐘啟椗官中防此詭秘之車客或往趁此郵船圖逸乃遣一巡士往偵並令車守隨往以便辨認顧旣至步上亦殊未鳬其蹤影迨及亭午消息廣布傳遍全鎭觀者遂紛集爭致研詰於是人人爭指彼失踪之車客爲案中正兇矣 
[自由談之自由談] [  澹人]  
　　○讀史有感唐世藩鎭爲禍國竟亡於藩鎭五代羣雄割據時局紛擾宋太祖受軍人擁戴宜乎對武人勢力難以削除矣而乃杯酒釋兵慛其故何歟 
　　或謂物極必反大勢所趨歸於自然耳 
　　然則今日欲廢除督軍制者果亦鑒於大勢所趨乎 
　　余實不能無疑 
 
 
 

Page 15

 
 
   
 
 

Page 16

 
 
   
 
