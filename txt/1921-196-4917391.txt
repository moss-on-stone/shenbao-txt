# 1921 - 196 - 4917391

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[哀内訌（老圃）]  
　　同是一國也而一國之中有内訌同是一業也而一業之中有内訌同國之中分設政府相持不下同業之中分設交易所亦相持不下此其内訌不同而其離心離德殉私利而不顧公益則同 
　　中國有一事爲外人所尊視即同業團結之精神會館公所之制度是也然今亦少衰矣外禦無成内鬩已啟此一事也營業品同交易所異此又一事也問其何以不能合亦不能言其所以然之故一言以蔽之則與南北之不能統一同 
　　今日茶絲出口業衰頽急待於改良紙業糖業仰外人鼻息急待於振興棉業煤業土產不能與外貨競爭當思所以競爭之道中國人果有千萬百萬之巨資似宜用之於改良振興與競爭試問徒設交易所何益同業爭設交易所又何益 
[命令]  
　　七月二十一日大總统令任命胡詒榖署大理院庭長此令 
　　又令正紅旗蒙古副都統雲書因病呈請辭職雲書准免本職此令 
　　又令内務總長齊耀珊呈新疆伊犁道道尹許國楨因病懇請辭職許國楨准免本職此令 
　　又令任命常永慶署新疆伊犁道道尹此令 
　　又令任命王樹翰爲吉林政務廳廳長此令 
　　又令内務總長齊耀珊呈東省特别區警察總管理處處長董士恩另有任用請予免職董士恩准免本職此令 
　　又令任命金榮桂爲東省特别區警察總管理處處長此令 
　　又令内務總長齊經理呈准江蘇省長王瑚咨請將蘇州警察廳警正高登第王宗嘉劉秉倫免去本職均照准此令 
　　又令内務總長齊耀珊呈准江蘇省長王瑚咨請任命安錚爲蘇州警察廳警正應照正此令 
　　又令陸軍總長蔡成勳呈土默特總管蔡成詒請免本職應照准此令 
　　又令陸軍總長蔡成勳呈請任命張學仁爲土默特總管應照准此令 
[專電一]  
　　北京電倫敦太晤士社長那斯谷來佛電其友謂將來華考察日英同盟及太平洋會議諸問題 
　　北京電東京電此間對太平洋會議分表裏兩方同時反對决派人游說孫文使孫派員赴美以擾吾赴會體面亂吾提案步調並將據以昭告列國說中國不統一現象政府得報頗驚愕但並無何等準備誠恐雖有好機會而結果等於巴黎和會甚望粤京間將他事擱置暫維現狀將太平洋會代表雙方磋商勿抱異見願國人注意 
　　北京電美前使克蘭在哈埠曾言美國證明遠東政府有實力時首先承認該政府張作霖因請政府派員赴赤調查爲承認地步 
　　北京電財部連借内國銀行欵四筆均以法郎利拉日金而並不向該國銀行直接訂借蓋兌換滙水足以分潤銀行家財政界兩利之道統計利息總在三分以上宛如放印子錢（二十二日上午十二鐘） 
　　北京電德使館操塲地契已交外部中德協約詳定只作公共塲所與外團抗議之旨相同况該地由德國購自美人德有權讓渡於華將作公共球塲（二十二日上午十二鐘） 
　　北京電楊永泰電告桂事已無可爲統一益多荆榛泰亦有罪此皆鄰省始允協助中途拆橋所致泰從此不問國事（二十二日上午十二鐘） 
　　北京電藍建樞准免海軍司令本職調樞威將軍院議樞字音不亮改澄威將軍總司令蔣拯兼代 
　　北京電海參崴政府忽來電致院兹派霍爾瓦特爲本政府駐華代表（二十二日上午十一鐘） 
　　北京電技術部通知云謝氏欲假道中東路赴滿洲里請向日本禁阻（二十二日上午十二鐘） 
　　北京電沈崇勳電告日人向赤塔要求黑龍江航行一案係外間傳誤目前决無問題（二十二日上午十二鐘） 
　　北京電奉軍第二旅漾日（二十三）由豐台開蒙（二十二日上午十二時） 
　　北京電刁作謙使古巴將俟曹雲祥到方交代（二十二日上午十二鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電徐已派定王芝祥爲慰問學界大員由范函約受傷教職員學生於二十四午前集尚志學會舉行慰問式（二十二日上午十一鐘） 
　　北京電箇日（二十一）閣議結束教潮中二百萬保證主用十年公債慰問派院參議曾彝進或袁亮前往 
　　北京電浙沈電盧督近日意態已不堅執私見因各方面黨派傾軋甲有主張乙輒駁復是以省憲告成盧督大有堪慰浙人自行引退意請速再派代表來浙其第二步激烈政策組織聯省政府提議可望取消惟自治决難挽回選舉下届國會議員仍歸失望特此馳聞 
　　北京電贛楊電贛路日債到期無欵可償日人竟預備實行照約管路現已無力維持請中央速定辦法或由部派員來贛接管或卽收歸國有（二十一日下午七鐘） 
　　北京電熱姜電圍場等人民誤會查烟爲清丈官地遂有不穩之象前途頗爲可慮請將查烟宗旨電示以憑曉諭（二十一日下午七鐘） 
　　北京電院電新楊探報俄黨現以新省作爲供給食料軍火根據地理應預防希將伊犁古城塔爾巴哈台等處施行臨時戒嚴法增兵堵截凡集鎭要屯尤須認眞搜捕 
　　北京電中南華威兩銀行請發行紙幣决依通行法辦理 
　　北京電財部改訂銀行通行法案適用嚴格取締（二十一日下午四鐘） 
　　北京電院復閻相文靖國軍未嘗教育切勿改編惟未附陳之陜軍均應存留編制國軍以安人心 
　　北京電農王决將徵收信交兩業證金儲充中秋開支（二十一日下午四鐘） 
　　北京電農王將兼魚業督辦亦奉張所保（二十二日上午十一鐘） 
　　北京電黄河南岸决口京漢路中斷（二十二日上午十一鐘） 
　　北京電四國銀團以奉張否認吉黑鹽稅入借欵範圍有背合同再提抗議（二十二日上午十一鐘） 
　　北京電奉張催下汲金純統熱任命徐囑靳召姜來京商定位置再予發表（二十二日上午十一鐘） 
　　天津電甘督代表馬（二十一）夜赴奉報告甘出兵征蒙情形 
　　天津電養日（二十二）廊房奉軍兩營開赴關外（以上二十二下午十一鐘） 
　　滁州電法部派參事龍靈來皖查法學近潮 
　　滁州電皖政務廳長决由李大防兼攝（以上二十二日下午八鐘） 
　　南昌電陳督健京謡病危不確 
（二十一日下午十二鐘） 
　　更正本報十五十八兩日天津北京專電内所載震義銀行事兹據意人G·GiacomoMaranzana君來館稱與事實不符特此更正 
[公電]  
　　貴州盧燾通電各報館均鑒我桂不幸歷年多故民生凋敝禍變頻仍皆由陸榮廷輩盤踞要津肆行專制自私自利爲厲之階計自弄柄竊權於今十稔不知政治爲何物只以搜括爲能事濫用私親提倡烟賭只圖肥已不惜毒民人民怵於積威救死不贍遑論其他近日各省皆順應潮流實行自治以謀統一之根基而收共和之實效惟桂人尚屈抑於少數人專制之下求生不得求死不能誰實爲之至於此極當陸輩之在粤也濫竊總裁掌握樞要宜如何顧全西南大計鞏固兩粤根基以徼全國之幸福不料賊心不死故態復萌以前日之禍桂者轉而禍粤且又加甚遂使粤民憤怒驅逐回籍自宜退避賢路補蓋桑榆或與民更始咸與維新而彼均不出此甘心禍國賣省求榮此眞不知人間有羞恥事夫桂爲西南團體之一當此大局未定自應靜待解决不容遽啓兵端乃陸氏輩竟冒不韙首先破壞稱兵犯粤甘居戎首以桂省爲孤注之擲快一朝之私憤陷兩粤於淪胥且桂省護國護法兩舉義師犧牲至巨顧主義猶未貫澈而晚節竟以不終在陸氏輩覆雨翻雲猶是盗賊故態固不足責惟使桂人從前困苦艱難所獲得之人格及榮譽一日喪失無餘爲人類所不齒是而可忍孰不可忍燾桂人也雖供職在外而桑梓關係甚爲密切故前此對於陸氏及譚浩明陳炳焜諸人函電交馳信便往返諄諄以息事寗人相勸又邀請旅黔兩廣同鄉到會研究一致電勸復贊同鄰省共同忠告冀其一悟詎彼輩陽則允行自治而陰已下令攻粤棄信蔑義一至於斯黔省現抱自治主義原無利桂之心但燾爲桂人一分子力所能及萬無聽鄉國危亡坐視不救之理即黔桂比鄰披髮纓冠義亦應爾迫不得已始派兵援桂但使大義得伸人民免禍於願已足其他非所計也敢布區區伏維鑒察盧燾叩 
世界路透電 
[太平洋會議之各方觀]  
　　二十二日倫敦電每日電聞載稱俄外交總長齊吉林氏致牒列强謂美國並不邀請勞農俄維斯參與太平洋會議實欠公允故該會議日後之任何决議俄國將以無效視之又謂裁减軍備會議如彼能參與則前途甚有希望太平洋之和平若無勞農政府之輔助則無擔保之可言俄國之不出席會議且足增啓未來戰爭之危險 
　　二十一日華盛頓電國務卿休士氏今日復與日使幣原男爵討論裁减軍備大會事現信此項談話乃正式解釋美國關於大會太平洋遠東問題議事日程所持態度之初步 
　　二十一日倫敦電今日下院開會時議員彭氏質問華盛頓裁减軍備大會開會有日英國訂造四大戰艦之合同將否中止首相喬治氏答稱英政府僅求以新艦代陳廢之艦並不欲定海軍造艦程序以與他國競爭將來與主要海軍國抒誠討論之後或可免去類於競爭造艦之各事惟英海軍部如任令海軍實力·訓練·精神·日就墮落而不供以最佳之材料則將蒙溺職之罪故諸艦仍當照常建造華盛頓大會之成敗與此無關 
　　二十一日倫敦電澳大利亞首相休士氏今日在美人茶會俱樂部演說謂彼殊歡迎哈定總統召集裁减軍備大會之請柬太平洋問題實爲澳洲生死問題澳洲與美國有共同之利害華盛頓大會非將太平洋問題商得同意不能云爲成功不列顚在太平洋亦有至重大之利益澳大利亞今日與不列顚並肩相處美日兩國若不停止海軍競爲則不列顚戕被迫建造軍艦維持其太平洋之地位與利益惟解决太平洋問題必須顧全日本與吾人之利益此節不可遺忘解决辦法苟不能令日美英三國滿意則華盛頓大會難有成功之希望紐絲綸財政大臣華德爵士謂紐絲綸對於此事與澳大利亞同一意見 
　　二十一日紐約電摩根父子公司宣稱近訂成之五千萬美金法債劵發行後已得足數現已截止 
[上西萊西亞問題與德内閣]  
　　二十一日柏林電關於上西萊西亞問題之半官消息稱德國韋士政府現甚摇動多由協约國斷續厲行懲戒條件所致 
　　二十一日巴黎電時報載稱英國急欲迅速開會解决上西萊西亞問題蓋此爲保全韋士政府必要之舉且信韋士政府能遏制上西萊西亞德人之蠢動該報謂此實一種幻想 
　　二十一日巴黎電鏡報載稱法政府已派援兵兩師赴上西萊西亞意政府已接受法國派援之建議不日將有意援兵兩聯隊開抵上西萊西亞上西萊西亞鐵路與德國鐵路之管理處現密切聯絡協約軍之運輸可保無虞加土維資地方已施嚴厲計畫驅除入鎭之危險分子凡形狀可疑者均加搜查登時驅出有多人被疑陰謀攻擊協約軍現已就逮 
[美國加州驅逐日工案]  
　　二十一日美國加州突洛克電採菓日人所索工資較美國採菓工人聯合會所索者爲廉遂有五十八日人爲衆逐出聞曾受聯合會會員之苛待當地日人乃相率出境惟置有租地之日人並水被擾當地蔬菓工人聯合會十所之會長已被拘捕被控關於昨日驅逐日人事犯擄人煽亂之罪當道續又發出逮捕狀四紙搜捕攻擊日人之白人現有司法部代表調查此案所有被逐之日人今皆返境地方安寗 
　　二十一日洛聖奇爾電州長史梯芬因突洛克驅逐日人事發表文告謂居住加州各日僑與其他外僑之權利應受人尊重仇日之行動不爲上等公民所許可 
　　二十一日華盛頓電加州田園日工被逐之事國務院尚未接到正式報告非俟報告到院後美政府暫無正式之表示 
[土希戰事記]  
　　二十一日雅典電此間軍界之意希軍占據愛斯基希爾鎭征伐基瑪爾之戰事可云已告終止聞希軍奪獲戰利品無算内有砲一百八十尊俘敵千人敵軍紛亂退走希軍追擊於後路透電社君士坦丁訪員來電謂據基瑪爾之參謀總長聲稱喪失土地及砲台乃屬次要土軍已退至預先佈置之陣地未見激戰且稱土軍自信可稱勝算 
　　二十一日雅典電當道宣稱希軍已占據愛斯基希爾鎭刻仍疾追敵軍 
[愛爾蘭議和記]  
　　二十一日倫敦電公報宣稱喬治氏與伐勒拉氏今日會談一小時之久正式會議之基礎沿未議定伐勒拉氏明日擬回愛爾蘭俟與其閣員續行討論後再通報喬治氏杜白林數界人士現恐愛爾蘭談判將起頓挫惟消息靈通者則仍抱樂觀以爲談判不致决裂現料伐勒拉氏將以全案提交愛爾蘭民國國會國會有修改之權此間消息靈通者深信愛爾蘭代表不日將回倫敦 
[各國近事記]  
　　二十一日巴黎電羅馬尼亞國王已批准羅國與波蘭之盟約其原文如下波蘭與羅馬尼亞兩國各以其政府名義擔保於遇有兩國中任何一國受無端之攻擊時互相扶助波羅兩政府允對於關係東鄰邦交之外交政策問題協定契約本盟约期限五年自簽字日起算但兩年後如在六個月同獲有雙方之同意任何一國得聲明盟約中止 
　　二十一日巴黎電甸京電稱匈政府爲證明其决計履行和約計已不待協約國國際委員團抵匈將常備軍减至和約規定之數即三萬五千人是也 
　　二十一日倫敦電駐倫敦愛沙尼亞公使得正式消息謂外間所傳勞農政府已下總動員令志在攻擊愛沙尼亞·里特倫或立陶宛否則即係輔助基瑪爾氏抗拒希軍之說實無根據 
　　二十一日倫敦電此間發見過激黨僞造之一八九五年在巴黎發行之中國債劵聞僞造手叚非常拙劣因出現於巿之息劵多爲附於業已收回及取銷之債劵者也衆意此項假債劵輸入倫敦者爲數甚少 
　　二十一日倫敦電加拿大首相美恩氏本定今日啓程回任因帝國會議尚有重要事件討論故須留寓倫敦一星期 
　　二十一日華盛頓電國務卿休士氏已接見阿富汗代表凡里汗氏氏今游美國蓋爲與國務院會商事件計惟國務部不欲視會議爲美國承認阿富汗國之朕兆 
　　二十一日倫敦電日本國會議員十人昨至下院旁聽 
　　二十一日倫敦電英倫銀行之貼現率已减至百分之五分半 
　　二十一日巴黎電今日巴黎交易所英金收盤價每鎊兌佛郎四六·三五半 
太平洋路透電 
[太平洋會議與中國]  
　　二十一日北京電中政府關於美總統召集太平洋會議事緘默無言華字各報幾全賴國外電報得知一二但輿情因美國邀中國與會大爲興奮今由外交部探詢消息全不能得惟中國半官界現信中國必將力求山東問題之最後解决及中國主權如完全管理郵務無綫電報等類之確認中國代表並將力圖戕會審公廨司法權與在華外人租界之暫時性質得一正式紀錄中政府極注重大會之關係有擬以外交總長顏博士充代表之說 
[太平洋會議與日本]  
　　二十一日東京電此間各界人士皆關心太平洋大會問題咸稱日本應坦白參與此會憲政會領袖苦　氏在本黨委員會會議演說力主日本應向大會明白解釋對華與對西比利亞政策俾消除外國之誤會時事新報載有社說謂日人極熱切贊助此項會議·决計助勵政府與他國合作求逹目的Yomiwri報勸國人對於大會宗旨勿懷疑慮大會之討論若有所偏袒則其結束必無價值該報又謂遠東開放門户與平等機會主義固爲維持和平與人類幸福計惟此主義如平等施於太平洋各處則可爲消除國際糾紛最有實力之方法武藤氏（Kanogafuchi紡紗公司總理）語客謂彼信召集大會之議乃出於使世界脫離經濟困難之志願其方法在减輕軍備費與發展東方迄今未動之利源此二舉極可有益於日本 
[粤桂戰事記]  
　　二十二日香港電梧州傳來官場消息粤軍已於二十日佔據貴縣陸榮廷已通電辭職 
[香港之進出口貨]  
　　二十一日香港電一九二一年第二季香港入口品除金銀外共值一五九二七五八八鎊出口品共值一五八八○四六四鎊上年間時入口品值二四一九四四三五鎊出口品值二九五一七九五二鎊 
[東俄近事紀]  
　　二十一日海參崴電國民議會今日開幕議員出席者五十人舉定克拉波金氏爲議長社會革命黨與農民黨均未出席且有數區選舉尚未辦理完畢 
國内要聞 
[北京通信（般若）]  
　　俄兵入庫後之張作霖出兵 
　　庫倫失守數月始有經略之任命奉張受命將兩月始有出兵之事實邇聞張氏之先發隊已有一小部分抵桑貝子旗張氏將率四混成旅四騎兵旅定於二十三日親赴滿站由桑貝子旗西進以李垣爲先導以張作相辦後方接濟聲勢煊赫哉 
　　然今日有一大問題即所征者爲誰也熱河境内各地已報告肅清滂江亦報告肅清頗聞外蒙境内已無俄蒙匪黨之蹤跡恩琴巴龍均已逃竄是外蒙方面已無匪黨之可征其所以致此者則俄人於兩三月前即有共同征剿舊黨之提議緣巴龍恩琴以外蒙獨立仍係謀建舊俄帝國之計畫藉以響應謝米諾夫且由外蒙以侵遠東共和國者俄人爲自身計遠東共和國出兵六萬莫斯科出兵二萬以東下攻庫彼時向我提議即爲雙方合擊平定之後境土由中國收回不附條件而我國以日人之牽掣不敢應允然又遲遲不出兵以致俄軍獨力攻剿於六日攻入庫倫而有蒙古新政府之組織此革新派之蒙人忽焉脫潁而出其爲俄人之兵力援助不問可知然聞該政府業已組成傳檄内外蒙各旗則未必爲取消自治後之蒙古殆在人人意中也 
　　自我國拒絶共同出兵後俄人攻庫之行動中國即寂不聞知外蒙一帶無一華官華兵旣無人報告赤塔方面亦不傳出此種消息於我國直至最近一星期前在滿站之參陸處委員江壽祺偶晤赤塔代表赤塔代表談及俄兵已經入庫俄蒙匪業已肅清且曰此時貴國大可收回境土江據以電參陸處參陸處據此以電詢奉張蓋至於此時政府遂希望俄國以無條件的交我接收矣奉張復電略謂赤軍入庫其事似確但是否能以接收尚未可料今之蒙事不盡屬軍事且關外交本使自有辦法（原文中確有此六字）目前尚不能奉告因機事不密恐尊處洩漏也云云於是此事之將來全看張氏之如何應付目前尚是悶葫蘆矣 
　　奉天軍界某要人來自遼藩述及張氏之最近計畫爲先赴滿站即從事交涉看俄人允其率兵赴蒙與否如其允許則將率領全隊以都天大帝出巡之儀式由桑貝子沿索魯倫河西進至庫取道叨林烏得滂江張家口以至北京觀兵蒙疆奏凱而返又云彼至庫倫以後將召集蒙人開一大會議視蒙人之趨向以定將來之治理方法張氏當小徐經營庫倫時即反對取消外蒙自治謂當任其自治此時或以此爲接收之條件也云云是則聞令儀人允無觀兵而亦極　稽極無聊之行動只可以欺徐靳不能欺國人更不免貽笑外也 
　　然俄人方面本來反對張氏以張氏索與日本聯絡故且與謝米諾夫關係素深故莫斯科之出兵在任張爲經略以後據莫斯科傳來消息謂俄政府聞張將出兵而不欲其經營蒙地使我舊黨日人之勢力不能盡除乃决計以兵助赤塔故有八萬人入庫之事是俄人之不欲張往可以槪見及張氏出兵期定在京之赤塔代表向各方面探聽謂今日外蒙已無可征而張氏於俄兵入庫之後毅然出兵究竟是保用意是俄人今日又對張懷疑也故張以爲自有辦法愚恐張氏亦必無把握甚至不能赴庫但張氏似已知此意故近來封閉謝氏在奉之機關且表示不與俄爲敵以冀挽回於萬一然張氏之側頗爲日顧問所包圍日人之播弄以不能免或張氏即由此失敗而國家體面更失亦未可知也（二十一日） 
[教潮將了中之京學界]  
　　北京國立公立學生臨時聯席會十九日旣議决容納調人條件昨日（二十）午前十時該會主席何君玉書前往范靜生處將所以容納之意思及附加之交換條件特用書而表明面呈范氏當由范氏接受後何君即詢范氏目前學潮各方面似已接洽妥當但何日能實行條件學生等不勝懸盼之至范云現各方面雖磋商就緒惟據我等調人認爲實行步驟之次序（一）由政府籌撥價值二百萬元之證劵存放銀行此層雖已由教育部函詢財部應如何辦理當俟財部有確當辦法公布後然後方能進行下列二三等條件（二）照四月三十日閣議公布實行補發八校四五六三個月經常各費（二）派員慰問被傷者至於慰問手續當由政府預派一慰問者先日函知各受傷者定期聚集一堂届時由慰問者出席慰問（四）訴訟問題由法庭解决兩方面訟訴均不能成立當然互消（五）照付受傷者之醫藥各費何君又詢及撤除軍警監視學校一層范云已與國務院接洽届實行條件時當可以辦到何復請從速了結清華風潮范云關係外交當請外交老前輩之汪伯唐先生極力進行惟以該校有特殊情形目下調停尚無把屋然甚希望該校風潮早日解决以免暑假後各校再因此而生波折云云兹將學生會正式答復調人公函錄之如下據敝會昨日之决議對於先生等調停教潮之五項辦法雖未十分圓滿然以社會家庭之屬望與同人本身之利害關係久懸不决殊非所願用敢正式答復關於先生等提出之五項條件及第四第五兩條之補充辦法完全容納不再堅持至敝會方面提出之集會自由及切實履行四月三十日閣議通過之三條辦法旣荷承認亦請從速辦理本光明磊落之懷爲委曲求全之計當邀先生等鑒諒者也惟有一重要問題須向先生等鄭重聲明者即此次清華罷課實爲援助八校而起暑假後清華風潮若不幸擴大至萬不得已時同人等亦必採罷課手段以援助之投我以桃報之以李挺而走險急何能擇該校董事會校長之武斷辦法非爲陷害清華之同學實對於北京教育界全體之宣戰書也先生等調停教潮要貴澈底倘以清華事件爲枝節問題前題未免認錯清華風潮一日不了則北京教育界之秩序一日不寗先生等具旋乾轉坤之手腕泰山已過何惜培塿務使清華風潮得有相當之解决否則釜薪未抽揚湯何益同人等勢處連鷄有同甘玉碎之决意斯固敝敝之悲觀亦非先生等出爲魯連之初意也 
　　又昨日教職員開第六十一次聯席會議由代理主席王兆榮報告最近情形後次由該會赴滬代表譚熙鴻報告在滬寗杭甬與各方面接洽情形旋即討論該會容納與調人磋商辦法後將近一週政府方面尚未履行時間緊迫不能如此遷延公决由代理主席向調人接洽催促政府趕速履行次對於清單事件决定舉燕樹堂梁希爲該會代表向外交總長切實磋商務求圖滿解决乃宣告散會 
　　日來學潮已將解决京中各校内部亦頓呈活動之象 
 
 
 

Page 11

 
 
聞昨早北大各教授會主任開談話會有非正式之决議數條一俟將來各教職員復職時即可施行（一）下學年舊班定爲四學期以補足今年停職後所缺之一學期新班仍按三學期授課（二）下學年年假暑假縮短假期其餘除星期日外槪不放假新舊班一律以後作爲定案（三）招考新生定於八月二十日舉行自八月五日起報名十八日截止報名又該校多數教員提議以罷課期内學術上損失甚鉅亟應設法彌補而圖書館經費異常支絀現擬於學潮解决後捐出一月薪水以爲圖書館基本金藉資擴充 
[赤塔政府最近對華通牒]  
　　抗議舊黨活動聲明進兵蒙古 
　　上海華俄通信社七月二十日北京消息云遠東共和國外交總長優林氏頃以關於蒙古近事之公文一件致北京政府其文如左 
　　謝米諾夫及恩琴盜黨與其他領袖所率之罪犯自被脫郎斯貝加爾人民羣起驅逐出遠東共和國境之後已越境而入中國領土藉爲逋逃之藪其中之一部分雖經遠東共和國屢次抗議而得中國官員之援助已被由滿洲境内送往沿海省彼等即在該地恢復其反抗人民之罪惡的活動其他則仍留於中國境内聚集於毘連遠東共和國邊界一帶不但繼續危害遠東共和國人民之安全現且從事於侵犯遠東共和國領土近有武裝之所謂恩琴軍隊開始在蒙古及滿洲邊界越入遠東共和國境擾害人民釀成流血之衝突同時且見有料係屬於恩琴盗黨之飛機從中國境内飛入遠東共和國境遠東共和國曾屢次向中國政府陳述請其注意於一種事實即恩琴盜黨之類似獨立的行動實係執行謝米諾夫之罪惡計畫此等警告今已得一不可駁斥之證據證據維何即恩琴於五月十五日在庫倫所頒之命令而爲遠東共和國軍隊於脫萊資庫薩扶思克戰役中從第二安寗斯基騎兵隊搜得者也其命令如下「六月初期謝米諾夫將軍將開始一種攻勢行動或得日軍之助或不得日軍之助余服從謝米諾夫將軍」然雖有此等屢次之警告而謝米諾夫之代理人依然被許安然在北京天津上海哈爾濱滿洲里庫倫等處組織彼等之陰謀不寗惟是且竟有設法得入中國政府機關之内辦事以利其破壤中國及遠東共和國之計畫之進行者以上所述情事搆成破壞萬國公法危害遠東共和國人民之財產及個人權利遠東共和國政府曾屢次宣言願以誠意忠心與鄰邦之中國華人民爲和平友睦之交好以正義及互相尊重爲基礎此種希望不但曾以言語表示之且嘗表示之以許多行爲及方法其主旨無非在嚴格保護僑居在遠東共和國境内之中國人民以符合於公認之國際關係是故遠東共和國政府實有一切理由可以期望中國政府亦以同一態度待遇爲遠東共和國政储所代表而居於遠東之俄羅斯人民然就上述之事實觀之則足證現有一種恰恰相反之精神之存在表示中國政府對於遠東共和國公民之利益殊爲漠視吾人對於此種情形實不能取其他之見解園中國政府旣於本國境内容留謝米諾夫之徒黨又不爲任何有實效之方法以阻此等盗黨繼續爲遠東共和國邊界人民之危害物中國政府此項態度實屬違反共對於遠東共和國表示友誼及同情之屢次保證是以遠東共和國政府不得不抗爭中國政府此項態度並加以質問如下（一）恩琴盜黨在蒙古之活動於中國及遠東共和國之利益同一有害中國政府究欲以切實方法遏阻之否（二）中國政府究欲以切實方法阻止中東鐵路再被利用以運輸軍隊子彈及供給品與恩琴及謝米諾夫徒黨否（三）中國政府究欲毁壞謝米諾夫與恩琴在滿洲天津及海拉爾之根據地否（四）中國政府究欲阻止謝米諾夫及恩琴之招兵否據遠東共和國政府所知不但未曾設法阻止招兵且謝米諾夫與恩琴之代理人且得中東鐵路之贊助曾運新兵至古蘭垜（五）中國政府究竟是否欲阻止謝黨之活動如謝之代理人克里查乞斯基（Chreschachiky）在中國北京天津上海等處及中東路區域内之行動與中國及遠東共和國同一有害此等謝黨與恩琴一黨關係甚密已有公文證明之（六）遠東共和國之敵人居留於中國者亦爲中國人民之敵暗中活動反抗遠東共和國中國政府究欲遏阻之否遠東共和國政府始終包堅定之意願欲與中國人民及中國政府確立友誼的條約關係且熱切希望以均等及互惠之根據確立此項關係故期望中國政府不但對於以上問題予一坦白切實之答復且將施行有效力之方法阻止在中國境内對於遠東共和國之敵抗的陰謀及活動俾其從此消滅遠東共和國政府完全尊重中國及蒙古之主權然自覺有一種責任不能不宣言對於任何黨徒之侵犯遠東共和國及其公民之利益者不得不取迅速之行動以對付之兹又盡其責任通告中國政府恩琴與謝米諾夫兩黨今已與人民革命軍相接觸此後如繼續集中於蒙古遠東共和國政府爲軍事及政略上之理由起見不得不出兵追擊以期殲滅此等盜黨惟一經逹此目的遠東共和國軍隊將立即撤退此亦應預爲聲明者也遠東共和國外交總長優林（署名）一千九百二十一年七月十八日赤塔 
　　優林民氏此項公文一面文由我國駐赤塔代表沈崇動轉逹政府一面訓令該政府駐北京代表阿格勒夫氏向我政府呈遞本日（二十）阿氏已致函顏外表送逹通牒兹錄阿氏致外交部函如下中華民國外交總長顏博士均鑒敝國外交總長致閣下之公函已於六月十八日由敝政府奉交貴國駐赤塔沈代表在案兹奉敝政府命令囑以同等之公函一件轉呈閣下即請查照爲荷遠東共和國駐華代理總代表阿格勒夫七月二十日 
[京綏路貨捐風潮擴大]  
　　各商議决停運 
　　京綏路開辦鐵路貨捐一事各處商會屢以與民國二年裁撤豐鎭稅局原案不符具呈國務院曁財交兩部請予收回成命經財政部批駁顏世清竭力運動遂委顏世清設局收捐日昨由各處商會在北京總商會開會討論聞已議决自本月十五日（陰曆）起停運貨物作消極的抵制其停運辦法（一）以代表全體名義通函各地商會（二）由公備欵請代表往各地商會佈告經過情形（三）用白話淺明傳單痛陳京綏統捐與西北商業之關係及其他各種影響（四）停運期限以捐局撤銷爲止（五）停運界限以豐臺爲起點綏遠爲終點（六）停運後如有急於運貨者即以車輛輸送運價由各地商會與脚户折衷規定（七）勸導各小販出以和平切勿發生意見（八）停運後在京各代表仍繼續大請願聞此次開辦京綏貨捐係由財政部主張（按在前任周總長時）並未與交通部會商交通部累據商民請求撤銷咨詢財部亦無辦法現在商民旣有停運表示設一旦實行不惟路運稅收兩受其害且當此蒙亂未靖商業凋敝之時所受影響更不堪設想因是交通部對於該捐局殊不滿意已派員調查京綏路近日運貨收入數目以便向財部交涉而張景惠更有如不撤銷即將該局封閉之說（與代表談話之言）不知財政當局能就此轉圜否 
[直隷省憲之動機（天津通訊）]  
　　近來各省提倡省憲鼓吹自治潮流澎湃大有不可遏抑之勢直隷爲各省領袖天津當近畿咽喉省憲自治尤不容緩現經天津地方自治促進會時子周宋則久馬千里梁錫倫諸君召集會議並由巿政研究會推舉代表李實忱趙蓬先加入該會僉以策進地方自治實爲組織省憲之基礎自應羣策羣力積極進行該會曾發通知書兩次召集天津各村代表計贊成者已有一百五十餘村之多推定馬千里時子周梁錫倫擔任籌備開會事宜宋則久李仲吟擔任籌備演說事宜定於夏曆七月上旬開成立大會期以三日討論一切議案並經議决參酌民國八年新國會通過之自治法及現在南省規定之自治法以組織省自治法更進而謀直隷之實行省憲云 
[粤桂最近之戰局]  
　　粤桂戰爭連日以來粤軍已佔優勝兹將粤軍方面所報捷音依次列下 
　　在高雷方面者黄大偉寒日捷電云偉部於灰日完全克復廉江正擬分兵痛擊桂軍望風而逃退守清湖遂溪安舖向廉州方面逃竄現高雷境内已無桂軍 
　　又聞桂軍謀奪雷州其計畫原分二種一由楊永泰李根源使李根雲運動滇軍舊部蔡炳寰等使反其相向一由莫正聰派人運動現隷粤軍第二路陳司令覺民之舊部陳部多屬莫舊日部曲乃子粤軍回粤時由該路副司令潘乃德指揮者于粤桂兩軍未宣戰前已由張錦芳林正煊李根雲等現往廣州灣設法運動早已成熟故粤軍出師旬日駐雷滇軍及陳部同時潰變陳潘兩司令逃脫後查悉尚有數營足以自守遂求援于瓊崖善後處長鄧本殷鄧即派兵在海康徐聞等處登陸與陳部會同夾攻變兵各變兵聞梧州不守均無鬥志遂四散潰逃或繳械納降於是海康徐聞安舖遂溪各處次第收復雷州變兵一律肅清李根雲蔡炳寰等均已逃　廣州灣矣 
　　在廣西方面者梧州通信云容縣駐兵五　爲桂將吕春琯所部被粤軍翁式亮進攻已於十日　呈收復桂兵傷亡不少又云劉振寰於十二日佔領昭平後即傳檄平樂桂軍十三日該軍已派代表來謁劉　於十四日下午四時入平樂城現劉軍擬分兵兩路進攻一由新平進攻桂林一出荔浦直趨柳州又云粤軍　邦平楊坤如熊略三部於十二日佔領藤縣後魏師長　率艦隊進攻平南復有飛機助之桂軍傷已極衆守　劉逹慶令所部退出平南粤軍遂於十四日收復平城又桂將韋榮昌劉炳宇均退駐潯州於十四日宣布獨立魏部聞報即向潯州兼程前進十六日下午遂入灣州陳炯明當於十七日親自督師趕赴灣州以便居中國度云粤某報得電云沈鴻英劉振寰率其所部合攻桂林已於十五日完全爲粤軍佔領桂將陳炳焜李祥祿已率其殘部竄逃矣 
[陳培錕來省原因（福州通訊）]  
　　閩省自費毓楷入都後李厚基即電召厦門道尹陳培錕來省面商要公外間遂謂將以陳氏護理省長其所持之理由（一）謂李病後體甚不支益以腰部腫疾復作不能兼理（二）謂省自治潮流甚急陳閩人也以長省政足符閩人治閩之說然據個中人則謂費之入都對於運動省長勢必再接再厲費能長閩以財政廳長畀陳氏或有是事蓋預料將來趨勢財政困難必逹極點　費者實難其人也嗣探其内幕陳氏之被召與護理省長問題實無關係蓋最近易一警察署長必求之史廷颺之戚屬第一署長易以許韻琴即其一例而招募警察自用閩人近則各縣計畫分爲四大隊計二千餘名悉　徐州一帶招募其不以省長畀閩人兪可見矣至電召陳氏來省者係因軍界自尉官以下八月一日起發給全餉已見省令日昨李厚基責令趙毓煊運使月籌八萬元補助趙辭辦不到李怒欲易以陳故有是召孰知福建鹽務自由開放大非昔比益以副使畫分一半更不堪問陳亦堅辭李一籌莫展適有由京新解之項公債二百萬乃謂陳運使不幹可也下游僑商甚多募購當易爲力非先籌五十萬不可陳欲維持道尹位置乃唯唯承命即日搭輪赴厦著手進行唯前度之省軍需公債久未還楚大失信用已有華僑代表向李詰責之事實則此舉之有無圓滿結果殆未可必耳 
[皖省選潮與學潮]  
　　安徵第三届省議會選舉　自包辦選舉團體干涉選政以來各區初選發生風潮日有所聞如貴池搗毁票匭毆傷管理員泗縣和縣殺傷人命又蕪湖望江東流等縣發生舞弊種種怪將不一而足其紛爭最劇烈如懷寗者展期且已兩次矣昨日各鄉選民集合數千人宣誓自衛請求取締非法團體干涉破壞並請官廳保障當經聶省長准如所請今日已頒示禁止干涉並展期五日兹將其布告錄後照得選舉首重革弊而秩序尤貴安寗本届省會選舉迭經本總監督嚴令禁止金錢運動及包攬投票情弊在案現當初選之際果有上項情事發見凡本區選民資格之人儘可依照法定程序指名控訴若另召多人强行干涉萬一有少數無識之徒　雜其間釀成事端倡首之人豈能當此重咎本總監督爲愼重選舉維持秩序計除令飭警察廳遵照治安警察法對於結社集會及屋外集俣嚴加限制並飭懷寗初選監督對於省議會選舉投票嚴革包寫躉投積弊外合行布告仰該縣選民遵照親自到所投票務須依法辦理倘有逾軌行動立即拿辦至於屋外集合無論何項黨會非經該管警察官署事前核准者即屬違法尤不得任意違法致干重究昨初選監督布告展期云本縣初選舉情形滯礙手續未能籌備完全再展期五日改定七月二十六日舉行投票 
　　自六二舉潮發生姜生高琦被殺身死以後官廳對於是案無切實辦法法院亦懸未判决乃學生方面以法界獻媚權要遂質問法庭致發生衝突法官全體辭職電請法部將此兩案一併移轉管轄現法部來電令將此兩案移轉山東核辦昨教育界得此消息遂開緊急會議並推代表謁見省長請電陳中央移轉鄰近省分辦理並電各省安徽同鄉一致聲援不逹目的不止 
[蘇教育行政會議開會紀（二）]  
　　今日（二十一日）爲江蘇第五次省教育行政會議開會之第二日議員簽到一百四十七人上午八點三十分振鈴開會朱代議長主席依議程宣布（一）教育廳諮詢實施義務教育應如何寛籌經費案衆請將議程所列第三十安至第三十九案丹徒靖江江寗吳縣常熟邳縣淮陰泰縣泰興等縣第三科主任及勸學所長請議實行烟酒公賣及貨物稅帶徵教育特捐案及補列議程第二儀徵縣第三科主任請議代徵貨物稅以充義務教育經費案合併討論先後發言者二十餘人討論結果付審查主席復宣布議程所列第十五案至第二十九案崇明丹陽淮安嘉定崑山太倉邳縣常熟泰興高淳寶應泗陽海門高郵等縣第三科主任勸學所長縣視學等請議全省一律徵收畝捐辦理義務教育案及補列議程第三儀徵縣第三科主任等請議重申明令實行帶徵畝捐以裕教育經費案合併討論結果亦付審查主席又宣布議程所列第九案至十四案句容金山川沙上海松江吳縣等第三科主任勸學所長縣視學等請議規定漕糧特稅成數撥充義務教育經費案及補列議程第一儀徵縣第三科主任等請議截留漕糧以充義務教育經費案合併討論亦表决付審查休息十分鐘復開議主席宣布議程所列第二案至第八案省教育會請議籌辦義務教育及江寗江浦寶山東台溧水等縣勸學所長縣視學等請議增籌經費以資辦理義務教育案無討論均付審查議員劉永昌楊傅福向榮生先後發言謂議程所列第四十案至第六十二案川沙泰縣吳江江寗高郵邳縣揚中高淳江陰沛縣興化漣水句容上海第二代用師範江都銅山等縣第三科主任勸學所長縣視學小學代表等所請議各案或整頓房捐或實行屠宰稅或指定忙漕罰金或所得稅或抽收錢票特捐或徵收鷄鴨捐或承領沙田或鹽課附稅或酌撥廟產均關於寛籌教育經費問題請一併付審查衆無異議表决多數主席乃派定劉永昌等十五人爲審查員時已十一點四十分遂宣告散會聞下午二時將請蔣伯陽講演美英法德教育制度蔣省盦講演最新調查歐美之地方教育 
[南京快信]  
　　財廳所派津浦路查米委員劉鴻賓日前又在徐州截獲偷運蘇米四十包已將米扣留電省請示辦法 
　　津浦路局向美商訂購客車五十輛業經交通部核准 
　　金陵道尹警務處長會呈具報辦理防疫經過情形會擬結束辦法繕具在事各員銜名清册呈請軍民兩長分别酌給奬勵 
　　泗陽沭陽宿遷三縣公民張雁題等以防軍剿匪不力昨呈軍署請另派得力軍隊往縣痛剿以靖地方 
　　奉張作霖派杜承恩由滬購西藥計一百零三箱昨轉車運赴奉天 
　　贛陳光遠派劉春如赴京陳贛南軍事府顧問張一鵬由京來寗晚車返滬海軍部科長鄭寶菁過寗赴滬内部歛事向迪琮由寗返京 
　　王省長以天氣炎暑昨通告自本月二十一日起除有要公及特别情形外所有輪班例見各員暫停四星期候伏暑過後仍照常接見 
　　第一區預備組織省會覆選者因票價步漲已有劉某等數人停止進行票價前日漲至五百八十元現五百元尚無人過問一般掮客莫不懊喪 
地方通信 
[松江]  
　　决選大武劇續誌第一區决選演成武劇已詳昨報初選沈監督於釀事後往晤複選監督商略辦法當以各監察員多數聲明不負責任因即會電總監督報告情形大致謂十時左右選民異常擁擠一時猝不及防致一五兩號票匭略受微損業經加封送署保管請予賜示俾實遵率云云至選民方面事後電省之文如雪片拍出要皆含有黨爭色彩按之事實都非眞相此事恐非短時期所能了結也 
[蘇州]  
　　青陽港擬闢模範村近有某蘇紳等發起擬將崑山縣境青陽港地方闢爲模範村集合同志三百人各購地一百畝合三萬畝爲一區如果成爲事實殊爲盛事惟該處皆屬低區將來塡高殊非易事現下田價每畝約值三十元至五十元 
　　周塲長决計辭職蘇省第二工塲自遷移胥門外鋼元局基址以來塲長周瑋文於塲務頗能整理現因某項關係决計辭職日來已將各項賬目清理預備交替矣 
[南通]  
　　紗布巿面起色通縣出產以花紗布爲大宗布向銷於營口一帶爲數頗鉅去歳因受劣貨影響銷路停滯業花紗者因有連帶關係咸遭折本今夏營口銷售通布頗爲暢旺駐營各行號函電催促起運布疋者日必數起此間紗布巿面近日頓現起色日昨大生紗廠開盤之魁星紗每箱價格自二百十八元增漲至二百四十四元購者尤復踴躍後由該廠限制各莊購進箱數聞是日售出五千箱以爲應巿之需日内紗價仍有看漲之勢 
[鎭江]  
　　夏繭最近消息鎭屬徒陽壇溧揚五縣爲育夏蠶最盛區域詎料天時不正寒暖失度加之　雨兼旬夏蠶大受影響統扯收成祗有三成之數農家均呌苦不已惟各縣繭行均已開秤五六日巿上到貨甚少夏繭價已開至六十四元尚無大批可收聞各繭行均定於日内一律預備結束云 
　　江北水荒紀洪澤湖近日水勢陡增丈餘沿湖各村莊房屋被水冲倒者計有十餘處並有壓傷人命情事身田之淹没者約計數萬畝現經竇應淮陰各縣紳富籌辦臨時振濟而淮揚道尹亦將湖田被災情形電呈省長核辦矣 
[九江]  
　　湘難民之傷心語前日九江開到民船四艘裝來湖南安化縣（岳州屬）難民二百六十四人昨又續到兩艘裝載難民一百四十四人泊官牌夾吳鎭使傳道尹因前奉省令不許入境當飭軍警迫令出境難民大都拖男帶女熟衣百結鵠面鳩形慘不忍覩詢以該地現狀一老者云白米每石鋼元五十六千我們逃難票（即逃荒票）上載二百六十四人多半流離死亡僅百餘人矣曾有慈善家設有一慈善所不能全數收容鬻子女亦無人承受五十以上老婦餓斃不少初生胎兒亦多不願養育十三歲以上女兒以斤論值每斤約銅元八枚但冀得有生路而已現到各埠均畏如洪水猛獸不知何故前數年我等亦富家翁不料水災兵禍相逼而來桑田滄海（安化地勢低窪堤壞洞庭湖中瀉入成爲巨浸）至此窮境尚有未得逃荒票坐以待斃者我等身雖存在不啻處活地獄中其言絶慘 
雜評一 
[桂系失敗（庸）]  
　　桂系之此次敢於發難半中大兩廣主義之餘毒半亦爲北方空言接濟所紿今者桂林失陷南寗動摇陸榮廷且有出走之說赫赫軍閥不旋踵而一敗塗地自作自受固亦無足惜也 
　　特是北京政府平日所標榜之統一政策其進行之兩大方針一爲選舉一爲援桂選舉部題旣受浙盧通電影響而新新國會無觀成之望今陸榮廷又倒桂系之勢力摧毁此後廣西一省必將與北方脫離援桂之說又成過去之幻想北方之統一政策至此直可謂宣告死刑故桂系之失敗亦不啻北京政府之失敗吾不敢以政策失敗應負責任之說期望於政府中人特不知自今以後又將何以解嘲耳 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北京學生代表之通電]  
　　希望國人注意太平洋會議 
　　各報館轉各學生聯合會各機關各團體均鑒太平洋會議關係國家存亡凡屬國民皆應深加注意頃致北京學生聯合會代電請其研究主持特抄奉逹文曰北京學生聯合會鑒太平洋會議之呼聲喧傳各地然檢閱文電鱗爪之叙列甚多具體之陳述鮮見寶慈世芳承派來滬對此關係國家命脈之事不敢緘默用竭鄙懷遠塵清照竊以此次太平洋會議凡關於巴黎和會之一部條約國際聯盟未决議案英日聯盟中日不平等條約皆將議及中國前途一線之生機或繫於是中國末路最後之打擊或亦在於是重病求醫劇藥見投死生之數定於俄頃謹就各方面關係所及列陳備覧巴黎和會以解决對德戰後事項爲主眼對於參戰强國之盟約關係束縛綦嚴未易解脫山東問題因是而陷悲境此次太平洋會議旣别爲一事而召集之國家實爲美國前此之束縛較少此時之助力爲多平反前議不爲無望惟吾國以積弱之狀况值紛辭之時期國際外交錯綜萬變偶一伯愼爰書已决此日之處置有差將來之追悔無及此不能不請深爲注意者一也國際聯盟雖爲國際間仲裁機關操持其間者實爲列强美未加入日自爲謀英法與日利害相依時加臂助以魯案提交解决希望極微幸得太平洋會議之召集有可以公平解决之望然國際聯盟所議及者爲全世界事項東亞問題尚有可以迥翔閃避之餘地太平洋會議據十九日滬報載美國務院發表太平洋會議之要領撮其旨約爲限制軍備與解决遠東問題所謂限制軍備大槪指美日而言意在彼此不從事於軍備擴張之競爭而以會議方法謀在華事項之妥協所謂遠東問題即解决向來列强在中國領土之糾紛關係以是知太平洋會議實爲列强解决中國事項之會議年來南北紛爭國基不固地位保存在於外交一髮千鈞危機四伏此不能不請深爲注意者二也英日同盟英藉以保全其東亞之商務與利益日藉以發展其東亞之地位與領土交相爲用繼續自在意中雖吾國竭力反對英日亦自進行不顧惟英日同盟與美有莫大之關係英美日美關係不同要皆不能不重視美之主張此次太平洋會議如英日以他案對付美國或由妥協之方法以緩和美之主張美若無異詞英日聯盟立即繼續吾國國命在人掌握刀俎旣操魚肉何惜此不能不請深爲注意者三也五七二十一條國人旦暮不忘日亦以威脅條約恐不能得列强承認乃爲種種企圖以參加歐戰爲交換與他國商約層出鱗比其他滿蒙及軍械借欵各項無不鈎心鬭角使盡巧謀前此盤馬彎弓今正抽刀試劍含哺肉餌彼何能抛臨危生命我宜愛惜此不能不請深爲注意者四也綜上四端太平洋會議之重要已可槪見政府埋首内爭各謀私利國民沈酣入夢充耳不聞致國事於不問貽外人之誚譏瞻望四方心傷不已我北京學生聯合會之組織原於外交五四六三而後此志不懈太平洋會議之關係較前各事均爲重要自不能忽爾輕視務祈函電呼籲研究主持喚起國人之注意發表正確之主張國家前途庶多裨益寶慈世芳如有一得之愚亦當續陳用供採擇臨電慨然不勝切盼之至北京學生聯合會駐滬全國學生總會理事林寶慈代表唐世芳同叩禡等語查太平洋會議關係旣極重要務乞各界人士起而研究人選與提案各事先期預備以圖良好之結果國家前途實深利賴北京學生聯合會駐滬全國學生總會理事林寶慈代表唐世芳同叩禡 
[胡適之之譚話]  
　　北京大學教授胡適之君於十七日由北京來滬將在商務印書館編輯所爲一個月之考察昨有某君至胡君寓所訪問北京學潮事今由某君記其問答之言如下（問）此次北京學潮是否已因調停而解决（答）我（胡君自稱）出京時教職員校長學生三方面對於調人提出的條件都已表示贊成連日京電所載大致相同大槪此次學潮已可算是解决了（問）此次解决之條件何以如此委屈求全（答）此次調停之主旨在於認定教育經費爲本題而認六三事件爲一件不幸的板節六三事件之發生確能促進教育經費問題之解决如此次三百萬元之保證品若無新華門的慘劇恐不能做到是六三事件已發生問接之效果了至於此事件本身之滿意解决非根本打倒軍閥之專横不可决非懲辦一二軍警即可滿意因此北京教育界對於六三事件之以致府慰問與賠償醫藥費爲解决條件雖不能滿意然爲保存北方高等教育計亦只得委屈承認（問）此後北京教育界可以無事否（答）永久無事誰也不敢說但此後每月由交通部籌撥二十二萬元此欵由財交教三部訂明不移作别用此已可救教育部無一文收入之危險萬一此欵有一二月不能付出則此次新增之二百萬元證劵旣有鹽餘作抵亦有抵押之效用可由銀行界暫墊欵應急故依我個人看來北京的教育界的經費一方面二三年中若無甚大之改變大槪可以維持下去（問）北京學潮解决後即可以開學否（答）不能立即開學因爲各校都有招考新生等事須先辦善後辦法大槪約有幾層（一）署假内一面趕辦招考新生事一面設學術講演（二）提前開學八月中旬或能開學（三）開學後第一學期作爲上學年的第三學期（四）開學以後不再放假如天津南開學校本年的辦法（問）北京大學教員曾有捐出停課期内應得薪俸之一部分作爲北大圖書館建築費此議能實行否（答）不但北大北京高師亦有此議大槪此議必能實行北大圖書館即在新大樓之第二層此次幾被奸人縱火燒去故北大圖書館之建築尤爲急務現聞蔡孑民先生與北大教授卜思先生在美洲已開始捐欵聞已募得數萬金此次教職員若捐出一個月的收入亦可得四萬餘元以此兩欵作基礎加上國内的募欵一二年内當可有一個完好的大學圖書館出現（問）先生對於北京教育界的希望如何（答）北方决不可無一個教育中心我們無論如何終當竭力奮鬭保存北京的幾個高等教育機關我們這一年以來爲了教育經費問題不幸荒廢了無數學子的無價光陰這是我們很抱歉很慚愧的現在這個問題總算有個結束了我的希望是我們以後總要努力做點學問上的眞實事業總要在黑暗的北京城裏努力保存這機個「力薄而希望大」的高级學校總要他這一線的光明將來逐漸戰勝那現在彌漫籠罩的黑暗 
[東南大學組織大綱奉部批准]  
　　國立東南大學去冬由教育部令派郭秉文博士爲籌備員經郭博士經織籌備處悉心籌畫擬具大學組織大綱計分文理教育農工商五科除商科大學現已由東南大學與曁南學校合立上海商科大學外其餘四科俱設在南京聞是項組織大綱前由郭博士呈報教育部業於本月十三日奉部核准云 
[教職員聯合合復重慶電]  
　　上海學校教職員聯合會昨復重慶教職員快郵代電云『眞電奉悉尊處舉派胡文淵晏昌裕陳教修三君赴會具徵諸先生之熱心欽佩無似惟是敝會係上海一處之學校教職員聯合會至全國教職員聯合會則滬上尚未有此項組織相應肅復並頌公綏上海學校教職員聯合會養』附重慶來電『全國教職員聯合會敝處舉胡文淵晏昌裕陳教修赴會渝教職員眞』 
[增收漁稅之先聲]  
　　海軍部前與財政農商兩部會銜呈請整頓漁業稅收所溢稅欵以充海軍部經費當奉大總統命令核准由部令行本埠海軍總司令公署籌商辦法呈復核辦在案兹聞政府現擬增設漁稅督辦江浙兩省各設漁稅分辦處不久即見明文並聞海軍部對於增收漁稅一事積極進行已派定軍法司司長鄭寶菁由南下從事調查將來擇魚汛最旺之區設局開辦俾得增益面於海軍餉項亦可略資補助云 
[照錄工部局致上海總商會函]  
　　爲米店領照事 
　　工部局於米店執照條文修改後曾致上海總商會一函照錄如下逕啓者米店領照一案前准七月九號大函敬已閱悉近日復承惠臨請由敝局將各欵籌議妥洽之後於應加修改之處切實指明查敝局因領照問題已接有請願書二百起自當准將條欵修改藉符敝局六月二十五號函中保證各節兹分述於後今主要反對之點在規定捕房及敝局人員可往領照地點查訪各條及第六條聲明將來或有禁止囤積章程云云以上各項經敝局决議領照章程第六條准予撤銷其第三第五兩條雖仍存在然於入米業公會各米店另加特欵一條即領照人如係任何米業公會之會員倘由該公會代爲編造存米確實報告則該領照人可不受捕房或他種局員之騷擾至於照費一層敝局於現在每半年納費一元實不思有所更改再者此次承貴會於敝局之領照辦法之合理及居留租界有服從租界章程之必要凡此數項向米商切實勸告熱誠毅力實深感佩合併附逹 
[米店領照解决後之縣署呈報]  
　　上海縣沈知事因公共租界工部局取締米業領照一事由總商會擔任向工部局磋商修改條件至今多日究竟已否解决特派警佐程渭南前往調查禀復核辦兹據復稱此案已由聶會長與工部局磋商將領照章程第六條修改外其餘原定章均無更動廿一日下午總商會已將執照二百張送往嘉榖堂先行塡發惟英美租界共有米店三百廿四家不敷執照現已續領至照費每張計洋一元先繳半年如米店不能即繳應由嘉榖堂先行籌墊故此事已告一結束等語沈知事據復後昨已轉呈王省長請爲鑒核矣 
[日商請續租浦東揚子碼頭]  
　　浦東揚子碼頭係吾國交通部所轄前由日商海洋社租賃至本年八月内期滿現聞交通部有俟期滿後即與該社解約另行出租之消息而海洋社則以原約上載明有續訂之優先權故在期滿三個月前電逹交通部請求續租三年現交通部尚無回電答復云 
[航業消息彚紀]  
　　昨日由烟津來滬之奉天號裝來天津金城銀行之現洋十萬元分裝二十五箱又本埠大德昌向敦義銀行等運來之寶銀三十三箱計十萬兩而招商局之廣大號本日開往香港有本埠大德昌裝往香港永德莊之大條銀二十一條計二萬一千兩又金洋兩箱值銀八千鎊現洋十三箱計四萬二千元又太古公司之頴州號今日開往港粤有錦經綸運往廣東寶銀五十一箱計三千零六十只合銀十五萬三千兩又有裕和莊裝赴香港愼餘之大洋四箱計一萬四千元小洋三箱計十萬角另有銀元四箱計一萬五千元裝往汕頭計有現洋二十五箱合十萬元云 
　　太平洋郵船公司之愛瓜多號此次來華於昨日進口裝來本埠中國銀行之大條銀一百三十五條花旗銀行七十九條日本横濱正金銀行九十二條美國機器棉花一千餘包白脫油二百四十八桶紥鐵一千零五十四件水果罐食三千件洋紙二百件牛奶七百九十箱餘爲橡皮及雜貨至出口貨今日裝往小吕宋者有麵粉一萬三千包火腿四十七箱蒜頭七百件 
　　本埠江南造船廠現代日商海洋社建造三四千噸之外洋輪船三艘大約在明年初方可落成該三輪出廠之後海洋社即在上海添闢烟津海參崴之航線又日商天華洋行因發展中日航路在上海添設分行並增造新輪船兩艘預備開駛日本至上海兼赴吾國南部各處擬於年内將兩新輪趕造出廠實行開班上海及中國各處之營業即委派海洋社之宫田氏代爲經理 
　　法蘭西輪船公司加浦阿可那號本月二十日由上海裝出黄白生絲四百五十二包又野絲二百零三包共六百五十五包運往波賽·米蘭·馬賽里昻等處以裝往里昻者爲最多計三百七十七包又有廢絲五百八十四包係運往馬賽 
　　法郵船包島斯號昨由法國開抵上海明日上午四時赴日本下月十三日還法時有北京送往里昻大學之留學生二百數十名云 
[昨日車運進出口現洋與寶銀]  
　　昨日（二十二日）滬寗路大通運銀公司承運天津裕津敦昌信富永孚洽源銀號裝來寶銀七十箱計重二十一萬兩又南京裝來現洋四箱計二萬元均於昨晨到滬而本埠中國銀行運往南京計有寶銀九箱重二萬七千兩交通銀行三箱重九千兩均係交造幣廠鑄幣者又有現洋三萬一千元運至鎭江一千元運至蘇州又同和運銀公司運現洋七萬元至杭州一萬一千元至嘉興 
[德領署預備懸掛新旗]  
　　文匯報云黄浦路前德領署現正從事修整預備懸掛新旗大約將供人居住德國新國旗之形式業已擬定係黑紅黄三色而商船則將用黑白紅三色之旗云 
[雲南存欵訟案之餘波]  
　　唐繼堯代表李鴻綸與在粤滇軍代表梁說因爭奪繆嘉壽經手存入本埠美商友華銀行之雲南公欵訟於公共公廨判欵由李領去李准由陳仲賢（即陳重言）具八萬兩保李遂會同雲南省政府派遣來滬提欵之代表至該銀行提取各節均詳本報兹悉李應領之十六萬餘兩因梁說堅持須分一半致函該銀行止付昨日梁說之律師又遞請求書於公廨並到堂聲述前次堂諭欵由李領李交舖保交保時間俟唐繼堯來電爲止查唐繼堯業已卸職無權處理此事故應得到雲南政府正式公文或電報方可解决是以要求延長被告交保時間云云據李鴻綸律師聲稱被告遵諭覔保後前往提欵詎原告律師預先致函該銀行止付今其請求延長交保期間一層敝律師極端反對經兪襄讞商之英包副領事以原告聲請殊無理由諭令註銷 
[爭購金業交易所股之訟案]  
　　有錢義伯者本非金業中人嘗購有上海金業交易所之股份五十股此次該所添招新股陳不得分派遂延律師在公共公廨控該所擅添新股不肯與舊股東分攤請求給諭禁止該所傳訊據錢義伯之律師聲稱錢係該所股東一份子該所股本總額爲五十萬元分作二萬五千股每股計洋二十元錢認購五十購執有股單近該所又增招七萬五千股若照舊股東分派金子同業計得六萬股業外人得一萬五千股錢雖非同業但照舊股分派可得新股一百五十股該所不允照攤以故訴請訊斷云云據金業交易所代表查若梅所延之穆安素律師聲稱金業交易所係金業同行所組現在籌備尚未正式開幕該交易所招股章程第四條載明發起人每名以認購二百股爲限有選舉董事權及被選資格若業外人購股祗以五十股爲限原告旣係業外人且已得五十股照章已屬滿額何能再增至招添新股一層第八條中已有規定如資本不足得可招添該所已稟請農商部立案被告行爲悉照原定章程辦理原告所訴毫無理由應請註銷中西官遂退入休息室磋商之下升座宣判云本公堂查該公司招股章程及該公司所出暫時收條所載認股條件第四欵有業外人所認之股不得過五十股等語公司目下添新股亦不得要求强行攤認本公堂認原告律師之請求毫無理由應請註銷堂費歸原告負擔 
[滬商歡宴李德立紀]  
　　昨晚七時滬上著名華商假座一品香設宴歡迎澳洲派來駐華商務專使李德立君到者有沈　石王一亭等五十餘人由董體芳主席馮仰山宣讀頌詞沈礱石·黄席珍·姚愼卿·相繼演說繼由李君致答詞直至九時許始攝影而散 
[四馬路商界聯合會職員會紀]  
　　昨晚十時四馬路商界聯合會開職員會會長趙南公主席徐衡一記錄（）一取締本路雉妓問題主席報告陳大普彭導良等二萬餘人具名來函責問本路對於雉妓任其調笑茶樓拉客馬路陷害行人不加干涉其實本路以雉妓之關係良善之人視爲危途因之商業亦無發展之希望請討論對付辦法衆以此事關係行政應由會中致函工部局取締表决通過（二）省選舞弊問題主席謂此事已由各路查得舞弊所在並報告總商會來函柴英生孔志賢徐衡一互有討論結果仍與各路公共進行（三）消費協社問題主席報告與各路會商組織意見及簡章並言消費全部衣食住均包在内協社即合作其餘利視消費數目之多寡而有分配之準則如能擴大範圍且可以調劑社會使物價不至劇增而泯奸商之壟斷米爲吾人主要之食品故撥先辦孔志賢謂應照公司組織照股創辦堅人信用方易辦理徐衡一謂烟酒等等亦在消費之列此事宜由一部而漸擴充須集會多人方不至棘手結果與各路同志會商以個人名義發起（四）太平洋會議問題主席謂太平洋會議專係解决我國問題哈定總統以太平能與國關係邀我國加入其提携我國之盛意實堪欽感惟此次會議實爲我國生死問題旣有人予我以誠懇之提携我國民不洋不一致表示對此會議之眞正意見及希望以供提携我者之提携資料乃返觀我國　官僚階級只知爭權資產階級只顧謀利對此生死問題反漠然無動於中此等毫無感覺的民族豈不令提携者失望現在事已急迫應如何促起國人注意請大家討論衆咸以此事關係甚大非合全國力量不辦本會力微只有盡我警告之責以促國人之注意結果另函總會發表宣言（五）施送醫藥問題决公請副會長項松茂籌辦議畢已十時半遂散會 
[設立金洋交易所之近聞]  
　許世英黄式如徐五孫潘成章等二十二人爲設立金洋交易所事呈請護軍使署備案業奉何使批准昨日何護軍使電咨農商部文云據許世英等設立交易所呈請備案等情查該紳商等所陳各節尚屬實在據已另呈貴部立案除已准備案外相應電請查照 
[繭商上農商部電]  
　　上海繭商徐葆椿等八十四人昨上農商部電略謂某某等設立上海絲繭交易所對於繭商旣不開會又無通告輒以單方之結合假用絲繭之名稱事實條例均不符合疊次詰問槪置不答近聞有人私設全蘇全浙等繭業聯合會希冀蓋此圖章冒稱全體朦混鈞部保留繭字殊不思商等設號上海人數衆多非由全體合組當然不生效力特先馳電聲明商等對於某某等籌備之交易所並水認股完全脫離借用種種名義全體不認應否按照條例飭將名稱内繭字取銷伏祈鈞部執法定案實爲公感上海繭商徐葆椿張建秋王仁濬等八十四人公叩皓又繭商趙炳第五十四人亦上農商部一電意同詞略 
[又有一批華工回國]  
　　法國公司郵船於昨日下午三點時載回華工三百餘名當由法總巡費君得悉立飭探目沈德福包探陸海林徐新法等前往碼頭照料當即導引至大自鳴鐘捕房給以飲食至晚即偕同至北火車站搭十一點半開行之夜車赴寗轉送回籍計至浦口者二百六十六人至天津者五十五人至青島者四十八人云 
[國内輪船運貨進出口之調查]  
　　進口貨（長江）（一）招商局之華大輪船昨由長江來申裝來小麥二千五百五十三包麫粉六千二百包黄豆八百四十二包機花四百包棉花一百十四件黄白絲三十一件青蔴一百件桐油一百五十四桶夏布五十四件茶葉五十七箱洋莊茶四十簍青茶十四箱粗布二十五件尚有水靛磁器皮貨冬菜棗子上紙水烟緞子與雜貨（二）太古公司之吳淞號裝來糧食七千零八十一包青蔴一千九百七十件桐油一千九百零三桶生油三百六十桶茶葉六十箱黄白絲二十九件此外尚有羊皮紙頭木板土酒皮油香烟緞子與雜貨（三）鴻安公司之華利號裝來小麥一千二百九十三包黄豆三千三百二十七包豆餅一千零三十七塊洋莊棉花二百四十三件麵粉六千二百包青蔴一百件芝蔴八十一包蠶豆六十包鐵絲繩十九件尚有藥材綢子檀香棗子等貨又轉口貨桐油三百桶驢皮五件藥材六十件（福州）招商局之飛鯨號昨日由福州裝來大茶六千四百三十七簍小茶一千一百五十二簍茶末二百二十八簍荔枝一百七十七箱生姜七十件花乾七件雜貨五件（寗波）寗紹公司之新寗紹號昨由寗波裝來棉花一百包棉紗八十件土布七十七件蠶豆九百四十八包餘爲雜貨 
　　出口貨（港粤）太古公司之頴州號本日開往港粤兼赴汕頭計裝往汕頭貨有麵粉一萬一千二百八十包白米一千一百二十包黄豆七百九十三件青蔴六百二十五件洋紗二百零一件花生仁四百九十八包棉花三十件尚有烟葉冬菜藥材香烟紙傘與雜貨又裝往香港之貨有生油二十桶麻皮三十件及猪油瓜子蓮心白菓洋酒木耳金針皮蛋及雜貨又裝至廣東有洋紗三百十五件棉花一百五十包土布五十七件生油二百三十桶雜貨三百十九件又招商局之廣大號裝赴厦港粤有麵粉一萬二千五百包黄豆四百五十包乳腐及酒一千六百二十六壜花布八百九十六件餘爲雜貨（寗波）寗紹公司之新寗紹號昨日裝出白米百三十五包芝蔴二百二十八包洋布一百二十九件靛青五十五桶餘爲香烟肥皂水菓汽油洋釘與雜貨 
[友華銀行銀巿報告]  
　　中美新聞社譯友華銀行二十二日報告云昨日倫敦銀價近期高一便士遠期高一便士之四分之三紐約銀價高六角一分倫敦紐約間匯價仍不動今日此間開盤高半便士金洋高半分交易價金鎊現資爲三先令九便士半七月份爲三先令九便士八月份爲三先令八便士又四分三金洋七月份爲六七半八月份爲六六又四分之三巿况終日較弱買入者頗多 
[本星期之絲巿槪况]  
　　本星期來絲巿甚形活動各牌絲經成交甚多　計有雙虎牌廠絲十五包扯價八百四十兩金獅牌廠絲三十包扯價一千兩山東黄絲十一包扯價八百五十兩黑獅牌八繭灰經二十包扯價九百六十兩綠兵船牌廠絲二十包扯價一千一百八十兩龍鳳牌四川黄絲二十包扯價八百八十兩金銀镰牌八繭灰經二十包扯價五百三十五兩杏花牌八繭灰經十包日塔牌又十包雙龍牌又二十包黑塔牌又十包葵花牌又十包雙象牌又十包扯價均五百三十五兩懋愿雙鹿牌四川黄絲二十包扯價八百兩仁和鶴片明州絲十包價八百兩旭日牌又十包價八百八十兩金平牌明州黄絲十包價七百八十兩石花牌又十包價七百八十兩雙龐牌八繭灰經八十包扯價五百四十兩天來龍牌廠絲五包價一千零五十包CYC廠絲十包價一千零十兩龍馬牌明州黄絲十包價九百兩旭東牌黄絲十包價九百兩巴拿馬八繭灰經十包駱駝牌又十包雙龍牌又十包雀梅牌又十包扯價均五百四十兩肇興鶴牌黄絲十包扯價八百八十兩龍鳳牌黄絲十包扯價九百二十兩頭二號八繭灰經五十包扯價五百五十兩雙鶴牌廠絲十三至十五條份二十包扯價九千七百七十五兩共計成交六百零二包云 
[本星期成交之紗數]  
　　本星期中成交印紗計一千零五十包其中十支紗計九百包價一百二十五兩至一百三十兩係四川帮辦去又十二支紗一百五十包價一百二十五兩係内河諸帮辦去本埠各紗廠計開出二千六百包計十四支紗二百包價一百五十一兩十六支紗一千七百包價一百四十七兩五錢至一百五十八兩二十支紗七百包價一百七十六兩五錢至一百七十八兩除二十支三百包及十四支二百包係本月期出貨外餘均係八九月期貨小包紗成交計五千五百包云 
[本星期進口之印日紗]  
　　本星期中進口印紗計三千九百二十四擔日紗計二千六百三十一擔自元月迄今進口總數計印紗六萬七千二百七十七擔日紗九萬零七百　本週中出貨計印紗四百五十擔日紗一百五十擔皆係銷售本埠並無運往他埠本週止本埠計存印紗一萬二千八百七十九擔（尚有一千一百九十四包在船上未出）日紗二萬九千四百七十二擔云 
[再誌米船户私賣米石之澈查]  
　　南帮米商公所各米客因日前嚴少泉經售　蚇奚丙大船米石斛卸虧短升合十五石奚有盗賣與恒盛行情事爰特開會函致仁榖堂司月及張葉兩董究昨日各米客又爲此事在公所開會僉以我米客擔任經售所獲倜金甚微虧短升合屢次賠貼損失不資今幸而查出但歷來被其朦蔽不覺得不知凡幾經衆核議之下决定推舉調查員四人擔任查察一面再催仁榖公所從嚴處分收贓之恒盛行以儆將來而常帮各米客聞悉此事擬會同辦理故推嚴少泉爲代表與常錫帮接洽會同進行再行訂期開會籌商乃散會 
[任筱珊赴杭]  
　　滬寗滬杭甬鐵路管理局局長任筱珊氏於昨晨七點三十五分由北站乘坐一號花車附掛早快車赴杭至莫干山避暑會察視一週後再至杭城督軍署與盧督有所面商大約下星期一可以返滬 
 
 
 

Page 15

 
 
[閘北水電廠長更調之原因]  
　　閘北水電廠廠長湯文鎭業奉江蘇王省長令飭交卸廠務歸新委之馮成熊接辦已紀前報兹悉此次更調原因緣王省長前接某省議員談及閘北地方近來商巿日盛户口殷繁原有之蓄水池及機器均不合川急須大加整頓馮君前隨乃父在廣東辦理水電有年富有經騐故由京兆菸酒事務局長改任今職不日即可到差視事矣 
[警廳取締售賣食物之布告]  
　　江蘇淞滬警察廳昨發布告云爲布告事照得時届夏令天氣炎熱居民食物飲料最宜注意清潔以重衛生蓋以此種不潔食物實爲傳疫之媒介也近查外間所售各種食物飲料其講求清潔者固多而臭穢不潔賤價售食者亦所在不免若不從嚴取締殊於公共衛生大有妨礙除通令各區隨時切實查禁外兹特訂取締簡章十條仰居民諸色人等一體知悉嗣後如果查有售賣不潔食品違犯定章者定即拘案分别罰懲决不寬貸其各凛遵切切特布計開取締飲食簡章十條一魚餒肉敗不准售賣一病死牲畜不准售賣一猪牛肉未蓋印者不准售賣一蔬菜水菓已經霉爛變色者不准售賣一刀切西瓜須用紗罩攤 
旁須置盛放瓜皮菓核之桶或筐籃違者禁售一冰忌林荷蘭水及凉粉糖水等不准攙和生水冰塊違者禁售一魚肉及一切油膩物隔宿者不准售賣一熟肉糖果燻炙等物須用鉛紗罩護違者禁售一茶灶水爐不開之水及餿茶葉等不准售賣一其他一切妨碍衛生之食物飲料不准售賣 
[旅館内發生暗殺傷人案]  
　　寓居十六舖迎賓旅館附設永利輪船公司内之浙省海門號商莊客黄巖人楊伯藩前晚（二十一日）被已歇茶房陳清村（一作綠春）（即陳阿村）袖藏利刃混入該公司俟大衆臥靜後陳即持刀闖入楊之臥床前揭起蚊帳用刀向楊頭部　喉肩背等處亂砍然後棄刅逃避惟因大門鎖閉不得脫身遂至後披屋内暫躱楊從睡夢中痛極警醒尚能喊救一二聲繼即昏暈楊弟叔瀋（一作樹藩）在内亦同居雖聞其兄呌喊亦不以爲異直至昨晨天將黎明察知乃兄氣存一息大駭遂報告該公司前後搜查未獲當即報告站崗之第五守望警察李樹山于秀江進内查看但見楊臥於血泊中旁有兇刀一柄其時旅館内各寓客相繼起視後僉云未見兇手奔出棧門應仍潛藏屋内遂由站崗與寓衆遍室搜捕初無踪影直查至後進所堆雜物之空屋内始見一人蹬伏隱處疑而拘究始認明果係兇證陳阿村無誤當即將受傷人楊伯藩同其弟楊叔藩並永利公司經理李一鶴等一併帶入第一區警察署王金山署長察得受傷人勢頗劇飭先舁送上海醫院療治一面詰問楊弟叔藩據稱上年陰曆八月間因在號中失去鈔票五百元當在茶房陳阿村之衣箱内搜出贓洋四百元追由保人照數賠足交還後即將其辭歇現因失業挾恨來此報復暗殺胞兄以致受傷等語詰之陳供認恃刀砍傷楊伯藩不諱並云實因失業以來有人代薦傭工不料屢遭中傷致無立身地位不得已用此謀害手叚等語署長以案情重大飭將兇證連同兇刀先行移送地方檢察廳訊究楊叔藩着自行投質嗣奉檢察官提案研訊之下判陳收押兇刀存案問官擬赴醫院察看伯藩傷勢以憑核辦嗣據該院函稱伯藩受傷多處而以喉間受傷爲尤重現雖用藥封固生命尚未能保傷者應以安靜爲宜請暫勿檢騐云云問官准之故昨未騐云 
[撞翻渡船溺斃二命之請驗]  
　　曹家渡振泰紗廠雇用周養玉即周阿四之划船前日（二十一日）下午一時許裝載各小工過渡忽有蔡寶義張三虎所駕糞船迎面撞來致將該划船撞翻全船小工俱紛紛落水當經鄰舟分投施救除救起外尚有該紗廠機器匠徐開開小工樂金魁即陸金魁等二人迄未救起屍無踪跡水巡隊巡警聞警趕到將蔡張周三人先後拘獲於昨上午函送地檢廳請辦未幾徐陸二屍亦已撈獲即據二十八保十二圖地保許鳳臺投廳稟請相騐屍妻陸王氏亦投廳稟稱丈夫陸金魁今年五十六歲原籍海門此次死於非命請求伸雪王檢察長諭候派員往騐 
[汽車夫傷害人命押一年]  
　　汽車夫徐薛根於十七號開駛三千五百十五號汽車經過楊樹浦平凉路東寗國路相近將六十二歲之行人滕桂山撞倒碾傷斃命業由捕房報官相騐諭着死者之婿李道生領屍棺殮候核在案昨日下午經張襄讞會同美奥副領事升座飭捕傳齊人證將徐提審首由一百七十一號印捕與華探謝水泉相繼上堂稟明調查得是日被告汽車駛至該處係山東往西雖不甚快但未鳴汽笛其時死者欲穿過馬路致遭撞倒該車夫肇禍後希圖脫逃仍鼓機直前然以心慌故又將汽車撞及該處之電線木而後始傳云云次由死者之婿李道生上堂請求伸雪質之徐供是日車載四粤人由吳淞來經過該處見死者欲穿過馬路我即揑喇叭而彼不聽致不及避讓將其撞倒云云中西官核供磋商之下以被告玩忽業務傷害人命屬實判押西牢一年以儆 
[扛夫毆斃印度更夫續誌]  
　　扛夫靑口人袁五於十三號下午在楊樹浦黄浦碼頭與印度更夫衝突糾黨將該印人毆傷身死被捕解由公共公廨押候訊究等情已紀前報昨晨捕房將袁解廨據一百九十六號西探奎爾上堂稟稱屍體業由英領事署騐明現正查緝在送帮兇請求展期開審經李襄讞商之英包副領事諭將袁五帶回捕房收押展期一禮拜補提同黨到案訊辦 
[續誌金神父路之命案]  
　　法新租界金神父路某作場工人杭州人奚洪寶於前日上午十二點時在門前向小販周阿寳購食凉粉起釁互相動武後同至寶建路捕房時奚忽然倒地身死將尸車送同仁輔元堂騐尸所候核各情已誌昨報昨晨捕房將周解送法公堂先由捕頭上堂稟明前情繼由見證姚德芳胡阿根兩人投稱昨日民人等目見死者向周購食凉粉因粉不甜故此囑周再加白糖不允以致口角繼由周先將死者毆打旋即同至捕房奚忽然身死是否毆傷身死實不知情詰之周阿寶供雖與死者爭鬭並未擊傷要害餘供支吾中西官判還押聽候死者家屬到案再核嗣至下午中西讞員及華界楊檢察官帶同毛檢騐吏蒞塲騐得死者委係毆傷右乳部致命身死諭着家屬棺殮聽候訊究 
[源豐米店被搶]  
　　法新租界敏體尼蔭路某號門牌丁厚卿所開之源豐米店於前晚十點餘時正在收巿之際突來操山東口音之盜匪二人擁入店堂袖出手槍嚇禁聲張當在櫃檯上搶去大洋一百二十元小洋三十餘角携洋而逸臨行時開放手槍一響後由事主開單報告捕房立飭探目黄金榮徐阿東探周寳生前往查勘一週回稟捕頭諭令務獲該匪等到案究辦 
[美國飛艇來華演藝預聞]  
　　松滬護軍使署准航空事務署咨開准外交部函開准美館函稱巴爾（Bouf）馬戲内附設飛艇四架擬來華在上海等處演習專供中外人民閱看不作他用並願具切結請轉行辦理等因查此事經該署與外交陸軍兩部輾轉磋商以外人飛機來華演藝民國五六年間美國史天孫女士請准運機來京滬等處飛演業經核准有案此次美人巴爾報運飛機旣據聲明係專備演藝供人閱看並出具不作他用之切結核與史天孫案情形相同所請准予運入似可照允惟該艇飛演須遵照地方官廳指定飛演區域演畢後運往他處須令其由鐵路或輪船起運事關領土主權不得任其飛越各等因除分行外相應函請查照俟該員前來接洽時即予指令飛演區域並祈飭屬一體知照仍希見復等因何護軍使接准後業已預定飛演地點在上海寶山兩縣交界地方除飭上寶兩縣查照辦理外並於昨日咨復航空署查照並已令各軍警一體知照届時該艇到滬務須妥爲保護矣 
[廣東銀樂隊在青年會開音樂大會紀]  
　　昨爲廣東嶺南大學銀樂隊假四川路青年會舉行音樂大會之第一日到者約數百人由廣東同鄉歐彬劉錫基郭標郭樂鄺富灼崔通約劉寰偉諸君分任招待八時半開幕其秩序如下（一）巴路風（二）那哇沙銀管獨奏（伍伯勝）（三）花毬（四）查理士王獨唱（格禮博士）（五）嗟爾明得（六）良晚鋼琴獨奏（格禮羅小姐）（七）獨眼龍二音合奏（伍伯勝郭超文）（八）良時將至「休息」（九）自東徂西（十）愛曲獨唱（格禮博士）（十一）蘇格蘭晚鐘銀管獨奏（伍伯勝）（十二）澗洲之夢（十三）小溪獨唱（格禮博士）（十四）和士鋼琴獨奏（格禮羅小姐）（十五）野花小曲（十六）後會有期奏畢已鐘鳴十下餘矣綜聆各曲知音者咸嘆賞不止聞今晚八時半續演一宵以嚮滬人士之未聆斯曲者明晚全隊即須分赴蘇杭想今晚往聽者必較昨晚爲愈多也入座劵仍分一元七角二種云 
[公益會浦東分會定期施診]  
　　浦濱公益浦東第一分會於去年四月間創設着手籌備即開辦施醫給藥至十一月開成立會以後對於地方慈善公益積極進行頗著成效現定本月二十四日號廷請内外各科義務醫士開辦施診給藥云 
[碾米公所常會紀]  
　　昨爲機器碾米公所常會之期下時二時正副會長張樂君錢貴三曾影毫評議貝朱安生蔣敬文潘獻廷張杏園襲照明等及司月同業到者二十四家開會後由各廠報告淮揚江邊客秈及常錫各埠運來糙米數目羣以此次領照休業之後各米店已照常營業米廠開機碾米亦已恢復原狀而淮揚江邊客秈來源仍不湧旺比較前時僅七成之譜恐各該埠路途遥遠尚有悞會情事且糙粳本缺全持客秞維持若再不繼營業上大受吃虧應由公所函致各處米業公所米行及各埠運輸公會轉知轉運公司云云繼又提議前接南巿上海米行公會爲攙肩米力一事南北兩歧日久尚未解决經衆議定俟復函到時再議次下旬糠栖巿價計白栖每擔四元六角糙栖一元九角泥栖七角議畢已六時矣 
[華商影戲院又多一處]  
　　虹口武昌路昌商東和影戲院因生意不佳已於上月底停止營業兹由周啟邠君等出資租得該院房屋組織華商滬江影戲院現正從事修理佈置内外各部改良坐位添裝風扇購置最新片子一俟佈置竣工即行開演現周君由股東公推爲該院經理周君對於影片事業研究有年向在四川路開設啓邠公司專做進出口生意兼代理美法兩國著名影片公司之片子運銷國内各影戲院云 
[軍署購辦暑藥]  
　　何護軍使昨特飭需科許人俊等分往北巿購買大宗藥品藥水痧藥十滴水午時茶等用車裝運到署以備分發所部各團營連派給各棚目兵應用云 
[汽車撞傷行人]  
　　童謝郎海門人於昨日下午一時許行經河南路被某號汽車撞傷足部等處當由老巡捕房一千四百四十六號華捕瞥見押令汽車停止將受傷人扶入汽車送入仁濟醫院醫治該捕即持傷狀單帶同汽車夫入捕房請捕頭究辦 
[滬寧車碾斃之兩命]  
　　前日（二十一日）滬寗路横林車站相近有一鄉人被不知何號車碾斃又望亭車站附近亦碾斃一人當由二站站長派警前往招尋家屬備棺收殮 
[英美烟公司工人罷工三誌]  
　　浦東陸家嘴英美烟公司老廠工人罷工各情已兩誌本報昨日該廠男女工人仍繼續罷工雖經買辦竭和勸導毫無效力各工人堅持要求撤換機車間管工西人務逹目的而後已云 
[昨日公共公廨訊案紀]  
　　昨晨公共公廨民四庭由張襄讞會同美約副　事訊理（一）　徐氏訴潘王氏不還借洋一千三百元案判决後因被告並未繳欵以故拘押兹由甘維露律師到堂代表被告請求開釋原告律師反對「結果」被告請求出外候原告調查有無財產再核（二）昌昇泰號訴陳森記不理欠銀三百五十兩案「結果」被告抗違堂諭屢傳不到應即飭保人交到被告訊追（三）宋士驤訴婦人趙氏不理欠洋案「結果」改期再訊（四）某押店主蕭鳳閣聲請破產案「結果」着請求人親身到堂再核該押店賬簿候派探會同被告檢存公堂（五）戴永記訴趙升泰不付器具租洋一百二十六元案「結果」改期候飭提二三兩被告到案再投（六）王偉記訴王阿庭不付票洋案被告延律師到堂聲明此欵係賣買鴉片烟土地糾葛請求改期再訊「結果」照准 
　　又午後民四庭由兪襄讞會同美奥副領事訊理（一）洽和公司訴陳福泉之妻陳顧氏欠租請飭選移案「結果」着陳顧氏於一個月内將十三號房屋交還原告公司收管其房租付至聆陰曆五月底爲止（二）黄月再訴顧清如不理欠欵案被告因事離滬「結果」改期一禮拜再訊（三）徐文華訴顧清如不付票洋案「結果」同上（四）隆盛號訴斯惠生定貨不交請追定銀及損失案兹係被告律師請求交保届時該律師不見到案故被告遂仍回押所矣 
[公廨訊罰車輛違章案併紀]  
　　星期四午後公共公廨張襄讞會同美奥副領事升座第二公堂訊理車輛肇禍違章案二十二起併誌各下（一）汽車夫劉根寶（二）宋阿彩（三）陸三杜（四）李毛弟均因在靜安寺路重慶路蘇州路等處開車不愼及無執照訊判各罰洋二十五元（五）李章福在楊樹浦路夜間開駛汽車不點尾燈判罰洋二十元（六）張阿慶在百老滙路擅開機器脚踏車判罰洋十五元（七）胡阿生（八）李得山因在西藏路楊樹浦路開駛汽車不聽巡捕指揮判各罰洋十元（九）沈阿九（十）顧阿三在愛多亞路百老匯路夜間開駛汽車不點燈火判各罰洋六元（十一）葉阿毛（十二）張阿根（十三）陸阿三（十四）宋其林（十五）劉鴻卿（十六）崔燕子（十七）陳榮根均因在愛多亞路百老滙路浙江路兩京路等處開駛空汽車訊判罰洋四元（十九）魏杏生王愛多亞路夜間開駛汽車不點尾燈判罰洋三元（二十）馬夫王東生在黄浦路駕車不照定章判罰洋二元（二十一）王阿祖在九江路馬車内磕睡判罰洋一元（二十二）倪仲逹在河南路開駛汽車撞傷行人判候原告傷愈下禮拜二訊核 
[俄人塗改鈔票混兌之押儆]  
　　僑居虹口百老滙路三百零三號屋内之俄國人某甲一將一元之花旗鈔票改作五十元者誘令一西孩持至對門義昌錢莊向櫃夥李寶章混兌墨洋九十九元後由該莊經理察出控經捕房將甲拘獲供稱此票係乙所給因又將乙續獲先後解由公共公廨諭甲交保乙收押候訊等情已詳前報昨晨捕房傳同原告將甲乙兩俄人一併解廨即由李寶章上堂證明當時西孩持票兌洋情形所言與前相同並將賬簿呈案指出收兌此票之賬目爲證李襄讞及英包副領事遂次第回該兩俄人反覆訊問良久以甲雖供此票係乙交給乙旣否認而甲又不能提出證據確實證明是乙對於此案毫無關係應即開釋甲混用塗改鈔票屬實判將存案保洋一百元給原告領去作爲賠償損失外再發押西牢一月以儆 
[控告欺騙重婚之堂諭]  
　　金楊氏前延賚美律師代表投法公堂控金養甫欺騙重婚等情被告亦由巴和律師代辯諭候下堂諭飭遵在案昨又傳案經中西讞員商明堂諭先由法副領事葛君將西文堂諭誦畢繼由陳讞員諭曰此案經本公堂訊得原告所控各節毫無充分理由着即駁回外楊氏罰洋十元堂費洋三十元亦歸原告負擔被告所稱請追名譽損失一節着令另行起訴核奪此判 
[持刀行兇之科罰]  
　　住居虹口漢璧禮路一千一百十九號門睡之泰州人鄭阿二前日與同居陳有福在賭起釁持刀行兇經有福之兄阿大向勸遂被刀傷頭部即控由捕房飭探侯阿寶將鄭二拘押昨解公共公廨由中西官質訊之下以被告不應行兇判罰洋十元無力改押兩禮拜示儆 
[客棧違章之科罰]  
　　天津路四百二十七號門牌甡泰客棧因不將庽客姓名明白登載循環簿上被該管捕房捕頭得悉派探前往查明請廨出單於昨由探將該棧經理高志卿傳至公共公堂經中西官訊實判高罰洋十元充公以儆 
[嚇詐案移送法庭訊辦]  
　　任百川唆使任國鈞向婦人沈張氏即沈兪氏處汚衊名譽二次投函恐嚇索詐被控警廳將國鈞名案訊押在案兹悉此案連日奉該廳司法科飭派探警往拘百川無著祗將牽涉傭婦張顧氏獲案昨晨備文飭警將任國鈞張顧氏并送地方檢察廳究辦原告沈兪氏著自行投質 
[諭飭清潔新記商繳欵]  
　　東南區清潔捐認商汪洽記期滿曾經滬南工巡捐局招人投標黄鑫記以標數最多得標旋黄以捐欵認保逾限取銷即以次多數之張才卿補充已奉牌示在案兹聞昨日午後張已投局陳明一切旋奉稅務科主任傳諭趕將預繳捐洋五千四百三十元除去保證金一千元外凈繳之欵如數措齊依限呈繳如果逾期亦應查照定章將保證金充公另再招商承辦 
[旅客遺物候領]  
　　昨日午後一時許閔行班小輪起綻時適有旅客某甲乘車至碼頭畔怱怱下車失落小皮夾一只被車夫章有卿拾獲爲第三守望崗警李夢華查見察得内藏小洋二十餘角貨單一紙卞片三張當即扣住將該車夫連同證物帶回第一區警署由王署長略詰數語着即退去所右起獲證物存候牌示以待失主認領 
[誌謝]  
　　昨承商務印書館惠贈第十八卷第十二號「東方雜誌」及第八卷第七號「學生雜誌」各一册謝謝 
中華職業教育社通訊 
[致本埠各隊通告第十二號十年七月二十二日]  
　　昨日閉幕大會開揭各隊正式報告得總數至四萬二千九百七十三分之多悉賴熱心贊助努力進行以有此優異之成績同人感拜之餘惟有永念盛情益求孟晋以副厚望除將閉會詳情在申報通訊攔披露外謹將各隊分數另行錄表奉察並將續有商請事件分列如左 
　　一如有未繳之費乞即在最短期間内設法催取交下收據簿掣用有餘時亦盼繳還 
　　一隊長副隊長隊員各人所徵到總分數如未開寄請照附去另表塡明寄下以便比較多少趕製贈品 
　　此次徵求適當盛夏諸君子寶貴精神耗費無算同人深抱不安但此皆關於結果東不可少之手續爲再凟陳務懇撥冗迅賜照辦曷劵感盼中華職業教育社 
[致外埠各隊長函]  
　　敬啓者本社徵求社員外埠各隊照原訂辦法距最後報告期已止有一週仰仗熱心努力逆料心有最佳之成績尚祈隨時函示至感至盼上海各隊已於昨日閉幕所有開會情形及各隊報告另紙錄請台察並頌大安中華職業教育社敬啓七月二十二日） 
　　再昨日閉幕大會報告中第三隊副隊長係李謩君第十一隊隊長係餞永銘君被手民排誤合併聲明 
雜評二 
[閘北水電廠長易人感言（怡）]  
　　閘北水電之宜整頓也久矣人民呼籲頻聞而腐敗也如故廠長屢次更調而辦理不善也亦如故今湯廠長將去職而馮廠長將履新矣不知果能大加整頓以副吾人之望否 
　　或曰官辦事業苟能維持現狀在當局已爲盡職至人民之便利與否本不暇顧也况乎積重難返之閘北水電廠整頓更非易易此次之更調廠長不過換湯不換藥而已其然豈其然乎 
公布欄 
[江蘇高等審判廳]  
　　民庭判决駱銀昌與霍瑞霖爲債務涉訟再抗告一案（决定主文）本件再抗告駁回再抗告費用由再抗告人負擔朱兆祥等與管學文爲田畝糾葛上告一案（判决主文）本　上告駁回上告審訟費歸上告人負擔倪夢舟與翁王氏爲欠欵涉訟再抗告一案（决定主文）本件再抗告駁回再抗告費用由再抗告人負擔周日懷與周學順爲遺產訴訟控訴一案（决定主文）本案控訴駁回（七月二十二日） 
[江蘇高等檢察廳]  
　　批示陳超羣狀悉爾弟陳鳴駒果受傷何以因人調解即來請騐且事隔兩月如臯縣何以又單傳該民到案該究其中顯有别情察核所請該縣知事縱右迥避原因亦廳逕向原審衙門聲請以便加具意見書呈送核辦乃於同一狀内旣稱聲請迥避復又聲請移轉殊有未合　即知照此批江浦縣管獄補習所學員戈豐元禀一件爲請在第三監獄練習由禀悉查派第一三監獄練習員名業經開單報部並分令該兩監遵照在案所請礙難照准仰即遵照此批浦子敬狀悉保釋與否本廳自有權衡該民何得干預所請不准此批邢希壽狀悉准予上告此批曹家讓狀悉姑候提卷核辦此批孫七狀悉仰候同級審判廳送卷　廳再行核辦此批馬心忠狀悉仰候令　宜興縣送卷到廳再行核辦此批七月二十日據朱金寶即顧金寶聲請撤銷上訴等情呈遞一狀業經本廳查閱函送同繳審判應核辦仰即知照此示（七月二十二號） 
[上海地方審判廳]  
　　判决主文（民一庭）一件决定吳鑅泰與吳朱氏爲相約涉訟對於本廳命令補繳訟費聲請更正一案主文本件聲請駁回一件决定吳鑅泰與吳朱氏爲租約涉訟一案主文本件訴訟駁回一件决定泰徐氏與龔柳匀典價糾葛控訴一案主文本件控訴狀應予撤銷本審訟費歸控訴人負擔一件判决龔老四與鄔榮富等擔保糾葛控訴一案主文原判撤銷被控訴一等在第一審之請求駁回本案訟歸被控訴人等負擔（民二庭）一件判决張逸民訴高中和等房租糾葛一案主文漢中路第一號第二號恆豐路第九號房屋着高中和孫長松符永興各自即日遷讓高中和自民國九年舊曆十二月份起孫長松自本年舊曆二月份起符永興自本年舊曆元月份起房租均按月十元計算至出屋之日爲止如數繳由張逸民具領訟費歸高中和孫長松符永興平均負擔一件判决邱竹四與柏陞堂因債務糾葛一案主文被告人照償還原告人洋六十八元訟費歸被告人負擔 
　　批示一件朱張氏狀請發還原卷由查本案全卷已於本月十三日發還松江縣知事公署矣着即知照此批一件葉瑞生狀請開釋由狀悉該聲請人如欲出所須取具切實舖保以便傳訊此批一件秦濤根狀請咨提交保由狀悉查任行義欠楊子嘉貨欵一案係由山西太原地方審判廳判决執行該任行義是否可以保出理楚廳由太原地審廳核奪本廳未便過問着即知照此批一件陳正記狀請銷案由狀悉着即來案候諭此批一件陳汝霖狀請執行由狀悉查本案業據嵇漢深聲明窒礙所請照從緩議此批一件姚阿全狀誥給領由狀悉契據一紙准予來廳繳證具領至訟費一節查本案和解筆錄係載明由兩造各自負擔所請追繳給領之處應毋庸議此批一件李件賢　交扣押費由存候支用此批一件王寶庭狀請銷案由狀悉准予銷案此批一件張木金等狀領欵洋由准領此批一件馬耀岩狀請立界由狀悉着即按照　業證書内所載四址管　所請飭吏立界之處應毋庸議此批一件金長根狀領欵洋由准領此批一件潘錡狀請執行由狀悉候派吏押遷此批一件印景高狀請提追田狀悉已飭傳矣着即遵期來案廳候　辦此批一件朱錦榮狀請召買由狀悉着即來廳候諭此批一件陳桂堂狀請傳案由狀悉候傳案訊奪此批一件陸志由狀請給領由狀悉准予來廳具傾此批一件奚文輝狀領興隆票由准領此批以上七月二十日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（一名歡場文酒錄）] [  禹鐘]  
　　余於舊曆六月初四日乘滬杭路早車返里飈輪旣鼓歸程斯展途中風物爲曉霧所掩弗能盡狀總之境爲心造歸人之心旣樂則歸途之景亦必不惡耳歷站十車抵嘉善遂下計起程至此歷時凡二句鐘遥遥百餘里瞬息而逹此不得不感物質文明之賜矣初意入城訪舊友徐聲越程宛揚二子以宜積臆旋以歸心如箭念舊之情不期而奪即附小汽船行艙中坐客十餘人皆巿儈流談吐傖鄙可厭尤有田舍郎二人衣藍色木棉衣積汗蒸爲穢氣中人欲噦此二人坐處近余余雖不耐然念彼等力田勞甚不暇自飾其體然論其人格皆無損初不可以其外飾之粗陋而鄙之也余緣窗外眺見水光雲態在在覺其可樂而岸上平疇深碧如畫尤入意賞幾忘舟中傖語之紛呶與夫鄉人之穢氣矣歷二時許渡水程十八里抵我故鄉鄉名西塘屬嘉善縣治居户可數萬文物工商直駕邑城而上之舟過南泓時見中流峙馬鳴庵殘址南泓者爲西塘南來之水道舊有馬鳴庵翼然據水面建自百年外甚爲風景之助去歳新秋余與里中諸子携舟夜泛時此庵尚無恙越數月寺僧不戒於火金碧盡燬今者焦土之上僅存頽垣斷瓦而已廢興之感何能已耶聞里中諸紳有建議重修此庵者此誠愛護古跡之盛心吾深望其能踐言也 
筆記 
[鬧學記（三）] [  靈園]  
　　五月之夜方平城約霍乃吾匿其臥室之外作鬼嘯沃先生聞而驚覺隱以足觸陪臥之同學使起而理經書此同學匆促覓經書不得懼鬼立時撲帳掣其首急蒙被臥被短去其半沃先生爭之不得而聞鬼嘯益厲則大窘乃攫牀頭之汚褲冒於面上屏息不敢出氣待雞唱始已墳田之外彌望盡田野新春發陽菜葉漸長嫩綠可挹雲臺之花佈地一片作黄金氈夏麥初苗微風過之蕩漾前後如海波逐浪而秋末稻田共熟又見枯黄遠山隱約得日光浮罩恒幻紫藍之色四時之景雖宜人習於其地者亦未聞心賞而口說之良以未履城埠之繁華不識村野之風光時爲十句半鐘課鈴連鳴催余等列隊入乙級教室將上理化之課同級凡十四人片刻寂寞不耐待沈教師則開談話之會仲丙曰我輩午後當爲骨子戲余曰可午後再言之目下無事試各評論諸教師之優劣何如朱浚旁坐聞方即應曰佳評論當何如余取石板與筆在手曰試觀我且言且書朱浚來觀又有數人亦近就余且書且評又參酌旁衆之議論書爲諸教師之名字評爲諸教師之優劣應得若干考分此評之依據考分之多寡大率以諸教師平素待遇余等手段寛嚴而斷校長沃先生人如佛笑無管理才從不以戒尺教鞭指斥人名列第一分數當得百國文教師湯性情亦儒善惟以其多識别字减分爲九五 
劇談 
[紀趙五娘新劇] [  來]  
　　日昨時間守約同志會之新劇部假座北四川路懷恩堂演劇籌欵記者日夜在塲參觀座無隙地日劇爲著名悲劇之趙五娘是劇經新劇名家蘇石痴君編纂盡美幕幕俱有精采姑略舉一二以爲諸公評 
　　全劇以趙五娘張大公李旺三角爲重要林諷厂去趙五娘態度雍容姿首雅麗極表出孝婦心腸觀其咽糠時之姿勢强食强笑戰戰競競誠恐其翁姑見疑割髮時之悲楚哭慟天地涕泗滂沱旁觀者無不爲之涙下描容一幕更表出五娘之多才不失身分聞諷厂善臨池是幕當塲執筆題詩如龍蛇競走更爲出色至與大公分别時與石痴合演纒綿悱惻足令人感發天良掃松一幕蘇石痴與崔奈何對手滑稽 
可喜兩俱不弱而戲假情眞令人百觀不倦可謂至矣盡矣惜蔡伯佳一角狀態鹵莽行動輕浮大失狀元身分夜劇爲崔奈何所排之乞米養家姑是劇寓警世之意以奈何及諷厂二角爲最賣力其至有精采者爲三堂會審時少伯與彭氏之對答口供一推一挽一字一悲令人聞之嗚咽花廳内審一幕情節愈出愈妙諷厂代彭氏之言語句句如水銀瀉地無孔不入奈何之少伯語語滑脫案此二幕不下有三時之久能令人始終不倦若非精於劇道者不能也記者亦戲迷對於廣東新劇尤加注意余願該部主任崔君及蘇君林君等努力前途勿怠勿懈定可爲新劇界生光也 
瑣錄 
[小常識] [  曹文海]  
　　食物夏天食物不可不愼如路上小販所售之酸梅水冰忌廉及不潔之冰水未熟之瓜果變味之菜蔬等均於衛生有碍 
　　入浴夏天人身多汗每日入浴一次更換衣服則有益於衛生且於皮膚亦可柔潤若作河浴最不適宜 
　　赤膞夏日酷熱人多赤膞而不知赤膞之害行烈日下日光晒射則皮膚變一種赤黑色且署氣透入内腑飛塵滿身汗出相和行人叢中易受人厭故以不赤膞爲宜 
　　露宿夏夜各商店門前多有露宿之人不知易受風寒將發生疫癘故每年夏末秋初間人之所以多疾病者皆因夏季不愼之故也 
小說 
[社會小說衆醉獨醒（三九○）] [  瞻廬]  
第五十八回一萬金重歸故主三間屋深鎖財神 
　　翠娥暗思這個所在料想便是財神廟了未入廟門先把周圍的路徑瞭望一下子倘有天幸也好設法脫逃但見離着破屋没多路彷彿有一條小溪溪邊蘆荻叢叢約莫三四尺高蘆荻縫裏隱隱有個白面少年在那裏窺望翠娥正待凝神注視卻已走近破屋子兩個握槍的賊徒一齊吆喝着兀那女子休得東張西望快到裏面去小江北押着翠娥直逹裏邊猛聽得破屋裏面一疉聲的喚起嫂嫂來：：聲喚的不是别人便是小財神劉金兒他比翠娥先入廟門正在那裏啜泣又被賊徒用話恐嚇怎敢高聲哭喊現在瞧見翠娥進門他那裏忍耐得住便大喚着嫂嫂直撲的撲將過來捧住翠娥的雙腿只說嫂嫂救我和你回家去那時旁邊閃出王麻子喝住金兒不許亂喊又揚着刀指着翠娥道你若識得風雲氣色安安穩穩只在這屋子裏權宿一宵旣不高聲講話也不向外探望我們便賣個人情只在外面監視不闖入這屋子做甚麽無理舉動要是你不照着這様辦哼哼我們便不管你是眞節婦假節婦留得你性命留不得你貞節翠娥開口不得單把頭顱亂點以表服從之意王麻子見翠娥軟化了便呌小江北替他鬆縛先把縛臂的腿帶鬆去翠娥騰出空手忙不迭的把這猪肚子搭膊竭力抓去向着地上一撩接二連三的打着噁心五臟六腑都下了動員令便翻腸覆肚的嘔吐起來嘔吐了一會子兀自臭定思臭還在那裏連連作噁王麻子和小江北見了也都好笑比及翠娥嘔定了王麻子重申前說問他不聲張不探望畢竟依得依不得翠娥没口子的答應道依得依得只求你們别把髒東西抺我嘴鼻我便感恩不盡小江北拾起猪肚子搭膞繞做一團向著翠娥一揚道我們那怕你不依你若不依便再把你紥綁起來呌你一夜不得透氣說時便在搭膞上檢出幾粒蚤子指甲兒搯得卜卜有聲 
餘瀋[  賊菌]  
　　飢餓時蔬食菜羹津津有味旣醉旣飽佳肴旨酒食不下咽固知悅我口者非必珍饈食之以時味皆甘美此田舍翁之所以多面團團而膏粱子弟恒有類乾腊者也 
 
 
 

Page 19

 
 
   
 
 

Page 20

 
 
常識 
常評 
[國民注意太平洋會議之代表] [  隨]  
　　一年以來我國各事無大進步而國民漸能注意外交則不可謂非進步也 
　　自美國主張世界公道而世界黑暗之外交乃有一線之光明發現顧國際聯合會竟未能貫澈美國之主張因是而產生太平洋會議此會議之結果於我國之利害關係必甚鉅則愼選代表以冀貫澈我國之主張誠爲目前急要之事 
　　今國民中對於選派代表之意見有提出伍顧二君備政府之參攷者此不可謂非公平之主張也我不敢謂伍顧二君之外更無勝任代表者以資望論以才能論二君固足當其選且或藉此可調和南北之感情不惟於外交方面可收良好之效果或且於内政方面可解無謂之糾紛苟兩方均有利國福民之誠意或均能容納國民之主張歟 
道德叢話 
[醒世語] [  炳勛]  
　　世之死於酖者千萬人而一人耳死於晏安者天下皆是也地之於車莫仁於羊腸而莫不仁於康衢水之於舟莫仁於瞿塘而莫不仁於溪　蓋戒險則全玩平則覆也馬體衢家箴 
　　懶而弛者其人無用然輕疎躁急亦無益切當持重耐煩戒絶輕躁則做人行事乃妥看書看文乃精詳而心乃快慰用功嚴者樂趣乃生也林定徵庭訓 
　　登天難求人更難黄連苦貧窮更苦春冰薄人情更薄江湖險人心更險知其難甘其苦耐其薄測其險可以處世矣可以應變矣仲氏家訓 
　　無病之身不知其樂也病生始知無病之樂矣無事之家不知其福也事至始知無事之福矣李繪先書紳集 
　　丈夫當爲天下養身不當爲天下惜身寡嗜欲减思慮戒怨怒節飲食此養身也規利害避營怨營窟宅守妻子此惜身也養身者嗇而大惜身者氈而細洗心齋纂古 
　　此日不再得楊龜山門訓 
　　過一日則少了一日過一年則加了一年張鄖西惜陰自强誨言 
　　因循悠忽四字壞盡古今來多少人品事業莊琪園課子隨筆 
　　吾人立身天地間只思量作得一個人是第一義餘事都没要緊高攀龍家訓 
　　日日知非日日改過凡一日不知非即一日安於自是一日無過可改即一日無步可進天下聰明俊秀不少所以德不加修業不加廣者只爲因循二字擔閣一生袁黄訓子言人只怕無志耳有志决要做一番人一生脚根便從此豎起彭氏家訓 
　　古人惜寸隂又惜分隂謂時不可失也人生能得幾少年一瞬過矣故及時最要同上 
　　作好人眼前覺得不便宜總算來是大便宜作不好人眼前覺得便宜總算來是大不便宜高氏家訓 
　　光陰進步的快學問進步的慢多了一分光陰就少了一分學問故昌黎曰此日足可惜誠能學問與光陰俱進那嗎此日就不足惜了昨非庵警語（不受酬） 
[不畏難] [  何福良]  
　　難的一字是一個人磨練志氣的好資料打破難關愈多他的志氣愈堅固所以一個人的志氣堅固不堅固看他遇着難事的時候就可以曉得有一種人遇着難事就一味的退縮不肯前進他也不想想這件事的難究竟難在那里我用什麽方法纔可以打破難關他人遇着這種難事到後來究竟成功不成功他一看見難題目便嚇得目定口呆只有退後没有前進的勇氣這一種人没有决心不肯冒險决没有打破難關的時候亦决没有成功的日子 
　　還有一種人他起初遇着難事一些也不怕很勇敢的做去等到日子久了難處愈多離成功愈遠他心也灰了氣也挫了他的事業就中途停止這一種人没有恒心亦决没有成功的日子 
　　我們所做的事業不能成功便要失敗没有第三條路但是要走到成功路上去却不是一件容易的事呀必須經過許多患難受了許多磨折吃了許多苦楚纔能彀逹到目的地方試看古來幾個大成功人他們不是天天在困難中求生活麽他們眼光中看出來不是天下没有難事麽拿破侖說難之一字惟庸人字典中有之我現在再加一句說道不畏難便是成功獨一無二的秘訣（乙種酬） 
法制 
[法律上年齡之規定] [  瞽丐]  
　　人之禀質雖有智愚不同然一半普通人之知識實與年齡相增長此法律上所以有年齡之規定也民法以滿二十歲爲成年未成年者之舉動非得監護人之同意其行爲爲無效刑法未滿十六歲者雖觸犯刑章亦得依宥減之條以宥減之在立法者意思無非以幼稚之人辨别力較爲薄弱其受人之欺詐引誘也甚易非加以制裁則狡猾者方將利用幼年以濟其惡此各國法律所以均有年齡之規定也惟各國因地制宜年齡之規定遲早稍有不同極早者以十三歲爲成年熱帶各國之規定是也極遲者以二十四歲爲成年寒帶各國之規定是也至於年齡之計算都從嚴格必扣足十二個月方爲一歲故與社會上所稱之年齡有别殆亦寛待幼稚者之微意也歟（乙種酬） 
經濟 
[時間的經濟法] [  胡眉年]  
　　時間是没有窮盡的今天過了還有明天明天過了還有後天不過這是從歲月方面的觀察把人生的方面一想却又不然人在世間最多不過百年除了疾病的時候老年和幼稚的時候還有幾多歲月而應做的事却有關於個人的關於家庭的關於社會及國家的種種把有限的時間和有限的精神去做没有限制的事情試問不從經濟的着手一生幹得了幾多事呢照這様看來時間的配置是不容不經濟的了但是怎麽様的經濟呢 
　　（一）晨間預定一天應幹的事俗語說得好一年之計在於春一日之計在於晨可知每天應幹的事應在晨間預定然後挨次做去有條不紊時間方面也不致浪費了 
 
　　（二）利用零碎時間什麽呌做零碎時間每天照着預算一件一件做去有時做得迅速没有到預定的時間已經做完了這餘暇工夫不能說一定在什麽時候一定有多少長短一定有多少次數所以呌他零碎時間在這個時間裏應該做一種短時間的工作如整理事物等等不可以輕輕地放他過去 
　　（三）不要存明日的思想一生的成功不是一天一天的成功積攏來的嗎一天有一天的事今天能幹完的事不要挨到明天挨了過去事務就要堆積起來幹起來更不容易到了那時又要希望明天了 
　　我上邊說的是時間的經濟法至於說時間要經濟並不是要一日做到夜一夜做到天亮應該做事的時候固然應該用很經濟的方法去做事應該休息的時候也應該去休息否則不但有礙於衛生並且有礙於做事的成功是不合於經濟法的算不得經濟（乙種酬） 
衛生 
[酒譚] [  蔣宗琬]  
　　吾鄉諺云無毒不成酒又云冷酒傷心熱酒傷肺是酒之爲害人所共知然而社會上人以酒享客更或有嗜酒如甘汁者保耶竊以爲此無他故蓋彼普通社會上人徒知酒之爲害而不徹底於酒之如何爲害耳緣作酒譚以告國人 
　　或以爲酒運入人之身體中能起養化作用釋放人身之能力因以食物名之殊不知生理學家論食物之性質云食物者所以和暖人之身體振作人之精神發育營養人身之不足者也故無論物質之自身或其變化品積於人體中必傷及人身之組織與活潑之官能苟如是毒耳烏得名之曰食物耶酒爲含有酒精之剌激品性毒而烈飲入體中不消化不變易隨血液運行過處均遭其焚燒其影響於神經系也尤大故飲酒過多則頭目昏眩精神欠爽此外且能增尿崩症痛瘋症之產物發肺胃各症之萌芽是故與其稱酒爲食物不如名之爲毒液之確而且當也 
吾人恒覺冬冷而夏熱其實人之體温則猶是華氏表九八·六度未嘗稍有變動不過夏日人身皮膚間之最小血管較爲澎漲容血亦較多故覺其熱冬日血管收縮容血較少故覺冷耳酒後身體似稍暖然則果暖耶曰非也蓋酒能影響管理皮膚間之小血管之神經使將血管澎漲充滿血液故耳夫人體中之熱血旣運至膚面失其相當之温度則體内必至過冷故善飲者常凍死北冰洋之探險家亦以此而戒酒 
　　假令酒爲食物則飲之者當不致促短生命但各國人壽保險公司多不願保善飲者而其報告亦謂人雖飲酒稍許其生命亦不若常人之長且健 
　　飲酒者自以爲飲後思想清明工作爽快而正確不知是乃得其反蓋煙能鈍吾人之知覺失吾人之責任心與事理之審判力試觀天下事業之失敗與夫作姦犯科之罪人其中以好酒而致之者蓋不知凡幾也 
　　由此觀之酒之爲害誠足令人生畏美國近來已實行禁酒吾中華人其醒焉未（乙種酬） 
雜錄 
[人生之三大幸福] [  敬之]  
　　（一）賢父兄之教養人當學齡時得賢父兄扶植使之入校讀書由小學而中學而大學逐漸進步毫無阻礙俾得專心向學以期養成專門之技能則基礎已定確有自立本能矣一旦立足社會展其所長謀個人經濟之獨立藉以謀社會事業之發展一生衣食有藉下託他人宇下是亦人生莫大之幸福也 
　　（二）賢妻之互助人旣飽有學問經濟亦甚充裕又得程度相當性情相合之佳偶以爲之匹組織一良好小家庭茶餘飯後相與談詩論文或研究各種科學之原理或謀改革家庭社會之習慣互相指助藉以收切磋之益雍雍之樂匪可言喻此亦人生莫大之幸福也 
　　（三）身體之康健康健爲人生之要素人不康健則百事不成無進取之精神如人自幼而壯而老一年三百六旬無病魔之侵尋長與歡喜神爲鄰心廣體胖怡然自得此亦人生莫大之幸福也 
　　以上三端不過舉其犖犖大者人能得此幸福無比未識閱報諸君亦有同心否（乙種酬） 
 
 
