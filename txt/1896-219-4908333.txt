# 1896 - 219 - 4908333

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡　西新政之可作掌故者精心者　　皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角廉莫甚焉○廣學會新譯文　　國策兩卷凡泰西學校中之良法美意臚列無遺塲中如考新學舍此無以運典每部兩角廉之又廉○時事新論十三種圖說四十種繁稱虞引　細無遺亦由本舘代印計價六角 
[繪圖隋唐演義出售] [  圖書集成局代啓]  
　　隋唐演義一書久已膾炙人口雖裨官小說而皆摘取正史筆法清新旣無齷齪委瑣之句洵爲雅俗共賞之書因坊本僈漶故賞奇齋主倩本局　鉛排印板旣精工紙尤潔白每部碼洋一元二角欲購者祈至本埠各書坊閱可也此佈 
[論滬上風俗之壞]  
　　自通商以後中國繁華莫如滬上而風俗之壞亦莫如滬上楚館秦樓雖自古不免而終不若今之蟻聚蜂屯也歌衫舞扇文人侈爲美談而終不若今之絃歌長夜也然所謂長三么二書寓住家雖屬　觴尙存體面降至所謂野雞臺基則淫風日熾廉恥全無無論晝夜排坐於四馬路各茶肆中勾引游人客一解囊卽成苟合以致嫖者愈易而誘嫖者愈多男女雜坐而不以爲怪也彼此戲謔而不以爲恥也同爲婦人女子之身何此等婦人竟忘廉寡恥如此之甚哉大抵妓女之墮溷沾泥或父母貧苦自幼鬻入句欄或爲匪人所拐買或卽此中眞種子斷無有良家婦女明目張膽而甘爲賣笑生涯者自有臺基野雞之名而良家婦女之墮落者無可勝數或有性本不貞漸染風氣甘爲下流或因家教不嚴任情遊玩婦女好遊必爲傷風敗俗之事一朝失足玷及終身并有因失足而樂於爲此至終身不返者或貧無聊賴夫則縱妻以爲奸或有不耐食貧妻則背夫而逃遁種種不端實難以更僕數而最爲髮指者莫如本報所紀苦尋逃媳一事紀云蘇鄉某氏婦結褵三載遽賦孤鸞賃居法界西馬路寍波會館街藉洗衣爲活慮夫故後宗祧遽斬因撫養異姓子阿大爲螟蛉載歴寒暑辛苦備嘗前數年憑媒爲阿大聘娶同鄉某姓女爲媳生有子女各一祗以阿大不務正業時占脫輻之爻上年五月媳忽潛逃遺下呱呱者因陡患天花缺於哺乳延至六月而殤其姑日帶領七齡之孫女各處尋訪至九月間行至英界德隣里弄口見其媳淡妝濃抹由四馬路坐車而回至六百廿六號門牌推門而入該氏挈孫女挨入媳反顔若不相識由後門逸去龜鴇等將氏推出婦在門外號泣隣人告以爾媳已與著名流民小和尙姘識旋由野雞妓院龜奴柏順出爲排解許償洋五十元該氏不允龜子將其媳之衣褫下交氏領回詎宿一宵依然不知去向當時患病回蘇不暇兼顧本年四月間復來滬四處找尋其媳仍在原處賣娼逢人泣訴有好事者指其投控公堂云云語云世間最毒婦人心非婦女之心皆毒也言婦女之心一變無可挽回較男子爲更甚有邁姑而不能奉侍世間孝婦本屬難求尙不足爲異有自生之子女且尙難離哺乳而亦不顧而甘心賣娼不可謂非天下第一等忍心婦人其姑子旣不肖所望者孫乃以無乳而夭是不僅斬夫之祀而且絶姑之生矣律以明刑罪何可逭哉或者謂淫之一字最足壞人心術男子犯淫有不顧其父母妻子者女子亦猶是也甚有因奸而弑其夫戕其子者若僅背夫而逃舉世渾濁所在皆有子何少見而多怪耶不知此雖非絶無僅有之事而究以滬上爲多豈婦人女子至滬而卽變其心志耶大抵娼寮盛則易於藏身龜鴇多則易於引誘婦女無知一爲所惑卽墮入阱中雖物必自腐而後虫生然而風俗之壞究不能不歸咎於野鷄與臺基也臺基雖奉嚴禁然禁者自禁開者自開此風終未淨絶野鷄則本不干禁逐隊遊行倚門賣俏明目張瞻沿途拉客現在捕房禁止拉客途中稍覺清淨然但禁拉客而不能禁客之不去也但禁其沿途拉客不能禁其茶肆中之挑逗而密約也使某氏媳而無野鷄妓院藏身何至背其姑棄其子一再潛逃分離骨肉不可爲人心風俗之憂哉然則欲整頓風俗當先禁野鷄始欲禁野鷄當先禁野鷄入茶肆始 
[首善紀聞]  
　　京師訪事人手簡云京畿四鄉今春多雨遠近麥苗大有蓬勃氣象荷耡之儔以爲可坐待有秋矣詎自四月望後雨師一去不返而風伯連朝稅駕其時小麥正在銜花一經搖擺受傷實甚卽大麥亦歉收殊多屈計每畝刈穫不過三斗上下幸距京數十里外皆稱豐稔故都中糧價一律和平五月初三日夜忽簷溜通宵次日又復淋鈴一日經此大雨時行秋苗頓有芃芃之勢云○蘇撫趙中丞舒翹請停本省分發二年刻經吏部議准具奏奉旨依議矣不日當有咨文到蘇也○順天學政徐大宗師會澧定於六月初八日回京考試八旗滿蒙漢遼等學以及本届應行歲考刻已行文到順天府丞衙門矣○今春户部失愼後各科房文案叢脞清釐不易一切公事皆以混茫錯亂益形稽遲卽如京官俸米一節向歸陜西司札倉開放其期不出三月可以預計而得者此次竟遲至一月有奇又因旗漢同歸海運一倉該倉照例先放旗俸後放漢俸所以漢俸愈見遲滯每年俸票到本官手不過四月杪今年端節已過俸票猶未發下京官無票不得易銀故官塲節事益形減色云○五月一日宛平縣城隍神年例出巡一次該縣備八擡神輿一乘鹵簿全副至送迎神駕則由縣役各司其事駕前有𨽻役扮成之鬼卒效呵殿之威作吆喝之狀此外則善男信女所許心願又有一種紈袴子弟平時專以執鞚爲快此時竟自扮作馬童牽馬雜人叢中左顧右盼以爲獨具心香馬之韁勒爭鬥鮮妍不啻寳鞍玉勒又有燈爐會以銀鈎鈎穿兩胳膊之皮肉挂明角燈或檀香爐爐內香烟嬝嬝燈火齊明雙雙排行躍武揚威殊不覺肌膚之少痛聞個中人云心誠則不痛否則寸步難移未知是否又兒童輩著以紅衣有將項帶細練短枷如發配起解式樣名之曰犯人此皆因病由發願而愈者爲之更有一種婦女執毛扇或羅扇夾神駕左右爲神打扇步步相隨香汗淋漓灰塵瑣屑大約係收生婆等類因身爲賤役故仍願以賤役贖罪云非止爲神炎熱來献媚也轎前音樂一部頗昭肅靜笙簧細奏筝笛悠揚其人亦皆氣逸神怡無巿井囂囂陋習沿途睹此知神駕已至亦皆肅然起敬或匐伏道左口呼接駕經過之處無論男女老少俱夾道拜跪塵埃中自然而然雖到處逢塲作興舉國欲狂至是竟無敢仰視而譁者此神道設教盛朝所以爲之踵事增華也向來音樂會首係某甲今年執事者另聘南城外新立一會會首某乙是日神駕傳點尙未升輿忽廟外有人謾駕視之甲也衆以甲自尋煩惱衆揮老拳奉贈云○前報太監砍死勇丁一案刻經刑部嚴訊已成信讞起事太監與砍人正兇太監均定斬决帮兇兩太監絞决聞於五月初八日卽綁赴巿曹矣其餘二犯係民人歴訊未認帮兇實爲窺探屍廠未曾動手皆定永軍罪名不日亦卽遺配 
[假官敗露]  
　　沙巿采訪友人云四月二十四日有藍頂花翎乘駿馬而投中州會館者見人輒打恭自言南腸 
 
 

Page 2

 
 
人姓王名明光緒癸未科武傳臚充三等侍衛當差九年今春選授德安叅將領憑蒞任道出此間旋命住持遍開同鄉各店招牌以備往拜隨帶練勇二人穿京都練勇號　携有衣箱二口門首黏貼侍衛王公館銜條次日往拜當道及鄉親手本又書儘先叅將王明當道皆辭未把晤會首查閱搢紳錄癸未武傳臚係陳君熾昌廣東籍且旣稱將赴德安叅將之任不應道出沙頭爰往武營訪之營中人言伊來此並無公事實不知其底細或者其爲太平了乎會首旋以禮答拜追詢鄉榜科分其人不能對但言中舉時年十七歲同鄉各人以其不實不盡皆未應酬龍堂寺酒肆主辛姓亦汴籍時往會館遊逛得晤王與談甚歡詢及家事王言雖得薄官而身尙未娶卽託代爲執柯辛固好事者銳身自任往來旣洽王因贈以把總功牌一别悞塡把總爲八總辛素不識一丁字得此喜出喜外卽往證之於河商某綢號徐姓徐固以軍功歴保提督銜者見八總二字爲之大笑次日往會館訪之而王已不見詢之住持則言同鄉皆無佽助余等勉湊五六竿藉壯行色今晨已首途矣乃急謂辛曰此固冒充官長者試追回之可以發財子得其行囊余得其馬足矣緣王拜徐時徐見其馬實口外產甚臕壯頗心愛之故計及此也辛曰余有計焉追至三十里外與王遇曰余昨爲尊公訪得一親事并言携之上任前途已心許矣盍返謀之王大喜卽趣裝歸辛并邀請館於酒肆中王又許之辛遂先歸及王至酒肆辛匿不出愠徐高踞座上因問辛何往徐厲聲曰糧捕府訪聞辛用假照適已縶之去矣尙須追間來處汝旣冒充官長又遺害鄉親行當捆送歸案王色變徐益大肆咆哮扣其衣裝馬匹王卽乘間遁去所帶練勇亦不知所之此四月十八日事也 
[逆子脫逃]  
　　阿根者道前街某鋪子也年甫弱冠游蕩性成專喜與流氓爲伍除嫖賭喫著外無他事任性揮霍視銀錢如泥沙當缺乏之時硬向母氏索取不與則大肆咆哮不顧犯上其母積忿已久因繕禀投長洲縣署控告忤逆王大令准詞飭差拘拿詎阿根見差至卽踴身躍上屋頂飛步逸去該差等無可如何徒手而返 
[匡廬瀑布]  
　　五月十三日爲關聖帝君聖誕九江鎭道率同文武各官於未黎明時赴廟致祭雍雍肅肅極盡誠敬○長江水師湖口鎭總兵許步青鎭軍調集標下湖口營王叅戎吳城營趙叅戎饒州營謝叅戎各率所部於初八日在外城合操步伐極其整齊鎭軍賞賚有差○湖口水師左營都司黎希齋都戎受田從軍多年歴充各任鎭憲巡捕官均蒙賞識兹因有仇人造函暗害上憲以其事非無因暫行撤任軍民惜之○前九江道升授貴州按察使李亦青廉訪希蓮刻因前赴黔中由陛見南下附江寬輪船於十一日午刻過潯舊屬均赴輪迎送○米經紀黃祖蔭卽世保綽號黃權者素性兇暴同人莫敢攖鋒十三日有某幕之子赴船買米以黃高擡巿價旋向陳經紀買定黃以陳奪已生意竟將陳拳打脚踢致陳遍身鱗傷適保甲局員羅海源少尹查街過此喝令拿下笞責六百板枷號示衆有過者謂黃蜷伏如犬不似執槪時之趾高氣揚矣 
[鳩水談兵]  
　　蕪湖采訪友人云月前皖北壽春鎭郭善　鎭軍因公赴省謁見福少農中丞事畢乘某輪船過蕪湖便道拜會蕪關道袁觀察精健營統領韓軍門是日適皖南鎭李壽亭鎭軍巡閱標下各營道經鳩水旌旗邂逅把盞傾談亦宦途之逸興也○前年皖南鎭李鎭軍奉調東征迨乎日事旣平順便請假回籍修墓今春假滿回任筮期四月二十日接受關防隨秉節出轅巡閱皖南所屬四府一州制練各兵營伍五月朔日道經蕪上標下蕪采練軍各營員弁咸整隊郊迎保衛營饒翼卿守戎本鎭標舊屬亦率所部遠迓鎭軍接見後卽艤舟石橋港登岸拜會地方文武各官次日傳令校閱蕪采營並駐紥西湖池之練軍小營勇○新委精健營全軍統領韓止雲軍門於前月某日蒞蕪接受軍符後連日循例查點本營勇丁册籍騐視軍槭號衣並於每日早中晚三次親督各哨官悉心校閱以覘技藝之生熟且備將來汰弱留强并添操格林連珠等砲 
[潤州逭暑記]  
　　鎭江采訪友人云日前新簡湖北荆宜施道兪觀察鍾頴由津沽乘某輪船南下行抵甲江卽攺附江寬輪船上駛上駛初八日行抵鎭江文武各官均赴江皋迎迓觀察接見之下互叙寒喧有頃卽命駕入城在常鎭道署小駐次晨躬往各衙投刺報謁初九日午刻假甘露寺盛筵設席讌副都統吉統制關道呂觀察鎭江府彥太守理事同知錫司馬丹徒縣宗大令主賓酬酢歡洽逾恒直至夕照銜山始撤席而散十一日薄暮乘招商局江永輪船順流而下重赴申江挈同瀛眷履任○華利輪船與海口輪船互碰一事前已兩紀報章兹悉事在本月初十日酉刻碰後各有損傷華利遂開至八濠口小修海口則停泊蒜山江心將所裝落花生卸去○東鄉大港鎭每逢端午節好事者必集資作天符會本月初十日奉行故事以五色綢紥成龍虎獅象各物又雇令五六歲小童履絲曳縞抹粉塗脂裝成戲劇中人令健漢肩之而走此外更牌傘錯雜鑼鼓喧闐緑女紅男莫不爭先快覩至午後忽大雨傾盆觀者無不淋漓盡致○本月十二日午後有一小划船裝載雜貨母女二人駕之剪江而過母年將半百女甫十五齡行至江心狂風忽起船被掀簸岌岌可危適某號救生船近在咫尺間急往援救然貨已濕透母雖無恙女則幽魂一縷早已追逐湘妃對江水之茫茫惟有頻揮老涙而已○揚子江中每見江豚結隊出游則必起風暴土人及船户以此騐之歴歴不爽近日天氣炎熱異常身著單衣汗猶涔涔下江豚成羣結隊出没波浪間初十日清晨晴光忽歛細雨濛濛俄而風自南來黑雲如墨時方亭午雷聲隆隆大雨如注逾刻雨止則又銅鉦高掛習習生凉矣傍晚忽又風聲撼户萬籟怒號一日之間氣候不齊如此觀天時之不測正難云月暈知風礎潤知雨也○五月十三日相傳爲關聖誕辰廣東會館循例演戲一日以答神庥董其事者於三日前將會館掃除潔淨懸掛五色紗燈以海中奇菜及鮮果供神前届期各紳董衣冠齊集午刻設宴歡飲以聨桑梓之情並召梨園子弟登臺演唱歌喉囀處響遏行雲扇影衣香極一時之盛 
[雲間午景]  
　　松江采訪友人云本月十三日爲關聖誕辰松郡世英堂及武聖宮向由提轅管轄今届江南提督譚青崖少宮保先期飭標下頭目徵召梨園子弟自十二日至十四日在廟前校塲中支搭戲臺排日演唱歌喉一串響遏行雲緑女紅男如雲之集兩旁看臺鱗次或因支撑不穩或繩索被人剪斷以致傾欹日有所聞統前後多至四五起每有小家碧玉遺簪墮珥甚至褪去秋蓮妙手空空兒更挨擠人叢中任情拿攫十二三兩夜伶人復赴提轅演唱堂會戲銀燈照艷四座皆春亦一時雅興也十五六七日攺赴婁縣城隍廟演戲三天其臺係前年新建第一日亭午伶人執鷄禳之第二日下午正當鑼鼓喧闐天忽烈風雷雨觀者躱避不及幾如雨淋之雞無不怨天公之惡作劇云○西門外某京貨夥某甲日前向某營兵賃得戰馬攬轡東郊自鳴得意不期有某乙者適携竹竿在手迎面而來見馬卽戲箠之馬驚躍致甲跌仆於地膝骨遽遭馬蹄踏碎鮮血涔涔經人急爲救援始漸漸蘇醒旋與某兵蹤蹟至乙家盤踞揚言人馬俱已傷損急須代爲求醫後由人出爲排難解紛令乙出洋銀三四十圓事始寢息 
[海南瑣綴]  
　　廣州訪事人手畢云前任海關聨榷憲離任多年未曾回京覆命聞因委辦黃金虧累太重以至交代未能清理現擬於初十日由省起程回京○今年端陽節候天氣晴明雨水調匀豐年可卜惟刻下米珠薪桂各處龍舟因之减少初四日西華鄉龍船頗爲閙熱省河之紫洞花船曁照海珠之頭二三擋艇開去一空想遊目聘懷者樂可知也詎看罷回省行至泮塘海口西北風大作驟雨傾盆各船均上重下輕滿船人莫不心驚膽慄幸風勢不久卽息布帆得慶無恙○端陽節手藝各行均皆停工有車料作七八人在荷溪觀音橋雇一底鎗艇言明艇價二元卽灣泊泮塘涌內打牌消遣惟各人不名一錢艇家向取鈔辦菜答由爾暫借一元少頃如數找還艇家應允飲啖畢各人竟欲逃遁被艇家看破且驚動隣艇於是各人衣付質以了此帳迨登岸則共賦公子無裳云○前報有肩輿行至十一甫被匪搶去衣包一事兹悉該事　係逢慶街陳姓卽責成附近各廠口　　刻　已追獲票當銀四兩并捉獲一匪解西營訊辦　○粵惠澤陳李濟藥丸開創二百餘年四　馳名陳李　 
 
 

Page 3

 
 
姓子弟養尊處優皆取給於此鋪惟日久人多貧富不一李姓人少尙堪敷用陳姓則數年以來入不敷出負欠各户有數十萬之多無從歸欵日前有人承批六十年字據願出銀四十六萬兩俾清此欠項每年交息銀四萬兩已有成議矣不料端陽節有陳侃如　與同族數人到店索金司事不與侃如怒不可抑拔出利刃將司事陳某亂戳數刀喝令捉拿侃如已逃去只獲住同來之一人解官騐傷未知如何了結也 
[上海官塲紀事]  
　　廣西太平思順兵備道蔡仲陂觀察希邠籍𨽻豫章兹奉諭旨陞授臬司昨日道經滬上乘輿入城赴道轅及各衙投刺至縣署時黃大令飭家丁擋駕○前津海關道盛杏蓀觀察昨日命駕至縣署拜會黃大令延入內廳面談良久○候選州同汪玉卿刺史籍𨽻安徽昨日道出申江假寓英大馬路天保棧行裝旣卸卽命駕入城遍謁各當道至縣署時黃大令飭家丁擋駕○松江府陳蓉曙太守接奉江蘇藩司鄧方伯轉准江寗藩司瑞方伯行文派委員候補縣蔣大令德督解光緒十九年分貢木赴天津取道申江飭地方官沿途照料等因黃大令奉札後除飭差前往碼頭伺候俟抵埠時川流照料外並移知提右營叅將廖楚材叅戎請撥兵防護以昭愼重而免疎虞 
[捉賭再志]  
　　捕頭捉賭一則略登昨報先是麥捕頭因屢次捉賭皆被聞風先颺此次十分機密出其不意計所派英界各包探恊同落差華捕數十名分兩路而進一由北山西路繞道北河南路至曲家橋再折而南抄襲賭窟後面一則分乘杉板船至沈家灣登岸又另派面生之人僞作劉盤龍一流人物預先混迹其中迨麥捕頭會同好捕頭各乘馬車督領通班中西探捕疾馳至沈家灣一徑奔入賭窟賭徒以把風人並未先遞聲息殊不爲備至是忽聞捉賭一聲早已伏兵齊起四面兠圍始知同舟卽吳越也因是鮮有兎脫當下共獲八十三名解入捕房昨晨派捕陸續解往英公廨請訊當欲逃無路時有捨命躍入虹口江中者倉猝中未暇計及於罪不至死乃竟差之毫釐失之千里豈非戲嬉無益哉有汛兵張小弟同投入水經人撈起早已氣絶張家屬聞耗奔至該汛弁處哭訴未知若何料理也又昨晨德昌軋花廠相近浮起粵人一名屠興之别駕昨午派差至虹口恊同頭圖二圖地保稽查究有若干人入水者俟查明再行核辦 
[失鳥復得]  
　　報載法書信館主奥禮尤所畜之鳥開籠玩弄乘間飛逸一節兹悉該鳥飛出後被密采里番菜館獲住後知係奥君之物飭人送歸原主 
[可稱解人]  
　　甲乙兩人在法界新街花烟館吸烟有流氓銅匠寳生等亦往尋歡見兩人安坐不讓寳生等欲借端尋釁甲見勢不佳遂給洋銀五角稱已會鈔該流氓始一哄而散 
[虐女致斃]  
　　法馬路西首德康質鋪對門五百零一號門牌麫筋店主曹阿六近患病服藥昨日因女將藥煎乾曹之續妻某氏卽諺所 
謂晚娘者也素待女虐因此將女毒駡女自思後母屢屢苛待生不如死背人私購洋烟吞服後由家人見其神色有異詢悉情由倩陳與昌司事來爲灌救詎受毒過深旋卽氣絶曹備棺收殮旋婿家得悉向曹嘵舌曹許以另爲擇配始寢其事 
[南巿贅言]  
　　萃豐碼頭寳昌因起造房屋有蹋車一乘所雇水木作小工陳姓將車戲弄碾傷羅間頭盛卿左足後經旁人令作頭倩醫代盛卿醫治○久大碼頭小船户唐阿春至十六鋪局禀稱有右營砲船上汪國香無端折梢經李蘭史二尹飭傳到局訊係水師營兵卽送該管周哨官訓斥唐阿春斥退○又肇源茶樓門首擺鹹魚攤之周鳳蓮昨至局喊控流氓曹錦邦硬借錢文不遂卽將木棍迎頭毆打李二尹提曹錦邦到局訊責二百板交高寳榮保去○肇源茶樓經手劉吉生至局禀稱有巢湖人冷裕春每日吃茶吵閙今被擊碎茶碗不肯賠償反言失去銀票等情李二尹傳冷到局訊責手心五十下交保將所碎茶盌賠償○又陳金桂至局禀稱外郎家橋北堍劉四海味店內買鷄一只後要退還劉四不肯還洋遂致口角經李二尹傳訊著劉四還洋了案○高橋人張石氏同子金寳扭寡媳張楊氏到局禀稱該氏於二年前在家逃逸今在新碼頭賣小菜曹阿桃家尋獲請究李二尹審訊後交陸毛大具保領去曹阿桃免究○昨日滬南有口操北音頭戴晶頂花翎後隨役夫一名至各店索取錢文噫是眞都督滿街走何名器一濫至此耶 
[會訊賭犯]  
　　捕頭捉賭已紀報章昨日英租讞員屠别駕與薩副領事升坐大堂沈金隆陳阿九黃賜福顧阿六趙　河倪順泉瞿旭咸諸包探及中西各巡捕將所獲賭犯八十二名解押到案别駕逐一推勘郭虎生供稱小的係廣東人年三十六歲向在某洋行執役昨日偶往間玩以致被拘吳阿秋供稱小的年二十歲廣東人王阿中供稱小的年四十歲廣東人王阿旺供稱小的年三十二歲廣東人前日因有正事道出此間悞被拘拿叩求明察别駕著交的實人具保出外宋阿來供稱小的年十九歲廣東人馮阿狗供稱小有年二十五歲廣東人李阿五供稱小的年十五歲廣東人王阿玉供稱小的年二十八歲廣東人陸阿好供稱小的年二十六歲廣東人羅阿江供稱小的年四十八歲廣東人王阿法供稱小的年四十七歲廣東人陸阿秋供稱小的年三十二歲廣東人劉阿元供稱小的年四十八歲廣東人王阿生老態龍鍾蒲伏案下供稱小的已七十有三歲廣東人翁阿秋供稱小的年四十八歲廣東人葉阿天供稱小的年五十歲廣東人王阿本供稱小的年五十歲廣東人伍田青供稱小的年三十八歲廣東人郭阿三供稱小的年十六歲汕頭人周阿好供稱小的年三十歲廣東人吳阿仁供稱小的年二十歲汕頭人陳阿二供稱小的年三十八歲汕頭人向在治下當小工鄭阿金供稱小的年四十二歲汕頭人張阿元供稱小的年五十五歲汕頭人向日以賭爲生王阿三供稱小的年四十九歲上海人胡先榮供稱小的年三十二歲杭州人李金觀供稱小的係金陵人年三十二歲姚春泉供稱小的年三十歲浦東人李來廷供稱小的年四十五歲河南人兪受福供稱小的年四十一歲金陵人施孟高供稱小的年四十三歲崇明人祝高琴供稱小的年五十四歲浦東人陸全夫供稱小的年二十四歲寗波人張仁元供稱小的年三十六歲寍波人葉阿榮供稱小的年四十八歲上海人陳子三供稱小的年四十八歲蘇州人胡福三供稱小的年四十歲浦東人顧子廷供稱小的年三十歲金陵人兪寳羅供稱小的年四十歲金陵人高阿四供稱小的年六十一歲寗波人林生茂供稱小的年四十七歲寍波人蔡郎卿供稱小的年三十一歲寳山人李生炳供稱小的年三十五歲江西人時阿金供稱小的年三十歲上海人胡仁卿供稱小的年四十五歲上海人吳少泉供稱小的年二十四歲上海人黃阿星供稱小的年二十二歲寳山人兪阿榮供稱小的年三十歲上海人王長生供稱年二十歲上海人王雨齋供稱小的年四十歲蘇州人張金海供稱小的年十六歲上海人王友三供稱小的年三十一歲寳山人陸子旭供稱小的年二十五歲廣東人沈子林供稱小的年四十歲上海人楊金岳供稱小的年四十歲上海人楊阿三供稱小的年四十二歲蘇州人謝阿根供稱小的年三十二歲無錫人張阿二供稱小的年二十二歲無錫人王阿桂供稱小的年十五歲上海人陸榮生供稱小的年四十歲上海人顧海潮供稱小的年二十六歲浦東人陳榮生供稱小的年十八歲浦東人陸阿二供稱小的年二十三寳山人陳阿三供稱小的年二十上海人左園素供稱小的係江北某邑人年三十一朱愛春供稱小的年四十上海人陳子廷供稱小的年二十六寗波人王金堂供稱小的年三十六江北某邑人吳友生供稱小的年二十四吳松人朱來江供稱小的年二十二湖南人王阿六供稱小的年三十二上海人朱兆其供稱小的年三十寳山人王阿而供稱小的年五十八江北人張阿二供稱小的年四十浦東人龎少香供稱小的年三十一浦東人馬阿大供稱小的年三十蘇州人王阿隆供稱小的年四十蘇州人陳阿三供稱小的年廿五江北人沈阿四供稱小的年廿二蘇州人鄧春生供稱小的年三十河南人洪阿狗供稱小的年廿五廣東人田阿昌供稱小的年十八汕頭人又同供稱小的或初次犯賭或被捕悞拘求大老爺恩施格外且昨日捉賭時有同伴者數人逃避不遑以致失足墮河身死别駕商諸薩君云聞賭塲近處有失足墮河身亡 
 
 

Page 4

 
 
已成命案本分府不便理辦務將各犯分期解縣訊供現當飭包探等人再往查明如並無人命則再將各犯分别笞責罰鍰可也薩君准之别駕遂諭令將各犯帶回捕房管押 
[美界捕房紀事]  
　　前日傍晚七點鐘有口操北音之某甲年約三十左右躑躅至北蘇州路乍浦路口投入蘇州河中欲圖自盡經杉板船撈起喚起二百七十一號華捕送至捕房捕頭詰其何故出此下策甲默無一語因解送英公廨辦理○漢璧禮路二百三十一號門牌堃發烟間前晚館主因事他適其夥潮州人郭阿金取烟槍十枝及零星物件出後户奔逸主婦報捕捕頭允爲代緝○裏虹橋東堍財神殿前晚有丐兒斃於殿內昨晨經四百九十二號華捕報知捕房飭二圖地保奚坤寳報堂收殮又昨午元芳路有一病丐倒地喘息如絲經一百七十六號華捕喚小車載至捕房轉送英公堂安揮○蘇州人蔣全福賃居武昌路其貼隣有西洋人夫婦居焉前晚夫婦反目大動干戈蔣妻因念隣誼前往勸解蔣怒其多事遽往喝回該西人遷怒於蔣卽與用武致傷頭顱蔣喚四百六十四號華捕到來西人已逸捕頭乃將蔣送至捕房轉送同仁醫院療治○僦居虹口楊家灣地方之沈某江北產也前晚與妻口角遽奮老拳妻不堪辱潛購烟膏吞服夜半毒發沈始駭懼急負往同仁醫院求救一嘔而愈 
[紅十字會捐欵紀事]  
　　中日交戰時泰西善士就遼東烟臺等處設立紅十字會鹥療陣上受傷華人本館曾協募　資由匯豐銀行解往事畢之後會中尙餘銀一萬三千九百六十八兩九錢其中以八千四百兩歸還張香帥及各憲整捐之欵所有中西各户零星捐項槪不歸還尙餘五千五百六十八兩九錢分助烟臺牛莊吉林及滿洲之慕頓四處醫治華人之醫院經費特登崖略俾從前輸捐之諸善士一體周知 
[照函更正]  
　　上海北巿絲業會館在苫施則敬子英甫函云敝所三月初一日清單係先嚴經收因友人誤書則敬經字樣特請更正今自四月初一日起始歸則敬經收合併附陳 
 
 
 

Page 5

 
 
[上海五福弄口英租界大馬路京都同德堂大藥局○簡明藥品價目下]  
立愈百病陰陽種子膏藥每對元二六角五淋白濁花柳陰陽膏藥每對元二六角極品虎骨熊油膏藥大號一元小號五角立愈小腸氣膏藥每張洋一元包好百病獨步象皮膏藥每張一元四角仙方百草萬病回生膏藥每張八角五角神效遺精膏藥每張洋六角第一家阿魏狗皮膏藥大張四角小張二角加味化毒胭脂膏藥大盒四角小盒二角天下馳名磠砂膏藥雙每三角單料角半神效夾紙膏藥大盒四角小盒二角神效牙痛膏藥大盒二角小盒一角男女合用鷄眼膏藥每盒洋二角萬應風濕勞傷如意膏藥每張一角五分磠砂頭瘋患眼膏藥每盒一角每對二分湧泉煖臍靈膏藥每張三角每張三角立愈吐血斷根膏大瓶四元小瓶二元萬應久近爛脚膏每盒洋三角神效紅毛墜金膏大盒一元小盒五角秘製各種膏藥油每盒一元紅紙雨露磠砂膏藥每張四文二文神效生肌膏藥大貼四文小貼二文方黑式頭痛膏藥每袋六文每對二文自運艷客潤膚洋蜜每瓶一角暈船頭昏平安藥大瓶一元小瓶五角五鞭參茸種子酒大瓶一元小瓶五角人參赤脚大仙酒大瓶一元小瓶五角婦科調經止带酒大瓶一元小瓶五角周公延齡百歲酒大瓶一元小瓶五角神效御方生生酒大瓶八角小瓶四角人參鹿茸種子酒大瓶一元小瓶五角人參虎骨長生酒大瓶一元小瓶五角極品史國公藥酒每洋一元購酒四瓶貢品花露安神酒大瓶四角小瓶二角自運馮了性藥酒每兩洋一角妙製人參戒烟酒每瓶洋一元眞五茄皮酒每洋一元購酒四瓶虎骨木爪酒每洋一元購酒七瓶精製各種酒料每料洋二元家傅百補燕窩粉每斤一元六補身延壽百益餅每盒洋二角保身養體衛生糖每盒洋二角仙傅延年棗每瓶洋五角開胃順氣化痰糖大瓶五角小瓶一角内宮口香糖大瓶五角小瓶一角小兒疳積糖每瓶洋二角眞化州賴園橘紅大號一元小號五角孫製參貝陳皮大盒四角小盒二角孫製消痰半夏大盒四角小盒二角孫製延齡佛手大盒四角小盒二角孫製開胃靑菓大盒四角小盒二角孫製消食檳榔大盒四角小盒二角孫製薄荷錠每錠二角半孫製淸凉菓子鹽大瓶半元小瓶一角孫製順氣蒄仁大匣四角小匣二角孫製止咳杏仁大匣四角小匣二角孫製黄精每斤洋八角孫製杏脯每斤洋八角孫製桃脯每斤洋八角益智孔聖枕中丹大瓶一元小瓶五角專治便血靈藥每瓶一元神效痢疾藥每瓶洋一角神效化毒生肌散每瓶洋六角痴癲猪羊癎散藥每瓶洋一元極大豆蔻每粒錢六文楊春砂仁每粒錢二文立愈凍瘡藥大匣四角小匣二角癬瘡靈汗班靈藥大匣一元小匣五角立止牙痛藥大匣二角小匣一角福祿壽喜香珠二元六角一元二角閨閣香珠每串洋一元辟瘟香珠牌每匣二元塊四角百花露香水大瓶一元小瓶半元眞白平安散每瓶洋一角秘製八寳藥墨大匣四元小匣一元文房壽字香末每斤八角盒每具二元八寶珊瑚鍊金印泥每提二元龍涎香安息香每盒洋二角龍涎香油每錢洋十元銀瓶加味八神丸每瓶洋一元梅花點舌丹大瓶一元小瓶五角神效飛龍奪命丹大瓶四角小瓶二角太乙紫金錠大盒二角小盒一角神效一筆勾大盒二角小盒一角眞正蟬酥錠每錠洋一角靈寳如意丹每瓶洋二角諸葛行軍散大二角半小一分半八寳紅靈丹大二角半小一分半時症白痧散大二角半小一分半麝香痧氣丸大瓶二角小瓶一分通竅臥龍丹大瓶二角小瓶一分人馬平安散大瓶二角小瓶一分萬應天中救急良茶每百包六角藿香正氣丸百包洋六角純陽正氣丸百包洋六角萬應如意油大瓶一角小瓶五分廬薛昌午時茶每盒洋一角眞福建神麵每盒洋一角引見香肥皂大匣二角小匣一角八寳生髮油每斤一元六花露生髮水每瓶洋四角固齒花露洗牙粉螺絲晶瓶每瓶二角百花露艷容宮粉大瓶一元小瓶五角嫩膚潤面玉容粉大匣二角小匣一角纏脚印蓮散大匣二角小匣一角纏足外洗藥每瓶洋二角治傷風鼻烟每瓶洋一角利便糖衣丸每瓶洋二角淸暑痱子粉大二角半小一角半立分洋銀藥水每瓶洋二角眞正黄山龍形薄荷每匣一元眞玉桂末每錢四角眞茄楠末每錢一元眞正野术每兩洋一元五角眞正紫樸每兩洋四角油川厚樸每兩洋二角眞正杜仲每兩洋四角四川杜仲每兩洋二角眞正馬寳每分二元眞正石蟹每只二角眞正猴棗每分五角白靈丹每瓶五分癟螺痧藥每瓶四分五香散每瓶一角參茸燕桂貨分層次定價劃一自運外洋正牌嗼啡專做批發仕商賜顧請認門懸　各大憲匾額　上海縣告示五色仿單套板回信附送陰　文詩箋高王觀世音經回生寳笈諸證歌訣林和靖梅鶴圖發票詳夢萬寳全書硃印新科狀元殿試策放大硃印萬寳全書爲記遠埠寄購極便各班信局商明信業公所首士重整條規隨到隨送隨收隨發不致　遲如寄洋一元本堂五日一登報章以杜假冐順此佈陳並希均覽 
[各省馳名京都天寳齋珠黃八寳化毒丹包愈男女一切毒門限日治愈永無後患救濟天下活人無算不靈還洋]  
此丹乃本堂獨得異人傳授良方重用眞正犀黃珠粉血珀極品上藥泡製專治男婦楊梅結毒横痃下疳小便皮破腫爛一切毒門無論初起染久包可限日全愈能服此丹輕則四天重則七天如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸皆緣毒藏筋絡且必染妻絕子其害非淺餘毒未凈其患不勝本堂不惜重資善治之法能可掃盡一切毒氣以保永無後患屢試屢騐必發必中輕者二服重者五服倘有不靈原洋奉還如用倒提丸輕粉升藥雷殛火焚每瓶價洋二元○另有珠黃下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌輕者三天重者七天保復原形仍可生育得子此乃第一仙丹也○立愈珠珀五淋白濁止痛丸價洋一元○上海二馬路中鼎新里口石庫門内便是 
[同慶茶園五月二十日演大套花榮水戰武松殺嫂五月二十夜演大齣頭碧月收棋上卷]  
姚府祝壽　亦滄遊園　棋邊遇美　遷居訪嬌　花園託婢　碧月傳書　瑶仙發願　肯召梁公　柳陰餞祈　亦滄遺箋　父子回京　中途探友　劉府招親 
[丹桂茶園五月二十夜演天氣炎熱東洋新到時式風扇]  
三矮奇聞　五花洞　奪取帥印　浣花溪　子林造反　烈女傳　雙玉鐲計　新軿連檯新戲　蝴蝶夢　扇墳劈棺十鬼堆叉男女跑檯 
[天儀茶園五月二十日演]  
滾鼓山　白虎堂　彩樓配　春秋配　二龍山　清官册　五台山　殷家堡 
[五月二十夜演夜戲减價正廳三角]  
燈戲　斗牛宫　槁跳檯閣　五雷陣　第全　八趙用　本郎時　掃賣式盡西新　叛瓜軍　逆裝　四進士 
[天仙茶園五月二十日演]  
潼台關　雙冠誥　牧虎關　鳳鳴關　狀元譜　文武新戲　壩王莊　拿黃龍基　犯了夜　李陵碑　雙斷橋　合金缽 
[五月二十夜演]  
洪羊洞　茂州廟　拿謝虎　巧姻緣　血手印　鍘判官　六本　探陰山　煩桑園　演寄子　銀錢鬥　一本有萬利 
[天福茶園五月二十夜演]  
南陽關　兵呑六國　通天河　得意姻緣　白蛇傳　大三上吊 
[禮拜二拍賣]  
准於二十日二點半鐘在魯麟洋行棧内拍賣八兩半什色毛冷廿五箱屆時請至該棧面拍可也此佈倍發行啓 
[禮拜二拍賣]  
二十日二點鐘拍賣和大魚牌色羽毛生頭紅嘰雙工龍牌生頭色小呢等貨此佈公平啓 
[招人改造房屋]  
啓者江蘇藥水廠今欲改造廠屋如有人願承辦者請至本廠與經理人面議可也此佈 
[禮拜二拍賣]  
准於廿日十點半鐘在本行拍賣大英公館來各色衣服汗衫絨襪手巾燈鐘鏡銀箱一應木器及寗蓆另物不計此佈隆美行啓 
[禮拜二拍賣]  
准於二十日十點半鐘本行拍賣水漬哈喇呢十疋縐紗法藍 
絨麥衫絲襪帳紗大小毛巾格子布保險燈銅燭盤墨水管火漆肥皂百音琴晒定鎖餅干生菜油廿箱已絲十五箱鐵洋箱皮鞋餘貨不計此佈倍發行啓 
[禮拜二拍賣凖十點半鐘]  
本行於廿一日拍賣鵝牌人馬色羽毛大紅虎圈馬頭雙鳳孔雀虎牌嘰單鳳色呢紅龍藍龍白龍市漂 
600700漂布二磅二磅二五二磅半三磅二五官牌紅布八四瓜童藍龍鷄心僧帽藍人藍蟹布十磅紅蟹三牛藍瓶卿市布七磅紅瓶人象洋標八磅僧帽洪字　藍龍XX六標等貨此佈怡和洋行告白 
[禮拜三白賣]  
准於廿一日十點半鐘在本行内拍賣各色柳條東洋絲布數百疋各種玻璃酒瓶酒杯水杯大菜式烹銀茶式大小义羹刀四星架酸菒架及中國古董磁器花瓶杯盆古銅香爐玩物一應什物不計此佈瑞和洋行啓 
[禮拜四拍賣]  
啓者禮拜四卽五月廿二日十點半鐘拍賣路燈九老羽毛　嗶嘰九老小呢船牌九老羽綾彩二美彩九獅羽綢十一磅彩三元十磅十二荷花彩人鎗十磅彩八士圖紅四美紅三元紅人鎗紅萬圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七元磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人登頭十四磅老人頭雲獅九獅粗布十四磅松鼠十二磅荷花人鎗九獅吉慶圖細布拍賣荷花劉軍圖彩四美紅五星紅金星七十二線紅雙路燈馬頭紅二美白金三元六十四線烏金三元藍雙路燈藍洋房光毛市漂布等貨特此佈聞五月十八日元芳行啓元芳洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官塲紀事]  
　　湖北采訪友人云督銷鄂岸淮鹽總局魯觀察鈞於月前赴江寗本月十一日率同　從多人鼓輪直上趨詣兩院禀　少焉　容　斾直向漢皋本　遄回○趙明府增現奉川鹽局憲委辦沙巿稅課各事宜上院禀知筮期前往○武昌府屬　功縣民貧俗　素　難治去年顆粒無收以致飢黎聚嘯百十成羣時有滋擾鄉民之事地方官　滋事故申詳上憲懇恩振撫上憲俯如所請委羅明府鍾祥押解振少若干前往　放○銀圜局前由候補縣史明府賡雲總理支收帳務現經上憲另委候補縣劉明府徽典爲之瓜代日前已上院謝委想不日卽當到　矣漢陽鐵政局槍砲廠左近設立礮臺一座下映方塘每於槍砲製成後登臺演試○傳聞漢陽縣薛誠伯大令定期七月十九日舉　　　但尙未見明文○督辦漢口官設育嬰局之劉紫封廣文文摽籍𨽻沌陽前經委署襄陽府學訓導兹已俸滿回籍遂於某日赴局任事 
[上海縣署瑣案]  
　　袁容大於去年八月初十日扭謝家亭至案訴稱小的童養媳倪氏被伊藏匿請卽訊道黃大令訊悉倪氏係謝之姘婦顧氏所拐在逃未獲遂判令　謝收押著交顧氏旋有蔣愛林者投案稱顧氏是小婦人之母姨小婦人刻下被倪氏之母倪李氏纏擾不休請　公斷倪李氏稱顧氏由蔣擔保求恩著伊交出大令將愛林發官媒看管前晚帮審委員蔣刺史提齊人証覆訊袁　子金福　稱次媳倪氏子十二歲時過門刻已長大擇吉今冬完婚去秋被謝所私之顧氏藏匿顧在英租界永和里開設野鷄妓院事後逃匿求將謝及愛林比追倪李氏　　婦人是倪氏之母紹興人年五十一歲丈夫在日爲染坊生意女兒被拐後小婦人已訪悉確情實被顧氏姊妹行帶至蘇州復至南潯由蟻　姚三老太湯五仔賣與陳老五現由小婦人遣兒子德順投南潯巡檢司署供提到案求恩備文移提剌史問所供確實否答稱俱是實情剌史　該氏及袁父子　退候備文派　赴浙江烏程縣關提謝稱小的患病求恩交保剌史准之愛林仍交官媒收管○前充緝私營巡勇之郭松林　本年二月初二日傍晚被梟販孫竹卿姚阿石等糾衆戳斃棄屍浦江浮至美租界怡和馬頭由水巡捕知照地保曹福卿投縣禀報黃大令騐屍後飭差拿獲孫姚屍妻郭陸氏亦投案泣訴蔣剌史升堂訊詰孫姚堅不承認郭陸氏叩請伸寃并願領棺埋葬前日傍晚剌史飭提覆訊地保　仁卿禀稱小的查悉郭前充巡勇與各鹽販均有夙仇旋因事斥革各鹽販遂置之不問近來聞郭又投緝私營恐遭連累是以商同害命惟兇毆時小的實不知情剌史提姚至案問曰爾有無混號供稱小的自幼人呌爲石卵子刺史曰本委業已訪明不能抵賴可從速供明免受刑法姚孫同供稱小的等並不販鹽實以買柴度日常住柴船上郭係著名拆梢受其害　甚衆　日由何某爲首糾合十餘人在某處啜茗至二月初二日傍晚遇郭於三林塘南首平橋之畔衆人一齊舉手郭拔刀抵禦小的等均用扁擔支持姚擊二下孫擊一下衆人拔刀亂砍見只有一絲之氣爰由江某等五六人拖至船上剥去衣服載出浦江抛棄伊下船時小的等已走散矣剌史曰爾等帶刀否供稱小的等皆不帶刀惟奪取郭所拔之刀向之亂砍刺史飭收入所中一面發出硃　飭差役補提供出之一干人到案再核○前者閔行司巡檢陳少尹申送流　沈傳生張阿二王　全陸阿毛四名至縣內開若　共有十八人結盟聚黨號稱十八個黨一月內滋事三次張阿二混號斷練條蓋　力大之義兹特送請究辦等清前晚蔣刺史提訊之下沈供稱小的係本邑人年二十有七父親開設茶館小的另操他業某日行經倡婦琴小姐卽玫瑰燒所開花烟館門外琴小姐招呼入內吸烟不料　桿趙茂和卽指小的占伊姘妻扭住髮辮毆擊并訴請閔行司訊辦刺史曰爾等十八個黨中尙有十四人是何名字爾在閔行司過堂時責過多少供稱小的並不結黨在司內每人責過二百板張供稱小的年三十一歲原籍常州現在閔行開蘆席店並不名斷練條其人𨽻湖北籍前年已他往矣陸供稱小的係本邑人年二十三歲爲人挑水度日王供稱小的係本邑人年二十有七在蔣順興飯店當火夫旋又同供沈在花烟館被毆小的等爲之解勸不敢滋事刺史曰此事陳老爺已訪查明確豈能任爾等狡供乎遂判令一併發收攺過所○前者英界公廨獲送在圓通寺左近犯賭之周福生李雲生羅寳泉何福生童阿福胡奎野陳子峯張良舞朱長壽　阿大范慶有張阿生顧紀仁陳阿二唐阿培陳伯順等十六人請究前日傍晚蔣刺史提案請訊羅供稱小的係本邑人向當小工顧供稱小的向操東洋莊生意童供稱小的係篤長年有六十一歲旋又同供稱小的等並不犯賭路經是處實被悞拘周等十三人均供稱小的等偶在賭檯打灘輸去一二百文不等刺史察得各人皆是從犯並無賭首在內遂從寬判令各笞責一百板各具攺切過結羅顧童不認犯賭槪行免責著交保人保釋諭以嗣後倘再犯案定當加倍嚴懲 
[英界公堂瑣案]  
　　包探孔阿才解新裕輪船茶房孫阿桂許阿大至案禀稱彼等二人在船中竊取綢衣等物値價甚巨故由小的拘請訊究閔紀榮訴稱小的在舟中執役奉輪主之命來案領贓孫許同供稱小的等偶然貪小今至案下請賜宏恩屠興之别駕判令各管押兩禮拜○包探趙銀河解沈仁甫至案禀稱昨日潘少珊失去漢玉數件疑沈行竊投報捕房由捕頭遺小的前往查明將沈拘案請訊潘投案訴稱與沈同住某客棧日前伊曾來觀漢玉欲向購買議價不諧是晚將漢玉置桌上不一時卽失去是以報捕拘請究追沈供稱小的與伊交易並不竊取别駕著探役將沈帶回捕房查明再核○包探倪順泉石金榮解竊賊陳金榮至案沈阿寳投案訴稱小的有金約指一枚被伊竊去請押究追陳供認不偉别駕判令笞責一百板管押兩禮拜○八十二八十五兩號印度捕解空屋中賭錢之竇金喜趙阿運李根林王阿福請辦竇等同供稱小的等偶然作葉子戲叩乞施恩别駕判令各笞責一百板 
[上海六馬路仁濟善堂籌賑公所施子英經收山東江西湖南廣西賑捐四月初一至廿九日第一次清單]  
　　微力子六善士助洋三百元徐同德助洋一百五十元江湘嵐明府武林師竹主人靖江來却病氏百忍堂四户各洋一百元黃漢舟楊萼照劉筱崖余靜甫會稽顏玉姑丹徒章張氏無名氏七户各洋五十元無名氏四十八元無名氏四十元又十元京都王雲鵬姚崇鼎知非子各三十元張　訥洋十八元杭城韻香室主人金器兌換洋廿一元五角四分古瀛宦遊子妻產平安願松厦兪六順堂爲母周期懺資移賑求冥福姜楚記妻病求愈隱名氏保平安秀水吳穀祥立起䖍誠齋王再生氏瞿梅閣隱名氏隱名氏十户各洋二十元何學江罰欵洋十八元隱名氏洋十六元余渭川爲次女袁門保產平安洋十五元爲媳保產平安洋十元小凌雲館睚逸情資父母冥福各洋十二元翁厚甫湯餅移賑湯玉紅妻病許願又懺資移賑無名氏保平安陸述宣堂保平安仰　子父病求速愈京兆求安子廣誠信盧十齡童戴　浩張蓉卿華源盛誠修閣主人朱張氏鎭江隱名氏保安堂善讀堂祥裕無名氏十八户各十元錢漢翁常熟無名氏無名氏各六元　生金爲楊秋穀添孫湯餅洋二元程呈洋五角楊秋穀答助五元馮　廷妻病求愈黃氏代捐餘欵湻署三善堂隴西布衣生邵履仁毓麟堂完願子改過氏無名氏無名氏無名氏十一户各洋五元金壽阿狗小　子龍口合洋四元　增模求父平安康健不留名保產平安吳大曾求病愈卜友記來隱名氏李燦記代友人楊炳記忍菴周急　湯祉福九户各四元嘉興有心無力張進學完願朱念宗郭孫氏各洋三元齊　氏求消除灾晦齊艾氏求平安劉錫藩保平安鈕隱名爲女病求速愈無名氏爲子肚痛求愈燕　　　　松軒無名氏求咳嗽速愈無名氏求　健楓溪畢友笙鄭秋水崔午仙李小鶴汪潘氏忠厚人隱名氏隱名氏無名氏無名氏十九户各洋二元補過居士妻產保平安鴛水張吳氏　　天水徐氏三次吳淞求合店　友順遂人周錦堂尤建候錢子涵陳　茂陳小石歐陽欽無名氏無名氏十四户各洋一元張仁仙洋一元銅洋一元王氏洋五角恆孚　　另户洋四角山西孝義縣晉益堂張助銀申元三十兩二錢江寬來周曉峰十元四錢六分九厘　老　陸永勝合助洋五十三兩五錢九分二釐隱名氏仁和號各銅洋二十五元　左知非子銅洋九元鼎元號葛維杉各銅洋八元怡昌鐵行銅洋七元無名氏無名氏鼎成各銅洋四元樂安氏銅洋二元十匍水龍會同茂盛張隱名隱名氏隱名氏各銅洋一元○以上共收銀九十四兩九錢六分一釐洋二千八十三元九角四分扯七錢三分三合申規銀一千五百二十七兩五錢二分八　兩共併結規銀一千六百廿二兩四釐八分九厘銅洋一百二元待集有成數再行鎔化登報合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
