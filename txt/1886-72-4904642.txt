# 1886 - 72 - 4904642

 

Page 1

 
 
[石印縮本雪樵經解出售] [  點石主人啓]  
　　漢唐以來說經之書浩如淵海而立說不能無異同川省馮壺川先生就衆說之所以異同者彚成五經集解一寄而於學海堂經解中采擷尤多刊刻行世有裨來學光緒壬午秋樹根齋主人重爲鐫版嫌其命名統同易之日雪樵經解有友人見此書之可寶慮傳流之不廣託本齋石印今已竣工分裝八本定價三元准於十五日出書世有先覩爲快者祈向本埠南申昌暢懷書屋醉六堂文瑞樓等處購取可也此布 
[石印縮本說文解字注出書] [  點石齋啓]  
　　讀書必先說字說字必通訓詁許氏之學行於世者一千七百年國朝叚若膺先生爲之注反覆擔　大暢厥皆因字　以究字　此　景爲　　　友人携善本交本齋石印已竣工方今各省學使者崇尙實學者爲多博通之士舍此無由人門所　人册一揙由脫字以龍極夫通無本　　　　　來學故於校對一層不厭精審而筆畫之清　紙張之潔白天地頭之寛長猶屬此書餘事分裝八本定價三元　於二月初五日出　　　在英　　集賢里天保棧内長順晉號發兌 
[六十九號畫報出售]  
　　行船之法外洋最備其船上救生之術亦惟外洋爲最多有比利時　帆船一艘往紐約將扺埠遭風獨淺船府失事岸上有人　見用火　　人　　尾繫長繩射上帆船船上二十餘人盡數獲救俱慶更生此眞奇想天開不可思議特繪兩　以供衆覽准於兩六日出售後仍附　　漫　　　一　此佈 
[論廣東招選學童事]  
　　中外自通商以來辦理華洋交涉事務在在需人是以各處通商之埠咸設塾延師育養人才以備日後之用而其最善者莫如廣東之博學　意美法良勝於他塾近因舘中學童缺額故出示招選以資造就本舘曾錄登於報并推廣其意著爲論說顧前言尙有未盡者爰復撮其要而暢言之以備當道之採擇夫有其法尤貫有其人開西學館者不難於招選學童而難于延請教習教習百得其人則人人皆可使之精於西學教習而非其選則童子决難望其業之有成每見人送其子弟于中國學塾中其不善教者雖聰頴亦無異於顓蒙其善教者雖椎魯且漸化爲俊秀中學如是西學亦　然世延教習者不可徒求其西學之優必先訪其品行之正旣已深知其所懷之藝必更進觀其教人之方公正存心而善於勸誘庶可以當此任夫學之所以不精者人必曰此不設獎賞不加鼓勵之故也勤習者無所榮怠廢者無所警故學童咸相率嬉戯雖學焉而猶如不學是固然矣然雖有賞格而或爲師者不善于訓導學童之精進與否盡屬模糊每届會考而賞無可賞獎無可獎則賞格不且虚設乎或教法雖善而存心稍有偏袒則諸童卽自奮厥志學求實獲而所取或非眞才則鼓勵之具適足爲招怨之方且諸童見眞才無取或因此而致志氣漸衰不求心得之學惟思濫竽之充則雖設有獎賞亦安望其學之精耶雖舘中有總辦諸公獎賞之事非教習所能爲主然知弟莫若師諸學意之孰　孰劣總辦有不若教習之明灼者而謂可不愼其選乎吾觀該舘之賞亦明而且重矣然徒以賞格示鼓勵而無先導之明師恐諸童雖踴躍未必能不學而知也且其定章謂學業有成然後送赴外國肄習學成回籍從優擢用是亦置之莊　間之意也夫學必專而後精中國自通商以來各處事西學之人實繁有徒而精者卒鮮以出洋之人少也盖出洋之舉道路遙遠波濤險阻費用浩繁貧者無力以自奮富者又不願以千金之子試諸驚濤駭浪之中故雖明知西學必須出洋而終不免有所顧慮惟廣東則不然其通商最先與洋人相習最久諸童幼而習之長而狎焉且地處濵海人皆習於風濤遠與險固非其所畏也而館中派員帶領費用稍省資斧卽不患不足是固一舉而數美佫者矣然必待學盛而後出洋者盖欲先立其基而以五年之功爲出洋先路之導也則此五年之教固有其難其愼者矣事西學之人往往其才其藝皆不及西人而其積習已淪肌浹髓莫可驅除今諸學童雖曾讀中國書數年而知識方開志氣未定苟教習之品行或有不正不足以定學者之趨向則出洋之後必沾染西人之積習以華人而漸變爲西人何以適國家之用耶若教法不善則五年之後必不能出洋卽出洋亦難期成就是本欲陶冶人才反以悞人子弟矣中國之大俊秀子弟何地無之况廣東爲東南靈氣所鍾山川之秀人物之盛甲於天下學童之選固不乏其人所兾者愼選教習以爲倡率庶可望其有成耳卞璞待玉人而顯大木得工師而成學業何獨不然耶 
[本舘接奉電音]  
　　昨晚八點鐘時本館派駐京師訪事人由電飛傳本月十三日諭旨五道敬謹譯登○二月十三日奉上諭高崇基着調補廣東布政使卽赴新任無庸來京請訓山西布政使着張曙調補欽此同日奉旨健銳營事務着派善慶管理欽此同日奉旨沈秉成補授内閣學士並禮部侍郎銜欽此同日奉上諭禮部左侍　徐郙着仍在南書房行走欽此同日奉上諭朕於二月二十七日啓鑾後着派惇親王大學士恩承恊辦大學士尙書福錕尙書翁同龢都察院左都御史祁世長留京辦事惇親王恩承翁同龢祁世長四人分日輪班在内值宿住宿者于申刻散直福錕每日進内辦事後無庸值宿午刻先竽散直欽此 
[官塲電音]  
　　日昨蘇省官塲接有京師電信知二月初十日奉上諭崇綺奏假期已滿病未稍痊再懇開缺一摺吏部尙書崇綺着准其開缺欽此同日奉旨稽察鑲藍旗漢軍旗務着恩壽去欽此十一日奉上諭吏部尙書着錫珍調補麟書着調補刑部尙書工部尙書着崑岡調補紹祺着補授理藩院尙書欽此同日奉上諭福錕着充武英殿總裁欽此 
[擬設公司]  
　　東洋新聞紙稱高麗現擬設一招商公司貲本銀約肰二百餘萬兩高王自出本銀本四萬兩其餘由民間附股聞已集有銀百餘萬將次可以成功惟其詳細章程尙未深悉云 
[購槍餘聞]  
　　去冬報登董子厚太守偕商人陳恭怡購辦洋槍一事其細情已疉經照錄兹聞俄商密爾斯實非從中經手特以太守與洋商買賣恐未諳規例故請密爾斯相助爲理耳 
[牛庄開凍]  
　　昨得牛庄發來電報云刻下該處亦已開凍一槪船隻皆可進口矣 
[蘇臺春色]  
　　錢塘許紳之太夫人挈同孫女及出嫁女孫自清江浦雇舟返浙初六日暫泊閶門上塘舟中所帶箱籠甚多夜間被竊皮箱一隻内係珠寳值價巨萬當卽開單報縣適馬漁珊明府公出未歸由捕廉會營詣勘所竊 
 
 

Page 2

 
 
之箱本放在綢縀箱之下而船窗撬損賊由後梢而進難保非船戶露眼肆竊當將該船戶及各夥帶回研訊一面飭捕查緝據云贓物有碧霞洗數塊均重二三兩不等此等重價寳物巿間銷售極易澈底搜尋不難破案惟船戶尙未有實供云○馬漁珊明府赴江北公幹於初九日回署適西華鄉間出有鹽梟拒捕命案卽於初十日帶同吏仵詣騐僕僕風塵勞勞行投可見作地方官之不易○王益吾宗師按臨蘇屬歲試塲規極寛而查號關防均爲愼密初九日生正塲經題爲糈𥼚二字一時四學名宿均茫然無措東西兩文塲及吊堂禀生瞠目攅眉甚至互相詢問嘈雜難堪宗師覩此情形恐索解無人盲人走黑路其文不堪寓目爰將註疏備錄牌示一念慈悲衆生感段噫嘻吳下文風素盛何竟空疏若是耶○向來各童有場前補考者由縣備文詳送提調補府考此次魁太尊洞悉此等童生非匿喪卽跨冐故面回學憲并致提調嚴伯雅太守將場前補考者槪行扣除亦認眞杜弊之一端也○附錄初九日四學生正塲題府詩云旣明且哲以保其身其斯之謂與長民不改聚矣元不得其醬不貪肉雖多不使勝食氣吳故爲政者每人而悅之日亦不足矣通塲次題糈𥼚詩題賦得客有薦雄文似相如者得雄字○初十日六學生正塲題吳江必熟而薦之震吾以子爲異之問常必忠以得之昭七八月之間雨集溝澮皆盈崑馮婦攘臂下車衆皆悅之新君子之所不可及者其惟人之所不見乎通場經題鶉羹雞羹賦得築室種樹得居字○十一日覆生古 
司馬君實獨樂園賦以題爲韻賦得擬看斜陽萬頃紅得紅字補歲考題存乎人者莫良於眸子經題敬授人時詩同上○十二日江震童正塲江雖百世震揖巫馬期次題疏踰戚賦得下筆如有神得如字 
[温州竊案兩則]  
　　正月廿七夜温州大南門外虞師里王乾泰南北山貨行有賊四五人梯墻而進竊取臺糖紅棗等貨由後門搬運至船棧夥阿月聞聲呼喊賊卽由河遁去阿月雇小船捨郃了尾追至離城十里許之夾尾爬地方已與賊船相去不遠阿月自恃拳勇縱身躍入賊船將船頭之賊打落水内船中各賊見勢兇猛上岸奔逃阿月遂奪　轉貨物同一船夫緩緩搖回詎頃刻間賊又紏集二十餘人手執短棍蜂擁而來將阿月渾身亂擊復縛至岸上聲言將擡往山僻挖眼割筋幸時巳七點多鐘各漁戶正在捕魚見賊明目張胆持械拔人咸抱不平出爲搶奪阿月始免性命之虞然遍體受傷已不堪其苦矣○廿九夜四鼓時衛署前嚴永豐槽坊突有竊賊擩門而進胠篋控覆當經酒匠聞聲喚起各夥　焉追赶賊倉卒之間無處逃遁遂從樓窓扒至墻上不意墻已年久傾欹一經站立當卽倒坍一賊從上跌下脚骨跌成三叚痛苦之狀慘不忍觀次晨坊主投訴地保捕快人等并將該賊交捕帶去 
[津郡雜聞]  
　　太古洋行往來津滬船隻向託仁記洋行經理現因年限已滿閱太古擬派人到津自立門戶欲謀枝棲者爭欲託人說項又聞麥加利銀行亦有在津分設之說津城巿面當蒸蒸日上矣○海防新捐原定一年截止嗣以邊省奉文較晚奏請展限數月遠近仍不能一律有志顯揚者終以限期太速爲憾現經部議奏定通行展限一年無論遠近省分均以明年初六日截止想期限旣寛各捐生自可陸續輸捐後來者不致抱向隅之憾然未知能允准否也○俗傳初二日係土地誕辰紫竹林北有土地祠混星子遂歛錢唱戯自正月廿六日起至本月初二日止男女往觀幾於萬人空巷妙手空空兒因得於數日中肆其伎倆廿七日郭三瘸子浴堂獲一頂箱賊名擋虎廿八日獲一剪綹賊名張牛又經十三叚保甲委員王少尉獲一竊表賊名傻頭據供年十六歲正月十五日由京到津住河北店十六日被北路馬快楊套獲住管押一夜十七日釋令同兩人出外剪綹得錢歸楊套使用從此住在楊套家中不圖因案被獲然表實係同伴所竊與我無于現有水墨晶眼鏡三副尙在榻套箱中等語案關捕役縱賊少尉因將該賊送守望總局由總辦問明情節開具案由發縣着追楊套辦理然楊連日尙未到案且與捕頭一鼻孔出氣慮官法亦有時而窮也○初一夜南斜街高紳鶴泉家有賊從空而下摸入上房竊去拜匣一事内貯時辰表班指等件該賊尙取他物拖置院中正擬打包而家人驚覺急喚支更才才捕賊始倉皇遁去高固富戶久爲賊所垂涎也 
[圖詐逞凶]  
　　甯波有富家子某甲者湖西某乙之快壻也乙有自製花船一艘水檻風窗異堂高敞鏤金錯采最極人工其中茶灶詩筒琴牀書架無一不具米家書畫船不是過也甲見而羡之遂向富翁暫借閙紅一舸蕩漾烟水中意亦甚得時甲居父喪苫塊之中無以排　遂招貓兒戯班中之名妓雙慶同居一舟鴛鴦水裏夜夜雙棲適爲乙弟某丙所知以其居喪狎妓索借洋二千元甲拒之丙遂約同某孝廉某茂才等麕至甲家百般吵閙踢桌翻凳咆哮如虎甲畏其凶鋒狙伏不出甲母不勝其擾急邀婦翁來爲之調處而乙左袒其弟託故不到乙之妾某姑娘不忍見兒婿之受人磨折乘輿而往向丙唾馬丙不稍退讓某姑娘乃令雇孤老院之女丐多人至家與丙等互毆或以老拳相奉或扭髮　　打剥衣扯褲作裂帛聲丙等至此自料両能敵娘子軍祇得拖槍而回旣而念受辱不可以不報乃呼集排席匠人百餘名復往甲家自大門而打入内室見物便打勢如破竹乙聞之恐釀大禍出與某書辦相商以治家不嚴等詞具禀縣中并請飭差彈壓邑尊准其所請簽差多名馳往彈壓而丙等不但不畏反激其怒又復盡力搗毁物件差亦不敢動手而退甲始懼挽人說和出洋四千元俾各人瓜分衆始鳥獸散論者謂甲居喪狎妓固是名教罪人然丙竟藉此爲索詐地步亦豈姻婭所宜爲卒之互興師旅各爱損傷而仍以孔方兄爲和事老則所謂姻婭者亦右知矣 
[失足墜水]  
　　杭垣東西兩城河一通上江一達嘉湖爲水路之要衝此外尙有中小河一道從武林門洗馬橋而入上至河坊巷之宗宫橋折而入於大河由候潮門水門而出河身淺狹兩岸均民居店戶傾潑垃圾多如山積以致舟楫難行涸可立待去歲經紳董禀請以饅頭山三撥營兩處兵丁分段挑濬照人攤派業已開辦數月但未竣事耳下城自棚橋起直至千勝橋李博士橋炭橋柳翠橋等處一面民居一面係河岸岸本極窄而近更堆積瓦礫致有倒砌之勢凡謹愼者當夜深月黑之時天雨泥　之候斷不向此處問津乃初二日更餘時有放印子錢之山西人某甲收帳而回途經千勝橋不知如何失足落水亟呼救命居民啓戶出視見水中有人呼之不應爰集數人下水援救而撫之則身已如氷奄然氣絶矣當卽通知地保舁屍起岸檢其身畔尙有散錢三千餘文立卽至其寓中報信次日由其同鄉者置備棺衾至河灘承殮其號中之鄉親戚友來視含殮者共有二十餘人所怪者此處水僅及膝不惟一躍可登卽褰裳亦何不可涉胡爲乎泥中痴立耶聞甲寓延定巷内相去咫尺每日早晚必由此地經過何獨於是夜而失足耶人咸閱其呼救兩三聲卽無聲息矣聞甲所放印子錢共有五百餘元然非其人則不能往收而各借戶之九名住址亦無一人明晣所遺經摺已付一炬如馮驩之焚劵彼盤剥小民者請以此爲前車之鑒 
[捲逃類誌]  
　　嘉興縣倉内用一徐姓估看折色銀洋已歴數年日前徐姓忽取銀洋四百元而遁衆人知覺赶赴伊家查問據其家人云並未回家乃遣人四處查訪亦無蹤跡或　徐固赌負恐爲債主所逼是以竊洋遠遁或謂徐近有外遇竊洋後早挈意中人同覓安樂窩然耶　耶又北門外張順興燒酒店係東鄉人所設該店主近因賭負收拾細軟挈同眷屬乘夜遁去迨各債戶聞信赶來已如詩所云其室則邇其人甚遠矣 
[毒鴇掌頰]  
　　昨報列先辦拆梢一節昨晨翁太守臨法捕房時飭提在押之悅來檅主徐阿松棧夥馮祥林花烟舘搞婦張氏王并伊　紀小東等四人到案着將徐馮兩人照斷笞責送歸英捕房辦理隨謂紀小東爾要文阿三寫一百五十元之筆據因伊無洋　鎖棧房内則拆梢之事已明至所謂人命本分府亦已訪確爾　供出尙可從寛紀小東供不知伊等家事太守謂此事與爾無干况爾是伊婿住在一處安得不知 
 
 

Page 3

 
 
紀供張王氏說玉紅被文阿三爭吵致吞生烟太守謂爾不必如此說但將文阿三吸烟幾盒玉紅如何吞烟張王氏上樓如何看見如何將玉紅痛打伊家尙有一妓名財寳爲何吞烟財寳因吞生烟故得救甦玉紅吞烟灰無法救治故送仁濟醫院此中情節本分府早已訪明爾可供出免受笞責紀稱伊家祗有玉紅一個人實與文阿三爭吵致吞生烟太守謂玉紅所吞烟灰非文阿三之烟旣不實供着卽笞責喝將紀小東拖下紀稱有話告禀張王氏接稱紀小東實不知情太守謂爾所知者卽說來張王氏稱因文阿三住宿一夜祗有錢四百文向找洋六角不付以致爭吵氣忿吞烟太守謂如僅爲洋六角起見何至吞烟自盡其中必有别情况文阿三自烟館出外後尙存烟一盒伊到酒店沽飮方擬回去卽見張王氏將玉紅痛打大聲呼喊四鄰無不知者尙有一男子帮同毆打是否張王氏之姘夫紀稱伊家果有男子張王氏但將玉紅詈駡並不毆打太守謂如不打玉紅何致呌喊紀稱不知底細惟聞玉紅吞烟灰自盡太守復詰張王氏現在紀小東已供認玉紅是吞烟灰身死實被爾凌虐所致張王氏仍辯稱吞生煙太守謂不必多辯爾上樓見玉紅將烟裝在槍上呼吸兩人卽將伊痛打玉紅被虐不過因这尋死聞玉紅尙有丈夫在虹口是否屬寔張王氏稱玉紅是親生女無丈夫太守謂爾前期稱玉紅尙有父母今日又如此說究寛爲何尋死張王氏仍執前詞太守謂區區六角洋斷不致玉紅尋死總由爾平時凌虐過甚致伊自盡着將張王氏責頰四十下與紀小東分别管押候再解訊 
[比追墊欵]  
　　畢松培控吳慶全墊欵不還一案疉登前報昨晨翁太守臨法捕房復將吳提出詰其着着爾交保料理何以挺押不保爾等自謂錢債細故無關緊要然此風斷不可長着將吳慶全笞責四十板如人挺押不理便當逢期嚴比着自去斟酌 
[包探捉賭]  
　　洋涇浜打狗橋至東新橋一帶露天賭檯甚夥捉者自捉犯者自犯幾於無可收拾前日傍晚又經法包探嚴頌届在西洋涇浜拿到賭徒三人有搖缸一隻被一賭徒擲脫盖謂旣無賭具到案時便可伸辨也聞所獲三人中有一賭首或謂現在法捕房新添華捕多名宜專派一人在洋涇浜一帶巡緝一見賭攤立卽拘案庶使若單無所施其伎倆也 
[重懲賭犯]  
　　昨報列又獲賭徒一節據麥總巡捕頭至英公堂稱奉派差役前往虹口捉賭本總巡亦深望拘拿淨絶以除地方之害惟前次到捕房通知捕役已先往甚致拒捕肇釁後由捕房派西捕助拿解案此次捕役並未遵照租界定章竟自率領多人持械前往刀傷粤人查得該處離西華路三百六十六碼確在界内務請諭令嗣後須照定章協同捕房往捉且界内不准擅帶軍械今將扣存之刀棍呈案縣捕趙金　前次捉賭被賭徒毆傷此次帶夥持械一爲緝盜起見一則順道往查賭犯旣至該處獲犯卽送捕房鈞票呈閱並稱所獲之各人中張阿長是爲首者陳阿慶向在賭塲馮阿二陳阿米蘇阿生等皆在是處見我等奔逃因而追獲者麥總巡又稱該捕役等此次拘拿賭犯並無賭具尙不知是否賭犯趙金又無該處地保今亦來案必能辨認地保禀伊等人多殊難指寔張阿長陳阿慶馮阿二陳阿米同供是粤人不敢聚賭亦不敢拒捕路經該處被拿蘇阿生供粤人被役斫傷頭顱羅太守向佩副領事曰該捕役奉票往拿賭犯實綠前次遭毆受傷故帶刀棍防身如先報捕同往恐賭徒得信遠颺不能言其非是麥總巡又稱前次何必報捕協拏總之賭固應拿旣在界中理合循照向章務請函縣一體照章辦理太守又商之佩君判笞張阿長三百板陳阿慶二百板馮阿二陳阿米各笞一百板蘇阿生雖已受傷然旣犯賭便不足惜判押一月以儆刀棍發還又諭捕役嗣後照章辦理 
[土人行騙]  
　　包探秦少卿对英公堂稱昨有寳善街元恭錢莊夥沈空壽到捕房言有土耳其人二名曾至該莊以鈔票洋十元交兌現洋該莊言須貼水一角祗兌丸元九角收票交洋後又再四掉洋致不成交票洋兩還忽少洋五元方爭論間土耳其人奪票奔逃追赶不及請查等因又有復興煤炭鋪夥姚福生來言土耳其人持票洋十元買炭定價洋一元人角應找伊八元二角交洋時亦被奪票而逸等語當問土耳其人何等模樣據言其一捲髮其一身肥而左眼有疾後查得此二人寓在虹口當往尋見據人言二人頃在銀匠店兌得銀練云云爲卽知照西　拘拿究問銀匠店稱土耳其人用本洋兌練及帶至捕房搜得鈔票銀洋今一併送案元泰莊夥沈公壽復泰煤炭鋪夥姚福生各訴前因土耳其人矮悖拉西與方來二人同供向在香港謀生近因失業來滬找尋親友並未向錢莊炭舖行作不法事一再究詰堅不承認莊鋪夥又稱認明二人無悞該包探亦稱先據言明面貌衣服然後往拿斷無歧悞佩副領事謂土耳其國滬上並無領事官應請發落羅太守謂該二人雖不承認揆度情形毫無疑議隨判將起案之鈔票現洋分别給償錢莊炭鋪餘洋暫存俟將二人發捕房各押二月期滿開釋始准交還 
[失火類誌]  
　　外虹口公和祥碼頭北首王家宅門前有西國板房一座昨午後一點鐘時不知如何從披屋起火霎時冒穿屋頂捕房　鐘報警所有藥水龍水火龍等紛紛馳往得卽救息祗燒去房廊半座又昨晚七點鐘滬南董家渡乾德堂藥材店因晚炊失愼二十三鋪地甲立卽鳴金告警天主堂洋龍近在咫尺首先赶到俄而錢業木業十六鋪保安會以及城中之十舖縣署等各洋龍亦各馳至澆灌得息文武各官俱帶差勇前來照料至八點半鐘火勢稍殺事後查悉焚燬樓房十餘幢云 
[押送盜犯]  
　　打刼鹽城雙發正商船之盜犯先後在滬弋獲均列報兹悉莫邑尊以續獲之李阿二卽李玉東訊無確供未便解回鹽城須再查明搶奪所有先獲之陳五一名前日四點鐘時批差起解并移營撥派水師管帶袁君欣山率同勇丁十餘名押送 
[英界公堂瑣案]  
　　趙咸松稱在虹口坐唱花鼓戯餬口因有流氓姚仁堂裘桃桃借錢不遂與我爭扭由捕拘案姚仁堂裘桃桃同供花鼓戯是犯禁者喝阻不依以致爭執羅太守謂花鼓戯本干例禁姚仁堂等亦非安分一併押候過堂覆訊○喬蘭芳稱開茶館昨因張恊山向顧蘭舟索取滿師酒爭毆稱被毁壞物件須賠洋五元向索無着報捕拘案毁物呈案張協山供顧蘭舟之子在我處學習裁縫尙未滿師卽往他處爲夥故向理論顧蘭舟供我子在伊處習業已經滿師本應請酒惟一時無力商緩不允致相爭扭另有顧雲舟顧阿元是排解者顧雲舟顧阿元供是同業爲之解勸羅太守隨判張協山賠償茶館毁物洋五元完結餘均斥退○李雲生稱向開西式皮鞋舖有范錦山向在我處幫夥將收下銀洋掉換銅洋三元向論不認後是伊又將銅洋换下當卽阻論伊允交還前換之洋遷延不交現伊在别處營生我日理索一味胡言致與爭扭由捕拘案铜洋呈案范錦山供前在伊處帮夥時有西人來買鞋快用銅洋當時認賠現因無力未交並非有心掉包羅太守飭將范錦山暫押俟過堂覆訊銅洋暫存 
[正悞]  
　　昨報有故撫噩耗一則係由揚州人函知但馮中丞之胞姪米裳部郎現居上海自初人日以來並未接有家信諒必揚人訛傳合亟更正 
[上海四馬路招商文報局内協賑公所上各處輪船電報局委廉書]  
　　輪船電報各局諸位先生大人閣下敬啓者敝所籌辦賑欵一事禀奉上海道邵憲諭商招商總局盛馬兩觀察批開山東尙須分賑公所暫留勿撤並由輪賑電報各分局一體代收彚交滬所等因伏念各省被災以來仰蒙諸執事廣籌賑欵源源接濟十載以來歡盡忠竭方期兩粤事竣共息仔肩孰意天未厭禍山東又災嚴佑之潘振聲諸君疉以書來無非爲災民請命又蒙憲意鼓舞作興用是執難中止誼不容辭惟念獨木難支衆擎易舉仍冀諸執事宏此胞與廣爲圖維得有捐資卽祈彚寄庶俾承流布惠拯灾區之孑遺無任蹈德詠仁爇瓣香以禱祀慈雲在望惟日爲年抒愫蠲誠臨池九叩敬請勛安伏維德鑒粤閩江浙同人再拜 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年二月初一日京報全錄]  
　　宮門抄○旨一道錄前○發抄旨五道○湘學政陸奏報接印日期摺○直督李奏調員總理學堂事務片○又奏請旌獎片○奉天府丞兼學政楊奏報接印日期摺○楚督裕奏據情代奏片○閩督楊奏撫恤遭風難民摺○晉撫剛奏獲盜訊辦片○雲督岑奏委昌勸辦捐輸片○東撫陳奏請旌表夾片○二月初一日戶部通政司詹事府八旗兩翼值日無引見○玉公請假十日○内閣奏派騐放之王大臣派出怡王烏拉喜崇阿徐用儀白恒○吏部呈進月官卷○召見軍機○發抄張之洞奏粤省著名匪鄉請分任文武大員益齡馮子材等查辦奉旨着照所請該部知道欽此○又承審延宕之試用守金桂馨暫革奉旨着照所請該部知道欽此○又懲辦械門匪徒定例尙輕另立專條奉旨該部議奏欽此○又候補道蔣春澤署運司奉旨吏部知道欽此○又高州鎭張得祿署瓊州鎭奉旨兵部知道欽上○○新任湖南學政臣陸寳忠跪奏爲恭報微臣接印任事日期叩謝天恩仰祈聖鑒事竊臣蒙恩簡放湖南學政於九月初二日跪請聖訓後隨卽束裝起程十一月十七日行抵長沙二十日准前任學臣曹鴻勛委員齎送關防並書籍文卷前來臣恭設香案望闕叩頭祇領任事伏念臣婁江下士詞館俻員襄事禮闡曾文衡之濫預采風湘水更使節之忝持楚南氣節功名之盛久振寰區近年以來多士攷古研經尤能講求寔學竊維育德儲才肇於庠序微文考行職在輶軒檮昧如臣懼弗勝任惟有恪遵懿訓矢愼矢勤於按臨各府州時嚴密關防悉心校閱剔除積弊簡拔眞修以冀仰答高厚鴻慈於萬一再臣經過直隸河南湖北等省雨暘時若年榖順成民情亦皆靖謐堪以上慰聖厪所有微臣接任日期除恭疏題報外理合繕摺叩謝天恩伏乞皇上聖鑒謹奏軍機大臣奉旨知道了欽此○○李鴻章片再天津仿照西法創設武備學堂經臣具奏蒙旨准行並欽奉寄諭許爲當務之急仰見聖明俯採芻論因時制宜莫名欽佩當此經費支絀事事力求節省一切用欵非綜核得人無以杜虚糜之弊且堂中學生均係挑選各營弁目其中固多精健聰頴之材而勇敢性成亦往往好逞血氣所募德國兵官分充教師性情不一勤惰各殊必須威信素孚之員督率駕馭方可收致用馴習之效查有已革湖北簡用道楊宗濓心細才長器識深穩自同治初年隨臣剿辦粤捻久在前敵總理營務勞勩卓著深得兵心歴年隨辦交涉操縱有方以之總理學堂事宜弁兵心悅誠服如父兄詔勉子弟自能日起有功卽西洋教習各弁亦能謹受約束臣以事屬創舉襄助需材札調該員來津責令會同津海關道周馥等妥細籌酌撙節用欵務求實濟深資得力理合附片陳明伏乞聖鑒謹奏車機大臣奉旨知道了欽此○○李鴻章片再據天津司道禀稱天津縣人已故候選道黄世熙慷慨好施樂善不倦地方義舉往往竭力助成每以城内溝渠淤塞未修爲憾令其子運同銜分發東河同知黄寯翰勉遵遺命捐交津錢一萬串經前署天津道胡燏棻派員勘辦將溝渠興修完竣禀請明例建坊前來臣查黄寯翰仰承先志捐修溝渠興復水利有禆民生洵屬孝義可嘉所捐津錢一萬串合銀在三千兩以上與建坊之例相符應請旨俯准該員爲其故父黄世熙建坊給子樂善好施字樣以示旌獎理合附片具陳伏乞聖鑒訓示謹奏軍機大臣奉旨着照所請該部知道欽此○○奉天府府承兼學政臣楊頤跪奏爲恭報微臣到任接印日期仰祈聖鑒事竊臣欽奉簡命調補奉天府府丞兼學政當經具摺叩謝天恩嗣將順天鄉闈辦理完竣十月二十六日陛辭仰蒙訓誨周詳隨卽束裝就道兹于十一月三十日行抵奉天省城十二月初二日准奉天府府尹兼理學政臣裕長將關防書籍委員齎送前來臣恭設香案望闕叩頭祗領任事伏念臣粤東下士京兆備員未報涓埃方深惕厲兹復奉命調任斯職惟陪京係根本之要區學政以甄陶爲已責如臣禱昧　弗克勝惟有勉策駑駘首端圭臬學先器識當愼持取士之衡品勵亷隅庶仰副作人之化再臣經過直隸永平府所屬及關外各處民情照常安謐堪以上慰宸斳厪所有微臣到任接印日期謹繕摺具奏伏乞皇太后皇上聖鑒謹奏軍機大臣奉旨知道了欽此○○裕祿片再湖北學政翰林院編修高釗中咨稱竊釗中於光緒十一年八月初間恭摺具奏任滿後請假回籍修墓一摺奉旨着賞假一個月欽此欽遵在案現新任學政張仁黼業經到省釗中於本年十一月初二日交卸學政篆務應卽起程惟因到楚後感受潮濕又值扃試久坐濕熱下注以致左骽生瘡腐潰流膿現雖延醫調治毒氣漸消而瘡口未歛行勱維艱尙須服藥調理擬俟赶緊醫痊遵奉恩賞假期到籍省墓假滿後卽行趨赴闕廷叩謝天恩等情咨請代奏前來理合附生具陳伏乞聖鑒謹奏軍機大臣奉旨知道了欽此○○頭品頂　革職留任閩淅總督兼管福建巡撫事臣楊昌濬跪奏爲琉球遭風難人循例譯訊撫卹恭摺仰祈聖鑒事竊署福防同知羅大佑申報准浙江定海廳護送琉球遭風難人伊及申特等六名抵省當發舘驛安挿一面飭傳通事譯訊據供伊及申特是船主申喬多克虎是舵工嗎喬多生等四名是水手俱係琉珠那覊府人駕坐小海船一隻於七月二十九日由屬島姑米山開回那覊忽遇暴風漂出外洋直至浙江定海洋面船身損壞難以駕駛幸有漁人救護就近送定海廳衙門船卽漂没無存蒙定海廳賞給衣服錢文派役護送九月初六日到閩省舘驛安挿等情由福建藩司張夢元核詳請奏前來臣查該難人伊及申特等航海遭風情殊堪憫亟應仰體皇仁於安挿之日起每人日給米一升鹽菜銀六厘回國之日各給行糧一個月並照例加賞物件折價給領統於存公銀兩動支事竣造册報銷將來如何回國另行察酌辦理除分咨外臣謹恭摺具陳伏乞皇太后皇上聖鑒再此案未經浙省咨會合併陳明謹奏軍機大臣奉旨該部知道欽此○○剛毅片再查晋省光緒十一年九月以前各屬被獲盜案倚强肆掠各犯訊明後就地正法業經前署撫臣奎賦開單彚奏在案兹據按察使嵩崑以截至本年十一月止查有萬泉縣拿獲行劫該縣天興福雜貨舖案内盜犯王有淋等三名詳由前署撫臣批飭該管蒲州府督審明確除臨時不行之高聞鳴何嬈娃二犯照例擬辦外其結夥持械行劫天興福鋪入室搜贓兇暴衆著之王有淋一犯遵照新章就地正法並傳首犯事地方懸桿示衆以昭炯戒等情詳請具奏前來除飭取全案供招咨部查照外理合附片具陳伏悸聖鑒謹奏軍機大臣奉旨刑部知道欽此○○岑毓英片再臣前奏請開辦米捐以濟軍食於光緒十一年五月二二十五日接准部咨經部奏准奉諭旨依議欽此等因咨行到臣當經遣飭地方官開辦去後查滇省惟迤西之大理永昌各府廳州縣民戶稍裕盖藏亟應派員前往勱諭捐輸俾資接濟兹查有在籍直隸候補道員楊景修三品銜分省補用知府丁彥於該各處地面尙爲熟習堪以委往勸辦除覈飭遵照外謹會同雲南撫臣張凱嵩附片具陳伏乞隔鑒奏軍機大臣奉旨知道了欽此○○陳士杰片再據東昌府知府程繩武上河通判張仁普聊城縣知縣汪維亮東昌府教授孫原吉訓導孫宗閔聯名詳稱烈婦周杜氏係故東昌府同知周鵾妾年甫及笄侍執巾櫛先意承志得夫主歡今春周鵾抱病氏侍湯藥昕夕不離易簀之時家人環泣氏收涙乘間入室檢篋笥出一衣裏置榻間潜卽俾藥偃臥人莫知之比縕婢往視氣已如絲救護無及事在光緒十一年三月二十四日寅時距周鵾殁僅兩時許氏年二十八歲越日同殮啓袱視之皆預製傭終衣珥蓋其死殉之心决已久矣該府等誼屬同城見聞眞確不忍聽其湮没理合造具事實册結詳候轉請具奏等情由布政使崇保核明轉詳前來臣查該烈婦周杜氏幼賦小星深明大義衾裯安命奉箕帚而無違湯藥必親矢泉臺以永侍苦衷　獨具奇烈堪嘉洵爲巾幗完人宜邀裦揚盛典相應籲懇天恩俯准勅部旌表以昭激勸而慰幽魂除册結咨部外理合同學會政臣陸潤庠附片具陳伏乞聖鑒訓示謹奏軍機大臣奉旨周杜氏着准其旌表禮部知道欽此 
 
 

Page 10

 
 
[上海文報局接嚴佑翁山東來函]  
　　竹坪少欽秋坪心如善長大人閣下念五由袁浦開車於初四午後抵省託庇一路平順初五謁中示始知子英兄已回滬上振兄又往濟陽各事均未接頭中丞詢及執事籌賑辛勤久而不倦欽佩之至囑爲致意東省情形高苑博興章邱濟陽惠民利津齊東等處舊水未消今正溞溝下口何王庄潰濯齊東青城蒲台濵州一帶又被新災今年春撫官賑無着專望民賑約計需欵曷鉅此後桃伏大汛恐河患必有變動子英振聲兩兄均走弟實獨力難又諸善長痌瘝在抱當必早爲計及多籌賑欵博採人材以備黄河南北兩局分辦鄙見如此質之高明以爲何如弟擬日内至齊東晤振兄大約先辦南岸今正被災之區次及高苑博興一帶俟定見後再爲奉申再上年解欵先發雷禀中丞雋帥卽可墊發目下庫款支絀萬分無可挪墊嗣後匯欵如能向瑞生祥瑞林祥各號商量由該庄匯交濟南賑撫局轉交弟收更爲簡便九年弟至山東該號甚爲帮忙渠等念桑梓之情諒可不收匯水且逕匯省垣可免賑撫局委員至濟甯提欵遷延時日祈酌辦爲疇此後賜示或由揚州轉遞或逕排單遞撫院文案處范芸沅先生轉交或由賑撫局蔣友三司馬轉交均可專此佈達敬請台安同人附筆請安愚小弟嚴作霖頓首二月初六日濟陽沏第吉號 
[上海三馬路與昌絲棧陳竹坪經募兩廣山東江寗沙洲賑捐二月十一二日第二百四十四五次清單]  
　　寳應縣前浙江按察司孫經募昌字一千七百廿一册樂老堂洋一百元由滋大典宣先生交來○江陰鹽公堂經募申字單江陰鹽棧銅洋念元杜子貞祈子種痘平安洋五元王醴泉陸蓮叔兩戶各洋二元王極庵洋一元以上五戶共來洋十元銅洋念元○棋盤街裕豐棧交來金山姚介三大善經募昌字二千七百三十八册姚介三洋四元姚敦仁姚龍深兩戶各洋二元馮桐侯馮寳善兩必各洋一元聚源恊錢六百文恆泰祥錢五百文朱水春傳經堂不留名三戶各錢四百文吳興裕好善居朱仲鏮黄遇澄干茂昌五戶各錢三百文隱居士任潤澤不留名姜春仙盧泉榮不留名益成揚恆昌丁義箴　韻清不留名小補十三戶各錢二百文樂詈齋不留名姚祖庚隱名四戶各錢一百文○頴上子助江寗洋十元大豐布號銅洋八元海鹽盧只君銅洋兩元瑞泰茶葉號無名氏張二戶各銅洋一元○力棉子祈子病速愈洋二元不幸之中有幸人網裏逃禍有福人二戶不取票合助兩廣銅洋二元○兩日共收英洋一百三十八元銅洋三十四元合併聲明 
[上海四馬路高易公舘籌賑公所經收正月廿七至二月十一日賑欵清單]  
　　廿七日元芳帳房募三十二號册無名氏指捐山東春賑洋四元○廿九日院南茶稅總局募一千六百九十八號册泰源祥汪同泰萬康石義興黄翼農汪益生胡同仁堂信茂染坊章乾元布號鴻記祥德元乾茂布號全姜潤布號全元洋　號胡開文義泰京貨號鼎興號仁祖號廣和號松泰號程正路號人豐號鼎聚號以上廿三戶各助洋一元德美玉布　胡樁記德立號震和號廣茂號高德豐號天成號挹翠山房禮記祥布號元姜號永茂號永大成益和號泰源號汪怡泰號十五戶各洋二元道生號洋四元汪以舟氏三元心齋氏胡五元方舟崔十元以上共四十二戶共洋七十五元○三十日古滬補遇子洋五元○二月初二日元芳帳房募三十二號册宋增全求保人口平安二元○罰轎夫木全悞公洋一元○初三日德興洋行募有心無力子洋二元○初四張肇庭翁交來四川曾瑞華翁募一千六百七十八號册吳培心銀二兩曾玉成張深記二戶各銀一兩雷沛霖一元零五分雷兩村銀九錢五分以上五戶共銀六兩伸規元六兩零四分一厘○初十日收青雲里捐捅銅洋一元錢六十文○臥雲閣捐捅小洋三角錢三百二十文銅洋二元○十一日譚俟廷翁交來一百九十五號册譚全寛洋五元陳忠盡陳瑶光二戶各洋一元孫文琅李來蔡庸滿譚蔭安陳尊就文來林仁山文祝初程森譚容溢十戶各洋中元連興譚鏡明梁帝熊譚以健梁觀英梁啓彬六戶各洋二角五分蕭遠洋二角以上二十戶共洋十三元七角罰阿德悞公　三角○以上統共收洋一百零三元三角規元六兩零四分一厘錢三百八十文銅洋三元 
 
 
 

Page 11

 
 
   
 
 

Page 12

 
 
[光緒十二年二月初二日京報全錄]  
　　宫門抄○旨一道錄前○發抄旨五道○直督李奏請旌表片○又奏請給獎片○又奏請開復革員片○又奏爲甄别知縣片○江督曾奏請旌表片○東撫陳奏請仍照原保給獎片○閩督楊奏爲請留總兵差委片○雲督岑奏請更正片直督李奏請借補遊擊片○二月初二日禮部宗人府欽天監侍衛處值日無引見○啓泰雍和宮聽經覆命○尙宗瑞假滿請安○奕年謂授太常寺卿恩○臧濟臣謝署司業恩○熙貝勒請假十日○那公請假五日○咸公續假二十日○侍衛處奏派代纛豹尾槍之大臣派出恩慶繼勛銘勳文熙○禮啊奏攺泒會試知貢舉派出李鴻藻○召見軍機延煦○發抄金順奏交卸伊犁將軍日期奉旨知道了欽此○劉秉璋奏儘先遊擊徐忠聘留浙補用奉旨着照所請兵部知道欽此○劉錦棠奏遵議開源節流事宜奉旨戶部知道單併發欽此○瞿鴻禨奏補辦衢嚴兩府科考並選拔情形奉旨知道了欽此○内閣奏泒請 
寳之學士奉硃筆圈出尙賢欽此○○李鴻章片再據津海關道周馥等禀稱安徽貴池縣節婦桂王氏係儒士桂以學之妻夫亡時年二十七歲至五十七歲而殁計守節三十一年又庠生桂雲萬之妻桂王氏夫亡時年二十七歲至五十七歲而殁計守節三十一年又儒士桂連瑗之妻桂王氏夫亡時年二十五歲至四十九歲因粤匪竄擾與子孫同時殉難計守節二十五年桂雲萬之孫桂本諴係直隸候補知府又建德縣節婦張方氏係前戶部主事張觀善繼妻夫故時年二十九歲現已六十四歲依養夫弟直隸候補同知張觀誠寓所計守節三十六年又據候補同知范德培等禀稱江蘇上元縣節婦袁白氏係儒生袁東生之妻夫故時年二十六歲現已五十七歲依養於夫兄直隸清苑縣張豈巡檢袁汝超任所計守節三十七年又節婦趙宋氏係監生趙學本之妻夫亡時年二十七歲現已六十二歲寄居直隸計守節三十六年又據安肅縣知縣葉常芳詳稱河南祥符縣儒士范長泰之妻范江氏夫亡時年二十一歲現已五十五歲寄居直隸計守節三十五年又據前甯河縣知縣丁符九等詳稱江西德化縣節婦范陳氏係直隸涿州州判范履福之母夫亡時年二十六歲至四十八歳因隣火延燒而殁計守節二十三年范履福之胞姑范牲宜胞妹幼清皆孝事父母比長不嫁曾割臂肉以療親病范牲宜於二十六歲病殁范幼清於二十二歲抱母並死於火該員等誼屬同鄉聞見眞確原籍皆無人呈報照章由直隸服官寄居省分請奏等情禀詳前來臣查儒士桂以學之妻節婦桂王氏桂雲萬之妻節婦桂王氏桂連瑗之妻節婦桂王氏又節婦張方氏袁白氏趙宋氏范江氏范陳氏孝女范牲宜范幼清皆深明大義志節可嘉擬請旨飭部照例旌表以彰風化理合附片具陳伏乞聖鑒訓示謹奏軍機大臣奉旨桂王氏等均着准其旌表禮部知道欽此○○李鴻章片再前因東淀久被侵種節節壅滯上游各河水難下洩遂致泛濫爲災經臣飭委分發直隸補用道金福曾同天津道督飭印委認眞清理已將有碍水道處所復歸於淀訂立界址永遠不准侵種其無甚碍水業經佔豁之地水小之年仍准墾種令於地中開挖溝渠使水流貫酌收租息以爲治淀經費奏報在案又查此項淀地承百數二盺積獘之後紛紜轇轕頭緒極煩自光緒七年開辦起屢有豪强希圖隱佔百計阻撓辦理甚爲棘手在事員紳於辛苦艱難之際胼胝經營力任勞怨歴時五年之久卒使全淀水道不爲湮没並以租息設垡船六十隻衩夫一百二十名凡淀身淤滯者濬之苲葦碍水者芟之從此逐漸疏導脈洛貫通可期上游七十二澱之來源流行下注其查出該淀及靜海南北泊無糧地一千一百餘頃歲可得治淀經費銀二千九百餘兩洵於除害中兼能興利按部定查地獎章如能查出黑地百頃以上准請優獎今已至千頃以上且清理東淀有裨水道大局據天津道萬培因補用道金福曾禀請給獎前來謹照章擇尤擬保數人繕單恭呈御覽仰懇天恩俯准照擬給獎以示鼓勵理合附片具陳伏乞聖鑒訓示謹奏軍機大臣奉旨吏部議奏單併發欽此 
○○李鴻章片再保定縣知趙浚前在内邱隆平縣任内交項銀四千八百五十五兩三錢九分五厘又候補知縣戴垂勛前在郡鄲鷄澤廣平縣磁州任内交項銀一千一百七十五兩六錢五分均不完交當經奏叅暫行革職分别留任勒限兩個月着追在案兹據署藩司松椿詳稱該員趙浚戴垂勛已將前項銀兩於限内完繳清楚尙知愧奮詳請開復前來擬懇恩准將保定縣知縣趙浚原叅暫行革職留任並候補知縣戴垂勛暫行革職處分均子開復以昭激勸理合會同兼管順天府府尹臣畢道遠順天府府尹臣沈秉成附片具陳伏乞聖鑒訓示謹奏軍機大臣奉旨着照所請　部知道欽此○○孚鴻章片再道府州縣勞績保歸候補班人員應自到省之日起察看一年甄别等因兹查候補班前先用知縣商寳燦候補知縣舒家駒朱豫升均到省一年期滿例應甄别據藩臬兩司具詳前來臣查該員商寳燦辦事勤愼舒家駒心地明白朱豫升才具尙優均堪留省照例補用除歴履册咨部外理合附片具陳伏乞聖鑒謹奏軍機大臣奉旨吏部知道欽此○○曾國荃片再據候補道禹志運等禀稱湖南湘鄉縣節孝婦陳馮氏係民人馮起鰲之女歸候選從九品陳文彬爲妻逮事孀姑孝敬盡禮戚黨稱之文彬染病危篤該氏衣不解帶者期年卒不起卽絶粒不食誓以身殉家人勉以邁姑在堂夫嗣未立始飮泣受命自是事姑益謹撫其夫堂弟之子爲嗣家貧取給十指以養以教至於成立至今婦姑相守諸孫滿前談者以爲節孝之報該氏二十一歲于歸二十九歲而寡現年六十二歲計守節三十四年該道等以誼屬桑梓見聞旣確年例旣符不忍聽其湮没開具事實册結禀請具奏前來臣查他省節孝婦女歴經前督臣等及臣先後奏奉諭旨旌表有案今陳馮氏節孝兼全事同一律合無仰懇天恩　准勅部照例旌表以維風化而勵人心除將事實册結咨移部科查核外謹附片具陳伏乞聖鑒訓示謹奏軍機大臣奉旨着照所請禮部知道欽此　　陳士杰片再准吏部咨以據臣咨報從前肅清捻逆案内保舉本班儘先卽選之縣丞林霽出岙履歴按照章程應奏明辦理未便據咨核辦等因遵經轉飭去後兹據藩司轉據東平州詳稱該員林霽係登州府棲霞縣人同治五年四月在京銅局報捐監生復於是年十月在濟寗州漕運總督　局報捐縣丞不論雙單月選用七年因在東平州防河堵剿出力於肅清案内經前升撫臣丁寳楨彚保奉旨着以本班儘先卽選嗣奉吏部行查以原保清單内漏末聲叙何項候選應令聲復再核遵卽查明懇請具奏人照原保給獎等情前來臣覆查無異相應请旨勅部查照核覆謹附片具陳伏乞聖鑒謹奏軍機大臣奉旨吏部知道欽此　　楊昌濬片再提督銜訊記名總兵黄錦文安徽合肥縣人由武童投効隨軍剿匪歴保　先補用副將嗣因任賴捻逆就殲案内出力保獎同治七年八月初九日奉上諭着以總兵記名簡放並賞加提督銜欽此先後隨營差遣光緒十年八月投効到浙九月委帶親兵小隊後旋駐紥寗波府屬地方巡防現在海防事定據請留浙歸標等情經浙撫臣劉秉璋以該員黄錦文委帶親兵小隊後旋駐紥甯防甚爲得力咨請留浙差委等因前來伏查記名總兵黄錦文在浙管帶親兵小隊督率巡防旣能得力相應請旨將記名簡放總兵黄錦文留浙差委以資遣用除咨部查照外臣謹附片陳明伏乞聖鑒訓示謹奏軍機大臣奉旨着照所請兵部知道欽此　　岑毓英片再據指發四川試用縣丞華鎭安禀稱該員係雲南雲南府昆明縣籍由文童投効雲南軍營隨同官軍克復楚雄祿豐等處出力經臣保奏於同治九年閏十月十三日内閣奉上諭文牛華鎭安着以從九品不論雙單月儘先選用欽此又於克復騰越廳案内出力保奏同治十二年閏六月初十日内閣奉上諭候選從九品華鎭安着免選本班以府經歴縣丞不論雙單月前先選用並賞戴藍翎欽此均按章行知在案嗣在山西駐川賑局報捐補足三班指項縣丞分發四川試用惟前原係由文童投効保單内誤開作文生請照章奏咨更正等情前來臣覆查無異合無仰懇天恩賞准勅部更正以昭核實謹附片具陳伏乞聖鑒訓示謹奏軍機大臣奉旨着照所請吏部知道欽此○○李鴻章片再升補天津鎭標左營中軍游擊大沽協中右營都司李德源於本年六月十九日在海防營次病故應請飭部開缺其升補游擊尙未引見給劄所有游擊遺缺應仍按原開缺次輪用儘先人員向例記名等項應行借補者卽在儘先班次之内歴經循辦在案該遊擊爲天津鎭標領袖整頓營伍督率操防稽核粮餉甚關緊要亟應揀員請補兹查有記名總兵韓廷貴年四十三歲江蘇山陽縣人投効軍營隨剿髮捻各逆迭著戰功歴保記名總兵該員樸實勤能熟悉營務現署斯缺措置妥協以之借補天津鎭標左營中軍遊擊實堪勝任並無在他省叅革朦保及違碍事故與例意限制相符應請准其借補以期得力除飭取履歴咨部外理合會同直隸提督臣李長樂附片具陳伏乞聖鑒訓示再大沽恊中右營都司容臣另行揀補合併聲明謹奏軍機大臣奉旨兵部議奏欽此 
 
