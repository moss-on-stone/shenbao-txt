# 1886 - 134 - 4904704

 

Page 1

 
 
[石印四書補注備旨出售] [  點石齋主人啓]  
　　四書補注備旨一書從前止有木板大本近有縮爲袖珍本者而間有訛字容或貽悮初學兹坊友來齋以石印請用者本詳加校勘其板本之大小短長一如五經備旨之式分裝六本外加綾套准于十九日出書售價每部二元本埠暢懷書屋醉六堂南申昌皆可購取此佈 
[分設鎭江經售書畫申報啓] [  申報舘主人啓]  
　　本舘現託友人在鎭江西門外大街開設申昌書畫室專售申報舘點石齋兩處所印之書畫碑帖如蒙賜顧可就近購取並出售申報閲者與之訂定當按日分送不誤此布 
[七十六號畵報出售] [  申報舘主人啓]  
　　英國自利惠波至北根海地方向有河道名没爾水該處生意日旺一日　而船隻往來時有壅洚之患故設法於該河之底另闢蹊徑架砌鐵路俾通火車英人於成功之後繪入西國畫報四處傳觀以彰奇異本齋因亦按照摹下以供衆覽其畫報之末仍附淞隠漫錄圖説一則准於十六日出售 
[論禦水必思一勞永逸之法]  
　　近年以來兩粤水灾人民蕩析山東河决鴻嗷遍野昨皖友又述及懷甯縣迤西百里之遥與潜山東鄉毗連之處於前月二十八日大雨時行山洪驟發懷濳兩邑所屬各鄉平地水深四五尺計寛五里許長十餘里濤驚浪駭一白　垠屋宇田禾摧殘幾盡是處菜麥極豐際此收割之時遭　巨患小民顚沛殊覺堪憐現在兩邑尊已聞報會同踏勘云　噫何水之爲患一至於是耶民以食爲天而水旱兩者均足爲食之害旱魃爲虐猶曰天實爲之無可設措然古人究心水利尙欲蓄瀦湖水以灌田疇若夫水災則懷山襄陵浩浩滔天神禹尙且八年底績上流宜宣下流宜洩自古以來本有以人力勝天者獨奈何不能先事預防而但補救於事後庸何益乎懷甯之水不過山水驟發一時猝不及防其來也雖驟其去也亦必速或尙不至大損於民且其所壞者横止五里許縱止十餘里是直偏災之小　而被災之處已覺言之傷心聞之酸鼻而况如山東之連年决口小民之受害者尙堪設想乎黄河自頻年北徙河患漸及於畿　直隷諸河咸被波及尤足以勞宵旰之憂勤雖治河各官殫心竭慮力圖保護而終無一策以善其後悠悠黄河杞憂將曷已乎治河之法不過堵洩兩字堵則大備柴埽壅之使不得溢洩則疏通下流導之使有所趨如是而已矣國家軫念民民生凡有害於民間者不惜財力以爲之計故各處灾祲一經奏報卽立發帑金或截留南漕以資散放而於黄河一事尤爲不遺餘力河員林立每汛必須奏報倘幸而安瀾則卽爲我民慶歸功神道發大藏香以酬神貺見於邸抄　屢書不一書或不幸而保處决防何處開口則赫然震怒立將治河各員從嚴懲處其被災之民則立于施恩言念及此猶得曰朝廷之眷念小民未能盡心　哉然而河患卒不止者則任其事者之不力也夫本朝治河之員如靳文襄嵇又勤何恭惠諸公類多實心實力靳嵇二公治績見於史傳不待贅言何恭惠公則其軼事間諸故老猶能憶之其在河督任上時出巡視隄埝不敢一日卽安一日見河流迅急中有一線直注某堤内多水蛇甚細向堤觀亂撞公急飭員弁立備絮被以待不一刻堤果有滲漏處公自取絮被堵於罅而以背擁之於是各員弁咸奮勇爭先竭力　堵堤得無恙嗣有人問公何由知堤之將壞公曰水中这蛇非蛇也其名曰蚗無論堅堤經此物撞觸無不穿穴而過穿數十穴則水卽隨之而來立卽崩潰吾　見之矣諸君不留心耳一日公與諸屬僚巡隄適黄水滚滚而至勢將踰堤而過公跪堤上禱於神諸屬員亦隨跪俄而水漸高公體頎偉水已及其腹諸屬員有及胸者而公毅然不爲動有勸之起而避者則曰職狂守堤當與堤爲存亡他何知焉言未畢而水遽退其平時講求河道何處宜堵何處宜疏無不爛熟於胸中一日陛見純皇帝詢及河道卽就丹墀以手畫地窮源竟委歴歴奏對纎悉靡遺故未雨綢繆不遺餘力終其任無决口患人咸羡公之福而不知其才蓋有足多者焉爲問今之治河各員如公之福者容或有之如公之才者果何人哉顧吾以爲公之才所濟者在一時猶不能無所憾也天下之事必當握要以圖持原以往黄河雖曰亂流横决然亦必有扼要之處前者曾有友人言及西人治河之道極爲考究美國之某河其難治尤甚於黄河而西人竭力籌措深得神禹之法迄今歲慶安瀾倘能得其良法以治黄河必不難於奏功所慮者值此庫欵支絀加以現辦海軍需財孔亟未必有此巨款以濟大功然竊思一年之中歲修之費幾何官之廉俸幾何設或决口則扼堵堤　之費又幾何一經成灾賑撫安輯之費又幾何何不以此數項　費集成巨資以作一勞永逸之計倘得一旦奏績從此可以永無支銷之處此其事不誠大可快哉如其不然國家歲費巨金各官私肥腰槖所謂搶堵合龍不過虚行故事粉飾取巧而民間則實受其禍詎不大可悲哉詎不大可悲哉因感懷潛山水之事而推念及此閲者當亦諒此苦衷也已 
[本舘接奉電音]  
　　昨日下午三點鐘四十五分時本舘駐京訪事人由電飛傳本月十六日上諭兩道敬謹譯登○四月十六日奉上諭山東鹽運使員缺着福潤補授欽此同日奉上諭衛榮光奏清厘荒熟田地擬辦情形一摺所稱江蘇各廳州縣新墾田畆現已逐漸加增而胥吏之舞弊紳衿之影射究屬難免自係實在情形該撫現擬於實荒者認真厘剔隠匿者勒令報完卽督飭司道實心經理總期著有成效勿得徒託空言該省徵收錢糧積弊已久所有從前官吏之侵蝕紳户之包抗姑免深究嗣後如再查有前項情弊卽着隨時照例嚴懲毋稍寛貸餘着照所議辦理該部知道欽此 
[劃界告成]  
　　西人來信言前中國派中西官往東京與法員會勘地界之事近日此事業經辦妥西官已有數人進關鄧鐵香大鴻臚已於初九日抵粤矣 
[東洋茶市]  
　　日本報云東洋新茶已於三月二十八日開市其價每担自二十六元起至四十二元止刻已售出六千五百箱經茶師品得貨比去年更佳價則較爲便宜云 
[行船須知]  
　　西報登有英總領事曁日本總領事告示略言因日本近有數處地方疫癘流行故凡船隻由有疫地方駛往他埠者必須在口外停輪俟查騐後再行放入云 
[德員赴臺]  
　　前日有中國輪船名惠利前往臺灣上海之德總領事并華官數員均附坐該船赴臺未悉有何要公也 
 
 

Page 2

 
 
[臺北客談]  
　　客有來自赤嵌城者據稱滬尾港口近日正好泊船該處雖蜃樓海市之鄉而紆曲瀠洄四山如抱不似臺南港口東南風一大便浪湧如山故商船多萃於此該處設有唐鹽局凡淡水内地所需之鹽均由該局攺捆運解舳艣銜接上泝數百里直至中番交界之處誠一熱閙馬頭也○基隆煤礦現已照常開采劉爵帥於基隆前後各險要分爲前敵次敵據犄角之勢安築炮臺數座並　就敵船寄　之對面山上依其高下也凹分建碉卡爲砲臺之策應臨海一面則塹山爲城庶鎗林彈雨中不致無駐足蔽身之所綢繆未雨煞費苦心惟防軍仍不服水土卽本年新到之淮勇亦多外强中乾爵帥因復遺人赴淮南北招募健者以補其缺聞之土人云是處瘴　較十年前已減三分之一想以後生齒日繁當漸變爲食德飲和之樂國矣○臺北素不見雪亦不聞雷去冬忽天公玉戯連降二次居民非常驚喜比於天津橋上之杜鵑聲據土人云終歲不見有天高氣爽萬里晴空之日非倐爾爲霧卽倐爾爲雨二者相蒸釀爲疫癘故非生長其中者不能鬱鬱久居此也○臺灣自國朝隷入牌圖數百年設官賦土悉依鄭氏所献之輿地爲鴻溝此外則棄如甌脱淡水噶瑪蘭距臺南已遠幅員僅沿海百餘里山内則皆生番巢穴矣上年劉爵帥拜巡撫之命秉節東來正值法人狼奔豕突兵不　給又時時以内訌爲虞目下海平如鏡不得不如武侯之經營巴蜀刻先鋒營劉鎭軍朝祜等已深入其阻牛番窮蹙棄巢四竄爵帥得信後不欲以殺立威因移節漢番交界之大山口令夙習番語者數人分持告示入山招撫來降者免死抗命者殺無赦日前有通事帶生番小頭目三名來帳下頭裏花布巾身穿纄緑花布短後衣外披如袈裟形式之毡衣足穿黑皮靴袴亦以皮爲之甚短促通事教之跪則兩手據掌致諸地爵帥申朝廷之威德明軍前之賞罰曉以利害諭以禍福令傳語各番社均由通事以番語譯告一一點頭並拊心昻視者再頗有孟獲南人不復反之意臨行各賞以布二疋通事告之曰是爵帥賞汝做呷呷者呷呷譯言褲也三人見縱歸又領賞益歡嘉舞蹈想此後番衆聞風納欵兵不血刃自有以長纓繫其大頭目致之和門者此不世之功也爵帥此舉誠空前絶後哉○某别駕前以署嘉義縣隻身東渡眷屬均寄寓省垣交卸後一貧如洗其年長男以疾亡越一年次男又死省寓乞米書如比目魚飛行海上而别駕竟爲陳督寳之全無心肝迄無以應當爵帥新來欲求隨營差遣又被同鄉某觀察抑之使不得聽鼓歡察去乃得隨班謁見爵帥憫其老且貧也委署某同知刻巴捧檄接篆矣 
[鎭江近事]  
　　鎭江迤西泗業洲孤峙江心分隷丹徒江都儀徵三縣汛地則歸瓜洲鎭標水師所轄汛官劉君假附近民居棲其眷屬已有日矣本月初旬某夜蓦有盜匪十餘人塗面操刀破扉入内拒傷事主夥劫多贓呼哨一聲揚長而去次晨劉君開具失單赴縣呈報旋見巡船舵工言詞閃煤用言嚇之果吐實情旋卽解送鎭軍衙門刑訊之下指出同黨八九人丹徒王邑尊聞報往勘及至方知是處係江都所屬乃將該犯轉解維揚請辦云○十二日義渡船由七濠載客二三十人開至南岸正在容與中流之際不意一客解履投江舟子急爲打撈并呼救生船襄助爲理而茫茫巨浸踪影全無無奈攏岸禀明義渡總局委員立傳衆客詢問客稱船已開至中流舟子等各司其事無暇照料客人卽吾輩雜坐其間亦烏能知客之含冤赴水局員見衆口一詞乃揮令散去○日前有客幫船傍大江北岸東下甫至六濠口陡爲風浪捲翻南岸救生船見之急　江而至意欲打撈不虞某洋行輪船飛馳上水救生船捩舵避之待其駛過重復揚帆而客船已流至八濠江面後經小號救生船就近截救然諸人已難慶更生矣江行之險如是如是○都天會定期本月十三日舉行先在城内外安立會堂演試三日届期倘天公做美則不特紅男緑女足以游目騁懷卽肩挑背負之流亦可稍沾微利也 
[金陵近事]  
　　金陵吏治局於本月初一日先期提課題爲留侯武侯論是日大雨如注自晨至午簷溜聲丁東不絶各員到者甚屬寥寥○初二日鍾山尊經兩書院官課輪應鹽道田熾庭觀察主政鍾山題爲富而可求也雖執鞭之士吾亦爲之詩題賦得微風扇裏麥花香得香字尊經題爲七十而從心所欲不踰矩　題賦得細水曲通池得通字向例官課於次日清晨繳卷近多遲至辰已之閒蓋緣諸生携卷回家所居遠邇不同故未能確循定例此次觀察令出必行限書吏届時送卷勿得違延其未及繳者約有百餘卷想嗣後諸人自應格外留神不得謂但計馬工無需枚速也○金陵東嶽嶽向例並舁聖后出巡神像簪飾耳環手釧之類皆貸諸富族事後送還本届因雨未及回宮暫矩南門老土地詞不意竊賊將簪飾攫取一空想會首必當賠補也然吾聞東嶽係泰山之神雲行雨施不崇朝而遍天下何明於遠而昧於近轉不能防狗盜之垂涎耶嘻奇已○金陵考童向甚驕横本月初七日爲上江兩邑縣試之期各憲監於松江之前事諭令陳仲山陸春江兩明府先期曉示略云各處教堂均係西人善士爲勸化愚蠢而設並無他意存乎其間國家通商以來例應保護載在條約自示之後諸童各宜安守本分勿得呼朋引類結黨成羣滋生釁端致干未便是可見各憲仰體綏柔之至意及思患預防之深心矣 
[憲札照錄]  
　　爲札飭事案照拐賣幼小子女及將腹裏人口略賣出境定例均應繯首若用藥及一切邪術迷拐子女應照强盜論斬立法何等森嚴豈容若輩圖利嘗試乃近來拐帶之風迄未盡絶或將小孩拐去斷其手足變成殘廢賣人觀看以爲新奇或載往外洋售與各國充作苦差名曰猪仔女則使之爲娼爲婢種種情形不堪設想推原其故良由各海口通商以來輪船往來甚便該匪等一將幼孩拐帶出口重洋遠涉蹤影毫無無論被拐家屬無術找尋卽奉票官差亦難追捕以故匪膽益張肆無忌憚而拐帶之案日甚一日良堪浩歎本部院悉心籌畫與其查拿已　出口之後而十不破一熟若籌備于未經出口之前而嚴以相防應由各關道照會各國領事知照本埠船主凡遇輪船開行及中途停泊如有小孩附輪他往務須協同該船帳房嚴加詰詢設遇形迹可疑以及小孩與帶孩之人口音不符者卽就近送由領事解交地方官嚴行查訊據實懲辦庶拐風可以稍戢而保全赤子之功良非淺鮮除行常鎭上海道遵照外合行札飭札到該道立卽遵照辦理仍報明南洋通商大臣查考無違 
　　右札由蘇友傳來謂係今正蘇垣各紳董因見拐風太熾公禀衛大中丞飭屬設法查辦緣有是札然是否到道本舘實未詳悉且責令各船主查詢似亦未見盡善最好能令税務司轉飭查碼頭洋人及船上買辦留心訪察更爲妥便耳[  本館附識]  
[先覩爲快]  
　　車利尼馬戲攺期於今晚開演此已列報昨晚六點半鐘先往文監師路該戲棚觀玩則見戲場一切均已布置停妥臺上除地火燈外又有電氣燈試燃之餘光同白畫又恐電氣或有隠現不定另帶有美國油氣燈以備可以接光臺旁爲馬道馬道之外卽爲官房圍以五彩布帷每間可坐六人其後卽係椅位鋪設地毯淨無可唾椅位这後則以板層層鋪列其左首板上有墊子右首則無此卽所以分等差也且板位之中亦分男女行列不得混雜又慮寒儉之人不得以半元一元之費一豁眼界因於椅位之後再拓地一區俾若輩出洋二角亦得寓目但立而不坐且其出入另闢一門不與同門進出法至善也正門之内卽諸獸排列之處獅虞等獸以無事皆寢而不吪惟長蛇則未之見大約須於開演時方出以示人并聞該戯士俟上海演畢之後倘有輪船可以逕往天津則將赴津開演倘都中人亦喜寓目則俟到津後再當定奪耳 
[行杖宜愼]  
　　昨有某署行杖隷以年老退卯者言及我輩行杖時暗中得賄官憲固不得而知然有自矜察察者每笞一人必飭杖在腿灣設果下杖略輕尙無妨碍倘必杖至皮開肉爛則損及筋絡將來必成廢人矣竊謂笞臀所以示辱也乃本欲辱之而必令傷之其尙有愷惻慈祥之意乎綴錄之餘令我思上世蒲鞭之風不置　 
 
 

Page 3

 
 
[移提拐案]  
　　前經英巡捕拘送經賣女孩之朱王氏供出孩係崇明人由法界案樂里三十號門牌屋内徐李氏領來羅太守因請法公堂傳提該氏歸案辦理翁太守隨飭包探拘押該氏昨日解送公堂卽有英公堂來差呈上羅太守名片請將該氏帶回翁太守研詰之下該氏供稱孩由伊伯父帶來求售並非誘拐旋據包探禀稱該氏之夫徐昌松因妻被押急將孩之伯父追來現在外面等候太守着傳進昌松供稱孩由龔渭領來刻已將龔尋到龔供崇明人駕船爲業孩是姪子父母雙亡無人照顧兼之患病故欲售人有在吉星公棧内拉包車之陳忠屬我領至上海太守着將昌松徐李氏龔渭三人一併交來差帶去 
[善士行善]  
　　陳竹坪大善士愷惻慈祥爲善不倦日前察得英界公廨所押人犯類多鳩形鵠面窮迫堪憐隨於昨晨起每名給發點心錢八文查公廨押犯尙有區分惟捕房則種類不齊麕聚一處往往弱肉强食任意欺凌苟能商請援照法公堂酌量案之重輕分押各處則其功德豈有限量哉 
[兇徒逞兇]  
　　前日十六鋪巡防局解送打架肇釁之一起人到縣下午莫邑尊升堂集訊陳阿香供稱小婦人原籍甯波現居滬南鐵錨弄昨有同鄉人來申適家中午餐已畢因偕赴小東門外長春飯店用膳偶遇素識之同鄉人林唔牙小婦人向之閒話卽有閩人陳五才等四人　端訛被詐去錢一千二百文復軋至行仁弄小烟舘中恃强勒索旁人不服報局送懲林所供與該氏略同邑尊詰訊陳等四人同供小的等不敢拆梢實向該氏等索欠反被拳毆陳阿天稱小的尙被毆傷叩求騐視邑尊謂爾等慣事拆梢實屬可惡遂飭將陳等各責六十板阿天姑念受傷從寛免責一并押候交保開釋 
[候提媒証]  
　　姜書堂呈控伊妾阿秀遭妾母張王氏藏匿圖詐一案縣署訊供已登前報詎該氏奉斷依然抗不交還前日邑尊復提該氏及阿秀研訊該氏母女供語遊移邑尊申斥阿秀曰婦人以從夫爲正爾豈不知何竟任情妄作復問姜曰現在爾意若何姜稱刻值農忙無暇向公庭涉訟叩求斷歸職員給領則没齒感恩矣邑尊復將該氏母女一再開陳二人仍堅不遵斷邑尊令原被分别退去候補提媒証到案核斷 
[擬辦月捐]  
　　浦東洋涇鎭民人抗繳布　肆行閙卡一案節經列入報章兹悉日前布捐局董查明該鎭共有潘順昌張振豐永隆永秦倪恒順等布莊五户每日約可收布三千餘疋月結共有一萬之譜每疋輸捐四文一月可得四十千擬着該五户按月照數認繳不知各布莊能允准否也 
[英界公堂瑣案]  
　　陳啓興之妻王氏被張庭寳誘出藏匿領歸後張又潛至陳家被陳撞見交捕解送公堂捕頭禀訴前因羅太守飭分别押候集訊○日本婦人訴稱小婦人在四馬路開設茶寮昨有華人包順福啜茗無錢交捕送案包順福供偶至伊茶肆間觀伊令啜茗問價則以須洋二角對我言並未備洋卽被交捕羅太守申斥日本婦曰爾國領事官曾照會本府出示嚴禁茶寮爾胆敢抗違且因細故將人交捕今日尙敢到堂乎日本婦答稱　知奉禁旋有日本人向該婦言奉領事官限期三月閉歇返國今未期滿該婦隨將情禀明太守太守一併斥退○前紀西國牙醫生指控王煥章捲竊鑲牙器具羅太守判押王六月以儆迄今未滿二月王之家屬屢次懇求洋東請美繙譯轉達太守酌量罰鍰昨日捕房將王解案太守商之美繙譯判罰王洋五十元以二十五元撥充棲流公所經費二十五元交美署充諸善舉押令繳洋開釋○華捕禀稱姚金寳雇坐吳德元之馬車自行拉韁碰撞陸阿福所駕馬車兩造均有損傷一併拘案請訊陸供小的駕車在路突遇姚車碰撞以致受傷須費修理洋十元吳供姚雇小的之車自要拉韁及至碰撞小的立卽下車然已無濟於事小的之車亦遭損壞估得修理之費與陸車不相上下姚稱情願賠修羅太守謂姚拉韁肇禍原屬不是然吳任令坐客拉韁亦有不合之處隨　姚繳洋十五元以十元償陸五元賠吳○陸忠訴稱小的因至陳悦生洋廣貨店購物手巾包内有洋四十元放在櫃上正在論價突被蕭阿炳攫包逃逸追赶之際蕭卽將包擲下洎拾取檢之已少六元曾又呼捕阻獲陳亦上堂申訴前因蕭俯首求恩羅太守判笞二百板起案之洋給陸領去○東洋車夫李長春訴稱包阿順坐車至殷家巷中途囑至茶寮暫歇隨自言持洋出外兑錢豈知乘我不知拉車遁去見而追赶由捕阻獲包供向爲小工寔因落魄所致羅太守判笞白板車交李領○粤人李兆金訴稱同鄉人陳阿金躭擱家中被竊絨單二條付質報捕吊贓送案陳父現在某銀行親戚亦爲買辦陳府首求恩押舖夥請追押本錢一千二百文羅太守飭李領贓陳押候發落押本向陳照追候領○飯店主陶春林訴稱潘小弟前來吃飯計錢二百二十二文向索逞蠻由捕拘案潘供容卽照數給還羅太守飭陶跟潘取錢 
[法界公堂瑣案]  
　　湯阿東竊洋一案訊追等情屢登前報昨日捕房將湯及林阿坤解案倪谷才魏阿慶亦由保交來倪繳洋十元翁太守問湯月得工資留在何處湯供有時放在姨母處現有洋三十元惟小的不便前往乞遣倪去取可也翁太衬着將倪魏兩人仍交原保湯林還押候下期傳湯之叔佼及姨母到案問話旋據通事稱湯阿東曾在法公司行做工前日該行洋東言及當回國時曾着湯收拾箱籠嗣查得失去衣領上之珊瑚針邊嵌寳石明係被湯竊去曾與譒譯官説過請卽追查太守問湯此物可卽交出否則又將拖延時日湯仍不認供稱衣服由洋東送我太守謂不必説此體面話隨着交捕帶回再爲追究○本年正月間本報曾登船户劉阿二投捕房訴稱妹子年甫十一齡住在船上被隣船上倪文炳串同我夥騙去當將文炳之姪福如交捕解訊云云嗣福如經船埠頭保出尋到文炳時阿二不在滬江文炳暫行釋出日前阿二已來路遇文炳扭送捕房昨日解案太守研詰之下阿二供稱前在黄渡聞文炳等拐得女兒領至太辮子阿三處索價洋三十元大辫子阿三還伊二十元尙未成交後經阿三等將女領到上海售洋八十元文炳一聞是言立時逃去今特扭案請究太守謂大辮子阿三旣在黄渡須由縣關提遂着將文炳并原告送縣辦理○城阿沿義豐烟館主林達仁訴稱昨晚同鄉人陳阿能等五人邀至茶寮評理小的不去伊等卽出菜刀腰刀斫毁店中物件并毆擊小的心口手上亦被帶傷夥友王墨卿意欲奪刀被傷尤重不克來案菜刀及毁物呈騐陳阿能供稱伊開烟膏店時曾借小的洋三址元還過五元昨晚前去索取伊一味恃蠻因之爭執扯破衣服旋又將小的鳴捕拘押翁太守問借洋可有憑据答稱無問昨晚幾人同去答稱一人太守謂林曰陳苟無故决不尋爾逞凶爾數日之間已有三起訟事平日之不安本分可想而知旣稱夥友傷事可卽喚來林遵諭出外俄偕土來太守見左手用布包紫問爾傷勢如何王稱被伊長刀勒傷太守着將裏布解去騐得第二指下掌邊有傷痕然傷勢灣曲不似刀傷太守謂明是裝成着陳交保靜候查明再核○捕房解送林阿二張松林兩人禀稱由捕房出店人捉賭時所獲并當塲取得搭連袋及大錢約九百文張供向業成衣昨往潮陽　某姓家索得工錢三百五十文行過小橋適逢捉賭賭徒逃逸將我撞倒於地旋被捉來林稱小的本是探夥偶從英界來聞有通班人捉賭因往閒觀出店人疑我望風卽被捉住太守着將張暫押林交包探收管俟查明再核○前報列華捕獲到金福堂及綢縐七十三疋一案前日原贓已由合源祥主羅奇峯領去昨捕房將金解案金仍執定從缸中取出翁太守判金枷號二月笞三百板以儆 
[晣疑]  
　　十三日本報後登有不肖子告白係浙江人送來所謂小鶴者並非上海人亦非外省外府而久居上海之人誠恐同號者多跡涉疑似用特代爲剖白至小鶴實係何姓彼登告白者情關父子不欲張揚本舘亦未便指出惟閲者諒之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[接譯三月一號紐約夏慮日報載中國豈無應得这利益論]  
　　一千八百七十五年美國驻津領事率同别國領事聯名致書是省總督曰近有内地土民將一千八百七十年殺害洋人之事刊繪圖説公然擺售意欲激動民心亟須查辦并請示禁是省總督覆云上年初見天津有此圖説當將經手查究令將印本及板焚燬今内地復有演賣自當重申禁令美領事具覆美外部外部飛士稱之一千八百八十一年美公使安吉里函達美外部謂有美民在北京左近傳教被擾當請總理衙門立刻彈壓始免於禍彼時拿得首惡五名責後枷於教堂門前示衆總署於此事極爲竭力實堪欣感等語外部布連深爲嘉悦是年安公使復與總署商酌請令中國進教人免捐迎神費安公使旋覆美外部曰進教人爲中國之民以我外人而代請於中國極難於措詞所幸蒙其答應耳外部布連覆美公使信曰從此奉教諸國當必深感中廷此次之行爲也更有美民明明理屈之事一千八百八十一年美民前往中國内地租屋傳教兩次被土人騷擾一次在濟南府被土人毁其屋嚇欲殺之及其妻孥幸經地方官出爲保護始免一次在南昌府土人府將美民所雇工人及其財物置之舟中放流於河當時美公使函達美外部曰查約中並無洋人到内地和買房屋之條而美民偏稱約中利益所包甚廣誠屬大悮等語然而美公使仍請中國飭令地方官拿犯并准美民居住更令示禁效尤外部布連覆美公使曰此等騷擾之事非由美民激亂而起中國似宜秉公究辦以保美民日後之平安此外更有美教士寓居廣州城左近地方被失財物一案而美外部亦准駐華公使向中國請賠更有一案足見華人之能容一千八百八十三年美國公使揚函達外部謂廣東省城滋閙之事由於歐洲人愚昧創此禍端不幸害及華人性命各國領事聯絡辦理中國地方官於此事足見其容忍歛事總督今已盡力彈壓保護外人之身家性命云云此次之亂洋人被失財物甚多美國領呈向地方官索賠悉如所請 
[認捐領票示]  
　　甘泉縣正堂朱爲出示曉諭事奉藩憲排單札開奉蘇撫部院批本司會同金陵厘捐總局議詳藥土店隨繳票本分别攤派請核示由奉批如詳辦理仰卽依限啓捐並通飭所屬一體會同查明造册詳核等因到司行縣飭令領票繳捐倘有不願繳捐領票者不准開店售賣仍先將各店牌號住址姓名籍貫造册送核領票轉給並奉抄黏各等因到縣奉此合亟出示曉諭爲此示仲縣境鄉鎭洋藥土店卽便遵照憲示赶緊遵飭開具牌號住址姓名籍貫具禀赴縣認捐以憑請領印票給執開張其各禀遵毋違特示 
[分發員驗看名單]  
　　海防掣籖分發主事孫毓璣山東蔣定詔湖南中書科中書梁世粮山東○籌餉掣僉分發員外郎 
花翎續恩正曰光祿寺署正陳源浙江○海防掣簽分發從九品李　　直隷○籌餉掣簽分發鹽經歴唐貞一江蘇○海防指省分發知縣同知銜裕溥正白江蘇姚庭煇浙江湖北同知銜雷裔昌四　湖北同知銜濮　賢江蘇四川鹽大使陳常　禍建浙江韓霨安徽兩淮府經經歴卜彦偉江蘇湖南張　陜西四川縣丞吳安瀾廣東福建馮有騂福建江西巫英敏福建江西陳鳴皋山東北河秦書紳山西陜西汪善澡安徽江蘇曾延齡浙江四川胡家瑞浙江廣東夏樹欽河南陜西劉鼎亨江西浙江縣主簿曹鑑清江蘇浙江州史目陸鎭直隷安徽鹽巡檢茅晉基山東河東巡檢錢本煌直隷湖北朱肇基順天四川梅啓胞福建浙江江士美湖北安徽楊大受山　廣東袁綏恩山東河南錢保賛江蘇浙江俞旦安徽廣東吳應琦安徽直隷　淵江西廣東周紹文安徽江蘇趙鋆浙江廣東劉鉞四川湖南張家良河南江蘇郝炯四川湖南張廷璪浙江江蘇張濬滎陜西直隷高其𧮟河南安徽姚紫宇浙江江蘇岳廷榦浙江江蘇周瀚四川湖南彭濬四川湖北史久垣浙江江蘇道庫大使何英琦直隷江蘇從九品余潤春順天山西夏樹校河南江蘇唐忠翰江西湖北徐篤修山東江西典史胡尙志順天山東臧峻城山東直隷徐以恩江蘇直隷周渭貴州雲南葉訓謨浙江江西孫文郁浙江四川錢　綬浙江山西章葆順大江西未入流陸德浩順天雲南○籌餉指省分發同知知府頂戴戴啓文江蘇浙江通判邸晉濂廣東福建按經歴鍾進賢順天江蘇府經歴徐晉湖南安徽縣丞郭培光廣東福建姚學源福建浙江楊光閭湖南福建曹慶禧江西四川沈爾楨浙江江蘇鹽知事黄思堯浙江廣東州吏目陸廼培浙江蘇鹽　檢阮啓焜浙江兩淮巡檢孫慶恩安徽江蘇完達材雲南廣東從九　陳　　奉天北河唐彞德浙江江蘇○勞績掣籖分發知縣同知銜郭建勳正黄旗巡檢李增直隷典史劉慶源浙江○勞績指省分發道花翎三品銜金福曾浙江直隷同知直隷州知州花翎知府銜李榮富湖南廣東知州四品銜潘力謀湖南甘肅知縣同知銜萬發元廣西湖南王紹勳而貴州四川州同銜陳壎四川湖南縣丞藍翎　維漢湖南福建胡學文安徽山東巡檢蘆翎劉濬元湖南廣西從九品熊飛湖南福建典史吳駿烈江蘇陜西許世恩安徽江蘇未入流潘肇經廣東廣西○繙譯進士呈請分發知縣馮琛正白旗○優真呈請分發知縣丁經三福建○議叙指省分發縣主簿劉人倜山東北河○應補呈請分發直隷州知州錫良鑲　旗蒙古山西州吏目王永年直隷河南從九品錢綸書浙江廣東馬繼曾山東江蘇未入流吳星堂順天山西邊靖直隷河南劉式廉浙江廣東周鳳陛順天廣西 
[上海文報局内協賑公所接嚴佑之翁山東電信]  
　　三四號信并十四批文報局解四千兩與昌解一千两十五批文報局解一萬兩到初三日電悉均遵示辦理惟求多方籌解下游黄河已涸大溜直貫惠民急候續欵人手另信詳復初十霖 
[籌助東賑募啓]  
　　僕世居廣陵家無　産仰事俯畜之用每歲約需三百千文硯田所入僅足相抵去歲屢閲申報知山東水災層見疉出慘不忍聞思欲略爲助賑而力苦不足恒用歉然後忽思得一法以節衣縮食之計爲積銖累寸之謀用一大竹桶置諸座右譬如欲製一衣上者需錢五千文次者需錢三千文卽製具次者而以所餘之二千文納入桶内欲設一饌上者需錢一百文次者需錢八十文卽設其次者而以所餘之二十文納入桶内推之朝夕所需一切器用等類皆用此例行之半年竟積有英洋三十元實爲始願所不及兹特寄上伏乞賑局代爲　寄山東明知杯水車薪無補於事然蟻馱一粒亦以聊盡我心因思僕不過一窮措大耳加意節儉尚可分有餘以齊人倘海内貫官長者富商大賈　及中人之家食力之士能人人皆存此心皆行此法又何難起百萬哀鴻而登諸袵席哉且此法不獨可用以助賑也無論何時皆可逐口積　留待歲暮以濟貧窮久久行之於已毫無所損於人大有所益所以惜福者在此所以積德者亦在此不必言福報而福報自在其中矣世有同志當不河漢斯言焉[  邗江有心無力人謹上]  
[節省壽筵移賑]  
　　陳杏汀司馬賢母徐太宜人開秩榮慶保承諸親友惠賜隆理宜備筵伸謝現值茶市當場未及酬答惟念山東災賑孔急謹將席金節省洋二十元囑爲彚解緊要灾區仰見慈祥在抱常存飢溺之懷預徵海屋添　共慶無疆之福爰登報簡　表仁忱上海高易籌賑所李朝覲秋坪謹誌 
[奉和小寒食客中作金縷曲原玉卽請種榆山人社兄正折]  
　　喜得良朋到説尋芳垂楊緑遍小桃紅好繡軸銀鞍似梭織陌上游人不少偏惹起騷人　惱袖出新塡金縷曲冩游情如入山陰道三盥誦仰懷抱客中我亦愁魔攪近清明風風雨雨度將昏曉那得追隨燕鶯去游遍古台芳沼却笑我拙鳩難巧欲和瓊瑶還自愧愧蠅吟怎比鳴春鳥聊學步敢云稿[  武陵漁隠學塡]  
[春色撩客懷棖觸郊原散步卽景成詩]  
　　排愁縱騎踏輕塵觸眼韶華又一一新芳草緑迷前日路桃花紅映去年人板橋茅屋天然畫牧笛漁歌自　身落拓不成名與利枉教負却故山春[  揖竹詞人未定草]  
[金縷翔甫田伯命題味攬餘民紅樓絮别圖卽請兩先生并諸吟壇拍正]  
　　酒緑燈紅處抵千金良宵一刻祗增愁緒萬古消魂惟此際但恐鷄聲報曙想促膝　　私語詞客多情卿薄福看朝雲得與坡仙侣今試問羡遠妬飄茵墮溷原難主旣三生前緣未定偏教相遇告化弄人何爾爾應是不勝悽楚留一幅紅雲贈與臨别以紅袜胸留贈銷領美人無限意正歡塲豔事春江佈君合咏酸辛句鷺洲揖竹詞人黄文瀚瘦竹甫倚聲 
[近作錄請夢畹生指政]  
　　無賴無賴都緣爾相思若起子别離良有定歡愛更何如繪艷才情薄鐫盟福命疎一般憐惜意回首總成虚○賦别小别經宵已不支那堪此日説長辭幽懷欲訴還憑涙妒眼難防更費詞薄命可因緣分淺殘歡應讓夢魂知蹉跎莫補空成悔粉骨相酬未是痴歡情如夢夢如烟從此銀河咫尺前翠被香篝消永夜藥鑪經卷送華年浮沈約略終何底生死分明各一天虚被憐才才更溥自慚潦草誤嫣然○有感絶幽間更絶丁零天意千秋問杳冥翠繞珠圍憑刻畫雨飄風泊处伶俜未應春色虚金屋空誤雷聲走玉軿理弱媒疎無别計乞憐端合拜雙星○春霖方歇花事已零悲悵身世不能無言春光濳去雨聲中飛盡桃花十丈紅畢竟風流易銷歇才人身世半飄蓬花落花開總幾時緑楊如夢雨如絲因循禁得三年約慚愧楊州杜牧之[  本遲秋榭舊主紅豆詞人稿]  
 [ 
 
 

Page 12

 
 
[蘇小小墓]  
　　西冷橋畔駐輕車千載猶留蘇小家芳土一坏埋艷骨幾多名士拜名花○岳鄂王墓浩氣吞河北精忠不可磨至今風雨夜疑是背嵬過○宋通問副使朱公之墓奉使頻年不顧身冰天雪窖黯傷神和成强敵囚方釋議拂權奸志未伸抱印幾同蘇屬國題阡不媿宋行人寒烟衰草棲霞路地下孤忠有比鄰○夜度萬松嶺幾曲羊腸路宵來結伴行松孤枯似鬼泉冷細吹笙凉月四山靜嚴城一柝鳴回頭視湖水千頃淡煙横○城隍山竹枝詞繡羅圍領髻盤鴉粧束娉婷似内家閒倚闌干看蝴蝶一枝湘管吸煙霞四景園通麗水臺一甌佳茗暫徘徊隔簾吹過如蘭氣知有鶯鶯無燕來解神殿内瓣香多惱煞閒人似織梭轉過石闌防路滑阿娘攙着下層坡輿馬紛紜柳外行柳絲處處弄春晴夕陽樓閣參差裏露出湖光一片明[  銕沙奏緑主人唐志雲稿]  
[新春雪窗懷人八首]  
　　湖山有美萃瓌琦竟體芳蘭接令姿與君訂交杭州幾度合離成久敬三生因應慣相思聰明冰雪超凡想典重金圭絶妙辭惆悵綈袍寒范叔阮囊解贈不堪持秦膚雨○振古山松偉烈遺此邦端合住袁絲樓臨濯擢千條柳人似汪汪百頃陂海外書成親閲歴山中家在久凌夷所宵筍坐聯形影最憶江津送别時袁祥甫○僑居海上得仙境俟我城隅懷美人經濟大才堪命世詩文餘事亦殊倫暫時雲月蔽光耀一氣也河蒸古春温玉柔荑耽摸索公髯如戟欠嶙峋王紫詮羣頰上不茁鬑鬑　倘所謂可以無須耶一笑○馳書千里賦嚶鳴擊楫浮江應友聲雄辨高談爭捉塵和音雅奏細調笙北遊倘接皋夔迹西望頻馳稽阮情指顧颷輪破春浪追飛日下聽流鶯倪耘劬○赤城千尺錦霞堆下有高梧卓海隈並世英雄君與操分科賢傑孰如回紅樓别賦春雲繞題紅樓絮别圖詩最擅塲仙舘光騰煒霧開不道滄溟數張網珊林近始得奇材萬劍盟○華亭中外傳三絶珍貺頻頒好我深勝侣龍鸞傾一世淺交江海會雙心象賢期于成堂構鹿宴偕子鼓瑟琴　予冀倖鹿鳴重宴與哲嗣爲先後同年岱獄峯高先命筆雲興膚寸兆爲霖乞作日觀峯放歌圖他日興酣落筆卽爲令子雲路飛騰霖雨蒼生之兆○季重工詩金惜墨錦章稠疉贈殷勤吉人藹藹温其玉道氣誾誾淡若雲課子書聲盈雪案通神筆妙運風斤離情牽引恩王守謂小銕眞意拳拳覺遜君吳菊　○淮陰一老萬夫雄高弟滄江接轉蓬軼衆鴻才文水瀉投予大句筆霄冲師承肯作山邱垤斡旋期廻海涌洶君將應聘津門報館轉爲傳箋一悽惘岑蘭移植久僊宮蔡寵力君爲魯通甫孝廉高弟通甫一字蘭岑味欖餘民徐維城待定草 
[上海四馬路文報局内恊賑公所經收賑捐四月中旬清單]  
　　十二日都門周大銀臺經募規元八百兩崇明龔心友先生募第一次洋廿二元曾屺華曾月華善士捐洋七元朱德卿善士募洋一元二角錢三百文天津積善堂爲先君冥壽將經資移賑祈冥福十元湖州仁濟善堂交來世德堂十元吳門松溪漁人交來松蔭室主曾許每月放生千千文之願移賑十元○急單元大號交來浙江台州府太平縣金慶福善士求病速痊一元浙江撫署内李階平善士募澤古堂吳寶持堂蔣趙舜卿清河張陸蕙芝之行素堂翁李階平求賜跨寵子樓月槐忠信堂關祈佑病愈人求保閤家平安者十二户各一元荆楚田期龍祈佑病愈二元平湖厘局同人六元無錫知仁莊募無名氏十元無名氏二户各四元無名氏二元無名氏銅洋四元常熟時豐號諸友節省酒資移賑五元常熟信泰號吳冠翁募無名氏一元頴川氏銅洋一元晉生莊交來延陵子祈閤家平安四元平陽子一元○金閨福幼册百川邇號交來李星如先生募湯河氏湯元氏李質甫范玉僊温李氏李侯氏李孫氏任張氏八户各一千文袁盧氏李范氏二户各二千文實收規元八兩零二分一厘○鋭册蘇州趙仁泰昌號交來江陰趙愼齋翁經手院署李君募無名氏不書名二户各三元後募到有心無力子二户各二元預保産平安五元益釐主人銅洋五元實收花英洋十五元銅洋五元○本日共收英洋一百十二元花英洋十五元銅洋十元規元八百零八兩二分一厘小洋二角錢三百文 
[上海四馬路文報局内恊賑公所經收賑捐四月是旬清單]  
　　十三日急單太古安慶船交來漢口華記洋行吳朗珊翁募忠記規元一百兩乾裕行洋例銀四兩乍浦自愧無力子交來章序賓善士爲求岳母張陸氏身體康健一元德泰莊交來朐東樂善居規元十兩另六錢九分二厘漢口茶業公所文虎卿翁募成安昌二元窮道人無名氏二户各一元乍浦許大隆號募沈啓祥一元曹恆大銅洋二元許大隆天后誕飲福省席費四元銅洋六元○江裕輪船交來金陵招商文報局莊椿山翁募曹肯堂軍門捐洋二百元○本日共收英洋二百十元銅洋八元規元一百十兩另六錢九分二厘洋例銀四兩合併聲明 
[上海四馬路文報局内恊賑公所經收賑捐四月中旬清單]  
　　十四日急單江西朱謙吉堂募霍萬順吳玉堂杜文春康長發俞有富何永豐醉經山房醉經山房主人八户各錢二千文無名氏敎修堂無名氏深柳書屋通步居無名氏深柳書屋主人退步居土人敬修堂九户各錢一千文退省齋十元退省齋主人十元師竹齋二元師竹齋主人二元謙吉堂銀一兩八錢八分謙吉堂銀八錢二分實收英洋四十八元銅洋二元又募朱志祥善士銅爐胚洋十一元蘇城富郎中巷陸雲生善士募楊洪源許少卿師竹齋俞麗生子俊　周愓卿六户各一元義源祥無名氏王旭初勉善子四户各二角五分程朗甫項小舫項琴舫施仰山耕　○新源號胡裴卿蔣培貞金鳴皐俞念橋十户各五角實收洋十一元虚對開二個寓蘇大興愚拙子募悔過軒和過齋昨非今不是齋求安室仲天不愧人守拙居六户各一元蘇城隍廟内愛古堂陳兩元元大亨莊交來蘇城潘仲溪翁經手第三十六次張仁卿翁募清雲書屋張子翁二户各一元鹺舟周氏　百文徐耀廷翁募汪春記四元雩西居鹺公堂二户各兩元遠志堂錫棧二户各一元潘子山翁募陸恆茂五元潘敏義兩元保平安三元盧選靑翁募不與名節省消閒費八元范陽子英洋兩元銅洋兩元張惠生翁募鹽棧無名氏兩元潘凝德金眉壽二户各一元陳裕昆翁募聚星堂陳十元葑溪子募補不足一元陸百文實收英洋四十八元銅洋兩元古瀛墨緣齋主人墓韓江許人靜笑道人碧緣山房三户各一元許人清爲亡妹奠儀移賑求冥福三元許爲森一元三角許林氏五角許萬典三角無名氏銀六錢五分五厘實收英洋九元○弇山無名氏兩元林顯朝爲妻程氏分娩安順大吉五元無名氏兩元無名氏一元毘陵不留名求母親康健閤家平安兩元蔣顯村善十求病速痊十元○本日共收英洋一百四十六元銅洋十五元虚對開二個 
[上海絲業會舘核奬籌賑公所施少欽經收山東賑捐四月初四日第九百八十二次清單]  
　　積誠子洋十二元太原女善士求孕平安四元和美房二十元沈昂靑省看褰馬馬車費一元胡周氏求愈病五元容膝軒五元官銀號募無名氏求母康寗十元傳信房二元全盛局主人鄭國祥因得弄璋之喜移湯餅筵資十五元施子榆求延壽二元盛澤恆茂公五守之求伯父病痊由全盛局來洋五元周曉嵐求子病速痊由揚州胡萬昌局來洋十元湖北吳蘊生家屬積針刺資由全泰盛局来來洋二元寓琴賓秋居士省立夏酒資由常熟致大局來洋二元恆利莊來湘中人募同字救災圖第一次一千六百十一號册了心愿人二十元願子咳嗽愈人一元澤古齋半元知過子半元益壽齏半元存養齋半元益陽氏半元無名氏半元沈式古半元不名半元堯記半元松記六角孫記四角不名氏一元又錢三百七十文饒劉氏二百文又募急單一户卽湘中壽萱主人洋十元以上十六户共合來英洋三十八元鴻源局來蘇城施世經募救又圖同字一次第一千八百十九號册二齡童子洋二十元秀成氏十元珊實氏十元四德氏十元施餘慶八元欲寡　齋一元惜陰居士一元不留名銅洋三元不留名銅洋一元全盛局來江陰濟美典募救災圖同字一次第二千二百三十號山本典各友節飲食洋六元潘培荆堂四元夏凌祝三元培賡堂姚一元愼行堂褚一元富記一元宋不書名二元耕餘居二元節省薄力人二元逢百居士一元貽仁堂程一元耕讀山樵鄭一元德隆堂程一元程汝翁一元嘉蔭堂吳半元吳　靑半元陳　來半元經書堂半元寶和堂汪半元積慶堂程半元嘉樂堂楊半元汲古堂潘半元潘紹杰半元汪務本堂半元永寗堂葉半元戴九成堂二角張禮祥一角周曾一角不留名一角以上二十九户共合來洋三十三元内有銅洋一元 
[上海三馬路與昌絲棧陳竹坪經募山東賑捐四月十二日第二百七十四次清單]  
　　嘉興正源局寄來廣生昌苪允中工錦瑚王德琛求肝胃病愈各洋一元無名氏八户共錢四百又無名氏七户共錢七百韓盛發彭小雲吟香主人養性主人各洋五角廿二户共洋六元○靑浦惠記布莊經募三十四户共洋四元○老　生洋五角又銅洋六元朱月舟感莪子憶椿記各洋五角四户共洋兩元銅洋六元○朱德興南號洋二元又北號洋兩元○四牌樓張吳琴韻外史各洋一元雲間外史各洋五角黄氏錢五十共户洋三元五角錢五十文○萬豫醫園沈凝德經募沈蔣氏沈福泰各洋兩元鏡芳室馬車費移助洋一元張溎華洋四角求如願齋洋兩元鏡泉居洋一角中和錢五百謝守僕省烟茶資錢三百五户各錢一百八户各錢四十以上廿二户共洋七元錢一百七十文○大甡祥求亨子經募十三户共洋兩元五角○陳延豐乾源仁各洋一元○正祥永綢莊來九畹草堂胡文麟蓬萊山人金靄生各錢五百月中客人錢二百五户共洋兩元○全盛局寄來張如不及齋翠蔭書屋張補過齋三户各洋五角○靑蘭氏南垣氏各洋五角○順豐押鋪來十户共洋一角錢一千另五十文○無能子錢二百郭錦堂錢一百朱姓陳雲泉吳翰臣沈剃頭榮姓各錢五十七户共錢五百五十○厦門厘捐總局憲助規銀三百兩由申蔚長厚交來書捐台銜俟募册到後再登○浦東三灶鎭鼎生經募同字册萊綵子初游浪子各兩元鼎生吉占夢蘭宜爾居和豐祝慈安椿萱壽合家安依人食力八户各洋一元程百昌洋七角祈家泰洋五角祝親年錢六百愿家康家吉祥各錢五百孫濱卿錢三百葉榮卿錢二百以上十七户共洋十五元錢一百五十六文○寗波福潤局寄來周五氏洋五十元○古歙念　子喜筵助賑洋四元又求祖厝及母厝安善洋一元由鴻源局寄來○周不留名洋兩元李禹德洋一元無名氏洋二角錢五十○寗波和泰局寄來金慶福求病速痊愈洋一元○烏鎭恊興局寄來杜錫山銅洋一元○本日共收英洋一百另八元規銀三百兩小洋八角銅洋七元虚打一個足對一個錢二千四百三十六文合併聲明 
[上海三馬路與昌絲棧陳竹經募山東賑捐四月十三日第二百七十五次清單]  
　　鎭江森林堂經募補拙氏洋三元宏遠堂洋五元培記履泰王初翁各洋一元德新堂錢一千文楚記無名氏二户各錢八百文嘉會堂德勝堂各錢五百文管天喜墉記季各錢四百文無名氏三户錢三百文夏良福無名氏各錢二百文老順記銅洋六元無名氏銅洋四元以上廿一户共來洋十六元銅洋十元由政大源信局交來○鎭江怡順洋行洋十元隠名氏解金生各洋一元無名氏二户錢一千張鶴堂楊永福胡俊成各錢五百文丁漢亭錢七百六十文夏慶餘姚植之劉福壽任二夏有仁各錢二百文鄔治民錢一百文以上十五户共來洋十六元○密郡福潤局寄來餘慶洋十元李壽慶洋二元○鎭江宏遠堂樹堂仲友各錢一千文紫陽氏光記各錢六百文永記文言敬夫守鶴椿記國楨完白生筱明碩甫筱山觀章各錢五百文無名錢四百文隠名公集各錢二百文以上廿户共洋十元○鎭江源元來朗記天記各錢一千文紹記覲記鏡記奉記寶記維記幹記各錢五百文以上九户共來洋五元○愼餘來積善氏不列名子魚氏沛國氏五安記蘇記豐記無名氏不留名有心無力氏朱氏靜波氏三槐堂昇記順記夏氏子靑氏芳氏槐蔭山房寳記以上廿户共來洋四元○恆來槽坊積善堂三槐堂無名氏印心子寶善堂共洋二元○復元洋一元○豐興押鋪洋一元吳一心二角周記洋一角鄭洋四角以上四户共來洋一元七角○陸金榮經募二十户共洋一元○仁裕來郁成記洋一元顧桂山黄金山程元昌沈嘉生各二角以上五户共洋一元八角○郭新茂土行洋一元葉氏洋三角湖璨洋二角劉娘合新智連笋劉進禮進前各洋一角以上八户共洋二元○京口隠名氏洋五元○勉力于爲弟資冥福洋一元○蛟川安定心　移助洋一元以上均係塔册○祝同心大善士第七百八十八號同字山鄧紀常洋一百元江壽春謝謹堂黄任臣宋亦農四户各洋廿元黄耕山洋三十元潘　田殷福田各洋十元以上八户共來洋二百三十元由全泰盛局來又三千一百二號同字山通惠節酒資洋六元實仁堂洋二元又銅洋九元清和氏求安氏各洋五角以上五户共洋九元銅洋九元又二千二百三十一號同字册寳仁堂洋二元求安氏清和氏各洋五角存仁堂銅洋九元以上四户共洋三元銅洋九元又二千二百三十二號同字山實仁堂洋二元親仁堂洋一元又銅洋九元清和氏求安氏各洋五角以上五户共洋四元銅洋九元三册均由通惠交來○張綠初先生書潤移助洋一元○本日共收英洋三百廿五元銅洋三十七元小洋十五角合併甲明 
 
