# 1907 - 194 - 4912301

 

Page 1

 
 
   
 
 

Page 2

 
 
論說 
[論政府處於兩敗之地位（叔）]  
　　今日中國之政府。一敗象顯著之政府也。專制勝者敗於外。立憲勝者敗於内。專制而勝。則民氣不張。朿握之若牛馬。其結果也。外力日侵内力日削。政府則退讓至無可退讓。外人則蠶食至無能蠶食。爪分之局成。路礦之權竭。而國至於不國。立憲勝者。人人有負擔國家之責任。人人有保護國家之義務。人人能知愛惜尊重其國家。其結果也國力日强。君權與民權。相叅。而君權不能無限。故政府而願失敗於外人歟。專制可也。虚言立憲可也。政府而願失。敗於内國歟。莫若去其專制政體而實行立憲。敗於外者民權弱而國亡敗於内者君權弱而國强專制之政府。處於兩敗之地位。 
　　但以今日禍亂言之。則專制之政府有不。能不變而趨於立憲之勢。黯殺之風潮。自五大臣出洋以來。炸彈之發現已數見不鮮矣。至於上月二十而皖撫被戕。其勢焰且蔓延而益甚軍火之輸運。自萍鄉一見至於今而七關卡鐵道之搜獲者。日出而不已。是故由專制。之失敗於外人。一變而爲議論立憲之時代。再變而爲揭竿起事之時代三變而爲羶風雨血黯殺之時代。故不立憲亦立憲。原今日之勢。非立憲更無第二著足以息黯殺之風潮。亦更無足以收回約章上失敗之利益。且欲專制難專。制列强迫脅。於前。炸彈竊發於後。　十世棋至大陸。决無專制立足之地位。證諸近事。約有四端。 
　　一証之於一班之輿論。近日一班輿論之趨向。無非鼓吹立憲排斥專制之輿論而已。自去年七月十三預備立憲之詔令下。而一班國民相慶有爲立憲國國民之望。而輿論一變。自内官制之發布。專集中央之權。而輿論一變。至外官制之宣降。則虎頭蛇尾。敷衍塞責。而輿論又一變。政府之對於立憲也去。實之途愈遠故輿論之對於政府也。立憲旣屬無望。而議論遂日形激烈。 
　　一証之於黯殺之風潮。黯殺之風潮至今日而可謂極。矣以無量數之炸彈軍火。無非欲破壞專制之蕭墻。排滿之主義。其所持以爲間接之手段者也。無量數之炸彈軍火。無非欲期望立憲之成立破壞之主義。其所持以爲建設之前提者也。故立憲苟能實行。則革命之風潮自息。 
　　一証之於外交上之軟弱。今日之外交。一賄賂買成之外交也。滿洲條約已成。而滿洲路礦權森林權。及行政權之爽失者幾何矣。日俄之協約成。間接而損失滿洲之利益者又幾何矣。故樽爼間之折衝。全恃軍事上之勢力。約章上所失之利益。全恃海陸軍爲之收回。顧欲整頓海陸軍則經濟之募集。軍制之改革。無一不關於立憲問題。 
　　一証之於軍事上之失敗。中國軍事之脆弱自。其表面上言之。則兵制之不佳。操演之不善器械之不利而已。自其實質上言之則無非原因於不立憲。蓋軍人旣無負擔國家之責任。又無戀愛國家之熱心。僅爲數兩銀。爲餬口計而投身入伍者。其能有爲國死節運心乎。且其甚者。足蹈軍門。結聯匪黨。比比然矣。夫兵各懷二。人盡顧私。雖全國皆兵。而欲望其收軍事之效用也。曷可得矣。 
　　夫以孤立無助之政府。而外與列强爲敵。内與國民相讐。其烏得而不失敗乎。顧同一失敗也。與其失敗於國外。不若失敗於國内。内政堅持所以不肯退讓一步者。無非横梗一滿漢之見而已。意見一存。雖日日言滿漢不分。滿漢平等。而政事之不平等。已灼然可見矣。爲民者不從其令而從其意。遂日倡其不破壞政府必不足以成立憲之說。於是相忌而演此惡劇。實政府有以釀成之。故曰專制之政府。處於兩敗之地位。 
專電 
[電一北京（初九日午後八點）]  
　　上海租界禁烟事駐京領銜公使以中國關繫交涉各項要需均恃土稅撥付現華官商請禁烟已否籌有備抵之法特電飭駐滬各領調查復奪（鼓） 
 
 

Page 3

 
 
[電二北京（同日午後十點）]  
　　英商伊德開採熱河霍家地金礦已於初三日在熱河簽押（愈） 
[電三北京（同日午後十點十分）]  
　　大學堂監督因喬樹　孟慶榮均不願就尚未定妥（大） 
緊要新聞 
[搜獲革命黨孫汶尅期大舉之札文天津]  
　　天津偵探局日前捕得革命黨廖姓在身旁搜出僞札一道僞關防七顆查其札文云大中國共和政府大總統孫爲札飭事照得□□無道天怨民離本大總統現已遊歷□□□□等□連盟允爲保護長江上下遊會合本軍隊八十萬餘名尅期大舉仰該統領嚴密圖謀應用軍火槍械自當源源接濟不誤要需等語下書右札口□軍統領趙□□准此附去關防七顆云云廖姓拿獲後已飭各營弁分頭嚴緝惟趙某尚在逃未獲烈） 
[德日兩國聲明并未接濟黨人軍火北京]  
　　據外務部人云駐京德日兩國公使近聞外問傳說該國有接濟革命黨軍火之事特向外務部詰問並言本國實無此等舉動不可聽信謡言有傷睦誼外部堂官當亦力向申辯並未聞知此事亦决不至爲浮言所動以傷兩國感情云（益） 
皖撫恩新帥被刺九誌 
[兩江端午帥安徽馮升撫電奏稿]  
　　北京軍機處鈞鑒辰密鈞電開奉上諭安徽匪黨滋事著端方等督飭派往各員妥爲布置散脅擒渠所擒餘黨迅卽訊明奏辦等因欽此查徐匪係浙江山陰縣人去年報捐道員到省本年二月委巡警處會辦五月二十六日學生畢業恩撫蒞堂大考徐匪徧請司道府等至堂宴會擬先宴會後行畢業禮飮酒時閉門爲一網打盡之　恩撫不准自疑謀敗卽放炸彈不燃旋與其黨陳伯平宗漢子各持鎗向恩撫猛擊恩撫身被數傷同時救護恩撫者文巡捕陸永頤受傷身斃武巡捕車德文受傷候補道巢鳳儀安慶府龔鎭湘各受傷而不甚重與司道等護恩撫　院尚大聲飭令速捕徐錫麟因受傷甚重卽於是日未刻出缺徐匪旋又擊斃巡警處收支委員顧松指爲奸細迫脅學生往軍械所幸司道所派之緝捕巡防各隊將軍械所圍住拿獲徐匪自供蓄志排滿等情不諱立卽正法旋在該匪寓所搜出僞示及誓單語尤悖逆匪黨陳伯平在軍械所格斃馬子畦名宗漢又曰宗漢子當飭緝獲除格殺外先後拿獲學生及夫役二十一名提訊内有學生四名夫役三名誤拿已開釋餘犯分别禁押候訊二十八日於下水輪船碼頭搜得火藥六十七斤匪未獲各局所均派營隊守護地方安靜如常除添派安徽候補道許鼎霖會同皖省司道及朱道恩紱提犯審辦務得確供據實電奏外所有續辦情形謹請代奏端方馮煦叩冬（藏） 
[徐錫麟胞弟徐偉親供]  
　　具親供生員徐偉浙江紹興府山陰縣人年三十二歲偉向在家念書因科舉已停於光緒三十一年九月由家動身赴日本求學去年東歷九月考入法政大學堂肄業至今年東歷七月放暑假回國二十三日到上海因改做華服未齊又以乘輪須預先訂定房艙以致躭擱四天二十六日遇諸曁廬鍾嶽在日本東京警監學校肄業亦因暑假回國偉素與兄錫麟意見不合因兄在家素好揮霍浪費甚多作事狂妄心地不明偉父曾經斥逐前因繼與長房已故胞伯爲子割分家財勒令親筆寫　絶據現尚存在家中可以弔驗偉自上海乘輪原擬前往武昌見俞　軒表伯廉三請其作介紹預爲畢業後効力地步行篋中帶有友人致俞公書業已呈騐盧鍾嶽亦知此情偉至上海動身時見二十七日報紙載有安徽之事甚爲駭異旋聞人傳說即偉兄所爲偉駭欲絶偉父嘗慮其敗宗果不出所料究不知其何以至於如此偉因耳素性僻謬平日不視偉爲弟偉亦絶之不與通信初不料其狂悖至於此極偉問心坦白於途次輾轉思維終當自首是以登岸待質惟偉兄所爲委實並不知情務乞俯賜明察所具親供是實（時） 
[宗漢子馬子畦親供]  
　　具親供馬子畦年二十四歲浙江餘姚人於去年三月間由日本留學回滬庽趙昌記棧與陳淵字伯平即光復子同住一處　陳在徐錫麟前介紹晤面放談時事訂以心交錫麟在滬欲組織女報未成回浙到南京旋由直隷州捐過道班赴引指分安徽陳伯平與之偕來錫麟到院卽於客冬得陸軍會辦差使伯平作函致宗漢招之到皖不果來今年三月改委巡警會辦後復用函邀宗漢自以非由警察出身不願赴約再三催促謂卽遊歷一遭亦可增長學問於是宗漢起程於四月二十九日抵　住庽錫麟公館維時徐宿學堂由伯平囑咐隨丁請徐回庽或住學堂或住公館隨其所之迄無定所十二日伯平赴滬宗漢後兩日亦即往海上我與我的上海朋友往來伯平購置數響手鎗宗漢尚謂現在長江防範革命黨甚嚴伯平答以此爲防身之物不可或無你若合用我送你一桿但匿諸箱中包管無妨於二十二日在上海搭美順 
 
 

Page 4

 
 
上水商輪駛回安慶二十五日清晨抵埠錫麟仕堂接家丁報知赶回庽所是晚陳馬二人同在學堂錫麟言及排滿說明日請撫臺演說行畢業禮我要刺死撫臺須二公爲之帮助宗漢素不會放洋鎗輒問如何結果錫麟意謂撫臺已死我卽可做撫臺文武各官不降立斬不赦如此而復派人折毁電桿占據軍營官塲無電報以通其機關無軍符以膺其掌握何患不一舉而成功且我兵亦可不兩日而到南洋後援接應再到南京勢如破竹所患者學生程度卑下不及語此耳此舉實在害少利多二十六日撫臺蒞堂大考錫麟開鎗亂擊中傷撫臺轉入㕔内見有一委員戴金頂者（指顧松錫麟勒令跪地痛罵爾是奸細進房取刀亂砍伯平在旁加擊一鎗立時斃命錫麟恫喝學生跟隨我走不從者斬約有二三十人偕錫麟尾至軍機所伯平守前門宗漢守後門寡衆不敵勢難久支宗漢正擬踰牆而沈適被擒獲當時報名黄復實爲祖宗接嗣起見非異死也今旣被捕知亦難再混淆昨承指認屍首前門被鎗傷死者確是陳伯平予亦自知罪在不赦其實爲陳徐二人所愚學生蓋爲威逼所致到軍械所見外面兵齊開　咸出怨言願爲學生剖白之承詢光復會是何名目係何宗旨予實不知所具親供是實（亞） 
附録南京訪函江督端午帥以此次皖省巡警之變事出非常現雖散脅擒渠人心漸定所有巡警善後事宜自應妥爲部署以保治安惟該省經此鉅變恐乏得力可靠之人因特札委南洋巡警局司法股股長劉濟中路一區正巡官朱廷燎帶同學生八名前往皖省將巡警善後事宜禀承撫院曁該局督辦隨時切實籌議以期周密 
直督袁宮保卾督張中堂江督端制軍各給陸永頤顧松家屬各二千金並厚贈車德文以爲撫卹（商） 
　又附紹興訪函徐錫麟之父號梅生係山陰縣附生性極頑固反對新學錫麟舉止言動均爲梅生所痛恨此次聞警毫不悲蹙並因上有八旬老母切囑家中不准哭泣已則託言至杭城購買綢緞自投會稽縣署請罪 
浙撫張中丞密派第一標常備兵三百名於初四日來紹請貴太守傳集山陰會稽兩縣令同至大通學堂搜查餘黨隨起出後膛槍數十枝子彈數百顆並拘獲學生數名内有二生竟被鎗傷幸未致死明道女學堂敎習秋瑾女士正在校内亦被拘拿業已就地正法現徐錫麟同族中人恐被株連已紛紛遷徙矣（按此係另一訪員來函與昨報所紀微有不同）貴太守於初四夜飭提徐梅生曁天生綢莊經手陶硯卿到署鞫訊甚爲嚴密惟並不用刑訊畢仍飭還押翌日太守卽行晉省禀見張中丞面陳一切並將在天生綢莊抄出之信件一併帶省恐此後尚有株連也（亮） 
[西報論徐錫麟被刑之酷]  
　　昨有英人某致書字林西報論刺恩撫案云近今中國政府正在商議立憲收回治外法權以及種種革新問題而不意于處置徐錫麟刺皖撫一事發見其野蠻手段吾文明國中人際此中國力求革新之時聞此消息能母驚詫彼官吏旣殺徐而又取其心以祭死者果已野蠻矣竟又株運其親族朋友此等手段徒使吾外人增輕視華政府之心耳按此情形治外法權值可置之不議矣夫徐刺皖撫其罪果不容赦然而政府以此野蠻族類之行爲處置之以爲報復亦尚可恕乎譯字林報 
[札知法租界允禁烟館天津]  
　　直督袁宮保准駐津法領事照會法界烟館並賭局業經閉歇等情遂札飭津海關道曁巡警局查照兹將札文録左爲札飭事五月二十三日准駐津法領事高照會内開前接來函敬悉貴大臣深欲本領事將法國租界各烟館勒令一律歇業關閉等因本領事兹已遵照貴大臣之意擬將界内各烟館一律飭令歇閉再本租界前有賭局二處現亦一律飭其關閉矣理合備文照會貴大臣請煩查照爲荷等因到本督部堂准此除函覆並分行外合行札飭札到卽便查照（丁） 
[學部奏限制考試遊學畢業片北京]  
　　再遊學東西洋各國畢業學生上年經臣部先後奏准每年八月考騐一次必以在外國大學堂高等專門畢業爲者限其肄業速成或中學堂尋常專門學堂畢業者概不准與考所以於奬勵人才之中寓慎重名器之意近查外洋每有爲中國人特設班次之學堂雖名爲大學或高等學堂而其程度較之敎授其本國人者甚淺又各國在屬地所設學堂之程度亦每不如本國而近來外人每在中國通商口岸設立學堂顔曰大學及高等學堂者甚多以上各種學堂雖有大學高等之名其敎科程度與其本國所立大學高等學堂未必相當且見聞拘於一隅究與遊學外國者有别臣等現擬咨行各省凡在外國爲中國人特設班次之學堂及各國屬地之學堂與外國人在中國設立之學堂内畢業者均不得作爲遊學畢業一體送考以昭核實謹附片具陳伏乞聖鑒謹奏五月十三日奉旨依議（慕） 
[廕侍郎充軍諮處正使消息北京]  
　　陸軍部王大臣近議軍諮處一切章程已有端緒鐵尚書以廕午樓侍郎不日將卸江北提督之任擬即保充軍諮處正使祇須慶邸認可即可具摺入奏（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件大理院正卿沈家本奏陳調查日本裁判情形清單 
[第二章之續]  
一地址宜較四圍之地稍高蓋監獄卑溼須設排水之方工事頗鉅儻得高燥開豁之地汚水易瀉且得清新之空氣時時交換古昔與今日之監獄無論日本各國俱選擇濠溝及水溜所在之地從事建築否則或於周匝掘地爲之以防踰越此最爲衛生之大害因濠溝水溜之近傍空氣穢惡易生疾病夫防止囚徒全在管理之當否不在濠溝水溜之有無今日欲議改良監獄凡濠溝水溜所在之地俱宜遠一形式有十字形扇面形長延形花狀形八角形馬蹄形　字形星光形圓輪形正角方狀形算木形而諸形之利弊適均或宜於管朿而視察不便或便於視察而於衛生未適或適於衛生而於經濟上縻費或雖不多費而於規律上有缺今世各國採用爲新式監獄者爲十字形扇面形二種十字形以三翼爲監房一翼爲事務所扇面形以四翼爲監房一翼爲事務所俱成一四角或五等方形中央爲看守所有臺突出看守長居之無論各翼爲二階三階均可瞭然十字形監房空氣光綫最足扇面形稍遜然較他形有過之無不及二者均適於衛生且經濟上亦不致多費建築之際應採何種須準囚徒之定額如收容囚徒在五百人以下宜十字形若逾五百人宜扇面形至方向俱以東南爲最佳一地質宜砂質及灰質以其乾燥且易渗漏據衛生家梅培云建築監獄須選巖石質之地可杜虎列拉等證曾於巖石質地上建築家屋未見是病之侵人也一敷地約二百五十阿魯至三百阿魯以能容内部建築物爲中度日本巢鴨小菅各監獄失之過廣蓋敷地過廣四壁因之延長非唯縻建築之費且視觀察不便多置員役管理之費亦從而加增也一圍牆高度約四邁當半至五邁當厚則酌量鑑定若高聳堅厚空氣不易流通實礙衛生考歐美改築監獄之初牆垣無不高厚蓋令役人於其上時常執鎗邏巡遇有逸者用鎗擊之即日本地方監獄亦同然值溽暑祁寒而欲役人之循環不懈實可言而不可行者日本有鑒於斯業經終輟而巢鴨監獄仍於其上設立番所分置役人偵伺逃亡跬步之地夏不能寢冬則寒氣凌逼瑟缩異常雖置其中何殊木偶關於建築監獄普通之堅固即可適用與其規仿古昔徒耀外形甯於内部之戒護倍加注意蓋外形縱極堅固究屬一無機物運用之妙仍在於人古時圜土森嚴以爲足資領禦不知適養成麻痺之疾耳一事務所卽管　翼於階上充敎誨堂地平層設典獄室各課事務室接見室（設於管理翼後端之中央區别囚人與接見者之坐席囚人之門内通監房接見者之門内通事務所之廊下）應接所訊問所（可兼用爲應接所）書籍室（可兼用爲會議所或食堂）使丁詰所（可兼用爲茶具所）於地下層尚須設備物置浴室新入監者之須置庫新入室（新入監之囚人衣履穢惡或恐帶有疾病必須俟入浴及檢身之後方可置諸監房當未入浴及未檢身之先以置於地下層爲宜）放免室領置庫懲罰室等事務所廊下廣三邁當敷設堅石或疊地瀝青爲之所内之地敷設木板（未完） 
内治部 
[禀陳拿獲會匪情形南京]  
　　江甯巡警局偵探隊司令官札克丹禀陳江督略云據偵探士郭相臣等禀報奉命由滬至鎭江於五月二十二日密偕眼綫胡東升會同三叚巡警局長王乃康於名利棧擒獲票匪楊紫雲一名起獲票布板一塊票二十一張未刷印之票布十八張單片紙十張名摺一個柬帖一付刺刀一把遵卽押送回甯等因當卽查驗起獲之票板票布均係新刻新印名摺立於去冬該匪名目爲副小老大而柬帖則該匪列名於首柬開各名除該匪外無一與摺開相同應係該匪於去冬立摺簽名之後各以誘騙若干頑徒爲務摺開各匪尚須嚴密指拿免令煽惑愚民致貽養廱之患摺立於去冬票印於近日足見該匪早蓄詭謀前則結黨定議兹則刋票實行值此謡喙紛傳亂黨潜布之秋該匪量其能力原無足重輕惟頑梗之徒最難馴化設爲孫黨密行勾結爲患滋甚理合禀解呈請發審云云端午帥閱禀後以該犯楊紫雲在會旣有副小老大名目起獲之名摺亦有其名並有票布票板其爲會内要匪展轉放票紏人可知即將該犯連同起獲票板等件一併發交江甯府督同局員研訊禀辦（諟） 
[限制男女婚嫁年齡北京]  
　　中國早婚之害久爲中外人士所非笑現肅邸擬將男女婚嫁一定之年齡詳訂章程以爲限制凡男子非過二十歲以上者不得妻娶室女子非過二十歲者亦不得出嫁並擬訂定婚嫁之一定禮式制度現正督飭各司員審議屬稿不日卽可制定（丁） 
[設局稽察違背禁烟]  
　　字林報得天津電云直督哀世凱近設一局所專行稽察違背禁烟法律之事 
[通飭詳報布置禁烟情形蘇州]  
　　蘇撫陳中丞通飭各道府電云禁閉烟館期限迫屇省城已飭局督率府縣會商紳董議定辦法如酌設習藝所因利局戒烟局收買烟具清查烟户大致就緒省外各縣禀報寥寥迹近敷衍此舉迭奉詔旨至爲嚴切本部院節經三令五申事在必行斷無遷就望督飭所屬速將現辦情形及查明境内共有烟館若干家先期如何布置限五日内切實詳復如有玩泄從事者亦卽據實揭報將以辦理之勤惰定各員之功過該管上司有表率之責母任玩違代人受遇是爲至要官紳學界並宜時加稽察嚴切諭禁總在同時並舉上下官紳通力合作積年痼毒方有掃蕩廓清之望並飭遵照電復（其） 
[錫金兩縣禁閉烟館之布置蘇州]  
　　蘇撫陳筱帥以錫金二縣地當衝要現禁閉烟館期限將屇恐有外來匪徒以及本地痞棍勾結烟户乘機滋事特札派現辦錫金厘局孫太守毓驥督同該二縣會商紳董預爲布置並另派原駐該處之飛划右營管帶李都戎標勝太湖左營管帶 
 
 

Page 11

 
 
顔都戎開壽各率所部弁勇彈壓巡防以資得力（欲） 
[督撫不准展限禁烟徐州]  
　　徐州道袁觀察前以禁烟事宜具禀督撫兩皖擬請展限嗣奉電飭謂地畝土行減種減銷徐圖實行尚無不可惟禁止烟館爲入手要著必須照章限六月底一律閉歇合省均已遵行徐郡豈能獨異希卽通飭嚴切示諭一面會商紳董預籌布置妥議善復母任抗違另生枝節等語兹觀察已遵諭會督地方官紳剴切勸導大小烟館務於六月底一律遵限閉歇勿得違延（或） 
外交録 
[烟濰鐵路之爭執山東]  
　　前紀山東職商張德山等擬集資本八百萬兩修造山東烟濰鐵路等情兹悉該路長六百四十里其辦法除將四百萬兩由倡事人籌辦外餘四百萬兩分每股五兩招足惟不准外人附股乃此事爲青島德官所聞當卽向楊撫抗議有時婉言有時脅迫多方阻碍現該商等聞之恐有變故卽赴省城力圖挽回一面派員晋京向郵傳農工商兩部運動立案（没） 
[英人在城上曬砲之交涉北京]  
　　日前駐京英國衛隊將備存大砲運至砲台之上外部聞知頗爲驚駭卽電致民政部令肅邸前往詢問英使以衛隊將砲曬晾並無别意答之肅邸厲聲執爭謂曬砲何必運至城上砲台輦轂之下豈可任意違約應令即速撤去英使唯唯未知能即撤去否（丁） 
　　按葡人初借澳門亦謂船貨遭水借地曬晾今則澳門居然葡屬矣 
[外人又干涉汕埠釐金汕頭]  
　　潮汕改辦厲金駐汕各領事曾藉口干涉嗣經據約駁復乃止現聞各領事又向外部詰問謂此次饒黄亂事係因抽釐而起至潮汕不宜設立厘金早經據情知照應請即行撤局以免再肇此等危害之事等情現經外務部據理復駁并聲明此次亂事實非因釐起釁一面并飛咨到粤着卽妥爲辦理以免予人口實（丁） 
[俄使注意東省添兵北京]  
　　東三省節次添調各兵現已陸續出關大半駐紥江吉一帶蓋沿松花江兩岸鬍匪較各處尤衆是以不得不添駐重兵以資保衛乃俄使璞科第特于日前照會外部詢問添兵之故外部聯侍郎卽親赴使署面陳鬍匪猖獗情形俄使始無詞云（西） 
軍事界 
[程軍門巡閱江防鎭江]  
　　長江水師提督程從周軍門以皖撫被害後沿江一帶伏莽繁多深恐乘間滋擾爰於初六日由太平行抵瓜洲旋卽登岸簡閱各營防務曁水陸兩操並傳見高鎭軍周協戎及各營官員密商緝匪之策初七日赴象山圖山江陰下遊等處巡閱各營亦慎重江防之意也（射） 
[奉天馬賊之騷擾]  
　　在奉天通化一方面之馬賊近來愈肆猖獗據特派員來告謂有某某數頭目募集義師煽動暴民又聯絡某要之馬賊將圖大舉東督徐世昌已札飭該處駐防軍隊下戒嚴令其軍隊有力量單薄者增兵以助之譯大阪每日新聞（穎） 
[北洋派兵至吉林]  
　　數日前有北洋派遣之新軍抵吉林省計步騎砲工併合爲一混成協聞此項軍隊將分駐長春一帶現騎兵一隊已先馳至吉矣譯大阪每日新聞（穎） 
敎育誌 
[籌議全省徧設敎育分會九江]  
　　九江學界昨接江西敎育總會函略謂本年四月二十六日接提學使林照會并頒發木質鈐記一顆當由會長會同會員於五月初一日啓用鈐記二十九日開特别大會籌議全省學務擬於七十二州縣徧立分會聯絡統合因特備文移請貴府各屬地方官會紳設立分會所望大教育家任怨任勞熱心聯合務使分會徧設本總會自應擔任贊助聯合之責而貴府屬分會之成立則又執事諸公之責焉江西學會屢起屢蹶久在洞鑒全仗執事組織分會以冀擴張權力爲我省自治之基礎云云（寂） 
[詳准移撥師範學堂經費九江]  
　　德化縣賓興息銀向來撥作各鄉蒙小學堂經費現施大令訪聞各蒙學多虚因故事毫無實效因擬概行停給將此項生息撥入師範學堂已詳奉提學司林批飭遵照（實） 
[整理長春學務長春]  
　　長春府學堂經費頗足惟因辦理乏人以致師範小學皆極腐敗刻吳提學使已詳請撫憲遴委北京大學師範畢業生梁渭沾中翰赴長春會同地方官籌辦一切從此長春學務或可望進步云（西） 
[課長禀請遊學未准南京]  
　　江甯學務公所專門兼圖書課副長易廷憙禀請江督給予官費咨送德國留學敎育當奉批示云據禀已悉該副長擬赴德國留學敎育洵屬有志進取惟查此次選派王國銘等三人赴德係由前上海德總領事函訂前往敎授中國官話兼習科學現在庫儲支絀未便另行增派且該員現充專門課要差深資得力不能遽易生手所請應母庸議仰甯學司轉飭遵照（克） 
[擬設淑貞女學校漢口]  
　　旅漢安徽試用通判朱君蘭之夫人柳淑貞女士前曾遊學東京某女學校現特籌集鉅欵在漢陽府城内設立淑貞女學校刻已佈置一切不日開辦（音） 
[官書局歸併圖書館揚州]  
　　揚郡淮南官書局存儲各書多係鹽法統宗之類江督端午帥擬以該書局歸併省垣公園圖書館改編最近各種新書所有該書局原存欵項及一切印版器具飭卽撥解來省以歸一律現趙都轉已遵札照辦矣（論） 
[禀請地租撥助女學九江]  
　　德化縣舉人徐庭蘭前曾創設女學堂一所禀由該縣轉詳立案現因經費支絀禀請提學司飭將廬山猴子嶺地租撥充該學堂常年經費當奉林學使移知九江道文觀察查覆核奪（他） 
[旅揚公學續招高等生揚州]  
　　安徽旅揚公學係劉李兩君所創 
 
 

Page 12

 
 
已開辦一學期現擬擴充學額續招高等學生二十名入堂肄業於日昨廣告招生矣（在） 
實業類 
[水産試騐場規則奉天]  
　　關東洲新設之水産試騐塲業已訂定規則（一）試騐『漁撈』『製造』『養殖』須改良發達（二）調查漁塲并探險（三）調查水産生物之蕃殖與如何保護（四）調查販路與籌畫水産之製造品（五）水産上之指導（六）陳列水産之試製品及叅考品至於塲内所設『技術』『事務』各員均受塲長指揮以專責任（西） 
[湘省鐵路公司近狀長沙]  
　　湘省鐵路公司近日入股者仍屬寥寥而前此在商會所購之股東亦因呈請退股屢起衝突該公司坐辦總理余肇康自京師罷職歸里更屬無心路事杜門不出故目前應辦事件竟無人過問云（亦） 
[江督派員會議紗廠事務南京]  
　　通州張殿撰咨呈江督略謂通州大生紗廠係屬官商合辦計有新舊股本銀五十萬兩現定於本年七月二十三日開股東會先期選舉杳賬員臨時選舉董事凡正廠分廠各股東均須預爲報告以便届時與會公議選舉惟廠中官本甚鉅應請派員會議一切所派之員擬即作爲官股東會議事件與各股東懽限一律等語現端午帥已札派江蘇候補道王爕安徽候補道許鼎霖江蘇候補知府陸樹聲届期蒞會將該廠開會選舉各事宜會商張殿撰曁各股東和衷議辦務期主持公益規畫遠圖以通商情而維官本云（諟） 
瑣事欄 
[蘇撫札飭密拿流氓蘇州]  
　　蘇撫陳中丞訪聞蘇省流氓向有樂匪廟匪觀匪南帮北帮各分門類每黨羽翼甚多近日忽有外來黨徒多人皆操院粤口音專在各小烟館茶館内勾結衆流氓進顆云有梟匪羅老大現在太湖邊嘯聚特招引弟兄入伍凡各處投奔之人若係梟中舊黨或在帮有著名者每名月給餉銀十二元將來另有升賞因此流氓中聞風私往者實繁有徒爰特札飭蘇州府長元吳三首縣及巡警總局各路巡官一體嚴密查拿盡法究辦（具） 
[松留守内用之風說湖北]  
　　湖北荆州將軍松溎前任工部尚書時辦理各事頗質整頓現聞政府有將松將軍調歸内用消息（今） 
[俄博士毛遂自荐武昌]  
　　日前俄國學士勃蘭德君偕俄領署譯員鄧君麗材來卾面謁鄂督聞勃君之來因訪知方言學堂欲聘俄文敎員故欲效毛遂之自薦云（新） 
[擬建菜巿亭漢口]  
　　漢口宗關一帶馬路現已告竣該處居民會議於馬路附近建設巿房振興商務惟距巿較遠擬另建菜巿亭一座以便就近購物（安） 
[添撥川米接濟平糶常州]  
　　常州平糶局由商會總理惲君莘耘電禀江督懇請再撥川米一萬石當奉批飭常鎭道將運常之米存倉給領在案兹聞武陽商會昨得惲君由滬來電謂續領之川米一萬石現因鎭江存儲之米不敷此數故祗有五千餘石乞即電請江督核示旋奉端午帥覆電云鎭江所存之米先運五千石赴常接濟其餘五千石以後自當設法補給云（言） 
紀事 
[江震學堂旅行杭州記]  
旅行之緒言 
今之研究兒童敎育者莫不曰學校規則與其失之放縱母甯失之嚴刻但管理之法愚以謂過於放縱使兒童弁耗規則染浮薄囂張之習氣固屬不可若過於嚴刻使兒童局促若轅下駒失自由活潑之精神則亦未可蓋敎育之意一則欲抑制兒童惡念一則欲啟發兒童善念一則欲養成服從法律之習慣一則欲養成高尚獨立之性質若在規則嚴密學校之下無以調劑之非惟乏高尚之情操無養成偉大人物之望且今日事事依賴規則一旦脫離覊勒將不能分别是非去惡就善而失獨立之心矣江震高等小學校平日管理從嚴學生尚能遵守規則誠恐失之過嚴及少自由活潑之氣故興旅行以補助之庶幾與學校規則收互相調劑之功此五月杭州旅行之所由起也旅行之時非無規則惟於管理之中稍寓自由之意使學生各遂其心之所欲以縱覽萬物而不加以束縛其與記所云君子藏焉脩焉息焉遊焉之旨或不戾歟 
[旅行之目的]  
　　閉户著書潛修暗室足不越里巷見聞淺陋者惡足以談今日事昔主消極今主積極昔主理論今主實騐昔以恬退爲高尚今以奮進爲勇敢今昔不同競爭相循何事不然學校之重旅行亦積積極實驗勇敢諸主義而成者也今言其目的大别有二 
　　一增進識見局於一隅聞見必少周游四方智識必富 
　　一開拓胸襟終年把卷必近拘區及時縱遊必多磊落　 
　　以上二者特爲旅行目的之概論耳若演繹之别有種種此再分言於下　　一經驗力世界文明交通益廣苟非於幼稚時預爲敎導則長而應事付物鮮有不僨事者何以故乏經驗力故今日旅行卽爲後日游歷種種之預備初至之地必不如再至之熟是旅行足以養成經騐力也 
　　二觀察力同覽一景或放懷乎山水之清幽或怡情乎花鳥之聲色或喜攀躋絶巓發爲長歌或羨俯臨清淵獨自垂釣視力不同觀念有異故考驗兒童於旅行時之所見所聞卽可知其觀察力所在是旅行足以考察其觀察力也 
　　三競爭力旣得經驗之豐富觀察之精細即可識物境善惡之狀况啟發自已取捨之能力於是從善如流競進不已旅行時所遇之境所見之物足以模効者不勝枚舉較短量長奮興有自此旅行足以發達競爭力也 
　　依前所言是爲目的其次進言方法 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[韓皇自危]  
　　初八日倫敦電云漢城路透訪員電云自日本外務大臣赴韓之消息傳至高麗國皇等大爲震恐初韓皇宮門以日兵守衛近皇益覺自危欲以本國近衛兵防守宮門云 
[誌炸彈暗殺案]  
　　初八日倫敦電云前任高加索總督愛立克諾甫大將與其夫人行至某處巿街忽有炸彈投于身旁當即斃命又有同行之格利卜甫將官及一兵丁亦同時受害 
[俄國災象已成]  
　　初八日倫敦電云俄國中部及南部近因淫雨不常又下冰雹故該處田中五榖大受損害 
[雜物進口免稅]  
　　初八日倫敦電云英屬新西蘭島擬將進口之棉花布疋印花衣布氈毯糖香料無花果棗子亞麻紅油及攬來與等列入預算案之無稅品目録新西蘭首相華德稱自後凡華人欲來此者於納人頭稅外且須考騐其所受敎育程度 
[中美洲五國聯盟]  
　　中美洲五民主國聯盟之說由來久矣凡一切關干聯盟之計劃大致已定聞不久將于墨墨哥城開大會議約有代表二百人其中司事五十人均係是中美洲人民旅居于此城者餘則由五國簡派此舉實係前駐墨西哥之塞伐杜國公使主使一切渠不日且將至中美洲各民主國游行一週以表明此事 
[英國整頓海軍]  
　　英國内國艦隊總司令官貝來斯福奏陳政府謂此間海軍勢力不足以捍禦敵艦干北海之間擾將英國海峽艦隊重加組織以期增助内國艦隊之勢力 
[會議軍士退伍案]  
　　據巴黎來函稱法政府曾擬將一千九百零三年所徵之兵准其退伍惟此次助南方亂黨爲亂之各兵不得與此利益此事已經代議士會議許久准略加變通卽謂凡袒助都尼斯亂黨作亂者不准歸休 
[日本進步黨之策略]  
　　據稱英國華盛頓近有日本進步黨中人在該處專以揑造報告爲事以冀離間兩國使臻于戰爭之地步而達該黨政治上之目的云以上譯字林報 
[美日艦隊相遇有期]  
　　初八日柏林電云遊歷各國之日本巡洋艦千歲波筑大約駛至法國孛利斯脫地方當輿美國戰艦相會遇云目下法國官員已預備接待矣 
[收向成約]  
　　初八日柏林電云德國克虜伯與安赫特兩　鐵廠前曾投標代希臘政府承造鎗砲等件近因希臘偏袒法國投標各廠之故業經自行退約不再承辦 
[致贈勳章]  
　　初八日柏林電云駐法國日本公使栗野男爵已將日皇所贈法總統之菊花十字大勳章代爲呈遞 
[意奥大臣電賀德相]  
　　初八日柏林電云當意奥兩國外務大臣相會之際曾致電德國首相蒲路親王以賀祝三國聯合之永久勿諼 
[摩洛哥之國債]  
　　神户西報云摩洛哥國丹其亞來信稱摩王因各國駐紥公使之請已將國内所負洋債細單開示大衆統計共有英金一百三十六萬磅各國所要索之欵亦在其内 
[那拿大工黨之要求]  
　　神户西報云接俄太瓦來電稱該處工黨頗爲不靖翁得寥北部銀礦工人因美國礦工同盟會之慫恿相率罷工共有四千人之侈貴比克船局擬增運費因卸貨工人皆要求增加辛工故也 
[紐約日人宴待山本大將]  
　　神户西報云紐約日本會設筵欵待山本大將時日使青木君美國哥蘭大將葛蘭脫鐵道大王海 
 
 

Page 19

 
 
利門及著名銀行經理人施奚夫君皆與此宴席間各有演說無非表明美日兩國交誼之親篤以上譯文匯報 
本埠新聞 
[禀請酌定囤米限制之批詞]  
　　米業董事姚文枬等以法界恒盛米店囤米一案現旣斷結惟嗣後各米鋪應積若干必須定有限制以免藉口故於前日禀請滬道核議昨奉批示云本年入春以來米缺價昂人心岌岌是經禀奉兩院憲籌欵設局平價以濟窮民乃查通商廠恒盛店上臘今正尚有待碾之米一萬石左右其爲囤積無疑該店東蔡小松不自引咎率以米業大擾懼有暴動疊赴督撫衙門並農工商部危言聳聽而本道並不深究仍祗責令平價出售裨補民食已屬格外從寛辦理詎該業非特不能見諒轉以此爲藉口殊出意料之外旣據具禀前情姑候移會商會核議見復酌定飭遵（括） 
[限期造報烟館清册]  
　　滬道函致松江府戚太守太倉州姚直牧略謂查各屬向辦膏捐所有城鎭鄉村每處烟館幾間每館東夥姓名開燈幾盞必有册擋可稽請卽轉飭查造細册務於望前彚齊送滬以便派員分赴各處按册考察切實辦理（琴） 
[蘇提學急於赴任]  
　　新簡江蘇提學司毛慶蕃昨乘新銘輪船來滬本縣李大令到輪迎迓因學使急欲履新當由大令禀請滬道飭派救生局小輪拖帶赴蘇學使即飭丁持片分赴各署謝步解纜首途（軌） 
[戒烟局推廣定額]  
　　邑内東南城地方自治會前在火神廟設立戒烟局一所報名領劵給發丸藥業於五月中旬開辦原定設額二百名近以領藥者人數較多特再展額二百名所有領去之劵如係住居鄉僻者可寄由在城親友持劵代領以示通融而廣善舉云（泳） 
[樂善好施]  
　　邇來米價翔貴貧民粒食維艱且新榖登塲爲時甚遠滬南復善堂董事憫小民之無告爰將向章年終發給貧户米票提早於日内發給並派司事分赴四鄉查明鰥寡孤獨極貧之户酌量給票一面復籌備欵項前往産米之處購辦米石以應急賑云（涵） 
[禀請設立萬國品物陳列所]  
　　職商李鶴鳴觀察日前具禀滬道略謂維各國各城鎭商務繁盛之區靡不有商品陳列所華商未聞有此似屬缺點現擬就上海租賃寛暢房屋創設萬國品物陳列所以兾力開風氣灌輸新智識並邀得寓滬英國商務議員白特希姆轉託各國工廠及商家蒐羅各種貨樣以便與各省所産工貨依類並列並將貨名産地工廠牌號性質品類用法價值詳細標明俾來遊者瞭如指掌藉知棄取而圖改良等語瑞觀察查核所擬章程係爲振興實業開通民智起見當卽批示謂此項陳列所究竟是否招投抑係自行籌辦所聘白特希姆爲總經理以及另延接待各員合同如何開載並將來在何處租屋開辦爲宜批查去後兹據復稱所辦陳列所經費一切係由職商擔任所延西友白特希姆係光裕洋行大班願盡義務並不開支薪水亦無合同將來擬在三馬路左右租屋開辦俟有成效再議推廣聞瑞觀察已允准分行廨縣一體出示保護矣（車） 
[法界舉定工部局總董]  
　　前報紀法工部局議舉董事一則兹悉前晚末次提議時衆紳僉以上次舉定之議董相爾德君最合總董之資格遂由各紳商簽字舉栢君爲總董擔保者爲法領事巨達籟君（絲） 
[給發公債票本利]  
　　總工程局董則者議設公債票由各董承認於去冬公同攤派議以本年六月十五日爲第一次收本利之期昨已由局董布告衆商届時各將認定票額赴局收取本利以資歸償並將票上折裁一角以爲記認（永） 
[禁烟認眞]  
　　南區小烟館近來多有私行開設者當由偵探查獲大成昌店主沈子琴抗不將烟榻拆除又孫泰和館主秦友開私售燈吃當將烟具一併解局奉孫明府訊判申斥押令拆去烟榻昨午又由陳叅軍親往境内密查有無私設烟館情事（夜） 
[商學補習會定期行畢業禮]  
　　商學補習會體育部各學生共四十五人自上年四月間練習以來頗有進步兹届一年期滿由敎習邵君雲保按照學科分數評定甲乙照填畢業文憑定於六月十二日上午八時假南巿商業體操塲行畢業禮昨由總工程局禀請滬道於文憑上加蓋關防並請届時蒞會閱操兹瑞觀察已將文憑加蓋關防批發工程局轉給矣（困） 
[照請酌給車夫傷費]  
　　初二日下午有日本人神崎正助與車夫陸坤元因爭論車資將車夫毆傷巡警總局以此等行爲不合公理昨特移請滬道核辦兹瑞觀察已照會日本總領事飭令酌給養傷費用以示體卹（鵠） 
[巡警局勘丈界線之慎重]  
　　上海巡警局汪頡荀觀察現因奉文推廣巡警所有華界界線道里方向亟應詳晰繪圖以配便設崗位分派站巡特飭測繪各員分往履勘丈量惟事極繁難且恐愚民圍觀滋事昨已函准滬道飭派護勇二名隨往彈壓（躭） 
[匪類行兇]  
　　顧春海前日行經公共租界江西路突被匪類多人攔路行兇拔刀刺傷顧之肚腹等處一哄而散顧即投控捕房飭送仁濟醫院醫治一面飭探查拿究辦（根） 
[請緝妻女捲逃]  
　　博文律師侍者劉寳仁昨投公共租界捕房報稱娶妻柳氏小字阿寳年念七歲近忽挈親生四齡幼女捲逃求究捕頭准飭包探查緝（根） 
[訊結縱火圖賠案兩則]  
　　英界三馬路三元棧主王子雲縱火圖賠險銀一案昨解復訊襄讞王肇之大令商諸美白領事以王雖無縱火實據而形跡可疑著管押捕房一月再罰洋四百元充公○浙江路黄甯泰京貨店主黄任財保險失火捕房疑有别情拘案前午奉讞員關絅之太守會同美德領事復訊黄延威金生律師投案聲辨良久中西官以所控各節訊無証據從寛注銷（根） 
[賣藥之轇葛]  
　　中法藥房主黄勝前控龐芝林周培芬等揑登告白誣衊名譽一案昨奉襄讞寳子觀大令會同英巴領事復訊黄偕司帳胡顯章隨同所延之穆愛兩律師投案呈驗報紙請究鄒延博文律師龐延高易律師逐層分剖並傳包探何阿春詳詢是日拘案情形中西官以時已過午判一併退去俟再訊核（莊） 
[上海官事]  
　　刑部主事　基磐總工程局總董李鍾珏曾鑄昨日到道轅拜會護解法人和爽來滬委員成日榮禀知回省銷差海防 
 
 

Page 20

 
 
㕔秦錫鎭禀辭赴蘇前辦塘橋巡防局員潘家馴禀辭赴甯卸辦顓橋巡局員張九眞禀辭回籍（車） 
訟案 
[上海縣案]  
　　李大令月初蒞法界檢驗祝錢氏吞烟斃命時尸夫祝才通供妻被同居之毛裕化害命等語前日法公廨拘毛送縣經大令提質毛供祝業木匠欠某行木洋十六元倩小的作保不還向索其妻亦責伊不應延宕祝卽與妻口角因而吞烟不涉小的之事祝供與毛同鄉交情　好不料與妻錢氏通姦上月十一夜小的歸家撞見與妻同睡床上因家醜不欲外揚十六日毛約小的到茶肆許洋一百五十元欲買錢氏作妾小的力斥其妄毛遂於十八日回籍帶領伊妻於本月初一日抵申將錢氏通姦情由告知伊妻言語之問譏刺不休初三夜復又辱駡致錢氏愧悔自盡叩求伸雪大令　毛交差候查○安徽彩票公司禀控保人王仲維張仰渠提訊王供張夬小的同至公司爲趙蘭生作保購票因小的與公司　事嚴如有親詎趙欠洋一千有零逃避無蹤應由張理償張供節前詢問公司稱趙欠洋八百餘元未悉逃往何處判王交保張交差清理○包仁寶命阿妹先後抬縣喊控驗傷經帮審洪明府訊稱兩人同在酒店飮酒口角而散後復鬭毆飭仵驗看包傷數處俞無痕迹明府親視無訛判俞交保待包傷痊復審○公共公堂片送搶婦女衣物之羅順興劉友才揚阿英並刺刀鐵棍到縣訊供狡賴不認羅雖鞭背五十下仍不吐供判俱收押查辦杞） 
[總工程局紀事]  
　　昨有一百二十四號巡士王春波悮將局董李君平書所乘馬車用棍毆擊致馬驚躍當由李君到局告知　務長立將該巡士記大過一次○徐志淦控已閉烟舘主朱顯堂積欠房租一百餘元奉孫明府傳訊判限三天遷出○王徐氏控朱旺福積欠租洋逃避將保人施文德及轉租户孫倪氏扭案訊判限三天著該保人理遷○王鮑氏之母前被伊夥鄔寶友借洋六十三元日久不還由氏控追到案訊供無憑姑念東夥之情判鄔貼還洋二十元（永） 
[公共公廨早堂案]  
　　美副領事白保羅君函控顧子範担保夏長泰借欠鉅欵一案昨晨由探將夏傳案解訊夏供祗用洋一百五十元餘係泰來石灰行所用受顧之愚襄讞王大令商諸美白領事判交一千兩人銀並保出外限一月自向原告理楚並准補禀控追違干未便○韓石生控張侯坤行竊鈔票洋一百零兩元現洋四元由探解訊張供詞含糊中西官以証據確實判押限七天還洋再核○朱金交前與王阿生騙取生絲四疋值洋三十四元由探解辦判押捕房八月○日本人控細崽楊瑞林楊陳氏疑竊金戒一案昨解復訊仍不認供判還押捕房禮拜五復訊○嚴阿茂違章出售無照洋酒由捕解訊判洋酒充公人釋○吳金壽錢阿四等四人違章賭博由捕拘案判各罰洋五元充公○雉妓王四寶與傭婦吳阿金違章拉客判王罰十元吳開釋○塌車夫鄭四川王二等四人拉車不慎碾傷榮蘭根左足由捕　辦判一併押候原告傷痊再訊○成衣錢林生凌虐學徒金林被伊父張關生控奉拘案認供不諱判枷示七天○流氓王阿通搶刦婦人張阿蘇之金挖耳判押捕房三個月莊 
[法租界公堂案]  
　　洋涇浜立興行樓上義興隆字號前被出店王阿心私竊價值甚巨之箱籠一口逃逸即經該號主劉漢卿報捕將保人杖文炳送廨訊判限三天將王交案嗣因逾限昨飭保人將杜交案杜稱四出偵訪奈無音信請求寛限當往王之原籍尋找聶司馬准予再展限十天○匪黨李阿生在紹興輪船紏黨行竊管舵人方阿安覺察往捉竟敢行兇將方毆傷經大副西人獲送捕房解辦行兇鐵噐亦呈案請驗實判枷示碼頭兩月押改過所四月○王阿英行竊木匠噐具携贓在街銷售爲探拘案判押三天（契 
[美租界捕房事]  
　　萬大英昨投捕房控稱前晚在元芳路被劉順發等紏同流氓硬借洋銀不遂肆毆等情捕頭允飭探查明核辦○馬夫王阿生無端被人力車夫張阿三毆傷由捕拘入捕房飭詢明姓氏請單傳訊○小車夫周雙嘉被北蘇州路某鐵行夥阿狗用鐵噐擊傷由捕帶入捕房斷給養傷洋三元斥釋○婦人金張氏因子阿振私竊衣物押洋浪用扭控捕房奉飭領回管束如再不法投廨具控○舟山路施榮華紙匣店有夥楊桂生患病身死報由捕房飭保查明棺殮西 
通信 
申報館大主筆鑑徑啓者敝同學楊辰極被海門廳於學堂門首要捕短解一事已詳貴報學生等當卽報告蘇省自治會與江蘇敎育總會續蒙自治會電達海門有博采公論勿先凌辱二語敎育會移知海門有楊辰極係法政學生方當新學萌芽理應棄瑕録取如得其情則哀矜勿喜是所望於賢有司等語因此楊生沿途雖積受凌辱而旣到海門則縱不准求銷保釋亦未聞再有虐待等事可欣可慰第學生等方報告總學會時論者僉謂張殿撰季直先生係是會正議長去年海門士紳與先生爭辦中學堂楊氏亦與也先生必不直楊氏日海門廳主竊嘗自附於先生先生庸有不左袒之理不報之爲妙也學生等本堅持先生乃江左偉人今果移文若是是大人先生之局量固混混如江海非操壺杓者所能測其淵深也書此以表先生之大公不挾嫌亦不可干以私咋貴報有美必録伏祈登入來函一門以爲我學界同人慶因以論者之舌焉耑此奉布虔請著安法政學生袁倫褚銘勳陸蘭生朱光耀沈世璜葉秀生頓首同啟 
賑務 
[保安堂經收淮海振捐五月初二日起六月初六日止清單]  
　　朱雅臣捐洋六十元顧永祥捐洋二十元李　記王國記恆豐本行各捐洋十元南北醃臘店捐洋六元勝利公司衆友羣仙茶園無名氏陳順氏林根發鄭雲　各捐洋五元無名氏楊維新各捐洋一元嘉定昌記號捐對開洋一元小洋廿五角衆幼童捐洋一元小洋二角大錢二百十文無名氏捐小洋四角林秀和捐小洋五角嘉定昌記號捐銅大洋十一元銅小洋四十二角南北醃臘店捐銅小洋十角共大洋一百四十九元小洋三十六角錢二百十文對開一元銅大洋十一元銅小洋五十二角 
[保安堂經收淮徐海桶捐五月初二日起至六月初六日止清單]  
　　第一號本堂門首桶内并見大洋七元小洋六十角錢二千三百四十五文銅大洋二十三元銅小洋四十角另五分第二號紅廟桶内并見大洋三元小洋五十角錢四千五百十四文銅大洋四元銅小洋二百另三角第四號丹桂茶園桶内并見錢五十二文第五號張園桶内并見大洋一元小洋二角錢六十文第七號城　廟桶内并見大洋一元小洋七角錢五百九十七文銅大洋三元銅小洋六十二角第八號大王廟桶内并見錢七十一文第九號天后宮桶内并見小洋二角錢四十文銅大洋一元共大洋十二元小洋一百廿一角錢七千七百七十九文銅大洋三十一元銅小洋三百另五角五分以上各欵於本月初七日送交慎裕行朱葆三觀察彚解災區再淮徐海賑捐現已截止移撥雲南旱灾[  保安堂司董謀啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
