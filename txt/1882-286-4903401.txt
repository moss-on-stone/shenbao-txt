# 1882 - 286 - 4903401

 

Page 1

 
 
[訪購淵鑑類函] [  申報館主啓]  
　　啓者本舘現欲購淵鑑類函一部務須殿版初印東須潔白棉紙如藏書家有此書可讓新先蔣樣本寄示說託　交來面與詳價均可此布 
[釋問] 　 
　　客有問於野史氏者曰我中國朝鮮之役壑算稟自聖君碩畫出於賢相吏盡能謀將無不勇伐暴誅亂而禍難悉平曾不旋踵可謂功昭名顯威無不加矣第以是役之仁明英武不能無疑於前且更有望於後事所未解殆有三焉敢以質之吾子國家撫有臺澎且二百年設官置戍久隷版圖而山外生番尚淪化外王者不勤荒服治之以不治而巳曩者生番戕殺琉珠難民何預日人事乃假口於琉瑔羣島附近日本小弱不足以自存土地人民應隷日本信如是言則中國之地東南皆盡於海日本近我而小固應屬諸中國矣又謂臺番屠戮琉球商民燬其舟楫掠其財貨興兵報復非蕞爾琉球所能堪也敢爲請於國如得遂所請聚而殲旃誠大快矣或殄厥渠魁罪人斯得亦足稍洩寃憤而謝蒼生倘區區之情不蒙詳察敝國雖褊小不克佑我生叚深以爲耻訓兵講武頗思一試而列國旣巳郡縣之矣蓄養有年四境無事極其精銳無所用之願得獵于番社間以戰爲戱庶幾其許我乎然衆不可犯怒不可囘將士皆以戰爲榮勢不可以止也所言如是告以問諸爲和爲戰兩無所居迨日人命中將爲督師衆號五千次於臺澎者僅千五百人耳於是我中國水陸徵兵集十餘萬之衆備數百萬之饟可以一戰矣乃曠日持久竟出於和復以白金五十萬爲犒撫費偵者謂若復相持二三百日東兵必走以客軍多病死不復能久留也東兵旣去始縱兵入山雖有斬獲割雞之勞安用牛刀此僕之未解者一也日人歸以所獲分犒將士復以其餘購輪舟二艘贈中山王以爲估舟常厄於風濤者以舟仍舊製未易帆而輪莫能與抗耳前之死于臺番者甚慘然因是而獲償疑因償欵而獲輪舟後之航海者將受福於無窮洵所謂此物此志也中山王辭不受日人怒其外於巳迫之使絶我中國更遣使來告侮傲其詞責償歲貢論辯往復議猶未决巳執其王夷其國爲冲繩縣矣此僕之未解者二也越南古越裳國自漢迄明屢爲郡縣影以西貢之役質三省之地輸十年之租低償法人四百萬之軍費限期旣滿軍費畢償顔寒息壤之盟實貪商於之利得隴望蜀東京之筦更爲越人掌之近以李揚才餘孽竄擾越南號爲黑旗黨法人復以代勦爲名致有今日之患孰階之厲責有攸歸時事孔殷何以處此此僕之未解者三也吾子從事於學有年矣上下古今縱横中外博而能約得所折衷必有以教我野史氏曰噫何辭之費也越南自兼真臘并占城阮氏代興我中國曾張撻伐屢勤我師而後臣服其俗强悍難馴法人卽肆欮鯨吞一時亦難猝定秉鈞者沈幾觀變必能宏此遠謨所謂臥榻之側豈容他人鼾睡也海上琉球自趙宋時巳通中國有明太祖賜以閩廣善操舟者三十六姓貢舟來往免徵其稅國人賴之故仰中國如慈母而自比於嬰兒萬歴天啓間始有日本之難林亭顧氏所著天下郡國利病書云册使至琉球見日人露刃相脅綱紀蕩然逮入我朝日人雖曾擄執其王以其地屬諸候國此於附庸竟得釋歸王其國如故海國圖志瀛寰志略所謂貢使中絶幾二十年者以此夫琉球臣屬我中國與日本孰後孰先以時考之何煩置辯猶復委曲周旋未卽以軍禮見者蓋冀日人深悔斯舉之過當效法前人之所爲復其國而存其祀用成日本之名洵與人爲善之美意惜日人之不悟也至於臺澎之役防兵十倍於東軍無論矣以二十五倍之地百倍之衆何怯於一戰第以王者有分土無分民不忍兩國生軍之命消沈於鎗林彈雨中聖君賢相胞與之宏恢乎無外烏可以常情測諸客唯唯而退爰以番問名其萹 
[本舘自巳接到電音] 　 
　　本舘於昨日接到在津友人專發電音到本舘内有九月初二初四等日上諭四道敬謹譯登○九月初二日奉上諭李鴻章張樹聲表查明援護朝鮮出力員弁遵旨擬獎開單呈鑒並陳明吳長慶等功績各摺片此次朝鮮亂軍生變張樹聲先後奏泒提督吳長慶等率師東渡並特召李鴻章前赴天津會同查辦旬日之間該國亂黨悉平局勢大定辦理甚爲妥速李鴻章創練水師深資得力着交部從優議叙張樹聲相機度勢督率有方着賞加太子少保銜提督吳長慶統帶所部會同提督丁汝昌道員馬建忠迅速事機尅期定亂吳長慶着賞給三等輕車都尉丁汝昌着賞穿黄馬掛馬建忠着賞戴花翎以海關道員用交軍機處記名在事各員弁均屬著有微勞自應量子獎勵所有單開之提督黄仕林等均着賞穿黄馬褂朱先民着賞給頭品頂戴遇有提督總兵缺出請旨簡放叅將張光釗着免補叅將以副將仍留兩江儘先補用並賞加總兵銜賞給靖勇巴圖魯名號副將何乘鰲着免補副將以總兵遇缺簡放並賞給鼓勇巴圖魯名號　擊郭春華着免補叅將以副將仍留兩江儘先補用並賞加總兵銜賞給冠勇巴圖魯名號總兵卜廷春着以提督遇缺簡放並賞給詳勇巴圖魯名號叅將羅昌和着免補叅將以副將仍留兩江補用並賞加總兵銜賞給綏勇巴圖魯名號何增珠等均着免補叅將以訓將儘先補用並賞加總兵銜何增珠並賞給勃勇巴圖魯名號王金成並賞給壯勇巴圖魯名號副將劉朝貴着免補副將以總兵遇缺簡放並賞給一品封典道員魏綸先着以道員留於河南遇缺題奏中書科中書袁世凱着以同知分發省分前先補用並賞戴花翎縣丞張察着免補本班以知縣仍留原省前先補用並賞給五品花翎沈朝宗着免免本班以知縣仍留原省前先補用並賞戴花領通判黄建笎着免補本班以同知直隷州仍留原省歸候補班前補用縣丞葉覲儀着免選本班以知縣選用並賞戴花翎知縣李延祜着俟補缺後以同知直隷州補用並賞換花翎府經歴潘鍾杰着免選本班以知縣選用並賞戴花翎監生　湛恩著賞戴藍瓴这備李田着免補守備以都司仍留福建儘先補用並賞加遊擊銜千總葉伯鈞着免補千總以守備仍留江南儘先補用並賞加都司銜　擊徐長順着免補斿擊以叅將仍留江蘇外海水師儘先補用都司蔣超英着免補都司以遊擊仍留原省儘先補用叅將林太曾着免補叅將以副將仍留原省儘先補用都司鄧世昌着免補都司以遊擊仍留原省儘先癍用並賞給勁勇巴圖魯名號陸倫華着賞給質勇巴圖魯名號軍功戴伯康着以千總留於福建儘先癍用並賞戴藍翎陳筌着以千總儘先拔補並賞戴藍翎知縣何嗣焜着免補本班以直隷州不論雙單月分發省分前先補用舉人吕增祥着以知縣留於直隷婦候補班前先補用並賞加五品銜縣丞馬毓藻着免補本班以知縣仍 
 
 

Page 2

 
 
留直隷歸候補班補用並賞戴藍翎從九品入流解茂承着免選本班以鹽知事分發省分歸候補班前先補用並賞戴藍翎附監生姚文藻着以縣丞分發省分儘先補用並賞給六品藍翎教習三品銜葛雷森着　　總兵銜道員周馥等均着交部從優議叙袁保齡着留於直隷以道員歸候補班前先補用知府薛福成着免補知府以道員留于直隷歸候補班儘先補用道員方汝懵着交部從優議叙同知劉篤慶着以同知留于直隷儘先補用餘着照所議辦理該部知道單片併發欽此同日奉上諭麟書潘祖蔭奏查明大臣接受外官私信請飭呈繳並將疎縱案犯中司員議處一摺雲南報銷一案經麟書等訊據天順祥商人王敬臣供稱雲南匯來銀兩在說是辦報銷崔尊彝寄過周瑞清信兩封與伊號送交等語太常寺卿周瑞清旣有接受崔尊彝信函情事着卽解任聽候傅質並飭將崔尊彝兩信呈案以憑查辦又訊據户部書吏禇世亨供稱承辦此案尚有雲南司曁派辦處書吏經手等語麟書等咨行户部查辦均未獲案户部雲南司曁派辦處查辦此案司員於所管書吏並不嚴行看管以致先後逃匿實難辭咎着查取職名先行交部議處其在逃之户部雲南司書吏張瀛端良駒派辦處書吏陳瑞軒沈鴻年仍着步軍統領衙門順天府五城御史一體嚴拿務獲歸案審辦崔尊彝潘英章前巳有旨諭雲貴總督雲南巡撫迅卽泒員解送來京凡有泂途經過各省着該督撫一律嚴催毋許逗遛欽此同日奉上諭伊犁鎮總兵員缺着劉宏筦補授欽此○初四日奉上諭任道鎔奏知縣虧短交代請革職查抄嚴追一摺山東前任郯城縣知縣殳恩煦巴澇前署魚台縣知縣王嘉喆巳故前任博山縣知縣張恕巳故前任范縣知縣陳愈元於各任内虧矩正雜各項銀兩爲數甚鉅迭經嚴催未據完解實屬玩延殳恩煦王嘉喆張恕陳愈元均着革職分别監追及嚴追家屬完繳並將行所寓所資財嚴密查抄一面由任道鎔移員直隷湖廣各總督浙江湖北廣西各巡撫將各員原籍家産一律查封備抵仍提集經手書吏人等嚴訊是侵是挪按律懲辦以重帑項該部知道欽此 
[電音譯登]  
　　本月初三日倫敦發來電報言鞫訊阿拉比時阿拉比供稱前此殺死西人及焚燬阿里雙地亞等事實與彼無涉惟埃王則與聞其事云未識將來作何判斷也 
[邊界傳言]  
　　香港西字報錄有英國新聞紙一則云係得諸俄國傳來消息言中俄兩國恐不能永敦和好云云港報從而論之以爲此說究不知何因中俄交涉事件不過以交界之際以數事不便於俄一則因中國在邊界建築砲臺一則禁止牛羊等物不得販入俄界俄商頗形不便一則華兵常有至俄界滋擾情事未識是否爲此等事以致失和也按洪報所載此段信息確否固未可定然有邊陲之責者所當妥爲籌度庶勿致變生不測耳 
[誤會禁例]  
　　美國禁止華人一節其章程久經登錄其所禁者乃中國傭人華商則不在禁例不過由中至美當執有爲商憑據以憑照騐而巳然刻下美國之行此規條頗有紛亂之意無論商人及路過之華人皆一律拘執殊失命意所在矣昨閱美國新聞紙云有華人自秘魯來者道出舊金山爲美人所覊留以爲有違禁例該華人作稟呈之按察司按察司廉得其情批示該華人禀内大略言美國禁止華人初非與中國爲仇且所禁止在華傭而於商人則但有憑據卽不在禁例今該商人乃由秘魯而來並非從中國到此核之所定禁止華人規條内該華人初不在此例合卽行釋放云云并言美國人自後當慎用所定規條勿得過於操切恐碍通商局面也 
[游高麗王城記]  
　　今年六月間高麗内亂日本有問罪之舉中朝興戡亂之師維時中外士民咸欲探高麗消息而道之云遠語焉不詳本館乃命友赴高麗採訪事實疊登報章以副閱者先覩爲快之雅意友人稅駕高京得與彼都人士握手晤談獲悉其國俗民風歸而筆之於簡以備參稽雖旅邸空偬未遑考訂聊復撮其大槪云爾高麗在亞細亞洲赤道之北經線三十八度緯線一百二十七度之間被箕子之化世奉聖教爲中國藩屬王城在京畿道之中京畿道又在高麗全境之中其城曰漢城蓋因漢江而名焉城週四十餘里有門七南三門西二門東北各一門城之北隅有紫禁城一座王宫卽在其中漢城北枕高山險峻雄固城之東西垣亦依山爲險城之西南門外離城三五里有漢江一道縈紆深闊若值春漲則江水湍急勢如飛矢扁舟横渡愓愓若驚城之東離城十餘里有天摩嶺崖峨山險峻異常可守可伏殊有一夫當關萬夫莫開之勢城之東居民稀少巿面清凉土垣茅舍錯雜其間城之北則有各官衙署瓦檐鱗比間以茅舍城之西南商賈輻輳牛驢絡繹實爲繁盛之區城之南遠望村落宛若星羅東西門外村落雖不少究不若城南之尤盛也國中士大夫及庶人皆好自修飾被服潔整罕有襤襤垢面者惟性喜遊惰計一年所入可敷食用卽不復他求蓋聞該國風氣非也祿之家而饒有財貨者則官必詰究故其民不欲聚斂恐招懷璧之咎也手持煙管三五成羣嬉遊終日婦女則司縫紉浣濯等事而不習洒掃故視其衣則粲詠三英而入其家則塵生十觯也凡婦女出行必以衣掩面兄弟同居則叔嫂不通問訊朋友造廬罕聞閫内之聲其風俗古樸如此殆所謂禮失而求諸野者歟城中街道雖廣至蕪穢不堪瓦屋居十之四草屋居十之六凡民間買賣皆由官經理田賦則仿古時井田之制民俗剛直而無文儉嗇而樸陋入巿交易則彼此以物相贸盖非官宦則無存銀也士庶夏服尚白頭戴馬尾織烏笠帽喪服絡麻竹箬笠用蔴數寸兩端貫小竹行道則以之掩口或取不見齒之義乎此高麗王城之大概情形也至高麗全境形勢再當續緑以供衆覽 
[領事北上]  
　　中國及美國駐紮日本長崎地方之領事官日前乘三乘三菱公司輪船抵滬此巳列報兹悉兩領事均於昨日乘招商局之保大輪船北上矣 
[設法防竊]  
　　厦門鼓浪嶼地方竊賊滋多至晚間專在各西人家竊取衣物巳屢列報刻閱厦門西字報知各西官因此事殊足爲惠華官又不能認真飭緝從無獲案故共相聚議欲設法阻禦德國領事官創議各西人共捐洋一百三十元試辦一月雇用小吕宋人六名夜間巡邏以防胠篋或有人言中國地方理應華宫保護何必自備防盗之資議者則以爲華官不能處置殊不足恃不如請英國水師提督發一小兵船駐泊其處後皆以爲不便仍從德領事之言刻下業巳舉辦未識一月之後效騐如何容再探錄 
[江闈瑣聞]  
　　本科江西鄉試題目巳登前報兹將簾兹將簾單照錄於左南昌同知崔國榜上高縣鄭紹成卽用知縣王麟書木嵩堯羅大冕朱彭年麥錫良傅桐豫俞壽祺黄基祚試用知縣周紱麟周鳳藻胡欽大挑知縣祁友觀廖鼎璋馬枚江省向來錄遺共收一萬八千餘人其因病不到及巳到被貼者不下千餘人闈卷發朕作十批每撥一千百卷倘有零餘卽另作一批各士子無不爭先祖後竟有出貲押批以冀先邀賞鑒者本届因李侍御奏除積弊是以酌定新章由監分屬掣簽以免先後不均之弊相傳闈卷掣得建昌一撫州二南安三臨江四寍都五饒州六瑞州七南昌八南康九贛州十袁州十一廣信十二吉安十三九江十四云 
[江省考優]  
　　八月二十四日江西學憲洪大宗師孝試各屬優生頭塲題雖小道必有可觀者焉三句次題屋廬子悅至儲子得之平陸二十六日二塲策題問經學經解題命太尉贊桀俊解詩題賦得九轉丹成鼎未關得開字五言八韻二十七日出 
 
 

Page 3

 
 
榜正取六名胡朋新建華煇崇仁蔡金臺德化龍學泰承新章紹曾南昌葛維垣武寍陪取十八名陳志喆進賢彭樹華萍鄉葉濬南昌張家權靖安梅汝鼎南昌王仁照安福羅柏齡九江郭宗翰南城鄭啓文進賢李聯芳興國葉潤書武寍賴久棠贛縣胡綬恩新建饒士端南城楊燮德興許作綺奉新王世清餘千謝炳炎宜黄出榜後學憲牌示云江西考優向有三塲共取十八人今自歲科兩試以來各士底藴早巳了然何必多此一舉又各士闈卷其中定多中式者故此次共取二十四人以便揭曉後依次挨補云云此不徒徵衡文之特識而亦足見愛士之深心矣 
[金陵瑣事]  
各省厘捐分銷差使最爲利藪近聞辦理燕湖分銷之王三元明府去年爲督銷總辦楊觀察微有風聞着樅揚分銷蕭廉泉明府對調及蕭明府接手查出王君共虧官欵二萬餘金卽經調處由各商按票彌補現爲侯相所知復委郭觀察谷查確係實虧在官批將各商款發還仍限一月内着王明府賠繳云○大盜不操矛弧能令人自墮其術中各說部中多載其事至今日巳不慨見蓋鬼蜮之伎俩久爲人所共知故無從施其計也不意近日留防揚營内忽有人持片來拜統帶姓王名春生及統帶延入則紅頂花翎衣服華美並隨有親兵戈什哈數人自稱爲記名提督從事湘軍現奉派赴江北各營查點軍數統帶告以部下各哨現均分布各鄉要路以資巡緝俟將各哨陸續調回方能應點其人卽故作躊躇狀又稱臨行時奉上游面諭頗迫未能久待但閣下廉明素著上游亦所深悉諒無闕額浮冐等情似可不必查點當歸爲禀覆耳統帶見其言詞慷爽深加結納遂設筵欵待厚贈程儀而别次日營中有人晉省統帶囑其打聽詎省中不特無人過江點軍之事營中亦從無王春生其人急修函告知統帶惟共呼咄咄怪事耳○金陵紅板橋之東俗稱爲中山王徐達之東花園其實卽明之南苑也明末曲中翹楚多萃集於此歌簪樓臺頗極一時之盛亂前故老携酒尋春猶能指點馬湘蘭居處亂後臺榭傾圯鞠爲茂草居民多於此種菜爲業近年並有客民開種稻田數畝頗慶有秋其地僻在城東行人絶跡旁有顔魯公放生池大可一頃左右另有野塘數方居人臨池編欄豢鴨種有垂柳十數株一碧淫烟叅差如畫每當夕陽西下散步尋幽山翠撲衣清流瀉影黄雲覆隴散布鷄豚大有田家風味誠所謂城巿而山林者也今年初夏雨水調匀秧苗頗茂迨五六月間隂雨連旬兼江水倒漲入城該處地勢本低遂成澤國現雖暢晴多日江水巳退而東作徒勞巳無望桑榆之補過其地者但見苔粘斷礎潮蝕頽垣一片荒凉尤增感慨因憶朱樓碧檻選勝徵歌時風景迥異前人有詩云荒園一種瓢兒菜猶占秦淮舊日春葢憑吊之感巳先我而言之者矣○南朝四百八十寺多在樓臺烟雨中此杜收之之詩也自赭宼亂後梵宇琳宫大半燬於劫火惟水西門内之普利寺尚如魯靈光殿巋然獨存近聞該叚保甲委員因寺中聚賭卽予封禁乃次日忽有考生十數人至保甲總局喧閙謂同賃該守爲考寓今旣被封應由局中代覓住處總辦恐滋事端並悉地甲有得賄情事卽提責地甲二百板寺遂開封云○石壩某姓屋賃作考庽二塲後一考客病殁同來之人代爲棺殮停棺寓所三場旣畢諸生歸心如箭又以考費因喪事用罄無欵可付房金遂留一僕守柩各人先生起身言明隨後遣人來扶櫬　籍并將房金帶來乃今巳半月尚無消息雖不至於無著而房主之心未免終日懸懸矣○東花園毛姓房子賃與上路士子言明房金二十四元該姓家無男丁只一孀婦塲前先付洋十四元考畢後諸生將束裝就道婦向索餘欵衆稱爾房巳敝壞止值此數不得再加言訖竟揚長而去該婦徒增浩歎耳○大油坊巷某姓考後租金巳付因起行時喚寓中女僕代雇脚夫六人不意行至城外忽失其一士子卽將女僕並五人同送至保甲局委員向五人查問則均稱與逃者不相認識委員謂同在一埠挑抬斷無五人全不認識之理顯係串通拐騙加以扑刑仍堅不認後輕送縣始行追出而該僕婦之受累巳不淺矣○江南放榜日期向例總在九月初十以後今傳得定於初九日又有謂江浙兩省均於十一日放榜正未知確否也○狀元境有曾文淵堂書店近於中秋節後不知何故被江寍府將門封閉且將該店之夥發縣管押傳說虧空甚大所剩書籍不彀抵償然此店主寡道素豐恐不致倒閉或另有别情未可知也 
[馬頭增燈]  
　　　本埠公和祥馬頭前以燈少黑暗易於失足故擬添置地火燈此巳列報兹悉該馬頭所添之燈業經齊備計添二十盞内有數盞係有四路火頭者馬頭上照耀如同白晝從此可無意外之虞故各船主亦歡欣鼓舞致信於新聞館極道其便益利人之德謂不但可無失足而且縱横鍊索高低木條莫不一覽瞭然斷不至於絆足其便利爲匪淺也前日由浦中望至該馬頭正如火樹銀花輝煌燦爛尤足以豁人心目云 
[糾衆凶毆]  
　　昨午後本埠老閘西首鍾旺街有天津人二三十各持器械將一本地人攅毆並刃傷數處其妻赴捕房鳴冤不理隨將受傷人扛回家内至其啓衅緣由及傷之輕重容俟查明續錄 
[行善受累]  
　　寍人某甲月前因病因病身故經其内親莊某代爲料理棺殮而某甲之妻因夫故無依擬紏一會以自赡仍向莊情懇而莊不允前日某氏竟吞服洋煙赴莊所開之店臥櫃上待死未識曾否救醒知其事者咸爲之不平也 
[賠洋息訟]  
　　昨報載講荼坍屋一節兹悉該茶館主將首先肇事之千里鏡一人扭入捕房管押之後現經千里鏡之親友向該茶舘主再四懇情許賠償洋銀十元了事該茶舘主憐其窮苦且經各友乞情是以轉請捕房准其免解公堂卽行番放人皆稱該舘主之寛厚而恐千里鏡視事平易不知攺悔則終難保無事耳 
[查禁重利]  
　　左爵相嚴禁押鋪擅取重利等因巳列前報兹由蘇松太道邵觀察札飭英會審員陳太守查明租界中凡有重利盤剥之押鋪卽行禁止太守奉札之下卽飭差協同地保查得短期重息者共者共有六十餘家之多聞巳按鋪開明牌號呈請核示矣 
[鄉人受欺]  
　　昨日有販紅杮之鄉人將担挑至虹口門鷄塲邊荒塲歇賣被唱書花鼓及賭攤上諸人取杮爭啖並不論價鄉人大喜以爲貨之速售也不料杮盡而人卽散蚨飛竟不復矣遍詢諸人無一承認者只得挑空筐痛哭而去 
[嚴懲賭博]  
　　虹口各處之賭懛前經薛捕頭開單赴英公党禀請查辦及拿獲各賭棍解案辦理迭經列報兹悉陳太守巳據禀出票傳集虹口各茶館主到案管押以候訊辦也 
[英界公堂瑣案]  
　　百官船户殷阿才裝運繭壳絲頭被周明發華慶泉擅穿絲卡號衣率領同黨勒詐費用經捕拘送公堂陳太守飭將周等押候會同英副領事會訊等因巳列前報昨據平總巡捕頭至公堂稟稱查得周明發等移船索費託稱潮逆暫停然自八點鐘至七點鐘船仍汨於原處其非待潮可知勒索之情顯而易見至葉阿大實係屢冒巡丁查私訛詐印天福之子錢紀生係前年在崑山地方假充巡私搶奪官土在逃未獲之犯胆大妄爲均有確據應請重辦殷阿才申訴前因而周華錢葉四人尚執如前哲副領事謂錢紀生前經犯事漏網今又故智復萌斷不容恕請判發捕房管押三年周等三人各押二年太守謂錢紀生疊次犯案定押三年以儆周華葉三人宜從寛各押一年號衣燈籠存堂○徐榮福至英公堂稟稱昨夜我母在牛痘局門前被此人强奪去左耳金圈一只當卽呼追由捕獲住人贓送案請辦丁阿五叩首求恩陳太守遂判枷號二月發判頭門示衆金圈給失主領回○蘇鄉人顧壽方稱向業木匠因張壽福嚴阿大將我徒弟之衣剥去典押洋一元向論被毆受 
 
 

Page 4

 
 
傷訴捕拘案請辦其徒供稱因友人失竊衣服疑張行竊張挾恨絆同嚴阿大剥衣典洋消氣師歸向論遭毆張嚴二人同供被誣行竊伊等白願服禮顧反出頭爭執並無剥衣之事陳太守騐得顧壽方受傷屬實隨判張嚴二人押候過堂各責八十板以儆○粤婦王氏訴稱裝修房問雇木匠吳明福做工竟失去小箱一只内有金簪金環等件諒係爲吳竊去向追不認交捕送請究辦吳供因做工被誣行竊與之爭論恃强交捕求賜察核陳太守謂該氏控竊無應不准理一位斥釋 
[法界公堂案三則]  
　　法會審委員翁太守因政體違和故昨日會昨日會審事宜由張翰卿太守代理前報列爭路起衅一則昨日經張翰卿太守提集覆訊判殷慶章張雲奎兩人各罰洋三元充公當堂遵繳釋放○法巡捕頭訪聞船埠有向城河浜暫泊之大小船令收錢情事着法包探將該船埠頭傳案昨日在法公堂訊問據埠頭陸才林金餘慶禀稱向章大船每隻收錢一百二十文小船收錢六十八文張太守詰其旣充埠頭當有印帖養於禮拜四呈帖核奪○初二日報列領妻回籍一則昨據許長發投案請追洋七十元而提王愛林卽王夏氏訊之供稱無力繳洋張太守着暫押以候限追云 
[嚴君佑之八月三十日石牌來函]  
　　二十四日復奉坟函度巳入照頃奉十八日九號賜示就悉善祺佳勝爲頌英山一縣於十九日賑竣因值未荒之田新榖登塲被災之民藉有生機從苛查放祗發一萬三千串之譜冬春之際斷難敷衍然不能守株以待預爲酌放俾爲旨蓄禦冬之計似無不可也二十四日抵石牌後察看望江西圩一帶水仍未退賑撫萬不可少懷寍災荒輕重不一查放更難弟俟懷望合查酌賑事畢定於九月杪爲期歸辦海隄怱此布復卽請台安 
　　　上下江士子感俟中堂賞賚餅脯詩壬午夏蛟水爲災安省潛太一帶尤甚皇仁減膳賑卹巳邀恩典向例秋賦時給餅脯資緣巳卯科士子議將此項助賑晉省今年秋試廬州丁翰清程佐衡楊州張醴泉等仍如前議具禀左侯相卽如所請侯相自行捐廉如數照給一時衢巷歡呼交相舞忭属余作歌以頌其事云○長江南北秋風鶱多士謝策如雲屯鳴鹿呦呦動苹野餅脯先拜皇王恩輓毂都會湘隂相宣布帝德調鈞元聖于作人善良起救災卹鄰化慳鄙洪濤汜濫皖江昏毒蛟怒立千尺水腥風吹水黑烟流靑山倒没數百里小民其魚化島國欲哭無聲浪頭死遺屍漂蕩啄鴉飛肌肉腐脫無完骫傷心觸目人何堪死者巳死生者患皇仁惻憐潛太苦汝民體歸痌瘝帝曰民以食爲天詔頒帑藏紓民艱多士紛紛頌　主德慨然義形眉頰間餅肉拜嘉荷天貺推解亦欲資泰山呈文具請湘隂必欷歔嘉善心滋憂朝廷有舉難由廢侯曰吾爲多士謀士能卹民侯愛士鶴糈分給償汝儔吁嗟乎萬間廣夏空傳聞眼中寒士何紛紛君不見勢權　絡招門客令人却笑平原君我公抱義起寒晙士民疾苦深哀慬草茅但祝公爽健將功相業馬與文襄我國家成奇勳須江方澍六嶽稿 
[桃同人經收皖賑附沙洲涓八月下旬清單]  
　　甯字册江寍公所來善隆經手捅捐三千八百九十一文途次無名氏四元○鎮字册鎮江電局來漢口恆順行三十元寄蘋募義善堂八元無名氏六元李愛敬堂五元自捐三元無名氏三元定宅生無名氏無名氏無名氏孫融候無名氏悮一氏悮因氏八户各二元程球鄧興保無名氏洪正茂楊炳乾無名氏涓滴氏張藻張芳周笙如募毛湘甫李新如耕讀堂陳陳爾翁陳書記李手太和春記行陳輔之盧秀翁王成齋朱秉翁姜手許德記張受經堂蔣禹欽廿四户各一元佑産平安二元無名氏二元金是珠募無名氏四元王意梅彭佑之宋子仁彭蓉波一元狼山總鎮揚一百元狼山總鎮募蘇字七百念册狼山趁標中營四十元又募七百廿一册狼山右營周鼎等四十元鎮江府學陸汪丹徒縣學王唐墓丹徒撥府闈試諸君十元丹徒闈試諸君五十四元八角鎮江府附生嚴家傑一員二角鎮江府廩生張林翼一員二角陸臨孫募思濟堂陸姓十員二百文彭士陶四百文彭香谷二百文徐進吾彭墨園二百文郭翰記一千煒記一千無名氏二千無名氏五百文○皖字册蘇松鎮滕軍門交來七百十二册四十六户四百四十四元陽　縣來新塘鄉各户四十四元三百四十文江寍江義和庄内蘇門外史收十三户念五元四百十二文蔡家炘五百八十八文○浙字册杭省江千局來七百五十八册三十二户一百另二元文記五十元珩記五十元杭省同善堂收八月中旬三十四元五角一千文丁蕊卿保家庭人口平安二元徐承敬募一元吳善植募一元碩德堂求病速愈六元王鼎祺募黄日豐一元周錫齡募李嘉植一元餘姚鍾成福念八元湖州仁濟堂來五百五十一册江賦脩堂十元樂知書屋八元隱名氏三元延暉書屋六元丹桂草堂四元又來五百七十册西塘公興典四元又各友十元西塘新昌典四元又各友十二元○外字册同善堂長沙實平三十兩自怡悅齋漢平二十兩淮南小布衣省平廿兩蘇子虚漢平十兩湖北省試友六十元○沙字册徐心記兩元安節局桶捐銀一兩三分二千一百四十文 
[蘇省撫轅抄]  
　　九月初四日從九黄殿炘禀辭赴松滬厘局差遣藩轅牌示照得署靖江絲黄世本署事期滿遺缺查有請補斯缺之朱昌霖堪以飭令先行署理蘇管糧通判曾繼庸丁憂遺缺查有候補通判楊和培堪以請補○初五日張亦賢禀知奉臬憲委赴安東縣查訪案件兼襲雲騎尉分發江蘇試用巡檢周天祐浙江人由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月二十六日京報全錄]  
　　宫門抄○諭旨四道錄前○教職單○晉撫張奏請設局辦理清查緣由摺○大臣李奏請議卹片○都察院烏等奏爲請旨摺子○八月二十六日禮部宗人府欽天監侍衛處值日無引見○河南河北道許振褘謝恩○廣壽續假十五日○侍衛處奏派保和殿監試之王大臣派山頭班肅王濂公果公溥林卓淩阿二班那貝勒克勤賡音布慶陞索布多爾札布○召見軍機許振褘○○光緒八年八月分教職單教授安徽寍國鮑雲章廬州山西汾州籍文學沁州俱舉雲南曲靖李恒芳鎮江歲正諭順天覇州姚振鐸下白漢奉天興京蔣屾順天山東曹縣賈廼筵濟南山西猗氏申聯甲潞安陜西朝邑沈德福興安江西宜春甘霖南昌俱舉訓導直隷淶水梁于汶永平鉅鹿王其衡保定廣東信宜黄鸞藻嘉應俱舉奏天海城陸世銓天津山東濟陽戰爲溍萊州卽墨張煊泰安河南魯山張芳林陜州某肅兩當張士升平凉俱歲復諭直隷完縣韓潮海永平陜西麟遊佀恊中同州浙江武康王繼香紹興四川雅安幹紀棠成都貴州龍泉陳文錦貫陽俱舉江蘇如皋莊兆曾鎮江拔江西安義李高騋南安廪湖北富陽何儀鴻安陸恩通山吳朗黄州副廣東河源曾志耀瓊州拔復訓安徽涇縣何廷豫鳳陽廪河南汝寍汪國梁開封附福建長泰徐連枝建寍歲江西南城董鳳文饒州舉湖北施南郭逢源漢陽舉湖南靖州李元善岳州廪山東登州吳慶嶽濟南歲○○山西巡撫臣張之洞跪奏爲晉省　　陳緒太紛漏巵太鉅請旨設局勒限清查以除重弊而護正欵仰祈聖鑒事竊惟晉省患貧至今日而極然非匱乏之患而弊混之患何也自咸豐軍興費廣用急紛紶牽補不爲限斷以至於今蓋上距道光二十九年未經澈底清查者三十三年矣外困於供億之繁内困於墊欵之鉅虧挪掩覆無有竊期藩吏以淆雜爲秘局有司以拖欠爲得計若再不爲之所警如上填下漏雖休養數十年歲入數百萬無救於貧一由於軍需報銷之案歲月過陳一由於善後之案挪移過鉅一由于交代之案未結過多而三案之盈絀虚實則相爲勾連隱互於其間三案不清遂生五弊一曰籌墊第一案軍需籌墊者十三萬搭於次案第二案軍需籌墊者五十萬搭於三案第三案軍需籌墊者四百三十三萬有奇縣宕至今其墊欠之主名正雜攤捐兵差生息無一不有卽如歲底造送軍機處永部常年藩庫實存册尚列舊管實存銀一百五六十萬大率皆嘉慶道光以來正雜各欵之尾數凡巳用未銷確係有著者例報實存夫案庫儲之籍則曰實存多金檢軍需之案則又曰籌墊臣款忽盈忽絀矛盾巳極雜攤諸欵大率類是竊思旣係部核准銷之案若當日報銷時卽爲榼撥清楚豈不徑直分明今擬檢核司册查對部案凡在核准數内軍需例得動用者卽將所借之欵各就本疑開支毋庸虚立墊欠名目徒多發還文案其有本欵現須應用或本欵墊撥車需又借他項以供本欵之用必須輾轉歸還勢難開除者分列簡明確數從容籌還如此則塵牘簡省眉目分明雖欲侵挪無從影射故以劃清籌墊爲第一義一曰濫支查籌墊諸欵中當日因係實在動用屢經詳核然歴年久遠有此項可就現欵支持陳款無須歸還者有前案早巳渺茫欠欵無人承領者葆亨在任時于此等欵項放手濫發縱容家丁書吏承領者按成朋分倒扣三七二八糜費無算今雖頽波不能復廻而覆轍不可不鑒擬卽確切查核如有此類卽子勾除不准再行歸還庶免以有限之正供飽無涯之羣蠹故以删除濫支爲第二義一曰撥抵凡州縣墊辦兵差核准未發者則本員以抵解款溯查咸豐之季同治之初軍書旁午供項浩繁且其時上司執法皆務謹　屬吏風尚亦多厚樸賠累誠所不名近年巧僞萌生開報巳難深問甚至本員兵差長餘用之不盡並同借與他人賤售得價子是州縣盜解實銀化爲空帳從此人人覬儬交代誰肯清完徒爲藩署丁胥之利藪病國長奸莫此爲甚查從前巳經撥抵結案者不可勝數碍難追究今日所存者尚多臣巳嚴飭司局速將兵差墊欵巳抵未抵確數查清　止除本員外不准再行借抵俾州縣不致效尤故虧故挪故以禁止撥抵爲第三義一曰借動司庫遇有急需難免權宜造放然未有如晉省庫帳之紊雜者或零星湊集並不專借一項或輾轉填補並不隨時歸還如甲旣欠乙乙又欠丙丙或復欠之甲雖有算士法家猝難窮其端緒遇有動撥之欵坐聽書吏指揮吏曰撥甲則甲吏曰撥乙則乙此皆司吏幕友故作紛糅以爲居奇之地索費之門以致司庫存欵孰虚孰實州縣欠欵孰完孰否並無確數今擬層遞撥正從流溯源務令本欵之有無多少一一披露以後各支各欵不許紛紛借動其有必須移緩就急者宜整勿散刻期歸還卽將簿内札庫借撥之條註銷如此則可以得存欵欠欵之寔而量入爲出之策有所施故以厘正借動爲第四義一曰隱匿晉省近日法紀廢馳迥異他省往往入欵出欵至數十萬而漫收漫放不奏不詳撫臣並不與聞必待他年報銷而後知則巳時過人非虚實莫辨卽如臣六月十二日所奏查出善後餘疑兩起共三十七萬有奇此欵從何而來以前臣衙門並無雙字案據實屬駭人聽聞此外牽涉之處尚多現仍以次清理又如光緒六七兩年撥解曾國荃山海關防餉四十八萬之内有二十三萬兩直待光緒七年十二月曾國荃撤防半年而後補詳請奏四十八萬之外又有十萬兩直待本年五月曾國荃來咨造銷而後得知種種參差多不可解鉅欵如此何論其餘現飭司局將安案通　澈查開報並飭按月詳報收支其有動用鉅欵及不在例支之内者隨時詳核庶幾一切均有限制故以稽核隱匿爲第五義蓋籌墊清則度支之數確矣濫支除則侵盗之風息矣撥抵禁則州縣之虧少矣借動止則書吏之權衰矣赶辦奏銷以察新虧除免攤捐以省司墊裁减浮費以節衆流皆與清查庫欵相爲表裏除隨案分别飭辦外統於此次一律清理夫繁碎繳繞者吏之所樂而官之所苦也混淆牽搭者盜臣之利而國家之害也能去以上五弊則簡易明白盈虚在目廢弛過久積案如山首尾二三十年欵目匹百餘萬而其事又爲作弊者之所不便於將百計推宕而阻撓蓋此實爲奸蠧窟穴之所藏而帑藏漏巵之所在若不於此著手晉省終無理財節用之方臣於上月奏設清源局此項庫欵兵差交代攤捐借欵撥欵各案清查統歸一局辦理庶可通盤呈露查藩司方大湜起家州縣利弊素悉且到任未久撫所用其别護臣　責成該司會同臬司冀寍道並添委補用道員高崇基督飭局員迅速辦理　以五個月於年内將各案一律清查完竣相應請旨　戒晉省大小官吏勒限辦理庶各該員知所悚惕不致諉延總期於斷焚絲而挽宏綱塞旁流以歸正派臣賦性迂直不敢避勞怨而不爲俟辦有規模再行詳晰奏問並開單咨部查核所有晉省設局辦清查緣由理合專摺具奏是否有當伏乞皇太后皇上聖鑒謹奏奉旨巳錄○○鳳苞片再崇明縣增生王訓詒自光緒七年經臣選調來海充當供事辦理公事勤幹耐勞其始與海國水土尚屬相宜忽於本年四月間得水腫氣喘之症延醫診治罔效至五月初五日申時病故當經派員將該故員身後事宜妥爲料理並將棺木及遺存衣物運送回華發交該故員家屬承領查故生王訓詒不辭勞苦遠涉重洋未及一年在公身故上有重親下有孤寡悽惨情形殊堪憫惻可否籲懇天恩飭部將巳故崇明縣增生王訓詒照軍營立功後病故例從優議叙之處出自逾格鴻慈理合附片陳明伏乞聖鑒訓示遵行謹奏軍機大臣奉旨着照所請該衙門知道欽此○○都察院左都御史臣烏拉喜崇阿等跪奏爲奏聞請旨事據湖南民人何國彦等以强佔掘塜疊次殺搶等詞赴臣衙門呈訴臣等公同訊問據何國彦供年五十歲水州府寍遠縣人緣民村祖遺后山地名大寨砠乾隆十八年有巨族楊四鳳將母棺强塟民山經縣斷令楊四鳳俻價向民村買契委捕廳定界何楊二姓共立合約咸豐十一年突出楊高材强佔民大寨砠等處山塲同治三年六年九年十一年光緒五年楊五　等將該山内何聞俊等墳塋先後强掘十塜各持槍砲搶民村耕牛共三十六頭砲傷何聞揮等共一十九人民父何聞治爲楊興求追殺斃命迫民具控撫臬憲委員守提楊高材楊鶴立到案殊委員任豪於楊鶴立作結稿聽　書頁子惠代具甘結朦詳寃沉海底終莫能伸等語餘與原呈大略相同臣等查該民何國彦等控稱大寨砠係伊祖遺業乾隆年間楊四鳳强葬母棺業經該縣斷令　價定界咸豐十一年楊高材復佔大寨砠山塔同治光緒年間楊五糯等先後掘何開俊等墳十塜搶耕牛三十六頭炮傷何開運等一十九人伊父何開治被楬　求追殺伊疊次上控次員任聽楊鶴立作結　頁子惠代具甘結　詳等情控關强掘墳塜擄槍斃命如果屬實亟應嚴切根究以儆兇殘謹抄錄原呈恭呈御覽伏乞聖鑒訓示再據該原告結稱在本府臬司巡撫衙門各控告一次均未親提合併聲明謹奏奉旨巳錄 
 
