# 1900 - 111 - 4909708

 

Page 1

 
 
[新印萬國新史大事表] [  圖書集成局代啓]  
　　明詔迭頒士崇實學有志上進者當於正經正史盡心揣摩是書於古今政治得失中外學術流列廣搜博採考証詳明學者倘能深思而研究之於塲屋條對之功　益當非淺鮮也現由本局代爲刋印裝訂十六本每部洋二元欲購者向上海棋盤街紹先書局及各書坊購取可也 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家　一編矣厥後江右饒親泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而海防礦務諸學尙付闕如因更緝爲續編方今風會漸聞事機屢變甲午以後朝野上下均以講求洋務爲急三魚堂主人爰不惜重幣敦請名宿　近時名公巨卿之奏　通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至　十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從廉計皇朝經世文纒廿四本洋三元續編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[論中國不難於練兵而難於籌餉]  
　　昨報紀福州提督程從周軍門籌餉練兵一摺擬請練兵十萬人參用西法訓練成軍以爲常兵期以三十個月練成期滿之後作爲備調兵期以五年爲滿期滿之後作爲後備兵五年之後一遇有警可調二十萬精兵其各省所有　員練兵可徵調者亦約有十萬人三項共有三十萬人當亦可以自强云云夫中國在今日内憂未靖外侮頻興列國　　　視皆若以中國爲砧上之肉人人得而染指若不再圖自强則將來受侮於人更無底止若是則練兵誠爲不可少不可緩之事矣况現在時勢儼成戰國各國之增兵額勤訓練者幾於日新月盛獨中國瞠乎在後無論額兵之不足卽所有之兵可用者實寥寥無幾是非改頭換面重訂章程一仿西國兵制斷不能振刷精神鼓勵兵氣日本一島國耳其兵額尙有二十萬九千九百八十三人甲午之役增兵一倍且皆仿照西法訓練精良非靳誇多而鬥靡中國莫與爲敵此卽明証也若俄若德若法若英其兵額之多有幾倍於日本者使一旦戎衣相見中國其能禦之乎故卽訓練至三十萬雖足敷徵調然亦未見爲有餘也然果能招集訓練外人自不敢藐視而内地匪黨皆可收爲指臂之助亦一舉兩得之事現在江浙之間光蛋横行長江一帶會匪充斥北省則有義和拳紅燈會等匪黨其中大半皆係游勇窮無所歸流爲亡命若一經招集非但若輩得有歸宿不致爲匪而各處地痞流氓旣失所附其勢亦散地方當可從此安靜矣且若輩曾入營伍訓練較易久乏室家心無依戀較之來自田間者非有上下床之别耶故處今日而言兵備旣有西法之可循自不難於訓練有游勇之可招自不難於募集旦夕可整軍容尅期可成勁旅練兵誠不難也其所難者在籌餉耳國課支絀極矣而費用日繁照常開除已覺日不敷出計臣籌劃各處羅掘以償洋欵尙虞不足若欲驟添練兵之欵則更從何處措辦耶糧賦所徵誠不無中飽之慮然就江浙而論糧賦較别省爲重自去歲刚相來南飭辦清賦每年增欵已屬可觀尙不敷還洋債之需無論不能再事苛求卽使求恐　無　無　　練兵之費至於鹽斤　　雖不取之商而取之民爲集腋成裘之計在商並不爲病在民亦所費無多不知私鹽之充斥皆由官鹽之價未平昔人嘗言欲絶私販須平官價皆以爲辦理鹽務探原之論現在並不加價私鹽尙如此充斥鹽梟尙如此横行若一旦加價在上視之每斤不過數文不知民間卽較量於數文之間無不樂舍官而就私吾知所練之兵必至巡鹽緝梟之不暇亦無餘閒訓練矣然則無餉可籌而兵竟可以不練乎曰練兵旣以西法爲宗則籌餉亦當規行西法西人苟不籌餉安能養兵如此之多是在當軸者善爲設法非牗下書生所得議擬者也 
[日東浩刧]  
　　日本東京日日新聞云東歴四月十八夜十二點鐘時福并縣境葵町忽然火起時適東南風異常狂暴霎時延及山手民家及九十九新地足羽郡東安居村鍾秀閣共燬一千五百餘家至翌晨六下鐘時始熄午後二下鐘許官吏詳加查察計足羽郡被焚四十六家福井市被焚一千五百七十二家及土藏一百四十三所納屋四十六所神社二十所學校一所會社一所寺院二十一所郵便分局二所電竽十六株潰家四所灼斃二人薰斃三人負傷重者六人負輕傷者六十七人誠非常浩刧也 
[臺民患疫]  
　　日本東京日日新聞云邇者臺灣一島時疫流行比户呻吟死者載道東歴四月十八日臺灣總督兒玉制軍電告内務省略謂本月十六日臺南縣境患虎列拉者三人死者四人十七日臺中縣境患虎列拉者三人臺北縣境患虎列拉者一人死者一人回溯元日以來患是病者都至二百八十一人因是而死者二百零三人 
[大帥回轅]  
　　署理兩江總督南洋通商大臣鹿滋帥於本月十五日由寗出轅巡歴各屬舉行大閱本館已縷紀報章兹又接金陵訪事友手函知滋帥初擬先閱蘇松常鎭營務次蒞瓜揚清淮嗣因正任兩江總督劉峴莊宮保已有回任消息遂又改發排單先閱淮揚各軍其蘇松常鎭則俟交卸督篆遄回蘇撫本任之後再行出轅巡閱是以十五日啓節出省卽乘南琛兵輪船駛往瓜洲等處昨接滋事帥由袁公浦來電音云定於二十一日自清河啓節約二十五日可抵江寗省垣文武各官得信後均於是日清晨齊集下關江滸迎迓迨貓睛轉午時憲舟駛抵江干下椗兩岸槍砲齊鳴聲如雷動各官相率登舟禀安滋帥一一接見旋卽呵殿回轅 
[軍麾東下]  
　　武昌訪事友來函云新授湖北提督張蘭陔軍門由京蒞鄂小駐襜帷旋奉廷寄飭令於江西皖北等處招募勇丁十營作爲武衛先鋒左軍由軍門督率訓練仍歸榮仲華相國節制軍門欽奉諭旨遵卽選派將弁分投招募惟所需餉項器械半由南洋籌撥尙須與署兩江總督鹿滋軒制軍商酌機宜本月某日赴督憲張香帥處辭行旋卽乘坐登瀛洲兵輪船啓節向秣陵進發 
[恭迓星軺]  
　　金陵訪事友人云欽命巡閱長江水師營伍李鑑堂星使由珂鄉啓節行抵鄂垣襜帷小駐數日前省垣標防水陸各軍統帶探知使節將次遄臨卽在湘軍公所預備行轅大憲特派某兵輪船馳往恭迎已由省啓碇矣 
[監利教案]  
　　武昌訪事友來函云湖廣總督張香濤制軍近接荆宜施道奭召南觀察來電知荆州府屬之監利縣出有教案已將教堂房屋焚燬至曾否傷及教士電音簡略未得其詳制軍當卽電囑奭觀察迅派明幹之員馳往查辦并電飭荆江水師營選撥弁兵妥爲彈壓俾免再滋事端 
[柏臺受篆]  
　　杭州訪事友人云本月二十一日新任浙江按察使榮伯衡廉訪銓蒞杭後暂駐督憲行臺旋卽 
 
 

Page 2

 
 
詣撫轅禀謁劉景韓中丞中丞延入花廳叙談良久而别當奉中丞飭知赴任廉訪隨發紅諭示期二十四日未刻接受關防是日午前由兼署臬司世振之都轉將印信文卷委經歴程叅軍恩謨送至行轅供奉大堂届時廉訪朝服而出望闕謝恩畢旋行拜印禮隨易公服升座府廳以下印委各官叅賀如儀署中書吏差役亦分班叩賀事畢廉訪復命駕至撫署禀知受事並往各衙門謝步禮也 
[巨竊成擒]  
　　蘇州訪事人云揚州人陳樹堂年逾而立衣履翮翮舉止闊綽自稱在某大僚處當長隨實則著名巨竊也恒與孫少山者在常鎭一帶肆其胠篋伎倆近因犯案潛逃來蘇假寓東善長巷恒豐信客棧先是有南渡釐局司事張恒卿者亦寓是棧陳詢其衣箱充牣乘張他出由板壁猱升入室開箱席捲所有由孫將贜物陸續運出旋託稱赴申公幹遷避於學士街斌陞棧内迨張知覺向棧主湯某理論事聞於比鄰郎潤卿把總來棧查詢時適夥賊孫少山來棧探聽消息邱見其形迹可疑詳加盤問孫言語支吾當被邱扣留喚地甲搜其身畔得舊銀飾一包知爲竊賊無疑卽交地甲看管一面親赴總捕署禀報陳竊在斌陞棧見孫久出不歸自來探聽爲棧中一併獲住送至西路總巡局請辦局憲　大令略詰口供卽備文移解至吳縣署請田大令研訊之下二賊供認不諱大令飭差至斌　棧吊取行李當堂搜出悶香二百十三支併迷人藥水一瓶大令訊以藩署竊案則堅不肯認惟認廟堂巷王姓家迷人竊物一案餘無他供大令大怒喝上天平架良久仍堅執如前大令飭將陳竊釘鐐收監孫竊暫押刑房候覆訊核奪 
[越郡水災]  
　　杭州訪事友人云邇來浙省陰雨連線幾及半月河中水漲數尺近有自越郡來者言及本月某日上虞縣屬高壩一帶江塘被潮衝激坍塌數丈江水灌入内地所種春花漂没殆盡幸水勢尙緩不致傷人說者謂越地自去年被水以來迄今元氣未復方兾春花收成豐足以爲補救之方乃不吊昊天又遭斯厄何民之不幸乃爾耶 
[押所被焚]  
　　杭州訪事友人云本月二十三日戌刻忽聞警鑼四起東南方紅光燭天上下城義莊及官署洋龍紛紛整隊而出知火起於百歲坊巷遷善所中文武印委各員聞信卽帶同勇丁差役馳至約歴一點鐘時火始熄滅當火熾時所中看役趨視則見押犯十餘人或執屋椽或用鬥閂從内衝出一時不能彈壓竟被脫逃所中拘禁之犯共五十餘人皆分别管押起火處所押十犯被逸一空他所中人乘間逃逸者六名共燬所屋三間幸押所以三間爲一號四面俱有牆壁阻隔不致延燒人皆疑爲所犯蹤火外間傳言有謂押犯慘遭焚斃其實子虚也 
[械鬥難平]  
　　廣州訪事友人云大岡鄉人與小埔鄉人因爭論靑蚨一百十文以致大動干戈傷斃人命後經兩造據情投報番禺縣署縣主趙大令前往相騐並出示勸諭俾免釀成禍端無如兩造堅執不從大令知難理喻且所帶兵役無多深恐反爲所窘卽回省禀請大憲調兵前往彈壓大憲檄委廣恊右營李都戎世貴帶勇三百名會同劉淵亭軍門帶勇一營星夜馳往相機辦理及李都戎行抵小埔鄉多方開導不准往鬥不意大岡鄉人已率隊闌入幸小埔鄉素有警備卽鳴鑼集衆又得鄰近各鄉人助之得卽擊退旋竟追至大岡鄉恣情搜刧奏凱而還有夏茅鄉者素與小埔鄉人聨絡一氣助大岡鄉之望岡鄉人惡之告以爾等如敢助小埔鄉卽移兵伐之夏茅人初不爲意旣而望岡人突至被刦十餘家始退夏茅鄉人開槍轟擊致斃六七人此外擊傷斃命者更不一而足聞小埔鄉被斃之黃某年已五十餘豪於財素負鄉望遽遭是變同　傷之均願助資召募勇士爲之報復刻下已集二萬餘金其勢洶洶恐非旦夕所能平定現劉軍門令兩造各將軍械呈繳未知彼蠢然思動者果能俯就範　否也 
[鹽商案]  
　　金陵訪事友人云去夏刚子良中堂奉命查辦江南事件有人禀訐桃源宿遷睢寗邳州四岸鹽商舞弊情形曾委前辦五河鹽釐今權江安糧道之柯遜　觀察前　密查嗣以　堂移節粤東遂將此案咨交正任兩江督鹽憲劉峴帥辦理迨鹿滋帥署理督篆查閱前案正擬查辦適又有人以四崖積弊禀訐滋師以　關鹽課非提該岸商澈底根究終無水落石出之期檄飭海分司徐星槎分轉迅將該岸商人解省分轉奉飭卽將鹽商鄧應舉委員押解至白門適滋師出轅大閱承解委員投文後卽將鄧交江寗府經歴蔣桐俟叅軍看管候滋帥回轅訊供核辦 
[盜犯翻供]  
　　金陵訪事友人云前者寳善源銀號被刧一案經江寗縣會同城守鄉團捕獲南門外花神廟左近案犯某甲訊出此案首從各犯姓名蹤跡按名先後成禽訊實口供本月十六日解送府署代理江寗府遂之王鹿峯太守委發審局委員研訊各盜供認如前次日太守親提研鞫内有洪四一犯忽翻前供自下午兩點鐘訊至六點鐘許洪四狡展不承太守飭發縣獄收禁十九日復提案督同南北兩捕通判曁發審委員細意推求各犯供語均與縣堂所供相符惟洪四壁不吐實正不知其何恃而不恐也 
[温郡官塲紀事]  
　　温州訪事友人云温處道王心齋觀察下革以來口碑載道紳民愛戴同深恭就天寗寺創立生祠本月二十二日都人士各員衣冠將長生祿位恭送入祠上其事者爲黃仲弢閣學余少泉太史陳頤伯孝廉意者觀察果有實惠及民歟○本月十三日温州鎭　海山鎭戎命駕至招商局豐順輪船晉省禀謁撫憲劉景韓中丞大約麥隴　時方克返旆也○本月十四日新委温州釐局總辦李小亭太守襄國乘新順小輪船來甌賃倉橋郭姓巨宅爲公館定於二十一日進局視事○本月二十一日新任永嘉縣縣丞汪湘坡二尹宗瀚附招商局豐順輪船抵埠筮吉二十四日接鈐任事○本月二十一日新稅務司李明良君蒞甌隨進甌海新關主持榷政兼護大英領事之職○温州府篆自士雪樓太守回任後前署之　竹年太守本擬交卸後卽附輪船返省嗣以經手事件尙多未了故至前日始克啓行也○前辦釐捐總局戴子開太守近以瓜期已届例應銷差都人士咸公製萬名傘德政牌恭送到局以志去思○本月二十一日新任瑞安縣典史李蘭未少尉時芳附招商局豐順輪船抵郡暫駐東陽春客邸不日卽須赴瑞履新也 
[丁沽鯉簡]  
　　天津訪事人云河東小王莊係津郡富紳楊長源號之產日前經該村安姓作中說合將濵河之　賣與某洋人業已成交洋人帶人前往勘地該村居民多係長源號佃户一聞主人將地賣與洋人非惟絶其衣食之源且慮將來棲身無所故一見安某帶領洋人至莊俱各忿忿不平竟於村内鳴鑼號衆一時男婦老少蜂擁而至洋人見勢不佳急速喚渡而回村人見洋人已去卽擁至楊處請爲佃户留此衣食之路楊告以並未將地出賣衆人乃相率而返昨又聞買地之洋人仍復過河勘地復爲村衆所阻然該地旣經地主出售恐村人亦無如之何也○拳匪蔓延日漸加多雖迭經官憲嚴禁查拿津西楊柳靑一帶仍明目張膽設廠演習有某甲恐受殃及投縣呈報邑尊飭差往捕獲得教師劉得勝山東人及徒五人并爲西路捕役抄出黃紙牌位三個器械多件一併送縣經帮審委員林大令研訊未得實供暫行管押嗣又將劉得勝提訊劉供認不諱大令訊其所習是何居心則並不肯實招因飭令笞堂一百伯無實供復掌頰八十始漸招認大令遂卽令釘鐐收禁候再提訊○今正婦女之進香天后宮者有被匪徒脫去蓮瓣之事曾誌前報日前有某姓新嫁娘乘肩輿歸寍行經北浮橋正在人烟擁擠之地爲某甲行近轎旁將轎簾揭啓正在俯拾卽是之時爲替班轎夫抓獲交於該叚保甲局勇帶局暫押幸有魯仲連與兩造說合現聞將某甲判罰事始了結 
[彝陵巷諺]  
　　宜昌訪事友人云本月初九日宜昌關稅務司巴君命駕至快利輸船前往漢口鎭憲傳總戎府尊陳太守署東湖縣羅大令等誼重交鄰均詣招商局碼頭恭送行旌關上砲船升砲致敬各洋商亦傭爆竹十數萬沿途施放以寵其行○施種牛痘爲保赤便民之善政宜地風氣開自培元堂嬰孩之賴以保全者甚衆兹届天氣融和之候堂中人踵而行之每日襁負而至得約有百數十人其利亦可謂薄矣○邇 
 
 

Page 3

 
 
來江水漲發滔滔汨汨陡高丈餘時大坂洋行以塡築駁岸江畔廣　石塊及石灰等以應要需至此均被水淹大坂行中人聞之急飭工匠設法運往高處人皆怨海若之無情去 
[五馬過潯]  
　　九江訪事友人云特授南安府文卓峯太守炳近以俸滿進京陛見本月十九日道出潯陽卽登岸拜謁各當道已於次日乘江孚輪船東下矣 
[上海官塲紀事]  
　　督標奇兵營管帶周爕祥遊戎理堂日前在營仙逝後所有營務現經帮帶羅都戎暫行兼攝○前日蘇松太兵備道兼江海關監督余晉珊觀察傳南市十六鋪二十三七鋪各巡防局委員到轅面諭謂近日各處流氓充斥拆梢訛詐無日無之務須嚴飭差役隨時拘懲如有案情較重者送縣嚴辦庶足以昭炯戒各委員唯唯遵諭而退○昨日上海縣戴子邁明府接奉署理江蘇藩司吳仲懌方伯札開刻已庫欵支絀速將上忙錢糧赶緊開征等因遂定於四月初六日設櫃日内將出示曉諭矣○昨日道轅接金陵來電悉署理江西總督鹿滋帥定於四月望前後蒞滬道憲余晉珊觀察遂飭役預備供張 
[領事遊歴]  
　　前晚八點鐘時法總領事白藻泰君駕一葉扁舟赴浙江之嘉禾一帶遊歴聞約逗留旬日卽可遄回滬瀆也 
[西員逝世]  
　　英國按察使韓能君航海來華已歴三十餘載官紳欽仰聲施爛然月前偶攖小恙方謂卽可占勿藥这爻不謂至前日八點鐘時遽爾溘逝噩耗傳來各國領事署及各兵船均下半旗以誌哀悼現聞定於四月朔日爲出殯之期想届時中西人士之執紼以送者當必異常熱閙也 
[英界火警]  
　　昨晚十一點逾十分鐘時忽聞捕房警鐘亂鳴繼分四下知英界中又兆火災急出訪問知火起於四川路五馬路迤東西童書院後屋失愼幸救火會中紛紛馳至竭力灌救得卽告息僅焚去樓屋一椽至如何起火容俟訪明再錄 
[拘獲聚賭]  
　　虹口胡家木橋一帶爲賭徒聚集之所去冬由捕房將爲首之賭棍瞿慶成拘獲後若輩稍知警懼邇因爲日已久故智復萌依然旗鼓大張肆無忌憚事爲藍副捕頭訪知爰於前晚不動聲色帶同通班中西包探驀地前往竟將著名賭棍談阿五王阿吉王良益李阿根及往賭之戎春富袁仁德陶金大王生德汪定祥周再蘭王仁山陸少卿沈載林朱小金楊阿榮王阿榮姚秋生陸阿根章阿寳王蘭金朱芝卿錢德昌施旁牛趙四福周春記蔡阿炳張四坤趙阿二陳吉成張雲晋顏仁榮王阿大沈子山李仁照等三十四人全行拘住遂於昨晨一併解送公堂請爲究辦談阿五王阿吉王良益李阿根同供小的等均廣東人雖以賭爲生然非爲首尙求明察質之戎等均狡飾不承讞員翁笠漁直剌據情商之梅繙譯判將爲首之談阿五等四人各交捕房管押一年戎春富等三十人各押一月所有銀洋一併充公惟戎春富之金表金練從寛發還准於期滿日赴捕房領取 
[大令騐屍]  
　　江北人朱三六仔賃居法界褚家橋　安里六號門牌屋内藉罹手車度日數日前曾至華步衢所開小飯店内果腹因欲賖欠飯資店主不允互柜口角扭毆未幾朱又在英界犯案拘解公堂判責一百板釋出本月二十三日朱吞服洋烟復至華處　釁並經伊母以被毆受傷等情投報捕房捕頭飭將朱與華一併拘入捕房騐得朱委係吞烟卽送仁濟醫館救治無如受毒已深不能救藥舁回家内延至廿四日身死朱父大成聲稱其子死於非命偕該圖地保林少卿投上海縣署報請蒞騐縣主戴明府於昨日午前十點鐘帶同刑仵胥役人等臨塲相騐升座後先據地保跪禀前情屍父朱大成屍母朱王氏聲稱兒子實遭華步衢毆傷死於非命叩乞伸寃明府命忤作如法檢騐旋據唱報死者週身並無傷痕委係吞烟自盡屍父朱大成堅稱有傷叩求伸雪明府以其藉屍圖詐著掌頰三十下惟仍子吞烟自盡禍由華起亦難辭咎著掌頰四十下所有人証均交法包探帶回捕房解送公堂移解到縣以憑訊究騐畢鳴騶回署 
[上海縣署瑣案]  
　　前日爛泥渡巡防局員某君函送車夫許阿大請訊縣主戴子邁明府倩襄　委員吳端甫明府研訊許供稱小的係驅車爲業前日爲某洋行買辦張仁林等三人雇至浦東欽賜仰殿言明車力小銀錢三角中途天雨路滑小的告以年老力衰望再添雇一車張等不允且祗給小銀錢一角小的少之張等卽併力兇毆路人見而不平齊聲斥責張等卽遷怒於路人扭至洋涇鎭巡防局局員老爺訊得曲在張等申斥數言叱令出外張等又投爛呈渡巡局朦控被局員老爺轉送案下叩求明鑒明府飭暫行收押候傳地保訊明核奪○本邑人張仁梅素不安分其母訓之任情違忤遂於前日訴請究懲縣主戴明府准之飭差拘拿到案倩吳明府研訊張供稱小的並不忤逆叩求開恩明府判令笞責一百板收押改過所一年○本城唐家弄永利堂葷燭公所同人環控掮客王順新之子王子嘉積欠租屋錢九十餘千不得已給以洋銀十圓囑伊遷出王不依恣行盤踞求恩提案飭遷吳明府准之飭差前往押遷王抗不遷讓差遂據情禀覆明府惡其倔强飭提訊究公所司事李江蘭役案歴訴情由明府飭將王掌頰二十下限五日内遷讓如違究懲○日前有徐咸春都契其妻徐楊氏其子徐根榮投縣署訴稱小的突被流氓曹榮千錢寳榮糾黨毆傷叩請騐明提究縣主戴明府諭令回家醫治隨飭差向曹錢訊辦迨昨日徐楊氏復投案訴稱小婦人家在北市前日曹錢聞已控案糾同林毛狗及不知其姓之雪桂嘯聚十餘人擁至家中將門窓　情擊毁旋曳丈夫至江灣左近邱家宅聲言欲置之死地昨日丈夫倩人來家報信言伊等令持洋銀五十圓往贖小婦人無可奈何湊集五十圓將太夫贖回然丈夫因傷後受驚病已沈重務求按名提辦以儆兇頑明府勃然大怒立卽派差前往密拿○昨日法界公堂讞員朱森庭明府移送湖北大治縣人王玉亭至縣函開該賊竊取鄱陽輪船某客所携洋銀一千零七十圓業已從嚴枷責請備文遞解回籍等因縣主戴明府飭暫收自新所聽候備文起解 
[上海巡局紀事]  
　　前日有浦東楊泗橋人楊柳卿持金約指一枚往大東門内某銀樓兌換佔得洋銀十一元六角楊以價賤未兌旁有高有才者尾隨至南巿悅來衛地方向楊索取一觀乘間携之而逸幸由是處居人帮同拘獲押解十六鋪巡防中局局員文斌臣二尹提案研訊之下判令高罰洋銀六元從寛免究○前日集水馬頭立泰米店夥余德良偶在街頭閒步被妙手空空兒將身畔所帶洋銀一元五角竊之而去當塲覺察立卽拘住押送十六鋪巡防北局局員楊聘侯二尹提訊之下判責一百板 
[馬路工程局瑣案]  
　　日前牛販閔仁卿在浦東販得小牛一頭雇舟來滬行經南馬頭左近爲二十六號巡街捕所見拘入捕房捕頭令解送馬路工程局總辦程雨村大令研訊閔供小的係浦東三林塘人此牛由江陰客人囑小的牽往滬北售與洋人大令察得牛身尙小以其傷殘物命判令笞責五十板枷號一月發馬路示衆牛發放生局留養○昨晨南巿新馬路中有一女子手携衣包徘徊路側適爲二十九號巡街捕所見帶入捕房捕頭向之詰問據言四川人年十一歲父名瑞泰母秦氏前被匪人誘之來滬售與小東門内四牌樓陶姓湯糰店爲婢女名喚采蓮今乘間逸出擬欲附船回籍捕頭禀知馬路工程局總辦程大令大令飭暫留養候傳陶姓到來認領 
[美租界捕房紀事]  
　　前日傍晚柏總巡捕頭遣新巡捕房惠副捕頭督率通班探捕至虹口捕房協同藍副捕頭馳往裹虹口胡家木橋緝捕賭徒各賭徒不及隄防以致三十餘人悉數若魚之罹網大約須候解送公堂禀請讞員翁笠漁直剌懲治矣○前晚有不識姓名之某甲贸贸然至西華德路某客棧借宿及天明乘間竊取貴重物若干而去棧主查知其事立卽開單投報捕房捕頭允派包探留心偵緝○昨晨江北小竊李三仔潛　外虹口某馬頭上貨棧竊取舊鐵若干守門西人見之拘送捕房捕頭令押候解送公堂禀請訊辦 
 
 

Page 4

 
 
　　馬寶治痴本號創始千古以來堪稱獨奇神效之速仙丹無異輕者六分重痴錢餘一經服下無不立愈 
從此不發絕　根析得此而愈數不勝計名振天下盡人皆知可謂至寶曰無不宜兩元一分老少無欺 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗郡辨志文會已亥冬季課案]  
　　漢學超等胡玉縉唐繼盛施世杰費廷璜程起鵬王亨兆陳漢章鄒登泰屠鎬　登瀛特等周昶德戴堯臣施仁純黃祥黼范承登王紹翰石英陳受謙黃德照王燕吉○史學超等章大澍陳得森陳漢章趙安照鄭之澧洪允　兪鑑朱允元戎賢釗樂靖亢特等趙安廉張繼祖吳夑吳廷琛趙胡勳樂以成景齊鈐楊毓煇趙榮甲戴鴻鈞○地輿超等陳漢章王紹翰李志榮王璘陳得森錢保杭陳訓正楊毓煇施仁純程起鵬特等費廷琛吳廷採范承登秦鍾濠王亨兆戴鴻鈞陳賢芳王嗣翼朱允元吳士爕○算學超等陳賢佑秦椿禧袁炳熊蔡崇熙錢經銘曹仰卿楊毓煇黃兆祺程瀛蔡翊清特等任士杰勵延昶兪龢汝徐爾康王汝成孔昭朗陳蓮畢鴻逵陳際康陳漢章○詞章超等戴鴻鈞陳漢章鄒登瀛兪鑑黃啓林特等程祖勳陳際雲鄒登泰汪虞康鮑國光 
[英美租界晚堂瑣案]  
　　王福壽控妻父潘如福匿女爲娼讞員翁笠漁直剌准詞飭提前晚提集兩造倩襄讞委員張柄樞司馬研訊王供小的係長洲縣人年二十歳向業銅匠幼時憑媒徐海和聘定潘如福之女爲妻過門童養至去年父親因病逝世經親族主婚成親瑟好琴躭彼此無間不料至十一月二十六日岳父忽將妻領回藏匿治下梅春里逼勒爲娼現復遷至會香里小的訪悉後向之理論反被串出無賴名小四等出頭硬霸不得已投案控請究追質之潘如福供女婿王福壽前經小的薦在製造局習業因不知自愛終日在外遊蕩致爲局中斥退現在無術謀生竟欲逼妻爲娼女兒來家泣訴是以留住求鑒王潘氏供丈夫歇業後逼令小婦人爲娼每日勒索洋銀三四元否卽肆行毆擊是以隨父同居求恩明察司馬得供以王福壽終日遊蕩殊屬不安本分潘氏著准其暫居母家俟王改過始准領回飭各具遵斷結完案○夏庚堂控范小弟停妻再娶一案前晚亦經張司馬研訊夏供小的係無錫縣人生女秀金自幼憑媒過葆初許字同鄉人范小弟爲妻過門童養去年范忽又聘陸氏女爲室置秀金於不顧是以投案控告求請恩斷范小弟供夏秀金由母親出洋三十元領爲女兒與小的並無婚姻之議是以聘陸姓女爲妻求鑒司馬得供以夏女與范旣未成婚而陸姓女已經過門碍難再將夏女判斷師范旣據稱由其母領作女兒著令出妝奩洋六十元交夏庚堂領回另行擇配范等遵斷當堂繳洋具結完案 
[英美租界公堂瑣案]  
　　包探顧福其拘解竊賊陳金生到案禀稱此人竊取鍾有章家絨毡一條經小的緝獲人贜送究鍾有章投案請領失贜質之陳金生供認行竊淮求恩典直剌判押半月○包探倪順泉拘解積竊張阿虎到案禀稱此人迭次犯竊破獲懲辦釋出後依然怙惡不悛昨又至尤阿三家竊取縀鞋布衣等件經小的緝獲送究尤阿三投案領贜質之張阿虎供認行竊俯首求恩直剌判責二百板管押一月○包探徐榮珊拘解竊賊王阿二到案禀稱王前曾犯案懲辦今又竊取黃清保家綢布衣服八件適爲小的查見爲特拘案請究黃清保投案申訴前情質之王阿二供稱小的係鎭江人因失業後流落滬江無資回籍不得已出此下策求恩寛宥直剌判責二百板遞籍○賭徒王流海强拽途人入局賭博爲包探沈翠濤拘獲送案請辦王流海供家住賭臺相近致被誤拘求鑒直剌判枷號半月示儆○包探朱阿高解送陳阿福到案禀稱此人前曾遞籍今又復來被二百九十八號巡街捕拘獲是以送案請究陳阿福供稱小的係江北人來滬尋親不敢逗留叩求寛宥直剌判責二百板再行遞回江北原籍 
[法租界捕房發落]  
　　昨禮拜五朱森庭明府蒞捕房發落各案永安棧主鍾益吾控徐丫頭周阿二陳蘭生朱益亭借宿該棧竊取布被經明府訊供押候分别責懲昨日命提到案著將徐周各責四百板陳朱各責二百板一并釋出○乞丐張阿三在城河浜行竊車墊控奉明府訊供著重責二百板飭探押送蘇州航船帶回原籍○乞丐陸阿全向習鐵匠流落在滬行竊水菓攤上大錢二千七百文經巡街捕拘獲解奉明府訊供著責手心二百下飭包探帶出仍習舊業○偷兒馬玉英朱順林林阿二均奉明府訊供押候分别責懲昨日命提到案著將馬先行枷號一個月期滿責放朱責二百板林責四十板一并斥釋○枷犯陸四福前因行兇毆傷鄰婦經明府訊供判枷半個月昨已期滿命開枷責二百板釋出 
　　大清光緒二十六年三月廿九日申報附張 
 
 
 

Page 10

 
 
   
 
 

Page 11

 
 
　　蘇州路第一號村井公司 
 
 

Page 12

 
 
   
 
 

Page 13

 
 
   
 
 

Page 14

 
 
   
 
