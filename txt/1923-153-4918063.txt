# 1923 - 153 - 4918063

 

Page 1

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 2

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 3

 
 
第一萬八千零六十三號;中華民國十二年 西曆一千九百二十三年六月十號
星期日 * *時評 
[國家之大賊] [  冷]  
　　不顧國家之外險唯求一人一黨志願之得達其悍然之情形能有過今日之爭政權者乎此輩爭政權者誠可謂國家之大賊矣 
何也若在他時則尚可恕今乃正在國家名譽之受損國家治安之失常對外易爲他人所藉口對内又爲亂者所生心竟悉不頋而有此爭是非國家之大賊而何若用他種政爭之方法亦尚可恕今乃使用此最危險之手叚驅策此最無識之黨徒在彼所謂急不暇擇在國則爲自伐其基不問大局祇快私意非國家之大賊而何 
國人其記取之今後國家因此而生之危 
害必令今日政爭之人負其全責也 
命令 
　　六月五日大總統令簡任職存記姚錕著交財政部酌量任用此令 
又令參謀總長張懷芝呈請任命鄭繼鏜署陸軍第六混成旅參謀長應照准此令 
又令參謀總長張懷芝呈皖北鎭守使署參謀長般廷秀懇請辭職應照准此令 
國内專電 
　　北京電驅黎運動非保派最高問題手段乃張派代攝職權運動張廷諤將一切令稿扣留不送府在示張閣尚在今日黎召王正廷請强顏繼閣死張野心閣員暫不更動（九日下午七鐘） 
　　北京電黎决斷然任顏閣並派金永炎赴津向張索副署令稿到卽下黎在東廠宅六個電話已斷左右請移協和院未允警察六點恢復站崗張派流氓冒保派牌子到處擾亂交吳内高均聲明無涉（九日下午七鐘） 
　　北京電青（九日）晨津張宅議定不承認張閣辭職謂未經合法批准總統有故障副總統代今無副統内閣代攝有周自齊先例可循（九日下午一鐘） 
　　北京電新閣令張廷諤不肯將副署空白稿交出致令不能下又長江某疆吏等責黎電將到黎左右勸黎硬挺黎呵斥謂我當初無志入京倒少煩惱今巡職倒很舒服否則人將謂我戀棧（九日下午一鐘） 
　　北京電黎派人向張紹曾索副署令稿謂君能來則來不能來亦不應要賴不副署後任（九日下午一鐘） 
　　北京電兩院某某四政團集議黎若走如何多數主先免張職並主另覓安全地方開會大孫派將先行小孫派可附保但反對張紹曾代攝職權政學討論研究則多數主張遷地黎走後紛糾不能解北京情形甚複雜各派說話各有心事記者甚痛苦（九日下午一鐘） 
　　北京電今日二時張派龍福寺開會二次圍黎宅外團以治安問題詢政府負責否當答警察已復崗（九日十午七鐘） 
　　北京電外武官團今晨會議如北京無負責當軸彼等卽自謀治安辦法某使云此等無道德之政變墨西哥亦少見（九日下午七鐘） 
　　北京電使團緊急會議北北京治安警吿書申送外部（九日下午九鐘） 
　　北京電顧謝絕組閣黎還任顏現正商槯中（九日下午九鐘） 
　　北京電昨初擬顏閣爲吳景濓阻改顧維鈞聞吳將自己組閣先以顧過渡顧力辭（八日下午一鐘） 
　　北京電黎昨派哈漢章見王克敏徵財長同意王仍無允意（八日下午一鐘） 
　　北京電六日内閣辭職呈文及通電係張紹曾令人預擬携入院中交繕（八日下午鐘） 
　　北京電昨晚政潮益擴大顏得此訊不敢組閣並阻黎發表曹錕電王毓芝高凌霨勿預聞閣事高昨日起已不見客（九日上午十二鐘） 
　　北京電黎囑饒漢祥擬三電（一）致曹（一）致吳佩孚（一）通電各省大意廢督裁兵事與願違制憲統一阻力橫加早該引退辭書早到國會且屢催議謀繼者急不得已先行出京以職權交還國會（九日下午一鐘） 
　　北京電洛陽某淸客吿吳請轉保不妨利用黎之制憲費政策保持國會總統選舉會之法定人數洛吳轉保保左右嗤爲迂夫）九日下午一鐘） 
　　北京電庚（八日）參院通過延長會期到十月十日（九日下午一鐘） 
　　北京電滂江蒙匪刼汽車張錫元派兵往剿（九日下午一鐘） 
　　北京電内黃匪皇帝朱迪華逃張福來懸三千元購緝（九日下午一鐘） 
　　北京電王正廷以道路協會會長資格請簡派陸世益出洋考察築路事已交部核辦（八日下午一鐘） 
　　北京電甘省今年大種烟苗每畝徵六元全境約徵六百餘萬孫道仁調查已屬實（九日上午十二鐘） 
　　北京電保曹電請滙十萬元赴港交海軍（九日下午一鐘） 
　　北京電八日下午四點半日代辦吉田參贊西田訪外次談長沙案謂該處地方不靖日本以中國無法制止不得不派艦自保領館與僑商所有該案交涉雙方派員調查後方能開議（九日下午一鐘） 
　　北京電六日電武官團報吿書第三節刼車案事實問題有防軍與匪勾結情事十一日使團十次會議討論此節甚爲嚴重將對政府有所表示（九日下午一鐘） 
　　北京電黃家濓到匪巢議編二千人安迪生允簽字擔保不打吳長植帶五萬元到山不够發餉褚思振諸葛定請續發五萬軍服兩千套今日送山（九日下午一鐘） 
　　天津電虞（七日）黃陂派金永炎劉治洲來津勸張復職留午餐席間再三敦勸張不允金劉遂於晚車回京覆命（八日下午一鐘） 
　　天津電法國法律家若翰氏七日函法部謂貴國司法黑暗與各國逈然不同收回法權恐亦無此希望（八日下午十一鐘） 
　　吉林電漠河對岸俄境忽斷絕交通探係阿省長令謝米諾夫及愛庫羅夫等舊黨道領先後密抵伯力招集舊部預備與赤軍再戰濱江黑河舊黨數千圖響應朱慶瀾恐礙東路嚴令防範（九日上午九鐘） 
　　吉林電華工會匪陳東山陷寳淸縣後刻又侵入江省木蘭縣槍械精足防軍待援（九日上午九鐘） 
吉林電奉訊榆關奉直軍准月中各撤退五十里（八日下午一鐘） 
吉林電張令軍需處鹽運使榷運局淸查中央積欠奉軍餉數及截留關稅奉榆路等欵數詳報備核（八日下午一鐘） 
　　吉林電文（十二）東路開二十五週紀念會少派蔡運升參預（八日下午一鐘） 
　　蘭州電省中旱甚六月六日已得雨隴南各縣時有地震情形惟不甚劇烈（八日上午十一鐘） 
　　漢口電傳沙洋王董家場匪首鄭家修因附近富户均擾過特聯絡京山潛江天門三縣匪首開一聯合團會議表决匪約六條如官軍來剿可至觀音湖龍虎山集合（九日下午六鐘） 
　　漢口電楊森派王纘緒來鄂招募新兵萬人入川王派員分赴各屬招募並在漢陽設總招募處（九日下午六鐘） 
　　漢口電端節前軍政費尚差二十萬洛陽索三十萬到期小借欵有四十萬財廳因向某銀行商借百萬元正在接洽中（九日下午六鐘） 
 
 

Page 4

 
 
第一萬八千零六十三號;中華民國十二年 西曆一千九百二十三年六月十號
星期日 * *　　漢口電鄂省議會齊電各省議會協爭湘案武昌商界外交後援會齊亦電院部請對日嚴重交涉並電湘趙及外交後援會願爲後盾（九日下午六鐘） 
　　漢口電漢警廳長蘇霽庚（八日）晚招待各報記者請對日言論勿過於激烈卽抵貨亦應採用穩健和平手叚免貽日人口實（九日下午六鐘） 
　　漢口電湘訊長沙事件發生後日人利用新聞政策發出電報百四十餘起多係拍至本國及外國各報館日領現欲小題大做令僑湘日人全部離湘領事署文卷及物品亦搬上兵艦將藉口長沙不穩退出湘境　另向京政府提出重大交涉武陵丸伏見艦先後運走日本人三批又有匿居日領署四十餘日人轉上沅江輪來漢戴生昌行駛湘潭常德衡州小輪十餘隻亦一律開漢安宅艦現移泊平浪宫日領署前江面湘潭因長沙事微（五日）罷課罷市罷工舉行大游行參加者有三四萬人後至縣署請願而散湘議會因常德日人毆傷學生事將再電各省聲明日人接連行凶並咨政府嚴重交涉（九日下午三鐘） 
　　漢口電外訊長沙日婦孺約九十名已由沅江輪移居武陵丸沅江齊（八日）晨離湘佳（九日）晨到漢載有婦孺十餘名湘江丸庚（八日）赴常德載離常日人漢日領庚得常電謂常人决拒湘江入港漢日淸公司因電城陵磯轉令湘江到常可停常埠二里下德山候命（九日下午六鐘） 
　　漢口電伏見艦到漢武漢對日各團體以該艦兩次行凶决開聯席會議請當局向日領交涉令出鄂境（九日下午六鐘（ 
　　漢口電湘訊陽（七日）晚省署緊急會議結果再向日領嚴重抗議請將伏見安宅一律撤退否則發生他項事變全由貴方負責楊比晚九時親帶公函至日領署交涉至十二時仍無結果趙又急電院部懇各日使再提抗議務令兩艦速退出湘人多認伏見重來意在激起衆憤演出越軌行動好向我提出對等交涉因互相警吿不要中日人計故日來秩序極安外部將日使所提湘案節略電湘詢眞相楊趙條答虞電部請覆日使痛駁並促其反省撤退兩艦承認前提各條以平衆憤湘政府連日接各省聲援電數百起湘陰祁陽齊（八日）均罷市罷課罷工舉行大游行誌哀悼（九日下午九鐘） 
　　長沙電九日特别戒嚴城廂内外軍警密布嚴禁檢查逮捕日人需要米煤等仍可自由購買不准捕服役日人之中國人警察不得收此項被捕者不得斷絕日領署與我國人交通不准貼言論謬妄布吿報館晚間有通行證者無口號亦可通行伏見艦仍未去九日交涉仍無效晚電京謂撤退伏見事日領已允就商艦長酌辦詎午刻武陵到藉口河干人多仍指爲妨害僑商語意又變查該輪到時我已派軍警在塲防護該輪自泊河中未生妨害事實請切催日使迅撤該艦青（九日楊交長再與日領交涉仍無要領（九日下午七鐘） 
　　長沙電日領藉口保護僑民拒絕撤艦佳（九日）晨楊再電催日領允電艦隊司令請示如九日河岸無學生游行該艦可撤（九日下午一鐘） 
　　長沙電齊（八日）戒嚴城内外步哨林立省務員以外交後援會太激烈多主封惟楊主勒令改組八日午後該會停頓九日晨步哨仍未撤學校附近尤密防青年暴動）九日下午一鐘（ 
　　天津電軍警前在居仁堂索餉黎言有辦法但此間傳說今日仍有逼宫及黎卽晚到津消息張紹曾青（九日）晨召寓津各要人商應付閣潮辦法及最高問題（九日下午八鐘） 
　　天津電王省長以直境匪氛已息决辦淸鄕免死灰復燃（九日下午八鐘） 
　　天津電北洋大學腥紅熱死劉姓學生一人傳染八十餘人除工礦金及預科正舉行畢業試驗外餘十二班一律提前放假（九日下午八鐘） 
　　香港電大本營兵站部庚）八日（戰報范石生師逼近惠州西門劉震寰由飛鵝嶺攻惠劉玉山部駐西湖逼近惠城脚飛機屢擲大炸彈北門炸燬在元帥本午一時由博羅乘競新輪赴惠督師（九日下午七鐘） 
　　香港電陽（七日）大隊沈軍攻英德與滇軍苦戰竟日未分勝負一說沈軍陽（七日）佔英德滇軍退至琶江口此說待證（九日下午七鐘） 
　　香港電葉恭綽昨赴帥府晤胡漢民等報吿某項借欵進行情形（九日下午七鐘） 
　　香港電微（五日）早洪兆麟親率數千人向黃岡進攻許軍不支退分水關洪部已入黃岡城潮安縣署佈吿云黃岡敵軍已被擊散向詔安退我軍林總指揮督師來潮日間可到（九日下午七鐘） 
特約路透電 
[北京軍警索餉風潮]  
　　九日北京電大局更見緊急顧顏仍拒代閣聞乃受保定壓力所致軍警均於今晨罷工京中各街道現無人巡邏表面雖爲欠餉不發政界之意此爲驅黎運動之一端預料將調馮軍或其他直軍入城陽爲維持秩序實在迫黎去位 
　　九日北京電外兵司令今晨開會聞乃考慮由津調兵至京問題外交團將於正午開會討論時局聞外交團擬將通吿北京當道須負維持治安責華人紛將貴重物品移入使館界美兵已派巡邏隊上街注視時局之發展　　九日北京電今晨黎總統召軍警監察長入府允先付每機關十萬元軍警尚未允可馮玉祥王懷慶照會各使署目下軍警罷工馮王願負維持治安之責各使署衛隊現巡邏使署附近之各大街及保護各銀行總理之住宅城中較遠之部分現無警察當舖均閉門迄今尚未聞有搶刧案 
　　九日北京電軍警付餉一月欵由黎出今晚六時崗位恢復總理繼任人物迄無定議政變之恐慌暫時稍减 
[臨城匪案之未易了結]  
　　八日棗莊電山中擄客來函均謂糧食豐足衛生設備亦較前爲佳且於近處覔見一水潭擄客可於其中游泳匪中雖有若干願爲擄客服勞但有頑强之輩輒施虐待日　鮑威爾氏因受某匪之侮不能自忍舉拳擊之拳落頗重蓋該匪現已由醫士療治矣此輩匪徒無與爲交有某匪與其同黨爭論時被咬去指端其面亦受創甚重現亦由醫療治匪中有多人不諳用槍隨時施放幾殺其同黨此種事端屢見不鮮星期四日有某匪開來福槍炸去數指神甫波德氏今日由抱犢崮來棗莊據稱某大桿首之子患病彼以藥愈之匪感其惠乃許其留山但後仍迫其離巢雲觀赴稍遠之匪首所寓之村波德神甫對於各事頗抱悲觀但營救團及被擄諸人不與同見今衛生狀况雖般進步但天氣炎熱蠅蚊密布且匪皆不諳衛生病者纍纍至少已有二人患癩而死匪於夜間輙放數槍顯欲恫嚇被擄諸人而日間亦往往發槍金士柏氏致法領事函謂據匪首稱將於四日内釋放諸人諸人居山均安佛禮門氏蘇洛芒氏穆安素氏近患時氣病現均痊愈穆安素氏已能步行數武熊炳琦近電京謂已編成匪兵一旅計五千名不知係電碼有誤抑故意揑造據此間官塲稱當熊發電時僅募得五六百名目下則約有八百名抱犢崮與附近同黨勾通以增入伍人數但山中之匪决無五千名之多也 
[英報論對付中國匪患]  
　　八日倫敦電泰晤士報載北京訪電内稱在華外人皆抱一種意見以爲臨城匪案應爲中國與外國間關係之轉點中政府將莫可與之共事内地外人之無保護者以數千計如不施防範方法匪徒勢必再襲臨城故智以期欺凌政府外國現亟應以顯著形式有所表示各國當不難共行一種旣可在外人觀念點上發生美滿結果且可大有助於中國多數無吿人民之舉動云 
[日本請遏制騷亂]  
　　九日東京電日本請中國從速設法遏制危害在華日僑生命財產之騷亂日本並宣布凡其國人經營正當商業而爲中國當道所不能遏制之事變危害時日本暫擬加以保護故今日加派四驅逐艦赴華因騷亂顯已延至他處之地聞日本非俟因排貨風潮引起之紛糾已經解决後不能與中國談判長沙案 
[粤中戰局]  
　　八日廣州電聞護法軍已棄韶關因北軍勢較滇軍爲盛之故聞孫中山現赴惠州親身督戰廣州人民皆恐今次戰事將無了日蓋陳炯明之黨與固不多而今有數小股單獨作戰與護法軍爲抗名義上則由陳指揮 
[德國賠欵新牒文及影響]  
　　八日柏林電德外交總長羅森堡今日對駐柏林外報訪員稱日昨提交協約團之意見書并未載有較五月二日德牒更高之條件因德政府不敢允許爲德人所不能履行之條件也日使署自將意見書全文電吿東京以省德政府之電費德國之窮已可槪見云 
　　七日柏林電今日致協約國之文據半官塲言論僅係一種意見書就上次德牒各點詳經說明以期各國彼此可互換意見云 
　　八日巴黎電協約國之牒文内載協約國一致之决議者已送交德代使内述恢復協約國管轄權之必要請德政府施行種種方法以便利協約國軍事管轄委員會之措施而遏止德人官民方面之阻撓 
　　九日巴黎電法總理普恩賚今日對參議院委員會方法比對於魯爾問題之意見一致普氏言及德新牒謂法比皆議定苟不以停止消極抵抗爲前提則德國提議决不予以考慮云同時路透社柏林訪電稱德政府仍以爲德政府不負消極抵抗之責任故此問題將爲談判之最大阻力 
　　八日比京電比報稱德牒使比閣員失望惟在担保方面認爲略有進步云英比意法四國政府或將集議於倫敦共討論致德牒也 
　　八日羅馬電意相墨索里尼今日在參議院稱意政府擬認眞保護國家利益並挽回意國因和約未予以經濟上及殖民上利益而處之低次地位惟渠擬迅速恢復歐洲常狀渠之政策大綱可述如下㈠賠欵總額必須視原定數額大減㈢意國不贊成可造成政治上經濟上或軍事上覇權之土地變更㈢如遇必要時意國準有所犧牲意相又稱渠贊同前英相波拉勞所擬賠欵五百萬萬金馬克之數但分配方法則渠不能同意云 
[聯盟會鴉片議案之結果]  
　　八日日内瓦電聯盟鴉片委員會今日會畢本届會議經過之報吿書業已通過將提交國際聯盟行政會 
　　九日日内瓦電美代表波特氏昨函吿聯盟鴉片委員會會丰長謂渠不反對某數政府對於美國提議而提出之保留案渠且願將委員會提議報吿美政府並善爲說項以期召集有關係國開特别會議共謀决議案之實行 
　　九日巴黎電王寵惠語路透訪員謂鴉片委員會新近之會議已發生利於中國之結果限制鴉片產額之問題曾經討論但國際禁烟之行爲仍然展緩中國固欲掃除非法之出產與銷費但此爲中國内部問題中國應自辦理之而不容國際干涉也 
[奥國借欵公債]  
　　八日倫敦電奥國借欵乃歷史上大事此爲歐洲政治家擬收拾戰後刦灰之第一建設計畫此項借欵由國際聯盟會籌募英認一千一百萬鎊美國所認之五百萬鎊將於下週發行年息七釐實收九十歐洲不久亦將發行此債劵執有奥國某種國庫劵者有易此新債劵權 
[俄瑙商約簽字]  
　　八日丹麥京城電俄國與腦威四月二十三日所定之商約今日由腦威國會批准 
[洛桑會議前途又險]  
　　八日倫敦電洛桑會議解决各問題之前途現又呈險象路透社君士坦丁訪電稱安戈拉消息國民委員行政會已决定訓令伊斯美對於土國公債問題一事不得再予讓步查洛桑會議之成敗現已視此公債問題爲轉移 
　　八日巴黎電洛桑會議仍在進行中土國公債償付問題現有協約國與土國代表間討論之事件法代表貝爾將軍接見羅馬敎皇代表倫修氏與之討論近東外僑問題貝爾將軍旋介紹倫修往見伊斯美 
　　八日巴黎電安戈接電稱國民委員行政會已討論伊斯美之報吿基碼爾將軍亦出席與議聞士麥那船塢公司及君士坦丁地道公司之合同已由國民委員行政會核准　　八日巴黎電土當道在叙利亞邊界不甚活動故持械匪徒常侵掠叙利亞北疆該處居民現準備與軍隊合作以逐出匪徒 
[日俄談判之起點]  
　　八日東京電聞越飛已接受日本所提出互開談判前之條件越飛願以東京爲開會地點現正待莫斯科政府之正式任命 
公電 
　　北京國會議員來電各報館均鑒國會星散護法軍興輾轉糾結無非民六解散國會所致今幸奔走呼號蹶而復振民國一紀混亂政治至此纔有淸明氣象乃忽而發生責任問題致令内閣全體辭職演成無政府之狀態夫共和政體總統内閣權限本極分明毫無混淆之餘地况黎公復職迄今無論法律事實距離終了時期决不在遠曾經兩院同人提案解釋諒早爲邦人君子所共鑒在黎公出處光明當然依法律爲進退必不昧於潔身之義値此人心浮動國本未固之時正宜一德一心共濟時艱在張揆身膺中樞職務何等重要允宜不計毁譽貫澈主張當此外交喫緊之際竟令國家負責無人推原禍始誰尸其咎同人等對於現時政局 
心所謂危難安緘默用特通電竚候明敎國會議員黃明新裴廷藩董毓枚周克昌任煥藜王法岐杜樹勳朱家訓韓藩盛際光趙烜閻琳等一百五十七人同叩庚印 
　　蔡成勳通電頃准湖南趙省長電稱因旅大問題市民遊行講演日兵艦竟派武裝兵士上岸由官長指揮突向人叢行擊槍刀齊下立斃二人重傷多人等因似此暴行殊屬蔑視公法毒虐生靈應請政府嚴重交涉以伸公理而重民命尚望各省同胞合力抗爭以爲政府後盾除通電嚴加防範外合亟電陳即希察照蔡成勳虞 
　　安慶來電申報萬國拒土會萬國禁烟會愛多亞路徐季龍先生鑒本會駐滬代表張君　辰迭經出席萬國禁烟等會主持拒毒外並無代表特電聲明安徽全省拒毒急進會青 
　　泰興來電申報館轉各公團鑒湘耗傳來毋任悲憤羣情激昂願作後盾泰興敎育各團體叩佳 
 
 

Page 5

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 6

 
 
第一萬八千零六十三號;中華民國十二年 西曆一千九百二十三年六月十號
星期日 * *國内要聞 
[北京特約通信] [  樸]  
　　軒然大波之内閣總辭 
愚昨日午作通信已言明府院間問題之大與其複雜情形然不料昨日下午居然爆發一呈一電直指黎氏名爲辭職不啻宣佈黎氏罪狀則現在形勢已非内閣内部問題而全爲保派對黎問題矣 
保派閣員以一辭爲兩倒之法（兩倒者黎張俱倒也）謀之者已非一日愚昨信已言其内容前夕潘復宅屈映光宅馮玉祥宅均有宴會與宴者多保系要人聞昨日總辭辦法即决於馮宅席上當夜吳毓麟曾至張紹曾宅一次語秘莫詳大約特别閣議一層即此時與張說定張已承諾也昨日上午張廷諤至張紹曾宅及午返院始準備臨時閣議之召集昨日爲前農商次長文羣續絃之婚戎午後有人在太平湖飯店（文之禮塲在此）見李根源彭允彝者尚未知下午有閣議也下午四時院召各總長開會除李鼎新外畢集甫開議張即提张辭之說高吳程噭然應之並出擬好之呈稿電文不由分說除彭李以外立即簽名李彭未及一語覩此情狀知已上圈套無法爭持亦勉强簽名據知其内幕者所談則呈電之稿由高携往高之備好此稿業兩三日矣此議一散呈電並發吳程並勸張赴津由吳電京奉局代爲備車八時三十五分張即偕張廷諤出都矣 
黎向來好不蓋印然爭持數日依然照蓋照發此吾人聞之耳繭者故卷黎遇某事不蓋印輒一笑置之以其本性虎頭蛇尾也然高吳等之密謀則至於昨日黎即肯蓋亦不請其蓋昨日下午府方對崇文門問題業有軟化之傾向當特别閣議未開前張廷諤即持命令數紙送府蓋印而獨將崇文門一令留之院中並未送去黎將各令閱訖即詢崇文明令何在張答忘記帶來黎謂可以補送張諾之閣議開時黎仍有三次電話向院索此命令而院方已不之顧矣黎之聞信而軟化固不値一噱而保派閣員之硬做法亦煞是好看至於張紹曾之態度前日在府猶主調停乃昨忽與高吳等取一致行動府派某閣員言敬輿在三分鐘前尚不吿我們以此事直令人無　旋餘地或謂馮玉祥實勸之其然豈其然歟然外間所傳則謂若輩固許張以再回京時可以代行大總統職權也 
至於黎氏之態度則自昨日催索命令有蓋印之傾向而外關於制憲經費問題前晚即已擬定能電聲明希望憲法成立之意並於無形之中露出兩月二字表示只欲再做兩月使對方不必着急此電發出在昨日下午二時蓋自立脚步也今日府方聞尚有一通電發出就内閣通電中之三事一一加以聲明謂制憲經費一事張紹曾吳毓麟張競仁沈瑞麟均曾與聞且曾於確定以後交院辦理而院未之辦軍警督察處事命令已下不成問題崇文門事前以陶立無過欲另予位置故未蓋印然嗣思小事不必爭執已迭電向院索送命令而院未送來末援罪在朕躬之意自咎誠信未孚且此種小事無關在計已令金永炎劉治洲代表赴津謝罪請張返京云云此又一自立地步之法今日商聯會代表多人入謁黎氏謂黎氏態度異常鎭靜並無忙亂之象有人謂其左右相勸以拙對巧以靜對動意者即如是歟然另一人所述則黎似已知張必不歸有以顧維鈞繼閣之意又有人謂吳景濓荐吳毓麟組閣然金劉二人約今晚可歸 
在彼等未歸以前府方尚談不到繼閣也 
至於保系方面當然非内閣問題昨晚今晨間彼方宣傳此種辦法實馮玉祥之主張馮將有通電響應張閣然馮今日實已托病不見客矣又謂某少某區昨上午已接洽完備將由長江某督首先發留閣責黎之電一如去年對徐之孫傳芳今有人晤蔣雁行蔣對此甚爲樂觀謂第一步業已做到然則第二步之繼續而來固意中事矣風潮之澎湃决在最高問題然聞國會方面尚有主縮小政潮以内閣而止才王家襄吳景濓等即如此主張今日上午已分頭奔走不過能否如願未可知耳（六月七日） 
[張内閣又提總辭職]  
　　保派實行對黎作戰 
日來最高問題愈迫愈緊兩方已至短兵相接之境因此仰人鼻息以圖苟活之現内閣乃不能嚴守其中立地位而加入戰團所謂府院權限爭執問題蓋即參戰之一種表示也此次府院爭端實起於制憲經費之籌撥而制憲經費之動機完全出於府方維持地位起見無論何人不能否認際此競爭劇烈之會甲方所認爲大利者乙方自引爲大害閣員之以手續不合爲理由拒絕照撥其爲援助保方殆無庸疑至薛篤弼之調充崇文門監督則係保　斷絕府方糧道之一種作戰計劃所謂維持馮軍餉欸者皆其表面文章府方之不肯蓋印蓋亦自衛之手段而已他如沈步洲之辭敎育次長張拱宸之任軍警督察長皆無關重要問題不過値此時機亦姑藉之以凑凑鬧熱内閣之地位旣如上述故閣員中如内高交吳法程其旗幟已甚明鮮因之態度自極易處即新出台之張英華方力求與保系接近當然亦不能不隨高吳爲進退惟張紹曾本與府方有同盟關係近乃幡然變態投降保方自經黃陂有敬輿若果背我當先免職之言又復大形恐慌其一種左右爲難哭啼不敢之狀態令人可笑又復可憐閱者但觀近日閣議席上對於府院權限之爭其發言者屬諸何人不難窺見内幕據聞保系閣員近日不特對於府方極爲不滿即於張紹曾亦大有微詞蓋依彼等之意早即須出於最後手段徒以張不甚贊成致未成事實前日（五日）閣議彼等皆相約不到即不啻對張下一種警吿非獨對府而然也散會後復由張廷諤饒漢祥等奔走調停迄無結果張見形勢愈惡遂於昨日（六日）下午四時召集全體閣員到院開特别會議討論解决方法在閣員未齊集以前尚令張延諤晋府謁見黃陂對於蓋印一事爲最後之陳請但黃陂依然拒絕張不得已據實返報時閣員除海軍李鼎新外均到齊聆悉情由相對嘿然旋由高凌　首先發言謂近來總統對於國務會議議决之薛篤弼爲京師稅務監督及張拱宸爲軍警督察長等案均擱置不肯發表又如敎育次長沈步洲之辭職薛篤弼之任鹽務署長均以命令方式交院照辦實屬侵越職權責任内閣之精神至此掃地已盡就我個人私見以爲總統旣不信任我輩閣員我輩惟有退避賢路以免貽誤國事云云程克吳毓麟附和其說謂我輩此時實無再留戀餘地自以辭職爲宜大衆對此尚未表示高復謂如總理不願辭職我等當單獨提出辭呈張紹曾至此始起謂我輩應取同一步驟要不幹大家不幹又何必單獨辭職張英華亦表示贊成彭允彝此時猶持調停之說旋經李根源附耳密談數語（彭李連席）遂謂亦隨大衆當即全體表决即日總辭職由院秘書長張廷諤擬就總辭職呈文即時繕正六時三十分散會後即由全體閣員携帶呈文至公府面遞並於即晚發出通電聲明不能不辭職之理由張紹曾且已於下午八時乘專車赴津（張於通電發出後即囑交部備車七時許尚有人勸張可暫緩起程張頗猶豫程克力言非走不足以示决心並挾張同赴車站張遂於八時赴津同行者有張廷諤王典型等七八人）是爲張閣就任後之第二度總辭職其通電原文如下萬火急北京參議院衆議院各省巡閱使北京馮檢閱使各省區督軍督理省長都統總司令護軍使鎭守使師長旅長各省議會中法團各報館均鑒本日紹曾等上大總統呈 
文曰呈爲輔弼失職責任不明請予罷斥事竊於五月二十四日財政部收到稅務處公文一件内開借撥海關重建房屋經費一案奉大總統批出使經費月撥十三萬元國會制憲經費月撥十七萬元其修建江海關經費即照數匀撥財政部查照行知等因僉以制憲爲國家根本大業本應寬籌經費以促觀成出使經費亦關重要惟依法定手續須先經由國務會議通過方生效力歷次陳明未蒙諒許乃於六月二日又接府秘書廳函交前由府派哈漢章往查京師軍警督察處覆呈一件奉手諭交院照辦各等因是日又經議决調薛篤弼爲崇文門稅務監督擬具命令副署送府時經三日復未蒙蓋印發下伏查民國約法採取責任内閣制度故於第四十五條明定凡大總統發布命令須經國務員副署又查政府組織令國務由國務會議行之又查國務會議規則第一條所列國務會議事項第三項預算外之支出第七項簡任官之進退各等語是借撥關欵及簡任稅務監督各案之必須經由國務會議議决辦理具有明文今大總統事先出以獨斷事後不納劻勷凡勞黻座之分憂實出閣員之失職紹曾等旣不蒙信任惟有仰懇鈞座立予罷斥以明責任而重法制不勝屏營待命之至等因竊維責任内閣載在約法今旣責任不明以後危險情形豈可言喻紹曾等備員閣席旣不欲使一己蒙失職之咎復不欲陷元首於侵權之嫌惟有聲請罷斥解除責任區區苦衷伏希諒察 
此次内閣之總辭其主動純爲保派閣員觀於上述情形至爲明瞭至張紹曾個人則其初并非有不幹之意聞張本定於昨日下午六時宴請銀行界及軍警中人商議過節辦法可見其尚在積極進行其所以不能不徇高吳之意而出於此舉者其原因實有種種第一張閣之能存在與否全在張英華對於財政有無辦法今張旣表 
示不幹則張閣自亦不能維持第二保方近來對閣時露不滿之意且有如無辦法當求早退勿致誤已誤人之表示張（紹曾）即要幹保未必肯與周全且此次之去職名爲對府爭權實即對保討好或且因此一辭反足以邀保方之信用此種以退爲進之政策較之一味戀棧實强得多多此張所以决然與高吳等取一致態度也至黃陂方面於張紹曾出京後當晚即召集府派要人在東廠胡同會議聞結果仍决定換留並派金永炎劉治洲赴津挽張回京一面又就制憲立言發一通電（文云國會再斷約法蕩然混沌糾紛久淪爲無法之國元洪痛父老身家靡所保障隱忍復職冀見憲法之成竊慮議之非艱行之維艱督軍不廢雖成猶阻乾喉焦脣庶幾悔禍誠信未格事與願違恐一旦去職成立尚不可覩瞻言前路心膽隕碎苟可促進惟力是視元洪憂患餘生急於求去憲法期成不過兩月制憲以外絕無所求耿耿此心可質天日憲法果成國之福也衆之功也元洪何與如其不成寗復有國涕泣盼望實式圖之元洪魚）惟張閣辭職呈文對黎毫不客氣已無轉闤之餘地而倒閣派議員亦擬乘機運動將張免職一說謂保亦决不維持將推薦顏惠慶爲後繼者而以王克敏任財政昨日顏王二人均大宴客或與此事有關預料後此政局將必别開一局面而最高問題亦將因此更緊一步矣 
[北京將有大變動]  
　　津保派謀黎益急 
國聞通信社九日北京電云顧維鈞昨晚謝絕組閣時局將有重大變化邊守靖昨來京在交通博物館决定三策㈥令王懷慶撤退軍警㈡僱乞丐數千人向公府索薪㈢馮軍開至北京期達去黎目的此係程克條陳因如此做法國會高選時可省許多錢惟馮軍曾表示中立外交團今日因此特開會議 
東方通信社九日北京電云張總理辭職赴津後天津派開始大活動邊守靖於昨日入京在吳毓麟宅密議其法似擬令保派議員收買苦力迫總統府一面則藉維持治安之名令馮玉祥之軍隊入城一舉而覆總統之地位馮玉祥與王懷慶聯名向各國公使館派人通吿云京師警察廳巡警因不發月俸故同盟罷工形勢不穩然余二人當充分負維持治安之責云云又天津派將組織公民團現正盛招苦力同日北京電云馮玉祥之兵迄今（下午三時止）未入城顏惠慶組閣說後又移於顧維鈞說然顧氏已完全拒絕要之現在以命令副署無人發令似停頓外交團鑒於北京目下之形勢今日開緊急會議之結果已向中國政府警吿當以全責任負維持治安之責 
[政潮中之兩宴會]  
　　一顏一王 
張内閣辭職之日而顏惠慶王克敏忽大宴政銀兩界重要人物因此頗惹起各主面之注意聞顏於昨日）六日（正午十二時在大取燈胡本宅宴客其重要客人有馮玉祥孫寶琦王正廷顧維鈞王敏芝高凌霨張英華王克敏張嘉璈錢永銘談荔孫周作民等聞席上顏氏曾發言謂馮使軍隊担任維持京師治安關係甚大目前軍餉缺乏吾輩應設法援助最好由稅務處指撥的欵按月照發云云在座諸人自極力贊同孫寳琦答謂彼亦甚以爲然但關稅歸總稅務司管理非先與洋員商量不能遽行承諾且茲事非先經閣議通過不可因此無結果而散顏突於此時爲馮籌欵自惹起外間注目以意度之未必不含有政治作用也 
又昨晚六時中國銀行總裁王克敏亦在其石老娘胡同本宅宴請銀行界重要人物聞其所磋商者爲曹錕電託爲議員籌發歲費之事大約銀行界人以王有同業關係且事出曹錕請託縱極萬難亦無敢有不勉力應付者一般議員在節前當不至憂窮矣又聞張閣辭職如果照准則後繼者無論爲誰而財政一席似舍王克敏外無第二候補者蓋保曹望王上台者已非一日而王自身之願一試者亦非一次此宴或爲王登台之預備亦未可知也 
[實力派破壞省憲之活動]  
省憲問題自最近三次憲法會議以來已漸有進行假使會外無他種勢力之干涉則贊否雙方不難發見一妥協之點乃昨聞南方某有力者近遣代表來京運動各方反對省憲且牽連及憲法本身據記者間接得諸某君談話云某君曾與該代表晤談一次該代表謂某有力者反對省憲有三大原因㈠省憲與督軍制絕對不兩立如果省憲成立則現時各省督軍或督理非盡失其根據不可㈡省憲與軍制絕對不相容因省憲有限制軍費之規定是將來各省軍事長官非仰省議會鼻息不可㈢制憲與進行某項問題大有妨碍故非停止制憲不可某君之言係得親諸某代表之口其爲確實可靠自無疑義特不知某有力者果以何術以達其目的耳 
[西報觀察政潮與時局關係]  
　　字林報北京消息云津派决意擁顏惠慶登臺總統今已軟化不出二十四小時即可應允洛派中人謂新閣第一著將開復張作霖官勳認可直奉和約以冀奉方贊助保方總統至是洛吳在政治上勢成孤立苟不欲背曹聯南以抗北洋軍閥者終須被逼下臺也 
據最可靠消息直奉榆關和議雖轟動一時而雙方代表仍未提出芭實條件僅僅杯酒交讙大唱維持北方和平及直奉首領願有諒解之空言職是和議不致决裂至於和平條件猶遲疑未敢提出將俟諸異日雖然即此結果至少可使戰禍展緩俾在他日决定啓釁以前夏季已去大半而利於作戰之時期行將吿終無復興戎之價値矣 
川事不定猶在洛陽意料之中惟閩中局勢吳氏殊引爲憂蓋孫傳芳今日地位已不能託付閩事於王永泉而身自出兵攻浙此間信蘇齊浙盧已有極秘密之諒解者甚多即此一層足使閩孫猶豫不敢工浙而上海一隅於此後短時期中又可保持和平也 
馮玉祥近已派人至庫詳細調查俄人在蒙情形以决目下是否有驅逐俄黨之時機惟一般不關心蒙邊之人多勸其仍留京畿 
[中外注目中之臨城案近狀]  
　　官匪將開改編最後會議 
鄭士琦堅阻紅會進山 
七日棗莊通訊云上海來棗之紅十字會入山醫治被擄華人爲官廳禁阻不克實行曾致電總會請求設法頃晤該會某君據云此事已接總會來電謂入山救護被阻已分電田督鄭帮辦請飭兵士騐明本會救護証書立刻放行希就近接洽云云某君言時即出示該會救護證書上有會長汪大燮副會長蔡廷幹楊晟之姓名及圖章又有說明書文曰照得某人係本會救護員辦理本會救護事宜往來本國各省特給証書爲証中西文並列面上貼有各人照片據某君云照例本會同人持此證書後兩軍交戰地點亦可實行救護通行無阻不料此次來棗官廳不令放行荏苒迄今業已一旬山中華票聞患病甚多當此天氣漸熱蠅蟲蝟集之際被擄人民亟待營救而官廳如是膜視不知是何居心如心前次入山者分子複雜間有政治作用恐接洽愈多辦理愈難則本會會員皆有證書上貼本人相片旣無冒名頂替之弊自不致混入政客播弄是非乃四日晚接到總會電後以田督旣在濟南無從接洽且此間各事咸由鄭帮辦主持故曾赴車上請見以便商洽一切詎鄭竟託詞有事不見故此電效力仍等於零而山中各人則極盼本會前往前日匪代表王文卿等來院醫治眼疾時據云山中各人前聞上海救護隊來棗帶有醫生藥品等項無不喜形於色蓋山中起居旣不舒適各票又皆愁悶平均計算幾至無人無病不過稍有輕重之别耳非特被擄之人患病居多即山中匪徒患病亦不少故渠等甚歡迎紅會入山無如官塲百計阻撓致此來任務毫未能盡殊爲遺憾云（玉如） 
七日濟南通訊云臨城刦車案以近兩日情形觀察似已入解决途徑官府方面現已派人入山點名造册預備改編陳調元向天津訂購軍衣兩千套以備改編之用惟釋放旅客一層土匪極爲注意據聞改編後仍將酌留一二外票以覘官府之有無招撫誠意亦有謂當局將俟外票放出後即開始剿擊華票勿論犧牲若干亦所不惜者此說證以當局素日之輕視民命亦不無幾分可信此外田中玉爲指派軍隊護衛火車事於四日致兗州鎭守使何鋒鈺·駐平原第七旅長胡翊儒·曲阜守備隊司令戴以鏞等一電文曰准津浦路局孫局長江電開據申處長報吿現經商承尊處指派軍隊隨每日特别尋常各列客車守備自德州起上車至濟南下車即自濟南上車至兗州下車再自兗州上車至臨城下車更番輪流隨車上下往來請飭備車即日實行等語已由本局飭知車務處迅即照備車輛轉電各該站妥爲接洽辦理再魯省轄境南至韓莊因該站特别快車不停蘇省所派隨車軍隊規定至臨城爲止是以魯省隨車軍隊亦改至臨城爲止以便銜接至魯省保護路線辦法仍照尊處先電以南至韓莊爲止請即分飭遵照并與鄰防接洽至爲感荷等因除電復并分電外合行電達即希查照玉豪印 
　　　六日京訊云據交通機關消息臨城官匪雙方現仍在着手淸查槍枝檢查人數各項淸册已由匪方草草造 
 
 

Page 7

 
 
第一萬八千零六十三號;中華民國十二年 西曆一千九百二十三年六月十號
星期日 * *具官方正派人分别審查匪方所造淸册中凡有手槍及大槍一枝者均列入有槍項内官方尚不認可謂萬不得已時亦只能列入候補兵士之列斷不能混雜編制此外關於收編後旅長團長之分配官方主張由匪方開列數人聽政府自由選擇任命匪方則主張由該匪等指定任命政府不得變更尚相持不下未能解决而山中新舊兩派之匪首亦因分配位置之事互有爭持新派主張以孫美瑤爲旅長而舊派則主張以郭琪才爲旅長關於團長營長連長之分配亦難於解决因各匪首在山時黨派分歧彼此不相統轄一旦編成正式軍隊顯有階級之分殊有不能相下之勢因此種種原因故官匪兩方尚未能成立具體之條件雙方代表擬於六日下午再開正式會議討論收編軍隊一切問題 
各國公使館所組織之武官團已在棗莊視察完竣今日（六日）上午十時三十分由東站到京同歸者計有美國岡諾少將·法國薩特大佐·英國巴爾門大佐·日本上野少校·意國查支謨少校·墨國米司上尉·及我國梁上棟少將等十餘人 
温世珍日前有致其兄世霖一函中述此次對匪交涉情形頗多未經各報披露者茲將摘錄如下上月二十九日匪首來函邀安德森與弟再入山繼續商量招安辦法謂衆匪不相信别人非安温去不可於是我兩人於三十日再進山相見極親切孫郭衆匪首擺隊到郊外相迎並向我兩人道歉與小五義唱戲一樣小說深印腦筋其流毒有如此者弟等於是要求先開議快快辦了隨即將西票放出免得外人聯軍入境衆一致贊成决定明日（三十一日）開議官匪直接商量招安法次日弟與安先進山到霧加厚地方衆匪又擺隊相迎至十二時雪軒與山東黃參謀長亦趕到當由安與弟介紹衆紳士亦在座安與弟隨即退席謂官民一家有何話當面說可也大家甚樂安與弟先回莊會議先商量編制各問題頗有頭緒約定次日再議昨日陳雪軒與黃參謀長再入山安與弟未隨往匪大疑以官府有詐誓不肯與陳黃開議匪分新舊兩派已現分裂之勢雪軒今早下山帶來西票四人匪首郭啓才孫美瑤亦同來證實安與弟仍在棗莊匪最重信義每次招安被騙不敢再相信也雪軒今日再入山入手編制一星期可以了事安與弟可吃盡苦頭了恨國人不知廉恥缺少愛國心人人想升官發財弄到國家如此地步尚在京外爭權奪利耶可爲之一哭今日五國軍官團抵棗莊要求鄭帮辦先拜客鄭帮辦大不爲然以行客拜坐客爲外交上慣例何可以亡國官吏待交於是由弟設法團圜國未亡而各國對我藐視如此眞令人傷心問北京及各省大吏其稍有心肝者能不抱頭一哭耶 
　　大晚報九日棗莊電云現信當局與匪首最後會議將於今日舉行外票縱不全釋而本日日暮前可望續釋數人據匪首聲稱華票共約百餘人將與外票同時釋放改編及發給軍衣之舉現進行毫無停頓最後會議將在山麓匪巢舉行 
　　字林報八日北京電云外交界頗疑臨城匪案後方主使之人政府明知这而不肯與其交涉致棗莊談判久延不决前皖督張文生日前曾到京自請赴匪巢說票吳毓麟婉辭却之西人多信張即「太上土匪」之代表準備前來講條件者又四日北京通訊云抱犢崮土匪除張敬堯舊部外一部份爲張勳舊部之新安武軍一大部份爲去年奉張之潰兵一部份爲不肯歸田不願入伍之宿匪前在西伯利亞爲紅黨効力者至少有一人民黨方面之政客至少亦有小桿首一人前在馮師充軍官者一人本地紳界及文士數人此外據華探言尚有日人三名其中一人名淸水云 
[鹽餘庫券仍無把握]  
　　韋爾敦並未同意 
發行鹽餘庫券一事爲目前政府預備過節之唯一方法於此短促之期間舍此實别無良策而張英華欲貫澈其主張勢非仰賴韋爾敦與國内各銀行鼻息不可即第一須韋爾敦之擔保以示信於各銀行第二須各銀行踴躍承售收集現欵以備撥用對於第一步辦法昨午（六日）張英華雖與韋爾敦爲一度之會商但韋仍以舊庫券信用掃地爲辭不願再蹈覆轍且謂事前要求擔保事後任意支配殊不願多此一舉爲人受過云云仍未得圓滿之結果有云韋爾敦業已允諾才實屬不確至於第二步辦法銀行界對於庫劵止求擔保有着對於政府過節困難之情形亦未便視同秦越置諸不理但此時旣不反對亦不贊成目下張英華正急欲將舊劵第十一期本全數撥付一次以期見好於銀行界及韋爾敦並擬將新劵按六折發行以示利益之優厚惟五月分鹽餘無多（只三百九十餘萬元）恐難如願以償耳 
[鹽餘借欵團擬向財部算賬]  
　　北京政府借目各銀行之各項借欵自董康長財政時期組織償還内外債審查委員會審查後遂發行九六公債發交各銀行以償還此項審查合格之借欵然其中如以貨幣折價及債票抵欵等項問題以董康在位不久皆懸而未結故各銀行有鹽餘借欵債權團之組織不時集會公同討論冀得圓滿之解决昨日）六日（下午二時鹽餘債權團在銀行公會開會結果議决四項問題如下（一）貨幣折價各項借欵貨幣種類不同有比幣義幣法郎日金美金銀兩等等名稱複雜異常當經過審查時係由審查會徵集各種行市單擇一比較的折中之行市以爲折合中國銀元之市價即準此銀元數撥伏九六公債償還欠欵債權團以行市漲落不定時有變化若任意比較擇一行市毫無根據詎爲允當現議决各項借欵曩旣一律截至十一年一月三十日止則此項貨幣折合之行市亦援用一月三十日行市以昭劃一示無偏頗（二）淸算借欵（三）保留公債此二案有連帶之關係蓋部中發交九六公債歸還各行欠欵時債票票面係按八四作價還欵例如財政部欠欵十萬元發給十萬元之九六公債作爲歸還欠欵八萬四千元下餘一萬六千元仍作爲部負之欵六個月一算複利現債權團以九六公債價格低落至二七左右以八四折合還欠吃虧太巨礙難承認於是議决將部欠之欵本利重行淸算複利照增並將部發九六公債一律保留作爲代部保管之品不認爲折現還欠之物（三）催付九六本息九六公債付息還本均已先後愆期行市暴落而日金方面單獨抽籖相形之下尤足令市價難有起色無論機關或個人之持有是項債票者莫不損失甚巨爲顧全金融計九六公債本息久應呈請財部予以維持何况債權團更有密切之關係且中國債券與日金債券其中債權債務之情形兩兩相等何能徒事媚外單獨抽籖喪失國家信用與體面此尤財政當局之應設法補救者故議决催部速籌付九六本息以重債信聞以上四項議决案日内即將呈請財政部分别辦理 
[崇關稅指撥留日學費之波折]  
　　崇文門每月應撥之留日學費前因日本退還庚子賠欵以一部份撥作中國留學生補助金此欵遂經停撥改作其他敎育費用嗣外部以留日學費仍嫌不敷欲派專員繼结提撥而敎部堅不允許茲錄敎部致財政部咨文如下准貴部本年五月二十八日第一六三七號咨請以崇文門稅關項下每月撥付留日學欵嗣後可由外交部指定專員按月逕赴崇文門具領轉匯除分行外相應咨行查照辦理等因查本部前以留日學費由日本退還庚子賠欵内月撥二萬五千元所有由崇文門稅關項下月撥之欵自應遵照本部十一年十一月十三日提出國務會議議决案撥充京師地方敎育補助及社會敎育經費 
業於本年五月二十二日函達貴部在案茲准前因是崇文門月撥二萬五千元一欵旣經國務會議議决撥充地方敎育補助及社會敎育經費事屬本部主管外交部擬派專員提匯一節手續實有未合未便承認除函崇文門稅關監督外相應咨貴部查照並請轉飭崇文門稅關監督遵照可也此咨財政總長 
[八校敎職員將大舉索薪]  
　　定下星期一 
昨日（六日）下午四時國立八校敎職員代表在美術專門學校開會首由主席報吿文件及各校評議會聯席會議近日之經過旋即提出經費問題僉以端午節關已迫於眉睫各校同人及各校本身均已無法維持而政府當局又置諸不問積欠經費已五月有半聞彭允彝且宣言『總長一定要做經費一定不發看你們如何　法』八校不幸而遇此人雖不願與之周旋然爲維持個人生計及學校起見亦不能置諸不問於是一致議决自下星期一（十一日）起仍大舉索欠分組輪流前去如無辦法絕不中止並通吿各校同人說明各校本身之困苦狀况以便堅持到底嗣由醫專代表報吿聞嚴智鍾氏有於本月十日以前到校之意不知聯席會議有無辦法討論甚久卒决定由本會主席許繩祖以私人資格往見嚴氏詢問其所持態度如何然後召集同人開會决定辦法至六時十五分散會 
[旅京湘人爲長沙案奮起]  
　　六月一日日本伏見軍艦在長沙江岸行兇槍斃華人之事件發生後舉國憤激旅京湘人已紛紛開會籌備對付方法昨日（六日）下午四時湘籍國會議員及湘省同鄕在太平湖飯店開會討論援助本省六一事件集議時間甚久議决辦法㈠提案質問政府㈡致電趙恒惕請堅持到底並極力維持地方秩序㈢推舉代表晋謁當局請即向日人提出嚴重抗議並速促汪公使赴日負責辦理此項交涉㈣推舉代表回湘慰問省民㈤募集爲國犧牲之王烈士等恤金㈥通電全國請一致力爭交涉並預防日人藉端滋擾㈦推舉專員在京組織機關辦理一切事宜又北京通才商專學校兩湖學生昨日下午一時亦在該校第三敎室開緊急會議公推張某爲臨時主席報吿日人兇橫各情形後羣情大憤僉謂日人蔑視我國已達極點務必急起直追力雪此恥當議决㈠開本校全體大會一致奮起㈡請願北京學生聯合會即开緊急會議討論進行㈢請國會兩湖議員提案質問政府㈣通電全國各學校各團體各機關一致實行排斥日人又昨日北大湖南同鄕會亦在該校第三院召集會議議定具體辦法數事又聞湖南同鄕會已决定本星期日在爛縵胡同開旅京湘人全體大會討論對付辦法 
[三記湘日兵槍殺華人案] [  幹]  
　　日艦安宅號來湘後之情况 
　　交涉情形湘政府致日領覺書由交涉司送達後日領即於四日七上午覆省長一函云「逕啓者接准台緘備悉一是關於帝國軍艦伏見號陸戰隊事年在性質上以本領事個人之考量難爲有責任之答覆故須俟帝國政府訓令方能回答惟不論事之如何本領事對於貴國人死傷之結果實表歉忱將來調查事實後所有台函開列各項要求本領事當爲盡力務期吿滿足之解决即希諒察再帝國軍艦開出港外一節本領事鑒於此時各種事情因貴國民衆激昂爲防止以後事年擴大起見亦認爲得策現正在與帝國海軍方面協商中但期能將裝煤等辦竣當立即將該艦開出至適宜之地點並希亮照浮荷」此函到後交涉司長即將函文拍電北京國務院外交部及我國駐日公使並宣示市民以明眞相 
肇事之日艦伏見號於四日午間忽然開動見者以爲係開離湘境不意僅開至北門外平浪宫仍然停泊而另一軍艦安宅號又隨日淸公司之沅江輪開至停泊河中所有前此行駛湘潭衡陽常德之各日輪皆傍安宅停泊交涉司長聞安宅繼至即電詰日領適日領正往安宅拜會未及接洽旋再用電話詰問謂伏見號未去安宅號又來是貴領事之答覆此案爲無誠意若因此而激動市民公憤則事實擴大當有負其責者日領答稱安宅艦之來係艦隊司令之令我不知之我當立時電詢安艦隊司令是否爲伏見瓜代一俟得覆即當吿知至伏見原預備開走以煤斤缺乏故僅開至平浪宫暫行寄椗云云該司長以所答極爲圓滑已凖備爲嚴重之交涉並商同省長於四日下午七時開一緊急會議决定一種辦法以事關外交秘密此時尚不能宣布日來市民學生對於日僑所雇華工每每加以力阻並有禁止供給日僑米糧等類之說日領認爲與通商條件不合屢電交涉司請爲充分的保護該司長答覆謂現正謀妥善解决之法但日艦若能即時開出使民氣稍紓上項事情自然和緩日領亦甚以爲然大約伏見可於今日（五日）退出 
　　戒嚴情形政府决計戒嚴昨早已繕就致省議會咨派省務院書記官長陳國鈞送去咨云「案自前日日本水兵槍殺我市民巨案發生時湘人憤極難平羣情洶洶滿城譁然敝省長於時惟力持鎭靜務使人民謹守秩序不出軌外而於此項外交大案則當據理交涉力爭賠償以期不負湘民而雪痛恥無如人心浮動鎭靜不易不肖莠民抵隙生風或受日人反使預備謀攻日本領事署及故損日人房屋以爲日人將來之藉詞抵制者或利用人心惶惑危言激動行逾常軌擾及安寗者凡此種種謠諑騰播事皆有因萬一防範稍疏釀成事實一則妨害外交一則影響骨内治反增吾湘民以不幸而使日人有所快意甚非吾民愛國之本意也故敝省長數日來從事匡維已竭微力而對於預防上述各種事變實認爲有宣布戒嚴之必要查省憲法第五十五條第四項規定是内亂外患時經省憲法之同意得宣吿戒嚴如在省議會閉會期内須得常駐委員會同意等語用特備文咨請貴會並派省務院書記官長　咨前來說明一切務請於敝省長認須戒嚴即予通過事機甚急萬難稍緩即希查照立覆爲荷」此咨到會後該會立發通啓於四日下午一時開常駐委員會贊成戒嚴者甚居少數終以表决時人數不足無結果而散政府方面以廹不及待遂不俟省議會咨覆即委葉開鑫爲戒嚴司令並布吿從五日起實行戒嚴　　請願情形四日上午追悼已死之王紹元黃漢卿旣畢市民學生因聞河中續到兵艦遂復由追悼會整隊至省署請願照省議會解除日艦武裝决議案執行抵署之時省長久不出見天氣甚熱學生又遠道而來致有女生及小學生數人發痧倒地衆擬入二門擇一陰凉之地俾女生及小學生稍憇乃衛卒擋之且以槍托亂擊長師學生姚驥爲竟被打倒地羣衆大譁秩序幾亂幸有一軍官出喝退該衛卒羣衆雖得入二門而擇一陰凉地俾女生小學生暫憇之請竟始終未蒙允准羣衆惱憤久之省長及交涉司長後先而出羣衆述來意畢並報吿衛兵打學生之事請求嚴懲趙楊先後答覆准於四十八小時内限日艦離湘否則以軍事行動對付衛卒准查明懲辦並力勸羣衆維持秩序又謂下次有事請願不必都來言下大有不滿之意羣衆以對所要求尚得具體答覆乃相率退散 
　　各方情形（一）商界將已於五日開市並由商會發起組織臨時保安隊保衛商場安寗（二）工界已照常工作各校亦均已開學（三）市面秩序已回復原狀（四）日領署所有華工已一體辭職出署（五）福湘女校因主辦人不許學生參加追悼會其所聘之華敎育員余某李某（該校爲美人所創辦）對學生施以高壓學生憤甚遂任其開除學籍全體出校 
[最近東俄之狀况] [  隱]  
　　東鐵特派員之報吿東路護路軍總司令朱慶瀾以外傳赤俄屢謀侵佔中東路情事非派員密往探察不足以窺眞相爰於陰曆年底派遣本部諮趙春芳何瑞生前往偵察業於本月初返哈覆命此中眞相與外傳者多有不同處茲從某方面覓得警務處長鍾輯五轉來趙春芳報吿一份錄如下去年冬季競競傳遠東赤俄頗有侵略舉動風聲日緊報吿紛歧朱總司令以路務重要冀得眞相特派芳隨同何君瑞生潛赴赤俄各處密探實際因改扮商人模樣假哈埠豫大麫粉公司執事名義前往偵察於舊曆年前銜命出發凡屬要塞之處如四站雙城子海參崴並司巴司等站以及村鎭鄉屯一帶地方均經親到密探各處游歷多日於本月初回哈繪圖貼說分條報吿此行雖云冒險猶幸托庇福蔭平順而歸所有密探一切事件知關鈞注謹將報吿照繕一份敬呈座前伏乞飭收爲幸「附報吿一件」（甲）軍事㈠各站駐軍槪數四站·步兵一千五百名騎兵六百名十二生的重砲一門山砲八門機關槍八架以上軍隊除騎兵分駐民房外餘均駐於列車上計兩列車均係裝甲機關車拖帶三站·步騎兵約共四百名二站·步騎兵約共百名雙城子·步兵四千名騎兵一千名野砲十八門機關槍二十架裝甲汽車三輛各裝機關槍二架以上軍隊分駐於南北二城司巴司·步騎兵五百名蛤蟆塘·步騎兵約一千名二道後青溝子步騎兵約五百名海參崴·各處要塞砲台及大砲俱已損壞不堪事钐原有護台軍隊亦已撤盡任人游玩埠内現駐軍隊如下東底子·步兵一千名騎兵二百名機關槍八架西南崴子·步兵一千五百名騎兵五百名野砲十八門火車站西南端·步兵五百名騎兵二百名野砲四門機關槍四架頭道後青溝子·步兵五百名通南·步兵一百名大砲四門共計步兵四千名騎兵九百名包二十六門機關槍十二架自海參崴至四站全綫約共有步騎兵一萬四千餘名十二生的生砲一門野砲四十四門機關槍十六架裝甲火車機關車兩輛裝甲汽車三輛以上駐軍槪數係目覩其營房之大小多寡及證以多數附近華僑所說估計而得雖未能切符實數大致尚無甚差異惟各鄕屯中尚駐有便衣軍隊每家分往一二人至四五人不等此項軍隊過於零暑無從調查但聞一般人多數談論云總共約有萬人之譜㈠高級軍官姓名海參崴鎭守使哥拉次果夫海參崴郭米薩爾即後貝加爾第一師軍事委員色司特果夫海參崴軍事總稽查里各力斯基沿海全省軍事委員古新後貝加爾第一師軍法處處長别爾古奪夫軍事督辦處長别洛夫㈠赤軍現行徵兵全國十八歲男子皆須應徵其選擇不論體格品學惟以所抱宗旨與該黨相符與否及曾否染有白黨色彩爲去取此項徵兵選取後即發赤塔服務㈠軍餉每月給七角五分軍官至多月薪以七十元爲度糧食供給每日各發麵包二斤其服裝極不一致雖有多數發給新製盔式軍帽黃色呢外套者而著雜色破爛軍衣及便衣持各種舊式槍械者亦復不少㈠二道後青溝子鐵路附近堆集炮彈數千箱聞此項炮彈係歐戰時所購已堆集多年與該軍現用槍彈均不合膛已在陸續裝車運往赤塔存貯㈠雙城子火車站停有空車二百輛海參崴頭道後青溝子有一二千輛之多如用以運兵極爲迅速㈠近日後貝加爾司令部命令民間所養車馬俱應分期赴警區點騐蓋戳以爲徵發預備㈠海參崴自各國軍艦出口後只有日本軍艦日進號一艘仍泊該港（乙）財政蘇俄自革命而後百業凋敝歲收頓減加之支出浩繁殊難爲計於是謀出入均衡而有左之籌欵辦法㈠增加進口關係除糧食外無論可物無不從重徵稅即以水菓一項而論原値每布袋不過十餘元進口稅徵至四十元金盧布之多㈠設立國際貿易所商家如擬向外埠辦貨須預先呈請該所核准後先繳納貨物所値百分之二之稅金始能辦貨其本國有出產之貨則不准往外國購辦㈠國際貿易所新章此後向外埠辦貨呈請核准後須另將貨物全價一份繳存該所俟貨物辦到賣於該所再由該所加價售還原主該所不用資本即可獲利此章程因商家力爭尚未實行㈠設立保工會行工資保險無論何項工人限於三月二十三日以前赴會註册常年繳納所得工資十分之一爲保險費㈠沿海省一切烟賭俱已開禁烟館每家月捐五十元限用烟槍五支多則類推賭局每月捐銀二百元㈠外僑居留票自四元八角增至七元九角衛生捐及進出口之簽字費亦較前增加㈠赤俄現用銀洋以金盧布爲本位茲因現金不敷流通繳納官欵暫以日本金票及我國哈爾濱大洋票折用商家則以金票爲本位聞有自本年六月一日起發行新盧布以後禁用外幣之說㈠自遠東銀行（丙）待遇外僑情形㈠赤俄對於外國僑民最注意者爲日本人檢查一切極爲認眞㈠我國旅崴僑民原有數萬人現在約一萬五千左右雙城子原有兩萬餘人現時則五千左右四站現時約有四千左右而失業者尚居多數一因商業冷落海道來船稀少各種工廠多半停止無工可作一因該國工人抵制華工稍能自給者均已陸續返國現在崴雙兩埠以及四站華僑經營正當商業者約占五分之一餘俱係失業遊民該埠烟賭妓館均爲彼等開設警區對於此項僑民檢查甚爲嚴厲而對於正當商家則頗優待從不騷擾㈠華僑出境如由海道可以隨時登輪執照費亦由輪船公司代收由三岔口出境例須在車站起出口票票費金洋二元二角五分騐費金洋一元如由鐵路出境則困難實甚例須呈請郭米薩爾經其詢問調查在境内無曾犯法律行爲始能批准繳納出口稅十三元給照出境此種辦法手續旣感困難躭延日期亦多現在華人出境者率多先到四站設法賄通俄檢查員私放出境（丁）高麗人加入共產黨之踴躍高麗人之僑庽俄境者已全數加入共產黨各埠均設有機關三月一日爲該黨第四週獨立運動紀念崴埠結隊遊行者男婦老幼以及學生不下六七千人沿途演說廣發傳單言論澈昂痛詆日人俄赤軍派有馬隊保護並以軍樂爲其前導可見赤軍與韓人聯絡之感情也（戊）人民對於政府之輿論俄政府徵稅異當常苛刻如鄕民養雞一隻須徵稅五角並須繳雞卵十枚以此一端其餘可知矣故人民對於政府頗不滿意時有反抗之言論曾聞自伊爾古司來俄人云赤黨首領多係猶太人其種種舉動純係報復俄羅斯人主義又聞白黨中云赤黨軍隊因無餉可領不願服務現被收買甚多將來白黨一經舉事彼輩即行反戈此雖白黨鼓吹之言然亦有注意之價値也 
 
 

Page 8

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 9

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 10

 
 
第一萬八千零六十三號;中華民國十二年 西曆一千九百二十三年六月十號
星期日 * *國内要聞二 
[聯歡會代表孫烈臣反奉] [  隱]  
　　報吿榆關聯歡之情形 
奉直在榆關開聯歡會議事各報已有記載茲奉天正代表孫烈臣業於本月一日回奉是日吳俊陞·李景林·丁超·張學良·郭松齡·馬龍潭·等分乘汽車五輛徑赴皇姑屯車站歡迎聯歡代表道中塵沙頗大至車站共入歡迎室休息約五分鐘代表車至乃共登車車即開行衆一一向孫代表行禮畢孫請歡迎人員就坐但車中人多座少有二人共坐一椅者孫首問張總司令日來安好否次謂王孝伯省長囑致意問諸位好後即略述聯歡會情形云上月二十八日至山海關車方至當地人民歡迎者甚衆並鳴鞭砲黨晚由王孝伯設宴晚膳曾略間談二十九日本擬答席而地方人士亦欲擇日宴雙方代表我等以會之目的在聯歡不必多延時日乃改將三方合在一處在鐵路飯店聚餐地方團體代表亦與焉當時並無會議形式不過閒談將兩方以前之誤會解釋而已席將散時王孝伯吿余（孫自稱）云現雙方誤會已盡去前此經造謠者之挑撥宣傳兩方人民皆以爲戰事將至恐懼異常明日吾等歸時沿途縣知事及各團體代表軍官等有上車迎送者即可將此次見面後雙方已無誤會情形吿知大衆俾人民各安其業藉免紛擾余允之三十日下午八時兩方代表同時離榆余亦與王孝伯在車中作别余歸途因實行王孝伯之言帮沿途多停頓想孝伯亦必實行其言也陸軍整理處副監姜超六即留興城余亦在錦縣小作勾留遲至此刻方到語至此奉天關監督現充聯歡副代表關海淸氏由前節車至與衆行禮復就坐吳督問陸秀山來奉否孫答陸因臨時稍受感冒未來是時孫擬即赴大帥府召集王省長楊總參議及各上級軍官開會報吿免爲多次之報吿且省向衆商開會時間張漢卿主張先至整理處晚飯然後同至大帥府吳督首先贊成遂定議時奉榆局長柳昌年入與衆相見而車已抵站乃相將下保甲總辦子濟川等已迎於車站即分乘汽車入城此爲聯歡會議之實錄外傳條年如何妥協和議如何進行等等則未免傳過早耳 
[洛吳援粤軍離贛] [  公嚴]  
　　軍閥之賜贛人之幸 
請願代表可緩出發江西各公團前以豫樊匪軍假道過贛車站駐地附近十里以内商民大受騷擾滸灣李渡豫軍常師先後譁變省垣大震一夕數驚而樊軍在贛搶案迭見懼爲常師之續屢開聯席會議電訴保洛請撤樊軍並阻再派豫軍入境因一紙空文不足感動軍閥復議决派代表赴洛請願五日下午各公團在商會開第三次聯席大會討論代表出發事省議會適接洛吳復電並無續派援軍當即交衆傳觀討論結果各代表暫緩出發先電洛吳道謝當開會時議會非正誼社員徐文輝盧日藻章國華趙惟仁等以正誼社員歐陽莘等不經談話會手續擅自函推代表來會申訴大衆詆歐違法此關公益大事乃議員細故忿爭仍復不改滋可怪已茲錄洛吳與公團來往電如下（吳佩孚來電）省議會轉各公團均鑒陷電奉悉豫軍過贛已切電負責嚴加約束業於勘日電復矣邇來並無續派援軍之事知注並聞吳佩孚冬（十公團謝電）洛陽吳巡帥大鑒冬電遙傳仁言利溥旣感且頌大獲民心吾贛匪刦兵災幾窮呼籲正擬公推代表痛哭陳言茲悉不派援軍自可暫停出發天心悔禍民意從同保境息兵和平統一竊願我巡帥挽回刦運提倡而鼓舞之豈惟垂死贛民馨香禱祝已也翹瞻北斗鳴謝同深不盡所懷惟希鑒納江西省議會自治籌備處省雛能會南昌總商會省農會商會聯合會贛事務所商帮協會銀行公會匯劃公所錢業公會曁紳商士民等叩微 
　　贛南援軍開防南韶五日晚不上警廳報吿樊軍開往贛南輸送竣事省垣僅設樊統領留守部城廂内外已不見樊軍蹤跡惟據上游來人言春漲流急小輪入夜向不駛行樊部不良分子於停輪處輒藉散步購物爲名四出淫掠軍署有令熱鬧縣鎭不准停船而窮鄕僻壤則遭刼矣又五日贛州通信方本仁鎭使奉命督師出防南韶已於二十三日出發援粤軍爲第三九兩混成旅及近畿一師之一旅輸送卒數千蔡部旅長楊以來（以德弟）代理鎭使道尹陳俊參贊軍務（陳因與贛南瑞金知事陳俊姓名相同特自易名方贊）聞駐閩周蔭人十二師奉洛吳令將由汀杭經贛援粤大約將如北軍入川辦法以後永遠派軍駐防粤省如當地發生重大事故即就近取代贛南近頗安謐洪兆麟有電與方軍請通力合作期以旬日驅走孫文云 
[九江雜訊]  
　　江西全省墾務局令委章甫調查九江星子兩縣官荒現章已行抵九江會同縣知事出示如有已墾未墾各種官荒山地本月内迅速來縣請領申請書塡報以憑復勘飭令遵章繳價承領 
　　九江縣知事張鳳瑞前奉省令續募十年短期公債飭速勸募解省曾經邀請各界到署磋議未得要領茲聞商會昨爲此事聯合各團體開聯席會議僉以去歲八二兵變元氣未復加之迭次火災損失極鉅續募債欵無力擔任一致主張援照贛南一帶成例用地方各團體名義函請縣署轉求豁免 
日來盛傳陶家瑤將來贛蒞任此間拒陶公民團羅綱紀徐庭　劉公簡等日在江邊中和棧會議抵制方法並逐日派人携帶陶氏相片分赴上水輪船嚴密查訪藉防陶氏潛行入境預備陶氏登岸後先以婉言開導拒其入贛如不聽即逐出境外 
　　九江平糶局原定六月一號開辦嗣因食米趕辦不及改爲八號開糶惟辦來之米已减半稅照本售出每石僅能比市價少數百文外間議議論多謂此項平糶並非加惠貧民實係惠及一二無賴之紳董耳 
　　九江勸學所長徐庭蘭因節關在邇各鄕私立學校十餘所要求發給津貼三中學生又要求補助義務敎育經費而學欵支絀無從籌措特請假一月以避難關其職務由勸學員馬祖楨代理 
[皖財政可望渡節]  
　　舊曆端節在邇各機關之赴財政廳索欠者日必數起其中尤以敎育實兩費爲最緊迫胡思義逢人便吿端節前各機關均發一個月即就一個月計算非五十二萬元不可軍費不與焉欵從何來當然借貸初次電請蕪湖中國銀行行長劉桐來省劉覆准來惟積欠太多尚未還淸借欵萬辦不到此電到後胡思義及各機關均甚着急惟劉行長抵省財廳長之歡迎省長之請酒弄得情面難却不得不就範圍始而提出向中行商借六十萬劉堅不認可又請交行行長陳先舉三方面協議先要求中行担任七成交行担任三成惟省政府積欠中行借欵一百餘萬未償欠交行僅十餘萬再四磋商改爲中交各半允借六十萬元除扣還何炳麟任内墊欵十五萬元外其餘分期交欵節前僅交廿萬元議定後中行劉行長赴南京向總行陳明劉動身後吕調元胡思義均欣然有喜色以爲各縣縣之解欵稍爲嚴催節内卅萬尚有把握詎劉自寗來電總行祗允担任三成交行須担任七成方能辦到不得已又與交行商酌幸交行積欠無多尚邀認可否則此一筆借借欵勢將破裂昨日省公署往寗之代表洪孝思亦有電到省請胡廳長親自到寗訂立借欵合同聞簽字後尚須由胡携赴蚌埠由鳳陽關監督汪彭年簽字因此項借欵係鳳關担保本月五日下午胡思義已乘輪下駛大約節關可以敷衍過去矣 
[粤東北兩江最近之戰訊]  
　　北江北江近又發生戰事聞南下北軍約有一師之衆滇軍楊池生經派砲兵開上距周田二十里之大橋駐守連日省韶火車每停止儎運客貨以備運兵之用四日晨五時兩軍前哨曾在大橋接觸劇戰數小時滇軍頗佔勝利奪獲槍械十餘桿死三人傷十二人北軍死傷則尚未查悉而滇軍軍官隨有電吿楊希凉閔謂此次雖稍獲勝利但據探報李易標所部之沈軍擬由翁源出河頭欲截斷省韶之交通沈榮光部亦將由懷集出英德楷所部第一師即日返省轉往馬壩英德河頭一帶駐防又調劉震寰所部之第二梯團前往連江駐守以防連陽二處之沈軍侵入現梁劉兩部經已開拔北上矣 
　　東江許崇智自退出揭陽後即率王懋功許濟張文達丘鴻鈞等部約四千人分向豐順湯坑畬坑往梅縣蓋林虎所部粤軍自攻下梅縣後已開往三河壩沿韓江而下潮安許知興梅方面無兵扼守故欲入梅縣以圖下攻潮汕也林虎已親率黃業興王定華等旅由溜隍高陂追擊復命黃任寰黃鳳綸兩部由興寗附近兜截許軍乃分爲兩段前爲劉志陸所部次爲許軍又次爲黃任寰黃鳳綸所部又次爲許軍又次爲黃業興王定華等旅許軍因是首尾不能銜接致爲粤軍所擊敗二十七日林軍遂復入梅縣且聞是役許軍旅長王懋功爲林軍擊傷脅部且被俘獲軍士初未識其人後爲林虎參謀龔振鵬所見龔與之相識高呼曰東臣（王懋功字）汝乃在此耶王聞之大哭於是衆始知其爲王懋功云林軍入梅縣後又向興寗追擊二日亦攻入興寗統計此兩役除王懋功外尚俘團長一名營長三名其餘官長兵士尚多繳槍逾千而戰争頗爲劇烈林軍傷亡亦不少許軍餘部現向五華方面退去林軍仍跟踪追擊云 
[浙敎廳呈報縣敎育局組織法]  
　　浙江敎育廳昨爲擬定縣敎育局組織法事呈省公署云查縣敎育局規程除條文疑義及經費等節經職廳呈請鈞長咨部解釋在案應俟復到遵辦外所有局與董事會組織依據規程應視地方敎育繁簡情形酌定茲查浙省各縣所有公私立校數多寡不一即敎育發達情形繁簡各異惟初級小學前經定有各縣應增國民校數分年支配表自五年度起至十四年度止是各縣校數方在繼續增加未能據目前情形遽然定其繁簡應視增設齊全後校數多寡定爲比差兹就現時各縣已有校數並以分年支配表所定截至十四年度止應增而尚未增設之校數酌將各縣學務定爲三等六級設置敎育局局長以下員額多寡依等級支配將來學務發逹仍可按等進級視學一職所以視察學校設施指導各科敎授職繁任重改舊制於縣視學外尚設有巡迴指導員茲爲劃一敎育行政系統起見自應將此項人員歸納於敎育局而統稱視學故視學員額除三等二級敎育局外皆有二人以上至多四人實已較舊制大縣三視學二指導員小縣一視學一指導員爲少舊制勸學所本有勸學員今則通稱爲事務員除關於調查學校之一部分事務應劃歸視學辦理外其餘勸學員掌管等項統應歸事務員辦理故其員額須併舊日之所員庶務會計書記各員計茲擬定爲由二人至四人仍較舊制爲少此擬將縣敎育局規定等級與支配員額之辦法也查舊制勸學所長縣視學指導員等俸薪過薄極難羅致人才實爲地方敎育不能進步之根本原因現在改革伊始亟應力矯其弊帮擬一面將敎育局員額比舊制減少以資　節一面將各員俸給稍事增多以勵有功惟俸給標準仍應顧及地主富力與生活程度浙省各縣應分三等地方財力不同即生活程度各異故各員俸給仍擬於各等局缺視各縣分等次以爲比差至視學公費及局中辦公等項即由各縣自行酌定此擬定縣敎育局職員俸給之辦法也再縣敎育局董事會定爲五人或七人九人亦以地方敎育發達情形爲斷茲擬定爲一等局九人二等局七人三等局五人所有縣敎育局與董事會組織辦法理合擬定等級標凖員額俸級等表備文呈報仰祈鑒核示遵以便規定各縣局缺等級表令飭各該縣趕速遵辦謹呈 
[盧永祥電促制憲（續昨稿）]  
　　曩者永祥覆雲南唐總司令鹽電謂自治問題應由國會從國憲上解决湖南趙總司令亦有同一建議經兩院談話會决定復電採納見義勇爲同深欣慰第集權分治各走極端易滋流弊聞諸政哲學彥之緒論謂必須國權省權調齋均衡始能鞏固國基貴會所擬之地方制度允符斯旨稔知諸君子目營八表計在百年决不爲浮議所震撼何勞鰓鰓過慮所以不肯默爾者証諸年來經歷所得分權自治實爲必要浙省地處偏隅未被兵禍故地方事業不後於人可見人民各有本能無擾即是福利張皇武力固係和平罪人集權萬能亦是民治障碍嗟彼昧昧良可哀矜如天之福憲典吿成俾吾民自治基礎得有國法保障永祥亦得早釋仔肩藉藏愚拙此則諸君子所賚予之榮幸而昕夕馨香禱祝者也敬攄愚忱不盡縷縷翹跂德星勿閟金玉盧永祥齊印 
[杭州快信]  
　　各法團聯合會定十日下午開理事會討論對付長沙日人行兇案 
　　省議會第三次臨時會七日開會後每次流會温屬議員因鄭邁等有賄賣案嫌疑相约不出席 
　　温屬省議員鄭邁等賄賣緝私營長）係六千元（敗露後發交地檢廳拘訊現鄭等及同案之高審廳推事章肇修均在逃章之家屬已被扣留尚有省議員王某亦將牽及 
　　賄買緝私十一營營長）駐温州（之温州人潘維揚及過付人章厚漢現經督署軍法科解送杭地檢廳歸案審理將組特别法庭或移轉鄰省審辦當章推事肇修脱逃時事前有前嵊縣王知事及省議員王侃雇用之包車夫蔣太生王開林因通風嫌疑均被拘押 
　　人有私刻杭總商會圖記向財政廳控訴閘口統捐局長鍾寅營私舞弊現該會金會長已函請警檢兩廳嚴密查究 
　　新敎育會長張乃燕已就職十日開評議會籌備歡迎　　杭城錢攤業公會十日下午假杭縣縣議會開成立大會並公决劃一市價問題 
[南京快信]  
　　國民對日外交會定今日下午假學生聯合會開會磋議訂定檢查劣貨妥善方法共策進行 
　　水警廳長趙會鵬電省署現届漁汛恐有海盜勾通漁船夾軍火及各種禁物已調策電大雅二巡艦開赴外海一帶嚴密查巡 
　　寗垣各公團電棗莊陳温請將被擄華票與西票一律營救並轉商魯當局許各慈善團接濟飲食藥品勿再阻止 
　　韓省長前委王淸濤赴棗莊調查匪情刻已回省報吿　　海郓杜總司令以午節在邇昨電京請速發各艦欠餉　　省署派派赴蘇松大等屬考察自治兼籌畫村制委員戴忠駿·徐海兩屬委員徐嘉法·均已回寗陳述施行村制意見 
　　敎育廳長蔣維喬在江北各屬視察學務完竣已於八日返寗 
　　公濟公典房屋房主迭次要求加租由該典經理承認常年租金一千二百元）較原租加十分之二（議定五年内不得再加韓省長已咨請省議會追加預算 
地方通信 
[金山]  
商會電請取消貨物附稅南京江蘇全省商會聯合會蘇省事務所全省各總商會各商會各報館各法團均鑒本會今日上江蘇韓省長代電文曰近見報載財廳有籌議貨物稅附加一成爲彌補敎育預算短絀之說消息傳來同深駭詫查此項附稅上年省議會議决展徵一年各縣商會以近年商業凋敝不堪再加擔負奔走呼號幸未實旋今者舊事重提乃易一年而爲常年層捐疊稅吸髓剝膚公係蘇人目今蘇商狀况如何擔負如何想早在洞鑒之中乃體恤維護之未及而復重加朘削商力其何以堪敢爲衆商呼籲伏乞鈞長飭下財廳將貨物稅附加一成之議立予取消以恤商艱而維商業不勝廹切待命之至金山縣朱涇鎭商會會長彭維城曁全體商人同叩歌印（致財廳長文同） 
[松江]  
　　修建街道之進行西外大王廟西至塔橋之大街年久失修每逢天雨不堪行路刻經熱心公益之朱竹亭張省山二君等發起捐建大約須費四千餘元除朱君獨捐千元外餘由各富紳分認擔負如再不敷請提公欵　下貼補刻正一切着手進行云 
　　選舉典業會董七日下午各典業代表在縣商會投票選舉典業會董後八日十午開票結果張福孫得六票當選爲典業會董聞選舉會長之期當亦不遠矣 
　　家政研究會開會紀松江家政研究會於九日下午二時在城内公共體育塲開第四次大會預請黃任之君來松演講黃君於二班車偕同夫人及妹自杭州來先由招待員導往體育塲午膳後應省立三中之請先往演講二點鐘始回塲家政研究會乃即振鈴開會先由主席陸規亮報吿會務次爲恒德女生表演新舊家庭之利弊再次爲育嬰堂第一三四五幼稚園學生戲及七齡童朱冰兒說國事之危險至此爲名人演說乃由主席請黃登台衆鼓掌歡迎黃君演說略謂現在中國已至民窮財盡之地其故皆由中國人崇尚奢侈如穿衣一項日奢一日前天在杭與友人說起現時社會經濟日益艱難在二十年前敎書之薪俸每年不過二十四元現在僱一老僕月薪須至二元半生㓉程度已增高許多社會經濟旣如此共艱則家庭用途自當節儉人人必須出向社會做事如烟酒賭博必須革去上海家庭日新會有三項要旨一不許賭博二不許吸烟三不許飲酒每逢星期開會成立至今已有四年會務亦頗發達若各地方人能大家出來做事先把家庭做好聯合起來由十家二十家聯至一百二百家推而至於一千二千家各地都組成家政研究會將家庭整理淸楚然後再整理國家較爲切實且家政整理非難只須淸潔乾凈舊之不合者改革之新之適宜者舉辦之而已我意讀書學生之新夫婦可做一模範出來給老年中年輩看看庶使舊家庭亦知所改良最好在新婚後由會内派一人去請新夫婦組織新家庭並對彼說明逾三月後再派人來研究是否已組織盡善以促其進行松江地方已有婚嫁改良會非常之好蓋入了此會一切都可省儉果能人人節省也不至於民窮財盡國事亦就有可爲矣云云並由羅翼卿承遠軒朱鶴孫等相繼演說末後爲各會員研究會務隨用茶點而散黃偕夫人等搭晚車回滬 
敎育員如集緊急會松江市小學敎育員聯合會爲重行檢定事八日下午發出傳單云敬啓者頃接本市第八校第十校敎員姜伯銘姚昌宗二君函稱我松此次檢定敎員事須仿照上海辦法請開臨急會議討論一切事關敎員本身問題本會礙難漠視茲定此星期日即六月十日上午十時假敎育會開緊急會議務希撥冗惠臨共抒卓見是盼 
　　孤兒院擴充消息松江孤貧兒院向有學額八十名敎養兼施近因社會生計日蹙孤貧兒之報名候補者日益衆多茲經該院朱鶴孫院長召集董事會議决擴充將學額增加二十名合爲一百名以資普及並擬於下學期起開辦木工科將年長學劣之畢業生納入此中學藝俾出院後得在社會上獨立生活云 
　　鹽警慘斃之報騐奉賢南橋袁浦塲署分駐松屬柘林鎭之鹽巡警官朱大斌於本月四日因公差遣警弁楊小木賫送公文至袁浦塲署投遞回來道經新市附近副七圖馬家橋地方不知爲何人謀害慘死河中翌日發見屍身即認明穿有鹽警服裝乃該圖地保竟視爲路斃報經該區警官呈奉縣署委派沈巡官帶同楊文雄下鄉檢騐指爲落河身死詎正備棺成殮間鹽巡警官朱大斌及死者之母聞信前來見屍身之上傷㾗斑斑何得指爲落河身死當即呈請縣署重行檢騐故由歐知事於七日下午帶同正身檢騐吏楊祥生親　下鄕騐得已死楊小木委係被毆後落河身死無誤當即塡格棺殮諭令緝兇究辦 
[蘇州]  
　　小學敎員反抗重受檢定之繼起吳縣第一學區敎職員研究會公啓云啓者茲接勸學所通吿云丑年期滿之敎員須一律重受檢定查檢定小學敎員本爲愼重師資杜絕濫竽起見前五年旣受檢定之各敎員如五年之内不能稱職敎育行官廳及地方辦學人員早經解去職務今旣任職至五年是明明認爲稱職矣何以必需重受檢定方爲合格如謂需有省縣視學兩次以上優良評語方爲有効事實上斷難辦到即縣視學視察各校每年亦不過一次每次視察時間至多一二小時 
一校之内敎員多至十餘人少亦三四人視察時何能徧及旣未遇見當然無評語若因是而認爲不合格殊不公允縣視學已如是省視學更無論矣省視學視察區域較廣即使到一縣視察亦不過抽察數校以同人等所聞竟有擔任十年之敎員而亦未遇見一次者即使曾受省視學視察而時在七年七月之前或在十一年度之内前項評語旣失効力後期評語未見發表若亦因是而認爲不合格豈非不平之尤甚者耶更有進者重行檢定暫行辦法對於第一届檢定第十四條第四欵資格之各敎員非有省視學兩次以上優良評語者不得爲正敎員此項條例尤屬苛刻查第一届檢定規程具有第十四條第四欵資格經檢定合格者准充國民學校正敎員助敎員專科敎員並准充高等小學校本科專科正敎員或助敎員是前五年認爲國民學校正敎員並得兼流高等小學校正敎員今因學制變更取消其正敎員資格降而爲助敎員認可於前取消於後殊無理由足以服同人之心重行檢定之嚴酷不平若此實令人不得不繼起反抗而表同情於上海之小學敎職員也 
　　市公所會議紀蘇州市總董蔣季和爲蘇州公園圖書館籌欵事特於八日下午二時在市公所開會到各公團各機關代表等二十六人經衆公决添車籌費辦法如下㈠闢門後實行添車㈡添車數目准以七百輛爲限城内人力車公會占優先權計二百輛其餘五百輛由城内外二十三市民公社均攤每市民公社占二十輛共計四百六十輛凈餘四十輛二十輛議歸蘇州救火聯合會二十輛議歸蘇州女子慈善團馬郭桐先適合七百輛之數㈢所收添車特捐每輛六十元此項特捐四十元歸蘇州公園圖書館支用其餘十元係市公所原有特捐應仍歸蘇州市公所又十元亦撥歸市公所作築路造橋之用茲附錄蘇州圖書館内部規劃處來函如下申報館台鑒逕啓者圖書館敎育占近今敎育中重要地位本邑各界人士有鑒於此在舊王廢基籌劃興建圖書館及 
公園事已歷數載嗣由奚公蕚銘捐銀各萬餘无建築館屋於公園内業於去冬落成全館計分三層面積共一二三二五方呎足敷應用近爲籌備進行起見特設敝處於館内專事規劃一切設備事務以及募捐圖書等伏思圖書館學術在吾國今日甫經萌芽同人等亦少研究素仰貴館爲學術研究之得思潮之先進尚望鼎力鼓吹輔導進行爲荷如蒙惠贈圖書尤所盼切并懇常賜敎言以匡不逮則同人等幸甚敝館幸甚 
　　闢門建橋之進行闢門籌備處以建橋闢門工程亟須分别進行因聘省立工業專門學校土木科主任敎員沈賓顏曁該校畢業生彭頌謀二人於昨日起前往北寺後内城河一帶測量以便估工建造是日會同往勘者有龔賡禹湯蕙如蔣炳章顧則范沈鴻揆等數人云 
[常州]  
　　龍夫急公捐軀城西早科坊九日晨三時許忽傳火警各區洋龍各坊廂水龍均馳往施救歷一時許始得擈滅事後調查計焚燬骨牌店及居民朱體仁等三家鈎倒紙紮店塑佛像店二家當火勢盛時保安救火會龍夫王金玉金得生王金表三人奮不顧身勇往灌救致王金玉被倒屋壓斃金得生王金表燙有重傷除已王金玉屍體厚殮外所有受傷者立即舁赴醫院救治云 
　　電燈公司擴充營業武進振生電燈公司開辦已歷十年營業異常發達近爲擴充營業特壛加股本爲六十萬元更改名稱爲武進電氣廠股份有限公司呈請交通部備案並給照營業昨奉批云呈悉查該公司此次補報圖書尚無不合應准換給執照以資繼續營業惟該公司路線由市區達至鄕鎭者頗多應將線路建設及配電情形繕具說明書連同所添新機各項工程辦法及廠内機器配置圖並抄錄購機合同於工竣時一并呈報查核除分咨外合將電字第一百十六號執照隨批并發仰即遵照具領此批 
[無錫]  
　　小麥登塲愆期時在芒種爲小麥登塲時期詎連日天陰田中積水不去農人不便收刈如天再不放晴恐將霉爛出芽矣 
　　北塘西街火警本月八日下午九點半北門外北塘三里橋西街高源昌米行後屋不知如何失火霎時冒穿屋頂未幾延燒左鄰高同昌荳餅棉子行全城救火會聞警紛紛到塲灌救至十時餘始行撲滅計共焚去兩家後屋三間損失甚巨云 
[揚州]  
　　敎職員會議紀江都學校敎職員聯合會於七日下午假勸學所樓上開緊急會議共到六十餘人議决案如下（一）催請勸學所秉公辦理宜陵學董倪伯符吞租案（一）限勸學所於本月十日前給發全縣五月份敎費以濟各校端節之需（一）推沈少希編配會員輪流値管會中職務以重會務 
　　興化縣改代爲署興化縣知事張景祜在任病故省委該縣承審員饒霆武代理已經兩月茲韓省長以饒尚稱厥職特令改代爲署以重責成饒奉令知已於日前接署分别呈報查照矣 
[鎭江]  
　　道德會開會紀鎭江世界道德會總部於五日午後三時假車站琴園地方開第一届常會並舉行職員就職禮共到有一百餘人鳴鈴開會後以公推曹麗青爲臨時主席報吿開會宗旨報吿後即由苦兒院學生奏樂全體職員行就職禮先向會旗三鞠躬後向國旗三鞠躬最後向來賓一鞠躬禮畢奏樂由到會全體起立閉目祈禱祝世界和平願道德光昌祈禱約三分鐘即由金殿英·茆瑞人·胡新畬·朱秀恒·童仁甫·王碩如·季天同·褚潤庭·夏震旦·王愷臣·王霽芬等多人演說後奏樂攝　影茶點散會時已六句鐘矣 
　　敎育行政會議丹徒勸學所近因敎育問題亟待解决者甚多特定本月十日召集大會討論昨已分函各敎育行政人員曁各校查照矣 
　　崇德校添築新舍揚中縣崇德學校開辦以來學生發達原有校舍不敷應用現正籌募捐欵建築新校舍添加商業科現聞已有王紳等允助半數云 
[淸江]  
　　組織家庭工藝傳習會漣水縣唐慕汾朱棨等近見人民生活程度日高特發起組織家庭工藝傳習會專以養成老弱自食其力爲旨敎以編織草帽辮·紡紗·織布·及製花邊·髮網·等工藝已在漣城章化寺設立總會招收學徒不取費用並在淮揚道署呈准備案矣 
　　淮海麥收不佳淮海一帶近曾連起大風兩日而淸晨之頃空中又降有一種似霧非霧之物（俗名爲　）已非一次據一般老農云該物最爲麥害凡漿質未乾之麥粒偶爾沾染立時枯秕不能發生充量之澱粉以故兩屬麥收大都莖多粒少回憶一二月前雨足郊原麥苗暢茂時殊不料其結果若斯也 
[湖州]  
　　發現被殺女屍之訊究北門外市陌路潘公橋河中前日發現女屍一具年約二十歲胸腹胆露四肢俱無面目糢糊慘不忍覩後由該處附近停泊艒船中之江北婦人出認謂該屍係伊之女前已病故柩停於野因屢經風霜以致碎裂故屍骸暴露四肢均被犬囓屍體亦爲𠼫拖河中是以浮汆於此等語嗣經該處陸姓遣人打撈於岸代爲棺殮不意事經數日忽有某甲向庭控訴聲稱該屍係彼親女曾　於現代棺殮之陸姓家爲婢不知何故竟遭慘殺請求申雪云云旋經秦檢察官率同吏警馳往檢視驗得該屍生前四肢確被利刃割落然後棄屍河中顯係暗殺無疑遂傳陸姓家人略加訽問據稱前曾確向某甲購婢一名乃於今春捲欵潛逃當時四出追尋卒因逃逸無踪迄未訪獲並無暗殺情事云云聞檢官業已飭派暗探多名分赴附近各處訪問嚴行訽究云 
[嘉興]  
　　鄕民指控天賑縣屬王江涇海字菜字諸圩連年風雨爲災由該區陳自治委員呈報官廳撥欵辦賑在案現該處鄕民陸炳忠等指控圩甲顧大和吞賑已電省禀控矣原電如下杭州張省長鈞鑒官紳辦理工賑原期救濟災黎本邑恩三莊菜字圩圩甲顧大和歷來經手賑欵盡飽私囊未發分文圩人憤激本年圩岸未培掫土轉瞬霉汛泛濫堪虞萬一潰隄誰司其咎除呈請嘉興縣公署安追外伏乞飭縣依法辦理無任公感嘉興縣第四區恩三莊菜字海字圩民人陸炳忠李鳳山蔣壽發沈寳發叩 
　　菜油蠶荳均見新菜子見樣多日各油坊備欵收買製造新油榨折尚佳刻下新菜油已見樣惟因銷路未暢價尚看疲三五日來已跌去元許蠶荳亦已於前昨見新惟身骨甚潮不能久藏來貨亦未暢旺行家已無貨應市故喝高收買價格現市看頂每石六元左右日後可望跌落云 
[漢口]  
　　黃河橋行車安全之通吿京漢鐵路管理局以外間喧傳黃河鐵橋危險行人視爲畏途營業受其影響特通函各機關云查工程定例須有保固若干年年限非謂一届期滿即有危險之虞本路黃河鐵橋雖已過保固年限然以本路歷年對於該橋修養格外愼重逐日派有專員監視列車經過速率又復測騐水之漲落沙之流滯於必要時即加塡石塊以資防護迄今毫無發生危險之朕兆行車安全猶如昔日云云 
 
 

Page 11

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 12

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 13

 
 
第一萬八千零六十三號;中華民國十二年 西曆一千九百二十三年六月十號
星期日 * *本埠新聞 
[黎黃陂有被逼出京赴津說]  
　　苦力包圍公府軍警一律罷崗 
國聞通信社云據某方面昨午得北京急電京師軍警於昨日一體罷崗並有人雇苦力數千作爲公民團包圍總統府黎元洪有於昨晚出京赴津之說云 
[萬國運動會明年在法舉行]  
　　第八次萬國運動會將於明年五月在法京巴黎舉行本埠葛雷博士已接得該會正式請柬延請中國加入大會節目爲五月十三日至十九日美或足球錦標比賽五月十五日至六月九日英國足球錦標比賽六月二十一日至二十九日射擊錦標比賽七月五日至二十七日其他田徑游泳錦標比賽博士業已答復謂中國將盡全力以助各項比賽苟時勢所許可派代表參與云 
[納稅會今日舉行常年大會]  
　　在總商會議事廳 
公共租界納稅華人會定今日上午九時三十分在天后宫橋總商會議事廳舉行常年在會並定下秆一時起投票選舉改選滿任理事九人本届籌辦選舉事項均由該會選舉委員會主持辦理截至前日止已將各項手續辦理結束總計本届報到具有選舉資格者計一千三百八十九人具有被選舉資格者五百七十一人選舉票入塲券等已於日昨直接郵寄選舉人本届選舉手續非常愼重故另附有選舉須知以備參考預定明日上午十二時截止投票下午一時起開票已函請許交涉員届時蒞會監視並請定總商會各同鄕會等職員爲糾察·檢票等職員大會主席亦已由該會委員會推定副理事長方椒伯君充任云茲將開會秩序錄下㈠開會㈡主席致開會辭㈢書記長報吿會務經過㈣華顧問報吿顧問部經過情形㈤選舉委員報吿籌辦本届選舉經過㈥報吿帳略㈦攝影㈧散會 
本届選舉各路商界均極注意南京路昨發通吿云逕啓者近年來界内市政發展交涉日繁華顧問之職責亦日重納稅華人會爲選舉華顧問之機關納稅會理事皆爲候選顧問之人材是以欲謀界内華市民之福利必先注意於該會理事之選舉本會上年曾創行公開運動之方法收效頗宏自當賡續茲該會已定本月十日在總商會舉行常年大會並改選滿任理事務望本路各商店届時親蒞該會投票選舉切勿放棄權利是爲至幸（亦可由郵局寄送惟十一日中午以後收到者無效）茲將本會七日職員會議公决提出之候選人九人姓名列下敬乞博採輿論擇尤選舉實深盼禱又文監師路商界聯合會提出候選理事姓名錄下聶雲台·穆藕初·陳光甫·吳藴齋·袁舞初·余日章·簡照南·又南北浙江路商聯會通吿本路及各會員原文錄下本路遵納稅華人會調查手續開報選舉人及被選舉人名册已荷該會照章分給被選名單多份茲將本路所開報之被選人姓名登報布吿以公選政葉山濤·葉汲三·郭標·劉錫基·楊輝庭·陳永霖·黃楚九·陸錫侯·姜炳生·裘國樑·蔣榮夫·林仁玻·高耀庭·馮蓮堂·李謀道·華麗生·范旬如·沈杏生·章安生·王理信·王椒生·王萬雲·王道生·陸雲青·孔聚勝·郁敬之·孫鏡湖 
[臨城事件之昨訊]  
　　仍無進步 
聞蘭亭之報吿函總商會接赴臨代表聞蘭亭函云會長先生大鑒逕復者弟抵棗後曾由馮孫二君先後函吿諒邀台鑒頃接四五兩日大函均悉麫粉與食米刻尚未到葉惠鈞君致少山函所說極是業已照辦華子翔之函俟衣褲餅乾到後即轉錢光裕調查明白後再復今日接孫美瑤等來函允先釋華票若干邀江馮二君入山面領二君今晨赴濟謁田弟與山中向未接洽故請孫籌成君出面復以一函謂俟江馮二君反棗後即設法入山蓋孫君在此已久曾與下山之匪代表會面多次以較熟悉至江馮二君赴濟宗旨因此間當局對於人民代表不甚重視且甚妬忌昨日往謁兩次均未接見故特面詢田督對於華票究抱若何主張也云云 
　　潘冬林之報吿函美倫里商界總聯合會代表潘冬林君六日由棗莊寄來快函云今日（六日）收至貨物五件連日官匪接洽頗有進行武官團已於昨日動身山中各票據陳鎭使曁匪代表孫濟二人云均極平安有可不日放出云云此說果確則此行不虚矣弟當兩匪代表回山時曾付渠本會名片兩張請代慰中外各票當蒙允許此間辦事諸多困難日來自盡其力向各方接洽期以早達目的而盡一己之心力而已現在同車有上海夏小谷君·沈鑑良君·及被難家屬馬君等頗不寂寞然官塲對於華人之來營救者視之淡然惟極力恭維外人會中如有被難家屬前來詢問者請轉知渠等直向棗莊中興煤礦公司内第八百零四號車接洽可也云云 
　　紅會所接之報吿本埠中國紅會總辦事處接救護隊六月七日來函云茲由山上匪首上午十一時送到一函令本隊一二日内進山救療病人本隊當繕回函致原手帶轉該匪來函並本隊復信一併抄錄附奉至請台閱倪醫生有恙未愈餘事後陳敬頌善安救護隊謹啓（匪首來函）紅十字會執事先生大鑒啓者邇來節届炎夏天氣酷熱山中中外客票及吾同人等因感時疫病者甚多貴會原以濟世爲心活人爲急務祈大施慈悲不辭勞瘁於一二日内大駕入山速展仁術扶危救難則同人等感戴無旣矣餘不多陳鵠候光臨並請夏安孫美瑤周天松郭琪才同啓四月二十二日（醫隊復函）逕復者頃奉大札藉悉一切本隊自至棗以來履擬入山救濟並診諸君及中外客票疾苦詎料均被官廳阻止未達目的現通電當局嚴重交涉俾速放行以慰諸公期望專此奉復即請台安紅十字會救護隊啓四月二十二日 
　　紅會救護員之函駐棗紅會救護隊員昨致某醫生函云前函諒達前夜）六號（有山中匪代表孫漢傑二人來會與焦倪二醫生及商會３代表馮少山等坐談良久據該代表云，山上所有之外票俟彼等編製成軍後自當完全釋出至於華人方面新舊票尚須待價而沽有云要一百萬究竟若干暫不能定直至夜半匪代表始去昨晚弟之友人來院談及官塲聚會時山東帮辦軍務鄭士琦·與徐州鎭守使陳調元因收編匪人事大起爭端時與會者有吳長植師長·有山東第六旅長何鋒玉曁總統府顧問西人安迪生時安氏即操京語大駡謂你們中國亡就亡在你們這做官的手裏我乃外國人却很願爲中國帮忙恐怕中國亡國可惜你們者是中國人却不肯帮中國忙云云一般官僚被駡浰敢怒而不敢言此乃昨日在鄭帮辦花車上之趣事亦中國之傷心史也云云 
　　吳佩孚復總商會電總商會鑒支電奉悉熱忱極佩迭經切電田督對於被擄中外人士務須一律營救田督身負全責必能實踐原議盡力辦理吳佩孚虞 
　　穆安素自匪窟來函穆安素律師於被擄第三十三日（即六月七日）函致上海其弟小穆氏中華通信社譯其原函云近報載我等於二三日内即可釋放此爲無稽之談然此事若不嚴理交涉我們被囚者其勢將再有數星期之久今晨匪首來見與余云㈠現在我們專候北京政府及曹錕吳佩孚之答復由安迪生帶來㈡我們專候收撫手續完畢㈢我們等候所要求之餉項問題從速規定㈣我們專候所要求之保證人問題即行辦妥俟以上條件完全滿意後約二星期内或可了結云惟此間誠與地獄無異而四面防守之匪徒者患痢疾有二匪病勢危險其一爲患極易傳染·勢甚猛烈之梅毒尤可恨者匪等輙將我等所用之手巾·茶杯·玻璃碗盞亂用并將我等瓶内之水狂飲又已我等之枕頭抛擲爲戲故我等實不能再長此與匪徒爲伍而蚊蠅叢集尤不堪其擾余與沙魯門均有病昨日余之熱度升至一百零三度現在中國政府全注意於政治問題上而使我等受苦可惡孰甚上述各情望吿之他人以謀此事早日解决云 
　　夏小谷吿被難家屬本埠中華通信社昨接夏小谷君自棗莊寄來敬吿被難家屬一文爲錄於後啓者鄙人此次到棗莊抱有兩種責任一則對於營救被擄諸人擬會同各團體協力進行一則替被難家屬要求當局設法安置今已探實官匪交涉頗順連日已派多人入山編造人名册一俟事畢即由武職大員前往點名編成隊伍與中西各擄同時放出并已與各團體商定如果有被難家屬前來者不妨請到棗莊中興公司内詢明八百零四號車上與在車諸同人接洽當爲安插本車上常駐有紅十字會·總商會·及各團體之人在此接洽與新醫院互相呼應惟鄙意擬請被難家屬可以無須再來因到此在臨城過車至棗莊站時曁無車子路又遙遠天氣極熱更難問信此處人心太險深菵反生不測好在官匪交涉一了將來對於中外被擄者自當一律送與免票乘車回去與從前的辦法相同也務祈注意并希轉致陳永霖李榮魁二君爲荷云 
[長沙事件之滬團體憤電]  
　　新閘路商聯會至公使團電新閘路商聯會昨致北京公使團電云各公使均鑒此次長沙事件日本伏見丸無端上陸擊斃敝國人民重傷無數日人如此兇橫實屬藐視世界公理侮辱我國體蔑視我主權强暴奪理罪大已極各國若不公正判斷將來世界戰禍不堪設想茲由全國國民一致憤激嚴重對付外並祈各貴公使主持公道評判無任感盼新閘九路商界聯合會　　復旦湘同學會致趙恒惕電復旦大學湖南同學會因日兵在湘行兇昨特召集會議决電達趙省長嚴重交涉電文錄下趙省長鈞鑒日水兵蔑視國際公法在吾湘槍斃學生市民此種行動敝校同人異常憤慨電請省長向日領嚴重交涉以雪國恥而重人權所有在湘日兵艦請速驅逐已死人民請加撫恤上海江灣復旦大學湖南同學會佳 
[日驅逐艦須明日到滬]  
　　警備長江下游 
日本派驅逐艦　·桂·柳·桃·四艦來滬已見昨報茲悉該艦等現因事須於明日（十一）上午到滬據本埠日官場宣稱現因日本軍艦俱已駛至長江上游該船等來華專爲警備長江下游保護日僑由岩崎司令官指揮艦兵共計三百人云 
[閩省戰事之旅滬閩人消息]  
　　已在調和中 
　　旅滬閩人自得閩淸戰報後即向各方探詢消息茲悉各方覆電均謂黃炳武敗退十一都叢山扼要以守閩淸縣城實被北軍佔領盧興邦援助黃軍甚力在水口接近增兵防守以禦周蔭人軍隊之下攻閩南民軍因黃失敗團結愈固黃展雲在永泰無恙現已由薩省長及各方代表力任調停戰事可止閩人因此多不滿孫傳芳孫對薩申述苦衷謂鑒於環境實迫出此王永泉亦派員從中周旋調停條件有在調和時期各守防綫毌相侵犯靜候解决云 
[閩省難民之哀聲]  
　　向旅滬閩同鄕會乞援 
昨有由汕頭來滬之難民六十餘人至旅滬福建同鄕會申述來由謂係去年冬被軍隊拉去當夫役至汕頭時又無資可以還鄕祗得在彼當兵度日今次軍隊散亂逃入商輪附載來滬今欲還鄕川資毫無請求同鄕會援助等語該會辦事員答謂本月十日下午三時爲同鄕會幹事常會汝等可准時前來訴吿自有辦法該難民隨即退去云又該會接蘭圃鄕鄕民來函云萬急旅滬福建同鄕會諸公鑒敝鄕不幸於五月十二日被海軍陸戰隊第六營營長林志棠因挾隙藉口剿擊鎭閩軍將全鄕焚燒搶掠焚去民屋十餘座邁婦二人棺柩四具被搶數十餘家全鄕男婦老幼四散流離無家可歸爲狀極慘除寄上寃狀一則將詳細情形呈覽外用特專函注懇同鄕諸君俯念無辜鄕民遭此荼毒代爲主持公道加以援助不勝迫切待命之至福州蘭圃鄕闔鄕鄕民泣啓 
[部員來滬託銷庫券之近聞]  
　　新任財政總長張英華前派陶湘來滬向銀行界接洽承銷鹽餘特種庫劵已誌本報茲悉陶氏曾任滬關監督與滬上金融界頗有感情來滬已一星期有餘往返磋商銀行方面僉以此項庫劵基金未定鹽務總稽核韋爾敦未准簽字加之各銀行前曾接准總商會函吿萬勿承募新財長任内所發行之公債及庫劵故均不敢貿然擔任陶氏除據情電達財政部外並於前日由滬乘車赴寗求助於蘇齊督旋即返滬日昨陶氏已接財部電知此項庫劵業經閣議通過惟韋爾敦尚未簽字現正設法疎通云故陶現留滬以待後命云 
[稽核所專員來滬會議之經過]  
　　北京鹽務稽核所特派專員耿普魯氏（丹國人）南下調查兩淮緝務並來滬解决淮浙兩屬並銷常陰沙鹽事宜耿氏抵滬後即邀集淮浙兩處旅滬重要鹽商開會集議二次業已解决故耿氏已於前日晨由滬寗快車赴寗轉乘專輪前往揚州會晤運使從事調查兩淮緝務云 
[紐約商品展覽會消息]  
　　頃接美訊美國第二次全國商品展覽會定於本年七月二十三日在紐約開幕八月三日閉幕本届之會自去年第一展覽會閉幕後即行着手籌備而華盛頓内外商務局亦通力合作故較上届尤爲完備惟參觀者以商人及購貨者爲限可於第一次到會時簽名領取長期游覽劵云 
[國民大會第一次委員會]  
　　國民大會於前晚八時在貴州路協濟醫院開第一次委員會到者三十餘人公推楊春綠主席首向國旗行三鞠躬禮禮畢報吿開會宗旨及委員蔣智由因病請假公函並救國聯合會等團體與其他團體個人對於外交及本會之意見函件共計十二通報吿畢討論進行方法公决須先擬定組織大綱及辦事細則當經公舉周霽光何世楨余鵬朱賡石等四人起草俟議决後即分股辦事議畢散會已十時半矣 
[閘北區域問題可望解决]  
　　閘北各公團推舉代表往謁護軍使各節已詳昨報昨日仍由俞代表等七人赴交通銀行三樓謁見張嗇老請以鵝艬浦爲界討論良久各代表始允照許局長調停辦法爲最後之讓步乃以走馬塘穿江灣鎭沿鐵道至袁長河爲限張已有允意俟再加磋商即可切實答覆各代表退出後再往龍華適張亦至仍派陸秘書許課長代見各代表陳吿見張情形陸秘書云督辦來署聞亦有勉從地方輿論之意則埠界一事日内當可就緒現聞閘北將開會歡迎張氏云 
[閘北公團攻擊淞濱公司]  
閘北公團爲淞濱公司復活事又具呈農交兩部及江蘇省長原文云呈爲淞濱電力公司又圖復活懇請根本徹沙並將經辦有關人員查案究治以杜覬觎事查淞濱電力公司朘削省權朦請立案前經江蘇省議會於十年四月二十九日否决咨復江蘇省長公署轉咨大部查照更正在案該公司不能成立鐵案已成亦即自行解散完全消滅至上年十月間忽有報載該公司朦呈大部希圖復活之文當由敝會分别呈請大部曁江蘇省長公署依法制止旋於同年十一月九日閘北地方自治籌備會奉大部第四三○號批示又於十二月五日閘北商業公會等奉大部第四九一號批示案奉大部派員澈查江蘇省長公署查案核復該公司玩法嘗試必能澈底追究根本撤銷指日可待敝會等同深感戴乃事越半載江蘇省長公署已否划案撤消尚無從懸揣而該公司復活之運動又喧傳於報紙如本年四月十四日南京新江蘇日報所載雖屬談話性質亦可見該公司活動之力而道路傳言尤皆集矢於江蘇省長公署現任第四科科長單毓斌查淞濱電力公司之組織適爲單毓斌長閘北水電廠之時鐵路以北輸電區域早歸閘北水電廠營業且爲收入之大部份將來發展亦悉在於此單毓斌不能盡力推廣已屬大虧職守乃竟將鐵路以北之營業區域斷送於淞濱電力公司甚謂與閘北水電廠營業並無衝突其膽在妄爲實堪髮指而淞濱電力公司主要人物有當時充任江蘇省長公署第四科科長金其照之兄其源及閘北水電廠物料主任周鏡芙等此中情弊顯然可見省議會否决淞濱電力公司之後單毓斌等未加查究已屬體諒及單毓斌調任南京省立電燈廠長又以騷擾用户經南亦總商會·敎育會·農會等各法團歷舉多欵呈請江蘇省長公署撤差究懲幾至激成全城停付電費風潮全文曾載報紙當蒙江蘇省長令其停職方期澈底查究而一月之間忽又拔充今職握全省實業之樞紐聞者無不詫愕以致流言謂單毓斌捲土重來即爲復活淞濱電力公司之餘地雖未可全信亦不能不啓人疑慮敝會等激於義憤難安緘默理合瀝詞呈請鑒核仰懇俯順輿情迅將淞濱電力公司查案根本撤銷並將朘削省產之單毓斌等咨省先行罷斥吊齊本案全擋案卷依法辦理以肅官常而平民憤實爲公便閘北地方自治籌備會閘北商業公會謹呈 
[王樹榛之剖辯電]  
　　江蘇省署科員王樹榛昨致本埠公義會等四團體電云上海中華公義會·浦濱公益會·閘北五路商界聯合會·閘北虬寳商界聯合會均鑒見六月七日報載貴會等因淞濱公司事會呈農商部督軍省長冬電内有該員又與第四科科員王某勾結匿不報部等語查第四科科員姓王者祇有樹榛一人樹榛供職省署凡有文件無不隨到隨辦從未延擱且到文送稿均有時刻可查無論何人不能隱匿至關於閘北水電廠與淞濱公司營業區域文卷均經省長留存核辦並未發科相應電達即希察照再此魗呈閱後繕發合併聲明江蘇省長公署第四科科員王樹榛庚 
[寳山植棉試騐塲開董事會]  
　　寳山縣立植棉試騐塲由袁觀瀾君發起設於楊行鎭有地六十畝近組織董事會定於今日開會其程序如下㈠塲長報吿㈡董事會會議簡則㈢抽定第一届董事年期㈣提議塲屋條建辦法㈤提議下半年進行問題㈥提議十二年度預算聞除甲種董事十八人外已推定乙種董事七人爲袁觀瀾·金巨山·袁叔畬·陶芸民·朱阜山·張乾三·陳贊侯·茲併將該塲董事會草章附錄如下 
（一）宗旨本會以籌議改良本縣棉產爲宗旨（二）組織本會董事分下列二種甲種董事一農會會長二縣公署第三科主任三欵產經理處總董四各市鄕公所各推定一人五塲長乙種董事七人以農業上具有學識經騐或地方事業上著有成績聲望者由甲種董事推選之董事任期除甲種董事第一第二第三第五項以其固有之任期爲任期外均爲四年每二年改推其半第一届任期之年次於推定後抽籤定之董事會應推董事長副董事長各一（三）權限本會會議權限如下甲决定本塲進行方針乙審核本塲預算及决算丙其他關於本塲重要事項董事會得推定常務董事若干人在所受委託權限内處理本塲事務（四）會期本會每年開會口次遇特别事項得開臨時會董事届開會時因事不能出席得委託代表但以董事爲限（五）會所設於本塲但遇特别情形得就相當地點開會（六）本簡章有未盡事宜得以董事五人以上之意見於開會時提議修正之 
[農部派員調查絲茶之令知]  
　　滬海道尹訓令上海縣知事云案奉省長公署第四四九五號訓令内開准農商部咨開本部現派顧問楊道霖前赴貴省調查絲茶事宜相應咨請查照等因准此合行令仰該道尹轉行所屬各縣知照此令等因奉此除分行外合行令仰該知事即便知照此令 
[久記公司呈請援案完稅部批]  
　　仍須商標註册後轉咨完稅 
本埠總商會前代久記木材公司呈部轉咨援案完稅各節昨已奉部批云呈悉查商標法及施行細則旣經正式公布自應遵照前批逕向商標局呈請商標註册惟此項註册依法尚須經過審查及聲明異議期間現爲體恤商情起見對於呈請援案完稅案年經廠商將所用商標呈由該局查無妨碍後即予轉咨以期妥速仰即轉飭該公司迅即遵照前批辦理可也此批 
[撤銷邊藏債劵之部文]  
　　農商部以危道豐所辦之邊藏勸業債劵頗招物議現已將前准備案之處撤銷日昨本埠護軍使接有農部咨文其文云農商部爲咨行事案查邊藏勸業專員危道豐呈請辦理邊藏勸業債券一案前經本部令准備案並咨行内務部查照在案現在該危道豐奉派日久未赴川邊先行開辦債券殊滋物議前准備案之處自應即予撤銷除令該員遵照外相應咨請查照查也此咨 
[工商協會准予備案之農部批]  
　　本埠全國工商協會呈請備案已奉農部批准曾誌本報茲錄農部批示如下據呈已悉查該會於民國九年二月間呈請設立並准内務部咨請核辦到部當經本部咨行江蘇省長飭查核復並批示無庸立案各在案茲據呈稱該會成立將四年通上下之隔閡便工部之研求辦理尚屬盡力所請備案自可照准除咨行内務部曁江蘇省長查照外合行批示遵照此批 
[蠶桑改良會育蠶分塲之成績]  
　　本埠合衆蠶桑改良總會每届春繭孵蟻之際必由慈善團體選派學生由會派員督同前往江浙兩省各育蠶分塲實習育蠶製種事宜茲因江浙各屬繭事均已結束前項實習學生亦已陸續返滬據稱今歲各分塲育蠶成績均較歷年爲佳嘉興分塲共育蠶蟻十七兩二錢收得鮮繭二十七擔橫林蘇州各分塲共製成種紙一百四十簍日内即可分别運回上海總會檢騐云 
[續誌輪船上破獲大批軍火]  
　　字林報云批埃斯總統號星期四日抵滬後即爲海關抄出毛瑟手槍九十五枝子彈二千六百粒嗣又抄出史密斯維森式手槍十四枝來福槍桿兩柄及手槍零件若干子彈五千二百粒此項軍火均在頭等客艙查獲星期四日抄出者共裝九袋及二旅行篋置於通大餐室之梯下來福槍柄及子彈藏於頭等客房之隔板中聞邇來常有大批軍火自外洋私運至流海關向來搜查僅注重二等艙及散艙間入頭等艙則船員輒請其勿擾旅客此次豫得警吿獨嚴搜頭等艙乃得獲此結果海員人員直搜至昨日午後該船啓椗赴香港時始已但迄未拘獲私軍之人聞海關已將此事報吿美領事署數月以來常有人以大批毛瑟手槍售與匪徒此項手槍運登岸上售價百元左右但經掮客售與租界匪徒則其價輒高至一百八十五元昨日猶有三韓人·六華人·被控私售軍火本星期内會審公廨亦有二華人被控私售毛瑟手槍一枝售價一百八十五元若在他國口岸輪船被查出挾帶軍火者輒須受罰聞上海一埠按照條約除華船外無施懲罰問題海關僅有沒收抄出之物之權 
[江孚水手換班之糾葛]  
　　大副西人猝斃 
昨日（九日）下午一點鐘招商局長江班江孚輪船抵埠時有新水手頭目傅阿成領帶水手多名至江孚船投業（即換班）舊水手頭目趙德意將一切物件交與新頭目傅阿成接收經管不料舊水手乘時與新頭目爲難當將新水手打傷沈友奎沈國仁徐忠甫沈阿大等　舊水手頭目亦爲不服與大副西人克倫白「Ｈｌｉ　ｇｅｎｂｒｙ」吕宋人）爲難質問爲何將吾等停業須協同至總局評理該西人由船同行至黃浦灘不知如何忽然倒斃地上當送至廣濟董院行兇水手已由水巡捕房辦理法捕頭當派探至該船調查得實係行兇在船應歸水巡捕房辦理云 
[華商承購美游艇消息]  
　　大陸報云據馬尼刺消息美陸軍用之游艇阿圭拉號頃由該地某華商以六千零二十五元向美國陸軍菲律濱局承購聞將運華作長江砲艦之用該艇建造於一八九二年前爲已故參議員淡拉氏所有歐戰時售歸海軍部後又轉讓陸部云 
[游艇上海號之行踪]  
　　大陸報云橫渡重洋由滬至丹之二十七噸游艇上海號自二月十七日在滬啓椗後昨接其途中來書稱於五月十五日安抵南洋巴達維亞埠停泊一星期將於二十二日離埠艇中原有船員六十以途中常苦淡水不足業遣二人另乘荷輪往丹京云 
 
 

Page 14

 
 
第一萬八千零六十三號;中華民國十二年 西曆一千九百二十三年六月十號
星期日 * *[航業消息]  
　　荷輪開始載客行駛上海·洛特丹·阿姆司特丹·之荷龍東亞公司商輪遠東爲好時洋行經理派定亞爾特開沙里埃等輪每月往來中荷間各一艘向不搭客專輸客貨近因中國往北歐之旅客漸多故亦增添上海赴荷之客票暫定頭等艙一類計往洛特丹或阿姆司特丹者每客定七十鎊·或用荷幣Ｇｕｉｌｄｅｒｓ八百三十枚云　　中美航業比較滬上行駛太平洋之郵船連中國郵船公司爲七家去年此路内之往來旅客共有四萬八千一百九十四人七公司得乘客之數如下 
輪公司　　旅航綫　船船　上半年客　下半年客　共計數 
東洋汽社　舊金山　六　七五五四人　七九六一　一五五一五人昌興公司　温哥武　四　五五一○　　四七一七　一○二二七花旗公司　舊金山　五　三七六九　　五三九一　九一六○提督公司　西雅圖　五　二三五○　　二九三九　五二八九中國公司　舊金山　三　二一六六　　一八七五　四○四一大阪商社　德古姆　六　一五三○　　　八二六　二三五六日本郵社　西雅圖　四　一○八○　　　五三五　一六一五　　法輪到滬法郵船智利號昨已到申來滬旅客計五十三人又載來西貢米一萬二百包法國酒九百箱及轉口貨二千件又昨日赴法之高爾提埃號由滬運去湖絲二百零三件餘爲皮毛蛋黃等物 
　　歐美輪雜訊花旗公司之克爾夫倫總統號昨日由滬往舊金山上海載去湖絲三百件雀牌六千副左右雜貨一千一百噸又大英公司之開伐號自倫敦來申昨日有電報來滬謂輪載有英國大條銀五十餘萬兩及海此輪大約在七月四日到本埠云 
　　運日之出口貨日輪山城丸赴東本埠運去棉粉七千一百件棉花二千一百九十四件蠶荳八百七十包油及油餅一千四百二十擔菜子胡蔴七百五十九包猪　七十八件花衣三百十包大棉餅二千一百四十九件明礬三百件石頭等五百件 
[藍烟囱公司之港滬輪埠貨棧]  
　　藍烟囱公司係英商Ｍｒ·Ｈｏｌｔ個人獨資創辦其航業專注重於中歐綫内而太平洋·紐約·南洋·及澳州等路現亦均開航路主要營業則在倫敦·利物浦至上海間·該公司之船舶現分爲㈠Ｏｃｅａｎ　Ｓ·Ｓ·Ｃｏ（二）ＣｈｉｎａＭｕｔｕａｌ　Ｓ·Ｎ·Ｃｏ兩公司自去歲至今爲該公司航輪最爲速進之時期蓋此一年半中陸續添造新輪至二十二艘增加運量十七萬九千九百噸刻下全部船舶兩公司合有九十一艘計六十七萬噸矣該公司於航業上旣如此擴張而於遠東方面更因輸運營業之發達對於上海香港間之碼頭棧房亦於去歲購地建築力圖發展滬上在浦東添造占全上海最大最新式之碼頭貨棧以供商界之需求香港則於九龍亦造輪埠貨棧今港滬兩處之碼頭已經竣工者分誌如下 
（甲）香港輪埠貨棧該公司在遠東營業之第一口岸即爲香港故無論歐美各綫輪船咸至港埠今香港一地已有大碼頭一所面積占十萬八千尺貨棧則陸續擴充至九所均爲用鋼骨建造者各棧容量如下 
棧號　　層數　方尺數　　容噸數　　　　棧號　層數　方尺數　　　容噸數 
第一棧　四層　四九０００　五０００　第二棧　四層　四九０００　五０００第三棧　四層　四九０００　五０００　第四棧　四層　四九０００　五０００第五棧　五層　三八０００　四０００　第六棧　二層　一五０００　二０００第七棧　一層　九五０００　一五０００　第八棧　二層　一五０００　二０００第九棧　二層　四０００　五０００ 
共占二十七萬七千五百尺容貨三萬噸云 
（乙）上海輪埠貨棧上海之輪埠名曰Ｈｏｌｔ＇ｓ　Ｗｈａｒｆ建於浦東現在已落成者面積達三十萬尺可容貨二萬五千噸此項建築亦純用鋼骨水泥搆造即屋頂面亦用純鐵所置棧中新由歐美運到之電氣滅火機每棧三面均裝此消防器具即發生巨災不難立時撲熄今各棧已次第裝設且於裝卸上層客貨爲節省客家費用人工起見特備上下吊梯運貨故起卸捷快而又妥穩也棧中恐空氣減少妨害貨物更置打風機使存棧之貨任何久遠不至發生潮灦霉爛因種種設備之完善各保險行對於承保存儲該棧之貨件取費亦較任何貨棧爲廉 
[金淸輪案傳證開審]  
　　金淸輪肇禍案自經判處該輪買辦賬房死刑後本埠各公團迭電挽救當由浙長令飭高等檢廳吊卷覆審高等檢廳奉令後已轉飭黃岩縣檢齊是案各件並買辦魏福林賬房繆仲三押解赴杭以備開審昨據航商公會消息謂黃岩縣已將案中各人犯於前日（五日）押解晋省定下星期開審云 
[電報局之遷屋消息]  
　　前由政府接收之上海德和書信館房屋電報滬局早有遷入之議但屋已陳舊須大加修葺及裝置方可合用曾由電報局招工投標估定一切價目共計二萬元因未得交通部批准故迄未實行刻聞重行估價爲一萬二千餘金已由江蘇電政管理局備文詳細呈部一俟交部批覆即着手動工大約再閱二三月後當可遷居云 
[滙豐銀行新屋落成禮預誌]  
　　大晚報云本月二十三日匯豐銀行之新屋落成禮將由英使麥克萊爵士來滬舉行云 
[葡上將校閱商團]  
　　十三日下午 
葡萄牙上將郭士泰來滬本埠萬國商團訂於六月十三日星期三下午五時四十分前齊集舉行閱兵典禮請葡上將校閱云 
[官塲歡迎葡將軍預誌]  
　　松滬護軍使何豐林·江蘇特派交涉員許秋　定於本月十四日）下星期四）下午四點半鐘至六點半鐘在靜安寺路交涉公署歡迎葡萄牙郭士泰將軍並邀葡總領事曁中西政界人員爲陪已預備優美茶點欵待以敦睦誼 
[總商會致米聯會函]  
　　爲吳淞江水利協會事 
本月六日總商會邀集各業代表開會討論吳淞江水利協會進行事宜滬北米業聯合會派代表范和笙前往會議茲因水利協會正副委員長尚未舉定由總商會函知各業公團通信選舉該聯合會接奉此項公函定於夏曆四月二十八日下午一時召集本會議董公同選舉水利協會正副委員長再行函送總商會表决今將總商會致滬北米業聯合會原函錄後『逕啓者本月六日下午四時由本會邀集吳淞江水利協會各代表開會討論事件到會者計十團體當時提出議案三條（一）工程進行方法（二）推定委員長副委員長（三）認籌經費除工程進行方法議决俟召集常務委員審查後再由大會公决外推定委員長副委員長一層僉以本日到會者祗十團體未便即行倉卒推定議决再行函知各業通信選舉用昭公普認籌經費一層米業已首先由該同業開會公决按石抽捐每年認繳一萬二千元其餘各業尚無報吿議决再行函知請其即日開會籌議茲將是日議决情形撮要奉布并隨函分送選舉票一紙應請察收即日推定見復過會並將分認經費一層從速開會公决一併示知以便諸事可以從速進行曷勝盼切 
[糧食維持會請限米價之呈批]  
　　滬上米價今年逐步升漲前月粳米市價十三元二角秈米市價十一元半均超過上海縣公署公布限定粳米十三元淞滬糧食維持會近以米價日昂已超過縣署限度特呈請省公署限止茲將往來文批錄下 
　　呈文爲呈請生申禁令分别通飭以維民食事竊淞滬米價連年疊見奇漲市面屢形恐慌本會同人奔走挽救曾於上年陳請上海縣公署明切公布規定　米每擔以十一元高米每擔以十三元爲最高限度在案本會一面勉就私家能力籌辦平糶節經　情續行呈報屈計新米上市須遲數月目前市價高米每擔已漲逾十三元秈米已漲逾十一元核與上海縣公署規限米價又將超過値此青黃不接時間若再繼長增高難免市情騷動本會調查所及良由產區有人躉買乘間偷漏出洋而皖米打包暗中夾帶蘇米遂亦受其影響人心煌恐已達極點且淞滬地方華洋雜居關係全局爰不避嫌怨特再瀝請節座俯賜察核准予重申原定賞罰成案迅賜分飭產米區各縣知事及稅所長水陸警區嚴密偵查私囤私運凛遵賞罰分别辦理並令上海縣查照成案限訂米價秈米不得過十一元高米不得過十三元以杜壟斷而維公安遵批擬呈根本救濟辦法另文請示外是否有當理合呈請批示祗遵施行謹呈江蘇省長韓 
　　批示呈悉米價增漲自係私運未絕所致除皖米打包一案已飭由財政實業兩廳集議核辦外所請分飭嚴查私囤私運曁令上海縣知事限訂米價辦法候令飭財政廳長上海縣知事迅予分别照案核辦具報仰即知照此批 
[縣聯會致省議會電]  
　　江蘇縣議會聯合會昨致江蘇省議會電云南京省議會公鑒恢復縣議會案省長最後咨催請提前議復以便公布全省人民已移視線於貴會今見請議審查報吿請即先行恢復具見主張公道此案人民渴望甚殷應請貴會依據歷届議案提前議决逕咨公布以維法案而順輿情江蘇縣議會聯合會叩印佳 
[體育塲南華隊賽球售劵總數]  
　　得一千五百餘元 
此次本埠公共體育場與南華中球隊於該場舉行比賽時二次計共售得入場劵資一千五百餘元除致贈南華隊旅費五百五十元及一切開支外尚餘七百餘元已由該塲暫時保存聞將另作一年冬季爲該場足球隊赴港舉行比賽之川資云 
[四誌浦東爛泥渡大火]  
　　浦東爛泥渡鎭大火情形已三誌三報茲悉被傳之洽興東烟紙店夥陳宗仁已奉警廳諭令交保合和飯館主周貴全則諭令暫押着將保險單呈繳到案核奪一面飭派司法巡長於昨渡浦實地調查火係何家所起首先看見者究係何人能否到案作證魯意師摩洋行亦派人調查被焚各舖户賬簿進出貨物以便估價賠償茲將保險各户保數錄下仁泰米店一萬二千兩松盛醬園四千兩華義泰酒店三千兩日新昌酒行二千五百兩朱順興飯店二千兩景恒茂粥店一千兩美興糖果店七百兩張天一堂藥店四千五百兩朱源順窰貨店一千兩周合和飯館二千兩洽興東烟紙店二千五百兩老順大茶葉店七右兩東升南貨店五千五百兩祥泰烟紙店二千五百兩寳源祥鞋店一千兩劉盛興鐘店一千五百兩長興麵館一千七百兩第一茶樓五百兩以上約計四萬八千餘兩尚有房屋等計爲數當逾十萬此外未保各户如右雲閣裱畫店劉萬利箍桶店顧同順肉店黃福記牛肉店大興樓羊肉店東升陽茶腿店等數家以及貧苦居户均不保險流難失所情形極爲可慘云 
[違禁品管理局實行稽查]  
　　聯合通信社云上海違禁品毒藥管理局成立將近一年對於稽查違禁藥品事宜已於昨日起開始進行該局局長李應泌先期通吿各藥商云本局取締各種違禁藥品及其他化合質料凡屬私自買賣及　儲嗎啡等各種麻醉藥品原料或用麻醉藥品代製不合法之配劑均應在禁止之列所有藥上配製各種均須呈由本局審查製方之合法與化騐製成品中有無毒質配合分量若何及妨害衛生否或主治有錯誤否經認可後方准配製行銷倘有將麻醉藥品私自配製等情定必嚴重取締隨時知照警廳及海關照章搜查處罰本局現正派員稽查爲此先行警吿凡各藥商幸勿圖利故犯以干禁例云云 
[惠工債權團代表致張季直函]  
　　惠工儲蓄債權團因張南通來滬特推代表田德鑫上書乞助原函如下嗇公先生鈞座敬肅者鑫猬以輇材往歲仰荷殊恩謬獲濫竽通州第一銀行之選渥受栽培彌殷感悚祗以年來飄落江海未克稍效涓涘負疚實甚比以本埠惠工銀行倒欠一案鑫恩霖亦在受害之列且欵係儲蓄存户多屬勞工良以該行其始利用惠工名義以資號召繼則利用勞工薄弱之心以重利贈品爲餌開辦不久便思倒閉不理謂非意存詐欺其誰信之在勞工方面受害固極可憫而影嚮華商銀行信用關係儲蓄前途亦非淺鮮有公會之責者似應起而維持以保公衆之信用不然此風一開一般普通人民將視華商銀行如蛇蠍以儲蓄存欵爲畏途矣此番受害才迭經縷陳困苦向各方呼籲並訴訟公廨在案備承輿論一致援助可見公道自在人心惟還欵尚無定期而受害者之生活狀况已情同涸轍危若倒懸素稔先生爲國家銀行泰斗一言九鼎故羣衆要求代陳若况以當秦庭之哭伏祈垂憫若輩生活困苦施以解救生死人而肉白首實有賴於仁人倘得珠還合浦亦必結草啣環永不妄乎大德先此上陳容日再趨謁崇轅面陳一切敬請勛安 
 
[東方四大學英語辯論之優勝者]  
　　自左至右（一）張四維（二）吳及衍（三）潘恩霖 
[友華銀行滙市報吿]  
　　昨日友華銀行滙市報吿云八日倫敦大條銀價近遠期均縮零六二五紐約價跌至六角四分七五倫敦紐約間滙價爲四元六角一分半今日此間匯價掛牌僅佛郎長至一一一五枚餘均照昨日弗動通日市况雖時有見平之象大體尚爲穩定尤以以近期爲然英鎊民交價即期三先令一便士五六二五六月份三先令一便士半七月份三先令一便士三七五八月份三先令一便士二五美金成交價近期七十二元二角五分遠期七十二元一角二分半日金近期六十八兩遠期六十八兩一錢二分半今日時而售價照此時而購價照此但至收盤時大約以購價爲多銀行滙票定價英鎊三先令二便士美金七十三元七角五分佛郎一一四零枚昨日倫敦銀市印度稍有售出收盤時市况穩定紐約市况不定近期頗缺 
[美農部發表棉收估計]  
　　大晚報云紐約消息六月一日美國農部發表之本年第一次棉收估計爲百分之七一此項消息於紐約棉花交易所之抛出者頗爲有利蓋近五年來棉收一九二二年爲六九·六一九二一年爲六六·○一九二○年爲六二·四一九一九年爲七五·六一九一八年爲八二·三而今年收成將較前三年爲多且　全國　棉聯合會估計尤可至七二·○云 
 [P一週間之金融調查 
　　銀幣本週以來洋釐無甚漲落較週初略高一釐之　杭錫兩地皆有裝到用途稱是（星期一）收盤價七錢一分七釐五）星期二（大一毫二五價七錢一分七釐六二五（星期三）大八七五價七錢一分八釐五（星期四）大一二五價七錢一分八釐六二五（星期五）小一二五價七錢一分八釐五（星期六即昨日）大二五價七錢一分八釐七五中交等銀行由杭州裝來洋三十四萬元又由無錫裝來洋四十五萬元各銀行查倉比較上届多存七十九萬元除日商各銀行外實存洋二千九百二十七萬元 
　　銀拆自星期一以來殊爲平穩最高不過到二錢六分亦鮮見變遷（星期一）價二錢四分（昨期二）大二分價二錢六分（星期三）小五分價二錢一分（星期四）小一分價二錢（星期五）小一分價一錢九分（星期六即昨日）大二分價二錢一分中外各銀行由東洋花旗等公司裝來大條一千八百四十二條裝去杭州造幣廠六百二十二條裝去孟買大條二十五條各銀行查倉比上届多存銀六十一萬兩除日商各銀行外實存銀一千九百八十七萬兩大條八百九十九條 
　　絲交易本週間各洋行買進廠絲廠經頗見淸淡惟黃絲乾經等略有成交市面呆滯（星期二）成交六十包扯價一千零六十二兩（星期五）成交六十包扯價八百二十兩（星期六）成交一百六十包扯價九百九十四兩總計成交二百八十包共値銀二十二萬三千九百六十兩 
　　各國滙兌本週間大條先令時有伸縮自星期一至星期六犬條近遠期各縮三七五法匯大數法郎先令及印匯美滙嗬滙香滙東滙新滙俄滙德滙等均弗動八月份先令（星期一）銀行開盤賣價三先令一辦士二五買進三先令一辦士三七五（星期二）賣出價三先令一辦士一二五（一週間最軟價）買進三先令一辦士二五（一週間最軟價「星期四」賣價三先令一辦士半（一週間最硬價）買進三先令一辦士六二五（一週間最硬價（星期六）收盤賣出價三先令一辦士一八七五買進三先令一辦士二五又八月份美滙「星期一」銀行開盤賣價七十二元三七五買進七十二元六二五「星期四」賣價七十二元六二五（一週間最鬆價）買價七十二元八七五（一週間最鬆價）「星期六」收盤賣價七十一元八七五（一週頀最緊價）買價七十二元一二五（一週間最緊價）又八月份東匯「星期一」銀行開盤賣價六八分買進六七七五「星期四」賣價六七六二五（一週間最鬆價）買進六七三七五（一週間最鬆價）「星期六」收盤賣價六八三七五（一週間最緊價（買進六八一二五（一週間最緊價） 
　　標金本星期八月份標金上落頗大自星期一開盤至星期六收盤相差雖祗有一兩然最高及最低亦有五兩七錢左右「星期一「標金開盤三百二十七兩一錢又漲至三百三十兩零三錢（一週間最高價）「星期四」跌至三百二十四兩六錢（一週間最小價）「星期六」收盤爲三百二十八兩一錢 
[熔銀業之近况]  
　　今歲大條銀雖時有到埠均由造幣廠購去致銀爐生意非常淸淡本星期由泰亨源等銀爐向麥加利華義兩銀行出來大條銀共計二百七十二條熔寳紋四千八百餘只合銀二十四萬餘兩然目下洋釐已跌造幣廠將行停鑄而大條銀來源尚旺將來銀爐家必有一番忙碌即申地現銀存底亦將步增豐厚也 
[上海商業市况彙錄]  
　　公債票 
昨日各項公債市况尚屬活動惟市塲賣氣較買氣爲旺故價格跌多漲少金融公債現貨千元票開盤七十二元三角最高價到過七十二元六角五分收盤縮至七十二元較前日只好起一角六月期前市成交價常在七十二元四角五分至七十三元之間後市曾小至七十一元九角五分收盤雖高至七十二元○五分比前日尚退去五角半七月期計小六角五分收盤價爲七十一元九角五分整六現貨前市受主極旺價格高至五十四元入後因交易稀少價復回跌至五十三元六角五分計大一角半六月份開盤五十四元二角入後受現貨及金融票之打擊致亦隨而趨軟收盤五十三元三角半計小六角五分七月期同降五角半收盤價爲五十三元七角五分償還八釐收盤二十七元零五分計小三角七年長期收盤四十八元七角與前日行情相同五年小票五十四元二角整理七厘計五十九元受主均屬平常價格緣以毫無上落云 
　　國内滙兌 
昨（九日）京津均未通滙故價無開出其餘匯價變動殊鮮祗漢口洋例好起二錢半爲一千零三十三兩七錢五分銀元漲七角半計一千零十一元五角福州銀元久無上落迨昨日忽提漲二元價計一千零十七元其餘各處匯價均無更動 
　　外幣 
昨（九日）各種外幣市况午前尚稱熱閙惟無躉數成交午後因星期六之故洋商循例停止需給故市面頓呈淸淡氣象價格則因標金和平故始終無甚增減僅日票比前日漲高一厘計買九角三分七厘餘如英票仍買九元零五分美票價計一元九角零五厘荷票計七角二分港票爲一元零一分八厘坡票計一元零二分半德票買一元五角五分法票計一角二分六厘羅卜一千元新票計二兩二百五十元票爲一兩二錢五元至二十五元票買五兩五百元老票價三兩五錢較前日市價各無伸縮云 
　　絲市 
昨日洋莊絲市續呈平淡新貨廠絲交易毫無輯里白經亦無成交惟新貨白絲昨已開盤計由愼餘洋行購進金麒麟十包價爲七百九十兩比較陳貨收盤價跌小十餘兩黃灰二經銷路復滯交易冷落市况沈默云 
　　茶市 
昨日本埠洋莊茶市祁門紅茶與路莊湖州等處之綠茶交易均比前日　旺惟市價仍未回高蓋因日來到貨甚湧華商爭先謀售洋商乘機抑價故昨市自始至終均無特價開出祁紅總計成交一千八百五十六箱售盤自四十一兩至六十三兩較前日相仿湖州二五平水大帮昨由惠利同孚兩行購進一千九百三十九箱售盤三十二兩五錢至三十三兩較開盤之初雖未見遍然市勢尚能堅定美莊昨有來電需要此項湖茶預料下星期銷路可暢路莊土莊兩路之珍眉保昌洋行業已動辦白頭行家亦多需因之人心安穩市面略爲轉機成交七百四十五箱售盤五十四兩至六十五兩貢熙市面仍無變動昨由茂興洋行買進一百零九 
箱價開三十兩尚無漲落其餘寗紅珠茶等貨昨市仍無交易云 
[學生會等兩團體定期開茶會]  
　　各界聯合會曁學生聯合會昨致各團體函云敬啓者敝兩會前遭法捕房封閉事屬一時誤會嗣向法當道接洽已蒙法總領事證明確無違法行徑當蒙准予恢復並發還各物件在案茲者會所遷入法租界望志路河吉里七號照常辦公前承各界關注并荷聲援至爲感激謹定本月十二日（即星期二）下午二時假座西藏路寗波旅滬同鄕會三樓餐室略備茗點一叙藉答雲誼并希指敎届時光臨無任盼荷中國各界聯合會總會全國學生聯合會總會謹約 
[請復郵政舊章之又一呈文]  
　　郵政局自第一資本埠各鎭互寄之信改爲就地投遞致與隔鎭之信槪照外埠納費出入懸殊經内地居民邢志剛等一再呼籲尚未回復原狀茲復呈交通部郵政總辦文云竊郵各局之投遞界向來範圍極小不過半日行程可以環繞一週其間郵差經過各鎭之信並無間轉手續向例隨地投遞祗納費一分近奉新章突註就地投遞致字義牽混距局里許之别一市鎭或别一鄉村無論在本局最近之投遞界内槪按第二資各行省互寄例納費差以亳厘謬以千里致一局各鎭互寄之信頓形减少阻礙交通按民等僻居鄕壤鮮得外埠通信之利不過在各鎭間往來貿易互通消息已耳今鈞局以本埠之信突註就地投遞致視隔鎭爲隔省無異消滅第一資之投遞界違反郵政數十年之成例長使吾人投信愈近而愈累情何以甘爲再凟懇鈞長俯念郵政爲交通之命脈不應以一局投遞界而分之本外埠殊出情理之外務祈量予實情迅賜回復舊章以利投遞而關便民實爲公感 
[招買充公之梅貽穀傢具]  
　　前上海地方審判廳長梅貽穀在任侵吞公欵銀洋四萬數千元携眷潛逃奉令通緝並咨請浙省將梅之餘杭縣原籍家產發封在案茲悉梅貽穀前在滬時寓西門外林蔭路地方梅携眷避匿所遺室中粗細傢具曾奉諭檢點開單發封嗣將各物搬存審判廳保存刻已估計價値最低價額洋三百五十元昨午該廳招商前來承買云 
[沈審廳長請假]  
　　現任上海地方審判廳長沈錫慶因事請假回里所遺職務以本廳民一庭庭長陳同壽代理 
[地檢廳添設偵查庭]  
　　上海地方檢察車檢察長查得原有之偵查庭僅有三庭對於預審各案尚嫌不　爰將贓物庫房屋兩間於昨雇匠改裝添設偵查庭二庭所有存案之一切贓物則在後而另闢房屋數間堆儲云 
[華昌煉礦公司被控案之續訊]  
　　美商懷德以華昌煉礦公司違背合同控其股東董事楊度·袁思亮·譚澤闓·譚延闓·熊希齡·已故周扶九之子周宷臣·梁煥均等於公共公廨請追借欵及賠償捐失等情迭經傳訊均詳本報昨又續審仍由原吿代表海德禮律師各證人趙少甫詰據供稱楊度曾向懷德說過所訂借欵合同已於一千九百二十二年秋間携至長沙交由股東大會通過楊又向懷德云周扶九係公司之大股東嗣懷德代表香港銀公司與華昌公司訂立中英合辦礦務合同資本一百萬各半擔認合同簽字後共繕四份分送長沙·香港兩處請雙方股東承認香港銀公司股東允認紅股四十五萬元此外再借十萬元與華昌公司而華昌方面之股東對於該合同條件表示滿意但未承認蓋其中别有緣故因華昌公司之用人張姓欲得現洋八萬元以此問題遂致擱置被吿公司之代表律師即向趙盤駁據趙答稱自懷德借欵等合同簽字後楊度與懷德雇我在公司辦事然甫一月即行吿辭我從未受中英合辦礦務公司雇用更未受懷德何種報酬當時楊度與原吿磋商借欵雙方談話由我翻譯彼兩人其時極爲融洽所方兩無猜疑故討論並不困難爲期約兩三月即吿終結合同係議就一條書寫一條惟懷德曾言須有董事兩人在合同上簽字楊以伊有權代表公司故僅由楊簽字香港銀公司借欵之事則在懷德借欵成立六七個月之後發生雙方談判亦由我爲之翻譯但我祗爲舌人對於談話之用意何必研究至懷德代表華昌抑代表銀公司更毋庸我注意再懷德受銀公隔雇用楊度曾否知悉此層我尤不知等語海律師旋將楊度致懷德之信呈案並聲明信内係言如香港銀公司借欵成立則與懷德所訂之五萬元借欵等合同一槪須即取消否則仍照條件履行因被吿律師前次嘗指原吿不應於同時受兩主人雇用故今特呈出此信以資証明被吿公司之律師以此信極爲重要請求保留盤問原吿之權謂俟詳細研究而後再向懷德詰問於是雙方律師略起辯論以退庭時間已届經陸襄钀與美阿副領事諭候續訊 
[捕房移提慶雲銀樓刦案盜匪]  
　　淞滬警察廳巡緝隊在法租界拿獲大批盜犯内有韓人三名已經日領事署提去讯究餘盜解廳已詳前報現公共總巡捕房特别機關以山東路慶雲銀樓被刦一案亦係該盜等所爲特派探目鍾星南·包探王長根·白忠麒·投廨將盜犯陳玉奎）即卫玉山（高裕坤·王月生·楊文天·宋朝玉·盜婦藍丁氏·提回捕房昨晨解送公共公廨稟明本案偵查手續未畢應請延期再審當經張襄讞及日副領事淸水氏核准命將各被吿分别收押查明再訊 
[假手槍積盜判押三年]  
　　蘇州人翁炳興因於本月一號夜在九江路大慶里與在逃二人出示假手槍串刦婦人徐楊氏値洋一百四十元之金鐲一副飛逃經氏大聲喊捕適老閘捕房包探嚴阿慶李長生偕四十四號西探經過聞警趕至當將翁與金鐲及假手槍一支一併拘入捕房解送公共公廨奉飭押候查明訊究在案昨晨由陸襄讞會同英密副領事升座第一刑庭研訊即據中西包探投訴查得被吿曾於去年四月六號在雲南路會樂里亦用假手槍恐嚇攔刦婦人沈阿二値洋一百二十元之金鐲一副又於四月十七號在福州路觀盛里搶取婦人張桓氏値洋一百五十元之金鐲一副又於去年八月五號在廣西路九江路轉角刦取吳楊氏値洋四十五元之金鐲一只的搶金鐲銷於小東門某銀樓因日久無從查吊現傳到各事主曾令被吿雜於多數犯人之内經事主指出惟被吿對於吳楊氏被刦金鐲不肯供出餘案均皆承認請寫訊核並據各事主到堂稟明當時被刦情形訊之翁炳興除吳楊氏一案不認外餘均承認不諱中西官核供以被吿迭在租界糾黨搶刦不法已極判翁發押西牢三年期滿逐出租界假手槍充公 
[盜犯孫根寳判禁年半]  
　　大沽路七百零九號門牌居人譚萊生家於本年三月二十一號夜被盜搶去値洋一千五百元内儲現洋衣飾之衣箱兩只報經新閘捕房由探居阿福與西探鼐鐵拘獲嫌疑人衛郭氏一名解奉公共公廨諭令拘留候示在案前日又經該探等查獲與此案有關之江北人孫根寳一名並查得孫曾竊愛爾近路五百四十二號門牌婦人王陶氏家値洋四十元之衣服於昨傳同事主將孫與郭氏併解公廨即據譚萊生訴稱是夜有事外出祗傭婦衛郭氏在家事後回家據該傭婦言被吿與在逃一男一女同來嚇禁聲張當被搜刦去衣箱兩只等語訊之衛郭氏供詞含混又據王陶氏投訴被竊情形訊之孫根寳供多狡賴經中西官核供判孫押西牢年半期滿逐出租界衛郭氏省釋 
[旅滬莘莊人關心桑梓敎育]  
　　西門翁家弄二十三號莘莊旅滬同鄕會昨致本鄕函云諸父老先生大鑒謹啓者竊維敎育之發達全恃辦學之得人本鄕縣立第六高小學校初則成績斐然可觀嗣後校長屢更敎育遂形衰落凡吾諸父老欲爲子弟造就者莫不引以爲憂茲値實行新學制該高小校與鄰校合併改組將來校長問題須取縣鄕同意另簡賢能以維敎育敝會同人旅民異地不能爲桑梓盡義務已深歉仄茲對於斯事不敢再置若罔聞願追隨於諸君子之後務冀共起圖之則本鄕敎育幸甚 
[滬南東區商聯會籌備消息]  
　　滬南東區商業聯合會自籌備以來已加入者有參業桂元蜜糖水菓雜貨顏料報　猪行西菸烟兌蒲包醬園蔴袋茶葉花業衣莊木行紹酒錢莊西藥賬簿鷄鴨等數十行業其餘各業已擬陸續加入本日在内鹹瓜街參業公所開談話會所訂章程通吿書及志願書均經印齊當舉出數人於明日出發分送各商號徵求會員限至陰曆五月半結束徵求手續並定於下月一日再開談話會籌商進行定期開成立大會云 
[學商公會呈請備案]  
　　學商公會成立已久茲經該會會長沈維耀具稟淞滬警察廳聲請立案昨經徐廳長核准候詳省長咨部立案云 
[掘墓盜骸之請緝]  
　　浦東遠北市公民衛誠甫呈南滙縣李知事文云爲掘墓盜骸流毒桑梓請求飭緝嚴辦以維人道而靖地方事竊人生在世宛同朝露無論富貴貧賤一朝物故莫不以入土爲安生存華屋處零落歸山邱古人之望墓門而生慨者良有以也爲人後者亦莫不歲時祭掃添土領泥以冀永保其祖宗之墳墓不料本市二十九圖民人張順貞之十五世祖名宦張中江公之墳塋亦遭發掘復將槨磚車載出售得以查獲江北阿福　永泉及收贓之奚坤生等其餘被掘墳隴其子孫或居遠地未悉或係貧苦無力或係絕祀荒墳所以報請緝辦者鮮况該竊賊行蹤靡定來去無常每於黑夜荒郊施其剽竊之伎倆所以防不勝防訪聞該竊賊等目的不專在於塚中所藏之明器及金銀珠寳等殉葬之物兼取屍骸採用内藴之燐質製造各種丸藥效力甚宏得善價之故所以無論大小墳墓一經挖掘不待犁鋤悉成闰地祗剩寸骸片骼怵目傷心慘不忍覩嗟夫誰非人後見其先人墳墓被毁屍骸靡遺不能善爲保全旣抱終天之恨倘使死者有知魂魄猶存而形骸被毁當遭　裂煎熬之際能不披髮呼天而悲深入地乎如此慘毒殘忍滅絕人道不特下傷人心而且上干天怒若不亟行剪滅地方人民深恐百年之後難安窀穸莫不慄慄自危此風不戢桑梓之鄕將變爲羅刹之域流毒貽害豈有涯涘爲亟具呈伏乞俯賜鑒核訓令本市張江　警察分駐所所長迅派警探偵緝掘墳盜骨之匪徒連同窩主解送冰案依法痛懲以昭炯戒而靖地方存殁共戴謹呈 
[南工巡捐局副局長接任]  
　　滬面工巡捐局副局長姚慕蓮辭職後已由松滬何護軍使委任該局總務科長潘方燿升爲副局長仍兼總務科長在案潘自接任副局長職務後會同正局長莫錫綸將接行日期詳請上級長官備查並分咨淞滬警察廳地方審檢兩廳上海縣公署等各機關各局所一體查照云 
[滬北工巡局批示]  
　　滬北工巡捐局昨發批示兩則（一）批楊登明呈爲鳳樂戲園重行開演由呈悉該戲園縮小範圍重行開幕事屬可行仰即遵章來局繳捐領照可也（一）批周雲臣呈請准予沿河挖泥由據呈已悉查光復路一帶駁岸甫經修竣沿河挖泥最易損及前經函請水巡隊取締有案况水利局現正從事浚河挖泥一事礙難准許此批 
[華盛頓里房屋呈請裁制加租]  
　　虬江路華盛頓里一帶房客因反對房東加增租金公舉顧伯華爲代表投淞滬警察廳稟請裁制徐廳長已令飭五區一分署查明詳復再行核辦 
　　尚有本埠新聞等轉入後頁 
 
 

Page 15

 
 
第一萬八千零六十三號;中華民國十二年 西曆一千九百二十三年六月十號
星期日 * *本埠新聞二 
[游民債劵開籤記]  
　　游民工廠基金債券第九期昨在江灣開籤開出中籤號碼如下一等二五二六九號漢口振華二等一四八六七號本埠有利源三等二五六七四號杭州升元四等二○六三一號紹興兆元四等二七四二四號本埠善利全五等一八○一一號江灣天源五等○六二七一號本埠善利全聞該廠所募基金以募足一百萬元爲度一俟足額即行停止並非漫無限制云 
[救濟俄民義賑奬劵定期開籤]  
　　萬國救濟俄國貧民協會所發義賑奬券定七月一日在上海借華界公共體育場開籤昨日哈爾濱特别區長官朱子橋電滬當局查照 
[收質被騙鑽石案又一原吿]  
　　漢口路裕昌·山東路滙源·北京路順源·白克路永昌·汕頭路同益·五當舖被比商隆興洋行延羅傑律師在公共公廨狀訴非法收當被騙之鑽石一案昨晨傳訊有西班牙商倍來亨洋行西人到堂請求加入本案爲原吿因隆興洋行在各當吊出贓物内有伊之洋行被朱某所騙價値二萬餘元之鑽石旋由被吿代表朱斯芾律師等向該西人駁詰一過經俞襄讞與葡萄牙西班牙兩副領事判改期續訊 
[朱長林追究失妻]  
　　客民朱長林家居浦東陸家嘴向爲小工其妻趙氏年二十一歲近有隣婦徐孫氏氏並徐良寳劉德高等將趙氏舉薦至十六舖某客棧帮傭前日朱前往該棧找尋伊妻無着據棧中人云趙氏已由徐孫氏等領去朱聞言大駭立將徐孫氏並徐高二人一併扭入三區警署當因訊得案涉刑事於昨轉送地檢廳下午由檢察官提案預審之下判徐孫氏等分别收押限交趙氏到案再核原吿退去候示 
[電車馬車互撞]  
　　昨日午後四點三十分法商電車公司行駛徐家匯至十六舖之二路電車由東往西駛至公館馬路乾康醬園門與一八三號馬車互撞兩車均受損壞經巡街華捕瞥見除將電車抄錄號碼外並將馬夫及馬車一併帶入捕房將肇事情事報吿捕頭核奪云 
[叔捉嫂姦]  
　　周王氏家居草鞋灣其夫因案由官廳訊押該氏乃與附近隣人錢和尚私識事爲該氏之夫弟周和尚察知糾合多人突於前晚往姦所捉姦當將錢及該氏雙雙捉獲復將錢足擊斷頭顱打破一時人聲嘈雜爲警查悉立將一干人拘入一區三分署於昨移送地檢廳訊辦 
[携帶煙土分别科罰]  
　　曾金山朱全福兩人日前各携烟土一皮箱計重一百餘鎊行經法租界地方適爲巡街捕瞥見以曾等形跡可疑上前查出烟土帶入捕房諭各交保昨日傳至法公堂請訊先由捕頭上堂稟明前情並將烟土呈鑒詰之曾等同供此項烟土係在外埠帶來等語聶讞員商之法正領事德君判曾罰洋二百五十元朱罰洋一百五十元充公烟土沒收 
[客民貧病投浦之遇救]  
　　揚州人陳春山日前至法租界黃浦灘碼頭投浦圖盡爲捕查見設法救起帶入捕房更換衣服昨日送至法公廨請訊詰之陳春山供前月間來申找尋朋友無着寓居客棧内病貧交迫無奈投浦今病勢未痊求察中西官判陳送新普育堂醫治病症痊愈後帶堂再核 
[旅館違章罰二十元]  
　　法租界菜市街寳裕里毛朱氏所開之新江旅館邇因不將旅客姓氏籍貫登載循環簿事爲法捕房專查旅館之包探苗永興查悉將簿據帶入捕房昨日將朱氏傳至法公堂請究先由捕頭稟明朱氏違章情形詰之朱氏供認違章中西官判朱氏罰洋二十元充公以儆 
[安插墮河甬女]  
　　寗波女子王阿根年十六歲前日下午在閘北光復路行走適有運貨汽車迎面駛來路上運米小車極形擁擠該女無處躱避跌落新閘河内由船户救起交崗警帶入四區警署經劉署長訊問據供父母雙亡親戚俱無前由鄰居李姓婦人薦在法界外國墳山常熱人張姓家帮傭近遭歇退無處安身云云奉諭送交閘北慈善團留養聽候查核 
[傅海喜沈凌氏交保候訊]  
　　嚴林生在公共公廨刑事科呈控傅海喜與婦人沈凌氏將伊私自監禁等情由廳准飭戈登路捕房於前日派探沈崇禮協同西探往將傅與凌氏查獲分别拘留昨解公廨原吿延律師高露玲上堂陳述案情被吿男女亦同延律師到案柋辯要求准被吿等交保候訊等語經中西官核供判被吿二人各交一百元舖保候展期研訊 
[退建風神殿之近訊]  
　　南市肇嘉浜塡浜退屋工程舉行後龍王廟風神殿之廟基亦在應退之列該廟因經濟關係延久未經拆退現始動工拆卸南北市米業商人本以該廟爲議事之所昔年興修廟屋亦曾捐助鉅欵現在興工拆卸預備退建一切工費亦由該同業担任　助故已訂定今日集合同業將財神像舁至大東門仁榖公所内暫行供奉昨日由業董知照各同業等届時同往舉行 
[窶人倒斃弄口]  
　　昨日午刻有一年約三十餘歲之男子在南市十六鋪裡馬路協成里弄口倒斃爲崗警查見回報該管第一區警署王金山署長飭地甲查明有無屍屬去後據報查得死者衣衫破敗形似乞丐滬並上無屬人委係因病身死當着報請堂給棺收殮舁厝義阡 
[運貨汽車碾傷行人]  
　　五千○七十二號運貨汽車於昨日下午五時半駛經楊樹浦路平凉路口撞倒行人杜洪生碾傷雙足當由楊樹浦捕房七百九十六號華捕到來押令汽車載送受傷人投同仁醫院醫治旋即持傷狀單帶該汽車夫入捕房候示 
[招領迷路男女幼孩]  
　　閘北　袋角四區二分所値崗巡警昨日午前查獲迷路男女孩各一口均年約三四歲不能言語男孩左耳帶環右太陽有疤痕女孩面部肥胖額部蓄髮寸餘倪警佐命暫留養候出示召領 
[騙財案兩被吿釋出料理]  
　　新華等十四户前延斐斯門律師代表投法公堂控陳偉卿柯士元等虚設字號詐欺取財等情經中西官訊實判陳押九個月柯押六個月外再繳還原吿等所騙之欵共九千餘元今押期已滿欵項未繳諭交保限理茲因無保管押昨又提訊被吿陳偉卿由辣福郎律師代辯稱被吿等實情貧苦無力請求釋出俟日後興隆歸還等語中西官判准予陳等開釋出外料理 
[欠欵限十四天歸還]  
瞿增榮延賚美律師代表投法公堂控稱前有俞禮東將某處田單向原吿處抵押洋二百元當由味益佳野味店主毛簡廷擔保書明逾期不贖向保是問迄今爲日已久向催不贖故原吿在英公廨起訴飭傳去後被吿無從傳案故又投案請求向保毛簡廷追償等語詰之毛簡廷供認擔保惟俞禮東現在案下請求傳案訊追當由陳讞員命俞上堂詰據供稱此欵實係民人所欠今一時無力措繳請求寬限理楚中西官判俞交保限十四天内歸還原吿本洋二百元 
[調戲行兇押一月]  
　　婦人李林氏前日偕其弟阿發行經歐嘉路有王阿四將氏兜頭攔住口出戲言任情調笑阿發見姊被窘向王理論竟遭其毆旋爲包探錢光乾查見將王拘入捕房昨解公共公堂中西官訊實判押西牢一個月示儆 
[兩人斃一貓各押三天]  
　　住居海寗路之倪瑞福蓄貓一頭前日被其鄰居甬人張菊生·殷慶德毆斃並剝去貓皮倪乃控之於滙司捕房派探劉永茂往將張殷兩人拘押昨解公共公廨請究經中西官質訊之下以其不應凌虐畜類致死判各押三天以示薄儆 
[公共公廨訊案彙錄]  
　　昨晨公共公廨訊理之華人民事訟案併紀如次）一（貝潤生聲請將已故平江公所董事陳養泉道契過户案結果准予所請給諭飭遵）二（徐頌芳訴孫文達不還借洋及期票案結果被吿臨訊不到應照原吿所訴缺席判决（三）張紀生訴沃氏不交車輛案氏延許理律師代辯結果應判被吿發還參加人龔雲龍黃包車四部並着按年繳付地租四元第一次應着立即照繳張紀根訴案註銷（四）張子雲訴陸秋濤等延悞工程虧欠借銀案被吿延高露律師代辯結果兩被吿各交五百兩舖保改期七天再訊原吿准另僱作頭完工　 
[誌謝]  
　　昨承書畫保存會惠贈「近代名人書畫眞跡」一册又商務印書館惠贈第十四卷第五號「小說月報」及第六卷第九號「兒童世界」各一册又中華書局惠贈第二一一期「英文週報」及第六二期「小朋友」各一册誌此併謝 
來函 
[朱阜山來函]  
　　閱八日報載人寳山縣劉行鄕副經理董朱惠三購買日本女孩致生糾葛云云與事實不符陰曆三月三十日有廣福鄕人馬玉堂將七歲女孩介紹於鄙人同族之朱文卿爲童養媳觀其所穿係中國衣服說話似寗波口音并不知其爲日人詎料翌日（四月初一日）即有上海包探至劉行警局傳朱文卿將該女孩交局帶申在鄙人全不關涉再鄙人並非劉行鄕經董係劉行鄕倫敦會福音堂會長併此聲明朱阜山啓事六月九日即陰曆四月二十五日 
公布欄 
[江蘇高等審判廳]  
　　民庭判决沈施氏與陸寶邸因贖地訟上訴一案（判决主文）本件上訴駁斥第三審訟費由上訴人負擔王漢章與顏鳳山因貨欵涉訟上訴一案（判决主文）本件上訴駁斥第三審訟費由上訴人負擔孫栢年與孫有和等因贖田涉訟上訴一案（判决主文）本件上訴駁斥 
　　刑庭判决鄭雲亭爲帮助收藏嗎啡上訴一案（判决主文）本案上訴駁斥訴訟費用歸鄭雲亭負擔 
　　批示孟錦　呈爲泰縣違背法令請監督糾正由呈悉查此案前經本廳令縣查案具覆並妥爲依法辦理在案據訴各節候縣復到再行核奪此批李師綱一件據李師綱以源和森保證書聲請代繳保證金一案由狀及附件均悉仰取具本城殷實商鋪保證書呈廳核辦所請以南通源和森號所具之保護書代繳保証金未便照准通崇海泰商會憑照及收修發還具領此批黃國華狀一件爲聲請易科未奉裁决請求送達由狀悉查該已案裁决業已送達原選任辯護人夏喆　律師代收並塡繳送達證在案着即知照此批 
　　公示送達爲公示送達事查陳鴻書與錢國良爲　欵涉訟不服上海　審廳第二審判决上訴一案前因上訴人陳鴻書住址不明　本廳公示送達裁决在案茲本案業經本廳終審判决合將判决正本依法公示送達仰該上訴人知悉自黏貼牌示處之日起經二十日發生效力特此公示送達以上六月九日 
[江蘇高等檢察廳]  
　　批示張文沂狀及抄件均悉查被吿陳懷蘭部分前經覆判審裁决發回江都縣知事覆審在案該民如有申訴事實應向原縣訴請核辦所請移轉管轄着毋庸議此批馬和尚狀及附件均悉仰候調卷核辦此批張耀南狀悉候調卷核辦此批姚金寶錢二寳狀悉候送同級審判廳核辦此批邵煥榮狀悉准予免傳執行此批朱墓嘉狀悉准予發回此批駱榮逵狀悉查提起上訴應向原審法院聲明業於前狀明晰批示在案所請暫毋庸議此批嚴兆華周林　狀悉該民等易科罰金旣據繳齊應准依法開釋此批許根寳狀悉查此案卷已據宜興縣知事呈送到廳並經本廳送審在案茲據所訴姑候將來狀送同級審判廳核辦此批以上六月九日 
[上海地方審判廳]  
　　刑庭主文一件張根武玩忽業務至人死一案）判决主文（張根武因玩忽業務上必要之注意致胡紀生身死之年爲處拘役一月未决覊押日數准以二日抵拘役一日一件許澄基鴉片烟一案）判决主文（許澄基帮助吸食鴉片煙之所爲處罰金七十元未决覊押日數准以二日抵罰金一元如無力繳納罰金以一元易科監禁一日烟土二包計重十六兩五錢沒收一件薛立興竊盜一案）判决主文（薛立興竊盜之所爲處五等有期徒刑二月未决覊押日數准以二日抵徒刑一日一件方有　竊盜一案）判决主文（方有　竊盜之所爲處五等有期徒刑二月未决覊押日數准以二日抵徒刑一日一件楊竹淸傷害一案）判决主文（楊竹淸輕微傷害杜春台之所爲處拘役五日未决覊押日數准以二日抵拘役一日一件張福生傷害一案）判决主文（張福生輕微傷害張朱氏之所爲處拘役二十日未决覊押日數准 
以二日抵拘役一日一件盧壽全等營利略誘預審一案）判决主文（盧壽全左春林余炳成李嫂子等係共犯刑律第三百五十一條第二項之罪應予起訴鄱建釗和誘吳巧珍之所爲處五等有期徒刑二月未决覊押日數准以二日抵徒刑一日以上六月八日 
　　批示一件馬寳寳聲明案已理楚請求扣留船隻啓封由狀悉案已飭吏傳候訊明核辦此批一件王順興具交銀洋聲請案由狀悉應准銷案並候函請丹徒地審廳啓封可也交洋四十五元二角暫存此批一件戎生桂委任朱樹楨律師代領銀洋由狀悉准予委任此批一件侯榮　聲請執行由狀悉准予執行可也此批一件鍾金生具交銀洋由狀悉交洋九元五角存候給領此批一件張允梅具領銀洋由狀悉本案判欵并訟費尚有銀洋十九元五角仰於本月十一日上午十時來廳具領可也此批一件吳品榮具交銀洋由狀悉交洋三十元存候給領此批一件龔仁生具交銀洋由狀悉交洋一百二十元二角存候給領此一件高鎭海具領銀洋由狀悉仰於本月十一日上午十時持證來廳具領此批一件高價人聲明翁小印債務已折償淸楚請銷案由狀悉應准銷案並候飭吏啓封可也此批一件葉松庭請求派吏拆除裝條由狀悉查本案宣示假執行僅以　讓房屋爲限至房屋内債務人自己所爲之設置應否除去不在宣示假執行範圍以内所請執行之處碍難准行此批一件黃繩壏聲明案已在外和解請求傳訊由狀悉已當庭訊諭矣此批一件李金章具領銀洋由狀悉銀洋三百五十三元八角六分准予具領此批一件王裁之聲請執行由狀悉查本案判决尚未確定所請暫從緩議此批一件朱雲佔請領銀洋由狀悉仰於本月十一日上午十一時持證來廳具領此批一件桂守逸聲請展限遷讓由狀悉俟各債務人起訴判决後再行核辦此批一件桂守逸聲請展限遷讓由狀悉案已依法執行仰迅將租屋遷讓毋得藉詞延宕致干未便所請不准此批以上六月八日 
　　民庭主文一件判决孟子田與胡瑋志因米欵涉訟一案（主文）胡瑋志應償還孟子田洋六元二角五分孟子田其餘之請求駁斥訴訟费用歸孟子田負擔二十分之十七胡瑋志負擔二十分之三本判决應予假執行一件判决楊景和與蘇定川因租屋涉訟一案（主文）蘇定川應償還顧蘭記租洋二十七元交案給楊景和具領本案訟費除楊景和撤回部分應負擔四分之三外蘇定川負擔四分之一一件判决謝忠信與石裕鄕因債務涉訟一案（主文）石裕鄕應償還謝忠信洋三百元並自到期之日起每月一分計算之遲延利息付至淸償之日爲止一件判决王煥文與龔錦山等爲違約涉訟一案（主文）王煥與龔錦山等所訂之盤項契約解除龔錦山龔龔氏應還王煥文定洋八十元龔愼生應還王煥文定洋四十元龔王氏龔春麟應還王煥文定洋八十元并由龔錦山等各按上開應還之欵照月息一分自民國十一年陰曆七月初一日起付至執行終了日止但均不得超過上開元本之數額王煥文其餘之請求駁斥訴訟費用龔錦山龔龔氏負擔十分之四龔愼生負擔十分之二龔王氏龔春麟負擔十分之四以上六日九日 
　　刑庭主文一件王屏三鴉片烟一案（判决主文）王屏三帮助他人吸食鴉片煙之所爲處罰金四十元未决覊押日敬准以二日抵罰金一无如無力完納罰金以一元易監禁一日烟膏兩包計重九兩零沒收一件吕慶長姦非及略誘一案（判决主文）吕慶長和誘陸照永之所爲處五等有期徒刑六月未决覊押日數准以二日抵徒刑一日陸照永與吕慶長相姦之所爲處拘役一月未决覊押日數准以二日抵拘役一日一件李得明竊盜一案（判决主文）李得明侵入竊盜之所爲處五等有期徒刑三月褫奪其入軍籍之資格終身未决覊押日數准以二日抵徒刑一日一件徐玉貴業務上過失傷害一案（判决主文）徐玉貴因玩忽業務上必要之注意致徐柳堂之所爲處拘役五日未决覊押日數准以二日抵徒刑一日一件徐永生竊盜一案（判决主文）徐永生侵入竊盜之所爲處四等有期徒刑一年二月褫奪其入軍籍之資格終身未决覊押日數准以二日抵徒刑一日一件夏孫氏等輕微傷害一案（判决主文）夏孫氏致張王氏輕微傷害之所爲處拘役十日未决覊押日數准以二日抵徒刑一日張王氏致夏孫氏張阿妙輕微傷害之所爲處拘役十日應執行拘役十二日未决覊押日數准以二日抵拘役一日周金富致張孫氏輕微傷害之所爲處拘役二十五日未决覊押日數准以二日抵拘役一日一件張懷義等和姦一案（判决主文）張懷義和姦之所爲處拘役二十日未决覊押日數准以二日抵拘役一日何郭氏相姦之所爲處拘役二十日未决覊押日數准以二日抵拘役一日以上六月九日 
 
 

Page 16

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 17

 
 
第一萬八千零六十三號;中華民國十二年 西曆一千九百二十三年六月十號
星期日 * *本埠新聞三 
[遠東飯店今日開幕]  
　　遠東飯店係洪君賢鈁等所籌辦定於今日（十日）晨八時正式開幕云 
[民生紗廠之參觀]  
　　北蘇州河華倫路民生紗廠定於今日下午一時起請各界人士參觀特備汽車在靜安寺西首電車站迎送來賓云 
[橡皮國貨繼續運到]  
　　南京路陳嘉庚橡皮公司因貨品頗精良又爲眞正國貨故甚得國人歡迎除前日運到各帮外現又有十五箱今日即可起岸又得新加坡昨晚電云再由海輪運來橡皮製品十八箱不日可以到滬云 
[光亞公司新製電泡]  
　　粤人黎君向在美國經營電氣事業刻由美來滬在新唐家弄創辦光亞電料公司精選本國原料悉仿美國最新式製法製造各式電泡技師黎福强係美國紐約大學化學科畢業對於電氣事業研究尤深所製電泡用電旣省售價復較廉云 
[電瓷料之新出品]  
　　益中機器公司係華商自辦設廠於浦東洋涇製造電機及電料目下出品已有電用夾版開關等出品上市其質料形式均在舶來品之上設事務所於香港路六號專門接洽營業事務云 
[夏布新運到滬]  
　　先施公司疋頭部自擴充後分派專員往各埠採辦時式精美國貨俾在夏季出售昨聞所辦之夏布業已運滬多係上品種類極多本年各貨均有進步細潔光潤與絲織品相仿每尺由一元二角至一元四角不等另有闊門面一種備製西裝之用料堅耐洗燙後更見特色尚有絲織及繡花二種精益異常定價亦廉云 
[西洋參酒之廉售]  
　　三馬路同安里德裕參行早年曾製一種西洋參酒發行以來銷售甚爲暢旺現又特加改良用五年以上陳參酒精製改裝大瓶每瓶容量約兩磅之譜可除署疫雜症其裝璜之美似駕舶來品之上瓶口用錫帽封固以防洩氣製法較前大有進步每瓶定價一元茲於本月二十三日起將各貨一律大廉價三星期以爲新出品之紀念門市出售每瓶照碼八折云 
[國貨玩具第二廠出貨在邇]  
　　浙江路愛國玩具公司自民國八年開辦出品頗受歡迎近因各地進行對日經濟絕交劣貨停銷各埠紛紛大批訂購現日夜趕製以應市用該公司今正添設之大通路第二廠專製印漆花鐵玩具因機器鋼模均須特製迄今方始就緒約端節前准可出貨所製各種靈動玩具足與外貨相競爭又聞該公司新舊出品目錄刻 
已修正刋就云 
[琺瑯五彩小鐘又到一批]  
　　南京路中德商店琺瑯五彩小鐘前售四元五角現新到大批每只僅售三元顏色行顧客揀選式樣物質與前者一樣優美云 
[裕豐廠擴充廠基]  
　　寶山路橫濱橋裕豐紙匣廠自去冬擴充以來營業更形發達各廠號與之訂約包辦者有一百餘家之譜出貨較前增加數倍該廠主任毛智淸君鑒於廠務進行之順利故於滬太長途汽車公司左近購置廠基數畝以備原址不敷應用時之建築云 
[「荒山得金」明日開映]  
　　商務印書館新出之「荒山得金」一片已定明日起在法 
租界恩派亞影戲院開映該院又將該片中船上一幕繪成油畫二大幅懸於該院門口以資吸引聞此片須映一星期故預料開映時定有多數之評論云 
[「黑籍寃魂」映於中國大戲院]  
　　加映「莊子劈棺」「國王選妃」「紫金盜」 
虹口四卡子橋東首東鴨綠路梧州路口·中國大戲院定明日（禮拜一）起開映中國警世影片「黑籍寃魂」四本「莊子劈棺」三本五彩片「國王選妃」二本日戲共映九本其應映之偵探長片「紫金盜」三集四集四本仍照常接映並不中止故夜戲共計十三本連映三日三夜所定價目日戲月樓二角正廳一角夜戲月樓三角正廳二角優待劵照加交換劵暫停云 
[「現代生活」雜誌已出第一號]  
　　新時代學社新編「現代生活」每月出版二次已誌本報該刋非賣品現第一號已出欲索閱者可寄郵票二十分至聖約翰大學吳幼謙君或大同大學蔣黛英女士即可陸續收閱全年之該刋云 
[寧波同鄕會將印新會員名錄]  
　　寗波旅滬同鄕會民國十一年之會員名錄定於陽曆本月二十日付刋内載七千餘會員之姓名住址現爲利便會員起見特在名錄内插登廣吿所有印刷及廣吿事務已委託天津路貴州路三二零號晨社辦理云 
[聯益善會籌募基金]  
　　蘇州路十一號聯益善會由陸文中君等辦理已五載救濟貧民養生送死成績甚佳惟每年需銀二萬餘元經濟奇絀故現開徵求會勸募年捐月捐籌集基金至夏歷五月二十日截止想好善之士女均樂助之云 
[公共體育塲五月份運動人數]  
　　每日平均七百另六人 
本埠公共體育塲五月份運動人數總計男子女子二部共一萬六千九百五十一人總平均每日七百另六人是月省校及淸心南洋之運動會人數均尚未紀入云 
[家星足球隊戰勝聖芳濟]  
　　昨日下午四時家星足球隊與聖芳濟一部份之球員在公共體育塲比賽上半時爲一與二之比家星負下半時爲家星先鋒徐君猛力進攻連進三球結果爲二與四之批遂爲家星球隊獲勝云 
[神州女學之講演會]  
　　北四川路神州女學校於昨日請陸鼎揆博士講演講題爲「法律上女子的他位」對於女子在公私法上之地位多所闡發聽者至爲滿意云 
[全城音樂會之會議]  
　　本埠全城音樂會唱歌班敎師及委員會於上星期四開會討論本年音樂會進行辦法選舉朱文瑞君爲會長湯成熙君爲書記張竹平君爲公佈委員及其他職員不日全體職員將再開會討論本年耶穌聖誕節音樂大會辦法云 
[西部音樂堂之創設]  
　　工部局現定在極斯非爾公園内設音樂堂一座並在聖約翰大學門前預備椅子二千入者　須購門票每人三角已定於夏初開幕云 
[金少梅昨晚宴客於會賓樓]  
　　昨晚六時金少梅隨其母月梅·及祥月影·高玉仙等設席會賓樓赴宴之客甚衆少梅等定於明日（十一）登臺將演黛玉葬花云 
[集會表]  
陽歷本月時期　地點　　　　召集者　　　事由 
十日　　　　西藏路北海路口　遠東飯店　開幕禮十日　　　　納稅華人會　　　納稅華人會　選舉會十日　　　　東新橋南首恆豐里洋貨商業公會　三友寳業社　股東會十日　　　　愛多亞路五號紗布交易所　南通大生紡織公司第一廠　股東會十日正午　　四馬路嶺南樓　記者聯歡會　聚餐會十日下午一時　西門斜橋台州公所　台州六邑同鄕會　選舉會十日下午二時　南市普益習藝所　滬閔南柘長途汽車公司　股東會十日下午二時　偷鷄橋鼎餘里六號　印刷全業公所　籌備會十日下午二時　天后宫總商會　大通紡織公司　股東會十日下午二時　小花園　縣議會聯合會　幹事會 
[今日天曇有霧]  
　　徐家滙天文台昨日下午四時三十分氣象預報云沿海一帶天曇有霧風向極不穩定低壓各中心今在東海臺灣海峽·及中國海北部之三區中本埠温度在下午三時前之二十四小時内最高七九三最低六三·二去年同日最高八四·一最低六九·三 
 
 

Page 18

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 19

 
 
第一萬八千零六十三號;中華民國十二年 西曆一千九百二十三年六月十號
星期日 * *自由談[  映霞1923]  
家庭半月刋 
[家庭淸潔論（上）] [  鴟夷]  
　　人生精神都系於健康西哲所謂健全之精神寓於健全之身體也然而健康之企求必資於衛生衛生主要乃在淸潔故家庭淸潔之一事實爲人生最大之問題淸潔之器具有數事焉 
（甲）掃帚按帚有數種㈠以竹劈成細絲者宜於庭除及街道間之用㈡以竹枝紮成者宜於掃落葉柴屑樹皮之久積㈢以蘆花編成者宜於地板上之用㈣心粟桿編成者宜於磚舖之地㈤以棕皮編成者於舖板舖磚之地俱相宜也要之須察其性而用其宜否則易敝而減其功效矣 
掃帚用後須置於乾燥之地毌使霉爛其可以洗濯者則時須洗濯之 
（乙）拂帚拂帚多以鷄毛爲之其硬者宜於仰拂簷椽軟者則窗檽桌椅無不需之若大掃除須以稻柴縛爲巨帚矣 
與拂帚　其效用者爲拂塵拂塵古稱塵以馬尾爲之精雅書室中用以拂榻椅之灰塵也或有以棕布粟桿編成小帚者用於掃拂床褥及積塵已久之處蓋實兼掃帚拂帚之用也 
（丙）抹布抹布以粗鬆者爲宜節儉之家往往以已敝之手巾或外衣剪縫而成在理當有三種㈠揩碗布㈡乾抹布㈢濕抹布 
抹布宜時常洗滌否則有惡臭 
（丁）畚箕以馬口鐵製者最宜次則竹絲最次則篾惟久積穢物易於腐蝕故宜時常洗晒勿使果皮久黏不去 
（戊）拖布有兩種㈠以破衣之筋紮成㈡以紗線搓成其用相等惟價則㈠廉而㈡昂也 
用拖布者還須用水桶水桶以洋鉛製之 
拖布之柄短長各有用處如拖洗地板宜用長柄拖洗窗檻宜用短柄 
淸潔之時間可分數回 
（甲）廢除園林以及起居之所宜在晨間 
（乙）臥室宜於下午行　若在未起身前洒掃則灰塵四揚殊礙呼吸 
[家庭的看護] [  異觀]  
　　西哲有言家庭者個人之歸宿生趣之樂園也夫人旣離學校而入於社會其間數十年中又安能無一日之病醫院中之醫生與看護非不盡善也蓋爲醫生與看護者雖係一種職業究屬含有幾分慈善爲懷之性質然彼等日事於疾病之診治而按其輕重以治之看護者雖皆專修其業者究不若家庭看護之盡善盡美也爰舉其理以證實之 
（一）由於病人之心理作用慈母愛妻一見其夫之患疾病也於個人皆有切膚之關究不若風馬牛不相關之看婦者可比閱者不乏過來人當思病中之時一聞慈母之慰問愛妻之看護吾人固不必求其如看護者之事事循於醫理但覺彼等聲聞於耳感覺上已起一種不可思議之感想一如康健之神下臨榻前病勢乃漸形退減至於慈母愛妻更索菘枯腸强爲歡笑而以諧笑之事資爲談助務使病人喜樂雖其事出諸他人之口未必能笑但覺出於慈母愛妻似較有味此精神上面似家庭的看護比較醫院的看護爲特長也 
（一）由於性格之習熟我人固各有特殊的嗜好（專指飲食而言）如在醫院之中醫生曰此物須忌此物須多納忌者多鮮發之品多納者多苦淡寡味難以下咽之物病人雖覺醫生之言有益於自己康健但一時心中怨望在所不免如在家庭之中慈母爱妻必多方譬解若某也須忌某也須服食病人因慈母愛妻之娓娓動聽天性之愛與自然之愛已奪固有之見解百爲主已無怨望之可言此關係飲食方面者也更或醫生所不忌者則無妨投病人之所好料理設備以奉病人不但較普通大廚房中淸潔且更因此之由病人飲食增加漸復康健之態此等處固非醫院看護之不週到乃家庭看護之特長也 
（一）由於外界之感覺）甲）醫院中病人多難保無死亡呻吟之病人而其他因同病之故心神爲之不寗（乙）我人一旦身入醫院而外間未了之事甚多或有煩惱之消息院役莫明病人之環境又安能不據以入報且友朋探視未必皆臭味相投設在家庭中必先經家人之審查務使快樂之消息傳諸病人之耳平日肝膽相見之人引之入内此無他家人熟悉病人心理而投以所好病人心樂而神爽病已暗中减輕若干矣（丙）家中小孩及書報（美術的）等尤爲病人之解愁品 
[家庭烹飪談] [  瞿道援]  
　　人生最重要之問題食而已矣吾人終日栗碌各執所業而不求美食以償其勞者愚人也夫所謂美食者非他從吾之所好而已山肴野　亦可醉飽奚必山珍海味哉予素喜研究烹飪所得佳肴亦有數十種之多茲特擇其尤要者錄之於后以吿家庭之注意烹飪者惟茲篇所述以家常日用者爲主彼山珍海味一饌動輙數十金者則非余之所敢知也 
吾人之於肴饒宜多食蔬菜而少食肉類彼每餐必肥魚大肉者鄙夫耳即以蔬菜而論與其粗而多毌寗精而少蓋無論何菜多則不能精不精則無味矣同一之菜宜每星期食一次或每月良幾次若日日食之則無論是何佳肴亦終必歸於厭棄之一途也 
（一）翠屑金銀絲（說明）用綠豆芽將首尾摘去僅用中段再將尤魚切成絲韮菜亦切成寸餘長一段然後用猪油炒之置以醬油及水少許略煑即可食切不可多放水及久煑再菉荳芽一物爲菜類中之最潔者蓋其生長純用水不用肥料也惟食時須去其首尾否則直如牛羊之食草也 
（二）瓜中肉（說明）將王瓜去其皮切成二寸長一節再去其子使成圓筒狀然後將斬碎之肉貫於其中再置以葱及藕粉醬油各少許味甚美 
（三）什錦豆腐（說明）將老豆腐切成塊置油中煎之再置以金針·木耳·香蕈·開陽·冬笋·火腿·青笋·之屬及醫油煑之 
（四）玲瓏玉（說明）將藕橫切成薄片用猪油略炒併置　糖鹽醋各少許其色潔白而味甜玲瓏如玉故謂之玲瓏玉 
（五）金勾牙白（說明）將黃牙菜切成半寸闊寸餘長一段用猪油久炒之·再置以金勾蝦（即開陽）用水煑之至爛後味甚佳 
（六）什錦醬菜（說明）用猪肉及冬笋豆腐干榨菜開陽香蕈等均切成二三分大小之方塊用猪油炒之至置以豆瓣醬及水煑之 
（七）銀絲　（說明）將蘿卜切成絲用猪油炒之然後將鮮　魚置於内煑之至爛後灑以胡椒末少許味極香美 
（八）轎夫肉（說明）先將整肉用水煑熟再切成厚片用猪油炒之再置以冬笋片豆腐干片豆瓣醬等煑之轎夫肉之名亦相傳如是若東坡肉然名雖甚不雅而味則頗佳也 
（九）紅燒野鴨（說明）將野鴨切成塊置於器内再置以醬油料酒冬笋薑等炖之但醬油宜稍多煑爛後其味較家蓄之鴨尤美 
[左右做人難] [  釋雲]  
　　陳先生每每對人說現在世界上做一個人眞不容易做像我這樣父母已雙亡靠着我吃的除了一妻一妾和幾個僕人之外再也沒有人了每月的進欵又很充足這些衣食住三件事倒可以不放在心上照如此說來吾當然常常很快樂的了可是却大大不然我的家庭裏不但絲毫沒有趣味而且還時時要受氣哩我每天到家裏去差不多比什麽都怕走陳先生將這些話講給人聽那些聽的人竟都莫明其妙以爲他經濟旣然充裕不愁衣不愁吃再有一妻一妾可以供他的消遣更快樂也沒有了還有怎麽不樂意的地方呢不知陳先生的不快樂就是從金錢充足而來倘是他沒有多錢就永遠不會受這精神上的痛苦了 
一家紳士式的人家裏面的陳設很是闊綽可是天天只聽得婦女爭駡的聲音和男子嘆息的聲音却沒有一刻可以聽到笑樂的聲音那天又聽得一個婦人向還有一個婦人破口大駡道你這賤人你到我家來了許多時候只是貪吃懶做一些事都不知道動動手難道想到這裏吃現成飯過享福日子不成你也不自己想想是什麽出身到這裏來做二夫人配也不配居然伏了丈夫的寵爱要到老娘函前來撒嬌撒痴起來了老實說我這裏用不進你這種潑辣貨你給我滾便了伊駡完了使將桌子拍得震天價響還有一個婦人聽得這話當即也拍着桌子駡道你這賊婆娘眼睛也不會張張開你這種威勢只能做給三歲的小孩子看或者還怕你你老娘却是不怕的對你說一聲我從來是吃慣用慣的做事不做事都趁我高興由我自由你也沒有這資格可以管束我至於滾不滾那可更笑話了你也要想有這種權力敎我走嗎接着又冷笑了幾聲這時家裏的奴僕都嚇得不知躱在那裏竟一個人也不敢出來 
一會兒門鈴響了纔見一個丫頭出來開門進來的是一個男子只是垂着頭走進來兩道眉毛也緊緊的蹙着看見兩個婦人在那裏相駡嘴裏只嘆口氣道唉 
你們又在這裏爭吵了一家人家弄到如此地步還像怎麽樣子呢他話還未完只聽得豁琅琅一陣子的響嚇得他跳將起來道這算怎麽呢兩人淘氣關東西什麽事啊說罷這見那先前一個婦人戟手向他高聲道你自從有了小老婆便不將吾放在心上了鎭口價敎那賤人來和我尋事你倒在旁邊瞧好戲說冷話說着將指尖直指到他面上一邊方纔說完不料一邊又來了那第二個婦人也高聲道你當初騙我進來的時候百般哄我說那賊婆娘爲人怎麽樣和善一定不會敎我吃苦誰知進了你的門口竟天天受他的氣我現在要問你一聲弄得我這般模樣倒底怎麽道理說罷嚶嚶的哭了唉讀者諸君你們知道嗎這男子便是陳先生兩個婦人一個便是他的妻一個便他的妾啊 
陳先生聽了兩方面的話竟一些沒法排解不知帮了誰好只得踱到他書房裏去默默的坐着心裏想道這種樣子眞呌我做左右做人難啊他一壁想一壁又聽得外面豁琅琅的聲音了 
[兩個家庭下] [  胡寄塵]  
　　老年人聞聲停住了手不敲門低着頭好像是相一件甚麽事青年覺得很奇怪却也不便問 
又聽見門内一陣微笑之聲笑得很和緩的從這笑聲中能表現出他們雖很快樂却沒有一點輕狂的態度青年暗暗想道這到是一個很好的家庭老年人仍是垂頭不語 
只聽得門内的女子又道你今天敎了三點鐘的書辛苦極了現在可休息休息罷聽了我這一曲歌能夠使你的精神恢復原狀麽你再要聽麽說罷又按著風琴唱起來門外的青年聽了連聲稱贊道這是一個好家庭這是一個快樂家庭却是老年人歎了一口氣道你聽這唱歌的便是我的媳婦在那裏笑的便是我的兒子你看他在家裏彈起琴唱起戲來唉這還成個甚麽樣子走罷我也不好意思請你進去參觀了說著便拖了那青年走青年還連聲稱贊這是一個快樂家庭停了一回他們二人已走到一間大房子門前青年道這便是我家裏了請你老人家進去參觀罷剛說著只聽得門内有一個老者的聲音很嚴厲的駡道我家不肖的兒子一點鐘出去說是三點鐘一定要回來的現在三點一刻了還不回來還不回來說到後來竟是咬緊了牙齒說話表出他無限憤恨的神氣又一個老太婆的聲音答道你的兒了又不是三歲兩歲他今年三十一歲了出去了遲一刻兒回來要甚麽緊老者頓足道這都是你做娘的放縱得他如此唉 
這時候問外的老年人聽了這一番不覺暗暗稱贊家規這樣嚴眞好眞佩服他Ｐ但是我呢我的兒子呢是怎麽樣 
門外的老年人如此想又聽見門内的老太婆道他不是說今天還要伴客人到我家來麽老者怒道甚麽客人他自已要出去玩罷了 
門外的老年人聽得這裏很佩服門内的老者治家有法急著要走進去請敎 
但是回頭一看那位青年已不知何時溜掉了一人在門外立了一回也只好沒精打彩的回去 
 
 

Page 20

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
 

Page 21

 
 
第一萬八千零六十三號;中華民國十二年 西曆一千九百二十三年六月十號
星期日 * *星期增刋 
　　中華民國十二年六月十日星期日第一百九十一期 
[一週間國内大事紀略]  
　　中央政局　尊 
　　本週間中央政局内閣提出總辭職京華風雨喧　無休共醖釀之原實由於最高問題其最著者若韓玉宸之解釋任期制憲之經費崇關監督薛篤弼陶立之遷調裁撤軍警督察處其結果莫不集中於府院袁家花園之讌會尤以金錢津貼政團爲促成之計府院之爭旣起府斥院受疆吏指揮院亦斥府擅批憲費不交閣議違内閣制之原則而擁閣倒閣二派相繼以興擁閣者以擁閣倒府爲急進之謀倒閣者則謂倒閣方可爲進行之先著内閣集矢遂有提出總辭之呈文張揆之意初亦以院事解决最高問題方有著落保方諸將吏或且加以挽留故於去 
津之時初未副署空白繼任之命令黎知張辭職循例遣員慰留張不爲動因是復約王正廷顧維鈞顏惠慶會議而屬意於顏以顏繼保方必少減其反對顏亦未遽决絕且謂閣員舍程克彭允彝張英華外均可醉留外交可屬之顧維鈞財政可屬之王克敏同時馮玉祥有護閣之通電國會吳景濓則勸黎易閣黎固自知閣潮之起根於最高問題憲法吿成自當引退然於七日通電尚爲留張之口吻列辨各案示無成見而保方議員已乘機請組保派内閣黎與顏顧往復磋商閣員人物王克敏力辭財政津派則推張弧顧主外交張志潭内務馮玉祥陸軍李鼎新海軍張國淦司法高凌霨農商蔡元培敎育吳毓麟交通王正廷贊襄其閒不任閣員保方初以顏繼分電各省不加反對蓋顏於最高問題素主穩健以進行者而左右則以顏今組閣實足以維持白宫不如先使籌餉以難之顏於財政旣無確定辦法王克敏復不加入國會從而反對因又力辭黎復挽顧就顧以顏有成約郤之直系諸人復吿保曹於此時無論何人阻閣不加可否而張國淦則約張紹曾吳景濓徐佛蘇等爲抵制保方之策吳復不興飄搖之際繼續之交揆席何人尚未能遽决也 
　　長沙日兵慘殺華人案 
　　近自旅大問題發生後全國人民以吿訴無門公理難伸乃用消極方法繼續排貨以期日本人民之覺悟而謀補救於萬一湘省學界本此精神貫澈實行詎知日人楊軍派兵登岸遂釀成槍殺長沙市民之巨案之紫事關係極爲重大　全國人民仄據理力爭以博最之勝利述其梗槪如次如次 
上月三十長沙學生方面聞有多數商人將乘雨起運日貨乃派多人在河干往來巡視日淸公司過事張皇遽行報知駐湘日領事田中領事即向交涉司請求保障並稱將派水兵登陸爲正當之防衛楊司長即聲明完全負責請其勿派水兵上岸以免發生枝節一面密令商埠警察署設法嚴防此三十一日旁晚事也一日晨由漢駛之湘武陵丸抵長搭客上岸時有外交後援會調查部學生倪志仁等擬俟搭客出公司碼頭後施調查手續諸客見此情形畏不上岸時有日人二招日本水手兵二十餘名登岸是時觀者愈衆嗣某日兵護一形似鄕人之華人出調查員直前蓋戳日兵即用武傷倪志仁之目及青年會學生一小販一此一日午前事也下午一時日商金陵丸抵長日兵與學生大起口角日兵即鳴號招荷槍實彈之水兵二十餘人上岸中國巡官出而勸阻不聽日兵放槍以示威觀者大爲不平日兵遂刀槍並加當塲斃二人重傷者七人輕傷者十餘人外交後援會聞訊於是晚開緊急會議决罷學罷工罷商共三日追悼死者並公决條件八條向日本嚴重交涉㈠撤換日本駐湘領事㈡懲辦日本駐湘武官及日艦艦長㈢撤退日本駐湘軍隊及軍艦永遠不得駐湘㈣收回日本租借之躉船碼頭㈤懲辦兇手抵罪㈥撫卹死者㈦賠償傷者之醫藥費㈧日本國政府向中華民國謝罪湘政府對於此案極爲注意於二日亦召集緊急會議當議决應向日本提出之條件如下㈠懲辦當事長官（指駐湘日領與日艦長）㈡兇手按律抵罪㈢日政府向我道歉（因該兵艦係在湖北宜昌槍傷學生後開調來湘三十一日到岸一日即發生槍殺我市民慘劇故須日政府向我道歉㈣撫卹死者與傷者㈤擔保以後無前項情事發生至於交涉方式亦經議决以湖南省政府名義分三方進行㈠通牒駐湘日領㈡電請北外交部轉向駐京日公使交涉㈢電請我國駐日公使抗議以上各條决定之後交涉司楊司長復提出辦理此案之先决問題即爲限令該肇事日艦刻日出境以平衆怒各省務員亦全體贊成於是即由交涉司電達駐湘日領囑於二十四小時内將伏見兵艦撤出湘境否則民憤難遏發生何種意外行動政府不負責任日領答稱彼無權調動該艦必受上海兵艦司令官之命令始能開行然允即致無線電於上海司令官請其允許並要求交涉司展期至四十八小時内撤出省議會議决（一）咨請政府派兵解除日艦武裝並扣留該艦其餘贊成政府所定辦法（二）通電各國公使請其主張公道並通電各省喚起同情一致對外二日實行罷市罷課三日湘政府用省長名義由楊交涉長送覺書於駐湘日領事交涉四小時無結果湘當軸堅持條件屢向日領交涉伏見艦始於六日下午離埠此事現在嚴厲交涉中長沙市民雖極憤激而秩序甚佳 
　　臨匪 
　　臨城刦案聞不日可以結束矣此指釋被擄諸人而言也二日釋出西票四華票三武官二日到棗五日返京其報吿大旨（一）護路警備辦理不周要改良（二）臨城案責任問題（三）臨城案事實問題六日報吿使團俟開使團第九次會議决定辦法各國調查損失單尚未開齊武官團又慮官匪交涉延長發生變化請各使嚴催從速營救據五日棗莊電鄭士琦限五日内造齊改編名册即派員進山點名改編聞以有槍者爲限田中玉刻正趕備軍衣欵項一俟到棗此案即可吿一段落矣聞西票之放可有把握華票恐尚有問題政府不能爲吾助吾民宜急謀自救之道也 
　　粤戰 
　　劉宸寰自佔領飛鵝嶺後即三路進兵以東涨沿岸爲中路淡水爲右翼增龍爲左翼圍攻惠城　會范石生率隊由永湖亦向惠城之南進逼駐惠陳軍一面緊閉城門抵禦一面鍾子廷由東北門衝圍而抄襲博羅留守博羅之劉玉山部兵力單薄不克抵禦乃退回蘇村再退至福田粤軍啣尾下攻劉部遂退至石龍駐增城方面之福軍聞耗來援被熊略拒退熊部即佔增城石灘同時吿急劉玉山恐後路有失遂退出石龍石龍曾被即演雄部佔領嗣省軍來援練退守增城聯軍幾下惠城時博羅忽失守被粤軍前後夾攻受創頗鉅惠城卒未下中山親在前敵督戰本月一日蔣光亮劉玉山諸部向蘇村進攻粤軍退數里左路滇福軍由麻柞攻福田戰兩日粤軍退至博羅蘇村粤軍因麻柞失亦退博羅聯軍即分三路攻博羅滇軍及劉玉山部擔任正面胡思舜由平湖直趨博羅右翼同時東南門聯軍亦猛施攻擊粤軍首尾不能兼顧四日上午遂衝出東門退往泰尾等處博羅遂復入聯車之手現博羅之上惠州之下尚有粤軍四五千扼要駐守進攻惠州之劉震寰部及滇軍仍被粤軍所困飛鵝嶺方面聯軍與粤軍仍在激戰中勝負未分近傳聯軍五日克復惠州不確孫定於八日親率滇桂軍攻惠州許崇智部已佔河源與惠州聯軍已聯爲一氣沈鴻英與方本仁分三路反攻中路聞已佔長壩四日攻破韶關沈部馮葆初近得林俊廷助在梧州發動大舉入粤祿步封川聞已發生戰事肇慶爲之震動北江方面日來又吃緊沈軍二日由大橋向韶關進攻滇軍朱世桂部與之激戰兩日四日晨始擊退聯軍與粤桂勢均力敵粤局似難望即平也 
[一週間國外大事紀略]  
　　洛桑會議　通一 
　　洛桑會議政治委員會已將若干問題議决其一爲以瑪里柴割讓土國成西塞拉斯疆界加斯特洛里索則割讓意國據伊斯美氏稱土耳其復爲和平有所犧牲關於外僑司法制公約已商妥與伊斯美合議外人在土讓與權之問題伊斯美仍以渠未能有何决定將此事請安弋拉爲言會議情勢有起色目前解决上之唯一阻力惟在土國債欵應否用金佛郎或金鎊償付之問題其差數約及一百七十五萬鎊俟此事解决則最後協定當不在遠矣 
　　德國賠欵新提案 
　　德國賠欵新提案已於前日送交協約國聲明德政府願接受不偏袒的國際團體關於賠欵數額及償付方法之决議仍請召集會議俾决定履行義務如何最爲適宜謂口頭討論極關重要如大規模之借欵莫可實行德國願另提分年償付計畫德國可以鐵路及實在產業之質押爲擔保此兩種擔保每年可各得五萬萬金馬克如所方國際團體能以成立德國願以種種必要資料供給之庶該團體得對於德國付債之能力下可恃之判决德國且願公開其所有財政册籍供人稽核並開示德國工商業之資產詳則一百萬萬金馬克債券之五釐年息在一九二七年後由德國鐵路儘先直接擔付德國全部事業從實業·銀行業·商業·交通業·農業·皆與實在產業之質押有關每年可由此收捐五萬萬金馬克此捐或或間接以普通捐形式從各種產業收取之或從特别質押物收取之法比總揆五日在比京會議賠償問題其對於德國新提案之意見尚無消息英財政部現正亦在草擬賠償新計劃此案苟能於樽俎間解决之誠幸事也 
[最近五十年之菲律賓華橋] [  顏文初]  
　　明淸之交閩粤二省民族於地理上受天然優勝之感化具有活潑進取之精神故如梁道明（柔佛國王）鄭昭（暹羅國王）吳元盛）戴燕國王（等皆以匹夫爲蠻夷大長誠堪作我漢族殖民海外之先驅菲律賓與香港廈門不過一衣帶水之隔視之爪哇暹羅等埠其遠近幾差三四倍而强其闢草萊斬荆棘驅猛獸使離巢居穴處之風具有鄕村規模者皆我華人建設之功也舉其最著者言之在白人未至以前有林旺氏之敎民稼穡（林氏漳廈人首先來菲敎民耕種之事故現在菲人家器及農具用品半與漳厦同音當時視華人若天使故有「阿叔」之稱至今普通菲人猶稱菲人爲「寅叔」漳廈猶父之諺）西班牙管轄以後有李馬芳之大起戰爭（李馬芳率木造艦隊數十艘健兒數千人由中國海直搗岷里刺菲人亦欲内起革命以應惜事機不密菲人團體瓦解西人爲困獸之鬭李氏主客異勢竟大敗而去）設有歷史家爲之舖張揚厲則林氏直東主之科崙布李氏不愧爲明季之虬髯客矣滿淸入主中夏說者謂苟移康雍乾三代經營西北之武力以征服南洋則今日纍纍黃金秘藏皆屬我中華外府無如當時朝廷視華僑爲化外斬殺任人（滿淸高宗時對英國人有此語）故在菲島一隅論有一六○三年之殺戮（李氏失敗後西人對華僑皆特别取締苛政猛於虎我華僑不堪茶毒挺而走險糾衆焚毁禮拜寺西人聚而殲之是役也死者二萬三千餘人最近美人修築舊堡掘地時有骨骸數百具即當時華僑　葬處）一六三七年之流血）一六三七年華僑有兩大木艦來中國滿儎貨物爲西人擊沉中懷怨望勢所必有西人加以虐待土人乘機起事之罪名即宣佈命令凡在羣島中華人皆格殺勿論此一年中受其殺戮者又二萬餘人）此皆爲彼邦史乘所記載其餘可歌可泣之事代遠每湮無從傳聞者猶不知其凡幾以我勢孤力寡之華僑無國力爲後盾日與困苦艱難相搏戰竟能生存至今不可謂非得天獨厚然十九世紀中葉以降世界風雲大起變幻菲島位於亞洲東南又爲羣雄所注目如西班牙之王氣消沉美利堅之勢力西漸日本之南進成績菲人之獨立運動與我華僑地位上商業上皆有絕大關係故總此最近五十年中就父老流傳與見聞所及者可分爲四大時期以吿我邦人君子之前焉 
（一）西班牙統治末葉時期 
十九世紀以前西人統治菲島直視同征服地待菲人若牛馬日施以鞭笞所謂統治權則政敎不分總督與大僧正日起齟齬所謂商業由華商向政府及大僧正運動包辦可以壟斷居奇所謂敎育僅有僧侣所設奴隸式之中大學校富有金錢之子弟始得置身其間而平民敎育置之缺如故百位以上乘除普通居民惘然不知日常用品細至葱薑油醬皆歸我華僑發售彼惟渾渾噩噩日奔走於椰風蕉雨間以度其生活耳未幾而西京大起政變矣謀建共和政體不成女王衣色迷立第二復位ＩｓａｂｅｌａＩＩ改爲君主立憲一八六九年九月二十一號西京宣佈新憲法消息傳到岷埠總督特開一慶祝會遍請西菲人士到署共樂該會開幕時西婦山齊示夫人服式最引人注意髮上圍繞紅色帶書字一列曰民權萬歲自由萬歲此等福音實爲菲人空前所未夢見且西班牙革黨首領亦曾宣言謂吾等甚願菲島乘改革政體時人民得恢復其個人自由斯時總督都例Ｃ　ｒｌｏｓ　ｄｅ　Ｌａ　Ｔｏｒｒｅ亦抱有維新思相欲洗過去虐待殖民地惡習爲己任故一切措施皆本其平時所持平民宗旨如從前菲督一出衙署前後護衛皆爲熊羆武士其神聖尊嚴眞足以代表西班牙王新督則不然服便服戴草帽游觀四處採風問俗皆輕車簡從從未有一兵卒相隨其對待菲人與己國市民無異後其夫人得病總督府中事務由陸軍大佐山霽氏夫人Ｍｒｓ·　Ｓａ　ｃｈｅｓ代理此夫人對菲人殷勤親切無違總督宗旨故菲人本其愛戴眞誠咸呼彼爲菲人之母由是可見總督所屬官吏亦皆欲刷除專制惡習時以平民主義灌輸於一般菲人腦筋中各種書報雜誌滿載平民思潮者許人民处布購閱於是久處於專制積威之奴隸階級始知有所謂民權他日革命風潮實於此時傳佈種子也都氏去後新督到菲適西班牙王黨復活其所設施與都氏成反比例又未幾西班牙革黨完全失敗亞馬溜第一Ａｍａｄｅｏ　Ｉ立爲西王共和潮流一落千丈菲律賓自由平等之空氣全歸消滅而牛馬奴隸生涯主人翁又日執鞭策以從事丁此時期我華僑來菲者最多其商業上勢力亦最大屬於前者當滿淸同光之間朝政不綱水旱荐至壯者逼於饑寒不得不散之四方以謀生馬里刺距厦門不過六百三十餘海里汽船旣通七十二點鐘之海程即可登彼岸（當時造船之法未精極速須七十二小時若最近祇五十小時矣）西班牙又無所謂禁工條例一時閩南丁壯因親朋牽引相率偕來商業上權柄完全握自華商者無論矣即各處勞働界亦皆爲華工所獨佔調查全島駐有華僑數近十萬惟地方未經開闢各業不大發達傭資低廉年能得勞金百元者旣視爲無上榮幸故南洋吕宋客之榮譽未震於内地一般之耳鼓屬於後者海運未開我國當局昧於世界大勢對南僑居留地并未設有領事專官西班牙治菲與英荷各屬同採甲必丹制度假以事權爲代表統治華僑之機關然我華僑固富於天賦能力具有特别精神者故歷任甲必丹過半有治事幹才如甲必丹陳謙善其最著者（原名陳最戈戈字爲西文Ｃｏ譯音尊稱之也）陳君幼未受過祖國敎育來菲時一勞働苦工耳爲人機警熟識西語充甲必丹數任其外交手腕甚爲靈敏西京王宫内之寵臣皆與通聲氣有一總督與彼意見不合竟不安於位而去其勢力之大或以想見凡新律有關於華僑者必請陳君妥商許可然後施行如華人廢除死刑閩女不得爲娼懸爲成例皆陳君力爭始得爲保存中國國體者也（西人執行死刑用槍斃陳君以中國無槍斃此等死刑不得施之華人卒廢除之）同時奇傑并生其才力稍亞於陳君者亦屬不少西人官吏苞苴貢獻視爲尋常華僑則能逆投所好深與結納故全島政府機關用品商業上買賣工界中勞働幾皆由華僑一手包辦（任何事業皆可由一人包辦謂之呌庫）由是金錢勢力逐漸雄厚有來時一肩行李兩袖淸風經十數年之經營一變而爲數十萬資本家者矣（當時全島經濟界薄弱無百萬之富翁）此可謂之華僑勢力全盛時代也 
（二）菲人革命及美國統治時期 
西班牙王黨得勢後對待菲人重施專制政策前章旣言之然人民自由平等思想一經開放一旦復遭剝奪愈足促其反動此固難逃世界物理學之公例而革命先覺黎撒氏Ｊｏｓｅ　Ｒｉｊａｌ遂於是時露其頭角黎氏鼓吹革命專藉言論其宗旨在驅逐此自命天驅之西班牙人有「汝勿觸我」一書詞意悽惻風行一時（其原稿現菲政府以十萬金向彼家屬購買置公共圖書館中爲留紀念）爲菲政府所忌先放逐於南方之棉蘭荖省Ｍｉｎｄａｎａｏ後卒判死刑全島菲人聞之哀慟逾恒革命風潮比前益形磅礡 
前者仆後者起此革命黨人之天性也繼黎氏而起者有亞幾那度將軍ＥｍｉｌｉｏＡｇｕｉｎａｌｄｏ亞氏爲菲島巨族在甲馬地省Ｃａｖｉｔｅ高舉義旗宣佈討菲政府檄文使全島知此舉爲光復河山還我自由南北各埠齊起響應全菲震動草木皆兵同時西屬古巴亦大起革命西國精兵悉召駐是地爲數可二十餘萬西政府旣苦軍費之繁鉅何堪東亞又起風遂生厭兵之念新督厘迷撈Ｐｒｉｍｏ　ｄｅ　Ｒｉｖｅｒａ派員與革黨議和時革黨亦以器械財政時吿竭蹶願接受和議兩方承認條件其最要者㈠西政府償給一切受損失之菲人菲金九十萬元㈡大僧正及僧侣永居禮拜寺内不得干涉政治㈢西政府應許菲人選舉代議士於西京㈣西政府待遇菲人與西人一律平等且使菲人於政界中得有相當位置乃和議之墨跡未乾西人又復背約凡從前涉革命嫌疑者皆按户捕獲生殺予奪惟意所欲全不經正式審判有時用粗繩聯爲一貫載出港外沉之海中中部未塞亞羣島中有水手七十人政府謂渠係革命黨人不開堂審判即皆槍斃各處革黨又復蠭無賴之徒亦假其聲勢爲相號召所最欲得而甘心者一爲西僧一爲華僑西僧憑居高位藉懺悔以蹂躪婦女數百年之怨毒藉此一洩猶可說也若我華僑祇因握商業上之權柄有金錢以召禍殺其人而攫其財爲行軍時開利市耳故散佈州府各市鎭之華僑生命財產遭此刼灰者不知凡幾如南方有一埠住李姓一百餘人同日飲血各處同此慘狀者其可勝言乎 
因古巴革命致搖動西美邦交美國海軍司令黎韋Ｄｅｗｅｙ適帶艦隊停泊香港奉美國大總統命令攻毁亞東所停泊之西班牙戰艦時亞幾那度將軍設立革命機關於香港得黎氏特許宣佈與美人助攻西軍亞氏言曰不論何時苟遇美人即爲吾人之良友一八九八年四月三十號黎氏率巡洋艦回礮艦二快艦一將弁一八○八人大礮五十七尊快槍七十四尊起程直抵馬里刺而東半球之戰禍遂從此開始夫以西班牙政治之腐敗將弁之暮氣戰艦上器械之陳舊一經作戰即沉沒數艦美軍佔領距馬里刺城三十里之甲馬地Ｃａｖｉｔｅ亞幾那度將軍并在甲馬地設立臨時軍政府召集國會制訂約法公舉亞氏爲臨時大總統宣佈憲法八月間心律賓共和國名義通吿各國與西政府并峙對立 
菲督見勢已去獻地乞降兩國政府隨議和於巴黎以二千萬美金購回菲島聲明扶助其獨立而暫時必隸屬美國國旗下者一美國對於國體自信民主政治爲世界最良政治苟菲島再入他國版圖則無獨立希望將永受君主專制之淫威且西人之視菲島不願放棄第以逼於美國國勢故暫售之耳美人深恐菲島獨立西班牙必召回古巴兵士專力攻擊此第一原因也二菲律賓以不逾五百萬之人口（現時已及一千萬）散布數百大小島因風俗習慣方語宗敎之不同平時自相魚肉一旦獨立則南部摩洛北部土番必羣起肆行刦掠其他沓牙洛Ｔａｇａｌｏｇｓ未塞亞Ｖｉｓａｙａｓ乙老高ｌｌｏｃｏｎｏｓ 
未滑Ｂｉｃｏｌｓ等四大族亦時相侵伐互爭雄長斯時各民族程度卑下智識缺乏誠不足以言自主此又一原因也然亞氏及革黨首領則不諒美人苦衷深恐其學西治府手段屈菲島於統治權下永遠不見天日直無異於前門拒虎後門進狼遂視昔日與彼聯盟之美軍等於讐敵於是提倡反對美人之舉動無殊於反對西人時提倡革命也如是美菲日以兵戈相見者又三年結果菲軍勢促至一九○一年三月亞將軍爲美軍捕獲待以優禮勸其息兵亞氏乃立誓願降美國不再事興戎羣龑無首而素抱門羅主義之美國遂於亞東佔得一席地 
經此五六年之擾亂至此始暫吿平靜各州府土產幾同山積各地方需要應用物品有若飢渴之於飲食斯時握貿易中樞者又皆在我華僑如運米一儎往各埠消售收買椰蔴等物賣於外商一來一往得利萬金以上者常事也否極泰來現時擁有千百萬之面團團富翁即皆於斯時樹其基礎而禁工條例即援引合衆國成法施行於菲島從此必官商游敎（敎員）讀（學生）始有游此東方紐約之資格華僑勞働界日在淘汰之列矣 
（三）中國改革時期 
華僑寄人宇下常因裝束不同受盡譏笑即對鏡亦自覺形穢不敢於大庭廣衆中露其頭角蓋腦後辮尾長垂實貽人以種種笑柄如西僧欲挑起華菲惡感恒謂華人爲六畜道中猪所轉生故腦後有尾菲人詈華人最刻薄之語亦指其辮而呼之曰猪迨武昌起義淸祚吿終頭上三千煩腦絲已隨愛新覺羅氏命運以俱絕華僑裝束服式隨世界而大同眼前氣象爲之一新夫以亞洲病夫國民百日而推倒專制建設共和在交際場中外人亦多溢美之詞由是希望祖國日臻富强爲洗從前老大之誚不致刀俎任人鞭策惟命遂油然而生其愛羣愛國熱誠且見夫美人治菲專從敎育上著手不過十餘年間向𥜓褸不堪之鄉村今皆有簇新建築物爲作學宫矣向不知升斗秤　如何用法今則持籌握算較及錙銖矣向貧者守日出而作日入而息古訓富者藉地皮租金或銀行月息爲安樂公今亦知組織股份公司爲大企業之經營矣徒守十九世紀式勤儉天能誠不適用於此商業競爭舞台知非開通羣智則照天演公例菲律賓羣島　終無我華僑立足地位故社會事業漸爲有秩序之組織㈠報館民國紀元以前幾回提倡設報館皆以不受華僑社會歡迎不幾月而短命現馬里刺一埠華報館林立歷舉狀况如下 
㈠公理報爲國民黨機關報出版於民國元年二次革命時登載宋案消息袁世凱委駐菲領事向檢察提起毁壞元首名譽訴訟經十餘次之堂訊得孫中山及民黨要人來函證明袁氏涉宋案嫌疑推事卒判公理報無罪以一國在總統無容人大度與海外一小報館打筆墨官司亦新聞界中一趣聞也消售在一千份以上㈡民號號爲粤籍國民黨機關報出版於民國三年消售亦在　份以上 
㈢平民日報爲華僑工黨機關報宣傳破除資本階級出版於民國八年現消售幾近千份 
㈣華僑商報爲商會機關報宣言抱不黨主義出版於民國十年現消售亦千份以上 
以上四家皆爲日報尚有中華日報新福建報華報公報現已停版星期出版物亦有兩種 
㈠心聲附設於平民日報社内與平民日報同其宗旨贈閱不取資 
㈡晨鐘周刋由學生聯合會出版贈送各學校不取資 
尚有敎育叢刋（年報）敎育月報敎育週刋華潮半月刋東方月刋勞働週刋等皆停久未見繼續 
各報社報份皆不大暢消生活程度又高一拉字粒之手民平均爲薪在七十元以上其維持方法全藉廣吿與印務然比較十年前則閱報程度進步多矣 
㈡學校西領時代僑民携眷來此者百無一二無所謂敎育機關美人入主菲島頒行禁工條例商人子必於未成年時來菲他日始克承襲其習慣上僑商公舉之甲必丹制變爲政府委派領事制第一任領事陳綱倡設中西學校學生祗二十餘人若改良私塾然民國紀元時抱有遠大眼光者知欲保守華僑舊勢力其惟一急務在興辦敎育故議改組中西學校由添聘敎員增加級數改良課程各商户擔任三年經費凡年長失學者於日課外更設夜課以收容之華僑敎育至此始肇其基礎學生數由一百餘人增至六百餘人無何三年限滿所捐經費亦將吿罄董事中出爲倡設敎育會自築校舍之議以圖根本上堅固一日之間認股者十三萬餘元常年經費則抽收營業附捐（在菲島商家年營業百元者須納政府一元初議加抽二仙爲敎育費現增至四仙）經各商家贊成菲政府同意計每年可抽七八萬金（就馬利刺一埠言約佔全島華商半數）此取於商家甚爲平均堪爲南洋各屬敎育界空前盛舉誠不得不服我華商眼光遠大而美人扶助之力亦不可忘也近則華僑携眷南渡者每期輪船進口皆有數十起（每月四期）由是及學年齡兒童大形膨脹非一二學校所能收容故二三年中岷埠及各州府華僑學校繼起興辦者共有數處試列表如下 
校名　　　埠名　　　　　日課學生數　夜課學生數 
中西學校　Ｍａｎｉｌａ　三五一　　　四一○ 
第二中西學校　同上　　　七九　　　　九八 
普智學校　　　同上　　　三二五　　　二六五 
閩商學校　　　同上　　　一一○　　　一八○ 
愛國學校　　　同上　　　一二○　　　六○ 
華僑學校　　　同上　　　一六○　　　二一○ 
以上六校共經費由營業附捐撥充華僑敎育會董其事負監督責任華僑女學Ｍａｎｉｌａ　一五四 
由聖公會華人會友辦理 
尚螺女學同上　五二 
由華僑一部份人創辦 
工餘夜學同上　一二○ 
布商夜學同上　四○ 
以上二校一由華僑工黨創辦一由布商會創辦 
乙種商業學校ｙｌｏｉｌｏ　　一八○　六○ 
中華學校Ｃｅｂｕ　　三一○　一○○ 
當仁學校Ｓｕｌｕ　　一二○ 
興華學校Ｌｅｇｔｅ　　六○ 
中華學校Ｓｏｒｓｏｇｏｎ　　五○　 
中和學校ＳＰａｂｌｏ　　五二　　三一 
平和學校ＬａＧｕｎａ　二五　一四 
共濟學校Ｃａｂａｎａｔｕａｎ　六二　四三 
大同學校Ｄａｇｕｐａｎ　七五　五○ 
愛國學校Ｂａｇｕｉｏ　四二　二五　 
以上各校學生確數　不十分青　　 
 
 

Page 22

 
 
第一萬八千零六十三號;中華民國十二年 西曆一千九百二十三年六月十號
星期日 * *相差不甚遠也州府各埠亦皆仿岷埠抽營業附捐校中課程則半日課英文半日課漢文以合此地商務上需要七年畢業後可在菲島公共中學校或祖國中學校升學學生功課上之擔任雖重成績則甚佳也因此地生活程度比内地爲高大槪平均每一日課學生年須費八十三四元一夜課學生年須費二十四五元三金融機關合一千萬資本開設中興銀行邇來經濟界大起恐慌該行辦理得法穩健可靠故各商户寄存現欵爲各銀行冠華商營業上受其接濟者不少他若閱書書社華僑工黨各途團體會過半在此十年中經始組織故此時期可謂華僑文明進步時期也 
　　（四）現際時期 
　　此時期起自歐戰以迄今日爲我華僑商業最發達時期亦即我華僑根本最動搖時期也當歐洲戰雲瀰漫全球各國百業皆在停頓中菲島大宗出産若椰若蔴若糖若烟草等皆佔世界上重要需用品其價率之高漲誠出人意外如粗蔴每擔由十餘元漲至五十餘元椰油每噸由二百餘元漲至七百餘元青糖每擔由五六元漲至四十餘元烟草每斤礁由三十元漲至七十餘元俗語有云農无多收五斗米猶欲博一醉况菲島民族其習慣最不喜積蓄滿目金錢自日求所以消費方法於是若衣若食若住皆特别講求外來物品消路遂以大暢此等收買各項土產與販賣日常用品權皆操自華僑故三四年間奔走熱炎中之小商販高陞作坐擁厚資大富翁者誠難指數就岷埠華僑通用摩托車論由二十於輛增至二百餘輛其富力暴漲可以見其一班歐戰吿終羣衆心理滿擬由破壞趨於建設需用原料必益增加爭推廣營業爲謀居奇不謂交戰國財政紊亂世界經濟大起恐慌影響所及三四年前所暢消於歐美之菲島各項土產無人過問其價格幾一落千丈農民自顧飽煖不暇焉有餘力爲購身外物故販賣舶來品者亦大受打擊凡百商業直接間接皆爲所牽動由是富翁頻於破產勞働相繼失業商業場中旣日呈一種衰凉氣象而又來一勁敵具實逼處之野心者則東洋木屐兒日欲貫澈其南進主義禁工條例對彼有形式上之手續（如日輪進口滿儎皆爲工人海關祇指一二人問曰爾其爲有契約之工人乎彼必答曰否則全船可以登岸由日領給以字據不必向海關領得居留劵每名日人一來一往比華人可省貼印花稅近三十元）最近在南方撈卯Ｄａｖａｏ購地種蔴容農民萬餘爲農業上大建設各大商埠若三井洋行等皆設支店各輪船會社月有數輪常川走太平洋來往貨物極形流動不比華僑無一噸之輪船其儎位任外商支配有正金分行以扶持商家爲經濟上之周轉其小商販則天賦勤儉能力比我華僑爲尤過之各項事業之猛進皆擴充於歐戰時期嗟我具有三百餘年潛勢力之華僑眞覺相形見絀矣不但此也前任白宫執政者屬民主黨人守其門羅主義鍾氏菲島自治案旣通過於美國會菲島内政由菲人自决之凡行政機關除美洲派來一總督幾皆代以菲人彼以握有全菲商權爲無國力爲保護之華僑實大啓其疑忌與藐視之心故各政黨機關報日以奸商舉動欺詐行爲不正當營業諸惡名詞爲相譏笑各政客競爭選舉時之演說無論何黨其惟一條件必以排斥華工相號召爲博中下社會之同情以有智識階級出爲提倡無怪排華聲浪佈滿全菲其未便實行驅逐者祇以行政長官猶屬美人不能强其宣佈命令耳然其設立種種苛例亦無異於實行驅逐也試舉數端一輪船公司條件數年前華僑有組織輪船公司之提倡議院即通過一條例謂凡駛行内河之輪船非有菲美國籍者不得爲股東爲欲隔絕商業上交通命脈也二禁米條例三年前菲島曾起米荒農商部長大聲疾呼謂罪在華商屯積居奇置菲人生命於不顧即激成暴動政府可不負責其言外之意去格殺勿論者祇一間耳議院遂過條例限制米價且無論何時政府可收歸公賣使商人不得自由競爭自無利可圖三西文簿記條例文字記載爲各國商人自由權此條例不僅違悖公法且藐視國體其用意一欲安置閒散菲人二欲欲瞭然營業内容三罰欵與監禁并施藉事恐嚇使我舉動荆棘灰心前途相率還我家山也此事雖由合衆國陸軍部電令取消伍督竭力斡旋其實行與否尚難預言就設使幸而避重就輕可望修改彼議院何難再訂相當苛例不過一書記繕一紙文字之勞耳我僑衆即當奔走呼籲力竭聲嘶言念前途不寒而慄杞憂其何時已耶雖故國河山地跨三帶有豐富之物產有過剩之人工我菲島僑胞亦有知勇流急退欲回國投資藉事開發爲南洋各屬倡者此不特可救祖國眼前貧弱并預將來自己退守地步然際此武人當權兵戈蠭起回首家山幾無一片乾凈土南洋歸客尤爲兵匪目的物一履故園則生命財產日在危險之中比較的誠不　託庇於居留地政府猶可藉法律爲保護也所望天相中國人知悔禍凡面建設日趨共和正軌取得國際上同等資格則南洋華僑進則發展海外貿易退爲開發國内實業皆兩得其宜而居留地特别苛例亦自消滅無形也 
[約克公爵之婚禮] [  尊]  
　　倫敦士民之慶祝一英皇次子約克公爵於本年四月二十六日在威斯明司德寺與貴族以利沙白鮑司來容女士舉行婚禮女士蓋斯脫拉瑪亞與金享伯爵之初其也行禮之日皇族畢集自皇帝皇后公主曁諸天漢世澤勳胃首臼家相繼臨蒞新郎儐相即以其毘季二王子充之新婦則由其父導入禮堂並作以女儐八人爲證婚主敎爲康脫白留夫主敎副以威斯明司德之祭師二人約克主敎且致演說而倫敦蘇格蘭之牧師亦均相禮焉結婚之日此新婚之夫婦即於下午御車出白肯罕宫至華德洛車站逕赴包而斯登留綬凡所程經若獨肯撒留諸區均爲密月起點之紀念矣 
宫外之高呼新郎將往行婚禮在白肯罕宫時宫外市民已作巨聲致頌竚候於宫門至若干萬人擁擠之狀至覓一插足之地亦不更可得而市民以敬仰之忱瞻謁公爵亦不復更計及是晨會有大雨十時而止人之來者亦益衆凡附近院宇山跌廊次窗櫺率爲人羣麕衆之所漸漸天光徐晴日翳雲中已漏其影警吏亦續至整飭戒途羣人中尤以婦女爲衆提携嬰稚力圖越人而前摩肩擊轂而宫前别有隙地爲新婦女諸女嬪所必經其旁聚人亦愈衆則以侍衛學校之女士及海陸軍士童子軍守之均衣極鮮豔之服映耀於雲日爭光之際也 
吉時漸届新夫婦將次就道光之以鹵簿衣履整飭至爲美觀海陸軍士亦盛陳列隊人民對此已示其歡欣而啓雲猶重或者未慮其未遽放晴衛士旣發法駕亦至皇帝及皇后並載一玻璃之巨車司令官長肅然施令警畢絡繹出宫門率衣殷紅之制哹徐徐出人羣之中皇帝御艦隊大元帥之軍服皇后則當年結婚之衣加一絕美之外衣皇帝皇后法身旣現士民之篙呼遂致喧雜不可復辨五分鐘後復有衛隊拱衛新郎之彩車輔以亨利及威而司二王子車駕之後復有侍衛肆人於是復喧爭出小幟及手中揚越爲禮公爵御皇家軍隊之制服面呈微笑似國民示敬愛之忱即偃僂爲答輕風習習之際聲浪之傳播至遙而十一時二十分車駕自康司鐵土興山逾越公園時復有羣人集而呼頌後至者竟不得一瞻新郎新婦之風裁徒有呼聲而已 
威斯明司寺之四周寺之四周率爲人聚蓋來此者所注目即在此寺并至四周之道路及議院醫院衛生部諸巨大建築之前均患人滿非特竚立於道傍或即緣升至於屋頂而諸屋尤升高旗夾道則消防隊及照料新郎新婦之特别衛隊海軍防警亦有分駐在波一子街口凡所延之賓客均已早臨成一魚貫之隊侣最前者爲海因夫人年已八十三歲進求一座久不可得至於九時寺西之門始啓更半小時車馬均入寺内矣 
威斯明司寺中寺中羣集之人大抵爲外交團中之上賓及一時著名之偉人更有公爵之友伴質言之在在所値咸爲陸海軍金線之衣及章綬盈身之禮服司法界則衣其寬碩之巨衣寺中看護則胸前有紅十字之表記更有兒童一隊衣古代之衣與婦流雜列同瞻盛禮 
禮節中用純粹英國之音樂數奏之後來客益夥吉時漸邇女儐亦有先臨度地爲新婦所經之路·先爲戒俟皇族中人與新婦之家屬均至十一時後各方敎宗之祭師主敎亦咸以法服至矣 
皇帝皇后此時掌禮曁寺中之僧侣均至西門僧侣法服固燦爛遂益表示其尊嚴而亞力山大皇后先入與其姐氏俄國皇后馬利及維多利亞公主俱須曳新人之親長皇帝后并至皇帝衣海軍服皇后胸前有絕大之寳星與新郎之幼弟喬治王子並行行時初不留逗而音樂亦即奏迎送之曲皇族隨行而羣賓亦立起致敬寺僧則迄守院門以俟諸大臣勳舊之至焉 
新婦之祭戰士此時新人亦復來蒞新婦藉其翁之腕徐徐而行羣從見者咸相趨就尤有一吏手一繡織絕精之手袋以進新婦頷而受之蓋初遺置於車中爲侍從將之以進者新婦一手持袋一手把白色之玫瑰花芬潔可愛方行三數步至於寺前無名戰士之墓次即置花墳上墳即在院門之西也角聲一動寺中已率准備新婦之入門祈禱之聲即起婦翁衣莊嚴之禮服携女偕行益見新婦裝束之艶麗新婦之後即八女儐所衣率作白綠相間之花亦均貴族女士至禮校之位次英皇加皇冕足令觀者致敬肅之念與皇后及亞力山大皇后均就前列白漆飾金之巨椅其東即爲司禮之敎宗新郎之右即二王子爲儐對坐者諸皇室及外戚世家甬道均寺中之主敎新婦則仍憑乃翁之臂而立也 
婚誓康脫白雷大主敎及威斯明司之祭司即在聖壇之下祭司循例宣布結婚之文誦後大主敎遂前行爲行婚禮並問新郎是否願娶此婦訊後即行婚誓威爾司王子爲交換約指之人上新婦之約指於新郎而夫婦之道方始大主敎遂更接敎宗儀節爲宣聖號曰此爲男子此爲其妻從此以利沙曰遂爲公爵夫人時新人并面聖壇恭聆敎中神經之曲曲奏新人遂跪儐相侍立於後曲罷祭司吿祈禱之敎士誦新人情愛偕老大主敎遂復繼之演說 
證昏者之謳歌昏禮旣畢昏約已成舍證昏者之謳歌除無他事寺中即掛證昏之事每有簽字必具副頁并皇家之玉牒載前此帝后生卒昏姻嗣續之事彌不畢詳玉牒即藏於寺中爲一絕巨白昏之册爲寺中之至寳此册庋諸橡木特製之書架即在爱德華皇帝之墓次聖壇之後於是諸有關係者自帝后至於敎侣相率均赴愛德華皇帝之墓次簽名其上簽名之筆爲金羽所製蓋人以贈賀公爵之禮物簽字之時復佐以特製之音樂爲相愛之詞迨禮節吿成皇后及新夫婦均陸續出寺歸矣 
皇家婦人之裝束皇屬素有敦睦之風英皇秉太后之遣澤莊嚴而不見其年事之老皇后衣藍花之銀紗上綴鑕石極多裙亦正如其衣馬利公主衣牛奶色織金之衣緣以藍色尤至悅目喬治王子衣海軍制服俟諸女賓率就座後始坐於皇后與公主之間尚有年幼之公主則衣銀灰之服亞力山大皇后坐於帝側與其姐馬利皇后並肩衣俄國式炫爛之服餘亦以次列席新郎走來導以紅衣之僧侣新郎自衣軍服介諸其間徐徐而行方至亞力山大皇后之次皇后遽起吻之其母則與之微笑皇帝亦樂而顧焉 
禮成吿歸禮成天亦垂霽新人至於門次陽光隱現似示其祝禱之毁方是日自晨迄午均爲陰雨適大禮吿成遂轉淸和之氣象於是士民之竚立者亦曰此天祝新人也自寺歸宫禮節不復繁瑣而宫中之陳設亦已更易掌其事者已預爲之備率用皇家最尊毁紅之色布置一切歸途之間帝后王族載乘於通衢彌不受人民之頌祝及抵宫門新夫婦入甬道復有嵩呼者帝后諧之 
昏餐盛况結昏日之晨餐設宫中正式飯廳晚餐則在跳舞室中與會者計一百二十三人前室爲外戚親貴之用曁以欵宫中之特客餐畢皇帝起立祝新郎新婦康强逢吉然以慣例於此不得多致贅詞新郎亦即起答帝后及衆賓復趨别室新婦以銀刀切婚禮之蛋糕糕重可九百磅旣切之爲巨片分貽羣賓羣賓始退至甬道之巨門新郎新婦成珍重言别新婦餐時之服尤奇艶炫人送客之後即加旅行之衣帽與新郎就汽車赴華德洛車站逕至停車之特區諸玉子相類以行威而司王子最先就道而新人則以特别火車至新婦家可五時十分地方公會之主席立致頌詞新郎以至誠之語并謂今日過勞未暇長談深以爲歉及其行時夾道歡祝之聲初不少減也 
 
 

Page 23

 
 
第一萬八千零六十三號;中華民國十二年 西曆一千九百二十三年六月十號
星期日 * *[建築跨浦轉橋之建議] [  鄭子褒]  
　　上海模範工廠已將橋之大小·結構·地點及其他建築費用等有所規畫 
上海爲全國商業最繁盛之區商賈輻輳工廠林立車水馬龍晝夜不息一種喧闃熱閙之狀殊不亞於美之紐約英之倫敦然人數日增而土地有限因之數年以來幾有人滿之患卓識之士乃紛紛於浦東購置地皮開闢工塲於是荒蕪空隙之地一變而爲喧闃熱鬧之小上海矣然浦東浦西中隔浦江平日彼此往來雖有無定時之渡船可通而運輸貨物則全藉舢板小艇倘一遇狂風暴雨交通因之斷絕苦力小工尤感不便近聞熱心路政之士有興造跨浦轉橋之建議而模範工廠對於此與尤深加注意橋之大小結構地點及其他建築費用等已有所規畫不日即將與發起諸人商議進行辦法茲將該廠之計畫圖樣及預算一併記載於下 
（擬圖說略）跨浦建橋工程浩大斷非草草可能從事必須詳勘地點審擇橋樣精測河身之斷面河底之地質河岸之曲直寬狹以及水流之緩急水道之暢阻并須調查工商業現在之情形推度將來發展之狀况曁一切水陸方面有關諸項而後着手建設乃屬可能本廠於橋梁建築一門聘有專師計劃跨浦橋梁之議亦夙有主張於上述諸端曾經煞費籌思徵勘數過爰擬圖樣略備說明於后以供大雅之採擇至詳細計劃情形殊不能於此盡言 
縱覽黃浦形勢以董家渡左右之兩岸爲較直且狹况該地爲現在浦江東西往來之要道而各江海輪碼頭又多在其上游故建橋之地點當以董家渡左右爲最適宜按董家渡左右之浦面經測量結果約闊一千四百英尺故定橋長爲二千英尺其中間距水面之高定四十英尺其寬定五十英尺每邊以六英尺爲子路中間可容鋪兩電軌與各種車輛通行橋凡十一節水面主要部分七節兩岸附屬部分四節中節採用廻轉式可自由廻轉啓閉以便大輪通行其左右節間距離爲二百英尺餘則略爲狹小至兩岸附屬部分則爲一百五十英尺橋架悉用軟鋼橋面均以水門汀鋪之惟中節則鋪以硬木以取其輕便而易於廻轉至若橋基橋底乃爲橋之最重要部分必須堅固耐久方保無虞爲適應該地水勢地質等項而兼顧其耐久能力故用夾銅混凝土爲橋底而以四十英尺五十英尺船式鐵壳載之和土沈下作橋基則雖偶或受意外之衝激亦無震動之愚其安全負荷定爲四千噸即使行人車輛滿布其上亦不稍生危險總之於各部分之構造無不力求安全而其安全限度要亦不出乎經濟設計之範圍外也 
全部建築費用據該廠造機部主任仲學準君預算謂至多不出二百萬元以上較之築建漢陽大鐵橋預算數目其相差爲一與四·五之比而橋之闊度則僅有一與三之比云 
跨浦轉橋建築費預算表（模範工廠造機部主任仲學凖估價） 
（甲）橋基 
（一）船形鋼壳一百四十七萬八百三十磅（每磅九分六釐） 
合洋十四萬一千二百元 
）二（三和土二千六百二十立方丈）每方丈九十元） 
合洋二十三萬五千八百元 
（三（鋼骨一百四十五萬六千二百五十磅（每磅九分六釐） 
合洋十三萬九千八百元 
共計洋五十一萬六千八百元 
（乙）橋面 
（一）電車軌六十九萬二千七百磅（每磅九分六釐） 
合洋六萬六千五百元 
（二）馬路十四萬八千元 
（三）蘭干二萬元 
共計洋二十三萬四千五百元 
（丙）橋架 
（一）平常炭鋼五百四十萬四千七百六十磅（每磅一角零五釐）合洋五十六萬七千五百元（二）轉橋機十一萬五千元 
（三）木料索繩機械及動力費十三萬五千元共計洋八十一萬七千五百元 
工程費可定總額百分之七·五計算合洋十一萬七千六百六十元 
總共計洋一百六十八萬六千四百六十元合上海規元一百二十一萬四千二百五十一兩整 
 
[跨浦轉橋圖樣上海模範工廠繪]  
[法國的社交禮俗（續）] [  熊卿雲]  
　　做招待的女主人每當客人到時除來賓係未成年的小孩外都當起立致敬若遇着一位年長的或有聲望的客人女主人應當移前向着他這是表示特别尊敬的意思 
若女主人單單一個人做招待當有許多客人時不應離開作陪的位置來爲那每個辭去的朋友一一送行但是每個客人吿别起身應當起立表示直至那客人走出門外不能見到時纔能坐下來 
至於那是不消說的如女主人有丈夫男孩或女孩在那跟前就該他們來替他送客出門 
做招待的女主人的裝束宜最新潔最美觀并最單繩這所以表示歡迎來賓的誠意 
拜會的客人（ｌｅｓ　ｖｉｓｉｔｅｕｒｓ）凡拜會的客人如携有雨傘遮塵具或其他附屬物品不能一直走入客廳内必先將那些物品暫留在側房然後單身入坐婦女拜會如在夏天當隨帶洋傘在寒冷時候當帶袖套圍巾等物男子拜會時當把帽子脫在手中并走入屋後這帽子不當放在桌几上亦不當戴上假如有手杖也當拿在手中又男女在拜會的時間都當同樣的帶上手套 
拜會的禮貎服裝是最當注意的事至於裝飾的態度總要與自己的位置相稱換言之就是所穿的衣服要合於本人的身分「不可過於奢華也不可太簡陋」如普通人拜會白天所穿的都爲常禮服晚上所穿的就視氣候而定手套亦可帶上 
假如拜會的人（無論男女）走入客廳後遇着已有人的時候應當先走到女主人的右旁去問候并道幾句最簡短的親愛語然後轉問其餘這些客人問候至於這些先到的客人對於這種問候如婦女可以不必起立只要把頭輕輕傾向新來的人回答一種很願意的問候話就是禮貎了但男子就不然凡在拜會塲中無論女子走來出去都當起立致敬 
又承接拜會的人如無小孩來陪着客人的小孩玩耍若非最親密的晏會最好先行通知沒有小孩作陪 
問候的名片）Ｃａｒｔｅｓ　ｄｅ　ｖｉｓｉｔｅｓ） 
問候名片用於（一）正月就春賀年（二）慰問遭家不幸的親友這種問候名片上只書Ｃｏｎｄｏｌｅａｎｃｅ（慰弟）一字（三）慶賀喜事（四）沒有重要關係的通候至於走訪友朋如未遇着在家也可留下名片藉以表示拜會到的 
賀年名片（Ｃａｒｔｅ　ｄｕ　ｊｏｕｒ　ｄｅ　ｌ＇ａｎ（一個婦人除對於一個很年老的或很道德的男人外决不能用片去問候男子但是有官職的婦人又當别論他應當按照他的行政公函之例或隨所管理的地方之習俗從事 
凡未成婚的或鰥夫對於已婚的人應當先行去片問候片上書致候某先生及其夫人（ａ　ｍｏｎｓｉｅｕｒ　ｅｔ　ａ　ｍａｄａｍｅ）但是通常回答這種問候的還是男子一人署名 
通例對於少年女子沒有去片問候的縱有例外者都是因爲他身分位置的關係或迫於身所當然的禮節并這種問候名片的書式應當極簡單的并不書名字及住址例如 
某女士（Ｍａｄｅｍｏｉｓｅｌｌ　ｄｅｌｉｓｌｅ） 
這就是對於最年幼的或未成人的女子應當先用名片去問候的禮式 
賀年信片旣爲尊敬人的於一個信封内只應裝一名片 
凡對於有關係的尊長如非同住一城應當從早發出名片最恰當的須於十二月三十日送到這種信片也如平常的信一樣用信封黏好并貼足郵票十五生丁（即一佛郎的百分之十五） 
賀年片的正面上書法須極單簡通常對於男子記明他的姓名同住址例如 
Ｊｅａｎ　Ｄ＇ａｊｅａｎ 
　　Ｃｏｌｏｎｅ　Ａｕ　５０　Ｃｈａｓｓｅｕｒｓ 
　　　　　１５　Ｒｕｅ　ｊｏｕｒｄａｉｎ 
冉大能 
　　５０獵兵聯隊長 
　　　　乳兒丹街十五號 
女人則不記明住址他們接受後常常在名片的下端註明收到的日期 
　　Ｍａｄａｍｅ　ｊｅａｎ　ｄ＇ａｊｅａｎ 
Ｌｕｎｄｉ 
　　冉大能夫人 
禮拜一 
如有職位的人須記明他的官街但要分明先生與夫人如　 
Ｂａｒｏｎ　ｅｔ　Ｂａｒｏｎｎｅ　Ｊｅａｎ　ｄ＇Ａｊｅａｎ（冉　　大能男爵及其夫人） 
至對於官長就書如 
Ｌｅ　ｃｏｌｏｎｅｌ　ｅｔ　ｍａｄａｍｅ　ｊｅａｍｎ　ｄ＇Ａｊｅａｎ 
（冉大能隊長及其夫人） 
午宴（Ｌｅｓ　ｄｉｎｅｒｓ） 
請晏（ｉｎｖｉｔａｔｉｏｎｓ）凡邀人欵宴須先於八日前用函柬或口頭通知 
被邀的客人接受通知後無論允否都當急速回答如不赴會也不可直言拒絕須用婉詞如「因有事阻不能如約抱歉之至····」這類話以謝却之并以後還須於八日内走訪道歉 
允赴約的客人須恰在那指定的宴酌鐘點之前十五分鐘到場女主人當先在客廳内接候（如無僕人） 
宴會鐘點約定以後無論客人或女主人都當恪守切不可爽約譬如宴會塲中因等候這未到的陪客把宴酌的鐘點延遲十二分或十五分就算對於先至的客人失掉恭敬了 
服裝（Ｃｏｌｉｅｔｔｅ）女人的服裝或用露肩式或用全被式視請柬之如何註明而定至於男子赴宴有穿便服的（假若女子穿全被式）有穿常禮服的以合於宴會的情形與主人家的習俗爲適宜（未完） 
 
 

Page 24

 
 
第一萬八千零六十三號;中華民國十二年 西曆一千九百二十三年六月十號
星期日 * *   
 
