# 1934 - 345 - 4908862

 

Page 1

 
 
[悽動西州] [  申報館主人拜手]  
　　本館肇始於同治十一年三月卽延青浦席君子眉綜理出納歴二十有六載句稽簿籍井然秩然蓋倚君如左右手焉不料天不假年遽於本月十八夜攖中風之疾醫樂罔效延至二十夜亥時溘然而逝玉棺天降薤露聲凄嗚呼哀哉君生於道光三十年庚戌享年四十有八嵗以籌振勞績經直隷總督李保舉雙月候選縣丞得缺後以知縣用旋又援例加同知銜誥授奉政大夫生有丈夫子二人長二齡次生甫六日他日者鳳毛濟美繼繼繩繩善人之後必昌不禁操劵而祝焉 
[書報紀族禁條約後]  
　　竊惟敬宗所以收族立教不外明倫蓋自來風俗之淳艮必先由宗黨之輯睦書稱以親九族周禮小宗伯有不睦之刑禮記曰庶子之正於公者教之以孝弟睦及蓋古之聖土其意皆欲統一族之人涣者使之聚疎者使之親俾其相賙相恤如心腹手足之互爲護衛而後仁讓可興刁頑可革自後世衰道微示法不講名分旣無一定休戚自不相關甚王屬在一姓而各自爲計有若越人視秦人之肥瘠俗尚之衰孰甚於此兹閱本月二十日報紀族禁條約一則有可述焉略謂江西各屬多聚族而居族各有祠祠各有族房長其舉族房長或尚年齒輩行或尚功名正直祠各不同素多妥善近年風氣日壞訟事日多南昌府江訒吾太守督同南昌縣孟子卿明府新建縣文芝塢明府頒發族禁勒石永遠遵守并定條約數則一禁忤逆父母一禁兄弟争鬥一禁同族淫亂一禁恃尊欺卑一禁逞刁健訟一禁作盜爲匪一禁聚衆械鬥一禁窩匪賭博一禁遊手好間一禁演唱淫戲一禁私宰耕牛一禁開設烟館一禁尋釁報復網舉目張釐然畢其所以聨絡族誼約束後人其計固至深且遠嘗考各省之强宗大族聚居一處者北至燕奏南至甌閩所在多有而江西最爲著名凡族皆有祠宗必有譜合愛同敬之誼分戞惜患之風實爲海内稱首其有一家之中累世同爨者若江洲陳氏青田陸氏尤載在史册班班可考蓋其風俗使然也雍正年間廣西陳文恭公宏謀宦江省時曾有檄各屬選舉族正族約之文令將境内祠堂及族長姓名造册具報由官給牌照假以事權專司化導約束之事蓋以族房之長奉有官法以糾察族内之子弟比之異姓之鄕約保甲自然便於覺察易於檢束其法至良其意至美使後人果能敬謹遵守則土食舊德農服先疇匪類可以除獄訟可以息由一族而一縣而一府而一省而天下風氣整齊紀綱嚴肅王者可不勞而理無如天下事有利必有弊宗祠之事固爲美舉而相沿旣久户多人雜賢愚混淆甚有不肖者借建祠之名多方聳動白計勸捐希圖經手侵漁出錢者併秦越爲一家不出錢者置親支於局外源流支派曾未稽查迨至廣厦旣成置之空閉歇訟聚賭窩匪藏奸莫可究詰查乾隆年間江西巡撫輔德曾有請禁祠宇流弊蔬略谓江西訟案繁多之故緣該省民人有合族建祠之習本籍城鄕曁其郡郭並省會地方但係同府同省之同姓卽紏歛金錢修建祠堂率皆棟宇輝煌規模宏敝其用餘銀兩置産收租因而不肖之徒從中覬觎每以風影之事妄啓訟端藉稱合族公事開銷祠費縣訟不勝卽赴府翻府審批結又赴省控何處控訴卽住何處祠堂卽用何處祠費用竣復按户派出私財任意侵用是祠堂有費實爲健訟之資同姓立祠竟爲聚訟之地欲弭訟端不得不清其源而寒其流因通飭各屬查明果係該縣土著實有近祖可考嵗行祭祀者仍准其存留外其餘荒遠不經之始祖應將牌位銷燬譜亦削正至外府州縣奉附之支祖亦　牌位撤回其廢祠房屋應令改作平房鋪面不准本姓棍徒阻撓一時雷厲風行訟端梢息夫以尊祖睦族之事而竟爲納污藏垢之區致令地方大吏視爲敝俗懸諸科條流弊至此良可浩歎然天下事苟損少而益多者仍須設法補救斷不可因噎而廢食今太守旣洞燭其病原復徐示以條教非胸有成竹歇克臻此他日者仁俗溢於閭閻和氣流於寰宇則太守此舉其視尋常俗吏以折獄催科爲能事者豈不有霄壤之隔哉 
[皇弟啓行]  
　　本月二十一日倫敦來電云德皇送其弟某王爵至堅爾地方定於今日航海來華蓋將赴膠州 
覘所占口岸也 
[德國武備]  
　　日本報載德國海軍經費及師船數目譯而登之亦留心時局者所願先覩者也按德國海軍經 
費自一千八百七十年德國北方盟邦所輸僅一百二十萬磅至八十五年德國全境需二百十二萬磅德皇維廉第二登位時已增至二百七十萬磅而去年竟增至四百三十一萬五千磅海軍部所擬現年經費六百四十五萬磅議院核准已有六百餘萬磅以現在舟師而論九年之間德國海軍增添不下八十六船但德皇與海軍提督胡勒满均以爲未足歐里費等類船尚須多造内開添造戰艦四艘大小巡船各六艘雷艇三十六號所使議院驚異者聞不日將有戰事又謡傳將與英争雄海上故議院不肯籌撥巨欵以爲此無憑之舉也說見廣州博聞報 
[俄艘紛至]  
　　長崎日本報言　春現俄國陸軍八萬名將來陸續調至者尚有加無已現已紛紛建造營房 
俄船運糧至此者甚多聞尚有數艘運至是豈無因而有此舉動耶又聞香港此數日間亦有運船兩艘入口甚矣俄日交兵恐在指顧間矣然中國亦有不利焉說見廣州博聞報 
[西報縱談]  
　　香港德臣西字報言俄德法三國欲將中國政令革故鼎新英國於此一事未卜何如然英國 
之待中朝無詐無虞洵屬大公至正卽如昔時髮逆之亂實得英人協助盪平今雖物換屋移時勢屢易有未可以統今昔而泥於成見者今中朝變故迭乘亦宜相彼地方以爲日後收取而擴英國利權想政府度勢審時他日議院闢門不知如何處此也說見廣州博聞報 
[法報妄談]  
　　廣州博聞報譯安南東京法字報謂西江旣經開埠於法國利益不無損碍應向中國索地賠 
補就巨前而論當在東京北界割取中國一地建築鐡路以逹雲南四川又須兩粤及雲南之洋稅關郵政局俱雇用法國人始見兩相平允云 
[西報譯登]  
　　德兵佔據膠州砲臺後中國政府如何處置迄今未有所聞某西字報論及此事謂李傳相前 
由歐洲回華以中國所急於圖維者當以　頓水師爲第一要務曾經具摺入告以期見諸施行其奏疏中略謂中國需用船械暫宜購之外洋南北洋及中要各宜擇一扼要之區建船塢派重兵以資固守北路以山東膠州爲要中路 
 
 

Page 2

 
 
以臺閩交界之南灣爲要南路以香港相距數西里之美土島爲要蓋以此三地均爲外人所垂涎而中國所恃爲屏蔽者也不意德人乘此機會先行奪據膠州觀德人之用心斷不肯取而復棄亦不必添調具土與中國戎衣相見蓋調兵則需餉甚鉅就目前而論德人旣視膠州爲已有中國惟有歛手坐視斷不敢加以師旅遽下逐客之書風聞中國各省均已　備邊防深恐德兵之猝至此亦過爲之慮耳至於美士一島久爲英國所注意蓋以其密邇香港將來德俄法等國或由此侵入粤地則香港必受池魚之殃故不若據而有之庶得晏然無慮美士島之屬於英國想亦爲期不遠云云西報之言如此亟照譯之爲關心時局者告說見廣州中西報 
[大帥閱堤]  
　　卾省采訪友人云湖北唐心口堤工前由大憲委惲莘農觀察督辦副以安陸府彭太守以下各員多至六十餘人湖廣總 
督張香帥以工程浩大經畫頗非易易爰於本月十八日命駕親臨閱勘值此寒威凛冽風雪交加爲國爲民不辭况瘁宜乎口碑所播遐邇同聲也 
[廉州查礦]  
　　廣州博聞報云近日機器盛行需煤甚鉅粤省如制造局鑄錢局曁各官輪船各商船所費不知幾何然皆仰給外來似非 
理財之道大憲思有以利導之遂於某日札委莊少尉鶴清率同礦師前往廉州府屬查探煤礦聞已乘安瀾兵輪船啓程矣 
[吳江盜案]  
　　姑蘇采訪友人云距吳江縣城二十餘里有地名楊樹村者衰柳棲鴉夕陽流水茅茨數處蕭瑟荒寒村民金姓半讀半耕 
頗堪自給本月中旬某夜突來盜匪多人明火執仗毁門入室家中男婦各人從黑甜鄕驚醒目見兇狠情狀咸蝟縮一隅一任若輩恣意窮搜飽其慾壑而去事後檢點所失約值七八千金遂於翌日開列失單赴縣署報請緝查縣主方大令准詞親自下鄕騐勘立飭差捕跴緝但不知能破獲否也 
[震澤盜案]  
　　姑蘇采訪友人云本月十六夜有盜匪多人擁至震澤縣境七圖所轄連刦某某等七家事主見若輩面如鍋底之煤手執 
刀槍勢甚洶湧遂不敢抵禦任其倒篋傾筐合計七户所失約值一萬餘金翼日聨名投縣署禀報縣主劉大令親臨踏勘允爲飭捕躧緝然天涯鴻鵠終愁弋獲維艱也 
[匪勢兇横]  
　　江蘇徐州府屬宿遷縣城東北十八里曹集李家莊李維洞等處匪徒聚衆爲害閭閻汛弁高君密禀縣主左明府會同城 
守營某千戎率馬步兵一百八十名於十月二十五日馳至李家莊掩捕匪黨聞之立卽排隊抵禦自午前九下鐘起砲聲隆隆槍彈如雨直至傍晚五下鐘始得傾覆賊巢是役也殺死匪首唐克祿何二兩名擊傷匪徒李新葉劉圖李新邦三名生擒七名餘皆逸去高君被彈丸傷耳穴營兵楊大傷額恐皆有性命之憂二十六日左大令回衙二十七日親解所獲匪徒至徐州府署請示辦理說見益聞錄 
[游勇解縣]  
　　日前杭省艮山門外某烟館内有口操楚音者三人强欲借宿館主見其形跡可疑私報巡防局飭差及勇前來拘獲到案 
經局員審訊據供係是蘇省散勇道過是處無可投宿暫爲借寓不敢爲非叩求恩釋局員以所供難信遂飭送縣辦理 
[錢局述聞]  
　　漢皋訪事人來函云漢口官錢局所出錢票民間信用遐邇風行刻下因各錢店倒閉甚多凡人之藏有花票者皆無從收 
兌吃虧實多是以人有戒心官錢局票雖妥而亦紛紛赴局换取現錢錢局一時難以如數兌出遂就各著名大店鋪購錢以濟其急故得安静如常云 
[銀緊有由]  
　　漢口訪事友來函云近日銀根之吃緊實爲從來所未有有深悉此中情形者嘗推原其故實因某某等銀行代洋商墊付 
茶欵爲數甚巨是以驟形掣腕各錢店向藉銀號爲轉移至此無從接濟亦覺掉運不靈未識留心商務者何以善爲措置也 
[浙省冬操]  
　　浙省每届霜降節例有大操之典今年因廖中丞主試武闈未及舉行現於本月十六日中丞親臨望江門外羅木營校閱 
是日黎明杭中二協四營都司各率本標營兵在營前伺候防軍統領亦督隊前來俟撫憲駕臨俱掛刀相迎中丞乘輿至演武廳前降輿各營官上前叅見隨甲中軍官請令傳諭開操號砲一聲營兵俱整隊向前由下而上所演諸般陣法五花八門變化不測演陣旣畢復試排鎗聲如貫珠聨綿弗已緑營操畢防軍統領乃率各營勇丁演放洋鎗亦皆步代整齊軍容嚴肅迨至午初時分操演俱竣中丞乃出賞號洋若于按照技藝高下賞賚有差隨卽升輿回轅各營弁排班恭送隨卽整隊而歸 
[資遣難民]  
　　嘉興訪事友來函云日前嘉善縣到有難民多人在東門外大寺前一帶向各店鋪强索錢米食物滋擾不堪并聞竟有强姦婦女等事江邑尊得信後當卽會營派兵隨帶幹差前往彈壓拘拿爲首滋事之人查點男女大小名口給發口糧驅逐出境越日該難民等又赴嘉興府憲宗太守立卽帶領親兵差役飛輿往大教塲彈壓文武大小各官亦馳往查點計大小男女共有四百餘人之多太守遂卽諭令資遣出境未識沿途能否安謐也 
[杭州火警]  
　　武林采訪友人云朱某家居東街落塘橋本月十九日爲其母設帨之辰張掛燈綵并雇攤簧　一班彈唱以娱賓客入夜方肆筵設席忽聞廚房中人聲鼎沸趨而問之知是祝融駕臨幸人手衆多急倩陽侯氏抵禦始得轉危爲安叩其肇事之由據云朱見柴薪昻貴因赴鄉間買得茅草數擔堆積廚房檐下執者偶不經心遺火其中霎時烈焰騰空幾兆焚如之禍云 
[火災續述]  
　　安慶訪事友人投書本館云省垣四牌樓街本月初十日夜猝被火災焚燬百餘家本館兩紀報端兹又接訪事人來函悉此處巿廛繁盛尤多洋貨店每鋪屯積洋油數百箱是以當日火勢益行猛烈人聲喧雜勢如潮湧傾跌者不可數計當火熾時有仁聚布店在肇昌對門因前門已經阻斷無路可出店中二十餘人均由曬臺走鄰屋逃避有某甲年屆古稀由墻躍出亦未殞命前報紀焚斃數人蓋係傳聞之誤臬憲前飭各鋪户設立巡防燈内概用菜油奈各鋪户希圖惜費一律改用洋油廉訪見此次肇災仍由洋油因傅諭各鋪户暫停燃燈並勸諭居民鋪户以後須改用菜油各鋪出售洋油者著於城外空處設棧毋許堆積店中以防不虞聞已由首府方太守連軫出示曉諭凡居民鋪户無不懍遵矣 
[修堤需欵]  
　　鄂省每到冬間各邑起解錢糧源源而至漢上各錢店藉以濟急刻下因唐心口官堤急待培修逐日工資需錢孔亟故各邑應解之錢如數解往不能濟各錢店之用所以日來錢價益有漲無跌也 
[竊賊妙計]  
　　本月某日杭垣東文昌閣某姓家爲次子完姻賀客雲集忽有一賊混入其間意欲竊取物件適某姓僕婦手抱一孩在旁觀看偶有他事卽將此孩放下而去未曾託人帶管賊卽將孩子抱去口中自言自語云天色巳晚此地又無攤塲何處去買果子可恨老媽懶惰自己不管央我同去賀客信以爲眞遂得混出二門其時帮忙之僕均在内照料司閽無人賊乃放膽出門至僻靜所在將其手鐲項鎖衣帽盡行竊取置孩於旁飛奔而去未幾僕婦事畢尋覓小主人不得徧問他人有見之者告以有人抱去云汝令其同往買物婦云並無其事因命各僕出外尋覓聞街上有人云見一小孩在文星巷内啼哭急往看視果係小主當卽携歸主母聞之大怒經賀客再三勸解謂合浦珠還已屬幸事失去物件不足計較主母始轉恕爲喜不予深究惟將僕婦立時回覆而巳 
[火坑蓮記]  
　　湖北采訪友人云鄂中某紳談者佚其姓字固城南世族也家有艶姬芳齡正盛圓姿替月潤臉羞花金屋妝成久擅專 
 
 

Page 3

 
 
房之寵近紳以年華老大衰病侵尋一樹梨花壓海棠未免香衾辜負因仿樂天居士遣楊枝故事使之擇人而事某蟻媒聞之願爲撮合山謂漢口某商素擁厚資欲得阿嬌爲嗣續計苟遇傾城傾國固不惜十斛明珠且商雖銅臭薰天而秀外慧中非自頂至踵無雅骨者得成佳偶夫亦三生石上舊因緣也绅信其簧鼓意甚欣然遂訂明身價二百五十金如數兌付并從豐籢贈遣一僕一婢送之過門詎料所謂某商者實漢上之老元緒久以皮肉作生涯者家蓄姊妹花數枝生涯頗不落寞聞姬美而艶意謂得此可坐致萬金一旦引入牢籠卽擬迫令迎新送舊姬見此情景立率婢僕乘輿而返向紳泣述情由紳逖聽之餘不勝忿怒隨乘輿詣江夏縣署將情面白於百里侯請傳蟻媒及某龜科以誘良爲賤之罪至姬則汝南碧玉雖出小家而申禮自持頗不欲琵琶别抱深願在蓮花座下頂禮法王翦去青絲懴途宿孽紳亦憐而許之卽以所得身價銀爲姬齋粥之費從此無邉苦海彼岸回頭火坑中現一朶青蓮花未始非風流佳話也 
[武林官塲紀事]  
　　衢州厘局總辦沈太守文煒前奉藩憲札委代理衢州府事刻下新任洪朗齋太守思亮業巳到任沈太守交缷後隨奉牙厘局憲札飭留辦衢州厘務太守奉到札知卽差人赴署禀謝○硤石牙厘總局委候補府邵太守秉經接辦○賑捐提謝周太守志靖現奉憲札辦理寍郡厘局卽於十七日禀銷舊差十八日起程赴甬○温處新設鹽局前由撫憲廖中丞札委候補道李觀察輔耀辦理觀察以局務需員襄理咨請藩司調派候補縣丞金二尹國棟熊二尹嶽鍾前往差遣惲方伯准咨後卽行下札命其赴甌 
[甌海官塲紀事]  
　　温州采訪友人云温州鎭總兵劉吉泉鎭軍示期十一月初十日黎明親臨大校塲簡閱各陣事畢出錢七十餘貫犒之迨鳴騶入城已崦嵫日下矣○新任樂清縣趙　畊大令協莘於本月十六日辰刻附乘招商局豐順輪船至温一州僑寓乘凉橋畔東陽春客邸隨禀見道府各上游至十七日卽赴樂清任所筮吉十九日辰刻接篆○温台土藥局總辦李穀宜觀察以明倫里一馬姓家爲公館其瀛眷於本月十六日附乘招商局豐順輪船抵甌在城印委各嗣咸禀安道賀○新委温處鹽厘局總辦李觀察將次來甌永　嘉縣署丁役預賃五馬街陳姓屋爲辦公之所○前樂清縣何勉之大令士循近經上憲撤任庖代者將次戾止遂定於本月十九日交缷回省 
[鄂省官塲紀事]  
　　湖北采訪友人云總辦牙厘局陳巽卿觀察重慶前者感患濕凔勢甚委頓因之請　　兩月有餘兹幸已勿藥可占遂於本月十二日銷假○錢糧爲維正之供　州縣衛所有徵解未齊者例由藩可委員催取某日王芍棠方伯遴委慶直剌春赴天門縣譚大令爲霖赴襄陽衛王大令之屏赴宜都縣汪别駕樹榆赴廣齊縣彭參軍祖溧赴咸寗縣孫司馬曾蔭赴安陸縣陸大令震福赴潛江縣楊大令齡赴通山縣徐大令之灜赴荆州李别駕森赴沔陽衛公别查催各員捧檄後卽紛紛禀辭就道○正任武昌府通判恒　廷别駕調署監利縣事已閱一年兹經王方伯飭回本任本月初八日交缷來省旋擇於初十日接篆府屬各官趨賀如禮 
[操演水龍]  
　　前晚九點鐘時英法美三租界救火會西人相約驅駕皮帶車及水龍齊集虹口漢璧禮路小菜塲操演至十點半鐘始事畢 
[收租被窘]  
　　本邑南市洽興街一帶房屋均係某洋行之産平日出賃與人前日午後由某西人帶同經理租務之某華人挨户收取租資有積欠不交者卽命將牌門取去各户蜂擁霸阻欲與西人爲難致西人身畔所帶洋銀散落於地未及拾取旋被旁人攫取一空西人急奔回訴知該管領事照會江海關道蔡和甫觀察轉飭保甲總巡鍾受百明府著十六鋪巡防北局委員楊聘候二尹查緝二尹奉諭後業已傳令地中差捕四出稽查矣 
[舉枢路由]  
　　今日爲青浦席子眉司馬出殯之期午後二下鐘時由仁壽里二弄本宅舉襄往北轉東再往北走大新街轉三馬路往東到四川路轉南過三洋涇橋入法界马路由法界到西門走斜橋往南到南門三善堂暫厝司馬久寓申江交情甚廣想執緋以送者自當賓從如雲也 
[詰奸禁暴]  
　　前晚三鼓時南市二十三七鋪巡防局員姚殿卿二尹親率地甲勇丁出外巡查行至大南門外高昌廟見有一人蜷臥字帋庫内卽命勇丁拘住盤詰之下其人操湖南音稱從松江來此身乏川資不得已而入此以蔽風霜並不爲非作歹二尹惻然憫之不子深究卽著地甲押逐出境不准逗留 
[烟寮違禁]  
　　本邑人李慎裕近在南市小南門外佛閣之畔開設小烟館設榻館以欵烟霞之客每至　如街鼓已作蝦蟆聲猶重門洞開烟客雲集前晚適爲二十三七鋪巡防局員邵子怡二尹所見入内視之則門内停有小車一輛卽命勇丁驅之回局突有車夫王富富者飛步追上意欲將車取回二尹喝令拘住就輿前詰問供稱小的係江北某邑人向籍此車餬口實因悮染烟癖是以偷閒來此過癮求老爺格外開恩二尹傳訊烟館主李愼裕謂現由上海縣黃大老爺曉諭著爾等各烟館於二更時一律收市不准深夜開燈原冀杜漸防微爾何竟敢明知故犯乎遂叱令掌頰李一再苦求其子願代受責二尹卽命重貴一百板諭以嗣後如再效尤定于重究 
[會訊繭案]  
　　義商亞的亞司控華商同益昌繭行主人黃遵義凌寶箴周顯青黃鴻翔等短交定購之蠶繭二百三十擔昨日午後英界公廨讞員張賡三直剌傳集會訊亞的亞司訴稱商人曾向同益昌定購蠶繭二百三十擔議定每擔價銀九十五兩付過一千兩今旣不交貨請追還銀一千兩足矣黃等同供稱同益昌共十七股每人或一股或三四股不等所有繭子棧單被丁墨記之姪丁壽金抵與晉仁錢莊旣而晉仁催贖遂賣與寶昌曾在無錫涉訟丁拘押無錫縣署之後由訟棍朱硯春保出至今置之不理尚求提案公斷直剌與西員互商之下著先將洋商所付之銀一千兩按股措繳然後明白具禀候核 
[妻妾互争]  
　　馮連發卽劉連發住居城内縣西街地方向充縣署軍健頭目邇已病故妻妾二人時勃谿前日其妾劉陳氏與大婦劉劉氏互扭到縣喊控是晚由黃愛棠大令倩帮審委員蔣剌史升坐研詰陳氏供稱本地人年二十九嵗嫁劉連發爲妾已有多年生有一子今年五嵗大婦劉氏時常將小婦人欺凌因此分居各炊丈夫故後遺有樓房六間及案下軍健差缺九名應俟兒子成人後執管不料近遭大婦將軍健各缺賣去四名並將房屋抵押他人兒子長大如何度日小婦人得悉後向之理論一味恃蠻無奈扭求訊究劉氏供稱丈夫本姓馮父母在日將其入贅遂改劉姓軍健額缺及房屋均係小婦人母家之産並非丈夫原業邇將房屋抵押得錢一百九十各文連賣去軍健四名得洋若干全作丈夫喪葬之費前經親族議定案下額設軍健工食歸小婦人收用英界公廨額設軍健工食師陳氏收用相安無事近來陳氏聽人唆使來案涉訟求恩明察剌史謂爾等按月旣有工食足可敷用妻妾宜須和睦嗣後劉氏亦不准再行出售産業押出之房准陳氏日後取贖兩氏遵斷具結完案 
[控追票銀]  
　　有劉鋐者以中華銀行不付標金銀兩因將顧綸呈控英界公廨前日晚堂由張賡三直剌提案訊問劉鋐供有中華銀行標金票銀二千七百兩向索不付故此呈控求請訊追顧綸供前在中華銀行爲司帳嗣於本月十四日辭出此項標金票銀有陳福保經手陳於初九日潛行逃避現請提追買辦葉思賢可能料理此事張直剌以顧綸旣爲中華銀行司帳不能置身事外且不付票銀體面攸關諭令暫押　催葉思賢赶緊料理原告飭退候示 
 
 

Page 4

 
 
[窺探被拘]  
　　著各扒竊徐泰勲前在法界天主堂街行竊當場拘獲解經讞員鄭大令訊供押候嚴比昨日大令提案訊問有台州阿五在外窺探爲押犯翁阿耀所見知照探夥拘拿阿五卽飛步奔逃追至馬路始行拘獲大令訊供之下知係同黨并在身畔搜出皮夾一枚卽在天主堂街竊得之贜著存候失主認領飭將徐泰勲先行笞責一百板徐供在北京輪船與阿五會晤卽從尣胠篋之技此次實係初犯求宥大令得供著還押再核 
[追究餘贜]  
　　小車夫張阿桂代客裝載鞋籃一隻中途逃逸爲包探拘獲解經法界讞員鄭大令訊供前日堂期失主遣家丁投案領贜并稱尚有未繳各贜請爲追究昨日大令命提張嚴比又在身畔搜出當票一張質錢二十餘千大令詰以尚有金飾銀表等物究在何處張一味支吾大令著重責三百板還押再核 
[押物被竊]  
　　有名滑頭和尚者持滬北升康錢莊期票一百元向法界某錢莊小主人貼現收洋九十三元小主人轉向其岳母某氏借得珠環金飾等物向法界馬路長順押店質洋九十元湊齊給付邇爲莊主人知悉逼令歸還滑頭和尚轉向親友借貸備齊本利至押店贖還原物詎押店主婦私將所質金飾等物帶往親串家賀喜飮酒爲傭婦竊去無詞以對莊主人索之甚急旋投報捕房後約至某烟館開燈擾擾紛紛不知如何了結 
 
 
 

Page 5

 
 
   
 
 

Page 6

 
 
   
 
 

Page 7

 
 
[上海華英大藥房自製廣東蠟丸]  
本藥房之西藥遐邇稱效今剔選地道藥材監製各項廣東蠟丸膏丹藥酒方用神騐藥出精良照症投之如匙之擘鎖况乎丸藥功冠湯藥旣行旅易带以備調攝又可隨處與人方便誠一舉而兩得焉 
[頭彩廿萬元　同得利萬利行]  
英十二月大票全張廿四元分條照算收兌紅票格外克己信購原班回件棋盤街中市同啓 
[愼安堂批發大票]  
自運逐月呂宋大票經歴有年現批售英十二月票並收兌紅票格外公道蒙尊客定辦批拆及各埠函購原局立奉不悞此佈上海廣揚興廣惠和恊安興廣泰祥普仁堂仝啓 
[永祥豐壽板] 　 
本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
 
 

Page 8

 
 
   
 
 

Page 9

 
 
[覆舟記]  
　　鄂垣漢陽門外觀音磯濵臨大江形勢壁立急流洶湧行舟至此咸有戒心　　　　觀音閣每晚燃俾舟人得知知趨避法至善也本月某日有豆餅船一艘拆江上駛榜人偶不經心觸磯沈没幸　當白晝浪静涿平各划船争先援救未占項之凶然豆餅全被水浸損失亦已不資矣 
[銀息加增]  
　　漢口往昔票號銀拆不出九釐兹因銀根吃緊之故各錢店迫於濟用遂聽其加漲半釐邇際年關將届　　須有增無减也 
[留心民事]  
　　安徽懷寗縣袁大令學昌蒞任後留心民事有利必興有弊必革以書吏差役最爲民蠧因　　　　　　　諭民間凡遇詞訟不用差傳改用諭單飭地保通知被告如某日自行投審訊結卽釋使書差人等無所施　　　　　　　　可　之弊病一旦爲之剔除今將章程錄左亦職司民社者所宜留意也一此係諭地保之件不是差票只　　　　　　保不准原告自傳被告亦不准協保同往被告之家嚇詐如違定治原告之罪一地保奉諭後傳知被告同原告依　　　　地保記功一次按季酌賞一地保只令傳知被告不令帶人進城不傳知是地保之過傳知不到是被告之過一被告到原　不到卽係圖准不圖審本縣卽將案註銷原告再控卽治以誣告之罪一原告到被告不到顯係情虚畏質准原告呈催本縣立改差傳一案内原被中証及應騐契串要據檢齊同來免再往返故意不帶者嚴究一原被告到城如有人在外攔阻者准其喊禀本縣專究阻隔之人一被告遵諭自來之案此諭卽由被告帶繳被告不來之案俟改派差傳地保卽將此諭交差帶繳一原被告如離約保太遠或牽涉地保或與地保不和或地保缺人未補者臨時問明該處有何公正人或族長客董可派之人斟酌改派不必拘定仍註明諭内一案結後本縣另訊兩造如有差人勾串原告不願領諭或勾串地保不令兩造到案或原告不照限知會地保或地保不照限傳知被告或兩造到城差役阻隔希圖改差票傳者查出重責革卯如地保强帶原告　城者責革一此諭出後如有人處和則兩造均不必前來卽由地保具和息禀連諭繳銷如和息後過期五曰原告不來呈催地　延不遞息繳諭案　註銷諭爲廢紙將地保記過一次積過至三次者追諭責懲一地保傳知之案往返每一日准原告給錢二　文被告不出和息之　　由地保繳諭一天路得兩造各給地保錢一百文兩天路者各給錢二百文令其入城遞息繳諭若原告　願入城遞息繳諭者卽不必出此錢地保多索者查出革卯一事大事小見官就了此諭專爲百姓容易見官以後不論何案皆可　自來並不必待地保轉告更爲自便一切差保弊端自然皆除 
[京口寒潮]  
　　鎮江大閳口聚源和雜貨鋪開設多年生涯頗盛近因市上銀　　緊周轉不靈以致虧欠客欵甚鉅月之十七日上午廣潮兩帮紏集十餘人蜂擁而來向該鋪索取貨銀吵閙不休司帳某甲隻身遠竄該鋪衆夥友遂向兩帮人再三勸說令暫散歸候司帳出面理處○鎮江新河某作塲學徒某甲性極聰明學藝一年已得其師衣鉢師亦愛之給以薪俸無如甲唐賭匪成近又屢北衣衫典盡　責無　　　　　　　　　　　　　　　　　　　　　　　　　　　　　　　　　　　　　　　　賭之害人實無底止有劉盤龍之癖者蓋以甲爲殷鑒 
[呈控霸女]  
　　前日午後有鄕婦朱王氏偕子朱秀順投上海縣擊鼓鳴冤喊稱女兒被沈小林半途　　　　　秅　　放求請提究當晚由黃大令倩帮審委員蔣剌史升堂提訊氏供稱華亭縣人今年四十七嵗家住西南鄕上　　　　　　　　　夫已故遺下秀順等兩子及女兒新寶秀順耘度日女兒今年二十嵗昔年許與小　人　族之戚黃生爲　　　　　　　　夫嫂同女兒往親戚家觀看迎神上燈時回家行經沈小林門前沈竟將女兒拽入被佔不　　令夫嫂等回家小婦人　　　前往理論沈一味硬霸訴知地保唐月卿到來非但不爲介紹反硬勸小婦人將女改嫁與沈顯見得沈賄賂彼此狼狽一時情　具控求請速提懲辦朱秀順控詞與母相同剌史得供詰以沈小林住居何處答稱現住西鄕上海縣境剌史深恐其中别有枝節諭候先提唐月卿到案訊明再核 
[誘拐養媳]  
　　前有住居滬南之孀婦金陳氏家失去養媳一口旋在大東門外萃豐弄王公館内尋見向之查詢知係顧陸氏等蟻媒誘拐往售因將氏扭控於上海縣署前晚黃大令倩帮審委員蔣　史升堂提訊金陳氏供稱本地人家住治下小南門外以女紅度日丈夫已故生有一子在外貿易前年小婦人憑媒聘陸姓之女爲媳當時過門童養今年已十四嵗本年九月十四日命媳出外購物至晚不歸當時偵騎四出蹤影毫無陸姓時時來家索女日前行過萃豐弄見媳在王公館内門首急向詢問公館中人聲稱由顧陸氏領來主人出洋五十元買爲使女小婦人聞此信息立尋氏根究詎其一味支吾因此情急扭控求究質之顧陸氏供稱爲人傭工金陳氏之媳初由金發党領到皮匠張長發家稱此女是伊外甥邇因父母俱故無可依倚願售與人爲婢張當時因乏主顧托小婦人兠售遂領到王公館中價賣共計身價洋五十元由愛堂立據取洋四十元而去小婦人與張長發合得中金洋四元其餘六元係酬勞公館中之家丁實不知伊等誘拐而來叩求明鑒剌史得供一再駁詰氏執定如前剌史判令顧陸氏交官媒收押金陳氏斥退候補提養媳陸氏等一千人到案訊究 
[押追]  
　　福雨亭扭金阿四至捕房控不付票洋等情由捕轉送英界　　前日晚堂張賡三直剌提案訊問原告福雨亭投遞禀詞立而不跪經張直　斥以是何功名亦不回答直剌怒將禀詞擲還始行跪下經直剌察閱禀　係控追寶康莊不付票洋四百五十元質之金阿四供票有原主陸問德徐子卿小的惟代爲經手求鑒直剌以金阿四自認經手卽當清理判令押追福雨亭飭退候示 
[吞自盡]  
　　南市大東門外裏鹹瓜街厚泰參行學徒某甲年逾弱冠前晚與司帳人周某口角忿争差忿交集遂潜入臥　吞服阿芙蓉膏至夜半毒發呻吟行主急命人舁往仁濟醫館求治醫生告以受毒過深業已不及未幾卽溘然而逝中之家屬聞訃到來向行主饒舌不知若何了結也 
[英界公堂瑣案]  
　　包探黃四福解賊犯黃朝榮至案禀稱小的查得此人前曾犯竊近又不知在何處竊得綢布皮衣十餘件緝獲後捕頭令送請究懲黃供稱小的係江北某邑人行竊該死叩乞施恩直剌判令笞責三百板○包探趙銀河解賊犯高夢　至案禀稱此人竊取某絲廠内絲頭袋四口報捕後捕頭令小的查獲弔出原贜送請究辦某絲廠主某甲遣司事人陶吉　投案領贜　供稱小的係太倉州屬　明縣人向在廠中當小工直剌判令笞責一百板○包探顧阿六禀稱江寗府屬某邑龜子李三前曾開設野雞倡院後因犯事解經前任某大老爺懲辦并遞解回籍今又來此適經小的所見拘入捕房捕頭令送案請究李龜供稱小的以後不敢犯事矣求大老爺寛宥一遭直剌著帶回捕房再行遞籍○包探陳阿九禀稱蕭兆亨爲某報關行李福所雇之夥某日 
 
 

Page 10

 
 
同利祥茶棧有茶葉十餘相　蕭報關出口蕭竟私取八箱約值洋銀一百十八圓事爲同利祥主查知投報捕房捕頭令小的拘蕭送究同利祥茶棧主某甲遺夥某乙投案申訴前情蕭供稱小的係廣東某邑人餘供支吾直利著押候查明覆訊○包探韋阿友解賊犯吳阿六至案禀稱此人竊取駱阿舟家布衣布被報浦後捕頭令小的拘獲人贜詰知吳前曾屢次犯案惡積如山因告明捕頭解請嚴究吳供稱小的係本邑人布被係同黨沈阿四所竊小的惟在外接贜而已直剌判令笞責三百板管押三月○包探石金榮解歹人王阿生至案禀稱此人前曾犯案解經某大老爺懲辦後遞解回籍今又來此適經小的所見拘入捕房捕頭令送請嚴究王供稱小的係浙江寗波认屬某邑人因事來滬不敢逗留直剌著交人保出自行回箱 
[法界捕房瑣案]  
　　昨禮拜三鄭大令莅捕房命提在西新橋扭落鎖匙竊取錫事件之王耀三照原斷笞責一百板開釋○流氓陸成先冒充包探夥役偕　黨阿毛阿三等至祥興小客棧向棧客奚樂永索詐洋銀四元六角因懼捕拿從慺窓躍出跌斷骱骨解經大令訊供著照原斷重責二百板還押過堂送改過所監禁○又提小東門外竊取鮮魚之朱順林至案以屬次犯竊著照原斷重責二百板開釋○又提竊取棉衣之方有利至案照原斷笞責下板○又提在北京輪船竊取衣包俞阿桂至案著照原斷笞責一百板關釋 
[美界捕房瑣紀]  
　　著名小竊長脚阿榮昨日至裏虹口某姓家竊得衣服若干件約值數十千爲包探王阿虎查知立將人贜拘人捕房解送公堂懲辦○倫兄吳阿六前日在虹口西華德路某姓家竊得衣服等件當被包探韋阿尤查悉拘入捕房昨日藍捕頭命連贜解送公廨訊究○蔡才坤陳阿福張阿瑞等數人前因屢屢犯事拘入捕房轉解公堂判押在虹口巡捕房拘禁邇因爲時已久而開釋尚未到期捕頭因將各犯調至英界新巡捕房内看押再爲區處○馬夫陳阿毛昨日駕駛四輪馬車在虹口西華德路不遵捷房規矩放轡飛馳横衝直撞有八百零九號東洋車不及避讓撞翻在地車身大受損傷車夫將阿毛及馬車一并帶住唤三百三十六號華捕拘入捕房俟解公堂訊斷 
[浙省官報]  
　　十一月十三日浙江布改使　惲方伯牌示轅門桐廬縣缺以部選是缺之沈宗麟赴任建德縣缺以大挑知縣何士俊署理長興縣主簿缺以准補是缺　戴天培赴任 
[邦江官報]  
　　十一月十一日徐鹺尹讓立辭赴儀棧聽差○十二日前署徐州道阮觀察祖棠缷事回省過揚○十三日沙漫洲總辦緝私章觀察蔭乘舟來揚拜會運　江都轉面　要公 
 
 
 

Page 11

 
 
新出石印中西算學叢書初編告成 
是書四明求敏齊主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐光啓譔○簡平儀說西人三能拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股茂伐滉著張已上共計四函裝訂四十本每部實洋六員寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悞是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
[聲明]  
啓者六馬路永興鷄行前主王以增虧欠各項走避他方當被房東封門是十八日憑房東拍賣該行生財倘有該行往來之帳祈向前主理直與後主無涉特此　瑞和鷄行告白 
[只此一家老行　天成]  
十二月大票批發雙張廿四元八角單張四開照算分條一元三函購上洋棋盤街北首石庫門内原班帶奉不悞 
[新式八音琴]  
本行新到大小八音琴内敲鐘鼓其音甚妙以及號筒戰鼓洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是　謀得利琴行啓 
[五和昌分號茶食批發]  
本號前經分設於蘇州閶門內今再分設於上洋英界麥家圈批發茶食糖果承接龍鳳禮餅巧製各欵臘味內有蓮子羹杏仁茶諸君光顧請移玉步爲荷 
[招請夥友]  
今有穏實商家要請一友位高息厚倘諸君能墊銀千兩祈寫明姓名住處託大馬路陳一鶚紙號轉交面談　董姓代白 
[茂利洋行]  
本行運到福茂唐津福井山田等煤貴客欲購者請移玉二洋涇橋南本帳房面議價極克已以廣招徠此佈　沈燮臣啓 
[杭州萬利源]  
英十二月呂宋票全張售洋念四元頭彩得洋念萬元分條一元二角函購卽奉住珠寳巷 
[各洋行寳號台照]  
啓者本號嗣後夥友向各洋行寳號定辦一切貨物須將定單送至小號由執事人簽字盖印爲憑如不送來簽字盖印者槪不爲憑特此關照南順記號謹白 
[日本郵船會社]  
啓者本公司薩摩丸准於本月廿四日卽禮拜五四點半鐘開往長崎神户横濱等埠小包收到廿四日十點鐘客票賣到三點半鐘止倘蒙　各寳號欲搭客裝貨者務祈早臨爲幸日本郵船公司啓 
[上海中英大藥房奇騐各藥]  
本藥房專運泰西藥材器具家照相材料醫量藥杯尺電鍍痘刀香水粉皂一切西來貨物莫不幹備照碼定價不折不扣以昭劃一製造要件石印機器亦可代辦至所製各藥靈騐異常節錄於左賜顧者認上海棋盤街大洋房爲盼小腸疝氣藥　骨節疼痛藥　婦科血崩藥　靈效鼓脹藥　立止肚痛藥　明目精琦水脚氣水腫藥　寗神安眠水　神效白濁藥　治口臭藥水　花柳淸毒藥　利便糖衣丸治湯火傷藥　滋陰養血丸　頭痛內服藥　乾水止癢散　立馬回疔藥　合口象皮膏脫肛立愈藥　下疳消腫膏　沙士羅禮藥　如意寳珍膏　刀傷止血藥　生香嗽口水應騐流火藥　暈船平安藥　小兒夜啼藥　秘製瀉血藥　走馬牙疳藥　玫瑰甘露水淸香洗牙水　秘製烏髮水　三陰瘧疾酒　陰陽種子酒 
[丕朕靈效清補丸告白]  
ＳＬＬＩＰＳＭＡＨＣＥＥＢ 
啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内議列所治各症以備觀覽 
如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黄暗　脊痛耳鳴　胆汁太多　瘡疥痔瘡　手足凍决　黄疸濕漬　用力過度　血分不足　月經不調　傷風傷食　時作瞌睡　頭剌腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街上海棋盤街漢口流通正街威建大藥房內方不致悞卽各埠西國藥房皆有寄賣特此佈聞　香港威建大藥房謹識 
[茂生公司香烟]  
ＬＩＴＴＬＥ　ＳＷＥＥＴＨＥＡＲＴ 
此烟封口不用膠糊係以機器自然軋成食之永保無患　賜顧者認明洋文圖印庶不致悞 
本公司自向美國選購頂上烟葉並不惜重資製備新巧機器在上海浦東地方起建廠屋自運美味香烟數月以來蒙　諸君品評吸食均稱香味俱佳實較各老牌爲勝今在四馬路中一品香對面設立分行經理零躉批發　各寳號欲躉批者請至本分行面議兼售各色洋貨新出象皮綢及長毛絨遮雨禦寒一扣綜等一應俱全 
[戒烟如意參片聲明假冒　上海同慶堂　同慶如意]  
本堂增製戒烟如意參片迄今五載餘矣片上印成靈芝爲記故人名之曰如意靈芝式旣玲瓏不用土皮烟灰而性更和平味亦甘美服之芳香適口無異出世仙丹食烟一錢服藥三片數日之後精神自壯體氣亦强不月餘而癮亦斷矣以故消售日廣遠近爭購乃人心不古冐效漸多今見市上又有靈芝爲名仿本堂之大盒二百四十片者致買客悞受其欺恐因魚目而减夜光之價不得不聲明判報以别眞僞特於乙未四月爲始加印牌記買者留神大盒二百四十片價洋一元中一百十片價洋五角小二角五分批發躉買照格外公道附送石印月份牌以免假冐兼戒烟一粒金丹批發　上洋陸家石橋南外鹹瓜街口同慶堂謹啓 
[源大當滿貨出售]  
刻因粗細皮襖及四季夾紗單各衣甚多卽於十六日設櫃賤價售現每兩照碼一元絲毫無讓欲購便宜者速來交易在三馬路石路口便是 
[催領限柩]  
本堂二十年份前所限之柩望親族戚友速卽來堂領去如不來領一槪擇定冬至節載往浦東白蓮涇埋葬特此佈聞　浙紹永錫堂告白 
 
 

Page 12

 
 
   
 
