# 1889 - 157 - 4905799

 

Page 1

 
 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[發售小題觀海告白] [  點石齋啓]  
　　本齋影有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才慎加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李又貞公大學古本說中庸韋叚中庸餘　一毛次可四書攺錯一劉楚楨　語止義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融曾貫通積當不易較之尋常味　錄　旨合講諸書九覺原原本本斷制詳明習舉業者果能家置一編臨文時自必别有慧心獨具隻眼惟是書見於業書者多向無軍　本可購兹特以家數九種彚爲一册　借重抄圈點仍　託點石齋石印字跡固然明顯校對亦復精詳每都裝釘十六本外加紅木夾板二副現巳成言從亷目價每部洋八元自處同上海北中昌點石齋帳房外埠京都琉璃廠本局粤省雙門底本局漢口黄陂街本局閩省皷省皷樓前本局湘省府正街本局均可購取此佈 
[論借錢局與典鋪並重]  
　　爲民上者抱樂善好施之志普博施濟衆之仁使必人人而噢咻之撫育之則將傾東海之波而霑濡有所不能偏竭太倉之粟而賑給有所不能周夫必有良法夫意以寓乎其間擇地而施施之而各得其當因人而與與之而適際其窮其受吾惠者我固有以施與之矣其未受吾惠者我卽小嘗施與之有不啻我之施與之者而後嘆借錢局之所操至約而所被極廣所費有限而所裨無窮也下頌臣制軍嘗於湘撫任内飭委勸捐措資設局專爲小本營生無資贸易不取利息借貸本錢起見凡赴局借錢之人先行尋覓　人到局說明姓名住址生業挂號註簿局中　交鋪委司事兩次查明確然後看其生意之大小需本之多寡自數百文　五千文酌量借與自借之後陸續償還白日爲期收清　止旣巳收清其再借與否悉聽民便並無絲毫浮費分文陋規一切游手好閒不習止務等人機不准借倘有借而不還還而不清者着保人代爲賠償借欵無多不致大累斯舉也經費不厚而所及者皆貧民成本不虧而所沾者皆實惠勿以爲細故也而忽　不察勿以爲小惠也而薄之不爲無論地方之饒瘠户口之貧富年歲之豐凶皆當推廣而通行焉今卞制軍移節閩垣見其巿面凋敝民俗游蕩將以治湘者治閩焉各省亦多有效其章程相繼設立者余嘗於武昌因利局之設而嘆其爲法至良爲意至美兹特引伸其說以爲可以濟典鋪之窮而救印錢之害云原夫地方之有典鋪也初亦爲貧民借錢起見也而或者以朘削小民盤剥重利訾之不知典鋪之取息亦勢之所不得不然事之所無可如何者若典鋪不准取息彼富民又何樂乎開設典鋪使富民皆鑒於朘削盤剥之說而不復開設典鋪則貧民蓄積無餘蓋藏不足遇有婚嫁喪葬一切不時之需告貸無門束手無策雖欲以重物抵押厚息扣折而不可得其窘迫惶急情形當何如哉况乎今之典鋪不過取息二分而巳貧民當窘迫惶急時區區二分之息在所不計昔朱子作社倉之法借官米六百石貸之於民春放秋收二分取息崇安一鄉永無饑饉之患未嘗以二分之息爲病是二分之息固不得謂之朘削盤剥也巳今典鋪雖以生息取利爲事而實則赡困乏通有無所裨益於地方者非淺鮮矣惟是赤貧之民自食其力朝不謀夕尚其安居樂業飽食嬉游高唱渭城甚自得也不幸疾病顛連官司牽累以至水火盜賊之不戒一遭變故立見困窮謀諸親朋則兩肩一口同病相憐無可以借貸者謀謂典鋪則四壁蕭條家無長物無可以典質者於此而重整生涯别尋行業不得不借印子錢者真朘削小民盤剥重利之徒也大都强悍有力巿井無賴輩爲之其取息四五分七分不等成竟有子母相準者百日爲期連本帶利逐日償還每放錢一千按日還十餘文或二十文百日而畢若有掛欠尾零不克應付便裂眦相向攘臂而前人皆忍氣吞聲不敢與較彼借此錢者明知吃虧巳甚乃甘心受侮而不悔者實因路絶途窮無所爲計而然也卒之肩挑背負小本營生所得蠅頭微利皆爲放印子錢者所攫去而不敢怨其亦可哀也巳其實此輩所需無幾一鄉之中詎無善士仁人而適不相值開設典鋪者又决無空手無憑借本捐利之理遂一任印子錢横行巿廛肆無忌憚嘗思呈請以禁絶之但恐一禁之後則貧民妙手空空更無所措此非拯其窮途反以絶其生路矣今使各省繁會皆設有借錢局其次貧者需欵較多借錢局所不能給則有典鋪可以抵押具最貧者無物抵押典鋪所不能及則有借錢局可以通融是借錢局不亦與典鋪並重乎哉而印子錢害庶幾不禁而自絶矣 
[本館接奉電音]  
　　昨接在京友人發來電音有本月十二日諭旨五道敬謹譯登○五月十二日奉硃筆廣東正考官着李端棻去副考官着土仁堪去欽此同日奉硃筆廣西正考官着陳同禮去副考官着潘炳年去欽此同日奉硃筆福連正考官着徐致祥去副考官着鮑臨去欽此同日奉上諭沈秉成奏土屬匪徒滋事將首要各逆悉數捕除等語廣西慶遠府土屬匪徒莫幗經欲圖土職謀害土官主令黄道英紏衆滋事乘機盤踞擄掠誘脅至七八百人經沈秉成派委知府吳昭然等會同地方文武督帶勇練設法兠拿將首逆莫幗經黄道英先後拿獲審明正法並緝獲匪黨楊玉成等多名辦理尚爲迅速在事出力各員准其酌量保獎毋許冒濫仍着沈秉成飭屬解散脅從隨時實力防範以靖地方欽此同日奉上諭前據御史文郁奏張家口管理牧羣主事文鑑勒索規費意存庇護等情當諭李鴻章查奏兹據逐欵奉明據實覆奏此案文鑑籍口查羣任意刁難向各牧羣勒索銀兩旣經查出確據者巳有五百餘兩之多實屬貪劣昭著荒謬異常文鑑者卽革職永不叙用以示懲儆察哈爾都統托倫布雖查無受賄情事惟於司員勒索失於覺察着交部議處該處牧羣積疲巳久管理人員營私害公惡習相沿實堪痛恨着該都統卽將一槪陋規嚴行查革嚴飭屬員等實力整頓體恤兵丁以期牧政日有起色倘仍前玩泄定當嚴懲不貸欽此 
 
 

Page 2

 
 
[風雨續紀]  
　　香港霪雨爲災巳録前報四月三十晚通夕大雨傾盆簷溜如注至初一午分雨始少晴當時山水下瀉勢如奔馬是夕大鐘樓前水高四五尺街道崩陷沙坭堆積如岡如陵東華醫院圍墻沖圯水遍醫院病人皆遷樓上其餘通衢狹里流水不及多遭淹浸石墉嘴水坑泛溢浸及數屋内有一老一幼夢入黑甜奔走不及爲水溺斃太平山第一街有新屋一所竣工未久初一早具上蓋忽然不墜内有四人爲瓦礫所壓隨經救出所傷輕重各殊均經往皇家醫院調理是日午刻容和里第三四號屋傾圯壓傷一人幸未甚重餘外各處屋宇損傷屈指難數據說此次所壞街衢皇家初業須銀約十五萬至二十萬圓方可修復自三十晚十二點二十綿尼至初一上午十點十五綿尼計共得雨水十三英雨零二分自三十早七點至初一早七點共得雨二十四寸初一晚雨雖略晴惟狂風頗烈天色亦未十分開霽是晚街上煤氣燈因有微壞多不能燃點路上黑暗行人不便以上見循環報 
[局員對調]  
　　總辦朝鮮電局陳司馬次旌兼辦商務業巳年餘與韓臣及各國官往來甚相和洽韓王尤欽重之近聞司馬客久思歸一再辭差上游未允今奉督辦電局憲飭知與漢局李太守仲平對調華韓商民聞之若失慈父母咸探司馬行期衣冠叩送高麗君臣亦擬派兵送行以示親睦按司馬總辦電務三年條理精細賞罰嚴明凡籌口糧清保舉弁兵深德之立碑于道今聞回華爭欲趙漢城敬送司馬深恐貽誤電務先期至仁川以示體恤次日司馬瀛眷登程韓王派兵送至仁川港并飭海關免騐行李是不特司馬之行誼爲足加人一等抑亦上國之光也 
[絲巿新聞]  
　　鄉人售絲每用苧麻綿綫繫於兩端俗呼之曰榔頭杭州絲巿向有除去榔頭之例然亦未能盡遵也本届各機户議將榔頭除盡並須逐件開看將絲中所裹之麻繩一律剪除絲行中人堅持不允機户遂揚言自赴鄉間收買不與絲行交易其實有小秤户在暗中兠攬自願貶價求售機户以小秤絲皆係漏捐可以賤值購取乃借此以藉口並非親自收諸鄉間也各絲行以小秤前巳遵示具結今又聽其在暗中播弄則絲捐必至減鎓實屬賠累不堪因議自本月初六日爲始一律停秤不收一面將實情禀明絲捐局總辦傳集兩造酌中定斷不准私相授受違者提案嚴懲現在機户雖未允從而旣經官憲主持自不致有碍巿面故各絲行停秤三日後仍復 
[中丞進署]  
　　浙江巡撫崧振青中丞蒞任後暫駐制憲行臺蓋以撫署𡮦朽不堪須加修理故也現巳興修報竣振帥擇吉本月十一日由行臺遷入無轅矣 
[厦門茶事]  
　　淡水茶之運至厦門者巳積至十餘萬件前因西商禁攙茶末擬每箱加扣若干磅華商不允茶棧中人亦謂本年經劉省三宫保檄飭淡水縣汪明府出示曉諭禁止攙和假茶鑲拌茶末等事是以選擇良苛較之昔年篩簸尤凈倘經再扣未免過於受虧因復堅奇持其說决計不從日前接到粤東寄來之第十號篩與西商當面將茶篩過茶末實較上年少去若干兩遂議定仍照舊章按箱扣除茶末兩磅有旋卽議價交易先經廣合和茶棧售出四十餘字共二千數百箱價洋四十二三元不等其餘芳太復記隆記上隆各號及厦淡諸茶棧均有出售者惟有三四號茶樣與裝箱之茶不符經德記和記兩洋行退回數千件各西商會議以後凡有不對樣者定當一律退回云 
[津沽氣候]  
　　天津亢旱巳久鬱成癘疫巳列前報上月廿八九日河東路斃者計有兩人其餘顛連床席者又不知凡幾日來烈日當空天氣愈熱若非沛然下雨恐時疫有加無巳官憲憂之於初一日起至初三日止又在城隍廟設壇禁屠祈雨月朔甫經潔壇得雨數點俄而杲杲出日午後天色隂晦凉風徐來好雨遂降鴛瓦作戞玉聲須臾又止土膏未潤牟麥將枯且聞蝗孽業生不知蒼蒼者天能渥沛甘霖以蘇民困否 
[觀察南旋]  
　　督辦武備學堂楊藝芳觀察宗濓在津宣力有年初蒙傅相奏請開復銜翎嗣復原官並請□記名以海關道用均蒙□俞允憲恩之高厚□聖德之汪洋同僚均　豔羡惟觀察前在湖北獲咎議係永不叙用人員都中袞袞諸公容有以爲功不補過者春間晉京□陛見空勞往返未□覲而回仍在堂中爲督辦或謂觀察爲識時務之俊傑詎甫回堂而風波作矣先是堂中定分學之議俾各生疑業者各專一藝博而泛固不若約而精也諸生中有十二人梗議不從洋教習示以堂規諸生起而與爭不知何以有恃不恐洋人遂歸咎觀察暗中唆使三人聯禀該管領事帶同面禀傅相懇請保護傅相正待調停三人又函禀該國駐京欽差附函照會總署咨照北洋大臣核奞前件卽莫须有而觀察不能和衷共濟咎亦難辭聞巳請假五十日於四月杪南旋養晦矣何觀察之不理於衆口耶 
[烟臺瑣記]  
　　登榮水師統領唐協戎來烟拜會道憲商辦要公○登榮水師兵船創設迄今巳歴十七八載兹因日久𡮦朽禀請興修大憲札委兵備道盛觀察前往勘估當將估計銀數電請批示想須卽日鳩工矣○城西欒家口距天橋口僅廿餘里日前大憲札令添設捐厘局近村鄉民羣與委員爲難經地方官傳集紳耆勸諭尚未悉如何了結也 
[炎凉頓變]  
　　臺北天時向來和暖每當暮春卽巳如江南五六月天氣兹接訪事人來信云前數日炎熱異常人皆衣葛雖靜坐斗室猶覺汗下如珠日内飆颯瑟然廉繊細雨薄棉被體猶苦尖風砭肌意者世態炎凉頃刻變換故碧翁翁亦特弄狡獪以示新奇歟 
[寗波命案彚登]  
　　西門外民婦王徐氏者年約三十餘生有子女二人自幼患牙疳以致言語含糊未免期期艾艾其姑惡之時時借端凌虐且不許歸寍母家王遠賈山東另納一妾不歸家者巳十二年矣去冬忽動鄉思襥被而回方期琴瑟重調不致采蘼蕪而懷遠矣不料又與比隣某孀婦有染星前月下滯雨尤雲徐氏覷破隱情剌以冷語王聞而大怒訴諸高堂其母思乘機拔去眼中釘遣人往告氏家佯稱患病甚危命在旦夕氏兄得信往視則氏入廚操作健適如常大爲詫異拂袖而回蓋王母子早萌毒害之心而氏兄不知也越數日王以砒霜令氏吞之氏大呼救命族人聞聲畢集得以不死迨夜深人靜王母子先以敗絮塞其口復以繩索縳其手足仍調砒霜强灌之逾時七孔流血遂將氏所着布衫爲之揩淨隣族聞知此事咸抱不平往訴氏家經宗長出首控告王母子畏罪挽人求饒自願厚殮超度事始得寢以上皆訪事人所述樓記謀害情景如畫如話然果誰見之而誰告之者姑爲照錄報端以符新聞體例云爾又鸛江民人杜恒習因所聘弟婦未婚而歾女家以聘禮璧還内有洋銀二十元被妹夫陳金嘉扣除舊欠前往索討互相鬥毆陳用力太猛誤傷杜之要害逾時斃命杜妻忻氏赴縣禀報徐邑尊下鄉勘騐屍親求請免騐邑尊遂將陳帶回交差管押閱日杜母恐傷親戚之情挽人理處禀請將陳開釋邑尊准之案遂得了又後巿某烏木作工匠周某虧欠甚多一時無可抵償遂於初二晚吞烟自盡次晨經人知覺灌救巳不及矣死後急通知周之家屬屍親有心圖詐調周死於非命與作主爲難聲言須赴縣控告後經某紳出爲調處賄以孔方兄始得風波平息然巳所費不貲矣 
[大閙茶館]  
　　寍人馬裕順至英公堂稱在四馬路開設四海昇平樓茶館時有馬夫啜茗擾事昨夜有袁阿生等四人來啜茗聲言欲來尋釁至八點餘鐘袁阿生又來其時樓下共有檯子四十張均巳滿座袁阿生與謝阿順泡茶二盌不給茶錢堂倌馮阿良向收袁謝皆言茶錢巳付如何再收口角爭閙我聞之上前解勸囑堂倌不必向收我惠帳罷袁謝起身言誰要爾惠帳呼嘯一聲各座皆起見物便毁致我身受微傷盌盞檯凳及門前玻璃窻均被毁碎報由印捕拘獲袁謝二人毁壞之件呈驗并將失單呈覽袁阿生供寍波人向爲小工現在失業昨夜到茶館向友人借錢適逢謝阿順共坐啜茗我與謝均有錢放在檯上堂倌自取茶錢我怪其不應如此堂倌反言未收茶錢爲此駡伊伊竟逞蠻以致衆人不服毁壞傢伙與我無涉謝阿順供在埃凡洋行爲下手馬夫餘供與袁供同堂倌馮阿良供與馬裕順同蔡太守商之易副領事以兩造各執一 
 
 

Page 3

 
 
詞均難憑信飭將袁謝交保一面諭令捕房包探查明究竟如何起釁候禮拜四再訊 
[暫押候核]  
　　小工阿桃踢斃泥水匠王新元由地保知照屍親來滬報縣等因巳列昨報昨據包探沈金隆至英公堂禀稱新沙遜洋行翻造房屋之作塲内昨因小工裘阿桃卽裘阿濤畚運沙坭先與坭匠阿福口角爭扭王新元爲之解勸不知裘阿濤如何反將王新元踢傷腎囊身死當拘裘阿濤至捕房時有同在一處做坭匠之吳惠應陸雲生二人指明王新元實被裘阿濤踢傷身死陸雲生係王新元之母舅巳由地保報縣請騐及屍父來滬投縣攔騐據稱經作頭調停明白今將裘阿濤送案吳惠應供前日午前我與阿福等同處做工阿福另與坭匠接搬瓦片至屋面裘阿濤載運沙坭經過有碍搬瓦囑令暫止不依裘阿濤先與阿福爭扭王新元上前解勸詎裘　足踢傷王新元之腎囊以致斃命現由作頭與王新元之父調停請爲免騐裘阿濤供寗波人年三十一歲現在作塲做小工其時載運沙坭阿福同則泥匠以我碍伊搬瓦喝阻口角阿福與我爭扭王新元到來解開不知如何失足跌仆在門檻上墊傷致死我不敢行凶亦未踢傷伊腎囊蔡太守飭將裘阿濤暫押見証吳惠應交差送交木作頭旣稱屍父投縣攔騐須候縣尊核奪 
[並非串拐]  
　　包探王阿二查獲拐孩之王小山解由蔡太守訊供押候補提串拐之馬三無看將馬妻陳氏拘案着交馬三等情均列前報兹悉此案由太守覆訊王宋氏供失孩巳由包探拘獲拐犯王小山巳將兒子給還今求恩斷王陳氏供傭婦張王氏同王小山領來孩子議價洋三十元洋巳照付不敢求請追還張王氏供在粤婦王陳氏處帮傭據王小山來言有孩子欲賣我向主婦說明伊卽領孩前來定價付洋實不知王係拐來陳氏供與馬三姘識現不知伊何往亦不知曾否串拐孩子王小山供認拐孩馬曾帮我兠賣並非串拐太守以王拐孩出售實堪痛恨判發捕房管押六月期滿再行送縣懲辦王陳氏收買孩子不察來歴咎亦難辭所用身價不准追還從寛與傭婦張王氏一併開釋陳氏交保仍令尋交馬三昨由該包探稱馬三巳到馬供向爲小工與王小山相識此次王拐孩價賣被包探獲案怪我通風報信致被誣攀王又稱巳蒙訊明惟求恩典太守謂馬旣不十預着交保王仍交捕房帶回照原斷管押 
[研訊賭案]  
　　包探沈金隆　英　堂稱查得福建人高阿天所開之炒麵店樓上時有人聚賭告知西包探同中西捕前往拿獲高阿天林阿波方阿開等十餘人起出賭具一併送　請究高阿天供開炒麫店樓上租與林阿波等居住不敢聚賭林阿波供因患病借住高阿天樓面龔阿福供本邑人在林　天處做工祗半月不知伊等聚賭方阿開供福建人在太古碼頭爲小工頭因同鄉友人林阿波患病同掮客蔣阿星前往探望詎因拿賭誤被拘案蔣阿新供與同陸阿大供在林阿天店中幫夥我未共賭曾阿友張阿六林阿四張阿才丁阿六丁阿卿林阿砲林阿哉同供皆是福建人不敢聚賭太守商之易副領事飭將龔阿福帶案研詰判罰林阿天洋二十五元曾阿友張阿六林阿四張阿才丁阿六丁阿卿林阿砲林阿哉等八人各罰洋五元林阿波方阿開蔣阿新等三人交保龔阿福陸阿大無干斥釋賭具存毁 
[求免移歸]  
　　上年十月虹口民人陸順寳投縣控稱馬慶堂以金進園建造房屋有礙祖墳風水紏衆拆毁净盡云云裴邑尊親臨履勘以金屋在籬笆内馬姓墳墓在籬笆外相去一丈有餘且風水本屬渺茫本可置之弗論第馬旣堅稱有礙向道姑着金將東首房屋一椽拆去西首無關向道聽其自便至馬不應擅自拆屋判罰洋二十元給金具領金旣領洋後重復起造惟空去東首一椽忽有馬弟錦海赴寳山縣控金違斷建屋等情金仍投縣非縣裴邑遵批示　　業經期訊定斷兩造均各遵斷具結在案何以復有馬錦海出頭具控爾如遵斷辦理理直氣將儘可前赴寳山縣呈訴金遵諭而退繪圖具詞赴寳山投訴并求補提唆訟之某甲究懲原差不候批示遽行解訊寳山縣研訊之下問地保邢茂金曰是否遵斷拆讓抑係别生枝節邢禀稱金並無不合馬所供遊移問官飭金偕該地保合具切結馬押候移歸上海縣訊辦馬一再苦求誓不敢再生枝節問官准之案遂了結 
[拘責賭棍]  
　　鄭家木橋賭攤隨捉隨設幾於無法可施自匿名揭帖案發後適逢上海縣裴邑尊道經松風閣賭徒在彼啜茶喧閙遂派人嚴密拘拿並照會英公堂請知照捕房捉獲數人解歸縣署法界讞員葛同轉爲揭帖事雖巳獲到起意之陳永義供認屬實并供曾受東海薙頭阿福長脚阿福等毆詈無從報復是以倩測字人張元炳繕就揭帖列上三人名字以兾將三人嚴拿懲辦云云同轉將陳重責着具切結備案强狡展不承仍管押捕房未曾定案東海阿福等人與揭帖事雖無干然究屬著名賭首是以密飭會捕局差嚴頌眉孫寳生王琴伯顧阿榮陶子卿吳錦芳鄭光成等於昨日清晨六點鐘後前往英界新橋北首小弄中偵知門户報明英捕房請捕頭派包探巡捕將東海薙頭阿福兩人拘到解至法捕房暫押旋由局差等回明同轉令捕房將兩人解案詰訊之下徐東海供蘇州人年二十五歲與阿福等三四人在鄭家木橋設賭攤巳三載於兹矣同轉謂公堂之上屢次嚴懲爾等究竟知道否供稱自陳揭帖案發小的等深知罪戾不再賭錢小的大業成衣因在四馬路藉縫紉餬口韓阿福卽薙頭阿福供鎮江人年二十八歲在鄭家木橋誘賭年餘陳妻亦在是處設賭檯陳則每天索小的錢二百文小的不願給伊被伊毆詈松風閣之事小的等並不在塲同轉間是處共有賭檯幾許爾等諒是老賭棍徐韓供以前賭首係長生四喜等現在久巳不賭矣目今是處賭檯惟三四隻同轉判將徐韓各責五百板然後送縣辦理 
[私藏軍火]  
　　前日鎮江關巡丁在某輪船查出包封信件内有銅帽通條等物當將信件扣留旋詰得係乾泰祥信局由上海帶往遂立傳該信局中人訊知由上海法租界洋涇浜瑞昇祥洋貨店所寄隨發電知　法界讞員葛蕃甫同轉請將該洋貨店經手賣軍火之單福林張斯金兩人傳案管押昨晨乾泰祥收信人康小根司帳人陳錫光同赴公堂同轉研訊之下康供此信於初八日收得並不說明包内何物直至關上發電到來方知私藏軍火張供包内之物早與局友說明同轉謂爾若與伊說明伊决不敢帶去爾之貨物究從何處得來寄至鎮江何處爾兩人中何人經手售過幾次單供常熟人張供寍波人銅帽是店中之物寄至鎮江象山門魚行口朱德興收德興店主朱茂先於四月某日來申買定洋鎗多支一時不能帶回故留下兩支託局寄去伊有信來尚欲買二支未曾買就至朱之初來實由從前巳歇之夥引進同轉詰店是何人所關答稱店主王金德刻由劉爵帥調往臺灣尚未動身此刻不知在店中否同轉謂照理應將爾兩人送縣押解丹徒今且從寛祗一人前去對質可也單張爾推我諉不肯前去康供信由張交小的應令張去同轉着將單張一併交保諭令陳康買定輪船票然後至捕房領人胶去隨詰康何日動身答稱今晚太古行上海輪船開行願附此船前去同轉允之着届時至捕房領人 
[病犯倒斃]  
　　紹興人王標因犯案訊責管押旋在押所患疾送歸棲流公所療治昨日斃命所中裴邑尊聞報着赶緊棺殮俟屍屬到來連扬有衣物一併給還 
[上海縣署瑣案]  
　　靛客巫雲泰控張清源之子錫同騙取洋銀一案巳見報章前晚裴邑尊升堂訊究巫伸訴前情叩求追繳清源供稱兒子送巫姓兄弟上船後有事他往巫之貨洋不知如何失去兒子决不騙取求恩明察温阿惠稱小的在順記靛行爲夥此事並不干涉因與錫同相識致被株連邑尊飭將温交順記行主保去張發待質公所管押着交兒子到案覆訊核辦○二十五保二圖副保張成桂崔竹亭因案枷號昨晨　邑尊升堂訊究張崔同稱嗣後决不敢再蹈前轍叩求恩宥邑尊飭開枷釋出諭令着正保赶緊投案毋許畏避 
 
 

Page 4

 
 
[英界堂瑣案]  
　　毛銀全稱撑船爲業昨午後船泊碼頭張連發之船隨後駛到以我船旁所揷竹篙碍伊另持竹篙將我毆打向論不服被打一下致傷頭顱報由巡捕拘張連發到案請爲騐傷張連發供寍波人與毛銀全同鄉伊船先泊碼頭所揷竹篙有碍别船停泊囑令拔去不依反敢辱駡我船水手名赤高聞之怒毆伊一下蔡太守飭將張連發暫押一面飭差送毛銀全至仁濟醫院騐傷如無緊要判罰張連發養傷費完結○二百十號巡捕稱見石桂明將朱長根毆打不知如何起釁送案請訊朱長根供爲烟館堂倌石桂明乘醉前來胡閙勸令回家不依遭毆受傷石桂明供不敢行兇蔡太守騐得朱長根受有微傷判罰石桂明洋一元給朱養傷 
[法界公堂瑣案]  
　　捕房解姑蘇人王陳氏至公堂其夫王阿銀投案候示十七號西捕稟稱昨晚夜巳半矣巡至中途陡聞呌喊聲上前觀看見王在前狂奔陳氏在後追趕因卽將王拉住陳氏猶緊追不舍意欲將士肆毆急以身障之致拉脫鈕扣三粒爲特一并送案王供小的在妓院傭工昨晚因事偕妻回去稍遲巡捕到來竟爾拉住葛同轉謂夜深吵閙巡捕安得不拘爾等竟將伊鈕扣拉脫實屬不安本分遂判王掌頰一百下陳氏押候發落○二十三號華捕周大福禀稱昨晚十二點鐘時小的偕西捕巡至新北門外見一人往來行走共三四次西捕囑爲驅過吊橋其人旣過橋卽在護城河畔呌駡并紏集四五人一路直駡至老北門外吊橋小的欲上前拘押彼等聲言須拖小的過吊橋爭扭之餘其人頭觸橋樣上因之撞破葛同轉詰訊其人據供姓徐名熙齋廣東人家在虹口昨晚送信至十六鋪回時稍晚彼等疑爲匪人逐過吊橋遇有熟人相問小的告訴情由並非駡捕同轉謂爾從虹口送信至十六鋪回時不應經過新北門遂着將徐送仁濟醫院看明傷處冉行送案候核○寗波人吳建寳年十二歲本月初七日在公館馬路走失不識歸途巡捕見而留養業巳多日未有人來因於昨日解案葛同轉向之研究吳供初七前二日到滬父親才理在城内某處爲銀匠母親石氏住五福弄中是日隨叔父鮑桂林出外買物中途失散鮑在某洋行中招牌却不曉得家中有一姊一弟弟名琴生今年三歲包探郁廷湘禀稱小的巳領此孩至五福弄四處查訪不知其母何在同轉謂可再留捕房三四日倘有人見申報儘可進信來領也○竊犯李桂榮供出同黨彭祖生彭供稱偕王三卽王鳳三及孫三往竊輪船物件昨日捕房將彭士解案彭供語含糊不認行竊祗稱貪小收取竊贓王供彭係楊錦之同黨前在楊處煮飯葛同轉謂爾在此作何事供稱起先開過烟膏店現在携筐賣水果同轉謂觀爾形景不似挑買水果之流總之不安本分可想而知遂判彭笞責二百板枷號二月王笞責一百板枷號一月○初九晚某甲在吉祥街清芬堂烟館前見有小船帮人裝　兇毆向之解勸竟遷怒於甲與之爲難及事後甲身畔所藏洋銀八元時辰表一枚俱巳失去報捕後由包探拘獲浦東人王勝干孫春榮張阿炳三人昨日解案請訊失主未到王供小的爲野鷄挑夫謝張同供操舟爲業是晚高林泉與杏林等說笑以致打架與小的等實不相干同轉着將王責三百板荷枷兩月張責二百板荷枷一月孫責一百板卽行釋出○川沙人高阿榮年廇十九歲不習正業日在賭塲帮忙上月曾獲案嚴懲昨日又在河沿被捕捉住解送公堂葛同轉以其怙惡不悛判責三百板枷號二月 
[助賑摘要]  
　　敬啓者瀘州大遭火刼災民繁多亟切待賑兹有天吉樓扇鋪勉力子仁慈勃發節省店中逐日開銷湊洋四十元移助瀘賑敝所祗領之餘想見仁人用心無美不臻矢勤儉而克巳洒楊枝以拯人災黎被澤敝同人亦感不去心亟登報章以楊善舉倘蒙各寳號同聲同氣愈速愈妙[  上海四馬路盤記内瀘災協濟公所同人謹啓五月初七日]  
[族姪相山廉訪陳臬川中入都陛見道出申江顧余皋廡旋卽登輪北上詩以送之卽用去歲喜誌原韻]  
　　昔年曾侍量才尺族兄小笠少宗伯督學蜀中相山甫十七歲隨侍入川繼武于今耀豸冠金闕覲光天路近竹林話舊客途寛兩階羽舞留餘澤姪言備兵辰沅苗民安謐差堪自慰三峽詞源記舊歡聞道蜀中多美士休將屈宋抑衙官[  高昌寒食生桂笙氏草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書潤助賑]  
　　南徐殷昔紀平僑居海上筆法蒼勁直入顔柳之室今因東災未澹願以書潤提半助賑兩月於登報日始扇　　　一角四五尺　倍之四五尺屏每堂半元其餘各件均　潤格城外在寳善街大吉廬城内豫園得月棧收付五日取件外埠信力統歸自給　　墨寳者宜如何迅速求之也 
[天中節前一日秋山儉鹽川一堂招飲於徐氏之雙清别野卽席賦呈同社諸吟長郢政]  
城北園林幽且閒朋簪挈榼叩花　觴飛妙舞清歌際　傍衣香　影間名教吾　寛樂　仙鄉君等共神山分明桃李春宵宴秉燭題詩　醉顔壺觴跨海集賓朋如此良辰得未曾襟上酒痕　　豔　前舞影劍守騰言深香屑霏　席宴罷星河淡玉繩回首蓬山舊遊處幾　相約好風乘策鰲遊客新儂求删稿 
[得惲三叔來譜弟訃賦此焚寄并呈海内善叔來者同申一哭]  
　　申江一别竟人天望望　雲兀愴然温厚似君宜積算疏狂如我藉紏愆條驚　　幽冥路　令潛修孝友編予采近孝友事實以爲稗史之助冠擣　傳前示彰癉意也尚無領袖今當推尊清涙流殘付　慨嗟于孤立　中年萬古難求不死方慟君無子以伯氏三子爲嗣有高堂藏脩獲譽天應息見車彭　琴尚書俞蔭甫人　姚　侍互伯任筱沅中丞諸老輩　他名流推奬不勝枚舉懋勉爭名苦備嘗南北奔馳棘闈九載中立詎知中道棄一生未爲一身忙子曾以蕭引族子　言進君不暇也鞠躬盡葬非虚語地不塤　奏慘傷伯仲先逝巳歴年傾聽蘭言廿四春乙丑謀面悉君獨有　性富卽訂交驀傳惡耗說歸真曾聞食旣心狂喜丁丑見賞林錫　學士以一等一名食旣予代喜而不寐近卜登科志共伸今春約赴南闈君竟九京爲子　我何十上效蘇秦予自丁卯赴試起玉今十次南京知巳云亡名心愈淡况當一事殊堪慟永訣曾無半面親君殁廿六日子始知耗謬罔之至胡可對君同之頓足哀號而巳痛哉叔子我復何辭讀罷招魂賦誄詞冥　苦索絶無詩羞云盜跖偏能壽死作仙人諒可知前月夢君以代買外國水仙花持示似嫌紫色不佳辨論久之而寤予素天明　醒其日獨遲意卽君之仙日耶君殁以四月十四巳時與吕祖降生一一符合定數難逃丁奉宅去歲報罷君奮然思遠行子烏一喜因敦促成行臨别又再三諄囑君巳俛聽不知後以何事稽　竟未能諏吉避凶也成神合傍吕巖祠希夷先生心相編有聰明正直雖無子息死爲神語足補相經之所不及予於君亦云哀呼叔子今焉往有夢容尋夢莫遲[  巳丑五月十二日敢問死主揮涙吟]  
[上海北巿絲業會舘籌賑公所施少欽經收奉天山東瀘州賑捐四月廿六七八日第二千零九十五六七次清單]  
　　秣陵西河氏求隱事若能如願日後再助鉅賑洋一百元吳門宋星齋募沈步曾求保壽延年五十元方泰鎮黄募　名氏病愈完願廿元杭省慶餘莊汪門陸氏祈病速愈十元黎里衆善公堂蔡介眉求病速愈十元衍生氏求保身體無恙由晉和莊來十元葉茂隆求子病俞十元丹陽魏樹惠堂懷德氏六元羅陽受記昌箔灰售價助賑六元免力子堂記遺物未失願助銅洋一元富陽通義典節省端午十三聖誕兩期酒席移助洋八元無名氏五元萬門夏氏求子病愈二元兆爾泗求順遂平安二元兆沈氏求順遂平安一元張玉猻求病速愈一元朱世瀛求家口平安一元朱永錫求病愈對開一元夢態軒求平安錢一千寳和莊來平湖塵記二百元惶惶草廬一百五十元懺悔子五十元譜華吟舘四十元麟記三十元妙記廿元蕙記友記彭三益堂沈慶餘堂徐心記五户各十元愚記政記各五元共十三户合洋五百五十圓以上廿六百○平盛氣齋大善人求母康健陽州曹平銀五伯兩申規銀五百三十六兩五錢三分大豐洋布號諸從節省規銀一百五十兩浙寗悔過氏一百圓弭過生因媳病愈完願廿圓辛學耕堂廿圓程熙福爲妻求鼻塞速愈蘇州老人和綢莊寄廿圓杭垣吳六壽爲孫婦曾孫保病廿圓陽湖董船生元生求母病愈如臯寄十圓皖江潘門劉氏求病全愈由大通利和寄來七元本洋三圓葉玉均爲子病愈完願英洋三元無名氏二元俞馬氏祈平安二元堞溪寄齋一元又募吕祖祠一元取園募俊僉二元吕祖祠太原氏各一元陸雲橋完願一元朱和齋太太完願一元楊柳塘助盧州火災一元無錫秦玉書寶書琴書求父病全愈一元章銘甫筆資助賑二角源豐潤來郁門沈氏二元郁門陳氏朱氏張氏婁氏勝汝宗婁門沈氏兆門欲氏七户各一圓欲門魏氏宋氏一圓包信令趙源泰一圓沈兆風陶魁廷四角欲州全杏林四角包信昇二角共十三户合洋十二元吳松張慕留翁募懷古唐席錢二千一伯仁德唐張子文留記永日華記三户各一千零五十恊大昌號九思唐山各六百無姓氏兆崑來各四百五十仁壽唐顧春輝唐潘裕德唐吳三户各三百石林氏一百五十共十二户合洋八元蘇州誠心氏募余錦章周錦才各錢五百何本大二百共三户合洋一元錢一伯八十以上廿七日○蘇城陸班耦善人求病全愈洋一百元蘇州餘無氏由源恆隆布號來五十元蔭景陶善人托友代捐津錢六十二千六伯六十四由存清泉兄來合公法平足銀二十兩零五錢六分甬夢氏代項張氏祈病全愈十元浙紹棉力居士四旬壽辰蒙友親賜儀理宜備席酬謝將該資移助十元浙湖宗有盛十元漢鎮松茂和馬世知祈産病愈十元歐陽芸善人祈合家平安由林巳芳兄來九元爛板洋一元邱京林四十初度蒙諸友作賀理宜筵謝將該資移助由朱安山兄來八元張君實八元眷西氏賑均氏各五元遜如氏季氏性雜三户各四元封溪恆永盛捐蔡德函祈遂意願八元又劍記祈人口平安四元又薛叙風祈平安銅洋四元如臯慶餘橋厘局慶餘唐七元北門厘局東門厘局各五元南卡西門分卡溥各一元洪益三祈女病全愈五元安定氏還願五元海昌戒過人二元嘉定存仁唐捐祈目疾全愈人祈諸病全愈人二元又盟區延爽對開洋二元清河唐氏祈病全愈一元蘇州顧門朱氏祈子痧症愈一元無名氏五角瀏河關平梁敦營唐肥上越民喻足齋三户各一元蝶史三角石湖外史二角樂善唐一角共六户合洋三元一角錢五百廿以上廿八日 
[上海北巿絲業會舘籌賑公所施少欽經收奉天山東振捐四月廿九三十日第二千另九十八九次清單]  
　　春記善士由老閘周公舘來洋二百四十元仰日堂由春元糖行來規元五十兩徐理德爲生日助求保平安五十元寓尋劉善士五十元杭省曹初書募姚高氏續助求病愈由源豐潤來廿元正義鎮墨華氏募趙中記十五元以言祥興薛永茂各五角又高鳳逸四百王邱氏求夫病愈十元平湖大順昌戈錢氏求風病卽愈十元甬江聚康莊募武林張陳氏求起居康健眼食如常合家平安十元蘇省楊三元楊心　求母增壽十元平陵泰豐典端節席資移助七元無民八元求父病愈五元宜興泰來典汪程氏病愈完願五元謹東三字堂爲女菊珍病愈五元趙秉銓求父病愈五元泉州同安縣歐陽欽求妻林氏病愈四元浙寗豐和行董應氏求身安四元新塲黄少卿爲妻産母子平安四元長沙無名四元求子續三元知悔氏求母太平及妻冥　兩洋南匯衛頌年求子二元聯標二元江隂無名氏一元蛟川愚一子由袁兄來乙洋江隂李徐氏五角禾工氏王老親母陳王氏合五角奉賢南高橋陳南山二千浙江傅吟記銅洋三十五元浙寗利元無名銅洋六元以上廿九日○杭州同善堂無民善翁求恙愈由丁瑞泰烟號來洋四百圓安徽建平縣署張樹建善人奉撫憲諭倡捐並飭紳董續籌由文報局來洋四百元内銅洋四元無湖縣慎餘堂王善翁爲嚴兄祈疾愈由恆豫莊來曹平二百兩合規元二百五十兩鼍五分四厘春藹堂由潤昌棧内森裕莊來一伯五十元招商漢局黄小方善人祈消災增壽立起沈疴由孫菊畦兄交到乙百元同人義托盤記交六十洋大倉無民祈妻症愈人口平安羅店沈寄五十洋又枕蘭主人祈愈五十圓鎮邑松易居氏祈幼女症愈方怡和寄廿圓島山居爲慈六旬壽辰節省酒資托安孚莊交到念洋陳樵山兩洋安省歙縣張鄭氏珠飾變錢由無湖交十五圓五角錢七十三蘇省張謙甫募盛旭人方伯爲孫女否瑰祈愈十洋杭省徐柳亭五十生月先將追薦資助十圓胡史記續助由平湖通濟莊寄來十圓區壽初五元景記募張少芹益源洪泰合五圓又公茂坊胡順昌合茂坊廣盛坊張小松徐信茂吳文意七户各一洋蓮記四圓奚姓四洋漢口全金本芳四元銅洋七元無名四百李喜姑三元萬福來三元無名對開一元無名五角永豐莊陳子梅四角盛源爛板兩洋無錫望亭厘局唐怡怡室銅洋一員又罰捐充賞錢四百以上三十日 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
