# 1891 - 313 - 4906672

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緖餘耳烏足以窺全豹然其中淸言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[懲騙子議]  
　　天地一大騙局也仕宦者以趨附騙功名經商者以計算騙財貨卽下至爲優爲妓亦無不以巧言令色便辟側媚博人之歡心俾得騙取夫纒頭賞賚百年三萬六千日安在非騙之一字藉以博衣食而畜妻孥然則騙亦人之常情懲之果何爲哉雖然騙功名者必工於趨附而後功名可顯赫以終身騙財貨者必精於計算而後財貨可安坐而享用騙纒頭騙賞賚者亦必有可憐之面目可悅之言詞而後能賞賚纒頭揮霍不吝從未有無片長之足錄無一技之可稱日惟事設局誘人肆行漁獵如今日之所謂騙子者然則雖欲不懲烏得而不懲哉且夫騙子亦殊不一矣有以拐賣人口爲生者則爲滬上之蟻棍其人大抵恃口給之便利誘取小家碧玉售入娼寮或冐稱家况寒貧賣其弱息或僞言親友所託代爲署名一得資財卽時颺去不知天理罔顧良心如昨報所登法公堂懲辦之毛桂松蘇老阿金其人者租界之中比比皆是嘻南面者雖有秦庭明鏡亦安能寒若輩之膽使之戢影潛蹤歟有托爲善舉以騙錢者則爲滬上之假善堂就租界偏僻處賃屋一椽或稱某某善局或稱某某善堂釘成緣簿四出募捐每見申報中載有某大善士慨助賑捐輸資甚巨卽將緣簿寄往多方諄勸務令樂輸其簿上署名者大抵皆隱戤著名紳士如去年報申所載王成基陳照元等僞作施衣施米到處書捐者盈租界中何止十數處捐簿上必先書某府正堂捐洋若干元某縣正堂捐銀若干兩某軍門某協鎭捐錢若干千悉心攷之要皆空中樓閣而鄉曲見聞較隘信以爲實腰纒慨解已得將五臓神殿興修矣更有藉神道以設騙者人皆鄙而薄之曰佛店夫佛生淨土素以明心見性爲宗豈眞設店通衢與小民爭貿易之利哉亦以不僧不道之流僞稱從某寺雲游至此僦取半廛之屋中供小佛一尊鐃鈸丁當香花馥郁引誘良家婦女隨喜拈香所得資財盡以供嫖賭烟霞之用甚至隱藏蕩婦窩頓偷見種種不法情形實足令人髮指謂之騙子誰曰不宜顧我以爲此比騙之小者也大者奈何則莫甚於朦騙長官盜竊名器如去年道憲札飭葛同轉抱拿法界之某善堂及前日報登宋二尹訊懲遞解之騙子者是法界有某某諸無賴不知如何膽敢向地方官請給告示藉善堂以招摇撞騙靡所不爲官亦不知如何允給告示道憲訪悉有冐官行騙之事飭同轉拘而懲之遂連告示解入捕房送諸公廨報章所記纎悉靡遺噫使無告示高懸若輩雖欲騙錢尚復有所顧忌今乃明白曉諭懸掛門前遂得恃告示爲護符益復大言欺世然則彼騙子之伎倆不便超出尋常乎若夫前日英公堂所辦惟是假託西人之名復藉妓奴以引入所騙亦祗值洋數十元卒至對簿公庭遞回原籍此特騙子中之雛耳烏足異然試觀其上堂供認不慌不忙無忸怩之情無囁嚅之語直至捕頭禀稱其人在滬連次犯法西官亦言捕房包探皆知其不安本分必須重懲始俯首無詞不復强辯且上堂時猶煌煌頂帽連稱生員是則膽大如天直不知朝廷名器爲何物矣夫士子旣經入泮始號生員彼身入武庠者猶祗稱曰武生而不得加以員字何物騙子旣經案發猶敢冐認爲生員好在爲民父母者度量寛宏不加窮詰耳否則旣經騙物又冐生員按例以懲不將兩罪並發耶卽曰並非冐認而旣已厠身庠序果應設騙以誘人乎果應爲龜子報捕尋妓乎凡我士林胥爲短氣僅以管押追銀遞解了事彼蓋亦大得便宜矣或曰彼騙功名騙財貨騙纒頭賞賚者人且愛而悅之嬖而信之何獨於騙子而謂爲宜懲則應之曰古語不云乎竊鉤者誅竊國者侯騙子特竊鉤者耳其懲之也不亦宜乎 
[本館接奉電音]  
　　昨由京友電傳上諭二道敬謹譯登○十月十四日奉上諭祥麟許應騤奏全漕告竣請將出力員弁奬勵及前保委員仍照原保給奬各摺片本年江浙等省海運河運漕曰糧米豆石先後抵通經祥麟等督率坐糧廳等騐收完竣辦理均無貽悞祥麟許應騤均着交部議叙所保出力各員着該部議奏單三件片一件併發欽此同日奉上諭王文韶等奏道員積勞病故懇恩賜卹一摺已故貴州貴東道吳自發於咸豐年間隨同楚軍攻剿髮逆迭著戰功復在貴州剿平苗亂一切善後事宜皆能認眞經理惠愛及民嗣因積勞在法病故該處民情愛戴歴久不忘自應優予卹典以順輿情而彰勞勩吳自發着照道員軍營立功後積勞病故例賜卹並准於鎭遠府城建立專祠生平事蹟着宣付國史館立傳該衙門知道欽此 
[鳩江瑣誌]  
　　蕪湖閙事之後大憲由金陵檄調老湘營後營移紥江干以資防範擇定江口鷄窩下首臨江築營因地處低逹麾令部下軍士畚挶齊施塡高五六尺然後用土磚砌造營壘壘外濠溝深闊一泓淸水蕩漾瀠洄營内基址亦寛廣倍常覆草爲房剖竹爲瓦比連約有七八十椽營内建一高竿上懸大纛遥望如出九天附近道路隄岸亦令軍士一律挑土塡平俾戰馬出入無𧿌𧿇蹄蹶之患行人亦因以占履道坦坦焉工旣竣營主譚馥亭軍門擇吉率隊喬遷是日地方文武鳴騶道賀者長堤廣道車馬如雲軍士亦皆欣欣然歡聲雷動計是役自新秋起工迄秋盡告蕆五百勁旅通力合作霑體塗足勞瘁不辭盖亂後軍士之能寓兵於農者推湘軍爲最觀是益信云至於前此散居城廂廟宇各哨弁兵現俱收歸大營聚處祗留左哨十棚另駐租界左側原建小營以資彈壓並隨時梭巡衢路練軍亦復勤奮相將是以邇來地方甚爲靜謐强徒痞棍望風胆落防務不可不講兵力不可不厚有如是哉○前報紀史淦生叅軍奉委管解蕪湖鈔關第三批京館嗣奉省飭迅速起程彭觀察遂於日前當堂釘鞘交領旋卽禀辭揚帆而去由淸江口遵陸入都赴部投納○著名會匪頭目曾鳴高陳啓懷前經蕪湖道札委候補縣丞鄭二尹慶昇赴滬密拿旣被漏網遂往上游武漢一帶明查暗訪茫茫天壤無處問津惟訪得另案匪犯向臘梨一名家在漢口郭店然正身亦已逃亡在外因疑族弟向甲及表親某乙同爲黨羽遂卽拿獲解回以便根究旣而二尹復在郭店拿獲時本有一名用小火輪船一并押解來蕪行至中途江淸月黑時犯籲稱急欲大解護押捕快意謂茫茫江水諒無他虞不甚防備不料此犯摸至艙外 
 
 

Page 2

 
 
一躍投江赶卽停輪援救則已蹤影全無迨將甲乙二名解蕪親自禀明道憲及縣宰王宇春明府以會匪要案中途何得忽有此變是必捕快太覺疎虞殊難曲恕當堂各笞責一千板以儆玩忽云 
[鎗斃幼童]  
　　初五日午刻皖垣某營勇手持洋鎗在黄花亭跑馬塲試演忽聞槍聲一鳴誤中嚴姓幼童登時倒地命登鬼籙其父母聞聲出視將營勇扭住一面往訴營主一面請地方官相騐吳松午明府閱呈後於初六日帶領差役仵作往騐騐得死者頭顱洞穿一孔實係中槍斃命聞營主已允給洋數十元作爲棺殮費屍親尚未首肯也 
[軍門赴鄂]  
　　統領安慶馬步各營宋珮珍軍門於月之初九日奉沈仲帥委赴湖北一帶辦公軍門奉札後卽帶領差官乘坐安瀾輪船鼓浪上駛 
[示拿假冐]  
　　欽加四品銜調署南海縣事茂名縣正堂加十級紀錄十次潘欽加知府銜補用直隸州署理番遇縣事卽補縣正堂加十級紀錄十次李欽加五品銜卽補鹽知事蔡爲示諭綑拿事照得本委員先奉督憲委派緝訪拐匪繼又奉臬憲飭拿票匪所有家丁綫勇悉皆約束緊嚴不准在外招摇生事乃訪聞近有不逞之徒膽敢冐充本委員綫勇或到處恐嚇需索或揑稱本委員欲得票規造作無根之言肆其詐擾之技遂至塘魚欄下陳塘五仙東沙尾等處閉閘圍拿幾釀鉅釁實屬譸張爲幻妨政害民似此以僞　眞目無法紀若不急拿重懲何以整緝務而破奸謀惟此輩機變百端工於彌縫巧於恫喝爲鬼爲蜮莫可窮詰恐良懦愚民不知何者爲匪棍何者爲官差朦於辨認仍爲所欺除由本縣等簡撥幹役嚴密偵拿外合行出示曉諭爲此示仰城廂内外各色人等知悉爾等須知委員查拿拐票等匪悉係親督線勇率領縣差並有印記銜條傳喚地保隨同跴捕綫勇人等亦祗執持軍械向不携帶火器洋鎗嗣後如無簽票差保或挾有洋鎗而委員亦未親蒞者卽屬匪棍假託行險僥倖無論何省以及何等樣人概准爾等街坊值理集衆扭獲綑解赴縣以憑究明實情荷以重枷游街示衆滿日仍從重擬辦治以冒官嚇詐等罪决不曲爲寛貸凛之切切毋違特示 
[變通辦防]  
　　冬防團練向皆舉行然祗有名無實現南番二邑侯以冬令旣屆防務宜辦擬循名核實實事求是特會同新城各紳釐訂章程變通辦理經各紳議將新城各街聨辦團防招募勇丁認眞挑選不得濫竿備數所需經費如廟嘗不敷則由各街自議抽捐存儲公箱輪流管理自聨防而後一街有儆各街赴救以資守望相助如遇强盜持械却掠有能獲賊一名者無論店伴團丁及行路之人皆賞銀三百圓被賊拒斃者恤銀三百圓並給衣衾棺槨銀三十圓傷重者補醫藥銀百圓輕者由衆公議補給然須奮勇追捕者方能給領其或袖手傍觀致被誤傷者不得援以爲例至於竊掠之匪有能當塲弋獲者每名給銀十圓在瓦面拿獲者給銀二十圓自聨辦後團内鋪户各置響鈴一具綫繫暗陬通連鄰店或該店被賊暗入行刼卽拽鈴三響隣店一得儆報卽拽鈴廣傳一面派伴鳴鑼報儆並持　出救倘或事出倉卒被刼之店未能拽鈴隣右等店一經瞭見亦卽代爲傳報以期衆志成城有備無患議定覆禀邑侯會同細核分列九欵通詳大憲業已奉批准照辦理聞俟新城辦有端倪城内各街亦將倣照舉行俾羣策羣力補官軍之不逮杜宵小之覬覦户無厖吠墉不鼠穿焉附錄章程一議聨絡各街團防以資保衛也查各街每約原有閘欄每閘專派團勇二名木條凳二張分班輪流駐閘欄左右坐司看守如每日上午下午某某上班某某下班由衆值理派定後將名姓寫立粉牌懸掛廟中以專責成而均勞逸且免悞差推諉倘遇閘旁無人定卽查明斥革一聞警報卽由看閘之勇將閘鎖閉以絶搶匪竄逸俾匪徒知有設備不敢乘間而來矣一議現聨各街團練務期这望相助實事求是也各街所募勇丁務須認眞挑選果敢有爲者方與充當不得以親友所荐濫竽備數以免臨事畏縮貽悞事機一議聨絡各街團練所需經費如各街廟嘗有餘者卽由廟嘗支給倘廟嘗無多得卽由各街集廟酌議或抽租或義助各隨其便所收團費照存該街公箱輪管支收並將每月收支數目榜貼廟門以供衆覽而昭核實一議現聨各街道遇有强盜持械搶刦無論鋪伴練勇及行路諸色人等有能當塲獲盜搜有的據者每名立給花紅銀三百元七兌其欵項由現聨各街約論租均派以昭平允一議現聨各街道遇有盜賊持械搶刼無論鋪伴練勇及行路諸色人等如係合力追捕被賊傷斃者每名給安家銀三百元另給棺木衣衾銀三十元均七兌給發倘係在塲觀望並非帮同團練捉賊以及行路躱避不及一時悞被賊匪傷斃者不得援照支給以示區别一議現聨各街道遇有賊匪持械搶刼無論鋪伴練勇及行路之人果係帮同團練協力追捕被賊傷重者每名賞給調醫銀一百大元七兌如係受傷半月以内因傷身死者仍照當塲追捕致斃銀數給發其被傷較輕者仍由各值理集廟酌賞倘被傷雖輕而因傷不能謀食另每日支給食飯銀一錢二給至醫愈之日爲止以示體恤而資鼓勵一議現聨各街道遇有在街上呌喊搶竊無論鋪伴練勇及行路諸色人等倘能當塲捉獲有據者每名卽給花紅銀十大元遇有在瓦上偷竊無論何項人等有能當塲捉獲搜有的據每名卽給花紅洋二十大元均七兌一近聞盜賊入室行刼無論晝夜每裝作探親交信或購買什物逕行入内倒將店門緊閉嚇禁聲張外人無從知悉公議現聨各街每店各設嚮鈴一具用鐵綫穿牆聨貫各鋪再用銅鐵綫接引嚮鈴或在櫃位旁或在牆角僻處密置暗佈聨貫户户皆通遇盜賊入室卽牽銅綫摇動隔隣以摇三次爲號鄰近聞警卽一面再牽隣右之鈴彼此遞牽俾衆咸知賊刦出伴上瓦鳴鑼一面卽率店伴喊同練勇圍截盜賊入室只能嚇禁聲張不知牽動隣右嚮鈴可以告警街衆亦可以聞報合捕矣一議現聨各街遇賊刼掠該店被賊嚇禁不能摇鈴全賴對門上下左右隣卽行上瓦嚮角鳴鑼帮同報警各家一聞警報無論遠近各家聞警亦一齊派人上瓦嚮角鳴鑼接應以壯聲威而寒賊瞻仍一面派伴卽刻持械齊出協力圍拿以期聨絡而免逃脫 
[浙省官報]  
　　十月初一日憲駕黎明出轅赴羅木營考試武生馬箭將軍吉杭都統常乍都統忠學憲潘織造明俱差賀藩司龔臬司唐糧道世嘉湖道王俱差人禀安運司惠進見候補道彭差人禀安黄龍神廟風神廟宗倉聖祠差人禀安銷行香差巡防統領劉杭中督協八旗協領四營都守省提標蔡杭嚴衛韋俱禀安杭府李城隍廟候補府李審言天后宮萬福康　喜寺並禀知糧道委初八日點名收卷差徐承醴玉皇山許星箕錢王祠彭念宇岳王廟俱禀安銷行香差時慶萊禀銷期服假趙廣祺臬司委敷文葉百川杭道委崇文賀良樾糧道委紫陽均禀銷初二日點名收卷差處州府陳杭同知孟乍理事廷東防廳高中防廳胡西防廳趙杭通判陸均禀安寍分司高于公祠嘉分司黄水星閣杭理事李伍公廟並銷上城科塲總巡差均禀安銷行香差通判李傳組禀到本日接辦中城總巡差葉元芳禀蒙賑捐案内給予拔委優缺一次叩謝徐光鎣禀知局前土圍墻外民房失火燒去草屋數間當卽救滅仁和縣高錢塘縣伍正任富陽縣周浦江縣善縉雲縣陳奉化縣夏餘杭縣吳准補孝豐縣楊嘉興縣王三營伍監院營首領佐貳候補縣各官俱禀安叩賀黄巖縣蔡專丁來省禀知藩司飭知題補武康縣缺叩謝卽用縣朱鳳啓禀知臬司委發審差温繁炘禀請嘉湖措資假候補縣胡湘春禀銷中城科塲總巡差劉浦禀銷措資假鍾上珍禀知本日接辦湖墅船局兼保甲差胡文淵禀銷德淸武康湖所勘荒差請感冐假數天竇文翔禀知藩司委仁海會勘荒歉差李續祜禀銷中城保甲差程贊淸禀安杭府司獄唐乃榮禀謝藩司飭知赴任請感冐假數天府照磨龍斌禀知本日到轅下文巡捕差按司獄范傳舟巡檢蔣啓棻府知事謝念祖均禀知本日到叚焦鍾澤府經歴程祥溥俱禀銷科塲差靳玨送正主考回省禀到楊祖五禀安藩司委催前武康程故令家屬認解交案銀兩差白曾蔭巡檢趨文翰 
 
 

Page 3

 
 
王家槐典史周懋斌均禀銷科塲保甲並禀知接辦冬防保甲差准補太平典史吳喜孫禀銷假 
[被盜類誌]  
　　秀水縣屬俞家橋地方蔣姓家於數日前夜半時被盜撞門而入各持刀械肆行搜搶有男傭自恃力大上前拒敵被盜砍傷左臂事後入城報縣經秀水縣劉邑尊帶同書差捕役前往履勘騐得該傭人僅受皮傷並無大碍飭令延醫調治一面飭捕限緝又該處附近大俞家橋某姓家亦被盜刦報案後經劉邑尊委朱捕廉帶同差捕下鄉履勘矣 
[慶賀盛儀]  
　　初十日恭逢慈禧端佑康頤昭豫莊誠壽恭欽獻皇太后萬壽聖節浙撫崧振帥率同文武各官於五鼓時齋集萬壽宮行慶賀禮其前三日後三日俱穿蟒袍補褂不理刑名駐防旗營曁西人教堂亦皆懸挂紅燈以申慶賀四海一家普天同慶於斯爲盛也 
[孤山梅信]  
　　新任浙江潘憲劉方伯行抵省垣擇於初九日接印先一刻龔方伯將印信封固飭員送至藩署旋卽鋪設香案望闕謝恩接篆任事六橋三竺間當拭目而覘新政矣○舉辦文鄉試時撫憲崧振帥派撥楚軍將西人教堂及住宅前後駐紥極力保護以防匪類乘間竊發意至密也兹有楚軍一棚購買鄰近地基約一畆餘傳說將於此處建造營房以爲久遠長駐之計從此鳩工庀材聿新輪奐桓桓猛士得以安居地方賴以鎭攝匪類於以潛蹤其裨益當非淺鮮矣○武闈鄉試撫憲崧振帥至羅木營先考馬箭四日而畢次閱地毬二日而畢初七日考步箭在撫院箭道巷考試擅穿楊徹札之技者當如毛遂之頴脫而出矣○前紀仁和縣高大令將肅儀巷内窩購之某成衣住宅封閉云云聞某成衣業已開釋仍將眷屬移至故居親朋咸來道賀肆筵設席猜拳痛飲依舊行所無事惟窩賭一事當不敢仍蹈故轍矣 
[臺灣何案]  
　　吏部爲知照事文選司案呈内閣抄出護理福建臺灣巡撫布政使沈等奏稱准吏部咨稱所有臺灣淸賦全功告竣出力各員請奬仍應嚴加删汰一摺於光緖十七年三月初三日具奏奉旨依議欽此欽遵咨行前來撫臣劉未及核辦缷事移交到臣自應遵照辦理何敢再三瀆請惟部臣以保舉人數過多議駁不知臺灣各屬自數萬甲至十數萬甲不等豈數十人所能辦竣事事創始在在需人深賴各員紳不辭勞瘁得竟全功計每屬僅保二十餘員或十餘員合則見多分則見少實非人浮於事所稱有省分人員均應照章撤銷等語臣詳加查核原保之外省官數十名皆係久隨前撫臣營差委或投効到臺就例報捐當時奉委赴臺及措資出省來臺投効因其地方情形孰悉是以奉派各屬淸查地畝著有實在勞績並非率行離省亦與臺灣歴次保奬之案相符臺地孤懸海外人皆視爲畏途此次事在各員勤苦三年始終奮勉均係應予奬叙實屬無可删减兹旣准部咨令嚴加删汰惟當於無可删汰之中認眞酌核删减此外實係勞績卑著謹繕淸單恭呈御覽仰懇天恩俯念臺灣淸賦事屬創舉歲增鉅欵洵爲久遠之利將所保各員特降諭旨允准以示信賞而昭激勸等因光緖十七年六月十一日奉硃批覽奏均悉所請開復各員着該部議奏餘均照所請奬勵單併發欽此除武職人員應由兵部辦理開復人員本部另行具奏外其餘各員欽奉硃批允准應卽欽遵註册相應知照可也謹將臺灣淸賦全功告竣出力請奬各員開列於後指分浙江試用同知潘淸成知府銜指分江蘇試用同知舒體元均請免補本班以知府各留原省歸候補班前補用選用知縣疏鑿請免選本班以同知不論雙單月遇缺儘先前卽選提舉銜知縣用福建補用府經歴呂兆璜福建補用縣丞龔子廉均請免補本班以知縣留原省歸候補班前先補用補用知縣福建補用府經歴張世織補用知縣福建補用縣丞倪源壽均請免補本班以知縣留原省補用分省補用巡檢土保臨請免補本班以縣丞分省補用選用巡檢黄華請免選本班以縣丞不論雙單月儘先選用選用道林汝梅廣東補用道陳霞林分省補用道張士瑜均請賞加三品銜福建候補直隸州知州周傳輝請俟補缺後以知府補用先換頂戴福建候補知縣姚近范請俟補缺後以同知前先補用福建候補知縣劉威請俟補缺後以直隸州知州前先補用先換頂戴大挑教諭孫閥禧請俟得缺後以知縣不論雙單月在任候選理問銜監生余名揚縣丞銜瞿光焯均請以縣丞不論雙單月儘先選用廪生洪文光請以訓導不論雙單月儘先選用監生林佑文童黄源淸宋廷燮五品頂戴文童林書欽均請以巡檢不論雙單月儘先前選用監生陳義朗文童汪謙請以從九品不論雙單月儘先前選用主事吳鴻藻請免選主事以直隸州知州選用四品銜福建候補班前先補用通判黄承乙請免補本班以直隸州知州仍留原省補用江蘇候補按經歴安炳耀請免補本班以知縣仍留原省補用福建補用縣丞林淸漪江蘇分缺先縣丞蔣詠棠均請免補本班以知縣各留原省歸候補班前先補用山東試用巡檢章懋祥請免補本班以縣丞留原省歸候補班前補用兵部郎中林文欽請賞加道銜道銜分部郎中蔡占鰲二品頂戴選用道林朝棟均請交部從優議叙選用知府陳同書請俟得缺後以道員用增生邱龍章請賞加訓導銜附生萬祖蔭文童陳仁泰均請以巡檢不論雙單月儘先前選用五品頂戴文童陳鴻英請以從九品不論雙單月儘先前選用知州張雲錦請免選本班以同知直隸州不論雙單月儘先前選用提舉銜補用運判祝傳望請仍以運判歸候補班儘先前補用福建試用府經歴林錫圭請免補本班以知縣留原省補用安徽試用縣丞龔煌請免補本班以知縣留原省歸候補班前先補用福建候補巡檢咨署揀東巡檢羅樹勳俟補缺後以縣丞補用福建補用同知本任泰甯縣知縣羅東之請俟補同知後以知府補用江西候補通判胡先翥請俟補缺後以同知直隸州補用先換頂戴五品翎頂遇缺前先選用知縣龍贊網請俟得缺後以同知直隸州陞用五品頂戴甘肅候補班前縣丞官炳培請俟補缺後以知縣補用候選訓導劉鳳翔鄭景奇均請仍以本班不論雙單月儘先選用候選從九品曾傳贄請以巡檢不論雙單月儘先選用同知銜楊鶴年請以布經歴選和增生陳紹年請賞加訓導銜監生羅綺文童汪福昌均請以巡檢不論雙單月儘先前選用文章曾宗涒請以從九品不論雙單月儘先前選用選用中書科中書陳綬藻請免選本班以同知不論雙單月儘先選用五品頂戴選用縣丞吳承澤請免選本班以知縣不論雙單月儘先前選用福建海防先用府經歴兼襲雲騎尉楊錫霖請免補本班以知縣留原省歸候補班前先補用福建試用從九品曹祖蔭請免補本班以縣丞留原省歸候補班前補用選用從九品林承宗請俟選缺後以縣丞用五品銜候補班前知縣福建臺南府經歴陳世烈請俟補知縣後以應升之缺升用 
[邑尊諭話]  
　　前晚上海縣袁海觀大令飭傳城廂内外各鋪地甲到案諭以現屆冬防吃緊爾等須實力稽查户口發給門牌所需紙張工食均由本縣捐廉爾等不准向民間索取分文各地甲皆唯唯而退昨日午後又會同帮辦總巡朱森庭明府並堂董叚董等人在普育堂會商保甲事宜 
[根究拐販]  
　　蟻媒毛柱松因販賣黄巖女子許阿鳳經法捕房包探王榮培等查獲解案訊押飭令續拿羽黨此已詳死昨報兹聞該包探奉諭後卽赴英捕房禀請派差協拿當經英捕頭飭包探顧阿六往老閘地方先拿徐姓老嫗及抵其處嫗已聞風避匿當將其女帶入捕房捕頭訊問之下據供許阿鳳由口操台州音之甲乙兩人帶來可以指拿到案捕頭遂將徐嫗之女交保出外諭令指拿甲乙昨日果將甲乙扭送英捕房轉解法捕房押候解案請訊 
[上海縣署瑣案]  
　　韓張氏控龔沈氏誘拐胞妹王張氏出外與長興酒館夥姘識由英公堂解送至縣袁大令提訊情形已登前報前日晚堂覆訊韓張氏訴稱小婦人原籍六合縣本年四月十二日龔沈氏串通表姊陸張氏將胞妹王張氏誘匿旋悉在城中天官牌樓大生弄内借居今日妹夫王振高在外候示求恩傳訊可也大令命傳至案王供稱小的娶張氏爲室已有多年今年四月乘問逃逸求暫發善堂俟湊集川資 
 
 

Page 4

 
 
來案具領大令俯如所請卽將王張氏發堂留養並限王于三日内來案具領龔沈氏本當嚴辦姑念一再苦求從寛交深○趙楊氏訴稱族姪趙玉泉趙春泉於上月廿九日家中被竊疑兒子田生所爲昨日竟來家搜索强將小婦人衣服一併攫去阻住理論反被將田生毆傷無奈來案控陳求恩提究袁大令着候傳地保到案問明訊辦○本邑西鄉虹橋人顧木堂家被賊竊去洋銀衣服等物值錢四百餘十當卽投縣禀報袁人令卜鄉詣勘飭捕跴緝前日差役偵悉竊犯沈和尚等匿跡華亭縣境莘莊地方遂帶同通班捕役協同華邑汛捕於晚間拘獲沈及諸杏田諸王氏石嘉生錢阿秋馬安華翁阿安七名口一併押解來滬據情禀明大令大令諭令分别收所候訊○大荳芽小荳芽孫德寳等在八仙橋持械肇事經捕房將大荳芽等拿獲小荳芽則脫逃在外旋由捕役柴樛趙金查明小荳芽避匿蘇州因禀明袁大令往蘇獲解來申前晚大令升堂研訊小荳芽卽趙東福供稱小的並未犯事現在蘇州爲皮梁生意八仙橋之事與小的無干大令謂爾犯案纍纍若不刑訊焉肯直供今日本當動刑因在花衣期内先行收所再俟研訊核辦 
[英廨瑣紀]  
　　二百五十四號華捕在路巡緝見一瘋僧異常滋擾拘至捕房移送英公廨此僧如醉如痴默無一語值日差禀明代理讞員宋莘樂二尹飭將僧驅逐出境不准逗留○二百八十六號華捕見周來福羅王氏魏薛氏在路吵閙並據聲言羅王氏開設臺基引誘良家女子該捕將一干人帶至捕房巡捕頭命送英公廨值日差禀明代理讞員宋二尹飭令分别管押候訊○男孩姚阿全迷失路途由巡街捕帶至捕房捕頭命送英公廨當經其母姚董氏投案認領值日差禀明代理讞員宋二尹准交該氏領去 
[法捕房瑣事]  
　　偷兄某甲前晚在八仙橋附近車寓内竊取棉被一條正欲逃遁適被失主所見追獲人贓突有小流氓某乙貿貿然來向失主言我乃法捕房包探夥汝將人贓交我帶送捕房可以究辦失主信以爲眞欣然將人贓交付不料乙一去無蹤四處追尋昨日始在途中扭獲送入捕房備捕頭着押候究辦○粤人某前晚在法界雇坐東洋車赴十六鋪停車時因少給車力四文車夫不允纒擾不休粤人大怒遽揮老拳忙亂中又飛一脚誤中其腹以致該車夫受傷倒地適巡街捕至將粤人拘獲送入捕房管押捕頭立飭巡捕舁受傷人至仁濟醫院療治○某甲於前夜在小弄中東張西望情節可疑被巡捕拘入捕房管押一宵始縱之去○偷兄某不知從何處竊得樹柴一捆行經法界被巡街捕拘住送押捕房 
[眼前功德]  
　　謹啓者敝堂昨奉曾廣銓大善士求病速愈體氣復原樂助施粥經費洋五十元又知苦人大善士樂助施粥經費洋二百元祗領之餘仰見念切茂飢善邀神鑒吉人天相叶勿藥有喜之占陰德耳鳴獲積善餘慶之報　前功德福壽無量謹誌報章以作將來之劵 
[上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[善氣回春]  
　　謹啓者敝堂昨奉朱葆珊大善士交來衆善堂樂助山東賑九八銀五百三十二兩又奉閩省洪竹卿大善士病愈還愿樂助山東賑由王益甫仁翁交來洋五十元先後祗領欽佩殊深憑善氣以回春勿藥果然有喜取諸人以爲善獲福自爾無疆義舉同襄大和共迓謹代災民而手額附陳報牘以心儀[  上海六馬路仁濟善堂籌賑公所施善昌謹誌]  
[漢口漢陽賑濟災民捐單]  
　　謹啓得漢鎭於八月二十四日漢陽於八月二十九日同罹火災小堂目擊心傷事繁力薄不有將伯難望玉成爰叩仁人共襄盛舉敢言博施不無小補謹列芳名用表善行○安吳無名氏捐銀一百兩安吳無名氏二百串廬陵無名氏捐銀一百兩鐵城氏一百串同興德一百串無名氏一百串京兆氏五十串天順祥六十串退恩氏五十串葉嘉會堂六十串匯豐銀行五十串不書名四十串志成堂二十串董登纒三串蔚泰厚十串孫子材二串穆九級一串程廣泰十串萬泰漆行二十串廣東無名氏五串雲南張大老爺五串德成茂十串葉德潤十串不留名十串厘金局憲裕大人十串　侣記五串慶春隆五串祥盛發十二串李餘九二串興順修五串補過齋十串永康隆五串大順慶十串無名氏二十串李永昌十串同豫恆五串馬記五串三略堂十串王錫翁手無名氏九串大順廣五串藜照堂二串子虚氏三串恆泰明一串和發興一串復隆恆二串葉復泰六串無名氏二串吳洪軒二串榮　田楚翁經手十五串秦鏞記五串曾純記二串義發衣一串方定侯一串五百無名氏一串柏林堂一串厚生昌一串海上潤記捐英洋十元道往堂湊捐錢一百十三串○連銀洋共相收錢一千五百串零八百文共計被災户口一千八百四十九家願領錢户九百十五家發給錢一千二百九十七于三百文漢陽領錢户口一百四十二家發給錢二百零串三五百文[  漢口道生善堂謹啓]  
 
 
 

Page 10

 
 
   
 
