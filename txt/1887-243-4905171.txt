# 1887 - 243 - 4905171

 

Page 1

 
 
[普法戰紀出售] [  申報館帳房啓]  
　　吳門王紫詮先生經濟文章名馳中外前年目覩普法交戰譯成戰紀一書記載精詳議論宏富行之宇内談洋務者皆取資焉兹復以活字板白紙印成都爲十册託本帳房出售每部收洋三元五角諸君子有志于歐洲時事者請移玉購取可也 
[戯夢說]  
嗚呼天下一戯塲耳人生一夢境耳演戯中之夢則戯中之戯非夢之眞也觀夢中之戯則夢中之夢非戯之眞也然而以戯爲夢者方且假優孟之衣冠作耳目之娛樂是戯是夢混而莫能辨以夢爲戯者方且忘時日之昏曉疲精神於遊觀是夢是戯懵然無所知夢之外本無所謂戲戯之外固無所謂夢夢境也戲塲也一而二二而一者也醒眼人觀之則明明見爲戯中之夢而旁觀者窺之直將指爲夢中之戯至是而猶不悟則木石矣上海花天酒地一天下之大戯場凡寓居其間以及往來過客無論中西異族南北異宜貧賤富貴異其分老幼男女異其情要不出生旦凈丑外未之外其來也如出塲人皆屬耳目也其去焉如下塲人皆置褒貶焉卽以一人之身亦有上塲下塲之時而觀之者卽援以爲定　其人而處順境則歡天喜地如戯中之上壽登科雅頌笙歌從容暇豫觀者亦爲之眉飛色舞而不能自已及時過境遷事多不順則譬如戯中之避禍哭宴等齣寓目者亦將悒悒焉爲之不歡天下之大此等戯塲當不知何許而上海之戯塲較他處爲大而認眞者且不以爲戯而以爲眞功名則以升降爲榮辱商賈則以得失爲欣戚甚而至於睚眦必報錙銖必較斤斤焉硜硜焉喜者嗃嗃怒者悻悻樂者洋洋哀者悽悽皆戯塲中之眞境也而其實則貧者偶然而富富本非所自有富者偶然而貧貧亦非所本無賤而貴貴而賤殆亦如之西人以數萬里之遠而來處此戯塲淸夜自恩亦應竊笑而彼且漠然無所悔者則以爲數萬里之外亦一戯塲也自彼戯塲移而至於此戯塲一轉移間又何悔焉卽有時有所齟齬甚而至於以鎗砲從事則亦不過一塲武戯未幾而棄仇尋好則又以衣裳相見戯不同而事亦異其得意者則戲中之名脚也當其易服登塲未嘗不欣欣然有趾高氣揚之槪少頃下塲則依然故我吾以爲此其中皆夢境之變幻焉耳浮生若夢爲歡幾何秉燭夜遊古人之爲此言者非悟境中語仍是夢境中語也一死生爲虚誕齊彭殤爲妄作虚誕者戯之謂也妄作者夢之說也而人或猶分而言之歧而視之則所謂使後人復哀後人矣天仙茶園名優所萃近日新創一戯名曰夢遊上海其戯中之情節關目不過隨意增入不足評隲而其所演上海諸景物如車利尼之馬戯則居然具體而微竟可以僞亂眞也北益泰之書場則居然以眞變假直令眞　雌雄也小熱昏之揷科打諢妙境悉在於目前吃花酒之翠繞珠圍生面忽開於意外創之者苦心孤詣穿揷獨工演之者聚精會神揣摩畢肖其中現身設法兒雖爲戯而實無殊於淸夜鐘聲大可喚回春夢余於十八九等日赴香尉半人之約連觀兩夜且所坐皆在臺前正中第一桌雖以余之短於視亦歴歴在目焉爲之稱善不置者累日或謂余曰先生素不觀劇除崑班而外雅不見先生涉跡於京徽各戯園乃于此等隨意新製之戯而嘖嘖弗去口更連日觀之不厭不倦其毋乃忽入于夢境乎余憮然爲問正容而對曰然而不然子以爲素不觀劇而今忽觀劇謂之入夢然則前此之不觀劇豈在夢之外乎余之觀劇爲夢則不觀劇之人皆在夢外乎劇中所演皆爲夢境坐而觀劇者莫不知之而親歴其間者則又皆以爲眞而非夢其果爲眞耶抑亦眞境中之夢境也盧生一枕夢回黄梁未熟數十年功名富貴作如是觀人則曰此夢也非眞也内翰十年富貴一塲春夢其實與黄粱之夢何異人則曰是眞也非夢也金鼓登場悲歡各態人則曰上戯也非眞也衣冠傀儡哀樂無常人則曰是眞也非戯也嗟乎不知其所謂眞者何如矣有一笑談有農者耕于田欲歸午膳藏其耜於草間妻問之則大言曰吾藏於某處草間誰敢竊者妻急令其低聲恐鄰人聞而取之且令急往取耜以歸比往則耜已不見茫茫然歸附耳告其妻曰亡之矣此等人日在夢中初不自知其夢若是者不知凡幾而子乃以我爲夢不亦刻乎以夢爲戯是創戯者之妙想也以戯爲夢則觀戯者之非想也吾則以爲非戯非夢無非是戲是夢則又所謂非想非非想也紀之於簡請於戯闌夢覺時讀之 
[本館接奉電音]  
　　昨日下午一點鐘時本館駐京訪事人由電飛傳本月十九日上諭三道敬謹譯登○七 
月十九日奉上諭前據御史蔣鎭嵩奏叅湖南巡撫卞寳第昏惰貪污任用劣員各欵當派大學士恩承侍郎薛允升馳往查辦復據御史屠仁守奏卞寳第怠惰乖戾委任私人翰林院侍講學士龍湛霖奏湖南地方官諱匿刼盜重案署理提督李勝貪劣營私各摺經先後諭令恩承等一併查奏兹據奏稱按照原叅各節分析確查卞寳第被叅貪劣等欵均無其事淮商岸費係從前奏准之欵此次由該商公禀自願解交以作緝私之用該撫並無徇私入己情事亦未提用善後局公項近年該省各屬盜案三十餘起未破者僅三起本年三月間武陵縣匪徒滋事該縣李宗蓮當卽請兵剿辦先後拿獲首要各犯正法並未延緩消彌署提督李勝查無貪婪廢弛各情道員莊賡良等叅欵逐一查明請分别議處察看各等語湖南巡撫卞寳第被參貪污乖劣各欵署提督李勝被叅貪劣營私各欵旣經查無其事卽着毋庸置議道員但湘良管理厘務較前多收總兵龔繼昌並未虚伍冐餉亦毋庸議桃源縣知縣朱益濬因村民與書差滋閙輒以風聞匪黨滋事等詞張呈具禀前署道州知州錢紹文屢被叅劾不孚衆望均着交部分别議處道員莊賡良道州知州叚長佑前署嘉禾縣知縣鄭以蒸叅欵雖無實據惟指摘紛乘俱遭浮議莊賡良着撤去差使與叚長佑鄭以蒸發交卞寳第隨時查看如有劣跡卽行據實叅奏毋稍瞻徇湖北鄖陽鎭總兵龔繼爲以實缺人員管理本籍營務易滋口實着卽飭回本任以重職守其所帶防營該撫另行派員接統該省旣有岸費足資辦公所有此次欲捐之欵着卽行裁革近來各省遣勇大半皆無業之徒加以會匪莠民勾結煽誘難保不乘間滋事全在地方文武認眞防範庶可消患未萌卞寳第身任疆圻責無旁貸務當督飭所屬整頓捕務力行保甲並會同該署提督酌派防營實力巡緝俾奸宄無從竊發地方一律敉平用副委任武陵縣等處在逃匪犯並着嚴飭緝拿務獲究辦以絶根株餘着照所議辦理該部知道欽此同日奉上諭雲南鹽法道員缺着湯聘珍補授欽此同日奉上諭曾國荃奏籲請陛見一摺曾國荃着來京陛見兩江總督兼辦通商事務大臣着裕祿署理欽此 
 
 

Page 2

 
 
[官場要電]  
　　兩湖總督裕壽山制軍入都陛見後卽奉秉節兩江之命本館已得電傳上諭錄登今日報端兹又得官塲電報云制軍於初六日請訓再遲半月出京云 
[漢臯大火補遺]  
　　漢臯火警屢紀報端兹聞大蔡家巷之火所云粤棧被災尚有小悞實止災及五豐登棧及毘連之他家廚屋耳十四夜之火其起釁之由衆口僉同皆言大碼頭某茶肆蓋該肆設有餅爐早市並炸油菓兒餉客日前河下有官船停泊兵勇羣集其處餅師見早市可多售若干錢飭徒速爲生火徒不知利害以火油注柴炭中不隄防星火初然烈焰卽高不可遏加以東北風甚盛一經燃着瀘兆燎原致上自中碼頭栅子下過大碼頭至徐均福土店墻止沿河共災一百三十六家惟水府廟前土庫巋然獨存漢陽南岸嘴一帶共災七百餘家河下貨船災一百零二號空船约三百有奇茶則南帮共災四千餘箱其餘疋頭土布雜貨甚多幾難枚舉漢岸燒斃四人南岸約二十餘人又有廣南棧巷内百餘人欲逃無路乃斷其栅鎖而出時則栅外木堆火已然及急奔回不意危墻倒下均被壓死南岸共燬油棧五家雜貨棧四家鹽船數艘某巨號有兩棧在是處一棧旣燬約失五六萬金尚有一棧幸主人督率水龍力救方得保全連日善堂收得屍骸六十餘具陽邏浮出死屍二百餘具未知有人收殮否嗚呼慘已至前報列武峙東觀察之坐船被燬云云查悉觀察共雇船三艘被灾過半官着幸得砲艇救援得免於禍觀察亦慶無恙暫寓水師鎭臺高總戎署中稍爲整頓旋於十七日乘制憲官輪順流東下矣 
[送行熱閙]  
　　江漢關監督武峙東觀察此次回任後淸廉勤愼訊斷公明且復救民於大水之中不惜慨捐鉅欵以故商民愛戴有口皆碑日前交卸之際漢口八大行首董公送萬民衣傘觀察力辭不受當出署登舟時各首董及各行排列香案恭送行旌觀察每到一處必降輿致謝慰勞再三售乎惠愛及人淪肌浹髓也 
[武林大火紀餘]  
　　前報列杭州六克巷口大火一節兹悉各家人口幸均得保無恙惟一鞋子店内有靈柩一具當火發時救柩者向來祗須四人卽使柩極高大亦能從火烟中搶出此次多至八人柩竟分毫不動及火逼到柩前八人方舍而出門亦可怪也○去年此日此時起火之燈籠店曾已失火幸未冐穿屋頂得以立時撲滅此次起火時節與去年晷刻不差亦異事也○火由燈籠店起惟僅燒去門面後面牆門内樓屋三楹甫經落成幸未延燒且有後門可便出入○火熄後衛靜帥發令箭傳楚軍統領劉總兵帶隊赴火塲淸理街道劉總戎親督兵勇在灰燼中搬挑瓦礫頃刻間路仍平坦可便行走足見總戎之不辭勞瘁中丞之體念無遺矣 
[軍令森嚴續述]  
　　前報列杭城劉統領軍令森嚴一條兹聞外人傳言該兵與老嫗係十餘年之舊相識歴年所得粮餉盡供該嫗日用前以無錢向嫗乞百餘文嫗不與兵拔其頭上簪而去嫗卽赴營呌喊營官點名後三兵同自烟館歸營營官不知其細經嫗指認後冉三囑嫗細認毋悞嫗堅執不錯該兵又不言明情由但言取爾之簪有何奇異卽再多取些亦無碍也待綁出後兵欲分辯已莫及矣同去三兵亦陪綁止法後梟示梅東高橋二兵亦鎖在其旁傳聞如是照有聞必錄之例錄之 
[興雨祁祁]  
　　福州苦旱情形已登本報本月十三日北關外馬鞍等鄉人往鼓山寺恭迎白衣大士梅柳各鄉恭迎臨水天人次第赴南關外龍潭谷取水以祈早沛甘霖西關外馬鞍諸鄉則往南關外請五福仙師分水十四日先後回城閩俗天久不雨則鄉人家出一丁手執竹竿上懸白藍各布大書神銜及禱雨救民等字亦有肩舁柴桌供設土神以土塊揷香燭鳴鑼擊鼓鏜然　然四出游行不絶於道耆老咸執貢香脚穿草鞋追隨其後并延羽士鳴角燒符道經各衙門官苟親出行禮則農民異常歡躍謂官之軫念民依如斯恭敬也是日北門外馬鞍鄉神先入城竹竿蔽大金鼓震地鄉耆之在神前執香者步履艱難流汗浹背迤邐至督署尾其後者不下數吉百人鄉耆在轅門外金鼓大鳴制憲聞知立委巡捕拈香少選梅柳馬鞍各鄉接踵而至鄉民藉禱雨爲口實將神像舁入大堂閑雜人等比前益多督標親軍均係楚人言語不通俗尚各異見而駭甚相率遮攔以致互相肆毆各不相讓有喝打者有勸和者擾擾紛紛全無頭緒幸巡捕素知大體喝令親軍退去拱手慰藉鄉民始解散是日五福仙師諸神像舁出繞道詣府署廷太守飭開大門肅恭迎入親自拈香鄉人感頌憲恩奉神歸去入夜濃雲四布大雨傾盆十五日南臺三保一帶得雨尤多晚間城内亦得甘澍十六七日陰晴各半魚塍鳩隴禾稻咸欣欣向榮鄉民歸功于各憲之至誠感神相與頂祝焚香不置云 
[鳩江凉信]  
　　早稻登場鄉農咸謂有六七分年成及將未礱出則粒樣甚小中多空殼日來上好穀價每石須洋七角以上晚稻亦將刈穫而天時太旱恐收成亦未必大佳云○道縣各官疉次虔誠求雨至初十日始降甘霖自是連日凉風颯颯細雨濛濛前此之鑠石流金者頓變爲淸凉世界居人須穿單袷衣而瘧痢時邪又因此而交作醫生藥肆莫不利市三倍云○中元令節各衙　善堂菴觀莫不資雇僧道建設水陸道塲施放瑜珈燄口陸地則寳燄流蘇光明照耀水上則畫船欵乃簫骨悠揚沿途觀者絡繹如織大有堤畔畫船堤上馬之盛云○邇來有一　梗頑童子成羣結黨嬉游於大街小巷遇鄉懦之可欺者詐訛搶刼無所不爲途遇婦女更入以游詞百般調戯乘間搶拔簪珥質錢俵分甚或闖入人家盡情滋閙日前某處有兩麗姝乘輿而出行經某巷被諸孩圍困垓心大加窘辱旋有巡街團總到來始得解圍而去蓋亦猶滬北之小流氓也○近有外來僧尼背負木魚沿街乞化或則盤踞人家門首堅索錢米必饜其欲壑而後已亦惡習也○雙錫五觀察以近來天時不正疫癘盛行城廂内外及江北一帶茅簷貧庶及卑田院中人一經患病旣無醫藥之資又乏棲息之所露宿風餐實堪憐惻特面諭蕪湖縣錢孟超明府洋務局員文勳臣直刺妥籌良法以惠貧黎二君奉諭後先行墊欵在江北吉祥寺後搭蓋草房五六間名曰棲病廠凡在外患病無處可歸者准覔團總地保具結入廠棲息由廠施給醫藥並酌給錢文調理俟病痊然後出廠無保者槪不容入倘在廠病重而斃卽報請積善堂廣仁局救生局施給棺木殮埋義塚廠中病人由因利局請醫生每日往診一次並延司事等人爲之照料刻已開辦有期一時流落無依者咸頌觀察之德不置 
[盂蘭勝會]  
　　揚州本年盂蘭盆會較勝於往年計十五六兩夜施食濟孤者不下七八十處通城釋子不敷延召凡外來游方僧測字僧賣藥僧乞丐僧及並未出家而頂秃如鶩者莫不羅而致之濫竽充數旣可飽啖蔬筍又得趂錢爲烟賭資一時和暢和樣和上之流莫不皆大歡喜新盛街最爲熱閙月圓之夕管弦迭奏筝磬齊鳴裊裊餘音彷彿廣寒宮中奏霓裳羽衣之曲不特十八層地獄中乏祀孤魂皆得嘗甘露味且文人墨客公子王孫聯袂掎裳及時行樂直至銅壼漏盡始各緩緩而歸至於蔣妖邢姨張嬌宋艷時掩映於棗花簾底偷覷狂生尤如洛水紳光令人驚疑不定誠一年之勝會也其餘灣子街等處亦頗燈燭煇煌笙歌嘹亮並用五色紙紥成鬥鷄燈暗設關捩昻冠振羽形狀逼眞能按鼓之疾徐作勢互鬥以故觀者亦擠擁不堪云 
[潯城失愼]  
　　九江天氣亢旱風乾物燥祝融氏易於稅駕已經德化縣出示謹防火燭十三日潯城三聖廟前某宅燃爆竹焚冥錠以薦祖先不期爆壳炸入門外茅屋上適值東風大作勢成燎原一時警鑼四出闔城文武員弁以及選鋒營兵齊集火場極力灌救不致蔓延計焚去茅屋七八家均係小本經營無隔宿粮者現聞地方官紳醵資薄有賑濟免致此輩流離失所亦莫大功德也 
 
 

Page 3

 
 
[總辦易人]  
　　總辦福建招商局張敬甫刺史以苕霅之英才掌閩嶠之管籥招徠有術商旅頌仁榷算有方公私咸裨自總辦福局以來幾於有口皆碑矣乃前日忽接電報悉刺史於月之十九日病殁於福建招商局差次是何症候未言其詳現聞上海總局已派王念劬司馬前往接辦福局想日内卽須啓行也 
[斷給川資]  
　　前報列寗波人周文濤卽周志榮投法公堂訴稱同鄉人廖光輝去年來滬託覔生涯留在棧中無所事事因遣往通州收帳伊竟侵用錢文現又來滬索詐廖稱監生並不託周推荐周亦不曾用監生爲夥監生在家教讀周來邀至滬上計往通州收帳此等帳本極難收故伊自己允許每百兩以八十兩歸周二十兩歸監生後收到銀二千餘兩所允者竟不分給是以來滬結算王司馬以人家收帳斷無若斯扣頭明是胡賴遂着將廖交保諭令周酌給川資俾得歸去昨日捕房將廖解案周遣夥祝澄淸送到洋二十元司馬傳廖具領并開導一番廖稱監生自能回去何用川資祗求將監生淸供錄案司馬謂天下斷無如此收帳規例廖稱此是伊自己應允司馬謂証據何在未免口說無憑爾旣不欲得洋現今出去再往滋閙乎抑卽回家乎答稱若去閙時彼必重行送案但總須與伊賭咒否則令伊卽在堂上設誓亦無不可司馬謂此是公堂非賭咒之地遂着將洋二十元及廖移送縣署請蒯大令遞解回籍廖求免送願卽領洋司馬着廖覓保人到案保其不再生事方准領洋 
[會勘築路餘聞]  
　　昨報列會勘築路一節北聞江海關監督龔仰籧觀察偕上海縣蒯虎臣大令法廨讞員王鴈臣司馬會同美總領事勘明是處係往來江浙各處之河業已淺狹異常不能再佔　欲挑築祗可以潮水漲足處爲界不得塡過漲痕且馬路儘可向内放闊需用民田不妨按户給價何必侵佔河灘有碍水利美總領事謂此事尚須與工部局董懇商云○再昨報是處有石姓挑泥塡築兹查得係某洋行之産業石姓轉租其地以造屋耳 
[遣調印捕]  
　　前日英捕房副捕頭铅門傳令虹口西華德路捕房各印捕齊集總巡捕房點名隨分撥英界兩捕房當差復傳英界副捕房印捕遣往虹口捕房當差蓋以各捕當差日久恐有弊端故互相調換也 
[英界公堂瑣案]  
　　前紀有溧陽女子被歹人誘來滬上送入粤人家經捕房訪知拘提送案蔡太守訊供之下暫寄善堂以俟備文至溧陽傳其家屬來滬具領云云兹有金陵人朱桂山投案遞禀聲稱此女係小的外甥原籍已無人叩求給領擇配蔡太守怒謂本分府已訪聞爾實假冒圖領飭押候澈底根究○某包探禀稱李文瑞闖至順和輪船以找尋水手爲名乘間竊取桑秋亭之衣服當經攔獲人贓交捕拘押桑言卽欲開船故將贓先行給領今特送李請斷李供小的向爲水手今因失業欲尋友人稱貸友人不在順手竊取零星蔡太守判管押二十一天以儆○湖南人趙以新訴稱小的向當營勇撤遣後以賣牛肉爲生昨有楊正和托名來買牛肉伺隙攫取二衣包飛步圖遁小的急爲追赶楊抛去其一小的不捨追獲人贓交捕送案楊供湖南湘鄉人現在吳淞當勇昨日告假來滬訪友順便向趙貸錢趙不惟不允反以攫取包裹見誣蔡太守飭將楊押候備文派差送歸該營發落衣包給趙領回○董阿川訴稱小的因事出外雇坐張桂林之東洋車有綢洋傘放在車上正在付給車資有人向小的閒話張卽拉車奔逃經小的追獲人贓交捕送案張供伊將洋傘遺忘車上蔡太守判張管押七天傘交董領 
[法界公堂瑣案]  
　　某西人所開廣信土行於本年五月閉歇經手人余日新放出各烟館零星帳共八户洋東責令收楚因投捕房控告捕頭着包探將單開各户傳齊解送公堂請訊計慶和曾耀竹欠銀十九兩德和陳裕生欠銀六兩同發張阿恍欠銀二十三兩協昌翁嘉賓欠銀六兩順發張阿勝義泰張志勤各欠銀十兩泰記李阿介欠銀十二兩新同和陳耀二欠銀二兩王司馬逐加詰問均供認無訛請從緩交付惟義泰張志勤稱前曾拖欠早已還淸隨卽投遞禀詞司馬閱竟謂此乃劃帳問余可有是事余稱並未劃過張稱有鮑姓經手余仍不認司馬謂爾姑將鮑邀來再核隨着將衆人一律交保限八月節收帳歸還○楊魏氏訴稱夫故後無以爲生開設小烟館度日有吳阿唐者吸烟五分給資而出適店中夥計小姐在門首吸水烟卽將烟袋搶去小姐向之奪取被伊拳毆受傷昏暈爲此鳴捕送案王司馬問受傷人何在答稱受傷甚重安臥在家吳供紹興人在滬爲駁船夥並不毆人司馬謂楊魏氏烟錢可曾收到答稱已收司馬問究竟有傷無傷答稱有傷司馬謂此等人在外閙事總應重辦但伊旣不認爾又不將受傷人擡騐所訴總屬難憑遂着將吳交捕帶回管押諭令楊魏氏將受傷人送案以憑騐視夫夥計何以曰小姐諒必女堂倌之流亞司馬現諭令擡騐想必有以重懲之也○萬盛染坊主沈榮止控源利大靛靑行張淸源欠去墊欵銀一千四百九十九兩一案事將二月分文未繳王司馬着將在押之張淸源解案并傳張之司帳人汪瀚質訊沈遞呈禀詞司馬閱畢詰汪曰前曾着爾料理目今如何王稱奉諭後卽邀請董事調處先還銀三百兩一百兩現銀今在邱姓處尚有二百兩出立期票司馬問約期何時答稱八月之杪司馬問原告如何沈稱前期在案下曾經言過現銀有三百兩餘至崇明收帳再算今現銀並不繳到崇明之帳又不開來八月杪實難等待司馬詰汪崇明之帳爲何不開當將帳簿交沈張言已遣人往崇明收取故將帳簿携去汪稱因沈要現銀三百兩上海無處挪移故着人往崇收帳須待回來汪稱張之表兄在滬經手銀錢或者可與商量請爲傳問沈稱此是說謊帳簿仍在行中張稱總須出外方可託人商酌司馬謂爾欲出去明日當先掌責爾欠銀一千數百兩一文不繳况沈並非今日一總要齊願先取銀三百兩餘俟往崇明收帳再還待爾不可謂不厚矣遂着將張交捕帶回管押又謂汪曰爾出外可赶緊將前銀措辦汪稱張實生意中人叩求寛恕司馬謂爾旣與伊代求明日姑從寛免責限爾三日内將銀繳案○昨報列東洋車夫某甲被竊錢二百文一案兹悉甲卽温州人王炳榮昨日投案供稱借住弄内是夜三點鐘後至弄口將車停放儿坐車中被劉開成乘間摸去錢二百文之譜經小的當塲扭住劉及逞兇持鐵條毆擊爲此送捕拘來劉供湖南人向來當勇遣散後因病暫住鐵廠中昨日往北市贖衣進弄小遺並不竊錢鐵條係老虎灶墮下王司馬問住鐵廠何處答稱茶房内共有六人其一係蕭丹桂司馬飭將劉暫押着信致蕭來作保搜出之錢暫存捕房候查明再核 
[安陽輿頌序]  
　　今天子在位之九年溧陽程步庭太守捧上官檄蒞任安陽政修民和百事具舉浙東西稱史治者首推安陽咸爲安陽得人慶未及三年忽又以上官檄去任士民籲留弗能得相與歌詩以送其行今年春太守罷官來滬上余得從太守後從容盡杯酒之歡太守善飲罄百爵無醉容席間爲言安陽之所以治臨行猶戀戀於其士民弗置謂自愧三年中未嘗竭一分心力爲黎庶盡教養之責爲朝廷盡牧令之司是則深有負於斯民耳而絶不及所以去官之故無幾微不豫形於顔色余曰安陽非所稱爲難治之邑哉地土磽瘠民俗强悍宰是邑者去之惟恐不速君何爲旣去而猶無一日不繫於懷來也太守曰胡然治無難易顧在治之者何如耳民無馴悍俗無醇漓感之以誠則無不化吾不爲矯激之行和平樸實與之相見以天吾之所以待民者曰不欺所以持躬者曰毋貪以一邑之所入供一邑之用吾無私焉吾惟知盡我分而已豈以邀譽於民哉余聞太守言曰謹受教曩觀太守貌篤厚而言懇至以爲長者之流耳固不宜於今日之官也今而知太守固一時之循吏也徒以長者目太守殊不足以盡太守抑亦淺已踰月余有西泠之游與太守相見於湖壖寓齋棹總宜船載茶鑪酒琖以自隨同泛乎六橋三竺之間每遇名勝輙浮一大白太守乃出示知足圖　安陽輿頌安陽士民之詩文悉在於是每閱一篇爲盡一巨觥中間如彭雪琴宮保許星臺方伯俞蔭甫太史或以文或以書札所以慰勉者倍至讀其語如聞太息之聲又如孫蕖田侍御琴西方伯以齒德尊於鄉黨固稱安陽二大老也亦惜 
 
 

Page 4

 
 
太守之不能久於其任輒三致意焉之數公者皆負海内重望所謂黄河泰岱景星慶雲天下方以其一字之褒貶爲榮辱數公從不輕許可人顧皆推重太守無異詞則太守在安陽之治績必有可觀而其所以去官之故亦可大白於天下嗚呼太守之得於安陽士民也旣如彼而得於當世之賢士大夫者又如此雖已去官實榮於爲安陽邑令多矣余聞太守有令子能先意養志故年踰六十而精神矍鑠顔如渥丹日優游於西湖山水之地其樂何如豈若治安陽日簿書倥偬無片刻暇哉余請於太守安陽輿頌必思有以永之曷弗以活字版排印以廣其傳太守其許之哉余當代爲之付手民而卽以兩次與太守所言序其緣起光緒十三年歲次丁亥秋七月中澣天南遯叟土韜書於滬北淞隱廬 
[意琴室主將之閩詩以送之]  
　　聽到驪歌開口笑似乎太不近人情愛君未敢留君住原我還應鑒我誠三月鶯花成舊夢百年事業邁前程此行珍重　多囑涵養深時氣自平[  高昌寒食生拜手]  
[意琴室主將游閩中賦詩留别卽依元韻率成四章錄請大方家指政]  
　　楚人哀怨杞人憂何似元龍百尺樓豪氣近來難遏抑名區到處好勾留聖湖聽雨孤篷夜瀛海看花兩度秋狐爲壯懷消不得年年結伴恣淸游下筆千言寫我憂奇才合造鳳凰樓傳來吳郡新詩徧記否旗亭醉墨留杏苑會須探早信桂枝　已折高秋丈夫有志辭鄉里却陋平生馬少游名花解恨酒消憂良夜開筵月滿樓檀板金樽招客飲舞衫歌扇爲君留淋漓　墨何妨醉管領風光不計秋底事怱怱動驪唱抽帆又作八閩游時事而今劇可憂月明漫上庾公樓匣中寳劍終須試櫪下征駒未肯留桂嶺雲深常似墨榕城葉落早驚秋班生此去雄心在便把登仙擬壯游[  蘭月樓主未是草]  
[丁亥乞巧日晤意琴室主人于歇浦之尊聞閣上時意琴久倦遊馬首旣將他指賦詩一章留别諸舊雨蒙卽次韻以當驟歌用誌會遲别早之恨想有心人當不異肝膈耳錄呈昕伯桂笙兩人吟壇藻定]  
　　都從識字釀奇憂邂逅無端百尺樓風雨一天人共笑江山千古句常留那堪握手翻成别况復銷魂正好秋香火因緣醇酒味五雲深處憶同遊[  琴溪道子吳孟霖就正草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [G <　　參茸扶陽乾健丸 
　　易曰乾道成男是知男子禀乾健而生长所謂健者莫男子若也然天之　生本厚兩人之戕賊無涯水火土木金每爲食色憂勞兩伐心肝脾肺腎遂有損傷疾病之處故或神倦而血處或精遺而陽痿眼花耳　膝軟腰疼氣喘心驚汗浮便泄本然之　已頽焉本舘得祖傅良方　選上藥精製乾健丸其性補而不焦潤而不泥常服此丸自然　　安　同登壽　矣何患乎楊之枯悉可占乎蘭之秀也小丸每瓶四兩洋一元大丸雙料每盒四個洋一元單料每盒十個洋一元　廣東鹿芝舘分設上洋三馬路老巡捕房斜對門 
　　巽味醬萊 
　　本店十　醬瓜十香瓜　順者醬　可口近添者不老　衣五香糟　　價　　　夏天誠送　　作路　朦於單　新北門外舆　街稻花村啓 
　　屈臣氏　　腎壯陽酒　三鞭種子酒　　　　壯筋　　　 
　　屈臣氏據選上等參茸　　藥料精製　項　酒　丸發　此藥酒專治老幼　　　痰　身不　筋骨酸痛手足拘　　痰走痛耳鳴花頭痛　軟　痰　膝酒風　痛心腹　　　　　積　地　　　痛酸軟属　　　及　女月事不　　中　下黄　發冷一　近於　　等症俱能治　食魚　及房事每次要多宜服四錢不可過飮此酒力猛　之故也無病者亦宜每日一二次以飮三四錢爲　能除百病壯　　　經　　精神　藥酒中之第一良方请醫試之　尊光　請認　　伴塔爲記庶不有悞○每觔價洋一元半○每兩一角正二兩起碼　腎壯陽酒每鐏大半元小二角三　種子酒價仝上二　仿單另詳壯陽酒之所以壯陽種子酒之所以種子者其功　處　而有　茲不細赘　上洋英大馬路屈臣氏大藥房　啓 
　　英十月票　　報　　分送以　　胃 
　　　張六　半張三元分條七　　　往　抛球　北 
　　治喘断根九製　术丸 
　　余見世之治哮　者接症　方　　則易　根　難何也見　治　　脾燥　　治其　究未深知其本緣夫　飮停蓄日　月累留匿於中結成　白外無所　伏而不洩一遇外寒　動內樻發作遂致肺　　塞中　　絶甚至手足無力呼吸　通此喘之所致　水之爲累也明矣當其　作胸痛便急面赤服藥無　　投以寒熱温凉諸藥格格不入從權治之惟有設法大吐乃得稍安可知治醫以先治水必使水之審消然後　之患息余少年常息此病屢醫不能断根後遍覽諸　搜得九製　术丸一方如法製服其病若失原此丸之用法在倍土制水土旺而水自無權專治其源自然脾土健運痰飮　消哮　之病永無腹作但王道無近效必常　未發作之前預爲服食由　乃可奏功若　喘服之無　也服丸多少視乎症之重輕　時服之輕則二錢重則三錢自見奇　穎見哮　之苦人甚矣余經見效不敢自私用製此丸公之於衆亦欲使斯世同婦方便云　每兩價洋角半　廣東　遐　　丸號分設上洋英老巡捕房對門○另有　治　洋盒花每兩錢五十文 
　　眞假辧 
　　本堂戒烟丸　凹　人甚衆最奇者服藥後腹中積带烟油悉由毛孔而出故能除心　愈百病冬月手脚不冷夏天身體不熱　　竟可轉黑旣痿復能種子但丸形　凹不平五味俱備質堅而柔入水難化如形丸味質不符卽是假藥緣外省碼頭近有奸商假腎本堂分局者甚多以致悞買假藥者致病倘有外方主顧寄銀轉託信局悞買假藥者務祈另有他處寄信至照本堂自應查明　　仍換本堂眞藥寄上再本堂開設上洋只此一家金陵城內另有一鋪其餘省城各碼頭並無分舖　上海北門外吉祥街如意　金　城內土街口生生堂同啓 
　　洋務要書出售 
　　萬國公法一元五角萬國總説一元柔遠新書一元海防要覽四角操勝要覽三角火攻備要八角洋務　鈔四元　遠堂　書鈔四元　遠堂　書四元海防緝要三元原板八賢手札二元梅氏算　四元　上海三茅閣橋　北　　閣發書 
　　異法卽止白濁丸 
　　漓　一症遍考方書皆　之於腎而不求之於脾是　塞其流而不淸其源非治法也原夫脾積　熱下泩而成濁症是以　勝於熱則爲白熱勝於濕則爲赤法在導脾　熱而濁者　矣至於花柳傅染甚而成　其類不一治之之法總在淸毒利　一　　之矣本閣向有止濁神方藥到痛止小便卽通三天原　永不再染每瓶價洋五角倘有多年不愈者余有異法以洗膀髓决　獲效洗膀胱藥水每瓶價洋一元　廣東延春閣分設上洋棋　街北首開張 
　　天下多奇事 
　　余素患肝氣每逢發時甚爲痛苦屢延醫服藥總　無用近得表兄梁君回聞云彼嗜烟巳久更患肝氣甚重因欲戒烟故在　北積善堂購買　上戒烟藥義　吸食豈知吸一月後非但將烟戒絶建肝氣亦愈矣思之甚蜀不解後檢閱該堂仿帖始知非但可戒烟　兼可療肝胃氣遺精肚　等症故勸余亦吸藥烟數简以治肝氣但余素不食烟故尙　　不信然因見表兄戒烟之後面果轉紅體亦肥胖想戒烟旣如此　騐　療肝氣定非　語故勉吸三筒頓　肝氣和平通體爽快從此飮食更增肝氣竟不復發想戒烟不用丸散而可戒絶巳　奇事今又可療諸疾此眞奇而又奇者也余感其惠特書此爲天下諸君告該堂現寓申北老旗昌後鼎生綢庄寄售　福建太史第林啓 
　　婦人白带丸 
　　婦人白带十有七八若不早治百病　生凡氣血巳　患者立能　生諸病若年輕壯　患者　不立見其害故以任其日積月久因此經脉　至不　氣血日見　發面黄肌瘦　中　滿　熱氣問其害之甚孕難　　以致不能生育者更爲可　本堂家　婦科白带藥一方且遍　諸名家婦科醫　方敢採藥如法製成　於書世　可藥到病除種子第一良方也巳經　年銷售久蒙四海賜　　　者　云果然止带極速大有神奇之效故年來購者日　本堂　不　自居爲奇藥價分兩照前始終不二凡病輕者服二三盒全愈重者六七盒除根每盒一元送價目附良方書一本共有十七　此佈　上洋英老巡據房　對門中和里內廣東　誠德堂藥房啓 
　　恭善堂啓 
　　自癸未年　疫舉行檢得古方名回化疫丸是年當登申報服丸急　　　皆得　效今秋復有肚腹絞痛四肢　冷或吐或　手足筋吊口乾操此症危險甚　兹　原方合丸　之諸　　　每　二百四十僕誠　救生之一　也寄售上海二馬路信和泰參號　飛　拿命　一百廿八售公散七十 
　　石印增廣小搭珠華 
　　兹編久蒙藝林鑒賞今巳巧題詞文新者增廣之得千四百篇精鈔石印紙墨精良外加錦套價洋一元四角寄售文玉抱芳千頃南申昌各書庄躉者另議從廣 
　　石印文腹類編 
　　是書爲四明　子　太史所編藝林擷秀花樣翻新别類分門成裘集　板行巳久兹用楷字　淸重新石印一函四本價洋一元二角寄售文玉山房抱芳芸　各書莊躉售另議　　　室啓 
　　三日立愈白濁 
　　夫白濁乃花柳之根株不發倘爲疳疔便毒等則必變爲五淋豈不殆哉炎數傅仕濟於白濁一症更加深究配方製成小丸特喜其不墜不濇不寒不燥故有三日立愈之功然淋漓故奉爲金釬而花柳推爲玉鑰也重症五瓶輕症减半○每瓶洋二角○專貼爛疳魚口痔　珠珀寶蠟膏每匣一角　上洋珊記碼頭東首廣東霍天行堂炎南氏啓 
　　天來福○萬利 
　　本號開在棋盤街中代選玲巧號頭全張半張價　批發 
　　命相魁手 
　　京都慈松古　半　僧都傅命相能知三代榮枯余　　高僧　　四十餘年　　如神今請來申登報揭名　寶靈街中天寶棧　余朝紳啓 
　　眞蛇頭麝香痧藥 
　　痧丸原爲救急者所必需能起　生於須臾設有不愼爲害寔深本堂寔事求是藥料必求道地製煉尤督以精工凡有美藥於此亦必重價而求之今購得一蛇頭麝香其名則人所共知然百餘年來寔非數見功效則舆尋常者百倍故不惜重資購回獨不敢以奇貨居之亦不願一人受益故伴人痧氣丸紅靈丹白痧散等能令貧富均沾使有病投之自能靈應不爽如曰濟世則吾豈敢不過盡力以圖無忝厥職耳○痧氣丸每洋十五瓶中瓶七十三瓶小瓶一百瓶○紅靈丹每洋五瓶中等十瓶小六十瓶○白痧散每洋卅四瓶○平安散每洋廿瓶○臥龍丹每洋七瓶小瓶每洋四十瓶○午時茶每洋六盒藿香正氣丸每洋五十丸鋪在上海四馬路接元堂何均年監 
　　石印增注得月樓賦 
　　江陰張月樓評選耿紹成箋注久巳風行海內惜原版漫　翻刻難免魯亥兹選端楷精鈔　梭數四付石印缩成四本每部洋一元由各書坊發售　交玉山房啓 
　　遷移告白 
　　本號遷移後市銜甘　坊巷對　本臺門內照常交易外埠各寶號來信註明發送該處此佈 
　　眞芙蓉散東洋奇珍粉 
　　專治面上班點酒漬粉　浮黑油黄等氣能活血潤色化滯生光每早夜開水調擦數日立效每瓶錢八十四○奇珍香粉能使容颜少嫩色润肥淸每瓶二角在上洋仕濟醫舘南大　店基錦泰仁布號發兌 
　　仙傳延壽丹 
　　此方得自大明徐春甫太醫所傳昔日兩川有一大人名陳轉運到於靑城山下見一婦人在高山上望南行走如飛約年三十餘歲手執捧一條赶一百歲老兒轉運問婦人曰因何打老兒婦人答曰是女之孫我乃五百餘歳老兒一百十一歳是老兒不肯修煉服藥所以打之轉運下馬跪拜曰願求此方傳留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二钱服五日便覺身輕服至十日精神爽快服二十日語言響亮手足輕健一年白髪轉黒行步如飛久遠服之百病消除長生不老每瓶洋一元上洋英巡捕房對門　廣東　元堂何均年選料監製 
　　新到秋季搢紳錄 
　　文武洋八角單文六角石印歴代賦彚洋十元石印皇淸經解十五元新增刑案匯覽洋十六元上海二馬路味三堂法馬路醉六堂購閱 
　　新到上貨 
　　墨晶二元茶晶一元翡翠玉鐲三元一只戒子一元如假包退金利源碼頭昌順隆 
　　七月十九日上海各茶市行情列左 
　　寶和行　 
　　芸香　工安　五百五十箱　是三兩五 
　　泰茂行 
　　雲霞　工長　五百三十六箱　十六兩 
　　太古行 
　　妙品　工宜　三百三十五箱　下 
　　萃春　又　又　五百十六箱　下 
　　春聲　又　又　一百三十箱　下 
　　玉茗　又　又　三百九十七箱　下 
　　錦隆行 
　　頤春　工武　二百五十七箱　十四兩二五 
　　怡和行 
　　錦標　工河　二百三十四箱　十三兩七五 
　　蘭聲　又　元　二百三十五箱　廿三兩 
　　公信行 
　　集成　工屯　三百廿六箱　下 
　　元芳行 
　　凝春　工州　二百六十八箱　十七兩五 
　　廣春　又　又　三百三十陸箱　十八兩 
　　元盛　又　又　一百箱　廿六兩五 
　　崇達　又　屯　四百八十四箱　廿二兩 
　　源聲　又　元　二百零九箱　廿三兩五 
　　中記　平水　四百廿箱　廿一兩七五 
　　履記　又　四百四十箱　廿一兩七五 
　　協隆行 
　　如盛　平水　三百四十八箱　十五兩 
　　芰香　又　又　五百六十四箱　十五兩一 
　　旗昌行 
　　同裕　平水　五百五十八箱　廿二兩 
　　亨字　又　又　五百零八箱　廿二兩 
　　亨　元　二百　十一箱　廿六兩 
　　天祥行 
　　宏聲　工屯　二百五十六箱　廿一兩 
　　履泰行 
　　有字　平水　一百八十箱　廿兩零五 
　　同孚行 
　　瑞春　工安　六百三十八箱　十四兩九 
 
 

Page 11

 
 
[驚散鴛鴦]  
　　潯城有某生跌宕不羣風流自喜有魏收驚蛺蝶之目自以城市繁囂不可久處乃假某姓祠堂爲肄業之地論文之暇輒與二三少年穿衢歴巷選柳評花一日薄暮溽暑將退凉飇漸生乃携冰紈一握科頭洗足徜徉於斜街曲巷以冀此中有人或得相逢一面適有某姓女郎年方及笄玉貌雪膚嫣然丰韶盈盈凝　脈脈含情生一見芳容不覺神魂顚倒痴立如木鷄女郎見生亭亭玉立亦心慕之由是暮往朝來眉挑目語所恨紅牆一角咫尺天涯不能如張生之與雙　成其好事也月初某夜更後女乃改作男子裝輕衫絲履儼然三五少年竟趨書室生欣然延入相與叙契闊道寒暄方謂影裏情郎畫中愛寵今而後可償夙願矣正欲銷魂眞箇不期爲該祠住持僧覷出破綻破扉而入厲聲相責生與女郎紅漲於頰向僧叩頭如搗蒜願勿聲張女含羞垂頭踉蹌而去噫淸淨地非安樂窩寄語怨女痴男愼毋妄惹邪魔作種種醜態致爲莽和尚所挾制也 
[刦案彚登]  
　　鎭江城西二擺渡任姓家于月初某夜二鼓時突來十餘人先用軟梯升屋進内搜括衣飾銀洋任姓見盜等皆塗面掛鬚莫不心膽俱碎聽其飽掠而去及事後鳴鑼呼救告知洲保查點所失約值八九百金次晨赴縣報案請騐丹徒　邑尊因求雨太勞政躬稍有不適隨委捕廳陶君帶同差捕前往踏勘陶君勘明後回禀邑尊隨飭捕役追緝不數日得眼線指示獲住盜匪一名原贓俱在餘盜則已聞風遁去矣又十五日鎭江東鄉九區某紳家於夜間三鼓時被盜刼去衣飾等物爲數甚鉅紳於次日報案王邑尊隨帶差捕人等坐紅船前往踏勘諒此案亦不難弋獲也 
[睆垣官報]  
　　七月十三牌示本任靑陽縣華椿飭回本任七月十四候補通判孔廣洋辭回籍守制七月十五牌示候補按照磨沈廷賡委署太平典史署太平府史久常到七月十六七牌示本任當塗縣縣丞朱漸鴻飭回本任署當塗縣丞談長庚委署和州州同 
[邗江官報]  
　　七月十五日運轅牌示泰壩缺委錢敬曾署理批騐大使陳鹺尹儒璋禀到十六日叅府牛叅戎赴省面禀要公東河同知李司馬馨　回東河十七日軍廳施司馬由高郵來揚公幹 
[五羊官報]  
　　督轅牌示水師提標右營右哨千總缺以該營把總蕭翰拔補肇慶協右營右哨千總缺以四會把總張彪拔補四會營把總缺以督標把總童鳳朝拔補惠　營右哨千總缺以該哨把總方億拔補水師提標後營左哨千總缺以該營把總李來拔補藩轅牌示德慶州缺委大挑知縣王琦藩署饒平縣缺請以先用縣王崧題補高要縣丞缺委試用布照磨張志廉署順备縣丞委試用州判張掞署准調揭陽縣丞李瑞杰潮陽典史李好恩均飭赴新任南海江浦司缺　勞績候補班前補用巡檢裘肇灃詳補豐順留隍司缺以海防新班先用巡檢陶壽焌詳補淸遠廻岐司缺委從九品蔡鳳書署 
[鄂垣官報]  
　　七月初十日候補縣江峯奉委赴大冶縣屬道士洑公幹禀見知候補巡檢湯熊禀知接辦局事候補從九汪瑛禀謝奉委帮辦野三壩藥土局十一日新選安襄鄖荆道陳見辭赴任候補府魯欲仁候補同知侯喬果俱奉委辦野三壩藥十局禀謝十二日署鹽道惲署漢黄德道江俱禀　任事十三日候補同知方藻禀見知奉委解第六批制錢赴京候補　判易象禀見謝准給儘先前拔委優缺州縣一次候補州英勳奉臬憲委巡查江面禀知辭代理武昌縣事趙毓楠見辭赴任候補縣陸繼高奉武昌府委赴武昌縣提案禀知 
[霍亂吐瀉肚痛抽筋應騐方]  
　　此方係林雲軒先生囑云霍亂或瀉或嘔服之甚爲應騐余初見此方藥味平淡不以爲意適因本省疫症流行染此症者諸藥不應十去其九余照方修合試用立見效屢試屢騐經手救　者數十人之多隨後分派各親友照方配藥染此症者投之無不奏效統共救活在百數之外百發百中恐遠鄉僻處未及週知特登報章雖然灾殃各地頭但疫症流行原無定所或偶沾是疫夜靜更深縱有良醫無從延請豈不是歛手待斃甚爲可惜惟願四方君子依方配藥有俻無患方便與人則功德無量是所厚望大覆皮二錢藿香葉一錢紫蘇葉一錢陳皮一錢半夏曲二錢粉甘草一錢正川朴錢半香白芷錢半白茯苓一錢桔梗二錢共爲細末每次用一錢半開水調服服後半點鐘如尚不止再服倘藥散未便照方配劑煎服亦可百發百中幸勿輕視如無吐瀉不宜服至緊香邑金池氏梁寳鑑敬送 
[花謝堪憐遺資助賑]  
　　浮生若夢嗟燕壘之荒凉變價救災羡鳩資而拯濟今接四明盡心子古歙拜善生兩仁長函述悉肇富　林芷香女史本姓張氏上海之南鄉人秉性温厚自幼不茹軍遇善舉必勉力樂從雖溷迹歌塲而服食起居自甘淡泊誠曲院中所僅見者今春偶冐風寒失於調治從此花容顦顇藥石空投延至五月二十六日淹然　化屬有情莫不感慨而惋惜焉芷香幼失怙恃終鮮親族身後惟有養女黛玉年尚幼穉零丁孤苦太息良深夙識芷香不得不代爲經理幸渠平居儉約不致仰求於人黛玉尚有親父已著具照原契贖去所存衣傭器皿等件陸續估值招售總共連養女身價及現洋核見計洋四百九十九元四角六分六釐除辦衣衾棺木僧道禮懴並在西門外購地營葬立碑誌慨及償還各債主等一切開銷外核計稍有贏餘竊思直東哀鴻徧野待賑孔殷與其懴悔虚糜曷若濟飢寔在爲特將餘洋七十一元一角六分六厘如數移賑且爲芷香造來生之福由大馬路德銘西里阜豐紙行交來並囑列申滬報牘亦足以感發人之善心云云花謝蕭條身後猶留長物菩提證果眼前爲積陰功定膺福報於將來具奉良箴於當世旣循名而核實自拜善以盡心曲予斡旋足增感發九原暝目亦忻慰之無窮二友熱腸洵權衡之胥當不忍聽湮没爲之廣其流傳云爾[  上海北市絲業會館籌賑公所愚弟少欽施善昌謹誌七月十六日]  
[丁亥季夏下偶成俚句奉賀古春先生吟丈大人懸匾之喜卽希郢政]  
　　着手生春衆妙賅若論救世此眞才神鍼術在靑囊外曾向羅浮採藥來君屢游粤東精神矍鑠地行仙棨戟家聲海國傳令叔小雲少司空時領譯署政務福畤譽兒應癖緑毛么鳳止翩翩謂哲嗣庾香茂才[  伯雅嚴錫康拜稿]  
[古春先生醫有奇效近嚴芝僧太史張志三上舍均題榜於門頌其德爰詩以爲賀卽乞斧正]  
　　良醫良相畢生全妙道通明盡自然肘藥此翁延福壽心香幾輩頌神仙門有神鍼獨步佛心仙手字樣新詩舊墨留天趣翁耽吟咏而兵燹以前諸老詩畫極多美酒名花結善緣矍鑠可並遲暮感卽今仁術迥堪傳[  丁亥夏六月秀水蒲華拜稿]  
[拙句恭賀古春老兄懸匾之喜用于辛伯題贈韻卽希諸大吟壇斧政]  
　　古心古貌意慈羊四壁圖書一錦囊示我樽前無俗韻活人肘古有奇方杏林春滿傳桃李橘井泉深益壽康家世神仙醫國手偷閒花裏醉飛觴[  生弟張兆熊待定草]  
[龍山擅夢生將整歸鞭詩以留别敬步元均奉贈行旌錄請方家點鐵]  
　　客中送客易驚秋回首河梁感逝流香倒菊醅留後約詩敲蓮社憶前游凉蟾影送歸帆去雙鯉書煩遠道修料得　家逢令節團欒宴啓月當頭○涵碧樓主林湘君詞史以答請姊妹行觀劇資二十番　　絲業會館移助賑欵志實堪嘉詩以紀之等是歌樓妙舞才如何也解拯奇灾慘聞山左哀鴻狀特捨囊金助賑來漫云如土浪揮金惻隱全憑一寸心巾幗居然知大義波回涸轍及人深[  惜紅生初稿]  
[贈黄韵三姻兄卽步程立甫韵]  
　　參究岐書異所云方求保赤妙多君君工軒岐術活人甚衆蒔花裁翦能盥俗揮塵笑談却　淵量寛侔黄叔度風流雅媲杜司勳午眠欹枕吟成句走筆難當暑似焚[  弟謝家枝未是草] 前題師之豈直　之云瀟灑風流孰媲君束髮受書事鍾震請纓得路羡終軍曩時同受業於鍾志巖先生夜課畢縱談時事君每作聞鷄起舞之槪獨精醫國無雙藝誰策詩壇第一勳程君立甫首唱七律以贈笑我揣摩猶未熟靑燈夜夜把膏焚[  弟鳳求是草]  
[奉題朶紅仙侣夢游赤壁圖]  
　　乾坤莽蕩紛塵埃燒兵一炬除刼灰大江東去聲如雷浪淘不盡古今才前人往矣今人來古時夢境今重開神游象外心濚𣵦淸風明月歸大槐孤鶴西飛不復回身歴其境胡爲哉吁嗟乎身歴其境胡爲哉[  意琴室主初草]  
[上海三馬路與昌恊賑公所陳竹經收山東直隸賑捐七月初八九日第七百四十四十一次淸單]  
　　本埠無名氏洋五十元羅　吾祈保淸　洋十元勉力子洋十元　順昌毯莊售出肚瀉藥第一次洋十二元　元絲棧交來經記求病速愈洋十元詠記求病速愈洋十元吕泗無力有心子洋廿元三魚書屋銅洋三元二角不可用銅洋三元張　雲一元二角定逹記求百病消除永保平安洋一元鄭琴舫求平安虚對一個禇門巖氏祈保男身體益壽延年洋四元嚴少梅求子病愈洋一元陸姓銅洋一元大有利吕宋票行交來蕪湖冷子香洋三角○靈字册莫字第三百九十三號地亞士洋行交來無名氏洋十元○又册成字五十一號楷記號交來無名氏洋三元○新山第五萬三千六百六十三號江蔭榷署寄來梁溪李筠心堂求幼子麟芳病速全愈洋十元由全盛局來○作善降祥册一相臣洋二元康字册吳相臣洋二元以上一册共洋四元○浙慈靈應廟邑人洋二元常熟義和生寄永義昶來無名氏洋一元○二天共收英洋一百六十九元銅洋七元二角虚對一個小洋五角合併聲明 
 
 

Page 12

 
 
[上海三馬路陳與昌協賑公所收解賑欵六月總數第二十七次淸單]  
　　五月底止第二十六次淸單上結存規銀九十二兩五錢八分二厘銅洋七百另八元四角銅銀八兩八錢今自六月初一日至廿九日止共收規銀二百六十八兩另四分二厘又收英洋二千九百八十一元虚對洋十一個花對洋六個兌見洋七元三角五分小洋二百三十一角半三項洋合規銀二千一百九十八兩三錢九分五厘又收花洋七十元内估看出銅花洋二元烊見規銀八十八兩九錢一分二厘又收錢念四千五百廿九文兌見規銀十七兩一錢五分三厘以上本月共收進規銀二千五百三十二兩五錢另二厘又收銅洋二百三十八元三角又花銅洋二元○連前自乙酉年六月初三日起至本年六月底爲止統共收解規銀十萬另另三百九十四兩五錢七分九厘○本月杪日解山東第二十九批規銀一千六百四十一兩自乙酉年六月初三日起至本年六月底爲止統共解出規銀九萬九千四百十兩另四錢九分五厘外結存規銀九百八十四兩另八分四厘銅洋九百四十八元七角除前寄定海恆豐園銅洋一元銅銀八兩八錢其餘物件已按日登報兹不贅 
 
 
