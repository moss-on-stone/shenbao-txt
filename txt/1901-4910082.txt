# 1901 - 127 - 4910082

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[釋謠傳建都河南之誤]  
　　本月初執筆人因事還鄉料理家務米鹽瑣碎覊滯兼旬故鄉舊雨知僕返自滬江且從事報館所聞必廣時於攤飯餘晷顧我敝廬垂詢時事僕略舉所聞答之幷告之曰報館之例皆就采訪人所錄登之秉筆者不過爲之順其文理删其支離謬妄事理所必無者而已至可欺以其方者執筆人莫得而知也是故報紙中語傳信傳疑虛實參半有言之雖不詳盡而並非無因者亦有竟如市中有虎以子虛烏有之事而見之於報者見淺見深是仍視乎閱者之識未能遽以報章所載遂奉爲徵信錄也語至此客或詢曰今者北方之匪亂已定和議之子目將成翠華西巡行將返蹕歴觀各報所載無不言之從同以子論之信乎否乎應之曰此確說也西秦雖帝王故居而天降鞠凶旱魃爲虐人民相食餓殍盈途迄今半年有餘而尚沈災未澹九重豈能安居乎此回鑾之說之可信者一也茅茨土階古帝不厭宫室之陋然要必有安居之所庶布政行歴久而安從未有以九五之尊而可如　鷯之一枝暫寄者今皇上侍皇太后暫居西安撫轅未聞有興土木建宫殿之諭豈卽此可以久處乎此回鑾之說之可信者二也客曰回鑾之說子固斷爲確矣然將回燕京故都乎抑將於河南别建新都乎執筆人曰京師猝遭兵燹他日返蹕故宫禾桼不免見之而嗟然寳玩雖空宫室未毁略加修葺卽可安居旣省資財又不甚費民力至尊睿　度能見及於斯又何事别建新都乎且子建都河南之說又何自來歟客曰鄉間傳述之語未知所本聞亦見之於各報者子豈未之見乎應之曰僕回鄉將逮二十日近日之事毫無所知顧在滬時則尚未聞有是語也以意度之此說恐未必確姑靜觀其後可矣迨日昨抵館行裝甫卸卽檢各報閱之始知建都河南鄉間傳述之語並非無因但讀本報所登調補湖北巡撫河南巡撫于中丞蔭霖奏請截留京餉恭備蹕路所需一扭知聖駕回京經行豫省並非欲繼趙宋故事定都汴梁也摺中明言據布政使延祉詳稱　查蹕路所經自　鄉縣入河南境至安陽縣出境　鄉屬河南南陽府陜州西界陜西潼關爲由秦入豫要道安陽縣爲河南彰德府轄境東界直隸淸豐北界直隷磁州爲由豫入直必經之地聖駕由西安啓鑾經行豫省舍安陽縣别無大道可入直隸且旣明言至安陽縣出境則文義顯然其非建都河南可不煩言而自解矣特　者傳述失實遂致以蹕路所經誤爲新都肇建耳或疑皇太后皇上當蒙塵出走時由張家口經山西省大同府而至陜西今何以改道河南且須供　　二三十萬兩　沿途設站之用得無忘敝衣不暖豆粥難求西幸時　皇景象乎曰此不過臣下欲盡其情以爲兩聖回豐非當日西幸時可比凡經過地方各處一切供應規模不可不宏度皇太后皇上未必欲以一游一豫侈逸樂之觀也雖然居安思危者古人垂戒之語吾願皇太后皇上愼無以今日之苟安而忘去年之蒙難斯國家億萬年無疆之福矣 
[分期付欵]  
　　昨日西字報云傳聞中國議和全權大臣已與各國使臣議定所有賠欵分三十期付淸每期付十五兆其中鹽釐十兆内地各稅十兆釐金二兆尚有不敷擬加洋關貨稅 
[停試述聞]  
　　金陵訪事友人云和議條約中有閙教省分停止大小考試五年一條朝廷已准如所請江南一省原不在停試之内而全權大臣李傅相不知是何意見忽奏諸一律停試兩江督憲劉峴帥亦以爲然刻已奉旨允准峴帥因卽札飭江寗藩司停辦本屆文闤供給 
[擇地建署]  
　　前者各國使臣擬在京師前門内東交民巷一帶添築圍墻等情已登前報兹者天津直報云頃聞各使照會議和全權大臣欲令宗人府吏部戸部禮部各署一律騰出作爲公地築墻繚之刻已限定日期由各署掌印司員傳知各科房經承赶緊挪移儅案另行擇地辦公至柏林寺所設公所實不敷辦公之用大約須各擇地叚另建官衙矣 
[興修衙署]  
　　京師來函云和議將成京師各處衙署官廳刻已漸次修復惟崇文門外東河漕指揮署當去歳七月拳匪作亂諸人逃避一空祇由嚴立堂者獨自看守迨九月上憲諭令小心照料遂更不敢疏虞冬間每有洋兵將門窓拆去嚴昕夕焦急幾不欲生後浼回教牧師向洋弁央求始得卽全數送回故處目今雖亦鳩工修葺然工程並不過多云 
[劃界述聞]  
　　京師來函云彰儀門内大街迤南向爲美國暫管地近擬將教子胡同以西南横街以北攺歸德國管領教子胡同以東南横街以南歸英國管領 
[示保地方]  
　　昨日本報曾紀華歴三月二十左右美國兵隊已撤去若干云云兹者天津直報云駐京美國武員擇於三月二十二日將所統軍隊一倂撤回先期由五城察院出示曉諭大略謂居民人等不必驚惶亦無須遷徙倘有匪徒乘機刼奪情事業經撥派司坊官及緝捕局委員督飭巡捕勇丁按叚駐守彈壓以防不虞誠保衞地方之善政也 
[鐵路開學]  
　　京師來函云京城鐵路學堂設在東單牌樓頭條胡同東口路由戸部郎中記名海關道瑞鼎臣部郎良曁卽選道塔木菴觀察克什納管理已於上月二十日開學矣 
[邊陲亂耗]  
　　香港循環日報登越南東京來信云數日前附近諒山及高平諸處有中國非人約五百名被廣西提督蘇子熙軍門追擊竄入越之東京中途與防守諒山之法兵交單曁敗卽由東京竄赴雲南折入法人所管界中與法兵接仗法兵死傷數人匪人遺下屍身三十三具 
[韓事述聞]  
　　高麗漢陽來電云前者高廷倩法商貸銀一事英美兩國雖甚不悅然亦未嘗起而拒之因此事無可藉詞阻止也日本使臣現亦並未向高廷阻止至前報所言英國政府移書高廷欲賃巨文島屯煤駐兵一節至今 
 
 

Page 2

 
 
尚未得有確音 
[東撫新政]  
　　天津直報譯某西報所登山東濟南府訪事人來函云上月某日僕偕傳教士數人進謁撫憲袁慰帥茗談逾一點鐘時慰帥告以目前本部院就濟南創設學堂兩所一在某製造局中距城約五英里許招集諸生教以武事一在城東曠野擇地建塾專教文學以期化普弦歌兩堂各收肄業生三百人行文本省各府縣每鄉抽取二人以期將來學問有成各返故鄉廣開風氣且使地方安謐不再蹈上年覆轍致勞聖上蒙塵惟學堂以開民智爲先故特令學習英法德各國語言文字又以東省以德語爲最要爰札行登州府知府商之某某兩教士禮聘其一來省爲教師 
[添設砲艇]  
　　漢口訪事人云漢鎭小河向僅設有砲艇二艘以衞商旅兹者漢陽恊樊瑞臣恊戎以内地匪類日多特飭添設一艘俾得稽查周至 
[何勞借宼]  
　　廣州訪事友人云日前香山縣紳士以縣主劉大令因案撤省聯名具禀督轅陳請留任督憲陶芷芳制軍批示云職官去任非地方紳士所可挽留倘該縣善政實多本部堂豈無見聞何勞該紳陳請應不准行聞大令實因境内有殺死一家八命之事卽前本報所登血案骇聞遂被上憲登諸白簡不知平日有何功德而諸紳眷眷若斯也 
[罔利良難]  
　　廣州訪事友人云近日商人陳華泰等覬觎官鑄銅圓頗堪獲利思爲一網打盡之計特於本月某日具禀督轅請攺歸商辦將贏餘撥充學堂經費兩廣督憲陶芷芳制軍批示曰鼓鑄紫銅龍錢有關圜法歸商承辦安能日漸暢行官局亦無難推廣多造更無待該商越爼代謀所請碍難准行另禀將七公祠改設學堂其經費卽擬出諸鼓鑄龍錢盈餘項下現在鼓鑄龍錢旣不能改歸商辦亦無從籌此鉅欵報効應倂無庸置議 
[越試三志]  
　　紹興訪事友人云本月某日浙江提督學政李玉坡大宗師考試紹興府學及山隂會稽蕭山各學生員府學四書文題點爾何如一節山隂夫顓臾一節會稽且爾言過矣一節蕭山位卑而言高一節通塲五經文題未詳詩題賦得故鄉無此好湖山得鄉字五言六韻 
[淫婦熬刑]  
　　蘇州訪事人云松江府屬南匯縣謀弑本夫之淫婦吳周氏解省後屢經蘇州府會同發審各員輪流研鞫供詞信口翻異迭用重刑終不承認迄今已訊至一百餘堂依然狡展支離難成信讞本月二十二日午後府尊田太守偕襄讞委員吳司馬升坐發審局大堂覆訊氏供稱小婦人並不姓吳且死者係表兄並非夫主是日表兄欲將小婦人强姦小婦人用力推開不料竟仆地而斃司馬惡其狡賴喝上天平架良久仍執定前詞復加梃棍亦無實供司馬恐元和縣獄内或有人教唆串供因飭改收吳縣女監候再研訊 
[日月食算草]  
　　昨有葉君名靑者由武昌經心書院郵示算草所云本年日月交食共計四次第一次爲月食時在三月十六壬午望食分甚淺只見月過闇虛未入地影故不見月體有虧京師月入闇虛平時子初十一點五十二分月出闇虛平時寅正四點四十一分第二次爲日食時在四月丙申朔此次日食中國揚子江以南印度南境奥洲西境斐洲東境及印度洋等處均能見之其月影起於馬逹加斯加南經毛里西尾島入印度洋過蘇門答刺由婆羅洲至巴布亞而没在此界線内均見食旣惟食分最深在蘇門答刺之巴唐地方見食曁歴時六分三十秒鐘之久他如香港在午後一點一分時食起至二點五十三分止見食二分四十三秒第三次爲月食時在九月十六戊寅望月食二分十六秒京師月入闇虛平時戌正八點五十一分初虧平時亥正十點十一分食甚平時子初十一點一分復圓平時子初十一點五十二分月出闇虛平時丑初一點十二分武昌府月入闇虛平時戌正八點四十二分初虧平時亥正十點二分食甚平時亥正十點五十二分復圓平時子初十一點四十三分月出闇虛平時丑初一點三分上海月入闇虛平時亥初九點十一分初虧平時亥正十點三十一分食甚平時子初十一點二十一分復圓平時子正零點十二分月出闇虛平時丑初一點三十二分第四爲金環日食時在十月癸已朔此次日食在亞洲歐洲斐洲北境及印度洋等處均能見之其月影起於地中海西西里南馬里他島經蘇彝士河過挨刺伯入印度洋過錫蘭經暹羅由安南至吕宋而没在此界線内均見環食惟食分最深在印度南境之哥摩林角地方見環食歴時十分三十二秒鐘之久他如京師日食六分四十一秒初虧平時申初三點三十八分五秒下偏右二十二度食甚平時申正四點五十四分二十二秒左偏下二十六度太陽入地平時申正四點四十六分武昌府日食五分四十八秒初虧平時申初三點十七分三十八秒下偏右十五度食甚平時申正四點三十二分四十一秒左偏下十度太陽入地平時酉初五點六分上海日食六分九秒初虧平時申初三點五十四分二十七秒下偏右十五度食甚平時酉初五點四分四十一秒左偏上二度太陽入地平時酉初五點三分 
[燕市筑音]  
　　京師訪事友人云前門内棋盤街迤東東至荷蘭使館南至城下北至交民巷一帶地址業經美國佔據行將修蓋兵房重建使館日前美員發出示諭飭彼處各業戸將地丈量淸楚持契赴美署報明大約當酌償地價也○英人修築津蘆鐵路原由永定門迤西城墻缺處蜿蜒而入在天壇前設站售票近以和議已定應將天壇交還中國擬就正陽門外東月墻下改建車站與蘆漢鐵路車站遥遥相對其入城車道攺由永定門迤東垜口穴城而入沿天壇後城之東南隅北達東便門内敵樓下沿濠隄向西至正陽門外東　墻下駐車中隔崇文門甕城深恐轉折不便因將甕城東西相對處再鑿一道以便暢行至前傳由東便門外東至通州新建鐵路云云子虛烏有未足信以爲眞也○自客歲拳匪擾亂後西人賽馬之事久付闕如目下軍務敉平在京各國官商定於本月十六七兩日齊集蓮花池踵行此舉屆期聯轡而至者頗不乏人惟華人往觀者殊形寥落耳 
[鵠山晴眺]  
　　武昌訪事人云本年入春以來雨暘時若新茶色香味俱佳祗以和議尚未告成業此者大都觀望不前以致入山采辦者寥寥無幾目下個中人雖减價招徠亦苦無人過問凡操苦荈生涯者無不愁眉雙鎖也○黄陂人某甲向操成衣業曾覓食于日新街某店旋被辭歇尚欠工資七百文屢索無著本月十五日之晚復往索取店主托詞他出竟以閉門羹待之甲守候良久忿火中燒奔至廚下引刀自刎幸店中人爭先授救得免性命之憂然已皮肉俱傷血沾襟袖店主懼禍爲之覓傷科醫治幷優給養傷費甲始無言而去○搶孀逼醮例禁綦嚴無如不逞之徒利令智昏往往以身試法馬鞍山某氏婦靑年守寡矢志不移邇被夫叔某甲逼令别抱瑟琶氏不從甲怒糾約無賴强行劫取幸氏先已得信奔至江憂縣署鳴冤適縣主陳介菴大令扃門試士由帮審某委員問明情節立飭傳甲研訊以便盡法嚴懲 
[蜀岡話雨]  
　　揚州訪事人云上年府尊沈碧香太守曾會同本郡紳耆創立開鼎社俾學校中人練習殿試大卷按月與運憲輪課分給膏奬以惠寒儒迨客歲拳匪肇禍各處戒嚴此舉遂亦暫輟兹者都門和議將定海宇重覩昇平太守遂擬重興此社日前已出示通衢大略謂本府現擇三月二十一日開課所有與考之舉貢生員屆期各帶筆硯齊集府學明倫堂聽候點名給卷仍照向章安排　桌席地書冩大卷繳後仍面試試帖詩一首另謄一帋准其繼燭本府並置備便飯點心俾盡一日之長與考者均先期至府學報名○官夏北方拳匪爲亂以致開罪友邦朝廷深抱歉懷特頒上諭嚴飭有教堂各省自督撫以次文武各官此後務當一體認眞保護倘再有匪徒藉端滋擾釀成燬堂害教 
 
 

Page 3

 
 
重案定將該督撫以下地方各官一概革職永不叙用並不准投効他省以爲將來開復地步等因由兩江總督劉峴莊制軍新任江蘇巡撫聶仲芳中丞敬謹刊刻謄黄頒發各屬揚城地方官刻已奉到遵卽敬謹裱糊張掛通衢矣○本月初七日午刻有某甲者權薄笨車載錢若干千至馬市口某錢莊團勇見之指爲私銷上前喝阻一面喚令坊保將甲看管甲力辯其非團勇不之信喚同地保將包開視果非提重且有砂壳攬和始相顧錯愕不復再言旣而甲不甘受誣定欲至興教寺團防局禀請管帶某君將團勇嚴行懲辦後經人排解再三其事始　 
[上海官塲紀事]  
　　昨日江安督糧道鄧儲憲因公到滬上海縣汪瑤庭大令聞之卽赴舟次迎迓○蘇松太兵備道袁海觀觀察由道庫撥出銀二千八百八十兩派沈春山都戎管解蘇垣投撫轅交納聞係飛划營各勇餉需也○日前江蘇巡撫聶仲芳中丞派員赴湖南珂里恭迎太夫人到蘇前日太夫人道出申江旋於昨日解纜午後三點鐘時上海縣汪大令於往舟次恭送 
[飭勘皂廠]  
　　某英商在本埠大商門外陣豐記沙船貨棧左近起造祥和肥皂廠管理江南機器製造局火藥所委員吳明府以烟囱高矗恐釀禍端禀請蘇松太兵備道袁海觀觀察照會英總領事諭令遷移旋由上海縣主汪瑤庭大令委主涶孫立幹少尹往勘果已移開四十餘丈因卽禀復到縣轉禀道轅昨日觀察復飭大令親往勘視 
[菴産充公]  
　　去年本邑美租界吳淞路左近淨土菴住持羽士許姓弟兄爭産涉訟經上海縣主汪瑤庭大令發封近由城中董事曹某禀請大令將菴改作學堂大令允之已於前日傳菴主瞿志高至縣諭令啓封矣 
[火後餘談]  
　　本月二十三日之夜南市裏鹹瓜街義泰藥材行失火殃及左右鄰房屋三十餘幢已紀前報前晚二鼓時餘燼忽復上炎幸江蘇海運局司事某甲瞥見急驅洋龍前往吸水狂噴始得烟消火滅 
[薤露聲哀]  
　　本邑洋涇浜北工部局收捐西人馬斐挈眷寓美租界密勒路第一號門牌屋内近爲病魔所崇延醫　藥效騐毫無延至前日淸晨遽爾逝世迨午後五點鐘時由家人舁往南潯路天主堂倩教士舉行追思之禮工部局辦事諸人及各捕房捕頭均至堂中弔唁以誌哀思 
[五續張季直殿撰謇變法平議]  
　　一權設文部總裁中國教化之事禮部任之若開館修書則特派總裁任用部院府寺各官分承編纂之事日本官制舊仿唐六典維新後始建文部有學務編緝局凡一切學校之事設學之區教育之規必經文部審定准諾而授課之書不得出文部檢查之外故舉國學業合轍同途今各省普立學堂則小學堂中學堂高等學堂大學堂大學院各科之書必次第編輯課本又必約準畢業年限各家之學不漏不繁中人之資可於限内畢業者宜請特派學問賅洽通知時事素有聲望之大臣爲總裁設局編纂或令致仕大臣仿書局自隨故事在外總裁自辟賓僚設局編纂其有私家編擬課程之書悉由總裁審勘奏請朝廷勅定頒行一明定學生出身南北洋近三十年以來方言館武備水師陸師學堂日益矣就學之生大抵中才及以下者耳其高秀者或悔焉學成而上不用世不見重不足比舉人進士之榮故也其貧無聊者乃往往挾其學得重貲於他族然則欲鼓舞天下之俊雄使其家人父子咸願其家有一人焉入學堂以發名成業其必自明定學生登進之路始凡歴小學校至府州縣尋常中學校畢業者宜給憑証作爲生員其中學校之師範高等分數多者作爲貢生由是而文者歴專門學校文法理學農醫科畢業者宜給憑証作爲舉人又歴大學院文法理農工醫科畢業者宜給憑證作爲進士其專科中之專科分數至多者爲學士其武者由貢生而歴士官學校畢業者宜給憑證作爲守備又歴陸軍大學校畢業者宜給憑證作爲都司其内堂外塲各學分數至多者爲遊擊蓋學生入學至早而禀賦聰强者自六七歲至成進士都司已二十餘歲統計十七八年中學生所費於修　衣食住房書籍者多寡約計每年六十圓數已逾千况專門學校在省大學在京又有舟車之費乎士之希生員舉人進士也爲其榮於邦而他日足以贍其家而魚魚而就試得者僅數千百之一而不得者屢喪其資斧至於皓首黄馘而不悛悔每人而計之其數亦豈少哉出身定則溺於彼者又將移於此風氣所扇雲合景從吾末見必待官爲普立而學堂始盛也一派親貴遊歴國初定例宗室王公不得私自出京出京踰四十里者有罪所以爲漢民計而納宗人於無故之地至仁彼宗室王公者亦旣生而富貴矣又不讀書親賢士大夫入與閹寺圉隷走卒優伶爲馳馬蹴踘媟　之戯出臨媕妸之朝貴而頤指其意向可否閣門差使盡於拜跪宜其詍詍顧盼專已自封而曰天下之言盡知之矣若夫西人則不然雖太子諸王無不入學院與學子同課業之級且無不歴兵官受提督鈐束有合於周禮師氏保氏大司樂合世子而教之之法今旣謂宜廣設官學堂教宗室八旗王公　弟矣其年三十以上者亦宜用各省年力不能入學諸生止讀各科譯本書例令稍涉獵史鑑及各國政治外交史諸書每年春秋朝廷更迭選派一二人隨帶有文學知時務之卿貳出洋遊歴考察各事俾涉道路風濤震恐之險知平時叨踰非分之可慙觀各國製造警察教育武備一切政治之精知平時汰侈自大之多妄而躬與彼諸王周旋彼通學問而我陋彼諳政事而我疎彼躬陳力於軍旅行伍之間而我惰相形而絀宜必媿奮子産曰安定國家必大焉先宗室王公八旗大臣稍知天下有學問之事天下有安枕日矣一省官府儀衞今上之諭變法也謂采彼之長補我之短又令中外大臣酌量當省當倂而首朝章變法而及朝章則治定功成以後之議也今固不暇且禮俗之事仍舊無礙日本士大夫燕居之服亦尚有寛袍博帶者竊謂惟警察官弁兵丁宜用西式短衣此外惟文武官儀衞可省本朝儀衞一仍元明之制執役之人服亦元明之服西人見官排導而過市者嘗鼻笑之以爲藍　乞兒傴僂錯亂蛆擁輿前不足美觀而徒費也今宜一切裁省其掌兵者用兵衞四人掌警察者用警隊二人若文學賦稅農商官本無所用衞必欲存典命車旗之禮以辨等威則文以車輿之帷武以樊纓之罽别之如巾車所掌夏篆夏縵墨車棧車役車龍勒鵠纓之意可通也或用旗或留一蓋以代九旗而别其名物司常所掌旂旛物旗　旐　旌畫象以象事名之例可推也寗惟沙汰虛文昭然易變法之耳目合計二十二行省文武大小各官歲支之役食省費亦不少凡兵部之事四一抽制兵衙役練警察部隊變法奚行乎猶造器也國爲之材學堂爲之工而工不能徒手而成器也刀鋸築削摶磨櫛雕則必在警察西法警察有二有行政警察有司法警察日本維新以行政兼司法隸内務省而别立總監之廳府縣有警部凡十等其職保護人民其事四曰去害曰衞生曰檢非違曰索罪犯凡地方有犯殺人放火鬬毆竊盜反獄越檻僞造貨弊謊騙博奕奸淫者見則捕之民人告發則白於官持票捕之路醉病老稚婦女及外國人維護之異言異服游戲傷敗風俗聚徒豐横議非爲者詰禁之識道路街市村落廬舍之所居民之身家品行淸理道路溝渠檢留遣物救災暴警察之略如此故警察者上通政府而下達窮壤弭教案詰戎莽稽印稅緝私鑄佐學校淸田賦莫不賴之無學堂則無體無警察則無用然行之亦有序今州縣衙門有卯名及白役多者踰千少亦數百爲民蠧久矣制兵虛額者什有五六其存者鎭將以下層層剥蝕之所得月餉不足半月飽大半以小販爲生計而戸部歲計馬步戰額兵之餉尚數百萬是二者一病國一病民驟而去之則失業者多而難於安置惟移爲警察卒則一舉而兩得法宜先於各府州縣城設警察官立警察學堂采日本警察章程爲課本調各汛營制兵及各衙門差役選其屒者入學堂學習三四月後先行於城廂内外及大市鎭徐更及於四鄉而酌其所轄戸口之多寡爲疏密制兵老弱不入選者給一年口糧有卯之役不入選者給一年役食俾另謀生其警察之費歸入各府州縣豫計用本地稅支辦是法也蓋合司市司　司稽匡人撢入野廬修閭諸職而一之西法之合於古而爲變法政要此其一此議仍未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　程杏春前因侵用湖北紡紗　棉花價銀被控到縣縣主汪瑶庭大令供訊之下押候措繳兹者程禀求交保大令爰於前晚提案研訊程供所欠欵項現已浼人前日料理求准交保出外旋由其友周蔭堂投案聲稱小的願爲程具保大令准之著具呈保　存查○北新涇鎭時有無賴之徒　　　　　雲情雨態描繪给偪眞敗俗傷風莫此爲甚事爲巡防　委員某君訪知以地保陳孝春得規庇縱拘送至縣請懲汪大令升　研訊陳供小的現充二十九保六圖地保前日圖内陸某陳某二人在家演唱花鼓戲一日小的聞知後正欲前往驅逐已被巡局老　拘　案下大令查閱來函稱有洋槍兇器遂謂陳曰演唱花鼓戲何用洋槍陳　爲不知大令飭交差看管候再查辦○　根全　控沈兩　行兇前晚經汪大令研訊錢供小的娶沈阿華之妹爲妻已　五　邇者　母命小的遷往同居小的因房屋不敷與　母　　在屋旁添建一間阿華多方梗阻岳母怒其違忤控諸楊家渡巡局局員老　將阿華嚴加懲責因之遷怒小的屢次尋仇今特扭案請究沈供錢根全並不知照小的擅行建屋且將已葬之長嫂及胞弟棺木二具　然移至他處冋之理論反唆令母親誣控巡局甫經釋出又至案下朦控求爲鑒察大令喝責二百板不准再在沈地造屋並　兩造各具安分切結存案然後從寛釋去 
[上海巡局紀事]  
　　前晚本邑南市公義馬頭左近　　南貨唐被賊竊去錢六十千文洋銀三十一元及衣服雜物次晨店主孫某　　失單　報二十三七鋪巡防局局員盛兩村二尹傳　捕甲勇役履勘屬實隨命汛捕陸升留心偵緝務獲贓賊筵干比追○前日南甫潮惠會館閽人王某被賊竊去綢棉　一　　件十六鋪巡防中局禀請派捕緝查局員黄衡堂二尹允之○近日保甲總巡朱森庭明府訪知已革差頭某甲仍在南市十六鋪一帶招摇撞騙因於昨日傳諭地甲嚴拿訊辦○前晚保甲總巡朱森庭明府巡經木　陳市安橋見路燈甚不光明立傳燈夫某甲嚴醫再三喝責二百板 
[英界晚堂瑣案]  
　　妓女李小寳控　鴇王必虎叩土陳氏串同傭婦朱陸氏金王氏霸阻從良任情凌　前晚讞員張柄樞司馬　提王鴇及朱金二傭研訊小寳訴稱小婦人年二十　　蘇州府屬某縣本姓王自幼由寄母李氏撫養至十五歲被李氏押與王鴇家賣　取去洋銀二百五十元迄今已閱五年久欲擇人而事無奈王鴇及朱金二傭多方霸阻竟敢閉置帳房中痛加　　叩求超豁土鴇供稱小寳欠小婦人洋銀八百餘元串同狎　　　叩乞究追小寳稱小婦人雖有欠欵然五年申所得纒頭數已不貲大可　過朱金二傭不認霸阻司馬謂小寳有专從員未便再任飄　阻溷著暫交官媒收管候發棲流女所擇配王鴇等本應嚴辦姑從　典　具呈安分切結然後釋出借票當堂　謂○地　周維新卽周文邦控王賢棋掯贖出單前晚司馬研訊之下周供去年八月小的將田單二紙浼王介紹向陳品梅抵借銀一千四百兩被陳扣去利銀一百六十八兩及中金舊用僅收得實銀一千零九十六兩近　期滿由小的備價向贖詎料王竟收多方指　叩乞究追王供周抵借銀兩時言明利中息金歸伊付給後忽悔賴小的不堪賠累叩求明鑒司馬諭令將王交人保出赶緊理明禀覆核奪 
[英美租界公堂瑣案]  
　　包探竇如海解紹興人王營生劉案禀稱此人向爲洋布掮客日前向義記洋行騙去洋布七匹兹經小的查獲解請訊道王供小的不敢行騙此項洋布暫時借抵不久卽可贖還今願措繳當本洋銀十六元七角求恩寛宥讞員張柄樞司馬商之白繙譯諭令押繳當本洋銀然後交人保釋○包探竇如海解陸和尚到案禀稱此人竊得　開明家布被二條經小的拘獲解請訊懲司馬判責三百板逐出租界○包探胡瑞龍解張阿生到案禀稱此人竊得朱松生家金戒指一枚經小的拘獲解請訊徽司馬判賢二百板○包探張寳成解許阿大到案禀稱此人竊得楊曹氏家洋銀十元經小的緝獲人贓解請訊辦司馬判責手心一百下贓給還失主○包探倪順泉解楊阿六到案禀稱此人至某碼頭上竊取洋人惠所置食物四瓶經小的　獲送請究追司馬判責一到板○包探金立生解周阿寳吳杏寳到案禀稱伊等二人串竊顧三寳家衣物經小的拘獲解請訊追司馬判各責二百板遞解回籍 
[法租界公堂瑣案]  
　　洋商伊麽田投英美租界公廨控稱華人錢啓豐積欠貨欵洋銀二千二百元延言不還求　追給讞員張柄樞司馬准之旋訊知原告係法人因於昨日飭差將一千人移解到廨請讞員杜枝園大令與費繙譯會判錢啓豐供此欵係兄長所欠去年還過三成現在兄長避匿不見求恩寛限大令著押候下期傳同原告覆訊核奪○法商永興洋行主人投本管領事署控華人王明懷欠銀二千兩延宕不還領事照會大令出票拘提土避匿不見因將伊妻王章氏拘案大令訊究之下王章氏供丈夫久已出門迄今杳無消息小婦人家内尚有嬰孩哺乳求准交保回家大令與費繙譯再四會商諭令須覓妥人人銀並保速將伊大王明懷交案○本月某日本邑西南鄉日暉港某船上　流匪曹和尚等六人攫去各物約值洋銀數十元事後船主開單投報捕房捕頭也令飭探　得徐長生唐阿茂王小狗曹和尚四流匪尚育同黨徐士林徐榮千在逃未獲昨日解案請訊徐長生等同供是日晚膳後由徐士林約同前往劫掠得贓唐阿茂供小的由土林分給小銀錢五角王小狗供小的分得花洋布九尺質得洋銀六角當劫掠時小的與徐長生蔣和尚在岸上望風曹供小的在龍華爲薙　匠此事並未與聞大令飭將四人分别禁押候補提在逃諸人到案研訊核奪○包探禀稱流匪李阿有孫德興等在四明公所左近及東西新橋一帶荒僻之處劫掠行人肆無忌憚昨經小的拘獲李阿有孫　興二人起出各贓解案尚有同黨陳長發李洪章及不知姓之阿根阿田等人在逃未獲李孫俯首無詞大令判各枷號一月笞責五百板補提逸犯到案究辦○包探禀稱　竊土竇元甫經釋出前日又在小東門外圖竊是以拘案請辦大令著押候嚴懲○包探禀稱偷兒王道元迭次行竊工部局物料是以拘案請辦大令判責四百板○包探禀稱擔糞夫尤周大私將烟泡點心携入捕房經某四人拘獲解案請辦大令判責三百板○傳　中兪炳生同訴稱小的等在工部局執役前晚至菜市街某茶肆訪友茶博士桂雲卿阻不使入向之理論被毆受傷幷失去洋銀四元因卽告知捕頭送案請辦大令著押候補提茶肆主到案再核○張福生訴稱小的被某刷染店主陳麗生毆傷雙目叩請究辯大令判罰陳洋銀五元另給張養傷費五元○包探禀稱曹炳耀前因混用銅質僞洋銀經小的拘案奉諭押候查明再核兹查得李實係某肥皂作工人大令判罰洋銀三元 
[美租界捕房紀事]  
　　著名流氓阿如不知其姓萼在四華德路新菜市左近横行不法訛許良民受其害者僂指難終昨日捕頭令包探劉光震恊同四十三號西包探帶領夥役前往拘入捕房押候解送公堂禀請讞員張柄樞司馬究辦○前晚東洋車夫兪桂　王阿二拉車至四考脫路見某西人醉態模糊在路隅　臥陡起不良之心將身畔所藏各物攫之而逸西人大聲呼救包探李佩芝聞聲而至將兪王拘入捕房捕頭令押候解送公堂禀請訊辦○昨日午後有甲乙二印度兵不知在何處沽飲爛醉如泥闖入百老　　陸桂春所開銅作内任情滋擾擊毁窗上玻璃陸忿甚喝令作夥兠拿二印兵見勢不佳一溜烟遁去倉卒之際遺下頭上所纏紅布一條陸卽持至捕房據情聲訴捕頭令將布暫存俟禀請統帶官查明核奪 
 
 

Page 10

 
 
[維揚官報]  
　　三月十六日蘇州總捕同知錢司馬錫麟公幹遇　○十七日汜　勢分　宜分轉兆熊交缷通分司禀謝飭回本任歐陽鹾尹煥銷監城北閘差華鹺尹　　由淮北公幹回秦分司宜分轉　辭　任○十八日總馬毛分轉辭赴　屬公幹　　尹　　甘餉差奉　尹榮本由南京回銷解餉差○十九日范鹺尉爾麟銷淸江餉差 
[上海六馬路仁濟善堂籌振公所施子英經收順直陜西振捐二月十八至卅日七十八次清單]  
　　十八日池州府學趙少卿郡博經募龍洋廿五元小洋一百九十六月○十九日慈谿　祥　洋二百元欲寡過齋洋五十四元杜子嘉洋二十元泰州閘澤　十元求母平安人求子平安从各六元長沙丁白芙堂四元求孩女平安人二元黄源潭知　書屋各一元○二十日金邑樂　生洋卅五元義泰祥號經募洋廿元社子嘉洋十二元五角席松官席　官求病愈洋十元金冶臣安拙主人心奢力微子范榮元四口各五元同泰莊三元張永　　紀方各一元○卄一日胥臺不欲留名氏規銀五十　洋四十元十角天水明德堂主人洋六十元　　祥求父往返途次平安自病速痊洋十元無力子彭　各二元甯國府全　盛十戸小洋廿角○廿二日陳桂森求合家平安洋廿元孫武金求子媳婦病愈一元○廿三日　心室主人求南北水陸平安洋卅二元焚疏病愈人洋八元求慈貌康健入五元　虛氏求産婦平安鄭同成鄭奎　三戸各一元　記子　氏各五角○廿四日德記洋五十元董氏洋十四元承德堂華鶴　屋洋十元　門　氏天笠進香　移助熊名氏各洋五元常熟泰記坊三元馬駿安一元○廿五日　　　　氏捐票折價移來洋十四元四角又詠霓性誠子洋十二元汝南氏壽筵移助王記各洋十元海安許劉何徐　　洋八元凌潤記洋五元姚肇基洋四元銅洋一元　　　　主人凉鶴書屋三戸各洋四元林宅二元銅洋十元八角力不足齋吳心記各洋三元補先　　舉人求寳　母　　人　疾痊人廣陵子賓樹堂懋德堂六戸各洋二元　　堂揹　　生各小洋廿角錢炳榮錢汝英錢松林三戸各一元隱名氏六角逸名氏　洋四元廿六角　延昌銅洋四元廿角○廿六日陸務本堂洋一元○廿七日自在居士洋　十元朱大生龍洋十一元英洋四元○廿八日山西無名氏規元卅二兩四錢九分○廿九日香山徐楊氏洋八元　居軒主人求小兒　風平安洋五元香山隱名氏二元○　日　大當來補過氏筵陵氏紫陽氏隴西氏四戸各一元姬子氏兩濟氏樂安氏覆善馬安定氏榮陽氏六月　五角○二月份共收元二百八十六兩一　六分半又洋一千八百九十五元扯七三三半申元一千三百八十九兩九錢八分二釐日本洋二元龍洋八十八元七二四申元六十五兩一錢六分小洋六百十七角半申元四十一兩八錢六分六厘六錢五百文作四錢一分七釐以上共收元一千七百八十三兩五錢九分又收銅洋六十七元六角連前共收元十一萬五千一百八十六兩七錢四分除　各　　　外　存元四千五百七十三兩三錢一分七厘銅洋一百廿五元七角又存水品　章二方　烟壺五隻珊瓓頂珠一　湘　屏四幅九成宫舊帖一部歴代統系歌四百部　學篇一千部幼科醫書除本月售出入振一部實存一百九十四部 
 
 
 

Page 11

 
 
[奏疏彚錄]  
　　吏部尚書臣宗室敬信等跪奏爲遵旨議奏事内閣抄出調任陜甘總督前陜西巡撫魏光　奏稱隴西縣知縣江昌燕准調西甯縣知縣邇缺查有新海防儘先卽用知縣黄國琦年强學優才具穩練仰懇天恩准以該員黄國琦補授隴西縣知縣實於地方有裨等因光緒二十六年七月初五日奉硃批吏部議奏欽此欽遵抄出到部查定例各省知縣陞調所遺　　部選缺出以一缺題補各項候補並進士卽用人員以一缺題補各項委用人員以一缺題補各項試用人員試用班内按大挑議叙捐納三項輪用一班之後用截取進士一人拔貢一人孝廉方正一人又鄭工新例内開道府以至未入流無論何項到班仍以五缺一週計算先用鄭工遇缺先二人海防先一人無人鄭工遇缺先抵補第四缺海防卽海防先分班輪用第一輪用海防卽第二輪用海防先海防先無人仍用海防卽海防卽無人用舊例遇缺先如無人用舊例遇缺再無人過班卽接用各項輪用班次之人以五缺爲一週又各項應歸部選各缺經該督撫將員缺先生扣留於題咨補用時其請補班次合例而所補之員或另有不合例事故應行扣補其員缺仍令該督撫另行揀員請補至各省駁令應行　換請補之選缺除往返程限按該省照限减半計算外於駁令更換文尾將一切限期扣明行知各該督撫於接到部文後卽令揀合例人員依限　補例應具題者專摺具奏以免稽延如逾限尚無更補到部卽將員缺歸部銓選令該省虛積過班各等語今隴西縣知縣江昌燕調補西寗縣知縣遺缺係應歸月選之缺先經扣留外補是月分只此一缺毋庸掣籖查該省陞調遺缺知縣一項上次用至第二議叙無人接用捐納正班止　此一缺查鄭工新海防遇缺先舊海防先海防卽舊例遇缺先遇缺各例分缺間捐輸先鄭工分缺先均無人新海防分缺先不合例舊海防分缺先舊例分缺先前捐輪各項截取進士先均無人應用截取進士正班之人兹據該督請以新海防進士卽用先知縣黄國琦補授欽奉硃批　臣部議奏臣等杏黄國琦廣西進士由甘肅卽用知縣光緒十七年五月到省　新海防例捐本班儘先補用今請補授隴西縣知縣查　　　調遺缺知縣上次係議叙無人接用第二捐納廿卽積捐纳正班之缺今此一缺按班應用其次截取進士正班之人今該督以捐納抵積　銀之班仍接用卽用先人員黄國琦請補係屬誤會例意應毋庸議其隴西縣知縣員缺應令該督迅卽按限揀員更補查甘肅省係屬次遠省分照限减半二十八日補缺定限七十日應以此次行文之日起查照定限揀員更補仍專摺具奏以免稽延臣部仍按照限减半計算該省具奏到部日期如各限均滿尚未更補到部卽將員缺歸部銓選令稍遲合倂過班謹將臣等遵旨議奏緣由繕摺具陳伏乞皇太后皇上聖鑒再此摺前因軍務倥傯未及覆　今和議已定是以具奏該省虛積聲明謹奏奉硃批依議欽此 
瑞洵片再科布多地屬邊陣人才罕到而整頓公事籌備邊防亦復均需指臂奴才瑞　正月陛辭曾蒙訓示可以調員到任以來體察情形誠如聖諭必須有人差委惟現值軍務未竣内地道梗調員誠恐未必能來且苟非其人眞能作事相知有　奴才亦不敢　舉　查奴才由京起身時曾約直隸昌黎縣附生崔象侯同來任所帮理文案要件前已隨抵科布多奴才詳加察看復量派差使以　考騐前者札哈　振撫事宜卽委該附生任辦竟能一塵不染使朝廷實惠及于窘蒙委緣該附生甫離學舍未沾官塲習氣故也查該附生讀書本　　行篤實加以歴練可資任使奴才前已將其咨明吏部留營差委現在叅贊衙門文案處當差並委　防處辦事該附生尚無宫階不可不必具　　事關留營仍應據實陳明伏乞聖鑒懇恩俯准謹奏奉硃批知道了欽此 
于蔭霖片再查已撤署南陽鎭總兵記名提督效勇巴圖魯尹嘉賓職司專閫遇有地方搶助滋　等事宜如何彈壓撫綏以資鎭攝自上年夏間拳教啓釁該鎭荆于關地方教士出避被所屬于總劉鴻　將寄存箱籠物件搬運隱　　鎭自應嚴切勒追以免遺失乃竟有庇護縱容情事南陽縣新店地方教民等被劫案内查獲知情寄贓之社首李十二卽縣丞李承瀛該鎭與有師生之誼在押候訊復公然餽送食物該　縣知縣袁福齡疏縱該犯　逃實由　鎭徇庇所致實屬任意妄爲罔知大體相應請旨將該　鎭尹嘉賓卽行革職仍飭留於失事地方恊緝比追如贓物不全卽勒令如數分賠以期速結除千總劉鴻恩縣丞李承瀛另行分别咨革外　否有當伏乞聖鑒訓示施行謹奏奉硃批尹嘉賓著卽行革職餘依議欽此 
于蔭霖片再查鎭平縣調署上　縣知縣徐壽兹前經禀請以光緒二十五年民欠　錢照舊徵收作爲製造軍火之用經前撫臣批飭照　在案嗣據該縣禀稱共造成大小槍砲三百三十餘桿幷火藥三千斤共支銷工料錢一千八百六十千零各槍均加工錘練水磨光亮舊存槍砲或添鐵重造或練去鐵銹亦與新造無異逐一試騐均尚合式言之鑿鑿臣以製造軍火實爲當務之急惟是否可用難以立揣當卽遴委　　搶砲　武拚前往會同騐試去後兹據該委弁覆稱查騐該縣新造背槍擡槍小槍各件僅粗成鐵銅尚未憑機亦均不合式售存槍砲亦未洗銹　均不適用　敢裝子演放並據該縣主稿會委稱舊存各槍膛内皆未匀凈光滑新槍尤甚各等情臣接閱之下勝爲詫異查該縣新舊槍砲前已稱演放合式卽或稍有未適尚可相機指示以期精利何料前後矛盾大相逕庭至於此極夫以軍械　件敢於任意揑飾貽誤何可　言　中官　風氣粉飾鋪張毫無實際幸售其欺卽自爲得計相率效尤浸成習尚該令向羣推爲能　而所爲乃若此此風不挽吏治斷難振奮相應請旨將鎭平縣調署上蔡縣徐　兹卽行革職并由臣批飭該縣除火藥一項准支銷錢四百二十千外其修造槍砲共用錢一千四百四十千零卽勒令該縣照數賠繳以憑另造　領以爲大言無實粉飾欺罔者戒是否有當謹附片具陳伏乞聖鑒訓示再所遺鎭平縣一缺豫省現有應補人員應請扣留外補合倂聲明謹奏奉硃批徐壽兹著卽行革職餘依議該部知道欽此 
于蔭霖片再豫省開辦煤釐前經奏明爲備撥償洋欵之用奉部覆准按照貨釐章　　年造報一次所有光緒二十五年　底以前收支　目業已具報在案兹據釐稅局司道詳稱除上屇收發撥解償額外剩存銀六十一兩四分一釐六毫五絲三忽新收自光緒二十六年正月起至六月底止各州分局共徵銀一萬一百九十四兩七錢七分一釐六毫連舊管共銀一萬二百五十六兩一錢七分三釐二毫五絲三忽開除光緒二十六年二月期償欵撥解江海關道銀一萬兩又商號兌費銀一百三十兩實存銀一百二十六兩一錢七分三釐二毫五絲三忽存備下屆湊撥等情造册呈請核報前來臣復核無異除清册咨部外理合附片陳明伏乞聖鑒謹奏奉硃批戸部知道欽此 
奴才世續文廉跪奏爲奏聞講旨事竊查管理紫禁城内值年事務奴才世續已屇一年期滿例應奏請更換謹將奴才等並總管内務府大臣繼祿銜名敬　淸單伏候欽派一員值年謹恭摺具陳伏乞皇太后皇上聖鑒謹奏奉旨奉硃筆圈出世續欽此 
奴才奕劻跪奏爲奏聞請旨事查每屇淸明致祭各陵向由宗人府擬　銜名分派致祭今本年二月十七日淸明奴才奕劻將王公等擬派恭詣昭西陵慕陵定陵普祥峪定　陵建陵莊順皇貴妃園寢恭請欽派近支王貝勒等三人敬謹行　　　具淸單四分恭呈御覽俟命下之日倂請　飭奴才奕劻以便傳令該王貝勒等屇期敬謹致祭爲此謹奏請旨奉硃筆圈出多羅貝勒載潤載瀛　偉欽此 
 
 

Page 12

 
 
   
 
