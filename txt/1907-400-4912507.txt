# 1907 - 400 - 4912507

 

Page 1

 
 
   
 
 

Page 2

 
 
雲傳宫門抄十月十五日召見車機倫貝子 
[論説論商法起草特開大會事（進）]  
本月十四五兩日。爲議編商法草案事。特開大會於上海愚園。本埠及内地各省。以至海外長崎新嘉坡南洋大吡叻嗱哈埠等。請商會之代表。無不遄蒞　見我中國近年民智之進步。團體之發逹。法律思想之漸次普及。於振興商務實行憲政前途希望甚大。此事本由預備立憲公會發起而上海商務總會及商學公會極力贊成。由記者觀之有三善焉。 
我中國人民。商業能力之優勝久爲西歐人士所歎服稱。爲天然的商業國民。然而海通以來商戰失敗其因一不而無商法之保護亦爲一種最重要之關繫蓋目古商業之推廣足以促商法之發逹而商法之發逹。又足以助商業之隆盛互相爲因亦互相爲果近時東西各國莫不制定商法法黄或單行法即如俄羅斯素稱專制然其帝國法典關於商事者。尙且有二千八百八十三條之多其詳密如此我。中國向不知有所謂法律大清。律例成於三百年前主爲刑法之規定。而户婚田十等類關於民法者極少至商法則全無規定間有如巿廛法牙行法度量衡法等。亦止爲國家對於商人之禁令非商人對於商人之平衡。民間錢債交涉。向視爲細故官置不理商民涉訟官無可援之律其判。决例案。多出於任意此在。閉關時代猶足阻抑内國之貿易况五洲大通。合全世界爲一大巿塲與東西黄白人種競爭商戰。之勝貸而顧全無規則紀律。何以制勝。近年政府有鑒於此曾頒大清商律一百四十條然止定商人通例與公司律。而不及其他且全體亦多缺點。其第一百三十一條明云。此係初定之本。於保護商人推廣商務各事宜未能詳盡仍當隨時酌增然則及早亟圖修正亦固其所至破産法則尤多不恊商情曾無實行之効。非重加改正不可夫人國之於商事定法如此詳密而我。國不。然宜乎奸商害馬攙僞。短斤搶售跌價冒牌影射圖賴倒騙等弊無所不至。數十年來如茶如絲如棉花如肥料等旣莫不坐此滯銷而新創各種實業公司及製造工廠。亦往往以管理之章程不善監督之規則不嚴無以重信用而集鉅資。不能。與彼之大托拉斯相競今以振興商務議修商法其善一也（未完） 
專電 
[電一（杭州）]  
嵊縣匪黨倡亂勢甚披猖已由浙撫電致吕提台紹興府會同速勦 
[電二（北京）]  
政務處議准吏部歸併内閣現辦移交候補各班三十六萬餘員 
[電三（北京）]  
馮浙撫電致軍機言在江寕與午帥籌議路事 
[電四（北京）]  
學部提議各小學堂管理員應兼任教習 
[公電（漢口）]  
申報館鑒蘇浙路股克昌興與相伯先生以申漢鎮淮揚五處信義銀行保入股諸公本利尹克昌叩 
[路欵要聞]  
 
 
 

Page 3

 
 
[江蘇旅杭同鄉開會紀事]  
　　十二日下午江蘇旅浙同鄉在城　山趙公祠關拒欵會到者計共一百人以官界爲最多數先由發起人報告本會宗旨次選舉臨時會長公舉巡警總辦王省三觀察主任並舉潘若十觀察爲經濟部長屠敬山大令爲幹事部長次請同鄉親自簽名認股約兩小時得四千六百十七股合洋四十六萬一千七百元復經臨時會長報告大數謂本日所認不足五千股未免太少好在今日諸同鄉未到尙多以後儘可續認再次支提學司派代表史君來會簽認兩整股亦經會長報告大衆其餘選舉幹事聯合本省同鄉團體以及解决種種問題須第二次集會决議云 
[浙江留東學生開會餘記]  
　　自借欵事發浙江留日學生迭次開會略見前報現聞陽曆十一月三日在錦輝館開會時所舉代表有一汪姓在内（或云汪伯唐之姪）力辭不任衆人當塲嚴詰理由汪答云（一）家庭有一秘密事不足爲外人道（二）學校行將試驗未願曠課時有激烈派數十人相向而起咸欲飽以老拳謂路亡即浙亡求學所以救國國旣不國焉用學爲汪知不敵急遁始免 
又浙江留學生張某現因浙路危急痛不欲生前日章就絶命書一通决意投海幸爲某君所知再三勸阻始止惟聞日來寢饋俱廢嘔血殊甚恐將繼鄔湯之後云 
[新浙撫馮由江寗致浙路電]  
　　蘇杭甬鐵路公司湯蟄翁劉澄翁諸老均鑒騤現到寗晨晤午帥維持路事辦法迅卽赴滬與執事諸君晤商一切以期妥恊汝騤元 
按馬撫在安慶發電云蘇杭甬公司公在南京又云蘇杭甬公司馮撫非已抺煞蘇浙兩公司商辦之諭旨而默認九月十四日之廷寄乎如何晤商請觀其後 
[杭州商會預備第二次開會]  
　　杭州商務總會於初十日開特别大會時各大商家以會期怱促大半祗派代表並未與同行商定的欵故已認者祗得三分之一經樊總理宣告准十九日續會認齊茲悉已故定十六日下午開第二次大會業已刋發傳單通告各業並聞綢布絲茶鹽木各大商均已籌定巨欵届期蒞會宣布必有可觀云 
[嵊縣旅杭同鄉開會認股]  
　　十二日嵊縣旅杭學界在皮巿巷開同鄉會到者一百三十餘人大半皆担囊負篋求學來杭故演説時熱心血涙激昻萬分當塲簽認一百零七整股一百餘另股合洋一萬一千七百元聲明在合府五百萬之外並擬舉武備卒業生督練公所調查員途冠臣君爲代表入國民拒欵會與議云 
[嘉興同鄉開會認股]  
　　十二日嘉興同鄉開會認股到者六十餘人當塲認定一百二十整股一百三十餘另股並公舉沈新三陸千城二君代表入國民拒欵會提議各項事由 
[餘杭商界認股報告]  
　　浙江餘杭商會代表吴頌聲君報告拒欵總會餘邑各商先認另股一百股餘俟續招再行奉聞 
[湖州同鄉追悼湯烈士]  
　　湖州同鄉於十二日借白衣寺開湯烈士　悼會到者一百六十餘人開會後會員來賓先後演説並報告會塲次序（一）奏軍樂開會（二）宣布本會宗旨（三）宣布湯君殉路始末（四）湖州同鄉行禮（五）來賓行禮（六）奏軍樂並謝會衆（七）演説（八）拍照記念（九）奏軍樂閉會方行禮之時有一鄉農特至湯君靈前行禮大哭而去亦可見烈士感人之深矣 
[蘇路公司接各處認股函電] 　　 
　　（約翰大學生體學生函） 
全體學生勉認蘇浙股共五百五十股第一期銀收齊擬存信成銀行俟大局平定當即繳上（泗水高等小學校函）本校於十三日開勸股會來賓認七十四股本校認一百二十一股又從德女校認四十四股（旅汴同鄉股東電）外部强借英欵决不承認現已集股俟成數再告 
（湖州致用公學電）敝校同學除在本郡急集路股會認六千元外頃復在校内集一千二百股（本埠吴渭川大房函）今吾一門議將日用减積認四百股乞登人册以表同情（本埠郁文杰函）杰先認定二百股乞即入册俟得來函能逾二百股之外再行奉聞（南橋保路會函）初十日假育嬰堂開會計認欵有三百股之多刻由經湛等再認勸二百股以作杯水之助（崇明高等官小學堂函）敝校教員學生認三百五十股先行報告（吴江同川公學函）日聞師長愛國保種之訓不敢目放其國民之責任合集得一百股以爲杯水輿薪之助 
[長崎衆商呈農工商部電]  
　　農工商部堂憲鑒江浙路前蒙奏准商辦今外部逼借洋欵大部不爭寓日衆商殊失所望乞力主拒絶以全大信 
[又呈外務部電]  
　　外務部憲鑒路欵借江浙亡旅日衆商萬口一致抵死不認大部力主背旨殃民是何居心 
[南匯縣總公所會議情形]  
　　初十日南邑各紳在總公所開 
 
 

Page 4

 
 
第一次會到者二三自人當由顧旬侯秦亮臣徐耐冰葉漢人諸君先後演説語極痛切當場奚湄蓀盛勵甫王雨舟各認一千一百股顧可均胡夢周秦亮臣張雛聲傳佐衡各認一千股顧旬侯徐耐冰胡賞奇顧薰南曹旭樓盛晴蓀各認五百股謝酉山認三百股顧知先黄月波黄永清顧仲熙莊硯化各認二百股陳燮經謝儀笙潘時若葉漢人黄桂松保粹學堂各認一百股黄蓮崎孫秀淇傳錦帆唐錦江各認五十股共成一萬四千六百股頗皆踴躍從事云 
[新埭鎮開會認股]  
　　新埭鎮於初六日午後借本鎮城　廟開會到者二百餘人先由高君逹卿演説並自認四十股以爲之倡故認股者異常踴躍當塲共集二百另五股現定於十九日再發傳單開第二次大會討論辦法云 
[本埠業開會認股]  
　　上海書業同人以拒欵方法舍籌足路股别無良策爰于十五日午後在書業公所開會當場認股三千有餘甚爲踴躍 
[吴興女校開會公啓]  
　　江浙路事紳商學界夺走呼號舍籌股外别無方法吾輩女子亦國民一分子各盡義務正在今日某等不揣綿薄脫簪飾之資節衣食之費悉數充作路股惟念力小任重用敢呼籲同志謹擇於十月十七日下午二句鐘在敝校開女界保路集股會凡我女界熱心路事者務祈准時惠臨籌商辦法不勝翹盼之至 
[蘇州女界保路曾傳單]  
　　本會於上次開會時有熱心女士數人脫簪珥求售欲以其價附路股者茲定於本月十八日下午一點鐘開第二次會並商議買賣金銀珠寳辦法凡欲購賆飾物及擬購路股而欲售去飾物者均祈駕臨會塲仍在嚴衙前六十三號振華女校 
[松江府屬路股會傳單]  
　　十月十九日午後一時開會敬請準時駕臨上海英租界廣西路寳安里本會恊商辦法所有提議事件（一）議本會章程及推舉幹事（一）議每邑察核本地方情形酌設本會通信處（一）議每邑應設代招股處若干所（一）議各代招股處收到銀應如何彚存妥實行號按期分繳公司並函告本會（一）議各地方有無公欵或閒欵堪以提購路股以作該地方公産者 
[西北城地方會傳單]  
　　（前畧）不獨江浙人之身家性命在此一爭即全國之存亡亦無不在此一爭本會定於十月十九日下午二句鐘在廣福寺開拒欵大會地方紳商學界務祈早臨 
[商辦蘇路公司續招新股章程]  
　　第一章申明舊章 
第一節本公司遵照呈部核定章程第十二節展長招股期限所有舊股統照原章辦理第二節每股交銀五元官利常年七厘不計閏以本公可收到股銀之次日起息 
第三節經招滿千股者給紅股五十股 
　　第二章增訂新章 
　　第四節新股分五期交每期交銀一元自光緒三十三年十月起至三十四年九月底止爲第一期自三十四年十月初起至三十五年九月底止爲第二期自三十五年十月初起至三十六年九月底止爲第四期自三十七年十月初起至三十八年九月底止爲第上期自三十七年十月初起至三十八年九月底止爲第五期以公司收到股銀之次日起息其股未交足而逾期不交者查照原章第二十二節辦理 
　　第五節除本章第四節分期交銀外每年能准期交一元者以三十三年底爲第一期截止之期交至四期後其第五期之一元無須續交將四期之息扣至三十八年底卽作爲五元交足其不能准期及不於光緒三十三年交第一期者不在此例 
　　第六節在新股交銀第一期内躉交者每股仍交四元五角作爲五元交足此照原章第十節辦理 
　　第七節凡舊股願將三十三年應交第四期股銀二元移作新股第一期股銀者得將三十三年應交之二元以一元展至三十四年與新股第二期同交以一元展至三十五年與新股第三期同交其願以三十三年應交之二元將一元移作新股第一期股銀者舊股應交之二元年内得但交一元將一元展至三十四年與新股第二期同交如非改作新股則仍照舊章於三十三年内交清 
　　第八節新股分交者仍先給本公司收據俟股銀交足後換取股票息單 
　　第九節除本章增訂各節外一切統照原章辦理 
緊要新聞 
[趙御史奏叅資政院總裁（北京）]  
　　御史趙炳麟日前上一封奏畧謂資政院立上下議院之基礎爲中外臣民觀瞻所繫亟應認真次第舉辦乃該院總裁奉命以來遇事推諉毫無振作孫家鼐尤復頑固性成殊難勝任可否另簡大員並飭溥倫從速興辦云云袁尙書閲之極力贊成慶邸張相則大不謂然遂請旨留中（影） 
[王御醫請脈後之議論北京]  
　　黔撫龐鴻書遵旨奏保名醫王宗濂已於前日到京初四日由太醫院帶領入内請脈據王君云聖躬並無大病惟氣體甚弱係由本元不足非旦夕所能奏效云（響） 
[張燕謀有開復之望北京]  
　　張燕謀京卿運開復以袁尙書大爲反對久未如願現聞尙書已經應允擬囑楊蓮帥於萬壽期内奏乞恩施醇邸亦已允爲説項惟慶邸則言總要另想一措詞之法若但求加恩即幸而邀允仍恐有招物議故楊摺尙未拜發云（響） 
[傳旨進内講經之原因北京]  
　　日前有旨令孫中堂等進内講述經史係張中堂所奏請時袁尙書亦云五洲大勢時有變更不可不畧知一二應將西史一併摘要講譯等語當時諭令樞臣擬旨本有 
 
 

Page 5

 
 
張中堂在内張即面辭謂逐日跪安已覺不支且經史一道荒疎已極應請另簡遂將中堂剔去云（影） 
[李使請欵修造使署北京]  
　　駐英李星使以使署年久失修殊不足以壯觀瞻特電請外部籌撥四五萬金以便興工構造免貽外邦譏誚云（學） 
[商法特會第二日記事]  
　　十五日午後二點四十分上海商務總會商學公會預備立憲會仍假愚園開第二日商法特會所有會塲情形分類録左 
　　一公推議長李雲書君先推顔駿人君爲臨時議長顔以來賓資格力辭各代表仍公推李雲書君爲臨時議長 
　　一會議規則（甲）每一問題每位得討論一次如有再欲發表意見應俟全體討論畢後請會長詢問各會代表經多數允可方可再議如果發表之人經全體辨駁後原發表人可隨便答覆緣田不在上例衆賛成（乙）在會諸公討論商總請和平討論幸勿爭論阻礙衆亦贊成　　一宣布商法草案提綱（甲）公訂商法草案以便將來聯名禀部立案永遠遵守諸公以爲可否周金箴君言草案應俟通過各埠商尊再行禀部衆賛成（乙）公司法（丙）契約法（丁）破産法（戊）商行法 
（已）票劵法（庚）海商法（辛）總則議公司法之時有某代表謂必先有保險法而後有公司法先有印花稅法而後有契約法先有登記法而後有破産法張右企君言保險法不在公司法範圍之内盂庸生君言保險法規定保險營業者自不在公司法範圍之内印花稅法與登記法亦是一種單行法孟君又釋商法民法之異同畧謂商法從歷史上相沿習慣成爲一種特别法各國商法條文多有通用民法之處中國現無民法只得暫於商法内攙入幾條以補其闕議長因某商會代表之意見言立法須令華商與洋商同等之利益又言須定華商與洋商交易法等情請公共研究經馬湘伯沈仲禮兩君反復辯論言有商法自然平等非編輯時所能加入衆鼓掌 
　　一聯合會應否開年會（甲）年年在上海開會乙輪年擇地開會衆議俟明年在上海開會時再議又衆議推李雲書周金箴兩會長委託起草員擬定章程 
　　一通信方法衆議以交通極難路途最遠者之吉林爲率一月爲限 
　　一各埠擔任編輯經費發起是議者爲嘉興代表張石企以編訂商法費由三會擔任不如各埠恊助經費多聘編輯幾員使之速成後由議長决議數目不論多寡各聽其便 
　　一仲裁裁判所李蘭舟言兩造來會請求公斷者即以商會爲仲裁人亦無不可 
　　一各會擬舉商法草案評議員一人衆議各會舉定後通告編輯所議至此時已五點三刻李議長言各屬意見書不及提議由本會編輯所答覆分送各埠遂散會 
　　再中間沈仲禮君演説編訂商法爲華洋商人平等之基馬湘伯君演説十四省商人討論爲中國之立憲之基云云以限於篇幅不詳載 
[附組織華商聯合會意見書]  
吾國商人病渙散久矣甲與乙不相謀此業與彼業不相浹此埠與彼埠不相聞情勢日益睽能力日益弱受壓於官吏受制於外人循是不改莾莽塵球無復我華商立足地矣比年以來開明之士稍稍悟其非翻然講合羣之理海内外各埠以次設立商會今年十月因上海商會之發起召集各埠商會討論商法如期與會者四十餘埠嗚呼此吾國數千年來未有之盛舉也雖然商法者商業一部分之事也今試問與會諸公舍商法外吾商人所應注意所應研究者殆别無一事之可言乎又試問諸公自今日大會以往將遂仍前渙散從此不相聞問已乎抑年一涖會僕僕道途僅商法一事而已足乎諸公遠來之目的上海商界發起是會之本意當不如是也商與商集合而成商會其在今日明效大驗諸公旣知之稔矣若會與會聯合而成大會效力之大必有十百於今日商會者以積極言則權利之話成實業之發逹力厚而事易舉以消極言則分力之侵佚官吏之壓制合謀而勢不孤凡此皆與會諸公所日夜往來於心目中而思得一當者也區區之愚以爲宜乘今日組織一華商聯合會爲海内外各埠商會總機關爲我全體華商謀極大幸福庶毋負諸公遠來之盛意 
[附各處商會代表姓名録]  
江寗商務總會陳仲復宋雨棠江杏村汪瀚臣長崎華商總會蘇道生海門商務分會張頌賢周浦鎮商務分會張雪洲奉化分會孫軒焦浙培平湖新倉分會何企棠寗波總會樓心如皖北正陽關商務總會方守六歙縣分會巴念農崑山菉溪商務所蔣廷璋楊樹蘭趙培增寳應商務分會鮑執之朱彩茲汕頭商會李雪巖清江浦商務分會劉少浦毗叨商務總會函托李雲書代表松江商務分會林錫田建平商會方承鑅瀏河商務分會朱誦六六合商會王乃藩王志瀛董懋官營口商務總會朱子謙諸曁商務改良公會朱庽清朱嘉琳厦門商務總會屬殿樞鎮江華商聯軍總會劉少浦溧陽商務分會胡齊佳狄信之福州總會陳筱波王子仁宿遷商務分會李耀光蕪湖總會潘伯和盧秀峯胡宏度淮安商會囗囗囗平望分會凌卓雲凌志沅翁季虎南翔商務分會李頌安常昭分會樓心如代表吉林商務總會王佩珍王善徵鎮江商會吴澤民張家口商務局賈子芸山會商務分會陳秉衡陳慎齋奉賢莊行商務分會徐鳴臯金山洙涇鎮商務分會黄芳墅天津商務總會李凶賓新加坂中華商務總會林夢琴林竹齋崑新商務分會方惟一石浦商務分會陳俊才 
丹陽商務分會董蔭軒硤石鎮商務分會吴肅廬莘莊商務分會錢亦莊杭州商務總曾金月笙江西商務總會陳潤甫江西撫州商會戴席珍嘉與商務總會張右企　　廣州商務總會金灌青沈道生河南商會田瑞卿石門商會李桐春汪然青徐心齋孝豐商會袁仲符慈谿商會馮掌明宜荆商會徐倩仲任彦博盛澤商會鄭式如鄭鴻如張趾祥烟台商會王瑞芝王少玻湖州商會朱蓮甫邱韵仙湖南商會邱鼎臣劉錦春尙有代表未到者十七處分列於下蘇州衢州蘭溪通州泰興餘姚羅店泗涇瑞安梅里豐利廬州金壇崇明川沙錫金通崇海 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[桂撫張奏勘富賀煤礦撥欵開辦摺]  
奏爲勘實廣西富賀煤礦撥欵開辦以資提倡恭摺仰祈聖鑒事竊查廣西富賀兩縣交界西灣一帶煤礦前經派分省補用道周平珍集股專辦並經前撫臣林紹年奏明在案嗣以資本短少純用土法獲利不厚據該員禀請辭退經臣批准並聘前在巴黎國立礦學堂畢業生張金生前往探勘旋據禀稱北自香爐山小狗母嶺大嶺起南至鷄公洲泗塘止長約七里許東自觀音巖老虎冲天堂嶺起西至寳珠山龍過水止寛約三里許塲面寛闊探得煤層五處苗脈頗爲暢旺煤格斜下六七十度係屬立槽寛狹不一自二三尺至六七尺不等可以開採依目下所勘情形布置兩年後每日出煤三百噸確有把握約計開辦經費及活動成本實需五十萬金之譜自西灣以下沿途煤脈隐現綿亘數百里如賀縣以上三十餘里之鷓鴣頭以下十里之浮山寺地方河岸一帶顯露煤苗場面尤大俟西灣辦有成效即可漸次推廣等情前來臣查廣西地瘠民貧善後要政首在爲民興利而利之最豐者莫如開礦廣東及港澳等處近來輪船鐵路與各項製造廠日益增多無不需煤銷路愈廣煤價愈昻前閲農工商部官報調查近年香港進口洋煤約百萬噸該計時價已千萬兩誠爲一大漏巵挽回利權尤爲急務旣據勘明西灣煤礦苗極豐旺自應委派專員先就該處開辦藉立基礎查有補用知府胡銘槃胸有經緯守潔才優現充礦　調查局提調考求精邃深資得力堪以派令總辦其事工程一切仍責成張金生一手經理至所需資本查廣西上年溢額實官捐欵前經奏請以一百萬兩撥充廣西鐵路鑛務墾牧專欵經部議覆奏准在案擬卽就此欵動撥五十萬發由胡銘槃具領核實支用除飭令擬訂章程候咨部查照外所有勘實廣西富賀煤礦撥欵開辦以資提倡各緣由便合繕摺具陳伏乞皇太后皇上聖鑒訓示謹奏 
輿論一斑 
[寄陳亮伯郎中請力爭浦信路線書]  
敬啟者蘇杭甬借欵一事人心憤激震動東南執事身居外部諒已盡悉勿庸多贅惟浦信路約目下皖路公司及旅滬寗郡同鄉均有先行謀商抵制之議豈好事哉亦不過關懷桑梓稍盡國民之義務耳聞執事從前於浦信路約亦有微詞何以此時反不乘機以籌對付之策豈因與賣路之汪伯唐向稱莫逆不便置一辭乎接此信後務望速定方針力謀抵制是所至盼正泐函間欣悉執事蒙恩以道府記名簡放甚慰甚慰然僕尤有進者則願執事以殉路之鄔湯之仁勇爲不可企及而勿以此通國皆是車載斗量之道府爲榮焉惟照不宣金陵吴豪拜手 
[公舉代表意見書]  
公司代表與國民代表乞未定議但公司與國民豈有兩選而兩舉者亦惟一而已矣夫國民烏能盡識當代之英俊不過耳食之與意識之曰某也賢某也否而已今宜先由兩公司與各公會紳董接洽自相選定堪膺代表之資格者蘇浙合選十餘人兩公司又必先與此十餘人接洽承其允諾肯充代表者然後開會令國民及紳商學界投票選舉以票數多者中選若兩省合得六七人爲王中堂之副斯亦可矣愚者一得之見當否所不計也南巿田眉生具 
分類新聞政界 
[部咨保送出使人才南京]  
　　江督近准外務部咨開近來外交重要使事繁難必當慎簡人才用備皇華之選所有歷年保薦使才各員須由本部詳加攷驗以期真知灼見用當其才方足以昭慎重茲查有候選道温秉忠前經貴大臣奏保有案應仍由原保大臣轉飭該員即行到部 
 
 

Page 11

 
 
行走詳察其才識閱歷以備朝廷器使等因午帥當卽咨覆謂温道現經札委護送男女學生赴美一俟事畢回國卽飭赴部云（育） 
[江督擬派大員督理警察鎮江]  
　　江縣端午帥因鎮地警察腐敗已極道府兼管其事有名無實難期整頓因决意具摺奏請准提稅項作正開支以便遴委諳練道員駐鎮督理云（子） 
[陸總憲復職消息北京]  
　　自管廷鶚因戒烟病故政府諸公頗覺後悔擬稍弛禁令前日慈宫詢及禁烟一事慶邸面奏可否加恩寛其旣往嚴禁將來管廷鶚着實可用因戒烟身故實爲可惜陸寳忠膽識均優如三月期滿奏報戒除擬求恩仍准當差慈諭届時召見察其情形再行定奪次日卽蒙皇太后頒賞燕窩一匣並命内臣傳諭安心調養云云據此則聖眷極隆三個月後陸寳忠定可復職云（響） 
[組織法政講習所鎮江]  
　　鎮郡陶駿保觀察因鎮江地處衝要匪黨繁多亟應講求地方自治爰禀准江督籌撥欵項在鎮開辦法政講習所聞校舍已擇定萬壽宫隙地卽須建造（子） 
[裁撤法政講習所蘇州]  
　　蘇州法政講習所肄業諸生已於初九日考試畢業現由藩司朱竹石方伯於十三日飭令裁撤矣（必） 
[揚府清理積案揚州]  
　　揚州府嵩太守連日督率委員將前任移交上控京控批府親提案件二十餘起一併提集挨次訊問以期早日完結其難結各案須開摺帶省面呈上台請示遵行云（午） 
[警察傳習所改爲學堂長沙]  
　　湘省警察傳習所係由聶紳其昌等所倡辦禀經前湘撫龐中丞批准立案現因開辦已兩學期禀請臬司莊廉訪循例畢業昨經廉訪委員試驗並擬詳請撫轅嗣後接辦應改爲警察學堂咨部立案以昭鄭重（敏） 
[批准補考法律學員奉天]  
　　奉天提法司初二日考試咨送北京法律學堂學員尙未揭曉茲又有湖　候補知縣何鳳藻候選州同黄書升候選縣丞劉琛廖淵等諸人禀請補考咨送茲蒙提法司批飭初六日十鐘各帶筆硯至署聽候考驗惟内有報名之縣丞虚銜劉書元不得與考云（若） 
[鹽商報効公借案近聞揚州]  
　　淮南運商應繳初限報効銀二十五萬兩已由運庫籌墊解寗將來仍歸岸局在鹽價内連同息利按引扣還茲各商畏其利大禀請淮南局轉詳運司准予在揚呈繳業已由局擬呈收照式樣詳送運司核奪頒發以便給商收執請獎又聞公借八十萬初限應繳銀二十萬兩現已限滿各商仍有四萬餘兩未繳業經淮南局諭令官錢局及各錢莊分認墊繳以濟要需（止） 
交涉 
[北滿洲採林之交涉北京]  
　　黑撫程中丞吉撫朱中丞日前與俄國東清鐵道總理玖連秋蘇箕氏交涉東清鐵道沿路之採林談判修訂契約業經蓋印聞内容與前交涉局總辦某觀察所訂無異大抵侵害中國利權現由吉黑兩省紳商聯名電請外務部將此項契約不准照行云（天） 
軍界 
[電飭填送軍政各册南京]  
　　江督端午帥電致蘇皖贛三撫及清江太平松江三提台略云木届軍政例限十月内奏咨尊處應送各册務希赶速填考咨送以憑彚辦（或） 
[測繪圖山象山焦山形勢鎮江]  
　　南京測繪學堂頭班學生均届畢業亟須位置江督端午帥因派十人到鎮將有砲台之象山圖山焦山概行測繪另爲三股一地形股一三角股一製圖股各任厥職聞每名酌給薪費銀二十四兩云（小） 
[禀請撥勇駐防寕波]  
　　奉化縣蓴湖等處向有防兵駐紥六月間由吕軍門撤回現届冬令賊盜未免竊發昨該處舗户朱恒泰等因乂聯名具禀縣令呈請轉逹吕軍門撥派練勇二哨分段駐防保衛商旅（躬） 
[荆州將軍因病出缺湖北]  
　　荆州將軍松桂前患咯血於七月間請假調治嗣又於上月杪奏請開缺茲悉松留守已於初四日辰刻病故其印務暫由左翼都統護理云（今） 
[請飭汛兵帮同稽查安慶]  
　　安慶水師恊王馮年禀擬派隷省附近之老鹽河汎左哨千總李訓新鹽河汛左哨把總朱湘波花園汛左哨把總舒月樵楊家　下汛中哨千總許廣壽等舢板四號各帶飛划就近在省河駐紥帮同東西兩局委員稽查並嚴飭該弁兵等勤慎將事兼守汛防一遇水師操時再調回營操練俟　操竣仍飭帮查似此於操練巡防均有裨益當經馮夢帥批准飭遵矣（盛） 
[教練官准留効力安慶]  
　　皖省一標教練官胡維棟業經派充蒐討科提調現該員目請留督練公所効力當經撫憲批准所有教練一差卽札委經理科提調桂丹墀接允並飭令將該標教練事宜切實講求認真訓練俾成勁旅以副委任云（周） 
[川省練兵之組織四川]  
　　四川護督趙季帥奏陳川省練兵現在編練情形共步隊六營過山包隊兩營工程隊一營軍樂隊所有從前川軍第三十三恊第六十五標均改爲陸軍奉旨交陸軍部查照矣（如） 
學務 
[阻學毆紳之大衝突湖南]  
　　湘省常　縣紳士蔡華伯等議辦白沙初等小學堂所籌學欵爲王　掯住不發旋經紳董向之理論大起衝伍紳鴻猷竟被毆傷昨蔡等已赴省禀奉提學司批飭該縣認真查辦具覆矣（亦） 
[農業學堂仍分省界長沙]  
　　湘省農業學堂前由監學朱大令禀請續招新班原議不分省界無論何省籍貫均可投學惟學膳等費略有區别茲聞由吴學便批駁謂旣爲湘南農業學堂自應以湘人爲主體凡外省寄籍之附學生仍須按照舊章不出十名以外昨已遵章徧貼招學廣告矣（亦） 
[酌抽箔捐資助學費安慶]  
　　皖撫馮中丞近以各學堂經費支絀又無的欵可籌惟查有箔捐一項尙可酌抽若干以資挹注業已札飭徹 
 
 

Page 12

 
 
[州府速行舉辦矣（政）]  
[批准派送紳員學習目治南京]  
　　學生涂景瑜等禀請派送員紳赴日本學習自治　現正籌辦地方自治局並先設自治研究所由各州縣選送士紳入所研究爲實行之預備將來即於該所中遴選多人送往日本研習自治俾卒業回國以盡地方義務該生等禀稱舉辦要政必須諮訪端止之人甚爲有見仰候務飭各州縣慎選端正士練來所研究再選送東京留學可也（宫） 
實業 
[飭查承築大阱坪水灘僑商廣東]  
　　出缺署惠潮嘉道沈傳義前曾以委員勸集南洋僑商承領大井坪水灘願繳灘價銀二十萬員應否准行禀請示遵等情具禀督憲旋奉批謂圈築大井坪全灘先經周前部堂委員勘估丄本過鉅官辦爲難旣據章倅蘧年吴令廷楨勸令南洋僑商認繳灘價銀二十萬員歸商集股興築以後永作民業其道路橋梁隄岸歸官管理請派原委員章倅監該道復擬令添繳開辦水巡經費銀二百元俾資保護並經查明該僑商等承領前項海灘並無洋股在内似足以杜覬觎而利商民於公家亦不無裨益惟旣歸商辦則地界必須劃清方免轕轇究竟僑商是何姓名籍隷何處應否准其繳價承領及委員勘丈立界之處仰廣東農工商局會同善後布政司備移該道查覆再由司局核明後詳飭遵云現司局已分别多會遵照辦理矣（黄） 
[查禁悉渣茶葉廣東]  
　　粤省釐務總局將查獲翻渣茶葉一案移知農工商局略謂案據雷坎魚雷船管帶王福貴禀報在順德容奇口地方查獲鄭福等駁船裝載翻渣茶葉二十餘包禀解到局一案當查此項茶葉並未經過厘廠不得謂之走私核與局章不符業將解到鄭福等五名交保省釋並將茶葉發還各在案惟查此項翻渣茶葉昨經由局當衆試驗貨甚低劣且攙和雜質甚多若仍任令販售或竟攙入出口華茶作僞圖利不特有碍衛生抑且於華茶名譽大有關係似應認真查禁以維商務（若） 
[宿遷商會成立徐州]  
　　宿遷商會於本月初六日開正式會總理張培森司馬以及會董會員均於午前齊集會所先由邑侯愛際廷明府名譽議長許久香觀察相繼演説立會宗旨及商會與商務之關繫繼由會董宣讀頌詞總理答詞既畢散會欵讌來賓頗極一時之盛云（川） 
[盛宫保擬改鐵廠爲公司漢口]  
　　督辦商約大臣盛杏生宫保宣懷擬將漢陽鐵廠大冶鐵礦萍鄉煤礦合成一極大公司招股二千萬元現已議有端倪不日即行出奏（若） 
[燭皂公司禀准立案寗波]  
　　甬郡職商姚芳亭近擬紏集股本在甬江北創設光明燭皂有限公司業已禀奉甬道張子遇觀察批准札飭鄞縣出示保護並照會商務總會立案矣（躬） 
雜記 
[嚴防販賣猪仔出口章程廣東]  
　　粤督張安帥接准福建布政司及洋務總局議定稽查華人出洋章程十六條照録於下一稽查出洋以杜絶誘拐爲宗旨二稽查出洋應以通商口岸爲歸宿三福州厦門三都均爲通商口岸應各設一局名曰保衞局四保衛局爲華洋同知總理遇有事務便與稅司商辦局中佐雜一員坐辦局務遇有赴輪稽查由委員會同稅務司查驗五局中不必别給鈐記所用憑單及往來公文盖用華洋同知關防内地印單盖本籍地方州縣印信六稽查出洋之人以憑單爲憑如無憑單一概截留不准放行七出洋之人無論爲商爲工均須請領印單憑單方准前往以免弊混而便稽查八凡願出洋之人須先赴本籍地方州縣呈明地方官查無誘拐始准給發印單持單赴海口保衞局換給憑單方准登輪九出洋之人赴本籍地方州縣呈請印單須取具父母切結如無父母取其族房家長切結並切實保結聲明薦引出洋之人十保結尤關緊要如出洋後經本人寫信通知係被誘騙販賣猪仔應責令該保人出資贖回十一凡赴衙門局所請領印單憑單每張繳單費銀五角以作辦公經費十二局所責在稽查出口所給憑單全憑地方州縣印單給發如有來歷不明責成地方官稽查十三地方州縣遇有呈請出洋印單須切實查明有無誘拐取具切結並有切實店鋪保家方准給發不准濫給十四華民出洋承工應照約議定保全章程報候外務部核准覆到方可應募如有呈請出洋作工印軍者應由地方官查明奉有部准案據方准給發不得濫給十五民人請領印單憑單照章繳費書役家丁不得額外需索分文十六輪船出口由委員會同稅司認真稽查到外埠後由領事官查驗憑單如無憑單一體扣留截回（子） 
按防者自防販者自販可奈何 
[上控縣令縱匪殃氏浙江]  
　　東陽旅省學生黄學龍等六十人具禀上台略謂比月以來生等得之家報謂搶案層見迭出禍尤於八月十七烏龜背庄被台匪搶劫李阿大等三十七家曁八月廿六日南馬鎮被台匪搶劫焚燒民居吴象乾等五十三家爲最烈雖蒙迭飭嚴拿實由潘令過於仁慈誤以縱惡爲愛民所有搶劫之案除舊年不計外入歲以來不下三十餘起至後殿庄王鶴松賄通台匪搶劫一案屢蒙嚴札究辦而潘令竟置不理坐此匪胆愈大肆行無忌等情經省吏已批飭金府轉飭會同營訊防軍選派幹練兵役不分疆界合力兜拿（黄） 
[州縣記過罰銀記數湖北]  
　　湖北各廳州縣因月報訶訟不符致被記過之案現經臬憲按照新章分别大過三十兩小過二十兩開列全年總表應共罰銀八千八百八十兩聞罰銀最多者公安縣張大令清壹千一百兩最少者靳水縣徐大令培光僅祗十兩云（爲） 
[捉賭同斃松江]  
　　松郡無賴費蓮生托名查賭至葉榭左近袁家莊地方偵悉賭徒徐錫根正與人小賭遂往扭住一面呼地保到場時初五傍晚費自稱縣役聲言欲扭徐至葉榭解回松城　程葉處小橋天已昏黑兩人爭持之間同墮於水至十一日徐之屍身在南泖涇浮起由其婦認明拴住十二日費屍在將近出口處浮起經董事函招其父往認十三日徐婦來松喊控縣尊張大令卽於當夜冒雨往驗（外） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[旡生生所著悲劇第一種血涙痕傳奇第九齣之續]  
（脫布衫）好男兒義薄雲霄爭肯向獨夫前屈膝低腰一任你濫刑章千般百套俺只要姓名兒後人知道 
（小梁州）（生指末介）你只顧生殺威權一已操全不問公論難逃爲甚麽綱繩志士恣貪饕凶謀狡只怕你此位兒不堅牢　 
（末大怒介）你如此强横在皇上家法堂尙且如此可見你平時不忠不孝胆大妄爲是不必説了刑仗班（付小生應介）有（末） 
將這厮重責一千下看他招也不招（付小生應介）（拖生倒地） 
介（生笑介）（付小生喊介）（生從容伏地介） 
（么萹）俺好比鳳鸞落了圈和套性命兒久等鴻毛鐵腸氷作操一任你鞭箠多少早拚個七尺掩蓬蒿 
（你小生作舉竹板打生介）（生伏地不動介）（付小生）此人好倔强 
（快活三）（生）你便是惡生生儘着敲俺只是鐵錚錚志不摇恨不揭奸皮來把鼓兒包又只怕臭皮囊撾不出漁陽調 
（末大怒拍案介）這厮如此可惡左右替我把我夾起來（衆喊介（付小生作拖生上楞介）（生作死介）（付小生報死介） 
生作醒介）（生）天呵 
（朝天子）俺解開了青錦　除去了方巾帽領受你杖萬般刑百套俺只爲不忍看民賊千羣奴才雙料因此想挽頺波廻落照（則那你 
這厮呵）全不顧人兒號咷天兒痛悼只想大家睡個長春覺限獍梟在朝痛鸞皇在郊祗一片熱心兒千秋少 
（末）你這逆賊我也不暇與你多説了禁子來（雜應介）（末）把這厮釘上雙鐐收入死囚牢裏不許懈怠一點（雜）不敢（末先下付小生扶生下 
國外新聞 
[美國維持銀巿之辦法]  
　　十四日倫敦電云美國將發行之巴拿瑪運河新債劵定息常年二厘十年後由政府隨便贖回國庫證劵則定息常年三釐發行時照價無折美政府甚贊成此舉又鈕約電云美總統已允發行巴拿瑪運河公債劵五十兆國庫證劵一百兆與銀行鈔票之發行同時並舉自發賣運河公債劵後經濟界即大受其益傳聞摩根君茲正購買此等債劵云 
[英相照常任事]  
　　十四日倫敦電云英國首相彭納孟於此次内閣集議時主席各官皆賀其病愈云 
[德皇行蹤]  
　　十四日倫敦電云德皇已赴罷内毛乎斯附近之海愛克利夫地方大約須在彼處盤桓兩禮拜之久德兵業已啟程赴荷事畢即須回國 
[英兵部大臣之演説]  
　　十四日倫敦電云英國兵部大臣海爾丹在倫敦某處宴會時演説謂凡各郡之代理陸軍中尉以後須以曾盡軍役十年之人充當無論其爲常備軍義勇隊或地方軍隊皆爲合格 
[日本新造兵艦進水]  
　　十四日東说電云日本遞信艦堯杜（譯音）今日下午已在神户進水又有裝甲巡洋艦一艘擬於星期日在吴軍港兵工廠地方進水 
[日本勵航業之補助金]  
　　東京函云日本來年豫算案内所列政府補助航業公司之數如下行駛歐洲各輪船年給補助金二百六十七萬三千八百九十五圓行駛舊金山埠者與補助金一百零一萬二千八百三十圓行駛華盛頓西得爾埠者則與補助金六十五萬四千零三十圓行駛澳洲者則與四十七萬三千零九十二圓共計航業補助金實有五百零二萬二千零五十七圓譯字林報 
[德王感荷英王]  
　　十四日栢林電云德皇及后因此次蒞英承英王王后及其人民異常優待故一再稱道甚爲歡忭云 
[德外相歸國]  
　　十四日栢林電云德國外務大臣旭恩氏已由英歸德惟駐英德使梅推尼伯爵則隨同德王在海爱克利夫地方 
[定期審訊俄將]  
　　十四日栢林電云前日俄交戰時旅順口總司令官曾以司徒塞守禦不力控告在案茲定於西十二月十二號再行研審以究其實 
[斐洲法督已有去志]  
　　法文報專電云斐洲西部法屬總督魯梅爲欲就印度支那銀行管理之職故頗有目行辭退之意以上譯文匯報本埠新聞 
[新任浙撫來滬消息]  
　　本埠官場得南京來電謂新任浙江巡撫馮星帥准於十七日到滬云（車） 
[學使來滬]  
　　江蘇提學司毛實君學使慶蕃昨日因公來申（車） 
[南匯縣上滬道禀（請撥師船防護海船）]  
敬禀者知縣前因縣境一團匯角鐵板沙時有海船擱險失事業將擬設浮標誌險情形通禀請示奉瑞升道憲照會稅務司飭據測量洋員勘明 
 
 

Page 19

 
 
宜設一有鈴鐵浮椿潮動可以自響使經過行船知所趨避　蒙照式定製札縣知照在案嗣知縣因公復至匯角海岸詳加考查訪詢董耆並稱歷來海船失事非盡不諳航路者誤駛所致尙有爲風濤所擊而遇險者緣鐵板沙適當海面轉灣之處有大小洋山峙於其東每遇大風則水與山激迥擊力大行船猝遇不能自主轉帆則桅折抛錨則鍊斷翻没在俄頃之間至飄擱沙頭猶其幸事當膠擱危險之際船中人志在逃生號哭求救而海中之捕魚舢板及亡命之徒逐以救護爲名紛往搬搶船貨立盡該處離城八十里事出投保報縣往返須一晝夜派差保護事已無及董保住處相離亦遠力又單薄防護實有不足欲衞商船而革惡習惟有請派師船駐防庶克有濟知縣復加訪察證以邑誌所載海濱此項惡習歷經懲治不能革除實苦於水陸形勢懸絶今浮椿旣奉准設可無虞誤駛擱淺而爲風濤所擊遇險者仍不能即時策應保護似非請派師船專駐彈壓不可查該處海洋係蘇松鎮管轄擬請提憲札飭蘇松鎮派撥師船一艘於最近該沙灘之小勒脚港或廟港等口酌度駐防遇有海船擱險隨時策應援救保護似此兼籌並顧旣設鐵浮椿以誌險又得師船以鎮懾庶幾航路安靖永無險失除禀各憲外謹具禀上呈（琴） 
[德領聲明辦理商船控案並不違約]  
　　德總領事照復滬道畧謂商船匡楚卿控亨寳洋行塘沽輪船撞沉貨船一案貴道以爲德公堂違約實係誤會查匡楚卿旣在德公堂控告顯係願歸德公堂審訊判斷并願遵照德公堂章程辦理與他國人在德公堂控告德人相同無異前者瑞升道并未函請派委觀審如果貴署來函擬派委員在旁觀審德公堂自必應允但本總領事諒貴道定知在上海各國領事公堂日日有華人控告洋人之案惟審訊時並無華官觀審亦不照會華官知悉且此案原告延有德英兩國律師所有德公堂判詞已照録送交德律師處若原告律師尙未將該判斷交與原告則原告可隨時向該律師索取俾得轉呈貴道查閲至於德公堂審訊案件時究竟人人皆可往觀也令行照請查照云云（企） 
[學董禀請撥欵]  
　　學務總董姚文棟姚文枬顧言項文瑞諸君前晚偕至道署謁見王觀察面禀學務經費支絀情形請將大生紗廠餘欵酌提若干以資接濟觀察允准俟禀請江督核示云（軌） 
[預備立憲公會開會日期]  
　　預備立憲公會定於十九日在愚園開年例大會昨已將入場劵分送紳商學界矣（川） 
[實業學堂開聯合運動會]  
　　徐家匯郵傳部高等實業學堂定於本月十七日聯合約翰書院中西書院蘇州東呈大學堂舉行秋季大運動會届時往觀者當必不少也（川） 
[商會定期開追悼會]  
　　滬北商務總局各董定於十八日爲已故創辦商務總局之嚴小舫觀察開追悼會昨日函致各署請滬道以下各官届期蒞會云（泳） 
[盜犯翻供]  
　　浦東三林塘黄少華家被盜案内之謝阿德昨奉滬道訊勘該犯刁狡翻供王觀察命發回原縣訊實再行過勘（泳） 
[拐犯解寗]  
　　德商海利洋行前控李仲逹計騙貨物由公共公廨判押在案茲江寗縣移文公廨謂李仲逹另犯他案請卽解寗訊辦等语讞員寳大令當卽照會德副領事師謀君允許遂于昨日派差至捕房將李提出押解赴寗候訊結再行解滬追究云（戎） 
[委驗病斃押犯]  
　　自新所押犯丁恒昌前晚在所患病身死上海縣李大令當即禀請道台札委海防秦司馬於昨午蒞驗委係病死並無别故即飭善堂棺殮發壇標記（軌） 
[縣令驗屍]  
　　小竊羅聚蘭病斃請驗已詳昨報昨日上海縣李大令帶同刑仵書吏蒞塲相騐委係因病身故當飭屍兄收殮（衣） 
[欠租封房]  
　　西華得路美利鹽公司積欠某公司房租洋四百餘元潛行逃遁由該房方控由公廨飭差恊探於昨日前往發封（西） 
[上海宫事]  
　　採辦洋硝委員徐寳青昨日到道呈遞浙江粮餉收支總局公文一件寳山縣主簿洪恩波太湖水師巡防隊副將陳嘉興先後到道禀見公共公廨帮審王斯沅續請病假三天（車） 
訟案 
[上海縣案]  
　　浦東總巡函解互控拐匿之男婦二人到縣經李大令審訊陸王氏供稱本月初四被鄰婦大郎誘出同張福春借宿法租界小客棧張與大郎合舗少頃婦人熟　亦被張姦汚大郎迄今未歸其夫姚二郎控追張反誣指婦人拐匿致被送案張供詞含糊判張責二百板管押王氐交媒看管候再復審○劉徐氏氐控高橋鎮城隍廟廟董黄予香聽揚和尙刁唆誣子翠郎偷竊廟内方卓私刑吊打當經大令驗明提訊判楊押究黄交差罰洋三十元給劉翠郎養傷劉卽交伊母領去○仇金水控顧道林租地造房欠租十餘年逾期不遷亦奉提訊判顧交差限一月拆房遷徙所欠地租姑免追繳○陳小炳扭控趙金大合做鐵路石子生意資本三百七十元已經收回利息無著趙供被陳吞没存銀五百兩大令判着算明帳目再訊（車） 
[總工程局紀事]  
　　僧人寛如控大王廟住持春榮吞没經責並騙小普陀僧人永清洋一千元一案前日復訊永清供稱所騙之洋現經佛教公會調停惟請追繳被吞莊嚴質之春榮一味狡賴並請送縣公斷孫明府判戒責五十下押候澈究○經昌機噐店歇夥魏炳榮近被荐人張阿成卽志椿時向索詐扭控到局判押查核○殷阿春與高與傑持日行走被南區巡士查見拘解到局判殷押二天高交伊父梅春領回管束（夏） 
[巡警局紀事]  
　　總局閘北居民王阿金失竊疑爲金阿二所爲串同租界探夥越界拘拿爲巡士所見以王故違定章拘押候辦金由探夥帶去○楊戴氐氏控蔣張氏誘拐寡媳判交保出外交人○周小娘李阿秀在途扭打押候訊究○同生泰拘送竊賊陸阿福判笞責二百板押候查明有無别案再究○薙髮匠王福林潛入警務科房内行竊爲差弁撞見拘押提訊判責手心一百下交保開釋 
城内第一路竊賊張昌榮昨由正巡官先行判責鎖示然後再行吊賊不料看役疎忽張竟逃逸巡官當將看役提案重責一百板示儆（衣） 
[公共公廨晚堂案]  
　　張陸氐控寡媳張趙氏與張斆安私識捲逃前晚由寳讞員提訊趙氏供以後改過不敢再犯判具結交張氏領回管束○鄔武謨等控張仙橋借洋圖賴一案鄔供被張借去洋二百元本利不還求追訊之張供求寛限判交人洋並保限二十天還洋○姜雞氐何如升等圖吞店内盈餘銀兩一案姜訊店内各貨推價讓出應交還銀一千三百四十兩向索延約求追何供求寛限有原中丁弟忠可理判丁交保何押候赶緊料理（衣 
[公共公廨早堂案]  
　　甬婦鄔蔣氐控貝同甫沈炳生串將女兒阿青押嫗一案昨由保人將貝沈交案氏供女兒嫁貝二年被沈誘出押在孫氏妓院内賣娼求究訊之阿青供年二十一歲嫁貝兩年求察貝供三十一年分在江北岸出洋三百十元從妓院内討出是實訊之沈供求恩典質之孫氐供阿青係由沈領來押洋六十元中西官以兩造所供不實判將控案註銷阿青發棲流所留養○迎春坊妓女蘇美雲吞烟自盡經上海縣蒞驗後捕房當將 
 
 

Page 20

 
 
開妓院之趙玉泉汪大觀及傭婦邱沈氏等請訊邱沈氏供實係吞烟身死仁濟醫院醫生來過三次可查王沈氏供與邱沈氏同質之趙供並不開設妓院求察判分别押候查詢醫生於禮拜五再訊○浴堂夥陳松林因王廷山失去金鑲籐鐲金表練各物控奉訊判交保理楚昨王投稱店主不愿理楚求察判陳還押候傳店主阿四到案再訊○過犯陳寳根竊取孫龍新等家綢衣各物判押西牢三年逐出○鴇母彭彩霞違章容留幼女一案昨解請究幼女阿文供九月十四到申因母病正欲起行忽被拘案是實訊之彭供以後改過求恩給領判罰洋五十元充公仍覔保具領阿文回家以後不准再到妓院各結送釋○蔣才福夥黨攫取胡王氏金押髮判押候補提人延再訊○張德生與陳裕山串竊吴閣山等家綢衣各物判各押六月 
[法租界公堂案]  
　　坤和衣店失火紏葛一案昨由中西官勘得板壁上潑有火油甚多當提店主范雲生曁同居陳世彦陸華甫亦傳案質訊供詞各執並有鄰居多人公保范雲生斷無縱火情事判還押候傳具保各人及是晚查察之巡捕到案再訊○清河縣人徐陳氏被唐某誘拐來申售在法界某花烟間賣娼現氏由夫在清河縣具控飭差來滬恊同包探將陳氏提至公堂請予帶回聶司馬准交來差帶去歸案訊辦○電燈公司洋人控已歇侍者陳夏林潛來行竊銀表判令押查在案昨又提訊供小的尙被洋人虧欠工洋向索無著求追表實未竊判交保查核○湖羊行主顧炳華有羊一百頭經過法界未領照會爲捕查見拘案顧供不知章程求宥判罰洋五元充公（舟） 
[美租界捕房事]  
　　小車夫余阿三昨在漢碧理路碼頭擅壞自來火燈由捕拘獲押候賠修○馬夫沈春林王琴舟在黄浦路違间攔路又張阿生搶奪生意由捕先後拘獲將車留下人則斥釋候再傳究○西華得路同泰永棧房失竊雜物甚多報請查緝准之（西） 
振務 
[經收雲南旱灾振欵第四次清單]  
　　棠隐居士陸程氏各五百元無名氏一百念元不留名一百五十元黄君公續二百元伯惠五十元韻苕四十元仲長韻松各三十元黄君香巖一百四十元翁君寅初泰和堂姚君乾初羅花氏多善女士席君立功王沈氏周韓記各一百元願親長壽四百元周君翔生馮心心氏王君幼繭各五十元蔡君貞文昆仲二百五十元王君惕齋三十元秦筮記王君賓墀關令仙裔各念元自勤齋廿二元鄭君棟臣汪君泰培還光子潘君赤文凌何氏汪君秦澤張夫人吴嚴氏孫君子範吴君惟泉劉君炳臣孫君幼彭各十元楊君仲毓六十元零八角劉君肫甫十八元求病愈十六元姚小玉十七元四角黄培之四元許鮑氏三元無名氏一元汪秦培乳母汪雲仙各五元徐以愻六又元四元吴訥翁七元　經氏海文氏各二元丁哲夫一元又銅洋一元六角德是同人銅洋六十元銅小洋一百另一角慎裕經募二千另三十四元保安堂代募一百十九元小洋三百三十二角銅大洋四十二元小洋一百十六角五分銅錢十千另六百另二文伴鶴山人助元二百兩德裕隆聯記各念兩隐名氏五百兩大吉廬交來蒙自順成號經募三百念　兩慎裕經募洋七百四十一元以上共收規元一千另六十四兩洪收洋六千六百七十一元四角銅錢十千另六百另二文作合規元四千九百另三兩另一分共合收規五千九百六十七兩另一分於八月念八日交天順祥第五次電膲雲南交錫清帥賑濟規元五千兩銅洋共收一百念五元三角五分俟鎔後得凈洋若干再登聲明以揚仁風[  上海籌辦雲南義振會公啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
