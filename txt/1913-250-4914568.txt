# 1913 - 250 - 4914568

 

Page 1

 
 
   
 
 

Page 2

 
 
時評 
[南京城破（無名）]  
　　據電報局通告今日午並張勳己破南京城矣所急欲問者何海鳴無恙耶柏文蔚無恙耶其外張堯卿輩無恙耶第八師之兵士大概力戰而死矣第一師之兵士大概久戰而散矣南京之公產大概因戰而搜括而盡矣南京之人民大概因戰而流亡無所矣南京人之產業大概因　而損失不貲矣南京城内之公私所有經此一戰而幾於全無矣嗚呼京城可　無員於南方之黨人矣乎有兵爲之力　有則爲之搜索有方爲之縻爛犧牲一切以求達黨人之主義然而黨人可如也長江流域足爲黨人之根據地者於今只有此南京耳今又忍舍此南京而去耶　將何藉以達其所抱之主義耶抑黨人之求達其主義併我南京之兵士財產地方之不若耶嗚呼南京破矣所謂南京之首領者其亦有戰死者否耶抑效　衰病頺老之都督舍南京而去耶嗚呼我爲南京哭矣非爲糜爛哭南京哭南京之能殉人而人之不能殉南京也 
[命令]  
　八月二十四日臨時大總統命令蒙藏畢務局呈稱西藏旅京代表江贊桑布等表率藏人贊助兵和洵屬有功民國擬請分别封奬以資鼓勵等語江贊桑布賞用黄繮 
阿旺根郭應加封諾們罕名號一喜托美托希土噶汮給予三等嘉禾章桑曲給予六等嘉禾章羅桑工爵格勒索巴阿旺曲札應均加封綽爾濟銜用昭激勸此令 
　　蒙藏事務局呈據科爾沁右翼前旗札薩克鎭國公綳蘇克巴勒珠爾呈稱去年本旗叛亂由達喇嘛巴勒吉等宣慰開導拯救難民洵屬異常出力應請量予奬敍等語巴勒吉得勒格爾札布應均給予綽爾濟銜隆丹扎布瑪勒哈扎布應均以達喇嘛記名用昭激勸此令 
[警信]  
　　本埠訪函穆警務長通告接都督省長電稱南京現己克復官軍陸續入城 
　　本埠訪稿本報付印之前蒙上海電報局監督袁君通告謂本日下午接電張勳馬隊確於今晨十時入城張勳己發電報告袁總統 
（譯文匯報） 
　　南京電據二十五日下午兩點三十分鐘南京消息昨夜九點半鐘北軍猛攻太平門夜半復猛攻朝陽門至天明发台止又據同日下午六時南京消息南軍各領袖内訌甚烈故柏文蔚己於今日率兵二千人及其黨與並第八師兵士若干出城而去聞己開往蕪湖（譯文匯報） 
　　南京電二十五夜上海接無線電報南軍己紛紛離城蓋恐破城在即今日正午滬寕鐵路公司辦事員接堯化門張勳司令部来電謂張勳之兵己於今晨入城詳情未悉至今日下午四點鐘時各領事署及各兵艦均未得有確信何海鳴及柏文蔚大　均己安然逃逸（譯文匯報） 
　　南京電北軍砲隊現在下關江岸及滬寗鐵路車站轟擊寗城昨夜（二十四日）曾由東南兩面轟擊太平門房屋着火者甚多今日仍接續轟城海圻巡洋艦亦參與其間其他諸巡洋艦均向寗城進發（譯字林報） 
　　南京電昨二十五夜復有巡洋艦兩艘駛過揚子江寗軍之地位安抵南京浦口砲隊復開砲轟擊下關東北門聞来福鎗聲甚烈獅子山並未開砲（譯字林報） 
　　南京訪稿今日上海接無電線中國巡洋艦由停泊之處魚費駛至上游發砲數響轟擊南京各砲台旋復駛回原泊之處（譯文滙報） 
　　鎭江電星期六夜寗城砲火殊無勢力星期日略形安靜兩方面似均力憊星期日夜間砲聲復起徹夜不絶皆集於太平門一方面星期一晨寗軍仍固守各城門（特約路透） 
　　鎭江電栢文蔚何海鳴均失所在星期一日正正北軍曾分攻三門夜間復開砲猛擊寗軍尚固守寗城（特約路透） 
（按以上消息顯于今晨由南京發出惟不能定其確實之時刻耳） 
　　蕪湖快信張永正在寗國分兵赴屯溪太平石埭等處勒派軍餉官軍若再遲至恐皖南一帶無寗土矣 
　　蕪湖快信海軍湯次長己抵大通該處商議會己開會歡迎 
　　蕪湖快信蕪湖對江裕溪口及西梁山一帶連日龔軍與廬軍小戰紅十字會醫院近住右傷兵四十餘人 
[專電]  
　　北京電今日參議院各黨皆有人逃席未能投票選舉議長現最有望者王正廷王家襄 
　　北京電聞李烈鈞柏文蔚並在寗馮不欲與張爭功故頗持緩進日来己决定大舉不難指日克城 
　　北京電廣東黄士龍電辭謂素患咯血此次兩軍互鬥目不交睫者五晝夜衰病難以勝任　　北京電郭人漳己行並有曹錕兵六營從之 
　　北京電四川國民黨民主黨合力攻胡袒尹擬派蔡督與張昉確查並派唐督爲滇黔聯軍總司令 
　　北京電熊希齡力主减政裁員注意財政計畫觀其意向似將從嚴愼入手不似平日發皇一路 
　　北京電政府辯明購拿黄興等係普通購買眼線辦法並非購其首級至其手下被脅官校擒斬自贖自可奬賞並非指普通人民皆可擒斬邀賞此與奬勵暗殺絶不相蒙 
[特約路透電]  
　　北京電今日參議院開會選舉議長議員到者二百七人共和黨之王家襄得一百零四票國民黨之王正廷得九十九票孫毓筠得六票因無一得法定之票數故定明日再在得票最多之二人中選舉 
　　北京電鹽稅稽核所問題仍在討論之中全問題似有妥爲解决之望其合同將較五國借欵合同規定各節更爲明瞭五國借欵合同因銀行家欲保全中國之顏面措詞間有含混之處丹恩君擬調查各省產鹽之區大約先至滿洲云 
　　北京電天津法日租界巡捕之衝突昨曾發生危象日本僑民曾開會集議此事意氣殊爲激昂不得不調日兵出而彈壓日民因法租界華捕毆擊日本官員異常忿怒此事己移京辦理聞己道歉了事 
　　北京電日本使署武隨員有吉少將（譯音）任職數年現己陞爲旅順口炮台守將由前在中國南省組陸軍學校之齋藤大佐繼之 
　　北京電政府己任某某數員調查前年光復時外人所受之損失 
　　北京電熱河都統議將熱河改爲行省内閣己在討論此事 
　　北京電李厚基己任爲吳淞江隂砲臺總司令 
　　東京電電報合同業己簽押聞日本上海之電報費將减三成新章定九月一號實行 
[譯電]  
　　北京電昨日參議院選舉議長因所到議員不足法定人數並未舉行 
　　北京電承借粤漢鐵路之四國銀行代表昨在交通部集議一俟熊希齡提辦此事大約該借欵卽可訂成 
　　成都電成都諸均安靜近六日来因龍山（譯音）開戰故與沿海各省来住之郵件因以被阻江蘇江西兩省平亂得手消息傳至此問加以川邊官軍之行動己令胡都督之地位因以大固 
要聞一 
[南京血戰記（七）]  
　　字林報載二十五日坃化門訪函云浦口及太平門大路之北軍今日終日轟擊南京城内之軍近段各處並無戰事紫金山現駐有官軍千名寗軍開砲向山猛轟南京守軍本有投降之意惟恐北軍入城刦殺故乃齊心死戰馬林醫士及葛爾教士由寧城至堯化門謁見張勳張勳切實聲明入城後决不刦殺並以示文給予二君携回寧城 
　　二十四日鎭江訪函云三日之内寗城必下此張勳自誇之言也若爲生民利益起見則望此語勿成空談惟惜他時預料該城早日必下之言均未能實踐且張勳出此言時仍以距寗城約九里許之堯化門車站爲司令部身寓火車之内張兵死傷頗衆前星期六日鎭江醫士醫治之傷兵共有一百六七十人今日寗城解圍之望益有進步新抵之兵陸續開往前敵該兵軍裝較爲精美海軍艦隊亦由鎭江開至寗城一二日内似將水陸夾攻寧城惟張勳似不能據此而望三日之内攻入城内星期六晨張兵攻擊太平門雖曾大受損失而張仍自稱彼軍大獲勝仗攻抵距城垣五十尺以内生俘敵軍千名云云其言迄今全無證據 
　　寧城之内現有醫士醫治傷兵故寗軍傷者無一運抵此間惟官軍傷兵運回鎭江者確有四百餘名官軍之中僅有醫士數人故受傷之兵在戰地稍經敷治即運送至鎭致此間醫士異常忙碌鎭江西醫巴萊君及英國兵艦胡特考克之外科醫士考爾維爾君均勉盡義務揚軍受傷之兵己送回揚州蓋該處有住所可以容留若輩其餘傷兵則安插各衙門及各花園較之身處鎗林彈雨之中苦樂不啻霄壤矣内有數人狀殊可慘一人因砲彈炸裂雙目爲之失明尚有一人胸前中彈惟可檢出尚有三四十人僅於皮膚受傷利用此機以入醫院期免再臨戰場此可見張勳雖自信寧城可以早下而寗軍己抱破釜沉舟之志拒敵宫軍也星期六晨太平門一役官軍死傷甚衆亦以此故其傷兵由堯化門運至鎭江時中途會死數人抵鎭後舁登月臺久之始由紅十字會移去今慰悉紅十字會己租用大通輪船爲病院船鎭江能容傷兵之處幾均人滿若再逐日運来則辦事人亦須大增矣 
　　運載北軍之各船己於星期四安然通過江隂砲臺該兵旋在此間登岸現乘火車開往堯化門此軍乃雷震春統帶將屬於張勳部下蓋袁總統己許張勳如克復南京則將授以勳位此事極關重要寗軍與北軍之不能調和者大約即碍於此雷軍携有新式陸軍之軍需甚夥醫士營帳等類無不全備實勝張勳之軍其軍容亦在張軍之上内有數百人必己關抵戰地尚有若干亦將繼之據目下之情形觀之張勳雖有宣言政府並不以南京爲易克之地聞興大輪船俟所截之兵登岸後尚將回滬運兵開往上游今晨縱送運兵各船之兵艦己過鎭江向南京進發共計六艘豫料馮國璋之軍將籍各艦砲火之掩護渡江至寧 
　　二十三日南京訪函云寗城己有被圍之狀城門皆閉營業除吃食店舖外均己罷市食品之價日漲街中車輛絶少人力車夫爲兵士所見卽勒令當兵以故皆匿不敢出某某數街幾無行人大炮之聲日夜不絶道中且時有亂鎗之聲寗軍現己得有新兵若干有安徽兵約二千名己入城中協助守衞柏文蔚亦隨與同行 
　　外間盛傳張勳之兵在城東龍潭一方面搶刦鄉民此事確否日後自知此種消息及人民所知張勳向来之手段令第八師兵士心志益堅寗願戰死而不願乞憐張勳之前聞馮國璋其人手段尚合人道且有軍人氣度此次兵災受害者非程德全何海鳴等程以心志不定釀成此亂何則第二次宣布獨立機復與其同黨戴天仇指揮各事眞受害者則爲被愚之兵士及無辜之良民耳吾人無論不贊成何一方面然兵士之百折不撓能於戰鬥則不得不欽佩之也 
　　城中現有歐人十餘名及婦女數名外人可以自由行走毫不受擾各外人住宅均懸外國旗號美國之旗尤爲顯著各教會避難者甚衆婦孺尤盛各領事署除日本外均未駐有衞隊 
[比利時新借欵]  
（北京特約訪員一葉子） 
　　交通部與比利時財團代表鐵樸斯氏爲關於敷設縱貫山西省鐵路之借欵交涉本月十四日業己簽約矣該借欵之内容秘不能知然其大略則可得而言焉 
　　（一）自海蘭鐵路之潼關起點達於太原府再自太原經大同達於歸化城共一千六百基羅邁當因借入敷設之款以其敷設權歸比利時財團而契約以成 
　　（二）借欵總額爲二萬五千萬法郎 
　　（三）利息週年五釐 
　　其餘一切條件大約與海蘭鐵路契約無大異 
　　該借欵表面雖與比利時財團訂結契約然爲鐵樸斯所代表之財團實與二十年前收受英人敷設之京漢鐵路者同其主體當時俄國對華政策首欲得自西伯利亞綫之哈爾濱經滿洲山海關出北京更縱貫中國中部以達於廣東之鐵路敷設權乃以比利時爲傀儡而藉以進行及京榆鐵路歸於英國其目的一時爲之蹉跌又因日俄戰役之結果南滿洲鐵路讓與日本其目的益以絶望僅僅注意於蒙古問題而己及革命驟起北方政府爲財政所迫俄人於此乃使比利時主張以庫張鐵路之敷設權與現在京張鐵路爲擔保而應一千萬元之借欵以彼京張鐵路收支不相抵每年有二三十萬元之損失比利時但知以營利爲目的其不喜投資也可知俄國乃因本國鐵路政策所必要而援助比國使之成立此無論何人皆能知之也 
　　俄國因是而對華之鐵路政策漸巳就緒銀行團因關於大借欵而出於反抗遂至不能不取銷此舉俄國於此又爲之一挫至海蘭鐵路問題發生以其中間之汴洛 
 
 
 

Page 3

 
 
一段改民有爲國有而讓渡於比國藉以聯絡自海州達於蘭州之横斷綫舉一切己設承設之鐵路提供比利時資本之下而與之訂約俄國竭力援其或立遂於去年十二月簽約於是俄國數十年以来所幾望之鐵路政策求之不能得者至此遂將中國横斷線間接以歸諸掌握矣 
　　此次自潼關歧出而縱斷山西經太原出大同更自大同達於歸化城以與庫倫相望且此鐵路仍由比利時之財團投資由此觀之俄國往時對華鐵路政策雖一時中絶至此而當初之計畫又自然復活矣俄國於此可謂在中國本部間接以獲得横斷縱斷之鐵路者也 
　　俄國以比利時爲傀儡並有海蘭鐵路與自潼關達於歸化城之線則今日俄蒙協約旣成將自庫倫至歸化城歸化城與張家口之間旣田我國敷設將成而猶余竣工並自杜穆斯克經科布多南部出哈密以達於甘蕭蘭州悉敷設鐵路以求達其目的亦必然之事也果如是則中國本部將来形勢爲之一大變又不待言矣 
　　中國政府爲如此借欵目實業上言之殆爲絶無可以顧慮問　然推其究列國所謂保全中國領土之政策或田此鐵路借欵而破壞焉亦未可知也願我政府愼之重之 
[參衆兩院决定組織協議會]  
　　　議院對於衆議院院法第五條第九十一條之修正　主張開兩院恊議會參議院己經舉定協議委員十五人咨行衆議院請舉同數之委員組織恊議會二十日衆議院開會提出此案主席付表决多數贊成劉崇佑發言及對因議院法尚未公布無所根據多數駁之以爲如協議則議院法永無公布之一日討論多時黄羣提出三層表决法（一）表决可否開恊議會（二）協議會規則兩院議决或由協議會自定（三）協議會委　由議長摾定或選舉主席先以開協議會　表决贊成者多數又以議院法草案第六十條至六十八條協議之範圍作爲協議會之規則　成者亦多數又以由議長指定委員十五人贊成少數遂决定開會舉行投票用無記名單記法以得票名者爲當選設票畢議員等逐一退席並無一人在場主席遂　檢票員曾有瀾谷鍾秀等八人檢查并命秘書點　畢未報告　特探其姓名如下陳治安廖宗兆李含英吕復秦肅三康士鐸羅永紹徐象先陳鴻鈞張雅南張堃金燾劉昭一等十三名皆得票比較多數爲當選其餘劉景烈牟琳狄樓海三人票數相同應以抽籤定之 
[憲法起草會討論大總統宣戰媾和權]  
　　憲法起草委員會開會情形迭誌本報近日委員中曹汝霖　充外交次長辭職吕志伊宋淵源以請假過七次照章另補由參議院以劉積學盧天游田永正三人補之李肇甫以返里辭職徐秀鈞被捕彭允彝請假逾期照　另補亦由衆議院以龔政黄贊元陳發檀二人補之二十一日上午九鐘會員五十人重行集議討論大總統闕於宣戰媾和締結條約之權限記其情形如左 
　　（一）朱兆莘之主張朱謂宣戰媾和應得國會之同意締結條約應得參議院之同意 
　　（二）伍朝樞之主張伍謂宣戰應得國會之同意伹關於回禦戰爭不在此例媾和不必得國會之同意締結條約國會有批准權伍又謂宣戰宣字不妥可改爲開字或啓字 
　　（三）汪榮寳之主張汪謂大總統宣戰須得國會之同意但應敵之戰爭不在此例締結條約關於立法事項者須得國會之同意媾和之結果亦爲締結條約固不必另行規定 
　　（四）李慶芳之反駁李謂我國旣採用兩院制内閣制版圖遼闊交通不便本席根本上之主張以爲行政部關於外交事項應予以充分活動之權力本席以爲憲法上應定爲大總統有批准條約及宣戰媾和之權但關於國家增加負担之條約須得國會同意又謂諸君之議論誤點有四（甲）開戰乃國際法上名詞有謂談判破裂即爲開戰又有謂公使撤回卽爲開戰若敵國業己撤回公使而我國猶謂開戰得國會同意不可解者一乙批准乃締結條約之手續當然以元首行之國會乃國内之立法幾關對外無絲毫權力若令其批准條約至可駭怪此不可解者二（丙）防禦戰爭與攻繫戰爭乃國際法卜解釋名詞若將防禦戰爭字樣字入憲法條文之内殊圖怪事譬如甲國　撤回公使表示開戰乙國於此時卽以軍隊占乘甲國之土地在乙國以爲防禦戰爭在甲國以爲攻擊戰爭若將任等　樣定入憲法不可解者三丁媾和之結果固　外締結條約然媾和含有停戰休戰意思媾和時期舉締結媾和條約時期往往相去數月或數年若大總統無媾和之權憲法上又無媾和之規定殊覺不妥此不可解者四諸君若慮行政都之專擅欲加以制限立法家應當注意者不外兩條第一領土之變更第二國家之負擔前次議决領土非以法律不得變更己有一層制限推關於國家負擔之條約須防行政部之專擅除此兩端以外則不必過爲掣肘以期外交之靈活 
　　（五）張耀會之提議張謂大總統宣戰須得國會之同意惟在國會閉會期内爲防禦戰爭亦得宣戰但須於下期國會求其承諾汪榮寳大不爲然請戰爭未至終了而國會不承諾將如之何主席以張說付表决起立者三十三人多數通過 
　　（六）討論之無結果是日討論時各會員對於締結條約須得國會同意有主張概括規定者有主張列舉規定者列座紛紛不下十餘說主席一一提付表决起立者俱少數逐無結果而散 
[張議長辭職問題]  
　　參議院議長張繼假南下在全國各報刋布討袁宣言並參院請各議員南下擇地開會政府因咨請參議院查照除名將宣布某内亂罪狀副議長王正廷乃派秘書長平剛祝往上海會晤張繼詢問究竟是否来京以便回復政府平剛去後己於前日回京持有張繼親筆書信請求辭職當二十日參議院開會時於未開議前首　秘書長平剛報告赴滬與張繼晤談始末隨將附帶張繼所致院中公函及来文二件當衆宣讀報告己畢副議長王正廷乃以張繼辭職事詢問全院意見議員陳善　聲言曰議長辭職於憲法之進行大有影響不如以全院名義函覆張議長令其作速返京照舊到院較爲妥恊他議員多有匿笑者繼由王家襄動議謂張議長旣自請辭職當己早有決心應以卽付表决爲是大衆均贊成之嗣有人主張兩次表决之說謂一次表决辭議長職一次表决辭議員職其言無甚價值當時並無附和者最後張魯泉謂張議長来電旣係辭議員職兩次表决殊屬無謂於是主席以張繼辭職付表决多數通過遂由院内發一通啟謂議長業經院議許可辭議員職其議長一席當然出缺兹訂八月念五日（即下星期一）會期改選議長且言前接政府来咨詢問天津民意報所載張繼宣言書是否屬實今接張来信亦民據以回復政府云云兹將張議長辭職原書照錄於左參議院議員諸公均鑒繼行能無似謬承父老委託厠身最高立法機關不不量其愚亦欲從諸君子後代表眞正之民意發揚共和之精神不圖形格勢禁事與願違疾首痛心若負重咎用是引發腦病就醫歇浦調治多日未見起色據醫者言須以一二年内謝絶人事一意靜養在勢難望速痊而院内職務未便久曠惟有向諸珺與子聲明辭職即希公决許可不勝至幸至近日各報假託繼名對於國政有所評議均非繼意概不負責合并申明此頌籌安八月十一日張繼謹啓 
[雜評一（無名）]  
　　南京之内訌據西報電謂南京内訌甚烈以此測之大概此次南京之破不破於外攻而破於内訌也夫至兵臨城下存亡莫卜之時而尚有所謂内訌不知其訌於何故也以此可知人有内訌性者無論何時何地而必發現南京城其中國之代表也 
　　柏文蔚之来去柏文蔚所謂安徽之都督也由南京而去忽又向南京而来己可怪矣柏文蔚之来南京爲援南京也由蕪湖而来忽又向蕪湖而去不又將去援蕪湖乎可怪而更可怪矣嗚呼蕪湖之大局亦如南京不知柏文蔚此去更將何援也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[揚軍曾攻寗垣近狀]  
　　　　陸軍第四師司令都於二十三日據赴攻寗軍之　辭楊司令瑞文等專　報告稱十九日官軍己將城　紫金山等名砲臺克復城外全無寗軍蹤跡刻正隨同　鎭撫使極力攻城探聞寗軍子彈將罄兵心日亂一二日内必可收復云云 
　　　自寗回揚之某軍宣報告現城外合砲臺悉爲官軍　得余起程時己進逼太平門距城僅半里許云 
據鎭江渡江者言張司令文生現亦負傷養病於醫院　紅十字會所救負傷之張軍不少仲八之衆　己盡於此役 
[濟軍征平粤軍後之痛定痛]  
　　攻奪觀音山要隘五　樓觀音山各處久爲羊　調鍵粤軍恃此地利故敢抗命詎意濟車到時分派一　前取觀音山並派念九營營長趙越率本部兵士　城外取五層樓於十二號晨將西得勝砲台　勺岡圓砲台磨盤嶺扼要紥定以備攻擊忽　音山五層樓砲馨隆隆趙營長見事己急即率　前戰並懸重賞謂有能先登城而奪五層樓者賞花　五百適有奮勇官兵數人由城下連扒而上趙營長亦卽督率猱升　時城上三面彈落如雨傷繫　長一名兵士一名受重傷者多名衆兵士有憚於前延之意趙營長復懸重賞謂得五層　只一間耳有能插趙幟於五層樓者再賞花紅五百元有士卒某等旗爭先飛奔直揷於五層樓之上趙營長率　官兵一鼓而進直戰至下午一點半鐘粤軍稍　　而槍聲又起各兵枵腹刀戰　攻我擊直至翌日下午一點鐘始息濟軍傷斃士卒一名受傷者四五　當場奪聯銷枝百餘枝粤軍死者甚衆此一戰也計二盡夜念　營之龍兵冒雨交　寢食俱廢悉奮力拒敵卒使粤　鼠竄而　 
　　撫定燕塘軍隊龍都督於十三日剿平城内營壘　卽　令將駐紥燕塘炮隊各撞針繳出藉安衆心是夜　軍界及四體多人往謁　督商請緩辦擬由黄君前　說令自行呈繳龍都督許之翌日黄君前往陳說一切惟能炮隊自蘇愼初舉任臨時都督陳徐兩團長概求西營該隊旣無官晨主持益難說合是日適龍副憶覲光率帶第二隊濟軍来省堅持帥說各團體又仍　前請并由黄軍使相任親自前往曉諭旣至沙河　召集各軍代表演說數小時己極融洽黄軍使返告亂督均甚喜悅惟是夜有人傳言營隊中尚有少數人藏　此間意　摇惑不得不預爲防範十五早龍軍在簸箕村附近陳列大砲四尊東門外各街亦多有車人預備守衞是時盛傳即日十二點鐘將有戰事以故城内居民紛紛遷徙至午後始定是夜三喜龍副使奉都督令飭調濟車四營開赴燕塘並調福軍韶軍同往分四路進發抵步時天尚未曙該處陸軍探哨少纔收隊全不知覺各軍乃分途將營圍困布置旣定無鳴槍令其驚覺該營受煽之軍隊急召衆抵抗是時約五點鐘十六早右左先由某軍自狗頭山後進攻均用駁壳短鎗數戰移時約七點鐘　中各軍分隊衝出輿濟軍相激戰直至九點餘鐘　不能敵退回營盤消軍欲威　之乃發號出兵艦縣以大砲凡二警該軍一聞炮聲即將白旗高插以示降服是時兩方而槍聲暫歇旋見該營派出砲隊官長馮德輝閱馮君以團長未回主持團事十二日曾奉命炮擊觀音山陸軍嗣爲隊中鎗擊逃去先一日復奉命回營收檢撞針者）出見各軍官力道炮隊二團久將撞針密藏正擬乘間呈繳催一團尚未收繳請梢寛假回營勸道如不遵命任從勦辦各軍官應允馮乃回營召集各軍演說申明都督必繳撞針之故各軍人一一應允遂由馮君將全數撞針繳出其餘各步兵及工輜各營槍械繳存營庫由軍務長管理仍留濟車守衞旋以電話古知龍部曾黄軍使并述該營内各軍困餓情形乃令委員齎送糧食前往并諭以在營守候編隊各軍入乃感悅不置云間當該軍幾擊退回營時有自營後洞穿營牆逃去者内有數人疑爲藏匿營中煽惑者又據大漢紅十字會繼告有陸軍排長轟斃遂在是鞭亭後　内救得穿薯莨衫之改裝軍人二名及傷兵李漢東一名云 
　　陳議員事前之忠告陳議員垣於龍軍未到時佳日致龍都督電一通所言頗中肯啓揭錄如左 
　　廣州都督龍子誠先生鑒讀歌電知車騎將抵爲城國内用兵原不得己共和政體以人　爲重夙聞公祗知保衞地万之誓感佩在心粤東財竭民强甚不易治幸迭經變故人心厭　有機可乘公久居粤雖專綰軍　雅與士紳浹習辛刻　役又糜歷在目治粤之道當仕意計中舊事或稍有睚眦以公雅量必無介介也今者移師東指棬土重来千里故人猶望公不忘夙昔祇　保衞地方之言對於人民毋專顧省垣忽略四鄉也對於政黨毋狥一黨之愬惹起　爭也對於軍士毋新軍舊軍土軍客軍有所歧觀　級軍官推識相與宜可融洽也粤中在野之士爲以舊知如易蘭池何惠農康仲犖等皆一時人望不偏不黨周知粤情明見萬里宜備咨詢也若是則粤患可弭民意可舒令名可保苟倚於一方之感情操之過蹙政倒行面逆施之禍亂將無日也雖與之粤不能朝居也以黎公之忠誠因暱比政黨故鄂起革命至五六次叢怨集於一身君子憾之可爲前車凡此所述公豈不悉而復有云者願公克全終始休國力以禦外侮也衆議院議員陳垣叩佳 
[閩湘軍界之惡感]  
　　福建都督孫道仁在閩頗久當即清許應騤督閩時捐納候補道充福建新軍統領部下官卒盡係湘人迨天津鎭總兵張懷芝奉命来閩校閱深以孫氏不招土著爲然孫乃於光復　始稍稍招募土着充當兵弁迄　己達千餘人其餘湘兵亦有三四千人閩省雖號稱　鎭然軍士只僅此五六千人而己此次閩省倡議獨立實出許崇智師長一人故經中央政府削職着以孫旅長葆鎔署十四師師長而湖南軍官及兵士大爲反對不承認孫爲帥長遂於本月十四日在湖南會館開會　議全體抗拒之法　孫葆鎔係閩人本省土著軍人多推戴之者聞孫現在尚未京職職是之故 
[閩省取消獨立之後譚]  
　　係都督照會各領事云照得前因贛省軍學　警及閩其　南北　通阻滯今都督爲維持地方秩序起見不得不自　政　以保安寗業將暫時脫離中央關係情形備文照會在案　在鄰省軍事將次肅清閩省自應仍歸統一所有合機關業己飭令照舊辦事前次照會應即取消除分别知會外相應照會貴領事請煩　照爲荷須至黨會者 
　　孫都督於八號密　厦門黄督辦等文云黄督辦高觀祭使李司令鈕知事均鑒聯密各電悉此次暫行脫離係爲維持秩序起見但許己去閩又有外交靈案爲大局計自應照常辦事前令作爲無效惟駐厦各國領事先未照曾此次無形取消自無須動公文但請黄督辦開會主席傳知各界聲明取消理由以免堂爭而靜人心除公電外請卽安爲辦理並密雷漳州董觀察曹司令爲要都督疑庚 
　　劉瀛日昨致北京電云大總統裁務院均鑒閩省己由孫會宣告取消獨立軍民仍舊分治前護民政長江畬經准假瀛章令代拆代行嗣奉雷令劉次源暫護劉次源接任後瀛　拆代行名義當然取消惟劉次源現不在省民政長懸缺對内對外無名義可稱瀛才望短淺威信不行且病體日　萬難擔負民政無人統攝尤難規復己亂之秩序而促進行中央遴員接任斷非旦夕所能到閩曾經微軍籲懇先就閩省各譏關主管中遴員暫護藉扶閩　未奉鈞　合再電懇伏乞俯鑒　閩民政關係迅賜就准無任迫待命之至暫署　福建内務司晨劉瀛灰叩 
　　中央當閩省未獨立以前卽有命張元奇回閩復長民政之說後因宣布獨立舉遂中止兹聞張不日坐軍艦到閩且携有巨欵云云但確否尚未敢必也 
　　當十四師長許崇智歷倡獨立時高級軍官多有贊成慫恿之者近以許氏己去獨立取銷中央命令復行於閩中彼等遂不自安故有謀差想往者有託病不出者 
　　閩省自取消獨立復閩中某黨中人頗有怨懟都督者孫都督恐有意外己多派衞兵防　 
　　前日閩政府擬發行軍用鈔票係劉鴻壽林炳章所主張己向各巨商　欵爲準備金嗣聞財政部通飭各省謂該黨私製軍用鈔票民國概不承認云云各商帮一見此令卽謂如行軍用票非特商業糜爛且於治安大有阻礙於是籌借者以此觀望孫管不得己乃將軍用票實行取消且向各巨商籌借現欵八萬元以相當之　捐局抵押利息照前次辦法案由總兩會與閩政府磋商就緒矣 
　　國民捐一項當舊年開辦時光由軍界政界入手以兩界供公之人得厚薪者多故其認捐之妙軍界如在發營餉政界卽在發月薪項下按其捐數劃扣該欵皆存在政府外人步未知員作何費用自宣布獨立後各機關又有變動軍界政界中入遂紛紛具禀請將國民捐發還像孫都督批示查所存之欵共銀二萬零五百餘兩伏一千三百餘元欵頭雖存在本府因去年底機關不轉經財政司撥去挪作别用迄今亦未是呈報但國民捐前經議事會議員提議案己通過現值閉會之期須俟議員到省齊　開會時仍交會議應否務還之處自有着落勿用要求紛紛凟禀也 
[贛皖黨人失敗後之浙江觀]  
　　浙屬毗連贛皖犬牙相錯前數日餘臨孝武各縣己存寗國潰兵勾匪壓境之謡業經都督飛雷水陸各防嚴密截堵後兹將近　彚錄如左 
　　當玉紛来潰軍都督府昨准衢州急電稱都督鈞鑒　　諒達江西潰兵陸續到玉（卽玉山縣）聞入故每起二三十名不等玉官商擬設法収繳鎗械常玉交界之草萍地方經吊管帶督隊駐守凡遇形跡可疑者一律搜檢勿令入境常知事與　官劉漢章警務長姜宸典督帶營警分投防堵各路入常小道嚴查行李現四境尚安謐知念特呈常山縣　事韓靖叩漾印 
　　孝豐請兵防守湖　孝豐安吉毗　贛皖現因皖軍三千餘人以寗國府城爲限據地四出　餉泗安雖有重兵扼守僅應一面而獨松孔夫兩關亦入浙要道兹李豐縣議會參議會曁各團請恐亂黨入浙騷掠昨己聯名具呈都督請撥軍隊駐紥安吉遞舖先事防堵以資鎭懾而保閭閻云 
　　各縣預防煽惑朱都督昨有電通飭各營縣云各縣知事覽並速錄轉各水陸防營統領統帶帮統陸軍旅長炮臺司令官各獨立軍隊營長連長管帶覽近来大局日見安定從前宣告獨立之數省均己次第取消吾　始終不隨亂潮轉動故人民生命財產毫無損失環顧他省兵　頻遭瘡痍滿目正可引爲深戒乃近聞尚有匪徙在各處運動獨立似此喪　病狂實爲浙人公敵嗣後該管境内凡有再敢昌言獨立圖謀不軌者應卽嚴行查拿用軍法處治以免貽禍地方並仰將此電照錄刋印布告廣爲張貼俾衆周知爲要都督迥印 
　　省垣加意防範都督府連日召集軍警大開會議除要塞邊防分駐重兵外而尤注意省會日昨復特令警察廳以現在寧蘇戰事浙次敉平難保無亂徒竄浙希圖滋擾省會地方遼闊自應加意防範以保治安而弭隱患兹特重申禁令凡戒嚴區域内無論何種機關會社及居民晚間均不得留客住宿如有萬不得己亦須向就近警察署所詳細報明事由来歷　須確認該寄宿人必無妨碍治安之舉否則該寄宿人及其户主卽照違警律懲辦由該廳迅行布告 
[蘇垣戒嚴時之禁令]  
　　嚴　造謡八月二十五日程都督應會辦會銜出示略云匪亂以来時有奸人造謡希圖煽亂本日據偵探報告又有謡言謂民政長朱師長盧總長潛行之說顯係匪徒進謡惑衆冀圖煽亂亟應嚴拿懲辦除訓令第二師及憲兵　嚴密查拿外爲此通告軍民人等知悉如有此等造謡匪徒行扭解来府以憑究辦 
　　預防誤會程都督　會辦以蘇省現在戒發期人内民間燃放爆竹易啓人民誤會特訓令警備隊統領石人俊嚴行查禁相經石　長己出示通告嗣後民間無論婚喪喜慶等事均不准燃放爆竹如敢故違定卽提究 
[松江近事記]  
　　駐松浙江軍隊約尚有一營分屯於醉白池等處　有兵士赴典肆質物與典夥齟齬一時頗多謡言華亭謝知事聞信即馳告浙軍官該營軍官愛恤民譽本日卽用小旗標即稽查隊派兵携械入市巡邏蓋預爲約束也　　浙軍二十三團第三營軍官陳徐包三君設筵請松軍沈統領宴飲二十五日沈君亦張筵水師公署以盡東道之誼 
　本地盛傳鈕永建自嘉定敗退　銷聲匿跡業己多日近聞十八號夜曾潛回松江止宿某處翌日卽行聞携眷將赴美洲隨行者爲何嘉祿陳　檢 
[國務院濫支之發覆者]  
　　審計處日前以准財部轉送國務院曁秘書廳民國二年一月份决算册及證憑單據到處查核决算册及單據疑義頗多或證據未盡確實或支出尚欠明瞭兹按照欵項分别開列於後請該院秘書長轉飭主管會計人員切實證明　叙明理由迅速見覆如左（一）查國務院璕常門第一項俸薪收據國字第一號至第十七號僅由庶務科蓋用勤愼字樣之印章均未經受欵人署名簽字查收據必由受欵人員署名簽字方生法律上之效力該收據承發人自造殊失証據之本義應請切實証明以後務須檢送眞賞收據以憑查核（二）查第二項第二目第三節電話費收據查國字第二十四號收據並非電話局之收據及庶務科之發欵單應請將各電機號碼租價聲明並須檢送電話局之確實收據（三）查第二項第四目第一節火食費收據國字第二十八號内關總理總長各部諸位火食洋三百九十四元案據元年十二月二十七日國務院秘書廳函開國務會議公決自二年一月一號起所有在京各衙門特任簡任薦任委任各官火食一律停給等情據此則一月份火食費即不應開支又王金發等差官十人火食洋一百二十四元查差官尤不應開支火食所有工食應歸於第一項第三目役食内開支（四）第二項第四目第二節茶水單據國字二十九號係天津裕興承五金號代發查無該號印章　憑第三節薪炭單據國字第三十一號内開煤價六百元係由庶務科出單並無煤廠収據應　補送確　收據以備查核（五）第二項第五目第一節馬乾收據係馬差朱士芳馬瑞林宋維信王文安四人具領惟對　國字第十五號收據　列馬差孫馬瑞林宋維信峯永田祿芳四名並無朱士芳王文安二名復查信差　朱士芳王文安趙德山三名該王朱二名旣係信差何以領去馬乾又馬差信差共只四名抑或係七人應請據實聲明（六）　第三項第二目第二節雜支單據國字三十六號僅由庶務科出單不能作確實證據應連向購買烟酒之原發貨單一併送處查核（七）查國務院臨時門第四項特别費對查二年一月至六月國務院議决之預算草案並無此項再該項第一目工程費係由　時開工何以末按照審計規則第十八條辦理應請申明理由並將該工程詳細說明書圖式等補送到處查核又查第一目第一節雷虎等洋行承修大樓工程清單内己列有安置全樓電燈共洋八百元安煖汽管及全樓水管共洋一千二百五十元何以第二節又列裝設電燈費八百二十六元零三分第三節又列裝設煖汽管一千二百五十元究竟安設何處是一是二亦應申明（八）查秘書　經常門第一項單據秘字第一號至一百六十號均係庶務科發欵單未經受欵人署名簽字應讀轉飭主管曾計人員切實證明務須檢送實在收據以備審查（九）查第二項第二目第二節應與國務院經常門第二項第二目第三節同一辦理（十）查第二項第三目第三節雜品單據秘子一百二十五號係庶務科發欵單並非確　收據（十一）查第二項第四目第二節茶水單據一百二十六號詳加核閱每五日購清茶二斤半價洋十元零五角平均每斤價值四元二角又茶葉一千包價洋十元每月平均用清茶半斤茶葉二百包共洋四元一角綜計秘書　全體職員下逮雜役不過百四十八茶費未免太多且辦公之所似不宜用如許高價之清茶以後應請注意再查清茶係由天津裕興承五金號代發每逢一六兩日購買區區茶葉數斤北京詎無發賣之處何必頻赴天津又查裕興承五金號代發清茶單並未蓋有裕興承號印章每逢一六兩日購買茶葉千包時僅由庶務科出單不能作爲確實之收據應叙明　由並檢同確實收據送處查核（十二）查第二項第四目第四節薪炭單據秘字一百二十七號亦非受欵人收據應請檢送發單一併送處查核 
地方通信 
[蘇州]  
　　鄉民綑解梟匪日昨有光福緣募山鄉民會同巡警等綑解梟匪三名又婦女四人到蘇該婦女皆外路口音均焦頭爛額受有火傷者到後逕投軍政司收審聞該梟匪在鄉放火搶刧並至緣募山擄刦己非一次鄉民恨之刺骨故集衆捕獲莊將該匪房屋放火燒燬致將匪婦燒傷云 
[鎭江]  
　　禁拾危險物江北張鎭撫使於二十四　發出示諭略云此次南北開戰軍械繁多所有南軍兵士或己繳械投降或被本軍擊散並有畏罪逃逸兵卒人等隨將所携軍械到虜抛遺甚至隱藏炸彈希圖遺害而居民　悉何物若遇拾取必　觸動機關暴炸身亡爲害殊非淺鮮亟應杜此隱患以重民生除派員嚴密查察外合亟出示仰鎭屬城鄉商民人等體知悉須知叛軍抛棄軍械居民本不應拾其炸彈一物爲害尤屬甚烈其形亦屬不一往往裝於盒罐之内啓人猜疑嗣被知遇此項危險各件迅即就近報知該管地保禀絲設法除去倘遇鎗械　即隨時繳縣存儲爾居民等切勿貪小拾取免遭慘禍 
　　嚴防潰兵滋擾鎭江警察颺長龔圡灰君昨出示云鎭郡係華洋雜處輪軌交通誠恐兩軍中敗一潛逃其間勾結匪徒希圖擾亂本廳職司治安蘇負防範之責所有城廂内外之各省會館各菴觀寺院各客庽非嚴行查察何以杜好宄　遏亂萌除令飭各屬嚴行查察外合行布告仰各知坐嗣後如有来客務須將其姓名年齡籍貫職　来歷詳細幾告就近警察署註册以杜藏匿奸宄倘敢故違容留匪徒一經察覺定卽按律嚴懲並將所住房屋封禁充公勿謂言之不預也 
　　委任要寒總臺長江北鎭撫使長少軒上將由鎭赴寗時電呈袁大總統請任命龔青雲爲鎭江要塞總臺長辦理善後一切事宜刻己　准矣 
 
 
 

Page 7

 
 
[雜評二]  
　　　垣之善後談寧垣今日己克復矣二次革命之戰局或將自此而終結矣 
　　然記　竊謂今日之單勝攻取不足喜而今日之民心向背則大　憂得一城必有無數之收軍潰卒擾集於四境在在皆足以增　民之苦痛而減少其衆星共辰之量况又有得勝之　慓悍之將以麕集於一隅名地大邑以馬上得之斷不能以馬上治之鎗林彈雨爲一事康樂和親又爲一事愼勿謂二次革命倐焉告終而後之視今遂無異於今之視昔以南方之　藩付之二三武夫之手此則竊　附於憂盛危明之　而一貢其惓惓者矣（萍） 
　　李柏何以　情李柏主戰最力之人且以能戰稱然一則與北軍甫交綏而退一則北軍紊　城下而逃而何海鳴崛起江寗集殘卒扼孤城血戰至兩星期之久兹雖失敗足以傲李柏而有餘矣 
　　今者李柏兩敗將同集寧城其將詠悽絶江濱之句以慰何海鳴耶 
　　閩省之軍界倡閩省獨立之我者許崇智所轄第十四師也許逃而代以孫葆鎔今該師中之湘官兵又因土客兩派不相能而有開會全體反對之　致孫遲遲不敢接任然則閩省軍界之隱患未艾出南京第八師之前車未逺烏可忽哉（默） 
本埠新聞 
[淞滬停戰後種種]  
　　各方面報告提要 
　　都督省長電告穆警長南京現己克復官軍陸續進城 
　　張勳因恐南京各黨魁潛逃来滬電請鄭鎭守使派探嚴盦 
　　聞鈕鐵生並木赴美己於二十一號赴寗至陳其美則仍在滬 
　　鄭鎭守使因連日有人造謡摇惑人心己派員密查拿辦 
　　步兵七十九團第二營己於前晚開回上海 
　　吳淞砲臺降兵現己盡行資遣回籍 
　　劉廷漢先在吳淞焚燬水巡船繼領潰兵竄擾嘉定太倉兩處後被捕獲己於前日槍斃並發封其房屋 
[特别訪函一]  
　　吳淞維夢隊軍　司令劉廷漢自吳淞逃至嘉　後餉盡援　率領潰兵竄　太倉境内　爲吳淞要塞總　令李君查　劉於吳淞潰逃時曾將水巡船七艘焚燬　不　任其漏網爰令赴太軍隊將劉捕　並在劉所住　内獲獲快搶七十餘支遂將　發封提劉　供於前日槍斃示儆 
　　　　砲臺守兵白投誠後己由鄭鎭守　振人　　遣散尚有三官堂栗色藥庫目兵二十　　六十三　　九第十二連三十餘名輜軍營二十名工程營三百名北炮臺守兵二百二十名兩炮臺守兵八十名獅子林炮臺守兵二百三十名亦於前昨兩日經吳淞要塞總司令李匣基君派曹副官金榮一律發給二個月恩餉每名另給川資洋六元分别解散内有籍隸粤東西者三百二十名經曹副官購備船票押令上輪其餘各兵交由駐紥滬寗車站之淞滬警備第二隊押趁火車各返原籍現吳淞炮塋己無舊軍蹤跡矣 
　　滬地自戰　發生後北軍陸續南来爲數甚多現除駐紥製造局不計外其分駐於淞滬兩地者計有三處兹將該三處　帶姓名軍隊名目駐紥地點列後管帶馬步雲　第一團第一營駐紥南市圖書公司營　宋運禧率一營駐閘北市政廳間壁華康里管帶吕長順率第二團二營駐吳淞獅子林砲臺 
　　淞滬警察廳長以王百揆附和黨人　探拘　發交司法科訊辦現己由司法科提訊據供滬地未開戰之先曾與陳其美等相識往来自陳等起事後卽與絶交至公民會係閘北公民所創設我在會内辦事亦由衆人所舉實無謀亂情事穆廳長以事關内亂擬卽解請鄭鎭守使聽候發洛 
　　淞滬警察廳長穆杼齋君因滬地現值戒嚴廳署辦事須格外愼虚以免貽誤日昨特發條諭飭令本署各科科長科員每夜輪流值宿在署以便遇有要公隨時辦理 
　　上海鄭鎭守使昨派朱姓委員押送子彈前赴南京特請滬寗路局預備三十噸二十噸貨車各一輛行放至麥根路裝好旋卽開車前往 
[特别訪函二]  
　　近日本埠忽有謡傳謂現有炸彈隊三千人希圖再攻製造局及淞口砲臺等語兹爲鄭鎭守使所聞以此種謡言管屬荒謬蓋上海租界己由各捕房嚴密查察斷不使匪徒潛伏至於　界亦己有兵警嚴防安有大幫匪類托足之地明係　業游民造謡惑衆希圖肆其搶刦手段除訓令所部各軍隊派探隨時查緝外並己密　幹員分投調查如果過有妄造謡言之人著卽拘拿送辦以靖人心 
　　張上將勳前日電致鄭鎭守使以南京尚未攻破而軍中所備之砲尚嫌過小致難得力請在製造局内檢查八十磅之攻城砲數尊並配子彈迅卽解寗以濟軍用等情鄭上將以八十磅大砲似覺過猛設或開放勢必波及寗城商舖居民是以尚未解寗婉詞電復張上將請其見機攻勦務使寗垣人民勿遭砲火之刦至於攻破之後拿獲首領務請嚴行懲　勿任漏網　 
　　陸軍二十師第七十九團張團長　　在太倉收到　兵所繳快槍一千　支　己報告鄭鎭行使定於　　將所收鎗械一僔解　存儲 
　　　　第七十九　第二營　兵士現因太倉　兵業己解敬於前日卽二十四號晚開同上海現在西門外微寗會館前面二十七團新營房内暫駐 
　　高昌嗣養和堂藥舖日前爲海軍警衞隊兵士查獲炸彈二枚本欲飭提該藥舖主劉某究辦嗣因查得劉孫該處市董人素正直此項炸彈係南軍攻刦製造局時暗棄在内並由鄰右作保呈請軍警衞隊長允准免予澈究 
[南市訪函]  
　　淞滬警察廳　穆杼齋倉昨日午後一時接奉程都督應省長来電略云南京省垣現又克復官軍己陸續進城整理秩序彈壓街市保衞公安均次第舉行該處商民己得安堵即日頒貼告示以安民心等因穆君奉到確實電音立即分飭各區警署各分署等一體知叅務各勸諭地方人民萬勿任意造謡聽信鼓惑以致自取其亂　爲至要 
　　温州婦人葉黄氏在小南門外小閘橋地方開設不作曾於製造局開戰時在王信義浜中途拾獲七密里亂雙銃鎗兩支内有子彈七粒又有該處附近之成衣匠孫戴明亦在該處浜口拾獲七　里九鎗一支中有子彈四粒昨日一併繳呈第一區第一分署騐收奉諭暫行退回候禀明穆廳長轉禀鄭鎭守便量予給賞又第一分署五百零二號巡土在倉橋浜查見某甲在浜内撈獲六密里八鎗彈一百顆亦卽帶區存候核奪 
[閘北訪函]  
　　前由吳淞調來海軍陸戰隊一連駐紮共和路華康里預防敗兵竄入境内滋擾兹於前日下午調回南市另調陸軍一營来防據　該發長宋運禧己派有暗探數名在各區轄境密查有無黨人私設機關以便搜查而保治安 
　　前日下午六時吳淞又運来裁兵一百六十名警廳顏科長仍率課員及警備隊長警兩排在車站照料指導該兵十等購買船票各回原籍不准逗遛滬上 
[英租界訪函]  
　　鄭鎭守使以淞滬亂事己平日來雖有黨人再圖攻擊製造局之謡各要隘己派重兵防衞足以鎭懾而吳淞砲台防兵尤衆故於前日令行淞口要塞李司令將降兵二百名每名發給恩餉十五元一律遣散歸農 
　　張鎭撫使連日進政禀京頗爲得物不日可望全城收復惟恐各黨魁竄逃来滬前日電致鄭鎭守使選派軍事偵探至車站輪埠嚴密查拿聞　君得電後除飭幹探分往查拿外昨又咨購穆警務長另派警備隊二十名前往滬寗車站駐查以免潛入騷擾 
　　皖省現己完全收復　魁柏文蔚亦逃往南京惟　　下之管曙東管鯤南等曾潛李廬州等　煽亂未成卽捲取公欵潛逃兹經該　紳商偵悉管等挾資逃匿公共租界除舉代表来滬調查外並電請政府　究 
　　汪瑞闓近事袁總統任命爲江西客長道出滬江暫寓新閘成都路貞吉里連日趨訪故舊甚爲忙碌聞不日即須赴贛任事 
外間關鈕鐵生己赴美國再不干預中國政事聞尚不能遽信兹據其黨中人傳出消息言鈕己於二十一號赴寗日來正在帮同張堯卿等籌劃抵敵北軍甚爲出力云 
　　民黨首領陳其美現仍避匿公共租界聞　鈕鐵生赴寗時　鈕此去如能得志請即發電來滬俾便赴寗襄理軍務至滬地繼關可請某人代庖云 
[法租界訪函]  
　　法國兵艦莽茄爾號因淞滬戰事己息防務告終聞己開往煙台一帶駐泊 
　　製造局兩軍劇戰時華洋房屋被飛彈擊損甚多滬南法國自来水廠亦被擊傷房屋多虚損失不少己由該廠總理禀報捕房當經捕頭前往查得廠中各屋多被流彈擊傷大煙囱亦擊一巨孔副經理之住宅受傷尤重現己雇工興修矣 
[救護船抵寗之報告]  
　　中國紅十字會昨晨九時接王培元君由南京所發無線電云紅十字會沈敦和鑒本曾救護船大通於午後一時抵寗寗分會賓琅醫十刻正人城與寧軍領袖商辦救濟一切本船二十七號以前不能離寗全體平安王培元八月二十五號晚七點三十分由南京美國兵艦發 
[縣議會展緩開員]  
　　上海縣吳知事昨接縣議事會公函大本議事會遵章召集八月二十五開會早做七月十日分别知會通告在案本日各議員齊集後先開談話　僉　現值上海定爲警備地域久在戒嚴期内未便開會議車本届常　應暫展緩俟解嚴有期再行隨時召集業經公决相應備函知會敬希察照 
[市議會尚難開會]  
　　上海市議會本定於前日起開秋季議事會下午五時正欲開會忽接上海縣吳知事來函以曾奉政府訓令戒嚴期内暫禁結社開會以故秋季議事會須另行組設　符事例　因遂經董事會與議事會等互商良久即開談話會先將新到各議員當衆用抽簽　配定位次至各議員提議事件須待縣知事函訂日期再行開議 
[鄉民擒獲逃犯]  
　　本邑西鄉三十保四圖公民楊春高於今春被盜搶刼後經查悉係住在附近五圖中之楊景海爲首糾衆往刧經失主據情禀請地方檢察廳將景海拘獲到案訊供收禁嗣因人証未齊未經判決上月下旬因地方廳監獄監犯全體脫逃景海　潛回家中嗣爲失主得悉密禀該廳請求拘拿汪廳長立飭法警侯鶴祺協同失主下鄉拘捕昨晨天明時該警至景海家叩門而入卽將景海拘獲用小車押解來滬道經二十九保六圖八字橋地方景海乘該警不億用力將該警推入河中乘間逸去該警由河扒起在後狂追並吹警笛仍由鄉民徐竹岩徐月岩帮同擒獲立時押送到廳出該警據情報告汪廳長以該警候鶴祺辦公勤奮殊堪嘉尚着記大功一次徐竹岩等熱心帮助賞洋三元楊景海着即釘鐐收禁候辦 
[警署緝獲逃犯]  
　　前日由四區警署查獲城内地方檢察廳逃犯王鑑生一名移交初級檢察廳究辦 
[黄包車夫遇害]  
　吳淞江周太僕廟稅務分所昨晨函致上海地方檢察廳云本所附近江内有一浮尸暴露己有二三天穢氣薰蒸請爲相騐等語汪廳長立委第一初級　袁檢察官同沈檢騐員等前往相騐迨袁君行抵該處該尸　無蹤跡詢之士人咸稱　尸爲不往　州小輪經過冲開現己氽至離北三里許之褚家宅地乃袁君等卽往該處將尸尋獲據死者之父彭裕太供稱此尸爲小民之子名柳三向拖董包車爲生日前出外營生到晚不歸次日小民各處找尋毫無影響旋尋到靜安寺捕房見我子所拉之車在内惟車上之象皮並坐墊等己不知去向當向查問此車來蹤據捕房中人云此車在萬航渡地方由馬巡西捕查見雇令澁車裝運到此小民又往各處找尋直至尋到此處始見兒子己經遇害身死請求伸雪袁君命検騐　騐　該尸彭柳三雙手反綁兩足縛住委係生則被擲河中以致溺斃遂諭彭裕太自行收殮一面回廳禀復汪廳長移請淞滬警倧廳歳緝正兇務獲解究 
[湖南人何必逃避]  
　　湖南人王明良由籍来滬避難因不辨路徑在途徘徊由捕望見以其形跡可疑且在身畔搜出現洋九元遂卽帶入捕房昨解公堂訊悉前情以王似有神經病且彼處並無戰事判派捕代購船票自行回籍 
[劉鑑泉太不知趣]  
　　淞滬警倧廳長穆杼齋君昨批劉鑑泉呈云查本廳考驗書記係指原有之外區署書記員而言值比軍禀倥偬國帑支絀豈有報考書生以寳劍文書遂爲文武之道乎迭據函請派事情詞懇切如可位置本廳長無不加憲寒畯乃屢凟不休殊違君子安貧之旨廣厦千間本廳力有未退材必有用胡硜硜於警部爲 
[鐵路偵探被拘]  
　　蘇省鐵路偵探丁順昨日午後被北軍在車站拘住丁詢問原因北軍云奉命來拿速去速去丁欲携帶衣服亦不許遂由兵士四人擁之而去 
[誰教你抛棄]  
　　成衣匠莊竹汀昨在北市某土行購得大土兩小包藏在肚兜内行經小南門外桑園街地方見有人尾隨其後莊卽將烟土連同肚兜併取出抛入該處裕源米店門内未幾往索無著即向店中滋擾由巡工拘至第一分署移送司法科訊究 
[鄉民帶罪身死]  
　　鄉民陳桂堂前因犯案經地方審判廳訊供判决罰金贖罪並令交保措繳罰金在案昨日忽據陳桂榮投檢察廳禀稱族弟陳桂堂自保出歸家後忽染疾病業己身死應繳罰金可否請求豁免汪廳長以一面之詞難以憑信立命法警赴漕河涇陳家宅地方調查實情具復核奪 
[幼妓跳出火坑]  
　　前日有逃妓王翠金在三區境内由崗巡查見帶回該署據供年十三歳江西人去冬母病將伊賣與英大馬路德仁里王姓雉妓院得價洋三十元現被鴇母百般凌虐苦楚不堪是以逃出昨解警廳送寄養所留養 
[道士違背煙禁]  
　　羽士馮殿畢家居梧州路六百五十八號因私設烟具容留勤昌絲廠用人徐瑞棠顧少云吸食鴉片　捕房查獲昨解公堂訊明判徐顧各罰洋五元馮罰洋十元一併充公烟具銷燬 
[過犯糾黨敲詐]  
　　馬電　三十九號居　陳玉書控過犯陸文林紏同陳金生拆稍不還用鎗將其船傷逃逸等情昨由捕房將陸拘解公堂訊供一過判陸押候查明於下禮拜四再訊 
[强搶呌貨擔]  
　　賣叫貨之汪子丹控楊金生在廣西路糾黨攫取貨擔等情昨由捕房將楊拘解公堂經關讞員會同美領强君研訊一過判楊押候提齊同黨併究 
[馬夫加押四月]  
　　馬夫王阿二因欔取行人金飾由探拘解公堂訊實判押三禮拜在案兹經捕房查得王在廣東路六百四十二號馬房爲夥時因圖賴欠洋用刀將主婦張陳氏戳傷遂於昨日傳同該氏　將王帶案質訊屬實判王照株斷押滿後加押四月以儆 
[並非販賣]  
　　潮州人陳阿四向在蘇州開設烟膏店收歇來滬前日與其妻陳戴氏帶同另孩孫朝全婁阿毛錦松等三口至虹口希圖乘輪出洋販賣禮探查見一併拘入捕房分别拘留昨解公堂　究經孫襄讞會同美領卓君訊悉該孩等均由父母價賣與陳爲義子並無販賣情事姑寛判陳大婦開釋三孩併送救濟曾妥爲安插 
[拐匿小孩]  
　　日前有拐匪馬金生拐得小孩楊阿二窩藏鄧王氏家昨被四區長警查獲移送檢察廳訊辦 
[不認私取衣服]  
　　卞廷標陸國田同在高昌廟附近日本學堂内爲茶房因乘兩軍激戰時將各學生所留衣服私取逃逸匿居虹口而日經包探查悉將二人拘獲昨俀公堂訊供據稱係　學生等送給並非私取判均押候函致日領蒞廨命訊 
[小工肇禍]  
　　丁金喜控小工仲二梅行兇以致所抱小孩跌斃等情業己由廨驗明棺殮昨日將仲拘案押候訊奪 
[討債咬人]  
　　張阿根因欠嚴德勝小洋五角前日汪南京路遇見向索無着致起爭執嚴將張之右手指咬傷昨由捕房拘解公堂訊實判嚴押兩禮拜 
[日商控追貨欵]  
　　日商我勢控寗波路大華實業公司四之傅照昌竺子英不理貨欵銀一千八百五十餘元昨由捕房聘該被告等傳至公堂交保候訊 
[雜評三（訥）]  
　　人心可定矣滬上之人心所以摇摇如懸旌而不定者以南京尚未下也南京一日不下則人心一日不定人心不定則商業之觀望如故金融之阻滯如故地方各機關之不進行如故今則人心可大定矣 
　　運動可己矣黨人之運動所以仍　續進行而不己者以南京尚未下也南京一日不下西運動一日不己運動不己則謡言又蠭起軍遂又戒嚴種種　幻不測之詭謀又復作今則運動者可以己矣 
來函 
[希社来函]  
　　敬啓者敵社素以尊孔保粹爲宗旨社友多有抽身宦海不願再入漩渦次之亦多以不入政界相矜　近以維持地方公安稍有建白嗣因善後復有所護無非對於文廟學堂商業軍隊各方面着想仍不失崇聖教保公安　己乃外間輾　傳聞致多誤曾抑思敝同志雖道德淺薄豈肯攻人之惡而自陷　孔門之罪人乎用敢泐請貴報登入来函一門俾糧羣疑無任級感至於個人問題自有個人澹其責任非敵社全　所敢與聞也此上即頌撰安希社同人謹上 
[東明學校函]  
　　敬啓者敝校原定於陽曆八月二十五日開校突於二十三日被形似工匠人等强行入内無端拆毁牆壁校具等件經校役通知德清等前往詢悉係衞芝由所指使查　芝山乃本届被選之市議員以市議員而拆毁市立學校實屬有負公民委托即經報告市廳由學務科責問理由嚴虞交涉衞芝山自認受愚無知妄動願卽賠修和平了結惟連日學生家　紛紛　來詢問深滋疑訝而街談巷議亦頗駭人聽兩特略叙梗　希　報登入来函門内爲荷　敞校仍定二十五日開殺無不改期專肅敬請撰安 
市立東明初等小學校陳德清陵紀勛楊我潤葉振宣謹啓八月二十五日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[勸人草打落水狗] [  鈍根] 　　 
　　勸人莫打落水狗打落水狗最堪羞狗未落水猛且猘汝胡不打徒煎憂狗旣落水溺且死汝則持棍雄糾糾雄糾糾蠟槍頭他人出力汝吹牛有朝狗盡隨流去看汝吹牛何日休 
海外奇談 
[唐明皇即位一千二百年紀念大會] [  東亞]  
　　日本人有　武雄者居北京多年對於中國戲曲甚有趣味十年以来繼續研究極專且精嘗謂唐明皇開設梨園親教歌舞有功於中國文藝甚大今年舊曆八月適當明皇即位一千二百年擬於是日在北京明皇廟舉行紀念大祭招集北京名人學者及著名伶人演說戲曲歷史拼演優等戲曲以張大之在京之日本人及法蘭西人亦有熱心研究戲曲贊成此舉者現方草趣意書不日招集各界同志商量辦法云 
[世界最高之隧道] [  跫廬]  
　　瑞士愛克弗那鐵道會社之鐵道線中有一隧道其高距海面一萬一千四百呎蓋世界最高之隧道也 
[六指村]  
　　吳國梅州之林卡郡與沙卡達華克郡之間有一村其間男女足　六指其六指之原因由於數世紀前之血族結婚所致村人以六指穿靴頗爲不便多倩村外之外科醫士用必割去其一指云（三） 
栩園詞選 
　　栩讀詩不多記憶力亦弱但好句過目輙終身無忘近選諸家之作間有似曾夙誦者栩惟就句選句不溯本原閱者諒焉選者誌 
[秋興八首用少陵原韻] [  李生]  
　　蕭瑟西風動暮林烟波江上自森森蘆花楓葉傳秋信粉堞山樓聳夕隂哀鴈不知邊塞逺白雲還是故鄉心寒聲到處聞機杼落日千家送晚砧 
　　吳淞江上月鈎斜海國烟雲幾歳華豪士不須三尺劍故侯爭泛五湖槎凄凉戰骨埋荒野哀怨秋風咽暮笳三徑己無松菊茂重陽還欲就黄花 
　　山城半壁映斜暉憔悴西風賦式微楚塞胡笳千里競淮南歸鴈幾行飛故園烽火家何在秋思尊鱸願己違客裏良辰惟自解黄花卽後蟹初肥 
　　百代興亡一局棋兩朝舊事劇堪悲銅駝荆棘吳宮外歌舞喧闐薄暮時萬里兵戈秋氣早半江漁火晚鐘遲新亭有淚何須灑白下疎砧擾夢思 
　　將軍鉦皷下狼山極目旌旗碣石間瀚海降王傳紫綬胡天羽檄赴函關阻兵難解匈奴使破虜誰開壯士顏北望燕雲一回首凱歌何日六師班 
　　干門深鎖暮江頭楓葉蕭蕭樹樹秋南内無人收法曲故關回首動鄉愁行宮寂寞多荒草遼海飄零有白鷗一自長安麝刧後管絃無復奏梁州 
　　莽莽長淮老霸功江南宮闕棘榛中四方多難悲金鼓百戰何人唱大風故國滄業秋鴈遇荒城寥落夕陽紅胡笳處處烽烟急天下安危仗乃翁 
　　斜陽流水漫逶迤萬頃山田老芍陂野舍尚餘殘稻粒東籬還有傲霜枝故人江海應無恙壯志風雲總不移盛世卽今無闕事何當歸去一竿垂 
[浪淘沙秋柳] [  墨花館主]  
　　古道乍飛霜草蔓烟荒數聲南鴈月昏黄馬上王孫歸未得亭短亭長回首舊歡場一夢荒凉歌殘金縷幾廻腸鬢緑眉青都减却憔悴秋娘 
[憶江南秋閨用李後主韻] [  蘧園]  
　　鴛夢穏香暖被池中一覺華胥驚鐵馬五更蓮漏滴銅龍羅帳冷秋風 
遺聞軼事 
[智女] [  石痴]  
　　清嘉慶初年白蓮黨之擾川楚也賊帥掠良家婦女無算内有楚女英英特立秀出冠羣帥愛而欲留之女曰得爲將軍之妻妾之願也但妾詩禮舊家雖亂離中不得父母之命媒妁之言然花燭合卺之禮不可廢也日後爲王爲相　妾叨福庇稱王妃夫人確係堂堂配偶自立於人前無苟合之譏亦將軍之光賊帥悅其詞令不覺首肯使入室改裝成禮於是擇掠得衣飾之美者及脂粉之類送與添裝復使他婦數人入供役使女却之傳命曰今日初見良人無須役明日惟命賊以其處子碍羞允之女乃盥沐凝粧見有利刃竊袖之賊帥因久待不出入室竊窺其新裝益增秀媚不覺心動突入擁抱女以刃直刺其心立死乃推屍床上以己之裝飾飾賊屍傳粉塗朱剪己鬢貼其首加以釵鈿望之宛然女也女乃衣賊帥衣冠佩劍薄暮出呼馬執旗而遁其親信者候之徹夜不歸次日大營有令衆議將軍昨何往諒夫人知之不得己入室請命見夫人尚臥不敢驟近覺血腥出於床呼衆入騐之方知裝夫人者將軍裝將軍者不知何往也自是賊營擄女歸不敢留虜掠之風因之稍戢 
自由談話會 
　　世間一般富翁不在歌舞場中卽在温柔鄉裏揮金如土滬上南北開戰後難民麕集於租界仁人君子倡臨時救濟難民團發給急賑以盡人道惟嫖賭富翁百計推亂一毛不拔 
　　赫胥黎曰自營爲私群道息人種滅寄語吾國四萬萬同胞三復斯言[  汪嗜奇]  
　　滬地素稱繁華甲於東亞今日遭此一刼使千萬生靈奔走失所咸作窮途之泣慘矣 
　　知己知彼百戰百勝彼不量力而進者是猶螳臂當車焉得不敗[  客溪慶新]  
　　禁煙之法雖不外乎禁呼禁種而亦當禁絶私運私售各奸商因内地禁令嚴厲煙民皆徙於租界故在租界明目張胆設肆挑膏漁利肥己致租界中膏店林立數倍於往昔此種奸商賞無國家之思相陷人民於苦海情殊可惡雖刑戮之不爲枉願當道急籌良法掃而凈之無使或遺幸甚[  孚忱]  
[滑稽詩話] [  丹初]  
　　前人有咏國士無雙題最爲可笑惜余己不能全憶末二句云最是世間人不及撒来屎橛四方方薂俗言韓信方肛門　 
　　前清候補縣某有烟癖某日藩局儔驗某大恚作縮脚　　之云烟禁忽頒来高懸調驗牌間蹝烟癮大藩臺藩司聞之怒以戒烟未淨劾某去某又作詞云革職更銷差都憑老上台要求惟一物烟牌聞者莫不捧腹 
　　明正德間有妓女失其名於客所分詠以骰子命題妓　云一片寒微骨翻成面面心自從遭點污抛擲到如今借骰目　情切可感 
小說 
寫情小說 
[黄金祟（六十二）] [  天虛我生]  
　　然至中庭一吸清空之氣亦於身體滋有益予意本欲留此顧筝兒己爲此言則弗忍違遂與梅姐共出自梅姐之房穿至中庭蘭璇亦捧榼携燈而至乃於芭蕉隂底設案就食季子及昭兒亦與焉惟予心在筝兒飲次殊覺弗歡旋即辭飲索膳略進數箸不復能嚥遂離席起顧弗能即趨筝兒乃就階前籐榻對月而臥梅姐　珊哥其憊歟我己爲汝掃東軒之榻弗如安寢予漫應之曰東軒乎殆與季弟共室處耶梅姐曰不然阿弟之室僅隔一壁汝雖獨處亦不寂寞蘭兒笑曰東軒之裝飾一如西軒我早欲踞以爲室而阿母不許今以處珊哥足徵阿母之愛珊哥也然我亦以不居此室爲幸我之東廂乃與此軒相近時聞此中有人彳亍而行滋可怖也梅姐曰咄汝乃恫嚇珊哥彼彳亍者自鳴鐘也珊哥勿爲所惑予曰空房怯處我誠弗慣即踞此榻以度凉宵亦殊適耳璇兒笑曰珊哥男兒乃亦膽怯如阿姊我自阿姊病相伴以至今日每夜方睡輒爲阿姊呼醒今予此役富使珊哥代之言時乃聞筝兒呼璇璇即趨往有頃出曰阿姊呼我伴之也梅姐笑曰膽怯至此房中乃不能須臾離人璇兒且飯乞珊哥暫爲伴之予聞斯言如得赦詔遂　聲而往入室見筝兒仍己睡於紗橱中因謂予曰我倦欲眠請勿擾我予曰然則胡勿登床而寢筝兒曰近日以来予惟臥此一榻床則讓之璇兒使爲我伴珊哥欲眠　不妨於彼小憩予心自思我果據此一席酣然睡熟度梅姐亦無如我何也乃近筝兒握其手曰乞姊憐我我如睡熟阿母呼我者乞爲止之筝兒微頷第不知其忽作何想粉頰間泛爲桃花之色即以手麾我曰去去母来擾我清睡我因知其心許也　辭筝兒乃赴牀側驅蚊撤帳而臥則覺枕簟之間别具一種芬芳之味　蘭非塵殆無以名我於家中每當素卿歸寗之際我於空房獨處轉輾於衾裯之間時聞此種異香增悽寂之况然而此間香味則又有所不同蓋一則爲凄馨一則爲温香耳凄馨足以使人愁煩乃至終夜弗能成寐而温香即如催眠之藥沁人脾蕩人魂魄漸弗自覺如飲醍醐朦朦然而入黑酣之鄉矣（二）（未完） 
寓言小說 
[海國春秋（續）] [  青]  
　　由周而降至五代梁唐之際子胥不願奉職己逃過兩次　　成習慣繼子胥而爲濤神者遇着外務爲難時總是三十六着走爲上着以一逃了之至這黄國的濤神未免走得更怏我亦不願言其姓氏以污口吻談君道逃了使如何徐福答道先生可知海和尚私通餓國的事己非一朝一夕設能防患未萌治亂未發折餓龍以公理示鰥魚以恩威亦何至不可收拾乃濤神貪戀祿位旣不能盡職又不肯避賢直至養癰己成始行援例出走潘烈士聽着又頓足大駡起來徐福便安慰道潘君勿怒據老夫愚見也不能盡怪濤神吾們黄國的外交手段自海禁開通以来從未有先發制人之計總是水放到下缺方纔覺得及至苦苦爭回縱不劣敗亦斷無優勝之理不過此次餓苦一事是改革以来開宗明義第一章故覺得格外可恨耳談君聽得正在高興徐福道老夫求仙時帶来的五百童男童女早經修成水仙現己編作兩營請潘君統領備國家不日征苦之用天色不早我欲回海看操去了明日来時爲先生帶一件入水的法實同往海中一擴眼界如何談君自是歡喜隨送兩人至海邊轉眼忽己不見心中歎道想不到這一片汪洋表面毫無痕跡却包有無數亂機在内自古道世上更無乾淨土那知世下亦復如此大約除却這自由　外眞令我無插足地矣可痛可痛一宿無話次日下午徐潘果然到来烈士一進大門便嚷道頃間路遇濤神躱在輪船底下被我打了一水鎗惜乎擊之不中說着己進屋内徐福便取出一件海青道這就是避水之竇談君看時似綢非綢似布非布其色黝黑不覺失口道此種背時貨有何用處徐福道從来眞實物光華决不外露你莫但尚皮毛呀少停了片刻三人一同啓行走至島根談君那裏敢跨被二人挾着走了下去果然毫無障礙方信魚不見水一如人不見空氣之說一路依着海底前進但見到處插着招兵的旗幟並有征苦民團征苦商團等各種廣告正在觀看只見逺逺來了二人前者機權滿面後者氣靜神閒左右簇擁着好不氣概徐福指點道這後面的便是濤神一霎時業己過去談君便問烈士道足下何不擊他一槍烈士道此是新濤神即宋時抱少帝投海的陸秀夫先生四大王以其前充駐河使者頗有聲名曾令他總理國務被泥鰍院攻擊去任現因病急求醫復供是職那前面的便是曹娥之父現充潮神此公出身雖微因能作婆娑之舞善於迎神頗得四大王歡故能獨居高位大約此時同到餓使館中正去談判國事呢徐福道不是不是聽說來了個什麽偉人同去游福海的烈士道恐怕是慾海罷談談說說己至仙童營中略略觀看一遍二人卽留談君在營下榻次日復參觀仙女營寓剛健於婀娜易裙釵而甲胄幽嫻貞靜與近時所謂女革命者自是不同談君不勝歎賞（三）（未完） 
 
 
 

Page 11

 
 
   
 
 

Page 12

 
 
   
 
