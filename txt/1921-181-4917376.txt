# 1921 - 181 - 4917376

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[京津小銀行（冷）]  
政府借欵而至與小銀行接洽已可憐矣而此小銀行之借欵又復轉借之外人不且可憐而復可懼耶中國事改頭換面者多此亦其一也 
我嘗深思之今世流行之策凡直接而不能行者即用間接之法以行之蓋間接可以掩人之耳目避人之反對且可諉其罪孽於人也官吏之敲剥民財者無不如此今乃更化而神之以借外債其術雖巧其害不更甚耶何也借債之舉多一轉手即多耗一費而國家所失者更多也 
况乎此小銀行所轉借之債雖云有外資以助然所得究仍爲小債也如此小債其能經幾次督軍巡閲經略等所需索乎其術終亦不轉瞬而即窮矣 
命令 
七月六日大總統令特派王大謙爲福建查勘烟禁大員宋聯奎爲陜西查勘烟禁大員此令 
又令財政次長代理部務潘復呈署山東財政廳廳長張肇銓調部另有任用請免署職張肇銓准免此令 
又令任命龔積柄兼署山東財政廳廳長此令 
又令任命周煥春爲江西陸軍步兵第一團團長李天雲爲第二團團長劉鑑德爲第三團團長郝賢林爲第四團團此令 
又令陸軍總長蔡成勳呈請任命郭翰卿爲江西陸軍步兵第一團第一營營長陳寳毅爲第二營營長伍金榜爲第三營營長李永瑞爲步兵第二團第一營營長姜玉峯爲第二營營長蔣家濱爲第三營營長秦維信爲步兵第三團第一營營長彭定祥爲第二營營長白玉勝爲第三營營長王金逹爲步兵第四團第一營營長曾懋爲第二營營長張世鉁爲第三營營長丁寳中爲砲兵第一營營長均照准此令又令陸軍總長蔡成勳呈請任命龐炳勳爲陸軍第十五混成旅少校副官應照准此令 
又令陸軍總長蔡成勳呈請授張國柱徐渡黄榮绂爲陸軍二等測量正均照准此令 
又令陸軍總長蔡成勳呈准正紅旗蒙口都統繼　咨請以慶雲補參領文福補副參領恩壽補印勳章京榮華補公中佐領均照准此令 
又令據司法總長董庚　核黑龍江陜西福建山西奉天等省審檢各廳呈報判决案件處刑過重彚案擬請減刑等語本大總統依照約法第四十條將左文海原刑死刑減爲無期徒刑周雲堂原刑無期徒刑減爲一等有期徒刑十二年王勝卿王掽原刑執行刑期十年減爲執行刑期六年趙端娃原刑一等有期徒刑十二年減爲二等有期徒刑六年張得仁原刑執行刑期十五年減爲執行刑期六年以昭矜慎此令 
又令劉建章給予三等寳光嘉禾章應振復給予三等嘉禾章此令 
又令李允庚晉給三等嘉禾章此令 
又令玉潤晋給四等嘉禾章此令 
國内專電一 
北京電近來京津小银行資本在一二百萬者貸與政府欵每在五百萬以下查此黑幕仍爲外資不過華銀行出面其擔保品及合同均轉存出資之外國銀行且有將房地産一併押在外银行爲政府借欵者（六日下午四鐘）北京電匯業貸交部五十萬到期僅還十萬該行昨又催僅付利息萬六（六日下午四鐘） 
北京電使團消息政府向震義銀行借義弊一千二百萬利拉利一分五釐折扣九六擔保品印花税期限六月到時不還由債權者變賣（六日下午四鐘） 
北京電張作霖又電催高旅出發費此爲第六批（六日下午四鐘）北京電政府滙二十萬赴新疆爲恢復科布多軍費（六日下午四鐘）北京電李厚基派費毓楷到京接洽對粤問題先要鉅欵然後出兵（六日下午四鐘） 
北京電范在敎部約四前敎長協商調停敎潮條件以雙方撤銷訴訟爲前提一面希望敎職員推代表接洽頃敎職員會議對范箇人無問題推代表一層似有未便（六日下午一鐘） 
北京電银行公會通告所有中法實業银行發行印有北京天津漢口上海之鈔票暫爲墊欵代兑存欵及其他債務該行自理 
北京電院部通電各省發還收管德産（六日下午一鐘） 
北京電閻據馮電告捷參陸處奉諭嘉慰（六日下午一鐘） 
北京電外部咨農部華盛頓保工大會所擬草約兹准顧代表函鬭不妨將吾國適用者追予批准 
 
 

Page 8

 
 
   
 
 

Page 9

 
 
   
 
 

Page 10

 
 
國内專電二 
北京電中墨商約進行順利墨已允華僑展期留墨并允取消領事裁判權不日可在墨京換文 
北京電楊增新電院新黨入境經向力爭已允七天出境除派省軍搜捕舊黨外特聞（六日下午四鐘）北京電意國脱郎斯計中國商品陳列所陳鴻鑫請將國貨運脱提倡商業（六日下午四鐘） 
北京電外團要人爲縮短北戴河避暑距離請每星期開兩次飛機往還丁錦已允（六日下午四鐘）北京電吳佩孚電交部潼關電局延誤軍報請轉令注意 
北京電寗電制憲審查會長劉伯昌與議長錢崇固商議得各方同意將選起草員制憲（六日下午四鐘）漢口電贛陳派潘毓桂來鄂請王督助械防粤並請轉商湘趙勿捲入粤桂漩渦（七日下午五鐘）成都電劉湘就職後對省城文武官長均加委各已就職聞重慶官商合组中和銀行整理川中財政（五日下午十鐘） 
香港電桂軍抵羅定與羅紹雄陳炯光部劇戰勝負未决籐縣桂軍退至平南粤軍與桂民軍合攻該城已危 
香港電報載陸由武鳴赴邕途遭槍撃不中獲兇爲逃兵覃勝標立予槍决 
香港電粤軍已包圍恭城若下則桂軍與北江梗阻貴縣連日亦有劇戰雷欽方面桂佔優勢附近亦多牽動當道欲調海軍艦前往但有未便（以上七日下午一鐘） 
國外專電 
倫敦電顧公使在日内瓦出席國際聯盟行政會時瑞典奥希臘喬治亞阿爾巴尼亞芬蘭立陶苑等國代表皆赴顧寓晤談與各該國有關係之問題中國在行政會所佔之地位於此可見弱國咸屬望顧使爲其發言人顧使被舉爲薩爾流域委員會之報告員又聯盟會預算委員及禁烟委員顧使所提出之禁烟各議案已由行政會通過第四案規定凡呈請運出鴉片等品爲公約所載列者須附呈輸入國政府所給證明此品輸入確爲合法用途之執照如屬藥膏可適用公約第三節者則執照須特别聲明專供醫藥及科學之用第五案規定通告與中國立約諸國請其特别注意於萬國鴉片公約第十五欵之條文施行極有效方法以遏制鴉片與其他毒品之不正當貿易第六案規定鴉片貿易顧問會之第五條建議展緩討論查二月間聯盟會鴉片顧問會曾上條陳其第五條主張訓令各國領事之駐中國各處者警告中國官吏並對於華人吸食鴉片栽種罌粟提出抗議顧使以此舉干涉吾國内政故一面請北京政府頒發吸煙種烟之禁令並派大員分赴各省調查烟禁情形一面向行政會疏通中國旣已發明令派大員辦理烟禁顧問會所擬領事干涉之辦法應暫擱置旅歐華人深望查烟大員能切實辦理否則外人干涉終難避免（三日） 
世界路透電 
[英帝國大會紀事]  
六日倫敦電昨日帝國首相大會會議時各員所發之演説皆甚詳暢澳洲首相休士氏力主應建設帝國各部分與大不列顛間靈捷之交通且豫料殖民地首相以無線電互通消息之日已不在遠又稱如殖民地真正參與帝國政務一舉必求實行則舍此無他道休士氏繼請帝國政府當更注重帝國之輿論蓋此將爲帝國前途所繋之要素也乃觀英國各報登載關於各殖民地狀况之真相多以不經意之筆出之殊可扼腕但亦由於電費過昻每字由七便士半至九先令之故休士氏又略述帝國各部無線電報之現狀並主張採用最新之制美國今從事以宣傳之新聞傳播全球而尤注重於遠東方面此爲吾人所不可忽視者也加拿大首相美恩氏贊同休士氏關於新聞消息缺乏之言但謂此多由各報爲逢迎衆意起見不肯多載殖民地電報所致南斐代表斯瑪氏亦謂此事甚難得一補救方法但事圖重要未可因難而罷云 
七日倫敦電帝國大會昨日午後在唐林街首相邸開會是日討論者爲埃及問題當時議决應付埃及國民志願之辦法應在埃及代表抵倫敦前擇日由殖民地首相與印度代表討論之至於保全帝國利益之舉則目下正在英政府考慮中晨間大會在財政部開會討論德國賠償及分配德國賠償與各殖民地問題歷兩小時之久未有决議帝國海軍防務問題今日甚受大會之注意現信大會已决議主張各自設防之原則與議諸員對於掃除水雷海軍當局油池等事極爲注重而尤以油池一項爲最蓋海軍當局之意見咸以爲將來軍艦將以油代煤也諸問題多已移交股員會由海軍大臣李貴族主席殖民地均有代表加入 
[英日盟約之新變化]  
六日倫敦電愛汀堡大學敎授開士氏致書各報謂英日盟約如須賡續實行則英日兩國絶對應按照國際聯盟公約第二十欵修正之並當知照該約於一年後廢止而約定一面竭力從事另訂新約關於殖民地之困難不難消除之僅須規定新約條欵非經殖民地國會接受不得施於殖民地可已 
按國際聯盟公約第二十欵原文如下聯盟會會員互相承認凡彼此間所有與本盟約條文牴觸之義務或諒解均因本盟約而廢止並莊嚴擔保此後不得訂立與本盟約條文牴觸之任何契約如有聯盟會任何一會員於未經加入聯盟以前負有與本盟约條文牴觸之義務則應採用辦法立即解除此項義務 
七日倫敦電據紐約電稱費城ＰＵＢＬＩＳＬＥＤＧＥＲ報戴有消息謂某方面現已正式申請美政府協同英日兩國商訂太平洋條約此事刻受美政府極嚴重之考慮 
[近東時局之吃緊]  
六日瑪爾太電瑪爾太港之軍艦陸續東進此足爲君士坦丁時局吃緊之徴地中海之艦隊目下幾全駛至君士坦丁之近處 
六日倫敦電外交次官哈姆斯韋士氏今日在下院宣稱六月二十九日君士坦丁英軍總司令陸軍少將哈林莫爵士拘獲莠徒五十二人内有十八人屬於俄國商業代表團九人已經開釋九人於同日逐出境外此舉之施行蓋因發覺革命隂謀所致革命之第一步爲暗殺總司令哈氏又稱俄國商務總代表克拉新氏已來牒請解釋此舉英政府現正考慮覆文哈氏殊不以繼續討論該問題爲然並允派員澈查 
[愛爾蘭問題之現狀]  
六日倫敦電今晨此間舉行愛爾蘭問題會議與會者爲首相喬治氏斯未資將軍愛爾蘭南部統一黨代表米特爾登貴族烏爾斯特首相克萊爵士會議情形現嚴守秘密 
七日倫敦電昨夜此問宴待帝國會議代表時斯末資將軍宣述近游爱爾蘭時所得之印象謂彼覺愛爾蘭人現分兩類一處監獄一事奔走且信愛爾蘭問題可以解决惟雙方間須有更佳之空氣存在雙方須化古昔之嫌恨爲和好且當具刷除加於帝國之真正汚點之决心云云斯末資將軍演説時多滑稽語聽者大笑歡呼不已 
六日倫敦電斯末資將軍今晨在倫敦與首相喬治氏愛爾蘭事務大臣格林武爵士司法大臣白根哈特貴族等會商愛爾蘭議和問題據各報載稱新芬黨總統伐勒拉氏現願來倫敦參與會議惟要求主席須爲中立派人不得以喬治氏充之現信倫敦會議將首先談判休戰條件 
七日倫敦電烏爾斯特首相克萊等今晨與斯末資將軍會商愛爾蘭問題斯末資將軍於散會後將赴白金漢宫親自奏報英皇 
[英國路工大會時情形]  
六日倫敦電紐開塞爾開路工大會時路工領袖湯末斯氏宣稱路工殊願路政得享安靜又稱本年八月可免有鐵路罷工之危險惟鐵路董事必須以公允之精神對付工人云 
[法國所控之戰事罪犯名單]  
六日萊浦齊電法國所提出之德國戰事罪犯名單其第一名爲斯丹格將軍被控下令槍斃戰塲所俘之兵士該案於今日判决斯丹格將軍無罪開釋又隊長克魯秀士氏被控槍斃俘虜因證據確鑿判定監禁兩年並剥奪衣戎服之權利 
[德國勸民維持秩序文]  
六日巴黎電據柏林日報載稱德國近有多人被拘德國職工聯合會領袖數人亦在其列十二委員會昨 
日發表一文深以勸誡國民安分之言衆不聽從爲憾並謂人民今極當維持秩序文末言協約國國際委員團曾許以自由公道給予吾人並擔保吾人之生命財産唯該團有履行此約言之權如個人干涉此權斷難有效其結果徒足减輕委員團之責任耳 
[英國之煤油紀述]  
六日倫敦電煤油部紀述世界煤油現狀之文此文由克松貴族於四月二十一日交駐華盛頓英國大使業已發表内謂英國次於美國爲世界最大之用油者一九二○年英國運入之油共三百三十六萬八千噸值英金六萬七千萬鎊其中運自美國者占百分之六十運自英國領土者僅百分之二該文又證明英國並不排斥外人經營境内之油礦並確言英人欲控制世界油源之説全無根據 
[德國善後總長之賠欵談]  
六日巴黎電德國善後總長賴齊諾氏今日在衆院宣稱善後問題之解决即爲與歐洲其他列强訂親善之邦交吾德人旣署名於凡爾塞和約則當盡力之所能以尊重之吾人深知和約之强迫性質但吾人儘可公然聲明協約國所要求履行和約之方式遠逾德國之能力且不適合德國之現局交付貨物與現金勢將引起重大之經濟風潮據法國善後總長洛歇爾氏聲稱賠欵須於三四年内交付（餘文未能由無綫電吸得） 
[俄國患饑]  
六日芬蘭京城電莫斯科各報載稱俄國饑患疫患日見增重伏爾加境之收成爲亢旱所毁現有二千五百萬人嗷嗷待哺西比利亞之狀况更劣於一八九一年患饑之時薩瑪拉省之居民紛紛棄家東走據伊斯凡斯蒂亞報載稱本年俄國患虎列剌疫症者共有六千人而在太鎭者居多 
[各國近事記]  
六日瑪德里電西班牙内閣風潮業已解决舊内閣除財政司法兩大臣免職外餘均留任 
六日倫敦電商部國會秘書湯姆森爵士今日在下議院答覆質問謂彼未聞中政府議將關税由百分之五增至百分之十惟聞中政府曾議修正税則俾可實收百分之五訂約國現正考慮此事 
六日巴黎電今日巴黎交易所英金收盤價每鎊兑佛郎四六·七六半 
太平洋路透電 
[北方近事記]  
六日北京電據確實消息鮑貴卿將督鄂王占元專任湘鄂巡閲使惟此説尙未經官場徴實 
六日北京電王景春已被任爲黄河橋委員會主任 
六日北京電政府接蘇督齊燮元來電謂浙省議會雖運動蘇省人民照浙省辦法提倡省憲但蘇紳與省議會不爲所動 
六日北京電政府復接暹羅華僑來電請續與暹羅政府商訂商約按此項談判前章宗祥任駐日公使時曾與暹羅公使開始進行後因治外法權問題發生頓挫遂延擱至今 
七日北京電魏宸组已任爲駐柏林公使 
[南方戰事記]  
七日香港電粤軍已占據藤縣進抵大黄江桂平現向平南進發並派支隊向博白陸川南下俾拊高州桂軍之背聞北江方面之鄧鏗屢次敗北英德境爲桂軍占據過半沙面日領事答覆廣州政府抗議日船運輸軍火接濟桂軍事謂該船所載軍火一部分已在上海卸下又稱嗣後自當防杜再有此種事端發生惟此次輸運軍火乃一二商人主動至於日政府適當之態度則仍未變云七日香港電高等裁判所將於七月十七日審訊中法實業银行請准收歇香港該行營業案 
[東俄近事記]  
七日海參崴電聞日軍已展緩撤退須俟遠東政治地位更爲鞏固後再施此舉第十一師將由第八師代之赤塔政府仍不允接見日本陸軍少佐米克（譯音）氏日本資本家一團現正考慮貸欵與臨時政府事將以海參崴税關所存之政府所有貨物及無主貨物爲抵押品 
國内要聞 
[北京通信鏡京敎潮調停之趨勢]  
自范靜生出任調停敎潮迄今已垂一星期而日來調停之聲復歸沉寂且有范氏已赴西山之説於是敎潮調停又生疑雲人或疑此次調停又歸失敗者記者爲此於今日下午往訪張仲仁氏會張氏赴敎育部與范傳張諸調人開會未晤歸而遇諸途叩以調停近狀據云政府方面一無下文范氏託張遠伯疏通而張日來復大泄病不能見靳范氏恐各方面往詢無以答覆故託謂已赴西山調人自三號起每日集會一次以討論调停條件迄今日已大體决定特在未得雙方同意時後不能發表蓋恐一發表他方面又起誤會也云云張氏於明日將赴香山一行三日後再返京逆料此三日中必無甚發展可言范氏則依然留京以待張遠伯之回音范之所以不肯直接與靳談者實以靳氏主張非以法律解决六三事件不可張仲仁氏前此之中止調停以此張氏曾向靳言謂法庭而爲不利政府之判决政府必不願然外間輿論則以爲依法解决政府亦不能不負一部分過縱政府自謂依法公平解决而人民方面或且謂法庭袒政府或且因法律解决而轉使法庭受誹難此甚非計靳不謂然遂歸决裂此次范氏之來初曾與靳爲一度之談話靳仍堅執前議且謂范來使敎潮得解决甚佳敎潮之所以擴大實由公不肯來云云意蓋認范來爲總長而不認爲調人并認范以總長資格來辦理學潮者此范氏所以不得不求張遠伯作一緩衝也敎職員方面因調人之關係略已有所磋議對於所提要求可以减輕至不可再减之度調人以爲欲政府以二百萬庫劵爲保證事實上辦不到敎職員亦似可以讓步惟尙需俟明日上午會議公决但在調人條件未提出以前不能再先提出較輕之要未學界所以有讓步之意者非有所畏於政府實以此時再不解决則下半年招生及購書諸事皆不能辦受犧牲更大也明日上午十一時清華學校董事在外交部開會討論辦理此次該校風潮事敎職員已推梁希陸費執燕樹堂三人往爲調人希望董事持公辦理郭則澐氏於此次學潮頗受各方攻撃郭曾請林少泉氏與職員接洽詢以是否反對其個人敎職員告以對其個人不反對蓋認其爲尙無被反對之價值也其後郭氏表示敎職員如欲速了可派人往與接洽敎職員方面則謂無派代往與接洽理拒之然綜觀各方情形似已漸趨於求了之一途矣 
[直軍進逼中之陜局]  
陜事自武關衝突後聞吳新田冬日續來一電謂據張團報告近日商縣渭南龍駒寨竹林關等處均有泰軍駐守我軍佔領武關後陳樹藩除派張藩劉世傑與張鐸會合外並開到鎭嵩軍與陜軍合共四五十營業將所有要害一律把守 
又據西安消息近日陳樹藩繼續大修軍備除大軍雲集興武圍攻岐鳳外西自益門鎭東至渭南原沿山一帶佈置重兵約二十餘營益門鎭至子午峪由張寳麟張金印所部分駐共約七營之衆子午峪至藍田關由劉世瓏分駐約六營之衆藍田關至驪山金山一帶姚振乾所部分駐約三營之衆全山至渭南原鎭嵩軍柴統領部分駐約五營之衆均各厲兵𥞊馬大有躍躍欲動之勢傳聞陳氏計畫第一戰線在新豐零口之間第二戰綫爲霸橋第三戰綫爲咸陽第一戰綫失守退第二再失守退第三如再不得手則退守興漢靜待時機重圖發展 
至直軍方面吳佩孚主張分兵三路進攻現吳師已佔武關乘勝進取馮旅亦刻正整隊向零口進攻二十師亦分隊向西進發又聞曹錕恐直軍深入陜地軍力不支特於前日電請政府將駐沙市王汝勤所部第八師抽調一旅入陜以爲吳新田之後援 
政府方面以曹錕迭電請頒討陳令曾於日前以此事提交閣議結果通過惟須致電曹氏請加通盤計劃俟覆電到後即行頒發討陳命令昨日國務院復有要電一道拍致曹吳及閻相文略謂陳樹藩拒抗官兵實屬罪無可逭希即飭令各軍先行前進俟閻督到省接印之後再行分别派軍征討不馴之各軍隊所有沿途陜軍如有拒抗開火情事統希以軍律辦理 
[德約批准後之通好籌備]  
中德協約批准而後駐德公使人物亟應選定現在所擬議者一爲魏宸组魏調駐德則以王景岐出任駐比公使一爲唐在復唐調駐德王景岐亦可出任駐意公使至張元凱之暫爲代辦以張現在本兼駐德代表俟駐德公使有人則張升任爲駐德使署一等秘書加參贊銜至德國方面駐華代表德政府業已派卜爾煕暫作代辦將來有以該國現外交次長巴愛充任公使之説 
中德恢復通商後德代表卜君即派員著手恢復各大埠德華銀行以爲商業之根基刻正日與外部及財部之德華銀行清理處接洽一切至以前我國收管之德國在華駐領館房屋文件器具等物自應照約發還昨日外交部已電各省交涉公署先事籌備發還手續 
[中法銀行停業後消息]  
中法實業銀行在華分行因受巴黎總行之影響停止營業兹據遠東通信社消息該行停業之醖釀實始於兩月以前蓋巴黎之總行因股東意見之不齋早已有改组之計劃其計劃書内容一巴黎荷蘭銀行與其他各銀行组成一團體擬增資本募集特權股票合計法幣一萬萬佛郎其内中國政府按照前定分數認爲三分之一仍用前此辦法以庫劵照數交付二銀行資本前募各股份未曾交足之欵即每股之一半當招各股東補足至中國政府亦照其原定之分數五百萬佛郎以庫劵交付三現欲中國政府於該銀行改组實行稽察參觀其事宜即委派二員充當行内董事四此次團體爲便利招集股份之計擬請中國政府允許將來以一九二一·一九二二·九二三年十二月三十一日結算之進出總算或因往年辦理影響而受虧累即將其虧欵列入中國政府以上所述各欵賬目應由銀行執事與中國委員會集結定但此項辦法於團體墊補領有押品之欵項無涉五銀行所得赢項除應交特權新股七釐之息合七百萬佛郎及酌定準備金外應首先作爲補還中國政府照第四條内開入欠欵之用六中國政府以上開辦法扶助銀行而法國政府旣感其事已允可以不拘國内現行禁止外債之例准由中法實 
 
 

Page 11

 
 
業銀行於改组後即行招募三萬萬佛郎之借欵其内或七千五百萬佛郎或一百萬佛郎交與中國政府其餘備作公家工程或舉辦實業之用應照中國政府與約定條件施行而所需外洋材料等物應向法國廠家訂購按該行此次停業如果僅由改组而起前途自無危險特未知究竟如是否耳 
至北京銀行公會議决維持該行鈔票一節昨日北京銀行當局檢查已發未發票根數目手續業已完竣同時天津漢口兩處來電報告謂是項手續亦已辦理清楚北京銀行公會現惟專待上海來電即可定期代兑地點即在銀行公會想不出數日之内兹將該行鈔票檢查實數列下北京三十八萬三千元奉天一十三萬五千元濟南一萬二千元天津五十八萬六千六百元上海七十五萬二千元漢口三十八萬元共計二百二十四萬八千六百元 
上海某通信社接七日北京電云銀行公會今日在京報登有告白略謂中法實業銀行暫停營業整理賬目所發行之北京天津上海漢口等標明地名之鈔票共二百二十四萬元現已由財政部銀行公會法國公使館中法銀行等議妥此等鈔票歸銀行公會兑現俟各地方手續完畢再將兑換地點及期日登報俾衆周知 
[軍官學生之復校運動]  
民國九年秋皖直戰事發生保定軍官學校因遭停頓自停課以來學生方面即四出呼籲冀圖早日回復乃政府視敎育爲無足重輕漠不相關雖累經遞呈請求而當局總以不即不離之批文敷衍了事該生等聲嘶力竭忍無可忍遂由各省同學函電磋商定於陽歷六月三十號以前齊集都門以求最後之解决計先後到京者不下四百餘人由各省推出幹事一名或兩名臨時组織請願委員團一切進行辦法統由該委員團開會討論爰定於昨日五號上午六時分十隊同時由各集合點向板廠胡同陸軍蔡總長私宅出發抵目的地後由該校代表崔鑑等八人遞上呈文實行請願當經某秘書及軍學司賈司長接見允於三日内宣示辦法代表等始行退出向衆通報後由臨時總隊長帶領隊伍離開該處聞該生等以第一次未便堅强固執擬俟三日後如仍無明白表示再作第二度之請願或開學或解散非有具體解决無論經若干晝夜不離該處一步云 
[新公布之市鄉自治制三]  
第四章市職員第三十六條凡市設市自治公所置市長一名爲市之代表指揮監督所屬職員市長由市自治會就住民中具有市自治會會員被選資格者選舉之普通市市長被選後呈請直接監督官署委任之但京都市市長由内務部遴選經由國務總理呈請大總統任命其他特别市市長被選後呈由直接監督官署咨請内務部任命之第三十七條市長之職權如左一執行市自治會議决事項二辦理市自治會選舉事項三提出議案於市自治會但特别市須先經市參事會之議决四管理或監督市之財産營造物及公共設備五營理市之收入與支出六依法令及市自治會之議决徴收市自治税及使用費規費第三十八條市長對於市自治會議决事件視爲逾越權限違背法令或妨害公益者得於五日内申述理由提交覆議市自治會仍執前議時得呈請直接監督官署核准撤銷之不服前項之行政處分時得依法提起訴願或陳述於省參事會請求處理第三十九條特别市設佐理員普通市設市董承市長之命輔助市長分任執行事件其員額視事務之繁簡定之但至多不得逾四名佐理員由市長就市住民中遴選有專門學識者委任之但須經市自治會之同意市董由市自治會就市住民中有被選舉資格者選舉之第四十條市自治公所設出納員一人由市長派充但須經市自治會之同意出納員須交保證金第四十一條特别市得分區每區設區董一名承市長之命辦理區内自治事務區董由市自治會就市住民中有被選舉資格者選舉之關於前項及第三十九條選舉事宜準用市自治會會員選舉之規定第四十二條凡市因執行事務有應設辦事員時由市長遴選有專門學識者派充不以市住民爲限其辦事細則以市公約定之第四十三條凡市長及市自治公所職員均以三年爲任期任滿再被選者得連任第四十四條凡市自治公所職員不得兼任市自治會會員若有由市自治會會員被選任者應辭會員之職父子兄弟不得同時爲市自治公所職員第四十五條市長有事故時以佐理員或市董内年長者代理之年同以抽籖定之第四十六條市長及其他市自治公所職員因事出缺時應即補選或補任補缺各員任期準用第二十一條之規定第四十七條市長及其他市自治公所職員均爲有給職其薪額以市公約定之但京都市市長薪額以敎令定之第四十八條市長得酌用雇員辦理文牘會計及一切庶務其薪給由市長定之前項雇員在特别市得以市參事會雇員兼充在普通市得以市自治會雇員兼充未完 
[湘省財政之悲觀監商因捐停運商會將自解散]  
湘省財政現已日益拮据九年度欠發之軍政各費經財政廳呈報省署合計至五百四十四萬四千七百一十四元之多而向省議會抵押米鹽公股之鹽局紅票又已到期無欵兑付他如籌措造幣基金發還釐金押欵等等皆爲整理收入切要之圖皆非巨欵不能舉辦於是由財政廳榷運局一再會商確定辦法决援驗契成案查驗鹽票飭各票商每票繳驗費一千元各運商每票繳特捐五百元預計此項收入可得六十餘萬元即爲以上各項開支之用業已會呈省署核准施行各鹽商對此問題以年來政府向鹽商所借之欵及所籌通商銀行股本合計幾及百萬本金以外賠累息金業已不少且自奉行新税以來成本加多拆息奇重十虧八九兹又驗票收捐何能擔負爰於日昨呈覆請將此項辦法取消然財政廳方面不特驗票抽捐事在必行且又函達淮商公所請以政府所發之金庫劵向該公所抵押借欵八十萬元淮商聞此消息無不驚駭適北政府又有預繳岸税之令力更難支遂决定悉行停運以免虧折公所各要人如所長王莘田董事周季衡史春霆等均已分赴滬漢揚州各處故淮商公所已闃然無人至湘商會長左益齋之出走原爲通商銀行停兑不能得政府之諒解左旣出走各會董比經集議以年來政府虧欠本會之欵不下百萬元本息俱無商會實難擔負現又會長出走負責無人不若將會務則行停止暫息仔肩業已具呈政府請予核示乃未奉指令又得財政廳來函謂因軍需緊迫刻不容緩亟應籌措巨欵方無掣肘之虞除鹽商及各金號業由廳另函籌措外特請向資本較厚之商店借光洋十五萬元限五日内如數繳足等語該會以籌賑會所指定之商界四萬五千元賑欵刻下尙無著落此項巨欵更何能籌爰一致决定如政府必欲實行逼之過當則惟有自行宣告解散任政府直接向各商民籌借云 
[劉湘就職中之援陜鄂聲]  
劉湘於六月六日被選爲川軍總司令兼省長後已經二十日尙未宣布就職外間不免多所推測在劉湘箇人之意不過慮有困難發生是以遲遲未就今則已經决定不日即可就職 
在此未就職時間川省内部尙稱寗靜惟川省以外事變甚多陜西陳樹藩拒閻於潼關湖北王占元兵變於武宜一時川省援陜援鄂之聲大作劉湘態度暫不主動而秦庭之來哭師者已有多人劉氏對之殊覺困難聞近日曾召集重慶重要將領在二軍軍部密議對陜方法至對湖北問題頃由二軍二師四旅旅長胡濟舟通電主張出兵進攻宜昌電中列利益五端一川軍出境遠戍海關阻其後塵交通不便不易私行告退可免譁變之事二宜昌商界川人已佔三分之二向爲該地軍隊官府所漠視屢蹂躪之而不恤去今兩遭兵燹損失頗巨兼之楚岸開放川中數十萬勞動人民行將失業我若駐兵於此不但足以保護該地川商生命財産并可維持吾川鹽岸三南北擾攘已久雙方將自覺其非惟無向戍其人爲正義之提倡調融其間我若駐兵其間相機因應可以促進民國之統一四川省居長江上游宜昌又爲川省門户我若駐兵於此已佔長江形勝之半聲威足以震動全國進可以抑制羣雄退可以扼江自守五川省連年以來皆爲閉關主義所誤内閧時作外患乘之而入我若出兵向外爲各軍之先導使爲軍人者皆知盡力於國家旣可免爭權奪食復不至授人以隙綜此五端出兵之事自不容緩縱北庭與湖北以不肖之心待我不允駐兵然我之聲明正誼已足發聾起瞶使後此駐宜軍隊見川省之干涉知所懼彼當局又以逼處之可畏從而防制之或可免再見兵變之事而外人之干涉或亦可自此消滅是我川之駐兵宜昌於湖北亦未嘗無利云云此種主張川人對之頗爲注意究竟可實行出兵與否現正在討論中也 
[粤桂戰事之最近情勢廣州通信]  
粤桂戰事自發動而後粤軍精鋭全聚於西江對於梧州取攻勢而高雷一帶則取守勢桂軍精鋭全聚於南寗鬱林對於欽廉及高雷取攻勢而梧州則取守勢迨一經决裂取攻勢者往往獲勝粤軍之得梧州聲勢震於一時梧旣得手此後在桂將如何進行潯州爲第一重鎖鑰刻下粤軍努力進攻惟聞桂軍亦據險抵禦且有併力反攻梧州消息連日三水肇慶地方尙有軍隊陸續派往梧州蓋防線廓大即不能不竭力補充也至於粤地戰事分爲三部一爲北江連陽一爲高雷一爲欽廉此間每日報中所載必曰某地如何恢復某地如何戰勝此不過一種宣傳政策其非當地之正式軍官有正式銜名及眞確月日之捷電均未可信爲實事也桂軍之入犯北江者爲沈鴻英一枝此枝乃屬窮寇其正式桂軍不過三四千人而勾結當地緑林總在萬人以上自亂事發作後連山連縣陽山三縣均已爲彼攻陷皆桂軍與土匪聯合者北江粤軍領袖許崇智謝文炳均已參加西江戰事攻入桂懷集不能顧及原有北江轄地其連陽一帶爲贛軍賴世璜所駐守勢力頗單自被桂軍侵入勢漸蔓延刻下且欲窥伺英德由鐵道路線節節進逼故前日消息甚惡鄧鏗不得不出爲北江勦匪總指揮親往督師鄧本留守總司令部凡軍務要事皆代拆代行今鄧旣出師故坐鎭廣州之職責由洪兆麟擔任而英德清遠從化佛岡均劃爲戒嚴區其沿途鐵路所經且飭李福臨所部切實保護矣至高雷欽廉桂軍尤特别注意桂軍前所攻陷者爲廉江化州靈山諸縣報中亦有謂粤軍已恢復者但無正式捷報刊出未必可恃桂系亦有由某外國郵政徧發各公共塲所書函内言桂軍在高州戰事得手攻陷某某數縣粤省某某軍官均退往水東梅菉者以現狀言之粤軍在高雷似乎不甚得手因最初計畫原擬對於高雷取守勢故所駐軍隊亦甚複雜詎知桂軍侵入高雷異常猛烈蓋桂軍以謀通海道爲第一要著廣州灣爲桂系重要機關地點北方接濟餉械託外艦代運亦欲到高雷海面於該地交付故桂系最注意高雷且聞欲取得茂名即在該地設立粤政府委桂系粤人爲省長以號召一切近又由李根澐親自出馬並迭派心腹滇人在該地運動滇軍趙德裕以爲策應種種計畫現皆爲粤當局探得故對於高州决定改守爲攻先令處長胡漢卿將駐高各部嚴密布置集中堅守再派翁式亮陳小岳各部連由陽江入高一俟會合即行大舉攻撃陳總司令亦將由梧州回節親行到高督師可知高州情形現在非常嚴重矣欽廉與高雷相爲犄角桂軍侵犯欽廉以申保藩爲總司令申本欽州人馬鈞爲右翼吳福昌爲左翼靈山爲桂軍所據遂進犯廉城合浦現尙在戰鬥中桂系欲得北海以海道旣通北方可源源接濟也粤當局知其情形故已致電北海傳達所長及駐該地廣玉艦長嚴密偵緝並與海軍部函商經派出永翔肇和兩艦到北海附近洋面游弋經已出發惟是海軍諸艦閩粤兩派人意見極深艦中各執事皆屬閩籍不許有粤籍一人加入粤當局初欲派粤人入艦閩人極端反對然軍部長湯廷光因感困難曾提出辭職現已給假兩月由林永謨代理故海軍界之態度亦殊可注意也 
[福州通信遂夫費毓楷入都之裏面觀]  
福建財政廳長費毓楷蒞任以來入都者屢每行必耗十餘萬元該廳無帳可算者已達百數十萬矣其自身目的在於省長一職比者漸就沉寂似無專爲運動此種目的之必要乃本月三日星期日費氏特召集全廳人員告以四日入都爲向來未有之舉動羣以爲異四日早七時各廳員紛紛往送附近各釐局長亦與焉臨時又發表兩件廳令一東冲釐局長林葆炘改委延平二烟酒公賣局長章景楓子某爲某項諮議至費氏巡行之裏面有三種目的一表明對浙態度一爲對粤出兵問題一希圖分潤借欵前報曾載浙盧派代表王鳴珂到閩與李厚基接洽意在閩浙粤三省對北成爲一致態度實則李厚基早已先派陳諮議赴浙事爲中央所悉近有密電詰問因派費氏入都表明對浙之真意如何及服從中央之誠意曩者閩省附粤説盛時費氏曾代表李厚基入都疏通得有良果近自粤桂戰事起北京曾電閩贛出兵助桂惟李以餉械俱缺須與中央商量故有此行又李厚基聞中央正着手某項借欵逆料以費氏之手腕及中央欵慮閩省態度不明之際當可分潤多少欵一到手則招兵購械均有所資至迫不獲已時亦較易表示鮮明之態度故費氏此行實有種種之任務外間相傳費氏入都運動省長實非真相特彼固有省長熱者脱令有機可乘亦未必肯放鬆耳 
[南京快信]  
滬關扣留接濟桂省餉銀軍火院電齊督商量辦法齊電何護軍使就近設法並聞陸軍外交兩部已派員南下赴滬交涉 
旅寗贛同鄉昨開會議决驅楊慶鋆辦法除電本省各公團一致主張停辦省選外並電北京府院要求撤揚否則贛惟有另籌相當辦法以求一綫生機 
浙督盧永祥通電聲明籌辦省治請贊同一致進行以謀真正民治 
農商敎育部昨續電寗總商會征收所得税前經議决以七成振興敎育三成提倡實業此項税欵决不移作他用期以取之於民仍用之於民尙希共體斯旨消除疑慮即日實行無任盼禱 
寗航空前假定八月一日飛行兹聞該站長以各項建築工程尙未及半而站址北部又有墳墓纍纍須待遷讓一切工程本月内萬難告竣已據情呈報航空署一説如届時趕辦不及可以鎭江或浦口之預備站權爲升降之所仍可如期飛行 
江蘇地方物品展覽會籌備事務所已移設實業廳造幣廠代鑄贛省銅元已於本月四日開鑄 
省署昨委馮應熊晸軒武進人充上海閘北水電廠廠長錢浩充本署第一科辦事員 
財廳委任各縣守提忙漕委員如下嘉定藍世勳奉賢俞訓淵溧陽任重松江方濟川崇明熊大遵南匯王瑲銅山萬鵬年六合吉善 
地方通信蘇州 
縣公團聯合會成立蘇州總商會吳縣敎育會農會市鄉董事公會組織公團聯合會於昨日下午三時假敎育會開成立會敎育會壟李二會長農會陶丁二會長商會龐會長姚會董市鄉董事公會姚元桂張頌清均先後蒞會推潘振霄爲主席尤懷臯沈柏寒擔任起草與紀録先報告經過情形並通過規章草案於名稱上添一縣字定名謂吳縣縣公團至五時許散會 
推事調升地廳長江蘇高等審判廳刑庭庭長彭棨近因江寗地方廳長鄒麟書奉令他調懸缺由林廳長委派該員前往代理彭庭長奉委後已於昨日赴寗任事 
縣市各校定期暑假蘇州省立各學校已於一日舉放暑假其縣立市立各小學校經勸學所議定本月十日一律放假開學期定八月二十日業由潘振霄所長通知各校遵照矣 
[鎭江]  
省會初選揭曉第三届省議會初選舉於五日在縣署　票兹將當選人姓名録下城廂市陳錦川劉德彰梁鴻卓王振章顏承善戴啓齡朱金波康淦泉吳嘯青嚴誠俞楚材吳桂林方少之朱爾彬丹徒鄉黄明恒朱德泰焦東鄉徐興發王愷臣仁讓鄉凌升吳永清張凡包宗文張本魏如春趙宣之吳守先莊承麟鄭家興圖濱鄉孫連春王執琳趙國森徐登良姚捷三王祝三徐鍾祜王義範陶諫卿朱紹中平昌市張炳尉楊集華朱翼雲吳潤之仲洲孫克華仲相生朱增五解師謙諫壁鄉胡常泰王瑞大港市任煥文解忠趙鴻鈞葛錦標王衡寛辛豐鄉殷尙質冷曉泉郭祝三育成鄉孫寳楫崇德鄉戴禮棠上黨鄉周成寛朱光迪傳潤德長樂鄉閔志貴謝世科歲豐鄉孫在炳御隆鄉周政齊劉善違順江鄉王景周康靖高資鄉繆邦殿甘長恩洪爲霖段永仁羅德輝永固鄉朱履和張紹源 
[南京]  
敎職員會组織委員會南京中等以上學校職敎員聯合會根據前日大會議决组織委員會於本月三日下午四時開成立會公推郭秉文爲臨時主席陸步青爲臨時書記又推舉王伯秋陸步青張默君爲委員會辦事細則起草員共計三條經衆通過並選舉郭秉文王伯秋爲正副主席陸步青陳芑孫爲書記會計又經主席指定楊允中芮少圃爲經濟股正副主任張默君王甸伯爲交際股正副主任後由王伯秋提議委員會通告各會員爲敎育根本計劃徴求意見並與其他團體接洽經衆贊成旋即散會 
科學名詞審查會開會科學名詞審查會今年開第七次大會在南京城内成賢街中國科學社内舉行各團體如博醫會中華醫學會江蘇省敎育會中國科學社華東敎育會中華博物學會理科敎授研究會中華農學會南京高等師範山東高等師範厦門大學均推代表到會審查共分四组即病理化學物理生理學已於七月四日上午九時開預備會討論開會秩序及種種進行事宜又於是日晚間七時中國科學社開茶話會歡迎來寗各代表現定每日上午八時半起四组代表同時開會討論至十一時半爲止如有一组審查事多可繼續在下午開會會期暫定一星期如必要時臨時可以更改已定於七月五日起正式開會此次病理组審查循環系統之病理名詞到會者趙士法魯德馨龐敦敵王承鈞吳濟時何積烺徐誦明孟合理王完白物理组審查磁電學名詞到會者趙修鴻楊孝述胡剛復吳家高許肇南楊杏佛李宜之熊正理化學組審查開練有機物環狀有機物名詞到會者吳和士孫洪芬陳慶堯王季梁張準黄新彥曹惠羣朱恒璧陳聘丞陳煤趙燏黄陳宗南生理組審查動物名詞到會者吳子修錢崇澍過探光陳映璜秉志 
[清江]  
淮隂北鄉之匪訊自巨匪朱遴銀前在宋集淮隂縣屬被淮隂軍隊撃潰後對於淮隂地方銜恨甚深現值青紗帳起又届泗陽匪氛緊急之會朱遂糾合徒黨七八十人各携快槍在淮隂五里莊一帶滋擾藉圖報復計連日已被抬去財神有丁保金家四口梅續香家兩口郭懷琛家一口又黄藍田及其鄰郭某之妻兩口以上共計抬去九人而以梅姓受害較重據云續香弟媳身負重傷有無生命危險現尙難料也 
雜評一新自治制默 
中央新公布之自治制在人民視之爲非法不過一種緩和自治潮流之作用而已無研究内容之價值也然即寛一步以論政府縱有實行自治之誠意此次行政會議縱爲合法之會議所議决之自治制縱爲依據民意之自治制而以自治之原理言之市之組織各地情形不同各有個性之存在非普通市與特别市兩種所能包盡若必欲强立一法以範圍一切表面上非不整齊劃一然究其實際則終不能强使一律執行即行亦足以阻礙其個性之發展故與其立一有名無實之法徒供人指摘則母寗聽人民自謀之爲愈蓋欲以自治制緩和自治潮流用意固非即欲以自治制迎合自治潮流亦未爲得也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行七]  
全埠米店昨仍休業上午業在總商會開會無結果下午主張續停之米商又在嘉榖堂開會傍晚兩商會及嘉榖堂各董開聯席會議通告開市公共租界之情形此次公共租界數百家米舗因反對公共工部局領照章程全體休業迄至昨日已歷一星期之久該業犧牲固大而貧民所感痛苦亦不在少加以華法兩界米業亦相繼捲入漩渦幸平糶處設立數所日謀升斗之輩得以不致斷炊昨日清晨租界店舗居家聞得米業商會定於上午九時假北市總商會開全體大會解决此項問題之事咸望風潮早平甚有就附近米店探聽會議如何結果者奈無消息直至午後見各店休業如故乃大失所望而捕房戒嚴亦仍依然中西印馬步各巡以及臨時召集之特别巡捕均一律在差候命有一西國律師兼充義務特别巡捕昨晨至公共公廨執行律師職務時所服猶係一百五十三號之巡捕號衣至於公廨之鐵栅門仍於昨日下午五時即行關閉加键云 
法租界之情形自公共租界米店停止營業法租界内各米店亦於三號起一律停市法捕房總巡費沃禮君已連日通令所屬各捕房轉飭各探捕詳細調查情形隨時報告昨日法租界各米店雖照常開門仍無粒米出售内有數店出售蠶荳爲數亦不甚多費君以事未解决故仍諭各捕房一併巡防仍照前四天辦理 
城廂内外之情形城廂内外一帶大小米店停業至昨已届第三天各米舗依然閉門停止交易經紀小民與勞働界中人因有官紳组織西門外西林庵南市豐記碼頭等處設立之售米處咸往求糴尙不致大起恐慌該售米處自晨至午擁擠不堪由巡警分投照料秩序不亂昨晨蓬萊路某米店出售白米往糴者頗衆當爲同業中察知以其違背衆議羣向詰責至午刻該米店始行止售又一消息昨日仁榖堂米行公所董事張樂君等勸告各米行門前暫售零糶俾勞働工界不致恐慌故各行家昨有零賣升斗之米者 
昨日午前總商會之會議昨日上午九時嘉榖堂米業公所邀集華界及租界米店同業假座總商會開全體大會因該公所於前日接總商會抄送之工部局爲領照事覆總商會一函須會議解决辦法也昨晨米店各同業均持劵入場簽名入席各路商界聯合會亦派代表預會到會者約五百人會場秩序初甚整齊其演説台兩旁貼有字條大書發言者請報明姓名店號至九時四十五分振鈴開會一由米業奚元良董事報告開會宗旨略謂米業因否認領照休業數日鄙人往返磋商未得圓滿結果今日開會務請共商解决辦法云云二總商會聶雲台會長報告與領袖總領事及工部局交涉經過情形謂自六月二十二日方接洽此項問題米董來會相託協助調停言至此遂詳細報告與工部局爲此事之一切交涉及與米董歷次之會議經過並將交涉公署轉來之領袖領事公函解釋詳盡函已見前報謂現由領袖領事以負責任之書面答覆以資保證鄙人又曾與工部局總董反覆磋商要求取銷第三五六條章程並修改第四條雖未得完全允可亦可望通融交涉至此地步可爲和平解决上海爲商業繁盛之區勞働者多日謀升斗之人不知凡幾若再相持不下則勞力工人無處覔食危險堪虞故鄙人今請到會諸君稍 
示讓步即日開市即使答允開市非一二日之布置不克濟事吾知所勸開市一層必有人反對以爲鄙人受金錢之籠絡殊不知鄙人爲顧全公衆顏面尊重自已人格决不出此今請諸君贊成開市者舉手當時舉手尙衆有人謂舉手尙不一致請主席再表决聶君謂贊成開市者請至西首站立不贊成者站在東首當有到會三份之一之人站立西首其餘均站立觀望不動三台上見衆多似未明表决原因者遂在台右所已有之紙條上加寫贊成開市者立在此邊九字甚小遠坐者遂紛紛往觀見之多即爭回東座紛擾達一刻許鐘四謝永森君遂略摇鈴衆亦頓靜謝君演説云前次米照風潮初起時對於罷市問題贊成反對者皆一律蓋有店 
章今日聞塲中與會者中有若干并非米業中人故爲慎重起見今日表决亦須蓋章也五米商徐靜之謂今日華法兩界似可無庸表决單由公共租界米商表决之張慕曾起謂須俟詢明付表决之原因然後表决臺上訽張姓名及店號等張登臺方欲書之臺上書記張小山又數數詢問蓋張君之姓名與店名音甚相近書記誤以爲一遂致大起衝突一時會場秩序凌亂遂無結果而散後由書記冩一字條貼於臺上上書本日下午四時華法兩界同業在城内嘉榖堂開會衆人以同一團體不能分界將字條撕破紛紛散去時已十一時矣 
昨日下午米商在嘉榖堂之會議昨日下午四時華界及租界主張休業之米商共集於城内嘉榖堂會議到者百餘人先公推臨時主席由主席報告米業領照問題之交涉經過情形並請衆發表意見共同討論衆議仍主休業 
兩商會及嘉榖堂聯席會議後之通告上海總商會於昨晨九時開會召集南北各米店會議時因會塲秩序稍有不齊故該會會長又於午後五時知照南北兩會全體各會董開緊急會議各會董及嘉榖堂董均蒞會會議後即發表通告照録如下上海總商會縣商會嘉榖堂通告昨日下午五時因米店領照事在總商會開聯席會議僉以現在滬市民食益形恐慌設再遷延必致陷全市於破裂地位且工部局於修改條件一層一再表示善意並經官廳證明用是公同議决即日行先行開市至磋商條件由總商會負其責任工部局旣屢次表示於前必有以副我人希望於後務請米業即日開市勿再疑慮此佈 
昨日米店買米未斛南市華界及城内米店自前日經米行公會等轉告之後昨日上午已有米店向行家買進米石至午後又得北市總商會開聯席會議結果仍無要領消息故午後華界米店亦會議磋商後以前經聯席大會議决須取一致行動未便獨異故雖有向行家買進之米仍未斛出 
交涉員上外交部電昨日上午總商會開會仍無結果許交涉員深以米店延不開市危險堪虞爰電請外交部主持電文如下北京外交部鈞鑒七年新十碼公共租界米店反對領照事二十九日電陳在案自一日起公共租界米店停止營業華法兩界亦先後停業选與領袖領事交涉允保證米店不受擾累惟須先行開市再商取締規則但領照仍須實行而米店非取消領照不允開市迭囑縣知事總商會切勸無效本日總商會又召集米董及米店主會議勸先開市由總商會負責向工部局商改規則仍不允人心益增恐慌漸陷於危險地位除再會同地方官剴切開導外合再電懇鈞部轉商使團電令工部局勉順輿情變通辦法以資結束而維治安并乞電示云云 
護軍使諭令開市何護軍使以工部局取締米店領照一事業據交涉署函報工部局現允通融辦理准將探捕查驗等規定各條變通則各米店自當趕速開市營業靜候解决故於昨日令行上海縣公署轉諭嘉榖堂董事飭遵矣 
軍隊認真巡邏松滬何護軍使以在此米店罷市風潮期内恐有匪徒結黨持槍行刦情事於昨日起分令所部第一團劉團長第二團長各抽步兵二連分作上下兩班每班各一連以四小時爲限荷槍排隊出巡輪流更調分赴城内外各處認真巡邏以維地方治安浦東方面之消息浦東爛泥渡一帶各米店近皆存米無多而浦西各飯店包飯作粢飯桶等紛紛渡浦購糴致存米將次售罄各米商原議繼起休業因三區署長曾永奎會同各分駐所警佐竭力勸導故各米店皆照常開門應市連日由各警署派警在各米店門首彈壓保護駐紥其昌棧之陸軍第六混成旅楊連長亦奉護軍使令連日督隊巡防以資保衛 
閘北設立零糶處閘北商業公會昨致縣公署函云逕啓者自租界米業領照風潮發生以後敝會深恐延及華界一再召集閘北全體米業諄勸照常營業該商等一致堅决毫無轉圜地步竟於五日全體休業查閘北地方大半勞苦工人日謀升斗此種日食貧民若不設法維持地方治安危險萬狀敝會一再討論議定暫行零糶按地分設以維民食零糶地點一設慈善團一設海昌公所一設水木公所一設湖州會館一設　子里船捐局並舉顧祥銘等爲籌備主任昨日已將一五兩處實行開糶地方秩序幸爲鎭定惟零糶之處不免擁擠或滋事端除函請警廳飭警保護外相應函請貴知事查照給示曉諭至紉公誼 
滬南慈善會公賣食米本月五號華界米店一律罷市後滬南慈善會慮貧苦小户家無宿糧有碍治安於六日起即在南市豐記碼頭該會左側設立臨時公賣局每日上午八時至十一時下午二時至五時零售食米以維米荒 
字林報之紀載字林報云公共租界内已有十六家米店請領執照大約執照今日可發若此十六家開門營業則罷市之舉動當不能持久矣 
[省會初選舉决選開票紀]  
省議會議員第三届上海縣初選舉於三日開票後因當選不足額復於六日舉行决選昨日在公欵公産處開票清晨七時縣派管理員監察員先後到處將投票匭當衆開啓八時檢票計一區有效票六千六百五十張無效五票二區有效票一千一百八十七張無效十六票三區有效票二千二百十張無效十九票四區有效票四百零四張無效無六區有效票三千四百三十八張無效十三票以上五區投票總數合共一萬三千八百餘票迨檢票唱名畢已下午三時半矣遂由紀録員錢允中將開票情形與當選姓氏票數分别繕正呈報監督當由沈監督即繕貼通告照録如下案照省議會議員初選舉已依法於七月一日舉行三日開票計選出初選當選人四十三名尙缺九名於七月六日行决選投票業經先後通告在案兹於七月七日開票計選出 
得票較多者姚明善等九名連初次選出四十三名共五十二名爲初選當選人盛茂祥等九名爲初選候補當選人除分别通知外合將决姓名票額開列於後仰各人民一體遵照特此通告計開姚明善一千八百三十二票姚文枬一千六百十三票黄炎培一千五百 
零七票穆湘瑶一千五百零六票毛經疇一千五百零三票周文勳一千一百十七票潘光賓八百九十四票談壽基七百八十八票劉志濤七百五十三票以上九名爲初選當選人盛茂祥四百四十四票周文熾四百三十八票錢允利四百零三票錢福田二百七十三票周 
樹蘭二百四十一票趙葆焜一千七十票龔勉行一百三 
十七票葉貺辰九十九票陸文麓四十七票以上九名爲初選候補當選人 
[華絲様品在美售充善舉消息]  
本埠赴美絲業代表團在美時曾受法當道函邀携帶様品赴法參與里昻賽會事畢即將様品贈與里昻絲 
會兹悉前項絲繭様品已由該會售去將資移充織造業及絲商救濟會經費日昨本埠絲繭總公所沈聯芳總理接得里昻絲會會長蓋冷君譯音西文函略開貴絲 
團游歷敝處存一良好紀念曷深榮幸此後敝會對於貴絲團之良好感情始終不渝蒙贈之絲様已由敝會售云助充織造業及絲商救濟會經費計二千九百五十六佛郎當交該會會董收訖敢乞貴會長子絲業團團長丁汝霖及諸君子前代致謝忱下略 
[中法實業銀行鈔票卽將開兑]  
前日下午四時華商銀行團在銀行公會開會籌議中法賞業銀行鈔票一事已紀昨報現悉上海銀行團接北京來電該行所行使中國境内之鈔票總數二百萬左右北京已得有擔保品故滬上由中國交通兩银行爲領袖會同華商各銀行開會議决將該行在華北京天津漢口上海等埠鈔票墊欵定期收兑以維信用議决後即復電北京候回電到時即可籌備開兑日期現在華商銀行營業發達團體鞏固保持信用亦日益縝密矣 
[航業消息零拾]  
昨日太古公司之順天號由天津裝來金城銀行之現洋二十五箱每箱四千元合洋十萬元而招商局之新濟號本日開往福州裝有現銀七箱計二萬一千兩聞係鼓鑄銀幣者 
前昨兩日長江班輪盛京江新江裕安慶等船運到小麥二萬一千四百五十包日輪之運來者亦屬不少聞尙有大批貨將在此一二週内繼續裝來上海云法國郵船公司之來華各郵船向來自馬賽開至上海後須赴日本之神户横濱等埠與英國郵船之來亞者取同一之航路今該公司得總行電訊緣日本方面之航業清淡議定自此次已經開出之包島斯號於本月二十一日抵申二十二日開赴日本後即將日本一埠之營業撤消下次高爾提挨號來華即以上海爲终止之埠矣 
東洋汽船會社年年航業頗爲發達除已有天洋丸春洋丸等八輪外現又在横濱三菱造船廠添造九千噸以上一萬五千噸以下之大海輪十三艘刻已有數輪落成兹經該社將各新輪名稱取定一俟完全布置就緒即當支配航路云新輪名稱如下朝洋丸ＣＨＯＹＯＭ二美洋丸ＢＩＹＯＭ三墨洋丸ＢＯＫＵＹＯＭ四巴洋丸ＨＡＹＯＭ五銀洋丸ＹＩＭＹＯＭ六壽洋丸ＪＵＹＯ 
Ｍ七樂洋丸ＲＡＫＵＹＯＭ八麗洋丸ＲＥＩＹＯＭ九香洋丸ＫＯＹＯＭ十明洋丸ＭＥＩＹＯＭ十一德洋丸ＴＯＫＵＹＯＭ十二總洋丸ＳＯＹＯＭ十三福洋丸ＦＵＫＵＹＯＭ 
[油價繼漲增高]  
南市采菽堂油荳餅業貿易所生油交易近來銷路甚旺市價日俏緣美日等洋商及廣帮等皆購辦裝運出口而做心思者亦有囤積在手調查自上月二十一日起至昨日止此十二天共開出夾仁生油共七千五百二十件價自每擔銀七兩九錢半至昨日漲至九兩九錢泊兒生油二千件價自七兩七錢半現漲至八兩五錢輕皮生油市上貨巳售斷生油存底亦已不足嗣後開盤恐尙有續高之勢云 
[敎職員聯合會職員會記]  
上海學校敎職員聯合會各部幹事推定後於前日在寰球中國學生會開第一次職員會到會者有吳和士嚴蔭武孫道勝唐伯耆吳右雲章啓東唐豪周雲階高世良胡伯承曹慕管朱少章楊聘漁狄君武諸君曹慕管主席會議事件如下一吳右雲提議電北京學潮各調人請其注意二點甲敎育基金須有確實保障乙六三事件須有尊重敎育界人格之表示主席付表决衆贊成通過二孫道勝提議聯絡各公團開聯席會議主席付表决衆贊成通過三吳和士提議由本會派代表一人赴北京連絡各省代表及北京敎職員聯合會一致進行與政府交涉主席付表决衆贊成通過四吳和士提議電各省區敎育會提早開聯合會解决學潮主席付表决衆贊成通過聞已定於本禮拜日七月十號午後二時在寰球中國學生會開會並由曹慕管吳右雲孫道勝三君分頭往各公團接洽矣 
[浙江省憲協進會評幹聯席會]  
七月六日浙江省憲協進會開評幹聯席常會由杭辛齋主席先請張心蕪報告上届執行事件繼嚴濬宣報告請章太炎出席事有意見書説明又追推交際員六人爲沈艾孫邵子建劉志亮于亮臣姚諤廷童士吉又評幹聯席會議起草員推嚴濬宣費公俠兩君復由姚吾剛動議請諸君注意本會爲監督的機關非傀儡的機關須從根本上解釋根本者何即省憲之组織法一起草委員認爲有效一希望省憲速成一加入法團爲審查後决一旅滬浙人沿用華僑成例加入審查此層前已發出通電委員會尙無答復未悉其能否容納本會亟宜繼續進行或推代表赴杭傳亦僧附議主席付表决多數通過並議决由本會派代表先行登報通告旅滬浙人徴求意見再於下星期三推派代表出發次杭辛齋動議爲省憲起草委員募欵及本會應設宣傳機關兩事當改由楊枕溪主席經衆討論募欵只限於本會宣傳機關事提交幹事部討論次討論省憲大綱因時間已晚宣告延會待下次再討論云 
[十四誌新世界之兇劇八被告内五人交保]  
新世界游戲塲北部於上月十七號夜發生兇劇死一印捕傷一華捕經捕房先後拿獲關係人徐子和鄒小周湯子健錢良功楊鎭陸紹坤曹隠農莊冠生等八名及在無錫提來之季大寳解送公共公廨經中西官訊知季大寳無干判先開釋徐等八人押候本星期六解訊並傳説開槍人趙長山經漢口法捕房拿獲已由新閘捕房派探前往迎提各情已十三誌本報昨晨捕房將在押各人解送公廨先由捕房代表費斯福律師上堂陳述情形以開槍人趙長山現經漢口捕獲已派探前往迎提日内即須帶滬本案應請展期研訊等語繼據徐子和湯子健之代表克雷斯律師聲稱敝當事人對於本案有何種關係捕房須提出證據否則應准交保候訊又據鄒小周之代表甘維露律師亦投案聲請准予交保云云是時據新閘捕房西探高愛樂稟稱第一被告 
徐子和係當時爭閙之本人第二被告鄒小周據受傷華捕樊德功在醫院内所供本案真相鄒小周盡知第三被告湯子健當此案發生後彼與開槍人趙長山於新世界逃出尙有陸紹坤亦他方面之主腦言至此據陸之代表朱芾斯律師譯稱捕房反對陸之交保並無提出證據且陸自行投案要求准予交保而莊冠生之代表高露玲曹隠農之代表牛門楊鎭之代表羅傑等三律師相繼到堂聲請交保又據捕房代表律師聲稱查本案已獲八人内有曹隠農楊鎭錢良功莊冠生並無重大關係准予交保惟徐子和鄒小周湯子健等均與本案有關未便交保末由錢良功之代表丁榕律師聲稱堂上如訂定本案開審日期敝律師主張接續研訊諒諸位律師當表同意云云經陸襄讞核供商之義副領事費君半徐子和鄒小周湯子健三人還押楊錢曹陸莊五人各交三千元舗保候展期研訊 
[演講法國女子敎育預誌]  
法文協會定於七月九日禮拜六午後三鐘假座本埠法租界寳隆路中法通惠工商學校敦請梅雲鵬夫人ＭＭＥＭＡＶＢＯＮ演説法國女子敎育並於演説後開中法女界茶話會及參觀中法工商學校梅雲鵬夫人學問湛深譽望昭著此次講演必有名言偉論各界人士 
盍往聽之 
[北京學生駐滬代表團成立]  
北京國立公立學校學生臨時聯席會前次派九代表分途往各省接洽已有七人於五日抵滬昨假學生聯合會總會開會互相報告各省接洽情形并在滬組織一代表團定名爲北京國立公立學校學生臨時聯席會駐滬代表團租法租界三多里爲辦公處舉定臨時幹事張大陶爲庶務湯茂如爲會計王麟昌王孝英爲文牘待代表到齊時再正式舉定職員發出宣言云 
[近一週中之茶市]  
紅茶个年祁紅新茶市而之堅俏已迭誌本報至今仍不變動近來因來源不多致交易寥寥本週交易益少售開統共不到一百三四十箱係中關貨價在五六十兩左右陳紅茶近來稍有去胃價格仍不見佳在二十一二兩之譜星期二錦隆協和等洋行共買去八百餘件寗紅市面甚疲總無過問今年寗紅不免有向隅之嘆云 
緑茶新茶在上週交易最旺價亦堅俏異常利生祥與隆記之珍眉竟達九十兩至九十二兩爲數年來所無查該茶獲此善價之故非獨質地優美實因製法精良有以致之該茶號素重　譽不肯濫做製法之精良爲茶業冠今年洋商辦茶頗傾向后製法精良者故該號益盡其能事矣緑茶在上週初頗有繼長　高之勢至昨今兩日市面忽稍疲　　價跌數兩而交易亦較少於上星期考其回軟之原因近來　　之放長不無影響本週中售出者計珍眉三千件除隆記利生祥之九十餘兩者外餘爲中高貨價自四十餘兩至六十餘兩不等貢煕一百七十餘件蝦目一百七十件價較上週未見提高甚平穏又秀眉三百餘件價尙好自二十兩至二十八兩不等又針眉一百五十件又蔴珠鳳眉共七十件又大帮四百六十餘件價尙不弱最多者三十三兩云綜一週中售開者計有四千三百餘件珍眉獨占去三千箱查珍眉在各茶中不過十分之二三今洋商獨購珍眉一項且又爲惠利洋行需要爲最多果一旦惠利胃口已足珍眉缺貨其餘各茶則甚危險矣今日珍眉所獲之盈利能否補各茶之虧耗則堪注意者也故貢熙等茶如不走動茶市前途尙無若何樂觀可言埠者至本月二日止各棧統共數爲一萬八千八百餘箱低莊茶本星期二已到有二百件之譜昨已出様尙未成交不悉能如高莊茶之市面否 
平水本週來市面甚穏定交易頗暢旺價較上週無甚上落仍在二十八九兩之譜本週中成交者統共計五千七百件較上週多一倍云 
[半年中電車公司營業紀]  
近據租界電車公司報告六月底止半年電車公司營業决算及與去年之比較如下 
今年上半期去年上半期 
收入總數一三六四九三一元一一六五九九一元雜項開支四一○四七四元一二○○六九八元收入凈數九五四四五六元八六五二九二元 
計開支與收入之百分比例今年上半期計百分三一五八去年二七一今年上半期車行二五七七三九四英里去年二二六四五○英里乘搭客五九七三四六五○人去年五二○四七七七八云 
[友華銀行銀市報告]  
中美新聞譯友華銀行七日報告云昨日倫敦銀價近期跌一便士又八分之五遠期跌一便士半紐約價跌至五九半倫敦紐約間滙價跌至三七一今日此間開盤金鎊跌至三先令六便士半金洋跌至六五半他種幣價亦俱畧跌然此種跌價僅爲小變動市况仍終日穏固因售現者並不急故近期交銀者較遠期爲畧得善價金鎊七月份爲三先令七便士又四分之一與三先令七便士半八月份與九月份爲三先令七便士金洋交易頗佳價在六六又四分之三與六七之間昨日銀價之跌固在意料中然以後似可平穏不高亦不跌云 
[外洋輪船進出口消息]  
天祥洋行之海領號昨日由香港還滬定星期日開赴紐約在申裝往美國之出口貨以茶葉爲最多此外有蛋黄及猪鬢共計五百噸 
怡泰洋行之格林鷺　號由英京經日内瓦來滬定十一日進口船上以洋貨五金及各項雜貨爲多來滬後停泊招商局北棧起卸法國郵船公司之貨輪曼那姆號自五月内由天津漢口卸清各貨駛入江南造船廠修理後刻已竣工昨日空船開往南洋之三江運貨返歐云 
太平洋郵船公司之貨輪東方進口號自舊金山開出後現已將至大連青島定二十日抵上海習立即須赴歐洲並寰行世界一周然後還美云 
[國内輪船運貨進出口之調查]  
進口貨長江一招商局之江裕號昨日由長江裝來麥子一千五百八十七包芝蔴一百三十三包蠶荳七十七包荳餅五千片緑茶二千二百二十三簍磁器二百八十八件機花四百五十六包苧蔴三百零一件黄白絲一百四十五件水菸五十四箱榨菜一百三十一罎尙有鹹草破布紙頭木耳藥材牛膠皮油黄蔴及雜貨等多件二太古公司之盛京號昨日亦由長江裝來白米八十一包麥子五千九百十包荳子四百六十八包菜子一百二十七包大荳餅一萬八千片洋莊礦砂一千一百二十桶桐油二百四十五桶緞子八件磁器二十三件皮油三十聽紙頭二百二十三件雜貨二十六件三鴻安公司之長安號昨日亦由長江裝來麥子六千八百八十一包麵粉七千包荳餅四千片綢子五件棉花三百零八包瓜子六十箱桐油四十桶藥材一百二十一件青蔴四十件皮酒十二箱黄紙三百九十六件豹骨一件又甬桐油二百桶藥材五十六件青蔴二十件驢皮一件烟津太古公司之順天號昨日由烟津裝來絲綢一百二十七件絲頭二 
 
 

Page 15

 
 
十七件精鹽二千二百四十包海參三箱生仁三百四十包蛋一百三十二箱胡桃一千三百五十六箱瓜子五十七箱黑棗十一包水菓六百零八件尙有羚羊角土酒米醋銀器瓦片草帽邊冬菇粉絲生梨鹹魚顏料雜貨等多件 
出口貨烟台招商局之公平號昨日由申裝往烟台計有白米四百四十八包麵粉八千四百包白糖二百五十包茶葉三百八十八簍桐油四十桶洋布一百五十件鐵六百五十擔尙有紙頭及雜貨二千餘件轉口貨閩茶二百八十三簍皮蛋一百罎青藏三十件電料一件裝往牛莊計有麵粉二千三百包白糖二百三十包茶葉八百四十八簍鐵九百四十五擔洋布一千零零四件棉花八百十八包尙有乳腐生羗伙食洋紙桐油竹帚及雜貨多件又轉口毛茶八十三簍閩茶三百五十七簍藥材六十六件福州招商局之新濟號昨日由申裝往福州計有麵粉一萬三千包茶葉二千九百二十八簍黄荳一千二百包荳餅五百片洋布四百二十九件青蔴八百十九件肥皂五百箱蝦醬一百罎洋車一輛鐵五十三擔雜貨六百二十九件轉口雜貨八十件長江招商局之江新號昨日由申裝往長江各埠計有洋布洋紗三百六十件桂圓一百八十箱檀香二百六十件白糖三百五十包紫銅六千一百六十七塊雜貨九百八十件又太古公司之安慶號昨日亦由申裝往長江各埠計有白糖一千四百包洋紗八十五件精鹽二千二百四十包雜貨一千餘件寗波招商局之江天號昨日由申裝往寗波計有麵粉一千一百四十包香烟四十箱肥皂八十五箱荳油五十簍青蔴二百十七件松木板八十四件洋布一百五十九件葵扇三十件大木三十三根雜貨二百零七件轉口雜貨六十八件 
[第二師範歡迎賈校長開會紀續賈校長之演詞]  
二小學敎育現在我國小學敎育上極盛倡之二大問題一爲心理測騐一爲設計敎育於是提倡小學廢止考試者有之主張小學不設科目者有之不知心理測騐大都考騐初入學兒童之程度分别智愚以分級並非用以替代學期考試其方法另有專書歐美各國最提倡天然敎育苟有天才則不依年限遞升故有十一歲已入中學者有十二歲爲大學生者科崙比亞大學我國前清科舉時代亦注重天才其後雖改辦學校然行整齊劃一之學制不知淹没多少天才心理測騐即試騐天才之一種方法而他方面低能兒童敎育亦甚講究或另設學校或另設一級不若中國之不分優劣而受整齊劃一之敎材也法國小學生有不待畢業而即升學者十一歲爲小學程度及格期十五歲爲中學及格期考試及格得山敎育局發給證書巴黎有一師範小學未畢業而考入者不少此亦奬勵天才生之法也中國辦小學祗講人數多每級有七八十人者歐美則不然彼以人少班多爲貴中等學校亦然敎室布置亦奇異往往學生祇有坐位排列無一定秩序敎師上課不帶課本註重談話或上課時學生與師圍坐而談趣味甚濃余曾參觀一校學生敎師依四壁而坐中空極大之地位問之知爲表演之用蓋文學貴以表演而顯其藝術之價值故各國中學校中均有極大之演劇台亦此意也又有一校上課時敎師坐於學生之背後功課由學生輪流而講故各人皆須預備此即自習自動主義也此校在波士頓在芝加哥左近有搿來市其學校每日上課八時敎師敎七時此校爲各國敎育家所注意其校舍之圖在巴拿馬賽會曾得大奬觀其圖上屋舍無頂表示其無一時無一敎室一虚運動塲及大禮堂有空者蓋反對美國現代敎室不經濟之辦敎育也雖間有反對之評語而其成績之佳未可厚非且無有不合兒童之心理者彼兒童之家長亦頗贊成故杜威氏名之曰明日之學校該市敎育局規定全市照此辦理美之東部亦多效之者而其科目之排列智識與技能均混雜特其試騐之結果對於兒童之腦力却無不適宜處又小學校中授理科往往不用敎科書專重實騐設備完善如德之小學中敎學電氣各學生皆有試騐器一具各自實習在中國必將以爲程度不合然彼亦無害於兒童也在此科學時代理科極當注重故以後中國小學中之理科敎材當以中學初級之程度敎學之方爲有益各國小學敎育極注意實際所敎所學必求其能直觀者否則寗不敎管理亦甚嚴在瑞士見一校一小學生不知何因敎師罰立校門外足一小時單級學校敎育與小學類似惟敎師之薪俸亦頗優華盛鄉下有一單級學校一女師僅十八九歲月薪八十元而城市猶不止此常二倍之然生活程度數倍於中國美國單級學校有備汽車爲接送學生之用又有一鄉村聯合中學有汽車三輛空氣學校盲啞學校亦備汽車皆所以接送學生也未完 
[同濟醫工學校設免費生額]  
同濟醫工學校校董會鑒於歐戰終了後各國多以貧寒子弟之優秀者不易受高等之敎育往往特設免費之高等敎育機關培養天才生俾無向隅之憾我國現時力誠未能遽語及此亦宜順應世界潮流於高等敎育機關内酌設免費生額奬進優秀之貧寒子弟以冀稍彌缺陷特議决免費生簡則五條呈請敎育部江蘇省署核准備案兹録其條文如下第一條本校定免費生額十名支配如左一本校坐落之寳山縣二名二擔任劃撥本校經費之江蘇省四名三江蘇以外之各省區四名第二條凡合於左列二欵資格而實係家况清寒不能自任學費經第三條規定選送機關之證明或本校全體職員會議决者本校得特别爲免費生一性行優良精神活潑並有服務能力者二體格健全並有體育成績者第一條第一二欵之免費生並須在入本校以前之學校得有學業最優等之證明書者第三條第一條第一二欵之免費生由左列機關按照前條之規定選送之第一次選送足額後俟有缺出由本校通知原機關續行選送第三欵之免費生由本校全體職員會議於在校學生選定之一寳山縣之免費生由寳山縣勸學所會同縣敎育會選送之二江蘇全省之免費生由江蘇敎育廳會同省敎育會選送之三各省區之免費生選定簡則由本校全體職員會議按照本校現情訂定之 
第四條免費生在修學期内有在本校服務之義務服務細則另定之第五條免費生未届畢業有自行退學或由犯過被斥退者均應追繳其在校期内所免之費 
[上海醫學專修學校畢業紀]  
南市公立上海醫院附設醫學專修學校敎授各科醫學平日課程及實習頗取嚴格主義今届修業期滿舉行畢業考試業已完竣其各科完全及格者爲楊大澂高品金顧祥生沈肇球游翺盛希之蔡文等七人准給畢業證書其餘一科或數科不及格者留校捕習云 
[市北公學消息彚紀]  
滬寗車站市北公學定陽曆七月十四日給放暑假期内設立補習科於上午專修國文英文算術三科男女高小科國民科各級均可補習兼收校外生定陽曆七月十六日始業再該公學建築校舍籌備會於前日下午六時假座一品香開臨時會到會者爲簡照南王一亭錢新之吳藴齋李伯勤吳和士沈田莘周越然張近樞朱榜生姚印佛代表諸君及校長唐伯耆君由委員長簡照南主席席間討論各項重要問題兹將議决各案録後一審定新校舍圖様限一個月内招工投標以便興工二推舉壬一亭陳炳謙勞敬李伯勤四君爲建築股委員隨時會商委員長接洽建築事宜以專責成三推舉校産管理員二人陳炳謙錢新之二君當選四報告六月分捐欵數目爲李伯勤君一千元沈田莘君五百元王一亭君經募顧馨一沈春江祝伊才趙茂華四君各二百元又吳和士君二百元蔡冶民楊譜笙朱榜生胡仲巽四君各一百元又楊譜笙君經募楊純初君二百元又胡耀庭君捐銀一千一百六十二兩本月份共計募捐洋三千一百元銀一千一百六十二兩五新校舍興工在即惟需費甚巨已募得之捐欵尙不敷用公决募捐期限再展三個月以便分投續募 
[天馬會員報告法國美術消息]  
本埠天馬會會員江小　陳曉江二氏昨自法國巴黎來信報告法國現代美術界之消息録如下天馬會諸公鑒我們到法後的大略情形分開幾類先將已經看過的博物院及展覽會報告如下第一個就是歐洲最大的博物院他的名字呌羅佛而ＭＵＳＩＬＤＵＬＯＵＲＥＲＬ以美術爲主他所藏的東西全是古代美術但是十九世紀已死的各名家的作品亦在内我們看了三會尙没有看到十分之一第二個是大畫院ＧＲＡＮＤＰＯＬＡＳ他並不是永久陳列一様的東西他是由國家造丁專間爲開展覽會用的現在就有兩個展覽會在裡面一個就是散龍ＬＤＳＡＬＯＮ再有一個是國家美術展覽會ＳＯＣＩＥＬＥＮＯＴＩＯＮＡＩＥＢＥＡＵＳＡＲＴＳ這兩個會裡都是陳列最近各作家之出品散龍是狠正派的國家會就有些古怪了但是十分新奇的作品這兩個會裡是不能陳列的第三個是羅克省白而ＭＵＳＥＬＮＯＴＩＯＮＡＬＤＵＬＵＸＥＭＢＯＵＲＧ他的外觀没有羅佛而這様大他的陳列品全是現代名家所作的第四個是小畫院ＦＥＴＩＴＰＡＬＡＳ但是名目是小實在並不小亦是陳列近代免家的作品凡是一個美術家先經過是散龍裡最好的可以到小畫院小畫院之後選到羅克省白而然後分到法各省的畫院裡到這個美術家死了之後再選到各省的博物院以最好的纔可以選到羅佛而云 
[白晝路刦案卽破]  
昨日上午十點半鐘大昌烟公司遣店司阿福乘黄包車出外送銀道經六馬路口公會相近突來匪徒三人白晝肆刦阿福下車奔避被擊倒地致被將所携之鈔票莊票等兩包悉數搶去當即投報捕房旋由捕夥拘獲二匪及贓票一包尙有一匪已被携贓逃遁捕房當將所獲二匪拘押今日解廨訊辦並嚴緝逃匪矣 
[上海將設二十五所夏令兒童義務學校]  
紐約城世界基督敎夏令兒童義務學校總主任波維爾博士客歲東渡來華調查此邦敎育狀况知中國失學兒童有數百萬之巨因是特發宏願歷游各省鼓吹學生利用暑假創辦夏令兒童義務學校以爲實際愛國之舉去夏在各處設立是項義務學校多處今暑期已至又擬續行推廣單在上海一處已將設立是項義務學校計共二十五所由各校留滬學生分頭組織並由波博士偕同滬江大學沈荔薌及汪承誥二君在本埠福州路浙江路口一百二十四號設立上海區總部以便管理一切云 
[助欵敎養災兒之繼起]  
中華職業敎育社附設中華職業學校前次招收北方災地兒童課以工作養成其生活能力一時頗得各界之贊助兹聞天津袁迷之君又特别慨認擔任經費三年每年一千五百元云 
[上海貧兒院之大麗花會]  
西門斜橋南上海貧兒院開大麗花會已近一週該院地址雅曠林木清幽良足消暑會塲佈置花山陳列書畫並有消暑食品及籐器用件出售間有管絃絲竹洋洋可聽近數日來滬上士女往游者馬龍車水絡繹不絶 
[美術展覽會之第三日]  
上海美術專門學校十週紀念繪畫展覽會詳情彚誌前報昨日爲該會開幕之第三日來賓更多上午有英美烟公司西人洛克及職員譯輝章到校參觀復將值價數百元之貨物贈該校爲紀念並悉三日中來賓之批評該會者甚多如戴一飛閔憲章竹玄一润楊思齋陸倍坤鄧仲輈高馥齋南京高師吳江冷尹莘農徐星三苦寒山人蔡輝煌劉樹藝堵叔明趙守疆等均有贊美之評語云 
[上海美術專門學校繪畫展覽會之徴集品攝影]  
右謝公展君之指頭畫水彩寫生左何景睍君之寫生畫水墨 
[大中國牌香烟之贈品]  
中國烟公司新出大中國牌香烟在大世界内建築六角圓亭一所陳列物品數百種舉行贈品亭内設置旋骰機六只上覆玻罩内有骰子六粒凡出小洋一角購烟一包並可向此機扭轉一次視其點子多少分給贈品大者可得肆兩金鐲一副小則贈大中國牌香烟一包該烟包内又有贈品或五元紙幣一張或一元紙幣一張或小洋一角 
[准撥充公毒物救之覆函]  
江海關監督公署昨致中國濟生會函云查貴會在閘北寳山路特設濟生醫院函請酌撥充公嗎啡烟土若干作爲醫院救疫之需事經本署酌定准撥充公烟土十磅嗎啡兩磅請示在案兹奉税務處七月一日第一四零三號令行准照該監督所擬由江海關撥給烟土十磅嗎啡兩磅以充善舉除咨明財政部並分令外合行遵照辦理等因到署除函知税務司照撥外合行奉復即祈貴會查照何日赴領隨時知照以便給函赴關候撥可也 
[警署防範之嚴密]  
南市第一區警察署王金山署長自泉漳會館老馬路源豐衣莊發生搶案後防範更加嚴密昨特傳知境内各衣莊押店烟紙店小錢莊等均於每日傍晚結賬提早收市並將銀錢鈔票等妥爲收藏至於夜間烟紙店凡遇另兑及購物均着改從收市後於口門内交易以免再有盜匪凱覦着各遵照勿違一面由署長撥派長警多名四出巡查藉資保衛 
[西菸業之呼籲]  
滬上西菸業自豐順鎭統捐局扣貨加徽後營業更覺困難曾經該業商董屢電財政部烟事務署請爲嚴查迅將統捐加徴西菸一項撤銷以維商業迄今尚無眉目兹聞該業代表現又公函滬商會請即轉電京師總商會一體援助就近向統捐局陳述一切狀况要求豁免統捐云 
[因避雨失足墜浦]  
前日傍晚七點餘鐘時適逢雷雨時在南市大達碼頭上納凉者人數頗衆均竭力奔避另有某小輪正欲起行船上乘凉諸人亦皆飛步奔避上岸躱雨詎忽有人妄傳謂有盗匪搶刦以致奔逃更速當有五六人失足堕浦一時人聲鼎沸大聲呼救幸經附近各輪船見而設法救護得以救起數人聞尙有二人未及救起云 
[芝蔴船中途傾覆]  
船户沈少卿裝　芝蔴一百六十包前日上午半點鐘時開至南黄浦久記碼頭浦面時值黑夜適又風狂水急該船舵工無力支持横攔於停泊之鈞和兵艦船頭以致立時沈没船夥三人亦均落水當由該艦水手趕即施救未遭滅頂並將空船一艘一併撈獲惟所裝芝蔴漂失無遺昨由船户沈少卿報告該貨主知照矣 
[蒞驗溺斃童屍]  
二十五保十二圖地保顧慎霖昨投地檢廳報稱滬杭甬南火車站後門口小河中發現無名童屍一具查無屍屬報請相騐午後委派孫檢察官沈檢騐員等蒞塲相騐當據地保稟稱查得該童當時欲入河中摸蟹洗浴所以上着白洋布破短衫一件並下着藍布褲盡行脱下連同所携之洋鐵罐一只放在岸旁不料入河後竟占滅頂當時經人瞥見設法撈起施救已經不及請察問官即騐明該童年约十二三歲赤身露體周身無傷委係溺斃填明屍格判由堂收殮發封厝壇着該地保就近訪查屍屬來案認領屍棺 
[甬同鄉會代繳私乘輪船之船資]  
寗波人陳根生由上海私乘郵船公司山城丸前往日本及該輪開抵門司始行發覺遂由該公司轉託近江丸送回上海交由日領署轉解江蘇特派交涉公署接收發落并照繳由上海及門司兩處往返船資二十五元由許交涉員派員將陳根生送交寗波同鄉會設法遣回原籍並由該同鄉會代繳船資洋二十五元到交署轉送日領查收轉給矣 
[糖市之昨訊]  
太古車糖現烟台銷路甚活每日續有一二千包致其價暫勿再跌東白現貨本缺故頗見俏價反升漲一錢遠期則仍須看小東洋匯率現已跌去十元以外行家尙勿敢吃貨因嗬白有三萬餘包價六兩八錢肯抛出也 
[男孩迷路待領]  
男孩吳良喜年六歲身穿白柳條布短衫柳條布開襠褲脚着粉紅洋襪蒲鞋頭鞋子和尙頭無帽於前日在法租界地方迷路啼哭爲巡街捕查見帶入捕房昨送法公堂請示詰之吳孩言詞含糊判送堂留養候家屬認領 
[身帶烟土之科罰]  
鄉人李仁之於日前手持烟土二十餘磅行經法租界維爾蒙路適有探目黄金榮包探梁大寳李友生巡緝到來查見以李形甚慌張上前查獲帶入捕房昨解法公堂請究先由該探目上堂稟明前情詰之李供此項烟土實係朋友令吾帶往原籍餘供支吾中西官判李罰洋二百元充公烟土没收 
[誘姦拐賣少婦之押儆]  
宜興人王阿三因於上月三號誘拐北成都路居人殷德甫之十七歲妻子殷氏至法租界小客棧内姦宿一宵於次晨帶往崇明串同在逃之陳桂林沈胥江將氏價賣與該處居民吳瑞林得洋分肥旋經殷得悉報請新閘捕房飭探沈壽章將王獲解公共公廨奉飭押候移提人證再訊在案兹悉殷陳氏已由沈探奉文前往於昨將氏移提到廨並稟明陳沈二人逃匿他處一時不易拘捕等語並據陳氏訴明被王姦拐及價賣各節訊之王阿三供認不諱經中西官核供以王旣姦又賣殊屬可惡判押西牢三年期滿永遠逐出租界陳氏交本夫領回管束 
[懲罰燕子窠主客]  
王元生在裡虹口街六號屋内私售燈吃洋烟經二百十二號華捕查悉稟由捕頭飭探往將王與烟客陳德雲劉啓志蔡根全楊元元陳連生陳秋全金阿福張國東一併拘獲連同烟具帶回捕房昨晨解由公共公廨質訊屬實判王罚洋一百元無力改押西牢一月餘人各罰洋三元充公烟具銷燬 
[塌車碾傷婦足之訊判]  
朱明德雇用之塌車夫柏小四車運貨物經過虹口漢璧禮路斐倫路轉角將江北婦人彭李氏撞倒碾傷兩足由捕查見將氏送院醫治柏拘解公共公廨訊押至昨捕房傳同該氏及車主將柏解廨續審據該氏訴稱足傷迄未治愈不能行走云云朱供柏肇禍時伊不在塲故未知情而柏則稱事出無心乞宥經張襄鄰讞得供商之美副領事奥君判柏押滿西牢一月朱償還該氏醫費洋二十五元完案 
[昨日公共公廨訊案紀]  
昨日公共公廨民四庭上午由關讞員會同英包副領事訊理一朱繡堂訴蔣粹甫不理代還欠欵案結果被告減交一千兩保候訊二婦人孫春芳即妓女鳳英訴其夫劉均若不付房飯金案結果註銷三戴木全訴陳顧氏陳七寳不將存摺金飾交出案結果被告准具給出外候訊並諭令被告等如果取得原告所稱之存摺於本案未訊前不准支用四孫松記訴謝芝園短交蔴袋請這價銀案結果改期再核五朱德記訴曾澹如不繳清潔費案兩造律師以時間不及請求改期再訊結果照准下午由陸襄讞會同日林副領事訊理一婦人顧錢氏訴張毛頭不還借洋案結果着被告於三個月内償還原告洋一百元堂費歸被告負擔二楊森訴銷開寳不還欠洋案結果着被告於一個月内償還原告洋十四元堂費歸被告負擔三瞿振華訴胡阿華不理橡皮輪胎價银案結果着被告於五個月内償還原告銀一百十六兩零四分堂費被告負擔四薛道生訴符慶桃不賠償修理車輛費案結果原告無故不到應准原告請求缺席判决償還原告洋十五元堂費歸被告負擔五張才福訴朱永泰不還米洋案結果原告請求駁回堂費歸原告負擔六王瑞昌訴小掌生不理車輛修費案結果同上 
[誌謝]  
昨承商務印書館惠贈第十三卷第六號敎育雜誌國語號一册謝謝 
雜評二 
[煙禁與主權訥]  
禁烟之事外人指摘我當局之不盡力可謂盡矣今日西報又謂派大員查烟不過敷衍面子試問政府當局有辭以自解否也又今日倫敦電有鴉片顧問會提議干涉事縱顧公使極力疏通試問政府能實行顧公使之言有以釋外人之惑否也外人之輿論非難而無以自解政府之體面何存非難不已進而實行干涉則政府之體面更何存 
政府對於國内之輿論本非所顧然對於外人輿論之責備則必有辭以自解今之禁烟事何無一言以自解乎政府對於國家主權向來本不甚重視然在國際聯盟會則未嘗不力爭中國主權今烟不能自禁致招外人干涉之議可謂能自尊重主權乎不自尊重而徒責人尊重難矣 
公布欄 
[江蘇高等審判廳]  
民庭判决許學廉興許豫曾爲僞造和解合同聲明抗告一案决定主文本件抗告駁回趙景僑與吕澤鈞爲巷基涉訟上告一案判决主文本案上告駁回本審訟費歸上告人負擔以上七月七號 
[上海地方檢察廳]  
批示張永年旣據爾稱唐頌清拒不付欵另案向民庭請追應俟民庭判决確定後再行核辦不能憑一面之詞即能推翻判决之效力多凟何益此批王家仁據訴是否屬實殊難憑信着爾將妻尋獲送案後再行核辦此批周尙美查爾六日之内具狀三次初以情節支離批斥不准則又張大其詞希圖朦准兹復添砌多端前後所訴顯係抵觸殊屬膽玩着自來應訊究此批楊福麟狀悉候被告人到案核　附件存此批顧杏濤上訴狀悉候送周級密廳核辦此批蔣張氏狀悉仰速出控訴理由書以便申送所請抄判一節自向同級審判廳請求可也此批潘桂正狀悉所請不准此批梁順餘狀悉仰即來廳候訊此批吕徐氏狀悉候訊明核辦此批梁袁氏狀悉已訊諭矣此批華承煜狀悉候訊奪簿存批批李譚氏狀悉查買受人口本千例禁縱係出於關善養育之目補亦不過於刑事方而不負即責而其契約在民事上仍屬無效本案盛阿香是否即小二子因屬無證明藉使所稱屬實核具買受年分已在禁革買賣人口條例頒行以後依照上開説明自不能發生效力况該氏當　供明小二子係藉故私逃井非被人誘拐所請究辦之處自無庸議此批謝惠興狀悉准予上訴限五日内補具理由書以便核轉此批錢林生狀悉案已供認何庸狡辯此批邵芳粟狀悉案正偵查所請暫母庸議此批范裕祥狀悉候調卷核辦此批程令恒狀悉該案已付公判仰候轉送同級審廳核辦此批以上七月六日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行記] [  朽木]  
戊僑情雜紀華僑之初來此者大率均爲農民且皆拘迂守舊者居其多數如不許子弟受洗入校婚姻均須得父母同意等實爲數見不鮮甚者於舊曆年終及上元等節仍祀神祭竃除夕則終宵爆竹之聲一如舊習元旦則相率歇業賀年商家均高懸國旗習俗之中於人心可謂甚矣遠居海外者尚如此國内商家至今未能通用陽曆更無可怪矣商業往來對國人雖爲粤語對外則操英語然亦多有不解英語如上所述者記者曾於鄉間遇一華人彼聞吾筆所談係普通官話而非粤語竟指爲非中國人蓋其腦筋中只知粤語爲中國語真可令人發噱僑商在外稱中國曰唐山中國人曰唐人足見唐代交通之盛其聲威至今尤在惟唐之一字在歷史已爲過去時代國人猶相率不改徒令外人笑我之固閉而已且僑商在外者至今謂外國人仍曰番人番婆幼童則曰番仔外國語則曰番話無論如何不能改革不獨檀山爲然美澳歐各處之粤商莫不皆然與之談及中國情形則有不知有漢何論魏晋之槪故於國事往往漠然無所感覺至青年學子則不乏愛國之士聞前歲國内學生運動時頗多表同情於内地學生與之取一致態度者所惜者彼輩雖少年愛國且多受外國良好敎育惟國文程度太低多有不能自書其名者於中國歷史及政治情形復如秦越人之相去即使所學有成亦不過徒有楚材晋用之嘆已耳美國法律凡生於美土者均得爲美國公民彼輩旣具有此特權又以祖國紛亂未已無可救藥與其徒抱杞憂何如適我樂土此實在國外生産之青年對於國家漠視之重大原因也 
筆記 
[刼翠記中] [  嚴芙孫]  
自是厥後閔生與翠姑師生誼密伉儷情深一對未婚夫婦晨夕相見脈脈含情心心相印未來幸福誠有足多詎造物弄人平地風波每有使人有難逆料者彭城東村有巨匪黄天彪創邪敎惑人殺人越貨無所不爲一時江湖子弟從者甚衆部下黨羽達數千人沿村焚掠勢如破竹官軍剿滅久久不能克以致匪黨聲勢益盛居户一夕數驚談虎色變無何全城糜爛火光燭天哭聲震野德昌全家悉罹巨刼德昌夫婦及鴻年悉死非命閔生與翠姑則因亂中散失未能聚首事平翠姑得依族人某甲某甲固久慕翠姑顏色會有隙乘乃詭告翠姑謂知閔生所在翠姑驚喜交集求與共往則見雕梁畫楝精美絶倫有中年婦高坐堂上見翠姑至笑起迎曰錢樹子來矣小妮子面目如畫大可人意此問來者多富貴公子其善侍之不愁吃着倘逆我旨母謂老娘鞭笞不情也翠姑知堕平康縱聲大哭初擬一死以了然默念大仇未雪閔生又淪落天涯死生未卜拚此殘軀庸有濟於事耶苟延殘喘姑且安之惟與鴇約一年以内第侍酒不侍寢鴇兒以蓄雛計亦良得果諾翠兒背燈彈涙身世凄凉節節思量都成斷腸資料默憶前塵誠有不堪回首者矣某日翠姑應某宦家侑酒忽見一清癯少年形容憔悴衣履檻樓躑躅道旁仰天興歎一若滿腔幽恨欲盡訴碧翁而碧翁不應者望而知爲傷心人也察其背影似曾相識大異趨前逼視不禁大愕少年急回首顧視則彼姝亦即已之意中人也翠姑哭曰閔哥哥何爲至此邪旋詳道别後事悲慘失聲相抱痛哭閔生亦泣述曰亂離失所飄泊無歸挫折幾經憤萌死志某夕予乃縱身清流念兹流水湯湯葬我乾凈身軀波臣作伍亦大值得閔璧如死得所矣詎有西村陸商載貨歸還適經其地聞落水聲異而起視大驚急令舟子出援予乃得慶更生陸商詢得顛末欷歔不勝挈予入肆畀司事職藉以暫活自念無才薄命不祥身重以累妹今生訣别覩面何期輾轉思維肝腸寸裂初不料無意中猶得與玉人一面傷哉翠妹以汝柔軀脆質身墮苦海笞鳳鞭鸞怎禁消受耶吾一貧澈骨無力拔汝出火坑中心負疚五内俱崩人世因緣今已無分生前擔個虚名死後淪爲孤鬼天之厄我命也何如言已泣不成聲莫能仰視翠姑亦淚如緶縻慰藉者再謂妾平素略有私蓄歸當出而圖諸鴇兒以作璧哥量珠之聘樂昌寳鏡不難團圞也旋各道珍重而别 
劇談 
[影戲新話] [  滌生]  
二日晚八時青年會演放甘肅地震慘劇影戲予往觀之片多爲甘人顛頓流離山岳覆屋之慘狀亦有數片爲調查員自京之甘途中所攝者用誌之舍本從末之譏在所不免惟閲者諒之 
孔子之像實難求其真確而畢肖者此次演放之像畫法精美藹然可親較吳道子作者堪勝一籌特不知畫者果誰人也恐亦想像而得之者 
唐高祖之馬爲馬中俊傑後人刻石以紀念之據指示人言其雕工爲晚近所不及馬爲數石　成長可八九尺高五六尺在西安拳匪之亂慈禧西奔西安比馬尾股之石忽然失去我國人之無公德心何一至此耶 
楊玉環我國歷代有數之美人媚惑明皇致釀安史之亂明皇西走賜死馬嵬坡下後人艷其美者夥矣西安西有慈禧石上有手影一人咸謂爲玉環之纎手過其地者靡不嗅之以爲芳芬殆與西子湖濱秦槍遭人唾打爲雙絶矣 
瑣録 
[小談話] [  抱月]  
一隻錶機器壞了就是廢物一個人信用失了就是廢人堅忍與毅力就是成功的金城湯池 
靜坐與散步就是養性的妙法 
讀書到有味的時候就是學問長進的時候不受酬 
小説 
[社會小説衆醉獨醒三七七] [  瞻廬]  
第五十六回信妖言婆娘舐犢誇妙計學究吹牛當下便把寺裏做的勾當從頭説起講到怎様的在茶杯裏下藥怎様的劉太太請他醫治兒子怎様的信口開河只説是牛頭將軍作祟怎様的假做畫符把解藥下在開水杯裏怎様的藥到病除劉太太取出二十塊錢做謝意怎様的劉 
太太約定八日初三日帶領兒子到上方山燒香還願）以上二條均補前文所略青嚴大笑道你到了今朝才曉得我伍老軍師的利害不瞞你説俺這裏足智多謀神通廣大休説掏摸這幾千粒瓜子易如探囊取物便是大總統三一茅廬請我去做護國軍師老三道你少要吹牛罷你的計策雖妙也仗這藥力靈驗才遂了我們的心願這兩包藥我好容易向朋友那邊取來的一包吞在肚裏經過兩三個時辰便痛得扒腸刮肚一刻也難熬一包吞在肚裏立時止痛便和没病一般現在一一試驗過了我那朋友的功勞可不小從前向他討了麻醉藥回顧四十三回還不曾報答這番大功成就須得大大的送他一分謝意青巖道這是應有的辦法何消説得阿巧娘到手的二十塊錢須得三二六十二平均分派阿巧娘道早晚總要分派我又不搬場急他做甚只是今天的事倒作成了這個大願和尙揭開緣簿一寫便是五百元我見了也眼熱不表婆娘家裏三個人秘密會議且説時光忽忽早到了八月初三邦平夫婦對於兒子還願的事當做一件重大事情本該娘兒兩個同去燒香無奈邦平娘子從寺裏回來中了暑熱臥病兩三天尙在延醫服藥翠娥告個奮勇願陪着金弟弟同去走一遭邦平夫婦還派着劉福和王媽媽隨船同去自從早晨開船直到傍晚還没見他們還來邦平正覺心頭詫異驀地裏外面傳進一封書信給邦平過目不看時萬事全休只這一看氣得邦平臉都黄了手都顫了青巖恰坐在一邉見這情形不覺暗暗的喚幾聲快活正是 
奇禍不測彼醉未醒書來一紙價值萬金 
餘瀋[  豁安]  
遷客海上見夫黄塵币地歌吹四起騎疊跡而車同軌乃自含酸茹歎銷落湮沈能勿仰天太息黯然魂銷 
碧玉小家女來嫁汝南王梁元帝抑何紓尊愛好乃爾吁可尙焉 
 
 
 

Page 19

 
 
   
 
 

Page 20

 
 
常評 
[適當與準確] [  漸]  
無論求學與辦事貴有適當與準確之知識是説也蓋人人能道之 
然而適當未易言也準確更未易言也能適當矣或能準確矣往往有理論雖極準確而按之事實或不甚適當者事實固亦適當而按之理論或不甚準確者故欲兼具適當興準確之長則難之愈難 
惟其難也故適當與否準確與否當以已之思考力爲斷盲從不可也武斷亦不可也任何難事苟得其要點所在必有斛决之一法特不加思考而一味盲從一味武斷者必無以達於適當與準確之地位甚矣思考力之可貴也 
國民常識 
[創辦商團爲今日至要之事] [  俞鴻樳]  
國家養兵以衛民兵賴民以生存此各國皆然亦情理之常借我國則否不觀今日鄂省乎未及半月兵變四處焚刦被戮慘無人道殺害商民何可勝數覩此養兵衛民一層早經失望然我民仍似睡獅捐税增重徒以脂膏供軍閥之中飽而統兵者心猶未足竟不顧天良因吞餉以致士卒之刦掠若再不自爲計何異自戕今日欲免此種禍難應即創辦商團以謀自衛倘能平時精勤操練一旦亂事發生則一呼而雄兵立可集合商民有此强有力勁旅可謀自衛又何患有匪兵掠刦之事 
查我國之有商團創自清末之際成效之著首推上海至武漢起義滬民賴此保護力中外咸知不幸卒被袁氏解散滬人可痛之事無逾於此然往者已矣來日方長上海爲中外會集之所理宜速復原狀從此可推及各省縣鎭務使全國皆創辦最有力之商團萬不可再依靠吾民血汗所養成之匪兵 
兹將創辦商團優點略陳於左惟願海内志士幸注意焉一此次武宜兵變鄂人在京請願有至不得已時再向外交團申訴公理並求外人保護云云究竟政府能否覺悟仍未可知且尙有何顏以對國民然國民亦當速自猛省何不即辦商團以圖自衛較之向外團申訴公理不免辱國者奚啻霄壤 
二養兵所以衛民今國内兵士時聞譁變以吾民脂膏供養匪兵儘可隨時解散藉此裁兵何不將此鉅費移辦商團一旦事發即以商團維持勝此不法之匪兵多矣 
三現在軍閥當道强勝弱敗早棄公理於不顧創辦商團須勤於操練嚴守紀律旣負保衛市民之責自勝於不顧公理之軍閥 
　　（四）吾國民素輕體育創辦商團藉可研究體育則體魄堅强精神活潑無論辦理何事有此活潑精神自可一往直前以底於成强國基礎亦在於是 
　　（五）滬地萬國商團創辦最早成績之著無待贅述是以界内商人倚若長城惟願吾國人民急起直追速謀創辦 
　　以上優點不果略陳一二是以創辦商團實爲今日急務滬地不乏熱心志士渴望振臂急起蓋我國今日欲謀自衛方法非創辦商團不可（未蓋章） 
法制 
[商號註册之效力] [  抱月]  
　　商號云者商人於營業上爲表示信用之標幟也與商標之爲商品之標識自是不同法律爲保護商號專用權起見故有禁止濫用及不正競爭之規定然欲受法律保護則不得不註册蓋不註册則他人使用同一商號時不能禁止之因而營業上受有損害情事亦不能對之請求賠償若他人先行註册則嗣後即將其商號註册亦不可得矣故凡商人欲專用商號以期收營業上之信用與利益者當選定商號時即須先行註册免得被他人襲用致受莫大之損失也兹將商號註册之效力分列於左 
　　一創設效力即商號一經註册即創成一種商號權受法律保護得轉讓而有價值爲財産權之一種然非註册後不生效力也 
　　二排他效力即對第三者之效力也（一）同一城鎭鄉内他人旣註册之商號不得仿用以營同一之商業（二）添設支店時若支店城鎭鄉内現有他人已經註册之商號其營業及商號均與自巳本店相同者該支店之商號須照本店之商號附添字樣以示區别（三）業經註册之商號如有他人冒用或以類似之商號爲不正之競爭者該號商人得呈請禁止其使用 
　　三救濟效力凡使用他人巳註册之同一或類似之商號爲不正競爭者則因是而受損害之商人得對之請求損害賠償此皆規定於商人通例者也（乙種酬） 
經濟 
[利用船帆作廣告] [  謙謙]  
　　廣告一門商業上關係甚大西人鄭重其事不遺餘力每一店之廣告費往往占支出額百分之二十我國商界目光短淺不肯多耗此費近來略有一二大規模之公司稍稍從事於此矣除刋登報紙外復於通都僻隅雇人招貼亦藉以發展營業也按廣告之用意無非傳揚聲譽推廣銷路而其特點要在動人耳目引人注意耳故花様翻新爲研究廣告者之最要宗旨試觀今之輪埠車站或電車火車之中每有各公司特别之廣告蓋所以昭示旅客其効力十百倍於尋常之牆招也我國現在内河交通除一二汽船外猶以帆船爲多數遇順風時揚帆而駛湖港之内觸目皆是竊以爲片帆之上大可利用作爲商家廣告使沿途旅客一望便知且一船可收兩地之益指航船而言其辦法固宜先從航船着手庶有頭緒其帆布即由借登廣告之商店特製而供給之在舟人亦勢必樂從也至於帆布之價值尙廉較諸他種廣告之出有租費者合算多矣世之善爲經營者曷不亟起而圖之乙種酬 
道德 
[西方格言一六○] [  謝介子選譯]  
摇扇者適足以揚風耶竇蘭思ＴＥＲＯＮＣＥ 
將履冰當先試之英吉利諺 
小創業亦可生大樂德意志諺 
自誇適爲辱英吉利諺 
能耐者多福法蘭西諺 
以人之船壞爲已殷鑒英吉利諺 
立於巖牆之下者殊不佳丹麥諺 
一履不能適合盡人之足英吉利諺 
雖柔細之蠕行物合羣亦强塔密爾ＴＡＭＪＬ 
識字捷法 
[應用字] [  濟滄]  
婢女子卑者也从女从卑又古婦人謙稱之詞奴奴婢皆古之辜人也从女从又又手也持事者也終日勤動不得休息故从又古代人民戰爭俘獲他部落或民族之人謂之罪人男則以爲童僕女則以爲奴婢或妾僕篆作　本作業从汇與奴字从又同意婢含卑屈意童妾二字皆从辛辛合干二即上字二字會意即古愆字言有罪也童俗别作僮其後用以稱本國之罪人今則非罪人亦爲奴婢僕妾矣人格喪失將何以回復其自由耶又俗以爲女子自卑之稱曲白中常用之 
問答 
[蔣竹賢問]  
再釋稱尊親屬者謂直系親屬 
請思壎君討論見答 
查尊親屬三字不在暫行親刑律總則上參考似屬普通名詞若經詳細核閲即爲直系親之所有名詞他人不得竊取之也如不按法文祇於字義上講解則尊親屬三字其義甚廣凡親屬中一切之尊長無一不可謂爲尊親屬而尊親屬三字亦必毫無歸束夫研究法律首重綱領不論其爲刑法也民法也憲法也行政法也須先考法文中立法定義間之真意或屬槪括主義或屬列舉主義而後能了解法律上之精神否則亦不過知一論一得半説半而已七月二日思壎君所釋尊親屬三字從列舉主義認尊親屬爲一種普通名詞也（查思壎君引解之科刑標準條例及司法部十年一月九日之指令等其理論上之根據即依刑律第二次修正案之列舉主義雖經呈請公布及指令飭遵然刑律第二次修正案並未頒行仍適用暫行新刑律六月二十五日鄙人所釋尊親屬三字從暫行新刑律之槪括主義也現在新刑律並未廢止則尊親屬三字仍然槪括直系自應以尊親屬爲直系親屬固有之稱至若法文上所稱旁系尊親屬一層乃另一名詞不能與法文上所規定之尊親屬三字混合解釋當知尊親屬爲一人旁系尊親屬又爲一人稱直系尊親屬者不必在尊親屬上加直系二字即能知所稱之尊親屬屬於直系親屬若稱旁系曰尊親屬必須於尊親屬三字上加旁系二字而後能知所稱之尊親屬屬於旁系否則不能明瞭此尊親屬之所以爲尊親屬而尊親屬三字不能借與旁系通用之理由即在是也至謂鄙作稱旁系曰旁系親族不稱旁系尊親屬認爲名稱錯誤亦覺未合蓋鄙作之稱旁系曰旁系親族不稱旁系尊親屬者亦猶之稱尊親屬曰直系親屬不曰尊親屬不能謂爲所稱錯誤總之鄙人所撰之尊親屬與親族一篇思壎君如責鄙作不應暗藏解釋不叙法文上尊親屬之出處故意淆亂閲者心目學小説家筆法借客體語説外行話則駁之成理如謂尊親屬適用於直系亦適用於旁系謂鄙作之解釋未盡則似明列舉而未明槪括也鄙説之解釋尊親屬盡在期矣是耶否耶不敢貿然斷定所以投之問答欄中實欲討論學識並不具有何種意見如思壎君復以鄙説爲不然即請一一賜敎不禁引領盼切之至 
[胃病有法治否] [  湯筆花]  
友人王君近患胃病食物不消化身體因此軟弱遍請中西名醫服藥罔能奏效愁眉百結痛苦異常囑余在本報徵求良法想世多博學高才倘能敎我俾王君得恢復原狀甚感並使同病者脱離苦海造福非淺也 
[齒縫出血有法治否] [  前人]  
鄙人患齒縫出血已閲五載每日晨起齒縫牙隙血流如洋凡硬質食物不能下嚥若觸之必出血醫皆束手藥不奏效日坐愁城困苦不堪世有明達精通醫理諸君不吝珠玉如能敎我恩同再造 
 
