# 1910 - 147 - 4913406

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
[監國攝政王钤章四月二十七日内閣奉]  
　　上諭浙江巡警道員缺著楊士爕補授勸業道昌缺着董元亮補授欽此軍機大臣署名奕劻世續鹿傳霖假那桐吳郁生論說 
[南洋勸業會開幕貢言]  
　　南洋勸業籌備。各省之協力贊助。而遂得於今日開幕。風聲所布。中外屬商之搜採籌備各省之協力贊助。而遂得於今日開幕。風聲所布。中外屬目。記者西望白門。心爲嚮往。深望吾國農工品物。經此盛會而由有比較而競爭。由競爭而謀改進。則吾國實業前途。雖未能遽與歐美柤頡頏。而亦差足自存於世界。記者本此一念。而益不能不徘徊低。溯於此勸業會以冀勸業會。始終得收美備之效果。情不自已。敬進一言。以爲勸業會諸君借鑒。 
中國實業不振興。固由於無比較。以資其觀感然亦由於農工自安於末藝。無遠大之思想。近年以來。雖公家時有所獎倡。而彼輩以久抑。之餘。其自視也恒以爲輕賤無足道。夫欲製造精良之物産。必其人先有高尚之心思。與遠大之規畫。有所憑藉。然後能研精覃思。故勸業會之主恉。在獎進農工業。使農者工者。知農工爲立國之本。而自期待重。第獎進之方。非僅此三數獎牌已也。會中之待遇。恒當優於農工。以興起其。感激奮勉之心。夫而後誘掖之效乃著。否則縱奇珍瑰物。侈然雜陳。海内外參觀。嘖嘖稱羡。而農工輩心理上之評斷。仍同平時行樂之賽會。而以爲與彼無與。旣不足鼓動其心。而欲其奮發興起。各証會中所見。以互謀本業之改良。實不易得之數。此對於農工應注意者也。 
商沽爲物産交通之媒介。凡農工所出之物品莫不恃商沽之轉輸貿易而勸業會之有待於商人者。尤亟。顧中國商人類多規於近利。而無可久可大之謀。又畏難懼創睹非常之原。輙疑阻而不敢决。故今兹勸業會之設其在通都大埠者。尚耳熟外國賽會利益。而相率奮起。若内地商人。則熟。視無睹者比比焉。然則欲爲獎倡企業起見。尤不可不優待商人。以爲内地商家未與賽者勸。况前此賽物免稅之請。格而不行。已足爲商人病則此後桑榆之救濟。斷賴主持勸業者之時時體恤。務期商人深明賽會利益之鉅。且由之而勃然生企業之欲望。縱云稍損公家。然於振興實業前途。所關非淺。得足償失夫亦樂爲之矣。此對於商人應注意者也。 
要而論之。此次勸業會。專爲提倡企業。振興工藝而設。則其注重。而優遇之者。自宜稍偏於工商一途。方與本恉不背。蓋欲謀工商業之增進。固在利用賽會。使工者商者知比較而競進。顧欲其比較。欲其競進。則非優爲待遇務使誘起農工商之趣味。而振作其精神不爲功。况中國賽會。尚屬創舉。爲謀後此之進行。斷在今兹之招徠有術。不然耗數十萬金。竭全國之力。而所收之效。與普通行樂塲無異。其影響於實業界者至微且近。則揆諸創辦者之本心。與夫朝野上下之期望。實大相剌謬矣。此記者所以躊躇再四而不能已　言者也。若夫頌聲諛語。摭拾歐美博覽會之成績以爲勸業會光。則開幕之際。大有人在母庸記者喋喋爲矣。 
來稿 
[南洋勸業會開會祝辭（中國商業研究會）]  
　　宣統二年。四月念八日南京開南洋勸業會。中國商業研究會全體敬祝之曰。竊聞競勝爭存。乃進化之公例。比較模擬。實進化之原因。此社會學家。之舊說。而吾輩所飫聞者也。顧其所以比較所以競爭者。又因國民之程度。而有文野之殊。野鄙之世以兵力。强者勝。弱者敗。開明之世以實業優者興。劣者危。此又萬國進化之通則也。近時列强。競爭之大勢。漸趨於實業。其制勝之術雖不一。而自法國創設勸業會以來。各國仿之。日興月盛。富强之基。益增深固。蓋勸業會者乃實業之中樞。而物産比較競爭之所也。居今日而談經濟政策。其必注意於此。以鼓。勵企業之精神。戰勝他國之工藝爲事乎。論者所以又稱勸業會爲和平戰塲也。我國地大物博冠於全。球而各省府。縣仍循故習。不事改良農産數種而外。舉凡工藝美術敎育等品。寥寥可數。閉關自守之時。祇此生産之數。何嘗不足以自存其如海。禁旣開。我國民利用厚生。之地已成强鄰馳逐之塲乎。國産不多無從保。護生貨輸出。改製。而來。長此以往。吾國之財政益難矣。然則南洋勸業會之設。豈可緩哉。會中有各省特産。不限於南洋。實全國勸業會也華僑有陳列所。外國有參考館。則又近於。萬國博覽會矣一室之中包羅萬彚。内外商品煥然林立。指顧之間。優絀立辨。雖東西各國勸業會。創立伊始。不是過也。其中主要出品。當推本國農。産至於開會宗旨。則以增進工業爲第一義。而商業之發逹。又本會所希望於將來者。也然則吾輩所以祝南洋勸業會者。不啻爲我國之農工商業祝焉。（未完） 
專電 
 
 
 

Page 4

 
 
 ]HH [ 
[電一（北京）]  
　　御史趙炳麟奏國家不量財力擅行新政上多一費下多一禍保民不足害民有餘應請先定行政經費飭令京外各衙門將九年籌備之逐條逐欵從何籌措列表奏陳交資政院於開會時逐一覆覈再行呈覽視各省民力分等核定 
[電二北京]  
　　憲政編查館奏報派員查察各省辦理憲政成績分兩期四出直隸東三省派陸宗輿山東山西河南派黄瑞植湖北江西安徽江蘇派劉福姚福建浙江廣東派林炳章其餘陜西甘肅新疆四川貴州雲南廣西湖南等省爲第二期俟後續派如各督撫辦理憲政與奏報情形有不實之處或竟逾期即從嚴奏叅委員到時並不准供張 
[電三北京]  
　　電諭湘撫楊文鼎湘省亂後辦理善後事宜甚爲重要該省文武各官有無才不勝任著認眞舉劾 
[電四北京]  
　　政府以湘鄂等省灾民衆多東三省則人民稀少飭令京外各衙門籌辦移民政策 
[電五（北京）]  
　　稅務處議覆洛潼鐵路應用材料准免稅三年 
[電六北京]  
　　濤貝勒昨日（念七日）電致樞府抵柏林擬出月初行 
[電七（北京）]  
　　攝政王昨日（念七日）又至鹿軍機私第視疾鹿病頗沈重 
[電八（）鎭江]  
　　二十七日江邊盆湯巷某茶館起火甚猛延燒舗户多家約值數十萬 
[公電（武昌）]  
　　各報舘公鑒鄂官塲組織五福南記誠記等公司以結團運動爲宗旨以收買地皮爲基金歷年以來資本雄厚根蒂深固莘帥蒞鄂捐除積弊整飭官方該公司大爲震恐馮啓鈞參革後益深危懼現由該公司運三十萬金入都謀去莘帥昌言不諱雖聖明在上樞府公忠體國必不爲所動而該公司黨志固結手段靈敏實爲可虞莘帥去留於湖北安危關係甚大懇主持公論使奸謀不遂造福全鄂頂感無任鄂諮議局宥 
緊要新聞一 
[繼續請願國會之上書期北京]  
　　留京國會請願代表團本月二十日招集各省抵京代表開談話會到者共四十三人當將呈遞願書辦法議定計分六種團體上書（一）各省諮議局（二）各省敎育會（三）各省商會（四）各省其他各團體（五）華僑（六）各省紳民如有情願獨自上書者請於二十一日通知事務所并决議略緩上書日期以便暫候各省已起程之代表到京再行呈遞 
另一訪函云駐京國會同志會代表孫洪伊等連日正將續請速開國會之呈文與各省代表會商大旨已經妥洽不日繕正准五月初二日詣都察院呈請代奏 
　　又同志會接粤省分會電云本日在海珠戲院宣告本會成立到者逾數萬人座滿途塞收捐欵一萬四千餘元秩序整齊人心一致可告慰國會請願廣東同志會叩 
[國幣鑄造之劃一辦法北京]  
　　度支部澤尚書具奏略云推行幣制以統一鑄造爲先誠以籌幣本中央特權斷無任各省自爲風氣之理查光緒二十九年前財政處奏准在天津設立造幣總廠乃各省所設銀銅各廠仍復錯雜其間所鑄形式旣異成色亦復參差現在幣制旣經釐訂亟應將各省所設銀銅各廠一律裁撤專歸天津總廠鑄造惟中國幅員遼闊非一廠所能敷用擬請將漢口廣州成都雲南四處之廠改爲分廠統歸天津總廠管理東三省情形與他省不同擬就奉廠基址暫改分廠一所一俟總廠鑄數漸充再由臣部酌量留撤其餘各廠即應一律裁撤至所留各分廠現今所鑄無論何項貨幣一律暫行停止應俟祖模頒發後再行開鑄以昭劃一四月十五日奉旨依議 
[鄂督奏參湘紳之嚴厲北京]  
　　吏部遵議湘省官紳處分已見明諭兹悉鄂督瑞莘儒查辦官吏一摺係與楊文鼎會銜出奏查辦紳士一摺楊文鼎並未會銜而諭中楊亦列名係爲小軍機所誤日昨大受申斥已分電各省更正其參摺之内容略謂岑春萤雖才具平常而上年湘省水災籌辦賑濟頗能盡力此次禁米果依照該撫臣辦理無劣紳楊鞏等從中煽惑必無是事查楊鞏人品卑下爲衆人所不齒與孔憲敎等大抵皆因平日向該撫臣干求不遂挾嫌已久此次並非有愛戴莊藩之心不過藉之以推倒撫臣孔憲敎之子當飢民滋擾時從中附和雖無實據然人言嘖嘖未必無因葉德輝則謂其包攬詞訟庇護娼優爲富不仁形同無賴王先謙之參語尤嚴厲并謂湖南紳權素大因積漸而來 
 
 

Page 5

 
 
 ]HH [ 
　　漫無限制致釀今日之事云云 
[蘇省奏設巡警道缺北京]  
　　蘇省新設巡警道奉簡汪瑞闓試署已見明諭兹探得江督蘇撫原奏略云巡警爲内治根本負行政重要機關江蘇一省地方遼闊人户衆庶號稱東南重鎭寗蘇雖不明分疆界而督撫各駐一城藩司向劃兩屬即新增提學司亦爲寗蘇並設巡警事務紛繁本較學務爲甚况蘇州警務公所所隸之蘇松鎭三屬有當保全主權之地均早開放商埠而上海寳山等縣華界巡警更處處與租界毗連交涉事多責成尤重其常太二屬現爲鐵路所經交通便利生聚日繁布置亦須周密寗屬府州地廣於蘇且又在江北越江兼顧統轄綦難是巡警道之不能合而爲一似亦事勢使然宜仿藩學二司之例寗蘇分設二缺方免鞭長莫及之虞查巡警道官制章程應酌裁守巡各道以爲增設巡警道之用江蘇道缺凡七除蘇州糧儲道爲原奏淸單註明應留不計外其餘江寗鹽道係兼巡道關道之事蘇松太道常鎭通海道係巡道而兼關道淮揚海道徐州道雖係巡道地近邊鄙距省較遠非有體制較崇之大員不足以資鎭攝此五道均在應留之列江安糧道現雖停止河運而所管漕糧分隸江安兩省有承辦奏銷之責一時尚難遽裁是蘇州巡警道一缺能增設而不能改設益無疑義臣等往返會商擬將蘇州巡警道一缺先行遵設至所需養廉公費查蘇松太常鎭兩巡道每年各支銀三千兩巡警道缺事同一例似應援案核給其公費巡費擬照浙江每年支銀一萬二千兩惟員缺緊要相應請旨迅賜簡放以重警政至江寗應設巡警道容俟籌議就緒另行奏明辦理四月十九日奉硃批另有旨 
[晉撫奏請開缺不准北京]  
　　晋撫丁寳銓日前忽然奏請開缺聞因被參之故其摺内有云交文聚衆一案咎無可辭昨經言路糾彈仰荷聖明曲宥感激之餘彌深内疚又云古大臣每因人言引嫌辭位退避賢路東西各國總理大臣及行政大臣苟經國會之糾彈亦皆相率辭職以順輿情可否仰懇天恩准予開缺回籍云云政府以丁撫在晋尚得民心未准所請 
[趙炳麟又上封摺北京]  
　　趙侍御炳麟前日又上封章一件探其内容係因宣統元年五月十八日曾奏陳關於將來改革官制一切公費約計每省至少需一百餘萬究從何出應請籌備等語一摺久未交議請即飭下政務處會議辦法又有一附片略謂臣此次因省親至湖南眼見兩湖饑民流離慘狀現當水有火輪陸有火車交通利便宜急移徙於奉天吉林等省從事開墾請旨飭下湖廣督撫籌議施行 
[鹿相病重確聞北京]  
　　鹿大軍機病勢前雖稍减然年老氣衰元氣難復日來病益加劇口不能言身不能動故朝廷續有人參之賜聞昨日中堂已暈過數次一二日内恐有不測云 
[鹽政學堂決議設立北京]  
　　督辦鹽政大臣澤尚書以現值整頓各省鹽政之際所有舊日鹽務人員染習已深改良不易非有學堂難資造就擬仿財政學堂例在京設一鹽政學堂肄業者除本衙門司官例得傍聽外其餘專就各省鹽務人員中擇其年歲較輕稍有根蒂者一律令其入堂以兩年爲畢業將來各省鹽官缺出先儘畢業學員中補用未經入堂者不准補缺其非鹽務人員亦不得報考以示限制此議曾提議數次日昨澤尚書交諭晏提調從速妥定學堂章程並預算應需經費若干聞該堂監督一席有即派晏安瀾參議兼理之說 
[芝罘築港增稅問題詳誌北京]  
　　修築芝罘港一事前由烟台全體紳商呈請東撫孫慕韓中丞擬將該埠外國輸入稅除原定稅例外再加五分以充修築經費請即轉咨外部照會駐京各國欽使核議等情日前已由東撫據情轉咨外部請示辦理外部特於十九日午後二時照會各國公使議商辦法聞公使團現擬定期開議一面電告各該國政府從多數决定昨已先將待商政府情形咨覆外務部矣 
又烟台訪函云魯紳計劃烟濰鐵路以來屢被某國阻撓加以集欵維艱迄今尚未收効因向撫憲禀呈辦法略謂烟台一埠係渤海唯一之不凍港於北淸商務關係綦重故各紳商等無論築路之成否擬先將該埠港灣改築以便巨船大艦之進出藉以推擴商業等情聞其所定辦法係於該港灣口築一防波堤並施設要埠一切事宜需欵約百五十萬兩限十五年逡工其還債辦法先由進出船舶增抽繫碇噸稅並於進出貨物稅項添抽稅額百分之五因是每年估計共有十二萬兩之增欵即用此項增欵償還借欵本息至各國僑商之在烟埠者英人最多日美德俄等商次之已一律賛成此舉現孫中丞因添抽貨品進口稅一事與約章相關理應得各國之賛同故咨請外務部咨商各國公使辦理 
[甯垣不靖之謠言]  
　　字林報云昨夜（二十六日）本埠有人接到南京私電知該處近日謠言頗盛英領事戈夫君已命旅寗英民離城移居下關由外國兵輪保護以防不測又文滙報云邇日寗垣謠言蠭起謂南洋勸業會開會之日該處將有亂事惟駐寗美領事葛來而君曾有電音至滬謂以目下情形觀之尚不必令美國僑民離開寗垣現有女敎士數人由寗赴滬惟與此事無關云 
[京師近事]  
 
 

Page 6

 
 
　　攝政王現方籌備今上典學事宜聞總師傅一缺已擬派體仁閣大學士陸潤庠充任此外並擬派副師二缺專司編輯講義大旨以學部尚書唐景崇編查館參議勞乃宣二員任之 
　　吏部人員近見行政綱目發表並無該部始知在淘汰之列之大爲恐慌羣主張具摺爭之並擬請示所有籌備事宜是否照辦聞此摺由于某所稿一俟呈由李殿林尚書核定即當呈遞 
　　法部堂憲以司法警察爲補助司法之機關而指揮調度之責則在檢察廳故現已規定檢察廳調度司法警察章程奏請頒行内容分爲八節（甲）總綱（乙）逮捕人犯（丙）搜索證據（丁）護送人犯（戊）取保傳人（已）檢驗屍傷（庚）接收呈詞（辛）附貼統計共八十條 
　　陸軍部各堂會商現當整頓軍政之際部中頗有乏才之嘆刻擬將留學外洋之陸軍畢業生電調回國照學部考試遊學生辦法舉行廷試一次分别優劣歸部任用其部中舊有之司員於武備情形茫然者酌給出路或調他部或分發各省以免用違其材聞俟蔭尚書到任商妥後當奏請實行 
津浦鐵路轉運公司係自去夏經直隷山東安徽江蘇四省京官向前督辦大臣呂鏡宇孫慕韓要求歸四省紳民合辦乃辦理經年並由徐菊人恊揆在部撥墊鉅欵數十萬迄今諸事尚無頭緒該公司發起人黄愼之學士特行知會四省京官於日昨齊集該公司會議妥善章程并定整頓之法 
時評 
[其一]  
　　各處調查户口。風潮迭起。遠因固至繁複。然其近因。則什八九由迷信而起。可斷言也。 
　　破除迷信之要。不在於出示。何則蚩蚩愚民。不識字者居多且。即識字。而地方官告示。久成具文。彼且熟視若無睹也。 
然則由紳士宣講。或易收效乎。雖然任宣講者每不出即充調查員之紳士。民且不之信也。 
　　竊以爲欲弭風潮術莫便於由地方官。親往巿集各處。申明此次。調查凡自官紳。以至氓庶。均在户口册之内。果如術者言。則死亡者。必自官紳始。不僅氓庶也。斬釘載鐵。片言了當。愚民。庶幾意解乎。 
[其二]  
　　近日南京官塲。以勸業會開幕在即。訛言蠭起。因調重兵鎭守爲防患未然之計。其意固不可没也。 
雖然防衛誠宜嚴密。而張皇過甚。亦轉足以。駭社會之觀聽。而啓人心之蠢動。使但據一二無稽之風說。而即皇然如防大敵則自驚自擾。而淆亂人心者。反在此不在彼矣。 
竊謂官塲對於此事。實宜鎭靜出之。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[粤諮議局議决承鹽禁賭辦法廣東]  
　　粤省諮議局爲承餉禁賭一案特開臨時會議當經議决以寛籌鹽課留抵賭餉爲此案最要辦法二十一日由審議長吳霏報告云承交禁賭議草一件經於二十日開會會議謹將表决情形報告如左一表决以鹽餉增出抵足賭餉（贊成者多數）一表决鹽斤價格須有限制（賛成者多數） 
一表决先電鹽政大臣民政部整頓粤鹽無論增餉多少全數留抵賭餉（賛成者多數不賛成者三人 
附諮議局上鹽政大臣電北京鹽政大臣澤公爺鈞鑒前電亮逹張袁兩督奏案粤省無論籌得何欵準抵賭餉去年袁督奏整頓鹽務籌抵賭餉晏參議僅增二百萬不足抵賭現臨時會擬援梁尚書原奏在鹽課寛籌務期足以抵賭乞俯念粤省賭博大礙憲政爲别省所無準將鹽課增出之欵照奏案留抵定期禁絶粤民感泣粤諮議局叩 
　　又上民政部電北京民政部鈞鑒粤省賭害大礙憲政爲别省所無張袁兩督奏准無論籌得何欵先抵賭餉現臨時會議請整頓本省鹽課務期足以抵賭乞代逹鹽政大臣准將鹽課增欵留抵外並祈電商粤督速定期將各賭一律蔡絶粤民感泣粤諮議局叩 
　　致同鄉京官電各鄉台前輩鑒臨時會决定整頓本省鹽課籌足抵賭限制鹽價不使病民乞合力維持粤諮議局叩 
[贛省鹽政歸併藩司兼管江西]  
　　江西鹽政軍興以前向歸鹽法道管理自設督銷局後鹽法道僅擁虚名事務已屬甚簡近以該道有分巡南瑞袁臨之責亟應遵照奏案移駐萍鄉此後僻處一隅尤於全省鹽務呼應不靈現經贛撫馮中丞電咨鹽政大臣擬令該道移駐萍鄉專任分巡即將所管鹽法事宜歸併藩司兼管業經澤尚書據情具奏四月十一日奉旨依議 
[贛省學界歡迎拒欵代表紀事江西]  
　　贛省全體學界於四月二十一日假座江南會館開會歡迎留東旅寗兩部公派改良鐵路代表文羣朱念祖王拜颺李作舟等四君是日蒞會者一千餘人先由胡君孚宣布開會宗旨次由留東代表朱念祖君道謝並報告東京公派代表之理由次代表文羣君演說本省鐵路之關係並以現在鐵路存欵無多亟應組織鐵路協會以爲維持監督之地步當陳組織協會大綱三條請衆採擇（一）廣集股本（二）拒絶外債（三）整頓公司又云協會未成立以前作爲期成鐵路協會次代表王拜颺君演說代表與鐵路公司並無成見惟鐵路關係全省人民財産土地凡江西人均應研究幸而完善固宜賛成如有不是亦須劻正不可如往日之派股勸股勢成水火並云組織協會實對待公司之妙法爲股東必要之機關次旅寗代表李作舟君演說路欵無多决不能停工待欵而協會兩月以内亟須成立惟成立協會須先籌集三十萬股所望人人熱心則成立亦非難事次朱念祖君詳陳公司律第十八條公司未組織完全有可以干涉之理由並謂此次代表本爲拒外欵而來到南京時聞有借郵部二百萬之說（確定借欵一百萬）當電東京詢問留東團體意見旋得復電部欵即日債宜死拒故拒欵爲今日第一要端又云南潯鐵路需招九十萬股以每股五元計之得欵四百五十萬元現集三十萬股即得三分之。一此爲協會之基礎亦全路之基礎次胡孚邵元歐陽馨鄒榮治雷鳴春諸君次第演說大都勸人熱心認股并陳改良公司之意見又次提議三事（一）公舉起草員要求三大團體組織協會當舉定邵元王舟二君起草函請諮議局商務敎育自治三會共同組織（二）各學生認股由本堂舉代表一二人代收公存銀行生息經衆賛成（三）公舉學界幹事員四五人担任一切義務議定除各學堂舉代表外另由各府敎育會公舉代表概俟下星期開特别大會解决遂搖鈴散會 
[東三省交涉彚記]  
　　松花江行船問題松花江行船交涉俄政府因與中國東三省督撫屢議未决電飭該國駐京公使要求外務部從速議結各情迭載前報兹聞外部已電致東督將全分案卷檢齊送京並將歷届與議人員酌選數員飭令來京以便開議東督接電後一面轉電黑撫周中丞從速將原議各員曁各案卷即日檢齊起程來奉一面札派調查局長李守家鰲會同赴京蓋因李熟諳該省情形且與俄官交涉最久故特令赴京以備諮詢　　吉撫拒駁俄鹽入口日前吉撫發一密電往京探得内容畧謂前自吉省創辦官運總局福公司洋鹽重申不准入口禁令在案乃近日俄人藉口該國官兵不食中鹽請給護照載運洋鹽來吉除已照約駁覆俄領事轉飭遵照外電請一律抵拒 
　　日人允還佔用地叚日本南滿鐵道會社當日俄戰後曾圈佔奉天商埠地九百餘畝是時該會社硬稱此項地畝係東清鐵路公司收買應作爲戰利品繼又圈佔陸軍官用地一區約百餘畝迭經交涉司向日領力爭促令交還兹聞日領事業據南滿會社查明該地確係商埠用地曩日東淸公司並未收買刻已承認交還至圈佔之陸軍官用地亦願一併還附昨已照會交涉司請卽定期派員交割惟司署查得該地内并有日警察署與線路用地亦係商埠地畝尚未議及應向日領提議妥洽方能收回云 
　　東督電告日人抗稅東督錫清帥昨有電致政府畧稱日人近來關於南滿洲鐵路運輸貨品抗不納稅實與財政主權大有損碍並請外部從速照會日使據約力爭至外部如何交涉尚無消息 
 
 

Page 11

 
 
 ]HH [ 
[西報譯要]  
　　濤目勒乘坐飛船文滙報載二十七日倫敦電云中國海軍大臣濤貝勒已在柏靈乘坐軍用飛船升空游覽 
　　＋湘省匪亂之蔓延字林報載二十六日北京電云據長沙電音該處亂象現已蔓延日。廣省城附。近一帶復有匪黨蠢動 
分類新聞 
政界 
[通飭全省龍元不准貼水杭州]  
　　浙撫增中丞前據湖城局釐捐委員陳令條陳大略以舊秋諮議局成立宣布通用龍元議案謂東南各省墨銀輸入歷久愈多民間喜其便利彼此流通利源外溢計臣有鑒及此業經奏鑄龍元各省一律通用不料地方官吏首先違法凡征糧納稅概收墨銀商民相率效尤致有折扣貼水等弊並擬呈補救辦法四條呈請公布事關國幣擬請通飭全省一律通用以維國本等情現聞增中丞疊次飭由釐餉局及議事會一再公决核准實行本日特行專札勸業道略謂案據釐餉總局詳復湖城卡條陳嗣後各屬征收釐捐稅項龍元與墨銀一律通用不得再有折扣貼水情弊等情到本部院據此除批如詳飭遵仰候札飭勸業道通飭各屬曁商務總分會傳知錢商嗣後收用龍元不得再有貼水名目以重國弊除印發外合亟札飭札到該道立即轉行一體遵照辦理 
[中州警務編制大改革河南]  
　　豫省警務編制前曾奏咨立案旋民政部來咨以所設各員名目多未遵章飭即重行編制刻經警道遵章照改計公所共分總務行政司法衛生四科設科長科員共十八員副科長暫不設置下設司書生十六名另設警衛長一名警衛隊十六名探訪隊十名以資守衛公所及偵探案件之用至省垣五區區官以下設司書生二名一二三等巡官各一員巡長巡警亦爲分别等次共官長巡警七百五十五員門禁即責成五區兼管不另派員其鐵路巡警一營亦俱視此辦理 
[横州近因抽捐釀變廣西]  
　　粤西横州之盤楊村民（居民約五百户）近因抵抗抽捐被姚州牧將該村父老二人押懲以致激動衆怒州牧商請營勇往該處防禦被該村衆將該營勇數人誘騙入村留以爲質聲言如州牧將彼父老釋回彼即將營勇放出范統領聞報已赴横州商辦龍軍門則進紥永淳之石塘墟（該處乃通横之要路）以觀動靜廖太尊亦由永淳順流赴横查辦矣 
[永康州改土歸流雲南]  
　　永康州者本爲鎭康土州向爲土職刀氏所轄該土署向與永北廳同城分地而治惟刀氏異常貪横對於土民動加剥削其殘酷之狀不堪言述去年曾經前督錫制軍奏准改土歸流後經委員前往試辦年餘始能漸有頭緒現已委覃善祥代理是缺至該土職刀氏每年另給口糧若干以資瞻養 
交涉 
[船行阻止英輪行駛之交涉九江]  
　　九江太古輪船公司以會通 
輪船行駛饒州裝運人貨呈經英使咨由外務部電知贛撫馮中丞會同江督督飭九江道妥訂章程分咨准行此事迭經電商京外始就範圍由馮中丞飭令潯道抄發潯關征稅章程飛交饒州稅局查照試辦該公司接到英領知會遂將會通輪船於十三日開駛抵饒由司　晉謁該府王太守出示上憲准裝貨物札文併席請各船行以便聯絡聲氣開裝茶葉復於蕭惟公船行門首懸牌訂十五日開往九江惟各船行紛紛集議共籌抵制阻止裝運該輪船無可如何於十七日放空回潯禀知英領與地方官交涉矣 
[嚴辦日人蒙使官錢局僞票安慶]  
　　蕪湖警務公所上詳撫院以日本高庄次郎等並無護照在蕪湖地方遊歷朦使湖北官錢局僞票計一萬數千張爲數頗鉅實於財政國際大有關碍前經區官訪獲當即訊據供稱係在上海購買等情一面將僞票並該日人遵照約章解往江寗交由日領事官出據收條將僞票照收並將該犯暫借模範監獄暫押擬懇詳請會同湖廣督院兩江督院會咨外部轉咨駐京使臣按照約章嚴辦以維巿面而示懲儆 
軍界 
[酌撥廉欽防營赴信勦匪廣州]  
　　日前袁督據高州黄鎭電稱高屬患匪非伊朝夕巡防十營兼顧高電九州縣先因地廣兵單不敷分佈蒙撥廉勇一營防駐石城藉資臂助三十三年因廉欽事起調冋勇力驟形竭蹶此數年間抽調布置免爲其難各屬幸尚安謐邇緣雨澤愆期時疫傷人民情惶恐紛紛遷避賊黨勾引西匪東來竄擾搶刧擄殺又復頻聞尤以茂名北路及信宜縣爲甚迭經抽撥弁勇嚴密堵拿尚未盡凈兹擬日内親赴茂名一帶認眞搜捕卽順道馳抵信宜督同文武再行大舉淸鄉惟該縣山高林密與西省毗連地方異常遼闊現由十七營及松派往駐防之十二十九兩營各一哨分扼駐防仍恐有顧此失彼之慮擬乞憲恩於附近各路防營中移緩就急暫借一營迅撥赴信會同十七營等將緝捕事宜嚴速辦妥卽還原防誠以軍威浩大節節兜拿自可一勞永逸松待罪此間業經三載擒斬首要雖已不少究未能一律肅淸駑庸無補愧悚彌深用敢據實瀝求如何之處伏乞電諭祇遵再郡城并各屬均已初十得雨尚未透潤合并附陳培松叩袁督據此以所禀勇少匪多尙屬實情惟省城及肇陽羅各屬兵力亦屬有限祇有廉欽兩屬防營尚多已電飭廉欽道於就近各營内借撥一營赴信歸黄鎭所管督飭辦理事竣卽回原防其廉營遺汛即遴各營匀派塡紥以免疏失 
[陸軍裁餉改練新軍之計畫杭州]  
　　日前兵備處具詳撫轅謂浙省裁撤綠營餉項固作擴充新軍成鎭的餉卽前裁五成制兵節省之餉需津貼共銀十六萬七千餘兩米二萬四千六百八十八石亦應遵照部議專作編練新軍之用又奉札知准憲政編查館咨核復移房捐改充巡警經費議案一種以綠營餉欵改練新軍自爲鞏固國防不能不先其听急是移綠營裁欵擴充新軍已成定案竊查浙省擴充新軍萬難再緩開辦需欵均屬緊要所有前裁五成之綠營餉需應請飭下藩司先應劃儲並應由司報明數目以備本年籌辦成鎭之用聞增子帥業已核准札飭藩司照辦矣 
實業 
 
 

Page 12

 
 
　 ]HH [ 
[僑紳回國籌興農業杭州]  
　　浙江諮議局參議員吳作鏌係寗波府慈谿縣人僑寓日本神户兹因遵招回國籌興實業具禀浙撫云竊維我國以農立國而歲之豐歉治亂繫焉近來蘇之通海遼之天一等墾牧公司相繼而起成效彰著而我浙曠土尤多報墾猶有未盡以致地有遺利民有餘力是宜紏合同志組織公司提倡農學新法以爲全省模範然而籌集股本推廣墾務在衆擎之並舉非獨力所能支惟冀憲台奏明立案以示優異庶幾附股踴躍利益均沾風氣開通實業興起皆出自憲台之賜也今將所擬奏辦浙省農業股份有限公司大綱七則呈乞鑒核 
（一）本公司定名爲奏辦浙省農業股份有限公司一切遵守欽定公司律辦理（二）本公司以富國裕民提倡實業敎育爲宗旨（三）公家所有水灘山地官荒等得由本公司承領主管順次經營待有成效出佃以裕生計更請撥給公房爲講習農學之用倘有吏胥董保阻撓等情許由本公司隨時禀請地方官竭力保護（四）本公司開辦之初暫定股本墨銀一百萬元共計十萬股每股墨銀十元第一期先取股銀四分之一即墨銀二元半餘則分期續收（五）發起人自認二萬五千股除不收洋股外凡本國官紳商民皆可認股使得利益均沾但於認股時每股繳保證金墨銀一元至繳股之日算入股本倘延誤繳股期限則自失權利保證金不得取還（六）認股無論溢額幾何由發起人秉公核派隨開股東大會倘股東會未開以前萬一有不得已情節發起人可以會議解散一切開辦經費亦由發起人擔任將保證金不計利息歸還原主（七）總公司暫設於杭州省會分公司參酌地勢情形依次推設 
浙撫批示禀悉該紳因浙省地有遺利民有餘力擬合同志組織農業公司提倡農學新法以爲全省模範意在振興實業實爲富國之本應即查照公司律及農工商部奏准推廣農林章程擇其試辦開列大綱七條大旨尚是究應如何着手開辦地方官如何實力保護仰勸業道悉心核議詳復察奪並知會吳紳查照禀及大綱抄發 
雜記 
[天津官吏與北方日報直隸]  
　　北方日報封禁後迭次呼籲業蒙官家允准於二十八日出版二十日該社總理賀培桐等因郵局掛號事特在巡警道署遞禀當於二十一日批出畧云據禀並結均悉該報宗旨尚屬明正旣稱遵守報律自應准其立案仰候詳院併移會郵局掛號遞寄可也 
[東粤官商與穗垣飢民廣州]  
　　粤省頻年水潦本年春夏尤復亢旱赤地千里米價日昻省城平糶四鄉平賣需米甚鉅聞官欵撥助四萬兩籌墊七萬兩昨已撥交計虧折米本（平糶公所五萬六千兩研究社一萬兩救災公所二萬兩廣東慈善會照救災公所例二萬兩合官欵四萬兩）共有十四萬兩聞各紳商現擬提撥惠濟倉欵二萬兩另勸海防公司山鋪票公司鹽綱各商再行撥助共湊足虧折資本二十餘萬兩云 
[增城令與監犯廣東]  
　　昨二十日增城令吉昌會同參將莊毅電禀省憲文云督水提藩學臬營務處監獄籌辦處巡警道廣州府憲鈞鑒十九日申刻卑縣刑事看守所覊犯因煮飯失火知縣當率巡兵勇撲救參將聞報立卽派勇詎營勇猝未及到各犯即乘兵勇分頭救火守護兼顧之際勢較單薄遂即攫取所内柴刀木棍破門而出毆傷看守陳邱兩委員巡長劉錦超率勇奮拒當被砍斃并傷巡兵兩名巡勇五名搶奪槍碼及勇廠旗號逃逸查點逃去六十九名尚存三十五名登由知縣立懸重賞購拿參將一面分勇保護監倉並往窮追直至城外百花林當塲拿回三名各犯拒捕槍斃正勇一名現仍跟蹤追捕有無續獲容俟回報及提犯研訊另行詳禀外合先電禀增城參將毅知縣吉昌叩 
[宣平令與丁役杭州]  
　　前月杭垣某報揭載宣平縣陳令象紱縱容家丁横行不法反敢誣禀曾某爲拳匪喪心病狂暗無天日層憲閱報震怒密飭處州府澈底查辦現據常覲宸太守禀覆各憲稱陳令家丁徐二拜認孫沈氏爲乾娘圖姦除氏本與葉章之有舊後與徐二有姦致起爭風衝突互相兇毆曾金旺又復將徐二扭縣喊控詎又有縣署家丁潘二李二汪二等假冒親兵各持鐵尺將曾金旺毆斷手足成廢抬縣請騐不料陳令留署醫藥肇事一干人等並不提辦顯係袒護家丁親兵反敢通禀誣匪實屬有玷官箴等情到司刻已由李廉訪貝詳中丞請予奏參以肅官方 
[淸談]  
[議長之資格]  
　　諮議局議員爲人民之代表。正副議長尤爲議員之領袖。則其人之道德學識。必加人一等可知。 
今鄂省之議長。以謟媚官塲。被人攻訐。而仍作候補道去矣。晉省之議長。以袒護官軍。罔恤民命。而不安其位矣。桂省之副議長。且以强娶學堂敎習已聘之妻爲妾。而涉訟敗名矣。其道德其學識者竊羞道之。 
　　記者曰。此不能爲各議長答也。今日中國所謂選舉。固重在在官階。而不重道德學識。試觀二十行省之諮議局。京秩如在翰林主事以上。外官如在候補司道之間。則不患不能引動選舉者之目光。而正副議長之資格近矣 
[文苑]  
[湘省飢民筆亂竹枝辭（三續）]  
　　電奏如飛故技工。紳耆煽亂習成風。君王若問誰司火。南岳峰頭罪祝融。 
　　連朝烈燄燭天衢。警察消防隻影無。一自烟銷人靜後。街頭僵立笑侏儒。 
　　護國坊前鬼怒呼。聲聲開府太糊塗。皮囊七尺江千没。爲問殘魂不餒無。 
雉兎罝　遘百罹。何妨鳥去更張羅。腥紅無　　數珊瑚樹。留待華林賚賜多。 
外交内政衆疑猜。袞袞諸公手托顋。好共商量王閣學。演成新劇舞春台。（有班名春台係王葉二紳管領） 
　　湘省飢民肇飢現巳安謐惟敎堂租界均成灰燼賠欵交涉了結甚爲棘手省運之棘可爲浩歎特作竹枝詞二十四首以廣傳聞庶不虚此目　之歷史云 
[探險錄]  
[西部蒙古游歷談（十）]  
　　六羅斯驛羅斯驛在曠原中央。東西北三面負山。惟南方豁然。安設郵局。各部蒙人。雜居其間。頗富商務。以鹽爲大宗。居民欣欣然咸有生氣。余等由賽爾烏蘇驛。至此常西行由斯北行。更轉向西進。越烏納格特哈逹山曠原展開。草花繚亂。飽覽風景逸興遄飛須臾颶風大起。小雨淅淅行路無人轉覺悽然及至濟爾噶朗圖山附近。花崗石材甚多。道路亦畸嶇車身動搖屢覺頭彚。由哈逹圖陀羅海經和勒博陀羅海雨師又來。馬蹄得得入哲林穆驛 
　　七哲林穆驛哲驛有哈喇沁人管掌驛務人口稍多。其數約百餘幕左右土謝汗旂民四十二幕。哈夫蘇爾卞部二十八幕。計共一百七十幕。洵蒙驛中大驛也住氏以牧業爲生活。雨歇天霽雲散。忽西方見德勒格爾抗愛山。山勢崢嶸。山麓卽土謝汗部著名牧塲山南特門哲林穆高源牧草。繁生。有鹽澤。下盡高原。色爾本平原。半途有布。爾基因夫孛（即泉之岸）鹽泉湧出係蒙人第一財源西方見杜爾坎杜山。散見羊羣人於蒙格圖驛有喇嘛廟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[憲政編查館草定行政綱目（十）（四）]  
[司法行政事務分配表第七]  
　　按現制法部二廳曰承政曰參議八司曰壽錄曰制勘曰編置曰宥恤曰舉叙曰典獄曰會計曰都事兹就原定章程所列職掌分配如表又司法行政必須統一現在創行伊始間有委任督撫籌辦者故兼列直接官治與間接官治地方官治地方自治兩級不贅 
　司别事務條目直接官治間接官治附考 
　　　稽察各司 
　承　重要事務　　　●　●　　○ 
　　　總辦秋朝審實 
　　　緩進呈册本兼　●　●　　○　　　按此可劃歸各司辦理　　　核恩赦等事宜　　　　　　　　　　而統於前項稽察之内　政　掌本部所轄之　　　　　　　　　　按現　直省提法使官　　　京外各職員進　●　●　●　●　　制几奏補屬官佯由督　　　退　　　　　　　　　　　　　　　撫咨部辦理故兼列問　　　　　　　　　　　　　　　　　　　接官治 
　　　　　　　　　　　　　　　　　　　按直省審判區現由各　廳　區劃各審判廳　●　●　　●　●　省督撫籌畫故兼列間　　　局轄地　　　　　　　　　　　　　接官治 
　　　調度司直及司　●　●　　○　○　按司直宫名業經奏改　　　法警察事項　　　　　　　　　　　爲檢察官 
　　　審定各司重要 
　　　事件洋該各司　●　●　　○ 
　參　駁議稿件 
　　　纂脩律例條定　　　　　　　　　　按現設脩訂法律大臣　　　新章調查中外　●　●　　○　　　專司其事將來應行併　議　法制内地風俗　　　　　　　　　　省又調查事件可兼列　　　　　　　　　　　　　　　　　　　間接官治 
　　　編纂通行條例　●　●　　○ 
　　　統計書表 
　廳　撰疑章奏文移　●　●　　○　　　按此須應劃歸承政廳　　　及秘密函件 
　　　律師註册事項　●　●　　○　　　同上 
　　　分掌朝審錄囚　●　● 
　　　　　　　　　　　　　　　　　　　按審判事務必須獨立　審　覆　大　院各　　　　　　　　　　不應隷司法行政之下　錄　裁判廳局曁直　　　　　　　　　　現在覆核旣歸大理院　司　隷察哈爾左　　　　　　　　　　　專辦共屬蒙古回藏者　　　兩貴雲貴刑事　　　　　　　　　　應如何變通之處於理　　　民事各項案件　　　　　　　　　　藩部職掌定之 
[度支部會奏遵議護滇督奏滇省縮限禁烟一律淨盡請獎各員並擬明定辦法摺]  
　　奏爲遵旨議奏恭摺會陳仰祈聖鑒事宣統元年十月十五日内閣鈔出前護雲貴總督沈秉堃奏滇省縮限禁烟一律凈盡請將籌辦出力各員分别獎叙一摺奉硃批該部議奏欽此據原奏内稱上年迭奉嚴旨勒限禁烟前督臣錫良念罌粟之流毒太廣奏請縮限於光緒三十四年年底一律禁盡通飭各屬地方官隨處淸查凡遇私種烟苗概經督令剷拔前督臣更廣選員弁派令四出勘查統凡十四府三直隷州所屬八十餘廳州縣轄地無論通衢僻壤靡不查察一週已剷者勸令改種雜糧未剷者立即眼同鋤剷以故入春而後通省無絲毫新烟出現依限凈盡實爲官民始料所不及特是禁種固遏流之要策而究非認眞禁吸不足以淸源前督臣於籌辦之始旣於省城設立禁烟總局分局多所並嚴飭各屬定限一律籌設研究良方製購藥品先從官塲人手次及各屬書役次及紳民嚴示限期勒令戒斷限滿逐一取結試騐各屬烟館及膏商十棧亦均於上年先後一律閉歇存土概運銷出境查部定章程雲貴限至宣統元年年底一律禁淨如未届限能將全省種烟勒禁全行改種糧食准將該管官分别奏獎等語現在滇省各地方官旣於光緒三十四年年底一律禁種凈盡又復禁吸禁販不遺餘力較之僅祇禁種者其勞勩尤有足多據雲南禁烟總局造册具詳前來臣覆加查核所列各員事宜均屬實在仰懇天恩俯准飭部照册開請獎各員銜名分别從優加等議叙以昭激勸等語臣等伏查上年二月二十四日欽奉上諭各省種烟地畝初定章程本限十年遞減嗣據雲南四川山西直隸黑龍江等省奏請該省於一年内全行禁種任事頗屬奮往惟究竟各省禁種是否一律認眞地方官能否於禁種鴉片之外勸種有益衣食各項植物俾令小民樂從特此再行申諭禁烟一事責之各省督撫順天府尹及管理地方之將軍都統等酌量本省情形督飭所屬認眞禁拔相其土宜改莠爲良定當考其成績優予獎擢等因欽此又四月二十六日臣部會同禁烟王大臣外務部議覆兩江總督端方奏遵辦禁烟各節並籌擬情形一摺奏請飭下奉天吉林黑龍江直隷江蘇安徽山東山西河南新疆福建浙江江西湖北湖南廣東廣西雲南等省各督撫均限至宣統元年年底止一律禁種凈盡嗣後按年派員切實查勘不准再有私種並請飭下陜西甘肅四川貴州等省督撫督飭所屬遞年减種限至宣統五年止一律禁種凈盡如未届限能將全省種烟地畝勒令全行改種糧食准將該管官分别奏獎如届限仍查有私種情事立將該管官從嚴撤參等語奉旨依議欽此欽遵通行在案前據山西巡撫寳棻奏晋省禁種土藥一律肅清請將在事各員擇尤保獎一摺業經奉旨允准近吉林巡撫陳昭常奏吉省辦理禁烟漸著成效曁提前禁種一律淨盡請將辦理出力各員擇尤保獎一摺亦經總理禁烟王大臣議覆照准各在案雲南縮限禁烟辦理認眞與山西吉林事同一律所有出力各員自應准其照章獎叙以示鼓勵抑臣等更有請者恭繹上年二月二十四日諭旨曁四月二十六日臣部會議原奏各省禁烟獎案必以核其成績爲斷而禁烟成績尤必以按年查勘爲憑現在各省辦理禁烟紛紛奏報禁凈任事奮往誠屬可嘉第恐地方一時銳於見功及至日久玩生辦理疏懈該管地方仍復有私種土藥情事此等流弊不可不防擬請明定辦法凡各省種烟地畝能於定限以前一律禁凈 
 
 

Page 19

 
 
 ]HH [ 
　　改種糧食准由該督撫將辦理出力應獎人員開列職名先行奏咨存記仍令查照前奏按年派員切實查勘和果查勘三年該管境内實無私種土藥情弊届時由該督撫奏明准將存記職名給予獎叙此項請獎人員應由該督撫嚴加考核擇尤開列母稍冒濫至原辦人員有無始勤終怠查勘委員有無扶同隠飾均由該督撫隨時考察亦不得因奏報禁凈及開送職名在前稍涉瞻徇如此核實辦理庶人才有激勵之資而烟害亦可收肅淸之效如蒙俞允應卽以此次奉旨之日爲始嗣後各省奏獎辦理禁烟出力人員均令查照新章辦理其山西吉林雲南等省雖經准獎於前仍令查照前奏按年派員切實查勘如有私種土藥情弊即行從嚴參處以昭儆戒除將此案滇省禁烟出力各員應得獎叙另行核明會同具奏外所有臣等會議緣由理合恭摺具陳伏乞皇上聖鑒再此摺係度支部主稿會同吏部民政部禁烟王大臣辦理合併陳明謹奏宣統二年四月十五日奉旨依議欽此 
本埠新聞 
[布倫帥額君后抵滬]  
　　德國聯邦布倫帥額君后同乘公司輪船來華於昨晨十時抵滬在美最時碼頭起岸駐滬德國正副領事及中西官紳均赴碼頭迎迓君后卽乘馬車至德國總會午膳旋仍乘坐馬車至徐家匯公幹繞道入城至道署及邑廟瞻觀一週晚間在德總領事署會宴聞君后定今晨十一點鐘乘德國公司輪船前往靑島昨爲德領陪審之期公共公廨因此停理讞政一天 
[騙子得贓逃逸]  
　　邇有騙子四人同寓英租界山東路一百五十九號門牌謙益棧内外懸源康莊牌號專事設計串騙前日先有二人同至新北門外同源昌珠寳店選購大小珍珠一百二十二粒計值洋一千三百餘元即以源康莊名義囑令送往取洋當由店友周瑞卿携珠隨往甫經入門即由留在棧内之二人將珠取去購珠之人亦尾隨入内均從後門逃逸周守候良久始知受騙隨即投報總巡捕房請爲查緝旋又有山西路九芝堂箋扇店夥徐蘭泉投報被該騙子等騙去值洋二十四元之牙扇六把捕頭立飭包探周志仁與二十七號西探同往查緝務獲嚴辦 
[地販畏罪脫逃之本領]  
　　楊樹浦已革地保楊鶴亭本係著名地販在縣廨被控控人之案不知凡幾前因盜賣地畝案發濳行逃逸迄已五年前日楊忽出現被楊樹浦捕房拿獲詎又在寫字間内乘隙脫逃捕頭得悉後立飭包探至公共公廨禀請寳讞員派差偵緝務獲解究 
[上海商會致浙撫電（爲吳鏡堂籌辦商艦協會事）]  
　　杭州撫憲鈞鑒頃據吳紳作鏌面稱辦理商艦協會首先捐資二萬兩已交大淸銀行存儲以爲之倡其存據一紙親交職會收藏所有詳情另由吳紳自行禀陳除將該據收藏外理合據情電禀請賜察核存案滬商會職道周晋鑣知府邵廷松叩宥 
[電請帶收繭業公所經費]  
　　上海商務總會致杭州藩台顔方伯曁釐餉局電云前文計逹繭業公所禀請札飭各路繭捐委員隨同正捐帶收公所經費每担三角逕向各委員具領無庸解庫現值新繭上巿懇據禀迅札各路委員遵辦並移復敝會轉知繭董楊兆鏊等查照先祈電復滬商會周晋鑣邵廷松 
[法總巡派探巡查新租界]  
　　法新租界顧家宅以西地面荒僻每有流氓在彼紏衆拆梢爲害閭閻實非淺鮮現爲法捕房總巡查知於即日起加派包探分往巡查拿究以保治安 
[婁縣移提蟻棍]  
　　本縣田大令前日接到婁縣移文稱有張四金聽從著名蟻棍姚才根陳伯欽于蘭廷串合將女子王寳妹僞稱姚之姪女由陳等爲媒配與張四金爲姪媳不久捲逃由張四金將姚才根陳伯欽等扭案蒙訊收押候捕獲于蘭廷到案一併澈究今由本縣某鄉民具禀控稱亦被姚才根陳伯欽等串放白鴿望將姚陳于等解送敝縣俟訊明確實即當解還等語田大令准於昨日派差將姚才根陳伯欽曁原告張四金一併押解赴婁聽候訊辦 
[自認竊賊之見幾]  
　　劉金福前日手携鋪蓋一個在法租界行走情形慌張巡捕知非善類立即獲住當在鋪蓋内抄出已裝藥彈之小手鎗一枝及銀洋五元拘解公堂請爲訊究劉供鋪蓋在滬嘉鐵路車站竊來不知内有手鎗等物聶司馬一再盤詰堅執不移判枷號一月押半年贓留候認領如查無失主則枷號期滿後改押捕房二年以示重懲 
[宰牲公司停宰後之瓜葛]  
　　閘北甡和猪行經理孫九疇投控屠户韓正和王三大欠洋三百餘元昨由四路分局黄正巡官傳訊韓供此項猪價係代宰牲公司經手放於各肉舗刻因公司停宰一時難以收取况身等與該公司立有合同倘有停宰等情由公司償還損失巡官得供後判韓交保出外與孫同赴公司理算再核 
[浦東中學校紀念運動會]  
　　四月二十九日爲浦東中學校主楊斯盛逝世後第二週年紀念日是日淸晨特開運動會節序如下一開會　二開會詞　三謁校主像　四紀念歌　五校歌　六賽跑　七跳欄　八跳高　九休息　十兵操（中隊敎練）　十一江心月　十二平臺　十三混合操（應用體操）　十四雲梯　十五不自由之競走　十六鐵槓　十七休息　十八行軍　十九給獎　二十閉會 
[城内]  
　　道批三則○永康等莊禀批候據情分行南潯分府湖州府烏程縣協提劉雨蘋　滬追理黏單附商人宋寳善等禀批昨據宋廷元來禀當以案經斷定彼此均不得稍有翻異批縣飭提兩造到案勒令當堂過割淸楚取具息結限文到三日内送道核辦在案據禀前情究因何故延不遵結曲者何人仰上海縣迅速訊明究報一而仍遵前批辦理毋稍違延商人宋亦生等禀批案經批縣飭提兩造到案勒令當堂過割取結送核兹據繳呈票洋一千二百零二元核與結内所叙應償宋寳善之數尚屬相符仰上海縣立卽筯　兩造到案並核明縣卷迅將宋木覯宋茂全兩紙照數檢出當堂交割給領不准書差人等稍有需索一面取具息結限三日内詳銷母稍違延莊票　狀各一紙附發 
　　何苦怨命○北三舗地甲陸貴昨日投縣報稱住居福佑路之成衣匠孫文林前日向竺阿廷及婦人竺楊在處索欠小有齟齬孫文林因錢旣無著反遭呵辱吞烟斃命現將尸身舁送息影公所求請蒞騐田大令准于 
 
 

Page 20

 
 
 ]HH [ 
　　昨日命駕到塲驗明實係服毒並無别故訊之竺阿廷供昨日索欠並未詈辱求鑒大令諭飭尸妻林氏備棺收殮該氏禀稱家中貧苦乏資收殮求察大令遂諭竺阿廷竺楊氏各貼洋若干了事 
　　巡官晉省○一路巡警分局正巡官德淸前晚乘坐火車赴蘇恭賀新任蘇撫程中丞任喜 
　　火警○西門内關帝廟後弄余阿海家前晚失愼焚毁樓屋四憧事後由廿二舗地甲將余帶至局中判罰洋四元以戒疏忽 
[南巿]  
　　終須罰洋○陸家浜干季生家前晚失火幸卽撲滅旋被站崗巡士查知將干帶往南區諭飭罰洋五角以儆疏忽詎干違抗不遵反肆滋閙遂由該區移至工程局仍節罰洋五角斥釋 
　　私挑黄砂○砌街學徒王阿大私取工程局黄砂一担破工程處查見並以前次曾被私挑水門汀遂卽送請湯裁判訊究王供由全全囑挑至太平街修砌陰溝惟水門汀並未挑取判戒責五十下押候傳同全全到案訊辦旋由作頭金桂生代求願罰洋五元遂得釋回 
　　硬索頂首○許姚氏前與股東鄭春田將新碼頭協順館飯店生財租於山銀海接開由薛純熙爲中約五年爲期當收頂首洋一百元現山因虧本停閉硬索頂首姚氏以尚未到期不允照付遂控奉工程局湯裁判提訊山供另添生財值洋三十元判交保出外邀同中人理處 
　　小工兇横○信昌打米公司工匠徐阿毛梁阿三與小工詹虞生口角被詹紏同工頭張少泉小工劉洪昌嚴阿二等毆傷梁之頭額七十四號巡士上前解勸亦被擊傷腰脇毁壞警服當即拘至工程局經陳裁判訊得詹不應紏衆毆人判戒責二百五十下張責二百下劉責一百五十下嚴責一百下均着交保 
　　一時之忿○水菓攤主李阿根至亨泰押店贖取衣服不給利錢與店夥陳彭年口角突將門口吳昌林湯圓攤上之鍋爐擲傷陳之頭額血流如注當由店主朱吟舫將李扭控工程局判戒責二百五十下再給陳傷費洋兩元另賠吳毁物洋一元斥釋 
[閘北]  
　　賊黨逮案○名利棧庽客夏禧堂前曾失竊衣服報緝未獲嗣由巡警局巳革偵捕王愷臣送還當票四紙夏乃禀知巡警總局由該隊隊官周二尹將王解案昨經孫正裁判提訊據供此案係張老五所爲刻已遠逃惟將其黨楊春山（卽小湖南）逮案請究判均還押候再覆訊 
　　吊齊賊贓○潭子灣復大染坊被積竊夏林生朱鏡淸等竊去士布廿五疋先後由偵探隊緝獲解送警局收押在案昨將原贓吊齊禀奉孫裁判飭傳失主沈增澤到案給領 
[英租界]  
　　攫取錢洋○王徐氏前晚持五十元之鈔票一紙至山東路永其祥烟紙店内兌換現洋詎被匪攫去洋三十元當由該店夥帮同追赶未獲隨卽投報總巡捕房派探偵緝 
　　察看畜類○總巡捕房管理車務捕頭開納浦昨偕兩西人帶同華探目李星福導引至滬南大南門外放生局察看内容觀畢旋各乘車而返 
　　我馬瘏矣○昨日午後九江路公和洋行之馬車行經山東路馬忽倒斃當由馬夫雇車將斃馬車回掩埋 
　　撞壞馬車○昨日午後一時英美電車公司力十二號電車在北浙江路垃圾橋堍由南往北因司機人駛車不愼將由北往南之七百八十九號馬車撞壞當由印捕查見將馬車帶入匯四捕捕禀明捕頭諭候查核 
　　安插病人○江北人顧小三子昨在黄浦灘因病到臥由捕帶入捕房車送公廨安插又陳阿四陸友文均因病倒臥路上由捕一併車送公廨轉送棲流所留養醫治 
　　婦女欠租○女子朱四英婦人宋沈氏李陳氏均因欠租被控昨由捕房一併拘送公廨收押候訊 
　　背天私逃○張李氏背夫私逃昨日由探拘送公廨著交官媒看管候訊 
[美租界]  
　　電車傷人○五十一號電車昨午駛至北四川路撞跌掮木小工薛炤郎致傷頭面手足等處由一百二十九號巡捕帶入捕房捕頭諭送同仁醫院療治再核 
　　請驗路斃○楊樹浦軋花局左近前日下午有年約四十歲之某甲身穿藍布衫褲病臥道上當由巡街捕查見歸禀捕頭車送同仁醫院中途氣絶因將屍體送入驗屍所飭保報縣請騐 
　　男女扭毆○周巨山昨與周張氏在天潼路互相扭毆由捕一併拘送捕房押候查辦　　膏店違禁○武昌路廣全安挑膏店私設烟榻售賣燈吸昨被一百八十三號西探查悉歸禀捕頭請廨傳訊 
　　日婦投河○昨日有一日本婦人奔至揚子路碼頭投河圖盡由杉板船尸俞阿貴救起送至捕房轉送日領事署請核 
[法租界]  
　　違禁罰洋○電車公司裝載修理電線器具之馬車高與簷齊若使在途疾馳甚爲危險因此捕房禁令不准飛　詎陳阿四所駕之車竟敢違章當由捕房將陳傳至公廨請爲訊究陳供奉頭目命令因此疾馳詰之頭目王掌生供因公司發出電話囑令速馳是以轉告馬夫中西官以咎在公司斷令該公司罰洋八元以儆 
　　又獲一賊○招商局江寛輪船日前失去大土三只經該局　目緝獲竊賊張正榮並吊到原贓大土一只送廨枷押在案前日又獲黨羽唐三一名吊到大土一枚送至公廨判枷號一月贓給沈領去尚少大土一枚候再查緝 
收贓免究○王阿福竊得　燭台等物售於王明明毛子惠二人被探緝獲解廨訊究阿福認竊不諱正明供不知竊贓求恩寛典毛亦不認收贓聶司馬以毛王等無　初犯從寛釋放阿福枷二星期逐出租界 
　　偷兒荷枷○宵小楊大前晚越　至王潤家行竊布衣等物由晒台躍下被人拘獲送捕解廨請究判枷號兩禮拜示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[旅美帝國憲政會呈濤郡王代奏速開國會請願書（續）]  
　　維我先帝深觀時變俯順民情特下明詔定九年開國會之議所以九年者實以時變未殷姑尚爲預備耳今日之時勢爲何如之時勢乎乃者安奉路事之警民心驚懼弭兵會監財政之說舉國震悚夫路何以爲人所欺豈非以無民兵故財政何以爲人所監理豈非以無財故夫政府諸大臣孰不欲足食足兵丹墨那威百餘萬人之小國乃未聞患貧患弱今以賢王宵旰憂勞于上以二萬萬里土地之大四萬萬人民之多而恐懼於下此何故哉盍亦反其本矣今度支仰屋欲舉新政而未能欲辦海軍而未可乃致外債千兆駭人聽聞部臣憂惶祇有辭職若外部賣國國民痛恨安奉之後接踵而來後患方長何以拒之商等平心而論非必財政大臣之寡計又非必外部大臣之不忠也無國會之民力以助之也今外交日迫權利稍失後難挽回且外交經蹉跌之後各强鄰知我之無能爲也日來朘削旋卽分割噫豈不念膠州之前事乎膠州割後旅順廣州灣九龍繼之其能從容以待宣統八年乎且至危弱後而開國會不將等於波蘭乎俄人以重兵大砲監其國會至斯時雖開國會猶無開也且夫吾國之威靈損挫久矣當今海道大通之世無海艦以保護之猶鳥之無翼魚之無翅人之無足也何以爲國故以中南美瓜地馬拉位亞基個郎數十萬人之小國而侮逐華人而秘魯智利無論也美國更無論也乃者朝廷亦知重舉海軍矣亦派大臣考察于歐洲矣而艦隊寡少與不置同今者英之艦隊五百其餘强國皆以百計而海艦自二萬噸以上無論其爲鎭艦衛艦快艦巡艦每艘費以十萬兩計如今財政何以辦之今各直省之撥派海軍經費雖以粤浙之富歲僅二十五萬合一國之所籌撥不足供一艦之費且鐵艦不可咄嗟而辦也即使訂購尚須三年而後成若以今度支部而籌議此不可思議之鉅欵雖使百官不食百度不支皆終無能成海軍之一日何况外置千兆其息占歲入之半數新政當辦其費又增昔日之倍數則海陸軍雖爲于急然度支無術睨視而嘆猶乞者之視富鄰終日垂涎仍復枵腹啼飢無衣號寒而已然一時飢寒猶可忍也間或大雪數日終斃溝壑今吾國勢得無有類是者乎與其坐而待亡同歸於盡夷祖宗之社廟致生民于塗炭百官奴隷王公鞭笞庚子之禍猶未遠也寗不鑒之乎苟有道以救之豈不猶愈於弱亡乎夫所謂救之之道者即國會是也夫國會之必開固無論矣縱有百端撓阻不過遲以七年竊爲阻撓者計得此七年之專權縱慾未必屬於彼身而億萬歲之敗國亡家即禍鍾于孫子倘思及此豈不驚心乃者王公卿十皆有以縮短國會爲宜各省疆臣亦有以縮短國會爲請而各省議員咸以縮短國會爲議薄海億兆莫不以縮短國會爲心考之萬國之政體如彼考之上下之心如此民情可見時機難再阻撓者無以置其喙其内心則曰苟開國會則政權旁落其外論則曰速開國會則預備未至且人民程度亦未及也竊敢冒味爲阻撓諸臣言之（未完） 
小說 
[中國偵探小說繡衣盜（八）]  
　　第三回失紀綱枉興岐路嗟逢捕役忽遘飛來禍 
且說那戴紅纓帽的人。聽了馬尚書自說姓名。那裡肯信。不由分說。一把拉著馬尚書就走。口中喝道。你這個死囚。只指望冒充了馬尚書。就把我嚇倒了麽。到了這個時候。不要說你是馬尚書。就是馬中堂也是不中用的。你好好的跟著我走便罷。如若不然哼哼。就要對你不起了馬尚書見了這般模樣。心上又氣又笑。看著他們這幾個人。都是惡狠的樣兒。揎拳擄袖的。好像要動手打他的一般。料想和他們分說不來。只得捺住了怒氣。口中說道。你們要叫我走到那裡去先。說個明白再走。也還不遲。那戴紅纓帽的聽了。不由分說。順手就是一個巴掌。口中罵道。叫你跟着走你只跟着我們走就是了。那有這許多的工夫。來和你囉囌。馬尙書見他舉手打來。連忙把頭一偏。躱閃得快。幸而没有打著。馬尚書到了這個時候。也不免有些着急起來。連忙口中嚷道。不要動手。我去就是了。我去就是了。那戴紅纓帽的聽了。冷笑道。也不怕你不走。說著。拖着馬尚書。往前便走。馬尚書分辨不來。掙札不脫。没奈何只得跟着他們幾個。拖拖扯扯的。逕到一處地方只見小小的一間土房。横七竪八的。放着許多刑具。馬尚書見了。就打了一個寒噤。那戴紅纓。帽的把馬尚書推在一張矮凳上坐下指着地上的許多刑具對馬尚書道。你好好的坐着。不用慌。這些東西。也不是一定要請你嘗試。只要等會兒問你的說話。你都一一的招承自然好好的佛眼相待。如若你還想要矢口抵賴。不肯招承。那就這些刑具。都要一件一件的請你嘗嘗滋味。不知你禁得起禁不起。馬尚書聽了不由得毛骨悚然。知道這個地方。是捕役私拷盜賊的去處。自已旣然被他捉到這裡。料想跳不出去若是一定把自已的姓名來麽。細細的分說出來。不要說他們一定不肯相信。就算他們竟是信了自已的話兒。萬一個他們怕有後患竟把自已謀害了性命。希圖滅跡。也未可知。 
國外新聞 
[英皇受海陸軍銜號]  
　　二十六日倫敦雲云英皇已加海軍總督陸軍大元帥之號 
[法意議員仗義之舉]  
　　二十六日倫敦雲云法國下議院議員一 
 
 

Page 27

 
 
百人上議院議員五十人與意大利下議院議員一百二十八人公具請願書致呈伯國國會請其保持芬蘭憲政 
[奥皇出巡之効力]  
　　二十六日倫敦電云奥皇巡狩巴斯利亞與赫齊戈維拉二州已大有効力所抵各處均受國民竭誠歡迎國人以皇不避勞瘁與民親接咸相稱頌按奥皇至本年西八月壽已八秩 
[英國飛船新成績]  
　　二十六日倫敦電云英國飛船家洛爾斯君 
昨日侵晨六點三十分鐘在杜佛口駕乘飛船駛往卡萊斯旣而在珊格 
脫飛旋十分鐘之久並未落地遂即駛回故處於八點零五分鐘降落 
[匈加利選舉近聞]  
　　二十六日倫敦電云匈加利選舉政府黨希特凡利伯爵已得大多數實非豫料所及 
[萬國公斷裁判所之新案]  
　　二十六日倫敦電云萬國公斷裁判所已召集會員公斷英美兩國對於鈕芬蘭漁業之爭端其會員咸爲極有聲望之法律家當時總理曾出席宣言謂英美兩國以相持百年之爭端委諸公斷實爲各國全體之民立一模範云（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
