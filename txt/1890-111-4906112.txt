# 1890 - 111 - 4906112

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路申報舘東隔壁又設分局在二馬路横街三層樓紅墻洋房内此佈 
[新印宦鄉要則出售] [  申報舘啓]  
　　宦鄉要則一書備載官塲禀啓婚嫁名帖以及奏摺題表告示移上司下屬之稱呼文官武弁之酬答無不條分縷析擇精語詳名曰要則誠不虚也宦鄉中人盍家置一編乎今用新鉛印成每部價洋一角八分售處悉仍曩 
[出售上等洋皀] [  申報館啓]  
　　今有江蘇藥水厰佳製上等洋皀香潔　比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皀製時用水甚少故製成之後堅緊耐久與衆不同有欲操身而浴德者盍早購取乎 
[洋務憤言] [  赤崖子初稿]  
　　四五十年前固無所爲洋務也士人束髮受書惟知從事於五經四子卽國家衡文取士除八股之外亦惟試以試帖律賦經解策論雜文而己自海禁旣開西人麕至和約初定貿易漸通而後官塲多交涉事宜簿書錢榖之餘乃始留心於洋務顧初時尙茫無頭緖事事任西人所欲爲旣損國威又耗庫欵封疆大吏以爲是皆不明洋務之故遂專心偵訪肆意講求年復一年漸漸爲之重視今日者京畿諸大老雖尙有薄洋務爲不屑談者而濵海濵江通商各省熟悉洋務之輩幾於棋布星羅上憲旣以洋務爲要圖下僚卽以洋務相迎合竊以爲當今之世洋務必蒸蒸日上斷不復受西人之欺蒙矣乃何以改一約章修一稅則西人必堅持已說齗齗與爭而所謂熟精洋務之員仍惟呆若木雞一無伎倆得過且過虚與委蛇卒至唯唯順從坐失利權而不復顧嗚呼噫嘻豈柔懷遠人之道果應若斯歟枊其中尙别有緣故歟嘗聞西人之膺使命而出周旋壇坫之間者必其熟悉夫萬國公法精通夫友邦掌故一切兵政榷務刑法禮制研求博攷洞悉靡遺而後能不亢不卑措施盡善獨中國則不然所謂辦理洋務者大抵皆少年子弟輕薄成風仕版初登一無展布略習西國語言文字卽栩栩然誇示於人上憲鳥足以周知惟見其能言西人之言能食西人之食起居動作無一不愛慕夫西人遂謂若而人者苟令其與西人相周旋必能水乳交融無所閡格鳴呼悞矣人苟浮躁性成安能當大任而無隕越巫醫雖小道尙不可以無恆者習之矧當海外强隣性情互異一或失當卽起猜嫌而可令浮躁之徒卤莽從事乎且彼之初習夫西國語言文字也豈眞欲宣力於國家哉惟見借此進身卽可以肥私囊實腰槖花天酒地恣我遨遊怒馬高車任我馳騁服御則綾羅錦繡也侍奉則美妾嬌妻也極人生未有之奢華胥可從洋務而致是以勉强涉獵爲之借境於終南耳久之當事者亦已知其弊端因令學生出洋分寄各名城肄業意謂童子天眞未汩當可用心攻苦學業有成殊不知肄習數年遄回故土而性情旣改嗜好赤殊所見所聞無非歐洲之風俗於是飲饌則棄華而從西衣服則厭華而喜西宫室則鄙華而羡西甚至父母爲之授室亦曰我愛西人美華人斷不如也鳴呼噫嘻費數年之心思糜數萬之庫項養成此不尶不𡯓之子弟於國家一無所補祗任其終身游手好閒豈計之得哉當事者更知其非善法於是再四籌度奏請於簡派出洋大臣外復考取科甲出身之京員使之游歴外洋觀其民風國政隨時記錄刊印成書歸則呈之總理衙門以資考証意謂若而人者胸中旣學問優長世故亦皆練達當可實事求是不復如從前之浮薄少年矣殊不知留滯外洋虚延歲月民風國政何嘗討論稽求大半祗取西字諸書擇要繙釐成數卷以資塞責有識者謂所記者實昔年之事其情形早與時下不同抑或搜剔古書鈎摹殘石發爲歌詠自命風流於國家簡派出洋游歴之初心無相關涉惟是虚糜薪水徒事周游他日命之辦理交涉事宜依舊毫無把握謂其不辜委任其可得乎客曰子言若是亦可謂切中時弊痛快淋漓矣我中國旣無能辦洋務之人曷弗絶口不談洋務曰如之何而可中國而不與泰西往來則已苟與往來則洋務紛繁無一日可無人辦理亦惟坐視少年子弟意氣輕浮者從中虚與委蛇得過且過而已矣鳴呼噫嘻 
[本館接奉電音]  
　　昨由京友電傳硃諭一道敬謹譯登○三月初八日奉硃筆唐景崇補授翰林院侍講欽此 
[金鰲隨筆]  
　　正黄旗護軍統領崇爲咨覆事印房呈稱由景運門抄出准廂藍旗護軍統領咨稱本旗副護軍參領德楞額病故出缺應儘特旨人員坐補本旗並無此項人員應行查各翼旗之特旨補用人先行借補等因到營查本旂已革護軍叅領若麟恭逢恩詔經升任統領桂奏保才堪任用奉旨交兵部帶領引見欽此嗣經兵部於去年十二月初七日帶領引見本日奉旨若麟着以副護軍參領用欽此曾經行知各翼旗在案今貴旗出有副護軍參領缺照章自應遵旨先令若麟借補俟本旗出缺再行撤回還缺除黏附若麟履歴外相應咨覆貴旗查照辦理○皇上祗謁東陵隨扈大臣騾馬往往被人偷去一日駐蹕隆福寺有賊於夜深人靜時踰八行營濳赴上駟院御馬圈偷盜御馬爲値夜阿敦知覺幸未盜去旋將該犯緝獲交行在刑部審訊據供盜馬之法扒入營内先將網墻繩割斷用鋼小鈎拴上老絃勾住馬唇漸漸牽出並供出尙有三夥旋在某處拿獲訊問之下供認不諱卽將四犯绑出營外梟首示衆○曾劼剛襲侯在京薨逝早紀前報兹聞前於十八日染患時疫略兼肚瀉當延中西醫士診治醫藥罔效日漸沈重延至二十二日夜間亥刻撒手西歸侯之公子親視含殮遺摺因謁陵還宫次日因律不准遞至二十五日始行呈遞駐京各國官商一聞噩耗前往吊唁者實繁有徒各欽使署下半旗以誌哀悼○管理廂藍旗滿洲都統恩露圃相國諭於閏月二十五日前赴興平倉支領本旂兵丁甲米由該旗備具印文行知該倉監督等届期赴倉預備　厫 
 
 

Page 2

 
 
支米○値年旂爲咨行事准兵部咨開　泰陵總管現在懸缺應卽咨取各項人員揀補應行貴値年旗查照辦理等因前來查例載各陵總管缺由頭等侍衛冠軍使叅領前鋒叅領護軍參領營總翼尉中揀選帶領引見恭候欽定等語今出有泰陵總管一缺應行各衙門卽於正三品人員中擇其老成持重堪資表率者造具履歴卽日保送前來以憑彚齊揀選○興修東圻門内北新橋工程承修大臣遴派廠商已錄前報兹聞承修此工之汪柳門少司空偕司員廠商上月二十四午前焚香祀土知照該地方官於橋之四圍圈竪荊笆禁止車馬往來嗣於二十六日開工云○恭備圍差之人傳上抵東陵之次日行宫外望見一股黑烟滾滾而來虎槍處等官兵嚴備以待及近前見一蒼色老狐俯伏宫門前若乞恩討封狀官兵麾之不去禀明御前大臣傳諭用槍轟擊立時斃命何物野狐竟來送死可與世之求榮反辱者等類齊觀矣○欽派磨勘試卷官翰林院侍讀學士瞿鴻𧝞等二十餘員於上月二十四日早至天安門外朝房覆勘河南山西江西湖北貴州廣西四川等省已丑恩科鄉試中式硃墨卷並於覆試卷覈對卷中小疵雖爲簽　必書免議字樣犯功令養方由禮部核議至下午二點鐘竣事仍將各卷裝箱送回禮部○管理廂藍旂滿洲都統大學士恩爲鬱會事摺房案呈據佐領耆勝片報本佐領下世襲雲騎尉舒元於光緖十六年閏二月十九日病故查該員現有子嗣等因此官應歸年終彚案請襲辦理相應移會上諭處查照 
[喜溢鈴轅]  
　　常鎭道憲黄幼農觀察之三公子與前任河東河道總督梅筱巖制軍之女公子聨姻一則生花筆妙譽噪東方一則詠絮才高名標南國以金貂之門第聨玉燕之姻緣允矣作合自天不獨秀靈得地閏月二十六日擇吉迎娶女宅送親至鎭泊舟黄花亭官廨前是日午前道署用全副儀仗前詣舟次迎娶新人由大石街經西門大街進城過堰頭街至高橋過千秋橋而至道署但見彩幟繽紛寳旛絡繹笙簫迭奏輿從塞途前導有護衛親兵四十對各持洋槍刀槭氣象森嚴繼以執事銜牌數十對對子馬十餘對送親人數十對各持安息香新人坐緑呢大轎威儀肅穆熱閙非常城廂内外居民扶老携幼拱立觀瞻莫不嘖嘖稱羡二十七八九等日觀察在道署設宴請客綺筵酒滿快飛四座之觴畵戟香凝齊聽八琅之曲洵簪纓之盛會姻婭之美談也 
[泖湖錦浪]  
　　某甲楚産也隸名營籍充當頭目積得英銀二百有奇賃屋於松江普照寺東首開設醃鮮肉庄兩易星霜餈本幾歸鳥有甲愈思愈忿每歸咎於管帳某乙侵蝕使然一晚驀至店中欲與爲難敲檯拍凳竟欲奉以臠刀幸經旁人力爲排解不致釀成事端○佛門弟子或爲行脚或爲住持總以庵寺爲卓錫之所間有不法秃奴塵根未斷與姊妹花叅歡喜禪亦必東遮西蓋爲掩耳盜鈴之計不意近有某僧　踞松江普照寺山門外某姓家永朝永夕雙宿雙飛忘却本來面目直若毫無顧忌者一日有某廟住持僧前往訪視開　對飲意治情投俄而菩薩低眉忽作金剛努目且詈且毆致將席上盆碗碎爲虀粉某住持亦被磕破頭顱猩紅濡染一時觀者如堵令某住持暫賦歸與再作計較不知以後如何了局也○淸明節日暖風和各鄉民采烈興高咸集貲財搭臺演劇以答神庥婁縣長浜張莊等村落金山汆來廟等鎭招雇梨園子弟袍笏登塲觀者人山人海絡繹如梭惜乎以有用之財作無用之舉鄉民眞愚矣哉 
[甬東雜識]  
　　日來寍波米價又貴高者每石三元八九角低者三元四五角經紀小民數米而炊生計愈窘矣○有某翁者家住湖西年已古稀精神矍鑠日前晨起忽自言自語有類痴癲口稱數十年前夙孽一旦發作咄咄書空語無倫次至晚竟赴水自盡聞此老禀性忠厚素爲鄉隣所推重今遭慘死不知其有何隱慝也○南門外王姓母女因事口角女憤極用刀自戳當經鄰人赶救見氣尙未絶急延傷科爲之調治不知能保無恙否○靈橋門内東獄宫前有某甲抱小孩在街上嬉戲忽有不知姓名之人上前將小孩撫摩甲以手格開某忽倒地口吐白沬經人抬歸灌救約歴二點鐘時始漸甦醒問何病症甲自言撞見紅臉菩薩卽不省人事醒後亦無别恙惟覺精神疲困而已世人聞此事未有不以爲遇崇者我謂甲素信邪術故偶爾昏暈輙附會鬼神之事以自欺而欺人所謂紅臉菩薩安知非眼花撩亂所致耶 
[名山勝景]  
　　京西妙峯山罔巒層疉山勢陡削其最高處去地四十里内有碧霞元君廟靈爽式憑祈禱輒應曾受勅封載在祀典每年四月朔起闢廟半月進香男女不遠千里而來扶杖登山不分晝夜前年津城某善士恐暗中摸索或入歧途捐助洋燈於闢廟之期沿途燃點進香者受惠良多今春又有善士以山徑逼窄崎嶇倘一失足一落千丈不堪設想擬於山邊往來要道護以鐵欄俾免傾跌顚越特以獨力難成衆擎易舉遂爲集衆書捐之舉行見紅欄繚繞引遊屐以徐來翠嶂參差界炊烟而欲瞑墨客騒人又添幾許詩情畫意矣 
[觀劇溺斃]  
　　松江郡治之西有地名張莊係婁縣轄境濵臨斜塘波濤洶湧本月初二等日該鎭居民湊集貲財支臺演劇又値隣村迎賽城隍會於是黄口嬌兒白頭野老蓬門課織之女芳郊荷鍾之人相與偷半日之閒盡一時之興挨挨擠擠皥皥熙熙洎乎紅日西沈興盡思返渡船爭上載至三十餘人欵乃一聲中流竟去其時浪急風狂究因船小人多一時覆沒閒有略諳水性者得慶更生其餘二十七人均占滅頂尙憶二三年前該地觀劇之人亦以爭搭渡船溺斃二三十人此次復遭大刼殊可傷也 
[刼盜横行]  
　　本月初五夜有盜匪數十人擁入慈谿樟橋鎭莫姓家盜見莫姓貧窮無物可刼逼令指引富室莫某不肯指領盜怒砍之莫受傷倒地盜卽蜂擁而出是夜連劫五家皆屬貧苦所失不多合計不過二百餘金故不願報官因莫被砍傷下身恐有性命之虞不得已赴慈谿縣禀報未悉秦大令作何發落也萑苻不靖居民難以安枕有緝捕之責者亟宜設法保衛也 
[珠海春濤]  
　　粤東信云西關第十鋪洪聖廟香火素盛相傳二月十三日係洪聖神誕今年適遇閏月會事再舉二十日巡遊下西關廿一日巡遊上西關除銜牌儀仗不計外頂馬約有百餘匹彩色數十架點綴生新鮮妍奪目士女之來觀者如水如雲幾至萬人空巷連日雨澤連綿獨此兩日頓放晴曦會中人咸謂天公做美愈覺興高采烈云○某太守日前設筵請客其家丁在旁伺候偶不小心悞將酒壺跌落地下太守大怒驟踼以脚適中要害因而殞命太守以事關人命函請南海縣危大令親臨相騐大令騐得係屬悞傷由太守酌給洋蚨若干飭令屍屬備棺成殮○某二尹到省數年歴署要缺宦囊頗裕性喜尋花問柳有杜樊川之風日前魚更初下獨自出門誤認某住眷爲娼家被人拘拿送交番禺縣讯辦一件風流公案想五花妙判必能善爲處置也○叢秀南曇花庵有女尼年方十五六薄有姿色幼時被人拐賣披剃爲尼迄今芳齡漸長情竇漸開晨鐘夕唄之餘未免對月懷人向花灑淚爭奈老尼性甚固執無計轉圜愈思愈忿前夜就寢時竟以一縷靑絲懸梁自縊次日早起老尼始覺然淸淨女兒身早已蟬蛻羽化矣佛氏有後果前因之說此尼牽惹情魔竟拚一死魂若有知當生生世世不願再入空門○升授湖南提督鄭心存軍門紹忠聞須進京展覲天顔然後赴湖南新任日前由粤東起程時省中自督撫以下文武各官均赴河干恭送冠裳蹌濟輿馬喧　備極一時之盛 
[邗上官塲紀事]  
　　三月初一日福都轉公座掣籖吳鹺尹家駒起復回淮劉分轉繼曾銷解淸江餉差初二日吳金溶陳鳳翺程廷燮朱錫蕃四鹺尉均委淮北聽差初三日文鹺尹綸從三江營來揚公幹 
[粤東官報]  
　　藩憲牌示揭陽縣縣丞缺委候補藩經廳兪士標署理高要縣横查司缺委從九品張達瀛署理督憲牌示順德協中軍都 
 
 

Page 3

 
 
司缺委增城營左營守備張殿琦署理 
[令尹賢聲]  
　　江甯承陸春江大令盛名之後火種刀耕早修爲治譜瓢笙蘆笛亦叶乎謳歌是誠鳬舄難得蕭然牛刀易莞爾者矣趙曉帆大令手慣栽花味能辨水作袁浦神明之宰綰冶城畿緊之符下車後見三八衙期到處皆是一詞一批發房轉稿動輙經月小民以無可曲直而求决於官至是反爲官所箝制欲罷不能欲理不得平時胼胝襏襫積之錙銖詎料朝夕饔飱糜於差役其甚者鬻兒賣女以飽谿壑而家已破猶未見坐堂皇者作何面孔言念及此爲之惻然於是創用印籖當堂標出量地之遠近限時刻以繳消並標明該差一餐一宿外給草鞋錢若干文使百姓一望而知無所用其恫嚇需索人人稱便前日有湖北人某甲在水西門外以舟爲家其來也聞吳下長腰米可以療飢故不覺舍武昌魚而來飲建業水烟蓑雨笠千里相從樵靑漁童一家具在不料上年八月間忽一五歲男孩蹲在船頭不知何時倐忽不見初疑落水沿岸打撈竟三四日毫無消息鄰舟咸以爲並未聴有落水聲當是被健者出人不意從中掠去由是四路蹤跡不啻上窮碧落下黄泉兩處茫茫皆不見自以爲命同鄧伯道亦無可如何矣是日甲之妻兄某乙者將出城在甕洞邊遇同鄉某成衣手抱一孩尙未留意詎孩巳瞥見高聲連呌舅舅者三成衣匠與乙本相識至是急棄孩而遁乙追上將匠扭回遂連孩一并喊禀江寗縣趙邑尊立卽坐堂讯知該匠言語支吾確有拐帶情事惟相延已數月何以至今纔圖出城或者該匠所稱孩子之叔出有賣據者尙非無因立將該匠管押着孩父一面將孩領回一面速尋其弟到案又前日有控其隣嫗某恃蠻逞兇者問之知控者因弟新歿弟婦日夜號泣嫗竟不耐始而詈駡繼而毆撻邑尊得詞初猶疑同椽共井當不致幸災樂禍一至於此後提嫗至見嫗舌鋒似劍旁若無人始信闤闠中有一種女光棍平時恃男不與女鬥之諺一味潑辣論新臺則个个衛宣數盜嫂則家家曲逆王肥爲外婦之子文君當新寡之年劉盤龍倚賭爲生石季倫作賊而富甚且攖其怒者湯火不辭忍其辱者儒冠亦溺種種惡劇無法無天雌虎一鳴衆響皆噤今若不懲以王法痴悍婦必以爲官猶避我三舍矣因令掌頰未二十血如注官猶怒經控者長跪代求始命具永不逞刁結而罷初婦聞被控猶狃於積習謂就使批准亦五日外事殊不介意迨差到門笑之以鼻徐曰胡爲來嚇老娘差以堂簽須立繳不暇與辯但指印示之且誑之曰阿婆吃人家湯餅會三十年難道今日反倒綳孩兒不成嫗亦自信無事故同去不料這回幾幾乎送却老頭皮也寗俗好作葉子戲後街小茶肆中往往多至三四桌男女雜沓僧俗混淆官府禁不勝禁小户人家門以内一席横陳便視如蓬山萬里無人敢問刻下此風頓息一若家喩户曉者然又冬防旣撤宵小非常窺伺城南殷實之户至徹夜相守畏虬髯客不時之枉顧竊案因此層見迭出而又多暗進明出似賊非賊似盜非盜實爲閭閣之患目下兩邑尊各於三更後卽親自出署按叚梭巡兩人常於街巷深處不期而會夫以紗帽籠頭而猶勤勞民事如此宜其爲江左之管夷吾矣不禁額手頌之 
[瀛眷入署]  
　　升任浙江臬司龔仰蘧廉訪鶯遷後新任江海關道聶觀察之瀛眷卽於前日下午移入署中 
[賽馬届期]  
　　今日係寓滬西商春季賽馬之期昨已天氣晴和往觀者自必異常擁擠也并悉法繙譯官祁理恒君商請葛同轉知照捕房暫停公事三天至禮拜四始送案訊判 
[虹口火警]  
　　昨早天將黎明時本埠白大橋北堍靑雲里東首第四百號粤人所居樓房失火延及左隣三百九十九號右隣四百零一號樓房三幢時在深夜不知如何遺火經英法美三界洋龍馳往灌救始得熄滅 
[西郊火警]  
　　前晚三鼓時本邑西門外萬生橋堍某籐店忽火發當經比鄰某茶肆中人帮同施救幸卽熄滅僅燬平屋兩椽 
[會訊盜犯]  
　　華亭縣葛江邨明府奉上憲檄令來申騐收海防廳署工程已登本報前日下午明府乘輿至上海縣署拜會裴邑尊晤談一切旋升坐二堂飭提盜犯王玉科會訊該犯供稱小的現已悔悟以後不敢翻供矣遂令就供狀上畫押攺發内監收禁以待備文起解 
[押候移解]  
　　華亭縣境顓橋鎭生員周惕生控第三妾趙氏卽許氏串同工人張阿炳捲去金飾衣服私自遁逃報由包探拘張送案許氏自行投案控被周多方凌虐蔡太守飭押候移提趙雲山再訊已列前報兹已提到趙雲山并傳開序賓園酒館薛允伯之妻薜某氏於日前晚堂覆訊周惕生申訴前情并稱妾遁逃來滬到伊姊薜某氏處有同居之周某唆令控告所有衣服除在周處吊到外尙少金銀首飾開單請追薛某仍執前詞趙氏供實被凌虐出外潛避趙雲山供爲花行生理許氏是我寄女憑媒許配周姓爲繼室並非作妾財禮洋確曾收過然賠嫁費用已屬不少太守飭將趙氏張阿炳趙雲山分别管押候解華亭縣核辦薛某氏交保 
[英廨瑣紀]  
　　大埔人藍小披因患瘋癲之症在路胡閙由三百三十五號華捕拘至捕房送英公廨經蔡太守詰得藍有姪在聨發土棧生意飭差將藍送交伊姪收領旋因藍又出外復由巡捕拘住禀明太守飭差傳該土棧主藍仰亭到案將藍小坡領去醫治○二百四十九號華捕見沈小湯貧病堪憐偃臥道左舁至捕房移送英公次蔡太守飭發棲流公所留養 
[法界捕房瑣案]  
　　鎭江人徐興云深夜避匿新寳園浴堂弄内經浴堂夥獲送捕房已詳前報昨晨葛同轉命包探帶徐至案問爾向操何業是晚一點鐘時爲何躱入弄中是否行竊徐供稱小的向操錢業今正失就後躭擱老北門内久和錢庄前晚因雨不得入城是以在弄中暫躱問爾向在何處錢庄爲夥答稱去年九月至永安街安泰錢庄問押票何來答稱均係已物陸續押錢度日問租界中可有友人答稱蘭芳里口紹康庄夥兪松溪與小的同鄉同轉着包探傳兪詰問兪稱與徐並非同鄉問爾知此人向來妥當否兪稱小的向未犯事爲何今在此屈膝同轉謂徐供稱與爾相識是以傳爾並不將爾難爲無用羅唣復向徐研詰徐稱小的與兪在蘇州時相識兪稱我與爾從未相識同轉着將徐掌頰四十下叱之使退○何锦山王子生晚間來往於彩視街經包探拘送公堂葛同轉着傳其父再核此已見諸前報者也昨晨何父秀水投案候質同轉問爾在何處餬口答稱小的原籍廣東現在瑞安米店爲夥問爾子本操何業向來安分否答稱兒子先在荷蘭水行内習業素躭游蕩以致失就多時同轉命將何王帶案令秀水親執皮鞭將何鞭責秀水用力猛責至二十下何一再求恩哀稱嗣後自願改過同轉詰王爾父爲何不來王俯首無詞遂喝令掌頰二十下將何交秀水領回嚴加管束○東洋車夫張阿發因送妓女至寍波碼頭乘間携妓之鏡箱而去經巡捕拘押捕房以上情形已登前報昨晨妓女談林珠之傭婦楊朱　投案訴稱鏡箱係妓女錢月蘭之物是日有三龜奴偕三妓雇東洋車至宜昌碼頭登輪船往寍波爲時過晏輪船將開致將鏡箱遺失上岸追尋車已去遠同轉問爾爲何不往寍波答稱妓女失落鏡箱猶如地方官失落印信是以留待追尋問爾知箱内有何物件答稱内有黄楊木梳紅緑絨頭繩及信一函問信面上如何寫法答稱由甬江寄至申江交錢姓收啓同轉着將張帶案復詰楊朱氏曰爾可認得伊之面目否答稱認得卽錢妓所雇之車夫同轉謂爾來領物須具領狀答稱帶有公館馬路第一百二十四號宏盛綢庄房票一紙同轉　畢將鏡箱給該氏領去復命包探將張之車主姚永亭傳案詰問竊箱情形姚稱小的不知細底問爾可知張妥當否答稱知其名阿五人尙可靠同轉謂本應究辦姑念已在捕房管押四天著卽開釋○布客洪堯仙請追車夫張大元裝去之布一百十三疋葛同轉命包探將前同張裝布之江如大及張之寓主花兆貴等帶案洪稱聞花與張係親戚花稱張逃脫時尙在寓内竊去布棉馬褂一件兼欠錢八百文 
 
 

Page 4

 
 
江之車主王紀根與弟王毛毛投案訴稱江素來安分求准保釋同轉令將江與花均交妥當人暫爲保出限七天内將張獲案復謂洪曰爾亦咎由自取此種車夫如何竟可重托目下限花等七天禀覆如届期不獲須令花等往江北找尋爾亦當給些盤費洪稱是○前紀馮遐林落魄無聊至城内淘沙塲親串周大生家竊得便桶一具携至城外求售經巡捕拘送公堂葛同轉着馮函囑周到案質問周遲延不到昨日同轉飭包探郁庭湘將馮加上手銬帶往周家對質少頃包探連周傳案先由周供稱小的又名阿大馮幼時在蘇州與之相識其母有一便桶寄存小的　不料被馮竊去馮屢屢求恩稱以後定當攺過同轉謂本應究辦姑念已管押數天當卽釋出便桶着周至捕房領回○趙晉咸自稱職員至公廨　控吵閙不休葛同轉著交出功牌屢詳前報昨晨趙具禀聲稱今有洋四十元已送往善堂充賑同轉著具結完案○蟻媒錢海龍於今正拘押先經鞭背三百下枷號三月期滿再责四百板已詳前報矣昨日枷期已滿葛同轉著帶案開枷照斷笞責暫還押所候備文送縣發落○扛夫王阿根將扛捧擊破車夫王長和之頭顱葛同轉着長和往仁濟醫館療治候傳扛夫頭目訊究等情已詳前報昨日扛夫頭目張在德偕長和投案同轉問張曰阿根是否隷爾名下答稱另有野鷄頭目阿三所管同轉曰爾認識阿三更好阿根不應將車夫毆擊本當究辦今姑判令償長和工資錢二千文張稱兩造均貧苦人未必有力補償同轉着將阿根還押待交到錢二千始准釋出一面令張央阿三來保○上月十二日王錢氏扭莊陸氏至案控其欠洋廿六元葛同轉着押候繳案莊陸氏迄今不繳同轉着將粥店生財估價變賣昨日城内木匠作主張同德繳到洋九元將生財買去王錢氏投案領洋同轉謂莊陸氏尙欠房租三十九元本欲將生財抵押姑今爾年邁准爾領洋九元隨命將莊陸氏帶　謂爾欠王錢氏之欵今已將生財變賣得洋九元照數給還所有房租房主見爾家寒不予追索惟善善館控爾欠會欵洋一元如何料理答稱如蒙釋出情願理虎同轉著交妥人保去 
[記程孝女]  
　　宸澤程君竹耘忠厚傳家一邑中推爲長者生有四女長次均已適人其第三女秉性尤純孝在家侍奉不離左右父食則食父未寢不敢先寢人皆嘖嘖稱之比於古者楊香荀灌焉閏二月二十九日竹耘病故痛不欲生仰藥以殉嗟乎以閨閣中人而能爲父捐軀追隨地下異日者輶軒見采表里旌門俾千古芳名得與山色湖光而並壽豈非雖死猶生者乎 
[潤目補記]  
　　鐵沙聽嚶軒主陳黼堂先生法書助賑已登閏二月十一日報章惟當時潤格尙未登明致求書者多所周折因冉補錄左方計紈　扇册潤洋五分七言對一角八言對角半泥金雙冷對子加大均倍 
[蘇省撫轅抄]  
　　三月初二日候補府林炳禀知奉委牙厘總避帮辦提調差候補通判陳鎬禀知奉委發審避帮審差楊家颿由上海來禀　吳淞貨捐局差卽辭因滬縣丞王維折禀知初一日到門門旱關盤查差王承熙禀知奉臬憲委赴徐州緝捕差鐘鴻釣禀辭奉委赴江陰縣帮辦保甲差○初三日候補通判羅繼琛禀知奉泒無錫金匱兩縣加賑差候補縣方鋻禀知奉派宜興縣加賑差卽辭縣丞宋天錫禀辭奉藩憲派赴松江差遣○初四日候補府林文炳禀知昨日到牙厘總局帮辦提調差藩轅牌示照得委署鎭江府糧捕通判朱焯現因河運差使應卽另行改委查有候補通判郭廷沛堪以委署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[和樣裝金]  
　　揚州南門外有蘭若焉曰小南海廟有老和尙圓寂已數年近日該廟住持僧忽稱某日老和尙示兆謂屍骸已成金剛不壞之身應受人間香火住持不信啓龕柩視之果見骸骨完好如初惟縮小如嬰兒耳住持大異遂遍邀十方善男子善女人前往拈香藉此廣募金資上月杪裝塑金身設龕供奉荒村古刹從前人跡罕至是日空巷來觀香烟陡盛然來者咸未覩廬山眞面惟見一泥塑和樣在龕内貼金有好事者詢之據稱肉身太小故外敷以泥俾壯觀瞻於是聞者或作菩薩之低眉或作金剛之努目不待裝完已一鬨而散何物秃奴造言生事設計騙財我佛有知能無眉蹙 
[縣示彚登]  
　　寳山縣陳爲關防詐僞等事照得本縣籍隸連道筮仕江蘇歴荷憲恩權篆東臺句容等縣自問秉性迂疎交遊寥落惟知勤補拙愼以接物山墨客及星相者流向不來往宗支族黨率皆　守家風親戚隣朋莫不束身自愛賓僚襄佐俱取端人僕從追隨僅供驅策毫不假以事權以故　游涉歴門庭無干謁之人卽或官屬往來皆暮無營　之客者中採買一切食用物件均係給價平買亦不短欠遲延貽累商賈兹本縣復荷憲恩委蒞斯土一邑地方遼闊萬家户口殷繁兼且壤接工　秀良不一恐有不法匪徒或假託至交或冐稱戚黨及本署丁役遇事生風招搖撞騙欺惑鄉民貽累地方本縣身膺民社志切除奸豈容若輩播开除訪拿外合行出示曉諭爲此示仰合邑軍民地保鋪户人等一體　悉自示之後倘有不法匪棍假揑前項親戚至交等名目招搖撞騙無論有無詐財並買辦等有尅扣延欠鋪户價値者准該地隣及鋪户等隨時禀請提究照例嚴辦如有容留隱忍並地隣知而不報察出連坐决不姑寛至該鋪户等亦須公平交易不得貪利居奇故昻其値致干究處　各凛遵毋違切切特示光绪十六年閏月日○署寳山縣陳爲出示嚴禁事照得本縣訪聞吳淞一帶賭風甚熾有等無業游民往往三五成羣尃以猜壓銅錢寳及攤賭爲事引誘良善漁利抽頭更有一種無恥之徒開設臺基設計勾引良家子女罔顧廉恥苟合爲歡以致被誘者墮其術中沉迷莫救廢時失業蕩產傾家皆由該棍等引誘所致言之實堪痛恨若不嚴拿究辦何以雜風化而安善良惟本縣下車伊始不忍不教而誅除飭差查拿外合行出示嚴禁爲　示仰軍民地保人等一體知悉自示之後務各革面洗心各謀正業倘敢藐視禁令仍蹈前轍一經訪聞或被告發定卽立拿到案盡法懲辦該處　保務須隨時稽查如有前項情事立卽禀請飭拿倘敢容隱不報察出併究决不寛貸毋謂言之不預也其各凛遵毋違特示光緖十六年閏二月日 
[蘇城安節局山東代贖江浙恊賑公所閏二月初一日至廿九日第二十次淸單]  
　　恆服銀樓桶上旬潘氏銅洋廿三元馬順泉爲甥女病求愈一元恆服銀樓中旬往煖醫室呂洋廿元顧姓甫橋頭洋十元張姓洋一元無名氏求人口平安助當本錢九百廿二附當票張取出銀鍊一條重七錢七分無名丁亥蔣順興票洋五元此洋能收到否再行聲明桶内點見銀荷花板一只計重一錢又錢一文又散籌七百又錢三十七柏年長桶平安入無名氏求病愈合家平安洋三十元人和震記桶宏盛洋五元育記洋四元無名錢籌八百又錢五百又散錢十二又仰蘇樓二月底票三元此洋取到再行聲明太和堂桶無名　二百郡廟桶無名一元散錢四百售出銀十兩另三錢計洋十五元錢三百四十八文翡翠斷如意鑲寶卷銀挖耳河花板包金圈五件又菜票一張計二席原洋三元二角杭寗綢袍料一件規元七兩洋十二元錢五伯四十八文又銀百鎖二把年羔三元錢一千四百另七以上共收洋七十二元票元二紙洋八元銅洋廿三元錢三千五百七十二文銀河花板一只售出各物洋三十五元錢二千三百另三文趙公舘鍋巴六十斤朱公舘十三斤合并聲明 
[上海北市絲業會舘籌賑公所施少欽經收山東江浙賑捐閏二月十九至廿二日第二千四百十二至十五次淸單]  
　　浙杭海潮寺顯徹和尙募徐厚堂先生由萃源土行來洋六十元萱蘭並茂室求嗣四十元駐德使署味專堂由文報局來金錢三枚兌見洋十二元繆城讀禮居士祈室人足痛速愈十元奚配均求病速愈四元盛澤劉佐廷爲子寶元病愈完願二元張氏求生產平安二元無名氏七册由豐泰莊來一元雙林蔡女求母病速愈一元○公大莊來同人棧同康莊春和莊余錫田四户各四元從陽譚花吟舘李立齋汪義利大順和王爾康五户各二元徐蔚起瑞吉雲各一元大悲庵學法和尙募無名氏二户各洋十元又二户各津錢一吊又七户各津錢五百文思義堂邵　邦意發號治善堂潤善堂五户各錢一千苑杏江馮蒼樓積善堂存心堂李鐵菴卒淸初六户各錢一千文助善堂忠儀堂德　堂平心堂昆盧室聚德堂成善堂　善　雪峰堂小悟師廣壽師心普師建菴師少成師道成師十六户各錢五百文共三十八户合洋三十四元廣東光孝寺募光孝常住洋二元釋肇泰行能敢如自成果東五户各一元康宜性堅純希高慈慈波徐桂興六户各五欠聲聞三錢六分共十三户合香港票洋十元小洋五角以上十九日○天水茶記求病愈卽安規元七十三兩仰日堂規二十兩皖桐沈胡氏積數年針黼移助洋三十元榖濱朱守野由立記行來三十元褚少胡明經求嗣並求合宅平安由山陰縣署孔康甫先生寄來十元王門徐氏由吳益生堂來十元應和生求病愈五元顧毓卿爲嚴親病求愈五元無名氏四元蘇州印成子爲妻求病愈二元金蟾香一元嘉定胡嘉記一元銅洋二元立記銅洋三元以上二十日○一樂同堂隱名十保父母各病消災延年益壽身體康强洋五十元　省恆德浙慈隨三餘求弟媳病全愈十元吳傅良求病速愈由泰亨源來十元宜昌謝侣松翁募淸穆堂錢十千文秦門杜氏完愿三元王鈞還愿二元無名氏二元蘇城冉心氏爲子沙痢求平安二元崔韻可銅洋三元容垣游恤粼氏募鄭作員沈嘉常各洋一元陳春全莊金容朱某生樓寳琛四户各五角以上廿一日合順質洋三十元浦左奚子鄂爲室嚴氏喉風求速愈三十元仁和桑子求母病速愈由金陵寄來二十元淮安王天順局募隱名善士二十元張徐氏求病速愈十元力棉子生產安平完愿十元范務本堂由長源泰來四元松江隱名氏求妻病全愈二元泰興營不留名二元乍川蔡漁令募樂阿祝一元夾石萬源友託錢四百文○辦理　東海關羊角稅厘局何魯　善士銀四兩又募吳叔平四兩周蔓雲沈恩齋陳子陽吳寶齋四户各二兩壽光縣鹽務同人二兩馬東序呂小雲師錢舟彭永齋徐蘭孫張實甫趙勳臣孫　山劉佑堂王占魁郭麗生同興福樓秀全福盛號十四户各銀一兩正吳陛平吳習鄉吳老秀吳小衡吳次烟吳緯如六户各京錢二千文共廿七户合銀三十八兩批見規元四十兩三錢二分六厘文無民氏洋一元○杭垣申昌書畫室梅善士募金茲生洋三角正南宅道人譚子龠江竹全舒階平知善堂來波堂六户各洋二角正包時平守經堂甘逹夫盛坤山甬生竟子五户各洋一角共十二户合洋二元以上廿二日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
