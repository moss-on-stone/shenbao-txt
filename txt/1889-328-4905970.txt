# 1889 - 328 - 4905970

 

Page 1

 
 
[售書助賑] [  申報館協振所謹啓]  
慈東大鄖山舘主人童君以郯原文鈔十部寄交本舘託爲代售以助賑需按是書爲元戴曾伯先生所撰經明末黄梨洲先生選定國初何義門先生評點向來流傳絶少兹刋於同治己丑仲春讐校精詳印釘精美每部兩本取價半元旣堪窺秘府之藏又可拯災黎之命諸君子其盍爭先購致頓令紙貴洛陽乎 
[續捐墨寳] [  申報館恊賑所謹啓]  
申左夢畹生黄君式權夙工八分書尋常不輕爲人染翰兹以江浙災重飢民待哺嗷嗷特書就楹帙十聯囑本舘易資以襄賑欵未及三日卽己售完而問價者仍接踵而來遂又用佳紙書成十聯每聯昣收鷹洋五角諸君子如欲得其墨寳者請移玉至帳房選購旣堪補壁又可療飢一舉而兩善兼謂不易得之機會焉此啓 
[茶業禀稿]  
具禀茶業董事姚錕江幹榮蔣澄葉樹芳唐敬脩唐國泰金鑾武維治梁榮翰俞軾禀爲遵諭議覆叩求轉詳事竊董等於上月十九日奉　憲諭内開本年九月十六日奉北洋通商大臣李札九月初六日准總理衙門咨開查中國茶葉本勝於他國爲出口貨之大宗必須加意講求使貨眞味美方能銷售暢旺己於上年八月間咨行查照飭令留意整頓在案近接臺灣巡撫咨稱據淡水關稅務司申呈各處茶葉多有攙和茶末茶梗及假茶之弊每擔自十餘觔不等銷路因而减色推原其故由於茶末茶梗貨賤稅貴之故請减輕其稅以暢銷路等語相應鈔録原文咨行貴大臣轉咨産茶省分各督撫悉心斟酌該稅司所擬辦法於茶務稅項是否兩有裨益詳議咨復本衙門以憑核辦可也等因到本閣爵大臣准此除咨行外札道查照詳酌妥議具復等因到道奉此除函致新關稅務司核議外合就鈔粘諭飭卽便遵照會商妥議具復等因奉此董等當卽邀集會議悉心推究查上海九江漢口等處所售洋莊茶葉惟兩湖江西之紅茶皖之緑茶浙之平水其福州之茶品色若何泡製若何巿面若何章程若何因路途遼隔各自經營無從詳悉至於攙和之弊十餘年前曾有不肖奸商巧做攙雜而浙江平水茶亦有將茶末和米漿糊丸充珠茶發賣等弊近年來貨多價賤加以董等竭力整頓早經除絶或遇雨水過多而香味淡薄或因炒製不精而品色未佳容或有之若論攙和梗末假料等物是洋商過於苛賣里商並無出此盖茶葉經售時先發樣箱日憑揀擇紅緑粗細看貨還價或交之後該貨全數發至洋棧聽其逐箱開視察騐過磅又任憑在大堆中抽十數箱　磅凈茶如有低次與樣不符者立時退换或割價值茶商經營贸易何敢輕於嘗試自取耗折是無從作僞弊混情理顯然且茶末有銷售磚茶之用洋行售簿分别名目歴歴可查茶梗内地頗有銷塲無須混售惟銷路减色誠如該稅務司所謂稅重於本敬能酌量减輕則銷塲自可暢旺此係兩湖江西安徽浙江銷售洋庄之情形也竊思茶業之日衰一日者推原其故自非無因董等身歴其地深知此中實在情形用敢就管見所及敬擬六條另繕清摺恭呈鈞電除董等隨時整頓外理合具復叩求大人恩賜據情詳請北洋通商大臣轉咨總理衙門核辦施行實爲德使感激上禀計附呈清摺一扣謹擬整頓茶務條陳恭呈鈞電計開一茶樹宜亟培植也中國之茶種在山面居多山土堅寒難於生發外國茶樹種在平陽地土鬆熱容易暴發葉片較嫩惟氣汁甚薄遠遜中茶近年山户因售價日賤多有荒廢　屬可惜得以天寒之際開掘土鬆澆壅灰料則出産漸旺色味亦佳一採茶宜及時候也中國之茶有頭春二春三春名目近年巿面疲壞半由茶商觀望抑由山户因循延緩採摘旣遲遂致細茶頗少麤茶較多貨出不佳焉得善價如前任江西義寗州黄公深知此弊嚴行整頓凡採摘頭茶限穀雨前十天一律開辦製法毋得潦草倘有不遵者許茶商隨時禀究雷厲風行悉聽教令是以去年惟寗州茶最佳價亦較貴此其明證可知及時採摘最關緊要一炒茶宜用炭火也採摘青茶之後須用炭火焙炒庶無焦烟之氣近來洋商格外挑剔一遇柴火所炒之茶有焦烟氣味者退盤割價悉聽搜求不肯遷就應今各處山户凡炒製青茶概用炭火毋得貪小致受虧累以上三條請行知産茶省分各該地方官一律整頓務使家喻户曉利害兼櫂以保利源而昭愼重一製葉宜用機器也中國製茶悉用人工轉手繁多工本頗大一遇天雨或炒製不精則色香味俱减外國製茶悉用機器工費减省貨色整齊卽逢大雨亦可照常採製盖外洋種茶地方聚集一處屋宇寛廠可以隨採隨做中茶散種山問採製較難卽購辦機器資本頗巨恐難舉行一釐捐宜酌减也查安徽茶每引一百二十觔捐庫銀二兩零八分姑塘每一百觔捐庫銀四錢江西寍武每一百觔捐庫銀一兩四錢又河口每一百觔捐庫銀一兩二錢五分姑塘每一百觔捐庫銀五錢兩湖每一百觔捐庫銀一兩二錢五分湖北堡工費每箱四十餘觔捐庫銀四分又山户捐每茶價一千文捐錢四十文又茶行捐每箱四十餘觔捐錢三四十文湖兩安化山户捐每茶價一千文捐錢三十文又箱捐每箱四千餘觔捐錢一百文浙江每一百觔捐庫銀六錢杭引費每一百觔捐庫銀一錢三分四厘尚有各處地方善舉等捐爲數亦巨除茶末茶種免捐一半外其餘無論粗細高低主概照捐而且經一省有一省之釐過一卡有一卡之捐處處張羅層層剥削在從前價貴無關窒礙近來價值僅售十分之四以致商情異常困苦若非酌减捐項實有裹足不前之勢一關稅宜减輕也查印度錫蘭免完捐稅日本則每百觔僅完稅洋一元成本旣輕銷塲自廣遂致外洋茶巿日有起色中國出口稅從前係照廣東海關每百觔完銀二兩五錢彼時茶價尚好每白觔可售銀五十餘兩是與值白抽五之例相符近來茶價賤每百觔售三十餘兩者十居二三售十餘兩至八九兩者十居七八而稅銀一律仍舊是不啻抽稅四分之一凡茶商採辦百觔之茶除山價外須用鉛錫箱罐柴炭工食及揀炒折耗裝運等費無論高低每百觔需銀四兩餘錢至七兩餘錢一等加以捐稅兩項以致成本愈入虧耗愈多遂皆視爲畏途句能體恤商難重定新章稅項視茶之等差分别照納捐項在在務從輕減庶不至以無定之價值厄於有定之稅釐則商情自見踴躍銷數自見暢旺捐稅自見豐盈卹商裕課之謨於是乎在 
[本館接奉電音]  
　　昨由京友電傳上諭一道敬謹譯登○十一月初六日奉上諭張之洞奏劣紳角繳屯 
 
 

Page 2

 
 
田變價把持違抗據實奏叅一摺廣東東莞縣萬頃沙圍田一百三十餘頃該處紳士承領三十餘年應繳屯價等項銀兩甚鉅疉經嚴傕迄未完繳經張之洞確切查覈准將所繳張兩抵扣外僅領收回未經繳價之八十餘頃撥作廣雅書院常産該紳等仍復抗不遵交實屬把持違抗漁利妄爲自應從嚴懲處以儆豪强候選直隷州知州黎家崧户部郎中何慶修教諭鈕庚吉職員錢萬選均着一併革職永不叙用禮部主事鄧佐槐着暫行革職俟查辦完竣後察看有無阻撓情事再行奏明請旨餘着照所議辦理該部知道欽此同日奉上諭廣西左江鎭總兵員缺着董山高補授欽此 
[都下談資]  
　　兵部爲傳知事所有送交侍衛處當差未到之武進士周振鰲龔先第等務於明日赴部伺候問話並傳於十月二十五日五鼓前赴東華門外都虞司本部公所内報到以備送交侍衛處當差如再不到定行奏叅毋得自誤切切○金臺書院本年冬季大課生童輪應府丞堂主試刻經何小亭少京兆桂芳定於十月二十五日季考生童己飭令門斗等傳諭京外旗民生童等願考者於廿四日親赴書院報名以憑備卷於次日點名給卷入院扄試○神機營右翼五處馬隊隊官關陞革差回營當差一則己綴前報兹經該隊阿誠齋管帶將該隊右翼四旗各隊長銜名開送營務處禀請點充刻奉十爺諭將該隊隊長護軍校明春充爲該隊正紅旗隊官己由營務處檄知該隊矣○吏部示傳所有擬補刑部司獄了光燧一員又擬補山西布庫大使孔昭璸一員於十月一十五日丑刻齊集西苑門外六項公所内史部公所内報到伺候帶領引　見再是日穿紅青褂並佩帶荷包手巾忠孝牌勿違○北海闡福寺傳集番僧循例唪經九日一則己登前報惟刻值駐　南海凡屬西苑皆係　内禁之地未便仍令大小喇嘛在闡福寺誧洞里克經己由中正殿喇嘛處循照原奏奉飭知大小喇嘛移於福佑寺自二十一日至廿九日唪洞里經演跳布札九日所有廿五日應詣大雄寳殿拈香己由敬事具奏奉旨遣總管佟禄恭代拈香欽此○和碩睿親王魁斌之祖母太太福晉現年七十有七十月廿五日係設帨之辰睿邸雇定三慶菊部於廿四五日邸中演劇兩晝夜爲太太福晉祝壽各邸福晉夫人命婦均躬往祝嘏○紫禁城内例派前鋒護軍統領一人爲值年大臣俾督理稽察禁内一切事宜一年期滿奏請更换此定章也兹因紫禁　值年大臣右翼前鋒統領巴克坦布現届一年期滿經景蓮門將前鋒護軍各統領銜名録頭牌呈遞奏請更换紫禁城值年大臣一摺本日硃筆圈出右翼前鋒統領惪銘欽此當由景運門檔房恭録此旨知照左翼前鋒營查照以便備摺謝恩○廂藍旗旗軍統領處知照事本旗現有副護軍叅領二缺空銜花翎一缺護軍校三缺尚未揀選有人相應知照貴承辦廂曰旗護軍統領處查照辦理○户部倉塲近日綜覈來年南糧起解交倉漕白糧數目俾計度支官兵各項之米謂據江浙二省本年災祲過重入田損傷所有明年應辦海運漕白各糧僅能起運五十萬石之數運交倉等語又聞倉帥己飭京通十有七倉監督各將本倉各厫内實仔老白　倉等米數目詳細查明開報以憑覈計籌辦云 
[粤東火營]  
　　粤垣太平門外眼鏡街永福堂樂材店早經歇業尚有夥伴二人在鋪看守十月廿五日傍晚時因晚炊遺火積薪致兆焚如火光熊熊上冲霄漢其時北風正勁火勢益張頃刻間前後左右隣鋪均遭池魚之殃除本街下截全數燒毁外右邊延燒普濟橋直至新荳欄晏如臘味店止後邊延燒打銅街由西榮巷口起至裝帽街口止共計燒去鋪户二百餘間水龍紛紛馳至極力灌救無如火勢過猛人力難施直燒至五鼓後始得媳滅是時首府兩縣及四營將弁均到火塲彈壓匪徒乘機搶奪紛擾異常當經營兵拘獲三人解縣審辦又河南官渡頭仁聚竹器店同時失愼水龍不能兼顧燒去三十餘間始行撲減 
[羊城雁信]  
　　粤東前因中法有事軍餉緊急籌欵維艱不得己將番儺陋規提撥四成充公藉資挹注海氛旣靖此欵依舊抽收李筱泉制軍查知此事深滋不悅曾向屬員謂番儺賭博理當嚴禁乃竟因以爲利殊屬有乖政體擬先將此項陋規革除卽將番儺查禁賭爲盜源貽害最大制軍下車伊始卽以禁賭爲先務風俗人心安有不蒸蒸日上者哉○幕友沈某前被張香帥奏叅並將産業變賣提撥一半入官發交山東賑濟前月沈某欲援照捐輸成案請加廣本籍學額具禀督憲經張香帥懸牌申飭略云該革員沈彬以劣幕盤踞粤東婪賄巨萬屢被言官叅劾經本部堂奏請斥革發往軍臺効力贖罪所有房屋全行變價一半給還該家屬携帶回籍一半繳官解交山東充賑在案是該革員所繳銀三萬兩係入官欵項由本部堂撥充東賑並非　自該革員本意乃以事類毁家紓難全活災黎甚多爲詞援照捐輸成案禀請加廣本籍文武學額實屬謬妄所請不准行特飭○端溪書院向由朱蓉生侍御主講現在侍御移主廣雅書院講席遞遺端溪講席制軍另聘林太史兆年主講按太史籍隷閩省德邵年高洵足矜式士林也○滿漢八旗官兵連日排隊赴校塲操演戈矛耀日旗幟連雲將軍都統等同往閱看訓練旣勤技藝益熟各大憲不禁喜形於色○應元書院九月古學課輪應藩憲考試游子岱中丞將各卷評定甲乙列榜揭曉前列二十名每名加奬銀數兩江綢袍褂料全副士林交口稱頌 
[蜃海寒濤]  
　　温州東郊某氏女適明倫里某姓姿容嫵媚而性格恰極端莊蓋雖碧玉小家實具名門風範焉某日因嫂病歸家探望更魚兩躍始賦言旋途經廣利橋驀遇地棍羅阿鴻等四五人目逆之餘驚爲絶艶疑其高唐神女赴楚襄王陽臺之約者遂尾隨其後入以游詞女頰暈微紅低垂粉頸件嫗固識羅者正告之曰是爲某家婦羅敷固自有夫者莫悞作烟花隊裏人白爾雲挑雨逗也羅聞言老羞變怒百計揶揄女叱嫗曰歸休人家好女兒豈屑與莽兒郎鬥氣耶羅怒益甚拾破雞鵝籠罩撲女之首女遭窘辱奔回泣告乃兄指名赴縣禀控未悉爲民父母者果能除暴安良否也○有興化匪徒糾黨數十人途與鐵匠阿三遇驀地攢毆阿三頭緒全無急奔人天后宫暫躱匪徒奮步追入扭住痛抶之某哨弁見而不平爲之喝散隨舁阿三全縣署申訴情由寗邑尊騐得傷勢非輕飭役提匪徒訊辦說者謂阿三少年樸實工作謀生忠厚有餘素與匪徒無嫌隙此次被窘實因誤認爲某閩人猛觸前嫌波興醋海以致桃僵李代驀受傷夷也歟在歟請質之深知其事者 
[明州近况]  
　　邇來寗波巿面甚屬清寥較之往年生意大爲减巴惟食物鋪稍有利源此外皆不能利巿三倍歲云暮矣一望蕭然游覽巿㕓能無感慨○官粥廠仍照舊章於十一月朔　爲始在天寗寺開杓大口一杓小口半之從此遠近飢民不致有柺腹之苦矣○北門内民人陳某向爲錢鋪生理一日由店回家濳以一盒阿芙蓉背人吞服迨毒發家人知覺多方解救終於無術返魂矣聞陳上有父母中有弟兄下有妻見旣無冤仇又無私債乃竟出此下策殊令人索解無從也 
[宜昌瑣事]  
　　天氣清明江潮漸退米糧價值頓覺從廉棉花亦經上巿白如晴雪煖勝重綿矣○彞陵輪船駛至沙巿之下石骨旁驀地擱淺直至江通駛到始得帶出險灘○江通到宜時有西國官商多人及英國叅贊美國牧師附之而至游歴蜀中○府中歲試方畢不日舉行科試然後接考武童白戰餘閒又須各献盤馬彎弓之技矣○宜關稅務司向皆派西員署理近聞實任者將次到宜矣○某氏子年正富强陡患霍亂之症甫經一夜卽己告斃全家哀慟聞之傷心寄語保身者尚其愼之又愼哉 
[失女兩誌]  
　　茸城西南郷五庫爲婁縣轄境有沈某者因事赴松家中祗留一妹年己及笄姿態輕盈不知因何頓失所在嗣於附近橋上拾得鳳頭鞋一雙的係沈妹所穿者沈倩人打撈至今無着是豈魂遊水府耶抑竊得靈藥效羿妻之奔月耶嘻異矣○華署西首襪子弄某姓婦中年孀獨貧不聊生膝下僅有一女三五盈盈妝扮不俗一日婦正抱采薪之憂囑女出外購物詎意一去不歸杳如黄鶴未知掌中珠何時覓 
 
 

Page 3

 
 
得也 
[嚴禁空盤示]  
　　欽加知府銜補用直隷州辦理上海英美租界會審事務江蘇卽補分府蔡爲出示嚴禁事奉道憲龔札奉蘇撫部院剛札開照得上海爲通商之區贸易最爲繁盛賣空買空大爲巿㕓之害歴經各前部院訪拏懲辦節飭嚴禁在案兹本部院風聞該處不肖巿儈仍有空盤員賣情事殊屬有于法紀查例載奸民賣空買空設局誘人賭賽巿價長落其賣空者照用計詐欺局騙人財物律計贓准竊盜論買空之犯照爲從律減一等等語定例何等森嚴該奸商等日久玩生復萌故智自應申明定例嚴拿懲辦札道遵照出示嚴禁並督同上海縣曁會審委員一體明查暗訪如有奸民私做洋拆仍蹈前轍立卽嚴拿到案照例治罪一面責成錢業董事隨時稽查禀究倘有前項情弊董事容隠不報一併究懲均毋寛貸等因查空盤買賣爲害巿面歴經各前道及本道嚴禁本年九月間　申滬各報登有洋拆若干名目又經本道重申禁令出示曉諭嗣聞姚彩明潛來滬上囤積鷹洋壟斷把持損人利己復密飭縣委查拿究辦在案兹奉前因除出示曉諭並申復曁分行外札飭遵照出示嚴禁等因奉此合行出示嚴禁爲此示仰錢業商民人等知悉爾等須知賣空買空例禁綦嚴自示之後務各安分營生不得復蹈故轍倘敢陽奉隂違一經發覺定十拿案照例治罪愼勿以身嘗試自貽伊戚凛之切切特示光緒十五年十一月初六日示 
[嚇詐郷愚]  
　　昨有賣棉花郷人至邑廟豫園玩耍不知因何與無賴輩爭鬧無賴輩以其郷愚可欺軋至茶館評理多方嚇詐郷人田洋兩元哭泣而去時當曰晝地非荒僻無賴輩竟敢如此横行可謂愍不畏法矣 
[傳保質訊]  
　　漕河涇郷人蔡迪甫扭控朱鳳勲盤踞滋擾經帮審委員詹明府質訊蔡稱小的去年與朱合做棉花生意結欠朱洋十五元有零詎伊貪狠異常現欲向小的索洋一百五十八元小的將帳目與伊結算伊一味恃强百般吵鬧叩求究辦朱稱去年做棉花生意小的出資本洋四百元在後結帳凈欠小的洋一百二十元言明二分起息至今連本利淨欠洋一百五十八元向索圖賴曾經龍華鎭董理勸蔡祗肯還洋五十元今忽改稱十五元有零實屬有意圖順叩求究追明府令蔡將帳目呈案候傳該圖地保胡雲坡到案訊明實情再行察斷昨日原差己傳到地保同原被一併解訊所有讞詷容俟續録 
[殮屍彚誌]  
　　英租界五馬路東口天祥碼頭前日氽來女屍一年約三十左右身穿元色洋布褲二條元布裙元布棉馬甲藍洋布罩衫元布棉袄藍布短衫元縀兠頭插銀押髮小脚元布鞋又上麟里南首小木橋堍昨晨有男子在路倒斃年約三十歲身穿破棉袄褲秃頭赤脚均由巡捕報知捕房經捕頭傳到地保查無親屬承認報知保安善堂經司事騐得並無别故備棺成殮發壇召認 
[礙難准理]  
　　新昇寳洋○西人安德生控買辦馮培生卽馮敦仁違背合同一案訂於昨午前覆安德請西訟師寳文投案申訴前情并稱馮願爲買辦墊用銀兩先立合同然後租房開行豈馮違背合同不墊銀兩以致虧耗甚多應請追賠証人史瑞臣到堂候訊蔡太守聞馮不允安德生墊銀安德生不租房屋開行之語有否答稱當時安德生到我處言要用馮爲買辦馮亦到來言願做安德生之生理自行言明訂立合同女德生曾向馮借銀二百兩最少百兩等語皆是有的後來之事我不知情馮稱前英刑司堂諭業己抄呈我與安德生立合同爲買辦於西歴八月間起每月墊銀一百廿兩接連兩月己墊全二百六十餘兩分毫無着我出外兠攬定貨均經安德生簽字言明電至外洋二月到貨卽用公司信三个月内亦可到貨迄今己逾五个月尚無貨到反要冉墊銀兩我不允安德生言要用新買辦將我辭歇向索墊銀及三個月工貲不付投英刑司控告計有三端則己照合同墊銀不應多墊二則所定之貨全然不到我難對定貨各行號三則卽己辭歇如何不還墊銀刑司傳訊核帳明白准追安德生銀二百六十餘兩不料伊反以違背合同控我伊自不照合同辦事如何控我違背合同請問所背何事又有木器鋪　稱被女德生買去傢伙共洋三十餘元祗收過五元太守謂欲控安德生須投刑司署遂商之賈副領事以安德生所控馮敦仁違背合同須有的實証據旣無實據礙難准理斥退 
[騙貨案結]  
　　包探沈金隆拿獲僞造圖章冒寫字條向錦章九章怡盛公益等綢莊洋貨鋪質鋪冐取綢縐洋布銀洋等件之朱梅峯張阿福王金生金子山徐竹山等一案昨又覆訊包探　訴前情并稱朱梅峯起意刻圖章寫字條再令各人誑取貨物尚有同黨王福堂在逃未獲此次破案實係同黨俞雲卿通風報信始得拿獲各人今又查到當票二紙所當綢縐亦在城内公益質鋪夥某中上堂稱同事人經付銀洋五十元因要賠償氣忿成疾不能投質查明朱梅峯冒刻慶豈當圖章使人取去洋五十元請追大章錦章綢庄夥均稱被王金生取去綢貨字條己呈案天華齋大一祥等帽鞋　及怡盛洋貨鋪協興公皮貨鋪夥均稱被張阿福取去各貨字條己呈堂朱梅峯供俞雲卿囑寫字條太守問公益質鋪之洋五十元何人所取則稱現己忘却太守謂然則卽是爾取王金生張阿福同供曾取帽鞋等件業己供認其餘綢縐係俞雲卿所取徐竹山金子山同供與朱相識伊托變賣當票實非同黨俞雲卿供初與朱梅峯等相識在後出首報知包探致被挾怨誣陷太守問王福堂何在朱梅峯等同稱若要土福堂究問俞雲卿便知太守商之賈副領事判朱梅峯發捕房管押二年張阿福前己判押三　今再押六月王金生亦押六個月金子山徐竹山從寛交保俞雲卿自行出首格外施恩卽行開釋嗣後改過自新所起當票一併移請上海縣吊贓給還各失主 
[英界公堂瑣案]  
　　包探江阿三稱電氣燈公司西人到捕房報稱裝燈工人徐阿狗停歇後其妻到行向做工之席乾生尋釁聲言生意被席唆使停歇定不于休必欲害席等語前日五點半鐘時新馬路電燈銅線被人割斷不能燃點當日四點　刻鐘時試燃各處電燈一律明亮越五十分時燃點始知該處線斷恐被徐阿狗割斷巡捕頭命小的往提徐阿狗堅不承認并稱是日下午在望月樓茶館啜茗薙髮直至晚間出外有同伴阿四可証小的查問茶館堂倌則稱徐阿狗曾來吃茶薙髮　不記時刻又問阿四則言遇徐時己六點餘鐘至徐妻到行辱駡席乾生適我經過眼見旋由徐勸妻同歸今特解案請究電燈公司西人同席乾生投案申訴前情徐阿狗供本邑人西歴本月廿二號小的尚在做工時電燈銅線亦曾斷壞席向西人言我貪懶所致遂將我停歇銅線經火日久時有斷者豈得歸罪於我西人又稱前次係曉斷與此欠割斷者不同徐妻將丈夫前在行中工作洋東稱獎之信呈閱蔡太守商之賈副領事飭將徐阿狗暫押俟飭差協同該包探前往騐明斷線形跡並查明一切覆候核辦所呈洋文信發還○摇杉板船之徐嘉福稱在英國兵船兠攬生理同業徐阿通紏人到來將我扭土一壼春茶館吃講茶兩下爭毆致被打傷友人現在仁濟醫院養傷不能質訊茶館夥稱被伊等打壞盌盞索償無着報捕將徐阿通等拘案所壞物件開帳呈請究追徐阿通供寗波人與徐嘉福同郷我先到英國兵船與大副叙話呈有照會允小的承攬擺渡徐嘉福指使管門西人將我推出奪我生理遂約在萬里雲烟舘評理繼約至一壼春茶舘甫到該處便遭亂毆徐阿三供與徐阿通是昆季同至茶館被徐嘉福之友人戎小雲喝打王阿二供與徐阿通爲友由寗波初到上海伊等如何口角我不知情蔡太守商之賈副領請查問兵船大副究竟因何起釁再行訊斷徐阿通等交保○牛乳棚西人同傭人朱阿榮訴稱所豢之牛出外吃草經過河浜郷人倪阿金詭稱踏壞伊田索償尋釁報捕拘案倪阿金供小的之田卽在路旁有牛十餘頭時時經過將路踏低致河水冲到田間故向理論前據牛乳行買辦言明如碍田地情願賠償包探陳阿九禀前由西人報稱郷人不許牛出入看明路一旁種樹爲界不碍田地如碍應賠由是和安無事今不知如何起釁蔡太守飭候派差查明再核○紀徐氏供前日到四馬路看視兒子突被王茂 
 
 

Page 4

 
 
生所駕馬車撞倒致脫脚骱自己延醫調治尚未全愈土茂生供碰撞該氏實出無心蔡太守判罰土茂生洋六元給該氏養傷○探秦少卿稱公道洋行西人吩咐立報失黑石自鳴鐘一架缶鉢一隻直洋一百五十元其家在泥城外並無外人入内將顧興增李阿烟朱永年等拘案請究西人投案申訴前情顧李朱等供詞支吾蔡太守商之賈副領事飭將各人帶回捕房俟下禮拜一訊斷 
[法捕房瑣事]  
　　朱東生拐騙綢縀脫逃將烟妓沈蘭寳管押一案屢列前報昨晨葛同轉莅八仙橋捕房命將沈蘭寳張阿四一併帶案蘭寳供小婦人被人陷害求請開釋所有綢縀情願賠還同轉詰阿四曰誰人囑爾來案答稱阿囝之妻囑小的投案同轉立飭包探郁庭湘往提阿囝少頃包探禀覆阿囝不在家故將伊妻陳許氏提案同轉命蘭寳阿四暫退詰陳許氏曰爾夫阿囝究做何業答稱向當三十四鋪汛地官名陳榮前月廿九日早七點鐘有事出外此案實因張阿四向朱東生索洋朱將妓女之衣暫抵張將衣放在小婦人處聞大老爺查問小婦人卽着張將衣呈案同轉命提沈蘭寳張阿四上堂質對張仍執前詞蘭寳供與朱行至同春樓茶舘相近遇見阿囝將朱唤進屋内片刻卽出朱向小婦人再四商量要還阿囝洋十四元阿囝亦說此客可靠小婦人一時錯會同阿囝等至家將皮背心統子一件棉袄一件交付由阿囝之妻至押店付質尚不敷用後將衣暫抵與阿囝處令小婦人還洋十四元可向取贖同轉復問陳許氏曰爾聞蘭寳之言否陳許氏一味抵賴同轉謂此時爾亦不須抵賴爾夫何日可回定須將朱東生交出今着爾交保出外限五日内着爾夫將朱交案延干提究張阿四還押沈蘭寳押候交保料理賠洋○西酒肆主谷四麥失去金表疑被己歇出店王阿升圖竊等情己列昨報昨據包探士榮培禀在法大馬路燮理齋鐘表店内查得金表一隻係由王阿升出售價洋五元半想係報失之物同轉命將王帶案據供金表係酒肆二副蜜司得米囑小的送去修理該店索修費洋半元密司得米以修價太昻囑小的賣與該店得洋五元五角給小的洋二元旋據侍者沈雙喜投案禀稱金表並非二副之物實係酒店内當手洋人杏生之物禮拜二杏生酒醉脫衣將表撒落翌日始知遺失同轉謂今日洋人不到未便判斷命沈於明日邀同洋人到案再行質訊土阿升還押○鞋店學徒朱正才被師父魏學珍毆辱投河尋死經巡街捕救獲葛同轉飭令押候魏來案再行發落己詳前報昨據中和鞋店主魏學珍投案禀請將學徒領回同轉詰魏曰朱在爾店學業如何將伊毆辱魏稱是日小的出外朱與别爭論小的回家將伊訓斥不知以後如何投水同轉卽將朱帶案謂曰爾　别人爭論爾師訓斥理所當然何致自尋短見太無志氣着責手心四十下交委學珍帶回管束○張懷三控伊子連生忤逆經公堂訊責着張領也管束己列前報不料張延不到案同轉飭包探屢次往傳昨晨始據張妻陸氏投案具領同轉謂爾子迭經訓斥爾夫爲何延不來領豈竟置之度外耶答丈夫有事不在家故由小婦人來案具領同轉判將連生當堂再責手心一百下交陸氏領回管束 
[招領屍相]  
　　同仁輔元堂來信云本月初四日生下海浦撈來男屍一具年約二十餘歲身穿黑布對襟棉背心黑布對襟小袖緊身紅絨布夾裏藍布小脚褲洋布單套褲白襪無鞋三根黑辫線當經本堂殮埋義塜如有親屬來堂認領可也 
[善願宏通]  
　　敝局昨承盛澤分防署邵君郵寄英洋十三元書　上月初旬泐　一緘並以桃儀栘濟浙賑仰荷刊列報章銘感曷極日來又承丁百川靳春暘柳少雲諸君惠儀十二元十五璇兄一元因聲迫鴻嗷固急飢寒之庇害遭鶯粟尤爲沈溺之災恒濟局爲人戒煙法良意美設立後確蒙超拔者指不勝屈而捐貲不甚踴躍非有所吝也良以頻年四處募賑祗此物力未能兼顧耳兹將此項十三洋移充戒烟局經費俾可多拔幾名黑籍中人到乞檢收同此援人於厄知必蒙惠我諸者所心許云云拜領之餘感佩無旣謹登報以鳴謝悃上洋恒濟戒烟局謹啓 
[桃儀助賑]  
　　兹接福州電局周貢府兄來書云前月之吉爲柴司馬五旬令誕蒙諸友饋送桃儀四十元司馬本擬設席酬謝嗣念江浙水災甚重除諸友份洋再添答席費洋四十元一併囑寄貴所請速解賑以代諸友造福云云夫捧觴上壽固良友之深情而撤晏謝賓乃仁人之至誼旣全物命又拯飢黎司馬誠仁愛之君子歟又附來洪竹翁經募洋二十七元二角七分三厘亦經拜領合登報簡以誌鴻施並代江浙災黎望雲叩謝[  上海文報局山東江浙協賑同人謹誌]  
[鉅欵助賑]  
　　三九寒深雪霜迭降災黎徧野待救尤殷頃奉到大善士光臨敝堂囑不留名由遯老人助山東江浙賑欵規元二千兩守拙齋助山東江浙賑欵規元三千兩燕　堂助江浙賑欵規元一百二十兩樂安堂助江浙賑款洋九十七元囑解災區祗領之下欽感靡涯當此賑捐孔亟籌辦殊艱荷蒙四大善士軫念鴻嗷慨捐巨款萬千飢滋得慶生全厥功誠非淺鮮書曰積善之家必有餘慶敬先爲四君拜首頌之特登報章以伸　悃[  上海六馬路仁濟善堂山東江浙籌賑公所愚弟施善昌謹誌]  
[蘇省撫轅抄]  
　　十一月初一日候補通判恩芳缷署江寗府理事同知事回並禀知奉委海運津局差指分江蘇卽用知縣郁保章浙江人由京領照來省禀到府經歴劉祥瑞禀知换蘇差委○初二日委署蘇總捕同知惠榮禀知本日接印並銷發審局差孫和鳴禀知交御署蘇總捕同知事咨補太倉州七浦司巡梭楊儒慶禀謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四明鏡秋生蔡君滌峯自輓聨]  
　憶黄花遍地開時却含璧當年墮地看明月中天滿後好乘風此夕登天 
　右滌峯自輓之句也於中秋前數日寄余曾復書勸其毋太自苦孰知蟾宫桂馥未準羽化之期庾嶺梅開却是魂歸之日噩音倐至故墨猶存　爰代書之寄懸靈右嗚呼淵明作逹曾傳生祭之篇長吉多才遽赴修文之召念夙根兮不昧早厭紅塵嘆知己之云亡空餘雪涕并誌數語以　慰英靈[  太痴手録]  
[代柳君明甫輓蔡君滌峯聨]  
　　誼篤姻親情如手足方期績學成名重振家聲綿後嗣上抛庶母下撇寡妻何遽英年謝世竟傷永訣赴脩文[  高太痴稿]  
　　　輓四明鏡秋生蔡君滌峯詩半載神交感深知己遽成千古愴悼奚如夙承契愛鳥能無辭祭文墓銘尚未脫稿倉猝先占薤露四章以 
[伸哀痛藉效驢鳴]  
　　傳來噩耗　心驚器倒塵埃唤不醒九死一生酸涙盡低餘血點尚飄零桂劍空留知己感投金難報故人情從今怕對秋窓鏡一對菱花涙要傾相知只有半年餘年死交情一紙書此日椎心眞痛絶今生晤面竟緣虚廣厦相依本不難忽聞捐棄倍辛酸綈袘高誼難重遇此後誰憐范叔寒[  太痴生侣琴高瑩稿]  
[蘇城安節局代贖山東恊賑分所十月十一日至三十日第十三次清單]  
　　王衙里募彭二如吳張氏二户各洋二元得見齋桶無名氏浙江災二元蘭記求病速痊洋九元銅洋一元戴理卿募求父病速痊隠禪山人養　居士吳悟心四户各十元花溪主人六元周日新四元華履無心半白主人二户各洋二元宋季記亦衡記寅記立澤永記子衡無名氏力不從心祈途中平安八户一元顧淵如顧懷山　王氏有心無力五户各半元造貞辰無名氏棍許氏朱三齋四户各錢二百文小補氏三百文福泰一百恆隆行募青和記蔭思記二户各四角無名二角陸芝庭募無名三元又二百人和震記桶八兩八錢金貽慶洋五元新李子銅洋一元無名錢三百七十柏年長桶無名氏銅洋一元慈子堂靜記錢一百散五十六文太和堂桶無名氏一元錢籌一千二百金興壽二百汪塘林一百孫蕭峰募無名氏求母親平安又求自己病愈二户各二元安徽安慶營馬子臯募邦及康濟美亭梅友邦彦養之幼初沈松亭張士良楊子青善堂汪錦泉龍子吟陳茂山胡德桂忠恕堂江仁壽耕心堂維屏文祥本立邦本成業宗光幼仙焕章維翰貴慶道生延年成基先元文焕漢秋金標詹永慶楊蘭亭楊升高李金有汪正明孫宗運楊金順丁拍屏唐天長鴻斬大安如景積和厚培張蘭亭四知堂敏愼堂唐福賓秋堯年樂善鴻儀彭年大年福生春秋德倍承先積善貞元壽齡子壽德固逢春七十户各錢一百文子明楊成朱菊亭曹亨喜王錫祺色岐鳳謝幼雲鄭幹臣吳耀南王壽民染善堂巢翰何養平凝壽堂世德堂衢曹賑卿餘慶堂培元堂崇若臣允升張光起謝明昭孫玉琴廿四户各二百又募長江水師安慶營錢十千文沈雲山譚聯奎堂朱相臣安慶營左六兵丁四户各一千文安慶營右七兵丁一千四百文止團主人胡玉堂能竹圃彭甫四户各六百各安慶營左六兵丁黄潤齋二户各八百文樂禺門樂雲飛宗若臣素堂黄子梨舜卿六户各五百黄厚田張恢青徐麗亭陳幼生三户各二百黄先吉胡伯琴譚步雲三户各一百陳文彪銀四錢右八兵丁銀六錢又募陳逐庵錢良齋陳錫山無名錢爲霖雷春林六户各一王啓雲樂善齋二户各錢一千義森八百余星齋五百文張德明　誠志成黄緯臣四户各四百文和福泰春廷無名王有餘馬潤之八户各二百募萬忍堂一千四百文卽壽老翁王承義翁翼翼堂楊靜琿堂錢雷鶴齡管敷六户各一千文繼善堂陳松鶴堂連二户各六百文吳祥雲翁五百融和堂丁四百修德堂郭楊春堂馬世德宗三户各三百文花橋巷李募德盛永洋五元無名信女二户各四元楊秀林三元張氏二元陸小苑募白下無用人三十四元朱文慶一元方文啓交來不書名五元無名二户各四元不書名四元三角不書名三元無名不書名三户各二元不書名無名二户各一元李福昌錢十千文天門山人十千文楊羡於五千文怡安堂一千文陸拍英隠名氏一元有心無力子鄭二角萬松　下書生一角史儉堂金錢二百文陸積善堂五百文王鴻者桶徐樹德堂二元心無槐銅洋一元本局桶周少方銅洋一角無名沈公舘轎役告班充賑二户各一元陸墨緣五千六百邱宅一百二十文鄧顯發服符還愿一元錢恆生三元以上共收銀九兩八洋一百九十元另一角錢一百三十八千一百四十六文銅洋五元同利和四次鍋巴九斤王裕泰二次十斤蔣府八斤仁德堂年高圓團三百十四斤元順典二次十一斤孫昇茂二十斤大生烟號二十一斤永大香　店二次十斤義大布號三次二十斤南倉橋陸宅汪程氏棉衣褲陸十件合併聲明 
 
 
 

Page 10

 
 
   
 
