# 1893 - 358 - 4907434

 

Page 1

 
 
[續印二十四史出售] [  圖書集成局啓]  
本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此佈 
[恭印大清會典告成] [  圖書集成局代啓]  
　　大清會典一書薈萃列聖之實錄博采本朝之掌故門分類别井然秩然禮備樂明超軼前代兹有友人覔得欽定本倩本局付諸手民刻已各成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以資　核也　處在三馬路申報館及申昌書室或臨各書坊及外埠同文書局選購亦無不可 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下伽楠香朝珠佛頭記念全五十元古銅大　爐二十元翠玉鐲一雙計洋四元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷雁以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[聞杭垣興修水利喜而書此]  
　　昨接杭友來函言及杭垣艮山門外喬司地方十里官河爲下游舟楫往來必由之路現在隆冬河水淺涸省防統領劉吉園軍門關心民瘼興修水利請諸撫憲崧振師派委護軍旂候補副將郭榮桂督領楚軍三百餘名前往開濬此河告成則源頭活水汨汨而來通舟楫便商旅胥在乎此錄竟不禁以手加額曰此固天所以啓劉軍門之心而福浙民也杭垣下城河道頗寛而上城則甚狹城以外則艮山門外之喬河爲出入最要之路通蘇松嘉湖等處此河如有淤塞則官塘爲之不行劉軍門及防營將弁本不預聞地方之事而乃念及民艱請諸中丞派弁挑濬此則杭民之福亦天下之福也何則朝廷養兵千日用在一朝俗語固有此言然何如長享太平并無一朝之用之爲愈乎平日之問訓練教習所以爲地方盜賊匪徒之備者已無所或遺而匪黨雖曰縱横究屬烏合之衆余早言及中國近來之兵力用以禦外係或尙慮其不足若用以治内訌則可必其有餘以故匪徒雖蠢然思動不崇朝而卽蕩洗無遺此時之伏戎於莽者要皆不過么麽小醜乘隙伺間思得一逞而各處防備嚴密亦屬無從施其狡獪故此時之兵頗可以享安閒之福除按期操演而外無所事事吾恐軍中桀石超乘之戲不復見於今日則於有學羊叔子之輕裘緩帶爲鄭高克之逍遥河上而已久之壯士撫　不免爲之浩歎逸則思淫勤則不匱雖不專指軍營中而言而軍營中實爲尤甚近來各處大工大役往往借重於營兵正爲此也前者張朗齋宫保督率嵩武軍以治北河刻下北河堵决口門等務猶循張中丞舊軌每以兵勇相助爲理然不過用之以濟急也竊思各直省各府州縣水利之興廢大有關乎地方之盛衰府　之虚實民生之　　水利興則地方必然興旺府庫必然充盈民生自然快樂若水利不修則民生多憂府庫多竭地方亦多衰象此理　然不待智者而後知也然而明知之而卒不能皆使有興無廢者則以興修水利必需人工農事方殷服　者旣無　兼顧雇工挑濬則工欵從何而出必責官以捐廉則亦覺不情必派民間捐輸則又拂人之性以此躊躇滿志未能毅然興行而於是日復一日年復一年水利愈久而愈塞工程愈積而愈大勢必至於無可設法無所措手而肥饒之地遂致變爲磽瘠往來孔道忽變爲偏僻滄海變爲桑田桑田復變爲滄海此古人之言誠不我欺要亦有爲言之也　觀於蘇淞河道前多於塞今已暢通則營兵相助之力也上海城廂内外各河前已壅滯今則清漪可愛又營勇　助之　　　至根江揚州各處皆有借營兵之力以開河渠之舉竊以爲此正一舉得得便之事惟其意多出於地方官而統領營官樂爲之用尙未聞有營官中竟以關心民瘼興念水利禀請興辦者今浙江劉吉　軍門爲之首倡吾知自時厥後風氣日明將更有接踵而起者夫以國家所養之兵爲國家興辦水利水利興則於國家大有裨益其功當與　塲效命者相將卽有軒輊亦不過相去一間耳近來承平無事營中無論爲弁爲兵絶少見功之地若能留心水利得便興修爲地方　無　之福則所謂功不在禹下者安知其將來不有因此而得保舉升階級晉頭銜實則此種勞績直可以超乎　　立功之上此次劉軍門先爲之倡則異日必有步其後塵者各處仿行大興水利不特東南沃野利賴無窮卽日後　地荒區亦不難慶地相宜廣爲開闢盖水利之修與屯田之舉固相需爲用者也古云兵可百年不用不可一日不備今請易之曰兵不可一日不備亦不可一日不　所謂用者用於屯田用於治水非專用以殺賊也書竟爲之欣喜者累日 
[本館接奉電音]  
　　昨由京及電傳上諭四道敬謹譯登○十二月廿一日奉上諭御史文　奏吉林杭捐罷市重案該省奏結擬議情節支離請飭刑部按照所陳各節詳核原奏供招妥議具奏欽此同日奉硃　稽查　　旗蒙古事務著桂年去欽此同日奉硃筆劉心源著協理京畿道事務欽此同日奉硃筆著榮山稽查左　前鋒　領護軍統領事務欽此 
[雪電彚錄]  
　　昨接嘉興來電云嘉興於廿一日得雪一寸有餘廿二日暢晴又接蘇州來重云廿一日得雪寸許又接杭州電云得雪四寸餘又南潯得寸許湖州得二寸餘吉安得寸餘祥　疉霈吉電紛來今而後喜可知已 
[官樣文章]  
　　景運門檔房爲咨行事所有左右兩翼前鋒營八旗護軍營官兵拴養察哈　馬四　　於每　年終將本年領過喂養馬乾銀兩按月塡寫數目格式鈐印奏銷一次以重欵項歴經照辦在案今光緒十九年分十營官兵拴養察哈爾馬匹每月所領乾銀分别春夏秋冬應領數目繪成十二格分塡數目鈐印卽日咨送本　房查覈以憑辦理奏銷○光祿寺爲知照事所有揀補本寺司庫一缺於光緒十九年十月二十六日帶領引見本日奉旨光祿寺司庫員缺著瑞輯補授欽此二十七日述旨奉旨是欽此欽遵到寺相應知照吏部户部曁廂紅旗　洲　統查照○值年旗准兵部爲行查事所有八旗各營委頂色繞騎校親軍校前鋒校護軍校例於年終報部查核以憑奏　丁應咨行值年旗轉行各旗營查明有無前項委頂色四校開具滿漢印册統於十日内咨報本部以憑覈奏勿得延宕遺漏○吏部爲示傳事所有勞績保舉山東補用知縣朱照趙爾升舒建祥許受祉保舉山東候補知縣楊　保舉浙江候補知縣余鼎勳等本部於十一月初四日帶領引見相應示傳該員等於初二日午刻衣冠赴部演習口背履歴初 
 
 

Page 2

 
 
四日黎明穿天靑褂備帶補褂靑褂佩帶對子荷包手巾赴左翼門外本部朝房書到聽候排班帶領引見再是否原任現任一二品大員子孫抑或現任一二品大員兄弟卽行赴部呈明毋違特示○兵部馬館例由本部滿漢堂官中各派一人管理期滿更換以重郵政兹届滿堂更換之期經兵部開列堂銜於本年十月二十九日具奏請旨簡員管理馬館一摺本日奉硃筆圈出兵部右侍郎克們泰欽此○工部爲知照事所有奏請留部期滿本部七品小京官暴翔雲一員於本年十月二十六日帶領引見本日奉旨期滿工部七品小京官暴翔雲准其留部欽此二十七日述旨奉旨是欽此欽遵到部相應知照吏部户部查照○侍衛處請派查騐箭枝一摺於十月二十九日具奏本日奉硃筆圈出喀爾沁札薩克貝勒熙凌阿奉恩輔國公載澤欽此旨下熙貝勒偕澤公卽於十一月初一日將禁城内各門各朱車應設弓張箭枝撒袋箭壺腰刀長矛等械逐一查騐初二日散值後將紫禁城外圍各門各朱車以及前朝各門應設弓箭撒袋刀矛鳥鎗九龍袋等械逐一查騐各門各朱車悉將應有軍械陳列於值班房前熙貝勒等查騐得箭枝足數弓張刀矛等械均堪使用如額飭由侍衛處具摺於初三日恭覆　恩命云○吏部示傳所有揀補内閣中書劉鈺德一員於本月初五日親身赴部騐到並將執照携帶呈騐如不將執照呈騐卽行扣除毋違特示○紫禁城值年大臣景運門護軍統領業經更換綴入前報兹總管内務府大臣巴敦甫少司馬克坦布一年期滿亦應奏請更換經内務府開列堂銜名單請旨更換紫禁城值年大臣一摺於十一月初二日具奏本日奉硃筆圈出總管内務府大臣容貴欽此 
[都門天氣]  
　　京師自節交大雪天氣甚形和暖本月初三日同雲密布大有雪意傍晚時果見滕六下下降漫天飛舞如百萬玉龍漫空酣戰惜僅積至盈寸不逾時而卽行告止入夜北風大作天氣又寒翌晨起視已地紋龜坼河水凝冰矣 
[茸試續志]  
　　廿一日江蘇學憲溥文宗考試奉金上靑四屬文童點名時寒氣驟至已屬難受及至天明雨雪交加在農田則爲祥霙爲甘澍在文塲則爲苦雨爲凄風可見老天之難做也今將題目錄後○奉賢在修其身者人之其所親愛而辟焉之其所賤惡而辟焉之其所畏敬而辟焉之其所哀矜而辟焉之其所敖惰而辟焉故好而知其惡惡而知其美者天下鮮矣故諺有之曰人莫知其子之惡莫知其苗之碩此謂身不修○金山末也外本内末爭民施奪是故○上海所以行之者三曰君臣也父子也夫婦也昆弟也朋友之交也五者天下之逹道也所以行之者○靑浦凡事豫則立不豫則廢言前定則不跲事前定則不困行前定則不疚道前定則不窮在下位不獲乎上民不可得而治矣獲乎上有道不信乎朋友不獲乎上矣信乎朋友有道不順乎親○通塲次題禘自旣灌而往者○通塲詩題賦得沙鳥戲迎潮得沙字五言六韻 
[揚試前列]  
　　揚詶府試疉經登報兹聞揚州府沈太守將所取各屬名次發貼正案人數甚多將各邑案首照錄於左江都石鍾岱甘泉劉豫瑶儀徵楊法祖高郵黄炳南寳應劉啓澂興化黄漢臚泰州沈榮基東臺錢寳璆計八屬正案共約二千七八百名云 
[寍波得雨]  
　　寍波於二十日下午密雲四佈大有釀雪之意至四更時鴛鴦瓦上浙瀝有聲次晨微見雪點輕霏旣而細雨如絲溟濛不斷惜未大沛甘霖使萬頃田疇旣沾旣足是日尖風刺面寒氣逼人已不若前數日之和煦如春矣 
[皖垣得雨]  
　　安慶自秋徂冬久晴不雨首府聯仙蘅太守首縣章榦臣明府爲民請命設壇城隍廟龍王廟兩處朝夕拈香默　已紀報章兹悉十三日油然作雲大有雨意十四日雨師税駕自晨至夕檐溜丁東麥隴菜畦咸欣欣然有生意望雲願慰喜雨詩成官府之力也我民之慶也 
[德化祈雪]  
　　德化縣薛俊甫明府出示祈雪禁止屠宰自二十日起至廿三日止未知一片丹心果能感格穹蒼普施膏澤否也 
[少尉世]  
　　特授德化縣捕廳沈幼泉少尉志沂籍隷浙江年三十有八甫於去臘履任上月偶染沉疴藥餌無靈竟於十七日戌時長逝身後蕭條上有白髮高堂下有靑年嫠婦聞者咸代爲扼腕未知宦海中人果有仗義疎財扶危濟困者否 
[輪船出險]  
　　昌和輪船由漢口開赴宜昌行至荆州下首之達馬塲地方有一沙灘綿延甚廣若繞道而行須閲兩點餘鐘之久其時昌和與快利輪船同行快利在前昌和欲超出快利之前鼓輪直駛不料被沙擱住當倩快利拖帶曳之不動反將大蔴繩拉斷價值百餘元快利先至宜昌至初八日昌和船忽自然浮動幸得出險已於初九日抵宜矣 
[觀劇傷人]  
　　宜昌大南門内有東嶽廟一所近由首士捐欵重脩在兩廊添塑十殿並將戲臺修理煥然一新本月初六日開臺演劇鴻鉦伐鼓聲徹通衢觀者蜂屯蟻聚致將兩廊栅欄擠壞人聲鼎沸聞有兩人身受重傷當戲之未演也官府也示曉諭謂目下正當祈地之時未可恣情觀聽演戲以三齣爲限違者有罰不料一霎時已釀意外之災未知受傷人能醫治痊愈否耳 
[宜昌氣候]  
　　前報紀宜昌府縣求雪一事兹接訪事人信謂月初陰霾數日手凍欲僵初六日已刻僅見雪珠數點不久卽止一日有差役在河干蓆街巡查見有賣猪肉者逕自携去屠户不敢與爭以在禁屠期内也初九日以後天氣暢晴如故雲霓之望何時慰乎 
[船户須知]  
　　揚城河道水勢邇來日漸跌落江潮亦小不能内灌河水遂淺涸異常重載船因須起駁卽稍大官舫亦不能並駕齊驅近日來往各舟恐後爭先加以糧米船入口北上首尾相接致將河道壅塞江甘兩邑宰以揚城地當衝要時有南北大差過境豈可任其阻遏遂飭江甘兩捕廉逐日出城設法疏通一俟壅塞之船魚貫而出卽出示曉諭嚴定章程無論何船均照章甲日上駛乙日下駛以免來往擠塞致阻去路長年三老倘欲經過此處不可不知也 
[城門扃早]  
　　鎭江四城重門鞏固國朝定制歸京口副都統管轄四城派有值班官兵常川駐宿啓閉以時鎖鑰卽由值班官兵執掌如有要事須禀明統制方准開城向來黎明卽開二砲卽閉來往行人均知其時出入無阻現任保頤菴統制加意愼重每於傍晚七點鐘時卽諭令值班官兵將四城門扃鎖其有在城内因事牽連欲出而不得者或在城外遠道回歸欲入而不得者出入維艱諸多不便嗣經關道憲黄觀察體察民情與統制曲意婉商勸其仍照向章辦理未蒙俯允以致無知之輩未免嘖有煩言然統制謹愼從公嚴防盜賊凡隷帡幪者當仰體憲懷而曲諒之也 
[古道可風]  
　　九江鹽局司事許君笙友籍隷山東登州府蓬萊縣於上月間忽二豎爲災臥床不起延至本月十五日丑時物化行李蕭條不堪言狀聞自患病以來延醫服藥以及身後棺衾殯殮之費皆係居停張小齋大使之溶爲之实理十六日出殯暫厝西門外茶葊古利現任潯郡太守邵傅巖郡伯前營游府周梯山游戎道冪吕君建侯府幕孫君等皆係山左同鄉意欲照數公攤大使辭之惟邀諸君賻助送柩回籍安葬俾珔首邱并擬醵資爲許君八旬老母養赡之需許君地下有知當如何感激耶一貴一賤交態乃見一死一生乃見交情世之以勢利相交者利盡勢窮不轉瞬而背之比比然也其又有肯以桑梓之情而生死不渝存亡兼顧者乎若大使者可以風矣 
[天花盛行]  
　　前報紀寗波天花流行兹聞城廂内外大街小巷比户傳染較前更多醫生藥店棺材店皆忙碌異常利市三倍傳染之家皆至湖西花園弄凌姓乞回生大造露者實繁有徒幾如山陰道上應接不暇双謂　　菜煮熟淡食可免傳染卽已傳染者食之可保平安以致此物價甚昻貴每斤索價六十四文天花傳染多至如是亦從來所罕聞也 
 
 

Page 3

 
 
[合浦珠還]  
　　福州漁婦鄭翁氏綽號木朋水有養女年方二九明眸皓齡綽約宜人曰寳仙四月間妓院鴇娘郭厝見而艷之竊念此絶好一株摇錢樹也已托人挽令寳仙落平康籍郭之姘夫名金滔者垂涎其美因調戲不遂於上月二十日將寳仙藏匿他處其母愛女如掌上珠失女　　卽投海防署具控朱子香司馬准詞飭差先將寳仙押放一面分别拘辦以儆刁風云 
[吳山叢話]  
　　杭垣牙厘局提調候補府郭太守式昌現經藩司劉方伯懸牌飭知題補台州府知府所遺牙厘局提調差以防軍局提調候補府許太守星箕接辦遞遺防軍局提調差以楊太守葆銘接辦云○敷文崇文紫陽三書院曁學海堂四處監院者十人向章每年冬季爲更調之期或去或留均歸撫憲主持而囑託者紛至沓來幾如山陰道上應接不暇今冬撫憲崧振帥定立新章除善堂勞績例委外餘绵留辦以三年爲限期滿後再行更調此外例委者一爲崇文姚君已元一爲紫陽楊君振鑣已奉振帥札委爲甲午年監院云○十七日下午皇誥兒巷某甲牛乳作宰殺童牛一頭售得靑蛈三千翼而母牛終夜呼號甲夜不安枕起而鞭之牛獨以角洞穿短垣甲無如何也旣就寢黄梁一夢不覺東方旣曰披衣而起見門窗洞闢室中竹箱箱一隻已不徑而走計失去衣服銀洋約錢十餘千文蓋妙手空空兒見墻垣有穴遂得來去自由也 
[貨船觸礁]  
　　某船由漢口開往四川駛至下石門地方觸於礁石將船腰截爲兩叚後將半截救起所裝洋油箱百餘件已被人取去不知能追查否尙有由粤運來之藥材雜貨已在宜昌晒晾矣又有某栢木船掛旗往川駛至離歸州不遠之流水溝縴夫被風吹倒其船流至冰盤峽截爲兩叚前半直流至宜江對岸之石榴紅地方在下竹林撈獲差幸旗筒尙在不致大費手脚也 
[會匪狡展]  
　　前紀安徽撫標中軍米海秋叅戎訪悉會匪李錫九盤踞西門外大王廟地方某烟館遂飭兵目密往擒拿禀請沈仲師派員訊鞫云云兹聞仲帥札委營務處率同發審局委員在撫署箭道演武廳扃門嚴詰該匪堅不吐實十八日又經發審局委員楊構堂明府提訊狡展如故明府喝令板責數十下該匪蹲伏在地點無一語自午至戍終不肯供官始退堂該匪可謂愍不畏死矣 
[松江雨雪]  
　　松郡自桂秋以後迄今閲三月之久未見雨師税駕三農望眼欲穿自十九日起彤雲密佈天氣漸寒至念一日黎明後雨絲飛灑雜以雪花竟一日之長鴛鴦萬瓦裝成一片瓊瑶入夜空中飛舞依然扯絮搓綿不知何日大放晴曦也 
[自縊遇救]  
　　某甲者本邑人也家住南市小南門外念七鋪地方現開肉莊生涯不惡有一女曾憑媒許嫁與城内開神模店劉某之子爲室實命不猶不爲佳耦而爲怨耦帷房之内詬誶時聞前日不知何故女忽觸怒于翁劉不能忍大加訓斥旋經鄰佑勸解始各分散其時劉子有事出外至晚間女自念仰人鼻息了無生趣不知一死遂乘人熟睡時懸樑自縊劉夫婦微聞聲息出房看視見其懸宕空中摇摇焉若懸旌大驚失色呼集家人竭力解救幸爲時尙早得保無虞次晨甲聞女已自縊遂糾合著名流氓猪羅祥祥楊阿七及狗頭軍師阿福等五六十人大興問罪之師幸劉得信尙早預邀該處地甲在門外看守及甲到時正欲動手經相識者告以女已復生甲等遂紛然散去語云和氣致祥乖氣致戾故處家當以和睦爲第一義 
[嚴查索費]  
　　何頌清二尹奉上憲檄來滬代縣巡醒每至晚間督同上海縣差及勇丁等向各處梭巡聞差勇等在外索取私費特於前日令勇目向各處烟館茶肆中查問如有受其愚者指出究辦决不寛貸 
[栅夫頂替]  
　　江海關道憲聶仲芳觀察以時届隆冬各處栅夫及垃圾夫瑟縮堪憐遂有散發棉衣之舉札飭保甲總巡葉臨恭司馬　集城廂内外栅夫至總巡局給領時有十六鋪副甲王阿榮領十六鋪各叚栅夫至總巡局由葉司馬挨次點名給發點至大東門外大栅適有某栅夫未到地甲王阿榮令其友某甲領衣事爲葉司馬查知以王有意舞弊喝令笞責五十板並諭令以後如有栅夫擅離職守一經察出定當加等治罪天下之頂替者多矣考試有頂替騐看亦有頂替該地甲偶爾效顰遽遭笞責抑何不幸乃爾 
[行凶被斥]  
　　張伯泉張仲泉昆季在英公堂具控劉品卿許靜巖范玉其卽夙其又名和尙誣指竊物凶毆受傷蔡太守着送縣訊辦爲前報所已記前晚黄大令請葉司馬升堂提訊伯泉仲泉同供係本邑人現在同文書局描字所描者係圖書集成由工頭劉品卿發下一日劉忽稱失書三張向小的查問小的以不知對被劉誣指行竊當部理論劉紏合著名流氓范玉其許靜巖等不分皂白將小的昆弟毆傷當在英公堂控告奉訊之下轉送憲案叩求訊辦劉范許同供失去圖書集成三張向兩張詢問不敢行凶司馬謂此案釁起細微伯泉等如果受傷時在前月中旬迄今諒已痊愈無從騐視惟劉范許旣稱生意中人不應動輙行凶本當究辦姑念苦求具結開釋 
[研究售表]  
　　陳和尙行竊金表金練以金表交虹口胡義興鐘表衣店夥黄阿三修理被店主黄桂福掉換鍍金銀表交還陳和尙金表已售與開新園烟館之鄧雲卿由包探唐寳榮查明拘獲陳和尙黄阿三黄桂福解案蔡太守飭押候吊到金表再訊已列前報昨據該包探禀稱查問黄桂福　將金表托韓龍泉潘春山曹廷成等售與鄧雲卿計洋七十二元當將韓潘等拘拿同至鄧雲卿處　到金表當時疑金表係新濟輪船主之失贓及弔到後看明係日本公司船上西人之失贓已被領去至新濟船主之金表金練查問陳和尙祗有金練今先解案容再細查陳和尙供另有山東人行竊金表等件托小的携去修理黄阿三供陳和尙所交金表轉交兄長黄桂福黄桂福供小的爲貪小起見原是不合韓龍泉遞禀聲稱小的向爲呌貨行生理開胡義興鐘表店之胡長興托小的掮賣金表後售與鄧雲卿安知其來歴不明及破案胡長興改姓名爲黄桂福小的因此波累覊押捕房心何以甘今得送案求請開釋潘春山遞禀聲稱亦開鐘表店被同業之胡長興卽黄桂福借去洋廿八元向之索取胡言有金表價洋可收同往取價給還借欵並非銷售竊贓求恩釋累曹廷成供不知竊贓鄧雲卿供開新園烟館韓籠泉潘春山二人同來兠售金表付出價洋七十二元並不知是失贓况韓龍泉等皆贸易中人斷不慮其來泊不清請追價洋蔡太守得供之下飭該包探將陳和尙黄桂福黄阿三曹廷成鄧雲卿等交保候核 
[鴇婦神通]  
　　鴇婦周金林性情兇悍有雌虎之目日坐包車至玉露春茶肆啜茗與龜子三二姘識向在小東門外開設花烟館乃該業中之赫赫有名也前由水販從湖北拐一雛姬來滬名小寳珠該鴇購之居爲奇貨去年由小東門遷至英界麥家圈慶雲里開設么二妓院另在小東門一家春弄分設花烟館一處多多益善幾如淮陰將兵寳珠貌本不揚門前冷落車馬稀大有飄零之慨該鴇責其不善應酬屢施鞭撻寳珠不堪其虐於本月十八夜乘間逃逸投浦東爛泥渡巡防局爲門丁之某甲處卽其所眷者也甲憐其苦况留宿一宵思有以代爲籌畫該鴇偵知乃挽某乙乞書於法界當道某公其門政假主人之名致書於巡防局員高二尹二尹申斥該丁不應擅留烟妓甲以該妓受屈難伸思欲拔出火坑卽雇小轎舁送至上海縣衙門喊控詎該鴇預知其必行此路乃先與人説明待該妓來時雇人守候不待喊冤卽被擁至某茶肆交鴇婦領去小寳珠旣出火坑復入泥塗慘遭凌虐固不待言惟該鴇婦神通廣大不知高坐堂皇者其亦有所聞否 
[龜傭被獲]  
　　英租界西棋盤街雞鴨弄内開花烟館之某鴇於月内買王趙氏爲夥妓付帶擋洋十元將及十日以該妓不善接客揮之使去索償房飯洋八元有同居張孟氏之姨甥劉龍謂妓住鴇處不滿十日該鴇不應索詐八元之多該鴇以其多管閒事將劉掌頰兩下劉受辱後忿恨難堪卽於二十夜二點鐘時吞烟自盡該鴇告知張孟氏函致鎭江催劉母來滬料理鴇則乘機避匿昨日由巡捕房包探陳阿九協同地 
 
 

Page 4

 
 
保先將鴇之男傭田小柯子及妓女王趙氏等送至英公廨管押幸劉自吞烟後由地保夥唐紹坤用　漆水灌救得慶更生否則枉死城中赤增一鬼現聞蔡太守尙須提該鴇婦到案以便澈底根究云 
[交所候查]  
　　前有寡婦董孫氏同子阿壁至英公廨扭控原媒董章氏將媳董管氏串匿與董炳祥有不端事經蔡太守諭飭提集訊究昨據原差提解到案晚堂由蔡太守集訊董阿壁供係寍波人向爲皮匠度日曾憑嬸母董章氏作媒買管楊氏之女管氏爲妻出身價洋一百元詎料過門後欲令小的做一隻眼任其與人姘識小的不愿竟被嬸母串同逃出匿跡董炳祥家内向領被阻是以扭案控追今求給領完聚董管氏供稱前曾嫁瑞林爲室及夫逝後退回母家轉嫁與董阿壁爲妻祗收身價洋三十元因阿壁與阿嫂姘識欲使小婦人爲娼小婦人不允致遭伊母董孫氏等任意欺凌不得已避回母家並無不端事現在不愿跟從阿壁叩求恩斷原媒董章氏供好意作媒豈有串逃情事董炳祥供與阿壁同族無端被累求恩釋放蔡太守訊得兩造供詞各執碍難核斷判將董管氏暫發棲流女所留養聽候查明核辦 
[給銀撫卹]  
　　木作學徒楊阿來被德國水手刃傷斃命一案當經中西官迭次會供旋將兇犯解回擬辦兹悉此案現由江海關道聶觀察接到德國駐華欽使來又略謂此案兇犯現已解到德國擬抵有所未便如欲具領撫卹可向駐滬德國領事官處領取觀察接文後當卽函致德領事官領事官請將通案屍族由上海縣於本月廿六日帶至領事署當堂會訊給領撫卹觀察飭知上海縣黄大令遵照辦理 
[上海北市絲業會館籌辦順直新災賑捐滬局瑣記三十九]  
　　十九日承浙江儲署不書名善長助洋三十元並蒙函示前代募各君俟月杪再當集寄等因聞之莫名感篆又招商漢局紫卿家兄募第五批洋五百元二十宜興任樹德堂周啓承堂合助庫平足銀三百兩處州府學盛廣文求病速愈并合家平安助洋廿元荷仁囊之屢解感義粟之頻頒分别拜登不禁與畿輔災黎同深叩謝至前解義賑第五批規銀八千兩　奉局憲批開據禀該守會同各賑所續募第五批規銀八千兩解請撥發通州五千兩交楊主事壽樞具領其餘銀三千兩發交辦理武清義賑之褚訓導分别領放等情查通州災情雖重京城義賑較多并由前通永道楊及該守先後籌集捐欵共已撥銀一萬兩足資接濟前項銀五千兩自應　撥　災最重之寳　縣分别查放以免向隅其餘銀三千兩卽如禀發交辦理武清義賑之褚紳成煒具領散放仰候分别詳咨飭遵此繳謹一併鈔登藉昭徵信[  十一月廿一日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[狸]  
　　　　毒物則患瘋逢人便噬毫無忌憚其於貓也亦然特世人少見故以爲異耳蕪湖北鄉西褐山之　村有東甲　狸奴一頭雄健　　　　　　近日忽攺其常性登山涉水終日吼聲如虎見有牲畜無論爲猪　羊　上前撲噬驅之不去數日前噬斃一牡猪正擬撲殺此獠爲　　公復仇不料同村某乙所豢耕牛一頭又被貓噬斃乙憤甚立卽抛石將猫擊斃一面邀同見證多人尋甲理論甲叱之曰瘋犬噬人及物庸或有之豈　貓而患瘋者乙聞其言忿火上衝棄文用武兩造各受損傷旋卽扭赴太平府當塗縣涉訟緣山之北爲當塗轄境也縣宰以事屬不倫各贖以兩部鼓吹兩造始喪氣而歸當以貓被乙擊斃時有人剖腹出腸細加騐視見臟腑略無他異惟心肝俱薰黑似漆想亦如犬之誤嗅毒物耶雖然不獨貓犬爲然也人亦有之特不知其心肝作何形狀耳 
[皖省官塲紀事]  
　　委辦省鹽河厘務候補知府祺子麟太守奉藩憲德靜山方伯札飭調辦運漕厘務所遺鹽河厘務差以現辦石牌厘務候補直隷州知州李甘亭直刺調辦遞遺石牌厘務差以現辦羅昌河厘務妻員接辦○安徽候補知縣蕭曉齋明府現奉首府聯仙蘅太守札飭赴桐城會同該縣龍大令查訊案件明府奉札後當卽帶領家丁束裝就道聞所查訊者係牽連命案想明府折鉃才長當可使沈冤立雪也○委辦皖南牙厘總局安徽候補道許小崖觀察於十七日行抵省城旋坐四人緑呢轎詣院謁見沈仲復中丞禀商要公旋拜會兩司及各同寅小作勾留卽當回局○安徽候補道陣子元觀察奉撫憲沈仲帥札委會辦省城保甲局不日卽當到差○前紀委辦軍械所安徽候補知府邊卓存太守奉大憲委赴壽州查訊案件兹聞太守查訊已畢卽於十七日回省銷差 
[刺新章]  
　　欽加五品銜署理德化縣正堂加三級紀錄十二次薛爲會銜出示曉諭事光緒十九年九月初四日奉臬憲札開光緒十九年八月初八日奉護理巡撫部院方案騐光緒十七年七月廿六日承准兵部火速遞到刑部咨江西司案呈所有前事等因相應杪單行文可也　抄一紙等因到本護院承准此查江西九江湖口等處輪船上下每有匪徒扒竊客物爲害商旅前經德撫院札飭委員前往嚴查拿獲訊明　責刺字禀報并行藩司移會在案所准前因火票另發計合就轉行爲此行司卽便會同藩司善後局轉飭現辦委員曁府縣遵照辦理并飭以後將拿獲扒手　面字樣每月禀送摺内聲明備查仍由司刊入定例彚編先行刷刊二本可也奉藩憲善後局憲行同前由計黏單一紙内開嗣後沿江沿海各省輪船扒竊之犯無論擬徒擬杖初犯於右面刺扒竊二字再刺左面如此酌量變通則刺字無可掩藏怙惡者易於辨認庶匪徒可期歛迹矣等因到縣奉此除遵照辦理外合行出示曉諭爲此示仰沿江一帶軍民人等知悉爾等須知扒竊客物爲害商旅本于例禁嗣後務各痛改前非另謀正業倘敢故違一經查獲定卽查照新章分别懲辦刺字毋貽後悔勿謂言之不預也各宜凛遵毋違特示 
[五茸衰草]  
　　古者天子賓天曰崩諸侯曰薨降而下之曰卒曰殁釋道之流曰遷神曰歸化春秋時諸侯以下唯命卿卒則赴於鄰國人夫則否今則雖一命之榮亦著哀啓遍告親知旣無宏功偉績又非碩德奇才徒事鋪張毫無實濟識者晒之茸城有某署幕友狄姓者作古後其後人所著哀啓更有可笑者焉啓中有云方期上壽克臻不幸中道崩殂云云則其僭妄尤有罪不容誅者是故腹似笥虚而好掉文弄筆必成笑柄○松　西郊顧某性情乖謬行止荒唐其繼叔母某氏農家女也貌本不揚久不見愛於夫子往往爻占脱輻交謪聲　長至節後不知　何　顧某口角顧目無尊長竟將其叔母髮髻扭住肆毆猩紅點點面泛桃花氏受傷甚重誓不甘休嗣經某嫗等多方排解始免雀風之爭夫　　　是人歟豈不知毆辱期親厥罪難逭何荒謬乃爾○松郡各鄉賭風之盛屢見報章刻届學院按臨凡憲舟及從者所　之船户類皆　　無　藉花骨頭爲生涯遠近商民之有劉盤龍癖者無不如蟻陸羶如蠅逐臭呼盧喝雉昕夕不休甚至毆鬥紛爭事所不免地方官雖知之　無如之何嘻賭之誘人亦甚矣哉 
[出殯盛儀]  
　　寍波西郊已故張子騰侍郎之母卽現任甘肅布政使張卓人方伯之伯嫂施太夫人於十月十一日仙逝其眷屬人等筮期二十日辰時出殯因信術士之説以今年方向不利權厝於家園又念應備一切儀仗如不出迎不足以壯觀瞻旣迎之則靈樞又不能入城出城於是變通辦理將靈柩暫停中堂先將緑呢材嘯外罩玻璃用龍頭大槓中設欽賞御椅上鋪陀羅經被卽年前賞賜子騰侍郎之初舁以三十二人前導有開路神一對猙獰可怖高與檐齊後有引馬對馬約有數十匹武儀四十八件全副鑾駕排班徐行雜以傘扇冲天棍及奉天誥命以及旗牌各執事無不鮮明耀目又有欽賜御物亭欽賞福字亭誥命亭神亭香亭珍物菓口亭皆　鼓吹相從緑呢魂　前呵後擁列隊護送材幰前有　　羽士各一班手執寳旛亞字牌一對功布内孝予孝孫蘇衣如雪送喪各轎約有五六十乘嚶嚶　泣哀動路人　宅前起程過太卿橋繞大街進西門過察院前一直出東門進靈橋門仍出西門回至宅前再迎靈柩而安厝焉沿途　者塞巷塡徙生榮死哀其謂此夫 
[偷香賊]  
　　湖廣人陶某程某乘舟來滬帶有麝香數個欲在滬上銷售舟旣抵岸雇小車運貨送往南市經十六鋪南首寓處將貨卸下給付車價車夫推車逕去始憶及尙有麝香三十個遺在車中四出找尋杳無蹤跡麝香原係貴品每個約值銀十餘兩不忍割愛商　　夥人等如有人將原物尋獲者願償洋蚨二十翼嗣有捕夥等在滬南萬福堂藥鋪尋見麝香十三個問其來歴則云有江北人推小車者　　　　曾出洋三元捕夥等遂至各處小車寓中查問知係車夫撓扣叙芝二人所爲該二人已聞風逃逸不在滬上捕夥將所獲之十三個先交失主收領尙少十七個等撓扣等來滬再行盤問想不難水落石出也 
[縫工犯竊]  
　　有葉自山者縫工也向在法界彩視街第一百九十七號門牌賃得樓房一幢開設成衣店其樓面則轉租　同業之某甲一日甲出外購買物件將門扃鎖葉陰睨其旁俟甲出後將門鎖探開竊取皮統子一件及綢縐衣料等物向某質鋪質洋七元五角中回店查知失竊開單投報捕房捕頭飭探查問並傳到葉自山訊問認竊不諱甲夥某乙數日前亦失衣料數件未經報失當向盤詰知爲葉店主之老嫗所竊質於德和押鋪克捕頭飭探帶同葉自山至質鋪吊到原贓命押候堂期解訊 
[逃婦給領]  
　　張三寳在縣控地保張逸齋串通妻母邱張氏將髮妻張邱氏誘出與海林和尙私識一案黄大令提訊之下若候　海林及邱張氏到案再訊已詳前報前日原差將一干人解案大令委帮審委員葉臨恭司馬於晚堂提訊張三寳訴稱係本邑人向爲小本生意前年憑友人爲媒娶邱張氏之女邱氏爲室成婚以來相安無事生有一子年尙幼穉本年九月中旬小的有事他出及回家天色已晚入内查看邱氏與子均不在家當向妻母查問一味支吾小的再三探訪始知張逸齋與妻母串同將妻誘出與虹口海林和尙姘識當時小的曾　逸齋帮同尋緝嗣後知係逸齋所爲逸齋反向小的索取找尋費因此情急扭案喊控今妻母等已到叩求訊究逸齋供稱小的前在案下充　三十保六圖地保三寳之妻走出後囑小的帮同找尋每日零用由小的墊付前向索償反被誣指串誘將小的扭案求恩訊察張邱氏供稱係本邑人嫁張以來曾生一子尙在襁襁丈夫不務正業屢次勸伊棄邪歸正丈夫時時反目吵閙不堪難以度日故至母家居住並非么逃邱張氏供稱女兒嫁與三寳爲妻因三寳不時尋釁女兒遂至小婦人家暫住實未與人姘識且與僧人海林素不相識海林　稱係江北人現在虹口爲住持幼時在原籍披薙爲僧本年秋間有應蘭坪陸海泉張逸齋許子良等串同一氣將僧人軋住藉端拆梢當被詐去洋十元此女又與張三寳前來訛詐不遂所欲以致三寳來　喊控司馬一再研詰兩造執定前詞司　謂海林曰黄大老爺曾飭差往虹口巡防局劉老爺處查訪謂爾向不安分此次張三寳所控毫無証據且兩造供詞各執姑從寛宥不予深究判令海林具結斥釋邱氏給三寳領回管束邱張氏與逸齋一併保釋完案 
[英界公堂瑣案]  
　　包探顧阿六禀楊子山被王隆寳等刃傷六處先後獲案訊供俟楊　痊質訊在案今楊傷尙未痊續獲羽黨施書其送案施供詞支吾蔡太守飭將施管押俟楊投案覆訊核辦○包探顧阿六禀緝獲竊賊陳定　包到絲線一紥並搜出質票吊到綢布衣十餘件查明皆係城内店鋪失贓今特送案吳阿二訴稱住居城内失竊衣服已由包探吊贓請爲給領　裕泰稱在城内三牌樓地方開絲線店被竊請領陳認　求恩質鋪夥訴城内失贓未報捕房請追質本察太守以失主均在城内飭將起到絲線給程領去餘贓發還質鋪　移送本城巡防局究辦著　自行投　備本　贓○包探秦少卿禀徐阿惠行　周巧生家銅吊一個拿獲人贓　　搜出賊具甚多可見的是老賊今將人贓送案賊具呈案周投案請領　　　供係太倉人在籍犯　　　　海蔡太守判笞責一百板管押三月期滿遞籍贓交失主賊具存俟起解　附送○華捕禀徐長　方　友三人　小　　爭奪攤基打架送案請訊徐供先擺攤基方　爭奪　　　　先擺徐來爭奪蔡太守謂菜市　　任人擺設並無一定主顧　　　　　爲定爾等供詞　訊　　　家一併開釋如再爭奪定于　　　　　　　　　　　　　　　　　　　　　 
[上海北絲業少欽經收順山河月十六至十九日第三千六百四十一次清單]  
　　十　日膠州立生　記　　　　保　水陸平安　　　木　　　　　　工　　　　　爲　兒　　　　　　　　　　　蔣謝筵資移助代爲造　三十元　　　　　十元吟秋氏六　　鄭子盛募由源整　　　元銅洋 
 
 

Page 10

 
 
一元主春山洋六　了願平安氏三元無名氏一元蘇旅華天益王　痴同募七　上旬捕捐錢八十　　　一　　二　　　　　靑黎　　元○　商局來皖　湯　　　　崖郭荆氏　西後裔沈　　楊康侯同心子無名氏七户各洋一元怡堂楊知不足堂各錢六百文　　　吕楊　　各　　　　斗　壽堂許各四百文西種德堂二百文　　　一百文共十五户合洋十元楊策安銅洋一元○招商局來皖省王半芹募陳樹棠貳尹洋一元于　燃　守　角楊仲蓀一角　衆堂王錫　王　敏三户各錢四百文李昌洋　清甫孔篤卿雙合室曹錫年吕鳳鳴丁煦亭七户各二百文秣陵童子一百文王又包七十八文共十五户合洋四元○十七日　善堂求子病速愈由福和莊來洋一百元　口　德茂玉川子由寳寳記來規元九十兩零零三分六厘桃源衆興鎭恆塜隆布號張唐兩姓合股新開將唐拆出張　知理虧願罰酒席提助錢廿二千文合洋廿元銀二錢九分未　記洋十元補拙居十元雙林汪琴舫爲孫女明珠求今年種痘平安體健六元杭省碧香閣主人五元　三始二元湖北通　堂施二元振德堂敬天香斗金座資一元○十八日江西文長公第四批由天順祥九三八平足銀七百六十兩零三錢八分合規元八百十二兩九錢九分八厘復茂恆錢莊經收揚州恊賑公所由恊源莊來曹寳銀四十二兩九錢八分四厘合規元四十六兩二錢一分九厘又福和祥錢莊經收揚州恊賑公所曹寳銀四十六兩二錢零一厘合規元四十九兩六錢七分八厘隠名氏洋廿元永興洋行劉規銀十浙紹海涵人求妻病速痊洋十元瀏河趙周氏求小産平安十元畢寅伯求子病速痊十元北平梅貞氏五元孫　恆昌無名氏五元夏時雨求母病速愈五常州卡吳氏由平湖署寄來四　萬通三元銅洋一元無名氏洋一元五角留姓一元無名氏廿元許澤一元太蒼童馥堂繆季豐募桶捐無名氏求病速愈一元又金圖瑞錢五百文又紀恆不留姓二百文姚杏記洋一元王姓五角不留名銅洋一元固隠氏洋二角龐少峰　冠卿崔得才姚義泉黄寳生朱錦才吳萬彞孫鑄　八户各一角○十九日朱峻夫求家宅平安洋三十元鮑　照廿元無名氏五元又二元無錫顧蓉生求病速愈廿元徐鴻逵爲次男文傑求病速愈十元不書名　由常郡恆仁裕寄來十元無錫鹽京口漱六軒主人爲母病愈許送善書資移助完　十元許景棠五元方臨川二元不負善念氏五元無名氏五元恆豐信銅洋十元張榮光洋五元求足恙速痊由無錫唐時長寄來五元何仲麒由松滬總局來京平銀四河合規元四兩三　沈樹廠洋一元四明陳宫房求保合家平安一元嘉定空空生一元○韓孟蛟世兄交來處州龍清縣游擊　吳據伯善士募吳詒經堂方氏洋八元李積善堂十元李明善堂徐積善堂各八元蔡世經五元李蔡氏周顯元四元徐氏蔡專人徐氏三户各三元李關生李葉氏李蔡氏李深柳堂李森球李陳基李福雲劉氏周長慶周長發十户各二元森玉葉慶蕃李陳月仁厚　華選五户各一元共廿五户合洋八十一元○一林豐洋五元又募壽善堂無名氏怡仁堂無名氏四户各一元無名氏思勤堂復興堂瑞寳順喜五户各五角長年咕角寶源二角共十二户合洋十二元 
[上海北市絲業會館籌賑公所施少欽經收順直山東河南山西賑捐七月二十至廿三日第三千六百五十二至五十五次清單]  
　　二十日江西無名氏洋二百元　閒　由日　昌　京平足銀十九兩六錢合規元廿兩零一錢九分蘇州蟻粒齋募助洋二十元杭城隠名氏因　病求速愈廿元杭州感佑合家平安人十元淮安城守營參府謝雲　軍門保合家平安十元張　九經石室保患十元蘇州靈記程乾甫昨鄰左偶不經心幾肇成災幸賴旋危爲安十元黄石港錢靑募諸友三元又胡厚滋求病愈得子十元無名氏十元排倪氏病愈還願十元無名氏由蔚盛長來規元五兩九錢一分余氏求人口平安洋二元倉童馥堂繆季豐同募隴西俊記二元又不書名錢二百文情急子求目疾速愈洋一元無名氏銅洋二元○廿一日穎川氏洋五十元延陵季氏求父病痊卽獲平安洋五十元無名氏洋四十元集芙蓉櫋主爲父通奉公周年懺資移助求資冥福小洋二百角又爲　人四十　　求保身體平安一百角沈李氏求保身體平安六十角沈黎氏沈潘氏均求保身體平安各二千角榮陽氏爲岳通奉公週年懺資移助求資冥　四十角周子　求保　人　産平安五十角　山李繼亭求滬寓家宅平安洋十元儀徵　騐所署頴川子爲　庭求瘧疾速愈十元寗郡廷尉第趙閏臣求病速愈十元揚州祈病速全還願十元　　來十元合小洋一百角何涉川　十元莫釐　慶堂萬由南潯振成典寄來八元九江趙李氏祈保子長齡消災解厄卻病延年四元山東劉鏡川募寳應陳敬堂三元　陳　昌陳萬　　　遂劉培元四户各一元　賈主人三元浙鄞陳兆麟祈妻病愈子試順並求合家平家二元溧陽陳鴻吉二元無名氏一元四角銅洋二元陸雲山求病速愈洋一元　口何　生保兒在外清吉一元無名氏一元徐禮記五角吳墀記力微子各四角李春記詹福記梁仕記三户各二角梁斌記一角○湘省育堂汪紀堂錢一千三百文又募鳳　　沈　氏　子　　痰症全愈各洋一元李永和祥祈親康健齊衆燕翼堂謝江氏謝顧氏蔡謝氏五户各錢一千文德厚福土號六百文胡鍾氏馮沈氏楊朗亭三户各五百文共十二户各洋十元○廿二日海石堂主人籌助由惠泰莊來京平足銀一百兩合規元一百零三兩四錢餘姚桂芳書屋求大兒病速愈洋二十元吳位育堂求兒子病速愈十元　省　　　行求　災酬願十元大雨來十元惟記五元曹敏房爲病愈四元無名氏二元西塘大懋江漱芬爲兒至浙鄉試途中平安元願四元柏記莘記祈保合家平安二元無名氏二元　塍許　　二元無名氏出門求平安一元南　翔發二角○廿三日江西文長公第五批由天順祥來九三八平足銀一千零三十兩零零四分合規元一千一百零一兩三錢一分九厘　江西省寓丙成堂九三平足銀七卅兩合規元七十四兩八錢四分四厘補拙逑发申道人由寳和莊來洋一千元金陵桂誠記由彤源莊來洋三百元淮安　　東　　　氏三十六元如皐無名氏二十元嘉興殷　垣爲兒保安二十元常德蟻負粒氏十元李月林求合家平安十元無錫生泰裕無名氏求痢速愈十元江陰徐燕詒　求　合　大　平安　　錫寄來九元鳴琴醉墨軒主人完願七元揚州永昌利梅友記六元無名氏六元學樸　淑貞四元又燕謀道人五元又樹本堂何二元靑浦沈免記四元安　臬憲　蓉　爲　三兒求病愈四元松江湯文濬求愈二元揚州汪瀛清二元○三晉源來江西高升巷王少耕募一大土也堂七三五洋邊五元傳少耕星沙鍾各四元葉　偉　知　謝綿遠　封悠遠堂高松蕚堂趙幕義堂陳敦厚堂七户各二元趙又新堂譚望孫位餘慶堂友久堂趙仲伸宣五户各一元趙培軒位危慶南堂各六錢洋一元周松筠堂錢六百文共十八户合規元廿六兩八錢錢分 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年十一月初五日京報全錄]  
　　宫門抄○諭旨兩道錄前○直督李奏北　河紅廟水口搶辦　　　　正河摺○將軍希奏解閩海關洋税銀兩摺○又奏閩省洋税收支數目摺○又奏批解京餉片○粤撫剛奏解加復　餉片○十一月初五日户部通政司詹事府正白旗值日無引見○懷塔布慶福各假滿請安○烏拉喜崇阿謝賞假兩個月恩○那公恩公承侯各請假十日○明安續假五日○工部奏派點驗火藥之大臣派出濓貝勒賡音布○召見軍機張陰桓陳學　崇光○○大學士直隷總督一等伯臣李鴻章跪奏爲北運河紅廟水口搶辦合龍溜歸正河恭摺覆陳仰祈聖鑒事光緒十九年十月十一日欽奉寄諭御史鄭思賀奏運河水涸糧米不能挽運民食日艱請飭迅速籌辦一摺據稱近日京城糧米日見缺少實因運河水涸所有南米白米雜糧百十萬石船至楊村不能前進著李鴻章迅速添派營兵數千數將各口門尅日堵合並挑挖河身停蓄水勢以利舟行一面赶緊設法剥運糧米以濟急需等因欽此臣查本年六月間大雨兼旬口外山水暴發北運河上游潮白等河同時狂漲浩瀚奔騰建瓴而下河身不能容納水勢高過堤顚數尺原築土埝俱没水中東西兩岸上下數百里紛紛漫决人力難施與鳳河大清子牙各河連成一片統計運河水旱大小决口七十餘處情形糜爛實從來所未有該河關繫京通運道爲刻不可緩之工若令道廳次第堵辦工叚過多年内勢難告蕆當飭统領天津練軍記名提督何永盛督帶全隊將兩岸自龐家嘴蒲口以下東岸自張灣子以上兩岸水旱口門四十三道派令本地紳士前廣東水師提督曹克忠招集弁役民夫迅籌堵合時甫月餘該提督等將漫口六十五處一律辦竣於是楊村以下河路通行上游務關廳所屬境内尙有缺口七處責成該廳姚豸承辦先將羅　等處六口修堵完固惟東岸紅廟水口刷寛至一百三十丈水深三丈餘工程浩大又值永定河同時興工人夫料物均不應手驟難集事該口分溜七八成歸靑龍灣减河由寳坻下寍河北塘口入海正河溜勢甚微河身節節淤淺由津運京米麥雜糧千數百艘並部購銅鉛商人販運各貨舟檣林立皆大楊村一帶阻淺與該御史所奏情形略同該口一日不堵則運道一日不通臣深爲焦急仍飭何永盛挑派練軍三千名前往搶辦並派員四出購料運濟工用該提督以老堤决口溜勢入袖另在河灌生根堵築其時水勢尙淺思欲赶工節費兩頭均用四路椿辦法中間用料嵌鑲節節進占九月二十日工將堵合適雨後水漲又因河底流沙急湍搜刷占　　　數丈勢　　合復派熟悉河務之新授大順廣道吳廷斌選帶工員馳往會同該提督及通永道張紹華勘得該處河面寛僅十餘　口門跌塘太深掣　　急進占綦難隨審察形勢搶築卷水盆并因新冲决口較正河身低至二丈七八尺高下懸殊必須另籌去路卽在對岸旱灘開穵引河長二百餘丈其東西兩壩簽釘大椿遷取膠土挑築後戧穏進占並於大壩上遊赶築挑水壩緊逼溜勢十月初七日寅刻掛纜已刻大壩兠子到底擡高水勢卽將引河頭啓放頃刻間大溜掣入引河赶將二壩出時搶堵塡築土櫃氣象頗順詎午刻西北風大作直衝大壩河水陡漲三尺怒濤擊撞兩壩台登時欷側壩身塌陷丈餘員弁兵夫數千人拚命搶辦鑲高水面數尺方將大壩保住而東壩忽從四路椿溜勢下搜出一漏子大溜一湧而過工情百變該道等復將引河展寛五六丈並派員帶同鍁手土夫乘船下行二三十里遇有臺仰之處挖溝砌灘以暢溜勢引河下首双做邊掃數十丈以防溜勢刷通一面買磚百餘萬調派永定河熟諳占掃弁兵將挑水壩結實捆鑲向引河下唇横河而進並將磚塊隨進隨抛硬逼全溜以入引河卽在引河頭下唇盤築壩台處留寛金門四丈二十二日西　又蟄陷七八尺赶督弁兵搶廂並用舊船數十隻裝石鑿沈　擋溜勢二十三日子刻掛纜將大壩兠子多用麻袋　　　　重　而下一氣搶堵尙未斷流赶下關門大掃並於壩外多抛磚塊晚間旋卽閉氣全溜復歸故道滔滔南下惟該河自歲修額欵减成以後河身久不挑濬歴年淤墊受病甚深此次勉强蕆工艱難萬狀若遇水大之年難保不復潰决容臣籌撥欵項妥議裁灣濬深之法續行具奏至於運京糧艘及部購銅鉛商販各貨初盼紅廟工竣可省起剥之煩嗣因工難速蕆時將凍封赶緊設法飭改裝小槽子船分路前進一白陳家溝入塌河淀繞靑龍　减河至紅廟盤壩仍由運北去一由鳳河上駛武清所屬之侯上村起岸陸運該處距京師永定門百里朝發夕至較由通州起運所增運脚無幾似此分途　運來源漸多都中民食無虞缺乏堪以仰懇宸厪各工用欵繁鉅統由籌賑局湊撥歸入工撫案内彚單開報至紅廟上游供止鮎魚溝一口係通州所轄已由通永道委員勘辦堵築此外北運全河並無過水口門該御史奏謂紅廟合龍尙有六處工程自悄傳　之誤至他河堵口培堤挑淤各工尙復不少仍應察酌程途遠近工情緩急或派練軍往辦或集災民以工代撫分别妥籌勘辦總期水有　宿農田涸復無誤春耕仰副聖主愼重河防軫念民依之至意再查北運河爲京通運道所必經關繫尤重該文武等督率弁兵屯夫胼胝經營竭數十畫夜之力屢堵屢潰及底於成實屬勞績卓著所有出力員弁可否懇恩准其擇尤奏奬以示鼓勵理合恭摺由驛具陳伏乞皇上聖鑒訓示謹奏奉硃批覽奏均悉着准其酌保數員毋許冒濫欽此○○福州將軍兼管閩海關税務世襲一等繼勇侯奴才希元跪奏爲解清光緒十九年分四成洋税奉撥籌備餉需銀兩赴部投納恭摺仰祈聖鑒事竊奴才承准軍機大臣字寄光緒十八年十月二十九日奉上諭户部奏豫撥籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該將軍等按照指撥銀數於來年四月前解到一半十月内全數解清毋稍遲逾等因欽此曁准户部鈔奏行知併奉單開指撥閩海關四成洋税銀一十二萬兩咨行遵照前來業經奴才先後就於一百二十九結至一百三十一結計三結期内四成洋税項下提解銀九萬兩解部投納分别奏明在案兹再將一百三十二結四成洋税項下提解籌備餉需銀三萬兩循案塡具文批給交號商源豐潤蔚泰厚承領定於十月初六日由省起程限六十天到京前赴户部投納外合將閩海關四成洋税解清籌備餉需銀兩緣由謹恭摺由驛奏報伏乞皇上聖鑒謹奏奉硃批户部知道欽此○○福州將軍兼管閩海關税務世襲一等繼勇侯奴才希元跪奏爲閩省洋藥税厘歸關併徵謹將福州厦門二口第一百三十二結期内收支數目分晰繕具清單恭摺仰祈聖鑒事竊查前准總理各國事務衙門函電曁户部南洋大臣先　鈔摺行知洋藥税釐歸關併徵自十三年正月初九開辦之日起會同税務司合力稽徵等因謹卽遵照辦理所有閩海關併徵洋藥税厘銀兩自應按照洋税收支章程分晰正税釐金兩項銀數隨同結期按三個月奏報一次以符洋藥定案業將第一百六結開辦起至第一百三十一結徵過銀數按結奏報在案兹查光緒十九年五月十八日起至八月二十一日届滿第一百三十二結期内福州厦門二口收支洋藥税厘銀兩仍應按結奏報俾清界劃除將本結收支數目循案分咨總理各國事務衙門曁户部南洋大臣查照外理合恭摺奏報並繕具清單恭呈御覽伏乞皇上聖鑒謹奏奉硃批該衙門知道單併發欽此○○希元片再奴才案查前准户部咨應解抵閩京餉請攺爲加放俸餉附片具奏奉旨依議欽此鈔錄原片内開閩海關於四成洋務項下每結提解銀六千兩不准稍有蒂欠等因計自第一百二結起至一百三十一結止按結提六千兩先後解部投納分别奏咨在案伏查奉提此項銀兩有關加放官兵俸餉要需自當按結清解以期無悮兹就一百三十二結四成洋税項下提銀六千兩查照批解京餉成安塡具文批給交號商源豐潤蔚泰厚承領匯解定於十月初六日由省起程限六十天到京前赴户部投納謹附片具奏伏乞聖鑒謹奏奉硃批户部知道欽此○○剛毅片再前准户部咨京員津貼銀兩改爲另欵加復俸餉仍照額解部以備搭放等因歴經遵辦在案兹查廣東省每年應解銀一萬五千兩内由厘金項下籌銀七千八百兩運庫籌銀七千二百兩除運庫應籌銀兩已由運司另行報解外兹據布政使覺羅成允詳稱在厘金項下籌銀七千八百兩作爲起解光緒十九年分另欵加復俸餉交殷實商號日昇昌新泰厚蔚　厚百川通蔚長厚匯兑赴京遴委試用知縣杜鹿鳴補用知縣　元度候補巡檢徐佐清於光緒十九年十月初三日起程由海道進京支取銀兩赴部　納等情具詳前來臣等覆核無異謹合詞附片具陳伏乞聖鑒謹奏奉硃批户部知道欽此 
 
 

Page 14

 
 
[光緒十九年十一月初六日京報全錄]  
　　宫門抄○將軍希奏閩關洋藥庫金解交海軍衙門投納片○又奏解船鈔銀兩片○又奏閩海關收支　單摺○又奏徵收輪船税銀先後覈數撥解緣由片○滇撫譚奏甄别州縣片○又奏豁免魯思兩屬被災田糧摺○又奏續報水災籌欵勘撫片○十一月初六日禮部宗人府欽天監正紅旂值日無引見○湖北提督吳鳳柱請訓靑州副都統訥欽請訓○孝陵總管常應請訓○補用道劉盛瓊謝○恩○復州城守尉盛恒謝恩○鄭秉成預備召見○肅王請假十日○倫貝子續假十日○福中堂請假五日○召見軍機吳鳳柱訥欽常順鄭秉成○○福州將軍兼管閩海關税務世襲一等繼勇侯奴才希元跪奏爲閩海關奉提洋藥厘金銀兩解赴海軍衙門投納恭摺仰祈聖鑒事竊奴才接准户部咨撥海軍衙門常年經費一摺於光緒十九年三月二十七日具奉奉旨依議欽此鈔錄原奏飛咨遵照計鈔奏内開原撥南北洋經費銀兩攺解海軍衙門作爲常年經費兹光緒十九年分仍由各省關藥厘項下如數指撥計撥閩海關銀二十四萬兩於一百三十結至一百三十三結洋藥厘金加徵項下按季匀撥解交海軍衙門兑收以濟要需等因咨行查照前來奴才遵於本年六月初十日八月初十等日解過一百三十三十一兩結藥厘銀十二萬兩先後恭摺奏撥在案兹謹就第一百三十二結期内所徵洋藥厘金項下提撥銀六萬兩查照成案塡具文批發交號商源豐潤蔚泰厚承領定於十月初六日由省起程限六十天到京解赴海軍衙門投納除分咨查照外謹恭摺由驛具奏伏乞皇上聖鑒謹奏奉硃批該衙門知道欽此○○希元片再查福州厦門二口按結應解總理各國事務衙門三成船鈔銀兩計自第八結起至第一百三十一結止所有按結撥解銀數均經奏報在案今自光緒十九年五月十八日起至八月二十一日止第一百三十二結期内福州口徵收船鈔銀四千二百五十九兩應解三成銀一千二百七十七兩七錢厦門口徵收船鈔銀一萬二千二百五十九兩三錢應解三成銀三千六百七兩七錢九分覈計福州厦門二品第一百三十二結期内共徵船鈔銀一萬六千五百一十八兩三錢共應解三成銀四千九百五十五兩四錢九分除將前項銀兩按數兑足塡具文批照案發交號商源豐潤蔚泰厚承領匯解前赴總理各國事務衙門投納外理合附片陳明伏乞聖鑒謹奏奉硃批覽欽此○○福州將軍兼管閩海關税務世襲一等繼勇侯奴才希元跪奏爲閩海關洋税遵照新章攺題爲奏謹將第一百三十二結期内收支數目分晰繕具清單恭摺仰祈聖鑒事竊照各海關徵收洋税案經總理各國事務衙門會同户部奏定章程攺題爲奏停用親塡等簿行令各關將收支數目按結奏報一次扣足四結專摺奏銷毋庸按照關期題銷以清界劃等因所有閩海關福州厦門二口自第十三結起至一百三十一結止按結收支洋税各數目均經遵照新章分别奏報在案兹查光緒十九年五月十八日起至八月二十一日届滿第一百三十二結期内福州厦門二口收支洋税各欵銀兩仍應循案按結奏報其照章支銷經費各項計自一百二十九結起至本結業已四結届滿統容另行造册奏銷以符定案除將本結收支數目分咨查照外理合恭摺奏報並繕具清單恭呈御覽伏乞皇上聖鑒謹奏奉硃批該衙門知道單一件片二件併發欽此○○希元片再查招商局夾板火輪等船運貨進出通商各口應納税鈔銀兩經總理各國事務衙瘦會同户部議定按照洋税徵收仍按三個月一次核數報解另造清册分晰詳報不得與别項洋税牽混等因所有閩海關福州厦門二口按結徵收銀兩數目截至第一百結止均經各前任將軍臣遵照先後定案核數報解分别奏咨在案續准户部鈔奏行知光緒十一年十一月間奏准南北洋海防經費撥歸海軍衙門作爲常年餉需經費等因已自第一百一結起至第一百三十一結止所有徵收招商局輪船四成税銀隨同洋税四成銀兩遵照續行奏案覈數報解亦在案兹查光緒十九年五月十八起至八月二十一日第一百三十二結期内福州厦門二口共徵招商局輪船鈔銀五萬一千八百一十二兩一分二釐又奉准部咨並徽洋藥正税提歸撥用等因今福州口第一百三十二結所徵招商輪船洋藥税銀三十兩自應一律照案提歸招商局税項下撥用以上統共銀五萬一千八百四十二兩一分二厘内除　鈔銀五百二十六兩三錢業已由口撥給税務司七成銀三百六十八兩四錢一分尙存三成　鈔銀一百五十七兩八錢九現已附入洋税　抄一併塡批給交號商源豐潤蔚泰厚匯解總理各國事務衙門投納外覈計徵收税銀五萬一千三百一十五兩七錢一分二厘遵照奏案提出四成銀二萬五百二十六兩二錢八分四厘八毫仍照原案撥歸海軍衙門常年經費之用計應存六成銀三萬二千八十九兩四錢二分七厘二毫内應提一成半作爲出使經費四千六百一十八兩四錢一分四厘一毫實留關備撥京恊各餉六成二萬六千一百七十一兩一分三厘一毫除將應解總理海軍事務衙門經費銀兩添具文批援照批解京餉成案發交號商匯解並將應提出使經費按數解交海關兑收彚寄曁將徵收銀數分晰備造清册分咨查覈外合將閩海關福州厦門二口第一百三十二結期内徵收招商局輪船税銀遵照先後定案覈數撥解緣由謹附片具奏伏乞聖鑒謹奏奉硃批覽欽此○○譚鈞培片再道府同通州縣等官到省試用一年期滿例應督撫察看出具切實考語奏明甄别以肅官方兹查有在任補用直隷州知州准調寗洱縣知縣姜鵬程同知銜前先補用知縣趙勵昌均各試用一年期滿例應甄别據藩臬兩司先後會詳前來臣查該員姜鵬程勤恤民隠趙勵　講求吏治俱堪以本班分别在任留省補用除將履歴清册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○頭品頂戴雲南巡撫臣譚鈞培跪奏爲查明魯甸恩安兩屬被災田糧籲懇天恩准其豁免以舒民困恭摺仰祈聖鑒事竊查上年五六月魯甸廳恩安縣屬陰雨連緜山水陡發衝决河隄田畝被淹臣據報卽飭司道委員會同該廳縣查勘撫恤赶緊籌修並飭查明被災田畆應否蠲緩詳請核辦一面將大概情形奏報在案兹據布政使史念祖會同糧儲道英奎詳稱據署魯甸通判羅雲署恩安縣知縣許臺身會同委員補用同知羅振雯均各勘明被災田糧造具册結由該管道府核明層遞加結會詳請奏前來臣查魯甸廳屬被災田共七十七頃八十九畝四分應徵秋糧米二百一十石三廾八合四勺條公等銀一百三十兩六分四厘恩安縣屬被災田共一百九十九頃三十九畝四分七厘四毫七絲應徵秋糧米四百四十一石八斗四升九合五勺條公等銀二百七十五兩七錢一分三厘二毫均係十分成災若仍照常徵收民力實有未逮合無仰懇天恩伏念民情困苦准將十八年分應徵前項銀米如數豁免以紓民困除册結分送部科查核外所有請免魯甸恩安兩屬被災田糧緣由謹會同雲貴督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○譚鈞培片再滇省建水定遠文山平安等屬田禾被水成災業將委員勘撫大概情形先後馳陳在案兹復據各州縣陸續禀報六七月内宣威州屬連日大雨江水泛漲加惠沛澤兩里田畝被衝被淹鄧川州屬山水陡發東川西湖江尾等處低窪田畝概被淹没保山縣屬山水衝决楊官等屯河隄淹没田禾又據路南州續報富鄉曰則等四村田禾被淹又文山縣續報特打寨田禾被淹又阿基街舊里補等處田禾被淹受傷節穗忽黑轉成枯白僅得二分收成各請委勘賑撫等情當經臣等先後行司會同善後局籌欵委員分投齎往責成該管道府督飭印委各員逐一查明妥爲賑撫並飭將積榖開倉平糶一面督飭農民赶將河隄及時築修疏消積水補種雜糧以資接濟被淹田畝錢糧應否蠲　飭令確勘分别村莊區圖成災輕重造册詳辦其一時水難消洩之處飭俟水退再由該地方官履勘詳辦兹據布政使史念祖會向糧儲道英奎善後局道會詳請奏前來臣覆查無異所有宣威鄧川保山等州縣及路南州文山縣續報水災籌欵勘撫大概情形謹會同雲貴督臣王文韶附片具陳伏乞聖鑒謹奏奉硃批知道了欽此 
 
