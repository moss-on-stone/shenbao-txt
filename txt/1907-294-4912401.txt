# 1907 - 294 - 4912401

 

Page 1

 
 
   
 
 

Page 2

 
 
[宮門抄]  
念九日召見軍機澤公紹英寶熙 
論說 
[論政府行政之失敗（照）]  
　　比年以來。憂時之士。以中國處於列强視線之地位。岌岌不可終日。而奔走呼號以謀挽救者。非一日矣。外則列强之協以謀我者。有日法協約。日俄協約。英日協約。多方要索。盡喪利權。內而變亂之踵走以圖破壞者。土匪之禍。革命之禍。民變之禍危機百出。險象迭呈。而反觀政府。自去年宣布預備立憲後。政治愈紛。朝綱愈亂。國勢日蹙。幾有不可收拾之勢。豈中。國竟不可有爲耶抑政府諸公有以致此也今抉其行政之失當。一一論列之如下。 
[一外交上之失敗]  
　　外交政䇿。以靈敏爲第一要義。以故各國簡授外交官。異常愼重。必擇其人之才之學能勝任者。而後充之無稍假借。而爲外交官者。亦必奮其活。 
潑之精神。施其敏捷之手段。以與外國交涉。其有不稱職者。必辭避之。何以故。蓋恐外交一失敗而國勢卽隨之以去。其關係誠非淺鮮也。乃我中國。自海通以來。外交署着失敗。喪主權利益之事。幾於無歲蔑有。而推其所以失敗之由。又可分爲二方面。　　（甲）對於外國使臣之交涉外務部爲辦理交涉之總機關。而該部大臣。未嘗有一定方針以對付種種事件。於是外國瞰吾外務部臣之闒無能也。遂挾其權利主義。以相要求。今日欲得開礦權。明日欲得築路權。又明日欲得借債權。甲國達其目的。乙國即挾利益均霑之說。以與我相爭。而外部對之。往往推諉於彊吏。彊吏又推諉於外部。（如福公司案潯州開築煤油池案不一而足）卒之因推諉而遷延。因遷延而不得不遂其要索。比比然矣。至於彊吏。爲外省最有權力之員。交涉之事。在所不免。然則爲疆臣者。宜如何保全主權。力籌對付。乃一班官吏。畏葸無能如出一轍。以堂堂之彊吏。而對於外交。如狐鼠之遇虎狼縮頸蜷伏而不敢動。前事不具論就最近之事言之。他省不具論。 
 
 
 

Page 3

 
 
就雲南東三省言之。雲南爲最爲危險之區。法人在越。竭力經營。在在欲擴張其勢力範圍。以侵入我雲南境內。而政府彊吏。漠然視之。不圖補救。夫使政府彊吏而棄置雲南也。則亦已耳。乃政府彊吏不之謀。而雲南之人自謀之。至雲南之人自謀之。而反受彊吏之詰責。（雲南留學生爲滇越鐵路事電告滇督滇督電斥謂爲多事）此可爲浩歎者也。東三省者。北界俄。南臨日。交涉紛繁。幾爲列國攫取權利之巿場。當其衝者自不可不爲之注意。苟略形退讓。則彼卽得寸進尺。以要索種種特權。徐菊帥以名望素著之責。朝廷畀之以重任。授之以大權。自宜力爲整頓。挽救主權以答朝廷付託之意不謂蒞任以來。不及數月。而交涉之事。動多退讓。舉前。日趙次帥所斷斷以爭者。令乃和平謙遜以。授諸人。（如鹽業再賣日人在租界外居住以及安奉鐵路兩旁開礦等諸問題日人得特別之利）此又可爲浩歎者也。　　（乙）對於簡任各國之使臣公使駐紥外國。爲本國政府之代表。於國際上有絕大之關係。故公使之賢否。　國家之榮辱卽隨之。東西各國。其簡公使也，非特擇其人有精明幹練之才。且於所駐國之情形必須深悉。無有貿然畀予者也。乃我中國所簡使臣。非按資循格。　賄賂鑽營。於是有略習外國語言。僅有洋奴資格者。而充其任矣。有固執舊見。罔識世界大勢者。而充其任矣。又其甚者。則寡廉鮮恥。演出種種不道德之事。以貽國家羞如駐德之慯晟。駐日之楊樞一則於留學界有極惡之感情。一則放縱屬員演不規則之事。如此之類。往往而有。然而政府未之聞也。 
　　綜上以觀。外部如是。彊吏如是。駐紥各國之使臣又如是。則國權安得而保。國勢。安得而强。然以中國之大而謂外交無人。我未之信。蓋政府未嘗愼擇耳。（未完） 
專電 
[電一北京（二十九日午後九點]  
　　農工商部尙書溥頲將外放爲倫貝子騰出一缺（章） 
[電二北京（同日午後九點）]  
　　京師傳言直督袁宮保附片力保段芝貴才堪大用（大） 
[京事小言]  
　　陸軍部堂憲近命海軍副使譚學衡籌議海軍各事譚君以正使旣未簡放海軍經費又無着落頗覚躊躇聞所議者惟暫設機要船政運籌三司其餘均從緩置議日船政一司所司無多亦擬不設科員但設工官總之諸多簡略蓋譚君終以副使自居而中國辦事亦如是已足也 
　　陸軍部各堂又議整頓陸軍事宜擬卽咨行各省督撫將陸軍人員學年成績弁兵操伐程度一併塡列表册迭部查核以憑考較閱者以爲此事與學部聲言整頓學務而令各省督撫將學堂成績課程列表送部者有以異乎無以異乎大抵部臣之整頓部務類如是耳 
　　馬宮保玉崑因日俄戰爭帶兵保守中立不無微勞特將出力各員奏請將勵現經陸軍部議駁謂中立出力字樣太覺難堪若改爲邊防出力于例尙合云云拘文牽義何該部之不憚煩耶 
　　郵傳部司員合新舊調到之數僅得四十一人而此次奏定官制共有四十六缺儘數盡補尙懸三缺才難之歎不其然乎 
　　民政部肅尙書到任以來力加整頓　將內外城警廳人員量予裁撤近又查得本部各員　位素餐者實居多數昨與各堂憲商議擬將本部所設專電及逐日應備官員餚饌一律撤去此外各司中之闤冗者亦槪行裁汰故日來民部中人異常恐慌皆惶惶不安寢饋云 
　　聞內閣騐看之日內廷必密派近侍曁奏事處人員暗赴內閣探聽驗看各　是否安靜故日來投驗人員皆屏氣不敢作聲蓋恐一不安靜或且疑爲革命黨也 
　　政府諸大老現在籌議資政院辦法僉以澤公曾遊各國頗有閱歷於政務上亦稱熟悉擬保充任資政院長而以戴少懷尙書副之其哉出洋之不可緩也 
　　岑雲帥由滬上電告政府云欽奉電傳諭旨廣東水陸提督着秦炳直署理李準著署理廣東北海鎭總兵等因欽此仰見朝廷垂念海疆莫名欽佩伏查廣東水陸提督統轄兩省捕務北海鎭總兵現辦欽廉淸鄉均不可一日懸曠而秦炳直不到廣東提督署仕李準不能交卸前赴北海現在已革署北海鎭總兵何長淸已丁母憂卸事派員代理合無仰懇天恩電飭江西巡撫卽日派員接署臬篆俾秦炳直得迅速赴粵李準亦得拳赴北海新任煊爲地方捕務重要起見謹請代奏觀於此電則雲帥猶拳粵事外間假滿赴任之說或不虛已 
緊要新聞 
 
 

Page 4

 
 
[陸錢兩使奏請速行立憲以救危局北京]  
　　保和會陸徵祥錢恂兩專使近有電奏到京略稱目前有三韓人來海牙自稱奉命赴保和會會中並未接待而嫌疑已起遂召事變會中衆。論列國名報均謂當今世界。危機日迫。惟赶速立憲庶幾可挽語極諄切意存勸諫祥恂備聞種種外論不敢壅於上聞我國固已欽奉懿旨預備立憲明知此時程度未足非逐漸預備未易實行然立憲宗旨不妨再行確實宣布以示决無更動其一切條目自可從容酌議如此則列强起敬邦基乃鞏祥恂身列會中見聞較切誠迫電陳謹乞代奏（學） 
[御前會議撤簾繼統大事北京]  
　　撤簾歸政之舉外間久有是說近聞召見軍機後兩宮迭次密傳慶邸醇邸世相國入見卽在御前會議實行歸政之舉及爲穆宗毅皇帝預備立嗣之事惟所議異常秘密一切殊難詳悉云（益） 
[史履晉奏請勿購日本兵艦片北京]  
　　再近數年華人之游日本者多回國後專代日本揄揚以故日本貨物銷流中國如敎育品日用品裝飾品日益繁夥而各省向購軍械馬匹者亦漸多以其爲戰勝國也遂不問良窳而購之也可笑矣乃近日各省大吏議購兵輪砲艇雷船者亦惟日本是求夫諸事縱不能整頓舊有之製造局船政局亦應講求自造獨不聞日本戰時所急造及攻取俄人廢壞各艦油塗髹飾以求賤值出售我購能不必受其欺乎當此籌欵萬艱海限軍關繫至要之際請飭下陸軍部各省督撫熟思審計勿再任人侮弄以致虛糜鉅欵而裨實用謹附片具陳伏乞聖鑒訓示謹奏（白） 
[東督徐世昌更動傳聞北京]  
　　東三省總督徐菊帥赴任後屢被參劾與各撫又有竟見兼之在東所辦外交各件亦屢受輿論攻擊外間傳言樞廷頗有將徐督更調之意惟恐爲外人所輕故遲疑未决又聞最確消息某御史已擬定摺奏揭叅東三省某某督撫任用私人於辦理地方新政毫無裨補摺長五千餘言原欲聯銜入奏因同僚中意見不同復以花衣期內恐貽兩宮憂慮故改於萬壽節後入奏據此觀之更動之說非無因也（西） 
[直督電商外官裁缺辦法天津]  
　　直隸總督袁慰帥日前電致政府商議改定外。省官。制謂據各司詳稱迭經會議改訂官制除奉旨添改道缺自應遵旨辦理外查佐雜各缺。多數閒冗擬將典史一缺仍舊暫留其餘槪行裁撤另設佐治數員以資襄助如蒙核示允再行奏明辦。理（武） 
[袁慰帥迭上封章之原因北京]  
　　本月初間兩宮曾諭軍機大臣電飭直隸總督認眞籌議要政故近日袁慰帥連上封奏五件除條陳應　要政外並有規諫兩宮勸誡樞臣之語措詞極爲激烈兩宮均虛心採納聞日前政府密議條欵內亦有採擇袁世凱條奏之諭云（武） 
[趙御史奏請變通捐納人員引見辦法北京] 　　御史趙炳麟片奏略稱捐納人員流品太雜近年奉天廣西賑捐二成减收流品尤無奇不有若驗放之後卽一體差委他日仕途變相莫可究詰且久停引見亦非政體擬請變通辦法凡捐納人員先令到省歸督撫察看統人法政學堂學習三年期滿咨送引見其　願在本籍辦理學務實業及各項公益者由本籍督撫察看果無流弊而有成效再咨送引見似於淸查流品整飭仕途皆大有裨益等語六月十九日奉旨會議政務大臣會奏欽此（蓋） 
[徐督軍告革命黨勾結馬賊奉天]  
　　東督徐世昌前日電告政府謂東三省馬賊近來多爲革命黨勾結匪徒漸多氣燄日盛萬不可不及早勦治以防蔓延云（愛） 
[楊使電覆留學生並無黨匪情事北京]  
　　政府前日密憲駐日楊欽使飭令密查留東學生有無黨匪情事現據訪查電覆謂前自孫汶逃避後退學黨人深知悛悔除將形跡可疑及不守約束諸生早經分別處辦外所有在學各生均極安分嚮學且自設學會隨時勸導勉學並無黨匪情事聞政府接電猶不放心仍飭新簡李使到任後再行詳細訪查以杜流弊云（提） 
[頤和園萬壽慶典之防衛北京]  
　　近日頤和園舉行萬壽慶典王公以下咸賞入座看戲然經外省革命風潮不無疑懼除內外警廳加派警長警兵嚴密巡邏外并添派宿衛營新軍在宮門口駐紥所有執事人役非有牌照不得越電池一步稍有形跡可疑無不立被驅逐偶因言語不合以致交提督衙門訊問者日有數起云（大） 
[秘魯又設外人入境新例北京]  
　　南美洲秘魯地方因華人來者日衆未免嫌忌今又特設新例凡外人入境每名須納潔凈費五十圓名爲渾舉列國言之實則專爲華人而設現在梁使已回國新使尙未到任恐輾轉商駁迄無效力故秘魯領事陳世昌黎熺等特電請外務部向美使極力拒駁云（慕） 
[西報評論暹羅華僑之勢力]  
　　近聞華政府與暹 
 
 

Page 5

 
 
羅政府訂約將派公使駐紥暹京並分派領事駐紥各要埠以保護華僑利益暹政府亦將派使駐華按華僑在暹羅有六百萬人之衆各營各業有握暹羅財政之勢力故華人之利益實較西人爲大彼華人均取暹人爲婦一切幾與暹人同化所異者無服從兵役之責耳猶憶歐人未至彼處之前暹羅實彼沉睡帝國之朝貢國也譯字林報 
[京師糧行抗捐要求之條欵北京]  
　　京師各糧行定於六月二十四日會議抗繳舖捐等情已誌前報現聞是日所擬要求條欵凡有四事（一）禁止機器麪進京銷賣（一）准其隨巿加價（調）停當。十大錢與銅元相輔而行（一）請准運糧大車行走平垣道路（因馬路不准走糧車之故）此次要求聞須呈由肅邸批示照辦後方肯一律上捐云（益） 
淞滬要聞 
[廨員禀復不能另走專收商禀時刻]  
　　商會議請公廨酌定專收商禀時刻及明定掛號費曾經滬道飭廨核議已詳前報茲廨員關太守以收閱禀詞隨時批示無論商民人等均一律看待素無壅積留難情事邇來交涉之殷案牘之繁迥異從前每日核閱往來文件督率帮辦帮審兩委員竭力辦理尤慮不及何暇另定專收商禀時刻且商民投控例應一律庶無偏倚現已將情禀復滬道請移商會仍照向章辦理（琴） 
[開濬黃浦次第興工]  
　　開濬黃浦一事業已由總工程帥奈格君往三夾水勘定水勢用篾片穿成長筐內盛石子並用山樹枝梗編成長簰按層沉入水底更用鉛絲聯住使不動搖以阻潮勢所有雇用之工人多名現已陸續興作矣（草） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張專件 
[沈家本調查日本監獄情形淸單]  
　　第四章之續 
　　日本監獄則分監獄爲六一集治監全國有四即東京集治監宮城集治監（俱明治十二年四月建）福岡縣之三池集治監（十六年三月建）及北海道樺戶集治監（十四年八月建）是也北海道復於空知訓路及十勝設立分監集治監名稱及位置俱司法大臣定之專拘禁徒流等刑及舊法懲役終身者按日本現刑法徒刑分有期無期發遣島地服定役流刑分有期無期幽閉島地之獄不服定役是徒是徒刑流刑均應於島地執行故集治監之位置以北海道之島地爲宜而內地設立集監於意義未當也二假留監犯徒流等刑者經裁判確定後必待十人或二十人方能送往島地之集治監於人數未集之前先由地方監獄致送假留監暫時拘禁三地方監獄各地方皆有之拘禁徵役禁獄禁錮及婦女之應處徒刑者監獄費用由地方擔任故有是名七年前經協會協贊改由國庫支辦始得直轄於中央政府四拘置監拘禁刑事被告人卽尙未决定爲有罪者初名未决監因未决含有現在未决將來有罪之語弊故監獄則改用今名　留置場暫時留置刑事被告人之所裁判所警察署俱有之但留置時間不得過二十四小時若警察署之留置場亦可拘禁以禁錮代罰金及違警罪者蓋一則爲取締一則爲監獄之補助也六懲治場拘禁不論罪之幼年犯以施行刑事敎育瘖啞者附焉嗣因懲治之名沿用德語尙係監獄之一種今已改爲兒童保護學校管理法悉採學校規程頗見成效 
　　囚人若有患瘋狂病者則無刑之目的物各國刑法中均免除刑之執行日本新刑事訴訟法草案亦採用之但瘋狂病非可猝辨必須診斷時久方能確定於此時間必須置諸監獄而此等囚人不能與尋常囚人同置一處故各國有置瘋狂囚人之監獄名曰瘋癲監又罹肺結核之囚人亦應置諸特別之監獄此事惟亞美利加實行他國無之日本之瘋癲監肺結核監雖因經濟困難未能各個獨立然同在一區劃之內俱用墻垣界劃刻擬漸圖改築 
[第五官吏]  
　　監獄官吏分高等官判任官似判任官三種大體與各種國各官吏同典獄高等官（八等至五等）書記看守長敎誨師監獄醫判任官看守俱似判任官似判任官非眞正判任官待遇與判任官同也判任官中所謂扶手乃司建築修繕及修理器械者通譯亦爲判任官敎師藥劑師女監取締與授業師亦似判任官藥劑師者專司調和藥劑及分析各種飲料食物檢查性質成分之良否女監取締與看守名異而實同在歐洲各國無看守取締之別不過一爲男監看守一爲女監看守而已敎誨師與監獄醫有時受高等官待遇以敎誨師皆僧侶所謂尊天爵而𤖆人爵者設階級五於普通役人不能使人信崇必高視其人格故優爲待遇方足收傳道之效醫士則反是良醫爲人診治獲利較豐斷不願執監獄之勤務若其願者必爲庸醫此職關系監獄全部衛生非選技術精良者不能勝任故監獄之醫士徒以人爵猶不足以覊縻之必厚其俸給然監獄絀於經濟若必出多數之金錢始獲良醫實無茲宏力故用特別待遇並與以目由俾奉職之暇仍可爲人診治旣得監獄優待之名譽又不失尋常出診之利益庶技術精良者不致裹足也（未完） 
內治部 
[某邸寛待黨人之政見北京]  
　　政府大員近來力求消弭黨禍之䇿某邸語人曰倡言革命排滿之徒未必嫉視滿人唯熱心改良政治故出此危激言論耳吾朝統治中國二百餘年滿漢風俗習慣同歸混化種族界限自應消滅況今列國環視欲乘吾隙國勢岌岌危似累卵尙持種族之見兄弟鬩墻固爲失計之甚矣此時自應滿漢協力舉國同心改良政治則彼革命排滿之徒自必悔悟且彼黨之勢力微弱黨與不多故對待彼等須以寛容之法萬一酷虐株連則反激成民憤變成不測未可知也方今國勢不振人材未興而偶有智識有胆氣者又流爲革命之徒禍人自禍其志可哀故當其勢焰未熾講利導之䇿施消弭之術是爲急務云云（皮） 
[大開立憲會議消息北京]  
　　聞內廷最近消息朝廷議立憲政與張香帥電商者四十餘件與袁督電議者二十件他省督撫及出使各國大臣均不過二三件業將各督撫大臣所奏立憲電摺彚集成册以備觀覽後過萬壽聖節卽大開立憲會議（水） 
[稅關不收本國銀元廣東]  
　　潮郡梅溪關近來所收完稅銀項惟日本龍圓作七錢計算至中國銀元則一枚不肯收受商人皆謂有意留難夫中國銀元不能行於中國稅關吾不知當事者有何特別思想也生 
[平價米局議定減價常州]  
　　常地官紳因米價昂貴借武陽巡警總局開辦平價米局定價每升六十四文屢誌前報茲聞巿上因米糧來源日多巿價大跌以致購買平價米者日見其少前日官紳會議於二十七日起每升再減四文然購買者因米色欠佳尙不見十分踴躍云（言） 
[紀常郡禁烟事宜常州]  
　　常州各烟館限六月三十日一律閉歇曾經官紳學商界在先賢祠崇法寺會議數次茲聞二十七日復由學商兩界偕同委員督率各地保挨戶稽查諭令各烟館一體簽字届期收歇所有鄉鎭烟館責令各鄉圖董仿照辦理以期一律現在施送戒烟丸膏者已有三處一棲流所二振武分社三昌明社棲流所有供給飯食住宿等事而定額祇有三十名故議以有病戒烟者送入棲流所其餘均送振武昌明兩社云（言） 
外交錄 
[法使要求內河行輪重慶]  
　　法國欽使向外務部要求四川重慶 
 
 

Page 11

 
 
行輪利權業由該部拒駁頃聞法使又復申請故外部已電致川督體察情形咨復以憑准駁（丁） 
[法兵入滇之交涉北京]  
　　政府聞得雲南回民近有騷動情事其原因係爲敎民而起當卽詢問錫督尙未接覆茲聞法人擬請添調兵隊入邊以防變亂外務部已照會法使交涉矣（皮） 
[華商不允洋人修築馬路汕頭]  
　　駐汕各國洋商近以海關至崎碌一帶馬路崩壞不利行人擬重行修築等情紀本報現聞十八日又邀各洋商及崎碌華商地主至洋商會館集議辦法推稅務司爲主席提議修築經費應請本埠華洋紳商捐助此後各人力車如在該路行走者應納車捐一元以爲常年修補之費衆皆賛成惟崎碌地主華商蕭君瓊珊謂該路係中國地方各有權限若諸君遽行修築及抽收車捐實於中國主權有碍應請道憲核辦稅務司深以爲是擬將一切情形先行禀知道憲再行核奪（理) 
[租界禁烟之起點蘇州]  
　　蘇州盤門外日本租界自禁烟令下有城廂內外烟戶移設彼處旋經洋務局與駐蘇日本代理領事大賀桂吉君一再磋商幸大賀君深明大義力顧邦交遂勒令向有各烟戶於廿七夜一律關閉其甫經遷至界內者均不准再行開設云（川） 
[又有兵艦入湖江西]  
　　江西湖口於六月二十一日辰刻又有某兵輪入湖當經湖口砲台官升旗詢問該兵船未及回答卽鼓輪上駛現砲台官已電禀省憲請飭沿途文武各官密察動靜以昭愼重（因） 
軍事界 
[陸軍學生已派差使奉天]  
　　陸軍小學去歲送在北洋遷安第二鎭見習學生於五月二十三日回奉二十八日起在本堂按日分科考試茲已取定優等中等分別酌委差使矣茲將學生名單列後步科優等十八名郭松齡劉振東王鳳樓德宣陳裕昆銘鎭齊鵬大劉文淸連瑞白文琳寶昆金永順夏寶麟關英章楊祥廣卿王德印楊經科步科中等三十五名李定祺楊成棟劉玉奎佟允功德源寶祥永祺楊沛田增祿依經額常慶廣昌國安吳宗繩蔣春澤張宿錫寶劉鴻文桂榮陳兆棟高元豐張玉崗汪維翰恩海張鴻猷寶三魁麟全斌王紹年恩陞葆琛豈自儉張鳳禎關得存張振遠步科不及等四名裕鎭馬世臣馬全盛李長淸馬科優等三名鳳岐于占淵姚桂馨馬科中等七名連和張魁元劉作賓楊秉恒梁泮咸順永貞馬科不及等五名劉文翰鄭漢儒除慶雲哈陞阿托克托布砲科優等十一名劉祥麟梁珵玉任佩瑜維勳乃義高紀毅郝玉銘印玉璽土鴻權宜高藍田砲科中等四名蘇錫祚王盛椿趙乃武辛夢弼工科優等四名延續恒吉寶珽恩溥工科中等一名李椿萱工科不及等一名廉智（金） 
[禀陳陸軍學堂招考辦法蘇州]  
　　江南陸軍學堂招考第三班學生禀陳各憲云陸軍學堂於光緒三十一年十月頭班開學其招考學生由各佐令各州縣照章考送勻派學額本無流弊上年九月陶道駿保奉委接辦恰值二班招考之期於是詳請派員分赴江南北各屬考選其意本欲改良而流弊較前反甚本年九十月間爲職堂招考第三班學生之期擬仍照頭班開學章程由各屬照攤定額加倍選送以符定章（孔） 
[會昌匪徒鎗斃哨長江西]  
　　會昌縣上山寺地方凌姓家前日被閩邵武匪徒鍾華古等率帶匪黨數十人各執鎗刀入門搶去衣物并擄去兩人當卽就近報知防營帶隊前往查拿乃行至湖塘途遇匪黨被槍傷副哨長劉萬章登時斃命步勇方鴻勝亦傷手足並被搶去前膛槍一枝報經縣令親詣上山寺勘驗屬實惟凌姓失物所值有限擄去兩人未卜存亡並騐明副哨長屍傷步勇手足傷昨日已將大槪情形申報到省（存） 
[禀請歸還鎗價安慶]  
　　蕪湖道文觀察詳呈撫轅略云上年黃道家瑋在鄂購買鎗彈請歸還原價歸公以備緩急等情並請禀候批示核飭施行（盛） 
[續查台官侵蝕公費鎭江]  
　　去歲有人密告江督謂鎭江象山砲台總台官温朝儀盜售舊砲與某某冶坊重復化鐵當經午帥查無其事置之不論詎近又有控告温台官侵蝕台費者午帥因又派委唐唐履鎭確查（子） 
敎育誌 
[嚴分男女學堂界限之示諭]  
　　廣東提學使日前發出示諭略謂中國禮敎素嚴男女之防誠所以別嫌　微用意至爲深遠近日女學始興而一二蕩檢踰閑之女流陽冒學生之名陰行越禮之實而辦理女學各員又復管理不善予人口實女學尙未萌芽而姆敎已漸放弛本司關懷風俗心焉痌之欲扶持女學端在整飭學風訪聞南武學堂暑假散學發給獎賞會同附近之南武女學堂開設茶會男女雜遝觀聽駭然查泰西學制男女共校亦或有之中國禮俗不同風氣惟謹且現時女學程度尙在幼穉若不加防檢誠恐無識之流轉相模倣成爲風俗於禮義廉恥所繫殊非淺鮮自應嚴行禁革以維學風嗣後無論官立民立之男女各學堂皆當嚴分界限倘復仍前混亂一經查覺定將該校管理員等分別懲處（錄） 
[繳還設學欵項奉天]  
　　日本早稻田大學學生蹇念益君前擬在東京立一政治經濟學校由前軍帥趙及提學使撥給開辦常年經費銀一萬六千兩已誌前報刻聞蹇君來禀以日本學制無論普通專門學校均不准外國人在彼創立只可將來移設內地暫將前領經費銀如數歸還云（水） 
[師範學堂添課手工北京]  
　　京師第一師範學堂禀請學部撥欵於該堂建築洋式講堂數十楹聘訂日本敎員芝本君講授手工課程且以備他日小學敎員之選茲已佈置完密暑假後卽實行添授此科矣（金 
[官立兩等小學招生直隷]  
　　保定九聖庵官立兩等小學堂刻下招考高等一年班及初等四五年班學生以年在十歲以上十六歲以下者爲合格無論土著客籍均准投考不收學費有願赴學者卽偕同保證人等赴堂報名以便聽候示期考騐（木） 
 
 

Page 12

 
 
實業類 
[咨請酌加銻砂稅銀安慶]  
　　皖撫日前准度支部咨開湘省所產生銻砂兩種銷數頗旺自應議加稅銀以裕國課現已咨准稅務處擬酌中定價自一百八十七結起暫將生銻每墩估本銀一百五十兩銻砂每墩估本銀六十兩似於稅收不無裨益此後如銻價漲落懸殊估本銀數當隨時咨請增减其黑白鉛砂售價現未加漲估本自應照舊等因馮中丞當卽轉飭各屬遵照辦理（時） 
[禀請撥欵提倡工藝奉天]  
　　奉天東關外興藝工廠前由提學使禀明前軍帥趙將學務公所內儲存之棉花二十五包作銀二百餘兩撥爲該廠官股刻聞該廠又具禀提學使求請撥欵認股以資接濟聞已批准呈請督撫兩憲給銀六百餘兩連前棉花作價銀一千兩作爲十股云（火） 
[部議湘民遷桂開墾採礦北京]  
　　桂撫奏陳粵西邊地空虛遊匪出沒桂柳一帶山嶺崎嶇尤易藏奸查桂與湘鄰該省人稠地稀謀生爲艱而桂省荒山美礦委利於地若遷湘民赴桂從事開墾挖礦於鞏固邊防謀民生計裨益决非淺鮮云云已由度支部議允咨覆矣（土） 
[江督札飭中西醫士加意診視南京]  
　　江督端午帥札江南中西醫院瞿道文云據該院禀赍收支豫算表格並開員司名數薪工淸摺陳明無可裁併等情查中西醫院始於光緒三十一年拯濟貧病並爲南洋水陸各軍就醫之所由各衙署局所捐資解交江南鹽巡道按月轉發應用額支尙有限制活支如購買藥物西醫雜用之欵類皆難以預計原定每年經費銀三萬兩業經朱前署藩司將院中薪工及一切冗費核實删减並改發湘平扣出平餘爲閏月經費旣已一再裁節自難再行删减合行札飭札到該道即便遵照督飭中西醫士加意診視母稍玩忽並將活支費用隨時撙節開支不得稍涉虛糜（宮） 
[窰帮條陳瓷業辦法江西]  
　　景德鎭瓷業公司改歸商辦已誌前報茲有都昌窰戶帮將數十年閱歷經理利弊如何興革逐一條陳贛撫當經批飭農工商礦總局轉移江西瓷業公司採擇辦理議覆核奪（發）瑣事欄 
[運司傳諭考驗醫科揚州]  
　　揚郡醫生胡樹人李廕庭等上年赴本省提學衙門禀准設立醫學研究會然開辦以來未著成效茲淮南局黎宇生總辦奉運司面諭飭令傳諭羣醫按科考驗如有程度尙淺者不准貿然應診以重民命現已紛紛報名定七月內當分期扃試云（司） 
[假捐案翻控被斥江西]  
　　江西假捐一案業經司道會訊詳結惟經手假照之章秉儀遠颺未獲人吏又恐蔡革員濟良故意牽扯希圖卸罪議以蔡監候待質詎蔡不服具呈翻控大吏批斥不准（千） 
[定海廳步行謝罪寗波]  
　　定海城內前因徐仁依案鄉民入城吵鬧以致各店舖罷巿六天事平之後錢司深自引咎特於昨日微服步行向各舖謝罪並謂本廳辦理不善以致巿上受驚殊深抱歉（比） 
[江督批飭詳查短欠存榖南京]  
　　江督端午帥批興化縣張令　銘禀復查明前任移交積穀虧短情形云據稱該縣倉存穀石除照章准耗外董欠竟至八百九十二石之多該前縣張令何以毫無覺察殊難保無通同侵蝕情弊其虧角各董係何姓名各欠實有若干並未詳細聲叙尤屬含混究竟是否均係董欠其中有無官虧仰江藩司卽飭該縣趕緊查明據實禀復核追（閭） 
[札飭查明棲流所經費揚州]  
　　揚城崇德巷設有棲流所經費極充向爲經董張劉兩君所侵蝕現由學界中人在運轅一再指控奉趙都轉札飭黎宇生運判查察情形擬將該所改爲工藝所以重公欵而興實業也（徒） 
[禀請减價售糶倉穀安慶]  
　　皖北盧州府巢縣旱兼災米價因之昂貴現聞該縣林令緯琨具禀上台擬將倉儲粮穀減價售糶藉可抵制礱坊囤戶壟斷居奇以恤民艱而免滋患（先） 
紀事 
[舟山鄉民事變記（二續）]  
　　至十二日中立因事赴台蕭廳主聞之先令莫司獄踰制諭知中立在輪暫候蕭廳主卽刻到輪有要公面商等語已而蕭公果臨殷勤勸諭復欲中立辦理中學堂且言中學經費飭庫房借墊夫中立以樗櫟菲材蒙賢父母特埀靑眼况欵有官墊中立何敢堅執已見故又力任其難蕭廳主蒞任未久又去幸蒙捐洋一百元撥入學堂感激萬分錢廳主增勳於三十二年七月蒞任百事齊舉於學務尤爲熱心又議先向紳富勸捐日久仍然未成中學堂經費終歸烏有　中歷年置辦儀器書籍什物等項價值不資而中立之墊欵竟至今無著嗚呼游移不早决絕至於今日中學堂遂遭如此大劫良可慨也 
[申義初等小學堂]  
　　光緒二十八年間由王紳脩植朱紳佩珍及中立等勸令在滬殷實紳商王紹勳等十餘人共捐　六千餘元在呂廳主耀弼任內禀請立案朱紳寓滬不暇照顧王紳北上辭退與中學堂同時歸中立獨任其地基房屋係就廳署東首關帝廟修改建設學額八十名捐入之欵除開辦經費用去洋一千餘元實存洋五千元發當生息按年一分算計息洋五百元歷任各廳主年捐廉洋二百二十元兩項共計洋七百念元作爲該堂常年經費原名申義蒙學堂楊廳主志濂勸辦各庄初等小學時始改今名初議不收學費去年二月起以經費不足每學生每學期收學費洋一元（初經册報定海廳有案可查）該堂與中學堂一切經費並未向鄉民勸捐分文 
[勸學所]  
　　錢廳主增勳於光緒三十二年奉諭開辦其經費暫提公欵開支並未向各庄鄉民勸捐其房屋暫借高等小學堂餘屋設之錢廳主派中立爲總董派戴責生駿烈爲副董中立辭之不獲徒擁虛名實深慚愧戴副董專辦赴鄉勸諭各事均申詳有案以致上下情事扞格不通該所今亦遭毀良用喟然 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張畫史 
　　圖解 
（解一）洋爾的衣服去爾的辫髮我道汝是革命黨之先鋒原來是利塲中之巨猾 
（解二）假裝爾面目盜取爾領頂我道汝是勢利場中之巨魁原來是革命黨之統領 
國外新聞 
[統監大臣歸國]  
　　二十八日東京電云駐韓伊籐統監定於七月初三由漢城首途歸國 
[英輪擱淺]  
　　二十八日東京電云英國輪船彭克留號自神戶展輪出發至橫濱遇霧擱淺惟並無傷損 
[土亦逞强]  
　　二十八日倫敦電云波斯京城路透訪員電稱土爾基軍率同砲兵侵入波斯境內滅其鎭麥文那殺死婦女幼孩六十人男子十八人又復圍攻駐於近處之波斯軍營 
[電車抵栢林]  
　　廿八日倫敦電云波治斯親王之電車已抵栢林 
[煤油大王之從容]  
　　二十八日倫敦電云美法庭判令美孚罰巨欵一事全國人聞之無不爲之震動且法官判語有謂該公司人等形同盜騙云云當下判時煤油大王洛克斐雷方擊球爲戲聞之亦若無事　尙將上控云 
[砂糖條約將次答押]  
　　二十八日倫敦電云英國理藩大臣愛爾琴在上議院聲稱改訂砂糖條約之草案已由存留賽城委員會議稿如各國對此無所異言卽將於西九月一號簽押 
[德俄兩皇相會餘紀]  
　　二十八日倫敦電云據柏林聖彼得堡之半官報謂德俄兩皇相會時所議包含各要問題并證明二國同有保持世界和平之願望至於已成之各聯盟亦無所變動兩皇亦承認日俄協約及將來之英俄協約均爲足資保持和平之劵云以上譯字林報 
[第三平和會之豫言]  
　　二十八日栢林電云英國與各國代表在平和會發議定於一千九百十四年再復開會 
[斐洲建築鐵路]  
　　二十八日栢林電云英政府近已批准在斐洲西部尼干拉省內敷設鐵路不日即將開工 
[意人要求摩國賠償]  
　　二十八日栢林電云此次摩洛哥西北邊亂事殺死意國人數名近意政府已行文要求賠償矣 
[俄國流疫之盛]  
　　二十八日栢林電云俄國亞斯屈張沙於拖星皮斯克由發甘承那高落等處政府公佈謂此數處將有霍亂之症云 
[斐洲實行革除蓄奴]  
　　倫敦電云斐洲柴西排地方蓄奴一業現已設法革除統計用費補償者共有四萬金磅此次之實行由於政府之命也 
[哀爾蘭人之不法]  
　　倫敦電云哀爾蘭事務大臣白蘭爾在下議院聲言謂哀爾蘭國中有數處頗多不法之事惟全國四分之三尙免有重大之罪目下政府以若拘守常例不能使人民守法故須力行刑律或可挽此頹風云以上譯文匯報 
本埠新聞 
[日領函請騐放温泉藥精]  
　　日商爲政恒夫在上海開設大和號温泉浴堂由日本運來温泉藥精海關騐員誤認硫磺悉被扣留現該商已禀請日領函致滬道轉致稅務司即行驗放以免損害商務（琴） 
[限期太遠]  
　　婦人戴徐氏昨偕夫弟戴春六至閘北楊家石橋高福春鞋店作內領子無著彼此爭吵旋卽扭入警局喊控經局員黃大令研訊氏供因子在高處習業走失向領恃蠻請究高供學徒自行走失該氏不應時常來店索擾求鑒大令判高先償尋費洋六元限於二年內帮同尋交氏以限期太遠不愿遵斷遂飭氏自行赴縣控究（根） 
[自尋煩惱]  
　　葡人某住茂海路前日不知何故突取鐵器搗毀物件又將自己頭顱擊破血流倒地由鄰人報探舁送公濟醫院求治（西 
[烟館放棄名譽獎賞]  
　　南巿一帶已閉各烟館曾由滬道及邑宰頒給銀牌交總工程局獎給并定於二十八日偕同地甲將舊時烟館執照繳銷挽領銀牌詎是日領者寥寥局董遂飭地甲查問如有不愿領獎 
 
 

Page 19

 
 
者著將執照繳局如違未便（永） 
[英廨解犯到縣]  
　　賣油荳腐之朱阿三被張雨亭戳傷身死一案經上海縣驗明屬實英公廨因張雨亭在逃祇將伊妻張王氏及張長生朱阿勝等三名獲案昨派差轉解至縣押候訊辦（軌） 
[禀請撤究拐女]  
　　寡婦梁劉氏前投上海縣喊被劉王兩嫗誘匿伊女向領被毆等情奉准飭提訊究詎兩嫗挽出鄰人馬某等公禀并揑假信遞呈得以倖逃法網現爲梁顧氏查知因又投縣禀求撤究（疏） 
[上海官事]  
　　浙江候補同知余文爚奉浙撫札委來滬公幹昨日到道禀見本縣李大令昨到道禀銷病假（車） 
[謝贈淸快丸]  
　　本埠法租界大馬路日信分行藥品部發售之日本高橋盛大堂藥局淸快丸配合得宜治病甚效實爲暑天應時良藥昨承惠贈一百包書此誌謝（公） 
訟案 
[上海縣案]  
巡警總局函解王義成控被戳傷之劉元壽到縣奉李大令訊稱王義成常到小的鞋作借錢前月初復來强借不遂自巳用刀劃傷由鄰人將刀奪下反到局妄控判原告旣不投質劉即省釋不究○閔行司申送康阿順控拐之錢桂卿康李氏到縣訊究李氏供前夫所生二子俱在錢桂卿處學皮匠前年冬間夫亡乏資親戚勸錢購棺成殮將婦人再　於伊康阿順冐族索詐不遂妄控錢供相同判俱交差傳阿順質審○道憲前發由探拘獲形同誘拐之婦雲生馬張氏到縣訊押在案昨奉復審歸供張氏由本夫馬元甫在海門賣於小的爲妻實非誘拐馬元甫供張氏仵逆母親由小的自願出賣收到洋二十九元銀釧一對作洋十一元另有票洋七十元尙未收到乞鑒判馬交保繳還鐲洋將妻具領歸仍還押候查有無販賣再行審斷（車） 
[總工程局紀事]  
　　淸江小了頭年祗十二去年被林某賣與花烟舘被惡搗毒虐逃至西區境童春山家求宿由童報區送案奉陳叅軍訊判發堂留養○莫榮明之妻携孩出外被匪張阿堂攫取孩之銀鐲由巡士拘解到案判押候重懲（夜） 
[公共公廨早堂案]  
已革華捕葛長生娶金寶寶爲妻未久卽逼令在迎春坊改名飛雲閣爲娼前日被葛攫去金飾等物一案昨葛延博易律師投稱因到蘇州找金是以牌票未提自行投案博律師聲謂交保訂訊帮讞王肇之明府以葛開提避匿今自投案可謂取巧商之英畢副領事判葛不准交保由捕帶回押候禮拜五傳同原告金寶寶訊奪葛吳氏不應帮子行兇判交官媒押候禮拜五質訊併究○同益公前控沈王海盛振法等串竊洋針一箱與小桂華等出售報探拘獲解訊判　候補提小桂華等在案昨探禀船主汪炳生愿賠贓洋一百三十元請將沈盛從寛免究同益公亦派人投案求恩判將賠洋當堂給同益公領去沈盛各罰十元完案○流氓趙阿生應福生前因在租界剝人衣物奉判各押西牢半年在案昨届滿期由捕解訊明府以該犯曾經上海縣函索遂判押候禮拜五片送上海縣訊辦　李張氏與王陳氏串拐沈啓東之女孩名小藍子賣與陳州得洋三十五元由孟雨樓等過付經沈偵知報捕拘獲並弔到小藍子解訊判押候補提人証在案昨解復訊孟供洋元却由小的過付串拐實不知情明府以兩氏供認不諱判李押官媒一年王押三月孟罰洋五十元小藍子交沈具領完案○公共公　昨准元和縣移提著名蟻媒王張氏當由包探劉光震拘獲解究判押候備文移送元和縣歸案訊辦○婦人江氏被某皮匠由丹徒原籍拐來上海押娼經其姑蔡徐氏控奉丹邑派差來滬關提昨解請究判押候備文移送丹徒訊斷○呂阿英與外甥串竊余吉店內羽綢一⽦由捕解訊明府以原告求恩免辦判交保開釋○袁朋義手携象皮一張捕疑竊來解究明府以訊非竊贓判交保開釋（莊） 
[法租界公堂案] 江祥記華利西漆作及光華電燈公司同源外國裁縫店等俱被四川路西酒店主落第尼可賴欠工作銀兩公延開達律師投法廨控告奉訊判候七天下堂諭在案昨聶司馬偕費繙譯當堂宣讀堂諭判該西人償還同源成衣店洋二十元及一切堂費餘欠各家著照控數認償並認一切堂費完案○袁潤生控張廷卿拐騙杜鴻票定煤銀一千兩一案昨晨解訊張供並無騙煤銀之事司馬謂爾在英公堂供明有堂諭可証今供分文未領豈所抄堂諭係袁潤生揑造耶遂判袁張各交原保候查明英廨堂諭及張之親筆信據再訊○銅匠沈阿三前向羅阿七索討工資被羅誣指竊物紏同馬夫沈福元將阿三毆傷多處報捕一併拘案判福元罰洋十元充公阿三送堂醫傷候核○胡桂仁至顧阿桂老虎灶泡水被店夥張仁福將滾水燙傷報捕解訊司馬驗得受傷屬實判顧罰洋十元給胡醫費○張仁記在羅德桂所開客棧門品擺船票攤前日爲羅之夥計陳桂生葉光明撬開　箱竊去大小洋七十五元報捕一併解訊判葉交羅帶回料理陳押候追贓　賣餛飩之王阿松偕妻王張氏扭錢小弟至廨控稱錢時來尋釁昨又持尖刀欲將阿松戳死訊之錢供與張氏姘識因氏又欲姘識他人以致誣控判錢押一月王張氏從寛判夫領回管束（泉） 
[美租界捕房事]  
　　已革十九號西捕寓閔行路某客店昨忽用刀自刎頸項血流倒地由西探車入捕房送請西醫救治○陳寳林昨駕馬車在乍浦路　壞某西人馬車由捕拘入捕房核得需修費銀二十五兩候傳陳王到來再核○某西人汽車在漢碧　　　盈　本行塌車撞壞扭入捕房著賠洋五元了事（西） 
來件 
[江蘇敎育總會致崑山縣戴請查究揑稱總會名義在縣呈控書]  
敬啓者頃接崑新敎育會函稱見縣署貼有江蘇總敎育會呈批一則玩其語意恐又有人揑總會之名瀆詞投縣反覆混淆閱之曷勝駭異等語查貴治屢次有人揑名誣控敎育會方還經敝會移請查究在案聞貴處本府札後卽照錄府批不加片語發貼照牆有同招告於是此輩益形得計迭控不休而姓名仍多不實今復揑敝會之名混瀆淸聽遽加批示不知呈內所控何事所指何人如此一再至三且在府札澈查之時而若非敢於嘗試始揑個人之名繼揑全體之名執事亦不以隻字見詢遽行批示查敝會公牘參酌部章自提學使以上槪用咨呈蓋用圖記餘均用移略如商會及鐵路公司之體制故凡蒙地方官長批示均用照會或用移文或另函答復自督撫帥以次皆然不意今日呈批乃發見於貴縣之照牆又不加審究是否實在如此情形尙欲查究迭次之誣控竊慮揚湯止沸未見其可查揑查誣控律有專條執事鑒於前車如果奉札後嚴密澈查則此種誣控之呈何由得進收呈時固可詰問投遞者之姓名郵便所寄更應賜一紙書詢問虛實前次誣控方還之案尙未弋獲一人今復揑名敝會斷難稍事姑容務乞迅賜查復究竟何人投遞抑由郵寄有無圖記曾否列名並將揑名誣告之人嚴密訪拿方足以息刁詐而保全學界之名譽曷勝屏營待命之至 
[通信]  
啓者華邑南鄉之後岡鎭計店商四五十家而烟鋪有十五家之譜洋烟之盛深堪浩歎現奉諭閉歇實多陽奉陰違幸學界諸君發起拒烟演說會頗有影響計實行閉歇不賣烟者楊森補夏錫慶二人茲特來函乞登貴報來函門以資激勵而勸後塵耑此奉告敬頌公佳後岡拒烟會啓 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
