# 1887 - 352 - 4905280

 

Page 1

 
 
[石印古事比發售] [  點石齋代啓]  
　　古事比一書爲國初方田伯先生所著閣百詩微君奇賞之每舉一事必上下千古　其　以相比附計五十二卷爲目二百七十六其分門列　較之各種類書獨爲詳晣欲用句典卽於何門中求之怪怪奇奇如披　　卽如身體　有云　　八彩魯僖　馬馬卿亦眉八彩　祖曰角唐　　曰角　憲　肩馬周駱實王亦鳶肩在定遠虎頭燕頷包拯亦虎頭燕頷司馬懿眞顧周嵩亦狼顧而形同者事不仝人不可以皮相也云云　　　槩可見一班凡駢四　六之文人刻翠裁紅之賦手得此一編可　用之不竭　原原板久佚書肆罕覯今聽燕主人出其家　原本託本局石印字跡必求工整校對不厭精詳洵爲藝林鴻寶裝成大本卽日發兌如蒙賜顧請至本齋帳房長三馬路逢源里愼記書號零售每部三元向南此甲昌奔各書坊各埠申昌購取　售格外從巖所印無多幸勿遲誤此佈 
[中西紀事出售] [  申報館代啓]  
是書爲江上蹇叟所著皆叙中西交涉事宜　自道光季年西人取道東來初則脅以兵　遄則敦夫和好歴數十年之久始得中外爲一家　千古以來未有之創周也蹇叟身居戎慕目擊情形因一一筆之於書以成信史知足軒主人得其原本託本舘印以聚珍板以公同好諸君其　分訂八本每部價洋六角本埠外埠概由申昌書　憲經理惟是所印無多諸君子先覩爲快請就近速　可也 
[録合江蔣伯遐先生瘴書訪瘴第四]  
瘴以言乎氣也其興也勃焉其來也忽　時刻隄防禍且不測　烏合之衆虎穴之危安可與言聖人愼疾之道道家郤病之功截然而人身四肢之有瘡痍猶邊方之不能無宼也五内之有癆瘵猶腹地之不能無盜也外宼内盜國有大防防其國者遑計防吾身而不知防吾身正所以防具國也宼盜國之病也瘴癘身之病也能防其身者幾何人以防其國則若爲病苟瘴癘是怯而宼盜益驕驕與怯更宜防也怯則防於常驕則防於變常有能防瘴癘之法變卽能防宼盜之人治人治法其在斯乎防之不可已矣乎說者曰防病以藥似也而瘴則不可先藥以防病　固治病者也　服以防之則藥反爲瘴而瘴出於藥也昔人有防火者日以水沃其室浸淫坍　水甚於火乎又有防賊者日以兵衛其居騷　　竭兵甚于賊乎是皆非所以言防也防瘴則更有其道焉瘴固怪也而防之以尋常瘴亦險也而防之以平易統將士　軍一行一宿一食一衣而分别出之無智愚賢不肖與知與能匪難匪易不過逐處留心毋稍疎忽　爾矣請試陳之一曰軍行之防出塞臨邊風土迥異仰觀於天風雨晦明也俯察於地川陵山澤也必有賢能將領審察氣化於天地之問申令防維而師行亦莫敢不愼如初至其地惝恍憑　騐諸商販之久行瘴鄉者而則傚之芻蕘可采降　　師　斯言矣蠻方無霜畏行宵　黎明飯後起行牛前　於高埠避過　日宿站亦不遠也假使旌旗　動雷如砲而雨如電五色雲　出於遠近林莽之間土著民人伏鼻於淸水不聞炒豆香風室家相　否則覓藥解之亦多有救不活者入　　俗滇邊僅如斯乎黎地雖有不同變而通之可也瘴發雙日四八止單日三五停歲時尅應不可不知二曰軍宿之防　外之宿最防夜瘴瘴毒夜中無復生理其瘴卽係蝦蟆與蛇暗伏床下或臥地之側仰入鼻息呼吸之氣借　扶陰　亦２７無容心也而其毒螫人深入肌髓土人嘗　榻於室中分靠墻壁四面然火薰灼蟲蚋隙地蒸熱蟲物何敢逼近　　雄黄於火防之益見周巒第其俗語諱莫如深客效所爲終勿言明所以防瘴也黎境卽不如是備之亦宜行管床榻無多深望將領　精　智能使兵役不臥溼地縱極荒服之外驅十萬衆以横行無少礙矣夜熱轉凉尤宜警省徹夜不眠　賭酒食與朦朧露宿非瘴亦病可不謹乎三曰軍食之防人情無日不食卽無日不飲舉食而飲在其中矣夷地土　　榖芋果最佳而氣味較　中人食之停積膨脹瀉痢所由生也防之訣曰勿食過飽　遲起早足不出户亦是良　　中尤宜懍懍水性鬱寒有毒湯必百沸以防腹痛蓋煎茶必用文武火水沸數十次去其滓穢轉鍋冉熬百沸者言其多也軍無戰鬥且自耐煩余在邊外嘗以淸水一椀用顯微　竊之中有沙蟲眇小如鍼芒蠕蠕然數至不可思　見者莫不駭然惟昏濁河水無之澄以白礬小解煩渴蠻地溪流緑水細視漩紋有　暈停處有黑泡及日光照臨水面血斑色者俱不可飲亦不可晚涉兵法言水源自敵境來愼勿汲飲斯善防者也四曰車衣之防炎方鬱熱而海風極冷土人歴　雖曰可以無衣畢竟無敢露髓以卒歲者故諺有急脫急着勝似服藥之語急脫者何熱無定時時至卽去其衣否　火毒遍體疔疽皆險症也急着者何風雨欲來凉氣浸骨陰靈尤爲邪祟少失防範發熱閉寒陰寒温瘧病基于此危亡立至殊可憫矣所眞餉項足給俾兵役於食用之外不至質衣典被亦防瘴之微幾救瘴之本務也以上四防均　　　　騐而出竊恨文言未盡斷無片語不實細心防之無不能知者今日時勢業已至此旁觀者明當局者昧書此以爲　　之南鍼瘴海之慈航區區亦行其心之所安而已絶無功利之見存乎其間大病大藥大患大防非下臣所敢知也　曰心之憂矣其誰知之其誰知之盖亦弗思 
右第四章言防瘴之法也先生身歴瘴地親嘗試之其于瘴之起伏　現無不閱歴而知之知其然並知其所以然旣知其所以然則即以其所知者告之於人而不憚苦口不惜婆心苟讀其書而人人奉此以爲圭臬則身遊毒癘之地不啻磐石之安是誠有功於世道非淺鮮矣書竟不禁爲之肅然古越高昌寒食生識 
[本館接奉電音]  
　　昨接京友發來電音有本月十一日上　一道敬謹譯登○十一月十一日奉上諭　西南寧府知府員缺着彭　補授欽此 
[閙考記聞]  
　　閩侯兩縣於十月廿八日初覆文童向來貢院局試封門之後有閑雜人等任意出入本届考試　　兩縣因首塲依舊破門故次塲十分認眞所有貢院頭二門均飭木匠釘蓋厚板并造木栅以資防守另委雜文員彈　并驅逐入塲賣物人等及封門後兩縣正在出題卽有閑雜人等聚集　門口約有百數十人委員兩人在該處把守文童胆敢任意侮慢有人竟將鎖鑰打落某甲又從而羽翼之門遂開文童一擁而出委員衆寡不敵無如之何　邑王大令士駿聞報親出彈壓將貢院二重門扃閉飭木匠再釘厚板時塲内文童聞知咸出觀望不下千百人王大令現身說法令禮文童無不紛紛而散王大令知此種破門之徒皆係將卷帶回倩人替作隨卽出示另出題目如首題首講已經蓋戮可免再作不料四點鐘許又有閑　人等從外面破扉而入抵二門相拒甚久侯官李大令亦出彈壓詎閑雜人等 
 
 

Page 2

 
 
帶有刀斧器具竟將門壁板斫破蜂擁爭進某文童亦接踵而入王李兩大令喝令親勇拿人衆皆舍命奔走勢甚洶湧經某差拿獲數人至明遠樓下塲内文童力解其縛并將某差拖落地下而毒毆之口鼻流而如注兩大令未悉係何人所毆置之不理是日王大令親住龍門口至撤場後始進内兩縣又會銜出示其略云爲出示曉諭事照得各處童試有童生不遵塲規者考官輒曰士習不好本縣以爲其咎不在士子夫童生縣官之子也分則師生又猶父子未有名師在前而弟子敢侮慢者未有嚴父在家而子弟敢放浪者惟平日未盡父師之道一旦奉文考試輒欲藉功名以　服士子先之以誥教而士子不遵繼之以恫喝而士子愈不遵縣官惡其不率教也一轉高興不免灰心遂亦不精心衡校草草完塲曰考畢矣其中傳遞倩替之弊一無搜剔眞才被屈脫頴何從其吃虧仍在士子比本縣爲童生時所咨嗟太息而屢望於賢父母者今則自爲考官矣經術不足以飭吏治文章不足以式多士忝居父師之任其亦可默爾息乎然而膺掄才之重任蒞文塲之大都又何敢奉行故事負多才之屬望正塲封門後有鑿壁破扉而出者閒雜人等乘機而進者諸童服父兄之教訓受師友之箴規斷無如此行徑大抵塲内擺賣食物之人所爲但重門旣開閒人混雜雖佳文琳琅滿目美不勝收孰僞孰眞無從辨别若覆試又復如是則散號之吃虧不少本縣衡文不拘原招名次雖名次在二千名以外亦必拔置前茅斷不肯以資困人其無奈於眞僞莫辨若非車門深掩必致珊網遺珠此擅開大門之禁不能不向多士饒舌也今與諸童約自初覆起凡塲内茶棹粥攤點心担一概驅逐淨盡諸童務須隨帶點心食物接卷入塲各歸各號靜坐作文但能恪遵禁令扃門終日散號中必有眞才可拔猶父之於子師之於弟循良者必喜之違令者必憎之此則於秉公校藝之中不能不以此爲袪取者總之關防緊密百弊不生省一分稽查之心力卽增一分校閱之精神寔于諸童有厚望焉除塲外分派委員彈壓不准閑雜人等闖門外合亟出示仰兩邑文童一體知照毋違特示 
[奏稿奏録]  
　　黄沛皆太守爲匪徒戕害一節屢列前報兹經楊石泉制軍奏請議卹兹將奏稿照録右方頭品頂戴革職留任閩浙總督臣楊昌溶跪奏爲浦城哥匪餘黨尋仇戕害保甲委員現在查辦情形請旨敕部先將被戕知府從優議卹恭摺仰祈聖鑒事竊本年三月問建寧府屬浦城地方有哥匪造謡煽惑圖於城内縱火滋事經浦城官運委員候補知府黄波會同浦城縣知縣梁亨吉等先期拿獲匪首吳明山周炳闌等訊認録供禀經臣批飭就地正法臣於四月二十日恭報崇安浦城兩縣拿辦哥匪情形五月十六日恭報洋口地方　匪潛謀起事立時撲滅情形摺内兩次陳奏並聲明委候補知府黄波留辦浦城善後保甲事宜先後欽奉硃批知道了欽此仍着督飭各國屬將著名匪犯務獲懲辦各屬保甲事宜无應認眞督辦務使匪徒無所托迹以靖地方餘依議等因欽此轉行欽遵去後黄波與梁亨吉會辦浦城保甲已具禀妥籌辦法嚴禁賭博以絶匪蹤正在粗有頭緒忽於七月二十八日申刻據丁憂浦城縣梁亨吉署守備陳驤電禀二十七日黄波在保甲局審辦賭案被匪徒聚衆擁毆重傷不勝駭異當委督辦省會保甲局候補道徐震耀馳往查辦一面飛飭該管道府營縣查明實在情形分别禀報拿辦並催令調署浦城縣知縣盧慶雲速赴署任又由藩臬兩司詳委候補知縣章德華接辦浦城官運局事並隨同徐震耀辦理此案旋據梁亨吉陳驤禀稱七月十八日亨吉　訃了憂二十六日有寡婦張葉氏赴保甲局禀控伊子被陸國興等誘賭次日黄波飭帶陸國興詹　達查訊間刁徒鼓衆滋閙有十餘匪爭先將黄波毆打重傷死而復蘇文武齊集救護問亦被傷匪徒一鬨而散查係已正法哥匪周炳蘭之胞弟周錦堂等挾仇逞兇黄波傷痕遍體左　右腰　皆有致命傷最重者心坎竹器一傷色至紫黯醫治無效至八月初六日因傷殞命周錦堂遠颺無蹤民間如常安謐各印委查覆大略相見先後報獲在塲要犯十餘名内陳阮林　金幅二犯供明周錦堂圖報兄仇伊等聽從下手傷官請先行正法臣核其所供情節尚有可疑批飭復訊並催拿首犯周錦堂等速獲懲辦不准稍涉鬆動該邑紳民葉鴻柯等一百七十餘人聨名具呈以黄波嚴懲哥匪力行保甲閭閻獲福感激同深不意匪黨尋仇因公遇害懇飭嚴拿重辦萬民共戴等情由道員徐　耀禀報前來臣查候補知府黄波委辦浦城官運一年有餘大有起色當哥匪造謡滋事闔邑人必惶恐紛紛遷徙幾釀鉅禍該員不動聲色會同地方官迅殲首惡銷患未然卓著賢勞民情感戴迨留辦善後保甲復能實力實心正擬彚案奏請獎勵不圖良善懷恩匪徒結怨除惡未盡害及其身閱紳民僉呈情詞懇切愛慕出自至誠其有功於地方可見黄波之胞兄黄潤昌以記名按察使於同治八年間在貴州黄平州地方剿匪陣亡奏蒙恩准照巡撫例賜卹子　忠壯在案今黄波治匪有勞爲匪黨尋仇戕害忠藎萃於一門實堪嘉憫合無仰懇天恩俯賜勅部將鹽運使銜補用道候補知府黄波從優議卹以慰幽魂而昭激勸除嚴飭印委各員懸賞購拿周錦堂等首要各犯務獲訊明按律懲治另行奏報外謹先恭摺具陳伏乞皇太后皇上聖鑒訓示謹奏 
[芝罘雜録]  
　　十月廿七日雪花紛飛繼之以雨次日風冽天寒近數日來天晴而風亦定却是冬令景象節候之不爽如此○新任登州鎭章鎭軍高原於十月廿七日回任署任之李鎭軍仍回叅將本任○粥廠於本月初一日照例開放貧民就食者日得一餐亦可少免枵腹之苦○施放綿衣必先報名註册日來天氣漸寒號寒瑟縮者爭先呈報騎候領取以禦冬寒○粮價甚平而薏苡米則異常昻貴每石價銀至十八兩之多無怪馬伏波當日自交趾載歸見者皆疑爲明珠也○鴇婦張姓與鄰人某口角該鴇舌鋒不利振羽揮之不料將腕上之金條脫掉落鏗然一聲急行尋覓已不見矣憶其時只有鄰妓之傭在旁託人以重謝餌之始則承認後又推諉妓無奈控官訊辦未悉如何斷結○妓館生涯亦見减色每歲客商回去門庭冷落個中人相與浮家泛宅至旅順口别堅　幟至夏間船舶鱗集又如春燕歸來重尋舊壘近來旅順亦覺風月寂寥幸又有威海口可闢香巢更番往來儼如狡兎之有三窟矣 
[俎豆馨香]  
　　鄞縣學節孝祠所有貞孝節烈婦女業已請旌而未經入祠者擇於長至日奉主入祠是日各家屬衣冠恭送者約有百餘家頗稱熱閙生前之潛德未彰身後之幽光終發旣荷温綸之寵錫復邀崇祀於春秋九原有知應無遺憾矣 
[甬東多盜]  
　　近來寗波盜賊甚多江東張斌橋下某染坊於初四夜突被强盜多人撞門而入聆其口音似係湖南人搶去銀錢染物更夫聞聲立卽　　號召巡查局勇赶卽追拿當時獲盜三人餘被逃逸次日捕役在江東小戴家弄某烟攤又獲四人一併送縣又前夜南門外叚塘相近之李姓及同里之某庵亦被匪徒搶去衣物次日各事主開單報縣請爲追　緝盜尚未破獲也現届冬令各處巡查甚爲嚴密而盜賊　　 
起竟有防不勝防之勢且被刦之家均離城不遠而該匪胆敢肆行搶劫可謂愍不畏死矣 
[靑皮打店]  
　　䢴上新勝街某茶店係京江某叟所開裝飾頗精有玉川子之癖者每喜到此烹苦茗而飲之以故座客常滿而無賴輩則心妬之前日早有甲乙兩靑皮入店呼茗且食早點飽啖後店主索值竟不名一錢强欲赊帳店主不允甲遂勃然大怒遽與店主用武甲力甚大店主非其敵也店主婦曁司帳等見之齊來相助扭作一團旁有欲效魯仲連之排解者喊破喉嚨終不肯住手乙則乘間打毁桌凳抛擲盃盤但聞一片　瑽聲磁器狼藉滿地前後堂茶客覩此光景咸不及匯鈔一鬨而散嗣經房主聞信奔至見甲等凶横如此遂喝令堂倌多人將甲乙拘住指交坊探送官懲辦店主夫婦雖各受傷聞尚無碍或謂甲乙本有名痞棍保甲局曁縣署均有訪案今彼等不知悛改反敢於閙市行凶誠如諺所云飛蛾撲火自取其咎矣 
 
 

Page 3

 
 
[宜昌近事]  
　　時届隆冬宵小易於竊發川東鎭羅軍門督率礮船駛至巴東會同重慶鎭督兵巡哨亦愼重防維之意也○城内外保甲門牌業巳造齊十家一牌輪流懸掛每夜輪流懸燈一盞大街小巷幾與白畫無殊文武各官亦往來梭巡以防宵小商民鋪户俱得安枕無憂云○彝凌輪船自往上海修理後袛有江通一船往來宜漢商家　貨每以不便附帶爲憂近聞彝凌輪船業經修竣已在漢口開駛來宜客商莫不拭目以俟○英國竇牧師在宜傳教數年於兹矣近經調往他埠因於上月二十九日將器用什物在寓所拍賣一淸一俟江通到宜卽當乘之回上海云○城北社壇口人烟禂密店鋪如林上月二十九日晚某宅不愼幾兆焚如猶幸人手衆多赶急僕滅○某甲自川中滿載柑橘欲往沙市售錢行至寳塔河水手不愼將船側翻柑橘漂流水面正如萬點寒星有被漁船網去者有被小划撈取者又有隨波而下一瀉千里者甲無計可施惟喚奈何而已 
[盛設道塲]  
　　咸豐庚辛杭城爲賊所陷於時殉難官紳及軍士之戰殁者不下恒河沙數曾奉恩旨勅建忠義祠於金衙莊之旁歲時致祭以妥幽魂去歲有地方紳士集有經質延僧禮懴爲之超度今年十月十一日起照舊作佛事所需各費均由地方捐募誦經拜懴則係僧道各自捐助不收一錢於是僧流羽士聞風興起自十一日至十七日爲一起自十八日至二十四日爲一起自二十五日至十一月初一日又爲一起此二十一日中梵唱之音鐃鈸之聲遠聞一里以外祠外各食物攤露列星聨遠及半里獲利者十中約得其九燈燭輝煌上燭霄漢香烟繚繞滿目氤氲闔城士女或結羣而瞙拜或約伴而閒遊幾與天竺進香同其熱閙然回念當年罹禍之慘且多則又擲筆長歎爲之痛悼不置矣 
[章門閒話]  
　　江西訪事人云梁湘南宗師按試吉贑南寗各屬告竣後旋於十月二十八日取齊臨江府屬約計本月初旬文旌卽可戾止尚有袁州府屬則於臘月按試明年正月再行接考南昌府屬上月之杪南新二縣舉行縣試本月初三日爲府試首塲云○章江門外某姓荳腐乾鋪虧空數百金一籌莫展某日之夜自行放火以冀脫逃巡丁見之扭送保甲局局員問供之下惡其有心放火貽害隣家當卽送縣押　同時城内外鋪户關閉者計有數家無非因虧空起見亦足見市面之不佳也 
[冠裳盛集]  
　　前日黎欽使方軍門讌客均借座於同文新局一時衣冠蹌濟揖讓雍容美盡東南可稱極盛焉黎欽使幕中多才世家巨族居其半今日之隨員卽他日之使才也方軍門長于用兵於海防邊務熟悉異常所有任用諸人亦皆因材器使繙譯西國文字語言者二人咸精于其選一爲李守　芝字慶春應對精敏深明洋務一爲黎都戎玉麟字國卿亦復材幹優長是日皆預於會方軍門曾至吳淞礮臺周閱一巡隨時留意於軍防可見一斑也 
[騐屍紀略]  
　　前報禀請相騐一節兹悉寳山縣葛明府帶同刑仵人等於前日午刻乘馬車抵滬到鐵路天后宫換坐大轎卽往法華鎭代理吳淞司王少尹迎迓如禮及至屍塲已四下鐘矣遂升座原差檢呈原卷明府閱竟卽傳屍親并人証訊問屍親供訴如前吳淞司差役高裕供稱初五日晚間小的不在署中未經隨往巡查是以不知底細隨巡者乃同伴金昌并家丁費姓左鄰蔣芳庭供稱當晚但聞喊救聲及開門但見張老爺與王雲龍爭執餘不知情右隣寡婦趙金氏所供畧同明府訊畢乃飭仵作將王屍檢騐旋據仵作喝報頭面跌傷脛骨被木器擊損腎　踢傷委係因傷重身死明府離座親騐無誤隨飭屍兄雲　屍子金生具相騐切結自行棺殮明府乘興至滬詣上海縣署與裴邑尊晤談良久興辭而出時已二鼓至昨晨明府詣道署禀覆龔觀察後遂回寳山堆保王小園已於昨日將家丁費姓及金昌解案裴邑尊著發待質所管押以候訊供核辦 
[候提莊主]  
　　莫界四馬路升元錢莊私販小錢由英捕房包探唐淸山查獲將該莊經手朱某學徒汪微生并賑私人陳金生解經英公堂訊供送縣前晚由帮審委員陳伯葵明府訊究朱稱此項小錢係友人寄下並非莊内販賣汪供略同陳稱小的帮工度日當日有人僱令將小錢送至升元莊行經唐家弄被捕役查獲明府謂爾等私販小錢情殊可惡飭將陳笞二百板與朱汪均發待質所管押候提莊主究辦小錢七百餘千存候銷燬 
[復演影戯]  
　　老三雅園定於今晚仍演影戯價目較前更廉花樣較前更新有欲見所未見者盍挈侣以往乎 
[押令繳洋]  
　　日前英公堂飭差將因奸圖詐案内之童士成童士進顧緑川張式齋王寄餘等五人解送上海縣訊辦前晚經裴邑尊傳到和尚福來升堂集訊福來稱九月二十八日至英租界三馬路大興里内尋童士進倩伊冩疏旣至童處方與講話突有人喚僧入内忽有顧老爺張師爺太聲喝曰何物賊秃擅入人家臥房將僧百般恐嚇要罰賑濟洋二百元僧以無洋對尚有阿金及趙素卿兩婦人相勸旋讓至五十元僧懇童士進向兄士成米店内借洋應付顧乃起服辯底稿張隨謄冩囑僧書押完結童士成稱小的住大興里有趙素卿向我妻阿金借房一間我弟士進爲福來冩疏九月抄福來來尋士進忽遭顧張勒索洋五十元尚有王寄餘索洋十八元此洋由小的墊付士進所供略同顧稱當日同張到趙素卿處打茶圍方坐定忽見童等與此僧在樓上吵閙旋卽下樓理論據說比僧在童妻阿金臺基上被人捉出是以吵閙此僧叩頭求饒因此令伊出賑濟洋五十元隨同張走出洋係别人取去張供小的同顧到趙處玩要樓上乃阿金所設之臺基此僧在被滋閙小的隨卽走出與此事不涉王稱在彼吸烟眼見此事至十月十一日童士成將賑濟洋十八元付與小的卽於十五日繳籌賑所收票呈閱邑尊謂爾等均非安分之徒飭將童士成士進各笞四十板斥釋顧張發待質所管押着於三日内繳洋五十元王一併管押着繳洋十八元亦限三日僧斥退 
[尋見失女]  
　　現住新闌大王廟西首之江北婦人戴沈氏其夫出外傭工生一女已九歲矣上月下旬忽失　徧尋不見該氏痛女情切又因窮苦無力托人代尋遂以賣菱爲生晨出晚歸徧歴大街小巷蓋將以尋女也前日至虹口忽見女在粤婦華阿采家母女相見號咷大哭女言出外玩要遇歹人誘賣至此該氏竟欲領女華阿采言我出價洋八十元買得此女立有賣契來路分明汝何得將女領回該氏不服甚至爭扭當經巡街捕一併帶至捕房由巡捕頭問明情形立送英公廨蔡太守飭差將該氏送交該處地保着華阿采檢呈賣契再邀經賣各人投案候訊 
[英廨停訊]  
　　外國冬至節前後三日均停辦公事是以英曾審公廨昨復停訊一天 
[妓女籲恩]  
　　妓女石彩芳投英公廨聲稱被母舅周耀明賣與石氏處爲娼時被毒打求請超豁由值日差將情禀明蔡二源太守着該妓明白具詞呈候察奪 
[瘋婦被拘]  
　　住居虹口之粤婦梁龎氏有瘋疾昨日闖至同鄉某姓家久坐不去某姓與之素不相識詢其到此何事該氏不能答惟作種種瘋狀某姓無奈報明捕房派捕往提該氏送英公廨蔡二源太守命暫發官媒俟訊供發落 
[女堂盛行]  
　　女堂烟館當沈仲復中丞在蘇松太道任内時嚴申禁令并照會各國領事一體申禁後將女堂周小大懲辦開烟館者相與歛跡不敢復蹈前轍閱時旣久萌芽復生在法租界者又經前任法會審員翁子文太守嚴辦除將開烟館之　婦重責荷校外女堂概以竹枝鞭之自後此風亦頓絶今小東門外女堂烟館不少肇事半出其中前日有著名流氓綽號流過頭金榮在小東門外女堂烟舘中與一人爭論遂 
 
 

Page 4

 
 
致爭扭固結不解適巡街捕至將兩人拘住正欲解入捕房偶不經心逸去一人金榮旣到捕房據稱被逸去之人在烟館向伊拆梢等語捕頭以金榮久係著名流氓誰敢向伊拆悄然逸去者亦非安分之人着將金榮暫押候核 
[法捕房瑣事]  
　　某客棧於前日扭中乙兩人到捕房據棧中人稱因棧中别客失去金狐馬褂等衣服通知後四處找尋旋在間壁客房内查出該房内亦住兩客一已搬出隨卽尋到將兩人一併送案以前失物不少法捕頭着將兩人管押候訊○沈竹山者前爲興聖街登和棧錫燭臺之事覊押捕房釋出後前日又被羊肉麫店中扭應法捕房據原告稱被欠羊肉麫錢一千文零還過四百文尚欠六百餘文向伊索取伊反恃强因之扭案法捕頭以店在城中沈住南市所欠甚微着出外還錢一併斥退 
[寄懷家君]  
　　悵望歸期未有期殘燈冷雨夜遲遲何當侍奉晨昏候細話殘燈冷雨時游子天涯卻爲貧鸞溧鳳泊滬江濱從知著賦登樓客悔作當年覊旅人[  皖中陳家蔭菊生氏甫稿]  
[徐園題壁絶句十章録呈霧裏看花客高昌寒食生大吟壇斧政]  
　　到處飛鴻印雪泥坡公詩句若爲題人生隨地能行樂何必買山歸隱棲廳事額曰鴻印軒○一家終日在樓臺此境幾生修得來骨肉彫零兵燹後　虚締構我心灰園翁眷屬卽住軒後○剪取吳淞半幅水分將園地變荷池笑携桃葉桃根去岸上牽來舟不移池上岸船○玲瓏山石五丁開絶磴盤空上有臺原效孫登發長嘯恐驚臺上鳳凰來 
假山上有平臺○行盡長廊又一村小橋流水見柴門繁華世界逢幽境花木淸疎鳥自言又一村中頗饒野景○曰雲精舍小牕深筆研粗安待客吟試掃石苔題斷句一番酬答主人心園主設筆研巴箋於此以待客吟○曲曲疎籬小小亭淸泉石竈品茶經我來頓覺塵襟豁細草如茵匝地靑園主設泉水鑪鐺於此以待客茗○園林喜近百花祠得仗坡仙作主持裙屐名流巾幗女觥籌齊唱　華詞園主曾爲東坡做主日於百花祠裏羣賢集焉○種蕉栽柳兼移竹夏木成陰總不如請補園中空隙地緑天無縫午牕虚園中少木○隔江絃管日紛紛絶妙吳歈處處聞戯語園翁宜後客漫將淸趣等閑分[  丁亥秋日餘不山人沈福庶甫稿]  
[新撫轅抄]  
　　初三日蘇嘉淦禀銷查寗　土藥差禀見○初四日王龍章交卸黄嚴縣丞回省禀請○初五日候補　祝慶年由台郡查土藥回省禀到銷差○初六日准補東陽縣丞曹韶南禀謝飭知赴任候補巡檢于儉禀知丁父憂典史王鏞由京驗看來省禀到 
[蘇省撫轅抄]  
　　初八日京曰駐防印務章京廂白旗防禦蔭秀辭行回鎭江候補同知周觀保禀銷河運文案差○初九日前四川永寗道沈守亷浙江人由京來候補府吳道中泰辭奉委赴松江公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[村塾賦并序]  
　　夫銷鑠壯志蹉跎良辰未有如作館師之甚者半飢半飽時冷時喧月支一月年復一年倐忽終身莫知其然僕年自弱冠患爲人師非好也孤館凄淸俯仰愴懷聊綴里言以伸憂鬱詞曰先有尼山後有鬼谷字問楊雲經傳商木古崇師傅今等卜祝易占童蒙禮載家塾有塾有蒙爾誦爾讀敦以詩書督之鞭扑位曰先生俸稱館榖錢值幾緡米纔一斛夕不遑寢朝不及沐哀哉人斯容胡不蹙爾乃才抱五車家徒四壁外無管鮑之交内乏金張之戚遨則冠劍蕭條愁坐則琴書寥寂無路可投自門斯覔豈曰道存惟利是適於是三尺五尺之童一楹兩楹之房傝傝𠎷𠎷到小人國中自儂居長嚶嚶訇訇在蜜蜂窠　由我稱王塾師磕磕村童蹌蹌或狀如豭或聲如狼或如犗犢之蠢濁或如猿狖之跳梁或咿咿唔唔語來倭國或期期艾艾喃入　鄉其去也如兎之脫網其來也　蟻之緣墻其走也如　機之杼其坐也如揷岸之楊其私語也如雙魚之唼藻其竊弄如孤鳥之啄粱其笑也如鬭穴之鼠其啼也如失羣之羊變有百態聚於一堂寛之不可急之有妨誰毁誰譽不柔不剛爾其爲勞也如持脫椎而鑿頑石如策跛驢而陟高岡爾其爲悶也如蚊蚋之並集於座如嬰孩之羣號於牀朝朝暮暮倉倉皇皇筆不能述語不能詳若斯人者誰不呌苦别□□憐千番矜□百般周旋漢　欲伸防謝夫人之却立屏後齊壇初盟憂郄從事之躱在帳前花奴木婢亦阻封之平仲黄陵靑草有剪館之鄭䖍豈無燕朋看帳垂處莫來莫往未免鴈使須飯熟時不後不先有羊踏采園臣常稱朔無魚　劍鋏君不姓田漫云冷炙殘一壺天地敢說匡牀紙帳半榻神仙厭厭花露春鷄啼樹而便起蕭蕭風雨夜鼠打窓而自眠每逢時節言告言旋放還鄉里弗車弗船妻算丐鄰之米債客催貰店之酒錢前囊盡罄　路熬煎豈不憚任莫敢流連吁嘻呵天道如何我實斯罹聊憑長嘆作爲短歌歌曰 
言有嘉朋兮鶴毳鷺蓑風輕楊柳兮香滿芰何載緑醽丁畵航兮俟我江之沱言麗人兮逶逶佗佗春朝釆蘭兮秋夜停梭懷君子兮未歸寄幽情兮碧皮鵷雛之失其珠林兮曾不容於一柯人非東觀兮地非西河　何君而爲斯態也雲路蹉跎雲路蹉跎兮雄心自磨流水湯湯兮山峨峨白日曖曖兮草髿髿對冉冉之飛光兮憂年華之易過 
上虞陳孝兼諱燧字太周由廪生登乾隆壬午科鄉榜官博士當食餼之後困於塲屋年逾不惑始得奮跡家式微藉館榖以資薪水者蓋二十餘年生平著述頗富毁於兵燹惟此賦尚存竊思天下寒士大抵作館師者多一經見此想亦爲之憮然今將原稿抄奉懇爲登報以供衆覽是幸[  暴棄不奮子謹呈并識]  
[輓錢夢淞夫子]  
　　驀驚吹噩耗來一朝安仰愴山頽方期禱許門人請病亟時駒偕同人禱於慈雲禪院不料春難妙手回韓愈文高終不朽向平願在豈能灰廿年化雨隨塵夢薤露凄凉劇可哀○一門羣從皆桃李我亦從遊最少時家塾勝衣聽講貫及門負笈互追隨童年經卷丹黄在壯歲功名遠大期腸斷南行空立雪更無賞晰到奇疑○　望爭推北　峨生平磊落解紛多精明見事如觀火坦白盟心總不波身世雞蟲忘得失親知雀鼠賴調和蓋棺遺恨同聲歎一曲招魂洒涕歌○世年蹭蹬老名場天童重慳貢樹香今夏舉明經進士科以微恙不果伏枕蒓鱸猶動思時科試在卽師猶意擬赴松也繞牀梅鶴忍抛忘素帷寂寂寒燈火絳帳依依淡月光珍重楹書孤六尺相善讀慰蒼茫[  吟微居士朱家駒稿]  
[上海三馬路與昌恊賑公所陳竹經收山東直隸河南皖北賑捐十月十二日第八百三十二次淸單]  
　　慈航普濟册高郵丁鏡齋善士募留蔭堂洋一元○又册大通　豐募朱德菴汪渭祥勉力生繼雙子四户各一元紫婷子無名氏各五角以上共洋五元○又册南通州馮庚生募馬眉軒三元又銅洋一元無名氏張郁哉各一元以上共五元銅一元○又册范雲其孫桂發各錢二百文陸福生唐鳳梧朱芳山各一百七户各錢五十以上合洋一元○周日生局來皖北積善洋廿四元南潯邱少嚴求合家平安十元峰沅氏愿小兒種痘平安洋十元乾泰土洋銅洋九元豐茂銅洋五元人和公記銅洋二元無名氏三角○另收河南賑○普濟册東洋廣昌隆三元募黄直卿二元魏飢臣李耀旒各一元吳振庭歐陽祥陳宋澤各五角以上共洋八元五角○又册南通州恆大號募朱松圃手三元吳小峰二元無名氏廿四户合二元以上共洋七元○又册陳春記來春成德十元于李氏于張氏各二元梅玉堂一元祥字册隱名氏十元粱岱封四元武書秀珊記孫鳳翔怡順裴維周張壽堂顧夢與陳美記八户各一元又益字册陳理軒宋壽山孫玉階日祥孟昭古廣儉牟奎五王心亭垂經家晋高振□于彚吉蒲川許乃椿宇永俊春和成楊司復各二百董述孔鄒培忠各一百以上三册共□四十元内估出銅洋一元錢四百八十○天來棧交來廿一堂規銀四十兩又景啓堂規銀廿兩震大號交來寓居箱　英商密司亨生洋廿五元隱名氏十元裕記二元無力子二員福泰押鋪吳興奎記各一員無名氏三角○江省王竹庭先生募來瞻村負疚子洋十員又佩文韻府股單一紙周浦日生局來皖北積善堂廿八員東洋學稼山人募少耕草堂五員○受福册瀏河隱名氏募　名氏七圓太原河南郡無名氏各一圓共生孟揚沈厚甫王來翁四户各五角以上共洋十圓小洋十角以上共收河南洋一百四十九圓規銀六十兩銅洋一圓小洋十八角錢四百八十佩文韻府股單一帋○本日共收英洋二百另五圓規銀六十兩銅洋十八員小洋廿一角錢四百八十佩文韻府　單一帋合併聲明 
 
 
