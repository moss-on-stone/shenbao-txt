# 1901 - 151 - 4910173

 

Page 1

 
 
[新印胡文忠公全集] [  圖書集成局啓]  
　　益陽胡文忠公以文學之才出膺節錢於咸同年間削平粤逆重奏中興偉烈豐功與曾左諸勲臣大名同垂宇宙其奏疏文牘先由　清春中丞選付梨棗惟删汰過多咸以未窺全豹爲憾旣而曾縣襄公復取官私所　勒爲遺集計八十六卷凡整軍經武察吏安民諸大敏　采無遺可稱全璧兹書肆友人倩本局用大號鉛字排印成書紙墨精良校讐詳愼分裝八本碼洋一元五角現朝廷方重政治之學有志　　　誠不可不家置一編也售處在上海三馬路申報館申昌書室煥文書局江左書林文瑞樓古香閣祥記書莊宏文閣各家請就近選購此佈 
[新印繪圖大字痬醫大全告成] [  圖書集成局代啓]  
　　顧練江先生瘍醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊闕輾轉翻刻魯魚亥豕遺悮良多邗江夏君毓芝有鑒於此爰覔得初印善　倩本局以大號鉛字排印校讐詳愼紙墨精良每部十六本分裝兩函碼洋三元寄語海内諸家尚其各置一編以備衛生之用售處在上海申昌書室愼記書莊及各書坊均可選購請就近移玉可也 
[報紀閩省創辦樟腦公司事論以廣之]  
　　富國之術農桑而外厥惟樹木孟子言斧斤以時入山林材木不可勝用管子言十年之計樹木三古遺規夐乎尚已及秦政肇興六籍煨燼而種樹之法幸逃劫火流傅人間誠以樹藝一術擷大地之菁英供民生之日用自古迄今最爲國家之大利惟各省寒燠不同燥濕各異如種葡萄可釀爲酒而宜於西北者未必宜於東南種甘蔗可製爲糖而宜於東南者未必宜於西北此外若種竹以造紙種橡以鍊膠皆須審物性辨土宜始足以發榮滋長卽樟樹一種爲用甚廣而爲利甚饒然聞格致家言此樹只生於距赤道二十七八度之間偏北偏南皆難暢茂考其度數臺灣日本江西福建適與之合湖南安徽廣西等省亦不甚相懸而他處不與焉從前臺灣未歸日本時每歲樟腦出口約值銀五百萬兩所槯關稅爲臺地入欵大宗蓋因西人初製炸藥　論用何物配製其漲力大至二千五百倍而止後有化學師攙入樟腦而漲力陡增至五千倍故魚雷水雷地雷之類非樟腦不爲功巨砲快槍亦須酌配又有人思得一法以樟腦參化學法壓成象牙光白堅緻與眞者無異樟腦銷路之廣蓋由於此至採鍊之法於山坡斜坦處刨掘一竈下開火門其上列置廣鍋有蓋者十二具將樟樹嫩枝葉刴碎入水煎熬覆之以蓋經一畫夜蓋上結白脂一層刮下收存卽樟腦也約計一竈日可熬樟腦二三百斤每百斤值洋銀五十元柴薪取之本山無須他購惟臺地素多生番不多出而滋擾須由當事者募勇把守要隘故定章每百斤抽養勇費洋銀八元又落地捐八元子口出口稅六元工食雜費約十二元共計每百斤可赢洋銀十六七元一區得數千竈已　非常大利今臺灣雖已屬他人然江西福建等省熱度旣與相同所産自必暢旺惜民間憚於經營在上者又不知提倡貨棄於地未免可惜邇者江南即補道林觀察朝棟訪知閩省上游之福寗建寗下游之汀州永春州龍巖州等處産　甚多爰招集股分在古浪嶼設立福建全省樟腦裕本公司禀請大憲批飭善後局給發戳記一面請札飭地方官出示曉諭先行試辦一年俟辦有成效再行奏請專利十五年他人不得仿效牟利省憲准之特委姚少尹宏基帶同公司經理人往汀永龍巖各屬設竈開辦現在事雖創始然將來之獲利可以操劵卜之蓋閩省素無生番護勇一項旣可節省且開辦之初稅釐必輕非若臺地之一再徵收致成本逐漸加重而售價諒與每百斤值洋銀五十元之數不甚懸殊兩兩相衡當可有盈無絀然則觀察此舉非富國利民至要之圖哉夫今之言興利者大都謂宜加鹽價徵丁稅收九捐以頭會箕斂爲擅長以羅雀掘鼠爲得計不知此雖足以救一時之急然益上而必損乎下足君而有累乎民非特於國體有所不宜且恐由此行之必至上下俱窮君民交困蓋自古至今未有不因天地自然之利而可以廣財源享富厚者也今林觀察知閩省有此巨利因而鳩貲開辦以保利權倘能由閩而推之江西等省由樟腦而推之生植各物行見獲利自豐而國家可不慮貧弱矣古時山虞澤虞之遺意亦可復見於今日哉 
[行在宮門抄]  
　　六月初三日樊增祥謝授陜西按察使恩召見軍機及樊增祥初四日張成勲謝授安徽鳳潁六泗道恩王文韶請假五日召見軍機及張成勲初五日福建學政戴鴻慈到行在請安召見軍機及戴鴻慈 
[加稅爲難]  
　　德京柏林來電云邇者德國相臣已與財政部及内務部各大臣議妥加收進口稅章程惟上下兩議院中人尚未開議聞此事俄人頗不以爲然俄國各日報中無不大發議論以爲德國如果加征貨稅則俄人利益未免窒礙良多務須設法阻止云 
[試船遇禍]  
　　英京倫敦來電云俄國新造一大戰艦命其名曰亞力山大某日初次試行海中忽起狂風將桅檣摧折以致壓斃海軍中武弁二員傷者五員眞意外之禍也 
[大學將開]  
　　聞之京師友人云議和全權大臣直隸總督李傅相曾語諸官塲中人曰京師大學堂當於秋間重開講舍惟日期尚未涓定督辦亦未奉旨派人云 
[開庫需時]  
　　京師友人來函云自乘輿西幸秦中在京供職各員曾奉旨賞給五成恩俸等因欽此兹經户部陜西司核計俸册漢員應需銀三萬七千數百兩王公貝子貝勒及供職滿員應需銀八十三萬四千五百餘兩所苦庫儲支絀無欵可支須俟各省將協餉解齊方能開庫傳領古云長安居不易况當兵燹之餘宜乎供職諸君無日不望穿秋水也 
[車站將移]  
　　京師友人來函云永定門外馬家堡迤北修築雙軌鐵路將次告成聞之蒞其事者謂皇上回鑾後須將車站由天壇移至葛家廟若是則纍纍古墓均須擇地遷移矣 
[德軍已撤]  
　　京師訪友事人云自華歴六月十五日以後德意志國駐京軍隊連朝乘火車出京津蘆鐵路中輪軸飛馳刻無停歇至十九二十兩日一律撤退所佔民房官宅已大半交還其暫留未去之兵須留防使館聯軍在交民巷一帶築就兵房然後移入迨二十日德員海君交卸而去打磨廠一帶曁前門大街南至天橋士庶紳商均鳴爆恭送 
[兵艦又增]  
　　天津直報云六月二十三日駐泊大沽口内外之各國兵艦運船忽又增至三十五艘其中英國八艘美國一艘德國八艘法國七艘俄國一艘日本國四艘義國五艘奥國一艘 
[雨暘時若]  
　　京師訪事人云畿輔一帶自六月十六日大雨一晝夜後十七八九等日陰晴靡定二十日陰雲 
 
 

Page 2

 
 
四合寒氣逼人向晚更甚入夜細雨廉纎終宵不歇及曉雨勢益緊檐溜涔涔日暮方息由是而四野咸欣沾足田禾可望豐收矣 
[鐵路重修]  
　　南昌訪事友人云由江西萍鄉縣迤邐逹湖南醴陵縣鐵路曾於去秋築至湘東並在萍境購地七十餘里適遘拳匪之亂以致廢於中途邇者和議已成應卽鳩工開辦日内總辦薛叔平太守已由滬回駐勸賢堂總局内不日將從事畚鍤大約今冬當可告成也 
[贑省課吏章程]  
　　南昌訪事友人云江西撫憲李勉林中丞目擊吏治日壞由於人才之不興特奏請設館課吏以撫署東花廳爲齋舍札飭臬司柯遜菴廉訪總理一切而令候補知府曹价人太守爲提調並派候補州判夏别駕輔宜專供差遣集貲購備書籍數十種以便各員肄業其中大約秋間卽可開考矣兹將所擬章程十四條備錄於後第一條每年應分四季於仲月中旬定期考試一次本部院考春季藩司考夏季臬司考秋季糧鹽道同考冬季第二條本部院每年春試後卽取前列同通州縣二十名入館講習毋庸另試其司道所考但列等第於館中各員不必别有去留惟館員有得差缺出外者准以司道所取前列之員輪流撥補如第一次以藩司所取第二次卽撥補臬司取列之員第三次卽撥補兩道取列之員以後均輪流遞推第三條應以同通州縣爲一班佐貳雜職爲一班分塲考試分榜列等第四條按照吏部則例知府實缺人員均應考試惟江西知府不多隨時接見詢事考言可知梗概實缺在任各員有公牘可以考察均毋庸按季考試第五條凡候補各員無論有差與否亦無論卸事回省及本來需次曁初次禀到但係在省者均應報名與考倘有託詞患病或請假出省查其接連三次未經與考卽應　止差委以杜規避取巧惟奉差出省者不入此限制第六條正途人員文理自優原可毋庸再考惟此舉爲造就人才起見應令一體與考庶本員得以顯厥才能上司亦可藉以覘其器識第七條實缺人員雖毋庸按季考試惟領憑初到如查有吏治未諳者可隨時奏明著令入館學習數月再飭赴任實缺撤省者亦可入館講求藉以察考如不可造就卽可叅劾此等暫時入館之員應不歸二十名之内第八條佐雜人員與同通州縣有别能考者准其報考不能考者亦聽不必入第五條限制亦毋庸選取入館以示區别初到省者向章應由藩司考試繕寫律例仍循舊辦理第九條凡與考試各員有能周知天下郡國利病熟諳中外交涉事宜經猷宏遠者列爲異等許其保薦請旨破格錄用其次列爲超等給予酌委繁缺一次或一時無酌委缺出准將其名列於本班之首立予輪委一次以示優異以上異等超等之員如不多覯寗闕毋濫又其次列爲等給予酌委一次照省章按班錄用不必壓班輪委又其次列爲二等准記大功一次記大功至三次卽改酌委一次又其次列爲三等不予功過再加學習下季考試其劣者爲四等記大過一次記大過至三次停止差委一年或有文理荒謬見識猥瑣不堪造就分别勒休回籍學習用示甄别之意吏部則例府廳州縣佐雜各員無論現任候補均一體考試列爲一等二等三等者現任照舊供職候補照常補缺署事四等者現任開缺候補者　補停委留省學習一二年後再行報考不列等者勒令回籍學習三五年後再行赴省投考倘文理荒謬卽以原品休致至正途人員一律隨時查看秉公舉劾佐雜各員毋得僅令繕寫履歴等因是考試之法部定章程已極嚴密此條援照辦理略爲變通以期勸懲兼盡而已第十條每季考試司道於十日前定期曉示卽著需次人員赴提調處報名入册屆期應考第十一條試卷各員自備卷面不必書寫職名惟交卷時聽提調於卷面及報名册内蓋用天地元黄等字號交畢彚繳考課之上司俟閱定之後按號查對職名出榜以昭愼重第十二條凡取列異等超等一等之員均應傅至館内覆試一次比對筆跡以杜替冐諸弊第十三條應由藩司飭承將通省候補人員册籍核造送館其現經差委署缺出外者亦一併開列逐一註明俟回省時再行補考第十四條同通以下新到省人員均令赴館報名註册以便季考隨同應試如有不報者查出有意規避停其差委 
[杭試告竣]  
　　杭州訪事友人云浙江提督學政李文坡大宗師按臨杭郡文塲旣畢卽於上月二十二日午後排導詣督　行　　道會同中協管協戎校閱闔屬武童馬射適遇大雨泥滑難行隨命一律暫停所有仁和武童一百四十名攺期二十三日午刻至本署　試步　隨於二十四日申刻出案二十五日大覆二十六日發落 
[浙省官塲紀事]  
　　杭州訪事友人云杭巡道王心齋觀察以本年梅雨連綿兼之上江洪水爲災横流暴漲入伏後又大爾時行探恐沿海各塘不免因之損壞爰於上月二十二日親赴西塘及南龍頭等處查勘以便擇要興修○上月二十三日藩憲誠果泉方伯牌示云太平縣知縣缺詳委以正任樂淸縣知縣何土循調署寍海縣知縣缺詳委以現署太平縣知縣程雲驥調署○六月二十三日爲火神誕辰撫憲余晉瑞大中丞政體違和不克親詣行禍札委藩司誠果泉方伯詣吳山火德星君廟恭代致祭以重祀典○下三叚保甲分巡曹二尹現屆期滿臬憲許　生廉訪札委候補府經歴聶叅軍覲光接辦○前署秀水縣熊泳舟大令交卸回省上月二十二日奉臬憲許廉訪委辦讞局正審差隨於二十四日到局視事○紹防各軍營務處提調現由藩臬兩憲會委署諸曁縣李稚曰大令兼理 
[皖省官塲紀事]  
　　安慶訪事人云安徽安慶府方太守連軫現屆俸滿經上憲保舉卓異給咨送部引見　缺委支應局提調兼鹽河釐局及營務處准補廬州府石太守鎭署理○署理安徽太平府劉太守沛然因事經藩憲湯筱秋方伯札飭調省所遺篆務委候補知府龔太守鎭湘署理 
[黄陵夕照]  
　　宜昌訪事友人云邇來江水甚大滔滔汩汩拍岸平隄六月某日有某甲者植立岸旁偶一失足墮入水中划船户某叟見之急執其足提之出水救治良久始獲更生旣而小河口江面連覆划船四艘船上人皆諳水性得免葬身魚腹惟一人杳無蹤跡想已與波臣爲伍矣○本年早稻尚稱豐稔轉瞬卽可登塲惟日來天氣甚凉民間調攝偶疎易生疾疫衛生者可不加之意哉○邇者上憲委員會同地方官查辦房捐擬將店鋪分别上中下三等按資本大小以定捐數之多寡惟居家概不收捐間有作小貿易以餬口者亦從寛豁免現已責成十二團保甲局紳董按團勸募多者每團月得錢數十千少則數千將來集腋成裘於國用不無裨益也 
[鶴樓挹爽]  
　　武昌訪事人云近值院試之期試院前轂擊肩摩異常擁擠六月二十日有某甲者冐充考生向横街頭某衣鋪購取紡綱衫袴論價不合互相忿爭時有乙丙二歹人植立櫃旁乘間攫衣而竄甲亦　步奔逃鋪中人始知其爲串騙立卽報知保甲局聲請緝查然鴻飛冥冥早已無從蹤跡矣○近來城廂内外竊盜之案時有所聞六月某日之夜平湖門更夫某甲擊拆行街頭見有一短衣窄袖之人手携衣物獐頭鼠目形跡可疑因卽扭住盤詰突有二人從黑暗中竄出迫令釋手甲不允持之益堅二人怒拔刀亂戳甲痛極倒地若輩遂飛步奔逃次晨匍匐至保甲局禀報局員某二尹詳加研詰知係營伍中人所爲遂給予靑錢一竿令自行醫治○近日各省開辦振捐大憲皆派員來鄂　募大街小巷捐局如林然物力艱難捐數究未能踴躍也 
[畫棟朝雲]  
　　南昌訪事友人云近日江西省垣紛傅淮鹽釐攺新章將次就塲征課一時鹽務中人皆竭力圖謀意欲利權獨攬湘鄂皖西四岸除報効二百萬兩外復每綱按票加繳銀六百五十兩合計不下百萬兩鹽之爲利誠溥矣哉○省垣各錢鋪因聞本年四月有淮鹽加價之說以爲日後有利可圖先向鹽局定購三百萬引合計價銀不下六十六萬餘兩旋查悉江西鹽價已一再加增未便再行議及是以當軸者議定每引仍照庫平銀二十二兩一錢各錢鋪大失所望不免相顧愕然並間洋鹽將運入長江銷售淮鹽亦有改章之議恐鹽價尚須大貶安能奇貨是居吁謀利不亦難乎○安源礦局前曾聘定洋礦師賴綸目下和局已成人心漸定特於日前携同機器師史彌得鑽石匠裕理聯袂來萍以 
 
 

Page 3

 
 
便督工開採○五月中旬萍安鐵路被水衝毁橋柱火車不能行駛自如安源礦局因將煤雇人負送宋坊相隔十五里每日需工資六百餘千而所運尚不及十之七八可見人力之遠不逮汽機也○江西候補道繆觀察德棻應官聽鼓垂世餘年近以眷念松楸禀請上峯給假回籍修墓大約宦情已淡不復作出岫之雲矣 
[灊江浪影]  
　　安慶訪事人云皖省池陽靑貴各屬礦苗甚旺紳商惑於風水不敢開采兹有英國人麥奎者特請洋務局憲馮覲察派員護送至池陽查勘觀察允之札委教習知縣楊大令學海小心護送○懷遠縣堯年鄉生員王姓家於六月十四日之夜被盜刼去洋報衣飾王出抗拒突被斫傷次晨開單投案禀報縣主劉大令隨卽親往勘騐簽差跴緝務獲訊懲并高懸賞格略謂無論軍民人等有能拿獲此案眞贓正犯者每名賞給洋銀六十元 
[谷水波紋]  
　　松江訪事友人云六月十八日松郡忽起大風歴三晝夜始息聞之農家者流謂風過之處禾稻悉被摧殘荒象已成難謀補救以是目下米價日漸加昂蒼蒼者天奈何不粒我蒸民也○日前婁縣屈吉士大令飭提獄犯皮箱小和尚到案判令枷示通衢旋見其頭上之髮幾如濯濯牛山嚴詰情由云倩同黨陳老窩野雞阿金王大發等爲之薙去不禁勃然大怒委典史姚少尉前往查察在阿金竹籃中搜出薙刀一柄乃飭將二陳老窩野雞阿金各笞臀千餘板以示之儆 
[任事有期]  
　　本邑南巿馬路工程局總辦葉孟紀司馬前奉蘇松太兵備道兼江海關監督袁海觀觀察札飭與本城九畝地滬軍親兵營管帶翁子文太守對調兹聞司馬定期七月初一日交卸局務太守定於初四日接辦馬路工程局事宜 
[孝思不匱]  
　　本邑清道局員葉叔洙大令近接珂鄉來電知封翁染疾頗劇因於前日詣蘇松太兵備道轅請假回籍侍奉道憲袁海觀觀察允之所遺局務委清丈局員章大令代庖 
[飭差殮犯]  
　　有王阿拘者因犯竊案覊禁攺過局中日前偶患沈病由局員某君送請普育堂醫治延昨晨倒斃堂董函報上海縣署縣主汪瑶庭大令飭捕役陸祥到堂騐明領棺收殮舁赴義塚掩埋 
[預防疫癘]  
　　昨日洋涇浜北公共租界工部局西人雇得工役多名分往裏虹口及西華德路東桂芳里等處逐一稽查凡有墻壁汚穢者爲之粉飾並用解疫藥水灑之蓋因邇來香港疫癘盛行以故預爲防範也 
[上海縣署瑣案]  
　　錢銘發控錢太山霸阻立嗣掯贖田單等情前晚縣主汪瑤庭大令升堂研訊錢太山供錢大英之父于咸豐五年將田賣與小的故父管業今大英逝世嗣續無人例應立族人爲後詎銘發亦無子强將外孫陸妙增嗣與大英爲孫并聽從吳志畬等唆使定欲贖冋絶産小的未許伊遂來案妄控叩求鑒察族長錢長賓地保徐子香所供與太山略同吳志畬供小的並未教唆吳麗齋供小的與伊等比鄰曾經調處堅不依從錢銘發供小的前因乏嗣以女婿爲子現將外孫妙增嗣與大英理應管理遺産不料向贖田畝伊竟不從叩求明察錢妙增卽陸妙增供此事由外祖父作主大令謂妙增係屬異姓不應承嗣所控掯贖田單之事遠隔五十餘載不准贖回諭令錢長賓另爲大英立一嗣子○張浩川扭韓阿大到縣大令向之訊究張稱小的耕田爲業前娶韓女爲室風流放誕不守閨箴去年十一月某日捲物潜逃來滬匿跡北巿仁壽里某姓家小的探聞已被韓賣入妓家以故向之理論韓初許同往領回繼許交還禮物另娶一妻爲特扭案求斷韓供女兒自嫁與張時被毆辱以故避回小的家中去年十一月某日小的親自送往張拒而不納無奈仍留在家叩求鑒察大令著交原差帶去令韓速將女送至夫家交張管束 
[上海巡局紀事]  
　　前日瞿懋龍投二十三七鋪巡防局訴稱妻弟顧生炳積欠洋銀數十元向索不還叩請追給局員邱友林二尹諭令地甲帶出妥爲調處○前日有某甲者至南巿新興麫館果腹不知因何與值堂人起釁互相扭毆十六鋪巡防北局勇丁見之一併拘入局中禀請委員某二尹訊辦 
[英美租界晚堂案]  
　　前日恒泰洋貨店學徒章秀山扭控經理人胡瑞卿舞弊侵吞等情至晚讞員張柄樞司馬升堂研訊章訴稱小的在母舅錢士卿所開恒泰小洋貨店習業近日母勇因事回家店中一切事情倩胡經管不料胡乘機舞弊將店私行閉歇小的恐母舅回滬或被詰責無以自明爲此將胡扭案叩乞究追胡供稱店中積欠屋租致被屋主釘門並非小的無弊所致叩求明察司馬將胡交人保出著章赶緊尋錢到案以便質訊核奪 
[法租界公堂瑣案]  
　　英界寶善街益康錢莊跑街夥林謹軒被賭棍任子卿陳順卿誘同賭博致負洋銀六百二十五元後執事人張佩卿偵知二棍匿迹法界逢源里因之投報捕房昨日拘解至案林訴稱小的由寗波來滬任陳誆稱目下金價便宜可獲厚利慫恿購取若干旋被誘至逢源里入局賭博以致身畔所帶洋銀被騙一空任供小的與陳順卿王春泉等假逢源里某號房屋開塲聚賭此次誘林之事實王所爲今王已聞風逃逸小的願將所騙洋銀盡數繳還求免究辦大令著押候繳到洋銀再行核奪隨將林交人保出聽候傳訊○日前盧番氏訴稱養女胡寳玉在三馬路某龜子處賣娼今隨狎客潛逃匿跡小東門外叩乞提追大令提案訊供發堂擇配昨日盧潘氏求恩保出大令准之○新街餅攤主馬正其與其夥張聚口角爭毆由巡街捕拘入捕房捕頭見張身上受傷令送仁濟醫館療治昨日同鄉人劉昌德偕張投案訴稱此事業已妥商請將馬交人保出大令判罰馬洋銀五元給張爲養傷費○邵樂坤訴稱前晚車夫郭阿二竊取金約指一枚報捕查獲在身畔搜出洋銀六元五角今已送案求卽究追郭阿二不認行竊大令著押候嚴比○湖南人李登山向在城内九畝地滬軍營當勇遣撤後逗留滬上久未歸農前日携帶腰刀行經租界被包探拘獲昨日解案請懲李供刀係防身之器小的不知租界章程以致悮犯大令著交的實人保出腰刀存候充公○周培三訴稱小的住治下菜巿街妻子胡氏被同居之金陳氏勾引與葉蓉生成姦相約潛逃事由鄰人孫阿元吳雲海目擊今將氏扭案請追金陳氏供周妻胡氏與葉姘識已同居三年今被誘逃與小婦人無涉大令著交原告帶出自行淸理○細崽汪明金出店王阿富行竊某洋人家刀义玻璃盃等物報捕查獲原贓尚少銀牌一面昨由捕頭送案請追汪明金供洋人不給工資反誣指行竊王阿富不認竊物大令判將汪責二百板士押候查明復核○梁子京訴稱小的在英界鳴盛里口擺設成衣桌前晚被賊竊去皮箱一口内儲衣服十餘件兹由包探拘獲竊賊孫阿林請卽訊追大令判令枷號一月責三百板贓給失主領回○包探禀稱顧國明混用銅洋當塲拿獲送案請究大令判責三百板銅洋存候充公 
[通海告災]  
　　頃接南通州義振公所同人函開敝居通州海門一帶自五月淫雨兼旬水勢盛漲低窪高阜盡遭淹没比至六月江潮大上東南風連旬怒激以致沿江圩岸一概衝破民屋江田胥成澤國十七至二十一日風潮尤巨各港口人民牲畜漂没至數百之多男婦老幼隨流而去呼號雖慘而彌望滔天無從救援此三四十年來江北未有之浩刼也現在敝同人勉籌振恤分船濟其未溺發糧蘇其久飢苟且補苴而風潮未已收蓄毫無將來秋振冬振皆不能免所苦棉力有限沈災無窮瞻仰昊天萬分焦急夙知大君子飢溺爲懷痌瘝在抱懇將此迫切情形送登申報廣爲勸募俾災民得轉禍爲福江介黎元銜結曷極急迫上陳不勝頂禮待命之至云云謹抄乞附登報尾惟仁人君子垂憐拯救爲禱上海北巿絲業會館籌振公所施則敬錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示照登]  
　　廣州訪事人云職商何富年等禀准大憲在其昌街濱海建築輪船碼頭業已工竣隨由某公司集股購得輪船二艘往來香港旣而街鄰盧定安等以何在橋旁建造房屋侵佔廟嘗且於碼頭上添闢攤館旁門有碍三十二街轉運貨物擬就廟嘗稅地内另築埠頭等情赴南海縣署禀陳六月某日縣主裴大令批示云據禀何富年等在碼頭添闢旁門於三十二街上下貨物不便姑候諭飭忠信公司將旁門堵塞仍由如意橋正門出入以順輿情至所稱何富年等於橋畔建蓋木屋侵占廟嘗如果屬實何不早禀直至該屋建成始據禀控且是處均係官地何以稱有稅地四畝九分零有無印契四至何處概不聲明所請建築埠頭萬難照准蓋稅地必據印契由契算糧方足爲據徒以數紙籠統之糧串隨處皆可影射殊難爲憑總之何富年等建築碼頭雖爲圖利亦屬便民旣奉大憲准行又於爾等無碍工已告竣儘可彼此相安不必見利卽爭藉詞阻撓爾等試思粤省之利還與粤民共之碼頭旣築商旅自繁未必與爾街坊毫無利益若因目前利非已有遂排擠妒忌必使其利不能興而後已似此則粤省利權無可挽回究於爾等何利焉况興利之權操自大憲果無窒碍又豈能任爾等阻撓乎此當爲大局計不當爲二三人私計也用特剴切批示著即遵照毋再煩瀆 
[英美租界公堂瑣案]  
　　前者張葉氏控某飯店夥沈阿桂將假票騙去洋銀十元讞員張柄樞司馬訊無憑証斥不准理氏情不能甘屢次　捕房聲訴捕頭派某包探傳沈送案司馬詰得兩造供詞依然堅執遂商之白繙譯官一併釋出並諭令張葉氏不得再往滋擾違干究懲○女郎王美材在老公茂紡紗廠當女工頭目前與篾作頭目名麴如者因事口角隨聳令印度人肆意兇毆事後自稱受傷奔投捕房聲訴捕頭派包探劉森堂將麴如拘獲昨晨解案請究司馬騐得美材並無傷痕斥不准理判罰麴如洋銀一元○歹人陳明山將陳丁坤家六齡稚子名和尚者誘至鄉間攫去臂上所籠銀釧及金耳環丁坤查知投報捕房捕頭令包探陳金標拘送明山至案司馬研詰之下丁坤聲訴前情明山供小的在某寺當香工此孩曾寄名寺中某僧膝下餘不知情叩求鑒察司馬著發回捕房候傅某僧到案再訊○甬婦胡陳氏由原籍誘拐吳吉甫之未婚妻梅鳳至滬倩蟻媒王贏松王阿二葉喜發說合鬵與鴇婦陳陶氏所開花烟館得身價洋銀一百四十元後經吳查悉投報捕房捕頭令包探顧阿六一併拘獲起到洋銀七十元解案請究司馬判令將葉與二王各責三百板具呈安分切結胡陳氏掌頰二百下遞解回籍陳陶氏從寛釋出梅鳳交其夫覓保領回○妓傭王張氏卽大塊頭阿寳至各妓院騙取金臂釧經龜奴控請司馬訊明押令追缴氏僅有零星首飾約值洋銀一百餘元不敷尚多無可料理各妓院龜奴遂於昨日投案求催司馬研訊之下氏堅稱小婦人無力賠償叩求恩宥司馬判令掌頰二百下鞭背三百下枷號一月期滿遞解回籍○王阿大郎栢榮至某酒肆恣情飲啖不名一錢酒保向之索資致相閧閙六百三十七號巡捕上前喝阻反被撕破號衣捕怒將王拘案請究司馬判罰洋銀三元另賠號衣一元○張秦氏持錢二百文至菜巿購物驀被林阿根攫去報經包探趙銀河拘案請空司馬判責一百板枷號一禮拜 
[美租界捕房紀事]  
　　押犯蔡和尚胡阿三近因患病送往虹口司考脫路工部局醫院療治延至前晚相繼斃命查知兩犯並無家屬在滬令地保報請某善堂給棺收殮舁往義塚掩埋○昨日黎明時偷兒張阿桂潛至元昌路第十三號門牌某粤人家竊取衣服數件携之而出適被包探劉阿炳所見連贓解入捕房捕頭令押候轉送公堂禀請讞員張　樞司馬訊辦○昨晨小竊趙阿有潛入司考脫路第二十五號門牌粤妓楊王氏家竊取木質報時鐘一架携至吳淞路某押鋪求質適被包探劉阿炳所見拘入捕房捕頭令押候解送公堂禀請訊究○前晚十一點鐘時甬婦陸王氏扭張步雲至捕房訴稱行經篷路被張調戲是以扭請究懲捕頭詢悉情由令將張管押乞丐牢一夜以儆○前晚崇明人王正生投捕房訴稱向在虹口百老匯路第三百五十六號門牌開設車寓昨有車夫王全扣者因賭負欠潛購烟膏吞服刻已毒發請爲核奪捕頭令速送同仁醫院求治 
[皖省官報]  
　　六月初十日委署盱眙縣高振鍇知銷辦支應局文案知縣伍芳榛接辦支應局文案府經錫麟謝超委二次興史沙邦彦謝超委一次記功二次巡檢　桂謝儘先超委二次酌委一次超委一次十一十二日代理懷寗縣劉啓文知赴永豐查勘圩堤萬琅知代首縣赴石牌查勘圩堤回委帶澄清水師營湖北候補知縣彭鴻年到赴廣濟圩回淮北牙厘局解餉委員請補無爲州吏目萬安瀾到典史范守正謝奉行知註册府經羅　華謝超委一次十三十四日委辦巢縣厘卡知府許以增委署歙縣張文灝均辭委帶澄淸水師營湖北候補知縣孫彭鴻年武備學堂文案朱有寛均知辭奉委辦廣濟圩賑務事宜代理懷寗縣劉啓文知永豐赴圩回十五日捐分安徽新海防試用典史孫世階到浙江人本任鳳陽府通判周朝霖赴廣濟圩放賑回 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　欽差大臣大學士直隷總督一等伯臣李鴻章跪奏爲揀員請署河工同知要缺恭摺仰祈聖鑒事竊臣前因永定河南岸同知朱文震禀訐道員事不干已北岸同知陳汝勲縱容妻子設團滋事先後奏叅革職又石景山同知陳愷康於光緒二十七年三月十六日聞訃丁本生父降服憂業已咨部開缺該三廳均係河工要缺按照例章由外輪班酌補誠以該河廳責任修防不得不爲地擇人以資治理惟藩署案卷全失某項輪至何班旣無可考而要缺又不能久懸臣已請將洋兵未撤之前道府廳州縣遇有缺出均請以截取發往及正途出身與軍功勞績捐班五項人員擇其人地相宜者酌量請補奏奉硃批允准轉行欽遵在案兹據藩臬兩司永定河道查有儘先班同知程鴻賓郭勗周家梁堪以請署南岸北岸石景山同知各缺會詳前來臣查程鴻賓年五十八歲安徽懷寗縣人由文童投効霆軍湖北永漋河剿捻案内保以從九品留於湖北補用嗣捐指項巡檢改指北河騐看到省分永定河道差委准補滄州風化店减河巡檢歴升北五上永淸縣縣丞屢辦永定河合龍大工出力洊保同知仍留北河補用二十年八月引見九月到省該員資深志練熟悉修防堪以請署南岸同知又查郭勗年四十二歲河南武陟縣監生遵例報捐同知指分北河試用光緒九年六月到省分永定河道差委十四年南二大工合龍出力保歸儘先班補用十六年十月丁父憂十九年正月服滿起復回省二十四年五月丁母憂二十六年八月服滿在部起復領照二十七年三月回省該員樸誠明幹講求河務堪以請署北岸同知又查周家梁年四十三歲安徽合肥縣人由七品廕監生因搶辦永定河南七大工合龍出力保以縣丞選用捐指北河復因剿辦熱河教匪肅淸並搶辦永定河南上汛合龍出力歴保免補本班以同知留於北河補用十九年二月引見到省分天津道差委二十日到工該員年强才裕精練工程堪以請署石景山同知以上三員係河工先儘同知請署河工要缺同知銜缺相當人地相宜仰懇天恩俯念員缺緊要准以該員程鴻賓等試署各缺實於河務有裨如蒙俞允仍俟經歴三汛無誤照例保請實授送部引見恭候欽定除造具該員等詳細履歴淸册咨部外所有揀員請署河工要缺緣由理合恭摺具奏伏乞皇上聖鑒訓示謹奏五月初八日奉硃批著照所請吏部知道欽此 
　　欽差大臣大學士直隷總督一等伯臣李鴻章跪奏爲揀員調補省會知府以資治理恭摺仰祈聖鑒事恭查光緒二十六年六月十一日奉上諭直隷保定府知府員缺緊要著該督於通省知府内揀員調補所遺員缺　曹允源補授欽此應即欽遵揀調查保定府知府一缺地處省會管轄十六州縣兼有河道隄工通省遇有疑難大案均發該府審辦定爲衝繁疲難四字要缺現在附省一帶土匪衆多民生凋敝會營率屬剿撫兼施招集流亡培養元氣均爲目前要圖現值回鑾有期保定省會爲蹕路經中之地差務重大尤須地方官承辦得宜臣督同藩臬兩司在于通省實缺知府内逐加遴選雖有科甲出身及資格較深人員均於此缺人地未宜直隷甫遭兵燹非他省情形可比首府爲各屬領袖必須爲缺擇人未便拘泥例章稍涉遷就致滋貽誤兹據藩臬兩司查有宣化府知府陳本堪以調補會詳前來臣查陳本年六十一歲浙江嵊縣監生由捐納縣丞軍功保舉知縣指分山西補授垣曲縣丁憂服闋歸直隷州到省署理忻州直隸州因公被議經臣奏留直隷帮辦工振報効海軍經費奏奉懿旨以知縣發往直隸補用旋補獲鹿縣知縣因前辦北洋海軍出力保以知府在任候補捐賑獎給花翎嗣經調補宣化縣知縣因勸辦振捐出力保俟離侍歸知府後加三品銜大計保存卓異又調天津縣知縣尚未到任光緒二十六年七月聖駕西巡臨幸宣郡蒙恩召見二次奉旨交軍機處記名以道員用八月十九日奉上諭宣化府知府著陳本補授該員廉明幹練才識優長歴任繁劇卓著政聲會辦大差諸臻妥協前由知縣超升知府實缺出自朝廷特擢該員理每治劇才能應變早在聖明洞鑒之中以之調補保定府知府入地實在相需堪勝省會要缺之任相應仰懇天恩俯念員缺緊要治理需員准以宣化府知府陳本調補保定府知府實於地方有裨如蒙俞允所遺宣化府知府一缺遵旨卽以曹允源補授亦堪勝任所有揀員調補省會知府要缺緣由理合恭摺具陳伏乞皇太后皇上聖鑒訓示謹奏五月初八日奉硃批著照所請吏部知道欽此 
　　李鴻章片再上年拳匪肇釁釀成大變愚民信其邪術靡然從風情尚可憫而身列仕途者有表率邪民之責不應爲其搖惑附和其中查有直隸候補知縣王慶保吳立逹孫淸華或署縣篆或充要差上年拳匪起事不思設法解散俾遏邪氛乃竟罔顧大義或曲爲庇護或濫給資粮以致匪燄益漲不可收拾實屬異常荒謬未便稍事姑容應請旨將候補知縣王慶保吳立逹孫清華一併革職永不職叙用以儆官邪理合附片具陳伏乞聖鑒訓示謹奏五月初八日奉硃批著照所請吏部知道欽此 
　　李鴻章片再道府州縣無論候補試用人員應自到省之日起予限一年詳加察看出具切實考語奏明補用兹查有順天差委候補知縣孫騰甲到省一年期滿例應甄别准順天府尹臣查得該員孫騰甲明白安詳辦事勤奮堪勝繁缺咨請核辦前來臣覆核無異俟有應補缺出照例序補除履歴册咨部外理合會同兼管順天府府尹臣徐會灃升任順天府府尹臣陳履龍附片具陳伏乞聖鑒謹奏五月初八日奉硃批吏部知道欽此 
　　李鴻章片再捐例文職道員捐加三品銜例銀四千六百八兩候補候選者例銀五千七百四十七兩捐加二品頂戴例銀一萬八百兩兹查文職道員係正四品尚准捐二品頂戴而武職叅將遊擊無之虚銜無關體制似可推恩此後順直及秦晉振捐擬請量加推廣凡叅將請捐二品頂戴作例銀五千兩遊擊請捐二品頂戴作例銀六千兩其都司在任以叅遊升用者准加一倍報捐以叅遊補用者准加五成報捐仍各以五成實銀上兌以免向隅理合附片陳請伏乞聖鑒謹奏五月初八日奉硃批著照所請該部知道欽此 
　　李鴻章片再據直隸善後振捐總局司道稟據江蘇江都縣廪貢生王景棻報捐銀一萬　禀乞奏獎前來臣查振捐章程捐銀一萬兩以上奏請優獎欽奉諭旨允准在案今江蘇貢生王景棻因念十隷歲歉兵災慨捐巨欵實屬好義急公核其銀數與廪貢生報捐知縣不論雙單月遇缺卽選部章捐數有盈無絀該生學識通敏留心時事合無仰懇天恩俯准將廪貢生王景棻歸部以知縣不論雙單月遇缺先卽選以示鼓勵除將履歴分咨吏户兩部外理合附片陳請伏乞聖鑒訓示謹奏五月初八奉硃批著照所請該部知道欽此 
　　王之春片再查陜省災重且廣待賑孔急先經臣飭由藩司籌銀二萬兩鳳潁道撥集銀二萬兩共銀四萬兩先後委員解陜交納附片陳明在案兹據署鳳潁六泗道馮煦詳報據陜省辦賑委員劉望琳電稱所解之欵查放完竣待用甚急由該署道續募銀一萬兩又籌墊銀一萬兩先後委員管解起程赴陜交納除咨陜西撫臣查照外理合附片陳明伏乞聖鑒謹奏五月初八日奉硃批户部知道欽此 
　　豐陞阿等片再據署本盟長貝子車林尼瑪報稱該盟公銜札薩克頭等台吉多爾濟育勒吉勒多克因瞘吐等症甚重不能辦公由該盟長派員查騐屬實等因出具甘結呈請給假調治前來奴才等照例先行給假兩個月所有札薩克印務交所派管旗章京密濟特多乃署理除咨理藩院外謹附片具奏伏乞聖鑒謹奏五月初八日奉硃批該門衙知道欽此 
 
