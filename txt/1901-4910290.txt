# 1901 - 268 - 4910290

 

Page 1

 
 
[九通股票定期截止并提前出書告白] [  圖書集成局啓]  
　　本局前刋圖書集成及二十四史兩大冊籍出售股票蒙海内稱許購者紛來蓋以本局誠信相孚非比諸凡出售股票者每致有始無終日後竟歸烏有也本局於此二書外亦從未出售股票茲因朝廷講求經濟實學變更考試章程首先創議刋印九通全書惟此書卷帙浩繁刋成定價昂貴深恐寒士不能購致因此貶價招股俾有志功名者皆得購儲此書迨自部議定章凡大小考試各題皆取資於是購票者較前益衆首批已經售完爰再續印千張以宏遺餉茲因存票亦己無多爰定期本年十二月二十日截止股票俾能核數欲購者尚其從速移玉遲將不能應命矣至本局初定明年十月刋竣全書茲思有鄉會大塲必須先期告竣因定明年正月出皇朝三通其續三通正三通則提前於四月六月間出書區區苦心惟購票諸君鑒之 
 [PP ][  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政冶藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就　購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[閱申報所紀黄堂雅度及太守虚懷二事推廣言之]  
　　嶺南梁節菴太守之攝篆武昌也每値因公入謁輒長揖於上官之前其下有以公事白者亦令删除站見及半跪諸禮延入聽事煮茗清談執筆人曾紀其事於報端而目之曰黄堂雅度有客見而詫曰此豈太守之故爲矯情歟我見今之謁上官者矣如脂如韋奴顔婢膝上官悅則甘言獻媚雖吮膿䑛痔而不辭苟窺見上官有不豫色然則賂僕從以偵之媚姬妾以譽之百計千方以博上官之青睞僅站班謁見屈膝請安猶常情耳何太守必故爲若是之矯哉執筆人應之曰此正太守之博通掌故也此正太守之恪遵典禮也胡矯爲太守以名進士入翰林曾讀中秘之書胸羅萬卷用能以儒術飾吏治不屑效尋常俗吏之所爲子獨未見大清會典乎會典之言曰凡屬官見長官之禮初見屬官公服詣署首領官引自東階升堂具銜名履歴置於各長官坐案屬官以次向上三揖長官咸避席答揖又曰初見督撫大門外降輿入自左門長官迎於堂後屏門先行屬官從至聽事禀請庭叅長官辭三揖命坐揖長官正坐屬官西面坐若旅見則東面坐均北上受茶揖辭出三揖每揖長官咸答揖送至屏門外屬官北面三揖長官西面答揖畢先入屬官復三揖趨出至大門外升輿太守蓋恪遵欽定會典行之耳胡矯爲然則佐雜站班見上官半跪行請安禮固已相沿久矣太守何獨廢之曰今之爲佐雜者狗苟蠅營夫亦太不自愛矣佐雜惟太不自愛故上官亦不以愛他員之心愛之其亦知分位雖卑曾受朝廷一命者乎謹按會典知府直隸州知州見司道司道迎送於屏門外於堂檐下坐屬官西面長官東北面首領佐雜官見知府與知府見司道同若是則站見及半跪諸儀文固非佐雜所宜行太守事上旣不屑過於謙卑豈臨下而獨示之以倨傲乎雖然太守亦非僅以區區儀節謂足表見於時也盍一觀本月二十五日申報是日申報有太守虚懷一則云太守文章經濟海内同欽自綰銅符卽力矯官塲積習日前通飭所屬各州縣遇有禀商事件皆用親筆信函不必拘守尋常俗套函中或稱名字或述官階不用卑職字樣本府如有所見則隨時親筆作覆以通上下之情至在省候補及現任各官遇有要公隨時接見不必按照衙期入謁云云蓋有見於上官旣妄自倨貴屬員必至分外矜持雖有長才無由表著平日修函禀白祗以卑職大人諸套語敷衍成文至因公謁見之時則口不敢　言目不敢邪視息心屏氣惟是隨長官之頤指氣使而唯諾應之致有才者以斗米折腰爲羞而潔身引退其願隨班聽鼓者非便捷巧佞卽　茸無所作爲才俊安的得而登庸時艱安所得而挽救故先將繁文縟節一概蠲除使心所欲言得以盡白而後量才器使使之各盡所長然則太守之脫略儀文正太守之善於識拔太守眞今之有心人哉猶憶太守弱冠後入詞林卽封章劾權相奸閹稜稜丰骨照耀寰區迨前年康梁諸逆臣謀亂闕廷遍結黨羽太守以正學廸後進發明順逆之理使兩湖多士無一人竄名逆籍中大吏知其能遂薦剡迭登簡授今職然則如太守者棟梁王國正宜大展宏猷僅僅二千石一官特發軔之初級耳草茅下士不禁翹首盼之已 
[本館接奉電音]  
　　昨日午前十下鐘時河南開封府行在飛電傳來上諭四道敬謹譯登○十月二十七日行在内閣奉上諭福建汀州鎭總兵員缺著李南華補授欽此同日奉上諭劉坤一電奏張春發駐紥清淮訓練得力現在丁憂懇請留營穿孝等語張春發著准其留營訓練其雲南提督本缺照例改爲署理欽此同日奉上諭許應騤奏臚舉賢員一摺署福建建寍府知府候補知府程祖福請補福防同知吕渭英調補閩縣知縣王士駿署侯官縣知縣甌寗縣知縣裴汝欽在任候選道福鼎縣知縣丁芳署霞浦縣知縣候補知縣宋尊爵署永安縣知縣侯官縣知縣劉玉璋署福安縣知縣候補知縣鈕承藩署莆田縣知縣蔣唐祜署光澤縣知縣韓沐之候補鹽大使宋尊望以上各員據該督聲稱均屬材堪造就爲通省出色人員均著傳旨嘉奬以示鼓勵另片奏保之試用道何如浩　送部引見該部知道欽此同日奉上諭本日召見之已革福建補用道前臺南府知府唐贊袞著開復原官升階銜翎發往福建遇缺卽補欽此 
[龍光載見]  
　　昨日午前十下鐘時友人由河南開封府行在專電告知本館云本月二十七日皇太后皇上在行宫召見科布多叅贊瑞璋知府唐贊袞陜撫升允湖北道徐家幹 
[條陳稅務]  
　　英京太晤士日報云倫敦中國會中人上條陳於外務部略謂中國稅則今旣改爲確實値百抽五實與吾英各商大有關碍因吾英商民曁各領事之在華者辦事過於認眞每以實價報關並不稍短其値他國則難 
 
 

Page 2

 
 
免不以貴報賤領事又從中助之名爲値百抽五崦所報者旣非實價則尙不致於受虧查外洋運赴中華之貨不下一千三百餘種其價爲各稅員所知者不過數十種而已此數十種之價旣爲各稅員所知而猶往往貶價以報彼不知價目之貨以貴報賤不問可知矣今欲籌挽回之法宜速派專員赴中華將値百抽五之稅章改爲逐件估價收稅無論成本若干由何國來華一律如是辦理則其弊可免而英商始不致受虧猶憶五十年前中國未經設立洋關各國商民之在華者每以走私獲利英商獨堅不漏稅致不能與各國爭衡直至中國設立洋關以赫德爲總稅務司此項弊端遂得漸次杜絶今如改行値百抽五之稅則各國必致仍有五十年前漏稅情形時縱不同其害則一故須改爲逐件抽稅吾英方得免於向隅舍此恐别無良法也外務大臣閱而韙之派專員麥垓氏來華之議遂决 
[英船抵港]  
　　香港循環日報云英國新製頭等鋼甲巡洋艦名忌里思者於華歴本月十七日行抵香港此船册載容積一萬二千墩馬力二萬四千匹每一點鐘時能行二十一海里烟通四枝配置九寸二口徑之大砲兩尊六寸口徑之大砲十二尊小快砲十七尊水雷管兩枝由管駕以下共人夫六百一十五名製船之價英金七十二萬三千零一十二磅 
[美茶佳况]  
　　香港循環日報登英京來電云美國農務大臣報稱我美所植之茶已有成效其色香味三者俱可與各國入口之最上茶葉並駕齊驅若是則我中國之操茶業者苟不大加整頓恐生涯將日漸衰頽矣奈苦何 
[振興絲業]  
　　香港循環日報云中國商業向以茶絲爲大宗近年商人不思加意考求致外人多吹毛索瘢而商業日以虧耗日前兩廣督憲陶芷芳制軍接美國駐粤領事某君照會内開本國蠶絲會長箸有論說登諸蠶絲官報兹特附送二十五本藉資攷核云云因卽札發商務局飭會同釐務總局擇要仿行局憲查得蘇仲器觀察與温紳子紹於絲業講求有素因將官報備文轉送其文曰照得本商務局於光緒二十七年九月十三日奉兩廣總督部堂陶札開現接廣州口美國領事照稱頃接美國管理蠶絲會長挨倫來函玩其語意殊堪嘉尙實於廣東美國業絲工人均受利益據該函稱美國向中國採辦蠶絲生意甚大中國業絲工人其於出口絲紥必須照合用通行之式重大若何一律匀稱方免美商因絲紥大小輕車不一致受虧耗邇想中國所出生絲譬如出有四十分而美國採辦者三十分而近日日本所出生絲譬如出有二十分而美國採辦於日本者竟至四十六分之多皆由日本絲工精於中國知得若何方合式通用故耳彼此互較優絀固判奪利之意亦見等情據此查該函所言殊有關廣東絲商利益誠仿而行之將來貴國賦稅可益增商民利益亦益多相應照請或出示或如何設法佈告業絲工商知悉現又接美國蠶絲會官報二十五本卽將附送請飭分派各絲行查閱倘絲行有欲知報内詳細者前來本署本領事官樂爲指示附送蠶絲官報二十五本等由前來查來文以美國向中國採辦蠶絲生意最大中國業絲工商於出口絲紥必須照合用通行之式大小輕重一律匀稱方免虧耗等語係爲整頓絲業起見彼此均屬有益應卽由局傳諭各絲商一體知照所有蠶絲官報並應由局轉發查閱俾資講求接准前由除照復外合將前項蠶絲官報札發札局卽便遵照會同釐務局分别辦理具報毋違等因並奉發洋文蠶絲官報二十五本下局奉此查蠶絲一項初惟中國有之後來歐洲各國雖有飼養惟風土不宜總不若中國之蕃盛故各國採辦蠶絲亦以向中國爲最多了恑貿易之道貴乎通行今美國蠶絲會旣以中國出口絲紥爲未合式自宜求其合式精當者仿照辦理以適於用稔聞貴紳曁温紳子紹均於絲業中講求有素衆望攸歸除會同分行照會外合將該官報轉行分送爲此照會貴紳煩爲查照會同温紳傳諭各絲商一體知悉其於出口絲紥應若何仿照美領事所陳各節辦理以期通用至應否美國領事面爲指示之處並爲籌及曁將洋文官報繙譯以資查考俾令絲業振興是所厚望仍將辦理情形見覆以憑具報望切施行須至照會者計照送蠶絲官報一本右照會二品頂戴候選道蘇光緒二十七年十月初四日 
[俄員回國]  
　　營口訪事人云華歴本月初四日俄廷所簡管理營口事務兼稅關監督敖君出示曉諭曰本監督奉水師提督阿札開稅關監督敖請假回國所遺監督事務委守備官接辦等因因於今日交卸篆務仰闔屬軍民一體遵照云云按敖君任營口領事有年熟悉地方形勢去秋兵燹後督率公會各商竭力整頓地方分設團防稽查户口今春准各船商之請遴派兵艦巡察各洋以資保護今雖去任而商民猶稱道不衰也 
[奉委迎鑾]  
　　漢口訪事友人云湖廣總督張香濤制軍恭悉兩宫駐蹕河南開封府定期十一月初四日啓鑾因會同湖北撫憲端午橋中丞委王雪澄觀察預赴京師恭申迎迓 
[示息謠言]  
　　宜昌訪事人云近年屢聞有俄國開捐之說謂華人苟捐輸領照則一經犯法俄人必力爲保護不使到官至前月府署奉到湖北巡撫端午橋中丞告示張貼各城門略謂接准江蘇巡撫部院聶咨開據蘇松太袁道禀稱有某甲者來滬向俄國領事署欲捐納俄國監生查此事全無影響實皆匪徒煽惑騙錢已示諭民間切勿被其所惑誠恐别省不無此等匪徒招搖撞騙爰特咨請一律禁止等因見者始恍然於前說之虚無而巿虎弓蛇可以息矣 
[大開船塢]  
　　營口訪事人云英美日本三國各派兵艦保護本國商民近就青堆河沿一帶大開船塢每日役人夫至數千名亦可謂不遺餘力矣 
[札辦冬漕]  
　　杭州訪事友人云浙省大憲前奉户部及倉塲衙門電音令將本年漕米仍解本色遂通飭各屬赶緊徵收起解旋於本月二十三日札委候補府傅少卿太守爲滬局總辦伍蘭蓀太守爲津局總辦 
[閩督蒐軍]  
　　厦門訪事人云福建水師提督楊西園軍門接奉閩浙督憲許筠帥排單調集所屬各營聽候示期簡閱本月十一日南澳鎭總兵陳鎭軍金門協副將朱協戎洞山營叅將彭叅戎湄州營叅將陳叅戎各帶隊伍次第赴提轅禀見十三日軍門設席本轅互相歡宴隨定期十五日命駕莅校塲校閱各營演陣及各式洋操先是筠帥於十一日秉節出轅巡閱興化泉州各營伍十九日軍門派元凱輪船至泉迎迓二十一日黎明憲旌蒞厦屬下文武各員弁均至碼頭上恭迎筠帥呵殿至提督行臺小憇隨詣校塲行蒐軍典禮午膳後復查閱各砲臺迨公畢回轅已鐘鳴五十矣 
[監司壯志]  
　　漢口訪事友人云湖北江漢關道岑馥莊觀察蒿目時艱知非親歴東西洋不足以練才猷而廣識見爰於日前禀明湖廣督憲張香濤制軍請假出游以追宗慤破浪乘風之志制軍深爲嘉尙特尙未知何日始克起程耳 
[蘇學過揚]  
　　揚州訪事友人云江蘇提督學政李大宗師按試准徐事畢起節南旋本月二十三日傍晚行抵維揚合城文武各官咸呈遞手版宗師接見有差隨命輿赴各署答拜至兩准運署時運司程雨亭都轉殷勤延入茗話移時始握手興辭遄回舟次翌日黎明時節卽揚帆南渡按試江寍 
[豸節返潯]  
　　九江訪事人云正任江西九江道簡升江西臬司明華亭廉訪於本月十一日因公赴省謁見撫憲李勉林中丞旋於二十日遄返各官齊至碼頭上恭迎 
[疫氣已平]  
　　營口訪事人云夏秋之交疫氣頗盛直至冬令天氣寒沍二豎子始匿蹟消聲邇日北風怒號寒暑表已降至四十度左右 
 
 

Page 3

 
 
惟河水尙未腹堅耳 
[漢皋火警]  
　　漢口訪事友人云本月二十三日之夜二鼓時九如橋畔弄内某姓空屋忽兆焚如幸經各水龍救熄僅燬去房屋一椽蓋火匪乘隙種火也 
[揚城火警]  
　　揚州訪事友人云本月二十四日之夜兩點鐘後郡城敎塲街某店不戒於火霎時濃烟烈燄上徹雲霄左右鄰人均由睡鄉中驚起見勢已燎原倉皇逃避未幾各善堂水龍風馳電掣而至正苦人衆街狹取水維艱幸江都縣劉大令甘泉縣謝大令策騎臨塲督同武衞楚軍及團勇分開水道俾各龍夫得以吸水狂噴直至四點鐘時始漸熄滅計燬去朝東朝西店鋪共十九家旋在瓦礫中檢出屍骸兩具焦頭爛額慘不忍觀至起火之家或謂某酒店或謂某綢莊未知孰是 
[浙省官塲紀事]  
　　杭州訪事友人云本月某日錢江水師統領蔡副戎福謙由浙省起程調集水師示期操演并由撫憲任筱沅中丞札飭順道赴衢州公幹○省垣釐金局總辦某觀察查知海鹽常山温州各局員均屆期滿爰委候補縣王大令賡夔赴海鹽候補同知朱司馬錫傳赴常山候補縣吳大令喜孫赴温州分投接辦○臬憲湍靜臣廉訪下車之始暫假八旗會館爲行轅兹以前任已將署屋騰空爰擇吉本月二十二日遷入 
[紹郡官塲紀事]  
　　紹興訪事人云前署嵊縣侯蓉階大令於月前交卸篆務赴省禀謁各大憲嗣因任内尙有未了事宜又於日前來紹禀見府尊熊再青太守將交代核算清楚然後馳赴省垣○署會稽縣學訓導金廣文國錫已屆瓜代之期而請補是缺之某廣文尙未奉吏部覆准藩憲誠果泉方伯因委舉人就職教諭宋廣文同先往署理 
[駕部謁客]  
　　兵部主事張佩成主政由京南下昨日行抵滬江假寓長發客棧午後命駕入城詣道轅拜謁旋又至上海縣署投刺縣主汪瑤庭大令飭丁擋駕 
[委襄榷政]  
　　本邑江海新關稅務司好博遜君自經兼管南巿大關公務紛繁日不暇給因定期十一月初一日倩副稅務司某君到關襄理 
[祝聖盛儀]  
　　昨爲新任直隸南境深州等處天主教主教馬大司牧在本邑南巿董家渡天主堂行祝聖典禮之期主禮者爲江南主教姚宗李大司牧襄禮者一爲浙江主教趙大司牧一爲臺灣主教尙大司牧先一日主禮主教曁新主教各守大齋大堂中設正祭臺及邊祭臺各一清晨七點鐘時衆司鐸衆修士往迎新主敎及襄禮之二主教到堂跪正祭臺前主禮主教升西座更衣新主教升東座更衣主禮主教坐正祭臺前襄禮之二主教引新主教至主禮主教前請主禮主教行祝聖禮主禮主教問奉有教皇諭旨否襄禮主教答有書記司鐸高聲讀諭旨新主教至主禮主教前發三誓一赴公會議二將所司教務奏報教皇一不擅賣教中産業主禮主教問新主教日後講道依聖經之旨聖師之訓聖教之意否諸事聽教皇之命否恤貧憫衆堅持信德否答曰然主禮主教遂升正祭臺行彌撒大禮新主教易禮服升邊祭臺行彌撒大禮堂中歌天主矜憐我等之曲主禮主教从正祭臺前新主教詣正祭臺前主禮主教告新主教日後善行聖體特授神品聖事主禮主教命衆人求天主新主教伏地恭聆衆人誦列品禱文主禮主教置經文新主教之首襄禮主教以手按之主禮主教誦序文歌求聖神降臨之曲衆人和之曲終主禮主教以聖油傳新主教之首續誦序文及聖咏一百二十三章主禮主教以聖油傅新主教之手主　主教祝福於權杖戒指授新主教隨又授聖經行相抱禮主禮主教升西座行彌撒禮新主教升東座洗手行彌撒禮接誦奉獻經新主教獻主禮主教燭二餅二曁酒二桶兩主教同行彌撒禮主禮主教誦序文復行彌撒如常禮至領聖體時將聖體聖血分而爲二兩主教各領其一主禮主教祝福於高頂禮冠加新主教之首主禮主教祝福於手套加新主教之手新主教升座衆人誦謝天主經行遊堂禮新主教降福於衆教友主禮主教誦經新主教降福新主教謝衆人新主教行三跪禮祝主禮主教長壽復行彌撒禮至此而諸禮皆畢衆人次第散歸新主教由主禮主教襄禮主教及衆司鐸衆修士導引入内當行禮時各國水師管帶曁法總領事巨籟達君均屏息觀瞻華人之聞而往觀者若環堵法界捕頭親率西捕及西國練兵前往彈壓南巿捕頭王經年亦率同華印各捕妥爲照料至鐘鳴十一十始各遄回 
[薤露聲凄]  
　　前日本邑南巿十六鋪地甲裘鎮在行至大東門外附郭見一無名男子倒斃於地年約二十餘並無屍屬因當卽報明某善堂領棺收殮舁厝荒阡 
[珠還合浦]  
　　日前安徽某縣學廪生王曾卽王辰偕庶母王阮氏扭其女王梅寳卽李蘋香至捕房稱被捲物而逃捕頭派人解送英美租界公堂讞員張柄樞司馬略詰口供諭令暫行管押前日午後提案覆訊王供廪生僑居浙江嘉善縣鄉間去年妻子染病帶同女兒梅寳來滬就醫賃居大亨客棧不料梅寳忽被人誘去蹤影杳然時廪生游幕粤東無從尋訪今始回滬日前遇諸吉祥春番菜館門前因即扭住詰知在六馬路某妓寮賣娼兹旣解案求恩給領梅寳供年二十有一當日隨母來滬驀被匪人所誘以致有玷清白家聲司馬謂王旣讀書明理須知男大當婚女大當嫁不早防範致有此事實屬咎無可辭姑念庠序中人准予領回自行管束 
[催訊探役]  
　　前有李寳泉者以英界包探陸阿九霸佔伊妻浼律師侯魯公函告捕房並請英美租界公廨查辦讞員張柄樞司馬未及提訊李復于前晚具詞投案籲請訊懲司馬諭以據禀如果屬實該包探不法已極候傳知捕頭訂期訊核可也 
[英界火警]  
　　昨晚八點半鐘時大馬路鴻彰綢縀店後面小屋内不戒於火致兆焚如幸附近之仁大典當自備皮帶先行灌救迨警鐘旣鳴各救火會西人急驅皮帶車馳往汲水狂噴始得烟消火滅至焚去房屋若干俟明日探明再錄 
[美界火警]  
　　昨日午前十點鐘時本邑美租界吳淞路望月茶樓之後某小弄中裕興棧房不戒於火致兆焚如霎時烈烈轟轟冐穿屋頂救火會善士聞警急驅英美兩界皮帶車馳往吸水狂噴約歴半點鐘時卽熄計焚去長興園浴堂及裕興比鄰住户數家望月樓後屋亦遭殃及約共樓房十餘幢 
[英租界捕房紀事]  
　　賊賊曹仁發行竊浙江路王蕭氏家所豢鷄二頭經四百十九號巡捕拘入捕房捕頭令押候解送公堂禀請讞員張柄樞司馬訊究○犯犯潘阿洪行竊新閘路朱阿桃家衣服數件經包探張寳成劉杏卿拘入捕房捕頭令押候解送公堂禀請究辦○日前某西塾生徒張子賢在福州路中恣情胡閙五百十三號巡捕見而喝阻張不服將捕所穿號衣撕破捕怒拘張入捕房捕頭著留存洋銀若干照章暫時釋出令屇傳審之期自投公堂備訊○前晚流妓李阿寳王李氏在雲南路中强拉行客適爲四百零七號巡捕所見拘入捕房捕頭令解送公堂禀請訊究 
[定期施粥]  
　　啓者敝堂每屆冬　例有施粥之舉目下天氣驟寒貧民生計維艱殊堪憐憫兹定於十一月朔日照章開廠煮粥乃蒙朱安山仁翁交到德和祥號預助施粥洋二十元又無名氏洋二十四元林順之白米二石林大興一石順時施惠旣欣藉手有資集腋成裘尙望隨緣樂助眼前實惠無逾於此乞附報尾伏希公鑒上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[上海新開同昌参號擇冬月初十日開張]  
開設小東門裏鹹瓜街中市坐西朝東洋式石庫門内發兌吉林大山人參開東鹿茸暹邏毛角高麗野參毛白官燕東西洋參北洋魚膠西洋猴棗天生野术跤趾貢桂雪白銀耳各種貨品俱全遴選道地價實無欺抑或購去不合儘可退換凡蒙仕商賜顧請認明本號招牌庶不致悞特此告白 
[北京花漢冲香貨店]  
由明迄今三百餘年上年夏間猝遭回祿兵燹之變今仍在前門外珠寳市中間路西重新開設所售各樣香珠香面香粉香圓鵝胰宮皂頭油等貨久已遐邇馳名今又訪得桂林軒久精配造熟藥之人特請來鋪加工選料專製應症丸散膏丹减價出售非圖取利兼以濟世誠恐賜顧仕商未能週知特此佈告 
[廣濟公司江南義賑票頭彩四萬元拾壹月拾玖日開彩]  
本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地主官查封以杜玩違而保賑源除由本公司密派司事分投查察一經察出卽遵批就近票由地方官查封外特此聲明第卅二會票已於本月廿一日十一點半鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第卅三會票已印出三萬張定期十一月十九日開彩此佈 
[上洋新創恒昌参號擇本月廿八日開張]  
開設鹹瓜街中市貨眞價實誠信無欺 
天下事利人不能利已利已不能利人此千古不易之定論本主人惟務聲名而圖久遠且欲於利人利已中求一方法方法維何貨眞價實誠信無欺是也蓋參業一道弊實更甚小號率眞謹守始終不渝貨品純眞遴選道地似可孚主顧之盛意收利人之實効茲緣擇期開張敢告求利於身者還請鑒諸弗視爲鋪掦乃幸 
[包愈内外痔瘡立見竒功]  
廣東陳　　德堂始創能胆珍珠人參蘆飛龍化痔丸此丸獨重用熊胆珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本堂志在濟人不惜得資修合家藏秘主以眞正熊膽珍珠人參蘆爲生佐以舒肝健脾補腎行氣固本培元等妙口專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷每合正號二元副號一元○假冐甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
[平江公所催柩回籍]  
啓者本公所之設原爲暫安旅櫬自丙申始寄頓之柩年積一年丙舍中業已置滿統房尤爲擁擠久欲添造奈經費難籌且非一時可以落成明春必得措資添建統房然地基狹隘僅敷十餘椽務望諸郷台速將靈柩遷歸　土以安窀穸而妥幽靈况停柩不葬　非所宜勿以有堂可寄而置之不顧刻下諸同鄉欲來寄柩者每致無從位置本公所萬分爲難尙祈鑒諒爲幸再本堂所備施棺代賒蒙諸善士藥助得成此舉惟工料議定始終均求堅固不敢稍事疎忽以副諸君子樂善盛意際此木價騰貴以致經費日形支拙務求諸大善士或助躉捐或逐月酌助會捐源源接濟俾可持久而免中止其功更非淺鮮也如荷慨助請擲交新閘馬路本公所或交三馬路信昌珠號當掣收照不勝翹盼之至梓安堂同人謹啓 
[來往輪船湏知]  
石門縣西跨塘彭河大橋起造禀請在　現値工程正在起環石之際來往輪舟至此緩行恐有碰動石墜兩俱不利特此預告石門縣公具 
[禮拜一拍賣]  
本月廿九日下午二句鐘在本行不限價拍賣紅絨毯白毛毯共四百餘條絨衫絨褲百餘十打英國來野鴨絨被十餘條泰培紙烟三箱硬紙柏三件磁茶杯連盤四十打白鉛桶玳琄鐲龍頭香肥皂香粉鐵鎖板烟筒金花花瓶四星架紅洋燭板絲線皮酒毛帶外國皮鞋渡金表鍊東洋紙天平紗巾四百餘打各式外國眼晶寛緊札脚帶有水漬鷄絲火腿鹹牛肉等一切零星不計法大馬路隆大洋行啓 
[禮拜一拍賣]  
准於廿九日十點半鐘在本行拍賣東洋各色大小地毯火爐毯外國木器並一應聽頭瓶頭上等吃食花名不計此佈魯意師摩啓 
[禮拜一拍賣]  
茲於念九日二點半鐘在公和祥拍賣邊鐵板圓鐵條角鐵爐栅船板鐵生鐵管子車邊鐵新爐栅雜鐵等約計四千担之譜貴客如欲届時祈乞早臨爲幸此佈甲壳件洋行啓 
[拍賣上等肥皂]  
本月卅日兩點半鐘在本行不限價拍賣新到大英名廠定製上等一百廿塊一百五十塊方皂及廿條頭廿四條頭肥皂此次貨色比前所到不同届期請到本行面拍便知拍定限兩禮拜出清此佈三馬路元芳洋行啓 
[另拍上等酒]  
啓者禮拜二卽本月卅日兩點半鐘在本行不限價拍賣上等砵酒紅酒車厘毡酒威時忌啉酒此次所拍之酒俱是上等貨與前所拍之貨價値不同特此佈告上海三馬路元芳洋行啓 
[禮拜二拍賣]  
准於三十日十點鐘在甯波路瑞生洋行隔壁二號門牌内拍賣各種外國古典書籍數千本並中國古磁花瓶顧繡帳幃等不計此佈瑞和洋行啓禮拜二拍 
[告白]  
啓者本行各色燈器俱用老鹿頭牌惟頭牌現今用老獅牌爲記貴客光顧須要配合本行各式燈器方可光亮久用無悞謙信洋行啓 
[禮拜二拍賣]  
茲於三十日二點鐘在浦東怡和公司棧拍賣電線絲約計五十墩圓鐵鐵絲繩爐子板尖口鐵雜鐵等共約計三千餘擔又大英焦炭九十七墩貴客如欲一點三刻鐘請至怡和碼頭同趁小火輪至該處面拍也此佈壳件洋行啓 
[禮拜二拍賣存棧無主各貨]  
茲於三十日二點鐘在浦東怡和公司棧拍賣無主各貨因其貨堆積多年不付棧租故而將貨拍賣以抵棧租其貨砂坭八百九十五桶自來火洋燭洋酒鐵器鐵條鉛麵粉自鳴鐘皮皂洋什貨等有一千餘件貴客如合意者届時請至怡和碼頭仝趁小輪船赴該棧　拍可也此佈壳件洋行啓 
[香港太古糖局車糖出售]  
本行由港自運ＢＡ唛五温Ｂ唛四温半ＯＷ唛四温二五Ｘ唛四温Ｘ唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[禮拜二拍賣]  
准於三十日十點鐘在本行拍賣各種奇巧玲瓏要貨西人年節送禮之用花名繁多不計此佈魯意師摩啓 
[禮拜三拍賣存棧無主各貨]  
茲於初一日二點鐘在虹口公和祥棧拍賣無主各貨因其貨堆積多年不付棧租故而將貨拍賣以抵棧租其貨米麥荳烟葉藥材籐鐵條各色洋什貨等有一千餘件貴客如合意者届時請赴該棧面拍可也此佈壳件洋行啓 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標紙布細斜粗布漂布及花旗粗布斜紋等貨皆列明拍賣部内届時請到本行面拍可也　元芳洋行啓 
[遺失匯票]  
茲有十月廿九日蔡如山匯票一紙第申字一百零七號計英洋五百元係向申萬晉源支茲接前途來信係稱搶失望各寳莊號切勿收用特此佈聞萬晉源 
 
 

Page 7

 
 
   
 
 

Page 8

 
 
   
 
 

Page 9

 
 
[保甲文告]  
　　九江訪事人云此間爲長江上下游往來孔道萑苻羣盜出没無常際兹風雪隆冬居民尤侂不安枕上憲因飭舉行保甲以靖宵小而安閭閻本月某日出示曉諭曰特授江西九江府正堂加一級紀錄五次孫特受前營遊府胡署理後營遊府徐爲曉諭嚴禁事照得潯郡爲七省通衢五方雜處良莠本已不齊現値隆冬之際難保無外來匪徒濳匿境内此地旣當孔道更宜嚴密防範第所要固在稽查保甲尤在嚴申夜禁兹查郡城内外各烟館夜深尙不熄燈客棧飯店亦均夜以繼日烟館爲端人所不入最易藏奸客棧任行旅之往來奚分流品時當昏夜稽察難週除行縣并飭保甲局查禁外合行出示嚴禁爲此示仰闔郡鋪户軍民人等知悉爾等須知出作入息生理之常嗣後不准再蹈前辙烟館至二更後卽須一律熄燈至飯店向有循環簿必須將寓居客商一律登簿不准漏遺倘敢故違或查有滋生事端容留匪類定卽拘拿從嚴懲辦本府等言出法隨决不稍爲寛貸也其各凛遵毋違特示 
[上海縣署瑣案]  
　　蕭永祥蕭文懷祝錦祥厲萼山聯名控朱子敬圖賴往來銀兩前晚縣主汪瑤庭大令升堂研訊蕭等同供稱前被朱虧欠往來銀二千八百兩旋由蕭楚卿理勸按四折歸償至今分文不付求卽訊追朱供實因無力償銀尙求寛限蕭供六折歸償之說實由小的經勸朱延不肯付務乞究追大令判令减至三折仍著蕭帮同清理禀覆銷案不得再延○朱有爲控地販黄華楝圖賴借銀前晚大令飭提訊詰陳自天供光緒二十三年三月黄將坐落浦東二十四保二十三圖之升科單一纸托小的向朱有爲抵銀六千兩至七月先還二千兩以後並未再借朱供光緒二十三年四月初旬黄托陳將升科單一紙向職員抵銀六千兩後又將英字單抵銀二千兩至今本利無著光緒二十五年職員曾延律師簽字禀奉南洋大臣批准將單地永遠租與道勝銀行大令問黄第二次抵銀何人介紹朱供黄自來抵去並無中人黄供監生於光緒二十三年三月將升科單托陳向朱抵銀六千兩至七月底還過二千兩有收條爲証近特備銀取贖朱忽投案砌詞誣控監生見已成訟卽遵斷料理不意朱又朦禀南洋大臣批准將地永遠租與道勝銀行得受巨價大令曰爾等地販將地　轉抵押糾葛良多實屬不安本分姑候向道勝銀行查明再核隨又將朱大加申斥叱令退去候示 
[法租界捕房紀事]  
　　昨日新任直隸主教馬君在滬南董家渡大天主堂行祝聖之禮法界捕頭克賴美須隨班伺候因停辦捕房公事一天○永大繅絲廠女工楊徐二氏不知爲何與廠中司事人口角行兇被巡街捕拘入捕房前日解送英美租界公堂讞員張柄樞司馬查得永大係法商出名因飭差押送去界捕房捕頭詢悉情由命押候堂期解請讞員杜枝園大令訊斷○昨日法國郵船公司執事人雇小工五人舁一極大木箱至某輪船載往西貢忽然失去移時卽經某西人查獲另有一袋内儲各物袋口已被人用刀破恐有竊物情事遂致信捕頭請派包探查緝捕頭允之 
[美租界捕房紀事]  
　　日前本邑人胡根庸冐刻英界五馬路鴻昌泰洋貨店圖章私繕字條持向全亨有隆各洋貨店騙取貨物匿跡西華德路東桂芳里某號門牌屋内昨被包探石金榮拘入捕房捕頭令吊齊各贓然後解送公堂禀請讞員張柄樞司馬訊辦○前晚七點鐘時流氓許阿六至西華德路向趙永林索欠不遂肆意行兇刃傷趙腿際血湧如泉一百九十五號印捕見之一并拘入捕房捕頭察得趙傷勢非輕令人扶送同仁醫院求治許則押候解送公堂禀請懲辦○昨晨積竊陳榮華至浦東怡和碼頭左近王慶才家竊取衣服四件携至虹口漢璧禮路某押鋪求質適爲包探倪順泉所見連贓帶入捕房捕頭令押候解送公堂禀請訊辦 
[維揚官報]  
　　十月十八日章鹺尹榮本調辦瓜濠二叚巡查差分發巡檢孫鹺尉復宗浙江人禀到十九日孫鹺尹振豫銷辦徐硝差黄分轉學仁由舊港來揚二十日正任通分司凌分轉樹模禀到石鹺尹點辭回三　河卡二十一日汗鹺尹丙炎辭回周莊差王鹺尹紹求委總局文案 
[安慶宜報]  
　　十月十四日委辦蕪湖商務局提調知府許鼎霖辭指分安徽遇缺先補用巡檢吳大藻試用巡檢法金甫均到江蘇人許景衡到河南人典史潘榮章到浙江人候補知縣彭鴻年梁錦鴻均辭給咨赴引州同程建猷知奉總局委查大小南門内街道府經廖紹彭辭奉監修堤工十五日指分安徽補用道陳時晸到四川人號玉長試用巡檢王鐘澤典史程庸均到江蘇人署濳山縣趙廷瀚到巡檢王善祥到奉河南撫憲給咨回省十六日同知銜指分安徽試用知縣王用霖到湖北人號頌蕆候補直隸州胡大庥知由順直賑捐過班知府仍指原省試用州同錢保書到銷出洋閱操回指分安徽試用直隸州同顧賜書江蘇人主簿宋維弼到浙江人巡檢陳昌駒到湖南人典吏張慶咸到河南人 
 
 
 

Page 10

 
 
   
 
 

Page 11

 
 
[咪吔火油]  
啓者本　散艙火油一係僧帽牌一係十字牌俱經蘭　羅松兩名廠格外加工製煉精益求精故其火光十分燦爛且無黑烟之虞購者無不稱善久已馳名中外本行新听俱　上等白鐵爲之自置機　軋就焊口堅固異常决無　漏等弊木箱亦係用上等木料做成每箱凈油六十七磅比别　格外加重賜顧者須認明本行僧帽十字兩牌庶不致悞咪吔洋行白 
[瑞鎔機器船廠]  
啓者本廠開設在楊樹　瑞記紗廠東邊專造大小輪船承接各種機器工作如欲開帳等情請惠臨至本　或瑞記　房均可倘蒙　賜顧其價格外克已以廣招徠特此　聞瑞鎔廠總經理瑞記洋行總經手培　慶登啓 
[最要新書]  
東文學社譯印各書爲學堂敎科之用已先印行支那通史一部東洋史要一部其書詳載中外各國古今治　政刑地理人種敎育制度風俗士農工商等事洵屬無美不備爲講學家所必需方今國家崇尙經濟將來應試之士必以時務見長秋試在卽宜速購是書以資實用惟是書由前道憲示禁書賈翻刻現下印出無多遲恐售罄請有志者捷足先得焉支那通史每部價洋一元二角東洋史要每部價洋七角在上海鐵大橋南堍中西五彩石印局經售寄售處棋盤街文瑞樓鴻寳齋分局抛球斱天來紙號杭省德記書莊各書坊寄售東文學社謹白 
[精選大字四書義五經義洋三角六角]  
刻奉詔旨大小考試均用四書義五經義一時庸陋不堪之作出而問世者殊不足爲士林圭臬是編四書義爲陸清獻公宰靈壽時所著公爲我朝理學名家窮理盡性直窺聖賢堂奥此書尤爲傑出每部六本洋三角○五經義雖市中疊見每嘆本少篇短爲憾本莊不惜鉅資覔得家藏秘本付之縮印是書乃錢塘黄霞孝𠔳所輯採諸儒之説彙羣經之義凡漢唐箋疏宋儒傅註以及近人經義無不博採讀者倘能融會貫通　作四書五經義之階梯也每部十本洋六角○新輯通商約章條約四角天文地球圖説六角校正萬國史　六角經濟實學新編二角格致書院課藝七角九章細草三角海國圖志二元四角歐羅卜通史一元二角時下之書名目繁多不及全載另備書目採擇可也上海棋盤街文淵山房發兌 
[新印各種書籍]  
新出四書義正鵠初編方今　詔廢八股以四書義取士本局主人延請鴻儒撰成百首足爲程式因不敢自秘付諸石印以公同好與陸稼書先生四書講義不同每部價洋三角○新出廿四史論新編蛟川朱氏所輯舉凡名公卿所有鴻篇鉅製彙爲一編上下千古議論縱横與張天如先生歴代史論一無雷同實爲考史家不可不讀八角○史策備要計四種時務策對史論課藝史事問答掌故之學五角○農政全書一元○古文辭類纂三編一元○大本沈歸愚先生選唐宋八家古文七角○大本萬國輿地圖七角○仿宋本國語國策九角○同治東華錄三元○大本御纂七經義疏五元○御纂五經義　三元六角○四書朱子本義匯參六角○時務策論纂要四角○洋務備攷四角○地球韵言二角○經濟時務詩賦五角○海防新策三角以上各書帋墨精良惟名目繁多不及盡載賜顧者請認明本局庶不致悞上海英租界三洋涇橋煥文書局漢口新街鴻文順記書局仝啓 
[義記洋行保險義記洋行保險公司]  
行於　　千　　十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速　欲保者請至本主人謹　　 
[專售印書機噐]  
本號自造印書印報大小機器搖架脚踏架自來墨架打樣架印書房各角器具均有製造無不盡美久已馳名外埠　仕商賜顧皆可圖樣寄閲恐未週知特登報布告該價格外克已貨色包用年限承蒙紳商賜顧者在上海二馬路石路口一百四十二號李湧昌機器廠啓 
[老太古告白]  
 
倫敦崙格西火險公司叭喇定火險公司阿德來火險公司勞洽愛司其火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江沙市烟臺天津生莊等處　貴客欲保者請臨面議可也特此佈告丁一 
[吐血全愈]  
僕久患吐血醫藥鮮效幸購上海英大馬路萬康醬園對門德仁里内廣東陳恆德堂神效吐血藥膏六元依法服食果然當日立止至今三年有餘未見復發功德欽佩無量乞登報伸謝吳江縣署中許師爺誌 
[華章造紙公司]  
本公司專造上上速史紙潔白無瑕貨高價實倘蒙貴客賜顧者請至二馬路立興洋行内本公司經理處面議可也此佈 
[斯勒富礦師]  
啓者本行洋東係德國著名大工程師初到滬上現在寗波路四號設立公葆洋行承攬一切工程建造打樣開辦五金礦務無不精明熟諳凡紳商仕賈欲辦工程礦務或以經費支絀不便開展者請來面酌本行亦可通融合舉公葆洋行執事啓 
[仁川樂善加彩票]  
本堂按月售票至公無欺現售第五會加彩票卽華十一月初六在本堂當衆開彩全張洋三元分條照市紅票照單兌洋外埠函購立奉不悞仁川樂善堂啓 
[義興洋行]  
啓者本行新到萬馬勃藍提香餅紅酒咸水牛乳生菜油各式名菓等甚多價𠔳物美尙有各角洋貨疋頭花式俱全凡貴客欲購者向本帳房面訂可也二馬路廿號義興帳房啓 
[請速提貨]  
廿四晚順泰碼頭卫字號棧失火内存有財生船裝來糖雜貨等件望各貨主速將該貨提出勿延欲知細情請至碼頭查閲可也怡和洋行啓 
[空地召租]  
今有基地約二畝坐法界中新橋西首北靠洋涇浜南至公路如貴客欲租請至二擺渡騰鳳里面議瑪禮孫行白 
[地基召租]  
本行有地基一方計十畝在厦門路大英牢監西首新造橋堍可以出租如欲租地造屋最宜卽請至二馬路東口寳順洋行面議此佈 
[告白]  
本行向售辦那煉熟漆油久已馳名遠近如蒙貴客商欲定欲買價當格外克已此油祇有本行獨家經理望勿致誤兼售五金雜貨皮帶疋頭等項不及細載倘承賜顧者請至本帳房面議可也五馬路華昌洋行告白 
[茂生經理火險]  
啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[協隆洋行新到各貨]  
茲者本行總行設立美國紐約埠開設上海五十餘年專運花旗疋頭粗細洋布斜紋漂布親自駐廠揀選認眞挑剔蒙各處貴商賜頋俱讚價𠔳物美定購者紛紛應接不遑小行既蒙台愛益加奮勉現在更定新章加意講求格外克已以廣招徠專以誠信待人無絲毫虚浮情弊此等情形想已久邀洞鑒現在新到各種　酒香胰洋燭皮皂　啡水菓年乳牛膠大小磅秤新式留聲機器一應本作銅作鐵作所用器具無不玲巧異常應有盡有且價錢格外克已如蒙惠顧祈駕臨本行看樣面議可也 
[申明遺失]  
予家母於九月中旬患病至月底逝世哀痛之餘檢點各物遺失飾箱一只内藏金銀等物不詳其數諒藏金銀等物不詳其數諒非外人所竊所有楊家渡天成染坊屋宇基地契據全套深恐其在外抵押等情故此備案登報以免無知受愚但貪小之人見報可將契據投郵政局擲還其餘之物决勿深究特此申明王瑞記啓 
[太古水險告白]  
本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
[大阪商輪公司]  
啓者本公司大貞丸輪船准於十月廿九日卽禮拜一晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[聲明拍賣]  
楊樹浦如意樓茶館積欠房租洋七十五无避匿不見已禀請新署將該館發封今限三日如再不來清理定將該茶館生財拍賣歸欸倘抵房租不敷仍向該館主追究切勿自悞丹徒保節堂告白 
[遺失提單]  
茲有光緒廿六年四月十九日瑞安輪船漢口來　信石一百五十六件提單一紙尙未出過該提單業經遺失今向華順棧説明已將前提單作爲廢紙望各寳號切勿收用特此聲明恆泰白 
 
 

Page 12

 
 
   
 
