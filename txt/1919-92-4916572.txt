# 1919 - 92 - 4916572

 

Page 1

 
 
   
 
 

Page 2

 
 
   
 
 

Page 3

 
 
時評 
[人我之間（冷）]  
　　人我之間其意想一誤則事無一成而仇怨無可釋矣世界之成爲世界也斷無盡如我意之一日蓋若以理論人未必盡非我未必盡是復以勢論我决不能盡滅人之力人亦决不能盡毁我之力故相容相讓而至相成是爲世界之原則 
然而返觀今日中國之有力者則無一不反是原則察其言論人盡非而我是究其志願必有我而無人然則又何能同營一事同理一國哉故我謂人我之間之意想不改變中國事未易爲也 
命令 
　　四月八日大總統令陳澤寛李應泰均授爲陸軍步兵上校此令 
又令　陸軍總長靳雲鵬呈請授何心濬卞礪青李芳鏡爲陸軍步兵少校常繼斌爲陸軍工兵少校秦瑞微爲陸軍三等軍法正均照准此令　 
專電 
　　北京電唐在禮電福煦上將請各國委員長參觀德境萊茵防線禮三日起行往返十日 
（九日下午二鐘） 
　　北京電庫倫歸客言活佛抱定親華主義始終不變各盟旗篤信宗敎服從活佛决無自動理邊吏所報蒙疆騷動純出某派授意現在張庫間聯防開出軍隊約及一旅需費已屬不資 
（九日上午八鐘） 
　　北京電某要人得巴黎某君電王電所稱賣國實有所指外人不察誤認爲梁頃察元培王寵惠等電王詰問前電所指究爲何人請卽明復（九日上午八鐘） 
　　北京電河間出京回籍李樹榖自滬偕西南要人代表約在河間本籍秘密接洽（九日下午二鐘） 
　　北京電湘張督爲拒絕中央簡任之長沙關監督周大烈飭衡陽道尹朱孝威回任遺缺委胡睿接署來電報告稱胡與吳佩孚素有淵源定能人地相宜 
（九日下午二鐘） 
　　北京電蚌埠丁冠軍等電蕭銅兩縣私挖河工决水下注請嚴行蘇省飭停工（九日下午二鐘） 
　　北京電張瑞璣電三原至西安電線因安設軍用電話每爲所阻已商陳督雙方加修一線 
（九日下午二鐘） 
　　北京電張瑞璣電告趙鼎鼐已於虞日抵西安（九日上午八鐘） 
　　北京電徐又錚丁憂給假一月治喪（九日下午二鐘） 
　　北京電靳雲鵬本日起銷假到部視事（九日下午二鐘） 
　　北京電滬官紳挽留徐國樑政府以滬地重要已電商魯省長緩調（九日下午二鐘） 
各通信社電 
　　北京電鮑督電美日分區管理鐵路已電劉使如果屬實請即抗議 
　　北京電阿爾泰兵變新督預催中央派兵鎭壓一面派員馳往該確探張長官是否被害 
　　北京電熊克武電請罷免陳樹藩另派大員查陜事予以全權 
　　北京電參謀部得電阿穆爾路交通斷絕 
（以上九日）以上中華通信社電 
　　北京電有人調停八年公債案暫緩實行俟滬會完結併入善後内債案内辦理 
　　北京電此間接軍政府非正式消息西南軍事收朿費祇欠餉一項約七百餘萬元裁兵費尙不在内　　北京電政府兩電楊增新陳毅查復駐阿爾泰張慶桐下落 
　　北京電府院對於另派張紹曾以查辦名義赴陜即以代陳樹藩之建議恐激反動尙在斟酌 
　　北京電財部查按蘇紳指詰寗錫滬三稅所串運私米事以無實據擬置不問 
　　北京電章宗祥電告十一日附　取道大連返京（以上八日） 
　　北京電總統語吳鼎昌和會議題苟可實行中央無不曲從惟格於情勢之建議則難照允囑將此意到滬宣布 
　　北京電鄂西爲避免南北誤會并停剿匪勢因漸猖獗當局徇地方公團訴請飭鄂防將領商同南軍會剿 
　　北京電政府據選邏華僑之陳告將於閣議時籌决駐使保護辦法 
　　北京電内部防疫出力奬案内保奬重複之徐華清張懷斌等十二員由各該省區原保長官請予改奬經部核准（以上九日） 
　　長沙電張敬堯本日宴朱恩黻精商募賑辦法 
　　杭州電楊善德電唁徐樹錚丁内艱（以上八日）以上中孚通信社電 
　　北京電司法部爲預備收回領事裁判權已擬就關於建設每年裁判所（此處電文不明）及改革縣知事陪審制度之計劃書提出於國務會議國務會議擬於明日討論之（九日） 
　　北京電日本小轓公使於本日上午十一時偕船　書記官覲見徐總統呈遞日皇親翰當時偶談及上海和議徐總統謂從九日起飭再開會議和局前途已稍有希望云云（九日） 
　　北京電陸武鳴之代表王某蔡某兩人於前日抵京昨日晋謁徐總統呈遞陸氏陳述和議意見之函件　　奉天電奉天最大錢莊隆泉美因紙幣跌價損失二百五十萬元勢將破產此外損失二十萬至七八十萬元者不止一二家市面大震日商損害似尙有限 
　　廣東電王正廷電告軍政府及國會現在南北尙未統一由南北兩方各派議員參加比京萬國議員會議反足增加紛擾甚不利於中國不如中止爲佳 
（八日） 
　　廣東電陸榮廷電致軍政府略謂外間所傳單獨議和之說係屬北方之離問策望勿爲所惑謀國家之統一當以對外爲必要宜速解决陜事促進和議設再有戰事必全國瓦解外侮立至余以老病之身希望退隱但因愛國望和之念頗切故願與諸公共謀國是俟時局旣定决計引退云云　七日開政務會議報告陸榮廷來電及關係上海和議問題之報告後即散會 
（八日） 
　　廣東電軍政府依李根源林虎李書城吕公望方聲濤等之請願公布前財政次長殷汝驪特赦令大致謂殷氏於此次護法運動頗有功績曩日之收賄案實係被陷於黨派的奸策云（八日） 
　　廣東電陸榮廷武鳴會議之結果决議請軍政府一面向北方提議陜西問題一面仍賡續議和並任命沈鴻英爲廣東督軍（八日） 
　　廣東電陜西國會議員以唐紹儀對於和平會議之行動優柔不斷要求軍政府更迭總代表軍政府認該議員等之主張爲繫念桑梓騙於感情遂有此種誤解即加撫慰同時决定唐總代表斷不更迭（八日） 
　　東京電日本陸軍省今日發表爲鎭壓朝鮮騷擾於必要上添派陸軍六大隊及憲兵四百名前往朝鮮駐防聞朝鮮騷擾事件因初時不過在市街爲單純之示威運動故僅依警察機關執行穩便之措置拘捕主謀之人解散羣集而已然至近日漸帶强暴危險之性質其騷擾地點亦漸次推廣今且波及全境最近三日中最顯著之暴行地點即延至百餘處之多或强迫良民令投入騷擾之漩渦或妨礙正業暴行愈厲勢益危急此時軍隊之行動若過於持重不但反足以助長其勢且與俄國過激派有關係之朝鮮人恐將利用此機會益逞其騷擾之手段令善良人民不能安堵故日本政府於此時始出於斷乎之處置也（八日） 
　　東京電原首相於今日午刻以私人交際設宴欵待駐日章公使田中陸軍大臣野田遞信大臣山本農商務大臣高橋大藏大臣及政友會之三總務等均在座（八日） 
　　東京電日本政府本日發行五釐事業公債八千二百萬元（八日）以上東方通訊社電 
　　東京電美國人所經營之平壤學校校長孟理氏以隱藏騷擾犯人十一名且更有宣言書等之證據文件孟理氏及美人二人被逮（九日） 
　　東京電原首相今日在邸中設度爲章公使餞别内田外相亦訂於十一日餞别（九日） 
　　東京電據海參威電有過激派首領十餘人自歐俄東下以該處爲根據地而正展其活動聞有運動費二千五百萬羅布其中六百萬羅布送往日本云又黑龍州各地之過激派亦將待機而起大活動（九日）東京電財務官小林丑三郎氏辭職後日政府非待至南北統一後不再補任後任者（九日） 
　　東京電日政府决定新編成南造艦隊根據地定置在馬公（即臺灣澎湖島之媽宫港）以任保護南洋占領地及印度方面之商業（九日）　 
　　東京電對於美國之供給軍器日政府先訓電小幡公使命查確事實而與列國公使協議善後策大約將向美公使發出勸告（九日） 
以上共同通信社電 
美國無線電 
　　七日巴黎電星期六日四國會議賠償問題當時雖無最後之解决但依所已進行者言衆信本星期六（卽四月十六日）可得圓滿結果又其餘問題如萊因河邊岸及沙河流域諸端屆時亦可一律决定　下星期將專事草擬和約全文　勞慟問題定本星期内開全權大會决定之　歐和大會之秘書廳已開始移至萬歲里預備各國全權大使駕臨初次會議將在前高等軍事會議室内舉行 
　　七日巴黎電威爾遜總統之清恙日見起色但自下尙不能勤勞 
　　七日巴黎電此間接到北京正式宣言云中國政府又請將日本强加於中國之一九一五年二十一條要求全行取消因中國之簽押實出於强迫旣與國際同盟原理不合當取消之云云該宣言書又云中國應有改良之消息傳布機關使全國人民每日得悉世界大事末云不獨高麗即滿洲山東亦漸有暴動反對外人之强行治理而願復受中國之轄治今者中國人民太注意於國外之事端致棄國内進步於不顧云 
　　七日巴黎電中國陳女士年二十三歲在民黨中頗活動今已行抵巴黎士及克蘭氏被任爲美國委員前往叙利亞調查情形 
　　七日雪德耳電此問第一批紅十字會看護婦共二十四人將於月之二十二日乘日本船鹿島丸赴海參威再入西比利亞服務雪德爾之紅十字會定於今夏召集醫生看護婦百人往西比利亞服役一年爲期或看情形延長云 
路透電 
　　七日巴黎電德國全權代表簽定斯巴條約後宣稱所取之計畫足以安定德國民心德政府將竭力以種種方法利便波蘭兵之輸運今以每日六列車計之哈勒將軍之兵與其戰品須以兩月左右始能運畢 
波蘭國務總理巴特里夫斯基氏已抵巴黎爲國民請願並陳明波蘭要求與志願之正當 
　　七日巴黎電巴格逹鐵路今復通車托魯斯河已可過之大約可以開車至距摩蘇爾一百五十基洛邁當之拉細平地方現正趕築餘路期將路線展至波斯灣今有列車若干輛可以駛逹台克里特地方 
　　七日巴黎電今日有飛機一架載客由巴黎附近某地地點出發於三小時後飛抵比京不魯塞爾 
　　三日巴黎電四代表會議似已承認法國有開採薩爾煤鑛以抵於單時所受損失之必要關於賠欵一事四代表會議尙未决定確數目下注重議决何種損失爲德國所應賠償至於賠欵總數尙爲第二着也 
國際聨盟起草委員會已將新約章全文擬定法國於第八第九兩欵提出修正文建議設立管理軍備之機關及設立國際軍隊强制履行國際聨盟會之决議又美國提出關於孟羅主義之修正文日本提出要求日人與他國人民享平等權利之正文日均未加以裁决　　三十一日倫敦電泰晤士報希爾新福訪員電稱莫斯科組織機關擬在印度波斯中國日本及東方其他諸國鼓吹過激黨主發起人中有米斯土斯蘭士基氏（印度）格萊文斯氏（波斯）巨蘇波夫氏（回敎革命徒）蘇齊倍氏（土耳其）該機關除準備召集大會外且擬發行雜誌派人四出運動凡所運動之國卽以該國文字發表示文且將設支部於各鎭哇倫機關將注重印度波斯兩處云 
　　三十一日倫敦電蘇格登氏今日在下院贊同政府現取何方法减縮中日與英國間電報之延緩裴斯氏答稱近數日内某某數重要海底電線已經修理修電線船現正修理其他中斷之電線惟天時不佳殊碍工程之進行現正設法儘速增供海底電線云 
公電 
　　郴州湘南士紳來電長沙等屬於東日開始執行省議會選舉剥奪汀省過半數公民之選舉權違反法律破壞和局楷等誓不承認乞諸公力持正義務違取消目的不勝懇切待命之至湘南士紳程子楷鍾才宏歐陽振聲陳煥南何盛林李漢丞彭祁棟伍坤蕭文劉重雷洪昀王純垓陳爲鑑廖開第程九樞袁字仁劉明鏡李客巨等四百八十三人同叩魚 
　　王正雅通電　北京大總統國務總理各部總長參衆兩院天津前黎大總馮大總統廣東軍政府各總裁各部長參衆兩院各巡閱使各省督軍省長護軍使都統鈞鑒各鎭守使各司令各師旅長各省議會敎育會商會農會各團體各和平會各報館均鑒稀瓜抱蔓國不國矣節外生枝愈紊愈烈我南北當軸我代表諸公豈願有此參商望治太切責難遂多夫　曰共和人曰自治再無有進於此者英美經幾許層累始獲此文明强升而猝履其顛未有不眩且踣者與其激烈無寗從容即如此次和議正待磋議條件忽因陜戰先决問題停頓瞬逾一月來日大難人不我待此中機括惟操之者過激斯應之者愈難本昌同根煎何太急似不應過軼範圍單權勢利未食平和之福已呈分裂之形幸則爲五季割據不幸則爲朝鮮顚覆揆之改革之初衷不剌謬乎正雅國民分子備位捍牧自上海始會日夕雀躍以爲閱牆之釁從此冰消不料阻力横生浮議四起自非秦人之視越人瘠肥誰不戚戚於心敢殫涕泣之忠稍盡纓冠之義我南北當軸我代表諸公尙勉爲其難用大刀闊斧以力促進行布誠心公道以偕之大同我中華民國萬歲我代表諸公萬歲常灃鎭守使王正雅叩陽印 
要聞一 
[我國在世界和會之近聞]  
　　新國會兩院議長曁全體議員江日致巴黎美總統法總理義總理英首相電云敝國自對德宣戰後前與德國締結條約當然廢止此次和會席上務乞貴總統總理首相主持公道對於敝国要求應由德國將膠澳直接交還之主張力予贊助以昭正義而維公法實爲盼禱中華民國參議院議長李盛鐸衆議院議長王揖唐曁兩院全體議員江 
政府昨致巴黎專使要電兩件一致顧維鈞令其再將美大總統最近主張報告中央并徵詢顧氏對於我國與他國將來入手聨盟之要點一致王正廷告以南北已經定期重開和會嗣後應以統一宗旨維持外交方面不應再有南北之分 
陸專使日前電告政府對於賠償參戰費之要求擬不提出和會請飭陸外兩部會核電復聞政府已允陸使之請其理由一因我國之參戰費比較爲最少數一因美國决定不在和會提出此項之要求我國事事擬與美取一致行動故對於此節純採寛大主義也 
中國委員於講和會議中提出覺書要求不經日本之手直接向德國歸還膠州其理由有五）一（直接歸還則手續簡單）二（中國尙有領土權）三（日本武力的佔領爲一時的性質故無領土取得權）四（基本一千九百十五年一月日本之二十一條要求而締結之中日協約得有修正之餘地）五（中國之對德宣戰時爲破棄德國租借權之實現故中國得恢復與德國締結條約以前之地位 
日本在法委員牧野男爵已在和會表示可以交還意思日昨王正廷專使電陳當局謂日本牧野大使之陳述謂青島自應交還中國但中國自願賦予之條約權利日本當然承受蓋牧野之意以此青島問題對於和會已盡交還中國之義務對於中國則仍取得其等於不交還之權利請政府定一决心先將二十一條新約打消然後可免種種之危險否則號稱交還青島而實則繼承其利益不僅國民所深懼抑亦列國委員所不樂也云云 
　　華北明星西報載稱據東方通訊社探得消息請中政府現已接到外交總長陸徵祥由巴黎拍來電報一通報稱人種平等問題近因奥斯大利亞國務總理伸言種種理由極力反對因是日本所提修正此項議案尙未正式交付和會討論即中國各委員對於此項問題亦無何等成見惟據陸委員長之意中華民國雖與此次問題密有關係然際此時機該問題未得各方面確實認可無論如何碍難發表成見據各華報近日登載日本政府照會中國政府聲稱人種平等問題與中日兩國互有關係中國派往巴黎各委員似應竭力協助日本派駐巴黎各委員得此項修正議題正式交付和議聞日昨中國國務會議曾將此項緊要問題詳加討論當經各國務員議决此項問題應令駐法各中國委員體察巴黎和會情形自行取决辦理至外間傳聞中國决定協助日本在巴黎成立此議案乃係傳聞之誤蒙邊消息彚聞 
　　謝米諾夫近屢派人入蒙煽亂並在赤塔如集會議邀集蒙王希圖大舉中央雖已電令在蒙長官嚴加防備無如外蒙地方遼闊兵力過單是以風聲日益緊迫昨日報載赤塔第二次會議情形尤足駭人聽聞茲又據鮑督來電報告謂海拉爾地方近日情形不穩呼倫貝爾勝福日前曾派海某代表出席於大烏里會議並據諜報將來外蒙臨時政府有設於海拉爾之說已飭索倫李團開往海拉爾駐守又一電云自謝米諾夫派人入蒙煽亂以來刻有蒙邊六十四屯已受其鼓惑在瑷琿沿北河奇克特地方　集過激派七百餘名焚掠民房無算尙欲南侵幸第八師團與日軍協力擊退等語又聞吉督孟曙村近爲防範亂事已派陶士彬帶兵一混成團出駐黑河鮑督則派巴英額出駐滿洲里如此北滿一帶防務已覺緊嚴庫倫方面刻亦已經參陸處會議决定先派邊防軍兩混成旅開至外蒙邊界一旅擬由綏遠北進經由烏里雅蘇臺以逹庫恰一旅由奉天洮南經東四盟以逹蒙邊云云 
　　蒙古出兵案大體業經國務會議約略决定其購彈藥全由陸軍部籌辦陸部昨派軍械司司長謁見段督辦陳述各兵工廠擔任軍械情形係以上海兵工廠擔任砲彈及槍砲之修理漢陽兵工廠擔任槍枝及砲彈之補充德州兵工廠擔任子彈及其他軍用品之供給 
　　政府昨接鮑黑督來電略謂據偵探報告謝米諾夫委託某國人在天津張家口等處購置軍械請迅電各該省區嚴飭所屬實力查阻免滋亂階 
　　據某機關傳出可靠消息謂日前接到滿洲里司令部電稱内蒙丹澤宸烏全忠色士博王等近聞有外蒙自主之謡當派專員赴庫倫探詢活佛哲布尊丹巴有無此項舉動據外蒙自治政府聲稱毫無影響並謂中國共和五族一家稍明事理者誰肯自外生成廿心破裂據此可見自主之謬說顯係有人揑造於是各王公等合詞電請江督電告政府勿信謡言但外蒙境内極形空虚此中未必無人覬觎請政府急速派兵外蒙以資鎭懾是爲至要江督據此一面電告政府一面電飭各路軍隊一體嚴防 
　　華北明星報載稱據由莫斯科逃出俄瑞二國難民稱過激派之各首領現注其全力在中國及印度兩國傳播過激派之宗旨至列寗氏所以注意中國者藉可募集黨羽充補軍隊之數聞列寗所招集之華人特加保護並於中國設立機關專事傳佈過激派宗旨及招募華人入伍該核機關内主持其事者有華人宗元淞（譯音）此人性極狡獪詭譎萬端據云過激派在中國所設之秘密機開業已設有交通路徑經過七耳其及西藏兩處故華人中受其煽惑經由該路入俄投入該派者絡繹不絕宗元淞道派羽翼在中國各處傳佈並將列寗服亞洲服制之像片散布各華人愚蠢之蒙人受欺往投者實繁有徒 
江北投者實繁有徒 
　　江北自俄一萬諾夫過激派暴動後俄人日夜警戒如臨大敵凡有俄人跡近過激派者即拘之入獄每至午後即提出槍斃或夜間拿獲形跡可疑之俄人及中國人即行擊死於江心穿一冰眼將尸身沉之江底我國小黑河夾心子江干亦發現此種冰穴日前日本領事吉田氏帶領日軍官及兵士數名協同我國江沿警察稽查所所長潘如九氏及巡長一名到此查視江北日本巡哨步兵疑係過激派軍人開槍示警吉田氏同潘所長見勢不佳舉帽相示始得無恙 
奉天消息四日下午三鐘餘張使在署召集二十八師師長汲海峯總參謀長張作相及各參謀諮議顧問等二十餘員開軍事會議决定聯合各省維持時局並電商吉督孟曙村黑督鮑貴卿迅速聯防各要隘毌使蒙匪及過激派侵入昨日張使又得黑省鮑督軍江電云自西伯利亞過激軍暴動後我國黑河南岸時有激軍蹤跡意圖煽惑然均經防軍偵知逮捕故無何等影響惟近日黑河愛琿海蘭等處有多數勞働工人同盟罷工並會商某種舉動似已受過激思潮之融化漠河金廠之一部工人亦暗中聯絡并有要求減少工作時間及增加薪金之提議除已電知黑河防軍相機防止暴動外應請轉飭各屬一體嚴防以消隱患 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[歐和停頓消息續紀]  
　　昨日本報曾載中美新聞社所傳華北明星報之華盛頓電報紀巴黎和會停頓消息茲將八日華北明星報所載關於此事之六日華盛頓電報譯錄於下　此問接紐約時報駐巴黎訪員歐蘭漢君駭人聽聞之海電謂和會現已停頓殊少希望威爾遜總統或將回國任今歐洲自行解决各問題　紐約日報接巴黎海電謂德國或將受迫交還一九○○年所刦奪中國之寳物華比明星報接歐蘭漢君乃美國報界之前蓋當赴巴黎之前充紐約時報華盛頓部之主任聞與威爾遜總統之個人代表哈何斯大佐尤爲接近 
[捷克軍之表白]  
　　巴黎雜誌近載俄國之捷克斯拉夫軍一篇頗爲讀者所注意其文略云奥國之捷克匈國之斯拉夫皆爲奥匈帝室之勁敵决心作戰不稍畏葸俄國政變後過激黨握權捷克斯拉夫軍不能在俄境與敵續戰遂决計遠赴亞洲之海參崴口岸俾可設法加入西境之協約軍按俄境捷克軍爲法國捷克斯拉夫自治軍之一部份雖處於四面楚歌之境仍能保持其地位軍紀不墜士氣不衰俄國各軍散漫零亂惟此軍屹然不動巍然獨存過激黨領袖里寗與特羅斯基旣解散俄軍極力運動捷克斯拉夫兵誘其退伍而加入紅衛隊第捷克軍志氣堅定不爲所動過激黨領袖乃散佈捷克忠於前朝之謡言以煽動黨人當時捷克人備受欺辱不與計較卒免於難其認耐力之强大凡從俄國歸來者類能言之捷克斯拉夫人雖爲俄人所揶揄猶抱俄人當能自振之望迨俄德和約告成始知大勢已去無可希冀不得不捨其同種之俄人而趨附法境之同志乃以赴海參崴之謀商諸過激黨政府俄當軸許之且允予以輸運兵士與軍火之便利焉捷克斯扶夫軍穿行烏克蘭境旣費時日復遇艱苦自二月廿三日起至三月九日止無日不整隊步行後隊於三月一日午後始離基爾而德軍已於是晚行抵該城追蹤而進戰事乃作三月九日雙方交綏於巴克瑪志其地爲重要鐵路匯集點距某爾可一百二十五英里戰爭甚烈四日始已德軍自詡獲勝實則敗績損失甚鉅此後捷克軍長途跋涉亦非絕無阻礙德軍進擊固已無慮惟尙須防禦暴徒蓋俄國表面雖稱勞兵會共和國然政出多門四分五裂一城一鎭皆設勞兵會各自爲政質言之俄國境内分爲無數之共和國有不允供給車輛者有不許接濟煤斤者有要求解散軍隊者捷克軍遇此周折行程愈綏而紅衛隊復多方留難其尤甚者則爲遣派武裝德奥俘兵攔途攻擊一事凡此阻撓習見不鮮捷克斯拉夫軍因與俄人同種故於俄事素守中立雅不願稍起衝突致傷感情至此乃忍無可忍遂宣佈過激黨爲其仇敵而與之開戰矣至於俄國平民對於捷克軍之感情仍極友好沿途歡迎絕無敵意蓋知捷克軍不欲傷其財產生命也是以在歐亞兩洲俄境内阻礙捷克軍之行動者厥爲過激黨捷克軍後雖據有西比利亞鐵路然不能利用之且須派兵防守之其故以德奥俘兵來攻者日見增多不得已遂向協約國爲將伯之呼捷克斯拉夫人所求者非欲推翻俄國現政府而立一新政府以代之致違其不干涉俄國内政之素志不過欲得助力以拒衆所共棄之德國而立捷克斯拉夫自由獨立之國耳民族自决之權利雖里寗等亦承認之而捷克斯拉夫軍之所以輾轉力戰者亦欲實行此主義而已豈有他哉 
[韓民獨立運動之外訊]  
　　大陸報四日北京通訊云此問抱進步主義之華人各界對於朝鮮獨立運動甚爲關心據稱巴黎和會如能留意及此則中國類此之問題可望和會之注意蓋如外人管理租界專權外兵駐紥華境外藩與中國及外藩與列强之關係諸問題均可由各國以寛宏之度考慮之也朝鮮消息日來甚爲稀少顯因嚴行檢查之故惟所傳出者極堪玩味據漢城函稱初等學校及他種學校因無學生上課泰半停閉即有仍開課者敎員殊爲窘困蓋向例課堂問答皆用日語今者諸生皆操韓語以答所問敎員問及衆國意乃指日本也而學生則目爲高麗舉其戶口之數京城所在地點以對敎員亦無可奈何也漢城大小商店泰半閉門日員行將諭令開市現信彼等將　諭實行惟將以不售物爲抵制之法某學校之學生忽不能自忍同起大呼高麗萬歲一擁而去余（通訊員自稱）嘗由私人方面探悉梅山有韓人五十三人同時飲彈而死蓋有某領袖爲日員所拘此五十三人乃同往獄所哀求釋放獄吏召携武器之徒出而鎭壓槍聲響時五十三人皆僵仆於地無一得生者此種慘事今固常有之也北京寓有韓人多人日人搜查不遺餘力往往因此闖入華人之屋某韓人不知路徑雇人力車告以所欲往之處不意竟停車於日人俱樂部前事出偶然歟抑有意爲之歟無人能知之也 
路透電社八日東京電云陸軍省宣稱朝鮮騷亂日見劇烈勢殊危險今已延及半島全境朝鮮人之抱過激黨主義者殊易從而煽惑羣衆故除派憲兵四百人外且加派步兵六大隊前往朝鮮實力保護人民 
某日報紀日本某中將談話云今回朝鮮甚爲遺憾之暴動對於此輩之處罰將如何措辦世人有二樣之見解　以德懷綏彼爲爲舉同化之實蹟處以寛大之典　彼等實對於國家之叛逆且久蓄隱謀者則此際斷然處之以極刑剿減彼等也司法官亦已相當之考慮然使我輩發言則無一步之假借以嚴刑爲可也何故朝鮮人决非賤者也日本人亦未必貴者也又反此而稱朝鮮人爲貴而稱内地人爲賤亦非也卽彼等朝鮮人亦旣爲帝國臣民則韓人亦帝國臣民目下有權義之差别乃不得已之事然同一爲日本人即事實也然則今回暴徒對於日本爲彰明之叛逆彼與平將門（譯音）幸德傳次郎之徒無何等之差别則以叛逆處之以嚴刑當然也以慈顔温情誘導化育乃平時事際此一旦起不逞之事釀非常之變所謂宋襄之仁大禁物也朝鮮之多數良民因彼等一部份之叛逆蒙多大之困難徒以騷擾妨害產業不安生　以脅迫而沮止勞動此實非常之迷惑莫大之損害除即此而同化善導將來俱爲我國家光榮之負擔備爲堅實國民之能性者即多數良民之受困難者外此等頑迷不靈之徒無加之以何等恩典之必要但於此注意者對於眞實因脅迫壓制出於不得已者自有辨别之道即先辨别其良不良然後行以最嚴正之法爲可也云 
東京電公布云高麗亂事現尙未息蔓延該半島全境三月三十一日至四月二日各處發生亂事者一百數次暴徒手提槌棍鐮斧等器攻擊巡警憲兵其各隊人數不等由六百人至三千人郵便局及各衙署曾被攻擊焚燬電線亦經截斷而村野遠僻各處巡警憲兵無多衆寡不敵迫於退走因無法轉軍故未能即召軍警救援又云暴徒突形凶猛之原因必係布爾札維克陰謀家設總部於上海而反對日本之高麗醉心於布爾札維克主義受其差遣前來高麗煽動叛亂去 
[延琿間之韓僑近訊]  
　　東省某報所得琿春消息三月二十日上午八時約有韓人三千名分路進城狀態悲歡不一咸集琿春縣城西街（西關外有商埠日領及日商駐在之地點）高呼獨立萬歲當經軍警彈壓迫令該韓人等出東門而散現時韓人奔走革命尙如醉如痴延吉六道溝日人所設之問島普通學校約有韓僑學生百數十人業經一律罷課又日人設立之居留民會現已解散並聞延吉中學校原有墾民學生四五十人亦已不上課延吉縣有陸軍一百六七十人現經孟團長又由敦化調來一連於三月二十日下午二時到延據聞延邊日領年來欲藉新舊約問題將我國仍約取得之審判墾民權設法打消特令韓人組設朝鮮人居留民會以聽日領之指揮而不圖韓人之忽起獨立也目下日本商民頗爲狼狽我國軍警已極力保護之矣另一消息俄激黨又有與韓僑混合作亂將假道我境直趨韓京之說中央政府先接東省電告旋又續得其當局電報謂據琿春報稱俄邊韓僑組有决死隊二千餘各擬經我國黑頂子地方以向朝鮮京城業經飭警阻止仍乞指示機宜云云國務院電復謂如果實行假道經過黑頂子即勒令卸除武裝免滋紛擾藉固國防云云現已由琿春地方軍警設法防範矣 
[中美新聞社之北京雜訊]  
　　謝米諾夫將軍與高爾　克大將之代表黎諾夫氏已完全妥協訂有一約謝氏此後將爲一特别遠東軍團（行將組織）之司令並爲遠東哥薩克兵領袖歸黎諾夫節制至關於哥薩克區域之行政謝氏之行動須歸霍爾瓦特將軍直轄特别遠東軍團之維持費由政府擔任供給謝氏經政府之允准執行調兵事務又有大權募集義勇兵又聞卡爾米考氏將率其部下及謝米諾夫軍之一部分開赴前敵又此約規定在貝加爾之通古斯人與布利安人與哥薩克人立於平等地位 
北京英人義勇隊隊員對於本年初期之重行募集祗有十人願加入故當事者報告香港謂北京本隊可視爲已經消減惟香港軍事局不以爲然復請重行研究新任荷蘭公使歐登科今晨謁見總統呈遞國書總統特命公府衛隊遂之回第歐氏與前任荷使不同素親協約國其夫人爲英產當前在俄京時代管協約利益出力不少 
政府以過激派人有傳佈其主義於中國之勢深爲憂慮其故因始據北方種種報告又接上海華官電告過激派人已到上海租界每日集會政府應設法防範政府現從上海交涉員之議已令各機關草擬防範章程據徐樹錚計畫將派國防軍三混成旅及一團開赴北邊總統以軍費太鉅不贊成之然大舉調兵赴蒙之計畫現已在進行中陸軍總長靳雲鵬與龔財長妥洽後面子已保全照舊供職上項派兵之舉亦將因而急進青島之歸還中國是否作爲日本之一種恩惠抑由中國磋商條件而得之現爲一大問題駐日華使前奉訓令與日政府商議取消二十一條要求現據報告謂日政府之意以爲此項要求條件乃在巴黎和會討論範圍之外而應由直接關係之兩國審慮之日本此項答復似係表示誠意確已改變對華態度之證 
吉林電稱該省議會對於日人擬訂山東鐵路之密約問題提出質問請政府切勿允許又他省亦有同一之電報致政府 
萬國禁烟會請徐東海爲會員加以贊助聞東海已允財政部請銀團撥付三月份鹽餘三百六十七萬七千元銀團已允 
昨晚青年會映演上海焚土之影片加以演說頗有趣昧演說者對於禁烟會之活動均贊美之 
[京華短簡]  
　　交通司長黄贊熙氏於七日午後一時假座中央公園來今雨軒設筵招待此次來京參列中日鐵路聨絡會議之日本委員島安次郎氏等席間首由黄以英語致歡迎辭島氏以日語致答辭次由交通顧問平井博士演說中日鐵路聨絡會議之起原後又由英人佛類氏計與宴之中日英三國人士共六十餘人 
吳鼎昌代表此次由滬來京究因何事外間知者甚鮮據府院方面確信吳氏來京原因有三第一爲向總統總理報告朱唐兩總代表近日握手情形第二爲要求關於參戰軍改編或造散問題竭誠讓步第三爲關於八年公僨事要求政府中止俾利和局進行三日内外即須出都返滬有謂吳氏此來純辦私事者非也昨下午五時總統傳見吳代表垂詢良久惟談話時屏退左右關防特嚴微聞研究陜事及更易陳樹藩事爲最要吳並代呈朱桂莘與東海秘密要函一件 
吉林省長兼中東鐵路督辦郭宗熙前因中東路權限問題曾來京與政府及交通部有所接洽並悉郭氏業將該路權限問題與政府及交通部磋商妥協於七日早九時餘特赴公府謁見大總統禀辭回任並報告關於中東路之一切權限問題 
財政總長龔心湛氏自津回京後即主張以八年公債正式提交兩院取决嗣因議員意見尙未一致故又暫緩提出 
政府昨接熱河都統姜桂題來電謂熱河向受中央協濟之區非如内省可比倘再提解連月歸欠新虧更巨請准將各項專欵免解並請將應行協濟之餉十六萬元提前撥付以應急需近聞政府接到此電後即交參陸處核議 
山東省長沈銘昌昨電政府係爲東省歷年墊發軍費爲數甚鉅張督兼任省長時曾經領到財部發給元年公債二百萬元爲抵押偕欵以資周轉無如此項公債預計僅能抵押二十萬元杯水車薪無濟於事擬請財部再行發給八年公債票二百萬元以資彌補 
江督鮑貴卿昨來電請設立理船應由海部撥給淺水艦二三艘赴江調遣並另　江防警備隊以促航政之進行 
[參戰借欵合同之披露]  
　　外交部七日披露參戰借欵合同原文如下中華民國及日本帝國依據兩國陸軍協同防敵軍事協定之宗旨中華民國政府（以下略稱爲甲）爲充編練得爲完全協同動作之國防軍隊及參戰所需各經費特與日本帝國朝鮮銀行所代表之日本帝國朝鮮銀行股分公司日本興業銀行及股分公司臺灣銀行共三銀行（以下略稱爲乙）訂立借欵合同如左第一條本借欵金額爲日幣二千萬元以中華民國政府國庫證劵交乙承受第二條前條國庫證劵之發行其期限一年按年行息七釐以貼現之方法發行之外加佣費一釐由該國庫證劵之金額内扣除期滿之日得由當事者雙方協定照上列所定同一條件換給發行第三條甲受領本借欵金額時應即存於乙乙對此存欵按年付息七釐第四條前條存欵甲有提用必要時乙應依另行協起定之手續交付於指定之受取人第五條本借欵所需之國庫證劵製造費印花稅及其他雜費歸乙負擔第六條甲將來如有與本借欵同一目的更欲借欵時應先向乙協議本合同應備中日文各二份甲乙各保存其一合同如有疑義依日文解决之中華民國特命全權公使章宗祥印日本帝國朝鮮銀行總裁美濃部俊吉印中華民國七年九月二十八日日本帝國大正七年九月二十八日 
附約依照本日簽字之中華民國政府参戰借欵合同第四條本借欵金應交付於直接主管國防軍隊機關所屬之經理主任中華民國特命全權公使章宗祥印日本帝國朝鮮銀行總裁美濃部俊吉印中華民國七年九月二十八日日本帝國大正七年九月二十八日 
逕啓者中華民國七年九月二十八日簽約之參戰借欵中華民國政府以將來整理新稅之收入作爲償還財源特此聲明此致朝鮮銀行股分公司日本興業銀行代表股分公司臺灣銀行朝鮮銀行總裁美濃部俊吉殿中華民國特命全權公使章宗样印中華民國七年九月二十八日 
[審訂鐵路法規會開會（六）]  
　　本月七日上午九時五十分交通部審訂鐵路法規會在鐵路協會續開第十九次討論大會會員到者四十餘人首由主席關會長宣告接議第二十九案鐵路運輸規程案由主席宣告第五章行李及包件保險運送於上星期六討論時指定會員唐士清魏武英首鳳標三人特别審查現由唐會員主稿將第五章删除分併於三四兩章内並加兩條當時大意宣布經衆贊成其文字之修正歸入三讀曾辦理遂接議第六章靈柩運送第七十條裝載靈柩之車不得附掛特别快車由會員唐士清龍學競魏武英陳福咸等互有討論有主張删除者有主張修正者主席主張維持原案經衆贊成接議第七章動物運送逐條微有修正接議第八章貨物運送第七十九條由會員周士清魏詩銘魏武英等討論將除有特别規定外句删除第八十條由會員丁平瀾代表吳修源提議將對於託運人得拒絕之句改爲對於託運人得聲明理由緩運第八十五八十六七各條内之一經查出句一律删除第八十七條由會員龍學競首鳳標唐士清魏詩銘陳福咸李懋勛代表石福綸等修改條文爲三項第一項凡託運軍械彈藥等物非有陸軍部執照鐵路得拒絕之第二項違禁物品亦照第一項修正另將夾運偷運送法庭依法辦理作爲第三項第九條至九十八條略有修改復由主席聲明對於文字有何修正及條文次序之更動最好由本股詳細修正三讀會即可省時間又此次開會本擬照上次辦法連開兩星期因中日聨運本日已行開會本會會員多有須到聨運會議者故本會暫行停止俟聨運會議竣事後再訂期開會乘此停會期間各審查長多開審查會時已十二時三十五分遂宜告散會 
[英國之海軍力]  
　　中美新聞社云英國海軍在一九一四年養兵祗十四萬五千人及一九一八年六月增至四十五萬人兵艦噸位亦自二百五十萬加至六百萬又一九一四年掃除水電艦及巡艦祇十二艘今加至三千三百艘自開戰後英巡艦共運英兵與協約兵二千萬人中途遭敵艦攻擊殞命者祗四千三百九十四人又運骡馬二百萬頭車五十萬輛炸藥二千五百萬噸油燃料五千一百萬噸食物等共三千噸英軍艦護送之商船（協約中立國均在内）共四萬六千五百七十三艘一年之中祗沈没二百八十九艘平民乘船被德潛艇擊沈溺於水者前後共萬五千人船上執事及水手死者亦萬二千人此乃德軍艦之成績而德艇之沈没者亦有一百五十艘之多也 
[美國仿製德染料]  
　　中美新聞社云世界製染料最富最精之國厥惟德意志今德戰敗此業一蹶不振製造染料之方法與專權皆經美國管理敵產總管售諸美國化學基本金大公司資本五十萬元已全付足股東爲美國染業中人將來可望成爲美國染料大會所得德國專利製法共三千種獨惜德人詭計多端仍不甘心全洩其秘訣故於方法之成分及配合特加混亂致美人無從下手因此美國仿造德染料之前必將多喪金錢多耗精力與時光逐一研究推考始能得眞相即如正藍一色本爲德國所專有他國不能仿製今美國雖得其方法但成分不明白紐約大廠着手仿製聘用六十分學專家經數月之功費十餘萬元始製成染料一磅此尙未大功告成蓋如製大宗染料範圍必大若製法無把握每至中途受阻某製造廠已出貨數百桶矣忽機器不能運動原料細查機械之小活門被擠出筍全部停頓將成之染料完全毁敗是謂功虧一簣因此各製造家對於仿製德染米事前必異常謹愼初次仿製或可出貨十分之三四然無大用處勢必大舉費十萬金始可索取德人隱藏之秘訣再如德國近年發明之假靛青亦經十載之歲月數百萬馬克今美人欲明其中理由而仿製之爲事更難矣美國所得德國專利製染料法三千餘種已分配於諸染料廠大小各廠分配均匀以防壟斷之弊大公司股票定息六釐盈餘概作化學之用美國今爲提倡染料業起見特加重八口稅凈貨一磅抽洋五分又估價稅十分之三粗貨入口一磅洋二分关又估價稅十分之一零半惟原料入口不抽稅以五年爲期五年之後逐年減輕十分之二至第十年可以完全無稅按美國染料業之進步實甚迅速歐戰以前無人注意之今者會國聚精會神於此業况美國製染料之原料素極豐富如煤氣廠之油及焦煤皆與製造有大用處今又得德國專利方法三千餘種雖多有所隱秘但假以歲月濟以金錢與腦力不患無大放光明之一日由此觀之美國染料業之前途正無限量矣 
[留美談屑] 影戲與滑稽畫鍾離 
留學生暇時有數處足以消倦者如到中國飯店喫雜碎也訪友人談天也與友人書信也出游也除此數者外則無非到影戲園看戲耳 
影戲有益於人甚大今天下事多而雜難以綜尋頭緒若有影戲表而出之就可一目了然凡大文章家洋溢之記述都可以概括之無論士夫商賈皆容易通曉此實社會敎育上極有用之物倘吾國敎育家能編出愛國影戲以敎世人則何患愛國眞義不普及於國民耶今美國人之視中國人大都以爲全國皆洗衣工與燒雜碎兩種人耳自去年此間戲園中有演袁世凱閱操之影片者於是有一部分人始知中國亦有强大之軍隊足以自術當時全戲園都鼓掌稱善聞有人言支那人亦足成爲强國之人云 
余去年見日本人善操寫字術者於影獻園中能縱横顛倒寫各種書字甚爲衆人稱許寫時并可與衆人談話不至錯亂其辭當時有間彼者曰（爾何處學此技耶）（爾何人呌爾學此耶）該日人似甚難爲說辭然猶容忍答曰（吾學此技乎吾之術乃由實練得來今吾在此實練即可謂在此學技矣又吾藉此技爲業則呌我學此者即我也）吾甚服其態度然亦足見彼等人對於一班社會之心理如何矣 
影獻爲一般社會所歡迎可不容再述美國消倦之物除影獻小說及其他各種外尙有滑稽晝此晝無論在日報週報或月報都有之其描寫家庭快事眞難言諭不特此也即凡世界大勢亦可以美術表明之其效常駕乎文章之上吾觀上海潑克大致類此惟不免譏諷太甚耳至於美國滑稽畫譏諷之處固有之而其不涉譏諷但博世好者尤佳余前數星期見某報繪威爾遜總統合世界各國之律吕入於同調居其中者爲威爾遜總統𢥴然一音樂師英法意瑞　西各國環之或持絃或彈簧或鼓琴饒有興味有一中國人高立於牆上用大鈸和之最足令人動目論者謂此次和平成立乃威爾遜總統之功而享和平之樂者或將以我國爲最又曰中美英同盟已將成事實云又吾聞威爾遜總統宣言凡主張萬國同盟者美國卽與之同盟且美國除此同盟外不另有他種同盟（譯意）如是則吾國乃主張萬國同盟之有力者也宜乎中美兩國相好若是 
吾國今日人民之多足算世界各國中首屈一指矣平民生計亦稱非常困難矣但此種問題倒是容易解决何則蓋吾國人種不如新大陸及他國之裑雜吾國土地可耕可牧之處儘多吾國利源足資來日大用者若善自保之尙不虞缺乏吾國暫時不受社會黨及無政府黨之影響吾國移民問題暫時可以擱置所最要者全在振興實業人人把此愛國心在身邊則數年後目可改頭換面做一大大的國家吾觀吾華僑在外勞力益自信吾國國力實足大發展但可惜以此一般堅忍可靠之華人流落他國爲他人所利用耳倘吾國自行保全民族留在國中開闢富源豈不快樂耶 
[東三省烟土之來源（二）]  
　　各項烟土之輸入哈埠者總計之實以五站一帶所產之邊土爲最夥究其禍水發源甚長初因俄政府抵制華酒縱容俄人招集華民赴俄種烟我之烟禁遂爲俄人所破壞自民國四年中俄訂立烟酒互禁條約俄境之鶯粟雖已減少然未肅清詎南北啓釁俄亂大熾中俄兩方均兼顧不暇遂有貧民於綏芬東甯富錦饒河綏遠沿邊一帶不問俄境華境一致種烟而沿邊之烟禍遂又有邊原之勢矣 
烟土旣多烟館亦自不少從前皆設於租界之内近則如桃花巷太古銜等處亦所在多有上等烟館皆有外人爲之撑持門面門首懸有如牌櫃面站以流氓而其後屋之内皆顛三倒四一榻横陳吞雲吐霧直逹街衢如此類者多至二十餘家其餘亦均有護符且聨絡一氣締結團體按月納費不許再行增設一若設有專利之定章者矣 
五常一帶所產之烟土多輸入哈埠山東等省之土販多來哈採辦去冬烟販皆大倒霉探其原由係因山東昌邑濰縣平度等屬所產槲綢最爲俄人歡迎該屬人民赴俄境銷售槲綢者總計不下五萬名春去冬歸習以爲常不料俄變蜂起致此項綢販不能在俄境駐足一律歸國然所得代價盡係羗帖當其賣綢時羗帖每元尙可兌銀二錢上下及其歸國羗帖每元竟落至七分之譜此項無形之損失直不可以數計惟資本多係息借欲兌換償債不免敗產傾家正在無可奈何之際忽聞北邊烟土大熟遂携欵前來欲以販土補其賠累抵哈之後土價每磅售羗洋三百二三十元以後步步數土價又大跌落至陰曆年節之前每磅已落至羗洋一百七八十元圭販虧累至有携帶巨萬資本歸時雖三百五百川資亦不能凑集者此種情形聞五站一帶爲尤多故山東烟販去冬被其害者實如恒河沙數也 
[湘議會改選之不滿輿論]  
　　湘省選舉之歷史愚已數數言之自去歲長沙各知事代辦西南兩路各縣初選舞弊案敗露後以爲當局者必能愼重出之不至復如前此之假作痴聾矣乃近旬以來一般熱心議員者流又復聚集省垣重整旗鼓有袁某者竟昌言夾袋中藏有四十餘名之議員將來議會成立時彼必被選爲議長等語其情形大可想見矣人亦有言物必先腐而後　生便當局者果能悉循法 
 
 
 
 
 
 
 
 
 
 
 

Page 7

 
 
軌一秉大公則疇敢明目張膽而爲此違法之行徑就外表言之固不能謂當局者有何等之違法動作然其屢次所定之辦法則實不能謂爲無懈可擊代辦初選之不見容於法律爲已往之事姑且不諭但爲問當局之撤銷代辦初選究有自　於代辦之不合法否如其有也則以後更定辦法必一本法規乃今茲之所變更者爲何如乎姑不問委任專辦選舉知事之是否有此辦法（其辦法業詳前報）但爲問此專辦選舉之知事究能入南方所轄之地而舉辦初選否乎且以湖南全省七十餘縣而不贊成此時改選議會者多至四十餘縣（各專辦選舉知事被委後即經函致各該縣敎育會商會等各機關請爲查照而各該機關迄今寂無回耗則其不贊成此舉已無待言）則所謂民意者果又何在推其所得結果與代辦者又將何異現在當局已分期傳見各專辦選舉知事並各刋給木質印信一顆限四月王日前一律出發各知事亦已準備一切紛紛首塗將各駐南北兩軍交界地方舉辦各該縣初選愚又將濡筆以紀此牛鬼蛇神之選舉大事矣 
[湘財政廳長劉淇出缺]  
　　湖南財政廳廳長劉淇號苕生蒞任以來已將一載茲忽於日昨逝世已由張督委任軍署軍需課課長楊從權暫署即於六日末刻接篆視軍矣楊氏久有志於財政廳長一缺當前任廳長嚴家熾去任時即已極力運動終以勢力不及致爲劉氏所得此次劉氏出缺張督原擬委任現代交涉員王丙坤兼代因楊氏再三託人說項遂改委楊至劉氏之病患據其至友某君言苕生體魄素不强壯加以不能自加保養嗜酒成癖又最愛以薑佐飲久而久之遂成略血之症近以兼差過多政務繁𦣱過於勞碌病乃大發方其病勢加劇時曾入某醫院就診其後醫生謂病入已深不能爲力劉氏遂即回廳擬再請名醫診治不意轉瞬間即已氣絕矣現於一日晚間入殮另期歸窆又聞當病勢加重之日曾下鄕勘路一次至某墳山曾指示商埠籌備處處員某謂某某數塚妨碍路線宜卽令其遷去云云因其時尙兼有商埠籌備處總辦也是日回廳病即轉篤同人疑爲野鬼所纒遂延僧道多人大放燄口三日以期禳解乃功德未完即已逝世查湘省逹官　宦迷信禳解之術者以某當局爲最風勢所趨全省被化劉氏此舉不足異也 
[福建出產之新調查]  
　　福建位於中國之東南背山面海動植礦三者之出產略有可紀但以智識未開學術尙未研究於動植物則製造未精不足以抗衡外貨礦物則開採乏人又迷於風水而生障礙記者不禁爲閩人惜也茲將近日調查所得揭載於左以備閱者之參考焉 
（一）漁業閩省東南濱海港汊甚多海岸線甚形屈曲沿海居民多以捕魚爲業如福州之南台馬江琯江霞浦縣之福寗灣三沙澳寗德縣之三都福清縣之江陰莆田縣之涵江浮山晉江縣之洛陽港洎金門厦門以及其餘之沿江沿海各地操漁業者以百萬計但其捕魚悉用舊法去年福州附近之漁民組織漁業團時互相討論研求捕魚新法頗有心得現厦門各漁民亦組織漁業團體會日前特推余春沂爲代表赴省呈請立案已得李兼省長批准現已回厦着手籌辦不日即可成立閩厦漁業之振興可翹足待也 
　　（二）牛皮牛披一項出產以汀州漳州兩屬爲多如汀州之永定上杭武平等縣漳州之平和南靖等縣屠牛者將皮醃漬烘焙而成乾皮運至漳州厦門發售亦有由厦門轉運各埠者現漳州厦門兩地開設製皮公司者甚多均將牛皮再加製練爲製靴鞋之用若從此研精將不亞於舶來之紅皮也 
　　（三）茶福建茶業以邵武府屬武夷山所出之武夷茶（武夷山在閩省西北與贛省交界）爲最著名其次則龍巖及泉州之安溪縣汀州之寗化縣所出之茶葉亦頗精細氣味亦覺香醇銷售於中國各省並運售於歐美各國福州厦門之茶商採辦邵武龍巖安溪寗化之茶葉加以精製上年北美洲巴拿馬運河賽會台灣共進會北京農商部之國貨展覽會多獲奬品今南洋爪哇島之萬國茶業會議並附設展覽會原定於一千九百十九年（即今年）四五月間在巴逹維亞舉行開會閩厦各茶商擬準備出品赴賽日前忽接北京農商部來電謂據和屬總督電稱以現在國際上之交通尙多窒碍此項會議仍擬展期至一千九百二十一年春間舉辦俟得有確息再行飭知云云各茶商之準備出品者遂因以中止 
　　（四）條絲烟條絲烟一項以永定出產爲最多亦以永定出產者最爲著名其鄰近永定之上杭龍嚴及平和南靖等縣亦間有栽種其裁種之田土不若永定之適宜製法亦不若永定之精細去年永定因兵燹之災種烟農民及製烟工廠均受莫大損失今戰事旣停農民樂於栽種今春以來天氣温和少見霜雪烟草之生長甚速各烟商之烟包均由潮州汕頭運出免受厦門北軍之重徵若南北和議有成不再見干戈擾攘則烟業之恢復可企踵而待也 
　　（五）紙汀漳各屬山多植竹該地人民以竹製紙如汀州之長汀則有漂紙竹仔紙貢紙可供書畫及寫信之用永定所出之簾紙爲製神金銀錁及吸條絲烟之用永定及平和南靖等縣所出之粗纸爲製紙爆之用每年出息亦不爲少自民國成立以來破除迷信用神金銀錁紙爆者日見其少故簾紙組紙頗爲積滯近日外來之機器製紙反運售於汀漳内地土產之漂紙貢紙亦頗受影響 
　　（五）礦產福建各縣之礦苗藴藏於地不亞於各省日前福州財政廳派礦務技師到各縣調查礦務茲經查悉已開採之礦業如下永泰縣糞斗山則有鉬礦寗德縣東寳山則有鉛礦龍巖縣則有煤礦建甌縣則有金礦建甌縣梨山則有煤礦政和縣則有鋅礦屏南縣則有筆鉛鑛泰寗縣則有滑石鑛永春縣則有鐵鑛安溪縣則有鐵鑛煤鑛南平縣則有石灰鑛以上各鑛每年獲利均不爲少其餘尙未開採者不知幾何蓋以居民無礦學知識不知礦之作用亦有因墳墓所關不爲開採者甘使貨棄於地殊可惜也 
[山西之實業與教育]  
　　省長提倡牧畜之宣言　日昨閻兼省長延見各僚屬於東講堂對大衆宣方云我國合羣事業之不發逹實由於公式信用之不昭旣如斯矣不如利用人民之各個性而極力提倡單獨之寳業單獨實業中尤以牧畜爲能分劑無限制多寡咸宜之營殖事業且美利奴種羊最宜於山西地方之天時地性一羊歲可剪毛絨值洋十餘元至少可孳生一羔而飼養之食料並不需米豆高梁諸貴重料不過第一年稍種外洋牧草以順其嗜性以後即勿庸種草一人之小資本亦可養牧數頭或十餘頭不似他種營業之必須集合絕大資本方能經營者故認爲最合於今日之中國嗣後用羊毛之利益足以抵外貨之漏巵而有良好之希望於將來也　　敎育廳討論進行方法　敎育虞廳長日昨函請各校各機關敎育人員到廳開敎育會議討論敎育進行方法聞其大要有五（一）專門以上各校招生時以中學畢業生爲限若遇有不得已時得收相等程度三分之一（二）各校遇畢業時功課須一律敎授完竣不得有瞒含等情（三）各學校對於英文一科須格外督授（四）各校對於學生操行應詳加考查並每月得由各校呈送敎育廳核查）五（各校對於平時功課須認眞講授 
　　學生佩不娶纒足婦女徽章省署日昨據省敎育會附設學生不娶纒足婦人會呈稱移易風俗貴在轉移人心而人心之轉移要先變更其好惡我國婦女纒足惡習數千年來男耽嬌小之美女爲悅己之容人心錮蔽陷溺已深近年以來我省長對於天足一政嚴厲進行賞罰兼施而各處婦女之解放者業已不少惟究係被動的干涉而非自動的作用深恐辦理稍涉鬆懈惡俗仍復滋長本會爰訂轉移人心辦法擬請通令省内外高等大學校曁國民學校凡在校學生均須一律佩带不娶纒足婦女徽章更由職敎員不時爲之開解利害庶使一般青年自幼旣養成厭惡纒足之心而端其趨嚮普通社會亦足以觸目警心而自行解放數年之後人心好惡不然改變將使之纒而不纒不使之解而自解矣云云聞省長已抄同辦法通令省内外高小曁國民學校一體遵照辦理矣辦法併錄如下）一（凡全省高小學校國民學校學生無論在校内校外均須佩帶不娶纒足婦女徽章徽章之質料及式樣由各該校斟酌情形自行製備（一）徽章表面顔曰不娶纒足婦女字須清潔醒目佩帶於胸前左側或肩旁）一（徽章給與時須由校長職敎員招集學生至禮堂或講堂並加以鄭重之訓詞（一）學生佩帶徽章後校長職敎嗣須負查察啓導之責有犯者照章從重處罰現在業已娶者須令亟行解放（一）各縣知事曁縣視學對於各校學生佩帶徽章事負有查察督催之責省視學及實察員到境時亦得隨時考核 
　　各校職敎員之制服敎育廳近奉省令以職敎員改着制服觀瞻所繫令該廳按照本省學校等級從速酌擬呈候核奪該廳奉令後卽酌定高小國民各校職敎員着用普通操服均需國貨冬季用黑色夏委用灰色或白色中等各校着用普通西服專門以上學校用甲種常禮服當將酌擬情形呈請省長查核刻已奉指令准如所擬辦理並轉行各校遵照矣 
[皖人請决五壩之通電]  
　　安徽宿縣丁冠軍等通電云江蘇蕭縣上承豐碭諸水來源極猛自前清至今蕭人屢欲開放迭經皖省交涉呈奉批令禁止已成鐵案乃蕭人野心不死現忽於本年三月私行集夫星夜開挖並由該縣知事協紳携帶兵勇督率民夫數千人逕來皖省境内挑挖至六七里皖民異常憤激不期而至者數千人幾酿巨患經官紳極力彈壓始免意外早經蘇皖軍民長官派員會勘會測并由蘇省長電飭蕭縣迅速停工靜候側勘解决乃兩省委員官紳公同議定以後蕭縣官紳復集夫挑挖如故不特違背公議並且弁髦訓令皖人雖迭經奔走呼號省會臨時開議軍民官長迭電蘇省力爭而蕭縣私挖如故毫無正當解决皖民正在忍無可遏之際乃江蘇銅山紳民有鑒於蕭人之私挖得計亦於三月十六日集夫數千私挖夏坑致水下注皖民迭次爭議長官函電紛馳概置不理在蕭銅處心積慮以爲一面强挖一面推宕迨輾轉時日則坑工已成陰謀已遂而下游皖省數縣之生命田廬概置不問其居心陰險如此皖民斷難甘受現在各縣紳民萬衆一心以爲蘇旣决水殄我皖當速籌瀉水之路查蘇人現開龍湖奎河水皆輾轉入湖現在洪湖湮淺日久驟添於水斷難容納且洪湖五壩成案本准開放徒以蘇人極力抵禦致令皖人水無去路實已受害多年今蘇人乃復决水一注上有來源下無去路皖人自應查照定案開决五霸以資宣瀉愚民爲自衛身家性命起見鋌而走險實屬逼而出此人民之保障一惟法律是賴决水殃鄰新刑律定有專條伏惟迅賜嚴行江蘇省長將首禍官紳按法懲辦一面嚴令蕭銅迅速停工一面派員會勘解决方足以弭巨患而息爭端皖民旣在水深火熱之中不得不作哀痛迫切之請臨電惶恐不知所云 
[九江近事]  
　　敵僑韓貝爾柯西力彭松赫美珍四名因病留潯診斷業經照准暫予免遣惟現又有一律出境之說聞警廳已請示省署辦理 
鄭案發生後湖北同鄕會曾派代表閔玉松回鄂請求該省各官署及地方各公團嚴重交涉茲據閔代表回潯云伊沃那現覊押漢口巡捕房俄領正在辦理預審手續惟關署對於撫卹一層僅要求以三十年計算未免過於鬆放此間人士不甚滿意 
九江甘泉鄕煤鑛有夏東城者串同原有股東合辦以便獨攬用人權現已草定合約潯紳界萬和悅等頗爲疑慮一面勸告原股東勿受夏氏朦混一面具禀官廳謂夏氏以後倘私行呈請開採應請將該礦股欵切實審查並將合約全文交由地方各公團通過以免日後糾葛 
警廳行政科長吳炳提出議案略謂該廳屢次緝獲烟案多有膏土未獲而僅獲烟具者每苦見證不充分以致情重法輕不能移送法庭按律懲辦實爲缺點以後應飭隊對於搜查烟案特别注意毌使膏土遺漏 
九江自戒嚴以來江干車站均設有軍警盤查所現吳帮辦以大局將定自無檢查必要特令一律取消 
潯商會自副會長陳中瑞升任正會長後所遺副會長迄未選出茲准七號開會投票公舉 
九江通城文武各官准明後日晉省爲陳督軍祝嘏 
[李齊兩長電請維持米禁]  
　　蘇省禁米出省查極嚴自浦口查出米石扣留後商人偷運已少近來米價跌落人心稍定李督齊省長深恐有人破壞禁令昨特會電中央請予維持其電文如下北京大總統國務總理鈞鑒統密蘇省米禁未弛已歷多年奸商貪利走私須由輪船火車轉運旣非本省權力所及全賴各海關各路局協同稽察方免偷漏浦口自改章後已無本省徵收機關查騐之權在財政部直轄之貨捐局當民國四年間經耀琳咨准財政部轉令該局認眞稽查一面電請交通部飭知路局查禁手續本甚周密詎自年前迤今駐寗英領一再以津浦路運出蘇米甚多來函抗議濟南張督軍亦電稱有偷運出洋情事即經委員嚴查各轉運公司現囤浦口蘇米確近十萬石内有裝車扣運復卸者八九千石運津運濟事實昭然以致謡諑繁興省議員且據以入告除另派員查辦現已商定在浦口設立機關專司查騐並電逹各部轉令路捐各局一體遵行從此米價漸平人心漸定朦運之弊當難再萌但大利所趨危計百出懲前毖後惟有仰懇毅力主持蔀屋茆檐實多受賜撮要電陳伏維鈞誨李純齊耀琳印 
[南京快信]  
　　齊鎭守使昨宴陸榮廷代表鈕傳善於金陵春宫張李三旅長軍署何參謀長王副官長楊憲兵司令均陪席軍署顧問胡慶培因和議續開已於昨日午車回沪 
陳炯明代表陳覺民鄧仲元昨來電准今日午車由滬來寗李督已令副官處派員招待 
李督裁減本署參議顧問諮議百餘員祗留李廷玉汪瑞　温世珍謝傳安白堅武胡慶培任壽祺宋育德程道存等十餘員日内卽發表 
軍署顧問程道存經李督保准以簡任職分蘇任用昨已禀知到省 
軍署前日會議結果軍事機關薪水百元以上者撥發公債二成其不滿百元者概免撥發聞省署亦擬仿照辦理惟尙未電部呈報 
旅寗贛同鄕以李盛鐸私將城門山鐵鑛抵借外欵昨特電京兩院同鄕議員提案查辦 
省議會議决追加七年度預算四萬八千元省署以無欵可撥特提交復議 
直省議會昨電告蘇議會已於本月一日舉行第二届第一次臨時會開會式 
徐州鎭守使張文生電軍民兩署報告虞日赴碭山籌辦清鄕以清匪源 
[杭州快信]  
　　院電南北和會業經賡續開議請戒所屬勿信謡傳 
鹽運使蔣邦彥昨奉財政部電有緊急要公會商午後乘特别快車怱促北上 
上月份省金庫收存欵項不敷分配除軍警各費重要外其餘敎育實業曁道尹等各機關應領公費遲未報解昨始一律撥放 
杭總商會昨將經售一二三月份印花稅六千金解送印花分處轉呈財部 
商品陳列館辦公職員昨經實業廳一律下紥委定 
金華道尹趙曾蕃因有要公晋省面陳今日抵杭 
敎育廳通令各知事調查轄境七年度有無外人添設學校情事限期造送以便彚總報部 
[地方通信]  
　　外人租買業之　法吳縣温知事昨奉齊省長通令規定外人置產辦法略謂外人在内地置產最易惹起交涉茲爲愼重起見特規定辦法數條以資遵守（甲）關於置產者（一）除河山祠廟不准私　外其民間自售私產時必須將契據呈由地方官認可（二）如有華人代外人冒名置產者查出即按盜買治罪（乙）關於租賃者（一）官地官產不准租賃人民私產租賃時須由長官查明（二）如外人須借用官產時應呈由外交部核准 
頒行種靛法則蘇常王道尹近准實業廳咨奉　商部令開略謂土靛爲我國出產品之一種年來洋靛進口日多致利權外溢茲爲振興實業起見當此時屆春令土融易於播種特將種靛法則令發該廳轉屬勸導農民廣爲種植以期挽回利權等因奉此相應咨請貴道尹令屬查照云云 
不知犯名之緝限江蘇高等檢察廳近通令各縣知事略謂案照縣知事辦理命盜案件限期及懲奬規則前經呈請省長分别酌定限期在案茲奉省長令開據呈已悉查册列各案均係不知姓名之罪犯各縣知事承緝限期應以報官之日起算命案限八月内破獲盜案限六月内破獲仰即分别飭遵等因合亟令仰即便遵照定限嚴緝各案逸犯務獲究辦云 
蘇城發現狗疫蘇城近日發現一種狗疫傳疫甚速屢見街巷之間有狗犯是疫者始則亂吠猛擴牆壁繼即倒斃路側近二三日間護龍街各處之狗死者頗多一般乞丐將狗剥皮售賣並食其肉殊與衛生大有妨碍西區第四分所劉巡官得悉立即嚴飭崗警隨時阻止一面親出查察行經干將坊塔兒巷等處目覩速斃三狗當即飭清街夫拖往黄麽基曠地掩埋木凟鎭鉅竊破獲木凟鎭徐姓富戶被竊失贓萬餘一案經徐姓聲稱本宅厨司吳連生及二房僕婦陳金秀均有嫌疑經縣署將吳連生陳金秀二名解縣審界問吳陳二人已供出實情現正由縣派探偵查原贓云 
[無錫]  
　　第三師範運動會昨爲省立第三師範大講堂落成之期並開第四次運動會晨間八時舉行講堂落成禮儀式極簡略禮畢全體學生出講堂魚貫入運動塲唱國歌及運動會歌即開始運動所演皆注重競技多至七十餘節繁缛不備載到會參觀者有縣知事楊畦韭學務科主任錢孫卿勸學所長秦頌碩縣視學孫仲襄及湘南第二師範校長等團體到會則有南京省立第一農校武進縣一高小省立第一師範東吳第八校縣立第一第六兩高小無錫市立各校及私立男女國民小學校聖公會聖嬰女學等來賓極盛運動優勝者所給奬品分爲旗幟奬章書籍等而末次運動有奪標一節特製旗一面何級奪得則贈與何級保存一年至下次開會再奪演畢後已鐘鳴五十始行散會云 
紀國文算術競爭會縣公署爲審查高小學生畢業程度起見特召集全縣六高小學校庶於本屆暑假畢業之三年級學生於前日在縣立乙種工業學校内舉行國文算術競爭會訂請秦于卿顧子靜等多人爲監試員於上午八時到齊各校學生均齊集共計預試者一百五十三人現正由學務科主任訂定甲乙不久即可揭曉云 
[揚州]  
　　復旦大學旅行團來提上海復旦大學春假旅行圑周游江浙各屬來揚之瞿宣穎桂勗剛已於七日抵揚八日午在舊城第二高等演講並訂於九日下午在新城第一高等演講云開棺檢騐命案儀徵轄居民朱劉氏之媳朱尹氏身死後其母家控被謀害朱劉氏被拘又在監斃命其胞兄劉長春控經高等廳令江都縣開棺檢騐嗣佟知事以檢骨騐屍該縣無人熟諳請高等廳遴派檢騐吏前來由廳令吳縣檢騐吏李寳堃來揚聽候檢騐佟知事遂於八日早帶同該檢吏前往儀徵相騐矣 
[鎭江]  
　　飢民過鎭准海一帶飢民就食江南者近被各該縣驅逐回籍路經鎭境連日逗留不去者爲數甚巨倪知事恐釀事端且以農心在即理宜各歸務農特令行城外各警區派警雇船押送出境 
京口火警鎭郡連日大風肆虐飛沙走石几席塵積盈寸七日午後四時城外新河左近周姓草屋因氣燥風狂之故炊火上延不可撲滅登時延燒鄰右草屋十餘家幸城内外各水龍往救得以漸次撲滅 
雜糧最近市况芝蔴一項洋莊不動呆鈍已久存貨甚多價格漸鬆小麥以麵粉銷路不暢各廠家所進有限存數約十餘萬石致市價難以見好黄豆前因銷路平平故市面不甚起色近日各行家得上海消息甲市銷路大動市面已遂步提漲最近各行計運滬銷售之貨已有二萬三四千包昨日開盤計碭山黄豆每石二兩六錢三分江北黄豆每石二兩五錢六分浦口黄豆每石二兩五錢臨淮黄豆每石二兩四錢五分穎州黄豆每石二兩四錢二分江北小麥每石二兩五錢六合小麥每石二兩三錢六分蚌埠小麥每石二兩三錢五分宿遷芝蔴 
[嘉興]  
　　商業最近狀况北門塘灣街一帶商業近日漸見起色因各處客帮赴往天竺進香返里時途經禾地向各舖購物者頗多故楊九牧誘酒店及震泰南貨店寳成申天寳許祥和等銀樓每日均熱鬧異常即茶寮酒肆亦莫不利市三倍惟米市自蘇省嚴申禁令後銷路滯鈍各米行積存之米因天氣漸熱即思售出故每石糙粳現僅四元二角每石食米亦僅五元餘日内尙須脊賤油市菜油每擔十三元四角荳油每擔十三元一角俟新油出市後預料當賤至十元左右 
採花遊街示衆嘉興北大街皮鞋店夥某甲及塘灣街某紙店洪鞭二人於前日遊行烟雨樓見桃花鮮艶可愛遂摘取數枝適張知事往視大樓工程親自撞見以公園花木任意攀折殊違禁令即飭警將該二人拘獲於昨日起令其遊街示衆三日期滿即行釋放 
[安慶]  
　　皖議會提議限制礦商皖省礦商向實業廳呈請礦照者每年不下數百起然請照者雖多而辦礦者實少蓋請照者多爲攬有礦權計並無募資開採之實力迨礦照旣得勉强開辦則每因招股維艱或需欵浩繁而財力不足遂至半途中輟於是私招外股轉賣外人之交涉迭出不窮茲經省議會提議實業廳於發給礦照之先定一查騐資本金之辦法俾無本礦商不敢冒味已咨請省長轉咨該部矣 
請辦第三蠶桑請習所皖省第三蠶講習所開辦費業經省議會議决在於七年度實業預備費項下提前撥洋五千元昨已咨行省署吕省長以此案曾經龍前省長以田賦一五加徵及屠宰兩稅暫難確定咨請缓辦在案現在實業廳項下有無可撥之欵能否照撥已仰實業廳查照矣 
雜評一 
[傳聞異詞（默）]  
　　中國大事每多惝怳迷離者用心又何將在也蒙亂怳迷離耶抑事實本甚明瞭而人故使之惝怳迷離耶故使之惝怳迷離者用心又何將在也蒙亂與過激派或傳若何緊急或又傳並不重要歐會中華代表之意見或傳與甲不洽或又傳與乙有誤會何其傳聞之異詞也 
雖然國内之陜西戰事或傳已停或傳未停猶且久久而不能明瞭何况遠在邊地又遠在異國哉苟有人播弄其間更令人無從測知其眞相矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第一日]  
協定議案六種 
　　昨日之會議紀事　辦事處公布云四月九日上午九時第七次會議由兩方總代表將全部議題提出會議唐總代表所提出者計十三項另懸案六項朱總代表所提出者大綱兩項節目八項討論結果將兩方議題併爲六案至下午五時半散會 
　　國民通信社消息今日（九號）午前九時起南北代表均赴德國總會開正式會前日雙方談話已將會議方式决定故今日正式會南北代表務將所有議案一次提出聞唐總代表所提出者計承前續議之議題共六件（一）取消軍事密約（二）裁撤國防軍機關及所屬兵（三）參戰借欵不得提用（四）和平會議未終了以前雙方不得借入外資或發行公債（五）陜西問題（六）湖南問題此外新提出之議題十三件聞其中尙有未經協定者條目甚多無從探悉朱總代表所提出者第一軍事問題如（甲）擬留軍隊之編制問題（乙）額外軍隊之收束問題中又分（一）裁減標準與其方法（二）安挿方法（三）裁減時期（四）裁減費用四項（丙）軍需獨立問題是也第二政治問題如（甲）軍民分治（乙）釐定地方制度其中又分（一）省之改革（二）道之改革（三）裁汰中央各署冗員增設地方自治官吏（四）擴充全國敎育（五）推行全國警察五項（丙）地方自治其中又分（一）縣自治（二）省自治（三）振興自治事務辦法三項（丁）發展國民經濟其中又分（一）興築國道（二）改革幣制（三）革除惡稅（四）革除條約及習慣上之束縛四項（戊）善後借欵問題其中又分（一）借欵額數（二）借欵用途二項雙方提出後南北代表共同審議僉以爲彼此議題多有相同之點惟國會并善後借欵共同分配以及廣州軍府法令認爲有效各問題爲南方獨立之主張自應特别商議後由唐朱兩總代表互相談話逐項討論將雙方議題併爲六大綱即第一國會第二財政第三軍事第四政治第五善後第六承前續議案是也就中欵目尙多其詳不得聞知今日（九號）已將軍事問題詳細討論如國人所希望之廢督裁兵問題皆已列案討究其他可推知矣明日（十號）仍續議軍事問題并聞將推定代表即行審查下午五時半散會聞雙方代表解决國家根本問題彼此意見均能一致此誠國家最好之一現象也 
　　聯合通信社消息昨（九日）爲和議停頓後第一次開正式會議之日上午九時兩方代表齊集開正式會議唐總代表提出新案十三件（前提未决六案在外）朱總代表提出大綱兩條節目八條下午復開談話會整理議案結果將兩方所提各案歸併爲六案至五時項兩方代表均覺困倦不得不稍事休息入晚六七時兩方代表又各開預備會　聞歸併六案之外尙有懸案大概不外南方視爲要案而北方視爲力量萬辦不到者此案曾費去數時間之討論結果仍暫爲擱置至六案大體爲（國會）（軍政）（財政）（政治）（善後）（未决）各件每件之中包含節目頗富 
　　平和通信社消息今日爲和會停頓後繼開正式會議之第一日上午九時南北總分代表全體齊集前德國總會開議提出議案種類首由唐總代表提出議案共十三條（從前討論未决者六條在外）繼由朱總代表提出議案共分兩大綱八節目討論尙未終局已屆十二時午餐後於二時開談話會復議最後結果由兩方協定議案六種另有若干細目議題内容因雙方嚴守秘密未能宣布散會後下午六時半南代表又至老靶子路唐宅開會磋商整理議案自明日起卽開始正式議事今後形勢大致尙可樂觀云 
　　三十一日三原專函李代表述膺接三原于右任三十一日專函云乾縣陳軍自十八日失敗後反羞成怒謂若不屠取乾城誓不撤圍現已飛令乾醴知事招集兩縣人民携帶𨧱掀槓籠繩索等物前赴乾縣作工掘叢隧道現由西面向乾城内進掘聞西門有一地道將成功　又報告云陳氏近日態度又變已派人往南山招兵近委簡博施爲招兵委員長又向臨潼潼關等八縣招兵　興市乾縣戰况張衡玉到此始悉其詳情今日已三電與陳劉交涉覆電均無頭緒　三原自由通電事張衡玉去電要求陳氏覆電有按章檢查之語仍不允　張衡玉到三原後我方對張言你看陜戰到底停否爾何不講幾句公道話張答謂我若講公道話我就不能進省城了按此則張君之能否自由可以知矣今日許蘭洲電張衡玉謂陳氏在興平要人民七百名攻乾縣請其轉詰陳氏衡玉連電不得要領明日即進省曾詰問伊何事發停戰之電伊謂在省城聞人言未加考察　此問眞象乾縣不下陜戰難停衡玉不說公道話陜戰亦難停 
　　于右任抄寄張陳往來電昨日（九日）南方代表李述膺按三原于右任專函並抄寄張瑞璣陳樹藩往來各電照錄於左張致陳電（其一）急西安陳督軍鑒停戰退兵拍發密電二事務請照辦速覆鄙人可爲右任以人格保之瑞璣叩陷印（其二）西安陳督軍鑒有人自乾州來云有劇烈戰爭旣已遵令停戰共謀和平不宜再啓爭端請飭前敵即速解圍退兵務使砲火不接免生衝突急盼賜覆瑞璣叩三十（其三）西安陳督軍鑒陷電悉與右公商擬請乾縣圍軍退醴泉關山退下邽圍興市紅崖頭各隊並退回原防鄙意旣均主和平則爭不如讓老弟當無異詞也瑞璣叩陷印（其四）西安陳督軍劉省長鑒乾縣關山等處停戰退兵辦法另有電奉聞至密電一事更無問題右任與二公交情均屬深知縱政見不同而人格可以相信請二公勿疑鄙人即以右任之人格保右任也瑞璣叩三十 
　　陳覆張電（其一）張衡玉先生鑒頃接渭南張旅長來電文曰西安陳督軍轉張衡玉兄鑒前議雙方暫時退兵辦法已與靖國軍數次磋商妥協我軍於二十七日退守田市華次庵油房街之線後方則駐大吉鎭上張等處彼軍亦同日撤至小清河以西之綫除電陳中央外特奉知張錫元儉印等語特逹卽請查照弟陳樹藩卅印（其二）張衡玉先生鑒艶電敬悉兄安抵原城並與右任伯英晤談一切慰甚停戰後當然互相退兵以免再有衝突關山早不生問題請兄酌指示兩方各處退駐地點以便酌行但乾縣退圍後有無游匪犯我防綫並内匪突出犯防等事右任能擔否乞兄問以轉告發電一事承兄電示自可通發明電至密電仍須按章檢查後再發總之兄所指示弟等無不從命請告右任遇事須光明出之無參加意氣作用則陜事自易解决也弟樹藩鎭華艶亥印 
　　成都熊克武來電唐總代表鑒先後奉到岑總裁皓日轉組公篠電及蓂公養艶兩電各公卅一電捧誦再三足爲感涕此次内爭義軍堅持不變之旨賞爲國家圖根本改革初非有個人權利之思奸宄之徒誤爲誣蔑造作蜚語轉相播揚聞之氣短言之心痛幸值歐戰終結民本主義大張協約各國早已辨明吾國内爭之眞相卽吾國國民亦咸曉然於護法靖國之大義吾義軍血戰經年以爭者今日竟得國内外人之同情則今後無論爲戰爲和要必團結一致以求貫澈初衷此爲事理上當然之結果不容稍生歧異也至於北庭怙惡不悛妄冀局部媾和以滅殺西南勢力推翻南北對等議和之成局推其用心無異視義軍爲無物我輩惟當益自奮發互相策勵以杜敵人狡謀而閉執讒慝之口庶不致功隳垂成爲友邦所竊笑而無以自解於國民也克武賦性愚直誓從諸公之後共建永久眞正之和平其他皆非所計謹佈恪忱伏乞鑒察熊克武叩支　　南昌贛議會來電唐總代表曁各代表鈞鑒主戰要人王揖唐徐樹錚串通李盛鐸等組織仙居公司以九江城門山鐵礦密押外欵助長内爭迭經電請協爭在案當此全國渴望和平之際若輩竟有賣礦作戰之謀事關大局非僅爲礦權爭也應請提議取消該公司原案以維大局而定人心贛議會叩齊印 
[曉導公團各持鎭靜之公函]  
　　滬海道王道尹昨致北市總商會公函云逕啓者本年四月四日奉督軍李省長齊江代電開頃准國務院有電開聞上海和平期成會召全國省會敎育會各舉代表赴會意在聨全國之力壓服中央如中央不允南代表條件即指爲破壞和平令全國罷市抗稅逼其屈服此次滬議肇始本爲中央發議經屢次商促而成固期促進和平以减少商民疾苦若相率罷市抗稅必致破壞社會秩序揆諸和平初恉相去愈遠現陜省確已停戰張瑞璣到陜正與各方接洽會商劃界永息糾紛希曉導省會敎育會商會等各持鎭靜以俟解决萬勿派遣代表致紊步驟是爲至要等因除分行外仰即遵照辦理一面隨時注意偵查具報等因奉此除分行外相應函逹即希貴會查照辦理爲荷 
[助法戰德之華人馬毓寳]  
　　聯合通訊社昨得巴黎通訊云世界各國或以我國參戰不力爲言今觀於馬毓寳先生在歐之戰績足以示我中華民國非無人也馬君字楚善雲南人世奉回敎年二十四畢業於本省高等學堂寳科中學嫻科學通法文光復後以雲南陸軍講武堂學生派送南京軍官學校肄業江西革命軍起隷湖口何子琦司令部下爲營長事後回滇充雲南第二師八團候差員迨袁氏稱帝奉護國第二軍總司令李烈鈞命在省招募新兵未幾又隨王旅長襄臣赴蒙自充保安團敎練官在蒙時與駐滇法國領事往還甚密每談及歐戰情形輒自奮發欲赴歐投効以資實習法領欽其志許送入歐戰隊但約助防守不入戰線俟二年期滿補入法國軍官學校以爲酬勞馬君即於民國五年十二月辭敎練官差往越南由河内總督考試送入安拜法國軍營服務六年二月間赴非洲屯戌至中國政府宣告加入戰團馬君聞之即由非洲函懇王襄臣旅長轉託雲南第二師劉繼之師長以正式公文照會我國駐法胡使備案并由非洲屯戍總司令派赴法國友籍軍義勇敢死隊時駐法觀戰員唐在禮即託馬君調查每日前敵戰况馬君每遇交鋒身先士卒七年三月戰於罕戞頭部受傷旋即醫愈先是六年間戰於色物耳曾中瓦斯砲毒被救送回巴黎法政府賜給將章我國胡使曾要求法政府准令脫離戰線送入軍官學校以資造就法政府已照准矣然馬君爲國爭榮之心甚切卒赴前敵致殞其身時中華民國七年九月二日也八年一月十九日法陸軍部飭駐滇交涉員納齊亞君訪馬君家殷勤慰唁其唁辭略謂此次大戰協約國得最後勝利馬君亦其中宣力之一人也言以少年軍官遠涉重洋血戰疆場其志之大氣之雄不愧爲大中華民國最有榮譽之軍事家是不僅爲中國對於歐戰盡職之證據即世界各國亦當崇拜此少年英雄何圖奇功未賞遽殞其身豈不惜哉容俟本國大總統頒賜戰功紀念品到滇再爲正式追悼以資表揚茲謹先行致唁云云君有胞弟名毓祥曾上雲南外交司長書聲明不願領取法政府䘏金但求改建紀念碑以垂永久 
[公共租界納捐人年會紀]  
　　昨日午後二時公共租界納捐人在南京路議事廳開常年大會工部局議董出席者丕爾斯愛資拉麥里門懷德大來伊吹山瑪克萊諸人當場舉定英按察便爲主席愛倫氏爲會場書記並通過開會手續工部局總董不爾斯旋於提出第四條請通過一九一八年工部局報告之議案時略述工部局一年内辦事之經過情形如自來水公司交涉局員從戎者陣亡人數義通隊火政警務衛生公共工程敎育財政等事皆略有發揮其開始數語涉及中國時局略謂大戰告終和局垂成實業空前大發展之時代定將隨和局以俱來中國以其未經開闢之大利源遇此時會尤應行其重大之職務設中國能解决其内訌而組織良好刷新之政府則此時代適可予中國以自拔於政治與財政破產的深淵之絕好機會也如此大好機會不可交臂失之如中國不自取之則他人將代取之矣甚望中國整理其國而速設法逹此目的云云丕氏言及租界路政時略謂工程師條陳改良道路以利行人之辦法刻在工部局籌議之中工程師擬沿黄浦灘江邊由北京路起至愛多亞路止填出江地若干俾該段馬路可寛至一百二十英尺原有之草地仍如舊狀但須移至塡出之地如此佈置可得十五英尺寛之邊路容步行者往來三十英尺寛之車路以通車輛並得十八英尺寛之停車處可容汽車馬車等二百五十輛估計此項經費約需六萬兩云云丕氏發言旣畢將第四條議案付諸表决衆皆舉手贊成一致通過主席英按察使起立演說稱述丕氏任工部局總董五年之勞績宣讀公舉丕氏爲上海第一自由人之證文並謂四月九日爲丕氏得自由人證書之日亦卽丕氏生辰衆聞言掌聲不絕丕氏接受證書後措詞致謝繼乃提出第五條預算案及發行借欵議案丕氏宣稱今所欲借之數爲銀三百四十萬兩擬發行按年七釐起息之債劵於一九二九年十二月三十一日償清此與上年所發行之借欵條件相同但今昔市面不同故爲招引購者起見擬每百實收九十五本埠銀行與保險公司多主工部局發行金鎊債劵但工部局思之此事殊爲不妥非至不得已時决不爲之若發行有奬銀債劵則跡近彩票銀行與保險公司不盡謂然惟今日時局殊屬反常工部局或將最後用此方法籌欵亦未可知現信此舉必將請助於租界内之華友工部局所需發展租界之經費華人獲益甚巨而彼等往日對於此事殊爲漠然此余所言之而有歉者也丕氏逐條說明預算言及日捕經費時謂去年三月年會曾通過增招日捕之議當工部局籌議添招之際而虹口鬧事不幸發生此事非經納捐人發表意見未便進行故遂停擱鬧事之時論者對於日捕頗多微詞以爲日捕應負鬧事之責任實則不然日捕自受僱以來行爲可嘉到會諸人苟不反對添招日捕則工部局將照去年原議執行招足五十人再雜欵項下撥銀二千兩爲賠償中日人民亂時損失之費有一日本平民因傷殞命工部局擬撫恤千元但領事團公堂今已接到呈訴對於工部局要求賠償一萬五千元云云丕氏陳說旣畢主席曰如無質問余將請福勒君提出修正文矣於是福勒君乃提出修正文凡工部局協約國僱員之回國從戎者應自其離職日起至一九一八年十二月三十一日止按其離職時所受俸金之數減半補給該欵應列入預算案之雜用項下並由工部局指派委員會决定辦法每人所得之數不得過銀八千兩又授權工部局增收租界估定地產捐百分之一之二十分之一（卽每百兩增捐銀五分）由租地者照繳又增收租界内估定租金捐百分之一（卽每百兩增捐銀一兩）由租屋者照繳而租界外按照一九○五年七月一日上海自來水公司合同所應付捐之房屋亦照估定租金增收捐銀百分之一之半（卽每百兩增捐銀五錢）一律於一九一九年七月一日繳付該修正文提出後卽由摩干君演說贊助之謂此舉無損於國際感情而華人亦决不致有所反對且不必以成一前例爲慮蓋今後非有大戰不能援以爲例而本世紀内未必再有大戰云云該修正文卽經多數通過次由柏醫生提出修正文如寳隆醫院之華董不能給予嗣後該醫院不用德人之充分擔保則工部局津貼費銀二千兩即須停付該修正文經佛萊松醫生贊助後亦經衆通過（未完） 
[遣送敵僑事務局定期撤消]  
　　遣送敵僑事務局庶務處昨致本局文牘處洋文辦公處滬南滬北辦事處第一候船所等通啓云爲通知事頃奉督辦面諭遣送事宜現已告竣所有本局及滬南滬北辦事處候船所各職員等經辦事件趕緊結束以本月十五日爲限其未了事件或再發生關於敝僑事務均移歸軍署辦理除派書記一員暫留管理卷宗外相應通知請煩查照第一候船所主任上海縣知事沈藴石因該所定於本月十五日撤銷所有該所各項人員听夕從公辛勞昭著特於昨日亭午在該所設席公宴以酬其勞預宴者四十餘人宴罷復合攝一影藉誌紀念 
[處置敵僑財產之談話]  
　　上海泰晤士報云管理敵僑財產局執行科主任陸逹權氏昨日午後答覆泰晤士報記者關於處置本埠敵僑不動產之詢問謂該局現待北京政府委派正式清理員俟派定後該局刻所管理之敵人財產當可妥定處置方法初以爲處置敵產事可由管理局辦理但照北京所頒之最近條例此事須由北京指定專員爲之記者詢以敵產售出之欵將用於何途陸氏答稱一部份充作售產所需之經費一部份用以清償有關係敵商之債務記者問曰餘欵將如何處置中國是否將扣留之以抵償對敵要求之賠款乎陸氏答曰此非余所斷言但此事或將由巴黎和會决定之大約將如君言扣償賠欵也按本埠敵僑之動產舉不動產估計其值約銀數百萬兩九江路十二號之禮和洋行自置有房屋並在浦東置有大貨棧至少可值一百萬元禪臣洋行亦有值洋近百萬元之產業瑞生洋行與瑞生機器陳列所之產業亦值若干萬而美最時洋行之貨棧今亦由局管理至於美最時之辦公房屋則在法租界已爲法當道所没收矣瑞生機器陳列所貨棧内堆存值洋若干萬元之機器但其中一大部份已抵押與匯豐銀行故匯豐銀行對此產業執有債權實豐洋行有蛋黄約九千箱存於貨棧以今日市價計之所值亦多也陸氏又謂敵僑個人財物現皆存儲於禮和洋行貨棧與管理局兩處但已議定移存於戈登路二十五號之廠屋該處前爲德人柯尼格（卽公易洋行）所有用以製造傢具今非至清理員派定後敵產未能處置惟禮和與禪臣之房屋與貨棧仍須出售管理局仍可接收承購之投標云 
[停付敵僑欵項之公函]  
　　江蘇交涉員楊小川昨致南北市兩商會公函云逕啓者奉江蘇督軍省長三月三十一日訓令内開本年三月十三日准内務部咨開准國務院咨開准外交部咨呈開准駐京法英比義葡五國公使先後來照以中國政府曾在敵國發售債票或敵國商號行售與中國若干貨物因此德奥兩國政府及其私人對於中國政府握有債權查敵國旣應向協約各國有所賠償合將前項債權視作賠償部位也頃據本國政府訓令囑將此節向貴政府提及在中國政府務必對於敵國停止付欵且當視敵國對華債權充作協商各國所當得賠償擔保品之一請將此節逹知該管衙署按照辦理等因並准俄使節略稱同前因本部當以此事如果協商各國一致照辦本國政府自難獨異經即電詢本國駐英法義比日本等國公使去後茲准駐法胡使駐比汪使駐義王使駐日本章使陸績電復本部統觀各電似此事係由法國主張約同協商各國辦理雖日本尙有正在研究中之言而義國亦有大約由和會解决之語其餘各國則已大致從同現似可照復各使允予照辦仍聲明前項敵人對華債權應先儘扣作本國損失之擔保品所餘數目視作協商國賠償部如此辦理旣免受單獨行動之嫌而本國所有損失擔保品亦不致完全無着除電逹巴黎陸專使接洽外相應照錄來往各電咨請查照通行各機關照辦並見復等因准此除咨復外交部外咨行查照辦理并通行所屬京外各機關一體遵照等因到部除通行外相應咨行查照并轉飭所屬一體遵照可也並准財政部咨開准國務院咨（中同前從略）等因到部查我國欠付德奥兩國欵項前經本部通行各省一律停付在案茲准前因相應咨逹查照希速轉飭所屬如有應付德奥兩國各種債欵貨價應仍一律停付並將停付各欵開單報部以便辦理各等因合行訓令該交涉員仰即遵照查明具報毌稍稽延此令等因除函江蘇管理敵國人民財產事務分局外相應函逹即煩貴商會查照轉知各商號有無欠付德奥商人各種債欵及貨價如有此項自應一律停付並請將停付各欵開單迅即見復以便轉報爲荷 
[滬上查無俄國過激黨]  
　　松滬盧護軍使前接部電密查俄國過激黨有無在境秘密會議希即詳查具報當經盧使令行淞滬警察廳及本署稽查員等於輪埠車站凡遇俄人到埠時須妥爲詰詢護照及住所等情隨時報告一面詳查住居境内之俄人造具清册以便備考昨日盧使已據各方面報告境内均係營商俄人當即電部核奪 
[近十年來人髮出口數]  
　　字林報云近十年來中國人髮出口之數每年平均約有三百萬磅一九一一年革命告成南方人民皆剪其髮辫北方人民雖未全剪然剪者殊不乏人而復有女子梳落之髮以增其供給此項人髮共分三類（一）長自十八吋至三十六吋者（二）十五吋以下之短髮）三（亂髮運往美國之前均須消毒據香港美總領事安特森氏報稱香港出口家均須分類售之且於運出之前愼加消毒云 
[蒙提格爾號明日過滬]  
　　昌興輪船公司之蒙提格爾號於本月八號下午二時開離香港定於十一日上午八時抵吳淞所有進口客人行李及郵件均於是日下午二時由亞力山大渡船載至工部局碼頭蒙提格爾號即行開往温哥武經過海參崴日本門司其渡船亞力山大則於是日上午九時由工部局碼頭載送乘客至該船但過重之行李等須於十號送至圓明園路寫字問云 
[撥早時鐘卽將實行]  
　　文匯報云節省日光一舉經中外商界贊成後復由英人商會致書海關稅務司請將海關大鐘撥前一小時海關稅務司茲已决定於本星期六日夜半將鐘撥前一小時 
[美國郵信費將恢復舊制]  
　　大陸報云美國郵政部宣稱按照近今國會通過之久稅議案之規定信件每盎司取費二分明信片每盎司取費一分之舊制將於本年七月一日恢復 
[茶商請免稅釐之呈文]  
　　本埠茶商陳兆燾等因華茶行銷歐美日漸减縮若不加以整頓勢將完全失敗特擬具呈文公舉勞敬修代表晋京面呈大總統請求害免出口產地過境等種種稅釐以期補救原呈如下 
　　上海茶業會館茶商陳兆燾俞熙沐謝祖蔭胡思蘧汪景文洪書文裘承孝朱葆元宋孟煊江韞山洪簡文孫耀章陸元勛程文卓桂芬等代表勞念祖呈大總統文竊維華茶爲出口贸易大宗比年因歐戰關係轉運維艱商力困頓已極今幸歐戰告終合將茶業歷受各種失敗原因及懇求維持整理諸端謹爲我大總統縷陳之伏查歐美各國行銷之茶爲我國曁日本印度錫蘭爪哇所產印度爪哇均無茶稅日本徵出口茶稅每擔約計合華幣一元獨我國出口茶葉例須徵收產地稅過境稅以及釐金等費自内地起運至滬每擔須二元各項稅釐約銀二兩合之海關出口稅每擔徵銀一兩共爲三兩矣是華茶銷運歐美縱使市價與日印錫哇等相埓而贏絀之數已異此華茶應受天然失敗一也又如日本政府歲出鉅欵補助航業令銳减日茶出口運費計彼茶運美每噸運貨祇須美金十八元我恭至美運費每噸需美金五六十元同運一噸之茶華商須多出運費三四十元彼有减輕運費之利而我無之此華茶應受天然失敗二也又如日印錫哇產茶地均有輪航鐵路便利運輸我國產地山嶺崎嶇鐵路未築肩挑背負動需人工轉運需費之多何止倍蓰又出口之茶自國未設專行歐美航業不能不仰人鼻息食其唾餘此華茶應受天然失敗三也又外洋銷茶專靠登報廣告或派人至各埠演說聳動衆聽推廣銷路如日印錫哇茶商多由彼政府補助廣告演說費用歲至數千百萬元之鉅而我無是項鉅欵以作招徠之資致我茶在歐美銷路日見侵削此華茶應受天然失敗四也又華茶專靠俄國銷路次則英美今歐戰雖平而俄亂未戢道途梗塞阻運兩年商等貨滯於外周轉維艱困苦之情不堪終說惟是華茶失敗雖有數因實以出口茶葉各種稅釐徵銀至每擔三兩最爲要害誠以歐戰終結運費可望低减銷場或能通暢我政府欲不免除此項茶稅勢難對外贸易競爭應懇我大總統俯賜維持將出口茶葉各項稅釐令行豁免期與日印錫哇各茶相等俾華茶運赴歐美易於競賣此應求維持者一再民國元年冬間湘省官長仿照鹽引例凡茶商赴山採辦須先繳價領票其價額分爲一千兩二千兩二種各省茶商環請罷免無效因而裹足及至次年糓雨開摘時期無人赴山採買茶葉產地大起恐慌幾釀事變湘省當道始變計取銷紛擾數月之久徒累茶商山戶蒙莫大之損害商等懲前毖後應懇飭部通令各省專 
 
 
 

Page 11

 
 
管官廳凡有類似是項興革之條陳一概立案不行又湘鄂二省茶戶多有將新摘茶芽和水圖賣情事以致茶葉得潮更變霉味壞及出洋華茶名譽非仰求官力勵行整頓不足以挽此弊商等愚淺之見未知是否有當伏乞大總统鈞鑒訓示祇遵謹呈 
[商帮協會歡迎楊交涉員]  
　　新任江蘇特派交涉員楊小川氏任斯職已三次前兩次在任因提倡工商旅滬各商帮與之感情極洽前去任時旅滬商帮協會曾聨合各團體贈與品物留誌去思此次復任各商帮尤爲歡迎故旅滬商帮協會昨日午後二時特假倚虹樓大菜館開歡迎會旅滬各省商帮領袖同時蒞會先由該會會長鄒靜齋代表陳述歡迎各詞旋由楊小川答復多語賓主盡歡而散 
[委任任趙殿英爲淞滬警廳長]  
　　淞滬警察廳總務科科長趙殿英昨接江蘇省長公署第三十五號委任令云淞滬警察廳廳長徐國樑現經調赴山東遺缺查有該員堪以署理合亟令仰該員即便遵照並將到任日期具報查考此令 
[浦東焚燬海關抄獲私土紀]  
　　江海關昨在浦東陸家嘴焚士汽窰内焚燬抄獲之私土嗎啡等類先期曾函請各機關派員蒞場監視昨日上午八點半鐘由姚文甫監督率譯員夏嘯雲潘傳冕關員金子輝等渡浦會同正稅務司威厚瀾副稅務司赫利亞及扦巡人等部署一切先將汽窑生足火力至烟土等類則由關棧運至駁船用小輸拖帶渡浦九時開始焚燒至午後四時始畢茲將各情分錄於後 
　　焚燒手續由監督公署譯員夏嘯雲潘傳冕會同副稅務司赫利亞管機房西人勞勃司總巡道生等先將烟土磅過然後由扦巡等將土擲入汽窑焚燒火光燭天土氣四溢而嗎啡等類或盛洋鐵罐或儲玻璃瓶者入窰焚化爆裂之聲逹於窰外 
　　焚燬數目此項烟土嗎啡等類係由海關抄獲而存棧者自民國六年二月十二日起至八年三月二十日止計共積至一萬一千七百七十九斤十三兩昨日上午九時起至午後四時止計燬去五千九百二十斤七兩二錢 
　　監視人員除姚監督文甫外有松滬護軍使署劉化人道尹公署顔仲華交涉公署李子光淞滬警察廳張祝蓀上海縣公署湯懷瑾曾審公廨姚端甫地方檢察廳朱幹卿等十餘人場外圍觀者亦頗不少 
　　私土種類　有大土小土西比利亞土波斯土等名目此外爲嗎啡及含有嗎啡之戒烟藥嗎啡汁嗎啡酒等多至數十種查海關報告册所載該項私土夾帶來源除各公司輪船外以日商各輪船居多 
　　軍警彈壓護軍使署撥派陸軍步兵三十八團二營六連排長李燕晋率步兵一排淞滬三區警署劉敦甫巡官率長警二排在場輪流彈壓入晚酌留軍警數名嚴密防守以昭愼重 
[省委查勘烟苗員抵滬]  
　　上海縣公署昨接省公署訓令云照得蘇省禁烟事宜上年冬間委員分往各縣查勘節據報告並無私種等情在案現在時交春令應再派員復查以免餘孽復萌查有張景祜堪以派往該縣赴各鄕認眞查勘倘有烟苗發現即行查明布種之人從嚴懲辦勿稍寛貸該委員到後務將查勘情形隨時具報所有薪水旅費仍由本公署發給不得稍受地方供應致干未便一俟查竣即行回省銷差除令委外合行令知仰即遵照仍將委員到境日期會縣呈報此令云云張委員現已到滬正與沈知事商定日期赴鄕查勘 
[嚴查沙釣船夾帶烟土]  
　　淞滬警察廳近接江海新關稅務司來函略謂據巡員報告近有沙釣等船往來大連牛莊營口青島等埠往往夾帶私土私膏吳淞瀏河彭家橋崇沙等處另雇小船轉運來滬出售殊屬違犯禁令請飭屬協力查缉以絕根株等因徐廳長接函後除飭所屬淞滬兩地各區署查緝外昨特責成水巡隊長潘恒言督同水警探在浦江嚴查 
[部批浦東電車並未立案]  
　　浦東同人會前因本埠三井茶樓買辦程錦章發起建設欽公塘一帶電車恐係外人計劃函禀交通部請求免予立案曾誌前報茲悉該會昨日接到交部快郵代電批示云函悉查程錦章發起浦東華商電車公司並未呈請本部立案前據上海南匯川沙奉賢各縣敎育會農會等呈稱該商假人擅自測勘各節當經咨請江蘇省長轉飭滬海道尹前往澈查並勒令該商停止進行矣此批 
[軍警注意社莊廟之出會]  
　　浦東社莊廟各會首定於本月十一日舉行三百六十行迎神賽會刻將届期事前雖經各官廳出示禁止該鄕民仍積極進行所有會中連日佈置情形已紀昨報茲悉淞滬警察廳徐廳長對於此事已令飭該處第三區警署曾永奎警正並一二三等三分所警佐及游巡保安兩隊加派長警屆時分投照料昨晨松滬盧護軍使亦派上海防守司令王如見轉派兵士四百數十名持械實彈由隊長押帶渡捕前往浦東先至洋涇鎭市公所與市經董接洽稍憇片刻整隊往社莊廟附近駐紥據鄕間傳述該兵士等來鄕係奉上官命令用武力禁止出會或謂該會出賽時該兵等隨會保護以免滋事未知孰是 
　　京畿憲兵營張營長以明日（十一號）爲浦東洋涇社莊廟迎神賽會之期届時恐有匪徒滋擾昨特令第一連調撥憲兵十名渡浦前往洋涇等處帮同照料 
[高橋鎭之出會風潮]  
　　浦東高橋鎭爲上寳川三邑交界之區該處鄕民於清明節出賽土地司會游行各處經淞滬警廳第六區所轄之吳淞分所派警禁阻不聽復加派全班警察會同游巡騎巡等隊嚴裝荷搶分布各要道實行攔截不許通過並將土地神像及所乘之轎一併搗毁鄕民遂鳴金號如多人欲與警察爲難經警察連開空槍示威各鄕民始行退去現雙方爭持尙未解决昨該分所警佐邀同六區警正來滬晋謁徐廳長面陳情形並請飭拿爲首之人懲辦 
[協拿西鄕刦案之關係人]  
　　本邑西鄕漕河涇龍華港口鄕民張子莊家於上月二十九號夜被盜持械入室刦去財物並刀傷張之肩際事後由張報經警察廳請緝在案茲由警廳偵探錢林偵悉與是案有關之薛福堂（即楊福堂）匿跡公共租界新閘路二千一百五十九號屋内於前日下午持文投請新閘捕房派探陳葆祿協同西探前往將薛拿獲拘押昨晨解送公共公廨請究先由中西包探上堂禀明協同來警將被告拿獲情形繼由來警投訴被告由其妻沈氏在警察處供出且在其家搜出兇器供至此將公文呈案請求引渡又據事主張子莊供稱當時被告與在逃三人持械來家搶刦並被刀傷肩際等語王襄讞核供商之英卓副領事以案經預審明白自應引渡判楊交來警帶回歸案訊辦 
又函云本月初旬西鄕長橋鎭附近某姓家被盜行刦失贓值價三百數十元當時開單投報上海地方警察第四區飭警下鄕勘明翌日拘獲楊阿榮一名押送事務所發交司法科研究供出爲首者名楊福堂在居小南門外等語當即派警往拘將福堂之妻某氏拘獲抄出當票所當各物悉係失主原贓解送到所詰得伊夫避匿公共租界北泥城橋遂照會捕房協同探捕將楊福堂拿獲昨晨解送公堂午後引渡上海縣公署發交承審員訊押候辦 
[船戶遇暴兩起]  
　　船戶葛和尙於前日承裝南市恒和等號之桐油煤油糖貨等物由申開赴浙江嘉善平湖等處黄昏時經過滬西陳家港口浦江突遇盜船有盜匪十餘人蜂擁上船搜刦見係桐油等貨不願搬去遂以鐵器逼令葛將所藏現洋一百四十餘元交出又將葛手上金戒一枚並葛妻李氏手上金戒三只一併搶之而逸昨日葛將被盜情形報告行主代爲繕具失單呈報官廳請緝 
又米船康阿海於前日由無錫承裝白米一百六十餘石開行來滬售賣經過白鶴港時在黄昏八時忽來小船兩艘盜匪七人内有身衣舊軍衣褲者當時開放手槍數　勒令停船該盜叩躍登米船搜刮幸由内地開來並無現洋祇抄去洋十六元盜搶船夥等約值三十元之棉衣數件而去昨日康到滬繕具失單報請水陸軍警兩界跴緝 
[海門縣知事來提盜犯]  
　　署理海門縣知事趙占元及海門縣警察督警員李炳麟等於前日來滬至護軍使署請提現押軍署之盜犯陳忠清施明福倪阿金周義等四名謂近因海門另有别案牽涉應須提回質訊當由盧使照准即將覊禁之陳忠清等四盜交由該縣趙知事於昨押解海門歸案訊辦一面加派憲兵四名護送登輪 
[擅搜旅客行李之拿究]  
　　近日十六舖華界沿浦各碼頭所泊商輪有身穿陸軍步兵下級軍官制服者一員隨帶身穿便衣者一人在輪搜檢旅客行李物件聲稱係福建司令所派旅客莫知其由任令搜查該處輪埠原有憲兵常川至輪保衛瞥見該軍官後頗爲疑訝以旣稱福建所派不應在滬地檢查且無公文來滬接洽故昨由憲兵偵探前往查詢詎料衣軍服者已乘間脫逃祇將便衣者陳貴林一名拿獲解經憲兵第一連訊據供稱係山東武定縣人前充陸軍某師步兵營正目現已斥革在滬閒散餘供支吾詰其軍服者何人堅不吐實判令押解軍署訊辦 
[大場鎭大鬧尸場案八誌]  
　　寳山縣大場鎭警察擊斃鄕民葛杏元一案由上海地方檢察廳派員勘騐後呈報高等廳核辦聞高等廳指令以該鄕民無論何傷均關致命仰即依法從嚴起訴以服人心云云而張知事因報告此案鄕民聚衆曾奉上官批令訪拿首要從嚴懲辦故連日偵騎四出拘拿數十人之多 
[少年宣講團徵求閉幕]  
　　少年宣講團前因廣求同志共爲社會服務茲聞徵求業已閉幕連前共得二百七十人茲將四次徵求報告如下（一）藍隊鮑恒山王錦德張雲軒劉壽宜沈漢玉范宗銘嚴渭漁陳任桂忻黻羅敬道朱瘦桐曹绳銓章光輝范宗煒等十四人（二白隊張世堯陳緒良陳文彬袁兼善嚴寳陛黄賚生葛益忍趙圭如吳光嶷周凱聲葛益勤等十一人（三）黑隊王樹福沈玉祥惠人傑楊浚澧龔繼昌陸寰益王志剛汪良才周子樑程德生陸錫三等十一人（四）紅隊張學文周伯伊趙伯恒方保漢王杏生江世聰王震謝菊曾等八人上星期中共得四十四人 
[青年普益社新組國技班]  
　　南市青年普益社近因各會員及學生團之請求組織國技班由中國體操學校技術敎員蕭格清擔任義務敎授且有該校二十期畢業生桂湘洲輔之現已租定羣學會内塲地爲練習國技之所每星期一六下午四時起爲敎授形意拳之期聞報名者已不乏人有志練習者速往報名也 
[海軍畢業生見習期滿]  
　　海軍部前年派撥海軍學校畢業生戴文俊等十名前往湖北漢陽兵工廠鋼鐵火藥槍砲子彈等廠見習期以六個月畢業以期增進學識茲因該學員等見習期滿應行派往兵艦當差候補經第二艦隊司令官杜錫珪將各該員在廠見習成績呈報海軍司令公署核示藍總司令據呈後已轉呈海軍部核奪 
[川輪定期西上]  
　　川省蜀通蜀亭兩商輪來滬修理竣工後久泊南浦已有數月茲由川商來電速即開蜀故該二輪定於後日灕滬 
[列宇艇明日開寗]  
　　海軍藍總司令昨飭列字魚雷艇駛往南京泊防是以該艦長裝足煤斤配齊軍火定於明日開行出口 
[清理南匯沙田之近訊]  
　　清理南滙沙田事務所委員秦寗愚自到南以來服務尙勤　新設各分所内所委人員間欲舞弊該邑人金韞冰爰於本月三號據情函致秦委請其防微杜漸原函摘錄如下（上略）日前貴所於團中所設之各分所邇來歷聞人述謂所内人員對於持小票往查或欲更正名字者除地方上表表外每多留難其聲明有誤欲分析或合併者留難愈甚如第四分所竟欲另索私費每畝洋二角之譜至債權人持債務抵押之數條往請登配者竟多遭拒却言外亦欲索費即如本月朔敝戚南義昇醬園主顧姓飭役劉關榮持二團嚴姓等抵下數條四紙至六灶灣貴分所内登記主任宋雲珍（即前該團戶書）初則多方推諉旋以所欲不遂竟却不登記悉殊該詫查本屆清文沙田原冀其正確無誤故徵費取名清理至債權者聲請登配係爲預防流弊起見此種手續乃從事清理方面連帶應負之責任現乃情形若是使不嚴爲約束今後恐徒叢民怨反足爲進行之障爲專據情函逹其如何防微杜漸之處敬希卓裁云云現聞秦委以恐有他種影響已嚴爲誥誡矣 
[鼎新里火警]  
　　昨晚七點四十五分公共租界九江路鼎新里三百九十五號門牌實泰綢莊樓上忽然火起俄頃冒穿屋頂當經工部局瞭望台鳴鐘告警救火會西人立　皮帶車馳往吸水救滅共燬樓面兩間而隔壁三百九十四號門牌文華山房書莊亦受水漬事後經該管老閘捕房立飭包探李明泉與九十五號西探前往詳查起火情形禀候核奪 
[男尸騐係因傷致斃]  
　　前日有二十四保十六圖地保馮順泉至地方檢察廳報稱浦朿董家波碼頭凉亭内倒斃男尸一具請求相騐當經該廳李檢察官沈檢騐員等渡浦騐得該屍年約三十歲身穿元布棉袍内襯藍布棉襖白布短衫褲洋緞套褲蒲鞋面元布鞋子頭部及腰肋等處均受有木器傷痕委係生前被人擊傷要害致斃塡明尸格飭由善堂棺殮發封並諭該地保就近查明該屍有無家屬復候核辦該尸身畔衣依内抄出之小洋八角銅元十枚小錢二文帶回存案李檢察官諭畢遂反廳禀由林檢察長備文移請各機關協拿是案兇犯務獲解究 
[男子路斃]  
　　昨日下午六時許小沙渡路地方有一年約三十許不識姓名男子倒臥路側氣息奄奄形將垂斃當由戈登路捕房二百五十九號華捕查見車送醫院及至抵院業已斃命復將屍車送騐屍所歸禀捕頭候示 
[路旁倒斃女屍之請騐]  
　　昨午二十七保四圖地保趙大麒至地方檢察廳報稱斜徐路東廟橋東首路旁今晨倒斃女屍一口年約五十餘歲事關人命爲特來案禀求相騐下午林廳長委派沈檢察官毛檢騐員等前往相騐 
[私賣洋烟之科罰]  
　　潮州人王阿三在法租界鄭家木橋喑設萬壽年挑膏店私賣洋烟現爲大自鳴鐘捕房捕頭阿而風西得悉以五故意違章於前晚親自督同包探及暗差捕數名前往該店搜查吊出已經挑就之箸烟八十餘包連王一併帶入捕房諭令存洋出外候究昨日傳至法公堂先據捕頭上堂禀明前情並將吊案之烟呈鑒詰之王阿三供認私賣洋烟不諱中西官判罰洋四十元充公以儆洋烟銷毀 
[汽車碾斷行人足骨]  
　　昨日上午九時許公共租界山西路南京路口有一千五百四十號汽車將行人董村果撞倒碾斷足骨經老閘捕房四百零七號印捕到來押令該汽車載送受傷人至醫院醫治一面抄錄汽車號數歸報捕頭備核 
[崗警查見迷路男孩]  
　　閘北四區岡警前日查見迷路男孩一口帶回區署詰據該孩云名阿三姓氏住址均不明白惟稱其家門前有繅絲廠年約六七歲身穿衣服破爛不堪張署長諭飭暫行留養候再查核 
[寳寳不知去向]  
　　住居小西門吳家弄之南京人陸開貴向爲染坊工人有女寳寳年十二歲過繼與本邑婦人徐陸氏爲義女前日該女雇東洋車至閘北南林里十七號門牌陸漢章家一去不回陸開貴與徐陸氏偕同車夫郁喜扣至四區警署告發張警正飭提陸漢章及其妻陸王氏到案聽候訊究 
[洋人患有神經病]  
　　西人强生（譯音）能操英美法日等各國方言其狀似係北花旗產然自稱爲英屬印人近因失業無聊患有神經病症終日在虹口百老匯路一帶向人乞食昨爲美捕房八十四號西探目利扶司查見以其有違定章帶入捕房遍查各領事署並未註册因即禀明捕頭留候送請公廨核示 
[攫取紅綢被拘]  
　　蘇州人王阿五糾黨在北蘇州路弄内攫取居鏡湖值洋十二元之紅綢兩疋圖逸被包探施金生與行人馬永卿帮同攔獲帶入捕房押候解送公堂訊辦 
[招摇撞騙之澈究]  
　　汪大毛因在閘北招摇撞骗被探警查獲解送警廳司法科研訊供出前曾冒充淞滬警廳偵探李廷瑞名義向洞庭會館附近識機作主鮑壽良李阿榮及新北門内老街陳聚興銅絲作等以訪悉收受來路不明之貨爲由索詐欵項當時得鮑洋十五元李四元陳聚與洋五元因李阿榮索取收證曾將木作頭朱錫記在工巡捐局請領營造執照一紙朦作收證交李阿榮收去李不識字信以爲眞將據收藏等情當由司法科於昨日派警將鮑壽良等一併傳案略詰一過即命備文飭警將汪大毛與事主鮑壽良等及僞收證等併送上海地方檢察廳究辦 
[小工爭奪運貨之衝突]  
　　前日傍晚六時許浦東爛泥渡漢平樓茶肆門首聚集湖北帮小工數十人因爭奪太古碼頭輪船運貨生意互起衝突兇毆當有小工王玉峰被毆受傷倒地經同類代報三區岡警拘獲兇手一人解署押候訊究受傷之王玉峯飭送紅十字會醫治 
[楊清遠交保限理]  
　　華僑有限公司總董陳金安與傅溪水前廷　美律師爲代表至法公堂控追已歇經理楊清遠舞弊賬洋經中西官訊實判交人銀並保限理嗣因無保管押在案昨又提訊被告由逖百克律師上堂代辯稱被告管押日久即使再行管押對於原告亦無利益請求堂上准予被告改交尋常保出外俾得早向原告料理中西官判准交妥保出外限二個月内向原告料理 
[誘拐人妻之證實]  
　　吳海生前至法公堂探同居之徐文炳乘民人出外之際將髮妻誘拐出外請求訊究並經彭王氏等各證人證明實係徐文炳所拐詰之徐供不承認中西官限徐交到吳妻再核在案昨日屆限提訊徐仍供詞狡賴中西官以證明屬實豈容抵賴判徐押西牢二月如能將人交出准予酌減刑期 
[公共公廨懲辦竊犯併紀]  
　　海門人周維橋向在新閘山海關路五百九十一號門牌姜建卿家爲包車夫因竊取其主金镯一副變價逃回原籍經姜報請新閘捕房派探韋金福前往將周移提來涙昨解公廨經中西官研訊周供認竊鐲不諱判押西牢半年以儆 
南京人張海生前日在河南路摸竊王起文袋内金磅五枚鈔票洋十元圖逃經王察悉鳴捕追獲人贓昨解公廨經中西官訊實判張押西牢一年示儆贓交原告領回 
公共租界愛爾近路三百十九號顧祝氏源昌路八十八號半高柏青又九十五號陳阿根北河南路五百六十號施昌惠廣東路二百九十九號陳阿根福建路一百四十六號郭阿六楊樹浦路六百九十九號半潘劍酬上麟街二十四號王阿香肇勤路一千零十七號陳維鰲以及泊於北蘇州路河畔之張毛毛李榮生王阿三等船上均因失竊衣被雜物銀洋報經捕房由探陸連奎奚德安查獲行竊以上各戶之馬阿根張阿大李小三聶炳福湯福生李炳基潘少亭李老五王阿生（即張阿毛）九人解送公堂訊判押候查究在案昨晨經中西官將各被告提案逐一訊明判馬張兩人與李小三各押西牢九月聶湯各押半年李炳基與潘各押五月阿王生與李老五各押三月期滿一併逐出租界起案贓物給各失主認領 
[帶土犯各押一月]  
　　韓富生王世正前日搭趁盛京號輪船由外埠來滬在楊樹浦灘起岸雇乘黄包車行經虹口百老匯路被捕在韓王二人身畔抄出禁止進口之邊土十五磅當將韓王連土及同行之山東人梁正興一併帶入捕房押至昨晨解經公共公堂中西官訊明梁無關係摘釋韓王兩被告故違烟禁各押西牢一月以儆土送海關焚燬 
[混用鉛質小洋之押儆]  
　　南翔人王江生前日身藏鉛質小洋七十四枚在滬西靜安寺路希圖混用被探目黄潤甫查悉搜出僞小洋一併帶入捕房押至昨晨解送公共公廨請究即據黄探目上堂訴明前情將僞小洋呈案請察訊之王供此項小洋係住居法租界安吉里之陳阿根前來吸烟寄存我處不知眞僞求察中西官核供以王混用僞小洋屬實判押西牢九月示儆僞小洋銷燬 
[公廨審訊攔刦案兩則]  
　　匯司捕房包探陸連奎奚德安與西探目泮林士（譯音）在所轄區域内查獲串黨在公共租界北京路寗波路河南路攫取西人金洋鈔票西帽之徐學山王榮壽二人解經公共公堂訊判押候查傳失主吊贓澈究在案昨晨由廨提訊即由中西包探分别上堂禀稱被刦之三西人均係船員行踪無定難以查傳祗將贓特吊案呈請察核詰據被告徐王二人供稱曾與已經獲案訊辦之王阿生攔路搶刦屬實求宥李蕚仙襄讞核供商之英副領事包君判徐學山押西牢半年王榮壽押三月期滿均逐出租界 
印度人柯拉星於本年正月二十三號行經公共租界江西路被匪徒鎭江人姜小六子糾黨截住將身藏值洋四百八十餘元之支單银洋鈔票攫取逃逸經該印人報捕派探將姜獲解公共公堂訊押在案昨由中西官提案復訊據姜供稱攔路搶刦連我共有五人故判姜仍還押候補提同黨解訊 
[拆梢禁押三月]  
　　虹口東西華德路七十六號門牌居人顧啟增指控雍春生藉端拆梢洋三十元昨由包探王少廷將雍獲解公共公堂經中西官訊實判押西牢三月期滿逐出租界 
[道署批示照錄]  
　　滬海道尹公署昨批上海縣民王沛霖呈爲再行催請迅賜决定由云呈悉本案業據上海縣知事逐欵答復該民旣於王端卿擅賣公產契内贊成簽字是朋比爲奸已無疑義該縣不准承充地保係屬正當處分至王瑞卿舞弊被革純是行政處分有何徒刑之宣告總之派充地保完全爲知事主權地方人民斷無爭充之理該民所呈各節純係無理取鬧應即銷案毌再　訟干咎此批 
[縣署批示照錄]  
　　紅木拆料行業董賀升甫等呈爲奉批聲明實情請鑒核備案由云呈悉據稱該業捐設公所開辦費確係每號各捐洋二百元以充購買公所地基之用日後如有新設行號一律照此認捐前次粘呈規則所書共捐二百元係托人繕寫之誤等情旣據該同業全體蓋章聲明更正應准備案可也仰即知照 
[淞滬警察廳批示四則]  
　　俞炳坤批呈悉查花園弄住戶失愼成災前經本廳派警調查據復該商所設裕元藥棧同時遭焚並無其他情形當經將案註銷在案該吕姓等輙敢唆使流氓王麻子等糾人滋擾毁物索詐果如所呈殊屬不法已極准飭隨時報警拘辦可也沈富林批據呈據呈范仲英串放白鴿各節是否屬實姑俟派探查明再核 
凌月樵批據呈已悉准予將案註銷 
曹和生批據呈已悉已發交偵緝隊查照矣 
[誌謝]  
　　昨承商務印書館贈第一百八十四期英語週刊一册又第五卷第四號英文雜誌一册書此併謝 
來函 
[旅滬舊國會議員張佩紳來函]  
　　頃閱八日貴報第三張登載旅滬舊國會議員致唐總代表一書内列鄙名查該害並未經鄙人事先閱過亦未有人要求簽名事之贊否姑可不論但事先旣未經鄙人同意應即聲明取消請煩登入來函一門以免誤會張佩紳啓庽愛文義路一进零三號 
雜評二 
[迎賽神會之心理（邠）]  
　　入春以來蚩蚩者氓羣起而迎賽神會自通都大邑以至窮鄕僻壤此種舉動日有所聞而浦東社莊廟之會尤爲狂熱乃置官廳之嚴令於不顧致煩軍隊之出動誠莫名其所以然 
將謂爲歛錢計耶一閧之市固亦有沾其利者然土着於此究竟糜財者多將謂迷信所致耶我意彼於興高采烈時亦不過以偶像爲玩具未必有何尊崇之意將謂爲爭奇鬭勝耶以接近上海之地果欲自炫可炫之術亦夥矣何取乎此牛鬼蛇神然則又奚爲者 
　　愚民心理平時畏官如虎者一旦聚衆則恃衆以自壯其膽而可圖一日之不畏畏於平時者愈深則求得不畏之心愈切乃至不惜犧牲其財力心力體力以圖此無意識之一快未必不自知其無意識也特不迎合衆心則衆不我助而傲晲官廳之一快永不可得也 
　　民心如是我不暇憫愚民之愚矣萬一有一日者覊勒失其用而此心勃發以造乎充類至盡之域則豈僅跅弛泛駕云爾哉鄰鑑不遥我爲此懼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十六）] [  一之]  
　　昨舉僑美日人中十二種不同之心理其最後一說所謂以能逹入籍目的爲要務者最爲近今日本人士所注意今春引起世界各地羣起屬目之泯除種界問題實爲前數年中旅美日僑研究運動聲訴論辯諸方法所醖釀而成至其引起旅美日僑入籍志望之唯一近因實肇端於美國加入歐戰以後美國於前年春間向德宣戰同年六月即令全國壯丁應兵役義務之登配迨及履行登記之期（六月五日）無論住民僑民或游侣凡其年齡適在兵役年限之範圍内者均當一律遵從舍駐美各國使館各外交官須特免外其他决無可以避免之勢日本學者平日對於人種問題其議論本甚奇特往往人執一見所述絕不相同彼輩旣不認與華人同　復不願自儕於亞洲南方或馬來島諸部人種之列聚訟紛紜莫衷一是故在歐美各國之耆宿見之每引爲一時之笑談也 
自徵兵註册之條例發表一切日僑在美國法律上均屬諸蒙古人種與旅美華人同種屬日人聞之憤無可訴有主張登記時逕書日本人種而不照書蒙古種字樣者竟將以徵兵註册事於人種學上製造一新名詞效彼美國黄報製造新聞之故技矣此事雖未能行然亦足爲美國歐戰期間詼諧家絕好之資料也 
老申報 
[姑蘇燈市紀盛]  
（見光緒二年正月二十二日） 
　　金間爲佳麗地赭寇之亂榛滿目冶遊者感慨係之矣本年元宵前後霽多雨少蘇城前門外各木行盛爲張燈之舉據稱此燈自去年四五月間已鳩工裝摺臘月始克蕆事至本年正月十三夜整隊巡行街市先行時有起馬牌燈十二扇前導白燈紅字無甚可親隨後則有花籃燈以紅絨剪花爲之旁綴五色　　瓔珞莊嚴倍形璀璨綉球撜繼至圓如滿月能周圍旋繞火向上而不爇文嵌古錢連環色亦五彩繽紛炫人心目又有西瓜燈如綉球之色惟以青黑絹緑之象形也諸燈旣前馬燈踵至第一匹以紅絹紥成乘坐者妝爲判官形似摺扇其頭摇動無定時胸中點燈數盞眞可稱心地光明矣馬足下有車輪一人從後推之其行迅疾無比判官之後馬七匹形如前惟乘坐者皆生人而扮古美女形如明妃太眞之屬而目均極　冶馬燈已畢則打花鼓賣脚魚之類不計其數又後則輪車輪車者一人衣鐵衣上有兩义义上二童子或立或坐均成一戲變換無窮二童身旁各綴一物物不等各隨其戲之所宜惟其中亦俱點燭章子手亦隨戲而持一物中亦點燈輪車過後一大獅燈殿焉獅身長二丈除頭如二八仙桌五六人持之腹中點燈數十枝獅之前一大球球中亦有燈獅頭隨球而俯仰身亦低昻勢頗活潑一路擁護者金鼓喧　笙簫宛轉計有數十起人皆歌曲以秦之中間擔燭以爲繼者以百計持火把而燭其旁者以千計附近居民以鞭砲迎之聲震屋瓦於時傾城士女聨袂來觀墮耳遣　所在多有此殆十餘年來未有之盛也昇平景象何幸遇之惟十四夜恐陰雨而中止十五十六十七十八四日均整隊出游惜恐滋生事端未敢入城僅在婁前兩門之間耳又聞有某木行童子中邪倒地口稱婁門外吳山老爺欲觀燈云云事涉怪誕未敢猝信或欲入城而故神其說未可知也 
科學閒談 
[書桌上之噴泉池] [  陳恨石]  
　　學友錢君志喜研求科學有年每於課餘之暇發明各種器物頗見　敏近又思得案上噴泉池一具物體雖小而具有科學上之眞理極有研究之價值用特錄其結構之法並附小圖以貢喜習科學者 
　　法製銅盆一直徑約尺許深約四寸許底　兩洞（見上圖）一居中一稍偏盆之下疊置　圓桶桶外以木架托之又證甲乙丙一管如圖先將水滿貯上桶然後注水於盆内水乃山丙管流入下桶下桶之水滿則桶内之空氣乃被水由甲管壓至上桶空氣旣至上桶則上桶之水受空氣之壓力由乙管噴出是後即可源源不絕矣法簡而易好奇者盍一試之 
常識 
[家庭實用經濟學（上）] [  庭帨女史]  
　　（譯英國世界報） 
嗚呼試問今日全錄人民其不受經濟上之苦痛者有幾人哉蓋自物質文明進步而後人民之生活程度愈高斯求生之道乃大艱而所謂經濟上之恐慌乃遍及於中戶以下之人家其所感受之痛苦實較之凶年飢饉之災遠甚宜今日各國報紙之議論無不注意於此點而亟亟提倡經濟革命也 
雖然社會黨所提倡之均貧富主義將來之能賞施與否固不可知在今日則實絕對不可行矣然則今日一般平民感受經濟上之痛苦者固將如何而可以减少其痛苦耶此誠爲今日改進社會之先决問題也於是記者不揣冒昧願貢一言以爲 
[第五泉（古蹟圖五十六）]  
　　泉在揚州平山堂大明寺内唐人煎茶品泉水之等級第五泉爲劉伯芻所品故名 
　　讀者告讀者其尙垂鑒之哉 
生活程度繼長增高此乃物質文明發逹後天然之趨然則吾人之不能與天然趨勢相抗亦彰彰明甚而爲吾平民計者惟有從人事方面一意改進以度時勢之潮流而已所謂改進人事者何夫亦曰節流而已源流旣節斯經濟寛裕而所受之痛苦自可減少多多然節流云者非苟焉已也其中亦有學問之可言然則爲主婦者對於家庭實用經濟學可不研究之乎 
吾人生存於世有不可缺之生活條件三曰衣曰食曰住而三者之中尤以食爲最要蓋食也者吾人一日所不可缺者也故家庭間之費用亦以食佔大部份所謂民以食爲天者以此耳今請言家庭間食物之經濟 
　　凡爲主婦者於購買食物時須注意者有三大要點（一）物之價值（二）吾人所能得於是物滋養料之價值（三）烹飪是物時所耗費燃料之價值凡爲主婦者無不有一共同之誤解即謂凡物之價值貴者必富於滋養料者也反是則缺乏滋養料於是爲家人之營養起見雖困於經濟亦願勉力取物之價值高貴者購之日復一日經濟自必益形困難不知凡肉食之價值高貴者其品質自較賤值者爲美至以植物言則其中比例適與相反如洋薯及大豆之滋養價值實遠過於龍鬚菜等類而其金錢價值則反遠遜者也由此觀之則吾人何不舍此而就彼以爲兩得之計乎 
　　又上市購物之際對於各種食物出產之時節尤宜注意蓋物之應時者則自必充斥市上其價值亦較低賤否則供不應求價值頓高於此求之甚無謂也故主婦購物常以其應時者爲貴庶於經濟方面大有獲益食物之中鷄子所含滋養料極富今則其價值亦增高數倍矣然此物貴新鮮陳者固不佳即以電氣孵之者亦非妙品爲主婦者又不宜以其價之高貴而排斥不購蓋物雖貴而其滋養價值亦遠勝於他物也 
小說 
[五鎊之懸賞（續）] [  雄倡]  
　　言曰幸試觀之是中即吾此來所事之主義在焉此爲吾數月以前得自吾友者友名即在其中君可得讀書云吾親愛之强克見此吾檢視吾父剪截下之舊新聞紙簿中乃得吾今所附寄爾者夙　吾父與爾家交久且悉爾族有數輩出居澳洲爲僑人者故吾意此紙於爾或不爲無意味也下書湯姆費金生啓其後又有附書一行云君苟得產爾及頗冀分肥爲酬庸之資其下初無日期及住址然其書則固明晰而通順約翰曰吾得此時在八月中爾後吾即遍檢家藏舊字紙四加諮訪第一節吾當出其字據以應彼律師之廣告而證實吾言次則當窮搜倭司迦白郎林生平事蹟吾乃知倭司迦者吾大父也大抵以報中所云之時赴澳洲爲畜牧之業在山僻田野間旣乃於牧場中覔得金穴不數年遂致鉅富大父留妻子家居其子即吾父也其初未挈之俱行迨旣立業而其妻子以窘於家計播遷無定竟已不相聞問吾大父後即通書而亦莫　而其妻子亦莫審其所在並不知其死所吾聞諸人言吾大父死時擁資蓋累百萬矣此爲二十四年以前事君試思今此鉅資益以子金爲數當益鉅吾大父旣逝乃未留遺囑而其產旣無承襲之人至今存也言時復出他紙置之案上復曰吾今有種種應需之憑證已抄一副本在此足證吾實其後嗣當承受此遺產其底稿君苟欲閱者亦可呈覽柏累堪作枯澀聲曰然則吾爲君賀得巨產然君胡爲至此見過吾乃未明實則柏累堪心中已頗識五鎊金懸賞廣告之所由來矣更觀其所謂憑證之副本則來客之父名曰亨利白郎林以一八九○年逝世夫如是則其友老費金生旣得見一八八三年之報紙載彼告白胡乃不即爲之通告而據小費來書所云但黏諸簿中斯已奇矣似來客約翰白郎林之得此消息非出於正蓋已明甚其尤明者則來客之忽爾屬心茲事尙須有以從容自解來客固謂有湯姆費金生之來書及附寄之物在然字紙之縐縮而污染者固可以人力爲之但費來客五鎊之金以購此舊新聞紙耳柏累堪固已預覺其詐然亦姑仍虚與委蛇曰足下不言句客曰吾方謂也各字據旣皆合例而無可訾議但有一事吾竟未能覔奉謁君固應爲我稱慶但有一節未足致賀者此吾所以特來得吾大母之婚書吾大母名曰賴天墨以一八六四年在塞萊郡郎咸直之聖泊多夫禮拜堂與大父倭司迦白郎林成婚此則君得自家藏字據者亦嘗側聞吾父述大父母之婚期因而知之不幸其婚書乃遍覔不得尤不幸者此禮拜堂於一八七八年間已兆焚如並其所藏字據均已付之一炬吾所以特來奉謁者即欲乞君佐我覔此婚書君之奇才異能嘗竊聞之矣須知非得此婚書則吾之自承求產爲欺罔且動人疑此婚書君苟能爲我覔得者吾不吝重酬以報君吾得產之日請以五萬鎊予君並預立據爲保證 
[自由談之自由談] [  不冷]  
　　不相容余嘗謂中國之人每每單獨考究之大抵善者多而不善者少能者多而不能者少及至合爲一事則每得惡果而少善果何也皆有不相容之根性故也我之外無人人之外無我故非爭權即相置不顧問矣則其事安能有成哉 
右中國人之性質五 
 
 
 

Page 15

 
 
   
 
 

Page 16

 
 
   
 
