# 1889 - 269 - 4905911

 

Page 1

 
 
[新印繪圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人應計之中實事事皆出人意計之外所紀商紂寵任妲己所經剖心胎　　書並非影響而太公之妙算哪吒之神奇以及　佛妖魔神靈鬼魅則又憑空結撰簇簇生新閱之實足以遣旅慈　綺思說者謂古今章回小說事當首屈此書焉惜乎坊　模糊苦無善本魯魚亥豕襲謬承訛本舘幾歷居諸再三　校正其悞字務使髮憾無貽然後用新鑄鉛字　成復請　結將諸圖一一重繪鬚眉巾幗掩映生姿雕鑄之工亦無倫比今定於禮拜一卽本月十五日出售每部分裝十六本價洋八角請諸君子移在本　　報舘申昌書晝室及各外埠申昌或寄售申報處購取可也 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算　叢書五元黎註隨園駢體文一元六角王船山全集十八元歸靈川　三元四　　說文二元養雲試帖二角四小學韻語一角五杭十六才一元如繼買者請　三馬路申昌書畫室國本帳　均可此佈 
[皇朝直省地輿全圖告白] [  點石齋啓]  
　　地輿之學書與圖並重本齋曩年得有官板興本旨十八行省外在北爲盛　爲吉林爲黑龍江爲内外蒙古在西爲鐵西青海爲西藏以及西北　鎭迪伊犁而以總圖冠其首圖凡二十有六幅本齋稍事繼小取便觀覽又將府應州縣並省會通商口岸分别　　載在例言又於國邊添誩經　里數一以京師爲準的按方計里求之卽得總圖則配染顔色疆界井然監遷上等洋紙仿還西法腹背兩　無中國摺據痕跡外用綴面綢有接　雅致價廉物美知必有爭先快覩者碼洋兩元卽日發售售處仍照　　此布 
[論大工無關災象]  
　　天下有論事者焉有謀事者焉有任事者焉事有利弊惟謀之者明之事有功過惟任之者當之至其事之是非曲直則在論事者而己善論事者明謀事者之利弊當任事者之功過而後參之以是非曲直之說夫是以坐而言者卽可以起而行也不善論事者執一是非曲直之說横據胸懷牢不可破而置利弊功過於不問且囂囂然曰吾知有是非曲直而己利弊非吾所明功過非吾所當也若者爲是爲直無論其事之有弊有過與否終不得易吾之是以爲非易吾直以爲曲若者爲非爲曲無論其事之有利有功與否終不得易吾之非以爲是易吾之　以爲直當其摇唇鼓舌侃侃前陳雖聖人復起亦無以折其口而奪其氣吾惜夫謀事者盡心璧畫任事者竭力經營徒爲論事者所掣肘使不得盡其道以竟其功也今天下競言利矣自三代以來凡有天下國家者莫不諱言利其有考生財之道求足用之方者莫不斥之爲言利小人遂使天地自然之利藴蓄充積而不卽發至今日而破除成見力矯前人與泰西諸大國立約通商孜孜講求不遺餘力利之一字遂不復諱然猶有一二拘執迂闊之士昧於言利之說徒以一切掊克聚斂搜羅積蓄爲利採摭陳言網羅舊說以與當世抗而當世士大夫之言利者雖未嘗有所諱言而究有未敢明言者是皆未知利之所以爲利也因民之利與民同利皆三代言利之說也著於聖經垂爲定論三千餘年其孰從而議之今世之墾荒開礦與夫輪船鐵路電報製造各項大工非所謂因民之利乎非所謂與民同利乎余嘗謂墾荒開礦者所以開利源也輪船鐵路電報製造者所以擅利權也二者兼營不可偏廢而後可以富國可以足民乃利源旣開利權旣擅而數年之間水旱偏荒災書屢告遂有疑墾荒開礦輪船鐵路電報製造各項大工之有損於民無益於國者不知天災流行國家代有於各項大工何與雖未見富國足民之效而所以開利源擅利權者則固人人能知之何不利之有焉且古人有以工代賑之法當此水旱偏荒災書屢告當務之急因時之宜未必不在乎此而論者必欲舍此而别求一備荒賑飢之策不亦愼乎嗚呼爲是說者盖以此中之利弊未能盡悉此後之功過皆屬無關且以爲有天下國家者不當言利是其所是非其所非曲具所曲直其所直又安知謀事者之盡心擘畫任事者之竭力經營振興匪易創造維艱盡業前功深可痛惜也哉然而謀事者與任事者統籌大局遠慮深謀雖明知論事者之不協時宜不諳世變而終木敢斥之爲拘執迂闊者蓋以其所論各項大工急功近利勞民傷財上召天災下逆民志證諸史事本諸聖言博引繁稱滔滔不竭雖有智者無能與之爭其是非曲直也此所以爲論事者所掣肘也顧吾思之天下事爲是爲直者必有利有功爲曲爲非者必有弊有過未有舍利弊功過而别有一是非曲直者是非曲直不能爭則爭之以利弊爭之以功過而己水旱偏荒災書屢告其果爲各項大工有損無益與否姑置不諭使遽從論事者之說各項大工概行罷議數年而成之一旦而廢之朝令而暮更半途而中止天下有如是辦法乎且卽令論事者爲之謀事爲之任事使之身甞甘苦目　艱難經畫國政涉歷時務吾恐幡然改計爽然若失且有自悔其前言之失者矣何後先之自相矛盾歟熟察夫各項大工若者有利若者有弊若者有功若者有過而後知天下事勢有必至理有固然無可奈何必不得己非閉門造車之所能循途合轍也吾願今之論事者與謀事者同寅和衷與任事者通力合作庶幾相長有益相與有成工無曠而職無廢焉非然者毋寍緘口箝舌嘿爾而息也 
[燕京雜紀]  
　　内廷添設火班整飭一新所有内務府汲桶處包衣頭目壯丁以及步營内火班官兵輪班演練汲桶已數月矣兹經文錦如鎭軍琇於九月初一日卯初在景山東門外東沙灘地方飭令會演一次按外城水會時演汲桶至步營汲桶向赴本旗廠内演練從未聞有會演之事此次調到各項官兵約有三千數百人汲桶一百數十架誠創舉也○吏部示據呈請分發報捐指省山東歸候補班補用知縣陳禮森呈請分發騐看到部並聲稱前在東城副指揮任内因獲盜出力今由俸滿知縣於光緒十五年七月二十八日蒙城憲奏保加同知銜等因查該員同知銜之處本部現在尙未核覆具奏所有八月二十八日騐看不准其戴用相應批示可也○八旗抽調練兵自經神機營咨歸本固山自行訓練迄今己閱兩年按期調練該練兵步伐己極嫻熟陣勢亦知變化然僅本旗練兵出城操演而八旗合操至今猶未舉行一次己由各固山知會神機營所有滿蒙漢各固山抽調練兵舉行八旗合操之處或禀請王爺示期簡閱或仍由各堂會閱合操禀明核覆以便照行○宗人府咨行王公各門上以本府現在查辦各王公子弟應行考試翎縀相應咨行各門上卽將本王貝勒貝子公有無年逾十歲之子弟應行考試翎縀之人並是否曾應考試賞給翎縀一併查明務於三日内咨報本府以憑奏辦○吏部示傳所有光緒十五年八月分選部司務方駿道張人駿通判常恩 
 
 

Page 2

 
 
知縣魯其昭沈維善張琦李端　叚樹藩並補行騐看知縣沈俊俸滿教職朱元華於八月二十八日黎明赴上諭館考試畢除俸滿教職朱元華一員毋庸騐看外其月官方駿等同補行騐看州判高元杰巡檢鄧寳臣等赴午門外聽候點名以備騐看○八月廿九早文錦如鎭軍自海散值後繞至三座門沿甬路經西安門丁字街西四牌樓馬巿出阜成門至夕月壇察看沿途所墊道路惟帝王廟照壁後一叚道路較低車馬又須經此無從繞避當飭承修該叚之步軍校赶爲覓士培墊加高俾歸平坦並諭該各官廳甬路兩旁水桶風燈務須全行安設勿使闕略以使察畢還宫可以燃燈鎭軍察道畢卽進阜成門回第○新授漕連總督松峻峯漕帥椿於八月二十六日抵京暫假呂祖閣道院歇宿繕具跪請聖安摺緑頭膳牌於二十七夜差弁亹交奏事軍機二處呈遞漕帥於次日五鼓趨詣南海敬於西苑門外候旨旋由奏事官傳旨令松椿於第二起入見漕帥於召詢散門後乘轎回石駙馬後宅胡同故第○兵部行文現在睿親王門上長使懸缺例由上三旗各項三品人員揀補相應咨行貴衙門卽於頭等侍衞冠軍使驍騎參領前鋒參領護軍參領火器營營總隸上三旗之各員中擇其老成持重當差年久之員保送一員卽於十日内咨覆過部以憑揀選○九月初二日應祭凝和廟例由内務府咨取散秩大臣銜名奏派前往行禮奉旨派委散秩大臣公慶麟行禮欽此遂由内務府知照侍衛處知會慶公屆期往雷神廟敬謹將事○禮部示傳宗室官學候補教習賀弼覺羅官學候補教習康永祥八旗官學候祖教習葉潤蘭等限三日内親身赴部騐到並備帶筆硯以便塡寫親供當堂覈對筆跡 
[電傳己丑恩科雲南鄉試題名全錄]  
　　棨實昆明廪　王開元蒙自廪　張榕蔭安寗廪　林遂欣阿迷廪　蘇燕石屏廩　李振聲浪穹廪　李効培昭通廪　凌榮昌永善附倪隆德東川廪　王孔道白井附　王祖培昆明廪　鄭德潤大理廪　黄鳳祥建水增　劉心藿永北廪　于旺方雲南副　潘餘慶鶴慶廪李子斗太和廩　　惟恕雲南廪　趙珍雲南附　夏永錕昭通廪　吳成文通海廩　劉樹藩雲南附　李泰增雲南廪　彭耀宗南安附朱開泰騰越廪　王推大定遠貢　張滋蘭南寗增　朱懷忠麗江拔　王盎然麗水廩　史光苓東川附　王成焞麗江貢　陳思城劍川貢李芬石屏廪　李岱生江川貢　黄德潤江川廩　王正觿昭通附　王者佐南雄廩　趙瑗呈貢附　朱炳册石屏附　張如翼白井廪全嘉仁昆明附　全允中雲南廪　楊毛伊浪穹廪　郭寳生嶍峨廪　羅永開賓川廪　高樹藩雲南廩　宼珩劍川廪　趙秉仁雲南附李夢陽雲南廪　程庚吉麗江廩　張志欣保山附　金夀萱安寗拔　施藻梲昆明附　袁福慶曲靖附　袁鑾姚州廩　年苹煦石屏貢叚堯祐晋寗貢　李潤太和拔　陳楨昆明附　周煒麗江廪　吳世炁保山監　趙鶴齡鶴慶監　林芝采雲州廩　徐培林蒙自廩全天佑雲南附　郭有衮雲南增　吳焜昆陽增　江宗澤晉寗附　李雲芬劍川附　張舉智昆明附　黎榮升普洱廪　趙聨輝通海附劉長泰定遠廪　何自然順寗廪 
[電傳己丑恩科貴州鄉試題名全錄]  
　　毛緝新松桃貢　樓啓緒鎭遠監　韓紹徽貴陽廩　劉懋森清鎭附　胡嗣芬開州監　高福堂貴筑廩　桂運炳貴陽訓　洪洛烈畢節廩冉秉璜思南廪　任承紀甕安貢　丁樹楠貴筑附　朱勳平遠拔　王鶴松貴築附　劉訓又貴陽附　董思敬恩州廩　唐和秩畢節廪羅士宸畢節附　唐光煒貴筑副　陳鳳儀普定增　李偉平越附　徐仙培大定增　饒繼善安化附　陳廷炁嫠川增　年樹堃貴筑訓胡翰廷仁懷廪　王勳貴陽廩　周光昌平遠附　劉鍾瓊貴陽廩　胡成立貴筑廩　車鳴楨修文廩　李芳大定廩　孫晝陽思南廩龔淑哲婺川廩　蕭旭東安化副　彭汝疇黎平拔　譚文鶊鎭遠附　吳恩溥安化附　薛治貴陽監　高愷貴陽附　嚴寅亮思南廩姜復修文廩　吳贇修文廩　石賢修文廩　楊福元貴筑監　寥杭修文廩　林名正普定附　匡勷貴筑附　趙怡遵義廩趙致輔廣順附　黄澤書貴筑附　王維翰貴陽監　陳焯厚大定附　臧國芳大定訓　冉文楨松桂附　熊濟文貴陽附　潘貆鏞普定附周希韓貴筑監　謝沛澤貴筑廩　蕭啓瑞鎭遠拔　尤朝選桐梓附　劉敏德遵義附 
[副榜]  
　　劉際泰貴陽附　胡紀辰修文副　劉雲章遵義廩　趙棨楨貴陽附　羅勳畢節附　羅興仁安平歲　桂　鑾貴陽增　滕培元清鎭　　　昨接電信知雲南貴州兩省秋試業經揭曉合將全錄譯登報章以供遐邇觀覽惟由電碼譯出姓名籍貫容有錯誤俟接到官板題名錄再行校正[  本館附識]  
[禾中人語]  
　　八月三十日傍晚嘉興府宗太守牌示轅門于九月初二日換帶暖帽○九月初一日宗太守在郡廟拈香回署有秀水縣西南鄉農民百餘人扶老携幼欄輿投禀呈報水荒太守收閱之餘慰以好言諭令各回鄉里想議蠲議賑當大費良二千石之苦心矣○初一日午後日無名男屍一具流至麗橋下植立河中旋復向蘇州塘順流而去有云親見其從西門外杭州塘浮至或謂實從北門内由水關流出街談巷議舉不敢據以爲眞也○前月二十四日傍晚起天降大雨昕夕無休直至本月初二清晨始得晴光大放河水復漲尺外米價亦頃刻飛騰據鄉人云田中晚稻經此霪霖深恐米粒發霉將來難慰篝車之望矣 
[江心覆舟]  
　　客有於未放榜之前而晝錦榮歸者買扁舟正出下繼秋風秋雨偏惱行人不得己停橈獅子山之南麓欲戴笠訪閱江樓故址則泥滑滑無阮遥集之蠟屐竟行不得蜷曲篷底正寂寞忽遥見一麻衣如雪者掃地爲壇畫沙成席盂有飯而非麥尊設醴而無壺披髮呼天髣髴蟂磯之痛哭旋聽至哀音動人處覺大地亦爲之變色不但令人一片得失心都付之九霄雲外急遣長年往詢之則稱前月二十六日過江船無風而覆被難者二十餘人兒夫與焉至今尸骸不知葬於何魚之腹巳心不忍故向江邊致祭庶幾魂兮歸來耳言己更慟客乃解囊以助憫其　也後有知其事者謂前月是日天晴浪靜日卓午有考生多人欲急渡江以便入城覔寓遲則不免風餐露宿由是怱怱登舟計同舟共二十七人而考客居三之二纔解纜適船頭有雞一擔一雄雞驀飛上岸賣雞人以雞爲命見雞去便聳身入水從淺處登岸追而捉之迨捉住則船去己　餘而距岸又丈許賣雞人軟語浼舟子攏岸舟子欲方便而考客共咆哮不依賣雞人袛得從水中將鷄担拖上岸去該船遂從此剪江約行至江心驀地來風一陣旣狂且暴船上舵桅俱失船遂覆是日晴霽無風信救生紅船例不出江忽見江心流船失事急挂帆駛至則巳無及僅救獲二人一舟子二客餘皆渺渺不知所之因念風濤險惡不聽唱公無渡而欲赤手探驪龍頷下之珠以示余勇可賈者此乃自貽伊戚不得謂之知命若夫潮平岸闊風正帆懸此時容與中流而猶必虞雲似垂天之翼飊逾嘯谷之雄者則必其人終身不出户閾如王陽之不願以父母遺體試險而後可男兒志在四方又誰肯白首房櫳青燈　闥乎一囊琴劍半世輪蹄顧不得以兒女情長而使英雄氣短或曰是殆冥冥中有牖其衷者爲之旌别淑慝如諺所謂舉頭三尺有神明者然特世人悠悠忽忽報往跋來無非欲以自欺者欺天耳聚而殲旃正碧翁翁之降鑒不遠愼毋謂會逢具適使爲惡者常徼倖於　網恢恢謂予不信請觀二十七命頃刻間不救者竟二十四以上皆金陵友人函述 
[誤批人頰]  
　　金陵有所謂抓兒手者乃剪綹客之俗稱也此等人平時寛辮綢衣窄襪繡履戴玳瑁鏡持鵰翎扇高視闊步相與遊蕩於 
 
 

Page 3

 
 
熱閙闤闠間猝遇之未有不疑其爲誰家貴介子弟者至若攫物捷子探囊胠篋巧於發鑰迹具得心應手運實於虚又可令粗心人往往熟視而無睹考巿匕赶考者知防不勝防乃雇人鳴鑼於巿一日抓兒手瞰某客皮袋中有洋數元袋係洋貨鋪中物己敝矣其色正與鳴鑼人之烟荷包相似乃潛取以易之鳴鑼入不知客之失其袋也己正倚某鋪櫃上吸烟吸畢持袋而行客疑爲己袋竟指爲竊鳴鑼人幾無以白後由其黨領代爲解鈴事始寢由是若輩縱横於巿鳴鑼人不敢誰何盖恐其作弄也考旣畢東牌樓某店内忽獲一抓兒手左右隣或因失書兩套或失烟袋一只咸欲得其人而甘心焉聞某店旣獲住子是拳毆者脚踢者各快其所欲始各鳥獸散散未　對門書鋪内一長者瞥見被毆之人乃其火夫並非抓兒手不覺　而問曰爾輩太胡閙吾家火夫干爾何事而爾輩竟亂毆若是旁一少年粗莽人也聞其言勃然大怒謂我輩不知吃扒兒手多少虧難得今日狹路相逢爾反爲之出氣難道爾是扒兒手之子不成遽上前批其頰者再此人被打頭頰俱赤知少年係某書鋪之夥卽令人扭向該鋪理論一而待其鋪主李姓之名片送江寗縣務請鎖拿究辦衆乃悟七手八脚時扒兒手早巳從中潛遁特不解此火夫胡爲李代桃僵後詢之則稱伊立階下觀看忽人叢中突出一人將伊按倒在地由是拳脚交加無從分說聞者始捧腹諺曰賊有賊智信然幸被打之某長者次早卽須起程富夜經人力勸且令少年長跽請罪長者始首肯而江寗縣亦遂作爲罷論惟火夫則須俟傷痊方可置身事外現聞可保平安矣 
[方伯過營]  
　　調任直隸藩司前奉天府府尹裕蘭浦方伯長交卸尹篆後人都陛見本月初三日道出營口海蓋兩縣及城守尉等預期蒞止准備恭迎 
[析津閒話]  
　　天子當陽馮夷效順鄭州河患頓慶安瀾本年三月十六日恭奉恩綸遺官告祭河神各廟天津大王龍神大沽海神巳由李傅相委員致祭井演戲三日以答神庥兹經通永道許觀察查得通州平家疃潮白河神武清縣河西務金龍四大王楊村龍神諸廟亦皆列入祀典允宜報以馨香遂據情申詳傅相傅相委現署大沽協羅耀庭協戎恭齎祭文香帛前往拈香當卽擇吉束裝溯北運河而上云○八月廿一日普濟輪船鼓浪抵天津適順天鄉試撤闈多士咸欲附之南下人多於蟻幾於擠擁不開至月杪順和輪船入津多士多有先期束裝以待者想亦必利巿三倍也 
[勸募振捐]  
　　寗波溪下大水爲災前經胡練溪太守札委鄞縣徐大令翔墀前往履勘兹有郡中紳富議將常平倉所儲榖米全數分賑災黎復向殷實之家酌量勸捐以資接濟各家類多徘徊觀望不肯存己飢己溺之心想賢太守素來視民如傷此際又須費婆心佛手矣 
[查賑水災續述]  
　　浙省各縣疉被水災經藩憲札委各員分投查勘情形以便賑撫己列前報兹又派候補同知徐司馬承燮往東陽義烏吳司馬文元往富陽諸曁俱由藩憲許方伯札委勘荒杭府李太尊委卽用縣尹大令椿往錢塘富陽臨安三縣勘視情形想各員棒檄之下必當赶速起程實心辦理以仰副大憲委任也 
[服禮了事]  
　　日本三菱公司每次輪船開往各埠凡華商裝貨搭客應付水脚銀兩向無折扣惟長崎一埠十年前因該公司貽誤華商要件自願罰扣九五每洋一元扣還五分五厘歸建商泰昌號一家經理經手者從中又扣一九五然後交付廣帮及三江帮裝貨之家衆久稱便從無間　今年夏間三江帮忽欲此項收回歸董事經管突然具禀控告嗣經寓居神户之張姓出爲魯仲連勸泰昌號限九月交出惟三江帮徑行控告未免草率屆期理宜賠禮兩造各允遵息訟本月初一日清晨三江帮董事謹肅衣冠詣八閩會所焚香叩首以符前議然後向泰昌號討回經理事件了結一樁公案 
[欠租潛遁]  
　　寓居日本廣馬塲之湖北人張姓逸其名自去冬租建商巿房一間開設小雜貨店今年店貨早己空匱祗緣難見江東父老逗留不去上月廿八日自知虧欠房金四十餘元萬難延約不得不作潛遁之計乘夜搭野鷄火輪威時麥在申次日紅日三竿見其門尚緊閉隣人通知房主拔關而入四處找尋己如黄鶴正在訝　郵便局尋送房主一信卽張姓預行留局者也内稱赴申尋黄姓友索欵尙須回崎云云後有知其底細者謂渠所稱黄姓之友去年曾仝到崎地購貨三百元而回二人係同伴在南京竊取號中縀子逃至上海消售共得洋銀七百多元號中追之急旋來東洋　兎脫計及黄姓回華將此事推在一人身上以致縀號中向其父追償其父怒甚發信遞崎諭其子以後若到家定當置之死地張姓因此畏縮不敢言歸奈天公不佑小一必使儻來之物仍付儻來不識此次回華如何結局也 
[自沈堪憫]  
　　昨報松江華陽橋河中淹斃一人兹悉此人年才弱冠己入黌庠惟賦性拘執家中交讁不堪其苦遂出東門自沉於河預留信三封别其親長略謂久欲尋死所以暫延者欲博一第以求生路耳今塲中詩有失黏處决無倖中之理故不必待至榜後而死也後經官棺殮三日父母始知遂迎歸發喪殯殮盖其手中有扇一柄地保留以爲證也查死者家中亦頗温飽爲其父母親長者當平居時何難歡顔稍假使彼略領人間生趣今一旦决裂至不可收拾哀哉 
[多雨傷稼]  
　　垷屆花稻收成時宜晴不宜雨乃自本月以來雨多晴少鄉間花稻大有損碍鄉民咸以爲憂所望早日放晴或可挽回萬一否則秋成無望矣 
[急症甚多]  
　　邇來氣候不正患急病者時有所聞前日有爲木匠之某甲在外做工薄暮言旋行至英租界北坭城外旣抵家中因患急病由妻延醫診治及醫生前來不及診脉中己魂游地府矣人生如電光石火信然 
[停公續述]  
　　英會審員蔡太守飭知捕房停解一日公事己列昨報兹悉海關道龔仰蘧觀察請駐滬美正領事飲宴面商要公請蔡太守作陪因此停訊一日所有捕房各案統歸今晨解候發落云 
[上海縣署瑣案]  
　　前日石朗山曹安卿等訴稱小的等租得小東門外朱少梅之房屋股開得春園浴堂歷有年矣日前朱忽將是屋另租與周姓開設烟寮卽雇匠到來意欲另行拆造小的等以裝修值價不少一經拆毁勢必蕩焉無存因倩十鋪地甲張勝出塲懇朱暫止朱堅執不從但小的等店内生財一切均己向人抵銀且小本經營衣食咸賴乎此一旦　其勒閉不免頓絶生機爲敢叩求大老爺作主裴邑尊着明白補詞呈候提訊察奪○監犯王阿狗遇赦後照例應繳燒埋銀二十兩裴邑尊查得王迄今延不呈繳遂於前日倩帮審委員詹明府升堂訊究王終一無力爲詞　府着赶緊繳清毋得延宕○鞔工張桂生因犯竊被拘訊責管押前日帮審委員詹明府升堂訊究張叩首崩角一再求恩供稱嗣後决不復萌故智矣其師瞿志冶投案訴稱小的情願保張修開自新之路明府准之諭令嗣後必須安分營生毋再犯事瞿帶張叩謝而退 
[法界公堂瑣案]  
　　泰源錢莊夥陳祥卿訴稱開興押店素有往來現被欠去洋銀一百二十二元店主以無可支持避而不面所有店中貨物亦巳搬運一空因將執事人周夀生扭送案下籲請究追周遞禀訴稱店主於上月二十九日之晚一去不歸小的在店爲夥每月僅得俸洋三元兩手空空烏能賠補陳齎呈摺子訴稱摺上圖記中周所蓋今旣被欠烏能抵賴不承查該店係多人股開請提股東訊究可也葛同轉判令將周管押捕房如有人能人銀兩保方准釋出○羅掌生之妻土氏前因捲逃逮訊供出被沈三巧言誑騙等情曾詳前報昨日捕房解沈至案葛同轉　之訊問沈供稱小的向在滬上設猪日巳十餘年小本營生並無不法情事惟前年妻十受人愚弄糾股開設花烟間致被人騙去洋銀三 
 
 

Page 4

 
 
十元　文無著此次王　奉諭發堂後小的並木見過諒必有人峻使謊供同轉着押候再核○宏成綢莊夥張子青訴稱昨有陳姓自言是進士出身現當　官告假　南僑居滬上購取各種綢縀計共價洋二十四元囑夥送往長發棧中領取價值及陳去卽有跟丁張紀夀强索用錢告以價己從廉碍難再給張不允竟跳進櫃内搶去白綢三叚無奈報捕拘獲人贓今特送案請究張供稱小的係福州人隨主人陳以孝由京南下主人向買綢縀小的確曾索取用錢然並不强搶白綢叩求大老爺明鑒旋有某局總辦某觀察遣家丁持名片投案叩請保張葛同轉允之○陳通事禀稱福建人林阿五沿途售碗停担碍路巡捕見之喝令挑去林非惟不允反敢毒詈不堪是以拘押捕房今特解案請訊林供稱有一老叟向小的買碗四隻携之而去未給錢又小的高聲索之巡捕誤爲辱詈其實小的將本求利何敢駡人葛同轉着管押五天以爲善罵者儆○包探禀稱老叟馮阿毛因與人口角持椀將沈鰲擊破頭顱小的見之拘馮送案沈訴稱小的與馮素來相識昨日馮與人口角誤傷小的之頭叩乞從寛免其懲辦葛同轉謂原告旣來求免准其銷　可也遂令將馮釋出○法公司收租人湯云亭訴稱烟鴇湯某氏積欠房租洋銀二十元近忽遷避無蹤昨日途遇伊孫阿根是以扭送案下阿根供稱祖母開設花烟館父親則爲糊裱匠欠租之事小的實不知情葛同轉判令押候拘到該鴇再行核辦○包探禀稱小竊王阿福潛蹤金利源碼頭竊得降香一枝經小的見而拘獲搜出賊具布袋等物因之送案請懲王供詞狡展不認行竊葛同轉判令荷校七天發犯事地方示衆○公平洋行某西人偕收租人陳夢蘭訴稱房客嚴金如積欠房租洋銀十一元宋朝眞積欠十五元王楊氏積欠七元五角今均送案請追葛同轉略加詰問限半月内將房金繳楚違十未便 
[重定潤格助振]  
　　新安五珠山人山水潤資助振敝局代贖山東婦女經費己登前報山人筆法高出前賢因此索畫者實繁有徒八月共收潤資洋十二元作兩處分派六元歸敝局經費六元由敝局特送絲業會館施少卿善長處代贖山東婦女而玉聲堂店主王君錦堂樂爲代收不取扣頭尢爲善心相盛准山人前定潤格咸爲過廉今議重定紈摺扇三角四尺條幅一元五角五尺二元二角六尺二元八角八尺三元四角中堂四尺一元五尺一元六角六尺二元二角八尺二元八角帳額八角册頁三角圍屏燈片照前核算欲畫者仍交四馬路玉聲堂代收潤資仍作兩處分派山人分文不取眞所爲樂善不倦者矣[  上海平康里仁濟戒烟局司董何鏞鍾洪南謹啓]  
[情殷助賑]  
　　頃蒙徐文階大善士惠交山東賑欵洋一百廿七元並垂詢山左災區情形善氣現於眉宇足徵情殷飢溺慨助宏施不勝欽仰之至合先登報以誌仁懷並代災黎叩謝[  上海四馬路高易籌賑公所陳德薰等謹九月初七日]  
[賀儀移賑]  
　　初七日承席縉華大善士來函云前月欠男完姻蒙諸親友惠賜隆儀理宜薄具　筵以伸謝悃因念山東災黎甚衆望賑孔殷特將筵資洋七十元移作賑欵爲諸親友造福等語敝所袛領之餘曷勝欽佩夫以宜家授室之儀爲義粟仁漿之舉可稱交情盡禮酬謝有方矣亟登報章藉誌高誼[  上海四馬路高易籌賑公所陳德熏等謹啓]  
[續夀棉衣]  
　　蘇城安節局山東協賑代贖公所前蒙沈彭馮顧四有來商立籌棉衣之舉己於前月下旬解申棉衣五千件被胎一百條由文報局彚解東省散放刻因秋盡冬臨封河在邇敝同人戴理卿兄特邀俞君起霞并邀四大菩薩商辦續籌棉衣逾速逾妙同人等墊欵湊解棉衣五千件卽日仍解文報局彚解災區但衣數尙少裸裎待衣者甚再祈海内仁人君子廣施善念早惠災黎功德無涯矣同人公啓 
[浙省撫轅抄]  
　　八月廿四日試用縣丞俞宗淵由京驗看來省禀到○廿五日杭通判周候補同知余顯周由京來省禀到武康縣丞程爾昌長興縣丞鄭以僑俱禀辭赴任○廿六日試用從九品陳良棟分發來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[山隂俞君逹夫自申來杭應劉謙之觀察之聘勾留一月兹聞其欲返滬江此送之錄呈夢畹生大吟壇斧政]  
　　畫手交推潑墨新古香一室氣含春無多凉夜飛觴候己是河梁判袂辰南浦烟波銷别夢西湖風月屬幽人忍教抛得杭州去爲戀鶯花憶滬濱西泠倦遊子王鼎拜稿 
[鎭江電局代收揚州崇善堂揚雲巢先生第一次東賑鍋巴清單]  
　　厲維章二十六斤八兩程蘭畦一伯五斤薛府六斤四兩吉公舘十九斤八兩義興隆棧二十四斤劉公舘甸侯二十斤八兩吳公舘十五斤邵慶茂四十五斤吳姓不留名三斤炒米八升米一斗五升金公舘二十三斤八兩沙北山馬玉堂二户共十六斤善老和尚五斤義和信莊二十四斤許公舘張二斤嚴公舘三斤餞兆慶十五斤八兩楊公舘五斤安定舊院朱十五斤八兩張公舘企陶四十二斤張公舘午橋一百二十三斤王府五斤八兩徐公舘星槎四十三斥十二兩無名氏三十六斤八兩楊姓不留名三斤寳靈菴二斤諸府七斤觀如師八斤劉健菴五十三斤共收鍋巴六百九十八斤炒米八升秈米一斗五升除前由復茂恆莊逕寄災區一百三十六斤外尙存五百六十二斤連炒米山米共裝十四包於八月二十六日由招商局逕寄上海文報局賑所彚解災區查賑諸君散放合併聲明 
[上海四馬路高易公舘内籌賑所陳詠南經收山東八月廿一至三十日第一百廿四次賑欵清單]  
　　量力從　聊盡人事人登袵席愧力不足各錢五百知學不足盡人事各三百求佑一切貧而樂事在方便内外如一顧前思後行其善各二百盡乎己勤人行善勿顯能不能及勉力齋事事求其成求天佑善與人同戒忘爲生不如人毋忘言勿伐善各一百共捐閩省錢五千折錢四千五百換來四元錢七十一漢口茶業公所寄來力不從心人覽家報該悉媳從樓上失脚墜地危而漸安無恙十錢申洋九元四角平安室一元○廿二日漢口毅記二元李錦堂一元隱名氏一元漢口德大參號免累他人銅洋二元姑蘇胡仁甫翁募方維新知過氏思善堂各洋一元居仲記居織記各半元隱名氏等十一户一千零三十申洋一元百川通寳號玉玉山翁交來廣西賀縣　卡各友助曹紋六兩三錢申規元六兩七錢七分五厘揚册李玉嚴十元○廿三日聚和盛漆店十四歲童子獲彩移賑洋二元木續厘局委員陳助棉衣七百件平湖張敬畏居士求病全并求妻伊氏産後平安一元五角袁守謙求病愈二元趙愼餘堂二元○廿四日助方子二元鍾氏二元祥成燭店求合店各友平安五元○廿五日林文光一元○廿六日吳傑臣助洋二十元九江程和甫等十五户錢二午一百申洋二元○廿七日陸潤之元升各四元共洋八元○廿八日蔚長厚寳號交來漳州府吉太尊會捐庫平紋九十四兩五錢申規元一百零三兩一錢九分殷善土二元○廿九日蘭谿吳詒經堂九歲童子先謙求病愈二十元沈品華二元免害人銅洋一元○三十日珠涇高平如翁募九經堂敦厚各一元○○以上總共收洋一百另七元二角規元一百另九兩九錢六分五厘銅洋三元錢七十一棉衣七百件合併聲明 
[上海北巿絲業會舘籌賑公所施少欽經收山東奉天賑捐六月十七八日第二千一百四十五六次清單]  
　　還愿子有求巳應如愿而償洋一百元許之植求濕熱積食病愈三十元青浦副學署祁文藻善士募九户廿元常州孫蘭舟募福記花後平安念元又求合宅平安十元李曉莊十五元無名氏十元顧厚記求生意茂盛十元桐鄉公廨費安澄募運甓齋德星堂陳各十元又裴受之六元又陸小山四元漢鎭夀昌號蛟川胡鼎新堂爲姪完姻諸公賜儀并謝筵資移賑六元譚阿根爲子求天花卽愈五元蘇州訓德堂陳五元知非子求妻風疹瑰卽愈五元沛國四齡童子節省點心二元無名氏五元楊復興求生意興旺銅洋五元淞南隱名氏病愈完願洋四元世澤堂伍氏由浙寗寄來二元保安居士二元各安居士二元江西繫馬莊史善士募戴安雅堂二元沈氏二元泗涇嘉泰木號沈敬一堂芝罄氏求保合室平安二元胡傳經堂星百氏求保萱室平安一元銅洋一元杭州鳴琴主爲人兒求病愈洋一元同春一元陳福堂一角善夀室王一角無名氏銅洋一元○嘉郡申昌寄來楊里費雨田募半讀軒費告痊人費各洋二元董德成唐懋興周啓明世美堂四户一保元○蘇州孫雨生募設桶捐錢一百零六心誠力薄子爲姊病痊完願有心無力人求生産平安各二百愛眠生募王繼誠二百小鶴寅文瑞節省拆葷合一百王姓花甲老人二百四十六楊洪源取來無名氏洋一元共七户合洋二元○閩垣樓衛甫記顧子誠募顧子誠率子金榮麒麟四兒質物洋三元安雅堂章二元太乙壇女弟子顧趙氏質簪珥湊足華陽忠恕堂曾章訒葊劉筱舫四户各一元略見心錢六百仁惠忍安堂各五百楊香村不留名退一步居三户各四百夫明氏三百無名氏務本堂無名氏三户各二百費汪氏沈曉巖審安堂吳昆陵左得齋四户各票錢一午力不足愧不如各五百孫振翼李瑞亭各四百共廿四户合爛板洋十七元以上十七日○福州將軍希勸募福建善後局司道諸大憲由恊和信來合捐二七庫平番銀一千兩合規元九百八十七兩二錢四分餘姚黄筱舫善士求病速愈由泰源莊來洋二百元湖北道憲憚松雲觀察續助由江裕船來長平沙銀一百三十五兩一錢七分批見規元一百四十兩零二錢一分四厘錢青雲善士求病愈由青浦縣署帳房寄來洋一百元不書名求姪病痊三十元仁和金募曙色霞光由江西寄來念五元尚先堂由大豐號來廿元生治記十元柏仲謙由葉酉生來十元常熟顧增瑛奉親命减省經資移助求妻張氏冥福十元陳繼宗求平安十元亦美堂浦求産母平安由文瑞樓來十元彭友林病愈完愿十元石邑寳成典翔和堂銅洋四元海陽思補軒洋十元滸關鹽公堂程培之募無名氏求保合家平安由蘇州寄來五元章練塘錢如山五元梁溪逹源莊募隱名氏五元又永興順木號銅洋十元松江雷養和堂添孫女彩胥資移助洋四元陳大本病愈二元周茂孫求外症速愈二元楓涇河署阮冲補求妻肝氣遠平二元田邦慶二元陳姓姜永茂各一元無名氏一元太倉張一元無名氏一元再生氏保安氏生生氏懷源居四户各五角無名氏銅洋一元恊昇莊來蘇垣醬業公所潘仲溪翁募二百零三次不書名合家康健三　元琴韻閣合家平安十元許潘氏求平安程於奎求母病速愈各三元顧祝氏求病卽愈陳和卿爲子珍生求病卽愈各一元王子修程於氏均求病卽愈各五角虞孫氏求病全五百錢幼竹王受之嘱書件四百文顧愼卿求女病速愈三者蔣寳生募無名氏四元錢六千蔣寳記一元共十三户合洋六十一元張雪堂兄來趙福卿史克峻谷蘭馨三户各五角吳見陳麗陳芝三户各四角王招弼王恆發大勳卞天漢無名氏五户各三角陳陳建業趙宗連鄭定光乾元陳彭林陳中四蘇無名王福泰大忻陶汝周俞雲聚陳應庠十二户各二角吳文權無名氏陳書友無名氏四户各一角谷蘭生五百劉成章四百吳其求三伯共三十户合洋八元錢一百五十胡芸臺觀察交來福建樓衛甫募禮山學治齋七二番銀四元出險子七二番銀二元雅馨堂史金麗生留餘軒負郭居鼎儀堂五户各七二番銀一元小乃子山樓主人七兌番銀一元陶愼之六所番銀一元共九户合爛板洋十三元又交來無名氏二户各洋二元以上十八日 
 
 
