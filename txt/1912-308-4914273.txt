# 1912 - 308 - 4914273

 

Page 1

 
 
社論 
[俄蒙新約之影響（警眼）]  
　　影響於吾顧者如何 
　　影響於列强者又如何 
　　遠東均勢之局從此破乎 
　　俄蒙協約雖發表者僅僅四條實已舉吾國數百年以來與外蒙古之關係斵喪殆盡一按之其理自見乃俄人猶復强辯飾非以爲並非承認外蒙獨立且未阻礙中蒙之訂交要挾我國不認此約則將正式承認外蒙獨立云云俄人之蔑視我國蔑視公理蔑視萬國遵守之國際法求之世界外交史中可謂絶無而僅有者矣 
環球各國以土地之接觸與事物之接觸而致有違言者亦時有之因接觸而起衝突因衝突而求解决結局無不以强權而占優勢然强權之得以致勝大致因得間而入未聞本無間隙之可乘而强用其權力以施侵略之計畫也故此種手段施之吾國則痛徹心髓聞之國際則駭人耳目俄人其謂我國如困獸巳不能鬭而聽其宰割以去乎逼之過甚適以激起吾民破釜沈舟之念以輕於一試或將由是而釀成東亞之戰局且間接以擾亂金融妨碍列强之商業亦未可知要之惟俄人實職其咎也 
　　世界之大勢惟歐美六七强國主之此六七强國者智慧相苦富力相若軍備亦相苦一國未嘗忘戰一國亦未嘗敢言戰如近東之巴爾幹半島遠東之亞洲大陸列强相持而不動雖有時稍有所衝突不旋踵而仍即平和此無他均勢之局維持之也一國得其優勢而各國依然中故焉彼此相形而不均之爭卽起是俄人一舉而破壞列强均勢之局也彼俄人必自以爲民國無實力之可言決不能出於戰勢不能不聽之割讓抑知今日民國雖建設未備而不願以亡蒙兆瓜分之慘寗犧牲人民之財産生命以爭此領地實爲全國一致之與論由此觀之吾國人民對於俄蒙之約皆欲投袂奮起而决不甘俄人之坐享其成所推而知也况列强在遠東保其均勢之局數十年於茲矣一旦俄人攫得外蒙以破均勢之局俄之厚卽與俄爲鄰以及外交上相接觸之列强日形其薄也俄國土地在世界强大之國殆可首屈一指今以益之以外蒙更一展足而東方不凍之海港且在掌握之中焉靳此不予猶將招歐美列强之忌而東抵直省沿邊西包回疆占歐亞兩洲之優勢哉此舉果成不特吾民國無自立之餘地卽歐美列强亦將屏息歛手而不敢與之競故俄蒙之約爲俄國兼并蒙古之開端俄國兼并蒙古闢地無垠握歐亞兩洲之樞紐爲列强失其均勢之初步因失均勢而生之結果我國固甚不利而必謂俄人之利固非吾人之所敢斷言也 
時評 
[國務員辭職問題（無名）]  
　　共和國大員之辭職也大抵出於國民之不信任何謂不信任官員抱所持之主義而不見用於人民之代表於是辭職以示所抱主義之不屈 
今中國國務員之屢屢辭職也則不然國家有危難則辭職以避之所事不能盡職而爲人攻撃則辭職以謝之於是財政長以財政不得手而辭職外交長以外交不得手而辭職舉此以推苟陸海軍内務等部一旦有内亂外患胥國務院而盡辭職焉尙得成爲國家也耶 
　　夫國家存亡危難之秋斷非可以辭職了事者也經一次辭職多一番選延若平時溺職而致國家於危難尤非可辭職了事也僅僅一辭職決不足以蔽溺職之辜是故國務員今後之辭職當定新例以懲戒之 
　　嗚呼國務員國務員使國家處於今日危難之地位者豈非諸君辭職辭職釀之耶 
要件 
[法院編制法施行法修正案駁議旅京法律畢業王錫鐢等謹擬]  
　　竊維立法要素惟公與平不公則失信决不平則起劇爭日前法制局提出法院編制法施行法及律師法施行法兩草案偏私謬戾百孔千瘡業經分别駁議呈請大總統國務院秉公改正旋經國務院議決除律師施行法巳准照駁議修正外而編制法施行法雖經修改一二謬點尙多謹將該法修正草案重要各條重加駁議臚例於左尙職諸大法律家以公平之眼光一是正之　　第一條自法院編制法施行之日起滿八年内關于最高法院判事官最高檢事局檢事官之任用除依法院編制法所定資格外得以左列資格之一者任命爲最高法院判事官最高檢事局檢事官 
　　第一欵在外國大學或專鬥學校修法律之學三年以上得有畢業文憑者 
　　第三欵在國立大學或專門學校修法律之學三年以上得有畢業文憑並曾在國立大學或專門學校充司法官考試法内各主要科目之一之敎授滿三年以上者 
　　按本條第一欵在外國畢業者僅憑文憑卽得任用第三欵之内國畢業者則附加三年以上敎授條伴同是大學或專門畢業不應歧視若此 
　　㈠以學理論學問程度當以學校畢業爲標準未有畢業程度不足而能充敎授者更未有畢業程度不足一充敎授則程度頓高者蓋肄業時學問日有輪入而授業時則學問日須輪出授業時學问程度不能必優於肄業時爲學理上當然之結果故大學或專門畢業本無加以敎授條件之必要即曰必要亦應不分國内國外同受此等條件之限制何以内國之大學專門則必限以三年之敎授而外國大學專門則可無此限制當然取得最高法院之資格豈外國所學者是特種法理與内國之法理迥然不同乎不然何以年級同學科同程度同而待遇則霄壤之判若是也此種規定用意可在此該草案本條之必不可行者一 
　　㈡以實際論法官固重學識尤重經驗學生祇有學識而無經驗本無可諱旣曰經驗則敎授一途所研究者亦　學理絶無經驗之可言故大學或專門求業者無論國内國外似不應附敎授之條件而當附曾充法官若干年或律師若干年之條件乃舍其要者取其不必要者此等倒亂之規定專施于國内大學及專門尤令人不解其故此該草案本條之必不可行者二（未完） 
 
 
 

Page 2

 
 
[命令]  
　　十一月十三日臨時大總統命令 
　　　　部據呈巳　川路請歸國有旣屬輿情傾嚮自　准予照辦所定合約七條雙方協定並由國務會議公决應即交國務院查核備案其每年歸還股票等項需欵較巨應即由該部與財政部商籌切實辦法並商同該公司代表人將各項詳細手續迅速議定分晰呈報此令令財政部八旗五等世爵志鈞等據該世爵等呈請補發秋俸銀米等語應交財政部核辦此令 
令陸軍部正藍旗漢軍都統奎順等據該都統等呈稱揀員接襲佐領等語應交陸軍部查核辦理此令 
　　令財政部甯夏副都統綽哈泰據該副都統呈稱甯夏滿營餉項久斷請飭部撥發二三萬元領回散放等語應由財政部察核辦理此令 
　　令陸軍部正藍旗漢軍都統奎順等據該都統等呈稱揀員請補副參領各缺等語應交陸軍部查核辦理此令 
令陸軍部署察哈爾都統何宗蓮據該署都統呈稱揀員請補驍騎校各缺等語應交陸軍部查核辦理此令 
　　令陸軍部步軍統領衙門據該衙門呈請革員曾茂蔭被參寃抑請開復原官留營効力等語應交陸軍部查核辦理此令 
　　令陸宣部正藍旗漢軍都統奎順據該都統等呈稱錫榮等佐領關記照例移於本身管理等語應交陸軍部查照此令 
令署肅州鎭總兵陳書魁據呈報到任日期並分隊駐紥情形巳悉顧卽督率軍隊隨時認眞防緝以靖地方此令 
[專電]  
　　北京電日來總統接各都督電多主張以兵力解决外蒙問題本日（十四日）總統府特開軍事會議并通知各都督代表一同列席　　北京電外交總長梁如浩辭職後不候批准发即已出京聞總統擬以陸徵祥提出陸不願担任昨又有胡惟德長外交之説 
　　北京電總統府聞民主共和兩黨有詰責政府十大罪之電即遣秘書某某奔走疎通各黨惟國民黨對於此事已决定不加責問　　南京電財政部咨覆程都督寗垣設立兑換處發行紙幣一百萬元飭知財政司嚴行該處確守定章不得變通濫發並派員稽覈準備金必儲五成以上現金不得隨時短缺以重幣政　　南京電財政部現己决定實行裁釐加税昨電程都督將各處每年　入釐金總額彚齊造表報部 
　　南京電東海徵收出口米捐每石加錢三百以爲地方經費津魯商人反對甚力兩方面均電請程都督主持 
　　南京電第三第七兩師歸併後師長聞仍爲洪承點陳懋修則位置參議一席 
　　南京電江防水師巳决議改爲水上巡警俾與皖贛各省辦法一律此議聞由長江水警總稽查黄漢湘主持　　南京電警備隊裁撤後各城門均添派巡警至一百六十餘名昨該局長游澤寰呈請撥給鎗械服裝等項程都督已飭軍務司照發 
　　北京電程都督以現届冬令軍隊患症者甚少擬將陸軍軍醫院日内裁撤藉省經費 
　　南京電國民黨於十二號下午二時在浙江會館歡迎孫少侯十三號程都督宴之府中叙談甚洽 
　　南京電民國大學定於明年正月將上海商業學校移甯歸併該校設立商業分科 
　　南京電南京靑年會於十三四五六等日開成立大會并徵求會員 
　　杭州電都督府因得政府密電述俄蒙協約交涉情形恐萬一决裂應謀準備今日（十四）特召集各將校開軍事會議將校中願告奮勇征蒙者三十餘人 
　　杭州電金衢嚴禁煙敷衍朱都督令撤阮監督任改派蔡灝 
[特約路透電]  
　　北京電參議院昨日開秘密會議國務員除梁如浩外一律出席當有議員提出蒙古問題之質問書旋據國務員答稱政府曾接俄使來文通告俄蒙條約事宜該約無輪爲何種形式政府决不承認故實無效可云國務員中有提議應用武力解决此事者亦有提議當付海牙裁判听公斷者陸軍總長叚祺瑞宣言蒙古旣得俄助未可輕敵且俄人對於此事籌之己熟其必發於此時者蓋知冬令草枯之際吾國馬軍難以入蒙從單耳國務員中並有意謂今日提議政府應進行何種政策實屬無益云此事雖未有具體之解决而政府仍望可得優勝今日之結果且望全國政界各員知中央政府現處境困難而咸同心恊力以謀全國之幸福國民如以國務院不能勝任則國務員將全體辭職以讓新内閣負此艱鉅蓋國民之抨撃徒使政府之地位益爲難處也參議院各議員繼員繼乃互相計論安定大局之方法决議臨時政府之期今僅餘數月國務院未便再有更動而令外交内政淪於險境旋復辯論多時卒以時晚乃展期緩議 
　　北京電國務院之困難仍未解决全體閣員即將辭職梁如浩業已辭職胡惟德與陸徵祥均有繼任外交總長消息惟參議院則屬意於陸 
　　北京電烏泰現遁避庫倫巳向俄國財圑借得三萬元 
　　北京電中政府今日（十四）將俄蒙條約全文發表與德文報八號電傳各條無異　　北京電山東都督周自齊巳抵京師前奉天都督趙爾巽現亦留京 
[譯電]  
　　北京電參議院今日下午（十三號）開議議員到者頗衆國務員除外交總長梁如浩不到外餘均出席國務總理趙秉鈞陸軍總長叚祺瑞均演説陳述對蒙問題趙以中國處境危難頗爲扼腕叚言中國雖欲以武力解决此事然隆冬苦寒不利行軍繼由財政總長周學熙陳述目下財政情形並謂深望得與六國銀行圑早日續行開議大借欵云 
　　北京電蒙古問題大有引起政治風潮之勢政府己戒各報謹愼發言故各報言論不甚激昻而各政黨近數日内討論此事頗爲注重均痛詆政府因循誤事並有激烈派之人主張發兵討蒙國務院因輿論抨撃情不自安聞有告退之意惟外交總長梁如浩己於昨日（十二號）辭職赴津政治風潮或可因以得免也 
　　北京電據華人所傳確信此次俄蒙密約内容凡二十一欵俄國擔任維持蒙古之獨立以種種方法達此目的並將蒙古領土展拓至長城而止又須設法使各國承認蒙古爲新國其在蒙古一方面則允俄國有監督其外交政策之權利並以普通及宏大之讓與權授諸俄國人民俾得於蒙古之不論何處經營築路開礦伐木墾荒等事業至蒙古之牲口及棉羊祇准俄人有採辦之權利云 
　　海牙電荷蘭議院討論殖民地預算案時殖民部大臣貿爾菲君聲稱華人自信並不劣於白種故願荷　東印度當道對於華人勿加歧視此事須力注意現議姑將華人與歐人平等處待並舉熟悉華事之員組織專局討論中國事務華僑亦可入充顧問員云　　柏林電列强詢問土政府願否以其前途全行付託彼等若然則擬即干涉戰事而將先行探問巴爾幹各帮须照何種條件始允媾和云云列强現　靜候土政府之覆文故一切舉助暫緩進行 
　　柏林電意政府巳將與奥商定阿爾巴利亞問題情形通告塞維亞傳聞意奥兩國海軍將同在阿爾巴利亞各港示威以阻塞人占據該地阿爾巴利亞問題將擱候歐洲大會開議時公同解决塞政府對於奥國之要求尙未提出抗議 
　　柏林電布國國會議長在蒲達配斯脱宣言謂現不能因布軍將入君士坦丁而决定布國擬建都該城云 
[公電]  
　　黄治觀致黄克强電上海國民黨並轉黄克强先生鑒亡兒家成創立閩同盟會支部光復功成被同常彭壽松等暗殺岑使來閩將串同謀殺之林斯琛拘案訊問方期覆盆得雪突内先生來電釋放同是黨人一功高被戰一有罪逃刑公理何存黨義何在治觀殘年一子　此鞠凶先生更袒庇兇人定以治觀老耆易欺必使寃沉海底耶懇將寃情宣布並迅電岑使飭廳嚴究務得眞兇合家啣感閩人黄治觀叩 
　　福建維持會致黄克强電上海國民黨轉黄克强先生鑒林斯琛陳景松被控與暗殺蔣黄案有關岑使交廳審判與黨爭無涉彭黨揑電京滬以黨爭冀從衆聽先生涇渭分明當不以二人之間言而戾全省之奥論閩雖一　關係全國乞分電本部曁各支部以正是非而全黨譽福建維持會代表米騰芬陳祖烈曁五十七圑體叩監 
要聞一 
[大借欵轉圜現狀]  
　　先借墊款 
　　减輕條件 
　　大借欵交涉自上次决裂之後迄今月餘并無正式之結局茲據各方面調查借款問題現在確有轉圜之望初五日銀行圑代表希利亞氏曾與財政周總長接洽一次大借欵交涉之轉圜己有動機茲將各種情形探誌如下 
　　㈠磋商之要點初五日銀行圑代表希利亞氏謁見周總長解釋銀行圑與中國政府間種種誤會惟對於鹽欵存貯麥加利銀行一節仍持反對當經周總長當面解釋主再并允寄電駐英劉公使轉商谷利斯浦氏將鹽税存儲麥加利銀行一事改爲另由他種收入項下設法交付總期不至違背原約銀行圑聞此甚爲滿意故於初六日卽由兩方面開始磋商一切㈡墊借之要求周總長以此次大借款交涉旣可繼續開議將來自無再破裂之理故於第一次開議之時曾宣布意見擬請銀行圑先承認墊借一款卽以存在上海六國銀行之三千萬元爲定額由中國隨時支領此欵并不在大借欵額數之内將來仍由大借欵中扣還惟銀行圑對於此事尙無正確之回覆據聞銀行圑當此開議之始彼此意見旣己調和對於此　當不深拒固絶耳 
㈢轉圜之助力此次大借欵交涉復 
活雖得財政部及銀行圑兩方面之同意惟於大總統一方面以莫禮遜氏之力爲多莫氏本於倫敦小借欵交涉最有關係此次到京則又宣示調停小借欵之意見暗中奔走各方面頗爲盡力日前莫氏又面見大總統陳述中國財政問題今年之内絶無力以抵償各項欠款此舉關係民國之信用甚大其用意即爲調停借欵交涉以免開議之後或因條件不協又歸破裂故同時向政府一方面亦極力合攏㈣大綱之先决大借欵交涉己於初六日雙方正式開議聞巴黎銀行圑接駐京代表電後原擬初八日即在巴黎會議嗣因人數不齊未能開議已改定於一禮拜之内仍在巴黎會議决定一切條件駐京銀行圑代表得此消息擬先與財政部將條件大綱擬出於巴黎開議之前先行寄去以備開議時之討論 
㈤條件之改輕銀行圑行表近日屢與趙總理及周總長磋商借欵交涉其第一問題即减輕條件一事仍以上次小田切氏所提出之四種條件爲依據其第一條改爲鹽税一項仍須由各國派人會同鹽運使監督辦理但不歸海關兼管其第二條設立財政籌辦處則由中國自由聘請外人爲顧問不必由銀行圑指定其第三條簽字付欵一項除實業用途不在監督範圍之内其他軍事及行政等費仍須由各國承認中國聘用與中國無債權關係之中立國人隨時稽核一切惟第四條關於此項債票未售完之前中國不得自由借欵一項則無論如何不能删改而現在雙方仍有一最大之爭點即鹽税收入之存貯問題是也據銀行圑一方面之意則仍擬於第一條之下加入此項所有全國鹽税之收入須存於六國指定之銀行在財政部仍擬要求减輕此條其辦法則擬由中國自設一銀行所有鹽税之收入統歸該銀行存儲 
 
 
 

Page 3

 
 
　　除讓出一部分之收入歸银行圑指定之銀行存儲外餘則由中國自由分配外人不能干涉但此議銀行圑尙未承認亦今日條件問題中之一難點也 
　　又聞此次大借欵接續開議惟對於谷利斯浦一方面其應嗟商之事有二㈠卽鹽税付息一事另由中國籌設他法不以鹽税之收入存儲麥加利銀行以免惹他方面之反對㈠卽大借欵開議後中國政府擬向銀行圑商借墊欵一項先期預付谷利斯浦不能藉口債票未經售完認爲違背原約政府己將此種意見電知劉公使矣 
[俄蒙恊約發表後種種]  
　　此次俄使廓索維慈與庫倫活佛恊訂之條約爲中國西北部領土存亡絶大關鍵自發表以來政府與人民均非常撃動茲將日來種種情形列記如下 
　　總統府之會議大總統日前接到該警電時適値趙總理等在國務院會議當急召至總統府將該電向各國務員示知並提議對待政策聞各國務員頗有主張軍事解决者惟大總統於軍事解决問題頗加愼重其意仍欲先從談判上向俄政府抗議俟調查列强對此問題之態度若何再定方針巳將此意提交參議院開秘密會議徵求意見矣 
　　外交部之談判初七日總長梁如浩特向駐京俄使聲明俄國政府與外蒙古活佛以如何形式締結條約中國政府斷不承認請向本國政府電達云云於是俄公使一面致電本國並於前日下午四鐘該公使隨同通譯往訪外交部面覆梁總長謂中國政府欲對於蒙古問題與俄國政府開始談判恐無何等効力蒙古現狀應認許其自治且此次俄蒙密約准據一八八一年中俄條約即通商上一切事宜巳决定在該條約中云云嗣交出條約正文四條遂歸使館云 
　　旅京蒙人之密商蒙藏事務局貢桑總裁近曾與蒙古聯合會密商以外蒙事件日益危急擬招集蒙古參議員及各王公貝勒等特别密議公同致電庫倫活佛切勸附俄之非計與取消獨立之利益并討論種種方法約於日内卽將在聯合會開議 
庫倫王公之反對探問庫倫與俄使附訂密約二十一條其中最有關係者六條茲錄於下㈠蒙古認爲俄國保護之國㈡俄國代蒙古辦理中國之交涉㈢俄國允助蒙古辦理一切立國事宜㈣俄匣允助蒙古以極精利之槍砲并運動各國贊成蒙古獨立㈤蒙古所有林礦漁農各業應准俄人開辦㈥蒙古所有牲畜歸俄人專買不得售與他國以上六條聞各王公多數竭力反對其情形極爲激烈其一意主張親俄者惟杭達王圖什公二人而巳活佛現在左右兩難徬徨莫决擬召前任商卓特巴來庫解决 
[邊蒙風雲一束]  
　　㈠烏城岌岌可危阿爾泰辦事長官帕勒塔昨急電總統府稱蒙匪現在結衆攻打烏里雅蘇台情形甚屬危急除巳派兵會同綏遠城察哈爾兩處軍隊前往救援外並請飭令那將軍迅速帶兵赴任以保烏城 
㈡崑源一再告急熱河都統崑源因該處所屬各蒙均思蠢動曾一再　致政府請派動兵鎭攝經政府復電允派姜桂題所統毅軍前往昨崐都統又有急電到京謂蒙匪愈聚愈衆勢甚可危現巳派兵在錦州車站迎接姜軍請催其卽日開拔政府得電除催姜軍卽日開拔外並巳電奉督就近撥隊防堵 
㈢烏太野心未死黑龍江都督宋小濂昨接海拉爾偵探員報告謂叛蒙烏太確巳逃赴庫倫據最可靠之消息云烏太現仍勾結陶什陶隂圖再舉仍藉俄人爲護符當烏太搭東淸汽車上站時實有俄兵俄員保護一同起程刻下海拉爾之蒙人日日演操打笆頗有預備對敵之勢江省派去之實慰員勝福並不接待恐難有圓滿之結果請妥籌對待之策以免遺悞事機 
[整理幣制之新辦法]  
幣制關係重要久懸爲財政上一大問題國務院及財政部屢次商議迄無政當解决日昨國務院又爲此事大開特别會議趙總理及國務員均到會議論甚久大抵主張暫時用虚金本位者居多各國務員均有意見發表後卒議决目前暫用虚金本位制俟國力充實金礦大開之後再實行金本位制至整理現在貨幣之手續約分銀元銅元紙幣三種辦法是日會議後當由國務院將會議情形及主持辦法均開交財政部委員會訂立詳細規章再行呈 
請大總統頒發命令通行各省遵照茲將整理銀元銅元紙幣三稱辦法開列如下 
　㈠銀元按西洋各國有改定虚金本位及禁止他國銀洋進口者如非律賓等國是中國向用墨洋現擬改革應與墨國訂立專條限止進口劃一幣制爲通商起見必無不允之理此維持銀元之一法也 
㈠銅元從前各省濫鑄革命後均巳停鑄此至難得之時機以後不准各省再鑄所有銅元充斥之處由國家酌收運往缺乏地方一面仍嚴防私鑄此疎通銅元之一法也 
　　㈠紙幣從前各省所發軍用紙幣固須設法收回不准再發尙有各國銀行紙幣到處通行奪我利權應與各銀行交涉請其酌量收回此杜絶紙幣之一法也 
[蘇都督請示關欵用途]  
　　江蘇都督程雪樓昨電政府云江海關存欵比領己允交出卽可定期接收惟此案前奉南京政府令將該欵中之源豐潤産業一宗批准酌撥中國公學嗣經陳前滬督電部商准撥歸滬軍用欵旋又奉國務院電准儘撿中華銀行費本德全接收滬軍時迭電請示辦法奉論己商明中山先生留歸淸還滬軍之用茲復承電囑撥還捷成洋行借欵而蘇人以前淸上海道蔡乃煌所借洋商維持上海巿面之欵三百五十萬關道担保繼續有效擬請截留此欵準備淸償以上各欵並奉部院指撥有案就事論事以滬欵抵滬欠事自較順惟捷成中國公學等欵信用攸關亦須指定的欵早爲分配庶符前案而免紏葛卽前淸蔡道借款旣係滬道担保斷不能不由中央政府担認償還云云未識國務院如何辦法 
[財政部劃淸預算統系]  
　　京師各官署除各院部外所有局所軍隊學校每月應領之欵及造具預算决算等册統由各機關人員與財政部直接辦理周總長現以各該機關旣於院部有隸屬關係所有關於財政問題自應由各院部代爲負責况辦理預算貴有統系非由主管衙鬥主持其事不能收統一之效聞巳咨請政府以後關於領欵造册各事法制局銓叙局稽勳局印鑄局蒙藏事務局及審計處槪由國務院主之拱衛軍禁衛軍步軍衙門陸軍大學及不列國務員之參謀本部槪由陸軍部主之大理院及高等審檢兩廳槪由司法部主之庶幾統系分明於財政統一前途不無小補 
雜評一 
[再論梁如浩辭職]  
　　異哉梁如浩之辭職 
　　蒙事敗壞至此長外交者首負其責任而僅僅以辭職了事一可異也辭職而出於走二可異也走而必至天津必與唐紹儀相商一若就唐研究其走術者三可異也 
雖然此不足異也所可異者參議院對於政府監督何等嚴厲陸子興偶一失辭即指摘蠭起乃此等重大事件反絶未過問一任外交長之因循坐誤鑄成大錯斯則可異者耳雖然此尙不足異也所尤可異者俄蒙協約發表以來輿論激昻率痛斥政府不置民主共和兩黨且聲討政府十大罪矣而代表國民監督政府之參議院則除要求國務員出席外尙未有所舉動一任喪領土失主權之外交長安然去職公然逃走而不問詎非可異之尤者乎 
或曰此所謂假政黨内閣之結果 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂議會質問民政長之趣文]  
　　鄂省議會因財政司長潘祖裕營私舞弊侵呑公欵强佔民妻藐玩法庭正擬提起彈參案而該司長畏罪自請辭職距軍民二府又委不理衆口之内務司長陶鳳集代理以與潘接算交代冀關掩飾彌縫昨議會特具書質問民政長請將辦理潘案及委陶代理理由切實答復質問原文頗有趣味特錄如左 
查吾鄂自去秋軍興以來一切收支皆由財政司主管乃本會成立瞬及一年而吾鄂財政實數該管官并未將完全表册交會核議皆由財政司長潘祖裕專權把持隠匿侵呑實不堪令人民以共見頃聞該司長以剥得之脂膏供所歡之金粉其强佔民妻納妓爲妾巳經刑事宣告証據昭然而漢舉洋場若所謂瀚瀾長淸各里者亦無不有該司長之事轍馬跡在焉如此行爲巳屬衣冠敗類名敎罪人然猶曰個人私德姑不深論試專就該司長主管者而言即如預算案本會表决之數月祇五萬有奇而該司長竟浮冒支銷多至一十八萬并聞每月報册與其事實上支借之實數參差甚遠有越出百數十萬之外爲人意紏所不及者查該司與官錢局爲出入帳錢相互之機關是否屬實不難調查而知至近日紙洋與官票銅角之操縱高下問亦由該司與兑換所各錢攤私相接濟隱收大利吏顯然者該司長與其弟兄叔姪盤踞要津通同舞弊莫如訂購官票一事查此項官票在民國圖書公司印刷票價不過八蘆該司長與高務印書館所訂契約多至一分五厘以五百萬張計算出入可獲中飽三萬元此其　　大者其他貪賊纍纍本會己期另案彈參暫不具舉聞該司長業己畏罪辭職自應　派妥員將交代切實濟算似此與論譁然人皆欲殺之貪淫官吏斷不能以一辭了事致令捲欵而逃坐擁多金逍遙法外買醉玉樓藏嬌金屋作富家翁縱慾敗度以玷我文明之社會吾民之父老不飽精練而若輩之姬妾竟坐壓梁肉以滿淸賤隸（此指潘昔爲度支公所書吏）而敗壞我民國官常以編氓公僕而剥削我中華主人誰秉顧鈞執操政柄如該司長之貪贓無狀者貴民政長受全省人民重寄恐未便放棄職權也以如此重大問題滿擬擇適當人才以爲正當之解决據問以聲名惡劣品行卑污曾在武昌府任内浮征錢糧呑没公欵迭控有案之陶鳳集代理斯職并與該司長潘祖裕淸算交代本會聞之殊深怕惑迹陶之爲人其在官行爲以大人老爺自稱而爲士論所不齒以吠聲吠影布告而爲輿論所不容停妻再娶于部民之女呼朋買笑於漢上之娼此其在武昌府任内事也迨其次長内務則舍整囑厨房外無政績除擺官架子外無事功雖個人失德而實玷官箴貴民政府豈以陶之與潘窮狐之悲兔品類相同性情相若鮑魚列肆臭味無殊不惜比而同之多抑以陶與潘從狎邪游有香火綠可以代爲解脱耶貴民政府上關國計下顧民生於財政重案當不視爲兒戲又豈以陶律巳淸嚴財産信用爲事檡人良具苦心耶若是則陶以前之控案何以不盡子虚而道途之喧傳貴民政府豈高處崇階未能聽遠耶抑亦吾鄂人才缺乏江漢炳鹽巳成陳迹南國梗楠鞠爲茂草舍一退步先生之陶鳳集而三千萬蚩蚩衆生關其無人耶是則本議會所百思而不得其解者也雖用人行政貴民政府自有　衡原未容代庖越組但議員等忝列全省輿論機關負三千萬人民代表心所謂危誼　緘默應請將辦理潘案交代及委陶充任理由切實答復以釋　疑當　討論全體表决除另舉外表外相麕備文質問貴民政府請煩查照希卽剋日見覆盼速施行須至質間者 
[粤人電責胡瑛娶平妻]  
　　粤同盟會葉夏聲致函報界公曾云前聞京中胡瑛與兩女子同日結婚列爲平妻一時海内傳爲韻事報界之無意識者亦多爲之稱揚此大不可者也夫重婚有罪新舊刑律定有明條一夫數妻文明國最爲痛恨乃胡瑛以民國元動一舉一動爲世矜式者則公然於京華首善之區外人環視之地明犯重婚之條而袁大總統以下至於舉國人民曾無一人覺其違法而稍加誥誠反率各界爲之祝賀筵宴國法之謂保人道之謂何外人非笑指摘之謂何民國近頃政治上巳沿襲亡淸官僚政治之精神乃并其道德上野蠻惡劣之根性而蹈之欲鄰國之承認也不亦難乎夫法律而無規定僅道德上爲不合者則亦無責焉矣茲乃刑法以條文明定者而犯之設舉國効尤則法律詎非等於具文哉弟日來迭爲粤省各國外人詰問此事公行之理由及吾國法律是否果有効力且詰本黨（國民黨）對於此種違法乖理之黨員態度发何弟慚憤之除業電胡君大加斥責原電具在弟悉負其責刀鋸釜鉞願爲犠牲斷不容有此不德之當員爲吾黨羞也茲抄原文呈電尙希將此電稿發一通稿俾各報一評其事以見公論專此佈聞卽頌著安弟葉夏聲頓首又致胡瑛電云北京國民當本部轉胡瑛鑒一夫二妻大乖人道君爲民國功首乃於京華之區公犯重婚之罪異黨林立外人環視實爲吾黨之恥幸卽脱黨勿污全羣粤同盟會政事主任葉夏聲魚 
[浙都督電請維持移轉税]  
　　浙都督電云北京財政部鑒支電敬悉浙省不動産登紀法及不動産移轉税法係本年二月二十二日經臨時省議會議决公布九月間開辦業將章程册式資送貴部旋於十月十九日准貴部電開國税由中央提交議院議决勿交省會等因其時各登記所開辦巳久未便追溯從前取消法案且値此新舊過渡之交中央登錄税統一辦法　頒布而民問田房買賣應納之税未便停收坐失大宗進欵至普通不動産登記費　視地方之肥瘠價値之貴賤以爲衡東南與西北各省大相懸絶將來中央提議時亦必斟酌各省情形勢不能强肥瘠貴賤納同等之費則浙省登記自無虞其抵觸近查開辦以來漸有收數當此財政奇窘旣無從呼籲求助又何可失此固有財源况現在辦法與大部電開一切國税仍舊征收之旨亦不相背應請力予維持一俟中央税法頒布自當一律遵守惟中央税法頒布之後凡浙省巳發之登記印花務請一律繼續有效不另納費方免失信於人民不勝叩禱之至謹復浙都督朱瑞庚 
[壽光縣幾酿民變]  
　　靑州府屬壽光縣鄉民近組織一聯莊會舉縣長不相融洽而號稱新界者卽以保髮會誣之縣長白其事於都督都督授意警道仙其會長來省諭以共和國民不可帶辮等情該會長甚爲感激當即將辮剪去並允回鄉傳知衆人一體　諭和平解散矣警道復恐該會長辮理不妥復使科員許季雲赴壽曉諭並調停該曾與縣長之意見許到　後與該會人煥見述明大意該會均各樂從該事本巳聞滿了結矣乃許父聞候莊者爲佈莊會發起之處復到該莊開演説會復提出剪髮問題謂本委員此來奉都督之命若空手而回何以交代必須爾輩當塲剪下辮子交本委員帶去方可回覆都督衆聞此言洶洶譁愕許益大言如敢抗違必當重辦其詞愈激衆情愈憤遂羣起用武許以衆寡不敵受傷甚重幸縣令派人搶出始得不斃乃差人至濰以民變請兵勦治並拍電都督請電飭駐濰軍隊速發時適靳師長因黄事巡視過濰一聞此信便呼拍電人而詢得其情實力言鄉愚無知毆打委員誠屬有過然許委員假託都督命令多事激變亦屬咎由自取斷不宜輕於發兵致令羣情驚恐釀成巨變則廳爛更不堪問當阻濰兵不令前往旋師長回省後又將此意言之都督都督亦深以爲然於是發兵之議遂審此事亦己舍糊了結矣 
[贛省又有更換都督之説]  
　　江西都督李協和因反對軍民分治頗爲中央政府所不悦此次中山抵贛游歷婉勸李督切勿反對以顧大局乃李督旣巳反對在前不便贊成於後於是託病請假委任俞君應麓接篆代理並擬從容擺脱都督一職隨同中由從事路政惟王上將芝祥業於七號携帶隨員三十餘人以及衛隊官兵由湘起行來贛閲兵此間都督府總務廳長王良箴在百花洲陳列所預備歡迎鋪設一切頗形忙碌差李督擬俟王上將抵贛後卽以假期巳滿病仍未痊懇請開缺等情電達大總統冀邀允准以使赴滬就醫以致近日政界紛議此事如果屬實大總統必將委王芝祥接任贛督云 
[贛都督報告關政]  
　　李都督電云北京財政部鈞鑒贛南等處光復之初設立軍政分府由地方公圑另設財政處管理賦税事項贛關歸財政處關税科長程紹前兼辦嗣軍政分府財政處於光復後取銷改設民國分銀行於八月間實行遂改令湯祚賢爲贛關總辦一切章程概循前淸舊制惟五城門税向頗苛碎病民久經臨時議會議決裁撤未便規復現由湯總辦於東南湧金三門派員稽查有漏税正貨飭令赴關補完或科罰該稽查並不收税以順與情餘無變動至税收自辛亥年隂曆八月至陽曆七月收錢四萬九千八十五串零支銷七千八十六串零八月至九月十五收錢一萬三千一十串零支銷七百十五串零特聞贛都督李烈鈞印 
[閩侯府議事會移民殖民議案]  
　　具建議書星架坡華僑徐亮銓爲開源節流移民殖民事（上略）欲求濟急之法則莫如招工出洋圖獲現利爲目前第一之要務夫招工出洋爲吾國之厲禁我閩人心目中靡不視爲異途銓何人斯而敢冒此不達之問題犯同胞之誅責然而其中實有大利存焉故特不揣冐昧縷陳於同鄉諸君之前敬請蓋籌一爲研究及之可乎夫諸君所以不肯招工出洋者無非恐匪徒之販賣耳異族之作踐耳工頭之毒虐耳水土之惡劣耳重洋之淪落耳然獨無良法以善處乎銓來南洋二十一戟矣曠觀我華人之流庽英荷　美各騰梟者不下數十百萬共間擁有鉅資或數千萬數百萬數十萬所在皆有卽備工食力者流而每月所得之辛資亦輒數千金數百金數十金不等雖此問非無困苦無告之人然苟非販賣爲奴即係自甘暴棄使遭逢不偶困頭無聊極而至於乞丐爲生而每日亦有一二百文　口較之内地沿門托鉢終日號呼而不得一飽者大有零壤之别可知出洋謀生之易誠非吾閩困難所可比蓋人生之活計不外衣食兩途南洋則四時皆夏從來未聞有號寒之苦倘肯勞心勞力而每口至少皆有數百文更何至有　食之憂所以閩粤之人每年相率南京者源源不絶甚而川資莫措自甘賣作猪仔茹辛怨痛期滿之後可以爲所欲爲回溯二十餘年前銓初到星洲時除福淸人多數雖計外操福州音者全埠不及二十人今則不下二萬餘人轉往各坡亦有數萬衆累資且有數十萬者若興化一府前此僅有十餘人今則計有二十餘萬且尙紛至沓來之不巳使非易於覔食何至如水之赴壑若是其多耶夫中國二十二行省最富者首推廣東吾閩五十八縣最富者首推漳泉廣東漳泉何以富則以其人之多出洋故然則出洋者乃謀生之要路致富之良圖也夫亦安可閉關死守哉卽如此次光復其得力多在於外洋之僑胞此固無庸掩諱也是出洋之人不但有益於民生抑且有裨於國本况今之所稱席豐履厚者其始皆由胼手胝足而來初不得以其爲粗工苦力之人而忽視之也查南洋羣島前此唯煙圜錫礦頭途僱工較多餘則胡椒咖啡甘蜜等園亦需力役然皆有限自近年樹乳之利興而歐西資本家咸奔赴南洋爲購地種樹之計現在公司已設百餘號股銀共集有數百兆工人約需數百萬以我國不准招工故多倩印度人爲之惟印人工資雖省其性笨而且懶終不及我華人之巧而耐勞去年印人入口共二十七萬餘皆係傭工而我華人入口僅二十一萬餘其中操他業者約八萬餘而入樹乳園者計有十三萬人之譜此在星洲華民政務司衙門確有名册可稽者也聞今年尙需工人六十萬名左右夫與其聽民自謀生計相率出洋或不免流爲販賣受無窮之苦毒何如設法代爲招募由我管理俾同胞安身樂業將其遞月所得之辛資盡數兑回而仰事俯畜皆可得所之爲愈乎傳曰生財有大道生之者衆食之者寡爲之者疾用之者舒則財恒足矣招工出洋胥是道也茲謹附擬章和大略分條列後敬呈自治會衆先生酌奪施行曷勝冀幸至於詳細條規容俟通過另訂須至建議書者（簡章明日續刋） 
[地方通信]  
　　湖北 
　　歡迎劉仲文前湖北左軍軍統劉仲文於起義前爲鄂中黨人之領袖毁家接濟各機關用費誠足稱爲起義元勳之功首惜其昧於大勢擁兵襄樊多行不義以致大好名譽喪失幾盡茲黎公念其前功巳保荐於中央政府授爲陸軍中將加大將銜而國民黨鄂支部又因正部長石瑛君應召晋京舉劉授任特催促其速卽交缷來省聞巳得復電於本月五號動身由第六師王子材師長電飭駐樊第十一旅旅長李文庵派隊護送至棗陽再由駐棗軍隊接送至德安由德至省則由第六師師長季雨霖按段派兵隨扈約於十二三號可以抵省駐省第一第四黎蔡兩師長己派員赴仙桃鎭歡迎軍務司長蔡濟民頃持商於商會警署擬俟其到時全城商民居戸槪懸國旗表示歡迎元動之意聞商會巳經承認矣圑體中之準備歡迎者有共和黨國民黨襄陽同鄉會襄陽公益會棗陽公益會南漳同鄉會等十餘處現黎公又特派江淸兵輪馳赴仙鎭迎候且派參議呂促凱隨輪前往歡近又聞劉君現宜言不投身政界擬提倡實業以效法孫中山云 
[湖南]  
　　焚燬士膏禁烟總公所於十月二十七日午前十時在小吳門外敎廠坪燒燬土膏總數如下緝獲私藏者一萬八千三百四十四兩吸戸寄存者三百一十九兩分所存解者三萬一千三百六十一兩八錢收買零戸者二千八百五十兩土商暰餘者三萬四千三百七十六兩收買土商者四千三百兩共計九萬一千五百五十一兩云 
[蘇州]  
　　飭查漏糧程都督前經擬定章程各商運米出省除照章完納貨物税外每石加收特别捐洋一元由都督府塡給護照出運等情在案近聞米業商人希圖偷漏捐税往往將所運米船結幫闖卡紛紛出湖尤以宣興烏溪爲甚似此有意抗違實屬不成事體特訓令税務總稽查隨時密查並通令各處文武各官一體查察凡有主船出湖出省如無本府護照及未完特别捐貨特税者隨時截留充公呈報查核 
　　電話腐敗蘇垣電話局司事工人馬松林等公禀都督府控告局長江宗　營私舞弊侵呑花紅等情經程都督派員查辦巳記各報茲查蘇城電話一項從前僅一百餘號自光復以後驟增至三百九十餘號故江局長得以從中舞弊侵蚀公欵往往將從前拆卸回局之舊機器作爲新機器裝設後彼可任意報銷藉此漁利以致時有損壞之事近日閶門一帶有多家電話機損壞不能行用當至該局囑令修理乃江局長僅含糊答應並不派人往修致令各界消息不靈諸多不便現開各家擬上公禀呈請都督切實整頓以利交通云 
　　勸導剪辮常熟縣民政長電禀都督謂民國更新首除舊　剪辮之令屢申冥頑不奉敎者自應剥奪公權與民共棄省會國會選舉在卽請頒通令以新民氣而重公權等語當經程督復令云查有辮之人應否剥奪公權須待政府公布法律明文規定未經政府規定以前應由該民政長勸導人民剪除髮辮是爲至要 
[鎭江]  
　　會場惡劇鎭郡城鄉公民等挽留前丹徒民政長張翼雲拒絶新縣長于君定一各情屢紀報端茲鎭郡民生國計維持治安巿議事五族共和各會等遍發傳單定於隂曆十月初四日在萬壽宮開會歡迎是日午後二時發起諸人在萬壽宮會場正在佈置間突有反對于君之某黨領袖率領同黨多人齊赴會場詰間該歡迎會傳單所載于君來鎭督促調查公民加增四萬餘名之説有何憑証該會各員均無一言回答座中雖有議員楊子　茅子貞等人均有惶愧之色未幾該　等人將會場陳設桌椅各物及所綴花區一併衝毁雙方均一閧而散 
[安徽]  
　　局員專横皖屬滁來全分銷局光復時爲商人邵漢興侵佔以致鹽　損失甚鉅旋有前武備學生劉迺榮稔知其事始則鑽營往查藉端需索繼則妄陳利弊謀奪斯差詎自劉接辦後卽大張旗鼓置營業性質认丕顧輒於局内設收發招待等名目并不與籽店相聯絡竟將舊有司事全行撤換改用伊之子姪兄弟家鄉親友等輩於公事毫無經驗專恃横蠻侵蝕公欵抑勒洋價每元須二分之多并索籽店每包鹽另加繩索一斤其閘界古滁州烏衣赤鎭等處銷鹽每包索缴餘厅二三斤不等總共計之每年飽其私囊者约有數萬金之巨尤可異者劉於接差後先赴臨淮領大砲二尊復赴寧省購辦快鎗百桿招募衛隊六十名私委敎練排長等官終日操演近又擬於該局四圍加砌圍墻一道以爲金城之固究其用意以備將來抵制取消地步現在各　商怨　載道聞己開大會議决不日即須來省上控矣 
　　縣長貪酷皖北過陽縣地處偏僻民風强悍素爲匪徒出没之區兼以近年屢遭荒歉幾至無地非匪以故搶刧之事時有所聞前有滿淸猾吏鄭壽　自謀得該縣知事到任後凡拿獲匪徒不分首從及案情眞假一律槍斃當訊訽時桁楊在前鞭笞在後香火炙鼻歡楝繞身種種酷刑盜賊望風絶跡蒞任數日聞己槍斃匪徒數十名至於民事訴訟則以勢利判决境該知事祗知一味殘忍如其不愜輿情何 
[山東]  
　　巨匪授首周都督自接孔道電後當卽電覆云　電悉桿首葛四妮紏匪數百無遷不作此次就擒洵足大快人心仰卽就地正法並出示曉諭以昭烱戒所有兩方員弁目兵在事出力應照張鎭台前電所請按二等賞格給銀一千兩以資鼓勵而符定章即由該道會同施鎭辦理可也 
　　絲業改良靑州府所織之各種綢緞質堅價廉消售甚廣惟該處水含酸性故色澤較南産爲遜購買者頗有美中不足之憾現有人加意研究用蒸汽水滤絲又聘請杭寧情巧工師敎授時樣製造法故近日以來翻然一新該郡工業之進步可預卜矣　　煤礦出現章邱縣東南境埠村三元莊一帶礦産富饒煤質純良屢經土人試採因不得法未著成效近有實業研究會符象乾等調查確實己在三元莊購得舊礦一處計地十二畝有奇山場七叚斜合同志組織一華興煤礦有限公司先集資本金一萬元作爲購機試勘之資俟勘得佳礦後再行補招十萬元以資擴充聞己呈請勸業道派員勘驗指明礦界矣 
[江西]  
　　報告匪亂萍鄉防軍電告云洪江會匪首楊桂松於寗鄉善化交界之贛邊金盤嶺等處開堂放要勒人入會僞造統領標統糧台排長龍頭心腹常家等名目淫擄殺刧人衆數千近與麻同西湖桐木橋　頭巿各處匪徒聯絡一氣勢甚張大業經譚都督令飭毛圑長聲駿率兵剿辦等語李都督常電飭駐萍軍隊嚴防矣 
　　警監笑柄都督府高等軍事顧問官兼任警視總監陳廷訓日前奉到都督面諭仿照北洋警察辦法練成勁旅保護治安惟陳君學殖薄弱動轉手諭紛傳旣多别字又不聯貫屢爲屬員竊笑乃陳君又於本月八號點驗所屬長警一千餘人袖出手諭内有以後如有警容不整者定按軍法論處詞不中肯警士大譁均各列隊回署此亦好弄筆墨之醜態也 
[雜評二（萍）]  
　　判獄通例取其辭達而止宜簡潔不宜典麗無他哀矜之念勝而潤色之功微矣 
乃我國獄官往往涉及婦人女子之獄訟類皆出其呫畢之功以自炫其詞章之富或妃靑而儷白或姹紫以嫣紅旣誇屬對之天才亦風亦雅偏多鍾情之韻語不晋不唐嗚呼曾是哀矜庶獄之謂何而顧調侃他人之子婦以自快耶 
不謂民國筆興此風未改吾讀莊張氏之判詞竊不禁爲司法前途悲矣 
 
 
 

Page 7

 
 
[本埠新聞]  
[通令嚴拿敗類]  
　　駐滬陸軍混成第三旅李旅長前日接到江蘇都督命令内開頃准國務院電開奉大總統令據黎副總統電稱日昨武昌拿獲露布多張文曰國棟憲章改孫班坊發起嚴崩山等語查係姜金標代爲散放專在長江一帶運動軍隊及下等社會圖謀不軌元洪業經派人密拿並乞大總統密電各省一體協緝王國棟王憲章嚴崩山姜金標卽姜焱卿懲辦以維治安等情閲電曷勝痛恨現在建設伊始國基未固外侮迭乘危急存亡千鈞一髮豈容再有不逞之徒妄圖破壞該王國棟等輒敢散放露布多張運動軍社圖謀不軌此等敗類對於國家爲蠢賊對於人民爲公敵斷爲法律所不容著各省都督民政長一體嚴密恊拿王國棟王憲章嚴崩山姜金標即姜焱卿等務獲懲辦以維治安等因合電遵照等因准此合亟通令南京府知事各縣民政長各該師長旅長各該司令部一體遵照速派警探嚴密查拿獲報懲辦云云昨李旅長巳通令所部水陸軍營及探訪隊長等嚴密訪拿矣 
　　福字軍拔隊往寧 
　　滬防福字軍訂於昨日移駐寧垣巳疊紀前報茲悉吳民政長因接該軍劉司令函請收管營房（舊右營署）特於昨晨十時委總務課員前往照料該軍即於昨晨整理軍裝陸續捆載上輪李平書君特贈緞帳一幅中嵌滬壘銘勛四大字並欵聯一副其他各圑體各商家亦均贈紀念品西門外上海女中學校校長王蘇本楠女士欲以該營房屋規畫校舍亦於淸晨到營送行至午後二時該軍全部兵士整頓出發出小東門折南進大東門出西門至高昌廟復折而北至大達公司碼頭下輪劉司令則與衛隊百二十人乘鈞和兵輪庶務員百餘人則搭滬寗火車先往布置一切其餘軍隊由戴營長率帶搭日本大阪公司大利輪船同時出發 
另一訪函云昨日午刻劉司令長與營長戴君各自乘騎由營督兵排隊佐以軍樂出營繞行城内各街道及南巿製造局各處各兵士沿途高唱辭行歌槍刀耀目旂織鮮明軍容甚爲嚴壯旋至十六舗外灘大達碼頭登輪啓行送行者軍界爲李旅長及滬軍營楊管帶炮隊營水師第八營余王兩營長政界爲吳民政長黄陳兩廳長陸巿政長及縣議長莫錫綸巿議員江確生商圑公會朱總司令靑年商圑金徐二君曁紙業商圑並李平書君稳警務長等數十人滬軍營楊管帶因奉李旅長命令護送赴寗 
又聞該軍出發後其所遺房屋即由民政長吳君派委科員協同法警前往發封並派警看守未幾有西門外民立女學校全體學生到來欲揭封條入内借用致與看守法警齟齬事爲民政長所聞立派科員前往排解一面電禀程都督請示辦理 
[電請解散吳興共進會]  
　　湖州旅滬同鄉會致湖州費統領方知事曁各圑體電云共進會多有開堂放票騷擾情事以致良莠不分現嘉屬均巳取銷吳興亦應請解散 
[商圑給憑之手續]  
　　商圑公會昨日通函南北兩巿各商圑囑將巳經畢業之圑友姓名年歲籍貫查造淸册送由公會彚呈江蘇都督給予印憑其以前已領有李會長畢業文憑者亦令調換以昭一律 
[大維公司致北京武漢電]  
　　爲租辦湖北紗布絲麻四局事 
　　北京大總統叅議院國務院工商部大理院工商大會各報舘武昌副總統民政長實業司武漢商會武漢各報館鈞鑒敬呈者竊敝公司去春承鄂政府招租紗布絲麻四局當時聲明公家如招新商須應昌公司撤銷後方願租辦四月間接電稱應昌業經撤銷五月初始由代表張賽劉樹森與鄂政府訂立合同租期十五年定名大維招股閕　閕月初接手修理由觀業道會同前應昌點交機器淸訖八月初一照合同繳租金十一紗布局開工十四遵商律開股東會舉張賽總理劉樹森總經理並舉定董事查帳員呈請勸業道禀部立案購總棉花各料修理機器房屋前後計兩月餘開工後曾邀武漢商會及湖北諮議局各紳董先後蒞局指導一切並無異言此敝公司於應昌撤銷後向鄂政府租辦開工之情形也八月十九起義二十停工派人看守九月初鄂軍政府軍需緊急派王國棟爲監督開工所須軍衣破帳皆取用敝廠存料各股東聞信舉劉樹森赴鄂調查念八到廠王國棟誣爲漢奸横遭拘禁刑責侯役所帶衣服帳簿信據槪被抄去並逼寫憑信將紗布局暫交軍政府接管迨漢陽失守始行釋放局員四散廠亦停辦此起義後停工及所帶簿據失散之情形也今春承鄂都督委劉呂蔡胡四君爲淸理籌辦員與實業司電催淸理各股復推劉樹森代表赴鄂將各種帳目除王國棟搜去外均交淸理員在漢口商會查核無訛呈　都督奉批僅允償貨料欵十萬兩迄未發給自夏徂秋歷呈都督民政長請予繼續開辦並由代表謁都督及實業司籌辦員皆以從速開辦爲主要當經購辦綿花籌備完善又呈催都督民政長均留中不批查實業司與籌辦員第二次呈文稱應昌原禀一則曰羅掘俱窮實無善策再則曰漢上産業將歸烏有巳不營破産之承認官福解散應昌似非得巳又稱大維承租係公家所與並非奪自應昌之手開工九日即逢起義並無違法之處云第三次呈文稱查應昌公司違反法律早經撤銷巳無繼續之理由又稱擬請鈞府仍飭大維公司接辦以法律論該公司係於應昌撤銷之後向湖北公家租辦籌辦兩月開工九日即逢起義停止并無遠背法律事件欲行撤銷殊覺無理可持云此實業司與竊辦員判斷應歸大維繼續之確據也總觀以上案情依據法律本不難一言决解何曆次各呈均置不答反　令應昌開工查敝公司存機上布紗及兩廠物紏除公家認償外尙値十餘萬金應昌竟不問廠主擅自開工傷我紗布形同盜賊殊堪該異乃再三訪問有謂應昌本不敢開工因前淸時代副　統與應昌交情素暱竟以私害公業經面許應昌開辦云驟聞之下以爲我民國堂堂副總統何至破壊法律蹂躝人權以助應昌之暴亂行爲不得巳電呈中央工商部請電民政長飭令應昌停工迨部電到鄂見漢共和報載民政府接工商部電飭令應昌停工旋接都督手緘囑不停工又見四局監督牌示稱奉副總統命令各局旣巳開工萬不能再停所有紏葛應由武漢商會會同實業司商酌辦理切切此令等因不竟民國之偉人竟若此偏袒　私不顧公理曷勝浩歎劉代表在鄂半年偏聽辯辦員胡瑞霖之言勳謂須保全副總統名譽力顧大局是以隠忍至今卿政府竟如此舉動天日何在法律何在更何名舉之可言士元等旣爲股東權利所在卽血本攸關現已忍無可忍祇有電呈大總統參議院國務院並京派漢各報前主持人民　利以昭公道而固國本並電請副總統民政長從速宣布理由如必欲取銷敝公司合回應照償十五年權利此公理之所當然也臨電無任惶悚租辦湖北紗布絲麻四局大維公司股東馬士元周承烈印湍淸劉鏗戴雲　屠冠朱繩武等謹呈 
[浙人爭回公産之電稿]  
　　浙江旅滬學會控訴滬南商學捕習會强佔浙江海運局一案屢誌前報茲又有電稿二則照錄於後 
　　杭州新浙江潮各報轉朱都督呂師長鑒浙海運局由蘇滬浙三督撥作旅滬公學校舍並建凱旋鬥在案距商學補習會以兵圍佔强奪浙産懇迅電蘇督飭地方官勒令遷讓以保公産而　學務滬學會壽福銑 
　　南京程都督鑒上海浙江海運局改爲旅滬公學荷公出示　護並飭巿政廳在案詎滬南商準補習會以兵圍佔强奪校具有意蹂躝員生惶駭乞維持浙江旅滬學會渴壽濳朱福誌鄉 
[補償招商局損失]  
　　上海招商局於去秋光復時運兵運餉　去水脚銀五十餘萬兩曾經滬軍都督承認補償迄未有者現聞　總統以該局損失不少漢口分局亦失去商家存貨一百三十除萬金未便令其受虧巳允由財政部發給公債票以爲抵償不日將派員到申從長計議 
[候補人儘可從缺]  
　　上海初選監督昨奉總監督訓令云案准　備國會事務局敬電開據四川民政長哿電稱衆議院省議會議員選舉法第五十九條凡得票滿當選票額因初選當選人足額不能當選者即作爲初選候補當選人設初選當選人足額以外並無滿當選票額之人初選候補人是否從缺抑係另選如另選是否照第七十七條覆選手續敬請電復等語查選舉法第五十九條所以爲初選候補當選人之規定者係因其巳滿當選票額究與不足票額者不同故作爲候補當選以備不應選者之補充然按法旣無定額重選卽甚困難細經法意如果初選當選人足額以後並無滿當選票額者儘可從缺母庸援第七十七條辦理除電覆外合通電查照等因准此合亟訓令該初還監督一體知照此令 
[都督催繳忙漕]  
　　民政長吳君昨奉江蘇都督頒到催繳忙淸之通告多張遵卽諭飭催征吏携往各鄉分投張帖其文曰財政司案呈查忙漕正税爲國民應盡之担負前因各邑解數寥寥疊經文電交照民國初基百端待理全賴各屬忙漕源源湊濟現届壬子年陽歷十月核計辛亥年忙漕蒂欠尙未掃數淸完實屬不成事體除嚴飭各民政長並特派催徵員殫力催徵尅期結束外合再剴切誥誠凡屬國民熟誠同具値此庫儲奇絀餉需浩繁自應踴躍輸將共維大局倘再不聽誥誠仍前抗延則是冥頑不靈自失公民資格本都督惟有執法相繩幸勿以身當試奸胥劣保如有隠匿侵呑情事察出從嚴懲辦不稍寛貸凛之切切特此通告 
[約束兵士之規章]  
滬軍營管帶以現交冬令防務宜嚴且値改編營制之時尤應格外愼重故於昨日擬訂兵士遵守規條頒發各連長傳諭各棚兵士恪守定規互相勸勉如有故違禁令者定卽執法以懲所定規章如下一不准懶惰差操一不准滋擾地方一不准無故遊蕩一不准任情賭博一不准屯留閑人一不准在防地吵閙 
[奇哉運動費]  
　　糞夫張順咸因竊糞被毆身死一業巳由廨訊明判令糞頭朱德春貼給屍屬撫恤洋五百元了案茲悉屍兄張虎咸張鳳咸等前日忽投美捕房控被蓬路二百九十四號門牌向業訓票之沈土成騙呑運動費洋三百十元捕頭准卽飭探將沈拘入捕房着存洋三百元保出候訊昨經公堂提審張虎咸兄弟訴稱所有恤洋祇領到一百八十九元其餘被沈取去開銷捕房包探門差與新衙門書辦及見證各人用費恐有虚報是以控究　據沈供一切開支均係原告托爲代給有帳可憑求察王襄讞商之美領海君以原告旣巳自愿不應反悔判沈開釋案卽註銷保洋發還 
[翻戲誘騙少婦]  
　　著名翻戲李友甫（即李子梅又名阿根）係前淸上海道訪拿之要犯光復後潜匿租界專以串黨拐騙財物爲生近因冒充綢緞捐客引誘勞合路甘三號住戸陳金氏至三馬路永保客棧内用倒脱靴手叚局騙該氏値洋九百餘元之金飾各物前日氏夫陳福祺由漢口返游查悉其事立師報捕將李拘獲昨解公共公堂經孫護讞會同美蓋副領事訊知李曾經犯案着押六禮拜示儆惟金氏年尙少艾竟至客棧内與人賭博以致被騙亦屬咎由自取所有飾物着自行出外料理 
[城内]  
　　地方檢察廳批○（楊介堂訴徐永林處待伊子秋生由批）狀悉據訴爾子秋生被徐永林迭次成虐致傷如果所訴非虚誠堪痛恨但未據告訴於被虐受傷之時無憑核兑按究至欲令爾子停此學業係屬契約解除　　非屬刑事範闈著即選原介紹人妥爲理處母庸遽卿訟　（方富氏呈求准予其女王方氏改嫁由批）查王梅亭旣經前淸判禁十五年爾女無依擬將婚姻解除另行改嫁自是正當辦法惟案屬民事着爾女逕赴同級審判憲呈請離婚可也（范良生呈訴聲明虫批）爾姪息沈氏係曾被李金賣拐賣經發覺起出到案交由伊父沈長根領回現李金賣狡未認供須得爾姪媳來案証明方能定奪着卽將爾姪媳送廳一訊不必疑慮（沈計氏呈訴伊夫沈郎亭因保被累請求恩釋由批）狀悉爾夫具保林竹卿出押曾經結明如傳林竹卿不到惟身是問等晤在卷自應隨時交出候訊万能免累據呈前來着卽帮同爾夫趕將林竹卿喚出　案訊核所請碍難准行　　覇佔婢女○新北門内平安街漆店主周世忠家有婢女一口近來忽失所在四處找尋知爲本城永興橋朱心隆店中之汪哲甫及大東門外陳悦盛碗店主陳少堂等覇佔向領不放因於昨日邀請王聖堂律師至地方検察廳起訴廳諭候批示辦理　　分别懲處○福建人潘老六陳乘乘行使銅質小洋被滬防福字營偵探部查獲解送地方檢察廳預審屬實收押在案前日起訴同級審判廳經推事等開庭審理據潘老六供福建人現住高昌廟向業難髮九月二十八日至虹口菜巿街聚海樓茶館買得銅質小洋十角每角出錢八十文卽於是日在巿行使又於二十九日買進銅小洋二十角正擬混用被偵探查獲是實陳乘乘供福建人向爲樟臘業昨向同鄉唐仲軒借洋唐祇有銅小洋一角不是己取这卽向煙店試買香烟一盒實係初次行使且僅此一角求宥判潘老六監禁一年陳乘乘監禁二月所有查獲之銅洋二十角没收銷燬 
[南巿]  
　　火警續紀○前日旁晚如意街石庫門内某姓家失愼己略見昨報茲查是晚起火者係某土行夥周庭秀家延燒鄰居多家當時周將洋銀五百四十二元小洋五百四十餘角大土一枚送存警區以待覔保具領並由某巡士查見婁阿和掮有衣箱一只形跡可欵立卽拘區詰問稱在火場内拾來着留候移送第二検察　訊核 
　　損壞電燈○前日旁晚有木工施阿金在南施家弄修理房屋因激勛電燈桿以致燈泡炸裂電火延及電線幾舉焚如幸由崗巡帮同救熄隨將施帶至東區傳到工頭潘元和責令賠償損失了事 
　　違禁德煙○鹽馬頭成太昌烟紙店内私售燈吃被東區區員龔君訪悉昨派長營至該店查明屬實即將私吸之趙晋成一名及店主王堯成連同烟具帶區移送警務公所預審擬究 
[閘北]  
　　冬防告示○七區區長徐君昨出冬防簡示一道　錄於下照得地方要務吃緊全在冬防兼之本鎭地點正値淞滬中央宵小容易混跡爲害有甚尋常諭爾居民人等以及歇客棧房母得容留匪類致貽害於地方倘敢隂蓮陽奉故爲隠匿窩藏一經本區覺察定予提究相當言出法隨於後切勿輕身試嘗 
　　壓傷鋸匠○延緒山莊附近周齋山所開之木作内前日有鋸匠蔣阿林何其舟二人鋸一大木忽然倒坍致何被壓受傷甚重當經三區區長將何送往仁濟醫館蔣送警務所經司法科訊科訊問一遇移送檢察廳請究 
　　私奔巳久○錢開榮前日抵弟媳顧氏及氏之妍夫胡阿貴至八區控稱該氏於三月間潛逃來滬與胡私姘匿居恒通里今被尋見請究趙區長略訊一過解送警務所經凌科長訊明判移送檢察廳究辦 
　　緝獲逃犯○閘北偵探隊前日緝獲習藝所逃犯顧小弟及同黨楊阿嘉余阿許並起獲竊藏多件解經司法科訊供不諱判顧禁錮半月楊余二人從寛開釋 
[公共租界]  
　　殃及隣居○昨日午後四時公共租界河南　（卽棋盤街）第五百五十一二號門牌綸新眤絨後而起火殃及比鄰允外解洋貨店日螪福隆洋行等樓而共燬樓房三幢尙有元昌號及後而雞鴨弄内一百七十一二號花烟間兩家均受水漬 
　　起滅自由○俞馬氏（卽蔣馬　）與電報學生蔣近侯私識巳久茲因蔣另有所歡棄氏不煙氏以雖與私識巳補立正式婚據卽以蔣抛妻另娶等情控奉公廨准予傳訊在案昨晨氏忽投案呈稱此事巳由新友勸妥請爲銷案中西官以旣據理明准卽將案註銷以後母再　訟 
　　拐賣女子○無賴羅以操誘拐新閘太平坊五百七十七號住戸周根大之二十一嵗女兒阿根交其姘婦阿大帶往哈爾濱價賣爲娼該女不願覓死未成旋卽訴知該處三道街公興輪船帳房莊玉書由莊設法安銓函知女父報補請究前日羅在途行走被女父周根大撞見扭控捕房昨解公堂訊供不認判羅押限三禮拜函　阿大將女帶滬送案再核如違嚴辦 
　　父子串騙○住居七浦路之沈梧州向爲雜貨捐客近與某子桂玉串騙二馬路十六號烟膏店主趙成壽値洋三百十元之烟膏二百十兩被趙報告捕房將沈父子查獲昨將沈梧州先行解廨經中西官研訊屬實判押西牢半年如能將物交還准予減輕其子從寛免究著令開釋 
　　小孩流落○男孩張小生子前日在元芳路求乞由捕拘入捕房昨送公堂請示據供揚州人年十二歲父名嘉萬現在原籍前因被母痛責逃出以致流落判送京江公所安插如不收留着仍帶回候再核奪 
　　蕩婦又來○蕩妇倪阿妹（卽倪小妹）前在租界内談騙婦女金飾經公堂訊實管押圓滿逐出租界在案詎前日該婦又潛入租界被探查獲昨解公堂訊明判押女所三月期滿仍驅遂出境　　被告待訊○吳仁榮控徐宗揚馬金囝承嗣紏葛又周金龍控周寶生不還寄存衣物等案昨由捕房將被告兩人傳至公堂分别交保過堂候訊 
　　自認貪小○甬人王徐氏偷竊浙江路淸和坊三十一號妓院錫婦胡王氏値洋一千餘元之衣飾各物由探查獲昨解公堂訊究據稱與原告係是親戚一時貪小乞宥中西官以爲數甚鉅未便輕縱着押女所半年吊案之賊交原告具領完案 
　　擺設賭攤○徐雲林壟阿林前日賽馬楊外設攤誘賭被捕查獲昨解公堂訊明判各罰洋五元充公 
　　協拿竊賊○陳當林近在寧波竊取俞根樹家衣物來滬匿跡楊樹浦昨晨由探協同鄞縣來警將陳拘解公堂訊明判交來警帶回歸案訊辦 
　　西人鬥毆○昨有西人多名在乍浦路不知何故大相鬥毆迨巡捕報知捕頭振令探捕到場均巳逃逸候再查究 
　　童子何知○昨日蓬路上有日本小孩二人將停放路之旁之人力車繋碎葉于板而逃車夫張阿二當卽投報捕房捕頭允派包探查辦 
　　拐案疊出○西華得路二千七百零五號梁惠堯家前日被匪拐失十歳女孩阿月五歲女孩杏月二品又東有恒路一百五十三號成衣店亦拐失學徒聚順昨均報告捕房請爲查訪　　酗酒滋事○狄思咸路十九號客棧　袁實生扭控庽客胡阿和酗酒滋事經捕頭詢明從寛斥釋 
　　撞傷婦人○婦人張梁氏咋在密勒路被一千零五十九號人力車撞跌受傷由捕送往醫院療治再查 
[法租界]  
　　不能任咎○小工某甲在黄浦灘被電車倒跌傷身死昨由公廨傳到開車人李小弟及見證一百八十五號華揰訊問李供當時開車至黄浦灘與英界電車互相馳過該小工從船上掮米上岸轉身欲避英界電車其米包適撞於我所駕駛之電車上以致跌倒我不任咎求察並據華捕禀稱當時實開慢車且巳踏鈴實係該小工自巳鹵莽撞在車上聶讞員以李並無不合准卽開釋 
　　截留小孩○粤婦李大姑（即曾李氏）與陳仲堂携帶七歲男孩胡阿弟乘輪他往被探拘獲角辭訊究李氏供此孩由兒子在漢口買來爲子現欲帶回廣東原籍並非拐賑陳仲堂供與李氏同伴來忠買孩一事不知底細判一併交保孩送貧兒院撫養　　不近情理○虚榮氏投廨控稱無人張阿福向爲小販前因乏本向婦人商借當時因無現洋將全戒質洋十元借給嗣因到期不還向我情商每天拔洋一角婦人通融允許詎迄今仍分文不還屢催罔應反敢持刀行兇被傷頭面求思驗究訊之張則一味苦求判押三月以儆 
　　故態棋萌○張寳生前因强搶途人什物經公堂逐出租界在案今又潜入法界到搶被捕拘獲解廨訊究張供自知不合以後不敢再犯求宥判押一年期滿再行驅逐 
　　訂正○本報前登邵梓　總會被罰一則今據友人來言邵君所設總會領有照會係爲同志淸談消遣之所是日因爲友人慶祝生辰較爲熱閙謂其私設聚賭則告者過也特爲表白於此 
[雜評三]  
　　律師爲刑事辯護人所辯護者祇不使被告受法律外之不利益若法律上應科之刑罰則固無法辯護而亦不能辯護者也 
乃今之律師一經當事人延聘則舞文弄法必使犯罪者無罪而後己雖明知彼虎而冠者平日之行爲與本案之眞相固無一毫寃誣而以一念之貪不惜與天良戰與輿論戰不能爲法律上之辯護則爲法律外之運動以達最終之目的鳴呼是則前淸之訟師而巳 
[來件]  
　　武進循理鄉鄉自治選舉舞弊情形　　㈠辦理非人巿鄉議事會選舉事宜照章由鄉董鄉佐辦理循理鄉鄉董自前淸宣統二年四月中選舉至元年五月即巳二年滿任任滿之後卽應改選不得再以辦理鄉議會選舉乃蔣同善鄉董把持其問此次選舉仍由任滿二年之前鄉董蔣同善擅自辦理其爲法定辦理選舉人乎抑非法定辦理選舉人乎 
　　㈡調查不實巿鄉公民資格分積極消極兩種本鄉居民中雖具備積極資格而犯消極資格之一項者即不得列入選舉人名册内詎料此次選舉人名册内吸盒鴉片煙者幾居十分之一辦理選舉人其有意舞弊作僞乎抑循情容隠而姑爲不知乎 
　　㈢宣示不法定章選舉人名册告成後以宣示二十日爲期所以使人週知而使於更正也詎料此次宣示廣告其實於九月二十號始行貼出而廣告所書日期竟提早十日（有九月十號起至二十九號止字句）是以事實言之宣不僅止十日而以廣告表面上而論則宣示期有二十日蔣某之巧於舞弊弄文於此可見一班 
　　㈣傳單違章定章宣示選舉人名册時應刊印選舉傳單一同發出詎料此次亘不廣告於九月二十號卽行張貼傳單則於九月二十九號以後始行發出甚有遲至選舉前一日而分發者此傳單發出有違定章者一且傳單應載事項亦不將開票所地址投票方法載明是以檢出選舉票多有不寫自己姓名者有寫不依式者無效之票多至數十紙職是之故此傳單記載有違定章者二 
　　㈤更正不公選舉人名册宣示時本人以爲錩誤遺漏可以聲請更正鄉董據前項聲請應移知議事會公斷循理議事會第一届留任半數議員至本年五月中早巳任滿其未任滿之議員除出缺外僅止五人照章不能開議何來公所是以此次聲請更正之事聞悉由蔣同善一人獨斷獨行如與蔣平日有意見者雖有懲証不爲更天有蔡某可証如與蔣相善者卽遲至選舉日尙可更正如楊燦生卽意儒是 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[曲辮子控癩痢頭呈辭] [  儼]  
　　具呈曲辮子呈爲凶隣妒業藉故謀陷泣求提究以全縷命事竊身自前淸入關以來世居高台地方謹守遺産安分度日向不干預外事寃緣著名光棍凶隣癩痢頭自去秋光復後倚其同類喇嘛僧之勢力妒身薄有遺産屢謀陷害日日隔牆辱駡逢人醜詆身以勢力不敵祇得低頭忍氣躲避於高台之帽兒山内自謂可以幸免舞事乃不料該凶膽敢紏聚恶黨混名討飯和尙等數十人手執剪刀入山搜尋將身獲住遍體刃傷抛棄道旁始一哄而散幸來路人將身救起現在一命奄奄不絶如縷泣思身謹守父母遺産安分度日該凶不自恨其一無所有乃敢挾嫌懷妒藉勢欺凌倘不蒙恩提案嚴究則高台地方將從此無身立足之庭何以儆凶頑而安良懦爲此迫切上呈伏祈司髮長迅派差役嚴提該凶懲辦以儆刁風而全縷命頂祝上呈 
　　司髮長毛批呈悉據稱著名光棍癩痢頭膽敢衆黨將汝刃傷如果非虚實屬目無髮紀殊堪痛恨仰候票提被告癩痢頭到案究辦可也此批 
[癩痢頭訴辭]  
　　具訴狀癩痢頭爲無故寃誣泣求查究以懲刁風事竊身向住高台地方與無賴曲辮子舊爲比隣未光復前該無賴以自己薄擁産業見身淸貧不但一毛不拔稍加分潤且時常冷言相譏自鳴得意身因貧富不敵忍氣呑聲弗敢與較及至去年秋間身投身軍界光復有功該無賴因此更加仇視日前偶暇歸家途遇該無賴因其作惡多端擢髮難數當用好言暫其改業不料該無賴怙惡不悛反敢肆口醜詆民國謂彼等生存在世滿淸終有恢復之望信口狂吠激動旁觀公忿羣起唾　身即在中勸解幸卽走散當時人多手雜身實不悉無人爲首何人爲從不敢妄言惟此事實因該無賴意存叛離語多反對致激衆怒孽由自作與斟毫不相干乃該無賴不知悔過自新反敢以怨報德來廳朦禀實屬不知自愛爲此據情呈訴伏祈司髮長明察秋毫判明此寃嚴加誣告反坐之罪感祝上呈 
　　司髮長毛批呈悉查此案己經本司票傳兩造到案訊究誰是誰非自不難水落石出也仰卽知照此批㈡ 
海外奇談 
[英皇維多利亞之軼事] [  耕塵譯]  
　　英女皇維多利亞曾貯有一種雜誌共百號自十三歲之頃至薨逝前數年接續購置不缺一册女皇生前對於雜誌界投函甚夥倫敦文騷小説月報社文庫中貯有女皇手札文稿共一千零五十頁用大紙裝釘聞將加以編次尙有二百頁係最後之手稿亦須增入 
　　女皇素不喜女子有參政權恒言政界事非女子所宜過問然女皇自身實爲近世一至鋭利明敏之政治家其行事與意見殊不相侔 
女皇登極之日其叔留波爾氏曾贈以箴言云凡遇一重大問題勿卽於汝可以自由處置之時處置之厥後女皇日理萬幾時時謹記此訓故鮮有差失 
[植物消化時間] [  頌斌譯]  
巴黎ＬＥＣＴＵＲＥＳＰＯＵＲＴＯＵＳ雜誌載德國著名内科醫學家保爾ＰＡＵＬ君近實騐出各種植物食品在胃中停留之時間物立一表開列於左 
　　茄　子　兩時　　　　落花生　三時　　乳　菜　兩時十三分　葡　萄　兩時　　薇　蕨　兩時十六分　菠　荣　一時五十分　　白　黍　三時　　　　苦　爪　三時　　黄　黍　三時五分　　羅　布　三時　　冬　瓜　一時五十五分香　　　兩時四十分　　南瓜　三時　　　　　　　果　兩時　　西　瓜　兩時四十分　杏　子　兩時十五分　　海　苔　兩時十分　　橘　子　兩時十分　　水　芹　一時五十分　梅　子　兩時五十分　　羊　羹　兩時四十分　批　把　兩時四十分　　水蜜桃　兩時　　　　蠲　豆　兩時三十分　　栗　子　三時　　　　韭　菜　一時五十分　　桃　子　兩時三十分　葱　　　一時五十分　　菜　　　兩時十分　　筍　　　三時二十五分　　柚　　　兩時四十分　芋　　　三時三十分　　甘　蔗　一時五十分　 
　　以上植物消化時間均照無病中等力量者酌定之 
雜談 
[剪紹保鑣]  
　　某宦欲擁銀返里至鏢行請鏢師不得一寄居行中之剪綹者毛遂宦勿許剪綹者固請宦不得已諾之及發過一盜山口號皆合而盜以與剪綹者從未識荆疑其贋鼎故强邀飲宦不欲而剪綹者坦然隨盜登山盜目等出接肅客登堂盜禮揖以一躬到地爲敬迨及禮畢剪綹者出掌獻衣鈕一握羣視之則皆盜目等之喉前鈕也盜大驚遂不敢侮敬之維恭歡飲而别 
千奇百怪 
[活佛] [  習鹽]  
　　佛非活人佛而可以活奇怪 
　　廟中呆立呆坐之佛人皆望其有靈而活佛獨冥頑不靈奇怪 
　　迷信之人恆望佛之保護而活佛乃要人保護奇怪 
　　和尙尼姑皆借佛以騙人而活佛反爲人所騙奇怪 
　　佛法無邊人人知之而活佛竟無法自立奇怪常人信佛皆於信自己而活佛和事糊塗反不能自信奇怪 
　　佛所居之地稱爲極樂世界而活佛所居之處　地多沙漠寒冷異常非但不樂而且極苦奇怪廟内佛像之服式與男女僧徒相似而活佛乃有長袍馬褂之妝束奇怪 
　　佛本超度有緣者而活佛但能依附滿淸不能投誠民國是與專制有緣而與共和無緣奇怪 
　　佛之道德人不可及若活佛則不知道德　其行爲直可以活鬼呼这乃偏自命曰活佛奇怪 
尊聞閣詞選 
[寄家兄信陽] [  了靑舊作]  
　　寂歷悲身世因之念所親有兄千里别如我半生貧久負懷中刺頻過客裹春蕭條舊行李赢得許多　 
　　聞道銅陽去（得書知近有新蔡之行）經過汝水無長途箱葉落荒戌夜燈孤舊有搜神客今無盜　徒題詩村店壁應臡古人徂近日家山事遙知念不休成隂先壟　舞恙舊時樓丹橘埀初實黄花發晚秋寒　三四　巳作御冬謀 
　　先世惟耕讀堪　素德傳蝸廬雖近巿　　尚盈舰賆度兒知學持家嫂更賢買山錢倘彀早整故鄉　 
小説 
[琴園夢記] [  著者漱水]  
　　或問於漱冰曰琴園夢記何爲而作也漱冰曰吾始聆故老傳述琴園夢記逸事忽憶及王美君詩云海寇無端欲弄兵滿庭文武策誰成兒夫自有終軍志未必中朝許請纓語意何慨激之苦是夫林初文僑寓金陵發奮亢直於關白之亂請兵出海上用奇計勦賊與琴園夢記中之顧翁又何相類似迺故老傳聞述顧翁之逸事聯翩而津津樂道者必有此琴園夢記之一段因果吾始有感於顧翁之際遇固與感於林初文之際遇者同而聆及琴園夢記之始末則又重有所感重有所感烏得不濡筆以記之與此余之所以作琴園夢記也欲述琴園夢記之始末必先述種此因者此因即顧翁與林初文相類之一段事蹟也前淸感豐壬子洪楊初出廣西時揚州太守幕中有顧翁者失其名字上書當事謂宜仿國初大兵堵禦吳三桂法重扼洞庭使其不得出湖南一步即甚猖獗終爲釜底游魂其成禽可立而待不然則長江之險非我獨有未知所底矣當事方奉命出師溯江而上得書不懌曰布衣而與人家國事將謂天下無人耶且置我輩何地也命太守屏去之太守素重顧欵待如故而同人隠相揶揄翁微聞其説恚甚疽發背死遺一女名翩鴻年十七一子少翩鴻五歲依母以居仍僑寓揚州 
漱冰曰顧翁之言論姑不具論當事之衷曲姑不具論同事之揶揄亦姑不具論最堪噱者前淸之亡終不出顧翁所料所謂長江之險非我獨有其事不知所底是矣顧翁有知亦當莞儞而笑也顧翁雖爲幕客而淸潔自居翩鴻依母居家貧祇傭一媼翩鴻時就門内巿蔬果雖體熊淸婉而眉宇有英爽氣見人不甚避言辭磊落不類常女居恒以針備佐母晚就燈下課弟讀率以爲常宦族富家慕其才色問名者踵至母錯舉以試女意輙涕泣誓不嫁願終養母他日復言則曰且俟弟長納婦母親左右侍奉得人再議兒事未晚也顧母不得己廳之焉　 
 
 
 

Page 11

 
 
   
 
 

Page 12

 
 
   
 
