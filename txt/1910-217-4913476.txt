# 1910 - 217 - 4913476

 

Page 1

 
 
   
 
 

Page 2

 
 
上　諭 
[監國攝政王鈐章七月初九日内閣奉]  
　　上諭農林要政前奉先朝諭旨着各省督撫飭屬詳查所管地方官民荒田並氣候土宜限一年内繪圖造册報部並迭次飭令各省興辦工藝實業上年五月因時閱兩年奏報無聞復經飭部嚴催現又一年之久各省是否報齊辦理情形如何着農工商部查明覆奏欽此軍機大臣署名奕劻世續鹿傳霖假那桐吳郁生 
　　宮門鈔　七月初九日　召見軍機　閔荷生 
論　說 
[敬告新進人員]  
　　中國人才。向重老成。而輕新進。自維新以來。政治上之改革。在在取法外。洋。乃重。視新進之士。以冀達維新之目的。此近數年來。一般留學東西洋。畢業回國者。所以多。躋顯秩。深蒙朝廷之信任。其權力或轉出老成人上。也顧新進雖多。要未有如今年之各項考試。接續而起。使新進之士。聯袂。接踵而來也。今自。春夏。以來。各省人士。麕集都下。試於學部。試於殿廷者。幾無虛日。其彈冠相慶。于于而入仕途者。數以千計。其人或深於法政。或長於科學。或深於中國之哲學。罔不習之有素。試之及格。以膺朝廷之錄。用。英哲朋興。宦途充塞。誠使各出其所學。以爲世用。時事雖艱。又何患不。可以整理者。然而取之旣多其中有用之才。固自不少。而其學殖淺薄。性質迂腐。嗜好未去者。亦復所在多有。當此時局艱危。内外大小官吏。人人。爭自濯磨。以期有濟。猶懼無效。而尙可狃往時。之習慣。但思冒。進苟得。而不顧其他乎。此記者所以重爲之慮。而欲貢其欵欵之。愚以爲新進者告。也。 
　　今之不思振作。而最足以爲新政之障礙者。莫如吸烟官吏。今之畢業。而赴試試而錄用者。其吸烟者之有無。記者誠未敢斷。若其以舉貢考職而。錄。用優拔。朝考而錄用者。大都舊學中人。其有癮而已戒戒而未盡。或井。吸而未戒者。則斷。難信其必無。夫科舉時代。士人之吸。鴉片者。何可勝數。自科舉旣停。其慨進取之無從。益復。捐棄書籍。而肆志於烟。霞中。者亦何。可勝數。頽廢旣久。一聞考試之令。匆匆然習小楷。讀墨卷而因以得。售者。夫豈乏人。及其一再得售。亦旣得意揚揚。又安肯立起自責。以求斷。癮而又習見夫官界中人之可以相蒙也。則益放懷任意。而不復。期其。戒絕。然其外用。則足以壞禁烟之律令。而爲害於地方。即其内用。亦使京僚中多。 
 
 
 

Page 3

 
 
黑籍中人。而貽士民以。口實不亦負朝廷疎通舊學之盛意。而轉以增。世人之詬病乎是故今日新進人員。其但工。小楷。迂疎無用者。尙不至甚害。獨至舊染未除。痼習深重。則其爲害甚大。當局。者不可不返躬自責痛。自戒除也。 
　　中國官塲之積習。大都以官。爲利藪。而以服官爲發財之計。今也公欵奇。絀。國用日艱。官界中人。乃以不能發財。引爲大戚。今之應考者。其志在於。服官。其目的在於名利兼獲。故當其應考時。則惴惴焉望其得售。及其旣。售。其得京官者。則慨然於部。無津貼。而憂日用之維艱。其得外官者。則奭。然於州縣之蕭條。而慮私囊之不給。相聚而談。咨嗟太息。總之皆役役於。營利之一念而已。夫枵腹從公。誠知不可。然使以牟利爲先。而以建樹爲。後。其得母以温飽爲志乎。吾願一般新進之人。减其身家之念。各懷報國。之忱。删除浮費濳心學術。益以新知擴其故見。則他日國事。或可有挽回。之一日。若復染官塲之積習。而利慾滋熾。夫豈朝廷孜孜求士之意乎。此又。其不可不思者也。 
　　夫中國國事之所以壞者。在於内政之腐敗。吏治之不淸。夫固深切著明。而毫無疑義矣往者不可諫。來者猶可追。豈非一般新進者之責歟。嗜好。去而後。神智以淸。利慾退而後志氣可振。此特正本淸源之說。猶未及於。振作之方也。若其忠君愛國。共濟。艱難。尤願有志者共勉焉。 
專　電 
[電一　　（北京）]  
　　攝政王因内外財政艱窘殊甚面諭各樞臣通飭撙節浮費嚴提中飽儘數歸公以免延誤新政並切戒搜刮民財致失衆心 
[電二　　（北京）]  
　　攝政王以濤貝勒奏陳時事語多中肯擬照洵貝勒例派令參預政事昨已諭商各樞臣多數贊成不久即當發表 
[電三　　北京]  
　　軍機處通電各省奉旨定八月二十日召集資政院議員即飭納稅多額議員尅期來京 
[電四　　（北京）]  
　　外務部各堂官昨日會議西藏問題歷三小時之久事甚秘密 
[電五　　北京]  
　　學部經費支絀勢難支持各司員堅請堂官奏懇維持 
[電六　　北京]  
　　吏部奏准三等拔貢不職免繳年限銀兩 
[電七　　北京]  
　　海軍處代奏馮恕等蒙賞寳星謝恩 
[電八　　（東京）]  
　　東京全市三分之一被水灾死傷甚多損失不少利根河權現堂堤防岌岌可危 
緊要新聞一 
[陸吳兩大臣注意江蘇官制北京]  
　　江蘇江寗兩屬士紳因江督蘇撫主張寗蘇各設巡警勸業道羣起反對謂布政使提學使已設兩缺今巡警勸業兩道又設兩缺未免駢指贅疣無裨治理寗屬士紳爰即推舉黃閣學思永爲領袖蘇屬推舉唐侍郎文治爲領袖要求督撫及憲政編查館代奏止設一缺聞陸中堂吳軍機等見此呈稿亦甚表同情云 
[攝政王對於新政籌欵之愼重北京]  
　　朝廷預備立憲期以九年乃自舉辦以來往往因困於財政釀成禍亂攝政王自見御史趙炳麟胡思敬奏陳利害兩摺之後甚爲焦灼前日召見軍機大臣及會議政務處大臣時王諭前次趙炳麟所上封奏已諭令各部院及各督撫按照所陳各節逐加核計預算决算並妥擬籌欵辦法今胡思敬又極言財政困難並言立憲辦法不善之弊剴切詳明尙屬可信究竟從前所定預備各節是否病民有無窒碍難行之處汝等務再從長計議如有不合不妨另行奏請更訂或指明何項請旨取消勿得拘泥成案以致國民交困 
[濤貝勒奏對述聞北京]  
　　濤貝勒回國後屢蒙召見貝勒瀝陳中國積弱之原因謂此時危象畢露不可不亟圖挽救設朝野上下仍以苟且偷安爲事則時機一誤其爲患有不忍言者攝政王聞之深爲感動故邇來常寓三所不回府邸藉便磋商國事又聞貝勒召見時面陳此次出洋考察目覩各國對於籌備飛行艇問題研究不遺餘力我國現値講求軍政之際此項利器萬不可久付缺如應請飭令軍諮大臣設法籌辦貝勒並進呈飛艇詳圖十餘件攝政王反覆觀摩深爲賛美允即飭籌經費量力佈置 
[西藏華軍把守要隘]  
　　南淸早報載初一日倫敦電云英軍由大吉嶺拔隊赴藏後又接西藏封鎖之消息謂現在華軍把守通往拉薩之路軍界中人聞此警耗頗爲震動外問咸信中國已决意維 
 
 

Page 4

 
 
持其主權云 
[外部又與葡使提議界務北京]  
　　粤督袁海帥近又電致外務部畧謂葡兵勦捕海盜刻已平靖惟澳門界址未能劃淸終非善策懇請大部速向葡使提議勘界以免將來益致困難聞外部接電後卽於七月初一日與葡使開議葡使之言大都軼出公法範圍以外嗣經鄒尙書據理力駁葡使遂悻悻而去 
[鹽政處淸查鹽務規費北京]  
　　督辦鹽政大臣通電各省飭將關於鹽務之規費上自督撫下至鹽官旁及各府州縣凡私行取給鹽商未經提歸正項造報開支者限一月内逐欵查明和盤托出分晰造報如有朦混即行據實奏叅以重鹺政 
[粤官銀局圓票請改毫票之被駁北京]  
　　度支　　部前接袁督電稱據善後局詳請將官錢局所存大圓銀票改作毫子票發售以便商民當經堂司核議電覆袁督略謂本部現正釐訂幣制此項票紙照章不得再行增發希飭局母庸加戳改造又上年本部頒發出入對照及發鈔票等項表式令各省官銀號塡報在案幷希飭辦母再宕延 
[大學堂豈以節用爲能事耶北京]  
　　京師大學堂總監督咨呈學部云竊照分科常年經費已領至宣統二年五月底止其六月分經費業經咨明由逐月節存欵内劃撥支用所有七月分應需經費銀二萬五千八百十九兩八錢本總監督細加綜核節存欵項尙可勉資挹注仍暫不具領查分科爲敎育最高之級設備之繁要敎習之薪資爲費最鉅逈非高等以下學堂可比歐美大學每年經費或千萬或數百萬雖不敢援爲比例第就日本東京大學論之現規定每年經費洋一百四十萬元其科目三十餘門平均計算每門每月約需洋五千元左右本堂開辦分科當籌畫之始本總監督與大部再四商酌嚴侍郎謂每門每月必需三千金合計七科十四門歲非五十萬金斷難敷用外間或傳爲百萬嗣與分科監督細心規畫僅預算常年經費三十萬兩零深慮拮据不敷自本年正月開辦以來共領過京足銀十二萬九千餘兩以七閱月計算每月開支不及二萬金雖目前規模未備敎習未齊後此斷不能據爲常例而七閱月只用此數尙非初念所及此固仰體大部節省之心懼蹈新政糜費之弊亦深念物力艱難不敢絲毫浮費冀告無罪於天下者也近日論事者或主鋪張或主消極又或以分科經費難籌不如選派遊學不知中國專門人才缺乏與其輸巨欵於外人曷若樹風聲於本國雖未必遽收育才之效亦可藉此爲市駿之圖要之敎育不可不謀擴充經費不可不圖節省此區區苦衷仰冀大部俯賜維持者也 
[監獄協會開會詳紀北京]  
　　法政學堂學生組織監獄協會公舉沈侍郎家本爲正會長已紀前報兹悉上月二十八日又在象房橋法律學堂内開會午前八點鐘起各會員紛紛到會來賓亦絡繹不絕大衆聚集東講堂内當由會員劉海鵬等散佈簡章並將簿册四本陳列案上（一）來賓題名册（二）通常費册入會費二元以上月費銅元十枚（三）維持費册補助費四元以上銅元三十枚（四）特别費册十元以上者列入此册一時題名納費頗爲踴躍隨後尙有陸續到會者統計不下數百人至十點鐘時振鈴開會會員來賓紛紛走入後院新講堂堂中講台極高作半圓式聽講坐位共有五層作合抱式樓上又有三面坐位統計樓上樓下可容一千數百人各人坐定後忽又紛紛起立歡迎正會長沈侍郎副會長董觀察及中村敎習汪敎習等到會先由沈會長登台演說次汪敎習曁董副會長演說繼由中村敎習演說由汪敎習翻譯大致謂諸君現初畢業已有組織監獄協會之大舉動令人可喜但協會關係極大須由政府曁社會上協力賛助日本監獄協會成立在十年以前勢力効力都極偉大惟却有兩種特别舉動一種是設立監獄講習所一種是公舉代表員赴萬國監獄改良列席中國監獄協會亦應斟酌擴張規模後又評論會員所定簡章有未盡善處如簡章内第八條凡於斯業有素養者爲通常會員此條應加改正因監獄改良一事關係國家前途非淺理應人人研究可無論何人均得入會爲通常會員似不必限定有素養的正因其人不知監獄之關係所以欲其入會研究如此方合協會之宗旨又第九條無論何人曾納過特别費者爲名譽會員此條亦應改正日本監獄協會凡有監獄學及經騐多的人員由會中公舉爲名譽員至於納過特别費十元以上者仍在維持費範圍以内不應稱爲名譽會員末後復祝協會日有進步旣有來賓楊某演說改良監獄與收回領事裁判權及實行新法律使司法完全獨立均有關係並極力賛成協會祝賀開會盛舉及其進行之發達末由會員相繼演說振鈴閉會時已正午十二鐘矣 
[奏請渝城鹽釐仍歸鹽道徴收北京]  
　　督辦鹽政大臣具奏云查川省渝城鹽釐咸豐年間軍務繁興餉項支絀維時淮運不通川鹽行楚商利甚厚前川東道王廷植查明議在重慶設立局卡抽收濟楚鹽釐花鹽包重水引一張徴釐錢六十二千五百文巴鹽包輕水引一張徴釐錢三十二千五百文每錢一串照市價折銀六錢上納又因湖北鶴峯等八縣爲川鹽引岸而重慶復居川省之中各商每以行銷鶴峯等處及本省下游各州縣爲詞道經重慶請免納釐暗運楚省隨地浸銷藉此偷漏無從稽查雖銷行地面有别同一商運不能厚此薄彼 
 
 

Page 5

 
 
致滋流弊復照濟楚鹽斤減半納釐並於引面加蓋戳記俾資識别亦經奏咨奉部覆准照辦每年所收銀兩全作本省防勦之用嗣因軍務平靜道路漸通淮商引岸規復川鹽行銷疲滯迭經核减無論本省楚省花鹽巴鹽凡過重慶水引一張均照二十五兩完納斯時川境肅淸無須此銀始行撥濟黔餉每月需銀一萬二千兩無閏之年共支銀十四萬四千兩交由藩司按月滙解光緒二十八年改辦官運重慶下游渠達等九州縣槪行撥歸計岸過渝鹽少釐收日絀每年所收之銀不敷應解之餉在計岸官運局徴收廠釐項下酌撥銀三萬兩以資塡解均經先後咨報有案釐由川東道徴收銀不解庫年中僅憑移送收支册籍奏銷其餘一切從不過問收釐在彼而奏銷在此一事兩歧易滋牽混况統一鹽政之際更未便事涉紛歧應請將渝釐一項仍由四川鹽茶道收回派員經理照章收解以一事權而符名實六月二十六日奉旨依議 
[海軍大臣奏派隨員北京]  
　　海軍處奏稱上年臣等出洋考察海軍事宜先赴歐洲周歷英法德義奥俄六國迨在俄國考察蕆事已届歲闌即取道西比利亞鐵路先行回京淸理案牘現計臣等回京已逾數月一切案牘淸理完竣美日二國旣經通告在前自應及早首途前往考察庶不失信於外人現在公同商酌擬於本年七月放洋先赴美國次赴日本所有途中一切事務亟須酌帶隨員以資佐理查上年所帶各員其任調查海軍事宜者係就臣處各司員中遴選奏派其任晋接酬酢之事者係就熟悉外交人員中奏明咨調此次出洋擬援案辦理仍就臣處遴選相當人員令其隨同考察惟所選者宜新舊叅半不必盡是上年奏派之員蓋藉此參錯調換則臣處可多培植數員使其經歷外洋參觀一切庶將來籌畫軍備多收臂助之益至外交人員一項上年所調者係通曉英法文字之員本年前赴美日酬酢之間無需法語自應調用嫻習英語日語人員藉通情欵而資肆應惟臣等先赴美國通曉日語者不必同行擬令其暫先留京俟臣等在美國考察完竣前赴日本有期乃電飭各該員由京赴日以期節省經費兹謹將臣等前赴美日擬帶各員繕單恭呈御覽如蒙俞尤即由臣等分咨京外各該衙門飭令遵照奉硃批依議（隨員銜名列下）外務部丞叅上行走前署左丞周自齊軍學司司長曹汝英軍法司司長鄭汝成軍制司司長徐　鵬駐滬叅謀官鄭祖彝軍防司司長林葆綸軍儲司司長趙鶴齡軍樞司司長馮恕軍法司司法官李景鉌廣西試用道張步靑以上十員帶赴美日二國張步靑一員係自備資斧不領薪水民政部右丞延鴻江蘇補用道馮國勳以上二員俟在美考察完竣電飭由京起程前赴日本 
[京師近事]  
　　攝政王因長春宮修築工程爲日已久仍未告竣而工匠等出入禁廷殊多未便故昨諭交總管内務府大臣等迅飭監修人員督促建造勿得因循延遲 
　　外務部近有電致粤督略云澳門界務海權以新佔之灣仔銀坑等界最有關係請將當時佔奪之時日查明復核以便備案 
　　理藩部各堂連日會議劃分權限日昨達侍郎建議謂内外蒙古事宜前旣擬歸王會司統轄其柔遠司即應裁撤以免虛糜 
　　前鋒護軍統領大臣曁内務府三旗護軍統領大臣因奉旨整頓各營軍兵及詳訂一切嚴重章程一事昨該大臣等特在内廷公所會議擬大加改革另編新章俾除護軍向染之舊習以期振刷 
　　駐京蒙古王公組織保蒙會一節曾誌前報兹已决定辦法擬先由保礦保商兩項入手以便徐圖擴充聞現正條擬兩項專章日内即行咨呈農工商部立案 
　　肅邸之第一世子憲章於年前赴義國考察交通事宜並在他處游歷於日前回國當卽進内請安經攝政王召見垂詢考察各節時刻甚久頗爲嘉奬聞有將授某項要差消息 
　　度支部澤尙書擬奏派本部丞堂陳宗嬀爲政務處會議財政提調昨已咨請軍機處核定以憑入奏請旨簡派 
　　鹿相國近因貽榖王憲章兩案大不滿意前日對某大臣云貽榖係我查辦確實乃竟延宕三年含糊而結王憲章何又如此認眞不留餘地對於廷尙書尤爲不悅並言此次假滿决意乞休 
　　學部奏准八月内考驗遊學畢業生曾通飭京外各衙門及出使各大臣保送合格學生與考現在考期不遠各考生應赴部報到聞部中定於七月初六日起至十五日每日午前十鐘至午後四鐘准其報名呈騐文憑塡寫履歷以備考試 
　　農工商部溥尙書面商丞參各堂擬速籌鉅欵將京師内外城官荒空地建蓋房屋招民租住所收租息即充本部經費 
　　學部唐景崇尙書昨飭部員備文札行各提學使飭將各該省地方設立之簡易識字學堂所定敎授識字課程是否合法及入學之人數若干詳細調查復部以備考核 
　　學部總務司主事荆致中原籍山西文水縣此次禁烟風潮該員亦在原籍刋布傳單反對官紳嗣聞晋撫丁寳銓擬將拿辦荆即回京兹經丁撫奏參革職歸案訊辦奉旨照准唐尙書接奉硃批之後當派司務廳將 
 
 

Page 6

 
 
荆看守以便遞解回籍歸案訊辦 
　　大理院定正卿劉少卿以各囚犯患病未便在獄調養擬請在本院内擇一寛闊房屋設立養病房凡關於重大案情各犯遇有患病即由大獄提歸該房養病每日由典簿廳籌欵另備饅首白米粥交所官開放其無關緊要案情人犯如遇病重令其取妥實舖保在外養病一俟病痊即行來院聽訊以示體恤 
　　民政部近有某項工程已由本部會計科科員包出共計九萬金之譜日昨該科員向某木廠議定用金若干業已領出不知何故有某某兩科科員與之大起衝突現正在央人從中調取 
　　京師法政大學堂添招新班本月初二日考試直隷八旗河南江蘇浙江安徽福建等七省共四百餘名其題云民可使由之不可使知之不限字數十鐘交卷其餘各省定初三日考云 
譯　件 
[美國提議禁烟會草綱]  
　　敝政府以禁烟問題。關係綦重。深願消滅私見。徴集公論。根據上海萬國禁烟大會議决之件。而圖維持之策。惟兹事體大。當由各國政府。於萬國禁煙大會公决之案。施以實力。並加贊成。敝政府竊欲達此目的。故建議擇於海牙或他處。續開萬國禁烟大會。凡與會之國各派代表一員或數員。授以全權參與會事俾得制定上海禁烟大會前所採納各欵。及其應有之效騐。敝政府謹本前禁烟大會公决之欵。提出草綱如下。 
　　（一）公訂取締鴉片烟曁鴉片質提製品出産製售之律例及章程 
　　（二）出烟國裝運鴉片之口岸應限制其數 
　　（三）設法於輪船開離之埠阻止裝運鴉片烟及鴉片質提製品至已經禁止或願意禁止或稽查鴉片進口之國 
　　（四）凡載運鴉片烟曁鴉片質提製品由此國以達彼國應各報明數目 
　　（五）萬國郵便會應訂郵件寄遞鴉片烟曁鴉片質提製品之章程 
　　（六）限制或取締罌粟之栽種俾目下不種罌粟之國不致出産鴉片藉補英屬印度曁中國减種罌粟之損失 
　　（七）凡在中國有居留地及租界之各國政府應施行藥商專律於領事裁判權限之内 
　　（八）重行研究目下鴉片貿易遵守之條約義務及萬國之條約 
　　（九）公訂違背各國所訂取締鴉片出産曁貿易條約之懲罰律 
　　（十）公訂萬國運送鴉片包件之畫一記號 
　　（十一）公訂販運鴉片烟及鴉片質提製品出口人之免許狀 
　　（十二）稽查被疑裝載鴉片禁品船隻之互有權 
　　（十三）阻止輸運鴉片船隻妄掛旗號 
　　（十四）所訂萬國之條約應令萬國委員遵照實行 
　　敝政府於該會之範圍。恕不凟陳。並不敢妄擬一定不易之會綱。前列各欵。諒能作爲豫備討論之基礎。並請各國政府正式宣述意見。不僅於所舉論題。有所表白。而凡屬鴉片問題。與在會之國似有特别關係各節。亦可詳爲發揮。敝政府竊意各國當從早於該會召集以前。交換意見。所擬草綱。設能邀貴政府許可。則隨當擇定日期。至遲在本年十二月一號。由與會諸國。各抒宏議。交換卓見。此舉不特利便會務。减輕營役。且使敝政府得本與會諸國政府之宏議卓見。而卽豫備一定之會綱。請貴政府以此公文抄送外務部如貴政府贊成萬國禁烟大會之議。爲上海禁烟會研究之結果。則請卽派代表一員或數員授以全權。會訂禁烟條約。不勝盼望之至。美國署理國務部大臣愛爾凡愛阿提訂 
時　　評 
[其一]  
　　郵部丞參一項。至三十人之多。每年薪水之開支。至十萬金左右。但使其人一掛名丞參。則雖不事事。而每月數百兩之乾薪。可操劵而坐得。何其闊也。 
　　至農法兩部員司。則終日役役於案牘。而僅得七折之薪水。且七折之不已。併裁飯食。裁飯食之不已。併此七折之薪水。亦將無着。又何其窮也。 
　　夫同爲國家行政。最高之官廳。同爲國法上不可少之機關。事務即有繁簡之殊。而職守要無輕重之别。乃莞枯之差懸殊若此。是不特有乖政體。也其流弊所極且將使莞者日趨於淫佚而枯者因仰事俯畜之不贍賢者灰任事之心。不肖者啟骫法之漸。其害政事而毒國家者。正無限耳。 
　　然則匀定中央各官公費。與夫畫一部曹津貼。眞不可以一日緩者矣。 
[其二]  
　　向者吾人痛詆外交官賣國。交通官賣路。官吏雖陰惡之。甚且。仇視之。然而固無辭以反稽也。 
　　今則有辭矣。將曰若儕所尊奉崇拜之議員。亦嘗爲吾儕之所。爲。吾儕誠不。肖誠宜爲若所唾罵。然而若所。崇拜者果何如也。今而後若儕勿嘵嘵矣。 
　　試問川人。試問諮議局。果有以自解否。 
 
 

Page 7

 
 
   
 
 

Page 8

 
 
   
 
 

Page 9

 
 
[咳𠻳痰喘起死回生]  
述上海瓣香廬崔製半夏治愈咳𠻳痰喘 
余之患咳嗽痰喘自謂必死無疑蓋體質素虧嗽成勞療五年中聞有名醫不惜重金以聘之爭奈藥石無靈病勢轉劇不　已旁求滬上著名各藥亦苦無驗禱卜神祇嘆人力之已盡呻吟枕席念壽命之將闌迺將身後諸事一一安揷以待脫塵網而登兜傘詎料一朶紅雲忽從天外飛降蓋陳纘緒表姪向在滬江南市十六舖順泰司帳因目覩該執事之伯父亦患斯疾較余尤甚賴服上海瓣香廬崔氏驥製半夏得起沉疴緣亦向該廬親自購買兩盒由郵局掛號寄來據信中述及斯藥之神驗實爲二十世紀之極無僅有之品余因久厭服藥未肯遽試其如老荆絮絮不已只得略服少許以慰屬望幸芬芳撲鼻心曠神怡於是晚間又服二錢習以爲常其始只覺咳聲稍稀痰豁不喘五日後據林可坐三十分鐘言語亦氣機舒暢由此逐漸見輕又購服一料孰知待斃行尸頓起骨肓於意外非惟夙疾全痊精神亦因之煥發闔門感戴永矢勿諼爰題起死回生數字並將治愈大略操管縷述仍託纘緒表姪代登各報以酬該廬王人之盛德並吿同氣相求之海内臥病諸君也○崔氏瓣香廬驥雲氏總發行所在上海盆湯弄過絲業會館甯波路口五開間門面内價目小盒洋一元二角大盒二元四角每料十三元二角寓金陵太倉巷試用通判朱世杰鐵臣氏啓附近一開間便是假冐 
人壽醫藥室主人餘年君台啓敬啓者小妾年未三旬因爲造化小兒所苦幾及半年入春以來雖已幸占勿藥然朝來欖鏡兩鬢烏雲日見散落回思昔日即不及麗華之可鑒而今爲屑髢之人何前後之相懸若是也諸藥嘗試正苦無效二月間有友人自滬旋里篋中適有　貴藥室生髮膠一料急爲乞歸如法擦用現逾半載不惟不隨秋木之凋零而且生機蓬勃漸復舊觀難曰友人之惠而　貴藥室製膠之功不可忘也該成俚句一章以表謝意○蕭蕭蓬鬢已多時○膏沐誰知此最宜○若此靑齊阿井水○煎膠補血更神奇○戊申九月念二日福建龍嚴州城内張義成頓首拜謝　上海盆湯弄即山西路集益里對門人壽醫藥室諸翁財安售價每瓶洋半元每料六瓶洋二元五角來函係用明信片原信留存案頭儘可取看又製咬髮癬藥靈驗異常每瓶四角每洋三瓶 
[扶陽種子奏效快速]  
欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而遍購種子良藥以兾獲衍後嗣及閱見上海二馬路天寳齋參茸海狗腎扶陽種子衍慶丸仿單言其論方藥極爲周妥實事求是洞中竅要遂即郵信托購一料按方信服又購婦科降生丹二料囑室人調飲於此二年之中妻妾各舉一男從此桑榆暮景足可自娱良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指柔爲百煉鋼固精種子旺氣血開胃進食服之立刻見效若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言信而有徵也秣陵潘爾疆敬告 
[屢試屢騐痔瘡第一靈丹]  
瓣香廬驥雲先生有道僕多年痔患時而痛癢時而膿血行動旣多不便坐臥更覺不安閱報悉先生法製化痔仙丹功效甚奇奈僕曾服過各處馳名痔藥照時釋愈不服卽發故心甚猶豫後遇同學張君述及渠患痔近二十年管生四處發時覆臥痛哭百藥無功賴服先生化痔仙丹而瘥至今未發余乃於二月間寄洋二元購化痔丹一瓶去管膏一瓶不意時値春分其發尤劇肛門腫爛被褥膿血殆遍一星期中日夜如刀割針刺雖受慘刑未必過此甚至聲嘶音啞但求速死忽接到先生寄來妙藥立即外塗内服居然苦有神助約一刻鐘即安然睡去醒後大便毫無痛苦非常爽適及拭凈時痔管觸手脫落從此遂獲全愈製行房後此症必發今多次未見復萌一時僕之親友鄰里同病購服者雖其間輕重不一然服之無不奇功立奏有口皆碑屈指計有十七人之多眞是屢試屢騐治痔第一靈丹爲此馳書誌謝請代登各報爲禱河南鄭州榮陽縣城内農桑學堂王壽嵩頓首○原信有郵局圖記爲證謹存本廬案頭任憑購者閱看○辦香廬驥雲氏發行所在盆湯弄過絲業會館寗波路口五開間門面内　 
[東方雜誌第五期]  
本期目次○圖畫　宋徽宗畫秋冬山水圖一　南洋勸業會開會紀念　唐柏　子貢手植楷○諭旨　庚戌四月○論說　憲政編　現代生活之研究○記載　中國大事記　中國大事記補遺　世界大事記　中國時事彙錄　世界時事彙錄　細目　備載　○文件　奏贖（細目不備載）○調查　中國調查錄○附錄　雜俎　文苑○各表　京外職官表　金銀時價表○價目每册售洋三角全年十二册三　　　 
元半年一元六角外埠郵費照如上海商務印書館謹啓（戊） 
[真人参鹿茸靈芝野术海狗腎補血生精如意丸]  
廣東彭壽堂眞正衞生秘寳○欲充腎氣欲廣嗣續欲强身體欲除百病但服此丸無不如願以償功力極大一補有十年之功 
本草載海狗腎爲助陽生精補腎益氣聖藥能補一切虚損勞瘵人所共知茲本堂取其精華配以滋補上藥爲丸功力更大凡高年陽痿少年傷色以及吃烟人各種虚弱無子等病尤爲應效無比最奇者雖白髮老翁極虧損之身體一服此丸立刻精神百倍腎氣充盈包能轉弱爲强夙疾盡除愈老愈健後嗣繁盛况少年服之其精力陽氣之强壯不言可知倘能連服一料可保永無疾病尤妙在性極和平不燥不熱故常服最能豐滿肌膚光潤面目堅强筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜此乃本堂濟世秘寳爲陽痿乏嗣之慈航絶非市上冐名仿售毫無實效者可比一試立分優劣每瓶雙料二元單料一元每雙料二十瓶三十六元單料减半另有參茸芝术海狗精壯陽種子如意酒大瓶四元小瓶二元雙料加倍取效更速○外貼煖腎種子膏藥尤妙每對二元四角眞正海狗腎每條十元廣東彭壽堂鋪分上海河南路抛球塲南首七號洋房 
 
 

Page 10

 
 
緊要新聞二 
鄂省道府大員之風聲鶴唳武昌 
[張賡颺]  
　　瑞制軍督鄂以來澄澈官方不遺餘力近又查得候補道張賡颺前辦漢口籌餉局勸工院各差侵蝕公欵甚鉅現在武漢廣置産業販賣地皮行爲與馮啓鈞相類而聲名惡劣實有過之乃令其繳銀五萬兩以示薄罰該道抗不承認屢上說帖爭辯大觸制軍之怒於日昨電奏糾參奉旨革職永不叙用並特派漢關道齊耀珊勸業道高松如候補知府前充勸工院坐辦陳完等查辦籌餉局勸工院該道經手案據帳欵以便從嚴究追聞電參該道考語中尙有出身微賤一語因該道昔年曾在某商店爲學徒成童後改業歷充湖北各釐金局司事苛索商人積資以捐知縣遂得厠身仕途洊升道員兹被參革且有查抄之信聞者莫不稱快 
[馮斆彭]  
　　湖北監利縣督修堤工委員馮太守斆彭因所用員司劉委員國漢楊紳十玉堂及司事何葵生何耀三江少珊蔡毗生等侵蝕工欵錢約七八千串爲瑞制軍所聞勒令馮守將該員司等解交武昌府訊辦如有一人不到即惟該守是問兹劉國漢楊玉堂江少珊蔡毗生等已經提解到省惟何葵生何耀三兩人聞風逃避日昨武昌提訊時劉等悉推諉於二何故不得要領制軍聞之大怒乃嚴飭馮守於十日内將何葵生何耀三交案否則即將該守參辦以示懲儆 
[金峙生]  
　　署湖北鹽法道金峙生觀察鼎從前本一佐貳得前臬梁鼎芬援引之力受知於張文襄擢升當職今善後等局未裁併時皆金爲總辦全省財政權盡爲所握瑞制軍初到任時以其辦事精核尙有才能頗資倚任繼見其遇事逞刁每每乘間傾軋同僚遂深惡之聞日前因淸理財政局（金係該局坐辦）造報册表延誤事大受瑞督申斥有於甄别摺内叅劾之說 
[金世和]  
　　署施南府金煦生太守世和與金峙生觀察爲同祖兄弟同官一省顯違禁令事爲瑞督所聞乃飭藩司將金守世和撤省因高澤畬學使從旁堅求始改爲調省差委以全顔面刻下因乃兄金峙生名列彈章金世和惶恐異常遂呈請改省湖南以避其鋒緣金守本係湖南知縣業已引見因乃兄爲之延譽謂其能與滬上報館通聲氣文襄遂奏留辦理督院文牘迭得洋務保案過班知府兹因失所奥援復願改歸湖南原省亦可謂知幾之士矣 
[比京博覽會塲之中國出品觀]  
　　比京萬國博覽會以西歷四月二十三號舉行大開會典禮塲内工程大半未完各國賽品亦多未運到僅比法英德四國會塲略有陳列點綴而已直至西六月二十一號中國會塲始行正式開會禮一時毁者譽者紛然並起兹得遠東通信社友人揭示會塲眞相辦之頗詳亟爲照錄如左 
[會塲陳列之優美]  
　　會塲中間爲上海商會出品左首爲巴黎豆腐公司出品右首爲温州商人黃松軒出品此外復有比京商人張堯廣及廣東商人某君出品共計五家就中實以上海商會爲正宗局面稍大其尤足令人注意者則豆腐公司是也即以陳列法而論亦以豆腐公司爲最佳會塲正中懸今上聖容四周皆以綢緞結綵左首有大客廳其中懸攝政王御容並掛中國名畫及繡貨桌椅器具皆廣東紫檀彫刻極爲精細乃上次黎業斯賽會運來由前任楊公使兆鋆贈諸比京博物院此次因購備不及遂向該院重復借出並借陳列貨物之大玻璃櫃五具亦係黎業斯賽會後贈諸比京博物院者油漆嶄新頗能美觀是舉不特節省經費五千佛郎以上且令時間騰出否則至今尙未能開會也上海商會出品以磁器爲最多皆江西磁業改良公司所造花盆瓶壺之類頗能合用次則綢緞次則繡貨色釆皆極鮮明大得歐人歡迎復有漆器竹器花邊等類亦皆暢銷其尤奪目之件如泰康祥出品之絲及沈氏所藏之古磁及景泰藍均得美評巴黎豆腐公司陳列黃豆製品三十餘種百奇千異爲歐人所未見復多印圖說各報喧播各國人爭往研究視爲全會塲中第一新頴之問題加以其代表人褚君佈置得法更增聲色此次賽會後該公司必得絕　之銷塲從此黃豆將爲歐人重要食品亦未可知褚君畧知美術手製大小風箏數千具五光十色精妙異常歐人視爲美術品之一日售必數十具是亦中國會塲之特色也至商品陳列之外關乎軍事則有前年南北兩軍秋操圖片一百餘幅關乎路政則有正太鐵路玻璃畫片及其他各種鐵道之表圖關乎敎育則有各省官立公立私立各種學校圖片八十餘幅又如憲政籌備圖表各省諮議局章程議案北京津滬廣東漢口各種日報亦皆略備凡此皆所以示文化之進步爲比京遠東通信社所搜集特分綴各部名義代官中出品耳各國報紙記載中國會塲事件於此數點最爲注意 
[會塲狹小之原因]  
　　此次中國政府聲明赴賽太遲正式文告實在去年底始行發表爲時已太跼促會塲地叚均爲各國借租殆盡比國政府僅於游戲運動塲附近劃出一千米達之地使自行建築會塲後以地叚太遼遠恐於交通不便乃商議改換地叚且僅須地五百米達左右較易爲力久之始擇定現會塲比諸前地爲繁盛矣惟與各國之屬地會塲頗相雜混猶幸各自獨立不相毗連若南美之巴西等大國會塲亦在其間是尙可自解說耳 
 
 

Page 11

 
 
[會塲房屋之評論]  
　　會塲房屋式樣參酌中西雖未能十分輪奐尙足敷商品陳列之用惟倉卒中估價昻貴工料未盡堅實然彩色燦然外觀已足悅目在本國人心目中固極不滿足方自慚形穢之不暇而歐人則賛賞之以爲是亦良足此其心理結想不同因而毁譽皆失其中究之平心而論此次中國賽會無出奇制勝之處亦無貽羞献醜之處在吾國人自尊之心太重每引英法德比之會塲爲比較不知物質文明非一蹴可幾况以財力薄弱時日跼促之中國則相形見絀固意中事則毁之有不盡然者矣歐人則心理適與我國人相反平常輕我之心太甚以爲中國者不過與安南印度南美及非洲各國相伯仲耳今見我之絲　磁繡卓然自立出其意想之外矍驚驚歎有空谷足音之喜則其譽之有不盡然者矣 
東京通信 
[汪公使與日本記者]  
　　新任駐日公使汪大爕到東後日本新聞記者走訪甚多汪使均接見之其談論殊雜兹擇其有關國際問題者錄下日淸之交際日益親善目下兩國之交涉雖有一二尙未解决均非重大問題余來東後必使貴國得圓滿之解决頃者兩國人士禮尙往來彼此意見均已疏通余故深信日淸兩國政治上經濟上將來之良好影響當不少也日俄協約官民毫無何等之意見聞我政府曾寄貴國公使一書其内容余未知悉但余敢决吾政府必承認此次協約母煩言也此次同來者有張之洞之子二人一名張仁侃一名張仁實仁侃爲張氏第九子今年三十二歲仁實二十二歲仁侃係郵傳部主事頗孚衆望現擬派其爲留學生監督 
[日本資本家與汪公使]  
　　陽歷八月六日報知新聞云前年吾國欲與英美興奇蓋特公司競爭設立東亞興業會社（該會社宗旨以大資本借給吾國政府而欲以吾國鐵路及政治上經濟上之利權爲抵當物）曾派代表赴華至今已將二年尙無些少之効果頃者汪公使來使我國自言深願和好日淸之感情查其本國財政正窘而百政待舉吾國熱心邦交者曷勿斟酌國情以扶植兄弟之邦豈可坐視漠然耶云云嗚呼日人之愛我乃如是 
[留學生會館之改觀]  
　　近來留學生會館新設文藝會尙武會俱樂部音樂部等較諸昔日館中之自治部學務部調查部其性質爲絕對的反對而今日留學界之風亦於此可知矣 
分類新聞 
政　界 
[贛撫對於籌欵辦理自治之鄭重江西]  
　　江西瀘溪縣歐陽大令前以該縣貧困帶征丁漕仍不敷用願將征收丁漕糧捐平餘除給戶書公費外僅敷撥充應用各情具禀撫院奉馮中丞批云禀悉各屬自治經費均由畝捐項下帶收原係畫一辦法惟該縣地方瘠苦丁漕征額有限帶收少數旣難敷用酌量增加又恐民力未逮自係實在情形現該令擬請提撥舊有畝捐平餘並酌定戶書公費禁革浮收陋規撥其所餘以充自治經費每年約有六百千之數洵能化私爲公應准照辦仰自治籌辦處轉飭該縣仍遵章會紳妥商在於畝捐酌量帶收少數而以此次提撥各欵作爲補助之項以期敷用似此官民上下同任負担以襄要政自可不誤進行至紙張香菰兩項特捐仍應遵前批辦理 
[鄂省會議廳添派審查參事科員武昌]  
　　鄂督署會議廳經前護督楊組織成立照章以總督爲議長全省司道府廳州縣爲議員兹瑞制軍以内中機關　未盡善之處特將章程重行編改並以審查參事兩科關係緊要爰委三司鹽關巡警勸業四道及候補道李孺卞綍昌盛昌頤莊綸裔等爲審查科員候補道周雲施紀雲陳樹屛等爲參事科員其餘書記繕校各員亦紛紛更動氣象一新 
[藩警兩署招考書役之踴躍武昌]  
　　鄂藩署各差役前經署藩高學使裁革凈盡並給撫卹錢六千串令其另謀生計兹新藩王方伯以隨來各雜役不敷差遣尙需添雇四十名特飭經歷招募年富力强粗識文義之人覓具妥保送署派充職事一時被裁各役聞信羣向經歷運動改名復充有送臣賄者有願將前領卹欵退還作孝敬者經歷本冷署刻連日來往之人如市亦發財好機會也又巡警道署因文牘紛繁需人繕寫乃出示添招書記十名惟須屬廩增附生或中學及高等小學畢業向無刑事過犯者方准投考聞報名者兩日之間竟一千六百餘人云 
軍　界 
[督練公所詳請設立學兵隊廣東]  
　　粤省督練公所准講武堂移開學員操演指揮須設立學兵隊爲標營正副目預備曾於去年八月詳奉督憲批准在案原擬正月在標營挑選設辦前因今正兵潰是以未設刻下軍務安善自宜設立以資訓練相應備文移送貴處希爲核覆辦理公所准此經即轉詳督院核示矣 
[北路統帶辭差原因安慶]  
　　北路右翼李統領輔勳近禀撫院文稱該軍所部各營月需餉項係由皖北支發局發放具領而皖北支發局全恃五河正陽兩鹽釐爲挹注近年來該卡等收數日形减色徴不敷解以致該局庫儲異常空虛放發軍餉甚至積欠數月無欵應付而各營雖向駐防各處錢肆通融挪墊而出入暗耗利息兵士受虧不淺軍餉爲計口授食之需該統領以責有攸歸設有譁潰之虞爲患不堪設想頃已瀝陳情形懇乞准予銷差另遴賢能前往接統云 
學　務 
[揚子學堂建築經費有着揚州]  
　　日前揚子縣高等小學堂堂長曹吉三君以移築校舍經費支絀具禀運轅請撥經費按年歸還等情當由增都轉轉詳鹽政處頃奉批云據詳已悉揚子高等小學堂移築校舍請於學堂經費項下樂怡校士館膏奬銀内預借一千四百兩分四年歸 
 
 

Page 12

 
 
還係爲推廣學務起見應准所請照數借撥仍按年陸續歸還仰即遵照 
[咨行審定中學及初級師範敎科書目廣東]  
　　粤督昨准學部咨開現在興辦中學急需敎科書前次所有兩等小學堂敎科書業經審定刋列書目通行立案兹將中學堂及初級師範學堂敎科書審定刋列書目通咨各省以便各學堂採用所有第一次審定中學及初級師範學堂暫用書目相應咨行貴督查照幷希飭屬將此項書目照式翻印一體遵用制軍准文後當即轉飭所屬一體遵照 
實　業 
[鄂路公司成立之倉卒武昌]  
　　鄂路協會原定於八月初六初十兩日開股東大會組織商辦湖北川粤漢鐵路公司選舉職員一面趕催繳股欲於公司未成立期前達五百萬優先股之額近因英美德法四國銀行代表又迫催外郵各部速簽借欵之約部中已有允意鄂籍京官見事機危迫爰公舉同鄕吳海陳惠愷二部郎回鄂聯合股東急設公司特於初四日下午在省垣黃鵠山之奥畧樓邀集衆股東及各團體代表紳商軍學各界到者約百餘人惟協會總理劉心源廉訪因事返嘉魚珂里未到（有謂劉係因股欵不能集齊知難而退者）當經公衆議定援照江浙各省成案公推駐鄂督辦土稅柯大臣逢時爲名譽總理前大淸銀行副監督黎京卿大鈞爲總理即日呈請鄂督奏咨立案以資抵制一面招集股欵仍於八月初六開股東會選舉職員 
[瀏陽組織湘路集股協會湖南]  
　　瀏陽士紳以湘路集股該縣自願投資者頗不乏人惜無一總機關爲收股換票發息之所該縣人民多稱不便現由黎君尙雯劉君忠訓劉君善渥曁長沙粟君戡時徐君特立等會同該縣商會自治公所勸學所紳董在縣城組織一集股協會到處演說極言鐵路利益及關係之重要瀏人極表歡迎近由商會自治公所勸學所三處擔任招股換票發息等事並由商會特開歡迎大會到會者絡繹不絕聞五月之間已集股至七萬元有奇各鄕團亦極力提倡入股者大有爭先恐後之勢 
[歙縣商會改選總理安徽]  
　　歙縣商務分會總理許鴻熙已届一年期滿刻經該縣各行商董遵照部章開會投票選舉熟諳商情商董鮑振炳接充現已備具履歷呈由安慶商務總會轉移勸業道詳請撫院咨部加札委充矣 
雜　記 
[警道巡官交惡由來杭州]  
　　杭垣入夏以來發現一種飛賊於學署交涉司署及各大公館來去無痕失贓甚鉅雖緹騎四偵巡警星羅而杳莫得其主腦致一時謠啄紛起有竊印報讐之說致各署同時戒嚴兼旬以來撫轅衞隊輪班守夜警備異常嚴密惟各案發現後該區巡官因是撤差者紛紛具禀中座伸訴被屈理由語侵警道致楊觀察大受中丞申斥觀察憤無所洩遂特出牌示謂警務研究所畢業學員朱蜇鳴前在省城第七區巡官差次因交涉司衙門出有竊案緝捕不力並查該員在差辦事怠忽從不巡查崗位致長警等不受約束是以撤差該員不自愧悔復赴撫院控訴實屬荒謬除將撤差緣由詳報外特諭該員凛遵等語一時警界咸爲側目云 
[警道内署爭風顚末江西]  
　　江西巡警道張觀察檢由饒州府升任斯缺範圍寛大屬員衆多初到江省時由京帶出一妻二妾女僕一口迨後復行在省添雇二女其餘一切用人雖多尤喜家丁袁某近來張道又託某委員買一十著婢女姿色佳豓欲納爲妾以故内室爭風吃醋之聲吵閙不堪故張道近日大有無心問政之象 
[官塲妓院看竹風潮江西]  
　　江西省城大皮家巷地方有揚州妓院一所於初四夜間人聲嘈雜笙歌沸騰中某紅妓房間坐有官塲數人看竹珠圍翠繞色舞眉飛正在呼中喊白之時突有短衣之人盛氣直入官塲見其來勢太兇恐係長官派來查拿急將各賭具收拾藏匿手脚忙亂致將洋燈打翻墮地一時火光滿室座客膽驚相率逃去幸院中人多有用水潑者有用蓆撲者有用帚掃者逾時始將火滅熄廻顧各房間客人均已沓如黃鶴矣 
[贛省審判廳之形式江西]  
　　江西高等審判廳及地方審判廳前經當道勘定北營坊小校塲基地撥欵委員督工建造現在該廳工程之墻垣早已完工正屋以及大廳法堂兩旁辦公房屋亦均落成所有頭門窗格槪照洋式大半工竣所有角正門上均雕刻龍鳳及各色花卉形色鮮朗極壯觀瞻大約全工告竣當　秋節前後該廳監造委員郭大令丙昌因承辦工程頗得上峯歡心奉委署理淸江縣印務惟到任需時現任葉令培椿又被叅革經劉方伯電飭臨江府李太守就近札委樟樹烟膏局委員陳司馬希曾暫行接篆代理矣 
淸　談 
[大吏之馭吏難]  
　　張文襄督鄂三十餘年。吏愛民懷。其卒也。屬吏且有流涕失聲者。不可謂非今之賢督撫。也。 
　　然而今日瑞督之紛紛參劾者。何莫非昔日。文襄紛紛。垂愛之人。是何一反掌問。而賢不。肖之相懸一至於此。 
　　嗚呼。是亦可以見馭吏之不易矣竊願今日。各省之督。撫大吏。尙汲汲以文襄爲殷鑒。與其使吏愛也。無寗使吏畏。吏畏則雖含怨於。一時。而尙不至貽患於後日。 
[大吏之考察忙]  
　　王事靡盬。不遑啓。處苦事也。而自有萬里星。盬周流列國之心。則四牡騂征。不以爲苦而。轉以爲樂矣。 
　　不觀今日乎。濤貝勒環游地球之考察甫歸。而洵貝勒又有考察英日海軍之行。甚矣。二貝勒之僕僕。不憚煩耶。今兹乃又有吳祿貞馮耿光派赴英法觀操之舉。嗚呼中朝之提。倡軍政。可謂不遺餘力者矣。今而。後吾國之。軍政。諒可以。加于人國一等。 
　　記者曰。此之謂考察忙。 
稗　史 
[東俄女武女（十三）]  
　　旅順圍城中之全軍。于是莫不感歎須函琳。中尉夫婦之勇烈。雖司米爾腦夫將軍。亦論。令須函琳夫人暫去砲台。夫人拒之曰。砲台。乃重要之地。台長已殁。繼任者尙。未决定。此際傳令使焉能離砲台之守備地。苟有擅離。此守備地者。爲軍律所不赦。上司乃將强欲。使違軍律乎。司米爾腦夫。將軍。更下令堅。促夫人。夫人昂然抗言曰。曩日妾會誓良人。矣夫婦當共殉此砲台。今良人戰死。砲台尙存。妾非得良人之。許諾。不能離此地。雖有天崩。地塌之變事。苟此　台有一日在。妾則一時。一刻。不能離此地。若欲令妾退。請即齎我亡。夫之許可來。 
　　夫人出此古今未曾有之難題。而司米爾腦。夫將軍竟窮於答辭。從此知夫人之志。堅不。可奪。遂從夫人之意委任焉。厥後夫人身負。數處戰傷。手足肩背。殆無完膚。猶不稍萌退。志。堅守此利箕砲台如故。益振精神。指揮殘。兵。而力拒。　進日軍之攻擊。屢出入死境。與日兵激。戰而維持孤臺。以致兩軍之寒心者。又月餘矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要　　摺 
[學部奏覆試各省優級師範學堂畢業生酌定分數等第照章請奬摺]  
　　奏爲覆試各省優級師範學堂畢業生酌定分數等第照章請給奬勵恭摺仰祈聖鑒事竊查上年九月臣部奏請將各省高等學堂畢業生調京覆試摺内稱凡各省高等專門學堂每年畢業學生經本學堂舉行畢業考試後均限於次年二月以前咨送到京臣部於三月内定期覆試其程度符合者再行奏請奬勵等語奉旨允准在案臣部查優級師範學堂其程度在高等學堂之列畢業各生自應照章送京覆試至優級師範選科與優級師範完全科情形微有不同其最優等畢業生與優級得有同等奬勵者亦應一律送京覆試優等以下母庸送京惟畢業試卷仍應解部覆核均經臣部先後咨行各省在案本年三月爲實行此項章程之期各省咨送優級師範畢業生到京者計兩江優級師範完全科學生七十八名優級師範選科原攷最優等學生四十三名直隷優級師範選科原考最優等學生四十名奉天優級師範選科原考最優等學生九名廣西優級師範選科原考最優等學生十七名四川優級師範選科原考最優等學生一名當經臣部從三月二十八日起至四月初五日止按照所習學科分日扃門嚴密考試督同司員詳閱各科試卷並照臣部通行核算分數新章先以覆試分數與本學堂畢業考試分數平均之再與歷期歷年平均分數平均作爲畢業覆試之總平均分數其各門主課中有五分之一不滿七十分或不滿六十分以及不滿二十分者均照臣部奏定學堂考試降等新章分别降等查奏定優級師範學堂奬勵章程内載優級師範畢業考列最優等者作爲師範科舉人以内閣中書儘先補用並加五品銜考列優等者作爲師範科舉人以中書科中書儘先補用考列中等者作爲師範科舉人以各部司務補用考列下等者准充中等以下學堂敎員義務年滿作爲師範科舉人奬給中書科中書銜優級師範選科畢業考列最優等者比照優級師範中等奬勵辦理優等中等者比照優級師範下等辦理等語此次覆試各省優級師範及優級師範範科各生自應按照分數等第照章擬奬兹一併繕具淸單恭呈御覽合無仰懇天恩俯准照章給奬以勵師資而策實學如蒙俞允卽由臣部行知内閣吏部及各該省督撫遵照辦理除各省優級師範選科原列優等以下照章不送京覆試之學生應由臣部另案辦理外所有覆試各省優級師範學堂畢業生照章請奬緣由理合恭摺具陳伏乞皇上聖鑒謹奏宣統二年六月二十七日奉旨依議欽此 
本埠新聞 
[三誌小販要挾歇業之風潮]  
　　英美工部局取締販賣水菓各小販以致羣起反對至法租界等處要挾同業一律罷市詳情已兩誌前報昨晨復有小販高七和子薛阿榮陳阿堂張阿祥等至虹口陸丫頭所開之水菓店内勒令停市被捕房查悉派探將高等四人一併拘解公堂請究中西官以高等不應聚衆滋擾判各押一月示儆一面諭陸退去如再有人滋閙准卽喚捕拘案嚴究 
[工部局干涉破舊房屋]  
　　公共公廨西首甘肅路一帶平房年久失修勢將坍塌英美工部局且以該處房屋低矮齷齪有碍衞生請廨出單將屋主陸寳生陸堯生陸春咸陸金桂談六寳談金卿王德福王掌發等傳案訊問陸等供稱世居彼處屋係祖産建於未闢租界以前均因貧苦無力翻造求鑒孫襄讞謂該處市面逐漸振興居民咸宜淸潔以重衞生判各退去限於兩月内自行籌商設法翻造 
[盜匪鳬水脫逃]  
　　海門廳差役金榮近在浙江長興縣廣德鎭地方拘獲搶刧朱桂祥贓物之盜犯陸鳳勛又名陸阿六同附湖班小輪來申昨日駛至浦江陸竟摺斷鐵練鳬水逃逸現在該差尙在該處拘拿未知能弋獲否 
[規定巡士月餉]  
　　總工程局警務長昨諭巡長巡士云照得本處二級巡長月餉十四元兼巡記者加二元三級巡長月餉十二元不再增加内勤巡士月餉九元外勤巡士月餉八元凡由警察學堂出身得有卒業文憑者自勤務之日起滿二年加月餉一元此二年如有大過停加六個月有大功者准其抵銷自二年之後再滿二年者再加月餉一元此二年内如有大過者亦停加六個月其有外補之巡士月餉六元作爲試用巡士滿三個月加餉一元再滿三個月再加餉一元此六個月内如有大過卽行開除月餉旣滿八元即爲補實巡士自此月起即照滿二年加一元再滿二年再加一元章程辦理凡内勤巡士加至十一元爲止外勤巡士加至十元爲止不再增加如有派往各處彈壓不負公衆責任之巡士一槪月餉八元爲止不再加增 
[中外日報十二週年紀念會紀事]  
　　中外日報開設已歷十二週年昨假張園文藝新劇塲舉行紀念大會男女來賓到者甚衆午後一時開幕先由該報記者報告開會宗旨次由戴散虹葉惠卿沈縵雲王摶沙尙志雲王卓夫相繼演說大旨謂報紙關係社會頗非淺鮮報紙不能發達影響將及于社會演說旣畢遂由韓秉謙與其子雙喜侄錦文演各種技藝繼由文藝新劇塲諸藝員演新劇四幕散會已鐘鳴六下矣 
城　内 
[爲弟伸寃]  
　　廣東人何林之投縣爲伊弟何沃禀請伸寃當經英公堂將應訊人証梁阿土盧儉霍元張英等移解縣署昨日提訊何林之供何沃係小的之胞弟據聞與大頭生梁阿土等在粤妓陳月友家妬姦以致被戳身死當時小的不在滬上直至得信始悉求請伸寃盧儉張英霍元同供小的等到過總會三次與梁阿土及大頭生均未遇見求恩鑒宥梁阿土供與粤妓陳月友甫經認識計共到過三次日前到該妓處見何沃匆匆出門不知何往後悉在路被人毆死不知被何人所毆求鑒由大令以公堂雖將應訊人証　縣但所有案卷尙未送來諭飭分别收押候再提訊核斷 
[是否誘拐]  
　　縣署探夥高秉宏與柏金華 
 
 

Page 19

 
 
談友柏等將袁郭氏朱陳氏趙郁祥袁希貞等扭至一路巡局柏金華供前月與袁希貞之兄希文合故小本生理言明各出洋一元二角豈知希文本洋不符滿月之後反索餘利並誣指欠工洋一元小的心不甘服將袁扭至東區由副巡官訊判還洋一元在案前日希貞由原藉帶來女子三口男子二名到家住宿硬欲小的領朱陳氏爲妻小的不願扭案請究袁郭氏供丈夫袁希貞因原藉荒歉帶同隣居婦人朱陳氏等來滬因該氏同鄕趙郁祥之妻女在上海　廠做工故一同來申習學並無硬配情事朱陳氏本有丈夫名朱效連現在原藉此次被控實因柏金華與夫兄袁希文合股營生分利不匀致被誣告高秉宏談友柏同供栢金華與袁希文合股口角曾經解勸餘不知悉袁希貞趙郁祥朱陳氏等供詞相同判高談柏二人交保袁希貞趙郁祥收押朱陳氏交官媒袁郭氏交保着速追朱陳氏之夫到案訊明是否誘拐再行核奪 
[因何滋擾]  
　　俞天順漆店隣居羅姓之家丁趙愼發時至該店滋擾前晚店主之女將愼發扭住趙竟持刀拒敵傷及手指旋經旁人扭至南區拘留候辦 
[奴僕欺主]  
　　張某家之用人桂金田前日持刀向家主恐嚇致被送至一路巡局訊究桂金田供因向主人討索工資遂被誣控求恩寛宥判責四百板枷號十天發張某家門首示衆 
[拐匪病斃]  
　　法廨於五月十四日解送誘拐小孩之嚴五寳仲三趙光根三犯　縣收押候訊在案昨日趙光根在押病死由有役禀知大令飭傳尸屬收領 
[道批兩則]  
　　徐達夫禀批此案前據陳君潔以爾保出後抗延不理　保避匿不面爲詞呈求飭縣移由商會軋對帳目顯係有意圖延仰上海縣卽令原告交出簿據核明與廣源祥生等軋出該問侵蝕之數是否相符秉公斷結母再拖延陳沂禀批前准裕甯官銀錢總局來文已札飭上海縣遵照辦理嗣　　　　　　　　　　　　　　　華婁二縣查明各該股東由房産業分别發封備抵在案着卽知照 
南　市 
[不認合股]  
　　英商禪臣洋行前控泰隆公司執事江友栢不付森元莊支票銀兩已由工程局訊明移縣後該公司忽然倒閉前日有泰興縣黃橋鎭裕寗乾德元大順記等莊執事曹芷軒李梓榆何瑞甫殷煥文等同赴工程局控稱泰隆公司前匯票銀六千兩到期不理查附設泰隆公司内之源興號莊客黃錫恩實係泰隆股東向問不理求請嚴追旋經陳裁判傳黃訊供不認陳裁判以此案湏與江友栢質明方知虛實遂諭曹等自行赴縣控追 
[槍彈何來]  
　　西門外純陽菴主馮國勳控被該菴帶髮女尼嚴陳氏逐出之螟蛉子嚴魁踞擾圖詐曾經工程局訊明押候查辦在案兹該氏在嚴之箱籠内起出手槍一支子藥二瓶由馮報知西區一併解局經陳裁判復訊嚴供此係父親所遺之物判再戒責一百五十下發押改過局二年槍彈等物一併封存 
閘　北 
[妓女私逃]  
　　妓女沈愛卿前日行經閘北巡士見其一足受傷蹣跚而行向之盤詰則又言語慌張當將該妓帶入四路一區經黃正巡官研訊據供前年被姨母由安徽拐來賣入鼎豐里妓院爲娼近被捕房拘解公堂判發濟良所擇配刻因跳窻逃出跌傷一足是實巡官恐其所供不實判暫發棲流所留養候函致公廨查明究犯何案再行核辦 
[凌虐學徒]  
　　王家宅張子祥成衣店學徒呂阿弟前日被斷責打乘間逃至閘北由巡士帶入四路分局昨經黃正巡官訊問一過留養待領 
[無力繳淸]  
　　劉子記之妻何氏被表兄周友才價賣於周道同得洋四十元一案昨經　　　　　　　　　　　　　　　　　元供稱餘洋均已用去無力再繳判笞責四百板還押何氏交劉領回管束 
英租界 
[當舖收贓]  
　　捕房以租界内恆濟全信裕祥晉源永源豫昌等當舖收當竊賊王考山所竊之洋布等物匿不照失單報告昨派包探將各典夥陸子良虞裕福麥違亭席少山林可成金銀如等傳至公廨請究中西官判各退去候英領堂期來案訊核 
[怙惡不悛]  
　　四次過犯陸阿七搶取張陳氏家小孩之金耳環由探查獲昨解公堂請究判押西牢年半期滿再行逐出 
[逼賭行兇]  
　　張有福控王和尙逼賭行兇等情昨由捕房將王拘解公堂訊實判押三月兇刀留存捕房 
[船戶行竊]  
　　某洋人控船戶張金華陸續竊取値銀一千餘兩之芝蔴昨由水巡捕房將張解廨訊明判折賠銀七百五十兩如違究辦 
[欠租不還]  
　　齊廷貴控沈松卿欠租不還昨由包探將沈傳至公堂過堂候訊 
[坐享其利]  
　　陳魁正縱令姘婦張阿金賣娼拉客被捕查悉昨派包探將陳傳至公堂訊實判陳押一月示儆 
[謊騙尋費]  
　　陸寳山偵知成都路陳許氏家走失七歲男孩一口陸卽揑稱代氏我尋騙　洋五元八角被　查悉昨將陸拘解公堂訊究判押十天以儆 
[事不干已]  
　　胡金氏吞烟圖盡由捕車送醫院醫愈昨解公堂訊問據供被夫友殷桂咸唆使丈夫毆辱是以吞烟現殷亦在堂下請究訊之殷供詞含糊判殷押三天着氏隨夫回家 
[拆梢宜究]  
　　羽士戴子臣控王廷標吳阿根吳阿炳騙取道塲内應用器具希圖拆梢洋五十元昨由捕房將三人解至公堂訊明判各押兩禮拜 
美租界 
[幸未燎原]  
　　前日傍晚老街路一百八十六號麵筋店不戒於火幸由隣衆帮同救息未肇巨災 
[流氓訛詐]  
　　史寳元昨投捕房控被流氓阿狗來家拆梢請爲查　捕頭准之 
[索欠衝突]  
　　粤人周阿根昨在靶子路向李林卿索討欠欵口角相毆由捕併送捕房捕頭命周赶廨控追 
法租界 
[道員失竊]  
　　某巡捕巡至典當街見有竊賊棄下之紅花洋布小包一個當卽送入捕房經捕頭將包拆開内有戶部執照一紙塡明報捐雙月選用道王金海另有吉林陸軍學堂公文一束及天津大安棧輪船水脚收條又上海永安棧所出之安慶輪船客票再有玉圖書一方摺扇一柄上欵書仙輔觀察等字樣捕頭命存捕房候失主認領 
[西崽受罰]  
　　住居顧家宅之賣花匠顧龍龍前日在寳昌路小便被三十七號華捕王愛明拘入捕房罰洋五角釋出詎顧心有不甘訊知相識之捕房西崽賈桂　及水龍間西崽吳桂永乘該捕落差後軋往茶節令顧服禮該捕因即禀由捕頭飭將顧賈吳等及茶館主王阿利一倂傳至公堂訊究賈等供解勸是實判顧吳賈三人各罰洋五元充公 
[地保拐逃]  
　　杭州錢塘縣地保毛阿根與某氏婦私識拐逃來申兹被夫兄高增生尋見向論不放報由捕房拘解公堂訊究毛供該氏已往香港判押限三天交人如違送杭嚴辦 
[追繳房租]  
　　沙遜洋行中西收租人投廨禀稱被源順館郭順興王阿開等各戶欠去房租五六十元不等經中西官提訊生各准欠一月餘限一禮拜理楚 
　 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專　件 
[商辦輪船招商公局重事會呈郵傳部文]  
　　爲呈復事竊於宣統元年三月二十六日奉鈞部電諭輪船招商局本係完全商股該商等禀請設立董事會自應照准惟組織會中章程必須恪遵欽定商律辦理並將所議事件隨時呈報本部以憑核辦等因仰見大部維持商務大局一秉至公之至意凡屬商界歡聲載道六月三十日全體股東騐明股票入塲開會公同議决隷部章程呈請辦理九月二十一日接奉批示招商局設立之初由官招股並釐定章程一分内開所擬商辦二字應即删除等因董事等就會公閱僉以前呈隷部章程係全體股東於開會時公同議决現奉簽改商情是否允協按照欽定商律未敢以少數代表之董事决定四萬股股東之意見公議卽將此章排印成册按照到會股東名簿分送議覆旋經陸續送到簽註本意見書積厚逾寸又經彙集排印於本年五月初六日常會之期散分各股東互相研究以期折衷一是是日會塲又據各股東遞送意見書十餘件董事等綜核各股東簽註意見及公議情形要以正名用人兩大端爲全體力爭一成難變之宗旨衆口同聲一無異議所有簽註本意見書再三公閱詞過激烈者槪置不論其言有証據意存公正者亦不敢壅遏不聞謹彙鈔一册附呈鈞核伏查輪船招商局股分實係商招確有當時商董印刷招股章程及股票式樣爲証北洋原奏招商局之設係由各商集股作本按照貿易章程自行經理誠以商務應由商任之不能由官任之輪船商務牽涉洋務更不便由官任之與他項設立官局開支公欵者逈不相同惟因此舉爲收回中國利權起見事體重大有裨於國訃民生故須官爲扶持並備官帑以助商力之不足等因欽奉諭旨照准又查開辦之初北洋接總理衙門恭忠親王等函開官刋關防一條局務繁重不能不用鈐記惟現在係官督商辦卽係商董之局所需鈐記不必官爲刋發若由該局擬刋呈官驗明在案准其開用將來遇有中外轇轕事件於官一面地步較寛等因尤見當日賢王賢相籌國興商同具苦心後來屢經海釁輪船産業均得保全其間兩次挫折虧空幾至不支悉由商認官不擔當皆由於定案商任不由官任一語無可動搖也所以前隷北洋管轄之時雖有官督之名仍存商辦之實目下似未便因隷部而令删除轉失眞意而貽後患恭繹諭旨歸部管轄似亦仍係官督商辦之意是官督二字在上則體例極尊商辦二字在下則責成極重擬請俯照宣統元年三月所奉部電招商局本係完全商股必須恪遵欽定商律辦理並遵同治十一年十一月北洋創辦之初奏明盈虧全歸商認與官無涉並稱正名定分立爲華商公局實足尊國體而弭隱患應請仍名官督商辦免其删除商辦二字以符商律名義而與設立商局原案亦不相背至用人一節關繫至重兹値商戰時代各國輪艦縱橫江海所賴以爭逐者祇此二十餘艘之商輪而已數年以來新航路悉讓他人舊航路亦被洋輪多佔尤非三公司訂立合同之初可比倘任用不得其人貽誤事機我退一步彼必進一步設遇中外交涉事件於官一面地步更逼恐不特全國實業皆受其影響也商業性質與官塲逈異究非練達商情深明航業者不便任以庶事尤非痛癢相關精神貫注者不能挈其綱領故各國輪船公司莫不由股東公舉董事又莫不於董事之内公推任事之人但請政府核准仍由股東派人監查如身使臂如臂使指層層聯綴亦層層鈐制政府則提挈全綱維持保護絕無牽掣用能收商戰之實效即當日北洋創設招商局命爲公局即是公司雖無商律而李文忠函商總理衙門鄭重言之曰無庸官商合辦應仍官督商辦由官總其大綱察其利病而聽該商董等自立條議悅服衆商兾爲中土開此風氣漸收利權等語　　　　　　（未完） 
小　說 
[言情小說玫瑰淚　　（三十四）]  
　　倫斐迭斯曰。事至今日。罪人之實據已得。吾亦不妨以吾所行之事。一一告諸公等。吾初聞公等之語。自計欲求罪人之證據。必先察其來去之蹤。跡。而印度輪船抵倫敦之日期。及倫敦開行之日期。皆可以偵察而得。彼笛克者。於倫敦初無。相識。必庽逆旅無疑。舉托而根逝世之時日。與笛克。遄返印度之時日相衡。知彼時笛克適在倫敦。再舉笛克自印度起行之。日期與船行之日期相較。知笛克必乘印度皇后船抵此無疑。印度皇后船於一千八百九十五年七月十三號抵倫敦。吾乃咨訪印度皇后之執事員及諸水夫僕役。且示以笛克之像。知果有如是如是之一人。隨船到。埠。而自印度輪船抵此之客。皆寓於某某等數逆旅。庽他處者恒寡。吾遂。歷訪金棍雙鷹王冠諸旅店。果於王冠逆旅中。又訪得如是如是之一人。庽於王冠逆旅者。幾累四月。改名爲黑特生。此黑特生者。即爲笛克無疑。前此吾尙慮笛克苟不庽逆旅。而賃屋以居。或假庽朋友室中者。則一時。無從偵。察必訪諸舁物之力人。或街車之御者。尙恐無跡兆之可尋。不期。天啓吾衷。一訪即得。此吾第一下手之方法也。吾旣得笛克之蹤跡。則又。探問其所往來者何。人所往來者何地。經彼店人告我。密司脫黑特生。似初至倫敦。乃絕無友朋之通問。午膳時必在店中。僅於早晚間一至某餐館。及某咖啡館而已。吾以是知笛克之在倫敦。並無朋友。其覓訪托而根。亦必甚艱。假如吾輩乍至一處。欲覓一不甚知名之人。而彼處土。著乃無。一與我相識。無從訪察。則計必招彼馬車之御者。問以消。息爲事。較易。吾緣是理想。遂往就近之馬車行探。詢黑特生之蹤迹。至搿各車行。果有王冠逆旅庽客黑特生者。時雇行中衞而立之車。吾以五磅之鈔給彼御者。衞而立大喜。則綜其事實告我。蓋笛克屢乘衞而立之車。彼此漸稔。則詢以托而根羅利亞之居址。衞而立亦不之知。笛克遂令衞而立爲彼訪探。苟得托而根之消息者。笛克允酬二十磅。衞而立大喜。悉力大索。顧終不 
 
 

Page 27

 
 
之得衞而立無己則遍訪同業之圉人圉人中有曾爲托而根御車者乃以托而根今居惠爾文之事語衞而立衞而立果得二十磅 
國外新聞 
[探險隊坐船愆期抵埠]  
　　初八日倫敦電云斯考脫君探險隊擬赴南極之坐船脫拉洛伐號開往開浦湯逾期十一日尙未抵埠雖該船之行專賴帆力或以此故愆期而羣情已多爲不安 
[紐約市長傷勢續聞]  
　　初八日倫敦電云紐約市長葛祿君傷已大愈兇手前在市政局服職因屢次作奸故被開除 
[德國工界之爭戰]  
　　初八日倫敦電云亨寳造船工人因要求减短做工時間增加工資相率罷工猶未平定而斯台汀及白利麥海文各處船廠之主人均相率停工以窘工人故罷工之舉益復蔓延預料須延長數星期之久德政府定造之軍艦十五艘其工程亦將因此暫輟云 
[德皇赴比先聲]  
　　初七日柏靈電云據北京消息德皇德后將於西十月中旬適比以答比國君后蒞德之雅意並擬順遊萬國博覽大會 
[膠州德商之請願]  
　　初七日柏靈電云膠州德商公請德皇赴彼巡閱德皇答謂因責任覊身不克躬臨深爲抱歉並言彼極以殖民地之昌盛爲懷云 
[德太子行程宣布日期]  
　　初七日柏靈電云德國皇太子行程次序西九月初旬即可宣布 
[土布齟齬近聞]  
　　初七日柏靈電云土爾其與布爾茄利亞新起之齟齬不致危及維持和平之舉惟土國内閣總理大臣與奥國外務部大臣會於曼利安培特布人聞之頗爲不安 
[俄國疫氣日甚]  
　　初七日柏靈電云俄國疫氣現已日甚（以上譯字林報） 
來　函 
[醫士侯光迪與友人論痧書]  
　　痧之名義至廣也考之通俗暑天疾患多半爲痧故挑痧刮痧提痧等治法婦孺咸習用之凡俄然履痛嘔瀉煩燥盜汗身熱或汗閉身冷尋常謂之發痧忽然攪腸痛者爲攪腸痧轉筋者爲吊脚痧指上現縐紋者爲海螺痧中暑傷暑　熱病初期之症候亦名爲痧故痧之名稱雖似簡車而甚複雜所指之症候亦無一定如不善爲區别必多悞會之處治法因而失當鮮不貽悞者矣 
　　社會中每以痧爲普通之症候喜用挑痧法治之此自促其生命也 
　　以余之所經驗夏秋之疾患無非飲食失宜腹部受寒以致腸胃失和醫者宜調和其腸胃而防霍亂瀉痢之發作此正當之辦法也彼挑痧者何爲乎 
　　或曰挑痧可以通竅而散痧氣故患痧而挑者必有紫血流出此痧氣之確証也是大不然蓋人體之血如由靜脈流出本現紫色此與患痧與否毫無關係且尋常之痧患本非危險之症稍服　氣提神藥劑病即霍然豈必待通竅乎况竅果閉塞則呼吸必停在西醫爲窒息之症恐針未刺及而患者已死亡矣故挑痧之舉余可斷言其無用也兹請言其弊害二種 
　　一刀圭針具最尙消毒挑痧者本不知消毒之法而以針刺腰際腹部以至内臟是於人體内外爲一切病菌開放門戶播種病毒引起危險之症戰之持刀殺人者更爲酷虐此獘害一 
　　一病各有因醫者當審其原因而治之斷無以一針而治日病之理如患痧者實係危險之症急須相當治法而往往以挑痧之故就醫太遲遂致不起此獘害二 
　　一患痧者本極痛苦而挑痧者復刺以多針增其苦楚而敗壞其精神甚至針孔潰爛膿毒　入血液終成不起之症此獘　三 
　　夫夏秋之時疫最盛者爲霍亂即俗所謂急痧者也考之吾國醫書有霍亂吐瀉霍亂轉筋霍亂　寒霍亂煩渴乾霍亂等名目而西醫所論之虎列刺適與霍亂相符合其攪腸痛轉筋　螺吐瀉煩渴皆爲霍亂固有之病狀亦與霍亂同一之病原本無須另立名目也 
　　查霍亂之起實發原於一種病菌（即名虎列刺菌）夏秋間天時最暖熱度昇騰此菌因而發生凡不潔之水及卑濕汚穢之所皆爲其天然根據地故欲預防霍亂之傳染首宜注意飲食凡水之不潔而未煮沸者及菜蔬食品之沾染生水而未煮過者必有虎列刺菌黏附其上侵八腸冒即致霍亂之症此得病之原因也兹先言預防法十二種以備衛生家之採捧焉 
　　一戒勞力過多　二戒思想過度　三戒驚惶　四颧吞食生腐菜果魚肉　五戒飲酒無度　六戒飲未煮之水及牛乳（水沸二十分時方可取飲）　七戒用鹽類瀉劑　入戒腹部受寒　九戒房勞　十戒　霍亂患者接近　十一戒往霍亂　行之地　十二戒動霍亂人嘔瀉之物 
　　至於治法一項當視症之輕重而斟的損益之斷無劃一之方法余故置而不論所以防流獘而免悞會也 
　　當此時疫盛行之際苟能注意於各種預防法以　持健康並　告一般社會勿再悞於挑　之說致殘生命斯即區區之微意也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
