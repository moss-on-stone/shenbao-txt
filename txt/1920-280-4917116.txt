# 1920 - 280 - 4917116

 

Page 1

 
 
   
 
 

Page 2

 
 
   
 
 

Page 3

 
 
時評 
[嗚呼李純督軍之模範（冷）]  
　　嗚呼李純以如是而死死於今日誠可謂督軍之模範矣何也今日之督軍方以權利爲心而李獨慨然不惜其權利且不惜其生命以勸世之争權利者使各督軍聞之其亦動其天良而有悟耶 
　　夫李純之爲督軍也雖無赫赫之功然亦能謹愼目守以事其職即至近日雖以省長財長之故不滿意於江蘇人民之心然或爲病不事事爲左右所誤而亦未有劇烈之争也况觀其臨命之書固亦已自有悔心耶 
　　嗚呼李純之生也庸其死也烈故李之死實可爲督軍之模範模範若何模範其死時之决心模範其死時之見解模範其死時之尚念念不忘人民與國家嗚呼如是而死死乃無愧嗚呼我以其死時觀之督軍中一人而已 
[命令]  
　　十月十一日大總統令牛向辰何謙吉均授爲陸軍少將錢秉鑑虞克昌曹士家張忱齋宋芝田加陸軍少將銜李彝斌加陸軍軍需監銜寗天爵加陸軍軍醫監銜此令 
　　又令兼署陸軍總長靳雲鵬呈請授王華堂爲陸軍騎兵中校魏鎭興爲陸軍騎兵少校並加騎兵中校銜林廷襄楊聚豐王澤霖爲陸軍騎兵少校董才王裕德加陸軍騎兵少校銜黄崇佩加陸軍砲兵少校銜魏元霖爲陸軍三等軍需正加二等軍需正銜王　厚爲陸軍三等軍醫正田彬士爲陸軍三等獸醫正均照准此令 
　　又令署内務總長張志潭呈准山東省長咨請任命葉鴻文爲煙台警察廳警正應照准此令 
　　又令喀佛爾剛梅給予二等大綬嘉禾章桂洛思給予二等嘉禾章格思脱　沙若雷翁均給予三等嘉禾章此令 
　　又令密勤特給予三等嘉禾章此令 
　　又令王廷蘭周海洲均晋給三等文虎章此令 
　　又令孫秀岐晉給四等嘉禾章此令 
　　又令梁克綏晉給四等嘉禾章此令 
　　十月九日大總統令任命毓朗爲鑲白旗漢軍都統此令　　又令署司法總長董康呈署甘肅高等檢察廳檢察長党積齡懇詰辭職堂積齡准免署職此令 
　　又令署司法總長董康呈請任命邵令澤署吉林吉林地方審判廳推事王從周署吉林延吉地方檢察分廳檢察官王泳署黑龍江龍江地方檢察廳檢察長董邦　署山東濟南地方審判廳推事姚文楷王登署山東福山地力審判廳推事吴廷琪署陜西第一高等審判分廳推事但春煦署甘肅高等檢察廳檢察官許建烈署甘肅第一高等檢察分廳檢察官莫芳春署江西第一高等檢察分廳檢察官趙壽春署浙江高等檢察廳檢察官周璟署浙江杭縣地方檢察廳檢察官均照准此令 
　　又令署司法總長董康呈請任命王序賓爲福建高等檢察廳首席檢察官楊禧爲福建閩侯地方檢察廳檢察長應照准此令 
　　十月十日大總統令成愼長宗昌周符麟晉給二等大綬寳光嘉禾章張海鵬楊以來商德全王用中彭壽莘盧金山胡恩光均給予二等寳光嘉禾章張福來郭瀛洲陳錫武譚慶林易兆彬均晉給二等嘉禾章此令 
[專電]  
　　南京電　李純病已漸痊因憤國事日非加以報紙攻擊故連日閲報後卽痛哭言命不能活十一日夜深侍者見其書寫信函多份遂登床就寢至四時四十五分王夫人夢中微聞有聲砰然又聞其喉間痰壅乃急起趨視顔色慘變急延須籐醫士來診解衣察聽肺部見衣有血跡復於枕底檢出小手槍始知其自洞右脇療治不及旋卽出缺嗣在皮包内檢出遺筆書四封其一純爲病魔苦不堪言兩月不能理事貽誤甚多求愈無期請假不准臥視誤大局誤蘇省恨已恨天徒喚奈何一生英名爲此病魔失盡尤爲恨事以天良論情非得已終實愧對人民不得已以身謝國家謝蘇人雖後世指爲誤國亡身罪人但問天良求心安至一生爲軍人道德如何其是非以待後人公評事出甘心故留此書以免誤會而作紀念其二信和平統一效未見殺純一身愛國愛民素願皆空求同胞勿事權利救我將亡國家純在九泉亦含笑感激也一代人民叩求盧督軍子嘉大哥維持江浙兩省治安泉下感恩二代人民懇留齊省長候王省長到蘇再交卸以維地方公安三蘇皖贛巡閲一職並未拜命叩請中央另簡賢能以免遺誤四江蘇督軍職務以齊帮辦夑元代理懇候中央特簡實授以維全省軍務而保地方治安叩請齊省長齊帮辦及全體軍政兩界週知其三信新安武軍歸皖張督文生管轄其欵須照章逕向部領如十月十一月恐領不及由本署軍需課代借撥二十萬接濟以維軍心而安地方關於皖省可告無罪其四信未宣佈大意爲官二十餘年有財産二百數十萬以四分之一辦學四分之一辦賑餘則分給家屬四妾每人二千元送回娘家另行改嫁其手蹟已付影印（十二日下午八鐘） 
　　滁州電　李純眞（十一）夜三時確在寗督署病没遺電保齊夑元升任蘇督皖督張文生文（十二）晨五時專車赴寗會商蘇皖贛巡閲使存廢曁繼任人問題（十二日下午十鐘） 
　　北京電　蘇李出缺閣議擬由齊夑元暫代靳定四時晉府面徐取决（十二日下午四鐘） 
　　北京電　日使要求將琿春東溝及鵓鴿子兩處劃爲日軍屯地外顔謂剿匪已由我地方官負責日軍應勿庸開往小幡仍未允 
（十二日下午四鐘） 
　　北京電　奉張電日派六營赴琿春並令某少將來奉接洽業經據理駁覆請中央再向日使交涉（十二日下午四鐘） 
　　北京電　鄂王電劉存厚子彈不敷如不接濟勢難支持（十二日下午四鐘） 
　　北京電　使團建議共管俄界外部擬備文駁復（十二日下午四鐘） 
　　北京電　新銀團主要條件（一）監督用途（二）對鐵路採國際投資（三）監督裁兵（十二日下午四鐘） 
　　北京電　張文生保錢錫霖任參謀長（十二日下午四鐘） 
　　北京電　軍事統一會議决提前開幕已催各省代表尅期集京 
（十二日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　奉張電琿春被匪攻陷軍警防剿不力咎實難辭已電鮑督嚴重處分并由奉省派衛隊旅全部出發昨抵一面坡擔任助剿惟聞日軍現已派出兩大隊前往如何應付請示方針（十一日下午十鐘） 
　　北京電　吉鮑電股匪擾害琿春業派孟團馳剿并派烏副官前往調查茲據電稱此次肇事係鬍匪三百餘人及俄人數十名分路侵襲猝不及防致被焚燬教堂一座斃日韓軍各一名又傷亡日僑十餘人縣署商埠槪爲搶刦嗣經軍警竭力抵禦始行擊退現正派隊追剿（十一日下午十鐘） 
　　北京電　江防艦隊已由廟街抵哈日俄駐軍均極歡迎（十一日下午十鐘） 
　　北京電　魯省會等電主張自理財政公推代表鄭欽等來京面陳（十一日下午十鐘） 
　　北京電　王汝勤電刻下雙方均乏彈藥戰事完全停頓（十一日下午十鐘） 
　　北京電　南俄政府已成立首領爲蘭格爾將軍與謝米諾夫感情甚篤謝已派代表正式承認法允接濟軍火美允接濟欵項（十一日下午十鐘） 
　　北京電　范國璋來京（十一日下午十鐘） 
　　北京電　直省軍官電請解散龍軍（十一日下午十鐘） 
　　北京電　顧使電國際聯合會開會在邇鄙意山東間題雖提出聯會結果如何毫無把握惟此事創鉅痛深平反原判頗不易易中央旣已議决交會辦理各國亦認爲重要懸案注目已久此次自應儘先提出至應提手續鈞已預備完全（十二日下午四鐘） 
　　北京電　柯領電告神户館𢊍房失� 
火延燒一半文卷無恙 
（十二日下午四鐘） 
　　北京電　贛戚電俄商入内地銷貨辦貨是否照制定無約國人課税（十二日下午四鐘） 
　　北京電　報載李思浩遷匿意使館（十二日下午四鐘） 
　　北京電　豫人大會决議驅趙廢督（十二日下午四鐘） 
　　北京電外息陽㈦（日）西林已行抵沙面（十一日下午十鐘） 
　　天津電　天津華北華洋義賑會製金銀銅紀念章按十元百元千元定價勸購而第一二三號更有價值用投標賣法賣給捐欵最多者定十月哿（二十）以前來信投標養（二十二）開標卽交欵感（二十七）將得標人名登中外各報表揚（十一日下午十一鐘） 
　　香港電　林藍蔣杜曁各艦長昨通電海軍實行統一有自茲惟知衛國其愛國循法者當師敬奪利殘民者仇視語（十二日下午七鐘） 
　　香港電　湯與各軍代表議决收束民軍辦法不許來省東江歸陳各屬歸魏李節制須維原駐地治 
安如十月八日後起事與不服制止作十匪論（十二日下午七鐘） 
　　香港電　某由滬搭廣生船帶飛機兩架共八箱到港被留（十二日下午七鐘） 
　　香港電　英砲艦羅便號在三水河被擊英領向省提出交涉（十二日下午八鐘） 
　　香港電　李魏聯電勸粤省軍官速圖附義協勸莫班師回桂（十二日下午八鐘） 
　　香港電　馬濟主戰甚力對莫議和大不滿意昨今兩天桂軍尚在雙門底瓦渣崗至太平街火車路一帶增防備戰榮字軍兩營繞北江昨日抵省聞係奉陸命來粤助防（十二日下午八鐘） 
　　香港電　領事團昨謁湯請早和解粤局（十二日下午八鐘） 
　　香港電　昨李魏莫海珠二次會議維持和平會請旁聽莫代表反對和平會定今日向莫質問會議結果係將收束軍隊各條件提出五天議覆（十二日下午八鐘） 
[公電]  
　　林葆懌等宣布海軍統一電民國成立九稔於茲禍亂相尋幾無寗日推原厲階皆武人黨系把持政權凌亂法紀有以致之此次我海軍全體聯合通電聲討安福區區此心當爲天下所共見幸天厭奸回羣醜敗裂禍根斯夷萬端待理我南北海軍本屬一家艱難共濟值茲政治刷新蒼生喁望用特實行統一樹全　之先聲謀海疆之鞏固自茲以往惟知標明正義捍衛國家其有誠心愛國遵循法紀者我海軍當敬之如師友其有攬權奪利殘民以逞者我海軍當視之如仇讐同德同心不渝此志邦人君子尙其鑒諸江澄海霽旦暮可期敢掬精誠敬告全國林葆懌藍建樞蔣拯杜錫珪曁各艦艇長同叩眞 
　　甬江來電　申報轉各報選舉糾察團於本日成立餘詳函 
世界路透電 
[俄波休戰記]  
　　十一日巴黎電　法國各報載稱波蘭與勞農俄羅斯所訂之休戰條約尚未簽字兩國代表團之秘書發表文告聲明媾和草約起稿時所遇之困難 
[波蘭兵占立陶宛]  
　　十日倫敦電　聞波蘭軍决計佔據立陶宛之京城此項行動實背波蘭向國際聯盟會所發之宣言又聞立陶宛人現正準備堅守之計政府已遷往柯夫諾 
[英國之對華銀行團] 　 
　　九日華盛頓電　英大使吉特士爵士與滙豐銀行倫敦總理愛狄斯爵士昨會國務次官達維士氏聞爲商議從速使中國銀行團得以實現之辦法本日日本大使亦至國務部 
[法國之教育大會]  
　　十一日巴黎電　公共教育總長賀諾拉氏昨在亞米安市議廳教育會大會閉幕一次會議爲主席時宣述法政府注重全國教育大問題之情形又曰一八七○年德國某校長之言傳爲美談當知法國校長有功於國實過於軍事參謀蓋鑄造法國少年之精神而於戰時百折不撓才非他人乃校長也 
[飛行界之避火機]  
　　八日美國米諾拉電　飛行家高林士氏發明避火飛機且裝有夜間安然降地之特别機關日者在此試演英美飛行專家觀者甚衆氏於昇空之前在機上置避火物且着避火衣旋在五千呎之高處燃着汽油於是火燄四射飛於空中狀若彗星未幾安然降地 
[法國之飛機賽駛會]  
　　十一日巴黎電　法國各報一致稱讚飛機賽駛會之勝利自巴黎至不魯塞爾及由該處飛回之第一名爲特蘭氏計需時四點十五分十二杪又自巴黎至倫敦及由該處飛回之第一名爲巴登氏計需時四點四十六分十六杪 
[各國近事記]  
　　十一日巴黎電　比國首相台拉克羅瓦氏昨抵倫敦與英相喬治氏會商要務 
　　十一日巴黎電　據雅典電稱希王之病漸重惟王年少體壯當可有救現待巴黎醫學院維達博士之至　　十一日巴黎電　南斯拉夫政府任外交大臣特魯比志博士及商務大臣爲全權代表與意國開愛德里亞問題之談判 
　　十一日美國台克薩斯州開麥隆電　今日有棉花七萬包被燬值價美金洋一百萬元起火原因未悉 
　　九日巴黎電　巴黎國際　法院　　　　　月　開幕該院將劃一國際公法鞏固列各國際聯盟之各國　交誼主持院務者有各國著名人士 
　　九日巴黎電　法國治癆委員會現議於十一月　　集歐美各國同樣團體之代表在巴黎開大會討論建設國際聯合會協力遏治癆症辦法 
太平洋路透電 
[海參崴近事記]  
　　十一日海參崴電　海參崴政府外交總長因外交政見與總理及多數閣員不合業已辭識故非社會黨全體連進步黨民主黨及工商界代表在内皆决議脱離混合内閣 
　　十一日海參崴電　在蘇孔杜以東之鐵路橋梁已爲反對謝米諾夫者所燬謠傳上烏定斯克之過激黨與有關係 
[日本近事記]  
　　十日東京電　陸軍大臣語憲政會代表謂間島匪徒共有一千五百名各携來福槍並携砲三尊機關槍數架間烏居民共有三十萬名日人占二千名餘爲中韓人又稱日本已正式照會中國日兵之行動乃爲自衛起見張作霖已命華兵兩旅協助日兵張且宣而如有必要願親赴該區剿匪惟陸軍大臣之意日本兵力能恢復地方秩序 
　　十日東京電　朝鮮總督以改革朝鮮學制之計畫上諸内閣預料内閣僅將採納其絶對必要者數條餘均作罷 
　　十一日東京電　今日外務省發表公文略謂近接澳洲墨爾邦消息據稱每年日人潛入澳境爲數甚夥致澳洲北部頗爲惶慮蓋以日人逐漸侵入珠業也查此顯係爲報紙誤會之談北澳之日本船夫乃澳人自願在新加坡香港招去此後水夫缺乏澳洲船公司爲勢所迫乃在日本請准招募水夫日本准之附以若干必要條件於是受雇之日人得往木曜日島固不必用秘密方法潛入澳境也 
[川中之劇戰]  
　　二十七日成都電　劇戰兩星期滇軍進逼成都向城砲轟卒爲川軍所擊敗川軍得劉存厚之助故得勝利滇軍大敗後退往資州川軍傷三千人劉存厚刻什綿州熊克武刻在潼川 
[江蘇督軍之自戕消息]  
　　十二日上海消息上海接南京消息謂蘇贛皖三省巡閲使李純今晨四時開槍自擊而死此説尚未可確信因交涉員署及鎭守使署均無徵實消息也 
　　十二日南京電　李純今晨自戕此係官場消息國内要聞 
[江蘇李督軍出缺]  
　　李督軍於昨夜四點十五分鐘病故今早省長以下各官均至督署探問街警加崗軍官往來如織省議員及地方士紳聞訊擬乘機電請中央主張廢督據某機關消息云李督昨晚病故鼻孔稍有血跡聞李昨日尚在後花園散步精力尚健午間接命令加英威上將軍李閲後長吁一聲晚六時向副官索連日上海報看副官恐李見報激憤假言報尚未到至晚十二時又問左右仍以未到答之李深爲詫異謂何以數日報都未到汝等騙我遂大駡並勒令承啓官張某取來衆不敢違命遂呈上李閲後大哭亦不言語病驟加重急電請西醫 
須籐到署診視未開方即去李云病無礙就案書一致乃弟桂山家信函中亦無異詞一時就寢至晚三時值日副官陳廷謨在簽押房聞内有嘆息聲未敢即入旋陳呼内聽差無人答應陳入室見室内無一人李擁被而臥一無聲息乃揭被見李鼻有血跡氣息已絶急呼孫王二夫人至抱頭痛哭説者謂李之死實出人意外云 
　　旋某機關發出通知云敬啓者李督軍於昨夜四鐘自戕（係勃郎林手槍）彈由左脇入腹王夫人聞聲一響驚起見仰臥床上意爲上痰即延官醫須籐治療時始檢出彈壳手槍并遺囑親筆信三封大意國事多艱不能挽救如意惟有自戕以謝國人及請中央遴賢接任巡閲使并以齊帮辦署理督軍對於家産以四分之一辦學四分之一辦賑餘則分給家屬四妾每人二千元送回娘家另行改嫁以上三封遺信係分致中央及齊帮辦家中者其中尚有分電曹張盧及各處之詞全文現正印照晚間卽可分送轉傳特此通知 
蘇督李純之遺像 
　　李督故後齊帮辦卽於今晨急召軍警政各機關長官到署開緊急會議又聞總商會地方公會以齊帮辦在蘇深得蘇人愛戴公電中央請任齊爲江蘇督軍以安人心 
[北京通信（吹萬）]  
　　旅京皖人自治運動　　張文生督皖後皖人反對之聲迄未稍已争之無效迺有所謂自治運動者隨各省後以起今日（十日）上午皖同鄕開會於安微會館皖事改進會所召集者也本定九時開會至十時十分始到百餘人開會後先推臨時主席衆推高一涵高轉推虞維鐸衆贊成虞就席謂已非發起開會者不知前情但知爲三省公益事而開會請高先生代爲報告開會宗旨高起言曰皖民受苦深矣已往之苦痛未減而張文生之新壓力又至皖民且不堪嘗集父老兄弟議維持安徽公益辦法均以爲當廢督裁兵此當討論者一趙顯曾長皖教育廳皖人固不知其爲何如人然據吾所聞則此人非特不學無術且昏憒殊甚教育關全省命脈廳長爲主動官不得不加之注意此當研究者二廢督裁兵與整頓教育皆當以安徽自治爲之基礎故自治問題亦當討論在會場内發表意見公决者爲公意會外發表者則成爲私人意見請諸君注意有意見在當場發表主席繼之發表意見略謂倪嗣冲在皖皖已受其大害皖非邊省無事多兵爲也先是皖軍少於今者幾十之七八而皖迺鮮匪蹝今兵增匪亦與之俱增張文生爲四省剿匪督辦迺不能治匪督皖徒苦皖耳嘗聞皖父老言皖再有兵爲維持治安皖將不了現但要求政府廢督裁兵政府亦無力當有方法以致之其法維何不納税是不納税非特以爲反對張文生之法且將用以反對凡爲皖督者至於裁兵則首當注意槍械裁兵之費皆民膏血人民出其膏血以裁兵當將其槍械收回免携去爲匪重害皖民余積高繼起演説略謂安武軍之餉皖已不支又况加定武乎李巡閲之辭也言倪欠餉過多無法收束李且如此張文生何能焉前與周自齊接洽彼云皖督不如權懸後竟發表張氏今雖暫署將以試皖民也莫之反對實缺者且至吾儕今日當謝蘇人直皖之戰蘇李欲擴其軍而蘇民迺以財　掣其　李願未償長江各省始未交尤否則皖之受兵害或且遠過今日新安武軍爲巡閲使軍不能爲張至皖而携至皖馬氏之五混成旅亦當減其三刻李方有疾張又初至吾儕苟努力當可如願以償劉清泉繼起演說主省長民選公舉當地有聲望者辦全省教育以恢復前此教育狀况組織一定機關辦事堅持到底周質齋請研究廢督方法不令新安武軍至皖意少而辭繁主席迺宣布每人發言限十五分鐘高一涵繼起謂總各人意多主皖人治皖皖人辦皖事當以有人格之人辦皖省三千萬人之公事以前皖之治皖者多無人格雖在皖而非人倪氏之兵保其督軍實業廳爲其私人覔林礦教育機關以安置其公益維持會之徒黨皆辦私事而非辦皖事者今張如皖矣不久卽爲倪續西人云不出代議士不納租税代議所以監督財政今皖議員皆倪氏徒黨故人民非組財政監督機關以監督之不可徒争財廳長亦不足與督軍抗也趙顯曾去皖皖教育仍無補當由各縣組教育會至於自治則先舉人擬自治草案然後請六十縣公民公决諸君母存悲觀後日之成功惟視今日之努力與否繼之演説者爲劉芳彬據在場某君云此君來京爲張謀緩和者先報告安徽六百餘人組一國民大會協進會有二十一分會可以爲地方團體國民大會雖未必成而地方團體已成主量入爲出以皖力所能飬者飬兵省長民選如不成則請以皖賢者長皖胡春林主組織安徽自治機關謂國事之敗由於制度不良當改自治制高一涵主以各人意見付表决王源瀚反對爲以不納税爲抵制辦法固佳恐不易辦軍隊干涉民將奈何財政不能奪諸官而歸諸民又奈何故主先有自治章程起草會卽於此會中商廢督裁兵辦法九年來皖人自治害不勝言實由於非全體人民自治先覺者當犠牲一已使地方人民知自治而後可潘柳邨謂民國不當中央集權地方事當由地方主持皖省會議員之選舉迺先期由督軍榜示强人選者實督軍之委員皖人不能認爲代表主以皖國民大會决皖事不承認不平等之舊選舉法主席釋不納税辦法先由京津各有財産者返省主持請各縣人民以之爲藉口彼等不納全體不納爲首者不畏死其他當無危險全省不納税兵亦無辦法李辛白謂大衆不可存不得已而思其次之心以後公益維持會中人當加之注意勿令再活動自治當由皖自治不必問中央之自治條例畢煒主以不納税爲恐嚇而不能實行舉代表要求政府張軍餉歸中央大致與王表同情並謂有治法當有治人報載三人謀長皖朱家寳洪憲功臣全國共棄可弗言李國筠爲倪辦事長粤開賭禁吕調元家教不嚴然鹽斤加價盡力反對亦可取三人較吕爲賢請大家討論王主以不納税爲最後方法主席以㈠對於安徽廢督裁兵以不納税爲最後方法㈡舉代表向政府陳述意見㈢通電全國並呈請政府㈣以不納税方法電本省付表决全體通過主席再以推舉起草自治委員會委及組織自治起草會付表决全體贊成對於自治起草會胡春林主用安徽自治制度討論會王主用安徽自治討論會付表决通過胡説次以公推方法推委員十九人高一涵李辛白余積高胡默青畢煒唐偉王源瀚曹傑　維鐸程演生陸毓芬徐光廉吴震元方希白張燕昌柳質夫高鳴謙本有胡適名高一涵謂其無睱迺改爲林右丞復舉余積高王源涵高一涵畢煒虞維鐸爲向政府陳述意見之代表時已一時四十分迺散（雙十節下午） 
[琿春事件之外論]  
　　字林報社論略云十三年又二月之前日政府遣軍警入間島而據有之其所藉口者則謂居於間島之韓人請求保護以防盜匪之滋擾也間島乃一狹壤長約三百哩寛六十哩圖們江兩股繞於左右兩股之中孰爲中韓界線自一七一二年以來即成中韓間之争點迨日本强佔其地奉天總督提出抗議繼有中日兩國派員勘查之議復有北京查見舊時界石與地圖之説然日本軍 
 
 

Page 7

 
 
警仍駐紥其地以主人自居歷時三年適建築安奉鐵路之交涉與滿洲合同相繼發生日本因滿洲合同獲有撫順等煤礦及敷設新民屯鐵路之特權而中國亦因此合同收回間島主權之空名至於日人之自由出入與日人所享之實利當然不因此而受影響也此約成立中國輿論譁然有唱排日之論調者今事隔十餘年大都人已忘却即當年奔走呼號倡議排日之華人或亦忘之矣但在今日此事有重提之價值何則因今日所發生者與昔所經過者固同出一轍也不過因時制宜稍變口實以示人派兵佔地之理由耳一九零七年日本旣已併吞朝鮮乃謂韓人請求保護以防匪亂今日則謂願有日兵者乃華人矣餓國凌亂韓人崛起爲舉世所共知而滿洲鬍匪或亦不免於騷擾凡此數端實予日本以最好之資料否則未免乾澀無味局面旣已布成駐京日使乃於十月五日散布攻琿春之新聞（琿春在間島之北端）據謂居民大遭損失日領署且被掠刼幸得天佑未傷一人是日東京來電（僅謂接有半官消息但至七日則東京來電竟稱東京人士聞　春亂耗大爲惶慮而日使亦竟照會外部責華兵保護不力矣八日東京電傳外務省文告用意尢可顯見據稱華兵顯似參預亂事因此或須向北京嚴重交涉匪徒勢力漸强傷害許多地方之日領署日人及韓人日本已派兵出發最後結語意含恫嚇咄咄逼人據謂華兵參亂如果查實則此事將與因亂而發生之其他問題一併向北京交涉云云夫間島之有匪縱吾人固不疑之而華兵從亂亦中國各處欠餉兵士所常有之事惟匪徒前不猖獗獨於此時始大逞其兇熖一般人士不能無疑而展閲地圖以察間島與琿春之形勢者尤不能無疑焉展圖一觀則見吉林有一形似半島之地右爲俄境左爲韓境而琿春實位於此半島之頸凡佔有琿春者則半島全境無不入其囊中矣今日本派兵琿春殆以海參崴將與上島定斯克銷釋異見而組織遠東政府此舉一成則俄境東北邊界之琿春將極不便於朝鮮之日員乎抑日本陸軍省作蠶食海參崴土地之夢想故欲先圈入琿春俾可道途無阻乎二者必居其一也偏僻邊地政務廢弛治韓日員欲行其政治上所謂戡定邊界之手腕孰能與之抗争推陸軍省所行之方法前後同出一辙撫今思昔殊饒趣味耳 
[琿春鬍匪猖獗續聞]  
　　吉林琿春縣城被匪攻陷等情已詳前報通信茲據吉長日報接琿春通信云該縣會於月前被匪攻破一次官商各界損失頗鉅不料驚魂未定匪禍又來本月二日四時匪首鎭東又率領黨羽四百餘人帶有機關槍二架洋抬槍十餘桿大砲一尊分東西兩路進攻城中軍警竭力抵禦卒因衆寡不敵被匪攻陷羣匪進城後肆行焚掠縱火燒燬日領事館大廳槍斃日警一名日人十一名韓人六名商號房屋被焚者六處貨物均付一炬損失不可數計匪徒飽掠後又綁去中國人票二百餘名當時父子不相顧兄弟妻子離散哭聲震耳氣象極爲愁慘及至三日晚七時匪徒又來囊城因城中軍警咸有戒心協力抵抗該匪小有掳掠卽向密江荒溝竄去延吉陶梅仙道尹聞虎警耗即會同王營長率隊前往進剿星夜奔馳不敢稍停已於六日到琿日本大隊長安部亦率領日兵三百餘名來琿保護領事館並在館外深挖戰濠以資防禦延吉孟團長聞匪勢披猖極爲震怒亦擬帶兵往剿該縣商農兩會及地方紳民竭力挽留緣因道尹營長均已離延恐一旦變生不測無人擔負保護責任也聞該團長行止尚未定 
[粤局調和之近况]  
　　六日上午維持和平會各會員用電話致軍署莫榮新詢問各社團由本會呈公一函多日未答覆外間深滋疑慮究竟督軍意見如何對於本會各人議决三項辦法有何意見敬請明白表示莫答刻有外國人在座擬請貴會卽派代表於下午一時來署而談旋由莫飭派汽車多輛到廣濟醫院接各代表去計赴署晤莫者南凡二十三人莫見面後首先發言今日都係因我致累到各位奔忙心中實覺過意不去各位交到議案三項亦已收到深感各位維持大局之苦衷李魏兩君此舉係爲潮流所迫不得不然我亦斷不怪他卽至今日彼此個人交情依然存在我從前曾計量過來若將廣東軍隊收朿不出三年廣東便要致富我早蓄有此意思但時曾未合不能見之實行耳現計將全省軍隊收朿帶返桂省此項開拔費至少亦要二百萬以省城現時財力恐難籌此巨欵但若無此欵則軍隊又甚難移動若果廣東不能籌付則不能不要候中央籌撥因此不止是廣東一省之事即中央亦有責任也不知各位此次開會有與香港方面紳商接洽否因日昨港商某某等來函所稱内有如省中有公正社團紳商出而維持解决則二三百萬此間亦不難籌付等語我年已老此時復有何求不過欲來清去明將軍隊完全收朿帶回桂省以了我的手續斷不令廣東再留下一點禍根此乃是我的實在説話若先交印而一切軍隊結朿毫無實在辦法反爲不妥江太史前日在席上斗酒送行之論余極佩服兩粤原是一家唇齒相依卽以梧州一埠而論現在此處經商者大半俱是粤人何嘗有分轸域不過開拔費一項祇給五十萬似乎太少此層不能不再待商量但要不令我太過爲難我無有不做我平生向無詐僞言必由衷望以此意告大衆如常安居樂業勿生警擾尤望各位有以相助云云各代表略答數語云俟出去召集會議决定再行奉覆即興辭而出旋即在廣濟醫院開會佈告一切情形會議結果現尚未詳 
　　軍府海軍總長林葆懌因粤事問題仍未切實解决日來迭接雙方函告均有秘密增兵情事深恐雙方或有誤會均足防碍調停進步海軍原負調人責任亟應爲嚴重之監視以免戰禍横生特於昨下午走謁莫榮新及李福林魏邦平等勸令雙方共守信約切實履行以俟最後之解决倘有一方背約棄信黷武逞兵者海軍當以全力對付不知其他云云 
[滇軍退到資中紀]  
　　川省戰事日來已漸沉寂據軍事機關公布消息言滇軍已退出資中并悉滇軍長官命令言將退到叙瀘集中以冀保守重慶重慶爲滇黔兩軍根本之地又兼近來南方偉人政客羣集於是所謂軍政府所謂非常國會均賴重慶以圖實現據聞孫唐兩系人員均到不少吴褚議長亦到渝中業已發出通電惟重慶雖屬天成而人心究有未順耳　　滇軍以全力攻取成都在龍泉驛山上麕戰十數晝夜大風大雨全未停休川軍將領楊森劉湘鄧錫侯何光烈號稱能戰從始至終未嘗稍懈迄因攻堅犯忌不能不以敗爲進也自川軍全部退進城中休息滇軍以爲川軍失去戰鬭力遂開大隊下川西壩并以二混成旅之衆開到北路欲斷川軍援助聞係趙又新親自督率當時已佔北路要害數處鄧錫侯會同田頌堯（劉存厚部之第一路司令）所部分出奇兵始將滇軍擊退事後聞當時滇軍甚爲奪勇川軍若無此勝利則城中危矣次日城東之役不過滇軍一部及吕超盧思締所部滇軍主力全在北路北路不勝龍泉驛亦不能守張飛營險要旣失以下即屬平坡雖有邱陵起伏然實無可布置故一退即到簡陽再退卽過資陽資中雖可扼守但因四面防禦須分兵力滇軍計盡往往以團聚取勝此次或照舊計畫亦未可知將來川東大路如永（永川）榮榮昌（隆（隆昌）内（内江）必仍不免有一場血戰永榮爲重慶屏障隆内乃瀘州咽喉滇軍必當死守但川軍内部鑑於前此之失此次頗爲融洽中左右三路川軍大隊共計不下五師滇軍新敗合計不上五混成旅槍械子彈皆不充足勝負之數且視最後之五分鐘也 
以軍力計較川軍勢力固甚强大惟滇軍耐戰屢敗而屢收集平日數練亦較川軍爲優川軍此次傷亡總在數千滇軍不過半數第滇黔兩軍在川種種舉動殊屬令人不滿川軍所宣言之保全（主權）（人格）諸説雖近部落思想然自南北交戰之後無一役不使川人添多大擔負川人痛苦之極急不擇食撫我則后虐我則仇滇黔兩省窮而以鄰爲壑川人所以變歡迎爲反對也聞滇軍將領之主張除趙又新胡若愚効忠於唐繼堯外其他諸人皆非眞心服從顧品珍對於此次戰事表示不贊成後因趙又新軍已在龍泉驛上與楊森衝突吕超盧思締等又再三求援不能不出而相助也現在滇軍似又覺悟矣 
[蘇議會紀事（一）]  
　　蘇議員請求召集臨時會被齊耀琳剝奪改爲召集常年會今日開會至十一點鐘始行禮議員到三十人左右行政官方面到二十人左右胡翔林代表省長劉玉科代表督軍一切禮節都是老調無記載之必要至議長答詞後黄炎培登臺演説先述江北患匪江南患盜民不聊生之狀况次述近來縣行政官之庸惡貪鄙人民受累無窮末謂李督向來在蘇很能相安現在保薦文龢爲財政廳長頗惹起蘇人恶感實在莫名其妙李督夙主軍民分治值此廢督聲浪激越之際而有此視江蘇如食邑之舉殊無以解蘇人之惑蘇人極愛和平深望李督懸崖勒馬保持感情免得激起反感云云劉玉科卽登演臺言當以黄君所言轉達劉文輅起問鮑副議長（因錢議長在京本日行禮由鮑副議長主席）錢議長何以不出席鮑答請假復問錢議長赴北京用議會名義抑以私人資格鮑答錢君係因私人事請假劉欲更有所言王鴻藻謂少頃再談遂宣告禮成散會旋開談話曾由鮑副議長主席宣佈吴福康信請加推代表並將會中擬發之反對文龢電印發討論劉文輅謂蘇社包辦省長必有黑幕現在須將代表名義撤銷王鴻藻龐體乾夏宗翰和之朱紹文欲聲叙推舉代表經過情形劉王强止之吴福康劉伯昌陳大猷謂君等旣言也反對交龢當就本題討論其他應從後議劉王等呶呶不已黄守孚言今日所商此電與代表問題無關我輩對於此電儘可不從會發願列名者簽字可也胡允恭朱翼雲徐瀛張福增發言大意相同最後仍由議員志願署名劉王龐夏以外全體一致散會時已一時有半其電稿如下（大總統國務院財政部鈞鑒頃悉李督保文龢爲江蘇財政廳長以去就争業經閣議通過羣情惶駭督軍非終身官江蘇非其食采財廳非督軍屬吏江蘇軍民分治迄今九年不應自李督而破壞今與論方倡廢督更不應縱容武人重滋民怨况文龢年事等於李督甘向李督稱兒至今傳爲笑柄又長烟酒公賣局時私借中國銀行等欵十餘萬元給有局印收據及銀行向後任取償詎移交册中並無此欵銀行復問文龢始認係個人借欵以上兩事皆播之報章傳之衆口似此卑鄙貪詐若竟任爲財政長官不啻中央自棄蘇民現在各方輿論咸謂中央果徇督軍之意任命文龢則是中央先破軍民分治之軌人民惟有杜絶財政之源本會爲民意所集不得不根據輿論鄭重忠告蘇省年來兵益加多匪益加熾税益加繁財益加匱人民已痛心於軍政之廢弛何堪復重以財政之紊亂及今整理尤虞不及應請俯順輿情迅簡廉明幹練之蘇人以長財政江蘇幸甚國家幸甚）惟拍發時有無變動尚難逆料至劉王等聞别有一電係有人授意以反對文龢之名行延長齊俞命運之實而以蘇人治蘇立言云是否確實容當續　 
[南京華洋義賑會成立]  
　　華洋義賑會今日（十一）　花牌樓青年會開成立大會中外男女來賓到四五百人名機關長官英美日各國駐寗領事均先後　會王正廷博士早事由滬來三　人城四時到會巡閲副使齊爕元英國領事翟比南·金陵道尹胡翔林·實　廳長張軼歐均因事派代表蒞會四點二十分奏樂　會首由主席温　珍報告開會宗旨及籌備經過情形卽　　　　　　　　　　略　孔子有言四海之内皆兄弟此次北省災重實數十年所未有故中外人士莫不慷慨捐輸敝國克蘭公使覩北五省災情如此之重現在京每日到處演説卽各使館參事以上官亦莫不每日犧牲半日時間籌辦災賑外人尚且如此熱心貴國同胞更應振作精神竭力勸募俾拯數千萬生靈於水深火熱之中今瞬届隆冬若不速籌善法拯濟則數千萬同胞不餓死亦將凍死鄙人並非勸諸君犠牲實有無數歐美人在旁觀察諸君對於人羣觀念如何倘諸君能奮力去做辦有成效不但美人卽英法日各國人士亦所深盼望者繼李督代表軍署諮議廳長李廷玉演説云美領事戴君所説之話絲毫不錯我們必要竭力去做俾災黎得占實惠鄙人係直人而家在南京自身雖未親歷災區而友人來言親戚報告慘不忍聞茲略爲到會諸君述之直省被災五十餘縣饑民多至八百萬人木葉草根掘食殆盡牛羊子女典鬻皆空饑寒交迫人惟求死或全家仰藥或盡室投河慘痛情形言之心如刀割鄙人痛切剝膚憂如焚心思竭蕞綿稍資賑恤日前特聯絡軍警各界發起賑濟會奈力微鮮有成效今幸中外大慈善家發起華洋義賑會鄙人特代災民向貴會請命云云李君述災區慘狀時聲淚俱下聞者莫不感動繼王正廷博士演説云賑災事戴領事李諮議長已説得非常透達非常清楚母庸再説賑災不在説話而重在實行鄙人對於此事有兩種意見㈠治本㈡治標治本之法日前曾電政府請興修河道使水得流通則以後必無水患治標之法重在速得巨欵蓋數千萬災黎現均在水深火熱之中杯水車薪無濟於事若待各處籌賑曾募欵則必在一月後始能集有成數試問此數千萬災民能忍受此數十日之饑寒乎遠水不能救近火等到人已死完了要錢有何用處此事就是要快現在此責任非少數人之責任須人人負此責任始能與事有濟前二十年北省曾經有一次重災死人在五百萬以上因交通不便利消息不靈通故國人漠不關心然亦實無法拯濟也吾深信我國人向來熱心善舉前美國紅十字會欲在中國募欵數萬不數日而募得二十餘萬去年美國青年會等七團體亦欲在我國募欵十萬元不到一月而我國捐助者達一百二十萬元之巨出人意料之外卽此可見中國人之熱心善舉實在不落人後現各團體組織之籌賑方法甚善聞北京方面已捐有二百餘萬大約上海亦可捐四百萬我想我國負此責任者在數種人學生可以向各親戚朋友勸捐聞上海約翰大學學生即捐有一千數百元我也相信商界諸君能募捐可以向同業店東夥友勸募我也相信督軍省長能募捐可以向軍警政各界人員勸募頃間聞金陵大學學習中國語言之西國友人十餘人已捐一千數百元試問西國友人學習語言時代尚且如此熱心善舉我看外國人做事最好就是快美國政府初次向人民募欵得二十萬萬二欠向人民募欵得四十萬萬三次向人民募欵得八十萬萬四次向人民募欵得一百二十萬萬諸君不要説美國人有錢中 
國人窮要知此種巨欵並非少數有錢的人捐助亦係普通人大家捐助蓋西人捨得犧牲從前喜吃糖食我初到美國見火車上大菜單列數十樣每餐可消耗數十元我以爲太奢華現在都改爲數樣每餐祗需洋一元我大爲詫異即此可見西人肯省錢自已肯犧牲自已如果我國人亦肯人人犧牲酬應的欵奢華的欵集少成多其實自已並未受苦而省錢無算簡單説治標就是要快希望大家趕快振作精神挪出錢來捐助其實捐錢救同胞乃應盡之義務同胞多死一個卽國家之元氣　傷一分自已不顧還希望别人來救麽演説畢主席報告華洋義賑會組織方法舉李督齊省長齊帮辦爲名譽代長設董事部胡翔林俞紀琦李廷楝王桂林李湛田湯文鎭胡家祺張軼歐劉玉珂劉同春温世珍甘鋐韓世昌李廷玉崇固郭秉文許漢卿鍾可托等爲董事此外分募金股交際股收支股均由官紳商學各界及外國各洋行太班税務司等擔任宣告畢奏樂攝影散會 
地方通信 
[江陰]  
　　省委清理員蒞澄杜福堃前在江陰縣任内經手各項公欵交代未清即秘密離澄經江陰各公團一再呈控省署乃派委員熊蓬仙蒞澄清理已於日前抵江陰縣署矣 
[南滙]  
　　教育會改選職員南邑教育會十月十日開臨時大會會長陸秉淵主席除報告會務外即派各職員辦理改選事宜當場舉定許言爲會長蔡雲楝爲副會長並舉評議十八人幹事六人聞陸會長急於赴省已託會計唐君代行交卸矣 
[蘇州]  
　　工巡捐局請追捐税之反響蘇垣聞胥盤門外市民此次反對工巡捐局呈省請示商會亦電省署請飭另行組織迄未解决馬路馬車業駕輕公所因此先將十月分應納捐税洋三百元暫存西中市商業銀行以示並無抗捐之意詎工巡捐局董事聞訊大怒函致警廳以駕輕公所冒收捐税請飭　胥盤區警署立傳駕輕公所代表追究該代表等大起恐慌立即報告馬路等三市民公社公推總商會副會長蘇稼秋商事公斷處長韓稼梅四隅公社王明泉馬路公社陳君玉胥江公社季筱松分謁鎭遒警各官長朱鎭使因事赴寗王道尹崔廳長均接見蘇稼秋等先陳述市民之原委繼述該局辦理操切設或激成風潮不惟馬路市面立受影響治安亦大有關係商董等不忍坐視特此而陳云云王道尹謂此事全賴諸君竭力疏通警廳方面當由本署知照請其和平辦理可也好在此事業經呈請省署核奪總有解决辦法言下諄諄以和衷共濟相勸勉諸代表唯唯而退又由馬路四隅胥江三公社公函　區警署原函如下前因吴縣公署召集行政會議組織蘇州工巡捐局未能公開致拂輿情當經納捐商民全體反對并請蘇州總商會電呈省署飭縣重行召集復經聯名呈請道尹鎭守使　警廳縣署備查名在案未待適當解决以前自應静候省令辦理兹聞該局董事以納捐人民强指爲冒收捐税指名請予提究等情無論納捐人民斷無冒收捐税之事須知納捐人民均係良好百姓旣未違背警章似不必侵其自由未奉省令解决以前又不可偏聽强制敝公社等祗知息事寗人但恐横暴之來未免違我初志况案經呈請省道各署尚未解决亟應函請察照幸勿輕聽未經人民公認之局董之言有所舉動爲特修函祈即轉詳警察廳長查核辦理爲荷云云 
[揚州]  
　　米麥價格回鬆揚郡小麥價值近數日來日漸鬆落聞其原因各麫粉廠駐揚麥莊以粉銷呆滯相繼停辦每重一百六十六斤之山　已由六元六角跌至六元一角米價亦以來源湧旺去路無多山米鬆至七元六角邵伯米跌至六元八角依此情形如無人販運出境則人民無憂米貴矣 
雜評一 
[江蘇今日之問題（默）]  
　　乘李督出缺之際主張廢督蘇人在今日必一致表同情者也廢督之中一方迅電請中央將江蘇軍隊切實裁減以輕人民之負擔一方速催新省長到任以清理與督軍有關之事并速决定財廳長以清理財政與軍隊有關之事此第一關辦有頭緒而後可以着手言自治 
　　是故蘇人財政廳之争今已不成問題當進而注意於廢督夫廢督國民本應主張之事不當問其有機會與否也然有機會較易於無機會故蘇人應於此全力主張之各省乘機會经倡廢督者多矣而迄未實現蘇人苟能力争而得則倡議雖後於他省而實行獨先於他省豈非蘇人之榮耶 
　　蘇人之自治思潮今正在勃發之際其争省長財長時已伏廢督動機寗有機會之來而反任令過去吾知蘇人必不忽視此全省利害所係之大關鍵而一致努力進行之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大哲學家羅素氏抵滬]  
　　英國大哲學家羅素氏業於昨晨九時安抵上海行將往各省講學預定以一年爲期此行爲尚志學會北京大學新學會中國公學等四團體所公聘招待等事本日推定陶履恭等擔任惟初聞羅素所乘之波多號須十五號到滬故昨日來時未能招待週到僅由徐君文耀到船歡迎接洽現住一品香旅館百零三號房間今日下午六時由江蘇省教育會等六團體在大東旅館開會歡迎已柬邀中西人士陪宴云茲將羅素氏歷史及著述分錄於下 
[羅素之歷史]  
　　羅素爲近代之大數理哲學家集數理邏輯（即名學）之大成本數學之批評研究成立哲學之一種新方法以精神言之爲哲學中之科學方法以方式言之爲邏輯的與解析的方法或譯名理解析法羅素哲學（名（名理原子論）或（絶對多元論））於現代哲學界思想界最有影響最近羅素又取名理解析法爲心理學之研究其結論與美國發生之行動主義（Ｂｅｈａｖｏｒｉｓｍ）最新心理學）及中立一元論（美派之新實在論）大部分相同此爲最近學問界最可注意之事也 
　　羅素又爲文學界第一流人物有邏輯與作散文之天才其文明析透澈周密鋭利一時莫與倫比 
　　羅素生於一八七二年五月十八日英國蒙門斯縣（ＭｏｎｎｍｏｔｈＳｈｉｒｅ）之推來刻（Trelleck）其出身貴族正與托爾斯泰·克魯泡特金等同其祖父羅素伯世爲英大哲學家羅素氏肖像 
女皇維多利亞時代有名之改進派政治家對於一八三二年男子普選權案之成立最有影響曾兩爲首相父爲子爵母爲斯丹雷男爵二世之女羅素肄業劍橋大學三一學院雖學數理與哲學而頗關心政治得劍橋大學碩士學位羅素於一九○八年爲倫敦皇家學會會員又爲亞理斯大德學會與倫敦數學會會員一九一五年於紐約哥倫比亞大學受第一次巴特洛金牌 
　　歐戰以來羅素大唱和平論不抗主義反抗戰争論英國外交之謬一九一六年因作小册子爲良心上不肯當兵而得罪者辨護被政府處以徒刑劍橋大學三一書院將其數學原理講席革去 
　　羅素不屈不撓倡改革論愈力一九一八年爲政府逮捕處以六個月之監禁但最近出征歸國之當兵學生已强迫該校請回並在大學記錄中將其免職記事塗銷其受人愛戴大學教師中實罕與倫比也 
　　羅素於歐戰以前赴美講演者數次亦曾至法國演講今年五月隨英國勞働委員團赴俄觀察著有批評 
　　羅素極注重中國稱道中國詩詞之美爲西方所未有亦好老莊之書所著（到自由之路）書中卷首題有引老子（生而不有爲而不恃長而不宰）語羅素改造之思想大致類此又引莊子馬路篇以爲古代無政府主義之學説甚爲欽服 
　　羅素最近主張爲一種行爲Ｇｎｉｊｌｄ社會主義羅素之社會主義爲極端澈底之世界社會主義爲傾向於無治主義者同時又爲不變的和平主義者羅素對於社會洞燭癥結彼之主張須從根本入手絶不肯枝枝節節爲之羅素改造社會之方法卽其所謂（衝動之轉變）羅素謂人之行爲多發於衝動衝動分二類一創造的二占據的學術等起於創造財産及國家即占據之表現亦即萬惡之原也改造社會須由占據衝動變爲創造的最完善之生活即創造衝動居大部分地位占據衝動居小部分是也羅素此等主張實關於其注重思想學　及個人自由也羅素對於教育之主張亦復如此主張發展本能發展天才及發展個性云 
　　㈡羅素之著述 
　　（一）德意志社會德謨克拉西（一八九六年）（ＧｅｒｍａｎＳｏｃｉａｌＤｅｍｏｃｒａｃｙ）（二）幾何原理論文（一八九七年）（ＡｎＥｓｓａｙＯｎＴｈｅＦｃｎｕｄａｔｉｏｎｓｏｆＧｅｏｍｅｔｒｙ））（三）來本之哲學批評（一九○九年）（ＡＣｒｏｔｏｃａｌＥｘｐｏｓｉｔｉｏｎｏｆＴｈｅＰｈｉｌｏｓｏｐｈｙｏｆＬｅｉｄｎｉｚＷｉｔｈＡｎＡＰＰｅｎｄｉｘｏｆＬｅａｄｉｎｇＰａｓｓａｇｅｓ）（四）數學原理卷一（一九○三年）（ＰｒｉｎｃｉｐｌｅｓｏｆＭａｔｈｍａｔｉｃＶｏｌＩ）（五）哲學論文（一九一○年）（ＰｈｉｌｏｓｏｐｈｉｃａｌＥｓｓａｙｓ）（六）哲學問題（一九一二年）（ＰｒｏｄｌｅｍｓｏｆＰｈｉｌｏｓｏｐｈｙ）（七）柏格森哲學（一九一四年）（ＰｈｉｌｏｓｏｐｎｙｏｆＢｅｒｇｓｏｎ）（八）客觀世界之知識爲科學方法之哲學範圍（ＯｕｒＫｍｏｗｌｅｄｇｅｏｆＴｈｅＥｘｔｅｒｎｒｌＷｏｒｌｄＡｓＡＦｉｅｌｄｆｏｒＳｃｉｅｎｔｉｆｉｃＭｅｔｈｏｄｉｎＰｈｉｌｏｓｏｐｈｙ）（九）哲學之科學方法（一九一四年）（ＳｉｅｈｔｉｆｉｃＭｅｔｈｏｄｉｎＰｈｉｌｏｓｏｐｈｙ））（十）戰争爲恐怖之産（一九一五年）（ＷａｒｔｈｅＯｆｆｓｐｒｉｎｇｏｆＦｅａｒ）（十一）戰争時之公理（一九一六年）（ＪｕｓｔｉｃｅｉｎＷａｒＴｉｍｅ）（十二）社會改造原理（一九一六年）（ＰｒｉｎｃｉｐｌｅｓｏｆＳｏｃｉａｌＲｅｃｏｎｓｔｒｕｃｔｉｏｎ）（十三）政治理想（一九一七年）ＰｏｌｉｔｃａｌＩｄｅａｌｓ（十四）神秘邏輯及他種論文（一九一八年）（ＭｙｓｔｉｃｉｓｍａｎｄＬｏｇｉｃａｎｄＯｔｈｅｒＥｓｓａｙｓ）（十五）到自由之路（一九一八年）Ｒｏａｄ　ｔｏＦｒｅｅｄｏｍＳｏｏｅａｌｉｓｍＡｎａｒｃｈｉｓｍａｎｓＳｙｎｄｉｃａｌｉｓｍ）（十六）數理哲學導論（一九一九年）（ｉｎｃｒｏｄｕｃｔｉｏｎｔｏＭａｔｈｅｍａｔｉｃａｌＰｈｉｌｏｓｏｐｈｙ） 
[蘇教育會之來往函電]  
　　全國教育會聯合會决定延期開會 
　　致各省區教育會代表快郵代電各省區教育會代表鑒准廣東省教育會眞電開黎君示以尊函代表旣觀望未來遷地亦多窒礙茲依尊議實行延期俟粤事平定再議除通電各省會外祈轉知在滬各代表爲荷等因在滬代表現分赴各地考察約十五集滬俟商定再當轉知除復粤會外合電奉達蘇教育會文 
　　復粤教育會電香港大東酒店黎籽訓轉廣東省教育會鑒眞電悉在滬代表分赴各地考察約十五集滬當轉知蘇教育會文 
　　黎籽訓君來函信卿任之芝園先生台鑒頃接微日來電即與粤會員吴君鼎新葉君覺邁商酌會事據云電復蘇會擬延期開會徵求同意計去電多日何以尚未接到想係汕頭阻擱不通今復磋商預料粤城雙方現正調和均不願開戰以免地方糜爛在城開會本屬無礙然爲安全起見應改會址在河嶺南學校（粤垣對過隔一珠江青年會所辦宿舍均備）擬商定後即行電復如至萬不得已時或遷上海或暫停止今晚葉君往省與當道商决即由港電知以免遲誤如代表諸公來粤時輪船到港必停留半日可乘便到弟處一探消息此間并有會員接待專此卽復並頌台安各省代表諸公均此 
[散發過激主義傳單之查究]  
　　國慶紀念日傍晚時有人乘坐汽車將紅色油印品分散本埠各處詞句中有（政府萬惡）·（私産萬惡）·（平民革命）·（無政府革命）等字並將該項印刷品遞寄官廳致内地軍警頓起注目加意查拿已見昨報茲悉公共總巡捕房包探潘連璧是日亦在界内拾有上項印刷品卽歸禀捕頭捕頭以此種文字係宣傳過激主義殊與治安有碍立飭二十一號西探祁文司·一百六十五號西探堯克·協同該華探調查得當時汽車有兩輛一係五百三十七號一係一千零四十七號均屬閘北華界興隆汽車行之物遂往該行詢悉該兩汽車係虹口北四川路新華學校教員廣東人胡嘉亭租去故往將胡帶回收押昨解公共公廨請究即由西探堯克上堂陳述一過將所拾紅色油印之傳單呈由承審官關炯之君及美副領事丁瑞門氏察閲之下乃向胡嘉亭曰爾分發此項傳單是何用意爾究竟有無神經病胡即答稱該項傳單係友人從廣東寄來囑我分發言至此胡又變其詞曰該傳單上之文章係我親自所作華官又向胡曰該傳單内有以手鎗炸彈對付他人等句語實係擾亂公共治安應處徒刑惟今尚不結案爾可有親友爲爾擔保以後不再犯事胡答我無人擔保時包探潘連璧上堂稟稱當拘獲被告時有人云被告腦筋向不甚清故究有神經病與否殊不可决云云問官訊至此會判被告還押展期七天查明解訊 
　　又函云前晚松滬護軍使署接捕房方面知照業已獲到散給過激主義傳單之粤人胡嘉庭訊據供認確係傳播過激傳單惟此項傳單係往廣東省印就寄來等語已由捕房解請公共公廨請究云云何代使據報後立即備文至公共公廨正會審官關炯之請爲引渡内地官廳訊辦 
[又有一批留法華工回國]  
　　留法華工四百人昨乘法國郵船Ｐｏｒｔｈｏｓ號到滬於下午一點餘時在法租界公司輪船碼頭上岸當由法總巡費沃利君立飭探目黄金榮沈德福等前往碼頭照料導引至法大馬路各飯店内優給飲食即　昨晚分别給票送至滬寗鐵路上海北站乘滬寗路車北上計到南京下車者一百九十五人到天津者二十七人到濟南者七十八人有一百人留在滬上惟到天津濟南二處者每名又發給小洋四角故昨日（十二日）滬寗路加三等車四輛掛在十一點鐘開行之夜班車上載送此項華工赴寗俾便回籍 
[法租界聯合會致總商會函]  
　　爲租界行使印花税事 
　　法租界商界聯合會迭閲各報載租界行使印花税事政府着着進行並添派汪會辦駐滬推廣等語特又致書總商會請將辦法表示錄其原函如下敬啓者前奉本月一日大札領悉租界印花税一事攸關商民權利貴會亦視爲重要問題敝會祇領之餘母任欣悉惟是貴會提議是案申請旁聽因向無此例未蒙照准此固敝會無從相强者也及閲三日報載僅有湯方二會董意見書二通毫無辦法表示在貴會徘徊審顧而政府着着進行不遺餘力近見各報登載推廣租界有添派汪錦孫爲會辦等情此等紀載諒非盡屬讕言未識貴會究竟作何對付請明賜教言以便遵照云 
[慈善團董覆議遷塚事之結果]  
　　贊成創辦工藝學校　取消遷塚撥地 
　　上海慈善團董事前因新普育堂主任陸伯鴻提議設立工藝學堂請撥校址曾經議决遷葬翠微菴義塚襄出地基三十餘畝撥借該堂建築學校嗣因凌伯華反對并提出辭職故於昨日復由該團議董會會長姚子讓邀約各議董到會復議簽到者有姚子讓陸崧侯·賈季英·賈叔香·毛子堅·曹潤甫·王伯塤·郁志甘等八人午後二時開會由姚君主席發表此事問題困難之情形與其個人所抱之意見請列席諸君從長討論經衆反覆討議歷一小時始全體議决八人互相簽字茲將其議案錄下（陵君伯鴻提議創立工藝學校全體贊現擬分爲甲乙兩説（甲）應請陵君即就新普育堂地基範圍以内籌畫辦理因其大門内尚有空地數十畝也（乙）請將應授工藝之貧兒二百餘人送入習藝所籌畫教飬如不敷容納再籌建築因習藝所亦有空地可用也以上　兩説請陵君任擇其一仍與陵君原函所云只須得地興學並非按圖索驥之宗旨不背前議撥地卽可作罷惟現辦普育堂有涉於宗教形式之處頗招物議應請將此種形式消除以免阻碍發展）議畢時已入暮遂囑書記將此議决案照繕一份備函送致陵君查照 
[全皖公民自救會開成立會紀]  
　　全皖公民自救會於雙十節下午一時假其學校開成立大會到會者除本會會員外尚有安徽救國代表團·旅滬各界聯合會·學生會·蕪湖旅滬學生會·學生同志會均派代表到會當推周菊如主席齊鐵忱記錄由主席報告開會宗旨併通過會章及宣言嗣由各代表相繼發言結果議决廢督裁兵省長民選實行自治整頓教育興辦實業以及澈查公益維持會分子在滬假借民意濫發電報等事至四句鐘主席宣告散會茲將宣言錄下民國肇始九年於茲内政粉歧外交失敗民窮財盡萬姓流離窮源禍始武人實厲之階觀夫一督擁兵全省遭厄其兵好離合咸惟利以趨廣布爪牙張羅賦税兵士爲利器人民作犧牲吾民何辜遭斯荼毒故廢督裁兵端爲今之良劑吾皖人呻吟於倪氏淫威之下者有年今倪以病廢吾皖人方冀從此實行自治省長民選廢督裁兵脱離武人專制庶幾民氣有更蘇之望迺政府復以復辟罪魁張勳之影張文生督皖去一暴又來一暴函電紛阻竟不獲拒豈吾皖受武人蹂躪之不足必欲使無噍類耶抑吾皖人不可以民治非武不足爲治耶政府旣不爲吾皖民意計吾皖人又何必與電局相周旋空勞唇舌而不能自决自救以自圖之耶湘也粤也吾皖人何所弱而不能步之耶吾皖省三千萬同胞其共起而逐之有與其奸而叛衆意者并棄之 
[美勝米廠控劉育民案之續訊]  
　　蕪湖美勝碾米廠經理方介五在公共公廨以民事起訴鎭江人劉育民用欺騙手段誘令代向蕪湖　擔保運米八千石往津中途私運出口致爲海關處罰並受種種損失請判令償還一案昨日下午由張襄讞會同義費副領事升座第四民庭繼續研訊先由被告之律師向方盤駁其前次所供各節方之答詞頗多除前已紀載外茲又供稱被告之米係向復興祥購五千石同大有購三千石價共四萬元因該兩號之米價均係託我廠代收故知其事等語次原告律師向證人吴春祥詰據供稱在復興祥爲夥被告所買去之米五千擔欵由方介五經付故年賺佣金我號與美勝均分賬目皆在美勝廠内惟劉托美勝擔保時祗云押税二千元等語該律師又向證人蕪湖日新報關行夥張子榮詰據供稱當時劉育民洪瑞亭蔡梯雲旣到蕪湖由吴春江介紹到我行内吴謂劉係採辦軍米之委員有軍米一萬石言時出護照五張與我託爲報關後由税務司騐明該護照係民國七年所領已失時效不准劉是時即改定該米爲商米運往天津銷售與我現洋二千元復往報關當即核准着劉覔保劉乃央美勝同大有二家爲之蓋章擔保米遂裝入求仁丸輪船起運詎彼至中途頓改地點運往日本云云被告之律師照例向該兩證人盤駁惟因天暮故祇詰吴春祥一人張須待下次再詰中西官遂宣諭被告無保仍着還押改期提前續訊 
[元芳路發生命案]  
　　向在虹口元芳路五百四十三號門牌山東店餅爲夥之楊 
四友近因將店主張和之女張小春誘姦偕遁被張尋回正在交涉間詎楊於前晚忽在元芳路某弄口被人連 
戳四刀傷及要害身死迨經巡街捕查見已無從施救遂回禀捕頭派探將屍舁入斐倫路騐屍所昨晨報請公廨關正會審官會同美領丁君於午刻蒞所檢騐得楊四友委係生前被人刀傷致命即塡明屍格升座公位向捕房略詰情形諭令屍兄楊慶祥具結領屍棺殮聽候緝兇解究 
[警察廳長取締外國酒店布告]  
淞滬警察廳布告云爲布告事案照北四川路虹江路一帶外國酒店前因屢有違章情事當經本廳長　訂取締辦法九條用華洋文印成公發各該外國酒店收執以資遵守在案現查各外國酒店遵章營業者同固有而故意違犯夜不閉市滋事等情仍在所不免若不嚴加整頓實屬不成事體除令飭所屬嚴密查察外爲再按户布告曉諭仰各外國酒店一體遵照自後務各恪遵後開取締辦法安分營業倘敢故違一經覺察輕則處以罰金重則勒令閉歇吊銷營業執照本廳長令出惟行各該外國酒店務各懔遵辦理切勿輕於嘗試自取咎戾切切恃此布告計開取締外國酒店辦法（一）外國酒店不惟在華洋交界處開設（二）各外國酒店每晚限至十二時一律閉門亭市（三）不准任容酗酒滋事及高聲唱歌跳舞喧鬧一切有碍公案情事（四）不准容留賭博及秘密借宿一切不規則情事（五）不准容人開會演説及比試武藝情事（六）違犯上列各欵者輕則處罰重則勒令歇業（七）該管警察得隨時入内查察（八）其他未盡事宜隨時呈請增訂（九）本辦法自奉准公布之日實行 
[各輪船進出口消息]  
　　國内輪船 
　　長江昨日招商輪船局之江裕號從長江各埠來申裝來之貨有棉花七百七十八包棗子一千三百二十七包小麥四百六十五包皮油一百六十件黄荳一百零八包白荳六百十二包　荳二百八十七包桐油八十件蓮子一百八十件茶葉五十箱烟葉二十四件蔴九件生漆十六件棕片十四件紙頭十二件藥材七十二件洋石牌十六件綢緞七件絲六十六件桃肉十四件牛角蹄三十件笋乾十五件皮貨七十七件花果十四件木耳六十三件白菓二十一件栗子六件猪毛十件又有華大輪船亦於昨日來滬裝來進口貨有芝蔴四百二十六包白荳二百包麥子三百六十九包水烟六十箱苧蔴二百零六件紙頭二百五十件烟葉二百零四件皮油五十件土酒六十件皮蛋五十件鹿皮四件毛茶四十八件猪毛十三件絲絨兩件維貨一百零四件再太古洋行之聯益輪船裝來進口貨中有黄荳小麥等千餘包餘爲　肉·桐油·至昨日裝出之貨則爲大宗黄白糖及細鹽七千餘包其餘爲蔴袋·肥皂·鐵器·等雜貨 
　　港粤太古洋行之新寗輪船昨從香港來申裝來貨物有檀香一百五十件牛皮九件香蕉七百九十一件餘爲黄白糖一萬數千包昨日該輪起卸時轉運於長江班輪聯益號者計有四千餘包 
　　烟津太古洋行之順天輪船昨日開赴烟津續裝之貨有麵粉二千餘包苞米三百餘包青蔴二百餘桶棉花一百包及神紙五百件餘爲鋼鐵·機件·並各項疋頭洋貨·土布等類至於招商局之新豐輪船昨日卸清烟津來貨後即由該局派赴蕪湖裝運大批米糧至天津以濟災區云 
　　寗波昨日招商局之江天輪船裝往寧波之出口貨中有青蔴二百餘件與上海順茂裝赴寗波合豐·大豐祥·等之葡萄百餘包又有玻璃一百數十件紅棗子五十餘袋並震豐之水菓十餘件餘爲肥皂·靛青·及厚樸·等各種雜貨 
[國外輪船]  
　　歐亞法國郵船公司之島斯號艦長爲Ｂｒｏｃ君昨日已從香港抵滬乘有旅客一百四十三人到上海起岸者有一百零八人内中祗有華人十名餘均係西人裝來之進口貨以靛青與顔料兩種居多該輪將於十月十四號（星期四）午時離黄浦江南滿公司碼頭開往神户及横濱其駁船黄浦號同日上午十一時先離法國郵船公司碼頭又勞合輪船公司之波斯號Ｐｅｒｓｉａ前本由天祥經理現在收歸自辦此次從粤國來申大約本禮拜六可以到申再寳隆洋行之巴拿馬Ｐａｎａｍａ從丹麥·瑞典·瑙威·等來華今接來電報告約定本月二十一日進口 
　　中美福來輪船公司之ＣｏｌｏｒａｄｏＳｐｒｉｎｇｓ於九月十五日從新金山開行來申已於本月八號抵日本之横濱如在東洋無事稽留則將於十六號離開日本之神户來申大約到申期當在二十號又有東方商人號ＥａｓｔｅｒｎＴｒａｄｅｒ於上月二十五號開赴小吕宋香港在申運裝麫粉至南洋星加坡一帶原定在本月二十三號還滬二十四返美茲悉該輪明日可以到申故十四號即可裝貨回新金山矣 
[敖振翔案改期開訊]  
　　前江蘇第二監獄典獄長放振翔自交卸職務後曾經前上海地方聽檢長察梅貽穀發生檢舉刑事嫌疑將敖傳案訊押並詣静修路敖之寓年搜果尚無確切證據返廳預審未結梅即移交篆務此案即經該檢廳繼續審訊明確起訴審判廳雖曾開庭研訊旋因案中手續未全故未公開辯論諭候示期辯論在案茲悉此案業該廳刑庭長沈君示期十二日下午公開辯論昨已届期又以案中一切要證未能一律傳齊到案奉諭再行改期審理云 
[滬寗路轉運來滬貨物]  
　　昨日（十二日）滬寗路運來之貨物如下茂新由無錫裝來兵船牌麵粉六千二百包由常州裝來小麥三百四十五包永泰隆由無錫裝來新米三百三十五包又裝來山鹿牌麫粉四千九百包翔茂由南京裝來小麥钱百八十三包由鎭江裝來新米三百二十五包由無锡裝來小麥二百二十五包華盛義由南京裝來新米二百二十五包由鎭江裝來小麥四百八十五包由奔牛裝來小麥三百四十五包由常州裝來新米二百三十五包恒大由南京裝來新米三百四十五包由鎭江裝來小麥三百二十五包由無錫裝來新米二百二十五包協茂由南京裝來小麥三百三十五包由鎭江裝麥小麥四百三十五包由常州裝來新米三百五十包悦來由南京裝來新米一百八十三包由鎭江裝來小麥三百二十五包瑞泰恒由南京裝來瓜子三百九十五包由鎭江裝來小麥二百二十五包滙通由南京裝來新米二百二十五包鎭江裝來小麥二百三十五包同興由南京裝來新米一百八十三包由鎭江裝來小麥二百二十五包恒泰由南京裝來瓜子三百八十五包由鎭江裝來新米一百八十三包協豐由南京裝來鷄蛋一百五十件運繭處由常州裝來新米三百五十包由無錫裝來新米二百二十五包 
[組織紗布交易所之進行]  
　　上海等處紗面同業鑒於雜糧金業股票棉花等同業均已自立交易所近亦屢次集議擬自辦紗布交易所蓋以年來中國棉廠日見勃興紗布貿易甚爲發達而交易所與斯業利害尤有密切之關係宜　同業自行紡織方足以資保障也現已一致議定辦法聞其規模甚爲宏大資本亦極充足先就上海設立中國紗布交易所然後再在津漢等重要口岸逐漸開辦除由駐京代表向部直接陳説外聞上海方面積極進行頗　順利資本已認足半數地點亦已擇定不日即可公佈開幕營業云 
[華商證券交易所消息]  
　　本埠股票公會現改組爲華商證劵交易所成立於山西路漢口路口開幕以來營業頗有蒸蒸日上之勢日前開股東會於銀行公會增加股本爲一百萬收足二十五萬元每一經紀人須二百股以上之股份舊有三十餘家完全贊成故股分價格步漲現又有願充經紀人者二十餘家紛紛投函加入該交易所函致經紀人公會於昨日開會以前祗定四十經紀人旣經發達現改五十人自後永不再加全體通過刻下每日期貨元年六釐一項有百萬之多收保證金極重故信用因之而堅交易隨之而旺云 
[推米小車夫要求加工已解决]  
　　推米小車夫曾因工資不敷用度一致要求加給昨日（即十二號）由南北市米業董事邀集小車夫方面代表及公所量斛司務代表等在仁穀公所集議已允照加雙方并訂有條規以資遵守 
[各方面之籌賑聲]  
　　華洋義振會華洋義振會幹事部原定昨日開第三次常會旋因前兩日值國慶之期各機關均停止辦公昨日開關各銀行手續均甚紛繁故改今日午後三時在該會開第三次幹事常會該會昨致名譽會董請柬云敬啓者昊天不弔浩刼横生直魯汴晋湘陜閩浙八省非亢旱爲災赤地千里即雨師肆虐汪洋萬頃荒象雖殊慘狀則一其災最重而民最困者莫如幽薊綜計災黎達三千餘萬若不設法救濟恐人民將無噍類矣覩茲慘狀寢食難安故有華洋義振會之發起然孤掌難鳴衆擎易舉特請執事爲敞會名譽會董共襄善舉還祈隨時賜教以匡不逮專肅奉訂即請善安華洋義振會謹啟又發募賑啓云敬啟者昊天不弔浩刼横行直魯汴晋湘陜閩浙八省非亢旱爲災而赤地千里即雨師肆虐而汪洋萬頃荒象雖各殊途而遍野哀鴻嗷嗷待哺則八省如出一轍其災最重而民最困者以幽薊一方爲首屈一指綜計災黎達三千餘萬已佔全國人數二十份之一二五牛騾牲畜殺食無遺樹皮草根争饞珆盡强有力者扶老携幼乞食鄰封弱無依者呼號無門轉塡溝壑赤貧之户無論矣即有中人之産者糧食早已斷絶金錢無可充饑亦有朝不保暮之勢甚至有全家服毒自盡以爲生不如死者更且土匪蜂起徧地皆是殺有刦財日必數十起凡遵陸南來者凄凉慘狀無有不見之確而言之詳實爲古今未有之奇災中外鮮逢之殊禍聞之酸鼻思之傷心值此巨災勢不得不急謀救濟欲救濟又不得不先籌巨欵夫商業凋敝金融困難至今日而已極明知捐務勢在强弩之末欲籌巨欵誠非易易但爲八省災民計不得不披瀝呼籲以盡吾人之天職務望仁人君子各具决心有大力者慨解全囊多多益善力與願違者節衣縮食竭忱資助通力可以合作集腋庶以成裘義粟仁漿還祈源惠濟是所禱切此頌善安華洋義振會謹啓云云該會昨接駐津孫仲英君來函云連奉齊日兩電拜悉一切茲爲調查糧食事除將直函豫電由郵 
 
 

Page 11

 
 
　　呈閲外今據晋督電開該省被災有五十二縣通盤籌算約缺糧食一百萬石等因魯省迄舞無來電推查此項災情據各方面探報　爲最苦豫次之晋又次之而魯省情形雖無確實報告想該省南境收成尚佳或能接濟本省民食北地早寒非棉不煖各處教士親蒞查災歸云若不及時趕募鉅欵至多一月之後死亡將不可限量目下民食一日僅勉覔樹葉一餐其財産衣服牲畜田産等業已賣盡抛棄孩童甚有一井爲之塡滿其他慘狀可想見矣迅乞多方設法聯合各界寛籌鉅欵趕速指撥派員採辦糧食積中屯儲或可拯濟於萬一我南方向稱慈善之區若人人詳知其慘狀捐欵必能發達至工賑一層原爲根本問題然瞬届冬令萬難辦理可否由華洋義振會公舉華洋董事往叩張四先生移緩就急俾災民得受百萬元之仁漿至少可救二十萬之生命謹代災民頓首以求云云又接直隸阜城縣傳教司譯馮義珍來函報告云北直亢旱顆粒不收津海諸善士集欵振濟無任感戴敝城駐防守備隊八路四營營長高君魁亮受天津洪君之託創設貧兒留飬所限收八歲以下者六十名二日已滿敝鐸亦辱承津士委託謹從高君之後暫設義學日濟膳費銅元五枚藉維歉歲之教育亦限收八歲至十五歲者六十名三日亦滿又自上游求得濟欵月數十元陸君伯鴻慨施百元創設慈幼小院專收出外之人不便携帶之女孩十餘名而每日之棄孩於鄙人圖收飬教育者絡譯不絶觀其棄孩也率皆孩牽父母之衣死不放手於是爲父母者詈駡之毆打之甚至某爲母者俯於孩背張口嚙之鮮血淋漓或不得已掩其而目縳其手足已則哭不成聲擲之而去嗚呼父母之於子女九月懐胎三年肥乳哺古人云父母之恩昊天罔極其情豈可限量哉今一旦而詈之打之縳嚙之而抛棄之甚於仇讐孰變其慈愛無劣之心而使之殘忍無狀如是也無他餓死之憂即在目前棄之而使之得生猶愈於留之而死也惟敝處災區無邊災民無算區區數小慈善難爲力也諸君子不以鄙人爲不才慨將積欵如意滙寄鄙人或增設義學或重設育嬰院緩孤兒之死命或添收出外女孩以維風化或周濟老　減少投井投繯之慘劇諸維示下無不恪遵云云令人聞之不禁淚下又直隸邯鄲縣旱災情形報告單一本年自春至秋未得雨澤以致早晚秋均未播種一片赤地查邯邑三百零五村被災者竟佔二百九十四村所有被災各村顆粒無收現在災民無衣無食急待救濟一查得邯邑極貧户一萬二千六百三十六户次貧户一萬四千三百十六户一查得極貧口五萬七千七百八十口内婦一萬二千二百四十口孺一萬八千三百六十口一查得次貧口七萬六千七百四十口婦一萬四千九百六十口孺二萬二千四百四十口一查邯境出外就食初有一萬一千二百餘口一除本縣已辦平糶設法振濟外又呈請省長曁財政廳酌發振欵現尚未到一查敝縣現已於陰曆八月上旬迭得透雨麥苗幸已普種其有　無種之貧民現已奉順直旱災救濟會函和運送麥種一俟運到即當分别施放一現來敝縣調查災情者有北京佛教籌振會天津義振會華北華洋義振會北五省災區協濟會順直旱災救濟會均各派員前來調查災情設法振濟又接湖南新寗十字分會來電云敝縣軍興三載天災匪患無一日寗今秋淫雨低田漂没平處霉芽山田全空收穫反荒更疫症流行死亡相藉誠屬奇災縣知事勘明報告在案想諸公慈善爲懷維持人道如荷惠振出自鴻施該會昨據上海縣立第一高等小學校職員學生函以此次南北災情重大慷慨輸將者頗不乏人昨特函致該會請發報告單等以備隨收隨塡集有成數當即併繳云云又雙林鄭同梅君以其文郎結褵親友公分之洋集成一百元移振又何月三君助新棉衣褲六百件博施濟衆殊屬難能也 
　　北方工振協會　北方工振協會十月八日下午五時在該會開第三次理事會議列席者徐静仁劉栢森武棣森秦潤卿盛筱珊張則民錢薪之王杳　吴寄塵史量才諸君徐静仁君主席議案如下（一）前開第一次理事會議第一件第三條總務文牘會計遇有事故得於其他理事中委托一人代理茲經修改爲（得委托相當之人代理）（一）總務理事徐静仁君北上請吴寄塵君代理文牘理事劉柏森君北上請方椒伯君代理（一）以後提撥振欵須隨時提交理事會通過（一）徐主席報告現已購就五號麵粉三萬袋每袋一元麩皮一萬五千擔每擔二元俟北上切實調查後再電滬裝運振放（一）徐主席報告該會振欵已商懇鹽業銀行按月八釐存息以惠災民（一）該會振欵存入穩實可靠利息較大之家（一）史量才君提議該會振欵無多災情過重仍以多辦急振爲宜請主席此次北上時格外注意主席答以同人現年擬議多憑理想似不可盡以爲據但據各方報告以工代振當先從開并入手如開并一百口即可漑田一萬畝總須俟北上後方可决定云云茲將劉厚生君調查災情報告書錄後北方工振協會諸公台鑒鄙人此次北上承貴會諸公委托調查災情並與當道接洽抵京後分别辦理謹報告如下北方災區跨五省其災情最爲重大者在直隸山東河南三省交界處所之各縣被災各縣皆以旱乾太久不能種麥幸近十餘日連得透雨兩次得以趕下麥種但災區地方多半缺乏種籽故今日能速放麥種功德之大勝於散放糧食欲放麥種必須在三個禮拜内辦理北方天氣早寒須在九月十五以前種麥遲則嚴霜所侵不易發芽京津一帶辦理振災之機關甚多除官辦外以施省之急振協會最爲實惠因彼手在辦振熟手可以差遣也佛教籌賑會魄力雖小亦尚核實他則不甚明嘹政府對於工振一層説得頗爲熱鬧大槪可分三種（一）修築馬路（二）開河（三）築造鐵路馬路歸内務部借欵辦理其借欵即指定關税增加百分之五之欵爲償還計一年可得四百萬元開河即擬撥用魯省運河借欵此欵係熊秉三潘韾航經用已訂合同尚未履行現擬向美國增加利息促其付欵但成否殊不可知築造鐵路由交通部籌辦大槪先做滄石鐵路之土坟以上皆政府之計畫但對於急振及散放麥種兩層似無現欵可辦本會宗旨旣以急振工振分别進行但急振須有熟手垣對於北京各義振機關不敢有所軒輊但私心竊計倘本會辦理急振急切無熟手可覓似可托北京急振協會之施省之及佛教籌振會之莊思緘就近推薦熱心辦振之熟手相助爲理其理由如下（一）彼等於災區地方輕重情形比較明瞭（二）彼等於辦振之手續較篤熟悉倘本會不以此辦法爲然或另覓英美之教士帮同辦理亦可此即從前熊秉三辦理水災之方法也工振一層必須先與政府接洽垣意鐵路係國家營業性質吾輩不必過問開河是救災根本計畫但北方河道如欲開濬非大舉不可區區數萬元無裨事實如欲分一段辦理亦必政府先有具體計畫吾輩方能揷手現在政府似尚無此計畫也惟築造馬路輕而易舉測量勘工不須費時垣意如必欲辦理工振則除政府所規定之京濟·京開·開濟·之三大幹路外（以上三大幹路業經國務會議議决辦理）另覓一較短之路揮其有裨於工商業者由本會修造譬如上海之軍工路由軍人築成未始不可留一紀念也以上所陳是否有當統祈察核辦理專此敬頌均綏劉垣謹啓十月七日 
　　台屬急振會　台屬急振會昨開大會議决辦法呈省核定茲錄如下（一）代表會議議决一切振濟方法每縣由知事推出正紳四人開會日期十月二十九日（即舊曆九月十八日）齊集日期十月二十六日（即舊歷九月十五日）以上各項特懇省署飛電六縣知事速推代表限期蒞會届期並請派員與會以資接洽其理由有四（一）台屬兩次水災各縣災情輕重不一振濟方法不能拘定一途專　理想不切事情必須各縣推出代表各舉所知飬欲給求方可完全解决（二）開會地點在杭在台各有關係議决結果以本本會爲台屬籌振總滙必須就滬集會方能貫注并由本會彙齊轉報省署較爲簡要（三）台屬水災甚重待振孔殷開會日期過遲不可過速不能復須斟酌輸期故公决以二十日爲限（四）各縣知事均有振災責任故代表由知事推定茲請省署電飭照辦並派員與會者一以明統系一以重監視也（二）支配振欵約略預算爲次第　振標準虚擬比例以一縣　單位每縣約占百分之幾製成簡明表就兩次報災成案公别輕重公平支配以上事項特懇省署速飭新設振務處專員趕辦頒行本會曁各局一體查照其理由有二（一）籌振視力所及欵無定額故採用虚比例法以杜將來各屬争論此爲辦振要着（二）第一次水災僅台屬四縣及處屬縉雲麗水兩縣第二次水災台屬四縣而外延長天仙兩縣此外更有被災區域非逐漸實地調查無從求得精確標準此殊難急就現時只能根據報災成案約略計算姑愈於無法也至於　米辦冬衣等項頭緒極爲紛繁籌定的欵再議辦法云 
　　基督公學　梧州路九十九號基督公學全體學生慨念災黎遍野餓殍載道爰將每餐菜飯節省積得數十元於昨呈由校長送交紅十字會充作振欵該校自許秋　任名譽校長以來學生甚形發達此次急公好義尤足爲學界表率聞各學校亦將起而效之云 
[友華銀行銀市報告]  
　　中美新聞社譯友華銀行十二日報告云日昨倫敦銀價近期爲五先令三便士又八分之三遠期爲五先令三便士又八分之一紐約銀價跌至八元三角九分倫紐間滙爲三四九半今日此間開盤金鎊爲五先令四便士金洋爲九三日金爲五四半因購求者多金鎊初跌一便士旋又跌一便士最後收盤金鎊爲五先令二便士半銀價之大跌因印度多售出之故盧比市面仍較弱或將有反動亦意中事如印度多購銀則此間市面當較爲穩固云 
[景昌公司絲市報告]  
　　中美新聞社　景昌華絲出口公司報告云上星期中國機器絲市面仍沈寂頗不活動價較前禮拜略跌察利絲有數包爲日本人購去係上季之貨上號每包七百九十兩較小李價賤二十兩土色絲亦較活動上號爲三百四十三兩七錢五市號爲三百三十兩云市價如下中國機器絲特别大號銀一千兩特號九百四十兩中號八百五十兩察利絲上號八百十兩市號七百七十兩土絲生號三百六十兩市號三百三十兩 
[全國各界聯合會代表會議紀]  
　　全國各界聯合會因第二届評議部須　行選組特召集全國各處各界聯合會代表現已來滬者共計十七人代表十二省故於昨日午後二時在該開代表談話會繼開正式會討論第二届評議部選組之事經到會各人表如翁吉雲·郝兆先·俞育之·李伸吟·黄　魂·等公同討論先由翁吉雲爲臨時主席繼因公司選舉、李仲吟爲評議部長翁吉雲副之遂由李伸吟主席繼續討論一切至四時許散會 
[派艦往閩裝運新兵]  
　烟台海軍練習營之練勇一百名於上月間畢業後經海軍總司令飭令運滬分發各艦隊實習所有該營之空額經海軍部令飭招補一百二十名從事訓練日前該營派副長謝滋年往閩協同海籌艦長鄧家驛招募等情已詳前報茲聞海軍總司令公署接閩省來電所招新兵六十名現已足額請即派艦到閩以便運送等情現已派定安軍艦前往裝運該艦長劉永誥奉令已於昨日啓椗往閩矣 
[北城商業聯合會開會紀]  
　　北城商業聯合會昨（十日）開第三届全體大會並舉行國慶典禮會長馮志卿主席徐壽卿紀錄（一）行慶視禮全體向國旗三鞠躬並三呼萬歲（二）主席報告經過情形及事實（三）會章由章晴蓀逐條誦讀全體無異議通過（四）成立徵求會照上届徵求委員會議决辦法分爲十隊以孔門十哲命名爲顔淵隊閔審隊伯牛隊仲弓隊宰我隊子貢隊子游隊子夏隊季路隊冉有隊每隊與隊長一人隊員十餘人徵求分數分三種甲（基本會員）每一人得六分乙（特别會員）得三分丙（普通會員）得一分滿百分以上者有特别獎品舉定章晴蓀王慶鴻屠心一朱一笙田雲伯蕭　仁陳金隆周錦培張秉鑫張賓南等爲隊長全禮表决通過定本星期四下午八時開隊長討論會支配隊員積極進行 
[四區救火會選舉職員]  
　　老縣前第四區救火會以庶務主任潘雲章因事辭職特於日前邀集會員開會先將職員辦事規約八條逐條通過嗣即投票選舉除會長領袖仍舊外當選者主任爲袁誦堯文牘員爲孫志山會計稽核員爲黄秋塘吴蘭生等業已函請分别擔任並報告救火聯合會矣 
[邑紳王耜雲作古]  
　　前清進士山西布政司護理巡撫現任江蘇通志局副纂邑紳王慶平耜雲氏自壬子年歸田賃居小南門外糖坊衖星内潛心纂述不求聞達邇來偶患熱症遽於舊曆九月初一日丑時作古年七十三歲擇妆二日（今日）下午二時大殮嗣孫尚在　齡身後景况異常蕭瑟現由姚紳文枬等代爲料理喪事已分告各親友矣 
[昨晨公共公廨訊案紀]  
　　昨晨公共公廨民四庭由俞襄讞會同英包副領事訊理各案如次（一）裕慶堂代表　季宗訴粤人鄧雨生不還借銀六千兩案被告以不屬管轄故始終抗慱不到業由廨决定此案應予受理展期兩禮拜着被告投案候訊昨晨鄧之律師又到廨聲稱不屬公堂管轄而原告之律師亦到堂抗稱管轄問題前經决定且敝律師於進稟之前三日猶見被告在滬何得諉稱早往長春要求堂上仍照前諭如届兩禮拜期被告仍然未到應請缺席判决云云結果該被旣在長春辦理交涉鹽務准予展期三個月投案訊奪此諭（一）婦人鄭潘氏訴鄭岳生不理欠欵案結果以原告代表律師聲請被告鄭岳生業已離滬候飭傳傳票送　其家屬迅着該被到案交保候訊可也（一）邵芾棠請求准予破産案結果惟照　賬員報告分别債還各債權欵項後再將理賬員名義撤銷 
　　又午後民三庭由陸襄讞會同美領約君訊理中華圖書館股東楊美初訴該館經理陸鳳竹把　利權以致營失敗請飭收清年放濫賬即行退職案是案雙方當理人均未上堂訴洪祗由各人之律師辯論其詞各是其是結果着兩造邀集股東開會另舉新經理清理進出賬目報告公堂候核 
[法公廨錢債案三則]  
　　許澤民前投法公堂控稱前有酒店主姚子翰前來購去貨物被欠洋四百五十地元又陳敏夫亦控被姚欠洋三百七十元向收不付店已閉歇均求訊追判令人銀兩保限理迄今尚未保出昨又提訊姚稱店非商人一人獨開與陳實新合股開設陳亦照應負責請求核辦原告稱被告雖托伊友來勸先還五十元餘欠拔還至今分文無着均請嚴追陳讞員判還押限繳 
　　茂新洋行前延普來梅律師爲代表投法公堂控胡庚庭不交貨棉花致被虧欠及損失等銀一千餘兩請追判令限繳在案迄今胡挺押不理故又提訊原告律師稱三月十八日判决至今已届八個月之久在押旣難設法請堂上着其交五千兩人銀兩保出外清還胡稱實在無人作保可否請堂上飭探帶商人出外料理判不准所請祇准托人前往清理旣無保人着即還押 
　　張連生前投法公堂控被黄福亭虧欠米價洋三百六十一元求追等情判令交保限兩月清還在案現已屆限原告續求追繳黄由伊妻某氏代到稱丈夫因交保期滿乏洋繳案故回無錫原籍措置約出月初可以來申再行投案候示判交原保限七天繳清如違押追 
[私藏槍械犯送川沙縣訊究]  
　　水警第一區總署前據集三隊一分隊隊長蔣祖鴻緝獲私藏槍械之吴朝林一名業經提訊供認私藏軍裝接濟盜匪不諱且與南匯縣境四　倉方姓家被劫一案亦有關係應移送川沙縣公署訊究一面函詢南滙縣知事應束鞫訊請爲逕移川沙縣迎提訊辦云 
[兩月内投税逾期契約免罰之布告]  
　　上海縣署昨發布告云爲布告事案准江蘇財政廳長電開案照契税章程第五條内載凡民間買典不動産應依照契税條例自契約成立之日起六個月以内完納契税逾期不税被官廳查出或人告發由縣酌定期限發書通告該業户照繳並核明逾期在三個月以上者處以應納税額之一倍罰金六個月以上者處以二倍罰金一年以上者處以三倍罰金當經前廳長通行遵辦並布告周知在案三廳長蒞任以來查核近年契税收數比較從前雖有進步但聞各縣逾期未税之契仍屬不少旣於人民産權有碍復於税收有損殊非裕税恤民之道所有此項逾期未税之契亟應酌予寛限從布告之日起兩個月以内一律投税免罰以示體恤除通行各縣遵照外爲特布告該邑居民人等一體知悉凡有從前逾期未税之契約務於兩個月寛限期内持赴縣署投税免予科罰此係特别辦法僅止一次倘再逾期不税决不寛貸萬勿觀望自誤是爲切要等因奉此合亟布告全邑人民凡有買典不動産逾期尚未繳納契税者仰各該人民一體於兩個月内來署繳納母延特此佈告 
[新世界股東開會記事]  
　　新世界新業公司昨在新世界北部二層樓開臨時股東會未開會前有一部分股東因未照該公司登報定章携帶股票致不得入塲旋由該公司法律顧問林百克律師代表公司聲明登報理由爲尊重股東權利起見各股東應體此意將股票息摺一併繳騐如有遺忘情事特延長四十分鐘開會不難往取旋由股東代表包世傑等提議展期一禮拜即陰曆九月初八日午後二時開會並請公司再行登報聲明務請各股東注意於開會日將息摺股票一併繳騐否則不令入會衆無異詞遂散會 
[花園衖口火警]  
　　南市大東門外花園衖口某糖果店昨日傍晚六點餘鐘時突然起火頃刻冒穿屋頂延燒鄰居某香粉店等數家當經救火聯合會鳴鐘報警俄由各區救火會駕車臨場施救約歷一小時許始行熄滅並由崗警於火發時查獲該店主之母帶入一區警署經趙署長飭着暫留候派警查明起火原因及共燬房屋若干並補傳其子到來訊明核辦 
[妾財兩空之追究]  
　　奉天人李子華在該省某機關當書記前在該處榮升班内出資娶一蘇州妓女名鳳樓者爲妾同居奉天家内已逾五月嗣鳳樓因不服水土與李商妥携洋二百元乘　輪來滬欲至滬北梅白克路招尋鳳樓舅父金瑞生李即顧便謀幹職業在金家内同住四十餘天因謀就未成欲仍回原籍然金瑞生實係鳳樓本夫已生一子年又已八歲向在福州路某紙公司爲夥李亦微有所聞茲金欲起烟臺謀事遂約李挈子及鳳樓等附搭太古公司之鎭江輪船起程赴奉通該輪泊在浦東尚須裝貨稍遲開行鳳樓及金向有烟癖鳳樓託稱腹痛由金伴同上岸仍至梅白克路某燕子窠内過癮李與金子在輪守候未幾金隻身登船突稱鳳樓病勢危 
篤囑李速往看視李不以爲疑允即前往詎遍覓無蹝仍舊回船則金已挈子他往查看所帶衣箱上之鎖已被扭落内藏洋銀衣服悉被取去始知受愚立即　乘杉板上岸追趕至洋涇浜浜附近見有黄包車一輛遮没車篷情有可疑注意認看始將金扭住同至法捕房由捕頭詰得事出内地一併斥退復偕往南市扭入第一區警署指控前情並稱出洋一千二百元爲鳳樓贖身鳳樓今年二十三歲金瑞生原係鳳樓本夫鳳樓僞稱母舅此次遭其串合藏匿復在輪船上盜取行李請求追究詰之金自認爲鳳樓本夫前因失　任　出外爲妓鳳樓現往何處實出不知惟在船上私取箱内物件實係自誤應乞從寛趙署長再三盤詰堅稱實係鳳樓聽人刁唆中途變心不願與李同返奉天等語問官以金不能脱卸關係究竟鳳　匿居何地汝安得不知何容狡推金堅執如前因飭備文申解警廳司法科訊究 
[尋獲妻子求究]  
　　西鄕曹家橋爲成衣匠奚阿餘之妻張氏今年二十一歲甫於今年春間成婚春婦時生惡感該氏托故歸寗奚一再往邀非特不回近且踪跡杳然女家反向索取奚因此情急到處調果昨在曹家橋小茶肆内見該氏與沈耕全盛關通同桌吃茶絮語爰鳴警將男婦一併拘送縣警三分所移解總廳轉送地檢廳究辦一面令奚自行投質 
[女拐子押候訊究]  
　杭州婦人張王氏因與北山西路某小客棧主之女兒趙阿毛被拐賣娼一案有關由捕獲解公共公廨命押候查究在案昨屆集訊之期官媒將該氏帶案即由中西包探上堂稟明該氏係於前年十月二十五號與謝東生將趙女拐賣於長春妓院爲娼趙女已由救濟會拯救回滬謝亦已獲案訊押惟當時係英領陪審故今亦請仍歸英領陪審云云中西官核稟判張王氏還押候英領堂期與謝併案解訊 
[女子怨憤自縊斃命]  
　　住閘北庫倫路長安里第十二號門牌江北人徐成鵬有女名阿英年十九歲向在某絲廠做工近因被同廠女工欺凌故前日不願上工其父責伊懶怠曾施戒楚至晚間下句鐘該女於臥室内怨憤自縊而死昨經四區一分所楊署員查悉飭傳十圖地保沈岐山投地檢廳報請檢騐再行核辦 
[二孩交家屬領回管束]  
　　新閘橋塊光復路同興恒米行出店周金狗昨扭蔡大賣沈根榮二男孩至四區警署控稱該二孩有串竊送貨小車嫌疑請爲究辦經顔署長研究之下姑念蔡沈二孩年尚幼稚諭傳家屬蔡戴氏于吴氏分别將孩領回管束小車給周具領了案 
來函 
[山東外交協會江蘇分會徵集要件]  
國際聯盟會議將於十一月十五日開會於瑞士之日乃佛城我國山東問題政府雖已準備提交然我國民不可不盡鼓吹與論及監督建議之責任爲外交當局之後盾所以本會特徵集各要件如下（甲）日人在山東所侵佔各地之地圖及攝影（明信片亦可）須附加簡單説明（乙）日人在山東之種種横暴形記載務須詳確（丙）足以建議於外交當局之文章（丁）足以使各國了解遠東眞相之文章如能附以英法文尤佳（戊）足以喚醒國人之文章以上各項無論舊著新撰本會收到後擬分爲兩種辦法（一）彙集刊印廣爲傳佈（二）寄往瑞士譯登各國報紙時已迫矣務望愛國同胞從速惠賜回件寄上海北山西路泰安里第三五三號本會事務所 
雜評二 
[權利與天良（訥）]  
　　權利與天良人人有交戰之時權利之心勝則行動愈乖謬私欲愈放恣結果終爲不能恕之罪人天良而戰勝則心有所覺悟覺悟必有所追悔雖其覺悟未必盡能澈底然由此追悔之一念痛自責備亦足以蓋前愆蘇縣李純之自戕其亦由於追悔之一念歟 
　　吾不知今日争奪權利之武人清夜中亦有與天良交戰之時歟交戰布終爲權利之念所勝則其一往直前結果如何又保難逆料歟雖然天良卽爲權利之念汨没者讀本督遺言亦必怦怦有動於中矣 
公布欄 
[上海地方審判廳]  
　　公示　第二○六號爲公示送　事案據朱葆三等訴任孝順等欵項糾葛一案茲本廳定於本月十八日下午一時開庭審理查本案被告葉藢生據原告庭稱早經避　無蹤傳票無從送違按照訴訟通例當事人往址不明者得將書類文件以公示送違爲之該被告葉藢生蹤跡不明應將傳票依法公示送達爲此示仰該被傳人葉藢生依期到廳候審母違特示廳長戚運機民庭審判長推事　文鎔十月九日 
　　判决主文　（民一庭）　一件判决盧鎭卿與陳炳義債務糾葛一案主文被告應償還原告洋四十元訴訟費用歸被告負擔　一件决定沈逸飭與　金品貨欵涉訟聲請假扣押一案主文本件聲請駁回　一件决定阮阿榮與胡寳元固會欵涉訟聲請註銷訴狀一案主文本件訴狀准予註銷呈交會據一紙准予發還具額　一件李星聯與曹康甫因抵欵涉訟聲請註銷訴狀一案主文本件訴狀准予註銷呈案方單一紙紙據一紙准予發還具領　一件决定凌海卿等訴凌志諭等因工資涉訟聲請註銷一案主文本件訴狀准予註銷　一件决定萬叔良典邵金氏因債務涉訟聲請受理一案主文本件聲請照准（民二庭）　一件决定高桂香聲明抗告一案主文本件抗告駁回抗告費歸抗告人負擔　一件决定李氏聲明窒礙一案主文本件窒　之明照准 
　　公示　爲公示送達事案據李湘舟訴倪在田等票欵涉訟一案業經本廳受理傳訊並依法將被告人倪在田傳票一件公示送達在案旋據原告人李湘舟聲請撤銷訴狀决定照准飭吏送達决定副本去後茲據報稱被告人倪在田之决定副本一件共同被告人朱斯美不肯代收仍無從送達繳銷前來爲此依法仍將該被告人倪在田之决定副本一件公示送達仰該受送達人倪在田知悉特此公示民二庭推事簡炅 
　　批示　一件張維嘉狀請銷案由狀悉准予銷案此批一件張衡甫狀請銷案由狀悉准予銷案此批　一件胡忠安狀請暫予開釋由狀悉仰即來案聽候訊奪此批　一件陳朝桂狀請銷案由狀悉准予銷案此批　一件劉王氏狀請核减由狀悉着速將案欵交清母得藉詞狡賴致滋訟累此批　一件何兆豐狀保張根奎由准保此批 
　　刑庭批示　一件朱鄭氏聲請抄錄朱小三子誣告及侵占一案判詞由聲請書悉查本案卷宗已經移送同級廳無從抄給預繳洋一元即發還此批 
　　民一庭批示　一件錢陳氏爲遺失田單呈請立案由據呈兩故夫錢龍發有祖遺上邑二十四保四區十七圖敢字圩二百三十八號業户倪金沅則田四分七釐田單一紙前於洪楊亂時遺失何以事隔數十所忽又登報聲明其中恐有别情所請備案應母庸議糧串新聞報各一紙發還此批　以上十月十二日 
[上海地方檢察廳]  
　　批示趙鶴敏狀悉據訴爾妻被伊兄蔡理拐匿一節得諸傳聞之詞殊難置信仰仍遵照前批探訪爾妻下落後另行具訴可也此批　劉長福狀悉查刑事訴訟採用職權訴追主義私人無干涉餘地爾旣扭案告訴以來聲請撤銷顯係事後私和實屬不合特斥此批　陸桂金等據訴係屬婚姻糾葛應自向同級審判廳請求本廳礙難受理此批　夏承鈞狀悉已於沈紫林狀内　　白批示矣仰併知照此批　朱小三子狀悉仰即補具理由書以便核轉此批　沈大綱狀悉案已判决毋凟此批　朱慕壽狀悉仰即來閲候訊此批 
以上十月六日 
　　批示　姜春狀悉仰即來廳騐明傷痛再予核辦可也此批　曹品發狀悉查請求立案應適用民事非訟事件程序本廳礙難准理此批　奚正堂狀悉據訴各節尚非執行上實有窒礙所請易科罰金之處礙難照准此批趙寳生狀悉候核辦此批　彭幹臣等狀悉印雨村訴爾等拐逃一案業經却下仰即知照毋良挾嫌妄控此批　陳永來候偵查毋凟此批　陳栩圚狀悉仰候執行期滿送同級審判廳核辦此批　張鹿鳴狀悉查是案控訴審係屬地方廳管轄已於九月二十八日宣告控訴駁回在案來狀所稱聲明不服早已補具理由書請求轉解高審廳不知是何窒礙至今尚未移解等查控訴審判决後本廳並未接有上告狀該民是否誤會抑不服控訴審判决聲明上告着即申叙明白憑核辦此批　周阿連狀悉爾如果被楊思九等吊打成傷何以事隔多日始來告訴察核情節顯係不實不盡礙難照准此批　方桂章狀悉本案陳袁氏方氏二人因無確據免予舉惟吴仰雲已判處徒刑十個月執行在案矣該民如欲向其追人係屬一種私訴仰逕向同繳審判廳具訴可也此批　張連元狀悉仰即來廳具領此批　王士佳狀悉仰即遵照前批辦理此批桑金有狀悉候調原卷再行核辦此批　蔣兆　狀悉静候核辦毋凟此批以上十月七日 
　　批示　吴陳氏狀悉案已判决所請交保之處庶毋庸　此批　李阿章狀悉所訴是否屬實姑候傳訊核奪此批　龔錦狀悉仰　加管束可也所請發交習藝所之處應毋庸議此批　汪協順如有後患發生儘可鳴警送案無先呈請備案这必要特斥不准此批　黄漢佳狀悉本案尚未偵查終結　爾聲請再議珠屬荒　仰候再予訊毋凟此批　管來庚案已宣判所請酌减無此辦法此批　沈吉氏狀悉候傳訊核辦此批　郁陳氏案已起訴仰候公判可也此批　沈楊氏狀悉候核辦毋凟此批　劉阿開案經訴候同級審判廳核辦可也此批　夏姚氏狀悉候送同級廳核辦此批以上十月九日　　批示　李雲卿狀悉袁楊氏果有非法舉動不妨扭送管署辦理所請存案之處於法不合應毋庸議此批　王陳氏狀悉前據請求易科罰金迭　批駁在案曉凟益且查前狀聲請人係王袁氏列名茲據來狀復以王陳氏之名聲請顯係有意朦混所請不准此批　陳李氏狀悉查損害他人所有建築物一罪本廳無第二審管轄權仰向江蘇高等檢察廳聲明抗告可也此批蔡全卿狀悉查本案判决爾已當誔捨棄上訴應即發生確定效力所請不准此批　張鹿鳴狀悉候送高等檢察廳核辦此批　周阿達着自來廳訊奪周徐氏狀悉候核辦此批　陳秦氏案已起訴所請碍難照准此批　姜夏氏狀悉所訴尚未成立刑事碍難先生檢舉此批以上十月十二日 
[滬海道尹公署]  
　　批示　一件寳山縣經　陳克　等呈爲懇請派員勘明蕰藻浜界限禁止給單以維水利而杜糾葛由據呈已悉此案前據該縣呈復已由水利局指令查明鍾姓所領之地是否在局立界石以内應如何限制以善其後議復核辦並咨由本公署令飭遵照各在案該民等應静候該知事查議復奪總使水利農田不致　有妨礙也此批　一件祟明縣民丁友三呈爲獲盜未决餘盜逍　再請分别研訊拘集判究由呈悉查此案前據該民來道呈訴迭經轉令祟明縣知事飭警嚴緝案内贓賊務獲究報在案據呈前情仍仰祟明縣知事迅速查明確情分别拘訊核究毋再縱延此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[燕語（二）] [  燕燕]  
　　京師錢舖最爲黑暗即如中票一層得之者不能兑現已　受損失而兑入兑出之間折扣又相懸殊假使其市價五二向錢舖使用或兑換往往僅得五折而向其購買則非五四五五不可此猶其公平者也有時票價照市面四六或四八時一般投機者以謂趁此購入將來必獲大利然雖出以五折之價亦不能得彼但以缺貨爲言實則市儈弄巧藉此吸收以圖漁利耳故年來銀行日多厚利所在趨之爲快遂致銀行招牌滿坑滿谷吁可嘆已 
　　錢舖之鑽算實無微不至上所述者其一端耳尤有可惡者譬之現洋普通市價爲十三吊八（卽南中一千三百八十文也）大洋毛錢（卽大洋之角子）當然爲一吊八無疑義也若持向錢舖兑銅元彼祗予以十三銅元其餘錢八文即爲其兑換之權利矣試思一角大洋而彼尤須抽得八文其忍心爲何如人固以其微焉而忽之然假使以一元現洋先換大洋毛錢而後再逐漸換銅元則每元之虧耗爲八十文矣其利率之大又爲何如南中錢舖縱極貪忍亦無此很毒也餘如銅子票之一吊二吊者彼中人視若珍寳輕易不肯予顧客所予者必爲四吊五吊之票以前者靈動便於使後者笨滯必再乞靈於錢肆而彼輩又可從中取利也若持兩吊票向之兑銅元亦僅予以一吊九盤剝如是長安居豈易易哉 
劇談 
[雙十日第一台聞見錄] [  老拙]  
　　是日星期適逢國慶佳節工商業俱循例休假因是各戲園生涯莫不利市三倍尤以第一台首屈一指觀客之目的强半爲余叔岩鐵蓮花一劇而來叔岩未出臺之前該園曾預先臨時露布謂叔岩胃病登臺恐不能終劇請諸君原諒等語故僅演一場即行閉幕乃閉幕後看客竟無一人離座園主大窘尚幸叔岩知幾隨令重行開幕續演其劇中赶姪吊錨一場最關重要叔岩演來極賣氣力全劇均無不滿人意處一天風浪始師平息然亦險矣哉微聞叔岩體質素弱近爲華洋義振會演劇助振事奔走忙碌益形困頓致發生前日之事其情不無可原但望戒之於後來軫遒免再重蹈前車之轍也可 
雜錄 
[梁溪烟水錄] [  媚香樓主]  
　　已故老陸蘭芳之母陸二姑雞皮三少矣錢樹子姊妹花二人謝素秋與謝月明也二姑出入平康三十年來往大江南北數千里院門稱子婿者如林阿嬭阿嬭時直祗能如郭令公頷首而已二姑積資尤鉅梁溪平康中富家婆王巧仙與陸二姑耳一年二姑有事金　於逆旅中失二千金從者大感二姑掉首而去無吝色亦足見其豪矣素秋爲二姑假女玲瓏如嬌烏老朱謂雋雅勝阿菊小伯伯亦唯唯稱諾一言未罷阿菊變色奪門入拽老朱向長安橋去矣謝家風光頗不惡然三娘喜水果七娘喜馬口鐵細示成羣衣冠楚楚者寡矣堪扶持牡丹花者素雲一人而止月明端重不苟笑言肌膚瑩潔覩月明令我想女伶十三旦不置貎殊相似也月明恒悽惻似有隱痛能小詩然輒自諱輕易不爲人見偶得其悼毘陵賈寳寳詩曰苦雨凄風處處斜斷腸草伴斷腸花孤魂殘夢無憑據一樣飄零不到家殊纏綿悱惻宛轉可誦縉紳大夫不彈此調久　廣陵　行成絶　乃於曲院中得此彷彿斷雲零雨間聽孤雁一聲雨聲也中秋後易謝素秋名赴吴門金間道上從此多韻事矣他日擎夜光杯樽葡萄酒捉絃索作落梅花三弄時宜相與浮白醉 
有善爲情場中第三人曰花瓶揷鏡者梁溪市上鼎鼎瘟　使者也往年某紳屬　蹇修及召乃紳媳大錯已鑄勉相綣縋事稍稍外聞物議大沸遂罹法綱足瑯璫而手栲鎖巡於三市而摀其巢及釋仍營舊業吉祥橋畔露華風月從此低微矣張三母女亦個中負盛名者張二居太平巷風雲澒洞令人莫測母居新馬路大厦中一昨道過　皇皇官告作十字錮之矣 
新聞拾遺 
[船娘趣史] [  九二碼子]  
　　揚州瘦西湖著名船娘小銀子爲個中翹楚淫業之盛首推　豸邑紳某解元公之子某甲年少多金眷之尤甚每届夕陽西下某甲必乘銀娘畫舫遨游湖上卿卿我我儼若伉儷見者咸絶羨之某甲之友某乙怪而詢之君府妻妾皆美何獨眷彼銀娘敢問其故某甲笑答曰吾人日食珍錯久而不見其佳一朝蔬食其味無窮吾眷銀娘猶是耳某乙語塞聞某甲除每次船資照給外另月給緍佛三十尊以助銀娘花粉之資銀娘父本爲地甲得此沾潤已改他業居常以某甲乃岳自豪云 
[弟媳惡劇] [  隱厂]  
　　南京城内緞商魏某素好鋪張前日爲其六旬壽辰懸燈結綵親友絡繹致賀詎正在興高采烈之際忽有僧道十餘人連貫而入魏某不勝詫異急詢故僧答謂　日尊府派人來定佛事云係府上老太爺盡七之期故此特來魏某聞言大怒即將僧道遂去並追究何人作此惡劇嗣悉係其弟媳所爲因魏之弟向在大功坊設衣莊營業素稱發達不料魏某乃在其左近亦設一衣莊與之競争以致生意大受損失其弟因此氣忿成疾故弟媳怨恨甚深特借僧道以洩其憤云 
[趣募災捐] [  潮]  
　　國慶日美術學校以際此哀鴻遍野嗷嗷待哺之秋滿目瘡痍實屬悲　乃由募振問題藉稍娱樂以表慶祝首由江頴年丁慕琴楊清磬會戲唱西皮一簧配角相宜形容畢肖笑者旣有嘴耳相連之槪後有女生潘世秀之李陵俾何曉村國慶誌所唱抑揚可聽鼓掌如雷又有聚餐助賑化裝演講等種種是日集資約百元云不受酬 
[倒懸國旗] [  警世人]  
　　法租界敏體尼蔭路某烟紙店爲民黨中人廖某所設恃以餬口前日國慶紀念倒懸國旗於門前有某校童子軍過而見之趨語指正廖謂出於有意蓋譏示目今政府之倒行逆施耳童子軍聞之無言而退 
小説 
[社會小説衆醉獨醒㈠㈥㈤] [  瞻廬]  
　　第二十八回母護劣兒偏心有藥娘憐弱女補腦無丸婆媳們不住鬭口倒弄得林老娘没了主見論那　分是婆婆長論那道理是媳婦正只好兩｜敷衍也不便判斷甚麽是　善珍善實姊妹俩也才同勸解費了九牛二虎之力才　婆媳三人勸了開來這時恰交半夜城外的絲紗廠已嗚嗚的放着汽聲老娘道時候不早了今夜這幾緺經多分不能掉完不如大家趕緊安睡明天我拚個清早到絲帳房裏送軸頭領絲經你們起身後且把今夜不曾掉完的絲儘着明日上半天趕完娘女們彼此説定了各自安睡那邊婆媳三人又吵鬧了一曾子也各負氣歸寢直待同入夢境嗔愛胥忘萬籟都寂單留一輸皓月不言不語只依着軌道兒走紅光一抺起自東方值日班的太陽出現值夜班的太陰暫時告别林老娘瞧見紙窗發亮便一骨碌從床上起身但願兩個女兒多睡一時半刻因此放輕脚步不敢驚動他們的清夢（慈母如畫）走　女兒房門外郤見房門洞洞的開着心頭正自詫異那時善診善實早從廚下捧了面水走將進來原來姊妹倆比着老娘先起身躡手躡脚的到廚下燒水預備老娘洗臉水燒熱了姊妹倆不敢驚醒老娘只在廚下厮候着後來隱隱聽得老娘床上有了　息姊妹倆方才你取了水我捧了盆進來伺候老娘孝女如畫）老娘洗了臉把軕頭裏在包袱裏整　出門善珍把拖住了娘善寳從抽　裏取出兩個棗　蔴餅硬要老娘吃了上路 
[自由談之自由談] [  鵑]  
　　吾國政府知有官意軍意而已初不知有民意也民之所目爲國賊而欲放之四夷者政府必倚重之今又以持節赴東　賀婚專使聞矣嗚呼好人之所惡惡人之所好吾政府殆别有肺腸乎 
[大昌煙公司徵文揭曉（乙等）]  
　　大嬰孩香烟京調（仿馬前潑水二六板）（王毓生） 
　　衆先生說的是诜「」美話大嬰孩香烟果然佳想當日樹上來採下造煉得光潤黄細如絲又如麻嬰孩牌烟好並非是誇只爲他一能教消遣二能　滌煩又能彀解渴勝如茶那一日公司把紅蛋發但只見廣告新奇傳單分派一家家鳴哆哆吹動了洋喇叭要使得人心先記下烟的名兒不脛走天湗這也是牌兒畫得佳你看他胸素兜肚髮梳小鞭科頭跣足身坐錦帕活潑潑地一個小娃娃各處烟店都批發一包包爭買帶回家你若將烟帶家下管敎是街坊鄰舍親戚朋友歡迎他衆人笑哈哈千箱萬箱望外發小小的嬰孩名播滿天涯來來來將此烟試一下（拖腔）你若是吸過了嬰孩烟就少不得他 
 
 

Page 15

 
 
   
 
 

Page 16

 
 
常識 
常評 
[取巧爲萬敗之原] [  不冷]  
　　人世間事質言之不過交易之道而已我費若干之心力則得若干報償雖其間稍有參差而其大綱固如是也故世間實無所謂取巧其所謂取巧者不過暫時圖徼倖之法其結果必至失敗者也雖然此猶謂取巧之暫時成功者也若論其實則此徼倖而暫時成功之取巧亦唯取巧中萬一之事以多數言凡事而取巧之心一生往往并其平常之成功而亦消滅之更何論取巧之所得哉蓋人之心思才方不能一時而二用旣用其心思才力於取巧則實事求是之方必致荒廢　其失敗之原因一也旣云取巧必有借人之力之處决不敢以誠意向人而人非盡愚一旦爲其所覺必將自衛而勿使我借或更反動而用我之借以成彼利而我之取巧敗矣 
　　故曰取巧之得利母寗誠篤之失實蓋誠篤之失敗有限而取巧之得利後患無窮也 
家庭常識 
[財産繼承之討論] [  閏]  
　　世人之財産每以遺其子孫莫不以爲至當之舉然其爲害甚多今舉其大而顯著者述之如左 
　　（一）子孫繼承財産足以消磨其進取之志夫志士偉人多出於艱難困苦之中古人已屢言之矣蓋人之性莫不惡勞好逸旣繼承有財産則衣食已足居處無慮安有辛勤作事因之進取之志以滅日本之俗父死其財産完全授與長子次三四子無繼承權而日本著名之科學家政治家以及志士名流皆以二郎三郎四郎爲多鮮見有大郎者其故可思矣 
　　（二）子孫繼承財産足使世人貪得無厭造成種種之罪惡世人因身殁後財産授其子也於是對於利則貪多務得細大不捐寖假而不義者取焉寖假賊大衆昩良心而謀焉雖家財至數百萬不足以饜其貪婪之心彼固知一已享受不能盡惟爲子孫謀産業計故如斯也如今之賣國政客逆行武人是 
　　（三）子孫繼承財産使貧富日益不均富者之財産旣授之子孫子孫更善爲經營之於是世世相傳富者益富金融之權操諸其手布貧者日益貧過激主義之發生即基於此今英屬愛爾蘭之大亂實因貧富不均至極點爲動機 
　　綜觀上述可知子孫繼承財産爲害甚大補救之方唯有訂入法律使子孫無財産之繼承權凡人身殁後之財産除子女未受教育得於遺囑内規定若干教育費外悉以充公益或慈善機關之經费而給予名譽上之褒獎如建像題各等并訂定苟無相當理由在若干以上之資財不得私相授受於是人人各須自立以謀生則害（一）可免世人皆知財産過多於子孫無益則害（二）可免財産不能世傳無壟斷之弊則害（三）可免非特此也公益經費旣足則民智日開慈善經費旣足則民因日蘇其利多矣（乙種酬） 
衛生 
[肺癆病之新藥] [  赤亭山人]  
　　肺癆病爲人類之大敵國人士之染是病以致死者據上海工部局之調查幾居全數十分之三而醫界中至今日尚少特效之藥亦一憾事幸距今二年前奥國有善的輝博士者以研究之所得發明新藥一種各曰Ｄｉｏｒａｄｉｎ（ＲａｄｉｏＡｃ 
ｔｉｖｅＭｉｘｔｕｒｅｓ）用以注射於患者之皮下或筋肉内無論一期或二期一日或二日一次至多注射三四十次一槪可以治愈斷根迭經歐美名醫加以試用僉云確有特效方中彌其缺憾惟上海各醫院用者尚少而各大藥房又多不備不無可惜耳（不受酬） 
　　按近江逢治君與德醫製成肺癆病新藥亦我國社會所應注意之一事也漸注　 
經濟 
[貨幣本位制略説] [  成祥]  
　　近世所行貨幣本位制可分爲四種 
　　第一　單本位制單本位制云者選一種最貴之金屬定爲本位國家賦以無限法幣之資格（例如國幣條例第六條規定云一圓銀幣用數無限制是）且認爲自由鑄造者（例如國幣條例第十二條規定云以生銀託政府代鑄一圓銀幣者政府須應允之是）是也其選金爲本位時則爲金本位制選銀爲本位時則爲銀本位制現今各國除一二小國外大都選採用金本位制 
第二　複本位制　複本位制云者金銀並用國家以法律定一比價兩者皆認爲自由鑄造且賦以無限法幣之資格者是也此制最大之弱點地於不能免除格里林法則（惡貨幣逐良貨幣之説爲英人格里森所倡故曰格里森法則）之支配申言之即此制之結果必隨金銀比價之變動或銀幣流入過多而金幣被其排除（卽金價貴金幣輸出銀幣流入）或金幣輸入甚豐而銀幣爲所驅逐（即銀價貴銀幣輸出金幣流入）於是彼有名之和里森法則效乃大著而複本位制之基礎遂被動搖故此制雖名爲複本位其實爲交代本位不足取也一部分學者雖有倡爲國際複本位制之説然其不能得各國政府之同情則事實之不可掩者矣 
　　第三　跛行本位制　跛行法位爲複本位制之變相蓋自千八百七十三年以來銀價暴落物值劇變於是複本位制國皆不勝其擾乃於本位銀幣加以制限不計自由鑄造如人之有足而斷其一焉跛行之名所由得也今法意等國行之 
　　第四　金滙兑本位制　英國經濟學者吉隱仕曰（如一國之流通下見多金内地之通貨不以金兑惟滙欵往外國時則政府或中央銀行出而設法以與内地通貨一定之最大比行之關於此項匯欵之準備大半存諸外國如是者謂之金滙兑本位）此制之妙在於不必用金而效乃與金等故貧弱之國得此可謂聖藥今荷屬印度英領海峽殖民地菲律賓羣島等地行之極著成效者也 
我國自民國四年頒布國幣條例採用銀本位制以來識者多非之余亦不以爲然茲因限於篇幅不贅（乙種酬） 
道德叢話 
[西方格言（四八）] [  謝介子選譯]  
　　堅忍不拔爲成人首要之道（卡烈兒）（Ｃａｒｌｙｌｅ）　　婦女多言（英吉利諺） 
　　勢利交之久暫視人之氣運（德意志諺） 
　　無論何種惡人其心亦未有不知重善事者（英吉利諺） 
　　一知者之智慧不若一知一愚相合之智慧（西班牙諺） 
　　年老而貧可謂重負（英右利諺） 
　　時卽金也（荷蘭與土耳其諺） 
　　售物不可不照市價（英吉利諺） 
　　杯水有時與樽酒同價（意大利諺） 
　　昩於經濟學者不能富淺嘗即止者或轉致貧（約翰生） 
（Ｊｏｈｎｓｏｎ） 
工業常識 
[工廠用水之檢定法] [  驅]  
　　水者工廠中之重要物也用水之良否乃關係於出品之結 
果并影響及經濟故廠中所用之水須先檢知其性質及含有物而定捨取或竟施以精製手續然後再用夫欲檢定水質之如何須知炎爲輕養二原子所成無論河水湖水井水溪水莫不含有各種雜質故均不稱爲純水但分而言之則可稱河水湖水爲軟水井水溪水爲硬水而已如此而欲檢定二種水中含有物之性質分量豈易易事惟有依公學上定性分析法以檢出水中之有害物耳茲列其法如左 
　　（一）不純水　取欲騐之水少許入於玻璃皿中加熱使其蒸發若有殘留物者即要證其水爲不純也 
　　（二）硬水及軟水　用無色肥皂溶解酒精中少頃濾其液即注加水内發生白色沈澱物者爲硬水否則爲軟水 
　　（三）有機物　投過錳酸鉀少許於試類水内用玻璃棒攪之倘該藥之赤色消滅則爲含有機物多量之證若含少量則否 
　　（四）石灰　加安母尼亞於試水中而濾其液使成中性再加蓚酸安母尼亞若有白色沈澱即爲石灰化合物存在之證 
　　（五）取所驗之水加以黄血鹽之溶液與鹽酸少許若其液現青色則鐵鹽類存在之證 
　　（六）鎂　先加蓚酸安母尼亞於檢水令其沸蒸然後濾過而蒸發之使較濃厚再加燐酸鈉與安母尼亞之溶液而撹拌之若於斯時生白色沈澱即爲鎂化合物存在之證 
　　（七）加里及曹達　先以白金絲浸於水中少時移人無色炎中而發紫色之熖即爲加里倘發黄色之熖則爲曹達 
　　（八）銅　先入少許硫酸於試水内再加醋酸鈉後更注以黄血鹽數滴如呈紫褐色綿絮狀之沈澱物即爲含有銅之證 
　　（九）矽酸　先令試水全然蒸發乃加鹽酸再使蒸發完盡則所有酸類遂變爲不溶解之沈澱物 
　　（十）炭酸鹽類　注加石灰水於試水内若生白色澱粉是即其鹽類化合物含有證 
　　（十一）硫酸鹽類　取試水少許加以鹽酸及鹽化重素倘亦生白色澱粉是即含有該類化合物之證 
　　（十二）硝酸鹽類　初人濃硫酸於試水内次再加少量第一硫酸鐵斯時覺硫酸與水之接觸面即呈黑褐色之環狀若其含量不多則變爲綠色 
　　（十三）硫化輕　試管内置欲檢之水少許加以稀鹽酸温熱另取浸過醋酸鉛液之紙片揷入管口若不變黑則加純鋅末蓋以塞放片刻觀紙片之變黑與否現黑色者含有硫化物之證也（乙種酬） 
法律 
[對於行政官署處分之救濟] [  心齊]  
　　人民對於行政官署之處分如有不服依法得向上級行政官署請求變更茲將行政訴訟法及訴　法所規定者錄其大要於左 
　　人民對於下列兩項事件得向原處分之直接上級行政官署提起訴願　一中央或地方行政官署之違法處分致損害人民權利者　二中央或地方行政官署之不當處分致損害人民之利益者 
　　已訴願後不服其决定者得向原决定行政官署之直接上級行政官署再提起訴願 
　　中央或地方最高級行政民署之違法處分及中央或地方行政官署之違法處分經人民依訴願法提起訴願至中央或地方最高級行政官署而仍不服其决定者得向平政院提起行政訴法不當處分提起訴願則至中央或地方最高級行政官署爲止不得向平政院提起行政訴訟 
　　中央或地方最高級行政官署之不當處分提起訴願者得向原處分官署爲之地方最高級行政官署之不當處分向原處分官署訴願後得向中央最高級行政官署再提起訴願 
　　行政訴訟及訴願 
　　行政訴訟及訴願須於處分書或决定書達到之次日起於六十日内提起之但行程日期及期限之末日爲國慶日星期日或其他休息日均無庸算入 
　　法律所認之法人亦得提起行政訴訟及訴願（乙種酬） 
識字捷法 
[應用字] [  濟滄]  
　　不　鳥飛在上不下來也篆文作　从一一猶天也　象鳥　飛去僅見其翅尾形　又不然也不可也未也略與弗同　義　又同否　又音浮未定之詞常用在句末　又通拊　跗花托也　又同丕 
　　至　鳥飛从高下至地也篆文作　从一一猶地也　象鳥　之下集尾在上而首向下與不義適相反　又來也達也　又極也 
　　高　崇也篆文用　　古坰字界也高　必大有坰界也下　口象所築之基址　象臺觀高聳之形　又與卑字低字　爲相對之詞　又貴也敬也　俗作高 
 
