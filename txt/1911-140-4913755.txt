# 1911 - 140 - 4913755

 

Page 1

 
 
   
 
 

Page 2

 
 
[上諭]  
　　四月二十八日内閣奉 
　　上諭此次引見之覆帶京察一等未經記名人員陸嘉晉等共七十三員着於五月初三日起按照名次先後每日五員呈遞膳牌伺候召見如是日未經召見仍於次日預備其餘各員以次遞推每遇星期亦遞推一日欽此 
　　上諭堃岫奏大員因病呈請開缺一摺塔爾巴哈台領隊大臣榮昌着准其開缺欽此 
　　旨又琦着賞給副都統銜作爲塔爾巴哈台領隊大臣照例馳驛前往欽此監國攝政王鈐章奕劻那桐徐世昌署名 
　　二十八日召見内閣總恊理大臣啓約張學華廣興 
論説 
[論今日借欵之財政顧問（嘉）（言）]  
　　自四或借款問題起。而各國即有财政顧問之要求。聞吾政府已經與之多方磋議。迄未解决。初政府本有招聘和蘭銀行家皮沙利洛哥。充當此席。現因四國代表之意。欲使此項財政顧問。亦須占有政治的位置。政府大反對之。謂此只關於幣制改革技術上之顧問兩面爭執。尚相持不下（見前日本報京師近事欄）噫。此權限之爭。外人其肯放鬆也哉。政府縱不瞶瞶於此。然爲問其何以拒絶吾竊恐其又末如之何也已。 
　　夫吾國財政之紊亂若此。而外人之投巨資於吾者。曾不稍存顧慮有是理乎。雖然外人恐吾國將來不能清償外債。而思干涉吾財政此。情之所當然也。迺於各省之建築鐵路。復强迫借債於吾國。一若唯恐或後者此又何故也耶今世界列强之帝國殖民政策皆以經濟商業爲前鋒。而以海陸軍隊爲後盾。固人人知之矣而不知此兩者之外。尤以貸債贸易爲大利之所存。蓋商業贸易以私人資格爲擔保。不幸輒卽陷於軏　之域而惹起恐慌之危狀貸債贸易以國家名義爲擔保。可自立於萬全之地位而不虞其擲於虚牝此今日吾匣所以爲外人投資絶大之尾閭也。非特此而已。且彼國之政府得陽以保護國民之債權。而陰以實行干涉債務國之内政。証之埃及底由尼斯。可爲寒心矣。此次郵部大借外債後。政府連接駐法欽使劉式訓及駐英欽使劉玉麟密電。據稱下期保和會列强决將輸入中國財政問題爲最要議案。由是以觀。今日之顧問其即監督財政之權輿。此固稍有識者類能窺之。而奈何竟若宋之聾也。 
吾國之聘外人爲顧問。自蒲安臣辦理外交始。然於國權。固尚無所損何也。其時歷聘列國繼盟修好。交際與交涉其性質自不同焉。繼則英使館之用馬格里爲參贊。幾三十餘年此則已入於交涉範圍矣。然猶爲外部之分支。而非外交之主體且所職掌者。除尋常譯事。及文牘往來外如秘密重要事件。固不在與聞之列於國事亦無大害也。後總署因膠灣轇轕復聘比國世爵某爲顧問。款以别館禮之若上賓。舉凡棘手而不能對付者。悉咨之於某乃某卒未見有發一謀。以爲排難解紛之助者。未幾亦卽辭去。前年外部以重資請英人禧在明爲外交顧問官坐。領乾脩四萬八百金。深居英館未嘗一至外部。然以外交之總樞。而使外人得參預其間援總税司之必用英人。赫德去後。竟載諸條約不准用他國人之例。時人猶或非之。而矧今日借款之財政顧問。明明爲各國實行派員監督財政 
 
 

Page 3

 
 
之動機乎。政府雖不過以幣制改革。技術上之顧問爲詞。吾不知外人其能卽降心以俯就否也。若不能則一國起而爭之。他國亦必從而效之浸假而家宰制我國用之權。此勢所必至無可逃避。吾曩懼將亡於兵力之不足。而孰意財力之不足尤爲速其亡哉嗚嘑客卿非不可用也。欲用客卿。必使無爲客卿用而後可否則。吾不忍見客卿之用以亡吾國。吾蓋深望英雄之崛起以造時勢也。 
要件 
[湘省全體部民公呈撫院代奏稿（續）]  
　　（四）摧抑民氣。湘路公司鑒於官督商辦之延緩歷經報明郵傳部。在長沙首叚工次。分班開辦。株昭長株。接續成功現已下規長岳上及衡郴。並騖兼馳。進行甚速即以集欵論商股已達二百數十萬元常欵如租股房股之類。又四百餘萬元此外官缺股及各署局學堂所得股。地方公儲股亦各以數萬計。而口捐米捐二佛支路餘利不與焉。股欵之踴躍如此。亦足見民氣之振奮矣。今以無須借債依限完工之路。忽貸此巨債。以遂列强投資殖民之政策埃及波蘭。禍在眉睫國恐不國。路於何有。苦非蛇蝎爲心。不宜兇悖至此。其罪四。（五）摧殘實業。鐵路爲交通上實業之一大端自奏准商辦以來。人民投資於公司。以開闢天然之産物。及製造人爲之器械。着着進行。幾有爭先恐後之勢。今忽吸收外資假名國有。人民權利。慘被摧殘後此欲投資而興實業者。絶無一線之希望。墮壞國民之企業之心。於實業前途障害甚大其罪五此其人自先皇帝視之爲慢臣。政府視之爲大憝國人視之爲公敵鐵路視之爲蟊賊貪財賣國。誅不勝誅夫他國非無鐵路國有政策必其財政充裕全筦交通以資統一。欵或不足。間有募債國民者從無吸收外債自削主權猶揚揚目恣號於衆曰國有國有非病狂喪心其誰信之。今即如軍機擬旨。所云中國幅員廣闊。邊疆遼遠。袤延數萬里朝廷每念邉防輙勞宵旰。又曰。國家必得有縱橫四境諸大幹路方足以資行政。而握中央之權纽等語。是天下幹路應待趕緊興築者爲地甚多。該大臣等仍可達其借外債肥身家之目的乃必甘心於各省公司集股商辦之幹路。解散民心吾不知所謂政策者。其抑爲不顧大局故意擾亂路政否乎。此策果行不獨湘民爲困倒懸。恐各省人心决裂。不可收拾貽大局之隠憂。况粤漢幹路。更有特别理由。曩者部臣放棄權利。讓與美國合興公司。視同敝屣。經三省人民竭力抵拒不惜傾其汗血脂膏。險阻艱難。苦難言狀。今見人民贖歸自辦已收效果。不知自愧。乃從而攘之。聖朝寛厚之政。不應有此。奸邪誤國。罪豈勝誅。某等在湘言湘剝膚之痛萬衆切齒自奉明諭對於父老兄弟已切實開導惟是羣情憤激。不能飾以虚詞已於四月十六日與諮議局教育务會商務總會農務總會各自治團體。開會集議變通公司辦法。分叚包工刻下大資本家。情願包工者甚夥且有願將所得包價作爲路股者。以路成卽能開車。攤分紅利爲期甚近较之投資入股。坐待路成者尤爲切實。即將全湘幹路。劃作一百二十五叚。每叚十里每里作價一萬六千元另加四千元。合爲每里二萬元與承包者預約。願將包價作股者作股不願者劃期分還。統限於宣統五年内一律竣工。衆志成城同時并舉。更電招留學各國鐵路學生迅速回國勉以桑梓大義分撥各叚工程。而省城之鐵道學生。亦可分撥各項事務。其軌道之長短廣狹必期整齊劃一以利推行。而於從前一切集股之方法。仍切實進行。以達縮限趕修目的此可刻期而待之。確有把握者也以上所陳係經全體會議同意表决用敢切實臚叙。泣涕披陳。某等爲大局起見。恐將來省城致起各學堂停課商店罷市風潮。雖經極力維持衆情以生命財産所關不甘坐鼈。大公祖愛民如子。視湘人之墜於水深火熱萬分危迫之中。必不致謂爲無意識不予手援敢乞據情呼籲。急切上聞。收回成命。萬一該大臣等。恃居權要。終蔽朝廷。必欲以惡辣手叚。實行其欺君欺民之計。詭請派員總辦。逼我全湘人民於毒蛇猛獸之中。求死不得則恐有鋌而走險竭全力以致死於彼者。冀藉可上報先皇。以示我湘人遵制商辦雖死不變之愚悃。區區。煽惑抵抗之咎不遑辨也哀痛迫切。罔知忌諱泣懇代奏。無任震憚惶恐屏營之至。 
[江蘇諮議局辭職議員宣告書（三）（續）]  
　　至文電津津一則曰江寗府教育會再則曰安徽諮議局教育總會三則曰各國留學生意在挑戰於社會又以國家地方爲詞意在挑戰於中央凡此種種皆爲僉壬之用心督院何至出此如謂簿書煩重欵目細密非大臣所能躬親故僉壬得而利用之似可爲督院諒然親君子遠小人不能不爲督院責難也正心誠意使不爲小人所親不爲君子所遠尤不能不爲督院責難也至於文稱等辭職則孟子所謂有言責者不得其言則去實爲至當不易之理由苦預算成立而悻悻於他種細故則辭職非也並無不能執行之處而預算不成立則辭職者是也辭職者個人之自由但當呈報於督撫並不須督撫之承認亦與章程無所違背文枬等所以自審者如此此則可告於父老可告於天下者但三年任期不終其事總因材輕任重信望不孚之故深負父老推舉盛意並以一隅貽各省同志之憂此則抱疚莫贖者也宣統三年四月江蘇諮議局辭職議員姚文枬等公啟（完） 
 
 

Page 4

 
 
專電 
[電一（北京）]  
　　江督張人駿奏諮議局議决預算案删增經費萬難照行議員馬良欲提教育費十萬撥助復旦公學尤有窒礙現當預備立憲時代宜上下一體共支危局該議員等持論偏執於國帑困難茫然不知遵章萬難再交局議按此即係議員辭職後第二次電奏 
[電二（北京）]  
　　學部陸軍部奉交旨著密緝粤亂黨羽並飭嚴察學軍兩界有無被其煽惑 
[電三（北京）]  
　　皇太后召見内閣總恊理諭詢皇室法典及經費飭速妥訂先呈草案 
[電四（北京）]  
　　郵傳部奏五月初一日接收郵政設局辦理 
[電五（北京）]  
　　新東督趙爾巽電至内閣謂東省財政甚窘急難整理雖經錫良竭力撙節仍屬不支現正與錫良籌商辦法 
[電六（北京）]  
　　湘譚議長電告諮議局已經京官擬具公呈請收成命事必轉圜乞轉各團體切弗過激誤事 
緊要新聞一 
[軍政亦開御前會議]  
　　幸勿以唯唯诺诺了事軍諮大臣濤朗兩貝勒日前轉請陸海軍部各大臣到府會議聞是日所議除釐訂軍諮府制外并議奏請每月定期由監國攝政王代表大元帥召集軍政大臣特開御前軍政會議一二次以重軍政并聞此事將俟府制奏請欽定後卽行會同陸海軍部入奏 
[日人實行干涉借款用途]  
　　十手所指十目所視日俄兩國以四國大借款指抵滿洲税項且此欵中之一部分係爲振興東省實業之用誠恐有碍彼國利權將向我政府干涉等情曾記前報茲聞日政府已有電飭駐京伊集院公使謂中國息借四國鉅欵以滿洲利權爲抵押此事與吾國旣得之利權大有關係卽請照會中國政府詢問實情并將該款用處於未决定以前開示内容云云未知確否姑誌所聞以觀我政府有何答復之词 
[墨西哥限制外人入境禁約]  
　　外國革命黨之影響墨西哥政府因該國各屬近被革黨煽惑有碍治安特議限制外人入境禁約六條照會中國外務部轉諮各省督撫札行各關道飭屬查照一凡外國派駐本國欽差領事隨員家眷凡國際公法認准者本例不能干涉二凡輪船載來之客欲入本國輪船到港應由該船主將男女姓名何國籍民何港出口詳細開列呈遞關員凡關於該客事情如别有所聞卽將所聞塡注該客名下該船或不遵守隠瞞者卽作犯例論罰三凡各客到港時卽應聽候關員查詢明確或領有該客本國憑照卽當呈騐如查有夾帶違犯之件及不合例關員有權拘留或罰或監禁四凡該客犯有本籍公衆及私罪隠逃來港倘經查出本國政府人員有權治理審判惟判定卽通知該國政府五凡工人經本國政府訂立合同來墨可准從權登岸務將姓名履歷報明六凡有外人來墨不論久居暫居如不合例本國有權令其回籍倘有關涉案件應留候審判以上一切禁約本政府於西歷一千九百十一年五月一號起一律實行 
[國民軍之可畏如是]  
　　天下本無事民政部昨接鄂督瑞莘帥電開自粤省革黨擾亂後鄂垣謡言蠭起難保無不法匪徒勾結串惑當分札各學堂凡以公共名義致鄂省學生之函電须先由專管函電人員呈由學司拆閲以防意外頃據學司呈到京師寄與高等學堂之油印中國救亡唯一書其大旨謂國勢危急亟應編募勇隊練成國民軍以圖救亡本會行將派人分赴各省組織簡章後寄云云查此書係由京師郵寄請卽查禁等語民部接電後卽分札内外警廳設法偵查一面密函學部查禁刻下學部已據情分電各省各學堂并札京師督學局一體遵照密查 
[留學生將變額外主事]  
　　快裝假辫子學些官派廷試留學生照例上年列優等本届考二等曁上年考中等此次列一等者槪以内閣中書用刻聞此次應得中書各留學生以舊内閣業已裁撤特於日前公推代表禀呈閲卷大臣及學部各堂請以學習主事從優錄用各大臣本擬應得中書者一律改用小京官旣以與考中等列 
 
 

Page 5

 
 
二等者毫無　别而以主事學習又未免過優乃擬以額外主事分别錄用一經閣議卽行會同具奏請旨遵行 
[政府派遣鼠疫探險隊]  
　　此爲中國衛生進步之一證政府因現在鼠疫雖經撲滅其傳染之速及其侵入之狀况不可不從事調查以爲他日預防地步日前特派外國醫學博士布羅氏爲主任以本國醫士若干名及俄國所派之軍醫若干名組織一探險隊調查此事一隊由哈爾濱出齊齊哈爾至愛琿凡沿鐵道以外之地到處探查現有報告到政府謂除鐵道路綫以外實無鼠疫侵入之地又有一隊由愛琿沿黑龍江及松花江至哈爾濱其所報告者略同故有謂鼠疫蔓延南北滿洲者實不免有誤解云 
[蘇省竟無餘米濟浙]  
　　浙撫增中丞昨准江督張安帥咨復略稱前准咨開以浙省民食全賴蘇皖來源上年各屬大水爲災米糧更形缺乏各省禁米外運調查省中米舖存貨無多會議由司即發護照交商前赴蘇皖等省採購米穀運浙接濟咨請飭屬查騐放行等因並送護照一紙到院准此查江北淮揚徐海各屬上年被水爲災振撫孔亟寗蘇兩屬亦米缺價昂現正派員分赴各省採購米糧運回接濟蘇省實無餘米堪以濟浙應請貴撫轉飭浙省米商前赴他省購買俾免妨碍除將護照式樣存案並分别咨行外相應咨復請煩查照 
[吉省大火後之補救]  
　　天胡不吊灾此窮　前東督錫清帥吉撫陳中丞昨致郵政大臣盛杏蓀宫保要電一道探得内容略謂東三省鼠疫發生以來各庫款項早已告罄幸賴各國曁各省恊濟現雖撲滅然支絀情形不堪言狀眞有挖肉補瘡之勢詎料此次吉省又遭火灾較上年燒將軍宅尤甚被災之重爲從來所未有幸與交涉無關然災情較重民無所歸哀鴻徧野實可慘傷雖蒙發内帑而杯水車薪無補什一全賴各處竭力提倡恊助以救災黎我公素性慷慨前江鄂皖浙粤等省連年災荒均賴籌賑恊濟何止救活百萬生靈還望我公量力樂輸提倡籌賑以惠災黎不第弟等感激吉省灾黎亦戴德無涯矣聞宫保接電後已籌款兩萬金電匯到東吉林前去兩年大水爲灾沿江一帶商民生命財産俱付東流今年復遭鼠疫幾於日不聊生不意此次又被大火半城商民蕩産甚鉅流離慘苦誠爲數百年來未有之奇灾昨有周君祉庭聯絡吉林同鄉發起勸募賑捐特謁宋友梅司使魁星階觀察懇請提倡並商一切辦法聞已蒙兩憲首肯日内即組織公會以資勸募並援電請愛琿姚觀察興東徐觀察呼倫王司馬贊助一切俾收集腋成裘之效 
　　此次吉省大火商民損失甚鉅而官家所燬數亦不資以度支司官銀號爲最其餘官書局圖書館電報局及電燈公司等更不待言東三省清理財政局特委稽核科科員某君來吉調查一切損失數目十九日禀見撫帥投遞公文并請派員會同辦理 
　　吉林自失火後度支司署因被焚燬度支使徐鼎康卽遷至城外長公祠辦公不意日前長公祠後面民房又復失火時有鬍匪數十人混入其中大肆刧掠當由駐屯該處之陸軍擊退幸未釀變徐司使因有戒心又遷至城内糧米行自治籌辦處而自治籌辦處則遷至長公祠一日數驚可見吉省官塲之恐慌矣 
　　吉省此次火灾爲亘古所未有全城之中什九盡成灰燼傳聞此次火灾雖起因於鐵店風烈火猛然尚不致蔓延如是實因火起之後有匪徒四外施放愈燒愈烈遂至不可撲救并聞此事官府亦深知之但不敢一定根究恐因之激變故祇曰鐵店起火而不提匪徒放火又聞吉林省城著名富户牛姓依姓等損失皆在數十萬以上眞近數十年未有之奇刧也 
[新舊東督更替紀]  
　　歡迎歡送忙不了　　新東督趙次帥於二十三日晚五點鐘由天津乘坐花車啟節當夜十二點鐘至山海關二十四日午刻十二點鐘蒞奉天車站前督錫清帥率同各司道等跪請聖安畢帥節至車站休憇室少息卽以次接見東西洋各國人員曁司道首府政界學界紳界農商警界諸人與錫清帥談論多時始乘馬車恭謁北陵後由小北門進城至公署時已三鐘半復往總督府拜謁錫清帥返公署再見各司道略談數語各司道始退去當帥節到站時各界之往迎者數百人次帥在車上均拱手爲禮此次隨節來奉者爲大清總銀行正監督葉揆初觀察候補道饒聘卿觀察兩人次帥之瀛眷尚未同來僅帶一小僕及行李二件至二十五日叩謁東陵二十六日接印任事 
　　奉省全體學界於二十三日在西教場内開恭餞錫清帥大會是日天氣晴和塲門以松枝紥成極大牌坊懸恭餞兩字橫額塲内高掛龍旗及全體學界恭餞大會之長旒中設清帥座兩旁爲副都護及各司道等座清帥席間置學界恭贈之紀念銀杯四並有女師範學堂學生恭送綾製歡騰廣厦四字字面加梅蘭竹菊等花極爲妍麗九鐘清帥及副 
 
 

Page 6

 
 
都護等咸蒞由會員及各堂學生行禮恭讀頌詞清帥答謝並述訓詞次進酒點各學生唱歌最後則合拍一照以作紀念是日清帥旋署時特繞會塲一週親至各校員學生前一一加以訓勉並每學堂頒給對聯一副每學生頒給紀念簿二分以酬斯舉之盛意 
[東三省通信]  
　　日俄恊約以後日人經營滿洲之野心漸漸北侵其在北滿之商務亦極力擴張刻聞有南滿鐵路會員由哈爾濱至黑龍江調查其輸入額以爲日後投機之預備日内尚須赴海拉爾滿洲里大黑河調查一切 
　　俄阿穆爾省自治會前次會議取締江輪防疫一節已誌報端茲悉該會議定辦法擬於每輪上派醫員一員所需藥資及薪公各項統由船票中加出凡搭客上船時一律檢驗消毒如有搭客在船疫死一經查出船屍盡行燒燬船主交地方官懲治昨已通行松黑烏蘇里各江輪船遵照辦理 
　　安奉鐵路沿綫附近居民偶拾一釘一木者被日人瞥見卽有性命之虞於是相戒不敢拾取亦不敢無故行近該路茲聞二十一日鄉鎭二區界内有鐵路破碎電瓶一枚適值巡警四名查道至此日守備隊兵卽誣警士鳴槍擊碎逼至鐵路監部綑縛覊留不容辯論嗣經該區王區長急報警局轉請監督備文照會日領事交涉未知能卽釋放否 
[京師近事]  
　　前紀禮部决定裁撤改設典禮院一節茲經詳切調查此事樞府已定有成議即以禮部舊内閣兩衙門之人員歸併爲一以一大學士爲院長并聞李恊揆殿林最有希望所有舊内閣學士以下各人員一律併入　　日昨湘撫楊中丞電致内閣因所屬某某州縣六人或嗜好未除或玩視禁令特行揭參原電略稱禁烟爲目前中外所擊豈容知法故犯若不嚴懲將來紛紛效尤實於禁烟前途關繫甚鉅應請將該州縣等革職永不叙用聞已奉旨著照所請 
　　軍諮府改设後濤朗兩邸即以添撥經常費及建築軍諮府署費商之度尚澤公現已承允先撥開辦等費二十萬兩其餘各欵俟從長恊商再行核撥 
　　姚錫光自以侍郎候補久賦閒居昨軍諮府濤邸會商廕大臣謂蒙古爲邊塞重地久爲外人所覬觎急宜訓練蒙兵以防隠患惟必須簡放大員前往督練始足以資鎭攝聞已議定奏保姚侍郎前往日内即可發表 
　　湖北富紳劉人祥爲該省第一大資本家去歲因銀根緊急不易周轉擬以商會出名將所置後湖地皮及地皮上建築物作抵息借洋欵五百萬分二十年償清禀呈瑞督核辦當經瑞督劄交諮議局議决於月前電奏到京奉旨度支部妥速議奏茲聞澤公以事關私債若押抵確實則不用官之名義較爲簡捷了當業經覆奏奉旨依議 
　　此次禁烟公所新章凡各部院二品以下各官均須各具確無嗜好同寅切結一份同鄉官印結或圖片一份由各該衙門彚送公所聞内務府各旗員嗜烟者居其大半因此各牛菉章京議定槪不出具圖片如需圖片時每紙須費四百金方可照發現該旗各員之嗜烟者均如數繳納以免調騐 
時評（希夷） 
[其一]  
　　慶邸之妙計　　立憲國之詔勅。必經國務大臣副署而後認爲有效。否則祇認爲君主個人之私牘而已。無所謂特旨也。 
　　中國特旨之名。仿自唐代所謂中旨特下者是也。蓋以表示君主之單獨意思。而不參以廷臣之擘畫其專制可謂達極點矣。今旣改設責任内閣則事必經國務大臣署名而後始符立憲之本旨。又安有所謂特旨者。乃因慶邸不肯當責任之故。而以特旨爲補救内閣之妙策則此後總恊理苟遇有爲難之事。皆可以特旨了之。尚何責任之可言哉。 
　　嗚呼。此眞世界獨一無二之新内閣此眞新内閣不可思議之變。相 
[其二]  
　　郵部之妙摺此次郵部奏粤川漢路借欵簽押摺。措詞敏妙得未曾有。對於四國借款。則謂張之洞訂立草約在先外人催迫實行。幾至難於應付一若郵部本不願借實因文襄草約。萬難翻悔。而不得不借者如此則罪可歸諸文襄一人之身。對於此次簽押。則謂原定草約未妥。經臣磋商數月會晤二十次辨論數萬言舌敝唇焦。而始得挽回數事一若前次草約所喪之權利。非有郵部之極力爭持。不能挽回萬一者。如此則功可歸諸郵尚一人之身。對於不交資政院議决之强辨。則謂訂立草合同。在資政院開辦之先。一若此事非今日發生。而可以不交院議者。如此則可以塞資政院議員之口。 
　　嗚呼。辯誠辯矣其如第可欺君上而不可以欺人民何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[撫署防匪之虚驚]  
　　浙省大吏自此次廣東革黨起事匝月之間迭奉樞府及各彊臣文電警告嚴防種種恐慌疊紀本報茲悉增中丞自實行傳宣官條陳防匪關鍵十八節後卽頒發幕僚員司徽章迄今兼旬因公出入被盤查而起衝突者日凡若干起前日收發科員傳唤整容匠因無牌照被宅門衛兵所阻旁有號房某甲知其原委代爲剖白致與衛兵爭執一言不合遽爾揮拳誤撞大堂刀架嗆啷墮地兵役大嘩以致合署内外大爲震驚衛隊管帶趙春霆督率全軍紛紛馳集始知因細故爭閙門毆遂回禀帥座薄責號房其事始寢惟夜晚出入僅懸大堂氣油燈仍多疏漏業已傳知電燈公司於二十三日起合署裝設鐵管計二百枝燭光者四架五十枝燭光者七十六架明後日即可落成燃點現自宅門以内除典押房加派雙班其餘各科及幕僚辦公處一律站崗更替並帶子彈鎗刺警笛等件以昭愼重 
[粤督安定人心之大文章]  
　　張督昨日出示曉諭云案照此次亂黨滋事省城戒嚴當經本督院調集省外兵隊切實搜勦並將佛山樂從等處股匪一律擊退當時卽經平定本督院以粤省素稱多匪現當大舉清鄉誠恐兵勇不敷分佈又經奏奉諭旨特派廣西龍提督統率桂軍九營來粤助防並由海軍部派撥南北洋軍艦五艘來粤分往廣惠潮瓊等處游弋梭巡以資鎭懾現在省會除官兵共有十三四營分紥防守外另由紳商募勇辦團分段駐紥大兵雲集防衛至爲嚴密决可保無他虞在稍明時局之人儘可安居樂業乃訪聞外間謡諑繁興人心仍復不靖紛紛遷徙詳考其惶恐之故則云革黨仍圖再舉先言四月初二來攻省城繼又謂初四初八十三十五以及十八必來等語甚有不經之説謂革黨坐飛船而來此種無稽讕言原不值有識者一笑惟無知愚民及鄉由婦孺不知内容虚實竟有誤信其言者市虎驚傳弓蛇誤會茲經詳細調查此種造謡之人多出於挑轎等夫及港澳棧房希冀人民遷移從中取利甚有揑造揭帖登門詐骗者又有匪徒及游手好閒之人造謡恐嚇希冀人民遷居鄉僻乘隙搶掠甚有藉口於官府稽查城門清查户口出入居處諸多不便因而遷避者又有慮及省城主客各軍羣居雜處深恐日久或有衝突滋事者茲特逐條解喻以釋羣疑查當日轟擊督署亂黨訊據供稱不過二百餘人業經殲擒殆盡漏網甚稀此外佛山順德股匪亦經官軍擊散現據各路探報均謂亂黨早經逃竄外洋現在港澳並無亂黨蹤跡至於省城内外水陸嚴防兵勇雲集且迭派員弁嚴加稽查匪黨無從託足其無足深慮不待煩言而解何况謡傳起事日期現在均已歷過安然無事更見虚妄無稽至於官府稽查城門清查户口原恐或有匪人溷跡及前此亂黨私匿炸彈軍火未經搜盡萬一觸發豈不有害民居是以分飭搜查杜絶後患以保公安不論官紳商民均係一體遵辦斯舉原爲保安起見凡在明理之人當不以爲多事况清查户口一節業經巡警道變通定章由各街住户自行糾察凡係確有根底者槪免檢查其實係形跡可疑之住宅方由各街舉定公正紳商隨同巡警人屋查察仍不准稍有騷擾以杜流弊於良民毫無不便至於主客各軍亦經本督院會同水師提督李廣西提督龍分佈駐紥調和將士悉泯猜嫌决無衝突之患凡我官紳商民務須各安其業母信流言紛紛遷徙自滋擾累至於官爲表率民具爾瞻亦復曠離職任携眷遷徙尤爲誕妄除飭文武巡警嚴拿造謡生事之人從重按辦外用再剴切示諭仰闔省官紳商民一體遵照 
[吳門社會傷心史（續）]  
　　市民公社自蘇城觀前街發起市民公社以來成效略著以故閶門外養育巷等處均接踵發起組織閶門公社辦事尚可人意而道養市民公社成立未幾事端百出毕緣道養小菜塲而起警道爲清理街道起見曾撥欵交該社辦理實則亦爲該社應辦之事不料開辦菜塲以來社員已滋不懌（社員係讓處商店中人程度不齊）近因該塲有茶樓之設更爲無理取閙反謂旣碍茶館生意攸關各店營業實則正經商業並不在此加以該處鳳鳴合鳳翔春等茶館内之茶客多一班貪污書吏往往暗中鼓浪希圖破壞俾可作壁上觀當經警道查悉情形爰改名市塲准開茶館可見該社内無意識之商民尚不能自治而仍須借助於官力也其社員之明白事理者聞將陸續引退云 
　　勸學所長元吳勸學所重舉章潘吳總董以來適值三十區初等小學歸併該所辦理事繁責重措置更難兼之初等教員程度至爲不齊有沾染嗜好者有氣燄囂張者有學識本淺而自以爲是者前曾撤换一二教員略加整頓各員聞之慄慄危懼恐飯碗從此打碎者前已結成一氣干涉所内辦事權限卽平時素稱勇於任事勞怨不辭之吳總董至此亦無法對付現吳董因勸學所新章不能兼任地方議員有辭退總董之説情形若此吾於初等小學無望矣 
　　蘇商體育會蘇州蘇商體育會年來日見廢弛會員旣雜操練亦懈本年直至三月開操該會正會長洪少圃君喜擁虚名不理會務副　長陸仲英君係紈袴子弟平時不常到會惟鄒椿如君爲商界中人尚稱開通每日親自學習操法本年添招新班所需器械軍服等件需款甚鉅現由鄒君悉心籌畫印發募啟多方勸集冀得各界補助並由商會總理會 
 
 

Page 11

 
 
董等代爲鼓吹目下應者寥寥而該會會長竟置諸不聞不睬之列殊可怪也 
分類新聞 
[政界]  
[法部所答非所問之電復杭州]  
　　日前法政學堂以别科畢業期限能否縮短經撫憲電詢法部茲奉復電云洪皓電悉法政别科畢業者照章不得應他項考試講習科如係加課補習二學期尚可考試法官云云所問者爲畢業期限而所對者爲臨時考試答非所問可笑也 
[飭查禁烟擾民之縣令杭州]  
　　瑞安縣金令漢章藉禁烟爲名苛擾勒索賄庇種烟致釀戕害委員之慘禍事後又演出暗無天日之事被邑紳禀控各情尸誌本報茲悉增中丞據王景光等禀控後當卽批飭禁烟公所立派委員馳往密查略謂該縣金令於四十八九兩都地方查烟攤派飯廚需索供應復縱親丁擁人人家姦淫敲索並於東村兆山地方兩處得贿洋四百餘元卽行具結認拔以飾耳目等情如果屬實殊堪痛恨仰禁烟公所立派幹員馳往該邑按照禀指各節並查照前次何慶輔等電禀情形嚴密訪查尅日禀報核辦 
[自治籌辦處裁撤消息武昌]  
　　鄂督以各州縣上下級自治會按照定章均於本年内一律成立以後凡屬自治會一切事項應歸地方官管轄監察自治籌辦處即無所事事現已决定於本年年底裁撤所有宣統四年預算歲出册内已不列此項經費矣 
[川沙案犯定讞先聲松江]  
　　川沙一案紳民兩方面不能面面圓到以故雖經府尊戚太守訊明已久迄未出詳連日在内署督飭書吏繕寫禀稿謹守秘密吏書公畢出外無敢漏隻字者二十六夜提各犯至署順供分數起行走預飭嚴扃宅門不准一人觀看當提解時各該犯全副鐐銬鏗鏘過市途人咸屬目焉聞當時提署順供者係龔臥江張阿喜張阿木費阿火徐大阿弟龔阿才葉桂林黃加樹張阿六等九犯逐一將從前供詞背誦一遍太守諭以此後須照此認供不得稍有變易又聞此案拘解禁押前後共二十四名大約此九名將分别科以監禁之罪矣 
[劄飭恊議沙洋隄工善後政策湖北]  
　　鄂督以沙洋隄工現在節候已遲尚無把握且十廠淹後取土爲難前估工款四十萬串陸續已撥至三十六萬之多來日方長實恐難以爲繼與其虚擲鉅欵何如稍緩施工俟秋後水落再行接辦然事關五　縣國賦民命且潰隄後所有災民實賴此項大工藉資餬口若驟停工作勢必紛紛出外逃荒設遇匪徒煽惑滋生事端後患亦復不淺似應趕緊搶築爲是然以欵絀工難不得不預籌方策昨特劄行諮議局從速恊議具復以憑核奪矣 
外交 
[西艦蒞鎭游歷鎭江]  
　　二十六日上午有法國兵艦一艘駛抵京口下椗江心有頃該艦統帶舍舟登岸拜會駐鎭各西官暢談良久興辭而出該艦各弁兵亦羣至烏洲山一帶遊覽水陸總巡周少堂大使知之特派差勇　往保護以昭鄭重 
[日領介紹米子鋼鐵之試騐武昌]  
　　湖北勸業道昨接駐漢日總領事松村貞雄函開據該國取島縣米子鋼鐵　函稱該廠製出之一種硬鐵鋼原質堅良製造精巧久得日本大阪工廠東京砲兵工廠舞鶴海軍工廠及其他官立私立各工廠之美譽誠本國之上等鋼鐵也查貴國製幣等工廠均足用此並送鋼一塊請轉致製幣　工廠試騐鋼料是否合用並謂取價極　冀擴銷塲云云刻勸業道高松如已將該鋼塊轉送造幣鄂廠訌騐矣 
軍界 
[淘汰各營無用弁兵之通飭鎭江]  
　　駐鎭三十五標統帶敖正邦君頃奉南洋陸軍第九鎭徐固卿統制札飭略謂江南軍費支絀所有各營無用之弁兵擬即一律裁撤旣可以節糜費又無碍於實用屢飭參謀處提議現已議决定於五月實行計裁去之兵共分三項一爲備補兵二爲弁目護兵三爲馬弁護兵從此每年可省六萬四千金之費 
[李襄麟衆心離叛之可虞武昌]  
　　二十九標標統李襄麟近被所部兵士控其侵吞餉乾由鄂督委員查辦在案聞李刻因部員來鄂校閲在卽亟欲整頓内務外塲以期鞏固祿位連日特集合所部三營晝夜操練極爲認眞而李又因心恨各兵之敢於控告特藉此每日飭各營演操十點鐘俾弁兵等飽受勞苦稍資報復各軍人以操乃功令尚不敢反抗詎二十一日午間李標統親自督操已逾四點鐘之久照章應休息以便飲食乃李竟不命收隊回營復不令架槍少憩反飭執事官劉某率全標操跑步時各弁兵無一不體倦神疲聞此命令明知係其捉弄然只得遵令而行爰就十五恊大操場圍跑四週（每週有一千二百米達）李尚未發令停止各兵類皆血氣奔騰呼吸喘促步度稍爲緩縮隊形亦因之紊亂而李猶督催放步急跑於是各兵士怒潮勃發羣起詈罵遂不待口令自行解散李標統見事不佳急鳴笛召集歸隊各兵士無一人應召幸該標何錫蕃戴鈞南張楚材三管帶再三温諭囑其各回原營休息万得幸免鉅禍云 
[陸軍小學之黨派觀杭州]  
　　杭垣陸軍小學堂文案董雲甫君原籍天都爲增中丞出守奉天新民府東邊道時之舊幕强項戇直頗蒙器重此次隨節南來委充斯職歷任總辦憚其威重相率尊敬之而董君亦自知孤立遇事和平辦理不料新總辦某君到差後自恃奥援欲圖推廣勢力懼董之不肯附已也運動學生要求撤逐（此係前月底事）董君訪悉原委親向學生負荆質問得罪之理由大衆默然其二三率直者盡道底藴該文案乃將堂中月報逐欵浮冒及新總辦營私舞弊諸事臚舉憑證密禀中座自行辭差聞中座已遴派某大員秉公查辦尚不知能否調和也 
[偵探隊近日之恐慌杭州]  
　　浙省巡警偵察隊巡官沈克明以滑頭文憑之力得某大員提攜委充斯職到差匝月輿論沸騰此次閙米風潮居然身親前敵致釀笑話事後自告奮勇謂留東時與革命黨有密切關係自願担任緝捕卽日將公所遷入鎭東樓以資警衛特設拘留守預備覊囚事機不密被報紙宣布警道楊觀察　員查辦原擬撤差追憑沈惶窘萬狀運動某大員爲之緩頰蒙恩更調另派巡警學堂頭班生莊承彞君接辦詎沈虧空甚巨計預領月餉二百元（按該隊額定餉需四百四十元）由文井巷遷居挪用房租八十元新公所修理挪用泥木作工資百餘元及暗查月俸等款爲數不小現已請假赴原籍石門縣措資以故交卸尚無確期而舊日之僕役暗查人等紛紛向警務公所謀得八行 
 
 

Page 12

 
 
書以冀共圖一臠之嘗者爲數不少云 
學務 
[湘生反對停止津貼問題長沙]  
　　湖南學生在鄂省各學堂附學者每年均由湖南旅鄂中學撥給津貼銀十二兩茲因款項支絀旅學監督黃太守琮擬將各校附學湘生歸併裁汰减免津貼業已詳奉鄂督核准照行各湘生聞之羣起反對刻已公舉農業高等學堂曹生日駿爲代表具禀督撫兩院及鄂提學司爭論此事當經王次籛學使剴切諭飭曰查湖南旅鄂附學各生歸併裁汰及酌改辦法各節業經院批飭各該堂管理員先時開導不准再有分外要求並飭由附學各堂遵照在案此次改訂辦法係奉督院批准辦理之件亦實因學欵支絀不敷分佈固非黃守不予體諒膠執成見該生等須知當局辦事之難勿得多有希冀云云聞該生等仍堅肆要索津貼如不能挽回定須全體退學 
[荆州開辦女學教育會武昌]  
　　荆州府城内本設有女學三所均著成效現該女生等在府學内添開女學教育會公舉唐秀華女士爲總長楊開華女士爲副長已將一切章程禀府查核矣 
[崇陽學界揑稱兵變之顚末武昌]  
　　湖北崇陽縣師範研究所與該縣駐防巡防隊兵士因修理留聲機器起釁彼此爭毆互有損傷而營兵受傷尤重詎該所監學何正鑑及縣視學周謨麟高等小學堂長羅逵監學龐從龍因縣令未將營兵重辦約同各校罷課且電禀督學各當道揑稱兵變已殺傷學生十餘人當道以此事頗駭聽聞電檄交馳查辦嗣由崇陽令孫鏡寰詳細電陳各當道始釋疑慮王提學據孫令覆電以此次實非兵變已無可疑惟該縣視學堂長等飾詞妄　且任意離堂紛紛來省其意何居特飭將該員等撒差一面委普通課員汪元秉前往查訪此案始末情形俟覆到再行核辦 
[鎭紳捐資興學之小糾葛太倉]  
　　太倉浮橋鎭閔理齋捐錢二千二百千指定積存兩典一分生息計八年之後母子相生可得五千千文爲基本金即以年息五百千作爲該鎭小學堂常年經費以維久遠已禀州詳憲批准立案並奏請給獎惟該典商以年生子金礙難即作基本同是一分起息意欲將以後所生子金分存各典同任義務而閔君則以錢旣出捐且經層憲批准不欲更改多費手續云 
雜記 
[文案撤差反唇安慶]  
　　安徽測繪學堂總辦王觀察金海以文案逾假不歸貽誤公牘禀院請撤朱中丞尚未批示昨爲該堂文案所聞未遽到堂銷假先具禀撫轅稱文案因事請假經總辦允准始行出堂並非擅離職守且總辦爲一堂領袖對於所屬各員無論何因均有去留之權本無待先禀長官而後實行祇因總辦平日惡劣行爲凡令文案行於筆墨者槪未遵從以故積忿存心今以請假誤公藉口禀请撤差意在位置私人以便橫行文案旣與長官相處不宜自應銷差何敢烦瀆惟是事出無因不能甘服請即核奪示遵 
[議員也要調騐太倉]  
　　太鎭被舉州縣自治議員龔家駿龔汝椿被人控訴嗜好夫除由姚直剌批飭禁烟分公所調騐已於二十一日人所搜檢監察頗爲嚴密未識於二星期内果能不眞相畢露否耶 
[密拿革黨紀聞鎭江]  
　　趙伯先者郡東鄉大港人也前曾充南洋新軍標統後因事辭差赴粤已歷數年此次廣東肇亂聞趙亦在其中刻經大吏通飭嚴緝並恐趙濳回原籍昨特札行常鎭道轉飭丹徒縣及各防營派弁恊差暗赴大港偵緝矣 
[江北又出大刧案鎭江]  
　　聞江北阜寗縣屬之東下蕩地方有某典當一所開設多年資本殷實日前晚間忽被盜匪多人明火執仗刧去多贜並砍斃典夥一人刻已報縣勘緝矣 
[筆莊忽然失愼松江]  
　　二十七日午前佛字橋孫珍三筆莊忽報失愼警鑼四達水龍咸集因在樓上失火故僅燬樓面兩間店中各貨雖燬去無幾然已蹂躝不堪東隣戴永和鐘表店西隣萬茂襪店均受虚驚幸天雨河水尚未戽涸且在白日不致蔓延他處云 
[瀛談]  
　　屋頂花園記 
屋頂上之空地。自來視爲無用者也。近來歐美諸。國盛行建設花園。於紐約市中僅七八個月内。已有公衆圖書館七處悉築花園於屋頂上罩綠色或白色之天幕四面繞以土垣。中植樹木花草及葡萄棚等並設桌椅入館閲。書　得以安坐其間。且有升降機上下亦甚便盛夏。之間有此空中凉快誠爲消夏良法。以故官吏學生等爭趨赴之。即平時足不入圖書館之工人。亦多往者此圖書館之發達。是可逆料也。圖書館旣著成績於是他項事案。亦多效之據今調查。鈕約市中之屋頂花園者已有五十餘處其花園又非狹小内備鞦韆浪木木馬等運動之器游客得以各隨所習自行習　之且於其中屢開野球運動會夫所謂野球者行於曠野。不能行於閙市者也。今乃於屋頂行之豈不可異蓋屋頂花園之。發生因紐約市面日益發達地面上實無。餘地可以爲此行樂之事。故始想及此平時無用之屋頂也。紐約又有一旅館。近築一。能容五千人之屋頂花園。其内有食堂有散步塲。有奏樂亭有噴水。處有花壇有坐椅。有用牀。其物之完備實有外人意想所不能及者。又近時學校之新建築。每設運動塲於屋頂。其規模甚大。又官廳公司賃屋等亦多設此種花園。休業後或食事後。園間散步甚相宜也。其他若劇塲若病院亦多用之病院之有此花園。更爲相宜。如有肺病。或神經病。人置臥榻於園中。旣得天空之新。氣又在樹木之間其效必甚速也其益處旣。如此面其便。利則更能不出地價。而所費甚少此亦一。種之廢物利用法也。 
[雜錄]  
　　洪文襄承疇洪承疇晚　致仕家居一故人子某。往謁之某寒士落拓庽一小店中。四壁蕭然瓦　土案别無長物憲帋悉破碎如百衲衣一夕獨坐燈下。忽館人傳報承疇至。亟肅衣冠出迓之承疇已降輿故遲遲入門。立星月中絮語久之。然後入某不覺大愕。蓋錦繡滿壁几案皆金玉爲飾。絶非向時景象也坐定。承疇自摩共腹曰餓矣。立命傳餐則珍。錯滿前肴酒芳溢。酒酣命進歌者則二。八美麗十餘人引吭清歌。佐以絃管盡歡而散承疇徐出千金爲贐。某拜而受之。承疇乃曰夜已闌。可命駕歸。矣即起出門某送之至門外。承疇顧不即登輿遲手與談。别緒又歷　時許乃昇輿始去某歸室中。則殘　破稿依然如故。方自疑是夢。然贐金故在蓋承疇晚　罷兵柄閒居無聊。常出其奇計以自遣也。 
[英果敏公翰]  
英果敏公翰令廬江時。吳武壯公長慶方以末弁爲果敏所器。倚之如左右手時劉壯肅銘傳張勇烈　聲。各結圑自保武壯偶與之有違言互鬭而敗被獲縛武壯於柱。果敏遣人往。請釋二公不可。曰必縣令新拜吾門而後釋。之所遣人有難色以告果敏果敏。如其言。遂得。釋未幾果　洊權衆藩二人大　果敏竟。不問然武。壯終身　弟子禮。果敏身後歲時猶。餽遺不絶云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[陳昌年禀蘇撫文]  
　　清理信義銀行債務敬禀者竊知府以湖北水泥廠股份紅利代擔信義銀行債欵遵奉湖廣督憲瑞分界擔還鈞諭會同上海商務總會妥議武漢等行欠欵十一萬兩統歸水泥廠擔任分年攤還滬鎭兩行共欠存墊各款二十一萬餘兩除有鎭江紙廠抵押銀十七萬四千兩外其餘不敷四萬六千兩併由水泥廠一體擔任分還以昭公允而資結束當將議訂辦法禀明憲鑒並登報宣布限期劃抵旋由滬鎭各債户登報訂期於三月二十五日開會議决公舉代表高素恒劉良佐藍道椿陸稚勤陳鳳石周澤甫宋雪琴等承受一切擔任攤抵業於本月初一日經知府會同信義銀行及該債户代表等彼此交接互相立據簽字完案並奉憲台批示似此辦法此案不難結束惟現據造紙公司代表李近仁等禀稱紙廠股東不承認紙廠抵押信義意見各執飭蘇松太道會同商會妥議辦法等因伏查紙廠抵與信義旣有完全抵押之文據信義卽有完全執管之權利該紙廠股東縱有糾葛只能向原經手抵押之該紙廠總理尹克昌個人是問不能禁阻信義受押者之劃抵蓋信義銀行與各債户以欠抵欠爲一案紙廠股東與纸廠總理互控轇轕又爲一案界限至清不容相混且前年九月鎭江造紙公司股東代表師維記等禀奉前升憲瑞批示紙廠股東果能將股本按數繳齊事事全體公决則總理尹壽人雖欲舞弊無隙可乘何至廠未成立遽先抵借鉅款可見紙廠股東與紙廠總理先已不守商律故廠糜爛至此豈能事後藉口圖賴銀行抵款究竟若干銀行帳目已未軋見底藴商會借欵儲蓄存款實虧若干如何歸還曾否理有頭緒仰上海道移詢總商會查明具覆禀候察奪至紙廠帳據有無弊病應令各股理將抵欵本息如數繳還先了銀行糾葛再歸入另案究追未便併作一起含混拖宕並飭遵照等因在案旋經上海商會迭次查軋信義銀行帳據該紙廠實欠本息銀十七萬三千九百九十六兩移請前滬道蔡批飭壳件洋行拍賣備抵並經該紙廠董事會登報承認借款確實公司查帳員等毫無異言謹遵憲斷拍賣清理等語鐵案重重豈得任其翻異伏念此案早了一日即早翻各債户一日之苦累上紓列憲一日之厪懷斷不能因其私意各執枝節叢生致令公理不伸案無歸宿（未完） 
[販賣猪仔之榜樣]  
　　黑心硬肚腸販賣猪仔之高佐庭前由駐日欽使電咨外務部轉飭滬道派探至某輪船上捕獲解縣收押在案前晚經田大令提案復訊高供並不拐販人口惟小的之父高之南與某洋行買辦譚某等常爲此事小的亦在被拐之列大令怒其狡供大聲呵斥曰豈有爲父者拐賣其子之理高矢口不移且謂其父與譚某等誘騙愚民出洋並非圖賣實欲令其充苦工從中漁利大令復諭曰此案節經前縣訊供明晰案卷具在此時翻供有何用處况拐賣人口與誘騙愚民出洋充當苦工均不外拐騙二字律有明條爾之心腸眞黑如漆硬如鐵者矣若不重懲何以寒匪徒之膽判仍還禁擬治以絞監候之罪候飭承備文通詳上司核示遵辦 
[查拿冐充京官之匪徒]  
　　政府訪悉近有匪人仿造澤公名片濳匿各屬冒充京員哄騙財物爰特電請各督撫轉飭密拿從嚴懲辦聞江督張安師昨已電飭滬道着即分行各屬並密札縣廨一體訪拿矣 
[嚴追義善源被欠欵項]  
　　滬北義善源票號虧欠華洋各商鉅款迭紀前報茲悉該號被欠各户共有六十餘家爲數亦鉅雖經滬道札飭公共公廨逐一追繳迄未了結是以劉觀察昨復開單札飭寳讞員從嚴追繳迅即詳復如果有人藐抗着卽指名禀報提案押追 
[洋商與劉問芻涉訟五誌]  
　　英商泰隆洋行巴西商茂和洋行同控森源莊股東劉學詢不付票款一案前日午後復由公共公廨寳讞員會同英德兩副領事研訊先由被告代表德雷斯律師聲稱被告所得森源莊股本三千兩早經拆出有帳爲憑此案應照會審公堂定列判斷不能援照英德兩國律法至原告所辯登報一節當時因該莊經理周友蘭謂無須登報聲明故將合同毁去所有森源莊一切往來款項與劉均無關涉請察原告代表哈華托律師譯稱此項票款係慶餘洋貨號主陳逸卿付來歸還貨款况森源莊票向在市面流通應同該莊股東究追中西官磋商之下以此案詳情早經堂上訊悉母庸再問判劉仍交原保候會商堂諭飭遵 
 
 

Page 19

 
 
[江督札滬道文]  
　　度支部催解欵項准度支部電開本部正堂載面奉諭旨各省應解欵項如京恊各餉及各項洋款關係緊要無論何項用款均不得任便挪移嗣後一切款項應逕解度支部由本部電知各省遵照在案現各省仍復參差未能刻期匯解特再轉知請即電飭各衙門將應解各項刻日一併籌解等因到本督院准此除分行各司關道遵辦外合亟札飭札到該道卽便遵飭辦理 
[部員接收製造局]  
　　陸軍部爲統一軍政起見議定將江南制造局收歸部辦早見前報聞部派接收之委員共有十八人業已到滬日内正與該局人員辦理交收事宜甚爲忙碌 
[國民會簽名辦法]  
　　國民總會成立以來簽名者已及四百餘人現在事務所又特印刷答字式紙數萬張分交各機關如有贊成斯舉者可至下開各處索取簽名印紙塡寫名籍彚交事務所（一）法界八仙橋南寳安里口本會事務所（二）五馬路公順里四川同鄉會（三）文監師路學界聯合會（四）三山會館福建學生會（五）南市毛家弄商團聯合會（六）四馬路捕房隔壁模範書局（七）中國精武體操會 
[閘北商團會成立]  
　　閘北商團會昨在事務所開成立會到者百餘人五點鐘開會先由職員張竟成君演説謂閘北商團成立之速皆由發起諸君子之熱心毅力踴躍從事竊願以後益加勉勵始終不懈則將來發達未可限量次由發起人王彬彦君演説歷陳商團與個人一家全國之關繫末由坐辦錢貴三君分發各報名處牌記簿票等件至晚散會 
[電政局會計科之紅戳]  
　　本縣田大令批唐麟禀云查閲押契係光緒二十五年闕國錦闕國喜兄弟合立以田四畝四分押洋四百元闕國錦旣列首名簽字又列於中保則當時借款其情必重於闕國喜可知此外並無另中據首雖批明讓去十年由闕國文等簽有十字而闕國錦闕國喜反不列名書押情有可疑另呈戊戌年初四日期條五十元旣無中保又無出立期條之人姓名過期十有餘年何以早不追討更難索解前次二月間該職具禀業已明晰批飭現呈押據期條復種種不合闕國喜等供係至戚代放之欵推産作抵情節顯然仍不准此係詞訟之事而以電政局會計科紅戮具函遞禀尤爲荒謬并斥押契期條均發還 
[又欲爲謝有福報復]  
　　印花染業公所前被同業謝有福等出爲反對另立新公所控奉縣署判將謝等遞解回籍該公所仍歸前董勞文榮等經管在案茲又有田金培等二人遞禀縣署圖翻前案當奉田大令批斥云勞文榮等經理該公所事務如有私吞情事何以同業默無一言僅有爾等兩人列名具呈且謝有福等私設公所業經提案訊明責懲驅逐呈叙訊判具結字樣明指前案而言乃猶請提勞文榮等是一波未平一波又起顯爲謝有福報復殊屬荒謬特斥 
[公立醫院立碑開幕]  
　　去冬公共租界内因檢查鼠疫幾釀風潮幸經甬紳沈仲禮虞洽卿等諸君極力維持得以安靜嗣復由該紳等籌欵建設中國公立醫院組織完備迄已半年茲定於今日午後行立碑開幕禮昨已柬邀官紳届時前往觀禮矣 
[私鑄銅質小銀圓之下塲]  
　　紹興人徐榮甫與陳裕記施進才王阿土陳大蔣雪州沈交春王裕廷馮瑞福等在新閘長沙路六十號屋内私鑄銅質小洋經蘇松常鎭偵探隊委員汪禹臣偵悉恊同匯四捕房包探楊掌生前往該處將各人查獲解送公共公堂訊供收押在案昨日復由捕房將一干人証解案經寳讞員會同英康副領事逐一研訊明晰判徐榮甫陳裕記併送閘北巡警總局訊辦所有起案之寳銀等物一併充公機器當塲拆毁馮瑞福抽滿三月餘人各押滿九月然後釋放 
[巡士扣獲逃馬]  
　　公共租界某馬車行前日將馬一匹牽至三馬路裝釘肢鐵偶一疏忽馬即脱韁而逃奔過法租界竄至南市南馬頭始由巡士扣住帶至南區後有人力車夫張桂清投稱在同益里口停車突被撞倒踏壞車身又有城内天官牌樓某姓家傭婦陸龔氏投稱被馬撞跌毁壞什物旣由該行馬夫孫阿林投區報明前情請爲給領區長命孫罰洋六元以三元賠償人力車夫破車充公兩元給氏爲醫傷費餘洋一元充公然後將馬給予領回 
城内 
[承認誘姦]  
　　郵政局信差張長生前因誘姦倪文桀之女小新被控由縣　押在案昨經田大令提案覆訊張仍照前供直認不諱判發改過局收押三年以儆 
[押犯病斃]  
　　小竊毛阿金侯阿良前因偷竊天主堂雜物被獲送縣訊明判押改過局半年在案茲侯在局患病身死昨由局員報縣傳到屍兄侯某因其一貧如洗由堂棺殮 
[縣批照錄]  
　　吳馨禀批據呈高王氏所執胡金寳則田二分一厘六毫　地無着而以前次呈請給諭改字圩九十號二分六厘八毛地内照數劃給自可照辦惟改字圩印諭已送歸城自治公所希候照請將前諭送呈劃分吊給並將胡金寳田單批銷并送此復單暫存吳馨等禀批來牘閲悉貴紳等清厘九畝地辦理迅速輿情妥洽佩慰艮深現已事竣撤所如呈前案開支各欵清摺存核高王氏領狀兩紙唐悦祥趙陳氏領狀各一紙均附汪穗生禀批據稱俞德馨單外多地二分九毛實以陶沙小河廢塞公地並非有主之産前准自治公所李紳呈請歸俞德馨繳價執業候核給印諭板册驗奪 
南市 
[裁縫悮事]  
　　南市東西南三區各長　本定昨日换穿夏季制服嗣因所製之衣被成衣匠偷减材料寸尺不符即由警務長穆杼齋君知照採辦處迅即接長改期五月初一日給换 
[鄉婦可憐]  
　　浦東楊師橋鄉婦李朱氏於前日清晨來滬賣去布疋得洋七元詎行至小南門外大街突被匪人將洋搶去該氏奔至南區且哭且訴情狀堪潣當由區長立節偵探分投查緝未識能被獲否 
[根究偷牛]  
　　張阿桃將徐阿妹竊來之耕牛三頭牽至法租界由捕拘入捕房後由同黨串出王福全張阿順向某牛肉莊借一牛照投案朦領被捕頭察出破綻不允所請當即解由公堂訊明移送南市裁判所提訊張阿桃供由徐阿妹竊來囑小的代牽不料被法捕房查獲求宥判張戒責一百五十下押一禮拜王福全張阿順不應冒領仍着來探帶回並補提徐阿妹究辦牛存捕房候傳失主來案訊明給領 
[抵欵紏纏]  
　　南　人沈寳生控頭髮掮客陳春甫將所抵頭髮私行掉换揑據朦控曾由西區移解裁判所訊明判陳押限找還貨價在案茲有陳安生投案附控陳春甫曾於 
 
 

Page 20

 
 
去冬將頭髮七百餘斤央伊經手轉向王裕祥抵洋三百元刻已過期查明此貨係沈寳生之物求追抵欵等情即由陳裁判飭提在押之陳春甫復訊據供該貨現存順泰棧内判令還押並着陳安生於三天内將貨呈案以便傳同沈寳生復訊核斷 
閘北 
[舉動荒謬]  
　蔣楊氏控朱善鳳即朱榮義私搬器物一案昨經巡警總局孫裁判提訊氏供女兒林絳仙與朱姘識時所有衣飾器具被朱變賣已盡今又乘間搬取婦人之衣箱器物情同搶刦求恩究辦質之朱供甚支吾裁判官以朱舉動荒謬大加申斥判令交保開釋所有器物給還楊氏領回 
[無此便宜]  
　　江北寡婦毛稽氏被訟棍潘廣山逼醮於袁正宣嗣被該氏之叔稽桂清偵知紏同周學江王四香等前往搶人由巡士拘至四路分局收押在案昨經蕭區長傳到該氏夫弟毛得貴覆訊一過以袁分文未化强娶該氏爲室實屬不合判令收押候辦稽氏發堂留養再核 
[女子受傷]  
　　震祥絲廠出店阿奎將打盆女子徐銀根毆傷頭顱血流如注該女即投四路分局控訴諭若阿奎償給養傷費洋一元二角了事 
[偷竊銅環]  
　　昨有某公所看門人季雨田將張阿大扭至四路分局控被竊取棺柩上銅環十餘件蕭區長判張押候查明再核 
英租界 
[男孩迷路]  
　　男孩丁阿貞在途徘徊不辨路徑由捕帶入捕房昨送公堂盤詰據供年十歲江陰人父名丁友生向爲包車夫現住鐵路附近判留候函請三路一區警局移傳其父來案認領 
[私收客帳]  
　　方阿榮（即封榮祖）因串同朱長發私收洋東客帳被控昨由捕房派探將封拘解公堂訊供推諉判押候補提人証到案訊核 
[唆使避匿]  
　　劉成荷控原媒張香國唆使其妻費氏避匿等情昨由捕房將張與費氏一併傳至公廨過堂候訊 
[欠欵不理]  
　　同興洋貨號控馬子美欠銀不理昨經公廨傳案判馬交差候晚堂訊理 
[子不累母]  
　　新閘平橋路同康米店主王興記控學徒陳仁生竊取鈔票洋一千六百五十元由廨判陳與其母夏氏分别各押三年並將騙吞該欵逃逸未獲之張全福之母張王氏押限交人在案茲張已自投捕房昨經德襄讞飭提各人到案與張質訊屬實判張押西牢二年張母開釋陳夏氏母子着照原斷收押如能於限内繳洋准予隨時酌核 
[拐匪送局]  
　　過犯陸寳華因姦拐馮阿二之妻趙氏經巡警局訊無証據判陸交保嗣因陸逃匿租界被探查獲解廨訊實判押兩月期滿　逐出境在案昨届期滿由捕房解案請示判解送四路一區巡警局歸案訊辦 
[盜賣地産]  
　　吳四明控吳勝泉盜賣地産前晚由廨提訊原告投訴曾將二百二十五號契地一方抵於勝泉詎被串同已故地保金順堂朦轉道契盜賣得價分肥求究訊之被告一味推賴判押候交還地産再核 
[限期繳銀]  
　　黃春記控張雲亭承造顧全卿房屋不還木料價銀一千五百六十七兩前晚由廨提訊原告未到判張還押顧交保限一禮拜繳銀五百兩再核 
[負債纍纍]  
　　姚占魁控木作頭張永記不付墊欵洋五千餘元又黃藴瑜控張不理往來銀一萬四千餘兩前晚由廨訊判張押候先將應收張裕記造價洋一千五百元交案候再訊核 
[先繳百元]  
　　楊春泉因欠胡淦清緞價洋三百餘元由廨判楊交保限理在案茲因楊延不清理復於前晚提訊判楊押限先交洋一百元到案餘准交保清理 
[抛妻娶妾]  
　　倪紀林因抛妻娶妾被其妻母姚王氏具控公廨前晚提訊姚王氏偕女倪姚氏投訴前情求究訊據倪供與姚氏（即阿五）姘識九年現因憑媒另娶致被揑控判倪交保着自向王氏母女妥爲調停 
[控告女婿]  
　　寡婦沈張氏控未婚婿王金生紏搶伊女秀弟前晚由廨提訊原告投訴前情訊據王與其母周氏供稱憑媒洪子良聘氏女秀弟爲養媳此次因女回家向領不放以致爭執實非紏搶判王金生交保着自邀媒証調處 
[龜奴作梗]  
　　粤婦王李氏（即蓮喜）因被盧湧記控告圖賴　洋三百六十元前晚由廨提訊據氏供盧係龜奴婦人前在伊家爲娼現因從良被盧懷恨誣控判氏交保候查明實情再核 
[各執一詞]  
　　漆匠作頭吳錫侯控費桂華不付担保徐殷氏工料價銀二千八百餘兩前晚由廨提訊吳投案求追訊據費供已付價銀二千餘兩詎吳中途抛工照算反被透支判費交保候傳徐殷氏到案質明再核 
美租界 
[收殮孩屍]  
　　前有年約六七歲之男孩因病露臥桃源坊内由捕房車送同仁醫院醫治無效而死曾紀前報茲經探查得並無屍屬故於前日下午報請捕廳趙少尉蒞所驗明報堂收殮發壇候認 
[投河自盡]  
　　前日午後有年約五十歲之某甲不知因何奔至四川路橋上投河自盡迨巡捕瞥見挽救業已不及當即歸禀捕頭候撈獲屍體再行查核 
[索債興訟]  
　　林阿二昨向西華得路江阿成索討欠欵扭訴捕房捕頭諭赴公堂禀控 
[不歡而散]  
　　蕩婦朱王氏昨與姘夫徐金龍在西華得路拆姘互毆被捕拘禀捕頭斥不准理 
[小販鬥毆]  
　　昨有小販胡金榮陳新發二人在北河南路互相扭毆由捕併送捕房捕頭斥退不理 
法租界 
[查獲扒手]  
　　近來時有偷兒在電車上摸竊搭客財物經電車公司函請捕房專派包探三人在各電車上加意梭巡前日見有劉德旺李永平兩人肆其故拔當塲拘獲送廨請究判各枷十四天示儆 
[懲辦匪徒]  
　　擲包匪徒陳阿珠王少雲孔玉生三人在碼頭上被探獲住解送公堂押候查辦在案茲經捕房查得孔王等在蘇杭等處曾經犯案王少雲一匪亦由公共公堂訊辦驅逐有案昨復解案請示判王枷一月押二月孔押一月陳押兩禮拜 
[不認誘拐]  
　　鎭江人吳阿三昨至公廨控稱原籍同居女孩李鴨之被張李氏拐出由該孩家屬囑託母親來滬訪尋前日在立大輪船上尋見唤捕送案請爲訊究詰之李氏供此孩係是内侄女因姑娘在滬突遭火災是以同來探望並非誘拐判候函致原籍地方官傳諭該孩父母到案核辦 
[海上閒談]  
　　昨日租界海寗路。忽有發現鼠疫之警告。記者曰。果鼠疫也。則母驚惶。亦母漠視。我居民應速清潔其飲食居處。勤捕鼠。思預防。不然東三省之慘禍可懼也。中國公立醫院。與工部局之衛生處。應以研求所得種種防疫之法。布告居民。勸其自行保衛而勿稍出以强迫手段。蓋自東三省大疫後。居民已曉然於鼠疫之危險。而皆知有以自備矣。消滅於始發時易。挽救於蔓延後難。我居民及有防疫之責者。各宜注意。 
　　即非鼠疫。而時届夏令天氣漸熱。各種易於傳梁之疫病。且將乘機發生。故爲今日計亦宜防範於未然。不可幸爲無事。而於衛生一切絶不留意也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[全國農務聯合會通告各省農會組織農團書]  
　　中國自寓兵於農之法廢。而兵與農遂分應募入伍者類皆迫於生計。烏合充數而已。欲以當列强有教育有法紀之新軍無往而不靡。人乘其弊動輙以兵力恫嚇。故所求無不遂自知其病動輙以和平藉口。遂斷棄國家之權利而無辭。嗚呼桐乳來巢積弱有原也今日者卽以全國羅掘之財政孤注練軍。遠水近火效力幾何日來風雲凄緊。愈變愈厲。滿蒙滇藏四面楚歌。邊境淪亡。中原騷動。時局若此正我國民枕戈待旦聞雞起舞之秋。以我中國廣袤之版圖繁庶之民籍。人心未死何事不可爲豈值束手待斃而已哉。是則。全視我國民後盾之力量何如。而農圑尚矣中國立國以農凡百財政無不仰給於農産人民之負擔。農民獨任其重國家有禍患。農民先受其衝誠實耐苦之性質。尤爲農民得天獨厚故自春秋時代以迄本朝。天下無事則已有事則無不利用農民藉以收功嗚呼我言及此。我不禁爲上下古今純良忠實之農民。放聲呌屈也以無數純良忠實之血汗。染成此錦繡山河。坐讓無數功臣名將祠堂爼豆而青史竹帛不留草茅之姓名。亦足悲矣今日欲爲我農民一放奇光異彩於新世紀當以自治之能力。奮獨立之精神而農圑尚矣。農有團守望相助盜賊之風不熾。其利一。將從前械門私攻之惡俗。一變爲同仇敵愾之雄風其利二。體育普及。强種卽强國之基。其利三。不需國帑絲毫之經費一反手得數百萬勇敢誠樸之民兵。其利四。無事則各安其業稼穡無荒有事則全國響應釋耜而執戈其利。五有五利而無一弊。彼荷蘭俄羅斯之民兵。不能專美於前矣。所慮者教育尚未普及。農家子弟。智識有限。利害未明而提倡之責。组織之法是在我各省農會。各省農會。不乏熱心憂時之士。當先就各地方風俗人情婉曲勸導釐訂章程。從簡易人手。逐漸推廣。參酌保甲圑練之辦法。擴充而改良之。中國之大。國民之衆期年小成。三年。大效。而草野田壠間桀士雄夫。接踵而起。一激發我數千年鬱積磅礴之民氣。毌謂紙上談兵無補大局。嚗背野老未能遠謀。當此一髮千鈞之時局稍事因循審顧。恐此後求爲太平老農而不得。安有我發揚用武地耶。况朝廷慨念時艱。鋭意求進頒布憲法大綱首重人民有當兵義務之條繼又恭讀訓示全國軍人之諭旨。則曰萬方競進。非武不揚亦旣開誠布公昭告天下矣。所望我純良之農民我忠實之農民。當上爲國家存亡之大計。下爲身家財産之自謀奮袂而起全國幸甚。 
國外新聞 
[英國水手罷工先聲]  
　　二十七日倫敦電云據水手公會各支會書記宣稱各會會員業經妥爲聯絡至罷工日期則堅寸秘密大約係在西六月初旬並非在英皇加冕星期之内云按據本月二十二日鈕約電稱英國商船之水手火夫將於下星期内同盟罷工現以無綫電報與海内各船互通消息但目下安裝無綫電之船隻尚屬有限管理無綫電之人或不與水手火夫同謀故無綫電報關於此事之利益不易明白云 
[英儲赴德觀操消息]  
　　二十七日倫敦電云據柏林報載稱本年德國舉行秋操英國皇太子可望抵德參閲 
[日艦游弋中韓海面]  
　　二十七日東京電云日本練習艦宗谷號已於星期四日由橫須賀啟程赴中韓各海面游弋 
[北海道大火之損失]  
　　二十七日東京電云日本與庫頁島之電報交通昨已復原北海道之大火已熄損失之數共值日洋一萬萬元 
[俄國重興海軍之計畵]  
　　二十日倫敦電云俄國重興海軍之策業已劃定擬在波羅的海黑海遠東三處各立海軍一隊並擬於二十年内興造各式戰艦故將於同時開工其中以第一年之費用最爲浩大俄皇已請英國工程司及法國財政家襄助此事所有戰艦均在俄國興造云（以上譯字林報） 
[日本陸軍士官學校舉行畢業]  
　　二十七日東京電云陸軍士官學校定期星期六日舉行畢業禮日本學生畢業者七百三十八人中國學生畢業者五十四人内計步兵二十八人馬兵十人砲兵十一人工兵五人 
[德報反對俄國干涉土事]  
　　二十七日柏林電云德國各報咸信任土耳其政府之和平保證故對於俄國致土耳其之照會干涉土耳其在芒台里格洛邊郵徵軍一事均著論痛斥其不合 
[土國陸軍大臣近舉]  
　　二十七日柏林電云土耳其陸軍部大臣希夫開脱君禁止陸軍士官豫聞政治 
[羅馬教皇之一紙空文]  
　　二十七日栢林電云羅馬教皇發諭反對葡萄牙政府所行之排教政策 
[葡萄牙大臣更正謡傳]  
　　二十八日倫敦電云每日新聞載有葡 
 
 

Page 27

 
 
萄牙外務部大臣馬沙都君電音據謂外間謡傳葡國將有内亂一節實屬子虚此不過爲共和政府仇敵臨終之詈語耳 
[英國海軍添用油料]  
　　二十八日倫敦電云英國海軍部已與蘇格蘭諸油公司訂定合同每年供給油料十兆加倫較原議增多倍許 
[英國調查户口近聞]  
　　二十八日倫敦電云英倫島及韋爾斯兩處之户口共三千六百零七萬五千六百二十九人（一千九百零一年時共有三千二百五十二萬七千八百四十三人）倫敦一處共有居民七百二十五萬二千九百六十三人（以上譯文滙報） 
小説 
[殖民小説華僑涙（二十二）]  
　　這兄弟兩個本來是個孝子。如今得了這個電報。只嚇得魂飛天外。魄散九宵。連忙急急的赶回爪哇恨不得一步就跨回家去。那裡知道剛剛船到埠頭。就被行政官指爲護照不合。拘留木屋。現在已經過了兩個星期。依然不肯釋放他們回去。只把這畢珍卿兄弟兩個急得肝腸欲裂。無計可施。没奈何兄弟兩個。只得捺定了心。呆呆的等候釋放。正在呌天不應。乞地無靈之際。恰恰的遇著了范鳳洲。問起他們的緣由來。剛剛提起了兩個人的心事。把這件事兒的始末略略的和范鳳洲説了一遍。兄弟兩個不由的抱頭痛哭起來。却又不肯高聲號哭。恐怕驚動了衆人。只哽哽咽咽的哭個不止這個時候。差不多已是二更。玉漏沈沈殘燈無燄。剛剛的外面微微的起了一陣。凉風。和著幾點蕭蕭瑟瑟的微。雨直打在木屋上面。再來著畢珍卿和畢寳卿兩個人高低斷續的哭聲。越覺得慘淡非常凄凉無盡只把個范鳳洲哭得心酸腸結滿腹悽惶。恨不得一拳一脚立刻打掉了這間木屋。把畢珍卿兄弟送回家去又想到日間的事情那個可憐的少年女子。無緣無故的平空受了害許多凌辱。我范鳳洲平日自負。也是個堂堂男子若。不想一個挽回搭救的法兒出來還算得什麽英雄算得什麽豪傑。范鳳洲一個人呆呆的坐在那裡心上像那車回輪轉一般。左思右忖想不出一個權宜應變的法兒。倒把畢珍卿兄弟和自已的事情。不知抛在那裡去了。畢珍卿兄弟兩個哭了一回。明知道哭也無益只得吞聲忍住。范鳳洲不免解勸一番。將將就就的過了一夜到了明天范鳳洲心中暗想。鄭國昌這個時候到什麽地方去了爲什麽不見他派人迎接。這是個什麽緣故。正在心中焦燥。忽然聽得木屋外面有幾個人説話的聲音。一會兒就走進幾個人來。當先走的一個不是别人就是他那位同學的朋友鄭國昌。范鳳洲見了。不覺心中大喜便立起身來呌道。國昌兄。我在這裡。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[陸軍部奏承審要案訊明實情比律定擬摺]  
　　奏爲承審要案訊明實情比律定擬恭摺仰祈聖鑒事竊臣部承審廣東新軍滋事案内官犯前恊統張哲培前標統劉雨沛棄營逃避一案於宣統二年七月十三日接准大理院移交到部疊經臣等督飭軍法司各員切實審訊查兩江總督張人駿查覆摺内所稱前恊統張哲培平日撫馭無方臨事棄營逃避迨奉令往撫又復觀望不前一標統帶劉雨沛當標兵初次喧嘩之時卽已避匿迨次日營中大亂又復私逃等語是該官犯張哲培等所犯之罪狀除平日撫馭無方致有所部軍人反叛業已咎無可辭外其有無棄營逃避及避匿私逃實爲治此案之最要關鍵當經臣部遴派軍法司一等司法官施爾常二等司法官唐寳鍾前往該省嚴密調勘證據以期覈實旋於宣統二年十月二十日奉上諭御史温肅奏請將張哲培等飭部從速訊辦等語著陸軍部迅速核辦具奏欽此業經臣部於是月二十四日以此案證據不備調勘需時未能遽結并將該官犯張哲培等撫馭無方以致軍人潰叛業已供認惟是否逃避尚待調查各情形恭摺覆陳在案嗣據施爾常等回部報告遵查張哲培避匿在城棄營而逃劉雨沛兩次離營倉皇出走均屬實情并將關於是案之各項證憑書類及取具各證人及參考事實人之供述書開具意見書彚呈軍法司長丁士源按照各項證憑向該官犯等逐一駁詰張哲培劉雨沛均俯首無詞當經臣等查照定章遴派陸軍第二十鎭統制官張紹曾充審判長第二恊統領官朱泮藻第八恊統領官王遇甲等十恊統領官賈賓卿第十六恊統領官鄧承拔充審判官會同經理高等軍法會審之軍法司長丁士源照章組織高等軍法會審提集該官犯等嚴密審判審得張哲培於宣統二年正月初二日早在第二標署内因前兩日兵警起有衝突督同該標統帶王餘慶勸諭軍士正在集隊誥誡間接到參謀官馮衡等電話報告第一標鬨潰並刧恊司令部情形張哲培卽離二標行至茶亭瞭見亂兵紛紛持械出營張哲培並不設法鎭撫亦未向步礮工輜各營下一命令卽折入城内向兩廣總督請示迨進城後偕水師提督李準督練公所參議矣錫永同見總督袁樹勛由總督面交張哲培大令一支繳械免死牌二面飭其先往城外開導並囑李準吳錫永派兵隨後接應張哲培接收命令後並不前往開導轉向水師行臺對吳錫永説現在我無一兵如何出去吳錫永告以旣有總督命令總須出城爲是我兵隨後就來張哲培旋卽動身出署並向李準領取開城印票時已傍晚及行至東門轉念防兵隨後卽要出來何不偕同前去遂折回水師行臺住宿劉雨沛於初二日上午亂兵衝入標營時並未令衛兵開鎗抵禦聞亂兵揚言欲殺標統登卽從第三營後門走避自離營後直至傍晚始到東門當夜借電話報告公所因探聞防兵明早出城卽在該處等候繼又改念不如先回標署察看遂抄從小路走回標署其時已初三日黎明正在集合標兵逆首倪映典適率亂黨衝入標内聲言礮營管帶齊汝漢業被打死標兵登即驚潰當亂黨衝入之時劉雨沛並不抵禦亦不下令將該逆擒拿即在二營皮匠房藏匿旋由後營門逸出因穿軍衣不便恐亂兵一見要打行至廣九鐵路相近改穿藍布大褂旋遇審禺縣正在彼招撫潰兵遂偕同回城各等情由審判長張紹曾等並軍法司長丁士源備錄供詞曁各項證述各附意見書援律擬判呈請核辦前來（未完） 
專件 
[籌辦處顧問員楊廷棟調查川沙閙事情形呈報蘇撫文（五）（續）]  
　　若廷棟調查不實願甘侮蔑之罪負責任者道宜如是若他人禀報無此詳備則或考察失實或有意蒙蔽一者必居其一凡前所陳在廷棟良心衡之自覺平恕無偏方寸泰然如他人所查確有紳董苛捐證據亦應明白宣示按律嚴辦禍首之罪仍不能减未文明刑法不取報復主義不得因紳董激變而寛置禍首果有苛捐鄉民應禀官懲辦斷無肆行焚燬之理此進一步以言國法也卽退一步以言天理人情人與我以何等痛苦我亦如其度以報之卽云捐僅柯取鄉民財産之一部分豈可即予以焚燬全部分之報復揆諸國法國法不許按諸天理人情天理人情亦不合况乎肇事者所摧殘如是其凌雜反覆尋思竟無可寛之説自應按律科斷雷霆雨露各有妙用刑賞皆忠厚之至也先哲之言若詔我矣惟鈞座鑒之對于紳董亦有宜告誠者自治初辦風氣未開公所辦事宜先擇鄉民所尤願者爲之并擇鄉民所尤不願者革除之信用旣立進以稍高之説自不虞其扞格聲音笑貌之間更應出之以誠懇不可稍露倨傲鄉民誤會當自引曉譬不力之咎必如是庶乎可矣此則深望該廳全境紳董勉自爲之禁烟雖遵省章拒賭雖奉撫批歷收罰款兩共銀六百五十六元并私膏十六兩皆隨時解繳廳署蓋有回單圖章長方形篆爲勤愼二字該欵除撥調查烟賭等支用外俱經廳批留候撥充公用辦事人實屬無可訾議惟調查皆係紳董請官提懲亦出紳董之口罰欵又經紳董轉繳（因直接繳官差役别有需索）鄉民不知細情第覺紳董之爲難怨毒之深蓋由於此應飭令另籌繳款等妥善之法又調閲卷宗每見呈官提懲後輒續去一呈云昨請提懲之烟户或賭徒某某今已知悔願繳欵若干似可從寛免究謹將罰欵曁切結附上云云尤有出爾反爾自起自滅之嫌辦事人皆應格外注意免爲口實然皆與自治絶無干涉者也尤可惜者值此天日清明正兒童誦讀遊戲之時該廳全境被禍除城内小學堂停課二十餘日現已照常開課外各鄉俱未開學荒廢大好光陰而于將來知識上之進步受一頓挫此其患氣所中尤什伯於焚燬器具也烟户編訂門牌聞已達全境什之六七肇事後慬新港尚見烟字門牌其餘敲毁殆盡肇事者之心理灼然可見言之可爲長歎息也（未完） 
 
 

Page 35

 
 
   
 
 

Page 36

 
 
   
 
