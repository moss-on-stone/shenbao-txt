# 1910 - 177 - 4913436

 

Page 1

 
 
   
 
 

Page 2

 
 
上諭 
　　監國攝政王鈐章五月二十八日奉 
旨塔爾巴哈台領隊大臣着錫恒暫行兼署欽此 
上諭廣東高州府知府員缺着鮑振鏞補授欽此軍機大臣署名奕劻世續鹿傳霖假那桐吳郁生 
論說 
[論監政處堅持鹽觔改售洋碼之非計（霖）]  
　　吾讀鹽改售洋碼摺。而後知鹽政處祇知體恤商艱。而不知體恤民艱也。且陽避加價之名。隂受加價之實。尤見其用心之苦。設計之巧矣。自此事發布以來。江蘇士紳陸續。電禀鹽政處。詳陳民力維艱。力請收回成命。乃鹽政處不爲所動。反斥爲多事。何其輕視民命。一至於此。由是可知今之爲民上者。惟知倍取於民。而不思藏富於民。以擁護國家之命脈也。噫豈不異哉。 
鹽者民生日用必需之物也。雖不如米粟之有關於人命。然以積習相沿。生理所關。誠有不能淡食之勢。故論者每以米鹽兩宗。列爲日常不可須臾離之物。以日常必需之物。而歸諸官賣。任少數之豪商包認鹽稅。把持其利。已失之公允矣。而况。官吏倍徵其稅。鹽商頻增其價。以致平民出鉅價而購賤物。此乃古今相傳。粃政之甚者。而於今爲尤烈。蓋鹽在生産之地。物多價賤。每斤不過售錢數文。一經鹽商運出遠地。則每斤售至二三十文。或五六十文。或七八十文矣。其故何哉。蓋卽。由於官家之賦稅。鹽商之壟斷耳。而尤以承辦鹽務。官員之營私自肥爲最苛刻。是故鹽之大利。不在灶商。不在國課。惟在鹽商及鹽官而已。而直接受其大害者。惟食鹽之平民耳。 
試觀承攬運鹽之豪商大賈。家資每擁至數千百萬。高厦大屋。豐衣美食。人都擬之王公卿相。然其所以翹出於衆商之上者。豈眞一本萬利之貿易哉。毋亦壟斷把持之有以致之耳。商市流行之物。苟其爲人人所用者。其價必不大貴。而商人亦難因此而獲大利。此乃自然之勢。蓋需用繁多之物。出産之地必廣。販賣之人必多。來源旣廣。同業又多。不能居奇而常流通。於是乃能劑其平均之勢。獨至食鹽則不然者。即因少數鹽商把持其間。故出産雖多。原價雖賤。而其售價必至數倍於其原價也。是非鹽商之咎而誰屬。至執掌鹽務之官吏。其安。富尊榮。尤有勝於鹽商。運使位秩最崇。聲威最盛。較諸藩臬諸司。雖屬閑曹。然責任輕而進益大。故身任其職者。大都豪侈奢麗。無所不爲。宫室之美。妻妾之奉。輙越羣僚之上。實爲百官有司人人屬目之官位。鮮有不思夤緣獵取者。下至運副鹽塲大使等。官階雖屬卑微。亦爲所入優厚之美缺。是非出於舞弊營私。何至有此鉅利。嗚呼有此鹽官鹽商之相緣爲利。而國課民生遂暗受其害矣。 
是故我國鹽務之積弊。雖不一其類。要其藏弊之叢藪。惟在監商鹽官而已。鹽商把持。有害民生。鹽官中飽。有妨國課。正所謂上下交困。而惟在中間者已獨得其利也。朝廷鑒於。鹽務之紛亂錯雜。弊端百出。非集權中央。不足以謀統一之整飭也。故有簡任鹽政大臣之命。在今日爲廓清鹽務積弊起見。正宜注意於此二者。爲正本清源之計。而行雷厲風行之政。至是方可慰厪系而副民望。乃鹽政處創辦之始。卽行加價之苛政。以爲民累。如之何其可哉。其言曰竟照現在鹽價。改售洋碼。尤恐鹽價增加。民力有所未逮。擬酌减售價以便民。改用洋碼以恤商。通飭鹽店銷售食鹽。每斤减售六文。發銷醬坊。每斤减售三文。一律改用洋碼云云。正所謂掩耳盗鈴之詞也。其除所减之六文三文。而改用洋碼。恐所申之洋價。尚不止 
 
 
 

Page 3

 
 
　　六文三文也。名爲减價。實則增價。爲此自欺雁人之政。尤不足以示大信。且鹽斤改售洋碼之原因。係銅元充斥。銀價增高之故。夫旣濫鑄銅元以病。民今鹽價又因錢賤銀貴而改用洋碼。爲鹽商計則得矣。其如吾民之不堪受幾層之剥削何。當局者亦曾一念及此否耶。 
鹽價旣增。餘若醬坊之物。凡用鹽而釀造者。亦必因之而增價。於是直接間接。皆受其害矣。年來物價騰貴。貧民度日維艱。加以天災流行。米珠薪桂。今鹽價無故而又改用洋碼。所入有限。而所出倍增。閭閻愁慘之聲。夫豈深居重轅者所能聞。但他物之增價均有特别之原因在。至鹽之增價。則全因鹽政之廢弛故。非因出産之少及銷費之多也。雖然鹽商虧耗則增。價國家籌欵則增價。鹽之價已數倍於曩時矣。即現在以推將來。吾不知其伊何底止也。此後私鹽。洋鹽之乘間散布。固在意計中。而緝捕之紛繁。國際之糾葛。亦將接踵而起矣。其害豈有涯哉。 
專電 
[電一（北京）]  
　　民政部奏報黃祖詒已拿獲旨交法部由廷尚書親訊黃供費四千五百金托金店捐官餘事概不知情再三嚴詰惟大哭其受賄之王瑞文（昨報謂王長聞者誤）等須先奏革再行傳訊 
[電二（北京）]  
　　洵貝勒以大沽口收回後應辦之事甚多並擬建築製造廠定出月親往勘視 
[電三（北京）]  
　　軍諮處設軍事報擬令各駐使報告可以探聽之各國軍事以資參考 
[電四（北京）]  
　　世中堂往視鹿中堂力勸假滿即銷鹿意稍動 
[電五（長沙）]  
　　常德河水復漲二十六日夜徒起三丈 
[電六（長沙）]  
　　沅江匪徒聚衆滋事已由常德派兵往勦 
[電七（東京）]  
　　聞日俄協約於七月四日在俄京聖彼得堡調印 
[電八（東京）]  
　　日本伏見若宫博恭王及妃於陽歷七月四晨乘坐民尼核逹輪船回國 
[電九（東京）]  
　　前水戶藩王侯爵德川昭武於陽歷七月三日晨作古時年五十八歳 
緊要新聞一 
[國會請願不死北京]  
　　旅京國會代表圑近數日間續接各省及海外華僑慰電甚多聞各省來電大半仍請暫勿出京以圖再舉代表來京上第三次請願書措辭甚爲激昻兹將盛京天津兩電錄下 
奉天諮議局致代表圑電小沙土園崑新館代表圑孫鑒二次請願未准趁各代表未歸乞力持上第三次願書爲民請命勿懈奉局叩 
順直同志會致代表圑電小沙土園崑新館代表圑鑒請願二次被駁人心悲慨即刻聯合進行乞堅持勿懈順直同志會養 
[籌備憲政果能切實進行耶北京]  
　　憲政館王大臣於國會上諭發表後翌日午前即分電各省督撫聞係關於籌備事宜其内容略謂各省紳民對於國會一事一再請願望治之殷至可羡佩現在凡關籌備憲政各事亟須切實進行勿尚空言務求實際除由本館派員分赴各省嚴密調察外尚望將歷年應辦各事督率所屬妥愼籌備關於地方自治事宜尤須愼選士紳竭力振頓藉樹基礎至調查戶口一事關係至爲重要旣不可操切從事尤不可敷衍塞責各疆臣身任地方責無旁貸際此時局艱危總期上紓宵旰之憂勤下慰億兆之屬望語極懇切云 
[中俄松花江交涉展期北京]  
　　中俄兩國所議松花江問題前經俄使照會限至西歷七月初一日爲議結期過期卽自由行動等情經紀本報兹聞外部以限期太迫一時萬難議結照請駐京俄使緩期俄使以未能作主爲詞嗣經磋議再四始允於日前電請俄外務部展期一二個月以便和平了結聞尚未接到回電 
又另一訪函述此事交涉原委甚詳亟錄如下俄國欲得松花江航權其意始於咸豐八年（西千八百五十八年）訂結中俄愛琿條約而獲黑龍松花兩江左岸及至松花江海口之地爲其屬令並於該兩江及烏蘇里河准兩國人民之交易並令兩國人民任便行船復由黑河口溯至哈爾濱伯都納吉林等處之混同江（松花江之别名）俄人因此唾涎航權不已屢次請求中國不允庚子之變遂乘亂航駛黑河口上流然迄今該江航權究未得中國明允上年中國設立北滿稅關稅務司哥納窩爾遵照總稅務司之命令編訂松花江通商試辦章程並哈爾濱三姓及拉哈蘇蘇稅關暫行章程於西六月二十六日（中五月初九日）頒布復於西七月一日（中五月十四日）在該三處開埠至西八月一日（中六月十六日）開始稅關事務扣捐進出貨物於是無端惹起俄國官商之反對即由俄宫照會交涉使屢次磋商毫無眉目不得已將懸案移交俄使與外務部在京交涉當時哈埠俄國商務總會派員調查情形據其報告云自 
 
 

Page 4

 
 
　　上年西七月一日起至封江期間（西十月二十八日中九月十四日）哈爾賓稅關抽捐欵項約有二十萬盧布（内開四分之三係抽貨捐四分之一係行船稅）以此類推自解凍期西四月十五日起（中三月上旬）至封江期西十月念八日止行船及運貨稅欵約可得四十萬盧布以哈埠四萬商民計算對于稅關應負自八盧布至十盧布之捐額俄國商民不免受因云云嗣後兩國交涉數次仍未議定俄使遂照會中國謂俄國政府自上年西七月一日起此一年間暫准中國稅關抽捐但限本年七月一日爲止中國政府須改訂妥適辦法等語惟中國政府亦頗持硬强主見據外部人云中俄愛琿條約内開丙國人民在黑龍松花兩江及烏蘇里河均有行船權然俄國不允中國輪船於松花江口人海之處往來航駛並對於中國商工來往愛琿者或抽進口稅或抽人頭稅雖由中國迭次議駁均置小理今俄人乃于松花江上游任意航行不顧約章太屬不合故俄國若能開放黑松兩江允准華輪來往則中國政府亦肯將松花江問題解决否則决不退讓云 
[英使請禁他國私運洋藥北京]  
　　粤督袁海帥前因增抽進口洋藥稅捐駐粤英領電請英使反抗等情曾紀前報兹悉此事由署理英使主外務部詰問違約後外部答以未經該督奏報到京一切詳情未能詳悉請暫緩期交涉嗣英使復照會外部畧云聞德美等商取道波期南洋等處暗將洋藥輸運中國爲數頗巨據去年計算進口重量實逾十萬磅之譜吾英國遵照約章訂明進口洋藥按年遞減一成俟十年後全行减盡現仍切實守約不逾乃中國政府漫然藐視任外商之狠狽爲奸而獨對於英國强加制限增抽捐稅殊不合理故中國政府若不照約嚴禁外商進運則我英亦不能拘守約章甘受巨耗應請速籌抵制外商辦法否則英國祇有以約章爲廢紙等語外部接到此文頗爲躊躇前日鄒尚書曹侍郎曾左丞劉參議等在部會商對付辦法僉以政府前與英國商減洋藥進口同時將内地土藥定爲逐年漸減期十年後一律除盡今各省督撫急於邀功將土藥十年之期概縮於一二年間一律禁止由是藥價頓昻以本年行市比較前年實已增漲七倍故印度英商雖將運數逐年減少而獲利反增至我國禁種土藥之後損失之數較英奚止十倍今英以增抽稅捐反出抗議未免不合擬即日照覆拒駁一面另商禁止他國私運辦法聞昨日英署使又因此問題至外部與各尚侍商議其交涉情形俟探續佈 
[嗚呼悔不聽三國之言北京]  
　　此次日俄協約與中國關係甚大與各國在中國之利益亦在在均有關係聞起議之初有某某三國駐京公使忠告於某當道謂此事亟宜由中國設法抵制彼三國情願暗中協助某當道不納其言此議遂寢日前某當道曾對人言余悔不聽三國之言以致失敗今日悔之晚矣 
[限制教堂購運軍火北京]  
　　督辦稅務處分咨各省督撫畧云軍火子藥原屬禁品查近來各教堂往往藉保護爲名私行購運其中情節虛實無從查孝務請此後認眞查核教堂運送軍火如實係保護之用須有本教堂提單照會方准運往並定以限制否則一概扣留不准報關起運 
[郵政司扣留悖逆報紙北京]  
　　北京總郵政司前諭沿江各省各郵政司飭將外洋寄到關於煽亂悖逆各種件禁止派送等因兹據廣州郵政司洋員報告查英屬温哥哇埠出版之華英日報又美屬漢那羅埠之民生日報皆多悖逆之言論惟該報等在他國領土出版未便封禁本局只有扣留停派勿任此等報紙郵寄各處如該郵政司者誠客卿中之效忠守正者矣 
[郵部電詢吉黑兩省自辦鐵路北京]  
　　前日郵傳部分致吉林黑龍江兩省巡撫各一電略謂黑省紳商倡議自築之蘭海鐵路（自呼蘭至海倫）吉省紳商倡議自築之哈綏鐵路（自哈爾濱至綏化府）是否確有的實股欵据部中所聞則該紳商確無欵項雖設公司倡議睚辦其事必不可成稍一不愼必致洋股攙入其中發生種種交涉即希詳確查明報部如有前項情弊應卽隨時查禁 
　　記者曰與其商辦攙入洋股毋寗部辦借用洋欵 
[派員調查兩湖防匪辦法北京]  
　　北京外交圑以兩湖匪氛不靖終必釀生禍患此次湘亂雖已定約難保再無亂事發生於是各國公使屢次向外務部提議要求速籌保教防匪辦法外務部曾商請政府派員前往兩湖一帶先行調查一次以便籌議防衞辦法刻聞已經派定陸軍部督練處總辦舒清阿前往兩湖調查現在饑民情形及一 
切善後辦法遇有不妥之處即隨時電商辦理 
[藏地暫不加稅北京]  
　　政府前因藏地百事待舉需欵浩繁若專由内地協濟恐有不及擬改訂徵稅章程以爲就地籌欵之計前曾電致駐藏大臣體查情形妥籌辦法兹接聯大臣來電謂現在藏地雖稱安謐然番衆良莠不齊仍不免遇事驚疑若驟行改徵稅章恐有人從中煽惑致擾治安應請暫行緩議俟各政辦有端倪商務稍見起色再議改訂辦法以免滋擾聞政府以所陳係屬實情已准其所謂 
[俄人經營蒙古之野心新疆]  
　　駐阿爾泰科布多大臣電告外務部謂現有俄人托木斯克携帶貨物六十餘駝馬二十餘匹在阿爾泰科布多唐弩烏梁海烏里雅蘇台等處調查一切商務情形聞 
 
 

Page 5

 
 
　　以五個月爲期每月旅費四千盧布凡俄人在蒙古有商業者均資助旅費其志甚在應請設法預圖抵制 
又庫倫函云庫倫辦事大臣三多現以俄商沙爾德在該處採金甚旺擬電外務理藩兩部向俄人收回自辦每年可得利二百餘萬兩不意此消息爲俄人探知故現在俄人對於三多正在運動其去任 
[度支部奏定造幣廠章程北京]  
　　度支部奏本年四月十五日臣部具奏鑄造國幣應一事權挺將各省所設銀銅各廠分别撤留所留之廠統歸總廠管理一摺奉旨依議欽此欽遵辦理在案惟是推行幣制鑄造一項關傃最爲重要當此改章伊始所有總分各廠内部如何組織權限如何劃分亟應明定章程以資遵守兹經臣部督飭員司悉心規劃酌擬造幣廠章程十八條繕具清單恭呈御覽奉旨依議 
第一條造幣廠歸度支部管轄掌鑄造國幣一切事宜第二條造幣廠設總廠於天津設分廠於武昌成都雲南廣州四處並暫設奉天分廠一處共分廠統歸總廠直轄第三條總廠設正副監督各一員由度支部開單請簡管理總分各廠一切事宜各分廠各設總辦一員帮總辦一員樬廠設正坐辦一員副坐辦一員均由正副監督遴選妥員呈部核准奏派秉承正副監督分理各該廠一切事宜第四條總分各廠應設工務長一員由正副監督遴選妥員呈部核准派充其餘藝師藝士及各員司由各廠約定員數呈部　定第五條度支部籌備鑄幣專次發給總廠分派各廠應用所有各省督設銀銅圓廠機器廠房材料准總廠選擇提用第六條部庫所有各種銀兩准總廠隨時呈領鑄成銀幣照國幣則例第十三條解交部庫第七條各省藩運關庫等處所存銀兩與别項銀圓應次第交大清銀行轉交造幣廠代鑄鑄成國幣後由各省照章行用第八條前條銀兩銀圓由大清銀行運交就近總分各廠化驗几含純銀在九八五以上准照國幣則例第十三條換給各種新幣所有由廠運往該省費用准其作正開銷至由該省運往總分各廠運費由大清銀行核實計算仍歸該省擔任第九條總分各廠於鑄出之幣運往各省該地方官均應切實保護其經由火車輪船運道應請飭下郵傳部通飭鐵路招商各局一律减收半價以重國幣而利推行第十條總分各廠應鑄輔幣數目由大清銀行斟酌市面情形隨時擬定數目呈由度支部核准飭廠照鑄開鑄之始暫定爲主幣八成輔幣二成飭廠照鑄第十一條總分各廠鑄成國幣數目每十日一次呈報度支部查核第十二條總分各廠鑄造新幣重量成色公差之類必須遵照奏定則例辦理並遴派精通化學人員隨時化驗如有不符即回爐重鑄以免參差第十三條總分各廠所鑄各幣由總廠呈送度支部化驗度支部亦得隨時任抽各廠所鑄各幣化驗查核第十四條造幣廠出入欵項由總廠按季詳造表册呈報度支部按年總結除表册外並應呈報預算决算清册各分廠應將該廠收支數目與銀銅等幣出入情形每月一次呈報總廠仍每日將帳簿結算清楚以備總廠隨時查核第十五條各分廠如雇聘外國人員應先呈由正副監督核准方可派充其餘藝師藝士及各員司由各分廠總辦帮總辦遴派妥員呈報正副監督核准加剳派充仍六個月一次開列名單並履例到差年月呈報總廠總廠按年一次彚報度支部查核第十六條造幣廠所有在事名員由度支部照前財政處原定章程每届三年將實在出力各員擇尤酌保其在廠不及二年者不得列入在事各員倘有舞弊營私情事由度支部隨時查明據實紏參第十七條各廠有緝訪私鑄防衛廠料等事應請各省督撫協助者隨時呈請督撫施行第十八條總分各廠辦事細則由總廠擬訂呈由度支部核准遵行 
按度支部尚有兌換紙幣則例錄今日本報第二張 
[京報近事]  
　　本届考試選拔生係借用學部考棚辦理惟該考棚地勢較隘今各省選拔生名册均已到齊共有三千九百餘名現在天氣炎熱坐號不能過密經禮部核計省分人數酌量分配定於六月初三日起分爲六塲考試已於十七日奏奉俞允 
駐比楊星使電致政府嗣後派員赴各國游歷必須展長年限方於學問閱歷均有增益若僅限以數月不過虛費光隂空糜鉅欵殊屬無謂樞垣得電卽轉交政務處未加可否 
樞垣因川督奏請將東北邊防欵項撥解三成以助西藏練兵經費等情前雖未允所請然恐藉此貽誤要政昨特電致川督及駐藏辦事大臣謂東西北邊防均屬緊要萬無剜東補西之理飭卽設法仍在川省籌措不可稍事延緩 
黃寺喇嘛得西藏來信謂已革逹賴現已潜返藏省惟尚無甚動作 
山西巡撫丁寳銓與藩司志霖因爭公事權限始而意見繼而齟齬日昨電請政府代奏開缺當由軍機處寄復一電内云國家實行憲政依賴疆臣實多勿以私見而置國事於不顧又另寄志藩一電飭其凡事務與丁撫會商不得妄逞臆見 
日前黑撫周中丞電政北京度支部擬在黑省設立大清銀行一處以改良黑省之金融機關現由度支部派員到黑查勘情形以黑省地瘠民貧設立分行定多賠累兹已擬定先在哈爾濱設立一處亦可兼顧黑省之金融俟黑省稍爲繁盛時再照部章設立 
聞度支部澤尚書以内外各蒙邊某國紙幣銷行日廣蒙人亦甚樂用於中國幣政前途甚有關係查庫倫自設立大清分銀行已頗見抵制之效即宜再行推廣以保利權聞擬先在烏里雅蘇台察哈爾伊犂三處一律倣照庫倫辦法設立大清分行并聞已將此事分别電咨各處將軍大臣及理藩部籌議辦法有擬於年内一律成立之說 
憲政編查館與修律大臣會商遵照新章續訂禁烟違犯罰章以宣統四年六月三十日止爲限滿之日擬照新例五品以下官員違犯者若經查覺議以革職發交該管地方監禁三年商民均監禁七年 
崇陵修建工程極其浩大故由廠商數家聯合承修所用工匠人數頗衆日前該處工人竟行罷工歇業其原因係廠商减少工價匠人爭加工價所致各工人遂結成圑體停工刻聞洵貝勒已傳飭該廠商等令其速爲和平調停勿得耽延要工 
監政處提調晏安瀾因由粤返京後人言嘖嘖咸謂其席捲甚鉅心頗不安故决意辭職並舉胡北監理財政官程利川自代聞已于日前面禀督辦矣 
農工商部咨行粤督畧謂近年迭奉廷寄保護回籍僑民乃聞回籍僑民各處土豪劣紳仍多擾累且僑民經商外埠習慣外情鄉居殊形不適 
 
 

Page 6

 
 
　　往往回華後仍在港澳居留受治外人與祖國隔膜殊非朝廷保護之意亟應廣闢商塲招徠華僑妥爲保護以固主權而興商務云云雖然此等言語華商固已習聞之矣 
來稿 
[明未陳臥子先生傳（三續）（金山高爕譔）]  
　　先是考功曾飛書檄。聯絡士大夫。共舉義旗。而吏部尚書嘉興徐石騏。左通政嘉定侯峒曾。進士嘉定黃淳耀。職方吳江吳易。職方監軍嘉善錢梅。嘉定知縣錢默。崑山知縣楊永言。總兵黃南陽。編修朱天麟。江隂黃綏祉。孝廉丹陽葛麟。行人宜興盧象觀。編修休寗金聲。鎭南伯黃蜚。總督華亭沈猶龍。舍人李待問。武選平湖倪長圩。御史長洲李模。西儒上海潘國光。總兵嘉定蔣若來等。次第如雲蒸林萃而起。顧兵多烏合。類皆不能持久。其中以吳易軍稱勁旅。三泖五湖。相爲犄角聲威甚盛。及松郡破吳易軍亦敗於長蕩。易潰圍出。復連攻嘉善吳江。與蘇郡兵戰于汾湖。斬獲過當。易先生舊交也。請命於先生。先生爲馳蠟帛。間行入越。以捷。聞監國封易爲長興伯。而先生亦拜浙直視師之命。長興開幕府。登壇誓師。請先生臨其軍。先生私語其門人王澐曰。長興一世人豪也。然闞其意。殊輕敵。而幕客多浮薄士。師衆而不整。其將爲長蕩之續乎。無何而浙閩之師皆潰。長興竟爲遊騎所執。先生之言。不幸而中。於是先生志不欲生。乃奉大母旅殯。歸葬富林廬居哀吟。屏絶人事。更捐地葬夏考功於莘村。爲書數千言。焚其墓。自道平生志行。及所以下即引决之故。詞極悲痛而先生與考功二人之交誼。讀之亦可以攷見矣。其書曰。同郡友人草土遺民陳子龍。再拜遺書故殉節吏部孝功郎贈左庶子謚文忠夏君彝仲。自足下長逝。遂已歷期。每一念至。心焉如割。而不孝鎖尾遁荒。寄命鋒鏑。復負大痛。煢煢堊廬。遥望家山。如在異域。旣不能修朋友之服。哭寢門之下。若荀爽之於仲弓。巨卿之於元伯。又以文翰蕪落。意志危惑。楚招秦贖。未遑綴染。自分旦夕溘死。握手泉路。無用修詞。以飾冥漠。而卒卒視息。遂志無期。足下臨殉。手疏見訣。不責以偕亡。而有所敦勉。一載於兹。遘會閼阻。曾無毫髮以獲死所。竊恐良友必含憤於首陽之側。矣悲夫悲夫。神理不昧。幽明何殊。足下雖死。凛然英爽。僕即尚生。不忘溝壑。豈渝平生之旦旦。遂自棄君子。不一舒憤懣剖肝腎乎。足下長僕。實周一星。追憶曩時。僕纔過志學。僅解操觚。而足下薦州里。隨計吏。已十餘載。忘年結納。過美其談。茂我枝葉。使厠上流。自此以來。麗締日密。善善同清。惡惡同汚。一義必共討析。一文必共欣賞。翺翔必齊其羽翮。風雨必均其燥濕。以至連鑣上京。策名王府。二十年。間夷險非。一形雖異。氣義同孔。懷僕年少氣。盛血肉憤。躁語言輕。脫負正平。誕傲之資。而兼稽生好盡之累。每爲流俗所疾。動成疻痏。足下匡捄彌縫。解諷支拒。曲蓋其短。闡詡其長。至於醉飽。之失偶軼規繩。愛憎之間。或違衡量。未嘗不殷勤責善。期於敦復。洎足下握符閩表。僕則備員會稽。相去二千餘里歳月之間。郵傳不絶互相警勗。立德立功自謂百年可共相保。砥鋒礪鍔。少展尺寸。以附凌風之翰。垂聲丹青。何圖輿蓋崩摧。萬事塗炭嗟乎。僕雖交滿天下。安得義兼師友如足下者哉。 
時評 
[其一]  
　　又有得北京消息者。謂代表圑議定舉幹事編輯員數人駐京及每省留一人在京外。餘先回籍。又謂代表圑逆料再上請願書。都察院必不肯遞决議俟資政院。開院再上第三次請願書。夫以各代表之熱心國會。誓死堅持。决無知難而退者。然代表一歸。則勢已衰而氣不振。欲再聚以謀大舉難矣。况第三次上書。必待資政院開院。尤難得良好之結果。何者。資政院人物。除王公世爵宗室覺羅外以官界爲多。則其對於國會。未必得主張速開之。同意。我聞某省諮議局升入資政院之議員。有兼任國會代表者。當第二次上書時。以爲資政院。議員故至不肯謁見樞府。故即使。如願以償。交作資政院議案。而其結果。亦可知矣。 
[其二]  
　　劉春霖旣不贊成國會。則不允簽名可矣。旣簽名矣。而又聲明不知。則其意何居。 
蓋彼其初之簽名也。欲取悅於國民也。其繼之聲明也。欲求媚於政府也。其私計豈不謂如此可得兩面之周旋。而不知人且發其覆於後也。其計雖巧。又奚益哉。 
[其三]  
　　嗚呼。劉春霖特未之思耳。請願簽名。政府即甚怒。不過如陳景仁之革職而止。今之反覆。且不免爲陳田。 
陳景仁名留青史。陳田則遺議天下。奈何遺此而就彼哉。 
[其四]  
　　胡思敬力陳今日中國惠政之不可行。劉廷琛力參館員籌備憲政之不力。正一反比例也。我不知政府對於該兩摺之心理。將何去而何取。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局不承認無議務之負擔杭州]  
　　日昨浙江諮議局呈撫院文云近閱報載郵傳部致撫部院電開滬杭甬借欵虧耗一項係國家籌墊由江浙督撫擔任之欵豈公司所能干預現度支部江督蘇撫均已解清浙省似不能獨異至公司議廢章程另是一事尤未便牽合殺仍照前電迅速撥解以憑彚交中英公司等因尋繹部電竊有百思不得其解者夫改借爲存有欵有耗本非人民所願承祇以仰體大部轉圜之難逸遵章程未敢嘵凟查郵傳部奏定存欵章程第四條載此項存欵多不過一千萬兩少不過七百五十萬兩第一期自光緒三十四年二月初四日起於七個月内撥付八十萬兩第二期於十二個月内一律撥清如有事故可展至十八個月至遲不得過二十四個月倘到期不能撥付或撥付不全者此項存欵章程卽日作廢等語計自奏定之日起扣至宣統元年二月初四日滿十二個月其時第一期撥欵不全經浙蘇兩公司以無故逾期呈請郵傳部將章程作廢未蒙照辦循是連閏計算扣至本年正月初四日滿二十四個月而部撥存欵祇一百八十萬兩即論存欵至少之數所撥不過四分之一正符章程撥付不全即日作廢之文今更在二十九個月矣部撥之欵不聞有加部定之期相去愈遠就根本上解决之此項章程當然作廢而郵傳部屢電催解虧耗竟有虧耗係國家籌墊由江浙督撫担任非公司所能干預廢約另是一事尤難牽合等語夫章程爲存欵之章程虧耗亦存欵之虧耗安有存欵撥付不全章程當然作廢而虧耗尚須源源照解視爲另是一事者且督撫担任虧耗非督撫自行措解不動帑藏也浙省帑藏何一不取諸人民卽所墊之耗查部議取償於公司將來報效紅利二十分之一是仍以取諸人民者取償於公司浙省之財祇有此數目前直接取之將來間接取之人民何堪受此違背奏定章程之剥削本局以此事惟有懍遵案奉辦理旣不能認作廢之章程自不能認無欵之虧耗此項存欵章程應廢理由至顯至明而目前不能承認此項無義務之負担尤爲切近决議呈請撫部院據情轉咨郵傳部循照奏案辦理以維路政而蘇浙困爲此呈請撫部院察核施行 
[浙撫仍請免提州縣平餘杭州]  
　　浙省州縣近年異常虧累浙撫增中丞曾於去秋奏請將平餘項下練兵經費裁免攤提嗣經度支部議覆此項平餘旣提作練兵經費關係甚重飭將浙江省原認練兵經費三十萬如何抵補籌有的欵再將此項平餘酌量裁免奏奉飭下浙江巡撫遵辦在案增中丞奉覆轉行各司道籌抵去後兹據清理財政局司道詳稱現經各司道與監理財政官曁各議紳等公同會議僉以銅元充斥銀價翔高州縣平餘無多卽鹽厘各宗亦同受此景響司道經費出自州縣公費竭蹶報効何從而此項練兵經費歳需解銀三十萬兩自應設法籌抵查有撥補浙東厘金一項每年由部指撥外省欵項補還本省厘金之欵内係廣東裁兵節餉銀一十萬兩廣西裁兵節餉銀二萬兩又梧州關稅銀二萬兩福建裁兵節餉銀二萬兩又减平銀三萬兩閩海關甘餉减撥銀一萬兩湖北甘餉減撥銀三萬兩四川甘餉減撥銀三萬兩又减平銀三萬兩江寗解部節省銀一萬兩合共計銀三十萬兩請由部轉飭各省自宣統二年起將每年應行撥解浙省之欵即直接解部撥交北洋以省周折等情增中丞以此項練兵經費旣經籌有的欵抵補所有浙省各州縣平餘項下應提練兵經費曁司道報効鹽務厘差各屬節省三成役驛等欵應自宣統二年起一律免予攤解業於本月二十日具奏奉硃批度支部議奏 
[貴州之邊警貴州]  
　　黔省與粤西接壤之古泥地方近因粤官府徵抽入稅民間要求豁免不允遂聚衆數千人將該處之學堂公所及教民居屋概行焚毁蹂躙甚衆貴州南路統領已派兵前往防堵矣 
[巡警欲因演說興大獄耶廣東]  
　　十八日晚東南關五局拘拿在隄岸演說人徐謙一名禀解警署謂其鼓吹革命擾害治安翌義巡警道禀報督院奉諭派南海縣會同警署司法科員嚴密審訊二十一日南海王令至警務公所會同承審員董國楨自十一句鐘審至五句鐘始行退堂供詞若何俟探確續報警署因拿獲徐謙後翌日發出禁止人民演說告示張貼街衢惟示諭無多社會知者甚少昨二十日有香港精神閣藥肆主人葉貢庭帶同夥伴謝惠林温子光二人是早由港抵省午後至河南海幢寺賣藥并演說勸人戒烟婦女戒纒足勿迷信神權之事均愛國强種之詞此外并未涉及他言詎被該處巡警正局干涉午後將三人拿解警署傍晚問官提訊以示禁演說該民尚未及知情有可原正擬發落復據該正局又禀解演說人彭序年一名訊據供稱日常向在海寺演說賣藥頃在家奉巡警傳案等語直至念一日申刻始據該正局警視員戴國光補呈禀單内竟謂查謝惠林温子光葉貢庭彭序年四人每日在海幢寺及長堤各處以演說爲謀生計並無正當之宗旨所言皆荒謬之詞以聳人聽聞屢經禁止皆抗而不遵愍不畏法可惡已極且彭序年一名更屬胆大應請從重究辦等語問官以姑念禁令甫行宣布該民等實未週知核情尚有可原各拘留三日聊示薄懲云 
[勸業會塲之見聞錄]  
　　疏通水道之計畫寗垣地勢淤下水道不修每逢暑雨淹没堪虞會塲對於水道之計畫已極綢繆現從水産館前大塘起開溝逹綢業别館前之小塘接置水管再由南洋大酒樓後經第二參考館注之河内無論 
 
 

Page 11

 
 
　　如何霖雨塲内當可無潦溢之憂矣 
審查器具及藥水已到會塲賽品楊欽使前定爲六月初一日開始審查故事務所一面建築審查分析室一面摧出品人造送說明書預備實行審查現在各種試騐器具及藥水已運送到會計有數十箱多係化學應用物件届時當能剖析入微矣 
廣東教育館開館廣東館因教育出品過多另建廣東教育館早誌前報兹該館工程早已落成出品業已陳列齊全該省别館雖改期六月初四日開幕該館則仍於昨日開館云 
核對說明書之困難審查科以說明書爲審查之要案當由出品科調撥職員十餘人分班核對其中有說明書而無出品者有出品而無說明書者逐件核對費時甚久每日各員自晨七時起至晚六時半止僅核對十餘件其困難之情形可知矣 
僑商燄火四誌正會長宴樂嘉賓之後僑商於曁南館前大放燄火其光怪陸離有聲有色較前數次均能别開生面其最足令人心醉者一斗大之球昇至天空漸縮爲一卵大明珠盤旋空際歷十餘分鐘之久始滅當時不獨會塲人海人山喝采之聲不絶於耳會塲大門外至鼓樓一帶猶有許多紅男綠女翹首佇立贊美不置云 
審查經費之愼重大審查經費最爲重要經部議由兩江總督籌撥支給應用現審查總長楊大臣特派委勸業道李觀察爲會計監督至若收支一切業由李道飭原派庶務之審查科高科長經理而高君因事關重大恐難勝任故力辭此職現尚未得其人云 
湖北館開覽誌盛湖北館陳列之富結搆之美已迭誌本報該館主任復慮點綴未備不足以惹人之游興因於館前築大花架二具安排花卉數百本皆嘉種也又於館左旁已成之赤壁模型重行建築增加高大儼有壁立千仞之勢本日准定開館門首懸大韻旗二館之左右上下復徧挿小龍旗數千章飄揚飛舞氣象萬千 
山東館重行開覽會塲山東館早已開覽嗣因大雨連日傾盆倒瀉間有滲漏之處應須修葺且以開館後運到賽品亦須重行陳列因暫停覽數天現已修葺完竣各品亦陳列齊整定於初一日重行開館其氣象必爲一新矣 
分類新聞政界 
[崇正圑圍官辱紳詳情廣西]  
　　岑溪崇正圑圍官辱紳一事喧傳人口兹悉當時先至該家者尚有謝紳展勲覃紳兆蘭韋紳金標合陳紳等共四人初入門時該黨即以槍十餘桿指嚇或執辫或撕衣而黎大王更欲將陳謝二紳置諸厠中迨尹令退走始繹該紳等出門旋又捉回各欲飲以白刃該紳等指天誓日云此後永不敢再到陳榮安云姑饒他黨狗命各紳始抱頭鼠竄而去當官紳未至陳家之前早已傳鑼聚集其徒遍布數十里之遥每人荷槍一枝帶火藥一斤携米二斤如臨大敵者然近又恐官兵來剿令每隊長供米一石預儲干堡中而大湴新墟樟木各市之火藥硝磺全被該圑購盡迨初一日在歸義崩塘點圑數約千餘人該鄉紳耆先一日禀告該縣尹令均置之不理初二日復有君數十人連刦容縣自良墟商店均穿崇正圑之號衣云 
[蘇撫定期返蘇紀聞蘇州]  
　　蘇撫程中丞因公赴寗各情已紀前報兹悉蘇垣首府縣接寗電謂中丞定期二十八日早乘汽車返蘇等情當已知會文武官塲届時齊往迎迓矣 
交涉 
[中葡對于澳門界約之態度廣東]  
　　葡國山剿花　榮巡艦奉調前來遠東遍遊各埠已於初十日由舊金山行抵横濱擬少作勾留遊歷東洋各口岸後再往山海歷閩浙海面南下港澳大約下月准抵澳門日前旅美華商致勘界維持會電云諸公均鑒中葡界務提京久延莫决葡復添砲奪海横暴日增衆情憤極宜合力對待倘有退讓亦當死爭商等竭力相助毋餒旅美全體商人等叩 
[英商追索糖欵之糾葛蘇湖]  
　　蕪湖怡茂雜貨店因欠怡和洋行車糖價銀三百九十二兩一錢六分三厘一案久不歸償關道李梅坡觀察又接英領事函催略謂此案現逾半年之久尚未了結兹又據怡和禀催前來應再函請查照飭縣迅速清還或將其産業變價歸還云 
軍界 
[武職月課第一次復考蘇州]  
　　蘇撫標候補武弁向有月課一項每月考試打靶一次分别奬銀以示體恤經瑞前升撫裁撤後即將此欵撥入巡警局在標各弁等屢次執香跪求直至寳中丞交卸時始允許撥欵復行考試然未實行現經程中丞到任後核准復舊仍每月考試一次昨經中丞示諭五月分考試武職月課派委袁道世輔代閱洋鎗等操故應考各員已預先數日在該處試演打靶習練純熟届時應考此等情形亦與考試武塲彷彿云 
[電飭各屬嚴防革黨私運軍火廣東]  
　　袁督日昨電飭各鎭道府畧謂近聞革黨會匪勾結先在高雷陽圖亂謡傳甚盛亟宜嚴密防範以備不虞所有各該屬管轄關卡地方尤須認眞嚴查私運軍火器械密購偵探緝獲重辦勿稍疏玩釀患致干嚴　切切仍將查辦情形隨時電報 
[陸軍財政局部准立案廣東]  
　　袁督准陸軍部咨財政處案呈准兩廣總督咨據廣東調查陸軍財政局擬訂章程三十四條詳請咨部備案等因並章程册轉咨前來查該局所擬章程逐條詳核尚屬妥協自應准其備案惟本部調查陸軍預算期限迫促應由貴督嚴飭該局遵照部章妥愼赶辦如期造送以期無誤憲政又該局總會辦履歷前經咨催尚未到部仍希迅將各該員履歷造册咨部以便加札 
學務 
[長元吳女學統一起點蘇州]  
　　蘇郡女學從前各爲風氣不相聯絡自學界諸同志組織長元吳女學研究會後遂於五月念七日下午在振華女校開第一次集議赴會著除振華校長及職教員外尚有蘇蘇大同女子師範女子初等宏志平陽竹蔭等校校員計共數十人舉定臨時主席王謝長逹女士臨時書記陳星昭君先由主席報告宗旨復經各校校員研究教授管理方法議畢散會已鐘鳴五下矣 
 
 

Page 12

 
 
[小學堂學生互毆風潮鎭江]  
　　丹徒縣小學堂馬戴二學生因事互毆糾葛未了致該堂管理員楊叔宜君近日又被馬生之父馬佐卿扭打楊遂于日前親赴省垣詣提學司署控告昨已由樊文宗批同約千餘旨之多大旨以學生品性不端教員管理不能約束固屬咎有應得馬輔臣（即佐卿）不能教訓其子反扭打管理亦復形同無賴但其中一切細情殊難懸揣仰鎭江府轉飭丹徒縣就近查明禀復聞府尊承太守擬於日内傳集兩造諭話以便詳復矣 
[學司派委議案審查員杭州]  
　　提學司前奉撫憲札飭以本年諮議局常會所有擬提議案審查委員各司道派定至少以二人爲限等因兹悉袁文宗奉文後當卽飭委谷種秀殷松年輔勲祝震四員届期前赴諮議局提議審查議案昨已詳報撫憲察核矣 
實業 
[土山壓覆火車軌道鎭江]  
　　滬寗鐵路經過鎭江寳蓋山山洞處因連日大雨該山洞外之兩旁土山於二十六日上午十一句鐘時忽然倒下正壓軌道之上故千班火車到該處被阻不能行駛當經駐鎭鐵路局赶雇小工百餘人將倒下泥土一律挑去約躭延四點餘鐘之久始克照常行車 
[機工綢業衝突之結果鎭江]  
　　鎭郡織綢機戶因要求加價與各綢號大起衝突並呈遞節略至自治公所請公决辦法現經該公所紳董會議以近來柴米昻貴各機戶食用不敷自係實在情形爰即商請綢業董事以後事機戶所織江綢一律每尺加工錢四文業經該董事等允許遂函請縣尊立案以免再起衝突 
[修武鐵礦公舉總理河南]  
　　河南修武縣鳳凰嶺鐵礦經張太史成修發起组織公司刻已粗具眉目急待實行開採現經省垣礦會諸紳會議擬卽選舉總理以專責成已定公舉雷紳逢寅留豫辦理一切事宜 
[寳豐魯山煙煤之特色河南]  
　　寳豐魯山一帶産煤極多經礦師測驗委係上等烟煤甚合機器輪船煉礦之用馬道坂之煤能燒焦炭行銷尤廣惟土人僅用土法開採目下兩縣紳董擬集股聯合設立公司購機挖掘以闢利源 
雜記 
[魯省雨雹巨災山東]  
　　晋省大雨雹已紀昨報兹悉山東之泰州兗州兩屬前日亦遭此災先是大雨如注繼而冰雹雜下風聲甚厲兗州屬之寗陽縣吹倒城墻數處傷二十餘人泰安府之泰安萊蕪兩縣雹大如斗至有重量逹七斤半者屋瓦皆震傷百七十餘人接今年三月十九日該處麥禾旣被嚴霜隕殺而秋苗又復蕩然未知小民如何收局也 
[宵小妓女翻雲覆雨之辣手叚山東]  
　　魯垣南關有劉某者以僕爲業素出入公門于公牘上所需之要件及格式頗嫻熟故舞弊作僞等事不惟深通訣竇且最精妙竟至僞造某司霜司兩印信藉以敲詐其藏匿甚秘無人知者有妓某與之密交相契忘形因此生平詐僞情事妓盡知之即此僞造之重要兩印信其位置何所如何封固妓亦如數家珍不謂婦德無常妓情尤薄纒頭費偶有不給温柔熱情遂顧而之他探訪某廉得端倪乃施其偵探手叚始以離間繼乃利用此妓僞與復合也者而盗之終果將此二僞物盗出交探訪手現已由探訪某呈子警務公所業將劉某拘收到案審訊聞劉某復供出某司房陸某者與之同業云 
[徵兵官演成風流控案杭州]  
　　八十二標管帶淳于玉龍去歳往台州徵兵見嚴朱氏之女饒有姿色陡起淫心十月初二日遣人說媒擬娶爲妾不允初八日復親往袖出五十金爲聘金許以爲妻並謂我爲管帶不久當升統領爾女便爲夫人何等榮耀云云嚴朱氏惑之該管帶始得如願詎回省後音信全無聞嚴朱氏業已晋省向上台控告矣 
[淫婦斃翁案將次定讞蘇州]  
　　江北六合縣民婦徐楊氏因與楊國林通姦謀斃其翁徐松山一案經六合縣季大令親押解省各情已記前報兹悉此案業經蘇州府督飭讞局各員迭提該犯歸徐楊氏等審究已據各犯逐一供認明確立刻解赴臬轅昨經臬憲左廉訪親提該犯婦徐楊氏及姦夫楊國林帮兇王某等到堂復審各犯亦均照直供認廉訪遂飭將各犯仍還縣監收禁候轉解撫轅聽候撫憲復勘復即須恭請王命先將徐楊氏一犯處决其餘二犯則須聽候奏請核示再行辦理聞該犯婦徐楊氏由縣監提出時至臬轅前遇姦夫楊國林尚與之密談笑語全不介意云 
清談 
[今日之剛正清廉者]  
　　吏部李尚書。以剛正清廉。仰邀辰眷。時人號爲忠厚長者。而黃祖貽一案賄銀鉅萬。遍賂各司。不先不後乃揭發於尚書任内。尚書於此。豈有心縱庇耶。仰亦身爲各司所挾制。剛健者亦有時圓融耶。不然何查辦司員到部時。傳人詰問旣不允行。調察案卷。又謂一時難以儉出耶。 
或曰李尚書之緩類。不過保存暫時體面耳。然賄買何事。受賂何人。而謂可以保全體面之故。遂公然藉此以緩類爲。 
或又曰李尚書特苦於不覺耳。不觀日前已將查辦未經調及之緊要案卷。提堂公閱。情弊顯然遂勃然大怒。擬俟查辦大臣查覆後。自行揭參。并自請議處乎。然即欲揭參。亦揭參耳。即欲　議。亦請議耳。何必俟查辦大臣查覆爲。 
嗚呼。其所以爲今日之剛正清廉者。 
探險錄 
[西部蒙古游歷談（卅三）]  
　　過博羅陀羅海沙磧。查萗地稱磧地爲海。不論戈壁沙漠。均名瀚海。前行過羅陀羅海。則音基爾德杜羅哥高丘蜿蜒。丘麓有阿勒噶闌圖驛。即烏里雅蘇台與科布多分治界線。扎布汗河由此北流注於阿雅爾努爾湖。越烏蘭陀魯海。塔拉丘砂礫累累。覆没車輪。北方阿爾泰山。連嶂接天。距不盈尺。南方一望無際。經巴噶諾爾湖。青波漾漾。與綠草相映。有巴噶諾爾驛在焉。 
八巴噶諾爾驛巴驛在巴噶諾爾湖附近。周圍二十五俄里。一鹹湖也。湖中魚類棲息。頗爲繁殖。湖畔鹽戶甚多。由三音諾顔汗扎薩克圖汗管理驛務。自巴驛啓行一片沙地。車行極遲。越額魯遜逹巴沙嶺。茫漠無垠。不見草樹。查額魯遜逹巴沙嶺。廣袤九俄里。至此車行益難。余車用六匹馬。始得横斷逹杜爾根諾爾湖平野豐沃道路坦蕩。似歐美道路矣。湖畔有杜爾根諾爾驛。市况蕭瑟毫無可觀。據余等實測。杜爾根諾爾湖分爲二。湖卽杜爾湖與哈拉諾爾湖也。 
九杜爾根驛曉風殘月。出杜爾根驛。淡雲印地。四顧寥寂。車行轆轆。進吉勒戞琅圖山。高峯巍然。似阻行程。峯頂白雪　　。岫雲摇曳。彷彿玉筍峯然。附近均係科布多土默特人牧塲。過夫連塔拉溪谷。渡　爾噶　河。再進爾巴爾噶那河畔爲巴爾噶那驛有鹽塲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏釐定兌換紙幣則例摺]  
　　奏爲釐定兌換紙幣則例繕單具陳恭摺仰祈聖鑒事竊臣部釐訂幣制酌擬則例一摺於本年四月十五日具奏欽奉諭旨中國國幣單位著卽定名曰圓暫就銀爲本位以一圓爲主幣重庫平七錢二分另以五角二角五分一角三種銀幣及五分鎳幣二分一分五釐一釐四種銅幣爲輔幣圓解分釐各以十進永爲定價不得任意低昻着度支部一面責成造幣廠迅卽按照所擬各項重量成色花紋鑄造新幣積有成數次第推行所有賦稅課釐必用制弊交納放欵亦然並責成大清銀行會同造幣廠將新舊交換機關籌備完密等因欽此仰見我皇上聖慮周詳愼重幣制之至意欽服莫名竊維推行幣竊當以紙幣相輔而行旣便人民之取携復省國家之鑄本利益殊非淺鮮惟是紙幣一項學理旣極精深事實尤爲繁賾倘辦理不善將利未見而害先形唐代之飛錢宋季之交會元明之寳鈔其用意未嘗不善徒以法制未密流弊遂滋可爲前車之鑒現在新幣業經開鑄此項紙幣即應次第發出非博考各國之制度恐末由採用其長非參酌中國之情形恐無以推行盡利反覆詳求期於有利無弊謹撮舉要義爲我皇上縷晰陳之發行紙幣固屬國家特權而政府要不可自爲經理近世東西各國大都委之中央銀行獨可其事誠以紙幣關繫重要倘發行之機關不一勢必漫無限制充斥市廛物價因之奇昻商務遂以不振貽害於國計民生何堪設想現擬將此項紙幣一切兌換發行之事統歸大清銀行管理無論何項官商行號概不准擅自發行必使紙票於紛紜雜出之時而立收集權中央之效此其要義一也紙幣發行總數查東西各國除法美二國外大率無法律明文預定發行數目誠恐事變無常需要之範圍亦有所伸縮中國事同一律其在平時自應以準備數目爲發行數目一遇銀根吃緊需要較多即由銀行體察市情酌量增發其應如何明示限制之處届時由部核定以資遵守必使銀行任接濟市面之責而仍不准有任意濫發之弊此其要義二也紙幣之流通全恃兌換以維信用倘聽其肆意發行毫無準備萬一變生不測市面恐慌兌現者紛至沓來危險殊難言狀查各國紙幣條例規定綦詳而於準備金尤爲最嚴之監察中國發行紙幣事屬創圖萬不可稍涉空虛致失國家信用現擬於現欵準備以外概以有價證劵作爲擔保必使銀行於孶生利息之中而仍不失保全信用之道此其要義三也發行機關旣已委之銀行則酌收稅銀亦屬國家應得之利益惟收稅之法考諸各國不外發行稅餘利稅二種揆之中國情勢民力旣瘠利率復昻倘更按發行成數以徵稅銀則銀行必以借貸爲難恐不免於農工商業多所阻礙應請於紙幣發行之次年起視銀行所得餘利按年徵收若干並以稅率分作三期遞進必使銀行於稅額增長之時而仍不覺義務負擔之重此其要義四也兹經臣等督率幣制調查局各員悉心研討本此要義釐訂兌換紙幣則例十九條並加註案語繕具清單恭呈御覽伏候欽定施行俾昭法守此次奏頒則例後凡新幣業經發行省分所有賦稅課釐廉俸薪餉及商民交易此項紙幣應與制幣並用不准有所折扣無論何地大清銀行應一律兌換尤不得强分畛城致礙流通具僞造紙幣或變造紙幣者應由京外各衙門督飭所屬隨時緝獲按律從嚴治罪不容稍有寛貸至各省官商行號所發銀錢各票形式旣殊價値復異於推行紙幣前途大有妨碍队徶號所發各票流行尚隘仍令遵照臣部上年奏定通用銀錢票暫行章程接年收回二成期以五年收盡外其官銀錢號所發各票爲數較鉅似不能不變通辦法以收速效應俟命下由臣等咨商各將軍都統大臣各省督撫安籌收換方法再行奏明辦理前此大清銀行所發通用銀祭亦應陸續收回以昭劃一如蒙俞允卽由臣部行知京外各衙門一體錢遵辦理所有釐定兌換紙幣則例緣由謹恭摺具陳伏乞皇上聖鑒訓示謹奏宣統二年五月十六日奉旨已錄（則例錄要件欄） 
　　又奏限制官商行號發行紙票片再查通用銀錢票流通市面殊於幣制有碍上年臣部奏定通用銀錢票暫行章程嚴定限制原預爲推行制幣之地應與此項紙幣則例一體遵守其業經發行各行號應即照章按年收回未經發行各行號及以後新設各行號即不准再爲發行如有不遵此項章程辦理者無論官辦商辦卽由臣部查明據實奏參照章懲罰以維幣制所有限制官商行號發行紙票緣由理合附片陳明伏乞聖鑒謹奏宣統二年五月十六日奉旨已錄 
各省籌辦地方自治 
[江蘇]  
[金山城廂議事會第一次議事錄（續）]  
　　十七日宣布修造三官木橋案（居民駱剛上陳德新建議）議决由董事會招工估價修造所有舊三官橋地基除留築石踏渡外一律由董事會估價出賣孫姓已集之捐欵查明確數由會收歸併用 
宣布自治規約案（議員李銘訓提議）議决本區居民内有私賣鴉片或聚賭抽頭者由董事會先行通告禁止並隨時派員協同舅警密查確實送官究辦一面責成地保隨時報告徇庇併究至居民内有類似賭博之營業者由董事會知會巡警稽查禁止違者照違警律辦 
宣布派員宣講案（議員張作礪提議）議决由董事會請定宣講員一人周歷本城區隨時宣講其薪水及講期以多少由董事會會酌定 
十八日宣布設立醫學研究會案（議員黃玠張本載提議）議决本區設醫學研究會訂章程九則（一）宗旨本會由城廂自治公所組織俾有志醫學者虛心討論互相研究以謀醫界上之進步（二）辦法本會購備醫書醫報曁各種醫學講義關於醫學上應用之器具各會員可隨便翻閱試驗討論疑義並將所得者依談話式互相考證（三）會員除江湖走醫無確定住地外凡醫生及有志醫學者得會員介紹均可入會爲會員概不收取會費其熱心捐助者聽（四）職員本會設幹事一人副幹事一人由會員公舉掌理會中一切事宜（五）經費統由自治公所支給惟每年不得過三十元（六）會期俟本會成立時由各會 
 
 

Page 19

 
 
　　員公同議决（七）會地在藏書閣側廳（八）規約會中書籍物品不得毁捐並不得携出研究時亦不得各執已見喧譁爭論及種種無謂之衝突（九）贊助凡贊成本會捐助關於醫學之書籍物品者當推爲名譽員 
宣布派習産科案（議員蔡德繩提議）議决函託留東同志探聽精明産科之産婆每年薪水如在五百元以下者由自治公所聘請以便傳習（未完） 
本埠新聞 
[包探違忤父母]  
　　前充美捕房包探之楊連生因違忤其母楊計氏被控昨由捕房派探將楊傳至公共公堂請究楊計氏訴稱婦人先嫁朱姓生有一子朱病故後改嫁楊姓生有子女各一今兒子連生聽妻唆使不肯瞻養向之訓誨反被行兇逐出求請究辦楊父亦投案禀稱連生素性蠻横種種不孝訊之楊連生供稱母親專事賭博兹又糾人到家聚賭小的婉勸即被控告其實並不違忤孫襄讞隨將案上所置戒尺交與楊連生父母自行戒責數下而英領康君謂公堂行刑係屬違章孫襄讞曰如本委諭差戒責乃屬違章今由楊父母自責何稱違章康君頷之除將楊申斥外遂會判交其父母領回如再違忤提案嚴辦 
[包探捉獲盗匪續誌]  
　　盗匪麴小法張小蘭楊方山朱阿福被探拿獲已誌昨報昨由捕房將各盗一併解至公共公堂請究先據失主陶祥興之代表胡阿福投案供明被刦情形上海縣令亦派捕役投稱該盗等所刼事主均住上海縣境内請爲帶回歸案訊辦德襄讞商之英雅繙譯官判一併帶回捕房候查明租界内曾否犯案於禮拜五訊核 
[地産仍得保全]  
　　英商馬立師與郁貽生購地糾葛一案業由公共公廨宣佈堂諭如下英商馬立師控告華人郁貽生訂立成單經售上邑二十七保六圖地一畝五分計價洋三千一百元陸續付過地價洋二千二百元光緖三十三年十二月由被告交到程丁氏買契一紙遂在地上塡泥費去洋二百元旋被渭得在英按察署控告佔地致原告不能管業并用去津師費銀四百五十七兩二錢六分請爲追還地價及利息並填泥費律師費前來據郁貽生訴稱原告託購此項地皮係陳馥保來手商人並未與原告接洽賣契係産主程丁氏出立商人僅係中人此産地主向託淡并願僧經管不料廟僧欲轉戶名致在縣署結控至原告處收據並非商人所寫亦未簽字原告付出之欵祗收過洋五百元其餘皆係陳復保私用嫁禍據陳復保供稱代馬立師經手購買此項地産訂立定單由被告郁貽生在賚賜行内簽字原告所付地價節次轉付被告有被告收條及支單簽字並信函爲憑質之郁貽生並不知有定戰至收條支單亦均不承認復詢原告馬立師據稱因不諳中文一切均託陳馥保未知定單是否郁貽生簽字節次付洋或由陳墊付或交陳轉付郁貽生究竟是否收到亦不知情各等語復經移詢上海縣准復以僧人慧德與程丁氏在縣互控一再研訊程丁氏並無執業實憑致未斷結等因本公堂查陳馥保郁貽生代原告經手購買地産並不詳細考查明白遽憑程丁氏出契成交致原告不能管業復受訟累實屬非是所有原告已付地價據郁貽生稱僅收五百元陳馥保則稱全數轉付有收條信函及支單簽字爲憑而郁貽生則稱並無簽字亦無信函係陳揑造均不知情兩造各執一詞核對亦難明晰所有原告已付地價二千二百元連同常年七釐利息應令陳郁二人各半償還至填泥費及英署律師費兩項亦由陳郁辦事不妥以致原告受虧亦應判令分任償還程丁氏所立賣契應即銷廢完案如兩造不服判斷准限兩禮拜上控 
[送還改過局逃犯]  
　　本縣田大令昨日命將改過所逃犯楊毛毛俞桂福丁湘洲汪桂金褚阿炳林福生李邦樹李學甫沈阿大顧世泉顧阿生周小林張阿六熊鎭坤胡和尚賓林卿陸壽生陳友山高阿桃張阿和瞿咸全王阿毛蘆墟阿友等共二十三名送回改過所還押尚有沈哭寳等五名俟訊辦後再行核奪 
[西南鄉又出盗案]  
　　西南鄉漕河涇張家塘山發昌小米店前日清晨八九點鐘有盗匪二十餘人蜂擁到店硬行搶奪店主山老妹出爲攔阻遽被盗黨用刀砍傷手指搶去米麥二十餘石菜子兩石洋銀三十三元及另物多件昨日事主山老妹偕同該圖地保董月堂報縣請緝田大令諭候勘明飭捕嚴拿究辦 
[滬道赴寗]  
　　滬道蔡觀察昨日挈同内眷乘坐火車赴寗參觀南洋勸業會聞不日即可回滬 
[地販復被提案]  
　　地販單友山趙秬香盗賣勸學所充公地畝於久記樹行被所董禀縣請究曾於去年飭提單趙到案交保清理在案距單等保出之後延宕不理日前復經勸學所董禀由滬道蔡觀察批飭上海縣赶緊飭差提案押追田大令遵於昨日飭令原差將單友山朱阿昌朱金全等三人獲住尚有趙秬香一名因年老患病不能到案大令諭飭看管候訊 
城内 
　　道批兩則○李樸勤禀批此案前據該廨禀覆業已批飭照會轉運公所妥爲理處在案據禀前情仰公共租界會審官速遵前批辦理胡毓芳遣夥孫松年禀批旣經控廨飭追有案仰會審官寳令迅速集訊秉公追理具報毋遲 
官事○本縣城汎周監之昨日到道禀知赴松謁見提憲 
[南市]  
　　傳訊股東○美商同孚洋行在公共公廨呈控同康洋燭廠經理朱雪帆定貨不出請傳南市王承興紙店内之王康伯卽該廠股東到案訊理等情昨經讞員寳大令派差持函至總工程局禀明前由請爲協傳歸案候訊局中准卽派探前往知照王康伯自行赴廨候質 
建屋違章○總工程局路政處查知城内大平街公茂火腿店修葺房屋未領執照並佔及公路因飭七舗地甲赶將匠頭傳局照章究罰 
巡士多事○海寗婦人陸買氏私逃來申與趙某私識旋被其夫追蹤尋見扭控閘北四路二區由巡官訊明判趙管押擬辦氏着伊父賈子純及本夫領出不料行至法租界路遇該區門差巡士虞日昇指爲抗斷强將賈等邀至南市啜茗中途口角由七十一號崗巡查獲拘至工程局當値處詰明情節以虞多事飭令拘留逾時卽行釋回該氏仍交賈及伊夫領回 
幸未遠颺○倪來喜之六歳男孩如三陳 
 
 

Page 20

 
 
　　士富之五歳男孩榮堂於二十五日在滬寗車站被匪束榮譜管正卿串拐至棋盤街某客棧　賣未成旋由車夫張阿司邀至南市十六舗南泰興小客棧内希圖帶往揚州販賣適被總工程局偵探查見拘解局中一併管押候傳孩父到案研訊究辦 
限查失贓○公記船局執事柴栢生昨將船戶姚福生孫金生扭至工程局控稱前雇姚等四船駁運茶葉赴蘇姚卽轉雇孫船裝貨五十件十九號在大逹碼頭停泊失竊兩件値洋五十餘元近已查知由姚深夜雇船至孫船上竊貨有楊海林爲証訊之姚堅不供認判孫交保限七天内查明下落如果無著責令照賠姚交管帮保出候示 
依依不舍○永大水菓行股東吳永發昨將該行執事曾寳元扭至工程局控稱本行已過盤别主被曾措匿部帖錫事件並用空洋九百餘元請追旋由同業梁東昇大成協興等行執事陳永清朱敬章徐根福等附控曾欠往來貨洋四百餘元訊之曾供尚有外賬可收判交的保迅將往來欵項理清並限交部帖錫事件再訊 
[閘北]  
　　希圖卸責○工頭陳正記圖賴黃順生填泥工洋三千餘元曾經巡警總局警法科提訊屬實判陳交保理處旋由新海園茶館主郁金奎徐鳳石二人到案擔保詎保出之後延宕數月仍置不理前日陳與郁等已相率逃逸迨的告知風報局將徐逮案又被夥開該茶則之湯寳林串出陳某盤頂該店希圖卸　昨經孫裁判訪悉立飭差探將湯提案與徐分别收押聽候究追 
有女同行○王少堂前晚帶領女子張蘭貞在路同行巡士見其形跡可疑拘入四路三區昨送一區訊究判王戒責二百下女候其母張顧氏到案具領 
聚賭罰洋○德生里姚宗禮家前明邀集王阿六劉鴻子姚子仁等聚賭紙牌被崗巡查見一併拘至四路一區巡局判姚宗禮罰洋一元餘各罰五角具結斥釋 
减折還洋○曾阿二昨將陸元祿扭至四路一區控被結欠車租並遺失象皮等物計洋六十餘元向索不還由黃巡官訊明屬實判陸限十天還洋二十元押候繳洋開釋 
[英租界]  
　　先發制人○于懷如控湯根泉陳華林冐充暗差華捕圖詐昨由包探將湯陳拘解公堂請究據被告供稱被于無端毆打反赴捕房誣控求察中西官以于充當巡捕被告所禀各節未必無因判一併交保候查明再核 
風馳電掣○吳逹文前晚乘兩輪馬車自行拉韁違章疾馳由捕拘入捕房昨解公堂請究判吳罰洋三千元充公 
傳訊保人○陳錦章控趙單士案内之保人張少泉昨晨由探傳至公堂過堂候訊 
鴇妓違章○雉妓王巧雲龔鳳仙王老四張二寳李小寳與鴇婦張王氏王張氏龔陳氏均因違章拉客昨由包探一併傳至公廨訊實判王張陳三鴇各押女抽兩禮拜王妓等各押一禮拜 
小孩串竊○小孩王阿芝顧錫根顧錫浩串竊陳小毛金鐲一只持往寗波路恆大當舗内向櫃夥顧崇生質洋一百元被探查悉遂將騙取該孩等銀洋之曹雲三一併查獲昨解公堂訊明中西官以顧錫浩無干開釋判將曹雲三押捕房一月王顧兩孩各押改良所半年當夥顧崇生不顧收當來歷不明之物除飭原告將當本交足領回金鐲外著顧罰洋二百元充公 
小工串竊○大英公司輪船小工何大王大王二陳大朱三李大等六人串竊貨物由探一併查獲昨解公堂訊明判一併送縣收押兩禮拜 
摸竊鈔票○徐錦羅摸竊捕房某繙譯鈔票洋十元逃匿法界被探查獲昨解公共公堂訊明判送押法捕房一月 
串拐小孩○劉安春張王氏孫瀛州串拐丁余氏之五歳男孩由探一併查獲昨解公堂訊明判孩交其母領回劉押西牢二年氏押女所九月孫押三月 
女孩迷路○女孩陳秀珍不辨路徑由捕送至公廨請訊據供年九歳餘語不清判送棲流所留候認領 
補提人証○方文祥控妻母吳張氏串同張福生將伊妻吳氏及女孩價賣等情昨由捕房拘解公堂請究張供方妻現在張金坤家内判押候補提人証再訊 
利源外溢○某洋行用人蔡生陽與顧陳氏之女阿毛姘識事被陳錢氏得悉於前日紏同張阿標吳阿榮王阿毛王阿寳葉博氏等向蔡尋釁搬取房内器具並毆傷隣人麥友甫由探一併拿經昨解公堂請究陳錢氏供稱蔡生陽卽氏夫陳潤生化名近與阿毛姘識抛家不顧求察判一併還押候傳齊人証於禮拜五訊核 
無恥已極○七次過犯陳阿三前晚與任壽昌在黃浦灘誘令西人爲無恥之事被探查獲昨解公廨經孫襄讞會同英康副領事訊明以任無恥已極著卽逐出租界陳押西牢半年期滿再行逐出 
猥褻不堪○無賴汪林曹起元在途打架由捕一併拘入捕房昨解公堂請究曹供被汪誘令與印人雞姦向汪索資無着今悉汪妻亦與該印人有染向論被毆求鑒訊之汪供詞推賴中西官以汪等均屬無恥判一併押候查明再行訊辦 
[美租界]  
　　西人欠帳○某洋雜貨店夥楊阿定昨至捕房報稱前由住居北四川路三號門牌之某西人買去零星什物計價數十元屢討不還捕頭命赴領事署控告 
小孩毆人○某成衣店學徒米貴發昨至捕房控稱行經遴路被某西人家小孩扭住肆毆請爲查辦捕頭准之 
馬車肇禍○小工李阿大昨拉工部局石子馬車至西華得路馬忽驚逃撞壞邵傅二姓雜貨店之玻璃窻等物由店主將李扭至捕房捕頭飭令　去候傳到工頭再行核奪 
[法租界]  
　　公堂停訊○昨日禮拜一係法廨訊案之期嗣因會審副領事顧寳君隨同總領事喇君赴南京勸業會筵宴未回故由聶讞員知照捕房准于禮拜三彚集訊判 
巡捕升階○捕房代理總巡辣維也君前因浦灘各碼頭每値輪船抵埠時常有竊賊混入擾累行旅故在華捕中遴選熟悉捕務之八十八號一百零二號一百念八號一百四十六號四華捕不穿號衣專在各該碼頭管理緝捕事務兹又將該四捕拔升包探給予執照以八十八號一百零二號兩人仍派往碼頭照常辦公一百廿八一百四十六號兩人則調往各捕房當差 
設穽陷人○法馬路東寳興里第四弄某號屋内住有流娼兩人每晚在途拉客遇有懦弱可欺者即串出男子任情敲詐前晚有年約二十餘歳之某少年身穿華服手帶金戒乘坐包車經過亦被該娼誘入其家甫經登樓突有流氓數人蜂擁而上以該少年不應誘姦良家女子大興問罪繼將金戒衣服一併剥去祇乘單袴一條該少年與之爭執遂被兇毆以致渾身受傷各流氓知事不了旋將該少年從後樓窻擲下墮入每五弄中幸爲晒衣竹竿隔住不致殞命該娼等遂亦紛紛逃避不知去向後由管房人將門封閉報請捕房查緝未知再能弋獲否 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏擬兌換紙幣則例清單]  
　　第一條兌換紙幣照大清銀行則例第五條由大清銀行發行名爲大清銀行兌換劵可在大清銀行照數兌換國幣謹按紙幣代表國幣大清銀行旣任發行之事卽有兌換之責第二條紙幣之種類爲一圓五圓十圓百圓四種其各種發行數目及以後添加種類應由大清銀行呈請度支部核准第三條大清銀行應照發行紙幣數目常時存儲五成現欵以備兌換其餘亦須有確實之有價證劵爲準備謹按有價證劵係指公債票股票等項而言能隨時於市面出售換成現欵故銀行發行紙幣旣不能盡儲現欵自應準備此項證劵以維信用前項所稱現欵除國幣外得存儲生金銀與現時通用之别項金銀錢以作準備惟總値不得過現欵準備之半當公債票與各項有價證劵尚未發逹之時大清銀行照發行紙幣數目存儲五成現欵外其餘五成準備得合有價證劵及資本公積併算謹按有價證劵尚未發逹以前以資本與公積合算作爲準備尚不至傷銀行信用大清銀行除紙幣準備金外應按照來往存欵與二月以下之短期存欵數目另存二成半現銀以爲支付準備第四條大清銀行應在總分行内另行分科專辦紙幣準備金與幣制事宜謹按銀行營業宜計盈虧推行幣制不宜計盈虧自應分别辦理第五條凡官欵出入及一切商民交易紙幣應與國幣一律行使不得有貼水折減情事違者按國幣則例第二十三條從嚴處治第六條凡遇市面緊迫大清銀行得於第三條發行額以外添發紙幣惟必須呈明度支部核准並照額外發行數目按年納稅百分之六或由度支部臨時酌定稅率謹按市面緊迫之時許銀行額外添發紙幣係爲便於周轉起見一面略收稅銀藉示限制如遇市面紙幣過於需要之數應飭大清銀行酌量收回第七條凡持有紙幣者得向大清銀行總行或分行於營業時刻内隨時兌換但在分行分號兌換大宗紙幣其準備金須由總行或附近之大分行運到者得計程酌展兌換之期大清銀行總行在北京大分行一在天津一在上海一在漢口一在廣州一在成都一在奉天新幣尚未鑄造足用時或在新幣未經流通之處有以紙幣向大清銀行兌換現欵者該行按照國幣則例第十三條以國幣一圓五角合庫平足銀一兩再合該處通用銀圓銀兩付給第八條新幣發行之際凡持通行銀圓銀兩兌換之幣者應照國幣則例第十三條折合國幣卽照國幣數付給紙幣謹按以上二條辦法已具於國幣則例第九條大清銀行應每日將收發存留流通各項紙幣數目及準備金數目製爲簡表並於每星期每月每季每年編製各種平均總表呈報度支部查核並將每星期六日流通紙幣總數及準備金數目刋登官報第十條大清銀行監理官得監察銀行發行紙幣事項應隨時檢查各項出入帳簿表册及準備現金等項開單呈報度支部查核第十一條紙幣行用雖小有破裂或破裂數片合成尚可辨認或泥汚水濕字畫號碼數目花紋尚可辨認而其正中圓數字様全存四角圓數字様捐去一個及左右圖章左右號碼四個中損去一個者由大清銀行騐明卽照全數兌換又正中圓數字様損去一半而四角圓數字様左右圖章左右號碼合存者亦應照全數兌換第十二條紙幣行用或縱或横或斜損去半幅而正中圓數字様尚存一半四角圓數字様佾存兩個左右圓章左右號碼俱各存一個者應照半數兌換第十三條紙幣行用如四角圓數左右圖章左右號碼全存而正中之圓數字様不可認者或正中圓數字様全存而四角圓數字様左右圖章左右號碼不可認者應不予兌換謹按此項紙幣不予兌換者因損壞太甚不易辨認恐有僞造之弊第十四條僞造變造紙幣或仿造紙幣所用特别紙張者俱以僞造國幣論依刑律從嚴懲治凡紙幣行僞案情俱以故意論如欲辯白須由被告人取具確實證據謹案尋常案件由檢察官起訴者須由檢查官備具證據惟紙幣行僞之案則檢察官不負備具證據之責而被告須負呈出反面人證確據之責蓋紙幣行僞案情必甚秘密未易得正面之證據故當令被告呈出反面人證確據如不能呈出反面人證確據卽爲情罪坐實之證第十五條凡行用紙幣者不准故意汚損紙幣反註寫各種文字符號於上第十六條紙幣因行使以致汚染毁損難以通用持向大清銀行交換者不取印刷紙料費第十七條大清銀行旣有管理發行紙幣事項應於發行後從次年正月始每年將總餘利除去常年官利六釐外按成數分三期納稅以發行年分之後五年爲第一期每年繳納七釐第六年起爲第二期每年繳納二成至公積與資本相等時爲第三期每年繳納三成第十八條凡紙幣之收發交換及銷號等項另訂詳細章程辦理第十九條本則例俟發行紙幣後如有應行增改之處當由度支部隨時斟酌情形奏明辦理 
小說 
[中國偵探小說繡衣盗（三十七）]  
　　第十回八十板小人作威福一席話名捕肆高談 
　　何太守也知道這些省城裡頭的現任官。都和姚嘉祖有交情。想了一回。被他想着了一個新到省的候補同知李清華李司馬。和姚嘉祖素不相識。却是個才識兼備的能員。現在正當著發審局委員。便又把這件竊案。發交李司馬去訊究。李司馬見了姚嘉祖。先和顔悅色的問了他一番。不狠緊要的閒話。又慢慢的開導他道。我看你這個様兒。也是個堂堂男子。一時失足。流爲盗賊。也是無可如何。你可知道爲着這兩件竊案。那一班捕役。也不知挨了許多的限捧。担着無限的憂愁。他們和你無寃無仇。你又何苦這般的去害他們。况且你犯的。不過是兩件竊案就是都承認了。也没有什麽大罪。我勸你還是爽爽快快的承認了罷。姚嘉祖聽了。李司馬這幾句話兒。剛剛搔着他的癢處。一時間低頭不語。沈吟起來。李司馬見了。知道自已方才的那番說話。有了効騐。索性把他大大的稱許一番。 
 
 

Page 27

 
 
只說他是個英雄。把一個姚嘉祖說得十分高興。把兩次竊物的情節。一一的都說出來。李司馬先問。他在王中堂家竊物的情形。姚嘉祖便說如何如何的跳墻進去。如何如何的潛進書房。又如何的扭了書橱上的鎖。開了書橱。書橱裡面。都是一包一包的金銀。每一包上都裹着一個紅紙條兒。上面寫著的都是人的姓名。什麽叩求憲恩。又是什麽賞派差使。李司馬聽了。不覺一笑。姚嘉祖又道。我當時也没有細看。只把這些包上的紅紙條兒。都撕掉了。包裡頭的金銀。我就都揣在懷裡。帶了回來。别的東西。我一件都没有動。李司馬道。據王中堂家人遞的失單。什麽金葉珠翠之外。還有一個羊指玉鼻煙壺。是王中堂最心愛的東西。别様金珠古玩。倒都還罷了。這個煙壺是一定要追回來的。你只要把這個煙壺拿了出來。别的且都不必說他。姚嘉祖呆了一呆道。别的東西。我委實動都没有動。那裡來的什麽烟壺。李司馬道。據王中堂的家人說起來。說這個鼻烟壺。就在書案上面放着的。王中堂失掉了這個烟壺。還把那些家人痛駡了一頓。你究竟見過這件東西没有。姚嘉祖聽了。起先還想不起來。只說没有看見。想了好一回。方才想起來道。是了是了。那天晚上。我看着書案上放著一個烟壺。我順手也帶了去。是有這件事情的。 
國外新聞 
[中國軍諮大臣行抵意圖]  
　　二十六日柏靈電云濤貝勒及各隨員已在米拉洛及土林兩處遊閱陸軍各學堂 
[美國政界近事]  
　　二十六日倫敦電云紐約省議會已將選舉議案駁退按羅斯佛君回國後第一次演說時曾勸國人採納此案塔孚脫總統及許和司總督均已贊成 
[美政府安慰人心之文告]  
　　二十七日倫敦電云美國已頒發半官文告安慰美人及歐洲投資經營美國鐵路之資本家文中聲明各省商務委員並無舉動危害投資人之利益或妨礙鐵路合法之營業歐人購買美國鐵路亂票者旣聞此言咸爲興奮 
[粤國汽船已抵孟買]  
　　二十六日倫敦電云奥國汽船屈里斯脫號已逾抵岸之期八日之久昨夜已見其漸近孟買蓋該船曾失其推進器全藉帆力前進云 
[英人批評日本稅則]  
　　二十七日倫敦電云英人目下仍在討論日本稅則問題據泰晤士報所登瓊斯登君東京來函云新訂稅則將使英國所製堅固耐用之機器損其利益而藉以推廣國内所製脆弱易損之機器其中尤以印刷機器爲最云 
[美國武士比武]  
　　二十六日倫敦電云武士瓊生與桀拂里斯定期西七月四號在美國里代逹省里洛地方比較武藝美人頗爲興奮各處鐵路均開專車前往該處 
[荷蘭議院近事]  
　　二十六日柏靈電云荷蘭外務部大臣斯文特倫博士近復在下議院申明德皇致書荷君敦促注得防務一節實屬子虛議員聞之當即宣布欣慰之意（以上譯字林報） 
 
 
 

Page 28

 
 
   
 
 

Page 29

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[上海五洲大藥房人造自來血遠埠經售處] 　　 
雲南省城新源書局蒙自萬來祥石屏萬和祥蘭州華英新書館廣西梧州廣西新報館營口東西兩號成文厚書局緬甸總售處陳斗南君烟台中西大藥房重慶本藥房分莊暫寓陜西街寳興公棧内 
[上海保裕洋行廣告]  
本行開設中國數十餘年矣分設上海江西路Ｂ字六號紅磚洋房專辦進出口貨今兼經理塔勒司派的克内險有限公司計資本充足專保華洋房屋廠棧行號店舖貨物家俱器皿等項如遇意外賠欵異常迅速現分設火地埠開列于后　○杭州大井巷自立分公司經理陳寳泉君○杭州清河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅照昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥干而驗員亨生戤此　華總經理嚴漢章協理朱献廷 
 
 

Page 30

 
 
   
 
 

Page 31

 
 
   
 
 

Page 32

 
 
   
 
