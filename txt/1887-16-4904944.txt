# 1887 - 16 - 4904944

 

Page 1

 
 
[蘇城巿面漸旺說]  
　　古來之爲國者貴乎藏富於民所謂富者本富爲上末富爲下何爲本富務農重榖是也邇來北方諸省水旱頻仍偏　屢見直東賑捐急於星火所以爲之籌者幾於不遺餘力東西兩粤前被水災至今民困木甦籌賑之所出以江浙爲大宗其有賴乎江浙者正非淺鮮矣今年蘇郡各鄉農收豐稔俱書大有力田者旣饒　積兩篝滿車足以樂妻孥　　年有田之家亦復足蓋藏實倉廪優游以卒歲鄉間旣如此因是城巿亦漸有起色客　自蘇城來者　余曰蘇城巿而漸形熱閙勝於往年而究其復能興旺之由則以弛妓寮之禁故也從閶門達虎邱冶芳浜畔斟酌橋邊畫舫運載妓女　　者絡繹不絶往往燈火連宵笙歌徹夜酒樓食館買醉者杯盤狼藉俊婢至茗肆邀客者招摇於途視之似相稔識蓋自上海遷回者十之二三焉其間往遊者未必皆世　巨族之子弟富户之好狹斜殷商之挾重貲者蓋多鄉人之偶一來城者耳蘇城外附近鄉鎭近多殷闐鄉人每於農事之暇至城游覽藉以酬其一歲之勞飮食男女人之大欲存焉　所以趨之若騖者未必卽沈溺於是也特欲一至城中擴其眼界擲所挾之纏頭聊供捙霍以自　其豪　耳彼旣如　泥鴻爪暫作勾留於是以酒食爲徵逐焉以羅綺爲贈遺焉家中之所需者亦稍購置而旁及焉所有店鋪貨物藉以銷售而流通焉此巿面之所以佳也由是觀之妓女者一若所以招徠客商者也以故南北往來之通衢商買出入之大道　闠極盛之所雖欲禁絶妓女而有所不能卽使當事者雷厲風行亦復陽奉而陰違耳至若鄉村窮僻巿廛冷落不必驅逐而彼自不來所謂主人枯稿客自棄去也曩者曾文正公之節制兩江也諸弊盡革百廢俱興獨　妓女初不之禁蓋秦淮佳麗自古豔稱藉以點綴六朝金粉此時不獨水閣疏簾中笙簫盈耳卽蕩槳秦淮飛觴醉月者亦復宛如梭織俾亂離之後驟覩昇平氣象因之歌頌公之功德者至今弗衰初不聞以此爲公病也蘇城本屬省垣昔日繁華遠勝　陵何以兵燹之後元氣猶未能復初不能與上海方隅爭一日之長其故何也或所以招徠之道未得也有曰欲使蘇城復旺亦不難莫如開通鐵路由蘇而達漢口然其爲計亦紆遠矣所謂俟河之清入壽幾何是不如聽民之自然夫善　政者貴乎毋多擾民順民之所欲而利導之調劑之俾無至於過甚而已昔者管仲設女閭三百雖非　政之所尚亦霸者所以聚民之一術也以故妓女曰客妻蓋使商賈蒞至者有賓至如歸之樂販彼貨以來者卽運　貨以往其所交易之銀錢亦不至漏巵於境外貲財貨物均得流通而巿面陰受其益而不知浸假嚴防而厲禁之雖弊絶風清而來者　至裹足將商民因之俱团此無異驅林雀而敺淵魚也意者整飭風化與興起貿易二者固不能相兼乎觀於今歲蘇城巿面漸盛其實效已有可知已客之所言如此余曰是殆不然巿面之盛衰亦氣運之循環　然其中雖或係人事亦由天道也嗚呼余因之卽小以見大矣泰西各邦自與我國通商以來幾四十餘年於各省海口置埠設關自南至北殆無不徧然聞彼爲商者時多歎息致虞折閱無厚利可以弋取反不若昔日在粤東一隅可積贏而致富有若操劵也豈不以彼聚而此分乎彼一而此衆乎夫亦以起而爭利者非一國也昔日通商之利惟英獨擅其權今則德奥美法俄皆與之並駕而齊驅矣英與中國通商之局所關爲最巨他國取利雖不逮英而俱戀戀於中國者則欲代中國經營各事而冀與中國共其利也誠以中國地大物博財富民庶寳藏未洩精華猶藴特借一籌必有所獲如建鐵路以通遠近設郵政以便傳遞開各礦以廣鼓鑄采煤鐵以興製造立電線以達消息行小輪船於内河以裕轉輸凡此皆泰西各國所欲中國早日爲之者也彼以爲行之則各國之貨物可以運行及遠攸往咸宜無壅滯之虞而有流轉之便其得利也必溥矣不獨於泰西各國有利於中國亦有利焉其爲此也蓋爲通商計也不知商局今昔盛衰之故不繫於此數者卽使此數者皆行亦惟利於中國耳而於泰西諸國無預也今日西國通商利權不及昔日者時爲之也亦勢爲之也逮至將來更有不如今日之歎此亦天道循環可預必者也因客述蘇城巿面衰旺之由而爲推廣言之如此 
[諭旨恭録]  
　　十二月初八奉上諭京師入冬以來雖經得雪尚未渥沛祥霙農田待澤孔殷允宜虔申祈禱朕於本月初九日親詣大高殿拈香時應宮着派惇親王奕　昭顯廟着派貝勒載漪宣仁廟著派貝勒載瀅凝和廟着派貝勒載澍同於是日分詣拈香欽此 
[本館接奉電音]  
　　昨日旁晚六點鐘時本館駐京訪事人由電飛傳本月二十二十一兩日諭旨九道敬謹譯登○十二月二十二十一兩日奉上諭穆圖善恭鏜奏已故將軍功績卓著懇恩准子建祠立傳一摺已故伊犁將軍金順歷在軍營帶兵剿賊轉戰直隷山東湖北安徽等省所向克捷嗣於陜甘關外剿辦回逆懋著勳勞加恩准其於立功省分建立專祠並將生平戰績宣付國史館立傳以彰忠　該衙門知道欽此同日奉上諭吏部奏遵議處分一摺御史魏廼勷着照部議降三級調用欽此同日奉上諭吏部奏遵議處分一摺翰林院編修林壬着照部議降二級調用欽此同日奉旨巡視南城事務着良弼去欽此同日奉旨着三德文保隆恩本貴專司稽察一年旗務欽此同日奉旨寳昌豐烈俱補授内閣學士加禮部侍郎銜欽此同日奉旨馬爾昌補授光祿寺卿欽此同日奉上諭前據御史升任給事中何崇光奏廣東順德縣土豪佔築圍壩壅塞水道各節當經諭令張之洞等澈底查辦兹據該督確切查明奏稱粤省沙田向爲豪紳利藪順德縣屬圈築圍基本有三處内浮墟一圍係何崇光之父何泰英創辦大南沙圍踵而行之並無阻水串賄放槍拒逐情事闔縣衆論僉謂何泰英爭利擀訟囑令其子妄奏何崇光之弟侄種種恃符謬妄控告有案等語此案旣據張之洞分晣查明舉人黄玉書禀請圈築圍基知縣蕭丙堃批准均係沿案辦理尚無不合即着毋庸置議言官條陳本省事件但係秉公論奏朝廷因其見聞較確無不立予查辦豈容掩匿已私飾詞妄瀆何崇光之父兄弟侄在籍倚勢横行欺官藐法何崇光不得諉爲不知乃於伊家先築圍及與大南沙圍搆釁之事隱匿不言反以土豪强築請飭嚴辦並申禁嗣後私築圍壩爲詞冀遂其專利營私運計居心實屬險詐給事中何崇光着交部嚴加議處編修黄玉堂於伊弟黄玉書訟案未結之際隨衆列名呈控亦有不合着交部察議具何泰英何祖榮等被控各案仍着張之洞認眞究辦毋稍含混懲澆俗而肅官方餘着照所議辦理該部知道欽此同日奉上諭吏部奏　議 
 
 

Page 2

 
 
大員處分一摺署陜西布政使前署貴州巡撫李用清應得降二級調用處分着加恩改爲降三級留任欽此 
[東京消息]  
　　西報載有東京信息謂法國駐越辦事大臣近與東京之法國統兵將軍前往芒街查辦法官被傷之事並與夏龍灣之法水師提督晤商現聞芒街地方法人將據爲已有在該處之華人則已於數日前將所有貨産搬移他處矣以上蓋譯自法字報者也該報旣述其事又從而論之謂此時已可知中國不能顧及南邊商務有所謂天地會者實形不法而芒街相近之華兵類多暗聽會首指揮不獨廣西邊界爲然雲南各處亦有之而廣西尤爲顯而易見亦非中國之福也又言芒街附近之華兵聞有高搭瞭臺以望法兵舉動者此則傳聞之詞姑照譯之以觀其後 
[香港獲盜]  
　　港中有積匪王阿海者犯案疉疉屢緝未獲華包探林姓奉命跴緝已有數次跡得該盜在某甲家入室搜捕盜卽遠颺某甲家中時遭包探搜查不覺忿忿因暗偵該盜蹤跡以告包探月之十四日探知盜在某家濳報林某偕巡捕等前往拿捉令眼線二人爲先導眼線懼其見而逃也不敢遽進坐守於門外探捕繼至詢得其故排闥直入四顧並無該盜忽後進有大聲問何事者林某識其音蓋該盜前曾爲林某所緝獲而施放手槍致被脫逃故能識其聲卽入後進果見該盜與三人席地而坐見探至急跳身而起林某直前扭住手鎗在席上不及取在手中竭力挣扎林一手扭住一手出手槍擬之盜遂奪其槍兩相爭持巡捕等繼至始就擒獲同坐之三人則狂奔而出時盜黨十餘人一擁出大門門前雖有數捕守住衆寡不敵遂被逸去而僅將盜首王阿海解以送省或謂前有船上西教師被戕卽係王阿海所爲現尚押候訊鞫想經官研訊不難水落石出也 
[嶺南試事]  
　　汪柳門宗師衡文極當待士極寛生員之取列前茅者類皆名儒宿學每一案出輿論翕然嘗語各教官曰取士之要不在伺察之嚴明而在評隲之精當如必察察爲明承差巡號固足擾亂文思且防舞弊如防賊盜非國家待士本意以故塲規寛大直與府縣考相等寒士入場得以各盡所長無稍掣肘無不欣欣然有喜色云○新會文童多至四千人因考期未及週知故應試者僅得二千餘人之譜點名將畢忽有數百人一同擁進環跪案前籲求收考宗師見各童尚未報名無卷可給遂令自將姓名三代圖甲縣府考名次一一寫呈另行發卷　坐甬道兩旁不准混入號内各童繕寫多延時刻迨封門已上午十一點鐘矣宗師謂馬遲放速各自不同潦草交篇未免眞才見抑因許令繼燭俾得從容完卷而出宗師之體卹士情眞無微不至哉 
[慘歌薤露]  
　　江蘇候補道葉顧之觀察前隨星節會辦滇越畫界事宜因染瘴氣遽痛騎箕事閱月餘其長君印乃翰者扶襯回籍至開化府城亦因觸瘴謝世哀哉○前兩淮鹽運使司洪琴西都轉汝奎解組之後僑寓蕪湖經張香濤制軍調往廣東以收指臂之效都轉衰年跋涉病骨支離遽于臘月十二日已時在善後局差次仙遊翌日午時大殮督憲以下均往弔唁按都轉本月初七日進局甫閱五日遽爾云殂電光石火轉瞬成空昔人所以有彭殤一致之感也歟 
[獲匪續聞]  
　　本月初四日報登蘇撫標親兵水師營龍軍門殿揚拿獲盜匪均係該處居民並非梟匪業已取保釋放等語兹接蘇州讞局從事人來函頗覺歧異兹將原函附録於左孰是孰非本館所不敢知第自循有聞必録之例而已來函云江浙交界處所每多鹽梟劇盜結黨横行閭閻受害日甚前月浙江秀水縣生員胡其相家被刼一案情節重大兩省水陸各營統兵大員奉文會拿不遺餘力兹聞蘇省統帶撫標親兵水師營龍軍門殿揚於前月二十六七等日在黎里盛澤等鎭帶同眼線督率奮勇哨弁將此案盜首張老五周二等五名先後擒　並搜出贓衣典票十餘張當卽解省交蘇州府審辦昨知讞局已訊過兩次該盜等均供認不諱其餘匪黨尚在弋獲所有出力弁勇各大憲有功則賞　没人勞已分别記功給賞矣可見重賞之下必有勇夫想區區餘黨亦不難悉數就擒也 
[欽憲批詞]  
　　批查看南洋華民商務委員禀據禀另單均悉華民寓居小吕宋約有五萬餘人商務必盛設官保護自是要著本大臣欽奉七月初九日電寄諭旨妥籌辦理所望該員詳查備核者約有數端至近日華民被害各案遠近不一自非該員一過所能　厘亦應就各案令該華商等開寫洋文地名並將起釁緣由攻擊日期時刻死者幾名傷者幾名係何名姓及被搶確數分别開列曁該處地方官現辦情形切實查禀以便與日外部商辦卽小吕宋華人五萬餘名前經鄭前大臣查明省分人數此兩年内生齒較繁亦應續查某省人數若干又華商在小吕宋貿易每年銷售貨物約值銀數若干華商在小吕宋售運中國貨物以何項爲大宗小吕宋土貨是否該商等亦有運售中國何項係大宗出口貨物華商總共每年約輸貨稅銀若干貨稅以外日國每年抽取華人銀兩約若干共有幾項名目日國所心華人銀兩某項係向來征收某項係近年添設某項止征華人不征别國人華商屢禀該地方官苛斂當能逐欵指出另禀所稱西班牙奸商誘惑土人聯名禀請驅逐内埠小販華工一節其原禀驟難抄出應援西國通例酌雇律師抄案當不難辦到此等公需卽在所領經費支用可也本大臣與粤督部堂會奏稿該員當已奉到應查要義略具前稿總當每埠詳查逐日登記隨時彚禀庶不虚此一行小吕宋一埠華商求設領事甚切更當詳查禀奪至謂該領事衙門經費儘可由本埠籌出應用能否持久不懈及如何籌辦未據聲叙外國設立領事原有就地籌欵之說但中國政體與别國不同總須隨時體察商情酌量辦理期臻妥善若但知速設領事而於華商之權利彼族苛政未能鞭辟入裏仍虞柄鑿衣瑯蘇祿兩島情形如是卽可不往惟小吕宋華人未盡事宜該員務將批内指飭各節俟新金山歸帆便道再到該埠詳查禀覆爲要仍候兩廣督部堂批示除分咨外仰卽遵照繳光緒十二年十月二十日 
[東甌寄語]  
　　上河鄉潘橋某甲年五十餘本月初六日入城購物至夜方歸路經小南門外水門高橋失足而仆一足陷石磡縫内一足插尿缸中當卽氣絶次早隣人見之擡臥路亭據云右踝骨已成虀粉吁慘矣○枏溪某甲租住餛飩阿三小屋三間屋後有菜園一區春韮秋菘抱甕而灌肩挑入巿得錢易米一家數口裕如也其妻素以薦引用女傭工爲業日前有年輕婦女初次入城甲妻見其荏弱可欺遂覊留在家誘引狂且入室事爲餛飩阿三查悉逼令赶緊搬移甲忿甚糾約流氓麻糯仁赶至阿三所開點心店將什物搗毁無遺油瓶醋瓶湯椀麵椀碎如虀粉滿地紛飛鄰人見其兇惡異常咸抱不平當將兩人捆縳送縣叩請訊懲恩邑尊判各笞責數百板荷以頭號雙連枷押往各處遊街示衆見之者莫不鼓掌稱快○鄭單二家一水盈盈可望不可卽盖雖非牽牛河鼓亦未免欲渡無梁日前爲爭　米以致　角當卽糾衆械鬥釀成人命周邑尊前往檢騐兩造負嵎自固抗不至案本月初兩姓重整旗鼓各執刀槍在上下埠互相毆鬥鄭姓所紏之人其一身被槍戳數傷復舁縣請騐是處人多以販運閩鹽爲業兇横强悍出自性成此案若不早爲訊斷則將來械鬥之案勢必接踵而興也○建蘭開于春夏之交在黄梅時者曰梅箭在三伏中者曰伏箭從未有冰天雪窖之中花神故顯神通非時開放者今歲三冬睛朗暖透窗紗家有向花塢探幽者見所蓻建蘭莫不含苞吐蕾蕙心檀質芬郁襲人安得置之紉秋館中俾名士美人素心相對耶 
[貽澤孔長]  
　　語曰高粱醉飽陷溺性靈又曰賢而多財則損其智愚而多財則益其過此爲中人以下言之非所語於中人以上者也在 
 
 

Page 3

 
 
中人以上者富而不自以爲富貴而不自以爲貴則其修德獲報自較寒畯之家爲尤易江西萬載縣之宋姓翁可取而證焉宋姓之先操陶朱猗頓之術因以起家論其富則財逾百萬名冠數縣論其時則自嘉慶至近日將及百年論其世則自子孫至曾元已閱五代此其積　之厚閱時之久已爲他人所莫及乃至今時則不但以富名于一時而其子孫且有貴顯者如某孝廉熟諳經史寄懷淡靜學問品行見重於士林某武進士之膂力過人技藝純熟眞可備干城之選他若早歲采芹壯登仕版或司秉鐸矢清節於一官或試操刀著循聲於百里尤屬駢肩接跡鵲起蟬聯而其後起之秀尚方興木艾焉兄弟叔侄數人先後三科先後游泮水黌序中莫不榮之而某茂才以舞象之年逐隊觀光縣府試均列前矛未幾果見賞於哲匠不待一再觀場而毛遂之錐已頴脫而出茂才原卜於臘月初二日以雀屏中目之英成鴻案齊眉之樂今者試旋珂　適當聘下鏡臺吐鳳乘龍一時並美不特爲士林之佳話尤足備當世之觀摩録其梗概以爲積德者勸 
[騙竊繁多]  
　　歲云暮矣無衣無食之流瑟縮於敗絮堆中飢腸轆轆咸思一試妙手空空兒伎倆俾可獲意外之財雖曰人之無良夫亦有迫於不得已者也蕪湖西門外同昇號有賊撬門而入竊去洋銀三百餘元及衣服若干件店夥固未知之也詰旦覺察則天空海闊早已無處尋蹤矣又某日有客至洪泰號買貨袋内帶有鷹洋百餘元綹手見之隱喜曰是可以計取也遂尾其後而入客旣坐奉茶遞烟殷勤倍至號夥疑係客之僕從客則意其爲號中伺應人兩不經心卽被掉包而去及客遴貨畢回身取洋則已化爲烏有袋中惟剩蘿葡幾叚而已該賊誠　矣哉一日有人送寳銀兩錠至某錢莊不虞有賊步其後塵至則遞交莊夥閱視成色權其輕重賊從旁一一誌之送寳者出賊亦出少選賊獨至該莊謂所付之寳司帳者以平色不對囑我携回往返三五里之遥兩足猶酸如醋浸也莊夥見其係適纔同來者不之疑隨給令携去至晚信息杳然往問之始知被騙噫蕪湖僅一小口岸而匪類已如此之多其他大邑都四方輻輳騙竊之事當益防不勝防有緝捕之責者果何術而隱弭其患乎 
[津門瑣綴]  
　　寓居天津之西人於初六初七兩夜在總匯演劇辭年並於初七夜然放烟花火樹通明星橋照耀中西人士履　交錯固一時佳會也○初六日練軍中營砲隊在宜興埠附近地方演放克虜伯四磅開花礮鄉人圖拾碎彈遂被炸斃一人頭顱轟破腦漿迸流肩膀亦已拆毁死狀甚慘然則演放槍礮之時豈可冒險近前哉又是日城西永豐屯水工王某偕徒朱二鋸木正在送往迎來之際繩忽中斷徒被壓斃狀亦甚慘聞其舅盧某已投縣報請騐屍矣○城東大莊子今秋被水成災委員遴派紳董編查户口該董某某等五人于查户時每口索津錢四十四文如無此項錢文雖極貧之户亦不發賑經該莊某生員告發天津縣姚大令籖拘某某等到案訊究某知藉賑索賄罪無可逭遂冋某生　轉圜到堂揑供係該火會三十九人各樂輸錢四十四文彌補脚費餘未科歛姚大令遂不予深究於初五晚堂具結完案○城北劉安莊某地保亦藉查賑每口索津錢二十文經該灾民環向查賑委員喊控委員飭役將該地保拘案該保聞風逃避杳無蹤影現經委員移請天津縣飭差務獲以爲藉賑舞弊者戒 
[津賑述聞]  
　　天津附近各邑今秋水災甚重大憲憫念災黎派員查明户口分别散賑誠盛舉也兹接津友信云官賑極貧户口定以每口給米一斗四升次貧七升小口減半由各鄉圖董領回發給聞十中僅有七八得賑其極貧之户祗得米一斗二升次貧六升小口亦不足數且圖董於查户時每口索錢數十文幾於户户皆然趙李莊被災最甚應給棉衣褲五十二件該董竟每件索錢二百文災民等因此嘖有煩言或怒之以目竊謂此項賑欵或由官憲慨捐或由紳商樂助籌募之時頗非易易及至散給之時反爲奸人所中飽使貧民不得均霑實惠尚復成何事體想大憲聞之必當澈底根究也 
[皖垣官報]  
　　十二月十四日委署東流縣典史徐德慶辭縣丞龔煌禀知奉委解貢茶十五六日分發安徽試用直隷州判黄錦中到江蘇人 
[訊明朋串]  
　　前記王維榮等控朱析卽朱子冠假冒職員騙借洋銀一案莫邑尊訊理之後着周某照數賠繳一面令朱出捐照朱乘間脫逃前日王忽訴稱朱所借生員名下之洋二百元已由周理償清楚因特報案請銷邑尊以朱王等不無通同串詐之事因傳王等至案以憑澈底根究其中尚有魏吉甫一人依舊逍遥事外邑尊先向王詰問王仍供訴前因周供奉訊後已將王處一欵料理明白尚有魏周兩人交洋一百五十員亦經挽人担保現在均願息訟矣邑尊謂此事本縣早訪查明確末雖無賴然非爾等通同串詐亦不致釀成訟端本縣旣着爾繳洋爾又串王前來叩求銷案實爲刁狡之尤又謂王曰爾旣名列膠庠不應作此勾當不知自愛理令嚴懲王惟口稱尚求明鑒邑尊曰爾可不必狡賴此事究由何人起意尚有魏吉甫爲何不到王稱魏係周友不知如何未到周稱魏因事他往邑尊謂須着爾交出俟朱到案庶可備細根求遂令周還押王發學收管 
[上海縣署瑣案]  
　　已革陰陽學曹正卿私帶鈐記脫逃及就獲情形業已疉登前報前日莫邑尊飭差提曹研鞫曹俯首無詞惟求恩宥邑尊以曹旣斥革胆敢將鈐記抗不繳呈在外招摇撞騙實屬不法已極遂飭笞臀四十板鎖押班房勒令三日内交出鈐記延干嚴比○富順輪船水手等人夾帶禁物一案所有覊押各犯陸續交保等情前已紀諸報牘昨日莫邑尊飭將莊林旦莊阿林張阿三張阿福等十二人送交廣肇公所董事收管尚有首犯陳阿太袁阿龍兩人仍押班房以便覆訊究辦 
[邑尊騐屍]  
　　前日租界迤北楊樹浦地方有一年約三十左右之無名男子科頭跣足雉經樹上該處廿三保十二圖地保見之查其親屬杳不可得遂投上海縣據情禀報至昨午莫邑尊帶同刑仵書吏等人前往騐得該屍委係自經並無别故卽飭棺殮發封發壇標記然究莫明其取死之由以意度之或者年關伊邇迫于逋負不得已而輕生乎 
[製局停工]  
　　滬南製造局各工廠已於昨日一律停工約於明正開印時再行工作 
[再奬學童詳述]  
　　昨報列再奬學童一則昨日法工部局議事廳鋪設燈彩輝煌奪目分排靠椅一律整齊一點半鐘學生一百名先後齊集至兩點鐘法領事德君繙譯官祁君工部局各西董新北門教堂郭神父以及各命婦掎裳聯袂而至依次坐定兩點半鐘　董一人登臺用西語宣揚盛意衆西人咸拍手俄頃教讀華人陳君上臺傳教習張文彬學童李邦涵劉朝貴蔡增麟張孝初鄧連慶王有林王維堃等互相答問其間李蔡兩人最擅辯才滔滔不絶衆西人又拍手呌絶繼又傳畏考裝病之學生三人上臺劉朝富頭痛莊可梁肚痛章文通牙痛令醫王陳成章醫役薛純誠演欲剖肚截脚狀使學童悔悟演畢已三點餘鐘上海道龔仰蘧觀察道署法文繙譯沈棣雲司馬法會審員翁子文太守新關委員葛蕃　同轄等命駕臨閱法領事及衆西董殷勒迎入就座又偕各西人升臺列坐隨由内擡出分賞各物唱名分奬計分讀書用心繙譯默書書法誦讀算法考書等項各學童依次而上其頒賞各物先經郭神父等授與中西各官之手各學童長揖然後領物學童竟有連得賞物六七次者以劉朝富張文彬薛純誠等爲最不得物者五六十名散物畢龔觀察又將帶來之金綉搭連袋扇袋湖筆徽墨四書合講銅鎭紙等每樣四十分給學童各童始散出衆西董隨請龔觀察以次各官飮酒並進小點始散時已四點半鐘矣 
 
 

Page 4

 
 
[補傳人證]  
　　荷蘭國商人所開之天豐源洋行投該管領事署控稱前由利元永號夥柴查也定買火油五十箱延不出貨請爲傳追荷領事據情昭會蔡太守飭差傳柴于昨晨投案天豐源洋東同買辦沈如景投案申訴柴供前在利元永號爲夥曾向該洋行定買火油今我已經辭歇在隆泰號爲夥此事應傳利元永號主訊理太守隨准補傳利元永號主再訊 
[英界公堂瑣案]  
　　祝秀齋稱開元和零剪鋪九月間憑素識之鄰居婦人雷氏擔保將衣料二十三件交劉保林之主人楊　福裁製衣服詎被質錢逃遁故囑該氏尋劉交捕送案衣料多是粗布共值洋二十餘元雷氏供前爲楊　福担保祝秀齋交做衣料今被典質逃遁賠償無力將其夥劉保林交案劉供前在楊球福處爲夥所有衣料被楊典錢避面蔡太守飭將劉押候覆訊該氏暫退○陳露生稱失竊竹箱一隻内有衣物等伴開單報捕現由包探緝獲陳金和贓尚未齊又有徐冀廷稱失竊衣服亦是陳行竊贓寄王阿富家已經包探吊　陳金和供認行竊贓在王家吊到王供開車寓陳金和寓居我處寄存竹箱衣服實不知是竊贓夏正領事謂陳金和疉犯行竊王阿富慣于窩贓請分别懲辦蔡太守隨判陳發捕房管押四月期滿笞責二百板王押一月起案之贓給陳徐認領○曹川川稱推小車爲業　沈阿生雇車裝載線粉乾及糖言明車力九十文嗣忽不付赂論遭毆由捕拘案沈供在大同南貨店爲夥　曹車裝貨言明車力因伊在中途索取力錢我言須到店照付伊不依將我毆打我未打伊蔡太守以釁起細微飭差同曹至該店着令照付車力了案 
[法界公堂瑣案]  
　　昨報列安置越女一則因法公廨無通曉越語之人爲之傳話是以昨日未曾解案聞法繙譯官祁君擬在滬地招請通曉越語者以便代越女傳話也○昨報登雲南礦務局某幕友失去書箱一節昨經法捕房將小竊楊阿四經手當物之倪桂全分贓之　阿順解案隨有礦局家丁投案請爲領贓翁太守謂且待本分府訊追再爲給領隨判將楊阿四責八十板倪陸兩人各責六十板○前報　摇舢　船之陳周打傷錢桂蘭一節昨日陳將錢三千文繳到錢傷略愈投案翁太守著將錢給領外判責陳一百板○法包探獲到江灣人曹廷三　稱有兄在南巿小橋劉恒順佛馬店等情曾登前報翁太守卽着法包探往該店將伊兄曹錫明傳到據稱衣物均自家中偷出太守將曹廷三申斥着交伊兄領回管束○朱芳來訴稱失去東洋車上油衣油布等件嗣後查得在王理羣家内向伊索取被伊糾同車夫將我毆打當時扭住邢順寳李餘慶兩人送案翁太守詰之該兩人據供我等在旁排勸並未打人太守着將一人先行交保出外將油衣交　再核○金鈎到案訴稱崇明人爲妻死故將十三歲之男孩領出荐在薙頭店中詎被鄭永樂　拐爲此鳴捕送案翁太守詰鄭據供金自已將孩賣出有人經手　在泥城橋太守着將鄭管押飭法包探帶同金鈎先往泥城橋查傳經手人到案再核 
[正字]  
　　昨報續訊巡丁緝私案條内在美公舘碼頭爬起句美誤英販私人實非西捕放去句非誤被實係手民悮排合亟校正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月初七日京報全録]  
　　宮門抄○諭旨二道録前○發抄旨四道○陜撫葉奏爲審明謀殺胞兄重犯按律定擬摺○東撫張奏爲黄可　秋大汎搶辦險工一律穩固請頒藏香匾額以答神庥並請奬出力人員摺○又奏留知府差遣片○陜撫葉奏檄飭藩臬道各歸本任片○十二月初七日内務府國子監八旂兩翼值日無引見○盛京工部侍郎阿克丹請訓○湖南按察使豫請訓○陜西道顧肇熙謝恩○記名總兵楊德勝謝恩○吳樹梅羅錦文何崇光各預俻召見○召見軍機阿克丹豫山顧肇熙楊德　吳樹梅羅錦文何崇光○發抄托倫布等奏援案籌欵續放津貼奉旨該衙門議奏欽此○又提撥十三年軍台官兵俸餉奉旨着照所請該衙門知道欽此○又察哈爾總管年滿陛見奉旨貢果爾着毋庸來見欽此○李秉衡奏廣西各屬米價昂貴設局購糶以裕民食奉旨知道了欽此○○頭品頂戴陜西巡撫臣葉伯英跪奏爲審明謀殺胞兄重犯按律定擬恭摺仰祈聖鑒事竊查前據乾州詳報訪聞民人杜雙學挾嫌謀殺胞兄杜博學身死屍妻杜曹氏受賄私和匿報一案當經前撫臣批飭騐明晰審訊確情按擬詳辦嗣經該州徐敦翰審擬由道解司因案情未確發回覆審復經審明轉解由司提訊犯供游移檄發西　府審辦兹據該府李楹集証訊明詳由署臬司曾鈢解勘前來臣親提研鞫緣杜雙學籍隷該州務農度日已死杜博學係其胞兄同居共炊杜曹氏係杜博學之妻杜博學性情强悍相待杜雙學嚴刻杜雙學負氣出外遊蕩不務正業杜博學屢向毆駡兄弟因此不睦光緒十年正月不記日期杜雙學向杜博學索錢使用未允杜雙學稱言分家杜博學生氣持强將杜雙學毆駡赶逐出外杜雙學屢託族兄杜有才央求收留杜博學堅不應允各散杜雙學憶及杜博學相待嚴刻獨覇家財並屢被毆駡驅逐無處安身之嫌起意將杜博學致死洩忿因無隙未經下手五月十八日晚杜雙學手携防狼矛杆由州城轉回道經門首見院門關閉由門縫月光下窺見杜博學仰臥大門外床上鼾睡由院南墻缺爬進先開院門預備事後逃逸持予濳至杜博學床邊用矛戳傷杜博學咽喉杜博學驚醒喊救杜雙學復戳傷其左額角滾轉跌地聲啍因用力過猛致將矛杆拆斷杜雙學棄矛順拾門旁跌鐝復狠毆傷其腦後　時殞命杜雙學正欲逃走經屍妻杜曹氏與杜有才　聲驚起先後趨至攔住查問杜雙學料難隱瞞據實直認杜曹氏哭閙不依稱欲與杜有才投約報案杜雙學慮恐到官問罪起意私和遂央托倛在逃之表兄衛獅娃轉向杜　氏再三懇求免報並稱杜雙學到官問罪禋祀卽絶情願帮給應分旱地二十二畝小麥五十石杜曹氏無奈隱忍卽將多分旱地小麥酌量變價備辦衣棺厚殮雇過路不知姓名乞丐抬埋寢息杜雙學慮杜有才漏洩逃外躱避日久濳回探望尚未至家經該州訪聞飭差協同鄉約杜盈族長杜文才前往緝拿杜雙學情急拔刀拒捕杜文才用刀格落乘間連砍傷其左肐肘左膝右膁肕倒地該差約等一齊圍攏拿獲送案該州因事隔年餘尸必腐化訊供取結具報禀請札調定遠廳仵作文敏忠赴州提訊犯証尸親眼同檢騐填格取結通詳飭審查騐杜雙學傷已平復逸犯衛獅娃弋獲無期依限審擬中道解司因案情未確發回覆審復經議擬轉解仍以犯供遊移檄發西安府審辦兹據該府集証訊明由司勘解臣親提研鞫據供前情不諱究詰委因挾嫌謀殺賄和匿報並無起釁别情及同謀加功之人逃後亦無行兇爲匪與知情容留人家矢口不移案無遁飾查律載謀殺期親尊長已殺者凌遲處死又例載夫被殺妻受賄私和者無論贓數多寡杖一百流三千里各等語此案杜雙學因其胞兄杜博學相待嚴刻獨覇家財並屢被毆駡驅逐之嫌起意將杜博學謀殺斃命實屬兇惡蔑倫自應按律問擬杜雙學除以財行求私和輕罪不議外合依謀殺期親尊長已殺者　遲處死律擬凌遲處死事犯在光緒十一年正月初四日恭逢恩旨以前係謀殺胞兄有關惡逆到官招解在後母庸查辦仍照例先行刺字屍妻杜曹氏因夫被殺忘仇受賄私和亦應按律問擬杜曹氏合依夫被殺妻受賄私和者無論贓數多寡杖一百流三千里例擬杖一百流三千里事犯雖在恩旨以前賄和夫命到官在後應不准其援減係婦女仍照例收贖所得旱地小麥訊係喪葬用費應免着追杜文才奉諭協拿卽有應捕之責其格傷杜雙學左肐肘等處傷經平復無罪可科杜有才救阻不及亦無不合惟事後畏累均未報案應照知人被害事後不卽首告律各擬杖一百鄉約杜盈先後失於覺察迨經差緝協同獲犯送案應請酌照不應重律杖八十事犯均在赦前到官在後應得杖罪各拆責發落杜盈係公罪請免革役受　擡埋遇路不知姓名乞丐請免查究杜博學覊佔家財恃長欺凌罪有應得業已身死亦無庸議逸犯衛獅娃飭緝獲日另結屍棺飭埋凶器鐵矛供棄免起鐵鐝隨招解騐案係訪聞獲犯究辦所有失察職名應免開送除供招咨部外所有審明謀殺胞兄重犯按律定擬緣由恭摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○頭品頂戴山東巡撫臣張　跪奏爲恭報黄河上游本年伏秋大汎迭次搶辦陰工情形現已一律穩固籲懇天恩頒發藏香匾額以答神　並將出力員弁先行擇尤請奬恭摺仰祈聖鑒事竊臣查東省黄河統長九百餘里上遊工段關係尤重南北長堤共計四百餘里河高地窪修防最難該處距省窵遠向派曹州府知府積慶會同防營督率印委各員曁紳董人等分叚修守伏汛之時迭據曹州府知府積慶禀稱六月初七日以後連日大雨風狂汎漲孫樓掃叚陡蟄十四處雙合嶺兜頂大溜埽占多形下蟄朱口湖莊等處同時出險經該府會督統帶濟字新建等營總兵銜副將用武定營遊擊張士忠親率弁勇分投搶護登時搶廂孫樓魚鱗掃二十九叚護沿掃二千七百餘丈雙合嶺加廂魚鱗　三十四叚磨船掃三座挑水壩一道朱口湖莊搶鑲魚鱗掃三十一段磨盤埽二座七月初一日至初四日西北風猛大雨滂沱狂瀾拍岸盈堤沿河掃叚連蟄七十餘處勇力不敷加雇民夫分叚搶鑲直至八月初一日計築成掃占八十餘叚磨盤四座挑水壩二道始保穩固正搶辦間雙合嶺北岸忽生灘嘴直入河心大溜側注南岸日夜淘刷水深三四丈以致所廂各掃紛紛下蟄旋槍旋坍八月二十七八日九月初六七等日對岸灘面目寛全河大溜逼刷南堤夾以西北風挾滄冲擊埽叚殆盡岌岌可危該府積慶督同荷澤縣知縣倪觀闌等赶調民夫於大堤後加修圈堤一道計長二百五十餘丈藉資退守九月十八九等日水勢又復大漲加以風雨晦冥奇險迭出人力幾窮曹州鎭總兵趙鴻舉又復帶隊到工併力帮作當工程危險之際金龍四大　栗大王均湧現化身人心賴有所恃霜降十月初四日圈堤後戧出漏幸料物應手旋卽堵閉該處紳董老民並稱本年工程之險爲賈庄合龍後十餘年來所未有現在節逾立冬上遊南北兩岸一律搶護穩固是皆仰賴聖主洪福神祇効靈臣慶幸之餘倍深悚愓相應懇恩頒發大藏香並 
危與水爭衡歷七十餘日之久幸能化險爲平較之堵築口門事異功同且核計所用經費仍未逾奏撥之數洵屬工鉅費省異常出力未便没其微勞擬請先將在事尤爲出力之武弁都司用補用守備劉福寳都司銜儘先守備錢世福陳朝發均請以都司儘先補用並加遊擊銜守備用補用千總宿延慶千總吕得勝均請以守備儘先補用並加都司銜千總用把總秦英發温紹述王春高均請以千總儘先拔補並加守備銜出自鴻慈逾格至曹州府知府積慶武定營遊擊張士忠督率籌辦勤勞最著現經臣飭令於雙合嶺添築套堤應俟此項工程一律完竣再與防汛兩年期滿應保之文武員弁一併奏乞恩施以示鼓勵謹恭摺具陳伏乞皇太后皇上聖鑒訓示謹奏奉旨已録○○張曜片再山東輻員旣寛如以河務賑務海防緝捕諸事絲煩每辦一事擇人最難旣須才具明幹尤須老成穩練臣因前道府各員均有差委懇請將前武定府知府奎瑞暫留差遣一俟河務稍鬆給咨送部附片陳請本月初三日齎回原片軍機大臣奉旨向來送部引見人員不得率行奏留奎瑞平日居官究竟如何著該撫出具切實考語俟奏到再降諭旨欽此跪聆之下悚惶莫名臣伏查前武定府知府奎瑞廉謹樸誠辦事穩練武定所屬爲黄河下遊地處海隅連年被水最重凡地方公事旣應恪遵功令又須俯順輿情措置之難異於他處該員在任有年整躬率屬輿論翕然可否暫留差遣之處出自逾格鴻慈謹附片據實陳明伏乞聖鑒訓示謹奏軍機大臣奉旨奎瑞着准其暫留差遣該部知道欽此○○葉伯英片再新授布政使李明清現已抵陜應直新任署布政使黄彭年交卸藩篆應直臬司本任署按察使曾鉌交卸臬篆仍回督糧　本任新授安徽按察使署督糧道張岳年交卸道篆應遵旨入都陛見除分檄飭遵照外謹附片具奏伏乞聖鑒謹奏軍機大臣奉旨知道了欽此 
 
 

Page 10

 
 
[接録中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　求煤鐵海軍之設以煤鐵爲根本煤鐵之出以礦屯爲便事而礦屯與股分相表裏今日集股分開礦務非不以煤鐵爲急務而辦理不善致天下視股分爲畏途此失機之大可恨也今日惟有嚴追招股董事及委員有虧欠倒閉股分欵者分限償還有不遵者請旨查抄備抵不使拖欠若股銀已買機器房屋招集入股者或歸併或拍買任從各便如是股銀有着與入股者以大信然後延請洋匠於沿海各省試求煤鐵查訪鐵苗如臺之基隆浙之温州等處以及西南滇黔楚蜀諸省擇煤最旺之山設局開採入股者旣信股銀之有着復欲招集無不樂從必請熟練者爲之經理再發就近營兵一二營爲之工作礦務籌本之難皆以經費爲大宗而以營兵爲工作則本少而礦務易開練兵以籌餉爲難且無易生事端而工作用營兵則兵勤而糧餉有着是爲一舉兩得其求煤之法似不可以妄定何處可開因此事確有實在之理　明其理者則往往無錯不開則已一開卽得每鑽一尺深必將日得之土質存儲少許以作騐據再以所得之質畫成圖樣如是則一望可知如圖自北之南爲地之竪立剖面式其地面先有專門鑽地機器細查凹處有煤形露出者如圖之凹始悉地中應有礦煤若干層且知其地各層排列不平而向南下斜故在地之北面選一合式之處鑽地如圖内之一鑽深一百八十尺視所起之土石分爲四層如甲乙丙丁是也將各層之厚數記明當中又每深一尺之土質存儲若干以爲憑證然則尚未遇有煤質如各層之斜度每長十尺下斜一尺因此推算應向南若干尺復鑽一洞而能在洞内一百八十尺深處方遇第一洞之丁層其法以深數斜數相乘卽得一百八十與十之比合爲一千八百所以從第一洞向南一千八百尺再鑽一洞卽得第二洞近於地面之處遇煤一層再鑽深若干尺遇煤第二層通過此層復遇丁層者則無須再鑽矣因鑽到此處則知三百六十尺深之各層再向南一千八百尺鑽洞者爲第三洞鑽深一百八十尺則已經通過煤兩層而所遇見第三層疑爲辛層故通過此層而遇庚層運土質則知不錯得悉深五百四十尺之各層再向南一千八百尺鑽第四洞遇煤一層如圖之已再通過煤兩層卽寅與丑遇見子層之土質爲憑則得悉深七百二十尺之各層可知如第四洞欲鑽深至遇見甲層者則必深至七百二十尺方能遇之又以同法鑽第五洞則遇煤一新層後來向下求覔已層而不得遇惟得煤一層疑以爲戊層鑽通之復得丁層之土石以爲憑據由此可知煤層在地下忽然隔斷而下數層舉起向上者所以其方位大爲改變惟其次序仍不變動也如此量其煤質算其經費合則開不合則棄其利可操劵而得彼入股者亦何樂而不爲也煤之所在鐵亦生焉開而用之其事較便萬物中不産鐵者少萬國中不産銕者亦少以中國之大産鐵甚廣凡泉水與河水有含鐵質在内多少不定河底之石與泥皆能含鐵其色或深或黄紅愈紅則其鐵愈多如甯之奉化溪中亦有鐵質可以開採鐵有三種生鐵每百分含炭三分至五六分鋼每百分含炭一二分最下爲略净之鐵俱含異質用西國機器採之其法詳格致彚編若欲鍊浄鐵依化學法鍊之可也法詳化學分原鑑原眞原三書○製船砲從來國之所藉以　外侮杜内亂壯聲勢者莫重于兵戎而所恃以固口岸嚴海防者尤莫要於戰艦及大砲統觀中外各國自古迄今固不徒窮陸戰之深謀且盡欲爭水戰之奇策矣然天下事當創制之初雖盡智極才不無千慮一失迨至試騐多方純庇互見然後精益求精日臻美備而船砲之利害實近世所宜亟講者也溯自元季至本朝嘉慶間西國兵船之式創鎗砲之製已勝　前然猶未臻盡善盡美迨咸豐五年間英法兩國合攻俄羅斯其時兩國兵船皆畏俄之砲臺嗣有聰明才智之志士亟欲設法保護船身因思鐵爲至堅運物以堅禦堅或不破於是試騐鐵之厚薄以四寸半厚之鐵板釘於船身之外謂之鐵甲船名俄利亞二年其船始克竣工後之造者於船身前後均以鐵甲衛護而其要處不妨加厚砲雖年勝一年船亦年堅一年又做砲臺於大鐵艦之上不用帆篷而用機器出水不過二三尺船身外面鐵甲板有加九寸厚至十二寸至今日鐵板有加至二十四寸者後有保護臺下有暗觸刃船内有大力機器並有雙暗輪所以吃水甚淺意大利亞國最强之鐵甲船名哆依羅能載一百墩之大砲兩門其裝彈子與火藥并對准砲準之工夫用壓水器爲之每一砲用四人管理此砲所放之彈子重二千五百磅不過四人管理可見機器之靈妙若防護隘口尚宜另用小鐵炮船名曰蚊子船多多益善每船載以十八墩里砲一尊吃水五六尺設此船於海口匝以水雷可作最利害之浮砲臺任從就深就淺以彌縫大船所不到之處且可避彼大船之礮而此船若隱若現其所開之礮反能轟壞大船眞有聚蚊成雷之勢 
 
 

Page 11

 
 
此鐵甲礮臺蚊子船之大略也每軍每軍備大鐵甲　　礮臺船四艘此我又有礮船快船漁雷船蚊子船相　而行隨力購備愈多愈妙若轉運粮餉卽以原備商船接濟主以膽識兼優之將統以操練習熟之兵務使一氣相聯縱强宼當前直無異　槯枯拉朽矣近年各局製礮亦已美備而要以本鐵爲最得收得我自主之　　不必仰給於他人可謂洋法勝於中法洋鐵勝于土鐵今考其事中法未嘗不善土鐵未嘗不精蓋洋法洋鐵鑄礮焦炭生鐵相　入爐上鐵方加下懴已化先後出爐仍待化齊而後鑄後銕未出先出之銕漸凝冷熱相和深恐不能鎔成一氣兼之風憑機器由鐵管經地上升入爐　之地風　炭火性旣烈地風又無呼吸鐵雖鎔化質實木清且焦炭煆鐵不分中外皆有磺氣緑燄盤繞其間難以騐色卽難求火候故須改用十鐵木炭風箱火爐之法鐵以川鐵紫色爲佳炭以堅實無烟今用分置小爐每爐鎔鐵多則以千斤爲率鐵炭各重相等層鐵層炭疉置爐中用一式尺寸風箱藉推拉以爲呼吸同時發火即同時鎔化爐中併鑄未有不鎔成一氣者也鑄成之後光亮堅細不下於鋼俻藥演試至五百餘出亦無損傷勝於洋鐵多矣惟看火候爲難過猶不及千里毫釐一火不成重爐復鑄不失之堅硬難車卽失之鬆脆易炸效法不成反歸咎於法之不善鐵之不精譬之炊飯一火不熟復火再煮非焦卽溼其咎誰歸事雖殊理一也况洋生鐵與川生鐵比價值相等而粗細懸殊洋生鐵　鑿卽碎粗劣如渣川生鐵　擊難碎堅細類鋼至于木炭與洋炭比價值亦等雖焦炭化鐵一炭可化二鐵木炭必須一炭一鐵似洋鐵耗少川鐵耗多獨不思洋鐵鑄礮非重爐復鍊粗劣更甚若木炭川鐵則一火成功重爐之炭旣與木炭相等復鍊之耗勢必多於一火之耗並人工又過半矣誠能卽土鐵木炭交頴悟工匠仿造西國各種後膛礮式省月試精益求精何難加乎西人之上一或有事不必受制於人此自强之計也惟炸子一頃則用洋鐵焦炭合宜一火而成取其鬆脆易炸式樣則用平頭業已屢試屢效二船相遇斜線居多故平頭彈易于攻堅彈雖平頭斜用之則生稜矣况平頭形爲磔彈又可多裝火藥此船上之礮與彈殊稍異於陸路也[  此稿未完]  
[每讀大著輙復神馳昨見贈蘭卿兩詩尤吟諷不忍釋卽步元均録請粲正]  
　　風月平章託畔騷長公一世獨稱豪天涯芳草銷魂久猶有新詩付蒨桃一點靈犀兩會之爇香誦豔摠情癡縷絲鈎起憐才緒轉怕啼痕上粉姿[  弟傑初稿]  
[上海北巿絲業會舘核奬籌賑公所施少欽經收山東順直振捐十一月二十六七八九日第一千二百九十十一二次清單]  
　　百忍堂張　願　助求外症卽愈洋四十元守拙老人家中人口病愈完願十元扶風氏病愈完願由綺園來十元寄居仁和平陽溥氏勸各同事再省節酒貲移助卽爲同人祈福由正大局來十元信女殷　如捐直隷求愈宿疾由嘉定求安子寄寳順局來十元求謀得遂氏由森元絲棧來十元蘇州江夏子病愈完願五元忠信曲日由金陵森昌局來三元江澧芳三元吳門鄔氏完願二元紀芹生求胞妹病愈二元○敬義堂洋一元知過齋一元二户由雙林永和局來○蘇州潘仲溪第九十五次募念壽洋三元有名氏銅洋一元又相桂山募急急愈洋二元又鼎和庄募陳門顧氏求平安五元又蘇仰泉募第二百二十五號救命册樹本堂蘇求寓中人口平安一元樹本堂代親族求人口平安又祝幼香募第二百二十一號救命册隱名氏洋十元共七户由　泰庄合來洋二十二元銅洋一元以上二十六日○毘陵松筠室主爲少君求福壽由江西饒州府照署寄福興潤局來足紋銀四兩胡王氏求筯骨疼痛諸症速愈節一年工資移助洋十元相竹雲求外症卽愈省藥貲移助十元楚北如三氏爲女病愈完完願捐東直兩處由漢口全泰洽局來五元魯兆之求室人分娩平安由同里全盛局來五元吳城太原馥祈保合家平安五元長洲顧爾昌求繼母肝疾卽愈由蘇州寶順局來二元王義昂求蓉生次男吐瀉卽止由常熟怡順興寳順局來一元仁和陳招弟爲病已痊捐十一月分求日夜安睡無病無灾由杭省老福潤局來一元以上二十七日○鄭慎積堂由增泰源記洋貨號來洋二百元葉東初前月又得一子蒙諸親友惠贈理應筵謝移資助賑代諸公造福由謙慎安茶棧來三十元留餘堂沈十元之江吳道晉求吐血病速愈由杭州正大局來五元漢口未完主人病愈完願四元見異氏求保平安由閔行同源典來四元無力子求母病速愈二元間心子求消過并求子上進一切如意由蘇州花街巷吳公舘蔡寄恊源局來二元以上二十八日○顧晴嵐由鹽公堂交來洋五十元皖南消災介福子二十元湖北曹公舘由全盛局來二元以上二十九日 
[上海四馬路文報局内恊賑公所經收賑捐元二月中旬清單]  
　　十八日電報總局收支所楊子萱翁交來常州何大善士捐助棉衣欵洋一千元○江册常熟義興號一元又錢三百七十八無名氏六百四十二文實收英二元溧陽無名氏一元○林元楨善士爲先父澤數公先母楊氏黄氏祈求宣福助本日洋一元又爲求保閣家人口平安助日本洋一元○十九日江册浙寧分署交來閩汀樂道堂伊二元　江濠河頭鄞泰鹽于公策先生募十二元常熟老吳巿鎭吳題客先生募王熙成一元王一鳴曾善鈞徐兆熊吳芝蓮陳炳芝五户各五角吳泗孫三角無名氏二角吳題客一元東塘巿鎭德泰成南貨號募成記銅洋二元無名氏求病速愈一元無名氏不留名全炳翔三户各二百文高恆福一百文代信資五十文導引堂二百七十五文實收英洋二元銅洋二元○電字册嘉興電局宋樹翁募董世美余爾嘉興南門米業三户各一元南堰德和油車硤石陸鉅源二户各三百五十文○英大馬路同樂里沈松記公司行陸續節省車費洋六元朱印侯善士四元寳應華哲　善士一元五角順水記十元○二大共收英洋四十八元日本洋二元銅洋二元小洋五角錢七百文○附收棉衣欵洋一千元 
 
 

Page 12

 
 
[光緒十二年十二月初八日京報全録]  
　　宮門抄○諭旨八道録前○發抄旨三道○晋撫剛奏爲審明續獲刼署戕官重犯照章先行正法摺○將軍希等奏爲革驍騎校片○江督曾奏爲已故大學士戰功卓著遺愛在民懇恩　揚郡立功地方建立專祠摺○又奏爲改編　隊片○十二月初八日理藩院鑾儀衛光祿寺侍衛處值日無引見○載津由東陵回京請安○福中堂假滿請安○蒙古王公到京請安○廣西參將蔡瑞祥謝恩○承侯請假十日○李培元涂慶瀾各預備召見○召見軍機蒙古王公李培元涂慶瀾　瑞祥○皇上明日卯正二刻至大高殿拈香○發抄曾國荃奏增提漕河運章程奉旨户部知道單併發欽此○潘罻奏儘先副將龔聯元補朗洞營叅將奉旨兵部議奏欽此○又儘先都司趙連貴等補永安協右營守俻等缺奉旨兵部議奏欽此○又審明龍里縣民陳駝背圖財殺死陳亞二等一家二命案定擬奉旨刑部速議具奏欽此○又病痊銷假日期奉旨知道了欽此○○山西巡撫臣剛毅跪奏爲審明續獲刦署戕官重犯照章先行正法恭摺具陳仰祈聖鑒事竊查光緒七年三月初七日蒲縣黑龍關分汛把總王標因緝獲盜犯旋被衆盜入署刼奪拒捕戕官一案前經河南河北鎭派撥兵弁將案内首夥劉二悍旗李鳴岐張柱則三名先後拿獲移解來晉訊明正法經前撫臣張之洞前署撫臣奎斌先後具摺奏明在案光緒十年六月間復據河南祥符縣續獲案犯剛克榮一名解晉由永齊縣詳經批飭提省飭發太原府審辦去後兹據署太原府知府安頤審明擬議由按察使嵩崑覆審解勘前來臣親提覆鞫緣剛克榮籍隷河南安陽縣先未爲匪光緒六年十一月初六日剛克榮邀允　獲正法之劉二杆旗並在河南審辦之李六曁在逃之張雲路張方城同夥五人卽於是夜行竊河南陽武縣城内陳傳富首飾舖臨時行强刦得首飾銀兩俵分而逸光緒七年三月初間剛克榮聽從劉二杆旗糾邀夥同已獲正法之李鳴岐張柱則並　逃之劉三黑張虎孫會姜鳳鳴張樹德劉東拐卽劉二吉了同夥十人行刦山西不識縣名村莊烟鋪用石撞門進内刦得烟土銀錢布疋分拿逃逸是月初七日行至蒲縣黑龍關外李鳴岐張　孫會分携烟士進關賣錢易銀經該汛把總　標窺破盤拿張虎孫會棄錢逃跑李鳴岐落後被獲鎖帶汛署張虎等逃至關外向劉二杆旗等告述前情劉二杆旗起意奪犯刦署商允剛克榮張柱則劉三黑孫會張虎姜鳴鳳張樹德劉東拐同夥九人　於是夜分携刀槍等械闖進汛署呐喊姜鳳鳴施放洋槍轟傷民人劉元壽逃避劉東拐將李鳴岐鎖練扭斷放出助勢王標聞喊持刀出捕劉二杆旂接過姜鳳鳴手内洋槍轟傷王標立　殒命劉二杆旗等復用械將幫捕之汎兵邱雲趙俊邱建劉成連拒傷與李鳴岐一同擁進内署刦得銀錢木質鈐記補掛衣服等物携贓逃至僻處俵一鈐記補掛撩棄維時蒲縣公出經隰州馳　勘騐訊供通報嚴緝劉二杆旗逃回河南後八月二十八日復邀允剛克榮崔廷孫會同夥四人刦得河南河内縣陽邑廟京貨鋪銀錢洋布等物俵分而逸九月二十八日劉二杆旗復邀允剛克榮與已獲之李六申五仔崔廷翟重陽未獲之唐會林張方城閻盖照榮尚林吳老牛皮李四袁牛仔同移十三人行竊河南滑縣城内魁盛永荼葉鋪臨時行强刦得烟土銀錢衣物俵分而逸剛克榮將陸續分得贓物賣給不識姓名人得錢不記確數花用嗣經河南河北鎭總兵派兵將劉二杆旗李鳴岐張柱則先後拿獲移解來普訊明正法剛克榮聞而畏懼逃往各處避匿並無定址旋被河祥符縣拿獲移解過普提省飭發太原府審供前情不諱擬議由司勘轉前來覆鞫無異應卽擬結查例載强盜殺人于係衙門不分曾否得財俱照得財律斬隨卽奏請審决梟示又前准刑部議覆普省　奏定新盜匪紏夥持械强搶兇暴衆著者暫准酌量情形就地正法各等語此案剛克榮夥同劉二杆旗等迭次行刦得贓因　盜李鳴岐被黑龍關汎把總王標捉獲輙敢聽糾刼署奪犯戕害王標身死並拒傷兵民五人平復所供行刼戕官月日情形悉與已獲正法之劉二杆旂等原案相符自應按律問擬剛克榮合依强盜殺人干係衙門不分曾否得財俱照得財律斬隨卽奏請審决梟示例斬決梟示當於審明後批飭遵照新章卽在省城先行止法傳首犯事地方懸桿示衆以昭炯戒該犯在外爲匪原籍牌甲無從覺察應與買贓之不識姓名人均免傳究逸犯劉二黑等飭緝獲日另結至首先拿獲隣境斬梟盜犯一名之河南祥符縣知縣俟飭取職名另行咨部議叙除全案供招咨部外理合恭摺奏陳伏乞皇太后皇上聖鑒謹奏軍機大臣奉旨刑部道欽此○○希元等片再查吉林五常廳屬大歲子屯生員金繼曾家於本年九月十六日二更時突有步賊三十餘名越牆人院　掠財物並將該生之祖舉人金毓桂殺傷身死該處駐　練隊署叅領披甲六品頂戴委驍騎校明泰於所管汛界出此搶动重案旣未能先事預防又未能及時緝獲致賊逃逸實屬廢弛無能據全營翼長吉陞阿德平阿等禀請參辦前來各隊嚴拿將逸匪悉數弋獲盡法懲辦外相應請旨將鳥槍營正藍旗榮陞佐領下披甲六品頂戴委驍騎校明泰卽行斥革以肅功令理合附片具奏伏乞聖鑒謹奏請旨軍機大臣奉旨明泰着卽行斥革兵部知道欽此○○太子少保兩江總督一等威毅伯臣曾國荃跪奏爲已大學士戰功卓遺　在民籲懇天恩准於揚郡立功地方捐建專祠春秋致祭以彰藎績而順輿情恭摺仰祈聖鑒事竊據揚郡紳士禮部主事汪國鳳等呈稱已故大學士文煜前在江甯藩司任内粤逆盤踞瓜洲意圖東竄於咸豐四年奉命統帶募勇駐軍揚州萬福橋並分隊嚴禁河頭港地方以扼賊勢先是裏下河一帶時有土匪竊發經該軍緝獲懲辦閭閣始安嗣瓜匪東竄虹橋新橋等處焚掠甚慘經文煜派隊擊退五年正月該匪出大股直撲河頭營壘乂飛飭營勇相機堵剿並先期飭築沿江土城計長七八丈堅築砲台二座安設砲位以資轟擊是時賊衆數千人由河頭港對岸蜂擁而來伐樹毁房紥伐爭渡我軍以槍砲轟斃名自辰至酉賊始退去復分股至南江口錢家灣深港　等處四出竄擾文煜督飭委員張士楷飛　千總湯繼揚赴霍家橋等處分路痛加剿洗自二十戰至二十三日歷三晝夜先後擊斃黄衣賊目曁騎馬執旗等賊約共千人追擊至連城洲賊始退踞虹橋復會合大兵併力追擊餘賊始竄回瓜洲六年三月瓜匪僕犯大營諸軍潰敗揚城復陷萬福　距城十二里楊民之遷避東路者呼號紛擾填塞河干裏下河岌岌可危人心人爲震動文煜激勵將士甲嚴守禦孤軍屹立獨扼其冲一面赶備船隻以濟難民一面飛派補用知府江清驥等督帶兵勇　頭堵擊該逆距營里許大呼猛撲其勢洶湧我軍皆　不顧身誓以死戰斬殺槍斃不計其數賊大受創始奔竄回楊是役也以孤土之偏師當方張之狂宼非文煜激發士氣力與相持則裏下河十數州縣生靈何堪設想合之河頭南江等處之捷是文煜有功於揚者甚大萬福橋軍營用欵悉出揚通二屬厘捐文煜辦理有方以故餉足而民不擾而軍務萬緊之際並兼辦江北大營糧臺事務揚營月需餉約十數萬兩各省協撥欵多不　以　報解文煜設法接濟寢食不安遂致心血日虧染患便血之證卒使膚功克奏轉危爲安及今垂三十年父老能歷歷　之猶有感切從者恭讀光緒十年十月二十六日上諭致仕大學士文煜恪慎持躬老　練達歷受先朝知遇由道員洊抉封圻朕御極後復加重任晉陟綸扉歷管部旗事　宣力有年克勤厥職前因患病准予開缺方兾克　遐齡長承恩　兹聞溘逝軫惜殊深着賞給陀　經被派載津帶領侍衛十員卽日前往奠　追贈太子少保銜照大學士例賜卹任内一切處分悉予開復應得卹典該衙門查例具奏用示篤念耆臣至意欽此仰見聖恩浩蕩軫恤忠勤該紳等上感皇仁益懷遺愛公籲　揚郡地方捐建專祠以彰前績呈請具奏前臣查軍興以後凡有戰功卓著遺愛在民者迭經各疆臣奏請於立功地方建立專　有案今已故大學士文煜前以孤軍當賊力扼兇鋒保全裏下河十數州縣生靈厥功甚偉旣據該紳士等合詞籲請足徵有功大局　愛在民合無仰懇天恩俯如所請准將已故大學士文煜在於揚郡立功也方捐建專祠由地方官春秋致祭出自高厚鳩施謹會同江蘇巡撫臣崧駿恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○曾國荃片再據統領銘武春字等營記名提督張景春禀稱該軍駐防江陰礮臺前兩磅後膛洋礮十尊督飭弁勇操練有時輕便靈捷易於取準誠屬行軍利器現擬就所部武毅春　八營内酌改營礮隊每營設洋砲二十四尊除前領十尊外再添三十八尊以足兩營額數照章每尊日支砲費洋錢四元每營遴選教習二名一名　支洋錢四十元一名月支洋錢三十元分隷各哨加意訓練以期精益求精與砲台相輔而行等情臣查該提督所請係爲慎重江防講求武備起見但就原營改編砲　並不另添勇丁所需砲費及教習辛工核與前次慶字中營奏明改編砲隊成案尚屬相符應卽照章支給以資練習飭據防營報銷局詳請奏咨立案前來除咨部查照外謹附片陳明伏乞聖鑒訓示謹奏軍機大臣奉旨着照所請該部知道欽 
 
