# 1896 - 208 - 4908322

 

Page 1

 
 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫攎甲乙經惟撮是盡之精要邇來岐黄家所讀馬元臺注素問厭其繁雜汪氏素靈狼籌惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈摳十二卷爲當時林億孫奇等奉救校正全部倩本罰數字排印用以潔白連泗裝訂六本碼洋一元存上海棋盤街文瑞樓蘇州閶門緣蔭堂書坊出售 
[防疫說]  
　　中秝以律中蕤賓之仲夏爲地臘又以五月五日爲天中節然以西厤較之則相差數十日唐一行謂歲不置問則春之月必入於夏夏之月必入於秋此爲歲差乃理之常無足怪者間嘗就天時而論之當此之時赤道以南炎徼之區大抵多疫去歲上海尤盛說者謂上海五方雜處人烟過於稠密所致人氣所蒸感之於外邪氣所襲藴之於内一遇别風淮雨之過則爲菑所謂陰凝於陽必戰戰則人命且繫於呼吸焉故其中人以血氣强盛者爲最弱衰者次之又以居處蕪雜者爲最敞爽者次之當其傳染方盛之時幾幾乎呻吟之聲比户皆是死亡之慘十室九空甚至朝夕不相保往返不旋踵其速也幾如泡影浮漚并不知人間何世此往事也不知疫之所起實發軔於十六鋪一帶蓋是處之居人不啻蜂屯蟻聚也浸假而入於護城河左近又浸假而入於租界之沿河各衖該處居租界之邊詹低瓦薄租價稍廉食力者每日所入不足以餬八口之嗷嗷不得不貪此湫隘又有孑然一身貿貿然來無所託足遂亦争相棲止藉爲車夫小工夫亦謂得免於飢寒斯己耳俗謂顧嘴不顧身此亦不得己者之所爲也又遑問其他哉故其室不過一榻而己容四五人矣其計不過一朝而己安數晨夕矣此時欲去不得欲徙不能雖積雨兼旬而上漏下濕依然也當空外繖而趾錯肩歴如故也江南地處卑濕每歲黄梅時節無三日晴卽如四月中旬以後無處不成澤國以致租界之外大街小巷垃圾堆高至數尺縱横道路有碍行人由是日久沮洳不啻發天地之房一經日曬無鬱不宣無宣不暢所以曝則秋陽無其烈也熱則轢釜無其暴也薰蒸騰逹其爲霉氣腐氣臭氣濁氣直欲奪乾坤之清氣養氣而勝之如是而居其間者誰能如金剛不壞之身歴此流火爍金之盛暑而無苦哉則因此而致疫者理也亦勢也然則防疫之法將若何日無非袪其穢而己矣查西人袪穢一事以其與性命有息息之相關故其掃屋宇也必潔除道路也必嚴傾垃圾也必遠所以預防之於無形也而又泉必求其清冽人多則遍設自來水以飲之居必求其高明熱甚則徙處山林以避之又恐一時不正之氣或千里或數千里被人帶來則凡輪船之欲進口者必令先停口外俟醫生騐過該船確無病人而後准其入口其在租界之巡捕朝夕查察更無論己或日此在租界猶易易也其如不在租界内何卽如上海斗大一城而望衡對宇者幾十萬家頃者休沐之暇夕陽西下特驅車由西州門啜茗水心亭一清煩溽時夜潮未至見河水不盈尺且泥臭不可耐因訽居人則云此河由西而東向有閘吐納潮汐城内人悉就是以取飲焉今閘閉腐草浮苴壅於閘而不得出隨潮高下積穢經年去歲城内疾疫之多未始非飲此水階之厲因又詢垃圾非塡道之物何城内街巷多積至數尺則日是不然昔年曾設清道局在海防廰衙門之側例有垃圾船二艘泊閘口輪流裝往海浦今船廢而閘亦閉局中夫役不敷挑送加之各户任意傾倒不顧碍路與否夏令一深到處掩鼻而過上年疫作時曾有人致意於此今巳事過情遷矣聆其言爽然若失因出新北門沿城河浜而行浜内水尤淺黑始信去歲之疫發軔於十六鋪者有由然矣現在日將長至安知去歲之禍不且復見於今日乎哉旣歸次其語弁之簡端以質同志之關心民命者 
[京師火警]  
　　本月初七日得京師采訪友人手書云四月二十七日之夜三更向盡内城西偏陡見紅光萬道上徹雲霄直至東方曉時猶如明霞萬丈天明後訪悉西單牌樓二條胡同惠宅煤油燈炸裂以致禍熾燎原聞惠君現官吏部某司掌印正郎屋宇甚爲閎敞當火起時眷口雖經逃出器物悉化刦灰其太夫人經人劍負而行幾不得脫内城各水會齊往撲救亦苦人力難施外城水會中人則以阻隔長垣無從襄助迨至次日巳刻炎威始歛亦巨災也 
[德讌相臣]  
　　前日倫敦來電云李傳相行抵柏靈呈遞國書後某日率同參贊繙譯隨員謁見德國相臣及外部大臣旣而諸大臣邀至巴司打地方設筵午讌殽芬酒冽暢飲清談玉敦珠槃益形輯睦 
[日人被責]  
　　日本某日報云某日法公使照會日本外務省内開貴國明治二十七八年之役中國應貴國政府要求償金二億萬此項償金舉兵費及人民受損一應在内而朝鮮平壤地方六十餘户民人家業悉遭焚毁貴國政府應以償金分與今朝鮮政府困頓異常而貴國政府獨以償金壟斷竊爲貴國所不取等因說者謂法公使此舉甚屬公平聞韓民所損家業在銀十萬圓以上不知日本政府作何答覆也 
[俄人借地]  
　　日本某日報云近者俄國得執朝鮮之特權所有軍艦各寄椗借得大月尾小月尾兩島以次下椗三月以來俄艦在之兩島停泊者共占地二百五十間又借得數間樹立旗牆并度地南面海濵凡八十間爲練兵打靶𫏎煤之所小月尾島上則起造木屋運到測量器械充入其中 
[日本地震]  
　　前日日本發來電信云某日日本北方某處地大震動旋復連次跕跕動搖以致人民傷斃甚多房屋亦倒壞不少誠一大災也 
[酌裁驛馬]  
　　京師采訪友人云刻下户部興辦郵政擬將各省州縣驛站馬匹酌裁一半每歲約可節省帑金百萬己會同兵部核辦不日當卽飛咨各省督撫將軍轉飭遵行矣 
[烏臺禁賭]  
　　本館駐京采訪友人郵寄欽命巡視中城察院桂張二憲告示云爲出示嚴禁事光緒二十二年四月十九日准軍機處片交軍機大臣面奉諭旨京師地面賭風甚盛以致輦轂之下刼案迭出此風斷不可長著步軍統領衙門順天府五城御史一體查明嚴禁欽此欽遵除牌飭司坊勇局分派勇捕查禁外爲此示仰各色人等知悉爾等須知抽頭聚賭例禁綦嚴一經獲案法所不宥自示之後倘有不法之徒私立賭局招聚多人或三五成羣私行賭傳定卽拿案枷責并送交刑部嚴行治罪如甲捕弁勇等瞻敢容隠徇庇甚或收受陋規一經本院訪聞定行一併嚴懲本院言出法隨决不寛貸愼毋以身嘗試也各宜凛遵毋違特示 
[扛鼎社章]  
　　揚州府沈碧香太守以郡城士子平日於書法一道不甚講求因特創設扛鼎社令習殿卷己詳前報兹將太守所擬本社條欵入則因全文甚長特摘大旨錄左按此社係爲振興書法培植士林起見故先將梅花 
 
 

Page 2

 
 
安定兩書院舉貢生員曁廣陵書院之五貢諸生名氏塡取入册交由府學教官按名傳詢有願入社者先至府學報名投考面試一文一詩彚送本府評閱取定各發大卷一本藉資習練所有本社條欵錄下一每年三月由本府面試後除六冬臘正嚴寒酷暑停課外五七九月由運憲課四八十月由本府課逢閏由運憲加添一課一取數舉人擬先取十名一名獎銀四兩二名三兩三錢類推至十名獎銀一兩五貢生員擬先取八名一名獎銀二兩二名一兩三錢類推至八名獎銀五錢初次領獎須各自帶筆硯面試楷書一二行以對筆跡一課時卽以府學明倫堂爲課試之地終日繳卷不准繼燭一每課課題擇歴科殿試策或經書古文令各端冩一通字數約以七開半爲率課期前日先由府學將題抄貼明倫堂上俾各生預爲抄錄携回以免臨時錯悮一字體應須審愼入社諸生宜咎自備字學舉隅不時檢閱或就莊於鄕賢前輩凡有破體及小冩省筆等槪不錄取一此社旣立前蒙運憲嘉惠士林允籌永遠經費本府亦與諸紳籌集欵項發典生息此係培植本郡士子而設其外省外府俟經費充足再議推廣一開社一年後每年均以四月廿一日爲開課之期是日由府備膳一餐儘日繳卷並由本府置備矮桌等一如殿試時之式俾該生等習慣自然自無牽强一字體固宜端正而條對尤應詳明應酌選歴科試策令各分晰條對以覘實學非儘拘拘於尋行敷墨也云云此章一出本郡各士子莫不欣感異常上月二十一日開課之始至者己一百餘名吾知二次課期報名入社者當更濟濟也賢太守培植儒林匪淺矣哉 
[營口官塲紀事]  
　　營口采訪友人云營口釐金局會辦候補知府福太守經奉天將軍調省另有差委然尚未擇日整裝也○稽徴金州貔子窩兩口稅務委員汪君如山禀報丁降服憂乞假兩月回籍穿孝所遺差使派李君前往庖代 
[芝罘蜃市]  
　　烟臺訪事人寄語云今春科試登州府憲調取各屬文童齊集郡城多士咿唔經年當此日辰可愛自能盡一日之長矣○櫻桃爲諸果中之首先成熟者也本届收成甚好一望朱實纍纍甘芳遠射詠紫櫻桃熟麥風凉之句正是此際光景○塘子街厘局街等處素爲燕儔鶯侣之鄕緣近日市面生意起色貿易中人多卜居該處開設鋪面而向時香巢遂相率遷至街外○小工竊煤前經西商轉請華官示禁在案無如若輩兩肩荷一口捨空空妙手又别無謀生良策刻又用明修棧道暗渡陳倉之法藏杉板於海灣深處爲洋人看破送官究辦矣○慶豐戲園演燒骨計一迎述某氏在旅店中號乞葬翁聲調悲切該旦亦顧盼動人爲近來所少有○上月廿八日俗傳爲藥王誕辰該業届期演戲慶祝神庥烟地因春間風狂氣燥多有感患時疫者故還愿酬神之事聨絡於途香火盛於往昔云 
[漢江瑣紀]  
　　湖北訪事友人來函云漢鎭道路哄傳招商碼頭之躉船艙底藏一巨蛇身大若龍每當月白風清之夕伸頭吸水目光如電雙角聳立見者駭絶云云往而偵之則固子虚烏有之談也故特書之以塞造謡者之口○英租界之某洋行添設馬車一則己紀報端兹悉此項車輛業巳到漢每車可坐四人車費章程與滬相仿己於初一日試行一時墜鞭公子靡弗興高采烈爭相嘗試矣○甲某失其姓氏素以販賣人口往來於川鄂兩省間月初復由蜀地購得幼女多名沿途多方掩飾打槳而來至漢口永玉河北岸停泊嗣被漢署幹捕數輩看出破綻登舟詰問無能自掩語涉支吾若輩益得其情遂一鼓成擒立解本署懲辦按私販人口律載綦嚴想薛明府執法如山當必嚴辦以儆效尤也○英人購茶最富嗣後印度錫蘭種茶遂奪中國之利現在駐漢西商購荼之多當以俄羅斯爲最刻下俄租界尾泊有巨輪二艘係俄國派來載茶兹己載滿運行矣○日昨英工捕局執事西人華捕人等手持量尺由第三道洋街下叚估起至跑馬廠左近而止個中底細尚未詳知容俟訪明續錄○漢鎭硝礦總局本年春季出入礦件及支存帳務己由局員結算清楚進呈憲案兹聞省憲恐有未周之處特委李刺史紹遠詳加覆察○聞省憲委魯明府在漢鎭緝捕局佐理公務魯君日穿微服赴各娼寮稽查匪類皆聞風歛跡地方可稍期安静矣 
[安慶試事]  
　　安徽李大宗師按臨皖城試題均紀前報上月二十九日望江縣文童正塲首題其間不能以寸句次題然則彼皆非與詩題賦得薔薇幾度花得花字○學院示諭正途貫監各生知悉有志觀光者准就近錄科仰卽赴學報名備具文卷册結隨同執照由提調官查核轉申於四月初一日進院考試其餘各生並新進未經錄科者應候本院由金陵錄遺時再行考試初一日錄科文題水哉水哉策題河防詩題賦得半夏生得生字五言八韻○補錄池州優拔選拔首塲題居敬而行簡以臨其民不亦可乎有如時雨化之者葖蘆萉解次塲題以三十年通制國用策宼萊公論賦得己有蟬聲報夏初得初字考優文題在邦必逹孔子日舜其至孝矣五十而慕屯田策選拔案府學曹鈞靑陽廪姚步雲貴池廪貴池縣吳鰲靑陽縣鄭景僑銅陵縣章家祉石埭縣徐紹熙建德縣許世英東流縣金柱 
[華陀再世]  
　　天津采訪友人云郡人某甲耳下起一癅年復一年大如朶瓠匾墜肩下如荷槖然以致耳亦因牽掣而斜無異側生之果行止坐臥爲之不安友有善於北洋醫學堂教習德君者素知德君以三折肱稱良因之介求醫療德君謂癅之根源不一有粉癅有脂癅有血癅有筋癅有骨癅其血癅而有血脈管交互其中者一經開割勢必血飛不止苟非熟於箝住血管之法斷不可猛浪以試鸞刀若脂粉筋骨諸癅則較易於從事焉友求之堅德君乃辨其顔色察其根蒂並權其重輕約以日期爲之奏技届期甲偕友如約而至德君乃邀集中西醫士先嗅以𠹭羅吹酒使之瞑眩然後出犀利之刃齊根割去權之重十三斤隨敷以止痛藥用貓腸縫傷口甲始如夢初醒若干年錮疾去之曾不須臾不禁喜躍欲狂逢人輙道西醫之精妙此四月下浣事也 
[命盡芙蓉]  
　　金陵采訪友人云有女校書玉仙者瓜期甫届綽約多姿顧影自憐風流絶世家居東花園左近湘簾棐几茗椀爐香位置得宜纎塵不染雖昔之蔲香閣鏡春樓亦不是過焉今春某公子尋芳至此一見生憐虯箭沈沈定情枕上由是終日鴛鴦作對蝴蝶成雙如影隨形如魚得水花晨月夕誓爲比翼鶼鶼所惜事與心違未遂藏嬌之願然在東之請未嘗一日或忘也賈人子某甲慳囊充裕揮霍自如而俗狀塵容幾若李笠翁奈何天中人物某日見玉仙而艶之意欲購置簉室鴇子利其金帛率爾許之玉仙聞言自念以天仙化人不甘嫁此下方俗子急倩平頭奴致意於公子公子勃然大怒謂何物碩腹賈竟敢奪我鳳皇池亟欲奔至玉仙妝閣中與之格鬥玉仙懼禍將及己私取阿芙蓉膏一盒吞入腹中迨傭媪察知揚言於衆鴉鬟龍嫗闔室驚惶赶緊延醫生用藥灌之而受毒己深恐難免花殘月缺矣此賈眞可謂大殺風景哉 
[雷擊類誌]  
　　茸城東關外曹家橋南鄕民某甲耕田爲業汔可小康有老母持家勤儉夙善積儲一日晨起見門前塲上稻草頓少若干擬爲其子所竊賣嚴聲厲色詰責頻頻甲粗人不知天下無不是的父母反謂含冤妄思憑蒼蒼者一剖皂白於是陡取米一撮撒之厠中而黑雲四佈雷聲隆隆電光嘖嘖逼人不啻火球直射其母心驚膽戰再三詰甲始知撒米一事爰偕子急爲撈取將米淘凈煮而食之始得雲霽雨收云同日亭午時華亭縣署前有周姓糖菓攤緣誣其夥阿和尙藏匿錢三十文互相口角詬詈不休夥亦以冤莫能伸竟與東關外某甲同一行徑致千天怒當雷電大作時周尚高臥未起黑甜正熱迨驚醒乃知係該夥效麻姑之所爲於是卽急赴厠上將米取出乃免於難以上兩事皆據友人言之鑿鑿至其中究竟何如當還質之個中人○又聞東郊華陽橋相近某乙與乳婦有染雲情兩意似漆如膠大婦偵悉情形直諫不能諷喻不得積怨成忿積忿成仇乙戀野騖而厭家雞大有視牀頭人若眼中釘之意本月某日兩人商榷潛購砒霜一包擬置食品中以斷仇人性命詎未幾天昏地黑迅雷疾雨電光一閃乙心膽皆虚以爲人可欺天不可欺遂决計將砒抛棄希可蓋愆無如天公猶震怒不休霹靂一聲陡將兩人吊 
 
 

Page 3

 
 
跪庭階手捧砒包歴訴情狀哄動街頭一時入門來觀者己不覺踵相接趾相錯咸嘆天道報施之不爽焉 
[花間命案]  
　　福州采訪友人云南臺安樂鋪某倡寮有麗人小字三妹村姑妝束粗服亂頭六寸圓膚不加約束夙與輿夫名客鵲者相善幽情密意鍥臂盟心邇者客鵲以金盡牀頭無從買笑三妹恐其纒擾别營金屋以避之上月二十四日下午時客鵲貿貿然來邂逅於土地廟後一言不合遽起爭鋒三妹急避上阿醬媳婦家樓頭客鵲躡梯而登出袖中小匕首亂斫旣復當胸自揕一下迨屋主人聞聲入視則二人皆僵臥血泊中不禁色然以驚立卽報知地保轉報南臺保甲局局員聞報急派差役往查至本月初五日閩縣蒯大令復親臨騐視仵作將兩屍從樓窓縋下檢視一周將情向大令禀陳塡明屍格而屍屬無有敢投案認領者大令乃飭地保向附近各處募貲收殮○商臺土地廟後阿郎厝愛珠校書色藝絶倫艶名鵲起門前車馬如水如雲而校書志趣獨高無時不作附鳳攀龍之想邇者遇一知己願以巨鏹作在東之請校書心甚感之詎料好事多磨風波頓起有某惡棍者出爲霸阻堅執不許從良校書自怨命窮竟於某夕服阿芙蓉膏而逝遠近聞知同聲涙下 
[格致書院春季特課題并丙申夏季課題]  
　　今年格致書院春季舉行特課由北洋大臣直隷督憲王夔帥命題共題三看其一擬築東三省鐵路議其二代數開方自三次式以上西人亦無公法若攺立天元式則雖多乘方頃刻可得其數試言其理其三質體永静性永動性說按東三省爲國家根本重地昔有朝鮮爲我屏蔽今東有日而北有俄皆强鄰也欲資便利非築鐵路不可脉絡聨貫則呼應自靈西學咸有實效皆須從算法入手由淺入深由顯入微造器製物胥從此出今自出題之日爲始限至六月二十五日截止逾期一槪不收○今年格致書院夏季課期由寗紹台兵備道憲吳福茨觀察命題共題二道其一各省郡邑宜廣設學堂用以開風氣勵人才其制略仿書院官紳如何創辦經費如何籌備學業門類次第如何分别勸戒規條及一切章程如何訂立俾言可行而事易成試詳論之其二洋關設法更定稅則收回利權議此二題皆時務中之最爲切要者也竊謂人才之盛衰關於學校國家之富强關於商務而學校必自崇尚實學始始有人才商務必自釐訂洋稅始始得以收回利權廣開利源而富强可基誠能於此加之意焉所以治中馭外之樞機胥繫之矣昔嘗有言日辦天下事自歐洲始通古人書從時務來時至今日可三復斯語矣徒鰓鰓然墨守舊章動循成法抑末也今自出題之日爲始限至六月二十日截止逾期一槪不收凡院中肄業諸生仍至三馬路格致書室交卷可也 
[黄堂文告]  
　　上海縣抄奉署理江蘇松江府正堂加五級紀錄十二次陳爲出示曉諭事照得絶弊清源必始於謹小愼微本署府自奉儉約日用所需物件皆現錢照民價購買有時因公出城所帶書差轎夫由府署發給工食不使累及廰縣滋擾閭閻恐遠近未及周知合亟出示曉諭爲此示仰合屬官吏軍民人等知悉須知人心叵測耳目難週不得不防維杜漸自示之後如有府署人等向市肆購買各物不給現錢並隨帶書差轎夫巳領府署工食復向屬員民間需索者許卽來轅指控盡法懲辦倘敢扶同徇隠察出一併究懲其各凛遵毋違特示 
[讞員赴省]  
　　上海縣署帮審委員蔣壽林司馬因有要公於昨日午時乘官航赴蘇垣聞須句留數日也 
[帮審添員]  
　　英公廨係審理中西各案之所案牘紛繁非一人所能審理屠别駕因於日前申請道憲添委江蘇試用縣丞羅峻到廨爲帮審委員昨日巳到差視事矣按羅少尹號東谷係現在大律師担文處爲繙譯羅誠伯之子年纔二十熟悉租界情形今蒞斯差定收人地相宜之效矣 
[盍往觀乎]  
　　西人跳舞之戲時於讌會中見之近有法國婦人維多理亞非利者能别開生面花樣翻新日前航海而來擬開舞會所用衣服美麗非常加以舞態歌聲並皆佳妙以故觀者神摇目炫幾訝彩雲萬朶降自瑶臺又疑天際神龍廻旋夭矯所過之處同佩香名兹聞寓滬各西人多有醉心歌舞者因約下禮拜二晚上在西戲園一呈妙技并准華人入内同觀詠李學士雲想衣裳花想容春風拂檻露華穠之詩不禁神往于沈香亭北矣 
[身赴清流]  
　　虹口之北殷家巷人沈四海生有一女小字阿妹年方二十有一向在滬上某洋人家傭工今春辭歇回家邇者又因事來滬於前日上午雇坐杉板船行至張華悮南首陳家宅左近浦中守候小輪船未幾小輪船鼓浪而至阿妹卽囑杉板船户駛近船旁一躍而上其時小輪船尙未泊定阿妹失足墜入浦江白浪滔天全無蹤影亦慘矣哉 
[滬南瑣語]  
　　昨日十六鋪巡丁在潮惠會館前扭擺攤摇小會之虞毛毛至局經李蘭史二尹訊供與賭博無二判責五十板交謝丫頭保去了事○永和茶館門前有倒斃無名男屍一具年約四十左右秃頭赤足藍布褲衫查無屍屬由善堂收殮○潘桂生卽油嘴桂生以竹器爲業昨日在浙寗會館前單興園内討開水吃堂倌以水尚未滾請暫緩桂生酒醉卽將該堂倌掌頰數下時良和之子在旁斥其不應無理桂生又將良和子重毆回家後又持刀來尋毆旁人不服將刀奪下單興園欲禀局究辦桂生自知理屈願備香燭服禮並央同業錢嘉林作保日後倘再滋事再禀局究辦 
[上海縣署瑣案]  
　　前者沈蘭庭控彭大康於火災時負去衣箱一口黄大令屢次比責堅不承招因押候屢訊嚴追在案前晚沈投案訴稱查得此箱實係彭吞没求再比追蔣司馬命提彭研詰仍執定前供爰喝令笞責二百板開導再三仍還押所諭令赶緊繳案○昨日英署公堂讞員屠别駕移送受傷人蔡法林行兇人余錦山王阿榮至縣函開法林係松鶴樓茶館堂倌素與流氓王阿榮有仇隙前曾互毆經趙某解勸各釋本月初四夜王又糾合余騙法林至老閘之北僻静地方綑縛其手毆打再用銅錢四文八開一個納入喉中王卽逃散蔡回歸告知同事諸人尋見王余扭案今特送請騐傷究辦黄大令諭令分别看管候核○前者英界公堂讞員屠别駕移送竊犯朱桂榮至縣文開該犯前因犯竊破獲遞解原籍後又復來犯竊拘案訊認以屢次犯竊終不攺悔合行送請嚴懲黄大令飭收所候訊前晚帮審委員蔣司馬提訊之下朱供小的係涌東川沙廳人向爲薙髮匠失業後無可謀生不得己而犯竊數次叩求大老爺法外施恩以後定當痛攺前非决不再犯矣司馬問爾在屠大老爺案下曾受責過幾次供稱小的到案二次初次責四百第二次二百司馬日照此情形應在面上刺竊犯兩字姑念爾自願攺悔寛恕一遭遂飭仍還押所候備文遞解川沙廳請廳主嚴加管束○有盛宜懷者前曾控王錦山虧欠抵押房屋欵七百千黄大令屢次訊追將王收押待質所限日繳清旣而王陸續繳過洋銀一百五十圓所少若干願出期票分期繳還懇并交人保釋大令傳盛具領洋銀前日盛遣家丁張福投案蔣司馬提訊之下張禀稱家主在新濟輪船當買辦王積欠多年合計本利一千餘千今所繳者祗一百五十圓欠缺尚屬不少求大老爺嚴追司馬日爾主人未知肯减讓否禀稱大老爺如追齊本銀則利息司陸續分期拔付王供稱前蒙黄大老爺公斷先繳洋銀三百圓餘出票據刻下又浼馬姓介紹不知究竟如何司馬判日刻旣有中間人介紹勸理可將王交人保出當面料理明白再來銷案王卽央人取具保狀而去 
[法公堂瑣案]  
　　松江婦人李孫氏被蟻媒陶阿金串同航船主王少蘭誘之來滬鬵入法界典當街三十號門牌楊阿尤花烟間内爲倡議價　八十元先取定洋兩元約期付清旋爲龜子察出破綻投報捕房將李孫氏陶阿金一并拘入昨禮拜四堂期解請鄭大令祁繙譯會訊楊阿方投案伸訴李孫氏供松江人四月初六日來滬帮傭托陶覓就誰知被賣入花烟間爲娼小婦人家有翁姑丈夫求恩超豁陶阿金供與王少蘭同謀業己逃逸包探禀稱伊籌慣誘良爲娼大令謂李孫氏日爾出外帮傭丈夫知否何得一人來滬致遭誘騙又謂陶日此婦何得由爾擅自 
 
 

Page 4

 
 
拐賣同謀之王少蘭現在何處供稱住西門外鄕間大令著將李孫氏押候本夫來領陶阿金著押候交到王少蘭一并嚴辦楊無于省釋○麻皮阿順戴貴福呈遞清帳禀稱宏昌祥襪店倩各女工縫紉共有三十餘家被欠工資六十餘千端節向索分文不付投報捕房將店主孫茂興解案請追孫供被客拖欠至一百餘千分文未收求准交保出外具限歸清大令著限三日内歸楚孫求寛限七日大令准之戴貴福等斥退届期著傳各女工開呈清單照數給領○大羅洋行殺拉夫傳金川禀稱上月某日失去洋酒一箱報捕查知賣在洋涇浜莊金生洋貨店内值價洋廿一元莊僅出洋四元兹將該店學徒蔡舟生王金榮並竊賊一并送案請懲學徒二人同供洋酒由小的等誤收實不知其竊來求恩寛宥包探禀稱捕頭命帶賊吊贓該店一味含糊及拘入捕房認己轉售無從吊取現在酒價己如數賠廿一元請將收贓人究辦嚴阿華供浦東人在英界犯案釋出未幾大令著押候荷枷一個月期滿重笞一百板蔡王著押捕房七天並傳莊金生到案究罰傳金川斥退○顧楚九禀稱雇羅渭生駁船至旗昌棧裝運柴炭包數無訛過秤知被竊二百餘斤在包内挖出將羅解案請訊羅供認與小癩痢同見炭在包内漏出一時貪小求從寛大令著押候笞責一百板贓交失主領回○李經兆禀稱在英界四馬路瑞成衣莊爲夥昨晨遣學徒趙阿六持雪紡五疋單被一條包袱一方送往城内作塲行經法界被流氓沈關康冐充探夥欲將阿六軋至茶會希圖刦奪該學徒狂呼救命爲包探拘獲送訊沈一味惟諉矢口不承大令以其狡展著押候枷號兩月示衆期滿重笞四百板贓交失主著具領狀備查○包探禀稱偷兒徐阿四在八仙橋浜西馬棚内竊取料刀一柄當塲拘獲贓巳交還失主將徐解案請訊徐供嘉定人因來滬治病缺少盤費不得己出此下策以後不敢再犯大令以其初犯申斥再三從寛開釋○包探禀稱偷兒金阿生在金利源碼頭竊取石碱一大塊當塲拿獲人贓解訊金阿生供向爲小工碱在地上拾來大令著押候笞責五十板○陳有德禀稱在某烟館爲夥謝阿三來店開燈乘間竊取烟槍一支當塲拘獲謝阿三供因烟槍不爽持往打通悮疑爲竊求恩明察大令著押候責五十板贓交失主○烟妓林鳳寳遭鴇凌虐爲巡街捕解經鄭大令訊責勒令將花烟館閉歇林鳳寳飭傳家屬來案具領昨日林德明投案禀稱在十六鋪某浴堂爲薙髮匠鳳寳是小的姪女因伊父不在上海求交小的領回大令謂爾來朦領無非依舊賣娼著其父林德金擇壻邀同媒証及壻來案具領鳳寳飭送普育堂暫行留養○錢延生藥鋪不戒於火經鄭大令判罰銀二百兩昨日該店執事羅介康投案呈繳元利莊卽期票元二百兩並具領狀請將帳簿銀盆一并給還大令准之著當堂畫押給予領回票元二百兩存候充公 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣事]  
　　寗人傳阿如與妻顧氏及姘婦應陳氏在路吵閙繼而互毆經三百三十九號巡街捕一并拘入捕房轉送英公廨埋　　訊前日晚堂傳供向當馬夫上年賦閒賃居虹口信大馬車行樓面十月閒同友在金陵就義泰公司馬夫之役念妻顧氏在滬年輕特於初四日來滬携其同住非但不肯反被伊弟兄輩糾約流氓將小的軋至茶館評論該氏是否規矩不得而知幸巡街捕至鳴捕送究顧氏手抱其孩上堂供氏於十歲時在寍波經父母作主過門童養現生一女上年丈夫赴寍携姘婦應陳氏前往將氏棄置上海衣食均靠親戚週濟迭次信追該姘婦口出惡言謂氏到寍卽置之死地因思女子從一而終小婦人雖在申苦度祇怨命薄决不敢行苟且之事求大老爺訊明應陳氏如不赴寍小婦人願跟丈夫前往求恩明鑒應陳氏供是孀居與傅阿如同鄕丈夫在日與傳朋友此次傳將行李存寄事却有之毫無姦情上冬因隨侍嚴宦太太赴金陵一次十一月初五日返申傳妻顧氏疑氏與其有姦現在小婦人靠揀湖絲餬口並不再往南京乞恩公斷别駕語日照爾等供詞釁起有因均須薄懲今格外從寛顧氏旣願隨夫亦不深究遂判傳阿如當堂具結領妻應陳氏申斥釋出 
[英廨早堂案]  
　　新署差役姚恒自奉諭捉賭到處留心前日將晚時在圓通寺左近獲住賭徒周福生李雲生羅福泉何福生張阿福胡奎點陳子峯張良舞朱長壽王阿大萬卿友張阿生顧安富陳阿二唐阿培陳伯順等十六人一併送入美捕房於昨晨解案請訊周福生等或供行路被拘或供家在左近被悮或供小本營生别駕均押候送縣辦理○包探石金榮禀稱流氓喬阿狗向沈老虎强行拆梢經小的拘獲沈阿虎供與喬素不認識昨在途悮撞致被藉端拆梢求鑒喬供本地人向沈索欠求恩别駕判將喬阿狗枷號七天示衆○包探倪順泉禀稱傳計榮沃德當二人到李大法衣莊騙衣兩件經小的拘獲並贓物吊到送究李大法投案領贓傳供廣東人因窮苦無依出此下策沃德冨供與傳爲友此次代往質錢分得數百求鑒别駕判將傅責一百板沃責五十板贓還失主○積竊孫麻子近又來滬竊取邵皆隆家布衣四件經包探施奎江緝　人贓送究别駕以過犯行竊情殊可惡判責一百板再行遞解○小孩張景星王阿根二人用繩一條執其兩端匿於路隅見有車輛經凯將繩舉起致推車之人時有傾跌昨爲八十號印捕瞥見將二人拘解請訊二孩同供以後不敢再犯求恩别駕著各掌五十下○包探孔阿才禀婦人士阿二陳巧雲在某繅絲廠做工前晚私取廠中銅管兩枝報捕後經小的查獲送究王陳同供本地人昨携帶小孩到廠算取工資小孩無短悮取包探來卽行交出况銅管並非值錢之物求鑒核别駕以事屬細微從寛斥釋○王阿榮毆傷榮發林榮之房主恐榮受傷過重或有不測將王扭案榮自言被毆時曾經勒吞銅錢四枚等語别駕著送縣請騐 
[美界捕房紀事]  
　　朱姓婦寍波人也向與同鄕人邵某私識邵存心不善竟聳令逃至滬江賃居虹口西華德路天賜里前晚本夫尋蹤而至邵飛步奔逃本夫遂將婦扭至捕房請辦捕頭勸導再三謂若能改過自新可免公庭對簿本夫恐中途逃逸堅請送懲捕頭謂若敢脫逃可唤巡捕拘拿重辦本夫乃領之而去○蓬路三十一號屋中有倡婦居焉前晚甲乙丙三西人相約前往尋歡倡伺應不周以致三人大肆威風將屋宇門窻悉行擊毁倡忿甚唤到三十九號西捕將三人一併拘入捕房捕頭罰出銀洋若干爲修理之費倡不願索償求諭令以後勿再枉顧捕頭允之○前晚寍波人丁徐見行至中虹橋被流氓五六輩圍住兇毆旁人　不知起釁之由惟懼釀成禍端因唤六十九號華捕至流氓恐被拘拿一哄而散捕乃將丁送至捕房告知捕頭轉送同仁醫院療治○昨日午後有某甲病莫能興自英界雇坐東洋車至公濟病院求治醫生診畢復乘車至華記路忽氣絲不屬斃於車中車夫大驚意欲棄諸路側適爲二百十六號三道頭捕所見將車夫帶至捕房捕頭遣包探張阿五查悉此人姓婁係整容匠來自天儀戲園左近並無屍屬在申爰令二圖地保奚坤寳報請善堂給棺收殮車夫釋出車照充公○昨日午前第三百六十六號馬車用病馬服軛飛馳行至北河南路經巡街捕扣住送入捕房捕頭令押候核辦○昨晨三千三百號東洋車載一西人醉態瞢騰不知歸路車夫不得巳送至捕房捕頭令將西人禁押車夫則縱之使去 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年四月二十九日京報全錄]  
　　宫門抄○諭旨五道錄前○將軍恩等奏請將部撥官兵俸餉劃解鄂省鼓鑄銀元摺○又奏齊字行營官兵悉數裁撤摺○又奏鎭邊八營擬請裁撤制兵馬隊摺○又奏請議卹片○御史胡奏叅任邱縣知縣設局害民片○護陜撫張奏揀員調補知縣摺○○四月二十九日兵部太常寺太僕寺八旗兩翼值日無引見○恭王等得賞謝恩○睿土假滿譯爰○熙敬謝管理三庫恩○海緒請假十日○英俊請假五日○陳彝奏請開缺○兵部奏派查齋派出官時英信舒存福珠　　魁明秀恩普海緒○册防衙門奏初五日大高殿拜表端王行禮○召見軍機榮惠○○奴才恩澤增祺跪奏爲黑龍江省制錢異常缺乏肅將解撥丙申年官兵俸餉劃解鄂省鼓鑄銀元藉資補救恭摺仰祈聖鑒事竊查黑龍江省賦課所出以呼蘭綏化兩廰爲多而制錢錢乏並無來源民間輸納購課貨賣物件櫃用鋪商憑帖每銀一兩貴至三十吊二十餘吊不等以致百物昻貴生計日艱奴才恩澤到任後嚴飭兩廳責令各商收回憑帖平减銀價近雖稍减於前然綏化廰易銀一兩猶須帖錢十五六吊呼蘭次之亦須五六吊市廛之阻滯圜法之不通實爲各省所無查昨准户部議覆御史陳其璋奏請鼓鑄銀元摺内行令各省自行設局仿照廣東湖北辦理如果購器設廠一時未能應手酌撥成本附鑄粤鄂兩局等因遵照在案奴才等詳加籌議以江省之瘠苦一時無此財力購器鼓鑄惟有按照部議酌撥成本附入鄂局代鑄以資利用而恤兵艱查丙申年黑龍江官兵俸餉經户部奏撥長蘆鹽課銀九千兩福建鹽課銀三萬兩直隷旗租銀四萬兩安徽地丁銀三萬兩現尚均未報解合無仰懇天恩飭下咨行直隷福建安徽各督撫將前撥銀兩如數提前劃解湖北局氏鑄大小銀元俟有成數卽行解交盛京户部由奴才等派員領解回江支放通行至丙申年以前各省恊撥練餉亦令源源報解以紓兵用奴才等爲體卹兵民便於徴收起見是否有當理合恭摺具陳伏乞皇上聖鑒飭部核覆施行謹奏奉硃批户部議奏欽此○○奴才恩澤增祺跪奏爲齊字行營官兵奉遣到省悉數裁撤恭摺具奏仰祈聖鑒事竊查齊字營原設馬隊四起步隊八起共計官兵三千餘員名光緖二十年六月間經前欽差大臣定安調派馬步八起馳赴奉天嗣於光緒二十一年閏五月二十三日承准督辦軍務處札開奏請裁撤東三省練餉改用洋法練兵期收實效等因一摺奉旨依議欽此鈔錄原奏札令遵照辦理起計當於六月初一日卽將該軍存營官兵計一千二百餘員名先行裁撤奏報在案兹據該軍總統倭恒額報稱所有調往之馬安八前來官兵一千八百餘員名悉於今年正月陸續奉遣到省等情奴才等覆核無異當經飭將該軍槍砲軍械等件逐一點明存庫另行報部并令卽歸伍其無底餉之西丹六百八十二名卽照上年遣撤章程由該軍所存夫價項下每名各酌給津貼銀二兩一律遣散所有行營又案營務委員統領營哨各官以及令官教習槪行給咨遣撤至管理糧餉候選從九品劉芳曁書識四名前於遣散存營時因有經手事件業經聲明朁留今出征官兵己回俟報銷事竣應卽一併裁撤除分咨查照外理合恭摺具奏伏乞皇上聖鑒謹奏奉硃批該部知道欽此○○奴才恩澤增祺跪奏爲鎭邊八營業經回防擬請裁撤制兵馬隊以節餉糈而免虚糜恭摺仰祈聖鑒事竊照前任將軍依克唐阿上年抽帶鎭邊軍馬步八營赴奉本省所剩馬隊無多每遇差遣緝捕在在不敷分布經奴才增祺先後由省城制兵内挑練馬隊兩起曁黑龍江城添練制兵馬隊兩哨月需餉乾由部墊各省欠解俸餉銀内作正開支等因均經奏明奉旨允准在案現在調往奉遼之鎭邊馬步八營業巳遣撤到防所有省城前挑制兵馬隊兩起並黑龍江馬隊兩哨於本年二月底一律裁撤飭令歸旗當差至用過餉乾等項銀兩俟查明另案核銷除咨部查照外理合叅摺具陳伏乞皇上聖鍳謹奏奉硃批該部知道欽此○○恩澤片再據齊字營總統倭恒額呈稱齊字營糧餉處總理花翎鹽提舉銜甘肅補用直隷州候補知縣郭鳳儀先於同治年間在陜甘各軍卓著戰功光緒十二年經原任欽差東三省練兵大臣福州將軍穆圖善奏調來江檄派是差綜核精嚴歴九年如一日隨侍衛赴奉兵分事冗該員持籌握算寢饋弗遑觸發宿疴殁於差次又有鑲紅旗營官布特哈正黄旗三品頂戴佐領通克右翼頭起馬隊哨官布特哈正日旗吉勒特佐領下三品花翎記名佐領薩凌阿巴圖魯白通廂白旗營哨官布特哈正白旗三品藍翎佐領變德藍旗營哨官齊齊哈爾鑲紅旗雙喜佐領下驍騎校平福右翼二起馬隊哨官布特哈廂白旗常興佐領下四品花翎儘先驍騎校富明右翼二起馬隊哨官黑龍江城正藍旗巴彦札魯佐領下四品頂戴花翎卽補佐領額騰奇楚克巴圖魯春德左翼頤起馬隊哨官黑龍江城正藍旗穆特布佐領下三品花翎卽補佐領富慶正黄旗營哨官墨爾根正紅旗多常佐領下五品藍翎驍騎校特布依松阿正藍旗營哨長齊齊哈爾城正白旗玉麟佐領下六品藍翎披甲常明阿右翼頭起馬隊督隊官布特哈廂黄旗成明佐領下六品頂戴領催音登額廂黄旗營哨長布特哈廂黄旗保元佐領下五品頂載八品監生全新德廂紅旗營教習京城正黄旗滿洲臬有保佐領下印務章京銜陞用驍騎校領催希林布等十二員向在省防捕盜練兵深資臂助而自出征凡放卡偵探審敵地以及督而轉運各要事無役不力或馳驅於炎風日之中或露宿於雪窖冰天之地身痛力瘁先後告亡迄今追維該文武數載相從不無徵勞之足錄可否援照軍營立功後病故例奏請賜卹以彰忠藎等情一併呈請前來奴才覆覈無異合無仰懇天恩俯准飭部照軍營立功後積勞病故例從優議卹之處出自逾格鴻慈除俟將各該故員履歴飭取到日再行造册咨部查核外謹附片具陳伏乞聖鑒訓示謹奏奉硃批兵部議奏欽此○○御史胡景桂片再直隷任邱縣北境有千里隄防西淀之水保障四十八村每年督臣派練軍砲船防守又有清河道駐工督率防範本極嚴密近聞該署縣毛隆光借隄防以圖利沿隄設局三處立局章定罰欵造廑　械費錢二千餘串皆科歛於民以去歲一年三次受賑之窮黎該令竟逼勒限日繳錢劣衿又助之爲虐揣殷實之家勒令入局使供歸用所派民夫到工稍遲卽議罰欵長堤七十里各村遠近不同安能同時而至是名爲保民實則害民此局之設専爲貪官劣衿網羅書良之地也况從前堤防本嚴若令練軍砲船等每年早到一二月卽可無虞淀民偷决何必設局以爲民害且民夫紛集約束不嚴　　釀成械鬭重案前者任邱縣開趙王河縣令馬河圖曾假清河道威勢勾通劣紳設局苛罰數萬金旋以不便於民裁撤　該令設　仍假清河道爲名蓋又馬河圖故智藉飽私囊也相應請旨飭下督臣王文韶查明嚴禁設局歛錢勿令該令借保民爲名巧爲掩飾留此無窮之患則災民自不至久罹苛虐矣附片具陳伏乞聖鑒謹奏○○頭品頂戴護理陜西巡撫布政使臣張汝梅跪　奏爲揀員調補要缺知縣以重地方恭摺仰祈聖鑒事竊查寳雞縣知縣蕭聚星告休於光緒二十一年十一月二十四日奉旨後第五日行又陜省例限五十日减半應扣至十二月二十三日作爲開缺日期所遺寳雞縣知縣係衝繁難兼三要缺例不掣籖業己截缺報部自應照例揀員調補該縣地當孔道政務殷繁緝盜安民均關緊要非精明幹練之員弗克勝任臣與署藩司李有棻署臬司馬相如在於通省候補應補及應升人員丙逐加遴選非現居要缺卽人地未宜惟查有准調鳳縣知縣李端榘現年四十五歲貴州人原籍湖南監生中式光緒乙酉科舉人丙戌科進士改翰林院庶吉士己丑科散館引見奉旨以知縣用欽此是年八月選授洴陽縣知縣十六年閏二月到任加捐同知升銜十八年復遵例捐免歴俸十九年正月調署長安縣知縣十二月奉文准調補鳳縣知縣尙未到任二十年十二月調署華州知州二十一年正月初一日到任該員才猷練逹器識宏通歴俸己滿三年任内並無一切違礙處分以之調補寳雞縣要缺與例稍有未符第人地實在相需例准據實陳請據署藩臬兩司會詳前來合無仰懇天恩俯念要缺需員准以調補鳳縣知縣李端榘調補寳雞縣知縣洵於地方有裨如蒙俞允該員係知縣調補知縣銜缺相當毋庸送部引見所遺鳳縣知縣係要缺陜省現有應補人員俟李端榘准調部覆至日再行序補所有揀員調補要缺知縣緣由謹會同署陜甘督臣陶模恭摺具陳伏乞皇上聖鑒訓示謹奏奉硃批吏部議奏欽此 
　　昨接四月二十九日京報先行照登尙有二十八日一本容俟續到卽行補列[  本館附志]  
 
