# 1916 - 77 - 4915483

 

Page 1

 
 
   
 
 

Page 2

 
 
時評 
[然而晚矣（冷）]  
　　今日已有明令取消帝制矣嗚呼旣有今日何必當初今日而取消帝制何勿當初不發生之爲愈乎 
　　今日何爲而取消帝制乎則以勢不得不取消也雖然取消之後果能挽回此大勢乎以廉耻言帝制派中人尙能靦然執行國事乎以信用言此忽共和忽帝制忽又取消之人能令人聽其起滅自由乎 
他且勿論自帝制發生後迄於今日之取消國家之財用爲其喪失幾何人民之生命爲其斷送幾何國民这禮義廉耻爲其斵喪幾何此其責任果誰負之耶 
嗚呼帝制已取消矣然而晚矣 
[命令]  
　　三月二十一日政事堂奉策令劉躍龍給予二等文虎章此令　　又令杜正才朱登五均給予五等文虎章此令 
　　又令特任李厚基爲建武將軍仍督理福建軍務此令 
　　三月二十一日政事堂奉申令靖武將軍督理湖南軍務湯薌銘電奏親母張氏病故津庽請速派員接替以便奔喪等語湖南地方重要該將軍除暴安良才堪應變三湘士庶倚若長城現在南服未平該省防務吃緊務當顧全大局勉抑哀忱援金革毌避之文茹莪蓼永廢之痛奪情任事支持艱危紓難寗人實所深賴湯薌銘著先給假十四日在署持服派張錫鐢前往天津致祭一俟時局大定再行給假回省營葬以遂孝思此令 
[專電]  
　　北京電帝制決用明令取銷昨元首巳將推戴書却還參政院徐世昌叚祺瑞同於昨日銷假徐仍爲國務卿段將任征討西南總司令 
　　北京電昨日代行立法院以西南戰事日益危急開會集議取消帝制得多數同意旋即陳請元首實行公府中得此連夜召集各要人開議亦以舍此無他法遂决定取消已於今晨以極長之命令交政事堂宣布 
　　北京電張馨庵六電王祖同無復諭速偵其下落 
　　北京電楊度有遊美說 
　　北京電特派覃師粼姚鴻法董士佐吳鋆馳赴鄂粤等省與四督密商一切 
　　北京電諭偵桂軍內容（一）餉由何處接濟最多（二）以何旅團最精銳（三）對外聯絡手段（四）牢籠華僑計畫 
　　北京電諭嚴辦在職潛逃軍官軍校退學見習生即按軍法處置 
[譯電]  
　　廣州電中國銀行鈔票非用强力不能通用龍覲光已被釋放刻啓行回粤黔省當道請其勸導其兄宣佈獨立粤垣軍界警備漸懈領袖公民屢次集議但無切實辦法 
（二十一日） 
　　香港電香港英人船公司往來於粤垣香港者生意非常發達平時每船每日由省城載客少至八十多至一百自昨日起船客驟增多係上流社會每船載客少至五百多至六百貴重物品由廣州移至香港者爲數亦多（二十日） 
　　香港電中國郵報梧州訪員稱桂省反對中央之情發生已久十五日始至焦點是日南寗當道電告梧州謂桂省加入滇黔護國軍紳商學界聞此消息歡忭異常即召集大會到者極多咸願贊助次日梧人燃放爆竹並以他種方法表示其脫除皇帝覊絆之歡忱報紙皆出紅報雖建設之政策尙無所聞但一般人民莫不知將與其公敵作戰桂省此舉關係重要與否須視廣東行動而定苟龍濟光仍附中央則梧州或有戰事蓋兩省軍隊第一次交綏之地大約即在梧州附近也若粤省亦加入則梧州自無戰禍矣 
　　香港電粤省要紳十二人十八日往晤龍將軍探詢其對於時局之意見龍謂寗願戰死不願反抗中央又謂粤省無宣布獨立之問題龍巳電告財政部截留應解中央之欵項以便招練新兵一萬五千人必要時且須利用鴉片附稅以充軍費香港華人傳說粤垣軍隊皆有傾向共和之勢內地報紙評論時事措詞頗愼但一般輿論皆贊成共和 
（二十日） 
　　廣州電廣州梧州等處商務大受影響重要紳商與官場會議辦法未得要領物價騰漲粤人仍紛紛持票向中國銀行兌現 
（二十日） 
　　香港電華人傳說粤省軍隊譁變虎門砲台司令不聽命令等情但廣州官場力辯其不確（二十一日） 
　　宜昌電大川輪船溯江而下行至涪縣與酆都縣之間及重慶之下兩岸忽有人起而攻擊詳情未悉但聞船觸礁石船中人皆逃去（二十日）　　上海消息成都電稱黨人攻擊彭縣並出現於成都西北灌縣郫縣附近（二十日） 
　　以上路透電 
　　北京電英文京報云桂省巳派員接管梧州南寗龍州稅關未遇阻力（二十一日） 
　　北京電政府曾准湯薌銘休假兩星期以治母喪茲因湘省大局吃緊巳取消前議（二十一日） 
　　北京電倪嗣冲昨巳抵京（二十一日） 
　　以上德文電 
[東方通信社電（日本人組織）]  
　　北京電北京政府對付廣西之策已密議至七八次猶無具體的成案惟苦心積慮使廣東不附和南方而巳（二十二日） 
　　北京電政府目下對廣東之政策但使廣東採消極的防禦廣西之策一面極力講求平和之法又一說謂政府有急電蔡乃煌令其勸誘龍濟光討伐廣西許以給欵一千萬元之說惟政府目下財政之狀態無論無此餘裕其結局惟有流用廣東鴉片稅及他稅欵似此不確實之條件欲使龍濟光忠於政府是爲至難之事此某財政關係者之所憂慮也（二十二日）　　北京電廣東將軍龍濟光聲稱廣西獨立之後守備省內須募新兵呈請中央撥給軍費政府巳於二十日撥欵五十萬元解粤又政府因監視龍將軍之態度任命現在廣東之蔡乃煌凌福彭李翰芬三人帮辦廣東防務（二十二日） 
　　北京電據香港來電云龍覲光王祖同目下有均被監禁之說（二十二日） 
　　東京電各處紛傳袁總統鑒於南方之形勢有引退之意惟此消息無人敢信（二十二日） 
　　北京電據香港電云廣西宣言獨立之際在梧州之小銃數口（電文不明）桿彈藥一千箱山砲十二尊及現金三十萬元悉由共和軍收没 
（二十二日） 
　　東京電日本與波利比亞國新訂通商條約之旨業於本日發表（二十二日） 
　　東京電去年派赴英國之紅十字救護班現巳回國安抵東京（二十二日） 
　　東京電日本讓與俄國軍艦所訂契約調印完畢决於二十四日交收（二十二日） 
[戰電]  
　　其一（英人路透電） 
　　巴黎電今晚公報云法軍砲隊擊毁亞貢敵軍之戰壕及煤氣池毒氣盡洩法軍猛轟自亞伏柯爾至瑪蘭柯爾之敵軍陣線擊散聚集芒福康叢林北面之敵軍德軍以重砲猛轟之後希圖擴張末斯河西面之陣線德軍由陣線遠處調生力兵一師團在亞伏柯爾與瑪蘭柯爾問奮力猛攻繼復以流火作戰爲法軍步隊及機關槍擊退大受損失末斯河東面有問斷之砲戰法飛機轟擊登須爾末斯火車站該處聚有敵兵甚衆凡爾登境擊落敵飛機一架（二十日） 
　　彼得格勒電俄國北陣線戰事轉烈實爲凡爾登大戰之結果苦羅巴金將軍之兵曾從事猛轟繼以步隊力攻而尤注重南面陣地該處敵軍曾在拉洛區境失去柴洛波區村及哇斯特維亞尼戰壕兩處皆德軍防線之扼要地點也（二十一日） 
　　丹麥京城電瑙威商船康英巨號（八六七噸）開往魯比克在加特格特爲一英潛艇所阻英潛艇檢閱船單令商般開赴英國里資口岸並派水兵六人登船監視但商般缺煤乃駛入丹麥佛萊特里克夏文口岸裝煤 
 
 
 

Page 3

 
 
（二十日） 
　　倫敦電俄將伊凡洛夫在加里西亞陣線大挫敵軍該將於二月間獲勝後即佔據成洛維資北面二十五英里之烏細斯柯鎭現轟擊烏細斯柯西北三英里之米恰里士東西重要之僑端維也納公報自認大敗奥軍被逼退出該方面里斯特河要塞而至距成洛維資約十英里之柴萊齊基高原是役大受損失（二十一日） 
　　倫敦電英皇頒發不准奢侈品入口之禁令如摩託車樂器等類皆在被禁之列又酒類除白蘭地酒與糖酒外亦不許輸入 
（二十一日） 
　　倫敦電首相愛士葵今日赴軍事會議 
（二十日） 
　　亞姆斯特丹電比境德總督比辛男爵致比國大主敎一長函詞意恫嚇不許其發表政治上之言論大旨謂以主敎之地位而作關於戰局不合情理之預望殊難令人默忍此後如再有政治上之活動定當按法嚴治云云 
（二十日） 
　　丹麥京城電瑙威以英金五十萬鎊向亞西亞公司購摩託盤三艘（二十日） 
　　倫敦電英商船台爾賀細號（一七四四噸）已被擊沉水夫七人遇救登岸又瑙威商船蘭基里號亦沉失遇救登岸者十六人（二十日）　　亞姆斯特丹電聞洛特丹船公司與荷蘭汽船公司刻正討論暫止航行以待德國宣告意見之問題目下荷蘭王號（九三二三噸）與丹波拉號（五六○二噸）皆從爪哇回國者巳在中途接到暫泊佛爾茅資以待後命之訓示（二十日） 
　　亞姆斯特丹電荷蘭船公司擬暫停航行以待德國聲明某意見（二十日） 
　　海牙電荷蘭外部否認荷政府已以嚴厲牒文遞交德國之說昨午外部大臣及他部大臣共五員與航業公司代表會議 
（二十日） 
　　丹麥京城電瑙威商船康莫巨號已離佛萊特里克夏文而往里資（二十日） 
　　倫敦電商船加西號（五○八六噸）於一月二十八日從印度喀爾喀太駛出中途失愼刻入蒂爾布里船塢修理（二十日） 
　　倫敦電紅十字會刻已備置救傷摩托船五十輛以供美索波太米亞戰地紅會之用 
（二十日） 
　倫敦電丹麥商船斯柯斯堡號被沉溺死水夫三名（二十日） 
　　其二（德人德文報專電） 
　　柏林電海軍部宣稱昨日下午德國飛船一隊攻擊英國杜佛第爾拉姆斯加特關於軍事之處所擲炸彈命中頗多當時雖受陸地排砲及敵飛機猛轟然均安然飛回（二十日）　　維也納電海軍部宣稱奥國醫院船愛萊克特拉號三月十八日中敵潛艇魚雷溺斃水手一人重傷紅十字會看護婦二人敵潛艇並未豫發警告且攻擊之時天氣晴明違背海上公法莫此爲甚同日奥潛艇擊中法國福歇式（七七０噸）驅逐艦一艘於一分鐘內沉没（十九日） 
　　維也納電奥軍大本營宣布十八日公報云里斯特河及比薩拉比亞陣線之俄砲隊甚爲活動烏細斯柯橋端夜爲炸彈砲所轟敵軍以砲隊猛轟後轟發地雷一具繼持炸彈進攻奥軍因戰壕爲地雷所毁故即棄之其他進攻之俄兵悉被擊退被俘者若干人（俄境戰况）伊森沙河下游較爲安靜奥海軍飛機進攻索巴河口之意排砲戈爾資復爲意重砲隊轟擊奥軍仍在土爾滿橋端進攻頗得利已越自塞洛至錫基尼路進至聖瑪里亞西面意軍回攻奥軍所佔之陣地失利而退防守米士里佛南面陣地之意軍爲奥軍所逐 
逃至加白里桀且爲奥軍俘獲二百八十三人菲拉境意軍砲火已展至加尼安山脊甚爲劇烈敵炮隊並轟擊杜洛米特斯陣線及鐵洛爾陣線各處（意境戰况） 
要聞一 
[東京外交界要聞（十四）飄萍]  
　　對外統一不可能外交同盟會之內幕 
　　一星期以前吾人對於日本大出風頭之國民外交同盟會從該會歷史上加以冷靜之觀察與東方通信社電及各東報載皆有不同之處而結論則以該會爲不過一種言論機關且有黨派關係昨見日本某有名之新聞載有國民外交同盟會之內幕一節頗與記者前次載諸本報之言相合謂日本政府及政府與黨關於對外問題如對華問題者頗希望國論之統一而在野黨如政友會者則又視爲不過政府及政府與黨維持政權之一種方法且以內外俱失威信之現今內閣不能以此種重大問題信託之頗表示反對之意見當第三十七議會之初石井外相會合各派領袖懇談外交上事至議會將終國民外交同盟會及與黨方面之有志者發起各派領袖及有志議員之會合然不見意見之疎通反誘致感情於疎隔在野黨大聲言現今內閣之下不能舉國一致至最近中國問題益益開展而朝野意見仍無歸朿如國民外交同盟會二月下旬開會之時所謂反對中國政府之意見大體似乎統一其後行動却又中止而執旁觀之態度此何故乎原來昔日之外交同盟會包含種種複雜分子意見不齊不能相一各黨因對外問題不便以黨派名義發表意見因欲藉該會發表之而又無統系之組織政友會入該會者頗多政府與黨則公袂而入對華聯合會及國民義會至是國民外交同盟會遂益呈在野黨人色彩與國民義會等之呈政府與黨色彩者相對峙自對華警告而後政府固依旣定之方針而在野黨則憂爲政府所利用活躍數日行動忽中止且在野黨在反對袁君同情於革命黨與政府之處置重在帝制延期者又自不同故朝野兩黨之間顯劃鴻溝所謂國論統一乃不可能之事云云 
按外交問題不能有黨派此各國學者新聞記者之所提倡然事實上往往仍爲黨派所左右惟文明國黨派之爭政權在欲得政權以行其主義非專藉以營私舞弊謀爲不軌故一次組織內閣必有數事爲國家謀進步圖發達不必待國論完全統一而始可以立功觀於去年以來日本對我之着着進行皆大隈內閣之成績也惜我國當局不知於相形之下自加警惕反益其立功之資己則不競於人何尤乎 
[西報推測粤湘前途]  
　　京津泰晤士報三月十八日北京通訊云南方傳來消息謂取道桂省攻滇之官軍司令龍覲光近逗遛百色今已被逼由滇邊退走革軍之入桂使龍與其部下處於極困難之地位一般人士現信龍氏兄弟與陸榮廷將軍有戚屬上之關係當能受勸響應協力擁護共和又桂湘兩省搖動多時彼此觀望莫敢先發今桂省旣毅然表同情於滇黔則湘省必步桂後塵起抗政府云此項消息雖無從徴實然觀於南方之現局未始不可信以爲實也 
[南京快信]  
　　聞蔡寳善前日已抵寗住省公署現正與胡財政廳長商榷要公 
　　統率處昨電馮將軍飭屬加意偵查滇軍特派之江蘇招撫使 
軍署昨接中央來電聞係因各省將軍紛紛電請追加軍費此電係略定限制除軍務省分軍費准其隨時追加外若非軍務省分有請變更追加軍費預算者得詳叙理由待由中央核准後方能開支 
蘇省軍費勢難追加馮將軍擬暫不添募新軍 
　　陸軍將校補助敎育團本年四月畢業馮將軍擬至其時將各軍營排長抽調來省入團學習軍事敎育即以該畢業學員派往各營代理排長事務並各加兼差遣員名目其月俸定於奉調來省學習軍官俸內酌撥四成外加給差遣津貼銀每月十兩以示優異 
　　江寗係蘇省陸海軍重要防區海軍部現飭第一艦隊饒司令官派利濟軍艦開駐下關停泊以固省防 
　　張定武添調武衛軍兩營由徐開駐浦口 
　　自桂省響應滇黔後齊使以江防重要特派水警第一廳三專署第四分署長楊維翰今日（二十二）出巡上游 
　　聞政府派參軍陸錦來寗不知有何事接洽 
　　傳聞黔軍現分兵攻衡陽湘鄕等處勢甚危急中央昨有電致馮將軍請即派兵往援 
　　川湘前敵戰士負傷者過多中央前日電飭馮將軍調查專門軍醫人才驗明憑證派赴前敵臨時病院服務茲聞此間應召者寥寥馮將軍昨巳電飭滬上軍事機關遵照辦理矣 
淮揚道尹左杕周因江北清淮一帶土匪愈熾昨特來寗禀謁軍民兩使面陳匪情請派兵痛剿以清匪亂 
　　傳聞廕午樓已秘密來寗探詢軍署要人否認此說編輯餘談 
[籌安諸人將若何（默）]  
　　籌安諸人之發起也四方奔走鼓動請願鼓動參政院鼓動各省疆吏鼓動國民代表可謂費一番心血矣而今盡村東流籌安諸人將若何 
　　籌安諸人之藉口也曰帝制民心所欲不帝制軍心將激亂今不論民心若何軍心若何吾且問籌安諸人之心欲耶亂耶將若之何 
　　人民受糜爛地方被擾亂一切事業遭莫大之損失戰事之賜非皆籌安之賜耶然則籌安諸人將若何 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府對待桂事之困難]  
　　决定用兵之傳聞公府消息自十六迄今公府爲廣西問題疊開大會議至八次之多元首異常焦灼中央諸要人之政見亦不一致皆以內亂繁生外交危險頗覺處置困難一場會議竟無歸結而散迨至昨（十九）午前懷仁堂又召開大會議取决最後之政策聞巳决定除責成陸國務卿等外交當局竭力維持外交外對於桂省確定以武力解决並詳訂進兵軍略預定時間仍擬在本年六月以前將雲貴廣西三省一律肅清據云立言頗極　壯惟內審之計畫外間無從深悉又另一消息云中央是日下午接到湘省萬急電報傳聞所得巳有意外危險發生詳細內容在公府供職者均不甚悉 
　　方針未定之一說廣西陸榮廷之反抗中央一事雖未見政府正式公布幾於通國皆知聞政府各要人對於此事均極惶急此三日間曾連開特别密議籌畫相當之對待辦法略聞所主持者係分三　甲派仍擬擁護帝制决以兵力解决乙派擬適用勸撫政策丙派擬恢復前此之調停辦法如何解决尙未可知其最要之密因爲元首意向尙未確定並對於某某兩方面尙有緊要之調查此外則該省人民對於陸氏之舉動是否一致贊同及對於帝制究竟有何表示亦欲詳密調密方能確定對待方針云　　致桂文電之忙碌政府接廣西通電後即覆電桂林王巡按使飭其婉勸陸將軍已誌本報茲聞昨日統率處又奉諭特電王巡按使內容頗爲冗長其大致蓋飭其將利害詳情婉說陸氏倘陸氏能從勸說不反對中央則政府當另外待遇並令其申明中央政府對於恢復帝制非極端堅持將來立法院召集後定行提出討論至於中央軍力一層亦須特别聲明並非不能平定內亂但以外患日亟民生塗炭故欲息戰議和期速解决云云惟聞前項通電王祖同亦署名則此電之效力如何殊難預料又聞統率辦事處於十九日上午召集會議後曾封送稅務處轉寄廣西梧州署稅務司洋員羅祝謝要電一道據聞係該署稅務司於該省宣告獨立後曾有電報到京報告一切政府現有要事電託該洋員代爲調查是以擬電轉令稅務處遵行 
　　國會議員之關係政界消息統率辦事處十九日接到特派軍呈偵探員密電報告略謂偵得雲貴廣西三省協謀獨立後現復議定本月內佔據湖南省後即召集國會並擬用各國已正式承認之中華民國名義再向各國要求復加承認云云政府得此消息適其時廣西業已宣告反抗中央對於立法院該省選舉之議員勢必將有絶大影響故覺甚爲焦急爰於即日召集會議並飭顧巨六亦參議討論另選種種之政策並聞是日某要人尙有一種對於立法院成立之意見提出以覘趨向俾定國是或謂公府專電處昨曾接到某某省　史五人聯街要電字碼甚長當即譯呈　係請政府速以　當手段根本解决危局某要人之意見當即本此而來或謂是日新華宫曾有一極重要會議傳聞係預議宣布停戰俾與黨人融化政見問題所謂覘趨向而定國是者其範圍當不外此 
　　追加軍費之問題中央臨時軍務處於十九日午前九時又開特别大會議聞爲廣西獨立决定以武力征討應行增加臨時軍政經費追加特别軍事預算之問題奉諭速議詳覆以便另召財政會議討論預籌計畫以應要需據聞追加这額又須在五百萬元與七百萬元之間並聞公府因此事已召集密議决定中央旣無出產是項軍費究應設法令由各省攤任始能源源接濟各軍惟刻下各省又多來電聲明皆須維持現狀率均無欵可解故擬令各省上自巡按使下至所有文職各機關除軍警兩方照常不動外須將一切冗員實行裁撤所有此次指定者凡有雜吏雜差皆在其內且飭萬勿稍涉情面持以積極主義辦理將減出各欵 
全行解赴中央大約日內即可發出此項之通電矣 
[桂警與湘粤之關係]  
　　湘粤待維持據官場消息云自桂省獨立之消息到京後政府即以粤湘最關緊要恐受其影響特電令龍湯兩將軍先就本省調撥得力軍隊 
駐扼要害之區近聞已得龍湯兩將軍復電稱目前該兩省大局總可維持得及惟請政府當速籌平亂之策云云聞政府又去電內容極爲秘密探其大略以平亂之策正在開議中不日即可公布目前局勢仍仰竭力維持云云惟另一方面消息則謂政府刻已接到廣東來電報告桂省軍隊已擬定進軍路線一由廣西全州直取湖南東安一由灌陽直取永明道州一由廣西梧州直取廣東德慶一由富川直取連山政府得此警訊異常杞憂又據十九日天津日報載北京電云廣西獨立後向該方面之李烈鈞即行退回擬與雲貴軍聯合進擊湖南故湖南將軍湯薌銘電請政府增派援軍云云然則兩省所謂維持得及者殆亦官場聊以安慰人心之門面語事實上固早已不能如是之安詳鎭靜矣 
　　粤省將何如聞統率辦事處日前接到廣東龍將軍來電略謂順德三水等縣聚有黨人數千與土匪聯絡一氣聲勢洶洶急欲大舉惟該省兵力棉薄其新募之軍士程度過低萬難防禦危迫情狀朝不保夕請速示機宜俾有所遵循云云該處正在協議覆電指陳一切而廣西警訊則又相逼而來是以僅日昨一日之間政府與廣東龍將軍往來密電巳有十餘次之多內容聞係因廣西現在巳響應黔滇宣言獨立政府 
深恐廣東亦將步廣西之後塵爲維繫計特與龍將軍磋商種種問題聞龍將軍之答復則均不負責任最後一電謂人心已離散軍心巳搖動請政府早定大計或可能挽救於萬一云云此電一經傳播都中人士對於廣東益加注意一般見解多謂陸榮廷旣宣告獨立通告各省廣東態度自必漸近於不明瞭因陸與龍係兒女姻親陸旣獨立則龍之態度雖非贊成諒亦非反對之者或謂桂省獨立之先陸與龍曾爲一番之商酌或謂龍軍力雄厚陸之獨立龍軍實持中立態度凡此種種雖尙爲一種測度而廣東關係之重要固非誣也 
　　湘事益吃緊湖南岳州地方係湘鄂門戶極關重要向有湖北北軍第三混成旅統師駐防昨據駐湘某外人報告本月十五號有李烈鈞所統之軍乘夜進攻岳州當經旅長盧金山架砲轟擊約三小時黔軍見有重兵隨向西南退去北軍於深夜時問恐中敵算亦未敢追云云又據軍務處消息十八日十二點三十分曾開特别密議所交議案皆爲湘中軍事問題聞前議設立之漢口總司令或改移岳州各路赴湘軍隊均發急電督催所有湘南之特别軍防並將電催急籌惟據某處接長沙電云湖南湯將軍之母氏於本月十六日下午七時病卒現因正値軍務吃緊之時聞政府擬令湯墨绖督軍免致湘中軍事或生其他枝節未知湯意則又何如也 
[時局危疑中之中央與各省]  
　　各方面籌防之一斑近畿防務關係重要 
統率處刻已詳細討論昨特將設防辦法逐項條擬將於日內特開秘議對於各項要點詳加審查並揆諸地方情形判分最要次要各區域俟斟酌至當再行飭令直隸巡防五路統領按照布置以資周密至各省之現狀政府尤特爲注意派員前往各省時有所聞計自軍興以來即以統率辦事處之軍事參議一項論棒分赴各省者除巳出京之程璧光等五員外只餘參議四人近日政府又遣派陳儀蔣方震等前往奉天浙江保定等處公幹因之軍事參議一項已大有乏人之慨於此亦足見政府以全力對待西南之軍務也 
　　皖蘇贛減兵之商酌京師保安警察敎練長陸軍中將曼德奉政府之令前往浙江與朱將軍面商要公已有抵浙電告到京浙省事畢尙須赴皖蘇贛等省與各將軍會商事件據府 
內人云次特派曼德南行實因政府以各省軍隊太多軍費佔全國收入三分之一長此不變難於持久現在各省均已興辦警察編有警備隊可輔兵力之不及特令曼德前往調查現時狀况 
與各將軍熟籌可否逐漸減少兵額推廣警備隊以期雙方兼顧曼氏約須下月初方能回 
京惟目前正在用兵之際各省紛紛招募添練按之事實適與相反恐減兵之說决非眞相也 
　　五將軍勸告之風聞順天時報載稱頃據南來某君談及（係交通人員）謂武漢地方各界互傳南京江西浙江山理徐州五將軍因南北戰事久延國家陷於危險地位自在意中而人民塗炭更屬可憐現已互相密約共同興師駐紥適宜地點先由海上諸名公出名勸告雙方一以提倡舆論爲後援一以猛促政府之反省藉挽危迫於目前云云但事出某君所傳聞眞僞不可知姑誌之以覘厥後 
[戒嚴中之武漢社會觀]  
帝政延期喧傳已久但帝制派則仍在秘密籌備一切如交通部之刋印新帝國郵票頒發於各郵政管理局是也現漢湖北郵政管理局業已奉到此項新郵票惟尙未分發各屬支局分局此項郵票有一元一枚的二萬五千元轉遞由宜昌一等郵局寄往成都郵局宜局乃循例將該票裝於郵袋連郵件之寄往萬縣者一併轉送建始縣郵局由旱路派差劉世謨解送詎現已多日劉世謨未返局銷差電詢萬縣局亦未收到乃派差請縣協同偵查嗣於建始縣北鄕二十餘里沙灣地方見有郵袋遺散山巖之中劉差已不知何往當將該郵袋運回秤量原重六十斤茲只四十斤半復查覔獲郵件多已拆破散亂內有川巡按高等審檢廳各署公文亦被拆破並遺失掛號快信多件至新帝國郵票只存一百枚且已毁壞其餘悉已佚去刻已禀由湖北郵政管理局函懇巡按使通飭查緝該郵票及劉世謨之蹤跡矣 
　　武漢米食素恃各隣省運輸近自滇黔事起川米斷絶運輸湘省又宣布阻禁本省各地米船復懼兵差不敢開至武漢致旬日間米價暴漲上熟至十一千錢一石且有繼續增高之勢一般人民處此百物昻貴生計艱難之際多不能飽食隠患堪虞聞段巡按昨已集廳道各官議定維持辦法尅日下令禁米出口所有漢口商人採辦之湘米轉口者亦限日出清以免藉轉運弊混並商請王將軍所需軍米均往他省採辦又飭商會傳諭米商不准抬價居奇似此維持方法在官廳亦可謂盡力但其如米船不來何 
　　各省所派援川湘軍隊如奉汴贛皖蘇各省所派業已先後過鄂前進茲又見有山東第五師陸軍步砲工隊一千七百人由京漢火車運漢於十七日派輪船拖運往湘 
　　鄂省南湖肇事之黨人軍人在逃者已經軍署開單通飭緝捕昨聞武漢總稽查處復於漢口鳳台賓館拿獲此案內之黨人張金山一名刻巳解交陸軍審判處訊辦聞該處有寄監武昌地方廳監獄內之嫌疑犯一名日昨忽然逃去看守者均稱不知何時脫逃想由鄰近越牆而出故在該監鄰近街巷逐戶搜索仍未拿獲刻已嚴究法警守衛等人矣 
　　由漢口直航日本之商船惟每歲夏秋間有之若平時由日本來之船舶皆係爲裝運漢冶萍公司之煉鋼及鐵砂之用該船來時恒滿載日煤以與鐵廠交換其停泊地點有在漢陽者有在大冶黃石港或石窰者茲當道因聞黨人有在日本購軍火之說誠恐藏於煤中直運來鄂以圖破壞刻已命水警廳加意偵察入口日船並因漢冶廠礦拖輪駁船時向日船轉運煤鐵故亦飭水警隨時檢查以昭周密 
武漢社會習慣每遇口角輒約人赴茶館酒肆中評論曲直茲警務總長以現値戒嚴期內若有黨人假作隙嫌聚會於茶室突起暴動殊難防範特飭武漢警廳署派警加意稽查茶室不准聚衆評理如違拘案懲罰現各茶坊因此生頓爲冷落莫不呌苦連天 
　　本年內國公債中央額派湖北八十萬元比較民國三四年認銷之數原不爲多無如鄂省近受兵禍影響商業停滯金融恐慌人人有得過一日算一日之慨此時着手募集公債實爲萬難故將軍巡按電部力爭祗允認銷五十萬元聞財部復電仍飭令竭力勸募必須募集八十萬元昨軍巡兩署已集官紳籌議派銷方法矣 
[雜居滿洲間之商租標凖問題（化險）]  
　　近來雜居問題當局已將中日間之應行手續明白通飭在案惟奉屬人民對於日人赴鄕租貸房屋鄕民多不知所從往往措置失宜甚至日人私自下鄕强租民房致生糾葛者故最近奉天當局規定一種商租辦法由叚按使行文各屬縣知事飭將公署所訂定之護照註册證發給各村村正凡日人來鄕租賃房屋必須持有交涉員所發之護照註册證驗明後方可與之商租又必須雙方合意然後會同赴中國該管官署經允許後方可實行否則作爲無效 
　　護照註册證書式某某署爲證明事據某某係日本國某府縣人年若干歲欲在本廳縣某地（居住）（經營某事業）請與註册除核准註册列入第幾號外合給註册證書以資證明計開隨同註册者姓名年月日給（某某署官章） 
　　此項書式係長方摺疊式用厚紙布面縱寸三分合十生的米達横四寸一分六釐合十三生的米達表面布用綠色字用白字嵌印裏面用白紙鉛字排印加邊線四周有空移轉證同但表面用白紙字用墨印 
　　護照註册規則第一條本規則於日本臣民至南滿洲及東部內蒙古各縣向地方官註册時適用之第二條本 
規則所稱地方官指縣知事或地方警察廳長而言關於註册事宜如在廳縣並設治地方專歸警察廳辦理其縣治地方設有警察分所者得送由分所長轉詳縣知事辦理第三條凡日本臣民持有照例所領之護照依南滿洲及東部內蒙古條約第三條之規定至南滿洲各縣居住及經營農工商業者到達目的地後即須向該地方官申請註册其依條約第四條之規定在東部內蒙古合辦農業及附隨工業者亦同但領有護照僅屬往來游歷者照向例辦理 
[收拾龍門石佛殘賸紀]  
（河南通訊馨一） 
　　中國藝術之衰至今日而極矣藝術愈衰則古代流傳之物愈足寳貴然而我國人每不措意以致從前宏將之建築物精巧之工藝品今人縱極意撫摹萬難得其　　　大都皆摧殘殆盡且外人盡力搜羅往往國人未知其爲珍重而彼巳挾之而去殊可深慨　此時猶不設法保存則中國所有之古物將盡　列於外國之博物院與一般外國富豪之室中矣龍門石佛爲中國最著名之珍品近日豫人已將龍門山石刻數目詳細調查並會議保守條規亦今日保存古物之一要務也 
　　龍門地屬洛陽山水清幽奇峰陡陗風景夙著爲中國八大景之一其上石佛造像碑帖等類尤足冠絶中國記者每至洛陽每流連於此而有忍去亦莫知其魔力何自而生也當赴龍門沿伊河東西兩岸攀巖捫壁涉登爲難而峯穴偃應苔蘚密佈石佛之在洞口壁崖間者每不易尋覔故欲　知石佛之所在尤爲難事近有人費十餘日光陰遍歷龍門將石佛尊數詳細調查抄單示人云雖未敢自謂無遺然大約不外乎此計完全大佛四百七十六尊破者一百八十尊完全小佛八萬九千三百七十五尊破者七千二百七十五尊統計九萬七千三百零六尊誠可謂洋洋大觀矣 
　　石佛列處有以景名者如濳溪寺鑼鼓洞蓮花洞之類是有以事名者如景陽洞齋佛堂敬愛寺藥方洞擂鼓寺之類是他如路𡏟以曾有修路之人居此𡏟故以名而王相𡏟老君洞則又以神名者也又有奉仙寺者所列佛像尤多爲唐天后所建寺巳傾圯佛皆露立其佛像或坐或立或喜笑或惱怒其他有抱膝者有傍臥者又有若涉冥想者昻首若遙望者狀至不一彫琢精緻大都出於魏人之手歷齊隋唐宋代有作者其中有最偉大最生動爲全山之冠者一尊頂寬可横二人而有餘脛則兩人合抱而不足其工程之大可以槪想矣 
　　龍門石佛旣如上述之多而有題記可考者實不過一千二三百品昔時所謂龍門二十品者均係北魏時代所刻然其中亦不能一律現經洛陽縣知事曾炳章將其餘有題記者悉心參者取其字句極有可觀者復得三十品合共五十品另編目錄將來拓出流傳後不但臨池家又得一助卽文藝界必增一叚異彩也此外魏刻尙有五六十品雖字文不多然吉光片羽良可珍貴其他陳齊隋唐不等均有可觀亦擬上律拓出以廣流傳推龍門石像之勝旣如此世人之珍貴又如彼加以地僻人鮮守護殊非易易故歷年損傷及被人偷去者爲數非尠去年兵亂時至有竊去佛首及羊身者以五六尺高爲最多殊可惜也而擂鼓寺石 
 
 
 

Page 7

 
 
壁竟失去金身二十五尊斧鑿顯　長此不加保護則古物这遺損正未艾也近來豫省當道亦頗以此爲憂故特派員前往將石佛尊數地址查明列表並飭該山常駐軍隊栛同保護以埀久遠而該縣士紳亦同時會議保守辦法頗爲周備此段新聞雖不及報告西南戰事消息之時髦鮮明而惹人觀看然而一般攷古家吾知其必樂得而聞之也 
[南京之社會事業（南京通信員）]  
　　南京之社會事業屬於新式者爲省立通俗敎育館靑年會古物保存所地方公會等通俗館甫經成立講演圖書博物運動各部粗有規模游人最多者有二千人閱覽圖書者百十人運動部有網球彈子抛彈鞦平台浪木等博物部有生理動物科學各種標本儀器圖書部有圖書集成一部舊書不少係在江南圖書館移庋者另新版通俗圖書等講演部於星期日講演淺近科學及倫理大意館址爲韜園地方甚大有公園雛形惟經費不多各部均有不足之處 
　　靑年會第一年開辦會員僅五十八人進欵僅三千八百元現在會員六百七十九人進欵一萬有零三年間之進步如此今年會務較前重加整頓講演會月開二次同樂會茶話會均常常舉行附設求實學校學生約二百人課程認眞今夏幹事師渡爾回美洲募建會所經費地址正在勘覓中 
　　古物保存所在明孝陵附近係韓國鈞所創設屋爲新造洋式樓房工費三千元現有幹事二三人内有漢磚唐佛方孝儒之血迹碑亦在內另庋藏關於名勝志書多種爲一清涼機關也 
　　地方公會爲江寗人士所組織藉以聯絡感情交換意見或含有巿自治之意味義農會事務所即在門內會中亦有音樂會運動場爲會員游戲之所 
　　南京社會元氣方稍恢復而怪狀發生如賭博盛行男女同座更有猥鄙情事風俗澆漓亟應挽救社會機關之發達實爲急務也 
地方通信 
[松江]  
　　雨夜駛到專車十七日雨聲淙淙听夕不息夜二鐘居人黑甜夢醒聞有專車自浙界駛來汽笛嗚嗚然至西車站而止聞者咸以爲異警局那警佐注重治安立由電話至車站探訊以深夜無應者晨起親謁司令部始知因修築道房裝運磚料别無他故惟今日城廂內外頗有猜測之謠言以爲昨夜嘉興有事故由專車駛松飛報或者軍警各界嚴守秘密不然尋常磚料車似不致乘夜冒雨行駛專車然眞相如何究不得知松地今亦無他異也　　自縊之葛籐東北鄕三十七保二十四圖地方有鈕村廟守廟人張應泉月初無端縊死由鄰人報知其子掌生赴縣報驗聞是夜該圖地保汪蘭根曾與張同宿現在人言嘖嘖謂死者别有緣故恐尙需興訟也 
[無錫]  
　　巡官白盡被剌之駭聞無錫警察第四分所巡官陶春團於二十一日下午四時自庽次赴所行至檀頭衖內李萬生燭店門前忽有身着大衣之匪徒一人迎面而來將手中所執石灰包當頭猛擲陶巡官猝不及防致爲擊中繼被推倒横臥街中又被拔刀連戳數一血流如注迨街旁居民及往來行人瞥見上前捉拿已被竄入遊衖內逃逸無蹤及第四分所得信立派人將陶巡官 
舁往大同醫院醫治聞頭面與頸項均受重傷幸尙無性命之虞縣知事兼警察所王所長據報後以檀頭衖爲商場熱閙之處往來行人如蟻且與該巡官管轄之第四分所相距不及數武所前站有門崗衖口復有巡警匪徒竟敢於白盡戳傷巡官尤屬駭聞立用電話通知軍警四面兜拿未知能弋獲否也 
[鎭江]  
　　瓜田改種靛靑鎭郡對江沙頭二道橋一帶向種靛靑自洋靛暢銷後漸次改種雜糧歐戰以來洋靛來源已斷爲振興土靛之絶好機會前經江都縣農會通告各鄕廣行種植故該兩處已將瓜田改種靛靑矣 
　　揚中縣推廣警區揚中縣知事兼理警察局長王君現查照部章以推廣縣巿鄕警察爲目前第一要義曾委周某前往新洲籌設第八分區即以該員爲區長刻該區已組織成立定於四月一號實行開辦所需經費仍以捐欵爲大宗並委周達爲捐務專員以資熟手 
　　催解欵項之迫切財政胡廳長電飭所屬各徴收縣委迅將所有巳收欵項務令電到日掃數解省勿稍延誤故鎭屬各縣知事暨各釐局稅所均已奉電遵照矣 
[南京]  
　　舉行關岳合祭關岳合祀前經禮制館頒令每歲春秋分節氣後第一戊日舉行今日（二十二）係本年春分後第一戊日馮將軍因有要政不克親身致祭特派江寗鎭守使王廷楨代表主　並派定東序分獻第十九師師長楊春普西序分獻參謀長師景雲糾儀省會警廳長王桂林軍需課長惲寳惠上午寅時各上級軍警長官齊赴城北武廟整齊禮儀挨次排班恭祭祭畢旋回沿途軍警防範極嚴 
[杭州]  
　　南洋公學土木生蒞杭記上海交通部工業專門學校洋敎員三人於日昨率土木科學生三十餘人乘坐火車來杭因連日天雨未能實地測量大約一俟天晴即須實行其測量計劃約分三線計自岳墳起至天竺爲一線凈寺起至龍井爲一線自新巿場起環湖至湧金門止爲一線聞須二星期方可測竣另函謂該校學生來杭現住西湖李公祠約有一月勾留昨已分隊測量雖値陰雨仍照常從事以期養成工程師資格云 
[安慶]  
　　禀請懲辦衛隊長懷遠縣衛隊長梁鎭濤因事爲當地人民在縣控告現經該縣知事查明確實業將該衛隊長詳撤扣留并請上峯懲辦以儆官邪而服民心 
　　煤礦公司被控涇縣民人魏燦生昨赴財政廳禀控該縣寳興公司騙欵開鑛請飭繳償等情當奉鄭廳長批示云禀悉前據費煥廷王照懋等仍以寳興公司名義禀請開採涇縣北鄕楊梓山煤礦業經飭縣查復在案茲據前情是否屬實仰候一併飭知涇縣知事先將此案查明理結具覆核奪 
[江西]  
　　禁運銅元出口贛省中國銀行前經代理平巿官錢局發行銅元劵五種並函託上海鎭江等處中國銀行代購銅元數百萬串以備隨時兌現之用現巳陸續裝運來贛惟恐有人將現銅元販運出口致有錢荒之虞故又呈請戚使出示諭禁商民私運出口聞戚使巳通飭各關卡認眞稽查矣 
[武昌]  
　　鄂省吏治研究所之內容鄂省叚巡按刻於省垣前牙釐局官房內設立吏治研究所飭分發到省現無差使之候補知事入所研習吏事額定六十名以六個月爲卒業期每名月給津貼十六元昨巳委任原充使署內務科長之田庚爲該所所長兼總敎並委陳萃禮吳榮本爲分敎布署一切不日開辦惟該所辦法旣不類學校亦不似書院實爲别開生面之舉聞其章程係段使面與田所長商酌手擬總分敎之外並無敎員乃竟列有課程十門一道德二法律三財政四外交五警政六敎育七實業八輿圖九水利堤防十荒政聞除道德一門關係品誼人人均宜修習應由所長隨時考核評定外其餘各門以法律財政警政堤防四項爲主課均須研習餘爲輔課准各自認一二門考究各門課程皆由所購備圖書志乘由各員自行閱覽就其心得作爲筆記每星期須五條以上交總分敎評閱核定分數按月呈巡按復閱並於月終由巡按命題考試以政治論說一次其文理稍次者准擬各項公牘章程告示等件均限兩日交卷月考及平時分數均列最優者提儘先委署差缺歷考皆居劣等及無故曠課有不正當行爲者得予以相當懲罰各學員食宿一切俱由所中備辦其自有食宿之所者准其晨入暮散各候補人員見此定章尙稱寬厚且有津貼羣起爭先報名該所並不以考試爲去取來者即收惟額滿後須俟遇有缺出序補但各員因額滿見遺已大起爭論故田所長擬於正額六十名外附設一班不限名額不給津貼現候補縣佐及曾充各機關掾屬兩年以上人員亦欲藉研習吏治之名求一噉飯之所續起要求收錄田所長亦擬增設聽講班以收容之 
惟段巡按深以求學太多經費不繼欲仿法政學校發行校外講義例以資應付第該所並無講義只有學員律記及月考論說乃擬變通其名曰政治雜誌選擇各學員筆記論說之佳者分門别類彙編成册按旬出版一次使凡欲從事政界者得以隨時研究焉 
雜評一 
[困難地位（默）]  
　　處困難之境有二其一我欲行我素志而事有窒礙勢且迫我以不能遽行此所謂困難也其二我之志願不如是而時會所趨勢且迫我以不能不行此亦所謂困難也 
　　使二者易地以處其心意中暫時可以不困難矣然而有所不能則地位使然也故曰困難地位 
[對待方針（默）]  
　　每一省獨立中央必曰徴求意見調查情形以定對待方針其實方針一也對待雲貴之獨立與對待廣西之獨立初無二方針也而今猶必徴求調查而後始定以如此大事而方針至今不定嗚呼中央無人矣 
[半年預期（一子）]  
　　六個月平亂之預期在當初發願時僅雲南一省之反對耳而論者尙議其誇今則獨立者有滇黔桂戰事蔓延者有川湘益以情勢岌岌之粤省而今仍預期於六月以前肅清論者謂其爲語言之勇猛吾謂非勇猛也所以示怯也帝制派之言近來每喜作反語西報曾證明之而此亦其一端歟 
　　　　 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英使又將會勘烟苗]  
　　上海縣公署昨接江蘇齊巡按使通電云蘇省查烟事上届本請五月會勘嗣因臨時停止仍由部員切實履勘爲今春會查之凖備現在又將届期除電請外交內務兩部知照英使定期會勘外仰速認眞查禁務絶根株勿稍疏懈致干未便 
[機製貨物加發運單之不便]  
　　江海關施監督復上海總商會函云日前接展大函稅關新章一事正查核間准江漢關監督咨湖北官布在關完納正稅領有運單至滬進口滬關向給派司現忽不給不認原貨如轉口又須完稅不特銷路關碍於關章亦屬不符等因是尊處函詢各節殆即指機器仿製之貨物而言當將歷奉稅務處飭行用機器仿造洋貨納稅辦法一併函詢稅司准函復亦以新章窒碍難行詳復總稅司抄稿函復前來現在敝處亦擬據以轉詳相應照抄稅司原詳奉復即請察閱 
　　附稅務司詳覆總稅務司文稿詳爲機製貨物碍難加發運單事竊於本年十二月七日奉第二千四百四十二號飭開奉稅務處飭機器仿造洋貨發給新定運單等因並發下單式及辦法簡章轉行到關奉此查此項新式運單 
係爲飭辦之件自當遵照辦理惟該運單除由本埠運入內地或由內地運進本埠各貨爲所適用外其餘復出口轉運他口貨物多有窒碍難行之處茲特詳舉三端縷陳鈞聽按廠貨出運經過第一口尙非分 
銷之地裝貨人於領單時無從算定銷貨地點必俟運至末後一口卸貨起岸方能决定此乃商家運貨通行常例今若由出廠第一口給發新式運單一分隨貨帶往各指銷地點勢所難行此其窒礙者一也上海機製貨物廠共有七十餘家而其所出之貨無非裝輪運往通商各口再行分銷內地本關現發各輪應帶機製貨物之免重征執照本屬甚多每一日間常至百張之數若再加給此項新式運單爲數必將倍而又倍之鉅不特在事人員勢必不敷即辦事處所亦須添設然照本關目下情形實難辦到此其窒碍者二也新定辦法如果實行則遲延阻隔之事必多其在商家一面難免其所執申關發還之運單或竟自遺失或郵寄過時等類其在關署一面或辦事之手續太繁塡單誤筆或運單之與免照兩不相符等類各待調查均有貨巳先到而單猶未至急難起卸之慮是單愈多則錯亦愈多此其窒礙者三也稅務司查向來辦法廠貨出運由第一關卡發給運單隨貨帶往第一通商口如再運往他口即由該通商口發一免重征執照隨貨同船同時運往指定之口苟能照貨相符即無遲延之患所有原來運單即由第一通商口收存以憑作爲該第一關卡應得繳時所收正稅之據迨至貨到彼口如欲轉銷內地則由彼口再發運單給與持往各指銷地點此等辦法旣極簡便且有三利一貨物由內地轉運與由通商口轉運各有辦法各有單照使其有所區别不致混雜不清二貨到彼口可免候單遲起之患三無須各備單照藉以省時節費現奉通飭將從前運單一槪取消改用新定運單不可謂非爲美善然據稅務司之意惟以用之於出入內地貨物最爲合宜也所有機製貨物礙難加發運單不得不據實陳明至究應如何辦理方爲適當之處理合具文詳請鑒核施行 
[贊助臺灣勸業共進會]  
　　日本在臺灣地方開設勸業共進會由駐京日使函請外交部徴集中國物品運往與會經紀前報昨日上海總商會奉農商部第二０八號文開爲行知事准稅務處咨稱案查日本在臺灣開設勸業共進會擬運中國南省物品請准免納出口稅一案前准外交部來咨當經本處核准並擬定華日人報運辦法分别咨行在案惟查前工商部規定外國博覽會中國出品通行簡章內有出品通過關卡准其免繳釐稅由出品人向海關監督請給免稅單及出品封條一層辦法似較周密所有此次運赴台灣勸業共進會各物品日人所運應預將經運人姓名及貨物名色件數價値函知本處飭令該關俟貨到時由監督函知該管領事證明並發給免稅單及黏貼封條即予放行華商所運應由該埠商會照上開辦法報請由本處飭由海關監督發給免稅單黏貼封條由關一律驗放所運物品每種仍以一二件爲限除分别咨飭外相應咨行查照等因准此查此案前准稅務處兩次來咨業經抄錄原文暨日使函稿行各在案茲復准咨前因合再行知該總商會即便知照各出品人一體遵照辦理 
[宋鈍初被難之三週紀念]  
　　昨日爲宋敎仁君被刺殞命之三週紀念日由凌鐵庵周景占等邀集宋君友人假座法租界霞飛路尙賢常開會追悼聞羣賢畢至祭文演說頗能令人聞而感奮法捕房爲治安起見亦派巡捕前往保護云 
[强盜傷害巡捕續誌]  
　　公共租界福州路（即四馬路）永康里七號門牌林成記土棧於二十號夜八時被盜刦去烟土現洋並開鎗拒捕擊斃捕房派往中華銀行照料之二號華捕山東人趙慶明由捕報告公共公廨中西讞員蒞驗諭飭尸妻趙李氏棺殮聽候偵緝兇盜解究在案茲悉英美總巡麥高雲君以該盜等膽敢在熱閙處所持械搶刦拒捕鎗斃公役不法巳極昨特諭令總巡捕房捕頭轉飭中西包探向該土棧詳詢各盜年貎服式以便着手偵緝即經該探等前往詢 
明該盜等均年約三十餘歲身穿長衣係山東江北兩處口音業巳據情回訴捕頭轉禀麥總巡通飭各捕房中西探捕一體留心偵緝務獲解究 
[車站將設婦女檢查所]  
　　淞滬警廳徐廳長近奉齊巡按使電飭注意婦女挾帶私土烟膏及危險物品特在滬寗火車站設一婦女檢查所雇用女檢查員不日實行搜檢 
[警探查察黨人]  
　　淞滬警察廳長徐輔洲君奉楊護軍使飭知轉奉馮上將軍電以滇黔起事以來一般黨人均改扮客商及苦力在長江上下游一帶乘輪往返暗中挾帶軍火及危險物品除在江寗嚴查防範外查上海之浦東及南巿各方面均有商輪停泊若輩往來長江必乘輪船故輪船碼頭尤宜注意飭即嚴加防護並實力查察等因徐廳長當即諭飭偵緝隊長每日撥派偵探數名至各處輪船碼頭專司查察一面派督察員數人至南巿緊要各地點秘密調查以補警探所不及並飭知南巿第一區警署董警正暨浦江水巡隊潘隊長務於晝夜督警嚴防勿稍疏忽云 
[偵探口中之黨人舉動]  
　　統率辦事處近據偵探報告探悉黨人龔振鵬現遣楊虎率領同黨數十人前往皖寗等處煽惑起事並勾結帮匪聯絡軍警其江浙一帶係由陳某派遣闞蘭其徐任如吳詔華等搭坐小輪至內地各處督令黨人改扮小販苦工設法勾通警察團練等擬從宜興泰興等處乘機暴動請飭嚴防待語聞已於前日電由蘇省軍巡兩使飭屬一體防範矣 
　　駐滬軍警各機關前日接統率辦事處通電略謂現據探報黨人聯絡某國武官在上海集合彼國浪人分赴各省煽惑搆亂自應隨時留意凡遇某國人來境游歷務當注意防範云云 
　　駐滬某處偵探訪悉某黨魁現在上海已派黨人四十餘名分赴長江各廣爲聯絡伺隙而動業巳報告該管長官請即通知沿江各處軍警嚴加防範等情現該管長官除能飭所屬一體防範外昨巳通知滬上各機關密爲查察 
[緝私營添備小輪]  
　　兩浙緝私統領蔡和林因近來太湖梟匪時常肆擾迨派師船剿捕輙以行駛迂緩不及匪船之輕快被其逸去實於巡緝事宜多所窒碍現巳變通辦法飭令所屬中左右前後五營各備小輪兩艘以爲拖帶師船之用嗣後遇有梟匪出没境內着即鼓輪追捕以免漏網云 
[疋頭業已受戰事影響]  
　　昨日星期三爲英商怡和洋行疋頭呌莊之期本埠疋頭業生意之衰旺向視呌莊價格之低昻爲標準昨日該洋行所呌各貨之價均比上星期三稍跌計泰西緞每碼跌落二三分羽綢每疋跌落二三錢漂布原布等項白貨價均平平惟細布因貨缺稍昻調查跌價原因實緣廣西獨立業巳徴實商界知國內戰事正在發展故多意存觀望不敢購入查往年入春開河後牛莊等帮購辦疋頭等貨日多一日現計開河之期爲日無幾而該帮生意尙未活動觀於昨日之呌莊跌價可以見疋頭業之已受影響矣 
[舉行關岳合祀典禮]  
　　昨日（即二十二號）爲陰曆春分後第一戊日合祀關岳之期上午八時由上海縣沈知事審檢廳袁林兩廳長淞滬警察徐廳長上海防守司令王君英法分廨諸讞員率同與祀人員按照規定儀節循序致祭松滬楊護軍使因有要公由參謀長趙禪恭代滬海道周道尹因偶有感冒由上海縣沈知事恭代駐滬楊交涉員亦因有要公由譯員楊小堂恭代至十時餘祀成而散 
[整頓獄政之飭文]  
　　上海地方審檢廳奉高等廳飭開奉司法部第二七二號飭開爲飭知事本年二月十七日准政事堂交司法部奏遵令整理獄政陳報各省籌辦新舊監獄情形奉批令悉應由該部督飭妥速籌辦務期循序程功悉臻完善以副予講求獄政之至意其未經詳報各省並着分行督催毌任延宕此令等因鈔交到部應即附鈔原奏飭仰該廳長參照以前報部成案分别緩急妥速進行務期循序　功漸臻完善用副國家整齊獄政之至意仍將遵辦進行情形速行詳報備核等因奉此除分行外合飭遵照 
[誘匿養媳之質證]  
　江趙氏偕證陶金氏（即銀大）控婦人徐唐氏（即無錫二寳）誘匿伊之未婚媳朱氏（即金寶）一案昨日午後由地方審判廳堵樓推檢兩官開庭研訊江趙氏訴稱未婚媳金寶現年十九歲於九歲時過門童養本年正月中忽被無錫二寳串黨誘拐有銀大爲證銀大供年二十四歲住武昌路丈夫開設老虎灶與金寶相識今年正月十三夜七時二寶領我出外游玩先到四馬路一新旅館十八號房間內見江趙氏之嬉金寶亦在該處據二寶云金寶已與男子名老三者姘識老三之母現在南京開設妓院老三之妻因生產已亡擬將金寶納爲妻室云云未幾二寶之姘夫周老大帶同婦人與二寶出外購買鞋子二雙分贈二寶與婦人穿着復由二寶勸我與張少卿姘識當因婦人不願與之分散至十五日又與二寶同往仍見金寶在該號房內至現被拐匿何處不得而知婦人歸家後因被姑責打無奈將事直告經我姑知照江趙氏所以邀氏來案作證質之二寶供年十九歲住閘北德興里向在絲廠做工與金寶銀大等雖均相識且與原告爲鄰惟金寶如何走失氏實不知悉問官一再駁詰各執前供旋山檢察官樓君當庭起訴謂此案檢廳預審時徐唐氏即無錫二寶曾供明有處尋訪求寬限日期願將金寶交案今忽抵賴足見逞刁應請嚴究問官會商之下判陶金氏即銀大先具證明各節切結存案備考與原告分别退去徐唐氏判令還押聽候復審究追金寶到案訊明核辦 
[婦人扭住拐匪]  
　　本地人沈阿炳之妻王氏於辛亥年被高榮卿及其姘婦高沈氏等設計誘拐托人帶至吉林賣於妓院爲娼計得身價洋一百十五元嗣沈王氏不願作此皮肉生涯發信到申知照其夫禀奉上海地方檢察廳飭派法警前往吉林將沈王氏關提到滬訊明屬實判交其夫領回一面再緝高榮卿等到案訊辦迄巳多時高與姘婦均漏網未獲前晚高與該婦忽往新舞臺觀劇行至九畝地相近忽被沈王氏撞見遂上前一併扭住鳴警解送二區一分駐所即由杜警佐備文派警將高榮卿高沈氏解由警廳移送檢察廳歸案訊辦一面着沈王氏自行投質 
[續獲拐匪同黨]  
　　崇明人王榮生在原籍誘拐十三歲女孩施根仙來滬圖賣被探查獲解送分共公廨訊判女留濟良所王管押候查在案前日又經捕房續獲王之同黨沈老舟昨晨押解公廨請究中西官判沈還押候禮拜六與王解案併究 
[忤逆案提起上訴之支吾]  
　　前有周玉至地方審檢廳控告伊子周洋子不顧贍養向之索取反被逞兇違忤等情當經推檢各官特開簡易庭訊明判决周洋子監禁四個月在案茲洋子之妻周朱氏不服判决復赴原審衙門提起上訴昨午由刑庭庭長趙君會同端木堵兩推事官及樓檢察官特開合議庭提訊據周朱氏供稱自此案宣判之後業已邀同親戚張廣元等向翁周玉商勸以後每月由丈夫貼洋四元立有筆據爲證求恩將夫開釋張廣元亦到堂所供相同問官謂該氏曰爾夫貼欵供養爾翁爲爾夫分內之事至爾之不服判决提起上訴可有切實理由該氏不答問官曰旣無理由應仍照原判執行未便省釋若有充分理由提出仍可赴檢察廳聲請諭畢退庭 
[坍牆壓傷苦力]  
　　小車夫田金順昨日經過美租界乍浦路適該處某姓房屋正在 
拆卸牆垣坍下被壓受傷甚重當有四百五十一號華捕到來將田車送捕房轉送同仁醫院請爲救治 
[巡長毆辱舊秀才]  
　　常熟人王家治係前清文生現在閘北某書局當校對前日至淞滬警察廳司法科禀稱隔昨行經四區一分所境內南林里口適該分所崗警換班之際偶不經心與某巡長互碰不意該巡長即破口辱駡將伊拘入所內在途稍與理論又被拳足交下受辱難堪應請滶查懲戒等情當經顔科長訊問一遇諭令退去聽候詳報徐廳長派員調查起釁情形以憑核辦 
[傏人含冤怨命]  
　　史阿喜在墳山路一千一百八十七號門牌某姓家爲傭前日其主走失婢女一口疑史串誘史以含寃莫白吞烟圖盡由捕查悉將史送請醫院救愈昨送公共公廨經中西官訊悉前情判史開釋諭後勿再輕生 
[改覔租界保人]  
　　久大衣莊在公共公廨控永利皮鞋店主曹友生不理往來銀二 
萬餘兩曹亦控被久大擅搬貨物經公共公廨訊判銀貨兩交在案茲因曹友生所覔保人住居內地故昨晨由久大衣莊延律師至民庭請求改覔租界保人曹亦延律師到堂代辯王襄讞商之美郭副領事判曹改覔租界內擔保之人限三個月理結 
[自來火行索逋]  
　　倒欠華洋各商銀十餘萬兩之某絲廠經理湯某經公共公堂押限料理迄已年餘尙未了結茲有英商自來火行以湯積欠洋三百二十五元日久不理故由該行大班西人起訴公堂於前日午後經中西讞員將湯提案訊追湯延律師到堂聲請破產歸還堂上得供判湯交保限一月照原告所控之數連同堂費先行料理其餘各案候再訊追 
[被告迅速了債]  
　　張仲賢控沈富貴陸雲卿控金桂生陸百林控姚錫卿張林氏控祝頌甫又王氏控張老二袁智順控袁化氏金忠良控施芳祺等均不理欠欵前日午後經公共公廨中西官分别傳訊明晰判各被告速向原告料理如違提案押追 
[追索押欵租金]  
　　英商穆勒在公共公廨呈控榮杏芬不理押欵銀一千五百兩又英商泰利控王森順泰不付租金又英商愛爾德控張少庭不付地租洋三百五十九元八角昨由捕房將榮張二人傳案中西宫諭令分别交保候訊王森順泰不到着再往傳 
[中人追繳賠欵]  
　　陳阜東偕程梅曾至法公堂控稱前有莊一飛將坐落江灣鎭不甚値價之田單一紙托商人爲中向程梅曾抵借洋七十元按月一分半起息因莊到期有贖由商人賠出本利洋九十五元有程可證求請訊追抵據呈鑒程稱由陳賠清是實訊之莊供雖由商人出面抵押實係張姓所欠可否請提張姓訊追聶讞員以據上並無張姓字樣未便提追判莊交人銀兩保限十四天繳洋 
[調查被告家產]  
　　陸珍餘前至法公堂控稱被本作主黃景福虧欠木料價洋四百六十八元請求追繳等情黃稱向魏姓包下工程後轉包於王雲記虧欠之洋須歸王擔任後向魏姓詢明屬實判王雲記交人銀兩保限期繳洋迄今尙未保出昨又提訊王供實因生意虧本無力料理判令還押着原告查明被告有無家產限十四天禀復核辦 
[經理歸還宕帳]  
　　張顧氏至地公堂控稱上年十二月間盤開烟紙店由前店主薦伊舊夥席裕生爲經理婦人因是女流故將店事重托經理詎於上月間不别而行當將店中各貨及賬上洋銀逐一檢查計被席舞獘私用共計洋一百三十餘元今始見面請求訊追席供因有事回家並非不别而行商人宕用洋三十三元實有其事並無舞弊情事求察中西讞員以所控舞弊無憑不究判席限三天歸還宕賬洋三十三元了事 
[註銷同業訟案]  
　　同豐木行前至法公堂控同業協大店股東兼跑徐葆泉前來交易被欠銀九百十二兩向索不付求追等情判限三天還洋如違將店發封拍賣在案現已届限因又傳訊原告投稱現已有人理勸折還了結請求核示判准予將案註銷 
[保人負責半年]  
　　甬人康時榮秦阿蘭嵇雲德辛富林張阿尤馮才源等因在楊樹浦碼頭徘徊窺探被包採楊阿泉查見以其形跡可疑一併拘解公共公廨訊判各存洋三十元保出候切實查明再核在案昨日上午由會審員王肇之君會同英領康君復訊先由中西包探上堂禀明前情訊之康等延律師上堂辯稱該被告等均爲輪船水手是日因至神戶丸輪船上找尋友人適在碼頭相遇是以同行並無違法行爲竊爲察核繼由各被告到堂訴明一切中西官判被告各人各交二十元人洋並保如六個月內有犯法行爲除提案究辦外再着保人按名賠洋二十元充公 
[捕頭偵悉賭窟]  
　　周阿喜呂阿八梁阿惠李阿德徐阿堂梁阿江李阿福鄭阿江王阿華等前晚在虹口蓬路六百零四號門牌聚　被美捕房捕頭偵悉派令中西包探前往將周等各人連同賭具帶入捕房昨晨解至公共公廨經中西官訊實判各罰洋五元充公賭具銷燬 
 [P巡長捉賭> 
　　南巿第一區警署巡長季寳善周福寳查得荳巿街口某號門牌內有違禁聚賭情事當即回署報告率同崗警進內拘獲賭徒錢長林張阿三朱阿五王阿林四人連同賭具解署詰得屢次違犯飭各罰洋三元分别斥釋賭具銷燬 
[洗衣板權作臥榻]  
　　新閘威海衛路九十四號門牌洗肖作主王阿四任聽作夥睡於洗衣板上被工部局衛生處西人查見以其有碍衛生請公共公廨出單於昨日將王傳案經兪代襄讞會同英卓副領事訊明判王罰洋十元充公以儆 
[捕房不能受理]  
　　陸阿來昨在美租界漢壁禮路向江順發索還借欵無着扭控捕房捕頭以案關民事不應受理一併斥退 
[英使署參贊往寗]  
　　駐京英公使署參贊馬克雷君日前因公來滬昨又乘滬寗火車往寗公幹聞不日即須回京云 
[竊案疑及傭婦]  
　　住居閘北三畏里之張裕生因疑傭婦白季氏竊取値洋四百餘元之衣服前日將該氏扭控四區警署押候勘查訊究 
[串竊包車之懲治]  
　　九江路十七號門牌日商大昌洋行控盛阿三孫阿福串竊値洋七十元之包車消贓於顧阿三昨由捕房將被告三人一併拘解公共公廨經中西官訊供屬實判盛押西牢三月孫押兩月顧罰洋二十元無洋改押三禮拜示儆 
[偵緝隊士獲賊]  
　　淞滬警廳偵緝隊隊士宋鳳鳴前日在閘北境內緝獲積竊王良祥張金標二名吊到皮袍銅器等贓送至司法科押候訊辦 
[過犯又被拘押]  
　　陸阿大前晚在雲南路徘徊窺探由捕拘住昨解公共公廨經中西官訊知陸係過犯判押西牢四年期滿逐出租界 
[攻訐學員之批詞]  
　　南滙縣周浦巿巿立明良小學校校長郁康年遞禀滬海道尹公署以學員顧嘉勛弁髦法令錄批請飭縣知事撤換等情業巳發出批示照錄如下顧嘉勛被控各節飭據南匯縣查復尙無眞正背謬經批飭隨時察看勿任凟職以息浮言在案所請撤換之處應毌庸議仰即知照 
[東南區清潔續辦法年]  
　　工巡捐局據沈生記禀請續辦清潔當於昨日發出批示云據禀巳悉該商自接辦東南區清潔捐迭受損失虧累甚鉅經本局查明尙屬實在情形自應量爲維持以資彌補着即將欠繳捐欵尅日掃數解清並另覔殷實商保聽候給諭按照原認捐數續辦半年仰即遵照毌稍違延自誤 
[招請南巿訪員]  
　　本館現需招請南巿訪事一人以探事翔實文理清順爲合格願承斯乏者無須托人介紹請先送訪稿三天註明住址姓氏以便函訂申報編輯部白 
[氣候報告]  
　　（上海徐家滙天文　天氣測想報告） 
　　已過者之報告三月二十一日二低度均往東方一在日本海一在九州琉球間反旋風重復成立於中國北部中國及日本 
 
 
 

Page 11

 
 
問重有旋風二十二日風往西北氣壓速升天氣晴朗低度離别日本二十二日下午四時前二十四小時內上海氣候温度至高五四·二至低四一·五去年同日至高六五·六至低四七 
　　未來者之推測二十二日下午四時三十分豫測天晴北部海濱一帶有西北狂風南部海濱有自北至東北之信風頗猛 
雜評二 
[宋鈍初之追悼（訥）]  
　　宋鈍初被難前有責任內閣之創議而今責任內閣又喧傳宋鈍初被難後有二次革命之風潮而今革命風潮又大起惟前之所謂內閣所謂革命其變化起滅與今之情形大異然則國人對此追悼會而所生國事上之感慨與三年前不亦大不相同耶 
　　時局變幻至此爲宋氏所不及料死而有知用情又將何如來件（　　） 
[駐美公使顧維鈞在華盛頓美國商會演說詞（續）]  
　　（譯英文京報） 
　　互相倚賴及公共利益 
　　互相倚賴及公共利益又爲中美貿易關係上之一要點中美兩國之利益實在一平行線上進行有特别之共同關係中國欲與美國增加貿易余信美國當然亦有此心蓋中美兩國互知雙方之貿易愈增則兩國之利益愈大也質言之除中美兩國而外他國亦無能協力同心謀太平洋商務與遠東經濟之發展也 
　　中國人民爲數四萬萬現對於西方文化之嗜好日增其日用物品之要求日大而美國足供其一大部分中國爲世界商人之普通巿場而美國商人之特别巿場也試思四萬萬人衣服所需之布疋所穿之靴鞋家中燃料所需之煤油所吸之紙烟及婦人所需之裝飾品將來工業發逹時工廠所需之機器鐵道所需之鐵軌及他種交通轉運所需之電料此非妄想也由前數十年貿易之報告推測則得之矣四十五年前當一八七０年外國輸入中國之棉製物品値二千地百萬海關兩至一九一四年則値一萬七千八百萬海關兩一八七０年輸入之煤油爲二十八萬一千加倫至一九一四年則增至二萬二千五百萬加倫一八七０年輸入之火柴共一十一萬九千葛羅斯（每葛羅斯等於百四十四包）一九一四年則增至二千萬葛羅期一八七０年輸入之金屬及鑛產不及四百萬海關兩一九一四年則違二千八百萬兩以上一八七０年紙烟輸入甚微並未特别記載至一九一四年其輸入竟値一千三百萬兩罐頭牛乳在一八七０至一八八０年間亦未分門記載至一九一四年則增至五十二萬二千打（每打十二罐）二十五年前在一八九０年電料輸入値銀一萬七千兩至一九一四年則增至二百七十萬兩一八九０年輸入染料僅値銀八十八萬九千兩至一九一上年則逹三百二十五萬兩在一八七０年麵粉輸入値銀一萬七千兩一九一四年則逹九百萬兩中國富人之客室近日皆採用西式裝飾須用洋式物品且日益加增焉 
　　以中國人數平均計算每人每年約購洋貨九角三仙（美金）獨計美國輸入之貨則每人購八仙左右刻加拿大人民每人約購美貨九元若將來中國各個人需用美貨如加拿大之多則美國輸入中國之貨必較現時增加百倍現時美國輸入中國之貨共値銀四千萬元將來必逹四十萬萬元外貨之輸入中國者品類數目價値皆驟增以過去而推測將來則可知中國巿場銷售外貨之巨矣現美國各工廠農場皆用水力電力機關人工省而出產速且多日益加增未有已時勢不能不謀大銷場而需求日增足容納美貨之大巿場惟有中國而中國茶絲荳餅地氈磁器漆器及農產物等以新法產出之物品亦多賴美國商人銷售中美兩國旣互相倚賴兩方有公共之利益而中國商人又向以誠實著稱於世美人易與之處蓋誠實爲貿易及人生無尙之善策華人亦極願與美人交易因彼等知美人亦如華人之誠實也 
[華人對於美人之友誼]  
　　華人對於美人之友誼極其誠篇此種感情於美國商人及製造家有莫大之利益非金錢所能買他國居華商人亦未必敢以此自信某著名美人近曾赴東方游歷回國對人言彼到中國各處各界人民皆表示與美國親善之意每至一處只須說明爲美人則華人必另眼相看夫主顧所抱之好意即貿易發逹之左劵也 
[擴張貿易之法]  
　　然則謀擴張兩國貿易之方法將如何美人如何方能在中國增加其營業耶若詳論之其關係當複雜今請槪括言之即直接與中國貿易不須中人經紀則賣者旣可省去經紀之酬金而獲多利買者又能以低價購物實雙方之利也經理當以熟悉中國情形諳中國語言者任之若新出品物將行銷於中國巿場必使華人知其用處蓋竊人有守舊之性質採用新物品甚爲遲鈍然彼等講究實際若能證明新物品確係有用之物華人必用之無疑而擴張貿易改善之他法即增進華人之購買力若薪資豐則需求亦多不獨購買日用必需之物必兼購奢侈品中國工人之工資二十年來雖增加三四倍仍屬低微現下等工人不過日得銅元數枚而已然近年工資之增加巳足使其舍火石而向用火柴棄烟桿而吸紙烟若將來其工資更增便可穿洋服着皮鞋看電影矣而謀增加工人工資因以增加其購買力必先謀國中天然 
特產之發展及交通之便利焉（未完） 
來函 
[川路輪船駐滬辦事處來函]  
　　頃接重慶來電大川十六號過梨巿鎭被槍擊　石船可救養特錄原電呈閱伏祈速登報章證明事實爲禱川路輪船駐滬辦事處啓 
[巿北公學校董會通告]  
　　敬啓者三月十八號　座寰球中國學生會選舉職務校董並議定辦事凖則今特報告於左 
　　本會校董名單 
李登輝王一亭朱少屏吳和士錢新之王亦梅蔣孟蘋江逢治陸蒓伯周越然 
　　職務校董 
正主任校董李登輝副主任校董王一亭書記校董吳和士　　會計校董錢新之 
　　辦事凖則 
　　一宗旨維持公學協圖發逹 
　　一權限條舉如左（甲）爲公學之維持機關及對外之交涉機關凡有重大事件由校長商諸校董會經校董會全體多數之贊成然後施行過對外交涉則以校董會及校長之名義發表之（乙）爲公學內部之指導機關凡有重大之改革事宜由校長與校董會協商定議後行之（丙）如校董中有以個人意見對於校務欲有所改革者得於校董會開會時提議經出席者多數通過即與校長協商定議後行之 
　　一會期每年兩次在每學期放假之前二星期其日期及地點由校長商諸主任校董發函通告 
　　再啓者現因公學本學期預算問題定議於三月二十五號（即 
本星期六）午後五時仍假座寰球中國學生會開特别會届期務希准時惠臨爲盼巿北公學校董會啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代川中某運使秋君書] [  ]  
　　劉公惠鍳本　十三封展　手　處商　彈之法某　正在自危刻無定志但辦公用膳避居桌下而於四圍堆以棉絮亦偶爲之耳並非恃以爲久計也來書提出險狀種種可　令某聞之益惴惴不安矣閣平代爲畫策敎既　身鹽荷包　作死人命僕抬之出城之說某亦嘗計議及此所以遲遲不行者非遇見敵軍之患實遇見北軍之患也嘗聞北軍所過鷄犬不寧如與相遇詭之曰死狗曰醃猪　彼必　涎長流思得一　以爲快則貧狼之口寗有倖存之理况北軍偵緝黨人無微不至如見包裏疑是炸彈與違禁品物必嚴密搜查今置身包中一經查出彼必挾黨人之嫌疑置之死地不僅以害官罪我矣且又有可處者省中財政支絀需用浩繁商品納稅巳日見增加猶應民間漏稅故到處稽查鹽稅一項尤多弊　某忝　鹽使亦無庸自諱今以鹽荷包裏身見之者必指爲私鹽而課以重稅猶爲小事設以充公將我投身鼎鑊和課油糖醬醋而食之則我雖爲鹽使所浩得鹽氣昧無之安能化身爲鹽和調食肉諸公之膳品也某今思之欲逃出戰線洵 
非易事欲苟安署內亦無長策進退已出於兩難生死悉聽諸天命可　知　锦注特此奉聞諸維　照不宣 
海外奇談 
[開立芳尼亞之大樹] [  兩]  
　　美國開立芳尼亞地顧南太平洋境內多大樹據有名之地質學家言各樹大半已歷四五千年矣高大者人民多以總統之名及大將之名名之或其他有名之人名及地名名之最大者名哥崙比亞高三百二十五尺合抱須四十餘人其最大樹枝離地一百二十五尺此枝圓周計四十餘尺其次名哈佛福特高亦如之又有已倒之　　會有爲六匹之驛車載客十六人安然沿行過其　上竟無傾虞之幹身豹約重本百萬磅容積有五萬立方尺之 
本料足造高六尺長七十二里之板籬云 
[水面飛機將作救生艦]  
　　美國救生局以救生艦隊行貴神速不　　　性命特行提議以水面飛機編成救生艦隊會　　行但設面多　石飛機易於損壞其中不無阻礙局中現正聘請著名飛行家悉心研究改良飛機不致　礁聞已有成效不日即當實行云 
時選 
[春口小樂府] [  事園]  
　　采桑婦　女　也 
　　采桑婦年十九小歲碧玉女　守不恤秋胡離　　芳容　　　　芙　　腰直任妒楊柳曉　提　向兩畝采桑采桑勞　手　枝風露溼衫袖歸來紅日滿窗　啓視繅盆　　　生拍葉桸蠶餓瘦采桑婦生怕　　蠶餓　 
　　挑菜　　　獨也 
挑菜雙个衰　　　兩肩　一　餓時奔渴時走雨細　斜呼負　　村　山郭後　　挑菜好身手　　笠　猶戀　　　衣碎兩　　旣老且貧貧且病生計只在秋末之晚菘春初之早韭挑菜叟生計只在秋末之晚菘春初之早韭 
　珠樓筆記[  天白]  
[幕客]  
　　　天性猜忌御下最嚴當時疆世惟李衛田文鏡二人最蒙寵信　皆　　　迎合上意也一日田入覲奏事畢　從容謂曰爾摺奏極隹簡而有晣雖隔千里渾若现談但兩案牘勞勞尙有　搦管耶田對曰　　　　臣之奏牘　幕　某爲之帝曰有此　才胡不薦之於朕田惶恐曰此人工於文而疏於禮若咫尺天威恐致隕越帝曰無妨如爲朕召之某人對輒自稱晚生蓋平日對居停所習稱者帝大笑曰汝還做汝晚生去遂命之退卒以布衣終或問之某曰吾豈震於萬乘之威吾自不樂仕進耳後田禮貎偶　某　拂衣去　者　　　　即受嚴　田天懽急卑詞厚幣招某還寵眷始如初焉 
　　天白曰余昔讀世宗　　　　　批答章奏如老　斷獄悉中人隠奏不稱旨者斥駁不留餘地　或逐字細評關　以紅勒稱旨者關濃圈密點如塾師之閱課文得圈點最多者李衛而外莫如田文鏡蓋帝善探　　　曲　田文眷　帝之意向　田亦狡矣哉第某客不臣世宗而客田氏豈所謂身退而心不能自放者歟 
小說 
[俠情小說紅蘩蕗别傳] [  天虛我生]  
　　第二十二章（續） 
　　至平明即又復來則門尙深閉查無足音白拉根內乃倚牆而立眼皮　垂目從睫毛之裏覷人草冠巳蔽覆棒額際板菸之斗則翹然銜其唇次足跣不襪泥水漬其足背黝涴如漆乍視之偃蹇之態直一失業之苦工初何嘗有一毫似英倫之貴胄又即大俠縱蘩蕗哉曙色甫動遂有一孺子坌息而至時四野沉寂睢細雨打街作簌簌聲孺子時復昻首左右顧似覔一人家白拉根內乃前逆之曰孺子早安孺子聞語則睜其小目曰願與君共之白拉根內白小友至此奚事孺子曰吾蓋以信送聖　仍敎堂第九號耳白拉根內曰第九號耶然則汝曷以信授我吾當爲汝代授本人孺子不可曰否吾固受人曯咐往第九號呈一婦人汝爲男子何能受　之信白拉根內曰然則吾與汝三理佛汝以信付我遣汝之人吾亦知之而受信之人九不願以此　落於居停手也白拉根內蓋知此書必爲亞猛所　必不能令落於居停之 
 
 
 

Page 15

 
 
   
 
 

Page 16

 
 
   
 
