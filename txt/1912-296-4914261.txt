# 1912 - 296 - 4914261

 

Page 1

 
 
[本館特告]  
　　訪員及投函諸君鑒以後如有關於報上函件請祗書申報館主筆房或告白房發報房開拆勿書館中個人姓名以别私函此白 
社論 
[論外交團會議大借欵事]  
　　俄使之倡議 
　　搞議之捉出 
　　本報昨得北京確電悉外交團會議大借欵事俄使首先倡議謂中國利用墊欵始得敷衍一時今乃另向倫敦借款是蔑視六國團應再提出抗議云云專横哉俄使野心勃勃溢於言表吾人得辭而嗣之矣 
　　吾國與銀行團爲借貸之行爲純屬私人關係萬無庸國家之代表機關起而干涉吾人旣一再痛辯之矣外交團於此苟知銀行團壟斷之無理當亦自知其干涉之無理以聽彼借貸兩造之自由顧乃於銀行團之要挾銀行團之嚴告絶不計及受此要挾與嚴酷者是否能受而惟以一時之墊欵爲耰鋤之德色一若旣有此墊借則雖扼其吭而制其命亦爲彼墊欵者所應得之權利俄使爲本國之銀行計　爲得策矣亦當爲負此義務者一計其利害之所及乎 
　　俄使以吾國另向倫敦借欵爲蔑視六國團夫此次借欵之事爲吾國蔑視六國團抑爲六國團蔑視吾國天下自有公論抑天下爲吾國伸不平之鳴者亦屢聞之矣孰蔑視孰不蔑視由吾國自言之亦痛心之事矣不意俄使乃復以蔑視社國團之語加之吾國也此其可異者也 
　　凡論一事不能據其結果而當求其原因結果之所由成乃原因之所由伏也故僅就其結果以論事不能得其事之眞相焉俄使因倫敦借欵之結果而遂謂吾國蔑視六國團彼俄使亦知吾國何以向倫敦借款之原因乎夫吾人對於六國團深願其借欵之成立也不特倫敦借欵未成以前六國團之借欵爲吾人之所歡迎而自倫敦借欵旣成之後亦極不欲没其前此墊欵之功而對於六國團持以成見以引而遠之也惟彼六國團欲監督吾財政并欲管理吾財政陷吾國於無主權之地位自不能不避六國團之苛刻以就倫敦借欵之寛大倫敦借欵之結果六國團自種之不能答吾國亦并不能咎倫敦借欵團也 
　　然則俄使曷不咎六國團倫敦之借款六國團釀成之也雖然欲大借欵之成立今猶未晚也俄使曷不欲勸導六國團使六國團解除嚴重條件以再事大借款之撮合乃俄使不注意於此而欲以强硬之手段提出抗議微特曲在彼而不在我彼有抗議我亦不患無辭卽彼國際間之與論素持正義豈容彼俄使一人自私自利之言而不有以糾正之乎俄使其可以已矣 
來稿 
[修改司法官官俸草案意見書（中央司法界來稿）]  
　　一國薪俸之厚薄各機關自爲風氣其財政上　權力者薪俸厚其財政上無權力者薪俸薄此財政紊亂之惡象前清之所以亡也視國家爲君主個人之私産行政官於保護國家利益之一方重則俸給厚司法官於保護人民權利之一方重則俸給薄此君主國之惡政策專制之流毒也民國肇興共和建設人民實爲國家之主體保護人民即以保護國家兩者詎有歧異乃新定官俸法草案均之民國薦任官吏也薦任行政官之最低額爲月俸二百元荐任司法官之最低額則爲月俸一百二十元最速之進級亦須任職數年後始得與荐任行政官之初任者等儕是厚行政官而薄司法官之惡政策也民國乃蹈君主專制之餘毒耶行政官官俸由行政官起草司法官官俸不由司法官起草故行政官自定高額之俸給司法官則被定低額之俸給民國乃亦蹈亡清之覆轍財政之紊亂如是耶民國成立人民權利之保障最重司法獨立之機關正宜力謀發展乃立法伊始卽存輕視司法之意極其所至恐有材之士必視司法機關爲畏途不肯就司法而就行政將來司法界之黑暗必有不堪言狀者茲謹就草案持論之主點分别辯正聯請修改前案匪特司法前途 
 
 
 

Page 2

 
 
之幸我民國四萬萬同胞實利賴之 
　　草案減低司法官俸給額持論之主點分别辯正如左 
　　一司法無委任官說司法官廳之書記官其無委任官耶其有委任官耶若謂有之則司法官廳之推檢官盡出於荐任而書記官則有委任其於行政各部官廳之參事司長簽事技正視察等官盡出荐任而主事則爲委任有以異耶無以異耶若謂書記官爲司法上行政官非眞正之司法官然則檢察官爲司法上行政官耶抑眞正之司法官耶即普通行政機關中其一部分有司法之性質否耶抑絶對無司法的性質耶是原案無委任官說不成立（未完） 
命令 
[十一月二日臨時大總統命令]  
　　任命傅良佐爲察哈爾副都統此令 
　　胡維揀石星川劉　福夏占奎王華國熊秉坤杜武庫杜邦俊喻洪啓劉佐龍胡廷佐李錦榮張厚德蕭國實馬　　徐鎭　張聯陞田猶龍陳鎭藩姜明經庶世儀朱熙陳漢卿李顯謨李微五周應時張斯麟戢冀　夏尊五張振發　念伯華振基田應詔車慶雲揚春普朱廷炎米占元方更生劉詢張樹元劉廷森李鳴鳳陶忠洵李培之余德美李生盛彭道成程子楷卿衡姚宏　田鎭藩袁宗瀚譚浩明劉古香黃振標黃申　雖鴻陞能鎭鹏瞿鈞舒厚德李任均授爲陸軍少將此令 
[專電]  
　　北京電國務院昨日接奉天趙都督電稱有俄兵五十餘騎入洮南府界請向駐京俄使嚴重交涉 
　　北京電財政部擬於各省設稅務廳直接本部所有應歸中央稅項統由該廳經理湖北江蘇均已有電到京極表贊成之意 
　　北京電財政部咨國務院請從速會議頒布院令自民國二年起凡屬各機關編製預算須先造送主管衙門分編轉送本部以謀統一 
　　北京電姜軍統桂題呈請免官未准　 
　　北京電梁任公昨日（初一日）出京回津 
　　北京電粤都督電請政府張我權等九人授爲少將可望允准 
　　南京電海軍部派舞鳳巡洋艦於昨日（三十號）抵海州巡弋海州海面沿岸以靖盜跡 
　　南京電松軍水師第四營長李耀樑坐船停泊白蓮涇被警務長穆湘瑤指爲盜船將船扣留程都督特令上海民政長查明核辦 
　　南京電程都督飭各縣烟葉坐賈捐移交各稅務公所經收以一事權 
　　南京電程都督擬將蘇軍政副司取銷藉省經費 
　　南京電參謀部現派員調查測地局不日抵𡩋� 
　　南京電程都督現委軍務司科員陳淑南赴日調查醫學刻日東渡 
　　南京電新任浦口商埠督辦沈秉堃擬俟與財政部商定津浦貨捐解决辦法始得南下 
　　南京電程都督通飭江北各縣及沿江沿海水陸各軍加意截留難民不准南渡 
　　南京電程都督限各初選監督務將省會國會兩項選舉人名册於十一月五號以前一律送逹到府如違定限分别懲處 
　　南京電袁總統現授章行嚴爲浙江敎育司長章决計力辭並請程都督代呈 
　　南京電交通部咨請程都督謂有某國葛羅斯伯爵偕其夫人赴皖蘇兩省游歷即飭各妥爲保護 
　　南京電袁總統前授程都督之章現由國務院派送來寗 
　　南京電程都督赴蘇前撮影分贈各司科以爲光复蘇州之紀念品 
　　福州電林斯琛畏罪現已匯鉅欵往滬聘請律師許作屏回問辯護 
[特約路透電]  
　　北京電近來外間盛傳謂六國銀行團把持金融市面使中國無從得銀藉以抵制克里泊斯之借欵今有一事足證此說之不符蓋滙豐銀行近在倫敦爲新借欵團電滙英金十萬磅已將此數折銀交付中政府惟六國銀行團借欵至今尙未開議 
　　昨日德文報北京電述麥加利銀行無力履行所任倫敦新借欵之義務一節茲據上海麥加利銀行聲稱實屬不確因與此電有關特附誌於此 
　　北京電聞吉林都督業已辭職　朱家寳　　 
　　北京電據華報載稱駐日公使電告政府謂日本　由朝鮮派兵兩師團至長春再由日本調兵兩師團駐紮朝鮮 
　　廣州電財政司劉君及市政工程長定於十一月五號赴京與中央政府協商一切然後赴美國商訂借欵 
　　廣州電此間日久不雨頗妨農事刻已設法以免饑荒 
　　武昌電此間及本省各處凡有林木者皆將設立森林學校敎授研究土性及樹木各病並保護　木各學須商等學堂畢業生始能入學此間附近有森林場四處爲前張之洞督鄂時所辦 
[譯電]  
　　北京電梁啟超所辦之國風報已於今日（一號）出版擬先贈送三月梁現復回天津 
　　北京電姜桂題因有功民國未蒙酬庸意殊不平現已辭職陳其美因國慶日所錫之勳位獨未及已名亦頗憤恨並聞陳出洋遊歴之舉因無經費已暫行作罷 
　　東京電據舊金山來電羅斯佛與維爾森二人皆自信運動總統選舉可操勝利而衆意皆屬於維氏 
　　東京電據君士坦丁電稱布軍已離城二十英里擬乘各國未曾干涉之前攻入城内土人已在計議屈服 
　　倫敦電布軍現僅離君土坦丁二十五英里布人宣稱决意攻入土京而在該處媾和他處皆非所願惟布军攻陷該城後亦不欲久據云據君士坦丁謠傳回敎狂熱之徒曾開秘密會議紛以激烈之演說鼓勵大衆如日内續接不佳之銷息則當屠殺基督敎民以洩忿云土政府已設法嚴防此舉奥國巡洋艦開塞印買利　里西亞號已奉命駛往薩洛里卡 
　　柏林電各國是否將於目下干涉或候特沙太爾茄决戰之後再行干涉今尙未决定駐土各團大使昨晚（二十一號）開會集議專行討論禁遇屠殺事宜各國豫備俟特沙太爾茄大戰决定勝負後令兩軍暫行休戰 
　　倫敦電據蘇　亞電稱君士担丁已鎗斃在寇克基里塞從戰之耶敎兵士二百名蘇菲亞西汀其培爾格萊特雅典各報接續紀載馬其頓塞萊斯及愛　納斯土耳其逃兵所行殘酷之舉動布軍現嚴行取締報館訪事已將各訪事送往距電報局八英里孤僻之地塞軍則准各訪事發電昨日（三十一號）倫敦接有長電詳述一星期前古曼洛伏之戰情惟多早見路透各電外間謠傳各國擬卽干涉巴爾幹戰事一節茲據維也納消息盟各邦皆欲與土耳其直接談判不願列强居間　停塞維亞大軍進逼馬其頓益深現已佔據泊里蘭尙有大軍一隊已抵泊里萊格附近逕向摩拉斯底爾進發大約可在該處與希軍聯合據培爾格萊特電稱芒台里格洛下次國會開議將在宇斯克白舉行芒軍今已攻克伊班克昨晚（三十一號）君士坦丁接土將賴齊姆來電謂土軍仍在中央竭力抵禦敵軍維柴附近之軍現進攻殊爲得利旋復接電音惟經政府宣布足見布軍獲勝之信已確希軍聞已佔據格里維那及開拉二地希　海軍除佔據萊洛斯島外並奪得薩沙斯及伊姆白洛斯二島大戰消息仍無詳聞　蘇菲亞之人忖度土軍必將前敵轉而向東以阻碍布軍之計畫並截斷布軍大隊惟土國後　軍移至右翼後雖曾暫時勝利然集於巴巴愛斯基之布軍以全力　之並陷其虚弱之左翼維也納謠傳土將賴齊姆業已被殺惟尙未接確耗蘇菲亞官場文告痛詆土軍焚燒各村殺戮布民及慘刑布國俘囚雅典亦稱土軍焚殺伊批納斯希民所住各村而土耳其亦痛詆布軍焚殺回民所住各村今已有難民數千逃抵君士坦丁謠傳土耳其之統一進步黨現謀推翻政府君士坦丁之戒嚴合　前益嚴英國兵艦哈姆希爾號已駛往開里法國巡洋艦　摩斯號已駛往薩洛里卡尙有巡洋艦三艘昨晚由杜倫駛往西拉聞奥國海軍艦隊已在特里斯特奉命準備開往薩洛里卡此種舉動現信係防　待基督敎民云 
　　君士坦丁電據未經官場檢查之電音聲稱土軍在寇克基里塞之敗績其原因約略如下軍中基督敎兵士之不用命里夫斯一軍未領鎗械驚惶自亂監督部之失算軍士食麵粉凉水已三日之久將校多由退職之員陞補不能勝任傳信部信息不靈軍火運送無一定秩序兵士有有鎗而無彈者有有彈而無槍者傳聞土耳其海軍已轟擊白茄斯並有兵隊登岸進攻 
　　倫敦電下議院某議員質問政府巴爾幹問題卽由外務大臣起而答稱各國現正傳告巴爾幹開戰後之變相英國及他國之政策目下殊未便宣布但有一事令人樂道者各國現在仍照常一致行動夫政府以其最初之目的結合他國而謀令各國皆表同意之際不能宣述一已之見全院皆能諒此苦情一俟軍事有和平之機會當無他故以阻和平之希望云 
　　栢林電據維也納某報載稱奥政府之政策近數日内業已變動塞維亞各國皆言奥塞之邦交已見敦睦奥國現擬進行對塞之友好政策某奥報亦調塞奥兩國已訂定條約奥國由塞維亞與以保証准將交通各道聽令奥人來往及將字斯克白至薩洛里卡之鐵道作爲諸國公用之物後卽撤消對於桑特沙克洛維巴柴之要求塞奥旣訂此約巴爾幹斯拉夫各邦抵制奥國在巴爾幹之經濟利益之恐慌已因以消滅塞王彼得近曾接俄皇致賀戰勝土國之電音 
　　蘇菲亞電布軍因馬其頓北部無庸多駐軍隊故已撤去步軍若干開往阿特里洛泊爾助戰昨晚已過此間 
　　柏林電芒軍已在斯克太湖之南巴茄河平原爲土軍戰敗德國無線電報公司已承攬爲希　及布爾茄利亞設立無線電報局 
[公電]  
　　十六省都督主張簡任省長要電參議院鑒省制交議以來省長間題改爲三說一主人民選舉一主總統委任一主省議會選舉候補二人請總統簡任其一最後之說登庸省長之實權操諸省曾質言之簡接之民選也今聞政府撤回原案似踵武普制公作兩種機關一任官治一任自治任官治者仍由總統委任政些舉亦所以調和民選問題夫　治不愼必有後憂立法不善難以利行瑞等熟審民選之弊期期以爲不可敢掬所知爲諸君子痛切陳之夫聯邦國列帮之長由人民選舉美利堅瑞士是也單一國各省之長由總統委任法蘭西智利是也蓋一邦之長爲代表代表乃人民所推戴必由選舉本意始契於共和一省之長爲官吏官吏乃總統之屬員不由委任政策將何以貫通吾國旣非聯邦則各省行政之長是爲官吏宜委任不宜選舉夫復何言更以事實論之省長民選必起黨爭甲擁其魁乙彈其後卽不去位亦或坐兩弊一省長民選必爲本省之人親成交遊近在咫尺趨炎希竉易　爲厞弊二光復以後省自爲政扶植中央是爲急務各省長如由民選則中央與地方驰其樂維之道庸暗者漠視政府桀黠者割據一方二十餘省之瓦解翹足可待弊三國家多事之秋非强有力之政府不足以轉危故集權之說已成與論若省長民選乃地方分權最力之　坐視政府徒擁虚名無術振作弊四省長爲本省所選之人往往私其一省忽於全局各省貧富懸殊協欵昔有先例若此界彼疆不相調劑貧　之省或涸而踣弊五省長民選則其負責之處對於省會者爲多對於總統者絶少但爲省會贊同之人卽梗中央之命總統亦無如之何以下凌上呼庶不靈行政統系乃如散沙弊六各省開明之區政治能力每苦　弱選舉之制尙難利行邊遠之民相去倍蓗放棄權利猶屬無知名日民選不便其實　戴長官將成　斷弊七卽此七弊觀之民選省長在在自速其滅亡苟能掊而去之採用委任之制則於理論事實兩得其平固不易之良法也乃或謂省長委任恐釀中央專制不知監督省長旣有省會省長委任由於總統監督總統又有國會專制之弊其何以萌况縮短總統任期及法定總統不得三次連任杜微防漸其道良多何必過慮也或又謂省長委任反於共和之精神不知共和精神即主權在民之一端主權在民者謂國家最高權一發軔於議會立法一方之準繩固宜如此若任免官吏在行政一方者與是何涉故法之省長雖由總統委任毫末不害於共和其故可深長思也瑞等以爲省制問題無論取法何國均無不可總之民選之制有百弊而無一利委任之制有百利而無一弊貫院職司立法一言可以興邦必能博稽外制詳審國情造民國前途之福謹就管見所及親縷上陳尙祈協力主持以維大局民國幸甚此電係浙江朱都督主稿合併聲明領鄂都督黎元洪浙江都督朱瑞江蘇都督程德全安徽都督柏文蔚直隷都督馮國璋河南都督張鎭芳四川都督尹昌衡民政長張培爵山東都督周自齊山西都督　錫山民政長谷如　甘肅都督趙雜熙陜西都督張鳳　奉天都督趙爾巽吉林都督陳昭當黑龍江都督宋小　廣西都督陸榮廷貴州都督唐繼堯有 
　　閩省報界電各報館各政黨鑒岑使此來專爲維持閩局起見蔣黃案犯均依法交廳審理與黨爭絲毫無涉平日與彭同惡相濟者藉口黨爭希　脫罪揑電京滬致岑使　萌退志現閩省裁兵分治諸問題均未計劃岑使一去大局立潰乞念左海三千萬同胞之生命財産主持公踚俾岑使從容措理永奠又安威甚幸甚羣報自由鐘大民報左海日報等同叩冬 
要聞一 
 
 
 

Page 3

 
 
[正式省官制之産出難]  
省官制間題都督總監民選簡任各執一詞茲將近日情形彙誌如左 
　　總統府總統府於二十七日接到浙督朱瑞等十六省都督聯名公電反對都督總監之由民選極力主張簡任見前公電檷同日黎副總統亦有電至京爲同一之主張總統觀各省來電政見一律其反對簡任主張民選者近日亦無堅持電文到京以爲此種重大問題或可一旦輕易解决頗爲愉快惟一面仍顧慮參議院議員中主張民選者尙居多數恐難挽回正在設法疏通云 
　　參議院此次省官制案咨交參議院多日所以遲遲尙未提出討論者其原因有二㈠因參議員對於此案多有反對之處而國民黨議員仍堅持總統監須由民選中央加委之主張㈡因此案關係重大斷不可草草通過致受與論攻繫故吳議長日與諸委員會長磋商修改之處並欲設法召集議員每日到會以免提出討論時不足法定人數耳 
[參議院剪髮問題之大爭論]  
　　二十八日叅議院會議第五案爲實行剪辫法案首由彭占元登台說明理由略謂民國成立已及一載髮辫之有無關係國體明智之士雖皆踴躣剪除而頑劣自封者尙在觀望兩可若聽其自由而無督催之術恐終無剪除之一日况髮辫爲歐西各國所未有吾國亟當掃此陋習政府延至今日尙未勵行或係慮愚民之無知引起意外之騷動但此關係重要不可輕忽故擬實行剪髮辫法三條如左第一條凡爲中華民國國民須一律剪髮辫第二條凡未剪髮辫者停止公權第三條本條例自公布日施行但於蒙告西藏青海得以敎令展緩施行之期請公决侯延爽云本席對於此案並非反對蓋現在不當剪辫之人不過有二種㈠素來頑固者㈠恐軍隊之干涉尤以鄕居之人爲多旣爲中華民國之民自應带除豚尾而山東前因强迫剪髮致起極大風潮死者一百餘人是萬不可强迫剪髮也且人民之公權本人人有選舉權現因不剪髮之故失其公權大不可也　世嶧云本席亦反對剪辫之辦法髮固應剪然不應與選舉相混法律旣有規定請問有變辫者是否無議員之知識有髮辫者是否應停其選舉權當此調查旣竣之時又欲剝奪有髮辫者之選舉權將如何辦法張樹桐云旣爲民國之人卽應服從民國之法律請問第三條何以獨異本席爲蒙古人若如此規定則蒙古西藏剪髮固可以展緩則本席亦將有所藉口而不剪髮矣第三條甚關重要仍宜詳細討論王樹聲云本席贊成剪髮而不贊成剝奪公權王家襄登臺發言亦係反對剝奪選舉權者議長因時間已至遂宣告散會 
[粤省地稅借債問題之反對者]  
　　廣東借欵一事政府又接廣東胡都督來電擬即變通辦法核准惟此事已經參議院議駁此事一時尙難解决而日昨粤省議會亦致電參議院陳明不能追認原因茲將兩方而情形彙誌如下 
　　參議院審查報告省議會見本會審查以地稅作外債抵押無論中央地方均於土地有碍國本所　即財政無論如何困難萬不能以此項稅源作抵致影響及於土地主權惟此次廣東借欵之理由在整理金融機關維持紙幣下落若不設法維持必至大局潰决不可收拾等語均係實在情形應由財政部完全負責速行設法維持事　重要仍候大會公决云云 
　　粤議會追陳理由粤省借債之初財政局到會稱粤省財政異當困竭非借外債維持紙幣不足救危現與外商訂借美金五百萬元簽押在即但宣布條件恐爲銀行團破壞大局立危堅要議會先授官廳以借債權待頭批銀交到始　條件送會追認省議會時以維持大局起見經允其　仍訂定限制條約五條交官懸照行現此案發表係以全省地稅抵押顯於限制條約第一條乙項背馳省議會大起反對勢不承認前日特電參議院力陳不能追認之理由並開原議制限借債條件如下一此次向外國借債一千萬元之　交與官廳設法訂借但依照後開七項辦理（甲）借債額以美金五百萬元爲限（乙）抵押之品不能關涉於土地主權（丙）債權者不得有干涉廣東財政之權（丁）折扣之數不能過百分之五廣東政府如有回用應歸公用不能由經手人私得（戊）週息不得過六厘（已）借入外債確定金數爲開設廣東銀行之用不能移作别用（庚）借債合約訂定旣交頭批銀元之後即由官廳用正式公文交本省會追認公布但限于臨時省會未解散期内二官廳若非依照上開七項辦理省會不能追認云 
[日本議員團遨遊京津紀盛]  
　　日本衆議員視察團齊藤珐次島國俊雄工藤　太郎　口典常田中善立望月圭介田本義照　　議雄白川友一伊東知也野添宗三伊藤英一守屢此助江　　目寺田榮江川芳光十四君及　記二人於二十七日到津天津國民黨共和黨民主黨統一黨各舉代表歡迎假座德義樓　會當時尙有商界報界多人作陪賓主倍極歡洽各有演說是日午後順直省議會亦假該樓歡宴視察團二十八日上午十一點乘京津火車到京首由參議院派定議員殷汝騼張　會汪榮實彭允　孫鐘李　甫等六君爲招待員並由内務外交各部预備迎接事宜特於是日由參議院議長招待員巡警隊樂隊多人及他各界抵站歡迎日公使館員駐京日人亦皆赴站迎接該團員諸君逐一答禮即赴東單牌樓扶桑旅館寄庽下午聯袂前往參議院參觀議事五點半鐘退院傍　前往日本使署應其招飲茲將議員團淹留首都日程特錄如左 
　　二十八日抵京下午參觀參議院下午七點半鐘赴日本使館　 
　　二十九日參議院招待該團正午時設席於城西萬甡團以敦睦誼傍晚山國民黨諸君招待 
　　三十日下午四鐘由該團　前往總統府晋謁大總統傍晚由中國報界諸君發起在崇文門外織雲公所招待 
　　三十一日往萬壽山遊觀願和園午時在園由外交部招待 
　　十一月一日坐乘京漢火車離京赴漢 
[外蒙之惡風雲]  
　　長春之大會議長春蒙旗大會議於二十八日開會聞此會宗旨不過彼此　絡情誼大總統前派阿穆爾靈圭代表赴長亦係聯絡　情之意日昨接長春電謂現在到會之代表已有六旗㈠北郭爾羅斯公㈡特爾哈特貝子㈢逹爾汗代表㈣土謝圖汗代表四人㈤博多勒王之代表司令官希迪巴拉統領富勒理管带塞希雅拉圖等以上出席者已於十七日前到長春㈥賓圖王代表慶由烏爾哇十八日到長春餘外尙有四旗亦於日内可到到後即行開議云云聞大總統以此次郭爾羅斯齊公發起蒙旗會議解釋誤會實殊有功民國擬俟會事完結卽託阿王約齊公來京一行以便接洽一切並聞孟恩遠亦曾來電請大總統電召齊公來京加以獎勵以示激勵 
　　外人之意見昨日外交團會議於某公使署討論關於蒙古之三大問题㈠蒙古獨立見於事實之後於國際上卽多一團體各國能否坐視㈡若蒙古獨立後中國之欵項當有如何影響㈢某國若承認蒙古獨立有無破壞各國均勢之局 
時評一 
[大國民固宜如是]  
　　一國之言論實根於一國民族之性質之態度其起也蓬然勃然而不知其所自生亦不知其所自止蓋衷於心而發於口無所庸其强制焉自我國大借欵問題起六國團專事壟斷無所不用其極日俄之言論界從而贊成之又從而鼓吹之是非之眞相不問也惟英倫言論界則有斥六國團把持之不衷於理且從而糾正之者同是銀行團之一同是債權者之一同是獲得將來權利者之一而能務持正論新借欵因以告成是爲大國民是爲大國民之言論是爲大國民之氣度 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川軍收復㮟工貢覺情形]  
　　陽歷八月初旬貢覺蠻匪追攻㮟工　普危在旦夕前任同普委員張君子眞　飛函德格　其派兵救援當由德格委員姜君礪三函請带領蠻兵之宋君玉田及蠻俘澤翁登眞統率蠻兵三百名飛往救援米君到時　工已被蠻匪佔據宋君曾同哨官李其德哨長傳華成並同普蠻　數百名奮勇直前蠻匪勢漸不支匪遂退歸　工官寨及存糧五十餘石一併燒煅乘勢逃窜我兵遂進據㮟工然蠻匪等退至四十餘里之格落村復行聚衆佔據并派蠻民前來偵探我軍情形不意竟爲德格頭人四　多吉擒獲宋君詢悉其情卽命匪引路往攻時已午後六鐘矣漏　前進黎明卽抵格洛我兵乘其不備四面攻之蠻匪大敗斬獲首甘三個奪得义子砲一百數十桿蠻刀八十餘柄蠻匪勢窮力盡退至貫覺宋君復率蠻兵追擊大小二十餘　殺匪甚多於是竄入江卡乍了兩處貢覺百姓紛紛前來宋君處投誠宋君槪給紅字白布旗號以作表式一面函促貢覺委員劉君欽萱速往辦理善後而貢覺变全行收復矣惟匪首數人槪行逃去現正設法捕拿尙未知果能拿獲否也現劉君已於九月六號接印視事但前任單君容周不知下落善後一切極形費手幸北路　戰官劉君仁堦派陸軍一隊駐防該處當無意外之舉 
　　此次大捷以蠻保正澤翁登眞之功爲最多戰罷回營手持首級十餘顆向姜君請功詢其詳細始知該保正係德格土司多吉僧格之带兵番官人極魁梧高約六尺面黑鬚多儼如印度國人此次带領蠻兵三百我救援㮟工身先士卒斬匪五人一踓而上㮟工官　蠻匪遂舉火焚之未燃而匪已集該保正卽持蠻刀立殺敷匪匪怯其勇遂退餘兵乘之因以大勝該保正復謂漢兵日彼怯我勇追擊必獲大勝漢兵壯之於是整隊前進追至貢覺屬之眞正寺匪已集有千人我兵王福雲者欲得首功奮勇進擊過匪首數人持叉子砲迎敵王福雲連斃二匪而子彈遂罄匪首因拔刀亂砍遂傷騎馬王福雲墜地一匪以刀截其腰幾及矣王用力一滾墜於巖下匪首尙不捨又以义子砲擊之砲將發而澤翁登眞至矣礮斃其二餘一匪欲逃澤翁登眞縱步及之一刀斃其命王福雲因以不死是役也澤翁登眞前後共斃匪十二人奪得义子砲十桿蠻刀十一把蠻馬六匹蠻皮　二件姜君獎其功賞牛羊各一青稞二石蠻酒二十斤并其一切差役臨回家時復以花紅爆竹送之且呈報宣慰使請其從優獎勵以勸其餘 
[川滇交閧之惡潮]  
　　尹都督電云昨接愼殷司令來電稱昨奉中央命令班師占領地方仍交川轄遵將鹽并交張世杰率川逃勇百餘名守之滇軍退紮覺弄殊川軍肆行搶擄致藏民陰連江卡蠻匪而張世杰之通譯葉玉春及川軍撤差哨官郭繼中大肆搶擄我軍聞警趕救則世杰已逃鹽并官舍民房燒掠一空滇軍三路進撲蠻匪敗走禽斬甚多並獲九子蠻鎗多件葉玉春郭繼中及番衆竄入詎鹽并八里之法國敎堂以爲護符現滇軍仍駐鹽并鎭聶希轉電中央等語嘗經電復滇都督文曰頃接般司令承讞鹽電現駐鹽并滇軍奉中央命令班師仍歸川轄衡已　郭選芳充鹽并知事并令稽標長亷率領支隊前往鎭防辦理善後查川邊防軍不下十餘營此次　　一生堅守防地未開失律　　 
悉獨住該處糧盡援絶之兵百餘名又處滇軍大隊之側初得生　遂敢肆行擄掠且滇軍班師未見通告如何交替亦無明文突如其來誠不敢信已派幹員住查虚實名譽軍紀均有關係仰尤有患告者滇川之　情宜日親邊事之舉動宜極重恐因私忿貽笑蠻　至累大局昌衡秉公就辦决無　徇仍望見遠謀公飭殷可令属　電令凱旋鑪邊云云查滇軍對川屢挾野心前往自流亦純用詭謀攻擊今則初誣川軍未渡寜靜山又云蠻人不畏尹及川軍無紀律甚至大肆　駡欲爲　鬼相殛茲突生此事顯係陰謀純無公理西征軍將全體忿怒異常昌衡以民國初立豈可内証貽养外人　動大局故過事極主和平萬分含　祈大總統及四川金省軍民速籌和　之策並隨時轉告各省妥　兩全昌衡只敢抗外不敢殘内如何解决不勝切吩鎭撫府已設鑪城電線未通不可深入免致驅策失宜致與中央北　貽誤大局 
[秦省光復紀念會盛况]  
　　前月十號（卽陰層九月初一日）爲國慶紀念日亦卽陜省義旗初舉之日自張都督以及各鎭標營並各司局廳處人員齊集忠義祠行追祭禮齊赴舊皇城内會場行慶祝禮是日天氣開朗五色國旗滿地飄揚會場内梨園二台四而皆高設彩棚以備游人憇息中爲陳列所凡秦漢之鐘馨鼎　與近日動植物標本斑斕奪目美不勝收最奇者有漢唐代土偶數具製作工巧不亞羅馬之美術任人觀覽文明氣象矅人眉宇眞民國紀元後陜省第一之盛會是日第一中學校三秦公學師範附屬小學均在舊皇城開運動會以振尙武之精神而壯光復之盛典 
[銅鍘下之黑籍寃魂]  
　　陜西一鎭統制張鳳岡前因實行禁煙特鑄銅鍘四具陳列府門并於國會紀念日在舊皇城内會場高設栅欄將銅鍘陳列兩旁演說種煙之有妨生計並違犯禁令之立加重辟言詞慷慨鄕民聞之無不感動勸戒乃近竟有以身試法者先是有匪徒張鑫榮在乾州一带私造某標統印信公文假充委員借搜查鎗炮勸辦公債爲名勒索銀錢民間被害甚衆經駐乾十九標官長訪查種種不法實情拿獲六人并起出假造公文一併解省經張統制審實并查出種煙確據昨在统制府門口設高台一坐提出首犯張鑫榮在台上用銅銏斬决其餘五人尙待核辦 
[孫中山離贛記]  
　　孫中山先生於前月抵贛情形已兩紀前報茲又將二十七日各處　酬及二十八日離贛盛况分紀如左 
　　孫中山先生於十月二十七號赴講武堂各界聯合會登襄演說後乃至樂　公學由校長陳邦爕君陪至客廳小憇旋卽同至會場先生因講武堂演說太多喉圱乾燥轉請張繼君代表演說始行散會回轅早膳午後一時中山乘騎赴全浙會舘國民　歡迎會先生出席謂今日在他處演說太多此刻聲音不亮請張繼君代表演說至二時散會赴婦幼醫院在會者有葆　女書院美國南昌醫院及男女來賓五百餘人而外國男女約計二十餘人迎中山行握手禮畢與和牧師入席搖鈴開會即由王笙舫君請中山演說孫出席致辭謂適在講武堂演說太久請王正廷君代表鄙意於是王正廷出席演說演說　葆靈女書院韓小姐及南昌醫院相繼唱詩畢搖鈴散會隨即登樓赴席酒甫半巡因敎會會一再催請中山遂興辭而去赴敎育總會及廣東會館歡迎會中山因小有感冐均未演說回轅適吳木蘭女士謁見中山叙談一小時探聞保因中山前次發起女子大學擔任經費五萬兩當時僅付五百元現在該校經費困難已逹極點非速等鉅欵萬難維持故復進　中山語極激烈有以身命蟻牲相拼之辭中山因其再四要求只得面允函致蘇督程德全代爲設法籌欵維持吳女士始興　而去夜問中山與李督密商要政多時始行同轅　　二十八號早間李督偕各顧問官各旅長各司長等至百花洲行轅坐談片刻至九時李督邀請中山及所屬官員在陳列所寛敝地方分立四層拍照紀念嗣李督令人戒途歡送中山登輪赴蕪中山乃至河干步登　王閣游覽遙瞻俯瞰大有帝子何大之槪時軍政各界已先赴河干左右排班　立不一時中山與游者均由滕王閣拾級而下出閣上船岸上卽鳴砲二十一響軍樂大奏中山手握軍帽與旁列各團歡送代表一一答禮李督及各司長軍官入艙與中山握手話别退出下船排立河干以爲歡送中山乘大官板船離岸由敦和小輪拖行李督另撥長安振　敦慶三小輪護送沿河　聲如雷振耳惟混成團機關鎗速與護　　四　三營均自碼頭至城門荷槍排列軍容尤爲整蕭水師各砲艇皆懸五色旗歡送一時砲聲隆隆彩旗飄　大足爲　　生色也 
[梟首在津拿獲]  
　　蘇鄕光福木凟鎭一带本年春間梟匪猖獗滋事當經蘇軍水陸師分投勦捕拿辦多名即行解散惟梟首葉阿祥葉泰來羅虚義三名均係頒　老大迄未就擒旋經飛划水帥統頒鍾堯階君不惜巨費廣購眼綫四處偵探得悉葉梟等已濳赴北京天津一带欲圖聚黨再舉當即禀明程都督轉電北京叚總司令及直隷都督轉飭所屬嚴密查拿去後茲接直隷馮都督復電云葉泰來一名已在天津拿獲等情現經程都督派員前往迎提回蘇審辦茲將原電錄後 
　　南京程都督鑒申密據巡警道呈稱前奉北京叚總司令交拿曾在江蘇倡亂匪首葉老七卽葉泰來一名已在本埠拿獲即請尊處速派員來津提解回蘇或由濟南接收訊辦國璋勘印 
[湘省劃分軍事區域]  
　　湘督令云照得湘省幅員遼闊防務急關緊要光復以來就原有各師旅團營及各路巡防隊分布省城外屬擔任防守足資鎭　現值退伍事竣各軍餘兵無多瞬届冬防而地面空虚兵力散漫深恐無以資　禦而保治安現經本都督悉心規畫除省防及鐵　綏靖綏乾州保靖鎭綏河溪古丈坪各鎭協營防地悉仍其舊外劃全省爲六區旣就現留兵額集合組織編爲守備隊四十一營每營什兵二百四十人各按區域廣狹地形險夷斟酌支配每區設司令官一員以長沙各屬及平江爲第一區應駐兵七營　將左路巡防退存三隊並平江原駐之巡防隊及省城所餘兵隊改編一營另由後路調撥二隊足成七營其司令部駐洙洲派委前第五師參謀長黃本　爲第一區司令官以衡州各屬及寳慶新化新寗爲第二區應駐兵六營即在第二師内挑留五營另以馬隊工辎餘兵足成六營其司令部駐衡州派委現充第二師長趙春廷爲第二區司令官其原駐當寗來陽之緝私營並歸該司令官節制以岳州各屬除平江外及南洲爲第三區應駐兵四營即在前路巡防隊挑留一隊另由第一師挑留三營編爲四營其司令部駐岳州派委現充第一旅旅長陶忠洵爲第三區司令官常德溰州各屬爲第四區應駐兵五營其司令部駐常德派委現充武字營統領五正雅爲德四區司令官所需　隊即以所統武字五營改編以辰沅靖各屬及城步武岡爲第五區應駐兵九營卽在右路巡防現有兵隊内汰留七隊另在四師分防實慶辰州各處兵隊内挑留兩營足成九營其司令部駐洪江派委第四師參謀長陳復初爲第五區司令官以永郴桂各州爲第六區應駐兵十營即以後路巡防隊所除十隊改編其司令部駐永州派委現充後路巡防隊統領蔣炤爲第六區司令官其原駐寗遠各屬之緝私營歸併該司令官節制以上各區軍隊均歸本府軍事廳統轄調遣按照指定防線扼要分紮無事則勤加訓練有事則互相援應以期蔚爲勁旅克備干城除將營制餉章分紮地點及職守勸務各項章程並司令官管带官關防編訂刋發俾資遵守外合就委任仰該司令官卽便遵照迅速改編成立其新分防地者務須迅飭所部各營刻日赴防以重職守各營管带接带在前者一槪留差新編應委者即先由該管司令官遴委摺報聽候加狀委任並將編定各册卽日呈報以便派員分途點驗該司令官身膺重寄務須督率弁兵將該管防守事宜切實整理用副倚畀是爲至要此狀第一區守備隊司令官黃本　第二區守備隊司令官趙春廷第三區守備隊司令官陶忠洵第四區守備隊司令官王正雅第五區守備隊司令官陳復初第六區守備隊司令官蔣炤 
[瓊州改省之呈文（再續）]  
　　其五行政之便宜瓊州宜改設行省也瓊州之地理風俗言語與各府不同由瓊至省必經海道千餘里之遙由省御瓊有鞭長莫及之嘆地方情形長官不必周知長官命令早發不能夕至其不便一也且該島風俗言語習慣與廣州異以言語風俗習慣不同之人民合爲一省行政區劃之分配甚不得當不便二也倘改爲行省則無上述之弊其理由五也瓊州之宜改爲行省旣如上所述矣或者日瓊州土地狹小財力不足不宜改爲省者一且一改行省恐各省紛紛效尤何所底止不宜改者二昔江北改省之議不能通過瓊州與江北何異其選不宜改省者三是說也似是實非夫台灣一島其幅員與瓊州相等自日本經營之後每年歷入數千萬倘瓊州改爲行省數年經營將來其收入必有可觀無庸疑也且歐美諸小國其面積不如瓊州之廣人口不如瓊州之多尙自立爲一國以數百萬之住民十萬方里之土地而不能劃爲一省直隷中央者斷無是理是第一之駁議不足信也瓊州宜改爲行省旣有上陳五大理由他省之欲效尤者無從藉口是第二之駁議不足信也瓊州與江北不同查江蘇面積最狹江北改爲行省則江蘇必受其影響而瓊州改省廣東不受其害反島地　以島地有特别之理由在焉美國諸島皆自爲一州若夫落利大檀香山等島其面積不若海南而自爲一州其故可知而江北則非島地其不同二也前清時代張之洞督粤時常倡瓊州改省之議後岑賽　督粤亦有是議夫以前清因循苟且尙因瓊州地理重要不能漠視况民國成立凡百設施在發奮有爲之時代平而江北則不然其不同三也由是觀之第三之駁議亦不足信也昔唐貞觀五年置都督府於瓊州是改省之說乃所以復古制非創議也民國百度維新行政區劃亟宜改良以固邊防而啓利源興文化而獎殖民　大總統准將瓊州改設行省瓊州幸甚民國幸甚謹呈 
[夏壽康署湖北民政之原因]  
　　夏壽康署湖北民政長已奉中央命令現悉此事原因由前民政長劉心源託病辭職雖蒙大總統賞假一月尙無免官命令而運動繼任者已多至十餘人大抵均以黨勢爲後盾黎副總統恐由此引起黨爭决定不用有黨派關係之人仍商祈劉君勉爲其難俟物色得有替人方准卸層劉君意已活動但假期之中未便視事特商定以内務司正長夏壽康代理俟假期滿後仍舊理事昨夏司長已奉到代理委狀比卽到府接事矣 
[時評二] [  萍]  
　　江蘇程都督近日忽風傳有辭職消息或云薦某某自代或云以某某繼任而程都督乃又通電各處謂並無辭職及薦人自代之事惝恍迷離令人莫測記者意謂此必有人從中覬覦快一已之私圖以蘇督爲孤注耳不然天下事豈有宮未鼓鐘而聲聞於外者雖然覬覦者誤矣江蘇介江表下游兵座叢集非得有威望如程都督者斷不足膺南服之疆寄而統攝軍民卽令程公果欲去任亦必擇深得江表軍心嫻習此邦之吏治者庶足以繼程公之後而收蕭規曹隨之良果爲問今日之覬覦蘇都督者其亦有此能力否耶 
本埠新聞 
[續訂借欵約劵]  
　　北京財政部前據前滬軍都督及江蘇都督先後報告上海於去秋起義後因兵餉不繼曾由商務總會向捷成洋行商借銀百餘萬兩此款雖由商界設法借來實爲國家軍餉所用茲届一年期滿應由中央撥還或續訂約券等情現該部周總長以中央財政支絀一時未克籌還特電請熊希齡君會同駐滬通商交涉使陳貽範君向該行妥商續借一年日來已由熊陳兩君偕同商會董事與該行屢次熟商昨已就範訂於今日立契簽字 
[松軍師船被扣之憤懣]  
　　蘇州軍政司據松軍統領葆義電告松軍水師第四營長李耀楺由浦東汎地因公來松道出上海換坐火車其坐船停泊白蓮涇被上海警務長穆湘瑤誣指爲盜率行扣留全軍譁憤經葆義嚴伸紀律靜候公論乞速派員赴滬傳集該船兵夫並該警務長澈底查明實究虚坐以安軍心而彰公道等語現軍政司已飛函陸軍第三旅旅長李英石君查辦矣 
[運米問題類誌]  
　　南京財政軍政民政各司以近來鄰省到滬運米絡繹不絶議定每石加特别捐洋一元充作軍餉業經程都督通令遵照在案茲浙省紳商各界大爲反對咸至上海總商會質問理由旣由商會開第七次常會議妥擬定籼米每石捐洋二角粳米四角橒米五角已於前日呈請蘇都督核示矣南北兩商會前日接程都督來電請飭米業董事張嘉年赴寗面商運米辦法張君適有他事不克親自往寧遂派范榮卿爲代表業於昨農乘頭班火車起程矣 
[舉行地方紀念會]  
　　今日爲補祝光復上海之紀念日閘北市政廳警務公所曁各區隊各商團與舖户居民一律懸燈結綵同伸慶賀商警兩界並於上午十時在市政廳開懇親會下午二時各團體同赴警務公所操塲開紀念會行升旗禮 
　　上海縣議事會自今日起休議數天會所内外遍紮燈彩今晚由議長及全體議員公請民政長曁參事會各員蒞會歡宴 
　　上海縣吳民政長查得福字軍去年攻克製造局時有陣亡兵士湯金寳劉桂林二人亟應於光復紀念日開會追悼爰於昨日派員前赴該軍查取湯劉二軍士之年籍以便致詞追悼 
　　滬南市政廳定於今日午後開會擬定秩序如下 
　　㈠開會　㈡軍樂　㈢追祭先列　㈣演說㈤散會茶點 
　　滬南商團公會議定將諸先烈遺像用彩亭舁行街市一面由製造局李總理與各司員等在兵工研究所設筵祭奠先期知照商團公會總司令轉請各會友於上午八時齊集公會棑隊至製造局叅列祀典 
　　福字營劉司令長陸軍第三旅李旅長及滬軍營與陸軍第十師司令部等均在各營部懸燈綕彩並紮松柏牌樓中嵌光復紀全字樣以光盛典滬西商團本擬舉行　燈會惟因西門一带地處荒僻恐有宵小乘機竊發先於前晚開職員會經衆議决僅在操斱懸燈結彩升旗慶祝晚間則在本境内分投巡邏以保冶安至提燈一舉作爲罷論　 
[縣議會第二讀會議案（二）]  
　　推廣學校案查初等學校係市鄕範團之事應由各市鄕公所設法推廣 
　　修建新閘橋案修建橋梁本市政範團之事新閘橋南岸爲公共租界旣關係主權而修建之费又較鉅是以前清經部核准由官撥款乃前閘北巡警局長姚捷勳領得建橋經費三萬數千金後延不動工於上年光復時竟挾款濳逃以致交通久阻應由上海市總董設法籌欵重建 
 
 
 

Page 7

 
 
[江蘇都督訓令江海關文]  
　　挽回主權 
　　維持航業 
　　准交通部咨開據福建商船總公會呈稱内地江河船隻往往懸掛洋旗　由本會剴切勸導業經商由交通司通飭各船牌局認眞稽騐並分咨關務處財政司轉飭各關局凡商輪經過勿得留難需索　咨行地方各官願一律查禁不准差役人等再有抑勒等因查華商船隻懸掛洋旗相習成風由來已久各省雖有商船公會爲之勸導而各商狃於積習未盡改從推原其故固由商人間於大勢實亦地方官吏保護不力有以致之如該公會所稱華船行駛輒受關卡留難官差需索遇事涉訟不得伸理一掛洋旗則地方官及胥吏無敢過問偶與華船相碰反得恃强逞兇各節殊於航務商情諸多妨碍民國初建庶政一新舊日弊端亟宜痛革除通咨各省盡力整頓切實保護並通令各省商務總會及商船總公會諄諄勸誡外相應咨行貴都督查照希卽通飭該管衙門轉行各關卡局將留難需索諸舊習一律嚴禁以維航業等因准此除咨覆外合亟令行該關一體遵照嚴禁毌得視爲具文切切 
[温處查灾紀聞]  
　　温處義賑會主任王君亦梅前赴温處一带查勘災情以備散賑昨已由甌旋滬據王君報告計與蔡君學彰等查勘之數青田災民十四萬六千三百餘人瑞安災民九萬三千餘人永嘉災民四萬三千八百餘人各處田廬漂没人烟寥落災民藉山廟以棲身間有支棚以蔽風雨者最苦之處每人每日僅食山薯一二枚衣不蔽體慘苦不怒覩經過之處泥沙没踝田螣變爲溢地大樹盡拔山石全崩滿目凄凉幾同荒島青田城内二千餘户現僅賸二十餘家可想見矣其麗水景寧等縣亦俱派友分往履勘惟以道路梗塞且復遼遼尙未接有報告現已將勘過之處擇要先放賑米一面由會趕緊備辦棉衣食米前往接濟蔡君學彰並著有查賑日記擬即由會刊印分佈云 
[張振武妻子領欵之紏葛]  
　　昨紀張振武之妻張韓氏領款一節茲悉又有王國棟柳農羣二人稱係湖北代表向俄領事署禀求止兌一面至法租界某棧向張韓氏勸其勿領張韓氏乃邀原保胡蒯二人延同律師請法捕房派人至棧排解經法捕詢係無據揮斥王柳二人以後不許至棧滋閙此事不知别有原因否也 
[孤兒院遊藝會記]  
　　龍華孤兒院於昨日開遊藝會下午二時開會由院長王舜卿君報告開會宗旨畢清心女學生育賢女學生等唱歌校董沈縵雲君演說謂鄙人近自南洋歸親歷各島見各處華僑風俗儉樸有上古風而資本家實業家惟仰光一埠爲最鉅推厥原來此等華僑寄居之初大都是無父無母無家無室者流離至此惟能克勤克儉乃至今日有數千百萬之鉅資吾院孤兒之苦情與當日之華橋無異但願院兒以華僑之勤儉爲模範將來在吾國中成大事業享大名譽則鄙人之所望於院兒者也沈君勗勵交至羣兒莫不感激動容繼有林步青君灘簧忽莊忽諧亦勸亦諷其砧砭人心語正不得以滑稽目之該院十一歲學生董俊對客揮擘窠大字筆力頗見遒勁古茂誠爲難得而該院遊戲竸走跳高體操唱歌等亦應有盡有具見敎育者一番苦心故樂得而記之 
[貧民習藝所開會誌盛]  
　　貧民習藝所於陽歷十一月二號起至五號止開成立大會並補行地方紀念禮典已誌前報昨已開幕其會場佈置極爲美觀有該所各種成蹟品各學堂美術品及好古家收藏之金石書畫分賣品非賣品又有各種菊花及影戲戲法灘簧焰火中西酒餚西樂力士武術女士音樂會與女學生編演新戲並史鳳珠丁文珠諸女士奏琴唱歌爲最難得之事另有平泉書屋所藏之唐宋元明清五朝名畫均極精美所有由北市來南之各種車輛均由該所商准西區一槪不騐車照可以直逹門前且於沿途派令包探巡警分叚彈壓以防匪類滋事而福字營司令長劉君亦派得力兵士協同巡護 
　　另一訪函云自新西門外車站路利涉橋起至貧民習藝所一带均懸有五色紙燈門前有草房十間售賣另星果點兩旁站有軍士二十餘人以資保護會中有城東女學校之勸工場上海女中學校之成績品中國品物陳列所冠華帽店復春縀莊萬家春大餐閒塲中懸有古畫四百餘幅並有該所出品泥像竹器均甚可觀所最奇者有湖北十齡幼女馮鑄在場賣字以充經費昨日第一日開會到會參觀者已有一千餘人今爲地方紀念日又值星期想往觀者必更繁盛也 
[閔行醬鴨兆禍]  
　　本邑西鄉閔行鎭婦人王胡氏綽號醬鴨專事開設台基勾引年輕男女到家苟合傷風敗俗莫此爲甚近又引誘沈財生之妻韓氏與人私識被沈偵知突於前晚持刀赶至王胡氏家不閒情由先將王胡氏戳傷氏女李王氏及伊妻沈韓氏由房中竄出逃逸亦被攔住先後戳傷李王氏登時殞命旋由王胡氏之子同生投報該鎭第五初級檢察廳立飭法警馳往將沈夫婦一併拘獲轉送上海地方檢察廳請爲相騐究辦廳長陳君遂派沈檢騐員等前往該鎭隨同該廳檢察官陶月湘君至該氏家中相騐先據王同生禀訴情形求請伸雪當由檢騐員騐得李王氏左乳旁及後背共受刀傷三處委係致命王胡氏左耳邊及左臂等處受傷尙無大碍遂論王同生備棺將屍收殮王胡氏自行醫治沈檢騐員遂即回廳禀復請示核辦廳長陳君復委葛檢察官將沈財生夫婦提案預審據沈訴稱我妻向來安分詎有王胡氏迭次勾引早經訓斥不聽因此一時氣忿與之拚命求恩寛宥沈韓氏因受傷氣弱供詞含糊判沈收押韓氏送上海醫院醫治候再核奪 
[民政署少一捐欵]  
　　上海稅務公所所長接程都督訓令云財政司案呈查烟業坐買捐一項光復以後大都由民政長經收惟此項捐欵係屬貨稅性質應由各稅務公所經收以一事權除分令各民政長移交各稅務公所接收外合行訓令該稅務公所將此項烟業坐買捐欵刻日核明接收具報勿延 
[浙民政司查覆災情]  
　　中華全國義賑會近向浙省民政司電詢災區情形今接回電錄下中華全國義賑會寒電敬悉敝省災區除較輕者不計外囗囗温處兩　温以永瑞爲最處以青麗爲最災民僅青田一縣已據查報逹十餘萬餘尙未悉實數現各屬紛請續賑實屬不給乞鼎力援助禱切浙江民政司屈印 
[漆匠増加工資]  
　　本埠漆匠同業近以米珠薪袿所得工資不敷開館迭在公共租界内集議要求各店主增加工資不遂同盟罷工幸經捕房極力防維故未肇事茲悉該匠等業與名店主商議妥洽每日每工加錢六十文昨已照常工作矣 
[福字營補解國民捐]  
　　滬防福字營劉司令長近查得本軍官佐目兵夫役人等從館　捐之國民捐計洋九百三十元零二角七分尙未籌解持於前日將此項捐洋如數送交中華銀行請其代爲彙繳 
[交代案無從調查]  
　　周建堂前因余劍和移交未清曾具呈陸軍第三旅司令部懇求派員調查昨奉李英石旅長指令以此事係在前清宜統二年九月間發生事隔兩載本旅長亦屬間接未便過問所請碍難照准 
[警務所請配槍彈]  
　　警務所長穆杼齋君前以各巡長深夜出外巡　祗佩軍刀設遇捕拿盜賊恐難抵　因特各給六門手槍一支以資戒備現在此項手鎗子彈各巡長多已用带而手槍機關又多不靈故由穆警務長移請製造局李總理配造子彈二萬顆所有機關不靈之手槍一百五十亦一併送請代爲修理云 
[福字營調寗之準備]  
　　滬防福字營前奉部督調令赴寗改編偵探營一事已誌前報茲悉程都督現將該軍九月分薪餉已於前日滙　並分卽日開差赴寗故劉司令長日昨特傳齊本營軍佐目兵等一律發餉一面並呈請程都督以本軍至寗後應駐何處請飭軍務司擇定地點迅即示遵 
[保護遊歷洋人]  
　　駐京和使前日致函外交部稱有本國伯爵葛羅斯君偕其夫人擬往上海一带遊歷請發護照當由該部頒給執照並電咨程都督轉令駐滬通商交涉使及民政長於該伯爵到申時妥爲保護並將入境出境日期詳細具報以重邦交 
[外交部電飭收回公欵]  
　　前清滬道劉燕翼曾以道庫公欵存放森和莊庫平銀九千零八二十兩零七分三厘又存放志慶莊庫平銀二萬九千四百十五兩劉於去年光復後將此項簿據送交比國領事代爲收管現比領已向該兩莊收到二萬餘金北京外交部得悉後　已電飭駐滬交涉使速向比領收回以重公欵 
[西鄉盜案續紀]  
　　西鄉二十九保頭圖中新涇地方鍾國藩家被盜搶刦並傷事主之子鍾子藩已紀昨報茲悉鍾投地方檢察廳報告之後即由葛檢察官等下鄉勘驗勘得大門口及内室臥房門口均有被盜用物　損痕跡檢驗子藩則刀傷胸前右手等處諭令自行醫治回廳禀復現陳廳長已移請警務所飭派探警嚴緝藏盜務獲究辦 
[再誌公益報關行之私利]  
　　南市十六舖合興里湖州人所開之公益復記報關行私販軍火煙土且與匪人來往由東區查明拘獲鄭建生等六人抄獲軍械等物已誌昨報茲悉此案由區移送警務所經司法股員研訊之後即於昨日備函將鄭等六人並手槍三支槍子一大包功牌二張洋藥三十餘斤烟槍三支烟燈十餘只麻雀牌一付煙鍋一只解送地方檢察廳請爲核辦矣 
[不吸捲烟會支部之競進]  
　　汕頭不吸捲烟進行會分部由汕頭電報局局員力任提倡汕頭開明之士無不急起直追共負救時責任得滬本部勸導團堅誠勇進始終一致之消息遂紐織汕頭勸導部旬日間募集同志逹千人以上汕埠民權報社力任鼓吹勸導事業益以健進各埠任俠之士若集合同志繼汕頭勸導部而起烟摩撲滅之期當不遠也　　 
　　山東濟南府不吸捲烟進行會分部主事張孩山君日前致書滬本部報告會務發逹情形軍政商學各界爭先入會力任勸導者非當踴躣東省報界力爲提倡以故影響遠大會員微章及勸導員佩章悉照滬本部公定式樣日夜趕製以應需要而資激勸等一批微章就近訂製五百枚會員之發逹勸導之勇進可槪見參 
[謝贈]  
　　江蘇省立第二師範學校定本月七號開運　會蒙贈入場券兩紙苦兒院上海事務所商允徐園主人借康　脫路名園開珍品陳列會發售得特券集貲補助蒙贈遊覽長券兩紙書此併謝 
瑣聞 
[城内]  
　　民政長批示○（商民瞿錫記禀批）查本邑牙行中最易生事者莫如　　行　　行　名目於　需無舖毫厘在地方多此一種鄕民實受　擾蓋此等牙行並無行房資本露天設秤兜攬　截行同把持不啻敲詐甚至一帖隠射數秤爭奪地點門毆涉訟紏　不已在前清久已祝爲弊政祗因捐有部帖不可窮究遇案敷衍終未能除此民害本民政長素所深悉於籌餉之中先以保護治安爲重興利除弊任爲專責際茲民國肇基鼎新革故事有必然此等牙捐應即逐漸取消萬無再給新証之理且查西門一隅已有數家少此一行於鄕民有益無損該民如有資本僅可别謀營業所請西門外開設菜　行碍難照准捐洋七十五元連結一併發還 
　　地方審判廳民庭批示○（李陸氏等呈訴侵奪土地所有權請求更新審理由批）此案本年二月十六日宣布二十五日交承發吏送逹四月四日據該承發吏報告連往四次不見其人判詞無從交受當經本廳書記按照民訴律第一百七十五條規定交郵政局送逹依律以交付郵政局之時作爲業經送逹之時除此案早經確定所請再審之處核與法律規定不合應不照准除仍依判執行外仰即知照 
　　民政長牌示○仰民人高雲生知悉前據該民人禀請仿照警署坑厠式樣重行建造並繪樣呈閱當經批示候行知警務長查明復奪在案茲據復稱該民人此次所請仿照坑厠查勘地點視前原設坑基收進六尺有奇如與圖樣相符以及清理手績悉照巡警章辦理尙與公衆衛生無碍等語具復前來查該民人請造坑厠旣據按照圖樣又經查明收進地點無碍術生應准照樣建造所有一切清潔事宜應卽遵照警章辦理不得故違除行知該管警區并市公所查照外爲此牌示 
[南市]  
　　限制查照○上海警務長穆杼齋君以本月二號至五號爲貧民習藝所開展覽會之期在此四日内所有城内外往來車馬　一律免於查照以襄濟貧盛舉即嗣後查照日期亦應由警務所規定飭行站崗巡士不得逐日查驗致滋煩擾昨已分移各區員轉飭各長警一體照辦矣 
　　懸緝盜案○警務長穆君昨發條諭云浦江水偵探顧榮生業已病故遺額尙未派委如有人能將十月十九號白蓮涇搶刧航船盜案破獲者即立予補充該盜夥從犯内能出面自首並將正犯拿獲交案者亦照例遞减贖罪准予派充云云 
　　水手肇禍○滬防營偵探李鏡秋前在高昌廟廣東街開設炒麵店繼將店基租與岳家帆接開李有寄子林福鈞向在海圻兵輪爲水手前晚向李借洋口角繼以打架毁及店中什物並傷其妻萬氏旋即扭至高昌廟警局因案關刑事飭送第二撿察廳預審嗣經兵輪管带得耗立派稽查員赴廳將林带回自行發落 
　　車夫免刑○董家渡天主堂神甫孟威利君乘車至鹽碼頭因車夫黃錫光悞撞前面劉逹章之車致孟君從車翻出跌傷頭部已紀前報茲聞第二檢察廳長吳運昌君前日親率醫士赴堂察看因孟君傷勢輕微黃錫光可不深究准其交保候示刻因車已毁壞遂從寛斥釋 
　　排長撤差○福字營護衛隊一等排長韓宗琦茲因曠廢職守辦事疎忽昨劉司令長特令撤差以示懲儆 
[閘北]  
　　不應打架○紫竹菴僧人芥航因被滕竹軒等在審判廳控其不守清規與寡婦陸小芬子及李姓薙髮匠之女先後姘識爭風吵閙請爲驅逐等情迭誌前報茲悉李女之父李茂森偕壻孫竹山以滕等損壞伊女名譽遽於前日將滕扭住肆毆旋被滕控由檢察廳移送警務公所經凌科長訊供一過判李等三人各罰洋一元充公以儆違章 
　　不認欋物○高文奎前日　存衣服一包行至北蘇州路匯四捕房轄境内突被匪徒甫人將衣包搶去飛逃高隨後追至華界由一區崗巡截獲李雲昌一名惟衣包已被在逃之匪取去遂將李解送該區經張區員訊供不認判送警務公所訊辦 
　　串放白鴿○蟻棍朱老小（即朱當榮）串同婦人汪氏李王氏李萬氏並其妻張氏等爲媒將婦人王氏賣於馬玉山爲妻得洋六十元詎王氏過門甫及三天卽捲取大小洋銀二十餘元逃匿無蹝前日由馬將朱等男女五人扭至三區控告串放白鴿經蔣區員略詰一過判送警務公所　解檢察廳訊辦 
[公共租界]  
　　押犯　盡○無領事管束西人沙勞門亞雖處因開設西妓院　騙俄婦爲娼曾於八月十四號由捕房解送會審公堂訊知該西人曾在海參威犯事逃滬判令暫押捕房　函　海參威警署查復孩辦在案距在押日久未據查復該西人忽然怨恨遽於前日奪人修面剃刀自刎　盡幸由看牢西捕查見將刀　下禀　捕頭昨將該西人带案請示聶　讞與德裴　　事以沙原籍地方係土耳其國轉境判令暫留醫院俟有輪船託其友人資遣回籍 
　　追繳恤欵○英美電車公司司機人徐阿雪因司機不愼在愛文義路轉未　弊工部局修路小工　生和經户妻唐氏控奉公共公堂訊明判徐貼還撫恤洋三百元並罰洋二百元嗣因無力認罰着押西牢半年在案茲屈期滿亦未繳出昨由捕房將徐解案請示判交保限一月將應貼撫恤洋二百元繳案如違提究 
　　營私舞弊○瑞嘉洋行用人徐利堅偕証榮載均控該行式拉夫鄭金發私刻圖章驅取值銀一百餘兩之固本肥皂並冐取帳銀一百餘兩等情昨由捕房將鄭拘解公堂訊供一過中西官以鄭冐收帳銀尙不止此數判交九百兩人銀並保如無保人押候下禮拜六再行訊核 
　　儆戒惡姑○開封路二十八號住户王陳氏將七歲養媳怡興凌虐受傷經鄰人報捕將氏拘解公堂押候該女傷愈再核在案昨農由廨傳同鄰証蕭張氏等質訊明晣且驗明該女受傷屬實判氏押滿一月以儆女發幼女所留養完案 
　　私售彩票○沈桂興前日持澳門副彩票在虹口東嘉興路兜售被美捕房包探嚴阿慶查見將沈拘入捕房昨解公堂訊明違章屬實着罰洋十元充公無元押一禮拜彩票塗毁 
　　並無証據○水巡捕房昨解私行開駛西人小輪船並私拆機器之陸榮根到廨請究陸延莫肅韓師到堂辯護中西官因無証據遂判將案註銷 
　　押店違章○新閘白克路九百十四號押店主周銘山四百九十四號押店主吳瑞泉均因深夜開門關押賊贓被捕查悉昨將二人傳至公堂訊明違章屬實判各罰洋兩元充公并諭嗣後務須　章於晚上十時閉門再違查出嚴究 
　　毌再繼訟○榮忠敬因紏合股份向張鶴鳴轉包承辦自來火公司之熟煤致生紏葛被張投控公廨求追　餘及損失銀五千餘兩前晚由廨復訊原告投案求追質之榮延費信惊律師到堂辯稱前項合　轉包共計二十八股榮自已祗有三股孫襄讞以此案涉訟多年設任始終爭執繼訟伊於胡底因向兩造勸諭一番卽與觀審西官此　愛君判折償原告洋一千四百元按二十八股均分每股應認償洋五十元被告名下三股着繳洋一百五十元其餘二十五股着榮將各股姓名開單呈案聽候給諭按股確收 
　　缺席判斷○商務印書館控陸春翔及保人范保仁不理欠洋一千八百五十八元前晚由廨傳訊陸范二被告均不到孫襄讞以被告旣臨訊不到即照原告所控之數及堂費洋五十五元限一月着陸繳清逾期責令保人范保仁如數賠償如違一併押追　　分别訊理○蔣朱氏控夫弟蔣掌榮私取方單串同楊阿桂向嚴裕堂抵借洋四百元而錢國興嚴裕堂亦以楊阿鞋等不贖抵單具控公廨前晚傳集復訊屬實並據嚴裕堂延代表律師上堂請追判楊阿桂存銀四百五十兩交保無銀即行收押蔣掌榮仍交原保着將楊阿桂所開之浴堂發封並移請嘉定民政署將楊之房産派令地保看管候補傳人証於下禮拜五訊核蔣朱氏旣供認收過洋五十元着於下禮拜五將所收之洋繳案准將方單具領 
　　茶客猝斃○英租界六馬路鴻福樓茶舘内前日傍晚有一年約四十餘歲之茶客倒地猝斃由捕查見回禀捕頭飭探將屍舁至虹口斐倫路驗屍所報請公廨中西官蒞驗 
　　不近情理○錢阿四前日在南京路附近乘坐電車不給車資賣票人向之索取反敢行兇當被鳴捕拘入捕房押候禮拜一解廨訊究 
　　公堂停訊○今日爲補祝老復上海之紀念日公共公廨亦須停理讞政一天同申慶賀惟適值星期停訊是以關讞員並不照會西官知照 
　　願償傷費○挑水夫陳阿秋評日挑水過西華得路被某西人所坐之汽車僮倒受傷由捕送往同仁醫院醫治旋由坐車人投報捕房願償養傷費洋五元一案 
　　頭破血流○昨有年約五旬之某甲形似酒醉跌傷頭領血流如注由印捕車送同仁醫院癢治 
　　負氣逃逸○住居百老滙路九百五十一號之梁阿財昨報俌房謂其妻楊氏因細故反目逃逸無蹝捕頭允爲查訪 
　　索次扭毆○周海慶昨西華得路二千六百二十五號陳仲甫索討欠欵致相扭毆由印捕拘入捕房一併斥　 
　　請緝贓賊○兆豐路北鄕民朱姓家前日因喜事失竊錫器等物昨報捕房捕頭允爲查緝 
[法租界]  
　　呈繳罰款○前開匯川局戒　丸藥店之　川人劉少伯及梅鶴林鄭興發等俱因將老槍内之宿膏及紅　兒茶等物　合製丸業由公堂中西官提訊化騐屬實將抄出各貨充公着再各罰洋三千元撥充醫院善堂經費在案茲悉罰梅二人之家屬已將應罰之欵如數互交捕房當由捕頭茗將該欵存候中西官指令給撥所有充公之雲土烟膏及烟槍上拆下之廢銅等物定於禮拜二下午在嵩山路捕房拍賣充公 
　　學徒貪小○大有成洋貨店學徒王定安近因貪小私將店中布疋竊藏當爲經理人覺察搜出原贓鳴捕拘入捕房轉解公堂請示核辦旋經該店遣移投案求請免究聶讞員判押三天開釋　　勒迫房租○任孝茂陳仁記楊生記等各户俱虧欠房租數月措延不付由收租人具訴公堂一併傳廨詰訊屬實均令交保出外限一禮拜還洋 
　　屢戒不悛○陳金壽吳阿法二人迭次犯案曾由公堂懲辦逐出界外不許再來茲又掩入租界僻靜之處圖試竊掠手叚爲探查見拘送公堂詰辦據供以後决不再犯聶讞員商之西官判押西牢一年滿期仍驅逐出境 
[時評三]  
　　荷屬華僑之被虐害也屢矣前此泗水懸挂國旗案之血涙未乾而横遭亞剌伯人慘殺之事又起嗚呼我同胞何不幸而爲荷屬之華橋也 
　　彼荷人逆料我政府無實力以保護之而又見前案交涉之不强硬故敢蔑視我民國而偏袒亞剌伯人亦意計中事然則此等案件實非僅僅關係三數華僑之生命問題也我國之外交官將何以應付之耶 
來函 
[敬告招商局股東]  
　　昨見報載招商局股東聯合會公布謂招商局　就循起環生無可究詰千均一髮惟視我全體股東之趨向爲得失不幸分爲二組一日招商局股東維持會一日招商局股東聯合合以兩會分作兩種主張並謂兩種必無兩立等因凡爲股東者總以保全血本爲主要奉讀之下甚以爲佩惟股東維持會設立於招商局組織新公司大起風潮之日距今已將兩月登報請股東挂號以股東大會爲解决尙未主張辦法股東聯合會始於近日見諸報章（不與維持會同時並組）所謂分爲二組者　聯合分之非維持會分之也茲於甲乙兩種主張以甲說官商合辦指爲維持會所主張　部派員施省之致交通部密電爲証夫官商合辦之說出於社會之議論或者有之密電乃施省之個人之事（我股東維持招商局股本乃光明正大行爲豈剌探個人秘密事爲依據（官商合辦）旣非維持會主張而聯合會不以爲然者恐政府以無期之債票易我股東血本所見誠　但聯合會主張認可之新公司若指劉學詢代表所組而言則種種風潮皆由此而起就股東維持會心目中體察之恐以後風潮尙不能已忚總之同是股東斷無趨向紛歧自累其血本之理甲乙兩說皆不滿意則歸重於股東大會妥定辦法爲今日至急至要不容須臾緩之事也惟我全體股東愼擇焉招商局股東維持會謹上 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[松竹梅招菊花入會書] [  瘦蝶]  
　　黃英先生籬下謹啓者我儕結歲寒之會千古艷稱播之詩歌寫以圖畫博後凋之美譽享無上之榮名惟是儔侶無多開展非易若不廣爲搜采勢力難期雄厚遂合力運動得將各植物次第網羅然以閣下之志趣高尙胸襟淡泊爲會友素所欽佩者猶未入彀殊形慊然因思松君喬曩在陶公三逕間與閣下曾有周旋之雅不嫌冒味修辭逹誠奉屈加放敝會倘荷俯采芻蕘慨然賜諾則吾黨臨風鼓舞同表歡迎想明逹如君定能鑒諒苦衷不我遐棄也至入會證書即日囑敝會書記木筆君繕正奉塵台覽務希勿却無任榮幸肅此順頌淡安敎弟松喬梅瘦竹修同啓㈡ 
[新開共和醬園傳單] [  瘦蝶]  
　　本園主人不惜重資禮聘名手剔選上等物料精製各種官醬兼售各種燻貨色香昧無一不備於衛身尤爲合宜自信價廉物美定蒙社會歡迎茲因開辦伊始特别遷就放盤一月以廣招徠减定價目如下 
　　官醬類 
　　上醬　火腿醬　蝦醬　寧波猪油醬　以上　　每罇一元 
　　中醬　玟瑭醬　果子醬　芝麻醬　以上每罇　　六角 
　　下醬　辣茄醬　豆板醬　酸梅醬　以上每罇　　三角 
　　一等加官醬　每罇半元 
　　二等加官醬　每罇三有 
　　三等加官醬　每罇一角 
　　大燻味類 
　　燻肥嫩雞鴨　　　　　每碗二元 
燻青魚　　　　　　每碗一元 
燻猪腸　　　燻蛋　每碗半元 
　　其餘花色繁多不及細載賜顧者請認明五色國旗爲記庶不致誤外埠函購原班回件 
　　開設北京中華門鳥有胡同内第一家便是 
　　本園主人謹白㈡ 
海外奇談 
[籌人笑史] [  頌斌]  
　　昻般而者法國著名算學家及形學家而最爲分心之人也死於一八三六年渠酷嗜泡蛋但庖人所給之蛋彼終不以爲合式一日彼立意自燒之以便煮一十分合宜之泡蛋先使水燒熱已立其旁一手執一表一手取二蛋瞬息間而水沸矣斯時也性急之昻般而急投其表於沸水中而兩眼則仍注視其手中之兩蛋於是世人遂爲之常談加入笑史中迄今猶嘖嘖稱之云 
[德國多女]  
　　某西報載近來德國人民調查表上女子之數逾於男子有九萬人之多 
[英皇冠履] [  頌斌]  
　　倫敦某雜志載英皇近今特置一寳石之冠金形之履如九連環式凡國君即位時則必披五採衣用此冠履以理國致平時則藏諸高樓云 
劇談（三續）[  玄郎]  
[新十八扯]  
　　（丑僧裝挑坦扮建文帝上唱搖板）山河大地今保有今古興亡貉一邱家亡國破君知否一瓢一笠學雲遊（放担坐介（旦扮程濟上）大師在那衷大師在那衷（白）程濟爲何　等慌　敢是燕藩的追兵來了麽（旦白）並不是燕藩追兵來了剛　到附近村莊抄化齊　聽得他們紛紛言　各路勤王兵到把燕藩殺了連那道衍　做了刀頭之鬼現在要找尋大師回去重爲九五之尊（丑白）當眞（旦白）當眞（丑白）果然（旦白）果然（丑笑介）（唱二黃原板）可想見世間事白衣蒼狗謝只謝各路衷忠義　　賊君臣　得我天涯奔走到於今只落得萬事全休一家人爲江山龍爭虎鬥想起了先帝爺兩涙交流眼望着古道邊夕楊　柳紫金山　　蒼又是殘秋（下）（内吹打）（丑白　戎裝扮史可法上）白）法搖山岳動令出鬼神悠本閣部史可法奉了福王之命鎭守掦州幸我帳下大小兒郎同心戮力將此兵殺得上天無路入地無門北王情願講和永遠不侵疆界眞是好生僥倖也（唱西皮慢板）先帝爺在煤山龍歸海　有老臣保幼主重整朝廷喜只喜北營中連番敗陣只殺得衆番兒動魄驚心北番王也知道難爭天命寫降書願和好永不相侵但願得從今後鞭敲金　白髮人遠能殺歌舞太平（旦扮天使持聖旨出白）聖旨（丑跪介）（旦白）奉天承運皇帝詔曰爾史可法一戰成功北營中情願稱臣联心深爲喜悅今封爾史可法爲定北王之聯欽哉謝恳（丑叩頭介）萬萬歲（丑白）吩咐後營　酒與天使接風（旦白）朝命在身不敢久留就此告辭（旦下）（丑送介）（換衣吹打下）按建文爲明祖之長孫時燕王　詰跋尼　謀不勃帝願全叔姪名分大度優容不加箝制卒被纂奪後與和濟等削髮雲遊不知所終明末史閣部督兵揚州内爲馬阮製肘外遭滿酋困偏孤掌難鳴盡瘁以殉致演成十日之慘劇　史者心焉傷之而　孟多情竟翻　案視聽之餘　消塊愛 
小說 
[奇情小說江舟俠女（續）] [  了青]  
　　方生之初婚也亦曾如菊之約兩省其假母顧朝往夕返每行必偕乃至是甫及兩旬而入宮不見篋笥俱空蓋已不别而行查如黃鶴時天色薄暮城將下鍵生窘甚急呼肩與奔至江次則女固宛然在舟中焉生驚魂稍定不敢遽加斥責婉諷以不告之過言未畢菊即拍案大怒日我雖操業賤然十餘年來錦衣玉食未嘗少缺爾以一窮措大恃壓綫資安能活我且目前雖爲夫婦爾一旦得志安知不妾媵我今我已返萬無再往之理姑看太守面暫不爾絶爾能忍則暇來就我不能忍則各行其志母相擾也生悲憤塡胸指天誓日無以自判私念平日何等自負乃如許用情竟不能感格一女子屢欲投江自盡摀母與旁人及菊之姊妹行皆爲之下涙而菊不稍動生腸輪轤轆念是時重城已閉只好度過殘更明日求計於太守再作理會 
　　中宵轉側悲涙如泉惟靜聽滿繪鼾聲呼呼作響而已天方明卽入城去 
　　是日爲中秋節太守謁廟歸即詣大府道賀午後返署尞屬紛紛求見直至傍晚生始得陳述衷曲太守歴歴詢先後情節躊躇良久曰我意此中或有他故雖然君憊矣今夕乃金吾放夜重關不閉君且寛懷暢飲暫勿問故少待當迎君夫人歸也太守乃密飭錢塘令選派幹役携带僕婢一面迎迓小菊一面拘提鴇婦意欲略示懲戒並請余生夫婦即夕遷入署中免生後變詎夜半差返報稱韋氏船隻已於清早他適僅拘得鄰舟掌舵者兩人據謂小菊行蹝實不深悉但前數日間曾告其義女謂不日當作𥞊陵游一訪莫愁故里耳生此時忽忽若有所悟太守不得已乃釋掌舵者去而慰生以詞日你旣無情我亦休天下多美婦人何必是當爲君再作蹇脩也 
　　自古生離痛於死别生怏怏歸庽觸目皆愁頗有丁令威化鶴歸來城郭猶是人民已非光景念小菊平日相待似非於我無情何忍决絶至是因憶昨夕掌舵者言記小菊在日曾屢屢問白下風景豈此次之揚帆遠遁或爲鴇母所逼小菊固預知之而不能自主故先示我以尋蹝覔跡地乎思想至此覺線索所在更無疑義然度太守意中此行必不我許乃決計以書作别並乞收用其僮僕器皿遲至明日武林城中遂無復有余生蹝影矣　　歷平湖入吳江出揚子乃輪舶禾通時由杭赴寗舟行必經之路烟鄉澤國山水明秀過客之往來者莫不流連風景心目俱適生扁舟獨往四顧愁城更無此閒情逸致獨念人心叵測菊之言或聲東擊西故意愚我亦未可必然連日問訊均言曾見一江山船挂帆西上則逆計前舟當已不遠生中心忐忑莫知所宗一夕偶泊村鎭沽酒獨酌忽一人戎裝入言奉太守命追蹤至此贈百金作盤費顧其人素不相識又無書札生且感且疑其人似已覺察即懷中出太守剌日瀕行領主人言語以此來太匆遽故不及作函但請先生付還雲俾銷差焉生乃作書謝之 
　　金陵爲帝王之區鐘阜石城猶想見三國六朝繁華氣象生於前年秋試時曾經到此然地方遼闊路徑生疏今茲重認舊游雖逆知韋氏之舟當在江干停泊但一時更從何處尋覔計惟有在莫愁湖畔延佇伊人或者小菊有心竟得相遇乃桃根不至桃葉偏逢小菊有妹小梅者異苔同岑　中之良友也生一見喜出望外小梅乃一一告生别後事謂自君去後我母以姊氏開罪君懼遭大禍遂相率遠颺現在舟泊水西門外然妾以爲此事咎不在我母而在我姊君是時去亦無益且速之再遁也爲今之計非訟不得直届時妾當爲君作証君其速行生聞言疑信參半然視小梅意極誠懇乃歎人心反覆不可測度我待菊厚而所以報我者轉不如梅感極而悲遂决計從小梅之請㈡ 
 
 
 

Page 11

 
 
   
 
 

Page 12

 
 
   
 
