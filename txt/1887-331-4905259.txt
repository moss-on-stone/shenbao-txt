# 1887 - 331 - 4905259

 

Page 1

 
 
[重印兒女英雄傳出售] [  申報舘主啓]  
　　向由本舘排印兒女英雄傅閲者均以爲新奇可喜來購者幾於趾踵相錯現因購罄重排裝訂均已工竣卽日出書每部仍計十六本價仍八角檻鉛字悉用新鑄故點畫分明愈覺奪目至於校對亦格外精確諸閲者自能心識焉售處悉照舊例 
[經策通纂告白] [  點石齋啓]  
　　本齋所輯經策通纂一書分之各爲一集合之則成大部其間體例之完善部目之精詳已盡朔望所登告白中矣前部曰經學輯要自有此書而通志學海雅雨經訓六蓻粤雅堂讀畫味經知不足齋平津舘守山閣嶺南遺書古經解小學彚函玉海諸書之善本要義皆在其中後部曰策學備纂引用諸書指不勝屈而九通圖書集成一統志五禮通攷諸書門類所有盡有而於算學尤三致意焉自○○○仁廟開西法以來其學大明凡西法中法兼用中西法諸書無不收羅西學門類西洋兵法無不備載而以推步占騐坿焉○國家求經濟實才西學尤爲當務之急故不憚詳盡至如河務船政邉海防堵錢幣荒政諸類尤爲詳人所略不但集政書類書之大成已也現已纂竣陸續發抄付石定於明春三四月出書特此奉聞 
[戴文節公書法出售] [  點石齋啓]  
　　錢塘戴文節公名節彪炳書畫名家中年供奉○内廷疊膺○○宸賞兵燹後楮墨流傳獨尠見者幾如吉光片羽兹陳否孫庶常出其舊藏所書金夫人墓銘屬本齋代印筆法秀潤雅近大令足爲翰苑楷模蓺林規範殊可寳也定價未裱者每部洋四角已裱者六角○○寄售南北申昌書局四馬路蕙風閣中和里誠德堂此佈 
[合力弭盜論]  
　　中國廣東之地與香港澳門爲鼎足之勢而此三處者則分隸三國港地屬英澳地屬西奸人遂乘此以逞其狡獪之伎倆而盜風自此熾矣觀於近日報章港報則時言港中多盜卽如前數日有廣省人之來港觀英皇大慶之盛會者乘輪將回爲盜所劫至於男婦衣服首飾悉被褫去此其凶横爲何如耶漢門之報則言澳地多盜如日前氹在地方萑苻不靖巡捕督小輪船往捕而閃爍之間出没不定忽焉放鎗拒捕巡捕以衆寡不敵且不淺不能行舟遂廢然而返此其負固爲何如者至於此二處之地近於中國者則尢爲盜蹤所出入無忌行商過客被劫奪者不知凡幾嗚呼盜風至此尙何言哉説者謂此處乃三國之地此拿則彼竄彼拿則此竄故卒無剿絶之時然盜固狡矣侒亦捕務廢弛不能實力奉行眞心防緝之咎也前者澳門香港往來之處本多盜匪其大者有樓船火砲多至數十數百艘横行於海面有過客重載則刦之其時中國未有兵輪而澳門之西商則往往於商輪内裝有砲火可以禦盜於是中國商人以厚資延請西商之船以爲之保護西商旣藉此以獲利中國商人得以保全資本而販運無阻利市數倍盖彼時海盜如蔡牽張保子之類皆樹黨數千人有船數百隻軍械砲火無一不備横行於閩廣各洋西官軍莫敢攖其鋒嗣後與西洋相商互相控制扼其吭而拊其背而後盜乃滅迹海面乃以略靖而出資以延西洋商船保護中國商貨之舉亦不槪見矣然而大移之盜雖滅而小盜之出没於海洋者則較前更防不勝防夫前此大盜其來也有時其去也有方且爾時砲火槍械究不甚精利故西洋商船上砲火猶是以禦之若今日之海盜則忽焉而來忽焉而去其蹤跡不可測度不可預防而鎗砲則不世無一不有而且無一不精以故海面商船之遭盜刦者反較從前大盜未滅時爲多今中國官憲行文澳門華政司謂將以兵士百數十名駐紫前山卡子以防盜匪并請澳員添派兵丁駐此以資犄角此意最爲盡美盜之所以敢於猲獗如此者正以此處地方各分畛域也澳中嚴緝則逃而之港港兵力捕則又去而至華華官欲捕治之則又逸而之港之澳行蹤不定飄忽無常此卽盜之所恃以爲固者也且旣各有畛域則盜而或爲澳人被獲於香港港員不能卽誅也必解歸澳門請西員辦理盜而爲港人爲澳所獲亦如是也盜而爲華人爲港澳所獲亦莫不如是港澳之盜爲華官所獲亦不得不如是惟其如是而盜乃益有以安其三窟之藏竊以爲此事當亟爲變通也夫彼處之盜設爲此處所獲而必輾轉請命則不但有稽顯戮而且或致漏網將來瞻氣愈大勢力愈横則何如斟酌妥善之法俾三國皆各治其盜且互治其盜而不事遲疑不煩移解直截痛快庶幾盜風可以漸弭乎假如盜係港人英屬也而其殺人奪貨之事衆目昭彰無可諱辯罪大惡極不得姑容則卽爲聞官所獲澳官卽於審實後就地正法不必再商於港員其爲華官所獲則亦然盜爲澳人西屬也果係爲盜有據而爲港官所獲不妨立正典刑不必再與澳員相商也爲華官所獲則亦然盜而爲華人果其明明爲盜贓証確鑿無所隱飾而爲澳員港員所獲卽不必移交中國官於審實之後明正其罪各行各法不分畛域不事拘疑三國合心和衷共濟如此則華盜而至港卽可死於港華盜而至澳卽可死於澳澳港之盜而之華卽可死於華吾知盜黨無存身之地無規避之方其有不幡然改圖乎或者藥刀劍而事耰耡悔顚越而服商賈則以盜始不以盜終未始非三國人民行旅之大幸也雖然人旣生有盜心而欲其幡然改圖卒爲善士此則不過于千萬中作一二之想殊不可必第三國果能合心則此拿而彼不能竄彼緝而此不能隱又將何以爲生耶苟不改圖盜將無噍類矣或謂海洋寛闊盜之出入路徑必熟左宜右有無往不利卽使三國同心合力緝捕猶恐歧途紛出究不得如地網天羅之不能鑽破則亦仍無濟於事然天下事必求其一無所漏而後爲之斯成之也難矣合三國之力之心以治盜卽使尙有所漏而三國之境内則已克告安謐矣請以告之當軸諸公以爲何如 
[本館接奉電音]  
　　昨接京友發來電音有本月二十日上諭一道敬謹譯登○十月二十日奉上諭陜西延綏鎭總兵員缺着慶連補授欽此 
[兵船抵港]  
　　香港西字報云中國在德國定造兵輪兩艘又在英國定造二艘及水雷船一艘現已駛至香港當該船由新加坡赴港時中途遇大風辛得無恙該船抵港人皆爭先快覩極爲擁擠其船亦甚堅固華煥云 
[總統退休]  
　　法國臣工紛紛辭職已列前報法總統欲另召賢能以資簡畀而衆皆不應於是法總統知輿情不洽立卽辭退現聞法國已公舉沙地加而諾爲總統矣 
　　王大宗師提覆華婁童生題○華虎賁○婁革車○陂塘狎鷗鷺風露長桑麻鍊七律二句本陸放翁還縣詩飛飛鷗鷺陂塘緑鬱鬱桑麻風露香夫陂塘鷗鷺風露桑麻人所共知也而一出以飛飛等六字便覺生趣溢於紙上所謂化工之筆然細思此六字亦極平常耳會心須從可處領取 
 
 

Page 2

 
 
[王大宗師錄取七邑文童古學案]  
　　上取六名張聯珠婁金福涵青奚世來南林鵬翰華顧文啓上算學郭廷珍上性理○次取十九名張作楫婁徐煥增上查增榮婁性理謝源深上朱樹恒上戴燮元上算學侯覲風金算學王維祺上張維南顧世英南陳兆昌華唐遇良華封錫綬婁莊學忠上朱琦青陳寳同上葉理楨青耿光覲上季鴻　南史論 
[火災又報]  
　　金陵之以火入報章者幾罄南山之竹矣乃近日督署東轅門外有賣炊餅者每晨以麵一斗燒炊餅十籠備人家不時之需是日正在顧盼自雄得心應手口中高唱渭城忽灶下烟焰突起此人心計本粗又倉皇失措况痴立如木雞視其蓬頭赤足婦拖被曳褥毫不知搶一物件因是延燒四五家上元縣聞係節署左近立時飛馬前往城中司道亦各陸續馳至凝立仗馬前指揮彈壓頃刻卽止越日下浮橋做輪船生意之某甲家又起火其人初雖挾兩槳步桃根後塵然送往迎來久之而享用隱隱如富家翁籍本下關之蛋户至是遂構華屋於西州門内隂謀與士族通慶弔近世江左無謝瀹又誰肯于坐定命移吾床遠客者此人乃潛畜粉黛奔走樵青漁童以傲舊時蓑笠伴侣初識其門國者至趙趄不敢登其堂是日竟爲吳回氏一網打盡亦虐矣哉尤奇者門東三條營地方十日之間燎者四起先是仁厚里陳姓機房其火由作坊而灼查係機匠吸烟大意所致陳初賴人左提右挈以起家後效鮿生用口舌獲利遂人棄我取不數年間居然織天孫之雲錦雄視其族類卽欲所謂把持帳也火發時在夜半其子納新婦未浹旬小鴛鴦從睡夢中赤條條雙飛而出家中所有絲斤縀疋悉付祖龍一炬霎時間仍還寒色本相嗣是石觀音庵之仙堂兩間亦罹劫仙堂爲扶鸞净地香火徹霄漢仙人之駕鶴雲頭如麻姑之降蔡經家者幾於無日無之往往與堂内弟子結翰墨緣且示人間禍福拜堂下者悉凝神斂氣稽首若崩角焉堂有鼠甚巨衆比爲西王母之青鳥使爭友事之當厄之前數日鼠忍在燈下向衆友作王喬謝世人狀厄過乃悟因念武昌之黄鶴樓二十年來一燬於賊一燼於自火豈仙人惡下界之囂而不願與口是心非之面目常接韾咳耶抑土木之厄有時而盡盡則同歸於無何有之鄉耶不然何以爲事仙者解前日春生鑑縀號亦遭不測該號主崛起寒微當下其子名長恒者在烈焰中焦其頭而爛其額經人扶出已儼然一有斗無筆之塑魁星醫者謂恐其火毒攻心也查肇禍之緣由某眷以牀帳作猫溺臭令婢燃紙代燭之覓其處婢沿帳遍嗅不覺爛然幸力士衆多家有洋龍未釀巨禍又雙塘某姓亦機作也前晚亦占焚如之兆幸屋之東偏有鴨塘如玦久不供澣衣者之取携然一勺之微急不暇擇恰似天留以解祝融之怒者得此便已轉禍水爲福漿矣屈指門東一小隅耳而成災未成災者已數數覯何該處之人等火烈於水狎若是耶 
[金臺夕照]  
　　月初淮安關世監督序杭州織造廷尙衣琦各遺家丁赴户部遞呈照例領取敕書然尙未聞内閣定於何日傳領也○已故内務府大臣俊宫正東曾任粤海關監督浮收經費銀十數萬兩屢經户部奏叅議處無如宦槖空空無力賠繳後經户部寛以期限不料期未届滿遽赴道山户部以賠欵久縣遂於九月某日咨請内務府赶卽查明該大臣子孫勒令代爲完繳嗣經内務府查明該大臣子弱丁單一貧如洗遂咨請援案豁免其准否尚未聞也○前報紀黑龍江將軍委員恭進索倫貂皮二十箱當經户部派司員桂君英赴喜峯口查騐刻桂君已騐明張數率同委員於十月初九日入京該部將貂皮一千一百五十三張分清上中下三等具摺入奏一面咨行内務府不知内務府定於何日騐收也○十月初某日皇上親詣太廟行禮有光祿寺漢堂官以失儀獲咎當經起居註官叅劾奉旨交吏部查議○總管内務府大臣爲知照事頃由内總管傳出十月初十日萬壽聖節皇太后親詣壽皇殿行禮所有應行跟隨關防之侍衞官員人等照例派出於是日卯初在順貞門外伺候其站道等項執事人員届時預備再本總管内務府大臣是日另有隨駕之差應行帶領豹尾槍之處卽由侍衞處查照辦理○鑾儀衞掌衞事大臣伯邸諭知本衞章京等所有現懸整儀尉等缺應卽咨催各旗營迅速遴員保送至衞以便於二十日前奏派揀選隨由該章京遵諭備文咨催各旗營○吏部以現出普洱府威遠知事一缺傳知候補府知事同知知事願請揀者取結報部吏部以赴部請揀人員不敷揀選應行示傳候補候選正八品從八品正九品雜職人員取具同鄉京官印結塡明履歴親供限三日内赴部投到有執照者備帶執照呈騐勿悮○有名小謙者行同痞根無惡不爲客歲因案遣發盛京行至中途毆差逃脱潜回都内仍在新街口一帶遇事生風迨正覺寺洋槍傷人立斃案出小謙避往西山及門頭溝又復洋槍斃人乃仍潜入京師雖兩案屍親指名控緝而緑步營升不敢緝捕日前謙在南城私拆官房正在指揮黨羽搬運木料右翼海捕步軍校德勝聞信率兵潜往乘謙不備突行緝獲解往右翼步營公所諒已呈解衙門矣○本月初十日恭逢慈禧端佑康頣昭豫莊誠皇太后萬壽聖節駐京各國欽差署中咸掛國旗各欽差悉具名柬遣人前赴總署投遞以表賀杭總署王大臣亦飭備名片逐一答之○仰山窪八旗合操由神機營撥給津貼錢文前經該營咨取各旗營入操官兵數目應領津貼若干咨覆以憑核放刻神機營以合操伊邇傳領行知各旗營派員領取聞此項津貼計共京蚨三萬千有奇云 
[皖垣火警]  
　　本月初十日定更後東門内火神廟某姓老嫗因點洋油燈悮墮火星登時上熾延燒茅屋六家 
[揚城火警] 　　連日揚城遭火厄者早已屢紀於報本月十六夜田家巷中間某姓草屋又兆大災烈烈轟轟勢如摧枯拉朽霎時延燒四家經各水龍竭力灌救始得熄滅江甘兩縣曁城内外保甲總巡會銜出示令功保掮行各處大略謂天乾風燥居家各宜愼防所有凉棚蘆席務各拆缷並令各家多備水缸以防不測等語具見賢有司保衞民生講求火政洵能先事預防也 
[東報述西事]  
　　日本報載西歴十一月十五日倫敦來電云倫敦過激黨横行市待伴買勘島司秃冷古兩處與巡查爭鬥突傷巡查二名暴徒之爲捕縳者四百名内百名因傷送入病院又十七日來電俄羅斯皇照會於十八日至德國伯林京城遊歴又二十一日來電德俄兩皇會晤時極爲親密以表二國和好之意又十九日倫敦電報德國皇太子近患痬疾甚劇 
[下旗誌哀]  
　　昨日本埠法領事署下半旗查係前任上海法總領事格來斯君於九月初九日在法國病故是以下旗以誌哀悼也 
[重游泮水]  
　　本邑紳耆王君竹侯自十八歲入泮迄今已花甲一週王益吾宗師按臨松郡科試時諸同人聯名禀請陳奏九重援例重游泮水誠儒林之佳話盛世之休徵也 
[傳諭地保]  
　　浦東高家行蘆九溝現方開濬以通水利前日該處各圖地保投縣請示帮審委員陳伯葵明府諭以勤愼辦公毋許推諉且河道攸關農務各鄉民必須踴躍爭先該保等咸遵諭而退 
[管押候訊]  
　　本月初有無錫人李裕青至南市榮元昌花行稱奉某公子之命來此躭擱蓋以此行爲公子所開也行中執事人問以有無信牛李言怱怱就道未給信函執事人疑信參半然旣稱公子命其來此礙難峻拒遂姑留之嗣李欲硬借銀錢且復于與行事執事人遂于前日將李　交該處廿三鋪巡防局局員張紫來明府訊供之下飭勇送請上海縣訊辦帮審委員陳伯葵明府升堂研訊該行執事沈某伸訴前情并稱業已信致東人不日可以來滬李稱公子許小的爲該行之夥不意横被欺凌明府飭將李暫發待質公所管押候行主到來再行覆訊核辦 
[更正前言]  
　　前報列山左人趙恒順病斃在朱栢堂所開登豐棧云云兹悉該棧前在老北門外法大馬路刻已遷至城内天宫牌樓並 
 
 

Page 3

 
 
[非在大東門外云]  
[英界公堂瑣案]  
　　假票一案已列前昨兩報章昨由包探秦少卿戴金寳將石泰林及各種藥水解案由蔡太守會同英副領事賈禮士君先詰兼售老德記肇水之事老德記西人稱我藥房並無藥水交石銷售不知伊從何來石泰林供寍波人有友人張梅庭向在杭州專售老德記各種藥水後因虧本閉歇所存藥水一百五十瓶運回滬上賣與我出洋五十元迄今從未消售張梅庭現　知何往殊難尋覓西人又稱杭州並無張梅庭分售藥水太守商之賈副領事飭將石泰林仍行管押再候覆訊○昨報胡妓女控姚張氏盤踞圖詐一節昨據該妓投案稱與該氏素來相識從未借洋伊忽同二婦來内一婦稱是放債者被擾不堪立時報捕時二婦已逸去該氏供本邑人年近七旬同治十二年伊母托我借洋四十元立有借票今持票去索在路跌落我前爲伊作事不少曾許給我壽材壽衣現在年老多病故向索取蔡太守問該妓以前有借洋瓜葛否答稱據伊言事在同治十二年如何以前不來索本利太守隨向該氏曰爾索欠無憑圖詐屬實本當懲辦姑念年老從寛開釋不得再往饒舌○水巡捕送遠章船户楊阿寳一節昨由水巡捕禀稱續獲孫金華據言實是吳阿仁之船因又尋獲吳阿仁送案太守姑念初犯判將該船交水巡捕扣留七天俟期滿給還○陶瑞忠稱開馬房用王秀村爲馬夫前有瑞生洋行買辦何丹書所寄之轎式馬車囑王駕駛旋據何言王常將馬車載婦人游玩致被扣洋十六元至今不付問王不認昨命送西客登舟駕空車回時載有二婦適被我見因卽交捕王定於十一月初四日成婚請笞責釋放惟兩婦均有丈夫請傳其夫到案問伊妻如何與王坐車王秀村供前駕何老爺之車並未載婦人此次在路遇一婦人偶爾趁車蔡太守判王秀村管押十四天餘槪不間○徐利堂稱在胡家宅開茶館有人以啜茗爲名常來賭錢阻止不依疉次尋釁昨夜又來吵閙被毁盌盞值洋二元報捕拘獲三人伊等羽黨甚多爲首者綽號李逵趙阿金吳雲卿金阿三等同供我等均在洋行爲侍者出店閒往啜茗彼此閒談徐來喝阻致與爭執蔡太守以趙阿金等行兇可惡着合賠毁物洋兩元覓保准釋○寍人林阿寳稱撑船餬口昨被同業周三毛持刀砍傷頭顱中捕拘送周趙氏供周三毛是我丈夫昨將林阿寳砍傷我之右手亦受傷周供搖麻雀杉板平時深夜歸家妻趙氏持火開門昨夜歸時妻從黑暗中開門見有人影我卽拖扭竟是林阿寳知其與妻犯姦詎妻與林將我毆打林又持菜刀我卽奪還悮傷二人華捕來時我見房中尙有林之衣物今特呈騐華捕禀聞喧嘈聲往拘時已夜間二點鐘菜刀呈案蔡太守問該氏爾夫何以將爾及林砍傷答稱犯奸又問通奸幾時答稱已有二年太守問林然否林認與奸并稱曾被周借洋二元向索挾怨下此毒手周稱與林爲友曾向借洋四元請伊到家飲酒不知妻與通奸洋已還過二元尙餘二元從未索及去春三月間我出洋捕魚回家時妻常與我口角諒爲通姦起見决不滿二年太守謂該氏與林犯姦無恥已極旣已受傷妻着交周領回林送醫院俟傷痊覆訊周稱妻已外向不敢領歸太守隨飭備文連刀及各人一併移縣訊辦○李阿裕控陸桂生卽樂桂生到門毁壞物件一節經蔡太守飭樂交保自行清理作李阿裕同樂桂生投案李稱邀同原証對明並無欠銀之事請令具結不得再來尋釁太守令明白具禀呈候批示○鄭少東稱開中建禎吕宋票莊前有大有恒店携已中小彩之票前來兑洋因見票上大有恒圖記因卽照對在後察知票係改換西字號數者昨大有恒之夥羅子和湯興彰又持中彩票二紙來兑洋亦改寫西字號碼報捕拘案來票呈閲羅湯同供在大有恆爲夥曾向中建禎拆票出售並無兑洋之事今有恊與信局從杭州寄來中彩票因騐票係中建禎行中拆來故往兑洋不敢改寫朦混蔡太守飭羅湯交保且限根追來源再行覆訊 
[法捕房瑣事]  
　　某甲在寍波託某船户裝蓮肉桂圓等貨至紹興某處交納詎該船户見利忘義不以紹興繞道來滬將貨私自賣去甲在寍波毫無知覺嗣接紹興催促之指始知被船户所欠遂卽乘輪來滬於前日在法租界遇見船户之姊夫某乙扭入法捕房訴明情節捕頭着管押候訊○某甲不知何許人也昨向城河浜某店中某乙借錢乙不允甲乘間取檯上水烟袋一枝竟欲遁去適被瞥見因之扭送捕房諒當解案也 
　　上海陳家木橋電局内豫賑處彚錄張廉泉先生十月初一初八等日穎上縣所發五六號告災書○諸善長大人德鑒自九月七三日查户至今節節爲難正陽以上四望無際盡是洪流同人各乘小划分頭散放由甘露墓劉家集逆流而至穎上縣水寛百餘里舟行不辨高低或觸於石或觸樹根瀕危者屢矣逆風逆水進一步退三步行十餘里始得一臺臺或百餘家或數十家一二家不等通縣被水者二十七區區各數十臺至七八臺不等臺與臺相距十餘里至五六里不等黎明開船不知晚泊何處風逆水頂一日所查無幾開查至今僅得通縣十分之三然已煞費人力今日又是大西北風逆流而上洪波洶湧如萬馬奔騰水國遺黎不堪言狀房屋十存一二頺墻破壁半圯水中人居屋頂終日危坐老婦病夫面黄肌瘦不死於寒則死於餓草堆稍高者羣集巓頂狂飈驟發草逐波流男啼女哭狂呼救命爲父母者亦不知性命若何一轉瞬間兒已隨波而去目隨兒遠血淚交流從前夾岸垂楊此日盡同萍藻間有古刹大樹枝榦稍堅强有力者巢居求救至若墳堆厝柩中没更不知凡幾卽馬騾牛犬亦復淹斃紛紛此皆數日以來身親目覩有過無不及之情狀爲之食不下咽寢不安席者又聞八月二十三四日黄水至八里墩時有一木櫃順流飄蕩觸岸而止中臥一死孩有乾糧有藉貫姓名八字一紙其父母設策時原冀活此遺兒乃風寒驚駭終歸於亡天乎傷哉今十月初六日曹晴翁查户至奚家岡見水中坍屋無人僉云此家姓胡名連志夫婦及兒共三人水至時以兒臥床置高處復將衣服堆床上致兒閙死夫婦方痛哭水已大至全家淹斃前旱災尚可逃荒此日狂瀾竟難躱避瓜皮小艇日給千文尙無覓處困居風水之中有錢竟無所用頃專人至正陽關購蘆蓆麫饝沿途散放天氣日冷若無棉衣難免凍斃同人萬難兼顧穎州厘局秦雨蒼别駕金匮人心殷利濟日前大水猝至赤足查賑典衣給放人人欽仰頴上縣楊敬甫大令湘人也於賑事亦十分認眞頃撥交雨翁四百金置備棉衣卽在被水極重之處密爲查給必得實惠同人苟可勉力總當冒險赶查節節前進初五日焦掄翁等查户歸來時已三鼓水中無路誤行荒塚爲燐火圍住人皆昏迷忽有小舟引路導至頴上縣城船到城根小舟不知去向亦一奇事頴毫壽一帶民風强悍現值水灾民不聊生開查至今被圍數次幸皆化險爲夷自穎州以上萑苻不靖行路綦難此次遄行幸壽州余軍門派砲船兩艘極爲得力擬到頴州再添兩艘所于慮者將來黄水漸退水僅數寸船不能走足不能行雖同人皆能赤足惟步步陷入淤泥雖赤足亦無所用又恐北風日緊大溜中旣不能速進四漫之水凝爲薄冰則又無力可施前函請侯敬文史查放西淝河及續批解周口多籌賑欵三節想不以爲無厭之求也來函祗能交周家口轉寄穎州府城内阜陽縣請其專差探送多寫酒錢或可接到否則望眼欲穿矣溯自明洪武中河决陽武由項城經穎上東至壽州正陽而入淮數百年來時堵時決皖北實受其災壽州之峽山上窰兩口收束太緊水瀉遂緩上流窪處皆爲巨湖大小約數十處周圍不下數百里壽鳳地勢平衍時成巨浸下流則洪澤淤淺水不暢行遂致四面漫衍平時尙且如此此時淮黄並注來源滔滔下流無洩水之路不知何時始能涸復五六百里災區萬五千金斷難敷衍仰天搔首坐立難安惟有懇求諸大善長大發慈悲救人救澈恩同身受感不可言一路災民僉云愈上愈苦究不知苦到何等地位悠悠蒼天曷其有極今冬倘得一賑或可强度殘年來春爲日甚長溝壑餘生流亡甫集必有蒼黄不接之虞想大君子胞與爲懷必已預籌後路焚香默禱心與書馳明晨卽開船上駛忽 
怱奉布敬請德安張世祁經文曁同人頓首十月初一初八日第五六號 
 
 

Page 4

 
 
[潄喉方]  
　　擣生蘿葡汁盌許調入砑細雄黄末五分元明粉一錢如喉中腐爛者以羊毫筆藮汁洗埽不腐爛者頻頻含潄吐去惡痰然後吹藥又方馬明胎泡湯服亦妙○預避喉風方凡左右旁視之人日用㗜鼻散取嚔以洩其毒可免傳染方用薄荷葉細辛牙皂等分研極細末㗜之[  寓申北乾記弄凌仲和儒醫啓]  
　　望江南爲楊翠芬校書作卽請莫釐峯下詞人正拍○顔色好一笑出羅幃錦瑟年華今尚小玉環身世是耶非相對思依依顔色好恰似小桃紅鏡檻延將秋後月珠簾隔着曉來風長在畫樓中顔色好綽約儘堪誇拾翠歸時同客語采香徑畔是兒家心事託琵琶顔色好傾國更傾城子夜聞歌眉月淡丁巵賭酒臉霞生風趣最關情[  潄蘭倚聲]  
　　十月四日爲　園夫子六秩大慶曾賦俚言四章恭申祝敬兹復得二律用補前意所未盡仍求誨政并錄請詠雩子從好齋主惜紅生澹　　定室主醉墨生南槎舊釣徒墨華樓主寄鴻生均正卽希玉和○曾從譜牒溯淵源座右春風誼復敦自愧生涯同馬磨何欣容接人龍門氣迎和煦交逾廣光挹謙冲道愈尊景仰師資難學步買絲偏欲繡平原○懸弧榖旦早梅天花甲欣周六十年風月都歸淞隱叟丹砂惟學地行仙曾經滄海供舒眼擬向洪崖笑拍肩分付鶴籌重細數爲公眉壽祝延綿[  門生王承曾百拜再呈稿]  
　　丁亥十月之望偕廬山舊隱薄遊徐園率成二十六韵錄請夢畹吟壇政刊○夙聞徐園勝思遊苦　隙適逢良友招翩然縱游屐入門經曲廊亭臺相絡繹位置各精嚴結搆不嫌窄我來值孟冬老菊綻寒瘠紛羅滿室中品題自相適舉眸矚四隅遍懸名人迹因知主人賢締兹風雅客聯袂陟花徑勝景難細覈忽焉度幽谷忽焉履危石忽焉凌高臺清風生兩腋忽焉傍小橋細浪生中澤游者何紛紜釵裙雜巾帻皆云見未見一遂探奇癖行行路欲窮又一村初闢清曠豁胸眸一洗塵埃積廣陌轉如環細艸平於簀靈猿捷幻形珍禽張怒翮凡兹幽妙區令我三躅躑吟雲有草廬留題詩滿册舉手一披覽佳什羅拱璧同儕盡名士角句韻分擇我辭不獲已俚語聊捃摭翹首望遙空雲黯日將夕興辭出門去燈太輝長陌明月照我歸長嘯海天碧[  西冷桂斧山人草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月十四日京報全錄]  
[宫門抄]  
　　諭旨三道錄前○錄抄旨五道○御史張奏請查辦京控事件片○將軍文奏揀派税務委員片○閩督楊○奏遴員更補陸路守備摺○將軍恩等奏審明職官濫刑斃命按律定擬摺○十月十四日吏部翰林院正藍旗值日吏部引見五十五名正白滿二名正白蒙五名正白漢十四名鑲紅滿五名正藍滿十名火器營十名○寳昌假滿請安○廣東提督方耀請訓○廣東總兵劉永福請訓○八額駙許庚身各請假十日○德福續假十日○閻中堂奏請開缺○召見軍機寳昌劉永福方耀景善○發抄楊昌濬奏江省欠解協閩兵餉請飭部指撥抵解京餉奉硃批户部知道單併發欽此○又制錢解京奉硃批户部知道欽此○奎斌奏春季分宜昌川鹽局抽收課數奉硃批户部知道欽此○又交缷督篆日期奉硃批知道了欽此○又專解北洋防費奉硃批該衙門知道欽此○○御史張廷燎片再河南新鄭縣民女蒲愛妮上年叩閽代兄伸寃一案解回豫省審訊經年未能斷結遂致本年三月復行遣抱明　閽竊思此案雖有疑竇何至一年之久尙無端倪風聞此係現任開歸陳許道鞠捷昌前在開封府知府任内含糊斷結了案一經平反該道必行獲譴以故承審各員率皆輾轉諉缷不肯認眞推勘此次知府陳桂芬將被告蒲魁妮提到訊出情由不敢舉發復禀商撫臣以要被不齊咨部展限人言嘖嘖咸謂必將該原告押斃滅口以圖了局如果屬實尚復成何事體又洛陽縣戾人李延華京控違法致遭酷刑斃命一案奉旨交河南撫臣提訊李延湧旋亦在場病故情殊可憫傳聞洛陽縣知縣丁道隆上年秋季征收漕粮濫加額數每米一石折征制錢十千有奇李姓遞禀請示該令以聚衆抗糧酷刑立斃堂下百姓聞風逃避該令復請兵堵截有不照數完納者均子鎖押號泣之聲徧於城野似此異常貪酷斷難稍事姑容第恐撫臣規避失查處分不能澈底根究反致沈寃莫伸猾吏網漏現在恩愛薛允升奉旨前往廣西查辦事件像省爲驛路所必經擬請旨將此二案飭恩承等就近先行查辦事出機密使其不及彌縫自不難水落石出而疑獄可成信讞沉寃不難昭雪星否有當謹附片具陳伏乞聖鑒謹奏○○奴才文暉跪奏爲遵照新章揀派視務委員恭摺仰祈聖鑒事竊查盛京省城牛馬税局於光緒十年四月初九日准盛京將軍來咨槳由監督查照左右翼税務監督委員成案在於省城各署官員内　其妥寔可靠者酌委一員責成常赴總局綜理一切税務其在總分各局當差之家丁書吏巡役人等統　稽查經欽差查辦事件大臣徐桐等奏准照辦等因行咨前來業經上屇監督遵辦在案奴才現蒙恩管理税務自應援案遴派以昭愼重查有盛京禮部員外郎明良人甚老誠辦事可靠堪以派充委員認眞稽查倘總分各局當差之家丁書役有勒索賣放等弊一經查出應由該委員禀知從重懲辦若該委員有扶同徇庇情事亦由奴才隨時　撤以防流弊而重税課所有奴才揀充税務委員緣由理合恭摺具陳伏乞皇太后皇上聖鑒謹奏奉硃批知道了欽此○○頭品頂戴革職留任閩淅總督兼管福建巡撫事臣楊昌濬跪奏爲遴員更補陸路守備員缺恭摺仰祈聖鑒事竊照浙江安吉　守備陳紹文病故所遺係陸路部推之缺按照新章第一輪第五缺輪用期滿差官人員以期滿差官分發浙江儘先守備林步明請補准到部咨查林步明丁生母憂服滿日期係在是缺守備出缺之後所請以該員補授應毋庸議仍令另揀命例人員請補等因部定變通差官補缺章程内開嗣後與各項儘先人員挨次序補外准其與推缺用過武進士一人後揷用差官一人亦以到　先後爲序等語兹准部咨前因自應在於浙省已收標陸路期滿差官内另行揀員更補如到標在先之李殿魁竇雨田王立忠均請假回籍尙未據報旋浙已於前摺聲除未便請補查有期滿差官分發浙江儘先守備官育僑年四十五歲浙江遂昌縣人由武舉充補兵部差官効力期滿光緒十年十二月由部帶領引見奉旨着以營守備用欽此嗣經留差一年分發浙江免其試用以守備儘先補用前因軍報出力保准俟補守備後以都司儘先補用四年四月二十七日收入浙江撫標左營候補該員年富才强差操勤奮以之補授斯缺洵堪勝任與例相符合無仰懇天恩俯准以該員官育僑補授浙江安吉營守備於地方營伍均有裨益如蒙俞允該員係期滿差官奉部分發候補今請補守備銜缺相當毋庸送部引見除飭取履歴咨部外謹會同浙江巡撫臣衞榮光浙江提督臣歐　利見合詞恭摺具陳伏乞皇太后皇上聖鑒飭部核覆施行謹奏奉硃批兵部議奏欽此○○臣恩承薛允升跪奏爲審明職官濫行斃命按律定擬恭摺奏祈聖鑒事竊臣等欽奉上諭有人奏洛陽縣民人李延華京控違法收漕酷　斃命一案等因欽此查原奏内稱洛陽縣民人李延華京控違法收漕酷刑斃命一摺奉旨交河南撫臣提訊李延華旋亦在塲病故情殊可憫傳聞洛陽縣知縣王道隆上年秋季徵收漕糧濫加額數每米一石折徵制錢十千有奇李姓遞禀請示該令誣以聚衆杭粮酷刑立斃堂下百姓聞風逃避該令復請兵堵截有不照數　納者均子鎖押號泣之聲徧於城野等語臣等督飭司員將調到卷宗詳細查核檢閲原卷内稱光緒十一年九月間據洛陽縣户書趙温以洛邑自改折色以來每碗收錢二十五文今李延華李延湧等不遵舊章聲稱例載收漕係分别光麥豆完交本色由單内亦係合勺不係碗數欲按例完交本色一升出錢二十五文一合出錢二文半經伊告以向章不敢擅專乃竟出言肆罵等詞禀經前署洛陽縣知縣康乃猷差傳未到詎李延華先以伊等赴縣完糧户書趙温郭文元王金元不許照數完納又不給執照趙温等喝令數十人將伊毆打失落銀五兩錢二千文由單一張等情控經藩司批飭河南府知府承恩查明提究經該府飭縣訊詳旋於十月初二日趙温以李延華李延湧等口稱見漕一升出錢二十五文一合出錢二文半一勺出錢二分五任意狡賴希圖抱攬取利閙漕阻公不敷解上之用等詞禀經該縣差傳李延華未到李延華復以户比房不收水色錢漕攬納喝毆虚出單照折而又折不論正耗見合折升見勺折升並稱伊回家候訊五十餘日不差不訊請察何房私押文書暪官作弊各節控經藩司劄令該　飭縣查照前批速提質訊十二月十五日該縣差傳李延華趙温王金元到案據李延華供伊應完錢糧五百餘文向不欠漕本年伊赴户房代伊叔及弟兄完納錢粮趙温王金元不收反將伊毆打至身帶銀錢失落本年伊家五户漕米未完趙温王金元供李延華弟兄年年混閙要按合勺完漕伊等不敢擅收實無喝令毆打情事該縣以李延華屢年閙漕查騐亦無傷痕將其掌責餘釋所有本年應完漕糧斷令趙温代完錢一千文發給執照失落銀錢免追將王金元戒飭取具供結禀請銷案十二年八月間李延華仍以上年趙温等勒索喝毆縣主不問漕粮不准出言便打掌責苦押不論正耗混言合勺成升爲規矩不思一合徵一升一勺亦徵一升按一合徵一升而計十合卽徵一斗按一勺徵一升而計十勺亦徵一斗若言耗漕上解者則一五抽除卽不累監守下徵者額外加耗換爲合勺成升百勺卽徵一石不論正耗取之千萬之合勺所徵漕米若千萬石豈爲無弊近年改辦折色每一升折錢二十五文每一勺亦折錢二十五文每一升而計百勺折錢二中五百文每一斗折錢二十五串每一石折錢二百五十串折徵錢漕數千千萬千串不可勝道伊黏成照一張户名李成九正漕四合零分爲三色要取九升實望自封投櫃照單納完屢受趙温毆辱復訊全不問及此事顯係趙温縣官作弊大增徵折收漕等詞控經前撫臣邊寳泉以完納漕糧何至轉被毆辱黏呈由單與呈内應完數目不敷又非本名難保非受人架唆控關書吏收漕合勺成升是否屬實等因批飭由藩司轉行至縣嗣於九月初三日册善史逢午等以李延華李延湧等聲稱在撫院告准本年漕米准完本色並歛錢傳帖聚衆杭糧等詞在縣具禀經該縣知縣王道隆飭差拘拿覆據差役龎振江等禀稱李延華等抗不赴案聚衆潛逃等因該縣初九日親帶七班差役將李延華及李延益一併拿獲審訊李延華供認係李延名前非李延華李延益亦代爲剖辨該縣因其當堂咆哮各子板責前取有抗糧供詞分别鐐銬鎖押十一日接據該縣以李延華越日病故通禀並請委派鄰封相騐由司詳院批飭河南府知府承恩委員往騐一面會同提訊該府當委孟津縣知縣陳理裕帶領吏仵馳往傳同刑皂龎振江孫治岡張秋科旣屍弟李延益眼同騐明屍身委係受杖後越日身死取具龎振江等供詞均稱死者初九日受杖卽經睡臥初十日病重十一日早始行身故並呈騐初十日報調醫方十一日看役張新科續報病故禀詞及同鋪人犯各切結並因王道隆原禀係屬病故現經騐明杖始詢悉王道隆死者實係杖後睡臥熱血攻心而死並非病斃詳請更正塡格錄供具詳此稿未完 
 
 

Page 12

 
 
　　秋夜偶感八疉意琴留别韻○偶拂吟箋寫客憂鐘聲隱約出僧樓愁懷似水憑誰訴影事如塵不我留千里關山砧忤夜一囊風月海天秋明年待放西湖掉桂子香中載酒游○嘯滄生以客窓雜感兼留别大箸索和敬次元韻奉答秋蟀春鶊感物華離亭回首各天涯濃隂緣減風前柳疎影紅搖水畔花一棹滄紅愁握别三更凉月夢還家臨岐我更增惆悵有客乘風欲泛槎時意麥將有八閩之游○綺禪菴主自禦赴杭十二疉意琴留别韻送之浪萍雲絮本堪憂况復魂銷百尺樓風雨偏增衣夜感瀕行風雨交作湖山猶認舊題留前蹤約略尋鴻雪後會殷勤訂螢秋此去天香飄鷲嶺月明三五恣吟游[  桂秋八日惜紅生初稿]  
　　上海北市絲業會舘籌賑公所施少欽經收山東順直河南賑捐九月廿八九日第一千五百三十六七次　單○鄞縣無名氏完愿洋三百元無名氏由公信紙棧來五十元無錫朱善士求子五十元慈溪誠求室主人酬愿由嘉廣生藥材行來十元蕭山韓敦復爲男翔患病移藥資送速痊由杭州朱潤之寄福潤局來五元　力子由同春洋貨視交來二元浙省厲吳氏求平疾速痊由温郡厲在費寄浙甌福潤局來二元南匯王漢初求父病速痊先助由日生局來一元京江劉一元病愈子由蘇州寳順局來一元同泰詞　六元宋阿章完愿錢三百文李宏軒求合家平安洋一元李子有求父母康健一元胡泳之銀三錢三分三户由漢鎭豐泰鹽行寄福興潤局來浙紹鎭餘軒夢有心無力洋一元由揚州福興盛局來○河南賑靖江鹽棧京江劉璧爲悉　症許愿後三日立愈完愿由全盛局來洋十元蔣頣爲庶母病痊完愿浙紹曹江公司署寄全盛局來十元東越公記由姑蘇鴻源局麥十元知非子求祖母病愈由源豐潤就來十元王曾傳保本身多病卽愈八元無名氏六元虞榮生觀求四季平安五元朱彬森由元茂木行寄鎭海正和局來五元卜齡童子汪李生求病愈二元一角○浙紹愼餘軒募有心無力洋四元由揚州福興潤局來○同盛號募恆成洋二元龔同裕四元無名氏鄭嗚記程仙記無名氏頴川内史王恆和無名氏宦天源顧源順王槐記張芝記文長記十二户各一元提益記李長興戴清記林世記胡月記周雲記徒敏記周德明朱恆記張樹記黄蘭記應源記周慶記十三户各半元文琴書屋三户各二角徐綬記三角同盛號四元七角共三十二户合來洋三十元内有日本洋二元翁號樹募孔荷生蔭階氏各錢五百張旭明三百五十文汪菊芳三百丁德順陸麗堂各三百以上六户均係節省蟹資移助由直塘天益寄永義昶庭合來洋二元○鄒言泉募存心子洋五元唐昌高鄒韶唐各一元王理香三角共四户山太倉愼思危寄致大司來洋七元錢二百零六文以上二十八日○樹德堂俞存德堂心田氏仁壽堂由陳鑑湖翁文來規銀七兩五錢洋十元無名氏由雀耀庭翁交來銀一錠計重四兩六錢二分餘杭沈多壽由江裕船來仲十元杭城俞筱珊　病速愈由正和局來十元謝萬然求身體康健由蘇州寳順局來二元福仙堂四角錢一百零四文東昇店洋六元胡義泰不書名各二元三户蕪湖東昇王哦松寄政六源局來洋十元○拯急同情益字册第八千四百四十四號利興號洋二元又一萬四百四十三號包心涵募常敬翁勉力子無名氏泰文濤四户各洋一元觀生氏耕餘堂　巽祥惜雪生四户各五角怡和仁銅洋八元共九户合來洋六元銅洋八元○又一千五百六號二千二百六十九號九千一百九十七號三册無名氏隱名氏無名氏三户各洋三角古箬山人二角共四户合求洋一元一角○又八千一百六十四號敬記洋四元○又一萬九百四十七號受福堂洋十元愼恩堂四元韓康侯二元○又一萬一千七十五號無名氏洋五元○又一千二百九號求慈康健客洋一元○又一萬六百八十三號彭源修陳氏子各洋五角惻隱氏二角三户合來洋一員二角○又八千七百六十九號陳留氏洋五角錢五百護日利西人五角○又八千七百六十八號無名氏錢二百○又一萬八百七號晋聞宏盛長洋一員○又九千一百二十三號不留名洋二員一角○又一千六十七號公平帳房募古黟平暘氏洋一員延陵女求合家平安各三角周氏國英子各二角共五户合來洋二員○又一萬二百五十四號舒通氏洋三員○救命摺第八千六百五十三號移　子洋三員又指捐河南二　由蘇州全盛局來○又第二摺一萬二千一號太倉岳王市程光銘募朱萬隆典求保平安王元成典求保平安各五員錢恆恆德求保平安二員周子安周子明程光銘陸益卿四户各求保平安一員源甫坊逹甫潘仲英三户各求保平安五角隱名氏求保平安三角葉洞孫求保平安二角共十二户山元成典寄永義昶局來洋十八元○河南賑苔溪望月道人由山東平度州寄烟台福興潤局來庫平銀十兩武林裕泰永記由順成局來洋二十員新安休歛無名氏由江裕船來十四員銅洋一員漢口小夾街浙西居士爲鄰壁失愼蒙諸友帮助幸獲平安將酬謝資移助洋十員馮存仁堂爲初二日宰鹿將衆友酒席資移助十員志丹氏十元無名氏十元又國靈柩久寄同義堂年内未及搬回原籍專敬助五元湯敦禮求諸事平順由蘇州老人和靈記託惠事莊來五元宜興署中隱名氏由蘇垣長署錢席書房葛稚珊寄恊源局來五元天津竹農散人二員守拙子求母足疾速愈由青浦全盛局來二員隱名氏求産平安二元多福人爲父資冥福一員菱溪保安室主人節省烟酒資移助由菱湖永和局來一員岐陽居紹新求邪欲不萌烟氛不染由泗涇順成局來一員成兆室主人完愿銀六兩無名氏銅洋一員二户由湖北老福興局來○無名氏洋五圓無名氏二圓二角銅洋一員二户由恆豐信洋貨號交來○漢口美最是募餘慶堂胡求保家宅平安洋二十員何立卿求保平安二圖復盛源餘慶堂各錢二千順源和張祥興甡茂恆源順欣四户各一千共八户由寳華船交來洋二十二圓錢八千文○漢臯德星文社募蕪湖賑捐第四號居安思危硯田氏各洋十圓朱伯麟退一步齋　不足三户各三員朱伯麟悟道子力不足力不如綿四良各二圓張裕川天順祥席竹農興仁堂曾子唯盡心子樂翰子裕後齋八户各一員楊錦珊趙衡臯伍宗元曹聲齋許文棟王立亭余登甫陶民卿八户五角無名氏四角夢覺痴人恊募子合四角無名氏二角共二十八户由朱凌朱潘四善士記大成祥布號轉寄朱大全茶號交來洋五十員以上二十九日 
　　上海四馬路高易公舘内壽賑公所李秋　經收河南賑欵九月廿五廿六廿七三日第八次清單○廿五日冊字冊寗波啓興號洋十元又無名氏二角祥字冊張義山求家合合家平安十元求生意順遂五元實順局來祥字冊無錫濟順公典洋廿元濟通公典濤順同人各十元不書名名求合家平安三元代雙親求平安一元不書名無名氏各五元共洋五十四元乾昌局來祥字冊蕪湖玉星垣翁募李十元李義和六元悔餘生三元王星垣朱蘭如各二員朱思堂聚興泰金成億成董福昌恆興大永成各一元共洋三十元内有毛洋一元祥字冊無力子等四户合洋一元老正大局來蘇州瑞泰莊募鋤經書屋二元帶經書屋一元全盛局來祥字冊蘇州江公舘募四齡童子求補過齋主龔李良濟陽適清河氏各一元四箴子六角眉舜氏四角頌穉氏行素子　　氏李留氏不湏名各二角共洋六元太古晋局來揭州守愚居士四元全盛局來無錫天福堂萬唯吾知兄一元全泰盛局來來祥字冊漢口和豐義日十元瑞興承錢三千文黄文祥二千德泰永聚隆各一千共洋二十元共錢七千全盛局來鐘鼎冊常州契微子養拙子各錢一百中岳遯氏錢六百不言笑取予白雲居士力不從心生各二百綠蔭居十懶愁子江　花舘各一百文共錢三千伸洋三元沈天和局來鐘鼎冊清江恆德堂折輸各一元全盛局來祥字册屠甸謙睦堂慎益堂各中元漢口茶業公所來祥字冊鄭永和十元西山氏三元輸陽氏無名氏無名者無名氏東里氏節食氏安命無求者移涵堂紫經堂各一元又鐘鼎册衡清義昌升四元共來洋二十六元全盛局來祥字冊始蘇應鶴舫翁募　兆亨錢五百同順毛有珍季合興李邦良蔡阿鼎蔡萬元各三百永順無名氏　泰成隆順朱永生仁昌孫康甫馮全林朱宏培陸福壽同興宋添順邱　記顧盤大黄旭春王大慶沈礪臣各二百耕讀軒應錢二三十三吳盛興蔡至福顧阿福正大顧渭泉徐瑞芝堂金三福方天壽陳恆順增泰興姜里亨各一百共錢七千一百三十三伸來洋七元全泰盛局來漢口隱名氏三元德裕莊來金陵興順昌募祥字而江右興順昌十元裕興祥七員仁順厚吉順逵各五元祥順泰和聚昌義興記復勝祥各三元王集成程紫章益同昌紫昌記各二元共洋五十元鴻源局來無錫茂記布行募祥子冊古棠無名無名氏石見氏源無力子無名氏各一元姚少藩七角南利順植日無名氏各五角薛君三角求安氏錢五百源大庄信義莊各二百太原氏四百吳先亷喜張翰記無名氏龍山居士張同順義和生蔡氏二百無名蘇雲翁蘇子衡第少子無名氏心遠齋洪記各一百共洋八元五角共錢三千六百伸洋三員五角合來洋十二員○○念六日王氏五元龔共全林一角祥字册福州南台楊恊順十員不留名三元三角薛嘉隆益盛合益生號各一員葉中殿　肇中瑞記各半元王天彩二角共洋十八員祥字册慈東王姓力不從心子求病愈十員祥字冊會丹丁如貴賀允思各一元余揚○孫胡氏各半員佛寄余易氏余祥生孫文葆如愿子各三角余酉生余萃姑金奠氏余元進楊余氏楊余氏孫稼生保平安余楊氏了願春太太余延生張朱氏孫太太各二角余蘋余繁余長生余金姑孫稷臣余芳雲各一角共洋八元祥字冊夢花主人四元百忍齋主江亦記各一元白眉後人柳蔭室各半員容膝居二角魯芹軒一角共洋七員三角通順局來崑　無名氏二員全盛局來乍浦陳管清一員全盛局來祥字冊平湖厘卞治性居二吟舫居士誠齋居士各一元共洋三元太古晋局來江華林堂鈴記二員祥字册代亡氏仁連保祐早生起各二員愿平安一圓共洋五員誠心記勉力人新寳愿無名氏無名氏各一圓祥字册詹德和二員無名氏一員永義昶局來鐘鼎册大倉趙童兩書士募樂善等四十一户共合五洋五圓永義昶來祥守册重古源泰典朱少甫程棣之劉俊之各一員程冠聊一員銅一圓存扣記五角程冠記冠記二角施立記陸景記稚記各一角共洋六員銅一員政大局來祥字册常熟錢用賓先生募蔡心記一員何彬士錢三百李韻記李冠南汪冠瀛譚芙初何錦帆俞鳳崗劉合箴各錢二百曹星村范錦章周增壽錢壽寳錢清仁錢東增張耀寳姚雪生韓挹翠姚琴孫曹宜陸詵安仁范錫卿周　寳錢青寳錢東祥張奎寳姚啓正張衡記吳瑞記蔡文記各錢一百共洋一員共錢三千八百○○念七日祥字册秦經會　員無名氏一員又戴茂林五圓祥字册春和永五員曹濟川程倍　許壽山吳東澤注鶴洲戴彌芳各一員共洋十一圓包性求平安一員朱志青一圓力不從心一圓硯記募倩　六圓凱　二員性記圓記平記蕭記各一員共洋十二員祥字册海陽白知氏十員海陽伸高氏四元汪光裕堂四元江夏銘心堂三員共洋廿一員祥字册陸德三員○以上三日　共收英洋三伯六十　元六角錢一十千零八百文銅洋一元 
 
 
