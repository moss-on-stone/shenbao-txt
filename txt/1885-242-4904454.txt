# 1885 - 242 - 4904454

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下埀吸黃浦水水卽激射而上少頃雲色翻白卽有一物在雲中屈曲夭矯入黑雲深處而没大是奇觀亟圖之以供衆覽報者畫諎兩圖係任君伯年所繒名人手筆比衆不同後附淞隱漫錄圖説一則准於二十六日出售此佈 
[仿印古今圖書集成樣本告白] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟諸君散處遠方未能到局親視工程故將各編各典每種提出一卷并圖書若干另印成一百二十餘頁訂成一大本筆畫之淸晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據收回幸勿自悞此布 
[石印文獻通攷出售] [  點石齋主人啓]  
馬端臨著述文献通攷其書與唐杜佑通典相爲出入杜書肇自隆古以至唐之天寶而馬氏所著天寶以前者視杜氏加詳天習以後至宋寗宗者又足以補杜氏之闕其爲類二十有四類各有攷計卷三百四十有八乾隆戊辰重刋於　英殿經天語褒美謂考覈精審持論卓正莫善於通攷之一書而草茅好學之士羣然知所折衷奉爲至寶惜簡帙繁多價值昻貴寒士未易購取本齋特出巨金覓得殿板初印本倩善作宋體字者一律照寫直行校對則覆之再覆期於一字無錯字形則放而又放期於一目了然而行間疏落天頭寬長展玩一通已覺愛不忍釋正不徒往來行笈中便於携帶巳也訂二十本分裝四套價目格外從亷准八月中出書欲購諸君祈早向南北申昌書畫室定購並分寄上海掃葉書坊京都西河沿仁記洋藥鋪遲則恐將不及以所印無多耳此啓 
[上浙江撫憲劉中丞條陳]  
　　分嘉委員分缺間用巡檢朱鎭謹禀大人閣下敬禀者竊卑職一介草茅備員微末於軍國大事本不敢越俎陳言緣仰憲臺蒞任以來勵精圖治屬員進見罔不詢事考言而卑職以有母年近七旬夙願分嘉兾輕責任以慰親心第莫非臣子處法逆狂肆之時忍因無志從戎不作千慮一得之想謹就卑職管見所及臚列八條爲我憲臺敬陳之一設遊兵以籌大局也昔楚强漢弱漢使彭越將遊兵而楚敗胡文忠公曰知事之不可以勇門莫若擇利而路其瑕應否請奏於南北洋水師先精選十餘艘必船堅駛速兵士勇敢習慣風濤統以多智之將加以及遠之砲不分畛域尾察敵後倐來倐往若遠若近敵怒而迎我引而退敵倦而息我臨而擾擊其懈弛無備襲其軍火煤糧獲勝不宜窮追勿離海口過遠穩立不敗于我軍樹聲援於敵人疲兼顧從此大局活動續籌練增得成六十艘則挑三分之二爲戰兵其一仍爲遊兵當更無敵不搉縱難驟成遊兵亦未可無耳一變電碼以密戎機也電報新書以碼代字雖云西法寔本中華空谷傅聲惟空谷傳聲有同母同韵陰陽四聲之别而電報僅以字傍編碼其義殊而其用一也電報加减號碼謂之暗碼特書旣刊行詞意縱不可通頭緖尙堪尋繹八月初八日申報載左侯相將出京時醇邸謂緊要應商之件須速由電線遞發侯相以有洋人執役稍涉外洋事宜惟有由驛妥便雖申報所述安見其確而欲求密速兩全可否請商軍機處或仿空谷傳聲密編字母三十三可得字音三千六百三十或仍照現行電碼密删數十字則七千餘碼遂皆參差錯落變無一定雖有智者亦不能探其根源用傳戎機其密無比矣一備近援以防定海也統觀皇朝輿圖其與内地不相連者以定海臺灣瓊州爲最要而瓊州偏在南洋彼希圖修船聚糧可兼顧南北者臺灣而外厥惟定海卽以浙防而論鎭海爲東浙門戶定海又爲鎭海藩籬則定海尤要區也所慮孤懸海中倉卒間籌援非易幸聞憲台擇要布置先旣分駐重戶自必呼應靈通有備無患耳一重炮準以固炮台也技藝之説雖備戚繼光紀效新書而今古異宜海口全仗砲台自以砲準爲尤重必先知水綫廣狹求其實在丈尺以配砲力遠近擇敵必由之路或如其桅之高或如其艙之卑察全船致命處仿造砲靶日日校演倘遇窒碍則照此遠近高卑别立靶子務期十中八九斯可固守而仍精演槍炮刀矛等隊用備緩急豈不更足恃哉一拔漁戶以供任使也海軍之説往古罕聞而深知水性縱横出没者可爲水將軍古人亦嘗言之矣因材任使之要莫若廣募漁戶選其胆力浙省沿海二十五廳州縣如有並非教徒能行海底稍知權略者先拔爲異等優加獎賚俾若輩聞風向慕而來於是使洋學生教習兵輪或使仍居小艇出爲間諜或趁風而近敵放火或遇急而潜埋水雷彼自恃善水卽使被敵窺破不難赴水而逸心旣無恐畢竟厥功易成耳一愼召募以節餉糈也周出宗曰兵貴精不貴多而三軍之士莫重於食必餉多於兵始得機宜悉合當此商人風鶴稅厘减色所以與其多募不如多練譬如已有二萬人而欲更募八千人則不若使二萬人認眞校藝每日選其超特賞二百人雖日糜軍火而校之八千人之餉未必加多且已選者與未選者校賞其百中之二己選者日增卽未選者日减賞額無增也行之數月可得精兵萬人練費亦可漸省今吾浙不專召募而憲台常飭各防勒加訓練意或在是用備印證云一量勾股以憑測望也周禮九數一曰勾股以御廣遠高深迄今天元代數之法行而勾股之道益進特推算殊覺費事不如易算爲量除擬測量圖解呈請憲覽外竊念有目所未覩而前人所未言者如開花砲準聞係從空落地遠近皆中而懸揣其理當必斜上轟擊因附圖解之末以便司炮者預演砲刀配遠求高準的之由其在此耶一訪賢才以佐幕府也太公云王者有股肱羽翼七十二人以成威神今者仕途要秩應有眞才志士鳴高非無實學夫高識遠見者可使助謀巧詞善對者可使遊説而尤以自强不息安危一心者爲上訪佐幕府或動以功名或優以禮貎奇才絶學濟濟蹌蹌用收得人之效亦曾文正公原才之意也惟卑職最少見間雖各省口音猶難猝辨語近艾艾兼之自幼質弱不無孺私均非軍務所宜正未堪造就耳以上八條皆關今日行軍事宜兾備採擇惟念憲台素精韜略大都早已施行况卑職愚昧之言未必 
 
 

Page 2

 
 
偶有一當區區私忱不勝戰兢悚惶之至伏乞賜核訓示肅此恭叩勛安仰維垂鑒卑職鎭謹禀計附呈圖解一件光緒十年九月初四日請嘉興府宗代呈二十九日接奉撫憲劉批所陳八條多有可採測量圖説亦有根據足見該員留心時務可嘉之至第一條設遊兵以籌大局此説是極現難做到第二條變電碼以密戎機總署已新編密碼第三條備近援以防定海旣無遊擊兵輪只可各自爲戰所呈圖説是測量成法理原不錯然用之臨敵戰陳之際實亦未易精熟仰卽聽候嘉興府飭遵如圖製造矩盤携帶來省面試可也此繳圖解一件仔二十日 
[上諭恭錄]  
　　七月二十一日奉上諭江蘇試用道葉廷眷着交軍機處存記欽此同日奉上諭甘肅凉州府知府員缺着陳才芳補授欽此同日奉上諭廣西右江道員缺着裕祥補授欽此同日奉上諭着泒内閣學士周德潤馳驛前往雲南會同岑毓英張凱嵩辦理中越勘界事宜並着五品卿銜吏部主事唐景崧江蘇試用道葉廷眷隨同辦理與周德潤隨帶司員一併馳驛前往欽此同日奉上諭着派鴻臚寺卿鄧承修馳驛前往廣西會同張之洞倪文蔚李秉衡辦理中越勘界事宜並着廣東督粮道王之春直隸候補道李興銳隨同辦理與鄧承修隨帶司員一併馳驛前往欽此同日奉上諭孫鳳翔奏神靈顯應請頒匾額一摺河南信陽州城隍神迭著靈異咸豐年間賊匪撲城兵民祈禱輒得神腲近年地方每遇水旱祈禱輙應實深寅感着南書房翰林恭書匾額一方交孫鳳翔祗領敬謹懸掛以答神庥欽此同日奉上諭前因黑龍江將軍文緖副都統成慶因邊民偷挖金沙一案互相叅奏當派寶森前往查辦兹據查明覆奏此案文緖雖查無奏報朦蔽移禍揑叅等情惟於奏叅成慶摺内未將該副都統查出金廠及商辦各節詳晣聲叙咎實難辭成慶具摺剖辨於失察屬員縱釋金匪各情槪置不諭亦屬非是文緖成慶均着交部議處餘着照所議辦理欽此 
[本館接奉電音]  
　　昨日本館駐京訪事友人飛電傳來本月二十三二十六日諭旨三道敬謹譯登○七月二十三日奉上諭前據御史殷李堯奏叅候補伺知直　州知州蔣英在江蘇遊幕省分兩次朦捐等情當經諭令衛榮光確查具奏兹據查明蔣英曾充江蘇糧道及蘇州織造幕友迨朦捐知縣丁憂後仍屢充織造幕友實屬違例朦混蔣英着卽行革職以肅官方衛滎光雖有失察之咎此次據實查核並無廻護著免其置議欽此○二十六日奉旨穆圖善着來京陛見福州將軍着古尼音布署理穆圖善着俟古尼音布到福州後再行交卸將軍之任欽此同日奉旨馮爾昌補授大理寺少卿欽此 
[閩電錄聞]  
　　昨日文匯報舘發有傅單云接到是日福州電報悉左侯相政體違和頗見沈重頃之又發一傳單云左相已於前晚薨逝然本館則並未接有的信姑照有聞必錄之例譯登以俟續聞 
[定期開港]  
　　閩港堵塞之水雷等物陸續取起尙奉全行去淨等情均列前報兹閱文匯報載有福州電音云閩港已一律去堵定於今日開港從比輪舟往來如常便利矣 
[臺○警信]  
　　文匯報登有高麗傳來信息謂臺灣東北邊之海島近有日本人懸日旗於其上大有佔踞之勢未悉是何意見姑錄之以俟後聞 
[三山叢話]  
　　和局大定各營勇均可釋回歸農恪靖剛字營尙在臺灣另行遣散其健律凱三旗弁勇現經大憲派員送至河口交界點名遣回原籍除給正糧七月外另給一月滿餉以作川資○游勇滋事筆不勝紀左爵閣引爲已憂兹復捐欵體恤凡投効弁勇人等來閩流落無依者准其由管務處報名赴南較塲空營房靜候輪船到日以便資遣回籍仍以十人爲一棚每人日給米一升如此庶無禍亂之虞洵善後之要政有益於閭閻豈淺鮮哉○衛靜瀾大中丞錫席卿星使赴閩查辦事件日内諒可到省大憲委令縣丞趙人亮從九袁啓荃府經謝承綸縣丞楊繼文充當文巡捕督中把總劉武英撫右把總張慶霖把總王步雲城守外委陳春輝均往前途迎接水部城外八里許桑棉局古耿土莊也莊内周圍十餘里田園數十頃桑竹樹木以千萬計池沼亭榭無不美俻凡仕宦來閩咸欲一覽爲快兹已修葺一新爲兩欽憲行臺○秋令已行閩俗率放風筝前日北門夾道漆坊店某甲年方十四歲往珠瑪廟内與諸童放筝取樂竟敢踰垣而上剛至頂處墻忽崩陷翻身墜地頭血滚出牙齒俱落昏倒半時救醒雖經伊親人請醫調治受傷深重無可救藥卒於次早殤逝 
[學政監臨]  
　　福建巡撫張友山中丞革職後尙未交卸現奉上諭撫篆着督臣楊石泉制軍兼署本科鄉試監臨事宜例應中丞辦理制軍查明前督臣何小宋制軍兼署撫篆時曾奏請學臣代辦此次亦援案奏請以馮大宗師光遹人闈代辦監臨云 
[温州風暴]  
　　昨日招商局之永寗輪船由温州來滬云十八日該處忽起大風廬舍之被吹坍者計有數百間海關房屋亦遭損壞旗杆亦被吹折云 
[錄科摭拾]  
　　下江黃大宗師已於本月廿一日將遺才一體錄畢遂定於廿二日會考拔貢廿六日會考優貢上江考生來稍遲故徐大宗師於廿二日始將遺才考竣廿四日會考拔貢廿八日會考優貢已咨請督撫部院屇期臨試矣○上江有宿州學正吳廣文現年八十一歲例應邀恩欽賜是翁矍鑠非常更有廉將軍之健飯惟由宿來寗道出洪澤爲石尤所謔舟行竟一月未免蒸鬱比至甯漸患泄瀉廿一日在錄遺場内以往返多次升階拾級小有差池仍自納卷以出次日卽勿藥有喜昔許棠謂自獲一第腰脚益輕健稱此爲却老還丹想廣文于塲後獲邀稽古之榮誠有如許宣平所云者可見福人自有天相也○今歲上江蛟水倒山河而下下江潮水逆江海而上上下江之困於水者無在天在淵之别故兩院遺才案發竟有七成光景俟貢院號數理淸仍可補發一二次大有海底珊瑚不難一網打盡之勢因憶庚午癸酉兩届廣添蘆號至三行有奇由今視之何膛乎其後耶○上江考棚在靑溪北與桃葉渡相近該棚專爲錄遺而設頗宏敞堂上有山陽汪文恭舊題聨句云三年燈火原期此日飛騰倘存半點偏私有如江水五度秋風尙記昔年辛苦依舊一囊琴劍重到鍾山讀之令人有不飛則已一飛冲天之想 
[京江錄事]  
　　京口山巷内某甲夫婦結褵三載早夢虺蛇甲有胞兄向已分居各謀温飽日前甲婦因出外觀孟蘭盆會歸時過晚爲甲所斥私吞烟膏覓死甲之姪女偶過叔家見厥情狀奔告其母備藥灌救得甦然亦險矣○七月望日箕伯揚威江中雪浪滔天船隻皆繫纜以待晡時有一瓜皮小艇由七濠駛來行至江心舵工失於轉捩猝被捲翻幸有救生紅船揚帆肆應舟中五人得以不死又十七日下午有划船一艘自瓜洲口溯游距鎭岸伊邇半帆風勁顚播異常一時折戧不靈頓遭覆没舟師與客計有四人皆掙扎於驚濤駭浪之中呼吸待命轉瞬流至焦山灘下僅兩人得慶生全其餘則俱入蛟宮矣江行之險洵可畏哉○京口之焦山植立中流宛然砥柱東麓早築砲臺以因鐵甕門戶年來皆有防管駐守且該山爲名勝之區遊人不絶故操奇計贏者亦於此而設肆焉有海州夫婦擺灘售餅年逾而立膝下尙虚砲勇某甲與有來往昨因急需得售餅婦同居之老嫗假以靑蚨若干翼數尙不敷又假婦銀條脫一副與勇成全其事後爲其夫知之疑婦與勇有染托故向取手鐲典質婦無奈以實告夫赫然震怒卽手執　刀剌之嫗聞　聲趨救見婦已被　臥地順勢覆護上身其夫遽向婦之下叚連戳之旋驚勳多人始得勸止然婦已受傷深重血溢體虧延至次日殞命矣其夫並不棺殮用舊蓆裹縳正欲曳投江面爲營勇所見責其殘忍阻不使擲當經營官聞知着 
 
 

Page 3

 
 
卽移解有司究辦想在事者俱不能置身局外也○鎭江西門外又新街河沿之廣東會舘歴年中元節盛行孟蘭會延僧諷經三日施食濟孤其内陳設古玩紙紥像生焚化冥　爲鎭城各客帮之冠連日靑衫紅粉結隊觀者頗有聨袂成帷揮汗如雨之槪入夜後亦復徃簫嘹喨鐃鈒喧闐游人蹀　於月色燈光之下直至銅龍漏盡始散○鎭江南界與東西兩岸多屬山田全賴及時雨澤今年仲夏赤日行天致百數十里内莫資灌漑當此時不獨農民嗟苦相率報荒卽地面有司亦痌　在抱籌賑議蠲已於本月望日出示斷屠齋戒茹素設壇求雨想志願精誠爲民請命定能上邀降鑒下慰杞憂至沙洲諸民則又望晴心切地方密邂旱潦各異有心人無不仰天浩歎○法事就範南省軍營近多資遺鎭江爲華洋交涉濵江孔道故賢宰亟籌善後以保閭閣馮邑宰近已出示曉諭客寓篷寮槪不准擅留過境遣勇住宿免致逗遛滋事倘有不遵定將窩家從嚴懲辦寓房發封充公篷寮飭差拆卸云云想厲禁高懸小民不難高枕也 
[計欲撈金]  
　　豐順船失金購賞千金均死前報近日有　板船數艘在彼往來審察恐該竊推金入水故欲打撈以冀厚賞未識有此財運否也 
[日員更調]  
　　本埠之日斯巴尼亞領事官現已辭職以日欽差之第二參賛代署斯缺所有私土一案當由新領事與新任讞員羅少耕司馬會同辦理云 
[疉訊鹽案]  
　　盜冒鹽捕一案縣中疉訊情形均已錄登前報前晚莫邑尊復提首犯李文明研鞫李仍供語游移邑尊大怒飭令跪鍊良久依舊矢口不承遂命帶回收禁昨晨十點鐘時邑尊又提刑訊仍無確實口供至午膳時始退堂 
[店夥誘逃]  
　　成衣匠李錦春僦居本城道署左近膝下無嗣因撫姪女爲女本月中旬是女驀地脫逃杳無音訊至日來始訪悉被店夥朱某誘匿南匯縣屬六團地方前日遂囑妻某氏恊同朱之荐保人胡阿三前往尋見則洞房花燭早己合　成婚該氏向朱理論朱無奈向氏執半子禮氏見錯已鑄成無可更攺遂許其央氷上人來申重爲説合朱聞之喜出望外卽託胡阿三爲媒胡允之遂于前日偕氏回來據情明告其夫李大怒扭胡至小南門内巡防南局請訊局員略詰緣由立卽飭勇解送縣中下午莫邑尊升堂提訊胡俯首無詞惟稱情願將朱交出邑尊俯如所請飭胡交保限三日内將朱交案 
[監犯染痧]  
　　寓居日本之粤人韋叨因瘋砍斃胞兄解歸上海及莫邑尊訊供收禁各情均已詳登前報邇來該犯在監患病沉重禁卒禀明情由邑尊飭官醫妥爲調治 
[木工控夥]  
　　前日下午木工許應奎扭同業李阿二至巡防總局訴稱李向在小的店中爲夥屢失物件查悉由伊合串歹人次第竊去因卽託故辭歇詎李因此挾嫌時時糾同無賴前來滋擾不得已扭案請懲馮蓮士剌史略詰情由飭許暫行交保李交七舖鋗押候究 
[讞員淸恙]  
　　新任英界讞員羅少耕司馬接印任事日期已登前報昨紅諭已貼頭門定於廿九日亥時接篆惟聞司馬稍沾淸恙諒吉人天相定可占勿藥之爻也 
[鍋爆傷人]  
　　前日下午五點鐘外虹橋堍廣德興銅鐵舖中機器鍋忽然爆裂碎鐵四飛透穿屋頂煤塊瓦片紛若飛蝗有遠至半里外始墮地者一時火勢熊熊高燭雲漢急行灌救幸不成災惟有工人三名受傷臥地其一碎鐵嵌入頭顱勢甚沈重巳請傷科如法醫治矣 
[禀請集捐]  
　　本城中淸節堂設立已久每年經費須錢六千餘串近以各欵寥寥苦難敷衍由堂董張君燦朱君其蒓禀請英界會審委員葛蕃甫大令勸令茶商助捐滬北仁濟善堂董事施君善昌亦以堂内常年施醫施棺施粥等事經費浩繁禀請勸令錢茶兩商量力帮助旋據茶業董事姚君錕唐君國泰禀稱現擬茶葉每箱提錢二文積少成多分捐以爲淸節仁濟兩善堂經費惟現在各棧之茶大半已經出口凡未出口者定卽起捐　盖善堂戳記向收請爲出示曉諭以期週知而昭公允聞大令准詞將出示發給各茶棧糊裱張掛矣 
[鐵沙多疫]  
　　昨有友人來自川沙言該處時疫流行較上海爲尤甚出殯之事絡繹于道城中某姓父母妻子兄弟六人於三日内次第病斃鄉民謂瘟疫有神主持遂紛紛然舁神遍遊城廂内外以冀驅逐邪神云 
[賑務撮要]  
　　旅潯容忍居士今秋值攬撥良辰各朋友紛紛俻禮祝嘏主人以受之則不敢却之又不恭因惻念兩粤災重集桃金五十七英蚨移賑一則免拂知交雅意二爲諸公廣種福田屬代登報鳴謝云云同人再拜而受之曰是乃仁術也與朋友共聞之必也舉欣欣然有喜色而相告曰斯人也必得其壽○日昨元芳洋行明白居士募得愛財如命一毛不拔最呆人三戶共二十元交來助賑足徵善與人同不敢不勉吾知聞風興起者當不乏人○行號家學徒進見時必具筵席以敬先生猶執贄也頃大豐洋貨莊徐毓卿翁出學徒席敬洋三十四元移賑省一時之口腹救無數之生靈好善不倦欽佩實深尙望各處行號仿而行之於災區大有裨益[  高易公館協賑所謹誌]  
[丹徒里人求賑旱災啓]  
　　光緖四五年晉豫大祲赤地數千里咸稱之曰奇災連年東省大旱兩粤大水又稱之曰奇災大旱如是大水如是不可謂不奇不謂丹徒一縣之中相距無數里水旱皆有眞奇事也申報館主人樂善君子也每遇賑事必首先暢論其功德非尋常比讀十六日申報京口郵音一則寥寥數十字流民圖躍然紙上可感可佩吾里北鄉濵大江本月初三陡遇風潮破圩甚多已蒙當道諸公設法籌賑惟東西南三鄉俱係山田一遇旱年便無收穫四五月間大雨不止黍荳均遭淹没惟望秋禾大熟度此殘生乃六月至今昊天不雨禾苗枯槁地皆乾裂塘水無多車薪莫救竊思兵燹以來困窮己極客秋被雹禾稻全傷今夏被潦二麥未收稍可支持者僅顧身家其次以餅麩作食最下挑野菜以充腹尤可憫者敝鄉尙敦古誼不肯扶老擕幼乞食他鄉是束手待斃者已不乏人每至窮鄉山埂哭聲盈耳此後情形不堪設想助賑如治病治病當治於未死之前若待臨危求救徒費醫資同人等生於是長於是耳不聞不敢述目不見不敢言值此兩廣大災籌捐不易同人等决不忍取救粤之錢以救無關輕重之灾如果力有可爲何妨援救苦於實逼處此同病相憐用敢不揣冒昧瀝述災情仰求諸大善長救人救澈合此塔尖從此億萬生靈咸登袵席臨池環叩不勝迫切待命之至[  丹徒里人公叩]  
[上海三馬路與昌絲棧陳竹坪經募賑捐七月念四日第五十一次淸單]  
　　蘇州御醫馬培之大善士經募西蓮女士祈病速愈洋五十元○同樂堂洋十元楊燮記求合家平安洋四元不書名吳魏氏爲行人保平安針黹移助菊珍氏三戶各洋二元玉英氏司徒氏佩英氏三戶合助洋三元泰和虚對洋一元王子鈞保慈親平安洋一元○詹容堂翁輕募源源呂宋票行售票扣下移賑洋一元錢四百念九文○嘉興譚增元翁經募鴛湖半畝淸陰又友記葛少甫葉壽藹堂主人四戶各洋一元凌衡甫凌閬僊二戶各虚對開洋一元○與字二百五十六册屠甸古公和典洋三元錢六百七十文又經募張心壼洋二元錢一百七十文張叔翹鄒耕山二戶各洋二元周子肇許心子二戶各洋一元施耕雲務本堂二戶各錢五百文王庭槐喻曉樓二戶各錢三百文葉菁士張梓壽程受甫鄭迪發宋馨初陳乾佑吳　生周修甫蔣百源九戶各錢二百文許文蘭蔣香生二戶各錢一百文以上念一戶計洋十一元錢四千四百四十文共合來洋十五元○與字二百四十九册袁花同順典洋四元又衆友中利節酌錢六千文又經募查福田洋一元汪雲楣求四季平安虚對洋一元海陽居易齋錢七百念文徐鶴年項旭初韓雪洲金紹康朱守和五戶各錢二百文藩位三錢一百念文以上十一戶共合來洋十二元虚對洋一元○速愈氏洋十元卜志泉善士經募保錩祥唐友卿陳常州沈松泉四戶各洋一元卜志泉陳積堂趙增福羅鈺泰劉洪良倪二泉孫少甫畢桂山丁雪香陳寶元孫少山張傅道泰來翠號十三戶各洋五角○同樂堂洋十元不書名李姓二戶各洋二元無名氏祈病速愈洋二元銅洋二元以上念二戶共洋三十六元五角銅洋二元均指明捐助沙州本日共收洋一百四十二元五角虚對洋四元銅洋二元錢四百念九文合并聲明 
 
 

Page 4

 
 
[上海三馬路與昌絲棧陳竹坪經募賑捐七月廿五日第五十二次淸單]  
　　江右危重和大善士洋三百元生泰募來懷懿堂求合家平安洋十元○杭省源愼號寄來山陰　名氏爲求子出外平安許愿印送善書移賑洋六元○烏鎭徐介壽堂吳江北坍鎭趙靜香求病痊愈二戶各洋五元同昌順洋三元興記節省香資移賑虹溪綿力子爲兒病愈完愿二戶各洋二元徐永茂洋一元錢紹元虚對洋一元無名氏錢二百文○與字二百八十册嘉善吳德翁善十經募嘉善寶善典洋六元又衆友節席移助洋五元胡志遠孫濟仁趙是良吳至德吳修本吳德軒許亦仙宜厚草堂曾天順胡葉氏陳樂緣宋念慈吳仲氏姚一慈韓維誠趙善初曾修佑補過軒奚思美錢蘭堦無名氏知命使者褚乃臹鄭仁山周世德廿五戶各洋五角以上廿七戶共來洋廿三元五角○與字一百十三册西塘新昌典寄來企竹人善十經募沈飼鶴祈佑父子無疾洋四元程寶臣洋一元朱如齋朱幼耕楊嵩之嚴康伯寗文記金啓宇程雲峯鄭步靑廷甫九戶各洋五角方寅生沈玉湖徐叔英周杏春陳文照干全生紀望溪潘受祥八戶各洋二角五分奚麗堂錢二千文温敦甫尤二徐大鳳山雨幼屠厚堂六戶各錢一千文屠金壳錢一千四百文方春泉錢八十文以上廿八戶共來洋廿元○烏錄徐介壽堂洋五元負債無力人洋三元保佑父母康健洋一元以上三戶洪洋九元指明沙州補二十日安徽聰訓堂江助洋十元○本日共收洋三百九十六元五角虚對開洋一元錢二百文合并聲明 
[蘇省撫轅抄]  
　　二十三日新選松管糧通判孫治安禀辭赴任○二十四日藩轅牌示照得丹陽縣敎諭居喆病故遺缺查有優貢敎職李廷楨堪以委署戴文佐禀知丁母愛 
[浙省撫轅抄]  
　　七月二十一日開化典朱禀辭赴任李榕禀知厘捐局委寗郡聯票差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[法界公堂瑣案]  
　　前報列瑪禮孫洋人偕收租人馬樹堂請追眠雲閣烟舘欠租據烟舘夥陳松夫供稱本日可先繳兩月房租等語昨瑪禮孫已赴天津倩馬樹堂信致白副領事謂所約先繳兩月租金至今分文不有請卽傳追并望派一巡捕看管免其將值錢什物私自運開包探往傅之下該烟館遺夥周瑞山繳洋四十六元翁太守謂前期稱下半日卽可繳洋九十一元遲至兩日反不如數繳來實屬不知好歹本應押追今姑從寛着明晨至捕房將兩日租洋繳足設再躭延定子管押派捕看門周唯唯退去太守將所繳之洋交馬領去掣出房票一張○捕房解送老虎灶挑水夫杜順渭包探禀稱此人毆傷一人由八仙橋捕房巡捕將其人送入仁濟醫舘據云額間擊成一孔緩日始可醫痊凶棒呈騐杜供小的住樓下其人住樓上往往在樓板縫中大便致糞穢墮入飯鍋因卽與之爭論伊本有病並非毆傷太守問受傷之人是何名姓家在何所答稱伊名阿二不知姓氏句容人素作車夫太守着將杜交捕帶回管押俟其人傷痕平復再爲解案○妓女李琴仙本名富寶在福仙堂爲夥光緖九年曾向院中男傭張勝發張金奎父子二人借洋四百五十元立有借據富寳出名刻二張索錢甚迫欲將伊掉往他家琴仙因串通陳土氏卽才寳管爲藏匿二張偵知先邀伊　湘園啜茗　至留園吸烟後又圈至十六鋪附近隨卽鳴捕拘拿昨解公堂勝發遞禀請追并呈借據三紙翁太守見契載胡天興名字向張訊鞫張供胡已去世洋元是琴仙所借當時並無才寳其人現伊出場强覇竟將琴仙私藏太守問契上中人張錦山寳姐等究係何人張稱寳姐現在外面太守着傳進據供母家王姓尙未嫁人太守問家有何人答稱祗有一弟琴仙向張借洋果曾從中介紹且白已也有洋一百元借與琴仙票據現抵押别人處太守詰訊之餘琴仙認欠屬實惟稱前曾幾次還洋或三十元或二十元現在一時實難措辦太守問陳王氏爲何多事陳稱琴仙亦借小婦人洋二百四十元詰之琴仙一一認欠太守問該氏票據何在答稱並木取來太守謂照張禀詞陳王氏實屬無賴今姑不子深究着與琴仙均交保出外限半月内還洋　松江人沈裕環訴稱小的操舟爲業日前帶米來滬有沈昌相張雲軒二人買去四石用車裝至安樂里内復要添買一石及去而復來則人與米均已不見尋見鳴捕叩請究追翁太守問事在何日共洋若干答稱在本月二十一日本約翌日付洋至今分文不有每石價洋二元六角共計十元四角沈遞禀聲稱米由吉星公棧所買堆在安樂里口被張取去無力賠償太守謂偌大吉星公豈四石米尙無放處而必放在安榮里中爾可不必牽扯亦不用賠償祗須將洋繳出否則卽作訉騙辦理隨著交保出外赶緊還洋 
[鑄盫印存序]  
　　印章始於秦而盛於漢後世操三寸鐵者雖各自成一家莫不祖述漢印奉爲金科玉律今之號名家者專尙嫵媚無蒼勁純正之筆於篆文伸者屈之屈者伸之全失三代典型惟娛俗子耳目試觀歴代諸譜有如牛鬼蛇神描頭畫角者否而俗子目之爲鄧派互爲神奇不啻蟻之慕羶蠅之逐臭然完白一生從未有如此者何不幸乃爾是則不禁爲之扼腕也嗟乎安得起吾趙文何諸公於九原一挽頽風哉興化劉融齋先生嘗索余作印謬加賞識且戒之曰印章至今日一大變局君能守前人矩矱宜立定主意毋爲習俗所移致墮野狐禪取法首畫者做得乎中彼於下下乘覓生活未有不貽識者譏先生盖有慨乎言之余固謹佩韋弦也趙子也鐵吾友閬峯先生之仲子年未及冠己喜錐畫讀書之暇每過余齋翻閱諸譜竟日不思釋偶作一印於章法刀法必極力經營務求不悖於古香初茶半與之討論也鐵輒心許之其好古成癖根於夙生歟沈酣旣久篋笥中纍纍然者漸夥今年夏檢其最小者鈐爲二册謂余曰將出問世能免唾駡否余曰君我未肯於下下乘覓生活見之者必譁然不遭糊窗覆瓿厄也幾希矣然而焦桐逸響自有知音何必博一時之虚譽哉爰爲點定并書此爲也鐵朂鷺洲黃文瀚瘦竹氏拜序於揖竹詞館 
[咏瓶中水仙]  
　　聞得幽香劇可憐銅瓶合供水中仙欲因塵動看羅襪恐　風吹墮玉鈿北渚春寒波渺渺西窗夜靜月娟娟冰心若解詩人意淸夢還應到枕邊○吳陵留别熊放安先生一館吳陵約暫依奈何人事竟相違落花三月隨春去芳草幾時見客歸别後歌詩難再和眼前杯酒且同揮送行莫折靑靑柳留向河梁絆夕暉○聞雁曉聞春雁數聲哀目送寒雲首未回何事空飛十萬里故鄉不爲寄書來○折海棠海棠三月已垂絲偶愛猩紅折一枝故國書傳思婦淚誰知正是斷腸時[  五筸芝房滕家祥初稿]  
[上海絲焉曾舘籌賑公所施少欽經收兩廣永災賑捐六日廿七八九日第三十二三四次淸單]  
　　平湖隱名氏一百元元和具程五十元自新堂三十元石門洲錢吳穆文念元丹徒誠心子求次男暴病卽愈十元心餘力薄人十元璜溪武林氏十元日求無過人八元隱名士巳溺子是誰人思免災子四戶各七元願承祖志求事遂意五元自知有過人四元筆耕齋周姓求病速愈湖北趙氏嶺左平陽小劍生完愿四戶各兩元無力氏求却病體健鈕覲唐梅石庵孫輔丞朱泗生經訓堂蔣六戶各一元錢義記錢五百六十文硤石管穉巖銅洋十元○常熟力不從心人經募蘭桂書屋三元敬止齋主一元守靜主人一元思承主人一元沈氏五角程秀箴六百文周氏五百四十文楊金奏五百文無名氏五百文松月齋主人三百文守誠子四百廿文隱名三百文龔氏三百文張氏二百文隱姓二百文十五戶合來洋十元○嘉定悔過齋經募誦芬書屋九元四角五分求椿萱並壽子兩元　記五角五分三戶合來十二元以上廿七日○杏香書屋由楷記交來永保保安曹　錄一百兩合來規元一零七兩二錢四分九江運昌空人六十二元南　衆花業　資栘助六十元竹影軒答席費移助五十元潘子宜太守以平湖衆絲業賀其尊翁壽儀移助四十元胡晴舫爲妻胡吳氏曁子天錫染眼疾痰喘腹脹各恙求立愈十元悔悟子十元不留名六元四明永裕堂陳求家門平安六元四明桂芳居陳求自身病愈四元顧謙谷三元錢瑑初刻潤移助二元無名名兩元洪佐卿求施委員福壽綿長一元陸運生一元求消過子一元金衆居虚對開一元松江周楓亭銅洋廿元○積善堂經募積善堂自助二十元積德堂不書名見獵心喜氏三戶各二元襲成數懷毛堂百忍堂三戶名一元遮名氏五百文聚星堂四百文不留名二百文共十戶由潘梅生兄交來洋三十元○洞庭源源典募十三口省味八元潘宗大兩元葉慧生一元潘銀珠八開兩個潘一珠錢二百文五戶共來洋十一元八開兩個錢二百文以上廿八○○石門桑柘主人求次子景福外症轉危爲安一百元周裕大號劉一山兄交來崇川無名氏五十元師山無名氏五十元安命子五十元雨如氏求病卽愈念元沈賡記廿元蔣挹之兄來賡生氏求合家平安十五元山陰周汝楫求病卽痊十元澄江願節試費祈勉災眚子十元劉良釗求長媳沈氏病卽愈十元松江益興金腿號節移開張酒席八元浙紹無名氏求病卽愈五元嘉興姚寶杰四元陳門許氏王斯樸節買書資求父足疾速愈母寒熱速愈王氏正義趙有懷堂四戶各二元孫門徐氏一元墣記一元　江守貧氏求兒病一元貽榖堂錢求母病卽愈四百文○木芝村經劵容德堂三十元醉坡仙舘念五元紅微書屋廿五元裁否軒廿元四戶共來洋一百元以上廿九日　 
[上海文報局經收蘇州醫園公所六月二十日七月初八日墊解洋二百元一百元淸單]  
　　銳字九十三號徐受之翁募和記一元無名氏三元吳觀記一元○程小山翁募葉　 
筱記一元老成載福十元竹林氏四元程小記兩元程山記一元汪潢記五元○銳字九十四號葑溪子募消災延壽十元疾病消周生氏十元樂善居一元無名氏錢三百文○滬字七百五十二號蔣寶生翁募必定如意五十元汪調記五元○費繼香翁募星江舞象子黃兩元朱錫恩錢四百文尤永祥錢二百文○滬字七百六十五號程贅甫翁募還硯主人五元○捐單募錢邦楨錢二百文范陽子求父病速痊六元范陽子六元○自交來高陽氏求病速痊以所蓄鋮黹資移助四元邵張氏求夫病速痊三元鹽公堂中秋節筵席卽省移助十二元無病卽福七元五齡童子增福壽二十元麟趾堂二十元○潘子山翁募隱名氏十元○葑溪子募祝慶淸身康體健早生貴子洋一百元以上共合三百元合恲聲明 
[上海四馬路高易公館内上海保險公司恊理兩廣賑捐所經收七月賑欵淸單]  
　　廿二日司徒源記經募四十一號册司徒源記五元司徒香泉二元司徒合家三元以上三戶洋十元○恆興昌募六號册恆順昌五元丁玉墀程香泉二戶各二元老潜齋羅寬權簡雲志謝善華四戶各一元任汝林李普雲二戶各半元以上九戶洋十四元○聯相募五十九號册李誠德堂二元東華愿徐慶林容景雲李霍氏張協生無力子六日各一元吳翼臣李杜氏二戶各半元以上九戶洋九元○大來募四百廿號册大來楊士宸二戶各半元楊景山四角楊鉅權啓敬煬秩堂吳倫張馮莫李十一戶各二角湛驤力不從二戶各一角以上十六戶洋三元八角○昌記募十八號册昌記二元○安昌募五十一號册安昌二元錢仁峰一元○生記募十九號册張人和耿廣高何天成三戶各一元吳義盛二元黃雅谷戎金鳳二戶各半元以上六戶計六元○永興和募四十五號册陳寶田一元林碧潮李澤生二戶各半元陳曉平四角張永庚李燿能二戶各三角以上六戶洋三元○泗隆祥募四百十五號册泗隆祥五角○永利貞募四十三號册永利貞二元○宏安募五十號册有心無力二元○義香居募五十三號册義香居半元○廣發號募五十五號册廣發號一元○知非子求平安二元鹽城李華四元○廿三日鄭秀山翁募一百四十號册龐伯榮二元瑞泰其思堂應曾光耕餘堂嘉福堂隱名氏不留名七戶各一元季漢氏春壽堂李羨英陳仁山應瑞記應松記鄭傑生江隂棚八戶各半元寶海氏二角半以上十七戶洋十三元二角五分○鄭秀山翁募一百四十一號册鄭棟如五元黃麗泉黃茂林黃仕謙徐子淸四戶各一元吳頣齋隱名氏二戶各二元以上七戶洋十三元○杏記茶棧慕三百四十四號　一新茶號五元　募三百四十三號册茗叟三元無名氏二元○漢口益記茶棧莊翼琴翁募安吳願生氏規元一百零四兩九錢八分○接元堂募八十九號册嚴朝泰夏申昌何冠記三戶各半元○李貫之郭安亭二戶各五十元○泰隆募三百七十八號册馮成杰二角○廣裕隆募三百八十二號册凌乾卿五角以上統共計洋二百零一元二角五分規元一百零四兩九錢八分 
[上海四馬路浦灘文報局内協賑公所經收賑捐七月下旬淸單]  
　　廿三日收南翔無名氏經募滬字四百十一十二號册鄒嘉樹堂四元吳庾樓拈花室二戶各一元浣花删虚對開一個竹影軒宜順堂二戶各二角甫言室傳經堂二戶各錢三百文黃立三程訉梅春暉堂許記張記五戶各　二百文植記沈寅甫陳林玉王信義夏記隨記章記高昭古杳　舘九戶錢各一百文桂記金文起錫記銀記多記熺記永記徐記王記吳記張記陸記十二戶錢各四十八文册四戶共英洋九元虚對開一個小洋六角○珠江拱銓願天常生善人願人常生善心十元○浙江常山縣草萍分司丁募草萍分司丁大勝二元嚴程氏丁嚴氏徐氏三戶各一元周姓善士四元○甬江衆螟蜅行十元○巨興和經募申字二百十五號單藺宅積德堂銀五兩盛京豐泰　豐泰長郁記謙勝亨四戶銀各三兩五戶共銀十七兩九錢五分○支塘大生典募申字二百十六號單温汝恭不書名二戶錢各三百文無名氏無名氏二戶各二百文無名氏無名等有翁無名無力四戶錢各四百文耀翁錢八百文九戶共英洋三元又錢七十文○常熟信泰典無力子一元○常州玉帶橋許經募滬字二日零三號册不書名三元不書名一元不書名錢四百文不書名仁本堂蔣書帶三戶各五百文悅興祥錢三百文七戶共英洋六元○漢口益記募安吳願生氏規銀一百零四兩九錢八分○紹興退一步居募申宇二百十七號單鄭思復堂二元祝康健方記祝平安孝記二戶各一元無名氏二千文居易堂奏記五百文農笙記六百文胡月記三百文祝康健湖記祝平安鏡記二戶錢各四百文祝平安吾記祝平安侍記錢各二百文十一戶共洋八元○梁溪後隆興募申字二百十八號單何秋湄何孚堂何鴻儀何瑞裳廖子軒何紹源六戶各一元向魯階何　氏二戶各五角○蕪關稅務司許君妥瑪二十元蕪關諸西人及華人五十四元蕪湖英領事未君事事葛十五元○大源義號四元公記號十元○漢口無名氏募申字二百十九號單無名氏春記二戶各一元煥記隱名氏二戶各兩元不書名三元無名氏無名氏無名氏三戶錢各一千文無名氏六百文無名氏無名氏二戶各三百文無名氏四百文十二戶共洋十三元○本日共收英洋一百七十九元規銀一百廿二兩九錢三分虚對開一個小洋六角錢七十文○附收沙洲賑欵英洋十六元合併登明 
 
 

Page 11

 
 
[光緖十一年七月十九日京報全錄]  
　　宮門抄○旨一道錄前○發抄旨九道○粤督張等奏瀝陳被水並請欵籌捐撫辦情形摺○又奏叅革通判遞籍片○閩督楊奏委署總兵片○大臣紹等奏爲請旨摺子○七月十九日刑部都察院大理寺正黃旂值日無引見○怡王睿王等由東西陵回京請安○馮光勛謝仍在軍機章京上行走恩○文秀續假五日○都察院奏派專司稽查之堂官派出奎潤徐樹銘○召見軍機薛允升○發抄崧駿奏接任漕督謝恩奉旨知道了欽此○希元等奏請將捐輸練軍馬匹之台吉圖曾蘇爾塔拉圖等奬叙奉旨該衙門議奏欽此○又請將籌撥練餉之安徽江蘇司道等奬叙奉旨該部議奏單併發欽此○又恊領富爾丹書阿勒楚喀副都統奉旨兵部知道欽此○劉秉璋奏藩司許應鑅升任孫翼謀等回任奉旨知道了欽此○又温處道温忠翰暫緩引見奉旨着照所請吏部知道欽此○又儘先副將胡家品留浙收標奉旨著照所請兵部知道欽此○瞿鴻禨奏接任浙江學政謝恩奉旨知道了欽此○又衢兩屬科考俟錄遺後補辦奉旨禮部知道欽此○○兩廣總督臣張之洞廣東巡撫臣倪又蔚跪奏爲瀝陳東省廣肇兩府等處被水困苦情形懇請動欵賑撫並籌欵集捐以工代賑赶築基圍以顧晚收而弭隱患仰祈聖鑒事竊查本年五月初間西北江水同時盛漲南海等縣决圍淹村被災甚重漫水已及省城西關業經臣等將查勘撫䘏大概情形恭摺奏報在案伏查北江自曲江以下經　德佛岡淸遠花縣西江自蒼梧以下會黔桂鬱三江之水而入粤境經開建封川德慶高要高明同匯於三水直趨南海其時霪雨過多復直西省發洪蛟流尋丈奔送而來肇屬之四會慶甯受懷集綏江之水均踞南海上游廣屬之新會肇屬之鶴山受西北江分支之水均處南海下游亦值河潦匯注山濤陡發省河收水旣多出路復阻宣洩不及因是各屬暴漲高者至一丈七八尺水到之處遇圍卽决遇村卽淹或自高原掩覆而來或自下流倒行而止　據印委各員禀報南海縣漫决四十一圍三水全縣三十三大圍槪行漫决淸遠漫决十七圍墟塲村莊均被淹浸四會漫决二十八圍城墻被水冲裂花縣漫决兩圍高要縣漫决十二圍肇慶府城被水雍浸南門下牌十一版不没者一版新會高明鶴山圍基間有漫决每一圍或一二口或决十三四口每一口寛或十餘丈或一二百丈深或七八尺或三丈五六尺廣甯上游暴漲下游倒灌水高至四丈有奇沿河九十六鄉盡皆淹浸開建水湧入城冲刷民房不少德慶沿河鄉村多被淹浸封川水抵城下城外街舖民居悉被淹浸水與檐齊佛岡城内水深二四尺城垣衙署多有冲塌沿河村墟受傷其界連淸遠之韶州府屬英德縣城廂内外亦被水淹下游各村田廬冲坍雖輕重不同要皆各有傷損各處溺斃人口漫浸田禾淹塌官私廬舍冲失船簰竹木禀報紛來每作批檄心爲震慄緣此次水災由於淹水與蛟水並行不及防避綿延十餘州縣潰决數十百隄或一圍之内兼包數千家一隄之决貽害數十里田園廬墓財物米榖一切資生之具盡付横流計功耗失以千萬計災民皆露處於山麓隄頂樓息之所炊爨之具蕩然無有官紳分投設賑每一處就食者日數千人其轉死於洪波巨浪中者約略查計已在千人之外早稱田禾旣經蕩盡而被水較深之區能否補種晚稻尙未可知困迫情形實堪憫惻考諸案牘自道光一十四年以後無此大水臣等奉職無狀以致地方罹此巨災悚惕疚責無以自容前於禀報初到時當經一面飛飭各處地方官極力極救一面籌欵遣員乘輪帶船運載錢米星夜馳往分投救急並分向洲渚隔繩處所濟渡災民其時米價驟踊提取海防案内新儲倉榖碾米平糶分派輪船拖帶海口商販米船迅速駛赴災區並給照招商前赴外省買米回粤以資接濟計五月中旬司局倉卒籌欵並愛育堂紳董捐欵肇羅道潘駿猷肇慶府知府紹榮捐欵分投買米賑濟此外署水師提督方耀署陸路提督鄭紹忠捐資購粮餅散給錢文以及香港商民捐集銀米自行施濟通計散出賑米已在二萬石之外兼以麫餅乾粮錢文稍資存活目前漲勢雖平而積水未退潰决處一片汪洋若不急趁此時赶築圍隄疏消積潦補種晚禾俟再有秋漲踵至下半年生計全無指望冬秧亦復難栽此十餘萬飢民若何安集爲東不堪設想臣等與司道等籌議惟有以工代賑及速籌欵築圍成量作口内月堤或分作攔水小埂俾得防續漲而顧晚收至於水勢過深處所只可俟冬令水涸再爲興修查粤省田圍除南海桑園圍外向係民捐民辦此時各村物力蕩盡救生不贍斷難自謀卽間有本縣殷戶尙可勉力勸捐非有官欵倡辦亦難鼓舞約計需欵甚鉅卽倡率築圍曁目前撫䘏亦非有十四五萬金不能措手而粤庫正當防餉困絀之際羅掘巳窮查前准戶部咨東省每年解部備荒銀一萬二千兩藩庫現尙有光緖十年未解八千兩本年應解一萬二千兩此款旣爲　荒而設現當粤災方急留以賑粤洵爲名實相當擬懇聖恩俯准卽將備荒項下動支銀一萬兩並於藩庫稅羡項下提動銀二萬兩以充東省賑撫之用如蒙俞允此係以工代賑並須另行籌捐湊集交民間自行辦理應請免其造册　銷此外所短尙多急切無從籌措擬卽暫於粮道庫欵挪借銀二萬兩墊發應卽陸續籌欵歸補由局設法籌措銀三萬兩臣等與尙晝臣彭玉麟並率同司道府縣各官倡捐銀二萬餘兩並勸諭紳富人等量力捐助合計動借籌措四項約略現可湊銀十萬餘兩分撥　用其不敷之數卽當接續多方籌措惟辦事必須得人查有署陸路提督臣鄭紹忠廉潔樸實久得民心光緖七年三水竇圖各圍工程卽該署提督督率興修甚爲妥速被災各處卽其桑梓辦理必能盡心當卽咨照該署提督擕帶欵項馳往三水淸遠四會花縣被災最重之區迅速查勘勸導紳民捐資自衛酌量地勢及時赶肅並派委候補道周炳勳復往各處周歴携帶銀米接續賑撫體察緩急隨時馳報以憑籌辦南海災區頗廣决圍甚多責成廣州府知府肅韶署南海縣知縣張琮辦高要受災最先淹决亦廣責成肇羅道潘駿猷肇慶府紹榮督率各該屬辦理其餘較次處所分飭委員會同地方官分别撫恤毋任流離失所此次惠州府屬河源縣亦於五月初問雨多江漲沿溪冲没田廬淹斃人口被災較輕已飭該府縣妥爲撫恤並飭各將領營汛加意彈壓嚴緝匪徒臣等惟有仰體皇太后皇上拯民飢溺德意殫竭心力急籌妥辦惟望從此雨暘時若秋水順平庶可從容補救所有東省被災詳細情形現辦工賑撫恤請動支備荒銀兩並備欵應急籌捐集資各緣由謹合詞恭摺具奏伏乞皇太后皇上聖鑒訓示謹奏奉旨已錄○○張之洞等片再揭陽縣職員黃翔龍光緖四年在潮州普捐分局由增生遵例報捐儘先補用通判指分廣西加鹽提舉銜並免保舉五年該縣勸辦義倉積榖各紳以黃翔龍家尙殷實因令在局經理各捐戶交存榖價銀兩迨捐項收齊時閱三年該黃翔龍延不買榖上倉以致人言嘖嘖經縣再四諭催猶復置若罔聞七年四月間適縣城内有張貼匿名揭帖汚衊前任福建巡撫丁日昌情事共欵係黃翔龍程造該縣將其傳案禀經前撫臣裕寛批飭提省發交廣州府會督讞局委員澈訊追辦該黃翔龍一味狡賴屢訊無供由府禀可飭縣查傳人証未到嗣復禀經臣等行司飭縣確查兹據該縣以黃翔龍前收義倉捐項自提省後業由局紳向其家属陸續催令籌繳買榖上倉核之原日收捐簿據銀數虧短無多容再諭局查明勒限淸繳至匿名揭帖是否黃翔龍揘造迭經暗訪明查仍無寔據惟闈邑紳民僉謂黃翔龍平日行同無賴遇事把持曾因教唆詞訟及糾約異籍游棍科歛錢文倡設家會祠屋未成疉被呈控卽此劣跡昭彰洵屬冠裳敗類禀由藩臬兩司核議詳請斥革等情前來臣等覆查無異相應請旨將報捐鹽提舉銜指分廣西儘先補用通判黃翔龍斥革遞交地方官嚴加約束用示懲式執照據供霉爛無憑追繳揑造匿名揭帖之人飭緝獲日另結除分咨吏刑二部外臣等謹合詞附片陳明伏乞聖鑒謹奏軍機大臣奉旨着照所請該部知道欽此○○楊昌濬片再現署建甯鎭總兵羅從標調省另候差委所遣該總兵篆務應行委員接署查有留閩記名簡放總兵楊德珍久歴戎行樸勇廉幹於上游情形熟悉堪委署理除分别咨行知照外臣謹附片具陳伏乞聖鑒謹奏軍機大臣奉旨兵部知道欽此○○奴才紹祺永德跪奏爲請旨　竊據察哈爾鑲紅旂總管貢果爾札普呈報據本旗恩騎尉鄂勒哲依圖報稱職前正奉派在察漢鄂博卡倫當差之間詎意原住游牧家中於上年十月二十四日夜内突然失火將職蒙古包並一切物件燒燬内將職襲官誥命被燒等情覆查屬實合將恩騎尉鄂勒哲依圖襲職底案照錄造册呈請照例重給等因前來奴才等查例載官員誥命勅書如被水火盜賊毁失者免議仍准題請重給等語今恩騎尉鄂勒哲依圖襲職誥命一軸被火燒燬應請將恩騎尉鄂勒哲依圖照例免議並該員襲職底案照錄造册咨送吏部查照辦給外理合恭摺具奏伏乞皇太后皇上聖鑒謹奏請旨軍機大臣奉旨吏部知道欽此 
 
 

Page 12

 
 
[光緖十一年七月二十日京報合錄]  
　　宮門抄○護西撫李奏續報水災籌辦撫恤情形片○又奏請旨將約束不嚴之營官交部議處片○蘇撫衛奏報糧道帶印北上片○閩督楊等奏審明京控按律定擬摺○滇撫張奏甄别各官片○陜撫譚奏委署副將片○七月二十日工部鴻臚寺正白旗值日無引見○奎潤等塲差完竣覆命○江蘇候補道葉廷眷預備召見○尙宗瑞假滿請安○趙佑宸請假五日○内閣奏派騐放之大臣派出絪貝勒崇公徐桐童華○吏部奏派考試漢廕生派出烏拉布徐樹銘周家楣○召見軍機葉廷眷○○暫護廣西巡撫二品銜按察使臣李秉衡跪奏爲續報被水災區較廣亟應寛籌撫恤以重民生謹陳辦理情形摺仰祈聖鑒事竊臣前因省城河水陡漲淹没用廬損傷人口災象已成先飭動欵開倉妥籌撫恤曾將辦理緣由於本年五月二十二日由驛馳奏並附片陳明梧州府城亦復被水併飭一體撫恤在案臣於拜摺後連日接據桂林府屬之義甯永福全州靈川陽朔梧州府屬之懷集籐縣潯州府屬之桂平平南貫縣泗城府屬之凌雲等州縣先後禀報各該地方紛紛被水雖在五月上旬蓋因大雨連宵宣洩不及成江流盛漲或山潦横行人口因有損傷田廬亦多淹没實爲數十年未有奇灾小民蕩析離居殊堪憫惻竊維救災宜急救粤西之災尤急誠以地多瘠苦伏莾未淸若不力籌賑恤廣爲撫綏其患何堪設想臣與司道函商原提局存梧州歸公經費銀三萬兩不敷分撥現雖設法勸損仍屬緩不濟急因於前撫臣勞崇光昔年倡設同善局内提出當本銀一萬兩又於提存各閒欵儘數搜羅動用銀三萬兩由藩司張夢元曁善局司道察被災重輕酌發欵多寡遴委廉幹多員會同地方州縣分投確查核寔散給務使民沾實惠不致有失所之虞此外續有報災仍當另籌撫恤統俟查明災歉詳細情形應徵本年粮賦如何分别請蠲請緩再當詳細具奏籲懇天恩以兾仰副聖主矜災恤民之至意所有被水災區較廣續籌動欵撫恤緣由理合會同兩廣總督臣張之洞恭摺由驛馳陳伏乞皇太后皇上聖鑒訓示謹奏軍機大臣奉旨覽奏已悉迭經降旨諭令妥委各員認眞經理務使實患及民毋任一夫失所欽此○○暫護廣西巡撫二品銜按察使臣李秉衡跪奏爲鄂軍奉撤回防營勇中途致斃人命現已咨鄂責令交凶請旨將約束不嚴之　 
營官交部議處以肅軍律仰祈聖鑒事竊照鄂西四營前因關外停戰兵撤據該領湖北補用道魏綱禀請回鄂經臣批行准其撤銷統領關防仍照原來營制魏綱帶衡勝一營總兵張壽安帶安勝二營提督胡定坤帶定勝一營飭卽分起回鄂責成各該文武沿途認眞約束無任滋生事端業於四月初八日會同署提臣蘇元春由驛附片奏明欽奉批回在案胡定坤所部勇船二十四隻於四月二十九日行至永淳縣屬之三洲灘因登岸索取灘天與村衆口角相毆致傷民人黃大樂黃順淸二命勇卽回船飛棹下駛村衆捉獲勇丁李客平一名送縣報騐該署縣陶墫詣屍傷委係鐵矛鎗子傷中致命其爲營勇持械横行已無疑義提訊李客平係上岸買菜回船不及致被捉送並未在塲滋事該縣備移胡定坤轉飭交兇於五月初九日禀報到臣當經批飭南寗府確查禀覆去後嗣據該府何照然親往永淳縣及三洲灘杳勘明確禀覆到臣具悉當日定勝營勇船過境實因多索灘夫起釁營官在船聞閙雖經發號催勇回船而勇已釀成人命究屬未能彈壓節經該縣及該府先後移回查交兇犯歸案按究亦未據移覆其約束不嚴實難辭咎查該營官胡定坤前因出關督隊著有微勞經臣與署提臣會摺列單奏請賞換淸字勇號今以撤調回防部勇中途滋事致釀人命此　邊防兵勇遣撤尙多若不立予嚴叅何以服民心而申軍律現已飛咨湖廣督臣湖北撫臣轉飭該道迅速查明起釁斃命兇犯勒令按名交出歸案究辦以示懲儆其李客平一名據何照然研訊確供委因回船落後並無帮毆情事應俟將來質訊完結再行發落相應請旨將記名提督志勇巴圖魯胡定坤交部議處以爲約束不嚴者戒所有鄂軍中途致斃人命勒令交兇歸案究辦請將該管營官議處緣由理合會同兩廣總督臣張之洞恭摺由驛馳陳伏乞皇太后皇上聖鑒謹奏奉旨已錄○○衛榮光片再蘇省光緖十年分各屬徵收漕白糧米仍行由海運抵天津後循辦徑運通壩交侃業經臣於海運章程摺内會奏飭委蘇松督糧道王毓藻前往津通督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代行代日以免積壓詳請循案奏報前來理合附片具陳伏乞聖鑒謹奏軍機大臣奉旨知道了欽此帮辦軍務頭品頂戴閩浙總督臣楊昌濬革職暫緩交卸福建巡臣張兆棟跪奏爲審明京控按律定擬恭摺仰祈聖鑒事竊照福建南靖縣民謝發京控槍　傷斃等情一案經都察院奏奉諭旨此案義交何璟勒方錡督同臬司親提人䚯卷宗秉公嚴訊確情按律定擬具奏原告民人謝發該部照例解往備質欽此欽遵行司委提人卷解省發審兹據臬司督同福州府等訊擬詳解前來臣等親提覆鞫緣高還籍　南靖縣與謝發隣村素識高慈卽謝注白幼經謝虎故父謝慶買爲義子與謝虎分釁各居同治十三年十月初十日謝虎雇謝發之子謝旋赴山牧牛悞食高還稻草高還看見打逐謝旋攔罵高還用柴刀砍傷其頭顱右額角謝旋歸告其母謝蔡氏赶往理論又被高還用木棒毆傷頂於左額角謝發控縣騐明差拘高還未到謝虎因牛隻被打牛病唆使謝蔡氏呈催光緖元年二月二十二日高還之子高利路遇謝虎斥其不應唆訟謝虎回詈舉拳撲毆高利順拾竹枝戳傷謝虎左眼昏暈倒地經高鑿路遇勸散就近報知高慈慮及傷口進風高慈與高鑿將謝虎擡至家中代請醫生王恒山調治並報知謝虎之妻謝莊氏趨視其族督謝笨勸經高還出錢十千給謝虎養傷息事至三月初四日謝虎左眼醫痊失明回家照常工作是月十二日謝虎染患吐瀉時疫醫治無效至夜殞命棺殮埋葬嗣謝莊氏聞挖瞎眼睛有七十日保辜遂思謝虎身故被戳瞎左眼僅二十日疑係因傷身死又因高慈抬回醫治疑有帮毆卽與謝發僉控該縣洪鎭以謝虎先不請騐牛傷死後收埋兩月有餘甫行呈控情節可疑批俟訊集供結詳請開檢謝發等疑爲有意不騐層遞上控飭府委員會縣驗辦勒差王福卽王參獲到高還高慈訊不承認謝發等亦不出結無憑控騐高還在押患病詳准取保謝發以王福與高還曾有戚誼疑其受賄蒙保晉省續控先是謝虎有父遺祭田向與高慈輪值收租光緖四年十一月高慈因將值年向謝莊氏索取祭簿謝莊氏答以養子不應承祭並將田契交謝蔡氏收藏高慈聞知邀同高麟高鑿高揭卽高標等往索不允高慈喝冷高麟等將謝蔡氏拉出自行進房搜取田契作抵聲稱必須允其承空方肯交還各散謝發回家詢知氣忿遂添砌情節與謝莊氏商明赴京控告遞解回閩行司委查高還先已病故提到人卷發審高利於取供後在監病故飭據南靖縣訊取王恒山供結謝虎被戳左目實伊醫痊目已失明並不痛楚後染時疫身故核審相符應卽擬結此案高還因謝旋牧牛誤食稻草用刀砍傷謝旋並木棒毆傷謝蔡氏俱各平復雖無生供足據業已衆証確鑿應從重依刃傷人律擬杖八十徒二年高利因謝虎唆訟向斥爭閙用竹板戳傷其左眼致成廢疾合依瞎人一目律擬杖一百徒三年該犯等迭次逢恩應准减免業已先後病故應毋庸議高慈卽謝注因爭值祭祀糾同高麟等搜取謝祭氏田契作抵與平空搶奪有間應照不應重律擬杖八十酌加枷號兩个月原告謝發控出有因並非無端誣陷惟添砌情節應照不應重律擬杖八十該犯等事犯到官在歴奉恩詔以前應與謝莊氏一併寛免縣差王福等訊無賄弊均免置議高慈勒令歸宗其所取田契已據交還謝莊氏收領未到人証免提省累除供招分咨部院外臣等謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽○○此張凱嵩片再同知等官到省一年期滿例應奏明甄别兹查有知府銜儘先補用同知承保分發雲南儘先補用同知王國江儘先前補用知縣余秉鑅同知直隸州知州用補用知縣沙肇祺升用知州署順甯縣事補用知縣蔡之模到省試用均各一年期滿據藩臬兩司詳請甄别前來臣查該員承保才具開展王國江厚重樸誠余秉鑅任事精敏沙肇祺明白安詳蔡之模勇于任事堪以各本班留省分别補用除將履歴淸册咨部查照外　會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○譚鍾麟片再臣查陜西固原提屬西安城守協副將蔣富山署事期滿查有靖遠協副將胡得成堪以署理陜西撫標中軍叅將英林應卽飭赴本任以專責成除分行遵照外理合附片陳明伏乞聖鑒訓示謹奏軍機大臣奉旨兵部知道欽此 
 
