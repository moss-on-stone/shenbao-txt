# 1912 - 100 - 4914065

 

Page 1

 
 
評諭 
[嗚呼今日之共和]  
　　嗚呼今日何日一爭權利之世界也匪以共和相藉口卽以武力爲孤注都督府與軍政分府不相容矣南軍與北軍不相屬矣軍政與民政權限不分都督與都督意氣用事求有一二廉退爲懷顧全大局者已岌岌乎不可多得吾讀黎宋卿岑雲階程雪樓徐寳山諸電吾不禁爲民國前途痛哭流涕者矣諸君之起義亦以满淸政治之不良思推翻之以種吾四萬萬同胞之幸福耳武漢一呼東南響應諸君之心理爲何如者乃自南京光復而爭端突起始則以都督相競爭繼則以新政府爲甌脱坐令一二老成人望風引退不甘與新進諸少年羣逐中原之鹿民國之始基萬事俱隳壤於　冗之中大借外債糞土黄金有較之满淸時代而更甚者洎乎淸帝退位南北統一人人自以共和之大功幸獲告成覆載之間或莫予毒於是大開競爭之鬥而紛馳其南北之見高蹈者雖敦禮讓之懷庸碌者自逞功利之私庸亦知當年奔走海外結盟集會栖栖皇皇不安寢食原爲四萬萬同胞之困苦顚連而非爲一二人之高爵厚祿者乎即令競爭諸公而返已自思當亦啞然其失笑矣繼自今軍政府軍政分府播遍於寰區罔不建設維易而裁撤良難一省之中或數軍政府或數軍政分府各私其土地各擁其甲兵一言不合白刃相加任意拘囚蹂躪人道法律不問也人言不恤 
　　也一若天下之事皆可如已意而出之愛其所謂賢而憎其所謂不肖寖啟軍人柄政之漸而開專權跋扈之風陽以阻統一之進行遲秩序之恢復實隠以兆瓜分豆剖之階而中五季十國之毒至於人民則以醉心共和之故多議論而少成功往往祇圖一已發言之易而不顧當局行事之難此固今日幼稚之程度而毋容爲諱言者矣要而言之共和者四萬萬人之共和非少數人之共和也試問今日民生之樂利何如羣治之進行何如而徒見人人懸一共和以爲標幟不求意氣之相孚惟域域於一方之治安一人之樂利鮮有以民政爲心統一爲志欣欣焉以國利民福爲前提者坐令黎岑程徐諸君子或戒擅權跋扈之風而尊祟民政或懍假公糜費之防而敦讓儉德或則痛陳共和之弊而兢兢以發言盈庭多方牽制爲大戒或則詳言分府之害而顓顓以貽害地方塗炭生靈爲隠憂也嗚呼共和嗚呼今日之共和 
[大總統命令]  
　　四月十七日 
臨時大總統令任命馮元鼎爲交通次長此令任命何宗蓮爲陸軍副都都統此令任命巴哈布爲正紅旗漢軍副都統此令 
[專電]  
　　國務總理唐紹儀今日（十八日）抵天津准二十日來京　　唐總理及各國務員抵京後將庽 
前淸貴胄法政學堂决以舊陸軍署爲涔閣辦公處　　大借欵已立草合同四國資本團外加入俄日比三國　　聞七國借欵團要求袁總統交閲用欵淸單始肯交付款項　　交通次長本擬於詹天佑梁士詒葉恭綽三人中酌委嗣以詹梁均不願就葉則外間輿論不甚满意故改委馮元鼎　　外交次長將簡顔惠慶充任　　聞章太炎君有電允認來京就顧問之職　　臨時籌備處所訂閣部官制草案須提交北京參議院通過方可發表有定五月一號以前公布之説　俄國新任駐華公使克羅班斯基君於十七夜抵京（以上北京）　　川省萬縣新軍又與舊軍互閧舊軍敗死百餘人　　聞四川之變因勒令舊軍繳出軍械致新軍起閧 
　　　（以上宜昌） 
　　江西臨時省議會已選定李君國珍陳君鴻鈞曾君有瀾盧君士模郭君同爲參議院議員准於四月二十日前啟行北上 
 
 
 

Page 2

 
 
　　贛都督電請汪君瑞闓（前淸江蘇巡警總監）來贛督辦警察　　（以上南昌） 
[公電]  
　　黎副總統電　袁大總統各部總長唐總理黄留守參議院各都督各省議會各司令各埠報館公鑒侵電諒達軍民分權爲當今正本淸源之策優柔不斷貽患滋深元洪椎魯武夫恨不能見微識遠倉皇推戴竟作禍魁天下滔滔不堪回首往者不誎來猶可追鄂省民政長一席已交臨時議會公舉昨十六號開會全體舉樊君增祥當選樊君鴻才卓望海内斗山元洪素所欽仰將來察吏安民承流宣化必能造福吾卾庸才得代距躍無量伏乞大總統迅予委任並電催樊君尅日起程一俟文從到省元洪當將民政槪行交代專管軍隊危魄倘駐餘願猶存經武整軍靖訌禦侮責任所在九死不辭仍希諸公時錫敎言共搘危局尤爲厚幸臨風引領無任贍依元洪叩篠　　湖南敎育總會電　各省敎育界鑒民國初建敎育制度急宜釐訂敝會發起組織高等敎育會議由各省敎育總會選舉敎育家四人齊集上海議决一切敎育制度貴會贊成否速覆湘敎育總會叩　　南京留守府電　各報館鑒十六日時報載南京十五日午刻專電此次贛軍變亂桂軍中間有附和搶刧黄留守業給該軍三月餉卽日遣回原省免再肇亂云云查此次南京白鬥橋搶刦一事槪係贛軍二十七八兩團士兵所爲而竭力勦捕尤以桂軍爲最出力並無桂軍附和搶刦之事且留守祇將贛軍遣回原省亦並無給桂軍三月餉遣回原省之事時報所載殊屬失實望迅速特别更正以昭核實而示公九留守府篠　　福州孫都督電　各省都督鑒現在民國統一政體已定共和满蒙回藏尙且聯爲一體我漢族更不容有省域之分近聞各省人民尙不無土客之見殊非所以示大公應請貴都督以後遇有外省人民旅居貴省托庇宇下者仍乞始終保護並懇給以叅與選舉權使旅館若有賓至如歸之樂俾得共保公安民國前途幸甚閩都督孫道仁叩洽 
　　貴陽耆老會電　袁大總統孫中山先生黎副總統各省都督請轉旅京及各省貴州同鄉公鑒靑電悉自滇師戡定黔亂敝會同各界公舉唐公作都督月餘以來易危爲安實同再造已疊次挽留永永鎭黔矣楊伯舟釀亂不可收拾業已借端遠避如再回黔不帝舉七百萬火難幸生之民復投之於水火也萬祈諸公堅持此意詳呈大總統保我黔疆不勝叩禱如楊果回黔與其全省糜爛萬衆决以性命相拚也耆老會敦重光等曁全省紳商學界公叩政務軍務處代銑　　皖都督電　徽𡩋會館諸君鑒電悉屯溪事由敝處電商相軍長相機辦理頃接胡孝齡鈺電稱軍隊准今日起程赴通並演説告以沿途恪守紀律保全名譽等語至敝處則始終未派兵往徽也此復孫毓筠銑　　旅皖徽人江煒等電各報各徽州會舘鑒頃據屯溪商民八號來函令代電各處其文曰胡孝齡兵向無紀律聞黎宗嶽逃謀變益怨今日將商會協理吳俊德拘住脅勒三千餘元刧民團槍枝四十餘子彈兩箱又將萬泰典搶掠吳被重傷幾致鎗斃仍勒給巨欵近已分兵攜械將擾各縣商民情急萬分泣求諸公立請都督及栢軍長發兵救援屯電局阻止發電並請將此稿電各埠同鄉火速設法云云查徽州光復以來本無匪亂黎以覬觎屯富派胡孝齡率無頼帮匪二百餘人竊踞横行商囗兵壞今黎走而胡思囗立黎黨汪德淵金猷澍又爲之計畫電令分兵踞嶺並阻栢軍勿往編制以致釀成此禍同人等各有身家情勢急迫已公請都督電商栢軍長設法往援特爲通告旅皖徽人江煒汪迪旋葉自純孫牕鼎許恩禔程檉汪聲吳翔藻程慈等同叩文　　岑春煊覆大總統電北京袁大總統鑒鹽電敬悉辱荷謙逮慚悚莫名國民天職誼無可辭徒以病軀艱於跋涉薊鬥萬里延佇爲勞政體更始大局未安用人理財夷險所倚稍一不愼敗亂斯隨曩者奔競權鬥士夫鮮耻假公糜費糞土黄金譎詐相尙傾軋成風前車已覆來軫方遒正已正人尤惟公賴唐君紹儀明任人毋阿用財毋濫庶挽頽風而培元氣瘏囗罪言略盡於此敬辭雅命統惟亮察岑春煊篠 
　　山東臨時議會電　袁大總統黎副總統黄留守各部總次長參議院都督省議會各軍司令成立公舉張映竹爲正議長劉冠三王訥爲副議長謹聞山東臨時議會篠　　江北都督電　都督各埠報館鑒鎭人素主和平最恨爭權奪利江北建設行省江北各局人民共爭之屢次勸阻屢屬無效今讀某報載有鄙人爭省爭界等語不勝訝然竊鄙人非江北人江北都督又非鄙人之私産爭之何益若曰恐江北都督取消而鄙人曾請假數次未蒙總統允准恐又何來某報所載蓋不知鄙人之所以爲人者江北蔣雁行　　河南臨時議會電　袁大總統各省都督民政長省議會各報館均鑒河南臨時省議會於本月十五日成立舉定楊君源𢡟爲議長王君傑張君喜諮議局名義即於是� 
日消滅所有函電文告請此後逕寄本會爲要此布汴省議會叩洽　　太平縣民政長電　華洋義振會國計民生會張季直先生各報館均鑒太平洲四面濱江上年風潮爲災圩堤冲倒田禾大半無收嗣積水未退二麥又未下種本年春熟失望農民缺食餓莩載道懇速撥欵急賑或辦工賑援救災黎江蘇太平縣民政長叩銑 
[譯電]  
　　德國天文家本日（十七日）將乘碩泊林伯爵飛船昇空以觀日蝕　　（柏林） 
　　據巴黎時報載稱茲接聖彼德堡消息謂俄國已將摩洛哥公使之任取消前任駐華公使克羅斯托維慈君曾簡此任今將停止啟程留駐聖彼德堡叅議修改一千八百八一年之中俄條約（柏林） 
　　鐵台里克船上之辦事人異常可敬蓋當事危之際照料婦嬬登救生艇然後船長及多數之辦事員均與船同盡（倫敦）　　美國下議院某議員提議請派員調查鐵台里克失事確實原因又有某議員提議請定章程凡入美國囗岸之船須備救生器械（華盛頓） 
要聞一 
[日人日言呑併满洲矣]  
　　大陸報云據日本某英報載稱近來外間盛傳俄國已在蒙古施其攘奪之手叚英國亦將乘中國之内亂步武俄國後塵以窺西藏等語日人聞此消息遂亦有呑併南满洲之要求矣日人議論外交間題而毫無忌憚者莫如户水博士户水本爲東京帝國大學法科敎授俄日之戰力主進兵貝加爾遂得盛名近於四月份新日本雜誌登有論説一篇論南满日本地位之生死問題初言目下爲解决南满洲問題最隹之機會日本遲早總當出此計畫不特可以保全本國及满洲之利益且可維持遠東大局之和平　　後復曰質言之日本在前已屢失兼併南满洲之機會蹉跎愈久則解決愈難蓋關於此事之新阻力時時發生無有窮盡也以余論之此項重要問題遷延至今全由日本外交手段遲鈍之故揣外交家之心思全用於較小之問題遂無暇計及絶大之問題近五年内满洲外交事務固極繁劇如華兵之暴動如租借地徴税問題如满洲四國借欵如美國提議满鐡中立及其他諸問題外交家之精神全注於以上諸問題而遂遺忘議及兼併南满問題矣不知此乃根本之圖日本屢在满洲與中國衝突甚至與他國起衝突實因此問題遲遲不决有以致之也 
　　試問日俄之戰日本犧牲血肉消耗金錢凡幾何而其結果僅獲租借南满洲二十五年之權利尙係承襲俄國之所遺日本享用此租借地之期今惟餘一十二年故無論日本之志願若何今日必當實行解此事若謂十二年後可與中國得和平之解决恐未必有此佳美之希望也與其持此不可必得之希望何若利用目下無上之機會不費絲毫之力而成莫大之功爲愈也 
　　夫兼併南满洲非獨據該地而拒他國貿易之謂焉當知满洲今猶爲未臻發達之地日本固當歡迎開放满洲門户而與各國共享商業平等之權利則满洲庶有發達之日（將誰欺欺各國乎）昔奥大利亞數年前兼併巴爾幹半島之巴斯利亞與赫齊戈維拉二省今意大利亦謀併土耳其之屈里帕利未聞各國有反對之者日本在南满洲之權利較之奥意猶在其上則日本兼併該地誰能出而反對之哉　　况就吾國移民政策所立之點而論兼併該地實爲日本必要之圖日本户口增長頗速日後恐將爲一難决之大問題則尤應早取满洲以爲將來加增户口尾閭之地云 
[溫宗堯對於大借欵之警告]  
　　北京袁大總統鈞鑒銑電感悉久擬北趨瞻侍敎論惟滬上公益經手甚繁猝難離去仰辱奬愛之隆謹就當務之急聊貢愚管上答雅誼近日借欵一事内外輿論至爲混雜民國初立萬端待款政旣未恢復借債自所難免惟六年所需六千萬磅一時訂借實有數患用欵因時損益六年之需斷非今日所能詳細預算徒爲籠統約計大數旣成今日之濫借必釀他日之濫支患一各省秩序未復税源莫恃因此借債暫濟目前若使六年亂猶不定民國且亡預借何用但能併力定亂不久自復舊觀再將財政整理力除蠧蝕濫浮收入必加於前何必預借鉅欵今日徒駭觀聽他日且成贅餘患二憂患所以生人窮困正堪利用上杜用欵者揮霍之弊下啟納款者紓難之誠今乃預借大宗使上下交有所頼縱流而源復塞理財永無可言患三外人因我理財非人信用難恃故於淸末借欵已庽隠爲監督民國信用不加於淸借額之鉅復加數倍外人保其資産必且嚴爲要約不許則借欵不成許之則財權永失患四利率高下因時變遷今日驟借鉅欵利率必因而提高他日息雖低落亦無所用欺趨避患五满淸僅借一千萬磅尙爲輿論所攻自仆其國今乃六倍其額加以五患覆轍不遠可爲殷鑒應請飭各部長將中央所需并電飭各省都督將各省所需均截至本年年底爲止均以除去收用尙有不敷又爲萬不可省之用爲限均必詳列欵目事類説明支用理由開具預算淸單各省先由省議會通過限日彙呈中央連同各部預算提交叅議院逐款嚴核通過之後再向外國依數訂借現借祇供本年所需明年以後如需借欵均照此法分年提議分次訂借旣經交議通過之後各省借欵由中央代借各省自行籌還其支欵即由各省議會嚴行監督中央借款由參議院核議各省攤還其支款即由叅議院嚴行監督如有預算内可省而不省預算外不當支而支者各省議會應對該省人民叅議院應對全國人民各負完全責任非先提出詳細預算則借不如法羣情疑誤必多捍格非由議會嚴重監督不特人民不堪擔負尤慮外人以防我濫支爲名必行其監督財政之實尤非以年爲限按年訂借無以杜現在含胡約算將來任意濫支之弊若慮預算需時待欵甚急儘可將此兩月内必需之欵開單交院議决先借中央現在所需少數續借全局本年所需大數諒無所妨若慮此時不先預訂明年或有變局不知我苟愼借愼用再借亦復何難我若濫借濫用預訂亦豈足恃宗堯審時度勢旣不敢徇人民恐怖之徧私亦不敢贊同時大借之辦法以公憂時愛國之誠必已通籌遠慮不敢以借欵不成聽大局有眉睫之危尤不致借欵不法貽將來以無窮之患宗堯日與内外人士周旋旣悉委曲敢獻芻蕘伏乞鑒察温宗堯叩洽 
[大總統左右做人難]  
　　南京國務員未啟行時袁總統萬分焦灼且因王熊兩總長亦不能先期到京故除三次電促唐總理迅速回京外一面電致黎副總統請其恊電南京敦勸各國務員尅期北上無論如何務在二十日前到京且有事關國家存亡再遲必致貽誤等語觀此則知黎副總統一再通電痛論危局良有以也　　又袁大總統因北京商務總會呈稱如南軍必欲北來則我全城商店一律罷市所有前次兵變焚刧餘剩之財貸當一律開具淸單封固送交内務部代爲收存俟將來大局底定國家幸免淪亡再行單領取等語其措詞頗爲激烈是以袁大總統一再電阻南軍北上嗣接唐總理來電祗允酌减數目仍須帶兵北上袁總統不得已乃有將新政府移駐南苑之議以免南軍入城致起衝突最後又接唐總理來電謂各國務員已允只帶衛從兵士統計不過數百人之譜於是又將遷往南苑之議取消大總統之爲難情形於此亦可見一斑矣 
[慰勞南北軍隊之提議]  
　　總統府人云前日大總统曾與陸軍總長段祺瑞并新任熱河都統姜桂題會議軍政時提及慰勞各軍辦法聞議俟統一政府完全成立後選派素有軍事聲望者六員代表大總統分赴京外各省慰勞各軍隊并聞先凝酌派四員祇赴南省嗣恐南北兩歧又生枝節因擬加派兩員前往西北各省其實行期則俟參謀總長物色得人後即行公布委任大致五月内各省撤防以前即當分往舉行以固軍心而資宣慰 
[司法次長之政見]  
　　徐謙自任司法次長後每日上午十鐘餘進署至午後六點餘鐘散値辦事頗見認眞昨日復謁袁總統詳述應行舉辦一切事宜（一）改革各省司法署事務擬酌裁非法政畢出身之法官并酌減司法各署經費（二）解决裁撤大理院善後辦法决將大理院署改建司法部其舊有法部署房屋改建司法陳列所凡歴代各種刑具一律陳列所標明某年某項名稱任人遊覽並電請王寵惠　長擇期開辦（三）所有舊日法部並外省司法各署差役所丁一律驅逐永不准進署當差令其回籍或農或商自謀生計其旅費銀兩由本署籌給（四）定期先行考試法部舊有之司員以定去留而資任使 
[維持中央財政暫行辦法]  
　　袁總統近與周自齊陸宗輿等會議中央財政問題因南北各省此時自顧不暇斷無餘力可以接濟京師然中央財政亦甚艱窘比國借款雖已分批交到但仍不能敷用故籌定暫行辦法四項（一）對於兵餉必須先期籌備以免變亂（二）凡有要需各該衙門當先期聲明以備撥付（三）各署不急之款暫行緩撥（四）各署如有預存之款可先提用 
[財政部委發新紙幣]  
 
 
 

Page 3

 
 
　　自去年九月以來大清交通兩銀信用幾於盡失以前所發行之紙幣大半悉已収加流通市面者絕無僅有即未遭日前兵變之損失市面上已少數百萬流通之紙幣何能周轉茲財政部爲恢復國家信用維持市面金融計擬於中央銀行未成立以前由該部籌備現銀委托大清交通兩銀行發行一元五元十元三種兌換紙幣其凖備金十成票額無定以准備金爲准每旬將發行票數登载臨時公報以昭信用日憹前已工議决并將此項紙幣發交印局刷印不日准即實行云 
[蒙古金礦富厚可驚]  
　　大陸報轉載北京某報云據西比利亞消息蒙古産金極富已爲世界所公認聞距今不久有西比利亞之探礦家經蒙古某王公之允許獲有某處採礦權僅一夏令已獲金二千磅之多此信殊足令人駭異故今有多數之人組織探礦隊冀在蒙古獲得讓與權據俄國新聞家云伊等此行如能發見重要之礦産則各國之人均將蠭擁而往勢必引起外交之干涉且謂蒙古諸王公因俄國不肯受蒙古之保護權故已與日本密謀商辦云 
[寗垣要聞二則]  
　　緝獲宗社黨宗社黨來寗煽惑當被緝獲數人正法已載前報現聞留守府署後忠信旅館有某客已來寗數日身穿軍服口操北音形跡甚爲可疑十七日被偵探隊偵悉前往拿獲並搜出委任狀一紙該黨匪亦直認宗社黨人不諱經留守府嚴訊明確即於當晚正法　　又有假冐自由黨之某匪在身搜出宗社黨憑據亦於是晚一併正法 
　　取消戒嚴令　黄留守十六日出示云照得本月十一日夜江西軍隊二十七二十八兩團之兵乘火刦掠本留守恐禍勢蔓延隨於十二日發布戒嚴令以資防衛現在奸宄伏法秩序回復應將戒嚴令自本日起取銷爾商民等其各照常安業毋得驚擾除諭飭各士兵仍嚴守紀律外即仰該商民等一體知悉 
[京華短柬]  
　　前各國駐京公使要求大總統賠償自革命起義後外人所損失之財産大總統以此欵太鉅擬將京津亂後外人所失之財産允其一律賠償即以年利六分之公債票爲賠償之代價一俟大欵有着即可兑換擬於日内飭胡惟德向各公使先行交涉　　總統府以官缺名稱必須一律查邊地各缺如鳥里雅蘇台伊犁綏遠城各將軍熱河察唅爾各都統西寗科布多塔爾巴哈台西藏各大臣均擬一律改稱都督以資統一而重邊防　　外交總長三次力辭均未蒙總統允可陸辭不獲遂電總統府要求條件四項如能同意方允來京就職茲探得其條件之内容（一）是否俟各部總長就職後再求列邦承認（二）次官須由總長推薦他人不得干預（三）關於外交人員須由總長自由委任（四）仿俄國制度總統常住署内　　大總統以蒙藏情形危機日迫若不速籌善後方法恐蒙藏非我所有故初九日特與邊事股員會議决就邊事股添設六員用蒙人四員即由蒙古聯合會各王公中選藏人二員擬電飭聯豫選派來京云　　初八日大總統曾分電副總統黎宋𨜮� 
及務總理唐紹儀探其内容一爲催促唐總理迅速來京一爲電邀副總統仍須到京其原因爲會議關於政府某項權限問題事甚重要聞副經統已允北上　　烟台胡瑛自宣言辭職即擬去魯因爲其部下辦事人員及某會魯支部所强留不得脱身近聞胡君以魯人已承認周自齊爲臨時都督在煙臨時議會决議移至濟南東西可望統一擬將善後事宜急速料理來京與袁總統籌商一切無論同志如何堅挽决計不再留連矣　　弼德院所存公欵爲奕劻鄒嘉來張祖廉瓜分已見前報茲聞該院叅議某君已赴大總統府呈控請澈底根究如何批示尙不可知惟其中牽涉奕劻袁大總統想未便認眞查辦也來稿 
[國民公黨宣言書]  
　　先哲言國有三實土地人民政事是知有土地方有人民有人民方有政事政事因人民而發生政府卽由人民而監督者也政之順民譬諸宫立而五音形甘立而五味亭白立而五色成政之道民民離國亂如決積水於千仞之谿風疾電激賞育莫遏故欲正世調天下者必以民爲本吾國十餘年來政治　縣民情叨　據要津者以黄白爲媒介雖蟆　民命勿恤也操計政者依權貴爲卵翼雖喪失國權勿顧也地之生財有時民之用力有倦而當軕之欲無窮以有時有倦養無窮之欲無惑乎上　下　吾民散四方而塡溝壑者不知其幾千萬人也今當改革伊始政治鼎新易俗移風端資羣力倘不組織健全之政黨主持正當之輿論軀殻雖新精神猶𦮕欲錯國於不傾之地庸民於不危之府無異於使� 
蟹捕鼠蟾蜍捕蚤亂乃愈滋泰西各國知政治良竊視乎民力强弱而求民力之强非廣集英才無以收張弛　挽之效遂乃高張黨幟左右維持引國政於完美躋國勢於安富黨之爲用大矣哉同人等有鑒乎此發起國民公黨冀合五大民族共淬義心力扶元化以國民爲前提以公德相砥　事爲民利衆共興之事爲民害衆共除之屏去私心化除意見澄其心以審天下之理平其氣以論天下之事廣其才以濟天下之變眞理所在衆志成城雖白刃列前沸鑊居後不目逃而　步豈徒富貴貧賤之不淫移如是然後有眞輿論然後有眞是非然後可言監督政府然後可望得良政府昔人云世界原自缺陷人心原自圓满吾人當以圓满之人心圓满缺陷之世界不當以缺陷之世界缺陷圓满之人心茲决定黨規若干章期與同志共守因將立黨大旨揭著簡端昭示天下噶蘇士曰豪傑志向堅定天下無難事我同与勉之 
[淸談]  
　功成而不居事定而身退此純潔高尙之君子也任患難而不辭問帝天而如醉此英雄豪傑之心腸也偌大中華如此不可多得之革命事業乃有中山先生與黎副總統兩人餘子碌碌或假公而濟私或爭名而攘利第一次之刧運未終第二次之暗潮又伏第不知今日之時局尙能容得幾度革命耳鳴呼小説 
[俄王之偵探（五十三）（無名）]  
　　密烏蘭爾又道其中最要緊的關鍵那第二個被殺的人我却知道他是個婦人余又佯作驚駭道什麽又是個婦人密烏蘭爾道什麽詳情我現在暫時不能告訴你我現在最要緊知道的便是那婦人的屍首那婦人被殺之後他的屍首必然藏在那近邊我們如能尋出他來這事便有了着手之處余便問道倘若我們尋到了屍首是否便可探出那殺人的人密烏蘭爾答道倘然我們尋出屍首之後那罪人自然便能發見因爲我曾在他手中看見過那行兇的刀他决不能再行藏匿密烏蘭爾説此數語時神情甚爲明决並無半點猶預懷疑之狀余因説道那麽你是否要我帮助你尋那屍首余説這話時心中自疑密烏蘭爾疑心的兇手是否便是那綠蠟船上的方培那方培便在這來納克改名的何突老夫也便是這密烏蘭爾定婚的丈夫密鳥蘭爾却答道正是我要求你盡你的力量尋出這屍首來倘若屍首尋得後那犯罪的人無所逃避余道但是我們去搜尋時難免他人不將此事疑心到我們身這樹林如許大我們如要各處去搜尋不敎那巡警和守林人看見却是不容易的若被他們看見便要疑心我們於這案子有甚關係了密烏蘭爾道我也想到這爲難了但是我法子可呌那巡警等不至疑心我們余道可有甚麽法子 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川人優待贊成共和之旗]  
　　員　　成都尹張兩都督致電北京袁大總統云前淸四川將軍玉崑都統奎煥於川人爭路及十月反正之事兩公均能深明大義苦心維持并剴切開導旗軍一律呈繳槍械故川人對於兩公異常感佩現因南北統一道路已通兩公决計携眷回京定於陽曆四月初六日乘舟東下敝處從優備送川資以利遄行除派兵護送及飭所過地方官沿途保護外并請沿江各省都督一體飭屬護送以表示民國對於前淸官吏中能贊成共和者均得一律優待之意至爲禱盻川都督昌衡培爵 
[晋陽郊勞閻都記盛]  
　　四月四號閻都督由忻移節來省晉垣各界及天主耶穌淸眞三敎會均各選代表於北門外五里堡地方設郊勞亭整隊排立到者約有萬人及都督蒞臨公推總代表荊大覺劉靜源兩君爲民國郊勞使偕务界代表與都督接洽由儐相劉靜源君宣讀民國慰勞詞孔零掀君 
宣讀都督答詞旋由都督答禮備極欵洽從行將吏亦皆與郊勞團中人周旋盡禮一時觀者大爲歡悦郊勞禮畢隨即整隊入城駐節舊撫署中卽日視事民心大安 
[庫恰護照之價値]  
　　塞北公報云由張家口之往庫倫恰克圖者向來須有蒙古護照往年每張價値 
少十餘兩多亦不過二十兩自今年陰曆正月以來往庫倫營商者購辦一張護照須銀二百兩之多而蒙人尙多方勒索不肯發給蒙人又借活佛獨立之氣燄華人雖有執照彼亦不認保護因之往蒙俄營商者裏足不前將來蒙俄之商途絶則張垣之商業亦恐頺墮不堪矣 
[萊州亦有兵變]  
　登州鎭葉長盛駐紮萊州之兵於三月三十日夜間搶掠城裏舗商四十餘家本月初一日夏邱舗又被搶刧七家初六日埠後世慶堂初八日大宋聚和堂任占喜小宋任作梅任學益東宋祚允堂福盛永文興祥裕慶源任居顯郎村程眉山等家皆被搶刧内惟聚和堂搗毁更甚並被槍子傷斃一人此皆初八日一夜間事也該鎭縱兵擾民不得辭其咎矣 
 [P黄留守委任王金發爲顧> 
問官 
　　南京留守黄克强君電浙軍督云蔣都鑒紹興王司令由弟委任爲本府顧問官布轉勸其來寗到差以資臂助留守黄興叩 
[朱分統捕盜之奮勇]  
　　浙洋南路水師朱分親乘永靖兵輪督率各營管帶認眞緝捕以靖洋面三月二十八號探聞鎭下關外閩浙交界之三沙洋面有匪船遊式立即帶同各船馳往該洋兜拿緝獲盜匪許連陳一名斬取首級二顆並獲盜船軍械解送温州軍政分府懲辦一時温州紳商莫不頌聲大作云 
[卾省改選叅議員]  
　　卾省臨時議會前曾發起組織中央議會業已選定議員鄭萬瞻等晉京要求政府承認嗣袁大總統以現祗遵照約法如中央議會成立是破壞叅議院立法之權乃通電各省迅照約法改選參議院議員以便來京開會故卾議會准電將前選之議員取銷改選約法上之參議員仍以議會爲選舉機關惟被選者不以現在議會之議員爲限四月十三日開會選舉由黎公親臨監督當選定湯化龍劉成禹時功玖張伯烈鄭萬瞻等五人爲新叅議員查湯化龍係前諮議局議長劉時張三君係鄂省前選之參議員因反對南京政府濫借外債辭職時論賢之故此次民選復獲常選至鄭萬瞻乃省議會副議長發起反對前南京參議院之第一人也 
[副總統取消東三省邊防使]  
　　黎副總統前曾電商袁大總統擬由鄂調撥精兵一鎭赴東三省駐紮並委前軍務司副長張振武君充任東三省邊防總督以便率卾軍在彼屯田袁大總統亦極贊成故已由張君在鄂省各軍隊中抽調精兵萬餘人俟編制成軍即行開赴關外乃袁大總統昨忽有電來阻略謂東省大局現已漸靜如鄂兵至東反使民族震懼且南軍不服北方水土斷難久戌不歸况屯田所費甚鉅卾省亦無此財力所有卾軍出關駐戍一層應作罷議邊防使名目亦應取銷副總統亦以卾省軍需全恃鈔票爲周轉出省即不能行用調軍赴東餉項必須現銀此欵無從籌措並以關外都督藍君天蔚已經取銷張振武这任邊防使原擬輔佐藍君今藍君旣已解職張君自可勿庸前往故已允照袁大總統來電飭張振武遵照將所編鎭邊師團將士各送回原管鎭恊標營矣 
[常德修隄之呼籲]  
　長沙都曁民政司財政司鈞鑒常郡四面環水恃城爲隄連年水勢愈劇幾與城齊賴此屏障幸免危險否則全城及後鄉二十七村障生命早付陸沉關係極爲重要近年官紳積欵修堤加建又欠費用十二萬金功成尙未及半去夏洪水尤烈復多坍塌旋以欵絀暫停未能創修現入春已久巨漲又將復至昨由知事會同士紳履勘爲之股栗非擇急要工程趁此修葺莫保旦夕前奉電允由籌餉項下借用之欵已由官隄民障全數借用尙屬不敷至城工所收鹽捐由冬季至今計銀一萬七千兩又先經官提挪用致此時城工毫無餘欵惟有懇求由官錢局暫借銀五萬兩俾得尅日開工爲目前補苴之計引款已由全府全體議决由李壽熙蔣謙等公同擔任設法籌還雖賣妻　子亦所不顧情急勢迫仰求俯念民命立賜矜允迫切待命知事唐讞叩眞印 
[湘敎育總會進行之事項]  
　湘敎育總會自反正後舊幹事多勤勞國事不暇兼顧去歲特開湘學界全體大會重新組織當經票舉符君定一爲正會長黎君尙雯 
爲副會長及幹事若干人成立以來凡關於敎育事項靡不竭力推廣日前所出之第一次報告書頗蒙各界歡迎茲將現在進行事項條舉於次編纂敎育雜誌敎育雜誌爲改良敎育灌輸新式之必要現已分向東西洋定購各種敎育書報並推定幹事中精於英德法日文字者分任纂譯約月内可以出版 
　　擴充單級敎授練習所單級敎授爲當務之急普及敎育在所宜先現在擴充辦法招足五班每班八十人由各州縣考選合格學生入所肄習已電滬聘請敎員來湘不日即可開學創辦體育會民國初建尙武精神端賴體育現已添購各種器具先辦野球劍術拳術等科公舉石君醉六廖君笏棠何君兆枚等擔任一切每日下午四時即齊集操場演習 
注重社會敎育社會敎育極關重要現議决先由編纂夜學講義入手以便各屬開辦夜學亦已由各幹事分别擔任不日可以發行 
[洪工會首正法]  
　　前洪江會黨首領彭志仁（即木香）當贛省光復時被刧出獄由馬都督委充預備軍管帶一時氣燄高張不肖官塲多往聯絡旋因新委廣信府知事王賡言在河口鎭被戕兇犯久未弋獲馬督復委彭帶兵馳往該鎭拿辦詎彭督隊抵鎭後不拿兇犯反逼勒地方舉渠充巡防右路統領未達目的復敢串通警長何垣及電局委員王某開堂放票勒索富户并强逼地方官紳入會近因省委警員熊燊燦馳往河口接受何垣之任乃彭何狼狽爲奸把持警務久不交出復多方逼退熊燊燦中途斃命實屬罪大惡極業經李督遴委妥員馳往查實除將何垣就地槍斃外彭管帶志仁亦於四月十三號獲解兇犯兩名抵省即經李督諭飭護衛軍將彭志仁拿獲解交軍法課長在行署訊實在河口開堂賣票承認不諱是日午後卽由衛隊護往舊日軍政府正法當因觀者塞途恐滋事端改在後進花園綑綁鎗斃因恐匪黨刧奪門首駐紮軍隊安設機關礮防備頗爲嚴密故正法後地方安靜如常茲將李督宣布彭匪罪狀錄下（一）查得任預備軍管帶彭志仁自光復以來任意驕恣訛索鄉民軍界含恨道路側目經馬督派往廣信辦案並不查拿要犯反敢勾結匪類勒逼平民售賣票布飽飲錢文擾害人民罪狀萬千迭據該府紳民控告均經密查屬實似此逆迹昭著寔爲法律所不容應卽按照軍法立予槍斃以除民害所有誤受該犯煽惑脅從附和之輩如果改過自新均予一律免究除懲辦外特此公布俾衆周知 
（二）彭志仁罪狀昭著業經軍令槍斃並另行宣布罪狀在案此案係屬該犯個人罪過與該犯原帶兵士及無知受惑隨聲附和之輩毫無牽涉仰仍各安所業恪守法律以副本都督除暴安良这意 
[九江風鶴已靖]  
　　贛軍李都督前接潯陽密電謂有軍隊中人遍布傳單欲藉減餉問題倡亂暴動業經諭派軍務司長兪應麓到潯慰勸乃風潮迄未平息以致英國兵輪派兵登岸保護租界並設有機關大砲於新關地方藉資保衛李督誠恐亂事蔓延當又加派高等顧問官余維謙及新派湖口税員胡謙率帶護衛軍及獨立營各一隊於四月十號乘坐楚豫兵輪往潯鎭懾茲聞十一日陳司令來電云南昌李都督鈞鑒前日潯地小有謠喙當將各營分布駐紮以資防守而杜煽惑巡警分區巡查以防隠匿而維秩序現在安靜如常堪慰厪念所有各部機關極力裁汰以節糜費合計約十餘處省費每月一萬有奇總期旣不費財又不廢事以仰副勵精圖治之苦衷除將詳細情形另文呈報外先此奉聞九江司令官陳廷　眞印 
[贛垣米價暴漲之原因]  
　　南昌自李都督履任以來關心民瘼禁止米榖出口及米商平價各節不啻三令五申乃自浙省派員來省辦米五萬石後以致近日米價非但城内日漲一日即鄉鎭如萬舍沙市以及璜溪等處榖價每石亦需錢三千五六百文米珠薪桂貧民度日維艱未審當軕者將何法保全之耶 
[贛省蠲錢糧之範圍]  
　　李都督公佈云前奉袁大總統電令開民國元年以前應完地方正雜等項皆准予豁免毋得追索等諭當即通飭各屬遵照辦理在案嗣三月二十日又准本省臨時議會咨請前來略謂贛省各處蠲免錢糧宜照江蘇確定範圍辦理凡庚戌年未完之錢漕准予槪行豁免辛亥处照前都督馬通電各屬減征數仍行征 
　　收壬子年則照本會議定之數征收不得有所虧欠緣全省軍事政治種種需欵浩繁若不指定蠲免之範圍必致收數短絀無以爲應付之資本會爲贛省首途計不得不引江蘇辦法以爲例爲此咨請都督察核希卽據情電達總統一面行知各屬等語即於二十九號據情電請袁大總統去後旋於四月三號奉大總統東電開艶電悉前於敬電業經聲明實欠在民者係指淸宣統三年造册奏銷實欠在民者而言辛亥應完錢漕不在豁免之例等因在案來電所擬辦法均與敬電相符即查照辦理等諭奉此合亟將前因並錄敬電公布全贛父老兄弟一體知悉 
[皖議會議决地方官俸]  
　　全皖臨時議會以地方官制業經議决咨請都督公佈惟各知事及佐治員應給薪俸自應擬定以資辦公茲將公議各條開列於后一知事薪俸每月龍元一百二十元二佐治員薪俸每月龍元三十元三司法未獨立地方所設之司法官科員每月薪俸龍元五十元四第一至第三條薪俸均在省庫開支得由該知事於該縣應解項下按月扣留五知事佐治員公費量縣之大小事之繁簡由縣議會定之但知事每月至多不得過百元至少亦不得過五十元佐治員至多不得過二十元至少亦不得過十元六各員辦公應需費用及私用雇役等項均在前條規定公費數目内動支不得另立他項名目開支公欵七薪俸公費俱按月發給新舊交替時依日計算分給 
[柏軍由皖回通]  
　　安慶軍隊凡編練成軍者多已開往大通曁皖南各屬以致省會空虛乃電商栢軍長調撥師團來皖鎭攝計栢軍先後蒞皖者共約千人尙能恪遵紀律共保治安詎四月十三日忽然謠傳甚急謂該軍將有不靖一時商民大爲惶恐幾有寢饋不安之勢幸次日江寛輪船奉栢軍長令駛抵皖江專載該軍開回大通并抽調皖軍旋省心之大安是日該軍當即登輪並由孫都督逐名犒財物藉伸微忱而資激勸 
[閩都督决計告退]  
　　閩函云孫近山都督自去秋光復後本擬潔身引退經各界竭力挽留不得不勉任其難故當時雖財政困難軍政棼如政紳各界又各相持不下經孫都督内外調和得以保全秩序民物又安皆都督之功也現因黨派纷爭政出多門較前益烈孫都督退志愈决聞四月七號　電禀袁大總統告退未悉得慰其遂初之願否 
[泉漳匪亂日熾]  
　　泉州府屬安溪縣崇山峻嶺毗連漳州向爲土 
　　匪巢空穴本年二月曾有土匪萬餘圍攻縣城經厦派兵往救得以解散詎昨得該縣急電據稱匪勢浩大非得大隊精兵不易撲滅務請速發援兵以資協勦 
　　又聞四月十一號厦道得漳州道署電開漳州城江東西溪各釐局（現改商損局）均已開辦近因泉州安溪土匪創亂該處人心大受影響日昨竟有林頭社鄉人聚匪數百將東西各局卡拆毁一空并將局内上下人等毆傷本道當派營五百餘名勦拿計獲五名刻正在籌商善後辦法云 
[厦人預備歡迎孫先生]  
　　廈門司令官於四月十一日得省垣孫都督電開孫中山先生將於日内來閩遊歷順道轉厦前往香港囘粤現由政務院彭岳峯君於十三號乘輪往滬赴卾迎接務飭厦鬥各界預備歡迎云 
[蘇市公所乙級議員揭曉]  
　　蘇垣市公所於本月十六號選舉乙級議員已紀昨報茲悉是日投票實到者計中路一百十九票東路三百十票南路一百八十一票西路一百零八票北路二百六十票共計一千零五十八票於十七號上午八時開票下午四時檢查票數計得十八票者尙有潘起鵬劉正康二君照章以年長者列前故潘劉二君遂致見遺至甲級投票期聞定十九號在市公所内共同投票二十號即須開票云茲將乙級議員姓名錄下潘祖芬陳開甲宋銘勳吳勤樹顧啓泗錢煥綺陳昌壬吳曾濤鮑和靑胡寳書陳元康張心逸潘人瑞沈德琪汪惟韶黄駕雄殷禮云吳促英 
[維揚財政談]  
　　揚州軍餉久已入不敷出茲由袁總統撥來恩餉現洋十萬元軍用鈔票二十萬元以濟遣散軍隊之用約在本月下旬即行給發　　揚州左衞街市政局（原爲大淸銀行）及滙兑處（原爲裕銀官銀錢局）本爲暫濟市面而設茲因軍政分府將届取消所有創立局所亦須另行組織日來已由民政署財政科議定籌劃基本金將該處一律取消改設中華民國銀行即以連商周扶九之新宅爲行址聞不日可以開市 
[新簡美領事抵寗]  
　　駐甯美國領事自格雷塞君解任即由丁嘉立君繼任現聞格雷塞君已缷任赴滬改調爲墨西哥臬處領事丁嘉立君已於日前由滬來寗蒞任按丁君在中國已三十年任敎師及在北洋辦理學務多年（曾任北洋官立大學堂敎務長）並在駐京美國使館中任職數載近年國代表反對比國借欵之文譯爲華文盖丁君華文華語皆能通曉也 
　　 
 
 
 

Page 7

 
 
[擇要修葺華亭海塘]  
　　華亭塘工經舊歳陰曆六月十六夕風潮致將全塘諸叚木椿及塘面石土損傷坍亂當波濤洶湧時竟有一丈餘高之石碑掀至塘外經原駐塘工局薛委員搶修險工加釘木椿五百三十根然損壞處尙不少後經薛委開具估修淸摺呈請核辦適値鼎革之際工遂暫擱惟查海波衝激華境金山嘴適當其衝趁此春水未漲擇要興修亦自難緩刻聞此事已由謝民政長專委到塘履勘所歷各處均繪有圖式屈計本届應修二百六十餘丈如能按年輪修六七年可將全塘修遍惟此項工程需欵甚巨非一縣所能掮任并聞已由本省議會議决應劃歸省行政經費現因省中無欵可發而華亭謝民政長以險工岌岌可危墊欵三千元交薛委員購備木石即日興工矣 
[黄留守文告兩則]  
　　嚴禁軍人結黨南京留守統轄南方各軍黄爲示諭事照得軍人以愛國爲唯一宗旨不容有黨派纷歧我中華設建民國實頼軍人損糜項踵成此膚功義聞宣昭環球動色惟是民國初建奸宄猶多凡我軍人應盡之義務即在同德一心共謀邦基鞏固自不應於軍人名義之外别樹黨派以自亂其宗旨乃查近來𡩋省軍人中頗多樹黨之事或假名發起或秘密聯合在明敏者固不爲其所搖在愚弱者輙不兑受其騙此種行爲殊非正當亟應一律嚴禁凡曾經収有入黨票布及旗幟者均准其從速呈繳該管長官或自行销燬即日解散不究旣往自諭之後倘軍人等再有結黨情事一經查出本留守爲統一軍心維持治安起見惟有執法從事以肅紀律而儆效尤除通飭各軍官隨時查禁外爲此諭仰該軍人等一體遵照毋違切切 
　　整頓消防爲諭令事照得寗垣近日頗患火災誠恐有宵小之徒乘機縱火貽害商民故保安之計晝以備火爲先救火之機關以迅速爲要水龍馳赴火地必待火燄確實全熄方可拖回查南京向來救火每不待火全熄卽將水龍掣回殊乖備患防微之義以後遇有火灾發生之事仰該總監嚴飭消防隊迅速馳救必須候火勢熄滅凈盡方准掣同水龍并照會商務總會一體知照切切（諭巡警總監吳忠信） 
[鎭江嚴禁假冒憲兵滋事]  
　　駐鎭進行隊憲兵第一營營長韓天慰君於四月十三日發出示諭云竊照軍隊之價値視名譽爲高低名譽隆則價値重名譽损則價値輕本營官長目兵大率操守廉明品行端正决不敢在外有違背法律損壞旬譽之舉動乃近日外間謠諑纷紜對於本營諸多指摘杯蛇市虎以訛傳在外　冒充軍人者甚多難保無棍徒冐　　　　　滋事　與本營名譽大有妨碍 
　　除嚴密查拿外合行明白示諭仰商民人等知悉凡本營憲兵均身着糽色上衣袖沿白線元色軍褲滾有紅條頭戴紅色軍帽另有白布沿條爲記服裝與他種兵不同不難一望而辨如遇此等憲兵在外滋事可逕赴本營報告當立時派人查拿重辦其有形似憲兵而服裝識認有别者則非本營憲兵如有此等兵士在外滋事亦可赴本營報告請究本營長疾惡如仇决不能令棍徒冐充毁壞名譽爲此仰商民一體知悉 
[甘肅歸客談]  
　　南京中華報云客有自蘭州歸者　遠甘省情形甚爲群悉但路　日久與近日情形略有不同其在當時升允尙未有何等之暴動惟與長庚衝突而已要之客之所言乃當日所親歷者茲述其大槪如下 
　　票莊錢舗之倒閉甘肅本恊餉省分此次用兵陜西庫款早罄公欵亦盡羅掘一空兵餉告匱去臘竟勒令天成亨大德恒蔚豐厚等票號共借銀一百萬兩該商等爲勢所迫不敢不允當交出二十萬兩現銀已空晚各掌櫃皆杳如黄鶴去矣長庚聞知即派人查抄黄白物確無分釐大失所望轉向各錢舗派損二十萬兩區錢舖何能堪此遂各同日閉市長庚大怒立將該錢商等拿問現均留獄中 
　　局所學堂之停辦兵餉缺乏無處可籌長庚於九十兩月凡各局所執事人員及各學堂敎員管理壛扣薪水一半以助軍餉當是時政學 
兩界人紛紛告假回籍長庚爲經濟起見允之故各局所學堂於冬月内卽全行停辦矣　　漢人旗人之並逃　長庚因餉源已絶計無所出乃多方搜括各屬官民有不應命者罪之惟於省城漢满官民尤爲凌酷勒令損款違命者卽拘其人抄其家其苛虐殆無人道因此隻身遁往僻鄉者約有三分之一咸謂甘肅四面楚歌加以兵餉告匱不久必將潰散大難一至玉石俱焚且各省共和甘獨反抗以卵投石其敗也必矣升長二人眞所謂頑固不化者　　升允長庚之衝突予行在路中聞長庚目奉到淸帝退位之上諭卽致密函於升允大意謂淸帝退位共和已成大局已定甘肅一隅何能獨抗應即速與陜西民軍講和彼此結好班師回甘改政共和况省中軍餉告匱倘吾軍潰散後患何堪設想敝眷在甘平安寳眷在陜何必仇視陜人云云升閲信大忿即覆書曰吾不得報陜西之仇者皆此輩謠言誤之也定卽旋師先斬汝等以謝天下然後率師東來云云長聞知大懼遂密遣心腹衛兵數人齊帶降文印信赴陜投誠想該使不日即到矣 
本埠新聞 
[派員淸查大淸銀行帪目]  
　　大淸銀行經理宋漢章被控一案滬軍都督業已委任監查淸算各員昨日又發命令添委前經委任辦理該案之臨時審判員王干城令隨同軍法司蔡司長前往助理稽察以重要公所有都督委任調查此案各員錄後滬都督代表蔡冶民股東代表關鶴舫朱亦奇孫鉄𨜮總核員陳子琴周熊甫吳壁淸算員徐俊甫黄和𨜮包　文鄭植初監查員王一亭員潤生蘇筠尙聞前日宋漢章已將一切帪目交齊由各在洋務局三面算云 
[米麥免稅問題]  
　　上海民生國計會因要求豁免米麥稅問題迭次開議　又商明上海民政總長李平書君重請莊都督酌奪辦理茲接莊都督回電略謂元電悉查省議會裁厘抵補方法案内議決以本省出産米爲大宗每歲稅額甚鉅不能偏廢且旣免通過稅每担祇征銀五分不及値百抽一毋庸再言免稅續又議决江寗及漁徐海三屬所有進口米稅槪予免收而各處出省之米麥則加倍徴收以三個月爲限各等語餘另行公布外布卽查照云云恐此事未易達到目的也 
[各車行博得一紙文告]  
　　公共租界内各車行以近來捕房營車巡捕輙將新製輛任意撃毁損失甚巨業已聯名公禀英美工部局曁捕房卜總巡飭巡捕勿再任意擊毁並將被毁堅固車輛呈請察驗要求賠償等情卜總巡除傳諭各捕房巡捕嗣後照警章辦理昨又出示嘵諭略謂本總巡現據領袖車行四家公同禀訴聲稱近來凡在差巡捕照料馬路車輛往往任意濫用警棍敲擊街車似此情形該車主等勢必大受損失本總巡深知在差各捕爲難情形實亦不能任該捕等長此以往貽人口實市上新出街車大半値價甚巨要知一經被擊毁壞難免逕向工部局索賠總之彈壓車夫俾道途不致團塞設有違背警章情事該捕等自可照例行事母庸多凟自示之後該捕等定可互相戒勉不再蹈此等無意議这舉動爲此明白諭知仰各凛悉毋違 
[又指站崗越界矣]  
　　閘北四區巡士蔡桂堂陳金標因在北四川路附近寳樂安路站崗被西捕指爲越界違章傳至公共公堂訊判交該區區員帶回各情已詳昨報茲悉前日該區巡士王昌基石瑞祥又在寳樂它路附近站崗經二號三道頭西捕查見以王等有意侵越遂將二人帶入捕房存刀保出昨奉公廨傳訊捕房代表侃克律師偕工部局打様西人並二號西捕上堂聲明王石兩巡警有意越界違章並將界綫圖呈堂請察據王石兩巡士供稱前日奉警員命令至華界站崗並無不合而捕房指爲越界致被拘案請察旋由中國律師丁榕君代表警局聲稱查處北四川路兩傍均係華界設有警亭且查該巡士等站崗地位與租界尙離數武係在界線之内捕房不能指爲違章並悉彼處向由警局管理請爲明察王襄讞與陪審西官美副領事海君察核兩造情形判各罰洋五元充公如無力繳洋各改押五天示儆丁律師聞斷駁稱未免過重問官准予免罰着各改押三天 
[海軍總司令處紀事]  
　　軍總長命令上海總司令處云此次海軍部官制經參　院核議裁減本部原設之參議官曁軍機處正副長班長參謀官等員應在上海總司令處聽候調用按月支給半薪以資津貼其已奉差外出者俟差竣後亦須仍照前章辦理此令海軍總長劉君冠雄定於今日（　十九號）由滬乘輪赴京開辦海軍部一切事務建安砲艦船身機器累有損壞現已禀率海軍處允准於前日入塢修　 
[工商次長赴京]  
　工商次長王正廷君於今日先行趁輪北上同行者有滬軍都督軍需科長楊譜笙君及前南京臨時總統府工商部辦事各員等計二十人聞總長陳英士君須待滬地各事布置完備並將都督府取消交代辦畢再行起程 
[流氓搶刧營兵]  
　　混成第一旅旅兵營排長蔣懷林昨日午前奉徐營長之命携洋三十餘元擬赴斜橋永泰柴行付帪行至中途突有流氓二十餘人各埶利刃上前恐嚇意圖搶刦該排長孤掌難嗚致被搶去二十餘元軍帽一頂指揮刀一柄身亦受傷嗣該工程營得悉立卽帶兵十餘人前往捕拿不料流氓衆多又被戳傷排長許增英手指旋卽奮力兜拿當場拘獲匪徒徐某等四人回營詰訽該匪等名姓堅不吐實上味遊言豈知所獲四人乘看守兵不備潛將所藏之小刀先自將腿戳傷意圖反誣現由徐營長將徐某等四人一併解請旅長陳漢𨜮君訊究陳旅長判送上海醫院先行醫治俟全愈再行究懲 
[印捕違章越界]  
　　美捕房某號印捕前日下午荷槍亟華界五區輎境林家花園地方越界巡選由崗巡查見向阻不服反用洋槍恐嚇該巡士卽吹警笛號召隣崗巡士該印捕乃棄槍逃去當由五區區員用電話報知蔣警務長卽派稽查員黄士　前往查明復核 
[留美同學會大宴預誌]  
　曾在美國留學諸君現寓滬濱者有數十人之多近由黄國恩君等發起擇於二十晚七句半鐘在匯中旅館西宴以叙舊情而　 
聯絡奔雪文尼亞大學校博士伍廷芳君耶爾大學校博士陳錦濤君及锺文堯君唐露園君吳敏齊君等均將赴宴經理斯宴者爲徐善祥朱榜生　賣文三君而宴時臨時主席聞已推定李君登輝云 
[越界拘人案又訊一堂]  
　　前淸江寗造幣繳總辦　人蔡康控朱聰熙越界誘拘違章一案迭經會訊各情已紀本報前日午後奉王襄讞與英領翰君升座復訊先由捕房代表侃克律師及原告代表博易律師上堂聲請訊究訊之朱延担文帮辦沃沛律師到堂辯護中西官研訊至日色西沉諭令兩造各退候傳到見証下禮拜三再核 
[孫中山派委義振會代表]  
　　團體聯合義振會前經舉定孫中山先生爲會長並指張君爲代表茲因張君赴经不克來滬於四月十七號由陳榮華　錦壽赴張園普謁中山先生並請另派代表以資開辦當由胡漢民君接洽六時陳榮華錢野氓二君復至匯中略談當由中山指請馬君武爲代表執行一切茲將孫公原信錄右聯合義振會諸公大鑒示悉弟前託張君淸泉在滬後聞伊以事往北非所及也弟此時急須返粤對於振濟之義務殊不能盡甚爲愧歉惟以公等相推之擊意祇得另委人代辦友人馬君武君前實業部次長辦事勤勇當能盡於賑務今以奉自同時通知馬君武與公等接洽也 
[補記尙賢堂歡迎孫中山情形]  
　　本月十七日下午尙賢堂中西董事開會歡迎中山君已略記昨報是日五時許孫君偕數隨員到堂先由尙賢堂督辦李佳白博士請孫君在該堂園地手植嘉木并合撮一影以留紀念後隨至會場介紹來賓與孫君相見首演說者爲本埠領袖領事次爲　博士再次則爲孫君該堂備有軍樂陳設頗爲完美一切像具山福順洋行行主備辦槩不取資並由中西各國官商女眷預備茶點分布各席欵待孫君曁來賓計到當凡十五國人泃極一時之盛云 
[湖州施粥之報告]  
　　湖州旅滬同鄉會接湖州義振會報告書云承委　　粥　以拯極貧今已陸續開辦計北鄕設　頭高橋葑出圩三處郭西灣設　墅桑瀆兩處城中天埾寺一局仍舊東粥局月加八斗茲因北事如姚家　横塘橋戴坊頭航瀆港等村貧户尙繁又酌設姚家　一處西鄉紛紛請求民政長屢屢照會允設塘口一處綜計四鄉已設七局惟灾區太廣窮民太多各鄉勞精疲神日不睱給不　已加以限制原吃粥者不給已啖糠者照給然猶蟻集蜂攢每局總在千户以外每日總餉六石有眷照前限數已加一倍而郭西濟猶不能及困苦如斯實爲數十年所僅見餓莩二字向不過紙上空談今竟實有所聞中夜徬徨不知所措僅就目前計之已恐不能了結而靑黄不接無論矣存局米數斷斷不能敷衍亟擬添購三四百石以備不虞敬祈公酌賜敎爲感米價日昻白便已在七元三四角城中熟米現售七元七角後此更恐繼長增高耳米欵又缺平　餘欵四竿茲竭力磋商尙未妥洽至公債票五竿能否請來應急全　諸公鼎力設法維持以濟賑需爲禱 
[民政長示禁漁船夾帶私鹽]  
　　上海縣民政長吳爲出示諭禁事案奉江蘇都督莊第五百二十四號訓令内開財政司案呈江蘇兩淮鹽政總理張茲據辦理松鹽兼蘇屬運銷局長呈蘇屬沿江沿海各口岸三汎魚船酌帶醃切鹽斤向有定數如有多帶卽氮私銷向來於初二汎時先在港口　緝私貴弁及汎地引商查驗塡給驗票俟魚銷竣出口再行驗封放洋迨三汎旣曅如有餘鹽悉令抛海不准夾帶進口亦不准沿途偷賣以杜私銷惟專恃緝私營勇及魚汎委員辦理尙恐未周擬請援照向章請沿江江海民軍各司令及各縣民政長輔助示禁保護並請江防内洋水師調派領江師船六艘以四艘駐紮滸浦以二艘駐紮瀏河帮同嚴防但内洋水師船本係輪流駐防各港此次專爲帮辦漁汎必須特别標識擬請另製白竹布旂幟一方標明帮辦魚汎字様縣於桅間使光蛋流氓見而生畏不敢　衆恣肆等情據情轉咨請飭查照辦理等因准此查此案前據鹽捕海巡營管帶呈請前來業經通令在案准咨前因合亟訓令該民政長卽便遵照一體查辦示禁此令等因奉此合亟出示諭禁爲此示仰漁民人等一體知悉母違切切特示 
[楊管帶誥誡弁兵]  
　　滬軍營帶楊錦堂君昨日示諭云照得滬上光復以求地方安堵我營將士出力尤多現值營隊改編之初適奉統領滬防水陸全軍李儌委滬軍營管帶自　才輇任重時懼弗勝幸頼官長兵丁協力同心和衷共濟以故軍容日漸起色惟是防地遼闊宵小最易潛滋自應認眞查拿以絶匪蹤而安閭里除分别知照外合行出示曉諭爲此示　　　弁兵一體知悉近來盜風日熾各防汎地務宜嚴加防範實力梭巡俾地方無風鶴之驚而軍民有水魚之樂一方幸福萬衆傾心保合太和亦我官兵莫大之力本管帶有厚望焉切切毋違此示 
[吳紹璘赴寗攷察]  
　　陸軍第十師師長吳紹璘階同二等參謀李人鐸副官王鳳丹於前日由滬赴寗考察駐紮南京之二十旅第三十九第四十兩　所部六營各兵士紀律並查　各兵士之敎等操 
[浦東盜匪充斥]  
　　浦東三林塘西北四五兩圖（卽夏家嘴）等處近來盗匪充斥附近居民時遭搶刦已屢次報請緝拿百無一獲以致該匪等益覺横行聞此等盜匪均係本處土棍地痞且有槍械子彈務望有緝捕之責者嚴加捕拿以靖地方而保治安 
[演劇團演劇]  
中華演劇團自組織以來頗有成效茲因吳淞醫院籌募經費由該劇團同人定於令明兩日（卽十九二十）假座靑年會劇埸演劇卽以所售戲資充助該醫院經費 
瑣聞 
[城内]  
　　審判廰批示○張良安辯訴張知笙等訴欠銀案批狀悉周桂芬以銀一千五百兩附人該商名下湊成二股半係該商與周桂芬個人之交涉股東徐詩臣沈　𨜮宕欠之欵亦該金店内部之事當另向催歸料理外欠均不得以之對抗債權者鄒銓聲曹梓靑欠項據稱含有不　利得部分究竟扳機盈利若干存欵若干案經飭傳仰卽檢帶簿如期來庭開始言詞辯論以憑察奪張雲波辯張耀庭訴欠洋案批查此案前據張耀邦狀稱該民包做祠屋油漆除定價五百元外又商借五百元并未立據工尙未完洋已淸付且透借至五百元之多與原價相埒亦屬不近情理批飭預　訟費亦未繳到顯有不實據訴前情候飭將繕本送　催令迅繳訟費傳集辯論 
[南市]  
　　協提地販○英商勝業公司洋人投英公堂控地販楊尙堂王秋濤收價掯交原契致難過户希冀驅呑地價一案茲曾審公廨以楊王均住南市廿三舖地方昨日特派中西探持函投南市華洋裁判所派探協提　　商人遇騙○江北人張祿達販運線網五千餘枚來申售賣被騙子周子林誘至南市灜賓旅館同居訂購該貨令卽點交藏杔皮箱内靠近板壁安放約緩時取洋不料周去久不歸張疑心進看但見皮箱已空而箱旁及貼近之板壁均有洞穿始知貨已暗中運去遇騙情實昨日投控裁判所業已傳訊棧主邢兆龍據供並不知情判斥退候派探細查 
[閘北]  
　　所控不實○江北人王森泉控胡黄氏儘婚一案昨經裁判所長孫君提訊明晰以原告所控不實着閘洋十元充公繳洋開釋　　自投羅網○江北人羅大與前淸寳山縣已革捕快許徒生○將孫德興这養媳小二子藏匿後復至孫處報信勒索酬洋經孫偵悉控奉裁判所昨奉孫所長提訊屬實判羅榮鋼兩年許押一年小二子交其翁領回 
　　兩案并發○夏金生前控其子夏安甫不務正業違忤等情經孫所長訊押在案昨由楊鰲池投案控夏安甫誘拐其妻鄔氏並被捲去衣飾等情卽飭將夏子提案研訊堅不供認判仍還押着楊找出實據並候查再明核 
[英租界]  
　　喬裝女子○無賴杜阿福前晚喬裝女子在四馬路一帶求乞旋入濟良分所内求恩當經所董察係男子卽用電話知照老閘捕房立飭包探沈阿岳往將杜拘入捕房押至昨晨解送公堂經王襄讞會同美海副領事訊明判杜押一月示儆　　私設煙榻○唐少卿甫生因在香粉弄私設烟榻容留劉成實丁阿三張芝年等十三人開燈吃炳被探查獲昨將各人拘解公堂訊供屬實判唐郭各押三禮拜餘人各押五天烟具銷燬　　兜售滛晝○沈明寳前日因在四馬路兜售滛晝被捕查見違章當將沈拘入捕房昨解分堂訊實判問洋十元充公滛盡燬去如無力繳洋改押十天示儆　　傭婦竊物○新閘路何姓傭婦高周氏因竊取主人現洋一百二十五元並値洋三千元金珠寳物藏與馬桶内運出逃匿虹口密勒路六號屋内經何報請靜安寺捕房派探目陳云忠將人贓一併查獲昨解公堂訊供属實判押女所年半贓交原告具領　　私押軍衣○成衣匠邱如控同業人何錫寳將囑裝軍衣一百六十件私押等情昨由捕房將何拘解公堂訊實判員案　衣先交原告領回着何押四月示儆以該押店主不　收押軍衣殊違定章聽候傳究　　流氓滋事○流氓周阿鶴因在新閘路滋事被探查獲昨解公堂經中西讞員研訊一過判押候查主因有無另案下禮拜二訊核　　私銷染布○引翔港萬豐染坊主因串同小車夫奚阿大私將邢褔生等十餘户囑染布疋運往他處圖消被邢等偵悉報請捕房將奚查獲昨晨解奉公堂訊實判奚抑三禮拜起案布疋交各原告認領並飭補提該染坊主到案究　　持刀嚇詐○北河南路居户周張氏控鍾福生周阿堂與婦人祁王氏深夜闖入家内持刀恐嚇被　去値洋四百元之金鐲等物昨由捕房將鍾等男女三人并解公堂訊供不認判分别押候查明再核　　匿單涉訟○王妙春王妙榮王春榮同控胞弟王紀生匿單不分又蔡木林控陸阿法　匿田單前晚堂均奉　襄讞傳案復訊之下與觀審之美領海君判王交保限七天將田單呈案並着邀同親族理處陸交八百元人洋並保限一禮拜將田單繳呈聽候裁分發給各執以免延訟　　追欠下場○陳鏡淸因結欠和綸綢莊亨生洋貨號及葉履平等貨欵不理被控公廨於前晚傳訊和綸代表沈眞甫亨生等代表徐季康上堂請追被欠銀一千二百餘兩質之陳供認屬實奉聶襄讞與觀審西官美海副領事判交一千二百兩人銀並保限兩個月向各原告料理惟陳法公堂另有控案須俟函詢法公堂復到始准覔保出外理處 
[美租界]  
　　婢女被拐○蘇州路二百三十號朱寳奎家婢女瑞香年十四昨被匪徒拐逃報告捕房捕頭允爲查緝　　汗言詆毁○前日有一葡國婦人行經密勒路被車夫楊阿二汗言詆毁該婦認明車上號碼報告捕房派探將楊逮案押辦 
[法租界]  
　　理前　○台義黄包車公司延龍仁律師投廨控稱於西曆一千九百零八年用吕鴻　爲買辦墊銀三千七百餘兩内一千七百兩　月結賬二千兩年終結算後因章紀淸墊銀亦由吕墊墊後又被台義失去故憑公正人斷還銀五千七百兩現已將據尋出向吕索還多付之銀二千兩不肯交還請追吕延蒲石律師代表聲稱台義要吕墊銀吕因無力由章紀淸出銀二千兩作爲借欵台義簽字此事早經公正人斷結不應再控請堂上着原告賠償損失銀五十兩以儆誣告中西官會商判候下堂諭定斷　　控逃妻○蘭江前娶潘氏女林弟爲養媳未幾逃走前日在途遇見知已嫁陳褔昌爲妻一併送案請究福昌供在普育堂内娶得出洋一百零六元並非拐來詰之潘氏供被凌虐逃出　堂擇配潘氏供女兒不知如何逃走聶裁判以林弟旣已成婚未使再給沈領回着林弟交還沈財禮洋五元人給陳領去　　追房租○施曾氏前因與馮士道犯姦爲本夫捉獲馮乘　逃去經公堂判氏交本夫領回再　拿馮士道　辦在案昨由二房東潘顧氏投稱被鴻虧欠房金四月迄未來理勢難再守所存木器各物約値洋五六十元請示作抵欠聶襄讞員判各物暫交存捕房候核 
 
 

Page 8

 
 
佛敎禪宗六祖得道之原 
[演說詞]  
　　英國博士梅殿華君昨在尙　堂特請諦閑法師演說佛敎六祖得道之原由聽者甚衆直至夕陽西墜始止所有演說詞列左原夫佛敎務本之學有四大宗焉一持戒修身曰戒學名爲律宗二參禪悟道曰定學名爲禪宗三聞法習觀曰慧學名爲敎宗四念佛發願求生凈土曰方便學名凈土宗其律宗戒學敎宗慧學均有大小乘之别凈土宗方便學惟是大乘襌宗定學爲最上乘也自襌宗初祖達摩入我中國傳佛心印以佛之衣缽用表信憑摩傳慧可可傳僧粲粲傳道信信傳宏忍忍傳慧能能即禪宗第六代祖也俗姓盧字慧能廣東新州人父早亡母年老家貧每日以賣柴奉母年二十餘一日擔柴入市聞客讀經云應無所住而生其心忽然省悟遂問君所讀者爲何書客曰金剛經曰從何得來客曰由蔪州黄梅曰何處曰湖北曰相去幾何曰數千里能太息云其如老母赡養何客給以金能持歸别母逕投黄梅焉湖北黄梅山東襌院襌宗第五祖宏忍大師座下僧衆達千人祖嘗示衆曰讀金剛經可以明心見性有首座名神秀者代座說法適　能至見忍大師禮敬已師問曰子何方人來求何物對曰嶺南新州人來求作佛師曰獦獠類欲作佛耶能曰人有南北佛性無二獦獠身固與和尙身不同佛性豈有二耶師知是法器令隨衆作務能曰弟子自心常生智慧不離自性即是福田未審和尙敎作何務師誡以勿更多言入槽廠去日春米供衆經八個月腰石碓米不與人言時寺中以盧行者呼之時寺祖自以年老欲得人傳心印受衣缽乃示大衆令各述一偈以明見性爾時堂衆惟首座神秀遂書一偈於壁上云身是菩提樹心如明鏡憂時時勤拂拭勿使惹塵埃祖閱偈言經云凡所有相皆是虛妄依此偈修免墮惡道依偈修行有大利益一時僧衆盡誦此偈有童子口唱此偈在碓坊中能問其故曰爾不知耶大師言生死事大欲得傳付衣法令大衆作偈呈看若悟大意卽付衣法爲第六祖適所誦偈乃神秀首座作師令我等皆誦之能曰請引至偈前禮拜訖曰能不識字請上人讀之有江州别駕張日用朗誦已能曰能適成一偈請爲書之偈云菩提本無樹明鏡亦非　本來無一物何處惹塵埃衆驚歎五祖知之用鞋擦之云亦未見性次日五祖潜至碓坊問曰米熟否曰熟久矣猶欠篩在五祖以杖擊碓三而去能領之是夜三鼓入室五祖以衣覆身不令人見說金剛經至應無所住而生其心能自茲大悟啟五祖曰何期自性本自清凈何期自性本不生減何期自性本自具足何期自性能生萬法五祖知其了悟本性果不虚也便傳衣缽云汝爲第六代祖善自護持廣度有情流布將來無令斷絕聽吾偈曰有情來下種因地果還生無情旣無種無性亦無生復曰昔祖達摩傳衣以爲信體法則以心傳心皆令自悟自解然衣爲爭端止汝勿傳汝速行能曰向甚虚去五祖曰逢懷則船遂同乘五祖把檐能請息五祖云合是吾渡汝能曰迷時師度悟了自度度名雖一用處不同五祖云如是如是以後佛法由汝昌明努力南行不宜卽顯五祖歸寺不上堂者數日衆疑問疾五祖曰病即無衣法南行矣衆問誰受之五祖曰能者得之衆乃知焉能塗次二月至廣東界大瘐嶺上逐後有數百人來奪衣缽有僧慧明曾官四品將軍先衆及之能擲衣缽於石上曰此表信者可以力爭耶慧息諸緣勿生一念吾爲汝說良久又曰不思善不思惡正與麽時那個是汝之本來面目慧明大悟復問能曰上來密語密意外還更有密意否能曰與汝說者即非密也汝若返照密在汝邊遂辭返中間能溷跡於獵人中者十有五年後至廣州法性寺値印宗法師講經有風吹幡動或曰風動或曰幡勤爭執不已能曰不是風動不是幡動仁者心動衆諤然印師謂能曰久聞黃梅衣法南來是行者否能然之宗師於是執弟子禮叩以黃梅如何指受能曰指授即無惟論見性宗師頷之能於是年正月十五日在菩提樹下薙　二月八日授其足戒次年春宗師與僧俗千餘人送至曹溪敷揚大化而終其身至今千有餘年其肉身尙存於世焉 
 
 
 
 

Page 9

 
 
   
 
 

Page 10

 
 
自由談 
游戲文章 
[篾片大學校簡章] [  龍]  
　　人無論文野國無論東西篾片之術無往而不售篾片亦具營業性質而獲利恒較他業爲豐故浮薄少年滑頭浪子無不趨之若鶩然非持之有術徒遭白眼鮮能博世人之歡同人等實深憐憫乃設是校以操演言談手脚而宏人才茲錄簡章如左一崇旨　今日之世不能講骨氣即有骨氣之士亦祗合鬥自喜故本校宗旨在能騙錢財騙婦女騙爵祿而使受騙者沈溺其中樂而不知其騙一定名騙術有多種而以柔順光滑者爲上乘本校依此設敎而又不限於一科故名篾片大學校一學級分專科預科兩級一學科專七種預科三種一學程　本校爲便於謀生起見縮短年限專科以六個月畢業預科以三個月畢業一資格　凡年在十六歲以上四十歲以下面目可觀文理明通者爲合格其有馬齒已長而多才多藝老而風騒者亦得收錄一學額暫定一百名俟經費充足再行推廣一學費　由發起人暫墊對於學生一槪不收惟畢業後須將一年中所得騙資提七成充本校經費一年以後槪提三成以盡義務一校址上海馬山路牛皮街掇臀弄西捧屁里底三百六十號附敎授細目專科（甲）衣服當今之世祗重衣衫不重人故衣服首宜講究然祇須備一季隨時調當（乙）虛名虛名爲事業之母决不可少小而言之如會員黨員社員董事議員出洋學生買辦等須認定一種揣摩氣（丙）和氣和氣須歷練而得即有人横加陵辱亦不得變其吐面自乾这雅量（丁）才情務求文理淸通能作七言詩旬略解也司也司之英話又能唱大小曲南北調善絲竹曉音律以博人歡（戊）應酬應酬旣要不俗又要能八面張羅（已）酒量酒量至少三斤且要不醉不吐（庚）媚妓妓院爲行騙之總會不論花葉務須時時趨奉竭力拉攏使不生厭而不名一錢預科（甲）才情略念詩書粗知文理（乙）厚顔十分足恭巴給内東馬夫拜弟兄烏龜認祖宗鑽頭覔縫善打抽風（丙）牛皮拉鬥面靠祖宗硬認本家瞎搭至親發起人兄弟小姪晚生同訂 
海外奇談 
[一百二十八層之樓房] [  頌斌]  
　　特尼西者美之南方一省也有工程司名摩的爾者於去年五月間國家地産公司司理人大聚會時曾到塲演說謂該處將建築一百二十八層高大樓房一所其圖樣業已繪就高約一千三百餘尺當時聞者莫不疑其妄乃摩的爾君竟延聘工匠千五百人工頭五十人技師十八人司事五十餘人興工建築已於今年三月間竣工矣聞此屋基地廣四百六十八畝内裝大電燈三百八十一盞小電燈九千六百四十二盞自第一層至第六十八層租與商家開店舗第六十九層以上均租作住宅内中並有孤兒院養病院藏書樓生産樓玩物樓小學校等不計其數買賣居處均極便易遐邇聞名來觀者均嘆爲得未曾有 
心直口快 
[可歎更可歎] [  越痴]  
　　以名位酬私德可以手槍報私忿更可歎羣小盤踞要津可歎正人潔身引退更可歎司長多不知職務者可歎部長亦有不知職務者更可歎軍人而事搶刦可歎公債而行强索更可歎前淸干涉結社多作逋臣可歎今日自由結社得遂營私更可歎外族之虎視耽耽可歎内部之蟊賊内訌更可歎 
滑稽叢談 
[南北稱謂之同文異義] [  退隠居士]  
一曰（堂官）北方稱各部之長官曰堂官是堂官爲極重之稱而南方則呼茶酒肆之服役人爲堂官是以堂官爲賤者之稱矣其不同一二曰（堂客）南方人往往罵不規則之婦女曰堂客而北方以堂客爲女客这普通稱呼其不同二三曰（堂子）南方人稱妓寮爲堂子而北方之满人以堂子爲神聖不可侵犯祭堂子時異常尊敬用特别之典禮他人不得觀看輕重之間有 
 
 

Page 11

 
 
　　天淵之判其不同三四曰（相公）南方稱秀才曰相公而江北一帶稱少爺曰大相公小相公又稱父爲老相公以相公爲尊敬之稱而北方則稱孌童爲相公故人之好斷袖癖者日日沈缅於相公窰子其不同四五曰（大爺二爺）南方稱家人曰大爺二爺而北方則闊老之子皆稱大爺二爺等名目其不同五六曰（對不起）南方謂人云對不起乃謙恭之談北方謂人云對不起有用武之意其不同六鈍根曰是豈獨南北方然哉卽以蘇松兩屬之近距離亦有大相反之稱謂如蘇州人稱老女傭曰（阿媽）而松江鄉人稱母曰阿媽又蘇人稱中年女傭曰（娘姨）而松人稱母之姊妹行曰娘姨蘇人稱女子曰（小娘痕）而松人稱妓女曰小娘蘇人見老婦可面呼曰（老太婆）而松人以老太婆爲罵人之語其相反如是思之殊堪失笑 
戲攷[  健兒]  
[回荆州一名美人計]  
　　周瑜以劉備據荆州久假不歸乃僞以孫權之妹許配劉備招之入贅擬以劉爲質要還荆州孔明命趙雲隨往授以錦囊三策囑其依計行事劉過江趙竟中國太之意接入東床聯爲嘉耦劉亦以情深伉儷壯志都消趙急入報謂曹操親統大兵直下江南以報赤壁之讐請劉速回議拒敵之策劉卽泣告孫夫人堅請同回乃乘元旦朝賀時不别而行周瑜聞悉怒不可遏喚衆將兼程而進追回劉備魯肅止之謂旣成婚媾孫劉須言歸於好共圖曹操不當視同仇敵外以失唇齒之依内以傷國太之心瑜斥其迂闊不之聽衆將追及劉俱爲孫夫人叱囘劉至江邊有漁夫駕舟相迎細審之孔明也備始稍慰回顧岸上塵沙蔽天瑜已親率大隊追至矣瑜見備已登舟追之不信即發水師追赶又爲張飛等擊敗羞憤塡胸嘔血而回去年第一台蓋俊鄉貴俊儿𨜮筱菊笙合演是劇配置的當工力悉敵可稱合壁 
小說 
[皖江血傳奇] [  雨林]  
　　第三折屈殺（臨江）（淨扮貴守上）弭亂舞無形臣職盡今朝報答君恩堂前三尺鎭軍民若敎心不忍何曰建奇勳本府頃女革黨秋瑾審問并無口供不得已與刑席相商假做供詞以復上司罷（喬牌兒）我威行一郡天高兒皇帝遠他雖是緘口學金人那知道有寃的没處伸（淨冷笑介）秋瑾假口供現已做成撫台遠在省垣不怕不受本府之蒙麽（菊花新）省中大憲耳無聞那識供詞眞不眞皀白也難分笑煞我心機用盡本府恐大憲提秋瑾到省覆訊口供不符以致弄巧成拙現決計將秋瑾綁赴法場卽行正法俟正法後再通詳各大憲便了（雁兒落）拿不穏上司前鐵案難翻全仗這機關巧心腸很咱今日是棋爭一着先他掩耳不及雷聲迅（凈下介）（旦囚服上介）我神州陸沉已二百載儂志存光復本欲俟徐君伯蓀起義後集合同志以爲徐君聲援然自徐君流血皖垣儂恐畫虎不成尙無舉動不料貴賊將儂誣陷志在邀功且因儂一人旣把學堂查抄復把學生繫斃全無人道罪不容誅頃提儂到堂意在刑逼供詞以爲口實儂若自認民黨必中奸謀是以缄口不言任其威嚇伊無可奈何　窮術盡竟硬科儂罪加以死刑現在坐困獄中雖萬分悲凉然爲我同胞儂亦求之不得了（掃練子）黑獄裏鬼爲鄰蕭條四壁鎖重鬥終日晨昏分不凖（旦下介）（凈上介）衆衙役速速打埽法場伺候本府升堂卽行斬决秋瑾了（内應介）（雜扮衆衙役綁旦上介）（淨指旦冷笑介）秋瑾秋瑾爾平日欲革我满人之命今日反革去了自已的性命了（旦怒視凈介）我漢族與爾满賊不共戴天爾以爲我死則爾生不知我同胞四萬萬人我不過四萬萬中之一分了爾能將我屈殺爾不能將四萬萬人生坑他日爾之頭顱不思不作我同胞之溺器也（解三醒）恨煞我死期已近顧不得恢復中原痛今日豺狼當道身空殉土一坏斷送寃魂不知何日天心順漢族中興氣象新収餘燼願同胞英雄繼起代有傳人我欲殺满賊不料反死於满賊手中雖借徐君光榮留身後記念然徐君之死猶能殺一虜酋我則一命輕抛於同胞毫無補益地下若見徐君能無愧色麽（淨怒指旦介）爾死在目前尙敢肆無忌憚衆刑役速將秋瑾押赴法場正法便了（凈率衆擁旦下介） 
此折無下場詩與第八折同 
 
 

Page 12

 
 
   
 
