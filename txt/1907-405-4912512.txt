# 1907 - 405 - 4912512

 

Page 1

 
 
   
 
 

Page 2

 
 
今日本報目錄 
　　第一張　宮門抄　諭說（責蘇路駐京辦事處）　來稿（上海商務 
總會上度支部諭鑄銀幣書）　專電　路欸要聞　緊要新 
間 
　　第二張　畫史　要摺（農工商部奏工藝局擴充辦理摺）　章程　（ 
松江府屬路股會章程）分類新聞 
　　第三張　小說（支那旅行）　國外新聞　本埠新聞　訟案　各業 
行情表 
[宫門抄]  
　　十月二十日召見軍機長明 
論說 
[責蘇路駐京辦事處（叔）]  
　　誤哉。我向以爲中國之人心皆死也。我今觀於蘇杭甬借欵事。知中國之民心實未嘗死。而中國之官之心則幾於死。中國之官之心或猶未全死。而惟江蘇之蘇州。而其人又一入仕途。則其心殆可以立死。嗚呼。吾觀駐京辦事處致蘇路公司之電文。（見前月廿九日本報）安得不爲我蘇人。士。放聲一哭也 
　　今之辦事處諸君。非猶是我江蘇之人乎。以豆飣之舊學。道德之面具。幸而得此朝廷不甚愛惜之官。在藉非儼然江蘇之紳士。在京非儼然江蘇之京官乎。乃今家鄉有急難之問題。同胞處倒懸之時代。而諸君獨不見不聞。不但不見不聞。且又助紂爲虐。引虎作倀焉。是豈稍有人心者而忍出此耶。使非電文之末。猶簽有我江蘇人之名氏者。我幾疑諸君皆他省人而非江蘇人。且非中國人而他國人矣 
　　斯言也。非以浙人對付汪大爕之手段。削諸君之藉也。諸君試思賣路爲何　。賣國爲何事。乃開首卽曰『路事相持終非辦法』一若以中國之積弱。而敢抗銀公司之要求。不可以爲辦法也。以人民之卑賤。而敢抗外部之命令反汗之。諭旨更不可以爲辦法也。揣諸君之意。舍承認借欵而外。殆無所謂辦法。舍將蘇浙公司攫而授諸英人之手殆更無一辦法蓋必如是而後諸君阿附外部之志願可以遂。諸君絶賣路權之交易始可以成也。雖然吾料諸君之能力。猶未敢與江蘇人民。明白宣戰故又用其朝三暮四之詭計。持餅哄兒之小智。婉其詞曰『囑舉代表是一機會』夫以個人之私函。默認之廢約。忽而提議。忽而要求。正可借是聲明以爲永斬葛藤之詳。此誠一好機會也。乃諸君不以此爲機會。而反以借欵爲機會。蓋諸君之意。以爲指借欵爲不利者。半由人民之誤會。半爲報章之謠言。（誤會見商部電謠言見外部電）今人民旣處騎虎之勢。外部畧有轉圜之意。則人民圖得面子。必且樂聞是命矣。蘇浙總協理等。處則爲紳出即可以爲官。今果堅持拒欵。而觸外部之諱。人民未必予以他項之利益。若能幡然　計。而得外部之歡心。將來即可以爲升官之捷徑。則總 
 
 
 

Page 3

 
 
協理等又必樂聞是命矣。所以不俟商榷。不分界限卽毅然曰『請約蟄季諸老迅速北上』。此誠可謂以小人之腹度君子之心者也。獨不知息借外欵本非路事上應有之問題。股東所委托總協理者。委其經營路事非委其主持借欵也。借欵一事。尤於土地上有密切之關繫。股東卽信任總協理而欲其代表。國民未必亦信任總協理而欲其代表也。由是以言諸君注意之代表已不能如人民之意。而人民公舉之代表。又安以愜諸君之心。况乎諸君所注意者。前日已宣言爲不借欵之代表。亦未必定愜諸君之心。也則亦適見諸君用意之左而已。嗚呼。諸君千廻百轉。千思百慮無非欲徇外部之請。以絶賣我江蘇耳。則我蘇縱不以浙人對付汪大爕之手段對付諸君而諸君又安得再自命爲江蘇人耶 
　　抑更可異者。諸君所謂藉圖補救免生枝節之兩。言使此補救之法。而在借欵之外。則諸君旣處近水之地位。復有大力之奥援。初無。須乎代表。使此補救之法。而在借欵之中。則滬寗之前車未遠。浦信之來軫方遒。又安能欺天下。此等閃爍之詞。阢陧之狀。何其視我江蘇三千萬人皆愚。而惟諸君獨智也。至於枝節之說。以自廢之草約。而强認其有効以自辦之鐵路而甘受其借欵。此眞外部自生枝節也。枝節旣生滋蔓可慮。將來若礦若路且無一時一事一地不可以生枝節。又何莫非外部加之厲也吾。今敢以一言正告諸君曰。拒欵之事成則日後枝節或可以不生。拒欵之事敗。則日後之枝節且將叢　而不可收拾。諸君勿受外人之恫嚇而亦恫嚇我民也。我民今日自知已處於死絶之地位。惟此心一日未死者决不任諸君之賣路賣國賣祖宗墳墓也。我與諸君或少相習。或長相聞。非必欲與諸君作不情之挑戰。諸君旣爲蘇路辦事當爲蘇路作牛馬。不當爲外部作鷹犬。使謀事而成諸君固自尸其功卽不幸而敗。諸君亦可略告無罪也我惟愛江蘇故。亦愛諸君。我惟愛諸君。故不得不責諸君。諸君盍稍淡其利祿之心顧其桑梓之誼。而一思我言勿待漂搖風雨。始歎無家可歸也 
[專電]  
　　電一（北京） 
江蘇學界擬聯合政界商界再繕摺拒欵抵死力爭准念一日借湖廣會館開特别大會 
　　電二（北京） 
安徽政學兩界議定聯名奏請拒欵 
　　電三（北京） 
度支部農工商部會議准撥户部銀行二百萬接濟營口市面 
　　電四（奉天） 
十八日俆世昌出巡吉林昨抵黑省查辦事件 
　　電五（奉天） 
民政使張元奇已考查完畢回奉 
　　電六（蕪湖） 
二十日道署會議日人購米歸西義源泰行承辦商會謝坐辦謂日人如違前議所允二十萬石一槪作廢現日人請緩五日再定辦法 
　　電七（杭州） 
國民拒欵會二十日午後開大會到者七千餘人舉王文韶相國爲正會長舉張菊生王廷揚爲副會長王相再辭十一府代表踵請王相言凡事遵法律始承認衆贊成全會并要求洋務局 
王豐鎬禀撫院電釋杭辛齋亦允 
　　電八（杭州） 
學校聯合會推舉代表見馮新撫請代奏力爭 
　　電九（杭州）（紹興） 
嵊縣匪勢大熾戕管帶劉慶林楊弁官兵死者六十餘人縣城被園府戒嚴貴太逃遁 
　　電十（杭州） 
撫轅接嵊縣警電現派一標張載揚帶隊先往巡防隊續往並電飭嚴州府速開差馳救 
 
 

Page 4

 
 
＋＋路欵要聞 
[信署撫批仁海八鎭商民公呈]  
　　仁和海寗兩屬東鄉彭埠　橋喬司等八鎭商民公舉代表周祥麟等百餘人公呈撫台茲經信中丞批云據禀具見顧念公益保存主權人同此心深堪嘉尙浙路借欵一事關係大局本署院迭據紳商士民紛紛公呈再三力爭以保主權在公司仍係照常赶辦亟切從事該商等分居各鎭務當各安生業勸戒鄉人毌庸道聽塗說自相驚擾凡路綫經過之處務須互相導護以盡國民之義務各屬添籌股本甚爲踴躍該商等如能量力附股固不拘多寡也 
[信署撫復嚴州學界電]  
　　蘭溪縣轉嚴州府啟太守鑒頃據嚴州學界電禀力爭浙路借欵已悉路事已屢電政府爭拒可望轉圜希轉告各界力主鎭靜爲要 
[測勘杭甬路綫之迅速]  
　　浙路工程師勞遜吾君.自前月杪渡江勘辦甬路所有錢江水道已打籤繪圖估計橋工約需一百四五十萬嗣復沿途續勘聞堰至初七日已抵紹城初八日即登北門王家山查勘城北一路初九日往天山勘城南一路初十日插標繪圖定議北門造築車站十一日卽由郡東臯埠東關勘起十三日抵曹娥鎭十四日勘上沙沿路一帶山脉十五日回紹復勘十七日又抵柯橋鎭此番勞公勘路不避風雨故能有如此神速云 
[杭州臨平鎭開會認股]  
　　十六日臨平鎭紳商學界在廣嚴寺開拒欵會適値大雨傾盆到者尙有二百餘人由發起人王春波孫明卿陳孟輝陳伯庸鍾仲英次第演說繼由來賓俞左甫君演說是日共認股欵一萬餘元現尙有續認者亦可謂踴躍矣 
[慈城商學界開會認股]  
　　十二日慈城商學界在中城兩等學堂開會集議拒欵辦法商會總理任杏卿君首先認股三百元於是衆皆踴躍共認銀三千二百元并擬通信各鄉商學界勸其量力入股云 
[安徽陸軍學堂减膳助股]  
　　安徽陸軍全體學生前經電達外部力爭并認股四百餘股現聞該堂學生又於十月十六日起减膳助股將來利益均歸公欵并以此次安徽路礦刻正議辦亦擬亟集鉅欵以相援助云 
[附致外務部電]  
　　外務部王大臣鑒鐵路利權即土地主權之代表鐵路云亡土地隨之蘇浙鐵路自欵自辦萬無借債之理若甘受英人强迫不惟失蘇浙路權卽東南數省亦將爲各國所藉口伏祈奏收成命據理力爭蘇浙幸甚大局幸甚安徽陸軍小學堂叩 
[蘇路公司接各處認股函電（東京宏文全體學生電）]  
　　現集蘇股五百浙股三百招股辦法速示知（羅店商務分會函）本月全體大會已認定六百餘股惟因事未到者尙須開會現擬勸足千股（一本埠盈康煤油號函）同人自慚棉力湊成五十七股擬照公司新章第五節分期預繳（江灣鎭中等蠶業學堂函）本校全體已分認整股一千股欵續繳（江蘇鐵路協會函）據本埠電報學堂函稱校員執事學生共二十六人認定三百七十股即祈登册（上海綢緞業緖綸公所）公認江浙兩省路股各五百股謹俟拒欸告成按期分繳（閔行商會函）敝處曾开臨時會簽名認定者約得三百股（上海盛涇綢業公所函）本月望日集認一千股（南滙縣小學堂）教員認二百五十股學生認二百五十股（惠南師範）職員認一百股學生認一百五十股 
[太倉三女校開會認股]  
　　太倉毓婁正則公益三女校發起保路集欵會十六日在毓婁女校開會推正則校長馬錢希令女士爲主席是日適値天雨到會者除三女校學生外女賓人數寥寥當時僅集得二百餘股遂由會員决議由各女校分頭勸認云 
[奉賢開泰小學全體認股]  
　　奉賢開泰小學由校長朱賡　發起拒欵遂合全體職員學生公認一百股卽函致蘇路公司註册并請上海龍門師範朱君績臣爲代表照章先繳股銀云 
[北市糖業同人認股]  
　　北市糖業集益堂前日亦集同人公議拒欵辦法咸以集欵爲第一要義當場公認浙江鐵路股欵一千股云 
[浦東同人會開會認股]  
　　前日浦東同人會在廣西路寳安里開特别大會首由張恂九君報告次由葉惠鈞吳懷疚兩君演說卒由黃韌之君宣布招股辦法是日自認及認招計得一萬六千七百九十一股人心未去路事可圖於此可見 
[西北城地方會集股]  
　　十九午後二鐘開會由王引才姚孟塤二君演說當場認定一千股散會 
[麥倫書院公益會集股]  
　　本埠麥倫書院公益會前日爲開會之期特行提議借欵一事惟會員旣少且多無力勉集蘇浙路一百股有某薙髮匠亦認一股可見人心不死也 
 
 

Page 5

 
 
緊要新聞 
[内閣政務處奏覆都察院代遞各條陳北京]  
　　初六日内閣會議政務處奏覆都察院代奏貴州舉人唐光褘禁烟交涉條陳一摺又應詔陳言一摺查原奏所稱禁烟之法寓禁於捐只能禁貧民不能禁富室對於外交則重永禁栽種不重永禁吸食等語上年奉旨各省减種鶯粟十年以後永遠禁止是該舉人所陳早經聖明慮及應請飭下各省督撫將各該省每年栽種鶯粟地畝數目切實清查按各府廳州縣列表咨部存案俟有實數可稽斯减成栽種方能實行而對於外交亦較有把握另摺奏稱頒行憲法等語中國憲法尙未編定應俟考查憲政大臣回國後妥籌辦法現暫無庸置議此外歷陳黔省吏治財政興學緝匪實業諸端所言是否可行應請飭下貴州巡撫體察地方情形分别酌辦初六日奉旨依議又都察院代奏山西知縣殷洪昌敬陳管見一摺查原奏禁烟課吏館學堂畢業禮節教士不得干預地方公事均不必另籌辦法多所更張至山西廣產煤鐵自宜振興礦務以保地方權利而擴充機廠精造鎗械則度財量力猶或需時墾荒殖民應由地方官察酌情形妥籌辦法所請欽派專使巡閱各省礙難准行應無庸議奉旨知道了又代奏湖南同知陸獻師仿憲法創設惠元堂一摺查原奏該員於署任内創設惠元堂承官自治一節旣未據該管上司 
奏報有案不便因其侈陳政績遽予通行應無庸議奉旨知道了又奏四川附生王振東興辦濟農社倉一摺查社倉之法果使地方官紳籌辦得宜似於備荒政策不無少補川省係產米之區而川北一帶時遭荒旱先事預籌應請飭下四川總督體察情形酌量辦理奉旨依議（望） 
[粤東西江緝捕問題]  
　　廣東羣學會傳單公啟者邇因英人謀奪西江緝捕權復向新安歸善等處竪旗圖佔澳門前葡人影佔海界一事爭議尙未解决外患日亟非合力圖救難挽危亡吾粤學界除十四日聯同紳界電懇北京政府堅拒外敝會擬另電力爭以壯聲援茲公議於十五日兩點鐘假座河南南武學堂集議。此事爲吾粤生死問題凡我學界務懇踴躍赴會得信後并望轉致各同志尤爲感盼廣東羣學維持會公啓 
　　留蘇廣東學生致北京電（北京外務部）北京外務部鈞鑒西江准英巡緝喪權辱國海内憤激乞挽回留蘇廣東學生叩（法部戴尙書）北京法部戴尙書鑒西江事關梓脈大局危急乞力爭留蘇廣東學生叩（粤督張制軍）廣東督憲鑒西江事乞力爭留蘇廣東學生叩 
　　旅滬福建學生上外部電北京外務部王大臣鈞鑒西江若許外人緝捕大損主權人心危懼懇迅挽回以保南部大局。福建學生會叩 
[惠州學界電爭豎旗畫界廣東]  
　　目英人在惠州沿海地方竪旗畫界該處鄉民震動昨由惠屬旅省學界集議僉謂英人現正謀奪西江緝捕今又覬覦東江若再漠然置之全粤將非我有遂决議電請外部主持茲將原電錄下 
　　外務部各堂憲鑒惠州沿海地九月初英人突派兵輪豎旗畫界民心惶急恐釀巨變乞主持惠州學會李綬靑等禀 
[福建學生會致閩督電（爲建邵汀礦約事）]  
　　福州督憲鈞鑒鄭京卿傳來電諭仰見先事預防衆情感戴部復到時懇再電示合同旣廢商辦尤不可緩並懇電勸胡紳國廉力肩斯任以杜覬覦尤深盼禱福建學生會叩效（外） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
　　殷鑒 
要摺 
[農工商部奏工藝局擴充辦理摺]  
　　奏爲臣部工藝局添築新廠力圖擴充謹將辦理情形曁擬定開局日期恭摺仰祈聖鑒事竊查臣部所設之工藝局原爲講求製造提倡工藝之地歷經遴員撥欵整頓改良規模漸已略備近復屢奉諭旨飭令各省振興實業鼓勵商民京師首善之區尤宜勸勵維持以期工業繁興俾爲各省表率自非由自設局廠先行推廣研求不足以示模型而資觀感臣部前曾奏請將工藝局附近官地劃撥僅敷商辦各科各廠之用現復就該局左近添購地基建築新廠增設　科大加擴充以宏模範惟布置經營事同創始當卽責成臣部左丞耆齡右參議袁克定悉心經理次第籌辦茲據聲稱新建廠房將次工竣規制閎敞足備擴充擬分設織工繡工染工木工皮工籐工紙工料工鐵工畫漆圖鑿井等十二科招集工徒五百名聘募工師分科傳習預計易學者一年卽有可觀難習者兩年亦能收效並附設講堂授以普通教育設立成品陳列室羅列貨品以資研究設立考工樓搜集中州新奇製造以備參考擬定試辦簡章三編計十五章二百九條臣等詳加核閱均屬周妥現在一切設備整齊十月初十日恭逢皇太后萬壽聖節普天同慶率土臚歡謹卽於是日開辦俾萬衆觀瞻羣情鼓舞以宣揚我皇太后皇上興商勸工之盛意至該局購買地基需銀一萬三千餘兩新建廠屋宿舍及售品所二處計房九百七十餘間共需銀八萬八千餘兩預備各科材料成本需銀五萬兩增置新式器具等項需銀二萬兩均係核實估計陸續由臣部如數籌撥其常年經費仍應按月由部核支以重局務嗣後該局應辦事宜即督飭局員遵章妥愼經理期收實效所有工藝局擴充開辦情形謹恭摺具奏伏乞皇太后皇上聖鑒謹奏十月初四日奉旨知道了欽此 
章程 
[松江府屬路股會章程]  
　　一宗旨保全蘇路主權籌商招股辦法爲合郡同志通信機關　 
　　二會所暫借上海廣西路寶安里地方自治研究會内設立事務所 
　　三會員凡本國人住居本郡或籍隸本郡年在二十以上有職業者具有左開資格之一項由會員介紹均得爲會員（甲）從前或現在擔任蘇路招股或認股者（乙）擔任本會特别捐者（丙）擔任本會義務者 
　　四職員計分三種如左（甲）本地代表員無定額由各邑就現有機關（如商會勸學所教育會善堂等）推舉一人或數人報告本會隨時與本會互相通函詢問及報告情形（乙）駐滬評議員二十四人（七縣一廳計每邑三人不足者暫缺）由各邑會員公推該邑會員之常川駐滬者任之隨時協議本會事務兼調查介紹本邑人之與路事有關係者與本會聯絡協助（丙）事務所幹事員十六人内總幹事一人副總幹事一人書記員四人調查員四人會計員二人庶務員二人其職務權限另訂專則 
　　五會期（甲）會員全體大會無定期凡路事有變動或改訂本會章程等重大事件臨時於三日前通告開會但平時亦可通函或至事務所詢商一切（乙）駐滬評議員會每星期一次於星期之午後五時（丙）本地代表員會每月一次於每月第口星期之午後五時（與本星期駐滬評議員會同時以便接洽）（丁）事務所幹事員每日午後五時常川至會但另訂書記一人每日駐所酌酬薪水 
　　六經費本會會員無常費願任特别捐者不拘多少謹拜嘉貺 
分類新聞 
[政界]  
[請速派員購米振荒杭州]  
　　署信府致電台州府張太守云頃據章紳亮元等由南京來電言台屬奇荒需米速振現已禀懇端帥准就蘇屬購米數萬擔請速電府派員來寗接洽赶運等因希即遴派妥員前往商辦以濟民食（光） 
[批飭寗藩籌畫財政南京]  
　　寗藩繼万伯昌詳明庫欵情形奉端 
 
 

Page 11

 
 
午帥批云近日庫儲支絀出入不敷遇有要需往往移緩就急且頻年指派新欵亦每有准其作正開銷者勉强挹注　或不免該前司歷任相沿互爲挪補固必有出於不得已之處豈能爲該司一人之責所請以後應發各雜欵有可暫緩暫停者暫且停緩且屬可行惟司庫放欵甚多除學界軍界及行政要需勢難停緩外其可議停緩之項當必不少無從一一懸定應即先將本部堂養廉先行停支以爲之倡其餘如遇可停可緩者應由司隨時妥酌情形分别辦理期於欵項可以騰補而要政仍不致虚懸一俟庫欵稍充即將曾經停緩者補行發放倘停緩之項遇有應行商定之處亦即先事詳報已設法撥補一節如整頓例災積習釐定稅契新章該司固已殫心竭慮此外如有可以籌補之法儘可隨事詳辦現在本部堂專設清查處並爲豫算之地將來通盤貫澈贏絀何如有與司庫相涉之欵亦當從長計較其若鄰省協欵凡解交本省代付者卽與協濟本省之欵性質不同該司庫欵艱難自不能長此代墊卽本部堂養廉一項亦係寗蘇徽贛四司攤解今本省應支廉銀已飭停緩其各省未解以前亦毋庸由該司代墊以昭一律至三師範學堂經費該司旣認本省應攤之數應將各省欠欵一面詳候咨催一面設法維持先予墊發期於兩全此外各省認攤未解者應卽由司查明何事何欵逐一開列詳　聽候分别咨行催解免滋貽誤該司綜覈才長　即悉心籌畫勉爲其難共濟時艱勿辭勞怨是所切望（商） 
[自治會禀請撥欵蘇州]  
　　通崇海自治會總會長　季直殿撰以該會創辦伊始一切應用如何除籌欵置辦外尙需錢二千餘千文因特禀奉撫憲陳中丞札飭寗蘇藩學臬五司會議提撥以資挹注（必） 
[常鎭道赴任鎭江]  
　　新授常鎭通海道劉襄孫觀察燕翼由津南下已十七抵寗當即晉謁督禀商一切現已由督撫兩憲會飭速赴新任所有現署常鎭道榮星莊觀察恒亦飭速回江南鹽巡　本任（政） 
交涉 
[飭查請給寶星洋員姓氏福建]  
　　閩省船署自延聘法國各洋員到閩製造船艦迄今已歷　餘年約計有二十餘員之多有限滿回法未曾代奏請給寶星前栢奥鏜監工返國禀请督憲將所有法員奬給寶星以酬勞勣松鶴帥已允代奏昨奉部文將各員姓名繕造清册以便按名核奬（爲） 
[照催賠償日商被劫案福建]  
　　駐閩日本領事照催洋務局謂日商船金連福運貨販售路經長樂縣被匪行搶前經照請飭縣嚴密查拿按單賠償迄今日久未見拿獲一匪實屬玩延應請迅飭長樂縣嚴拿追賠以重商本洋務局以此案前接照會當卽飭縣并移請常備軍派勇協同拿獲在案據催前情應俟拿獲匪徒訊明照覆（忍） 
[誘女成親之交涉福建]  
　　閩省洋務局近接美領事來函據美部會嘉姑娘面稱有美醫生轎班之女在會受讀已四五年前由其父議定帶回本國游歷本月某日被人騙至某處勒逼成親現已一禮拜應請照會貴司道速飭追回以肅學規并請按律懲辦等情當卽飭閩縣派差追回此女先送美會一面查明訊究旋據該縣覆稱派差拘獲女夫訊稱此女係四歲由媒邀來養女均有婚書爲憑後其父謂先行邀送美會受讀俟畢業送還現因母病家事乏人料理遣媒說合其父居奇財禮且復稱亦須速娶如或遲延即須帶領回國以故遣媒往奪女供亦同似此案情未便將該女先交美會是否眞實非拘獲其父當堂面質似難定斷茲將該女交差眷看管女夫暫押外應請照會美領飭令該醫生將轎班送縣備質等語現洋務局已函請美領轉飭查核矣（隱） 
[洋商不准在内地開設店鋪嘉興]  
　　洋商之在嘉興贸易者不一而足如保元藥局經理店和記棧蛋餅店等前由嘉興商會具禀撫院請飭禁止開設現奉撫批畧謂查洋商不准在内地開設店鋪條約所載甚明嘉興本係内地該洋商等何得違約私行開店難保非本地貪利之徒從中各串實　商業有途大有妨碍仰洋務局分别照會日美法各國領事飭令各洋商所開店鋪并洋人股本華人代爲經理各店照約速行閉歇一面轉飭嘉興府飭縣查明租屋之業主訂租之介紹立傳到案勒令退租嗣後遇有洋人到境租屋或華人代洋人租屋者務須報明地方官察核辦理不得擅自出租云云聞洋務局　札飭嘉興府照辦矣（如） 
軍界 
[講武堂練習野操福建]  
　　福州長門　設立講武學堂已届一年日前孫統制特飭各生往西關外長慶寺一帶練習野操云（天） 
[札委鄂省防營管帶湖北]  
　　鄂督趙次帥札飭巡警道畧謂照得巡警道缺爲新設衙門事務殷繁舉凡緝匪安民在在均關緊要較之分巡兵備道缺倍加重要現當整頓巡防之際必須假以兵權查有馮署道前曾奉委漢陽兵工廠提調兵工廠之工防營曾歸節制調遣深資得力今巡警道關係全省巡防警察要政較前統轄更廣　應援照成案將湖北漢防一營漢靖一營黃防三營施防一營宜防一營沙防一營利防一營統歸該道節制酌量調遣該道衙門已另籌公費毋庸别領薪水各防營平日督飭訓練仍歸各該管帶隨時講求一遇地方出有要事無論何時何處准由巡警道一面調撥應用一面詳報查核該道務須認眞辦理勿負委任云云（　） 
[閩省綠營續議歸併福州]  
　　閩省綠營自議裁併後並未具奏立案現聞續議長福營歸併左軍羅源營歸併連江銅山營歸併南澳順昌營歸併延平以省餉項云（涯） 
[請兵速赴新嵊兩縣彈壓杭州]  
　　浙江新昌嵊縣一帶又有匪徒聚集數千人大肆騷擾意圖起事情形頗爲危急聞寗紹台道已經電請撫台派兵馳往剿辦信中丞得報後已飭標營赶緊前往彈壓矣（　） 
[禀請嚴訂偵探隊法律安慶]  
　　安省偵探隊李叅戎葆林近恐該隊兵丁良莠不齊或藉端訛索或挾嫌報復誣拿良善轉致激成他變因特具禀省台請嚴訂刑法規條俾各兵丁遵守勿犯以保治安（　） 
學務 
 
 

Page 12

 
 
[憲政學堂議定草案北京]  
　　憲政編查館附設憲政學堂現已議有規模計定草章六則節錄如下（一）課程如國際公法中國古昔憲政萬國憲法比較刑事法審判法日本法規歐西法律及司法行政立法之機關要素等（二）地基就本館附近採勘（三）教員擬延訂東西洋學士充當以新科法政進士補助（四）學費每學員毎期交學費十兩（五）學員凡候補候選及實缺官一律考選（六）年限二年畢業再議設完全科 
[請收窰捐助學之藩杭州]  
　　甬郡慈西龍東小學堂擬將所提　捐　卡帶收已誌本報茲奉浙藩喻方伯批示云該縣龍東小學堂集窰户之捐欵教若輩之子弟楚弓楚得何致慳吝惟水客之隱漏與夫不肖之徒兜收侵蝕如來禀所稱各節恐亦在所難免據請按船計捐每船捐洋五角較之原議核減已多收繳自易而欲以該縣一隅學堂捐欵責成寗紹兩屬隔境局卡帶收殊多窒碍惟事關興學應如何設法維持别擇本境運貨會萃之區公舉妥紳專司經理以期簡便仰慈谿縣會同該堂長查議具復（子） 
[批查請提考棚經費助學浙江]  
　　浙江金衢嚴處四府士紳王廷揚等聯名具禀浙藩請酌提考棚經費津貼四府公學當奉喻伯批示云據禀四府公學費絀自是實情各屬興辦學堂率因經費困難未能普及准留五成考費數旣有定用則無窮能否如請酌提一成以資津貼殊難懸揣惟旣係四府公學該紳等組織成立自應設法維持免致中辍候分飭金衢嚴處各守察酌情形議覆核辦（隱） 
[咨請籌給師範生官費安慶]  
　　留學日本師範學校自費生楊立奎現已考入高等學校皖撫馮夢帥接學部咨文請飭查照定章籌給該生官費以資鼓勵（美） 
實業 
[商人請築佛山至江門鐵路廣東]  
　　粤省職商關溢生具禀督轅請築鐵路奉批自佛山達江門河道淤淺轉運爲艱該商等擬集股修築支路實屬知所先務惟所定路綫與粤漢鐵路章程有無背觸該商等是否確係身家殷實力謀公益之人曾否集衆商議現擬招股四百萬元能否確有把握摺開章程各條是否悉臻妥協茲事重大必須詳細妥籌仰廣東農工商局卽傳該商等到局詳加查詢核議復候察奪（虚） 
[紳商擔任鐵路招股湖南]  
　　湘省鐵路現已勘定路線購地興工惟湘潭縣一段約須繞道七八十里原定不在路線之内旋由潭邑各紳商向總公司要求必由洙洲包繞湘潭以河東太平街爲車站再由太平街築至易家灣直達長沙願爲擔任另籌欵項日前總公司協理席沅生觀察親自蒞潭與該邑紳商匡君省吾及蕭怡豐同福祥仁裕合各行號會議已由谬紳商等認定代籌股欵四十萬當由工程師分别勘定卽日興工（敏） 
[粤路首站十月上旬車利之調查廣東]  
　　初一日收二百五五七六初二日收一百八十六七六初三日收一百九十六五初四日收一百九十零七七初五日收一百九十九零二初六日收二百三十七一三初七日收二百零九十二六初八日收一百九十八五初九日收二百毫零六五初十日收二百一十二四四是旬共收銀二千零八十六員七毫九仙（女） 
[商會改期選舉總協理漢口]  
　　漢口議辦商務總會選舉總協理等情已紀本報茲悉該會原議于十二日在商務局選舉是日因浙蘇湘各帮商人會議路事到局者甚少故僅舉定各帮商董數人現聞改期二十八日再由帮董内選舉總協理云（音） 
[諭禁米糧出口之限止廣東]  
　　廣西苛稅病商屢經梧州商會電陳京内外各大吏現聞西撫因接農工商部電請裁免立即電飭梧州關道出示照辦略謂產米之處如所沽米價每百斤在四元外者仍不准出口云云從此粤東或不至食貴米矣（若） 
雜記 
[差船遇梟被劫松江]  
　　十六夜有婁縣糧差船四隻自楓涇駛歸暫泊斜塘口忽有皖梟船數隻駛過詰問何船舟子以差船對各梟誤聽差船爲鎗船乃紛紛登岸燃放排鎗各差均在熟睡寂無聲息各梟乃登舟再詰始知爲差船便問捕匪著名之差王慶安在遍索四船不見遂將銀洋衣物等搶掠而去并斫傷舟子一人該差船十七日回松禀明婁縣劉大令派差前往跴緝（石） 
[西婦慘遭軋斃漢口]  
　　漢口京漢鐵路機器工師某西人於十二日偕其婦赴友人招飮飮畢乘一手搖車循鐵道而返不料火車由北驟來該車避讓不及立時撞翻致將某西人與其妻均撞跌軌外同受軋傷惟西婦受傷較重當卽斃命現路局已將該機器師送往法國醫院診治矣（音） 
[牛莊銀根緊急]  
　　十九日東京電云奉天來電謂近因牛莊道赴奉禀述牛莊銀根緊急情形東督與北京政府已决議各助銀一百萬兩以舒牛莊財政之困 
[拒欵會另舉會長蘇州]  
　　蘇省拒欵會正會長彭頌田太守故後特由各會員於十八日在學界公所集議公舉姚清溪司馬接充以章式之主政副之（命） 
[禀請派委查勘災區杭州]  
　　浙東台州府屬各縣夏秋以來晴多雨少田禾缺水已成旱象現在到秋收時節高田顆粒無收低田亦十分減色故各縣鄉民多紛紛到縣報荒各縣均已據情陸續轉禀上台請派委員查勘災區故喻方伯已札飭台州府確查禀復矣（虚） 
[派員密查嘉定自治會蘇州]  
　　嘉定自治會近日有人赴督撫轅禀控該會辦事乖謬且所著某書間有勃逆之語當將是書附呈請究等情旋奉江督端午帥札飭蘇臬陸廉訪特委文章卿大令煥前赴嘉定詳細密查（命） 
[鄉民請勘水災漢口]  
　　夏口廳屬栢泉各鄉近因江水陡漲致將該鄉田廬浸没該處紳民已聯名具禀夏口廳何司馬請往查勘（音） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十二）]  
　　好在上海妓女的風氣。去吃花酒打茶圍的。越晏越好。這個時候。差不多這些妓女。多一半還没有起來呢。弗倫聽了。點頭依允。便專等那薩克森出來。那知左等也不見來。右等也不見來。等得弗倫急了那。一個。肚子餓得飢腸轆轆。幾乎要貼到背心上去。好容易才見薩克森換了一身衣服。匆匆的來了。弗倫見了大喜。便催著他們兩個。要要緊緊的出了領事衙門。那斐德九是坐著滊車來的。薩克森和弗倫兩個。便坐了斐德力的車。開起機來。走得十分迅速。只覺得耳畔呼呼風响。好似騰雲駕霧一般。一霎時早到了蜜釆里停車。三人同下車來。走進膳廳。揀一張桌子坐下。侍者呈上菜單來。薩克森和斐德力。只隨便點了幾樣。只有弗倫一連點了十三四樣。還催著那侍者呌他快來。不多時。侍者呈上第一道牛炙湯來。弗倫此時正在餓得不可開我之際。便連忙一口氣吃了個乾凈。又一連吃了七八塊麵包。方才覺得肚子裡頭。畧畧的好些。薩克森和斐德力兩人却只是看著他笑。弗倫也不去管他。只低著頭拼命的吃。吃了八九樣菜。覺得差不多了。方才抬起頭來。和二人講話。拍著自己的肚子道。好了好了。如今咱的肚子。是一點兒不受委曲了。薩克森和斐德力一面笑著。便問他在日本時的情形。爲什魔只在長崎住了幾天。連東京横濱都不去游歷。却匆匆忙忙的。一直趕到上海來。爲著何事。弗倫聽了。也不隱瞞。便把在長崎的時候。閙的那幾件笑話一一和他們說了道。咱本來高高興興的。要在長崎多住幾天。還要到東京去好好的游歷。却爲閙了這些笑話打斷了咱的高興。所以急急的趁船到支那來。那知到了船上。又被那一班混賬的外國。人當咱是個瘋子。只要一見了咱的面兒。就指指點點的把咱說笑個不住。咱又不懂他們的說話。只好忍着一肚子的氣。只當作没有聽見的一般。你們想想可。晦氣不晦氣。薩克森和斐德力聽了弗倫說出這些笑話。都笑得氣都喘不上來。薩克森把兩手捧着肚子。灣着個腰。斐德力伏在桌子上。頭都抬不起來。口内只說道。你怎麽好好的竟這般的混閙。怪不得一班别國的人。要把你當作痴子呢。 
國外新聞 
[國庫劵碍難發行]  
　　十八日紐約電云美總統羅斯佛擬發行國庫劵以舒經濟界之困傳聞此舉現已無成蓋此種國庫劵惟發行於戰時用諸今日殊不合法故大衆咸不信任也 
[紐約輸入金幣總數]  
　　十八日倫敦電云紐約自告經濟恐慌後運入之金迄今已達八千一百五十萬元 
[紐約日領事更易]  
　　十八日紐約電云紐約日本領事高琦（譯音）已改委辦理舊金山之事務　 
[印度罷工風潮將息]  
　　十八日倫敦電云東印度鐵路罷工之舉將次平定貨車業已照常開駛 
[萬國治眠症大會]  
　　十八日倫敦電云萬國治眠症大會第二次開會之期已應德人之請暫爲展緩因德人擬於此期内將考克醫生研得之新法陳之會中俾衆研究也 
[俄使交付俘虜費]  
　　十八日倫敦電云俄國駐倫敦欽使今日已將俄國應償日本之戰時俘虜費計四百八十六萬零四百四十一磅送交日本駐英欽使小村收納 
[法軍又擊摩國土族]  
　　十九日倫敦電云非洲摩洛哥法國軍隊於昨日夜半在奥而其利之賴來馬利地方拔隊往攻培立司來蘇土族因該族近來時起叛亂之故今日炮聲隆隆數時始正以上譯字林報 
[德國政治問題]  
　　十九日栢林電云德首相蒲魯氏將于下禮拜二日普魯土聯邦議會開議時陳出波蘭問題交衆討議又電云下禮拜四日德國議會將討論外務政策 
[葡國太子被逐]  
　　十九日栢林電云近日新聞紙載稱葡萄牙國皇太子現軍二十歲近因違抗乃父政策故屏之遠方以爲懲戒 
[荷皇將游英國]  
　　十九日栢林電云荷蘭女皇約于明春赴英倫游歷 
[俄相幾及于難]  
　　十九日栢林電云近有革命黨設計害俄首相司從賓該兇手業已被擒以上譯文匯報 
本埠新聞 
[江督通飭各屬司道關局文（調和民教辦法）]  
　　據金陵關道詳稱切奉憲台批發職員游藝禀請設立教務裁判公所並章程由奉批禀摺均悉察核所議教務章程十條似亦不爲無見究竟能否照此施行及行之有無流弊飭即核議復奪續又奉發游藝禀控飭速議復各等因到道奉此職道伏查平民教民宗教雖各不同其受治於法律則一向來民教詞訟均由地方官傳提訊斷教士不得干預各項事件原有定章乃頻年以來各省民教齟齬之事地方官稍不遷就教士無不起而干涉之若據理以爭輒釀成重大交涉非必盡由地方官辦理之不善也其弊在地方官平日不能與教士聯絡遂致種種隔閡愈隔閡則愈 
 
 

Page 19

 
 
猜嫌愈猜嫌則愈窒碍今欲調和民教自以聯絡教士爲第一要義該職員禀請設立教務裁判其意即重在聯絡誠如憲批不爲無見所擬章程十條職道詳核再三亦多可採擇如第二條向各會宣布設立裁判本意凡拘提犯案教民不得阻滯第三條查取教民清册第四條派員協理外府州縣疑難教案第七條逢星期敦請各會教士聚會演說第八條由公所判定曲直送地方官懲辦第九條飭各州縣清理積案各等詞似皆爲切實可行辦法惟第五條稱公會各舉教士二人充教務議員各議各會之事及第八條中稱教民理屈者先請斥革後再懲辦云云尙未斟酌盡善流弊恐失主權總之裁判可設而會審公堂之漸斷不可開教士可任議員而受人以柄之事斷不可忽蓋明定權限選舉議員爲此事最重要點據職道愚見則尤以爲行之非難用人爲難無論教務議員難得其人即紳商中之兼教務而確有地方議員之資格者亦實不多見與其草草創辦不若愼之於初暫時擬請憲台通飭各屬曉以聯絡教士期無隔閡爲消弭民教猜嫌之要義遇有民教詞訟無論大小務須逐件詳叙案情禀報憲轅及兩江洋務局核示藉免偏倚所有該職員禀請設立教務裁判公所一節似宜俟地方裁判成立後再行議辦蓋此事本相連屬將來或卽歸併辦理較爲順而易舉愚昧之見是否有當理合詳祈鑒核批示祇遵等情到本大臣據此除批據詳設立教務裁判公所難在議員得人宜俟地方裁判成立後再行議辦自係實情應准從緩設立近來各省民教動多齟齬固由於教士遇事干預積嫌生釁然亦由於地方官不能諳悉約章主持公道之所致查教士不得干預公私各事載在約章及咸豐十一年奏准傳教諭單各該地方官於交涉教務者務須查明根由持平辦理又同治五年議准教士除教務外不得干預一切公私事件又光緖十二年議准凡奉教人遇有訟事悉聽地方官審斷教士不得干預各等因成案皆班班可考地方官果能恪守定章於訟案但論是非不論民教一律持平辦理卽遇有教士無理干預應即據約章成案和平辯論倘辯論不服儘可通禀上官核示遵辦似此毫無偏倚民教自能悅服實爲消患無形之道其平時與教士聯絡期無隔閡並推成相與實力照章保護尤爲調和民教第一要義此全在地方官叅酌機宜消融意見不卑不亢無詐無虞自可共保治安永弭嫌隙至所請凡各屬民教詞訟無論大小務須逐件詳叙案情禀報核示一節各屬重大案件即不關涉教務亦應禀請核示以昭愼重若尋常小事本不難一訊了結但因涉及教民即須請示辦理無論事多紛擾且轉令各地方官存歧視民教之心最易滋生流弊此節應無　議除通行寗蘇皖贛四臬司洋務局關道一體飭屬遵照批示事宜隨時妥愼辦理無稍貽誤並咨明江蘇江西安徽撫部院查照外仰即飭屬一體遵照繳印發外札飭通飭遵照批示辦理毌違（企） 
[日總領事致滬道函（爲三井洋行不付户部銀行滙票事]  
　　迭接來函以三井洋行違章不付户部銀行應收滙票銀三萬三千二百兩並以未經接到營口道台來電卽轉飭照付勿任推諉等因准此查營口因東盛和倒閉市面震動曾由該處商董商議妥法現正核算帳目祗以虧累過鉅一時未能就緖本地各報亦巳逐日載錄前日上海三井洋行接營口分行來電商界公議東盛和帳目未清理以前所有各處滙票一律止付等語是以户部銀行等各欵亦未便照付業經該　將此項滙欵存留本署以徴信實一俟東盛和帳目理清自當如數劃付並聞三井洋行不過爲東盛和等間接代付之人何至藉詞推諉貴遵未悉原委　指爲違章殊欠妥洽至營口道台函致一節實緣該處電局所收電報凡屬明碼暗碼有涉及此事均退還不代發所致貴衙未經接有此項電信或由是故未可謂該行任意揑造本總領事曾接營口本國領事來電於此事情形知之較確希轉致户部銀行以昭核實而免誤會云云（企） 
[春陽社開會紀事]  
　　十九日下午三點鐘爲春陽社初次特别會之期先由主度沈仲禮觀察佈告開會宗旨次即譜奏新編國樂慷慨激昻令人憤發三由社員全體高唱社歌金石之音足令少年興起四由西樂教習譜奏各西樂社員以中樂和之粗如雷鳴細如蚊語聞之者人人贊賞洵稱爲薈萃中西之大成（聞下次演劇專以西樂奏新調一切　鼓皆棄而不用）五由沈仲禮觀察演說創設斯會原爲輔教育說演之不及座客動容入會者甚形踴躍六由馬湘伯先生演說社員當集合團體互愛其羣反覆推論鼓掌之聲哄如雷鳴七由社員全體舉定陳潤夫廉慧卿廉勵卿談小蓮諸先生爲評議員八討論社中改良事件至作樂散會已七點鐘諸君辦事如此其進步誠不可限量也 
[照請暫緩拆]  
　　西門外蒲肇兩河現已開至婁縣境内因經費不敷暫行停工所築之　初擬拆去旋因法人在彼營造電車起水池特照會總工程局　俟池工告竣再行動拆（舟） 
[升任贛臬起程履新]  
　　升任江西按察使瑞莘儒廉訪　於昨日乘江寛輪船赴任（莊） 
[製造局添招工匠]  
　　製造局總辦張觀察近在龍華子藥廠添招幼童匠聞報名有三百餘人之多觀察遂督同該局委員挑選合格者六十名考騐錄用又鑄銅鐵廠舊有工人四十餘名小工七十餘名均由張觀察斥退另招工匠十二名小工四十餘名（舟） 
[俄兵行兇]  
　　前晚有一俄兵在怡和碼頭逢人便擊由捕向阻被毆並將號帽抛入浦中旋經他捕拘入捕房又將玻璃窓打碎昨特解送該管領事署究辦（西） 
[娶妾毆妻]  
　　胡家木橋鄉人宋富南之子根根近因新娶一妾將妻徐氏毆傷氏兄連生昨冋理論反被糾人痛毆控由巡局飭差往查亦遭辱罵禀請局員核辦（西） 
[縣批三則]  
　　龔正隆禀批女壻爲所後之親喜悅者係有酌分財產之條爾入贅於龔惠泉爲壻惠泉之產禮初曾經分受田八畝房屋三間爾分受房屋三幢論理尙屬平允所欠者當時未立分據致有枝節耳後再向爾滋擾應卽邀同族親理說毋庸備案○郭錦文等禀批以租賃之地視爲己產百出其詭譎以爲抵抗殊爲可恨案奉道憲批示己移會儒學邀集商辦應候移復核奪著即靜候毌瀆王維孝等禀並發○陳桂發禀批陶洪生年輕性浮交結匪類逗留花烟間又敢附和滋閙似此行爲有加懲創將來必致肆無顧忌而不可救藥矣爾爲其母舅亦當思所以成就之道何庸姑息應俟枷限滿日再行發落不准保釋 
 
 

Page 20

 
 
[上海官事]  
　　浙撫馮星岩中丞昨日命駕進城至各署謝步浙江温處道賀元彬直隸候補道任鳳苞候補道何維樸周晋鑣製造局會辦張錫蕃分部郎中李厚祐商部三等顧問官周廷弼考察兩江安徽路礦委員知府龍佐才泰興縣黃橋司巡檢羅錫章昨日均先後到道因公拜謁公共租界襄讞委員王斯沅昨又飭丁到道禀請續假五天（車） 
訟案 
[上海縣案]  
　　大刀關勝即徐關勝初拿至案即認在金匱縣拒捕開鎗悞斃金應春又一再翻供前晚縣尊李大令復審鞭背二千下跪練一點餘鐘仍堅執不認判還禁再究○陸雲貴控胞弟福星祥星將祖坟地盜賣洋八百五十元一案訊據福星等供由叔父老順作主老順供現祗收洋六百元存莊生息大令判地價不准分用着雲貴等兩月内將父棺營葬再行訊斷○李文忠專祠又復失竊十景椅等物件提訊捕保包錫卿等供該祠有祠丁五六人五月間失竊卓椅勒賠銀兩了事近又失竊小的等往查門户未開亦無痕跡大令以上次不應賠銀喝責二百板限十天緝到原贓○虹口賭犯湯阿生石阿二等七名枷號届滿奉大令訊判交保省釋○席冠生前日投縣禀控岳母蔡宋氏將妻領回屢次往領不放求請提究大令批飭邀同原媒理說毋遽肇訟（車） 
[總工程局紀事]  
　　吳蘇寳前日在新場偕妻寳林至岳母胡金氏居住該氏以女被搶親捲去多物扭控總工程局奉陳叅軍提訊寳林供由母命許字於吳吳供由王長生陳四榮二人之母爲媒官判交保領回該氏著即斥還○南區竹排司務王玉雨被同業朱小鬍子紏同王長發在屬昌　酒店圖詐由巡士拘獲解局陳參軍判王交保朱及王長發押候派探查明○方阿洪與鄔金發因看賭口角繼至互毆致傷鄔目扭控到局陳叅軍判鄔自行醫治方罰洋三元○周福桂摸竊鄉人小洋由探解局判戒責二百下押七天（永） 
[巡警局紀事]  
　　總局巡警總局自分設四路二區以來該處各圖地保時有遇事推諉倩事昨特諭令該地保等自將界限劃清　後辦公不致有誤○胡士康禀控計瑞林羽黨秦福記藉端拆梢等情奉飭留候察辦○許禎祥將洪志永兇毆巡士喝阻不止拘局戒責一百下斥釋 
　　城内第一路第五區李金福在新北門内竊取玻璃燈罩二十餘隻拿獲送究○張永新在穿新街某巡士見其形跡可疑拘局解究 
　　第一路第二區王永如與張陳氏購買香粉口角拘入飭一併逐出本境○崇明客人某甲在如意橋祥永壽香粉店購物被竊銅元三百枚投局控追局員准派偵探查緝（衣） 
[公共公廨早堂案]  
　　寗波人袁蘭雲在漢口路賣娼其夫王金淼以討妾捲逃等情報捕派探將袁拿獲於昨解究王供七月間在寗波妓院内出洋一千四百餘元討娶該妓爲妾已生一孩至八月間因病卧床在大婦處不料袁私取衣飾逃到上海賣娼飭令回家不允袁氏供先嫁京都邢部楊宦因身死即行南下在寗波與王　識所生一孩王用空婦人洋銀甚鉅來申時與王同行住美仁里隔壁客棧内寗波尙有哥嫂求恩明察讞員寳子觀明府以該妓滿口官話知非善類商之英巴副領事判押候備文移解寗波鄞縣訊斷王自行投質○馮宦之妾謝寳寳被淫伶郭蝶仙及趙小廉誘逃控奉中西官訊判分别管押在案茲此案已爲包探米順查知係顧金福所拐該妓謝寳寳已在法界拿獲送入法捕房轉解請究明府判顧押候補提人証再訊○流氓楊貴生顧愛生陳書生等由捕解奉中西官訊判押廨交保在案昨解請示據稱無人來保判陳押四月楊顧各押西牢半年滿期一併逐出租界○畢陳氏控楊阿二拐賣一案奉中西官訊判押候傳伊夫畢榮奇來案訊奪昨畢投案請領判准具結領回○蔡將囡先後竊重慶路洋房内綢緞及新　陳姓各綢皮衣服控奉拿究判押候查明禮拜三再訊○乞丐王道如與王長生等竊朱錢氏家値洋七百元衣箱一只内皮棉各衣報捕解究判押候補提人証再訊○流氓李小弟向俞金生拆梢報捕解究判押半年○洪連生向錢珍伯索詐行兇判押六月○王　生因臯瘋病將親生子關大毆斃一案昨解　究捕供已奉上海縣驗過係太陽穴受傷致命請察判押棲流所一年（莊） 
[法租界公堂案]  
　　上月二十八晚法界臨平里三號房屋源盛公起火其樓上開設麗華字號源盛公保火險銀一萬七千五百兩麗華保火險銀一千兩於昨日傳到莊主周楚香司帳　安甫夥林洪生朱魯清學徒王友根沈左　傅生根出店　計發丁九生麗華經理孫吉臣夥孫炳剛等訊問　供火實麗華火油燈打下起火商人保有火險銀一萬七千兩孫供打下火油燈起火是　　司馬判一併交保再候訊核○張王氏誘拐陳阿寳之　托人價賣先拘到同黨徐張氏及王氏之子丁寳榮押追在案今由包探將張王氏拘解公堂訊　司馬詰其何以母子不同姓供兒子出嗣與丁姓陳妻係吳錫榮所拐托婦人送至嘉定縣境售與潘裕生計洋一百十元婦人分洋二十四元此事與兒子無涉判丁開釋兩氏還押再訊○陳阿桂李阿毛徐阿三等在小東門設灘賭水菒有違禁令拘獲解辦陳等同供後來不敢再犯判各枷三天○陳金生迭次犯賭昨又在途擺設賭攤並由同黨孫阿六强行軋人賭博爲捕拘解公堂訊究陳供後當改過判陳枷號一月孫枷號　天示衆（舟） 
[美租界捕房事]  
　　舟山路俄人所開之香烟公司昨有女工蔡阿毛周阿五向索工資反被毆打訴知捕房飭投該管領事署控告○王雙喜在狄思威路被麵館主癩痢小開毆傷昨投捕房控告飭探拘押候究（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
