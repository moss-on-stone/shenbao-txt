# 1909 - 178 - 4913080

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　五月十七日召見軍機鍾文耀魏家驊 
[交涉]  
　　五月十二日軍機大臣欽奉 
　　諭旨給事中陳慶桂奏明儒湛若水講明正學請從祀孔廟一摺着禮部議奏欽此又奉 
　　諭旨憲政編查館奏議覆張鳴岐奏議裁冗員一摺著依議欽此 
論説 
[聞攝政王面諭那相孫撫感言]  
　　一國之大。用人行政提其綱。一省之重。吏治財政握其要。至若憲政也。海防也。則又近數年來新添之要政。各督撫所不可不洞明奥窔。以爲因物付物之機。今於那相孫撫初次外任時。而一一詔之。不憚其委曲詳盡也。如此。卓哉賢王。洵可謂知本矣。 
　　近數十年之政界。與往昔略殊。往昔時代。外輕而内重。大權統於樞部。各行省絲牽繩連。拱手受成萬里之外。樞部所左則左之。樞部所右則右之。詳析之雖曰十八行省。質言之。一樞部分理機關耳。故雖尹文端阿文成。鄂文端朱文正楊文定之勛猷。終以樞府之政績較於總制行省爲高。而聲譽踔起之林文忠陶文毅。有識者率往往以不入樞府聲施未竟爲憾。故其時敡歷在外者率以入叅密勿爲榮。今則時異而勢殊矣。自曾文正。李文忠以使。相擁南北洋重寄。内政外交集於一身。朝廷大事且於此取。進止焉。各疆臣化之。莫不以地方行政與樞府行政分庭業抗。洎乎近年。加以洋人之交涉。新政之。勃興。辦事無一成規之可循。輕重取於一言。得失决於俄頃。事機之來。有欲取决於中朝而不得者。以故督撫之賢不肖。率爲薄海羣倫所注目。而庶政之繁。仔肩之鉅。遂百倍於樞部。在樞部尚。可各理其事。各專其責。互相諮諏。以咨輔弼。而督撫則以一身肩之。自非。歷練有素。斷難驟予封疆重。寄地位之重。實倍難於樞部。故遴選之愼。亦倍重於樞部。一二耿介自持之大臣。往往有樂於内用而不敢膺封疆之。艱鉅者。攝政王於那相孫撫之行。而諄切誥誡。蓋亦有以洞其微矣。 
　　况直隸自李文忠受命以來。素以恢廓宏遠爲唯一不二之政策。用人行政誠有未免失之於冗濫者。文忠末年。微有傲德。用人則好諛而惡直。行政則綜攬大綱而不責其纖悉。項城繼之。揮霍益甚。其事業雖補偏救敝。小有可稱。然失德之處。幾難僂指。况虧蝕之鉅。更屬出人意表。不得己以。蓮帥承其乏。拮据連年。卒難彌補。攝政王有以洞燭其隐。故於那相之行。首囑其無存五日京兆之見。查明冗濫以便午帥到來。再與商辦。且恐其新病初愈不宜勞動也。而曰業己電促連來。母多勞動。此其體恤大臣之。心爲何如。吾不知十八省各督撫聞之。其感激涕零。當更作何語也。 
　　山東爲畿疆左輔。而憲政奏績爲各省冠。一旦移袁中丞總制兩廣。齊魯之邦。果孰可以繼其任者。攝政王獨於數閲月前。簡在一奏陳憲政之孫寳琦。處事精詳。條理縝密。舉以畀之。或可以勝任而愉快。故遂由慶王力保。越級簡署。又恐其新蒞外任。或措施間輕重失宜也。遂面告之曰巡撫一職以察吏安民爲要務。汝對於憲政。既隨處留心如此則到任後必能認眞籌辦可知。惟吏治財政亦關重要。汝其尤不可忽。且其於那相也。則曰北洋海防。重要。最宜謹愼。於孫撫也。則曰東省盜匪素熾。到任後務宜。加意整頓。於痌癏在抱之中。量加因地設施之。教攝政王之謀。國殆所謂。加人一等者與。 
　　嗚呼攝政王之於諸臣。可謂愛之深。戒之切。特不知諸臣果能仰體賢王之厚意。爲國爲民。有以宏濟於艱難否天下之大。莫患乎上有勤政愛民。之心。而居官者漠不視事。汲汲焉以爵位爲寄。此之謂大患。間嘗譬之。大臣者。將帥也。屬吏者士卒也。大軍之沮敗。非爲將者所。獨奔。然將帥苟不。玩愒於平時。則士卒亦何至敢委棄於一旦。數十年來。士大夫以因循爲。盡職。以般樂爲師承。偶當盤根錯節之來。則亦相與敷演塞責。焉己耳。若曰此國家大事。非吾一手一足之勞。如天之福。大禍弭。平則又欣欣色喜。以謂從此更可偸歲月安閑矣。一任九重宵旰之勞。而吾之因循也如故。吾之般樂也仍如故。今日者攝政王之於那相孫撫。既如此深切誥誡矣。在那相孫撫或不虚負期望。亦可未知。但不知凡處那相孫撫之地位。者能一掃其沈痼之積習。而刻刻以攝政王之心爲心否耶。且不知位置之。重與那相同。而又非若那相之僅僅署任者。其亦能以攝政王之心爲心。爲。吾兩江人民造無量幸福焉否耶。此則記者所韾香。祝之者矣。 
專電　　 
[電一（北京）]  
　　電諭趙爾巽聨豫趙爾豐藏僧與趙爾豐積仇甚深著母庸深入 
[電二（北京）]  
　　郵傳部奏京漢鐵路接收整頓後洋員遣散己多五月以來收欵五百萬較上年此時多收七十萬現擬添車二百輛建築旅館設專員管理行李設轉 
運局臣等常親往查察 
[電三（北京）]  
　　又奏京漢鐵路京局上年進欵較前多收百萬出欵少七萬 
 
 

Page 4

 
 
[電四（北京）]  
　　樞府電催調任江督張安帥迅赴新任頃得覆電定二十六日交卸粤篆部署即行 
[電五（北京）]  
　　前日攝政王面諭樞臣各省禁種烟土尚覺認眞若不振興農林工藝民將失業故降昨旨 
緊要新聞 
[樞垣政務秘密之計畫北京]  
　　軍機處本在乾清門右邊其左右爲内務府禮部公所相隔僅一牆而己近因恐有漏洩特將迫近樞垣房屋之左右各一間劃歸樞垣爲蘇拉及茶役等所用蓋以防窺聽也軍機章京辦事地方亦懸有諭旨無論何人除領班外不得進内近日所辦事件關係内政外交稍要者概不發布如前日于李二大臣奏 
報考察憲政當日面奉諭旨憲政編查館知道此旨並未發抄今日于又奏報憲政亦奉硃批憲政館知道單併發聞有併此硃批摘由而不發抄之議其餘所辦各事之秘密可想見矣 
[吏部學治館續招法政新班北京]  
　　吏部續行招考法政新班告示云照得本部爲整頓吏治起見於光緒三十三年十二月十二日奏請擴充學治館添設法政新班奉旨依議欽此欽遵於三十四年二月延聘專門法政教習録取候補候選人員肄業現己三學期期滿畢業爲此再行示諭京外候補候選各員一體知悉凡有志向學者務於六月二十日以前取具同鄉京官印結赴本部司務廳報名閲看入學章程聽候定期考試該館簡章第四條獎勵凡入館滿一學期考試合格者發給修業文憑三學期期滿考列最優等者給予最優等畢業文憑列優等者給予優等畢業文憑列中等者給予中等畢業文憑不及格者予以修業文憑月選人員到館後免其按月投供其非正途出身例應考試之員輪選到班時母庸再行考試俟畢業領憑到省後由該省督撫飭命即行赴任分發人員到省後由各該省督撫酌量派委差使均母庸再入各該省法政學堂第七條凡京外候補候選人員無論正途異途均准一律投考 
[寳侍郎痛恨報館北京]  
　　憲政編查館提調寳侍郎熙近以屢受報館評論心滋不悦日前與内城巡警總廳章廳丞宗祥會晤欲假辱罵官長罪名飭將某某報館封禁章廳丞以指摘官長未犯報律何能任意羅織日報律爲憲政編查館所定尤未便出爾反爾辨論再三寳侍郎始肯暫作罷論 
[溥尚書亦有偉論北京]  
　　日前農工商部溥尚書與外務部梁尚書議商礦産與外人交涉案件溥尚書謂我國礦脈綿亘煤鐵尤富煤田面積約越數萬方里跨於直隸奉天山東山西河南雲南貴州湖南江西諸省西歐礦學家嘗考查山西一省煤層謂五洲用之千年不盡惟外人垂涎屢起交涉或明行侵略或暗入資本情弊不一而足望大部咨行各省局所細爲調查並將所屬礦産歷年與外人交涉各案件彚册報部以憑核辦梁尚書深韙其議己通咨各省農工商礦局一律遵照矣 
[護滇督奏請出洋北京]  
　　護滇督沈方伯刻因新任李仲帥己經起程不日即行抵滇不願再回本任昨己遞摺請俟交卸後自備資斧出洋游歷考察各種政治以備將來爲朝廷報効之資此摺聞己留中不發 
[留美學生之特色北京]  
　　留美學生王寵惠前得充非裴帶街伯會員實爲留學生中特色近日無錫胡君敦復留學美國康乃爾大學亦由該校員公舉爲非裴帶街伯會員又秀水張君大椿留學耶路大學習電氣工程學得舉爲西葛馬生會員三人後先映美洵足爲留學生中生色矣 
[法人亦有入中國籍者北京]  
　　本年三月間郵傅部曾派路政司郎阮惟和及鐵路總局顧問官沙海昂則勘開徐海清路綫查沙海昻本法國人娶中國福州某姓女爲妻自頒布中國國籍法後沙海昂首先入籍以示專爲中國效力之意 
[東三省巡撫將復專奏權奉天]  
　　東三省官制巡撫不得專摺奏事錫督到任後攷察情形以三省地方廣大鄰逼日俄内政外交之關係緊要者甚多若事事須待會同總督恐多貽悮聞己草定奏稿請仍照各直省巡撫定章辦理不日即行出奏 
[津浦鐵路問題]  
　　四省鐵路總恊理之大會議初十日午後四鐘直隸山東安徽江蘇四省鐵路總恊理在琉璃廠工藝局内津浦鐵路商股公司大開會議直隸代表五人蒞會報告李道種種弊端四省總恊理大動公憤言此路關係四省命脈不僅爲直隸一省所當争若照李道所爲直將四省之路權血欵一手斷送實堪痛恨訂定十一日四省總恊理面見吕孫兩督辦公開談判務請出四省公推鐵路商股公司總長鹿恊揆派員恊同兩督辦所派之員認眞澈查懲辦並請將該道所虚糜之路欵責令賠償 
　　直隸鐵路總恊理謁見張相十一日午前十鐘直隸鐵路總理李嗣香太史恊理劉惺庵丞堂謁見張相國將直隸代表所呈李德順弊端詳細手摺及站台路線圖説並要求各欵手摺一一呈閲相國閲畢云站台設在南開毫無道理李劉二君答云李道德順與張道鎰曹道喜祥寺勾串買地圖利故設此謀相國大怒云如此糊塗總辦要工焉得不懷至工 
 
 

Page 5

 
 
　　程司須儘本國人用外人决不得過半數李劉二君又謂紳商須有查帳之權相國云粤漢川漢鐵路我皆主持由紳商查賬紳商愈認眞則路工愈有益並云明早（即十二日）將各件面交那相請其帶津認眞辦理 
　　四省總恊理晤吕孫兩大臣十一日下午四鐘直隸山東安徽江蘇四省鐵路總恊理往見吕孫兩大臣公開談判首先研究在津總站關係全省大局務宜早定吕孫兩大臣云既大家均以趙家塲爲可即照議辦理衆云總站既己决定其餘不能再設支站亦承首肯衆又云應舉員會同查帳吕孫兩大臣極爲認可衆又云所用洋人八十員代表諸君請求照奏定合同辦理一律責成李道辭退兩大臣甚屬躊躇當云只有六十餘人餘有己走者合同亦未一律訂以三年有一年二年者聲言必赶緊擇其不能作事及有錯誤者將其辭退請代表諸君看過合同再爲商辦現己委派外務部□□□往津查辦等語直隸總恊理申述張相國主持紳商查帳等情兩大臣亦即請總恊理選員會查 
　　孫中丞仍兼路差政府因津浦鐵路北段德國修築而該段總辦李德順己經撤差並無後任之人故仍以該撫兼津浦帮辦大臣差使俟有繼任相當之人再議另派 
　　代表出京之期直隸代表此次到京辦理尚爲順手所要求各欵大都能逹目的聞一二日内即回天津實行其所定之辦法 
　　李德順救亡三策李德順近因紳民反對勘力恐功名差使兩不保全忽生三種奇策同時進行聞之不勝驚駭（一）賄託某某兩觀察於吕孫兩大臣前代爲説項（二）重賂某某兩報館代爲辯寃（三）交歡某巨紳以解直隸圑體 
　　孔林與津浦鐵路之關繫前因津浦路綫道經曲阜東撫袁海帥暨山東紳學界馬蔭榮等先後函電督辦吕大臣以路綫逼近孔林僅五十丈請飭照舊勘繞現經吕大臣派勘路委員偕同總工程司晉謁孔燕庭上公公意欲令路線距林五里故己由工程司尅日覆勘即在五里外插標俟勘後禀請酌定再行勘工 
　　商務總會之議决天津商務總會總恊坐辦於初十日晚會同各行商董等會議津浦鐵路事宜聞該各行商董等公議站台擬在趙家塲設立毗連青鎭等處皆表同情當即議决擬將毗連該處之路綫繪圖以俟禀呈當道核奪 
[浙路總副理堅持退志浙江]  
　　浙路總副理湯劉二君復本省父老函云浙路多故濳藻不才賴父老之力支拄四年滬軌雖接工至苟簡僅得通車而己甬事方殷奉身遽退累京外父老函電紛馳期勉責備堅留不舍父老不棄陋劣濳藻猶有人心烏容自棄滋益罪疚顧藻原訂視濳爲進止濳並不爲汪始退路股分期繳人儘敷辦工容有認而觀望者踴躍實居多數他省仗義者亦遠近贊助國民程度不爲不高郵傅部俯順輿情不以存欵强迫父老謂既無存欵應請將章程作廢業己據以咨呈就浙言浙以後如無意外摧踣甬線固無須存欵即全浙之路可咄嗟辦何必以退要求重負父老所恨者體夙頑健少志報國加意鍥苦不幸銜哀奔走己足傷人勞怨可任也養氣無學忿不能任去夏及秋疉病驟衰己矣天其不欲濳有意於時矣若復强留勢不終役半途撒手仍須另舉家君八旬懼濳先之父老念此宜亦惻然精力雖亡得有替人許暫休息亦備前馬浙路及濳同荷再造藻亦銘感必令盡瘁將成兩失甚非計也瀝誠奉答憐而赦之九頓以請湯壽潛劉錦藻謹復 
[甘肅得雨之無濟於事]  
　　西菸公所昨日接到蘭州商號電稱近得微雨産地未沾菸苗仍不能種刻蘭陽光普照雨意毫無脚資頻漲仍乏承運後貨秋前難期發動咸慮存不接銷皆懷扳漲少售云云據此則甘肅災區得雨必不足而秋禾恐不能種也 
[京師近事]  
　　資政院自開辦以來所辦何事都人士莫参測其端倪所發表者爲辦事人之薪水如俞如曹如丁如景每人每月薪水均三百兩 
　　皖代表方太史履中等因銅官山礦事停議己久日昨特面謁那中堂請始終主持那相對於此事甚表贊成并謂廢約一事必當極力磋商期逹目的惟處置麥奎一節似可不必十分注意云 
　　日前翰林院咨照學部以該衙門編書處己經裁撤遵旨設立講習館所需一切書籍甚多一關於本國内政者二關於各國外交者三關於中西歷史者四關於現在時局者均請按門彚列書目刋資咨送該館以便隨時購取考核以廣通才而裨政體 
　　學部咨廣西巡撫文云前據咨稱桂省優級師範學堂擬添設公共科經本部查核與現定章程不符仍應照前辦理勿庸添設 
　　法部築造行刑塲前己擇定地址現政府以其地與先賢祠墓相近有失恭敬按之外國辦法其行刑塲皆不得與教堂鄰近故刻下法部堂官又議另覔地址 
　　度支部喧傅此次通阜司某得額外科員係以四百金之價由該司副司長某處購得者聞額外科員每月公費甫十五金耳該員須當此烏市二年餘之久方可收回本金抑何愚歟 
　　江督端午帥咨吏部文略云予諡忠壯李臣典之孫清河令李世由係屬勳臣後裔前因公罪革職現逢恩詔請予開復 
　　那琴軒中堂以軍機一缺不能派人署理故那中堂于十三日到津後即諭各司道暫住天津料理督務事畢並謁各國領事後即行回京 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣于式枚奏考察普魯士地方行政制度摺（續）]  
　　中國民情服從根於質性以樂事勸功尊君親上爲本分而非計報施以犯上作亂爲惡名而咸知引避不盡由法令束縛實本於名教自然且國民非無自治之能而古來原有自治之法周之比閭族黨漢之鄉亭皆自治之法也世人皆知之矣臣本蜀人生長於粤於兩處情形知之最詳其省會繁盛之區去官稍遠者或自爲一大鄉或聨合數小鄉公推紳士治其地方之事有圑有局有長有副會議則有學宫公所祠廟之類而集以時辦事則有書記文案會計之名而分其任有鄉者以聽訴訟有練勇以稽盜賊以及學校醫院救貧河隄街道橋梁公業名勝凡地方應辦之事皆本地應出之錢有常捐有特捐所推之人所斂之財大者聞於官而官皆認可小者播於衆而衆無異詞舉凡西國自治之規模騐諸一鄉之中而備具遇有凶荒或值寇警並能悉力圑結保全治安其大者如嘉慶初元教匪之擾道光季年海氛之侵咸豐同治間粤逆土匪之變皆有效績著在宫書苟無自治之力豈能若此此外各省富庶之地善良之俗如斯之比推類可知但皆聽其自爲而未著之公令今何幸特頒明詔咸使聞知樹之風聲益增感奮臣以爲中國民智本具質性又馴兄有舊規並非生造加以地大物博利源之濬尤多且無西國中級人之把持從此自治振興實爲事半功倍其間壅遏朝廷德意之被致聞閭閻疾苦之嗟則猾吏豪紳其禍害實興西國之中級人相等然豪紳必羽翼官府乃能魚肉里閭若果有公廉之長官必不容貪污之猾吏一旦覺察去之不難非如西國之中級人蟠結多年形勢久成不能猝拔也臣竊見憲政館所定城鎭鄉地方自治章程條理詳明本末粲著而於範圍權限分析尤嚴與普國法令用意相同此在從前中國民情原可不慮及此近日西學大盛伊籐博文所謂歐美之風駸駸灌入應采德國主義立法以制之時誠不可不豫防其漸矣普國地方制度大改革蓋在十九世紀之初皆宰相士坦及哈豋伯之所規畫尤以千八百八年之市令及各省官制改正案爲今日制度之基礎後此雖屢有變更而基礎不易然自千八百五十年立憲六十六年建北德意志聨邦七十一年統一帝國以後或因大局形勢或因新收版圖或因帝國法令而變通地方制度以適其所宜往往新舊法互有出入而各省地方多兼并古國亦有不能不因其習慣者故自治法向不一律惟千八百八十三年七月地方行政法及八月地方官職權法爲全國通行畫一之法兹於行政大綱及職任權限據兩法爲主其有同異或未備舉者則據博士學説分疏之並以法令異同表與疆域職官等表譯注於篇以備考核後人每疑周禮王畿國邑爲地甚狹而設官如此之繁賦斂如此之重以爲斷不可行今觀於普魯士以三十四萬八千餘方里之地而爲鄉市私領地五萬三千有奇山澤尚不在内以平均六方里之内官員之衆租税之多比於周禮則尤過之皆以地方之財辦地方之事上不仰給於國下不擾累於民中國論治者皆以牧令爲親民之官歷代史書諸家志乘記地方之制者曰郡國曰州郡曰郡縣曰府廳州縣以縣爲最下級止矣惟漢書則詳鄉亭之制備具其數與縣道國邑同且不著於地理志而著於百官表明其爲出治之原也其職則三老掌教化嗇夫職聽訟收賦税游徼循禁賊盜則西國學校裁判巡警租税本於地方之制也嗇夫主知民善惡爲役先後知民貧富爲賦多少平其差品尤與西法用意相符劉昭注後漢書亭長下引漢官儀一條則西國徵兵之制矣兩漢去古最近其制皆本於周秦歐西開化較遲距封建之世未遠地之廣狹民之情僞猶近春秋戰國之間故其設官分職之詳證以往事無不闇合據此可不疑周官之僞愈足證漢史之精然則采其合於中國今日之用者而行之雖謂之復古法可也今以地方自治爲根本先詳市鄉乃層及於縣與省而旁推於行政府及各獨立官廳博考制度約具條説附列各表期於詳明謹繕清單恭呈御覽應請飭下憲政編查館存案備查所有考察普國地方行政制度緣由理合繕摺具陳伏乞皇上聖鑒謹奏宣統元年五月初四日奉批硃批憲政編查館知道欽此 
分類新聞 
政界 
[補誌直督出缺後情形天津]  
　　直督楊蓮帥出缺之先一日由督署電告南叚巡警督辦令次日街道加崗並於河北一帶添派馬巡以備無患初十日午前巡警總局通飭各戲園停演三日傅提學使通告各學堂俱卜半旗誌哀並由府縣諭令各商户均挂半旗並由榷憲照會各國領事懸掛半旗是日南北段巡警站崗者日間一半持棍一半荷槍每第一三五七九崗荷槍將子藥盒束於軍衣外面第二四六八十崗仍持棍巡邏並有消防隊在院署前備設水龍二架以防不虞 
[華婁會議自治事宜松江]  
　　十六日華婁張劉兩大令邀集城鄉紳士就普照寺會議地方自治事宜（一華婁合問題）多數主合遂决議（二局所）議定假城中央王宗毅公祠爲事務所（三經費）議由紳士聨名具禀府憲借用浚河經費存息不足提賑餘存欵（四職員）職員本應公舉現在局所未開暫由兩邑令擇委士紳十二人作爲幹事員 
[派委赴湘調查自治安慶]  
　　安徽籌辦自治處總辦藩司沈子培方伯以湘省辦理自治事宜一切規模表面内容均稱完善刻己上詳撫憲擬派委員劉守熙台前赴該省詳細調查回皖以便參攷而資印証 
[催造驛站統計表册蘇州]  
　　江督端午帥以迭准陸准陸軍部電催造送統計表册查安徽省己由臬司將光緒三十三年分驛站事宜造具統計表册呈經本部堂咨部在案蘇贛兩省事同一律迄今尚未造送昨特分札行蘇臬司遵照迅將所管驛站事宜應塡統計表册趕緊查造詳候 
 
 

Page 11

 
 
核咨勿延 
交涉 
[澳門界務不清之交涉廣東]  
　　代理香山恊李都司炎山前因駕駛兵輪巡叚到澳詎葡官來船强令李簽入口牌紙勒將某國某輪因某事到澳管駕某人等字樣逐一塡明李以澳門係租界並無管轄海權何用簽字遂於照内何事到澳之定亂註打水圍等字嗣船官回向葡督告知謂其無禮照會粤督經張督首先剖明權限謂李尚無不合惟混塡猥褻之詞略有不是業將李弁記過又聞上月張督因澳犯黃某等中香山營弁線獲後特委李都司往提不料葡督調李前次無禮不允交提要請另派别員並將此事電請駐京葡使向外務部詰問日前外部己有電致粤督飭查此事實情電覆辦理 
[查勘德人是否消滅海島碑記山東]  
　　山東鰲山衛城之東爲巉山頭前有女子島右有田横島島長六里闊一里左右周二十里離岸十餘里以田横亡走此島得名其上荆棘叢生土人指爲五百義士同殉處而居民鮮少皆從事漁業島西有牛馬驢猪龍口等島東有獐石赭等島北有水島青島近聞有德人到該島消滅田横碑欲行侵佔之意海帥派知縣劉文煃等前往查勘是否有德人足跡並消滅碑記等事合急詳細查明據實禀復以保領土而重主權 
軍界 
[部咨巡防營制辦法安徽]  
　　皖省去年兵變後經撫院添招巡防隊三營所有營制餉章前奉經帥咨部立案兹准陸軍部覆稱該省濱居長江爲上下游來往孔道防範尤爲緊要所稱添募之營准其照辦惟營制内每營多設官醫鎗匠副哨號手等名目核與部章不合自應照章裁减更正以昭劃一 
[嶺右兵匪之恐慌廣西]  
　　右江巡防第四隊駐紥柳城縣屬長塘墟各勇語言行動有類游匪該處居民疑其是賊人心惶恐兹聞該墟距城非遥城廂居民亦因此連日挈眷遷徙逃避者大不乏人蓋有鑒於甲辰紹字營兵變之故轍現經地方官出示安民略謂首匪郭三稔惡多年潜伏猺山分帮四出搶刦以致鄰近各州縣無不受其擾害現己拿獲訊明電請懲辦餘黨分散多欲繳械投誠猺匪既清大兵即行撤回藉資保衛乃訪聞有無知愚民造謡生事謂其黨羽濳匿郡城意圖報復以致郡城内外人心惶惶有遷徙出城者殊屬淆惑衆聽自應明白曉諭以安衆志而靖地方又聞雒容與柳城毘連匪勢甚熾亟宜預防現經魯令禀請府憲派到親兵隊四棚哨官陳某一員於四月二十四日拔隊往洛垢駐紥現在該處居民頼以有恃無恐 
學務 
[官紳對于師範罷課之言論甯波]  
　　甬郡湖西師範學堂罷課一節略情己誌前報兹悉當日府教育會致太守函略謂本月初七日據師範學堂監督孫君報告因校役振鈴愆刻學生羣起與監學爲難經監督再三訓斥仍復交鬨不休且謂監督以牛馬奴隸相待專制己甚初八上午竟爾罷課下午經監督偕同全體學生先後來會由敝處職員公同評判僉謂監督有無雪待殊難懸定惟此次開會監督願與學生立於同等地位同受本會裁判顯係共和政體其無專制情事可知校役振鈴溺職固應予以懲儆該學生與校役直接尤悖校章學生以學律爲服從猶軍人以軍律爲服從身爲師範生首先違悖法律顧名思義能無愧赧且薄物細故鼓動風潮遽爾罷課自誤學修意存挾制最爲近今惡習不予懲治曷儆將來至如何辦法當由孫君面逹一切太守復函略謂奉惠書知該校學生囂張特甚非酌予懲儆殊碍學界前途亦非該校之福惟甯波學務漸見退步弟行將去此相見日淺未及罄其棉薄提倡教育不忍復加摧抑應請核明轉告孫紳先將振鈴逾刻之校役斥換其主張罷課之學生酌記大過二次仍准留堂肄業餘均從寛不問如該校學生再敢非法要求應即擇尤開除以儆不必姑息 
[女子師範豫科畢業江西]  
　　贛省女子公學自上年八月開辦後迄今將歷兩學期所有教授督理各法經張清如監督竭力經營成效卓著該師範豫科班各生照章應升本科現該校管理各員擬於五月底舉行師範豫科畢業攷試發給修業文憑以爲下學期升入本科之預備 
實業 
[限制湖南官錢漢局發行錢票漢口]  
　　駐漢湖南官錢局及漢陽分局用出之錢票計新舊兩種蓋有戳記與湘省各局在湘發行之票有别近因湘省銅元價值較漢爲高奸商紛在湘省購票至漢局兌錢以致兌票者異常擁擠當經江漢關道函致該局韋委員以兌票者甚多亟應限制以防意外嗣又經關道札飭該局以現奉度支部文部章前准官商各銀號暫用銀錢票係一時權宜現限文到半月各省官商銀號不得再發行鈔票己發行之票逐漸收回以示限制該局奉文以限制之法惟有將漢局用出之票照兌其湘局用出之票歸湘局兌付概不代兌惟己經到漢之湘票自初十日起代兌三天過期祇兌漢票用示限制而防意外業請由夏口廳出示週知矣 
[咨請停解借欵保息浙江]  
　　外務部承借滬杭甬鐵路洋欵其保息係歸江浙兩省擔任每年由公家提欵撥解近浙路公司以借欵合同己届作廢期限股東年會時即須提議辦法此後是項保息即可停解特備文咨請撫院查照施行 
[訂購商輪往來東西沙島廣東]  
　　粤督張安帥因開闢東西沙島必須有專輪往來以便交通本省現有兵輪又不敷用擬向沙面德國洋行購買商輪一船以爲往來東西沙島之用該輪現泊白鵝潭己由水提李軍門親蒞該船察看矣 
雜記 
 
 

Page 12

 
 
 [ >顧問官請假回國武昌 
　　鄂督署顧問官德員延興阿君請假兩月回國避暑蒙陳小帥允准於日昨附車北上由西北利亞鐵路歸德約須至八月内方能返鄂並聞漢口租界會審委員吳小河大令以施南府金煦生太守託辦德國一年四熟之玉蜀黍種因亦轉託延君於歸國之便代購寄鄂以興農業 
[日教員不授製珠奥妙武昌]  
　　鄂省理化專科學堂日教員連日在堂講授輕氣球製造法正及奥妙之處忽停講語諸生曰鄙人與諸生俱係同種安敢不盡心教授但造此球有二種緊要用品非不教授也乃爲萬國公法所限不敢言耳諸生可勉力自行研究云云各生因素服該教員學問是以未起衝突然以每月數百元之薪金聘外人教學而於緊要處則藉口公法所限莘莘學子聞之亦知愧勉否 
[霉雨成災詳誌杭州]  
　　杭垣自前月下旬起淫雨連綿迄己念餘日雖間有晴霽之日然不崇朝而復雨勢尤狂驟致西湖盛漲湧金錢塘兩門及沿堤名勝一片汪洋城内如運署旗營下城傍城河各街巷低窪處盡成澤國民居墻垣被雨冲坍者觸目皆是幾於記不勝記並有壓斃人口馬匹情事不料十三日又狂雨一晝夜十四晚紫荆冠巷某機坊墻突倒慘斃十二歲以下小孩三名藩署圍墻倒坍至十五處其餘大小房屋凡係泥墻無不岌岌可危行者居者無不惴惴懷戒心近日米市驟貴前售蘿尖每担五元三四角者現己漲至六元四角聞須貴至每石八元爲限貧苦小民謀食維艱人心己極恐慌而雨象仍未己也 
[增城交涉命案之詳情廣東]  
　　增城近出謡言謂外國人勾取兒童魂魄前月廿八該縣麻車鄉失一兒童適一洋人路經該處不知如何激動衆怒圑毆斃命本月初二縣令親到相騐始欲勒紳交兇鄉人不服竟至鼓噪縣令知難而退僅獲一人詎該鄉向分兩房素來枘鑿兹所獲者被刑濫供通村被扳雨房被累一甘竟爾械鬥連日炮火連天傷損無數詎上月廿九日正果墟亦有一人經過某店適一小兒倒暈乃亦以爲勾去魂魄羣攅毆之雖拳棍交加身不甚損隨扭之公所空地以穢水淋之千數百人毆致斃命月之初二日捕廳往騐按正果墟非比村落且歷時既久不見街坊勸阻猶謂小民無膽識也不謂該墟所駐營勇百數十名並不爲之彈壓致釀此事殊堪異駭云 
[殺妻疑案被累之慘狀松江]  
　　猪行街俞耀卿之妻張氏被戕後遠近皆疑耀卿主謀疉經婁縣劉大令刑訊支吾不承俞所姦佔之褚趙氏及女桂珍並女兄銀時松時先後拘案細鞫褚趙氏及桂珍均認被俞誘佔至俞妻被殺則毫不知情飭用種種重刑亦無端緒乃分别判押女則收禁獄中前日復訊女見俞在側連連向俞叩頭謂合門既受汝污又受汝累現象至此忍乎不忍汝婦被殺在咫尺間汝稱不知無人肯信不再直供找合家休矣云云大令聞之遂問俞云該女言語爾聽明否俞忸怩稱累及彼家亦無如何之事惟縫工徐增祥尚需提到細鞫或謂徐於此案訊明似無疑義且有徐友蔡阿小爲證而俞則屢次嘵嘵堅求再訊不知何故 
[奸媳斃命續誌鎭江]  
　　鎭江莊鏡强姦未遂逼媳斃命一案己紀本報兹經該氏家族等控告到縣日昨王大令率同差役將莊犯妻女二人及婦夫一併拘獲並親往莊犯宅内開棺騐訊妻女等均一味狡頼掌頰二百下仍無實供但正兇莊鏡仍未獲到無從定讞刻聞王大令擬請鎭江府承太守委鄰縣丹陽縣羅大令復行相騐以憑審斷 
清談 
[梁尚書與徐尚書]  
　　外部梁尚書之　談公法私法也。權私權。也。非不娓娓動聽。振振有聲。乃其所辦理之。外交。無一不喪主權者。則何以故。 
　　郵部徐尚書之　談郵政電政也。航權路權。也。非不井井有　。洋洋不竭。乃其所擴張之。事業。無一能實行其所見者。則何以故。 
　　記者曰。今日官場。言行之不相符。往往如是。 
[禁烟大臣亦知破除情面乎]  
　　禁烟大臣受任己久問有曾不避權貴摘發無隐者乎僅矣間有曾實行調驗稍示嚴厲者乎僅矣此亦僅彼亦僅然則爾爾之大臣何必以禁烟名 
　　幸也久無聲息若有若無之禁烟大臣忽諭公所各職員云各衙門長官及京外督撫司道中如有確知其積痼未除者無妨説明當行嚴叅於是部臣如陸侍壽勳法侍紹昌外官如黔浙湘鄂之藩司晉黔陜省之臬司其他若某道某道均在調驗之列破除情面之。舉。其在斯時歟。其在斯時歟。 
　　雖然官場之調驗吸烟。數見不鮮矣。曷嘗有。驗知其果吸者。使壽勲諸人。而有巧妙之手。段。特别之奥援。不特無瘾。之証書。可以必得。即將來之官運。行且益亨。不者。處張聲勢之。結果。或將參劾一二。以自誇其破除情面之。嚴。然則壽勲諸人。不必問調驗之嚴與不嚴。第須問手段之妙與不妙。奥援之有與不有。禁烟大臣不必問諸人之己戒與未戒。第須。問情面之眞除與僞除。 
　　記者曰如其置除情而也。此次之調驗。必有。呼欠涕零。窮形盡相。而名登白簡者。獨是烟。名徧廿二行省。烟量逹一兩六錢。身當折衝。之任。官居大部之長。甯可一日去官。不可一。時離榻。砥柱烟流。畏見代表。不惜以烟瘾未。過之身。而揩涙吞泡。勉與外人周旋之某尙。并此遮人耳目之調驗。亦不聞禁烟大臣之。通咨者何歟。 
　　然而禁烟大臣。則曰吾欲破除情面。 
[哀情小説鑄錯記（續）瞻廬]  
　　女士答生書。一時頗傅誦。辭曰。 
　　蕭生足卜。連旬梅雨壓檐點點滴滴。勾起離緒多少。今日晨起。剖視雙鯉。得君尺一書。循誦廻環。不禁神情沮喪。嗟乎蕭生。判袂以來。離愁結轉。晨占鵲報。夕卜燈花。偶聞簾外欬聲。樓頭屧響。瞠目四顧。輙疑君至。而今己矣。大錯己鑄。不　作此綺想矣。曩者使君有婦。諱莫如深。妾前絶不道及隻字。一旦貽書披露。乃欲貯妾於外院。作避面之尹邢。君計得矣如賤妾何。一着棋輸。滿盤錯亂。君亦深悔孟浪。來書諄諄。令妾斡旋其間。然以掌上明珠充君下陳。妾縱能忍。如老母何。 
　　妾得息耗後。病骨支離。日消瘦於藥爐烟裏。老母窮詰。妾未嘗以實告。志欲犧牲一。身。爲君保守此名譽。君讀妾書。君當知妾。意也。比者朝淚鏡潮。夕涙枕汐。梅雨涙雨一樣心酸。然而梅雨尚有霽時。涙雨竟無晴日矣。嗟乎蕭君。妾以蒲柳孱軀。嬰此隐痛。譬諸五尺童子。荷千鈞重擔。度百尺危梁。上有撲人之風雨。下臨不測之谿淵。雖欲苟延殘喘。烏可得也。己矣己矣此。函逹郵之日。其即空閨撤瑟之期矣。片諸自珍寸之心欲裂。存殁之情。僅有此耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　江西 
臨川縣應出初選當選人十四名兹將各區開票當選人姓名列下五區黃象熙四十票二區聶希璜二十九票四區汪熾昌二十四票八區桂汝章二十四票一區饒經培二十三票一區李京庚二十一票一區邱麟書二十一票六區徐恂二十一票一區伍致中十九票九區章義鈞十九票一區何春魁十八票五區花丞十八票三區羅廷棟十五票鄭文奎被控除名候補十六名饒耀祥吳道逹鄧培心饒士勤吳明志彭士芸聶亭祥鄭權李聨華黃秉淵黃輝饒呈松朱士偉喻懷佑黃作梅李龍文彭澤縣應出當選人八名兹將當選人姓名列下周光信二十票許振采十四票歐陽霖十三票歐陽榮十三票歐陽源十二票高鎭東十一票劉洪震十一票汪心沂九票候補七名方滌源劉天麟程允麟劉毓珍黃德中曹而康丁士矩 
[預備舉行複選舉開票]  
　　山西 
籌辦處通飭初選監督發給初選當選人至複選區川資文略云按照晉省情形南北幅昌既形遼闊山川阻越尤碍往來加以複選期間早經排定臨時不容挪移先事自必預備綜計複選最要之件莫過於初選當選人親至複選投票所投票一節乃徧查各屬初選當選人道路之遠近旅費之困難互有叅差自非由各初選監督備給川資飭赴複選投票所投票未易一律整齊然此項川資概由各屬自行酌定不但藉事推諉複選斷不能懸期而待即争多較少亦慮啓紛争之門本處因此酌擬初選當選人至複選投票所往來川資清單計數無多但使該地方稍能自給者不難據以辦理若地分繁簡量爲減增有此清單以作標準該當選人來往道途諒亦不至畏而却步除由本處詳明撫憲示遵外合亟札發遵辦計發清單一紙五十里以内不給五十里至百里給銀一兩百里至百五十里給銀二兩百五十里至二百里給銀三兩二百里至二百五十里給銀四兩二百五十里至三百里給銀五兩三百里以外酌量給加以上係就通省初選當選人赴複選投票所按道路袁近預爲約略籌給初選監督可遵照清單斟酌地方情形辦理至該初選區實屬貧瘠未易就地籌欵者則於每初選當選人各給官騾一頭以作往來代步庶親赴投票不至困難但此節該屬稍能設措者不得援以爲例 
[初選舉訴訟]  
　　浙江（甯波慈谿） 
兹邑初選當選之宓清翰前經葉鴻基等控其武斷鄉曲包攪詞訟歷奉撫憲札查劣跡二十三欵有案刻由複選監督批云前據宓崇臨控宓清翰各節業己詳晰批示初選當選必鄉人之公論非一二人之阿好該紳復控宓清翰種種劣跡旁敲側擊仍無一語指實但曰各憲訪案秘而不宣既未宣布該紳從何得知消極資格之品行悖謬武斷鄉曲必確有案証至身有過犯尤指曾經定罪者而言豈空言所可文致議員被選不必初選當選之人該紳果清正宓紳果憊劣慈紳有公論必以舉宓紳者舉該紳矣仰慈谿縣仍查照前批辦理並查明該紳及宓崇臨二人平日在鄉名譽如何所控各節究係何因另案禀候核奪 
瑣聞 
　　湖南 
湖南初選滿五十票者以調查員爲最多其原因係赴各處調查時鄉人詢問投票手續調查員告以寫我之名投入匭内以故各鄉皆中其計他如譚組菴太史胡子清孝廉等皆不過數票現爲京師各台諫所聞以爲似此選舉將來選出議員恐不能勝任刻擬具摺糾參以端憲政之始基 
本埠新聞 
[寳山縣禀滬道文（爲清丈田畝事）] 　　 
　　竊照寳邑紳董袁希濤等擬章禀奉憲台批准舉行清丈一案查原詳章程第七章第一節内載寳邑田畝向無執業方單民間買賣悉以空契爲憑以致推收顚倒不可究詰此後照各縣辦法每户塡給方單一紙經縣蓋印轉頒執業嗣後買賣非此不憑又辦事規則第二章第九節内載田單印就後即送縣蓋印以後分批由局具領塡發各户藉省周折各等語伏思舉辦清丈原爲清釐田賦以杜糾葛起見而塡給方單爲執業要憑應如何審愼於前方足杜日後流弊現據情丈局總董錢紳淦呈稱城廠八圖業己丈竣即需換給方單請將空白方單蓋用縣印前來竊思預用空白本不足以昭愼重并恐將來塡單之司事或忙中致錯抑或粗心核對有錯不知豈非欲清糾葛而反滋糾葛至其餘朦混影射之弊亦防不勝防知縣以爲方單一項必須俟一圖田畝丈竣造成魚鱗細册先由局勾稽精確隨照鱗册塡註方單内畝分户名送縣飭承磨對準確並取具經承磨對無訛切結方可將魚鱗册方單同時蓋印給發以昭鄭重而杜弊竇否則稍涉疏忽而後來之弊勢必百出不可究詰除剴切批答並將空白方單發還外知縣爲杜漸防微詳愼要公起見是否有當理合據是禀陳仰祈大人鑒核示遵再一面由知縣選派精練清書兩名專司册單磨對之責其辛工容照會清丈局酌給合併聲明 
[勸業會董事赴甯]  
　　調任直督端午帥以南洋勸業會免税問題部中尚未核准允俟入都後就商樞府冀逹目的並電邀上海商務總會勸業會董事會諸君於二十日左右赴甯面譚己紀前報慈悉董事會諸君接電後以午帥盡力維持自應黽勉從事是以正副會長鄭蘇戡虞洽卿會董周金箴嚴子均陳子琴丁价侯祝蘭舫席子佩金琴孫樊時勛蘇寳森張叔禾幹事員湯仲盤收支員王少卿出品恊會會長李平書新嘉坡調查員王逸梅營口大清銀行總辦羅煥章等諸君業己於昨晚十一點鐘乘坐滬甯專車赴甯面商一切 
[平湖留浙路總副理電]  
　　旅滬學會轉浙路總副理鑒讀告退文 
 
 

Page 19

 
 
　　惶駭萬狀禾郡己有公電堅留此次兩公如不蒞會請即豋報取消股東年會並電復平湖經理處暨商會勸學所全體公叩咸 
[浙人挽留湯劉總副理致旅滬學會電]  
　　石門電石門保路會集議挽留總副理添認股欵 
　　紹興電漾日在杭妥議集股辦法 
　　金衢嚴處四府電湯劉總副理告退我浙路甫起點湯去路亡乞堅留四府人民同叩 
[鄉民反對築路四誌]  
　　寳山鄉民全子梅糾衆阻抗築路掘去界石己迭紀前報詎全復於前日唆使老婦數十人擁至三路分局要求開釋張木金當由德正巡官撫慰遣散旋即將情禀知總辦請示核奪 
[新簡駐比欽使蒞滬]  
　　新簡出使比國欽使楊樞由京來申駐節英租界大安棧昨日命駕至洋務局與滬道蔡觀察暢譚良久 
[派員商議元源莊倒欠案]  
　　元源錢莊倒欠官商各欵一案昨日又由滬道蔡觀察傅見張江栅巡防局員姚鵙着於今日午後二時赴商會詢問飭速會同商議務於日内赶緊理結以便禀復上台 
城内 
　　節婦入祠○西鄉漕河涇節婦任張氏之孫昨日邀同里隣親族將該氏栗主奉送入祠本縣田大令亦到祠致祭 
　　演龍議案○前夜八時救火聨合會在公益會内開會集議演龍事宜議决各事如下一操演處南市總工程局及信成銀行門口其路線自關橋起至生義弄止一會集處蓬　路公益會准十二點鐘至一點鐘爲限遇時不候逕至演所者聽一時間先演龍二點半至三點同時並舉繼演皮帶兩社一舉約七分鐘一記認以旗爲號紅旗出水白旅停水一司令者總司令冷子薌副司令姜咸五臨時稽察由總副司令委託 
　　一規則出入演所路線内一律制服除議員賛成員外如有便衣而另掛徽章者概不公認届時恭請道營廳員各官紳蒞場校閲定議路由出會場朝北過虹橋一直朝北晝錦牌樓過陳市安橋舊校場福佑路朝東天官牌樓過長生橋四牌樓曲尺灣彩衣街出大東門過吊橋朝東到大馬路老馬路朝北出楊家渡到所演畢奏歸則從各便 
　　查獲私錢○東區巡士見陳阿大肩挑洋油箱兩隻在小東門大街行走箱内之物甚重不類洋油擱住查問何物陳稱不知當由該巡士開看見内藏私錢廢銅約計入十餘千文拘至東二區轉解一路巡局審訊陳阿大供甯波人向在太古碼頭爲野鷄挑夫今日有不識姓名之某客招雇小的到駁船上挑送此箱囑令送至大東門内某水烟袋店言明挑力洋二角及巡士擱阻盤詰某客早己逃逸不知何往求鑒判陳從寛斥釋私錢一併充公 
　　失孩者鑒○一路巡警分局牌示云照得本路東區巡警於本月十三日晚在花園東見有迷路男孩俞阿長一名身穿花洋布短衫褲藍絨繩辮絲赤脚穿鞋沿途啼哭當經巡警詢其居里答稱年七處甯波人現桂城外二馬路地方派令地甲前往按址訪尋無著送請安置前來除將該孫暫行發堂留養外合行出示招領爲此示仰失孩之家邀具妥保來局認領 
　　兇犯遇赦○魏連生前年在法界城河浜戳斃同黨香烟阿順由縣釘鐐收禁在案兹本縣田大令接奉恩赦詔書魏在准赦之列須交燒埋贖罪銀二十五兩昨由委叔蘭亭備銀投案具禀求保大令准之 
　　尚須復勘○蔣奎與族叔蔣希曾等互控拆屋覇産曾經前代理上海縣李司馬親往勘明蔣奎所住房屋並無拆毁痕跡正欲訊辦適司馬交卸移交新任辦理在案兹悉由大令接任後蔣奎迭次具禀己定昨日蒞勘適因下雨是以未果 
　　姦騙女傭○總工程局函解婦人李秋雲到縣據稱該氏年十七歲於八歲時被匪拐至上海因此不知籍貫其時有奇兵營兵丁褚姓查獲將氏收留在家去年與褚成親褚兵糧被撤後即至某公館爲家丁並將該氏薦至公館爲女傭繼由東家將褚薦至一路巡局充當巡警該氏遂與公館内他僕有姦前日讀僕將氏誘出關於空房之内據該氏云該僕實欲將氏騙賣於花烟館爲妓現下僕己逃遁由巡士查獲解回請訊查褚姓巡士既在一路當差因此移送到縣就近傅訊等情田大令蝕飭將氏看管聽候訊究 
　　官事○東京振武學校畢業生雷震候選州吏目謝秉彛昨日到道禀見調辦巡警總局核對課員候補縣丞金然書記課員日本警察畢業生楊承溥昨均到道謝委 
[南市]  
　　定期撤局○浙江海運局總辦李時泉觀察於十九日照章在局建醮一天即於二十日撤局其未解之米一萬餘石己行文催解矣 
　　籌欵得體○南市商圑公會經費支絀前由新舞臺戲園主人担任將劇資一天移助該會己紀前報兹聞各會員前日會議己將劇資移助一節作爲罷論俟叅謀員蘇筠尚君回滬後轉商參業同行酌量籌撥 
　　有何體面○老白渡陸永興樹行主陸炳元被比隣救生局内之醫生張慶平扭至工程局控被訛詐不遂禠去羅紡長衫致失體面請爲究追等情當經陳副裁判研訊陸供前被張私向妻子騙去金飾多件除索還外尚少數件值洋二十五元曾由張挽剃面婦人某氏担保到期無著又向催討彼即將綢長衫一件作抵是實判一併交保出外俟奪明確情再究 
　　拔還房租○隆興行經租人嚴信之扭控硝皮坊主婦任王氏欠租洋八十元昨由西區解送工程局訊理氏供己由同業陳永全出爲理勸折還洋三十元隆興行主陳榮卿己允拆償求斷判陳將該氏帶出按期拔還　　移提竊賊○川沙廳成司馬移文總工程局略云前據川南總司鐸喬君禀稱該處車溝頭地方天主堂司事黃堂才報稱失竊衣服九件查係張連生所竊現張逃匿來申請爲移緝一案煩即派探恊緝等情局中立即派探將該犯拿獲飭交來差解回歸案審究　　小工行竊○浦東某船廠小工李阿美因同廠小工陶福林竊取銅質引擎一架賣於海神廟附近傅如生銅匠店得價洋三元銅元一百五十枚同往取贖該店不認遂將陶及傅弟如秀扭至工程局請究傅仍不認判陶及如秀一併拘留著傅如生查明餘贓下落禀復核辦 
閘北 
　　訟棍供詞○著名訟棍唐發榮即唐菩薩因向王正興勒索訟費洋二十五元被王扭控四路分局昨解總局研訊唐供小的代同鄉排解訟事多次曾有某姓等三家因吞烟自縊斃命幾致滋訟亦由小的勸和判仍還押候查明核辦 
　　停演影戲○北四川路德仁里仁寳樓花館主沈堂華石維新等開演影戲未領執照昨由三路分局德巡官飭將沈石二人拘　著具不再開演切結交保開釋 
　　懲辦搶匪○無頼王禱林攫搶火車搭客劉阿桂之舗蓋由巡士拘入三路分局判責二百板枷號三天 
　　拘獲賭徒○王學文陸時山汪阿和汪小弟李阿金曹阿弟褚阿小李阿炳張桂生瞿三觀等十人在王家宅聚賭牌九由巡士拘入三路分局判各責二百板具結開釋 
　　姦拐孀婦○高善祥控陳保卿姦拐寡姪媳俞氏一案昨由三路分局德正巡官訊明屬實判陳戒責二百下俞氏給高領回了案 
　　船户竊煤○網船户沈長裕周正才陳兆如等專在垃圾橋堍自來火行碼頭竊取烟煤銷贓於陸家莊李姓老虎灶内被四路分局巡士查獲拘局判各罰洋一元着具改過結交保開釋 
[英租界]  
　　擅押西牢○公廨差夥王蘭興因辦理祥 
 
 

Page 20

 
 
春園茶館主陳根林容留惡丐大頭阿四即王阿四聚賭毆捕一案疎忽獲咎經公堂中西官判定收押老閘捕房二月在案詎捕房竟將王改押西牢兹經實讞員查悉即於昨日照會卜總巡請飭該捕房捕頭將王還押捕房以符原斷 
　　不顧體面○四馬路永康客棧主郭鳳形積欠福建路久安里妓女金蓮卿和菜洋四十餘元屢索不還昨由金妓偕同傭婦張氏至郭處索取詎郭分文不給反串令張順泉張鳳祥等出爲恐嚇肆行兇毆金妓當將郭等扭至總巡捕房捕頭着郭還洋如違究辦 
　　耆民私逃○曹沛人在寜波堃記北號金咸源釣船爲耆民兹於四月初二日由牛莊西府私帶匯票銀三千兩挈同伊妾濳行來滬現由該號主偵知派人持曹之小照來滬找尋無着昨赴總巡捕房訴明請爲查緝 
　　催緝匪徒○上禮拜日法界永興里信泰報關行學徒陳五章在九江路河南路轉角被匪用擲包術騙去鈔票洋一百元當經報捕請緝迄今未獲昨該號主復至捕房請爲嚴緝捕頭允之 
　　捕房示諭○英總巡卜羅斯君昨日出示五則節録如下（其一）現定西歷本月五號二號十點鐘時在華捕正巡公務處考選三道頭華捕各捕己經該管捕頭報名者届時前來聽候考選（其二）虹口捕房五百二十號華捕徐阿四於本月四號起派充楊樹浦捕房代理門差（其三）虹口捕房七百九十八號華捕周阿毛七百十四號成祥雲均在　　睡實屬不成事體周捕着降充三等巡捕二月成捕着降充四等巡捕一月（其四）老閘捕房三百另四號華捕顧阿根着拔升六號試用華探飭仍留本捕房當差楊樹浦捕房六百三十二號華捕鍾新南拔升三十一號試用華探着赴總巡捕房當差匯山捕房二百九十五號華捕蔣阿二升充十一號華探飭赴匯四捕房承值（其五）選取之一千另二十九號唐樹棠八百六十一號劉慶榮六百八十二號李書恩二百二十六號方德漢九百三十號朱福仁等五華捕着一併派充西牢禁卒每月每名各另給津貼洋一元又華捕張正巡官昨亦出示二則併録如下（其一）時交夏令天氣炎熱平時各華捕凡纏腿布穿皮鞋者自即日起或可一例改穿快靴至褲脚必須紥入靴内一如晚間出差式樣倘遇天雨亦准改換油靴此爲夏季天熱體恤各捕起見不遇暫換數月秋凉後仍湏改換現在各捕換下之皮鞋須用鞋油不時洗刷柔軟免致毁壞（其二）老閘捕房五百百九十號華捕徐金生辱及官長着降充三等巡捕五月匯山捕房四百三十七號華捕陳子和在差瞌睡着降充四等巡捕二月新閘捕房七百八十二號三百七十五號兩華捕因犯過罰操該捕等故意不到實屬有違命令着將該兩捕一併斥革 
[美租界]  
　　兵士肇禍○前日係美國獨立紀會日停泊浦江之美國軍艦准其兵士登岸游疏至晚有兵士百餘名均己爛醉三百成羣在有恒路四考芝路密勒路等處或唱高歌或放花炮路人見之均避道而行適有某西人坐車行經該處某兵士即以所燃花炮抛擲車内該西人大爲震怒喚捕將該兵拘入捕房請爲究辦 
　　拘獲西捕○美捕房一百六十一號西捕不知何故忽於西七月一號抛差逃遁昨在静安寺被六十一號西探撞見拘解美捕房押候送交下總巡請示核奪 
　　湯傷女工○女子陳弟子在密勒路瑞綸絲廠倣工昨被管車人李佑生以滾水澆傷頭面當由該女投報捕房特飭中西探往查屬實禀復捕頭飭將陳女先送醫院醫治候禀公廨請單傅究 
　　私售鴉片○包探姜翹翹王寳生查得唐山路沈阿春家違禁售烟當將沈及吸烟之鄭阿根袁玉卿連同烟具一倂解入捕　房候究辦 
　　紏賭被拘○潘阿二昨在北江西路拉人賭搏被捕查見拘入捕房押候究辦　　 
　　索欠互毆○楊和尚昨在百老匯路向惠熒生索欠互毆由捕一佼拘入捕房押候解廨訊究 
[法租界]  
　　補充包探○法捕房九號十六號兩探懸燄業由麥總巡選定二十七號捕陸海林九十三號捕朱長庚二人補充昨己給照上差 
　　西人消假○法文書館辦公西人陶伯揮日前請假一月挈眷同赴津京烟台等處游歷兹己事畢於昨日乘輪回由消假辦公 
　　無力償還○法馬路昌大質店夥李琴軒李賡軒弟兄二人與陸瑞林通同舞弊私竊銀洋飾物計值萬餘金相約逃避嗣經公堂將琴軒瑞林先後拿案收押在案兹原告李星聨又至公堂禀請追究詰之李陸二人供因無力償還求恩寛宥判仍還押候賡軒到案再究 
　　扭獲竊賊○陸阿林掩入太古棧作場圖竊被監守人施阿虎查知拘住陸情急出刀將辮割斷並帶傷施之手腕旋仍扭住送據解廨判陸枷號一月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[中瑞通商條約]  
　　按中瑞通用商草約曾節豋去年六月二十三日本報兹己簽押並將　　正約公布核其全文與前豋草約不符故特重録之 
　　大清國大皇帝大瑞典國大君主因欲堅定兩國誠實永久之睦誼及推廣兩國通商事宜决意訂立友睦通商行船條約是以大清國大皇帝特派外務部左侍郎聨芳爲全權大臣大瑞典國大君主特派駐劄中華欽差大臣倭倫白爲全權大臣各將所奉全權文憑校閲俱屬妥善議定各條如左 
　　第一欵大清國大皇帝大瑞典國大君主及兩國人民應如從前永遠和好益加親睦所有彼此兩國僑居人民身命財産均應互相保護 
　　第二欵大瑞典國大君主可任便派一秉權大員駐紥北京大清國大皇帝可任便派一秉權大員駐紥瑞典國都城彼此所派大員均應照各國公例得享一切權利並優例及應豁免利益並照相待最優之國所派相等大員一體接待享受其本員及眷屬隨員人等並公署住處及來往公文書信等件均不得擾犯擅動凡欲選用役員使丁通譯人及僕婢隨從等均准隨意儷募毫無阻攩大瑞典國大君主所派大員凡有呈遞國書或代遞大瑞典國大君主致大清國大皇帝之書即可隨時覲見大清國大皇帝所派大員凡有呈遞國書或代遞大清國大皇帝致大瑞典國大君主之書亦一律辦理兩國接待彼此所派大員之禮儀均應按照平等之國所用者俾兩國彼此均不失體統所有來往文函瑞官所發者應以英文作爲正義華官所發者應以漢文作爲正義（未完） 
小説 
[俠情小説縵卿小傅（一名像片案）　㷳𡨨著（四十三）]  
　　第二十六章拐逃案舉發 
　　漫沈思既己。即語燕曰。以我詳參之。此事縵卿倘非其妾。則誣亦無碍。果是其人。亦非辯護所能己。惟彼投之書人。情寔險惡。良欲致。縵卿於死耳。然此等事知者或寡。公亦能逆知其人否。燕曰何。難知者。即縵卿前所情。愛最鍾之魚氏子耳。漫曰何由知之。燕曰我頃至招商局。告生氏及縵卿。以故。牛與縵皆如是著想。蓋縵卿之歸牛氏也。初慮或有不慊於牛者在。其老父前造黑白。故我曾致書其父。謂縵卿系我所贈予禾均者。乃未幾。有人投書其父。謂縵卿來歷不明。其子似不宜强納之。久恐有所波累等。語。後牛訪之。乃魚氏子所爲。則今日延陵處之投書。仍爲其所爲。可無疑。矣。漫問曰公將何以處之。燕曰我答以無從探訪。此間主簿張君公所識者延陵與之爲姻婭渠亦有函囑之。故我令其來人赴張君矣。想張君當。亦無可爲計也。漫曰以我視之。既有人爲之從中發難。恐非無從探訪一。言所能己。延陵之來書。可得一閲否。燕曰我亦付之張君矣。公言亦是。曷不往張君處一閲來函。再行作計。漫曰事固無不可。惟在張君視之。得無。謂我作無謂之干涉否。公其作一介紹書。俾我持以往。庶不爲張君訝也。燕曰慮亦不。謬乃抽毫作札數行。與漫曰。以此往可矣。漫乃諾而去。 
[第二十七章贓主簿] 　　 
　　鎭江官制。向有主簿一缺。分駐西城外。其衙署久燬於兵燹。故今之授斯任者。率賃民房以居。今任之主簿。乃一張姓。亦中州人。官斯土也。己十餘稔。地方情事頗能熟習。其人既不好潔。而遇事又不能不爲利所動。故輕薄者。以其姓之諧聲也。輙呼之爲贓主簿。贓主簿云。 
來件 
[無錫競志女學校集欵公啓]  
　　敬啓者吾邑競志女學校於光緒乙己正月由侯葆三君發起以立家庭教育之基實爲蘇省女學之權輿嗣後教科益完備規制益擴充四年之間添設速成師範科模範小學校復於競志之後附立幼稚園手工傅習所理科研究會教育談話會去年增設藝術專修科名譽日隆生徒遠近輻湊至二百數十名而來者尚未己四年以來以個人經營奔走黽勉補劑猶多缺乏舊藏書畫器玩衣飾簪珥典言一空復藉歲入譯書之資視學之俸以佐校用而賢夫婦之經歲勤劬綢繆校務更不待言統計各校常年經費約需五千數百金以學徒多係寒畯未便加收學費以阻向學之忱每年不敷甚鉅危迫萬分幸蒙江督端午帥憫其孤立倡助俸銀五百元後咨行蘇撫酌籌佽助雖經立飭蘇提學議覆尚未見明文今歲開校支應益窮不得己四出馳函頻呼將作復函致京師附寄捐啓並該校四年之計畫冀藉衆擎之力徐求成效之收凡我兩邑政學商界諸公並當世熱心公益諸君子贊襄義舉定表同情務望各解囊金俾蘇積困或常年或躉捐俟集有成數當陸續滙寄以濟急需具紉公義無任跂禱發起人楊籌樞陶世鳳唐浩鎭沈林一秦敦世顧棟臣楊壽柟廉隅楊模顧澄吳敏同啓 
投函 
[添設中西義墊]  
　　本堂爲培植人材起見特於漢文義塾之外添設中西義塾一館上午課中文下午課西文如貧寒子弟無力就學者速即來堂報名於念五日考驗惟須有二三年漢文程度者方可入塾肄業修金不取分文書籍筆聶等亦由本堂給發滬北廣益善堂白 
 
 

Page 27

 
 
   
 
 

Page 28

 
 
   
 
