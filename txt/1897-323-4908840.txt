# 1934 - 323 - 4908840

 

Page 1

 
 
[蘇州當日派報并赶遞常州無錫] [  申報舘主人]  
蘇州爲東南富麽之區赶號紛馳官商薈萃本舘所出報紙行銷甚麽購者如雲兹特格外加工赶早向印星夜飛遞前往風雨無出仰當日卽萬派送以　先覩爲快者之必至無錫常　亦較前早到一日想諸君子酒後茶餘當必爭先披閲也謹此布陳諸維鑒及 
[添日白紙玉黨字彚出售] [  圖書集成局啓]  
本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼十二角欲購者請至三馬路申報舘及申昌書畫室購取可也此佈 
[閩刻武英殿聚珍板叢書寄售] [  申舘謹啓]  
刻有友人寄售閩刻武英殿聚珍板業書計共一百四十八種釘成一千本板旣精緻紙繒潔白裝訂亦工欲購者請移玉至三馬路申報舘板申昌書畫室閲看可也此佈 
[書報紀翁媳奇逢事]  
人生五倫門以内居其三父子也夫婦也昆弟也顧父子昆弟以天合而夫婦則以人合婦與夫敵體故媳之於翁姑猶子女之於父母也世風不古重利輕倫或婦背其夫或夫棄其婦於是乎夫婦之道苦所賴爲翁姑者能以刑于之方教其子以倡隨之道誡其媳斯不難化乖戾而迓祥和然必先無愧其爲翁姑而後可以教誡其子女否則其身不正雖令不從至旣揚醜行於閨門而始作窮途之晚蓋亦已晚矣如十月二十六日申報紀翁媳奇逢一則云有王某者不亦何許人生有一子王甲年已弱冠奈游蕩性成不務正業某亦付之無可如何某日之晚甲竟携妻某氏至英界某姓野鷄妓院中向七十鳥謂此係我妾現因急需可否暫押洋二十元該鴇當卽應允甲留婦院中携洋而去不料前晚王無意中適至該院尋歡暼見伊媳不禁駭然遂向龜鴇等詰知其故不覺勃然大怒將媳領去龜鴇等不敢與較卽赴捕房控告不知如何了局也執筆人閲至此乃慨然有感焉聞之周易云乾天也故稱乎父坤地也故稱乎母其餘震巽坎離艮兑稱爲六子是天地之間血氣之倫咸爲骨肉故聖人云四海之内皆兄弟也宋儒亦言乾吾父坤吾母又言民吾同胞物吾與也孔子曰老者安之朋友信之少者懷之孟子曰老吾老以及人之老幼吾幼以及人之幼可知儒者之道親親而仁民雖非吾子視如吾子也雖非女媳視如女媳也况乎男女大欲爲人禽之界遏慾存理尤宜行恕已所不欲弗施於人聖賢之恕道也後人竊取其意以戒　行則曰我不淫人婦人不淫我妻又聞先輩格言曰見年長者視如吾母吾姑見年相若者視如吾姊吾妹見年幼者視如吾女吾媳則淫慾之念自然息减此誠慾海之慈航迷津之寳筏也無如晚近人心愈趨愈下卽眞屬女媳亦有覥然爲禽獸之行者又何能充類絜短視途人如骨肉滬上租界久成穢墟天理淪亡人欲焰熾如王某此事豈非造物者巧弄機關俾作當頭之棒喝哉天使王某而不履邪徑也者則决不尋歡於雉窟惟其平日素喜冶遊其視燕燕鶯鶯第爲獵艷之需初未嘗惜玉憐香悲其倫落又安能正身教子俾不至日趨於下流至於賣婦是王某之爲人旣無足深論矣乃一且翁媳相逢不於家庭而於北里縱令良心發現携媳遄歸而美玉微瑕終身貽玷此殆其人素犯風流罪過致的眼前報應抑天欲借此一事以儆凡爲冶遊者耶噫嘻孽海茫茫回頭是岸有心人於此曷其奈何弗思雖然鄙人猶有疑焉倡寮身價貴至滬北極矣上者萬金或數千金次者亦千金最下者數百金其由賤從良也若此則其買良爲賤也價亦不貲歴觀租界公堂案牘凡蕩子押婦率以百金計乃甲之押價僅索廿元何其所取之廉且越日而其翁忽至又何其相遇之巧所謂翁媳者眞耶僞耶殊令人索解無從矣且爲該龜鴇計旣得此便宜貨又豈肯輕輕放手妓院中豈無一二無賴輩爲護法而乃任某將媳領去不敢與較此又何故耶职謂王之威稜非無賴輩所敢抗則其人亦大槪可知其事底裏愈難究詰卽令此事無僞在他處爲奇在滬北卽不足爲奇總之今日人情凡醉生夢死者雖明明女媳無不可作妓觀而在稍有人心者卽所見之妓無不可作女媳觀也可不憬然猛省哉 
[諭旨恭録]  
　　十月十九日奉旨兵部司務著許惟善補授湖北鹽法武昌道著孟繼壎補授廣西永康州知州著黄希尙補授福建延平府上洋通判著楊和培補授安徽休寗縣知縣著葉在鋆補授山西垣曲縣知縣著羅廣煦補授翰林院筆帖式著書縉補授起居注筆帖式著繼昌補授户部筆帖式著奎英補授起居注筆帖式著梁照補授刑科給事中著胡蕙馨補授江西道監察御史著榮壽補授山東道監察御史著何乃瑩補授江西道監察御史著韓培森補授特用候選主事鮑祖恩著以主事卽補保舉浙江候補知縣張大鏞湖北候補知縣陳福謙截取國子監學正戚朝勲俱照例用擬補南城兵馬司吏目戴式棻著准其補授兩廣淡水塲鹽大使王懋昭著照例用工部郎中著綽普補授禮部漢字堂主事著榮元補授禮部主事著連陞補授盛京户部主事著鍾華補授京察官泰陵禮部員外郎默爾格春慕陵工部員外郎伊里布泰陵禮部赞禮郎額勒亨額俱准春一等加一級昌陵禮部贊禮郎裕林著照舊供職欽此同日奉旨巡視西城事務著榮陞去欽此同日奉旨孟壽康嵩麟俱著准其留院欽此同日奉旨西城兵馬司吏目員缺著魯樹勛補授钦此同日奉旨世魁著准其留科欽此○二十日奉旨分發甘肅道張廷楫福建道聶元龍安徽道席匯湘山東知府崔正鼎陜西同知申應樞四川同知羅香豫南河同知翁德棻山東同知李溱湖南同知陸獻雲南同知黄彝蘇天爵江蘇直隷州錢錫晉傳昀章四川直隷州黄汝楫山東知州袁保純貴州知州江際清江蘇通判蔣凱笙陳澍棠安徽通判許隆緯河南通判梁永年浙江通判陳榮甲福建通判嚴發祥張枬樞雲南通判葉樹勲兩淮鹽連判王家棟安徽知縣程德全河南知縣朱作相成掄之甘肅知縣奚銘敬李錦榮浙江知縣汪啓瑞田澤深江西知縣申羣英黄秉湘福建知縣舒钧湖南知縣汪贊臣安徽知縣程恩晉陳守先河南知縣焦鼐烜蔣念煕方鎭庚／ 
陜西知縣涂宗溓福建知縣黄逢年湖北知縣周德馨湖南知縣邵承祜方兆霖張華蓮唐鏡澂廣東知縣許南英霍式清雲南知縣黄守正王嘉福山東布庫大使趙廷祥兩淮鹽大使譚道淵子獻廷廖鴻勛福建鹽大使李成溪雲南鹽大使胡世德俱照例發往卓異俸滿安徽懐寗縣知縣吳雲濤四川仁壽縣知縣何肇祥俱回任准其卓異加一級仍註册候升卓異陜西渭南縣知縣樊增祥山西夏縣知縣盛沅俱准其卓異加一級仍註册回任候升擬補錦州副都統衙門律帖式祥漙著准其補授卓異前浙江鎭海縣知縣保舉候補道伍桂生著照例用准其於知縣任内卓異加一級欽此　日太常寺題十一月初九日祭先醫廟奉旨遣堃岫行禮兩廡遺莊守和李德昌各分獻欽此 
 
 

Page 2

 
 
[巖疆設備]  
　　金陵采訪友人函相告云前日兩江總督劉峴帥接奉京師密電内開德人捍搆釁已將膠州灣所有南洋各口岸急宜派兵防守等因因卽飛飭劉軍門率領各營馳赴吳淞仁駐紥 
[録津信述德兵據陽州事]  
　　天津采訪友人飛函相告云月前山東曹州府鉅野縣忽有土匪滋事竟於某日戕害德國教士兩人山東巡撫李鑑堂中丞正查辦間皇上已嚴旨詰貴飭將此案從速辦結始准赴蜀省履新乃於十月十九日德廷突派兵艦三艘馳抵膠州灣下碇二十日侵曉德水師提督率兵登岸相度地勢隨將電錢截斷照會膠州鎭章鼎臣鎭軍高元限本日三點鐘後卽將防兵退出勞山之外且須於四十八點鐘之内一律退清如或不遵卽以敵軍看待鎭軍恐開兵釁不得已於二十一日將防營一律退出四十里至青島駐紥一面電禀總理衙門請代奏陳并言擬設法留弁勇數人在膠州灣小駐旋知所斷電線係從膠州灣逹膠城者此外北往南來尙可傳消遞息至膠城電報局則亦有德兵監守按德國與我向來和衷共濟此次忽如迅雷之不及掩耳意者其有爲而然怵他人之我先歟然而我國又從此多事矣 
[録烟信述德兵據膠州事]  
　　烟臺采訪及人飛函相告云膠州所轄青島海灣突於十月二十一日被德人所據是日口外到有德國兵船三號統帶官揮令弁兵登岸駐紥島口之章鎭軍聞之急至碼頭詢問并思設法阻止詎料猝不及防德兵已蜂擁而至竟將各營壘各砲臺圍踞聲言此島業由中國借與我國屯兵爾等宜各自退去各營官措手不及只得退駐相距二三十里之倉埠地方以上所言與津信大同小異姑兩存之以觀其後可也 
[研求商務]  
　　南洋新加坡叻報云德國派赴東方查究商務委員以日本神户埠爲中站遍查日本生意而以德國駐廣州之領事納實總其成某日某報舘採訪人造門請謁寒暄旣畢談及此次來意納君答稱商務委員係由德國各處簡選而來有查考生絲者有專查疋頭者有考究羊毛綿花熟皮三項貨物者有查探銅鐡機器等物者有專究貨物成本者無不量材分派各司乃職西三月九號至香港余卽偕往羊城考究旣而因夏署將臨未便久住故西江及南方各口岸情形示能詳悉旋由穗垣附航至上海取道烟臺由烟臺而天津而京師旋分道揚鑣有數員前往高麗餘則盡赴日本擬在横濵會齊再定行止旋據赴韓委員回日覆稱韓境生意殊無輕重韓人在漢陽所開之店積貯貨物多者不過十五圓可知韓非通商要區惟其地方風景甚隹土地肥美居民亦甚勤敏至國内官長類皆貪婪之輩日以勒詐爲事故商務因之頽敗惟華人之商於韓境者則甚得四人之心因華商信義可嘉凡屬交易悉照合同而行雖至虧本亦不圖賴此赴韓委員覆查之大略情形也聞各委員自到日本後日本官商及德國旅民皆心禮相待各委員旋照所派職事分往各埠製造工塲查侒情形一俟事畢卽由長崎赴中國計期西十二月初卽可抵香港云 
[新隝告成]  
　　有客自琿春貽尺素云此間俄官所築之大船隝業已竣工華九月二十四日行落成禮此塢初成之卽有俄或端士槪戰船興工修葺説見香港循環日報 
[水淹金礦]  
　　香港循環日報云日本佐藤海島金礦甚衆居民俱以采礦爲生東歴十一月七號忽大水爲災礦穴俱被衝刷僉謂自有此島以來未有此次水災之重者也 
[闢界述聞]  
　　天津采訪友人云日本欲在天津開闢租界擬自馬家口福音堂河邊拉一直線逕至圍墻一面由閘口河邊直抵圍墻之外其中雖多荒地然已將閘口下溜米廠前後一帶民房店肆包括無遺居人咸如處堂之燕巢幕之鳥深恐界旣畫成卽須作遷地爲良之計現在日本駐京公使矢野氏文雄已命駕到津與北洋大臣王夔帥晤商此舉居人一聞此信擬於日内齊集集生社商定或遷或否不知以後究竟如何也 
[日人遊川]  
　　宜昌訪事友來函云上月某日有日本人來宜暫住數天帶有隨從數人據云往四川察看開闢碼頭事務擬於明春開辦云云其若何佈置情形俟有確音當卽續 
[江南丁酉科武鄉試題名録]  
項耀卿阜寗生　朱文忠廬江生　沙雲鵬淮安生　高茂林和州生　金湧江寗旗　李文麟江寗生　賈炳榮巢縣生　范耿海州監陶漸鴻無爲生　丁國璋如皋生　陳鴻渚廣德生　張鴻元鎭江生　周榮駿合肥生　張雲蔚海州生　劉廷輔安東監　孫海鴻高郵生王鴻鈞鳳陽生　馬春霆海州生　蔣芳亭亳州生　春懋京口旗　楊啓源清河監　陳安邦鳳陽生　韓棣華海州生　劉錦韜阜陽監張漢東泰興生　郭傳珍臨淮監　黄世友吳江生　張樹森無爲生　依隆額江寍旗　張言昌海門生　劉鴻勲太和監　齊鵬飛清河生胡殿元定遠生　許英沐陽生　王輔臣阜陽生　陳紹亮阜寍監　胡輝斗英山生　楊步榮阜寍生　朱鴻钧廬江生　榮連江寗旗薛兆鳳鹽城生　侯其棟阜陽生　孫國華鹽城生　番錫斌無爲生　全明京口旗　陳鳳元山陽監　　雲霽太和生　顧徴朝南匯生張興邦渦陽生　朱靖侯蕭縣監　陳鴻甲英山生　周正清江寗生　郭文年廬州生　王樹棠山陽生　馬希周壽州生　張壽元淮安生徐炳甲潛山生　李寳全泰州生　汪志昻銅陵生　有岱江寗旗　陳發興阜寍生　周鴻飛廬江監　魏恩鵬甘泉監　王春蘭太和生王德鎔甘泉生　唐登甲和州生　樊培生南匯生　嚴潮海桐城生　周鴻漸廬江生　祖成江寗旗　何世泮望江監　倪靜亭桃源生鎖克成潁州生　染巨魁鹽城監　謝文炳阜陽生　黄毓豪靖江生　高殿傳盱眙生　李殿甲上元生　趙振邦潁上生　蔡崇正宿遷生張占先當塗生　顧孝清松江生　葉堃懷寗生　葛鳳章甘泉生　何肇鵬青陽生　孟慶汾海州生　王傑三霍邱生　彭照奎豐縣生張國雄廬江生　依吉斯渾江寗旗阮金科沛縣生　趙安國渦陽生　劉文銘江寗生　劉源壎江寗生　馬殿魁上元生　蘇奪標宿遷生戴佩鐸江寗生　劉國瑞江隆生　張國鼎江寗生　 
[鴈楊生]  
　　杭州采訪友人云浙江武鄉試揭曉後廖大中丞傳諭新中武舉徐君同倫等人於十月二十四日齊赴撫轅填寫親供并牌 
示二十六日會同司道等員率新武舉叩謝天恩同赴薦揚之宴是日辰刻司道及提調監試齊集撫院官廳諸武舉則趨詣轅門外伺候鐘鳴九下中丞朝服而出各官卽更衣趨入諸武舉亦隨之而進堂上排列香案中丞率同行三跪九叩首禮退入更衣旋復升堂端坐堂上鼓樂齊鳴諸武舉排班參謁所有恩賞之薦揚宴及旗匾花紅之類均已排列堂側諸武舉按名謹領而出中丞命開正門升砲以鼓吹送之聞諸武舉擇於十一月朔日假吳山武聖宫設筵團拜蓋以叙年誼也 
[暫緩交缷]  
　　姑蘇采訪友人云十月二十七日江蘇藩司聶仲芳方伯牌示轅門略謂正任桃源縣署寳山縣知縣沈佺前經詳委調署 
金匱縣知縣並委候補知縣胡保聯署瑾寳山縣在案兹准盛京堂電稱淞滬鐡路須來年二三月間工竣沈令有經手未了事件請暫緩數月交缷等因業經禀奉督撫憲以事屬因公諭飭照辦署寳山縣知縣沈佺應暫緩交缷毋庸前赴調任所有金匱縣知縣員缺卽委候補知縣胡保聯署理 
[工匠肇禍]  
　　金陵采訪友人云上月某日省垣南門外機器局工匠自恃人衆糾約百餘名擁至保甲局中將公案推翻并毁壞局員所 
 
 

Page 3

 
 
乘之轎局勇見若輩聲勢洶洶不敢與較只得聽其所爲事後局員許明府據情馳禀總辦袁觀察力辭保甲差觀察慰諭再三隨拜會機器局總辦郭月樓觀察回商一切觀察忿甚將肇禍工匠一律革除聞尙須照章懲辦也 
[甬江火警]  
　　寗波采訪友人云十月二十四日之夜更鼓初敲郡城裕成興鋪對門某姓烟寮不戒於火霎時紅光萬丈照耀通衢火馬 
火龍想空獸踏幸爲時尙早人手衆多立將火道拆開祝融氏遂捲旗息鼓而去事後訪得僅焚去小屋一椽 
[四述谋財害命案]  
　　蘇垣小王家巷老嫗沈夏氏被木匠尤錦祥及某乙子錕鈍阿三三人謀斃取洋逃遁經其媳控諸長洲縣署汪大 
令詣騐後拘獲尤錦祥與某乙迭次研鞫供認不諱旋攀山錕鈍阿三同謀因在逃未獲故將其姊拘案等情屢列報章兹又悉阿三之姊某氏到案時自稱並非胞姊實於今春與之姘職後小婦人至顧公舘帮傭阿三久未謀面其所爲之事實出不知惟阿三曾偕小婦人至撫署前孀婦張氏所開臺基處遊玩住宿不識可在彼否太令遂飭差押往查詢據阿亦未來過乃將某氏交官媒看管前報紀在王氏處搜出洋四百元實傳者之誤惟尤錦祥之贓洋二百元仍在指東話西並無實供被所誣指者不一而足繼又供曾於住北街之織機坊沈姓處做工時寄存洋一百六十元因復飭差役舁尤至沈處質証亦云並無是事旋經差役定須搜查詎於臥房莊底下檢出小銀錠一枚約六七兩并洋二元數角差等卽指爲贓據虚聲恫喝沈姓祗有一老嫗年已古稀其子早夭遺孫昆委二人年皆逾冠卽將拘回衙署適大令因公下鄉暫押一宵不料沈嫗見孫被逮情急萬分遽以三尺白綾投繯自縊迨家人覺察業已救解不及魂赴泉臺矣及二孫放回見祖母已亡爲之大慟欲絶聞今被某太史所偵悉代爲不平欲與伸雪不知此事作何了局也 
[添造馬路]  
　　南市十二圖蕭家廠地方由法界工部局在彼創興自來水公司一所刻已大半落成現由經理西人擬在此處另造馬路 
一條以三丈五尺闊長約百餘丈與廠所毗連不日將次興工云 
[創立界石]  
　　本邑浦左楊家渡等處漲灘基地業由升科局總辦許朗軒太守在彼丈明基址並請上海縣黄愛棠大令諭令各鄉民業 
户人等靜候核奪另給遷費等語已紀前報兹黄大令本擬親往查勘因另有要公特委馬路公程委員朱森庭明府協同丈量書差前往創立界石註册詳查以便俟户發給遷費 
[會問丈量]  
　　美國商人譚威司在南市老太平碼頭地方購得新築馬路内餘地一方因其所購之地闊狹與丈數不符禀知本國領事 
日前由上海縣黄大令偕美國副領事前往丈量勤令附近各業户一律减讓已登前報日昨爲覆勘之期午後縣主黄大令偕工程局委員朱森庭明府曁美副領事眼同美商譚威司到彼覆行丈量西人以此處地形不符欲令是處戴源發等六户以次减讓大令與領事一再晤商遂訂期今日上午傳集各業户再行覆丈 
[查點押犯]  
　　昨晨襄理英界公廨讞政之邵虎伯大令於早堂事畢後帶同差役步至各班房將押犯逐一點名騐看至亭午始返内署 
蓋恐管押之家丁差役不免索賄行兇故不得不親臨察視也 
[緝拿賭惃]  
　　虹口沈家灣著名潮州賭棍鄭阿秀高阿德剌皮阿昭等數人前日爲爭設賭塲糾集狐羣狗黨持械格門幸經旁人力爲 
勸解始各獸散昨圓通寺巡防局委員李蘭史二尹聞知其事飭傳是處地保到案督率巡勇親往兠拿詎料若輩消息靈通早已聞風遠逸二尹回至局中嚴諭地保嚴查務獲究辦 
[幸免拘案]  
　　虹口有朱毛毛者前爲二十三保二圖地甲日前在某處黄廬覓醉酩酊而歸忽與乃弟某甲一言不合持械撃之致弟受 
傷倒地事爲圓通寺巡防局李蘭史二尹所聞欲將朱毛毛嚴拿到案從重懲辦嗣經族人出爲調處得免匐匐公庭誠幸事也 
[孔方和事]  
　　張松泉家於虹口二十三保十六圖地方上月杪與族人張雪雪因事啓釁致操同室之戈拳足交加雪雪受傷身死族中 
人羣起不服將松泉繋於死者之足有欲報官相騐者有欲將就了事者議論紛纷莫衷一是嗣經地保錢子梅及販牛之唐逹甫從中排解令松泉出洋一百八十元爲棺殮之費其事遂寢 
[孽緣已了]  
　　寍波人龔阿良向在美租界四川路第十三號洋房爲侍者有登徒子癖與某蕩婦结露水姻緣婦雌威甚厲時與爭吵龔 
無法可施畏之如虎前日午後又以細故被婦侮辱龔忿甚暗購紫霞膏服之富時無人知覺延至夜半毒發斃命翌晨洋東察知其事據情投訴捕房捕頭飭包探韋阿友往查有無屍屬再行核辦刻經屍屬到來備棺收殮矣 
[竹業違章]  
　　本埠業竹器者凡收學徒向由同事議立章程以六年爲限期滿後或自行開張或帮人傭作均聽其便若未及滿期私自 
執業一經同業中人察知告知司事當塲將器物搬取焚燬故彼業中人咸恪遵行規不敢有犯近有南翔左近李德昌店内所收之徒徐關全學未滿期卽背師遁跡浦東將竹器販售李屢次訪尋未得其蹤上月廿七日偕同伴戴桂生在南市大南門外三官堂香市中設攤售賣竹器被大東門外篾作街同業人何耕香何阿坤兩人遇見上前詢究徐出言挺撞聲稱並未在李處習藝何等怒甚當將徐及竹椅竹廚等物一併搬至司事處並喚地甲照章議罰奈徐急倩成衣某甲乞得本城某紳士書函遞至十六鋪巡防中局請局員蔡蓉卿二尹提訊二尹接信後飭地甲查明實情禀覆核辦旋據覆稱徐師李德昌在鄉間尙未來滬業由同業人前往函催至前日李聞信前來二尹正欲將人証帶案研訊而徐已乘間避回鄉間且李亦未將關書檢呈中証亦均不在案二尹遂諭令李覓一的實保人具保將中証契據帶齊後再行提訊 
[搶親肇釁]  
　　本邑南市二十三七铺草鞋灣地方有寡婦李張氏頻年茹苦含辛以針黹度日生有一女年已二十有一貌頗姣好幼時 
憑媒許字與浦左三里橋地方曹金榮爲室曹屢遣冰上人前往女家催娶奈女母索聘過奢曹力有不逮以致輾轉愆期邇來思得一計效俗例搶親之舉糾集村中數十人備肩輿鼓樂於昨日上午密往女家破扉而入將女挾出納入轎中蜂擁而去行甫半里突有南京街左近小流氓韓老得之子韓某等二十餘人追赶而上蜂擁攔阻將女硬行刼回更與鄉人互相攢毆致將曹金榮之頭顱撃破血流滿面後有旁人出爲介紹不知若何了結噫搶親固係惡習而流氓之肆無忌憚亦誠法所難宥者矣 
[押追欠欵]  
　　法界大馬路徴康錢莊虧欠巨欵將店倒閉以致各債户紛紛投控法界公堂經鄭大令訊供押繳旋准交保出外限兩禮拜理處明白莊主蔡貞林邀各債户至新太和酒舘設席許以七折歸償間有應許者亦惟以空票一纸塞貢屇期仍無銀查付蔡倩意大利西人上堂求請銷案中西官以原告不到未便允准飭傳蔡貞林到案詰問蔡以倪愼齋虧欠票洋五千元扭送英界公廨請爲追究大令移提到案押候查明實在情形再行復訊旋經大令查悉徒以空票一纸希圖了事市面攸關此風斷不可長昨禮拜二堂期飭傳各原告及交保出外之莊主祭貞林執事陸漢章司帳霍道成江秉監莊夥陳子卿等一并帶案訊問原告李松山王蘭芳錢紀生王厚芝蕭蓮生王廣心等訴稱蔡貞林在新太和酒舘設席邀請各債主到塲許以折償了案詎以空票唐塞依舊分文不付各呈清帳禀帖求請嚴追大令檢閲原卷謂尙有公禀具名之各原告何以不到殊屬不合又謂蔡曰爾之欠欵並未歸還何得揑情朦禀求請銷案蔡供所付莊票尙未到期各原告乃將過期不付之莊票呈閲大令謂陸曰爾爲執事莊主僅有资本二三百元虧欠至一萬餘金情同設騙飭探傳諭列名呈控之各原告著下期一并到堂如有不到卽以誣 
 
 

Page 4

 
 
控論並著黏呈過期不付各票聽候核辦莊主李貞林執事陸漢意以及莊夥霍道成等四人押候嚴追倪愼齋亦還押候訊 
[洋人控欠]  
　　信發洋行主人代永昌洋行控周李氏周洪士等四人欠銀不付昨日英界公廨襄理讞政之邵虎伯大令飭將周李氏及 
周傳訊周供稱曾欠洋銀一百餘圓現願分期拔還叩求電鑒周李氏供稱此項洋銀係丈夫生時所欠今者丈夫病故甫二十餘日小婦人實在無力付還至長子松壽則已不知逃往何處惟求大老爺矜憐孤寡格外原情大令著將周李氏押交伊子松壽再行核辦周之所欠諭令赶緊措還 
[弟竊兄物]  
　　前有英界公堂移解姜雨三到縣昨晚黄大令倩帮審委員蔣剌史升座提讯姜潼供係監生上年七月中與妻往岳家飲 
酒至晚回家見箱上之鎖有人開過急卽查點内少大小珍珠一百數十粒金約指二只小洋二百角銀锭二十只當時卽開失單役報各衙門及各巡局至本年七月間由包探將堂弟雨三緝獲解送英界公廨贓物尙未交出蒙移到案求追質之雨三供年二十三歳與堂兄雖然分居祖遺姜衍澤等産業均歸堂兄執掌向伊索取成親費洋八百元奈兄未允故乘兄嫂出外私竊珠帥等物是實珍珠等已經交還尙少零星雜物再求寛理剌史查閲英界公廨來文並無成親費洋等語顯係唐塞判笞三百板限具十日交贓切結復訊再核 
[不准滋事]  
　　前有祥生廠建築籬笆經鄉民往阻滋事廠主控於縣中黄大令卽行飭差提到地保陳掌林鄉人沈海榮趙老炳於前日 
升座親訊陳等三人同供祥生廠打笆將官路水道均遭攔住以致鄉民不便且有碍田畝向之理論反被毆打求恩禁止大令諭以該廠築笆是否佔地候禀道憲照會該管領事吊閲契據再行核辦爰判令三人具結傳谕衆鄉人不得另生枝節如違嚴究趙老炳不願簽押大令向之研詰答以倘簽押回鄉恐衆鄉民向小的尋事大令怒謂爾卽起意滋事之人何得揑稱衆人不服藉此放刁遂判陳沈二人不鄉傳諭趙老炳收押待質所趙一再苦求從寛斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
本舘京報悉照邸抄原本赶緊排印並不抽去各摺以省紙幅且隨到隨登免在格外赶緊印出俾人皆先覩爲快閲者鑒之 
[蘇藩牌示]  
　　吳江縣丞邵二尹霖於上月某日因病出缺藩憲聶方伯得報後卽於初十日牌示轅門以寳山縣縣丞　二 
尹淦調補常熟縣縣丞吕二尹廷清丁憂遺缺亦經方伯於初十日牌示以候補班縣丞陳二尹彰五請補正任宜興縣縣丞李二尹湘前因捐升知縣請咨赴部引見兹已回省詣上憲衙門禀到聶方伯卽於初十日懸牌飭令回任金壇縣典史金捕廉履乾丁憂遺缺方伯亦於是日牌示以遇缺先典史卓少尉煊請補署華亭縣金山司巡檢李少尹仕策現已署事期滿經上憲撤回另候委用所遺員缺札委華亭縣典史蔣捕廉朝琛調署亦於上月初十日懸牌矣 
[拐孩敗露]  
　　川中訪事友來信云月前有某甲拐帶一女年約十餘齡由涪州乘船來渝作男子裝束足穿小鞭同船人熟視之下已知有異及抵渝城上岸時舉步艱難須人扶掖差役等見之亟往盤查立卽敗露送縣讯究確係拐帶移文涪州飭及家親屬來渝承領外甲則從重笞責收禁 
[打喪鼓]  
　　宜昌采訪友人云城北某姓近覯母喪出殯之前數日循恪例爲打喪鼓之舉邀集諸戚友撃鼓吹徊口唱育詞 
俚曲如甲唱一故事則乙俟曲終接唱必高其調以爭强往往固此布大動于或爭門不已是夜甲乙彼此門勝邕則角口繼更揮拳致甲將乙撃倒庭前幾成命案幸得旁人和解令事主備席欵之始得免於涉訟誠頽俗之可笑者也 
[教習出遊]  
　　鄂督講求農務由張香濤制軍在外洋聘請教習二員耑课樹藝之事前時在鄂居住兹忽駕言出游由鸚鵡 
洲循江而去正不知當在何日也 
[判懲索詐]  
　　無賴翁阿耀前因冐充法界包探夥役向吕星使家丁憲祥明索詐花布二疋洋銀兩元爲包探訪拿到　　 
大令訊供押候查辦昨日堂期帶案復訊大令謂爾向趙索詐洋銀二元是不與同黨分用此人現在何處著卽供明翁稱並無索　洋銀之事求恩寛宥大令謂委員顧老爺有信在此豈容狡賴乃與何繙譯會商署押候枷號半個月期滿重責二百板 
[挑夫互控]  
　　龔小寳謝瑞芳俞寳生等投英界公廨聯名呈控朱文標張回順爭奪生意前經准詞飭提在案前晚由帮審 
委員邵虎伯大令提讯龔小寳等同供均爲挑夫向在生順恒隆泰昌永泰源春華祥大源和興昌和記各茶棧憑取提單在輪船匕提貨同治八年起迄今已歴三十年相安無事今忽有朱文標張阿順兩人意欲爭奪挑運生意求請訊斷質之朱張同供小的等亦在各茶棧憑單提貨與龔等向分南北龔等在太古碼頭挑運小的等在虹口怡和碼頭挑運已有多年今年茶葉都有小火輪船裝載來滬多在怡和碼頭上岸以致龔等無挑運生意因此妄控求鑒邵大令以供詞各執候飭差往茶棧查明再核 
[串匿女孩]  
　　前者蔣頋氏以郭六記藏匿女孩等情呈控英界公廨奉飭將案中人蔣蓮卿王阿榮二名提案兹經原差拘 
解邵虎伯大令遂於前晚提集復訊蔣供小的係食力者流在外謀生家有女孩被郭六記領匿王阿榮家向之理論誣稱小的得過身價洋銀求恩鑒察蔣顧氏供女孩桂珍被郭六記誘匿寄在王阿榮家内由計連全尋獲領回當酬洋銀四元讯之郭供與蔣爲友托小的爲媒將友孩許配與王阿榮爲養媳有八字年庚帖子爲憑蔣曾得過茶禮洋四十圓求鑒王供小的出洋四十元憑郭爲媒領蔣蓮卿之女爲養媳不敢藏匿叩求明鑒邵大令察得郭六記王阿榮顯係串匿女孩情殊可惡著將王責六百板郭責五百板還押候核 
[烟壼案結]  
　　金子湘賣去碧玉鼻烟壼收價無著與朱萬川棧茶房董榮爭執被捕送究經英界公廨讞員張賡三直剌讯供之下命押候查明覆訊此已紀諸前報者也前晚帮審委員邵虎伯大令提案覆訊朱萬川供是監生前買金子湘碧玉鼻烟壼一枚付過洋十元另有洋銀二十五元十月廿四期本票一紙金忽塗改廿四爲十四因此不將洋銀交付旋被搬去自鳴鐘綢馬褂及生財等物今蒙傳訊求請恩斷金供賣去碧玉鼻烟壼計價洋三十五元收過十元外尙　廿五元向索無著欲將生財推與小的故此爭吵並無搬物之事求鑒邵大令以金子湘不應塗改期票擅自搬物判令减洋十元　朱萬川繳洋十五元兩造均願遵斷朱遂當堂繳洋十五元大令命金領去各具結完案一面將期票塗消 
[押候繳清]  
　　鑒捕營緝私勇丁魏書金在周浦緝私向同鄉人李文卿硬借洋人十元此滬後李投訴法界捕房將魏拘送 
案下昨日堂期包探將原被解請鄭大令訊問李文卿供小的與魏同鄉此次販運猪手　周浦與魏會晤碍欲借洋八十元小的辭以無力魏聲稱不借不休不得已如數付給務求嚴追質之魏書金供在鹽捕營充當　丁小的向　鄭家木橋開設開泰客寓因遇火災向李商借洋銀求准交保出外先歸一半旋據魏妻陳氏投案繳洋四十元求請釋放大令不准著押候如數繳清李文卿斥退 
[英界公堂瑣案]  
　　包探韋阿友解賊犯林小鳳至案禀稱此人竊取鄉間某戲　戲衣二件携來滬上赴某押店質錢適經小的所見詰出眞情因卽回告捕頭解案請判林供稱小的係浙江湖州府屬某邑人不合竊衣惟求恩赦裏理讞政之邵虎伯大令據情商諸衛繙譯官然後判令笞責三百板贓暫存捕房○包探黄阿虎解賊犯張長發　案禀稱此人竊取江灣某姓家鷄六頭來滬銷贓小的見之連贓解入捕房今者捕頭令送案請究張供稱小的係本邑人窮苦無　以致學作偷鷄剪綹務求大老爺格外從寛大令判令笞責二百板○包探陳財星禀稱吳子林本係薙髮匠邇者不務正業流　匪徒昨日在虹口苛茶肆中串同歹人孫長泰竊取茶客楊信昌所佩銀對時表一枚報捕後捕頭令小的查獲解請究懲楊　案領贓吳供　小的確曾行竊不敢隠瞞孫供稱小的受吳之愚以致竊物大令判令將吳笞責三百板孫管押一禮拜贓給還失主○抱探洪阿寳禀稱江北某邑人王阿三前曾犯事今又串同張佛法徐和二賊犯竊取董得金木作内木板四方木六株報捕後捕頭令小的緝獲人贓解請究辦董投案領贓王無可置辯俯首求恩張徐同供稱此事實由王起意小的等惟從而和之求大老爺恩免大令判令將王笞責三白板張徐各笞責二百板○包探竇如海禀稱浙江寗波府屬某邑人孫阿春曾經犯案解請前讞員某大老爺　解回籍今又潛來滬上適爲小　　　是以拘入捕房兹者捕頭令解請究辦孫供稱小的適有要事來此不敢久留大令判令笞　一百板　解回籍○包探　　　　　　部局定章旅居租界人家不准多積薪蒸蓋防火患也兹小的查得周德興錢阿二兩家積有柴草數十　故傳至捕房捕頭令　　請判周供稱家中存柴十餘擔錢供稱家中存柴二十餘担又同供稱不知租界定章以致如此尙求鑒宥大令判罰周洋銀五匾　十圓○包探黄四福解賊犯王阿根至案禀稱此人竊取李元生家木板兩方報捕後捕頭令小的拘獲解案請懲李投案領贓王供稱小的係蘇州府屬某邑人此板在途拾回叩求明察大令判令笞責一百板 
 
 

Page 10

 
 
[法界公堂瑣案]  
　　包探禀稱拿獲竊賊劉阿三一名在身畔搜出鐡鑿一柄火紙二張絨衫一件解案請訊劉供詞支吾大令著押候嚴 
比○陸阿金禀稱在某烟舘爲堂倌有徐正卿等二人同榻吸烟被竊烟槍一支其一人乘間遁去將徐送案請爲追究質之徐俯首無詞大令判笞五十板○包探禀稱劉長卿在某輪船竊取竹箱一隻贓已交還失主解案請辦大令判責一百板○包探禀稱本厲王耀在途竊　　生洋銀四元當塲拿獲解案請訊大令判責二百板贓還失主 
[美界捕房紀事]  
　　施根海胠篋中老斵輪也昨在某處竊得小土一塊爲包探供阿寳緝獲拘入捕房捕頭飭押候查明失主然後解送 
英界公堂訊辦○崇明縣人陸阿福向在虹口武昌路仁智里葉姓家充當車夫葉屢次失物因疑係陸所爲告知捕房捕頭飭包探洪阿寳將陸拘至著押候查明核辦○昨日之晨有偷兒曹桂生不知在何處竊得夾被一條挾之而走途經包探陳財星緝獲拘入捕房押候解送英界公堂訊究○小竊張炳華前晚竊得棉被一條布衣若于件携贓奔逸適爲包探王阿虎所見將人贓一併拿獲解入捕房捕頭令押候解送英界公堂訊辦 
[金陵官報]  
　　十月二十五日商務局候補道志奉盛太常電調赴湖北卽辭委辦大河口厘捐知府張炳生謝委　　赴局中恊王禀知南洋隨員前廣東患潮嘉道曾紀 
榘於二十四日子時病故通判吳瞻文禀謝廿一年河運案内蒙保補缺後應升之缺升用調補江都縣丞朱江叩謝牌示知　　恩元銷河運差巡輪曹登瀛奉府委晥南愼憲赴鷹揚宴伺酒差鹽知事程祖惠奉示寫履歴洋火藥局候補道蔡辭赴蘇滬公幹○二十六日徽州營參將吳玉昆到投文請咨會辦洋操營務處參將薩正冰洋操統帶來春石泰叩謝奬賞金牌字對均到見吳淞來帶新兵左營遊撃佘炳文叩謝廿一年河運案内蒙保加副將銜同知劉卓栻知縣游毅之楊觐圭均禀知對本畢又徐樹鍔到起服回省 
[蘇省官報]  
　　十月二十五日通判陳鎬禀辭赴武陽宜荆抽查保甲差新選震澤縣劉潤珩禀辭赴任在任桃源縣觀署寳山縣沈佺專丁來省禀謝春委调署金匮縣事知縣孫家澄禀辭回鎭江巡檢白福元禀謝奉委松滬貨捐局查騐差卽辭赴滬典史劉大銘禀交知缷署荆溪縣湖洨司巡　　事回撫憲奎諭今日換穿珠皮褂○二十六日請補邳州知州孔祥霦由寗來禀知奉江蒲憲行知准補准補長洲縣吳塔司巡檢曹貽禧禀謝奉飭赴任巡檢陳時夏禀知分常　道回省禀謝前獲盜犯蒙詳給酌委一次又陳壽眉禀銷婁門外編查保甲差管帶浙西鹽捕水中營准補城守中軍守備吳廣升禀知奉督憲劉鹽捕統領杜行知拿獲　　貴等案内　　免補都司以遊撃仍留原省補用卽辭回松江管帶蘇防後營正任常州右軍守備徐誠檀禀知由常昭駐防回卽辭赴木瀆 
﻿新出石印中西算學叢書初編告成 
是書四明求敏齊主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐先啓譔○簡平儀說西人三能拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股伐滉著張已上共計四函裝訂四十本每部實洋　寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售� 
[譯書公會報]  
本公會志在開民智廣見聞故以廣譯東西切用書籍報章爲主輔以同人論說今首先譯出之書爲五洲通志交涉紀事本末拿破侖失國記維多利亞載記威林吞大事紀英民史略英歲政比較東游隨筆泰西志林日本日新叢書等書排比分印而續譯待梓者尤多不及備舉所譯各報如英泰晤士報律例報東方報法非軋羅報勒當報國政報德東方報此自立報紐約報鐵路報日本政策報及東報之最著名者若干種已於九月出報七日爲期全年四十六册先定價洋五元零售每册一角半頗蒙海内通人嘉許現首二兩期報已將售罄卽日補印遍餉同志想　諸君子必以先覩爲快仍望匡其不逮時賜教督幸甚凡賜購者無論各埠報館書坊均可函定不致遲悞寄費照章自給經手銷售槪提二成酬勞　新馬路昌壽里譯書公會謹啓 
[不不備]  
本公司前爲四馬路安和汁衣起見不上數天將萬餘金衣貨業已銷運現有本埠各　　托代賣將歴年存積細毛皮貨綢緞等衣情愿照當本再减價目脫貨售現此衆聽殊欲　便宜請速來購買在棋盤街中市朝東石庫門内便是特此登報　恊記公司告白 
 
 

Page 11

 
 
   
 
 

Page 12

 
 
   
 
