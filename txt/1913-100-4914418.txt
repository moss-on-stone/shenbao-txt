# 1913 - 100 - 4914418

 

Page 1

 
 
   
 
 

Page 2

 
 
時評 
[明白與暗昩（無名）]  
　　世間之眞理必明白其不正當者必暗昧在事之範圍内者必窮究之雖有神鬼不能使之逃也在事之範圍外者勿牽涉之此明白之謂也 
　　中國歷來要案往往於本問題多所拖棄而支蔓及於他事支蔓愈多而本題之拖棄愈甚及其究竟本題遂至煙消而雲散焉此不明白而暗昧之謂也 
　　暗昧而不明白之故一因知識之缺乏一因精力之頺唐知識缺乏故不知事之範圍非放棄卽溢出精力頽唐故不能澈其終始一閧而起者亦一閧而散 
　　嗚呼我閱中國事多矣今日以往其能勿蹈此轍乎我於宋案觀之 
[張趙（無名）]  
　　張保璋生命者也盡力研究宋案當然也趙保障名譽如生命者也受人之議至欲辭職至滬對質亦當然也 
　　人人能如張趙二人以對宋案宋案雖怪誕明白而决不暗昧也必矣若然是爲中國人心之進步 
專電 
[北京電]  
　　國民黨理事張繼在國民黨演說應夔丞洪述祖事詞頗及趙趙憤謂須辭職赴滬對質袁戒以勿躁妄劉揆一今午赴滬專唁宋昨謁袁總統謂此時本黨所爭仍在政黨内閣宜明示辦法袁總統謂此非臨時總統權限所及 
[北京電]  
　　袁總統組新黨事喧傳已久但確在有意無意之間别報所傳組織政綱云云不可信 
[北京電]  
　　喧傳贛人某以三萬元買刺客進京刺李郭梅光遠吳宗慈余鶴杲 
[北京電]  
　　政府電贛督蔡攻戈是否李意未復 
[杭州電] 　　 
　　金衢洪義會匪勢熾及嘉湖同心會均有九龍黨在内主持省擬添新軍痛𠞰� 
[杭州電]  
　　朱督擬聯合各省請中 
央立具體行政方針力籌財政接濟 
[南京電]  
　　應省長因行刺宋鈍初之兇犯就獲昨特赴滬審查訊問情形 
[南京電]  
　　浦口商埠籌備處現已測量地圖數次因無的欵故未切實進行昨聞華僑潘某呈請莊督辦願認股一百王十萬作開埠經費俟商塲成立必須有相當之權利云 
[南京電]  
　　聞四路要塞司令有另補官成鰦消息 
[南京電]  
　　明日（一號）江寗縣知事陸維李接任視事 
特約路透電 
[北京電]  
　　駐京各國使館衛隊軍官於今日（廿九日）下午在六國飯店設筵欵待中國軍官多人以答中國前此宴待之盛意 
[北京電]  
　　稽勳局長馮自由君呈袁總統請撥欵三千元優卹宋敎仁君之家屬並給年金一千六百元復請命國史館將宋君勳績立傳袁總統已允所請並命該局籌定辦法派遣宋君之子出洋遊學 
[成都電]  
　　四川都督電請陜西都督禁止奸徒私販鴉片取道寧遠運入川境 
[成都電]  
　　當道已自認力難禁絶栽種罌粟惟能嚴懲買賣鴉片之人 
[東京電]  
　　華日協會已於今日開幕著名人物到者頗多 
[東京電]  
　　胡瑛定二十九日啓程赴滬 
[成都電]  
　　前月所拘違禁吸食鴉片各犯强令服藥戒絶後今均取保開釋 
[成都電]  
　　目下惟匪徒販售鴉片彼等於夜間携带軍械竕站遞送 
[成都電]  
　　據國民公報載稱印度政府現在片馬增兵並在該處設關取稅且不承認中國官員該報謂其舉動殊屬可欵今川黔滇三省當互相� 
商榷以應付大局云 
　　大理府電此間近得甘霖滇省西部之豆麥均有豐收之望 
譯電 
[北京電] 　　 
　　據北京日報載稱有宗社黨黨員密報奉天都督張錫鑾謂滿人之居旅順海拉爾青島者曾與庫倫活佛訂有密約恢復清朝擬於滿洲軍隊調出征蒙之際乘虚起事海拉爾係由滿人名升福（譯音）者爲首領俄人已允守中立 
[北京電]  
　　現有人組織一進步黨以鞏固中央政府組織穏健内閣聯合五族爲宗旨該黨並贊助重舉袁世凱爲正式總統黎元洪爲副總統梁啓超楊度爲總統顧問 
[北京電]  
　　參議院將於國會召集後閉會 
[北京電]  
　　袁總統趙秉鈞梁啓超及其餘京中有名人物均接署名監督政府黨之裁判機關所恫嚇函件 
[倫敦電] 　　 
　　英國外相葛雷君在下議院答覆各議員 
關於中國借欵之質問略謂吾英資本家多欲投資中國而政府不允贊成欲以待中國大借欸之結果政府實覺爲難惟余知政府所持與各國一致進行之政策於吾英工商事業均有利益蓋余以爲欲使中國信用確立現狀進步以便將來實業界之發展舍此一致之政策其道末由至政府所定單獨扶助本國銀行圑之商議余亦未便有所更張若政府之主張將來不能實行以致國内羣起投資中國之競爭則吾人當將全問題重行研究惟余恐各國亦將紛起投資中國以占政治上之優勢耳然吾英政府現在並無與他國分離之意而仍持一致之政策蓋此項政策實爲中國借欵談判之基礎故也若借款無確實之抵押品無明白之用途雖投資者爲吾英之資本家余亦知亦必不利於吾國云 
[鈕約電] 　　 
　　毗連中央之西部六州所遭之災自舊金山地震之後未見若今次之甚者目下河水日漲汜濫各州哇哈愛哇及印堤亞那兩州被殃尤甚損失之數今已不能計算電線電話線及路線均被中阻各城現多斷絶交通而受災最重者乃哇哈愛哇州之台登鎭該鎭處闊四英里之黄水河濱其失火之區光芒燭天映照奔流浮屍甚衆該鎭熱閙之市均已被焚災民樓居者皆由屋面躍避火熖聞多有自以手鎗擊斃眷屬而不忍目覩遭難慘狀者囿居屋中之災民綜計共有一萬二千人之多莠民四出剽刦軍隊無法可抵該處　　續電云水勢漸退天氣晴而且冷現已竭力設法救濟災民 
[鈕約電]  
　　西班雪爾凡利亞州北西浮其里亞州唐特基州均有大水之虞宓特斯堡及槐林兩處已有一部分爲水浸没米雪西宓及亞康蕯斯二河已漲水三十七尺陸軍總長已赴哇哈愛哇州督辦救災事宜 
[倫敦電]  
　　路透電社得悉奥國駐芒公使以列强所定亞爾巴利亞北部之界線通告芒政府芒政府大爲錯愕卽以急電探問英政府有無此事該電已於昨日（二十六日）抵此按照列强畫定之界線芒國借能于斯克太里湖上及兩岸得片隅之地芒人視爲毫無價値且大半皆在水中芒國駐英公使曰吾人死傷一萬五千名之戰士受半年經濟之窘迫而獲此區區毫無價値之土地政府意見如何尙未得悉惟恐心不甘服耳 
[柏林電]  
　　倫敦列强大使商議再向芒塞兩國要求撤退亞爾巴利亞境内之軍隊俄國現提出修改條件之意見正由列强商榷如芒國不肯撤兵則列强海軍擬在芒國海濱會同示威 
[布京電] 　　 
　　却太爾茄布軍先鋒隊今日（二十七日）將土軍逐出買拉蘇現却太爾茄鎭已入布軍之手 
[柏林電]  
　　布國主戰派現要求轟擊却太爾茄炮臺該處土軍陸續退走却太爾鎭業已投降 
[倫敦電]  
　　布國旣克亞得里亞那堡後已勝出大軍十萬人進攻却太爾茄及君士坦丁此舉實與大局極有關係聞聯盟各邦對於列强提及之條件悉不滿意謂列强不顧彼等戰勝之功績故决議直接對待土耳其云 
[布京電]  
　　布王費迪南已於今日（二十八日）與其子並諸將入亞得里亞那堡城彼等乘車馳過土國俘囚所聚之處以抵陸軍俱樂部土將乞克里及各參謀均拘於該處王於校閱布軍後卽接見乞克里提督該將乃解佩刀獻王以表降意王接而還之並稱 
譽有加 
[要聞一]  
[大借欵零星記]  
　　北京特約訪員一葉子 
　　借欵前途之悲觀大借欵停頓以來政府與各方面之資本家代表或各借欵撮合者爲零星借欵之交涉然有成立之望者極少一時稍有可望者英國羅斯確伊路特一千萬磅之借欵與美國煤油公司六百萬磅之借欵又奥國斯哥達三十萬磅之借欵而已英國羅斯確伊路特一千萬鎊之交涉全然作罷美國之煤油公司借欵其條件以中國煤油採掘權爲其據保故民國當局者因中國領土以内之煤油果有幾多之富源未嘗調查未敢率舉其並未測量之富源委之外人故此交涉非歸罷論其進行亦甚困難我國政府以英國借欸有絶望之勢今對於煤油借欵而研究其擔保方法焉奥國斯哥達借欵其額僅有三十萬磅其中且有以武器授之者並不足以救燃眉之急然聞日前簽字而成立矣　　又有傳爲大倉借欸者對於大倉及三井等與天津華商恊同經營之保商銀行與民國政府爲借欵之交涉者該銀行非能有借欵於政府之資本随而此中無成立之望要之零星借欵到底不能成功也由是而政府對於列國懇請一切借欵賠欵之償還悉爲之展期矣列國對之未與以何等之答復然總之大借欵之交涉停頓中國政府必不能挽回要求償還之舉而注視於其行動雙方相持而各不相下焉槪言之則前途必愈陷於悲觀可知也 
　　美國脫圑後之借欵前途美國資本圑代 
表馬克奈德於二十一日向六國代表圑首席西黎爾要求開代表會議西黎爾卽通知各代表午前一時在滙豐銀行樓上會議 
　　各代表旣列席美國代表馬克奈德卽宣言曰美國前大總統取帝國主議其結果就對中國政治借欵由美國資本家墨爾根加入六國資本圑取恊同之態度然新大總統之政見以爲不必但使墨爾根加入政治的六國資本團與列國同其步趨業旣於美國倫敦通知於資本團今日懇求各代表之會合卽欲發表此意本代表聲明自今日脫離此代表圑且深謝今日以前他國互相提携之厚意云云 
　　於是六國圑乃始由美國啓破壞之端就此據他代表 
之所稱則美國資本圑此次脫圑而去由於本國大總統之改選因其政治主義之更變而至此者非徒因資本圑與民國政府交涉頓挫之故從而美國代表以其餘事委托於花旗銀行而逕卽歸國其餘五國圑尙未因是而變易其熊度特示以泰然不動之狀焉 
　　夫美國政府當推行塔孚脫之帝國主義特擴張在中國之權利務取積極之方針不肯瞠乎在列國之後使墨爾根銀行圑含政治的命令與列國並駕而行然美國之多數資本家以對於中國投資事業爲政治所拘束但以一墨爾根銀行圑獨占其利權爲不得其當者此種言論嘖嘖喧傳一時矣今新大總統遵門羅主義放棄今日以前塔虎脫之干涉政策以至廢墨爾根之獨占當然之事無足怪也然六國圑旣停頓交涉今復自其内部脫圑而出加之美國廢墨爾根之獨占卽一面許各資本家自由投資之意美國之資本有種種借欵流入自不待言縱令五國圑竭力維持現狀恐亦無何等效力或者竟有至不得已而瓦解乎未可知也 
[美國脫離財圑之關係（日報紙之電報）]  
　　日本各報連日所登美國來電於美總統威爾遜君取銷贊助美國資本圑事紀載頗詳茲特擇要彚錄於下俾得知其眞相焉 
　　東京朝日新聞載三月二十日鈕約電云美國資本圑於三月十九日之夜由　干公司宣布一文聲明美圑已與商訂中國借欵之六國銀行圑斷絶關係該文聞係斯 
 
 
 

Page 3

 
 
　　特萊特君所撰文内縱論各事繼曰美國資本圑乃從國務總長之請組織而成蓋斯實行中國開放門户主義非僅求得達利已之且的而已也其宗旨已於一九零九年由前任總統塔孚特君於致國會公牘内宣明自中國革命功成之後四國銀行圑一變而爲六國銀行圑六國銀行圑所允供给之借欵中政府初本不樂承認惟爲鞏固國基起見故勉强與開談判遷延至今猶無成議兩方面於談判之際疊起周折而美國資本圑介乎其間則仍以竭力恊助塔孚特内閣爲主旨今總統威爾遜愽士之新政府成立之始即經公布擬以財力濟助中國而一反六國銀行圑所主之辦法以故凡與六國銀行圑有關之美國資本家决議與該圑斷絶關係云 
　　美國新任國務總長白乃安君對於此事曾謂彼信美國政府與 
北京六國銀行圑斷絶關係之宣言書必爲一般人士所歡迎該宣言書並非因主渭極政策而發實則美政府今極欲以積極方法扶助中國及增進兩國彼此之商業利益此舉必能引起中政府及該國商民之善意云 
　　外交界中多謂將來中國之借欵或由五國銀行圑供給惟此事必起無窮之周折則可預料者也今推此事結果中國或因無力償還庚子賠欵而另行設法商訂如克里斯浦之私家借欵亦未可知惟無論如何德國對於中國借欵事宜旣失一經濟同盟之美國勢必獨蒙損失至俄國則有法國爲其奥援英日兩國亦必互相提携故德國將來或竟脫離諸國而獨行相當 
之辦法也 
東京時時新聞載有三月二十一日美京專電紀美國國務次長韋爾生辭職事宜云國務次長韋爾生君茲忽呈請辭職並贬詆威爾遜總統更變對華政策之舉動據謂總統宣述之言足見今内閣對於塔孚脫内閣所主對華政策之實在目的昩然無知云云聞威爾遜總統之出此舉並未商諸韋爾生君及國務部熟悉華務諸員故乃鑄成此錯韋爾生君雖爲署理國務總長而閱報載各消息後始悉美國對華政策業已更變至國務總長白乃安君則已回萊白拉斯卡故里做壽連日赴同黨友人讌會殊爲忙綠故無瑕與總統商辦國務部事務韋爾生君於威爾遜總統内閣組識之始卽上書辭職惟已允留任至白乃安君於國務部之事務較爲熟悉時再行告退 
　　威爾遜總統宣言書中所云今將設法使美人於海外銀行業得更優之利便一節一般人士多不明其意旨所在東京朝日新聞 
曾載美京來電云美總統此言實含修改美國銀行律之意蓋按該律不准美國銀行在海外設立分行或照外國例律經營商業故也美國總統之宣言書僅言美政府脫離中國借欵並未言及美國銀行家可以單獨與聞該借欵惟有一事極可注意六國前會互定條件凡各國私圑所訂之借欵槪不得准許一欵即由美國提出美國今竟自行違背該欵而各國資本家現因歐洲時局未定故對於該問題均謂不欲於目下設法對付云 
　　美政府之改變政策資本家以爲可以打消少數資本家壟斷中國借欵之局故頗表歡迎之意惟衆意皆謂此舉不啻取消所謂金錢外交且料美國對付南美中美各國之政策不日亦將有類此之變動尙有數界之人則謂美國改變對華政策後中國開放門户及均等機會主義更可確定云 
[外人心目中鴉片問題]  
　　鴉片問題印度政府已自四月一號起實行停止輸入香港英總督亦發同項命令茲據外交圑消息雜沓分記如下 
　　(一)英印政府異議英政府於我國内地禁烟情形多未熟悉堅謂我國自革命以來煙禁大弛種者自種吸者自吸一朝改絃吏張過於急切湖南廣東等省乃有置烟犯於死地者爲無人理云云此等論調近日多見之於倫敦各報而印度政府遽下停止鴉片輸入之令英政府謂其措署失當云 
　　(二)印煙停運眞相印煙停止輸入我國人以爲印煙嗣後永不輸入此實誤會之尤印政府决議係於上海香港二處所囤積鴉片不售罄以前不再發給運烟護照按律禁止運烟宜於實行前三個月知照故以禁令頒發之先後按時計算甲兒古達埠以四月一日起停運朋貝埠以三月十二日起停運待至上海香港二處囤煙售盡再行酌量情形辦理 
　　(三)印煙停運反動印烟之停運非第影響香港上海二處卽他埠亦間接受其影響盖當印政府發停運鴉片禁令時同時聲明遠東各埠輸入額亦應由一萬三千二百切斯特降爲九千切斯特或竟應某巨煙商之請降爲七千切特則各埠煙額低或有不給時上海香港二處囤煙可轉運於此挹彼注茲以資調劑而香上二處之擁塞以免惟自印政府减運之命發後新加坡等埠烟商大起反對謂新加坡等埠每年需煙至少須一萬二千切斯特今驟降爲九千或七千切斯特其不足之數甚巨又益以該商等在新加坡等埠并無囤煙難資貿易云云値法國以及暹羅政府亦以印政府减遠東各埠鴉片運額於該二國海關入口稅在有損害已於月前行文照會印政府請其取消前令甲兒卞達及朋貝埠烟商聞之大喜竸起運動印政府取消禁令終不克達其目的云 
　　(四)香港上海囤煙之近情據香港上海二處英領事報告計至去年十二月三十一日爲止香上二處囤煙共二萬八千切斯特其在上海每星期内僅售一百四十切斯特每月至多不過售出五百六十切斯特卽使印政府完全禁止運烟所囤之烟仍非四五年不能售盡又只以上海一埠論所値華銀已六十三兆其中十分之七皆爲烟商所借十一國銀行墊欵每月該商等所負息銀約在五十萬兩以上云云據此則囤烟前途不堪設想設英政府無理要求賠欵我國更無方法對付惟按中英鴉片條約輸入須有護照又有一定遞减之數今囤烟乃至二萬八千切斯特之多是必煙商之有私運入口者以此還質英政府英政府其謂之何 
　　(五)鴉片專賣說之盛倡烟商苦於煙之無由銷售又目睹我國禁煙之日行進步囤烟亦斷無銷罄之一日因仍日夜要請英領事向我國交涉强我國將囤煙收買收買後復由我國政府賣之人民稱爲政府專賣說其實此說非倡自我國人乃外人逼迫而出此也　　(六)英人調查内地種煙情形我國内地種煙實已减少英人不信謂係我國故意唐塞以圖解脫日前英政府電令駐北京英使館參贊羅斯君及英某領事於四月間由北京啟程赴各省調查内地種烟情形先湖南後次第及江西等省云 
[中國新軍艦記]  
　　當大借欵未停頓以前六國公使曾提議如大借欵告成於第一　次交欵時擬扣還各國代造中國各軍艦費 
共若干萬磅曾誌本報茲悉此項軍艦係前清海軍部委託各國代造共計十三隻現已有告竣者有在建造中者有已行進水禮者至各艦造建費大半多未付給今特切實調查列表如下 
　　名稱艦類噸建造國建造費 
永豐砲艦七八○日本六八○○○○○元　　 
永翔同同同同 
應瑞巡洋艦二四六○英二○四○○○磅飛鴻同二六○○同二○○○○○磅肇和同同同二一○○○○磅江犀淺水砲艦一四○德一八九八○磅江鯤同同同同長鯤水雷驅逐艦三九○同四三○○○磅勝驤同同同同靈鰲同同同同龍瑞同四○○奥六三○○○磅鯨波同五○○意八六○○○磅 
雜評一(無名) 
　　謠傳與刺客上海之刺案未了而京中復屢傳刺客刺客今又謂江西某人以三萬元刺李梅吳余等李梅吳余豈與江西有大仇耶是未可信也嗚呼京中人心若此其風聲鶴唳歟其好事者之故造謠言歟是皆可傷之現象也　　鐵血與代價芒人以列强所定之界綫不足以酬鐵血之代價故心有不甘而巴爾幹之和局恐終不能因此調停是鐵血代價固非尋常之代價比也鐵血代價卽人之生命人價人之生命由於天付天付者而忍棄之其不能蔑視也可知矣芒人之爭之也宜哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　　 
[卾垣風鶴頻驚記]  
　　一波未平一波又起 
　　解散軍隊風潮卾省近一月來頗稱安謐除黨派競爭於議會以外别無他項訛言乃二十二日接宋敎仁被刺噩耗謠諑頓爲蠭起都督府遂又戒嚴出入盤查甚緊不料是夜城中第四師十三圑及十五圑因要求恩餉幾致譁變雖未釀成事端黎公及各報政均大受驚綠十三圑兵頗精壯因係召募與部章不合而餉需又每名一月十元之多不能不使退伍重辦徵兵特擬照例各給三十元解散軍官則給慰勞休養金爲數頗巨詎該圑兵士以其身經大小數十戰非他項未與戰事軍隊可比且軍官旣得多金兵士豈可薄待故於是夜公懇圑營長代求都督須給恩餉半年（即每名）六十元）該圑長等不肯兵士遂齊鼓噪謂官長祗知自爲謀置我等不顧要爾带隊何用群抽刀欲殺圑營長自入軍械房取出鎗刀子彈云自赴都督府哀求該圑長駭極逃走營長亦避匿惟敎練官連長等數人在内勸阻衆人須用文明手段衆兵士本無意於謀亂（或）云謀亂之兵已於前日在城外機關部中拿獲下獄）祇在營鼓噪是時十五圑營中喧聲亦起該圑長官平素較得人心即以好言撫慰承認代求得以無事黎公得報告頗欵兩圑約變卽調新徵十七旅及第一師憲兵隊等隊伍出紮十三圑左近堵防以免出營擾亂並恐一旦變起各營兵存兔死狐悲之感不肯下力擊討故命令陸軍中小學堂及各發有快鎗文校一槪整裝預備聽調本府及財政機關皆架機關鎗恐懼異常一面派本府參謀長吳醒漢參謀議官唐仲寅等八員會同第七旅長等馳往調停允以發給恩餉六十元遂不兩時解决由電話通知各學生安宿而軍隊則仍舊巡查通宵二十四日十三圑發給餉項解散該軍人又不肯脫繳軍衣相持竟日並撕毁該師長蔡漢卿所發文憑獎牌不受要求由都督發給因恐肇禍卒未勒繳軍衣惟事後由都督由示通衢諭令退伍諸兵赶速回籍不得穿着軍服在省招搖滋事逗遛不走如違可獲以軍法從事 
　　改進圑發生軍隊退伍風潮旣息又有謀倒政府之改進圑發生該圑係閑散軍官長統熊自豪出名所組織以煽惑閑散起義同志被裁人員退伍軍人破壞大局推倒政府爲宗旨印發宣言書分送各軍隊約期起事文筆極佳似一不得志文人所作并附列該圑簡章多條規畫亦有條理昨爲黎副總統查知大爲駭異除下令捕拿張熊二首犯外并懸萬元之賞有獲者如數賞給現在軍警戒嚴甚至都督府亦架機關鎗砲多尊 
[湖南選舉參議員狀况]  
　　第一日狀况湖南選舉參議院議員原定三月十七日舉行投票乃因省議會選舉議長副議長及正戒開幕種種事故遷延至一十日實行投票其規定時間係自上午八時開始詎是日午前各議員多不到會迨午後三時其先後到會者尙止四十餘人不能投票選舉遂改於次日舉行一時外間傳言謂此次選舉參議員各施運動手叚或以黨界或以路界互相爭執甚或以價値尙未議定抑或議定而未過付更或以酒館妓寮流連徵逐交割未楚不便遽行到院耳 
 
者一百零六人照章以三十六票當選彭邦楝得三十七票當選爲參議員其餘不足法定數者唐支厦得三十三票李誨得三十票宋敎仁李永瀚李漢丞各一票開票畢各議員相率出場者三四十人議長並未發言禁止都督出席請諸君繼續選舉各議員皆謂休息後再舉乃宣布休息十分鐘休息後都督命某幹事搖鈴開會搖鈴許久各議員均不入塲議長無可如何遂云此時正是午飯時間俟飯後再行開會及至飯後各議員仍不入塲有某在休息室報告云今日可以閉會明日再行繼續選舉於是一閧而散散會後卽由國民黨支部發佈油印傳單以共和黨原止議員二十七人且被該黨扯去十餘人今李誨以共和黨人竟得票如此之多則該黨與所扯之票均靠不著深恐失敗有礙原來三路分配之計劃故决不肯繼續投票關會研究議决辦法則加派國民黨監察員十五人撤去寫票案上之布棚其暴烈分子則主張有投共和黨票者實行以武力對付云 
　　第三日狀况二十一日下午一時開會各議員齊集會場寫票案上之布棚卽已撤去當時共和黨員程希洛起而質問總監督總監督無以應程堅請宣佈理由否則不能承認會場上有高聲呼打者共和黨二十餘人羣起聲稱以欲打欲殺我二十餘人當之程希洛亦不爲所動相持片時共和黨員卽相率退席國民黨員随之者數人俄頃間退去十餘人各議員以留者尙足法定人數仍舉行投票第一次計九十三人以三十一票爲當選田永鎭得六十五票當選第二次票皆投散無效此時議員又退去八九人會場人數止八十四人以二十八票爲當選第三次吳景鴻得四十二票周震麟得三十六票均當選此時人數更少會場止留七十八人乃以二十六票爲當選行第四次投票李漢丞得三十九票陳煥南得三十四票均當選此五人皆三路分配派所組織之國民黨黨員周震麟最後强行加入者今日投票共和黨員到會者絶少國民黨員以與昨日情形大異自可毋須監察故所加派之監察員十五名亦未履行職務云 
　　金錢運動之醜熊此次選舉參議員其運動之醜熊早已喧傳人口近據個中人云一般熱心議員者恒費盡心力不惜金錢以兾逹其目的自覆選揭曉時有消耗至數萬金者又有因一二票不能及額出重金四處購覓者其購票之價始而每票五六百元近已漲至二千元並聞有某某家僅中貲耗費已多而票額仍難如願竟在家放聲大哭云其有票出賣之省議員思得多金往往裝模作樣欲與不與以便拾價居奇更有彰明較著需索重金者謂某之省議員亦由買得而來今不過索還本金耳種種怪劇殊難縷述 
[唐羣英大閙長沙日報之結果]  
唐羣英大閙長沙日報一案經二次豫審後唐羣英以奸夫淫婦一語已經文斐豋報更正無從過問始終規避不到無奈長沙日報屢向地方審判廳催訊即由該廳懸牌定於本月十九號正式審判唐見牌示後遂請國民黨湘支部幹事調停再四磋商許賠償長沙日報損失洋二千元並由調人豋報聲明唐前次女權日報廣告謂文斐謀殺焦陳之事爲虚誣雙方認可具調和狀於審判廳停止審判唐羣英限期交銀以便了案如不交出仍當催審 
[江蘇省議會開會紀事] 　　 
　　三月二十八日午後一時江蘇省議會開會所議各件如下（一）民政長交議江蘇省中華民國二年上半年地方收入支出槪算案衆决議此案付審查（二）民政長交議江蘇銀行二年度特别預算及元年决算案經多數表决應付審查乃馮士奇突然發言謂各案旣應付審查何必開會表决於是狄迺健陳大猷郭定森等均起而反對以所以開會表决者正討論其或付審查或不付審查或當時表决或應付何股表决耳馮至此語塞又牽及前日議場表决後不付審查忽又翻案等語於是衆議員紛紛起立以不能牽及舊事反對之後經議長解决卒付審查（三）都督交議日本坂田敎習恤欵是否繼續照付案議員均不承認謂此案係亡清官府仰外人鼻息故增同此項恤銀若仍舊照付將來外交手續難以善後亦付審查時已三點三十分鐘各議員遂退席休息休息後議員到者甚少陳士猷云提議休息後是否繼續開會公決以原數人爲規定若不足法定人數不能開會遂散會昨日議場衆議員開議時手持方木上列號數先行報告然後發言乃今爲坂田恤欵衆人齊立報號彼此互相戲笑議場秩序甚不整齊云 
[南京造幣廠失銀之疑圑]  
　　南京造幣廠銀庫於前夜忽覺砉然有聲守庫人疑之羣起察看門窗如故毫無他項痕迹惟庫房地下抛有本洋數枚随卽細加檢查始悉存放庫房之本洋二千二百元已不翼而飛矣當時廠長夏翊宸在滬未回該稽查亦未便嚴行搜索致滋驚擾次日卽報告本區警局請緝該局長前往勘視一週因絶無竊賊實在往來形迹頗難著手翌日午後詎料某員在該廠亂磗堆内全數尋出惟係何人竊去刻下尙未偵悉耳 
[梁士詒起程回京之談片]  
　　梁士詒之行蹤梁士詒君返鄉爲乃翁祝壽後二十二日搭六點鐘尾車到省直入都督府與當道談話互商一切要政後返寓財政公所二十三日早膳後偕同錢内務司長陳警察廳長張財政司長曁随員麥惠農君鄧君壽君梁　聯君各人先到花地敎養院次到南石頭徵戒塲巡視一審各司長散後梁君又同麥鄧梁三君同赴總商會茶會繼又到長隄陸軍進行社至夜七點鐘即搭廣九鐵路專車往港乘法國郵船北上矣聞梁君此次速於離粤者因中央許多要政均須其一手經理其在鄉數日亦接袁總統數電促其從速回京故不能稍緩行期云 
　　總商會之酬酢當梁士詒到總商會時粤省總 
商會維持公安會粤省商圑等聯合在商會開設茶會歡迎梁燕孫君商界到者數百人先由商會總理葉舜琴宣佈開會理由後由宣佈員宣讀歡迎詞畢梁君起言略謂士詒此次同粤原與家君祝壽并承大總統命令察政治之良否視人心之向背經與都督護軍使協商决定實行裁兵剿匪搜查軍械至於推廣四鄉警察則由商民就地籌欵不是由政府補助軍械服裝其進支經費政府槪不干涉並整頓吏治愼選各縣知事擬請都督擇其有學識經騐者任用之務使秩序整齊商民復業俾人民同享共和幸福並將 
瓊州開作鎭守府實行殖民政策又在廣州北海汕頭三處開闢口岸至興築鐵路一由廣州梧枊重慶直達西安一由梧州鬱林出廉州合浦一由廣州梧州等處直達上海務使交通利便庶可吸收中原貨物增進工商利益并設法改良蠶桑漁業至維持紙幣尤關重要擬由中央按廣東報告所發出之紙幣如數撥現金二千二百萬元來粤鼓鑄銀元并發中央紙幣轉換粤幣并謂粤政府與中央極爲融洽政見亦多吻合並無惡感感外界種種造謠均不足信望諸君轉告各同人等語演說畢全座鼓掌衆情甚爲歡悅時至四點茶會而散 
地方通信 
　　蘇州 
　　千金難買獄官蘇省監獄學堂畢生何某日昨具事司法籌備處請酌量錄用並云如蒙派充獄官則情願籌墊經費一千元以爲改良監獄經費等情經張處長批示云該生旣已畢業監獄如果學有心得現當各縣舊監從事改組之際本處物色人材惟恐不至奚患投聞置散乃竟貿然嘗試以如蒙錄用願籌墊千金作業經費等語形諸公牘熱中躁進一至於斯殊堪浩歎果如所言以千金爲獄官代價又與捐納粃政有何區别本處對於此等荒謬呈詞本可置之不理惟爲官吏風紀起見不得不明白批斥以儆來者 
[鎭江]  
　　發現謀殺親夫重案新馬路合橋南山脚下發現無名男屍業經檢察廳檢騐在案茲該廳偵探員已於日昨在城外緝獲正兇某某六人解廳審訊聞係某婦因姦同謀殺斃親夫重案云　　更調檢察長鎭江地方檢察廳長陳錫卿君因調任寳山地方檢察廳長所遺鎭江地方檢察長一缺上峯以前在鎭充當律師之沈秉誠充任詎司法機關咸以沈聲名素劣槪不承認昨得寗垣消息調沈充楊州地方檢察長至鎭江地方檢察長另以楊檢察官提充云 
[杭州]  
　　警察廳組織新人才浙省警察廳前經朱都督荐任夏超於八號視事遵依部令仿照京師警察廳編制大綱實行改組並將舊轄新隸各區域妥議劃分設立一二三四等區署長昨已遴選警界幹練人員呈請都督轉咨中央任命在案其内部各員除秘書楊胡二君係由朱總長特别保舉外其第一科科長伍承喬第二科科長應拔第三科科長阮繼曾第四科科長傳其綸勤務督察長計鎭洋勤務督察副長余樸消防督察長李蔭司及其他各科員各分署署員亦於本日開單呈請民政長先行委任惟探訪隊長一差責任重要現辦警官謝德奎聲名狼藉夏廳長已面請上峯遴員更替矣 
　　檢閱全浙陸師計書浙都督以本省各軍自去歲凱旋後早擬親行檢閱因改編歸併未能就緒不克舉行現查本省雜項軍隊已一律歸併完結全省只有陸軍巡防兩種軍隊編制劃一統系分明自應切實整頓以促進行除各路巡防隊業已派員前往切實點驗外茲定於四月中旬舉行檢閱全省陸軍其第四十九旅各圑營遠駐寗波此次檢閱事宜應派該旅長代爲舉行届時並本府選派參謀人員帮同檢閱至駐在本省之各陸軍本都督届時親蒞檢閱評定成績爲異日賞罰之禁準各師旅長官尤應於四月中旬以前先期自行檢閱一次以覘成績仰該師旅轉飭所屬一體遵照 
[安徽]  
　　柏督嚴訂辦理禁烟賞罰令柏都督近以各縣知事對於禁煙一事多有視爲具文者茲特嚴訂各知事辦理禁煙賞罰令三條（一）本年三月杪以前查有縣境發現烟苗者卽將該知事立予撤任（二）四月内發見煙苗者該知事除撤任外並照第二百七十條之處分坐罪（三）五月以後發見煙苗者該知事除撤任外並援照縱令他人販運罪二百九十五條嚴辦其成效卓著者呈請大總統獎勵昨已通行各屬知事遵照矣 
　　候選大總統銜牌出現皖垣城東有張姓者日前行親迎禮時沿用彩輿旗幟牌傘等類惟牌上大書候選大總統字樣比經警察干預彼此齟齬遂至初級審判廳當由該推事質訊以張某迎親何得濫用候選大總統牌匾惟時張某以現値共和時代人人均有大總統資格我亦國民一份子豈能謂之違法耶該推事無辭以答遂一笑而退 
　　轎槓馬桶亦可藏煙耶前日吉和輸船上水有奸商王書人携带烟土三十餘包其携带妙法係用竹轎槓節仙飽藏煙土又随带夾底馬桶亦藏滿煙土如此往來者已有十餘次矣昨始被水巡可獲據供歙縣人向在上海絲店貿易昨由都督發交地方審判廳擬辦矣 
　鎗斃九龍會匪餘聞九龍會匪王禹門自經軍法處審訊口供後卽於北門外鎗斃臨刑時其妻子均至痛哭不已惟聞人云王本湘人在皖就幕二十餘載人甚和平謹愼何至爲匪此次被獲亦未聞有確實證據恐此中難免寃枉一時輿論紛絵究不能得其眞相云 
雜評二 
　　萍 
　　進步一中國近年百事不進步而惟此選舉之競爭則幾幾乎有超美軼歐之想 
　　黨籍思潮也地方觀念也金錢主義也甲省然乙省亦然卽推之於丙省丁省亦無有出此三種主義外者由是而延宕不到矣由是而武力解决矣種種風潮因而迭起若今日之湘議會者蓋亦屢見不一見矣 
　　記者曰夫是之謂中國之進步 
　　進步二舊邦新造五族共和煌煌乎氣象之一新也然有識者苟進而探其本則不免唖然失笑矣 
　　立國以道德而道德未進步也强國以武備而武備未進步也富國以實業而實業亦未進步也 
　　然則今日所進步者維何曰意氣之傾軋權利之競爭耳其上焉者以智術相駕馭次則恃武力以爲進取之階或勾結軍隊以造亂或結合軍隊以反抗風聲鶴唳前仆後繼至不得已而出於暗殺風斯下矣 
本埠新聞 
[宋敎仁遇害九誌]  
　　宋鈍初遇害後業經英法兩捕捕將應桂馨（即應夔丞）武士英等先後拘押定於星期一（即明日）由公共公廨正武預審屢詳前報茲又探悉種種分别錄後 
　　審判權限之異議自應桂馨武士英等就獲後即發生審判權限問題一時實難解决聞英捕房之意以年來迭出暗殺案從未破獲今旣自投羅綱應將一千人証解送公共公廨澈究而法捕房以應桂馨住居法界按照以原就被之例應先由法公廨訊明再行處治至本城檢察廳則以起案地點係在鐵路車站該處隷屬華界不涉租範圍且係人命重案應歸地方官按律懲治故已迭請交涉使商請捕房歸廳訊辦而外間窺察則以此案旣由中西恊力辦理實均注意故無論華洋法庭必均能嚴詰窮究不使諉飾也 
　　文件要據之密藏應桂馨家内抄獲之文件要據業經弔存英美總巡捕房公事房内卜總巡以此項文件關係重要亟應嚴密保存以備此案之研究故將公事房銷匙随身携带並派印捕二名日夜輪班看守無論何人一槪不准擅入以昭愼重 
　　要證之搜捕公共捕房總巡卜羅君以武十英曾在法捕房供有陳姓等三人同至車站另有馮卾鈞一名亦曾由應夔丞指唆行刺現除陳姓卽陳玉生業已偵獲外其餘三人亦均係案中要証未便任其遠颺故已函致公廨關讞員請速出禁票查緝矣 
　　新劇之窺察宋君被刺一事現已由新新舞台編成新劇名曰宋敎仁先生遇害前晚該舞台開演時英美總巡卜羅斯君甚爲注意特飭老閘捕房捕頭惠爾生君派探錢壽生前任察看所演意義復候察奪 
　　被累人之釋放日前在應桂馨家與武士英同時被拘之十餘人除先行釋放三人保出三人外其餘諸人亦已由法捕房藍總巡飭探分别調查確與此案無涉昨已准其分别釋放矣至武士英一犯則關係重大仍飭嚴密押禁以待研究訊 
　　龔警長之亡羊補牢閘北巡警局長龔玉輝君昨致滬寧鐵路總辦鍾紫垣君函云敬啓者查車站爲衝要地點往來行旅人類不齊亟應嚴密稽查以免疏虞而昭愼重向來彼此各派巡警貴路則在車站以内照料一切敝局則大站外梭巡看守焉路界限分明原可照常辦理母庸增益惟現在猝遘鉅案補牢之計似未可置爲緩圖靈揆擬嗣後選派偵探二名随带印照無論日夜於車站月台内外輪流巡邏一旦遇有事故互相恊助庶幾查察周密辦理較爲得手似於行旅不無裨益素仰台端熱必任事不分畛域用是專函奉商鵠候回示 
　　追悼會塲之悲憤湖南旅滬同鄉昨在斜橋湖南會館爲宋君開追悼會門首高紮冬柏牌樓中嵌追悼二字儀門以内兩旁懸掛素綵花圈及輓聯祭幛甚多大廳亦懸素燈素綵後堂供設靈位及遺像男女來賓計有二千餘人東亞同文書院日本敎員門山庸之君及日本人并上慈曠水野梅曉等十四人亦到會致祭會場内外均有軍隊照料午後二時開會先由會長報告開會理由次由蒞會同人行禮讀誄詞畢 
 
 
 

Page 7

 
 
卽由張堯卿王道煌楊勵身諸君相繼演說大致謂宋君雖死務望我同鄉曁同志諸君仍以國事爲重則宋君雖死猶生至於此案兇犯業已逮捕總求承審官深究應桂馨因何主使行刺務得確情以慰幽魂張堯卿君並當衆布告謂宋君被害之後卽有友人由寗來滬述及宋君此次由寧起程之時已有刺客在南京謀害該刺客約有三四人匿居南京下關某旅館因宋君起程時由程都督派令衛隊四十名護送上車是以不能下手不料宋君在滬仍被奸徒傷　深爲可恨說畢散會時已五句鐘矣茲將該會祭館文附綠　後 
　　嗚呼噫嘻先生殂喪逾旬日矣其死事之異受禍之慘見者心痛聞者眥裂雖千百載後猶爲感憤悽愴撫膺流涕矧屬桑梓其能勿傷於懷乎先生少有大志年十八入卾文普通學校提倡國民大義即以革命爲宗旨一時英傑之士無不聞風景從至壬寅年由卾因常組織一是機關洩漏地方嚴捕幸徒步始得脫遂至日本極力發起革命宗旨喚起羣雄竟得推翻滿清專制成此偉業其初心亦稍慰矣而先生則不然也知時事之紛亂不易治知民氣之膨脹未必堅識遠慮深逈非愛錢惜命者可同日而語也先生才大容物旣足以濟時艱非肩鉅任學孚衆望又足以洞淵徵而燭事幾不伐不矜眞奇男子光明磊落是大丈夫乃横禍之來出於伐頃同人迄今夢魂憤激咄咄書空豈眞所謂化窮數盡耶溯自光復以來先生爲南京政府高等顧問政治總裁兼法治院院長旅因政府統一又爲北京農林部總長調和南北合化黨見先生維持之力實居多數去年辭職省親以十餘年奔走國事未嘗一日奉晨昏也而各處電促遂復出其太夫人甚不願先生之出也然先生以國爲心極思爲國民造幸神專以政治爲已任同人亦無不額手稱慶焉方冀努力同心銳志進行保全大局亦知根本所繫競爭嫉妒禍機倚伏不可測度深謀熟計蓋嘗及之而孰意爲中道之狙乎嗚呼噫嘻世之庸庸者素餐尸位禍患不之及豪傑者流方思奮袂疾呼廓清世宙而挫抑摧殘惟恐不速同人所爲隠慟於心嘆天道之難和也嗚呼噫嘻數十年來前烈諸公自信命世之才名未成志未顯而相率以死者難以指屈其間相聞而不相知或相知而不及識面者追維曩昔無不慟恨天果無意於斯世而將降之禍殃則亦聽其泯泯棼棼歸於澌滅可矣奚必生此數十人者俾當其厄而蒙其難乎旣已生之則當使之展夙藴竭忠慮殫才與力馳驟經營至於二數年勢窮禍極旣各畢其志能而無可挽救然後畀以一死於以正告天下後世俾知天運旣定果非人力之所能爭則亦足以服死者之心絶生人之望獨奈何使魁傑之士齎志速亡或僅一試其奇而遽奪之以云徒使義烈興白骨之悲英傑抱黄泉之恨蒼蒼者獨何心乎嗚呼噫嘻逝者長已矣今天下機局日壞則事愈紛而愈難禍變日興則勢愈危而愈急悲大雅之不作悼後患之方長此窺時識變之士所爲愴然间阻者也嗚呼噫嘻理亂得失之故先生亦知之稔矣苟能有補於時卽毁傷肢體而終非所惜此固先生慷慨任事之初心壽天短長會何足計吾輩偶未卽死顧影自傷中懷憂憤其能已乎先生今年僅三十有二上有太夫人年近八旬先生之兄奔走國事卒死於獄嫂姪均仰給於先生其夫人少於先生數歲子一年十二矣知先生之數事在九泉固難瞑目者也所幸奸凶就獲法網難逃同志僉以根據解决藉以慰先生於地下抑以釋後世之猜疑嗚呼噫嘻國有治亂任賢者昌人之云亡邦國殄瘁先生有知當與前烈諸公凛凛天壤不以死生爲存亡持護同志進行以慰諸前烈之靈足以畢先生之志則同人今日哭先生悼先生痛陳胸臆先生宜莫不聞也嗚呼噫嘻非先生則固無以發同人之深痛也哀哉尙饗 
[漢冶萍公司股東會記事]  
　　昨日漢冶萍公司假青會開股東特别大會股東到者一千零九十六人共計九萬四千三百八十七權本埠商界中人到者極多卾贛兩省亦各派代表時樾皆丁笏堂兩君到會湘省股東代表周繼皇君及工商部通商科長王槐清君亦均蒞會茲將會場秩序及演說選舉總理各情形詳列於後 
　　（一）會場秩序二時開會主席報告開會事股東投票開　點票主席宣布議决權數散會 
　　（二）開會報告二下鐘由主席王子展君振鈴會後卽由王君報告開會宗旨云從前工商部本有公欵湘省亦有股東不少今擬將公司所欠交通部欵項商作股份卾贛二省亦擬設法令其作爲股東各有選舉董事權財政部補助之公僨票如能由工商部商改作爲公司股本尤爲便益總之内而三部外而三省均爲公司股東各派董事一人與公司原有各董事和衷辦事再借大宗外債力圖整頓爲根本上之解决向次長固以此說爲然礦務司張司長亦致函總理頗主是說惟最後之目的必主商辦旣主商辦必須由各股東投票公舉總理云 
　　（三）股東演說王君報告畢卽股東汪幼安孫鐵舟二君相斷演說注君則備述該公司之歷史及近來困難不得不取消國有亟圖商辦情形孫君立論頗爲切要略謂煤鐵爲吾國富强之基各股東均有血本關係故欲圖保存必須商辦盛宣　前旣爲公司主持一切現仍責令一手經理不得兼顧他事故與其舉無關痛瘠者爲總理不若仍行舉盛之爲愈也惟林虎候所有舞弊一案固須會同王槐清君澈查卽漢冶萍歷年全賑亦須澈底查明各股東幸勿放任權利云云 
　　（四）代表反對孫君演說畢復由王子展君發言對各股東遍詢是否同意湘省股東代表周繼皇君登台發言微露反對舉盛之意詎甫一啓齒卽爲檯下多數股東大聲喝阻周君奮爭檯下喝聲益厲孫君等以共和國人民有言論自由權况周君爲湖南全省代表同爲股東更無禁其發言之理對衆解勸衆不之理俟點票旣畢周君雖仍繼續宣言但各股東都已一閧而散 
　　（五）投票公舉彼時王子展君復將投票手續分爲二種對衆宣布凡贊成舉盛者則於票上書贊成舉盛四字否則書反對舉盛四安於是各股東卽紛紛投票随由各股東公舉傳筱庵徐冠南姚慕蓮汪幼安四君爲監視開票員　　（六）開匭檢票開匭後檢得贊成派得八萬一千一百八十一權反對派一萬三千一百四十八權尙有五十八票因違規則决爲無效檢票時有一佔五千權之反對票遍尋無着因贊成者已得多數該票亦槪歸無效 
　　（七）送印刷品昨日在會場門口以迄樓上分送關於該公司之印刷品計有八種之多計開如下（一）漢冶萍股東駁議（二）股東駁議（三）漢冶萍公司歷史之平論（四）股東通告（五）股東意見書（六）漢冶萍人司董事會公啓（七）朱五樓等五人公啓（八）漢冶萍股東秦岫青等八人公啓 
　　附股東董事致工商部及湖南都督電文 
　　北京工商部長沙譚都督鑒本日股東大會主張完全商辦當場舉盛宣懷爲總理到會者十一萬三千二百三十五權贊成者八萬一千一百八十一權已過十成之七係當衆向股東中公舉四人監視開票事畢湘省代表周可均君忽稱反對票内並無湖南公股之票以爲藉口經各股東請湖北代表覆檢贊成之票實有八萬一千一百八十一權反對票内仍無湖南之票投票公舉事關重大大庭廣衆萬目共睹豈有獨遺失湖南一票之理經各股東詰問該代表詞窮遂不待覆檢怫然而去更不可解照商律取决多數贊成已過十成之七卽使其餘全屬反對亦應無效大部貴都督向以維持廠礦爲宗旨股東實深感佩（致湘督電中多此係周君個人之事一語）深恐尊處誤會特此電聞漢冶萍八萬一千一百八十一權股東及董事會公叩艶 
[烟議員授人口實]  
　　公民王佑之金鐵軍李卓民江確生等呈内務部江蘇民政長上海縣知事文云爲一再展限跡故縱陳祈依法裁判事竊查本邑蒲淞市議員張鏐張祿傳驗煙癮託詞規避一案前經公民等合詞公呈請求勒傳速驗茲奉吳知事批示（批詞已見前報從略）不禁爲我國禁煙前途深致感嘆夫張議員等之不卽投所候驗是其烟癖未除已成鐵證理宜執法以繩取消議職褫奪公權庶足以昭烔戒而重禁令乃吳知事始則特准展期三日已屬違法通融今復　沈總董實寅之請再予展期更無期限勢必至調驗無期否則遷延時日使彼得戒除後再行投驗以爲掩飾之計無怪原告人王豐鍾之不肯出結振振有詞矣且沈總董之請求者藉口于代爲招致而吳知事亦即以此一言遂展以漫無限制之期未免跡近故縱况卽一語細加研究亦殊不成問題調騐煙癮爲知事應辦之事該議員托詞規避抗傳不到自有法律可以裁制何須市總董代爲招致似此非情非理謂爲徇情廢法夫將何辭公民等爲保障法律起見覩此現狀不勝公憤爲敢據理再陳伏乞電鑒訊賜嚴飭吳知事速將蒲淞市議員張鏐張祿依法裁制追回議員執照取消公民資格以爲玩法者戒 
[商圑槍斃客民案近聞]  
　　浦東六里橋唐家弄鄉民龔振華家前被客民王二等强攫物件 
經南匯商圑會員張愛弟汪泉生張蘇敬等前往拘捕開放洋鎗將王二張順董阿六等擊傷送往醫院醫治王即身死當由該處巡警局將龔汪與兩張解送地檢察廳派員預審分别交保收押在案茲經廳髭委派司法巡官俞幼伯君下鄉查明客民王二等是晚實赴龔家屋簷下拾取木柴龔振華喝阻不服因之爭毆龔之鄰人欵爲盜刧鳴　告警南邑商圑張愛弟等聞警前往不問情由卽開鎗亂擊因此肇禍業已禀復陳廳長請爲核辦矣 
[市政廳忽然捕犬]  
　　閘北近鄉居民向爲防禦竊盜起見畜犬守自市政廳成立以來未嘗取締及此詎昨日該廳忽派人在外捕犬所有捕獲之犬卽在總商圑操場内用木棍擊斃聞已有七八頭之多均非瘋犬但事前並未規定取締辦法畜類何知遽施辣手亦未免太忍耳 
[天后宮内之賭攤]  
　　賭徒王阿四吳金寳等在北河南路天后宮内設難誘賭被捕將王吳兩人拘入捕房昨解公堂訊悉前情王襄讞以天后宮内庭不在租界範圍以内應解地方檢察廳訊辦德領衛君則以若輩每在該處明目張瞻擺設賭攞若不歸本公堂從嚴懲治該處將成賭窟且爲若輩逋逃淵藪因與王君磋商良久惟以格於成例仍令押候函送檢察廳訊辦 
[租開絲廠之糾葛]  
　　日前有商人孫雲錤在閘北初級審判廳控陶子闞不還押租銀二千五百兩延陳元律師爲代表陶亦延謝謙律師爲辯護士前日經董推事開庭辯論孫稱去年租賃陶之絲廠開車三日旋卽停歇所存押租銀屢索不還求請追繳陶稱同業向例租借廠屋機器至少認租十個月每月計銀三百六十兩照算應由孫找還九百兩判候移請絲業公所調處嗣因孫不服准於法定期内上控 
[城内]  
　　地方檢察廳批○（徐筱軒訴程松山拂欲反約誣裁借貸請求訊究批）就學非同往敎中途廢約本可自由借貸關係尤不屬刑事範圍至若爾與程松山互相指摘稱爲曾經賭愽卽非現行犯罪又無確實證據亦姑免予究懲所訴應卽却下（程松山訴徐筱軒獻媚圖騙呈　提追批）狀悉據訴徐筱軒騙爾加入蘭和公司股份曾經交洋六十元有無證物證人狀内未據聲叙碍難准理至稱爾子榮慶欲罷學醫請求追還關書一節關解除契約應屬民事範圍着卽自赴該管審廳具訴可也（華增賢等爲郭阿樹斃命公證罪狀環請鑒核批）據訴已悉郭阿樹行爲不法誠堪痛悵慛郭書知等旣不請求官廳究辦竟敢擅用私刑友致斃命實屬罪有應得候起訴同級審廳判决母庸多凟 
　　地方審判廳刑庭批○劉王氏呈請給領生女劉玉仙批）據 
訴爾係被拐之劉玉仙即小芙蓉生母擬將玉仙領回完姻等情究竟有無冐領情事仰卽取具妥實保户來廳候核明再行酌奪 
　　飽受虚驚○竹素堂街嚴恒興絲線店主婦某氏現往普陀進香未回前晚該店傭婦因煑晚膳誤將熱灰儲於稻草之旁迨至夜半稻草着火煙霧密布該店中人與近隣咸從夢中警起帮同灌救僅焚去柴房一間餘未殃及然已飽受虚驚矣　　好妺回家○婦人時好妺前因私逃出外爲巡警查獲拘送地方檢察廳發交普育堂留養在案昨由好妺之夫時友卿投廳具禀請爲給領陳廳長准如所請飭將時好妺提案給予伊夫領回管束 
　　盜犯定罪○行刦西鄉俞姓家之盜犯董德勝前經商埠警廳 
偵探拘獲解送地方檢察廳預審屬實起訴審判廳於昨日午後開庭辯論該犯俯首求恩問官以董德勝糾衆犯刦罪已成立援照二等有期徒刑判令監禁十二年其餘逸犯俟獲案後再行訊辦 
　　破獲竊案○著名竊賊周金生翁金標紏同羽黨陳阿三陳老四李立卿阮德勝高三水等專在城中行竊物件茲經警局偵探將周等先後緝獲盤詰供認行竊長生秦酒店乾盛雜貨店並黄佳楊培元及劉余等家物件該探等卽將周等解送商埠警廳吊到衣服金銀首飾並銅錫器皿等贓昨由穆廳長飭解地方檢察廳並着各失主自行投廳認領失贓 
　　不期而遇○彩衣街楊兆龍楊范氏兩家先後被竊内有金戒當票一張前日往厚生當掛失時忽有賣魚之楊生堂持票往贖堂被軋住嗚警送至第六區轉送商埠警廳旋在楊處抄出當票三張大洋五元鈔票十一元小洋九角銅元三百文詰其當票何來供係出洋五角在老北門買來穆廳長飭送地方檢察廳訊辦 
[南市]  
　　貨物稅總公所批（豐泰銅錫舗呈批）銅錫稅項光復後由由 
戴商承認爲數太微並未核准現查戴商已故亟應另行辦理前據順大銅錫舗曹士清等呈請認辦此項銷稅以認額未足卽予駁斥嗣後情願加額年繳銀一千四百五十二兩核與前清認數相符業經呈具志願保証書在案茲據來呈以曹商業外攙奪羣情不服情愿加繳洋二百四十元統年繳洋一千五百六十元等情查滬地銅錫舗有數十家之多查核來呈並不足全體之數而認額較之曹商相去甚鉅且曹商旣係順大股東亦不得謂之業外該業銷市近頗暢旺所請碍難照准旣據公舉代表呈請認稅亦應查照原額加足呈請再爲核奪否則應母庸議（石國權呈批）查鷄鴨稅項各商零星分認過於瑣碎不便稽核現擬飭令同業公舉代表全體總認以符認稅章程據禀該商開設恊盛公鷄鴨行呈請承認等情在該業未經全體總認以前姑准暫時試辦惟按月繳洋六元殊嫌微末應卽每月加洋四元共月繳十元方可照准仰卽知照（生大源呈批）查沙布一項前因認稅太少未奉核准現届一年期滿應卽改由本所散收以昭核實茲據來呈仍復呈請認辦每月僅加洋十五元核之沙布銷數尙復不符礙難據情轉報所請應母庸議 
　　變產抵租○第一初級審判廳公告云案照本廳行傳寳寳訴劉春濤欠租一案應將被告屋内動產定期競賣茲定於四月十號下午二時至四時在小閘橋南堍查封處拍賣如欲購此動產者仰卽隨带現金如期前往該處投標可也特此公告 
　　改期拍賣○洞庭山碼頭徐義興茅蓬店因被王以莊在第一初級檢察廳控訴担保欸項置之不理由廳查封並經定期本月三十（卽今日）下午四時拍賣動產已紀前報嗣今日適逢星期故由推事員改期三十一號拍賣昨已通告周知矣 
　　不受申斥○閩人林幹元林紹五昨日伴送伊叔上船回里後旋至十六舗某煙紙店兌洋一元察係銅質另換一元亦是銅洋店中人以其有意混用立招巡士拘至一區詰問供在法租界新開河畔林三和皮絲行執業區長略加申斥林卽咆哮不服因飭移送商埠警察廳訊究 
[閘北]  
　　火種何來○新閘大橋自隔斷交通之後其所堅木欄逐漸被竊所剩無幾昨晨該橋北堍之欄干忽然自焚迨經巡士報告張區長前往察看已由各船户帮同救熄矣 
[公共租界] 　 
　　提訊西人○志大洋行及英德各洋商因被無領事管束西人克伯寧欠去貨銀禀奉各該管領事先後照請公廨飭傳去後因該西人抗傳不到由公廨轉票提案於前日午後經副會審官王崧生會同德裴繙繹官訊問一過判暫行開釋候會商堂判　遵　　無從傳訊○劉蓮記前以爕昌火柴公司股單向餘大錢莊抵借銀兩迄今積欠本利銀五千三百餘兩逾期不贖特延代表律師控奉公廨飭傳去後因被告住址未明無從往傳故於前晚由聶襄讞諭令駐廨監察處登報着該被於一月内自行來廨投質逾期即照原告所控之數缺席判决並將所抵股單廿二股半變價抵償不敷若干再行訊追 
　　弔騐帳簿○利遠黄包車公司經理俞墨齋控萬阿福不理結欠車租小洋二百餘角前晚由廨傳訊判萬交原保候原告檢呈帳簿再核 
　　妓女受罰○西藏路一號門牌妓女琴寓容留十五歲幼女張桂實又雲南路五百廿九號雉妓徐劉氏容留九歲幼女阿星均被探目張寳榮查悉禀奉捕頭昨將該兩妓與女一併拘解公堂經中西官訊知兩女均係至院探母姑寛判桂寳交其母張王氏領回阿星交其母郭李氏覓保具領以後均不准再入妓院琴妓罰洋五元徐妓罰洋十元一併充公 
　　各執一詞○山西路洽陞棧寓客雷俊卿控茶房王阿二吞没値洋一百七十三元之烟土昨由捕房將王拘解公堂訊供不認並由該棧帳房謝維鶴投稱實未見雷带土進棧雷稱此項煙土係托四馬路恊大亨内之夏爕卿代購實被呑没中西官以兩造供詞各執判王交保候補傳人證再訊 
　　貪小失大○賣雞小販金星順趙阿生趙戴山沈裕生宋定先等因貪微利將黄砂石屑硬塞活雞㬿脯内以增重量頓時漲斃五六頭被三十七號西捕查見以其虐待牲畜一併带入捕房昨解公堂請究並將死雞剖開呈驗王襄讞商之德衛副領事判各罰洋十元充公無力改押十天以儆 
　　姦拐婢女○大沾路十七號門牌衛孫氏家之十六歲婢女王文林被應洪全誘至法租界某客棧内姦宿一宵前日挈女至公平碼頭擬乘輪船拐往他處圖賣適被名探查見拘入捕房押至昨晨解送公堂請究訊據女供自愿隨王他往中西官以雖屬和姦惟不應圖賣判應押六禮拜女交其主領回管朿 
　　怙惡不悛○匪徒王阿根徐炳華深夜在海寗路圖刧行人財物被探一併查獲昨解公堂經中西官訊知兩人均係過犯判押候查明另案併究 
　　頭破血流○流氓王榮生持刀將滿庭坊擺設雞蛋糕攞之王阿毛頭面等處戳傷由捕查見一併带入捕房捕頭以王身上亦受刀傷飭送海能克路工部局醫院醫治候愈再核 
　　謊騙綢緞○天津路德隆豐绸號經理孫仲鶴控北京路德康耀記號主主志康將怡昌假滙劃票騙去値銀五百八十五兩六錢之花緞十九疋逃逸昨由捕房將王之用人梁寳奎謝耀生以及送貨簿據一併解送公堂經關讞員會同德裴副領事訊供推誘判押候查明於下禮拜六再訊 
　　謝謝先生○迎春坊妓女楊意芬前晚應某客之召乘坐包車行經四馬路突被匪人攫去珠花一朶逃逸該妓即報捕房由探將可疑之車夫王阿大陳阿金一併拘入捕房昨拘公堂訊供不認並由楊妓上堂證明王陳兩車夫素來可靠諒無串攫情事中西官以已據原告證明遂判王陳一併開釋 
　　後母肆虐○新閘路一千三百三十八號住户女子劉丫頭因被繼母丁氏凌虐逃出由捕查見送留公廨昨解公堂訊悉前情判女交其祖劉學謨領去並飭補傳丁氏到案訊究 
　　串匿學徒○汪永徐炎照二人串將松江路鐵器店學徒拍連生誘匿至南翔鎭復以代尋爲由向該店主劉仁記勒索酬洋經劉察悉其情報捕將兩人拘押昨解公堂經中西官訊供明晰判汪徐各押一月一面函致該處警局將該學徒移送到廨再核　　鄉民跌斃○鄉民陸全生在楊樹浦新電燈廠作工前日失足跌入煤倉内被煤壓傷斃命昨送驗屍所報請中西廨員驗明着其妻陸金氏具結收殮 
[法租界]  
　　凌虐婢女○蘇州人陳光宇卽鄭庚裕之妻某氏逐日將婢女阿秀凌虐遍體鱗傷由左右鄰人密報捕房飭探將該婢提案騐明解廨請示阿有供年十一歲在陳處爲婢身上各處均被主母打傷是實詰之陳供商人在外貿易該婢諒係妻子所打商人疎於管敎叩求寛恕聶讞員商之李副領事判陳罰洋二十元充公該婢送醫院醫治候再核辦 
　　認償修費○李朝東投廨控稱日前新置脚踏車一部價洋八十餘元詎被素所認識之薛瑞喜私行取去踏壞象皮向之索償置之不睬是以交捕解案請追詰之薛供因誤撞損壞叩求寛宥判交保認償修費限七天繳付 
　　私動火表○法商電燈公司洋人投廨譯稱華商天盛德號東曹見才私將電燈火表推移逐日用火乞爲公斷訊之曹供燃點電燈已久因知危險不敢私動火表請求堂上明察判一併退去候會商堂諭宣布飭遵 
　　就此無着○羅心田前控史寳其圖賴米洋及墊欵共二百五十九元經公堂押限清理在案茲因一再展限史仍分文不繳昨復提訊羅供史有意圖賴請爲辦罪判史押四個月完案 
 [L雜評三（鈍根） 
　　宋案兇犯英捕房欲在公共公廨審訊法捕房欲在法公廨審訊本國檢察官欲在上海檢察廳審訊各執一理由爭議於是乎起 
　　有圓通者出而調停曰開特别會訊開特别會訊捕房向例對於華人命盜重案豫審確定後卽送交華官自辦今茲會訊亦豫審耳在英法捕房以爲恊緝有功參列豫審亦固其所 
　　雖然吾人日盻宋案之結果望眼欲穿矣報界對於宋案之揣測墨枮筆秃矣可憐哉一個悶葫蘆直至明日始得打破吾不知明日以後之輿論將何如 
專件 
[敎育部規定中央學會互選細則]  
　　第一條中央學會會員之互選由中央各省舉行之　　第二條互選日期由敎育總長規定於一個月以前布告之　　第三條在内國外國大學或高等專門學校三年以上舉業者　　應於互選日期布告後二十日以内呈驗畢業證書具有前項資格住居北京者可將畢業書送敎育部審查住居各省送該省敎育司審查合格者得列入中央或各省互選人名册 
　　第四條凡有高深著述經中央學會評定者由中央學會會長於互選日期布告十日以内彚送敎育部列入互選人名册 
前項規定在第一届互選時不適用之 
　　第五條互選用記名投票法 
　　第六條投票紙在京由敎育部發給在各省由敎育司發給　　第七條中央及各省均於互選之次日開票並須通知該地之投票者二人以上蒞場監察 
　　第八條左列各欵之投票均作爲無效　 
　　（一）選舉人之姓名不在互選人名册内者 
　　（二）不用發給之投票紙者 
　　（三）不依式塡寫者 
　　（四）汚損投票紙者 
　　（五）字跡不明者 
　　第九條　各省選出之人無論票數多寡應由敎育司於互選之次日將姓名及得票之數電告敎育總長并將投票紙呈送敎 
育部 
　　第十條凡得票滿五十票以上者爲當選前項票額得彚集中央及各省投票之數計算之 
　　第十一條凡當選者由敎育總長給與當選證書　 
　　第十二條各省互選辦事規則由敎育司定之 
　　第十三條本細則自公布日施行 
來函 
[青年會來函]  
　陽曆三月三十號禮拜日午四時敦請美國著名大敎育家現任白浪大學監院方君蒞會演說學問與道德之關繫按方君爲美洲學界所最崇拜之人物於敎育上道德上均有心得届時務請結伴同來共聆宏論幸勿交臂失之特此佈聞中國青年會德育部謹啓 
[陸軍混成第三旅司令部函]  
　　逕啓者今閱各報載有都督令飭敝旅長查辦第一圑第二營營長楊錦堂及敝旅偵探王新泰在應葵臣家内被捕情形一節查敝旅並無王新泰其人亦無都督明文飭查情節茲將楊營長被拘綠由錄下希請刋登來函門内俾昭衆覽自宋先生被害後敝旅當卽令飭各營並派員四出訪拿本月廿四號該營長在滬北長浜路訪友風聞此案正兇業經在法界文元坊拿獲該營長順道前往探聽細情俾可到部報告旅在該處詢問看管應宅之越捕間致被該捕拘住等情事涉嫌疑深恐悞會故特聲明此請撰安 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[不平鳴] [  獨鶴]  
　　余謂中國今日事無巨細一言以蔽之曰不平或者不信叩其說余曰子如不憚煩斌拉雜叙之 
　　一木不能支大厦而竹竿可以撑内閣呈爲世間一般呆木頭不平 
　　蒙古事起曰征蒙曰拒俄義聲不絶於耳今英人窺藏禍日亟矣而國民乃熟視無睹何厚於此而薄於彼吾爲蒙人不平吾尤爲俄人不平 
　　熊希齡長財政以借欵事受天下唾駡今乃舉國喁喁日求借欵之成立而不可得呈爲熊希齡不平 
　　堂上將其魔力不及一金質徽章吾爲某上將不平 
　　許鼎霖之議長以有劣蹟且曾反對共和故爲人攻訐然而今日 
之踞要津握大權者何莫非前清腐敗官僚不此責而責許吾爲許鼎霖不平 
　　煙禁日嚴有犯禁而鎗斃者乃伶界大王獨得自由吸烟氣燄萬丈吾爲煙鬼不平 
　　滬上雉妓違章拉客者受重罰而各黨員方以多拉人入黨爲能事吾爲雉妓不平 
　　出售選舉票幾成正當行爲而陸文琴之售美人券乃屢遭挫折吾爲陸文琴不平 
沈道士以扯順風旗爲憐愛幼女之道而幼女傷某人以强搶舗蓋爲招待議員之法而議員哭同一要好反成惡也乃某黨人方自鳴得意而沈則科死罪呈爲沈道士不平 
　　老　得偶痴子求婚諧連理者何必健將王耕餘雖具體而微然雉心勃勃安見過屠門而不能快意乃已得妻子仍難享用吾爲 
王耕餘不平 
　　劇殺宋鈍初酬金不過一千元而緝兇懸賞乃至萬餘金是偉人聲價不及暴徒矣呈爲宋鈍初不平 
　　語未已或亟阻止曰君母喋喋君丈夫也生於斯世不能平天下之不平而徒掉唇弄舌爲不平鳴以自遣吾實爲君不平余無以應或去遂錄其語寄登自由談平乎不平請以質之鈍根及讀報諸君子（二） 
[國會五更調] [  滌骨]  
　　一更一點月初上國會開場呀呀得而噲多少政黨預備選舉實在忙農工商大總統呀大家有望呀呀得而噲阿要風光 
　　二更二點月出明尊姓大名呀呀得而噲弗論富貧年紀祗消過花信算公民大總統呀就有名分呀呀得而噲實在開心 
　　三更三點月正中選舉秉公呀呀得而噲弗要運動選出一個大英雄責任重大總統呀萬民稱頌呀呀得而噲爲國有功 
　四更四點月微芒遯初先生呀呀得而噲被刺車場凶手提牢文元坊把命償大總統呀選舉照常呀呀得而噲勿要警惶 
　　五更五點月西沉國會要緊呀呀得而噲亞東先進老 
大帝國共和成到如今大總統呀正式選任呀呀得而噲歐美承認（三） 
海外奇談 
[美國姑媳關係之淡薄] [  鈍根] 　 
　　紐約高等審判官克萊君判决一案爲伯魯克林居民飛爾之妻控其姑吹毛求疵不堪共處克萊君乃下判詞曰媳婦主理家政若其姑意存反對或嗾令其子與婦失和及爲種種不便於婦之舉動婦得自由分居且得强迫其夫預備房屋負完全保護之責自判决後爲姑者宜謹守本分不得顧問家政凡媳所有之物姑無權擅動否則卽責成其夫携妻别居以重自由云云 
　　噫此等判决若在中國必受無數學者之抨擊然而中國他日安知不同化於美俗耶惟姑媳間之關係太淡薄則母子間之感情亦必受其影響而日見疎遠甚非爱庭之幸福也 
劇談[  玄郎]  
[紀廿八夜之新新舞臺]  
　　民國偉人宋敎仁先生横懼慘禍事甫發現新新舞臺卽編成時事新戲名曰宋敎仁遇害懸之門口登之報章爲先發制人之計於二十八夜遽行開演宋先生爲革命巨子學術功業尤出類拔萃彪炳一時此次痛遭狙擊國民知與不知無不裂激眦憤極口　　投稿者二我陳其淵號石泉又號滌骨江蘇嘉定方秦鎭人 
　　呼寃急欲一覘其眞相故前晚初開鑼座客卽爭先恐後肩摩毂擊途爲之塞七時餘已人滿爲患後至者尙絡繹不絶以座無隙地俱環立而觀甬道之上亦擁擠不堪竟至不便行走賣座之如此發達實爲開幕後破題兒第一遭非然宋先生之魄力亦烏能至此聞此劇純係孫經理一人之手筆前晚親入後台指示情節幇同佈景殫精竭慮爲此劇經營佈置者周且至吾尤歎該台之經理眼光爲獨靈情意之特摯也惟此劇於黄興于右任等餞行開場稍嫌突兀此案現已緝出兇首略得頭緒似宜從王阿法賣書畫演起則源源本本情節益形美滿座客京易明瞭蓋報紙登載不過使少數人能知原委萬不敵舞臺之現身說法得以盡人皆知也劇中麒麟童飾宋先生語言穏重體熊靜穆尙稱職永訣一場做工旣妙肖發言又嗚咽座客多歎息傷悲甚至奉泣下沾襟者亦足見行我生之遺愛在人矣孟鴻羣飾黄興亦楚楚可觀惟葛玉庭飾于右任表情上尙欠圓滿于與先生爲生死至交情誼倍切宜演得格外眞墊憂鬱方合實情出彈洗腸兩場血肉殷紅儼覩眞情出彩頗好 
　　鈍根按戲之爲用宜演古事不宜演近事或演遠方之事不心演本地之事若宋先生之被刺事未經旬上海人亦無不知之又何必亟亟焉演爲戲劇且宋先生之學問道德尋常學者且不能幾及萬一豈知識陳舊之伶人足以代表之者該舞臺經理欲哀敬宋先生適以唐突宋先生耳雖然若輩志在謀利不過欲假新題目炫其彩景閧動一時又何足責嗚呼國家失一大柱石而梨園得一好劇本亦可悲矣 
小說 
政治小說 
[鐵血男兒（八十八）] [  常覺　獨鹤]  
第三十章 
　　鼓鼙動地烽火連天槍聲炮聲響震四野土西戰事竟開幕於此風清月白之良夜中矣由土入西要隘凡三曰蘇利卡曰屋爾西曰馬羅尼西兵布置嚴密於三處俱選驍將銳卒擇險扼守以故土軍之進狼者皆敗績而退死亡甚衆蘇利卡之第一防禦點守將爲高賴沁已爲敵軍出不意攻入幸至第二防禦點仍爲西軍擊走得以轉敗爲勝而斯役也土軍之損失至鉅 
　　是夜調兵運械自都城至各戰地之火車通宵不絶烏突提戈躍馬馳驅各處至爲勞瘁蘇利卡之勝烏固臨陣指揮者也至曙色已開土軍少却乃覺敵鋒旣挫國威略振心始稍慰急乘快車回都　　（西奥司都城邊地間如以汽車行爲時當不甚久）入宮後征袍未卸即伏案作露布著土人開釁之罪並述夜間戰爭情狀求列邦仗義執言亟施援手書畢立簡專使數員賚往英法德諸國蓋烏深慮兵凶戰危目前雖一鼓作氣幸獲勝利然以小敵大終難久持欲計出萬全不得不乞援鄰國知彼知已戰無不克君子觀於烏而益信 
　　范老出入宮中已成慣事聞烏返卽進見烏方憑几獨坐范老略露歉意曰知君勞苦本不應奉擾特以黛兒急欲詳詢軍情只得造謁一談烏覩范老至頗歡迎即曰丈且小坐容詳陳一切雪茄滿匣請自取吸勿拘俗熊范老注視烏面手按喚人鈴笑曰觀君狀頗疲乏老夫喧賓奪主將呼僕進酒與君共飲可乎烏微笑曰此言正合鄙意午夜督師困憊已甚正思藉杯酒一振精神也須臾近侍以酒至烏浮一大白乃謂范老曰變起倉卒非警備素嚴事且立敗土兵誠悍鷙先已直入蘇利卡之第一防禦點全賴後路守軍奮刀抵禦再接再厲彼始潰退亦云險矣范老頷首曰勇哉西軍也屋爾西及馬羅尼兩處亦已交綏否烏曰敵人亦曾以劇烈砲火猛力進攻均未得手此固天險尙易爲守惟蘇利卡則爲偏僻小鎭俄人之業負販者多雜居其間又無險可憑最宜注意現該處守關主將爲萊司公爵狄　軍亦屯兵扼左近各要口當可無虞但土奴經此挫折心當捲土重來正不得不整軍以待也（二） 
 
 
 

Page 11

 
 
   
 
 

Page 12

 
 
   
 
