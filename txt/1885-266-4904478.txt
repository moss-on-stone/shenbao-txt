# 1885 - 266 - 4904478

 

Page 1

 
 
[五十二號畫報出售] [  申報舘主人啓]  
　　西人無物不以圖傳卽使尊爲君相亦不妨繒像以傳觀近閱西國畵報有繒英君主維多里亞及其首相舍利司普里像華人未易庽目故倩畵家照繒以供衆覽報首畵譜兩圖仍是走獸爲任君學長所繒者後附淞隱漫錄圖說一則准於十六日出售此　 
[左侯奏稿]  
　　奏爲遵旨覆陳海防應辦事宜擬請專設海防全政大臣以一事權而統全局恭摺仰祈聖鑒事竊臣於光緒十一年五月二十五日承准軍機大臣字寄五月初九日奉上諭現在和局雖定海防不可稍弛亟宜切實籌辦善後爲久遠可恃之計等因欽此仰見皇太后皇上謀深慮遠軫念海疆至意欽服莫名臣暮年多病思慮不周然苟有所見敢不遵旨覆陳上備聖明採擇伏查泰西各國經營船砲閱數十百年之久遂得稱雄海上爲所欲爲若以中國二十年前之武備相提并論直不可以一戰近十餘年來中國船政局制造局水師學堂次第舉設雖造詣未精而規模亦己粗具故上年法釁一開亦卽能與之接仗鎮海一口有巨炮議擊彼卽敗退其明徵也就目前言之中國水師誠不及外夷乙整練然華人耳目心思西人亦服其頴悟但使在上者實力講求師彼之長仃且制彼之命豈僅足白固哉恭譯諭旨我之籌畫備禦亦嘗開設船廠創立水師而造船不堅製造不備選將不精籌費不廣等因臣維浩船以鐵甲爲先製器以鋼砲爲要臣前此拓增船砲大廠之請巳將應辦情形切實言之惟船砲購買終不如自造福建船塢固難造大號鐵甲則拓增大廠之請刻不容緩聞前署湖廣督臣卞寳第有請於江西鄱陽湖口設立機器局之議長江自武漢以下兩岸港口地險水深無逾此處應請敕下江楚督撫臣派員測量斟酌議　其後膛大砲一俟局廠設定赶緊鑄造成飭江南廣東各機器局先行試造以免曠悮均應及早謀之第念海防無他得人而巳中國水師不力或歸咎於不振作其實内外臣工豈乏忠諒所以處處牽掣必有其由臣曾督海疆重叅樞密竊見内外政事每因事權不一辦理輙形棘手蓋因臣之權重在承旨會議事無大小多藉疆臣所請以爲設施外臣之權各有疆界雖南北洋大臣於隔省之事究難越俎誠如聖諭僅就一隅創建未合全局通籌今欲免奉行不力之弊莫外乎慎選賢能總提大綱名曰海防全政大臣或名曰海部大臣凡一切有關海防之政悉由該大臣統籌全局奏明辦理　以選將縝兵籌鎮製船造砲之全權特建衙署駐劄長江南拱閩粤北衛畿輔該大臣或駐署辦事或周歴巡閱因時制宜不爲遥制另擇副臣居則賛襄庶務出則留守督工權有專屬責無旁貸庶成效可立睹矣惟此大臣任大責重必品望素茗深通西學爲中外傾服者始可當之至一切措施不能槪行預擬轉以成見悮事臣受恩深重未報涓埃懍聖人懲前毖後之模抒藐躬蠡測管窺之見謹將可以預定數大端擬議七條恭呈御覽候旨勅議施行除李鴻章奏設武備學堂巳蒙勅行毋庸另議外所有遵旨覆陳海防應辦事宜各緣由是否有當伏祈皇太后皇上聖鑒訓示施行謹奏○謹將籌辦海防就現時情形預擬七條恭呈御覽一師船宜備造也外洋水軍於鐵甲之堅利而以快船炮船魚雷等船相輔而行又有糧船爲轉運小輪舢板爲利濟猶之中華陸軍馬隊步隊鳥　籐牌相輔則成軍相需乃取益也旣擬大治水師不爲求備更應求精舊製半兵半商之船勉爲粮船而巳新製快船路可備戰而亦不能獨戰總計中國海濵萬有餘里至少須練海軍十大軍每軍鐵甲數艘之外尤必各船皆備臨戰之時庶足應敵一營制宜叅酌也舊設水師與新練海軍情形不同除長江内河水師外沿海水師一律應行更攺且南北洋輪船亦不成幂此後旣治海軍應歸周防大臣統轄每軍設統領一員秩比提督帮統一員秩比總兵管帶以下秩比副叅遊有差凡一切升遷調補皆由海防衙門奏辦各疆臣祗節制守口陸師非軍務萬緊不得調遣海軍兵船其一切差遣應别備輪船亦不得以兵輪濫應一巡守操練宜定例也海軍十大軍若徒備鎮守不時常巡歴操練徒多無益差將十軍内以八軍分布天津之大沽寗古塔之琿春山東之烟臺江南之崇明浙江之鎮海福建之閩口及臺澎廣東之虎門瓊州各駐一軍附近之汕頭厦門鎮江北壇等處皆由派駐該省兵輪分派停泊朝夕操演又出八軍分駐各口彼此互相替換每四個月輪替一次合操一次周回不息其餘二軍一巡歴東洋一巡歴西洋亦如各國駐華兵輪爲保護商人之計兼藉以練習風濤沙淺并訪水土民情與夫各國形勢博物製造等事或遇兩國戰事卽前往觀戰每年期滿仍歸守口將守口者挑換兩軍出洋凡此鎮守巡歴各船一年之内必將本年所訪所練各事報明海防衙門查考并將通船將弁優劣具考呈核請旨賞罰著爲定例一各局宜合併也臣前摺請開徐州穆源各礦　鐵中鋼炮材料兹奉旨飭議設廠處所若論常格自應由兩江閩浙籌欵試辦或委公正紳富集股倡辦并招通化學之人講求練注俾速出網鐵應用其實礦政船砲相爲表裏果設海防全政大臣所有船砲礦廠軍火皆應一手經埋始見靈通擬請俟簡派得人卽將福建船政差使撤銷由該大臣選員奏派各省製造局亦槪由該大臣統籌辦理以歸劃一一經費宜通籌也查設立海軍需疑甚巨按年攤用每歲約三四百萬目今庫帑支絀非合大下之全力萬難舉辦竊爲挹彼注兹之法籌餉莫水於裁兵約計裁經制額兵十分之六可得數百萬裁招募勇丁十分之一可得數十萬加洋稅減沿海水師及艇船又可得數十百萬應由户兵二部查核現在每年出入全數及裁癧之後統可籌出若干以定海軍衙門常年經費作爲部欵正項不准外省短解又總核各省歴年解濟各局以及購買洋料洋貨銷册統計由洋銀數萬省若干按年匀攤每年卽限撥若干交海防大臣核實支用造報一鐵路宜仿造也外洋以經商爲本與中國情形原有不同然因商造路因路治兵轉運靈通無往不利其未建以前阻撓固甚一輕靠民民因而富國因而强入物因而倍盛有利無害固有明徵天下俗論紛紛究不與之辯白所謂民可使由不可使知也如電報輪船中國所素無者一旦有之則爲斷不可少之物倘鐵路造成其利尤漙臣查清江浦至通州宜先設立鐵路以通南北之樞一便于轉漕而商務必有起然一便於徵調而額兵卽可多裁且爲費僅數百萬由官致商股試辦卽可舉行且與地方民生并無妨礙迨至辦有成效再行添設分支至推廣於西北一路尤爲日後必然之勢請俟海防大臣派定之後飭令議辦其籌欵之法及舉辦章程另由該大臣自行奏明一士氣宜培養也國家選士首重經術盖經爲體術爲用也上年潘衍桐請開藝學科臣遵旨曾議曾具說帖誠以道藝出於一源不可析而爲二卽藝術亦可得人材也今躬歴海疆周諮博訪不惟水師官兵應如李鴻章所奏大開學堂一切格致製造輿地法筆均爲以術連經之事尤應先倡官學酌議進 
 
 

Page 2

 
 
取之方廣譯詳書勸導士民自相師法則人材輩出不窮於用其辦理章程統俟海防大臣妥議以上七條第就現時情形略陳大槪恭候聖裁 
[本館接奉電音]  
　　昨午接京友專傳音有本月十九日諭旨三道敬謹譯登○八月十九日奉上諭頀士左宗棠學問優長經濟閎遠秉性廉正蒞事忠誠由舉人兵部郎中帶兵剿賊迭著戰功蒙文宗顯皇帝特逹之知擢升卿寺同治年間剿平髮逆及回捻各匪懋建勳勞穆宗毅皇帝深資倚任　以疆寄洊陟兼坼授爲欽差大臣督辦陜甘軍務運籌決勝克奏膚功簡任綸扉優加異數朕御極後特命督帥出關肅清邊圉底定回疆厥功尤偉加恩由一等伯晉爲二等侯宣召來京管理兵部事務命在軍機大臣上行走並在總理各國事務衙門行走竭誠襄賛悉恊機宜旋任兩江總督盡心民事裨益地方揚歴中外恪矢公忠洵能始終如一上年命往福建督辦軍務勞瘁不辭前因患病籲請開缺泆經賞假並准其交卸差使回籍安心調理方冀醫治就痊長承恩脊詎意未及就道遽邇溘逝披覽遺疏震悼良深左宗棠着追贈太傅照大學士例賜卹銀三千兩治喪由福建藩庫給發賜祭一壇着古尼音布前往致祭加恩予謚文襄入祀京師昭忠祠賢良祠並於湖南原籍及立功省分建立專祠其牛平政蹟事實宣付史舘任内一切處分悉予開復應得卹典該衙門察例具奏靈柩回籍時着沿途地方官妥爲照料伊子主事孝寛者賞給郎中附貢生孝勳着賞給主事均俟服闋後分部學習行走廩貢生孝同賞給舉人准其一體會試其二等侯爵應以何人承襲着楊昌濬迅速查明具奏用示篤念藎臣至意欽此同日奉上諭河南開歸陳許道員缺着鞠捷朋補授欽此同日奉上諭河南開封府知府員缺緊要着該督撫於通省知府内揀員調補所遺員缺着昉悌補授欽此 
[罪人倖免]  
　　荷蘭國屬地柔佛有一地方名哥浜有罪人應予彋　爰書旣定而該處向無行刑之人卽行刑之具亦無從取辦須向穌拉擺野轉辦約計水卿等費需荷金二百基達刑司以一罪人之故需費如此殊不合算乃命將該犯免死是亦該犯不幸中之大幸也然而該處之風氣醇厚素來政簡刑清亦於此可見一斑矣 
[暹羅刑法]  
　　暹羅國有身犯叛逆之罪者其初擬之罪僅予藤條六上下永遠監禁該犯入監之後一日忽持斧將同監之别犯斫死乃重提訊鞫罪擬加等定以責藤條九十下然後斬决於七月廿二日明正典刑夫該犯之罪上加罪固無可逭矣然旣定斬决血又先責藤條九十下則亦幾於刑上加刑此其所以爲暹羅之律法歟 
[粤海魚書]  
　　去年海氛不靖風鶴頻驚各營防守維嚴不無微勞足錄前日制軍發出功牌多件委員齎送長洲炮臺交陶車門定昇擇尤獎給以示鼓勵○初七日有船三號滿載軍械開往梧州聞由梧州轉解鎮南關以應邊防之用按和局巳定兵事可寛而大憲籌備不遑不敢稍耽安逸可見安不忘危綢繆盡善也○張制軍見西關劫案疉出先將汛官頂戴摘去勒限嚴追汛官懾於憲威明查暗訪不遺餘力前日在帶河基某　髮店見有數人形跡可疑卽率兵勇往緝衆匪不及提防皆爲所獲搜其身内懷有軍械多件知是積匪遂送縣審辦 
[廣東乙酉科鄉試二塲題目]  
　　易經君子以正位凝命書經厥篚織貝詩經公車千乘至丞徒增增春秋六月齊侯來獻戎捷莊公三十有一年禮記天子以球玉諸侯以象大夫以魚須文竹 
[稽查日婦]  
　　日本查辦本國婦女之在他處開茶館爲當爐者極爲認真不但本埠屢有載送回國之事近聞高麗之日官亦極意搜查經查出而送之回國者巳有四十八人聞通飭各外埠凡有此等日本婦女當盡數送回是真整頓風俗善全國體之要務也 
[又獲私土]  
　　洋藥局巡丁頭目賴千戎查得英租界打狗橋北首之同成土行藏有各種漏報捐稅之土時或運匿在貼憐之姜衍澤藥鋪爲特禀明局員着卽密禀英會審員羅太守於昨午後飭差恊同賴千戎知照捕房派捕前往該土行及藥舖搜查查得大士二十七件零半川土一百四十二個碭山土四句遂拘土行夥周信來藥舖夥曹承久一併解案太守立卽升堂問供頼千戎申訴前因并稱此種漏捐之土間有印花者亦係用過之舊印花糊貼唐塞呈請察騐周信來供福建人向在江北海門為洋藥生理因虧本歇業來扈躭擱在同成土行不過幫忙而巳該行如何有此漏捐之土我不知情太守問行主是誰答稱同鄉人鄭錫光曹承久供甯人現在姜衍澤藥鋪爲夥或合戒烟丸時向貼隣之同成土行購辦洋藥則有之至此次搜出如許洋藥實係訪土行中人從洋臺上移運過來者太守向周曰爾旣爲夥之人當從直供明免致受刑本府亦不忍責爾周始供明從何處買來賣與何人太守又謂漏捐之貨有若是之多應得照罰周又稱有行主及執事人我不能作主受罰太守隨着周信來曹承久當堂畵供具結暫押土則檢點存堂一面補提行主再行禀道候示核辦 
[聚賭罰鍰]  
　　本月十六夜英界北泥城橋西首某寗人所開石作内肆筵設席聚飲甚歡各工人酒興旣闌遽入迷龍之陣聚集二三十人以彩烈興高聲達户外被該處巡防局聞知派員拘住十餘名連賭具解送局中局員查君詰訊之餘初尚支吾不答及喝各笞二百板始供認某甲爲首甲知事不得了當卽投案自陳願罰洋十六元充棲流公所砌街之費查君姑念甲等皆生理中人從寛免辦槩予開釋 
[研訊誘妻]  
　　本縣訓術司李炳榮控傭人王子山誘匿伊妻一案縣中疉訊情形節經登報前日又經提訊原差先將傭婦沈王氏及田王氏供出之王德男王木寳夏氏等一併交案子山供稱小的素來安分營生本年七月中旬李處停歇旋卽回家李妻脫逃實不知悉司馬謂爾旣不干涉可知李妻究由何人拐失逃逸之前有何等人來往答稱主母出入時均中傭婦王一氏伴此次脫逃想係王氏一人主便司馬詰訊王氏據供子山在李處帮工時伊弟德男木寳及伊弟媳夏氏時常來往且恒與主母出外間游子山於七月中旬歇出後夏氏仍照常出入至上月二十四日又邀同主母禮佛燒香就此一去不回顯係夏氏誘匿司馬隨詰德男木寳夏氏先據夏氏供稱子山在李處傭工時小婦人雖曾走動然並無誘拐事情且小婦人于六月中卽患痢疾迄今尚未今愈安能設計誘逃德男木寳同供小的等在鄉耕種爲生卽子山在滬爲傭亦歴來安分豈敢作此勾當此次之事實係遭誣司馬復提傭婦王氏至案謂據爾所供情節均屬不符爾稱主母係夏氏誘逃何以夏氏供稱並無其事况久病之人安能誘拐爾當從實供明免受刑累王氏堅執如前司馬大怒飭責籐條二百下限三日内交到李妻一面飭傳李到案候質子山王氏仍行管押木寳德男夏氏三人一併斥釋 
[銀案續聞]  
　　本月十八日本報所登延生昌米行一案兹又訪得其詳所云銀票實係延生昌出交某米行該行又劃付彚元錢莊到期彚元莊夥持票向延生昌收取無付與之爭執隨由該莊經手人瞿戟堂將延生昌經手人王慶塘扭局移縣帮審委員王司馬訊得實情判將王慶塘押交票銀再行定斷云 
[穢物汚人]  
　　本邑人趙某賃居南巿陸家浜左近安坐舌耕近因房屋不敷遷移他處核算之下尚欠租金八千餘文趙謂尚有頂首十千存在房士處囑令劃扣找清房主湯某不允以致互相口角繼以揮拳湯妻見丈夫力不能支勢將敗陣卽插身幫毆俄又將荷葉包裹樹物遥擲趙某之面旁人咸掩鼻走避不敢勸開嗣經隣人不服欲扭湯至巡防局請究湯自知理屈央該處地甲隣居出爲調處置備香燭服禮事遂寢 
 
 

Page 3

 
 
[英界公堂瑣案]  
　　夜叉肇事一節司官張君道一飭查去後旋董保查獲犯事之陸瑞生沈阿小解送司署張君卽派差押帶陸深二人親送至英會審署請辦西包探稟請羅太守將陸沈帶至捕房盤詰因西婦言滋事者共有十人尚有漏網務令供明故也太守商之易繙譯謂此案應由本府訊究未便交給捕房易君然之○買布竊布一案巳列報章昨包探陳阿九稟稱該莊失布後由小的查獲竊犯葉阿福詰得竊布二十疋其十疋押在福如質鋪得洋三元當卽吊到原贓尚少十疋另由他賊行竊容再細查其洋五元在葉身邊搜出該莊夥陳茂如訴稱兩次失布三十疋蔡供甯人認竊求恩福如質鋪夥請追押本羅太守判葉笞責三百板起案之洋以一元半給償質舖半本餘連布一併給失主領回○工部局巡察違章事宜之西人好司訴稱鄉人戚寳卿設立坑厠存積馬糞臭不可聞前曾禀請傳案諭令拆毁經戚具結備查不料戚竟陽奉隂違爲此再請提究羅太守准卽飭差傳戚到案好司申訴前因戚供坑厠係妻父蔡姓之物前蒙傳案奉諭後不再存馬糞矣好司又稱前經諭令拆毁刻下坑厠尚存可請查訪戚又稱坑厠雖在糞巳無存太守商之易繙繹派差同該西人前往押令戚將坑拆毁鋪平○猪作夥張福朗訴稱失去剌刀二柄由捕拘獲陳阿全自認將刀賣與張阿紀向張吊贓據言巳經變賣無可交還今蒙解案爲此投質陳認竊求恩張供擺舊貨攤陳刀不知竊得以致誤收今巳有人買夫難以交還情願照樣賠償羅太守判陳笞賣百板張賠償失主之刀完結 
[法界公堂瑣案]  
　　木匠作頭張全坤因欠眠雲閣期票洋一百零五元經主婦孫蔡氏控之公堂翁太守准詞傳訊張供稱欠洋屬實惟曾經烟館主孫小庵願爲讓去太守以旣肯讓去斷無將票扣留之理業今惟有照案核斷張又呈出眠雲閣交下之莊票供稱收銀不到理應退回太守准其作抵但除未尚該洋數十元着卽押追又張尚欠保險公司抵欠銀兩經該公司經手人唐茂枝控之英公堂前任讞員黄太守傳提訊追後其妻朱氏上控道轅邵觀察准詞仍發英廨訊理作羅太守派差赴法公廨請將張帶回覆訊并稱巳將應訊之唐茂枝土泉芹陳錦華王松年章慶蘭李秋坪傳集定於二十四日覆訊太守因知照捕頭飭包探往捕房將張提到張供眠雲閣之事早巳挽人料理清楚太守問可交現洋抑倩人相保答稱實巳挽人說妥太守謂原告尚未禀銷遂着將張次來差帶回候訊○竊銀破案一節昨失主李某投案訴稱小的係金陵織浩衙門差弁來滬至李觀察如玉處催取餉銀巳取到一千二百兩除一千兩匯往金陵外其二百兩留辦物件詎被竊去幸得包探破案李觀察隨飭家丁至案請懲中和棧主太守謂彼等本該重懲惟翦煥蘭除本案外尚有仿造假照私描印信大罪亟應送縣嚴懲爾失竊之案不必到縣明晨可投捕房先將吊到各贓領去雖非原物但均係爾洋所買理應給爾尚有現洋二十四元表一隻金印戒六隻值洋六十四元新白皮箱兩隻内中新衣值洋五六十元其餘前巳花銷且被流氓拆去四十元現正飭緝待獲到再追可也至棧主符嘉祥當再辦理以儆李叩謝退出○捕房解到在途打架顧又元徐保生兩人請訊翁太守嚴加訊詰顧稱小的向業漆工昨在酒肆徐來索飲馴至口角紛爭遽被撕破棉馬甲小的亦拉破伊布衫太守見徐前曾犯事問此次又何事肇釁答稱前曾犯賭刻巳攺過自新問然則何故逞兇徐竟含糊莫答旋據通事禀稱顧係英包探秦少卿之夥因到法界拘人旣無憑據又不訴諸捕房惟云徐係小竊竟欲拉至英界以致彼此互毆衣服均碎適有巡捕到來一併拘押太守謂若照顧供徐實無理便旣爲探夥爲何一味謊供可暫爲管押查明再核至徐前雖犯事現巳攺過着卽放出 
[上海文報局内協賑公所聲明九月内分解賑捐成數并催捐起解兩廣山東沙洲啓]  
　　敬啓者嚴佑之先生廣西來電先賑桂林潘振聲先生山東來電先賑濟陽經辦丹徒丹陽江都靖江山隂常熟沙洲諸君來函均稱卽日查放同人細察情形佑翁一路巳於七月中解過三萬兩勉可支持至九月望間振翁一路僅於八月初十解過五千兩尚不能開賑一邑各沙洲幸蒙上憲發欵現在正在開放官賑旣畢必須濟以民賑是沙洲賑欵吃緊在九月以後廣西賑欵吃緊在九月望以後山東賑欵於目前爲尤急查九年分報銷濟陽共放大口三萬六千八百九十四每口給八百文小口一萬八千九百五十四每口給四百文共放銀二萬二千九百餘兩是九月望前不能不先其所急所有本月捐欵前經公議除指解之欵外以七成歸兩廣二成歸山東一成歸沙洲徜灾區情形更變一月後再議曾經登報布聞自應照成分解其自九月朔起暫以五成歸兩廣四成歸山東一成歸沙洲以後再行續議至於需欵之急無待贅言伏乞各處善士早賜恊濟感同身受也粤閩江浙同人公啓 
[上海恊賑公所上各省協賑善堂所書]  
　　敬懇者接讀嚴佑之諸君廣西來電云廿三中梧起程廿九至昭平初六至平樂十二抵桂林續濟速示又潘振聲諸君山東來電云五千帶濟災重速濟又查本省各沙洲災重極貧户口約共二十萬急切待濟其來書則均稱被水之區秋收絶望災民無食無衣并無棲止之地老弱男女孕婦病軀無一不野處露宿凍而且餓無復人形疾疫死亡接續而至黠者强者將冒流亡之禁甚且犯掠賣盜竊之禁冬春兩賑勢不容巳停振一日卽多一日餓斃之人多捐一分卽多救一分垂斃之命倘無後濟行止爲難勢惟與災民同歸於斃等語其急迫待援萬不得巳情景何堪卒讀嗚呼天日在上覆載皆同此顛連困苦之民無一非我皇太后皇上宵旰勤恤之民也自告災以來仰沐皇仁發帑不巳繼以截漕截漕不巳繼以停工移賑特恩曠典震鑠古今薄海聞風莫不興起同人自夏迄今謬司收解竊不白量冀勉副諸君子救人救澈之心并以顧查賑者進退兩難之勢兹就各處查賑友人而論每月每處可查五萬口每月每處卽須三萬金合兩廣山東沙洲計之極少每月非有數萬金不能因應振所逐日收數日益式微待用旣迫欲罷不能用敢布告瀝誠再爲無厭之求不情之請仰乞諸位先生大人憫念災黎普施厚澤或亟設妙法赶速籌收或再索捐册多少募勸其資先人冥福者祈子嗣綿延者願合家平安者求疾病速愈者以及節省應酬日用移助潤資彩項者並各自立願想法者旣立願在前尤望樂輸於後愈多俞速愈妙倘或倡捐巨欵或挪墊曰資另延妥友分卦各處與現在辦振諸友通力合作尤望尅期集事幸勿稍遲總期力維絶續之交以拯流離之苦同人等力小智短人微言輕徒有包胥之心愧無廣長之舌欲歴數從前之因果以頌揚諸君子之功德手僵舌昨言詞俱窮但守此不敢絲毫敬且懈忽之心以答助賑者之至誠與待振者之苦况臨頴百叩不盡縷祗請均安伏維德鑒[  王松森任錫汾西漢雲謝家福敬叩]  
[竹禪名畫助賑]  
　　謹啓者今奉到竹禪大和尚來函内載知山東水災較前更大不禁三歎流涕聖賢云天曰大生地曰廣生惟願生生並育旦天有好生之德豈有降此浩刦之理乎皆因下界人心不古衆生自造之孽各省城隍尊神土地上奏天曹無可赦罪遭此奇災萬望人心轉頭敦孝弟以重人倫一张行之一邑一邑行之一府一府行之一省推廣行之自然消災集福共享昇平目今山東災民連年遭水灾浩劫嗷嗷待哺苦不勝言弟之棉力惟有誠心滅壽卽將平時畫成最得意之筆竹石堂畫條幅等件照潤減半共計洋一百一元拜煩代爲售去移助山東杯水車薪何補於事叩求普天之下當道大人先生以及紳商巨富大發慈悲福田廣種慨然樂助災民幸甚請登報章等云○附啓者今來之墨寳較前助賑各件更精敝公所賑務殷繁仍託二馬路古香室主人代售如法家欲購者務望早日去取遲則不及矣一併登報奉聞上海籌賑公所施少欽拜啓八月十七日 
[輓李芊仙剌史]  
　　狂似青蓮詩道追户傅捧檄嫓龔黄政續不事逢迎當年馴雉興歌早巳名垂循吏傳南朝金粉北地胭脂锺情有湖海英豪善爲提唱此日騎鯨遽逝更誰人作護花鈴愚弟謝彭發拜撰○月旦難逢想當年八培才儲惟有良師稱知亡風流誰繼看此地萬 
 
 

Page 4

 
 
家春暖更無僊吏護名花愚小弟劉保仁拜撰○七千里外我是同鄉稱藥量水經兩月六十齡餘君何棄世文才詩筆足千秋鄉小弟劉承烈頓首拜輓○一月三災早知難起沈疴十載交游揮老涙孤身萬里辛有遠來令子兩宵侍奉慰重泉愚弟朱廷選頓首拜 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[上海絲業會舘籌賑公所敬募藥丸彚登清單] 　 
　　本城不留名善士助來臥龍丹一觔裝成九百十五瓶南尋人無名氏純陽正氣丸五百服無名氏紅靈丹一百四十瓶以上六月廿三日○瑞芝堂藥號天中茶一千服蟾酥丸二百服臥龍丹二百服安慶堂平安如意丹一百瓶以上廿四日○大塲鎮楊世照求係女病全愈助藥資洋兩元無名氏太乙救疫丹二百三十五錠以上廿六日○杭省萬承志堂來寄寄樓主人太乙救疫丹一千七百錠又一千七百錠以上廿七日○無名氏助辟瘟丹資洋五元以上廿八日○金匱學募無名氏助藥丸洋二元以上廿九日○南潯無名氏純陽正氣丸一千服以上七月初一日○練巿周振山純陽正氣丸一千服以上初二日○吳愧蔭堂曹平銀四兩合規元四兩三錢戴閏德堂龔尚志堂合助藥資洋二十元王步雲堂助藥丸洋四元連文生蓬萊丸一百粒痧藥一百服以上初五日○杭州天成堂藥鋪辟瘟丹五百錠以上初六日○周鄰表爲祝萱慈周徐氏康泰壽考純陽正氣丸一千服毛且安純陽正氣丸一千服顧松箇純陽正氣丸五百服汪滌齊純陽正氣丸二百五十服葉朗君純陽正氣丸二百五十服以上初七日○泰州德新元號辟瘟丹大小二千錠萬承志堂募夢麟善士由福閏局來辟瘟丹三千四百錠又由正和局來辟瘟丹一千六百錠以上初九日○保息局天中茶二千服正氣丸一千服以上初十日○杭州胡慶餘堂募燕山南滇德堂藿香正氣丸二千服武林范毓峰藿香正氣丸八百服閩省五木氏藿香正氣丸二百服析津世惪堂痧氣丸五百服臥龍丹五百服以上十四日○漢口敦實堂純陽正氣丸一萬二千服以上十七日○胡慶餘堂募維揚善士辟瘟丹四百錠胡慶餘堂潛同人辟瘟丹六百錠以上廿二日○裕記爲子病求卽愈藥資洋一元共祝仁壽子純陽正氣丸五千服以上廿五日○湖洲仁濟堂來京兆氏治疫飛龍奪命丹一百六十瓶以上八月初一日○杭州種德堂辟瘟丹二百服以上十二日○亦觀光者良方五百張以上十五日○附啓者本年天時寒暖不匀疫症盛行承蒙各省諸大善士助來辟瘟丹痧暑等藥丸陸續分解灾區得此如獲珍寶救人一命勝造七級浮圖功德無量謹代各處灾黎九叩奉謝[  敎弟施善昌拜啓]  
[上海三馬路與昌絲棧陳竹坪經募賑捐八月十七日第七十四次清單]  
　　○蔣笑山善士夫人續助洋四十元又銅洋三元○上海洋藥總局節省中秋席資移助洋十元瑞吉人洋十元○浦左漁潭傅恆盛號經募隱名信女洋四元延年氏銅洋四元碎石舘恆盛號二户各銅洋一元永盛庄銅洋三元以上五户均助沙洲共洋四元銅洋九元○杭雀馬方彬泗安開墾局黄研孫二户各銅洋四元○禾自愧乏力人保父外症止痛厚記二户各虚對洋一元隱名氏新北門藝林堂馬慎發恆大源馮南記五户各洋二元大春節省中秋酒資朱丙侯慈谿鄭佐卿祈次女痢疾卽愈三户各洋五元○石樹珊求合家平安雙親康健銅洋十二元蘇州程姓募來醉樂山人銅洋二元○蘇州公信祗號銅洋五元通惠號節省中秋席資洋六元陳姓洋四元彭若蘭無名氏助揚州嘉定汪甗雲三户各洋一元力不足者節省月餅費虚對洋一元彭城子求身風濕卽愈小業五角老司太錢一百文○昌字四百十册金陵協和典經募萬善之洋一元朱振發錢八百文項雨田江體乾吳丹谷恆泰無名氏大德無名氏李尚謀顔伯通九户各錢五百文無名氏錢四百文張敬之楊門方氏無名氏三户各三百文無名氏錢二百五十文戴明恆張元超朱良才三户各錢二百文李泗姚俊臣葉家楨無名氏無名氏無名氏六户各錢一百文昌字四百十三册金陵庚興興經募無名氏錢九百文無名氏五户各錢三百文無名氏共五户各錢二百文無名氏共十八户各錢一百文以上二册總共五十四户合洋十三元○無錫尹宅銅洋十元誤目子銅洋四元定海滃水居銅洋三元杭城碧山居士無名氏二户各銅洋一元○昌字五百十五册蘇州寶同庄洋四元○二妙堂經募汪子香友善居學舍主人汪敏齋汪列聲四户各洋一元汪均泰汪煥宣周慶夫槐蔭齋嘉會堂江碧溪主人六户各洋五角恭誼堂汪錢四百八十文宗裕堂汪錢四百文心顧氏錢三百五十文蔣銓桃錢三百文衆福堂錢二百九十文王步瀛錢二百文逐心氏包銀銅手鐲一隻重二兩不留名包金銅飾二件重四錢五分以上十八户共洋九元飾重二兩四錢五分○張性初善士經募延陵子願雙親康健讀書童子願無疾病二户各洋五元自壽助賑洋二元針線微資洋一元益記洋五角餘記洋五角以上六户共洋十三元五角○嘉定祥泰木行銅洋四十八元抗省費融峰銅洋七元又李升銅洋二元○忻門王氏節省壽費洋十元公道主人各平心迹氏洋六元陸裕泰洋四元以上三户共來洋廿元○票陽不書名銅洋二元又銅本洋一元雲峰錢二百文○昌宇三百廿册桐鄉太生典經募勤業堂洋二元義記善記二户各洋一元劫餘生硯香主人三省堂三户各虚對洋一元以上六户共來洋四元虚對洋三元○吳蔭堂保合案身子平安三次續助洋六元吳劉氏洋四元吳彪氏保合家平安劉馮氏保合家平安無名氏李三户均續助各洋一元馬門保合家平安洋五角吳澤田吳福梁氏二户均保合家平安續各錢二百文吳秀幼女史節月餅費錢一百六十文以上九户共來洋十四元○本日共收洋一百七十九元五角銅羊一百十八元虚對洋六元小洋六角錢三百文銅飾重二兩四錢五分合并聲明 
[上海三馬路與昌絲棧陳竹坪經募賑捐八月十八日第七十五次清單]  
　　徐國楨善士助規銀十兩零三錢二分○之罘樂善軒爲母壽辰酒麫資移助洋四十元有心無力人求合家平安生意興降洋十八元隱名氏隱名氏祈父病速愈二户各洋五元蘇州張三益洋四元蘇州致和庄致遠堂傅祈夜寐不安速愈助沙州二户各洋二元林維記助沙州求安氏吳芝亭助沙州江子榖潤資移項不留名助沙州唐大鵬助鎮江朱戴氏祈外症知愈朱江氏祈産後平安康健殷寶華何夢生張炳章吹富猷吕維喬徐萬要邵順浦徐萊之徐迎之朱筱潤十八户各洋一元無名氏小洋二角不取票朱姓小洋七角江門顧氏錦泰豐二户各錢五百文無名氏錢一千八百文○烟台隱名氏銅洋五十九元同昌浙紹總捕府署交來越中庽客二户各銅洋三元○江隂縣署交來世德堂陳銅洋八元○常州南蘭陵不留名松江知愧子指沙州蕩口了我心思助沙州三户各銅洋二元天台石橋僧銅洋八元朱德興求合家平安銅洋十元漢口看報人沈耕源二户各銅洋四元周姓銅洋五元○新塲謝渭盛經募萬和南渭盛二户各洋一元黄元恆朱瑞興二户各銅洋一元王老福譚杏園浜才德周鶴生方黼庭林九臯樂子元盛立洪陸洪源醴記葆記十一户各洋二角宋祥卿洋一角詹序春永記二户各錢二百文千乘錢三百七十七文以上十九户共洋五元　洋二元○虹口聚豐銅洋一元又節省香斗資保合家平安錢二百文○與字二百六十八册同里祥泰典洋三元又各友洋三元○與字二百七十八册陳募善昌興洋三元又節省中秋酒資錢五千三百文又經募了安氏洋二元五角章廷珍洋二元無名氏洋一元劉漱芳吳開三布店居倀祉蕃汪欽之五户各洋五角王羲民積善堂方舜記三户各洋二角半章汪記錢八百文承榮氏錢六百文心有餘錢四百八十文吳吉亨李觀有二户各錢四百文范筱峰周樹屏吳純安周福元邵春生吳柰本陸靄香七户各錢三百文章耕記錢二百文以上廿六户共來洋廿一元○昌字三百三册譚任之翁經募和記林記野餑薺和記三户各洋五角源記德昌二户各虚對洋一元傎泰小洋五角憩園源泰二户各銅洋二元墨香舘銅洋一元以上八户共洋一貫五角銅洋五員虚對洋二員小洋五角○華亭縣署張書觀罰欵移助洋一員銅洋二員○馮煥文錢三百三十文陸杏生錢二百文李秋江汪熙文吳晋發黄紹昌蘇和卿陸潤生六户合錢六百文以上八户共來洋一員○漢口敦義堂主人經募起師席移助洋六員平安愿洋一員五角鄧鴻章洋一員無名氏袁雲書張慶義吕祥增瘙邦千梅春閣屈臣氏姚春和無名氏王養初周夢占周煥堂郭式茂恆裕號同震樓十五户各洋九角以上十八户共洋十五員虚對洋一員錢五百八十文○法馬路德錩第三次桶捐戴順昌虚對洋一員不書名散卜洋四角又散錢一百文十歲女節省點心錢十三歲女節省點心錢二户各錢二百文○南誠信二次桶捐吳完氏求合家平安詳一員浦東天記各友節省月餅資香斗錢三百廿八文不具名散小洋三角又散錢一百文○本日共收洋一百四十六員五角銅洋百　員規銀十兩零三錢二分虚對洋四員小洋念一角錢四千五百零八文合并聲明 
[上海四馬路高易公舘内協畀兩廣賑捐所經收八月十一十一十三十四十五十六等日賑捐清單]  
　　十一日榮記募二百八十一號册榮記號一元黄啓洪梁但梁社記三户各半元梁步雲莫秀榮三户各三角揚南黄地二户各二角以上八户洋三元五角内花洋三元○廣吉號半元○三興錢五百五十文○品香居募二百十一號羅佐良半元羅崇芳二角冷雙喜關盛泉二户各錢一百文孫榮錢二百文以上五户洋七角錢四百文○三和一元知槐齋省日用二元鄭桂峯翁再募鎰錩鑫五元○卓裕垣節省中秋禮四元○祥記募二百十八號册陳宅黄觀勝二户各五角阮氏梁玉麟季宅帶林培林陳氏六户各二角李宅區宅郭宅吳宅牛仔五户各一角麥氏三角石宅一元以上十五户洋四元○十二日永生利募陳翰生陳鴻軒袁文瑞鄔生記袁貢廷五户各五角以上五户洋二元五角○黄海珍一元俞子文求吐血症速愈二元○漢口德興行鄙蘭圃翁募八百十四號册不留名節省中秋餅孫少甫曾國民三户各二元無力人無名氏無名氏不留名無名氏無名氏不留名無名氏無名氏無名氏無力人十一户各半元保安居王錫臣吳耀振三户各一元邦江容如璧六元豫章彭福星堂四元鄭務德堂認捐明年孟蘭會醮金八元求安子利試二角以上廿一户洋三十二元七角内銅洋一元余宅廖宅劉宅三户各半元潘氏四角林葵林顔二户各二角五分以上六户洋二元四角○十三日奇珍號募楊煒如再助五元○無名氏錢一百五十文○彤昇庄節省中秋席費三元○怡記募無名氏五元○梁而康堂節省中秋費二元○十四日新南陞輪船帳房交來汪䑯仙四元無民氏一元○湖州二齡孩童押歲儀祈合家平安二元○十五日馮綸閣翁募三百廿九號册信成號馮綸閣二户各七十元馮星衡十元馮信南二元梁瑞生麥星南區福緜涂介之四户各二元馮俊賢張　李誠甫張占豪四户各一元李達基涂國賢馮炎馮亨謝柏慎遠堂洪啓周七户各半元以上十九户洋一百廿八元五角馮綸閣翁又募一百廿八號册羅玉田十元邱子雲葉兆輝二户各五元文壽梁福藻簡廣順雷添慶四户各二元劉耀林樊鄭氏李紹章柳成祐葉廣添傅滿林麥運堂七户各一元李順耀趙逢德二户各半元以上十六户洋三十六元○元亨行鄭桂峯翁募陸義泰一元徐川記泰和舘二户頟二元宋記五元元亨帳房節省中秋禮四元以上五户洋十四元○綠雲書屋陳求合宅平安一元張元　求消灾免悔半元○黎徐氏黎徐氏三男二女二户各五元○簡星垣翁募三百八十三號册汪竹齋金萬扶盧壽記李榮魁顔履珍袁永興張巨生七户各一元李穆臣簡陳氏二户各一元二角豐裕南棧簡星垣二户各二元薛晋甫胡超珍梁培謙梁吉謙何均盛梁鍾梁耀乾無力氏梁啓陳定傑梁閏十一户各半元梁勝四角五分程茂梁而銳峯梁旺陳光五户各二角五分周錫琛盧貽旺盧貽講盧端木陳義李品三黎懷梁田阮章九户各二角以上三十七户洋廿二元四角○十六日半　子生辰節省香燭資一員○漢口張寅賓翁募富文氏湯餅儀三十員義合堂十千文作洋八員七角誠心子求父病速愈二十員張式之十員張黄氏廬梁氏韋梁氏三户各二員張七姑唐梁氏唐陳氏唐壽唐壽康余觀琛羅汝濟汝潜合助何從富盧鄭氏盧鄭氏郭鷄花仔羅李氏方鍾氏沈氏周何氏麥湯氏無名氏唐氏黄恕心十九户各一員唐費氏劉姜氏張梁氏唐樹花仔唐容草花仔劉汪氏無名氏何棠進周汝鐸周三無名氏十一户各半員唐光大堂一角七分唐竹英唐花仔二户各四角四分楊婆二角以上四十一户洋一百員四角五分○退隱松樵規元一百兩○安慶輪船帳房交來無名氏無名氏盧柏峚胡餘慶堂許善士程永康無名氏退思氏無名氏慧興隆十户各一員無名氏六角公生明德盛甡二户各五角鄒善士二角山西四箴堂五百文安慶船捐桶衆善十錢一千五百文以上十六户洋十一員八角錢二千文○金波樓捐桶衆善士銅洋二員錢一千一百文○南京路捐桶衆善士錢一千五百文○張冠神求保平安一員以上統共洋四百十二員九角五分規元一百兩五千七百 
[上海北巿絲業會舘核奬籌賑公所施少欽經收山東賑捐七月初七八九十十一十二日第七百四十四十一二三四五次清單]  
　　得所軒十元古疁壽萱主人五元杭州有心無力人銅洋四元英洋二元黄梅周壽人三元涇川吳壽氏二元○吉林宋裕豐募富貴源頭同二次册五千九百九十三號敦成義萬聚源敦昇公意誠正隆盛當五户各銀一兩吉慶堂銀一兩二錢五分孫作房銀五錢本利德銀五錢同聚成茂盛興雲興堂慶备號洪泰德五户各銀五錢東萬增銀二錢五分王鴻林銀二錢五分季遇春銀錢五分永　肉鋪銀二錢五分義成肉鋪銀二錢五分共十八户吉平銀十一兩合來九八元十一兩五錢以上初七日○浙杭章復秋因子病重求保平安二百元王宗祐求妻孫氏病愈五十元踐五榖求消灾廿元歙縣冀萱榮畵舫資移助十二元母病略痊繳賑求愈十元恊泰典公募十元劉三合號五元江寗滿營五元福德堂孫三元吳正記兩元丁永記兩元樂永餘兩元隱名字兩元寶善堂何一元望秋主人一元文英堂阮足對開一元求麟子孫足對開一元○錢仲瑜兄轉託陳雲生募陳雲生八元恆順油車肇昌油車三户各兩元德豐油車一元邱翟沈三户合一元楊張高三户合一元周順昌陸萬錩吳萬源沈正義屠永利鄭叙順王義昌陳萬興諸元成吕萬順十户各半元隱名字金脚翡翠珠圈一雙以上初八日○蘇州不留名求子五十元山隂褚錦湖爲聘媳童氏肝血癆汲自巳隂虧風濕祈速愈十元無名氏十元陳晋康爲亡室金氏五旬冥壽懺資移助六元無名氏五元庽蘇崔春如節往返川資求慈親無灾無病壽至期頤四元菱江第一樓主人節買吕宋票資三元宋寶章兩元浙寗無名氏保平安兩元區遜之補前賑爛板銀不足一元○怡和茶號募昌册一千七百八十六號隨安室方一元濟南源茂茶號一元徽州吳勝元一元又募昌册一千七百九十號壺隱居士一元寄萍氏一元謝顧氏一元酬愿一元怡和茶號兩元以上兩册合來洋八元以上初九日○同里福汝堂周英洋十三元本洋七元不留名字祈四季平安一元攀桂軒居士一元元真子六角欲助不能人半元有心無人求自巳身體内熱速除合家平安半元真子四開兩個盧靄庭求子風病愈錢五百文以上初十日○顧張氏求子宗煐病卽愈五元悔悟子丁蘭石戒姻斷癮今以烟資移助四元以上十一日○亦狂亦狷生江西足紋五十兩合來規元五十三兩四錢驚八分河南秦氏求病带愈五十元浙江馬姓求母病速痊十員○丁子延孫伯涵仝募富貴源頭同二次册一萬八千七百八十八號孫不留名求祖先賜子武林橋洲德泰豐府三户各一員范恭義錢五百六十文何小弟錢五百四十文馬金榮三百文無名氏三百文求消灾二百九十七文沈三榮錢二百七十文朱錦章錢二百七十文黄渭卿李寶善奚錦初無名氏吳名氏馮惠堂馮名字七户各二百文怡順興錢一百三十五文童益和錢一百十二文吳友三錢一百文李燦亭錢一百文鄉人八十文無名氏四十文共廿三户合來洋七員錢五十二文以上十二日 
 
