# 1910 - 248 - 4913507

 

Page 1

 
 
   
 
 

Page 2

 
 
上諭 
[監國攝政王鈐章八月初九日内閣奉]  
　　上諭此次朝考錄取優生考列一等之劉道鏗江朗余肇湘范惲桂來壯濤王貴昌歐陽蘇張耆謙張言昌汪鳴璋陳心源何沅梁家駿嚴寅旭褚廣瀛謝世崇劉世衡阮其沅張錦書楊德培張德潤周鴻襄劉述堯張在田葛昌楣黄寳麟王學庸巢功常趙因培朱馳範邢殿元張福臻任曜楣宋梓董贊垣均著以七品小京官分部學習胡溶張炳邦黎溥湯肇曾楊祥鳳洪澧鄧毓怡龐土俊郭壽翼徐秉衡崔藴瑛游昌甲郭萬英朱樹勳何恩湛易象離孔慶諴王仁溥林适周積墉李聮杰朱名焯林紱廷臧鼎祥馬良翰許樾李桂一馮名燦費廷璜江炳猷唐藩劉家鬯周登善王春奎宋敬臣劉榮椿張澍棠王燿奎甘權冉光咸涂同軌姚百琴鄧廷芑鄧士元丁惟音許翼紀澤蒲唐毅曾魯逹張問節張效翰樂鳴盛范顯緒楊毓岷孫大鵬賈其元李光焱江震蟄吳文瀾楊仲芹謝海鰲陳寅亮劉寶廉高壽恒黄鳳龢何寳琦趙士鵬陸祺劉樹人林心恪蕭雲亭吳晋福鄭鍾琪彭承苞郭青焦汝霖吳丹朱毓駿秦一臣韓品三阮性傳涂慶澍方松年陳鍾瑜張樹德劉維藩劉延祺田澤勳孫乃祥王炳頤盛同枝謝驤墀戈寶森馮曦李芳蔡鄭孫翰儒褚士億李永庚張勝懿高登甲江志鴻誠勤吳學海王沂盧維嶽李國華車之鑑江祖芑榮璸均著以知縣分省補用取列二等之劉儈晋譚善述王曦葵何鳳閣曹振勳李鵕林陶文觀陳鼎亨王業昌黎錦文孫培升王藻彭振聲劉翼經張賜康辛爲梁羅綱程明棟旭朝李端藥李自辰陳執戣王中李拔超張蔭棠童魁楓鍾煥光余　劉淦丁元鼎劉茂寅全祺周恩緒楊瑞萍劉炳辰金兆鵬陳煥文朱卾基得培孟鳴臯郭曾量周仲庠魯鼎祺鄭人瑞余炳臣吳含章裕然王式訓潘金城謝潤鴻葉玉森楊懋卿趙鎭蕭瑞輯葉士仁李清來王殿璋陳法祖林崧磐舒曜南邱以謙雷演雲牟圻金品黄蔣登第張之漢孫方鑄金璧劉覲光陳獻斌劉景向李鴻奇程光偉徐文瀾周承烈張敬業徐讓鄭業琨穆錫侯袁仲峘歐陽健姚文壇黄書救龔士熤袁文修周家駟吳宗慈李景漢趙汝楠趙鴻書康康士華包文心甘德芳嵩勳章友文李玉華鄭矱淦琦楊鑑塘周德鎏田榮光王汝弼和渭清趙雲椿施國樑沈正陽馬服麒陳昌仁海鵬運楊得春劉桓湘王麟閣劉成章游明徵杜和聲雷德基鄭崇膺李鵕聲魏謙光札拉豐額劉培極張樹梅温敦書姜起磻王珩周劉澤林李鍾元鍾聲鏗朱邦彥羅滾廉張超宗徐臣翼劉鈺劉元丞沈誦清任丕振鄒言揚戴裕忱王自禹王永清李廣濂黄錫祺李如璋初兆聲楊祖蔭連承基馮芙昌張晋周家穀粟和聲傅良弼姚秉均湛復日鄭家理趙之藩吕欽臣李鴻毅盧濬思馮齡延丁希知黄祖勳楊文燦席毓棠黄展雲趙紹芹葉春城邵作榮漆會梓楊光錫均著以鹽運司經歷散州州判府經歷縣丞分省補用欽此軍機大臣署名奕劻毓朗那桐假徐世昌 
宫門抄八月初九日召見軍機王克敏 
初十日召見軍機帕王張鳴岐 
 
 
 

Page 3

 
 
代論 
[度支部主事鄧孝可爲時局危迫泣懇都察院代奏呈]  
　　呈爲時局危迫。披瀝慟籲。泣懇代奏事。竊國不恃人之不亡我。而恃我有可以不亡。今日俄協約。世界各國莫不視爲吾國存亡所繫。東亞安危所闗。評辯紛呶。相傳其協約内容。大不利於我。雖事涉秘密。尙難確知。但就其發表者觀之。已中分吾滿洲。旣不容有第三國置喙。何論於我。去年日本外務大臣小村。向其國會宣言彼政府移民之計畫。謂日本每年將移民十萬於滿洲云云。其民政長官白仁謂其民至滿洲者。須先握財權。則清國人民無論如何衆多。皆我之牛馬奴隸。日人常言。彼於一星期内。可調集七十萬兵。由南滿建瓴而下。可踐滅大清全國彼國臣民倡言不諱。母亦吾自有取亡之道在乎。此次新協約。傳有俄人取締蒙古。同保黄河以北之條。日皇有遷都朝鮮之。議其意何居。各國皆以機勢均等相執持。日俄如此。他國可知。吾國大局。庸堪設想。吾皇帝念宗社所闗。國脈所繫。上思祖宗之陵寢下憫國民之身。家能不悲忿慷慨。泣下不已。夫日。俄協約不自今日。始也。日俄戰後。俄人。不得不斂其。凶鋒轉而謀我西北。日英協約成。立日人南顧。無憂。而在。朝鮮滿洲之利益。懼與俄終有衝突。不得不各斂狂。慾如盜之恊定贜規。各自攘取。此二國情事所宜。然所難堪者我耳。日英。協約成後。吾國人士。早知必有今日。惟奔走號。呼無自上逹天聽。即逹矣亦以爲模糊影響之談。而不見信。信矣又牽於習慣。泥於成例不能破格以行。此則天下至可傷心之事。某嘗見楚屈原自述其多方感格其君。而終不悟。心惑意亂。自託於美人香草。憂愁悲思。鬱邑侘傺。自投汨羅以死。而楚終不救。某竊傷之。夫千古亡國。當其將亡未亡之時。未嘗遽乏救之。之術其時之忠臣義士。亦未嘗不憂愁悲思。謇謇陳詞。鳴哀以求悟其君。乃其君必夷視其詞。放逐其人。而國遂以無救。嗟乎此所以亡國破家相隨續。今古之忠臣義士所椎心而泣血者。前事者後事之師也。幸我皇帝。我攝政王。勿蹈此覆轍。徒令讀史者空悲哀之也。夫吾國豈無救之之術。哉吾國人民之庶。版圖之博。物產之富。種人之秀逸。土地之膏腴。氣候之和善。禮樂兵刑。文學美術發逹之最先。無一不可凌五洲而駕全球。所需者政治上一改革耳。事非至難行者。惟不行。爲可悲耳。今欲行吾救亡之。術首視攝政王之精神。王之精神振奮。則全國莫不振奮。王之精神衰薾。則全國莫不衰薾。當賢王攝政以來海内外莫不喁喁望治。二年中凡所舉措。果先徹首徹尾。統籌全局乎。其始也果謀定後動乎。其繼也果百折不回乎。海内臣工。以苟且之心。行敷衍之政。一枝半節。描頭畫角朝下一令。則與夕令牴牾。今成一法。則與昨法刺謬。一試不行。戞然驟止苟簡搪塞之政策。亦見其徒滋擾耳。此天下臣民所妄測高深。不能不觖望於攝政王無風行雷厲之眞精神者也。善善而不能用。惡惡而不能去。當爲而不能爲。當斷而不斷。此天下臣民所以慟哭吾景皇帝竟捨吾儕小民以去。滔天之禍。莫或予挽也。方今新政。其法理較勝於前。然其實際精神。則去戊戌百日遠甚。此天下人人心理所固喻。特無。人敢陳於今當路者之前。耳然公論。所在。天下萬世胡能掩也。尋行數墨。按部就班之行動。孔子所謂出納之吝。謂之有司者。此承天下亂離之後。爲守文之主或可耳。方今萬虎環瞷。萬鬼環噉之。時烏足以濟。哉王者之驅策天下。不外。刑赏而已。然循例之刑。刑不足以示威。率例之賞。賞不足以示恩。此又天下臣民所歎息進講諸臣之庸。不以秦皇漢武等本紀。一進講吾攝政王前也。秦皇漢武。雖駁雜不純。然其包舉八荒。驅撻萬彚之概。重病利猛劑當今得之。足已禍亂而臻强盛。故救國之術萬端。非王有眞精神副之則事皆無效。不敢避斧鉞之誅。譁先鳴其愚衷。而後陳其條件。（未完） 
專電 
[電一（北京）]  
　　甘督前曾電奏革藩毛慶藩呑欵逾百萬奉旨著即澈查現據何彥昇覆奏查無憑據應請免議 
[電二（北京）]  
桂撫奏報宣統二年籌備憲政事宜並瀝陳預算困難情形擬有辦法奉旨依議 
[電三（北京）]  
桂撫張鳴岐今日（初十）召見奏對甚久攝政王深爲嘉許 
[電四（杭州）]  
　　初十日浙路股東會到一千六百人衆憤一致全體謁見撫院極蒙温慰允卽電奏十一日續會决籌善後辦法 
緊要新聞一 
[濤貝勒兩陳軍國大計北京]  
　　濤貝勒於上月杪連上封奏二件均用貝勒名義而不假軍諮處第一件係條陳軍政畧謂現在爲戰爭競烈時代凡國際問題均以鐵血主義爲後盾中國自改練新 
 
 

Page 4

 
 
軍以來糜欵千萬不過略具形式上之模型於實際精神尙多缺畧必須切實研求方能收實用條陳急宜興革者十二欵其第二件係闗於政治者立言亦極痛切係主張更調内外不諳新政素向敷衍之尙侍督撫并速設責任内閣釐訂皇室經費縮短國會年限實行剪髮大赦黨人起用廢員行新幣懲貪官等事皆詳細臚陳中有云如以臣言爲是則請迅速舉行如以臣言爲非臣即負欺君之罪請立予罷斥摺上監國以此事闗係重大未易實行當奉旨留中惟傳諭貝勒於二十九三十兩日到新府邸内會商所以實行之法聞日内有開御前會議討論此事之說 
[蒙古又將爲東省之續北京]  
　　自日俄恊約成立某國對於蒙古即實行其密約上之條件屢向外務部要索在蒙古種種之權利雖迭經外部設法駁拒而該國野心終勃勃不已近該國公使又在外部提出數事要求承認一該國爲保護僑商起見在内外蒙古有隨處駐兵之權二有承借於各盟旗債務之權三該國有由西伯利亞鐵路分修支路直逹蒙古内地之權限令即日答覆否則該國當另籌辦法外部各堂接到該照會後極爲焦灼連次會議毫無辦法業已據情商請樞府在政務處公同籌議對待之法 
[慶邸乞退乃爲爭開國會耶北京]  
　　慶邸因與朗貝勒意見不洽日前召見時曾面奏請開去樞差業紀前報茲調查得慶邸乞退之近因係初二日政務處會議樞府及錫瑞兩督均到首由慶邸提議謂東三省如此危急有何挽救之法朗貝勒主張速開國會以救危局慶邸謂人民程度太淺速開恐致召亂貝勒云國會不開一切新政决辦不下去爭論甚爲激烈幸徐軍機從中調停始不歡而罷慶邸憤甚次日召見遂有開缺之請 
[各省預算總表尙難入奏北京]  
　　本年爲各省試辦預算之期業經各督撫飭由財政局造具預算表册報部查核澤尙書以各省所報出入不敷甚鉅飭令切實核减以符收支適合之指現在各省已一再遵飭核減度支部本擬於上月二十七日將該項預算專摺入奏嗣忽奉樞府傳知囑令暫緩蓋緣樞府連日接到各督撫電奏均稱度支部减削各省經費太苛若如該部所擬勢必至外省無一欵可籌一事能辦請敕下該部通盤籌畫云云樞府面奉監國諭飭令與澤尙書妥籌善策故上月二十六七八三日連與澤公在軍機處會議此事反覆熟商仍無眉目因此出奏之期尙難决定現澤尙書以各省反對甚力深滋不悅昨特電召各省監理官來京面詢究竟有無窒礙之處以憑核辦 
[且觀朗徐之查辦何如北京]  
　　某侍御日前上一封奏參劾憲政編查館措詞頗爲激烈略謂現當憲政進行緊要之時憲政編查館爲中央統籌之機闗擔負責任至爲重要所有館員應如何勵精圖進以期憲政之完全詎該館館員互存意見辦事敷衍較各衙門尤爲腐敗並臚舉多欵以證其實聞中有云朝廷無意實行立憲則已如欲實行立憲自應先由整頓該館入手摺上當奉旨交軍機大臣朗貝勒徐世昌切實查辦母稍徇延 
[締制自治章程又將出現北京]  
　　憲政編查館以地方自治爲憲政之基礎乃前經調查員報告各省多有不肖劣紳濫厠其中殊爲自治前途之累特飭由館員草擬取締新章呈堂核定具奏後通行各省一體遵守聞此項新章專注重兩事一嚴禁勒派捐欵一預防侵犯地方官權限云 
[蔭尙書决主緩舉徵兵北京]  
　　陸軍部蔭尙書自到任後連日籌議整頓軍政辦法已疊紀前報茲悉尙書日昨又在軍諮處與軍諮大臣濤朗兩貝勒會議徵兵事宜廕尙書主張緩辦謂徵兵政策固爲目今當務之急惟必須確具有相當之資格及最完善之辦法乃有成效可望否則敷衍成軍反多貽誤現在所宜急圖者在整頓已成各軍之積弊及趕籌三十六鎭之成立并如何增添鎭數增練邊防各新軍之計畫至於徵兵事宜應先行設法籌畫普及敎育退伍生計臨時召集等問題再行逐漸試辦方能有效前此各省徵兵耗費數百萬乃不久紛紛逃潰者正坐試行過早耳濤朗兩貝勒頗以爲然故現在徵兵一事决計從緩 
[川路材料免稅奏請展限北京]  
　　川督趙制軍近據川路駐宜公司總理李稷勳呈稱查本路應用各項機器材料於光緒三十三年十一月援照江浙各省商辦鐵路成案奏准一律暫行免稅嗣於光緒三十四年七月經稅務處會奏聲明自免稅之日起予限三年將來或因路線過長工程艱鉅届時仍體察情形再行奏明辦理在案維時川路甫經改歸商辦尙在籌欵測勘迨至宣統元年總工程師詹天佑來宜覆勘籌備一切於十月後始實行開工漸次購運材料現自宜昌至歸州一帶均已分叚開工工程吃緊購料方殷惟計日未及一年而免稅限期瞬已届滿若不先事預籌必致臨時竭蹶查川路跨越兩省自湖北宜昌府至四川成都府計長二千餘里而路綫所經大都窮山深谷工艱費鉅實爲各省鐵路所未見况租股所出悉爲農民血汗較之他省商辦鐵路其資本爲富商巨室擔任者又復有間當此預備立憲期内交通政策尤闗至計本路工費困難旣與他省商辦鐵路情形確有不同則材料免稅辦法亦應與他路酌示區别近年江浙各路材料免稅均經稅務處奏准展限本路成宜全線過長非將由宜昌至萬縣一叚尅期造竣通車則川路萬難成立擬懇將川路材料免稅期限展至宜萬全叚築成之日爲止 
 
 

Page 5

 
 
以纾民力而速路一趙制軍據呈後業已具摺入奏七月二十九日奉硃批該部知道　 
[通飭外省查報商辦各礦情形北京]  
　　農工商部近以本部歷年核發探礦開礦各執照共計三百六十五處礦商領照後是否遵章切實興辦並開出礦產應徵礦稅各數目多未據各省詳細咨報迭經分别咨查亦未能一律詳覆殊屬無憑綜核現在各省旣設有勸業道或礦政局自應責成清查商辦各礦凡領有探礦執照者如已勘竣開挖即飭遵章換領開礦執照倘不能遵限勘辦應即追繳礦照報部註銷其領有開礦執照者如已開採有效應查明礦產衰旺及運銷暢滯出入盈虧大概情形先行報部備查仍飭各該礦商將開挖礦質應納礦稅各數目按月呈報該道或該局按季詳由督撫咨部查核如領有執照並不能興工開辦須查勘實在情形果係認眞籌辦或因資本不敷或因辦法未善或因礦地爭執轇轕未清或有特别事故以致不能興辦者應由官設法維持並即限期飭令開工以觀後效仍先將現在情形報部備查倘於領照後並不切實籌辦延不開工或更有藉端招摇撞騙情事除將礦照立即追繳咨銷外仍須查究分别懲辦以儆效尤並將所領礦地另行招商接辦至從前商辦舊礦曁各處零星小礦所占礦地所採礦質各數目亦應清查彚報旣可杜絶私挖且藉以週知全國礦山區域曁各省每年礦產總數以備編訂統計之用業已奏准通行各省督撫曁察哈爾熱河兩都統飭屬一體遵照辦理 
[民部司員胡憒憒如是北京]  
　　民政部疆理司原司調查户口等事乃近日該司人員誤以調查户口之公文賫至軍機處該處見之深爲駭詫隨即將該文件交還民政部肅邸接文後大怒該司長亦自請議處昨己下堂諭將該司員記大過一次又該部營繕司調查兩江某學堂建築各事乃誤投咨文於粤省嗣據粤提學使回答謂遍查全省並無此校名目仍將原咨遞還民政部事爲堂官所聞亦將營繕司司長記大過一次以示懲儆 
[浙人力爭公舉總理之進行浙江]  
　　浙路總理湯壽濳以言獲咎後諮議局常駐議員一再恊議照章請開臨時會詎增撫受樞垣意旨婉詞阻遏劄文宣布全體大譁而奉召議員均以路事危殆如期報到者已逹九十餘人决議於十一日再開恊議大會依據局章二次呈請開臨時議會如果再不得請全體辭職聞贊同者已有金衢嚴寗紹台六府云 
浙路股東於初八在滬開會後翌日專車來杭定期初十日上午九時假兩級師範學堂續開臨時股東會公籌保存辦法並於初九晚八時先在浙路公司開臨時會塲職員會布置應提議案與會塲秩序俾免漏畧金華武義縣股東陳某聞路事危急錐心痛哭以致病不能起知初八日股東大會倚枕繕書遣其少子赴申不料中途乘舟遇險停頓修補到杭已在初九日午後知誤會期臨江大哭幾欲身殉嗣經路人告以初十日師範續會並示以報紙彼始收涕携裝而去 
浙路股東李厚祐孫廷獻等二千一百三十六人於初九日上軍機處都察院電云七月十九日上諭湯壽濳即行革職並不准干預路事聞命之下衆情惶駭伏思革職乃朝廷大權至總理浙路爲公司全體股東所公舉亦闔省人民所信用若朝廷可進退之非特公司律概作無效是直剥奪人心應享之權利當此外患方亟正仗民氣稍扶危局乞代奏請收回成命以順輿情不勝迫切待命之至 
[西報譯要]  
萬國禁烟大會展期舉行字林報載初九日北京電云萬國禁煙大會原擬本年在海牙開會現已展緩一年 
滿洲近事彚誌又載東京通信云奉天日本總領事因中國驅逐新民屯高麗農民要求賠償損失日洋二萬元已經東督拒絶惟允付給撫慰金五千元聞日領事俟東督由京回任後尙擬續與交涉日本總領事近日照會奉天華官請將新民屯圍隄重行修築以免水患或由本省籌欵或請政府撥欸 
俄國大臣會勘黑龍江鐵路文滙報載初九日柏靈電云黑龍江鐵路綫已由俄國財政部大臣柯柯齊夫及郵傳部大臣吕洛夫會同勘定大約該路尙須續行測量俄國首相司徒來賓現已行抵西比利亞即須回國 
德國國會議員抵京又載同日北京電云德國國會國民自由黨議員戈克君游歷遠東已於今晨抵京午間德國使館設宴欵之濤貝勒肅親王倫貝子朗貝勒及蔭午樓尙書時均在座此外尙有顯貴多員 
日使干涉中國言論自由權某日報載初五日華盛頓電云據紐約日報北京訪事電稱駐華日使伊集院近向中政府抗議謂中國各報紀載日韓合邦問題妄施評論謂中國如不簡用能臣實行改革則將蹈韓國覆轍此種議論實具排日之態度故特要求解釋云云京中咸知日使之抗議志在恫嚇攝政王則以此言係爲沮尼起用袁世凱起見故近日樞臣正在討論此事 
 
 

Page 6

 
 
韓人尙思復讎據某日報載稱海參威有高麗革命黨多人因該地不便久居避至間島聞現在該處謀書行刺内閣各大臣云 
[京師近事]  
法部各堂前因各省城及各埠審判廳限於本年一律成立曾將訴訟狀紙辦法式樣詳細釐定咨行各省查照在案現該部復以狀紙乃兩造詞訟所闗最爲全案闗鍵亟應擬定期限一律實行以免玩延凡已設審判廳之省城及商埠以開辦三個月内即須實行其府廳州縣各審判廳即以開庭之日爲實行之期以昭劃一 
朗月華大軍機昨日召見時面奏謂南北兩洋皆爲海軍上最要地叚而應有之南洋北洋兩大臣缺又以該兩省總督兼之不惟將來難以顧及且恐不免有貽誤軍政之處擬請將南北洋大臣二銜改爲兩缺列入新官制内另派精於海軍大員補授俾可振興一切 
外部自吳錡放交涉使保恒放九江道後出有兩缺向例司員補缺必先得三等烏布然後遞升至一二等此次施某以候補員外而卽得頭等烏布司員中已多抱不平嗣又以新調某司掌印不勝繁劇乃添派額外主稿及額外帮稿二人以補助之惟所派之人均係某尙書私人故闔署司員大爲鼓譟甚有至大堂求開差缺或請調别司者現某尙書恐閙成風潮已央人從中調停矣 
京城未設民政部以前曾由孝欽顯皇后發出帑銀設立官醫院五處每年經費五萬兩欽派陸鳳石中堂綜理其事刻陸中堂以簡充禁烟大臣事務頗繁且民政部官醫院頗有成效擬將京城五處施醫總局歸併民政部管理以免紛歧 
日昨軍機大臣召見後監國又特傳慶邸朗貝勒入見籌議預備改革宫内制度辦法並擬調動某部尙書討論兩小時之久甚爲密秘 
度支部澤尙書以湘撫楊文鼎奏請募集公債以資挹注一事其中窒礙甚多擬具摺駁斥飭其另行籌欵惟某侍郎與澤尙書反對甚力是以未能解决 
資政院開院在即政府所派委員已詳前報日昨度支部又續派三人一張茂炯（軍餉司主事）一徐文霖（額外郎中）一李景銘（額外員外郎）至他部亦尙有更動及續派之耗 
度支部日前通咨各省督撫云本部奏定清理財政章程第四條規定清理財政之職任第四項載名省擬定各項收支章程及各項票式簿式送部等語本部於宣統元年十二月宥電催飭各省財政局詳加籌議迅速編訂章程送部核定在案嗣據直隸正監理官劉世珩條陳清理財政辦法八條大旨以收支之方法不改良則册報雖極註明仍屬帳目之性質于財政初無裨益蓋我國尙未有金庫制度財政出納之機闗分歧複雜不統一不分明加以科則繁碎欵項紏紛種種情形誠與預算前途均多窒碍現在試辦預算各省自應速訂收支章程相輔而行使預算方有著手之處查該監理官條陳各節當不僅直隸爲然茲擇其收支與改良方法闗係較切者摘錄五條咨請貴督撫轉發清理財政局以便參考并飭該局詳速籌議訂定收支章程及各項票式送部核定 
新簡禁烟大臣陸中堂昨與恭邸會商禁烟進行之策擬奏請查編烟籍按户列號每月均令完納烟户捐欵捐分三等戒除凈盡者准予呈請查騐如果確實凈戒即免納捐并銷去烟籍以昭激勸 
軍機大臣及各部參預政務王大臣於日前迭開會議探悉確爲日韓合邦等問題妥籌保護權利之辦法擬即先向某某等國訂立條約以資抵制聞東督錫制軍來京亦大半爲籌此事云 
時評 
[其一]  
　　有正當之開會。有無謂之開會。宜乎開會之日多。而奔走相告 
之。無已也。剪髮問。題朝廷。方有此。議而未必實。行也。即使實行 
舉國之商民。亦聽其自便。斷不强迫之。使必剪髮也。而杭州商 
人。則已恐髮辫之不保。相與。驚皇無措。而欲會議保。存之法嘻 
不其多事乎。 
[其二]  
海盜也。馬賊也。梟匪也。近皆日有所聞。外交日。棘而内象若此。 
内憂外患。將有相迫而至之勢。然而各。省官吏。依舊敷衍塞責 
而無有能振。作者此中國之所以不可爲。而後。禍之所。以不堪 
設。想也。 
[其三。]  
　　縣官徵收錢糧。則抑勒洋價。櫃書經收錢糧。則以荒作熟。卡員 
則。任意勒索。差役則敲詐百出皆已相習成風。而不足爲怪。小 
民層層受累。而無可告訴。而縣官也。卡員也。櫃書也。差役也。則 
皆。歎近來出息遠不如前。而無以爲生。噫累人者若此。受其累 
者將。何如 
然而。縣官。卡員。舞弊。長官不問也。櫃書差役舞弊。縣官不問也 
豈惟不問。或且從而庇護之。蓋不如是。不足以長養亂機也。 
 
 

Page 7

 
 
[]  
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘路公司尙敢批鱗耶長沙]  
　　湘路拒欵迭經公司曁紳商等電部力爭近因四國代表來京協催借約簽字旅居各省湘人函電紛馳來湘詰問並迫公司以得請乃已上月抄復由日本留學界組織拒欵會公舉代表楊君華生回湘商請湘紳合力峻拒昨由湘路總公司咨呈郵傳部曁督撫兩院仍懇取銷外債保全商辦茲將原呈錄下湘路借欵自聞規仿津浦合同擬訂草約後公司以損失太多即經電牘交爭至爲肫迫遠近湘人分電部處聲請作廢尤爲激切督辦大臣張文襄公體察情形故於草約尾條聲明俟奉諭旨交度支部核准後再簽立正合同如度支部有駁改之處即再另商辦法等語終文襄之世迄未入奏是其思之旣久弊害日彰設令易簀稍遲亦必自寢前議老成謀國具有深心否則以文襄之謀之斷欲行便行何必留此活筆以滋今日之爭執也至是黄御史瑞麒於宣統元年九月奏陳湘路力能自籌的欵興築無須募借外債一摺十一月後經湖南撫部院岑會奏湘路全省人民皆願集欵自辦不認籌借外債一摺先後欽奉硃批郵傳部知道欽此欽遵轉行各在案自頃數月以來公司極力敦促進行長洙百里許分投安枕舖軌車頭已到正在裝配秋間洙昭一準開車次第一逹長沙並將長岳洙郴路綫分馳測購成績具在不敢稍有遷延前此籌定常欵歳約五百萬元照浙路每里平均一萬八千元扣算歳可修路二三百里蓋無論借欵若干萬一年率不過繳數百萬兩今以公司自籌有著之欵决算斷可不必另行籌借外債曾於本年四月間將工程欵項兩大宗分析咨呈鈞部郵傳部旋奉批開查湘省鐵路近來漸次進行並擬限期完工具見熱心公益從此奮勉圖功當不難日形起色本部良深嘉許應卽轉咨外務部度支部詳核俟覆到再行酌核辦理可也等因是公司完全自辦無庸另借外債兩層己蒙鈞部批准具仰鈞部仰維大局俯體下情拮据經營必能設法取消前約公司原可不必過慮自惟入夏以來報紙喧傳四國代表來京協催借約簽字幾成巿虎杯蛇京外湘人又復紛馳函電來湘詰問並迫公司以得請乃已慷慨愁慘至不可狀公司又於六月漾電七月歌電據情陳請迄未奉覆近則謡諑益多險語危詞不絶於耳其意僉謂湘路自光緒三十一年十月二十八日經御史黄昌年奏奉上諭借欵修路流弊滋多應由三省集股興修以保權利不准借用外債欽此遺訓煌煌小民敢不兢兢凛守况自從合興收回後湘攤贖路欵及金元小票欵七分之三六年以來湘民從米鹽中輸出銀一百八十餘萬兩以充償欵又從優先股輸出銀一百六十餘萬兩以充工用兩共不下三百四十餘萬兩合成銀元垂五百萬元以長沙貧國人民不惜捐糜預踵助成鉅欵以共成此公司者亦恪遵集欵興修之先朝聖訓爲朝廷保利權耳今除上項已收各欵外歳仍可另籌常欵四五百萬元且皆分欵指實每年至少儘敷修二百餘里之路五年期限並非虚言歷經呈報鈞部郵傳部有案是無窮之股東集腋成裘方謂全路告成之後維時贖欵亦已帶償清楚便可均沾紅利了無他累乃外人一旦以鉅欵爲餌以剥蝕之且展轉層遞船算束縛至二十五年之久使我不得自主餘利幾何何堪受此朘削其得沾匄於我商民者可想見矣且粤路第一期所收僅七八百萬元與湘路所多無幾先數年即已開工亦僅成路百數十里獨能完全商辦不借外欵今湘路亦已成洙昭百里許欵目工程全與粤同實與三年前之情形迴别綽然餘裕無事他求乃獨必舍自已已籌之欵借外人恊謀之債事同辦異求之情理事實均失其平又况前此籌償贖欵則責之商民蚊負蟻馱於今數載並未敢稍弛擔負一旦舉而屬之他族患難與共安樂棄之立憲時代未宜有此凡此交相責備公司瞠目箝口直是無從解說困難窘迫至不可言伏惟鈞部管領交通周知民隠輿情所注明鏡難疲夫以百千億萬之股東求保百千億萬之命產惟利所在不知其他公司職在營業業之不存職將焉在徬徨終夜無地自容相應具文呈請俯賜奏咨除分抄前湖南撫部院岑曁黄御史瑞麒各摺稿並公司四月呈部原文及漾歌兩電一併咨呈伏乞鑒核諭遵不勝迫切待命之至 
[護督窮治徐柯兩匪羽黨武昌]  
　　瑞制軍督卾以來迭將劣弁徐升巨匪柯玉山等拿獲正法其黨羽之就捕待誅者亦有百餘人餘黨畏威四竄地方頼以安謐茲因瑞制軍晋京陛見餘黨遂紛紛返卾而以徐黨之盤踞漢上爲尤衆故王護院通飭各屬文武營汛重申逮捕之令並由督院出示懸賞購緝茲將近日情形彚錄如左 
徐黨鄖陽府防營昨將劣弁李和生一犯解省有知其事者謂李本瑞制軍訪緝未獲之人係兩湖哥老會巨魁力可敵十餘壯夫從前在洞庭湖攔劫商民船隻水勇莫敢往捕嗣因勢窮受已革警道馮啓鈞招安派作緝捕隊長曾獲江皖卾三省會緝未獲之巨梟曾國璋又在　口屢次破獲革黨大吏特赦其罪拔爲千總仍隨馮革道緝捕恃在官之勢無惡不作素與徐爲伍而罪惡較徐升尤甚馮革道遂安置於鄖陽巡防營中瑞制軍辦徐後電飭鄖陽鎭府拘解來省李聞風先遁刻復返鄖欲濳至長江仍操舊業被其舊部防勇拿獲禀由鄖鎭台鄧　戎正峯派巡防第五營仇管帶俊愷提標襄陽營康守備恩厚率兵將其押解來省已奉護督面諭收入模範監候武昌府審明即行正法聞李在道中屢次圖逃與解兵大鬥幸解兵人多將其手足打傷由背膀穿鍊綑縛始克安全抵省至徐升之黨連日經漢上巡防緝捕各營夏廳都司巡警各署局拿獲 
 
 

Page 11

 
 
解省者約十餘人茲紀其最著名者如下雷得炳綽號矮脚虎現開文濱客棧專寓賊匪並冒充武昌城守營候補守備徐洪勝綽號紅頭洋人同老么著名披龜喻辛已劉玉升汪良劉洪發 
柯黨大冶紅燈會匪柯玉山餘黨柯青山柯益清柯益杭熊春亭盧萬和盧春和等自柯玉山正法後迄未提堂復訊日前護督遂特飭首府趙太守毓楠提該匪等至督審處刑事庭督同讞員等澈底研訊該匪等大翻前供非惟不認爲會内頭目並不認入會情事再三推鞫矢口不移當將柯益杭益清二匪各鞭背一千仍一併還押模範監候再提審至柯玉山餘黨之散佈於大冶咸寗等處者尙多茲又經營縣合力恊緝拿獲匪中小頭目鄧庭楨張宗王順福三名刻已解省併案訊辦矣 
分類新聞政界 
[江督維持民食之苦心鎭江]  
　　揚州各屬米穀紛紛出海昨經常鎭道具禀江督並聲明米缺價昻請嚴杜私運出海仍准内地流通等情當奉批云米穀嚴禁出洋而内地仍貴流通疊經通飭認眞查緝若如所禀揚屬裡下河一帶米糧仍從鹽城興化之灶議港偷運出海而各縣各鄉又復私自擱禁不許内地販運是則海禁任意疎漏而遏糶轉滋流弊營縣所司何事乃竟玩忽至此咎無可辭所請於本省南北各海口要隘酌派師船駐紥梭巡責成沿海文武督率稽查凡出海船隻除酌定食米外如有私運夾帶米糧情事立即截拿重辦自係爲嚴懲奸販起見候再咨請長江水師提督江南提督江北提部堂並照會各鎭曁檄行寗蘇兩藩司分别轉行飭遵辦理倘文武員弁仍復奉行不力即行從嚴參懲决不姑寛至内地往來此鄉運往彼鄉此縣運往彼縣並非出海者自應任聽商民流通不准書差營勇及鄉保人等阻撓需索如有痞棍私行攔禁藉端滋事立卽查明懲究其行棧當户囤積米石亦卽責令平價出售不許居奇以濟民食并候通飭實力辦理 
[鎭郡實行審判之準備鎭江]  
　　鎭郡審判廳現已度定地勢飭匠估工建築不日卽須興工以期早日開辦惟審判人材急應預爲培植庶設立後可以因材器使聞各紳董對於此事亦頗注意擬禀請地方官轉詳大憲核定於城内設立審判研究所遴選明逹之士入所肄習畢業後派往各審判廳及警察局充當發審現正商定章程不久便當實行也 
[札飭採辦新穀歸倉長沙]  
　　湘撫楊中丞日前札飭各司局云爲札飭遵辦事照得湘省前因各屬災荒迭告當撥省穀分運災區並於省城設局平糶遂致省倉積穀所存無多卽各廳州縣倉儲亦復因而空乏設以後再遇荒歉將何以資接濟本部院軫念民食無日不注意於此現幸今年收成頗豐新穀已陸續登塲穀價逐漸平减自應趁此時機速由藩司善後局設法籌欵遴委誠實可靠之員或招殷實妥商分赴產穀最多之處廣爲購運多多益善不特可補省倉之不足且藉以杜商販之偷運此爲備荒最要之事未可視爲緩圖一面仍應嚴飭各廳州縣乘此收穫後穀價平减剴勸紳富從速籌欵買補以備緩急之需除分行外合亟札飭札到該司局即便會同善後局布政司遵照札指迅速委員或招妥商廣爲採購運省務足倉儲並分飭各廳州縣一體設法妥辦均勿因循延誤是爲至要 
[財政局移請懲處浮開報册縣令浙江]  
　　清理財政局移請藩司文云仙居縣造送報册開列各項雜用下鄉勘騐縣委下鄉拔除烟苗挑轎伙食兵役工食因鹽拒捕犒賞哨勇酒肉下鄉勘騐緝捕兵役差夫轎擔工食等名目共洋一千二百四十二元六角五分查該縣所報零星雜用春季三月同一數目豈亦有例定額支耶至下鄉勘騐不外夫役隨從要知隨從平日均有工食下鄉勘驗同是辦公何必開支緝捕本有經費兵役亦有口糧豈可意外開銷因鹽拒捕犒賞弁勇酒肉費竟有二百餘圓之多其爲飾詞浮銷不言而喻應請貴司酌予懲處以爲浮開者戒 
[欽廉鹽斤暫免加價原因廣東]  
　　西省加抽鹽斤以充練兵經費一案原定欽廉臨全等鹽斤各加二文惟大吏以欽廉日前迭遭兵災民力已疲卽現在各項抽捐亦飭暫緩開辦目下西省輒加鹽價於民食不無窒礙當與該撫往來磋商現已彼此商定俟將來元氣稍復再行開抽現已將情札行司局備移欽廉道府一體查照矣 
軍界 
[卾提整頓標營外宿積習武昌]  
　　卾軍各標統管帶各官向來多不在營内駐宿其沉靜者遂日伏於雌威之下專受閫敎而浮滑者則結伴行樂惟事淫博近八鎭統制張提軍以官長爲兵士表率自應日夕親駐營中同與甘苦乃該統帶管帶各官每當夜間出營留宿外設使各官佐皆從而效尤尙復成何事體特不動聲色於每晨乘騎馳往各營親點官佐之名如有不在營内及届時未起者均諄諄斥責並演說女色與個人之闗係極爲剴切並限定嗣後每月祗准兩夕在外住宿以免消磨壯志自損軍人資格 
[贛撫消弭陸軍暗潮之政見南昌]  
　　贛省陸軍步隊兵士因反對扣餉發起傳單由一營遍佈二三兩營以期同聲響應羣情反對當時幸得官長會委演說得力致未閙事惟兵心不服仍在外間聚議馮撫日來業已密委查辦所查各節甚爲詳晰現經諭令協統吳道介璋擇辦一二以示整頓而挽頽風未識暗潮能否潛消也 
[贛撫奬勵羅弁之原因南昌]  
　　江西進賢縣解令鳴珂以該縣治把總羅弁國楨在任政績開摺禀院懇請傳諭嘉奬並日後遇有相當千總缺出量予升補以昭激勸等情奉馮撫批云據禀該縣把總羅國珍到任未久紀律整肅辦事勤幹且能革除陋規於彈壓爭鬥等案尤能迅赴事機足見勤廉有爲殊堪嘉許仰兵備處轉飭傳諭奬勵並令嗣後務須益加奮勉不得始勤終怠至所請遇有相當千總缺出量予升補一節本部院賞功罰罪一秉大公應候察看該弁日後辦事能否歷久不懈再行酌奪 
學務 
[自治會决議公立法政學堂南昌]  
　　贛省自治研究會正會長黄棣齋太史副會長袁清舫主政於七月二十八日邀同會員在百花洲昭忠祠開特别太會當即决議將私立豫章法政學堂改爲公立會内每年 
 
 

Page 12

 
 
撥助五百金爲一切經費其開辦費則由諮議局議員陳觀察永懋等十五人共助八百金尙可敷用擬招學生一百二十名每名月收學費二元六角講羲費四角常年亦可敷用定賃都司前夏宅爲學舍中秋節開校並擬禀請贛撫奏咨立案一切規則均照部章辦理云 
[卾學燭破藉學漁利之伎倆武昌]  
　　湖北仕學館畢業學員張汝霖及武備學堂畢業生陶寛等現在省城設立檢定師範講習社以養成師資爲宗旨業經率行廣告招考在案昨始補禀提學司立案高學使以簡易師範業經奉到部劄自本月起一律停辦該員等欲辦公立檢定師範社名目大謬而收考又未限定如何資格必至流品淆雜多滋流弊貽誤學務前途殊非淺鮮當批示申斥飭令遵即停辦不准用檢定敎員名目藉學漁利以端士習而挽澆風 
實業 
[綢號虧倒巨欵續志鎭江]  
　　鎭郡城内堰頭街左近馬振記綢號於日前倒閉後以虧欠蘇州各莊爲最巨當由各該莊聮合至撫轅禀追旋由程中丞專派委員王君查辦此事已於日昨到鎭會同丹徒縣文大令親帶差保至該號查抄並捉拿號東馬振聲詎馬已經逃避號内空空一無所有祇將該號夥胡姓一人拘去他無所獲云 
[部員調查湘路詳清長沙]  
　　前由郵部奏准派員來湘調查路事茲悉已委余觀察李太守二員於上月底到湘本月初一日由湘撫楊中丞派委張觀察鴻年曁湘路公司辦事員龍觀察璋等會同部員余觀察前往洙昭一帶查騐工程又委黄觀察以霖曁公司總理余參議肇康辦事員胡太守璧等會同部員李太守由公司鈔取存欵底簿再赴官商錢及各存欵處調查股欵並已經用去之欵各若干以便回京報部其調查時必須一一核對盖用戳記辦理極爲認眞 
雜記 
[廉訪之旌節忙鎭江]  
　　江蘇提法司左子異廉訪前奉江督奏派赴海州一帶查辦海豐等三麵粉廠焚搶要案刻已查畢卽日南下回省赴寗復命鎭郡官塲接到電信後以鎭郡爲憲旌必由之地現已預備赴江干恭迓矣 
[黑籍之州縣危湖北]  
　　瑞莘帥前查卾屬各州縣實缺多係黑籍中人雖調所查騐而到任後深居密室難免陰違之弊嗜好所趨禁令不嚴致烟館如林寳爲怪象擬將黑籍實缺州縣一律奏請開缺調省差委並奏明候補人員凡有癮戒除者止准委差不得署缺前已開列清單因入覲期迫俟回卾後再行入奏目下政界紛紛傳說恐慌四起云 
[太守之妾命薄安慶]  
　　安徽候補知府李某因往歳筦榷和州宦槖頗饒購一湘產雛姬以爲異鄉金屋然大婦悍妬異常偵聞得實由湘趲程來皖一賭該妾之面怒不可遏遂命毁飾褫衣幽閉一室有時婢媪輩稍迕其意必遷怒該妾或以鐵剪燒紅烙其面部或以縫針刺其股腹又惡其髮長垂地亂剪亂揪致令如髠黔狀種種虐待慘無人理而該守素有季常之懼坐視其妻之摧折敢痛而不敢言日昨大婦又不知何故醋火忽騰又將該妾毒凌較前尤酷致該妾用刀刎頸自尋短見幸縫工遇見狂呼奔救得變更生然已血流遍體創傷甚重恐仍難免性命之憂耳 
[孀婦之雪寃難江西]  
　江西新淦縣孀婦李蕭氏前在都察院呈控現辦都昌統稅委員陳大令鼎兄弟誘姦未遂騙去巨欵一案情節確鑿由院咨解到江復訊辦理以昭平允而南昌梁大令繼泰初意極力庇護同官遂揑稱李蕭氏素患瘋顛供難確憑詳院了案經馮中丞洞悉弊竇嚴厲批斥提案復訊取具確供通詳核辦後梁令仍一味拖延又經李蕭氏將情上訴上級官長現已奉飭傳集全案人証秉公訊辦以昭折服聞陳大令鼎近日亦由都昌統稅差次還省矣 
[劉女之化身奇吉林]  
　　吉林尙禮社偏臉子屯趙永安之佃户劉某有女二十一歳春季忽　疾如睡魔越三四日甦醒頓失常性終日狂言自稱在陰曹充差且與胡三太爺赤脚大仙等換譜因令其化爲男子下部已具有男體云云因即薙髮改爲男妝逐日念經拜佛其家族及隣里亦目爲神僊三月間赴省參拜各廟佛像即由省束裝晋京現在京娶有一妻擬即東旋其家人等聞己預備喜筵歡迎矣 
[鄉民之私闗勇廣州]  
　　番禺横沙鄉民婦葉羅氏日昨赴縣禀稱被茅岡鄉虎紳某督率子弟糾集觀音約匪在鐵路旁截擄葉姓一人梁姓二人朱姓二人乞派員馳往吊放等情碧石村錢姓耆老等隨亦赴縣報稱月之初一日横沙著匪羅牛羅澳朱湖等糾集匪黨百餘人各持槍械蜂擁入村數十家牲畜銀物搜搶一空擄去十六歳幼童一名十四歳女孩一口并放火燒燬房屋數十間現無家可歸者指不勝計乞迅賜會營詣勘查起被擄緝拿匪黨追贜究辦未識該令若何辦理也 
清談 
[燃眉歟揚薪歟]  
　　一事。也部臣請加而效。疆臣請加而不效。此豈疆臣之。智慧遠不若部臣歟。無他挾主以自重也。夫然吾爲浙商幸。吾爲淮商。悲 
一欵也。腹省日言節費。邊省日言增欵。此豈腹省之求治。或可稍緩於邊。省歟。不然何軒輊之一至於此耶。夫然吾爲滇奉喜。吾爲各省悲。 
說者曰。夫豈獨一事一欵爲然。小艸之敷。榮托生得地。則歷三冬而不彫矣。山水之清游觴詠得人。則歷萬古以不磨矣。衆生芸芸。世界沈沈。彼夫脚靴手版之中。所艶稱爲某能員某賢員者某大吏之奏調。某部堂之電召亦當作如是觀。可耳。 
雖然民命幾何。財力幾何。幾經勞臣之勝削邊吏之請益。而不相與以俱盡也。吾爲今之重。内輕外者懼。吾尤爲今之耗中實邊者危。說苑 
[官海舊聞]  
　　光緒中葉山東尹琅若編修琳基。官詞館久。不開坊。鬱鬱弗自得。乃縱酒自這醉輙謾駡座客。以是與其鄉人鄭侍御溥元齟齬鄭遽摭尹陰事劾奏之。人皆不直鄭旨。下尹鄭皆休致。是日樞臣述旨旣退寳文靖語同列曰。白日放歌須。縱酒。青春作伴好還鄉。可　贈尹鄭兩君矣。 
甲申春。閻文介張文逹同入軍機二公年皆逾七十。未幾。孫文恪毓汶烏司空拉布奉命勘案江南北諸省。歷年餘始歸。都人爲集唐人句曰。丹青不知老將至。（文介字丹初文逹字子青）雲山况是客中過。（烏宇少雲孫字萊山） 
光緒癸已恩科。殷秋橋少卿如璋。周伯晉編修錫恩。典浙江試榜發。士論頗不韙。或爲聮以謔之曰。殷禮不足徵。已經如瞶。如龔。漫詡文章操玉尺。周任有言曰。難得恩科恩榜。好憑交易集金錢。離析二人姓名而銖兩悉稱。語意渾成。尤爲巧合。 
某歳烏逹峯尙書。與惲次遠學士同典浙試。鳥文學頗疏淺。而學十有烟　或以二人姓爲聮曰。烏不。如人胸中只少半點。墨軍無。鬥志。身邊。常倚。一修槍亦巧絶倫 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[補錄御史王寳田奏萊陽海陽二縣相繼煽變請簡派大臣馳往妥籌撫定摺]  
　　奏爲東省萊陽海陽二縣相繼煽變撫臣處置失宜擬請旨簡派大臣馳往妥籌撫定以保危疆而杜隠患恭摺仰祈聖鑒事竊維地方民變從無輕用兵勦之事以民與賊異賊可誅民不可誅也至民忘其生而致死於官則忿毒已深故兵民之戰愈勝愈酷其禍必中於國家况今歳荒民饑盜賊四起萬一挺而走險則後患有不可知者已臣籍隸山東見聞較確謹將二縣官逼民變實情一一爲我皇上陳之查萊陽與海陽壤地毗連知縣朱槐之藉口新政於正賦外更議加捐派定數目花生麻子畝捐制錢各八千沙參地瓜畝捐制錢六千烟葉蠟樹畝捐制錢四千房基草屋月納銅元五枚瓦屋倍之人口男女月納銅元三枚奴僕倍之騾馬每頭年納制錢六千牛驢半之錢糧文契皆於定章外一律加價計一縣正雜各欵不過數萬今驟增至數十倍民力實不能支聮名具呈袁訴該縣固執不許又令紳士王景嶽赴鄉開辦於是城西北芝山旌旗等莊二百餘村皆抗不遵而僧道等衆前以抗捐受刑責者亦糾合多人與會遂於四月十三日入城以清算倉穀廟工爲名以示讎紳不讎官也該縣聞警大懼深匿不敢見而託富紳姜某善言慰之給諸民使退堅閉四門取所拿僧道數十人非刑掠治或用火油塗身炙之而於諸民所求者概置不理合境聞之大憤糾衆數千人於五月初五日大會焚毁紳董王景嶽住宅旋燒高玉峯住宅時附和從者倏至數萬進駐城之九里河於是諸商民懼大難之未已而亂將作也力請於官往說和凡衆所要求者一一如言並張告示將紳士王圻于賛揚等一律斥革旣定議會衆立時散去蓋雖讎官未嘗敢叛官也是時紳富之避難在省者挾焚掠之怨日以危辭上禀而地方有司又故激撓之使速亂以求解於重劾該撫臣爲其所惑復遣道員楊耀林帶兵前往署知縣奎保挾兵威查拿首犯並議再加烟斤之稅此令旣出人心大震全境一百八社之民閧然譁變以爲認重稅必餓死不認重稅必誅死與其坐而待死不如鬥而决死遂會大衆將眷口房屋自行燒斃以示必死無一悔心而萊陽之變成不可復遏矣至海陽雜稅等捐雖間有多少大致則一尤以銅元一律六折爲最重居民詣縣訴者數矣該令故漫應之終不改宋煊文者夙有長厚名以歳饑減價賣糧頗得衆心該令以他事收煊文繫之獄其子聞難奔訴乞以身代該令怒又繫之遠近居民聞之皆大不平刋發傳單定期入城問宋父子下獄之罪該令聞報即派勇役嚴拿紳士倡首者將以聚衆抗官罪之民聞益忿不期而會者數萬人刻期圍城該令惶怖無計乃出宋父子於獄使求和宋父子即於城上叩頭曉譬至於泣下三門圍皆解惟西鄉民守門不退以爲今之官吏好負人其言難信遂揮衆破門入燒衙署令變服踰垣而逃現已與萊陽衆民連爲一氣此二縣先後激變之情形也茲就地方變事始末參以撫臣原秦始知二縣之民本無他意雖節次率衆入城得官一言即解乃民衆旣聚則以好言慰之民衆甫退則以嚴令逼之又進又退則亦如之至於再三卒釀成二縣全境之變則皆撫臣措置乖方之所致也至前奏又稱該縣令等究竟有無苛擾釀成民變情事夫時閱兩月亂及二縣而於地方情形猶懵無所知雖聾瞶亦不至此人言謂其縱容貪劣殃害生民似亦不爲過也至臣區區之愚所慮猶不止此伏查嘉慶初川陜之亂擾及七省俘賊王三槐供言官逼民反咸豐初粤匪之亂擾及十六省其始亦由桂平令索賄激成巨案洪楊二逆遂刦其衆以破武昌陷江寗以致僭稱僞號毒逋四海天下至今誦其事而痛之現在歳比不登江淮阻飢流民入東境者不下數萬兗曹一帶土匪蠭起幾於無日不搶無夜不警而瀕海各縣又有鬍匪竄入擄掠且有姦黨暗行誘結並邀二邑亂民入夥資以軍火使南北逆氛連成一片則牽動全局急難收拾夫以外患如此之大内變又如此之亟若不及早設法撫輯必不足以戢奸謀而遏亂略至撫臣孫寳琦持躬端厚應變非長於地方民情吏治尤少閱歷此次二縣之變本非叛逆乃偏聽浮言張皇調兵以致民怨愈深亂結不解種種乖謬誠恐有誤大局合無仰懇天恩簡派忠正曉事大臣馳往東省審察機宜妥籌辦理母任該撫輕聽營弁乘亂邀功縱兵殺掠以堅斯民從亂之心至辦民變之法與辦盜賊不同以民本無逆謀皆由官吏擾之可以變名不可以賊名也稍任卹之必自解散若操之過急則人人致死必成大亂秦隋之已事可鑒也至官吏違章加捐氏不堪命以致二縣全境之民俱變揆之情理實難姑容應查明致變情節從重參處其私捐種種名目皆查明立予革除以安人心而免藉口至二縣之民皆有家室倉卒致變激於氣也久之必有悔心應即頒發告示曉諭遠近凡自投來歸者付以免罪牌使歸家自相勸止父詔其子兄率其弟則解散必多黨與日孤亦將窮而自投如此則反側自安不出數月亂事可定至於防範亦不可少應飭帶兵將弁擇要駐札申明軍律凡非臨陣有擅傷二縣一人及動一草一木者皆按軍律治罪迨事情略定卽行裁撤抑臣更有請者民雖顓愚未嘗不知畏法凡與官吏相拒皆私捐非正賦也竊謂不納正賦可以法罪之不納私捐難以法罪之自此理不明動以民情刁抗漸不可長朦禀請兵一旦事發遂使一方數千百户破家蕩產村落爲墟而首禍官吏反得置身事外以致吾民寃憤莫伸每每釀成大亂應請敕下政務處王大臣將地方民變一條查明舊章增定新制一有州縣民變等情將激變之地方官吏按律懲處該管督撫亦予以應得之咎如此則民怨稍平隠患可弭而地方官吏力戒貪墨吏治亦漸有起色也臣伏念萊陽海陽二縣民變闗繫東省全局如措置失當後患不堪設想用敢披瀝上陳伏乞皇上聖鑒訓示謹奏 
本埠新聞 
[浦江潮汛可慮]  
　　本邑城自治公所出示佈告云准統計調查員天文學家葉君幼琴函開本年八月十八日太陰過卑點時距地甚近又因秋分將臨適與太陽同度赤道左右攝力正對上海地面距赤道祗三十一度受日月吸力甚猛浦江潮汐比較往年加高届時若遇西風庶能稍減沿浦居户浦江船户各宜先時預防等因准此查光緒三十 
 
 

Page 19

 
 
一年八月初三日潮水漫溢損失甚鉅今旣准天文學家報告亟應先事預防以免損失爲此佈告店舖居户届時如見東北風起務將貨物等件置之高處其浦江船隻亦必預爲防範俾免走錨斷鍊之虞風汛靡常務宜謹慎戒備幸母漠視大意是爲至要按本館亦曾據葉君報告登載前報 
[勸業會審查長與商會往來電（爲審查茶葉事）]  
　　審查長楊侍郎電上海商務總會前電托會同漢口商會公舉茶葉商董來寗襄同審查如已得人希敦促速首途絲業施子英觀察亦請速來希轉逹並先電復爲幸士琦儉 
商會覆電勸業會審查長楊欽憲鑒儉電敬悉轉據茶業會館復稱推舉金董廷蔚前往襄助惟茶務怱忙不克久住乞電欽憲何日審查茶葉預期電知即趁火車赴會驗茶器具應否備帶并乞示遵等語謹代電陳祈示復滬商會職道周晋鑣知府邵廷松叩虞 
楊侍郎覆電上海商務總會虞電悉茶葉現正着手審查董事金君盻切速來藉資襄助並囑備帶騐茶器具爲要至川資津貼若干能代商定亦可士琦蒸 
[地方自治恊贊會選舉職員]  
　　西北城地方自治恊贊會前日開會舉定姚志梁爲正幹事長蘇冶生爲副幹事長顧益之胡鹿湘曹潤甫蔡子茀郁屏翰胡少耕金蘭孫鄭鞠初丁子裘王鴻伯徐葆芬蔡山泉爲議董尙有評議員因天時已晚訂期另舉 
[議事會將次閉會]  
　　城自治公所秋季議事會開議以來因各議員多有臨時請假者照章不滿三份之二不能開會是以將會期延長至今刻下始將竣事昨特函請各議員齊集會所决議一切並以公債事宜闗係至要亟須當衆磋議分别擔任 
[訊結洋人哄騙貨物案]  
　　華洋各商環控僑居北四川路無領事管束洋人海愛門即羅多羅虎化門僞造天津大北利銀行上海分行計洋一千六百八十元之假支單兩紙哄騙貨物曾由公共公廨定期禮拜一午後照會俄領會同復訊茲悉届時俄領因别有要公未到仍由德副領事師謀君蒞廨與寳讞員升座會訊先據原告俄商羅得力克供稱前日因事赴南京迨至返滬知所有值洋三百餘元之貨物已被海愛門拍去並被欠去租金向之索討約期西歷九月六號歸楚届期又不交付實係有心騙呑請追華商黄生記訴稱曾托該洋人拍去貨物計價銀二十三兩七錢半劉雲記投稱海愛門囑令油漆江西路拍賣處冩字間房屋計工料洋二十元另托拍去檯子一只計銀一兩三錢半徐祥泰投稱亦被欠去貨洋十餘元併請訊追房主西婦亦投案求追被欠租金該洋人之買辦何承福供計共代墊洋九百餘元亦請究追訊之羅多羅虎化門供稱原籍伽門產於斐倫洲地方來華時領有護照已在途中遺失先在天津營業三年後至上海迄已六載確未赴駐滬本管領事署報名掛號人遂謂我爲無領事管束所有計銀七十五兩之支單係前堂到案作証之洋人愛文司簽字至所欠貨欵容俟設法清理旋由被告律師愷第士上堂聲稱西人詹士星其利啞在大北電報公司内爲寫字已有三年並無過失現爲此案牽涉已由英國公堂於今晨傳訊至被告海愛門所代各商拍去貨物其價未曾交付所有支單亦未冒領現銀不能指爲哄騙且俄商所控並不實在請將哄騙一層及俄商控案註銷所欠各商貨欵理應照料應請堂上鑒核嗣由工部局代表高易律師到堂譯稱被告洋人犯罪有四冒洋人愛倫之名將計洋八百三十元之假支單付於買辦意圖行騙其罪一將未簽字之八百五十元假支單常常取出示人居心己不問可知其罪二串同詹士星其利啞洋人設計向鉛頓洋人冒騙其罪三將各商貨物拍賣不交貨銀欲於九月三號逃往香港其罪四有此數端中西律法均不能容應請堂上照例懲辦寳讞員商之德副領事師君師君以海愛門生長羅宋不應冒籍伽門在滬串騙各商貨物實屬不法已極判發押西牢一年示儆其餘人証開釋並著將已封之江西路拍賣處啓封諭飭捕房將貨點明准各原告認領餘物拍賣變價歸各欠户公攤完案 
[此正書辦舞弄之妙處]  
　　蘇藩陸方伯以淞滬釐捐總局申解之捐簿有文義不甚曉暢之處急難索解特札上海縣飭傳該局書辦四名即日到省面詰核對田大令奉文後業己轉飭遵照矣 
[城内]  
　　圖賣髮妻○寡婦張章氏昨至一路巡局訴稱次子張文元於去年十一月十二日娶媳孫氏即於十二月初八日到滬久未歸家昨日得信次子有將媳圖賣情事是以投案具領判孫氏交姑領回張文元笞責二百具結斥釋 
小車入城○站崗巡士張長發查見小車夫王小川推車進城違背定章帶至一路巡局請究王小川供詢據小西門城外巡士答稱小車可以進城以致誤入求宥判王暫押三小時斥釋 
言者諄諄○一路五區巡警局昨出六言韵示一則照錄如下照得本區地段流氓宵小叢生夜半開塲叙賭誠爲盜賊本根日坐茶樓酒肆任意敲詐胡行此等刁風惡習實屬有害良民本委時時註意長警梭巡不停一經查獲到案懲罰决不徇情特此諄諄誥戒切勿視爲虚文勿怪言之不預爾等各宜懍遵 
道批二則○莊大綱禀批案經批縣嚴提雖據青邑將遵辦情形申復時逾數月何以尙未獲案究竟陶石安等匿居何處仰青浦縣會同崑山縣速遵迭次批示嚴提訊究母任劣差庇縱爲要仍具復裕泰等禀批此案現據新昌號並禀到道候彚案照會德總領事飭遵並行知上海縣可也 
縣批五則○陸順泰等禀批候帶夏子雲訊比限追韓舜宜禀批候催差限提澈訊斷詳楊紀紀禀批現據邢袁記具禀情願將田仍賣於該民人爲業應候集訊察斷陳君樑禀批徐逹夫亷詳生候提保押交至朱信齋已於差禀批飭移請南邑協提如再延不能到定將該差從重究比西菸公所禀批朱信齋如無担保情事則理直氣壯豈肯不到案投訊乃時在法界一林豐爲夥一味避匿則其情事可知伊不自顧體面該商尙欲代爲顧全乎措詞可笑特斥 
南巿 
[工頭抗諭]  
　　總工程局路政處前因老北門内和尙浜小張園弄四十五號門牌朱姓家建造房屋佔及貼隣某姓之地曾經飭令停工吊回執照詎該工頭抗不遵諭迄仍照常工作昨因諭飭九舖地甲迅傅該工頭劉阿芳到局究詰罰辦 
 
 

Page 20

 
 
如何理處○西門外萬全燭店執事袁振三用空帳洋乘店主葉某病故後潛行避匿近由葉兄湘雲查出袁用空洋百餘元已催保人設法理處前日葉又至董家渡大同燭店内向該保童觀文理論互相口角當由巡士拘至南區理勸未洽解送工程局訊理亦各執一詞未能就緒判兩造出外自邀同業公正人妥理 
查究來歷○祥記碼頭恆大舊貨店前日黎明時雇划船駁運外國白漆油一桶鉛絲一捆繩索三根被工程局探夥查獲連店主樓全金一併解局訊據該探禀稱此貨係某輪船失贜樓供與同業在某洋行拍來判將貨留局如十天内無人報失方准覓保領回查緝編子○向業烟店之陳某寓居太平碼頭同和公客棧内前日被同寓胡華生騙取羅编長衫一件洋銀六元潜逃無蹤昨日開單報請工程局派探查緝 
[閘北]  
　　老嫗跌傷○新閘橋北首馬路久未修理崎嶇不平且因前欲修建橋樑於橋堍築有竹芭迄已半載尙未興工以致道路更形逼窄前日傍晚時有一老嫗坐人力車行經浴堂弄口適值絲廠放工之際肩磨轂擊途爲之塞該老嫗所坐之車竟至顛覆該嫗跌仆於地傷及頭面血流如注當由車夫扶入車内向南而去有管理路政之責者其亦有所聞否 
女犯脫逃○棲流所女押所女犯前晚將門上鐵鎖扭斷脫逃六人當由所中司事堂夫追回五人惟前由四路分局發押行竊主人金飾之傭婦薛陳氏已被遠颺矣 
藉端行騙○蠟棍金木生因勒賣瞽者金阿福之妻經四路分局訊明屬實判枷號發往五區示衆在案詎有流氓潘榮炳向金妻陳氏騙去洋八元許氏代爲運動該區巡士倪某將金開釋嗣被該氏察破將潘扭至四路五區昨移一區訊究判令笞責四百板還押候查明有無行賄情事再行核辦金不知悛改判加枷十天以昭炯戒 
各執一詞○新閘橋北蘇州河永順里口永順水菓行夥范阿二昨至四路分局控被股東蕭金榮張妙生張得芳等呑没股本將伊逐出當經黄正巡官將蕭等傳案賣訊因供詞各執判一併出外自行理處 
[英租界]  
暗結珠胎○漆匠吳阿仁與婦人朱張氏同居於北京路四百十四號屋内詎吳與氏女大新有染女已懷孕恐母察覺囑吳購取墮胎藥因需價洋四十元吳卽私取女母洋一百元往購前日被女母偵悉控由捕房派探將吳與女一併拘獲昨解公堂請究朱女供年十八歳於本年正月十七夜吳乘母親出外掩入臥房其時女已熟睡被將棉被朦首不許聲張致被奸污現已懷孕七月所有洋銀一百元係吳所取求宥訊之吳供小的年已三十三歳娶妻多年所生之子已十一歲雖與朱女同居並無暗昧情事至竊洋一層尤爲寃枉查朱張氏實係著名蟻娘曾經公堂訊辦有案此次串同伊女誣控圖詐求鑒孫襄讞商之美海副領事以女已供認被奸懷孕豈容狡辯判吳押三月期滿帶案交保並還原告洋一百元朱女從寛免究看交其母領回不准虐待 
能否伸雪○四十號汽車夫張元卿於本月初三日駛車至西華德路將粤人司徒福撞倒跌傷次日即因傷身死當由家屬棺殮後由死者之孫報告捕房昨將張元卿解廨請究原告延律師威金生上堂譯稱司徒福因傷斃命請爲伸雪張延哈華托律師辯稱被告係英商用人應請改期會訊德襄讞商之美仇副頭事判張押候禮拜三訊核 
縣令驗屍○浦東人朱雲喬乘坐十五號電車下車跌傷以致身死前日下午由本縣田大令到塲驗明實係跌扑氣閉身死當由屍屬紀金海求免發封大令准　自行棺殮電車傷人○徐子梅於前日上午在南京路小菜場附近被三十號電　撞倒跌傷頭面等處由捕車送捕房轉送仁濟醫院醫治聞傷勢甚重不能開口不識能　無碍否 
信夫罰洋○美捕房四百十八號華捕控郵政局信夫張阿木乘脚踏車横衝直撞冋論行兇昨由包探將張傳至公堂訊明判罰洋一元充公 
並非圖賣○虹口鴨綠路居民甘增福控兄甘江富甘根生圖賣伊妻楊氏由廨訊實判江富根生各押西牢十月在案茲由甘之甥女張顧氏以此案實係口角起釁並無圖賣情事昨延律師博文上堂聲訴請爲復訊論候飭傳甘增福夫婦到案於禮拜四訊奪婢女私逃○謝雲齋控婢女張春秀私逃等情昨由包探將婢拘送公堂訊實判仍交謝領回 
攫取鈔票○流氓陳年新在廣東路攫取姜雲山鈔票洋三十元由捕將陳查獲昨解公堂訊實判押西牢三月期滿驅逐出境 
拿獲拐匪○王阿二串拐趙李氏家小孩昨由包探查獲拘解公堂請究判押候禮拜三訊究 
是否借來○金全桂將銀飾各物携至租界内圖銷被探查獲昨解公堂請究據供在南匯東門外袁姓家服役銀飾等物係向主母借來判令交保着自邀主人到案訊明再核 
枷示竊賊○英商太古洋棧控朱丁仁錢正坤張生連串竊赤糖昨由水巡捕房將三人拘解公堂訊明判張交保朱錢函送浦東總巡局各枷一月發該棧門首示衆 
[美租界]  
印人行兇○印人某甲在兆豐路某棧房爲更夫昨日不知何故將馬夫王阿榮兇毆由捕拘入捕房經捕頭詢明暫釋聽候傳訊車夫欠租○車夫林阿三欠楊阿慶車租洋十餘元未還昨在吳淞路被楊撞見林即棄車而逃由楊將車送入捕房存候查究包探獲賊○甲乙丙三積竊昨晨身帶鐵器在東有恆路圖竊由探緝獲併解捕房攫候究辦 
日人兇横○日本人某甲昨乘沈阿大之東洋車至怡和路不名一錢向之索討反將沈揪住肆毆由捕拘送捕房捕頭飭令該日人給洋數角了案 
毆打車夫○昨有某西人乘陳金堂之東洋車至靶子路某號洋房下車不給車資反將車夫扭毆陳即投報捕房捕頭允爲究辦 
[法租界]  
　　是誰代筆○包厚德於光緒三十二年份因聘娶某姓女缺少聘金會托鐘松松爲中向汪樹堂借洋一百五十元立有字據詎近向索取忽飾詞圖頼汪即偕同中人控奉公堂傳訊包稱並無其事惟前向鍾借洋事實有之係由金斐卿爲中沈應堂代筆繼又稱係由殷雪堂代筆聶司馬以包供詞閃鑠顯見不實判押候覔取人銀並保再行核辦不追會洋○聞家才昨至公堂控稱剃頭店胡金斗先後借去洋一百七十八元立有借據向索圖賴聶司馬准飭提訊胡供僅借一百元尙有七十八元係是會洋劃抵求　判會洋不追所有借欵一百元著人銀兩保並限一月還情 
廚役行竊○某輪船廚役王德興行竊搭客王心誠皮夾一口内有鈔票洋八十五元王將皮夾抛棄河内後被查知當將王及伊夥華阿炳一併送捕解廨訊究原告遣羅記濤代表投稱贜洋雖已歸還惟尙少四十五元求追王稱　俱交還判枷一月示衆期滿再押二月華押兩禮拜 
資遣回藉○金壇縣人王錦章雙目失明流落滬上前日欲趁電車至某處訪友借貸被副捕頭撞見以盲人乘坐電車殊屬危險且又衣衫襤褸故即帶回捕房送廨請示中西官惻然憫之諭在公欵内提給洋五元飭探送上輪船以便回藉 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[耀徐玻璃公司總理許久香報告書]  
　　江蘇宿遷縣產玻璃礦砂數千年來華人無知之者光緒二十八年父老見西人出重價購砂地密取砂樣來告鄙人當寄駐比國使署交化學家考騐始知爲上等玻璃原料遂與李君伯行陳君潤甫張君季直袁君海觀丁君衡甫余君壽平黄君伯雨等出資選購砂地三千二百六十三畝八分三此爲購地之始後遂奏准設立耀徐玻璃公司以該處產砂盡在耀徐購用範圍之内西人已購之地一百九十一畝亦一律收回維時金君拱北仲廉昆仲留學英國即馳書懇其就近調查歐洲各國製造玻璃之法適英商李德立君來稱其友福斯德君新發明專利玻璃機器用汽力吹筒不用人力吹筒工速費省巧妙絶倫遂復函懇金氏昆仲親往詳查及得復書果稱福斯德君機器實爲各國所無並開具價目單預算表甚詳較之他人調查亦似核實至是發起諸君始約福斯德君來華面議此爲調查之終 
福斯德君長於西言不諳華語發起諸君中惟李君伯行嫺於英國語文遂由李君與之詳晰研究李德立君亦精中國語言文字彼此磋商均無異議乃於不緒三十一年九月二十六日訂立合同以每星期出平片滾片十五萬方尺每日出瓶罐三萬個爲度嗣是購廠基運材料建廠房安機器造鎔爐炄爐工程甚鉅事極繁璝華匠非素習課工甚不易歷兩寒暑始克告竣内經風雨巨災損失工料不少并有洋匠一人竪立鐵梁墮地折骨已成廢疾此外運料闗卡阻滯尤非筆所能罄 
光緒三十三年臘月工竣試火經四十日之久始能出貨初出平片有炸裂之弊繼有泡點之弊實騐數月之久始知弊在鎔爐短小遂停火修理就鎔爐前面加長六尺次年四月底完工復試火如前至六月所出平片始能潔凈 
當出平片潔凈時福斯德君請鄙人派人監視按昭鐘點筆記出數每點鐘可出平片五百二十尺以此推算每星期可出七萬五千方尺加以滾片出數可符合同十五萬方尺之譜鄙人責令試足一星期再統計福斯德君則稱每機一部每班須用洋匠四人日夜三班須用洋匠十二人必欲四部機器全開須用洋匠四十八人今來洋匠四人僅敷試機一部之用苟能將藝徒四十八人敎習嫻熟或聘足洋匠四十人定能按星期與合同出數相符鄙人再與辯論福斯德君竟於是夜私將機器拆去並帶洋匠回滬赴訴領事其前試瓶罐噐皿亦係依此計數均不可恃 
鄙人追蹤至滬與在滬發起商定延請高易律師預備訴訟律師面詰福斯德君仍一味强辯及責以私拆機器之非須由按察審判福斯德君竟稱現已生病急須回國就醫蓋西例民事訴訟不能拘留病人也律師亦稱似此狡猾西人各國實不多見嗣經英國領事調解飭令福斯德君仍派洋匠四人往宿廠裝機苟如前此試驗相同卽可作爲完備並留四人敎習中國藝徒六個月内可以畢業再開全機福斯德君所有照合同未能完善之處願將後備大罐機二部及包工餘賸物料一併奉送耀徐不另索價所有耀徐欠福斯德君餘欵亦一併清付作爲了結發起諸君公議以前籌欵股東旣不與聞以後訴訟股東更難接應欲開會則福斯德君又難久候祗得遷就息事遂由律師書立議結憑據邀同領事四面簽字完結發趕諸君所以遷就了事者原因福斯德君機器製造玻璃已與洋貨無異能開全機即可獲利詎料藝徒學習六月之後居然得十二人可與洋匠並駕齊驅又二十餘人次之又二十餘人均可爲副此外四十餘學習製造噐皿瓶罐亦皆卓然可觀及開全機後乃知竟有大謬不然者蓋每班做工八時已將鎔汁用盡再用餘汁泡點復見屢試皆然若僅做工八時至次日再做則汁又潔淨如常由此觀之是鎔爐僅能化八時之料而不能化二十四時之料幅斯德君省儉工料故將鎔爐改小應無疑議耳第前案業經簽字完結未便復控祇有忍受其愚而已（未完） 
小說 
[奇情小說鵡禪（二十二）]  
　　第七章跳舞 
星月滿天。鐘鳴九下。根布斯巴洛及佛蘭登之婦。人咸盛裝來跳舞會。先集於更衣室室中懸玻璃大鏡。高可丈餘。廣亦七八尺。所以爲與會者。備整容也。是時名花傾國雁行分排。或頻傳玉腕。輕掠雲鬟。或匀脂調粉敷。其桃顔。或羅袖自拂。顧芳影而神怡。或互賞風流。聆嘉言而心悅。或則綴其衣緣之飾。扣其手笠之鈕。又或則温存笑語。各道寒暄。明鏡之中。電光射彩。燈影摇紅衆會員眉來眼去。皆儼然自負。謂今夕花魁。固舍我莫屬也。 
顧人之妍　是者見之爲妍。非者見之爲　。社會月旦之評。每因人心理之闗係。而遞變其觀念。往往孤芳獨賞。平日無佳人之譽。而一經品題。聲價忽高十倍。若盛名之下。則其實難副。反失一時之望。此亦會塲之恒情。綺利斯秘夫人。時爲跳舞會領袖會長。一瞻顧後。忽宣言曰。密司李儷安以枷眉名時。而有黄蜂之螫。密司伊刹布兒以繊腰著稱。與密司綺西。今爲同病之憐。兩頰腫發。皆不免爲缺點也。二人素有美名。此論一起。於是聞者益自喜。謂是矯矯者。已不能擅美於前。則我必爲今之巨擘焉。蓋社會上一般齷齪之見。其一人而無聞也。則皆鄙賤之如塵羹士芥。逮有名焉。則又生族妬之心。彼或一。旦蹉跌。鮮有不。從旁欣慰者。而况婦人性情尤不願以。貌美之名。讓他人。獨居。當此粥粥羣雌。一堂會集。片言之重。固有逾泰山者矣。 
是會也。會塲之門。上插國旗。從天際廻翔飛舞。遠望之知爲開會之所。由門而入。則會客室招待處會員膳室來賓膳室咸備。左右又陳列各種食 
 
 

Page 27

 
 
。物及茶會酒肆。以便游人。地上鋪五色氍毹。相配成錯繡。四壁以彩花作勝奇技之物。新樣之飾煥乎有文。自門以。外觀其内容。儼然與倫敦都巿 
之商店。殆無少異焉。 
九鐘後。車龍馬水。行人之蹤。相接於會塲之外。於時天凈無雲月明如畫。會中樂作。初爲藍賽之舞。舞者。一爲密司亞逹班布敦。被輕穀衣。絲光熠熠。蓋新自英京購得者。其衣上之鈕。上標密士波號。爲美國所製。四圍綴以珍珠。紫裙翠袖。招展如廻風之翼。時有美少年至根布斯巴洛爲養疴計者。多憑几作壁上觀。美或舞也。 
國外新聞 
[德國陸軍大操續誌]  
　　初九日倫敦電云德國陸軍大操業已畢事諸軍士身臨險境咸能勇武無敵觀者皆讚其堅體與訓練云 
[英國軍用飛船得力]  
　　初九日倫敦電云星期六日海姆希阿舉行大操有軍用飛船一艘曾奏奇功該船以無綫電報將諸軍佈置行動報告本部始終無訛云 
[法員評論海軍政策]  
　　初九日倫敦電云據巴黎電稱前任海軍大臣賴乃桑君登載論說反對重行分配法國海軍之議畧謂今因德國之部署地中海已非精强艦隊應聚之地今日之要地乃在北海並謂此種政策係與英國協同施行云 
[十政府與希臘主敎之交涉]  
　　初九日倫敦電云據君士坦丁電云士爾其政府已照會希臘主敎謂該主敎議設之國民會實屬違犯國律越出主敎之特權且將引起風潮應速停止否則將治以重刑云按基督敎會主敎爲東方敎堂最高尙之牧師其治權廣及士皇之屬地及小亞西亞並愛眞海土爾其各島土國希民皆尊之爲長云 
[法國火車失事]  
　　初九日倫敦電云有火車一輛由歇爾堡開出在培萊地方脫軌死者七人傷者五十人 
[奥皇禮遇英使]  
　　初九日倫敦電云英國貴族羅斯培萊君赴奥通告新皇呑治第五御極奥皇竭禮歡迎並親造郝夫堡羅君館舍此爲從來未有之隆遇云 
[日本巿長行抵柏靈]  
　　初九日倫敦電云東京及大阪巿長均已行抵栢靈云 
[土政府拒借法債]  
　　初八日柏靈電云土政府已拒絶法國借欵合同所訂各欵 
[俄國查出舞弊巨案]  
　　初八日柏靈電云俄國上議院米丹姆君查出托姆斯克輸運西比利亞鐵路所用之水門汀有舞弊情事爲數甚巨 
[葡萄牙停止大操]  
　　初八日柏靈電云葡萄牙政府因國内不靖已將本年大操停止舉行（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
　　奏辦安徽全省鐵路正附勸股票五十一四十七會八月念四日在蕪湖當衆開標特此廣告 
[盤店聲明]  
　　啓者南市大碼頭口有亨泰紙烟店興元記船局利記公司三號今盤於潤元祥開張立業如有各户欠欵等情槪與潤元祥無涉爲此登報三天以聲明　　本主特白 
[許菊蓀君玉影并謝服艾羅補腦汁證書]  
　　楚九先生足下僕以下士之資格詎敢妄以一紙書爲貴藥房保証乎然僕受貴藥房厚惠欲不爲保証而不得傾陽爲葵藿之誠獻曝亦野人之禮逆知足下達士苟事出至情必不僕責也僕幼不敏頗思考究史學辰夕鑽研耗神過度遂致夜難安枕輾轉終宵化蝶無方乃自某藥房購得安眠醫水服之果一枕游仙不覺東方旣白喜謂得此妙藥不難學爲一歷史大家矣而服未一月已如負癮不飮此水竟難入夢然服而得當未慮有他久之忽頭腦脹痛并僕生平愛而不厭之歷史亦不能讀始悟受安眠水之毒已深忿而碎其瓶適窗友李君至見僕抱頭含怒又見藥水淋漓玻片狼藉狀問故僕具以告笑曰塞翁失馬焉知非福毒藥誤君正爲良藥作導引耳詢以何藥曰移時命僕送奉當自知李去未久其僕果以藥汁一罇至其色深紅視之即貴藥房出售之艾羅補腦汁也因試啜一匙即屏而忽用次日李君又至笑問昨日之藥如何僕荅以此藥非予所宜服嘗聞良藥苦口始利于病此藥甘如飴何也李曰子何迂之甚耶藥求對症香味無爲也誠如子言則黃連將爲無上品而甘草必棄而不藥矣僕然其言如法服之甫一瓶而頭痛驟减乃增購半打藥盡而病若失矣且精神較往時猶强偉哉此藥汁之功增補腦力一語洵非誣也僕今得悉心研史苟他日得一寸進益莫非足下之厚賜也感激之餘備誌顚末爲海内同病告順請壷安諸希埀鑒不宣耀秋許菊蓀拜奉七月初四日 
　　上海中法大藥房照登 
[保裕亨茂保險分設溧陽金壇廣告]  
　　本公司各内地已經有數十處之多其賠欵之速久爲内地紳商所欽仰因内地幅員寥闊未及遍分而投保者又絡繹不絶爲此於長江各埠外再設分行于金壇溧陽二處歸周善貽君經理嗣後蒙溧金諸紳商賜顧均向周君接洽可也 
　　本行麥干而亨生特白 
[北京天津亞支奶大批發處]  
　　北京老德記華英藥房中西藥房天津老德記回春堂播喴洋行 
　　以上大批發亞支奶各寳號回来直接敝處大批上門兜銷者從不收買正大光明名譽素著以故日加發達一官紳士庶服而戒絶者函謝紛紛均各批發認眞之效近來奸商刁狡旣冒亞支奶之商標又仿亞支奶之形式到處求銷妄稱敝處執事現又暗運至京津一帶鑽營銷路務祈○分銷各號及烟界○諸君留心僞藥勿因外表相同受其欺罔也京津附近分銷者須向以上登明之鋪分批價目照申一例凡癮一錢服藥一聽包能斷癮每聽一元每打十元又加赤浴圖新藥每聽一元四角每打十四元此白　　上海英大馬路壽康里三百三十號席公館啓 
[奉贈萬應急救時疫痧葯]  
　　上海四馬路五洲大藥房　　 
 
 

Page 31

 
 
   
 
 

Page 32

 
 
   
 
