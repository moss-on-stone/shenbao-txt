# 1916 - 56 - 4915462

 

Page 1

 
 
   
 
 

Page 2

 
 
時評 
[進退（默）]  
　　天下事一用其術者將無所往而不用其術也進也以術其退也亦必以術蓋既以術進則非術不能退也 
然而所用之術一爲人所疑者又將無往而不爲人疑也進之術既爲人所疑則退之術雖工亦未有不爲人疑者 
是故帝制問題之進也人疑以國民會議當選人改組代表會爲其進取之途徑途徑者術也今日帝制問題之退也人又疑以國民會議當選人改組立法院爲其調停之階梯階梯者亦術也然而所用之術既爲人所疑則其術必歸無效人亦以術應付而事愈失敗夫以誠失敗者其失敗人能諒之或且可以補救之若以術失敗則除失敗外無他法也 
奈何今人始終以術而不悟哉 
[命令]  
　　二月二十八日政事堂奉策令任命胡翊儒爲陸軍第十一師参謀長此令 
又令陸軍部奏請將趙景忠授爲陸軍步兵中校應照准此令又令陸軍部奏請將劉天瑞馬鋆李景明授爲陸軍步兵中校梁之芬授爲陸軍砲兵中校陸慶豐江永良麻光榮童徵驥丁耀方明亮授爲陸軍步兵少校應照准此令 
又令陸軍部奏請將吳連午授爲陸軍騎兵少校劉福生加陸軍步兵少校銜應照准此令 
又令陸軍部奏請將戴鴻逵授爲陸軍騎兵少校應照准此令又令内務部奏准廣西巡按使王祖同咨稱廣西南寗警察聽應長商聚金調粤任用請免本職等語商聚金准免本職此令又令内務部奏准廣西巡按使王祖同咨請任命陳凱試署廣西南寗警察廳廳長應照准此令 
又令司法部奏請任命趙汝梅賴毓靈張嚴謙爲陜西高等審判聽推事薛兆祥爲陜西陽安地方審判聽長萬宗周爲甘肅高等檢察聽檢察官沈錫慶殷汝熊金文諤王序賓周祖琛沈秉諶爲江蘇高等審判聽推事袁鍾祥爲江蘇上海地方審判廳長端木棻爲江蘇上海地方審判廳推事單毓華爲湖南高等檢察聽檢察官柴宗榮爲湖南長沙地方檢察聽檢察長朱得森王焕爲廣東高等檢察廳檢察官李炳年爲廣西高等檢察廳檢察長應照准此令 
　　二月二十九日政事堂奉策令張樹田給予三等文虎章王石清給予四等文虎章此令 
又令張懹斌李占元均給予三等文虎章張文郁給予四等文虎章此令 
又令孟彥偷給予三等文虎章王開誠李沐霖張秉　均給予四等文虎章此令 
又令李名山給予四等嘉禾章此令 
又令王秉璋給予四等文虎章此令 
又令遲雲　給予四等文虎章劉信誠賈纘緒均給予五等文虎章此令 
又令任命周駿爲陸軍第十五師師長仍兼重慶鎭守便此令又令任命熊祥生爲陸軍第十五師步兵第二十九旅旅長黃鵠舉爲陸軍第十五師步兵第三十旅旅長此令 
又令任命劉湘爲陸軍第十五師步兵第二十九旅第五十七團團長黃廷棨爲陸軍第十五師步兵第二十九旅第五十八團團長伍德明爲陸軍第十五師步兵第三十旅第五十九團團長張鵬舞爲陸軍第十五師步兵第三十旅第六十團團長此令又令陳能方授爲陸軍騎兵上校此令 
二月二十九日政事堂奉申令參政院代行立法院　權上年分常年會開會會經宣告延長會期兩個月現在已届期滿應行閉會特依約法第十七條之規定宣告之此令又令四川陸軍第一師著改爲陸軍第十五師並將四川第一混成旅歸併該師其混成旅部應即裁撤此令 
又令據陜西巡按使呂調元奏舉劾屬吏請予分别獎懲等語寳鷄縣知事方大柱穏練安詳政平訟理署南鄭縣知事會淮爲守兼優克勝繁劇署洛川縣知事潘怡然結實耐勞治匪有聲鳳翔縣知事繆延福老成練逹治其畢張署華縣知事尹昌烈才具通敏辦事蘍能署洋縣知事黃明新撫字有方催科不擾均着給予六等嘉禾章署中部縣知事李德璋緝捕勤勞深資捍衛署商縣知事培成學識優裕因應咸宜署鳳縣知事吳其昌奪發有爲勤求民隱署盩厔縣知事陳鼎愛民勤政輿諭翕然署高陵縣知事劉承裕才明識練辦事認眞署磚坪縣知事劉朝剛不辭勞瘁究心治理略陽縣知事舒沅年富才長職修事舉署商南縣知事朱聯鐮悃愊無華勤愼不苟署鎭安縣知事閣鳳詔職務兢兢遇事果敢均着給予七等嘉禾章巳撤寗陜縣知事　國霖庸劣貪鄙任用家丁調署柞水縣知事趙大中溢刑好罰民怨沸騰均着付文官高等懲戒委員會依法懲戒前署府谷縣知事李惟人聽斷粗疏閱歷尙淺着即開去署缺另候委用交内務部查照此令專電 
[北京電陸榮廷王祖同電京一]  
　　請餉三十萬二請示防禦方法三所需鎗械子彈何處供給四代商民懇請征黔軍隊勿入該省　　南寗電陸將軍自得政府派王芝祥來桂之電甚爲猜疑已電中央派員來桂是何用意望速宣布重慶電北兵在川氣焰甚盛不受地方之稽查屢次滋生事端曹錕無法辦理 
常德電馬司令繼增忽然身死現人心不定謡言甚多一說黨人運動其左右之人暗殺者一說湘西屢次失利政府嚴責自殉者大約司令一席當由周旅長文彬接充 
重慶電近日納溪一帶大雨故戰事不能激進 
北京電派倪毓棻帶淮軍十五營赴岳州 
北京電昨統率處集財政當局大會議巳决兩案一准曹請添發過山砲一准湯請籌撥湘餉 
 
 
 

Page 3

 
 
北京電政府擬調蘇浙皖兵聯合粤桂攻滇 
北京電統率處分電各省籌辦鄕團限下月底成立 
北京電湯薌銘電請派艦隊開赴湘江遊弋 
北京電古德諾與精琦兩氏將來京 
譯電 
[北京電靑木中將明日可抵京擬小住五日（一日）]  
　　北京電　聞責任内閣除各部總長外且設國務卿一員副國務卿二員（一日） 
戰電 
[其一（英人路透電）]  
　　巴黎電今日下午公報云凡爾登北面之砲火仍頗猛烈中叚及向法軍右翼一帶尤甚德軍並未續攻波瓦佛小山惟于薄暮時數圖佔據杜哇芒村敵軍用力雖巨但因法軍抵禦甚猛故終不能逞志杜哇芒砲台仍被密圍戰局未變伏村北面高原戰事猛勢已減華愛佛德軍更形活動昨晚曾佔據愛村車站但復爲法軍奪回德軍屢圖奪取愛村東南二五五小山均遭失敗德軍續向南面進攻滿赫萊亦毫未得利法軍砲隊沿全陣線回撃敵軍甚力法軍轟撃伏斯巨敵營數座及面斯丹斯特拉之德軍防禦工程德軍肉薄後攻入香巴業拉伐蘭田莊之法軍前鋒戰壕及輔助戰壕數段今晚公報云凡爾登北而雙方砲隊仍甚活動惟末斯河西面敵軍轟撃稍形荏弱德軍於日間圖攻數次均爲法軍砲火所阻杜哇芒砲台西面之法軍與敵以短兵接戰後逐走佔據一小砲壘之敵兵華愛佛之敵軍在佛里斯萊進攻兩次全遭失敗勞蘭法砲隊甚爲活動法軍轟撃亞貢敵軍之道路（二十八日） 
巴黎電法首相今日在議院休息室詳述奪回杜亞芒之情形謂敵軍進至香泊勒維勒及杜亞芒以爲受絶大犧牲後巳佔據至險耍之陣地不意法砲隊及機關槍隊彈如雨下而法兵一師團之爲後備者突出抵禦德軍攻勢遂受阻當時戰事異常劇烈德軍回攻三次輙爲勇悍之法軍所敗法軍輕重砲直擊至敵軍力盡而退始止德軍陣線亦被破法軍繼乃取猛烈之攻勢德軍卒出不意即棄杜亞芒香泊勒維勒波瓦佛小山而退法軍乘機進攻遂得轉敗爲勝（二十八日） 
　　巴黎電巴黎時報云凡爾登一役今已至極點敵軍不不復前進星期日法軍在數處回攻敵軍敗退此爲法軍反守爲攻之日當可轉敗爲勝敵軍雖將再攻但不能如前之衝　云 
（二十九日） 
　　倫敦電英帥海格將軍報稱昨夜英軍在亞爾倍東南擊退進攻之敵兵枝隊敵軍於夜間在拉巴塞運河西面轟發地雷一具損英軍之戰壕今日哇貝爾及伊泊爾至公米萊運河有砲隊戰事（二十八日） 
　　倫敦電美索波台米亞戰報云二十二日清晨愛爾梅將軍砲擊底格里斯河左岸之敵軍營壘敵無準備損失甚衆英軍旣得飛機偵視之報告乃派一小隊從那斯里伊攻擊北面四英里之敵營敵衆受創而逃二十三日愛爾梅將軍繼續進攻以佔據底格里斯河右岸前敵陣地爲目的英軍若得此地即可回擊敵軍在韓那之地位二十六日前敵來電稱英軍正在砲擊韓那敵陣頗得利二十五日英飛機兩架由巴斯拉飛至愛爾梅將軍營中河水正漲勢將溢流兩岸聞巴格逹德南面一百英里納夫境内土軍與居民又起大衝突（二十八日） 
　　倫敦電德軍沿西歐全陣線發砲攻擊足見德軍攻勢計畫之偉大今旣在香巴業衝擊小試其锋想不久尙有續戰德公報稱德軍在拉伐蘭奪地一千六百碼俘虜千人獲機闗鎗九架臼砲一尊（二十八日） 
　　倫敦電路透電社探悉波斯發來官電稱俄軍佔據克滿夏後德人擬毁協約國在波斯利益之謀全歸失敗從前協約國所引以爲慮者今皆渙釋預料波斯前途當可更爲美滿穏固 
（二十八日） 
　　倫敦電埃及英軍司令梅克斯威將军公報云星期六日英軍在阿格基亞獲一大勝戰士軍司令吕尼倍氏卽土　陸軍大臣之弟今巳陣亡其副將格伐爾氏受傷被擒土軍委棄死傷兵士二百餘名而退敵軍所守之地頗爲堅固英軍之南斐輕騎隊由魯金旅長指揮進攻完全勝利英兵衝擊亦著大效除殺死吕尼倍擒獲格伐爾外並奪得機闗槍一架今瑪特魯與巴拉律中間之電絻尙未完全修好故此戰詳情尙未遞到（二十八日） 
偷敦電　官場宣稱瑪洛桀號船客七十二名歐洲水夫九十二名斐洲夫役一百三十七名皆巳遇救尙有不知下落者計船客四十九名歐洲水夫二十名斐洲夫役八十六名（二十九日）偷敦電報界輿論皆謂瑪洛桀號之沉失係由德人置放水雷所致瑪洛桀號遇難船客之屍身刻安置於驗屍埸中共五十具已有數具爲人認領（二十八日） 
偷敦電今日倫敦舉行有勢力之大會各殖民地皆有代表通過下列議案爲帝國團體與商務利益起見政府必須設法取銷所得稅一稅兩征之辦法今　財政大臣接見代表會商此事一面向　洲首相及海外殖民地政府作同式之交涉（二十八日） 
　　其二（德人德文報尃電） 
柏林電德軍大本營二十九日公報云前敵多處砲隊益形活動德軍在末斯河東面攻撃逼近杜晆芒村西北之小砲臺敵軍屢圖在該處進攻初發即敗德軍在華愛佛平原越過狄愛泊亞波柯爾本才陣線廓清伐特朗維勒與化狄哇芒東北大森林境内之敵兵進佔滿赫萊及香泊龍德軍至昨夜止俘軍官二百二十八員未傷之敵兵一萬六千五百七十五人獲砲七十八尊内有新式重砲多尊機關槍三十六枝其他戰品不計其數德軍在巴同維萊爾東北錫亞維勒附近佔據法軍前鋒陣地一部分俘敵多人 
維也納電奥軍大本營二十七日公報云奥軍已佔領杜拉索奥兵一縱隊於上午在意軍炮火下越過北地峽至杜拉索北六基洛邁當之波爾土斯奥軍之過南地峽者初爲意砲隊所阻垂暮奥軍以無數枝隊泅水抵杜拉索東面之橋梁撃退意軍後衛拂曉時奥兵大隊乃入該鎭鎭中火猶未息（巴爾幹戰况） 
　　伊森沙陣線有活動之砲火且有步隊小戰事防守戈爾士橋端砲臺之奥軍拂曉時以兵一枝隊在具夫瑪附近襲撃敵兵敵兵在睡夢中驚醒奥兵俘敵四十六人而返且塡平佔據之戰壕敵軍猛轟後以步軍進攻桑米琪爾山兩面及波拉索之奥軍陣地大受損失而退被俘者一百二十七人内有軍官六員（奥 
俄戰况） 
又二十九日公報云意砲隊轟　戈爾士橋端及杜白杜高原頗爲猛烈（奥意戰况） 
東方通信社電（日本人绢織） 
[北京電政府方面接到電報北兩軍]  
　　二月二十六七兩日在納溪之戰况始係南軍戰敗張敬堯部下追而撃之不料終陷南軍之計爲有砲伏兵斷其後路致受多大損害旅長負傷此外並有團長一員及他將校三十餘人死傷後幸得旅長熊祥生（譯音）之援軍始獲退却（一日） 
　　北亰電據由安南轉來雲南電云前由雲南入貴州之兵約一旅團現集綦江方面至二月末止其大部業已齊集 
又一消息云北軍現於叙州方面聚集大軍北軍懸數十萬元之重賞攻陷叙州其恢復之心甚急（一日） 
　　北京電長沙電云昨今由常德方面避難來省之人甚多於此可見湘西一帶之不穩據由長沙之觀測貴州軍必將進出辰州方面云（一日） 
　　東京電外務省預算通過之結果於滿蒙各地設領事館由六月一日開始事務先於赤峯設領事館於鄭家屯農安掏鹿海龍通化等五處設領事分館目下正在物色各主任之人（一日） 
　　東京電前日以來暴風以致小田原地方遭難漁夫有五百人之多目下正在盡力搜索救援（一日）　　東京電日本第三艦隊由朝鮮經旅順向靑島出動（一日） 
要聞一 
[西報之滇事和解說]  
　　英文京津時報二十七日北京通訊云滇事和解之說雖經半官界否認然余（通信員自　）探悉某某重要人物以外人干涉内亂蔓延爲慮刻從雙方着手設法調停中央與滇黔之爭點今當軸明發展緩登極之命令正所以開及早和解之路也不久當有極饒興味之發展吾人可拭目俟之内史長阮忠樞受命南下赴徐寗杭三處與馮國璋朱瑞張勳三將軍商槯要事馮抱病在寗辭職之說不確王廷槙雖暫代其職然重大事件仍係馮親自辦理近如兩年前隨往南京之北洋禁衛軍一旅調赴湘西以厚第六師兵力一事仍由馮報告一切據可恃方面云各省將軍巡按使恐外人乘隙干預内政故多數贊成和解南北關於帝制問題之爭端桂省陸將軍即其一也雙方似皆願不待外人干預即息爭端但如之何始可解决國體問題誠屬難事蓋帝制派惶惶然慮一旦永遠取銷帝制則中央威信將完全喪失無異辛亥年之淸廷矣馮國璋以政躬不豫亟須調養二十日内難望復元請即派員代理其職以免誤公於是京中傳說海軍總長劉冠雄不日將奉重要使命前赴揚子流域迨抵南後政府即將令其代理江蘇將軍一職此說不盡無因綠掦子流域之安寗繫於海軍之忠貞其關係視陸軍爲重二次革命之不成由於艦隊之不附合即其明證海軍將士幾全爲閩人得劉坐鎭東南或可沆　一氣也四川陳將軍因軍情吃緊一再呈請開去巡按使兼職俾可專力於軍務當軸已電令安徽巡按使韓國鈞迅速北上大約將令其赴川就巡按使之職云 
[晋邊匪盜之慘劇]  
　　字林報二月十六日山西朔州通訊云外間所傳盜匪佔據此城之說實屬不確某夜盜匪五百攻撃此城但未能入槍彈紛紛飛落有撃中教會者未曾傷人是時城内僅有兵士約百人幸城垣堅固匪不能破否則房屋爲墟矣西北兩方面之城邑村鎭爲匪所擾商舖被搶衙署被燬婦女被辱老糼被殺狀極可慘當盜匪離此城之後余等登城牆觀之遥見鄕村被焚之火光今盜雖散然未遇痛剿目下此間安靖城中駐兵已多云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各方面之南來戰訊]  
　　川南戰事仍吃緊軍務處於日昨接到曹虎威將軍自重慶總司令部拍來電報據稱近來瀘州附近各處由滇軍迭次攻撃均經官軍撃退可不至有何危險重慶地方甚爲穏固前電詢騒動之說實係謡傳惟自流井嘉定一路仍尙緊迫等情以此電考之川南戰事似尙不十分吃緊同時英文京報　　　前各　曾　納溪戰事譄巳經北軍奪回兹聞其後雙方激戰納溪復爲滇軍佔據其餘叙州瀘州重慶各方面之情形與前無異並未有所更變是與曹電所報軍情巳有異同矣又另一消息滇軍攻撃重慶甚形劇烈政府極爲注意刻下爲此會議加倍忙碌與陳宧曹錕兩將軍急電往返來非常之多二十六日陳宧即將滇軍逼近重慶　襲撃猛烈種種狀况分别詳陳軍務處爲　電曾開加班會議一次詳情若何無從聞悉惟當屬者頗露有不預之態度然則川南戰局之近　無論如何必不如官電所傳之樂觀蓋可知矣 
　　湘西戰訊忽沉寂湖南湯將軍日昨拍致政府極長萬急密碼軍電一道約二千餘字内容係有特别陳請之四事第一欵爲湘中需餉浩繁請由中央迅速設法協濟第二欵爲長沙前突有黨人擾亂旋即撲滅及近籌特别嚴防辦法第三欵爲湘省主客軍隊紛集軍食關係緊要擬暫行禁米出口第四欵爲常德衡州以西暫施行戰區戒嚴令常德衡州　東長沙省垣附近各處暫施行警備區戒嚴令均巳經中央核准電覆此次湘中戰事貴州獨立軍初入湖南時進行非常活動而近日消息反覺沉寂或謂因獨立軍後援未至之故然現得政府某機要處人云日前湖南湯將軍尙有請兵救援之急電到京大約獨立軍援兵已至湘省現狀巳極屬危險矣所有北軍之調往湖南者所以進行未能迅速其原因蓋以馬司令繼增入湘境常生疾病不能離船陸行故軍隊亦因而未能速進馬司令刻因軍情吃緊不肯請假力疾直赴前敵聞已抵辰谿即日進攻芷江一帶惟據外間人傳聞馬氏不惟未赴前敵且已暴死所不知者馬氏所以死之詳情究竟如何耳 
　　桂黔前途將若何廣西將軍陸榮廷巡按使王祖同日前合詞電請政府勿將該省劃爲戰區並阻止征滇各路軍隊經過桂境各等情政府接此電後對於所陳之理由頗爲注意是否准駁尙未批出二十六日陸又來一電甚關重要大概除請將前電之事速行批示外並催急撥特别軍餉以資要需政府如何覆答尙未詳知又聞政府前以貴州護軍使劉顯世附和南軍曾命唐爾錕繼充其職惟聞自政府電致唐氏令其就任刻已旬餘尙未接到唐之覆電是以中央對於黔軍行動不能得其底蘊日昨特又電令臨武將軍龍覲光從速詳探黔省革命最近情形以此觀之唐氏之是否未與政府斷絶關係尙屬疑問也 
　　中央各省之關係此次中央所派往征滇之軍隊不敷支配擬組織征滇第二軍一節巳誌各報兹聞統率辦事處巳將此種辦法議定即征滇第二軍共分爲三隊第一隊由鄂浙贛皖四省軍隊中選充之第二隊由閩粤桂三省軍隊中選充之第三隊由陜晋魯三省軍隊中選充之每隊定額至少須在三千名以上一俟呈請核定後即通電各省遵辦至於外問所傅之馮國璋將軍來京北京日報二十八日載云馮將軍之前站張調宸業巳先期到京又二十五日政府曾致馮將軍要電一道聞係令馮氏假滿後迅速來京有所諮詢宣武上將軍一席决定調安武上將軍倪丹忱繼任所遺安武將軍以震威將軍雷震春最有希望繼任軍政執法處長者以陸軍中將馬龍標呼聲最高此項命令日内即可發表云云此信而確是亦時局中惹人注意之一問題矣 
[又有請改國體之傳聞]  
　　頃得政界某要津傳聞昨二十七日政事堂陸子欣國務卿曾特召左右丞及各部總長及梁士詒參政等在公府特開茶話會一次所議政事異常秘要聞係前貴州巡按使龍建章在廣西梧州致王祖同巡按使一函請轉致陸氏代虒主座陸於二十六日接到現始先行提出會議討論是否代陳之政見函中主要之點仍請改組國體以弭内亂免招亡國之慘云云語頗激切討讑約二十分鐘之久結果如何尙未得聞 
日前中央國民代表大會呈請總統早正大位次日乃有予意已决從緩辦理之申令發布初視之頗難索解茲見順天時報載有個中人投函略云國民代表乃去年投票時一日之名義並非常設機關彼此何從接洽近來正當元首宵旰焦勞决意緩行帝制之時何敢有合詞勸進之舉此說必傳言之失實也不然則總代表等少數人之所爲非僕等之所知矣云云然則個中消息固可略見一斑矣 
陰曆新年以來各省官民呈請早登大位者絡繹不絶迨二十三日奉令從緩辦理此後凡有呈請早正大位各文電均不許呈遞故近數日來各機關所收各省文電惟有一律束諸高閣某部因擬進此項文表特請某名士捉刀以二百金爲壽其文典麗矞皇爭相傳抄今亦一併閣置未獲登諸淸廟明堂之上殊可惜也 
[變更立法選舉案之因果]  
　　原因中央政府急欲召集正式立法院始提出變更立法選舉諮詢案於代行立法院其原因所在聞於西南戰事頗有關係據某日報戰稱以武力征　雲貴兩月之久未見大捷現巳延及川湘一時戰事固難確有把握然在此時期若即從事調停不伹不易舉行且恐南軍總以國體爲前提殊無調停之餘地現議亟召正式立法院於四月成立一以消除南方召集國民會議之密謀一可於届期召集正式立法院後若戰事尙無眉目再令某某兩人出面調停將雙方提出之條件融合定一諮詢案提交該院表决以定大計云云 
　　覆文參政院於二十六日代行立法院開會將國民會議覆選當選人作爲立法院覆選當選人一案議决咨覆政府巳誌昨報兹錄其咨覆文如左參政院代行立法院爲咨覆事本月二十五日准政事堂咨錄奉諭施行約法時代本應有民選議員組織之立法院際兹與民更始之秋尤應及早成立上年十二月曾經明令宣布准於本年内成立立法機關現在國民望治尤亟爲尊重民意力求政治刷新起見此時實無可緩查立法院議員選舉方法程序至爲　　猝難尅日觀成斟酌權宜即以各省各特别行政區城上年提前舉行之國民會議覆選作爲立法院議員覆選其巳經選出之覆選當選人暨候補當選人即作爲立法院議員選舉之覆選當選人暨候補當選人其尙未舉行之中央特别選舉會及蒙藏靑海聯合選舉會之單選即提前辦理立法院議員單選如此辦理民意機關之立法院可以尅期成立是否可行應依約法諮詢代行立法院迅速議覆等因相咨行查照即從速議决見覆等因咨行前來遵卽於本月二十六日開會討論僉以爲立法院議員選舉與國民會議議員選舉兩項辦法相同當此國民望治孔殷政府立行　政之際亟盼立法院早日成立自應即以國民會議議員選舉之覆選當選人作爲立法院覆選當選人其中央特别選舉及蒙藏靑海選舉亦即提前辦理立法院議員選舉如此辦法與法律毫無所背惟查立法院組　法每年會期係自九月一日起至年終止今値厲行憲政之時尤應迅速提前召集俾得早日成立以慰民望而固國基當經表决全體贊成云云 
[山東省之軍事消息]  
　　山東將軍行署近奉中央命令在東招募川省輸送隊四千名以爲送往川省前敵兵營運輸戰品之需每人餉銀月約七八元特委牒報科員數名分赴德縣及曹屬一帶招募聞此項職員每月薪金九十元已定於二十七日二句鐘在牒報科會議招募一切辦法此項　送隊未知能招募足額否也聞靳將軍以柬省添設兵工廠及軍政外交上種種緊要問題須赴京面陳請示一切昨巳電致統率處代呈請觐一俟邀准後即行啟節北上惟現在地方上之防務亦甚緊要一旦離省難保不有疏虞且近來各省將軍之請覲者中央爲本省防務之故均不之准故一殷人士窺測靳將軍此　恐未必允許也 
[南亰公共教育之不振]  
　　字林報二十七日南京通訊云南京兩遭革命之禍公共教育大受打撃蹉跎至今迄未恢復原狀試以杭州學務與南京官校相較則盛哀情形不可同日而語蓋杭州教育未因政治風潮而受頓挫也重武輕文亦爲南京教育不振之一原因且官校辦法悉由中央指揮亦有不利之處此問官校於陽曆新年放　三星期迨假期　滿則陰曆新年巳至北京政府改變國體恢復舊曆諭令各校復放陰曆年假於是學子之寶貴光陰又多　三星期矣南京巿上向多銀元今則紙幣充斥銀元較少紙幣濫發如是之多究有幾何存金以爲準備苟一旦有事何以善後此誠令人不能無慮者也 
[南京快信]  
　　中央以馮將軍病特派某侍衛來寗慰問並帶送人參三兩内史監阮忠樞聞昨巳回京復命據軍署中人言馮將軍續假確爲舊疾復發擬欲安心調理惟外間則深不之信觀倪嗣冲之繼任說可見其微江　鎭守使王廷楨近因滇事緊急省防重要親出查勘寗路各要塞布置防務 
儀鳳門守城軍警前查獲身藏玉璽（夕日一心玉璽）之僧人昨已由王警廰長移送軍政執法處研審 
二月份軍餉巳由財廳籌措現洋經軍署派軍務課員赴各師旅團部按名點驗發給以昭愼重 
裁釐加稅本擬三月實行現因征滇軍務需欵甚般聞財部已電胡財廳長暫從緩辦 
北京財政部電飭胡財廳長撥解部專欵六十萬交江南造幣廠趕鑄新幣解京 
軍署參議廳自胡嗣瑗廳長辭職後現巳實行縮小範圍前常年經費十二萬元現每月僅開支一千八百元 
國樂樂章曾由禮制館擬定呈請核准施行在案兹聞此項樂章已由燕樂籌備處依聲製譜編成國樂正譄國樂和聲總譜國樂和聲分譜三項刋印分發昨郵寄數百份來寗已由軍民兩使分送各機關查存以資研究 
龔心銘函請修築浦口湯泉鎭道路齊使除函復外飭委朱錫嘏會同江浦勒知事勘估詳復核辦 
[吳門防黨中之警政譚]  
　　警察廳自無錫案餘黨潛行來蘇爲偵探隊破獲之後運日緹騎四出巡查極爲嚴密兹將數日來種種情形分别錄左 
　　不准請假自偵探隊在閶門外龍泉樓破獲黨人范永喜等後廳長崔怡庭深恐變生倉卒特預爲防範昨令行政科馮科長傳知各區隊警正警佐巡官長警等除婚慶大故外概不准藉故請假乞退并每日着勤務督察長楊士魁密赴各區隊調查是否陽奉陰違 
　　添委稽查二十七號下午十時崔廳長電今全體官佐至廳特别會議至一時而散聞是日議定飭派保安隊丁隊官巡防隊長沙洵二員爲臨時各區隊總稽查輔助勤務督察之不足查照前廳長成案不給薪水以節經費 
　　偵探加餉崔廳長以偵探隊探士迭次破案頗著蘍勞而原給薪餉甚薄（探士九元探長十四元）不足以資鼓勵故議每名酌加四元至十元不等即在捐欵餘多項下支給以期奪勉現已詳報省道各署備核　　注重操練武裝警察爲和平之軍人其術科操練自不可不演習純熟庶臨事不致手足無措自新春以來各區隊均未開操現經崔怡庭廳長於昨日會議後面諭各區隊警正每逢星期一三仍赴黃廢基會操星期六則五區集合大操由本廳長派員視察每月舉行打靶一次由廳派一等勤務督　員姜敬稼指揮教授 
　　防範水道城内外各河道甚多夜間河面划巡責令水巡隊强隊長添派舢板巡船十二條分泊各城門不准有夜行民船入城如果晚間行船不懸標燈者即行拘罰并責成各長警注意閻齊婁　各城河均須逐一搜查 
　　烟賭罰權前月孔夫子巷蔣某家深夜賭博有違警章經警廳將蔣老虎拘罰六十元其餘三人各罰三十元釋放詎蔣老虎赴省禀控警廳濫用職權旋經齊使查實即飭崔廳長無諭烟賭違警警廳處罰不得過十元以上如情節重大須送縣署處理以故現在各種案件什九移送縣公署矣蘇州檢查烟案甚嚴而私賣者尤以上海之匣烟居多大抵由各輪船販帶者昨日有由滬來蘇之吳阿四私運二千餘匣爲檢查員探悉當至　門越城後街吳家搜出百數十匣吳則與其婦越後牆而遁現在崔廳長特着董警正嚴令吳阿四親自到案 
[蘇垣章事述聞]  
蘇州第二師抽調赴滇一節軍界喧傳已久兹聞省軍署已决定派二師兵士前往故日前朱師長親詣寗垣面謁軍督藉探意旨現已於二十九號回蘇當即邀請各軍營長官會議並將將軍面諭各事轉述如下（一）各軍營所屬目兵須勤加操練並隨時訓諭勉勵（一）各該軍所　各部隊現在分防駐紥各地點以及梭巡游弋各在段即日調查册報以後如有移動并須隨時詳報（一）各軍營所部各隊之遺額懸缺務各一律補實（一）軍械軍裝爲軍人命脉務須隨時派員嚴爲檢查妥愼保管 
憲兵第三營第十一速兵士駐紥無錫已久日前憲兵司令陳調元擬將該連調往江陰防護長江下游門户嗣因南橋鎭黨案發生一時未便更調日昨馮將軍已飭軍署參謀長師蘭芳轉知陳司令將第十一連仍紥無錫暫緩移駐江陰憲兵營長王韶臣亦巳接到此項公文矣 
[廣東防黨雜聞]  
龍將軍因黨人潛來省垣多係乘搭廣九火車雖經分佈偵探嚴密偵緝而車站守查尤關緊要昨特飭憲兵第二營加派憲兵一排每日前往大沙頭車站駐守檢查來客營長奉令後當已派出排長楊榮　督率兵士前往矣龍將軍又以長堤等處旅館時有黨人混雜其間除飭偵探加意查察外並令憲兵鄔營長與按使親軍商帮統妥籌防黨辦法以弭　患 
　屬淸鄉李督辦昨據線人報稱陳炯明密遣黨羽潛入内地嗾使股匪分往惠陽平海各地發難云云當即派兵前往查察果於白泥涌發見可疑之艇一艘喝令近前查搜捉獲陳祥等三名餘黨　水逃逸並於該艇艙内起獲新式快鎗三十餘桿昨巳詳報當道察核矣 
昨英德縣知事電略稱屬内東鄕地方連日械鬭劇烈異常請速撥大兵彈壓軍巡兩使據此當即電知警衛軍統領陸蘭淸就近派兵一營前往制止矣 
軍官日前　剿石湖執獲炸彈甚多今早龍將軍著軍士將該項炸彈六枚携往大北門外萬樂庫曠地抛擲查各彈有五寸餘高均屬玻璃質製成故聲甚洪烈 
[東三省之財政問題]  
　　吉林省籌設財政會議之計畫早喧傳於外現確已著手組織王巡使以項機關係全省財政前途至爲重要特自任會長並依照公署酌定章程委財政廳長熊正琦爲正主任濱江道尹王樹翰官銀號總辦葉先圻兩君爲副主任政務廳長高翔官銀號監理官李啓琛公署參議胡霖林務總局局長胡宗灜淸丈局會辦張栩五人爲正會員財政廳總務科長張濟川爲秘書中堅人物布署略定現方由各署長官遴選本署有財政上學識經驗者請委爲副會員以收集思廣益之效並聞此會爲定期會議每星期例會一次其討論範圍（一）巡按使特交之財政事項（二）財政廳提出之財政事項以上範圍包含各機關暨人民請願之財政事項决議案由會長審定以財政廳爲執行機關大約不日即可開幕又聞財政委員會爲研究吉省財政之機關王使爲此事昨特飭知政務廳各科凡關財政方面無論開源節流或興或革均可各就主管事務與財政有關係者條陳意見呈送核閱認爲可付會討讑者即提交該會云奉天承認籌撥征滇軍餉五十萬元尙未解淸政府特電催將欠解之三十五萬元從速掃解目前未知已經解淸否 
地方通信 
[蘇州]  
　　蘇垣政務彙誌滬寗鐵路局長鍾紫垣暨督察長孫翊昨接馮將軍通飭嚴防黨人裴謀路線馮將軍將黨人韓恢照片頒發軍警各機關嚴行查緝水警第二廳第三尃署長仉　南昨將水警講習所學員挑派若干輔助陸警輸流梭巡城廂内外以資防範水警第二廳長趙會　日前赴寗公幹昨日午刻返蘇高等檢察廳長王樹榮以本廳公事紛繁所有佐理一職委任鍾尙斌承乏已申詳省署備核警察廳長崔怡庭招人投標修理間門新開河橋至胥門泰讓橋之馬路 
 
 
 

Page 7

 
 
　　購買充公石料蘇鄕木　甫觀音山（即范文正公墓某）前被鄕人私採石料盜賣經范氏後　范端信查悉將一般盜賣山石者扭控吳縣署拘押一面赴省公署控告經前韓紫石省長將該案爲首私採者判罪并將山石充公發交吳縣知事及警廳看守嗣由警廳派騎巡隊一排常駐該山看管該項石料并由省署飭吳縣知事招人投標承　炬迄今年餘無人顧問蓋因由山上運至河邊搬運困難且該處鄕民結一團體不允代運之故刻悉有江北帮小工頭王　喜　出價洋三千七百元贖買此項石料 
昨日已在縣署繳洋成交矣 
　　取締運送運衣前次滬海道尹以有人在上海各衣莊定製軍衣仿照軍警希圖混冒特報經陸軍部交通部通飭各火車站局知照凡輸運軍衣無論何項機關非經報明陸軍部或該省將軍報部轉運者不得即予運送以昭愼重在案現稅務處已將上項辦法轉行蘇州關照辦俾水陸問一辦法 
[松江]  
　　保充莊董之趣聞浦南山陽區自治經菆殷君病故後縣中已委人接替日前又有該區肄業松城某講習所學生陸某等以蔣莊莊董殷某病故請以盛某接充莊董等詞向縣署遞禀李知事百忙中未察禀中所指病故之莊黄殷某即該區自治經董般君（山陽區係於前淸宣統三年規劃自治區域時就蔣莊改置至莊董一職淸季即巳取消）致批准照行聞盛君接到公文後以莊董早經取消深以爲異有壁　不受之說所奇者禀首列名之殷生即係已故自治經董殷君之孫不知何故誤稱其祖爲蔣莊莊董數典忘祖亦可異也 
[鎭江]  
　　知事兼辦生計丹徒旗民生計前由省署委員專辦時有被控吞欵情事兹齊巡按爲裁員節費竭力整頓起見特委該縣知事章同兼任生計處長現該知事接辦後巳於縣署設立生計所辦事處昨將辦理一切情形詳報密巡按察核 
　　建築嚴行取締鎭江警察局長章君前爲便利交通起見曾訂取締建築規則示諭　行在案兹因居民於修繕之際每有不先禀報私自動工者或　　　　　先加改作外面　　　　更動以冀免讓者章君以　　　巧殊背訂立章程之本意警察責任所在未便寛縱故於昨日又　行飭屬　照一面　　居民人等自經此次告誡之後無　　　改造務須先行禀報不得擅自興工如再有前項情弊一　　出除罰辦外仍應拆讓以符定章　　沙頭洲殺妻案鎭郡對岸沙頭洲地方某甲之妻　有外遇甲亦頗有所聞日前甲因事赴馮約半月歸家乃甫越四五日即突然返里至家不見其妻蓋共妻巳與人作南京游矣甲大憤及妻歸始而勃　　而用武終竟持刀將妻刺死現聞此事巳經鄰佑控諸有司矣 
[南京]  
　　蘇省實業行政會議開會紀振興實業爲立國富强之基礎近來各省力行提倡蘇省實業行政會議定上月二十九日舉行先期通飭各辦理實業人員赴會與議各機關人員奉飭來省後多分居於旅館客次是日到會者共二十九人祇行開會式並未開議當場由議長曹豫謙派書記官金其照誦該會訓詞大旨不外振興實業力聞富强之意所議各案容續再誌 
[杭州]  
　　吳興籌備自治之難題吳興籌備自治以前二十五區改并八區其新經劃定之第三四五六各區均巳互相接洽可以確定其第一二七八各區則各起爭議尙不能作爲確定蓋第一區内之大錢則不願與城區合併第二區内之苕東則不願與荻港合併第七區内之南河則不願與東北合併第八區内之効仁則不願與鳥鎭合併爭持甚烈驟難解决察其原因則强半均恐合併後權勢喪失之故並無分離之必要刻尙未有如何解决也 
　　拱埠酒業盈虧錄拱埠上年各業生意非常淸淡惟各酒家尙能獲利兹將該埠酒家盈餘確查如下樊克昌經理單鴻昌上年做一萬二千元盈八百元四美泰昌記經理單玉麟做四千元盈四百元全泰昌店主兼經理陳猶唐做九千元盈一千元老源興店主兼經理金兆瑞做五千元盈四百五十元四美泰柱記經理王小竹做一萬五千元盈二千元其餘小店均有盈無　聞今年尙有兩家將在香巿時開設 
[江西]  
　　湖口貨股捐改歸官收賴省鐵路保息前經地方擔任由統稅項下酌收附加稅五嚴及契稅等類總計每年收入約二十萬元又湖口貨般由　路公司派員駐收每年十餘萬元惟保息的欵年需六十萬元不　　鉅日前戚　及　　長曾派員赴南灣鐵路公司　　　充貨股辦法適當路公司新舊咬换之時因無此項案　可稽乃面召現派駐湖口貨股課長高偉到河面詢一切現鐵路公司以高委員所擬擴充貨股條陳是否能推行盡利尙無把握而貨股由公司派員征收諸多困難不如歸併地方官派　征收　爲便易巳將此意報由總理孫多森核覆　洽囑即函商移交現聞公司中李　梁巳與湖口貨股課長高偉接洽矣 
[湖北]  
　　荆旗民之生計荆州旗民生計前由生計籌備處長金時生擬有拖車捕魚二項以資輔助但荆沙地方　苦拖人力車及捕魚均難養活現荆宜遵尹張　春乃變通仍仿民　二年成法無法安置者資送往繁盛縣分代謀生業詎此信傅　以前資遣往各縣旗民又多私自回荆致增人口千餘張道尹以經費有限殊苦無法安撫刻已詳請飭各縣已有生業之旗民不准私逃回荆矣又問荆州旗紳康濟古奕鈞等因前荆旗善後局長胡鄂公私將旗城公私田房基地賣與某教堂得價十六萬餘元皆飽私襄未作公用控省控京數年毫無結果無異銷滅値此生計困難籌欵匪易應請追繳以濟旗族刻已公舉在京旗人鐵都統忠爲代表向中央鄂省二處催控未知結果若何也 
[濟南]  
　　鹽務洋員更動山東鹽務稽核分所洋員伊淸阿現接中央鹽務稽核處來文略謂川北分所洋員卞良臣去職所遺之缺以海州分所耿晉魯承乏海州遺缺即以該員調充所有山東稽核分所事務暫由佐理員爾遜代理云 
密查過往香客每歲正二月間各鄕農民男女老幼遠近百里内外成羣結夥迆　進城一則爲游覽名勝一則爲朝山進香來者甚衆恒腐居於東西兩關昨聞宫廳長以此等香客來往甚衆恐有匪徒溷迹其間擬定於各香客進城後通飭各區警正對於鄕民等雜居各地方妥爲查察以免宵小潛蹤 
雜評一 
[請改組國體（一子）]  
　　前以有人請改組國體而惹起極大之風雲今欲消滅極大之風雲而又有人請改組國體前之請改組國體者改共和爲君主也今之請改組國體者改君主爲共和也何一霎那間而改組之請已異耶 
共和之改爲君主雖改而未改昙花泡影尙有花與影之一現今即併花影而未成暗中消滅之可耳宜無所謂改組也然而已不得不稱爲改組今之改組所謂不能進而退宜較從前之改組易萬萬也然而其費力其困難較從前爲尤甚嗚呼天下事可輕率舉之哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界烟膏店第二次抽]  
　　　　籤 
　　　新老兩租界共有烟膏店一百八十六家於上年九月一號經法工部局總辦唐登君抽籤禁閉四份之一共閉四十七家議定以後每届半年抽籤一次本月一號爲第二届抽籤之期昨日下午三時仍由唐登君將未閉之烟膏店一百三十九家編成號碼在局中議事廳内當衆親自抽籤此届共計抽閉四十六家抽去者限至四月三十號一律閉歇今將抽出各店之路名門牌號數錄後 
　　東段抽去九家小東門大街四十八號又五十四號又七十二號又八十七號又一百十二號荆州路七號　行路二十九號南翔路十號魚行街十二號 
　　西段抽去五家皮少耐路三十八號廉鹿路二十六號又三十八號白爾路二十號愷自邇路一百五十三號中段抽去三十二家法大馬路二百二十四號又三百十一號又三百三十號又三百三十三號又三百五十號又三百九十一號又四百零一號又五百零二號又五百三十三號前新街十四號又三十號又三十四號菜巿街一百四十六號移新街三十二號老永安街七十五號永安街十五號又五十一號民國路五百十九號又五百七十三號老北門大街八號東新橋街七十號又三百零八號西新橋街二百五十四號楊樹弄十號又二十五號鄭家木橋街一百四十二號又一百七十四號吉祥街十號又一百零四號泰和里七號普安里五號吉如里一號 
[交通中國兩行長]  
　　本埠交通銀行自行長張紹蓮被刺後行務均由副行長徐寶琪及洋經理史拉克暫行代理現北京總管理處梁燕蓀總理委派前津浦鐵路總辦趙慶華接任行長業已蒞行接收開始辦事中國銀行行長宋漢章於舊暦新正因事北上行務由副行長張公權暫行代理現事畢南旋亦巳照常治事矣 
[聖約翰大學之學生店]  
　　西洋各大學每由本校學生自行組織商店供應一切學生用品吾國初尙無仿行者梵王渡聖約翰大學今年創設一店業已開始營業店屋在蘇州河沿河中國教員住宅鄰近股份共三百股每股五元計資本一千五百元大半由學生認繳小半由職教員認繳發起者爲美國哥倫比亞大學畢業朱友漁博士現任聖　翰大學政治學主講成立後已由各股東公推朱友漁爲主任員學生自設商店既不以謀利爲宗旨自能貨物優美價格低廉不至出售不宜衛生之食品及有害道德之書籍預其事者又可自此得商務上之實地練習一舉而數善備吾國各學校想必有繼起興辦者也 
[閘北發生殺人越貨案]  
　　向在閘北胡家木橋附近某紗廠營業之胡妙根家住四區三分駐所後面家中稍有餘資前日午後有匪徒三人探悉胡不在家乘隙前往以找尋妙根爲由入内行刦當時胡之祖母胡宋氏胡妻胡張氏出而攔阻致遭該匪用蔴繩綑縛張氏大聲喊救該匪等恐事敗露即用蔴　將該氏等一併勒　然後翻箱倒　搜刮一空並將該氏頭上金押髮及珍珠飾物拔下携贜而逸治妙根之子由外歸家見此情形當即告知乃父報告該警所立派長警分投追緝該匪等巳去如黃鶴嗣由胡妙根等協同二十三保二圖地保邵綿堂投報上海地方檢察廳請求驗勘林廳長即委宗檢察官毛檢驗員於昨午前往該處驗明再核 
[巡查小輪嚇退强盜]  
　　二月二十九號晚有楓涇米船一艘裝　米糧一百餘石來滬銷售駛至南黃浦夏家嘴南浦面突來盜匪十餘名駕船趕來開放手鎗將米船攔住蜂擁上船强行刦掠正在搜刮間適有江蘇水上警察第二廳巡查小輪在附近梭巡陟聞鎗聲知有盜警立開快車循聲趕往開鎗示威該盜匪乘船駛往小港逸去米船幸未失物昨日黎明巳由該巡輪將米船護送到滬在南馬頭停泊矣 
[妓女突遇暴客]  
　　淸和坊妓女再紅前晚九時應客箋召甫出里口突遇匪徒一人袖出手鎗嚇禁聲張捋取該妓臂上金鐲一副往西飛逃當由途人某甲帮同趕至福州路廣西路轉角將匪追獲該匪即開放空鎗一嚮甲懼而釋手復喚華捕一同追至雲南路該匪逃入會樂里内該華捕　追捕不及開鎗向撃未中致被脫逃事後由該妓投報老閘捕房請爲飭探偵緝 
[盜匪撃傷印人]  
泥城外赫德路二百九十九號門牌吳炳荃所開之小雜貨店於前晚十時許突來盜匪三人闖入店堂各出手鎗利刃恐嚇將賬檯上所有現洋銅元刦取逃逸吳尾後喊捕該盜等逃至哈同花園左近當由看花園之印人出爲攔阻被匪開鎗撃傷倒地該匪等復往西逃　　經靜安寺捕房聞警立飭通班中西探捕馳往兜拿攔獲盜匪一名當在其身畔搜出鎗彈五粒遂帶入捕房經捕頭詰據聲稱名劉奎官原籍徐州詰其槍珠何來含糊以答奉飭收押一面飭探將受傷印人車送醫院醫治昨晨由探將劉押解公共公廨原告偕證吳王氏李阿五繆雲卿上堂請究並由九號西探目婓司戤潑投案譯訴前情繼將搜獲之鎗珠呈案請察俞代襄讞商之英領卓君判劉仍帶回捕房候緝提同黨於禮拜五關審 
[四人巳認搶刦]  
　　法捕房探目黃錦榮沈德福等於上月二十三號在法新租界愛多亞路二百五十五號門牌樓上拘獲藏有白朗林手鎗等械之楊田順等九人解經石線巡詰問不認等情迭誌前報現經石君飭探詳細調查後又將楊等提出嚴加盤駁内有楊田順張少卿周學五王友慶四人均供認搶刦英界某姓洋銀等　不諱尙有陸鳳山張爲子姚呂生姚小二子徐月樓五人仍不認串搶石君諭令一併還押候抄錄供詞再行解廨訣辦 
[挽留馮上將軍之諮詢]  
聞上海總商會昨日接到江寗商會來電略誚馮上將軍華甫坐鎭東南安危是賴現聞有因病辭職風說雖以商人在商言商未便預聞惟目觀巿面情形深恐更動致謡除由敝會恭謁馮公探詢有無此說外尤恐　轅莫及擬請公電挽留貴會總攪華洋商務樞紐乞示意見云云 
[蘇常鎭守使請緝黨人]  
　　黨人在無錫縣揚名鄕南橋一帶起事未成經該管軍警捕獲司令梁治等　名訊實鎗决任案兹悉此事曾經蘇常殷鎮守使訊據梁等供認此次計畫本定蘇常兩屬同時並舉故兩屬要地均由黨魁派定司令分投進行吳縣司令爲華樹仁武進司令爲孫香福江陰司令爲楊模因事未成熟以致失　現殷鎭守使以華孫楊三人迄今未獲恐其潛逃滬地昨特移文本埠軍警各機關請爲協緝 
[舉行道試之要點]  
　　滬海道尹奉巡按使飭開　學　試驗之道試爲期巳迫亟應妥速籌備以昭愼重所有學績試驗條例及施行細則業奉明令公布其中有應行注意各項及一切辦法現由本使釐定四欵並將願書履歷書證明書等式樣另紙刷印以資遵守合行飭發仰該道尹轉飭所屬各知事迅即遵照辦理並將後開條欵出示通告俾衆周知限期已迫勿稍稽延兹將道試應行注意事項及一切辦法開列如左 
一應試人資格依學績條例第二條之規定中學校畢業生或與中學同等學校畢業生及與有相當資格者（與有相當資格 
者指依考試得有貢生之資格者而言）願應道試時應具親筆願書並履歷書附以本人最近四寸半身相片並將足資證明學業資格之文憑書類禀請該管縣知事核准詳送文憑遺失應由該生畢業之學校出具證明書如學校不存在由該前校長出具證明書如該前校長另有事故而地方官廳有案可稽者即禀請該地方官廳查核相符於詳内聲明亦可准其應試貢生必須由該地方法定機關或學務委員或巿鄕董出具證明書連同願書履歷書像片一併送縣核辦 
一應試人如無學績試驗條例第二條所定之資格依該條例施行細則第二條之規定具有廪生增生附生資格經該管地方官之甄錄及格者亦得以相當資格論此三項資格願應道試者須出具親筆願書並履歷書附以本人最近四寸半身像片送由該管縣知事示期甄錄及格者由縣詳送但未受甄錄之先此三項資格必須由該地方法定機關或學務委員或巿鄕董出具證明書連同願書履歷書像片等一併送縣核辦 
一應試人雖具有試驗條例及施行細則所定之資格仍應以本縣境内人民爲限但寄籍該縣境内三年以上者亦得一律應試寄籍在三年以上須由該地警區人員或巿鄕董出具證明壽送縣核辦 
　　一報名限期自三月十五日起至月底止係指應試人經該管縣知事核准或甄錄及格者詳送到道之日期而言其在縣公署報名不在前項定限之内自此次示諭之後即可赴縣報名但核計詳送到道日期若在三月底以後應即停止應試人赴縣報名後即由該知事遵照條例及施行細則暨通飭一切辦法逐細審查如果合格或甄錄及格者隨時繕給詳文由應試人自行　文赴道報到其甄錄日期由該縣知事酌定舉行至應試人出具之願書履歷書像片及足資證明學業資格之文憑書類曁各項證明書並甄錄試卷等均應由該縣知事於詳文内附入統交應試人送道核辦 
[國貨維持會開會紀]  
　　昨晚（即陽曆二月二十九日）八時中華國貨維持會特開臨時議會籌議維持染織兩業辦法到會者數十餘人首由主席汪星一議長報告略謂目前外洋顏料價格奇貴驟增至數十倍綢布各業受其影響殊爲劇烈現各染坊均因洋料昂貴屢議停工月前尙未開工機户因起恐慌若不亟圖補救關係殊非淺鮮自當急行提倡本國顏料研訊拼合以資接濟應請諸君討論繼由副會長王介安君報告據鄙人意見現時挽救之方惟以標本兼治先濟目前之急次圖久遠之謀或可挽回於萬一一面提倡改用土料將從前吾國原有顏料廣爲徵集研究用法爲治標之計一面禀請政府通飭各周向產顏料各縣切實調查出產何種顏料廣爲勸種爲治本之計此就目前濟急及將來久遠辦法也兹將鄙人在蘇調查土料名目約有十餘種惟種類繁多尙望到會諸君廣爲設法調查俾得造表報告政府請求通飭勸種以資維持衆贊成議决照此辦理次由布業代表陳亨剛君報告敝業於前年禁種　粟之際曾經禀請政府將向來種烟地方改種靛靑最爲合宜請求通飭勸種業蒙政府通行飭知在案近來吾國靛靑出產漸多以廣東佛山所產爲最餘如黎州黄渡等處所產略次價亦平廉洋靛僅上海一埠進口銷售於長江各處每年約有三十五萬桶其餘各處進口者尙不在内繼復由副議長潘峻夫君報告今日下午錢江同業開會討論情形末議决本年評議會常會仍於每星期五開會一次本年第一次常會提前准於下星期五日開議一切進行事宜議畢時已十一句鐘遂散會 
[籌辦苗圃之公函]  
　　上海縣公署昨致縣農會各巿鄕經董函云頃奉道尹周飭開本道具詳奉飭選擇苗圃一案兹奉江蘇巡按使批開詳悉仍應嚴行督飭所屬遵限選定地畝規畫進行遵照四千六百零一號通飭由該道尹籌設苗圃隨時採購適宜樹種分布各縣等因查奉飭籌辦森林苗圃即經遵飭在案並擬以上海縣爲道屬苗圃爲此飭催仰該知事迅速選定地畝詳候核辦等因奉此查此案前經分函請於附郭等處如有合宜地點報縣核購兹奉前因請於本月五日到縣會議進行（下略） 
[川帮辦貨之活動]  
　　旅滬川帮客商目滇軍侵入蜀境後即停貨不辦至今已兩閱月矣乃近數日來川帮忽有收買大批洋紗起運赴川之舉究其原因實緣川省所產藥材每年運銷滬地者其値不下數百萬上年冬間川帮曾在滬地銷出多數藥材存有現銀一百六十萬本擬購辦貨物運往川境嗣因滇事驟起事未果行今因現銀存滬銀行錢莊均無拆息可圖得知川境叙瀘重慶等處雖極擾攘而其他各地秩序仍多靖謐棉紗一物待需孔殷運往售銷頗可獲利故遂大事收入亟亟起運統計上一星期中由長江商輪運往者不下千餘包現在尙源源起運惟宜昌以上一帶因官軍赴川沿途拘船貨物殊不易運故前項洋紗皆由長江商輪運至漢口轉至宜昌起岸然後陸運入川水脚運貨亦頗不資云 
[教養兼施之大德]  
　　上海新普育堂留養之幼童幼女爲數甚多兹聞慈善圑董事郭聘之及該堂董陸伯鴻等慨念此種幼孩終歲留堂年齒漸增自應授以教育冀其自立故就該堂内組織教誨堂昨行開堂禮特邀滬上　紳董暨慈善圑各董於上午八時蒞堂行禮次由該堂董陸伯鴻將組織斯堂教誨幼童之理由詳細演說並敦勸紳商學界熱心輔助撥欵惠濟直至十時始行散會 
[興業銀行由部註册]  
　　江蘇巡按使公署飭滬海道尹云准農商部咨開前准咨稱轉據上海縣知事詳稱浙江興業銀行股份有限公司現經股東會議定以上海爲本行以杭州漢口爲支行並於天津添設支行修正章程附繳註册費銀等項懇予註册請核轉辦理據情咨請察核等因前來查此案前據該銀行來部禀請註册當以股銀實收數目未據聲叙批飭補報再行核奪在案兹據遵批禀復到部自應准予註册除將執照逕發該公司具領外相應咨行查照並請轉飭該管縣知事遵照可也等因准此合亟飭仰該道尹即便行知上海縣知事遵照 
[防禦線内之巡察]  
　　上海防守司令官王賓以龍華距離徐家滙鎭僅有三里其間新築之斜徐斜土兩馬路均甚荒野恐有黨人由租界潛入龍華鎭擾亂秩序昨特飭令駐防龍華之陸軍步兵第十五圑吳圑長督率所部各營會同砲兵第四圑第三營官兵擇要防守並於夜間責成各連長帶兵在徐家滙至龍華一帶輪班梭巡以保治安　　淞滬警察廳長徐國樑君以高昌廟防務重要惟因軍廠加做夜工故每晚九點鐘以後途中往來者甚多巡查不容稍懈故於昨日飭知高昌廟分駐所巡官宋玉亭着於晚問九時以後加派巡警分叚梭巡所有望道橋及西棚門兩處亦派雙崗稽查行人以昭周密 
　　滬軍營舊址西首陳家橋地方均係鐵路挑夫及轉運公司儎送貨物之塌車夫役人等住居之處近有江北人顧和尙等私設賭塌誘人往賭當爲高昌廟警區宋巡官訪悉以該處係在防　線内開場聚賭最易容留匪類業於昨日派警前往查緝矣 
[鐵路接軌之進行]  
　　滬杭滬寗兩路接軌通車一事係從杭路之梅家弄車站築造支路經徐家滙梵皇渡越蘇州河以逹寗路之眞茹站爲止計長三十餘里所有泥路均已築平塡高惟鋼軌與橋樑之材料尙未運到泥路兩旁應堆石子及沿途之枕木皆係未鋪軌道前之要工現因急於通車故由鐵路局長鍾紫垣君於前日派員採購石子枕木各料以便先行鋪築 
[規定騎巡隊試辦簡章]  
上海地方警察所前因轄境遂闊警力單薄特由沈知事添組騎巡隊詳奉巡按使該准試辦曾誌前報兹悉此項騎巡隊現巳成立經沈知事會同景警佐首領規定試辦簡章如下一名稱此項騎巡隊屬於上海縣警察所即名日上海縣警察所騎巡隊二額數暫定巡長一名巡警十一名馬醫一名馬夫四名馬匹十二匹三等級長警等級各分一二三四級與步巡同四資格此項接警均須諳練馬術及調治喂養方法者方得充補五月餉一級巡長月支餉銀十八元二級十七元三級十六元四級十五元一級巡警月支餉銀十二元二級十一元三級十元四級九元馬醫一名月支餉銀十二元馬夫每名支工食八元六馬乾每馬一匹月支馬乾銀八元又馬掌馬籠　繩及掃除馬棚所用掃箒糞箕等物銀一元其馬藥一項按月實用實銷不在此限七服裝騎巡服裝與步巡同但於肩章上標明騎巡隊字樣夏衣肩章白質黑字冬衣肩章紅質白字藉示區别惟長警各給皮質馬　以壯觀瞻八權限長警在警察所時應受所長暨主任員之指揮監督其派往各分所服勤者即歸各分所長指揮調遺協同步巡巡選各鄕村鎭九勤務長警内外勤務暨功過赏賞罰撫卹等項適用步巡勤務規則十附則此項簡章係屬試辦如有增損隨時斟酌核改 
[警廳自有主權]  
工巡捐局朱局長以茶館内之灘簧影戲平話等類均向本局納捐領照惟聞自本局批准給照後警廳或區所干涉查禁每多爭議　特飭知各茶肆主嗣後來局領照必先逕禀淞滬警察廳批准開設方可將原批抄錄呈局納稅領照 
[匪徒白晝攔刦]  
　　住居本城石皮衖之蕭根元昨午往北巿購物歸家行至紅欄杅橋地方突來匪徒五六人上前攔住攫取所穿大衣袋内之銀洋三元正逃逸間適二區二分駐所巡長經過當場拘獲匪徒陳洪金一名餘均逃去立將陳匪解所在伊身上搜出當票三張當經警佐略詰之下解送　廳司法科因案關白晝搶刼立即派警連同當票轉送地方檢察廳請爲懲辦 
[相驗縊斃屍身]  
　　前晚有一年約四十左右之男子在西門外法新租界不知何故自縊身死昨晨由巡捕查見報告捕房立飭二十七保四圖地保至地方廳報驗一面將屍車送同仁輔元堂驗屍所停放林檢察長得報後即委李檢察官沈檢驗員等蒞所會同中西官驗得該屍身穿棉袍泰西緞褲委係自縊身死並無别情塡明屍格判由善堂棺殮發封厝壇候家屬認領 
[過犯病斃]  
　　崇明人張阿根前因犯案經公共公廨判令驅逐出境後因復來租界由北四川路捕房拘獲解訊判禁西牢九個月現因患病送工部醫院醫治無效於前日身死經捕房查得該犯並無家屬在滬昨飭地保報　收殮 
[拐婦又被拘獲]  
　　著名拐婦柴楊氏趙張氏前因誘拐小孩二口由救濟會偵探在淡水輪船上拘獲送請地方檢察廳訊辦據該氏等供稱實係兒子奉判交保釋出在案兹悉此置實係拐婦前日又拐得小孩二口乘五百八十五號舢板船意欲換輪販往汕頭售賣又經救濟會及水巡捕房偵探拘獲昨由水巡捕房轉送地方檢察廳訊辦 
[調停串唆捲逃案]  
俞步丹在公共公廨控告邢子祥邢王氏金王氏串唆其妾李氏（即邢蘭梅）捲取値洋四千元之衣飾濳逃一案昨晨由廨復訊據兩造代表律師上聲稱此事現正理勸大約可以和平解决應請展期以便介紹人妥爲勸解中西官判候下禮拜三再行訊核 
[空屋内失竊玻璃]  
　　滬城大東門内太平街浴堂衖有楊姓住宅一所空閉巳久門　召租前日有甲乙二人據稱徽州人欲租此屋間設　作場入内觀看聲言明日有東家到來訂定鄰居信以爲眞不料至天明見楊姓門户已開入内窺之見門窗掛燈上之玻璃已失去數十塊値價洋四十餘元楊姓即報告一區二分駐所派探往勘允爲查緝 
[攫取與串竊]  
　　張扣紅張和二人在虹口婓倫路攫取日本人鍍金表又江北人王松林高八串竊北四川路日人田代彌輔之鐵條消賊於北京路舊貨店主榮阿根被失主報告捕房派探將被告各人查獲昨解公共公廨由關讞員會同日副領事西田君在樓上會客間安設公座飭將原被人　帶案研訊明白判兩張各押西牢兩月王押三月高押二月榮罰洋三十元充公示儆 
[夥友竊取茶葉]  
　　虹口百頓路五百二十九號門牌茶棧經理陳朝龍控夥江長友竊取値洋五十三元之茶葉兩箱消賊於愛文義路某茶葉店主胡世發昨由捕房將江拘解公共公廨經中西官訊明判江押西牢三月並飭補傳人證再訊 
[巡捕追獲匪徒]  
　　匪頪項起紅前日在黃浦灘攫取甬婦王張氏衣被官被嗚捕追獲昨解公共公廨經中西官質訊屬實判項押西牢九月示儆 
[不認摸竊皮夾]  
　　某西人控陳生林在虹口摸竊皮夾昨由捕房將陳拘解公共公廨經中西官訊供不認判陳押候查明再訊 
[積竊禁押西牢]  
　　劉德壽前日在南京路電車上摸竊余嘉福袋内現洋七元數角當被鳴捕拘押昨解公共公廨經中西官訊知劉係積竊判押西牢兩年 
[醉漢調戲婦女]  
　　王子山前晚酒醉行經新民路將婦人洪徐氏女子李小弟攔住調戲由該氏等鳴警拘入四區警署押候訊明核辦 
[合做買辦之紏葛]  
　　王聲曅與莊可倫因合做泰大洋行買辦墊欵糾葛在公共公廨互控昨日上午由廨集訊王延莫肅律蛗師莊延羅條律師到堂互辯良久中西官諭候復訊再核 
[查明並非股東]  
　　虹口百老滙路二百八十三號門牌順興號股東陳海門被德商派司洋行在公共公廨控告不理擔保買辦董天龍　用賬洋七百零六元等情由廨將陳傳案訊問因其不認爲順興股東故判交保候函請總商會查復核奪在案前日午後由關正會審官與德裴副領事開庭復訊原告由代表律師摩西上堂譯稱原告所控陳海門不理擔保買辦董天龍虧用賬銀一案理由充足並經原告查得順興號確非被告一人所開係毛杏發郁子金蔡仁安朱順和劉堯廷等合股開設應請傳案訊追訊之被告延代表律師羅傑上堂辯稱業據總商會查得被告陳海門確非順興號股東請爲將案註銷並着原告償遠名舉損失中西讞員會商之下以被告陳海門旣據商會查復並非順興股東應即開釋判候補傳毛杏　等到案訊奪 
[國順號夥友注意]  
　　南京路國順　貨號因倒欠巨欵被控業經公共公廨訊判將該公司發封拍賣賠抵在案兹悉該公司夥友張炳年張阿大章春芳陳聽濤王淸雲張文卿等九人以伊等衣箱各物被封在内具禀公廨聲請啓封發還已奉照准諭飭捕房將各人物件一併發還昨據交保處二號西探投訴奉諭啓封業已遵辦惟該夥友等均無地址無　傅案給領王襄讞商之美領郭君諭將各物暫存公廨俾便給領 
[待遇畜類之殘忍]  
　　吳淞路一百九十四號門牌居人張正記因將活鷄兩翅折斷被三十七號西捕查見以其虐待畜類回禀捕房請廨出單昨將張傅至公共公廨經中西官訊明判罰洋二十元充公以儆 
[道尹公署批示二則]  
 
 
 

Page 11

 
 
　　民人王錦棠禀爲契地被佔再求飭局丈查由稟悉此案經批據會丈局復稱該地東南有路一條前曾丈入嗣據王錦棠來局具禀即經扣除繪　送請英領事轉飭签字等語是前誤丈佔地業經由局據禀查明扣除所請再飭丈查一節應母庸議此批 
　　民人羅輔襄翁子燦等禀揑賬没產狠呑本利由禀黏均悉該民等與祥泰豐同康森等賬目糾葛有議據並底帳可稽有前經調處之見議人及商董可訽不難水落石出旣據縣審有案應由川沙縣知事秉公訊結以免訟累至據稱縣諭先後異轍等情如果該民不服該縣知事批諭應遵照縣知事審理訴訟暫行章程第三十七條第一項依上訴程序向司法衙門提起抗告可也仰即知照並仰川沙縣知事查照副禀發縣仍繳此批 
[添招南巿訪員]  
　　本館現需添招南巿訪事一人以探事翔實文理淸順爲合格願承斯乏者無須托人介紹請先送訪稿三天註明住址姓氏以待函訂　　　　　　　　申報編輯部白 
[氣候報告]  
　　　（上海徐家滙天文臺天氣測候報告） 
　　已過者之報告二月二十九日中國大陸反旋風頗猛海濱一帶有北烈風上海天晴而多雲三月一日天氣晴朗凉風和適取向西北氣壓遠勝於累年平均度一日下午四時前二十四小時内上海氣候温度至高四九二至低二九三去年同日至高六一·二至低三三·二 
　　未來者之推測一日下午四時三十分豫測中國有反旋風日本及菲列濱南部有低度海濱一帶冬季信風頗猛天晴而寒雜評二 
[諮詢（眪）]  
　　地方長官之賢者必以民心爲心者也民心所欲得者長官爲之代得之民心所欲維持者長官爲之維持之以何法謀治安何策保秩序均能曲體民心以預爲之備勞怨不避艱危不辭若是者謂之賢長官長官能以民心爲心民亦必能心長官之心而曲諒之故其留也民愛去也民思 
　　今寗商會有挽留馮將軍之諮訽矣蘇人對此咸念將何如耶 
專件 
[中華民國三年蒙自口華]  
　　　　　洋貿易情形論畧（續） 
　　一旅客火車搭客按滇越鐵路公司報告來往雲南省界内各搭客上年計有六十萬四千二百五十八位本年實有七十七萬三千六百九十六位云 
　　一金銀上年進口數目得關平銀一百五十四萬二千十四兩而本年則減至六十萬八千二百四十三兩大半因越南政府禁止安南銀元出口之故亦因商務減縮有以致之銀元出口運往東京者居多本年增至四十一萬五千四百七十八兩推原其故係由前數年間存蓄太多而已 
　　一藥土本省藥土前年祇有五擔出口上年全無出口而本年直增至一百九十八擔該省地方官業巳力禁或者從前積存之土現報出口亦未可知 
　　一雜論本年滇省治安東川地方曾遭擾亂臨安兵變愈覺猖狂搶去富滇分銀行紙幣八萬元刼掠富商巨賈數店鋪四月間紅河之變耗聚集一股盜匪肆行搶掠此外尙未十分蹂躪也滇越鐵路之灣塘車站亦被盜匪所刼傷一法國鐵路人役刼去銀物無多亦些小之變亂耳喧傅壁虱寨至個舊之鐵路似有成議漸及實行滇越鐵路有舊材料數車在壁虱寨進口本年春初民政長暨本處紳商各代表赴個舊公同會議訂定該路線須經由蒙自業巳商妥一切又從阿迷州至個舊　一新路以汽車轉運貨物此舉久巳籌謀終無成議現巳作罷論矣本年夏間天氣亢旱由雲南至河口之鐵路甚少傾陷交通並無阻礙鐵路公司近又特備製新式機關車頭一種力能牽動一百五六十噸重量專爲阿迷州至河口之路線山路最崎嶇處行駛此項新式車機較之舊式力薄者不同工美價廉最昭實用十一月間該路添設一種註册載重二十噸之新式貨車尤爲利便二月間由雲南府至阿迷州之路線曾有貨单出軌損害甚重死者二十二人傷者二十七人同在該段中於五月五日發現一可驚可駭之巨案前署雲南都督乃軍政上最威耀之師長謝汝翼因公搭車中途被一退伍之軍官出其不備用槍轟撃登時斃命聞係夙懷嫌怨爲報復計云東方滙理銀行在蒙自成立一支行於本年一月二日開巿本年有二次科學會會員游歷　省一爲奥國男爵韓德馬慈提偕博士開米洛喜乃特同行一爲法國博士利剛逹暨製藥師勳尼同行開武將軍唐君繼堯巡視全省於十二月十四日蒞蒙十八日起節往河口此論略首段乃前署稅務司盧立基君提綱要領所編輯其餘各叚係本關頭等前班帮辦葛枚士君所著合併聲明 
　　中華民國四年六月二十四日蒙自關署稅務司覃書呈報頭等帮辦葛枚士譯漢文案俞壽撰述 
[江蘇省實業行政會議規則]  
　　第一條議員每日入場時應各署其名於署名簿 
　　第二條議員入場就坐應各依編定坐位其被派爲書記官者應坐於書記官席 
　　第三條開議時刻每日上午九時始十二時止若本日應議之事未畢得由議長酌定延長時刻 
　　第四條每日應議事件由議長編爲議事日程依次議之 
　　第五條議員發言應先起立如有二人以上同時發言由議長指定其先後發言次序 
　　第六條發言旣畢或付表决或付審查或認爲討論問題毋庸表决均由議長酌定之 
　　第七條表决用起立法如可否同數則取决於議長 
　　第八條議員入場後非至宣告散會不得無故離坐及退出 
　　第九條凡議長議員發言及會埸上應議事件應備載於議事錄由書記官執掌之 
　　第十條除本規則所訂外如有未邊事由隨時酌辦 
附章程 
　　第一條本會議爲謀全省實業改良發逹按照巡按使公署頒行管轄實業機關通則第七條之規定集合實業行政人員會議本省實業應行整頓據充方法以備巡按使採擇酌行 
　　第二條本會議議事範圍以省實業行政事宜爲限 
　　第三條本會議員以左列各員爲限 
一政務廳長諮議長諮議實業科科長科員辦事員 
二省立各實業場廠典局所主任稽核 
　　第四條本會議長由巡按使於各議員中選任之議長有事不能出席得指定議員中一人代理議員因事請假須經議長之允許 
　　第五條本會議設書記官二人由議長就議員中指派兼任 
　　第六條本會議議案以巡按使交議及議員三人以上之請議者爲限 
　　第七條議長　會議規則維持會場秩序會議規則另訂之　　第八條本會議以五日爲限其開議日期及場所由巡按使另飭定之 
　　第九條本會議如已届限滿而議案尙未完畢得由議長陳請巡按使酌量延長之 
　　第十條本會議員赴議其非原駐省城者得就其本機關照章開支川資旅費　　第十一條本章程得由巡按使公署隨時修訂之 
來函 
[江蘇省敎育會講演會預告]  
　　蒙鐵梭利敎育法講演會時間三月四號（陰曆二月初一日）星期六午後二時起五時止講演者柯樂愷夫人譯述者郭秉文博士蒙氏敎育法盛行於歐美近來吾國敎育家知其重要着意研究第雖有翻譯之書籍仿造之敎具尙未盡獲實驗之方法柯夫人研究蒙氏學說多年在家使用蒙氏敎具敎其子女頗著成效此次敦請來會講演計分三節先述蒙氏歷史與其敎育法施於中國之關係如何次將各種敎具當場試驗其用法凡在小學校蒙養園負敎育之責者在家敎育子女者以及有志研究敎育者均不可不來聽 
　　嬰兒保育法講演會時間三月五號（陰曆二月初二日）星期日午後二時起五時止講演者北京國立醫學專門學校校長湯爾和先生近來研究敎育之新思潮羣集於最初敎育而以生理與心理關係之密切使研究最初敎育者不得不大注意於嬰兒保育吾國惟保育之法不講使在嬰兒時期於生理上喪其健全之機能遂於心理上失其聰强之作用疾病夭折所由來劣性低能所由致莫不根原於此本會同人心焉憂之適湯爾和先生乞假南來道出滬上夙諗其精研嬰兒保育法敦請來會講演半日計分三節第一時姙娠第二時產褥第三時嬰兒凡有志研究敎育者與研究衛生者不可不一聽先生妙論也再本會此次舉行講演會最有關係者厥惟女界蓋所講演之種種材料皆可實施之於家庭間所望蒙養園保姆學校女敎員高等小學以上學生以及閨閣名媛咸來列席庶於改良家庭敎育家庭衛生獲直接之影　也江蘇省敎育會啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[謝謝籌安會] [  謪居]  
　　籌安會不發起則帝制問題不復活帝制不復活則西南戰事不發生戰事不發生則不至於寡人之妻孤人之子今者空房獨守之老寡婦泣血稽顙之孤哀子車載而斗量矣一班做白螞蟻生意以及販賣猪仔之人應該謝謝籌安會 
戰事不發生則軍士不出征軍士不出征則不能領雙俸不能打勝仗而獲犒賞不能打敗仗而到處姦淫擄掠今則作威作福有吃有做囊中旣有金珠寳具帳後又有壓寨夫人一般當兵吃糧之人應該謝謝籌安會 
　　帝制不復活則婦女不上請願書不上請願書則酬庸報德必無女官之制度無女官之制度則成韋結隊之蚌將軍祇能在南京路上出風頭不能向北京城裏膺誥命一般半老徐娘應該謝謝籌安會 
　　戰事不發生則湘蜀之民不至男啼女哭避難來滬不避難來滬則輪船不至有擁擠之狀上海公館不至有人滿之患旅館不至無容足之地今則輪船票利巿三倍公館之挖費不資旅館之膳宿費不資一般長江輪船買辦經租賬房開客棧老班應該謝謝籌安會 
　　戰事不發生則軍費不至羅掘俱空軍費不羅掘則烟酒稅印花稅人頭稅所得稅等等不至屬屬盤剝步步推敲增稅不起勁則收稅人員不能借題發揮向庶民敲骨吸髓今則但聞官吏笑那聞庶民哭一般催租虎狼吏以及壳卡子吃飯之人中飽纍纍矣應該謝謝籌安會㈡ 
憶珠樓筆記[  天白]  
[解五狗]  
　　解五狗吾皖合肥人生而有勇力長精技撃洪楊之變肥境土匪　起居民多築堡自衛而解家堡特强陳玉成據廬州民堡多殘破或納欵重路以求免獨解守堡不下陳先以數百人往殲焉陳駭且怒自率精卒千人攻之未至堡遇伏大敗陳力戰得脫解使人以巾幗遺陳曰吾名狗爾亦名狗（陳混名四眼狗）汝攻吾輒敗非雌而何速受婦人服不然將破爾狗巢剝爾皮而食爾肉陳大怒欲悉兵圍之部將有黑山狼者長八尺驍勇絕倫請往挑戰陳率大軍繼之離堡里餘解已嚴陳相待狼錦衣紅帕掦矛大呼曰吾黑山狼也解五狗安在若不速降必膏吾吻語宋畢解軍中一黑衣人突奔而前疾如風狼棄矛拔刀黑衣人巳奔至腋下抰狼奔還且呼曰狼今爲狗擒矣餘衆駭潰陳自此不敢窺解堡及多隆阿攻廬州久不下聞解勇名以幣聘之解率其徒五十人來爲多軍前鋒一日破城外十八營皆陳軍精銳陳登陴遥望大慟曰天亡我也多軍攻城益急陳遂襄城北走曾文正入　州欲官解以都司解固辭不受脫然竟歸人問其故解曰吾殺賊爲鄕里除害非欲邀功希爵祿也且吾賦性組率安能折腰事權貴不速去後且得禍卒以布衣終於家解短小精悍目光炯炯聲如洪鐘余友劉玉堂與解同邑識其行事崖略爲余言之 
小說 
[我之新年（續）] [  懸賞徵文第二名天白]  
　　唉你看那宮梅綻蕊御柳生芽現在不又是新年景象麽在這幾天除了我這舊宮娥是没有心情取樂那外間的人那一個不是歡天喜地我想我當初未曾進宮的時候在家裏頭逢著新年姊姊妹妹們都穿著幾件簇新的衣裳打扮得如花似玉一塊兒下園棋擲骰子說地訣天頑得興高采烈還有我那位阿叔是一個書痴成日家和書本兒厮守平時頂喜歡看的便是紅樓夢在那部書裏邊看得最熟的便是那榮國府過新年和那元妃歸省熱鬧的故事他老人家新年閒暇常時拿著這本書坐在火盆旁邊一隻椅子上我們也都圑圑坐著聽著他老人家說那榮禧堂裹怎樣鋪陳大觀園裹怎樣點綴和那元妃娘娘元宵歸省的時候怎樣富麗繁華眞眞說得頰上添毫宛然在目他老人家一面說一面嘆道像我們這樣人家能彀出了這樣一位貴妃豈不是門户之幸說的時候便眼瞧着我好像是屬望於我的意思我那時心裹頭狠怪他老人家說瘋話似的後來我被選入宮他老人家的希望果然有些基礎好像那寒窟文士巴結中了秀才便有那金馬玉堂指望了那知道秀才福薄終久是金榜無名在宮裹頭混了幾年不過白站了幾次朝班空吃了許多辛苦那裹有平陽歌舞新承龍簾外春寒賜錦袍呢只是我這個人却有一種怪脾氣人家鼎盛的時候我不願去錦上添花到了人家時軍衰微我倒要做個板蕩忠臣後凋的松柏呢你看這偌大的宮院當年同享繁華的何止三四千人到了今天心懷故主守着漢家伏臘過這樣淒涼慘淡新年的除了我之外那裹還有第二個人就是往日在龍樓鳳闕前邊山呼拜舞的那一班文武朝臣現在也不知那裹去了據我的獃想頭他們都受了萬歲爺的大恩而且都是讀書明理的鬚眉斷然没有舍舊謀新道理想必是殉主攀髯從龍天上了只我這個人眼看着世事滄桑度這樣淒涼日月不但那未央楊柳太液淸波大好春光只供我一人消遺就是這個新年也好像是爲我一人而設咳當年往事已如過眼的烟雲此後新年還不知要我傷心幾度呢（完） 
[俠情小說紅蘩蕗别傳] [  天虚我生]  
　　第十六章（續） 
　　半句鐘後亞猛已匆匆易其工衣而出先入小餐店進朝食且自思度果以何法而見琦尼讀吾書者當知探獄之事不但爲當時法令所不許亦爲當時之人所不敢爲蓋其獄中所囚莫非共和國民共認爲國事犯者遠而避之且猶恐其波及矧乃探身虎穴以求其噬耶且不第此而當時監獄之多尤不可勝枚舉凡學堂僧舍以及公共場所莫不均有覊囚在焉其中尤以教堂獄爲總滙之區教堂獄外更又有一獄曰門房陰慘尤甚囚人皆爲待死之輩故人比之爲刀門蓋入此者首輒斷莫得生還矣故亞猛自念苟欲探取消息必須先往門房獄設白浪琪尙未引入此獄則亞猛之心亦可少放且亞猛尤有一念念琦尼雖有危險但保安會中用意初不過欲得己耳果如已一自首則白浪琪亦不難立釋思念及此氣乃一壯草草具食立向門房獄而行其外爲大審院人聲嘈雜似將開審亞猛復疑審者殆即白浪琪乃亦排衆而入其地爲廣庭平時可容二千人至是竟無立足地時朝曦方穿雲出去開審尙有多時而人已麕集若觀戲劇蓋此輩之心終日爲血腥所染巳殘酷無倫非日觀悲慘之劇即覺漠然無歡故來觀者衆也亞猛鵠立人叢中初亦不一念别事雙瞳　烱但注廳上此時忽聞一人私語之聲其語至簡顧適觸亞猛耳中心乃陡然而警蓋其人所言爲嘉蓓二字也因此二字不禁念及紅蘩蕗并念及今日爲禮拜日亦即白拉根内營救嘉蓓之日然則紅蘩蕗此時必巳聚精會神往來於教堂獄畔以救此未加冕之法蘭西儲君而於琦尼之事當已完全忘却無復記省是可斷言者矣亞猛至此乃大恨恨紅蘩蕗無情乃任白浪琪出生入死而不一顧然其義勇之心亦即隨之而起以爲紅蘩蕗雖不救白浪琪然亞猛亦男子豈能坐視且白浪琪爲己所最愛之人則營救之事直爲己之責任初何必求他人乃至迂緩若是時距開審之時巳近聚者益衆尤有多人集於草場鐵門之一隅蓋鐵門之裏即爲監獄往時勢談薫天之貴人今皆囚首垢面鵠坐其中爲諸人觀玩之具亞猛乃亦步近其次冀於此中或得見白浪琪之面然而人多於鰕亦無從辨其顏色然亞猛則頗私自慰藉以爲我固明明見此鐵門之中未嘗有白浪琪也 
 
 
 

Page 15

 
 
   
 
 

Page 16

 
 
   
 
