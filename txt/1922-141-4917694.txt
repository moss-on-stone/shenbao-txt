# 1922 - 141 - 4917694

 

Page 1

 
 
   
 
 

Page 2

 
 
   
 
 

Page 3

 
 
時評 
[北洋正統（老圃）]  
　　北洋正統云云乃醜語也清朝有北洋正統未救於清之亡北洋正統之首領且以帝制失敗曰直皖戰爭曰直奉戰爭皆北洋正統爭城以戰殺人盈城之歷史今日果能覺悟自當絶口不談北洋二字一洗北洋之餘臭乃可與民更始乃組内閣猶推重北洋老前輩爲總理一若非北洋正統不能控制全局者談國是猶曰恢復舊會北洋正統可以鞏固一若以後選舉北洋正统必可操勝算者不知北洋團體當聽其星散旣無鞏固之必要亦無人可以控制藉曰可以控制也即直皖直奉之戰亦可以免而終不能免者知其團體早已渙散固不必燃已死之灰而爲之謀中興也故今日北方果有人焉能力矯北洋之舊非固國人所願聞若猶以北洋二字爲號召國人將掩耳而走矣 
[國内專電]  
　　北京電美要人語華駐使中國政變雖人民遭一度損失確已由七十歲之高齡政治變爲五十歲年齡政治然而尚嫌老先不問南北统一但北方之多頭政治今已打破至國會爲法律系統應任其終了任期訂定合宜憲法余盼中國爲東方之合衆國不盼中國爲東方之墨西哥（二十八日下午二鐘） 
　　北京電贛事粤軍已過大庾民軍起於興國政府始决派比較次要之第一師及毅軍援贛初曹意以王承斌援贛吳未同意故及蔡僅授恢復贛任務侵粤計畫仍責成桂系但陸請百萬吳不允又减爲五十萬亦未付陸急加甚將珍貴品在津售却爲返桂費 
　　北京電曹銳雖願辭省長希望調一特任官某總裁某督辦府甚爲難謂曹省長如願留任請曹吳向各界疏通消弭反對風潮又某要人建議派曹銳爲清河口築港督辦遂其素志但尚未定 
　　北京電董到財部語員司我等爲國做事辦事者我同志不辦事者亦不相强於是主張罷工者爭先入值惟恐或後蓋怕不辦事卽裁汰也董調積欠政費卷共欠一萬一千餘萬董主按百分法分攤端節可發百分之二餘按月清理 
　　北京電今午（二十八）顧維鈞到府院各界歡聲雷動申刻顏假出京 
　　北京電舊會經費津議决向國民借欵將向滬商會商四五十萬 
　　北京電五月鹽餘實收三百十三萬外銀行扣七十萬海軍撥五十萬債基金撥百二十萬千七庫劵基金七十萬實餘三萬 
　　北京電孫丹林辭交次高託顏約王景春爲交次（二十八日上午九鐘） 
　　北京電昨午后十六師裁部約鄒芬到部算賬無結果鄒帶便衣馬弁懷槍入部放槍擊出重圍鄒逃僅拘獲馬弁張萬才司機徐樹在部放槍之鄒副官張輔安在逃昨同時東城陸部副官孫鳴之家被刼去財物甚多（二十八日下午二鐘） 
　　北京電徐以無線電請薩在秦皇島或津登陸人京面商要公艦事可責成艦長徐振鵬赴津迓薩 
　　北京電交次孫丹林電政司長徐宗澤院决派傅增湘爲財政清理處大員（二十七日下午六鐘） 
　　北京電曹錕電奉軍退出灤州戰事可告結束請飭吳俊陞馮德麟趕速到任迅辦三省善後 
　　北京電參陸處函財部請速籌撥援贛軍費五十萬（二十七日下午五鐘） 
　　北京電曹錕請以毅軍常德盛所部開拔援贛歸援贛總司令蔡成勳指揮（二十七日下午五鐘） 
　　北京電參陸處通電各省各師旅近日發現兵丁與貧民一書鼓吹過激應一體查禁（二十七日下午五鐘） 
　　北京電蔣雁行前日由保回京昨入府報告保定會議援贛情形 
　　北京電陸洪濤眞除後諸馬仍有反抗意曹錕電約洪濤弟士恩赴保保商調停辦法（二十八日上午十一鐘） 
　　北京電交高到部昨日開始裁人赴院報告每月可省經費五萬餘元董康亦已着手裁人以元年官制爲標準（二十八日上午十一鐘） 
　　北京電蕭耀南電贛省告急已積極備援惟欠餉甚鉅請速籌撥以便進行（二十八日上午十一鐘） 
　　北京電贛陳電孫文犯贛李烈鈞爲總指揮進攻大庾南庸等處右翼進攻三南信豐等處左翼進攻仁化崇猶等處戰線延長六七百里敵軍數倍於我時機急迫請速派援（二十八日上午十一鐘） 
　　天津電顧維鈞到京范源濓將赴美考察教育 
　　天津電奉軍出關時直軍前進榆關駐守奉軍有復至昌黎消息 
　　天津電實廳嚴智怡親至各縣戰後災區調查民間疾苦與損失 
　　天津電劉顯世徐勤來保謁曹現由津浦南下聞携有和南重要條件（以上二十八日下午九鐘） 
　　蘭州電省參事會及各界以陸督剿曾陜匪保障關隴請中央眞除現陸眞除令已下（二十六日下午九鐘） 
　　漢口電前調駐武勝關鄂軍第一旅步隊及二師騎兵將撤回省王都慶感（二十七）由豫返鄂商將該旅前部調豫清鄉 
　　漢口電蕭劉保鄭焯繼財廳長李振繼煙酒局長並擬先委代理 
　　漢口電官錢局呈吳蕭劉請咨部撥公債票一千九百九十餘萬償還墊欵（以上二十八日下午七鐘） 
　　香港電梁鴻楷電告馬（二十一）由南雄前進敬（二十四）佔大庾嶺現抵黄果公府連日接捷電甚多據稱各軍乘勝大進敬日已度梅關李烈鈞前鋒抵南康縣之新田 
　　香港電兵工廠長陳永善儉（二十八）由石龍回省將回兵工廠一說陳已率部回任與原駐兵小衝突旋平息 
　　香港電伶人朱次伯昨在省太平路被人剌斃據傳係因姦案 
　　香港電省署得訊陳炯明决以犒師名義回省約端節前後可抵省現已準備歡迎（以上二十八日下午十鐘） 
交通大學無線電 
[美司令之奉直戰談]  
　　馬尼剌電亞洲美艦隊司令史特拉斯頃乘休倫號由中國抵此據稱張作霖軍隊在北京附近爲吳佩孚擊敗後尚能作有秩序之退走史曾親睹奉直戰爭據其觀察陣亡兵士似屬不少傷者亦當有數千人當奉軍開始退走時史曾乘汽車由北京赴天津沿途經過大隊奉軍觀其行動頗能維持良好秩序休倫號本從馬尼剌載水兵三中隊開往中國但據史司令意見此項水兵無駐華維持秩序保護美人利益之必要故水兵仍由休倫號載回馬尼剌休倫號不久將再開往中國 
[伍德將軍之治罪談]  
　　馬尼剌電伍德將軍爲大風所阻愆期兩日始返馬尼剌據言上星期日接到無線電信警告大風將至巡艇阿波號遂在益林島安然停泊以避風暴至風息後始駛出伍德將軍對於美國會通過議案准將菲列濱擔保債額增多等於菲列濱產業估定價格百分之二一事甚爲滿意謂菲島政府現可進行一切改良計畫如調劑金融舉辦公共工程等事皆可次第施行伍德將軍未曾言及何時返美但知其將留駐菲島至早須至明年一月間始能離此今後數月内時事之發展或將延緩其行期但伍德將軍自信其所擬之改良計畫在一月間可辦理就緒 
[菲列賓反對美國沿海航業法]  
　　馬尼剌電菲列濱商會因美國將以沿海航業法推行於菲列濱羣島故電致現已出發赴美之獨立請願團員葵松諸人請其竭力運動打銷美國推行此法於菲島之議 
[教皇反對英人代管巴力斯坦]  
　　日諾瓦電羅馬電稱教皇已請國際聯盟會抗議反對英國施於巴力斯坦之管轄權（以上五月二十八日） 
譯電 
[英倫時報之中國談]  
　　二十七日倫敦電泰晤士報載一長篇社論述中國振興之有望大旨謂幅員廣闊之國家如中國者欲其復興自非易易不能一朝之間便望其有大結果其結語曰新政府其表顯其實際之能力則各國政府將經由銀行團供以必要之金錢該報復於短評中加以論斷謂英國實業家轉其視線於中國之隱勢力實有最强之理由中國國内雖屬俶擾而其對外貿易仍日見膨脹如大局能轉危爲安交通復有進步則其前途實不可限量自光復以來國事從無如今日之有望蓋不畏强梁能做事者今已興起如吳佩孚之决斷能如其勇敢則此大國旦夕有轉機之望 
[法京之中法實業銀行訟案]  
　　二十五日巴黎電審訊中法實業銀行控案之法官决計主張起訴該銀行法董事虚報一九一九年之紅利並 
 
 

Page 4

 
 
决計請取銷國會免究參議員斐爾台洛氏貝爾旭特氏衆議員賴瑪蒂爾氏之舉 
　　二十六日巴黎電中法實業銀行前薰貝爾諾特氏將至警廳受訊因董事部曾許給貝氏酬金二十萬佛郎由北京支行照付貝氏命將該欵照法定滙率折銀付之日依據渠與銀行所訂之合同將俸金亦照法定滙率以銀計算此蓋依照法政府發給遠東官俸之辦法嗣後銀價高漲貝氏獲分外之利頗巨查案委員會之意以爲貝氏此舉實妄用信託 
[三小協約國之俄德觀]  
　　二十五日泊拉格電南斯拉夫總理今日在衆院宣稱捷克斯拉夫與南斯拉夫不日可望訂定盟約繼乃稱美三小協約國在日諾瓦會議所盡之職務又謂俄德兩國目下無一可容其爲任何聯盟之一方面 
[英機工將召集全國大會]  
　　二十六日倫敦電混合機器業工人聯合會决議於六月二日召集全國代表會議在約克開會蓋以廠主停工已久聯合會經費殊覺支絀之故 
[英外長之休養]  
　　二十五日倫敦電外交大臣克松伯爵之醫士請伯爵休養五六星期貝爾福伯爵已允暫代於今日到任視事 
[摩根助歐說]  
　　二十六日巴黎電摩根氏今日語財政專家委員會謂美國銀行家殊願輔助歐洲惟受助之國須自行設法經營善後摩根氏又稱唯蘇俄不能得美國之助力 
[公電]  
　　張作霖等通電各報館公鑒共和肇造喪亂頻仍國家不國推原禍始皆因軍閥竊柄昧於世界潮流棄法令如弁髦蔑民權如芻狗非根本改造斷難謀统一而企和平吳佩孚後生新進摽掠虚譽作霖等以望治心切擬與協力扶持促成民治故庚申之役助之成名不謂吳佩孚喪心病狂跋扈愈甚攘奪秦楚專擴地盤蹂躪荆湘殘賊民命跡其背棄信義指逆潮流種種叛亂行爲殊非作霖等初料所能及作霖等猶復曲予含容不肯以不肖之心待人始旣助之成名終必勸之改過乃於月前帥師入關警告吳佩孚澈底覺悟共策進行吳佩孚竟怙惡不悛逞其凶燄向我開釁近更盤據要津把持政柄倒行逆施作霜等迫於救國不得已於五月一日起宣布東三省一切政事與東三省人民自作主張並與西南及長江同志各省取一致行動擁護法律扶植自治鏟除强暴促進統一伏願天心厭亂早日觀成使合法之政府得以實現作霖等立即解甲歸農不再與聞國事區區此心神明共鑒用特電聞伏候明教張作霖孫烈臣吳俊陞宥印 
　　鳳翔于右任通電各報館均鑒陜軍倡義經營西北百戰而還紛來變故前全軍總指揮官胡景翼叛貳之後尤敢突犯總司令部刦去印信文籍等件倡言取銷靖國軍右任統馭乖方叢兹咎戾時以變遷倉猝未即聲罪致討當經電陳大總统隨由三原移駐淳化號召舊部各軍撑持義幟乃第三路司令曹世英始則擁衆逍遥繼更棄誓降叛危疑震撼影響全軍幸該路第一支隊長楊彪第二支隊長石象儀及第一路司令李奪第一支隊長麻振武等深明大義主張堅决淳化武功扶風麟游岐山鳳翔等處壁壘巋然彌嚴戰備右在西巡誓衆策勵敢心已於三月二十三日行抵武功集中未墜之精神恢廓前途之事業惟期踐履宣言承宣義問庶償報頻年戰伐之耗斁現在整軍經武刷新庶政敬待大軍進行之後命區區職志自矢勿渝至始終持義各將領及叛變諸逆業經另電陳請大總統分别奬懲用伸國憲天攘孤軍諸祈教策臨電母任迫切陜西總司令于右任叩艷印 
國外要聞 
[維也納通信（寒烟）]  
　　記東方古物殿覧會 
　　世界大城之資格不能以政局遷變爲轉移如北美之紐約南美之聖寶羅均非首都而均能爲商務上重要地點奥國在歐洲大戰而後國勢已一落萬丈而歐洲歷史名城維也納仍不失爲歐洲東部商業大都會世界各國人士之不能忘情於維也納正以其一切設施遠非巴爾幹半島各新邦各城巿所能與之比隆耳兹言其淺且顯者維也納之大有三館最多可見其資格上誠不愧爲繁蔚都府其一咖啡館其二戲館其三則文化上學術上最有關係之博物館也於博物館而外更有學術上之定期展覧會與商業上之萬國貿賽展覧會最著者爲美術在歐洲大戰以前此邦人士風氣不同對環境大小各國文化學術接觸固多而對遠東方面殊形隔閡且以日本維新較早海外交通視我爲先故在一千九百年及一千九百零六年曾疊開日本國美術品展覧會數次而對中國寂焉無所聞近四年來德奥幣價大落由歐洲往遠東旅費奇昻措辦非易此時德奥人士之悵望遠東如望海上神山之不易直逹且以大戰爭失敗經驗大多數人士益傾向於中國清靜純一之古代哲學其觀念其趨勢自與戰前大異奥國前任駐華公使訥色恩Ｓ·Ｅ·Ｒosthorn維也納社會最著名『中國通』也每週東方問題嘗著專論載諸報誌去冬駐奥黄使邀訥氏到署晤談前有東方美術展覧會之創議嗣因維也納大學教授『席臯傅』博士ＨolratＤr·ＪosefＳtrzygowski熱心此道力任提倡乃由黄使東邀各處博物館館長共同贊助而諸館長中以商部直轄之工藝美術博物館館長『賴興』博士ＨofratＤrＥduardＬeisching爲尤勞此展覧會即假工藝美術博物館之一室陳列維也納大學副教授『底有恒』博士DrErnstDiez之論展覧會有云『東方古文明之有中國日本猶西方古文明之推尊羅馬與希臘但中國爲師而日本乃其生徒本届陳列非敢云十分完備不過略示途徑糾正一船人士平日觀念上之誤謬惟有一說頗可自信中國美術造詣之深遠世界之大莫與比倫中國古物陳列確乎於吾奥有實益也』其陳列品亦以中國至者爲最多日本高麗附之畫則綢木紙絹器則範鑄雕嵌莫不以時代分參觀者紛至沓來室中幾難插足而於我中國名產明窰康熙窰等細瓷莫不同聲稱譽一千九百二十二年四月七日爲預備完竣之期是晨十一時由奥大總統翰因禮博士ＤrHainisch親臨行開幕禮國務總理各國公便及奥京諸名人相繼蒞止並由工商部總長青山博士ＤrＧrunberger·中國駐奥黄榮良公使相繼演說中國旅奥京人士使館全體均到留學界中舍湯良禮一人未到外如沈成武沈亞尼李景樅王世京羅忠詡何君超周延勛博士江小鶼畫家等一堂濟濟聯袂來觀並有素與中國人士通往還之潘朗臺君ＨansＢrandeis石米特君及潘朗台又粟緋夫人ＭrsＳophieＢrandeis等偕至誠我邦人在海外希有之佳會也 
[北巖爵士之防守日本論]  
　　華會並未打破日本略侵中國觀念 
　　世界新聞社云倫敦泰晤士報主人北巖爵士近有「防守日本」ＷatchJapan一論文一篇揭載於倫敦每日晨報·紐約世界報·澳洲雪特尼太陽報·梅爾朋傳宣報·及加爾喀答「英吉利人」等報謂日本並未因華會之結果而稍減其主治中國之計謀不過略變其進行方略而已并將日本强迫吾國之二十一條要求全文列入論文之内其言論之有價值有力量可以想見前經路透社述其大旨語焉不詳兹特介紹其全文如左 
　　日本之維持其國内及海外大陸軍與大海軍究爲何故耶日本人民曷爲必須負擔比任何他國人民較重之稅以養此軍備耶吾人以爲華盛頓會議可以改變時局實則時局依然如故并未如吾人之所期 
　　華會未開之前日本享有一與英國聯盟之絶大利益日人恒暗示中國人謂日本佔據中國土地之一切侵略行爲皆得英國之贊助此種暗示之於中國人其意味若何唯知英國在遠東威望甚大之人始能了解之 
　　英國人在遠東之威望不但由於英人之遇事公正亦由於英國艦隊名譽之隆崇英國戰艦之駐在中國海與英國砲艇之椗泊揚子江皆於維持英國尊嚴保護英國權利及抵制對敵國之陰謀有莫大關係 
　　自日本戰勝俄羅斯後英國在遠東海面所維持之實在軍力雖屬甚小其背後則有一世界最大之海軍在今後英國在遠東之艦隊不復能爲大規模之增援則日本勢必稱雄於東方海上可知 
　　吾人殊不能設想日本已以華盛頓會議之結果而改變其主治中國之計謀吾敢言彼不過略變其進行方略以適應於新時勢耳 
　　吾人對日本必須開誠布公彼日人之困難與造就吾人亦當尊重之吾於數月前獲覩日本實爲榮幸吾所見之日本乃十分殷勤之日本也其殷勤不獨對吾個人時彥名流環吾四周一見如敌且亦對吾之隨員彼等皆初至扶桑三島雜稠人中行於横濱東京大阪之鬧巿或獨乘火車電車或入游戲場餐館而從未聞有以惡聲對之者 
　　然而同一日本人有時而態度大異當一九一六年英國大局岌岌可危時此日本人民之政府乃訓令日本報紙揭載對於吾英陸海軍人非常侮辱之言論而彼時日本固吾英之同盟國也余且斷言其「訓令」報紙爲之蓋日本握權之軍閥對於報紙有絶對權力當局可不預先警告而勒令任何報紙停版一日一月或一年 
　　日本之美術日本之工藝日本人之雖出於摹仿而時時不斷之「向上」願望日本人之愛國心凡此皆極堪敬佩者唯日本有二與德意志亦有二正同彼日本元老所最畏之日本式自由主義雖有時得以表現但據余個人之觀望及所得之報告則知彼抱大日本主義之日本人在日本權力之偉與抱大德意志主義之德人於一九一四年在柏林權力之偉無異 
　　余此次到日本之前對一最熟知遠東情形之名人丨一蘇格蘭人居留於此等浪漫的地方多年者閒談余詢之曰「日本之目的爲何君知之否」彼答曰「控制中國耳」余曰「以後如何」曰一控制世界耳凡能控制中國者即能控制世界也」 
　　吾人應時時記得惡聲昭著之二十一條要求卽日本企圖於英國沈淪於戰爭之時强迫中國接受者曾讀此二十一條之人今日已多遺忘吾請錄出以提醒之（譯者按吾國人善忘尤甚極需有此提醒機會） 
　　第一項山東（一）日本如與德國訂立關於德國在山東權利及特權之任何協定中國須承認之（二）中國不得割讓山東省内之任何土地或沿海島嶼與第三國（三）中國許日本建築一鐵路從烟台或龍口起以與膠濟鐵路相接（四）中國開放某某新商埠 
　　第二項南滿及東蒙（五）中國允展延旅順大連兩港租借期及南滿與安奉鐵路租借期至九十九年（六）日本臣民有租地或購地以造屋經商製造或耕作之權（七）日本臣民得自由居住旅行及從事不論何種之商業或製造（八）中國允准予日本臣民以開礦之權（九）中國如㈠准許一第三國之臣民敷設鐵路或擔任借欵㈡或准許以國家收入抵借一第三國之借欵時須先取得日本之同意（十）中國如需聘用政治財政軍事顧問員或教練員應先商諸日本（十一）吉長鐵路管理權應讓予日本九十九年 
　　第三項漢冶萍公司（十二）中國允許漢冶萍公司歸中日合辦中國處置該公司之股份須商諸日本（十三）漢冶萍公司地產附近之礦非經公司允許不得由外界人開採 
　　第四項（十四）中國允許不割讓或租賃沿中國海岸之任何港口海灣或島與一第三國 
　　第五項（十五）中國須聘用有力日人爲政治財政及軍事顧問員（十六）在中國内地日本醫院教堂學堂應有購地之權（十七）中國某某重要地方之警察應中日合辦或中國雇用多數日人從事改良警務（十八）中國所需軍火應以定額（假定百分之五十）購諸日本或設一合辦兵工廠用日本原料及技術專員（十九）中國允許日本建造聯絡武昌與九江南昌·南昌與杭州·及南昌與潮州之鐵路（二十）中國如需外資在福建　礦造鐵路或築海港船塢須先商諸日本（二十一）日本臣民應有在中國傳教之權幸而新聞界之努力將此等要求置諸世界之前遂得打消然已足以顯示日本之心曲吾人决不應忘之日本政府與人民予吾以如此殷勤之歡迎此際威爾斯親王又適在日本吾乃重復喚起世人使注意於日本軍閥迫害全世界及英帝國之危險似頗不合但英國公衆向來漠視遠東苟非予以不斷之警告則將以挾得一紙之華會條約而坦然以爲可以高枕無憂 
　　吾人訌密切研究日本之外交即可知日本商家多漠視他人之商標而侵冒之彼日本軍閥之漠視條約亦正與其商人之漠視商標無以異吾人凡注意於關涉日本之事物時當牢記一事實即每時每日每星期自朝至暮無不有日本人之宣傳運動在活動中其形式則爲賄買之報紙機關通信社宣傳的戲劇宣傳的活動寫眞其宣傳運動之傳布於英美二國非常之廣 
　　有一遠東通信社之主任員告我云「余於德國戰前之宣傳運動亦曾經歷過然以之比日本人之宣傳則德人直同懷中之嬰耳」余之所見正與彼同 
　　余未到日本之前距日本猶遠彼日本之領事及報紙訪員等即包圍余迫余對於英日同盟有所表示此同盟即日本藉爲護符曩併高麗今併滿洲又欲吞噬全中國者余以彼等要求之切勢難推辭遂覺不如於未到日本之前卽在香港表明余之意見謂余不贊成英日同盟之續訂 
　　吾到日本後吾在歐美時已聞名之日本新聞家以日本政府如何處置吾之宣言之極有趣味報告與余據云政府曾下兩通訓令於各報㈠否認吾曾在香港有此說詞㈡於評論中聲稱無論如何英日盟約已不復爲一重要之事 
　　此等事偶然相值而已足使余確知日本政府之管轄報紙干涉言論自由至於何度至於政府與大使館之「正式否認」有何價值吾人試研究自第一英日同盟條約簽字以來之日本歷次正式否認卽可斷定其爲無誠意及無價值矣北巖（署名） 
國内要聞 
[北京特約通信（樸）]  
　　魯案善後之近况談 
　　近月餘來一般人腦筋中滿貯直奉戰事之影片恢復舊會之活動而前次全國注意之華會及魯案已入於善後時代者竟少談及愚竊惑焉抽暇探討謹以所得之結果爲讀者告 
　　外交部之有太平洋會議善後委員會成立已將月餘原來外部於華會期内設有太平洋會議籌備處處長沈瑞麟並有顧問八人時於顏氏官舍開會討論華會進行各事閉會以後此機關當於取消乃蛻化而爲善後委員會外交總長顏慶爲當然之會長副會長孫寶琦汪大夑早見任命理事八人華會代表顧維鈞王寵惠施肇基魯案督辦王正廷威海衛督辦梁如浩華會顧問張耀曾林長民（其一未詳）委員九人即各部次長每星期開會一次其成立後之成績卽已開會數次將華會中關係我國各案應由我自謀善後者一一付之討論其有專管機關者分交該部先行籌議辦法俟有報告再行審核惟裁兵關稅兩案關係重大該會自行籌議將理事委員分爲兩股稅務股孫寶琦爲之長裁兵股汪大夑爲之長亦每星期開會一次討論進行但愚所確知者今未有所决議仍在徵集各方意見中也 
威海衛善後事宜已任命梁如浩爲督辦然機關未成立交涉尚未進行惟魯案善後督辦王正廷四月初已經赴魯沿膠濟線之日軍撤退路警接收業已按期辦竣王且在濟南設督辦公署然本月之初王正廷由魯赴滬嗣由滬入京又赴保定開封一次王氏至今尚在京中其所組織之理事會亦只在魯曾開會一次各理事多未在魯前有在京開會之說然聞須俟顧維鈞到京乃開會也 
　　以愚觀之魯案善案今可靠尚未着手緣華會所决定只爲交還青島四字之大綱一切辦法均未言及皆將付諸中日兩國委員之協商日前所商定舉辦者只撤兵接防一事而鐵路鹽田林礦建築物之估價及如何接收之辦法須待委員會之開議而委員會之成立又必待條約之批准以是遲遲至今最近所聞委員會有六月半前可以開會之說然委員會事所已知者兩國出席委員各四人至今均未派出只我國之王正廷日本之小幡酉吉皆將爲委員長大槪决定政府消息謂將俟顧維鈞之來京然有最當注意者則委員開會之地址是也愚之所知前曾擬在濟南近則决計在北京開會外間所傳則以青島方面之日人濟南方面之魯人兩方皆懼其包圍有人言龐雜之患而某外人推測則謂一切交還物產之價格在華會未曾談定日人今將故抬高價以困中國此項交涉殆不易磋商王正廷在魯已設有調查會調查各項事業之内容然開會之時總以在衆目昭彰之地爲外國人所共見共聞者較爲便利且如至不能解决之際尚可賴第三者之調停云云局外之言是否有合則又非愚所敢斷言也 
　　至接收後之各項實業固應完全由中國接辦資本界已有從事計畫者然自魯案解决後北京驟添許多新來之日人皆爲青島各實業之活動大約不外乎北方官界合辦實業之慣例合辦其名日資其實然此尚在暗中進行今無事實之表著特國人不可不注意耳靳雲鵬等所組織之魯大公司資額以雄厚稱外間紛傳卽謂不免有日資影子然顏惠慶王正廷顧維鈞田中玉張謇吕海寰等另發起一膠濟鐵路公司以民辦之面目謀謀資本之集合現已擬定章程從事活動王之赴保赴汴聞即爲此與吳馮接洽豫定集資至四分一即開創立會此又外交界諸人之投資活動也（五月二十六日） 
[交高就任之外人觀察]  
　　新華老人政策之勝利 
　　大陸報二十七日北京電云政界華人多謂日前高恩洪至京就任可視爲新華老人詭譎政策之勝利徐氏曩曾屢用此術以排除曹汝霖段祺曹梁士詒張作霖諸人今復用以維持其位置蓋徐氏地位因吳佩孚有召集舊國會之主張視前更岌岌可危吳氏近嘗發表意見欲另舉新總统且謂擬設法用其以人爲閣員庶軍事結束後不致再發生内閣問題又稱不願高氏於此時就交通之任以此高氏滯留於保定者數日聞此數日中迭有代表持端節將届急需成立正式穩固政府俾能過渡難關財交兩部尤不得不提前任命等說向吳氏疏通最後吳乃讓步俾高就任惟以署理爲條件得此解决而新華老人命運之延長已進一步矣至舊國會問題一般意見皆謂恢復舊會不啻對於總统位置直接宣戰聞公府刻正竭力設法調停而反對派亦從事於最奸險之陰謀以圖破壞反對徐氏者主張由舊國會舉王士珍爲總統以陳炯明副之靳雲鵬爲總理他方面則擬以副座畀曹俾能拑制吳氏之口吳氏此際正辦理軍事上未了之事各方宣傳漠然置之舊國會議員則俟必需之籌備手續能辦竣後即將從事於開會計劃吳氏於日内或將先圖重要之軍事發展然後再及於較平和亦較艱難之問題如南北統一等云 
 
 

Page 5

 
 
   
 
 

Page 6

 
 
國内要二 
[北京通信（靜觀）]  
　　舊國會籌備復會之近况 
　　自在京一大部分舊國會議員推定籌備員五十餘人赴津後恢復舊會之空氣乃益形濃厚日昨業經聯合在津厚有一部分同人借順直省議會塲開正式籌備大會計參議院議員到到者二十六人衆議院議員到會者四十二人（原有四十五人因内有三人係在廣東補人核與六年舊國會議員之資格不甚符合入場以後臨時經同人商請退席故只有四十二人）兹特將經過情形略述如左 
　　當將開會時由王吳兩議長擬定籌備事宜單一紙内列應行籌備且須公决之事項十一條意蓋欲於會議之際專就所列之十一條討論不涉其他問題恐一涉其他政治問題反易啓各方誤會也議員等初擬不設旁聽席嗣以所擬議題旣不涉於政治認爲可以公開因特設新聞記者數席以備報館記者入場旁聽至於在北京所推定之籌備員至到津以後卽記爲任務終了亦經主席當衆聲明以免籌備員超然於一般議員上之痕跡故此後所有到京津之議員皆須擔負籌備任務議定以後每星期六日須開籌備常會一次其在津之議員當然要一致出席卽到津而仍返京者亦須託在京之同鄉議員到津赴會各議員主張請王家襄嗣後常駐天津玉已允許當場議定籌備簡章五條規定參衆兩議長爲籌備主任此開會時經過之情形也 
　　照籌備事宜單所列一及十一兩條一爲通電全國聲明籌備會成立一爲通電各省長請其通知各該省議員但議决結果第一電决定卽晚發出第二電則以召集日期未經議定故主張暫行從緩聞第一電送至電局拍發時局員頗躊躇以爲事關重大不敢擅發謂須請示高級長官嗣改用直魯豫巡閱使署電報紙寫錄電局始照發卽此電報一件小事以觀仍不能不借重軍閥之勢也關於經費問題現才籌定五千元係由順直省議會借墊借欵人爲邊守靖受欵人爲王家襄吳景濓立有正式借約其初張紹曾有願設法借墊二十萬元之說經王吳兩氏婉言謝絶謂恐社會不察發生誤會轉於同人進行有礙至於贊助舊國會之名流某某等則力持向社會方面舉債說謂如銀行公會如商會聯合會均可設法上海某領袖頗有願意帮助之表示其意以爲議員由人民所公舉所有公費旣暫不能支出於國家即不妨借用於社會現該會同人尚未完全贊同此主張也此次在京舊議員赴津赴京所有旅費及房膳等費皆由自備並經議定所有將來外省到京到津之議員一槪不支招待費如有欵只可先發旅費而已至此次派赴上海兩代表經議定各支旅費二百元外再帶去一千元作交際費實支實銷力求撙節據議員中人言如至召集時必須籌足兩月經費數約九十萬元惟如此鉅欵籌措亦殊不易耳 
　　第一次會議結果推定赴滬代表兩人一爲吕復一爲李文熙吕係到滬後俟滬方赴粤代表推定即隨同南下蓋因吕在粤歷時久與各方面感情甚好當其去粤北歸爲不贊成南方舉總统到京以後除在私立大學教書外不問一事李氏職務則預定到滬接洽後卽行返京報告因在京津方面亟願得滬上同人之實在主張方可以預定召集期日頗聞在滬舊議員分爲兩派一爲褚寓一派一爲小孫一派褚輔成與吳景濓本係沆　一氣前當直奉戰事未終時褚在杭州曾有一電致吳請南下面商要件吳未卽復迨戰事告終復會空氣濃厚吳乃約同王家襄聯名復褚一電内有兄所願商之事此間已在活動不日卽有代表南下接洽云云惟小孫一派聞尚另有主張經一次面商後能否融洽尚未可料廣東方面之議員照總數言雖有三百人但實在留粤者不過百人將以全力疏通之現决定俟滬粤兩方搂洽有繪果卽將召集日期議定一方面由兩院議長通電各省長請其正式通知各省議員如期赴會一方再由各議員以私人名義通函各同鄉之在籍議員至於目前各議員雖有通函不過略略報告情形所有在籍同人如能不俟召集翩然來歸固亦異常歡迎也 
　　當舊國會籌備會將開時公府秘書廳突有一電致楊以德内有「相機阻止」四字楊一面將原電送致張紹曾一面復電謂以德辦事一向秉承本省長官非奉命令不能辦理云云張曾以該電送交王吳兩議長閱看故此電到未及數小時已傳徧京津兩地矣（五月二十五日） 
[財交兩長已接事]  
　　董康於昨日（二十六）上午十時到財政部後即入總長室傳見各司司長各廳廳長各處處長曁各部員等宣布訓詞旋卽連下四道手諭第一道飭機要科辦理呈調審計院第一廳第二股主任錢懋勛署本部公債司司長（外傳庫藏司不確）司法部刑事司司長潘元敉署本部庫藏司司長大理院書記官長周起鳳署本部總務廳廳長第二道派黄濬（財政部原秘書）吳應承（司法部秘書）周某葉某爲本部秘書第三道派許某周某爲秘書上辦事第四道本部辦公時間各職員均應於上午九時三十分到部十二部正散下午一時三十分到部五時半散均不得無故請假各員恭聽訓詞後退集印花稅處後院討論發薪及恢復辦公問題同時司法教育參謀各部及軍警機關諸索薪代表陸續到部董氏接見之下頗呈難色嗣各司集議之結果咸以罷工與發薪有因果聯絡關係雖總長易人若不先發薪水大家仍不恢復辦公公推司長廳長總辦代表入謁董氏請示辦法是時董爲各機關代表所困遂由代理次長項驤接洽項答以諸君發薪事俟客散即爲轉逹下午定有確質答覆各部員遂將各司科之門大開暫不辦公靜候答覆惟財部印信因辦事無人尚未交出新總長接收是日董氏發出通電一道催各省報解部欵其文云保定曹吳巡閱使各督軍省長都統公鑒統密康以不才承乏財政紛紜叢脞待理百端深維中央財賦之源實爲全國命脈所繫比年以來庫空如洗搜括無餘關稅旣因磅價盛漲鹽餘復經抵押殆盡其他一無所有而行政軍警各費咸仰給於度支從前濫借之風何嘗不以從權救急藉口以致百弊叢生康硜硜之愚以財政一律公開與不借債爲入手宗旨如嚴汰各署冗員裁併駢枝機關但凡可以節流者亟當黽勉進行然即大加核减按諸每月收數仍屬懸殊查各省徵收之欵定章應解本部者目前大抵截留揆厥由來或一時藉應要需非爲久計若部欵不匱原屬無分畛域今處萬分枯涸之際不能不就應有欵項設法清釐以資挹注吾輩京外長官休戚誼同一體但使相見以誠定荷曲加原諒諸公濟時明逹共維大局甘拜下風應請飭下財政廳與其他徵收機關分别查明凡應屬於部欵者務即源源報解在中央得有額定收入則向時關餘之重利抵押者亦可逐漸减輕藉袪積弊將來统加整理收數有盈本當均匀支配受事伊始率布區區竚希明教董康宥印 
　　高恩洪氏亦於昨日下午三時到任高赴交部係乘汽車無護從之人至交部大門尚無人知迨車抵二門高下車後汽車夫始向號房云總長到全部司員紛紛至大廳前行謁見禮高氏向衆答禮後卽入辦公室内各路電局長及各督辦相繼到部謁見聞高氏規定以後辦公時間上午八時至十二時下午二時至五時自總長以至科員均不得延誤并將各科長移至大堂（内客廳）聯席辦公次長人選以王世堉呼聲最高以王與曹錕關係最深其次則爲曾鯤化高氏接任後卽有某記者赴部拜訪據高云渠此次奉吳巡閱使之電召由上海赴保因倉卒成行並未帶有行李迨抵保定始向某新衣舖購一襲藍布長袍卽夕分謁曹吳兩使當承兩使以交長責任相委托固辭者再而兩使猶諄諄勸勉吳使並謂此次内閣改組對於財交兩席余必借重董綬金與閣下者非不知董綬金乏財政經騐但較諸濫借洋債舞文弄弊者實勝多多矣卽就交部方面而言其腐敗情形與財部如出一轍日前某外人曾對余言某銀行於某日曾發一電至部三日之久尚未回覆以此類推則平日所辦之事純係草率敷衍已不待言今欲令閣下承兹重任者卽欲借閣下之力與董綬金互爲國家帮忙耳語至此余（高氏自稱）以吳使旣以大義相責自不敢固辭遂轉向吳使約明三事㈠無論何人不得保薦屬員以免虚糜國帑㈡命令式的電報籌欵絶對不能認㈢到任後關於整頓路政諸計畫尚乞極力維持兩使均一一贊可因此余奉令後即於昨日到京今晨進謁元首並承元首諄囑早日到任以故余卽於三時到部視事一面接見僚屬一面整頓部務現已將機要科辦事室移在大堂仿前清辦法所有總次長以及各司長各科長各秘書均集在一處辦事以免一切公件輾轉挨延躭誤時日至裁員減政諸手續應俟體察情形斟酌妥善後再行逐漸辦理 
　　至於王士珍之内閣聞亦已因財交兩長之發表而一變其消極態度節後登台將成事實蓋王氏認定今日内閣非植基礎於吳佩孚信用之上必不能有所作爲財交兩部關係政局甚鉅而董康高恩洪又爲吳氏所特保閣員中得此兩人以肩付託之重總理之地位自可比較的安穏否則不無飄摇之虞東海對董高兩氏之任命前數日以某種原因頗持審愼態度王氏遂大爲不安幾有捨其願就之總理而不就之意至前日俯如所請將董高兩人同時任命王氏乃認爲自已作總理之先决條件業已成熟慨然願以組閣爲已任據個中人言今年陰曆五月初六將爲王士珍被任爲内閣總理之良辰吉日而王士珍届時亦將揭去其謙遜之面目而以收拾時局之總理自任矣 
[高恩洪對京教育界之表示]  
　　國立八校經費昨日外間有不可恃之傳說教職員代表乃於昨日（二十六）下午開緊急會議决定即日往交教兩部追索該代表等十七人於下午三時俱由美術學校齊赴教育部適陳垣亦到當即接見代表等詢以教部允籌節前之八校經費究竟如何陳謂現已向華俄道勝銀行借得十五萬本日即可收到其餘七萬周兼教長已允以自已房產押借節前當無中變之虞代表復詢以財部所欠去歲七月份之半個月經費究有發否陳答以昨日（二十五）閣議席上周總長曾詢董財長董答須到部後始能答覆代表又問交部籌欵情形陳答聞正籌得八萬元代表乃邀陳氏同赴交部陳以辭職已准須即辦交代乃派會計科長楊某同行三時四十五分到交部高恩洪當派會計科長出見尹炎武先詢以能否負責答覆該科長答謂高總長現與外人接談余不過代述諸君之話而已尹乃要求見總長該科長請先發表意見俟轉逹後再說尹遂提出二項質問㈠日前由交教兩總長及教職員代表三方面訂立契約節前交部應發欵項究以何日撥發節後六月十五日之半個月能否如期撥發㈡照去歲四月三十日閣議京師教育經費於未籌得的欵以前由交通部收入項下接月儘先撥交二十二萬元此儘先二字之標凖當然指交部本部及直轄機關是則八校經費必須於撥發交通本部及直轄機關之經費以前先行撥交無疑今交部四月薪俸早已發給五月之書記錄事薪俸亦已發訖乃於八校經費則拖欠四月之久此違背閣議之舉本不可恕但同人不咎旣往只問今後之經費究能負責按月於二十五日以前撥發否同人等對於新交長所抱希望甚大至好能親見一面當面言明云云會計科長即入内轉逹不數分鐘高氏出見先與各代表一一交換名片畢即由教育部楊科長代述來意由北大何基鴻起述要求發薪之意見高氏答云諸位即不言鄙人在上海時每日閱報已洞悉此事照理卽鄉村聘請蒙館老師亦須給清束修何况國立學校故鄙人對於去歲四月三十日之閣議在未變更以前必積極完全負責以後作校經費必當盡力按月如期撥發至於所欠四月經費原不應拖欠者旣已拖欠鄙人亦必盡力籌還日前所訂節前撥欵一月之紀錄亦當然負責惟現在僅籌得八萬元其餘因各路局多有來電推辭者故未能籌齊但鄙人明日卽出去借欵務必逹到所要數目之目的惟時期太迫恐資本家居奇利息或將逹二分以上然並非爲個人借高利債乃爲國立學校借高利債想諸位必能見諒也代表等質以期限高氏答於下星期一（二十九）上午十二時以前答覆那時當以電話告知教育部會科部楊科長旋卽大發議論謂鄙人此次來長交部是預備爲木匠泥匠而來看有何處損壞卽先修理何處且準備被人駡因我此次之來决不能敷衍了事反對者自必極多但我决不退縮交部行政年來被葉恭綽等弄得不可收拾非大加整頓將不堪設想但能否挽回尚不可知惟有盡自已力所能及做去本早謁見大總統亦曾陳述此節查交通部在民國元年時代部員僅一百餘人今則有千餘人且均不能辦事故非大裁特裁不可鄙人旣具此决心故凡事均必公開决無些微秘密財政公開不過其一端耳且爲整飭綱紀起見現已將自已之舖蓋搬進部來卽在部中下榻每日上午八時開始辦公下午七時乃散辦得好自是國家之福否則我亦盡心力而爲之也代表等表示滿意尹炎武最後言曰先生之言同人均甚佩服惟望能實踐躬行果能如此則天下智識階級均當爲先生之後盾矣時已將届五時乃興辭而出聞定今日（二十七）請各校長到教財交三部探詢其進行情形並於二十九日下午一時開臨時會以便接受高之答覆 
[發行一萬萬公債之醞釀]  
　　九六尚嫌不彀 
　　據東交民巷之傳述財政當局現以九六公債信用旣失國家受莫大損害軍人方面又始終反對名義上不如根本取消另發一萬萬元以上之債票（或云將來發二萬萬元）以關稅可以增至七五之增加額爲擔保在關稅未實行增加以前則仍以鹽餘暫作擔保已與内外各方面秘密接洽此事若確則内容仍與九六公債無異蓋九六公債亦以關餘爲擔保惟關稅未實行增加之前則暫以鹽餘作擔保耳其不同之點在債額增多九六公債前旣有人反對現在擴充至一萬萬以上恐益未必爲國民所承認不能謂有力者不反對便無妨逕情直行也 
[張紹曾關於時局之談話]  
　　北京神州通訊社昨發表張紹曾對於解决時局之談話如下有人訪問張敬與君詢以對舊國會及國是會議之意見張君云余數年來奔走統一心力交瘁細察歷年紛亂之源實國會疊經解散迄無正當代表民意機關國家根本大法至今未能產出人民無共守之法律政治無同循之軌道致擁有重兵者割據一隅土地彼此交爭互相雄長釀成此紛擾之局勢全國有公開國是會議之主張蓋在民主主義國家之下一國之法令與政治當根據全國人民之意嚮構成反是則爲滋亂任何部分之少數人不能以其意見代表全國解决國是猶吾人不能以個人之意見代表任何團體年來國事糾紛莫不由於一人或一團體憑一部勢力强姦民意致釀成他人及他團體之反動衝盪而成今如能將數年來所持以紛爭互訟各不相下之問題一一解决之則國家即可安寗然解决之道必先求得眞正民意否則各方之糾紛終不可得而解欲得眞正民意除用公開式之公共會議外寗有他途較爲切當此公開會議中舉凡關係法律政治種種問題皆可得國人公意裁决無論何方均當奉爲圭臬勢不能别有異議再有爭執故余認公開會議以定國是實爲現今時代一種救濟時局之妥善方法其恢復舊國會實爲余向來之主張倘國會自身不發生問題能以自由集會行使職權有以正法统而定名分寗非幸事吳使之贊同國會自由行使職權意亦在此所慮國會同人無根本之覺悟不能犧牲其固有之黨見不能解除其内部之糾紛自由集會終成畫餅吾人迫不獲已則仍不得不訴之於全部國民公開國是會議以圖補救耳誠以解决時局以恢復舊會爲正當之手段而開國是會議乃最後之手段也若云舍舊會莫屬則假設舊國會因内部問題不能集會或能集會而無所議决則遠如法蘭西近如墨西哥延亘或至於數十年其時國會分子度無法自延其壽命至於百歲以上則其時國是之解决又將誰屬故余不敢持一偏之論也惟於此有一能負責之談話卽舊國會已在圖謀恢復時期曹吳二使决與以誠意的援助此則爲余所深信而不疑者也問恢復舊國會於東海據置之地位當然發生影響直系秉節軍人多於東海有舊不能不爲彼籌自處之方張謂余於戰後曾一人次晋謁徐東海偵其覺悟如何徐之言曰吾（徐自稱）爲民國總统值此變亂時期但有守法衛國至不容許吾守法時亦祗好求改造矣余（張自稱）因笑語東海我公所謂守法守國民之法耶抑爲守安福之法耶若守安福之法則守愈堅而國愈亂蓋因二届國會爲安福私意所製成而我公據置之地位乃因此安福製成之國會違法賦予公法於此而言守法非守安福法而何若受民國之法則第二届國會先無存在餘地遑論其賦予他人之地位是在公知有所解脫卽捨法律而於數年來南北相爭及北方各黨系相爭考其唯一動機往往發於政令從出之源則民國有非法之總統大類人身之癥結五官百骸感受痛楚莫不由癥結發其源癥結不除官骸永無寗日惟在公覺悟如何耳至我公所言之改造則卽革命之謂有何改造善法亦不妨宣示於國人云云 
[商聯會覆曹吳效電主復舊會制憲]  
　　自曹吳等發出效電微露主張恢復舊國會之意各方面之應聲同時並起昨日又有全國商會聯合會宥電主張恢復六年國會並希望議員掃除當年無謂之爭制定定美之憲法原電如下保定曹巡閱使吳巡閱使山東田督軍江西陳督軍江蘇齊督軍河南馮督軍陜西劉督軍甘肅陸督軍湖北蕭督軍綏遠馬都统鈞鑒十載以還禍亂迭興民生凋敝國本動摇癥結所在實由無完全之立法機關無完善之根本憲法以故南北分裂國是不定頃奉效電敬悉羣帥重視民情謀固國本仁言利溥曷勝欽佩敝會忝領全國商團鑒於時勢危急以爲非恢復六年國會制定良美憲法不足以謀統一而救危亡前曾通電各省微徵求同意比獲來覆靡不贊同近則主張恢復舊會之聲幾溢海内即友邦人士之熱心助我者亦迭發爲斯言長見根本解决舍此末由仍乞鼎力主裁促速召集限期制憲以奠國基惟敝會本商民公意對於國會自身尚希望其重視國家安全人民福利掃除當年無謂之爭本其數年來奔馳歷驗愼考適於現世潮流之最良法制於最短期間制定完美憲法一方正擬提出種種製爲宣言將來即以請願藉貢一得之愚一俟稿成再當專呈即謹先奉覆至懇鑒察全國商會聯合會叩宥印 
[午節中之京員索薪聲]  
　　近日北京各機關索薪聲浪日唱日高聞公府之秘書書記以及侍從翊衛等亦將有一種舉動緣公府職員之薪俸迄今已積欠五六個月現值節關迫緊無法過度遂不得不合謀救濟方法且公府欠薪情形與他處不同他處係因無欵而欠公府則明明有欵故意不發據個中人之調查邇來府中收入之欵計有鹽務署四十萬及崇文門數十萬均未拖欠分文僅財政部積壓經費一兩個月然財部之欵並非職員薪俸之來源無如司出納者以巿面放欵利息甚高遂思從中謀利故將應發之欵多留數月以沾油水其有通同一氣或交誼稍深者則早已明支暗借悉數到手矣此外尚有種種弊竇如某委員會久已撤銷而經費仍舊冒領又去歲轉給某處四十萬元適因前途失敗未曾滙往亦由管理銀錢者把持在手操縱利潤近來府中職員多知其事連日集商對付方法並分途密赴曾經指定供欵各部署曁龍烟鐵礦公司以及與公府往來各銀行詳細調查開已得有若干之眞實憑據不日卽將揭破黑幕呈請當局追究 
　　内務部第一次罷工因總次長允許以種種條件始開始辦公現該部部員因辦公以後總次長仍然失信對於部員欠薪毫無辦法刻值節關逼近各部長官均在積極想辦法獨内務部不獨無辦法且高凌霨已兩個月未到内務部一次部員欲見長官一面而不可得個個均極憤慨現擬具書寄致曹吳請調高　爲長别部大約日内即將實行 
　　鹽務署人員定本日（二十七）午後四時在接收青島鹽塲籌備處開會討論索薪辦法其預擬議題㈠本署五月份經費總所已於星期一撥到此次索薪範圍究係單獨要求四月份抑或五月份一併要求㈡此次索薪以何日何時爲最後期限㈢此次索薪是否直接向署長要求以期簡便迅速㈣議决案應否具備手摺以作長官不接見時留遞之準備或接見時亦進呈備覧如不逹目的其最後之辦法如何㈥會計處辦理借薪頗多黑幕應否請署長飭三科二科查明舞弊人員分别懲處以儆效尤以上議題由各廳處先行逐欵討論以求各部分一致之意思届時再公推三人以上之代表出席交換意見後隨即開全體大會公决積極進行 
[曹銳已有辭電到京]  
　　直隷人民因曹銳溺職殃民釀成戰禍曾公舉代表李廷玉等來京請願撤換不料東海不敢作主該代表等遂赴保定又向曹吳遞呈請求諷示曹銳辭職以息衆憤聞曹錕因乃弟旣爲民衆所鄙棄勢難廻護不得　始授意曹銳辭職俟後再爲另覔相當位置於是公府方面於前晚乃接到曹銳辭職之電欲待逕行批准又慮曹錕不悅遂派蔣雁行於前夜十一時乘專車赴保徵求曹氏意見昨日午後三時蔣氏始由保定回京覆命陳述曹錕關於乃弟辭去省長之呈請中央予以照准惟繼任人物 
 
 

Page 7

 
 
則由彼推薦三人請擇一任命聞曹錕所推之三人一爲王某一爲趙某一爲吳某不知東海於此三人中以何人爲適宜也兹附曹銳辭電如下北京大總統國務院鈞鑒銳於本月歌日因病電請續假二十日荷蒙允准仰承高厚感悚交縈現在假期已滿病仍未痊伏念直隷地方重要省長職務綦繁際兹多事之秋未敢以病軀遺誤惟有　請開去省長現職俾得安心調理并懇簡員接替以專責成謹電陳請伏乞鈞鑒曹銳叩有印 
[外蒙壓迫外人之行動]  
　　大陸報二十七日北京電云外蒙政府通告庫倫置有田地之外籍人民將取消其原有地契給予三十年租賃　而向政府繳納地租及各項賦稅外蒙政府且有隨時增加地租及賦稅之權庫倫僑商近已一蹶不振外蒙政府此舉不啻施一最後之打擊現料此項計劃大約係受莫斯科激黨勢力所致今除漢商外尚有許多俄商及少數美商俱有土地充公之虞一旦實行後諒有關係各公使將向外交部提出抗議因在西國目光中外蒙固仍中華民國之領土也 
[宣布獨立聲中之奉訊]  
　　吉林督軍孫烈臣因關於前敵之移動問題於今早（二十二日）上午五時帶官佐差弁三十餘人搭專車返奉各機關當軸多往車站迎迓據言奉軍自灤東撤一因外交關係一因地勢關係蓋該處雖有險可據而後方過狹不便佈置大軍是以東移一步以爲持久之計而敵軍方面又擬利用兵艦擾我後路其計劃漸已顯露故將綏中縣境沿海岸佈置重兵以資把守此番之佈置陸有榆關之砲壘海有重砲之鎭守直軍無論如何當不能更進一步張使現仍在綏中云云聞張氏因數日間辦理軍務勞碌異常精神疲倦省城工商兩會及省議會農務會開會磋商擬定於日昨（二十二日）派員聯袂赴關勸張回奉休息數日再行辦理至於前敵防務暫取守勢 
　　奉軍之被直軍俘虜解散者除兵卒及下級軍官均繳械遣散外在前敵任指揮之各軍官被虜者亦復不少據所知者誌之如下陸軍二十九師騎兵旅長張奎武·第九混成旅長闞子珍·吉林第七混成旅長李桂林·某旅旅長牛永福等其他尚有團長等多名姓名未詳奉軍出發之初共計約有十一萬人洎失敗後除潰散傷亡投降外僅剩四萬餘人兹據調查臨陣傷亡者約有萬餘人潰散者約有萬餘人解除武裝者約有七八千名投降者計第一師之一部份及第十六師之一部份統計約有六萬餘人牛永福所部第九混成旅軍糧城一役全旅被圍盡行解散現在運回奉天者已不少惟牛永福旅長聞確被直軍虜去在京奉軍司令部各職員之未及逃避者均被監視兹者不知乘何機會所有奉軍司令部之副官李某差遣張某楊某均於日昨由北京回奉五旅十團團長孫少臣日前曾奉張氏電召入關委升旅長率隊應敵未及作戰軍隊紛紛逃散孫氏無法約束刻已引咎辭歸凡由直軍繳械及敗退各方之奉軍前聞張氏擬盡數收容以資整頓兹經核議結果擬僅收容三千名其餘一律遣散現已實行日昨兵站處由關内運回一般軍官之行李四千餘件並附有提包皮箱等品下車後即向城裏拉運惟其内容未能詳悉江省馬隊於月初入關時威風頗盛不兼旬敗歸所有入關時一切軍裝一無所存僅穿灰大衫一件如與入關時比較不啻天淵現在分駐各店聽候命令衛隊旅第一團長李長榮二團團長崔子垣前因前敵失利均中彈傷現在關内野戰病院調治並聞第七旅長李景林延吉鎭守使張九卿均有被直軍擄去之說使署總參謀長兼前敵司令許蘭洲日昨（二十一日）帶同官佐馬弁馬步兵士二百餘名搭專車回奉下榻於城内本公館前者張氏電調縣知事入關經王代省長選擇省議會議員及候補縣知事十二人前往一般有官迷者正幸走馬到任興會淋漓詎知比及入關經張氏頒令暫行回奉候命並云現在尚未規定俟有一定辦法再行電招同往之警察所長亦一同回奉 
　　自中央下令免去張氏本兼各職三省各團體除致電中央挽留外現在各首領仍集議挽留聞其所擬辦法係擬再電中央請求明令恢復原職以重邊疆否則准三省人民施行自治卽由三省人民公舉張氏爲三省自治軍總司令如中央一槪不准則由三省各團體通電全國宣佈與中央脫離關係交通機關向歸交通部直轄地方官不得自主奉天自反對中央命令後其情勢已同獨立電報鐵路郵政各局槪歸奉天主持一切應用物品及各項事宜均由各該管理局辦理如電報局所須之藍色電信紙火車所用之煤炭現由各局向日郵及滿鐵商借使用並不向部索取即各員每月薪俸聞亦責成官銀號開支昨日（星期日）一般要人在軍署大開會議列席者有代理省長王岷源軍署總參議于冲漢軍署參謀長喬漢章兼任戒嚴總司令陳興亞副司令王家勳等自午後三時集合至午後六時始散聞即係商議此問題也外交署長佟兆元昨（二十一）日午後一時許因接洽某項重要事件帶同譯員詣美國領事館謁見潘斯恩領事晤商一切結果未詳 
[長沙通信（華）]  
　　湘南不至發生變動湘南對於長沙之空氣非常惡劣爲日已久最近盛傳郴州旅長陳嘉祐已下動員令且謂陳氏在湘南各縣提取巨欵將有軍事舉動惟陳之實力極不充足何以如此冒險近據調查此說完全出於誤會陳旅已奉孫中山命令編爲湘軍援贛隊所傳動員令及提欵各事皆對贛省而發决非對於長沙有何不穩也惟其貎合神離則已無可諱言據深知陳氏者言陳僅欲借孫以自重（因彼資格甚老在湘僅爲旅長而其部下魯滌平已爲師長宋鶴庚謝國光等均其後輩）尚不至有何動作郴州與粤贛交界如陳兵力雄厚亦可夾擊江西直逹蓮花廳等處但恐陳氏表面張揚實際不能加入戰線也與陳相得之衡陽鎭守謝國光仍在長沙亦接孫派要人來電促其回防布置以便協助陳旅攻贛謝見長沙空氣如此不知所擇謝爲省當局所倚重不似陳之急進故湘南尚不至發生變動也 
　　節前軍餉之羅掘俱窮端節在邇省當局極爲焦灼前向商會借欵六十萬元商會開會結果請省政府發給商人逃荒護照大家一齊離開長沙財政廳長唐巘見此來勢乃請第一混成旅長葉開鑫第二師第三旅長劉鉶代爲疏通不料商人誤會疑爲武力脅迫籌餉竟有人主張罷巿對付後經解釋始一笑而罷近日省政府跌價祇向商人借十五萬商會仍未應承連日總司令部與財政廳屢開緊急會議除由礦務局榷運局造幣廠竭力張羅約可得四五十萬外尚欠六十萬無着不知何以度過難關（教職員欠薪無着總辭職聲浪又起）今年警務處政務廳各職員僅發薪金一兩月不等即財政界員司亦未領到全薪其窮極可想惟軍政要人尚揮金如土大有用之不窮之勢不知係從何處得來 
　　副議長問題之趣劇省議會正議長林支宇久已當選惟兩副議長至今尚未產出係因中南兩路競爭人物太多各不相讓選票因而星期其中運動情形可資談助者良亦不少某甲投票之時自書已名被人察覺對之冷笑甲作滑稽狀曰祇要不違法没有什麽笑的我自認有副議長資格當今之世舍我其誰公其謂我何某乙寫票故意投其反對黨之首領且使聞之意欲反對黨爲所感動退讓一步某丙自晨至夜輪流請客座中人皆議員也客至丙輒脅肩諂笑謂我等情逾骨肉非結爲異姓兄弟不可乃授以蘭譜一紙終席不言所欲然已盡在不言中矣某丁富有資財兼有阿木林與闊少之資格人勸其進行副議長丁爲所動趕辦豐厚之禮物分贈同人得之者匿笑不已亦不投彼之票丁尚不知上當尚有一女議員每日開票必得數張唱票時全體必鼓掌譁笑人謂議塲笑話多信不誣也 
[湘軍界對於北伐之傾向]  
　　湘省局勢表面上似已浪靜風平無他變態然按之實際則以郴陳問題更較擴大已有牽一髮而動全局之機此間近日紛傳謂譚組庵已經入粤譚系各軍官於傾向粤方已增加幾許熱度此說似非無因蓋　陳護芳被孫逸仙任爲湖南討賊軍第一路司令其所出布告及往來文件即均以此名義行之且在郴州設立各臨時軍事機關招募兵卒已大有軍事上之行動又北伐軍大本營宣傳處昨來捷電謂黄大偉所部已於篠日攻克信豐縣現正猛攻贛州云云是北伐軍之進行似甚得于因之譚系軍官未免怦然心動又省城近日所來之快郵代電署名湖南公民某某等若干人同叩者不下數十起言詞雖有不同立意則無稍異某内容皆爲攻擊政學系人物歷敷其禍國禍湘之罪請湘人共起圖之說者謂此等電文其發源地大半必在郴州方面因所署名之人物省中皆未認識有無其人殊不可料而其用意所在又與陳護芳之馬電蕭養晦之養電大略相似也郴陳旣經附粤於是粤方之于湘遂步步進取惟緩而不急漸而不驟如大本營宣傳處長田相之派張煥穆等來湘宣傳並電請趙氏飭屬隨時保護欲不戰而屈人即其初步也凡此種種均與趙氏不利顧趙亦無如之何加以譚系各軍官雖尚無何等動作然其傾向粤方之意則每每於無心時流露趙氏鑒此情勢策士籌商决用釜底抽薪之法仍派高審廳長李漢丞卽日前往韶關向孫逸仙以次各要人設法疏解對於郴縣方面亦已託人再行疏通聞總部籌畫節前各軍餉項陳旅之餉亦在其籌算之中可知其用緩和手段矣 
[魯議會三次選長不成]  
　　魯議會自召集以來已逾半載開選舉議長大會三次俱以條件不妥致無結果一月十七日之選舉大會被官府派議員搗毁會塲五月三日之會期又被少數議員在會外協商取消嗣後即聞某局長某科長十五萬元諸條件鬨傳於巿人耳鼓費二十餘日光陰始獲有昨日（二十五）開選舉議長會之結果魯人以爲省會此次開選當可將極難產之議長選出孰料自早十時至下午四時（是日規定開會時間爲上午十時至下午五時）查簽到簿僅有自覺團之議員劉永壽等十人簽到其餘所到之議員大都爲兩派之探信者均旋到旋走逾法定時間劉議員永壽入會塲向旁聽席宣言云本會召集已逾半載祇以議長問題迄今未能成立究其原因不過爲二三私人所把持今日開會又未成立此等議員實負父老之重托尚何存在之必要吾爲議員之一清夜捫心誠覺愧死轉眼六月即爲預算决定之期倘於此期内不能成立則我全省同胞將不知重若干負擔望我各界父老從速組織强有力之團體取消此届議會以便另行組織云云言罷旁聽席掌聲如雷紛紛下樓而去據外間傳說昨日選舉會之不成由於天壇同仁兩派與武定派九人携手其條件爲武定派之李廷琅得副議長一席而素有副議會希望之李夢高雖得賠償金二萬元然心不甘忍因之暗中挑撥又莊仲華萬仲翕二人亦以副議長無望從中作梗此外濟南團議員十人因曾得天壇正誼民治誠社四處選費恐一旦開選水落石出則三方面必追索原欵若延期不選又爲社會所唾駡因此復向天壇派要求加錢以便償還他債而天壇派無錢支付於是濟南團議員組織敢死團以李某等爲首與李夢高莊仲華等均有聯絡聲言將以武力阻止開選天壇派得此消息是以均不敢到會似　在形勢測之恐山東省議會長呈此羣龍無首之現象也 
[梧州事變之報告]  
　　粤東艦隊江大江漢兩艦長報告云急廣州水上警察廳龍廳長鈞鑒駐梧黄昭榮部李營受劉逆逹慶炳字等運動與匪通函約期襲梧爲内應詎先事發覺即會關旅於篠日下午二時圍李營繳械戰至巧日辰繳槍百餘機關槍一斃叛兵數十餘向北門外竄去皓日早有匪數千分兩路撲梧一山對河火山一由造幣廠經關旅迎頭痛擊斃匪數十奪獲槍枝三十餘杳桿獲從匪數名據供僞司令爲劉逹慶劉炳宇僞指揮陂天泰旗幟襟章僞稱廣西自治軍皓午二時戰艦江大抵梧匪望風先逃即啣尾急追駛向上游警戒三時江漢續到駛向下游搜剿入夜匪復向火山反攻由鷄籠洲下偷渡過河江漢艦堵塞其間迎頭痛擊匪即退回不敢渡河哿日指曉江大會同關旅楊團向上游包抄遶匪後水陸夾攻匪勢大敗沿途追擊匪死傷甚衆仍向上游竄去麕聚戎墟爲大營江大發砲向戎墟轟擊皆中要害匪衆如鳥獸散戰艦因上游水淺未便窮追即午會關旅收隊回梧協防現　匪退籐縣尚有數千請加派淺水艦來梧上駛會同陸軍協剿以清餘孽江大艦長周漢舲江漢艦長梁忠同叩哿戌印 
　　蒼梧警備司令部參謀黄昭淹函云各報所載梧州情形多屬不確昭淹今日因公正山梧抵省兹將各種情况分條列左請即更正爲盼㈠十七日蒼梧警備司令黄昭榮所部衛隊營長李先復勾結第五營黄少文一部欲於梧城宣佈獨立脫離黄司令以圖嚮應潯籐叛逆聯爲一線豈期未發動前已爲黄司令探覺即與駐梧粤軍第四獨立旅楊吕兩團長商决遂於是日午後四時派隊包圍叛兵實行繳械約巷戰數小時叛兵不支盡行繳械㈡十九日上午逆賊劉炳宇陳天太等率逆黨數千由籐來攻梧城因我軍於造幣廠前面之山及火山一帶警戒極密賊不得逞約戰半日遂爲我軍擊退其大部是夜退戎墟仍有一部與我軍在造幣廠前面之山對峙㈢十九日下午江大江漢兩艦抵梧黄司令召集楊吕兩團團長及兩江艦長會議遂决定於二十日指嶢反攻由江大艦掩護步兵動作是役斃賊約百餘生擒數十而戎墟已經收復賊向籐縣潰退㈣黄司令昭榮始終未曾離梧城一步各報載黄司令抵省實傳聞不確㈤馬省長君武楊廳長愿公係於梧城未發生戰事以前困要事來省與粤當道商議日間即行返梧 
　　桂省長馬君武日前因廣西治安問題赴惠州謁陳競存面商一切昨（二十二）早馬君已由惠返省據言桂省善後問題已略有眉目俟陳日内來省即有辦法馬氏辭省長電云萬急韶州大總統鈞鑒竊君武猥以菲材謬膺重寄自受命任廣西省長以來於今九月雖夙夜兢兢勉圖報稱而對於人民之疾苦無法解除對於地方之災難無術减免以致羣盗充斥大邑淪陷言撫則朝降夕叛言剿則彈盡援絶設施皆謬應應付俱窮惟有懇請大總統准許免去廣西省長之職使得常爲農夫善事老母世之理亂不敢再聞伏維鑒察廣西省長馬君武叩漾 
[顧維鈞在東大演講紀（守恒）]  
　　東南大學校長郭秉文博士於二十六日十二時宴顧公使於農場菊廳下午二時許請顧公使在該校演講各國政治狀况届時該校學生齊集大會堂先由郭秉文博士介紹云今日開會含有歡迎性質顧公使在外交上爲國内同胞建樹功勳人盡皆知但顧公使爲中國最年輕最新式成績最優良之外交家今年不顧三十五歲將來到四十丨五十丨六十丨以至七八十歲之秋成績正未可量也 
　　次顧維鈞博士起言云刻蒙郭校長介紹說鄙人年少郭校長前曾與鄙人同學年齡之大小可想而知故鄙人敢說中國最年輕最新式成績最優良之教育大家亦卽是郭校長今日與東南大學諸君聚首一堂互相接近不　榮幸兹以歐美數年來各國政治狀况之變遷縷述於諸君之前（一）民權伸張歐洲大戰茹苦含辛誠以小民爲最經此大戰浩刼蓋覺政府舉國民關係密切莫可言喻羣想犧牲精神於大戰之中即當安享權利於大戰之後在大戰之時婦女服務疆塲厥功甚偉故美國婦女獲得參政權已久卽小心翼翼之英國亦准婦女享有參政之特權因國家政治經國民顧問與參與卽可免少數人之利用以種禍於國家意法皆有如此現象惟英國三島　不限於歐洲一隅其屬地棊布於環球印度代表在巴黎和會要求參與政治簽字不能由英代簽亞澳加各洲要求在國際上享有應得之利權而地中海檳榔嶼與埃及等地均派代表參與和會埃及現已行獨立完全歸埃及自治由人民推舉代表組織自治會與地方會議以改進地方事業即香港亦要求如此辦法此可知英國屬地民權伸張之一證（二）經濟紊亂國家財政爲經濟中之一部分其餘如商業·銀行·實業等對於經濟上有密切關係英人所得稅須出百分之三十鄙人會在歐洲遇一鋼鐵工廠主任說該廠每年賺九萬磅政府得八萬磅故資本家對於實業均裹足不前願存於銀行而生息不願辦實業而興利工廠中工人在戰時須每日工作二十四小時現在退伍兵士返國與工人競爭失業游民無處蔑有政府協助失業工人每星期發二十先令以渡生活其經濟之紊如亂絲昭然若揭（三）思想上之變遷歐洲經大戰之後社會習慣之變遷甚鉅普通人士均有研究純粹科學之思潮如顏料一項向爲德人所專利英美政府現卽奬勵人民製造顏料創辦工廠政府協助一部分之資本以設顏料工廠刻美國顏料不特足以自給并能暢銷各國年獲一千二百萬金（四）風化上之偷薄歐洲大戰男子從戎彈雨槍林血肉横飛孤兒寡妻到處皆然家庭頓遭非常之變故男女發生任意之接合庭帷間不正當案件戰前祇有一百件戰後有一千餘件現在英法各國愛國君子久思恢復家室之安寗挽回偷薄之頑風保持誠厚之古風 
　　論歐美政治之精義實爲對於公衆服務之事業故首元有公僕之名稱人民有主人翁之徽號大而一國次而一省小而一邑一鄉其服務事業之煩簡雖殊而服公衆之意義則一照歐美戰後各國逐部分分析其影響與變遷卽可了然論財政紊亂一層法國受其苦痛者爲最鉅當聯盟各國環攻德意志之時法國北部土地則糜爛人民則草菅工廠則毁廢巨鎭也廳厦也悉化爲焦土蕩然而無存雖然經大戰之浩刼以破壞零落之法國其戰後建設與恢復之能力實足以驚人鄙人在一月以前返國道經巴黎橋梁之掘斷者已建造道路之毁壞者已修築屋宇之火廢者已輪煥一新破壞而未恢復者祇有十之二已恢復者居十之八即以法國北部農田而論戰時爲積骨如山之疆塲粘土化爲廣漠無限之銀沙而法國國民亦以農民爲中堅戰事告竣之後都露天食宿尋其故土其一種流離悲慘之狀可不言而喻但前月路過其境農田之麥黍纍纍然蓬蓬然已呈豐穫之象法國農民恢復力量之雄厚恢復時間之迅速實足駭人聽門環顧國内戰爭浩刼不此之甚人民茹痛亦不此之深其恢復與建設當較法國爲迅速考諸事實則有大謬不然　東鄰之悔辱交加亦非無因鄙人於和會之中歷次與英法各國曾任總理内閣之大外交家爲吾國酷愛和子之民族陳述某國侵犯吾國主權之野心鄙人以爲可以動其聽聞將來可以在和會中主張公道以滿足吾人之願望孰意彼之詰問頗爲奇怪彼問你們是否有四萬萬人民我答有問中國彊域是否有二萬萬方里我答有問中國天然物產是否如此之豐富我答是眞彼說那日本蕞爾小　時時對我講中本土地狹小物產缺乏人口較繁不得不向大陸求生活你所說的話好像老翁受了一孩子的欺侮來告愬我鄙人聽其一番言論熟讅其爲歐洲老外交家之狡猾手段不以中國爲過渡時代應有之困難相諒解惟有隱聲吞氣希望國内同胞發生特别决心趕快從積極一方面去恢復與建設盡量利用天然之豐富物產爲强國之保險品將來不致偉大之國民再被小孩子所欺侮俾身爲國民之代表從容折衝於壇坫之上使老於狡詐經驗之外交家交不敢以侮言相嬉答在座諸君丕特爲中國優秀分子并有眞眞愛國精神且對於國家責任較爲重大鄙人亦爲學生出身故敢以外國戰後政治狀况之變遷暢言而無隱倘有失言尚祈指教 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[陳烱明傳將返省之粤局]  
　　陳炯明現已决意回省連日各路粤軍紛紛調返巿内集中佈置均奉有陳部長命令依序而行各要人聞此消息已紛紛赴惠或派代表歡接聞昨午乘廣九車出發之憲兵卽係往惠接護陳氏回省者各團體亦多預備僱用棚匠蓋搭牌樓表示歡迎種種佈置極爲忙碌觀此則陳返省之期必在早晚間矣此次凱旋軍各將領回省後以粤省軍政乏人主持而桂省土匪猖獗尤爲兩粤隱憂特於昨二十日下午聯名電致孫中山請仍委任陳陸軍總長競存兼主持兩粤軍政聞該電署名者除凱旋軍各將領葉舉熊略等外衛戍司令魏邦平亦列名其中孫聞兩粤局勢如此頗爲焦急昨特親擬手書交汪精衛再行赴惠挽陳趕速返粤措詞極爲懇摯且中多表示抱歉語汪已於昨日親持孫手書赴惠據某通信社云自駐桂粤軍班師後恢復粤軍總司令之聲浪頗高似已成爲一重要問題記者昨以此事往詢由桂返粤之某司令某司令謂恢復粤軍總司令吾等亦有此希望但似不甚重要吾等惟希望競公早日回省則甚麽問題都可解决競公爲一勇於任事之人此次之去原因複雜但競公去就關係兩廣安危現可見者則競公去纔一月廣西全省已爲土匪盤踞當時援桂費去數百萬犧牲無數健兒今一旦擲諸虚牝頗有人歸罪我輩謂我等棄廣西而歸其實競公離省後我們無人接濟雖欲不回亦不可得如競公能速返省則危局尚可持否則不堪設想記者謂總統明令裁撤粤軍總司令如一旦恢復似於總統威信有碍某司令謂此絶無妨碍當時競公以援閩粤軍總司令入漳後由漳返粤遂摘去援閩二字故粤軍總司令非係今孫總統委任後競公返省大總統乃委以廣東總司令但廣東總司令五字始終未有用過緣粤軍由粤而閩由閩而粤已自然成爲一種道義的結合非如某督軍某巡閱使由中央委任而來故余謂恢復粤軍總司令與否另一問題如一定恢復則亦與總统威信毫無妨碍云云另一消息葉舉擔任第三區總指揮時所轄兵力爲楊坤如丘耀西熊略三部克梧州破籐縣下南寧陷武鳴搗龍州所向獲勝於是全部援桂粤軍咸受指揮不啻無形中之援桂粤軍總司令迨此次廣州政局驟變餉械接濟一時停頓且散軍土匪不時出没騷擾異常全軍將士環請班師葉乃下令東返及師次途中始獲接解來餉項八萬元葉對來使謂余刻下所希望者此後軍餉源源接濟陳總司令早日返省主持大計及師抵廣州葉氏駐節陸軍忠烈祠省中要人紛紛趨訪忠烈祠前一時馬龍車水有叩以對時局之意見者葉氏即謂余素淡名利今行年五十復何所求惟望陳總長刻日返省俾全軍有主得卸重負耳言竟每希嘘不置昨二十一夕中國機器總會召集該會所屬團體開一委員會議决定由每團體舉派代表二人往惠於本月二十四號起程俟抵惠時竭誠懇請以期逹到陳總司令返省之希望兹錄其通電如下急惠州陳總長鈞鑒前電籲懇鈞座俯順輿情復膺艱鉅諒蒙鑒察我工界夙叨援助眷戀我公之誠尤爲懇切兹特集各工團舉定代表黄煥庭等尅日赴惠晉謁崇階力伸前請伏乞念大局占危順羣情之推戴命駕來省以竟前功臨電神馳不勝翹企機器總會廣東機器工人維持會藝羣工社廠工養志團互聯俱樂部覺然俱樂部佐勞俱樂部維機俱樂部聯僑俱樂部工餘羣旅互轉俱樂部超然俱樂部互勞俱樂部憩勞俱樂部兢進俱樂部鑄造研究工會佛山敏勵别墅鑄造研究分所石龍藝同别墅江門工餘研機部大良維勞俱樂部陳村活勞俱樂部台山機器工人維持分會同叩二十日 
　　葉總指揮現以兵工廠關係重要昨特知會第六獨立旅長翁式亮分兵前往駐紥石井一帶藉資保護聞已飭令黎團刻日率師移駐第五路司令鍾景棠日昨抵省閱軍後旋調本部兩營開赴石龍已備文咨請衛戍司令部分令所屬知照第五獨立旅陳德春所轄第二團長王定華昨率步兵一團機關槍一連開拔到省分紥東郊一帶廣東方面自葉舉楊韓如熊略陳炯光羅紹雄翁式亮等各率所部集中省城計共有八十營之衆粤人睹此不免驚疑外問謡傳且有孫陳决裂之說其實情勢决不至如是之急蓋凱旋粤軍有何舉動必以陳競存馬首是瞻現陳將返省而各要人又忙碌奔走孫陳間必能諒解也 
[蕪湖快信]  
　　蚌埠來蕪者言趙倜在豫失敗後携眷竄皖北旋來蚌埠匿淮陽旅館内昨日（二十三日）乘早車赴滬行蹤甚秘聞同行者僅其親信二三人 
　　駐徐州新安武軍第五路第三營高俊傑軍隊一營上年冬月隨張文生索餉來皖張回蚌後該營仍留皖專爲保護孔財政廳現孔已離任該營無駐皖必要日前高營長奉張督電令拔隊回防該軍即在省垣封民船十餘隻裝運日昨過蕪下駛赴浦口乘津浦車暫回蚌埠 
　　蕪湖關監督兼外交特派員何炳麟因出口米照捐事接駐寗英國領事官抗議照會已轉呈許省長核示 
　　蕪湖各公團對於出口米照捐案公推代表湯鈺泉等七人晉省請願務逹取消目的該代表已於二十七日乘江安輪赴省 
　　安徽財政審查會前日提議以皖省濟安奬劵爲賭博之變相姑無論其用途若何挖肉補瘡爲害甚鉅公决由公會電請省署打消原案以絶禍原 
　　蕪湖各公團以安徽財政審查會將次告竣閉幕二十六日下午六時假惠中大菜館公讌此次赴會之旅外諸代表共到八十餘人 
　　合肥縣知事蔡煥颺因弛禁種烟案經該縣教育界晋省控訴刻聞許省長已將蔡撤任查辦 
[杭州快信]  
　　省議會昨午後開談話會到議員五十餘人禁止旁聽並無具體辦法惟聞責成官廳顧全立法機關威信下月六日爲法定閉會期擬再召集第二次臨時會 
　　法校校長周伯雄督令校役車夫毆打學生洪信含等經警署干涉杭地檢廳亦於二十三日分傳人證集訊適因一中事起遂飭改期現洪因憤恨仰藥殉校已送大英醫院求治 
　　公立工專學生因經濟公開問題與校員衝突宣言罷課現由安定校長陳柏園體專校長王卓夫宗文校長鍾郁雲出作第三者調停可望和平解决 
　　菸酒費稅附征振捐一成浙省定七月一日實行 
　　龍泉知事習良樞昨被前該縣縣議會長黄桂林等二千二百餘人臚列八大罪狀呈訴省長查辦並具坐誣甘結一面通告各法團協助 
　　杭州錢巿今日因無現洋午後尚未開議 
[南京快信]  
　　省議會昨（二十七）開大會延至四時到七十四人不足法數旋改開預算審查會預算審查長推定崔榮申理事王景常劉文輅吳輔勳侯兆圭 
　　江蘇義務教育期成會昨在中正街講演廳開會歡迎省議會全體議員下午三時期成會第屬各推一人赴省會勸駕各議員旋於五時餘聯袂蒞會演說畢西餐七時散會 
　　王省長中風症發適名醫張棟梁治愈李經義回潘岡頭道經省城挽留診治旋以針炙旋即痊好日來已照常視事 
　　揚州鹽商借欵揚漕寶銀二十七萬兩昨已解省本月份軍餉明日可發 
　　孫文瑛陳淑瑾女士以我國生男輕女久成習慣兹爲補救起見特將失學婦女與子女家庭知識職業社會有關各問題具書請願省議會提議籌辦失學婦女補習機關 
　　東大附屬高小學生組織撲滅蚊蠅隊每日午後出發撲殺城内各水溝内孑孑 
　　一女師已届十週紀念會因籌備不及乃改至六月十六七八三日舉行晚間並售門票集資以充贖路基金　　電燈廠長單毓斌呈兩長稱電線牽連危險議復根本解决辦法請續行咨部仍主强弱電流分路建設以免危險 
　　齊督定明（二十九）日上午十一時赴小營監視舉行射擊名譽旗並給奬 
地方通信 
[蘇州]  
　　五中學聯合運動會蘇州萃英東吳晏成桃塢省立二中等五中學校於昨日下午在東吳操場舉行聯合運動會男女來賓約有三千餘人各校運動員均奮勇異常成績頗佳兹紀其秩序及分類如下（一）乙組五十碼時間六稍（二）甲組一百碼時間十一秒（三）乙組擲八磅鉛球遠二十八尺五寸（四）甲組擲十二磅鉛球遠三十五尺半寸（五）乙組四百四十碼時間一分又五分之二（六）甲組八百八十碼時間二分二十一秒又五分之一（七）乙組一百碼時間十二稍又五分之二（八）甲組二百二十碼時間二十五秒又五分之一（九）乙組高跳高四尺六寸（十）甲組高跳高五尺又百分之七十五（十一）乙組二百二十碼時間二十八稍又五分之三（十二）甲組四百四十碼時間五十九秒（十三）乙組跳遠十五尺四寸又五分之一（十四）甲組跳遠十九尺四寸（十五）乙組八百八十碼時間二分四十二秒（十六）甲組一英里時間五分三十二秒（十七）乙組一百二十碼低欄時間十九秒又五分之三（十八）甲組一百二十碼低欄時間十六秒（十九）乙組撑篙跳高七尺二寸半（二十）甲組撑篙跳高八尺十一寸（二十一）乙組輪流賽跑時間一分五十八秒（二十三）甲組輪流賽跑時間一分四十八秒總分數第一二中四十七分第二桃塢三十七分第三晏成十五分第四東吳十二分及給奬散會已萬家燈火矣 
　　兩大學之辯論會東吳約翰兩大學學生於昨日上午在東吳會堂開第七次辯論會由江尚川主席題爲「中國在華會是否失敗」約翰主張正面（是）東吳主張反面（否）各方面辯一次助辯二次詰辯一次每次以十五分爲限評判爲張仲仁趙厚生沈賓顏其評判標的以理由占五分之三態度詞令各占五分之一總分算法又以前二次辯論各占五分之一結辯占五分之二辯論結果東吳戰勝 
　　借漕先借商欵吳縣郭知事近以迭奉省令提前舉辦借漕無如各業户值上年災歉之後困乏者多一再勸導僅收得現金二萬餘元而省庫如洗待用孔殷爰爲救濟目前計擬循成案仍向名銀行抵借即據電請財廳核示業奉照准期間以八個月爲度乃經商允上海農商銀行借得規元五萬兩以借漕收據二十紙爲抵押品利率一分三釐昨已派員與該行接洽將銀按巿化洋即日劃交中交行轉解財政廳核收 
　　緞業預備歡迎道迪生業國絲綢檢查會會員道迪生定於本月二十九日由錫來蘇考察絲綢機織工藝隨帶本國影片假商會開演蘇州總商會昨已通知各緞業領袖及會董等赴車站歡迎以表親善 
　　發給運米護照豐備義倉吳汪兩董　因平糶開辦在即所有辦存在錫之白米應即運回故將前領未用之運榖護照十九張送請縣署轉呈財政廳請即換發由錫運蘇白米免稅護照十六張以憑持運經郭知事轉呈在案兹悉財政廳已於前日指令核准發給由錫運蘇白米免稅護照十六張每張二千石令發吳縣轉給具領照章貼用印花於事竣後卽行繳銷並分行無錫蘇城兩稅所驗放復經郭知事將前項護照函送該倉董等遵照辦理矣 
[松江]  
　　查烟委員蒞松省署向於春間遴派委員分赴各屬查勘有無栽種罌粟情事本届省署委陳雨中爲蘇屬禁烟委員該委業於二十七日到松現正會同温棟甫縣長出示布告明日卽由縣派員伴同該委前赴各鄉查勘　　浴夥增資運動松江城内外浴堂八户以現時洋價突漲相約於二十七日在嶽廟内建醮一日集議酌增浴價各堂夥友以浴價旣增利益自應均沾因於同日約齊罷業並集百餘人在城内八仙樓茶叙結果議定每人每日工資百文照舊時增出二十文學徒減半給工浴客欠帳歸店主承認嗣後並互相聯絡結合團體於每年之七月初一捐資齋醮一日如遇同帮夥友疾病回家則各盡捐給川資之義務以上各事由各夥持向各店主要求認可始予開業如其違約通融則與衆共棄之云 
　　美僑致祭華爾旅滬美僑組織之華爾隊於二十八上午由團長霍及斯及總領事克君代表率同男女隊員田十餘人曁上海團練隊美國部隊員一排偕上海交涉署代表陳世光等同乘十點四十五分鐘二班車來松逕赴美故將軍華爾祠致祭當地軍警曁招待官紳均已先期恭候迨該隊到後當卽導入該祠正廳由霍團長等先後用英語演說並頌將軍在華戰績然後同至將軍墓前加花圈於墳上脫帽致敬旋由團練隊鳴槍三排並奏哀樂禮畢散會後卽赴勸學所禮堂午餐因是日午後一時適爲松縣童子軍會操故由勸學所敦請參觀是以直至下午五點四十九分乘車返滬 
　　男女童子軍會操紀二十八號下午爲松江縣第一二三四五六八九十各團童子軍曁縣一女高女童子軍會操之期擔任視察之江蘇童子軍總教練顧果及名譽會長温知事·防守司令王精甫代表孫凱庭·與張檢查長等均先後蒞會男女學校學生及各界來賓參觀者約有五千餘人總計男女童子軍與操人數共一百九十五名一時整隊入塲按照所開節目挨次操演軍容整肅步伐整齊頗爲參觀外賓之美僑華爾隊所贊許每演一節掌聲如雷而以旗語比賽與觀察記憶等各節尤具精彩迨操演竣事復由各團會合游行然後分别回校 
[奉賢]  
　　第一國校之儲金贖路辦法奉賢城巿第一國民校校長朱醒華君通告學生家屬云敬啓者吾國膠濟鐵路久爲日人所有經吾國代表在華會力爭始逹到五年贖回之目的其代價三千萬元槪由國民擔任將來該路收回即歸國民管理現在各省人士均量力認儲本校學生愛國之心豈落人後爰於校中特備贖路儲金箱使學生平日節省果餌之費投入其中一俟每生儲滿一元即寄存中國銀行由銀行出立存摺交儲欵人收執以爲將來調換股票之憑證素仰貴家屬熱心國家務希提倡進行爲盼云云 
[無錫]  
　　全縣繭行開秤後所聞錫地繭行開秤適遇連日陰雨故各行收貨非常潮濕因此價目看軟二十七日西鄉河埓口大徐巷錢橋榮巷六典橋夏家邊等處價目均在六十元左右南鄉許舍里坊前江溪橋新安鎭大牆門口等處到貨甚湧價在六十元以上東北兩鄉於二十七開秤東鄉如梅村蕩口查家橋安鎭等處上午到貨不多下午因天晴到貨甚旺高者六十元至五十元不等北鄉如塘頭張村堰橋石幢新橋南西漳五牧葑莊秦巷等處到貨亦多尤以秦巷爲最湧價目均在五十五至六十元其中以玉祁一處價目最昻而本城南門價尚好貨亦湧東西北三門則稍減今歲收成以西北兩鄉爲最佳南門爲最次各鄉繭行均先期請巡船保護本城北塘一帶銀行錢莊均有武裝敬察駐守晚間縣警察所主任警佐馬蔭棠君派警一排梭巡各街巿水警第二區長師蘭亭君復乘坐巡船巡察各處以維治安 
　　西門外新實業西門外倉浜裏源生鈕扣廠所出各品幾與舶來品無異製成後分發各工人釘於紙板之上然後出售聞其工資尚豐亦平民間接生利之法也又西門外棉花巷之太古玻璃洋燈置廠近來出品鄉問之來廠躉批售銷者甚多緣燈罩多係東貨錫人喜用國貨故銷路更形發逹也 
[鎭江]  
　　嚴查銅元入境不肖商人專在上江等處秘密收買大宗銅元運鎭發兌以致洋價日高錢價日低商民交困現經丹徒縣張知事派員在江口一帶嚴密查察偷運入場即予提案從重罰辦以維圜法 
　　酒凿公議增價酒業因受銅元影響虧本過甚萬難支持特於前日邀集同業議决高粱每兩加價二文自即日起實行 
[揚州]  
　　省視學視察學校之結果江都縣署頃奉教育廳訓令云據省視學陸規亮呈報該縣教育狀况鄉區收費各生間有曠課勸學所長葉貽榖嚴切整頓悉心計畫三科主任吳召封縣視學張幼虹勤於職務力謀進行請一併訓令該縣分别訓誡傳知嘉奬以示鼓勵仰卽查照辦理云云 
　　校長捐田興學江都第四區第五國校長李德平近 
鑒於本校經費竭蹶自願將祖遺西鄉桃花山公膳田一百零八畝八分内提撥四十畝租金爲李氏養膳其餘六十八畝八分連同佃房八間一併捐入校用爲捐資興學者倡並具情呈請教廳備案該廳昨已訓令縣署委員查復該田有無糾葛以憑核辦 
　　槍决姦盗案犯江都水西鄉居民謝寶銀家前被盜匪姦淫搶刦報經縣署獲盜張小手王大和尚吳大癩子等三名研訊供認不諱判處死刑製訂判書呈請高等廳復判刻奉指令准如所判江知事爰於二十七日將該犯等由獄提出騐明正身押赴隆慶寺後身槍斃以昭炯戒 
[南通]  
　　請禁繭巿積弊通崇海泰總商會曁海門商會分函通海兩縣公署云每届繭巿開秤時期輒有私販路販以及白拉私灶烘箱曁毛脚鮮繭等弊歷經函請照案出示諭禁在案兹查本届繭巿開秤在即合即函請鑒照希即迅賜查案會銜布各嚴禁以維繭巿等語業經瞿劉兩知事出示嚴禁矣 
　　開浚王港王程近聞張嗇菴氏現以東台王港工程下自駱愷誌上溯至馬墩又自馬墩至三環均經開浚竣事計出土三十二萬餘方每方價六百文連築堤及各項雜支並還墊欵共用銀華洋義賑會八萬元泰屬墾務局河堤費四萬元省撥工賑欵三萬元濟南鹽商一萬元運河局墊撥一萬元合計十七萬元三環迤上至萬盛墩剩餘之工不足四分之一現因費絀不得已暫至三環結束告一段落云 
　　確查路用田畝南通修治縣路所用民間田畝甚多業經按段酌給田價以示體恤兹聞瞿知事以各區開用田畝應推過糧賦改歸路工處完納俾昭公允而免賠貼昨已通令各巿鄉董警分投確查尅期復縣以憑核辦 
[徐州]  
　　新繭歉收之報告徐地新繭上巿已三四日惟以災荒原因較之去年極形减色只敷各絲號之應用據最近各賣户言恐此少數之絲號收買亦不能足數價目以貨少關係每斤由四角至五角之譜合之洋價每元兌一千七百三四十文價目不可謂不鉅也 
　　麥收成數之調查徐州自遭去秋大水一般普通人民困頓已逹極點所幸本季麥收極好刻均將次登塲巿上因無大宗新麥上巿故無定價然預計較之陳價相差必鉅據各處調查平均收數約在八九成云 
[清江]  
　　保護河身之佈告淮陰縣公署昨日發出佈告云爲出示嚴禁事案奉督辦江蘇運河工程總局訓令内開本年一月二十五日准省長一六四號咨開案准水利協會函開本會職員施文熙請議嚴禁内河圈築魚池阻遏水道一案經研究會討論僉以魚池魚籪侵佔河身實足爲水流之障碍而魚籪之害較魚池爲尤大去年大水後每見江南江北重要河流凡水勢愈急者則魚籪愈多其籪之上游水面必高於下流二三尺不等阻碍水流莫此爲甚夫絶流取魚古人所戒何况阻碍重要河流應照原案函請省署轉咨江南太湖局·江北運河局·並轉行江南北水利局派員周歷查勘指定重要河流飭轉出示曉諭嚴切禁止其已有者限期一律挖毁以重水政當經議决應照錄函請察酌施行等語並附抄議案到署准此除彚案函復並令江南北水利局外相應抄同議案咨請查照見復等因並附抄議案到局准此除咨復並分令沿運各縣所查禁外合將省會議案抄發令仰該知事卽便遵照務須隨時認眞查禁免致遏阻水道妨碍航路仍將遵辦情形具復查考等因並奉江北水利局令同前由到縣奉此合行出示嚴禁爲此示仰該河兩岸附近居民諸色人等一體知悉嗣後如有前項圈築魚池及魚籪右碍水道者許該處董保人等指名稟候提辦决不姑寛其各懍遵 
[湖州]  
　　承租公益絲廠吳興公益絲廠債務業已理清現在該廠產權係歸湖州儲豐銀行執管兹悉該廠已由儲豐租與上海史姓商人營業議定租價每年規元三千六百兩（該廠繅車共二百零八部）以一年爲期目下正在修葺房屋並設備一切大約一過夏歷端陽即可開繅矣　　絲繭兩巿近訊繭巿行將終了各繭行大部於一二日間皆須停秤現下正在烘焙打包預備報捐過秤惟收數均各不足统計全縣春繭產額至多不過一千五百擔絲業尚未開巿絲業公會准於明日（即夏曆五月初一日）召集同業公議價格及開秤日期現今各細絲行雖未開巿而城北各絲店間有見絲收買者價每百兩六十元平秤 
[紹興]  
　　清丈局草菅人命餘姚清丈委員王嘉曾帶領衛隊到姚設局開辦清丈異常操切鄉民怨聲載道經陳知事集紳妥議辦理漸次就緒前日不知何故其衛隊竟槍斃蘭塘鄉鄉民四人傷者尤多查餘姚蘭塘鄉民風馴良而王委員竟不約束衛隊演此草菅人命慘劇近聞紹興旅滬同鄉會聞信急電浙督省長派員查辦一面請飭清丈局暫行停辦云 
雜評一 
[教育獨立（默）]  
　　自北京教育經費之獨立運動起各省教育受同様之苦痛者亦繼起而應之視獨立爲救亡之惟一要策川省其顯著者也川之教育獨立運動非特毫無能力之教育界主張之即手握軍政重權之當局亦盡力倡導爲之劃定稅項頒發通令所以保障而鞏固之者不可爲不至然而今日教育費依然無着各校之生活依然不能維持是非軍政當局之對於教育無眞心以使之獨立也實以川省軍隊如此春多頭痛救頭自然先其所急故教育經費無論若何獨立籌備無論若何周妥苟兵不先裁則一切振興皆空言不僅教育費一事爲然反是而能實行裁兵則一切事業皆可漸置於安全之境亦不僅教育費一事爲然 
　　然則今日欲挽救教育破產者當於運動經費獨立外謀進一步之運動矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[章太炎覆曹錕吳佩孚電]  
　　主張先廢巡閱使 
　　保定曹仲珊先生吳子玉先生鑒得效電以百年大計相咨今者所患不在不統一而在不均平勢不相衡則人思爭命促成分裂其勢必然前者西南唐陸自稱聯帥鄰省已不相容今北方巡閱使與聯帥何異奉張已去諸君不反其所爲毅然廢巡閱使以兵柄還付各省以自治還付省民存此障碍而欲藉法律以求統一人誰就之恢復舊國會是謂舞文召集國是會議是謂惑衆擁護黄陂復位是謂囚堯凡諸法體皆爲巡閱使作承宣官其心已路人皆知其人豈折簡可致鄙人以爲先廢巡閱使則種種皆救國之方不廢巡閱使則種種皆統一之害諸君盡其在已而已章炳麟豓 
[學界贖路大游行之盛况]  
　　到會者八千餘人國民程度之進步 
　　本埠學界發起贖路運動大游行於昨午在滬南滬軍營集會會場四週悉有男女童子軍分段站立維持秩序入口處有左右兩門上書學界贖路边動大游行字様童子軍分立左右進爲簽名處到會人數約逹八千餘人一時旗旛招展頗壯觀瞻在未開會之前有一區一分署員牛雲舫警察廳行政科科長黄文光督率淞滬游巡隊到塲由游行總指揮董克仁請其在會塲外照料先時並請交通大學陳廣沅爲主席余日章丁美雲劉亮朱胡彬夏等演說自集會至出發秩序并然兹將一切情形分誌如下 
　　㈠與會之學校昨日與會學校不下五十計（一）第一商校（二）招商公學（三）交通大學（四）滬江大　（五）基督教學校（六）紅十字醫院（七）惠靈中學（八）神州女學（九）曁南學校（十）民立中學（十一）巿西公學（十二）上海公學（十三）和安學校（十四）萃英學校（十五）惠中女學（十六）上海女子中學（十七）澤志學校（十八）惠中學校（十九）南洋醫學校（二十）同濟學校（二十一）中國女子體操學校（二十二）青年會日校（二十三）勤業女師（二十四）東南專師學校（二十五）志明學校（二十六）郁氏普字七校（二十七）農壇小學（二十八）第二師範附屬小學（二十九）坤範女子中學（三十）上海平民義務（三十一）鐵華商業學校（三十二）上海西城小學（三十三）閘北巿立第一國民小學（三十四）閘北巿立第二國民小學（三十五）閘北巿立第三國民小學（三十六）西城女學校（三十七）勵羣學校（三十八）約翰大學（三十九）銀樓業高小學校（四十）務本女學（四十一）閘北商務中學（四十二）聖瑪利亞女校（四十三）紹興旅滬公學（四十四）北唐義務學校（四十五）中華女子公學等隊其餘中途加入者尚有數校 
　　㈡開會之情形二時四十分開會由主席陳慶沅宣稱贖回膠濟鐵路一事到會同學皆知其緊要此事雖在華會由吾國代表竭力爭得然其主動則完全是我國民奔走呼號集會鼓吹打電力爭有以致之吾學生界自五四運動以後對於外交上不無徵勞今日之結果或許亦可算吾學生界造成之功績云次余日章演說略謂今日諸同學在此集會非常重要不比尋常叙集隨意談話隨意玩笑要知膠濟路苟爲鄰國所佔則山東一省亡山東亡則全國亡今日之會表面上雖爲爭一條鐵路而實際上乃爭回中華民國之土地主權保衛吾全國同胞無量數之生命財產贖路一事吾知無一人不贊成然欲收回此路非空手所能得到亦非僅靠在和會華會各代表口頭所能得到收回之法唯一即須國民流血流汗而已換言之即須付相當之代價是也要知世界上之事無一件可不付代價而可取得者贖路之代價爲三千萬元此三千萬元之巨額即欲吾國民各人量各人之力合力以謀之或謂此路旣屬中國儘可不出錢而取回之不知我國衰弱如此能恃何項實力抵抗日本旣無實力可言自不得不出之於金錢鄙人今代表贖路會說明二種辦法第一步爲贖路儲金無論男女老幼皆須負責任若四萬萬人每人能儲一元則即可得四萬萬元矣且此欵並非捐欵乃是儲蓄五年以後此欵仍歸自已即可作膠濟鐵路公司之股東第二步因欲實行民有民辦由人民自組一鐵路公司待公司成立後即行招股則儲欵者即爲該公司之股東矣諸君欲知此路之贖回日本並不願意乃中國代表在華會力爭而得當時英美各國代表亦多有協助倘此次贖路不成則中國人在國際上已再無發言之餘地質言之外國人之重視中國並非重視我國政府乃重視我全國國民耳此事之成否但看吾全國同胞是否皆能如今日到會同學們之熱忱與否爲斷云云次朱胡彬夏演說略謂今日到會即可見眞正中國青年界愛國熱忱之一斑中國有極多人民極大土地極富天產爲各國所不及乃國體衰弱竟不能嫓美各國其故安在實則所不及者乃爲政府中之腐敗官吏及社會上之自命時髦的上等商人耳若吾無產之勞働界其耐苦忍營較之各國有過無不及也中國衰弱之原因乃肯實心做事之人太少卑鄙齷齪之人太多政府社會皆如是此中國之所以弱也山東爲中國之一省膠濟路又爲山東省之一條鐵路乃因政府無能國民無力稍一不愼即爲人所佔其價值竟值三千萬元使將中國全部統計則所損失者爲值幾何深望同胞人人覺悟人人對國家負責到此種緊急危難之時人人出來盡應盡之天職云云次丁美雲演說略謂鄙人在美時聞美人言中國社會已有大進步頗爲驚疑及至上海視察社會上各方情形知所謂進步之說乃是表面上不是精神上譬如昔日吸水烟今日改吸香烟昔日穿布衣今日穿嗶嘰昔日飲紹興酒今日飲白蘭地所謂進步如是而已此種現狀不但不是進步吾人如果稍能節儉則以學生論大學生每年省下三十元中學生省下十元小學生省下五元人人如此五年以後尚何患三千萬元之不能集膠濟路之不能贖也云云次劉亮演說略謂自五四運動以後學生界集會已不止一次然前次之集會是單純的此次之集會是複雜的前次之集會是盡鼓吹之責任此次集會不但要逢人鼓吹且要從自已實地做起鄙人於今日之會有二種希望（一）做一有秩序之運動使國人知贖路之必要（二）游行後自已即須儲金並勸朋友親戚皆去儲金云云演說畢已三時三十分遂開始游行 
　　㈢游行之狀况開會旣畢總指揮傳令整隊出發於是各學校按照隊次魚貫而出引導者爲童子軍每隊排成雙行隊首均有國旗校旗校旗角上黏有第幾隊字様學生臂纒袖章上書學生贖路運動六字手執三角小旗旗書籌欵贖路儲金救國雅潔可愛自會塲向西門進發沿民國路進小東門到喬家浜散會參觀者途爲之塞幸沿途均有童子軍分段照料得無阻礙足證國民程度之進步矣 
[十人團之昨訊]  
　　南陽橋中華救國十人團聯合會昨日午後開會歡迎浦東白蓮涇新會員到者共百餘人嗣由張新泉提議謂今日贖路游行雖限於學校然本會對於儲金亦積極進行可要求加入以表示救國精神乃整隊至滬軍營適游行隊出發總指揮董克仁極爲贊成該會卽隨同游行城巿一周並散發印就之儲金歌曲萬餘張返會後繼續開會主席唐豪及邱稼禾新會員張新泉等相繼演說末參觀巿西公學平民義務夜校及該會自製之毛刷出品·通俗書報社·茶點散會 
[豆米雜糧業移端節酒資贖路]  
　　本埠豆米雜糧同業擬移端節酒欵儲贖膠濟鐵路特於昨日下午在公所開特别大會到者以各行夥友居多對於移筵資贖路辦法大多贊成惟定每一行號每人約折席兩元以總數送交上海籌贖膠濟鐵路委員會指定之銀行錢莊存儲每一行號將欵送存時應將同事姓名開單送請儲金之銀行錢莊分給存摺交由各同事自行保管以便各及繼續存儲云云現某某數號經理以銀行錢莊所出存摺應存於號中賬房保管夥友一方皆謂此項節酒本爲各夥友逢節娛樂筵宴應由各夥友自行保存經公衆同意遂决定俟將欵付交後照議案辦理至六時始散 
[美華利提倡端節筵資贖路]  
　　美華利鐘表公司創設以來歷有年所近年營業益臻發展在本埠一隅已有支店七家並大鐘廠眼鏡廠首飾廠各一服務人員計逹二百餘人規模之大我國鐘表界無出其右者兹番膠濟路收回需欵三千萬該公司同事人等以國家興亡匹夫有責贖路問題關係國家光榮匪淺因共同决議將端午賞節筵資一併移作儲金以充贖路之用並定嗣後每節若贖路欵尚非足額則繼續充儲聞本届筵資約計二百餘元業已分别撥儲名銀行云 
[國是會議第一次大會紀]  
　　選出主席副主席及意見書審查員 
　　定本星期二（三十日）開第二次大會 
　　昨日午後二時中華民國八團體國是會議假總商會開第一次大會到會者有京·魯·豫·蘇·皖·贛·閩·浙·鄂·湘·陜·川·甘·及僑埠計十四省區代表二十九人先公推上海銀行公會代表盛竹書君爲臨時主席盛君請書記孫福基君報告到會團體與代表數目已足法定數乃請衆討論組織大綱由書記朗讀一過北京邱醒旦君謂組織大綱其應尊重但稍修改則可耳沈信卿君說明組織大綱非由籌備會直接通過係由籌備會中已先到滬之代表共同組織之組織大綱會所擬成經愼重之三讀通過者故絶非草率而成也楊春綠君等謂劉陽生君等已有合法提出之修正案可否先行討論臨時主席謂可先由大衆舉手表决對於組織大綱之大體贊成然後再爲詳細修正衆贊成舉手者大多數遂符臨時主席之意乃請衆根據組織大綱之第五條「本會議設主席一人副主席一人由第一次開議時各代表用投票方法互選之以得票過半數者當選」投票選舉主席副主席公推黄任之沈信卿二君爲監票人開票時由書記朗讀記數結果黄任之君得十七票當選爲主席次選副主席結果因最多數之盛竹書韓希琦二君票數均未及到會者之半數乃重投票結果韓希琦君得十五票當選爲副主席乃請主席副主席就席先討論議事細則由書記朗讀一過主席先請衆舉手表决對於議事細則之大體贊成者衆舉手者大多數遂亦符主席之意次主席請衆討論組織大綱之第八條「凡中華民國國民均得提出關於救國根本方法之意見書於本會議經第二條規定團體代表二人以上之介紹由本會議交付審查會審查認爲有重大理由　並應交大會討論」衆意可推審查員七人乃公推出崔　菴·邱醒旦··沈信卿·何積煌·楊春綠·温嗣康·馬炎文七君爲審查員並定本星期二（三十日）下午二時開第二次大會討論各種問題至此已五時一刻乃散 
[各團體續商銅元善後問題]  
　　日前新閘路聯合會等發起召集各團體討論輕質銅元善後問題前晚八時在勞合路寗波里開會經各團體出席代表搜集各方意見詳爲研究已得有較善的善後辦法惟以兹事體大尚須鄭重討論結果决定六月七日繼續舉行聯席大會再行通過此項善後辦法惟開會地址須俟届時通告議畢散會已十一時矣 
[錢業公會昨日常會之議决案]  
　　昨日錢業公會開第七届常會議决各項案件如後㈠陰曆四月份存息以九兩九五扣計算欠息九兩作底照加㈡贖路儲金由同業南北巿莊各認一百元此欵暫存公會由司月發給收條俟贖路會完全組織就緒後照客購股發給㈢輕質銅元據銀行公會提議擬由二公會集資收集使輕質銅元絶跡社會但此法礙難照行經衆决議由本公會聯銜總商會銀行公會致電財部禁止輕質銅元之輸入及紫銅原料供給㈣銀行公會擬設銀幣化騐所雇用技師徵救同意查錢業已有公估局亦屬看騐銀幣令銀行另設機關實屬不合决議由銀行錢莊合組一公共化騐所先函銀行公會再定方針㈤寧波同鄉會公債由會館名下認購二千元 
[百老滙路商界開會紀]  
　　百老滙路商界聯合會昨日（二十八日）下午二時開會會員到者四十餘人由張印奎提議先行討論銅元問題謂自輕質銅元流行巿面以來金融擾亂各團體擬拒絶或折扣等曾法惟該項銅元久已充滿巿面現已滋蔓難圖一旦拒却究非妥善辦法反於貧民生計有碍兹决定救濟辦法兩種一方面新舊銅元仍一律照常通用惟兌價抬高使私鑄者無利可圖一方面應請海關及車站嚴厲檢查私運進口及請官廳禁絶各造幣廠鼓鑄庶免病國病民衆贊成旋由劉仲英提議贖路問題謂本會於前星期日議决贖路辦法已舉定委員十二人分隊向各方徵求將印就志願書一種使認定儲金數目於六個月内照數儲入本路百滙銀行應請該委員等積極進行衆贊成許廷佐提議本會應於夏令施茶以惠貧民後議决指定設置地點分四處（一）外虹橋（二）百祿坊口（三）兆豐路口（四）公平路口並由許廷佐捐助洋四十元購十滴藥水施送凡患時疫者均可向該會領取又由南洋烟草廠捐助洋五百元爲本會佈置會所經費至四時散會 
[豫園聯合會開會紀]  
　　邑廟豫園納捐人分會昨晚七時開會討論守望團問題到者五十餘人公推徐子航主席徐良基紀錄主席報告開會宗旨及經過情形略謂有李文洪陳松濤張慶祥張銀奎顧志軒等二十人入會志願書業已塡就陳松濤謂本分會可將已塡就之志願書送交納捐人總會索數十分以應後入會者塡寫衆贊成通過次討論銅元問題主席謂巿上輕質銅元日見其多爲害社會實匪淺鮮請諸君發表意鑡戴志偉謂邑廟豫園内大都小本經營進出均係銅元一旦將此輕質銅元拒用主顧問必起紛爭愚意祇可增加貨價徐良基謂輕質銅元暫時不用亦非根本辦法須從改良幣制入手每百枚當銀一元將此輕質銅元依照分量輕重兌換新鑄純銅之民國輔幣其輕質銅元庶可掃清討論畢散會已十時矣 
[滬南煙兌業衆和社職員會紀]  
　　滬南烟兌業衆和社昨日午後兩時特開職員會議仍以沈子卿爲主席當即報告頃接京函内稱各省停鑄銅元一事業經内務部及農商財政等部提出閣議一致通過已由院函致各部即日頒發明令一律停鑄并函稅務處轉飭禁運銅元材料云云是政府已得根本之辦法不久當可實行柴載无起言政府旣顧全商民困難議有停鑄停運辦法則各省當然一律照辦我商人所望者不以一紙空文了事湯而生起言此事旣經閣議通過應由各團體援案請求本省當道即日切實施行至租界方面應請工部局協助進行以期此事得能早一日實行則巿面即可早一日安寗次由該社調查員報告以查得老北門小東門十六舖等處之同業對於大英牌香烟之售價略有一二成之高低未免有參差不齊當即分别勸導各宜顧全成本免耗血本旣而每盒均售八十文可見我同業心志甚齊夏錦龍提議現在南巿一帶旣辦有頭緒而北巿及滬西等處先後組織衆和社者已有五六處之多亟應交換意見互相提携庶幾遇事熟商聲氣相通有全埠一致之效果黄慕夫起言應由本社定期邀集各衆和社各職員開一聯席會議以併氣誼張炳源附議通過并經公决訂定舊曆本月十併氣誼張炳源附議通過并經公决訂定舊曆本月十六日午後兩時假東姚家弄烟業公所爲會場先期柬請各衆和社職員届時同蒞與議云云議畢時已五鐘當即摇鈴散會 
[交涉員掃盪惡銅幣之意見]  
　　許交涉員致轉商會函云　啓者頃據討論輕質銅圓聯席大會函稱本會因鑒於巿上輕質銅圓充斥貽審商業非淺特於本月二十一日召集銀行公會等三十二工商業團體愼重討論當經議决自本月二十二日起所有輕質銅圓一律不用除登報公布外函祈照會工部局隨時加意保護等語本署查近年輕質銅圓充斥日甚價值日低工商均交受其害該會議决一律不用其意甚善惟細心體察頗有應須考慮之處兹略述意見如下（一）銅圓爲　幣之一種輕質之惡幣旣燬若所認爲良幣者供不應求時交易上實感困難此應考慮者一也（一）此項輕質銅圓苦力小販進出均習用之目下價格太低誠妨小民生計若非妥籌取締物價益見昻貴生活彌覺艱難然若驟禁流通則小民所持此種銅圓頓成廢物受困更深此應考慮者二也（一）輕質新銅圓如經禁止勢必行使　紋舊銅賀似不無蔑視民國輔幣及效法電車公司之嫌殊於觀聽有碍且輕質銅圓之發逹固由於公家濫鑄及奸人私鑄所致然有利爭趨即龍紋一種牟利之徒又何難减經分量仿造行使以博盈餘是輕質龍紋銅圓又將充斥於巿面又將何術以禁阻之此應考慮者三也（一）輕質銅圓如勢難禁絶若准其减折通用固易引起紛爭若爲之限制兌價亦難期共同遵守如設立兌換所吸收之出入之損失頗巨何人爲之擔負此應考慮者四也（一）輕質銅圓純銅之成分有限若收買鎔化提取凈質分别標賣則所值能有幾何此項重大損失又何人爲之承認此應考慮者五也（一）銅幣一物質高於價每多私燬之虞如昔之制錢是也價浮於質又易生私鑄之弊若今之輕質鉛圓是也若不爲探本窮源之謀無以收一勞永逸之效此應考慮者六也鄙意禁用必先禁運否則窒碍　難行禁運必先禁鑄否則夾帶在所難免而根本計畫尤在請求政府定十進之法將新舊銅圓由公家悉予收買改鑄純銅之民國輔幣每百枚當銀一元如有私自增减者以違法論庶期掣舉新舊惡劣銅幣悉掃盪而廓清之惟兹事體大斷非商民能力所能及必須官商協力進行始能有濟似應由地方各大團體商請行政官廳開會協同討論先調查巿上充斥之輕質銅圓是否本埠有人私鑄抑由他方輸入究係各該省公家濫鑄抑係奸人私鑄俟查明之後一面由本地官聽　緝私鑄之犯按律懲治并由海關路局稅所查緝私運破獲充公一面呈請省長咨行濫鑄省分停止鼓鑄以絶來源其巿面現有之輕質銅圓應如何統籌取締謀定後行以爲目前之救濟一面請求政府改定畫一圖法以爲流底之解决此則不僅上海一隅之利賴也爲此函致貴會請煩查酌請理再該會所請照會工部局保護一節應俟將來協議確定辦法後再行酌奪并希轉知爲荷 
[兩路改訂貼水章程銅圓價賤之影警]  
　　滬寗滬杭甬鐵路因近來銅元價格大跌該兩路原規定之貼水（如大洋五分銅元六枚等）與巿價比較相差甚鉅以致客貨欵收入損失不資該兩路總帳房用特重新規定貼水章程准自六月一號起實行新訂貼水表如下二分收銅元三枚三分收四枚四分收六枚五分收七枚六分收小洋一角找出三枚七分找出二枚八分找出一枚九分收小洋角大洋一角仍收小洋一角銅元一枚以下類推惟一角五分應用小洋兩角找銅元三枚（本收小洋一角銅元七枚）二角五分應用小洋三角找出銅元二枚三角五分應用小洋四角找出一枚四角五分應用五角又加銅元一枚五角大洋應用六角找銅元四枚五角以上照舊應用大洋刻已將此項新章分發兩路各站遵行矣 
[銅圓充斥後之各貨漲價]  
　　上海居大不易 
　　滬埠生活程度自銅元充斥以來益形增高凡以錢碼計算之貨物無不加價近頃各飯店又將飯菜之價增加如陽春每碗需錢三十五文一餐之費最少非一百二三十文不可若食量大者尚不得飽各包飯作前因米價高昻已迭次加價乃日來又有續加者中下等社會中人處此境地實有勞働終日猶難餬口之嘆而茶館店在一個月之前本已將茶資每碗加錢十文近以銅元兌價繼長增高受虧不淺故於今日起每碗再加十文其他物品加價者不勝枚舉然而小民苦矣 
[日華紗廠罷工九誌]  
　　浦東陸家嘴日華紗廠罷工風潮已八誌本報兹悉自三區署長卸去調停責任後雙方持冷靜態度所有各工人因工會佈告停止開會均散歸家内而一般貧蓄女工因無事因可微紛紛往隆茂棧揀剔羊毛花衣藉維目前生計廠主方面昨日佈告工人算取存工並將第一工塲門首板橋用木植樣隔只留二面狹衖通行其意欲工人領取存工時左進右出以防人衆擠軋豈知工人中並無一人往算存工至匿名破壞工會散放傳單之陳恒起等三名昨經曾署長逐一研訊陳等同供業碼頭苦工度日此項傳單係包探李某由浦西拿來交與該巡丁金某轉交我們分散每人發給小洋五角惟我們並不識字致被工會人查見扭送來署請求寛宥等語曾君諭飭暫行交保傳單存署候查明再行傳究 
　　又一消息云日華罷工事昨日男女學生分百餘隊向華洋各界募捐以甲組第八隊十隊七隊與丁組第一隊·三隊戊組二隊·五隊·六隊·七隊已組第一隊·三隊·四隊·七隊·募欵最鉅每隊七八十餘元其他隊有三十元與數元不等共計當在千元以上聞今日再大募一次預料可得四五千元不等上海紡織業工人會滬西部昨鑡日華廠有一辯論文該部工友以廠王措詞顯欲欺騙外人耳目於是同議一文以爲辯正其文略謂『這一次的事我們也有些人到浦東工友裏去調查過確確實實是爲第二廠經紗車五個女工要論件給資事你們就藉此「鎖閉工廠」了這五個女工有三個照你們廠例也過了由生手到熟手的年限了其餘二個他們原是在楊樹浦老公茂做了幾年的因爲改嫁的緣故來到浦東在你廠未做到一年是了但是伊們其名是生手其實已熟到萬分了總之不管他生熟伊們做幾多工你們給伊幾多錢兩不相虧這是再公平也没有了』云云聞楊樹浦各日本廠宣言若一月不停一日工作每月增加六日工資該處工人有大半數擬將六日工資轉給浦東工友以資援助 
 
 

Page 14

 
 
[閘北水電廠改歸商辦之請議]  
　　上海閘北公民沈鏞錢允利徐懋王棟等請省議會議將閘北水電廠改歸商辦案云爲請議事竊維水電兩項均屬營業性質於地方生命財產關係重要故辦理水電者應察地方巿政之與衰爲水電儲藏之增减尤應設備充裕供應不竭庶幾有備無患以合水電之本旨我閘北近年以來巿政大爲發逹商業驟興人烟稠密馬路漸加推廣地勢益形遼濶今以調查所得在閘北範圍之内新建房屋年增三千餘幢猶以人滿爲患搭蓋草棚又不知凡幾人數之多已可槪見然而人數愈多水電之消路愈廣歷年所增人數莫不仰自來水爲養命之源卽救災防患亦惟以自來水爲之灌救（未完） 
[浚浦局致閘北工巡捐局函]  
　　陳述軍工路吳淞江木橋之危險 
　　浚浦總局近致閘北工巡捐局函云逕啓者本局與貴局前年協同建築軍工路案鄙人對於吳淞江木橋之衰弱兹擬貢鄒蕘之獻請貴局注意焉查軍工路未經通車之前余曾建議於盧護軍使曁前任貴局局長擬一省廉之方法以鞏固木橋之支架然卒未蒙採納嗣後該橋不惟爲多數普通人民汽車之用近來重大之運貨汽車亦均經過在此情狀之中其危險可以隨時發生貴局對於此事爲負責之人故不揣冒昩爲貴局陳述務使此橋牢固以免公衆危險則幸甚矣伏候酌奪施行云 
[商帮協會常會紀否認疋頭棉紗加運費]  
　　昨日下午二時旅滬商帮協會照開常會各帮會董到者二十餘人公推副會長陳少舟君主席報告續准轉運公所來函以疋頭棉紗每件加費一錢係因勞工生計所關加之目下駁船駁力錢碼改爲洋碼要求本會轉逹各客帮一律諒解以便實行一案討論之下僉以客帮與報關行本有連帶關係連年增加從無異議惟此次突然增加運費預先未曾磋商以致各帮否認况駁力改爲洋碼係因錢價低落長江各客帮對於各報關行向以銀碼計算即駁力雖改爲洋碼而各報關行對於各客帮更無增加之必要云云當場公决再由本會答復轉運公所轉商各報關行暫緩增加仍照舊章辦理以全多年之感情而免客帮之反響經衆贊成時已五句鐘遂摇鈴散會 
[航業消息]  
　　大英公司之杜古拉號自被日輪熊野丸撞損入廠修理後延遲班期多天前日該公司因輪中損機已經修竣定三十日離滬回英此間裝往之出口貨除已經裝有湖絲六百件茶葉四千箱蛋黄三百桶外又加裝湖絲六十餘件茶葉一千四百箱蛋黄三百桶旅客郵件定三十號之十一時由送客小火輪在新關碼頭開赴吳淞換登大船云 
　　前日某日輪裝到孟買機花二萬四十包現已卸出上海至大連之搭客公司船現僅南滿公司之長平丸與榊丸兩輪兹南滿公司因東三省與滿洲之鐵道轉運貨客營業日見興盛故擬擴增上海至大連一路之搭客船聞已與日本郵船公司接洽妥定將賃其行駛青島大阪綫之郵船西京丸加開上海大連一路故日郵社將春日丸調開青島調出西京丸以備其賃用云 
　　法郵船公司自八月五號出口之安得來朋以後至十一月内止連派開不足二萬噸之次級郵船七艘兹查報如後（一）亞姆白士號八月十九號赴法（二）高爾第埃號九月二日赴法（三）亞姆森號九月十六日赴法（四）盎高爾號九月三十日赴法（五）盎乾司號十月十四日赴法（六）安瑞合里杜號十月二十八日赴法（七）亞忙佩克號十一月十一日赴法 
　　日本教育界今年來華考察吾國學務者五月内已有兩次商校學生之到申現又聞該國岡山縣之學務委員特組考察支那台灣第一回之學務團將於六月三號到上海其目的地係先赴南京次在蘇州杭州福州及台南台北至基隆爲止云 
　　東亞興業公司之主任白岩龍平昨自漢口乘日清公司之大貞丸到滬聞有重要事件到此現居豐陽館云　　上海現又多一日商之岸本汽船公司係航行中美一路者前日來滬之第一輪名神國丸有八千噸之巨兼搭旅客到華 
[粤海員代表來滬]  
　　爲組織上海海員工會起見 
　　國聞通信社云粤海員遣派代表到滬與上海方面水手議組全國海員工會一事兹聞該海員代表林鍾陸王葉諸君業已到埠據云彼等來滬係因本埠粤籍海員工會方面曾迭有函知廣州邀廣州工會中分子來滬助其改某會務故彼等應召而來云云緣上海方面有海員三萬人今尚無一致組織此次彼等到滬卽欲將其聯絡俾共組同一之工會該海員代表等已在百老匯路一百六十三號設立辦公處不久卽須舉行大會商定造成較大之組織會章已由高路玲律師帮同草就并已向工部局提出請求將百老匯路會所以俱樂部之名義註册聞現在醖釀中之組織純粹係一種組合運動並無其他之目的蓋自香港罷工發生之後上海江海輪船水手工資亦均照香港情形酌加船公司與水手之間因此甚爲和恊海員方面不致因與船王方面有所要求而組織此工會云 
[吳淞商埠局職員會議記]  
　　吳淞商埠局金坐辦於昨午後二時召集各處科人員開職員會議所議各案皆係關於巿政成立後所應設施事項並聞上次會議之取締草棚條例已奉督辦核准不日卽將函請巿公所代覓相當地畝四五十畝由局給價收用轉供舊有草棚搬遷搭蓋之地云 
[各工團執行委員代遊民請命]  
　　聯合通信社云各工團執行委員昨致函游民工廠云國事蜩螗干戈四擾經紀國民影響頗巨一旦生計逼迫鋌而走險者時有所聞故盧公子嘉獨認巨資開辦游民工藝廠收納游民保障人格以期振興國貨工勤不匱甘棠嘉模殊堪景仰然上海爲東南第一商埠五方雜居謀食維艱優秀國民其流而爲匪盜者深可憫惜内人等敢代貧民請命遇有失業良民志願工業者敢爲介紹入廠工作庶幾政治民安兩有裨益專此卽頌公安 
[萬國賽槍會之結東]  
　　陳如松第一王衍慶第二郝伯陽第三 
　　最優等三名之金十字章完全爲華人所得 
　　本年第二十一週萬國賽槍大會分作四天比賽業於昨日（二十八日）下午五時三十分宣告結束大會比賽共分九種計遠近十九墩快慢槍一百八十一響其總分數最優三名各奬金十字章一座兹聞第一奬華人陳如松得八百十二分第二奬華人王衍慶得八百零三分第三奬華人郝伯陽得八百零二分本届大會首列三人完全爲華人所占自有萬國賽槍以來特開一新紀元各國賽員靡不同聲贊歎並賀華人特殊成績所有詳細得奬名單一時未能揭出容再續登 
[縣教育會常年大會紀]  
　　上海縣教育會昨日午後二時開常年選舉大會到會會員三十三人由會長賈豐芸主席開會後主席即登臺報告開會宗旨及一年内會務經過之狀况（甲）與各公團分電府院海軍部農商部請取消漁業借欵（乙）與各公團分電府院財政部反對烟酒借欵（丙）與各公團合組太平洋會議協會公舉余日章蔣夢麐二先生出席太平洋會議（丁）提議呈請縣公署維持巿鄉十年度教育經費（戍）致電本省省議會全體議員請屏除私見各趨正軌（已）與各公團致電總稅務司請速撥放關餘以維巿面（庚）收支報告次討論會務進行辦法次投票選舉第一次選正正長計三十三票賈豐芸得二十七票當選第二次選副會長時又到會員八人計投四十票曹棅得三十票當選第三次選評議員計四十一票當選者二十四人姓名錄下朱伯華黄殿臣李頌唐奚安齋樊景卿李右之顧旭侯高世良潘贊麟顧挺幹余芷江朱有章金松甫劉柏生樊伯輩朱詠棠趙廉臣張蟾芬錢紳齋孫廷芳單詒孫王仙華宋雄才郭梅生選舉畢各用茶點而散並聞該會於下星期一六月五日下午四時開全體職員會云 
[俄災會閉幕後之進行]  
　　推舉放賑代表會同查賬 
　　俄災振濟會上海部業經閉幕嗣因各團體放振代表未曾舉出昨日特假青年會召集各團體代表開會公推楊舞心主席毛復初紀錄首由主席報告本晚集會之宗旨及昨夜大會之情况次卽討論放振代表資格黄祖貽陳葆藩提出六項而尤以能通國語及外國語能代表中華國民之精神兩項爲最重要結果用投票選舉張四維當選爲放振代表梅雲英唐豪爲候補放振代表張四維去旣荷各團體推舉本席爲代表當然不敢固辭惟放振一端關係重大請各團體代表中推舉若干人組織一放振參議團以資臂助衆贊成當由各團體公推顧旭初滕圭毛復初榮渭陽陳葆藩梅雲英唐豪爲參議次討論查賬事顧旭初榮渭陽均謂昨晚係董幹兩部及各團體聯席會議產生之查賬代表不甚妥當今晚當另舉衆贊成當舉定楊舞心唐豪滕圭爲查賬員一方致函振濟會請其將賬據交出定星期一會同查賬云 
[婦女會開會預誌]  
　　今日（星期一）午後四時半上海婦女會假座本館三樓開常會並請沈商耆先生講古禮凡會員願聽講者均可蒞會云 
[四路房客請願團近訊]  
　　聯合通信社云山東福建蕪湖愛多亞等四路房客請願團因房東限期翻造迫令遷讓出屋致各房客羣起恐慌公舉代表組織請願團與房東要求延期以維生計兹據房東方面消息不願用過於激烈手段對付房客情願展期半月已派代表與各調停人磋商然各房客仍不滿意實因房屋自加租以來難以尋覔且一般貧苦小販更爲難能故有情願聽其至期游烈而不願遷移者亦有要求代表從事調停以和平解决者各代表以事出萬難意鑡不一有代表吳竹君者以此非常棘手業露辭職之意各代表以吳君辭職并無重大關係但旣經全體公舉理應再開全體大會當衆發表不能代表之情形方可照准辭戰但據山東路商界童君云萬事當有一定之目的若因此而辭職外面必多懷疑故仍主張和平調停務使雙方均得滿意不致互起釁端且云房東代表柳君再三來會聲明公平洋行總辦人甚和平决不使房客出走無路觀此態度大約以雙方讓步和平了結爲主要辦法此外尚有各團體來函亦主張以再延期爲要求云 
[岑春煊宅中之兇案已歇差弁持刃行兇]  
　　滬西岑春煊宅中昨日發現已歇差弁持刀戳傷數人案兹錄岑氏分致寗滬當道電文如下南京齊督軍王省長上海何護軍使許交涉員鑒差弁惠雲亭向在敝宅服役近因行止不端又患傳染病因於月前將其工錢發清並給川資五十元遣散詎料今晨忽持刀逕到敝寓見人即殺眷屬爲其春傷者共九人輕重不等甚至七小兒年方三歲亦被刃傷煊聞聲關閉室門幸而無恙該惡行兇後卽行逃走旋派人跟踪喚捕拿獲現已押在捕房似此持刀逞兇傷至九人實屬罪無可逭務請引渡盡法懲辦以儆兇惡是所至禱春煊勘印 
[虹口發現美人屍體]  
　　公共租界虹口諸家木橋西業廣路一帶係由河浜塡塞尚未鋪石成路故地方荒僻入夜人稀昨日清晨三時許該處路上發現一受傷西人屍身年約二十餘歲身穿常青嗶嘰夾衣褲足穿皮鞋一鞋已被刀砍碎左手砍落另用蒲包存儲抛於屍傍胸前亦有傷痕觀其情形似由他處移來棄置於此該管捕房得崗巡報告當派探捕前往看管天明後西人之前往相認者絡繹不絶至十時始行車去 
　　國聞通信社云昨日清晨有人在虹口東漢璧禮路發現一外國人死臥於地當經報由捕房調查知死者係一美國人名AlfredBrooks住滬有日其人在未來滬前曾充當水手此案已交美領主持聞其死因頗有可疑云 
[相騐嘉興會館後之刀傷男屍]  
　　滬寗鐵路北永興路嘉興會館後發現刀傷無名男屍四區總署飭十一圖地保報請相騐已誌昨報前日午後地檢廳委許檢察官沈檢騐吏帶同法警蒞場騐得死者委係生前被人謀斃塡明屍格並攝一影飭保報堂棺殮厝壇標封兇刀二柄存案以便着手偵查此案兇犯究辦 
[史梯芬之談片]  
　　勸中國金融界不爲政治所牽動 
　　國聞通信社云新銀團領袖史梯芬氏此次過滬與滬上商界及賞業界重要人頗多往還而本埠經濟家對於史氏態度更爲注目兹據某銀行家言史氏曾語之云此行純爲報告遠東經濟狀况及探詢本國政府對於中國投資之策劃舍此殊無别種用意中國歷年擾亂其結果不能外於循環之例在此混沌時期我等不願投資於中國蓋我等於中國國民爲純粹出發於眞誠之友誼果於此時投資不過增中國國民負累而以此種負累重購苦痛其於内亂之解决將更困難此豈我等所忍爲耶故我等甚願投資於中國但必須擇相當之時期使中國以此種資財使用於實業之開發以裕民生余在華觀察所得中國金融界大有進步金融關係社會安寗至鉅願請諸君有强大之團結而外於政治的糾紛也云云 
[如臯鄉民被捕之呼籲]  
　　要求改軍事會審爲司法審判 
　　國聞通信社云如臯前因士紳創立肥料公司妨碍農民生計以致陡起騷動後將鄉民拘捕歸軍事會審昨該縣教育會聯合會特來電呼籲云我臯此次各處鄉民迭起風潮緣因複雜其來有自查騷動情形均屬徒手呼號軍警往諭卽散平糶開辦風潮均熄若有騷擾拆毁情事律有明條自應歸司法審判旣非土匪卽不得用軍事會審動用刑訊至謂地方紳士會議之呈請實爲少數人之聳聽法律具在何容遷就查肥料公司未經批准任意進行激成衆怒實爲致亂之媒首禍之人亦應有相當懲戒以謝地方現附郭東陳等處鄉民聞用刑訊恐被牽累逃避一空麥熟秋禾無人耕穫同人等目擊心傷不忍緘默除電請齊督軍王省長迅電制止軍事會審歸入司法辦理外爲特快郵專逹敬希主持公道無任禱切云云 
[載米釣船失事紀]  
　　寶山北門外小沙背地方駐有軍隊前日在滬採辦食米百袋先行運淞再僱寗波釣船一艘載送前往該釣船駛至吳淞口砲臺灣北首浦面距新石洞不遠之處已可望見該營船人知該處浦邊下有石梗擬遠繞行駛再行靠灘而舟中押儎之軍士主張即在浦邊行駛致舟擱壞船身傾側米盡浸水後由船人奔淞報告經手行家即另喚他船前往設法昨日已將米取起稍有走漏惟該釣船一時未能拖進吳淞聞該處石梗每月帆船受損前次已有多起云 
[滬地存絲改銷内地之再請願]  
　　江浙絲綢機織聯合會「前因滬地存絲壅積外銷無多而内地底貨空虚機織原料缺乏特分電江浙兩省財政廳請給退單以便運回内地此電去後久未得復該會以事關重要昨時函催兩廳請早核示略謂現届青黄不接之際内地各織綢廠以陳絲早罄新絲未出紛紛停工以待而滬上絲商以洋莊不動存貨山積亦苦無法週轉彼此交困兩蒙其害敝會因之迭開會議研究兩善之法僉以舍請求官廳俯恤商艱准給退單攺銷内地外其道末由用特據情電籲在案惟迄今未蒙批示良深惶悚兹復迭據江浙兩省各織綢廠絲商聲請維持前來爲敢不揣冒瀆務懇鈞長准如所請迅予批示祇遵以資救濟而維生計實深感戴之至 
[江西新徵茶稅之交涉]  
　　茶稅爲國家統一正稅前因茶業失敗疊經茶商陳兆濤等呈請政府减收半稅減輕茶商擔負已邀照准茶業賴以維持本年四月十八日江西省令在饒州府景德鎭地方對於皖省出產紅茶臨時一律加收每引值百抽二十五祁門運滬箱茶事前茶商並未聞知均被阻滯旅滬茶商以華茶近來外消俄羅斯已成絶望英美各國又有印度·錫蘭·日本·爪哇·諸國之茶與之競爭誠危急存亡之秋也在政府方提倡挽救之不暇何堪再事理徵以重茶商之擔負故已預備向皖當道呼籲與之交涉矣 
[各處繭巿消息彚聞]  
　　溧陽昨接溧陽繭巿通信云溧陽開秤以來各分莊來貨異常稀少分莊每日祗收三四百擔最次者僅百餘擔以致鮮繭秤價抬至七十五六元鄉人因今届繭子收成好繭身堅厚自行繅絲居多蓋以洋莊絲價好不如自繅爲愈也餘如甓橋一莊爲最好至月底止已收六七百擔可推爲獨步矣東北兩鄉之繭行開秤五六日收不滿百擔價竟放至八十元二十八二十九等日連連天雨各鄉人皆併售與販户裝出故價更少便宜貨矣大約初一二收秤撤莊云 
　　無錫無錫繭巿初一日各鄉均已全數開秤因天雨來貨不多鮮繭價亦放至六十五六元收貨不旺繭身則尚稱優佳云 
　　嘉興又據嘉興通信春繭自舊曆二十四日開秤由來已一得期左右各繭行收買者皆不足預定之數扯盤甚高總在六十七八元之譜有數廠已收秤有貨少者尚在多收一二日餘繭亦難做是以有抛出洋莊絲之各廠家對於原料難進頗爲焦慮云 
[黄州新菜子到滬]  
　　長江黄州新菜子昨日第一次到滬由太古洋行之安慶輪船運來五百包有日商鈴木洋行訂辦向行家扦様看貨定價約明日可開盤云 
[本星期印日纱進口之調查]  
　　本星期中進口印紗計六百包日紗計三千零三十一包自元月迄今進口總數計印紗一萬零九百零一擔日紗五萬二千二百三十擔本週中運往各埠者計寗波日紗一百九十三擔南京印紗四百四十四擔日紗一百二十一擔蕪湖旦紗九十五擔九江印紗三十擔　宜昌重慶日紗五百三十五擔高州日紗十五擔烟台印紗一百二十九擔天津日紗十六擔香港日紗五百九十一擔本地印紗四百五十擔日紗一百五十擔其餘别處印紗四十五擔日紗五十擔本週止本埠計存印紗三千一百十九擔日紗三萬二千六百五十擔云 
　　尚有本埠新聞等轉入後頁 
雜評二 
[工部局公報之重要（旡用）]  
　　地方官公機關於其有關公衆之事設法合所轄人民明白瞭解庶事務進行較爲迅速而效績亦自比較宏鉅此自然之理也文明都巿恒有含寓宣布性質之印刷物發刋意即在此彼漠視巿政者以爲此官公機關事吾人無與置不一顧不知官公機關之設置爲當地巿民也官公機關所辦之事無一不爲巿民之事則官公機關之一話一言一舉一動巿民宜加深切注意而淡漠對之者猶未免專制時代之舊見也 
　　前日工部局公報載嗣後工部局會議中詳情並各董事言論將撮要登載於該公報云云工部局之意殆欲將工部局公職人員所爲之事所發之言公表於衆使巿民瞭解於工部局之所爲旣免揣測誤會之弊復得協力輔助之益義至正意至美也記者因更爲之進一解曰公共租界居民華多於洋工部局公報旣利於公表是宜用華英合璧文字刷印發賣酌收報資此爲正當之辦法如果工部局公冗無暇則宜將此項英文底稿先一二日送納稅華人理事會理事會卽行迻譯印布以資普告此亦理事會應盡之責磋商接洽端恃五華顧問蓋欲謀一區域之眞進於治必溝通治者與受治者之意見而後有所興革乃得身使臂臂使指之效此非甚難事願當局亟起圖之也 
 
 

Page 15

 
 
本埠新聞二 
[昨日之金融巿况]  
　　昨日銀幣巿價上午爲七錢二分九釐二毫半下午收盤七錢二分九釐比前日漲一釐各錢莊裝往無錫等處繭欵仍有二三十萬元銀行封關故洋釐又高 
　　銀拆上午巿價三錢八分午後又高至四錢八分際此銀根緊迫之時又係禮拜一各莊解銀行需欵甚亟銀拆之漲係常例也 
[本星期之成交紗數]  
　　本星期中各紗交易較稀印紗無交易因存底称少之故本紗日紗成交僅三千四百包計十支五百包價一百二十五兩五錢十六支二千九百包價一百四十六兩至一百四十七兩大都係五月至九月期貨紗價稍疲小包紗通崇海有交易共計成交三千四百包 
[烟葉洋莊銷路活動]  
　　洋莊所銷烟葉前月間經英德等國購辦後皆訂購新昌南雄等上身烟葉故高貨存底甚少中關貨各洋棧尚多兹德商某洋行接外洋來電謂製造各廠需要甚亟囑卽辦裝該行接電後以日内有公司輪船兩艘行將開往歐美近兩日正向行家購辦 
[昨日滬杭車運來之浙鮮繭]  
　　滬杭甬鐵路滙通公司於昨日（二十八）由長安裝來鮮繭二百七十九包係上海寅記之貨又拱宸裝來鮮繭一百零三包係上海信孚之貨又拱宸裝來鮮繭一百二十包係上海昌綸之貨又嘉興裝來鮮繭三百包係上海大華之貨以上共計運到鮮繭八百零二包均運抵上海南站卸車 
[滬寗貨車在麥根路站出軌]  
滬寗鐵路麥根路車站昨晚（二十七）八時許正在調車時因幹線與貨線（通貨棧之線）間之分道未經扳好車頭經過致肇貨車出軌之禍當損壞軌道一叚以致所有滬寗及滬杭甬例行貨車及貨物事車等一時均未能駛出經工程處立派道班工人夤夜趕修直至夜間一時始將分道修好列車可以進出昨日滬杭甬鐵路原有貨專車一列駛往杭州因此遲延五小時之久而例行之一百二十號赴杭之夜貨車亦逾規定時刻至四小時之久云 
[任筱珊今晚北上]  
　　滬寗滬杭二路局長任筱珊因商路政要公定於今日（二十九日）晚乘滬寗路夜班快車赴寗轉車北上 
[沛國族會之遷塚表示]  
　　沛國族會致慈善團各董函云某某先生台鑒桑梓服務備極賢勞私裏嚮往莫名欽佩此次遷塚議起雖愛人以德不敢隨聲附和然私人交誼依然猶昔即諸先生謙懷若谷河海不擇細流當亦不致因此稍存芥蒂惟竊有不能已於言者省令覆議業逾旬日三次開會不克解决長此遷延究非得策雖諸公適當其衝或有不得已之苦衷在然與其遷延不决曷若明示公衆如因交涉有所困難則不妨說明困難之點俾各團體得追隨諸公之後共圖補救敝族會抱此宗旨歷久不渝區區微意當蒙原諒如爲顧全體面計則服務桑梓本非爭意氣之地改過不吝昔賢所美繫鈴解鈴俾全國知上海一地有服從輿論之紳董豈不懿歟民情憤激時不我與故自儕於諍友之列而供其一得之愚幸垂鑒焉專肅順頌台綏 
[取締醫生之着手調查]  
　　淞滬警察廳近奉江蘇警務處令發内務部頒布之取締醫生規則飭令實行註册領照營業等情徐廳長奉令後當將部定規則印發各區實行調查各區署已於昨日爲始派警分投調查其調查方法先將規則交醫生自行塡寫當塲交與原警帶回暫時並不收費俟調查事竣再行定期收費 
[吳淞籌設電話分局之進行]  
　　上海電話局擬在吳淞組設分局以便官商傳遞公私消息業經購就基地一方以備建造局房現已將圖様繪就不日招匠投標建築云 
[南巿電話局遷入新屋]  
　　南巿電話局近因大南門外新局内部電機及線臺等件均已設置完備所有舊局各户之線頭亦經一律接入新局特於今日（二十九日）起一併遷往新局辦理昨由該局分函各機關查照 
[勞動聯合會歡迎新會員]  
　　聯合通信社云中華勞動聯合會本月二十七日假北四川路懷恩堂開歡迎新會員大會到者約千二百餘人開會秩序（一）袁文魁報告（二）馮一先崔通約演說（三）包傳貫高雲濤雙簧（四）沈漢玉魔衛（五）馮一先音樂（六）工界青年勵志會石印隊化裝演講　新劇是晚人數雖多然有滬北公學預派童子軍二十名到塲維持秩序毫無擁擠情事至所表演各項游藝以雙簧爲最有精彩十二時半散會 
[小學教育育開理科研究會]  
　　上海小學教育研究會昨日上午十時半開理科研究會到會者十六人計研究各案如下一件議請江蘇省教育會理科研究會代請演議員下届開會時到會演講並擬舉行討討會請求指點各種問題（一）應用小工藝如花露水·爽身粉·十滴藥水·等製法（二）本地方學校選材之標準（三）兒童用教師用參考書籍一件議組織公共學校園之計畫先從植物入手徵求各校應用材料分區種植其次推及於養蜂養鷄養兎等至十一時半散會 
[警廳特探緝獲盜案關係人]  
　　男女五人 
　　淞滬警廳特别偵探宋鳳鳴高萬生周根瑞等前日在閘北胡家木橋五區三分所警署後面緝獲與盜案有關之靳鳳山李鳳池李金龍及婦人王李氏唐招弟第五人並抄獲手槍兩枝槍珠十粒刀兩柄解入閘北偵緝隊暫押一宵昨解總廳請辦 
[漣水泗陽之查災報告]  
　　蘇省義振會稽查朱孫蕃報告會長云疊上函電於各處情形尚多闕略兹護將所過地方見聞所及悉以上陳分列於下（漣水）振務主任唐義紳宗郭其尊人桐卿先生爲安東學官遺愛在人辦理義振多年唐義紳稟承庭訓生長是邦情形熟悉唐氏在京本設有中國義振會此與本會合辦未另設機關諸振友皆曾辦振多次誠樸耐勞其查户辦法將縣境劃作數段每段又分若干路從最苦之區著手次及災輕之區振友之外有一專辦振友分途出查後專辦即量度散放地點運撥振欵衣糧分存備用以免費時每大口一元小口五角極貧之户加給衣糧漣邑也面遼闊被災以來蓋藏已盡得此拯救乃有生機糧價奇昻米每石十一元七八角小麥每石十三元普通食品以粗糧紅糧爲最要精糧每石十二元零紅糧每石十元均須購自他縣輸運不便時虞匱乏全境無麥之區以大飛潮河五港爲最著約寛長六七十里其餘尚難指數來日方長亦殊可念華洋義振會於四月初撥欵到漣其意注重工振振欵萬元内麵價九千元現欵一千元擇定城西大關民便河上游實施工作由英人葛牧師主持隨行華友分任督工運糧諸務皆心切救人勇於任事奈昧於内地情形又無工振經騐挑止四五里欵已罄盡此事雖不在本會範圍以内然耗此鉅資未見大效言之亦覺可惜（泗陽）地本瘠苦近數年來匪禍兵患民不聊生災後情形此他縣又加一等該縣南境濱洪澤去年湖水漫溢近湖下灘水深丈餘上灘亦深數尺被災最重之區爲陸城鄉區河巿吳城巿吳城南巿洋河巿北境有恩福鄉之毛家湖係受淮陰縣境鹽河决口之害災情亦重近湖一帶房屋冲淌無存至今災民蜷伏小棚中而色枯黑或黄腫所食皆茅根水草野菜之屬爲狀亦慘王義紳寶槐親同振友往查備極勞瘁振友多係熟手每查一區户户親到當振則振可剔則剔振友黎明一飯而出各携乾糧日暮乃歸下灘災極重給振者幾十户而九上灘災輕之處可支之户皆嚴剔春振除大票外並帶急振票查户時見有急迫垂斃之户不能待大振查畢領振者則加給急振票隨時領錢以救不死另再發給大振票俟查畢後領振此種辦法用欵不濫救濟甚多泗境匪風未靖其地愈苦匪亦愈甚查放時均未帶軍隊振欵衣糧往往與匪值而未嘗相犯每大口放錢二千四百文小口一千五百文糧價昻貴王義紳先期在滬購紅糧三千石淮陰泗陽各分一千五百石每斤連運費合六十二文零比近日巿價每石省三千文歸入春振搭放糧價暫得稍平二麥暢茂疲氓已有更生之漸孫蕃身所經歷皆蕭條慘淡中心戚然惟此青青原野得以發舒生意耳 
[義務學校運動誌]  
　　青夜國民義務學校因前星期日假公共體育場舉行春季運動會特於昨日（星期日）上午十時開兒童演講會時發給奬品由校長孫道勝君主席林樂生余鵬二君演說題爲「體育與康健」後由蔣夢芸姜維良二君給奬並由蔣君另備奬品以示鼓勵得奬者總評第一童玉書第二許翔第三陳炳榮十二時散會 
[上海職工合作商店創立會紀]  
　　上海職工合作商店係職工俱樂部所創辦以提倡合作主義爲宗旨無論何人均得隨時認股股額定每股五元現已招足五百餘元照章即當開始營業緣於昨日下午二時在職工俱樂部召集創立會修改章程選舉沙仲淵鄭惠民王效文解殳伯藍志剛張君勱　根敏七人爲董事黄奮我任天姚如聲三人爲監察並由董事會决議聘請曹軼飛爲經理於靜女士爲副理劉梅庵爲司帳王秀文女士爲出納云 
[衛生會華陀隊之徵求訊]  
　　中國衛生會徵求會華陀隊長刁信德君前晚宴請醫界人士於靶子路刁宅共商徵求策畫如石美玉黄瓊仙張近樞周仲衡蕭智吉古恩康張道中司徒博諸醫士均到會并皆允任爲副隊長頃又繼續開茶話會於本埠夫婦醫院當時雖大雨滂沱而諸隊長卒不辭勞苦全體到會由司徒博君招待一切刁醫生詳述組織本隊經過情形胡宣明君報隊進行現狀司徒博君提議請上海全埠醫士加入徵求并增加副隊長十人周仲衡君贊成即將其所擬加之醫生舉出除諸人親自接洽外仍由　隊正式通函請其擔任云 
[中醫學會演講紀]  
　　西門城内石皮弄中醫學會於前日午後訂請丁美英女士演說美國醫學之近狀在學堂實騐與自動且有步驟大可爲中醫界之興奮晚間討論會首由惲鐵樵演說對於内經之感想理論風生發前人所未發聽者傾耳兩次開會到者百數十人下次第七届討論會擬再延惲君到會繼續演講云 
[潮州學生會調查學校]  
　　旅滬潮州學生會本年發刊之出版物中特闢上海中等以上學校調查一欄以便潮州同鄉之來滬求學者有所向往昨已印發表格徵求各校塡注矣 
[南社雅集預誌]  
　　南社久聞於國内爲吳江陳去病枊亞子葉楚愴金山高其梅松江姚石子等發起所出社刊風行海内推爲中國文學淵藪兹該社定於六月十一日（禮拜日）下午召集在滬社友假半淞園舉行雅集暫設書記部於白克路競雄女學以資接洽云 
[同濟醫科消息種種]  
　　同濟大學醫科辦理完善爲國内各醫校之冠去年該科已畢業未畢業諸君組織同濟醫學會以聯絡感情研究學術爲宗旨又與該校工科發行同濟雜誌期以所學公諸社會出版以來頗爲一般人所歡迎日前醫科全體同學開會擬辦一種救護隊及平民醫院一切經費均由同學分别擔任並向外募集該校校董沈信卿黄任之等及醫科教授德博士十餘人並允從旁竭力贊助至於擴充同濟雜誌一切事宜亦已共同决定凡醫學會之演稿及德國最新醫學書籍及雜誌均推出人員擔任編譯即自行著作者亦頗不少將來蔚爲大觀可預卜也 
　　又上海地方檢察廳新設一騐屍院請同濟醫科德教授歐本海博士主持其事歐君自願純盡義務日前檢廳方面已去函詢問歐君就職日期歐君當即復函定於二十九日（星期一）前往計畫一切將來如有關於醫學上重要之剖騐即商商諸檢廳任同濟醫科同學前往參觀云 
[昨日縣商會常會未開]  
　　昨日爲上海縣商商今届第八次常會期先期由會分函各會董請於届時赴會列席與議迨午後三時因到會會董人數不足適該會會長另有要事不及開會遂改訂下期常會時再行會議所有應行提議各案均併入第九次會議公决云 
[浦東公所董事會紀]  
　　浦東公所昨開董事會所議事件如下（一）報告收支賬畧（二）互選常川董事因到數不足法定改爲談話會擇定陰曆五月初九日下午六點鐘假座四馬路大觀樓開董事會互選常川董事並開職員會議决進行事宜（三）建築董家渡碼頭邀集發起人認捐募建濶六丈進身五丈上用方亭以爲行人休息之所（四）許乾生借欵公推黄福堂君調查住所切實催收（五）勸募捐願公推職員持函請認特捐常願以備擴充善舉之用 
[綏遠劵之大奬號碼]  
　　昨日爲第十八次綏遠正劵開奬之期在西門外共和影戲院内舉行開出之五大奬號碼及經銷各票號如下頭奬二萬六千零零八號漢口振華公司二奬二萬三千三百八十三號本埠大善元三奬三萬二千六百十七號本埠葉宏茂四奬三萬二千九百二十五號本埠廣豐又四奬三萬四千七百六十號本埠萬寶源五奬三萬七千六百九十九號寗波億中又五奬三萬八千二百九十八號漢口振華公司 
[慈善劵之大奬號碼]  
　　慈善正劵昨日在南巿久大碼頭開奬塲開奬上午九時起中午十二時止開出五大奬號碼如下頭奬一萬七千一百三十一號天津德源經售二奬八百零六號本埠瑞源經售三奬三千七百二十五號寗波華美利經售四奬一萬七千六百零五號本埠善利全經售四奬三萬三千一百二十一號本埠億大利經售五奬一萬零三百六十二號杭州大利經售五奬三萬五千九百七十九號蘇州瑞龍泰經售 
[憲兵營長赴京索餉]  
　　駐滬京師憲兵第三營營長汪子壽君兹爲兵士薪餉欠發甚久以致虧負商舖賬欵實難再遲故於前日晚車晉東　面謁新任憲兵司令車慶雲氏要求核發欠餉以濟軍需 
[懸賞查緝失竊民船]  
　　南黄浦塘口之車溝渡港内近有民船一艘計長三丈闊六尺於本月十四夜被匪竊去查無踪跡恐爲水盜擄去故由該處董事徐治元前日函致駐滬水警第三隊請爲查緝並懸有賞格二十元昨由王隊長飭探查緝矣 
[浦東楊家渡南首新設戲園]  
　　浦東楊家渡南首近有客民合股創設江北班新興園已於前日開幕該管三區一分駐所宋警佐以現值地方不靜之時除飭派長警前往彈壓外並傳諭落差長警一律不許入園看劇違干未便云 
 
 

Page 16

 
 
[端節收賬之保護]  
　　公共租界麥警務長以端節將届界内各店舖已着手派夥出外收東往來賬欵深恐宵小乘機施行攫竊爲害商旅爰通飭所屬各捕房捕頭於此數日内遴選中西幹探按段梭巡以資保護 
　　又淞滬警察廳徐廳長以舊曆本月初五日爲端陽節係商界結束賬欵之期巿上商人收賬往來者必多誠恐匪徒沿途搶奪故於昨午令飭保安隊王隊長選派隊士於即日始持械分組出發協同各區所巡邏巡警分投梭巡保護如有發生刦奪者立拿解究 
[飭遷草棚之爭執]  
　　浦東楊家渡南首有曠地數十畝係中華懋業銀行經理沈某之產近被江北艒艒船户佔據在上搭蓋草棚居住昨經沈某致函三區一分所飭警協同起保知照　讓聞各船户按季出有租費堅執不允已稟請警應查究矣 
[董家渡航船被刦案之昨訊]  
　　上月杪停泊董家渡外檔浦面坦直橋之航船傅某被匪徒八九人深夜上船各出刀棍專兇具嚇禁聲張刦去船上所有之鈔票銀洋等共計三百餘元携贓上岸逃散後由事主開單函請浦東公所轉呈淞滬警察廳通令水陸各警區隊一體上緊查緝在案兹聞浦江水巡隊潘隊長傳到事主詰問該盜等形式據稱皆穿藍布短衣頗類當地土棍之狀等語當飭水探陳榮華嚴緝逸匪獲案嚴究去後該探查有紹興人混名小鬼阿堂於此案不無可疑即行拘解該隊當候詳加研詰 
[馬玉山還國有期]  
　　中華民國製糖公司經理馬玉山於本年一月七日放洋赴歐洲考察製糖事業並實地參觀應用各種機器之製造以備公司採購之研究聞馬君業已考察完竣由德啓程還國大約六月中旬可以抵滬云 
[金山鄉人姚鶴琴失踪]  
　　金山縣鄉人姚鶴琴（小名金毛）係該縣紳士農會會長姚文敷之族人年二十七歲耕田爲業素不識字因臂膊上受有微傷於陰曆四月二十四日到滬寓寶善街來安棧擬至白克路閔醫生處診治詎翌日午前鶴琴出寓後竟一去不回刻下其親戚姚錦如張志發等到申（均寓來安棧）四處招尋查無消息恐遭意外惶急異常查該鄉人出外時穿藍布棉襖身邊帶錢不多倘有人知下落通風報信因而尋獲者聞備有賞格二十元云 
[姦非罪男婦各押三月]  
　　住居法租界湛步青之繼妻吳氏邇與安徽人王海珊通姦事爲其姑湛華氏及步青之子金韻得悉報告捕房飭探於前晨至該處將王及吳氏拘獲帶入捕房昨解法公堂請究先由湛金龍投稱父親現在河南省地方營業故未到案後母如此不端請求訊究繼由湛華氏投訴媳婦犯姦情形求究詰之王海珊供認與吳氏姘識不偉吳氏供詞與王相同中西官判着各押西牢三個月海珊期滿永遠逐出租界 
[借洋行兇押三禮拜]  
　　吳基法王吳氏昨日同投法公堂控稱日前有素不相識之沈章田至民人家中强借去洋二十元詎沈又敢行兇將民人等毆傷故此鳴捕拘案求究詰之沈章田供與原告等相識向借銀洋有之不敢行兇銀洋已經用盡餘供支吾中西官判沈押三禮拜外再賠還原告洋二十元 
[李阿桂身藏犯法器具]  
　　特别西探目利扶司包探范德孚陳維坤前晚巡查至滬西馬霍路見山東人李阿桂徘徊窺探跡甚可疑當即施行檢查在李身畔抄出幹不法行爲之器具連李拘入捕房收押候偵查曾否犯案以憑解送公共公廨訊辦 
[滬寧車碾斃乘客]  
　　　寗路由寗開滬之夜班快車將過眞茹車站時有乘客不知何故從車跳下被車碾斃當由站長立時令停車將屍移至路旁派警看守 
[吞烟自盡者三人兩人獲救得生]  
　　敏體尼蔭路首安里七十八號門牌方姓婦人及海寗路福安里一千八百九十八號門牌婦人吳關氏昨日均因與人口角吞股生烟自盡經家人察覺送往仁濟醫院救治得獲無恙昨又有無錫人陳振法不知何故吞服生烟自盡迨家人察覺送往仁濟醫院救治已屬不及旋即斃命由其妻備棺收殮 
[周阿毛失妻請求救濟會偵查]  
　　浦東周家渡駕舟爲生之周阿毛妻張氏年二十七歲日來雙足忽患瘋濕症步履維艱前日午後雇車往八仙橋西首某醫生處診治不料當晚不歸周阿毛得悉大駭昨日分赴各警署及法捕房調查毫無影響周恐該氏被匪拐去又投救濟會請求協助偵查不知能尋獲否 
[謝永良失女指控尹福元誘匿]  
　　謝永良控尹福元誘匿伊女書鳳一案前日由三區警署將尹拘獲連謝併送地檢廳下午郭檢察官提案研訊謝永良投案訴稱常州人家住浦東陸家宅向在紗廠做工度日我女書鳳年八歳舊曆上月二十日忽然失踪民人一再調查始悉實遭尹福元哄驅出外藏匿向詰不認爲此將渠扭送警區轉送案下請求究追書鳳到案給領等語質之尹福元供稱亦常州人與謝爲友此次書鳳究被何人所拐民人實不知悉係遭誣控求察問官得供判原告退去尹押候偵查書鳳下落再核 
[飯碗擲破和尚頭]  
　　滬城廣福寺飯司陸萬和素與該寺僧人印原意見不合近陸被該寺住持辭歇陸以由印原播弄是非所致屢往滋擾前日午刻陸又往尋釁時適印原正在進膳陸即搶取飯碗猛擲擊傷印原頭顱流血滿身山住持鳴警到來將陸拘獲連同傷者一併拘送二區一分所轉解地檢廳下午由檢察官提案騐訊之下判印原回去自醫陸收押候核 
[各被告交保候訊]  
　　應來貴在公共公廨呈控阜豐麵粉公司孫景西以汽車將伊撞傷請追損失洋五千元又史鴻珊呈控章福齋不理欠洋二千七百八十元銀八百兩又周珊良呈控錢增祥欠銀一千七百五十兩又郝紹周呈控莊禮宗欠洋五百元各案均經駐廨包探將各被告傳案交保聽候執訊 
[誌謝]  
　　昨承中華圖書館惠贈第一六三　「禮拜六」兩册謝謝 
來函 
[淞滬警察四區二分所來函招領迷路男孩]  
　　逕啓者昨由崗警帶進迷路男孩一名詢據聲稱名陳連保年十一歲南通任家港人來上海二三天學做女人頭上鉗髮所用之物地名不知不能回去父名永郎兄名申猴均在家内該孩光頭身穿破藍布短衫藍布棉襖藍布單褲藍布夾套褲白布襪黄油布雨鞋現送閘北慈善團留養煩請登諸報端俾伊家屬得悉領回團聚爲荷淞滬警察第四區第二分所啓五月二十七日來件 
[招商局章程私議張一鵬]  
　　弁言此一鵬主任招商局修訂章程會時所手訂之草案也今主任一職業經辭謝此草案已等於廢紙無用又何爲乎付之手民徒留殘跡耶則以吾國實業最早成立且關係一國航權者僅僅一招商局乃欲求一完備之章程規則而不可得豈獨招商局一公司之恥實亦吾全國實業之羞幸而當事者有所覺悟設會修訂一鵬知識學問自慚淺陋然曷敢不竭其一得之愚成斯宏舉爰將局中舊有規制殘者完之冗者刪之不適於時勢者更正而增益之寥寥四十餘條其於公司之組織權限幾經研究幾經商榷雖緣事中止坐言未能起行而耿耿此心自信實爲對症發藥之舉且使繼吾職者有所參考或不無土壤細流之助云爾吳縣張一鵬 
[招商局輪船股份有限公司章程草案]  
　　第一章總綱 
　　第一條本公司就招商局全部事業以股份有限公司組織之定名爲招商局輪船股份有限公司簡稱爲招商局（說明）舊章名稱爲商辦輪船招商局此商辦二字當時與部幾費爭執其所以必爭者因有官督之成案有部派之叔辦而郵部又故意侵權動以諭旨壓制後恐喧賓奪主事權倒置是以重視商辦二字其舊章之第一二三三節又復再三聲明日完全商股日實行公司商辦之義悉遵商律日董歸商舉責在辦事處處咬定一商字皆所以表示不涉於官之意今則政體已經變更事勢逈非昔比一切編制悉遵現行公司條例官督已不成問題全權則屬諸董事完全商辦與他公司一律正不必再行表示而自異於衆矣至招商局是公司之牌號輪船是公司之營　事項其他公司名稱皆先牌號而後營業事項是以改爲今名（未完） 
[上海職工俱樂部章程]  
　　（一）定名上海職工俱樂部（二）宗旨以互助精神增進職工幸福爲宗旨不問政治不涉黨派（三）事業（一）實行合作主義（二）發展平民教育（三）救濟失業職工（四）提倡高尚娛樂（四）設備合作商店合作銀行職業保險職業介紹補習學校義務學校公共宿舍療病所書報室研究會演講會游藝室編譯社通信社等等（五）委員部員通信互選九科委員每科七人負責執行任期一年連舉得連任並得兼一職（一）庶務委員（二）經濟委員（三）文牘委員（四）合作委員（五）出版委員（六）教育委員（七）交際委員（八）游藝委員（九）介紹委員由上列各科各舉代表一人組織總委員會議决本部一切事務（六）入部凡職工經部員一人之介紹即得爲本部部員（七）部費（一）入部費每人一元以上入部時繳納力薄免納（二）經常費每月自一角起至五元止量力認定按季繳納（三）特别捐不限定數登報表提（八）權利不論所認部費多寡均得平等享受本部一切設備及自由參與各項娛樂游藝並贈閱本部出版娥及借讀圖書之全部利益（九）出部如有違背本部宗旨及損害本部名譽或不繳經常費一季以上並不　述理由者由總委員會半數以上同意得請其出部自願出部者亦須提出理由（十）本集會部每年於本部成立日（五月一日）及合作創始日（十二月二十一日）開大會各一次惟爲部員便利起見得擇一相近之星期日舉行遇必要時得由總委員會或多數委員之發起召集臨時大會（十一）附則本部暫設事務所於民國路方浜橋每星期一出特刊（合作）一張 
出布欄 
[江蘇高等審判廳]  
　　民庭判决宓管氏與陸淦卿因租繼涉訟上告一案（判决主文）本案上告駁回上告審訟費由上告人負擔田天生與章斌沈因債務涉訟上告一案（判决主文）本案上告駁回上告寄訟費由上告人負擔魏趙氏與曹正祥等爲所畝涉訟上告一案（判决主文）原判撤銷本案發還江寗地方審判廳迅予更爲審判 
　　批示兪祖芬呈爲檢送證明責格文件請領律師免試證書由呈及　證均悉據請轉送甄拔律師委員會審議免試等情廳准呈部機辦惟查該會章程並無徵收審　手續費之規定該具呈人繳納手續費二十元未免誤會應予　還仰即逕向本廳收發處具領可也　證兩紙存候轉送此批陳羅氏呈爲伊子陳壽　在縣被訴再請救濟由呈悉爾子陳壽椿旣因捲欵潛逃經劉心泉等在江都縣署訴追有案所請指定管轄及改歸丹徒縣審理各節於法不合礙雖照准至爾子現經該縣收押應否保釋又薦人殷毓秀應否免予訊究壽經該縣審理應由該具呈人呈縣核辦業於本月十六日批示在案仍仰遵照毋瀆附函一紙發還此批張代炳等一件爲知事徇情違法請求救濟由呈悉查蘇本厚等與蔣涵章等訴爭所有權一案本廳審判範圍祇以蘇本厚蘇本青方有成所承種之三十四畝四分爲限至該具呈人等與汪本遂等所具委任狀曾經本應訊明係曹徐二人簽名並非各人自已所簽不能認爲合法委任業於判决理由欄内予以釋明在案該具呈人等所種之田與蔣函章等如何糾葛以及蔣涵章等有無搶麥毆人情事均與本案無涉仰即赴縣另行呈訴所請令縣救濟之處應毋庸請此批（以上五月二十八號） 
[江蘇高等檢察廳]  
　　批示蘇西　狀悉准予上告此批楊王氏等狀悉仰候提卷核辦此批（以上五月二十八號） 
[上海地方審判廳]  
　　批示一件季錫周狀請銷案由狀悉准予銷案此批一件孔繁瑜狀請移送原籍執行由狀悉業已當庭讑知矣此批一件林長生狀交案欵訟費由准交此批一件沈覲舜狀請迅賜行由狀悉准予傳案訊追此批一件計運生狀請執行由狀悉仰候傳同吳寶生來案訊辦此批一件計蓮生狀交證件由准交此批一件周方德狀請給領由狀悉准即來廳繳證　領此批一件周生寶狀交賠償費由准交此批一件朱秋濤狀請飭傳原告由仰候傳案訊奪此批一件管松泉等狀交案欵由准交此批一件王樹其狀交案欵由准交此批一件劉寶山等狀交案欵由准交此批一件羅大麻子狀交案欵由准交此批一件王桂發狀領案欵由准領此批以上五月二十六日一件劉金榮狀交案欵由准交此批一件姜德仁狀交案欵由准交此批一件馬秉忠狀請釋由狀悉准傳原告來案訊奪此批一件劉衡甫狀領案欵訟費由准領此批一件戴姚氏聲請救助訴訟費由該氏爲與戴馮氏等霸居紏葛一案添附保狀聲請救助前來兹查該保人楊福元聲明不願擅保不能負貴該氏聲請救助之處碍難照准此批一件劉金榮狀領案欵由准領此批一件張韓氏狀請勒令遷讓由狀悉查本案判决尚未確定所請應從緩議此批一件張嚴玉林狀請執行由狀悉准予傳案訊追此批一件趙寶生狀保馬秉忠由狀悉據吏查報該民所開之店旣無貨物又無牌號碍難准予具保此批一件周雅原狀領證物由准領此批一件張允梅狀領案欵由准領此批一件薛大興狀領案欵由准領此批一件張進發狀請鑑定召買由據狀已悉此批一件張進發狀交鑑定費由准交此批一件計蓮生狀領單據由准領此批一件吳寶生狀交單據由准交此批一件吳寶生狀領案欵由准領此批一件朱騖田與李林生爲米欵涉訟一案聲請銷案由狀悉此批一件高榮生狀交案欵訟費由准交此批一件連步青狀請執行由准予傳追此批一件許伯康爲陳錫祚等訴儲鳳樓等貨欵糾葛案内所呈　　聲斷准予給領由狀悉准予繳證具領此批以上五月二十七日 
[上海地方檢察廳]  
　　批示陳兆富狀悉案已起訴所　交保之處未便照准此批樂瑞生狀悉業經派警　查矣候即傳案訊究此批張德起狀悉候訊明核辦此批姜石林狀悉案正偵查所請未便照准此批蕭萬和狀悉仰即來廳騐明核辦此批張長春狀悉爾旣不遵批投廳騐傷自廳將案却下　即知照此批王星廳狀悉候登到後再行核辦此批以上五月二十六日全木咸該民蔡松林如果被全月亭等擊傷着即來廳候騐至蔡祥生應即遵傳來案訊奪此批周阿弟查張長霖被竊係屬非虚至伊訴爾行竊與爾訴伊缚毆詐財均無確據應予却下惟查爾素不安分如再不知自愛纒訟不休定干嚴究此批　仰之狀悉爾女金秀與高大頭逃走所稱馬冬生知情等語應舉確實證據本廳方可追究前已明白面諭仰即遵照此批陳小三子狀悉仰即補具理由書申送高等廳核辦可也此批以上五月二十七日 
[上海縣公署]  
　　批示上海華商證劵交易所理事長夏　平呈爲改選職員議核轉備案由批呈悉據報該所改選理事監察人等職員請核轉備案等情應可准行惟名册僅送一份水敷存轉廳再補具五份送縣以憑分呈仰即知照此批張敬和等呈爲認充三十保八圖大頭具結求充由批呈結均悉案經　據蒲淞巿經董查復三十保八圖地方設有工廠船貨上下高人轉運該民等承充夫頭人地確屬相宜等情應准給發示諭着令水充即即遵照妥愼辦理認保兩結存查此批沈冠生呈爲分設工廠請備案給示保　由呈及商標均悉准予備案並給示保護可也此批丁德義等呈爲陳明實情請求澈查由批呈悉該店前據王志元控違章奪業當經飭據水　公所領袖查復謂一樂春茶館並未到告勘丈遽行私設有違有規因即筋吏　諭遷閉旋據稟復該店主不聽開導誓不遷移請察核等情在　今閱來呈俱於傳諭遷閉一節並未得知是否故愈諉飾殊不可解日據稱店名緊樂團等一樂春　名又屬不同至所呈各簡核與原控人王志元各執其詞究竟兩造水爐孰爲先設實情如何候派員澈查再行核辦此批 
 
 

Page 17

 
 
   
 
 

Page 18

 
 
自由談 
遊記 
[步行環遊全球記（四）] [  梅魂]  
　　余不能久住三人共赴歐洲先入德意志Genmany德人待余等極優余以演說售片二事度日繼入比利時一如德人復入法蘭西謁見某總督談及步行環遊全球事余曰今擬經摩洛哥至非洲總督笑曰摩洛哥人民强悍舉動野蠻吾爲君等危願勿往余曰必往曰君等肩無長槍身無兵器如往死無疑也余聞言手入袋内出手槍一並指所提之皮筴曰有此足矣語至此總督聽吾輩啓程過西班牙而至直布羅沱海峽StraitofGibraltar折東南行逹摩洛哥欲經非洲北部三人且行議分爲三段相距五十碼設遇敵戰爭時一人被圍二人可分二面夾攻則敵必敗知被圍者有助手當相駭而遁余先行風餐露宿者月餘一日忽逢敵鵠立以待土人十四五以槍遥擊幸皆未中而余亦出手槍還擊及十碼内一土人擎刃突至丸柄長五六尺時一友聞槍聲狂奔至士人後舉槍射之彈無虚發而近處土人亦聞聲負槍至聚衆數百人余等四面受敵衆寡遠殊雖皆槍中高手然終難於取勝友忽中彈倒地余懼甚强定神志以拒敵而擎刃之土人奮勇突入刃向余首進余側身避之猝以左手握刃柄右手執槍笑曰汝曹能殺余友余獨不能殺汝曹乎砰然一聲洞其首倒地死矣衆見狀大駭亂射而逃余不幸一彈自耳上穿入過頭部受傷頗劇土人散後見余友大驚蓋彼右手受刀斬骨幾折余謂彼曰速行往駐軍隊處求醫士醫之否則殆矣送奔五十餘里至軍醫處軍醫駭曰傷勢如此沉重尚能奔波君等之神勇可見余聆醫士言始覺首手足三處之痛苦閱五月傷痊矣已恢復原狀憶及戰死之友歎息者數日靜養一旬謝别醫士東行抵瓜逹夫伊海角ＣapeＧuardafui乘輪至澳洲自西而東經中部中部多沙漠不便於步行 
劇談 
[梅訊（一）] [  珍重閣]  
　　綴玉主人昨至海上矣溯庚申四月江干一别彈指不留刹那二載二載之間白雲蒼狗正不知經曆若干刼𥳽　陀主人乃於此索訶之中現七寶相證諸妙心按拍多能駐顏有術比者瀛壖捧袂丰采依然麟帶從容長成春酌杏衫绰約猶挽眉妝勝集香南可賡歡酌慧心雪北重付幺絃讀玉梅詞人甚素娥暫缺能圓更芳節後約是今番之語殊爲不虚矣 
　　梅固喜神啘華以喜神之色相灑甘露於大千不特三十長安王郎不老卽客年文酒坐中諸耆英碩彥若何詩老之壽開九秩吳昌老之壽比韓公亦均杖履清健皓首龐眉引足企頸以俟之故初擬署喜神新譜而或以爲不如本舊名爲佳遂從之 
　　此遭園主至就約啘華鳳卿小樓玉芙妙香輩均今年出演於吉祥園者會入京卽值奉直戰爭逗留頗久比放馬桃林戰氣已息始聯袂南下也 
　　啘華鳳卿玉芙妙香以二十三日出京在津勾留一宿卽乘奉天船赴滬小樓則就道津浦火車奉天於二十八傍晚抵滬泊浦東更易渡輪至黄浦灘 
　　此遭鳳卿啘華小樓均伉儷同行王梅姚姜仍居曩年故庽小樓則别賃三馬路宅同行者可百餘人也 
　　啘華鳳卿妙香玉芙所携行李計一百七十餘事而提挈隨身者不與焉 
　　二十八日下船即赴寓休息雖舟車勞頓而行者乃無風塵之色 
　　火車出京時隨車軍隊至頭等包房見鳳卿閱報遽求假閱遂立予之雖無越規之舉而周旋進退在膽怯者見之已似不寒而慄 
　　小樓等取道津浦者途次忽有軍隊登車以剌刀遽揭車簾曰咱們來瞧瞧梅蘭芳梅固不由津浦遂免看殺衛玠之危 
二十九日風雨侵尋遠來者亦憚於途行而整理箱篋第别行裝亦勞碌至經日之久（未蓋章） 
雜録 
[兒時雜憶（五）] [  陳家慶]  
　　西隣吳氏蓮姑以採菱墮水淹没其母繞湖哭三畫夜遂喪明旋亦殁有人月夜聞湖中鬼嘯悲咽不能聽自是全村相戒不復戲水濱而菱湖風景遂日以蕭條矣 
　　里中有清泉庵主持僧名月印中年學佛得悟棒喝頗有深法定力先嚴與之交最厚暇輒挈余過茅庵縱譚禪理憶余十歲時游庵中嚴命以卽景成五言一律余未句有古佛青燈伴楞嚴且細論卽指斯事也 
　　中秋夜家人於庭前設瓜果焚香拜月諸姊姊風鬟初绾羅衣貼地笑語風生見者恆謂爲寒篁姊妹游戲人間 
　　重九日與諸女伴登高於村南之雲麓山入徑數折輕衫不塵度林半畝幽香未歇乃席草而坐或擷花以簪鬟或出糕而爭啖山中幽僻渺隔人烟鐘聲入雲擔翠滴雨余等邀遊其中必待斜陽欲下時始携手而　 
小說 
[社會小說人間地獄（一一一）] [  娑婆生]  
　　第十七回忽掛先容五爺匍匐强書債劵稚子驚啼 
　　於是胡福攙著屠五老爺在前走賈大人緊緊跟隨賈大人以後便是屠老太太屠五太太以及幾位花枝花朶的屠小姐簇擁著往樓下來了到得樓下客堂中已經擠滿了半屋子人屠六老爺身體最高穿一件灰色野雞葛灰鼠皮袍上面罩了一件元色庫緞西式皮領馬褂馬褂左右全是口袋口袋内滿滿的塞著紙張摺據其勢洶洶在人叢中鑽出鑽進這時候見屠五老爺下來了便搶先一步分開衆人領著屠五老爺道請到這邊來見了賈大人在他背後便招呼了一聲也不說什麽屠五老爺此時已經嚇得昏天黑地脚底下自家已經不能做主只好由他播弄誰知屠六老爺將他領到客堂當中一站四邊一看招手喊屠七老爺道老七你拿個椅墊子來不要將他這件漂亮衣裳跪齷齪了說時遲那時快屠七老爺果然拿了一個大菜椅子上的圓墊子來往中間地板上一摜屠六老爺推推屠五老爺道請你望上瞧瞧屠五老爺給他提醒了望上面一瞧只見屏門當中本來掛天官賜福的地方高高的掛著一幅紅頂花翎朝珠黻黼的祖先容像屠五老爺急着也瞧不清是那一位祖宗的尊容只聽見屠六老爺道上面掛的是老太爺的容像猶如老太爺親自坐在上面一般對不住今天這件事還是請你跪下來講罷屠五老爺也昏了不知跪是好還是不跪的好正在欲跪不跪兩條腿彼此商量的時候屠六老爺走過來用他大花臉學打武把子的功夫使勁在屠五老爺的肩上一撳道跪下罷五老爺只學得脚底下一軟摸鹿秃頓時矮了半截向他亡父遺容面前跪下了平常屠府上家祭的時候屠五老爺向著祖先容像跪著磕頭也是常有的事屠五老爺並不覺得傷心難過不知怎麽今天屠五老爺一跪下來止不住撲簌簌眼涙落下來如斷線珍珠一般抬起頭來從眼涙縫裏瞧著他亡父遺容覺得栩栩欲活對著他似乎於威嚴之中流露出天然慈愛的神氣還同生前一様屠五老爺追想從前一念現在更不禁號啕大哭聲徹雲霄本來客堂中擁滿了人七嘴八舌說個不住經屠五老爺這傷心一哭立刻滿堂肅然屠六老爺聲音也收歛了好些賈大人瞧不過便走過來拉住屠五老爺道不要傷心有話慢慢的商量罷賈大人一邊正在極力勸慰五老爺還未住口不想五老爺的母親屠老太太見兒子這様窘迫危難又瞧著丈夫的遺容高掛一陣心酸擠到方桌前面兩手扳著桌子兩眼望著容像又是放聲大哭女人哭起來與男人單純的痛哭不同中間還夾著許多說明書只聽見屠老太太帶哭帶訴道老爺呀請你顯顯靈救救你的五兒子呀你不是向來最疼他的嗎他今天要快被人逼死了你趕緊救救他罷送了我的路再讓他死罷 
[餘瀋] [  姚初白]  
　　偶憶幼時與諸鄰兒作戰戲爲樂經營壁壘儼然成陣未久卽狂嘯而散不料今日秉軍符者爭權攘利時動干戈此起彼覆旋興旋敗與兒戲如出一轍可發一嘆（却酬） 
 
 

Page 19

 
 
   
 
 

Page 20

 
 
常識 
　　（一）投痛本增刋者其材料除衛生法制道德經濟四項外增教育科學宗教巿政雜錄問答六項其計涉攻訐個人者恕不登載 
　　（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起鑡當標要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句　　（一）投稿不登載者原稿恕不發還 
　　成功百诀十一版沈有乾君成功百訣兹經本館十一版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[端午雜談（一）] [  老圃]  
　　世俗有鍾馗捉鬼圖畫鍾馗執鬼之狀相傳鍾馗爲唐朝進士其實唐無姓鍾名馗之人楊用修謂鍾馗卽終葵周禮注齊人謂椎曰終葵則鍾馗乃器物也顧亭林又引馬融廣成頌揮終葵揚玉斧謂古人以椎逐鬼如大儺之執戈揚盾此說當爲定論北史堯鍾葵字辟邪可知鍾葵爲辟邪之物古人多以鍾葵命名取壓勝之義故北魏有楊鍾葵張鍾葵于鍾葵李鍾葵北齊有宫鍾葵慕容鍾葵隋有喬鍾葵宗室鍾葵段鍾葵唐有張鍾葵又女子亦有名鍾葵者如宗慤之妹曰鍾葵是也觀此則鍾葵乃擊物之椎相傳爲辟邪之物或以此命名非有人能捉鬼其名曰鍾馗也 
經濟 
[節省端節宴會費及送禮費爲贖路儲金] [  程公騰]  
　　膠濟鐵路由華會議决歸我國備欵贖回現上海贖路籌欵會已成立矣我同胞前之呼號拘回權利者今已至坐言起行之時機可不亟起實追耶當兹端節將届惯例糜費甚大不如將此欵移作贖路儲金一舉兩利其辦法如左 
　　一商家應將端節讌會費移爲贖路儲金即將儲金存摺分給夥友將來可換鐵路股票則夥友仍不失今日端節之小利益 
　　二居户於端節有送禮之習慣每份至少亦需一二元即將此欵換儲金存摺當作禮劵相送何利如之 
　　三人家於端節一切應時物品亦可减省作爲贖路儲金不過减一時之口慾而可作將來之經濟 
　　四總之愛國事業不僅限於一時一事他如婚喪宴會壽誕良辰一扛糜費均可移作儲金即將儲金存摺報還親友禮無不稱（不受酬） 
[商業問題之研究（續）] [  吳東初]  
　　零購學（十九）貨物來源（九）親往採購 
　　進貨之門路極多有時人找上門有時須親往商埠視察見貨買貨也一國之中必有一二商業繁盛之處所謂大商埠是也内地或鄰近省分之欲購買貨品均須到此等商埠親往視察實地選購例如吾國上海乃商業之中心點極大之商埠也中外商人雲集於此賣者賣買者買每日作成交易不知凡幾春秋二季商業上尤其活動蓋大半商店均於春秋二季購進大宗貨品以供一年之用也 
　　進貨人之親往商埠視察有二大利益焉一商埠所到之進貨人旣多則一般廠家與行家無不爭先恐後前來與進貨人聯絡物品之種類旣多花様又齊任人選購若不親往視察何能知之二爲經商人之通病在墨守舊規總以已法爲滿意今藉買貨機會親蒞商埠視看别人做生意方法不知長多少見識增幾許閱歷内地商店對於商業之改良獲益於滬埠之大商店者平心而論當不在少數設内地商人再能往前進步不可謂非吾國商業之好現象也 
　　吾言至此不覺對於滬地一般水客之行爲而有所供獻焉查水客之責任重大職務麻煩閒暇之時固應各行其樂藉蘇困乏而醒精神非特無礙於工作亦反有益於事業之進行第能守此範圍者究屬少數大半行樂在先生意在後一似來到滬上十里洋場若專爲彼等行樂者卒致公私俱遭失敗平日報載捉拿賞格直接由於捲欵逃跑間接根於不明職務所在只圖一時之行樂不顧店内之損失言之實堪痛惜吾所屬望於一般擔任進貨之責任者都應牢記西洋商人之一句俗諺曰「先生意後行樂」庶幾乎其可矣 
道德 
[我對於商界青年之希望] [  朱心競]  
　　重士輕商由來久矣夫同爲四民之一而有孰輕孰重之别亦不平之甚者也然物腐蟲生古有明訓豈社會上好爲破壞之之而不予以鑒諒之詞耶亦不忍人心之日趨狡薄商業之日見衰頽而發爲危言以冀個中人之自省耳僕溷跡商界有年鑒於今日之現象實有不可不亟謀改建之方往者已矣來者可追尤希望我青年同志具不屈不撓之精神爲商業爲國家而奮鬭何徒守飯碗主義金錢思想而暴棄自甘也爰雜綴數條爲青年同志告幸勿以尋常瑣屑事漫不經意也 
　　一語言言語須鄭重懇切有條理有興趣能明瞭取積極苟順乎理雖多無妨主顧有疑必百端解釋萬不可存譏嘲朦蔽語意以阻買賣之成功也嘗見我國商店其初設時爲招徠營業起見尚能出以謙和及至信用旣著則悍然自豪每有蔑視主顧之舉動殊不知受其害者商店而非主顧也 
　　二舉動舉動須敏捷而不可近於輕浮蓋貨物旣爲主頋所鑒賞總以速得之爲快若延緩再四殊非主顧之所喜卽關於普通事務尤以敏捷爲主一爲經濟光陰一以速業務進行也 
　　三衣飾服飾不必求華麗但求整潔而已蓋交易之成敗固不在店友之闊绰也就店友自身論則華衣麗服爲不經濟就主顧心理論則恐以跡近浮滑爲厭吳中諺云「三千錢的家資二千八百穿在身上」滬上商人大都類此甚願我青年同志勿蹈此惡習也 
　　四决心辦事當具毅力吾旣决心從事斷無他物足以阻呈之進行嘗見友人某君擬就青年會夜校補習始以路遠爲辭謂不如購書自修繼思書價頗巨似不經濟而求學之念遂消我恐今日商界青年如某君者亦大有人在也 
　　五安分勿貪意外之財勿作投機之想回溯數月前滬上投機事業風起雲湧一班青年惑於金錢之魔力不惜犧牲精神本職以赴之曾幾何時而倒者閉者幾日有所聞其失敗之原因姑不論而一班抱發財思想之青年乃陷於進退維谷之境誠可哀已吾願可愛之青年鍜鍊其身心猛求學識勿見異思遷而阻其遠大之前程也 
　　上述種種猶商界之顯見而易去者他若不能以言語形容者亦何止十百我親愛之商界青年欲爲個人爲國家爭福利誠宜隨時隨地本科學之精神具堅强之毅力以糾正之指導之也（乙種酬） 
法制 
[主債務與從債務之區别] [  瞽丐]  
　　債務有主從之分履行亦有後先之别主債務者卽第一債務者也從債務者卽第二債務者也從債務之發生消滅悉以主債務之發生消滅爲標準未有主債務未發生而從債務先發生者亦未有主債務已消滅而從債務不消滅者惟從債務之責任以主債務無力償還而發生若主債務尚有償還之能力則從債務絶無責任之可言例如借錢者即主債務也爲借錢之人擔保者卽從債務也保證債務必須主債務者無償還能力時科負賠償之責任此固爲中外法律之所大同而遠近習慣之所弗殊者也至於近來保證債務之訴訟往往不追償於主債務者而先追償於從債務者蓋從債務者旣能爲主債務者擔保則其資力必較爲雄厚擇肥而噬雖亦人情之常然按之法理實不無差謬也（乙種酬） 
衛生 
[我之驅除蚊蠅談] [  卜勛]  
　　下列諸端淺而易舉倘能着實做去則蚊蠅之根株可斷社會之安寗可期衛生之道庶乎可矣 
　　㈠我國境内街衢狹隘坑厠羅列糞穢狼藉臭氣逼人應由巿董設法改良警察加意取締 
　　㈠公共之垃圾箱及溝渠等專責夫役清潔鑿通 
　　㈠殺菌藥水捕蟲器具强制人家購備 
　　㈠多開衛生展覧會與演講會 
　　㈠教育館前公花園中人烟稠密之處宜張掛蚊蠅揷畫引起人家注意 
　　㈠將蚊蠅之毒害預防之方法用簡單白話印成傳單分發街頭 
　　㈠將每區劃分幾部分或五十家爲一部或百家爲一部中設富有衛生智識之幹事若干人每日逐家調查循循善導（乙種酬） 
科學 
[架空電線之改革]  
　　輓近電學昌明電報電燈電話電車電鈴等等幾爲人類一日所不可缺之利器便則便矣然其危險亦甚大所有繁盛之區人烟愈稠密交通愈便利而電氣之設備亦愈複雜空中電線縱横錯綜經緯萬端儼如天羅地網故歐美各國俗有電網之稱一有損毁折斷則傷人焚屋之事必不能免故近日東西各國多將架空線改爲地下綫㈠可免縱横錯雜有碍美觀㈡可避風雨侵蝕發生危險㈢用户加增時不必另竪電桿今日我國各地尚多用架空綫望有巿政之責者速嚴加取締也（乙種酬） 
問答 
[瞿松年問]  
　　舍弟鶴年向從鄉宿邵南邨先生問業十五畢羣經比年以來治詩古文辭咸能進窺古人堂奥近擬來滬研究外國文學顧普通科學絶無門徑入小學旣格於學年（現年廿二歲）考中學復限於資格頗有向隅之憾松年側身商界未諳學務海上教育家倘諒其求學之誠祈有以教之 
 
