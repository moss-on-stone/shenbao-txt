# 1882 - 134 - 4903250

 

Page 1

 
 
[論誘娼] 　　　　　　　　　　　　　　　　　　　　　　　　　 
　　世俗之罵人也輒曰男盜女娼誠以女而至於爲娼其賤甚矣然男而爲盜則身敗名裂顯干王章必罹殺身之禍女而爲娼尙不至如爲盜之甚顧何以世俗之言乃相提而並論之不知爲盜者不過禍及其身而爲娼者則禍且及於一家何言之有女而至爲娼則其父母兄弟不復齒於人數有婦而爲娼則舅姑娣姒不能立於人前而其夫之戴緑頭巾而披蓑衣者更無論已此世俗之晉人所以以此爲最毒也乃自世風日降明知其賤而仍有甘心爲之者或迫於饑寒其父若夫不能育之孤苦無依暫以皮肉生涯爲挖肉補瘡之計此其情亦可憫也賣良爲娼例禁綦嚴父兄夫男倘有知情縱姦情事則立予重懲上之所以防之者亦未嘗不周且密而無如奸人又從而煽誘之於是乎廉恥道喪而氣節毫無矣前報載寍郡宗湘文太守嚴禁誘娼示諭而歎世道之凌夷雖有賢牧令亦有無可如何之日也夫婦女無知株守家鄉即億菜飯飽而布衣暖而究不免於掩束聞城巿繁華欲思至大家傭工以爲生財之道其初意猶不甚壞也然而大家傭人雖衆究不能容若干僕婦於是轉而至最能爲傭從此眼界一開心思遂變有此間樂不思蜀之意而拚頭搭脚籓籬簜然久之而視其故夫儼同陌路若此者往往爾有又有初時離家原無他意而爲奸人誘惑因而失身者甚至誘入䘕院一進樊籠永無出頭之日而身入其中者反以爲飽食暖衣恣情行樂亦復忘其惡趣而甘心爲之習慣漸成自然卽使家人得耗尋而得之亦竟不願再歸故鄕水性楊花挽回無術若此類者雖由奸人引誘之故而彼婦實亦自甘下賤猶未足深惜也最可惡者婦女本係秉性堅貞絶無邪念而奸人百計煽誘引之使出輾轉賣入烟花該婦女前此不知悞入彀中及至覺悟業經無門可出其素有烈性者則以一死了事然泯泯以没亦無人爲之表彰其有質性稍懦者則亦無法可施惟有隨波逐流苟延性命而名節已隳無可補救卒至呑聲飲恨以没世所謂一失足成千古恨再回頭巳百年身若此者則雖將誘拐之匪徒寸斬之亦不足以蔽辜也而奸人之所以得施其伎儞者大抵必有窩頓包庇之人鄉村之間官府聞見有所難周而地保則耳目較近有此等匪徒誘拐之事所宜隨時查察禁阻禁之不得則拘以報官節蟻媒之流亦必禁遏使不得逞其伎倆庶幾不愧坊保之名若不能禁阻而反與若輩朋比爲奸力爲包庇則其罪有所歸矣宗太守旣知坊保之庇護匪人而地方拐誘之案層兑疊出賣良爲娼之事所在多有故大發雷霆飭縣明查暗訪有犯必懲自此番整頓之後或者有所畏忌而不敢再爲縱恣則亦未始非地方之福也夫奸匪之誘賣人口必以鬵諸娼家爲可獲利而被誘之婦女則必以入娼家爲被禍之最烈無論貞烈之婦不肯身入火坑必將殺身全節卽懦弱之輩素無烈性而隨波以去亦終無出頭之期其自甘隨落者無論矣内中亦有一二庸中佼佼者雖不能死而欲自拔于淤泥而龜鴇之惡有不可以殚述者柔弱婦女其何能濟此等惡孽非奸匪作之而誰作之然徒歸咎于奸匪而彼左右輔翼之者仍得從輕免議猶非所以除暴安良之政也今寍波有此積弊得宗太守嚴以治之匪徒奸保或當歛跡而各處地方若此等事何地蔑有上海一隅五方雜處匪徒最多加以妓館林立婦女之價倍蓰於他方蜂媒蝶使明目張胆千方百計誘惑良家婦女或且致之於臺基俾婦女之暗中失節漸或習慣而廉恥蕩然此等人其罪實擢髮難數而乃証據確鑿淫惡顯然仍不予儘法懲治以視宗太守示内之言不亦覥然内愧也乎嗚呼安得各處司牧者皆以宗太守之心爲心哉 
[本館自已接到電音]  
　　本館於昨日接到在津友人專發電音到本館有四月初一日上諭一道敬謹譯登 
○四月初一日奉上諭恩承奏病難速痊懇請開缺一槢恩承着賞假一個月安心調理毋庸開缺欽此 
[毒謀未遂]  
　　倫敦向有大商人總會名滿斯恩好司地方寛大屋宇宏敞爲大商人聚集議論貿易事務之所 
兹接華四月初一日英京發來電報言有人欲用炸藥將該處房屋炸毁經人知覺不得逞志而罷 
[私運烟膏]  
　　香港往來舊金山之公司輪船近來時有私載烟膏情事爲海關搜獲烟膏三千八百八十罐已 
列前報旣經查獲之後查究此事係屬何人所爲嗣爲巡丁查獲書信數封知係該公司船上有人作弊故於此次該公司輪船重到舊金山尙未進口之時海關派小火輪帶同巡丁等迎上該船將其兩寫字人捉去其一人則聲稱與已無涉求爲速訉質之見証等人果屬無干隨予省釋其一人名該内底卽係經手作弊之人書信可據故無可措辨現在尙未審斷有保之以去者須寫保銀五千元又　華人鍾阿基亦爲巡丁所獲正在問供時鍾阿基取出一信由窓隙遞出有婦人接之以去巡捕見之遂將該華人一併拘押蓋私運烟膏卽係此人所爲據云此次烟膏並非由香港運來乃在舊金山熬煮擬載往火奴魯魯者其言是否屬實殊未可信現在尙須澈究該華人須保洋一萬元云 
[操兵認眞]  
　　前報曾言高麗延請日本兵頭爲其教練兵士兹得高麗傳來消息知日本兵頭抵高之後用心 
訓練一人教練八十名進退坐作均已操練精熟直與日兵無異其一人管教二百五十名現在亦將練就其所着號衣號帽仍循高麗之舊惟於衣服之甚不便者略加改作而已刻下高麗甚以操兵之事爲急每日操演皆有官員前往監視其如何操法如何進境皆一一誌之甚詳是亦可見高人之勤奮矣 
[大會預錄]  
　　日本報言西歴一千八百八十三年法國欲開設博覽大會專爲裒聚日本器物而設蓋以日本 
古器甚多故也然法國巴黎斯向來積有日本古器其數較多於日本現在所有之數以從前日本器物逐漸流入外洋而法國多收而藏之如明年設會殊爲便易也 
[漢口茶信]  
　　漢口來信謂今年茶婁之到彼者較去年遠勝昨報所述該處運茶往外國之首號船斯德林盖 
斯德里其水脚每墩須銀七磅七先零兹悉各商因價太昻託其裝連者殊少故已减價全六磅十先零矣 
[反目自盡]  
　　甯波前日來信曾該處者洋貨店主婦因與其夫反目惱怒不勝潛服生鴉片烟自盡聞此事者 
咸抱不平云至其詳細緣由俟有續聞再錄 
[焚斃兩孩]  
　　寍城西門内大街　酒坊於四月初一日蕘時失火共燬去僂房二十餘間燒死兩孩誠爲可 
 
 

Page 2

 
 
慘毒該酒坊間壁某姓有一妻及男女幼孩六人皆臥樓上某從睡夢中驚醒突見火燄逼近急與其妻先抱出四孩尙有一六歲一未週歲兩女孩意將再行救出乃迨其囘入屋中樓梯已斷遂致呱呱者罹此慘厄云 
[侯相蒞蘇]  
　　金陵來信云左侯相已定於本月初十日由江寍起節蒞蘇大閲營伍聞蘇省已派小火輪前往丹徒口迎護來省矣 
[查山竣事]  
　　粤東清查墳山公所定於上月十三日藏粤自大北門小北門及大東門外一律查清蒂客秋開辦以來在局諸君均不辭勞瘁不避嫌怨迄今始獲成效總核其數約有三十餘萬穴之多但願後之人能敬愼將事則澆風永絶存殁均深銜感矣 
[擬設義塾]  
　　夏門來信謂興泉永道孫觀察現擬在厦門設立義學以惠寒畯而育人才業已籌發經费將有成議矣 
[放火查勘]  
　　上月二十五日黎明時蘇閶宋仙洲巷内楊姓後門對過某姓在矖臺正晾衣服見該姓後戸有稻草灰一堆門已焚焦一穴如盆大急叩門篇喊登時樸灌滅熄立報保甲局請局員親勘飭緝云 
[錫山絲信]  
　　據錫金友來稱本屇蠶絲以天時和暖可卜豐收且桑價較往屇跌落十之六七刻下將届小滿各路莊客巳集亦較舊歲多出十數家育蠶之戸咸忻忻然有喜色但近數日内風雨交作天氣較凉又未卜有礙否也 
[榏斃女嬰]  
　　漢皋下碼頭後街某甲著家稱小康未有子嗣性素慳吝錙銖必較其妻曾産數女而育其一近又臨蓐仍應蟲虺之夢甲深厭惡之毁詆其妻急欲置媵其妻怒恨塡胸竟將不滿三朝之女嬰扼吭致死甲知而色喜曰免爲他人育賠錢貨間者深嘆其忍云 
[整頓育嬰堂務示]  
　　欽加二品頂戴署鹽法武昌道惲爲曉誰事照得育嬰堂錢文與賑款無異侵呑育嬰堂錢文卽與侵呑賑欵無異陽誅固嚴冥罰尤慘豈可以身嘗試乎該堂委員首士皆係讀書明理身列縉紳且由本道衙門遴選接充自皆結實可靠卽該堂書役人等亦具有天良何至嬰此昧心之錢但善惡不同良莠難齊當此整頓堂務之時亟應嚴加禁令爲此諭經手育嬰堂各書役知悉爾等須知該堂經費涓滴皆嬰孩養命血脈互相告訴勿稍沾染倘敢昧良圖利怙終不悛此等直是人血獸心無足愛惜本署道一經查出卽照呑賑例發縣盡法懲辦以儆將來勿謂言之不預也切切特諭育嬰堂示本堂留養嬰孩向准民閭赴堂選抱至散寄城鄉各嬰名數尤爲衆多兹奉憲諭不論内外堂均准指定選領由本堂傳知原哺乳婦抱嬰當面交付其路途較遠者期以次日所有領嬰之人應卽邀同公正耆董及地隣人等一同來堂出具保結以憑稽攷倘有轉賣爲賤及轉徙遠方希圖漁利種種情弊卽惟謢保人是問切切特示 
[星使就醫]  
　　福州船局黎星使病不服藥但預繪儀容購求壽板曾列前報兹聞星使近以夜不能寐心神恍惚更覺焦灼上月初六日囑羅少曹委員引萹善柏相之粤人入船署花園洋樓上照相迨照畢覺鬚眉欲活面目如生星使爲之喜極呂提調見星使徒以花木陶情近又好飲外洋安神藥水終非上策故屢勸星使延醫以冀早愈俾得整頓工務星使重拂其意飭請宫醫診脉然服藥與否尙未定見也 
[賭風漸盛]  
　　福州船局與羅星塔馬尾街等處逼冋有保甲委員照例查辦近聞娼寮賭舘均陽奉隂違日馬尾街蝴蜨道有林九九者與洋人租得房屋一間陽爲賣洋烟實則借此窩賭通商局委員恐釀事端方思設法驅逐而保甲委員與陸營統帶恐干未便旋奉局憲面諭毋庸往拿故無賴輩均藉此爲藏身之窟云 
[代神索捐]  
　　南昌某甲以小本營生日前偶患寒热夜間忽作囈語謂有黑面長鬚人爲崇其婦亟爲禱於附迎之神廟見旁立一神果如甲所謂者於是磕頭有聲絮語禱祝涕泗滂沱遂爲廟祝所見詢悉其詳因謂婦曰此名某爺極有靈應娘子可許下一願如再未痊則或將某爺請往尊府供奉自當立效婦　以爲然然不識字惟據廟祝爲書一紅條黏於神身而散未數日甲病旋愈亦不知有前事面廟祝忽至入門先聲道賀甲方錯愕婦乃告之以故廟祝隨出示紅條則大書甲之姓名許助全副錫器鑾駕字樣甲大怒詈婦婦力辯無之廟祝之來共有八九人就中或推或挽抚索八十千文繼則跌至半價甲謂此姑勿論惟我婦現説並未許此愿則錫器等究竟出於誰意廟祝中有應聲者曰就是神意君方賴　庇護何轉瞬遂爾忘恩將神所欲得之區區槪吝而不子耶談次侃侃一若理直氣壯神實曾與諄諄話言者時兩造皆將勳怒旁人乃爲之解開謂事可緩説始暫罷論似此敝俗澆風實堪痛恨有地方之責者誠不可不禁也 
[雷震船桅]  
　　南昌於三月二十日晡時忽颯颯寒風起從天末居人皆易棉而裘俄頃間卽黑雲漫布靜更後一聲霹靂雨隨狂注街巿流水有聲雷亦愈屬直至五鼓始止次日過午仍大晴朗惟寒威則如故也有自章江門外入城者據言是夜河下有一大鴉梢子船爲雷撃斷一桅劈破一桅蓬窗亦略遭壓損幸人皆無恙云此殆電氣之所觸歟 
[起死述聞]  
　　據傳寍城水鳬橋水姓門内屠九韶之子病瘵瀕危四肢僵冷僅存一息家人度其必無生理於是焚化紙轎楮帛又召女　 
僧四人在房誦經惟候其氣絶而巳突有舉人童某因事過　酒已酪酊見庭中焚紙轎問將何爲屠告以故童遂趨入病人之房將女僧驅散手撫病人胸間喚曰醒來醒來爾當同我飲酒勿登鬼籙語未畢床内似有窸窣聲旋見病人醒甦口中暔暔言童先生在此我等快打包他往屠子尙有三十餘年陽壽等語家人聞之毛髮竦竪繼見病人躍起頓省人事竟似霍然家人深感童某回生之力云竊思醉語模糊豈足抵返魂香功用此事殊屬荒誕或傳者之失實耶不然亦會逢其適耳 
[皖垣官報]  
　　藩司盧示涇縣茹蔴巡檢缺前已將候補巡檢佘林成詳補現奉部覆核准應卽飭赴新任潛山縣典史缺委試用主簿蔣士珂署理 
[邑尊騐屍]  
　　昨日下午四點鐘莫邑尊帶同刑仵前赴虹口三官堂北首張家灣地方騐屍聞該處田旁有一廢墓向爲流丐所棲前夜鄉人見有四人在彼疑偷蠶豆遽行紏人捉拿其三人乘間逸去獲住一人用亂刀戵斃由保報縣檢驗之時有刀痕十數處邑尊驗後卽將一于人証帶回縣署審訉當羣毆之時人多手雜究不知何人爲正兇也 
[尋仇驚遁]  
　　本埠泥城外於數夜前有賊入外國人家竊雞爲巡更者獲住旋經外國人出視因其未曾得贓薄責而遣之而該賊當時謂更夫云汝須留心我必復讐不爾恕也次夕賊果紏其黨六人前往報復尙未入門更夫已覺卽施放手槍賊乃驚逸 
[匿名揭帖]  
　　匿名揭帖本干例禁兹聞新聞地方公平洋行之地前租與人造屋現已期滿由金梅溪接租翻造舊租戸均須遷移於是　 
懷恨有人書寫匿名帖徧貼稱金挖租公平之地以圖漁利限令居家舗戸卽日搬移并知照前手租地之人赶緊拆屋讓地各家苦狀難言設金再到新閘皆欲致死於伊以洩公忿等語英副領事官司君據公平洋商阿丁特爾稟訴前情並稱該處人徧貼匿名帖爲首者係開烟館之陳姓　 
謂欲與金爲難司君據情照會英界會審員陳太守請爲辦理至太守如何辦理容侯續錄 
[誤傷判罰]  
　　英界會番署據惠捕頭稱坭水匠王　大與木匠董順孝等在松風閣茶肆啜茗忽相口角至于爭毆彼此擲盌傷茶客 
 
 

Page 3

 
 
薜坤林之頭額及王洪生之右臂由捕拘獲擾事之王董等六名送請究辦當有木作頭吉阿三投案稟稱王董等誤傷薛王二人經我調處出資養傷宗結求爲免究薜王同供在茶舘吃茶舘王董爭毆擲盌致被誤傷　擲盌之人不能指出亦未言明養傷了事求斷擲盌一節王董互相推諉陳太守騐得薛坤林受傷略重王洪生右臂受皮傷隨判王董等六名合罰洋三元以一元半給薜半元給王養傷餘一元撥充醫院經費 
[小繽判押]  
　　開烟館之楊三鄉投英界會審署控稱失去煙袋一隻報由捕房獲竊徐春生搜出押票二帋所押者皆係烟袋吊出後認得其中一隻的係我物云另一隻由捕房傳王明雲認明亦係原賍均求給領徐認竊求恩押舗夥禀烟袋每隻押去洋一元半兩共三元求追質本陳太守判押徐一月贓交失主分别認領質本因是竊贓不准理追 
[摺稿恭錄]  
　　本畢機器織布局奉李傅相奏准將卽開辦昨經登報兹由天津抄到原摺因恭錄如左大學士直隸總督一等伯臣李鴻章跪奏爲招商在上海試辦機器織布局以擴利源而敵洋　恭摺仰祈聖鑒事竊查光緖四年十月二十四日奉上諭御史曹秉哲奏請仿用西法開探以利器用一摺據稱近來各省開設機器等局需用煤鐵甚多請由内地仿照西法用機器開採轉運鼓鑄製造旣省買價並濬財源等語所稱招徠殷商聽其開辦酌量徵收釐視是否可行着李鴻章體察情形斟酌妥善奏明辦理原摺着抄給閲看等因欽此臣查該御史原奏内稱方今之務以海防爲最要泰西各國凡織布疋製軍械戰艦皆用機器故日臻富强又謂中國若用機噐開採轉運鼓鑄製造其價比來自外洋爲賤更可宏拓遠謨等語所論均屬切要臣維古今國勢必先富而後能强尤必富在民生而國本乃可益固溯自各國通商以來進口洋貨日增月盛核計近年銷數價値已至七千九百餘萬兩之多出口土貨年减一年往往不能相敵推原其故由於各國製造均用機器較中國土貨成於人工者省費倍蓰售價旣廉行銷愈廣自非逐漸設法仿造自爲運銷不足分其利權蓋土貨多銷一分卽洋貨少銷一分庶漏巵可期漸塞查進口洋貨以洋布爲大宗近年各口銷數至二千二三百萬餘兩洋布爲日用所必需其價又較土布爲廉民間爭相購用而中國銀錢耗入外洋實已不少臣擬遴紳商在上海購買機器設局仿造布疋冀稍分洋商之利迭經飭辦均以經費不充税厘太重相率觀望久無成議復飭據三品銜候選道鄭官應三品銜江蘇補用道龔壽圖會同編修戴恒妥細籌擬據禀估需成本銀四十萬兩分招商股足數議有合同條規尙屬周妥當經批准先在上海設局試辦泒龔壽圖專辦官務鄭官應專辦商務又添泒郎中蔡鴻儀主事經元善道員李培松會同籍辦該道等延聘美國織布工師丹科到滬據稱中國棉花抽絲不長恐織不如式必須就花性改製織機己與訂立合同令其携帶華花赴英美和廠試織酌購機器本年夏秋之交卽可回華開辦查泰西通例凡新剏一業爲本國未有者例得畀以若干年限該局用機器織布事屬創舉自應酌定十年以内祇准華商附股搭辦不准另行設局其應完税釐一節該局甫經倡辦銷路能否暢旺尙難預計自應酌輕成本俾得踴躍試辦以免受洋商排擠擬俟布疋織成後如在上海本地零星銷售應照中西通例免完税厘如由上海逕運内地及分運通商他口轉入内地應照洋布花色均在上海新關完一正税槪免内地沿途税厘以示體恤如日後運出外洋行銷應在新關完一出口正税若十年後銷路果能漸暢洋布果可少來再行察酌另議此係中國自主之事自可持定專章無虞洋商藉口除未盡事宜再由南北洋大臣隨時督飭辦理外所有上海招商試辦機器織布以敵洋隂緣由理合恭摺具陳伏乞皇太后皇上聖鑒謹奏奉旨該衙門知道欽此 
[接錄擬實學館章程]  
　　歴練每屈六年十一月中旬大考後禀請掄選超等若干名特委委員帶領出洋分赴西國書院兵船工廠學習官給資斧每名每月銀若干臨時熏請酌給三年後回籍取具洋師切實考語呈請察核從優保舉任用○一丁役舘中擬設門丁二名專司門戸禁止遊人窺探客至傳送名刺登記號簿學生親屬到訪帶領接見每日清晨六黠鐘啓門夜間八黠鐘關鎖門戸鑰匙送監督收管學生丁役不得任意出入每早起夜睡上學食飯各按時刻傳鉦通報學童告假傳送名籖設聽差八名專司洒掃伺候服役及一切差遺設司廚二名打雜四名水夫二名茶房二名更夫一名如續招學童滿額聽差打雜再行禀請添設以上名役擬請倣照閩局及天津水雷新局章程每名每月給火食辛工共銀三兩每月給假三日逾期按日扣支工食懶惰者每日罰扣銀一錢以賞勤者廚房每日備辦稀飯中飯晚飯各一頓學生當操練時晨早多辦稀飯一頓費用俱由官給凡廚房供給一切俱宜整　如粗率者每席罰扣銀二錢各役如有酗酒賭博爭鬥滋事者請准由舘内員紳隨時撤退男補○一雜費除薪水火食每月具領外館中日用中外筆墨紙張簿册燈油蠟燭茶水醫藥各費擬請由公項支給每月造册報銷冬月講堂所需煤炭擬由官煤局領用以歸簡便請札行煤局以便臨時具領○一噐具館中應用牀凳椅桌及各種本噐現成購買款式多不相宜謹開列清册擬請特派妥員督令工匠依式配造庶爲適用擬請每學生一名給以牀一桌一竹公座椅一竹斗椅一面盤一木架一手巾架一槓箱架一燈台一石板一洋墨水壺一洋筆稈一雞毛掃一痰罐一夜壺一二人給木茶几一其餘中外筆墨紙張簿册按月給發可以陸續分購將來隨時添置噐具什物再行稟請由公項領支統附月册呈報○一外館學館右邊有舊洋僂一所略加修葺可爲外館擬請招外學生二十人限年二十至二十四歲須體質强壯心地明白者方可入選在内住宿不准擅離每人月中火食雜費擬請照内館學生發給每日按内館上學時刻入館學習另派洋文算學帮教習一員專教以帆纜繩索名目用法洋鎗礮操法測量繪圖各藝以三年爲期學成備充輪船水手之職内館放學時候卽退回洋　安息不准在内館逗遛其内舘學生亦不准私到外舘聚談以免彼此擾亂功課其餘學規俱倣照内館章程以上各條僅就簪見所及開列是否有當优祈采擇施行[  實學館委紳湯金銘金鑄謹呈] 　　　　　　　　　　　　　　　　　　 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年三月二十一日京報全綠] 　 
　　宮門秒○發抄旨九道○缺單○廣西撫慶奏爲恭報越南使臣到省及起程回國各日期摺子○又奏爲請旌表貞女夾片○皖撫裕奏爲會查皖豫交界地方情形擬請分别移駐專員摺子○學政孫奏爲恭報赴省考試各鬮情形夾片○三月二十一日禮部宗人府欽天監廂藍旗値日無引見○綿善請假二十日○世勳連明預備召見○召見軍機世勳連明○發杪張樹　 
聲奏赤溪恊都司何殿材籍隸本府仍請免其查缺對調奉旨兵部議奏欽此○又請以都司梁鼎勳補大鵬協中軍都司奉旨兵部　奏欽此○又請將拿獲要匪劉德等出力官紳請奘奉旨莫善積等均着照所請奘勵該部知道單併發欽此○又請將承修河濵○工未能堅實之總兵黄廷彪等革職　賠奉旨着照所請該部知道欽此○鍾念祖奏接署滇臬篆務並謝恩奉旨知道了欽此○周恒祺奏奏調道員彭毓棻仍請回豫候補奉旨彭毓棻着回原省候補該訪部知道欽此○又同知于贊委署徐州府同知奉旨知道了欽此○又提督姚廣武請留清淮差遣奉旨着照所請兵部知道欽此○衛榮光奏接任蘇撫篆務日期前謝恩奉 
旨知道了欽此○○光緖八年三月分缺單知縣廣西宜山叚榮棣革布經廣西布政司吳廷楨升府經直隸廣平陳鈞病吏目奉天義州仈濟元故貴州永寍賈鑄丁四川漢州趙國璽故河南許州詹運昌革司獄盛京刑部劉繼新病典史　蘇東台句成章查無其人山東安邱張筠革山西陽城任廷颺升○廣西巡橅臣慶裕跪奏爲恭報越南使臣回國到省及起程日期仰祈 
聖鑒事竊照越南國於本年正月初十日據原泒委員補用道張桐熙等送該使臣行抵桂林經臣飭令暫爲休息照例欵茶骸使臣等備述在京展覲仰蒙大皇帝賞賜駢蕃又蒙恩賜國王勅書縀疋物件令陪臣恭齎回國交國王祇領實小國非常榮遇陪臣長绕行走往返平安感沐天朝深仁厚德嘉惠遠人等語察其感戴恭須實出至誠隨卽飭令更備船隻於正月十七日由水路起程適原委護搓之道員張桐熙候補知縣况章英均有感冐改委補用知縣李延生督率兵壯護送前來並飭沿途文武宮員妥爲照料俾利遄行所有越南使臣到省及起程回國各日期謹會同兩廣總督臣張樹聲恭摺具奏伏乞皇太后皇上聖鑒謹奏軍機大臣奉旨知道了欽此○○慶裕片禹據恭城縣知劉履安詳據副貢生李舒華等呈報貞女黄容氏係本邑生員容德濬之女生於道光壬寅年咸豐八年許字同邑童生黄垓爲室未過門而垓於同治三年七月病故該氏聞訃悲痛欲絶泣請父母變服奔喪過門守志事奉兩代孀姑俱極孝敬光緖元年祖姑抱病親侍湯藥寢饋不遑及至祖姑不起竭方料理喪葬盡哀盡禮該氏現年四十歲守貞己十八年造具事實册結由學牒縣詳請旌表又據候補知府黄鵬飛補用同知劉啓任梁瑞堂署昭平縣知縣高銓等稟　竊職等同鄉廣東羅定州貢生譚雲雯之女黄焯城之妻係廣西候補從九品黄金錫之母於道光二十八年適黄焯城爲室時年十九歲翁姑喪堂家計貧苦而氏克盡婦道孝養　目違嘗因姑病籲天願以身代姑病果獲全愈鄉里皆稱孝感之誠迨翁姑相　考終咸豐三年夫焯城亦故氏哀毁幾絶慘不欲生因甫誕之子未滿二齡逾月又生遺腹一子祗得含悲撫孤均幸教養有成該氏現年五十三歲計守節二十九年洵婦道之克完且孝思之無忝又該從九之從堂叔母節婦黄莫氏係同州教職莫　森之女於咸豐二年適黄祖炘爲室時年二十歲閲八臓月而夫故當祖炘病劇時日侍湯藥衣不解帶病殁一日氏絶粒誓殉翁再三勸止乃飲泣聽命擇姪立嗣奉邁年之舅氏撫弱歲之嗣兒該氏現年五十歲計守節二十九年均與請旌之例相符職等桑梓情殷見聞的確不忍聽其湮没造具事實册結合詞請　各等情前來臣查貞女黄容氏未嫁夫亡過門安志松筠比操金石同堅雖年例未符而貞卽可憫節婦黄譚氏黄莫　靑年守節出首全貞孝事翁姑慈撫孤子均爲閨門足式洵屬節孝可屬合服俾懇天恩俯准旋表以闡幽光而勵風化出自鴻慈除册結送部外謹會同兩廣　總督臣張帽聲廣西學政臣秦樹春附片具奏伏乞聖鑒訓示謹奏軍機大臣奉旨均着准其旌表禮部知道欽此○○頭品頂戴安徽巡撫奴才裕祿跪奏爲會查皖豫交界地方情形擬請分别移駐專員以資控制恭摺奏祈 
聖鑒事竊奴才恭奉光緖七年九月初二日寄諭通政使司副使張緖楷奏河南固始商城與安徽六安霍邱交界處所地方遼闊山深林密最易藏奸民俗强悍伏莾未清請飭擇要布置或分設縣治或移札專　以資控制等語着該撫等體察情形會商具奏原片着抄給閲看等因欽此仰見聖主綏靖地方有備無患至意莫名欽服伏查安　六安霍邱兩境與豫省之商固壤地處處毗連民俗之强悍向以霍邱固始爲最六安商城次之而霍邱之葉家集等處與豫省之黎家武廟等集正當兩省交界居六霍商固四邑之中相去州縣治所皆充百數十里曁百里遠近地濵史河水複岡重尤爲匪徒出没之所自軍務肅清以復皖省於葉家集一帶派防營扼札巡緝目前固可無慮如將來防務盡撤則該處距城窵遠民氣囂浮而止設有分司巡檢一員武職亦止有外委一弁汎兵數名稽齊難周誠難保其不爲藏奸之藪詳譯原奏所請洵爲善後經久之計惟事關兩省建置必須於因革損益之宜妥細勘籌方期萬全無弊奴才於接奉諭旨卽經咨商河南撫臣會勘籌議旋由李鶴年泒委河南候補道　續奴才亦泒委安徽候補道錢祿曾同赴　豫界上逐一查據該道會勘兩界地勢情形繪圖開摺禀覆奴才與李鶴年往來函商並督同司道悉心體察以地勢而諭葉家集最爲皖豫門戸自該集以西六七里外卽屬豫境其六霍兩境附近該集地面實在距城遙遠鞭長莫及者霍邱有戚家畈等處二十三保六安則有金家寨等處十二保如議分撥設縣則兩境止三十餘保幅𢄙太狹不足以成縣治若必割豫省之地以益之則事隸兩省地非一屬旣與從前過陽設縣只在一省者情形不同且古人晝界分疆具有深意兩界居民農服先疇相安日久一旦易其疆里驟辜更張誠恐禾覩設縣之利先有紛更之擾楑諸民情亦非所樂從竊惟該處控制之要本重在彈壓緝捕一事而彈壓緝捕全在有得力之人以收實効其刑名錢糓之隸於各州　者定制巳久原不慮有貽悞若更設縣治一切割歸管理不特增設官吏以及添建城垣學校倉庫篇獄等項需費浩繁更怨事多力分轉於緝捕事宜難期得力是設縣一層核之事理似覺窒碍難行至安省緑營額兵本少詳查連省副叅遊及都守各貞皆現居要地無可　撥而國家經費有常亦未便因此一隅遽增覮制查從前皖省寍國府同知移設鳳頴駐札濉溪　 
口頴州府同知移札驛口橋皆以地控邊界移防鎭撫正與該處情形相同今若仿照成案將原設頴州府之糧捕通判　設隺邖之葉家集原駐集家集之開順巡檢改駐距葉家集七十里之洪家集並將六安原設直頴州州同移設六安之金家寨所有霍邱境内附近葉集之賤家畈等二十三保卽責令該通判帶同現移之洪家集巡檢專司稽查巡緝其六安境内之金家寨等十二保卽責令該州同帶同和尙灘巡檢專司稽查通緝再於各營移簡就要抽撥千總一員湊足兵丁百名撥赴柴集隨同該通判駐紫俾資控制其兩處分　 
撥保内一功賭博打降私宰等項枷杖案件槪照鳳頴等同知之例併聽該通判州同就近審理其刑名錢糧事件仍歸各州縣管理遇有竊刦各案除巡檢仍照捕官開叅外其通判州同亦各照捕盜廳員曁分防州同例叅緝葉家集距豫境黎家集隔僅三十餘里如豫省更　黎家集酌設官兵　此聲息相同遇有兩界應辦事宜不難隨時會商籌辦就頴州六安而論駐城有知府牧令等官各移去府佐州佐一員决不致有矌悞而皖豫四邑交界得此專員分駐卽可聨絡兩省之氣共籌邊界之防似於地方不無裨益如蒙愈允該通判並六安州州同均係以原設之缺移紫應仍照舊歸爲部選之缺毋庸另行更定其抽撥弁兵一切未盡事宜應由奴才會商督臣續行奏明辦理至現任通判州同二員是否堪勝移設之任亦當察看據實奏陳不敢稍存遷就除豫境應行酌籌事宜應由河南巡撫　 
臣李鶴年專摺具陳外所有會查皖豫交界情形擬請移員分駐　由謹恭摺具陳伏祈皇太后皇上聖鑒訓示謹奏軍機大間奉旨該部議奏欽此○○孫毓汝片再臣於上年三月報畢通省歲考旋　皖南接辦科試計自三月至十一月考過寧徽池　頴鳳六府廣　六安洄除四州　 
塲務一律清肅無弊臣於歲杪回署尙餘二府一州今正調齊定於本月十五日赴省先考安慶回試和州太平計四月中旬通省科考可畢至期再　專摺奉鐘將現試情形附片陳明伏乞聖鑒謹奏軍機大臣奉旨知道了欽此 
 
