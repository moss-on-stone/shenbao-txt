# 1918 - 40 - 4916163

 

Page 1

 
 
   
 
 

Page 2

 
 
時評 
[又有主和之說（冷）]  
　　中國之時局我嘗譬之於瘧矣和戰兩說猶之瘧病中之寒與熱也寒之後必有熱熱之後又有寒然而寒與熱皆病也寒熱並呈乃成瘧病 
　　是故今日中國之時局不必戰說之可懼而和說之可喜也一戰一和之無巳然後乃成中國今日時局之病必和戰定於一方至和戰之說全息而後此時局之病始去猶之病瘧者必寒熱盡退而後其瘧始已也是故今之有和說未必其可喜也 
命令 
[二月十四日大總統令]  
　　署司法總長江庸呈請任命喬恒燕署奉天高等檢察廳檢察官孫咸煦署奉天瀋陽地方檢察廳檢察官吳霖署奉天遼陽地方審判廳推事曾師孔葉流署陜西長安地方檢察廳檢察官劉駿聲署甘肅皋蘭地方審判廳推事祝諫審署浙江第一高等審判分　監督推事孫廷贊署浙江第一高等審判分廳推事章圭琭熊懋儒署浙江鄞縣地方審判廳長熊夢飛署浙江鄞縣地方審判廳推事樓守廉署浙江鄞縣地方檢察廳檢察官王德恒署四川成都地方審判廳長楊宜湛署四川 
 
 
 

Page 3

 
 
成都地方警判　推事劉　漳署綏　都統署審判處審理員均照准此令 
[又令]  
　　署司法總長江庸呈請任命陳懋成爲江蘇高等檢察分　監督檢察官　在　　山西高等　判　推事李宗沆爲陜西長安地方檢察　檢察官江秉德爲浙江　縣地方檢察　檢察官均照准此令 
[又令]  
　　陸軍總長段芝貴呈請任命郭鳳書爲熱河都統署軍務　　長應照准此令 
[又令]  
　　陸軍總長段芝貴呈請任命趙格善爲口北鎭守使署副官應照准此令 
[又令]  
　　陸軍總長段芝貴呈請任命余宗魯爲暫　浙江陸軍第一師步兵第四團中校　附朱耀　爲少校　附均照准此令 
[又令]  
　　陸軍總長段芝貴呈請授唐景雲李雲龍爲陸軍騎兵少校應照准此令 
[又令]  
　　李天佑給予四等文虎章此令 
[二月十五日大總統令]  
　　任命傅春官爲江西潯陽道道尹此令 
[又令]  
　　國務總理王士珍呈請任命江蘇特派交涉員陳貽範兼充地方捕獲審檢廳評事應照准此令 
[又令]  
　　山東督軍兼署省長張懷芝呈試署即墨縣知事汪鴻孫現經直隸調用請免署職應照准此令 
專電 
[北京電]  
　　馮玉祥自武穴通電主和言如不可則請殺我以謝天下長江三督亦將通電時局生大變化（十六日下午九鐘） 
[北京電]  
　　熊希齡以私人名義通電主張仿辛亥成例由諸方派人赴武漢議和（十六日下午二鐘） 
[北京電]  
　　熊昨通電南北贊成李督三十一電及岑譚合電主張勿再用兵中有在中央俯順厭亂之人心當視爲保國愛民不當視爲損失威信在地方曲體困難之當局當視爲鬩牆禦侮不當視爲國外戰爭等語 
（十五日下午一鐘） 
[北京電]  
　　傅良佐陳情於軍法會審說明離湘隠情牽涉公府及長江三督末言段閣因此推倒顯係含有政治問題並非由於軍事失敗以圖脫卸但内中證據多據外人報告及某面談不甚充實此篇可以覘馮段兩派傾軋之程度（十五日下午二鐘） 
[北京電]  
　　參院修改之兩法閣議時提出討論王士珍江庸主張從緩公布以免時局益陷于困難地位（十六日下午二鐘） 
[北京電]  
　　閣議决定公布臨時參院修正兩法（十六日下午九鐘） 
[北京電]  
　　岑西林電譚延闓允赴湘一行但行期未定（十六日下午二鐘） 
[北京電]  
　　陳光遠辭職意打消中央准假十日（十六日下午二鐘） 
[北京電]  
　　新督楊增新電稱沿邊回民滋擾請示辦法（十六日下午二鐘） 
[北京電]  
　　陳樹藩電稱郭堅等軍隊進逼省垣西安危急請迅派兵往援（十六日下午二鐘） 
[北京電]  
　　陜第一混旅第二團長胡景翼一月二十六日入三原渭南騎兵亦於二月一日入臨潼聲明與某派一致行動 
　　（十五日上午十二鐘） 
[北京電]  
　　梁士詒聞將於三月初旬來京但交系中人言不確 
　　（十五日上午十二鐘） 
[香港電]  
　　十三日汕頭地震華界房屋幾全毁壞租界亦大受損死者約千人傷者甚衆沸水熱氣自地噴發歐人未有死者 
　　（十六日上午三鐘） 
[香港電]  
　　程璧光不允就督軍任 
　　（十六日上午三鐘） 
[香港電]  
　　莫榮新謀取鹽政管理權（十六日上午三鐘） 
外電 
[北京電]  
　　據各方面消息内務部得中外醫士之助防疫頗能奏效定州已無疫症正定情形尙稱滿意中外醫士派赴各疫區者日見增多陳醫士已率助手三十人赴歸化再由此處會同軍醫赴薩拉齊包頭等處消除疫患（十五日） 
[廣州電]  
　　昨夜今晨復地震兩次毁舊屋數所此外無損傷（十四日） 
[廣州電]  
　　粤人力圖以程璧光代莫榮新但爲廣西軍界領袖所反對（十四日） 
　　以上路透電 
[北京電]  
　　據國務院顧問某君之談話云現在政府之情形事實上爲總統制王士珍似並無爲國務總理之責任因此當然不至有自上辭呈之事段祺瑞目下仍無出山之意云云（十六日） 
[北京電]  
　　聞新國會組織法案之發表與否須視湖南方面之戰局而决定敵僑處分法若不再經協商國方面嚴重交涉恐不易有確實之解决（十六日） 
[北京電]  
　　此間對於馮玉祥在武穴之態度極爲注意内外人士咸集中視線於此點（十六日） 
[北京電]  
　　新近在錦州方面招募之奉天軍五百餘人於十四日由秦皇島附建新號南下又第五十三旅之兵約一中隊不日似亦將由該處啟程南下或謂此皆援閩之軍也 
　　（十六日） 
[廣東電]  
　　劉志陸軍之先發隊劉達慶（譯音）巳向高州方面進軍陳炯明被委任爲惠潮梅各屬軍務督辦（十六日） 
[廣東電]  
　　在陽江方面之魏邦平十四日回廣東即會見莫督軍報告陽江方面情形聞魏氏此次之回廣因欲表白最近發生之督軍問題與自己毫無關係魏氏已於昨日啟程再赴陽江任地據消息靈通之某氏言督軍問題係出於李耀漢一派之籌劃而程璧光必不首肯之甚易明瞭又督軍方面亦洞悉其内情故據一般人士之觀測其眞相實欲俟程氏辭督軍則以李耀漢當之云云（十六日） 
[東京電]  
　　日本後藤内務大臣在貴族院預算總會答坂谷男爵之質問聲明當嚴重取締鴉片及馬非之私運入中國勝田大藏大臣聲言日本銀行之保證準備金之擴張雖未曾確定但爲推廣該銀行之營業起見自必須多備此項準備金云云 
　　（十六日） 
[東京電]  
　　陸軍中將山口勝氏被任命爲敎育總監部付（十六日） 
[東京電]  
　　敎育總監部第一課長大佐村岡長太郎同課員少佐須田實今日（十四日）奉命爲軍隊敎育視察將赴滿洲（十五日） 
[哈爾濱電]  
　　伊爾庫克與俄京及柏林間之電報巳開通（十六日） 
　　以上東方通信社電 
[東京電]  
　　憲政會所提出之彈劾案以二百四十一對一百十七之多數否决彈劾案之討論情形武富時敏尾崎行雄二人意氣頗不激昂實出他人意料之外新政會富島暢夫之演說頗帶滑稽惹人狂笑望月小太郎氏以有秩序之論調攻擊外相大吐氣燄略謂現内閣對於中國之不干涉主義實爲自繩自縛又列國對於日本出兵問題之疑慮依然存在而政府於此未嘗　有所辯明又外相對於俄國革命事件見解全誤曾謂俄德單獨議和爲不可能之事乃未幾而單獨議和意見諸實事外相識見朦朧知覺不明云云而政友會之吉植莊一郎氏列舉大隈内閣組織以來之秕政謂前内閣對華外交之失敗尙累及於今日之中日國交提出彈劾案者於彈劾現内閣以前當先自彈劾云云以反擊憲政會最後爲寺内首相之答辯謂憲政會之所藉以攻擊者非爲曲解即爲誤解云云至此辯論告終（十六日） 
　　共同通信社電 
戰電 
[瑞典京城電]  
　　社會黨領袖白蘭汀博士今日向工人大會演說主張由瑞典居間調停芬蘭之内訌該會乃通過决議案主張由瑞典居間　停芬蘭黨爭並請芬蘭社會黨勿反對此舉 
　　（十二日） 
[倫敦電]  
　　路透電社得悉英政府以爲英國不當承認奥德與代表烏克蘭之人簽定之和約 
　　（十二日） 
[倫敦電]  
　　海格將軍今晚報稱英軍斥堠隊在英軍　線各地點俘敵若干人　昨日英飛機以炸彈一噸擲擊敵軍陣線後各處今日襲擊德國哇芬堡鎭詳情未悉（十二日） 
[巴黎電]  
　　今晚公報云香巴業末斯河右岸伏斯巨三處雙方砲隊甚爲活動　法飛機黎落敵飛機四架法飛機以炸彈九千基洛格接姆擲擊敵軍車站等處美資巴朗車站曾因而起火 
　　（十二日） 
[巴黎電]  
　　法國産麥各州經調查後知下屆收成可大逾所料最巨之額並未因天寒受損 
　　（十四日） 
[倫敦電]  
　　（續英首相喬治氏在下議院所發之演說）塞林伯爵之演說關於奥國斯拉夫人民一節竟直謂協約國無權過問總之塞林伯爵已毅然拒絶討論所可促成和局之條件喬治氏又謂凡眞正蘄望和平者讀塞林伯爵與赫特林伯爵　演說皆大爲灰心德國對俄之舉動適足證明其所布無兼併之言毫無意義關於比國與波蘭關於法國要求恢復所失之二州均無滿意答覆亦未有一言述及受奥壓制之意大利民族二氏演說中絶無表明中歐帝國擬依據公正合理之條件與協約國媾和之點令人極爲抱憾英政府所布之戰爭目的决不稍事讓步全國之認爲公允適中巳有明徵今中歐列强若不於今之演說外更行示明願考慮吾人戰爭目的之確證則吾人惟有直進無退從事堅定世界國際權利必要之準備至於協約國戰爭會議愛士葵君所問各節彼不能有所答覆戰爭會議本無執行之權但自俄國脫離戰局後德軍之由東歐調至西歐者爲數甚衆大局阽危遠勝於前故協約國乃會於凡爾塞研究一九一八年應付危局之最隹方法西歐陣線之協約軍至本年止向占優勢近則優勢疾減數星期來特爲尤甚德國雖允不移兵西歐實則儘速運兵不稍停頓此實違背俄德休戰倏約吾人討論媾和條件時所不能忘者也本年以前凡德軍之攻擊施於英軍或施於法軍者無一非英軍或法軍之後備隊所不能對待今則戰局大變西歐之法英美意聨軍急宜集合全力應付攻擊吾人今不知敵軍之攻擊將發自何處所知者惟正在預傭中耳敵軍障　後鐵道密布其攻擊可以隨意移動故吾人急宜布罫使聨軍應付危險如手臂之相連協約國如不於凡爾塞討論此項問題則難辭溺責之咎首相於是乃述凡爾塞會　之手續且謂此次會議五日與會者有各國總司令參謀長及其他陸軍代表此外尙有首相大臣等經自由討論後已得各國完全一致之結果對於各案毫無異見至於該會議所擴張職權之範圍事關戰局不能使敵人稍知之故未便發表云愛士葵氏至是起而抗議與喬治氏詰辯數語喬治氏末謂議院與全國如對於作戰方法有不滿意之處以爲宜建新政府以謀改善之者則儘可更易政府惟下院如仍信任政府則即應聽令政府與協約國自由行事以保全國家之一致與協約國之一致故懇求議院贊助政府而對於巳經决定之事當力事進行勿洩露於敵一節尤當注重云云其後辯論之際泊林格爾氏起問帝國陸軍參謀總長勞勃森氏是否免職或巳辭職由巴拉勞氏答稱二者均無之（十二日） 
要聞一 
[俄京之法使宣言]  
　　駐紥俄京法國大使邇頒關於協約國對俄政見之宣言書其内容大要譯之如左一關於俄國内政協約各國政府决不干涉二倘俄國政府成立確爲代表民意施行各政又能悉合法規則協約各國當然承認之三協約各國明知德帝國永不願締結公正之和平故雖無俄國之援助一意繼續作戰以求完全之克捷而保公共之利益四協約國亦明知俄國縱與同盟國單獨媾和决不能得有價值之擔保蓋異日俄必恍然自知受紿翻然醒悟終當復與協約國同心協力一致抵抗中歐諸國也 
法國議辦貿易銀行 
　　一月七日巴黎通訊云上星期法國各著名銀行家集議於巴黎討論組織法國輸出貿易銀行之辦法主席爲參議員赫里歐特氏乃里昻城市尹也此議雖在萌芽時代然赫氏係政府人員且係里昂城大實業家今旣注意於此不難有志竟成其所擬之新銀行組織法仿照近日英國貿易銀行之規模擬籌資本二萬萬至三萬萬佛郎法國國家銀行當可從中贊助而各省他種銀行亦當可協力扶持目下國家銀行能否予以助力如衆所料尙未可决惟各銀行代表對於此舉無不表示同情不過此種重要有力之銀行一旦成立於各銀行特殊之營業將有若何之妨礙此點乃各銀行或不能不顧慮者耳組織新銀行之議今尙屬討論未竟之性質須經若干手續若干規畫始克施諸實行聞若籌議旣妥則戰事一停此銀行即須實現云 
將來財政顧問阪谷芳郎之談話（心危） 
　　我國聘日本人爲財政顧問之議久已喧騰幣制借欵巳向日本通融而此議益盛現阪谷芳郎男爵行將首途來華考察待聘定後即行就任我國幣制紊亂巳達極點幸目下漸有自覺故國人於改華一端亦有研究之者去歲財政部聘堀江博士講演殊有裨益苟阪谷氏能於改革幣制有所貢獻則吾人所感謝不　者也茲紀其言如下願讀者留意之 
　　一國之振興與否惟視其貨幣制之良窳爲斷蓋貨幣制度譬如人體血液之循環苟其血清則可保無病苟其血濁則易起障礙中國今日禍患相尋之故亦未始非由幣制之不確定而病源何在須有實地之診視方可着手療治也余將於本月中旬渡華目下已在準備行裝矣至若幣制整理余所希望者爲實行金本位制而急於實行斷不容易必循序漸進始克底於成故現在須有順序漸進之决心其順序爲何即先須整理各銀行各省所發之紙幣一方面以借欵而整頓銀幣制度而現在中國銀行幾若處停止兌現之態度故先須解剖之得其病源而療治之如爲不醫之症則須採日本銀行制度根本改良之也紙幣發行額在當初日本人口五千萬計算每人平均二元則發行額爲一萬萬元中國與日本情形不同果能發行多數之紙幣乎尙未可知中國人口即以四萬萬計每人三元即須發行十二萬萬元之紙幣也此紙幣整理及銀幣制確立所以爲金幣本位之準備目的所在不外使成功金幣本位而已苟中國幣制成功世界興各國之貿易勢必日隆而金亦必漸集約有散金二千萬元則易於實行毫無困難者矣中國近來上下知名之士及外國人間雖有種種之議論其結論終不外乎贊成金本位制惟實行上之手段方法如何互有差異耳 
[南京快信]  
　　聞九江係游擊隊團長徐世法宣布獨立贛北鎭守使吳金彪因公巳晋省 
　　贛督陳光遠昨致電李督詳述贛事並聞陳辭職意巳打消 
　　中央復電李督巳去電慰留贛督陳光遠 
　　李督决意即日電京銷假仍積極進行和議 
　　李督因徐州張敬堯已全部開拔援鄂昨電調第七十四混旅長陳調元率所部赴徐塡防中央電令長江巡閱副使王廷楨赴長江上游視察江防聞王因浦防吃緊即刻尙難成行 
　　饒總司令昨調軍艦兩艘赴上游巡弋 
　　政府迭電李督抽調一旅赴前敵助戰聞係主戰各督所要求惟李督仍未改常度 
　　李督昨晚召江寗鎭守使齊燮元到署聞係密詢某項軍情 
　　馮耿光昨由京致電李督聞係報告回京謁馮王情形 
　　倪嗣冲之參謀長李玉麟昨過寗乘輪赴蕪 
　　李督之弟李馨昨出京回寗 
　　浙省長齊耀珊准今日午車由津南下 
　　省立各學校定十八日開學 
　　由漢下駛之江輪每日裝載避難商民甚多過寗稍停即鼓輪下駛 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[火車遇險之外報消息]  
　　十一日英文楚報云星期四日北行之車滿載回里敗兵者行至孝感外花園車站附近某橋詎　受壓力遽即中斷機車遂墜入河中兵車相繼墜落烈火延燒全車皆燬兵士僥倖逃出者咸各奔逃四散此後不復見其蹤跡今聞共死七十人受傷者甚衆巳有若干送至漢口就醫所可異者曹錕專車適將抵此苟非有此兵車先受斷橋之禍則曹之專車將不免覆於橋下矣因是之故謠諑紛起但此橋是否被人暗燬今尙未有所聞曹錕旣抵失事之處乃飭人修築今尙未到武昌昨日客車未到亦未開出蓋目下所有車輛盡供軍事之用也 
廣東之戰局與政局（平生） 
　　（十二號發） 
　　討龍問題 
　　督軍問題 
　　粤省黨派複雜軍隊不相統一爲各省之所未有目前握有實權而勢力最厚者惟桂軍然自龍軍移動起而與之相抗桂軍亦大有不敷分派之勢矣然龍軍亦决不能進省因有海軍足以制之也但龍軍成事不足而破壞則有餘龍借巡閱爲名令兩廣處處設防其用意可想日前龍軍進行注重欽廉於是桂省屯重兵於欽邊以作南寗之保障詎知最近消息龍軍乘高雷軍事得手又巳侵入桂省岑溪矣查岑溪舊屬梧州府治東與廣東西寗縣爲界南與廣東信宜縣爲界西界容縣北界藤縣爲皇華江藤江之要地當龍軍入廉江踞化縣乘勝將茂名電白收爲己有於是大隊桂軍由桂出發援粤方從鬱林陸川進行以入化縣界詎知龍軍出其不意攻其無備别出一支由信宜境侵入岑溪於是藤縣容縣亦大震動桂省軍隊當自固藩籬遂不能盡調入粤且桂軍雖驍勇善戰而於高州地利向非夙習龍則專利用高州本地綠林編爲振武軍資以利器故桂軍前者不甚利利俱由於此近者兩粤大軍雲集已决定於舊曆正月初旬向高州聨合攻擊故陸軍測量局奉督軍飭令雖舊曆元旦亦不得休息限三日内將高雷戰地防守要隘地圖趕繪多份以便軍中應用軍務之急亦可想見至於陽江龍軍則碻巳敗退盡數調回高州龍軍聚於陽江原不過千餘人其餘則皆由綠林編成陽江城中形勝以筆架山爲最險要龍軍築砲壘於此而架機關鎗以爲助力詎知討龍粤軍司令魏邦平精於砲術與海軍聨合進攻所發之砲極能命中先毁其砲壘然後衝鋒而前竟奪其機關鎗多枝龍軍統領馬如驤陸朝珍普懷安等知勢不能支乃大行放火將城中商店洗刦一場遂退由電白一路而去惟近聞龍軍侵奪陽江之志仍未稍懈到電白後又有援軍加入仍欲奪回兩陽而省軍又復添兵助剿逆料旬日間電白境内必有劇烈戰事矣當龍軍與桂軍相持不下時而省中又忽有排除桂系之舉動二月八號軍界各要人在海珠會議以時局緊急爲詞由各軍界聨名（以廣惠鎭守使李福林爲首肇陽羅鎭守使翟汪次之）拍電致陸幹卿請其派莫榮新爲討龍總司令而以程璧光繼任廣東督軍以維持一切聞並附有條件允程接事後擔任在粤桂軍及援湘桂軍一切餉項未知陸使將來如何對付而同時又聞陳炯明在潮州宣言獨立亦致電回省有請任程爲督軍之要求似此愈逼愈緊不知陸幹卿又將用何策以解决之也 
　　又聞督軍問題吾粤軍界及省議會已聨名致電陸榮廷贊成莫代督親率大軍討龍粤督一席决由海軍總長程璧光繼任茲將軍界及省議會致陸榮廷電文錄後 
　　南寗陸巡使鈞鑒昨聞軍署龔參議傳出消息巡帥有電來粤擬以莫代督親率大兵龍所遺粤督一席則由程總長擔任等因粤人聞之無不交口稱頌蓋以莫代督軍威卓著中外知名丙辰攻城一役龍氏早巳寒心再令仗鉞遄征定必滅此朝食而程總長聲望素孚尤極得全粤人民之信仰令其督粤更屬相宜現經某等親向程總長再三勸駕已允仰體鈞意出而維持分任廣東大局之治安即以完成莫督始終拒龍之志願某等亦願各率所部誓師高雷以維全局伏乞當機立斷電飭遵行不勝翹首待命之至廣東鎭守使李福林肇羅陽鎭守使翟汪警務處長魏邦平曁廣東警衛軍統領周之貞陳均義李雍等全體軍官同叩 
　　南寗陸巡閱使大鑒西南護法粤爲中樞龍氏内患未清焉有餘力對外聞說巡帥欲派莫督軍率師拒龍並請程總長接任粤督驟聞此言距躍三百巡帥素　持兩廣一家主義無畛域之見用材各盡其長莫督軍前建丙辰戰功龍氏必聞風而遁程總長極得粤人信仰軍心巳一致歡迎明公計劃實屬兩全粤局旣安西南愈固佇候明敎乞賜實行廣東省議會議長羅曉峯陸孟飛同叩 
　　龍軍嘯聚高雷勢頗猖獗聞陸榮廷近雷莫代督及滇軍方軍長略云馮國璋巳下討伐令决無和字可言惟内部不能肅清對外則不能一致龍逆爲肘腋之患請滇軍先剿龍逆然後移師征閩可知粤省現狀其視討龍較之征閩爲尤急矣而二月八號軍界海珠會議磋論督軍問題請以莫代督爲討龍總司令聞此事亦由陸巡使發起致電磋商故粤軍界及省議會均致電贊成請其實行也夫陸電之所以欲令莫親行拒龍卸去督軍責任者亦有種種原因一因粤地派别過於複雜暗地權利之爭實在難於消弭二因龍軍蔓延益廣竟已竄入桂境大有防不勝防之勢三因南北决裂某某國三公使致電各該國三領事探詢粤省意旨似外交團微含有干涉之意味基此三原因故陸使欲推舉程繼任粤督者殆由於此陸使向來於事急時即露一恬退之態其中殆亦有一種作用乎 
[贛局之面面觀（一）（南昌通信）]  
　　記者自癸丑之夏離贛東渡日本於乙卯之秋歸國槖筆操新聞事業者已三四稔今值年假各報休刋天寒歲暮斗室沈思一年來贛局之狀况不覺廻旋於腦際爰執筆將軍事政治社會各方面之經過情形分紀於後 
[軍事方面]  
　　一軍隊光復以來惟軍人在社會上最佔勢力故叙述贛事當然自軍界始自第二次革命後本省人在籍充高級軍官者惟團長李定魁一人其部兵從前槪係贛人去年巳悉令退伍全省無復有江西兵矣現在兵額除督軍陳光遠帶來之第十二師全師第十一師一團外另有第三混成旅（旅長陳光逵）第二混成旅（旅長王餘慶）第九混成旅）旅長丁效蘭）曁贛南贛西兩鎭守使所部之各一團以及省防營四團約共五萬餘人（另有警備隊三營每營只二百五十餘人）每月餉額約共六十萬左右二督軍前督軍李純督贛前後五年不惟軍紀嚴明保民衛商即政治上一切事宜皆能悉力協助且於官紳商界情形亦能沿悉故至今謳思不絶現任督軍陳光遠蒞任雖不過數月一切類能蕭規曹隨故輿論亦好最近以不肯出兵攻粤援湘獲咎段氏致受褫職留任處分諭者謂政府旣命陳督爲南北調人勢不能不處於中立地位何能又責以出兵又聞陳督此次獲咎於用人上亦不無稍有關係其初到贛時熱心延攬聘任顧問諮議有淮陰將兵多多益善之槪其間實不免有薰蕕異臭之嫌也三鎭守江西設鎭守使三缺贛北爲吳金彪號蔭卿原籍江蘇丹徒寄籍直隸年五十餘歲民國四年由第十一旅旅長調任斯缺駐九江其治軍頗能以道義感化待士卒如子弟鎭潯三年陳督蒞贛卽請派爲軍務帮辦贛南爲吳鴻昌號題臣湖北人年四十餘歲民國三年由第十二旅旅長調任斯缺駐贛縣吳君本文士科舉時代曾中副舉其爲人風流藴藉李秀山督軍嘗告人云題臣將來成就必在我輩之上其器重如此贛南接近粤境兩軍向無衝突地方安謐商民稱之贛西爲方本仁號耀庭湖北人年三十餘歲民國六年由督署參謀長調任斯缺駐萍鄉方君亦文士前清時曾舉茂才畢業北洋陸軍大學此次湘軍兩次入萍鄉境皆能以數言却退近聞中央亦有將方使褫職留任消息確否尙未可知 
[政治方面]  
　　一行政江西行政官中省長戚揚以牧令起家歷官江西南昌東鄉臨川等縣於江西情形固極熟悉第其由内務司長升省長後亦已四年官聲遠不及作州縣時代其所設施江焉人稱爲紹興派的政治政務廳長陳嘉善機要處主任陳治均爲紹興同鄉在江西充刑名老夫子皆有二三十年戚氏倚之如左右手此江西人稱爲二陳湯頭腦雖舊而其堅苦耐勞與戚氏略同故於地方事業雖未能切實改良然决不至如從前之財政内務等司長有密謀推翻省長之行動此可信者也又省長所屬各官除政務廳長爲陳嘉善外其財政廳長楊慶鋆爲陳督携去之人亦一老官僚於財政方面未見有所展布實業廳長夏同龢近頗注意於整理瓷業自兼充督署秘書後即置廳事於不問論者謂夏係討論會分子敎育廳長許壽裳爲師範生出身然廳内公文屢爲江西報章所嘲笑該廳只分三科卽用程時煃王經畬兩未畢業生充當科長聞公文多出程手又行政官中警務處長爲閻恩榮水巡廳長爲倪興魁閻出身崗警尙有經驗至於四道尹潯陽道吳筠孫最近病故代理者爲傅春官贛南爲邵啟賢廬陵爲趙毓奎豫章爲何剛德何曾任建昌知府以提倡文化自任邵曾遊幕贛南地方情形頗熟趙毓奎則未見其長焉又若八十一縣知事中憲眷最隆者以九江之汪念祖清江之魏謙光贛縣之吳亮勳浮梁之陳安南昌之汪浩爲最陳安汪念祖雖控案由積而憲眷始終不　二司法贛省司法除南昌新建九江三縣外餘均由知事兼理司法費不過三十餘萬原不敷用而其罰欵訟費亦不免有含糊支用者現設之法庭計省城高等審檢廳兩處廳長爲朱獻文范之杰地方審檢廳兩處廳長爲林大文李琴鶴此外另有九江地方審檢廳贛州高分廳而已至其法官大半浙人貪贓之事發覺後廳長每從輕發落此屢見於江西報章者也至於改良之監獄只省城一處他若知事之兼司法者大　有承審員月薪五十元此江西司法之大略情形也三議會江西省議會自去年開臨時會彈劾省長戚揚後旋即閉會戚氏亦卽不允召集開會今始有三月十號召集臨時會之信然去年並未開常年會今年理應補行况有六年度全省預算未付審查豈此一個月之臨時會可了又聞議會内鬨經年攻擊議長不遺餘力顧其所以鬧到此等景况者半由此百四十議員中人各一心致令門戶紛歧不肯相下今轉瞬又届會期惟國難方殷議員之本身問題尙在風雨飄搖中更有何意氣之可鬧焉 
雲南快信 
[寗遠之戰訊]  
　　四川寗遠漢軍統領兼殖邊使張煦本爲民黨巨子此次因見政局難定乃與唐督軍聨合經任爲靖國第七軍總司令令其由川北伐不料反爲劉存厚等所算令陳遐齡等分道進攻以致寗遠失守鄰邊危急現又妥爲籌備防堵茲特將近日關於此事眞象訪查如下　日昨雲南宣撫使王以康致代督軍參謀長電云康奉令川南宣撫值鑪軍犯寗張軍長失敗屢電阻塞衛戍司令黄以鏞召集兵民固守滇邊嗣因營長曾華榮降敵黄率隊退入滇之永北蒗蕖竭力抵拒懇請任命黄以鏞爲建南衛戍司令以資統攝撥濟雙筒五子彈九子彈各二萬並飭華團反援爲攻速圖恢復是盼宣撫員王以康又聞川南鹽源衛戌司令官黄以鏞咋因被川邊軍攻擊餉械兩缺不能固守汛地乃退走待援以圖恢復詎料又被曾營長華榮曁中所土司嗾使蠻匪追繫以致損失甚巨乃復退駐滇邊永北屬之蒗藥新營盤街死守專電麗江拍發省公署懇請迅賜撥發九響子彈數萬前來以備追取又第七靖國軍張煦部下黄以鏞退至永北縣屬之新營盤街後即由麗江電劉代督唐參謀長云寗遠相繼失陷後　就衛戌司令部擴張欲死守鹽邊會理兩縣乃營長曾華榮内變恐徒死無濟國事乃率隊退至永北之新營盤候命現聞殷使將率軍攻會願効前驅銷所率軍三二百名而精壯善戰兩日戰退中所變匪數千足徵勇敢且鹽會一帶密約歸附有數千之衆均極猛勇惟餉械缺乏殊難進取若蒙正式任命軍職并由殷使撥濟鎗枝子彈召集各部編制成軍規畫恢復保固西南屏障擁護共和國家當事機緊迫而永北李知事函索鎗枝甚急恐生他變又恐軍力單薄逆熖愈張何以資抵禦固滇邊鏞等數百人之鎗枝生命不足惜其如大局何事綦重未敢擅專應懇電令永北縣免繳鎗枝立候核示鹽源衛戍司令黄以鏞率全體軍官叩東印 
[滇省之金融]  
　　雲南金融界素來極稱活動並無枯窘氣象近年來如各省紙幣均皆跌落獨雲南富滇銀行所發行紙幣最有信用民問樂於行使不惟雲南全省均已流行殆遍即香港上海亦有分行代理除紙幣外雲南有自鑄之龍圓半元中毫小毫亦極流行且無缺乏之虞而滇鑄當十銅元雙十銅元在先本省中行使省外尙未遍及近因蒙自箇舊等處以銅元輕便易於携帶紛紛來省贈運銅元前赴箇蒙一帶搭便省中市而銅元爲之減少奸商又從中作弊以致近日滇省銅元價值大漲如前每洋一元能掉換當十銅元一百四十枚未及五日銅元價值大漲每洋一元竟能掉換當十銅元一百枚因此市面頗現恐　情象而窮苦小民更覺難以爲生云 
[蘇代表來滇]  
　　江蘇督軍李純以南北戰爭久持不决實非國民之福乃特派陸軍中將劉之潔君來滇充當全權代表與唐督軍商議調和條件巳於十日前到滇近以唐督軍親身督師出省劉君以電商不便於日昨由滇起程前赴行營會　唐督軍俾得面商一切 
[滇代表赴京]  
　　客歲唐督軍宣布自主出師北上實因段祺瑞竊權作僞解散國會組織非法内閣情迫勢逼始行出此而於馮代總統初本無甚惡感故唐督軍於出師之先尙派張子貞師長前往北京充當代表疏通一切近日馮代總統復派張師長爲代表回滇解釋一切張君已於一月二十一日行抵河口即日當可晋省 
[鹽餘撥濟軍餉]  
　　雲南因在極邊素稱貧瘠所有常年收入久已不敷所出近自軍興以後用欵較前驟增數倍故軍費政費更覺拮据乃由唐督軍電致雲南鹽務稽核分所商議裁留雲南鹽欵滇稽核所不敢自主卽電京請示昨已接到北京稽核總所復電准自民國七年一月至三月三個月滇省收入鹽欵除鹽務機關經常開用外所有盈餘均卽撥交唐督軍使用 
[川省内江方面之激戰]  
　　（成都通信） 
　　川軍一師一月十五號防守内江稗木鎭十六號午後二時滇軍忽來猛烈攻擊是夜未分勝負十七號午前七時川軍將滇軍圍困一營繳槍一百餘枚捕獲數十人十七號午十二時滇軍由稗木鎭前方架橋約有一營餘之譜由浮橋通過向川軍撲擊未得勝利兩日内川軍死者六十人傷者二百餘人滇軍死者傷者約一營有餘隆内方面滇軍現缺乏子彈多備紙砲藉壯聲威滇軍退却時川軍沿途拾得紙砲甚多滇軍進富城後人民逃散現聞川軍已攻入富城二十一號川軍舒萍九旅長有電到省稱已得手當一月十六號舒司令退守沙坪一帶意在養精蓄銳力圖返攻一面令調賴縱隊長吳預備團長四面合圍以期一鼓南下頃聞探報稱賴縱隊長定一月十八號到達自井吳預備團長定一月十九號到達白花場現聞各軍巳在前方開始攻擊頗獲勝利舒代總司令在自井布告云此次本軍整隊前進意在養精蓄銳一舉殲敵自井重地寗肯稍涉疏虞刻間一三兩師已屢獲勝牛腹渡之滇軍亦爲汪旅堵擊漸次遠颺賴支隊亦率所部前來分道抄襲大批子彈已於日昨趕運抵部據最近探報敵軍已陸續引退前方并無危險乃聞附井居民紛紛遷徙情殊可憐本司令職在保民何忍聽其失所爲此剴切示諭幸勿誤聽謠言迅卽寗居仍執常業倘有不肖從中煽惑查實照軍法從事决不姑寬云云 
　　聞滇軍於十五號至鎭時即各街傳鑼示伊義軍飭各戶仍照常營業伊軍亦公平交易十六號辰刻突聞一綢灘至東興場來寶橋一帶大砲密放之聲不絶至晚未停確係三師李旅長率部與滇軍激戰稗木鎭滇軍約駐有五營之譜亦同時趕建浮橋均被川軍擊退未成兩軍卽隔河射擊均無勝負十七號午前十鐘滇軍又趕建浮橋兩軍戰鬭頗爲激烈大炮聲隆隆不絶此時滇軍巳過河占領五台山萬里頗一帶（此地距内江城二十里）内江之不失也幾希後因川軍火力加增猛烈異常午後一鐘滇軍乃退守稗木鎭同時一經灘滇軍亦由小河口退走即夜駐守雙　驛十八號辰刻川軍方過河搜獲滇軍十餘名是日唐團長子晉前進兩軍仍在五郎廟相持距稗木鎭二十五里并 
 
 
 

Page 7

 
 
未開火李進成旅長攻克一緦灘後刻正由永興廟距隆六十里觀音灘節節進攻 
[重慶方面之近訊]  
　　滇黔軍由榮昌瀘縣方面佔據隆昌仍向上面攻擊不巳所傷士兵甚多昨聞渝城紅十字會接到瀘函云現載有傷兵十七船不日到渝醫治又一消息小河方面亦有傷兵十餘人業已抬至井口熊克武通知紅十字會速備地點收容到於中路抬轉傷兵則更不計其數 
　　川東靖國軍實缺乏子彈戰事萬難久延渝人一部分不滿意熊克武就四川靖國軍總司令之職 
　　江津確有戰事該知事晏某聞巳到渝 
　　黔軍總司令王文華於一月十號晨九鐘出城回黔馬駝三十餘箱有謂係子彈者王氏臨行時致渝城各界書云本埠軍政警紳商學各界先生同鑒文華此次來渝諸承厚愛殷殷雅意感激莫名本擬俟川軍解决盡力大局奈月前由黔出發委因時勢逼人故爾力疾從事現川東局勢雖定而川事尙需時日文華抱恙未輕難於久待不得已始屢電唐劉兩督軍懇其給予假期俾資調養茲得覆電巳蒙准行此間一切要務有熊鎭守使等主持前途當無意外文華所部各隊亦當協同一致保持治安是文華雖暫釋繁冗而事實毫不相妨尤望嗣後主客相携日益親善文華去後心愈自寬前因各界諸君紛紛折東相招病軀未能前赴現值驪駒載道復難遍辭特此鳴歉並以致謝黔軍總司令王文華拜啓 
　　吳光新軍復入川境熊克武特派四川軍事水警第二廳廳長兼四川陸軍第五師第二游擊司令官朱子康赴下川川東一帶防堵聞該廳一切文件由總務科長張象乾代行代拆游擊司令部一切文件由行政科長鄧癡成代行代拆 
[東省鐵路督辦職制之大綱]  
　　東省鐵路督辦現已將辦事程序規定發表茲錄其職制大綱如下　一名稱督辦東省鐵路公司事宜公所　二職制督辦所屬職員依左列之規定組織之（甲）督辦一員簡任（乙）參贊一員簡任待遇（丙）秘書長一員簡任待遇（丁）秘書二員薦任待遇（戊）辦事員十二員委任待遇辦事員中得就所司各事分科辦理每科指定一員爲主任薦任待遇以上各員由督辦開具姓名履歷送由交通部核定委任以下山督辦委任具報交通部備案其職員薪級表另由督辦製定由交通部核准施行　三職務督辦秉承交通總長監察全路行使合同内所有之職權一切公文程式按照國有各路督辦一律辦理參贊由交通總長呈簡承督辦之命輔佐督辦處理事務秘書長及秘書承督辦之命辦理指定事務辦事員承上官之命處理左列事項（甲）總務處理交涉交際司法稅務及庶務事項（乙）監查監查行車運貨及沿路軍警事項（丙）稽核查核賬目盈虧及一切會計報告事項（丁）通譯辦理傳譯及編纂事項 
[長春商界通信]  
[日站之積貨]  
　　自浦監禁止出口以後頭道溝日站貨物堆積如山茲將各種數目詳列於下大豆一萬六千二百七十八噸高粱二千零七十五噸小豆一百噸小麥二百零三噸小米四十三噸白豆六十噸麩子一百零六噸麻子四十九噸粳米四十二噸大麥一百四十九噸吉豆一百十二噸蕎麥二十八噸 
[糧石輸入之比較]  
　　據某糧商之調查云本城去歲十二月中共進各色雜糧四萬二千零六十四石糧車共上七千零三十四輛十月中共進雜糧合計六萬零二百一十四石共上糧車八千七百八十四輛較前月加增糧車一千七百五十輛其餘雜糧加增一萬八千一百五十石如此之比較本城商况之興盛慨可見矣 
[一月中平均之市價]  
　　本埠西三道街財神廟内所設之現錢銀市每日貿易之銀錢價格高低不等茲將一月中平均之市價列下現銀二十九吊二百七十文小洋十四吊九百七十文鈔票十八吊九百九十文金票十三吊五百六十文其中現銀鈔票較上月見漲餘均較前月較低云 
[巨商將遷移租界]  
　　城内一等巨商某發字號久於頭道溝分設糧店併有運貨之路線近年間獲利甚厚故該號經理有將城棧如數遷移租界地内内人禀請南滿地方事務所及長春站長放給寬闊地址建築油房各種營業之房間兼備敷設路線之用聞業經批准俟舊曆春間卽可動工矣 
[吉省去冬山珍之市况]  
　　吉林林密山深山珍出産之富爲各省冠去年底各種山珍食品出售之數調查如下 
[一飛龍]  
　　飛龍形似山鷄雄者彩色艶麗肉味鮮嫩吉省三十餘屬惟三姓一帶出産爲多他處亦間有之聞今年省城市上僅見一對售價頗鉅 
[二鹿肉]  
　　鹿肉今冬市上僅見全鹿一隻重約一百五六十斤索價三百吊其餘皆拆割零售者市價每斤約一吊二三百文 
[三鹿筋]  
　　鹿筋一物山貨行收買運往他處者甚多市價每斤約十三四吊然商人多取牛筋混充鹿筋買者不愼即受其欺 
[四熊掌]  
　　熊掌補品也每對價約八九十吊入冬來市中僅見熊掌五六對據獵戶云近來出産甚少不易獵得故頗珍貴 
[五山鷄]  
　　山鷄一種不惟本地人士喜食即關内人之在吉營商者往往於年底購寄家中通常爲餽贈之極貴重品往年雌雄一對價七八吊今年則小者十吊大者十二三吊不等視去年稍貴然購者尤異常之多 
[沙鷄]  
　　沙鷄即竹鷄之一種細嫩異常味極鮮美惜稍小耳雌雄一對市價約六七吊 
[蛤螞]  
　　蛤螞爲出口物之大宗富有滋養故人多喜食之富有之家年中必備之市價每斤約八九吊 
[狍子]  
　　狍子一物俱由鄉間農戶獵來出售整賣零賣各街俱有近日市中買三十餘斤之全狍子約需官帖五十餘吊零售狍肉一斤價約一吊七八百文市人俱謂今年狍子比往年較多故其價比往年爲賤 
[九野猪]  
　　野猪一物往年省市賣者甚多故價甚賤每斤不過一吊二三百文據老農言從前鄉民獵得老野猪重量約三四百斤及二百斤者常常有之近年稀少市上所售者最大不過百餘斤小只數十斤其價雖視猪肉爲廉然購食者甚少 
[西報紀北方災狀]  
　　字林報載一來稿言北方災情略謂北方災民因值嚴寒受苦愈甚雖大部份災區水已退去但一片汪洋之地猶多存在其最甚者爲天津之西南以文安縣爲中心點四周皆水仍若大湖計其面積約有二千方英里文安水深前爲二十英尺今仍高十五英尺地勢甚低而四周河道則較高故積水不能宣洩惟賴遇熱蒸散及透入地底而巳第消耗極緩需時極久約須五年積水始克乾也文安居民避難他適者幾佔半數留者尙有七萬五千人困苦巳極苟不欲其死於溝壑則當速予接濟初意嚴冬旣届凡在淺水中之災區當可凍結便於行走詎知此種希望不盡實現且一波未平一波復起緣河流灣曲處積氷頗厚水爲所阻遂致横流淹及田地衝毁冬麥有一處人民於水勢漸退之地種麥三次迨第三次姑克種成不意卒爲冬季洪水所毁安平縣來函謂時值寒季出入村間甚屬困難老幼皆以此爲苦因涉河越氷直接問接而喪生者不知凡幾凡無橋之村便成死村饑民輒不能出村一步通訊員曾經過一屋内有七旬夫婦相對啼泣蓋以村中無可乞食村外又不能行不得不坐以待斃耳某莊一貧民越氷採薪歸時氷上有水乃負薪涉水而過抵家後就火取煖不料腿肉盡落累月不痊苟早建橋梁何致遭此艱苦哉云云近來天氣愈寒災狀愈甚災黎多無薪煤冬衣又不充足十二月間凍死頗多有招工築路者於數日之内見一村中凍死十人又聞他村亦死六七人卹災善舉刻雖進行不巳然苟非官紳竭力速籌廣賑之策則災情終不能減也 
[江蘇分劃師範學區]  
　　江蘇省立各師範學校校長曾於上月聚集寗垣會議敎育進行辦法業紀前報該會議决之各師範學校區域茲經敎育廳具呈敎育部備核其文云呈爲遵令劃分師範學區仰祈鑒核備柦中竊奉大部第五百零六號訓令内開查各省師範學校其設立地點類多就地方情形劃有一定之學區惟分劃之標準適宜與否殊與敎育前途影響甚鉅亟須調查以資考核現有各師範學區内所屬縣分若干應由該廳詳細開列呈部備查至各師範校長對於該區敎育責任綦重宜令於整理校務以外隨時視察各該地方敎育狀况以爲改良計書之實施合亟令行遵照辦理可也此令等因奉此查江蘇原有省立師範學校八代用師範學校一今奉省長訓令籌畫開辦省立第九師範學校合之原有九校適共十校當經召集各師範校長公同討論劃分區域當就學生就學之便利及歷來招生之習慣公同議决劃爲十區第一師範學校設在吳縣當以吳縣常熟吳江崑山太倉五縣爲一區域第二師範學校設在上海當以上海松江南匯靑浦奉賢金山川沙嘉定寳山崇明十縣爲一區域第三師範學校設在無錫當以無錫武進宜興江陰靖江五縣爲一區域第四師範學校設在江寗當以江寗句容溧水高淳江浦六合六縣爲一區域第五師範學校設在江都當以江都儀徵東台興化泰縣高郵寶應七縣爲一區域第六師範學校設在淮陰當以淮陰淮安泗陽漣水阜寗鹽城六縣爲一區域第七師範學校設在銅山當以銅山豐縣沛縣蕭縣碭山邳縣宿遷七縣爲一區域第八師範學校設在灌雲當以灌雲睢寗東海沭陽贛榆五縣爲一區域第九師範學校擬規定在丹徒當以丹徒丹陽金壇溧陽揚中五縣爲一區域代用師範學校設在南通當以南通如臯泰興海門四縣爲一區域省立女子師範學校現有二校其設立地點一在吳縣一在江寗校數未多擬暫不分區至各該師範校長應於區内視察敎育狀况業已轉令遵照辦理並令與省縣視學隨時聨絡以期督促進行其有實因校務繁重不能常川在外視察者並得酌派重要職員分任考察講演範敎等事冀收改良敎育之效所有遵令劃分師範學區緣由理合備文呈請鑒核備查謹呈敎育總長 
[杭州快信]  
　　上年甬事發生鄞縣臨安餘姚紹縣等署支出特别費用爲數頗巨已紛呈到省請作正開支昨訓令財政廳悉以核議覆奪 
　　甬郡又獲黨犯張錦祥已飭陳團長肇英尅日解省訊辦 
　　倪嗣冲昨有長文密電一通到浙内容未悉 
　　省城擬添設防疫病院已令警廳核議覆奪 
　　紹蕭塘工局昨（十六）已實行成立以鍾壽愷爲局長尙擬添設分局兩處 
　　浙江銀行查賬員向祗一人現監理官吳憲奎以不敷因應昨又添委吳以仁充任 
　　卸任定海知事張寅因疏防繆寳生家刦案捕務廢弛昨經張代省長追記大過一次 
地方通信 
[無錫]  
[上年各業營業狀况]  
　　去歲無錫各項商業除米市未能發達外其餘尙多獲利而以紡紗廠及紗號獲利最鉅廣勤振新復成三廠盈餘至五十萬兩之多其次麫粉廠如茂新九豐等廠亦各得數萬金絲廠一業不如前年惟錦記乾生等廠以操縱得宜亦有盈餘滙劃錢莊除福泰一家被賬面所累外餘均得利萬餘金萬金不等綢緞一業因近年服裝奢華生意廣大莫不利市三倍 
[部員來錫視察商業]  
　　農商部委派僉事李澂（錫人）兪鑅二員視察無錫各處棉紗麫粉絲廠等實業近狀昨聞又加派參事秦瑞玠（錫人）　察無錫米業情况業已先後抵錫無錫商會孫蔡二會長曁絲紗麫各實業領袖訂於本月初七日包定新世界屋頂花園設筵欵待並備有畫舫多隻以佐清興先期柬請江蘇實業廳廳長張軼歐上海修改稅則委員周君等届時來錫讌會 
金山 
[歲暮之情形]  
　　舊曆年終爲各業結束賬務之期在往歲此半月中市面非常熱鬧各店家咸有應接不暇之勢而去年歲終之際則依然冷淡如常各商家賬務統計所收不過十之六七間有不滿半數者典業因上半年所質金飾每錢五元迨下半年標金大跌後兌價恒在四十換左右此中暗虧殊甚衣業因大宗交易均在新米上市天氣初寒時之皮貨生意因蟲災之後放賬格外注意以故損失甚微醬園因向有過十二月初十以後錢碼槪作洋碼之規定例如一千文須作洋一元是以收數反較往年爲佳縣署收銀處所收漕米初甚寥寥至舊曆十五日後每日收數忽然而增至二十二日截止時以十與八之比例較諸上年已屬有盈無絀蓋本届漕米須折去二成故也後展至除夕又續收數千元說者謂荒歉之年而能徵收足額殊出人理想之外云 
[地震之狀况]  
　　舊曆初三日下午二點二十五分鐘此問地震十分劇烈房屋格格作聲愈高愈甚凡室中懸掛之物不啻時辰鐘内之擺具水缸内所貯之水竟有潑出缸外者呼號啼哭之聲一時四起茶館如渭月樓望月樓聚豐樓第一樓等處多數茶客誤爲樓將傾圯莫不爭先恐後狂奔下樓有不及者情急推窗躍下因而折傷腿部者亦有數人東市張姓宅中因新郎吳君假坤宅禮堂正在與張女士舉行婚禮是日緣堂上陳列張姓家傳仇十洲所繪阿王宫畫屏十二幅故參觀賓客分外加多一對玉人各架金絲鏡正相對行禮之時幾乎立脚不定雙雙投地經多人扶住得免傾跌計是日地震歷時五分鐘始止 
鎭江 
[魚巷大火災]  
　　本月十四夜二時鎭郡西門外魚巷鴻茂昌布襪店忽然失愼將舖内頂棚燃着霎時烈燄飛騰不可嚮邇各處救火會洋龍聞警馳救駐鎭陸軍第十九師各營官曁警察消防隊各警區區長等先後率隊馳往彈壓直至五時火勢稍殺是役計延燒鴻興泰桂圓店乾泰恒金腿舖王姓肉店蔣立記皮貨店元和燭坊羅義興筆店祥記玻璃店復興立鞋店福和祥布店奎記詳貨行祥興洋鐵店福興皮絲店等十餘家各店所儲貨物均付一炬其損失約在二萬左右 
[警局禁止燈節]  
　　警察總局倪局長以舊時習慣每届年節燈節商民或燃放烟火或扮演燈彩鑼鼓喧　　行街市甚且徹夜不休以有用之金錢有限之光陰棄擲於嬉戲之中於社會究有何益昨特傳飭各警區隨時查禁並出示布告週知 
揚州 
[淮南墾植談]  
　　淮南墾植公司自開辦以來幾費經營第因集股不易獲效甚鮮其已成者爲新興場大綱公司他若草埝場之大豐伍佑場之大富等現均在揚從事招股未知附股者能否踴躍耳 
[公賣局易人]  
　　駐揚第六區烟酒公賣局長洪徵因事去職由省垣彭局長派委張錦護來揚充任不日即可交替 
安慶 
[皖垣自來水續辦消息]  
　　皖垣籌辦自來水曾於前清宣統三年動工所有鐵管尙未安配齊全適值光復以致停辦頃經財政廳長劉鴻慶實業廳長方時簡會商籌議接辦省城自來水情形呈請省公署示遵茲黄省長以該廳長等籌劃情形至爲詳盡但三十餘萬元鉅欵籌措不易所擬招商承辦尙屬可行已令飭妥議辦法再行呈請辦理云 
廣東 
[紅會分途救護]  
　　廣東河南紅十字會前已組織醫隊分赴高雷陽各屬救護除高州一隊已到水東分途救護外其陽江一隊於一月二十六號連日在恩平城一帶救護傷兵甚多現聞該隊在恩平城設立臨時醫院以便受傷人民得所留醫目下留醫男女已百餘人併在松仔山等處掩埋屍骸數十具近那龍已有戰事該隊料已趕赴戰線救護矣 
濟南 
[黄河又决口]  
　　字林報八日濟南通訊云黄河堤岸今又潰决此次决口在蒲台境内聞淹及五十方英里之面積以記者所聞尙無生命損失至决口之原因想係積冰太多河流阻塞所致近日濟南見雪農夫咸有喜色云 
直隸 
[報告容城災情]  
　　直隸容城災情據京畿水災善後處報告云查該縣所屬境内東有大清河南界安新大淀西有萍河瀑河北有距馬河去夏六月間各河水勢陡漲兼以各堤歲久失修難資捍禦遂罹奇災其西北界毘連定興縣有小北河一段堤埝長十餘里雖未决口而洪水漫溢出岸遍池中刷深六七尺淺或四五尺不等現時該處雖無水停積然禾稼已盡被泥沙壓埋至東境之白溝鎭附近十餘村均在大清河流域又爲琉璃河距馬河下游滙歸之處水勢猛湧房舍冲倒漂没河内者甚夥西南之墨龍口接壤安新大淀窪處遼闊向無堤埝水流浸灌腴田咸成澤國顆粒無收全縣被災村鎭計四十八村有積水未消者正在疏浚但土凍凝結必俟春融方可耕耘亦有淤爲白沙不能播種者歷查難民三千八百餘戶大小男女一萬九千餘口極貧者達一萬四千餘人類皆破衣垢面待哺嗷嗷現在水災善後事宜如粥廠平糶因利局留養所義當防疫雖擬次第舉辦但絀於欵項籌措極爲艱困云 
雜評一 
[廣東之督軍問題（默）]  
　　中國有一慣例每當軍事緊急時政爭必乘機而起一若表示我國内戰事無非爲爭權奪利之記號者此國事之所以益陷於紊亂也廣東今日正在桂龍兩軍决一死戰之際而督軍問題之爭議又起粤人抱廣東者廣東人之廣東主義巳久欲發展此主義必不能免排外之嫌今桂軍正擬奮力討龍而乃於此時倡此主義予桂軍以不翭之感覺非特此事必爲桂軍所反對粤人之目的未必遽達且因此隳桂軍之　志而傷粤桂軍人之感情於粤省之前途亦甚危險也奈何智若粤人而忽又倡此主義也耶 
　　雖然今日之各省無一不同抱粤人之主義者於粤人乎何尤 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[包頭鎭軍隊又將來滬]  
　　松滬盧護軍使自奉參陸辦公處電令調派援鄂軍隊後當卽遵令於滬防軍隊内抽拔三營預備出發所有塡補滬地防軍亦曾去電請即調派茲悉參陸辦公處本擬商令駐蘇第二師就近抽調三營來滬塡補嗣因未得盧使之同意故未實行現盧使以各省援鄂軍隊均已陸續出發滬地所抽援軍亦須開拔爰特重行電請將駐紮包頭鎭之三營即日調回滬地以便塡防云 
[海軍司令部遷回上海續誌]  
　　海軍總司令部由寗遷滬仍設辦公處於兵工廠内巳誌昨報茲悉總司令饒懷文業經率領所部宫佐乘坐聨鯨軍艦於昨午抵滬當赴各機關晋謁並將總司令部移駐上海情形電報海軍部劉總長查照 
[鹽務顧問行將回國]  
鹽務處顧問洋員丁恩氏奉命南下考察兩淮兩浙産鹽及每年銷數情形並校閱緝私各營軍隊曾於去臘來滬即赴杭甬一帶查察原擬繼續考察兩淮鹽務嗣因接得英國眷屬來電須回本國是以未往兩淮考查卽於歲暮時返京復命一面即行辭職以便回國省親聞已經中央允准矣 
[破獲冒名招工出洋之機關]  
　　近有某甲等多人假冒某洋行名義托言招工出洋騙人錢財受愚者已有多人羣向該洋行詰問嗣經該行洋東查悉甲等設機關於本城福佑路勸業場附近乃於昨日報告公共租界捕房飭派中西探捕入城協同一區二分駐所長警按址前往將甲等拘獲並抄出招工簿據等件立時解送到所該探捕意欲即時帶回王警佐以其並無正式公文碍難允准遂飭將甲等提案略詰一過諭令申送警察廳發落一面諭令來探等到廳請求 
[范高頭羽黨就擒三誌]  
　　伏誅巨匪范高頭之羽黨崇明老二（即宋老二又名宋秀生）經派駐老閘捕房專查特别事件之中西包探查與公共租界麥根路彭友生家及派克路許松春家被刦現洋衣飾案有關協同西門外警區警探將宋提回收押並傳事主至捕房辨認面貌又詢悉宋在内地迭犯搶刦巨案咨請内地官廳查明前案以便澈究在案昨由捕房將宋押解公共公廨請究即據華探目陳雲忠李星福西探目壳羅香包探王寶生等相繼上堂禀明被告曾在内地糾合大帮梟匪攔刦商輪繭行等巨欵並在租界内搶刦彭許二姓衣飾現洋請爲訊究經張襄讞商之義副領事羅君判宋還押候切實查明所犯各案展期七天開審 
[一旬間之金融狀况]  
　　自去臘二十六日至今國外大條銀來滬者祗有花旗銀行之七十五條其裝往孟買者亦祗有滙豐銀行之三百八十八條其餘銀洋以運往天津靑島大連厦門蕪湖蘇州杭州硤石等處者爲最多是以小除夕墨洋漲至七錢二分一釐二五龍洋因申地存積甚多價祗七錢一分八釐五毫是日上午銀拆亦漲至三錢下午略小計錢九分茲將六號起至昨日止各埠來往銀洋之數錄后（六日）客帮從天津來銀二十萬兩又烟台靑島來銀十萬兩又大連來銀十萬兩客帮裝往南京洋十萬元又裝往天津洋二十萬元中國銀行從杭州來洋二十萬元交通銀行由鎭江來洋五萬元中國銀行裝往廈門洋十萬元鹽業銀行裝往漢口洋十萬元（七日）中國銀行由蕪湖來洋十萬元客帮裝往天津洋五萬元（八日）滙豐銀行裝英公司輪船運赴孟買大條銀三百八十八條中孚銀行裝往天津洋四萬元（九日）交通銀行從蘇州來洋二十萬元客帮從杭州來洋十萬元（十五日）花旗銀行從外洋懴來大條銀七十五條各帮由蘇州硤石來洋八萬元（十六日）道勝銀行從新金山裝來大條銀八萬六千兩 
　　鐒價於此二星期間未有改動惟大條銀價三次共縮半辦士日本滙水仍係五錢零五釐標金之價因大條銀價縮短之關係故今正紅盤較去臘收盤時尤爲堅固最高之價開過二百五十兩零五錢昨日稍跌蓋逆料明日鎊價必有改動也 
　　小洋因係夏曆新年各店舖以小洋銅元換取銀洋者甚多其價較六日每元漲銀數釐銅元亦漲至一百八十千至各銀樓之飾金除永豐餘今正未有增減外其餘各家之足赤每兩加增洋五角 
　　調查華洋各銀行昨日所存銀洋之數頗爲充足計麥加利存銀二百十六萬洋一百六十一萬滙豐存銀一百八十四萬洋一百十五萬大條銀一百三十八條正金存銀三百四十八萬洋六十一萬德華存銀四十六萬道勝存銀一百三十四萬洋二十萬大條銀九十五條通商存銀三十萬洋六十萬東方存銀一百四十五萬洋十五萬花旗存銀一百三十萬洋八十四萬大條一百八十七條華比存銀三十九萬洋四十四萬和蘭存銀二十六萬洋九十一萬中國存銀一百八十二萬洋三百二十四萬台灣存銀七十七萬洋七十一萬住友存銀十七萬洋七萬各錢莊街底存銀九百六十萬洋一百萬交通存銀六十四萬洋一百三十八萬有利存銀二十萬洋十萬中法存銀四十八萬洋二十六萬三井存銀十一萬洋二萬三菱存銀十萬洋三萬總計存銀二千六百八十七萬洋一千三百三十二萬大條銀四百二十條較六日少存銀四萬兩洋則多存四十二萬大條銀少存二百二十條其中華商方面共存銀一千二百三十六萬洋六百二十二萬蓋各項商業尙未開展故華商存銀有如此之巨也 
丁已各業盈餘調查錄（四） 
[海味]  
　　本埠海味業有海味行東洋貨行之區别在法租界民國路一帶爲最多民國路各家專做東洋貨洋行街各家專做西南洋各埠之貨去年該業盈虧不一因自歐戰以後各國漁船旣受海防之取締又被協約國收買運兵以致出貨不多運華者更見減少該商遂大受影響茲將盈餘各家列下　（東洋貨行）源餘四千兩　潤大一萬兩　成大七千兩　震源三千兩　益元三千兩　乾豐三千兩　　昌大一千五百兩　新源四千兩　振和三千兩　振大三千兩　大源一千兩　時生永源餘發東源四家均平平　（西洋貨行）鼎裕五千兩　愼記二千兩　茂昌三千兩　長和二千兩　茂泰三千兩　正昌二千兩　新裕二千兩　新茂和二千五百兩　源長平平 
[桂圓]  
　　桂圓業大都在華法交界之民國路（即新開河地方）該貨産自閩省興化等縣去年因該省軍事産地運貨來滬及此間自往辦貨者均有阻礙來源減少至門莊店面祇在南市鹹瓜街一帶今則北市亦日漸增多故該業各上行之盈餘已不及從前茲將盈餘牌號列下　義泰一萬兩　聚成五千兩　和泰四千兩　新茂和五千兩　萬春五千兩　祥裕三千兩　愼大三千兩　餘泰三千兩　滋生平平 
[白蠟]  
　　白臘産自蜀省滬上各行均在法租界永安街一帶全恃做洋莊爲大宗燭舖次之上年因産地歉收貨價步漲故同業均有利可佔今將各號盈餘列後　寅大五千兩　程達記五千兩　椿裕成三千兩　同春四千兩　潤記永四千兩　義生祥二千兩　協升一千兩 
[銅圓價賤之原因]  
　　滬上銅元市價舊曆歲暮每一銀元僅易錢一千二百五六十文至昨晨忽漲至一千二百七八十文午後又增至一千二百九十文或一千三百文訽之該業中人據稱因某電車公司售出多數銅元之故云 
[修葺海鳧運艦之預備]  
　　海軍饒總司令近以軍事日益緊迫需艦調遣除電調福安清安等各運艦來滬候調外並經查得海鳬運艦之機器船身稍有不靈宜速修理昨特令飭該艦長迅將應需修理各件開單送核以便轉令造船塢修葺 
[留美學生與歐戰之關係]  
　　近數年來吾國人西渡留學者益衆自歐戰發生美國徵兵制實行後吾人所急欲一悉底藴者即對於吾華留學生有若何之舉動也日前寰球中國學生會朱少屏君得留美學生趙師復君來函言自徵兵制實行凡僑居此間之華人年在二十一歲以上三十一歲以下者均須報名駐冊除已赴法國及兵營外及格男子分爲五等受業列入五等至將來美政府對於中國學生有無如何之舉動則現在尙無從得悉云云 
[軍械廠保護嚴密]  
　　護軍使署馬參謀長以南市兵工廠及龍華子藥局均爲存儲軍重地邇因謠諑頻聞自當妥爲防範故於昨日分令所屬步兵三十八九兩團各營長及憲兵營等各按管轄地段派兵晝夜梭巡以資防範 
[探報黨人舉動後之防備]  
　　松滬護軍使盧永祥據稽查處報告謂有某黨魁在滬密設總機關部曾與各省黨人廣通消息近又遣派黨徒潛入内地分設機關預備招集一般退伍軍人以圖大舉等情盧使除飭稽查處長雷震春選派得力稽查員分投偵察密拘外又於昨日傳諭淞滬警察廳長徐國樑嚴加防範並轉令各區署留心偵查務獲解究徐廳長奉令後當即轉令所轄六區各分署一體照辦並於午後飭傳駐紥滬南遊巡第一隊及城内遊隊第二隊馬王兩隊長到廳諭令自即日起每晚七時至天明每隊分爲四班前往所轄境内及華租交界週遊巡緝諭畢復傳偵緝隊長翟世清飭即選派幹練隊士十二名每晚携帶手槍分赴各要道嚴密巡緝毋稍疏懈云 
[撤銷加防警察之斟酌]  
　　南市十六舖等處各商家於去年冬季商務繁盛之時恐有匪徒乘機肆擾曾聨名函請第一區警察署董警正於每日午後三時至九時加添崗位撥派警察在各處要道荷鎗防護在案茲董警正以陰曆新年已過此項加防警察本可一律撤銷惟商業中人仍有請求維護者姑准酌辦擇其最要地點如裏外鹹瓜街等爲參藥業錢業并各種大商家薈萃之區仍舊加崗駐守其餘地段槪行撤銷尙有一區一分駐所轄境因其地方冷僻亦由張警佐酌定防護辦法每日午後五時以後一律加班晚間八時至十一時均加半班至陰曆元宵以後始行撤防 
[愛文義路前晚之刦案]  
　　前晚八時有身穿短衣之盜匪三人突至公共租界愛文義路太平坊一千九百五十二號門牌陳姓家敲開大門入内各出手鎗嚇禁聲張登樓搜刦陳卽潛至晒台上大聲喊捕該盜等情虚不敢窮搜祗刦取值洋六十餘元之衣飾匆匆逃逸迨陳報告新閘捕房飭派通班中西探捕馳往兜拿該盜等均巳遠遁各探捕遂向事主詢明該盜等年貌服式回訴捕頭禀請麥總巡通飭各捕房中西探捕一體留心偵緝 
[浦東尼庵被盜打刦]  
　　浦東南滙縣屬泥城附近之向陽廟内居住尼姑五人前日夜半一時許忽來盜匪十餘人各執鎗刀撞門入内詰問老尼姑藏金所在該尼答無積蓄卽被盜匪用刀戳傷頭部腿際等處該盜等遂闖入臥室翻箱倒篋搜刦銀洋衣服約值一百餘元携贓呼嘯而逸翌晨由廟主協同地保吳笏堂投報該管警局經朱局長帶同長警蒞場勘驗被盜屬實除飭長警跴緝贓盜外昨又將踏勘情形詳報南滙縣公署核辦 
[匪徒供認搶刦]  
　　浦東楊家渡日商大倉碼頭某輪船主日人於去歲臘底被碼頭匪徒搶去大洋一百餘元及腰間所佩白玉兩塊報經三區一分駐所緝獲是案搶匪楊阿五姚竹根二人轉解警廳經司法科劉科長訊據楊阿五等供認聽從在逃之三五子王阿三前往搶刦不諱判令收押一面禀請徐廳長通令各區所隊及浦江水巡隊一體協緝在逃搶匪務獲解究 
[協查浦東刦案逸盜]  
　　浦東上海縣境二十二保二十六圖陳歧山家日前被盜行刧由地方警察第六分所拘獲盜犯李濤濤（即朱濤濤）等解送事務所發交司法科訊供判押候辦在案前悉此案業經司法科員訊得該犯等迭次犯刧同黨共有十餘人係某某爲首除將該犯等押候函送地檢廳按律究懲外又移請淞滬警察廳飭屬協助偵查逸犯歸案訊究徐廳長昨已令飭所屬一體查拿解究矣 
[鄉人糾衆尋釁之片面詞]  
　　鄉人沈阿星前日糾合多人擁至滬西小沙陀路蔡富富家尋仇蔡知事不妙即往後門逃出趕往戈登路捕房報稱沈阿星曾向其堂兄沈子卿借洋八百元由我擔保言明將勞勃生路地産變價歸償詎將地售去後掯不歸還向索不理反糾多人來家尋衅請爲拿究等語捕頭卽飭華探目陳永康西探目殺拉文協同前往驅散各人遂將沈阿星與蔡帶入捕房詰問沈供認虧欠沈子卿洋八百元元惟不認糾衆行兇捕頭以事關錢債糾葛着蔡自赴公共公廨起訴並諭沈以後不准再至原告處滋擾如違提究 
[查取獲盜出力人員之履歷]  
　　緝獲搶刦浙省天凝莊典當盜犯姜得勝郭守昌案内之賞洋一千六百元業已發給具領巳誌前報茲悉蘇浙二省長以該二犯爲蘇浙兩省之巨盜手下羽黨甚夥此次由水警二廳第一專署所屬之分署長沈兆榮王壽良及偵探趙坤榮等設法購線緝獲甚爲出力自應查開該員等履歷咨部請奬以示鼓勵爰特令由第二廳轉飭沈專署長查取沈王二分署長及偵探等履歷送候核明轉咨内務部核辦 
[拐匿男子後之勒索]  
　　粤人翁慶正陳德興於上月十三號將虹口東有恒路二十六號門牌福安公司買辦陳秉祥之十六歲兒子陳錫霖串拐藏匿後迭次致函陳秉祥勒詐巨欵被陳報告美捕房於前日派令中西包探將翁陳兩人緝獲押至昨晨併解公共公廨由華探目王四福西探目利扶司包探周小弟粤探江標相繼上堂禀明前情請爲訊究訊之被告陳德興延律師上堂代表請將被告等交保展期研訊經兪襄讞商之日副領事林君判翁交二千元陳德興交一千元人洋並保候展期一禮拜開審 
[普濟刦後之餘聞]  
[甌甬同鄉拒絶廣濟]  
　　招商輪船總局定十六日仍將廣濟輪船開往温州寗波二處惟温甬洋貨五金曁南北貨雜貨各商人均以該輪行駛年數較普濟愈久船身又小機器朽壞普濟覆轍懍懍堪虞前已疊請該局另換堅固大輪來往甌甬滬航路該局仍置之不理决議各貨一槪暫行停裝另議善後辦法茲將温州商會及洋貨公所來電錄下（永嘉商會來電）上海温州同鄉會曁各報關行公鑒聞廣濟仍來憤甚今集議停止裝貨如有意外疏虞由申莊負責永嘉商會諫（洋貨公所來電）温州同鄉會轉天津路瑞記鑒廣濟一律止裝請轉源記温州洋貨公所翰 
[被難親屬定期開會]  
　　普濟被難親屬因此次該輪罹刧沈没生命二百餘人財産一百餘萬全係該局委託非人所致異常憤激决議於陰曆正月十六日在温州竇婦橋徐宅開普濟被難親屬聨合大會商議對付方法略爲死者昭雪沈寃云 
[僑工事務局之權限]  
　　江蘇實業廳訓令上海縣知事文云案奉省公署第五五五號訓令開案准國務院咨據僑工事務局局長張弧呈請劃清權限擬具辦法三端請鑒核等情查所擬辦法均尙妥協應准照辦抄錄原呈咨行貴部查照辦理等因前來除分咨各省區並通令外合行抄錄原呈令知遵照辦理等因奉此並奉農商部令同前由附抄件到廳合將原件抄錄令仰該知事遵照此令 
[附僑工事務局長呈文]  
　　爲呈請事本年九月二十日奉大總統令公布僑工事務局暫行條例第一條内開僑工事務局直隸於國務總理監督僑工之招募及保護事務等因遵此查各國招募華工及華工自行出洋事項從前係由外交内務農商三部分别主管今旣特設專局直隸於國務總理自爲統一右權起見現值本局成立自應將一切權限分嗢劃清以資遵守一在僑工事務局未經成立以前凡各部關於僑工事項一切議案無論已未提出凡未經國務會議議决者應請暫緩提議將原案咨送本局詳加審核俟核定後再行呈請總理提交國務會議以昭愼重其關於僑工事務從前辦過成案並請各機關一律抄送本局俾資參考二應由外交内務農商三部分别電知駐外各公使各省交涉員各海關監督並咨各省督軍省長各都統各實業廳凡關於僑工出洋及在外國一切事項以後逕陳鈞院發交本局或逕咨本局核呈辦理其有分咨分呈於各部者及人民向各部呈請關於僑工案件亦均由各部咨送本局辦理以免紛歧三各國駐京公使關於僑工案件除逕與本局接洽者應由本局隨時請示妥愼辦理外其有行文外交部者應請外交部咨送本局由本局酌擬辦法呈請總理核定照復此外一切例行公事即逕由各機關與本局直接行文以期簡便以上三端係爲規定手續尊重條例起見如蒙允准即請鈞院分别咨行各部省查照施行謹呈國務總理僑工事務局局　　弧 
[印發河工奬章條例]  
　　本埠各行政機關昨接省公署訓令云准内務部咨開查河防事宜爲内務要政前清設置河道督理佐治各官大小相維奬叙優異其大工合龍及三届安瀾搶護出力者例應由部議叙分别升補實官或給與頂戴至紳民有捐資種植樹株或勸修河堤著有勞績者亦得由部議叙誠以河員職務至爲重要民命賴以安全田廬資爲保障至其載罹溽署抗禦洪流旣夙夜之靡遑復顚危之莫測仿之軍人之禦敵警察之衛民涉險嘗辛又何多讓雖責職所在義無可辭但表彰之典不隆斯懈弛之心易啓上年北直水災津魯各河險工迭報江淮一帶又水患頻仍飢饉荐臻災祲屢告下民之昏墊方殷司農之籌維益絀現在熱心紳民提倡森林防禦河工若不策勵進行旌揚懋賞實不足以資鼓　而奠民生茲特由本部擬訂河工奬章條例並奬章式樣呈請大總統鑒核公布在案相應檢同原條例十册咨請查照等因准此除分行外合亟印刷令仰遵照 
[王道尹另覔新署地點]  
　　滬海道尹公署前擬於滬南海運局舊址建築新署現因此項房屋已由浦東中學訂購以爲擴充敎育建築校舍之用王道尹以事關敎育業已允許現擬照原定預算另覔相當地點建築新署云 
[黔省派員參觀絲廠]  
　　江蘇省公署令行特派交涉員略謂准貴州省公署咨黔省現派調查日本及津漢滬實業專員蠶桑局長兼農業學校校長熊繼成偕技師張時俊赴滬參觀中外組織之各絲廠成績俾得窮究其竟借助他山合行令知俟該員到境妥爲接洽等由陳交涉員昨已分函英法美各領事請即轉知各絲廠以便届時接洽矣 
[復勘建造上海時疫醫院之地址]  
　　城廂内外各慈善團紳董因恐滬上發生時疫曾由陸伯鴻等發起勘定大南門外基地一方東至褚婆橋西至蔣家宅南至廣肇山莊北至馬路建造上海時疫醫院一所業經函商上海縣沈知事淞滬警察徐廳長等一致贊同所有該處地圖早經繪成除分呈各處外前日又經各紳董重往履勘聞不日卽當招商投標承造云 
[部員對於南市工商業之諮詢]  
　　江蘇實業廳廳長張軼歐前因農商部派委僉事李微兪　前往蘇滬一帶視察棉紗麫粉保險各公司及工商各團體辦理情形曾函致上海南北兩商會查照旣而該兩部員由京來滬寓居北市預備視察各情迭紀前報茲聞該兩員除至總商會接洽外現又與南市縣商會正副會長接洽訽問南市方面現有棉紗麫粉保險各公司曁工商各團體若干請將地址及執事人姓氏分别造表由會函知即便訂期實行視察云 
[電燈電車兩公司合併後之通知]  
　　南市電燈電車兩公司合併後改名爲上海華商電　股份有限公司已於陽曆本月十一日卽陰曆正月初一日實行刻經該　公司依照變更條例呈報上海縣公署立案並呈部註册一面函致滬上各機關各團體聲明改定名義嗣後圖記槪用新定名稱云 
[絲廠定期開工]  
　　滬北各絲廠自歐戰以來丙辰尙稱發達故去年新繭上市即爭相購買以圖獲利當新絲將見之時抛出於前者皆有餘利可圖嗣以銀根緊急外洋各國購辦有限其周轉較靈者尙可支持而銀根欠缺各廠則皆現做現賣祇賺繅工而已秋後頭號絲價自一千餘兩逐漸跌至八百餘兩現在年關初過本年停車者巳有多家而資本豐足上年獲有盈餘者如信昌永泰協安等已定於新正初九日開車源源廠亦巳通告各工人定於初十日開工公泰亦於十三日開工各女工無不額手稱慶云 
[考取承發吏揭曉]  
　　上海地方審判廳長陸達權蒞任之後因廳中各承發吏聲名平常當將秦祖宸等多名擇尤開除即於上月二十七日假梅溪學校招考補充茲經陸廳長與各推事官評定甲乙於昨日揭曉計正取六名　姜士明　趙廉夫　葛介堂　毛猶龍　吳以權　王開成　備取八名　朱純之　胡龍　李叔平　顧瑜　方涵　唐始英　李中孚　唐蔚若 
[靑年會定期演說]  
　　本埠靑年會對於德育非常注重故雖在舊曆年節逢星期日亦仍請名人演講各項緊要問題今晚（十七號）七時半敦請沈嗣信牧師蒞會演說（新生命）有志德育者屆時均可往聽無需證劵一律歡迎云 
[基督敎會記事]  
　　上海基督敎同人舉行新年奮興會三天已畢今日（初七）又在山東路天安堂行聨合大公祈由長老會堂愈宗周牧師宣講聖道明晚（禮拜一）七時半基督徒佈道團團員亦在該堂開月會報告各部事宜並籌商佈道方針集議種種團務以策進行 
[警署清潔道路之布告]  
　　閘北四區警署長余炳文咋出佈告原文照錄如下　照得地方講求清潔原所以愼重衛生乃查閘北一帶往往有無知人民隨地大小便溺積遺汚穢莫此爲甚旣於路政有所妨碍又於衞生大有關係本署長有鑒於此深堪痛恨不得不諄諄告誡嚴行禁止以期改良習慣俾衆周知各存有公益之心父誡其子兄勉其弟母再沿途便溺妨害清潔有碍公衆之衛生須知道路龌龊積久生菌實爲疫癘之媒介關係誠非淺鮮自諭之後仰各商民人等加以謹愼不蹈故轍本署長隨時派警抽查如抗不遵行遇有 
 
 
 

Page 11

 
 
違犯者即行按照違警章程拘罰懲戒勿稍寬貸其各　遵毋違 
[緝獲捲欵逃遁之銀行出店]  
　　奉天交通銀行出店皖人趙占先於本月八號捲取該行票銀一千兩挈妻李氏逃至滬上匿居公共租界芝罘路二百三十八號屋内經該行行長偵悉派友常文來申報請淞滬警察廳備文派警於前日投請老閘捕房派探協往將趙夫婦拿獲搜出贓洋三百六十餘元帶入捕房分别拘留昨解公共公廨請究卽據淞滬警廳偵探投案訴明前情聲請移提訊之趙占先供認不諱中西官判趙夫婦連同贓洋併交來警帶回以便轉解奉天歸案訊辦 
[私帶烟土之否認]  
　　甬人陳城釗與本地婦人張王氏前日均帶有紅土在揚子碼頭被三百十五號六百十二號兩華捕查見搜獲紅土一併帶入捕房分别收押昨解公共公廨請究據包探程明德上堂禀明被告等私帶紅土由華捕查獲是以解請訊究訊之陳城釗供與張王氏並不相識因見多人在彼觀看上前探望被遭誤拘求釋張王氏供稱婦人欲往輪船上向人索欠先在頭頭守候有一小孩手捧紙包多包囑我代携不知内是烟土求宥並延律師到堂代爲辯護中西官判陳與張王氏從寬開釋烟土送往海關銷燬 
[試造毛絨線之預備]  
　　龍華日暉造呢廠自收歸官辦停閉以來已數年於茲後由滬紳郭建侯會同商董朱葆三沈聨芳謝　牕等措資向省公署承租試造毛絨線以期挽回利權曾經煞費苦心始於去臘租借妥貼趕爲佈置所有廠屋機件業已修葺告竣機師工程員亦均聘定於即日起先行試車一俟試驗合法即可開工云 
[西人控告行竊之不實]  
　　寓居黄浦路禮查西飯店内之西人某甲指控該飯店用人董阿毛私取金鎊二枚銀表一只昨由捕房將董拘解公共公廨原告投訴前情請究訊之董延律師到堂辯稱被告在禮查營業已有八年從無過失現原告所控並無證據應請將案註銷問官以原告所控證據不足判令將案註銷被告開釋 
[恒孚金號之推廣]  
　　恒孚金號向在蘇州觀前開張歷年已久嗣又在閶門設立分號其所製飾物向爲用戶所歡迎丙辰年底因滬上各銀樓大張旗鼓營業鼎盛恒孚遂於上海南京路分設一店一年以來營業大爲發　達蘇州觀前老店去年盈兩萬餘金閶門分店盈一萬餘金滬上亦盈二萬四千餘金該號現又在無錫擇定市房預備裝修門面將於舊曆二月間開幕云 
[匪徒攫物類誌]  
　　匪徒李阿四（即石根虎）在北海路攫取婦人包吳氏金押髮圖逃由捕追獲昨解公共公廨經中西官略訊一過判石押候查明有無他案於禮拜六再訊　陳阿福於舊曆元旦在廣東路攫取行路婦人小金鐲一只又陳阿二亦於是日在愛多亞路攫取李玉漢現洋一元均經包探查獲昨解公廨經中西官逐一訊明以陳阿福係是過犯判押西牢八月期滿逐出租界金鐲一只暫存捕房候失主認領陳阿二姑念初犯管押五天以儆　常州流氓王阿三前日在虹口武昌路攫取婦人萬劉氏金耳環圖逃由捕追獲昨解公廨訊知王係過犯判押西牢一年期滿逐出租界　曹德喜前日在虹口蓬路攫取董連卿呢帽圖逃被捕追獲人贓昨解公廨訊實判曹押西牢三月贓交原告領去 
[探捕捉賭彙誌]  
　　粤帮賭徒丁八鄭榮王小四等在密勒路念三號屋内糾衆賭博被捕查獲當將丁等三人連同賭具帶入捕房昨解公共公廨經中西官訊明判各罰洋十元充公賭具銷燬　住居北四川路一千八百三十四號門牌之粤人梁甲虞阿毛於前晚糾集多人在家搖攤被美捕房包探周耀廷與一百九十號西探卡羅查見當將梁虞二人連同賭具帶入捕房禀明捕頭飭各存洋十元保出聽候公堂傳訊　無賴陳雲台在虹口百老滙路設攤誘人擲骰被一千一百九十五號華捕查見將陳連同骰子骰盆帶入捕房押候解廨訊究 
[幸未成灾]  
　　閘北新民路旁江北客民洪紀斌家於前晚七時許失愼經鄰居帮同撲滅僅燬被褥帳子等物尙未延及房屋 
[鹽城婦人留養待領]  
　　鹽城婦人温潘氏即潘小胖子年十八歲前日在閘北四區境内迷路由崗警帶至區署經余署長訊據供稱丈夫名寶弟現在松江縣城内新舞台對門某石作内爲夥判解司法科送交慈善團留養候領 
[大言恐嚇後之小試其技]  
　　廣東人李生鄧元朱阿隆陳阿林等日前至虹口吳淞路一千一百八十號門牌向陳伯華大言恐嚇索詐洋二百元不遂乘間竊去值洋八元五角之金耳環一副被陳報告美捕房飭探蔣阿林與粤探江標前往將李生等四人拘入捕房押候解送公堂請究 
[流氓勒詐拐子]  
　　法租界吉祥街揚州人于漢卿所開之花煙間於去歲臘底被湖北人楊老三拐去烟妓二口逃至浦東爛泥渡時已深夜楊因路徑不熟在途徘徊被該處流氓李某等察破將該二烟妓軋至太古華通碼頭藏匿大駁船内勒索鉅金楊乃將身畔金戒錶練等物典質洋一百元交與該流氓等始將二妓領去 
[探夥向人拆梢]  
　　前充探夥之通州人張金榮先後在閘北華界寶山路及海寗路等處向過犯陳阿香拆梢洋八十一元被美捕房包探周小弟與六百三十九號華捕查見將兩造一併拘入捕房經捕頭詰悉前情飭將張陳二人分别收押候解公堂訊核 
[糞車碾傷女孩]  
　　住居本城東馬橋附近之褚金生有六歲女兒小鴨子於昨晨行至梨園公所地方被糞車夫吳阿毛撞倒碾傷左足當經女父得悉趕來鳴警將吳拘送二區一分駐所立送地方廳午後經檢察官研訊一過並驗明小鴨子受傷屬實判交褚領回自醫吳阿毛押候該女傷愈再行核辦 
[虧欠賭賬之衝突]  
　　住居滬南陸家浜小飯店堂倌丁銀鈞之妻陳氏前日在鄰居爲修車生理之朱阿大處賭博因虧欠朱妻周氏賭賬起釁雙方各紏流氓在某茶肆評理一言不合互相用武擊破陳氏頭額由丁報告巡警到來衆始散去遂將朱夫婦拘獲押送一區一分駐所轉送地方廳經檢察官提案研訊以陳氏受傷甚微判交乃夫領回自醫朱夫婦收押候示 
[買眼鏡竊取金戒]  
　　舊貨店主王順法至法公堂控稱閩人華金榮日前至商人店中購買眼鏡商人信以爲眞即將寶籠蓋揭起詎華伸手自取物件乘隙將旁邊所置之金戒一只套在自己手指上商人誤爲華自己之物初不介意旋見寳籠内少去金戒一枚始知被華所竊當向詢問華即將金戒抛在地上圖逸適爲貼鄰金陳氏瞥見金戒被華之同黨取去故卽鳴捕將華拘案請求訊究並由見證陳氏禀稱目見華之同黨取去金戒是實訊之華金榮供在南京火車站爲工頭此次因與胞叔爭論故至上海向王店購買眼鏡實有其事不敢行竊請爲查察中西官判華還押候查明再核 
[誣控虧欠貨款]  
　　永祥火腿店主裔壽慶至法公堂控稱沈鶴鳴於上年問前來交易炎腿數十擔共值洋一百零五元除收五元外餘欵由沈出立期票一紙蓋有圖章詎届期向索置之不理請求追訊沈鶴鳴稱商人與裔素不相識且從未至伊店購買火腿實被裔仿冒商人圖章希圖索詐須請究誣聶讞員察閱原告所呈賬簿上書有已經收訖字樣即向原告詰問曰被告旣虧欠銀洋出有期票何不在賬簿上書明裔語塞中西官遂判將案註銷堂費歸原告負擔 
[婦人不受嚇詐]  
　　流氓史大瑞畢友生串合同黨向北河南路四百二十四號門牌婦人陳梁氏嚇詐洋七十元被氏報告捕房派令中西包探將史畢兩人拘獲昨解公共公廨經中西官研訊屬實判史畢兩被告各押西牢五年期滿均逐出租界 
[五聖堂發現屍身]  
　　法新租界陳金廟西首五聖堂内於昨日午後發現年約五十餘歲身材矮小頭髮花白之男屍一具身穿黑色　嘰短大衣黑呢西式褲内櫬白衛生絨衫褲及花絨馬甲形似日本人口内鑲有金牙四個頭戴西式便帽旋有日本人到來拍照報告善鐘路捕房飭令夫役將屍車送同仁輔元分堂驗屍所聽候禀請公堂中西官檢騐核奪 
[電車撞跌老乞丐]  
　　前晚十時華商某號電車由小東門外民國路往北開駛經過新北門外永安街口適有乞丐四人在該處乘各商號接財神之際登門索錢欲從車前衝過往城内方面求乞内有一丐年老不及奔過致與車頭碰撞跌仆於地頭部受傷當由該車四十九號司機人停機施救將老丐車送新普育堂醫治 
[渡船夫仍不遵章]  
　　滬北楊家碼頭渡船戶楊阿新前因貪載渡客以致失事溺斃多命曾經浦江水巡隊派探向各渡口傳諭每船祗准載二十人不得多載如有違章一經查出從嚴罰辦在案茲經該隊查得浦東爛泥渡渡船夫仍有違章多載之事並仍向各渡客每人勒索渡資十文殊與工巡捐局定章每客五文大相違背特傳該渡夫頭到來詰問以便從嚴取締 
[汽車撞傷老婦之結果]  
　　老嫗陸顧氏日前行經法新租界善鐘路地方適有陳江春所駕之汽車疾馳而來不及避讓致被撞倒受傷後由巡捕到來帶入捕房飭將受傷人送往醫院醫治候愈再核在案昨因該氏傷勢巳痊故將原被傳至法公堂訊究顧氏稱是日婦人在途行走詎陳並不鳴號故未知悉致被撞倒求究詰之陳供是日該氏手中尙携一小孩行步甚慢以致肇禍中西官判陳罰洋一元充公再貼該氏養傷費洋二十元其應繳醫費洋念四元亦歸被告負擔 
[汽車夫不任其咎]  
　　某甲前乘自由車行經法新租界被鄭雲才所駕之汽車撞倒受傷當由巡捕到來一併帶入捕房飭將受傷人送院醫治昨將鄭解送法公堂請究先據一百七十號華捕陳裕庭報稱是日在該處站崗鄭車在前行駛巡捕當即舉棍詎甲不照章程遽從右邊衝出以致互撞是實訊之鄭雲才供與陳捕相同中西官以甲自不小心遂判將案註銷 
[縣署批示六則]  
[沈厚基呈爲請追墊繳各地保忙漕由]  
　　該民前充催征吏本無經收錢糧之責輒敢擅自經收任意挪用以致虧欠甚鉅雖經追繳斥革實有餘辜現稱爲梱保等賠墊等語有欵經收尙且挪用何賠墊之可言欵項不應經收即不應賠墊縱有墊欵即係私債未便准理此批單擲還 
[尤富發呈爲設計誣良請暫准啓封由]  
　　呈悉前據呈稱另租建裕里三十八號房屋並不違章指張鼎魁爲誣控請將原屋啓封等情是前稱覔屋遷移一節顯係揑詞朦混殊屬刁玩已極爾店違背行規經一再查勘明確飭遷不遵致干封閉何得率請啓封不准特斥批前呈附 
[徐三三呈爲縷陳原委迅請澈辦發還呈串以憑追究由]  
　　據稱不知田畝是否盜賣呈請給諭執業等語果係該民管業田畝必係該民按年經管豈有不知是否盜賣之理詞意費解未便准理如有盜賣實情應赴法庭起訴至手數料十元業已發還有該民領狀可據何得再請發還實屬不合此批 
[翁才根呈爲寃勒當捆呈請訓令秉公復查由]  
　　復查是案經圖董彭召棠集議另立議單送案着照議單辦理 
[王瑞卿呈爲陳明原委請求脫離關係由]  
　　案經飭提候到案訊奪 
[鼎豐呈爲遵令遷移再請勒閉由]  
　　已於前呈批示着即知照 
誌謝 
　　萬國體育會歷次在江灣舉行賽馬成績極佳觀者頗盛近承以本年常年觀覽劵數紙見貽特書誌謝 
　　法租界鳴新新劇社男女合演頗有可觀昨承贈劵八紙謝謝 
來函 
[久大典來函]  
　　敬啓者閱初四日貴報本埠新聞載當舖失竊後之吵鬧一節深爲不符敝典去年竊去衣服數件爲數不鉅照章一面報告捕房飭探查緝如能查着原物奉歸贖主如難緝獲照章賠償並無持票取贖環立櫃外置之不理等事貴訪員傳聞失實特請更正爲荷　久大典謹啓 
補錄命令 
[補二月十日大總統令]  
　　陸軍總長段芝貴呈請任命王預爲暫编浙江陸軍第一師步兵第三團少校團附應照准此令 
[又令]  
　　陸軍總長段芝貴呈請任命吳德芳爲陸軍第二師副官長應照准此令 
[又令]  
　　陸軍總長段芝貴呈准鑲紅旗滿洲都統完成咨請以　塔布承襲世管佐領應照准此令 
[補二月十一日大總統令]  
　　任命　玉田爲陸軍第二十九師步兵第五十七旅旅長陳錫武爲騎兵第五十八旅旅長此令 
[又令]  
　　任命蔡永鎭爲陸軍第二十九師步兵第百十三團團長萬福麟爲步兵第百十四團團長彭金山爲騎兵第百十五團團長陳輔陞爲騎兵第百十六團團長陶經武爲騎兵第二十九團團長石得山爲炮兵第二十九團團長此令 
[又令]  
　　陸軍總長段芝貴呈請任命劉維漢爲陸軍第二十九師副官長賈文翰爲步兵第百十三團團附多爾芙爲步兵第百十四團團附周鳳賓爲騎兵第百十五團團附李鴻陞爲騎兵第百十六團團附于占淵爲騎兵第二十九團團附陳鴻猷爲砲兵第二十九團團附英春爲步兵第十三團第一營營長馬金印爲第二營營長富春樸爲第三營營長石春山爲步兵第百十四團第一營營長馬新林爲第二營營長李蔭培爲第三營營長李有田爲騎兵第百十五團第一營營長劉玉爲第二營營長裴春生爲第三營營長吳崇貴爲騎兵第百十六團第一營營長谷懷舜爲第二營營長狄永清爲第三營營長馬占元爲騎兵第二十九團第一營營長吳泰來爲第二營營長靖國綸2爲三營營長張凱文爲砲兵第二十九團第一營營長舒永勝爲第二營營長梁忠甲爲第三營營長董書勛爲工兵第二十九營營長李冠英爲輜重第二十九營營長許光曜爲步兵第五十七旅少校副官崔芳霖爲騎兵第五十八旅少校副官陸慶曾爲正軍械官均照准此令 
雜評二 
[前途如何（訥）]  
　　今日之中國非特湘鄂川粤等省戰區之人民受兵禍之苦痛也即其他各省亦皆皇皇然無旦夕之安新疆有回民滋擾之耗陜省有西安危急之警汴省又恐軍隊譁變幾無一地不伏亂機焉故勿論今日之戰局難望轉機即兩方及早覺悟從速罷兵而欲收拾一切地方亂象使商民稍獲安寗已覺無從措手况乎今日之國人尙日日製造亂機也耶商人有聞大局轉機之說而喜者亦未一思前途之可危耳 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[人日詠人] [  徐勵吾]  
　　第一詠詠武人新年人日到威武有精神個個爭雄思報捷鬩牆奇績勒貞珉笑他古來靑史留名諸善將不敢宣告獨立祗知朝命理當遵專講馴良不驕悍那能壓倒此羣倫君欲有威使人畏胡不效自由行動把兵屯 
　　第二詠詠要人新年人日到尙秉國之鈞輕裘又肥馬累席更重茵食天之祿治天職宣言總說爲吾民祗是實業未興苛捐又未免吾民依舊苦憂貧貴者榮兮賤者苦一樂一苦不平均我思古人心嚮往陳平分肉獨停匀 
　　第三詠詠偉人新年人日到元帥幟清新國會厭新專喜舊宣言約法定當循疊聞粤海風潮起意見參差殆有因但願從今人日始大家謀國共相親高瞻南越興嗟再眞心爲國問何人不爭權利救吾民 
　　第四詠詠調人新年人日到排解願難伸本謂仲連堪學步那知枉費此精神晤代表語諄諄拍電報又頻頻婉勸雙方俱息怒議和停戰共安民無何荆州報捷岳州失上勞總統出京巡津魯南徐迄蚌埠言旋下令討譚陳同室操戈將復見不知調人尙有何策可重申 
　　第五詠詠聖人新年人日到回首哭楓宸東交民巷不敢出荷蘭使館苦棲身承華殿　（歲華紀麗云西王母頭戴花勝以正月七日會帝於承華殿）清輝閣（景龍記云七日上御清輝閣令學士賦詩）天子當陽届人日宫中故事道津津復辟一場空夢了向誰叩首再稱臣元旦空懷朝賀禮而今人日也傷神 
　　第六詠詠罪人新年人日到望復自由身禍首貪官今歷數或囚或遁或赦不相倫氣運有亨亦有逆害民利己罪維鈞太宗縱囚不常見痛改前非務自新我今人日敬呈勸人語切莫再作貪官汚吏殃其身 
　　第七詠詠民人新年人日到個個總愁貧軍興以來嗟失業那得禾存三百囷滇蜀粤湘交戰地尤爲茹苦更含辛食無米爨無薪散至四方避兵燹鴻嗷徧野作流民吁嗟乎初七人日歌七闋歌雖信口事皆眞歌至民人獨酸辛試問民氣何時伸六 
家庭常識 
[鷄蛋糕]  
　　鷄蛋糕極易自製法將鷄蛋十枚取其黄白分别打透同入一器攙和然後以小塊之甜猪油（先期用糖醃成）及麫粉七兩白糖十二兩拌匀蒸熱切塊較之市售者别有風味 
[定勝糕]  
　　定勝糕製法不用甑須用模型將粳糯參半之粉塡入模型中鋪紙刷平再用絹篩篩以顔色粉於表面則蓋面燦然悅目鮮艶可愛蒸熟後如須題句可以毛筆蘸顔色水相問書字更覺光彩繽紛非常艶麗此糕惟喜事用之故題句多吉語 
[韮菜餅]  
　　春韮秋菘古人所美際此東風解凍春到人間而畦間韮菜又將抽芽若割來細切以鹽略醃入麫粉中調匀用油奐熟頻頻以鏟刀翻轉起鍋前截爲數塊盛盆中供食味絶香美若用糖麫則無趣味矣 
[金糰黄餅] [  鳳歸樓主人]  
　　以南瓜削皮去子煑爛和粉揉黏有　而圓者曰金糰（其　多用甜豆砂爲之）無餡而扁者曰黄餅（惟須加糖粉中） 
工業須知 
[金屬着色法（四）] [  左丹]  
　　四亞鉛着色法　（甲）黑色着色法一配合量　　酸阿莫尼亞百瓦阿莫尼亞水一百六十瓦二着色法　上記之配合液中浸入鑄成之亞鉛物品約二三分鐘卽可得美麗之黑色浸漬時問稍長黑色中則帶黄褐色若浸入此種熱溶液中時則可得石板樣之黑色靑銅及錫若單獨浸入此液中决不能着色若錫與亞鉛同時結合而浸入時可得美麗之薰黑色鐵錫與結合浸入時雖亦能着色終不免有斑點耳（乙）褐色着色法一配合量鹽化銅二分水四鹽化阿莫尼亞砲和溶液五分二着色法將亞鉛投入上項之配合液中可見亞鉛之表面卽浮生一種黑色沉澱此種沉澱易於剝離故須取出置爐上加熱而乾之則表面附着之黑色膜分解而變成赤褐色以毛刷揩拭時光彩即輝發矣操作時所當注意者即加熱之候一見變赤褐時卽當除熱否則失之過熱所着之色又易剝落矣　又法一配合量　硫酸銅三瓦砂糖五瓦炭酸曹達三十三瓦水四盎斯二着色法　與上法同此法較上法之着色力爲堅不易剝離色爲暗褐（丙）灰色着色法一配合量　亞砒酸七瓦燐酸曹達二瓦半靑化加里七瓦水五盎斯二着色法　先將着色之器面洗滌潔凈後卽浸入上項之冷溶液中其浸漬之器較大則着色器面便於以刷磨擦也（未完） 
集益錄 
[  答第八十一問（續）] 　　 
四雜質之清除　所得糖汁所含雜質甚多欲除去之必先行濾清之法使經細紗一層則不潔之物已盡惟仍含蛋白質礦鹽菜酸等故必入鐵鍋内猛火煑之至華氏表百三十度此時蛋白質已凝爲不溶解體再加石灰百分之一有半或百分之二復煑至沸點以下比冷則鑛鹽菜酸亦凝可濾而去之惟尙含石灰故略帶白色去之之法可取硫磺燒之而導其氣於糖汁則石灰與炭酸化合結成固體沉澱 
　　五減少水分　此時糖汁含水分甚多不能結晶故煎糖手續爲不可省昔時各廠常煎糖於露鍋之内鍋數三四俟液略濃則易一鍋以免燒焦約五六次始可此爲露煎法惟糖質至高温度時常化氣體飛散故此法耗蝕甚大百年以前某化學家始發明眞空煎法先將鍋蓋密抽去其中空氣之一部空氣疏則壓力減易於沸騰故無須高温度而糖質之變化可杜矣（未完） 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷中　第二十三章（二） 
　　鈿車去遠老人猶佇立中庭凝望良久勞雷挽之始入廳事則覺凡物皆現岑寂之狀使人無歡老人初猶惘惘勞雷亦不以爲異旣乃覺其容色改易以手搔頭竟上樓去其狀正與五年前初出竇瑪齊酒肆無異蓋舊疾又觸發矣然勞雷猶以爲一時煩燥使然因戒苞洛暫勿入視任其獨居少頃當愈己亦有事須赴銀行一句鐘後當復來乃别苞洛赴法院街顧行中事冗竟費兩小時之久始匆匆告畢重返沙柯則苞洛已候於門呼曰嗟乎天吾何以對女　公子哉彼竟不識我矣勞雷駭然曰確乎今如何苞洛曰有如何者今但伏室隅治女駡耳勞雷大駭不暇再問逕登樓覔老人則當年矮凳又到室中錐刀之屬雜置其前老人則低首佝僂而坐匆匆治其兩年未竟之業而楓影弄窓猶似曼萊未去時也勞雷不禁惻然因亦自言曰吾何以對女公子哉且疾之發抑何驟耶乃進曰老友老人聞語則停其針昻首而覔音浪所自出旣見勞雷則目光恇怯又與當時見竇瑪齊無異顧無一語低首仍治其履勞雷乃大憂又不敢聲則但木立視其所爲此時老人袒其前衿外衣已卸高捲兩袖手不停製若有人自後促之者勞雷曰老友汝所製者何履耶老人漠然曰此女舄也在理應早製成今且誤期矣言次又製作不置勢雷曰但此實非汝之素業君其思之老人不答治舄如故而神經渙失手雖製舄心亦殊不在舄故針縷俱棼而勞雷有問尤必凝首若有所思苦憶不得則自搔其短髮不巳勞雷覩狀乃大失望知老人舊病發矣要非一時可愈然不可使曼萊聞知乃出與苞洛密商即令作書與曼萊謂老人爲病家所召出應遠診又復杜門謝客不令接見以免其事外洩此種方法蓋亦權宜之讦在勞雷之心猶望老人之病能速愈也因向銀行乞假數日即移榻於此以伴老人顧老人病殊不減終日治舄更不知有他事與之食則食與之飲則飲凍餒皆不自知勞雷知老人精神巳渙非言語可以醒之則亦任其自然但與苞洛移坐老人之室相爲閒談以示老人非在獄中有時且故意稱露蒔名則老人意亦有動以手搔髮苦憶不得旣而廢然曰彼嫁矣彼今非姓愛芙孟耶（未完） 
 
 
 

Page 15

 
 
   
 
 

Page 16

 
 
   
 
