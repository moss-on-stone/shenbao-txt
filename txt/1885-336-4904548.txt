# 1885 - 336 - 4904548

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩藻旋是得題共有五萬餘詩賦家羣焉稱便惜乎卷軼繁重翻閲稽時今一齋合五集而爲一倩善作宋體字者一律工寫又延名士反覆校勘付之石印今己竣工分裝八本外加綢套至於字之清晰本之大小購閲者自知其可貴無俟鄙人贅述己定價每部二元上海售處在景行里怡豐洋貨號其餘南北申昌及各外埠申昌分號均可購取躉售格外議减此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對撫訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先賭爲快也 
[五十九畫報出售] [  申報舘主啓]  
　　蘇城閶門外有古刹曰西院勒建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則迴環繚繞愈轉愈深咸豐季年燬於刧火今無復興之者吴君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝蹟俾後之覽者如地遊其焉報首畫譜兩圖爲沙君山春所繒孩子嬉戯圖後附淞隠漫録圖説一則准於二十六日出售此佈 
[書雲南礦務局請收股息告白後] [  山陰述戢子槁]  
　　事莫難於創造利莫大於無竊掘井者必九仞而後及泉當七仞八仞之間初未見有泉也其有急近功貪小利者必曰是地固無泉矣或作而中止或顧而之他棄其前功忘其後效是不見創造之難哉及其既及泉也取之不盡用之不竭曉然於利之無窮則必不肯因創造之難而遂棄無窮之利於不顧矣夫井其小者也開礦之事何獨不然嘗聞之於西人言泰西之開礦者若礦師察苗之術不精固無濟於事若察苗確有可憑而開掘之資須百萬者至九十萬而止則亦無成因開礦而獲利者百中不過一二其盡心竭力多方開掘而大失厥望者亦所在多有然礦之爲利實非淺鮮故西人不肯因噎而廢食凡聞何處有礦可開仍無不踴躍從事一人倡之於前萬人和之於後至於今日亦幾於無躓不開無地不礦無人不究心於礦矣中國自通商以來凡輪船製造一切悉欲駕越乎西人知西人以礦爲致富之由國之足民之裕兵之强無不有藉於礦遂亦招商集股次第開辦然卒未聞有某礦獲利若干確切可指者但見賣買　票圖日前之利礦之成否置而不顧是以開辦有年卒無成效可睹股價驟長驟趺反致貽累市面不見開礦之利但見開礦之害故前者言官曾有請停止開採之奏然因跌廢步非計也夫開礦之事其難有四察苗不愼則徒勞而無功辦理不善則事倍而功半章程不妥則弊竇叢生委任不得其人則徒飽其私槖而無益於事有此四者創造之所以難也其利有三如取如攜而足以給國家之用利一也招天下失業之人給以資使供奔走以餬口可以絶天下游同滋事之害利二也有利而不能自取則生他人之欣羡若我能利權獨攬則人必不敢生覬觎之心利三也此利之所以無窮而大也然必先能盡力於四難而後可以求獲於三利不然則不但無利可獲即有百萬之資本不數年亦可以告罄若礦苗則顧然共見而又加以辦理得宜章程妥善任其事者能實事求是則有求其無三利而不得者矣本報嘗謂利國礦之煤鐡雲南礦之銅錫爲中國諸礦之最以其能盡此四難也今者雲南礦局果又有請收股息之舉登告白於本報之後且言東川銅廠箇舊錫廠均日旺一日銅錫等物除運正供京銅百餘萬斤外白銅之經商人運售者亦己陸續運漢鉛鎌之運售者有三十餘萬斤箇舊之錫則尤昭昭在人耳目在省在途尚共有八百餘萬斤較於去年倍著成效嗚呼盛矣蓋雲南之銅素來採掘雲銅之名本甲於天下礦苗素旺不必詳察採之無不便者今特以機氣　人工用力少而成功多故其獲利獨厚非他處之礦所能及雖然開礦者豈特恃礦苗之量哉雖有極旺之苗苟不善籌採之法與採之之人則亦終歸無用耳吾曾觀雲南礦務章程共十五條咸有井然秩然不紊不亂之妙其承辦之人則有如全太守胡觀察卓太守等無不實心辦事或在雲南總辦開採之事或在上海總辦招商事宜或往來各處以廣招徠責有專歸事無旁貸其辦理之善章程之妥有如此者以如是之礦有如是之法如是之人安得不獲如是之利哉夫中國之大土地之廣貨之藏於地乾何限不能自取則啓他人羡慕之心泰西之人所以不憚險阻而來者何哉其所以善我者豈與我有雜其所以欺我者豈與我有仇諒亦不過爲利焉耳若中國各礦皆如雲南之獲利吾知鄰國聞之必將嗒然若喪肅然起敬矣是聞礦有成亦足以懾敵氣而張國威豈特有股諸君之獲利爲可喜也哉吾既喜雲南銅礦之有成吾更望天下各礦之皆有成故樂得而書之 
[盜犯解粤]  
　　香港西字報言前此打劫格來紅輪船之盜犯其己經獲案者訊鞫之後即解赴廣東省城省中以兵船前來接解想當由華官盡法懲辦也 
[准購戰馬]  
　　登標中右右營原設馬兵各百名赭宼平定後以馬價無從請領每於合操時徒步馳驅持鞭作勢前經李鎭軍咨請撫軍准於二營中各添戰馬三十匹以備教練現己發給例價俾質採賈矣 
[芝罘冬景]  
　　水師定例八月回哨近以天晴海静波浪不興故登州營師船遲至十月中旬方回至之罘停泊○各處所裁兵勇往往逗遛烟地爲害閭閻而妓館中受累尤重恒乘機劫掠毁物毆人日前爲巡員拿獲三名其一係在營當差之勇二則外來游勇也又聞有鄭姓妓女某夜忽來數人東風作劇揉碎花枝簪珥衣裙亦遭搶去及巡丁聞知前來掩緝早己四散遠颺矣○時交冬令杳小繁多彼中人隠語以白畫仁竊者爲背白夜間則謂之黑老虎巡查局知其擾害地方也徹夜防閑柝聲不絶若輩無奈祗于日間施其背白伎俩連日間各鋪户失物甚多誠市面之憂也○旬日聞天氣晴煖人幾忘其爲嚴科至上月二十忽雨雪繽紛朔風凛烈有力之家咸妥排煖閣熨帖寒衣而無褲公風雪流離維恃善士散給綿衣藉以温煖當此沍寒驟至未免兩眼望穿耳○蔡鎭軍以俸滿赴京陛見於上月二十三日由津附輪船來烟聞有復任之説○入冬以來銀價日跌邇來每兩值大錢一千四百餘文柴米則異常昻貴桂珠之歎在所不免而營伍中恃銀易米者尤覺不滿於意云 
 
 

Page 2

 
 
[軍門奠醊]  
　　皖城張家拐兵燹後一片荒基要成瓦礫張凱臣軍門購地誅茅大營輪奂暇時常于此置琴尊焉月前軍門在任仙逝少公子由閩扶柩輪返楚於上月二十三日抵皖舟泊西門外官碼頭奉靈至公館擇期開弔然後揚帆直上云 
[灾户懷仁]  
　　皖垣某甲在北門外箭樓正街開設雜貨店持籌握算藉覔蠅頭蓋本小利微原不敢大張旂鼓也上月二十晚二鼓後遺火積薪祝融氏頓然肆虐城内外各水龍聞警齊來汲水噴救無如飛廉横暴火勢益張以致兩面齊然直燒至接官亭外空地始得火滅煙消計居民鋪户被灾者共約三十餘家灾後小民皆露宿風餐無衣無食兼之悄寒凛冽風雪連天哀鴈嗷嗷勢將垂斃各善士見而憫之散給錢米餅餌以冀殘喘苟延安慶恊劉恊戎煥章更慷慨解囊視督勇丁挨户散給青蚨一千翼管帶練軍後營喬子欽叅戎則每户給米二斗蘆蓆兩張俾果腹之餘更不致棲身無地易日積善之家必有餘慶敢爲拜手頌之 
[飛星成陣]  
　　杭友書云春秋左傅中星隕如雨一事實爲古今罕見不意上月廿一夜杭垣所見飛星尤爲奇異是夕殘月未升寒星滿天更籌方轉兩下仰見天際有飛星十餘點自東而西人皆以爲恒見之事不之奇也不意蒼龍七宿方隨旅燕之西飛而白虎諸星又逐伯勞之東去初不過三心五噣如小星之在東繼則有七張八角若衆星之拱北既而愈飛愈多愈多愈亂即南箕北斗亦復滿盤都動止不僅東有啓明西有長庚也是時光芒四射隠約有聲如放花炮火星爆烈有自西而東者有自南而北者或數十或數百千羣竟如千點寒鴉半空飛過又如楊阿𡡉夜遊廣陵聚螢火數斛而放之但見此去彼來穿梭不絶最後有千百小星成羣而至自東南而飛至西北者爲時約有兩刻之久是時夜不甚深人都未睡多有目覩其異者按廿一夜飛星本埠多有見之者當以語近荒誕未遽登報今接各外埠來書皆言是事大致仿彿而以杭友所述爲尤詳用特綴録報中以俟考証或有問吉凶之所在者則請以子産之言告之曰天道遠人道邇非所知也 
[家丁凶横]  
　　九江信云闕道李觀察家丁楊某派守八里江卡上月望前截住廖和順木牌一架掛木鹽船一艘係由江西抵姑塘關完税行至該卡照票經楊查出漏税情獘一面將該牌船扣住一面赶至九江道署面禀李觀察觀察即委大關委員任大令帶同書役馳在查辦夤夜赶至龍蕩地方燃起燈大認眞丈量不意楊某在九江見任大令乘砲船下駛時並未邀伊同行因此銜恨自雇小划船到卡是夜即將衴邊七首霍霍磨之光明照耀欲得任大令而甘心次晨任大令炮船由龍蕩抵卡楊左脇繫洋鎗右手執魚腸跳上炮船尋釁一見任大令大肆咆哮抽刀相向經哨官勇丁等赶北攔住苦勸回卡楊仍百般唾駡隨將夏書辦等三人留卡爲質聲言須任大令給伊五千金方可了事如將砲　開走即以洋槍從事任大令見勢不佳潛雇小划船逃回九江面禀關道楊聞任大令潛逃即赶到砲船將該勇丁拳打脚踢夏書辦等三人乘間逃往後洲蘆葦深處潛伏泥淖中一夕得免次晨奔至叚窰雇船回九江面無人色矣現聞任大令具禀力辭大關差使觀察以好言挽留未識將來作何了結也 
[京師工務]  
　　張朗齋爵中丞督率營勇開挖護城河大工業己告竣惟動工之前曾咨明工部倘有民房之佔碍河道概須拆卸刻下查悉沿河民房並無折卸等事中丞因復札知街道廰出示曉諭申明前項情由并嚴飭鋪户不得任意堆積垃圾以致日久淤塞不通想　爵中丞藻密慮周無微不至也現各兵暫令休息大約俟明年拔隊前赴桂林○修理甬道溝渠業經欽奉　上諭店鋪之有碍甬道勒令于一月内拆卸淨盡九月二十八日經步軍統領衙門出示曉諭目下此等店鋪不敢如馬之戀棧咸急欲如鶯之遷喬矣又聞俟明年開凍後方可動工此次工程即責成步軍辦理 
[三泖寒潮]  
　　李質堂軍門病假己滿尚未告痊固請開缺回籍曾爵帥以辦理海軍正資譬助咨商軍門懇請續假一月未知軍門首肯否也○土根小和尚者專向花叢訛詐稍不遂意則毆人搶物無所不爲姊妹花畏之如虎不敢稍觸其鋒吴邑尊正在訪拿惡棍聞之曰是可忍孰不可忍逮而懲之無有赦刻和尚己拘拿到案想荏弱花枝當合十齊聲致祝曰使君賢明無量福壽○某甲卜築於天馬山之麓家中夙號小康其子娶婦之夕洞房花燭同夢方甘忽以竈下遺薪致肇祝融之禍幸封家姨不甚作惡一經澆灌立時火滅烟銷○華婁兩邑侯於前月二十五日赴滬拜謁道憲翌日即回○婁縣各圖頑佃半爲遊言所中相率百餘人來縣叩求减賦張肖芸邑尊恐釀成覇租情事立飭將首事拿獲嚴懲各佃户隨聞風逃避而鄉愚無識反受差保需索不免竭盡蓋藏云 
[禾郡零拾]  
　　前任嘉興恊侯恊戎於十月二十日起節回籍左右營兵均在江千放鎗跪送郡人士亦有送行者大帥威嚴固非尋常祖帳可比○王江涇一小市集也近年所用錢鈔砂殻居多制錢僅有十分之三他處不能通用以致各鋪虧折甚巨前月十八日合鎭店鋪公議禁止小錢演戯兩臺又鳴鑼徧告鄉人俾使周知○北門外日輝橋左近向有施干廟兵燹時燬於劫火夕陽流水弔古傷懷過其地者每有滄桑之感今年六月間醵資重建迄今山門大殿己慶落成乃招樂部演劇一天以邀神貺紅緑女把臂偕來亦一時勝會也 
[堤街開工]  
　　漢口各街道己蒙各憲陸續捐修所有堤街長約數里今歲業經奉憲批准以復善堂爲首捐助共成善舉前於七八九等月石料己陸續運到兹十月十六日開工由福建庵後堤上一帶爲始不逐即上行想轉瞬間化險爲夷誠漢市民之福也 
[定期縣試]  
　　明年係考試之期循例應先行縣府試本縣莫邑尊經華婁兩邑關訂於本月初十日開考想届時文戰聲酣童子軍當拔戟自成一隊也 
[贖回官署]  
　　本邑法華鎭離城較遠縣中耳目難周嘉慶年間大憲因奏請分設司官以爲之佐嗣經宼亂衙署被毁無遺曾經前邑尊詳請藩憲籌撥公項錢二百千典借某姓房屋爲衙門迄今歴有年所邇來房主欲備價贖回咋同司官君因禀上海縣申詳核奪 
[兩次拐孩]  
　　豫園内鳥籠店主鍾惠甫生有二子長八歲次五歲日前八歲者被同業人王福生誘至城外售與閩人見該孩貌甚不揚若昔人所謂不見尊容生得好老天何故亂加圈者因不欲買仍舊交王領回鍾固又及覺孩亦不敢言至是日該孩偕弟赴園中玩耍突將其弟抱去該孩無奈回告諸父且歴訴前情聞而駭甚偵騎四出蹤跡杏然昨晨途遇王向之盤詰王圖赖不承因即扭訴巡防總局馮剌史略詰緣由飭交地甲看管候再研訊核辦 
[影戲紀餘]  
　　昨爲顔君永京第六次顯現影戲之期七點鐘時邀友往觀友日曷觀乎顔君子影戲己屢演不一演我與爾之觀影戲亦不一觀若狙公然朝三暮四徒令人數見不鮮際兹風月良宵曾不若清談之爲愈乎子曰唯唯否否子不觀之天乎終古常輕清耳而風雨晦冥無一日之不變子不觀之地乎永久常厚重耳而鳥獸草木無一處之或同子安知顔君之戯今不異于昨所觀乎即今不異於昨所觀又安知顔君於口講指畫時不能發昨日之所未發乎洎往人己滿座爲間燭滅白㡧現一圖形五采相宣旋轉不定中有竹樹數株二鳩婦　翮臨風迴旋上下既而現鴻禧二字大於栲栳旁有數小孩或折鮮花或携果餌無不雙髻頽雲姿態可愛既而現福字既而現禄字既而現壽字既而現禧字四圍之小孩皆與前無異演至此顔君作而言曰諸君子情殷施濟慷慨解囊不虚僕婆心一片故特設吉利語五幀爲在座諸君頌自是以下仍 
 
 

Page 3

 
 
現游歴地球諸勝景諄諄講説務詳且明友有以複疉爲嫌者予曰嘻顔君豈如梨園菊部務爲新頴悦人者哉亦惟垂念災區故藉此游戲神通博諸君子慨施赤仄耳即無影戲之可觀亦安見不惻隠爲心傾囊捐助况重之以高朋滿座視聽可娱而何必吹毛索瘢齗齗然以數見不鮮爲咎哉友聞言無詞以對㡧上忽現一西人手持一小軸顔君曰軸上有字請諸君盍歸乎來語甫竟軸忽展則西字數行予以門外人不能辨認客隨散子亦逐隊而歸蓋尚有新繪中華諸勝景諸奇聞畫片將留待今宵顯視矣 
[約束巡丁]  
　　洋藥局自改章以後多用巡丁分投巡緝凡城中及南市名士行煙館鋪幾於搜查殆徧即無私貨者亦不能免搜查之擾現由洋藥局董諭各巡丁凡有眼綫指報某鋪藏私務先報局兩派司事同往如查無漏私者應惟眼綫是問 
[准充地保]  
　　前報争充地保一節現由圖董瞿吉甫顧蘭亭具保石友祥卽石松舟承充三圖地保上海縣莫邑尊俯准給發諭單石松舟承辦錢糧錢金和承辦刑名 
[英界公堂瑣案]  
　　包探康阿順稱積竊徐安三改名吴愼之竊取李錫鄉之元縀三疋押在永源仁大兩當鋪計錢二十千光景經吊贓又查得麫店布莊兩家亦被竊去洋錢失主李錫鄉及麵店布莊夥亦到案請追該包探又稱吴行竊後將贓交與店根生質押質票亦在唐身畔取出又有竊犯沈永林欲向吴分肥以致争論唐沈二人亦己拘案該竊犯供洋錢均己用完唐供吴托我將縀質錢實不知是竊贓沈供知吴犯竊偶爾過問不敢分肥永源仁大兩當夥呈票請追押本王司馬隨判吴愼之笞三百板發捕房管押至年終開釋唐根生笞二百板管押十四天沈永林减責四十板贓交李錫卿領去惟着給償當鋪半本核錢九千零○包探稱緝獲竊犯李發生搜出水烟筒押票係何永慶所失之物己經吊贓認明該竊尚有别案容帶回再詰何永慶投案請領王司馬飭將水烟筒先交何領李交包探帶去查明有無别案再行解訊○二百三十八號華捕稱昨見王阿生醉後在路滋擾喝令回家不依是以拘案王阿生供偶與友人共飲致醉被拿以後不敢王司馬　因醉胡鬧本當究罰既己知過從寛斥釋○捕房拿獲木椀場賭徒解案由王司馬判令押候發落在案嗣經逐一覆訊其屢犯者分首從掌頰内有初犯者六名及沈江氏等概令交保具以後不再犯賭結准釋奉准交保之各人昨午前尚在班房互相喧鬧經辦之差立即告知門丁囑即寫成保結送呈候釋○句探秦少卿稱今屇東洋車領照之期各車齊集捕房空揚須騐車之堅固光潔邕准領照騐後在坐墊下盖火烙印以絶頂替朦混之弊詎龔九雲將火烙印拆卸另裝木板又來領照被捕頭看出解案請罰龔九雲俯首求恩王司馬隨判罰龔洋二元充公以儆將來 
 
[法界公堂瑣案]  
　　前報列某姓女患外症倩六馬路某甲醫治歴久不愈因將甲扭送捕房一事昨大巡捕房將甲解案陳施氏呈遞手摺一扣手巾包内剪刀一柄碎椀幾片碎洋瓶一個蠟丸壳一大包碎藥及高麗參名一包訴稱丈夫爲沙船水手經歲不歸女兒年己二十二歲贅壻在家月前女兒有病延甲醫治甲言不索醝儀祗須藥本兩禮拜内包可告痊今己兩月有餘費錢五十餘千摺上均經開列至伊所給之藥不知是否有用甲供姓趙名二忠太守見該氏所遞禀上列趙小坡之名問小坡何人答稱是小的之號伊女於七月中患外症至八月初二日經老丹桂優人荐爲療治該優現在鎭江伊女之病刻己痊愈在花焑舘中太守問摺上支開各項據云均爾取用果有其事否趙稱是徽州先生所取與我無干伊尚欠我藥本八千四百文太守詢該氏曰趙可由丹桂園優人舉荐答稱不是伊在門前路過邀入求醫太守着將趙帶出問該氏爾女究染何病答爯瘋病現尚未愈太守謂爾實糊塗門前行走之人如何即可邀令施治且治之不愈即可另換醫生何竟出資數十千交伊花用現伊説爾尚欠錢資八千四百文該氏稱伊云不索酬儀小婦人並未欠伊藥本太守着將趙帶進諭以不准前去吵擾如索酬儀須尋荐人清理○瑪禮兹收租人馬樹堂訴稱租住老北門内穿心街王姓第二進一樓一底及一廂房前進係别人所住後門通吴家弄初一清晨在堂中拾得眠雲閣初八期票一紙計洋四十五元五角當即報明捕房洋票呈案翁太守間可有人到過爾家答稱曾有一素不相識之人前來問信家中回以並無其人太守謂該烟舘房租目下究欠若干房票付到何月爲止答稱房票現剩兩紙九月十六日起十一月十五日止其餘或繳公廨或呈捕房太守謂日前孫蔡氏繳到洋元現留捕房伊稱再找七元己付至十一月十五日其中總錯一月爾亦不將帳簿呈案馬稱請爲公斷太守傅訊孫蔡氏該氏訴稱再找七元己付至十一月十五前次所繳二十九元中夾有本票一張怱忙間忘記後檢尋無着即登告白於申報子太守問馬是日領洋出去可曾到過家中答稱到過後將洋送至帳房並未見有票夾入况公堂上曾檢過數目太守問此票可收入房租内答稱票從地上檢得不能算數太守謂爾又未曾抵數伊又並不抵用是票可即收回至所錯一月房租須將帳對明始可水落石出馬稱伊是老房客所短之數情願讓去惟此案自七月拖延至今叩請着伊覓得保租人换過租契孫蔡氏稱願尋保租惟租契上須註明关契租定二十年今己十三年尚有七載太守詰租契何在馬即將租契租摺齎呈太守閲得並無租定二十年之説因問既有租摺爲何又用房票馬稱因前將房屋抵與治和洋行銀未措還故中怡和出立房票今怡和又託瑪禍遜經管孫蔡氏稱此非租契租契較此略小留在家中太守謂租契應在房東處則何在房客處可覓定妥當保租人將契換過時孫蔡氏經人送　七元旋即呈案太守着歸入捕房候領並將房票標明給孫蔡氏領去○前日報列拘獲賭徒案昨日捕房將在押之陸阿起張阿炳兩人解訊包探呈錢四百文禀稱此兩人分兩起拘進張見捕至將臺凳等物抛入洋涇浜捕去復向打撈因之拘獲陸則當場獲住陸供拉東洋車度日行至鄭家木橋見地上有錢曫身拾取致被捉來太守判責二百板張前曾犯賭受懲判責二百板枷號一月○前報列西捕拘獲　竊顧谷香搜出銀釧一副英洋九元紅綢黑縐各一方昨陳將氏投案具領并稱家住裏倉橋小弄内文夫擡轎爲業前晚失竊名贓包探嚴頌眉禀稱奉諭帶顧至該處指點失主家果見掘有壁洞故着伊投案太守見洋元一式圖章問從何來答稱丈夫生意不佳將金押髮向大東門内第二家銀樓兌得洋十六元今己祗剩八元尚有一元與人洗衣積下太守着將贓物洋元給該氏領去顧笞責一百板○昨報列不准給土一則昨捕房將送土人施庚申解案包探呈土一塊禀稱前晚六點二刻時西捕在浦灘共獲私士三十三塊施供撑駕杉板船攬駁江裕致遠兩船貨物前晚江裕船上人手携包裏着小的駁物至公舘碼頭隨囑小的代携包裏至洋藥局甫行數步即被巡捕拘拿太守謂其人諒必相識是何姓名答稱夜間不曾辨認面目惟聞是甯波口音太守謂現在其人何往答稱見捕至即己逃去太守謂既未報相爲何逃走其係販私無疑爾摇杉板船中惟爾一人何竟爲人送物獨不顧船上無人被人摇去乎姑准交保出外將販私人交案土送洋藥局充公 
[上海文報局内籌賑叢譚四十六]  
　　揚州恊賑公所來函云山東賑欵匯票萬兩照收揚鎭募欵甚難現在合籌二竿作爲另卹仲君配之張君少蘭李君天華徐君功甫等五人初三起行前往資斧公淎概不開支仍乞陸續接濟等語仲張徐李諸君皆辨過齊晉豫直臨各處賑務有此一行必能多救幾命敬代災民合十和南稽首皈依於揚州諸君子之前○江甯所屬灾况以高淳爲最重不僅上元江甯句容溧水延高邑人皆耕續餓死不知爲非故于求賑卹非其所長甚可憫矣前據江甯善士來函云欲謀籌卹以免向隅須得查賑熟手四人賑銀五千兩惟此次各省水災南中賑諸公己如湘淮宿將懲法難而盡起無餘人財兩竭奈何奈何 
[輓左文襄公聨語]  
　　正國家九千里邊防遽失老成人堪爲天下一哭奠祖宗三百年疆圉誰當後來者還祝找公復生湘陰莫炳琪 
 
 

Page 4

 
 
[輓李芋仙剌史]  
　　共嗟名士凋傷憶卅載唱酬文字論交眞勝友本是好官才調奈半途顚躓清貧送老一詩人七十六叟弟賀壽慈拜手○病游不返客死堪悲五千里蜀道蠶叢歸魂莫認家山路詰酒方酣人琴頓杏數十年命宫蝎累殁世猶餘宦海波年愚弟賀良楨頓首拜輓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[騙術不窮]  
　　近日杭垣到有一班拐騙之流居不一處黨不一人或冒巨绅代或稱顯宦服御華麗排塲闊綽僕從輩輙三四人狡計百出必令人入其彀中而後己前有楚人某少年者自云爲廣東某提鎭之少君隨有兩噗行裝甚富一日至珠寳巷之某巨號内購辦赤金首飾數十件約值千餘金囑其赶緊打造約明日至寓所兌洋問其所寓則吴山某道士家該夥殷勤酬應次日如言而往見公子方接家報己匯到洋三千元公子頓足大惱因䚾該夥偕一僕往取且囑之曰此欵尚有急需不能付君姑俟一二日尚有三千元寄來即當算訖也夥唯唯越日夥又往收而公子適約人作湖上之遊强拉夥同往笙歌畫舫樂以忘歸該夥見公子少年揮霍深信不疑且所購之貨皆在店中不慮有他變乃公子與該夥往來之後蹤跡日密契合日深因强之爲金蘭簿故事而僕輩竊竊私語以公子日以巨金白送與人殊爲可惜該夥聞言心動詢其所由僕細述之且云我輩三人串通局賭則公子千金取之如拾芥但所慮者公子皆以現銀安得此巨欵以與之敵夥曰是誠在我千金不難立致至期夥携金廿餘兩及現洋數百元并洋宗等大張旗鼓公子一擲百萬賭興甚豪甫及三鼓己輸由二千餘金公子又出元寳數雙謂必輸盡而後罷戰于是再接再厲現銀漸空而該夥己赢至三千餘金不意臨尾數擲公子竟呼盧得盧呼雉得雉一時轉敗爲勝該夥之所有盡人公子囊中公子大喜而起即呼大白一時佳肴羅列歡呼暢飲公子曰今日我倦欲眠君等亦暫休息定當作永夕之歡夥惶急無計僕輩私相慰藉日只須我等同心明日一戰不惟原璧盡返且將傾其囊而倒其笥也現不過暫寄外庫耳夥無奈悵悵而返次日待至午後亟至寓中而道士云主僕三人皆于天明挈裝而出云係家信急來追去餘則不知其細夥驚若木偶半晌無言急往各錢莊查問之票洋皆己劃付某衣莊某綢莊矣該夥喪魂失魄恨恨欲絶當即飛輿至錢塘署面見唐邑尊細禀情節邑尊立派幹役帶同眼線分路追緝一時雷厲風行尚不知有無端倪聞下城之某宦家又爲此輩局賭騙去數百餘金又上城之某洋貨莊又拐去貨洋百餘元盖其羽黨甚多騙術不一受其欺者不一而足所望賢有司急爲鷹鸇之逐也 
　　　魯泉洪君余金蘭友也書畵擅長兼善音律今游滬上僑寓二馬路之大有里自號雲隠山樵減潤助賑眞瀟灑好善之士也余多其義而　 
自愧無文不計工拙爲賦短章乞高昌寒食生諸大吟壇粲政○兩粤奇災二十州流民圖到涙盈眸羡君却有生花筆欲使人間唱莫愁居然腕底走春風葉葉枝枝奪化工莫道點金無妙術濟人端在寸毫中倪黃筆復擅鍾王三絶才名萬古揚妙手仁心天自格争看蘭茁桂添香新聲跌蕩韻飄然天寳遺音聽欲仙側耳定教凡響别如君豈讓李龜年[  玉屏山人古虞杜周藩憩棠民求是草]  
[接録上海絲業會舘籌賑公所彩票對號單]  
　　一千六百五十一全彩金脚秋葉圈一副小墨晶鏡一副一千一百十七翡翠巾圈一副一千三百九十翡翠巾圈一副一千九百三十九玉鐲簪圈三種七百三十三棕繭綢裏長夾衫一件三百九十二醬色甯綢棉馬卦一件一千七百四十一雪青全鑲羅夾背心一件九百八十銀鐲一對九百九十三舊綜絃長夾衫一件一千九百七十二京靴一雙紅呢一端九百念九行帀表一隻九百五十二行市表一只一千三百八十九藍呢馬卦一件紡綢背心一件一千三百六十三行市表一只一千九百八十七行市表一只一千六百八十九白玉喜字一塊京式挖耳一只銀耳環一對一千九百念七碧玉玦一塊舊銀飾一包玉扣鈕二副三十六御筆墨刻堂幅一軸三百八十五御筆墨刻堂幅一軸五百廿六御筆墨刻堂幅一軸七百四十八御筆墨刻堂幅一軸七百五十五御筆墨廖堂幅一軸九百零四御筆墨刻堂幅一軸一千三百八十五御筆墨刻堂幅一軸一千六百八十六御筆墨刻堂幅一軸一千七百三十五御筆墨刻堂幅一軸一千七百六十四御筆墨刻堂幅一軸六百九十六東洋絨縐布三疋及對一捆八百五十東洋絨縐布三疋及對一捆一千零零二東洋絨縐布三疋及對一捆一千零三十東洋絨縐布三疋及對一捆一千二百廿九東洋絨縐布三疋及對一捆一千八百廿三東洋絨縐布三疋及對一捆一千八百六十八東洋絨縐布三疋及對一捆八百八十九元色縐紗全鑲棉背心一件一百六十九銀鐲一對及零物共六件併一包二十八翡翠如意一隻六百八十八二藍廣莊縐紗女衫一件扇面一個一千四百廿五翡翠荷花瓣二隻七百八十五銀鐲頭一隻一千七百十七羅扉片短衫一件金敏之羅雁一堂五百十五玳瑁鐲一對周錦堂蘭花一堂八百十七舊銀表一隻王丕釐字一對一千八百十八白易山人花卉一幅四百十八銀首飾一包計十二件四百七十六大明香爐一隻吴淦字一對一千二百八十九水墨山水一幅吴淦字一對一百八十一周錦堂蘭花翎毛宫扇吴淦對一札一千八百十一周錦堂蘭花瓴毛宫扇吴淦對一札一千一百九十九周蓮舫仕女一幅一千　念八皮絨大帽兩頂碑字一堂一千五百五十八墨硯兩種一千一百六十六如意簪一隻黃思永字一對一千一百零二皮絨大帽兩頂碑字一副套褲一雙八百四十四金敏之蘆雁及吴誦清對碑字等一札八百六十四書畫扇面五張一千七百九十九書畫扇面五張五百六十一御筆墨刻堂幅一軸王丕釐字一對一千六百三十四印色硯子及書本繭花屏一札一千八百零四夏布帳嗶嘰被面一捆○添彩三百號係善書碑帖對聨不及細載所得之彩僅開號碼二八十五念三三十三五四十二四十三四十九五十四四五十九六十五七十七十三七十六一百零五一百零六一百零八一百十三一百十五一百念一一百四十四一百五十七一百五十八一百六十六一百六十八一百七十四一百八二五一百九十一二百二百零七二百零九二百十二二百十九二百三十二二百三十八二百四十三二百五十一二百六十二百六十七二百六十八二百七十一二百八十一十百八十四三百三百零四三百十四三百十八三百二十三百念一三百四十二三百四十六三百四十八三百五十二三百五十三三百五十六三百六十一三百六十二三百六十五三百八十九四百零一四百零二四百零四四百十六四百三十五四百三十六四百四十二四伯四十五四伯四十九四伯五十五四百五十六四伯七十四伯八十七四伯八十八四伯九十一五伯零一五伯十五伯十二五伯十四五伯十六五伯廿九五百三十二五伯三十四五伯三十七五伯四十入五伯五十七五伯五十八一伯七十二五伯七十三五伯八十二六伯十三六伯十七六伯十八六伯十九冰伯廿六伯丁一六百廿四六伯念五六伯三十五六伯五十九六伯六十四六伯六十八六伯七十一六伯七十四六伯九十一七伯零五七伯零八七伯十六七伯十七七伯念七七伯三十二七伯三十五七伯三十九七伯四十一七伯四十六七伯五十一七伯七十二七伯七十九七伯八十七伯八十四八伯零七八伯念四八伯念八八伯三十三八伯三十五八伯三十八八伯四十一八伯四十三八伯四十七八伯五十五八伯八十三八伯八十四八伯九十一八伯九十五八伯九十九九伯零一九伯十一九伯十七九伯念八九百三十九伯三十三九伯三十九九伯四十六九伯五十七九伯五十八九伯六十五九伯七十一九伯八十二九伯八十三九伯九十賣千零零三一于零零四一千零十一一千零念六一千零三十二一千零三十六一千零四十二一千零四十七一千零四十八一千零五十二一千另五十五一千另六十二一阡另一十四壹阡另七十四壹阡另八十三壹阡壹伯十壹阡壹伯念四一阡一伯三十一阡壹伯三十四壹阡壹伯三十六壹阡一伯四十壹一阡壹伯四十五壹阡壹伯六拾壹阡壹伯六拾六壹阡壹伯六拾八壹阡壹伯八拾壹壹千一伯八十六一千一伯八十八一千一伯九十四一千一伯九十五一千二伯另六一千二伯十二一千二伯十八一千二伯念二一千二伯三十一千二伯四十三一千二伯四十四一千二伯六十三一千二伯六十六一千二伯七十二一千二伯七十三一千二伯七十五一千二伯七十六一千二伯八十一千二伯九十一一千三伯另三一千三伯另八一千三伯四十四一千三伯三下一千三伯三十四一千三百四十二一千二三伯四十六一千三伯四十九一千三伯五十五一千三伯六十六一千三伯六十九一千三伯七十九一千三伯八十一千三伯八十六一千三伯九十八一千四伯十五一千四伯念四一千四伯三十一千四伯四十六一千四伯四十八一千四伯四十九一千四伯五十二一千四伯五十三一千四伯六十四一千四伯六十八一千四伯七十六一千四百八十一一千四百八十四一千四百八十七一千五百零一一千五百零七一千五百零八一千五百十一千五百念八一千五百三十一一千五百三十六一千五百四十二一千五百四十三一千五百七十六一千五伯七十七一千五百七十九一千五百八十一千五百八十八一千六百一千六百零二一千六伯零三一千六伯十七一千六百念六一千六伯四十三一千六伯四十四一千六伯五五五一千六伯五十七一千六伯五十九一千六伯六十二一千六伯七十四一千六百八十一一千六伯八十四一千六伯八五五一千六伯九十一千七伯十三一千七伯念一千七伯念二一千七伯念五一千七伯三十六一吉七伯三十八一千七伯四十一千七伯五十七一千七伯六十二一千七百七十七一千七伯七十八一千七伯七十九一千七伯八十一千七伯八十八一千七伯九拾五一千八百拾三一千八百拾九一千八百念一一千八百念四一千八百念六一千八百三拾一一千八百五拾二一千八百六拾五一千八百七拾三一千八百七拾六一千八百七十九一千八百八拾一千八百八拾三一千八百八拾七一千八百九拾七一千九百零七一一千九百拾一千九百念二千九百念六一千九百念八一千九百三十三一千九百四拾三一千九百四拾八一千九百七拾一千九百七拾一千九百七拾六一千九百八十三一千九百八拾六一千九百九十四 
 
 
