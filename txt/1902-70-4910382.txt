# 1902 - 70 - 4910382

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[設官以保海外華工議]  
　　昔夫子策衛由庶而加之以富今中國人民多至四萬萬可謂庶矣顧何以財用告匱日食維艱邑里蕭條不堪寓目說者謂其貧也由於藏富於地耳顧年來五金之礦以次開采而財用之匱如故也民食之艱依然也邑里之中蕭條且更甚於往昔也是何以故曰一則累於鴉片之禍歲銷洋藥二千餘萬無術以堵漏巵二則由於國家整頓海防購兵船製槍砲日新月異如雪塡海終無已時三則由於釁啓强鄰屢遭挫衂償欵之巨幾爲亘古所罕聞也嗟乎嗟乎時際承平人日以衆而地之所産無可復增昔之一人而日需若干錢者今者猶是若干錢而用以養三四人或五六人加以洋貨之來較之土貨之出洋者歲溢千餘萬而又東羅西掘悉付外人三十九年中償至關平銀九百餘　兩亦曷怪司農咨嗟於上百姓愁怨於下而民生凋敝無復見物力之豐亨乎幸也閩粤兩省貧民出洋傭工得稍稍收回已失之利聞之貧民之謀食於海外者南洋如新加坡檳榔嶼葛羅巴柔佛石峨蘭芙蓉北般烏蘇門答刺日裏三寶隴泗水小呂宋以及安南之北圻西貢缅甸之仰江暹羅之濵角西洋如美洲之舊金山紐約克古巴馬丹薩嘉裏約與夫巴西各埠檀香山各島奥削尼亞洲各地凡有需人工作之處無一不有華傭藉一手一足之力趂其貲財彼宅田園於斯長子孫於斯者無論已卽一身作客絮泊萍漂亦必每歲寄銀回家以資事畜祇計舊金山一埠已多至二千萬金合各處而總其成歲當以萬萬計在中國出欵如是之巨入欵視數十年前未嘗加多而民間尚不至途盈餓殍者全賴若輩之取償於外洋耳雖然外洋之嫉若輩亦已甚牟焚之殺之逐而去之美洲工黨之殘害我華工幾致暗無天日此外各埠雖不至若此之慘而其中苦况亦非楮墨所可宣論者每謂洋人之來中國經商者卽甚平安國家亦必以兵船保護我中國海軍之設垂三十年若能歲遣兵船出洋巡閱每埠寄泊一號限以歲月限滿則遣他船代之養船之資責令在埠華人　集如是則兵威旣樹華工當不至見侮於外人而船中由管帶以迄軍人亦得擴其見聞藉增學識豈非一舉兩得之事耶殊不知我中國向雖有北洋兵艦數十號自被日人所敗毁者毁沈者沈被擄者一去不復返今卽新製數號以之分防各口尚苦不敷安所得而出洋保護卽使勉派一二號而彼工黨旣如此之衆國家又顯分左右袒一朝難發豈一二號兵艦所能懾其兇鋒無已其惟議多設領事官以爲之統轄乎是議也創之於南皮宮保總制兩粤時其時湘鄕襲侯方出使外洋屢商未就迨薛叔耘京卿銜命而入與英外部互相辯論直至唇枯筆秃始允就香港諸處酌設數員意以爲華民從此庇護有人可以撥雲霧而見天日矣初不料總署中有人忌嫉此舉遂廢而不行今僅南洋設一總領事管理海門等處華民此外舊金山古巴設總領事紐約馬丹薩嘉裏約設正領事近歲添設仰江小呂宋及檀香山領事各一員此外仍寂無舉動至日本各口岸則有華商而無華傭所設總領事正領事副領事各員權力亦大不如前無復能訊理華商詞訟嗟乎嗟乎我中國前特庶而不富近且愈庶而愈苦其貧惟恃此出洋力作是途得以稍資補救而又無人治理聽其自生自滅久之亦必致日漸凋零一任鴉片之價兵船軍械之價與夫兵敗議償之巨欵日復一日年復一年如彼海潮去而不返我恐他日者華工一絶出洋之路貧乏將益不能支國事其尚可爲耶及今計之派船保護旣無此力量不如商之各國政府就華人羣聚之處添設領事以維持調護之使免被工黨摧殘至無立足之地庶乎歲入工貲萬萬得以源源寄回而中國不至有人滿之患乎至於何埠應設領事如何而可使外人允準其費若何而籌措何法可保華工之免於侮辱欺凌則袞袞羣公自有妙於權衡者無俟鄙人之效尸祝越俎也 
[本館接奉電音]  
　　昨日午後京師飛電傳來上諭一道敬謹譯登○二月初六日内閣抄奉上諭昨據丁振鐸電奏洋官由布局對汛前經越地被匪槍斃等語當經降旨嚴飭將分防文武各官查叅並將此次匪徒認眞剿辦兹據丁振鐸續電奏稱查明洋官被害一案據管布局對汛鎭南營管帶楊從楷稱正月十八日法國駐守那欄之二畫適遇逹隆二畫及稔浪二畫同到那欄來布局營中聚會轉回是夜二更後據那欄稔浪洋官來營說及逹隆二畫隨帶越兵一人行至越南寛村地方被匪槍斃請幫同緝兇究辦並無異言現據領事照會請爲訪緝查洋官係在越地被害現已派弁恊緝各等語法國兵官雖係在越南境内被害惟與廣西邊界毘連仍應不分畛域查拿兇犯以篤邦交著丁振鐸蘇元春嚴飭邊防各營赶緊遵照辦理毋許鬆懈欽此 
[俄索伊犁]  
　　日本某日報云滿洲之約中俄互議已久迄未得有端倪兹聞俄人忽盡變前言堅索伊犁全地未識中國政府將何辭以拒之 
[簡使傳聞]  
　　日本某日報云中國出使俄羅斯大臣楊子通星使病殃於聖彼得羅堡節轅俄人皆望中朝簡派安徽巡撫王芍棠中丞繼之然尚未聞中國朝廷遥頒渙汗也 
 
 

Page 2

 
 
[擬聘英員]  
　　日本某日報云邇日中朝有延聘英國武員整頓海軍之意果爾則英日同盟之約當益堅矣 
[俄工忽止]  
　　日本某日報云旅順大連灣自經中國賃與俄羅斯俄人卽疏鑿海灣開闢廛井經之營之昕夕從事扄忽一律停止工作誠不知其有何密謀也 
[戰艦落成]  
　　日本某日報云日廷倩英國某廠製一戰艦名曰三笠於西歴三月八號行抵笛烏啞痕薄海口適英國苦伊痕戰艦同於是日竣工因奏請英后親臨行落成之禮 
[天祿同沾]  
　　京師友人來函云漢員春季俸銀向例於二月中旬支放本年承辦之戶部陜西司於開印日通行各衙門略謂光緒二十八年春季應行支俸之漢京官若干員内應支全俸者若干應支半俸者若干請詳細查明有無應扣應罰等情造具清册兩分一送戶部一送吏部惟武職須投兵部均限十日内造齊分送以憑核發 
[接錄前日本報所登直督奏陳北洋募練新軍章程摺]  
　　考古昔盛時兵民合一聚則爲兵散則爲民不待徵發而師徒之數按册可稽故無游民亦無冗卒方今泰西各國兵制猶爲近古又其風氣右武雖以王公子弟之貴亦必身入行間而閭左齊民一隸軍籍卽克與貴族子弟編伍同列故人人以當兵爲榮而兵亦皆人人自重現値中國貧弱之際縱不能追蹤隆古抗衡泰西亦宜略師其意叅用其法以力挽晚近軍營積弊冀可逐漸整頓化冗弱而爲精强臣受恩至深任寄至重軍符忝握责有攸歸謹就籌畫所及釐訂募兵章程十九條遴委臣部武衛右軍營務處候選道王英楷王士珍等分赴正定大名廣平順德趙州深州冀州各屬會同各該地方官按屬匀派精選壯丁六千人卽令該道等分領訓練兵必合格人必土著應募之後按名註册交地方官分别備案以便稽考並分餉以赡其家屬計畝以免其差徭顯示體恤之心隱寓防維之意其有入伍嘗试私自脫逃者則責成地方官分行查緝倘承緝不力卽按軍政緝拿逃兵則例分别叅處庶兵少逃亡技皆嫺熟不至虚耗訓練之日力不至空糜國家之餉糈實於經武整軍不無裨益俟試行有效再當漸次推廣總期日新月異仰副聖主振興武備力圖自强至意謹將擬定募兵章程繕具清單恭呈御覽仰懇敕部查照立案除分别咨行外理合恭摺具陳伏乞皇太后皇上聖鑒訓示謹奏奉硃批著照所請該部知道單併發欽此 
[口外巿情]  
　　京師友人來函云張家口一帶道路已通有由京師販運洋貨至彼者獲利甚厚目下彼處煤油自來火巿疋之類銷塲皆極暢旺糧價亦廉惟羊馬二者較往年爲貴 
[派生游學]  
　　金陵訪事友人云江南水師學堂興辦以來歴有年所其中畢業生綜計不下一千數百名每屆僅派赴綀船游歴内洋一次卽聽其自謀生計兩江總督兼南洋通商大臣劉峴莊宮太保以爲似此辦理殊非鼓舞人才之道爰於近日飭總辦方啓南觀察將去年畢業生之曾赴内洋察看風濤沙線者擇尤遣赴東瀛入水師學校中分習專門各技 
[關防宜愼]  
　　金陵訪事友人云派辦處爲省垣大小各官會議新政之所近以事機不密往往政令未下而外間先已聞知深恐執事諸人出入自如或致任情漏洩爰由司道牌示各人來去均須赴號房掛號以便稽查是亦愼重關防之道也 
[膏捐未定]  
　　沙巿訪事人云開辦膏捐一事迄今尚無頭緒官紳會商數次始由各帮首事承認無論何項烟土每兩加釐三十文烟膏仍照常出售縣主楊葆初大令曁委員王君均未應允此事恐尚須再議也 
[圩工除弊]  
　　蕪湖采訪友人云前歲之秋皖中患潦圩堤衝决民歎其魚和州直隸州知州姚刺史錫光奉省憲發下振銀一萬三千兩加以鳳陽府知府某太守所捐一千三百兩除老羸婦穉計口授糧外復出示招集民夫行以工代振之法計缺口大者發銀五百兩或四百兩小者一二百兩以迄數十兩乘三冬農隙以次興修未及告成受代而去繼其後者爲鄭刺史淑璋涓吉今歲元旦接篆旣而查閱接管卷知工房書吏有營私舞弊情事因於初二日下諸班館澈底清查猛以濟寛其刺史之謂乎 
[漢皋火警]  
　　漢口訪事友人云上月二十五日之夜七點鐘時漢口打扣巷河街某姓紙行忽然失火紅光四照警鑼亂鳴各鋪水龍聞之齊往施救幸風力不勁移時卽熄僅燬一家 
[武林火警]  
　　杭州訪事友人云正月二十五日之夜四更時良山門外迤西五里許陳家閣左近某姓家不荐於火霎時焚去房屋二十餘間 
[皖省官塲紀事]  
　　安慶采訪友人云徽州府學教授周廣文斌新選繁昌縣學訓導洪廣文釗均於正月某日由藩司湯小秋方伯飭赴新任○補用典史徐少尉祖昶由藩司湯方伯委署安慶府照磨○藩轅牌示新選旌德縣教諭程彬定遠縣教諭吳焯均飭赴新任供職○正任鳳陽府馮太守煦奉旨擢升河東道因於正月某日交卸篆務十六日抵省十九日卽命駕詣各憲轅辭行馳赴新任○蕪湖商務局總辦許九香太守於正月某日到省叩賀大府年禧旋於十八日詣轅禀知捐過班道仍留原省補用○候補縣彭大令鴻年於正月十九日詣各憲轅禀知代懷寍縣赴七里亭監視開河○候補縣左大令元麟捐過道班改指湖北禀請撫憲聶仲芳中丞給咨送部引見中丞允之大令遂於正月十八日禀辭就道 
[蟂磯魚素]  
　　蕪湖采訪友人云隔江田家溝爲和州轄境新正二十日突有梁上君子闖入某雜貨店刃傷事主劫去貲財報經裕溪司巡檢梁少尹申詳州署州尊鄭直刺淑璋適辦理考試事宜未能兼顧因委吏目宋少尹前往騐勘勒捕緝兇○此間内河上通宣歙洪流萬派漲落不常壅成沙堤口門被塞行舟至此每以爲憂甚至内河外江各船載貨稍多篙師舵工無力推挽蕪湖爲通商口岸水利之暢否實贸易之衰旺所關疏而通之不禁於牧民之賢長官是望已○此間各油坊以榨壓菜子油爲大宗去年銷諸粤東者多至八千簍本地所銷僅二千簍而已蓋土著多喜用麻油不徒恃菜子油爲烹調之具也○自入新春雨暘時若土膏滋潤牟麥芃芃飢饉餘生當不難藉以果腹目下江北一帶青菜爛賤如泥每十斤只値青蚨八翼大約將來所收菜亦可望慰篝車矣 
[瓊花艷影]  
　　揚州訪事人云揚州鹽漕河務清軍同知徐司馬署事期滿現經護理漕運總督正任淮揚海兵備道沈愛蒼漕帥檄委南河候補同知吳司馬接署諏吉正月十五日接篆視事○上月初十日有某批北鹽船行至邵伯鎮左近誤觸河心木椿登時洞穿一穴水勢汨汨 
 
 

Page 3

 
 
而來舟子急起搶護僅取出鹽四十餘包其餘均經沈没事後由押運委員徐許兩鹺尹詳加查騐疑船戶或有盜賣情事擬禀請上游查辦以儆刁風 
[上海縣試初覆案]  
　　前晚十一點鐘時上海縣汪瑶庭大令發出縣試初覆案示期初八日二覆所有全案姓名照錄左方李景鎬唐迥曹浩顧鎭方艾曾悌王承恩唐寳鑫張之綱姚明聽李文浦曹蔚深周瀓王臨照陳其藻孫燾趙承家唐在章張景范沈燈清丁光弼蔣宗詡楊兆鵬張仁龍胡嗣型顧昀楊書諴吳嘉賢朱樹蒸鈕永祺康建勳黄圭陸樹棟潘曾黌葛士煕金希聲蔣魁吳恭瑩李維華凌希曾曹永逹王汝楫金澍周士清邱復陳翰清楊兆鳳秦之望奚維塤王文藻王文翰孫壽康楊世勳方彦章瞿慶鴻陸耀楷潘浩潘樹元黄爕劉濤高壽基張之煥鍾棠王茂功楊洪鈞諸崇垣趙鴻鈞張其垚朱開烈高壽田孟忠胡尚彬唐志賡李秉厚趙承𢡱王承綸邱鈞王臨培黄耀何維章范永增 
[祀事孔明]  
　　昨日爲春祭社稷壇及海壇風神祠羣忠祠土地祠周太僕廟之期本城文武各官分往各處拈香致祭惟周太僕廟遠在法華鎭附近委法華司巡檢王少尹躬代行禮 
[催繳房捐]  
　　本邑自開辦房捐以來迭經委員顔凝閣明府派司事至各叚地方將應捐之行棧鋪戶查明造册給予捐章挨戶懸掛日前限令各鋪地甲於半月内將捐欵收齊彚繳毋得違延 
[爭領失贓]  
　　日前汛捕唐坤拘獲賊犯李阿三連鐵錨一具解至二十三七鋪巡防局局員盛雨村二尹向之研訊判責三百板將原贓存候失主具領閱時未幾卽有浦東爛泥渡某船廠主遣人投局訴稱鐵錨係廠中所失請准領回二尹正在沈吟忽蘇中營外海水師哨弁陳君飭勇丁持名片至局請將起案之錨給領二尹以鐵錨祇此一具恐啓爭端遂將李阿三及原贓一併移送上海縣署請縣主汪瑶庭大令訊明核奪 
[法員蒙賞] 　　 
　　昨日法總領事接奉本國駐京使臣來函内開近接中國外務部咨開去年醕親王奉旨赴德國道經滬上蒙法國官商優禮相待事畢回京奏請皇太后皇上頒給寳星以酬厚誼已蒙聖恩兪允特先咨照等因我國家優禮外人恩明誼美凡在身蒙異數者宜無不雀抃騰歡矣 
[馬路工程局瑣案]  
　　前日匪人盧惠章自稱某署差役在指南白玉樓茶肆向人訛詐適爲馬路工程局差汪銓所見拘解至局總辦翁子文太守倩襄讞委員余克安叅軍研訊盧供小的係浙江海寗州人來滬二十餘年向習丹青是晚在茶肆中啜茗聞江北人顔姓因搶親糾葛是以代爲解勸並未訛詐求恩明鑒叅軍判令枷號一月發馬路一帶示衆期滿再行核辦○江北人蔣妙記向徐顧氏租得東洋車在馬路中攬載坐客邇欠盧如泉錢一千餘文屢索不還致被盧將車藏若蔣情急扭控工程局余叅軍研訊之下因盧亦欠徐顧氏錢數百文斷令文還原車彼此將欵劃抵○倪元秀在新馬路某小輪船局傭工日前被局主陳子清辭歇疑同事陳阿大唆使所致遂扭陳至工程局禀訴余叅軍研訊之下申斥數語叱令退去 
[續錄分發人員騐看名單]  
　　布照磨邢錦生直隸四川縣主簿黄壽衡浙江北河彭守廉安徽北河州吏目鄧龍光四川雲南李景煕浙江廣東金文度浙江雲南劉恕順天四川楊錫齡湖北四川工守仁山西四川查承恩安徽江蘇夏子鍠江蘇山東高家恩安徽江蘇鹽知事方薈林安徽直隸周楨浙江廣東道庫大使董念兹順天湖北巡檢林珪福建直隸王錫田奉天直隸許春明漢軍山西俊廉滿洲江蘇温廷復山西直隸何紹武湖南廣東榮祖翼湖北江西尹羡伊山西直隸傅韻桐湖北四川韓炳章山東湖北黄耀曾安徽直隸劉傳繡安徽湖北王士懋安徽江蘇王錫爵安徽江蘇李慶平安徽湖北張清傑安徽直隸馮聨元浙江福建文煜滿洲東河袁祥麟四川雲南周瓊釗浙江福建方裕仁河南湖北汪秉森浙江江蘇羅以焵浙江江西蕭錫榮湖南四川黄德瑛浙江直隸從九品葉文謙順天四川賀家澂湖南四川張家鑫浙江江蘇兪寶銘浙江四川典史陳曾楣直隸山東何濟勳漢軍山西徐楙華湖北浙江孟繼純山東河南張鳳翥湖北江蘇郭春煕山東廣東李煦湖南四川高承彝湖北直隸何炳庠安徽直隸王宜民江蘇河南高應森安徽河南桂步騜安徽江蘇桂彦璋江西安徽董保升江蘇山東周文耀安徽江西劉立祥江蘇湖北王龍章江蘇四川蔣士榮江蘇直隸楊正榜雲南四川陶瀛浙江廣東馬康霖河南江西程準浙江廣東趙繩武浙江四川胡美腴浙江山西王鎮浙江廣東羅光綸四川陜西陸長賀浙江江蘇馮景煥河南直隸兪晉齡浙江山西鍾毓琇浙江直隸汪貽璋四川湖北王兆熊浙江四川周兆奎浙江四川李文煒四川湖北陳兆新陜西四川臧國鈞浙江四川陳希賢四川直隸張亮欽浙江江西任慶源浙江山西李文長直隸山東鹽茶大使方洺安徽四川未入流張恩錫順天河南彭祖俊順天四川張煜雲南四川胡炳權貴州四川林涵光四川貴州杜樹蘭浙江安徽孫樾浙江四川王紹昇浙江四川○海防例指省分發巡檢薛春煕浙江直隸○籌餉例指省分發從九品王謙順天江蘇王光耀浙江福建○勞績掣籖分發直隸州知州四品銜恒謙蒙古○勞績指省分發道韓國鈞江蘇河南知府查富璣安徽奉天知縣同知銜劉家藩江蘇安徽張朝煦浙江山東錢保壽浙江廣東巡檢劉懋典江西四川○同文館教習掣籖分發知縣張翼軫湖北○教習掣籖分發知縣畢煥璞直隸張淑倫直隸艾於鄂山東○議叙保奏掣籖分發直隸州知州王賡廷直隸任濬之直隸知縣陳嘉楷直隸○議叙保奏指省分發知府李和鈞漢軍江蘇州判朱景榮浙江直隸縣丞劉翼臣山東直隸○議叙掣籖分發知縣吳懋昭順天○議叙指省分發知縣鍾如琦江蘇四川丁其忱河南湖北○優貢呈請掣籖分發知縣徐宗培河南○優貢呈請指省分發知縣左一芬安徽湖北應補呈請分發知縣朱贊廷順天直隸陳雲霖福建雲南府經歴周行鑛順天四川從九品鄧樹功湖北湖南未入流許德林浙江江西顧尚楨江蘇安徽黄大倬順天四川黄鏞章江蘇四川 
[功歸實濟]  
　　蘇垣恒孚銀樓函開汪君兆柏因工西及長江一帶春振孔亟特將追薦封翁及太夫人之懴資洋銀四百二十元又超薦亡妻洪氏徐氏之懴資洋銀一百四十元移助振欵又桶捐洋銀二十八元一角又由元茂莊交來蕪湖宗寓主人集捐洋銀一百四元目前春振之急籌欵之艱守難言諭汪君救災恤鄰功歸實際地下有知亦必含笑矣謹分别塡明收照侑函奉謝并請附登報章藉資觀感上海仁濟善堂籌振公所施則敬謹誌 
 
 

Page 4

 
 
　　　 
 
 

Page 5

 
 
　　立止四種遺精天下第一奇方 
廣東宏仁堂包愈夢遺滑精永不再發不靈退洋○壯陽煖腎種子膏每張元二功能煖丹田補命門培元固本養龜存精百戰百勝 
遺精皆因腎水耗竭相火上炎思想色慾過度以致心腎不交無夢且遺日久面黑肌瘦腰酸腿軟百病叢生本堂秘製乾元八陣丹此丹靈效神速實屬世無其匹不論久年遺精有夢無夢服後當晚卽見奇功重者二三會經者一會包能斷根常服非但固精止洩且身體轉弱爲强較前未服時竟有天淵之别患此者一試便知每盒一元外貼包愈遺精膏更妙功能固精補陽封髓煖腎每張雙料元四單料八角鋪分上海桂戲園南首朝西轉灣正豐街中市函購送書爲憑以防假冒 
　　戒烟溥濟水　一絕　二能　三奇　四妙　售藥濟世言貴誠實虚言欺人死當拔舌鈔人告白子孫不達凡我同業所當痛革一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上之癮一兩亦祇十元卽使加倍不過廿元以廿日之烟資際畢生之痼疾其爲便家孰大於是　一妙在穩戒烟藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人悞服爲禍甚烈惟此水性極和平三歲小孩皆可試服並無妨碍隨置案頭不勞檢視是之謂便右四妙　一色奇色本黃也而水面則結成白花一層如瑞雪如糖霜色澤鮮明藏久愈妙凡假冐者其色帶黒一陳卽臭一香奇龍涎枷楠别種戒藥常用之而服者不覺其香惟此水則不用龍涏諸品别饒馨逸每一開瓶清沁肺腑使人精神一爽　一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一能治癱瘓據嘉定李荇洲醫士言邑富人嘗購此水數瓶戒烟癮旣斷矣而水尙餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦全愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能　一戊戌以前未聞此水戊戌以後惟有本藥房出售此水可謂絕後空前一時獨步矣彼未得良方而謬誇創製者能毋顏汗右一絕　括打藥房啓 
　　第一家首創疝氣奇方 
廣東老益三堂鋪分上洋自來水橋北首第四百三十二號門牌○左近冒牌僞店甚多囑勿錯買 
本堂仙傳異法卽愈小腸疝氣膏丸一方已歴有年天下馳名專治七種疝氣曰寒疝水疝筋疝血疝氣疝狐疝癲疝再爲神奇可能推倒天下之疝氣不貼則已貼卽立刻氣鳴脹消陰囊隨日縮小初起貼一張全愈年久二張斷根倘老病宜貼雙料藥力大而取效尤速每張雙料黃緞價洋一元二角單料紅緞六角倘外貼内服立將膀胱寒邪之氣頃刻驅逐凈盡雖二三十年之老病愈後永不復發每匣一元函購藥書爲記逢十查明清單以杜假冒 
中外政治策論類編大全二十四史新論 
　　中外政治是書本局主人博采羣書彙成一帙政治史事藝學一切諸要務莫不備集其中分門别類至有百二十種之多計一百二十卷易於繙閱不致歎雜亂無章誠當今之要籍也裝訂十六厚本上下二函價洋二元四角○二十四史論新編校川朱氏所輯舉凡名公卿所有鴻篇彙爲一編上下千古議論縱橫與張天如先生歷代史論詩書一無雷同洋八角○大字本歷代綱鑑總論上自三皇下迄明季歷朝興廢萃於一編學堂可能讀本洋四角○國朝策論類編内附五經義洋七角○四書義正鵠洋三角○時務策論纂要洋四角○奏議策論洋五角○史策備要内分四種洋五角○四書論義合鈔内附論法義法洋一角現印西史彙函○時務經濟類編○新著五經義正鵠等本月内成書以上各書紙墨精良新出之書名目繁多不及盡載賜顧者認明本局庶不致誤外埠漢口鎭新街鴻文順記武昌省城同文信記山東省城三德堂書業德藝德堂高密縣城德盛堂膠州成文堂山西省城書業昌書業德均有發售　上海三洋涇橋煥文書局發兌 
開印仿殿版式大本大清一統志五百卷全書 
　　近奉　大憲諭是書爲輿地切要之本各省學堂購儲研究非大本不便朝夕觀摩坊間所有之書皆乾隆八年者書祗三百四十二卷魯魚亥豕家跡模糊本莊上年重價覓得乾隆二十九年續編足本五百卷業已石印成書發售今復遵照　憲諭放大照殿本尺寸足八寸長禮聘名宿重新校對俾九州八極指掌瞭然有目共賞購閱自知上海棋盤街青蓮坊口寳善齋書莊謹啓 
　　京都天寳齋馳名衍慶丸容易扶陽種子補身 
　竟種子仙丹○靈騐非凡○鋪設上海二馬路中市西鼎新里石庫門内交易○謂余不信一試便知虚言欺人罪我惟天 
本草云海狗腎一物名曰腽肭臍其性大爲扶陽補腎養精堅固一切諸虚百損五勞七傷夢遺滑精腰酸骨軟四肢疼痛乏力服則立騐本齋獨秘良方用眞正吉林老山人參關東鹿茸海狗腎並各種滋補　品上藥君臣佐使相配製成惟藥性和平不燥不熱耑治男子陽痿不舉四時可服舉而不固旣舉未久或精薄如水精冷如氷或未交精泄泄而不射雖年輕捐傷體弱之人服之體弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補命門益丹田開胃煖脾壯筋活絡培元固本養精烏鬚黑髪返老還童却病延年多子多壽此丸扶陽種子因十分靈騐敢稱第一絕非是詩口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元○貴客信資自理近有假冐甚多購者愼之 
　耳聾須知 
僕年未五旬兩耳重聽已歷十餘載求醫服藥毫不見效且耳内常鳴作響心殊焦厭每謁見大憲諸多不便今幸友人指示上海英大馬路萬康醬園對門德仁里内廣東陳恆德堂精製耳聾奇藥靈騐無此僕聞其言將信將疑親至該堂先購耳丸一元服之覺有略效著人再購六元服之三十餘日果得全愈功德欽佩乞登報伸謝　寓上海道署南首江蘇候補同知杜承恩白 
蘇州蘇九華總經理順直義賑普濟大票 
　　啓者本號代順直義賑普濟公司總經理蘇埠城鄕鎭市批發第九期票頭彩二萬元十二月十九日開彩倘蒙仕商賜顧價值格外克已函購原班立卽回件此佈蘇州元妙觀前蘇九華號謹啓 
　　聲明有碍善舉緣由 
　本會創設半年以來捐不外募勉力推廣四方曾已近二百餘處上邀各大憲批示奬許並蒙蘇撫憲聶批示事屬可嘉章程亦尙妥洽寗藩憲升任撫憲恩嘉以苦口婆心樂善不倦仰候通飭曉諭道憲袁亦准給示曉諭時深慚愧所幸分會集資託本會代製藥施送者不絶於途四海風行萬口稱善不意屢有仿冐者亦步亦趨筆難盡述如外埠有擬自强致强輔强之名本埠有擬明强當强永强之類但願毫無流弊本會幸何如之乃四方來函僉疑本會别立名目不一而足本會懼焉要知眞心行善實事求是者定不多方仿冐而圖利肥己影射害人者勢必弊端百出且前次信局串通僞藥八千袋二千袋現在私造僞藥之人尙未交出幸承會審分府分别訊罰隨時根究嚴禁效尤外特直登報以告遠方及誤受假藥之欺者凡有因貪小利致成大害須知責有攸歸本會不能代人受過也特此聲明伏希埀鑒上海南京路富强戒烟善會謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雲樹]  
　　漢口訪事友人云日本駐漢領事古谷君調任他往由日政府電調駐重慶領事宮崎君來漢庖代○前有法國礦師數人由漢口附輪船赴湘潭郴州醴陵益　諸處查勘礦産將來湘省礦務必大有起色也○去歲漢上廣貨一業折耗殊多以故問春以來閉歇者多至十餘家添設者寂　所聞亦可見巿面之衰矣○近有英國兵艦一艘由宜昌沙甫新陽等處一路測量水勢抵漢後停泊江心開小作勾留尚須赴下游一帶潤量也○漢陽中營游擊劉游戎國楨别有差委上憲委丁游戎得貴代在其事○湘澤將次聞爲商埠日本人之前得其不商　者實繁有徒寓　西商亦成附輪船上駛擬設分行以爭商利 
[上海縣署點案]  
　　前署顧蘭洲控黄周氏拐賣兒子一案縣主圧瑶庭大令研訊之下屑氏抵賴不承大令乃發及官媒押候查明再核嗣　縣差禀稱小的查得顧獲確被周氏拐去賣與寄居虹口青雲里之粤人李姓家迨往探　最處鄰人皆云已帶之回粤前晚大令飭提　周氏覆詰堅稱小婦人並無拐孩之事大令喝令掌頰五十下仍不吐實因著仍交官媒管押候傳其夫保去找尋顧孩○梅林泉抽英美租界公堂控王蔡氏胡潘氏張桂卿誘拐伊妹阿雲與之姦宿等情由讞員張柄樞司馬移送到縣前日大令升堂研訊梅林泉供小的家居本邑浦東張江栅早失怙恃胞妹阿雲前由母親主持許與徐姓家爲童養媳去年二月忽逃逸無蹤近日小的在張桂卿處邂逅相遇因卽扭至捕房解送公堂轉解案下阿雲供年一十有五前年到徐姓家時遭翁姑責駡苦累不堪是以逃至張江栅鎭上由楊家飯店主容留一年今正被胡潘氏誘帶來申倩王蔡氏領至張桂卿所私蕩婦處聞欲鬵入花烟館因之放聲大哭張恐事洩無奈領回遥遇胞兄因得到案自知命薄　隱兄回家王蔡氏供小婦人浣衣度日阿雲由胡潘氏領至小婦人處囑薦至張桂卿家傭工其餘細情小婦人實不知悉胡潘氏供小婦人向在浦東洋棧前設攤售點心某日見此女沿途嗓泣詰知父母雙亡近被兄嫂逐出無可棲身爰領至上海轉託王蔡氏薦至張棧卿家張桂卿供小的係松江人在　上某姓家治庖此女由胡王兩氏領來寄居數日並無圖賣之事大令判令重責二百板連兩氏交人保出阿雲暫交官媒看管　梅林泉回鄕邀同其翁來案具領 
[英美租界晚堂案]  
　　日前有徐某者遣丁送傭婦洪周氏及洪正元洪陶氏到案禀稱伊等在主人公館中吵閙請卽訊懲讞員張柄樞司馬研訊之下洪周氏供稱父親周全觀卽周渭溪將小婦人許洪正元爲媳遣嫁未久卽喪所天近在徐公館傭工翁姑竟串出流氓邵錦坤　令賣娼且屢至公館中滋擾周全觀所供大略相同洪正元洪陶氏同供兒子死已三年小的及小婦人並無逼令寡媳爲娼之事司馬將洪周氏交其父領回撫養洪正元等從寛開釋 
[英租界捕房紀事]  
　　張文卿在福州路中向某甲訛詐洋銀十元經包探王長桂拘入捕房捕頭著押候解送公堂禀請讞員張柄樞司馬訊究○蔡阿桂行竊福建路六百九十二號門牌某姓家衣服經包探竇如海拘入捕房捕頭令押候解送公堂禀請訊究○王阿榮行竊四川路十七號門牌某西人家檯毯經包探李星福拘入捕房捕頭令押候解送公堂禀請訊究○朱金大李晉元在河南路某姓家聚賭經五百九十三號巡捕拘入捕房捕頭令押候解送公堂禀請訊究○有一小乞兒倒斃山東路中經五百八十六號巡捕回告捕頭捕頭著地保報諸某堂領棺收殮○浪子陳桂生蕩婦沈陸氏於前晚相約至廣西路宏茂小客棧姦宿經包探趙銀河偵知連棧主莊嘉林拘入捕房捕頭令押候解送公堂禀請訊究 
[法租界捕房紀事]  
　　日前本城某玉器作主某甲失去皮夾一枚内貯珍珠三十餘顆所値不貲報捕後經包探陸阿寶查獲賊犯小四仔吊到珍珠六顆詰知餘贓均被　價花銷因卽帶入捕房捕頭令押候解送公堂禀請讞員杜枝園大令究辦○昨日積竊趙阿三濳至往返長江各埠之某輪船上行竊某客所携衣物適爲包探所見拘入捕房捕頭令押候解送公堂禀請訊辦○某甲由某處附海琛輪船來滬被三十六個黨賊犯竊去洋銀一百五十元及信件等物當卽開單報捕請查捕頭允之 
[美租界捕房紀事]  
　　昨晨跑灘賊張阿六闖入公和祥馬頭貨棧中竊取舊鐵被某號華捕拘入捕房捕頭令押候轉解公堂禀請讞員張柄樞司馬訊辦○昨日午前甬人李阿新乘脚踏車至篷路將老嫗張李氏撞倒傷及面部由巡捕拘入捕房捕頭察得所傷尚無大碍令送同仁醫院醫治一面將李交人保釋○日前午後某號傭人曹云郎載曳貨車至漢碧禮路悞將小孩陳長芝撞仆碾傷足跦由巡捕拘入捕房捕頭令將陳送至同仁醫院求治曹則押候轉送公堂禀請懲辦 
[上海陳家木橋電報總籌賑公所經收江皖水災急賑第十七次清單]  
　　刁韻蘭翁募盛五少爺洋二十元又王潤齋洋六元又不書名洋五元蘭州電局來塔城張如麟貳尹募不書名湘平銀一百兩原合來規元一百五兩電報滬局領班吳介眉翁募報房同人洋十六元又　　爾氏洋一元邱氏洋半元又吳介眉洋二元半陳金滿洋一元陳選青洋二元刁韻　翁募守愚子洋二十元又愼修子洋十元又刁徐氏洋十元又祖記洋十元又鳳記洋十元又宗記洋十元徐氏洋五元獲鹿電局趙募洋十五元又無名氏洋十元虞友三翁來紅芍山房主人募平梅山館洋二十八元劉蘭濳翁募張星源洋三百元○共收規元一百五兩洋四百八十二元正 
[正月份月捐清單]  
　　道署洋廿元隱名氏洋十元怡情軒唐傑臣翁二戶各洋六元陳善亭翁洋五元叅昌洋四元戯李蒓翁李光琴翁龔府韓潤生翁贸孚五戶各洋三元朱葆三翁徐貫雲翁董佐卿翁陳幹臣翁韓山　翁老順記南順記戴生昌祝源昌萬順源十戶各洋二元源　潤洋一元八角莊源大洋一元六角滬江第一樓存濟空何瑞棠翁徐俊具翁蘇賣森清港悅生　順記大觀樓錦章信昌隆愼餘堂鼎興老德記道信申茂夑昌十六戶各洋一元中知洋六角五分久成九章北天成水裕成冰記五戶各洋六角萬有全益昌李珊記　竹卿翁思補齋隆昇梁煥南翁湯蓮生翁章佩華翁通濟十戶各洋五角恆升怡園二戶各洋四角亦新園其萃樓春園張家鶴翁尹梅生翁恆　施德豐徵昌怡昌熾火　昌恆茂允　咸章復記十五戶各洋三角青蓮閣鴻運樓義盛一壺者生大曹德大怡隆鴇生傅梅藝翁九戶各洋二角源通各錢一千八百文嘉繪和康壽康晉和餘火　餘元甡元　　大恆源益永豐存德鉅亨協昇宏大宏元源吉寶和寶順承裕正大升大彚康崇餘永康瑞大晉火延源義善源福康兆豐恆德仁大久大恊餘源利森康厚大源餘瑞元鈞康壽豐鎭昌惠餘水順四十五戶各錢六百錦章火章九和宏章泰四戶各錢三百怡大金合順五雲日昇樓怡大莊四戶各錢二百協成裕永鎭蕩興　康四戶各錢一百英法美三界一文點洋七元四角五分錢二千八百五十七以上　拱收洋一百廿八元六角錢三十四千　五十七文滬北天后宮前　　　堂司董嚴　厚龔心釗施則敬朱佩珍唐榮俊葉貽别　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
　　　匯票遺失 
茲有營口東盛和辛丑年十一月十三日匯由廣德泰葉雨田翁見票十五天交　二百八十九號票計規元九百零四兩正抬頭志成永此票被全泰盛信局寄失今與前途說明作爲廢紙另立保單各收望各　寳號切勿收用日後無論華洋人拾得不能向該號索取特此聲明　蘇城志誠未告曰 
　　廣有利票行 
　　頭彩五萬元 
　　經理專批湖北籤捐彩票零躉批發格外克已零售全張六元半張三元分條六角外埠貴紳商信購原班回件特此預告上海南市新馬路鹽碼頭便是 
　　太古水險告白 
　　本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
　　明治火險 
　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　金箔加價 
　　赤金更貴實難敷本茲特爰集同業公議各色金箔增價五釐錢以定劃一如有參差察出議罰不得影形紊亂章程昭愼信守杏月初五日爲始同業公啓 
瑞生洋行經售各種機器 
英國第一著名朶白生倍老廠所造紡紗機器早已風行寰宇中國各紗廠購用共有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復推克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司包裝電燈機器以上各廠皆歸小行一家在華經售貨可包用價亦克已倘蒙貴官商賜顧請移玉至小行看圖面議價値可也此白 
　　告白 
裕昌洋行經理火險公司　 
　　本公司開創英京已有五十餘年現存英金四查零五萬七千磅合上海規銀二千一百六十三萬兩零如蒙賜顧請至本行帳房面議可進 
　　應騐如神 
　　專治男婦老少痰涎咳嗽不論寒熱輕重或日久已成陰虛或氣喘儼如牽鋸或因脾胃受濕或因生冷積滯及老人遠年寒咳少年旣成癆傷漸至吐血身體羸瘦坐臥不安飲食漸少噯氣呑酸痰迷心竅等症用清茶送下卽能除痰順氣止渴開胃行滯袪寒甯神養血無不立時見效誠利人之妙藥每瓶洋一元小瓶大洋二角治喘洋金花加料每盒洋一角雙料五分龍涎哮喘丸每瓶洋二角半廣東鹿芝館分設上海老巡捕房對門分枝杭州清河坊 
新瑞和洋行告白 
　　啓者本行向代人繪畫圖樣包造各等房屋並碼頭外埠亦可承造以及經理房租地產並經手估賣房產價値抵押銀錢等事如蒙　惠敎請至英界黃浦灘第十號卽義源洋行樓上問新瑞和洋行帳房可也特此佈聞 
　　保裕洋行火險 
　　經理英國攀來泰火險公司專保房屋生財什物設遇不測賠極迅速仕商下顧請至四馬路十一號本行帳房面議可也 
湖北大票 
本行在祥記碼頭專批協濟籤捐票價皆大市比衆代勞快發財行 
寄售正蘭椿氏 
　　此丹壯陽極品久已膾炙人口自開天闢地以來未嘗有此奇靈之藥服之者如臨敵時上足糧餉整齊勁旅百戰百勝未能稍剉其鋒固丹田氣壯命門火非同市上之說眞方賣假藥者比諸君樣樣壯陽藥都試過若無見効者然後一試此藥始信言不謬也大瓶兩元小瓶一元信力自理　上洋抛球塲老悅生杏林軒兩家代售 
　　五馬路公信洋行經理火險公司 
　　大英士干的士祐能拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧房住宅保費從亷倘遇不測賠償迅速用特佈知 
　　盤店聲明 
美界北蘇州路老閘橋左近洽和昌機器廠係　費朱三姓所開今因各股東意見不合於本月初一日閉歇初二日將召盤紙貼出所有厰中全副生財及機器等物如合意者卽至本廠面議可也外間欠欵及於去年七月初十日承包王錫甫之小輪船引擎全付本定於十月初十日完工至今尙未告竣俟盤去後一併了理竣工决不拖累特此登報聲明　洽和昌告白 
　義記洋行保險 
　　RETSEHCNAM 
　　義記洋行保險公司 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
精製擦牙香粉 
　　本堂監製各種擦牙香粉氣味清凉芳香異常每晨用此粉擦洗牙根不但能使牙齒潔白口内香且能牙根堅固永無蟲蝕蛀痛之要品也上海樂善堂敬白　 
　　祥茂洋行告白 
　　本行新到各色絲絨海虎絨紅氈虎毯各種洋布市布頂上花旗麫粉等貨發售物美價亷如蒙賜顧請至本帳房面訂可也 
　　司各脫滋補䲄魚肝油 
　　此油潤肺除痰養顏長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬱癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不膩之聖藥也　諸尊欲購者請至上海及他埠經理各口事務豐裕洋行均可選買此佈 
　普濟大票批發 
　　本行開設上海西門外壽祥里口專批順直義賑普濟大票全張公道分條六角如蒙遠處函購原班回件不悞上海素富貴票行謹啓 
　二月初七日銀錢洋行情列左 
新匯劃收市　七錢三分一三七五銀　　拆　　一錢七龍洋找頭　　七錢二分四錢找頭　　　八百文市錢　　　　一百十八千五百文卡錢　　　　一百十七千五百文衣牌　　　　九百文　　大清郵政收信時刻曉諭傳單 
寄往輪船名　某日　截止收售時刻南潯湖州　　初八日　小火輪　上午十一點江南製造局　　信差　下午五點鐘寗波鎭海餘姚定海百官　北京　下午三點半無錫　小火輪　又 
蘇州常熟杭　　　州嘉興紹興又下午四點鐘吳淞　　　火車　　又烟台塘沽天津北京　飛鯨景星　　上午八點鐘至晚十點鐘牛莊又　圖南海定又 
福州馬尾三都　海深　又 
汕頭香港廣東　恆生　又 
塘沽天津北京　　山東　　又長江各埠　　江永　　又南日晬牯牛嶺　　又　　又臨湘雲溪　　又　　又掛號信件包裹什物匯票洋銀統於五點鐘　　送交郵政局郵票每日上午八點售至下午　　點又晚刻八點至九點鐘止 
 
