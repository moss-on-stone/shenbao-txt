# 1886 - 104 - 4904674

 

Page 1

 
 
[重印曾文正公家書出售] [  申報館主啓]  
　　本館前取曾文正公家書用活字板排印業己售罄兹故重囑手民照排並詳加校對每部仍訂十二本准於月之二十日出書價洋六角五分正此布 
[乙酉科十八省闈墨出售] [  點石齋主人啓]  
　　山隂傅越辰先生選有乙西科十八省闈墨二百五十餘首殿以試帖刊板行世操觚家惟恐求之弗得本齋意在廣播用特倩八繕寫一通付諸石印其評語圈點一仍舊貫未敢竄易今己竣工分訂兩本准於十八日售收回工料洋三角五分快覩爭先是所望於簡練揣摩之君子此布 
[石印五經備旨出書] [  點石齋主人啓]  
　　鄒梧岡先生繤輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏獵指不　　坊友以石印請爰延名下士悉心校正字仿正韻一律繕寫而白文以下之註講等字皆用隂文俾眉目清　字之大小適乎其中至於紙張之潔白裝訂之整齊則閱者能自辨之分裝十二本外用錦函取　之便無踰於此准於三月初一日出誓售價每都四元本埠掃葉山房文瑞樓醉六堂惕懷書屋南申昌皆可購取此佈 
[七十三號畵報出售]  
　　鬼神之道若近若逺不必其深信而亦不必其無靈金山縣木工某甲好賭屢負因向荒塜間鑿開浮厝棺木盜取衣飾以爲生涯一夕爲鬼椰檜脫身不得被行路者執送縣署而案遂破本齋特圖之爲告浮厝之家及早安葬毋令宵小生心是則幸甚淞隱漫錄圖說一則仍附畵報之末准于十六日出售此佈 
[論洋藥巡丁滋擾]  
　　從前但聞有捉私鹽者連檣接艦跳刀泊張數十船數百船公然結隊横行則巡鹽人佯爲不知任其自來自去彼中亦暗有照會落後數船必破漏不堪用者略裝鹽數包送與巡鹽人爲報功計而眞正販私者不敢過而問焉唯遇零星小販旣攘其貨復梏其人慘酷非刑莫可殫述古語云竊國者侯竊鈎者誅此古今之通弊也而今則復有私土土皆私也本不可謂之公也朝廷于洋藥一事屢行嚴禁吸食者罪不赦設道光時林文忠得行其志悉遵黄爵滋侍郎原奏辦理則流毒未必至今迨和議旣成來源愈旺軍興餉绌不得己并土而加厘於是有官土私土之分夫所謂官土者不過多費幾文錢耳前以曾劼剛襲侯言外洋所運大小洋藥往中國售賣者核其每年大數與中國梲釐相較太及其半是以擬於香港設局抽收土稅庶無偷漏之虞事雖未見施行而意美法良無踰於此若但守目前成例不惟於國課攸關且巡丁之肄横貪婪愈趨愈下將有不可究詰者昨京口來信云長盛圭行與亨昌和記洋行同門開設廣東公所逐日派人在門外巡緝漏捐私土本月初九日有木客曾某至亨昌訪司事人姜朗之暢叙多時始經辭出南入華界緝私人卽阻住搜查見身畔祇有寳銀兩錠並無私土隨釋之去曾檢視所携鎭源錢莊匯禁兩紙計銀一千二百兩己歸烏有亟向緝私者根究若輩若諉爲未見曾卽扭赴鎭源質對莊夥對以實有此票一爲一千兩一爲二百兩緝私者堅不承曾乃邀姜曁同業往訴公所公所閉門不納曾等怒毁其門公所中人遂指曾等藉端訛索紏衆兇毆自壞什物復將曾等毆傷以麻索穿衆髮辫以致互相訐控尚未澈底澄清其中情節不免支離或有傳聞失實之處而釁之肇於巡丁則固不能爲該公所諱也巡丁之緝私土固己不遺餘力矣往往憑空誣陷事聞於官總辦必左袒巡丁含糊了結復有三月不獲一私卽將該丁斥草致有自購洋藥持以呈獻指爲緝私者旣可免革又得半賞此尤十分無奈而爲之至京口近事則有可疑者數端曾某旣爲木客必非造言生事之人况莊夥亦己指明銀票二紙確有眞憑唯銀票可以掛失雖入巡丁之手豈能再向錢莊支領亦視同廢紙耳特該公所於曾等往訴之時是曰是非曰非何難一言以决青天白日遽以閉門羹待之殊爲不解及壞門而入尚可以理諭也以勢禁也曷爲而指揮僕隸自搗門窗以爲先發制人之計地越數百里旣未嘗目擊身親又恐訪事友人亦祇道聽塗說第洋藥捐局不止京口有公所不止京口有巡丁而公所巡丁要皆同於京口焉向嘗謂鹽從場竈收稅不問其運往何處則天下皆官鹽可以不禁私販而國家旣不至虧課民生尤以爲便安特鹽務官員無從位置耳使洋藥一宗果能於香港設官收稅然後運入中原賣者買者永無官私之别可以省郤無數葛藤豈非目前之急務經久之要圖哉方今營勇撤而游匪多釐卡密而商力殫私土嚴而巡丁横凡此三者有心人蒿目深之而任事諸公於游匪則以遞解回籍爲正辦於釐卡則以精心掊克爲上考於緝私則以庇護巡丁爲故常雖旁觀者舌敝唇焦不少芻蕘之獻類指爲老生常談漠然而無所動倘後有賈長沙者當何如痛哭流涕長太息哉 
[諭旨恭錄]  
　　三月初九日奉上諭御史托佛歡等奏内簾監試入闈時刻據實奏聞等語給事中桂年派充内簾監試於申刻始行入闈殊屬遲延桂年着交部議處欽此同日奉上諭陳士杰奏神靈顯應請頒匾額並加封號一摺山東淄川縣城隍及該縣城内龍神並九泉山龍神歴箸靈異上年春間該處頗形亢旱一經祈禱卽沛甘霖實深寅感着南書房翰林恭書匾額各一方交陳士杰祗領敬謹懸挂以答神庥所請勅加封號之處着禮部議奏欽此同日奉上諭錫珍現在入闈吏部尚書着麟書兼署欽此同日奉上諭祁世長現在入闈都察院左都御史着孫家鼐署理欽此同日奉上諭嵩申現在入闈户部左侍　兼管三庫事務著敬信兼署欽此同日奉上諭孫毓汶現在入闈工部左侍郎着薛允升兼署欽此同日奉旨嵩申島拉布現在入闈正白旂滿洲副都統着慶福署理正黄旗漢軍副都統着德隆署理欽此同日奉上諭李鴻藻現在入闈吏部有侍郎着孫詒經兼署欽此同日奉上諭鳥拉在現在入闈工部左侍郎著師曾兼署欽此同日奉旨錫珍現在入闈所管鑲白旗滿洲都統着奕絪署理欽此○初十日奉旨左翼監督着清安去右翼監督着長春去欽此同日奉旨　漪現在穿孝所管正黄旗漢軍都統着長順署理欽此 
[謁陵盛典紀餘]  
　　皇太后駕至八里橋有年未及笄之民女在道旁焚香跪求恩勅伊母病痊皇太后 
 
 

Page 2

 
 
未經兪允行數里此女仍焚香叩頭哀籲當經首領太監將此女暫行看管俟鸞輿行逺然後釋放○皇上祇奉皇太后謁陵時見隆福寺後山荒草被火焚燒立卽飭人進山查訪獲住民人二名據稱吸烟遺火草間適逢巽二施威以致延燒遍野遂將二人收押嚴懲發往新疆効力○皇太后　賞鑾儀衞銀六百兩分給此次隨駕各員 
[供給頗厚]  
　　西字報謂英人將緬甸國王擒獲之後仍以優禮供給第一月己費銀一萬一千羅比至以後每月應費若干尚未議定云 
[定期蒞津]  
　　醇邸原定四月十三日由京起程十五日到津十六日拜客十七日閱看機器局十八日閱看陸操二十日赴大沽廿一日閱看水操廿二日登舟廿三日至旅順廿五日回津廿六日起程廿八日到京廿九日覆命兹聞擬提前兩日於十一日起程十三日到津十四日赴大沽大約俟旅順旋津然後閱陸操曁機器　往返日期以半月爲率驂乘定駐海光寺隨帶人員約計二三十云 
[上回轅]  
　　本月初七日李傅相在定福莊送駕日之方中回至通州午後由水路旋津初九日天未黎明驀聞砲聲如聯珠蓋傅相己回節署矣○直隸提督李漢春軍門本在定福莊送駕初九日午刻回至津門小駐護衞衞營十一日起節回蘆臺防次 
[法員大言]  
　　法國前定以大員包柏爾前赴東京辦理趨南之事現己到西貢西貢法人請包君大餐到者有五百餘人席間包君談及一路所行多係英屬今己到我法國屬地可喜之至此次抵越當使我法國大權獨攬不令他國之人得以與我爭利盖我法國費如許錢糧如許人命以得此地則此地不啻法人汗血所換倘利爲他人所共沾是爲喧賓奪主我不爲也於是衆人皆欣喜贊歎盡歡始散噫法人此語其亦可謂大言不慙者矣 
[鳳城春色]  
　　滿洲火器營馬隊人旂蒙漢驍騎槍營抬槍鳥鎗鍊兵於本月十二日黎明時齊赴安定德勝雨門外兩黄旗教塲以備閱兵王大臣補閱春季大操○南城察院緝獲匪犯金瞎虎等四名該察院例不能刑訊遂奏請交刑部嚴訊矣○穆軍憲圖善奉旨往東三省辦理練兵擬於海軍事務衙門防海各項下奏撥銀六十萬兩舉辦練兵各事朝廷以爲數較鉅未知所請○户部銀庫於本月初九日兌收陜西巡撫委解銀五萬兩按照咨文齎單兌收入庘由庫繕給回批交付原解委員持回陜省銷差 
[四明近事]  
　　甯郡都神會自己卯舉行後己知樂中之廣陵散矣日前總柱邀集各會友在都神殿會議徧貼知單定於四月初十日迎神至君子營十一二三四等日徧巡城廂内外開路老文華會中人聞之遂爭先鬪捷定于本月十七日在邑廟演戯聚議聞會中人皆不惜鉅貲預備一切務須較都神會高出一籌云○月湖書院例于二月中由府憲示期扃試今歳適逢學政按臨歳試胡太守因改期本月十二日甄别兼考觀風近處與課者限當日繳卷逺則以次日爲度所有題目附錄左方生牛而知之者兩章童而不知爲政歳飛英會賦以長嘯堂春季宴客　韵賦得臥聞百舌呼春風得聞字 
[江西火患彚登]  
　　二月廿八日上午水灌橋成衣舖因有木匠工作竹頭木屑遺棄滿地偶墮烟灰以致餘燄頓發幸人手衆多當卽救熜次日廣潤門外龍王廟某店又報失愼經近隣相助撲滅同時進賢門外塘溪鄒孝廉宅亦經祝融稅駕焚燬洋板書籍約值千金孝廉適公車北上火爲文明之象春官得意其兆於斯乎 
[甯火彚誌]  
　　金陵自三月後桃花水漲畫舫紛來前日有一船載蘆柴穿複城橋而過去泊於橋下及夜半舟忽火起長年以稿不船近岸藉以脫身岸上數間草屋竟於無意中遭池魚之殃及屋中睡者驚覺則前路燒斷急從該闈竹笆中極力鑽出己大半爲焦頭爛額之上客矣又八府塘一帶地頗低窪約有百餘畆中有池己淤而高而池上之沙土反汰而下以故無人過問視如甌脫北來者多據之支蘆竹爲巢窟前夜忽有種火者舉而焚之時曉風獵獵火挾風勢風借火力竟一鼓而盪平之又邀貴井與兩廣會館接壤之河灣有隙地一弓有貧者搭兩間草屋兄弟各居其一前夕交四鼓忽一炬燭天水龍赴救者咸聞警麕集見己成灰燼無可爲計據被災人云係一老嫗在床上敲火吸烟火延其帳媽不敢聲張竟自走出以致無救云 
[歡迎五馬]  
　　委署揚州府程太守儀洛於十三日黎明抵揚隨帶紅船三艘用小火輪拖駛江甘兩邑尊率同兩少尉至河干迎迓太守挨次接見隨卽登岸拜客回舟後發出紅諭一道擇吉本月十五己時接篆辦差者以怱促未備行轅太守卽在本署東花廳辦公聞前任宜太守交卸後擬休憇數日尚須赴处一行然後北上也 
[包收烟稅]  
　　洋藥一項爲各碼頭生意大宗九江洋藥銷數不旺厘稅短絀蓋因章程不一致商販等舍近圖逺多有往漢口販運者今年九江各土棧　及洋行禀請洋藥局仿照漢口抽稅章程每箱釐稅仍完八十六兩每百箱土六五扣歸該商公所包收包解公所設立後街盧源盛棧内董事二一係天裕洋行買辦容君一係寳成土棧主此外義順等七家土店主按日經理以次遞接用司事三人一管銀一司帳一蓋圖章戳記巡丁十三名日夜巡邏市面每日商販往各洋行出土箱者必須有洋藥公所及洋藥局之戳記單始准發貨如此辦理偷漏走私等弊可以杜絶商販等亦無庸舍近圖逺矣每月除報解並致送洋藥局委員司事等七百二十兩及各開銷外所有餘銀概歸公所諸君瓜分 
[節期停公]  
　　禮拜五卽本月二十日爲耶穌去世節期中國所稱爲外國清明也江海關巳有示諭登於本報後幅云是日閉門停辦公事一天本埠各銀行亦以是日起停公至廿四日始照常辦事云 
[兵船往北]  
　　南瑞南琛開濟三兵艦奉札調赴北洋會操等因己列前報兹悉三船於昨晨移泊下海浦定於今晨展輪出口逕往北洋以待醇邸親閱至返滬之期約在天中節後云 
[女孩待認]  
　　前日清晨新閘巡防局勇見一迷路女孩年約三四歳小圓臉頂髮留作雙桃形後髮亦己留齊身穿藍洋布棉襖藍洋布棉褲白布腰帶元色布單梁鞋花布襪解入局中經局員查明府向之盤詰女孩操蘇州音言父在母亡餘無頭緒明府隨傳二圖地保着將該女孩暫行留養俟其父兄前來認領 
[演劇酬神]  
　　滬北天后宫連日由洋貨洋藥船號等商雇名班登塲演戯英會審公廨派有護勇四名及地保等人在彼彈壓 
[不承賣媳]  
　　江北人郭錦春投縣控稱小的在籍時曾將女兒三仔憑媒字與陳長卿之子童養過門後竟被匿不見邇始訪悉己售英界薈芳里花姓家爲娼得洋六百元爲此備情叩求提究莫邑　准詞提陳到案前日由帮審委員李司馬研訊陳供小的與郭爲友邇年郭窮極無聊常向小的稱貸前年兩次借給　銀十四元立有筆據後又索借未遂因來案誣控其實並未娶伊三仔爲媳安有價賣事情司馬細加詰訊兩造各執一詞司馬遂着將陳暫行管押而令郭邀同媒証到案覆訊該奪 
[不願從夫]  
　　前年吳陳氏被夫吳德樹無端刃傷由母某氏扭吳赴縣控訴經黎前令判將該氏發堂留養不准領回吳則責懲管押嗣經交保釋出邇來吳節次呈請給領伊妻莫邑尊批飭集訊候核前日下午帮審委員李司馬升堂提訊吳投案候示該氏稱父親物故膝下無子由母親招贅徽人吳德樹爲婿憑媒立有婚據過門後吳置家事於不顧稍不遂意毒囂難堪前年小婦人無意中潑翻便勇吳卽借端持刃戳傷 
 
 

Page 3

 
 
六處似此兇横之徒烏能從伊回里叩請仍舊發堂終身守節司馬謂吳曰爾妻旣不願從爾本委亦不能勉强爾勿來案多瀆吳唯唯而退 
[願入娼寮]  
　　日前英公廨讞員羅少耕太守訪聞長春堂妓院中方月仙校書又名佩卿遭鴇兒朱余氏凌虐知烟遇救隨飭提到案押候訊究各情前報己登大略前晚太守庭訊之下佩卿供稱松江人丈夫姓吳貧不能聊生被賣與朱余氏卽吃長素阿朱送入長春堂爲娼該氏看待甚好從未毆打太守問該氏旣未將爾毆打何致自尋短見豈爾憚該氏之威不敢直供乎爾旣到案不妨直訴情形本分府當爲爾超豁答稱該氏非但不打且亦未嘗辱罵一言實因客人張蘭卿欲娶小婦人爲至曾商諸該氏願照本讓五十元只須備洋一百五十元卽可脫籍惟嗣後該氏要依張客在滬今張客返里措洋忽另有客人欲娶小婦人心實不願是客卽故意前來尋釁百般羞辱是以忿極尋死太守問爾眞未遭毆乎答稱若果遭毆必有傷痕請卽騐明可也太守隨命將該氏帶案問爾旣吃長素何故買有夫之婦爲娼可知罪乎爾係朱余氏該妓本姓吳緣何改名方佩卿該氏答稱並不知伊有夫實被中人所悞小婦人夫死家貧遺下子女數口嗷嗷待哺適方兵見憐願借給洋二百元買得此婦送入娼寮而令小婦人爲娘姨藉以餬口所以賣契上戴明賣與方姓其契亦由方氏收執今欲從良己經商定折價按期還楚方氏太守隨向佩卿曰今斷爾仍歸本夫如何答稱丈夫將我價賣爲娼恩情己絶不願再從太守問然則爾欲何爲答稱願隨該氏歸俟張客交洋卽可從彼太守謂爾旣係良家婦當被夫價賣時卽尋短見不失爲節烈及至爲娼因吃醋口角遽爾輕生何其愚耶凡妓女既己到官不得仍從鴇婦今姑寄養善堂俟張繳洋具領其洋則充棲流公所公款隨着該氏將賣契呈繳該氏稱契在方氏處須還洋取出太守曰爾可向方氏言明違則提追佩卿又稱小婦人素有烟癮設到善堂恐無烟吸讀發官媒留養至價洋可否給與生身之母緣生母窮極小婦人時常貼補故也太守謂爾旣有烟癮亦非好人旦爾如何知善堂無烟可吸答稱小婦人素有吐血之症以致吸食洋烟善堂並未到過然想來必不能吸烟太守隨飭仍發宫媒俟繳洋後卽着該氏繳契本報昨謂小妮子一入青樓便有無量苦楚亦以荏弱名花不得不盡情憐惜耳若佩鄉者願隨鴇母托跡娼寮一若脂粉地獄中頗覺津津有味是眞如蜣蛣轉丸甘居糞窖者也自墮惡趣烏足憐哉 
[爭渡受笞]  
　　爭渡行凶一事前日帮審委員李司馬升堂研訊林阿二等二人據供小的等向在陸家渡摇麻雀杉板並不爭奪生意邇因渡船埠頭孫姓不准在彼攬載硬將我船逐去以致口角紛爭並無戳壞伊船情事司馬謂現有局中信函爲據何得逞刁遂判各笞四十板押候交保 
[詳述騐屍情節]  
　　昨報列騐屍述聞一節據云死者卽青浦劫案中盜犯邇經該處捕役查悉潛逃在滬因稟明青邑尊移營購綫來滬緝拿前日三點鐘時在小東門外臥雲閣烟館中獲到盜犯陳炳文解經小巡捕房移解大自鳴鐘捕房至傍晚時又獲不識姓名之湖南人一名送入十六鋪捕房該捕房向章一過下午五點鐘無論各犯總須押候明晨七點鐘解歸大巡捕房以待解訊該犯因在五點鐘後拘獲故是夜卽留押小巡捕房豈知夜半時該犯竟以兠肚自縊鐵栅上次晨捕頭飭傳包探嚴頌眉協同十鋪地甲具情報縣午後莫邑尊帶同刑仵書役人等前往驗明實係自縊身死隨飭棺殮發壇標記一面飭包探查明死者究竟是否盜黨禀覆核奪 
[盜犯送縣]  
　　昨日法捕房將所拘之陳燭文解到經翁太守詰問據該盜供姓朱名德明南京人向以手藝度日家有老母因尋母舅笪金元來滬尚未尋到翁太守問青浦之盜案汝知清否朱堅稱不敢為匪詰其昨日吊死之人可是一起答稱不知翁太守以緝犯之勇丁等尚未到案旋着護勇將朱德明送歸上海縣辦理嗣有兩江總督水師親兵兩人到來而翁太守訊案早己退堂因着赴縣禀報 
[英界公堂瑣案]  
　　昨禮拜二英會審公廨應輪美繙譯易孟士君會訊易君另有要公未到所有捕房移解各案概由羅太守升堂獨斷○華捕禀稱昨夜在潮陽樓西首格致書院附近小弄中見年約十二三歳之男孩與一黑人同臥地下因一併帶至捕房解案請訊孩供金陵人父親在正豐街開銀飾店昨夜偶至弄中突被西人撳倒在地欲行强暴西人供在戲園管門昨在弄口小便是孩亦在小便忽遇巡捕拘拿並無别故捕頭稱此西人籍隸埃及滬上無領事管束維太守謂照公堂章程該西人旣無領事管束當依華律定罪且俟西員到堂陪審定斷可也隨飭該西人交捕房帶回訂於今晨質訊○老虎灶主鄭忠光訴稱粤人高木全來買熱水因爭多口角被毆受傷并毁壞傢伙值洋五六元報捕拘案請懲毁物呈閱高供因伊先屬致與爭論羅太守以高因細故行兇殊屬可惡判責四百板以儆○一百五十九號華捕禀稱昨周裕寳將人毆傷拘案請訊原告未來周供以後不敢行兇羅太守謂原告旣未投質姑判笞周五十板以示薄懲○何王氏訴稱梅阿大竊去水烟袋洋傘等件報捕獲住人贓梅認竊求恩羅太守判責五十板贓交該氏領去○捕房捉拿賭徒解請羅太守分别判罰笞責各情節登前報兹悉陸阿林等十六名照斷管押外其顧金榮等七名願罰洋十五元籲求開釋羅太守俯准所請 
[法界公堂瑣案]  
　　金利源碼頭小工頭蔡調順欠林阿金銀錢逃逸等情曾登去年報牘嗣經傳到保人翁瑞卿交到蔡喜順管押捕房迄今未將蔡調順交出昨日林阿金復投案請追捕房將蔡喜順解到法包探往傳原保人因翁瑞卿不在故將其姪翁正茂傳到太守將蔡詰問蔡一味支吾詰伊蔡調順原籍何處又稱不知太守以其逞刁着將蔡翁兩人一併送縣以便關提○積竊王吉章屢次犯事前日責釋後又至飛雲小火輪船竊取衣包被原主瞥見拘獲交捕送案原主因急欲動身先將衣包領去太守着將王吉章送縣遞籍○花烟館妓玉紅吞烟灰身死鴇婦張王氏同其婿紀小東將牛客文老三私押於英界悅來客寓等情詳登前報昨日捕房將張王氏紀小東解案翁太守謂現在省憲移文將白媽蟻及開花烟館之人一律重辦玉紅之死實被威脅所致文老三之衣己經吊到汝等訛詐釀成人命已有証據着將張王氏紀小東兩人送縣嚴辦○金狮源更夫某甲於前晚見有緝私鎗船攏泊碼頭卽將船上一人拘獲由捕解案該更夫未到翁太守詰解案人據供姓徐名林泉在小火船上緝私該船現往蘇州管帶陳姓奉韓三大人之命巡緝私鹽本泊閔行鎭我現從浦東到滬鹽公堂知之太守着將徐林泉送歸鹽公堂○前報列花烟館有潮州人與馬販爭聞一節捕房昨將潮州人熊阿寳解案據供在金利源小工棧内及詰鴇婦王卜氏傭婦王顧氏據供被伊打傷之人從臺灣到滬因開船在卽己經動身所被毁物值洋十七八元携來請騐太守着將熊暫押俟傳到小工頭李福瀛着令賠償 
[山東撫憲三月初五日辰刻發三百里排單來書]  
　　少欽仁兄大人閣下昨由方觀察處奉到琅函并承匯到賑欵庫平銀一萬兩具悉温處道所捐三百金公文照收當卽飭局核牧并信一併轉交嚴紳等擇尤散放瘡痍重起惠澤頻沾厯誦隘施曷其有極頃據嚴佑之兄緘稱齊東青城蒲臺濱州四屬己派友分途查放約本月抄可以竣事擬接放高苑博樂等縣惟災廣人衆需欵甚鉅頗虞匱竭急望措解拯此顚連伏乞閣下苦口婆心多多籌濟是爲至藝專此　復敬請籌安菴鹽晚謙不備[  愚弟陳士杰頓首]  
　　附啓者今日申刻奉到東撫憲陳雋丞大公祖復函己悉敝公所本年籌解第二批春賑庫平銀一萬兩己轉交嚴佑之先生俱領散放第三批解欵諒卽可到疉接佑之先生電報公函春賑需欵孔亟敝公所卽日擬籌解第四批賑銀務望各省諸大善士再發仁兹不拘多少隨緣樂助能請代募德莫大焉如有集成叩求早日頒賜方可一　起辭謹代山東憔悴餘生百叩代懇多到一分捐多援一分命登報奉聞謹呈公鑒 
 
 

Page 4

 
 
教弟施善昌少欽氏百叩三月十五日 
[芹儀移賑]  
　　啓者昨接太倉居安善士來函云今有無名氏以文孫遊庠承諸親友送來賀儀洋分知山東待賑迫切特附英洋三十元助作賑捐以鳴謝悃竊思今年正值各府州縣歳試倘采芹諸君或以賀儀助賑或以采旗等易銀助賑則雲程發軔卽屬造福無量當必有聞風興起耆此日風檐獲雋早存飢溺之懷他年月窟分香更誌親朋之喜敬登報簡藉達仁聰[  竹坪陳煦元謹啓]  
[新月贈吳新卿陸月舫兩詞史調寄憶仙姿]  
　　逺見春山一抺近見秋波一折翹首問嫦娥何故教人恨缺休急休急終有圑賀時節高昌寒食生戲筆 
[浙省折轅抄]  
　　三月初五日候補同知夏之時禀知臬司委兼辦武林門外總巡差○初六日署運司暨禀知初七日卯刻接印署嘉湖道祁禀安禀知初七日卯刻接印候補通判陳壽禩禀見銷中城保甲差禀辭赴安昌釐卡差楊葆彝禀知藩司委署桐盧縣事由安昌專丁來省禀謝大挑縣葛　禀知本日接辦中城保甲總巡差縣丞邱軒禀知臬司委望江門分巡差本日接辦○初七日新授山東臬司盛交卸鹽運司事進見署運司鹽禀知受事交卸杭嘉湖道事禀安署嘉湖道祁禀知　印受事江蘇候補縣黄世本由滬來省禀到領餉○初八日運副儲鴻動廣信嘗辦運判姜維揚紹興帮辦俱禀知運司委鹽局差禀安叩謝委署海寗州吏目任東海禀謝委烏程典史劉啓彥禀知奉本府詳送俸滿騐看來省禀到准補浦江典史胡祥鈺禀銷查採撤州硝磺價值差回省禀到○初九日候補縣金馥逺禀辭赴都台州府經歴趙祖賢禀銷　資假叩辭赴任前署長山巡檢胡紹祥交卸回省禀到○初十日候補縣楊和　服闋來寗禀到王纉勳自滬專丁來省禀銷海運差並禀知奉釐捐總局札委接辦長興釐卡差禀安叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年三月初九日京報全錄]  
　　宫門抄○諭旨十一道錄前○發抄旨五道○愼學政戴奏報到任日期摺○河督成奏報黄河凌汛安瀾摺○又奏報調員赴東差遣片○東撫陳奏請旌奬片○陜撫邊奏爲揀員接署知縣片○皖撫吳奏爲拿獲夥盜審明定擬摺子○三月初九日刑部都察院大理寺鑲黄旗值日無引見○義州城守尉慶順到京請安○江南織造廣英請訓○周家楣續假二十日○召見軍機慶順廣英○發抄曾國荃奏泰鎭寳山塘工加展攤徵經費奉旨着照所請該部知道欽此○又桃源令許之軫調江隂令奉旨吏部議奏欽此○衞榮光奏酌提厘金辦理善後欵目奉旨户部知道單併發欽此○又歴届海運出力之前任蘇松道請奬奉旨王毓藻着賞加二品銜欽此○又蘇松道韓慶雲帶印押運北上奉旨知道了欽此○○雲南學政臣戴鴻慈跪奏爲恭報微臣到任日期叩謝天恩仰祈聖鑒事竊臣蒙恩簡放雲南學政謹於八月二十七日跪聆聖訓遵卽束裝十二月初四行抵雲南省城初九日准前任學政臣丁立幹委雲南府教授趙勷將學政關防及文卷册籍齎送遂來臣恭設香案望闕叩頭祗領任事訖伏念臣嶺南下士詞舘備員昔曾視學齊疆愧迂疏之寡效今復掄才滇省益感悚之交縈查雲南地處邊陲學政職司庠序甄陶非易報稱愈難臣惟有加意關防悉心校閱敦崇實學兾儲有用之才砥礪儒修仲副作人之化再臣經過直隸河南湖北湖南一帶年榖順成由黔至滇雨雪應時民情安謐堪以上慰宸厪除將到任日期恭疏題報外所有微臣感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道发欽此○○頭品頂戴河東河道總督奴才覺羅成孚跪奏爲黄河凌汛安瀾恭摺仰祈聖鑒事竊奴才前將凌汛屇期督飭道廳防護情形具奏在案查節逾冬至氣候嚴寒河内漸有冰凌下注不惟剷傷埽壩且恐阻遏水勢兩岸臨黄卑矮埽叚先經通飭各廳營酌用現存工料妥爲鑲修高整密挂柳樁層層擋禦並多備打凌器具船隻派兵專駐看守遇有冰凌近埽立卽敲打推行不使壅遏爲患兹己節交立春陽回凍解據各該廳禀報河流順行工程悉臻平穏安瀾誌慶堪以仰慰聖懷惟桃涉瞬臨來源漸旺歳料爲修防根本年前派定應辦垜數飭催各廳上緊購修至臘底止己積有五六分數現正接廠續辦其麻觔磚石同爲修守要需亦令乘時分投採運仍一面催司迅撥銀兩嚴督源源運工統限桃汎以前一律全完不任稍有遲延短少以重工防所有黄河凌汎安瀾緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○成孚片再奴才准廣西撫臣張曜咨在山東武定府途次奏調河工年久熟悉河務廳縣汛弁各二員來東差遣一片光緒十二年正月初六日欽奉諭旨卽着咨明成孚遴派熟悉河務廳員汛弁各二員赴東差委等因欽此咨會前來當卽轉飭南北兩道悉心遴選去後查河工諳練修防之員非現居要缺卽另有差委轉瞬桃汛届臨籌防購料正在吃緊之時未便遽易生手現於通工員弁内擇其在工多年於河務最爲熟悉之署中河通判查筠試用通判汪度下南營協備安國楨封邱下汛千總張敬修等四員飭令卽日束裝迅赴東省聽候差委外所有遴員赴東緣由理合附片具陳伏乞聖鑒謹奏軍機大臣奉旨該部知道欽此○○陳士杰片一再江蘇學政臣王先謙因山東黄水爲災捐助賑銀一千兩據稱其故母鮑氏生平儉約篤於爲善未殁時積存此項囑令遇災施濟今承先志不敢仰邀奬叙又内務府正黄旗舉人三品封職前四川知縣長廉捐賑助銀一千兩於上年十二月匯解來東隨經發交賑撫局歸入冬賑項下一併散放該員等憫念東災解囊寄濟均屬好義急公臣未便壅於上聞合無仲懇天恩俯准江蘇學政臣王先謙爲其故母鮑氏在於原籍並内務府正黄旗舉人三品封職前四川知縣長廉在於本旗均照例建坊給予樂善好施字欄以示旌奬出自逾格鴻慈謹附片陳請伏乞聖鑒訓示謹奏軍機大臣奉旨着照所請禮部知道欽此○○邊寳泉片再據布政使孫鳳翔署按察使賈致恩會詳稱署夏邑縣知縣陸綱調省所遺該縣印務應卽揀員接署查有考城縣知縣郭藻心地和平辦事勤謹以之調署斯缺洵堪勝任核計該員任内並無盜劫己起四叅及錢糧有關隆革處分與調署之例相符等情請奏前來臣覆覔無異惟到任未及三月例不註考除批飭檄遵外理合附片陳明伏乞聖鑒謹奏軍機大臣奉旨吏部知道欽此○○安徽巡撫臣吳元炳跪奏爲拿獲夥劫得贓並架搶婦女强行姦污案犯審明定擬恭摺仰祈聖鑒事竊據定逺縣知縣平鈞先後詳報事主王芝玉家被刼衣物驢隻並架搶伊媳戴氏姪女美孜一案獲犯王懷帮等勘訊緣由報經前署撫臣盧士杰批飭緝審去後兹據該縣以被搶婦女王戴氏王美孜己先後查獲傳主領回勒緝逸犯無獲先就現犯覆訊議擬解府犯病醫痊照章審轉解輕護理鳳頴道顧樹屏勘訊移由署臬司丁峻核議轉詳前來臣詳加覆核緣王懷帮何占沅分隸亳州盱眙縣王懷帮在外游蕩何占沅傭工度日均先未爲匪犯案光緒十一年正月二十日王懷帮在定逺縣老瓜山相近地方會遇素識在逃之李典五張瞎孜卽張汶慶蘇六胡四各道貧難李典五以伊知王芝玉家道殷實起意糾劫己邀在逃之程希華程小顧二鄧相徐鹿及張瞎孜等久夥並邀王懷帮同去得贓分用王懷帮允從卽於是日傍晚在僻處會齊王懷帮携木棍其餘分帶刀棍及徒手不等一共十人定更後偕抵王芝玉家門首撞開大門一擁進内分投搜劫衣物驢隻李典五瞥見事主之媳王戴氏並其姪女王美孜年輕可以架賣卽令程華希程小顧二鄧相徐鹿五人帶贓先走自同十懷帮張瞎孜蘇六胡四强將王戴氏王美孜架走並劫得棉被一床一路嚇禁聲張輪流背負赶上程希華等商將劫得贓物仍交程希華等五人携去婦女由李典五等帶走俟價賣得錢一併俵分各散李典五等連夜將王戴氏等送至素識己獲之何占沅家向各隱情商懇寄頓許俟賣後分給身價何占沅貪利容留卽經事主王玉芝投保報經該縣平鈞會勘詳緝王懷帮等聞差拿嚴緊商將婦女分寄逺處張瞎孜知在盱眙縣佃田素識之王友付人甚老實可以寄住一人卽於二十二日夜留蘇六胡四在何占沅家照看王戴氏張瞎孜李典五王懷帮同將王美孜並棉被送至王友付家揑稱王美孜係伊買回作媳土懷帮李典五係同伴行走因到此天晚商懇住歇王友付誤信收留次日張單孜託詞出外措盤費回至何占沅家與蘇六胡四將王戴氏帶往逺處躱避二十四日李典五往尋張瞎孜等至夜未回王懷帮頓萌淫念將王美孜强行姦污嚇禁聲張王美孜不敢哭喊王友付並不知情二十五日早卽經鳳陽縣差役訪聞往捕適該縣派緝兵役並盱眙縣捕役踵至協同將該犯王懷帮並王友付拿獲查起原贓棉被连被搶女孩王美孜曁另獲何占沅一併就近送由鳳陽縣轉解該縣提犯訊供將王美孜同起獲贓被傳主領回錄供詳批緝審續經該縣查獲被搶之王戴氏到案給領勒緝逸犯無獲先就現犯覆訊議擬解府犯病醫痊照章審轉解道勘訊無異移由臬司核議轉詳到臣覆核此案旣經鳳頴道提犯勘訊據各供悉前情不諱案係人贓並獲正盜無疑查例載强盜姦污人妻女不分曾否得財照得財律斬隨卽奏請審决梟示又强盜窩主若非造意又不同行分贓但知情存留二人發新疆給官兵爲奴五人以上於發遣處加枷號六個月又奉准刑部通行尋常盜案實係距省窵逺地方酌照秋審事例將人犯解赴該管巡道訊明詳由督撫分别題奏各等語此窵王懷帮聽從逸犯李典五行劫王芝玉家得贓並將事主之媳王戴氏姪女王美孜架搶寄頓該犯復萌淫念將王美孜强行姦污實屬淫惡己極自應按律問擬王懷帮應如縣府道司所擬合依强盜姦污人妻女斬决梟示例擬斬立决梟示何占沅訊止圖分身價知情存留王懷帮等五人及婦女住宿雖未造意同行分贓亦應按例間擬何占沅亦如所擬除知情容留被搶婦女輕罪不議外合依强盜窩主若非造意又不同行分贓但知情存留二人發新疆給官兵爲奴五人以上於發遣處加枷號六個月外擬發新疆給官兵爲奴仍照名例改發極邊烟瘴充軍以足四千里爲限到配後鎖帶鐵仵石墩二年并照發遣本例加枷號六個月照例束字王友付雖訊係鄉愚無知悞信留歇不知盜情及王美孜被匪姦污之事究有不合應請酌照不應重杖八十律擬杖八十折責發落餘訊無窩夥搶刼不法别案及同居親屬知情分贓牌保得規包庇應與土懷帮在外爲匪無從覺察之原籍牌保均毋庸議失察何占沅窩盜之牌保與不能禁约之犯父何永發飭縣移提責懲被搶婦女王美孜王戴氏及越獲贓被己先後給主領回未起照估追賠逸犯李典五等飭緝獲日另結此案首夥十人僅獲從犯一名疏防職名飭取另叅所有首先拿獲隣境斬梟夥盜一名應叙職名係鳳陽縣知縣謝永泰協獲職名盱眙縣知縣柯家璆除全案供招咨部外理合恭報具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十二年三月初十日京報全錄]  
　　宮門抄○上諭三道錄前○發抄旨四道○東撫陳奏爲拿獲匪首擬辦并請優奬出力人員摺○直督李奏爲籌欵墊解摺○東撫陳奏請開復臬司原官片○陜督譚奏爲揀員借補都司摺○浙撫劉奏爲老生完場請飭部覆摺○又奏爲叅革知縣片○滇督岑奏請更正保員夾片○三月初十日工部鴻臚寺正黄旗值日無引見○綑貝勒等各謝署缺恩○伯王請假十日片内閣奏派騐放之大臣派出六駙崑岡徐郙沈秉成○值年旗奏派專操之大臣派出嵩申容貴桂祥德隆○召見軍機○發抄衞榮光奏革道劉翊宸虧欠公欵繳清請暫緩解部奉旨着照所請該部知道欽此○又查明鄉試未中老生倪文達等懇請恩施奉旨禮部議奏單併發欽此○劉秉璋奏糧道廖壽豐帶印北上奉旨知道了欽此○又海運漕粮頭批放洋日期奉旨户部知道欽此○○山東巡撫臣陳士杰跪奏爲遵旨拿獲匪首審明擬辦在事出力人員懇　優奬恭摺仰祈聖鑒事竊臣欽奉光緒十一年十一月十九日上諭有人奏山東兗沂曹濟一帶盜風本盛近或連莊起會等因欽此當經臣查明兗沂曹濟各屬並無匪徒連莊起會隨也肆愴匪首李六鴨子因聞拿緊急悔罪赴營投首先己據實附片覆奏一面嚴飭地方文武及在防各營懸賞勒緝匪首丁萬秋張興梆務獲禀辦比值度歳逆料該匪等或乘隙潜回探視復密飭道員用候補知府濟寗直隸州知州王恩培管帶松字　總兵用臨清營副將萬年清廣覓眼線設計誘擒旋據王恩培等具禀探得丁萬秋等黨與外被獲四散丁萬秋委己逺竭無蹤張興梆於年底改名易姓薙髮隻身潛回行蹤秘密一日必易數處並無定所每據眼線儷有蹤跡迫至役勇往拿輙先他往未能得手本年正月二十一日據四路眼綫禀報己將張興梆誘至衷平州境傅大家内該副將萬年清親督哨弁張立泉霍中禮等並王恩培派出丁役馳住該莊適東平州等處兵役同時踵至萬年清先將隊伍四路分布率同張立泉等進屋掩捕該匪知覺闖出屋門越房正逃弁勇跟蹤上房緊追該匪卽拔身帶洋鎗開放拒捕萬年清指揮弁勇不避危險一齊奮勇上前立將該匪擒獲並起獲雙眼洋鎗一桿利刀兩把騎馬一匹由萬年情等親身押解來省經聞飭司發委濟南府知府梅啓熙會同王恩培等研訊該匪供認迭次糾夥搶劫得贓並在河南不知縣名地方拒敵官兵又午城武縣境被拿拒捕致斃　兵不諱錄供呈送前來臣查該匪張興梆迭次糾夥行劫得贓並拒殺汛兵實屬愍不畏法罪應斬梟未便稍稽顯戮當批司陣飭濟南府將該匪張興梆照章就地正法首級仍解回犯事地方梟示洵足以彰國法而快人心至該副將萬年清等於奉旨緝拿匪首乃能廣覔眼線督率弁勇不避危險迅速弋獲實屬勞於任事異常出力合無籲懇天恩俯准將臨青營副將萬年清仍以總兵記名簡放並賞加提督銜道員用候補知府濟甯直隸州知州王恩培賞加三品銜出自逾格鴻慈其餘出力弁勇另行咨部給奬除飭取供招咨部並仍飭嚴拿逸犯丁萬秋務獲究辦外所有拿獲匪首審明疑辦並將出力人員清奬緣由理合恭摺具奏伏乞皇太后皇上聖鑒訓示謹奏軍機大臣奉旨覽奏己悉逸犯丁萬秋仍着該撫督飭嚴拿務獲究辦萬年清着仍以總兵記名簡放並加提督銜王恩培着賞加三品餘銜依議該部知道欽此○○大學士直隸總督兼長蘆鹽政一等伯臣李鴻章跪奏爲内務府催提長蘆帑利並無徵存銀兩現經竭力墊辦以濟要諾　　仰祈聖鑒事竊臣欽奉正月十八日寄諭内務府奏恭備要差懇飭催欠欵一摺着籌解銀二十萬兩等因欽此當飭運司季邦楨籌撥己先挪湊銀一萬兩於二月初六日起解在案正在續籌間欽奉二月初十日諭旨嚴催速解遵查長蘆應解内務府帑利原係承領帑本各商應交之欵嗣於道光二十八年經欽派王大臣清查鹽務因承領帑本各商己叅革物故無可着追將每年應解利銀議歸現在各商攤繳本己名寔不符歴年水旱頻仍引鹽運艱銷滯成本加重商累甚深臣督飭運司設法整頓近來應徵正課己有起色蓋課欵爲京奉各餉所繫不得不首先催完其帑利旣係代賠之欵商力又萬不能逮是以仍不免積欠然自道光二十八年至上年止實計現商僅欠交銀十三萬餘兩並無二百三十餘萬兩之多内務府原奏之數似連逺年參商未完並减引停攤及懸岸無着等欵併計在内溯查歴届恭備大差奉旨飭提此項帑利十萬兩或二十萬兩而向解之銀僅數千兩及一萬兩不等皆係通融挪墊統計墊數己鉅迄今尚示徵起歸補臣深知皇太后皇上謁陵典禮重大此次内務府待用孔亟前於奉旨後卽飭運司籌墊委解應先咨報内務府查照曷敢任意延玩惟帑利本欵除歴年儘徵儘解外實無餘存在庫現正各商春運吃緊之際情形艱窘無力續完運庫本無閑欵又不敢挪勳正課致碍京奉各餉兹復與運司李邦楨再三籌湊萬不得己惟有將本年應解内務储各項帑利暫於運庫待撥兵餉各欵内移緩就急竭力墊撥銀三萬兩赶緊側鎔定於十六日委員解赴内務府交納以濟要需連前共解銀四萬兩較歴届大差解數曾至數倍實差己不遺餘力仍俟徵起本年帑利再歸墊銀三萬兩並俟徵起節年帑利陸續歸墊前解一萬兩曁上數届墊解之欵庶内務府藉可應急而庫欵亦免久懸理合奏摺由驛覆陳伏乞皇太后皇上聖鑒謹奏軍機大臣奉旨該衙門知道欽此○○陳士杰片再前山東按察使潘駿文於光緒九年奉命來東當經臣委令會同司道辦理河工局事宜去春復專辦加培大隄及防汎各事並親行堵合毛家店决口謹愼周詳著有勞勩又前河南按察使豫山經臣奏調督修民捻竣事並駐工督率文武堵合李家岸陳家林兩處大工嗣復親駐趙莊率領員弁將口門刻期堵合勤勞兩年之久遇事辦理妥愼該二員前均因案降調可否開復原官原銜恭候簡用之處出自天恩再豫山經手事件現己糾理清楚應准銷差回京合併陳明謹附片具奏伏乞聖鑒訓示謹奏軍機大臣奉旨審駿文豫山均着開復原官原銜餘依議該部知道欽此○○頭品頂戴陜甘總督臣譚鍾麟跪奏爲揀員借補都司要缺以裨營伍恭摺仰祈聖鑒事竊照陜西漢中鎭屬陽平關營都司邸得病故遺缺查該營地居煩要界連三省亟應揀選得力之員請補以資操防查有留陜儘先補用遊擊毛熙隆老練穏愼營制素嫻堪以借補合無仰懇天恩俯念員缺緊要准以該員借補陽平關營都司員缺實屬人地相宜亦於營伍操防大有裨益如蒙兪允應俟接准部覆後冉行給咨送部引見以符定制除該員履歴清册另咨送部外謹會同署陜西提臣沈玉遂合詞恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴浙江巡撫臣劉秉璋跪奏爲查明浙江鄉試未中年老各生循例彚奏仰祈聖鑒事竊照鄉試年老生監三塲完竣未經中式者例准查明年歳籲懇恩施賞給舉人副榜本年舉行乙酉正科鄉試查有年届九十歳以上之附貢生張儒珍張慶思等二名八十歳以上之附生楊馨治王嚴增貢生施濟衆附貢生陳光烈附生張世楠錢畬經柳晉釗歳貢生徐寳森程芝孫監生鄭昌益附生盧暖涂步瀛等十二名皆踴躍觀光三塲完竣榜發未經中式經臣調查各該生原卷俱文理明順字畵清楚催據各該縣會同儒學查明入學捐監各年歳取結由藩司許應鑅詳請具奏前來臣查該生等青燈積學皓首窮經沐盛世之甄陶潛修足式作士林之表率勵行堪嘉志切梯雲未預賢書之選祥徵人瑞宜邀寵錫之榮除墨卷册結送部外謹會同浙江學政瞿鴻機恭摺具陳並繕清單恭呈御鑒伏乞皇太后皇上聖鹽勅部核覆施行謹奏軍機大臣奉旨禮部議奏單併發欽此○○劉錦棠片再臣前准幫辦軍務臣張曜咨稱葉爾羌徵糧局委員分省補用知縣符順玠行爲不端聲名狼籍將該員撤委勒令回籍等因臣復訪聞該員有雇用纒民私鑄天罡銀錢情事當飭喀什噶爾道黄光達確查兹據覆稱查明符順玠從前私鑄天罡屬實似此貪鄙荒謬未便少事姑容相應請旨將分省補用知縣符順玠卽行革職以儆官邪謹附片具陳伏乞聖鑒訓示謹奏軍機大臣奉旨符順玠着卽革職吏部知道欽此○○岑毓英片再臣於光緒九年十一月二十五日帶兵出關隨員内有文童李瑞渠一名曾經附片奏報在案嗣因臨洮勝仗案内請奬文武各員彼時正值撤兵怱心之際開單悞將文童李瑞渠繕作文童李瑞榘請以縣丞分省補用並賞戴六品頂戴藍翎光緒十一年五月十五日奉旨允准當卽發給奬札交該員祗領旋據該員以名字不符禀請更正前來合無仰懇天恩俯准勅部更正以昭核實謹附片具陳伏乞聖鑒謹奏軍機大臣奉旨吏部知道欽此 
 
