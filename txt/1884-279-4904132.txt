# 1884 - 279 - 4904132

 

Page 1

 
 
[籌海初集出售] [  本舘主人謹啓]  
關滋圃軍門天培道光年間名將也揆文奮武智勇兼全其駐節粤東時滴值海疆有事軍門運籌帷幄卓著戰功海外强鄰氣爲之奮曾自裒生平奏議文移等類爲籌海初集本舘取而閱之覺指陳　務洞中機宜所繒戰陣及形勢各圖尤歴歴如覩　悉不遺馬伏波聚米爲出當不是遇况目下海氛不靖正當講究邊防之際此書尤爲切要因用活字板排印問世其圖則託點石齋攝影印成附入眷内分訂四本准于本月十九日出售價洋三角正諸君子有志籌防當亦先覩爲快乎 
[第十六號報出售] [  申報館主人啓]  
　　兵凶戰危傷亡軍士實意中事而馬尾則禍起倉猝傷亡之慘幾不忍言聖人厪懷南服知之頗深特發帑金萬兩到防查給傷亡將士用急圖之俾薄海周知國恩之高厚再本埠西商於華官照會者淞一節集衆會議時着友前往觀看繒成會議情景圖中人數近百而面貎無一相犯者大是奇觀兩圖編入此次十六號畫報准於十六日出售仍於畵報之末附送淞隱漫錄圖說一則閱者鑒之此布 
[教案詳述]  
　　温州焚毁教堂及海關一事昨從電報譯出未免語焉不詳兹　本館派駐該處訪事各人紛紛函告其中詳略互異情　稍歧因逐一删削錄登以俟閱者參証其有語涉裦貶之處槪行節去以示不敢任意抑揚計初得一函云耶穌天主各教流傳温郡已二十餘年入耶蘇教者止四五十人天主教則有二千餘人之多邇來不知何故攺衣禮拜六晚集衆誦經本月十六晚初鼓時城西街教堂正在關門禮拜適一鋸板匠路經其處遂在門縫潛窺一孩子將該匠推開擠前看視不意門未下鍵該匠猛被一擠門忽開堂内走出一人將匠扭入吊打來往之人見此行爲吆喝滋閙愈聚愈多堂中人當卽赴縣細述情形張邑尊立飭值日差四名帶匠至署訊問意欲　懲　結詎差役尚未到堂而門外人已聲言如差役帶人我等當齊起奪回差役見勢不佳回署述諸門口邑尊聞知亟力疾病去蟬壓行至打鑼橋下而該堂已兆焚如矣據傳被焚時有人把守堂内之物件一槪不許取携亦並無一人來救時温郡文武各宫齊出彈壓鹵莽之民反敢羞辱官長一聲呼哨復擁至周宅祠巷搗進該處堂門將門窗板壁桌椅稼伙及各種引火之物堆積大廳縱火焚燬堂内孩子婦人等共有十四名口皆抱頭鼠竄而逃其入教之人及通事等羣遭毆打幾至體無完膚旋又向泉方巷五馬　各教堂并花園巷曹教士住宅槪行放火嗣又將火神廟上鞍山各處西人舘舍遍行拆毁堆積焚燒至於甌海關係道憲辦公之所祗一西人之爲稅務司者在中辦事而若輩黑白不分復赶出雙門將關内物件拆毁罄盡並聲稱將領事官所住之江心寺付之一炬幸夜間無舢板可渡未遭回祿翌晨鎭憲派廣勇數百名前往保護始免於難否則亦成焦土矣是夜居民幾於舉國若狂然動手放火者不過數十人其餘均隨聲附和而已當時城内各西人見勢兇猛均避在永嘉縣署惟曹教士被若輩沿途毆擊至縣始止聞領事官於十八日專足馳赴福建想爲辦理此事也所有永嘉縣署躱匿之西人及入教婦孩由張邑尊雇轎十八乘派勇數十人護送至江心寺暫住一面將情通禀省憲未知將來如何處置並聞十七晨獲住在新關携取雜物之四人搗壞洋舢板之一人統交班房管押有一孩子年約十五六將碼道頭所立木桿砍倒右足被木厭斷當卽抬回不多時已斃命現沿江一帶居民並城内殷富之户均紛紛遷徙駐紥狀元橋之練軍業已調回百餘名在城守禦花園巷所有燼餘房屋數間次日亦被若輩拆毁一空云又一函云耶穌一教自曹教士來温傳授彈指已二十餘年至光緖二年雙門外創立輪船碼頭始有稅務司領事官扞子手各名目而天主教亦自此傳流七八年間多至二千餘人間有口角滋閙之事居民懷恨挾忿已非一朝目今中法搆釁敗耗頻聞温民意欲借端報復正苦無隙可尋十六夜振臂一呼舉國皆起毁物放火勢極披猖迨城西教堂焚燒將盡旋又將天主堂一爐無餘此外五馬街花園　火神廟上鞍山各處洋房亦第次付之一炬查温郡地瘠民貧遇有失愼延燒搶火敲積之案層見疉出此次放火焚燒　無一人擕取寸草尺木此其志顯見專與法人爲難未有人稍存他念也惟最鹵莽者甌海關乃中國征稅之區卽稅務司亦係中國聘請之人今竟一律拆毁是何故歟夫目下與中國失和者法人也英美諸國實風馬牛不相及此次温人不向法人爲難而偏仇視他國之人其中是非乖悮一至於此又一函云本月十六日晚上百姓與洋人爲難所有英法德教堂五處焚毁一空甌關稅務司及大寫洋人住宅亦盡付一炬炬悮會甌海關爲洋人所有將一切物件盡數拆壞馬頭亦被焚燒官憲雖力爲彈壓無如事起倉皇且四處一齊縱火故亦難以爲力所幸各洋人均聞風避去尚無姓命之憂惟英牧師名土鐸者夫婦兩口略受微傷英領　館舍有一江之隔鎭縣各署急飭廣勇百餘名前去保護故尚克保全至起事之由緣是晚堂中宣講福音有兩幼童在門隙偷窺互相毆戲悮將堂門推開堂中人卽將兩童扭進聲言欲送官究辦故過路之人咸抱不平一唱百和頃刻釀成事端閙至天明始各鳥獸散現該教士及入教婦人二十餘名均附永甯輪船來滬百姓懼禍亦多遷避遠方民心甚覺悍　正不知如何了局也 
[電音譯錄]  
　　十四日英京發來電報云昨據法國西字日報稱目下中法兵戎已見兹聞法廷特頒詔旨飭令提督孤拔所有中法軍務及言戰言和各事統　該員調度辦理予以全權俾政令畫一不致徘徊觀望貽誤事機亦毋庸駐中公使核理其事云 
[增船消息]  
　　外洋新聞紙言法國調來中國之小兵船計有十數艘皆由都郎啓行又有頭等海面遊奕之船四艘二等者一艘鐵甲船五艘共計二十餘艘其船有本年下水者已有數艘抵華據該報言該船皆係新成並白巨砲船首均有利刃其中有鐵甲船一艘名都奈爾已行抵芭蕉山然則其餘各船亦將陸續駛來也按該新聞紙所言或不免有張大之辭然旣有此說不得不照錄於報俾中國知所戒備焉 
[法兵乏糧]  
　　中外新報言月之十六日晨刻法國蘇呢及巴斯威路兩戰船並駕齊驅同時抵港聞斯二船乃來自基隆者查該船此行實因軍中糧食告貴擬赴各口岸採辦糧食四百頓以濟軍需奈購覓維艱殊形棘手以故馳抵香港先撥巴斯威路戰艦星赴西貢趕緊運辦藉資接濟也 
 
 

Page 2

 
 
[淡水軍信]  
　　昨接淡水訪事人來信云十三日法以兵船七艘至基隆約調兵三千上岸即與華兵開戰華兵計有八九千守禦土城法兵隨攻隨登立卽登岸華兵並不竭力抵禦卽行退去法人追至西高去臺北府十八里光景華兵已退入府城　城周圍十二里内有一府署一試院及街市數處刻下華兵駐守其地以御法人而該處民人頗怨劉爵帥守禦之不力其彭甲及左近地方教堂俱爲土人所燬此基隆之情形也是日又有法船四艘至淡水發信告知華官約明日十點鐘開兵該處外國人連夜避去次日華兵於六點四十分開砲俄而法兵開礮亂擊洋房亦被擊損爾時有英兵船名各克者弗爾停泊淡水口内見此情形讓開在旁華兵與法相持三點鐘之久始力不能支而退法人仍開礮轟擊至下午始停查華兵死者僅二十人而民人死者甚多此淡水之情形也十八日淡水口子有法兵船六艘載兵船一艘東洋兵船一艘因值雨勢滂沱法人尚未登岸恐雨止法人卽將上岸但恐法兵上岸華兵亦不與苦戰蓋此時華兵均在内地口岸華兵已不多也以上信息據稱皆係目擊云 
[西商電信]  
　　昨日本埠西商接得電信云聞淡水地方法人已登岸佔據計法人陣亡二名云 
[東京軍信]  
　　昨聞本埠西人得有電信云東京地方有華兵六千名與法人接仗被法衝散擬欲奔投諒山又被法人攔住攻擊陣斃二三千人按本館前日接訪事人來電云福蘭東之戰華兵死傷者祇八百人此次陣亡如許之多恐未免言過其實姑錄之以俟續信 
[來電照登]  
　　昨日接到淡水軍信之後又接有鎭江發來電音云法人於十五日攻據基隆劉爵帥督隊鑒戰兩日至十七日將法兵擊退現在法船俱開往馬祖澳矣此電與軍信兩歧亦未知係何人所發亟錄之以慰衆心 
[俄使勸和]  
天津四人來信云聞俄國駐京使臣奉俄廷之命擬諄勸中法兩國仍敦和好云 
[炮臺工竣]  
　　昨聞西人傳言謂福州之金泒炮臺前被法人攻燬隨卽併工修治刻已一律告竣矣此次不再放法人入内則天險可恃法人雖橫當亦聞而氣沮也 
[中俄近事]  
　　昨接俄京遞來郵筒知現在伊犁中俄交界之區土人滋釁蠢然騷動以故中國邊圻大吏特於内地增調勁旅雄師厲兵秣馬以備不虞觀此則中俄交界之境頗費躊躇焉 
[俄船失事]  
　　中外新報載有烟台信息云風聞俄國有砲船一艘駛近烟台海面全船失陷付諸水濵至其中或因風浪或觸礁石一切詳細尚未知悉容俟確查再行續報 
[慘遭風厄]  
　　美國郵報言西歴八月二十九日衣雲士威利電報言是處早九點鐘風颶大作甚爲慘烈吹倒民房及輪船艇隻其值不下二十餘萬大樹爲風所拔者數千株此眞非常之灾也同日芝嘉高電報言爹厘日報接到衣雲士威利電音言輪船名卑路文由芝嘉高駛往别處是日甫啓行三里卽遇大風將其船打沈船内人盡爲溺斃惟一童子與一廚人一帶水以湧至岸邊得免以上俱見維新報 
[賭棍行凶]  
　　澳門有某甲者以賭爲業素性凶暴月之十六日突至其岳家向丈八借洋五千元其岳謂倉猝安得如許巨欵甲立逼不已兩相爭論甲忽以手鎗擬其岳謂如不立時見付當以此奉敬其岳懼揮一條遺人送與其友陸姓假洋如數甲則仍在岳家坐守俄而陸携洋至甲則又向陸借洋五千元亦須立卽交出陸不得已取紙書銀行票付之其銀須至香港支取甲又逼陸偕至香港俟交銀後始肯釋手陸又允之迤灑同往路經陸門前陸急狂奔而入高叫救命甲追入適陸之兩轎投聞聲出視撞甲倒地巡捕亦至急奪其手鎗詎甲尚藏有利刃刺捕中腰他捕又聞風而至遂將甲捕獲送官究辦定於十八日審理其如何定讞容俟續聞如某甲者誠所謂目無法紀者矣 
[津沽錦字]  
　　邇來北洋各口水師防衞綦嚴前日威海衛之魚雷船復移駐旅順口查水中利器除沈雷碰雷外又有魚雷沈雷埋諸水底通電燃轟碰雷放在水中一觸敵船立卽鐘鳴電發樂力猛烈較勝沈雷然皆不若魚雷之能游泳水中視敵船之遠近較電機之遲速觸船卽震累黍不差前年經德國人某君造一魚雷船交曾至外洋之劉芳圃守戎管帶德人漢納根思深慮遠謂學其上者得其中我旣有以破敵尤當使敵不能破我因自出心裁製銅綢以遏魚雷曾在旅順口試操初放一雷果難越網第二雷氣力稍猛網有損傷至第三雷則竟穿網而過矣現旅順口已密置各雷故口門一帶所停輪舶兩旁皆密佈銅鐵各網以防敵暗算云○馬江之役一悮於防範稍疎再悮於還砲不速且口外水師斷不能與之爭勝莫妙於堅壁淸野任其遊奕不與爭鋒惟固守口門力斷接濟使彼進退兩難如庾駢之老秦師始能得心應手北洋現擬遵此辦理泊守旅順口之楊威超勇鎭東鎭中各兵輪俱在口門排列康濟威遠在口内保護老虎尾黑沙子灘各炮台北塘之鎭南鎭邊大沽之鎭西鎭北俱環守砲台水陸相爲犄角如此嚴防力守彼法人水師雖利又安能越我鴻溝乎 
[秦淮雙鯉]  
　　白下友人來翰云省中接得臺電法兵於十四日登岸劉省三爵帥卽率同曹章二軍門迎敵鏖戰一日夜之久我軍少却法人遂於十五日佔據基隆此次攻台法艦共十六艘另有兵船五艘在長門海面往來遊奕以斷我軍接應按法兵前出長門時僅兵船十一艘嗣又有三艘開赴香港是馬祖島所存共只八艘且糧食軍火煤炭已將用罄直如釜底游魚斃司立待若爾時南北洋派員督率大隊師船前往迎勦定可聚而殲旃奈失此機會致敵人添兵購糧養成巨患一誤再誤言之輒惋惜不置 
[芝罘談苑]  
　　前報載美國兵輪停泊登州一節兹悉本月初九日該輪駛抵烟臺十二日三點半鐘有船上西官三員同赴道署拜會友邦輯睦亦可槪見矣○十五日爲中秋佳節晚間月光如水玉字無塵有某甲者初從麴秀才游早已眼花撩亂洎夜已深思欲向萬里橋邊一訪枇杷庭院而桃源悮認竟至某舖叩門鋪夥出而攔阻甲反申申作女嬃詈時鋪中某乙亦醉甚持酒器劈面抛來幸從耳旁掠過尚未頭破血流甲見勢不佳狼狽而去有客問曰君由醉鄉而入柔鄉何遽與盡而返甲面赤不能發一言 
[宜昌瑣事]  
　　去歲雨水失調木棉告歉本年似較去年略旺然夏間亢旱太久收成亦未必十分刻大南門外雖有數家花行然商販無多棉花亦尚未上市不知日後可有起色否也米價時昻時賤目下上熟者每石四洋内外中下以次遞减查宜地每石較以漢斛得一石三斗有奇○上月江水陡漲三五日後隨卽退消近日時漲時退河下貿易之流因全岸未經退出仍在岸上設舖生意亦甚寥寥惟南門外一帶因操防營移屯該處兵勇每日攸需較别處各有生色云○江通輸船抵宜所載貨物不及千件下貨亦少貿易之難於此可見矣○操防營連日操演打靶頗極勤奮兵民亦覺相安炮船水勇每晨必開操兩時許如虎如貎誠足制敵人之死命寄語藐兹醜類愼毋謂我中國無人哉○歴年秋末冬初江水枯退之時赶河下生意者多搭盖草房以成市集近日灘岸已露貿遷之輩多紛紛搬下河坡惟洋船上下頗有幾處窒碍云○宜鎭羅軍門日令兵弁勤操並出示不准在外滋事貿易往來切須公平誠實晚間二炮後城門下鑰不得私自開行如有要公出入皆由中水門開放又示 
 
 

Page 3

 
 
期十八日在大教廠大操○十七日南鄉出一命案東湖縣柳明府卽帶差役刑仵等人下鄉檢騐鼉更三下始呵殿回衙聞兇手已拘案收押訊明後須照律辦理云 
[四明雜事]  
　　前日有浙省調來之兵勇七百名由南塘河抵寗繞南門過新江橋而去聞亦往鎭海紥營以資防堵也○鎭海口門現已埋放水雷禁止商船不得於此處　泊有鄞邑義和等各船商以出口可遵進口似難逕過瀝情赴府禀請變通辦理聞宗太守移咨總理營務處懇商核復○甯波前被風潮時各船之走錨碰壞者實繁有徒鎭海漁户謝榮周之空船雖受驚惶並未撞壞詎謝尋獲時已被近處民人林抱來戚阿靑及朱餘泰之子姪等公然將船拆毁搬取木料回家謝向理論反恃衆逞强遂指名赴府控告宗太守飭原告協同地保俞振兆赴鎭海縣禀請究追想海畔頑民斷不能置身事外矣 
[盜案已破]  
　　前報嘉興寺堰埭土店被搶一節店主報稱失去大土二十只及銀洋等物約值千金王邑尊勘過後飭捕購線嚴緝近已緝得該盜確在杭省某處遂商之城守營張守府特委李弁帶領汛兵二三十名及邑尊所派心腹從人至省憑線指定武林門外某姓家兠拿掩獲常卽獲到眞盜一名尚有兩盜見勢不佳隨卽鑿坯逸去該弁等遂將房主一并拘拿至郡解送嘉署收禁矣聞盜首王姓在逃未獲又聞南堰鎭普信庵於十六晚被盜搶刼何嘉郡祿林豪客之多歟廊淸巢穴綏靖地方是所望於有緝捕之責者 
[調用舊部]  
　　鮑春霆爵帥以六百里公文調取舊部將弁已列前報兹聞在鄂調取者係謝協戎榮勝劉軍門勝國及蕭光友姜河淸郭光輝樊春林皮大林鄭柳廷陳京貴鄭占魁陳京元及黎明府垿等共二十二員現已陸續赴湘廿載退閒一朝復用不致有髀肉復生之歎矣 
[吳淞來信]  
　　拆船王家灣離淞口約七八十里二十一日夜間有甯波釣船户金姓裝載海蟄等貨駛至該處洋面忽有盜船一艘飛駛而來喝令停泊該盜持刀躍上細細搜括將船中貨物銀洋飽掠一空揚帆而去舟子欲出攔阻驀被羣盜攅歐當盜上船衆客屏息濳伏無敢聲張盜夫檢點一切計被劫衣物舖程及銀洋二百數十員貨物一無所有時封姨作惡不敢開行前日下午始抵港口刻已禀報寳山縣請緝矣查王家灣本有海門營内洋水師船二號泊守灘邊刻奉憲札調泊劉河故暴客强徒胆敢公然刦掠云○福安輪船昨晨開至滬江公幹 
[城中失愼]  
　　前晚十二點鐘時本城三牌樓南首許萬順鞋店失愼赶卽集人灌救不致延及四鄰亦幸矣哉事後隣人咸歸咎該店主邀吃講茶旋經地保出爲調處令向各家服禮而罷 
[船户控竊]  
　　陸妙發投上海縣控稱撐駕蘆墟船來申有洋三百元藏在後艙被趙阿大等通同竊去求請究追蔣明府錄供後飭差查明實情禀覆核辦 
[地保受笞]  
　　沈永年控陳桂榮昆季二人誣指伊子竊羊追逐墮河身死等情疉列前報昨邑尊又提十二圖地保許靄卿十三圖地保姚秀芳研詰俱供實不知情邑尊謂案延日久爾等尚未查明殊屬藐玩喝各笞一百板限三日内訪得確情禀覆逾限嚴比 
[滬上瑣事]  
　　虹口費家宅人金福路過頭壩小菜街已有醉意適一日本人從弄内走出悮踏金足金卽與之爭閙日人大怒將金扭入弄内亂毆街蹸不服共出喝阻日人卽糾集同類持刀而出經旁人代邀巡捕拘住日人金已受傷雇　送入捕房捕頭卽將日人管押着金於昨晨八點鐘赴捕房送日本領事署訊斷○由虹口順泰碼頭至公和祥碼頭所有沿灘之木碼頭上年業已修整惟由公和祥碼穎至方碼頭尚未興修聞日内卽欲鳩工葺治矣○公和祥碼頭棧房内昨將外洋載來之機器運往製造局中○英界怡和碼頭昨有油衣油褲數千件並外國床榻等物搬運上船聞係送至江陰交南琛開濟兩兵輪驗收云○前報列捕獲鹽船時有該船小工鳬水溺斃一事兹悉該屍於昨日午後在浦東浮起經屍屬認明拖至虹口老港買棺成殮矣 
[挖泥詳紀]  
　　本埠蘇州河口現有安定機船在彼濬治昨已將大略情形列於報牘查該機船長短與南琛鐵甲船不相上下惟稍闊而高船尾有煙筒二船頭之底留一空隙上置挖泥機器盤車頗以中國農人戽水之具從下翻上如糞箕者共三十六葉每葉可撈泥三百斤一轉旋閒可挖去泥一萬零八百斤旁有馬頭船十艘將泥運去每一點鐘十船皆滿用法盤車頂上置一木板攔於馬頭船邊鐵箕挖起之泥轉至上面回下時均由水板卸至馬頭船之艙内倘不置板任泥卸至本船艙内一點鐘時亦可裝滿運往别處將泥艙之底分開其泥自能漏去然如此運法工費太鉅故現雇馬頭船運往南市傾棄濬治之時前後用大鐵錨四具將機船抛住始可撈挖其運泥之馬頭船一艘因載重而沈一艘因船身不堅而裂幸未駛遠隨卽設法撈起云 
[英界公堂瑣案]  
　　蘇人鐘小弟控妻蔡氏被周阿大誘佔黃太守押令周將蔡交案再訊等因已列前報昨蔡氏投案候訊鍾申訴前因周供蘇州地保夥陸春山卽陸成山稱蔡氏係伊弟媳弟亡欲再嫁由我出洋五十元娶歸爲室婚據由陸寫立早經呈閱黃太守問該氏鍾是否爾之丈夫該氏稱鍾確是我夫前曾託陸出面將我價賣與周鍾又稱並無託陸轉賣之事太守詰周曰陸在何處周稱陸在蘇州太守飭鍾領妻回籍周果向陸價賣儘可自去理論婚據塗銷○汪龔氏控被錢阿五借去洋一百元係周媽媽爲中立者借據向索圖　呈據請追黃太守飭差提錢到案昨晨庭訊該氏供訴前因錢供該氏曾與我拚識旋由汪姓調停離異現又與汪拚識恐我饒舌揑據呈控我實並無欠洋之事該氏稱原籍崑山十九歲時未嫁而寡同父母來滬針線爲生稍有積蓄父親年已七十臥病在床藉借出之洋取利度日此項錢自已立據畫押胆敢圖賴控案後又敢揑造妄言信口污衊我倘與伊有甚瓜葛何必立據借洋况伊本有妻室自已在妓院傭工何能與人拼識務請道洋太守問原中周氏何不邀到該氏稱周係錢邀出作中聞隨妓女出外矣太守飭該氏函追周氏投案覆訊核斷呈據存堂○何樸山控稱開設煤炭店由陳雲甫薦馮子仙爲夥被用去客帳洋三十二元向索無着經人調停立據限期歸還　至期依舊無着爲此邀陳送馮到案期票呈閱陳供薦馮虧洋是實求請究追馮供稱用空洋元原議二十日歸還届期無力措辯致被送案求請寛限繳洋黃太守飭將馮押令如數繳案給何期票存堂○包控秦少卿禀稱趙錦山疉犯行竊前拘案奉判管押一年嗣因患病禀　發交棲流公所在所脫逃今在王李氏家緝獲搜出押票多張一併送案趙稱私逃該死借住氏家並未犯事該氏供容留逸犯確有不合　押票皆自已之物黃太守商之施繙譯判責趙百板交捕帶囘依原斷補押滿期開釋該氏姑念女流給還押票釋去○包探陳阿九禀稱在路見此人負布包裹内錢三千文問其來歴言語支吾爲此送案請究王阿金供在大塲鎭南貨店内帮傭竊取店内之錢來滬太守飭該包探將王及錢文帶回捕房俟失主到案認領再行解訊○王洪堂禀稱在包探名下爲眼線曾同包探查吊賤當元寶一案當寳之劉錦堂昨已獲住詎王鳳山王在堂二人出爲覇阻致劉走脫今將二人交捕送案王鳳山王在堂同供不敢覇阻乞求施恩黃太守商之施繙譯判各押七天以儆 
 
 

Page 4

 
 
[法界公堂瑣案]  
　　禮拜四有侍者倪恊昌偕吳永淸遞呈聲稱在某法人處傭工因欠工資向索被洋人將兩人髮辮結住痛毆致背上受傷說畢解衣請騐翁太守見傷痕宛在隨商請于繙譯傳被告詰問于君卽飭傳該洋人到案又有金進才者亦遞呈控稱在該西人之婦人處傭工工資亦應該洋人所出太守着下期到案昨倪吳金三人到堂伸訴前因倪稱被欠工洋五元吳稱被欠工洋一月半計九元金稱在婦人處做工二十一天現已辭歇工資亦須照給于繙譯語翁太守曰此案在明日三點鐘時至新公館傳訊請飭原告届時到案候訊太守卽諭知倪吳兩人金復求追工資于君謂該洋人尚未成親何來婦女金倪吳同稱此婦實伊所拚識太守請于君於少頃訊案時帶詰聞該洋人痛毆倪吳後卽致信捕房稱伊等竊去時辰表金練絲巾絨毯等物請爲查辦捕頭飭包探前往察看一無痕跡太守亦素稔此等西人專以誣竊圖賴工資不知如何定讞　○湖州人費阿四販魚爲業昔年曾拖欠小東門外張合源魚行洋三元錢一千四百文今年費竟另投别行銷售該行心懷忌嫉見費經過攔進向索前欠時費身無一錢約十日内交還該行有意將費凌辱上前硬剝衣服費止在無可如何之際適巡捕到來拘進捕房經人保出歸公堂訊理費伸訴前情并認欠錢屬實並不圖賴何得剝衣張夥高慶雲供稱行主不在店中此事係司帳人作主費在八年初夏曾欠錢文至今不還向之索取伊卽自將衣服脫下太守謂爾旣剝伊衣服尚敢誣其自脫費果欠錢儘可送案何敢私自剝衣隨詰費爾旣認欠如何歸還答稱明日繳案太守判俟費繳到錢洋當卽充公高係生意中人從寛免究再罰錢七千五百文待交到後交保釋放○七月初有流氓王阿順在小東門外某烟館吸烟不名一錢揚長而去煙館夥陳四福追上索取被王踢傷經巡捕送入仁濟醫館醫生驗得本屬有病現實被傷復發隨卽爲之調治王管押捕房今陳已粗俞惟兩足尚嫌無力昨倩人負至公堂伸訴前因太守以王雖稱並不毆打但閙事情眞着責二百板以儆○七月杪法馬路閩人某姓所設炒麫店有小竊周雲泉撬門圖竊被夥知覺將鐵箝擊傷該竊左腿膝盖骨報捕後送至仁濟醫舘　治業已二十九天傷漸平復昨解公堂包探將該店夥季阿刁傳到翁太守研訊之下包探禀稱醫院飯資二千零三十文須卽交去太守謂獲到竊賊卽應送捕何得私下行兇着將此頃飯資罰季如數歸償外罰洋四元以充善舉○前報列胡竹卿將堂妹露英假稱已女攺名金鳳向席俞氏花烟館售洋八元纯叔父胡褨成追尋到案一節昨解公堂席俞氏投案候示翁太守問胡竹卿在公堂與捕房供詞歧異今日應照何處供詞再錄一次胡稱所得洋元已在席俞氏家花銷殆盡祗剩錢三百文交還親戚張焕矣現　將我釋出可措辦交還太守以此等拐賣非比尋常着重責二百板枷號一月以儆○著名拆梢陸阿五混名高鼻頭阿五前日探知某鄉人至申買物身畔帶有洋元意圖糾人訛詐鄉人覷破其謀訴知巡捕將陸拘押同黨者卽遠颺而去昨解公堂供認前曾作此伎倆現已攺過以收賣　貨爲生涯此間包探捕役皆所熟悉倘仍犯事自甘解案重懲翁太守從寛開釋飭包探嗣後如陸再在租界犯事准卽送案嚴辦○前有自稱英捕房三十六號西包探夥錢子山在興聖街李林氏烟館借搜贓爲名訛去洋元一案經翁太守訊實後枷責在案刻錢在押病重送至仁濟醫院醫士騐得係霍亂吐瀉之症捕房遂派捕至院常川看守云 
[蘇省撫轅抄]  
　　二十一日縣丞李保衡禀知辭奉臬憲委赴松江一帶緝捕差王澤存禀知换蘇差委主簿江永淸禀知到閶門水關兼北路夏防差從九申士林禀銷閶門水關兼北路夏防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[論北洋水師學堂亟宜攺聘西國名師]  
　　月前馬尾江一役中國兵船十有一艘被法人然礮轟沈者九法船揚長出口華軍亦未能力爲阻遏則是兩國水師之孰優孰劣不待智者而後决也念我中國自創練水師以來二十餘年舉凡修戰艦鑄礮械以及操演西法各陣式初　嘗不加意講求奈日久玩愒之情遂中於不及覺一旦卒臨大敵幾至全軍盡墨吾知戎機坐悮國帑虚糜當局者皆難辭其咎也然而失之東　者收之桑榆亡羊而補牢計猶未晚古之人十年生聚十年教訓轉弱爲强克振敵愾之威者史册彰彰可考我中國當此時勢誠能於水師訓練殫精竭慮實力奉行異日於軍政蒸蒸日上烏知不轉駕於泰西諸大國而上哉竊維中華今日之要圖惟以精練水師爲大端而精練水師之根基必以善誘學童爲本務夫求一善誘學童克膺教習之選者舍歐洲之通曉海戰諸君又烏能勝任而愉快哉津郡大直沽機器局水師學堂之設屈指而計迄今已四度秋風開局伊始李傅相精心籌畫審愼周詳嚴考課以拔技藝豐廩餼以贍身家堂中一切事宜靡不悉臻美善惜派充總理者擬請之西國名師數載猶因循未果聞抵以閩廠水師學徒之學習期滿者濫竽充數於其間轉瞬來歲五年學習期滿未知諸君何以爲情爲今日計惟有速行攺聘泰西身習海戰久經大敵之人爲之教授復以中朝精通西學熟悉各國情形者泒充該堂總辦庶幾成效可期水師日有起色將來和局永保戰事潛消安社稷於苞桑奠邦家於磐石我大淸億萬年有道之長基此矣泚筆以書不勝翹首焦盼之至析津人呈稿 
[家君七旬初度敬乞詩文啓]  
　　敬啓者寒家自小雷公萬里尋兄後六傳至梨洲公又六傳至家君一脈相承皆爲宗子淸風介節世守勿墮先大父凈齋公宅心醇厚里黨稱爲長者嘗作守儉說謂士人立品持身皆自節儉始家君恪守先大父遺訓績學勵行不徇時好弱冠遊庠卽嗜天文厤算之術發篋得先梨洲公西厤回回厤假如等編并從藏書家借得新法厤書厤象考成諸書夕測晨推忘食廢寢三易星霜盡通推步之學旣又得西人新出之書湛思默會而算術益進先大父逝世後家徒壁立家君授徒數十年以修脯羊爲仰事俯畜資有勸家君取意外財者家君大詬絶之先袓母喜曰汝貧而有守如此吾視菽水甘於鼎烹矣咸豐辛酉先祖母卒時值粤宼竄姚喪紀缺如家君悲痛逾常歲終雪深二尺逾歲不消柩尚在城家君武行深雪中日數十里足膚凍裂十指出血往返城鄉三五次得出柩於賊中同治甲子粤逆初平有旨測造沿海經緯輿圖浙撫恪靖伯左公宗棠飭各屬訪延通曉勾股三角之士姚令陶公雲升以家君薦越半載而經緯輿圖成上之大憲大憲歎爲精絶家君廼以測望及推步之法著於簡編諸同人爲取而付之梓戊辰己巳間少宗伯徐公樹銘視學兩浙按臨紹郡家君與試勾股術拔置第一遂食廩餼時徐公推崇樸學詢九學諭訓謂紹郡爲人才淵藪王劉孫周陶黃章陳諸君子後嗣中有紹述先志濳心著作克自樹立者乎衆學師皆以家君對徐公因求家君所著書閱之大歎賞遂延至署中訪問天學歲庚午以優行貢於廷卽於是科與瀚同登賢書然家君性耽澹泊不慕榮利一上公車杜門著述屏絶外事建留書種閣於舊廬西北懸先梨洲公遺像昕夕相對如嚴歸師然其上爲觀象之樓時與二三同志盤桓其中郡邑長慕名而造廬者踵相接未嘗有豬肝之累焉光緖三年丁丑大中丞南昌梅公啓照巡撫兩浙設算學局於省城請家君主其事聘書三至家君以老病固辭不願以宦海囂塵溷其素志也先是李若農座師視學江西後數年朱肯夫詹事視學川中皆欲延致家君家君俱謝不往亦此意焉耳戊寅後上元宗湘文觀察守四明創立辨志講會分設六齋各延一師聘家君主講天文算學齋兼閱孝廉堂朔課卷家君以甬姚接壞且喜甯郡之多才也就之循循善誘精益求精六年以來風氣大開講求厤算天學者日新月盛家君歲一至甬見宗守與夫書札往來恒以絶學相商論絶不以他事爲干請尤爲宗守所欽重方之徐孺云癸未祁子禾少宰視學兩浙按臨甯郡邀家君暫閱算學卷厥後奏牘云臣衣算學未窺門徑延聘精於此道人品端方者閱之家君見重於當道類如此梨洲公有祭田四十一畆係汪荇洲學使捐廉所助乾隆間子姓有以賤值私質諸人者旣而子姓之有力者贖歸入巳公之烝嘗幾廢家君慨然以硯田所入購田助入公祭俾各房輪年收息爲祀事之資酌定祭規豐儉適中期於弗替焉事詳先梨洲公年譜及邑侯琴友高公桐所撰增助祀田碑記中家君精於步算不信風水占騐諸術士之學故所求皆切已之功在在以實心行事乙丑卜葬先大殳於姚邑北鄉華家山毛姓山在墓後越二載毛姓取土於其山成大坎焉或謂家君曰毛姓之山君家之龍也脈斷矣凶必甚家君曰吾以人事之得失爲吉凶不以龍脉之連斷爲吉凶也弗之較又三載而寒家父子同獲雋衆乃服家君之卓識家君秉性質直言行率眞見人有過盡言規諫不避嫌怨論學根柢經史屏棄浮華作詩古文宗唐宋大家不尚藻繪自然中節誨人諄諄惟恐不詳瀚少時誦讀督課甚嚴事事必示以禮法曰讀書爲立身計也家君少時氣體甚弱中年後精力轉强蓋得力於葆養者深矣年届古稀猶銳志撰述惟日孜孜待旦而興二更而寐日以爲常著有交食捷算四卷兩太捷算二卷五緯捷算四卷歴學南鍼一卷測地志要四卷方平儀象一卷皆闡揚絶學永人坦途也忠端公年譜二卷梨洲公年譜三卷誦芬詩略三巷則誦揚先德闡幽發微也燹餘存稿若干卷則寓物抒懷之作也除存稿外已次第付梓去年祁學使咨送各書於史館海氛告警總理署以火票至甬檄取家君測地志要五十部分致各營道憲瑞公卽向各書肆購寄知此書爲軍營所必需也兹届家君七旬初度敬乞大人君子或賜詩章或賜壽文增光逢篳不勝榮幸爰陳梗槪祈垂鑒焉光緖十年歲在甲申六月初吉黃維瀚敬啓敬再啓者諸公寵錫詩文務祈早日寄下以便彚刻成帙和詩不步韻亦可 
[上海北市絲業會館籌賑公所經收山東賑捐八月十七八九二十日第四百廿六七八九次淸單]  
　　長興縣趙任帳房經理藥捐項下提捐由永太豐局來廿元蕭山單蓉生求母濕熱病卽痊由永利局來廿元信濤子求病痊願助由虹口源昌號來五元黔筇綿力子求瘧病速愈移助藥資由張堰恊源局來兩元不留名二元芳帳房省中秋節費四元○王逹高同子麗生五元顧茂春三元李松山二元倪阿榮二元以上四户均因賭示罰由城廂内外巡防保甲總局來○江西河口鎭乾美茂錢莊代寄安徽敦本堂痢疾藥末五百服由森昌局來以上十七日○退思軒主人求免悔由孫堅全盛局來五十元金壇于子服祈家門吉慶兒病速痊移醫藥資十二元沙市蔚昌祥名下無名氏由盤記來十元水西隱名氏助綿衣欵由杭州全盛局來陸元嘉善金嘯湄求妻産後病症速痊由全盛來五元萬增典同人預移九月十三關聖帝君會席費三元廣東彭若蘭一元思遐室主人西纒氏祈母病速愈由高郵億大局來一元汪門顧氏錢五百文○安徽敦本堂募萬善同登昌字册由河口鎭乾美茂錢莊匯交蔚長厚票號來廿元捐户未蒙開示容再補登以上十八日○如意室錢願兒子振聲瘧疾速愈由鎭洋縣署錢君伯英交永義昶局來五十元鎭江電報局張亷泉移助八月薪水由巨豐莊來四十元椿陰堂祈父外症速愈續助由松江全盛局來十五元無名氏求母病速愈由益記洋貨店來十元陳德基祈母馬氏外症速痊十元耕餘堂由泰亨源來十元董運生由高郵郭宇平墓交老福興局來四元無錫張怡善由乾昌號交通裕局來兩元我自知人一元隱名氏求岳母病速愈一元○無錫黃君烈文經募濟順公典共十六元濟通公典五元濟通公典各友省中秋節席五元姚文甫五元程錫齡五元如愼居五元濟愼分典五元濟愼分典並大豫提莊各友省中秋節席五元大豫提莊五元保泰公典三元夏琴記兩元以上十一户計洋六十元由通裕局來○安徽敦本堂續助痢疾藥末五百服由森昌局來以上十九日○至誠子求妻病速愈二百元陳夢麟爲子病速愈十元吟梅館主祈父康健並自身永除宿病根十元浙江無名氏十元浙江周姚氏完舊願陸元仁和疑芸室爲室人臨産許願轉危爲安且産一子由老福潤局來十元又爲袁官念消災經移助三元賈蔭秋由變州府合昌局來五元不留名吳三元寗波無名氏一元抱過子求胎産平安卽完夙願一元福來康泰記各友省月餅費一元徽州汪友一元○金筑夢麟人由杭州萬承志堂交老福潤局來太乙救疫丹一千二百三十九錠○第四百廿一次出售助賑彩賈票蔭秋一千二百二十二三四號三張計洋六元以上二十日 
[上海北市絲業會舘籌賑公所施少欽經收江西景德鎭較災捐八月十四至廿一日第卅次至卅七次淸單]  
　　冀北四如氏助棉衣欵由本埠恆利莊來五十元九江祥發元同人省中秋席費由永安街升和洋貨行來十元○汝奏堂募萬善同登昌字四百八十一號册詒榖堂三元以上十四日○蘇城内隴西南記助棉衣欵由蔣同泰來十元唐日均求妻病卽愈永保平安續助五元婁東第一橋馮求病卽愈由太倉永義昶局來五元同源亨號衆友中秋節酒移助四元浙湖無名氏求合家平安兩元有心無力人求保人口平安兩元葛少仲移錫箔費資本生母冥福由嘉定永義昶局來一元以上十五日○揚州懷德堂由巨豐莊來揚平二七寶紋二十兩合九八規元二十一兩五錢一分爲子祈求病愈人十元厦門貽安堂由梁寶鑑來十元大東門德大布號代無名氏四元吳垣樂從居省中秋席費由恊源局來三元以上十六日○襄陽愼篤堂楊移湯餅費由本埠恆豫來一百元十七日○水西隱名氏助棉衣欵由杭州全盛局來六元二林塘恊泰典諸同人六元王敬猷移醫藥贊求病速愈由杭州正大局來二元寗波無名氏左脚傷腫求速痊○一元河口乾美茂錢莊安徽敦本堂募萬善同登册洋廿元捐户未蒙鈔示容再補登以上十八日○葛王氏爲女蘭孫求病速愈由嘉定周子振交全盛局來兩元○無錫黃君烈文經募心勵子祈母臂風速愈兩元不書名兩元清芬書屋願母健三元成君美不書名隱名氏吳健記俊記銘記六户各一元春記照記壽記麗記不書名不書名六户各半元八人記足洋七角友記足三角食有餘粒錢八千潤求妻孫吳氏舊恙痊愈四千文道記湊成元九百十二文湊成元四百五十六文如愼居銅洋五元以上廿二户合洋廿九元銅洋五元由通裕局來○蘇州醬業公所案君楚洲經募醬業公所移中秋席費兩元方框發兩元王東文錫店同人公移中秋席費二元同福祥錢店曹澗記二元公和棧客兩元錢四百文袁萬順錫店同人公助二元順康錢莊各友公助十元張子瑜一元綿力子一元江姓代徽客本洋一元葉楚洲毛洋四元元豐順煤店内無名氏錢一千二百五十文又永和祥四百文又馮志堂四百文又阿龍一百文性記五百五十文郭姓二百文萬裕二百文以上十八户合洋廿八元毛洋四元錢二百三十五文由寳順局來以上十九日○程亮輝求病速愈十元賈蔭秋由　州府合昌局來洋二元錢九百文以上二十日○進道氏求胞弟婦唐氏病速痊由太古行來廿元虹口顧錦昌木作罰欵五元洞庭隱名氏祈椿萱並茂由本埠凝記來五元程承源倖資移助由章練塘全盛局來一元以上廿一日 
 
