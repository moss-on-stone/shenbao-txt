# 1921 - 172 - 4917367

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[内債之危險（老圃）]  
　　外債之危險人人知之内債之危險人或未覺外債之危險在犧牲一國之主權以供武人之欲壑内債之危險在犠牲人民之膏血以供武人之欲壑 
　　今日銀行蜂起其類至不齊銀行以重利昭存戶而存戶趨之政府以重利昭銀行而銀行趨之是銀行爲政府吸收人民膏血之機關政府如果不還銀行固無强迫執行之力銀行如果倒閉受其害者固非銀行之經理董事而爲存欵之孤兒寡婦故爲銀行計不可投貲於政府爲人民計以今日之政府實不應存欵於政府有關係之銀行此對於政府似不免持之過酷因旣欲絕其外債又欲絶其内債政府將不能自存然政府之自存本不在借債人賴借債度日其人必終于餓死政府賴借債度日其政府亦終于顚覆人賴借債度日者不問其借之親族借之陌路政府賴借債度日者亦不問其借之國内借之國外也　　　　　　　 
　　 
[國内專電]  
　　北京電　張作霖電靳因中東路匪劇駐蒙須大軍兩理由請續成六混成旅并請協餉每月百萬靳持電入府徐曰中央夙尊崇張但此事将令各督援例應挽人說明難辦（二十八日下午一鐘） 
　　北京電　奉張電征蒙手續已定軍額以三師六旅爲率查原有援庫軍仍令任先鋒餉械統由中央照五千名按月按批供給後路從經略政策另定五批軍隊出發軍餉與特别費每月三百萬希速指定的欵以利軍事進行（二十七日下午七鐘） 
　　北京電　克拉新答覆倫敦華代辦願照中國所提四條由勞農政府履行請中國允許勞農代表入境　　北京電　費克斯飛機借欵利息商定由七八兩月鹽餘上扣除 
　　北京電　徑（二）十）（五）哈技術部會議法代表提抗議謂各林塲受匪損害應由中國負責賠償華代表屠慰曾駁覆理由七（一）林塲尙未受直接損失（二）護路軍照合同僅擔保護不任損失（三）胡匪係盜賊非政治行爲（四）東路損失係道勝與華政府交涉非技術範圍（五）林埸係俄商包辦縱有損失中俄問題非技術部應干涉（六）捷克軍前護西比利路產被焚彼時技術部並未責令賠償（七）日軍護烏蘇里阿穆爾路時橋樑車輛被焚亦未曾令賠（二十八日下午一鐘） 
　　北京電　院電吉孫自七月一日起俄人訴訟勿以兼省長名義援無約國例辦理應速轉哈高審廰依新法受理（二十八日下午八鐘） 
　　北京電　厦門唐交涉員電日領藉口海盜掠奪日僑勒令商民捐助鉅欵並要求准其在厦增設衛兵僅保護僑民不干涉中國詞訟除嚴行駁拒外請示機宜 
　　北京電　海李擬收魚税充餉請設漁業督會辦（二十八日下午三鐘） 
　　北京電　鄒芬電敵匪屢犯前線均被擊退因後路國軍未全開到仍取守勢惟我軍敵愾方興定期實施總攻擊不必另易生力軍祇請將服裝加五倍飭部撥發軍實充足便易奏功（二十七日下午六鐘） 
　　北京電　吳新田之顧旅僅到老河口入陜尙早（二十八日下午一鐘） 
　　北京電　吳新田電沁（二十七）由荆紫關開拔分中左右三路由武關雒南山陽前進均向商縣藍田集合 
　　北京電　院得探報張敬堯吳光新舊部已集中荊襄俟陜戰事發生卽進攻武漢（二十八日下午五鐘） 
　　北京電　直陜軍分屯潼臨作濠備戰陈率本部移十里舖調度 
　　北京電　陜陳對閻提出條件（一）陜軍全部存留不得裁減（二）督署人員一律繼任不得改組（三）漢中六縣劃作自治區捐稅全免 
　　北京電　院電魯田中央財源奇絀所恃者關鹽烟酒印花等税若再截留何以圖存第一旅餉應併入山東軍費内匀撥開支此次所挪煙酒税印花税旣稱暫借應急必能統籌兼顧以紓中央之危 
　　北京電　閣議十年度預算未公布前京外各機關應領軍政各費依現定數目開支（二十八日下午七鐘） 
　　北京電　今午靳接見鄂代表説明閣議决定撤王不久有辦法惟現當辦理善後暫予維持 
　　北京電　本日令特派阮忠植姚玉遠爲吉林熱河查勘禁烟大員 
　　北京電　靳以省自制憲徒起紛擾决發通電禁阻已交秘廰起草 
　　北京電　赣省會電盧督提倡省治磪本民治精神潮流所趨勿可遏止且省治爲解决時局惟一方法統一前途卽基於此贛省不敢自外自棄定當與浙同一行動二十八在省會開省治會議預爲聲明 
　　北京電　府定東（一）日開外交會議討論英日同盟案（二十七日下午七鐘） 
　　北京電　王寵惠二十五電辭國聯代表（二十八日下午四鐘）　 
　　北京電　吉林將特派交涉員擬熊垓（二十八日下午四鐘） 
　　北京電　甘陸電請截留鹽餘二十六萬作中英協餉（二十八日下午八鐘） 
　　北京電　有何某自請於政府願以妻妾爲質領欵南下打破自治潮流某當軸笑而拒之（二十八日下午一鐘） 
　　北京電　院電晋豫直魯催開災保案（二十八日下午一鐘） 
　　北京電　院電齊王電民食治安所關甚大希早消弭風潮 
　　北京電　河東運使松江運副宜昌槯運局長三缺將同時更換周大鈞定爲宜榷（二十八日下午一鐘） 
　　北京電　北票煤鑛設督辦將派葉恭綽會辦派丁文江（二十八日下午一鐘） 
　　北京電　伯力俄關禁華船駛入俄岸部電沈崇勳詰赤政府戊通公司請禁俄船駛入華岸爲抵制部覆不是辦法應令赤政府擔保華船駛入俄岸以維條約 
　　天津電　中央派薩鎭冰向黎疏通勿驅鄂王 
　　天津電　美社會家狄雷定儉（二十八）抵津留美同學會預備歡迎 
　　天津電　閻相文電謂張錫元宣言中立對中央及閻陳令均不受 
　　天津電　劉鎭華電鎭嵩軍留陜十五營分三路駐省城附近 
　　天津電　于右任電曹謂已派兵扼守涇陽淳化長武一帶并岳秀部扼延安鄜縣（以上二十八日上午九鐘） 
　　天津電　華洋棉紗商糾葛解决辦法甲等商號分十年償還乙等十二年已定未起之貨由雙方派員變賣所得貨欵先償債權人餘額分年 
　　天津電　阎電陳與川軍劉湘但懋辛聨絡妥協故退漢中請命劉存厚部二十一二十二兩師在寗羗防阻（以上二十八日下午十一鐘） 
　　漢口電　宜昌公民會議决將宜作租界請英日保護不駐中國軍隊荆宜劉道尹特電省請示 
　　漢口電　宜災民代表王宏譽遞呈議會請願四事减少軍隊創辦商團整頓警察籌撥鉅欵 
　　漢口電　沙市烟賭弛禁每月籌欵萬五千串作第八師火食費（以上二十八日下午五鐘） 
　　香港電　陳炯明現令葉舉楊坤如魏邦平各軍乘勝直搗南寗一說南寗險峻粤軍擬駐梧稍休暫不前進 
　　香港電　陈炳焜率部退往潯州惟潯難守以貴縣爲第二防線聞桂統領李子青徑（二十五）在貴縣宣布獨立貴失則南寗隨危 
　　香港電　陳炯明劃開建德慶廣寗陽山連山爲第一防區封川爲二區兩陽爲三區鬱南羅定爲四區信宜茂名廉江爲五區靈山欽縣防城爲六區由各軍分任戰守北江方面聞南雄發現赣軍犯境謝文炳宥（二十六）下午佔領賀縣高雷欽廉戰况兩軍互傳勝仗尙無磪息 
　　香港電　據西報載北海漾（二十三）訊靈山等處桂軍已被粤軍拒退漾並有三飛機由兵艦運到 
　　香港電　頃胡漢卿陳炯光電稱擊退侵化桂軍廉化已告肅淸 
　　香港電　陳炯明宥（二十六）電湘趙告 
以戰况並謂承派謝羅陳等三旅赴桂助戰信義昭著至深欽感等語（以上二十八日下午八鐘） 
[國外專電]  
　　紐約電　美國災賑會主任拉門徳氏聲稱災賑捐欵共募得美金七百二十五萬元而募捐費用僅佔百分之三（發電日未詳） 
太平洋路透電 
[梧州戰事記]  
　　二十七日廣州電　昨晨粤軍完全佔據梧州陳炯明已於今日入城廣州人民曾舉行慶祝會學商工界之人数千名結隊游行各街蓋以梧州爲軍事上之重要地點該地旣下南寗將難守也孫中山夫人現親自辦理婦女兵災賑務 
　　二十八日香港電　粵軍佔領梧州後此間對梧州之商業漸見恢復 
[宜昌兵變後所聞]  
　　十八日宜昌消息宜昌人民兩次遭刦對於防杜後患方法不知所措商人曾開會議且請外人代表與會提議善後方法外人皆謂宜由商民呈請北京政府准設公共租界彷佛如烟臺之辦法商會後有召集各界會議迄未有何結果軍事當道對於叛兵不加懲治且爲備船運輸品本月四日刦掠後第一師之第三旅兵士即乘貴利輪船出發船中满載贓品一星期後該船駛回宜昌第四旅復乘以出發此次仍載贓品無算據某當道語路透訪員謂本月四日之刦掠計約損失銀五十萬兩洋七十五萬元錢一百萬吊而房屋之被焚者及外人所受之損　尙不在内其言如是但恐實在損失尙不止此數蓋非一時所能查明也 
[漢口圍捕黨人]  
　　二十七日漢口電華員昨夜在逼近英租界之華界内圍捕黨人捕獲七人餘被逃脱並獲炸彈手槍等物此間近無騒亂人心漸定 
 
 
 

Page 8

 
 
   
 
 

Page 9

 
 
   
 
 

Page 10

 
 
太平洋路透電二 
[政府照會修正稅則]  
　　二十八日北京電　外交部照會各使署一九一九年上海修正稅率會規定戰後兩年重修稅率中政府特照會列强聲明願將稅率重行修正之之意各使署刻正考慮此事但尙無切實辦法 
[湖南之饑荒]  
　　二十七日長沙電　敎士華倫氏代表湘省賑務員自長沙來電云湘省缺米已有數處不啻遭遇饑荒本省存米若能自由流通則尙敷用但恐未必能之饑荒消息一經提述囤米之戶皆居爲奇貨不獨米主如是即近隣亦然當道旣無存米而關於市上存米之數亦未能詳磪查明今距收穫時期尙有二十日若天時晴好而能豐收則饑患即可消除惟今有數處已甚窘困而尤以安化湘西邊界及醴陵爲最 
[南方近事記]  
　　二十八日廣州電　孫中山駐華盛頓代表電稱國會議員白特勒氏已在衆院提出議案請國務卿以關於中國開放門戶政策之消息通告衆院 
　　二十五日廣州電　第五次廣東全省教育大會刻在廣州開會議在本省逐漸施行公共教育查全省满學齡之兒童入學者不足百分之十各代表之意擬請地方官籌備於七八年内施行免費强迫敎育 
[北方近事記]  
　　二十七日北京電　八月十一日火奴魯奴舉行太平洋敎育大會政府已决議派蔡元培爲代表參與會議 
　　二十七日北京電　奉天電稱長春鎭守使耿雨田（譯音）抵奉時爲張作霖下令逮捕其原因未悉據私人各界稱因耿有參與軍界陰謀妨礙征蒙嫌疑之故 
　　二十六日北京電　高吉雲（譯音）代表西北商會偕其他七人昨日謁見總統由總統秘書出見高等提出請願書即請政府償還貸與高褚兩司令之軍餉並懲治陳毅溺職之罪秘書答詞含混諸代表甚不滿意决議謁見靳總理提出要求 
[日本近事記]  
　　二十四日東京電　東京朝日新聞載稱内務省决議定律免除體弱殘廢貧窶之靑年受强追教育另設教育機關及其他必要之機關教授此輩兒童其數約十萬人當道現正從事調查不日將草定議案其規則及預算將於下届帝國議會開會時提出 
　　二十四日東京電　美國鐡路工程師史蒂文士氏現赴滿洲道出日本日皇贈以二等旭日勳章以嘉其任中東鐡路協約國技術部主任之勞績 
　　二十四日東京電　日本軍航空局决議懸巨獎募人發明減短飛機升降滑駛距離之方法以期造成一種飛機適合日本地形現已以航空專家等十人組成審查會審查之結果定於明年發表届時將以獲獎之新機陳列以供衆覽 
世界路透電 
[希土戰事與英法意]  
　　二十七日巴黎電　君士坦丁電稱希軍已在亞逹巴薩敗北被迫向伊斯米特退走聞土軍已占據該地英軍艦一艘曾救出協約國僑民多人 
　　二十七日雅典電　公報承認敵軍在尼柯米地亞境猛攻希兵死傷二百人又稱希兵支隊曾暫處危境旣而援兵馳至即擊敗敵軍加以重創 
　　二十七日巴黎電　法國各報一致詆責希臘拒絶協約國調和之提議晨報謂希王旣大舉出征不能悄然回至雅典布告國人彼已不戰而放棄塞維爾條約所發生之利益希王之命運無論如何已可屈指計其時日惟希王如承認放棄修約權利則即有爲國人迫令退位之虞故彼寗願不計成敗而圖一試該報又謂此次戰事大約非一時所能了其結果將令希臘獨受損失耳小巴黎人報謂今日殊難勸喻希土覺悟小亞細亞今已成一藥庫微言報謂法總理與英外相談話之際即預防希士拒絕協約國調和之議故商定如遭拒絶協約國當自由行事惟就實際而論協約國不能有所作爲惟能静待防杜不果之戰事結局但遲早間協約國必將加以干涉蓋協約國固未承認近東問題應由兩國自行以干戈解决其一且爲戰敗之敵國也 
[英相會議中之外交問題]  
　　二十八日倫敦電　昨日帝國大會仍討論外交政策始終守秘密惟孟郤斯徳指導報之倫敦訪員電稱會議埸中發生兩種見解有人主張歐洲或中東事件應由英政府獨負責任而辦理之殖民地不應與聞且不應有左右英政府决議之權惟他處事件則須向殖民地徴求意見英國對於殖民地附近土地所行之政策應使殖民地完全知之如對美事件加拿大有特殊關係對婓事件南婓有特殊關係是也此種主張頗有人贊助之但守舊派反對之以爲分别辦理之議不能施於事實且爲不智聞同一地方之代表對於此事意見亦不一致 
　　 
[萬國商會大會之開幕]  
　　二十七日倫敦電　萬國商會大會已於今日在倫敦開會與會之代表甚衆美國共有七十五人代表一千五百商業團體司法大臣白根海特貴族致歡迎詞謂彼信大會有益於商業之恢復其功必遠勝其他任何團體今得美國代表參議大會之利便甚至超過國際聯盟美孚油公司主任貝特福氏起稱美國商民極願輔助世界善後事業惟政府不生利之用費必使終止今人類所切望者爲軍備之限制世界政治家皆有覺悟此義之責 
[英礦工礦主之會議]  
　　二十七日倫敦電　煤務大會今日在商部開會首相喬治氏僅忠告雙方解决爭端作一勞永逸之計礦工幹事部因喬治氏未續提及津貼金一千萬鎊事殊爲失望礦主礦工已暫時商定於七月四日上工随後再與政府商議煤業補助金事大會於是宣布休會至明日俾容首相以輔助金事商諸内閣張伯倫氏今日在下院宣稱 
　　二十七日倫敦電　礦務大臣白里治滿氏今日在下院宣稱自四月一日至今自美國運英之煤共有三十三萬五千噸自法運人者四十三萬噸自比運人者四十九萬五千噸内有十六萬乃屬德煤 
[英呢絨業工之減資]  
　　二十八日倫敦電　呢絨業工人二十五萬人近因减資事有罷工之説今已與僱主商定减資百分之十六按僱主原議减資百分之二十二 
[霞飛上將東往紀]  
　　二十七日巴黎電　霞飛上將出游世界之議大受一般人士之贊成其旅程猶未議定聞上將須在十一月杪或十二月初啓程先至印度支那繼赴中日兩國然後取道加尼福里亞州回法印度支那總督現議大舉歡迎上將 
　　二十七日巴黎電　霞飛上將應美國軍界之請不日將赴美作長游 
[各國近事記]  
　　二十二日巴黎電　駐柏林法英大使因上西萊西亞德軍司令拒絶撤退近所佔區域内之德兵已向德政府提出抗議 
　　二十六日海牙電　荷内閣因整頓陸軍議案爲國會否决全體辭職荷女皇已爲此事商諸第二議院左黨領袖及社會黨領袖 
　　二十七日羅馬電　内閣於下院以小多數即二三四票對二○○票通遇信任案後即全體辭戰 
　　二十七日海牙電　荷女皇因政局不靖已臨時展緩於七月初出游瑙威之舉 
　　二十六日倫敦電　審查馬鬃清毒問題之委員會報告自華運英之大批馬鬃殊難以妥法清毒委員會建譏在馬鬃所運入之國設立清毒處歸一專員管理於馬鬃制造前行清毒法報告中謂中國俄國西比利亞及其他亞洲之馬鬃皆閩危險品 
　　二十七日倫敦電　各報登載朱爾典爵士等署名之函申謝捐助中國賑欵之人該賑捐定於本月三十日截止函中稱迄今匯解北京華洋義賑會之欵共有英金二萬四千鎊連同安息會救世軍等捐助者英國匯解中國之賑欵共逾英金四萬鎊 
　　二十日馬尼刺消息　參與遠東運動會之菲列濱選手自滬歸抵此間時官民代表咸集埠頭歡迎參議院議長即菲列濱運動俱樂部會長克崇氏　向選手發勉勵之演說菲列濱大學主事者因菲選手此次游泳之結果未全满意决議將游泳一門列入大學運動課程已在大學附近設備游泳所 
　　二十七日巴黎電　今日巴黎交易所英金收盤價每鎊兌佛郎四六·五九 
國内要聞 
[北京通信] （吹萬） 
　　京教職員招待新聞記者　 
　　今日（二十六）下午二時）敎職員聯合會開第二次招待新聞記者大會於石駙馬大街女子商等師範禮堂京内辭略云今日蒙諸公惠臨榮幸靡極兆榮敢將經過及本會方針報告於諸先生之前同人自宣告暫行停止職務後中間政府曾一度容納同人要求因有四月三十日之閣議辦法三條不謂口血未乾旋即違約於是有六三請願致演成新華門之慘劇此事政府非僅侮辱同人實侮辱國民人格當然不能不有相當之解决故六三以前同人所爭者僅爲敎育經費獨立六三以後更不得不要求政府以解决侮辱國民人格之一事之辦法同人不願政府對於教育物質上加以困難更不甘聽政府於教育之精神上加以屈辱幸諸先生注意茲將張仲仁氏出任調停時本會所公决之辦法數條報告於諸君之前（其辦法已登前報不錄）後復聲明教職員舉動絕無政治作用遠東通信社記者王某首先起立言曰教職員控告靳馬殷事實上萬辦不到法庭亦僅擱置之耳徒唱高調無補實際望諸君先與政府接洽政府無誠意辦教育則自行組織學校使學校與政府脫離關係羣報記者舒貽讓續言曰前次承諸君招待僅限教育經費獨立事今復加以六三問題解决益難望諸君一方設法感化執政者一方誘導後進使教育得以獨立不牽涉政治商報代表王玉圃云主席所報告之辦法未免過於緩和六三事件教職員創巨痛深僅僅道歉即可了事未免太輕凡事之出於無心者或可以道歉了六三之慘劇從各方面證明實政府有意爲之者幸諸君勿以道歉爲一重要事六三之受辱實教職員之榮願教職員更爲熱烈之運動今日之政府已無維持教育之心無可諱言願諸君自謀維持教育或盍義務或捐募全國實業家當必能爲諸君助且諸君之所要求者爲道歉爲教育經費而學生方面方大唱倒閣之議此事若在他國則内閣早已負責改組學生運動實不爲過諸君之要求旣與學生異借令諸君目的旣逹將與學生背道而馳乎深望教職員與學生互相聯絡有一致之主張次由主席致答云王君致疑於本會之條件未免稍有誤會同人所提條件乃爲張仲仁先生出爲調人因提出於調人者今張旣以政府不受調停而赴香山則同人此項提議亦僅作爲已往陳跡耳至於與學生互相交換意見本會同人自當照行時事新報孫幾伊起言曰維持教育爲全國國民事非僅教職員事此時全國國民應起而維持之至於自辦教育記者認爲不當　國民已出教育費政府當爲辦教育人民不必出第二批教育費此時人民宜向政府追索人民所已出之費以維持教育至於主席力避與政治問題有關記者亦認爲可以不必蓋政治不良教育决難獨存教育風潮之起實政治不良之所致近日我國已顯分二階級（一）文人階級（一）武人階級武人階級當然以各督軍爲代表而政府實爲其總代表文人階級則教職員學生之團體亦其團體之一也有知識者當然不满於武人之横行此二階級之鬭爲當然之事實新華門特其第一次接觸耳我深願教職員聯合全國教職員爲一大團體以與他階級爭報界同人有直接向國民發言之機會更當以正義喚起國民之注意國報記者李衡言曰衡以個人資格發言有數問題求解答（一）不要教育之政府可爲政府否（二）不要教育之政府我儕將何以對之私意以爲欲答此問題惟有出於最後之一策此爲全體人民事非僅教職員事吾願教職員當與現政府絶交使人民可以此識此政府教職員不當避政治之嫌可使中華民國得從此教育風潮引起一大改善此外尙有某某等報記者發言至五時二十分主席遂宣告散會 
[陜西戰事已開始說]  
　　陜西形勢危險萬分兩方劍抜弩張已有非戰不可之勢據潼關二十四日電稱陳樹藩要求改編陜軍一事閻督向陳代表否認因此陜省軍官憤激萬狀一致宣誓與閻軍死力抵抗戰事發生迫在眉睫云云馮玉祥漾電謂據報陳軍自臨潼以迄漢中沿途扼要設防布置非常嚴密計圖固守并擬誘掖直軍深入以期得勢包圍爲一綱打盡之計陳樹藩現在已由省城啓程隨從衛隊兩營退駐漢中將據漢中爲根據地並聞已飭派參謀潛探由漢中至臨潼一帶道路之情形劉鎭華來電報告陳樹藩退出西安所有西安附近一帶治安由個人擔負完全責任閻相文由潼關來電謂陳樹藩業將可靠軍隊集中漢中堅築要塞顯有對抗之形勢如果戰端一開决非一二月所能平息應請政府速籌援軍及槍砲子戰軍米等項以便乘機進攻又據軍界磪訊直軍孫積孚所部之第四十旅業於漾日馳抵臨潼與馮玉祥籌商進兵手續擬即合師前進而以孫旅作爲兩翼由馮旅長指揮一切一面派員向陳聲明俾免藉口據保定方面消息曹錕接吳佩孚來電請將和平辦法暫行擱置預備進軍聲討計畫曹使接電後連日在軍署開會討論辦法已派周符麟前赴洛陽與吳副使接洽一切至中央方面亦知陜省戰事在所難免現正極力聯絡甘陸勿爲陳援日前曹錕曾約陸氏之弟士恩赴保磋商一切並派秘書長王毓芝到京即爲此事綜以上各節觀之陜西戰禍雖已迫在目前似尙未實行接戰但據另一消息則謂馮玉祥所部與黨仲昭所部已於日前在華陰發生戰事馮旅敗退並聞此項官電已於前日到京惟官中嚴守秘密據洞悉陜事之某君云從前陜中以潼關爲要隘其實潼關以西兩面高山中一小徑地勢却軗潼關以東爲低窪故由西而東有踞高臨下之勢從前無火器時則可扼守隘口現有火器守隘之兵絶無掩蔽故易攻難守陳樹潘之先棄潼關正爲其抗命之預備也 
[鄂兵變問題之京訊]  
　　政府無撤王意　鄂人籌善後辦法　 
　　外團有三十里内不駐兵之要求 
　　自宜昌武昌相繼兵變王占元已爲全體鄂人所不容乃政府不能加以罷黜反於前日特派院秘書長郭則澐赴太平胡同周樹模私邸藉表不能遽易王占元之苦衷周氏答以鄂民本自衛之心勢不能不謀去王占元余亦鄂民斷無違背全省民意而反爲王氏作調人之理郭見話不投機改謁田文烈張國淦等亦無結果而返 
　　昨日（二十六日)下午一時鄂省旅京同鄕會特召集緊急代表會議李繼膺爲臨時主席首由陳定遠發言主張須先將二十一日大會所委託執行尙未終了之事件繼續執行然後再討論其他問題主席查大會議决事件尙未執行者(一)否認省議會爲代表民意機關之通電(二)組織兵災救濟會第一案推定羅琢章陳定遠爲起草員第二案將各府州全體代表加入爲兵災救濟會之發起人繼復討論善後辦法陳定遠報告前日殷鸿壽對鄂人回答之情形畢羅琢章發言謂不論星期二靳總理傳見鄂代表之結果如何其經過之詳情均有向大會報告之必要故本席主張速開大會遂公决以本星期三（二十九日）上午八時爲開大會之期决定後有陶仲涵者發言謂查軍閥之所以能爲惡者由於有金錢吾人逹到去王目的第一步非將操湖北財政命脈之官錢局拿到手中不可云云於是有某某等代表指摘其爲個人獵官之陰謀陶未終席而退各代表主張與其專從官錢局着手不如推舉鄂省正紳一二人清查全省財產衆無異議遂散會 
　　宜昌上次兵變駐京公使團即有要求該埠三十里内不准駐兵之議嗣經當局拒絶此次武宜相繼兵變據外交界消息前日由領袖葡公使代表赴外部交涉除催促賠償損失外并要求宜昌漢口兩埠援照天津前例三十里内不許中國駐紥軍隊以免再生危險不日當再有正式公文照會外部云云又聞漢口領事團以此次軍隊譁變僑商損失甚鉅向王占元提出三項要求（一）僑民所居附近二十里内不准駐紥軍隊若在戒嚴或作戰時可通融辦理惟事前須擇相當地點安插僑居商民（二）商民損失酌量賠償受傷之教士優加撫卹（三）爲預防將來意外起見領事館増加衛兵一中隊俾資保護不知當局對於此種要求如何應付也　　武昌兵變焚搶之慘象(五) 
[張勳决就林墾督辦職]  
　　張勳前本有不任林墾督辦消息其時因農商總長王逎斌極力代張運勳經略副使一職故野心勃勃之張勳有不願任林墾督辦之表示及至後來因各方面羣起反對經略副使一說竟成泡影張勳大失所望近張勳又接王逎斌電報促令即日到京任林墾督辦職張勳見暫时無他希望於是遂决計先任林墾督辦職以作進身之計又聞張勳已請中央每月給公費三萬六千元並給還定武上將軍現正募集舊部先成四營以陳德修作統領不日即可北上 
[中大校長競争之暗潮]  
　　中國大學校長自改選王正廷後業由該校董事會學生會派　代表赴滬歡迎王氏據聞王氏已表示允就之意不日來京視事乃舊校長姚慽自運動保釋出獄後一面向控告人蕭志仁乞和息争不再追究一面將侵欵罪狀槪卸過於已逃之袁昌穀（該校學監）呈請檢廳了結此案不提公訴蓋姚氏仍有戀棧之意當改選校長之日（本月九日）曾運動董事高仲和提議以姚復職經學生全體反對遂將此議取消而通過學生所選舉之王正廷氏今王氏旣允來京姚氏又運動教職員反對王氏實行拒絶以爲渠復職之餘地惟人多察知其用意所在不肯附和加以學生方面對於新校長已表示歡迎倘姚氏不自覺悟或教職員中有受姚運動拒新迎舊者則擬共同驅逐出校云 
　　據該校學生會幹事部消息云中國大學自選出王正廷博士爲校長後學生會方面雖歷次投函並派遣代表歡迎乃王氏則因事務過多不克早到北京接辦學生方面鑒於暑假已届同學必多回里而學生會又經閉會校長問題惟恐中途生變無人主持特於大考期間召集全體大會决議組織暑期留京同學委員會以資代行學生會一切事務事前定期請留京同學簽名聞簽名之結果約有二百餘名特於二十三日開會選出蔡咸章劉琋黄琮喬鳴鳳馬玉藻方金榜王嵩生七人爲委員該委員等於今日（二十五日）上午開第一次臨時會推定蔡咸章爲主席討論簡章及辦事細則外其重要提案爲籌備歡迎會以及聘請有識見之同學爲顧問等問題 
[羅素在京之末次講演]  
　　羅素自病愈出院以後因腿上藥毒尚未全愈身體又未復健康故在華講演决擬中止並定於七月中旬離華往日本一游即行返英京中學術團體如講學社羅素學說研究會等擬請羅素氏於七月初五（或初六）日最後講演一次羅素氏自已亦甚願對於中國人有一次更爲切實的講演故已决定題目爲「中國人的到自由之路」Ghinese　Ｒoad　to　Ｆreedom)並聞勃拉克女士亦將於是日在羅素氏之前有一篇問題之引子（地點未定）惟因羅素氏病體未痊勃拉克女士又似病非病故講演只定一次其餘無論何項團體再有邀請均即拒絶云 
[宜昌刦後談] （一難民） 
　　宜昌自被駐防北軍搶後除孫建屏一團於四月二十九日乘快利飽携贓物以去（祇剩湖北陸軍第一師二旅第四團二十一混成旅數連）由武穴調到湖北陸軍第三旅聶團長一團次日快利又装第四團二十一混成旅赴漢該兵於當日午时登輪至將晚時謠言忽又大起云該兵又要放起身砲某某兩國領事命該國婦孺登兵艦暫避并偕同他國領事至第二旅旅長宋大霈司令部質問究竟有無維持能力能保該變兵不再上岸放槍否宋旅答云我之軍隊有我負責新來之軍則我不管該領事又至新來湖北陸軍第三旅聶團處質問該團答云我之兵隊有我負責他人之兵我不擔任各領事見無要領回領館後即令某某兩國兵艦預備防禦某兵艦且開與快利相並用探海燈照耀一夜機關槍怖満艦面以備該兵等若有動作即施相當對付者經兹嚴密防範未招第三次之搶而國體已掃地盡矣次日下午四句鐘開行現人民開華洋市民大會到者五百餘人議决仿烟臺華洋自衛辦法以期不失主權而人民得安枕之日云 
[粤軍攻梧之大激戰]  
　　梧州未破前之情勢 
　　粤軍進攻梧州已於二十一日施總攻擊旅長熊略率所部由岑溪進師長魏邦平率所部由廣平進左右夾攻勢如破竹海面有江漢江鞏兩艦粤軍左翼自佔領卡房及大燕山後桂軍紛向梧州方面逃走大燕山爲梧州第一險要由該山可以下瞰梧州全城昔李烈鈞嘗游該山謂在其上設砲疉敵軍攻之須費絶大犧牲始能攻陷故陸榮廷遂在其處增設强固之砲壘今粤軍竟容易 
 
 
 

Page 11

 
 
得之亦可見桂軍之無鬭志矣現熊略楊坤如兩部均向梧州前進昨二十三日早魏師長邦平亦率所部及艦隊由江口進攻第二軍關國雄張國楨兩部亦由懷集方面趨向梧州刻下陳炳焜仍率殘部負隅固守粤軍現分數路進攻業將梧州全城包團且有飛機爲助逆料該城指日可下矣又聞左翼熊略所部一隊已由鬱南進發佔領岺溪右翼魏邦平所部已進至平樂邊界某墟楊坤如所部自佔領大燕山後復與葉舉會合進擊駐懷集之桂軍第二師第二支隊將黄田石狗兩要隘佔領又聞高州方面由粤軍第一路司令黄大偉派張韜陳得平兩統領迎戰相持數日桂軍不支而逃粤軍乘勝追擊將太平店克復該處距新安廉江各五十里爲兩粤交通孔道欽廉方面由粤軍第五獨立旅派黄團長率兵猛攻於二十一日午後三時收復靈山縣桂軍向博白退走現粤軍乘腾追擊已園困博白城不日可下西江消息駐肇飛機隊昨早舉令賚帶公文佈告赴梧散佈後於梧城環繞數週駐梧城戲院之韋字營兵列槍向空中轟擊粤軍飛機隊乃放下鉅大炸彈一枚一落於牛皮巷民居一落於同源茶樓共傷商民十餘人斃命三人全城震撼而下方水陸粤軍又雙方猛攻至下午二时以後愈形劇烈城中謠傳粤之陸軍已抵下關四時許遂由商會長董約同某國領事聯赴韋鎮守使行營磋商息兵之策韋已允從多數意見即夕樹白旗投降香港消息云粤軍係於六月二十一日下午五點鐘合攻梧州界首江大江漢等兵艦則在封川江口等處開砲射擊鷄籠岡白雲山等砲臺粤軍第三師則向界首側由陸路前進攻擊水陸兩方同時夾攻是時桂軍方面陸路有軍隊多人迎敵惟砲臺則并不還砲至夜十點鐘左右梧州各砲臺忽轟發大砲向粤軍各艦及各營部地點射擊粤軍各艦亦同時還砲對敵砲聲隆隆響震遐邇是晚戰至十七日上午止雙方戰事尙無甚大勝負近日盛傳梧州已於二十三日攻下尙非磪信惟聞白沙之桂軍第二重防線磪已攻破而熊山之第三重防線尙在劇戰中下關獅子山砲山及對河三角咀亦彼此酣戰極劇想梧州一地終不能久守也 
　　二十一日粤軍飛機隊襲攻梧埠擲下炸彈約數十枚多命中埠内街市有數處火起即經灌救未成巨災惟掷落南門街之彈則因投入某店内觸石炸發火勢猛烈霎時間延燒商店二十餘家聞梧府商報館亦被焚燬約下午四時始息又梧州下關獅子山砲臺是日亦被飛機襲擊連掷炸彈適中子藥庫將砲彈十餘箱炸燬斃看守兵四名幸前日早將藥庫炸樂取出否則不堪設想現下梧州軍署大火山大坡山白砂熊山獅子山白雲山各砲臺均已設備鋼絲防範飛機襲攻 
　　聞連日戰事以二十一日封川孖涌口之戰最爲劇烈粤軍前敵爲楊坤如所部桂軍前敵爲韋榮昌所部且有梁芝芬所部砲兵兩排有大砲四門水機關槍一架頗爲犀利劇戰至半日粤軍略退北山所駐之粤軍亦退却桂軍進逼至二十餘里後得駐守莫村之魏邦平所部第三師各營援救復有飛機一架飛至桂軍始行退去粤軍向梧州界首猛攻係由二十一日下午開始攻擊是日上午有懸掛英旗之安中輪船由梧下驶船上满載男女搭客幾無半寸隙地蓋自陳總司令抵肇後各人知戰事發生不遠故相率急避也自此輪由西江下駛後所有船艦皆奉令不准通行計梧地交通是日下午已完全宣告斷絶 
[閩省軍界之重要問題] （遂失） 
　　閩之軍界除上下游分屬於王永泉臧致平勢力範圍外所最爲肘腋之患者即宋淵源等之靖閩軍分佈於安溪仙遊各地現下游軍隊已統歸臧氏節制上游除建寗等縣屬之史鏡清其從前所設之政務現亦自行請撤十一縣政權已歸還於各知事但爲政務委員趙大中吴承銑等保獎並請予委任差缺而已靖國軍方面宋淵源之歸誠條件相傳已久尙未見之事實某報載宋因磋商條件被王團長軟禁楊漢啓磪已京編知事巢學厚亦已抵安溪新任林雷與楊學良二人内訌結果林大挫敗近又被三刺客潛伏於安溪尫公浦行刺創甚不能復振等語而仙遊方面王獻臣團長昨發出布告謂報載宋淵源等受孫文委任一節兹經李督電詢粤省孫中山據稱决不承認此事並痛責宋等假借名義希圖擾亂治安並請由閩嚴行剿辦凡屬軍民當不受煽惑云云則靖閩軍近日之情勢似不甚猖獗矣目下所堪注意者又有兩問題（一）對粤（二）對浙對粤問題前雖經桂陸電促出兵而與贛陳磋商之結果先以閩贛聯防爲緩和之辦法此後當更視粤桂之戰事如何爲轉移而對浙問題則又非倉猝所能解决者浙盧自豪電發出後曹張有將通電反對説浙遂不得不以聯閩爲後盾特派王鳴珂旅長到閩與李接洽李以病體尙未復元特派其弟厚恩在軍署設宴以參謀長及某旅長陪席磋商良久内容甚秘據軍界傳出消息李氏尙無堅决之態度表示云 
漢口紅會在孝感車站收埋變兵屍身之攝影（五） 
[開封自來水公司之籌議]  
　　開封地距黄河約十餘里而遙平時餘飲料咸恃汲取井水然舊治各井悉用土法開鑿入地綦淺出水色味兩劣甚有名爲苦水竟不能資飲用者近聞該處浙籍商人孫頌清王開芳等有籌辦開封自來水公司之議其辦法擬開鑿最深之自來水井數口以供水源預算安置水台濬治水池曁装管購機等費約需六十萬元現已擬具簡章呈請地方官廳備案一俟核淮即着手進行一切 
[浙省憲紀聞（七）]  
　　停辦省選問題 
　　此次制定省憲規程中漏去各職業團體之加入故連日亦有主張再召集臨時省議會儘四十日任期未满之中開一會修改制憲規程者但此事各省議員旣已回籍實爲事實上所不可能惟一救濟之方法祇有望各縣選出審查員時多就教育會商會等職業法團之領袖選舉之耳此則在於各職業團體之自爲完全以政治救濟立法之窮不知各地人士能爲此運用否耳停辦選舉一事聞已有緩和希望謂若有一二縣初選不辦則複選自然辦不起來云云然若僅止如此將來結果必致令旣辦初選之各縣與未辦初選之各縣互起糾紛利令智昏之初選當選人旣因其熱中權利而謀當選則必致依附於舊法之下以暗中摀亂連日以來已有若干電報觀其出言吐語皆足令浙江之人格掃地而其具名殊爲奇特或祇有團體名字或祇有個人名字而此個人又往往爲一般人所不識或則即爲僞造選民之人耳光天化日之下猶有此等不惜抛頭露面之人此記者雖以别省毫無關係之第三者猶爲浙民大呼不幸者也然掦渴止沸責在省長沈氏究屬浙人雖曰意氣之争私交之重皆足令沈氏不能不顧慮者然以此惹起全省糾紛對不起百年父老則沈氏或尙不至於此由是可知停辦選舉一事必有緩和之希望矣 
[蘇州東吴大學畢業式]  
　　昨日下午蘇州東吴大學舉行畢業禮來賓及學生家属到者約百數十人秩序如下（一）祈禱（二）唱國歌（三）葛校長報告（四）聶雲台君演說略謂人恒謂學生畢業後爲由修餋時代而人自立時代但修養與自立均爲終身之事修養要點爲愛已愛人自立（甲）須有三種條件（一）常識（二）專門知識（三）能力人恒以爲能力天賦不知學識充足則辦事能力自能增加譬如工廠管理者如對工程事事精能則自能使辦事人或工人所欽佩百務自舉（乙）須有三種精神（一）互助（二）責任心常人對於職務每希事輕而酬豐此爲國人大病實則吾盡吾職肯負責任一時之報酬雖微而將來必爲物望之所歸（三）自動中國人富於模仿即如商界見有某種工廠某種公司獲利則起而效者絡釋不絶此實業所以少發明也（五）來賓訓詞（六）黄事部長潘愼文報告（七）給學士及大學預科中學文憑（九）唱歌祝福（十）散會兹將名單錄下大學理科碩士潘履潔大學文科學士唐紹武盛振爲吴芷芳周仲千張原絜謝仲文應業存趙昌銘劉齡孫胡貽穀大學理科學士俞錫九楊安齡程克謙鄒巽以陳子英葉承忻裘家奎殷文元呂棣村愼斐文田浩來鮑慶明伍克家錢積世陳實珊顧培庸潘天民大學法科學士盧衍明何世枚何世楨狄侃（已在上海給憑補行畢業禮（大學預科畢業石穎凌頌美陸綬玉謝頌三陳恩賢殷新莆顧翼東祝海如張師竹張天康趙頌魯劉允承張炘生宣竹安繆鍾産朱仲玉沈軼千榮逹坊陳新國黄邦楨吴景琛夏憲諏張浩謝少文史醴伯孫宗源林鶴欽劉宗琦蔡紹祥周世安濮炳文馬大椿陶錦藻趙觀宸林嗣放陳文柏林光庭梁官松胡維岳史撝如姚希琛李駿耀謝知勁楊葆仁徐宗一劉崇恩中學畢業王啓周王元祿毛康濟王瑞林李兢淵姚紹宣顧祖常蘇徳宏席裕壽侯梁臣凌錫安左鳴金朱永炎徐仲國周賡唐李慶賢王韶石平道陶鳳昌周時中毛宗英秦亞光王心康龐執中凌頌南謝知言曾廣容劉長苑曹廉恩凌瑞拱黄召棠林紹放劉繼英沈寅壽李震九曾子謀韋伯祥朱濂甫李應裕蔣傳元 
　　又聞該大學學生團此次議决在暑假中赴各地　設義務暑學校兩月爲服務社會之實地練習現簽名擔任此項職務者計大學正科三年三人正科二年二人正科一年十八人預科二年六人預科一年二十人中學四年四十八人中學三年二十八人中學二年十二人中學一年十九人備班十人共一百五十三人云又景海女學定今日行畢業禮並有游藝 
[南京快信] 　 
　　禁米查驗處呈謂天津米商装運皖米到徐被扣據情轉請核辦兩長批云查此案現經令據銅山縣知事等復稱驗明該公司所運之米確係蘇産决非皖米並訊據呈出各稅捐票塡載米數與八百九十三石數目不符且票上月日等字頗有更改其爲假借朦混情節昭著等情是該處前經查驗實屬誤放並據該商會具呈到署業經批示在案仰即知照嗣後運經該處之米務宜認眞查驗母任再有朦混是爲至要 
　　津浦路局南段浦鎮機務廠工人因受某監工壓制前日全體罷工天津機務總管蔡君聞已由津趕來調解連日霔雨山洪暴發附近江河兩岸圩田均被水淹旅寗奉直同鄕因商人徐知本承闢天津商港組織錢公司喪權辱國昨特開會議决電京政府反對 
　　學生聯合會昨又開會各校教職員代表學生代表共到十二人公推許民一主席宣布因雨到會人數太少改爲談話會議决先由到會六校各出銀一元作爲臨時經費仍由前舉之幹事胡培之葉保之等四人分往各校接洽訂星期二再開大會籌議一切進行事宜 
　　熊希齡昨乘江輪抵寗各機關長官均至下關江干歡迎未入城即轉車赴滬 
　　大理院庭長李祖虞昨過寗赴滬唐山工業學生三十八名又交通部鐡路管理學校教員楊昭帶學生九十四名來寗旅行 
　　駐寗日領事岩村成允奉調爲鐵嶺領事遺缺由駐京日使署二等書記官補充 
下關南京花園飯店定陰暦六月初四開冪 
[杭州快信]  
　　各縣縣議會依照省憲組織法三四兩條之規定紛開會議投票選舉每縣當選一員候補一員日來平湖等縣已陸續電省查照 
　　省憲起草委員李次九昨回吴興原籍聞爲辦理三届選舉與論大不謂然 
　　杭州馮氏女校二十八日行第九次畢業式 
　　海寗管獄員崔銘與桐鄕管獄員常廉網對調杭縣章橋警佐盧宣炳調省委吴炯接充昨俱發表同日並委方炅爲警務處諮議 
地方通信[松江]  
　　縣教育行政會續誌二十七日爲縣教育行政會之第二日仍於午後一時開會先由昨日推定之審查員朱世瑾等報告審查『徴收各項雜捐充作義務教育經費』一案其審查原文大致爲（甲）於條銀項下每畝帶征義務教育費一分（乙）截留减賦非事理之平應免置議（丙）貨物附稅爲數極微易招民怨應置緩議（丁）所得稅爲國人所反對未便置議（戊）加徴於酒教育特捐（已）徴取典業教育特捐（庚）錫箔捐尙難實行暫緩置議報告結果悉照審查原文通過惟於典業教育特捐一絛原文加由勸學所呈縣備案數字次按議事日程開議（一）奉金等縣拉收松縣學租請籌善後辦法案議决交審查推葉桐叔等四人爲審查員（二）修正師範生補助案交審查推倪伯英等四人爲審查員（三）補助國内外實業生案交審查推倪汗忱等四人審查之（四）優待小學敎員案共三件由勸學員縣立學校松江教育會提出合併討論結果交顧稼軒等六人先行審查（五）續組教育參觀團案交審查推楊繩武等四人爲審查員（六）高小應設商業補習科案交審查審查員推定錢魯詹等四人 
[無錫]  
　　農民之希望　無錫快郵云今日（二十八日）天放晴光昨夜退去河水二寸民心稍慰若能續晴數日田禾尚可補插刻惟須望河水速退耳四鄕低圩潰决不少以青城市一鄕爲最多云 
[常熟]  
　　四科主任自殺楊前任第四科主任蔣　因拖欠福山台營地價一千元公欵公產處及縣署函電催軋蔣激刺頗深於前日在家飯後怱怱上樓其女旋以洗臉水送上蔣候至半樓梯接去約隔二十分鐘樓上忽發大聲家屬奔視見蔣偃臥樓板上已不省人事急延西醫周惠蓮周縵孫吴俊成中醫王品良次第診視並注射鹽水均無效據醫生云係服極猛烈之藥水無可施治延至次日卯時氣絶身死聞有親筆遺囑詳述十年來經歴情形並寃單各一紙云 
[鎭江]  
　　風雨聲中之損失連日大雨山洪暴發句容天王寺丁角莊等處山田秧苗被水冲没一片汪洋迨二十六七兩日風雨交作江潮陡漲沿江新老洲一帶水已平堤岌岌可危各洲農民加築堤岸晝夜防護以免潰决現和尙洲濱江田禾已被水淹二十七日午後五時對江六濠左近之江岸因水勢奔騰忽然下陷計崩坍十餘丈之長岸上有草屋三家亦倒入水中幸時在白盡未致傷人此外鎭城小街小馬頭王家巷萬家巷低窪之區當大雨時地溝宣洩不及街面水深數尺交通爲之斷絶云 
[南京]  
　　南京教職員會議紀南京教職員因北京教職員代表譚仲逵君到寗特於六月二十六日下午三時在門帘橋教育會分事務所開會歡迎並詩論對於北京教潮之辦法當時推郭秉文君主席陳希束君記錄首由郭君致辭次由譯君報告北京教潮經過之詳情與六三運動之苦痛現在要求之二點（一）教育基金之獨立）二）政府　殘學界之服罪請同人加以援助云云遂由各人討論至三小時之久議决大要如下（一）通電北京政府表示與北方學界之同意請柳翼謀君陳希束君起草（二）請郭秉文君代表同人意見向北方各方面切實接洽（三）組織南京中等以上學校教職員聯合會舉定王伯秋張默君陸步青陶知行柳翼謀五君爲該會籌備委員會之起草員（四）决定星期三下午三時仍在分事務所開會由各校長通知教職員全體到會當日列席者（南高）郭秉文陶知行柳詒徴劉樹梅孫洪芬楊杏佛張子高鄒秉文夏之時傳代言（曁南）許一民（法政）王伯秋（一工）張鹤齡（一農）陶康生（四師）苪少○過仲蔚（一女師）張默君陳希東（一中）陸步青（附中）張也松（錦英）侯少韓（正誼）汪棟丞（成美）周審高 
[温州]  
　　電訴兩公米局舞弊申報館公鑒查温屬公米局暨永嘉縣公米局通同舞弊變更官秤侵佔公米爲數甚巨於陽暦六月十八日當塲被獲弊秤一把騐得鈎上鐡梢前後均能活動暗用竹片插入鐡梢之裡邊令梢向前加重米量每袋均增三四觔不等業經甌海道永嘉縣兩公署派員蔽塲證實即由警署當將弊秤備文送繳檢廳並經永嘉全邑公民假座商會公决提起公訴申請依律懲治惟查温屬公米局總管事王詠山永嘉公米局主任陳伯川均屬富有多金世界金錢勢力無微勿届鬼蜮含沙在在可虞僉請貴報主持公論以維災黎務使魑魅魍魎毋得遁形幸甚幸甚永嘉全體公民錢熊勳吴恩鴻王侃劉鏡心胡國銘胡驥李叔文朱景疇柯曾楡邵同登陳維城等共三百七十一人同叩飬 
[寗波]  
　　甲種工校求學救國之宣言舊寗屬甲種工業學校全體學生以甬地中等各校現已决議罷課以爲京皖學校聲援然今日政府摧殘教育惟恐不速而我反自行罷課適中其計爲今之計惟有鼓我自决之心奮發求學同時並與教職員聯合共　聲援方法務逵求學不忘救國救國不忘求學之主旨非至出窮水盡不作類似消極之罷課已將此意發出宣言書矣 
[清江]  
　　平市兌現風潮續聞清江平市官錢局此次兌現風潮槪情已紀前報茲悉官錢局二十五日上午雖尚有人往兌至下午則已恢復原狀縣署又發出佈告人心因之稍安所有該局門首與文元巷口武装警察至是日午後亦已一律撤退矣至此次發生風潮原因實由該局於西　旣不儲欵别家代兌又不籌設分局致該處各小錢舗乘運鹽苦工之急需折價兌換甚或雖有現欵亦不代兌苦工無知辛苦之餘遭此打擊遂憤造謠言致有此次風潮云 
[嘉興]  
　　繭商出售存繭各繭廠所收鮮繭均已烘乾運往滬上待售現因繭價已涨至一百八十兩左右計已有利可沾帮已紛紛簽單出售惟尙有一二繭商希冀續漲仍觀望不肯出賣云 
來函 
[修訂法律館來函]  
　　逕啓者本館第二次徴文經評定及格者三人茲將及格人姓名獎勵金額另紙抄送即希查照刊登庶便周知至爲感盼修訂法津館啓（第二次徴文及格者姓名列下）王凰灜獎一百五十元葉在穆獎五十元周劍秋獎五十元 
雜評一 
[曹張上平自治潮策] （默） 
　　奉張負征蒙之全責者也直曹負接濟征蒙之責者也今日蒙事之壞如此則籌所以平蒙之策正曹張分内應爲之事 
　　然而曹張對於蒙事不聞其有一策之獻也中央雖迭次催詢進兵方略而曹張除索欵外實未有確切之表示其已陷於束手無策之地可知也顧對於自身應負責任之平蒙束手無策而對於非其責任之自治潮乃有平之之策耶 
　　今日各省之自治潮愈唱愈高當局正苦無法救濟使曹張果有驚人奇計足以壓而平之者亦甚爲當局所歡迎然觀其洋洋千言之聯電結果亦不過聽其自生自滅而已聽其自生自滅當局亦何當不知其不足以動人之聽又可知也 
　　雖然對内平自治潮除聽其自生自滅外固亦無法以平之若對外平蒙而亦僅有此聽其自生自滅之策豈不大可危哉 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米店領照問題之昨訊]  
　　距實行期祇兩日仍未有轉圜辦法 
　　昨日嘉榖堂之會議嘉榖堂米店業公所爲同業反對工部局令領執照一事於昨邀集同業及碾米公所仁榖公所南帮常帮米客關會討論到會者計同業三百餘家於午後二時開會當由米業董事奚賡虞主席開會後奚君即登臺報告略謂工部局取締米業領照一事關係同業生機前經議定辦法並呈請上海縣知事交涉員轉請領袖領事工部局取消迄無圓美答覆今距七月一號實行領照之期僅止兩日是以今日復開大會作最後之解决今請葉惠鈞先生將交涉經過情形報告以便商槯一切云云次由葉君登臺報告略謂鄙人亦米業一份子工部局取締米店領照一事關係同業命脈鄙人曾代表全體同業晋謁中國當道華顧問與工部局交涉均無效果昨日工部局總辦曾派外交科辦事華人杜君到顧君馨一處邀請張樂君錢貴三及鄙人等三人前往工部局以私人資格商議辦法是日適北商會開會商之會長等均稱以私人資格相請不妨一往俾知工部局辦法之趨向是以鄙人與張錢二君同往謁見工部局總辦後即詢問現在米業中人近日之態度鄙人告以近來不但米業中人恐慌即業外之人亦皆恐慌因恐雙方各趨極端米業必至停業而租界中數萬工人日食三餐俱係零星購米届期無米購食必至發生意外且有游手好閒幸災樂禍附和滋擾與治安大有關礙故工部局對於食物店均可取締米店乃正當營業無害人生命之處無庸取締工部局總辦聞言深以爲然但稱此事經納捐人會議决事在必行領照一事必須實行所訂八條章程允許通融修改未知諸君以爲如何同業聞言一體反對聲言吾人寗可犧牲得益不願受人拘束如工部局定欲領照惟有照前議辦法全體休業主席請舉手付表决衆均舉手遂照前議於七月一日起一體休業如三日無法解决再與華界各店取同一行動全體贊成至四時散會聞米業董事奚廣虞即將開會情形報告各官廳核示云 
　　交涉署之函稿江蘇特派交涉公署昨致領袖英總領事·總商會·上海縣知事三函照錄於后（一）「致領袖 
英總領事函」逕啓者本月二十二日准貴領袖總領事二十一日來函知工部局對於米店領照乃欲查明界内各米店存米數量並非藉以防止囤積其施得此事之法必期各米店不感絲毫之困苦用意未嘗不是當經函致總商會轉知去後茲准總商會來函以米業對於此案惶恐之點一爲巡捕随時入内查賬易妨營業之安全一爲領照章程第六欵有禁止囤積一層今工部局旣止欲磪知米之存數與其授權於巡捕何如責成米業團體自行報告如是旣可逹工部局預定之目的而一方又可減免米業恐慌果能照此辦理則領照一層自可母庸實行等語請爲逹轉逹又據上海縣知事轉據米業董事以此事若不速爲解决本埠數十萬勞工日食全恃米店供給一日缺食暴動堪虞呈請速爲商辦並據上海縣商會以此案久延不决恐於大局致生紛擾各等情前來本特派員查工部局原定米業條例非僅止稽查存米數量以致人心惶惑現在工部局雖已加以解釋而商民疑慮終難釋然最好照商會意見責成米業團體按每星期報告一次則米店旣免領照之繁而工部局亦有稽查之便實爲兩得其益近來上海人心浮動議論龐雜與其急切從事致生擾攘曷若從容商辦轉易就範據總商會來函業已徑函工部局并訂期與局董面談倘能和平解决實爲地方之福除派員面逹一切並函令上海縣知事曉諭米業静候商辦母得因此停業外相應函逹貴領袖總領事請煩查照轉飭工部局務與總商會從長妥商辦法一面將領照一層暫緩實行仍盼見復不勝企甚順頌台祺（二）「致總商會復函」逕復者准貴會六月二十四日來函以工部局解釋米店領照旣僅欲知米之存數不如責成米業團體自行報告已以此議函逹工部局并再訂期與該局董面談嘱將此項辦法與領袖總領事刻期談判總冀七月一日以前能得正當解决等因查此案屢次交涉未能解决實屬寢　不安今幸工部局自行解釋專在稽查存數并非禁止囤積誠如尊論不如責成米業團體自行報告除將此項辦法再行函致領袖總領事轉飭工部局速爲解决并派員面與接洽外相應函致貴會請煩查照并祈將與局董面談情形見示爲荷此頌日祺（三）「致上海縣知事函」逕啓者頃接尊牘嘱將工部局取締米店事速爲照會取消等情領悉一切查此案前准總商會轉據米業公所機器碾米公所及各路商界聯合會上海縣商會等先後函請交涉迭經函致領袖總領事轉飭工部局妥爲辦理以定人心并派員與工部局暨面與領袖領事不次磋商未能解决嗣因領袖總領事與工部局對於此事巴露轉圜之意欲與米業代表面商辦法雙方意見可以往復陳說且易於諒解期得一解决之法故轉囑米業公舉代表與工部局直接商議蓋因米業代表利害密切關係陳述較爲詳盡之故仍一面由五顧問及本署分頭進行會同辦理并非嘱其向工部局直接抗議而本署及總商會與五顧問均可置身事外也及外間不察竟有疑弟置此事於不管者殊不知弟對於此事刻不去懷無如再三交涉未能遽予解决以饜人望甚爲抱疚現幸領袖領事復函謂工部局止欲確知存米之數並非禁止囤積則其事似易轉圜茲總商會來函謂不如責成米業團體自行報告米店即可毋須領照囑爲轉商領團等語實與弟前次函致聶雲台先生所擬辦法不謀而合現已將此項辦法函致領袖總領事速爲解决並將尊論一併轉逹矣惟米業因工部局領照章程實行期近有相率停業之議昨領袖總領事來函謂此等不文明舉動凡爲秉權當道者無能處於退讓云云務請轉告米業團體静候轉圜切勿有此舉動自相擾亂是爲至要除將公牘另行批答外用將此案辦理經過情形詳陳台覽如有高見并乞不吝指示無任跂幸順頌台安（又交涉員對於縣知事呈文之指令從略） 
　　總巡覆淞滬糧食維持會函淞滬糧食維持會因見工部局通告七月一號米店領照一事米業羣起恐慌擬全體分别訂期停業事關大局爰於前日致函工部局訂期直接面商辦法昨工部局復該會函允今日十句鐘接見聞該會已推舉吴淞兪葆村黄海渔·漢口路呂静齋·張石蓀·福建路鄔志豪孫静山·海寗咱兪仰聖·唐家衖張振遠·浙江路蔣榮夫孫鏡湖林仁政·百老匯咱許佐廷李澤源·四馬路項松茂趙南公·愛克界戎明昶費良衡·法租界葉貺辰江錦春爲代表准時偕往面陳辦法茲錄總巡復函如下逕啓者本月二十七日接准來函領悉一是所有貴會代表欲至敞處面陳一節本總巡司准於明日上午十點一刻鐘時恭候台駕賁臨爲荷 
　　字林報之論調字林報社論昨對於米店反對領照事大放厥詞略謂星期五日公共租界内米店是否將緊閉其門非至其時莫可確見就現狀觀之似米店將有閉門之舉動惟反對後面之實力强弱如何則雖消息靈通之調查人亦未能决定之華人對於商業領照之計畫輒懷疑慮此爲華人之一種根性由來已久蓋由數面年來得諸中國官吏之經驗而產生也但有許多理由可信米業公會非爲小商家之代表但爲大商家之傀儡中國富人連官埸在内以囤米爲最有利益投機事業之一近數月來此風大熾工部局米店領照之辦法當然不爲以民食居奇謀利者所歡迎以領照辦法之目的在防制居奇也工部局從来祇有保護正當商業而無阻碍正當商業之意此層上海店舗知之甚諗否則店舖當不致有如是之多米業公會須知如果發生罷業致起擾亂則米業公會旣爲直接負責之方面當償付任何損失也工部局已準備臨時發生之種種事件决不退讓此可無待言者故前途雖不樂觀但可從容應付不過此次争端又爲上海中外人民交際中近所表現不快樂精神之一證此種表現已嫌太多今復有之此則大可扼腕者也其實工部局今應爲華人所共悉當中國當道之欲以非法捐稅加諸華人也工部局屢阻止之華人如竟忘却此事則記憶力亦太弱矣外人巡警常爲華人之至友以調處其家庭之争端恢復其已失之產業或驅除其街巷之惡漢想能記得此種情事者當不乏人華人苟不以外人租界爲樂土則數十萬華人何爲來居於此乎吾知大多數華人必了解此事實而知租界中之公道乃徒有其表之鼓噪家竟能置全境於騒擾之邊際其所謂保護者適先受騒擾之累而敢斥逐之者杳無一人焉一華人店夥爲一外人所殺則大出喪也開追悼會也但一可憐印捕於保衛華人之時爲一中國兇徒所殺則馬路聯合會會員或學生或其他平素呌號之人未有致一言以悼惜之者也吾欲爲今日政治鼓噪家致一言吾固知外人租界之存在雖爲鼓噪家本身之逋逃藪然爲中國民族之羞苟有一日中國時局可使租界無存在之必要斯善矣但鼓噪家豈欲以其目前之熊度促進此日乎領照辦法所以保護貧民免受居奇者之剥削也米店罷業以抵制保護貧民取締居奇之辦法則受累者不爲他人即爲此貧民彼鼓噪家豈以此種罷業證明其有自治之價值乎中國凌亂之腐敗爲英日聯盟必要之一原因鼓噪家絶不舉指以療治其本國之腐敗豈欲以散佈反對英日聯盟之狂熱陳請遂可增進其權利得被人視爲合情理之人類而待遇之乎吾聞督軍所最畏者爲商人之勢力然則商人何不用其勢力乎商人旣未能對於本國政府之罪惡有絲毫之抵抗力今乃對於如管理民食之良好辦法加以反抗又安能望外人尊重其反抗乎上海所表現之精神與尋常公民之不能抵抗此種精神乃中國全部狀態之小影事無關重要者輒紛擾不已而建立清白良好政府之實際計畫反毫無影踨數百萬人民徒因毫無膽力以與少數作崇者奮鬭遂爲少數作崇者所蹂躪矣上海之爲上海徒以上海非依此管理之故工部局對於破壞工部局事權之謀已奮鬭於前尢必奮鬭於今日以保障公共幸福而保護界内之人也 
[旅滬粤商請求扣留軍火]  
　　日前吴淞海關停有某國輪船一艘驗關之時呈有陸軍部護照内裝子彈一百二十五萬此次進口係向上海兵工廠加提子彈數十萬一併運至海防當爲滬上粤僑所知昨日上海粤僑商業聨合會·廣肇公所·廣東商會會長·太古洋行·先施公司·永安公司·等十餘團體公舉湯節之·陳炳謙·勞敬修·及粤僑耆老等數十人先後到龍華護軍使署面請何護軍使函商海關將此項子彈暫爲扣留并請一面電懇中央俯念粤中連遭兵燹民不聊生萬勿再以軍火接濟塗炭人民等情當經何護軍使逐一接見允即據情分别電逹函商并竭力勸慰各安生業切勿鼓譟静候政府復示又聞陳炳謙勞敬修等向護軍使署告辭後即聯合各代表詣江蘇特派交涉公署要求許交涉員函致海關扣留云 
[陜同鄕電請休戰]  
　　旅滬陜西同鄕前日開會集議和解桑梓兵禍辦法茲將分致各方面電稿錄下（其一）北京大總統國務院陸軍部鈞鑒聞閻軍與陜軍有開戰之說吾鄕桑梓叠遭兵燹不堪再擾伏乞鈞座電致陳閻兩督嚴飭所部各駐原防尅日休戰以免生民塗炭不勝迫切待命之至旅滬陜西同鄕公叩勘（其二）陜西陳督軍鈞鑒聞直軍與貴軍部下有開戰之說我陜叠遭兵燹豈堪再擾除電請閻軍勿再前進外伏乞鈞座嚴飭部下勿與開釁各守防地以免生民塗炭所有善後事宜再由吾陜民公决旅滬陜西同鄕公叩勘尙有致陜西商會教育會各團體電辭意略同 
[國民大會之兩勘電]  
　　致英國政府及人民電倫敦英首相外務大臣上下兩議院泰晤士報日報每日電聞晨報日日新聞均鑒前三次英日同盟適以促成日本之侵略政策無利於貴國而有　於我　老英日　　同盟更將使日本爲中國政治上與經濟上之狄克推多貴國爲尊重中國主權及寳愛世界和平計固不應與日本續盟爲發展已國商務計亦不應與日本續盟吾人以中英兩國邦交素睦特請貴國政府及人民停止續盟進行中華民國上海國民大會勘 
　　致各國駐華公使電北京領袖公使曁各國駐華公使均鑒前此英日同盟以防禦德俄爲目的其結果俄敗而日本之勢力侵入满蒙德敗而日本之勢力侵入山東今德俄已無防禦之必要若英日繼續同盟不惟妨碍中國主權仰且違反門戶開放主義日本將爲中國之狄克推多各國商務必盡被其排斥矣此種舉動實世界大戰争復現之導火線雖日本當局甘蹈德意志之覆轍然我國人民不願步巴爾幹之後塵尙望英日兩國公使轉請本國政府停止續盟其他各國公使轉請本國政府主持正誼是誠和平之基礎也中華民國上海國民大會勘 
[考察歐美教育團團員已歸國]  
　　吴蔣賈蔣四君昨先抵滬　袁希洛君尙在丹麥 
　　考察歐美教育團團員五人（吴福康·袁希洛·蔣乃曾·賈豐臻·蔣拱辰）前於本年一月出發昨日吴蔣賈蔣四君已返滬袁希洛君仍在丹麥八月初旬始可返國頃據吴君福康云該團一月十六日離上海二月八日抵舊金山經過勞市聖路易芝加哥波斯頓華盛頓紐約至三月二十六日渡大西洋四月五日抵偷敦四月十五日渡多弗海峽到法巴黎四月二十七日直接由巴黎至柏林巴黎興柏林直接通車歐戰後開始通行至該時僅十日耳五月十一日由柏林到瑞士京城（途中交界處須換車）五月十六日邮瑞京直接通車到馬賽五月二十一日由馬賽上船返國途中在印度洋稍有風浪其餘平順教育方面美國最新德國近甚猛進惟迫於經濟設備不能完善英國近來補習學校極力擴張（即延長義務教育年限）惟因國體關係仍帶專制意味法國學制仍如前至於中國前數年勤工儉學生在法現甚窮迫云 
[教職員聯合會之各部幹事]  
　　上海學校教職員聯合會於上星期六舉行大會修改草章選舉職員等情曾誌前報該會章程各部幹事係由正副主任推舉茲均已推定姓名錄下（交際部幹事 
）馬羣超吴右雲狄君开蘇穎傑高踐四（編輯部幹事）嚴蔭武朱少章周蘜厂顧蔭亭王湘帆（研究部幹事）李登輝胡伯承詹克峻王砥平章啓東（演講部斡事）孫道勝高世良王蘇本喦唐伯耆王丕嘉並聞已定期七月二日（本星期六）午後五時在寰球中國學生會開第一次職員會商議要事云 
[航業消息零拾]  
　　招商局之嘉禾號輪船昨由温州裝來興業銀行之現洋一箱計二千元順康莊現洋兩箱計五千元本日出口之新濟輪裝有銀條五箱係運至福建鼓鑄銀幣者　　花旗郵船公司附設之揚子江輪美順號自在宜昌失事後迭經派人打撈均未得手頃聞該輪已完全沉没 
　　太平洋郵船公司之哥倫比亞號此次開還美國於七月九日抵舊金山便停止來華其七月二十三日之應開班期已由帝邦號正式接替而爱瓜多號定於本月二十五日來滬下次八月二十日應開之班該公司决定加派一「五三五」尺之新輪接航但是否即派榔樹邦號Palmetts　State或獨星邦號Lone　Ｓtar
Ｓtate尙未經總行指定惟八月下旬將前三輪均易新船已磪定矣 
[最近之金融市况]  
　　銀拆銀拆平穩已久日來忽飛漲至二錢六七分且市形頗緊其故聞係陽暦六月底將届各銀行須預備月底支配之故昨日有匯豐銀行拆進銀六十萬兩又匯興銀行拆進銀二十萬兩又住友銀行拆進銀二十萬兩且因華商各銀行向例於陽暦六月底必須决算查庫致各銀行均將現銀紛紛收現入庫以備結算故大勢銀拆之鬆動須俟出月也 
　　洋釐洋釐市價於去多頻跌至七錢一分八九釐其時江寗及浙江兩造幣廠因所鑄銀幤不能合算遂先後停止鼓鑄至本年舊暦三月洋釐漸漲在七錢二分三四釐間經滬上華商中國交通鹽業大陸中孚金城等六銀行墊借欵項與南京造幤厰開爐復鑄迄今已逾一月每日新幤約有五六萬元運滬茲悉杭州造幤廠現亦由中國交通兩銀行分擔墊銀援照官督商辦法辦理業將籌備就緖不日即可開爐昨日午市洋厘七錢二分三厘一二五爲陽暦月底關係大約浙廠未關鑄以前當不致過小也 
[日報紀日人買三新廠之失敗]  
　　六月十七日東京時事新報云鐘淵紡績會社社長武藤山治氏乘渡華考察之機會與日本紡績會社共同交涉擬收買上海三新紡織公司結局則鐘淵紡績允支出四百八十萬兩日本紡績允支出四百五十萬兩頗有成功之希望故外間傳言鐘紡有増加資本之說乃近日三新廠主盛氏忽然佈告談判破裂則收買之事殆已全歸失敗矣 
　　又六月二十八日上海經濟日報云日本紡績會社前會有意收買上海三新紡織公司事爲紡績王武藤山治氏所垂涎日前渡華之目的即在此且謂若欲歸其收買則非全部不可故日本會社甘心退讓因此武藤氏對於該社深表感謝遂與三新紡織負責任者交涉收買之事進行頗利結果以四百七十萬兩决定收買方將簽訂合同突然有川崎助太郎者願出七百萬兩爭買武藤氏鑒於自已之希望斷絶乃即返國此事在上海日人公司視之殊可扼腕查紡績一業粗支紗在中華市塲中日不能並立已磪無可疑蓋原棉·土地·建築·及其他設備費中國均較日本爲廉故日本製之棉紗與中華製之棉紗其生產費相差甚鉅即此一端已足使日本紡績業覺悟製造粗支紗對華輸出之爲非計矣且日本爲維持市價之故縮短工作而中國則傾其全力從事工作生產費之差額遂覺更甚日本輸入中國之粗支紗必須其市價較中國各廠之紗低廉時始能銷售現在中國各廠之紗每包約有五十兩以上之利益故日本之紡績業宜在中國設工塲新設之會社尤宜以此爲捷徑現在如是將來赤必如是也今日日本紡績界之著名人士似皆欲在中國設姊妹公司或設置分工廠或籌畫將來設置之計畫凡此均爲今後促進在華增設工廠之景象可爲慶賀但宜打算大局謀相互之利益中國紡績業前途遠大未可限量此次收買三新紡織公司之失敗日本資本家露其餓虎之醜熊誠不宜再見於將來尙望商業會議所等機關有積極方法以預防此等損失體面之事也 
[三誌汽車搬運烟土之發覺]  
　　劉炳連華忠魁各押兩月　周桂千押七天 
　　公共捕房印捕正巡裴立脱氏處爲汽車夫之甬人劉炳連與爲西捕副目彭山開汽車之九百零七號華捕山東人華忠魁於本月十七號夜半私將裴氏之九十九號執照之汽車開至東楊樹浦路代土販運送烟土一袋經七百七十八號華捕查見號召華印各捕帮同將劉華兩人連同烟土一併带入捕房解奉公共公廨迭經訊供判被告等押候復訊各情屢詳本報昨奉李襄讞會同英赫副領事績訊即由捕房將當時拾取烟土之周桂千解案據捕房代表費斯福律師上堂詰據七百七十八號華捕供稱十七號早三時查至車楊樹浦路見有汽車一輛停在黑暗弄内車上且不點燈疑係盜匪上前察查見第二被告華忠魁喊快些開車遂上前攔住乃有一人負蔴袋置於車中詢其袋中何物稱係烟土旋即向我行賄洋五元當即拒却彼即棄車而去遂鳴警笛俄而二百七十九號九百五十八號等巡捕到來帮同將汽車帶至捕房察悉該汽車係裴正巡官所有言至此被告代表侓師復向盤詰前情一過並據二百七十九號華捕到堂供稱當時聞得警笛聲馳往出事處見七百七十八號華捕看守一汽車據云車内装有烟土開車人等已被逃脫遂帮同將汽車烟土帶回捕房是實又據婦人董周氏供稱家住新記浜路二千四百十二號門牌與第一被告劉炳連同居本月十六號夜十時半第二被告華忠魁來家邀劉同去劉至天明始回言邀其同往者即九百零七號華捕見其言時狀態非常驚恐想必肇有禍事是時復由被告律師向之盤詰數語訊之劉炳連延律師到堂辯稱是晚被告已在家安睡至十句餘鐘第二被告至其家内邀劉出外當時並未得知邀伊運送烟土應請從輕發落云云堂上命將華忠魁帶案訊據華供充當九百零七號華捕已有五年於去年調至西探處開駛汽車計時亦有一年有餘本月十六號夜十一句鐘雖與劉炳連在捕房同一汽車出外我至江西路即下車回至捕房安睡並未同往楊樹浦路運送烟土並延律師到堂辯護復據捕房代表律師費斯福譯稱本案已經見證各人到堂證明被告等實有串黨擅開汽車出外代人運送烟土之事罪已成立應請堂上核辦又據周桂千供稱是日清晨經過是處在陰溝旁拾得紙包一個起視始知烟土並非爲人代送求察經中西官核供以被告等均爲有罪判劉華兩人各押西牢二月周押七天分别示儆烟土送海關焚燬 
[外洋船進出口行程紀]  
　　怡春洋行經理之格林茄爾號定七月二日開還歐洲在申装往之出口貨以芝蔴爲最多共有一千五百包餘爲羊毛等項雜貨其航路係取道日内瓦而還倫敦又有格林爱維號星期五可到上海來貨以洋貨布疋及鋼鐵雜件爲多共有二千噸又爲格林　　號亦定七日來滬由倫敦運來有三千噸之進口貨 
　　東洋汽船會社之春洋丸昨由舊金山來滬装來雜貨三百噸當日開往香港又有高麗丸現定五日由香港開來加開正式班期又有貨輪朝陽丸係行駛美國紐約巴拿馬至上海日本者今次第二回來滬准定下月十一日抵此船中來貨甚多 
　　英國郵船公司之蘭哈亞號星期六由港開出明日可至上海此輪係由孟買開來進口貨中有印度花等項又有格什摩埃號刻已由二十四日離開英國倫敦來滬矣 
　　美國鋼鐵公司現由瑪勃爾城派哈威克城號Ｈowik　hall於五月一日装運大批鋼鐵開來上海現來電報將於出月三日至滬又有一輪名西爾晏城號Seldmo　
City係由五月十六日開出刻下已抵横濱即日亦可來此 
[關於省會初選之消息]  
　　上海縣省議會議員第三届選舉事宜將於七月一日投票選舉所有投票所管理員監察員亦經初選監督上海縣知事沈寳昌分别委定茲又規定投票所辦事細則十一條分發各管監員遵守照錄如左一本細則依照省議會選舉法第三十八條由初選監督定之二投票管理監察各員一律於投票日上午七時齊集投票所三投票管理監察各員有因事故缺席不到應先聲明請人代理四投票管理員有保持投票匭·投票簿·投票紙·及選舉人名册之責五投票監察員監察投票所入門處·出門處·及騐劵處·簽字處·領票處·寫票處·投票處·休息處之責六投票所之啓閉應遵照法定時刻七投票所周圍應由管理員函請警區加派巡警保持秩序八選舉人進門投票時應先由守門巡警騐明入塲券准其魚實而入不得任令争先恐後九投票完竣管理監察各員應會同將票匭封鎖加蓋印章依時送逹開票所交開票管理員查收十投票管理員應製成投票錄·詳紀投票发始末情形報告初選監督十一投票所職員及公役均由事務所製發標誌偑帶 
　　上海縣公署昨致各市鄉經董函云敬啓者可調查選舉人資格人員不以辦理選舉人員論仍有被選舉權歴經遵辦在案惟八年三月大理院判决施行成案認調查員爲辦理選舉人員應於本選舉區内停止被選舉權經籌備國會事務局函復大理院聲明前次解釋調查不包在内各節不因失其效力等因局院解釋互有牴觸究竟調查員有無被選舉權當經電請省示茲奉省長宥電内開查此項選舉調查員仍應查照迭次解釋不應停止其被選舉權已於九年十一月准籌備國會事務局通電飭遵仰即查照辦理等因奉此相應函逹即希查照爲荷 
　　各路商界總聯合會以本届省會選舉將於七月一號舉行推舉張慕曾張秉鑫費官衡潘冬林四人爲監察員函致上海市經　請爲照准昨聞市經董復函云此次本市投票區監察員已推定 
 
 
 

Page 15

 
 
多人函請推定張費潘等四人呈縣委任已屬不及轉請方命之愆祈鑒原云 
　　法租界商業聯合會於昨午後爲選舉省議會議員事接總商會來函以前由本會調查之各户籍入場劵仍請派人分送等因爰邀集本租界各段會員領袖開臨時會議遂將入塲劵分段憸出由出席會員擔任遍送惟恐住址或有搬遷爰聲明凡上次報告之各選民倘有無從投　者抑或遺漏可逕向該會領取因距七月一號投票期近務各注意萬弗自棄權利云 
[景昌公司絲市報告]  
　　中美新聞社譯景昌公司二十八日絲市報告云本星期内上海絲市沈静各種絲之需要均少其已成交者僅共有一百五十二包共值銀五千六百八十兩横濱絲市亦沈静需要亦少自去年六月一日至本年六月十五日共装出絲十六萬七千包又據廣東十五日報告該省絲市不佳美國來採辦者不多滙率雖增並無裨益絲價約在一百兩開外又據里昂報告售出之絲亦寥寥已交易者祇二百包其運出者自去年五月一日至本年六月十五日共装出七千二百包 
[友華銀行銀市報告]  
　　中美新聞社譯友華銀行二十八日報告云昨日倫敦銀市遠近期俱跌一便士之八分之一紕約銀價漲至五八又八分之七倫敦紐約滙價三七五又四分之一今日定價僅金洋高至六五又半日洋高至七三又四分之三午前金鎊成交六月份者價三先令六便士又四分之三七月份三先令六便士又半金洋八月份價六六又半午後金鎊三先令六便士又半七月份三先令六便士又四分之二八月份三先令六便士又八分之一據聞印度昨在倫敦購銀中國買賣俱有目前銀市尚堅定云 
[部駁華界組織證劵等交易所]  
　　農商部指令第一五○四號令江蘇實業廰長呈一件賀得霖等擬在上海華界組織證劵等交易所呈送章程等件請核示由據呈已悉查證劵棉業雜糧三項交易所營業上海縣治範圍内已各有人依法組織成立不問華界租界現在自無再行設立之必要該商等所請在南市設立證劵棉業雜糧各交易所三處應毋庸議合行令仰轉飭遵照此令 
[總商會勸除赤膊陋習]  
　　吾國商店夥友每值暑天多數赤身露體旣失體面又惹人厭昨總商會函致各路商界總聯合會請爲勸導原函略謂據會董趙晉卿提議吾國商店夥友每當夏令往往赤露上體相沿成習恬不爲怪然究其弊害厥有四端損失禮貌一也貽笑外人二也易受暑氣有礙衛生三也惹人厭惡影響營業四也（中畧）等情到會當於本月二十五日第十三次常會討論僉以袒裼裸裎在歐人固羣相訾議在我國亦視爲失禮有自京師來者羣稱彼中商夥雖在盛暑從未棄衷衣而不禦上海爲文明先進之區即此一端乃較都門轉有避色應請分函敦勸將暑天露體習慣亟自改除等語素稔責會爲各路商界聯合會領袖倘蒙轉爲勸導則桴鼓之應收效必宏爲此照錄議案備函奉逹尙祈分途婉勸除此陋習勿以事近瑣屑稍形忽視實爲至盼 
[滬北商界禀鹽務官署函（績）]  
　　（乙）醬貨出自官園向例不作爲私以官園之貨盡過納稅義務者也是故杭紹隔府醬貨許予交通此兩浙運署有案可稽亦官民共見共聞之事上海爲通商大埠營業不亞杭紹而同隷運署管轄上寳則頓生創例此豈仁官長所及料敝會爲法理統一計不得不請求維持者又一也（丙）鹹魚肉菜之類不聞有若何之拘束醬乃合豆麵製成簡直與鹹魚肉菜無異何况出自官園反受鹽如謂滬上官園類多私　積弊是亦宜取締官園作正本清源之計烏可以舍本逐末而使無知細民横遭不白之冤此敝會不得不請求維持者又一也（丁）近來北火車站一帶流氓乞丐見人民自市肆歸來籃内有醬油瓶零鹽包（十文）均可自由攔奪以致人人自危此雖作俑者所不料未始非該卡濫用職權之流毒長此以往尙復成何車體今商民之刦運已開來日方長後患自難逆料敝會目繫心傷不得不請求維持者又一也總觀以上四者理法分明想仁台亦必無責備然敝會爲商民請命但求本境醬貨食鹽出自官園者仿杭紹成例一律許予交通飭　無得阻擾是敝會及本境細民商號所感禱者也謹上兩浙運使松江副運使竅属緝私統領各公署鈞鑒滬北五區胡家木橋商界聯合會合啓六月二十七日 
[洗衣作主夥各設公所之涉訟]  
　　本埠洗衣作夥自前月間與作主將要求增加工資之問題解决後團體益堅在法祖界組織洗衣同業公所並由方雲龍邵連生兪雙餘三人代表該公所禀請公共公廨立案尙未核准查公共租界法租界兩處洗衣作共有二百八十家左右屬於法租界者祇三十餘家虹口方面則有二百家之譜其餘則散處新闡滬西一帶夥友人數不下二千數百名故其所組織之公所遂爲作主所注意而全體作主於是繼起組一公所命名上海洗衣公所並由胡和記沈寶記劉成記三人代表該公所延律師向公廨稟請立案亦未奉核准日來夥友之公所將告白登於大陸西報宣佈公所規章並訂定洗衣價格如洗大套衣服每百件取洗資六元此項告白爲作主之公所閲悉以向來洗條大套衣服並無一定價格有每百件取資四元者亦有四元五角以至五元六元者遂認夥友公所登載之告白爲關碍營業並損失主顧擬請公廨給諭保護事爲夥友方面得知前日乃邀集百餘人至某茶樓欲與作主和解願雙方將所設之公會同時取消而由作主夥友合組一「上海洗衣店主夥友同業公所」昨晨作主公所之胡沈劉三代表偕律師至公共公廨陳述情形而胡和記並稱作主對於夥友之規則每月給付工資十元如夥友不服從之處作主當可立時辭退云云經民庭輪審官兪襄讞商之英包副領事以夥友公所代表無一到案不能取决復向胡詢明夥友代表三人之住址遂諭改期七天候飭傳邵連生俞雙餘並函請法公廨移傳方復即方雲龍到案核辦 
[三誌廠工互敺之命案]  
　　在逃劣孩莊二生因糾同協隆紗廠做工之十五歲孩子夏大操子十三歲孩子王小·十歲孩子周阿榮·將束楊樹浦路振華紗廠内接紗頭孩子翟小二子毆打受傷以致身死業經捕房將夏王周三孩拘押報請公共公廨中西官檢騐未明判夏孩等押候西醫剖騐再核各情曾誌本報昨晨由廨提訊據三十八號西捕頭投訴現經西醫騐得死者本患肺炎之症並將騐單呈察並據周子餘投案稟稱周阿榮是伊之子要求領回等語經中西官核供判周阿榮暫交其父領回須隨傳隨到夏王仍帶回捕房侯禮拜四訊核 
[各學校消息彙紀]  
　　大同學院本埠南火車站大同學院於六月二十八日上午十時舉行普通科第十二次畢業英文專修科第六次畢業數理專修科第二次畢業計普通科授畢業證書者爲胡範若薛福田陳昌祖陳嶽生王和吴則中汪開模蔣德培吴百熙費鐸譚邦憲尢孝模英文專修科授證書者吴慈元薛明林馨徐長廙數理專修科援證書者爲王和楊宏王競吾開會顺序首中院長胡敦復報告設學宗旨及歴年辦法次吴谷宜演說痛論學者宜務内而不可務外宜力求實學而不與世俗共浮沉若興奮若無忍耐若無主張若倚賴皆爲近今流行之學病惟大同能不受此病次馬湘伯演說大旨一國之教育貴能自立若仰給於外國人或不可靠之致府必至於教育破產大同惟能自立而務教人以自立故爲不可多得之良校云次授證書次院長訓辭院友會頌辭禮畢散已一鐘矣 
　　上海美術學校上海美術學校於下月五日舉行十週紀念繪書展覽會現已籌備就緒陳列品除歴年學生成績三百餘點外更徵得中西書件五千餘張即就該校及女子美術學校校舍分爲二部二十五室陳列但地方仍嫌不足將先行陳列若干約每室有一二百點至會塲佈置現正由該會事務所會塲股各幹事辦理又聞該校决自下月一日起依據部章改正名稱爲上海美術專門學校同時開辦高等師範科分男子女子两部招生分部教授即延前任國立女高師校圖書手工專科主任呂鳳子主任其事云 
　　上海女子美術學校西門林蔭路女子美術學校於昨日（星期二）上午十時行休業式教職員學生向國旗校旗行禮後即由校長李超士致訓創辦人劉海粟·暨教務主任錢鑄九·教員程虚白洪禹仇·均有極懇摯之述詞學生聽之頗爲動容十一時半散會聞本日午後二時該校學生組織之勵進會開第一次常年會報告該會成立以來之經過各項事宜以謀會務之進行云 
　　愛羣女學蓬萊路私立爱羣女子高小兼國民學校係袁希澔女士於民國元年創辦兹有學生四百餘人七月十四暑假並於十三日爲高小學生二十三人國民學生四十三人同時舉行畢業式八月二十開學聞暑假後添設女子甲種商　科本預科各一班本届先招預科學生五十人·教以女子應有之學識期定一年修業凡具高小程度與有同等學力俱可入學報名處北在女子青年會並河南路著易堂書坊及城内本校 
　　梅溪小學蓬萊路梅溪小學七月十六日暑假並於十七日爲學生二十三人行畢業式八月二十日開學 
　　西成小學蓬萊路西城小學分男女二部共學生六百人今届暑假定於七月十六日並有女生六人畢業八月二十日開學　　同義義務學校法租界打鐡浜大慶里中華同義義務學校中學科高小科舉行暑假考試及國民科畢業考試均已完畢茲定於七月十四日舉行暑假休業禮並國民科畢業式届日并開成績展覽會已由該校長陸良政東邀各生家族並滬上中外官紳蒞會 
[震旦醫科生歡送出洋同學記]  
　　昨晚震旦大學醫科生假座大東旅社歡送此届醫科畢業生及留法學員張登仁君席間劉永純代表致頌辭略云純等與諸君同校數載諸君奮勵求學以致有今日之成績今諸君行將遠游純等敬祝諸君一帆風順身體康健並望他年歸來爲國中醫學界放一光明又云張君登仁天賦高厚品學兼優此届留法必有心得教益吾儕云云次由陳培基致答辭繼由胡廷黼起立發起醫藥研究會衆贊成擬即起始組織卒由張登仁致謝辭而散聞此届留法除張登仁入蒙彼利哀大學外（Universite　Montpelliej)尚有胡廷黼入巴黎Tnstilut　Pasleur專習微菌學宋谷冰入巴黎大學專習皮膚科陳培基則先至安南西貢研究熱帶病症云 
[馬玉山分公司新聘主任人]  
　　福州路四百四十五六號門牌馬玉山分公司自開幕以來日臻發逹近因據張營業已聘南京高師商業專科畢業之張欽讓君主任該分公司事務張君學具專門必能從事革新商業也 
[申市交易所之籌備會]  
　　楊筱川紀仲仁等發起集資一百萬元組織申市交易所昨日在大東旅社開籌備會由楊筱川主席通過章程推定楊筱川爲籌備主任紀仲仁爲副主任並推定籌備員七人股分由發起人全數認足定四川路四十號洋房爲籌備事務所云 
[汽車傷人三則]  
　　人力車夫江北人朱林琪昨日上午八時許拽車行經虹口蓬路小荣塲被一百五十號汽車撞倒受傷甚重當由閔行路捕房一百零王號華捕到來將汽車夫拘入捕房另雇車送受傷人投同仁醫院醫治又有人力車夫江北人石雨高昨日午刻拽車行經湖北路遭某號汽車撞倒腿足受傷經老閘捕房七百八十三號華捕前來抄錄汽車號碼另雇車送受傷人投仁儕醫治又昨日下午五時許有三千九百八十七號汽車駛經虹口外虹橋堍撞傷五歲女孩章籌福首肩等處當由虹口捕房八百八十五號華捕到來押令汽車載送女孩往同仁醫院醫治旋即帶該汽車夫入捕房請究 
[僞設慈善會騙錢之押儆]  
　　揚州人朱少甫（即朱伯滋又名朱兆松）因與鎭江人朱了公在老閘橋北唐家衖設立中華慈善協會並在新閘路分設中國聯合救濟曾冐用黎元洪梁士詒錢能訓汪大爕等諸人名義在美國舊金山中國公報登載勸募北方振欵廣告騙取該處華僑金洋二百五十一元被華洋義振會書記查悉報捕將兩朱擭解公共公廨迭次訊供辯論終結判被告等押候會商堂諭實佈各情屢誌本報昨届宣判之期由總巡捕房華探梁寶生與一百五十一號西探開將兩朱押解至公廨第一刑庭工部局代表費斯福黎元洪等代表威金生帮辦梅吉言被告代表朱斯芾等律師均到堂候示至九句半鐘經原審官關綗之君偕陪審西官美副領事約君升座磋商之下以被告等藉振騙財罪已成立宣判朱少甫朱了公各押西牢半年分别示儆 
[河南救濟正獎劵開獎紀]  
　　昨日爲第十七次河南救濟獎劵開獎之期在南市久大码頭利濟總發行所内舉行自上午九時開始至午刻十二時止茲將五大獎號码并經銷各票號錄下頭獎第一萬九千六百八十二號本埠有利源二獎第二萬五千八百六十四號本埠廣利源三獎第四千七百六十四號河南義振會四獎第一萬一千三百六十八號本埠大利元又四獎第一萬五千一百六十三號河南義振會五獎第一百四十四號杭州仁裕又五獎第一萬六千一百十九號本埠有利源 
[賬薄借劵須補貼印花]  
　　北京政府推行之印花稅未經公使團認可故不及於租界商號但苟有訟事發生則其呈出作證之一切文件契據賬簿均須粘貼印花此層業經公共公廨於去年出示通告一般訴訟人無不遵照辦理詎有維大染坊訴跑街夥陶維珍私用賬洋及濫放賬欵一案昨日下午開審時該染坊股東兼經理孫瑞華呈出之賬薄多本借劵一張均未講貼印花當時雖經其代表甘維露律師聲明容後補貼承審官俞襄讞以該訴訟人不應疏忽商之日副領事林出君將本案暫行停止進行着令將各種證據補貼印花展期兩禮拜再訊 
[昨日公共公廨訊案紀]  
　　昨晨公共公廨民四庭由俞襄讞會同英包副領事審理（一）孫昌克訴鄧振羣婚烟糾葛案「結果」准被告律師登報七天限孫昌克於三禮拜内到案交二千元舗保否則將原告訴狀註銷被告請求反訴缺席判决（二）周堯法聲請破產案（「結果」改期七天再核（三）陸俊鄕訴周老虎掯贈方單案「結果」候會商决定宣佈民三庭由陸襄讞會同領袖領事特派俄員麥拉夫氏訊理英商上海旅館延許理律師訴俄國樂師的門司特擅離職務請追撰失案初審判决後被告不服延高露玲律師請求復審「結果」本年六月八日所下之判决更變之被告應給付原告洋四百元每月拔付一百元以拔清日爲止堂費歸被告擔負 
　　又午後民一庭山關讞員會同英包副領事績審瑙威人亨生訴裕豐航業公司無故將其華大輪船主之職務辭退請追欠俸及損失案被告公司經理羅紀桐上堂供稱奉交通部令如船主好酒者均應停職原告在船吃酒已自承認况复悮事故將其辭退等語並由兩造律師辯論「結果」候核供宣判民四庭由俞襄讞會同日林副領事訊理（一）繼昌祥號訴注仲賢等不理押欵案「結果」改期下禮拜二下午開審（二）王朗仙訴周志寛欠洋案「結果」被告在押已久應准具結出外尋覓營業分期拔還 
[公共公廨賭案兩起]  
　　無鍚婦人金石氏在虹口爱爾近路四百三十一號屋内日夜開塲糾賭撲克經該管滙司捕頭凌處訪悉於前日薄暮帶同中西包探密往將氏及賭徒王莫林王阿榮王阿福王根寳陳金生馬金和殷相孝董否春楊和尙何坤玉高榮喜一併拿獲抄出賭具賭洋帶回捕房昨晨解經公共公廨李襄讞會同美奥副領事質訊之下判金石氏罰洋二十元餘各罰洋五元連同賭洋充公賭具銷燬又本地人張阿小在東有恒路一千七百二十七號屋内糾賭搖攤經該管捕房捕頭戤畢生訪悉前日帶同中西探捕往將張及賭徒主雙喜余阿金李阿利金連富王金桂范阿四李阿金朱蘭法拿獲連同賭具帶回飭張阿小存洋二十元餘各存洋五元保出昨由公廨傳訊無一到案中西官命將保洋如數充公賭具銷燬 
[竊土收贓分别懲罰]  
　　法捕房出店俞炳生日前將捕房充公之烟土兩只竊出托王阿五介紹售與婦人張王氏得洋二百五十元分肥化用現爲捕頭得悉立飭探目黄金榮將俞及串同之王毛弟收贓之章李氏案内有關之王阿五施阿福陳阿桂等六人一俟拘獲吊出烟土半只帶入捕房昨日傳解法公堂請究先由捕頭上堂禀明前情詰之俞炳生供認行竊烟土兩只内有一只係屬僞貨故由民人抛棄求宥王毛弟供民人雖係知情事後分用洋五十元不敢串竊章李氏供認收贓王阿五供當時炳生持土來托民人銷售故由民人介紹賣與李氏事後分用洋一元施阿福供民人與李氏同居是日俞炳生取土到來民人在場分用洋二十五元陳阿桂供商人租住李氏樓底開鞋店雖係知悉實未分用分文求察中西讞員會商之下判俞押西牢一年六個月李氏罰洋二百元王毛弟押六個月施阿福押一月王施兩　人准予　罪王阿五罰洋十五元陳罰洋五元充公以儆烟土銷燬 
[開設私烟間之押儆]  
　　甬人陳阿林因在山東路二百四十號門牌大華齋刻字店樓上開設私烟間被總巡捕房捕頭債悉於前日派令中西包探往查屬實當將陳阿林與烟客周禮夑倪阿棠陳三星錢榮棠等連同烟具一併帶入捕房奉飭陳阿林收押餘准存洋十元保出昨奉公堂傳案訊明以陳阿林故遠禁令判押西牢一月餘人各罰洋三元一併充公烟具銷燬 
[三燕子窠主客之科罰]  
　　前日虹口捕房華副捕頭邢紫垣西副捕頭麥根泉帶同包探侯阿寶將阿林先後在北河南路四百二十七號嘉興路一千四百九十八號吴淞路五百五十七號三處屋内破獲烟窟三所計拿主客男婦二十一名連同烟具帶回除陳阿生吴金利顔阿美三人係燕子窠主收押外其餘戴少卿願金根李大芳崔三徐錢恒唐炳全胡德海汪金堂曹子山李子春唐金生嚴春生陳阿二胡南寶年儂龍顧阿榮顧阿桂顔周氏等十八名准各存洋十元保出昨解公共公廨由中西官訊得陳阿生係過犯判押西牢二月吴金利科罰金三十元顔阿美尙有另案押候查明禮拜三再訊餘人各罰洋三元無力改各押三天保出不到者着將保洋充公烟具銷燬 
[江輪上查獲烟土]  
　　某江輪昨日到埠當經海關中西扦巡登輪調查見搭客廣東人鄭紹楨所帶空鐵箱一只形跡可疑再四研究係用夾板做成即用鐵鎚擊開内儲烟土九十斤即將鄭拘獲該洋員又至該輪茶房孫阿明處行李中抄獲私土六磅遂將鄭孫連同烟土拘送水巡捕房轉送地檢廳訊辦 
[誘拐婦人之押儆]  
　　常熟婦人馬阿金日前被同鄊婦人陳翟氏誘拐來申領至法租界吉祥街張王氏所開之花烟間希圖賣娼現爲包探魏志餘得悉將馬及瞿氏一併帶入捕房昨解法公堂請究先由魏探上堂稟明前情繼由張王氏供瞿氏領阿金到來冒認姪女欲賣與婦人爲妓後經婦人一再盤詰始知來歴不明故此報捕飭探拘案是實馬阿金供家有母親丈夫馬阿坤實被瞿氏以來申帮傭爲山將婦人　來上海實不知被其押娼之事惟婦人上海祗有同鄉人顧沈氏相識請求堂上准婦人隨沈氏回家等語詰之陳瞿氏供認誘拐婦人不諱顧沈氏供婦人實與阿金貼鄰情願送伊回家中西讞員判瞿氏押一年以　王氏無干開釋馬阿金交顧沈氏領去送回原藉 
[誌谢]  
　　中國影戲研究社近攝製「閻瑞生」影片定於七月一日起假座夏令配克影戲院開映昨承該社贈劵兩紙又久記社定七月三日假寗波同鄕會開游藝會昨承該社贈劵兩紙又徳記印刷局惠贈「交易所詳解」二册又銀行週報社惠贈第二百零四號「銀行週報」一册又商務印書館惠贈「英語週刊」第二九八期第二九九期各一册誌此併谢 
來函 
[錢業公會來函]  
　　逕啓者頃閲本日貴報本埠新聞欄登有（錢莊擬改滙劃力之莊司意見）一則並無其事必係傳聞之訛應請貴館據實更正或將此函登入來函門以免誤會是所至禱此頌日祉上海錢業公會啓 
雜評二 
[蘇人對於省選之冷淡] 　（訥） 
　　省自治問題與省議會有重要之關係不僅參事會之當注意也故以情勢言之今後之省議員事更繁責更重非如從前之議會可以草草者人民面欲如浙江之停辦選舉也則停辦之苟不停辦則當一致注意於此以糾正從前賣買之弊選舉多數有才學之士以負此重任 
　　然而一般有識之人對之淡然也無識之徒則正以今後議會之事繁責重一若有大利可圖益挾其金錢之力以運動試問以如此無人格之議員負議會重大之責任江蘇自治前途危乎不危 
　　人民知其危而停選也聽之選舉也聽之一任彼輩之摀亂而不之問是又何故耶苟將來自治而爲彼輩敗壞者其咎恐不盡在彼輩 
公布欄 
[上海地方審判廳]  
　　判决主文（民一庭）一件决定李季恩與徐江氏因執行異議更審一案主文本件上訴狀撤銷本審及前上告審訟費歸控訴人負擔▲一件判决諸秋根等與諸顯周共產糾葛一案主文原告等之請求駁回訴訟費用歸原告等負擔▲一件决定厲慶熙與陳傑稅欵控訴一案主文本件控訴駁回（民二庭）一件判决李幼章與陳殷氏等抵欵糾葛一案主文被告人應償還原告人本洋二百五十元利洋二百五十元訟費歸被告人負擔▲一件决定林傅氏聲請展期一案主文本件聲請駁回 
　　批示一件周桂生狀請發還卷宗由狀悉原卷准予發還着即知照此批一件劉夢華壯領租劵和摺由准領此批▲一件朱守廉狀請執行由狀悉候傅案勒追此批▲一件李韓氏狀請農限由狀悉者速即設法理楚毋得玩延干咎此批▲一件姚金金狀請執行由已於本月二十日該民聲請狀中明白批示矣着即知照此批▲一件洪昌荗狀領欵洋證據由准領此批▲一件張根香星挖房奪業恐遭串訴請求備案由據呈已悉自向房東情商所請備案之處着毋庸議此批以上六月二十七日 
[上海地方檢察廳]  
　　批示金培元狀悉將來爾子回家時仰即帶同來應候飢可也此批▲王沈氏狀悉仰即來廳候訊此批▲張嚴氏狀悉仰即來廳候訊此批▲王銀寶狀悉候訊明核奪此批▲劉雨春狀悉案已票傳仰即遵期到應候訊此批▲祝子清本案一再質訊湯懷金等均不認郭天寳有共同傷害怕事未便　爾一面之詞即行拘　至向湯懷金請求醫藥等損失一節核與私訴暫行規則第一條規定尙屬相符准予送請同級審判廳呈請核辦此批▲朱留留狀悉所稱賴婚追妻一節事屬民事範圍應向同級審判廳呈請核辦此批▲王志香即子香狀悉候再偵查此批湯順福查張松林迭拘未獲張掌生係松林之父既非共犯未便實行强制處分至張松林未到案前不能遽提起附帶私訴仰即知照此批▲伏橞明趙生霎等旣未來本廳誙爾誘拐何得提究至所請追還　洋部分係屬民事範圍者向同級　具訴本屬礙難受理此批▲周尙美據訴爾失出黄包車經苗阿二尋獲由爾與沈登成沈維恭沈維明等共出洋二十元酬謝了事乃爾謂沈維明一人詐取情節殊屬支離特斥不准此批▲宋桂城狀悉業予栗傳仰即知照此批▲朱善夫狀悉候傳劉士節等到案再行訊奪此批以上六月二十七日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[杭州識小錄] [  波]  
　　杭州近數年來安樂窩也邇日制憲聲起諸方政客犇輳吴山卅里聖湖明漪絶底忽來政颶吹皺碧波余厭作政談梅雨兼旬萧齋賓退成短記數則皆杭州極瑣屑事可謂無裨弘旨也已督軍盧氏東魯人也其原籍蓋浙之寗波近頃有復籍之說南海康有爲營别墅於西湖蕉石鳴琴之右省議會糾其破壞名勝侵佔湖山杭人聯兩事成十字曰山東歸甬上南海佔西湖 
　　相傳西湖雷峯塔磚可辟邪歸人移置床下可卜宜男年來游客日盛塔磗被盜者益多官中雖築短垣護塔客之逾垣取磚如故及今不嚴禁三五年後黄妃圯矣（雷峯塔舊黄妃塔也） 
　　首夏清和杭州閨人競以彩線結爲小絡中儲樟腦球分貽愛好懸諸襟畔謂可辟穢號曰臭香丸連奥香兩字成一名詞前此未之聞也 
　　杭州之大今祇兩馬車一爲督軍所有一爲師長張載揚所辦湖上春來芳草芊芊一鞭西指橡輪徐動雜以鸞鈴噦噦士女夾道觀者髣髴見翠華之臨幸焉 
　　西泠印社在西湖行宫之西舊左公祠址也背山面湖攬全湖之勝辛亥後官中徇印社諸名士請撥付社筦以張風雅年來社人刻苦經營裁花補行鑿石疏泉幽静遂冠湖上惟新建小樓三楹嚴扃弗啓叩之園丁謂樓吴先生居之鑰亦吴掌之客謂湖公湖地公地社又衆有奈何名士獨踞以是客多怨言恒與守者齟齬焉然我輩俗人名士許我就廊下矮凳小坐俄頃已實拜嘉惠何敢作王粲登樓想 
筆記 
[酬惠記（上）] [  西雲]  
　　馬山竹工楊幼清者本世家子少孤家綦貧念母老不忍離膝下遂習手藝以自給年二十五伉儷猶虚性至孝嘗於僻地築精室柴屝南向疎竹爲籬極幽雅之緻已則於工作餘暇奉母居其中玩弄手製以博母歡一日寒夜揚挑燈工作母績於内忽一少女推屝入視之年十八九儀容秀美衣亦侈麗楊大驚疑爲貴家逃妾窮詰之女潛然曰余爲富室寵婢惟老夫人奇悍今晨誤碎宋窰磁瓶懼被呵責恐禍且不測急而逃冀延殘喘幸憐而收納否則我命殆矣言訖嗚咽不勝母甚憫恤乃命子宿於外室自携女入爲設布衾與之測急而逃冀延殘喘幸憐而收納否則我命殆矣言訖嗚咽不勝母甚憫恤乃命子宿於外室自携女入爲設布衾與之共榻而女體熊婉妙温淑可爱母則徬徨無計焦思安頓之策深夜潛起與子絮語斯時有鄰右某甲素無行曾因細故齟齬積　甚深蓄意報復苦不得當夜間隔垣聞聲盡悉其情次日急馳首公庭訟楊拐匿人婢官中不察即飭吏拘楊聲勢洶洶時母驚悸欲绝女尤瑟縮可憐不得已隨至縣署令爲閩人胡公名進士也蒞任未幾閲狀大疑嚴鞫之楊瀝陳始末適富室亦遞呈至與楊詞符合胡公廉得其情反薄懲某甲竟釋楊不究胡公性素慷慨憐其無辜受累出囊中金給富户判女歸楊使涓吉成婚焉楊銜感大德切思報答乘隙常至内衙拜候起居並不時餽遺且囑妻助夫人操作如是者累年會胡公與上官忤適又連歲荒歉積欠公帑乃因以陷之旋即褫職繫獄一時倉皇就逮童僕賓客星散無遺胡故狷介廉潔家貧無擔石儲獨貽老母弱妻暨襁褓稚子而已幸夫人賢且慧於哀迫倉猝之中勉扶危局未幾後令抵任敦促遷居急如星火兼之胥吏横目曉舌呶呶不已夫人知不可再延痛哭奉母率子出舉目四顧茫無所適日將暮躑躅街衢不得已權伏人家簷宇下而稚子啼呼尤酸澈心骨正侷促間俄一男子負竹具趨而過驟見之驚曰何夫人淪落一至於此耶小人即曩受大恩愧未報謝之楊糼清也 
劇本 
[歴史劇雙忠墓（十八）] [  沈心工]  
　　程嬰　趙武你起來你再看你的母親 
　　趙武　母親呀母親呀（跪下大哭） 
　　韓厥上　公子公子你莫傷心了起來起來 
　　程嬰　當初救你出宫託付於我的就是韓大夫（指韓厥） 
　　趙武　伯伯原來是大恩人也（跪下） 
　　韓厥　不敢不敢公子請起現在主上追錄趙氏之功特命老朽前來宣你入朝覲見快去更衣吾們三人同去便了 
　　趙武　伯伯姪兒知道屠岸賈還在朝中吾與他是不共戴天的呀（拔劍擊地而哭） 
　　程嬰　趙武趙武老夫的心也碎了也主上自有處分吾們快去更衣 
　　趙武　孩兒與爹爹伯伯同去便了 
　　閉幕 
　　第五幕（佈樹林墳墓景） 
　　趙武手撫墓碑哀哭　爹爹呀 
（端正好）念年撫我如珍寶嘔心血不知多少深恩未受絲毫報硬着心腸去了雖然是孩兒姓趙一樣是春暉寸草試將往事從頭想比待親生更好　　（臨江仙）受託遺孤六尺誨他已極辛勞吾是襁褓一嬰兒覆巢一小烏徼倖綢中逃撫我更非容易還須躱避姦豪抛離妻子並忘身亁坤期再造血海湧波濤 
瑣錄 
[小笑話] [  曹文海]  
　　有一某鄕學究携子來滬行自四馬路某當舖門前見牆上有一甚巨之（當）字學究手指（當）字詢其子曰此字爾識否子曰不識學究曰此字爾尙未謮過乎子曰書上並無如此大字也 
　　晚間父子二人作先施樂園游進髦兒戲塲觀劇適坤伶武生武月來演白水灘一齣飾十一郎正與青面虎交戰子問曰此何人力甚大學究曰此楊老令公之子也 
小說 
[社會小說衆醉獨醒（三五九）] [  瞻廬]  
　　第五十五回探錦被背人求子息點明燈當衆報娘恩婆娘郤是暗暗歡喜（婆娘賊也）又向各處隨喜了一會子跑到一個所在塑着許多地獄的雛形甚麽酆都城血污池奈河橋孟婆亭都塑得活靈活現十分精緻金兒畢竟是小孩脾氣見這塑像都不過四五寸長玲瓏可愛便要搬回幾個到家裏去齋泥模慌得阿巧娘兩手並搖道小少爺動都動不得當下把金兒拖了出來又回頭向翠娥道這是威靈顯赫的所在怎好出言不遜觸犯神靈虧得小少爺福分大根基深觸犯了神靈神靈也買個情面不加責罰要是没福分没根基的孩子在神靈前胡言亂語怕不立時倒地反插着兩隻眼嘴裹的白沬吐個不住翠娥連連點頭偑服他有識見阿巧娘郤是暗暗歡喜（婆娘賊也）比及三個人回到廂房裏但見大願和尙陪着劉太太兀自在那裹談經論典正說得天花飛墜頑石點頭兩個小丫頭不在旁邊侍立想他們都是鈍根人還不及頑石的聰明佛門奥旨他們怎能理會得所以遠遠的迥避了比及到了午刻用過素齋大願恭請劉太太上佛殿脫紙裙點肉身燈邦平娘子因大殿上看客擁擠端怕金兒受了暑熱便派兩個小丫頭陪着小少爺只在清净處游玩别到殿上來擠軋自已領着翠娥偕同趙仙人逕向殿上而去寺裏許多善男信女和那瞧熱閙的閑雜人等聽得劉公館裹太太做功德捱捱擠擠都在旁邊作壁上觀霎時間金鐃法鼓一片喧關香工捧着一隻金漆盤盤裹疊成三條紅紙裙送給劉太太穿着邦平娘子把來一一繫在腰裏原來世俗相傳每逢地藏王誕日曾經生產的婦人繫了紙裙在開元寺大殿上解放（也是婦女的解放）來生可免難產的苦厄曾經產育若干次紙裙解放若干條 
餘瀋[  豁安]  
　　英雄爲世界之花美人爲家庭之花 
　　英雄美人之際遇在偶然英雄美人之幸福在結果 
　　英雄必娶美人美人不必嫁英雄 
　　美人能鼓舞英雄亦能消磨英雄英雄能戀愛美人亦能抛棄美人 
 
 
 

Page 19

 
 
   
 
 

Page 20

 
 
常識 
常評 
[女子解放] [  老圃]  
　　今人競言女子解放一若女子皆爲男子所係縶須由男子解放之者吾國婦人就中人之家而言其權尚不劣於歐人而實優於日本人所最不堪者乃蓄妾之制然蓄妾者居少數皆家庭不睦失其安寗秩序是可知中國女子亦非受係縶者吾謂一國之中無論男女皆須工作助成國之生產無遊惰之男遊惰之女皆仰給於人爲國之蠹當然失其應得之權吾國號稱上流者其婦女多不事事家政委於婢僕飲食男女而外或以賭博消遣此即所謂游民無論其未受教育即受教育亦何益於社會使此類女子主張女權以抗其夫爲夫者徒盡扶養之義務是女子未受解放而男子先受係縶矣藉曰解放須先能工作所謂工作者非必入工場即缝織剌繡教養兒童亦工作生產之一端如能出外營生與男子共擔家費自不愧爲實行平等亦不妨謂之實行解放今世有教育之女子能作西語讀西書學西式化妝然驕貴不習勞作須人服侍此直花鳥耳僅可供人觀賞而不切於實用花則置於闌中鳥則蓄於籠中此即不解放之謂又有女子作政治論者此在男子作高等遊民已爲國人所厭惡何種男子不可學而必學此遊惰之男子竊爲女子不取也道德叢話 
[選舉與自由] [  蔡行素]  
　　「不出代議士不納租稅」其重代議制也如是「不自由毋寗死」其重自由權也又如是選舉代議士其殆人民獲得自由之一大證騐歟雖然盧梭曰「英人自謂有自由權 
其實惟選舉之一日有之耳選舉事畢便爲奴隸矣」當十八世紀時英人之選舉英人之自由即盧氏一言可知其大槪然以視吾國今日之選舉則又何如吾國今日之選舉所謂包辦選舉也無論調查員也監督官也當選人也皆一邱之貉同其臭味者也至於人民之自由權不必至選舉事畢即已喪失有錢者以金錢收買黠者之自由權有勢者以勢力剝奪懦者之自由權能作弊者以種種手段騙取愚者之 
自由權自由權乎但供少數放佚自恣者之利便吾民果何曾有一日之享用乎盧梭又論當時選舉之現象曰「除投票選舉議員之一日外不過拱手以觀代人之所爲是自由權不免一時捐棄之矣」返觀吾國今日之選舉并投票選舉議員之一日而亦捐棄其自由權欲其他日不致拱手以觀代人之所爲又安可得所以吾國代議成績之不良代議者之不能蓋如人意皆國民捐棄自山權之結果國民之捐棄自由權也是國民自捐棄之也國民不知自由權之可貴自由權之不可喪失而一任邪慝不軌者之所爲或貪賣票之利不惜犧牲自已之權利並不惜犧性公衆之權利嗚呼若此之選舉其可謂爲争得自由乎若此之捐棄自由權其可得有良善之結果乎語云「天作孽猶可違自作孽不可活」不得自由權而力争之雖不必即得結果尙有可望旣得自由權而捐棄之恐終無自由之一日矣國人其猛省（乙種酬） 
[西方格言（一五六）] [  謝介子選譯]  
　　人常能得機會（倍根）（Bacon) 
熱心過度能僨多事（法蘭西諺）寗貧母爲惡（英吉利諺）言之距行猶有長短（意大利諺得美名者甚樂其居（英吉利諺）疑生過（意大利諺）良舌爲良武器（英吉利諺）取金錢喪自由（德意志諺）儉即得（英吉利諺）合羣生弱者之力（席勒斯）（Syrus) 
衛生 
[拳術與深呼吸] [  泰興陳福基]  
　　西諺曰健全之身體始有健全之精神誠哉斯言也身體健全之法有二曰積極曰消極積極云者即行適宜的運動是也消極云者即處處注意公共及個人的衛生是也斯皆老生長談余不再述矣 
　　拳術者運動中之一種也是項運動旣可使吾人之筋肉發逹且可與吾人以自衛之技術焉故吾國人之習之者頗不在少數然余有一言爲習拳者進之諸君之筋肉必甚發逹矣筋肉發逹則其收縮力必强長此以往肺部必受一種極大之打擊蓋胸部筋肉之收縮力亦必與他部同時發逹則區區之肺力必不能與之抗也然欲却此弊則深呼吸尙矣蓋深呼吸足以發逹肺部且增加其彈力如此則其抵抗外部之壓力必能與之敵也若於早晨深呼吸後練習拳術則筋肉與肺部必同時發育自無肺弱之患余嘗聞十八世紀美國有一運動家彼身材之雄偉與夫筋肉之發逹暏之者莫不暛嘆不止以爲必有八九十齡之夀命焉但此運動家年未四十卒以肺部失其彈力而亡蓋彼僅知發逹筋肉而不知發逹肺部有以致之也由此以觀拳術與深呼吸之關係可以知之矣未知習拳術者以爲然否（乙種酬） 
 [L商業常識> 
[商店陳列貨物宜標明價目] [  渴筆花]  
　　商戰競争首貴廣告廣告之法甚多陳列貨物亦其一也我國商店年來對於廣告亦漸注意凡通商巨埠各大商店注重陳列貨物者頗不乏人惟中等以下之商店尙付厥如良以經濟關係不思振作殊爲憾事余常見各商店對於陳列貨物多不標明價目使主顧疑惑不辨深恐價貴因此而萌不買之意者有之反觀外人商店陳列之貨物皆一一標明價目每件若干每打幾何詳細注明主顧見之一目了然易於鑒别合則買之不合則罷旣無疑惑之慮又省問價之勞此我國商店陳列貨物之缺點也雖然近今商店亦有仿效者非可一言以斷之無如寶行者寥若晨星余故提議無論大小商店陳列貨物均宜標明價目非惟便利主顧且能表示信用况其事並不難行惟所標價目宜清楚醒目簡而易議願我商界諸君共起而圖之關係營業實非淺鮮勿以其事輕微而忽之幸甚（乙種酬） 
雜錄 
[坐電車的經騐] [  朱鴻儝]  
　　我昨天回家去坐黄包車到斜橋再坐電車到大馬路但是那時坐電車的搭客狠多一時擁擠不堪我就發生許多感觸來了現在把我坐電車的經驗數則窵在左邊　　一　預備没有坐電車的前先要認明那車究竟是到什麽地方然後預備車資上車以免臨時局促 
　　一　秩序欲上車的搭客須等下車的人下車然後再上車不要争先恐後因爲上車的要上車下車的要下車二方面都不肯相讓因此就要慢了如其等下車的人陸續下地上車的人再上車那没一定不會没有秩序了 
　　一　謙讓看見有婦女或者老人上車必須要讓他們坐因爲對於老人和婦女多應該抱一種謙讓的意思 
　　一　傳染現在天氣漸漸的熱了很容易傳染疾病譬如有患梅毒的人坐在車子裏到了他走了後來的人再去坐他的位子恐怕梅毒的一種熱氣要傳染到他身上去了危險呀總要當心一些纔好 
　　一　謹愼當坐在電車裹搭客擁擠的時候一只手執住籐圈一只手必須要當心袋袋以防扒手的眼熱再車没有停的時候如其要下車必須右手執住銅梗左足先落地下車之前須看明後邊有没有車子來以免被他車撞倒（未蓋章） 
問答 
[答王耽君問臭氱之製造法] [  閔仰鶱]  
　　臭氱爲一種濃厚之氱無色而有奇臭其比重爲二十四重於空氣能消於水其化合力較氱爲大性善漂白除臭及侵蝕各生物質遇三百度之熱即化分爲氱其來原爲電與空氣摩擦或海浪與空氣激撞而生其取法有二列舉於下 
　　（一）引静電通過濕氱或濕空氣即得每見摩電機生電時覺有一種奇臭即空氣之氱感於電而變爲臭氱使氱之三合點縮爲臭氱二合點其方程爲三氱二＝二氱三（３０２３＝２０３）惟無論施用何法以取臭氱終不能令氱蓋盡成臭氱即極濃之臭氱亦祗含臭氱二十分餘八十分仍雜有氱也 
　　（二）投硄於玻瓶加水少許令硄浮沈於水勿緊掩瓶口略使空氣透入置火爐旁約半時許驗之則化合爲臭氱矣其理以氱每合點含二元點如三合點氱與硄化合則以五元點與硄二配成硄二氱五餘一元點與氱二配成氱三也總之取臭氱之法即使氱三體積凝集而成三體積而已 
識字捷法 
[應用字] [  濟渝]  
　　噪　鳥羣鳴也本作喿从品在木上口在旁作噪無謂　又呼噪也　凡蟲烏之聲大而煩者均曰噪如鵲噪蟬噪 
　　桼　木汁可以鬤物篆文作　从　點象其汁如水滴而下此極佳之象形字自漆行而桼廢成形聲字不復可提前講解實則以漆爲桼其不合字理與喿字旁之口何異疣贅已極然則漆字何解漆水名渭水之支流也在今陜西省故从水桼聲二字之不宜混用一辨即得又物之黑者曰漆亦當作桼 
　　誌謝　昨承馬玉山福州路分公司主任張欽讓君惠贈優待劵一紙謝謝 
 
 
