# 1917 - 294 - 4916060

 

Page 1

 
 
   
 
 

Page 2

 
 
時評 
[罷粤督（冷）]  
　　昔者政府罷粤省長職粤以旣經自主不肯奉命自後粤督舉李爲省長政府即順其意以命之今政府又罷粤督職矣而其代之者即前粤督所舉之李省長 
　　粤中之事誠不可思議哉中國所集之機關或團體無一和衷共濟而不内訌者然亦有其相當之界限今粤中之事元帥府久無影響國會派亦無聲息而所謂武人團者又復互相政擊究不知其意向之何屬嗚呼宜其爲北京政府所藐視矣 
[命令]  
　　十月二十七日大總統令廣東督軍陳炳焜前經通電昌言自主孫文等在廣州地方設立僞政府及僞國會該督軍甘心縱逆擾害國家實屬悖謬己極陳炳焜著即褫職聽候查辦此令 
　　特任廣東省長李耀漢兼署督軍此令 
　　又令任命莫擎宇會辦廣東軍務此令 
　　又令廣惠鎭守使莫榮新著即行免職此令 
　　又令任命李福林爲廣惠鎭守使此令 
　　又令廣東政務廳廳長羅樹森懇請辭職羅樹森准免本職此令 
　　又令財政總長梁啓超呈稱四川成都關監督謝鵠顯因病懇請辭職等語謝鵠顯准免本職此令 
　　又令調任沈保儒署理四川成都關監督此令 
　　又令任命唐才質署理江西贛關監督此令 
　　又令伍元芝着發交財政部酌量任用此令 
　　又令内務總長湯化龍呈據京兆尹王達呈稱昌平縣知事倪欽固安縣知事趙毓衡平谷縣知事沈銓三河縣知事汪仁溥均經先後離任請予免職應照准此令 
　　又令兪兆桐給予四等嘉禾章此令 
[專電]  
　　北京電陳炳焜褫職查辦令己下此爲對粤計畫實現之第一步昨開臨時國議並召粤代表葉恭綽等列席即定最後解决此令未發前先電兼督李耀漢指示應付機宜並轉莫帮辦逐陳去粤實行第二計畫 
（二十八日下午一鐘） 
　　北京電昨下午三時開特别閣議畢同赴公府而粤人梁啓超葉恭綽等前日亦曾到府陳述昨會議後令即下（二十八日下午五鐘） 
　　北京電漢口德租界外人不貼印花稅現己解决貼稅又政府因津漢等處德奥界中自治事業仍須進行决改組自治會除行政由政储管理外他國人住在界内者資格符合許爲自治議員内務部己派員前往調查情形（二十七日下午八鐘） 
　　北京電吉省風潮未息日己派兵五日到長春護日僑 
（二十八日下午一鐘） 
　　北京電川周道剛電陳合江黔軍全退國軍可下瀘州政府對 
 
 

Page 3

 
 
於川事又具樂觀（二十八日下午一鐘） 
　　北京電公府設軍事討論會遇軍機要件召府院高級軍官取决定下星期二成立 
（二十八日下午一鐘） 
　　北京電公府擬設軍政討論會與會者爲段祺瑞王士珍段芝貴劉冠雄及參陸海三次長下星期成立（二十八日下午五鐘） 
　　北京電鳳凰山鐵鑛日人要求合辦甚力政储主自辦許日附股農商張國淦反對現交涉吃緊張因請假五天（二十八日下午一鐘） 
　　北京電政府因日本發表青島民政條例其程度範圍均超過於德國己口頭向日使述此旨日允改換名義内容變更尚待交涉（二十八日下午五鐘） 
　　北京電閻錫山電晋省援湘軍隊分三次出發今日第一批由正太路裝八列車先行馮力請王士珍出贊軍機昨始得王同意（二十八日下午一鐘） 
　　北京電教部新定視學專章國議通過呈薦錢家治李步青補部視學洪彥逺彭世芳等試署（二十八日下午一鐘） 
　　北京電張敬堯二十九出京五日拔隊赴湘（二十八日下午一鐘） 
　　北京電政府方面言陸榮廷密派代表來京（二十八日下午五鐘） 
　　北京電幣制借欵契約期間延至明年四月（二十八日下午六鐘） 
　　北京電美國又有實行加入戰團之說（二十八日下午六鐘） 
　　北京電海部以鏡清艦出售價十萬元（二十八日下午六鐘） 
　　北京電吉林將以孟恩遠暫不離任了事（二十八日下午六鐘） 
[外電]  
　　北京電幣制借欵供給權乃數年前精琦氏研究中國幣制時給予美國者今復由梁啟超正式向美重申前議日本欲藉幣制借欵洋三千萬元操中國財政權之計畫己爲所敗（二十六日）大陸報 
　　北京電據政界某要人語陳炳焜不久將免職繼任者尚未定如一時乏適當之人則以李省長兼署督軍龍濟光將伺機而務壓迫陸榮廷與唐繼堯現正在運動中（二十八日） 
　　奉天電自中央允孟督軍留任之報傳至吉林後吉林軍隊己退出長春唯孟恩遠及其所部將校等猶在吉林繼續會議據多數人士之觀瀾似尚欲要求中央與以最後之保障而後己（二十八日） 
　　奉天電派奉天軍隊四營至齊齊哈爾爲黑龍江鮑督軍之護衛隊一事黑龍江省軍隊一致反對該省省議會亦向鮑督軍詰問理由駐該省之俄國領事亦提出猛烈之抗議 
（二十八日） 
　　漢口電皖省所派援湘軍總司令李鴻成（譯音）於二十六日晚抵漢口帶有騎兵衞生隊輜重隊各一連安武軍第二路第四第五兩營於二十七日抵漢口帶有衞生隊一隊砲兵一營山砲十六尊（二十八日） 
　　東京電美國噴雪兒佛泥耶鍊鋼廠長裴佳爾氏意欲在日本設一日美合資之大鍊鋼廠現留東京向各方面奔走運動（二十八日） 
　　東京電昨日日本政府開元帥會議所議爲組織軍團改良兵器及關係充實軍備内容諸事件聞此項會議此後尚擬再開（二十八日） 
　　東京電昨日此間教育會議開會討論江木千之氏所提出各學校添設兵式教練之議案卽付委員審查（二十八日） 
　　以上東方通信社電 
　　東京電日本開元帥會議駐華武官齋藤少將現返日本亦與斯會會同審議供給中國軍器問題（二十七日）共同通信社電 
[戰電]  
　　倫敦電中級社會等之政治家千人開大會於莫斯科此舉頗可注意蓋軍工代表會今己不能應時局之必要故俄國穏健派之人擬起而團結以共負時艱也伊士凡斯蒂亞報（軍工代表會之機關報）承認全國軍工代表會之勢力日見衰弱其總因乃在無力作戰及不能應國民之需求云（二十六日） 
　　巴黎電新任外交總長巴爾都氏今日復在衆議院申明俄法之同心進行戰事及俄國陸軍之可恃敵人之軍事攻勢今己爲協約國所敗故乃用劇烈之外交攻勢志在離間協約國惟日内將開之協約國大會力能止此危險云巴爾都氏繼謂亞爾薩斯與勞蘭二省必須讓還法國法國對於此事决不稍向德國讓步著名社會黨領袖湯瑪氏卽起贊成巴氏之說衆院旋以二百八十人票對一百三十三票通過信任政府必能勝敵案（二十五日） 
　　倫敦電愛爾杜白林開新芬黨大會志在草擬愛爾蘭憲法其臨時憲法宣布新芬黨志在得列國承認爲獨立愛爾蘭民國此舉旣成則愛爾蘭擬開國民大會自由選舉其政府云聞愛爾蘭共有新芬黨俱樂部一千二百所其會員共有二十五萬人（二十六日） 
　　羅馬電今日下午德國公報云意國第二軍現正退走同盟軍進至加佛萊特與朗吉拉二地以外現於意境内多處與敵交綏俘虜之數己滿三萬内有軍官七百員戰利品中有砲三百尊（二十六日） 
要聞一 
[日本政局之推測（心危）]  
　　政府之樂觀 
　　政黨之形勢 
　　日本政局自總選後今夏臨時會議安然無事明正須召集第四十會議距今僅兩月政府與政黨之關係逐漸緊凑政府對於此次會議己着着準備而政黨亦至各處演說以維持其地位發展其政見兹述各方目前形勢如次 
　　日政府對於此次會議頗抱樂觀據當局者云政府於外交問題如對華政策日美親善等政策均先經外交調查會之議决由政府完全負責故如對華政策以不干涉主義爲前提對於目下南北紛爭取旁觀態度而日美國際關係因石井大使之赴美使各種疑念得解釋若石井氏之演說聲明對華政策仍不外乎門户開放利益均等主義且所以維持日本在華有特殊之地位故均受歐美各國之歡迎石进大使之使命中尚存金鐵解禁問題因不可抗力之原因一時雖難解决而不久必有良好之結果也至於内政攸關之預算問題更不難解决蓋現政储所執方針專注意於國防故各部之要求額中先着意於砲隊改編及軍艦建造兩事其他各部則按歳入以爲分配况目下各閣員意見一致必易於就緒更如船舶令物價調節令均爲應時之設施預期必得良好之結果也若言政黨形勢與臨時會議當無少異憲政會雖有反對之聲而無相當攻擊之材料况政府未嘗失政無論反對黨如何措辭旣不足以動摇政府復不能激起人心故第四十會議當然可泰平無事也云云 
　　憲政會初爲大隈内閣興黨占大多數於議席寺内内閣成立後首遭解散之厄總選舉後一變而爲少數黨於是在議會己失其優勢臨時會議全歸失敗蓋憲政會自與政府處於對立地位後輒以小問題攻擊政府之短今次乃就大問題與政府反抗雖自知其無效然非此不足以發揮其反對黨之能力據該黨有力者云此次攻擊政府之材料極多如現内閣之對華政策雖陽爲不干涉主義而其實對於北方有援助之意如借欵成立兵器供給問題等均間接援助之證而對於南方態度至爲冷淡斯誠於兩國親善前途生極大之障碍至外交調查會有背憲政無非竊國家之公器而玩弄之轉嫁其責任所謂舉　一致云云實欺人之誠當設立之初憲政會即己反對今旣成立半載有餘毫無成續要之無非政府之欲維持其政權他黨之欲擁護其地位耳更如外交問題以内之官僚主義軍閱主義武斷主義行之徒使國際間生疑若石井大使之赴美政府自　爲成功而金鐵問題迄今尚未解决而孟羅主義之宣言徒聳世界之耳目况内政上之一切設施均不合時宜先後緩急率爾倒置是以憲政會始終不能容軍閥内閣之存在也云云由此以觀憲政會對於此次會議必有相當之旗鼓以抗政府然該黨己處於少數黨之悲運一時恐尚未能有成功之望也 
　　憲政會之孤立無援己如上述更當詳言政府之與黨貴族院之幸俱樂部研究會等均據有多數且欲維持現内閣者雖其他黨派有與憲政會表同情者然上院中心勢力仍欲維持現内閣即有少數反對實不生效力且政府對於貴族院竭力聯絡如遺美大使遣美議員外交調查會教育會議樞府補缺等均所以交歡上院者故雙方握手正堅一時當無危險也政友會始而宣言中立繼而與政府提携恒在不即不離之間其實政友會當選舉時乃欲藉政府之力以恢復其黨勢迨復占議席之多數外間多以爲政友會有反噬之意欲倒政府而代之然觀目前情形似尚非其時機蓋政友之於政府互相利用今雖占優勢而觀四圍形勢如元老樞府貴族院等尚有維持現内閣之意若急於把握政權恐所恢復之勢力因之傾覆反爲世人所唾駡反對黨所冷嘲故其意尚欲維持現狀也最近有人往叩原敬氏之意見答言第四十會議當然平穏無事惟會議後如何不得而知耳其言固有深意存焉國民黨目前所抱者爲犧牲主義蓋其首領犬養毅氏專注意於外交問題以前所反對之官僚軍　非立憲内閣均置之不問惟行其所信戰時戰後之國策故己亦厠身外交調查會以參與國政此次會議仍無異議也新政會（即維新會改稱）爲政府黨其援助政府無疑揆　以上所列則觀政府於第四十會議當可高枕無憂也 
[大陸報論軍械聯盟問題]  
　　大陸報載二十六日北京電稱北京政府與日本間軍械聯盟一事刻方迅速進行當可告成聞日本催逼稍改條件立即解决但日人某軍械廠則主張以該廠代表監督新軍械之支配其所持之理由謂藉此可免中政府用以征伐南方惟外交界意見以爲此乃著手管理中　陸軍之初步聞美國己向日本建議日本軍械　可供給調赴歐洲之華兵其意蓋謂越此範圍以外則美國必反對之也目下使署方面縱未駭異己表示異常注意之象云云該報又云軍械聯盟之議將爲一九一五年日本要求後中國政治上最可驚人之事即謂爲中國歷史上最有害之一事亦無不可本年五月間黎總統與段總理互起衝突時英文京報曾著社論一篇指斥總理謂其與日本商訂將中國陸軍管轄權斷送日本之私約京報主筆陳友仁因是繫獄直至段免職後始得開釋陳現在滬大陸報咋得其言論略云宜告事實之時機今己至矣五月間余從總統府獲聞消息段總理正與日相寺内磋議軍械合同若竟成功則中國陸軍之管轄權將操諸日本矣余乃在京報披露此事旋因以下獄今叚總理與寺内首相所將締結之軍械聯盟實即前軍械合同爲京報所披露者之一部耳觀陳氏此言黎總統所以毅然决然罷免段氏之原因亦可略見蓋京報所根攙以指斥段氏之消息固直接從總統府而得者也今日之事己證明京報所言之確軍械聯盟刻在進行中據日本報紙所載聯盟云者不僅包括軍械借欵一端直二十一條第五項之變相耳確實條件秘密不宣惟可恃方面云日本將以日洋三千萬圓借與中國俾在日本購買陸軍應用之軍械第此爲入手之第一步隨後再以借欵貸與中國以購日本軍械供給中國海陸軍全部之需用日入初僅派監督一人監視軍械之支配但據日報言此不過暫時事耳稍閱若干時中國將組織模範軍以爲新式軍隊之表率聘日人爲軍官以統帶之此後中國爲報答日本此種優惠利益計將以自己原料供給日人製造軍械並專用日本軍械以代他國所供給者果爾則二十一條要求中之五項第四欵與此將成立之聯盟二者之間有何異同誠不易分别矣數日前東京朝日新聞登載某大員之談片略謂軍械聯盟之計畫不獨爲統一中國所用之軍械起見且另有一遠大目的以中日兩國地理上密切關係與其在世界之地位而言　　實有締結軍械聯盟之必要第一應行之事在實行改革中國軍制欲改革軍制中國先必從日本購買新式軍械並以製造軍械所必需之原料供給日本以爲日本供給軍械之報酬然後日本卽以其軍官訓練中國新軍云云然日本報紙亦有持反對之論調者如東京時事橷聞曾發表意見曰第一問題三千萬元之軍械借欵果與四國銀行團之優先權不相衝突否乎今之軍械借欵欲謂爲無政治性質不可得也第二問題以軍械供給北京政府果與寺内内閣所主張不干涉之政策不相矛盾否乎中國南北刻方相持不下或謂有適當之監督即可阻免濫用軍械以制南方之事然監督究如何執行耶或又謂南方如需軍械日本亦可以軍械售諸南方然寺内内閣亦允以巨欵借與南方歟如不能也則所謂無偏無黨者不過徒有其名耳苟此兩問題不能解决則軍械借欵之議殊無爲國人贊助之理由云云中國軍力之希望是否將永逺抵押於他人唯在北京於此兩星期内决定之吾人於此僅有一線希望卽希望反對段總理與曹汝霖之政黨有所舉動而日傳說反對派刻作破壞此借欵之最後行動進步黨中己有一部份宣言如聯盟不即取銷彼等將與　民黨携手矣 
[北京特别通信（一百二十一）（）飄萍]  
　　十月二十三 
　　兩廣形勢之複雜 
　　村落的孟羅主義 
　　粤川湘同一糜爛之警告 
　　愚於前號通信（一百二十）曾分述湘粤與川滇兩大問題下公平之斷案而對於粤省形勢之將來更爲鄭重注意以促雙方之醒悟數日以來粤事益呈複雜之觀陳炳焜之地位尤覺岌岌不可終日惠州離廣東政府而獨立該處附近己有戰事莫擎宇態度漸露龍濟光秘密圖桂而李耀漢亦有對於陳炳焜加以排斥之舉動政府將任命以兼理廣東督軍此外如與李耀漢曾同居防營統領地位之李福林昨日忽有派使北京之事表面觀之李耀漢固廣東現任省長而與陳炳焜譚浩明程璧光等聯名致電北京攻擊段閣者也李福林則居現在所稱大元帥孫文之下爲衞戍司令者也今何以有此二三面目供北京政府之利用此其故當略述之 
　　陳炳焜者陸榮廷氏部下重要人物之一其爲廣東督軍則陸氏勢力自廣西擴張至於廣東之結果耳方今廣東軍界之人物旣日益發揮其所謂村落的孟羅主義以鞏固個人地位與其權力故欲驅逐陳炳焜於廣東之外爲達其所抱目的之第一步乃不可掩之事實北京政府則因陳炳焜之宣言自主陸榮廷率陳譚等以干涉湖南正苦　長莫及而尤慮廣西爲湘省獨立軍後援廣東應之則湘事先不可了遑論粤事故苟有能爲對抗兩粤之行動者不問其爲何種人物何種主義必急急利用之彼龍濟光李耀漢李福林莫擎宇皆一邱之貉耳思驅逐陳譚以實行其村落的孟羅主義之弱點旣爲政府所窺破於是乎政府樂不可支而兩廣之形勢遂益見其複雜矣 
　　以今測之政府一俟時機到來即將任命李耀漢兼廣東督軍政府亦非以李耀漢爲心腹但李果與陳炳焜發生問題而莫擎宇等爲之應則廣東不能援零陵之獨立一方據愚所得消息龍濟光之志急欲爲個人報復私仇恢復數年前之勢力而目的則在廣西果如是廣西又有事而桂軍不能援湘矣政府之利用此種弱點非欲急切收復兩廣於肘腋之下也不過乘此完全解决湘事湘事解决兩廣失其咽喉亦不足平也矣故目下政府之紛紛調兵入湘似以全力注意於湘而川事則一聽川軍與滇軍之自爲戰北方軍隊不過立於助川之地位此愚所觀察之大勢也雖然此種弱點利用之果有益於國家否乎殆屬疑罰蓋今日利用其弱點他日此弱點者即足爲患天下事大抵如斯况依此進行則兩粤將與川湘同一糜爛愚敢斷言今之預爲警告蓋不得己耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣議中之時局問題]  
　　昨日（二十三）國務會議自上午十點半開議下午二時始散惟知昨日要案仍爲湘粤滇之問題宣布滇軍罪狀之命令日前己擬就然昨日並未發表據聞今明日尚未必發出蓋政府擬俟對湘粤辦法全部布置完成時始行發表也政府意見以爲四川方面己有把握所亟需以全力布置者目下仍爲兩粤廣東因莫擎宇獨立己起内鬨聞政府昨日根據目下之形勢議及對待兩粤之軍事計畫並擬定若莫軍得手廣州瀕危時即先撤陳炳焜之職而代以李耀漢至對陸榮廷則數日内尚不至决裂仍擬一面與陸文電交涉一面則以全力組織援湘軍必俟大兵集中湘南後始對陸爲相當之處置要之政府自前昨以來因莫擎宇一舉頗覺兩廣形勢己有利於中央故思乘機速决一切不顧昨日閣議散後段總理親入府報告聞密談有兩小時之久至軍械借欵問題昨日閣議將見解决一層據華英時務報稱昨日確曾議及此項交涉之條件但結果如何無從探悉 
　　另函云昨日爲國務例會之期除汪外交總長請假未到外餘均列席上午十一時照常開議首由張逺伯秘書長將最近之川湘兩省軍事密電提出報告後對於兩省之軍事計畫詳加討論己有具體辦法至對粤問题聞仍暫取放任主義其他例案則有最近之財政報告多件又聞段總理以外交汪總長未到院并聞有辭職之意當卽面囑張秘書長速至汪總長私第敦請張秘書長回院云汪總長擬請假數天暫不出席云云是日最爲重要者之議案爲大總統交下財政部呈文關於處置某項財政問題其次卽爲湘粤問題聞己議定具體之辦法議畢叚總理即赴公府面商一切此項會議關係頗爲重要又外交汪總長辭職决定慰留聞汪總長己有允意大約可以取消辭意又財部提出關於外國顧問薪金原用金幣者擬金銀幣各半嗣以恐援例者甚多未爲通過其餘尚任命簡任官數人目下内閣與兩廣己非口舌所能調和雖馮總統與陸榮廷間尚有電報往還然與時局裏面己毫不相干不過一種文字酬應據聞公储昨接到陸氏來電一通係覆馮公巧電者大意謂某亦無權可以解决時局之糾紛實深抱歉又傳聞其中有解鈴繫鈴全在公等之語聞馮之原電係訴之感情命其抛棄一切主張服從政府以免發生戰禍故此次覆電之漠然亦係意中之事然因馮電之無效則内閣用武之主張益增一分勢力馮陸最近交涉一場所得之結果如是而己 
[汪外長辭職問題之所聞]  
　　外交汪總長前日未到部前晚突有辭職之說兹聞其故乃以寓滬德僑例應註册有在英界居住者英領要求歸工部局辦理上海盧護軍使主張自辦所執理由謂上次對德絶交曾經辦理有案此次未便歧異汪總長則謂德僑旣居英界不肯自來註册在勢不能不由工部局執行且現在國交方睦不宜因此細故致成重大交涉雙方意見不一最近交涉員薩福懋因註册事亦微與英領意見不同部擬撤薩盧使不允謂與薩連帶負責不能聽去願先請罪並有指斥汪喪失主權等語遂引起辭職問題汪總長辭呈己擬就爲他閣員尼阻未進昨日閣議確未出席昨早院秘書長代表總理赴汪邸密譚至兩小時之久勸以大局爲重勿輕言去汪己首肯允勿再辭今晚宴請外賓亦己出席招待矣 
　　又聞汪總長辭職書於前晚提出總理即於當晚派段芝貴前往慰留昨早又派張逺伯秘書長將辭職書送還并加一番勸慰汪己有允留之意但對張秘書長聲明謂此次辭職實因外交困難内外又不能相諒故不欲久尸厥位并非對於個人有甚意見云云張旋退去汪總長昨日雖未出席於國務會議然仍到部照常辦公並於午後見外賓兩起（其一爲日使林權助）晚五時歸家忽得氣喘之症神旣不支痰復微上即時招伍連德醫生入診經打數針氣始稍平據醫言此病當無大碍惟昨夕七時汪總長本設席迎賓館欵讌日本新來華之諸人乃因病不能盡主人之禮僅由高次長代表致敬云 
[孟恩逺之去職問題]  
　　孟恩逺内調將軍雖失去督軍之職抛却實權然以官階言之究竟總算升遷不是罷免似乎不應鄙夷不屑前某方面之東京電謂孟恩逺來電詰問免職之理由限三日内答覆昨日外痱探訪則謂果有此事但非孟恩逺自己出名孟恩逺且有電來京謂詰問政府之電乃其部下高某盜名擅發自己並未與聞云云以事理推之即戀棧情殷亦斷無自己乞留之事更無自己詰問免職理由限政府定期答覆之事則孟之聲明似爲事實也然此項電報政府連日己接得多種有詰問免職理由者爲一派硬話有請留孟氏者爲一派軟話其詰問最厲之電即駐長春之旅長裴其勛所爲原電未經政府宣布不能知其内容然以意度之措詞必甚不和平也孟恩逺雖己有己聲明然自任命將軍之命令發表詰問理由之來電到京孟氏同時來電請假一個月並派參謀長某（即發電詰問者）代理其職務而孟氏並未報告何日來京因是大總統於昨日卽發電致孟嚴行告誡並電該省之裴鮑兩旅長嚴行告誡昨日下午二時段總理入府與大總統密議吉林事件其結果尚未得知記述至此又得一消息謂吉林軍隊己將省城之中國交通兩銀行電報局等一律看守吉林省長郭宗熙亦失其行動之自由據某方消息並有二十三日宣告獨立之說是孟恩逺竟以自己之失却督軍地位而反抗中央並聞政府方面己著手暗中設法和緩以期消除東北一時之憂未知其效果將如何也 
　　又聞吉省本有一師一旅此次不穩爲裴其勛一部分其餘有本隸田中玉舊部者均尚安靜政府去電嚴切勸誡奉督張作霖黑督鮑貴卿亦己分頭設法對待故孟恩逺己請假一個月並不問事又聞吉督署高參謀長以田中玉若行督吉於自己地位或有摇動故對於免孟一事亦不以爲然聞政府因西南問題不遑顧及亟欲以穩和之策對付之或將借重張奉督藉謀撫慰之道 
[毅軍搗毁北京日報情形]  
　　前日北京日報誤載熱河都統姜桂題出缺一節大觸駐京毅軍之怒遂於昨日上午集合多人馳赴鎭江胡同北京日報館將所有門窗户壁器具悉數搗毁現己由該報主任具報警廳請予查辦當其初往時毅軍約二十餘名軍服上罩便衣暗藏手鎗乘人力車齊集報館門首要求面見朱經理朱氏即派代表接待正擬叩其來意該兵等遂蜂擁而入各取鐵棍木棒始砸毁門窗繼搗壞機械活字等至十一時始一同出門各乘人力車欲出崇文門將李鐵拐斜街分館亦一併搗毁但爲警察所阻未果遂各四散而去據聞該報初登此新聞之時毅軍辦事處曾派人要求更正該館己於昨日即行更正不知何以又有此事聞其損失額約達一萬三千八百餘元營業部編輯部鑄造部裝訂部鉛印部石印部華文排字都以上七處均被搗毁僅英文排字部製銅版部兩處得以幸免據朱經理語人云搗毁門窗雖不成問題但活字散亂於報館至爲不便或須停刋二三日亦未可知又有人往翠花胡同毅軍辦事處訪楊處長探詢此事原委適楊處長公出由程副官代見據云北京日報館是否被毁因所派兵士未歸（午後一時）尚弗知其究竟吾等自通州時代即跟隨姜將軍頗蒙恩顧至今主從關係愈密報紙平素駡人原不值識者一笑然今竟登出姜都統病故之記事實無可再忍昨日（二十三日）亦曾命人前往詰責其妄事登載並要求更正該社始終不允熱河與本辦事處時通電報吾等旣未聞有此事該報何以知之無稽讕言實屬可惡云云至於此事之善後一層據一區鄧署長語人云余之所轄境内起此風潮實爲遺憾刻警察廳正在調查其處分法尚不能明言調查後果咎在報館則報館應受制裁苟咎不在報館則恃衆横行者亦須加以嚴懲云云旋聞該報明日仍照常出版主動者二名己在毅軍辦事處逮捕即押送陸軍部拘禁陸軍監獄吳警察總監曾於昨日下午五時前往陸軍部訪徐次長密議辦法 
　　附誌北京日報損失之詳數營業部賬桌方桌大桌三張二十七元時鐘一個六元五角椅子四張八元火爐二個二十四元街門大門窗門玻璃全份一百二十元電燈三支十五元銅招牌一個六元五角印色墨盒一仿三元茶碗茶壺一仿六元共計二百十六元編輯部大門窗門玻璃全仿九十三元桌子一張九元電燈兩支十元茶碗茶壺一仿四元椅子兩張五元印色墨盒一份三元五角共計一百二十四元五角鑄造部製花線機一部二百八十元製書邊機一部一百八十元鑄鉛字機一部二百一十元字模櫃四個四十元鐵釜一個五元五角足踏磨刀機一付四十元電汽用瓦罐十四個十元大門窗門玻璃全份三十八元電燈三支十五元火爐一個十一元共計八百二十九元五角裝釘部畫線機一部六十元裝釘機一部一百八十元印金機附件五元火爐一個十二元電燈五支二十五元宮燈四支三十六元做成帳簿大小一百二十本五百四十五做成信封一萬個三十元印成單紙大小七千張五十元大門窗門玻璃全份九十五元共計一千○十八元華文排字部告白版五版二百五十元各種雜誌版一百零五版二千一百磅一千二百六十元各種零件版一百九十版二千八百五十磅一千七百一十元七號鉛字版十五版一百五十磅一百六十五元電燈六支三十元火爐兩個二十三元時鐘兩個九元五號鉛字兩付二千七百磅一千七百五十五元四號鉛字兩付三千八百磅二千二百八十元三號鉛字兩付三千四百磅二千零四十元二號鉛字一付一千四百磅七百七十元二三四五號字盤七份一百四十元窻門玻璃全份四十五元各種扁字二十一盤四百一十磅三百二十八元各種存字木箱五個二十五元共計一萬零八百二十五元石印部石版兩塊四十五元桌子一張三元窗門玻璃全份三十二元共計八十元機器鉛印部煤油發動機一部七百元電燈五支二十五元共計七百二十五元睡室兩處大門窻門玻璃一份九元破開衣箱一個失去銀圓二元存紙庫木門一扇三元玻璃十四塊十元共計二十四元總共一萬三千八百五十七元 
[長沙得寳慶克復之電報]  
　　寳慶爲湖南中路重鎭界乎西南兩路之間於湖南大局關係至爲重要自第二區守備隊司令周偉曁團長宋鶴庚在該地宣布獨立湘南軍聲爲之一振湘西鎭守副使周則范遂在洪江宣布戒嚴嗣由駐紥湘鄉之北軍第二師第四旅攻克馬屋嶺渣泥塘以及洪羅廟各地後即就洪羅廟一帶駐紥以圖進取寳慶府城（前次有該旅旅長朱澤黄被刺之說兹聞係因朱旅長在該地駐紥數日絶未進攻故外間有此謡傳）至二十日朱旅長率隊進奮力撲攻至次日午後二時遂將寳慶府城完全克復當由朱旅長用萬急電報呈報到省傳督據電後即專電中央並請特奬一面由第二師師長陳復初出四言韻示將寳慶府城克復布告周知 
　　傅督以朱旅長自開抵湘鄉後迭獲勝利實屬忠勇可嘉除專呈中央請予特奬外並特派專員携帶奬品馳赴前敵慰問各軍官並犒賞士卒該委員業於今日出發並聞該員此行尚奉有傅督密令指示進攻衡永及防衞湘西各辦法云 
　　寳慶雖己有克復之說而省城謡風仍未稍息有人對於傅督大倡排斥之說傅督以情勢險惡除己派委妥員將其翁送往京師外又因前派員前往乾城原籍迎養其母頃聞己行次臨貲口故又特派其至戚吳凌雪專往臨貲口奉母轉輪北上吳君己於二十一日晚首塗矣 
[湘南戰况之鄂聞]  
　　湘南戰事官電有朱澤黄於哿日（即二十日）克復寳慶府城之信而漢口昨得十九日由湘潭寄來戰地消息則謂王汝勤朱澤黄兩軍於十七八兩日復爲南軍擊敗並謂湘潭軍需轉運處己移至長沙則湘南之戰情又似北軍並未得利惟軍情瞬息萬變究竟寳慶克復與否官電亦未言其詳兹將十七八日戰况紀左 
　　十七日王汝勤退至南冲舖宿營南軍在護湘關前駐紥是晚有桂軍邱渭南之兵三營至關正會商進攻之方忽據探報傅督聞前敵失利派兵十二營分四路出發一則援救王朱兩軍再則包抄衡山寳慶等處計一路由湘潭東岸沿河前進包抄衡山東側二路由湘潭西岸前進包抄衡邑西側三路由湘鄉繞永豐進窺寳慶四路由攸縣繞道安仁永興相機接援意在四路包圍南軍前鋒司令林修梅聞報當通知左右翼周偉宋鶴庚二氏預備迎敵並商趙恒惕邱渭南亦分兵四路以待第一路以趙師長帶兵一團防禦衡山右側第二路邱司令帶領所部防禦衡山左側第三路以謝國光帶領所部直趨永興以牽制其援隊第四路林氏飛電劉建藩及宋周二氏厚以兵力防禦寳慶及武豐等處籌畫己定連夜出發十八日林氏親率所部至南冲舖與王軍接戰數小時未分勝負王氏忽得探報謂我軍第一路由湘潭出發行至渌口與敵軍之防禦軍相遇未及提防被敵軍突以猛力擊斃我軍數百人聞該敵軍並有乘勝包抄本軍之說王氏開報尚不深信仍然督兵禦敵未幾復據探報第一路失利確實王氏深恐後路被抄遂傳令停戰飭後路援隊增加掉換火線官兵退後用膳以便退守此下午五句鐘時也林軍亦以久戰疲勞傳諭停射至六句鐘時第一路北兵失敗事王軍全體皆知於是官兵均無鬭志紛紛請退王氏恐軍心摇動首尾受敵密令伺敵軍宿營後潛向右側退却（左側渌水距株洲約三十里與湘水會合距南冲舖亦只四十餘里王氏恐敵人山左包擊故向右退却）至露嶺白果寺一帶深造掩堡禦敵宿營林軍聞其退却以黑夜恐有伏兵故未追擊 
　　朱澤黄於十七日小受挫折退出青樹坪至官人山大家井一帶駐紥飛電傅督乞援傅着陳復初率所部往援陳忽向常德進發未知其係何宗旨外間遂謡傳陳氏己傾向南方赴常與陳嘉祐旅長會合取同一態度此說雖未徵實然己達於傳之耳鼓朱氏望援不至又連電催援内有援兵來遲恐永豐莫守等語傅當覆電謂己調第二十師四路出發即時可到請竭力抵守云云迨十八日援軍猶未至周偉宋鶴庚兩軍逼近大家井挑戰朱爲穩定軍心計謂大兵救援卽時可到親督各官兵竭力抵抗然兵力單薄不能久支紛紛向永豐區退却南軍乘勢追擊朱軍頗受損傷直追至永豐區域因天色己晚始停進行至粤桂援湘軍據十九日湘潭消息云己抵衡寳者僅有兩團（即邱渭南賁克昭所部）己抵永州者則有九營現在瀟水右岸宿營是爲援湘第一軍其第二軍聞尚在黄沙河駐紥云 
[惠潮獨立之因果（平生）]  
　　惠州獨立事喧傳己一旬矣自粤省援湘實行後而中央圖粤即有所聞其圖粤之計畫凡分兩路卽東路由潮入惠西路由瓊進欽廉是也潮汕方面莫擎宇與閩聯絡純然擁護中央人所共知而潮循道尹黄孝覺現方秘密進京亦爲與粤事有重要關係但欲從潮着手必以入惠爲孔道鍾鼎基張我權均粤省舊日陸軍此次受中央密命圖粤故專着意於惠州惠州軍務總辦張天驥與潮汕方面確有相通惟惠州軍隊實權則多屬於帮辦洪兆麟洪爲陳炯明舊部與民黨關係最深此次軍政府成立陳炯明奉命組織第一軍卽任惠州召集舊部 
 
 

Page 7

 
 
其人數己不少矣而實行召集者仍在於洪兆麟乃孰知張天驥奉命解職之令下實行抗拒乃能善於游說並洪兆麟亦與之聯絡而前日所召集之援湘軍乃忽變爲獨立軍說者謂此由於鍾鼎基張我權二人之善於運動有以致之故惠州獨立居然首先宣布識者料惠爲首而潮繼之不久而潮汕亦將獨立矣惟是獨立之事必資實力惠州軍實空虚昨年李嘉品守惠能苦戰半年皆恃軍器犀利自李隨同龍濟光赴瓊利器己搜括一空今所餘者多笨重舊式之器械若省中臨以大軍實無抵抗之能力且惠軍勢力全在陳炯明洪兆麟二人而二人與民黨關係最深未必肯甘心服從中央爲莫擎宇所利用故獨立事發生陳洪亦牽入旋渦中論者皆詫爲怪事而鼓動之者不過倡廣東者廣東人之廣東一說以聳之而己然陳督今方努力援湘軍政府正大爲贊成乃援湘方急而惠州事忽起而牽掣之且惠州獨立之主要人即出於民黨之主要人聞軍政府中人大爲憤怒切責陳炯明以爲我所召集者可以爲人利用其不可靠如此人格何存將來有何面目立於世上故陳炯明與鄧鏗多方排解而洪兆麟亦及早移轉方針張天驥本無實力即行逃遁省軍一至雙方調解而惠事遂歸於平定矣但惠州方報平定而潮汕又電告正式獨立潮惠殆預有聯絡可以推知矣然惠雖取消獨立而潮旣獨立亦必進兵圖惠將來潮惠間亦必有一番爭戰也 
[北軍抵渝記]  
　　近日北軍及川省軍界要人紛紛蒞渝爰將所聞述左 
　　軍界要人之住所國軍要人於前日乘大通輪船抵渝其住所列後（一）吕將軍公望住大通輪船賓館現己東下矣（二）汪參謀長住優勝旅館（三）劉師長住大通輪船賓館（四）黄肅方住同上（五）羅代表住中西旅店係四川第三師代表由京回川暫住於此 
　　招待地點之設置周代督令重慶軍事警察廳會同巴縣知事曁川江水警第二廳設立國軍招待所己於昨日設立係唐劉陳三君主任聞唐君係巴縣知事所委劉君係警廳所委陳君係水警廳所委該所即設文昌宮内文華學校辦事處 
　　預備駐兵之地點聞國軍到後所擬駐紥地點如後（一）羅漢寺駐兵一營爲總司令部（二）關岳廟駐兵一營爲旅部（三）圓通寺爲兵站（四）桂花園駐兵一營爲團部（五）培善堂駐兵未定（六）火神廟駐兵未定（七）遺愛寺駐兵未定（八）禹王宮駐兵未定（九）鎭江寺駐兵未定 
　　巴縣公署公布告巴縣知事出一布告云照得國軍入境係解川局紛爭并且豫備作戰閭閻切母虚驚紀律極爲嚴明買賣尤屬公平所用力夫人等由局預備區分諭爾軍民人等其各安靜如恒 
　　昨日己到之國軍昨有北軍步兵一營機關連一連由團長張繼善營長屈某帶領先至渝城住紥江北新城廟内聞其餘北兵即須陸續來渝云 
[湘南獨立中之贛訊]  
　　自湘南獨立以來贛督陳光逺以贛西一帶與湘省接壤迭經調遣省防步砲各營陸續出赴袁州一帶駐防以固邊圉近因西南援軍節節增進湘勢益形岌岌中央屢電贛督調軍助戰贛西鎭守使方本仁亦欲率軍赴湘故連日贛督召集軍官到署會議調度辦法當决以愼重防務保衞地方爲先務遂命駐潯各營移防湖口以扼長江要隘另於十二師内抽調數營赴潯換防助戰與否尚未决定惟以贛西邊防關係重要特令十二師四十六團團長陳光逵（陳督之弟）率領所部刻日出發前赴萍鄉駐紥以防外軍竄擾并靜待後命以爲進止現己封好船隻即日整裝出發 
[津埠水災近訊]  
　　京師籌辦天津水災急賑會天津埝工辦事處十月二十一日函告云查此次災區過廣津邑四鄉遍成澤園而被災之户所有牲畜多因無力喂養成羣運津賤價宰賣且近來水勢日見消滅轉瞬春令農忙無畜何以代耕言之殊爲可慮現敝處提議先請行政機關出示嚴禁宰殺一面速籌善後辦法以資維持而重農事頃據調查員報告今日水勢南北運河金鋼橋水落一寸北河辛莊浮橋亦落一寸惟海河之金湯橋水無漲落 
　　水災游藝助賑會近日所收各界贈助開彩之物品甚爲豐富兹聞日來該會又收到贈品甚多皆名磁異器古玩字畫美術均係精奇之品每日連迭而至會中應接異常忙碌並有各省督軍贈送佳品日來己收到山東河南江西湖南等省督軍所贈之品極多會中原定得彩號數爲一千號現又增至三千餘號彩數之多實向所未有 
　　又據津函云租界受患地方以日界爲最烈故籌晝排水之策亦以日界爲最力壽街曙街先經抽乾旭街南段上埝亦經竣工自二十一日起著手排水計雇夫一千五百名分三班輪替踏車其車即係抽壽街曙街水之木質車每一街口安二三車四五車不等而各有一日人監督之（日本每户抽一人）自黎明動工至夜十二點止計抽去積水有一尺五寸現梨棧與日本郵便局之間己不能行舟昨日則决計通夜作工大約今日（二十三日）總可將馬路中央露出再抽一日路旁之水亦可抽盡蓬萊街口及海河沿各設有機器一具（係鐵質用電力者）昨晚己試用排水更換而旭街北叚地勢較高水亦較淺自南市口起至日本郵便局之間亦經商家集欵打埝排水於南市牌坊及盧莊子信利馬車行兩處各設水車踏抽大約南北段可以同時戽乾而英界法界亦均各自築埝純用機器抽吸去水甚速而自西門起以至英界中外合辦之大排水計畫其長埝己成數里現正晝夜督工築造俟長堤築就即可向外抽水觀日界收功之速預料租界中及附近租界之禍水必能於氷凍期前收拾乾淨 
[張鎭芳報効賑欵之呈文]  
　　張鎭芳擬報効賑欵四十萬元請求緩刑各節曾誌報端兹聞其報効之原呈云陸軍模範團畢業生張家祺（係張鎭芳之子）謹呈爲毁家助賑事窮生父宦游直隸十有餘年近聞津門忽遭大水汪洋興歎民幾爲魚身雖在監獄之中心不忘救災之誼諄諄傳語飭生悉索私財勉襄善舉生遵即搜括家貲計可得欵四十萬元内現欵十萬公債劵二十萬元紙幣十萬元擬即悉數呈繳冀拯萬家之生佛勝造七級之浮屠所有生仰體親心情願報効緣由如蒙允准應卽趕速變賣家產陸續呈繳伏乞鑒核批示祗遵云云 
[南京快信]  
　　李督軍對於西南問題昨在署中會議擬作最後之調和 
　湘督傅良佐通電來寗稱總司令王汝賢業於二十四日抵長沙省城一俟軍事籌備完善卽赴前敵督戰 
　　倪軍統領馬聯甲前日己由蚌督率五營由隴海鐵路轉車赴鄂 
　　蘇省軍費經李督電請中央增加業己照准組織兩混成支隊加軍費五千元 
　　江蘇省議會開臨時會經中央照准其日期由省署酌定非下月十六日即十二月一日尚未咨覆議會 
　　省署前通令各縣知事飭將初選事務所限十月内一律成立兹據各縣知事呈報己經成立者三十餘縣現正著手調查選民 
　　齊省長前日由良王莊來電約昨日（二十七）午前十時抵寗軍警政各機關長官黎明卽渡江赴浦口車站迎接旋續接來電稱在濟南停車數小時准下午四時抵浦站詎候至晚十二時車始抵站入城時己鐘鳴一下矣 
　　李督昨在署懽讌駐寗美領事哲謨森氏曁中美協會美國人士下午一時入席三時始散 
　　今日星期李督柬邀駐寗日領高尾氏曁中日協會日本人士於午刻十二時到署會宴 
　　李督軍以魯省巨匪顧德麟異常猖獗特令駐徐第十五團妥爲防範 
　　兪代省長昨以江都眞武廟徐國寳家被匪搶刦損失甚鉅特令警備第一二團及寗滬警察廳一體通緝 
　　滇督唐繼堯派何畏來寗代表謁李督軍晤談甚久内容未悉旋李督在署設宴欵待昨晨何乘輪赴贛會晤贛督軍陳光逺李督派軍署顧問白堅武一等副官陳廷謨送至下關江干以示優禮 
　　粤省太平關監督汪聲棠昨因公過寗謁軍民兩長陳述該省狀况 
　　駐鎭第十九師師長楊春普昨乘車來省晋謁李督禀商冬防事宜 
　　李督聘蘇紳孫師鄭韓棠充本軍署顧問 
　　財政部咨省署以江淮測量局經費二萬二千元務期尅日籌撥兪代省長己令財政廳遵辦 
　　李督軍原定於二十日考詢差遣稽查人員發給九月份薪金惟報到寥寥特展至本月三十一號爲止届期再不報到即予撤銷 
江蘇省立第四師範學校定於下月四日（星期日）開運動大會 
　　兪代省長爲提倡實業起見規定請奬辦法共計四條 
　　松奉金三縣紳商張永祚等以育嬰全節兩堂董事舞弊呈請軍民兩署查辦 
地方通信 
[松江]  
　　五庫鄉閧荒誌詳松江全縣螟災以五庫鄉爲最重前日李潤之知事與楓涇警察分所長尹伯華前往該鄉履勘時幾釀巨禍緣此次知事下鄉因河道狹窄俱屬步行自晨間起岸後須至傍晚回船一日傍晚時隨行警察在岸煑飯有一鄉間小兒在旁觀看該警偶一不愼誤撞小兒惹起鄉人誤會羣責警察不應毆打小兒當即嗚鑼取衆聲言欲將知事坐船拔起焚燒經尹分所長將誤撞小兒之警察罰跪街中親持警棍責打以平衆憤乃鄉人仍聚集胡鬧旋經該處朱紳似石出而喝阻始得無事又該鄉四十圖圖董潘某見知事蒞鄉後尚未至該圖查勘故囑鄉人向吳自治委員質問詎該鄉人又誤會吳君阻撓聚集數百名至吳君家中擅自取米煑飯嗣經吳君允請知事卽來勘查始行散出現聞該鄉農民己相約不還租米不知李知事與各業主將如何對付也 
　　省議員選舉近况松江縣籌備省議會選舉事宜屢經李縣長召集二十四市鄉自治委員討論辦法己詳前報兹本縣初選事務所於二十七號下午邀請本市各段紳董在市公所中籌議本市調查員額數並推定調查人員及分段調查辦法到會者公决調查員名額因調查期限迫促須照假定之六十人加倍延請以冀不悞十一月十日之限期並即推定各段調查人員計一百餘人至分段之界限及調查員之辦事細則均依據第一届辦理一俟將各調查員姓氏由事務所呈請縣署發給知會書後卽行着手查塡以重選政又楓涇市調查主任己由縣長委任自治委員郁彤雯擔任而郁以職司自治難以兼任他職故請縣署另委葉桐叔爲調查主任業經批示照准己令葉君迅事調查矣 
　　省委蒞松勘荒此次螟蟲爲災省委羅鴻賓來松履勘惟因各市鄉荒册迄未造報齊全故未出勘李縣長業又分飭各警察區員督策各圖董保趕造送縣現在己經造送者有楓涇五庫官紹塘等三鄉合計全荒册及五成以上五成以下荒册不下二百餘份連日縣署辦理此案除令一二三四科書記會辦編纂謄錄外因人尚不敷復向經征處抽調十餘人帮同辦理又因省委羅鴻賓己定於本月三十一號邀集士紳會議勘災各事宜必須於期前將各項案卷編造完全故例應休息之星期日亦令各書記到署趕辦聞李縣長對於全荒各田一俟省委覆勘卽行按圖揭曉揭曉後十日以内准各田業户來縣指陳誤點不於限内陳明作爲默認嗣後不能再向縣署開租云 
　　草定修志規程續修華婁縣志局於九月九號開會成立時經衆推定分纂姜文傅鄭子松張嘯梅等草訂修志規程兹己草就其内容分總綱辦事細則及限期等三章命名用人列入總綱一章規定職員計纂修三人分纂十八人董事二人採訪員十八人名譽採訪三十三人調查員四人收掌一人文牘一人會計庶務一人書記一人纂修分纂由縣聘任採訪調查收掌文牘由纂修分纂董事會商公决移縣加委會計庶務書記由局訂用至名譽採訪一職即以各市鄉自治委員及各區學務專員充任辦事細則分爲三節纂修分纂合爲一節纂修主分配全書門目及審核志稿分纂主分門編纂對於採訪員接洽事宜則由纂修分纂合任之採訪調查合爲一節採訪主分類蒐採調查主覆查纂修分纂交查之件董事職員合爲一節董事掌管局務其他職員依董事之支配分局所事限期一章分固定期與假定期兩節固定期規定各局員任期採訪定半年調查定年半纂修分纂及收掌文牘書記各員定二年其他董事會計庶務等員須俟志書告成後確定决算呈報撤局現尚不能規定任期故納入假定期一節 
[無錫]  
　　總統長孫過錫馮總統長孫海岱聘宜興任藻青之女爲室擇於夏曆九月十九日入贅任宅行結婚禮刻己奉命南下於昨日四時乘由寗下行之快車抵錫蘇常鎭守使朱熙江海關監督馮國勳等先時乘車來錫在站迎迓本邑軍政界如水警師專署長楊知事吳警佐等亦均到站伺候鐘鳴四下寗車甫到站旁憲兵及警備隊均行舉鎗禮各長官向馮行兩鞠躬禮馮開乘預備之緑呢四人大轎至新世界旅社駐足隨從人員有總統姪公子馮業廣軍署諮議方更生省警廳長王桂林及公府侍從武官副官張方二人王廳長趙廳長並公府衞兵數十人荷鎗執刀保衞甚嚴隨來之女客則有馮總統長媳等十餘人俱乘大轎詣旅社憇息宜興縣則派警佐湯新到錫招待一切雇用大號駁船十隻派定洪平等淺水兵輪兩艘於本日（二十七日）早九時啓行赴宜昨夜由楊知事令橷世界旅館預備大號房間十二間爲馮公子及賓從宿處至朱鎭使王廳長等均隨船同往宜興襄辦喜事 
[鎭江]  
　　妓界賑捐實數花捐局委員孫永貞奉丹徒縣倪知事面諭此次京津水災務令各樂户增繳特别賑捐一個月并由縣署先行墊洋一千元滙寄津局當經督率司役前往各樂户廣爲勸募一節己誌本報兹聞孫委員勸得妓界中賑捐實數己達九百六十元昨己開摺報告楊師長倪縣長及商會吳總理矣 
　　辦理選舉近訊本邑城廂市董事會函保嚴禹門等八人分任初選舉調查業經倪監督分别委任己誌本報該調查員嚴禹顏承惠宋鐵如吕仰之柳秋農劉源芳沈鎔等奉委後昨赴城廂市董事會齊集討論調查辦法并經王主任給發調查須知及辦事細則二紙令各研究參考現己定期今日（二十七號）午後一句鐘各區調查員相約同時出發縣公署又頒發通告并摘錄省議會議員選舉法第三條至第七條廣爲宣布務令有選舉權及被選舉權者各向該區調查員據實報塡勿稍放棄 
　　歡送學生返揚前日（二十一號）鎭郡中學校開運動大會揚州各學校學生及教員人等來鎭參觀假庽江干萬全樓住宿數宵昨日午後五鐘始起程返揚本埠中校校長特函請駐鎭憲兵營飭調憲兵一排及商辦音樂隊數名齊赴戴生昌碼頭送行行舉鎗禮奏樂燃爆禮畢汽笛一聲各行立正禮始啓輪渡江　上 
[南通]  
　　盜劫兩家石港嚴菓生家日昨突來盜匪十二人手持快鎗六支兼其餘凶器刦取銀洋物什衣服共千餘元揚長而出途遇該處富户楊文繡倉皇奔逃當被擊斃路側隨由匪線帶往楊宅鎗刦約值千數百元之首飾衣服經該管警區呈由總局派令行政課員戴之藩隨同徐承審員前往詣勘當即飭屬嚴緝盜匪究辦 
　　刀傷三命西亭開張碾坊之周步貴素有瘋疾昨忽持刀斫斃六歳姪女一名八歳姪男一名隨向外狂奔猛遇木工姚福亦將所持之刀將姚戳斃路側現己由縣署徐承審員勘驗將凶犯帶回聽候訊辦 
[江西]  
　　潯股東贊成正式大會南灣鐵路自李劉離局後曾開臨時股東會一次推舉總協理經灣股東當場辨論表示反對是以新推之總理黄大壎協理程道存均未就職此次因路事危急特訂期於十月十一日開股東大會而贛報載有潯股東反對正式大會一則潯股東閱之頗爲詫異立即函請該報館更正並一面函致董事局表明潯股東贊成正式大會略謂同人等甚盼由正式大會選定總協理設法維持以支危局絶無絲毫意見參雜其間即前次之反對臨時總協理者亦以臨時會之舉於章程不合不欲因臨時總協理之糾葛稽正式總協理之產出區區本心不難掬以相示詎肯存地方之軫域致啓内部之紛爭用特函達貴局但有適法之選舉同人等當無不極端贊成也云云 
雜評一 
[經濟戰（一子）]  
　　歐戰和平而後必繼以極大之經濟戰而决最後之勝利於商業上爲勢所必至者也故今日交戰之國一而應付武力之戰事一面竭力準備將來戰後之經濟戰其計劃皆欲以造船事業開世界未開之貿易航路挾機械軍之全力以征服世界列强蓋其意不僅在恢復戰前狀態己也乃返觀我中國戰前旣無絲毫之準備而對於戰後則非特無準備且日謀所以自削其戰之之力焉嗚呼以此而欲立足於世界之上與列强競一日之短長豈非夢乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[流氓吞没代爲搬運之烟土]  
　　粤人某甲近由香港購得烟土六十包(值價一萬餘金)乘太古公司穎州輪船來滬於前日（二十六號）午後五時抵埠停泊浦東華通碼頭爲碼頭小工人等得悉聚集數十人圍繞輪船左右俟某甲登岸希圖槍刦旋有該處著名滬氓吉士等四人擔任保險代爲搬運扮裝日人模樣冒充海關托巡乘坐舢板前往該輪查抄當場抄出印土二十八隻紅土二十七隻詎該流氓等起意不良竟將烟土悉數吞没翌晨經海關稅務司得悉除飭水巡捕房按名查拿外並通函華洋各官廳一體派探協緝前日午後經警劇偵楫隊士李鴻强等前往緝獲寗波吉士一名帶回隊内研訊之下供出烟土係小下子杏生麻子寗波阿寳等起意吞没現不知伊等逃往何處等語翟隊長即派隊士會同法捕房探目黄金榮等分投協拿務獲解究 
[私運紅土進口之敗露]  
　　近有大帮土販從大連灣等處私運紅土四十八磅來滬販賣前日該輪進口後該土販卽賄通某西人爲之護送經過美租界元芳路西華德路附近被混名小江北者察悉尾追並喚同某號華捕上前攔阻該西人不服致起衝突沿途兇毆該華捕急鳴警笛號召華印各捕到來將該西人連同包運之紅土四十八包解入滙山捕房經捕頭詳詰一過飭解英按察司署訊辦 
[華商電車司機人罷工]  
　　華商電車司機人忽於昨日上午同盟罷工風潮旋即平息兹將各訪函彚錄於後 
　　其一華商電車三十九號司機人於二十三號晚駕駛二十六號電車由小東門往西駛至永安街口突有乘坐黄包車之津商田樹林因被拖車人行入軌道田慮電車碰撞急從車内跳出致被電車輾傷身死曾經地方檢廳將三十九號司機人傳案押候訊究在案兹華商電車公司公司機人以公司總理不代設法相約罷工於昨晨六點時均不到廠駕車當爲車務總管陸仲林等所悉立往各司機人之家内婉言勸告謂司機人在途肇禍應由司法官廳裁判公司總理無權設法爾等亦當諒之至三十九號司機人現雖拘押將來研訊時當能聲辯諒不至判處重罪總之公司與司機人等同舟共濟旣有事端自應代爲斡旋斷無置之不顧之理應俟陸總理由松返滬當爲設法惟現下爾等大衆停班有意妨碍公司營業亦有不是各司機人聞之始各上差所有南市外馬路之電車九輛於上午八點時起照常開行而民國路之電車四輛與中華路之電車亦於八時半起陸續行駛 
　　其二華商電車公司各司機人於昨日上午八時起同時罷工所有行駛小理門至西門之民國路由查票員向各司機人再三勸導無效均由查票員代爲開駛小東門至十六舖滬杭火車站一帶幸未停車惟中華路小東門至西門等處停駛三小時旋經公司總務長周明初得悉立卽召集司　人至總公司詰問各司機人僉以津人田樹林撞死一案委係自己從黄包車跳入軌道誤撞致死並非三十九號司機人開車不愼現在三十九號拘押到今未見釋放實與全體司機人生機有碍故要求總理速將田樹林自己跳入軌道司機者頓時萬難停機致遭撞死實於司機無干等各種理由申請官廳從速解决釋放以安衆心方可照常上工並非與公司爲難周君告以此事公司實難爲力祗有懇請官廳從速憑公解决現在諸人切勿罷工云云後至十二時始各照常開行 
　　其三寓滬天津號客田竹坡日前乘黄包車至新北門外民國路因見前面有華商二十六號電車駛來急從車上躍出跌入軌道是時電車一三十九號司機人雷長生不及停機致田被車撞傷殞命當由地檢廳派員詣驗後即將司機人帶回預審暫行拘留在案兹聞該公司衆司機對於雷之被拘大爲不服要求公司向地檢廳保回未達目的遂於昨日清晨相約罷工要求車務總長允其三事趕請律師赴廳辯護以明被累之眞相當經該總長向衆勸導俟商總協理設法辦理一面囑令照常開車直至十一時始得開行 
　　其四華商電車公司駛行南市之電車咋晨照常出廠詎至九時許忽相繼停積於民國路小南門等處各司機人不肯開行詢其原委咸云因前日新北門外永安街口某號電車撞傷津商一事尚未解决聞公司近曾提議以後再有事故公司不負責任故不得不暫停職務靜候辦法旋經公司得悉派人勸慰無効乃由各查票員代任司機始於十時一刻照常通行 
[匪徒糾黨搶刦之毒手]  
　　紹興人金德標於前日黎明時與在逃同黨兩人爬至新閘大通路一百五十八號門牌黄孫氏家晒臺上摺窗入内挨至同居之謝金氏臥室用毒藥水澆傷金氏雙目並至黄孫氏房内擺取金戒三只金押髮一支金耳環一副及銀洋等物逃逸氏等即大聲喊捕適新閘捕房包探沈壽章經過聞警趕卽將金追獲帶入捕房禀明捕頭押候解送公共公廨訊究 
[强盜開鎗逃逸]  
　　美租界西華德路朱家木橋附近寳華里第二弄婦人金陳氏家前晚突來盜匪四人各出手鎗嚇禁聲張在氏之手臂上搶刦金鐲一隻金戒兩枚携贓走出沿途開放手鎗一響呼嘯而逸迨該管滙山捕房得悉飭派中西通班探捕前往兜拿盜己逺颺該探等卽據情歸禀捕頭轉禀麥總巡通飭各捕房探捕一體跴緝贓盜務獲解究 
[查緝著梟羽黨]  
　　梟匪頭目趙茂庭混名小梁山王國楨等專在江浙境内販私聚賭爲害地方上月間被浙江水警廳師船楊巡官購線在嘉善東蕩河地方將趙王二匪緝獲解廳訊辦其羽黨爲前年被獲正法朱關道胞弟化名葉竹青卽葉五趙木勝即南橋小弟高長子張標即張大麻子又名張老班等仍在江浙兩界聚衆販私此拿彼竄未絶根株自江浙各縣會議聯防會剿後該匪己稍歛跡現兩浙鹽捕緝私營統領蔡和林恐若輩散而復聚特飭閔行中營馬營長上海左營第二營魏營長各率所部師船備足子彈糧食用小輪拖帶於前日午後出發江浙交界一帶嚴行巡緝蔡統領又恐各師船或有怠忽復親乘安濤小輪馳往各處視察以覘勤惰 
[緝私巡船長通匪之株連]  
　　兩浙緝私鹽捕營十二號巡船長張海清因涉及盜案經嘉禾鎭守便署飭將張海清解署研訊旋據姜老窩子等各盜證實通匪判决死刑呈報浙省軍民兩署請示奉批如擬辦理等因己誌前報兹悉嘉禾鎭守使署自奉省批當將張海清提出驗明正身執行鎗斃惟行刑前極口呼寃謂係該營弁趙秀英小龍發李先生三人共同所爲伊亦帮助等語是以嘉禾鎭守使特於昨日備文密派署員來滬詣營不動聲色將秀英三人拘獲當即解回嘉禾使署訊供核奪 
[接濟湘省軍火之遏阻]  
　　湘省戰事發生後曾由南京某營防兵在火車站查獲私運之白郎林手鎗子彈二箱因此本省防務益加嚴密松滬護軍使接奉南京李督軍來電知照後當即轉飭水陸軍警各官廳各派稽查員分往浦東浦西各碼頭嚴行偵查以杜私運接濟 
[湘省商業之停頓]  
　　近日本埠湘省各號莊客屢接總號來電大致謂近日湘地南北兩軍疊次交戰頗爲劇烈水陸交通阻塞危險情形言之心傷現在各處商市冷落影響之大實難數計照此情形一時恐難平靜故請將各貨止辦止運以免危險前此己裝之貨暫存漢口棧中切勿上進云云莊客接電後己將所辦之貨停止裝運矣 
[莫擎宇獨立之影響]  
　　本埠向做粤莊各號現己預備冬貨運往行銷詎前日忽得汕頭傳來莫擎宇獨立之耗各莊號均不敢冒險將貨運去頗爲躊躇惟旅滬粤莊預定之貨己經付欵者祗得照常裝運若粤事不早解决則各莊號又不免稍受影響矣 
[華工由英返滬]  
　　英國某公司前在本埠招募華工一百七十名於本年四月間開赴英國工作兹因工事己畢遣送回國在香港搭乘鎭安輪船來滬業於前日午後四時許抵埠停泊浦東華通碼頭登岸該華工等大半係浦東人據稱此次出洋待遇甚優惟中間因病死亡者三人不得同返祖國深爲惋惜云 
[永健永績二軍艦裝配快砲]  
　　江南造船廠承造海軍部之永健永績二艦現己工竣兹奉劉總長電令由滬赴閩以供差遣故由饒總司令於前日電致上海兵工廠請將配裝該二軍艦艙面頭尾之三生七口徑快砲二十四尊從速裝置現謝總辦己飭砲廠裝配矣 
[電燈電車兩公司暫緩合併]  
　　南市電燈與華商電車兩公司曾經提議合併邀集雙方股東開會集議經紀前報嗣由電燈公司查得近來斜徐路己經築成行人甚衆如在該路鋪築軌道通行電車則行人益爲便利電燈營業亦可發達當向電車公司一再提議旋由電車公司告以所議甚是惟刻值歐戰期内鋼軌電料價各昂貴故鋪築此路暫從緩辦因此合併一節亦遂搁與置云 
[烟酒聯合會星期常會記]  
　　中國烟酒聯合會昨開星期常會到者有南洋兄弟煙草公司代表陳茂楠土黄酒業代表洪少楚西菸業代表兪葆康紹酒業代表王闓敷皮絲業代表賴秋賓旱煙業代表樂淮高曁各職員會員等共五十餘人首由主席陳良玉布告初十日特别會議决致國務院農商部財政部電稿業己發出次陳茂楠起言此次以公賣稅抵欵實爲中國烟酒兩業商人之生死關繫决非一電所可了事須籌後盾洪少楚起言此事須同業各抱堅决之心一致進行方爲有效兪葆康言此爲人人切己之事萬無推諉之理惟事關全國非僅上海一部份之關繫急宜徵集各省意見以定標準公决各將對於此事之意見開具說明書即日送會再行集議次賴秋賓提議調查各業狀况及捐稅情形公决擬定調查表式分發查報彚集成册議至此時己五鐘即摇鈴散會 
[發起京直水災女子義賑會]  
　　近有旅滬滬廷芳夫人等諸女士慨念京直災民特發起一女子義賑會其事務所附設靜安寺路五十一號環球中國學生會訂於陽曆十一月十日即禮拜六午後七時至十二時及十一日即禮拜日午後三時至八時假靜安寺路張園舉行游藝大會特請各音樂體育演說幻術專家登擅奏技復佐以黄菊紫蟹軍樂各種遊戲及彩品以娛嘉賓 
[上海縣初選舉區之調查單]  
　　省議會議員第二届選舉調查單上海縣初選舉區姓名别號年歳某省某縣人現住何處地方居本縣幾年第一項年納直接稅第二項不動產價格第三項某種學校畢業第四項某種學校畢業相當之資格第五項停選舉權事項第六項停被選舉權事項第七項奪權事項附記 
　　調查單塡寫法第一項塡寫法姓名别號年歳籍貫住所均於空白處用大字塡寫共住居及年限應註明幾年字樣或係世居未能記憶年限者得註世居字樣第二項塡寫法直接稅之種類以地丁漕糧爲限其納稅之範圍以納於本縣者爲限數目以元爲止不必註幾角幾分第三項塡寫法不動產如田地房屋之類其範圍無論所有權及抵當權皆己包含在内船舶亦以不動產論所在之地點以本縣爲限其價格之數未能檢對契價者得估計元數注若干元字樣角以下略之第四項塡寫法在小學畢業者注小學畢業字樣以上類推第五項塡寫法與小學以上畢業相當之資格種類如前清生員以上及畢業於六個月以上之各傳習講習研究等所簡易速成預備等科並曾在小學以上學校充當教員一年以上者皆是但體操教員不在此例以上自第二項至第五項四項之中祗須注明最易調查者一項第六項塡寫法查照省議會議員選舉法第六條各欵分别注明無者寫一無字惟現任行政司法官吏及巡警必須注明係在本省或外省詳細注明切不可疏漏第七項塡寫法查照省議會議員選舉法第六第七第八第九第條分别注明無者寫一無字第八條所載停止被選舉權者係指初選監督所委任之投票開票各管理員其監察員調查員不在此限第八砃塡寫法按明省議會議員選舉法第五條消極資格之五欵無者寫一無字有者則按其資格爲第幾欵分别寫二三四一五等字第九項塡寫法此項無一定塡寫法隨事發生如遇所調查之户一人而有住所兩處以上同在本縣者應請本人指定願以何地一處入册並詢明其他住所在何市鄉何圖何街於此格内詳細注明切勿疏漏又如被調查人資格在疑似之間不易决定或有他種情事須另行記載者均可於此格内詳細注明 
　　照錄省議會議員選舉法第三至第九條全文第三條凡有中華民國國籍之男子年滿二十一歳以上於編製選舉人名册以前在選舉區内住居滿二年以上具左列資格之一者有選舉省議會議員之權一年納直接稅二元以上者二有值五百元以上之不動產者三在小學校以上畢業者四有與小學校以上畢業相當之資格者第四條凡有中華民轼國籍之男子年滿二十五歳以上者得被選舉爲省議會議員第五條凡有左列情事之一者不得有選舉權及被選舉權一褫奪公權尚未復權者红二受破產之宣告確定後尚未撤消者三有精神病者四吃食鴉片烟者五不識文字者第六條左列各人停止其選舉權及被選舉權一現役陸海軍人及在征調期間之續備軍人二現任司法官吏三現任本省行政官吏及巡警四僧道及其他宗教師第七條左列各人停止其被選舉權一小學校教員二各學校肄業生第八條辦理選舉人員於其選舉區内停止其被選舉權但監察員不在此限第九條承攬本省工程之人及承攬本省工程之公司辦事人停止其被選舉權 
[南洋路礦學校之五周紀念]  
　　北四川路南洋路鑛學校創辦有年成效卓著兹届成立五周之期特於本月二十六二十七兩日開會慶祝第一日下午三時振鈴開會由校長朱貢三君報告校務情形後即請美人海搿君登臺演說次南洋公學校長唐蔚芝君之代表次余日章君演畢時己向晚尚有清華學校廣三鐵路等祝詞不及宣讀隨發國文大會各生奬品而散晚八時學生開游藝曾計分紀念開篇拳術雙簧魔術及臨時編定之頑童冬烘新戲兩齣均宗旨正大趣味濃厚一時掌聲雷動至十時後始散第二日下午三時展覽全校學生各種成績均極優美化學實驗室及儀器陳列所尤多特色原擬同時開運動會適值天雨因即展期晚八時李松泉君戲法九時影戲聞男女來賓兩日中不下二千餘人云 
[商業學校運動會紀要]  
　　江蘇省立第一商業學校於本月二十八日下午一時開運動會至五時半止兹將田徑賽運動優勝者姓名種類錄後 
　　百碼賽跑甲組第一高昌黎第三陳庭楨第三范培元乙組第一兪文慰第二金進元第三華訓賢 
　　擲鐵球（重十四磅）第一高昌黎第二陳庭楨第三錢育佳 
　　八百八十碼賽跪第一范培元第二金進元第三陳鴻濟 
　　二百二十碼賽跪甲組第一高昌黎第二陳庭楨第三鄭達賢乙織第一兪文慰第二金進元第三華訓賢 
　　跳高第一高昌黎第二兪文慰第三沈慶祺 
　　一英里賽跪第一金進元第二范培元第三陳鴻濟 
　　百碼低欄賽跑第一鄭達賢第二陳庭楨第三湯鴻魁 
　　跳逺第一兪文慰第三陳庭楨第三金進元 
　　四百四十碼賽跪甲組第一高昌黎第二陳庭楨第三范培元乙組第一兪文慰第二金進元第三黄紹仁 
　　撑高跳第一高昌黎第二汪乃棟第三陳有光 
　　替換賽跑第一本科一年級金進元趙仲榮華訓賢鄭達賢第二本科二年級范培元湯鴻魁汪乃棟陳庭楨第三本科三年級高昌黎朱華德沈鴻賓陳應鏞 
[浦東中學之秋季運動]  
　　浦東中學昨日舉行運動會其節目（一）兵式操（二）跳欄（三）百碼賽跑（四）國（技五）鐵球（六）二百二十碼賽跑（七）跳高（八）八百八十碼長跑（九）撑竿跳（十）四百四十碼賽跑（十一）一英里長跪（十三）替換跑該样成績曾顯著於去年省立聯合運動會其優美之點固不待言至若國技之大刀長鎗撲刀等類皆花團錦簇精彩逼人拳術亦頗諳熟的是北派正宗是日特請張叔良君爲評判長朱伯裳君爲紅十字會長因閱昨天雨初霽故來賓及團體至者祗四五百人然觀者莫不眉飛目舞興盡而返 
[國技傳習所之發達]  
　　白克路珊家園中華國技傳習所係山東劉震南君創辦共有會員數十人其間如周啓明任子敖唐豪等俱爲一時之選技極精到劉君年逾六十精神矍鑠教授拳術器械拆法用法逐手演解的係少林宗派聞日來報名者益見增多云 
[旅滬商帮協會開會記]  
　　旅滬商帮協會昨日開第五届選舉大會午後兩句鐘各帮會員全體到會會場幾無容足之地並有臨時入會者數家首由臨時主席馬乙棠君報告成績及收支賬略次正會長鄒靜齋君演說本會歷史與同人維持之狀况並提議進行各事全體鼓掌嗣推舉成檢票員開視票匭鄒靜齋君當選正會長陳少舟君馬乙棠君當選副會長王修五劉萬青包竹峯黄子希業苾荃江湘浦六君當選爲名譽會董凌舜卿君當選總幹事至各職員與各帮評議員名數衆多不及詳載散會時己鐘鳴六下矣 
[貧兒院菊花會預誌]  
　　斜橋高昌廟上海貧兒院園藝部長於種菊每年開會一次本年栽植尤多約近萬株定隂曆九月十九日起開會三星期佐以名家書畫名人歌曲想届時必有一番興趣也 
[河南乞賑之公電]  
　　河南臨時救荒會致上海各報館電云敝省被災至三十餘縣之多待賑孔亟荷承上海中國濟生會派員張賢清君等携欵到汴急賑惟因災重地廣杯水車薪無濟於事爲此懇求諸慈善會源源協濟裨出災民於水火無任拜禱河南臨時救荒會叩 
[紅十字會之賑務]  
　　中國紅十字會續接武清放振員鄧笠航函云昨日奉到删電敬悉放糧一事謹遵鈞諭辦理楊村市面甚大每月有十二集各處運糧到此趕集出賣易於辦齊早己託張次長弟子木代辦現正查第六區地方濟川於日前雇小船查過北章莊吳場東西柳行四莊所見各莊房屋塌倒甚多周廻榆柳樹皮均爲災民食凈慘苦之狀目不忍睹耳不忍聞加以十家九病瘧痢極多帶來之純陽正氣丸金鷄納霜按病發給大有效驗大約二十八九號到縣城分查一三兩區户口卽行放振云云該會接函後當以該縣災情極重議加撥五千元趕放急振并加放棉衣五千件業於今日附裝太古奉天輪船起運又該會前准熊希齡督辦商請加放滄縣東光玉田徐水四縣惠振業經聯合仁德堂唐郛鄭君籌撥振欵前往滄縣東光兩縣查放昨經該會議董施子英君現己自 
 
 

Page 11

 
 
放賣坻義振適與玉田毗連易於兼顧一力擔任歸其撥欵往放尚餘徐水一縣亦經該會派員往查矣 
　　該會又接石家莊文安等等放振員蔡吉逢來函略謂石莊户口計查八百餘户一千三百餘口每大口擬給糧二斗小口一斗所捐之米除分散外尚餘百石即往散他莊工振尚未告竣災民棲息所亦正在動工大約十餘日可竣又購義地一區共七畝餘掩埋積屍均按本會成法多用石灰消滅屍毒并作小棺一百二十餘口以上各振均見施行地方非常滿意文安四處皆水無地不災本會擬先放五千元實在不敷分派請酌核加撥等語當經該會沈仲禮會長加撥洋五千元昨交中國銀行滙往該縣交由蔡放振員支配散往 
[催兌殖邊鈔票事務所常會記]  
　　催兌殖邊商困事務所昨逢星期仍在本城西姚家弄思敬學校内開第十七次常會午後各債權人先後蒞至二時入座旋由主席當衆宣告前由總商會電致國務院並北京總行等處初九日己得總商會抄示總行來電細按電中仍無確實意旨當於是日推定代表共往滬行責問有朱閏生君出爲接洽允卽電致總行務達早日開兌目的其電略謂滬行停兌年餘商民困苦萬狀迫不及待申請速示兌期以慰衆望等情現在該去電尚未得復諒不久定有美滿解决各債户聞之以爲時近隆冬飢寒交迫長此函電往還空言無補如一星期後再無確實復音當另籌對付當由主席再三安慰請再靜候數天以待後命並謂前在本事務所所報欵額己經結核總數報由總商會轉致總行現己將報名一層於初九日一律截止其餘限外來報者本事務所概不負責衆無異議遂卽散會 
[驃金價格又增]  
　　驃金一項自日本英美等國政府禁止出口以來滬上金價因此驃漲每條銀五十餘兩足赤金每兩亦漲洋九元上星期五六因鎊價陡漲兩辦士金價隨之跌去銀十六七兩昨日爲星期日鎊價例無報告驃金則漲銀十兩上下據云因有廣帮購辦現金出口之故是以金四開每枚兌價須銀六兩左右云 
[美商調查絲茶綢布之狀况]  
　　駐滬美總領事致江蘇特派交涉公署云略謂兹有美商赫爾斯偕同實業家華人廣徐二君擬赴浙省寗紹等處調查絲茶綢布各實業狀况請爲轉函該省當道指導等語爲此函祈查照轉致云云薩交涉員接函後當即函致浙省交涉員請爲查照俟該美人到境希即指導保護 
[請領律師證書之截止期]  
　　前司法次長徐謙在任時曾籌議規復全國審檢廳所擴充司法範圍嗣以經費竭蹶未克實行於是遂力主開放律師監視縣知事管理民刑訴訟藉以保障律法一般法政學生遂乘此時機紛向法部請領律師證書兹聞司法部因恐資識淺陋者濫竽充數反致貽害人民且長此以往殊無稽考特電江蘇高等審檢廳凡有請領律師證書者希於本年十一月底截止並即令行寗滬律師公會知照除電各省高審檢廳外特電知照云云現莊王兩廳長己遵照辦理矣 
[水爐同業之攻訐]  
　　水爐業趙金邦在上海縣公署控訴同業聚仙園違章設灶行頭袒護請求發封等情昨奉沈知事批示云呈及抄件均悉據稱聚仙園凌姓違背契約設爐售水如果屬實顯係破壞行規候飭吏查明諭令停閉可也仰卽知照此批 
[查禁私販硝磺之訓令]  
　　上海縣公署昨奉江蘇督軍公署第二五零號訓令内開案據硝磺總局呈稱據富利公司禀稱竊查江蘇全省商用硝磺荷蒙詳請前副總統兼領江蘇督軍馮令准敝公司接辦　銀照章承繳如有私銷侵佔公家擔任稽查曾經詳明在案無如近來私銷充斥兼之皖浙兩省在滬明則設立轉運處所暗中有意侵佔銷場敝公司因而銷數短少軍餉攸關屢曾禀請嚴禁雖承鈞局總辦轉令緝私員弁實力稽查究屬耳目難周間有拿獲送交地方行政官廳亦不過敷衍了事所以私販玩法視爲兒戲私販愈多官銷日絀若不嚴定章程認眞懲辦餉項無着思維至再不得不呈乞給示通告並行詳請督軍通令各長官道尹訓令所屬各縣知事黏章曉諭嚴禁私販移行境内巡緝營隊以及所屬巡警區域一體協緝不再視爲具文等情據此職局伏查私運硝磺大干例禁餉項所在勢難聽其自由爲此呈請鈞署令行各道尹轉行各屬知事嚴加禁止遇有私運硝磺一律查封懲辦職局並再嚴訂緝私章程七條關摺呈請鑒核通行實爲公便等情並摺一扣據此查富利公司包辦江蘇硝磺關係餉需若任私販充斥官硝勢必停頓除指令照准並分行外合行抄摺令仰該知事卽便遵照一體嚴行查禁勿再視爲具文切切此令計開章程（一）硝磺爲軍用要品未便聽任人民自由販運地方行政官廳應有查禁之責各縣雖有委駐緝私員巡緝無如權力有限擬請嗣後遇有花爆舗户私販私售由緝私員報告該縣應卽提案嚴辦（一）請令各縣訓令所屬警區爲緝私員報告舖户囤私之處立卽協查（一）購私販賣一經指明到縣提究如有狡展緝私員可到庭證明懲辦（一）武進丹陽如臯每逢冬季有無業游民掃硝私煉不獨侵佔官硝誠恐接濟匪類與地方治安有碍應一併嚴禁（一）向章舖户購領硝磺由各支銷處塡給發票載明逾期無效近舖户手提私硝一經查詢即將逾期發票詭詞以對即受其欺須辨明放行（一）各支銷處如有藉官收私收以及查出私硝不報一經查出或經報告按售價科罰以服公允（一）花爆業户需用硝磺公家設有官賣之處如私販偷運意圖供給匪徒之用殊與治安攸關應查照新刑律二百零三條處二等至三等有期徒刑 
[游巡隊士酗酒滋事]  
　　淞滬警察廳游巡第一隊隊士李廣德前日午後飲酒過醉欲至大東門外升吉里某號門牌所私之婦人某氏處不料悞入隣近某姓家見有男女數人聚集鬭牌即向周阿大之妹巧英又名小妹戲謔巧英怒駡旁人亦均不服羣起毆打李老羞成怒即將桌上之牌携去甫經出門爲衆追上扭住旣而擁入内地電燈公司門内李受辱而遁後卽告知是處崗警欲往兜拿各人早己散去遽將公司中茶房阿榮楊根全等批頰數下當場由司事朱文龍與機匠等代爲說明仍被帶至一區三分駐所經宋警佐詰問時周阿大率領周小妹投所指控被李無端闖入調戲請爲究辦未幾該公司亦派人投訴理由並云茶房等正在午膳頓遭崗警奪去飯碗動蠻毆辱聲請秉公處治宋警佐向該隊士反覆詢問李酒氣薰蒸正在聲辯忽然大吐宋警佐遂勸導該公司司事和平解决令將阿榮等兩茶房帶回一面將李送請游巡第一隊隊長懲儆惟周小妹違警賭博亦有不是姑着交保候查明行兇人姓氏以憑拘送警廳核辦 
[協緝奉賢逸盜]  
　　上海縣公署咋奉滬海道尹公署訓令内開案據奉賢縣呈稱案據警察第五分駐所僱員王太和呈稱據泰日橋派出所巡長戴佩綸報稱九月二十五日據二十六圖地保同事主蔣少琴來所報告二十四夜十二時突來匪徒十餘人口操客音手持鐵品挖開前門而入將莊少琴徐木生二人捆縛鴇開銀櫃搶去銀洋五十六元又夾被一條而逸呼鄰追趕匪己逺逃等情到所巡長立即督同巡士追緝至魯家滙地方探聞上海縣第五區警察所於二十五夜在三林塘盤獲形跡可疑之夏得昌吳佐才左榮全三名並有贓證當卽帶同蔣少琴等前往認明原贓無訛除嚴緝逸盜外理合呈請通令協緝并備文咨提夏得昌吳佐才左榮全三人歸案訊究等情據此知事查蔣家窰距縣三十三里立即親詣勘得該處有蔣少琴家住房一所大門向南開設進内有東西屋各一間據事主指稱是晚匪徒十餘人挖開大門而入將蔣少琴徐木生捆縛西屋内搗開銀櫃搶去銀洋五十六元又夾被一條等語查驗櫃蓋及大門各有挖損搗毁痕跡蔣少琴等並無傷痕勘畢繪圖附卷訊據地保張錫千與報詞相同除咨請上海縣將夏得昌等解送歸案訊辦一面飭緝逸盜務獲解究外理合據情呈報仰祈鑒核俯賜通飭協緝等因據此除呈指令併分行外合行令仰該知事卽將此案逸賊飭警嚴密跴緝務獲解究切切此令 
[通緝串同冒騙之逸犯]  
公共總巡捕房刑事科前日發出通緝逸犯之文告一道照錄如下爲緝拿事照得洪炳章洪炳申胡綏之韋如安等四名均無照像因犯串同冒騙案曾經公堂出票拘拿在案深恐該犯等逺颺爲此出示仰諸色人等一體知悉如知該犯等下落請至總巡捕房報告總巡可也 
[船户與鄉民衝突]  
　　本邑西鄉馬橋附近茜蒲涇農民王鴻書近因田中時常失竊菜蔬連日令堂弟玉書揚書二人在田照料及至前晚忽有費福生划船在該河經過不知如何與玉書等衝突凶毆費頗忿恨遽將田旁由王所搭之草屋舉火焚燒殆盡旋爲該處二區地方警局巡警查悉將費拘送到局鴻書亦投局控訴並稱草屋被焚之後揚書尚未返家不知生死請求究追昨晨由該區員備文將兩造申送地方警察所請究 
[股開飯館之受騙]  
　　浦東金家橋人金木林在西門外方板橋地方租賃顧姓家十一十二號雙開間門面開設大吉樓飯館於今年隂曆六月間向浦東黄家橋張妙生處糾得股本洋一千餘元忽於上月杪潛逃無蹤積欠房金五月張在外營業毫不知覺經房主呈訴審判廳核准於前日（二十七）帶同承發吏前往查封生財張始得悉當即前往聲明被騙情形旋經檢查店内貨物早被金變賣一空昨張妙生己投赴審判廳另行起訴矣 
[三誌設肆騙貨之發覺]  
　　太平弄三十六號門牌益和號誑騙寳成等四家貨物值價洋八百餘元潛行逃逸詳情己兩紀前報兹悉昨日第一區署董警正己詳請淞滬警察廳長飭派偵緝隊士查緝在逃之該號東夥殷方等二人到案究追該號二房東恒餘米行執事胡珊順亦投署具禀聲明殷等來租餘屋時言明尚有家眷由甬江接來所以保租迄未覔到每月租金按照滬例先付後住月僅八元五角至該號在外向人往來購貨等事全不知覺現在逃匿何處亦不知悉須求緝查根究以儆刁風等語不知董警正能允其脫累否 
[西探調充探目]  
　　虹口滙山捕房西探目壳羅香因奉麥總巡調駐老閘捕房專查特别案件遺差由麥君諭令總巡捕房六十二號西探調往承值 
[透支銀兩與不理押款]  
　　傳義綸在公共公廨呈控楊慶友透支銀兩又田堯章控蕭文華不理押欵業經捕房將該被告等傳案禀奉中西官諭令分别交保候訊 
[破屋岌岌可危]  
　　大東門内直街靠南房屋經工巡捐局規定丈尺飭令各房主一律往後拆造放寛馬路以利交通自動工以來大東門至西門一帶房屋將次造竣馬路亦己翻砌惟西門内羊肉橋某姓之屋及穿心河橋李姓之屋均己破壞欹側房主無力翻造勢將傾圯故由工巡捐局諭知該舖地甲傳諭各該房主趕爲拆卸如再違延由局派工往拆以防危害云 
[查獲花會賭棍]  
　　閘北偵緝隊隊士前日在新永盛里第一弄第一家查獲私設花會聽筒之王貴記金銀富二名並抄出賬簿紙條等賭博物證解送司法科聽候究辦 
[瑞澂家中之訟累]  
　　己故前清鄂督瑞莘儒之妾廖氏在公共公廨呈控瑞子國潤章不分應得遺產迭經中西官訊供判决詳情曾誌本報兹因原告廖氏不服判决於上星期六特延律師投廨聲明不服理由要求准予上訴經關　員商之觀審西官英卓副領事姑照原告請求准予上訴 
[控告不交方單之判斷]  
　　乍浦路一百二十八號門牌住户周長發被陳福生在寳山縣公署呈控不交方單等情經該縣照准於前日備文派警來滬协同捕房將周傅至公共公廨請究即據來警禀稱被告向居寳山縣境天通菴並非租界居民且案己判决被告抗不將方單繳案應請移提歸案訊之周延律師到堂辯稱被告向居租界原告不應赴内地官廳越控所有方單被告己抵押於人應請將案註銷經中西官判曰據被告供稱本案在寳山縣公署訊判時該被告實住居租界應由寳山縣另行補給原告方單了案此判 
[不理賠欵之辯論]  
　　宋嘉猷控姚子澄不理賠欵一案上星期六由公共公廨傳訊原告延律師到堂陳述案情請爲追繳訊之被告亦延律師到堂辯稱原告曾至被告處擔保某作場貨欵被告己在公堂起訴乃原告反至城内審判廳控請飭令被告賠償名譽損失銀一千兩於八月初七日由廳判决令將判决書呈案現原告又在公堂起訴請爲察核中西官判候下禮拜六再訊 
[出店携欵潛逃之結果]  
　　法租界氷慶昌報關行主朱子景於本月二十日將雙萬茂烟店等托運之現洋一千三百元派令出店陸文桂車送太古公司安徽輪船運往汕頭詎陸以保人業己病故頓起歹意將小車抛棄路上携欵逃至江灣屈家橋姘婦徐姓家中當時由姘婦之夫徐三爲之搬運不料被該處隣居吳藝芳等所見以其形跡可疑與人談論爲該處警察署巡長趙逢源巡警趙榮生所聞當將人贓一併拘入警察署轉解司法科訊問屬實准將銀洋給予原告具領後以原告在法界營業又將陸徐兩人移送法公廨昨經中西讞員提訊先由原告朱子景投訴前情請究詰之陸文桂供認私取銀洋不諱徐三供民人代陸搬運確有其事惟事前並未串通求宥判陸文桂押西牢六個月徐三押一個月以儆 
[清江裁縫行兇]  
　　成衣匠清江人陳兆榮前晨因見相識之天津婦人王薛氏與趙連弟同在南京路小菜場購買菜蔬駐足絮語陳疑與氏有私將趙毆打並攫取小販所持小刀將趙之頭面足骨等處戳傷圖逃經氏喚到六百七十八號華捕將各人一併帶入老閘捕房禀明捕頭將趙送往醫院醫治陳則押候解送公共公廨訊究 
[攫取小孩手鐲]  
　　無錫人錢榮卿於前日午後在南京路攫取李周氏家二歳男孩福生臂上之銀鐲一只圖逃被氏家婢女阿桂所見鳴捕將錢追獲帶入捕房押候解廨訊究 
[汽車撞壞電車]  
　　電車公司司機人兪錢生至法公堂控稱商人日前駕車至巨籟達路地方踏鈴甚響詎有許良明所駕之汽車由横路冲出擊撞以致電車稍受損傷請求訊究詰之許良明供稱是日駕車至該處未見前面有電車馳來迨經看見己不及退讓以致悞撞求宥聶讞員判許罰洋十元充公 
[婦人爲子辨誣]  
　　周四六前控滕章成拐匿伊妻李氏由閘北司法科移送地檢廳訊押候查在案昨由滕母朱氏扭周李氏及楊子高至四區控稱周妻與楊同居長安路我子章成實遭誣控等情當經姚署長質訊據楊供稱李氏係由章成寄養我家云云判解送司法科移歸地檢廳併案究辦 
[小車夫禁押西牢]  
　　馬伯老咋至法公堂訴稱商人前雇陳佐夫所推之小車裝運洋貨等物至英租界内當時商人因有他事囑陳先行車去詎陳心起不良將該貨車往别處私行售賣兹由商人偵悉匿跡之處將陳扭案請求訊究詰之陳佐夫供是日民人推車經過法界紫來街走入弄内小便詎被竊賊乘隙將貨竊去多件民入情急畏懼故未報知原告中西讞員判陳押西牢二月以儆 
[女婿扭控丈人]  
　　成衣匠甬人忻忠元前日將住居夏家弄興華里之陳阿炳扭至四區警署控稱前憑媒妁取陳女爲室詎妻歸寗日久向領不放請爲核辦當卽解至司法科經段科員訊得陳意圖賴婚判移地檢廳核辦 
[小孩迷路]  
　　四區崗警昨日查見迷路男孩一口帶入區署詢據答稱姓張名阿土年八歳家住老閘地方諭送交慈善團留養候查 
[任意溲溺]  
　　住居美租界漢璧禮路一百四十五號門牌之甬人應文卿前晚在洋台上小便被一千零五十四號巡街捕查見歸禀捕頭請廨出單傳應到案訊罰 
[客棧違章受罰]  
　　法新租界嵩山路捕房捕頭臘脫來查得西新橋街一帶各客棧大半不將寓客姓名籍貫錄明循環簿上恐有匪徒混跡肆擾故於昨日飭探將該處客棧主陳少卿李莊大倪士英周春明周寳芳等五人傳至法公堂訊究陳李倪周四人同供開設未久悞違定章今己自知不合以後自當遵章登簿周寳芳供稱此棧係寡婦某氏所開與我無涉中西　員判隊等四人各罰洋十元充公周寳芳不應揑詞强辯除照罰十元外另再加罰五元以儆 
[法總巡重訂客棧章程]  
　法租界總巡施美德以邇來界内客棧林立雜亂無章亟宜取缔是以重訂棧章十五條印刋多份飭探程金和遍發各棧縣掛原文錄後 
　　法界棧房客棧章程十五條（一）客棧及棧房均須有照會否則不准開設該照會不准假借售賣等語（二）房間及房屋以清潔出氣爲上厠坑亦須設立牆壁止少每年刷白一回（三）倘有客人疾病及死亡等事棧主當即到捕房報告（四）每家棧房該設一人名册上記店夥及客人姓名年歳職役何處人民顷時進棧幾時出棧何處去等情此項册子該流連記錄不可斷停如有捕房人等前來查看亦該交閱無違（五）客人中如有身帶軍械軍器等類棧主該火速來捕房報知即使有盜賊名譽不好者不可收留伊等物件亦不可存儲賬櫃内（六）禁止賭博喧譁吵鬧（七）棧内嚴禁婦人娼宿及姦宿等情（八）捕房有隨時查察客棧之權（九）客人被竊或損失等類如被棧夥或閒人出入竊去者則棧主應當賠償客人如未曾以金銀首飾交明櫃上者　費以五十元爲止如果交明櫃上者棧主如數賠足（十）如有强徒前來棧内搶刧客人物件者則與棧主無涉（十一）如客人出去未曾呌茶房關門而被竊者與棧主無涉（十二）違以上之訂章者由公堂判斷輕者罰欵自五元至二百重者監禁不貸如有意屢次違章則加倍辦罰或吊銷照會（十三）各棧房將此項章程掛在棧内看閱（十四）如有洋人來棧内住宿棧主火速報告捕房（十五）照會捐價每月自一兩至五十兩以棧房大小而論大法總巡施示 
雜評二 
[南市電車司棧人又罷工（步陶）]  
　　南市電車司機人之罷工此其第二次矣兩兩相較前之所撞死者爲一幼孩今之所撞死者爲一被酒之津商前之引起罷工者爲警察之過事吹求今之引起罷工者爲雷司機人之被押平心論之兩次司機人之遇此不幸皆有可以原恕之理由前者與警察積不相能可勿多論今者檢廳尚未開審罷工之行動何遽賡續而起推其意蓋慮開審時雷或不利故欲以此表示希得公司之援助也夫司法爲獨立官廳公司縱極不願罷工時間之延長然亦必無權以代當事人緩頰但旣有此行動官廳或亦有所感覺而從早審理斯公司雖受有形之損失而當事人要自獲無形之利便矣雖然官廳對於此等案件而能隨到隨審豈不更爲利便社會事業之大者哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[擺倫傳] [  瘦鵑]  
　　擺倫ＬordＧＧＢyronz爲英國詩人以一千七百八十八年一月生於倫敦父曰約翰擺倫大佐爲一關茸小人氏幼居蘇格蘭之阿勃亭以頴慧聞父死從母移居英倫一千八百零一年遂入哈洛學校讀Ｈotrolv讀四載轉入劍橋之屈臬的書院Ｔrinitycoliege折節向學者三年遂出始爲詩刋成一集曰「惰肘」ＨoursＯfＬdleness詩未見佳爲蘇格蘭雜誌所抨擊氏怒翌年遂作「英國詩人與蘇格蘭雜誌記者」一文以斥駁之一千八百零九年六月四出遊歷至西班牙及馬而他東游希臘行吟於伊琴海畔如是凡兩年乃陶冶而成詩人水光山色在在開豁其胸襟焉旣歸時輒演說於上議院中每得暇則出入交際社會顧性好動每以同處一國爲苦一千八百十二年二月成長詩「却爾特哈洛爾」ＣhildeＨarold之首卷印行七版詩名大震外此又著「阿培度之新婦」「考山亞」「拉拉」「希白路曲」「考林司之新婦」「柏利西那」諸詩傳誦一時有唱遍旗亭之概當是時擺倫寳爲社會中之明星大爲時人所景仰而一般閨媛名姝尤爭愛之一千八百十五年一月忽與爵女安痕伊薩培密爾朋克ＡtneＩsabellaＭilbarke一月忽與爵女安痕伊薩培密爾朋以綢故離婚社會中聞其事大譁新聞紙中尤訾詆不遺餘力擺倫忿忿去英倫誓不復返溯萊茵河至瑞士與詩人師梨Ｓhelley遇尋赴意大利居威匿斯者二年初不作歸想一千八百十九年與戴麗瑟紀西哇利伯爵夫人ＣollntessＴeiesaＧuiccioli相愛悅同居拉佛那紅袖添香緑窗寫韻情好之篤儼然若夫婦翌年移家辟撒閱兩年又至幾奴亞數年中成「却爾德哈洛爾」續集一卷并「唐瓊」ＤonＪuan十六卷是爲擺倫生平第一傑作都二十萬言喜怒哀樂悉寓其中其魄力之偉世界詩人中無有及之者一千八百二十三年七月希臘謀脫土耳其而獨立擺倫本與希臘有不可思議之感情嘗著爲詩歌低徊憑弔至是則投筆而起渡海赴援往來伊哇吟羣島中者數月多所相助翌年至密莎郎奇備嘗艱苦見希臘人之渙散也謀所以團結之奔走號呼困憊萬狀尋患風濕症以一千八百二十四年四月卒歸葬英國國人皆傷之遺集多卷極盡吟之能事又有劇本「孟茀來」「堪恩」數卷亦爲時人所稱英國之人多崇拜其著作惟以生前跌宕情場用情少濫亦不無訾議云 
家庭常識 
[栽蒜] [  天際孤鴻]  
　　取己冷之藁灰盛於土器或破花盆中先以手剥開蒜之球根（即蒜頭）一一分植其中微露其尖端（即生葉之一端）後澆以水嗣後但時時注意灌水以防乾燥如是約歷二週後即萌芽（此芽即日後之葉）萌芽後無須施肥因灰中肥分極富足敷其需也且以灰分有刺激及促成之作用生長極盛約自萌芽後半月或二旬其葉旣肥又長卽可供食是亦廢物利用之一法并可得家常需用之副食品也又法於栽噐内下舖泥土（以輕鬆者佳）上敷　灰而植之亦可惟此法農家多行之普通用前法 
[自鳴鐘] [  南强]  
　　恒患桌之不平以致停擺若置於一極平之桌上於鐘之底板釘一鋼針使鋮之首端與擺之末端相對無訛以爲標記後即置之不平桌上可依法以紙平之則此弊可免 
[蟹壳] [  栩園]  
　　前刋蟹壳辣茄燻自虫法尚有一語遺忘即死臭蟲務宜搜剔淨盡否則日後又復活矣 
工業須知 
[製松花皮蛋法] [  𩽝智] 　　 
坊間製皮蛋多用砒殊碍術生吾涇家製皮蛋不用砒而味甚佳美其法每蛋百枚（鷄蛋亦可）清水洗凈待乾用木柴灰或栗炭灰須乾燥而未沾潮者（大豆蠶豆及芝蔴等幹燒灰均佳惟茅草稻草灰不可用）約五十兩（以能裹百枚爲度）成塊未化石灰約十兩（臨時用水化開）併一處篩去粗粒再加食鹽十兩鹼二三兩少用濃茶調和乾濕合度熟揉成餅匀作百數如作湯團法將蛋包裹令滿以粗糠裹其外俾彼此不沾裝入　内緊封其口約一星期即變成皮蛋色如琥珀内現松花如近壜底者變化稍遲即將壜内之蛋上下易置數日卽成（未成摇之即響不可生開煑熟食之味亦美）其變化太過蛋白己凝而復化成液體雖煑亦不凝者則散置潮地（其或變成而味頗濇辣者亦如之）任鹼性消散久之蛋復凝結再裝入壜經年不壞味尤佳美較天津皮蛋殊不多讓但天津皮蛋亦不用砒未識投稿諸君有以其製法見示以益儳智否 
集益錄 
[答五十四問] [  孤星]  
凡澱粉含有物之製造酒精宜加麥芽因麥芽有糖化力可糖化原料内之澱粉使成糖液然後再加酵母使之醱酵醱酵終後再行蒸溜法方可製成然在醱酵初終後之液中酒精量所含甚少此就尚未蒸溜之液而言卽拙述所云醱酵終後液中約含酒精百分之八乃至十二之謂然普通製成之酒精至少須有百分之八十以上之酒精分此則就蒸溜過後己成之酒精而言故先時含百分之八至十二之液乃爲製酒精之原液尚未經蒸溜手續者實不能與己成之酒精相同視吳君不加細察而貿然合算此所以相差十九也考市售之酒精約有酒精分八九十％此内尚有多少水分不能謂酒精中定無水分若得九五％酒精分時普通稱之爲純粹酒精至欲得全無水分者則據近時之研究新法可分解水分而發生（力乜　　冫）瓦斯故待其反應終止時而行蒸溜則容易得無水酒精矣至普通製造酒精則經蒸溜後己有八十内外之酒精分（若原料有糖分含有物可以不加麥芽）不必另加藥品酒精即火酒以澱粉含有物製造時不加麥芽則其澱粉無由糖化必無結果也 
長篇小說 
[社會小說貪嗔小史] [  常覺小蝶天虚我生合譯]  
　　第二十四章（二） 
　　黛珊目視其父去逺始展笑而顧依洛克曰吾父大忙彼視白倫乃如右手故無一刻能離雖然君亦面白倫否吾與汝借往如何因挽依洛克之臂而起依洛克意殊不欲顧又不能飾詞以謝遂復經人叢無數以赴白倫之前時白倫方與魏特賁傾談白倫乍見老友意頗驚喜曰魏特賁君來幸甚又四顧曰此問擁擠殊甚吾妻邀客往往不量其地方丈之室而來客盈百是非欵客直慢客矣魏特賁笑曰是何云慢正以見足下之廣交耳然我殊不識趣且更爲君邀一客來白倫亟曰此何礙此何礙若爲君友則愈多而愈妙魏特賁曰然則吾當爲君介見依洛克言次以手招依洛克時白倫己顧而言他聞語亟曰誰依洛克耶言次面色頓改唇吻亦張顯有驚詫之色顧厚唇一曲其驚詫己一變而成笑容曰依洛克汝亦來耶是誠可喜旣來即不必拘形跡能爲我招待來賓則愈佳言時其目仍注魏特賁既見魏特賁殊不介意心始釋然又問依洛克以何日來倫敦依洛克告之並言係奉鄧溶之遣白倫聞語殊愠鄧溶而口則曰然則汝當有多日勾留後此可常來吾處勿拘禮依洛克鞠躬謝之遂退白倫目送之逺心念此少年亦殊皎皎視我赤琴直豚兒矣魏特賁亦望依洛克似頗讚美翹其姆指曰是兒誠佳少年前日乃於無意中遇之猶憶曩在牧場中見之則不過一頑皮之孺子耳今乃皎然出羣殆秉其父之遺傳性爲多也嗟夫老友吾一念及其父心輒爲之不歡仁厚如彼而結局如此不知洛依克近狀復如何吾甚欲一詰問之惑竟與彼同返澳洲白倫曰此不可蓋少年好勝最恨他人剔其舊創即我有時問及渠亦不肯一言若汝欲借之往吾知依洛克亦未必肯受人憐蓋其傲性然也魏特賁生性亢直不知白倫言中乃有深意則曰老友言然惟吾甚願依洛克終有一日能復其祖業也白倫徽笑不答（未完） 
 
 

Page 15

 
 
   
 
 

Page 16

 
 
   
 
