# 1882 - 279 - 4903394

 

Page 1

 
 
[縮印臨文便覽出售] [  點石齋主人啓]  
　　臨文便覽一書於鄕會塲及科歲試大有禆益盖不特字體之正譌可以立辨卽凡檯頭澼諱以及對策格式塲中貼例皆擇要詳載學者於平時苟家　一緄潛心觀玩臨塲自無錯謏惜是書從前只有大本舟車携帶微嫌累墜本齋今用石印照相法縮爲中版每部訂作二册字則仍然清晰而置之中箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜堂南首申報館間壁申昌書畵室購取各外埠悉歸賣申報人出售此布 
[増印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大卽老花眼視之亦能一目瞭然每部仍訂成一一用采色綢面惟書樣放寛則紙張多費是以定價每部　　三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝漢之精工早爲藝林珍賞無待贅言如欲價購新移玉至上海英界三馬路大禮拜堂南首申報舘間壁向申昌書畵室購取名外埠之經賣申報者亦有出售此布 
[縮本南巡盛典出售] [  點石齋主人啓]  
　　牙　玉　　架　　固藏書家快意事也　而　背船唇堤　　　行遠者弗便焉高　南巡一　民　向木易將以出自御賜者居多今本齋賤得　本　巾箱本而變通之倩人繕冩一通校勘數次　則鬚　畢現字則點晝分明外束錦函内裝綢而　成八本定價四元五角　閱一過覺至　　之氣象規模不啻身親眼目覩所　留心掌故家早賜　鑒焉現定於八月十五日出售上海在三馬路大　拜堂　首申報舘間壁申昌書畵室　　　外埠售處仍　　例此佈 
[書安置高麗大院君諭旨後]  
　　大院君之在高麗也尊無二上者也中朝綏靖藩服之意簿海四洲皆共鑒之而統是案之始末半情論之欲得一斟酌盡善之法使於中國體統無所䙝越而於高麗國王以下亦皆感恩戴德仰頌聖人至於莫可名言而近如日本遠至各國靡不心悅誠服不敢妄生一議焉則將以如何處置爲善恐窮　十日而亦未得其法也惟然而知朝廷之大有人矣夫尊親之間人所難處倫紀之變禍不可知大院君爲高王本生之父尊親極矣曩時高王幼沖秉政當國攝位有年矣惟其意在守古法而不喜更張故致政之後見高王銳志通商而心滋不悅也其不以通商爲然原不過少見多怪之常李氏傳國己五百年内附前明以至本朝國治民安一旦攺絃易轍通道東鄰成敗禍福未可預知而民心實先滋優日本麇以通商相勸而高决不從其時蓋大院君爲政也夫以中國謀臣策士之多利害得失能以目前計將來然道咸以前亦竊竊焉以擅開口岸爲憂可見不經見之事從違固無定諭其不欲通商未可厚非也然至今日而通商之效章明較著猶復拘執成見不知變化則又未免太愚矣故大院君之罪其始止於阻撓國是而巳乃因國人分黨惡通商者多遂至陰自樹援擠拂異己無知之輩憑藉其尊親之勢時懷作亂之心而卒然一發闖成彌天之禍則其罪不可逭矣何也辱及日本使臣致摥使館中人日高和局卽可因此而毁而以日本兵力加之高麗事固未可知也倘危及宗社其將奈何雖然大院君之罪微特高麗無如何卽中國亦無如何也高俗官多世祿宗族外戚恒居顯要通商之議日本啓之而王妃主之閔姓賛之攝君乍退而朝政更端爲大院君當日所柄用之人皆不喜也閔　之道路側目蓋有由來憂疑成疾非偶然耳然决意不欲通商至於事己施行且請命於中國而後定明知力不能挽而敢於作辭以壞之此黨人之遇更甚於大院君之遇者也而高之君臣不知先事预防致肇斯禍者則尊親之分然也今者主謀旣得使留中國而不遺則其黨不治而自散矣誅其作亂之魁而不問其　黨之人聖恩寛大非惟曲全高王之仁孝抑且陰教高人之公忠葢從大院君之所見而不從高王之所爲彼其爲國不可謂不忠忠於大院君卽忠於國亦忠於王也疑於尊親而不能以從大院君爲不忠也使高王而申明大院君之意之非是令諸臣勿黨之則諸臣之黨者皆罪人也然而高王不能也變起倉卒禍及宫廷王潜暨而妃微行以爲簒乎則大院君何人也而出於篡耶日本伺隙整兵壓境瀕於戰矣而高兵作亂有餘拒敵不足我之師船卽使進口將與高人戰歟與日本戰歟諸君皆才策將安出而絶不意有誘大院君至船之一法也夫此行也丁軍門之謀乎吳軍門馬觀察之意乎非有所授而何以決且速也恭讀諭旨有安置保定優給廪餼嚴其防閑之語始恍然於前日敦促伯相赴津固己宸謨早定伯相星馳就道自有成竹在胸而軍門諸公之計賺大院君上船卽行啓椗赴津非漫焉而施狡獪也試問不安置大院君則亂人之心何由解散不計賺上船則大院君又何因得至中國計賺上船乃亂人之所不及料而不許回國不加以罪尤高人之夢想不到者也非有傑出之才濟變之略安能行此權宜定此讞案而消禍患於將來哉本館前聞大院君被獲之信以爲堂堂中國旣有聲罪致討之舉何必智取術馭之爲大兵壓境而慮索罪人而弗得與乃行此權奸之詐力而貽笑外邦似非正理不謂證諸諭旨所云而後知用意深遠設策精妙舍此以外正無他謀也所謂不戰而定不勞而理者乎鄙人見淺妄肆評衡爰復書此以解夏蟲語冰之誚云爾 
[戡定高亂餘聞] 　 
　　朝鮮亂黨優事業經平定本館派往訪事之友人現亦折囘燕台所有守舊黨如何起事及我中國如何戡定各情形前己疉次錄報惟日高立約之情景以及大院君之客館尚未載入兹故詳叙如右據聞朝鮮王生父李昰應于月之十四日起程前往保定有清河道署近適曠廢遂爲棲息之所並給以廪餼稽其出入是翁矍鑠殆將終老此鄕矣又聞朝鮮國王前日下詔罪己其國中父老讀之有感泣者昔唐德宗奉天頒制痛自引慝千載傳爲美談不圖今日乃復於我藩服見之國中舊有統理機務衙門遭亂後富事皆及於難近復攺設爲機務會議衙門以兵曹判書趙寍夏爲之首金炳始金宏集金允植魚允中洪英植等次之諸人皆識時俊傑同心輔政力求自强東方之興其未艾乎王妃於亂作時蒼黄出走匿於二百里外疏族閔氏之家今月朔經吳筱軒車門以華兵百名迎歸宫禁縞素之服易而文繡氣象爲之一新往者公孫故劍求諸微時樂昌破鏡合於異代尚屬生離均非死别兹則告訃天朝成喪本國而魚軒翟茀復珊珊然來自人間可於夫婦類中爲數典家添一叚佳話也現在朝局翻新人心大定日兵巳全數撤回存者僅百餘人花房公使亦于十二日歸國吳軍門於中秋後一日乘登瀛洲兵船暫回津門謁見傳相丁禹廷 
 
 

Page 2

 
 
軍門仍留朝鮮未歸此近日之大略情形也初總署及北洋大臣均以馬眉叔　察於洋務雖極熟習若涉歴行間臨機應變恐非所長乃此次前後諸事皆部署妥善於是總署以下莫不交口稱譽扶風聲價頓增數倍惟朝日約内定兵費五十萬元馬觀察意中今猶以爲歉然顧當七月十五日李裕元金宏集等赴仁川議約之時觀察正在漢城查辦亂黨弗克偕往曾舉日人所請各條内之可許不可許及可許而尙　變通者逐欵指授以去囑其按照辦理乃宏集等以内憂甫平深懼外患復起其他條欵尙有所變易獨於此五十萬元之兵費竟勉强應允及觀察聞知則巳簽押定議矣其時欲作翻案文字則爲朝日兩國之事與中本無干涉必欲從中挑剔轉似朝日願敦和好而中國必使之决裂办　情理有碍成事不說遂亦聽之幸其餘各條尙無大失如第一條捕治凶徒本法所應爾經觀察瀕行時以函抵花房謂十五日中國巳將亂黨止法多名貴公使入京可不必窮治轉激他變花房入京後遂僅捕治三人亦卽了事此三人中有二人係朝鮮以犯宫事自行查辦實與日人無涉也第二條以禮瘞葬遭害官胥第三條撥支五萬元給與日本遭害者之家族並受傷者以示體恤亦皆在情理之中第四條卽因兇徒暴舉日本國所受損害及護衛公使水陸兵費五十萬元由朝鮮國分五年塡補此項未免太多然當花房甫至仁川時觀察叩以來意其語皆不落邊際其後竹添進一郎到舟始言及兵費觀察當以公法折之亦遂不固持其說且亦未明言其數迨花房入京請欵七條内雖有兵費亦仍未明言五十萬直至李裕元等至仁川會議時花房乃突有五十萬之說强令簽押其時金宏集謂朝鮮貧瘠請從末減花房謂若以後朝鮮延礦師製機器設電線皆歸日本經理則可减十萬元宏集忿極謂如是要挾始减十萬則不如勿减故仍以五十萬元許之然日人初意頗欲割高之土地收爲服屬後乃僅爭此五十萬元而猶勞如是唇舌費如此心機抑亦可謂小題大做矣第五條元山釜山仁川各港閒行里程擴爲四方百里朝鮮允以五十里然只言閒行並非歸日本領事管轄第六條以楊花鎭大邱盛興三處爲開巿場朝鮮許以楊花鎭一處蓋以楊花鎭爲水馬頭日去仁川不遠不過爲仁川分埠盛興大邱則爲陸路通商終未許之第七條任日本公使領事及其隨員眷從遊歴朝鮮内地朝鮮允以指定遊歴地方中禮曹給照地方官勘照護送否則設有輕侮與朝鮮無涉其後另有一條則於朝鮮王京駐兵一大隊朝鮮許以於以使館置兵若干　警若朝鮮兵民守律無須整備卽可撤去此外則以朝鮮無駐日公使此次言歸於好應泒員往日告以致亂原委日本亦以國書交公使　呈高廷以慰聞君臣之難此習立約時之情形也日前趙寍夏等來中國進表聞向李傳相貸銀五十萬辦理善後事宜日内將卽歸國云以上係友人八月廿二日發來之信又接二十六日信云吳軍門己於二十四日仍乘登瀛州兵船由登州駛赴朝鮮矣並聞中國駐高之兵先撒回三營其餘暫留保護兼發軍官爲之教練高兵云又聞離烟台大沽二三百里外有海島横亘散布直與高之黄海道相連爲直隸盛京及朝鮮之要隘李傳相現欲於各島設置炮台惟各島相離遠近不等又恐不能連絡因擇適中之旅順口築台設戍派撥兵輪嚴爲操練云又聞旅順口有金苗曾有人淘採雖用古法亦每日可得一二元傳相以此處孤立海中無關風水擬用西法開挖以資軍實也 
[法使近聞]  
　　近因安南一節中日之議尙在未定駐京之法公使意欲至滬爲度歲計但以此事未卜今年開辦否因而遲疑未决如年内不見舉動則法公使當來滬過冬也 
[京都瑣聞]  
　　字林報載有西人來信言今科北闈鄕試人數計有一萬五千三百三十名順天貢院本止能容萬人後以人數漸多略加擴充較前己增添號舍不少今年則又不敷坐故另搭棚號以資安頓濟癠多士王國克生諒哉並闈北闈赴試諸君多有留京　榜者故近日都人士之往來於　輦轂下者頗形熙攘也該信又云京都近日大雨天氣逐漸加冷晚上寒暑表不過四十五分日間則六十三分其秋收雖未盡穫而早收者田閒麥苗己長寸許頗有蓬勃氣象大約今冬可不煩雨澤倘能渥沛祥霙至明春再逢膏澤則麥秋之豐稔可以預卜今年小米收成己極豐熟貧民可以免憂凍餒亦都人士之慶也 
[牛庄來信] 　 
　　牛庄西人來信云牛庄近來生意之清淡無以復加商家鋪户幾有倒閉之勢幸目下忽有中國沙船數艘載各貨駛到該處遂覺巿面頓然生動本地豆業亦藉此得以交易從此貿易塲中略有轉機矣惟該處現銀頗少故貨物類多賤售以冀趕速出貨藉資周轉至該處天氣刻下己漸有寒意禽鳥之北向者皆折而南翔矣 
[車夫行兇 < 
　　香港西字報來云該處有拉東洋車之戴某冷某二人冷向戴借褲一條質錢戴屢向索還不得欲其賠錢冷又未給一日二人相遇彼此爭執戴取所佩東洋扇子刀刺冷肩肋共傷三處冷被刺斃命傍人聞聲出視見戴兇威不也近旋經巡捕獲住將戴送交港中小按察司訊辦現己押候大按察司定罪也 
[獲贜得賞]  
　　去歲法國公司輪船之水手竊取客人金表在滬地某店價賣得洋五十元爲英包探西人墨克所偵知取表尾隨該水手至船上詢得失表實情當塲指獲將洋搜也交還該店彼時失表之客巳經啓行其表無從交還卽交與該船以俟轉交客係法國駐日本横濵之領事官收至原表不勝欣悅大贊該包探之實心辦事細密能幹出洋十元寄至滬地以爲奬賞故前日陳太守於訊案竣事後傳該包探至案優加獎勵卽將領事之語諭知以十洋給領聞該水手則由法國按律懲辦罰以監禁五年云 
[監臨出闈]  
　　陳雋丞中丞監臨浙闈外塲極寛而内簾極嚴士多翕然稱頌無不愛之若父母而服之如神明憲諭本於愈三日出闈二十日藩泉運三憲皆入闈禀安面談許久而出憲駕遂攺於念一日午刻出簾聞謄錄房中頭塲之卷亦於念一日掃場中有兩卷漏未彌封故掌卷官與彌封官皆遭嚴斥記大過二次云 
[南闡試畢餘聞]  
　　近日蘇州鄕試士之大帮返里者閶門外太子碼頭船雙鱗次櫛比皆高扯旂號中巿一帶鋪程行李絡繹不絶士子壓擔隨行舉欣欣然有喜色特未知紅塵櫌櫌中誰是奪得錦標來也○江南闈號二萬有零定例江蘇安徽四六分派上江四成下江六成今科因六安等處水災士子赴試寥寥上江空號甚多監臨裕中丞酌撥八百號與下江故黄宗師錄遺始則甚嚴繼而盡行補出至初六日猶有補錄者　乎一榜盡及第矣足見中丞嘉惠士林固不分畛域也○前因有赴試生王君覆舟一事諸君試畢旋里人人有前車之戒幸喜下　設立功德船故多搭坐輪船至鎭江且有徑至上海一擴眼界者又有雇定來回船隻情愿舍舟陸行者又有託輪船拖帶者每隻不過洋二三元故輸舟生意亦極爲茂盛十八日功德船中有千餘人守候附輸及江表船至争先搬上未及一半舟内己不能容卽鼓輪開駛致有客人與鋪程兩處分散之事一時人聲鼎沸且喧傳有人落水則未知其確否也 
[游犀照輪船記]  
　　本埠虹口之均昌鐵廠製造精良素蓍聲望兹奉蕪湖關道憲張觀察之命令代造小輪船一艘名曰犀照該廠於六月初開辦加意裝造於桂節竣工該船本可早半月完工嗣因廠中機器　件尙有未便故有此躭延也月之二十九日李君松雲邀本館友人前往遊覽澲偕二友赴其約下船周視見該船係用西國上等柚木裝造船身長　尺五十六尺闊十一尺深六尺喫水前三尺半後五尺　貨連機 
 
 
] 

Page 3

 
 
器重三十五墩船身裝摺與西商遊船一式前面官艙内官房一洗浴房一官艙中置炕一傍坐二行中艙裝機器後艙爲司車水手燒水人等所住舵房在前舵身在後機器　新式雙車頭倒置雙汽桶螺輪汽機西語曰南坤敦信康砲呣燕占小汽桶徑十寸大汽桶徑十七寸二分推機路十二寸小汽桶內閉絶進桶之汽七尺五寸大汽桶內閉絶進桶之汽十尺零五寸鍋爐內汽之漲力每平方寸一百磅汽機每分時輪周二百二十轉有一百二十匹馬力大軸徑四寸螺輪徑四尺六寸螺距六尺半鍋爐徑六尺高七尺半煤膛徑三尺小烟管徑二寸半烟囱徑卄寸爐栅面積一十五方尺火切面積三百七十五方尺添水汽機一副汽桶徑三寸半推機路四寸添水桶徑二寸此汽機每分時厲二百五二　是日下午三點十分　三馬路碼頭啓輪開至吳淞外浮樁計行十四咪又由浮樁處回招商北棧合計念八咪除寄椗用茶點外計實行兩點鐿刻五分扯每黠行十三英里該車平常用每平方寸六十磅水汽可行十三咪加大汽力可走十六咪該船係該廠華人許君啓邦出法繪圖監造工作俱是華人許君係香山籍同在江南製造局學習機司經英師阿君蘭傳授故能巧製各種機器也李君爲僕備述其詳並餉以茶點酒霧紛蒸佳餚羅列俱極精　談之娓娓不倦僕歸乃泚筆記之同船往遊者有字林晉源等報館洋人合並誌焉 
[應試南旋]  
　　今屆順天鄕試人數較多巳列前報三塲畢後各士子急整歸鞭而天津爲南北要衝故往來者歴歴可數也約計各省士子北上時則陸續而全津郡客棧巳覺擠擁及其南還也則一時並發人數較前更多紫竹林客棧七八處幾無下榻之地而載物之車　覺應接不暇計廣東一省應京兆試者巳有一千六百餘人錦標奪得曾有幾人客蹈馳驅備嘗旅况可膦慨哉 
[憲批照錄]  
　　本埠江海大關紅船扦手前日在浦江緝得高贊揚民船私裝米石未經報關當經將該船扣住至關禀報旋有崇明縣文生龔登駿投道轅禀訴稱崇屬四面環海素不産米此米係鄕試諸人合買作爲食米者故未報關卽求扦騐等情經蘇松太道憲邵觀察批飭兹將憲批照錄於左　崇明縣文生龔登駿等禀批查崇邑四面環海地不産米向有額設米船百號赴上江採買運崇接濟嗣因兵燹江路阻塞由縣給照在隣近地方零星採購以資民食光緒六年十月間據崇明縣詳報奉督憲飭遵舊章募補運米額槪領大照將縣中採米小照一律停給如有無照私販米船進口截留究辦惟額設大號米船每隻船價米本須六七千金米商力竭籌資需時驟難召復小票停給之後米價日昻民食攸關究應如何辦理之處通詳督撫憲核示等情當經批州飭候憲示遵行在案迄今未據該縣將院憲批錄報到道究竟崇邑民間食米現係如何購運本道衙門無案可稽今該生等鄕試事畢回崇雇高贊揚船帶運食米回籍並不報關候騐殊属不合本應截留究辦姑念現徑扦騐計米七十石係該生等數人合買運回白用與販賣圖利者情形不同暫准裝運回崇從寛免究仰大關委員立卽遵照辦理仰候行知崇明縣查騐放行具覆以示格外體卹此後槪不准援以爲例所有崇明食米現在如何定章嚴辦並卽由縣查案確覆可也違式特飭 
[失愼類誌]  
　　本月二十八日爲金危危日俗傳是日供獻財神可以獲利故貿易塲中皆於是日飛觴奏樂以迓神庥名曰接財神同業中人彼此招飲道賀别有一番熱閙本埠小南門外直街有開衍澤堂之姜姓家前跪亦肆筵設席并唤梨園子弟演唱崑曲又招歌妓十餘人以侑酒於是低按紅牙輕吹玉笛賓主皆樂甚遂爲長夜之飲迨至杯盤狼藉坐客起辭則東方旣白矣不料財神未到而火神先來　晨七點鐘柴房內遺火猝發霎時透頂主僕皆在睡鄕迨驚醒撲救則巳燎原城廂內外水龍咸集無加屋在中間水龍不能得手各龒復至西狗肉弄從間壁屋上駕過龍頭是處多并起水極便而衍澤堂之出店等亦異常出力至九點鐘火始熄計焚去姜姓西廳小花廳對照　及柴房廚房等屋約有十間其前門後户均未透火故往救者不知火在何處也聞城中汎地印官皆於當時出城彈壓云又城內三牌樓地方店鋪林立極爲熱閙前日午後一點鐘時其姓老虎灶烟囱積煤燃着霎時間烟霧迷漫幸在白畫諸隣帮同撲救不致成災然己受驚不淺矣 
[互爭柩]  
　　滬上有所謂拚頭者積習成風竟至明目張膽若忘其爲苟合者兹聞拚頭齟齬一事尤爲可笑蘇婦某氏初拚粤人某甲巳生一子旋因不睦分開子則隨父該氏又與本邑人某乙拚識居英租界老閘西首此皆數載以前事也然甲與氏雖彼此視同陌路子則天性所關思母不置母亦望子情切故常　見面不料該氏近得産後症醫治無效而斃乙卽置辦衣棺盛殮甲以子爲氏所出亦到塲痛哭且欲將棺木迎回俾子可以祭葬奉祀而乙不許彼此互爭旋經人從中調停聞尙未能定妥也 
[打鳥傷人]  
　　怡和洋行之茶師西人於二十七日三點鐘時乘游船至四港口相近之油車港游玩船夥係無錫人朱阿生年己四十在岸背縴西人正欲上岸打鳥忽有野鷄飛鳴而起集於縴繩之上西人急開鎗中之而怱忙之際未暇顧及縴夫野鷄應鎗而斃朱阿生亦暈踣急往視之腿手肚腹等處均巳受傷約有藥珠六七十粒當卽返櫂於二十八日卽送仕濟醫館救治未識能無恙否 
[小工跌傷]  
　　自來水公司內之小工吳阿元富阿順二人均隷寍波籍昨日在下海浦做自來水鐵管該小工在所搭架上做工架木忽斷二人俱從架上跌下阿順跌傷眼睛阿元跌傷胸俱送同仁醫館救治矣 
[鴛鴦並獲]  
　　有母子兩人係洞庭山人前日至法捕房解送男女各一名據稱女卽伊媳男卽婦之拚頭詳詢其由則言媳被人拐誘來申又轉輾至英租界妓女王愛卿處爲妓改名王文卿當取帶擋洋七十元卽被流氓等訛取四十元嗣有客將帶擋如數代還卽另賃屋於法租界八仙橋與客同居竟成一對野鴛鴦矣爲此將男女一併送案諒禮拜四卽可解訊也 
[移案候辦]  
　　法捕於昨日黎明時見二人手中携有男女衣服恐是竊來當卽拘入捕房據二人稱並非行竊乃由英租界六馬路訊春樓對門烟館中携來因該煙舘之主婦與人私通我住捉姦故將衣服携得法捕頭以事屬英界况閒人例不准捉姦着法包深送英捕房辦理云　　 
[上海電報局八月中旬收解水災賑捐第八次清單]  
　　上海火燭保險有限公司規銀二千五百兩營口同人募第三批五百五十八兩六錢二分奉天没溝營福建幫公捐五百兩醒菑氏盡心願一百三兩主善堂陳薰記二户各一百兩隠名氏移開店酒念兩濰縣師善堂王十兩四錢棣蕚聯輝舘求合家如意八兩二錢四厘京無名氏七兩九錢八厘平原心遠齋五兩汪公舘四兩尺節堂濮三省堂曾二户各二兩五分一厘○共收見規銀三千九百二十一兩二錢三分四厘○海門長樂鎭鄕典罰欵英洋五百元求親病愈人二百元純泰嚴昭明移湯餅知非子病愈完願潔　樹蘐氏完病愈愿蘇州糖雜貨帮永和堂省年例請客戲酒五户各一百元閩善堂曾經勸廖玉翹等八十二元李田八十元吳登瀛六十元寄　氏五十五元懷玉無名氏李壽伯寄雲室萬悅記四户各五十元長興縣帳房門稿諸友四十元長興縣趙三十五元保安堂桶捐三十一元三角八分恊記廣惠和隠名氏三户三十元周鑑人無名氏景華居紙業公醮儉餘無名氏苕溪胡程氏省經懺不書名求愈疾大浹江樓八户各二十元蘇五七八册王漢山募十八户十八元松江無名氏阜康移中秋席十二樓來浦杜徐張蘇蓮書畵潤三户各十五元有心無力子十二元四角一分承德堂移節費十二元葉竹亭陸三興梁應添節請唐譚酒席費合順懷德堂萬小梅隠菴何潤記崇川無名氏隠名氏無名氏移送感應篇志雅堂吳士垣祈却病鋤梅書屋愿人口平安吳敬莊四華雨亭主人寳記求病全愈大英公舘埽花頭陀謝玉樹堂聯生銀爐鎭海樂汝錦泰安友正和堂福記朱潤卿河間頤韻氏求母病速愈二十八户各十元濟順典節席費九元求病愈朱敏愼堂省閒子祈子病愈寳蓮室豫泰祥號省中秋費同記六户各六元黄以潼錢餘慶文杏山房燕翼堂金李家全上海無名氏三餘軒金萬勝北公估局省中秋席費吳淞甯郡盆會餘欵阿昌許病愈愿何永鼎行省中秋席謝福記無名氏陳裘姓識荆書屋趙竹如瀛記𤍤記求妻病愈純德堂董念户各五元蘇五七三册沈蓉塘募十五户四元六角六分七厘李宸謙楊品棠陳鴻賓鄧德潘恩華省酒助賑錦榮氏陳林記節省中秋費同心居士省席儀和棧省過山房程安吉陳姓裘仲明高平十二齡童子祈病愈海陽隠畊户求女病速愈曹正記求子病愈人郭錫源徐石士河東唐氏求康健薛性本願平安二十三户各四元同意軒三元五角太倉平康桶三元三角 
 
 

Page 4

 
 
三分六厘顧　山烏斐成謝藍波　豐祥衆友省節席養和堂陸雲生何懋照省糕果禮和堂程祿卿誠昌王松培完病愈愿十一户名三元李裕號泰華樓公和瑞林祥洽禮堂魏省吾齋徐姓夢蘭閣去綠　居新湖氏鄧善初刧餘生完子病愈　無名氏求病愈姚炳記何懋學省糕果不知名章德增豐泰祥鎭海無名氏章姓湖府訓導施歸安訓導董餘姚孝廉施章仁方本城衣莊罰欵陳圭客求保平安二十六户各兩元移喬遷禮一元七角二分五厘無力有心人福興潤沈受本劉光槐葉敏記福仙堂區區氏省月餅王振榮移膏火陸隠名朱姓添善居士罰假貨款不知名隠名氏趙解前非京兆生求腹痛愈彝訓堂周有心無力生知非子陳信和號寳和號慕韓齋萃康莊不具名移月餅求病愈人樹貞女士求病愈徐揆臣葉錦初關少平陳作琴周秀山葉冕墀羅曉園甘日初劉少蘭唐鏡初李松雲沈松茂慰我懷鍾壽堂三十八户各一元章銘甫書潤六角七分二厘張錫記五角四厘無名氏四角一分○另收星心俊榮氏英九月吕宋第四千六十四號票一張得彩洋四十一元○共收見英洋二千八百十六元六角四厘以七三三八五合换見規銀二千六十六兩九錢六分五厘○兩共合見規銀五千九百八十八兩一錢九分九厘○又收施秉章洋麵餅乾三十二件統共如數分解皖省周裁五觀察嚴佑之助敎江省柳少雲張雪堂潘二江諸君浙省同善堂散放 
[蘇省撫轅抄]  
　　八月二十七日庚辰翰林院庶吉士朱福詵辭行回浙江籍進京兵部武選司行走主事胡鏞辭行赴都直隸州章鏡清禀辭奉藩憲札飭咨送松滬厘　差遺縣丞吳德輝禀知奉潘憲委育嬰堂徴租差○二十八日候補同知徐承烜禀知因病請銷發審局差吳兆麒候補縣龔寳琦均禀辭赴松滬厘局差遣候補府經歴金慶恆禀知奉藩憲委女普濟堂徴租差從九沈榮𤓖禀知分　差委 
[浙省撫轅]  
　　八月二十三日朱德澄銷蘭谿厘局差回省禀見候補布理問顧恆禀辭赴金郡差遣○二十四日喜湖道豐差人禀知奉委武闈提調差王景澄禀知奉委武闈監試差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十九日京報全錄]  
　　宮門抄○上諭三道錄前○湘撫卞奏爲候補人員仍形擁擠請再展停分發摺子○川督丁奏爲黔滇官運局還清原借帑項及四綱支存名欵留局作爲運本前將支存各欵儲備撥用綠由摺子○大臣文等奏爲茂興站地方擬添分防路記摺子○卾撫彭奏爲請旌表夾片○都統恭奏爲陳明現飭長子回旗候試夾片○大臣溥奏爲奏聞夾片○八月十九日兵部太常寺太僕寺正白旗值日無引見○嵩申等監臨完竣覆命○召見軍機○○湖南巡撫臣卞寳第跪奏爲湖南候補人員仍形擁擠請再展停分發一年以冀疏通恭摺仰祈聖鑒事竊思吏治之因循實由仕途之雜進各班擁擠補署無期需次日深負累日重一旦得有差委豈能盡知自愛是非設法疏通治理難期　色湖南省候補試用各員數幾盈千較之額缺多逾數倍上年曾經前撫臣李明墀奏請將捐納勞積兩班自道府以至未入流暫停分發湖南二年嗣經吏部議覆自此次奉旨之日起准暫停分發一年等因於不緒七年六月初五日覆奏奉　旨依議欽此咨行欽遵在案現在一年屆滿臣到任雖屬未久而體察情形有不得不請展限之勢緣湖南請停分發在江浙等省請停之後原指各該省人員多有攺指湖南迨聞湖南亦請停止分發莫不爭先赴部赶辦至省查上年將停未停之際陸續赴湖者紛紛禀到仍與常年分發毫無所減總計一年之內本省現任候補因事故出缺離省者爲數無多各班依然壅滯若於期滿之後遽行照常分發各項人員自必紛至泴來人數愈多品類愈雜夤緣奔競流弊滋生於吏治大有關係臣與在省司道再四熟商惟有仰懇天恩俯念南省停止分發之後仕途仍形擁分准自光緒八年六月初五日一年期滿後仍將捐納勞績兩班自道府以至未入流再行停止分發一年以冀疏通至各項正途例應分發人員應請照常辦理據布政使龎際雲具詳請奏前來謹會同湖廣總督臣涂宗瀛恭摺具奏伏乞皇上后皇上聖鑒訓示施行謹奏軍機大臣奉旨吏部議奏欽此○○太子少保頭品頂戴四川總督臣丁寳楨跪奏爲黔滇官運局帑本還清應將丁戊巳庚四綱支存各款留局作爲運本嗣後再將支存之欵存儲備撥恭摺仰祈聖鑒事竊查黔滇官運局自光緒三年開辦後借撥藩庫銀五十萬兩嗣山東解到借款银八萬兩當由司庫扣收银七萬七千兩總計官運局祇領到本省借揆鹽本銀五十萬三千兩原議分作八年歸還前經奏報在案兹據官運局新授雲南藩司唐烱詳查官運局前借本省東省鹽本銀兩己於光緒四年還過司庫銀六萬兩五年還過銀十二萬七千兩七年還過銀十五萬兩本年還過銀九萬三千兩共計解還過司庫銀四十二萬三千兩又六年還過東省銀二萬兩七年還萬銀二萬兩本年還過銀四萬兩共計解還過東省銀八萬兩所有官運局原借本省東省銀五十萬三千兩均巳悉數還清至丁戊己庚四綱徴收稅羡截厘名正欵銀兩除每年撥解滇黔兩省恊解抵捐及北洋鐵甲船價總共銀八十六萬四千七百五十兩外實存銀一百八十九萬四千七百七十七兩九錢零均經發廠購鹽分運各岸引銷惟查每綱額引邊計各引並帶銷積引約共計引三萬道每配一引鹽價水脚須一百數十兩不等以三萬引而計約須銀五百餘萬兩總局鹽本向係隨發隨收邊岸途遥每年僅可周轉一次計岸則可周轉二本次通計每綱各岸局所解亦約有五百餘萬足敷購運固可無庸加多實亦不能减少辛巳綱以後所收正欵除撥解滇軡兩省銀二十五萬一行兩奉撥接濟藏中公費銀一萬二千兩現又奉撥滇餉銀二十萬兩尚可餘銀二十餘萬兩應請將此欵銀一百八十九萬四千七百七十七兩九錢零永遠存留局中作爲運本嗣後所收稅羡截厘各欵除撥解滇黔兩省外每年支存餘欵應存儲聽候撥用卽自光緒元年爲始按年照辦再山東解到借欵銀八萬兩當由藩庫扣收銀七萬七千兩仍係在五十萬之內未經列入撥用以免重複牽混等情詳請奏咨立案前來臣查官運局撥借本省東省帑本原議分作八年歸還現計四年之閒卽將所借原本悉數還清是該局此後卽無官本而鹽局仍須購運以利疏銷所有丁戊己庚四綱徴存正雜各欵銀一百八十九萬四千七百七十七兩九錢零自應永遠存留在局作爲運本以資購運而裕徴收其自本年辛己綱以後所收稅羡截厘各欵應妥爲存儲以備指撥而重帑項於鹽務庫儲兩有裨益除飭各季員照章實力經理不准稍有虧挪作弊並咨部外所有官運局還清原借帑項及四綱支存各欵存局作爲運本並按年將支存各欵聽候撥用各緣由理合恭摺具陳伏乞皇太后皇上聖鑒訓示謹奏軍機大臣奉旨户部知道片併發欽此○○奴才文緒祿彭跪奏爲茂興站地方緊要擬添分防路記以資巡查恭摺具奏仰祈聖鑒事竊查省南茂興站與吉林伯都訥中隔公花一江爲通省出入門户近來人烟漸密係南路一大集鎭該處僅有管站筆帖式専司驛務向無經管地方之員近年馬賊出没無常爲害行旅曾經前任將軍定安在該處建修營盤一所傳令各站丁二百名又撥去西丹五十名由省委員管帶以練爲防自係愼重地方起見但練軍備邊必須認眞督操乃克精强該處距省四百餘里之遥又無地方官親督嚴練未免有名無寔今練軍業經奏奉諭旨允准攺爲常川演教該站練軍原在五千名數內擬卽酌徹統由省城挑選西丹就近督練以期精强惟該處旣係津渡咽喉盤奸諸宄在在均關緊要無兵鎭攝尤慮空虚奴才等審度今昔情形旣有不同自應因時制宜以籌經久查由省至茂興共設七站由茂興至呼蘭共設五台統計各台站設有食二兩餉銀甲兵五十二名専爲帮解人犯今案犯向委長差該兵無所司事未便虚糜擬請照依盛京撫順鐵嶺章程添設掌路記防禦一員將此項甲兵五十二名外再添八名共六十名均調歸該路記管理足敷巡查地面之用按每兵十名添設領催一名月支餉銀各三兩再行添設委署驍騎校二員月支餉銀各四兩分隸鈐束其新添路記請由省城實任防禦内揀選按三年任滿一换毋庸另添額缺以現修營盤作爲公所毋庸另建衙署添支俸銀以節餉項嗣後如出兵缺按七站五台西丹内由該路記公挑領催之缺仍由將軍衙門挑放至新添委驍騎校先由各站領催内揀選報部註册再遇缺出由該營領催内挑補以重升轉之途惟茂興係商販牛馬過江必經之地每有偷漏稅課今旣添設旗地方官應卽責成該路記實力稽查騐票放行不准格外勒索如有無照票者令其照例補稅三分以一分爲稽查官兵飯食以二分解省歸於正稅報部充餉自留耐至茂興站爲該路記轄境倘巡查不力照例議處一年無過咨部議叙用示勸懲所有該官兵應領餉銀請由呼蘭徴收地租項下照章折錢支發以歸簡便如此量爲變通則添餉銀無幾實於操防巡緝彈壓地方大有禆益如蒙俞允奴才等卽行遵照辦理並請飭下禮部篆鑄管理茂與等處路記鈐記一顆以昭信守所有奴才等擬撤茂興練隊添設分防旗營緣由理合恭摺具奏伏乞皇太后皇上聖鑒謹奏軍機大臣奉旨該部議奏欽此○○彭祖賢片再據候補道何應鍾等禀稱四川崇慶州節孝婦朱高氏係己故儒士朱介堂之妻湖北候補知縣朱滋樹之母夫故時氏年三十歲現年六十歲計守節三十年事姑克孝教子成名該員等情聨榆社誼切莩親因原籍舉報無人由署漢陽縣知縣陳樹菱造具事實册結禀懇附奏前來臣查四川崇慶州節孝婦朱高氏禮嫻内則志秉坤貞事姑則潔奉蘭陔教子則訓勤荻畫巳符年例宜籲旌揚除册結送部並咨四川督臣查照外謹會同湖北學政臣臧濟臣附片具陳伏乞聖鑒訓示再湖廣總督係臣兼署毋庸列銜合并陳明謹奏軍機大臣奉旨着准其旌表禮部知道欽此○○恭鏜片再前因奴才長子舉人瑞洵在旂請假來烏省視曾於六年冬間附奏留於奴才任所帮辦家務仰蒙恩准欽遵在案兹查九年癸未科會塲應卽飭令回旂候試除咨部旗查照外理命附片具陳伏乞聖鑒謹奏軍機大臣奉旨知道了欽此○○溥亷等片再據禮部司員等原禀内開庫存器皿箱内短欠銀盌十七件銀中盤九件銀小盤十件併聲稱係裕陵皇貴妃位前餑餑桌上供田器皿奴才等因現值中元大祭公同詳酌令内關防人員將純惠皇貴妃園寢妃位餑餑桌上銀盤盌挪用三十六件先於裕陵皇貴妃位前供用祭畢再於純惠皇貴妃園寢供用奴才等恐致誤祭暫行權宜辦理謹此附片奏聞伏乞聖鑒謹奏軍機大臣奉旨知道了欽此 
 
