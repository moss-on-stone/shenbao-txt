# 1899 - 33 - 4909271

 

Page 1

 
 
[助振灶神模] [  報館協振所啓]  
　　歲云暮矣黄羊　灶禮所宜然本館協振所　　　善士以四明舒苹橋先生所繪全金灶神模助振　張　　銀二分諸君子有欲邀福東廚者請卽惠臨購取旣以祀神亦　　　　一舉　　　　肅此佈陳諸維台鑒 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之　久已　炙人口本局現用新鑄　字重爲排印佼　　密紙墨精良每部仍訂十二本定價碼洋一元六角卽日在申報館賬房及申昌書室發售賜顧者請卽購取可也此佈 
[論練軍宜求實際]  
　　國家可以百年不用兵而不能一日無兵備誠以兵者所以衛國而安民者也大抵爭戰之事必起於倉卒苟無兵備無論外侮内憂不啻開大門而任虎狼直入國何以保民何以安我朝以弧矢定天下聖武神功超越前代八旗子弟幾於無人不兵無兵不精卽定鼎之後收金川平靑海尅臺灣征川楚無往不利無他兵精故也夫兵之所以精者不外勘於訓練耳一自承平日久不但緑營之兵無一精壯卽八旗子弟於武事亦漸漸廢弛是以咸豐朝髮逆之亂賊之所至無不披靡蔓延至十數省擾亂至十餘年直至曾左諸公創設圑練兵制一新用能所向有功肅淸宇宙湘淮兩軍名滿天下是非湘淮之人生成勁悍亦由統領之得人訓練之得法耳左文襄復賈其餘勇恢復新疆二萬餘里於是人皆以爲中國之兵强莫與京無論外侮内憂從此可以有恃而無恐矣迨甲午之歲中東就起非但中國之人皆知東非中敵卽西人亦以爲日人必敗於華人之手而乃屢戰屢敗中國幾若無一兵之可用何前後强弱之不同如是耶要知非昔强而今弱也昔也將士起於草莽欲圖富貴遂至不顧身家今也富貴已遂將士皆有保身家之念况承平十有餘年安富尊榮久躭逸豫暮氣日乘雄心漸退而欲其如當日之枕戈待旦勢必不可得矣將士一有怠心兵卒何能訓練卽器械猶是也旗幟猶是也步伐猶是也號令猶是也亦不過徒具規模炫耀人之耳目平時非不操演要皆視爲循例不啻如傀儡之登塲以此云戰何以能戰然向猶謂禦外侮雖不足而靖内亂則有餘乃令者盜匪充斥四川余蠻子莫敢誰何渦陽牛世修甫經臨城營卽潰散說者遂謂中國之兵從此不復能與之言戰矣夫旣稱兵豈不能戰向之勝也敢戰之故也今之敗也不戰之罪也原其不戰之故非兵之不聽號令也非兵之有心退縮也皆由於平日訓練不勤以致臨陣膽怯未及交鋒卽已潰散蓋兵之怯戰畏死也畏死而不敢戰固也孔子謂以不教民戰是爲棄之兵士而不勤訓練猶不教之民也用不教之民而欲其戰勝克敵其可得乎恭讀十二月十八日上諭御史余誠格奏練兵宜求實際請飭將臣躬親校閱一摺現在時事方殷各省防營練軍必須認眞整頓方足備緩急之用若隨事委諸營員操演任聽將弁敷衍具文何以振興武備著各省督撫嚴飭各營按期操演躬親校閱並飭外省各營不時會操力除老弱充數之弊如有冒糧缺額沾染軍營惡習立予叅懲用副朝廷明愼賞罰整飭戎行之至意欽此皇上明照萬里有見於今之營務廢弛操練怠玩故諄諄訓誡如此各疆臣奉諭後當如何認眞訓練使通國之兵轉弱爲强庶無負朝廷之委任乎說者謂疆吏校閱營官操演本有常期卽平日槍砲之聲不絶於耳耗費錢糧亦不可勝計謂之不能操演不可也何以兵之無用仍如是乎曰各省之兵固未嘗不操演而欲謂之認眞則吾未之敢信當曾文正公剿髪逆時每當風雨之夕驟發一令使軍士嚴陣以待其實並無對壘之事而亦如臨大敵故雖事起倉卒兵士無張皇之態怯敵之心皆由於平時訓練之精耳若徒誇旗幟器械步伐陣圖抑末矣故現在中國之兵欲使有用非勤於訓綀不可欲勤於訓練非講求實際不可 
[本館接奉電音]  
　　昨日午刻京師飛電傳來上諭二道敬謹譯登○十二月二十日奉上諭前因皖北　陽等處土匪倡亂竄擾豫境迭經諭令劉坤一鄧華熙裕長等會同剿辦兹據該督等電奏匪首劉疙疸已被官軍生擒訊係總盟主牛世修等均爲所屬實係著名巨憝當卽就地正法其王家寨匪首劉成及另股匪首卲大發魯鳳林等亦經先後擒獲分别訊明正法黨羽均已擊散渦陽佰遷一律肅淸牛世修窮蹇逃竄不難尅日弋獲等語渦陽土匪起事勢頗猖獗經劉坤一等派出各軍合力剿辦一律蕩平不致蔓延辦理尚爲妥速除牛世修劉况善等仍著通飭各營嚴拿務獲毋任漏竊外所有皖豫交界被匪地方年歲荒歉民情困苦加以猝遭蹂躪亟須認眞撫恤卽著該督撫等各飭潘司迅速撥欵懍遵前旨分派妥員籌辦振撫毋任失所將此案辦理情形詳細具奏欽此同日奉上諭據巡視北城御史茹泰等奏請續撥煖廠米石一摺京城梁家園百善堂粥廠收養貧婦前經發給米三百石本年來京就食者衆多不敷支放加恩者再賞給米二百石交該御史等督同紳士妥實散放餘依議該部知道欽此 
[十一志渦陽亂耗]  
　　安慶采訪友人云渦陽飢民揭竿倡亂蔓延數州縣勢甚猖狂先是鳳頴各屬連年荒歉民不聊生地方官禀請上憲撥欵振撫上憲以庫藏支絀無欵可籌委員分投募捐藉資接濟飢民迫不及待適官長催征下忙刻不容緩遂致激成大變匪首牛世修等乘機而起於十一月二十七日糾集數百人在龍山營附近之曹市集肆行刼掠二十八日復號召黨羽一千數百名攻破龍圩駐防是處之龍山營某遊戎時適公出未回營中吳千戎與某外委督勇出剿旋以衆寡不敵致千戎受傷外委被害勇丁死傷者十餘名牛匪乘勝刦奪龍山營所儲洋槍子藥搜括無遺其勢益張二十九日蜂擁至渦陽城内大加搜索首刼韓軍門府第擄其眷屬其所開典鋪行號亦一掃而空此外錢莊店鋪被刦者更不可勝計渦陽典史某君及義門司巡檢某君均被害縣主歐陽大令先期下鄉勘案得免于難聞警後連夜至壽州禀請郭鎭軍寳昌調兵勦辦不意所調之兵脫巾而譯未戰先潰匪勢因益猖獗直攻周家圍又獲軍械馬匹甚夥于是分其黨類急圍蒙宿渦太牛匪則盤踞石弓山以爲巢穴旋聞若輩意見不洽自相攻殺匪首四人各率部下一往河南一往江蘇一往山左一則直擣合肥韓軍門大武奉命督師往剿本月初五日淸晨卽拔隊登程軍門乘睡轎啓行時値大雪　滑難行勇丁不堪其苦而行期僅限五日星夜奔馳勢恐不及行至舒城諸勇卸號　棄車火 
 
 

Page 2

 
 
一呼百應率相奔潰若輩以籍隷省城及客籍居多其未散者大都皖北與山東人也撫憲鄧中永於韓軍門去後深慮兵力尚單又飭砲隊營携帶格林砲十餘尊速往恊助砲身甚巨每一尊以十餘人運之中途陷入雪窖力曳不動兵士無可如何遂棄之而去初飢民發難時各執小紅旗一面上書官逼民變及刼富濟貧字樣烏合之衆原無大志越日有牛民修爲之謀主始竪立牛字大　略有紀律然自知餉械不足不能持久聞大軍一至已各瞻落心驚旬日間内亂私殺人心瓦解又聞撫憲出示招安遂回頭猛省各顧身家不似前之狼奔豕突兼之蘇屬徐州調來之兵連戰皆捷匪黨始知螳臂不可當車紛紛解散至歐陽大令辦理不善致激成此變經新任藩憲湯小秋方伯札調至省遺缺委補用知縣王大令㴻鼎前往署理按此皆數日前事迨二十日欽奉上諭知巨憝皆已授首渦宿一律肅淸牛匪釜底游魂當不難設法擒獲凱歌之奏在指顧間泚筆紀之不禁歡而雀抃已 
[雄師赴省]  
　　金陵訪事友人來函云兩江督憲劉峴帥邇因皖北土匪作亂迭派衡軍護軍親軍先後會剿而省垣重地兵力單薄深以爲虞爰電咨長江水師提督黄芍巖宫保橃派駐紥京口之江勝軍四旗來省塡紥軍門接咨後卽令管帶各率所部拔隊前往本月十二日行抵金陵峴師令駐紥衡軍舊壘藉資坐鎭 
[嚴防匪窜]  
　　宜昌訪事人云本月初八日宜昌鎭傅鎭軍宜昌府陳太守出有示諭曰爲出示曉諭事照得蜀匪余蠻子焚燬教堂屢撫不就現已欽奉諭旨一意剿辦尅日州兵雲集誠恐該匪擊敗下竄闌入川江宜昌爲川江咽喉亟應水陸嚴防愼固封守除飭各屬紳耆舉辦團練設卡稽查外所有川屬新灘地方爲水程要隘亟宜派員會紳帶同砲船紅船於該處來往船隻一律盛查凡船隻入川所裝貨物行李如有夾帶軍火查無印文印票者一槪截留解郡審辦其下水船隻貨物不必稽查惟該船水手以及搭客人等應卽查詰來歴如有形跡可疑或空身過客不携行李者一槪阻截不令下行倘敢抗拒卽派勇連船押同赴郡禀候查騐無論官商船隻及上挂各國洋旗者一律察查不得狗放鬆懈兹查管帶砲船花翎守備桂連升署本府經歴王前瞻堪以派令駐灘盤查除電禀湖廣總督部堂曁分别飭諭遵照外合行出示曉諭爲此示仰往來官商船隻及張挂洋旗者一律遵照報騐事關軍務毋稍違抗于咎凛遵特示 
[駐兵防堵]  
　　宜昌訪事人云前日傅鎭軍派新勇百數十名往駐長樂至宜都縣有護軍駐防河西安安廟有勇丁一二百名駐防聞諸勇皆由省城派來蓋恐匪徒由長楊犯宜昌故爲之擇要扼守也 
[再續香港華商會議情形]  
　　何君沃生曰僕之到此欲聆諸君讜論並非妄自尊大雄辯高談荷蒙諸君囑勉不忖譾陋願陳蠡測今中國情境危急已極欲變不能欲立不能欲保不能强鄰日逼膠州旅順已漸淪失東三省及兩廣雲南礦務鐵路其權又皆操自外人越南舊爲藩邦今亦屬　貨物人民皆須納稅以數千年雄長亞洲之中國豈甘束手待斃乎茶絲工藝向推中國爲最佳今茶業已被西貢等處　奪緣華茶稅重而成本貴洋茶稅輕而成本廉遂致華茶滯銷年甚一年今爲大局起見當以保利權爲急務此次英國因中華生意英佔十之七八故特委庇爵臣來查攷情形欲極意挽回並拒强鄰横奪香港爲通商名埠我華商可不設法以求保護利權耶今聞何君曉生所言心深敬服至謂中國欲練水陸軍似非易易蓋華軍糧餉最薄不能責其專心練習若議加餉而驟練大軍二三十萬糜費甚鉅欵將從何而出然則雖欲求英代練其可得乎至籌餉莫善於大開商務蓋商務旺則民人富百姓足君孰與不足理固然也倘不籌餉徒言練兵卽使貸諸英國日後本息從何籌還故愚見練軍尚可從緩而以掃除官塲積怕爲先中國所微釐金非不重也無奈官員中餉者十之七歸公家者僅十之三從未有如洋關之涓滴歸公者故今欲整頓釐金先當厚給官俸中國官之俸最薄微員末秩歲只得數十金雖以香港厮僕工貲亦較若輩爲多無怪其藉欺騙以供浪用也倘能厚　官俸兵餉自易於籌練成精兵卽非難事英將烏士利曾謂中國若能厚待軍士不出三提皍可訓成勁旅其得力勝於英兵蓋中國若兵若商若士若工皆屬良善之人特官不好耳若能厚官俸以養其廉恥則官亦當潔身自好何難北拒俄南拒法東拒日本哉雖華人籍貫不同要之同一種類同一文字自當聨合萬衆爲一心當庇爵臣離香港後有人托僕繕禀求英廷商諸中朝大開商務此信遲日繕成當交劉君渭川轉交諸君籖名此舉係爲保護大局起見並非私通外人祗求其助之以拒外人耳猶憶僕糼時曾聞人言俄人能保護中國早已知其爲妄談今果顯見蓋俄如熊其食人也笑臉相迎一爲所得卽喪性命惜人鮮能覺察耳何君昆山曰富强有道要在聨合衆心今以中國之大反不如暹羅得以自主此何故哉衆心不聨也試觀英國商務最盛兵勢最强而上下一心愛民如子雖以一教士被人所辱亦引以爲國恥必盡力與之理論中國則不然目操生意者爲奸商有事官不爲理祗知刻剥百姓自顧身家而民心離矣且華民俗見好分彼此一省有一省之分一府有一府之分一縣有一縣之分卽鄉里宗族亦莫不各存畛域之見且鄙視洋人不知洋人亦同爲人類同被教化卽當同其心志試以竹言之只此一竿固易斷折若合千白竿而成捆則折斷不易矣衆志成城良有以也乃官塲辦事每存成見同一三聨票洋人領用與華人領用不同若此何能聨衆心乎夫本港非商務不能旺今中國南北漸通車路若九龍之車路告成則香港商務當更興旺百倍但中國目下土地已失民心已離若不整頓何堪設想且俄國西伯里亞車路成後中國商務必大受其害英人見及於此是以委庇爵臣來華稽攷當庇君抵港之日本當延至此處向衆演說大局情形惜當時怱促未行今之集議亦正如亡羊補牢惟望同心聨禀以求英廷保護中國商務而英國本境與香港之商務亦同得保護矣主席劉君見衆議旣畢卽浼何君澤生再將何君曉生所議四欵宣讀並言如衆人合意將四欵繕禀英廷卽舉手示之遍座皆舉手黄君麗川前席致詞代衆人謝主席及各紳且謂中華會館開已數年未有如斯盛舉何君崑山復言曰僕聞麗翁所言有感於心兹再贅言可乎查會館創於英皇踐阼後五十年之期僕與各董經理勸捐僅一閱月卽得六萬餘金後蒙港督給以此地每年祗納稅銀一元於是經營結搆催收捐欵所惜尚有萬餘金未曾交出而會館中亦欠工料銀數千元勢將解散幸得李君玉衡獨力支持然僕等倡設會館之初意因見旅港華人遇事每假東華醫院會議西人嘖有煩言故設此以便華商無論事之大小皆可隨時集商或借以讌會賓客或暇時至此觀書乃落成後深幸華商並無事故望嗣後遇事卽來此相商以免投閒置散且望董理之盧君芝田勸捐欵項淸還各欠並使常年經費有著則非獨僕一人之體面亦中華會館及旅港衆華商之體面也黄君麗川何君曉生復起而和之遂散 
[大坂火警]  
　　日本東京日日新聞云東歴一月十二日卽華歴本月初一日之夜十下鐘時大坂梅田停車塲前有戲園名歌舞伎座者忽肇火災迨十一下越三十分時始救熄而重樓疉閣已化爲瓦礫之塲幸菊部諸妙伶舍命奔逃無一葬身火阱者然桃枝小扇杏子輕衫錦繡千叢盡被祝融收拾不復能笙歌重整粉墨登塲矣惜哉 
[  禾中火警]  
　　嘉興訪事友人云北門外塘灣街東市洋藥公棧由鄭觀察總理其事本月中旬某日之晚棧中人睡鄉深入樓下所懸火油燈未及吹熄遽爾上一刹那間炎樓板被焚延及椽柱時比鄰恒茂蒃笋行諸夥正作夜工聞烟氣而疑之徧爲尋覓知公棧中有失愼事叩門大呼棧中人聞聲起視汲水遍澆得卽應手而滅 
[扶桑冬旭]  
　　本館派駐日本長崎埠訪事人來簡云東歴一月十二號東京電逹各處訃知貞宫内親王於十一號午後薨十七號舉殯至豐島岡安葬日皇諭令宫中服喪一日以男爵揖取氏素彥爲御葬祭喪主男爵眞木氏長義爲齊主面以侯爵木户氏孝正副之男爵萬里小 
 
 

Page 3

 
 
路氏正孝爲地鎭祭齋主式部官長崎氏省吾護送靈柩田中氏建三齎御祭葬各品子爵竹屋氏光昭掌典禮畢將神位送往靑山離宫構内音羽護國寺中供奉○一月十二號　本海軍省密令警備隊司令長官柴山氏乘大島兵艦往上海附近游弋柴山氏奉令後於二十號鼓輪就道○兩湖督轅洋務文案兼自强學堂總辦張觀察斯栒前奉張香帥諭赴東灜閱灄河泉　操事畢後旋接香帥來電令在崎靜候出洋學習各生到時帶往東京　業華歴本月初五日薩摩丸由上海抵埠某叅戎率領學生數十名往謁觀察旋卽偕往横濵乘火車至東京○三菱會社鳳凰丸在端島煤礦運煤百餘噸十二號午後駛至高濵忽遇大風全船沈沒幸近村居民將駕長等救起然亦險矣○鹿兒島來信云十四號川邊南方村枕崎地忽遭大火共焚去居民一百五十九户○長崎警部長永田氏豐實現升佐賀縣書記遺缺以吉見氏補授○前者廣馬塲全記號被災號中曾倩日本帝國保險曾社保火險計保費洋銀二千圓刻已如數賠繳 
[命案候訊]  
　　上海縣王大令訪得浦東草庵鄉有趙文炳唐顧氏因姦謀斃某甲情事卽飭差頭薛貴前往拘拿昨日午後該差已將趙文炳唐顧氏拿獲解縣候訊屍母某氏投縣禀求開棺相騐爲子伸寃王大令諭候訊供核奪 
[騐屍彚誌]  
　　前日王瑞芬投上海縣署報請相騐伊子豐元被王紀祥夫婦毆斃一案昨日午前縣主王大令帶同刑仵書役人等出西門換乘馬車前往虹橋鎭屍塲升座傳訊王瑞芬供次子豐元過繼丁侯氏爲子在周姓家訓蒙被王紀祥索債起　毆傷身死叩求伸寃周子仁遺子桂卿供稱連日父親有事出外王豐元因何身死不知其細王紀祥供前被豐元欠洋廿五元屢索不還又將兒子攺寫周姓故與理讑並未扭毆丁侯氏供小婦人守寡無子過繼豐元爲嗣今被毆斃叩乞訊辦大令遂飭仵作騐視良久唱報死者頸有繩痕腦後八字不交旁有手指挖傷兩處委係扭毆後自縊而死大令親視無異王瑞芬稱願自備棺收殮求免發封大令准之飭將王紀祥帶回署中訊供核辦○監犯王阿二病斃上海縣獄中王大令禀明府憲札委華亭縣劉謙三大令詣騐大令遂於昨午來滬由典史蔡少螱迎入内監升座傅訊禁卒邢楝提牢書吳成業同號罪犯姚再良同供王阿二於前年戳斃山東馬販趙萬通解過秋審發回監禁因久患痢疾氣喘等症於前日病重身死並無凌虐情事官醫王仿臣供該犯病勢沉重醫治無效以致斃命旋據山東人吳子通投案供係趙萬通親戚王阿二雖已病故尚求戮屍爲死者伸雪王阿二之母妻叩求領棺大令不准飭仵騐得王屍週身無傷委係因病身死大令親駖相符著卽收殮標封發擅浮厝候禀請上憲核奪又所犯錢四榮用板凳擊斃方子林一案亦由王大令禀請府憲札委鄰封相騐已紀本日縣案中劉大令騐畢監犯王大令卽請赴所併騐劉大令遂進所升座飭仵作騐得方子林左太湯穴有板凳傷肉穿骨碎口鼻皆血委係擊傷身死親視無訛由屍子自行備棺收殮求免發封大令允之飭卽具結并取看役及同號人犯　結存卷騐畢卽辭别王大令回松禀覆 
[局員懲賭]  
[局員懲賭]  
　　前晚南市二十三七鋪巡防局員盛雨村二尹督率勇丁地甲巡至南碼頭馬路口見王長生沿街設攤誘人聚賭因命提至輿前笞責五十板 
[解犯過站]  
　　川沙廳陳桓士司馬拘獲與閨女顧咸姐通姦和誘同逃之已革武生朱聨魁卽朱少延擬定軍罪發往甘肅省涇州到配前日押解到申過站寄禁王大令著暫收内監一面備文加派差役於昨日午後起解赴嘉定縣下站交替　解○夏間七寳一帶鄉民聚衆搶米經婁縣屈吉士大令派差查拿爲首者從嚴究辦内有張福生者訊係寳山縣人情節尚輕從寛遞解回籍管束昨由申過站王大令飭備文書派差解赴寳山原藉 
[南市火警餘聞]  
　　本月十五日之晚南市新馬頭同春茶樓内萬興隆烟館失火各情已紀報牘兹悉萬興隆烟館主曾情滬北某洋行保火險銀若干兩當火起時江北小工陸寳珠陳仁發及皮匠阿桂等乘間搶取白銅洋燈六盞銅板九方磁茶盛一枚携至生義弄老嫗金王氏處私行藏匿次晨被氏查悉不肯收留遂移匿於比鄰葉順興成衣店内嗣因剖分不匀由阿桂告知保險行稱係陸等有心縱火保險行西人聞之卽於昨日帶舌人至成衣店起獲原贓俟查明實在情形再行禀官核奪當火熾時各洋龍夫聞警往救城内八鋪水夫陸高在火塲私取水烟袋一枝携回後被董事陳某查知將贓搜獲發還失主一面將陸斥歇以儆效尤聞尚有搶火匪徒竄匿彼處經巡防局員飭差查拿定順從重究辦也 
[法界火警]  
　　昨日天將破曉寒戀重衾忽聞捕房中蔳牢怒吼旋分五下知法界有走水情事及質明往視知火起於西新橋南首　和里淞泉園浴堂樓上是樓共計五間由浴堂主轉租與蘇州人蔣阿大開設車寓其所留宿者皆鳩形鵠面之流當四下鐘時蔣以臘鼓將　酬神邀福於焚化楮帛時遺火積薪霎時烈𦦨飛騰冒穿屋頂法界捕房中人聞警急驅皮帶車馳至開自來水龍頭竭力澆灌俄而英界各洋龍及救火會各西人先後到塲帮同灌救約歴一點鍾時火正氏始退避三舍是役也共燬樓面五楹樓下浴堂雖未付之一炬然器物亦不免略遭殃及左鄰某姓家當倉皇之際失去皮箱二口報捕查緝事後包探往拘起火之蔣阿大則已畏罪濳逃不知去向遂據情告知捕頭捕頭仍令嚴拿務獲究辦以爲不知謹愼者戒 
[南市捕房紀事]  
　　鄉民姜阿松乘陳阿福所御之東洋車行至新馬路陳捷足狂奔偶不留意將姜由車中掀出傷及膝蓋呼痛呻吟四號巡街捕聞聲而至拘至捕房交捕頭王榮堷管押片時然後揮之使出○歹人韓大三屢經犯事解經工程局總辦朱森庭明府訊明懲辦釋出未久故態復萌前日在新馬路中與黄某扭毆不釋由黄指交三十四號巡街捕拘入捕房捕頭王榮培以其怙惡不悛令管押一宵然後交保開釋○昨日姜邵興卽姜雙喜在南馬頭一帶向各划船户索取陋規不遂所欲遽爾行兇由三十二號巡街捕拘至捕房交捕頭王榮培押候解訊旣而船婦張張氏馬陶氏蔣陳氏范施氏邢施氏蔣鄭氏等復紛紛具禀請爲究辦捕頭遂據情禀知工程局總辦朱森庭明府明府著候解局訊究 
[福田廣種]  
　　歲聿云暮生計日艱差彼哀鴻其情尤覺不堪設想日前本館協振所承柳雁賓善士節省湯餅筵資移助票洋五十元祈保合宅平安又全盛局交來埭溪繆山氏節省日用洋五十元均助極重災區又城北二老助淮徐振捐洋一百元又無名氏求平安洋五十元又裕康莊交來蕪湖義和泰土行助淮徐海振捐票元五十兩又東海補過子求病速愈助洋二十元又力薄子二十元又潔已堂移修關帝廟欵助淮徐海振捐五十元又盤記棧交來川帮聚興仁號筵資移振一百元爲諸君造福又顧松泉善士爲長公子求病速愈助淮徐振捐二十元當此雪地　天飢寒交迫鳩形鵠面載徙流離苟非鐵石心腸未有不聞而惻然者今得諸大善士慨發慈悲好施不倦或分杯羹之惠或移藥石之資或撙節而解嚢或求神面邀佑仁聲洋溢善氣彌綸福報之隆自可操劵而待謹　略藉展課忱 
[冒收善捐]  
　　謹啓者本地人周子文卽周小安冒稱敝堂　事假刻收條各處收捐昨日在租界中查獲身邊搜出假圖章並冒信厚則敬等名致各處勸捐信件似此目無法紀有碍善舉不得不扭送會番公堂嚴行究辦竊以敝堂向不在外募捐　有關涉振務捐務者皆係信厚則敬親筆寫信並不假手他人租界五方雜處良莠不齊各寳號切勿　其所騙如蒙　　務祈逕交敝堂庶不致悞特請登報布昭公鑒上海六馬路仁　善堂董事　信厚枼成忠　廷泉黄宗憲施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[府試四志]  
　　紹興采訪友人云本月十一日爲府試山會蕭上四縣文童初覆之期與考者共一千餘人散號四書文題有不合者仰而思之堂號四書文題攝齊升堂一節通塲經文題人官有能也物曲有用也詩題賦得望雲思雪意得雲字十三日試闔屬文童經古策論題爲車舟所至論鶴與琴書共一船賦以題爲韻六守三寳考賦得熱思具裘得裘字十四日諸新餘嵊　文童初覆通塲四書文題毋自欺也如惡惡臭如好好色經文題君子以懲盆窒欲詩題賦得快雪時晴得晴字 
[小工受傷]  
　　甬人李仁甫在外虹口瑞記紡紗廠做工昨午正當工作之際被機器軋傷頭額　流滿面傷勢頗重經廠中人舁送至同仁醫院求治 
[上海縣署瑣案]  
　　鄉民孫生華頸繫巨練投上海縣鳴寃旋有伊妻張氏堂兄家木地保孫友卿等投案具禀王大令集訊之下地保孫友卿供生華因患痴癲向湯姓吵閙由伊堂兄孫家木及伊妻商議鎖錮家中忽被逸出家木及張氏所供相同並請收入攺過所孫生華供年五十三歲前有田數畝活賣與三林塘開布莊之圖董湯藴齋今欲埋葬祖棺故向湯借錢三千文湯著名　惡非惟分文不借反也洋銀三十元賄囑地保等將小的用巨練鎖住揑指發痴求鑒大令察其形狀似非癲狂　地保曰生華　　痴病何必鎖以巨練令罰爾也錢三千文給伊養病張氏又請暫收攺過所待病痊領回大令姑准所請飭送　過所養病○押犯錢四榮擊斃方子林前日下午王大令升堂提訊看役朱倫供十八日四鼓後人皆睡熟錢四榮係馬路工程局送來寄押之犯　發　狂拾取長凳將方子林毆擊同號押犯王長發瞥見呼喊小的赶救不及未幾方卽受傷身死王長發供與錢　兩人俱押　待所第五號内昨晚二鼓卽睡至四鼓後忽聞聲響探首觀望見錢四榮手舉板凳將熟睡之方子林毆擊二下方卽身死小的急呼　役等到來已無及矣兩人在押並無口角嫌隙錢四榮供方係吐血而亡並非小的擊死大令怒謂爾身在押所尚敢擊斃人命供証確　又復逞刁乎喝令重笞五百板釘鐐收入外監看役朱倫未免疎忽責四百板王長發阻救不及無干還押一面　禀府尊請委鄰封相騐○前者沈家油車人沈金桂酒後揢死其妻葉氏王大令騐訊情形早詳前報前晚大令提案復訊沈供小的向爲花衣行生意葉氏私將有飾借與伊之姊丈卽小的之堂兄沈今大上月十六晚小的回家盤間妻卽駡不絶口睡後復扭小的毆之小的因飲酒過多以　失手悞义頸項後卽出外妻子旋身死惟母親靑年守節撫小的長大並無弟兄務求格外施恩大令飭釘鐐收入外監候錄供申請上憲核示辦理前者楊新薌控堂叔秉淸等滋詐一案前晚馬明府提案復訊新薌　楊樹浦有祖遺田二十餘畝前由堂叔秉　秉濤逼令價賣小的不允以致挾嫌滋擾秉淸秉濤同供此田二十四畝係合族公產近被新薌盜賣得價獨呑族衆不　訴知族長楊二川楊本讓令新薌提出價銀二千四百元作爲祠堂公費新薌雖經允從至今分文不交且又揑情妄　明府著楊新薌　族長楊二川等到案質訊核奪○寡婦周王氏扭馬二巖到縣請追借欵經王大令提訊張仁薌供馬二巖之嗣父馬建山於光緖三年分向王氏故夫周鐵君借洋二百二十元由小的之父爲中未幾馬周及小的之父先後故世此欵至今未還近悉馬二巖將嗣　　　售洋一千餘元周王氏故向索前欵不料其竟圖賴周王氏供小婦人與媳兩代寡居呈上借票求追借欵馬供嗣父旣借氏洋銀何至今日始告現已央人勸過候收到田價還洋六十元求斷大令准之予限三日還洋六十 
[英界公堂瑣案]  
　　王美利向在老公茂紡紗廠當女工頭目前因其弟阿生竊取廠中棉花經二百三十四號華捕解請　　致銜恨於心前晚見此捕巡至廠前遂攘臂而前奮力扭毆捕力不能敵大受傷夷歸告捕頭飭包探王金三前往拘獲昨晨解送公堂　訊二百三十四號華捕　案供稱小的奉公辦事美利竟挾忿尋仇務求懲辦美利供稱小婦人有管理女工之責豈能　　　　突被誣指故與理論並未將其扭毆求恩明察鄭瀚生大令商之梅繙譯姑念女流無知從寛罰洋五元以示懲儆○包探李培之　　　拐王宦婢女之周春林顧龙順謝國良及周王氏顧王氏謝陳氏等男婦六人至案王宦遺家丁陳根星投案請究周王　供王宦婢女領交顧王氏顧王氏供轉交與謝國良夫婦謝供與周等雖相識然此婦實交與小的同居之裘小仁沈阿林二人聞　已　　　　縣境新市鎭事與小的夫婦不相干涉求恩明察大令著將周春林顧友順夫婦四人押交裘沈以便究追○包探張阿　拘俀何許春李阿珠沈阿招至案禀稱昨晚何投捕房控李沈二倡奴攫取皮馬褂故特一併送案何許春供李沈二倡奴强攫小的　穿之皮馬褂今旣獲案求爲給領二娼奴同供此人與娼奴小妹姘識借住小婦人之餘屋積欠房租洋銀十六元屢索無著昨日又向索取何無言可節掁願將皮馬褂作抵後忽至捕房誣稱攫物大令判令何繳洋十六元○包探朱阿高拘解積　應阿虎至案禀稱此人迭次犯案今又連竊吳惠英張竹亭胡阿四周桂生等家皮馬褂皮坎肩棉褲棉被釘靴等物經小的拘獲　出原贓送案請　吳事英等各失主投案請領失贓應阿虎供稱鎭江府屬丹陽縣人行竊該死祗以飢寒交迫不得已而出此尚求恩宥大令判　二百板管押一年○包探趙銀河拘解竊賊徐嘉榮至案禀稱此人竊取吕怙記作内脚　車一輛報捕後經小的拘獲送案請究吕　記投案領贓徐嘉榮供認行竊惟求恩典大令判責二百板枷號一月○科發藥房細　施晉康竊取藥水藥丸失主報　後經包　顧福查獲拘案請究科發洋人投案伸訴前情施晉康供稱此係廢棄無用之物故敢擅取求鑒大令判管押兩月包琛胡瑞龍禀稱陳鶴鳴在洋人金四　處傭工昨日索取工洋任意吵閙洋人報知捕房由小的拘送請訊金四美投案申訴前情陳鶴鳴供算賬不合以致口角处硚不合求恩從寛大令判責一百板○江北人楊二芳竊取同鄉人范進生之小車一輛經包探石金榮拘獲送案請究范投案供稱小的倚此車度日今被竊去竟致失業求恩究辦楊供係悞取並非行竊大令判責二百板管押三月 
[美界捕房紀事]  
　　昨晨北此小竊潘阿二至公和祥馬頭竊取舊鐵被巡街印捕所見卽將人贓一併解送捕房押候解送公堂禀請鄭瀚生大令究辦○本地流氓混名小八八及弟小桂春專在虹口一帶向人訛詐昨午二人又在外虹口梅家行向鄉八某甲硬借洋銀數元鄉人不允二人卽抽出利刃向甲猛刺甲急躱避幸未受傷適爲巡街印捕所見將小八八拘獲小桂春見勢不佳飛步逃逸印捕卽將小八八解入楊樹浦捕房押解公堂訊辦 
[金陵官報]  
　　十二月十一日江南提臺李占椿到會藩臺胡籌防局候補道唐銀圓局候補道任統領衡字全軍王城守恊楊委署督左遊府陳　駿叩謝登瀛洲兵船何心川禀知水師學堂功課考畢均見虎威蚊船鄭倫到見送李軍門來水師學堂候補道柯禀知駕駛管輪學生一　　畢崇安輪船劉儘輝辭赴淸江接將軍藩轅牌示淮安府員缺前請以儘先卽補知府許　書奏補現已奉准應飭赴任○十二日光祿寺署正廖亷能到親拜由京來留江儘先提督江上喜湖南來淮安左營叅將章宗瀚威靖兵船徐九成由上海裝軍裝來丁憂候補通判周寳常湖南來京口駐防印務章京正白旗佐領兆春辭知縣黄在福謝記功一次卽選州判朱正元叩謝卽辭赴南匯等處繪圖縣示章仲英奉示寫履歴並請假赴鎭江補昨日厘捐局候補　歐陽見辭赴鎭江燕轅　示宿遷縣員缺　經以另補知縣陳守　請補現已奉　　飭赴任○十三日翰林院庶士江志伊辭行曾辦淮北緝私知府勞元彌到淮安左營叅將章宗瀚辭同知文鳳奉示寫履歴江寗縣戴叩謝記功一次又奉撫憲淸　積案記功一次知縣鄧炬禀謝前辦採買米穀出力酌委州縣一次又盧懋善辭赴江西勸淮徐賑捐又李如松奉府委發審差試用知縣張燕　到由　來繳照到省　姚　鈞禀謝　委州縣厘捐一次太湖水師正前營許和生專差請　　　　　　　禀謝 
 
 

Page 10

 
 
隨地籌辦淮徐等屬賑捐差水雷輪船馬超羣送安徽藩司回○十四日武穴掣騐候補道　元章蘆漢鐵路公司上海求志學堂卽選道嚴開第由滬來委辦上海輪船應所知府　其　由通州　捐回並謝委統領衡字全軍王管帶衡字左旗張顯榮右旗洪　奎均辭　府劉帮辦自强軍步隊六營叅將劉思進謝委並銷先鋒官差丁憂疾選通判周寳常　貴州安南縣　穀成知縣張燕昌委署通州州同王謨辭均見南捕通判姚謝購米記功一次知縣劉燡禀謝酌委州縣厘捐一次又蔣德修謝酌委優差一次又劉兆喧蕭譽昌均禀知在府署閱卷畢　北黄安分銷　大使席信芳湖北來督轅牌示通州營叅將于國靖請咨遺缺本部堂查有候補叅將胡德成堪以署理江寗布理問劉思德禀知解養亷銀○十五日大通楚西掣騐候補道陳蓋庚到署督左營遊府陳駿禀知任事鹽巡檢　蘊章奉示騐看直隸州傳昀章由徐州府屬查騐積穀回通判許承俊禀謝酌委優差一次知縣查宗仁請期　假又陳廷瑞請假赴滬就醫○十六日長江提臺黄宫保江南提臺李軍門均親拜蕪湖營遊擊陳麟書到見叩謝銀圓局候補道任叩謝明保候補道道楊兆鋆叩謝特保正任如　縣單儘紳到知縣翁延年謝給酌委一次廣東候補縣陳學詩由廣東來城守協楊見蘆漢鐵路公司上海求志學堂卽選道嚴　第辭揚州營叅將袁大开交　回安懲蕪標中軍叅將齊金鰲均到署督左營遊擊武禀知交缷分勸淮徐海等屬賑捐知縣陳世輔到由京來湖北黄安分銷鹽大使席信芳見藩轅牌示上元縣陳謨保升遺缺查有卽用知縣戴光堪以請補又海州惠澤司巡檢葉挻病故遺缺查有試用未八流彭世灝又儀徴縣稅課大使諶瀛丁憂遺缺查有試用道庫大使程溎又　寗府聚寳大使萬光裕期滿遺缺查有巡檢婁衡又沐陽縣典史陳錫麟請假遺缺查有典史趙從傑均堪署理 
[皖省官報]  
　　十二月初六日統領韓大武辭赴渦陽署懐寗縣顧懐壬知赴下鄉查辦保甲回本任壽州秦霖知奉委發審局副委行　直　州王大慶知辭奉撫憲委赴宿松右營文案事宜知縣陳諤辭赴桐城訊案○初七八日缷辦東門渡厘卡知府梁泰亨到委辦棕陽厘卡通判梁文啓到指分安徽新海防試用府經吳鴻年到浙江人歙縣黄山司周仁壽辭准補常塗縣吕耀軫到赴蕪湖公幹回府照磨汪保鎭到赴來安查鋪司回府經廳劉士林赴廣建從九陰慶階赴涇旌均到查保甲回巡檢賈寅熙知奉委解貢茶○初九日州判倪善慶知奉委辦太白厘卡府經陳滭調查西門外街道差典史袁啓祥稽查東門城差從九麻森調查北門内街道差巡檢張正聲稽查大南門城以上均知奉臬委○初十日委辦吉水溝分卡直隸州英華到調補懷遠縣楊兆　知奉撫台委赴皖北公幹懷寗縣丞畢健知接查候補巡檢李耀機知銷查金保門外保甲縣丞蔡樹人知送龍神回陳懷槺謝行知准補徑縣丞典史傅作舟謝酌委一次○十一日淮北牙厘局童祥熊辭行委辦石牌厘卡知縣李第靑辭優貢試用知縣董玉書到江蘇人號逸滄甲午科優貢缷署廣德州廣安司嚴燊到調補懷遠縣楊兆琛辭赴皖北公幹候補縣丞徐振先知奉撫台委赴皖北公幹巡檢鄭欽知接查東門城差○十二日委辦棕陽厘卡通判梁文啓辭請補挏城縣丞尹耀庚到赴山東探硝礦價回徐景鏞到奉委解京餉回吏目劉邦俊知奉解學憲養亷銀兩縣丞彭正章辭回准北牙厘局差遣 
[刋江官報]  
　　十二月初六日新科翰林王太史蘭廷過揚查鹺尹振釆辭回十二圩○初七日儀棧提調任分轉杰抵揚公幹蕭鹺尹湘彥辭解金陵餉銀起程胡　尹征麟委南掣聽差江鹺尉準銷城外四叚巡查○初八日高郵鹽漕守備陳守戎兆連到揚傅鹺尹繼烈禀知赴省許鹺尉先登起復回淮○初九日高郵守備陳守戎兆連禀辭劉鹺尉繼祖銷南鹽廳帮辦差○初十日吳鹺尹大椿委淮北太平局永豐壩任分轉禀到○十一日江蘇知縣張大令存彝由京回銷解餉差 
 
 
