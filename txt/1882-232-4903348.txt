# 1882 - 232 - 4903348

 

Page 1

 
 
[康煕字典出售] [  點石齋主人啓]  
　　本齋縮印康煕字典一書久蒙海内文人珍賞不脛而走重印業已數次現又盡數售罄兹因重加刷印益覺墨色停均裝潢雅致訂成兩本外加夾版刻已竣工卽日出售每部收回工本洋二元一角五分正售處仍照曩例諸君請卽賜顧爲幸 
[慎選馬夫論]  
　　本埠自野雞馬車盛行以後肇衅之事無日無之或撞壞車輛或碾傷人口甚至有因而斃命者本館聞則書之不厭其 
煩蓋欲使見者藉此警悟小心從事不至持釀釁端然言者諄諄聽者仍復藐藐此其故由於黑夫不善拉韁所致竊以爲是車行之責也夫馬車創於西人其車固較野雞馬車爲堅固而往來馳驟不甚聞有碰撞之禍蓋西人乘車往往自已拉韁彼於執御一道極爲諳練故無意外之虞卽或有用車夫拉韁亦必訓練已熟而後用之斷不肯以不善控馭之人致滋事端而華人之馬車則不然刻下馬車行林立華人之喜坐馬車者日益加多際此暑天命駕至靜安寺泥城外一帶納凉最爲相宜或品茗於申園或偷閒於古寺洵可樂也故每逢夏令馬車生意尤隹而肇釁之事尤衆竊思馬夫不善駕馭致生釁端或傷人或傷車其有疾馳徑過倖而脱逃者固亦有之而設爲拉住鳴捕送究則傷車者必出錢以議賠傷人者必出貲以養傷　車夫傭工食力何來餘貲公堂訉斷類多判罰車行主出費了事該行主開設馬車行亦冀坐收其利而一再受罰當亦不堪其累何竟絶不知變計乎更有馬夫惡習凡遇西人之車尙肯避讓若遇華人之車則斷不肯避不避則必碰矣其或一車緩轡前行一車從後追之追之將及則前車亦加鞭疾驅緩則皆緩疾則皆疾在馬夫以是顯能而兩車並行更有來者閃避不及因而碰撞往往而有又有紈袴之子顧影翩翩偕支連鑣挾妓並駕初不知洋塲之規例復不知磬控爲何事而高車大馬儼然自以爲得意不欲馬夫爲之執輿一手持鞭　手拉韁左之右之惟意所適幸而往返無事益復詡詡自矜以爲吾善執御矣抑知馬有性之不同不知其性而但執鞭以驅之適有迎面飛駛而來者閃避不及猝然相碰撞車翻馬倒人亦跌出往往跌傷頭面筋斷骨折而猶不知悔傷旣略愈仍蹈故轍此等人不知天地爲何物並不思跌傷自已撞壞已車不過自已之性命自已之貲財猶不足爲之深惜設或撞損他人之車則尙不過罰賠修費若撞壞他人或甚而釀成人命其將何説之辭律例耳目所不及思慮所不到謂之過失殺初無抵償之罪若馬車之傷人則明爲耳目所及思慮所到照律辦理直當科以故殺而顧輕以嘗試乎僕不常坐馬車間或友人邀致偶爾一坐友人有欲自拉韁者必苦口力勸奪其韁以授僕夫有笑余胆小者余曰人各有能有不能舍已之長用已之短於已於人兩有所害何取乎爾耕當問奴織當問婢屢顧爾僕不輸爾載則亦已矣何必揚鞭作得意狀耶獨怪坐車者乃欲習執鞭之事而執鞭者反不事其事今上海之執鞭者但知緩則鞭之速則縱之右來左往或者尙知此例而或心有所紛卽奔馳任意馬有馬之性馬夫初不知也剛克柔克調馬者究之必詳小走大走牧馬者審之必悉而問之目下之馬夫則不啻問道於盲旣不知其性而任意驅策執鞭之事固若是其易乎一經失事車行受其累則亦何利之有故竊以爲上海之開設車行出賃馬車以求獲利者必當愼選馬夫或先令習學駕馭熟諳之後方准管駕又明定章程不得滋事有違者從重議罰官則責成於車行如有以不能執御之人管駕致生事端亦從重議罰如是而後馬車肇禍之事當可少减病馬駕車工部局向有禁例租界中以此受罰者層見疊出夫所以禁病馬駕車者非僅顧惜物命而已實恐策馬不前致有僨轅覆轍之患以致傷人耳病馬尙恐其傷人而謂未能執御而使管駕其有不貽害於人者哉北地之坐馬車騾車者大都爲赶路起見本埠之坐馬車則藉資遊遨而已欲圖適興百致敗興亦殊不合算如車行而不能愼選僕夫則奉勸及時行樂諸君毋寜不坐馬車也可 
[本館自已接到電音]  
　　本館於昨日接得在津友人專發電音到本館有七月初十日上諭一道敬謹譯登 
○七月初十日奉上諭順天學政孫詒經奏考試八旗屯居童生請飭明定章程一摺着禮部議奉欽此　 
[華兵赴高]  
　　鎮東輪船於前日由高麗回滬據稱初四日鎭東輪船與日新拱北三船一同行至烟台裝載兵 
　　士其時威遠泰安兩兵船亦至初五日兵已裝齊五船一齊開行是晚七點半鐘至外海衛地方停泊次早八點鐘又復開輪前赴高麗路中風平浪靜頗稱平安威遠泰安鎭東日新四船皆相離不遠惟拱北則略後威遠兵船前曾到過高麗乃令先行以爲鄉導初七日行至建州相近之地停輪建州與前美高立約之處相去三十里日新船上之兵先令上岸初八日鎭東拱北兩輪船駛至布基奈德里地方將兩船所載之兵悉令上岸日新復駛回烟台擬再裝兵赴高鎭東則卽回滬地當其開行之際遥見西河有輪船之烟直衝霄漢故疑有日本兵船在彼然究未知確否該處尙有中國鐵艦兩艘泊於建州在途又遇華兵船亦云駛赴高麗者兵丁登岸之時秋毫無犯絶無喧囂高麗亦不過有數人觀看並無多人聞日本兵之往高者計約有五千人而中國兵船所載之兵則止有三千光景威遠船約裝五百名鎭東載七百名日新拱北約各載八九百人泰安則並未裝兵但載軍裝行李而已華兵所帶之洋槍皆係滿式爾之槍然則中國兵士之往高麗者亦頗不少未知其將作何舉動也 
[譯録公文]  
　　英國救取日本花房公使之弗來非司船兵官行文於英國駐日本公使署詳言救取日公使事其文登於西報亟譯其大略以供衆覽内稱六月十二日在高麗之賽里河口下午三點鐘見有高麗船船首扯起日本旗號浮海而來頗以爲疑亟放小艇命弁往觀少頃小艇載花房公使及日本人數名均帶至船上詢其詳細花房公使歷述所遭因知是地停有英國兵船故特逃來以冀相遇求救云云觀其衣服敝垢形狀狼狽而面上却無憔悴之色乃妥爲頓置俾得安適花房公使卽借筆作函上逹高廷卽令原來高船送去該船不肯委曲踰之然後肯收花房言此事恐必至大開釁隙蓋守舊黨人因高境苦旱遂廣布謡言以爲皆因天心不喜他邦人至高境故久不雨攻毁日使公廨之日適逢大雨如注是以高人皆深信不疑云 
[闢地成市]  
　　由新加坡至檳榔嶼海道必經之處有地名曰叭喇與賽蘭格錫礦爲隣錫苗頗旺本報前曾述 
 
 

Page 2

 
 
及兹聞叭喇之地廣有三萬六千英里面海坐山沿海一帶可築碼頭以便輪船停泊其中平揚宜植糖蔗内山卽錫礦所出之錫較麻六甲尤勝向爲黑人所居任其荒蕪不知開採前兩年始入英國版圖現由華　商人糾一公司每股銀五十兩共五千股不數日而股分卽已派完現在悉租其地每畆租價僅洋五角訂定九百九十九年爲期先從沿海處興築碼頭凡居者耕者及開礦者公司皆得而收其税項從此化榛莽而爲廛市該公司當利市三倍也 
[福壽兼臻]  
　　錢唐胡雪巖觀察之太夫人於七月初二日爲八旬上壽之辰觀察先期於六月二十五日在西湖之雲林禪寺大建水陸道塲十一永日延請闔寺僧衆作無遮大會且於初二日發大慈願具伊蒲饌施長命錢供養衆生徧齋僧侣以冀廣結善緣同登壽域誠祇樹園中一大道塲也觀察名震華洋聲溢寰宇各外省府縣之餽送壽儀者於半月前已絡繹不絶所收之屏聯軸對其數以千百計自合肥相國左侯相以下若督撫提鎭以迄司道府縣及各局員董無不畢備至贸易場中則各省之洋行銀號行棧庄店巨賈豪商鹽號典庫各成一隊誇多闘靡其壽堂中及兩旁之官廳客堂等處舗設之富麗裝點之新奇但覺五光十色美不勝收旁觀者從門外望之都如劉老老初入大觀園惟點頭念佛而已其一切屏聯壽軸實屬無地可容爰於山門内另搭棚廠數十間分東西兩行比櫛而設冪以綢幔圍以錦障中設客座地展氍毺四壁則一色猩紅壽軸皆層疊相接而掛是以宻若魚鱗排同雁序通計兩面廠中不卜數百餘軸一時金碧煇煌如入錦繡城中令人目眩也按雲林寺本浙中業林之冠其殿宇之閎整房屋之深邃非居此作半月所不能盡歴其境刦後殘燬殆盡所存者僅十分之一耳觀察於去年曾慨捐巨欵修造山門及寺中之冷泉韜光等四亭及羅漢堂等處現皆一律工竣故益覺丹青照耀也聞初二日省中文武各大憲皆躋堂恭祝以十里湖堤寳馬香車湖船畫舫較之遊春時節尤爲熱閙其壽聯李傳相所贈者云慈竹長春恩晉鸞章一品晚萱益壽榮周鳳紀八旬左侯相所贈者云壽永八旬舞看萊子筵開七月酒進麻姑餘聯甚多不及備録 
[邑侯新政]  
　　署天津縣張戟門明府丁憂遺缺以何明府承緒接署經列前報現在與宣化府屬之懷來縣朱明府對調朱明府已到天津接印任事何明府交卸後定於七月初七日由津起程往懷來新任矣聞朱明府於未到任之前卽發有刑具様式着皂班倣造治亂用重典明府或有所振作歟當拭目俟之 
[戯資加價]  
　　登臺演戯原所以點綴昇平景象若因國服禁演蓋本遏密八音之意也然以四海之窮伶守三年之法令其勢必有所不能而官憲亦不爲已甚於是於週年後聽其開演俾作餬口計亦所謂王道不外乎人情也惟京師與天津則不得在戯園演唱以示區别天津戯園計有四所先均賣茶搬演雜耍雜耍者津人所謂説書唱曲戯法相聲大鼓書詞諸類在後閘口上之德聲軒河北之三官廟河東之行宫廟漸見搭臺開演然亦不敢爭奇鬥勝兹則毎日忽添演淫戯描摹盡致阿堵傳神又尙恐不能動人河北之泉慶奎班特雇到花旦兩盞燈每日有二簧及梆子一齣如演海潮珠拾玉鐲等戯看客雲集觀聽一傾每位驟加錢一百文河東因亦效尤雇到想九霄於六月二十四爲始大書特書榜於通衢有上洋新到山陜脚色思九霄演賣胭脂每日亦二簧夾梆子一齣每座亦加錢一百文由是看客甚於河北幾至呵氣成雲揮汗成雨津城之聽白戯者俗謂之圍屏大約取肉屏風之義若等人最夥又營兵官差土豪地棍及各衙署之臧獲人等向不敢收錢除此之外稽查人數謂之畫坐尙得三百餘人官坐例以桌計不在此内則看客之擠擁可知矣比至賣胭脂想九霄一揭簾　齊聲喝采已而一顰一笑一唱一歎均喝采不休坐者目眩神迷筆難縷述班中固利市三倍然人心風俗爲之大壞至于茶錢驟增一百文合計共四百四十文亦爲從來所未有是亦市廛中一大漏巵也 
[盼望米商]  
　　浙江湖州府屬今亦遭水米價翔貴貧民待哺嗷嗷倘各省米商乘此善價尅日源源運湖發賣旣可獲利又可行善誠一舉而兩得也 
[寜郡辨志文會三月分課案]  
　　漢學超等王維瀚倪英朱逢甲鄭鈺許克勤孫傳鳳孫傳鵬特等陶承澍許純震何宗鎬錢葆華秦在鎔○宋學超等葉秉鈞劉孝思黄維瀚黄家岱朱逢甲范麟黄家燕鄭鍾祥何宗鎬沈重光特等王亨兆范彭壽王亨年金承煕秦在鎔金學望陸道炳王信德謝克桐許步雲○史學超等周祥年胡昌年朱逢甲范文榮楊敏曾盛葆廉鄒宸笙秦在鎔王維瀚張善煒特等葛士濬張鵬翔臧毓英周保珪范介福章寳璐周恩曾桂芳胡友芸○算學超等趙鴻模趙鴻逵王瀛林植梅沈春元王存中裘賛湯方丙南張謹袁紹初特等楊兆鑒朱漢偑陳光榮朱受謙王信德李昌業王瑩姜紹衣烏瑞書潘藻烈○輿地超等范文榮錢葆華黄炳煥朱逢甲何宗鎬陶承侃秦在鎔特等許克勤周保珪黄維瀚董鸖年盛葆廉黄家榖張維楨孫貽榖章超等楊敏會朱昌鼎謝辅熿毛震鄒渭吳善逵特等曾桂芳夏名幹張鵬翼鵬翼鄒宸笙吳鍾琪陳祖恩 
[借銀修造]  
　　本埠英工部局今年春初議事定議借銀將街路增闊並以現在上海買賣食物皆在街上設攤殊多不便擬另建一處以爲市集之所故於西報内出有示諭云須借銀六萬兩以三萬兩購地將街道加闊以三萬購市集之所輸銀者各給以據每百兩利銀七兩願借者可寫信至工部局探問詳細亦與購買股票相似定期以華八月十五日爲止期滿不再收銀也 
[蓮鈎設肆]  
　　滬上行店林立生意甲於天下花樣翻新無奇不有目下英租界興讓街新開秀齋女鞋鋪盖向所罕見者如果生意興隆則步武者正不乏人矣 
[反目吞烟]  
　　本埠頭　小菜街有業剃頭之某甲昨夜不知因何夫婦反目其妻某氏竟吞服洋烟併八開洋一枚以求死後經知覺赶請陳君竹坪救治得甦惟洋則尙未消化諒不致有性命之虞也 
[相騐類志]  
　　初十日本報列法公堂瑣案條内有花煙館鴇婦高王氏扭送山西人楊阿順於補房解訊經翁太守斷俟吞生洋烟之管良仁痊可再核楊阿順姑爲暫押前日法捕頭得仁濟醫館來函以管良仁救治無效轉請飭收等語法捕頭卽着包探往縣具報昨晨翁太守臨捕房法捕頭稱已將原告高王氏拘押太守飭傳楊阿順及高王氏研訊楊阿順稱在新街口設燒餅攤度日與管良仁爲中表弟兄管從京師出來接眷所帶川資因往高王氏家游戲致花消殆盡尙有時辰表一隻存地妓遞初六日往高處取表擬變價以作盤費詎該鴇意圖吞没因之情急自購洋烟吞服倒於地上我得人報信往視果是表兄當報捕房送仁濟醫館今聞毒發身死叩請伸冤太守又詰高王氏管姓在爾家走動與何人訂交答稱與王金林相識然無時辰表交存亦未用過多洋前日彼來借貸不允以致起釁太守着將王金林傳到并嘱法捕頭俟邑尊臨騐時須將三人一併送去候審緣昨唔仁濟舘内醫生謂管良仁在醫院曾有兩起山西人來討取筆墨管亦尙能開口不知所冩何事故此案總須邑尊臨騐也法捕頭亦以爲然昨十點鐘時上海縣范邑尊帶同刑仵人等親至仁濟醫院詰訊隨飭相騐經仵作驗得的係服烟身死邑尊以楊 
 
 

Page 3

 
 
阿順雖自稱有表親究亦不知的確目楊亦不肯具結故卽着地保收殮發壇標記鴇婦高王氏王金林并楊阿順三人帶回縣署候訊○又初九日天祥洋行之帆船乘潮駛入浦江撞壞碼頭船一只船户楊冨金仝子妙全及承裝南市長義泰包米盡行落水卽經衆船户打撈救得楊妙全到岸昨午在寍波碼頭有屍浮起楊妙全往認的係其父卽報捕房由捕仝十鋪地甲張勝請縣臨騐楊妙全以父死甚慘不願官騐是以屍身並不撈起衹用繩繋住范尊邑由仁濟醫館騐畢後旋至金方東碼頭屍子楊妙全帶仝母妻及親族等請免騐屍惟求照會領事伸冤邑尊准如所請着具自行備棺收殮切結存案楊妙全等俟邑尊回署仍將屍身由浦拖至東灘備棺成殮云 
[英界公堂瑣案]  
　　潮州人洪子卿役英公堂具禀稱妻妹郁氏因貧苦不堪托妻氏荐在公陽里之蘇婦稱心家帮傭甫及四天稱心欲令改爲妓女郁氏不允遂辭歇冋索工資搬取鋪盖詎稱心非但工資不付兼將鋪盖勒住妻往理論伊一味恃蠻并有張姓帮同逞兇致妻受傷我母洪　氏解勸亦被毆傷爲此訴捕傳到稱心母妻均投案請騐傷究辦其妻與母供亦相同并稱皆受内傷云陳氏卽稱心供郁氏薦妹帮傭因不合用停歇詎伊竟招洪等前來訛詐與論爭執並無張姓帮毆情事况我早從杭州人陳姓爲良現住公陽里並未爲娼丈夫現回杭州陳太守得供之下飭候過堂訊斷○鄭年福禀稱與胡春良同處做小工因口角竟被拳毆致身受重傷訴捕拘胡送案請究胡則俯首無詞惠捕頭禀細察鄭頭稍受皮傷而粧重令人舁送到捕陳太守隨飭將胡春良管押七天以示薄懲案結○富捕頭至公堂稱孩子莊紀發係無錫人時常犯竊其父母却係規矩嚴加管束而該孩乘間逃出今又竊西人之尺由捕拘案請爲發落該孩莊紀發低頭不語陳太守飭將該孩發棲流公所管押一月再交其父母具領管束○華捕禀稱李洪紀作場工人王阿關等車運木料過大橋不照工部局定章因將王阿關等拘住并傳作頭李洪紀到案請罰王李等同供此後遵章求恩陳太守隨判罰李洋一元撥充醫院經費各人一併開釋○包探康阿順禀稱據生昌祥洋廣貨舖宋子生扭送劉木生到捕房稱劉係伊處停歇之夥前夜復來鋪玩耍而去樓上皮箱内失去洋四十七元疑劉行竊當卽招尋在成記烟館遇見扭交前來然劉則不肯認竊陳太守提宋先問供與捕同及訊劉則仍不認行竊惟稱曾到舖中上樓出恭等語太守隨飭將劉木生仍交捕房帶回細查實據再行究追○馮阿紀至公堂禀稱銅匠爲業被賊竊去各式銼刀報由捕房獲賊鄭阿金吊到原贓爲此投案請領王氏范氏等上堂稱均被鄭竊去衫褲等件今由捕房獲賊起贓故投案請辦給領鄭阿金認竊求恩陳太守隨判押鄭二月贓交失主分别認領案結 
[照録潘二江上舍蕪湖來函]  
　　滬上諸善長大人閣下弟揖别抵蕪後於朔日乘救生紅船駛赴和州無爲一帶遍歴察詢知於前月十九日次第遭災和州境内計被淹田八千餘畝無爲州冲没圩田至十八萬有奇自沿江入和州界起直進八十里至無爲州一望瀰漫竟成澤國當時淹斃計百數十人民居蕩析蟻集岸側甚者皆流丐他鄉方弟等到蕪時見載耕牛渡江求售者甚夥每頭僅值三四洋以致市廛大開殺戒裁翁商之張樵野觀察創設當牛局已於初四開辦就蕪城二里外水草茂處搭篷四十間篷容十牛如牛醫牧豎等輩皆布置咸宜牛價以二洋至四洋爲率烙號塡册派吾鄉沈君輔廷及陳君星齋理其事銀錢出納觀察另以親信友人司之倘收千牛約費萬金裁翁有許助二千之説昨裁翁乃侄來蕪述知皖撫已請帑十萬左相復撥銀三萬兩派劉觀察在省設立賑務總局委員分查災狀並赴金陵等處兌換錢洋及採買糧食等事統俟裁翁到皖會同辦理云云弟日内擬先往英太望等處察看災况餘不罄意卽請勛安潘錫春頓首七月初七日 
[墎捐收數]  
　　七月上旬收應交記八齡患童二户各捐洋四十八元全豐啓順二户各節瓜費洋五元共收一百零八元○敝庽於是月十四日遷住二擺渡早安里内如蒙諸善長惠交捐款及各處函件請送至新居查收勿悮[  桐鄉沈榖成謹啓]  
[浙省撫轅抄]  
　　七月初六日準補孝豐縣朱大豫禀謝飭知准補叩見補用張輔元禀知藩司委赴嘉興分府差遣府經歴龔栻中禀知初一日到上一段科場保九品吕承恩服滿來省禀到○初七日署龍游縣余廷英禀見叩辭赴任補用州判羅希素由京騐看來省禀到 
[蘇省撫轅抄]  
　　七月初九日淮安府孫雲錦南京來並謝奉飭回任同知陳衍昌由滬轉差禀謝五年海運保補缺後以知府用鄭錫光禀知派寗差委委署包港司巡儉吳德耀辭赴任從九章世煦禀知臬委赴江震緝捕差辭未入陸鎬謝奉飭咨署金匱縣典史缺○初十日同知王儼禀知奉委丹徒公幹卽辭縣丞湯洹禀奉臬委赴江北緝捕差卽辭 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求賢父母疏通水利説]  
　　蘇松太三屬地處卑下所患在水禹貢稱三江旣入震澤底定夏氏允彞曰震澤之水三江分洩之以入海故必使三江之流旣深且廣務使海下於江江下於湖而又流闊易瀉則震澤治而東南無水患矣此確論也今東江婁江已湮没惟吳淞尙存以其西受太湖之水東趨於海爲便且捷也是以吳越錢氏時疏導吳淞爲先務自宋元明以及本朝開濬吳淞不下數十次所費銀已千百萬無如旋開旋塞而不能長久者治之不得其恒故也僕思治水之法可不用民力不費國帑自能長治而日深一日者莫如刷沙一法今海宇承平兵勇無事若使步兵三千開墾吳淞其水底不能開墾處用砲船百號以刷之使渾泥之水東流於海無冬無夏無日不開無日不刷十年之後吳淞深廣皆得數十丈此所謂不用民力也自兵燹後蒙先皇厚澤深仁减去國賦其上下條銀依舊未减凡縣令所繳藩司之銀每兩不過一千七八百文其取諸民者每兩二千二百文其盈餘之處皆歸宦槖若使蘇松太三屬每兩抽出百文合之可得數萬在三屬有司未見不足而以之給兵勇薪柴及設局等費已覺有餘此所謂不費國帑也下流旣濬然後上溯其源凡由湖入江之要道無不疏導吳淞而外凡三泖爛路港等處亦次第刷之植茭盧者禁之攤漲者犂之如是而仍有水患者無是理也東坡云水患乃人事不修之故非天時之所致也吾於斯言尤信今則淤塞已極吳淞僅如狹港吳淞以上無不淺阻從未疏導是以江水不下於湖而不能洩水今歲梅雨過多目前已匝月水仍未退各處之淺狹可知矣君子思惠預防宜行長治之法弭數百年未形之患救數百里水淹之危其功當不在禹下若必待洪水横流東南共歎無禾而後興疏鑿之功晚矣僕痛切樂梓自忘越俎無所逃罪願在位仁人採而行之幸甚[  青溪先憂子來稿]  
[春夜寫懐步藜牀舊主韵并請瘦鶴詞人同正]  
　　牀頭羞不貯黄金囊内偏多長短吟覊侣無聊吹鐵笛還鄉有夢戀羅衾生涯等托沿門鉢枯寂難如止水心一卷騷經消夜午靈均幽怨發悲音[  鷺洲揖竹詞人初稿]  
　　買陂塘瘦鶴詞人以潇湘侍立圖索題久無以應孟夏四日雨晦風潇凄凉竹韵適讀顰卿秋宵風雨詞爲掩卷黯然於檠右握筆伸紙 
[倚此題之其顰卿默啓余衷乎布鼓雷門未遑計也卽請大詞壇顧誤]  
　　看詞人綺懐豪氣清才如海怎量前身自是蘭閨侣莫謂忽生奇想堪嚮往只幻境仙姝幾度增惆悵平生企仰得侍立瀟湘拂琴拭硯此意最難忘猶憐念風雨秋宵抱恙殘缸凄對　狀滿腔不盡纒綿意每爲卿卿悲愴眞不妄紅袖與青衫一例飄零况情波蕩漾願常傍妝臺藥鑪茗椀鎭日靜相向鷺洲揖竹詞人弟黄文瀚初草 
[初夏遣懐呈諸吟壇郢正]  
　　漫言春去又愁新不忘皇雨露仁梅子青於詞客鬢櫻珠紅過美人脣側身塵海嗟淪落放眼乾坤看屈伸百事由他前註定和詩走筆肯因循[  揖竹詞人初草]  
 
 
 

Page 10

 
 
   
 
 

Page 11

 
 
[光緒八年七月初二日京報全録]  
　　宫門抄○上諭三道録前○漕督慶奏恭報接印日期摺○東撫任奏病痊銷假摺○浙撫陳奏辦理紹属西江水災並借欵修築要工片○川督丁奏查明引地應歸川省行銷摺○又奏甄别知縣片○七月初二日工部鴻臚寺正藍旗值日無引見○豫王等監馬步射覆命○江西按察使劉瑞芬到京請安○出使外洋何如璋到京請安○志和請假十日○兆玨請假二十日○關防衙門奏初七日大高殿拜表恭王行禮大光明殿拜表醇王行禮○召見軍機劉瑞芬何如璋○○漕運總督奴才慶裕跪奏爲恭報奴才接印任事日期叩謝天恩仰祈聖鑒事竊奴才欽承簡命補授漕運總督當卽具摺謝恩並請陛見四月初六日准吏部咨開三月初一日奉上諭漕運總督慶裕着迅速馳赴新任毋庸來京請訓欽此四月十二日交御廣西巡撫篆務卽於是日由粤起程業經恭摺奏報在案五月初七日行抵江寍省城與督臣左宗棠面商一切五月十六日行抵清江二十四准前任漕臣周恒祺將漕運總督關防王命旗牌一切文卷委員齎送前來奴才當卽恭設香案望闕叩頭謝恩祗領任事伏念奴才滿洲世僕一介庸愚簡擢疊膺悚惶倍切查漕粮乃維正之供運道亦民生所繋加以界連三省兼轄海防除暴安良尤關緊要奴才自維昧深懼勝惟有竭盡愚忱將一切應辦事宜認眞整頓仍隨時與督撫臣和衷共濟妥商辦理以兾仰答高厚鴻慈於萬一所有奴才接印任事日期感激下忱謹繕摺叩謝天恩伏乞皇太后皇上聖鑒再奴才道經湖北安徽江寍各省均雨暘時若田禾暢茂民心甚安合併陳明謹奏軍機大臣奉旨知道了欽此○○漕運總督臣周恒祺跪奏爲恭報微臣交卸漕篆日期叩謝天恩仰祈聖鑒事竊臣前以假期屇滿病仍未痊奏請開缺回籍調理正月二十四日内閣奉上諭漕運總督周恒祺着准其開缺調理欽此跪聆之下感激莫名維時江北漕船行將上駛運道淺阻堪虞十五六堡石工正當興修吃緊之際經臣力疾規畫督率各員赶緊分投辦理所幸諸事順手於三月十二日石工告竣二十八日漕船全帮挽出江境均經隨時奏報至馬步水陸防營現當夏令高粱芃茂宵小易於潛藏飭令各統領等嚴密扼防地方尙稱靜謐其餘日行公事刻已次第清厘兹新任漕運總督臣慶裕業已抵浦於五月二十四日謹將漕運總督關防並王命旗牌文卷等件委員齎送慶裕接收臣旣於是日交卸暫在淮揚一帶便道就醫俟秋凉再行回籍倘能仰叨福庇調理早痊卽當泥首闕廷求賞差使稍伸雲日就瞻之念上酬天地高厚之施所有微臣交卸日期並感激下忱恭摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴山東巡撫臣任道鎔跪奏爲微臣病體稍痊勉力銷假恭摺仰祈聖鑒事竊臣於五月十四日具陳患病情形懇恩賞假調治齎摺差弁回東恭奉諭旨着賞假二十日欽此跪聆之下感戴莫名臣自拜摺後當卽赶緊醫治迭進清潤之劑旬日以來外感雖經漸愈而暑氣方盛正氣尙虧肝陽久伏胃氣時形上逆據醫者云由於多年積勞土衰木旺非急切所能霍然伏念東省政務殷煩地方一切事宜不容稍滋貽悮况當伏汛黄河南北兩岸及下游各工均應督飭認眞防守瞬屇秋闈應辦各項亦須妥爲預備臣雖病中舉凡大小公事仍係力疾辦理現在假期將滿自揣諸症輕减精神旣可支持自應勉力銷假以勤職守而慰宸厪所有微臣假滿銷假緣由謹恭摺具陳伏乞皇太后皇上聖鑒謹奏軍機大臣奉旨知道了欽此○○陳士杰片再據紹興府知府霍順武署蕭山縣知縣高英先後禀報五月初間連朝霪雨山潮並涨致將蕭邑西江塘楊家濵地方岡淡二號土塘冲决二十餘丈卽經該縣勘明會紳籌議赶築攔水月壩四十餘丈暫資抵禦一面會委勘明設法籌欵修復大堤以期久遠等情即經飭司委員勘辦旋據該縣紳士内閣中書韓欽等禀稱蕭邑西南北三面瀕臨江海俱有土石大堤分别堵禦有坍缺水入内地東注蕭山會稽山隂由三江閘出海是以築塘經費向同山會公派本年五月初間狂雨連朝江水陡涨丈餘淹及塘面岡淡兩字號搶護不及坍缺二十餘丈水入塘傾當卽搶築攔水壩以救目前水退後再圖大舉惟大堤工艱費鉅本地無可籌墊朔望兩汛險在意中勢不能稍緩興辦又距決口六里許之大礫山地方堤身與谷家埠漁浦接連總名三江口江面遼闊爲上江來水預冲如遇上游發水勢如建瓴該處一帶堤工爲統塘最要自上年春夏起塘外沙地刷去十之八九塘脚亦間有洗刷虚空上年駒字號石塘矬卸一丈有餘今年三月間潮旺時食塲二字號有坍矬三十丈情形險要當經禀縣勘明愴築高厚柴塘以當水勢塘外加坦以護塘脚此次水漲幸保無虞惟地段險要非石塘不能久遠環懇撥借墊欵二萬串俾於大礫山添築石塘楊家濵赶築柴塘庶三縣人民得免其魚之患等情聯名具禀前來臣查紹屬蕭山縣西江塘爲山會蕭三縣田廬保障最關緊要此次大水冲决岡淡二號所築月堤僅能暫救目前仍應建築柴壩以期經久又大礫山一帶塘外護沙被潮刷去塘脚空虚尤應赶緊建築石塘以禦江潮轉瞬伏秋大汎洵屬刻不可緩之工溯查同治四五年紹屬借欵修塘分捐還欵有案可稽今據該紳等請借二萬串事同一律自應照准借給一面委員會同府縣督率紳董確切勘估妥議章程赶卽集料興工並將作何歸欵之處迅速禀報外謹將紹屬西江被水冲决辦理情形並借欵修築要工緣由會同閩浙總督臣何璟附片陳明伏乞聖鑒謹奏軍禨大臣奉旨知道了欽此○○太子少保頭品頂戴四川總督臣丁寳楨跪奏爲查明黔省獨山州荔波縣實係川鹽引地應行歸川省運鹽行銷以符原案恭摺仰祈聖鑒事竊查黔省獨山荔波等州縣向爲川鹽銷引之地近因粤商恃衆走私引銷疲滯經臣咨請示禁在案旋准貴州撫臣林肇元咨稱轉准廣西撫臣慶裕咨開查兩廣鹽法志開載西櫃各埠廣西桂林柳州慶遠思恩泗城平樂梧州潯州南寍太平鎭安等府屬州縣貴州黎平府屬古州在開泰縣境内兼銷永從獨山荔波地方謹按黎平府屬古州係新闢苗疆向無額引雍正十年前撫金鉷奏銷委官運鹽至古州永從丙妹三角𡉫各地試銷乾隆三年前督鄂爾泰奏請招商定額引四萬設古州總埠而以丙妹永從三角坉焉八年雲貴督臣張廣泗咨准黔之荔波縣舊隸粤西慶遠府原食粤鹽今改隸黔省粤鹽不至川鹽價昻民苦淡食今古州廳該處苗民自赴買銷以上逹古州兼銷之永從獨山荔波共六十廳州縣均歸西櫃等語今准來咨黔省荔波獨山等處卽爲川鹽引銷之地核與兩廣鹽法志載永從獨山荔波均歸西櫃之條未符查粤鹽頻年滯銷税課缺額正在招商設法整頓行鹽之際引地實爲餉課攸關未可稍涉歧誤咨請核辦等因當經轉行去後兹據黔滇官運總局道員唐烱鹽茶道崧蕃詳查兩廣鹽法轉運部疆界門内載自謹按黎平府古州係新闢苗疆起至聽該處苗民自赴買銷止均與來咨所引相符惟原文並無以上逹古州兼銷之永從獨山荔波共六十廳州縣均歸西櫃二十四字又查粤鹽行銷各省運道總圖内只列黎平古州並無獨山荔波又查前雲貴督臣張廣泗原奏而論亦祇稱運至古州聽荔波苗民自赴買銷並非令粤商運往獨山售銷况部頒鹽引章内而廣西撫臣金鉷原奏亦明有自爲川鹽引地之語此獨山荔波從前實爲川鹽引地之確証也如謂兩廣鹽法志係乾隆年間所修以後或有變通則宜以最後之案爲斷四川於道光三十年經前督臣徐澤醇奏請委員帶商赴黔將引鹽引岸逐一清厘分疆畫界以杜爭執造册送部覆准通飭遵照重刊引根引紙明載獨山荔波在内有案可稽此又獨山荔波現在實爲川鹽引地之確証也至三角𡉫本係獨山州一隅之地兩廣鹽法志内雖有古埠一語不得以一隅而槪一州並牽及荔波亦爲粤鹽行地今如禁止川商不令販鹽赴獨荔川省鹽法大有關繋不但僅失獨荔引岸等語詳請奏咨前來臣覆查無異相應請旨飭下廣西撫臣查照原奏嚴禁粤商恃衆走私攙塞獨山荔波川鹽引地俾清界限以肅鹺綱庶商人不致疑畏引岸不致混淆實於川鹽官運兩有裨益除分咨外理合恭摺具陳伏乞皇太后皇上聖鑒訓示謹奏軍機大臣奉旨着户部查明咨行四川總督廣西巡撫按照舊章辦理欽此○○丁寳楨片再查吏部奏定章程州縣等官無論何項勞績保歸候補班者以到省之日起予限一年令該督撫詳加察看出具切寳考語奏明補用等因兹查候補班前補用知縣鍾銘候補班前先補用知縣蔣履泰候補班補用知縣鍾濂三員均到省一年期滿自應照章甄别據滯臬兩司分造履歴清册會詳請奏前來臣查該員鍾銘尙属安詳蔣履泰辦事甚勤鍾濂人尙明晣均請留川以知縣補用除册咨部外理合附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
