# 1912 - 234 - 4914199

 

Page 1

 
 
社論 
[列强對待我國之態度（譯日本報知新聞）]  
　　借欵問題自日俄加入又加一層之危險盖前此列强雖各野心勃勃爭攫權利猶未能爲一致之行動也優於此則缺於彼各不相下釀爲兵釁皆非列强之所願也六國借款團成立則政治上之瓜分實以經濟上之瓜分爲其先導哀吾同胞寧有逃避之日耶吾國民對之如何吾政府對之又如何譯者識　　英日俄法兩同盟之握手 
最近日本桂太郎西行入俄同時法國首相横安加雷氏亦有此行世界列强之耳目爲之一警日俄之親善益固而俄法之同盟效力且益强矣東洋之平和較之歐洲之平和尤重即彼巴爾幹問題要不如支那問題煩彼等之注意也 
　　（一）支那問題與列强支那問題爲列强在　洋多年積慮之重大問題英美德法俄日六國其　害關係尤甚對於中國之興敗如何極關休戚去秋武漢始揚革命之烽火遂廢淸而布共和之政列强之在中國者縱有保全領土之約而旣倡機會均等之主義孰非欲爲壟斷利益之魁此種疑惑列强固未嘗刻遺諸懷否則各思自爲其魁如美國及德國尤其顯焉者也（按日人之所懼者在是外交家注意）因中國今日第一之急務有行政改革軍隊裁撤之二大案件仰外資之援助者益急而態度又紛紛不一矣 
　　（二）日俄借欵之加入以借款問題起英美德法四國對於日俄兩國有特别之關係故動輙疑其有破壞領土保全及機會均等主義之意卽借欵團恒欲除外兩國也從來存在之對淸條約或各國間之條約及協約等無一不認領土保全及機會均等之主義四國獨疑俄日之破壞此主義其誤己甚自客歲十二月以來日俄與四國之間屢爲交涉而同盟之關係大見發揮英法認日俄加入借欵團爲當然之主張即英國爲日本　旋法國爲俄人策畫而四國借欵團遂擴而爲六國團此世所明知者也 
　　（三）六國之共同動作抑六國借欵所謂政治借欵而關於借欵之資本團雖起於未承認民國共和政府之時然在實際皆代表本國之政府者也其後爲倫敦會議爲巴黎會議與袁政　爲交涉爲意見之衝突爲借款之中止以推移至於今日而六國借款團依然嚴立六國政府立於該團之後繼續相互握手蓋六國借款團原深知六國之共同行動隨而六國間之意思雖幾經波折而竟能疏通則六國共負此義務决不能恣爲自由行動迄於今茲在日俄之苦心經營旣屬不易而英法之聲援斡旋其力亦大因是之故日俄之親善日甚一日而英日同盟與俄法　盟亦同時爲之膠密矣 
　　（四）日俄之特别利益巴黎會議日俄主張在蒙滿之特别利益頗費周章先是法日之間有法日銀行之建設此爲法日親睦之表彰自不特言其含有外交的意義較含有經濟的意義尤甚當俄國爲强硬之主張借款團幾至一時破裂然卒依日法之盡力保持六國之關係且使英美德法卒認日俄之特别利益此所以自日俄新協約　立延而至桂太郎之西行入俄更進而爲法國首相與俄國政治家之接見而英日與俄法兩同盟乃益密切也（未完） 
 
 
 

Page 2

 
 
命令 
[八月三十一日臨時大總統命令]  
　　交通總長朱啓鈴呈請任命張緝光祝書元爲秘書程明超虞愚曾廣勷沙海昻爲視察應照准任命朱文劭爲浙江提法司沈鈞儒爲浙江敎育司任命屈映光爲浙江民政司 
[專電]  
　　北京電蒙藏事萬分棘手袁總統與各國務員屢次密議以俄英兩國强詞干涉違背公理决議派員赴荷請海牙和平會公判陸徵祥慨然任之决辭總理職 
　　北京電袁總統通電各省督共籌征蒙要策己越數日未有復電今日（三十一）又電催切實答復 
　　北京電財政總長周學熙請將鹽政監督署分設部外袁總統即電邀張謇入京商議 
　　北京電蒙藏統一政治改良會昨爲孫中山開歡迎會於雍和宫談及蒙藏現狀衆請中山設法挽救 
　　北京電孫中山力請袁總統勸慰陸總理勿再辭並於昨日親自勸 
留共維大局 
　　南京電寧垣因受北通州兵變影響防範甚嚴各師旅團營本部非着軍服不許擅入 
　　南京電程都督督電令江蘇財政司撥欵二萬元發給第十六師軍餉　　南京電獨立團己遣散今日（三十一）乘江孚輪船回湘 
　　南京電中國英年會明日（一號）開正式選舉大會 
　　南京電警官養成所明日（一號）行開學禮 
[特約路透電]  
　　北京電英國關於藏務致中政府之照會外間並無評論各公使館及中國官員之意英國並非有意損礙中國在藏之治權惟欲按照一千九百零六年訂定承認中國在藏主權之條約以復舊日局面耳英國因印度邊界近有亂事朕兆故目下之態度專注於此欲期免去邊界騷亂及中國停止西征之舉西征作罷一節雖中政府並未有所宣布說者謂可决其實行英國之照照其最要之點須注意者當知其要請各節全係理想之論而悉依從前之條約大約將來中英締結新約之際必能將中國對於西藏之保護權更爲明白規定目下條約之中關於西藏内政一節頗可隨意解釋云 
　　北京電孫中山君定於九月初六日前往張家口 
　　濟南電周督出示命各公署辦事人之未剪髮者一律於九月初一日之前剪去違者開除民人亦應於九月初一日之前一律剪髮違者剝其公民權利 
　　濟南電本年雨水雖少而小麥高梁大豆收成均頗豐饒近來氣候平均約九十四度今己降至八十度 
　　濟南電大商店均巳開市惟因缺乏現銀商業頗形凋敝 
　　東京電英國參列明治皇帝葬禮專使康諾脫哇塞親王抵日後將駐伏見宫親王宫邸由陸軍大將乃木伯爵及海軍大將坂本率員前往招待德國代表普魯士亨利親王將駐□□宫中由井上侯爵海軍少將吉野將率員前往招待法國代表海軍大將萊本將駐鍋島候爵邸内美國代表國務大臣諾克司將駐宫内省大臣官邸意國代表巴邦阿爾方沙親王將駐新發宫 
　　東京電明治皇帝梓宫由宫内出發至靑山路途頗短而軍界人物及政學界之代表團人數極衆均將列於道左加以當道復禁止民人在高處或臺上窗間觀看殯儀故觀客之數當 
極有限 
　　東京電臺灣大風損失甚巨詳情未聞 
[譯電]  
　　北京電黎副總統致袁總統各電皆欲證明張振武之謀變黄興亦與聞其事惟北京政界則不信其說據現狀觀之袁孫似有與黎疏遠之意惟亦不足深加注意蓋黎元洪都督之任非俟完全恢復治安後决不致輕易移動 
　　北京電袁總統巳得孫中山君完全傾服孫在此間大爲都人尊崇其驅軍過市時見者皆向行禮與前淸攝政王出時相同歡迎孫君之宴會尙有八日始畢 
　　北京電據二十六日奉天消息洮南府戰事現仍未己政府己派兵三千名前往助戰尚擬派兵續往接濟中政府不認蒙人己經佔據該城惟人民多不信之皆言現有外人協助蒙人特無確實證據耳據領事報告蒙人己佔據鎭東縣及大萊廳（譯音不知是否札賚特）兩處洮南府北部蒙軍似巳益形猖獗蓋政府己陸續派兵赴彼也 
　　北京電聞蒙人己佔據鎭東縣及大萊廳（譯音）兩處（均在洮南府之北一距洮南一百英里一距一百五十英里）除己派往前敵之軍外二十七日奉天復派常備軍二大隊前往該府 
　　北京電直隷省近有大水爲災窮窶無依者約三十萬人災情之重爲歷年所無 
　　北京電袁總統己聘日本陸軍少佐幡隨爲陸軍顧問 
　　巴黎電據某報載稱中政府己聘白里桑及台斯美萊二將爲陸軍顧問 
[公電]  
　　武昌夏口漢陽議會婉責鄂議員電袁大總統　　院參　院國維報轉各報館並分送湖北同鄉京官各省都督省議　上海會審公堂關絧之轉旅滬同鄉諸公民聲日報轉各報館均鑒去秋武昌起義陽夏被兵獨深生死骨肉賴我黎公方期共和建設幸福洊至詎張方恃功驕踞凶燄逼人　削民脂任意揮霍尤復包藏禍心動搖大局藉口革命至再至三武漢風鶴一夕數驚商賈阻滯居民流離平情論物張氏之罪實浮於功副總統黎公實逼處此恩威並權仁智兼施電請大總統就地正法一面恤其家室姬旦之誅管蔡武侯之斬馬謖哀哀　衷古今一轍參議院諸議員對於此案卽或不無疑議理應電咨故鄉耳目最近之處以察與情而審大局乃以三數人私是牽動全體議員遽行質問並擬彈劾駭人聽聞有失公道不知殺之以國人皆曰可殺之張方殺之人人稱快參議院代表　論應縷陳人人稱快之　情以昭公道而竟妄生波折致令吾鄂託命東南倚賴大總統臂腲之黎公電請辭職如鄂省前途何如民國大局何議員等身居武漢與人民最親耳目最近　 
敢代表輿情備陳顚末卽懇吾鄂參議院議員顧全大避代表人人稱快之實情勿妄爲代表質問我馨香頂祝之黎公懇大總統曁參議院諸以設法維持勿奪我黎公陷吾鄂於危險不惟陷我鄂於危險並恐黎公一去天下皆從此危險吾鄂參議院議員謂予不信請歸吾鄂實行徵求人民輿論然後再代表人民何如武昌府夏口縣漢陽府參議兩會讀　麟李瑗徐文寬王兆蘭劉人琨劉人傑李則蕭劉人望等全體公叩豔 
　　趙惟熙條陳裁兵辦法及安置有功諸人電各報館鑒惟熙頃上大總統副總統國務院參議院一電文曰民國肇建自春　租秋盼望統一者無不以裁兵爲至要問題數月以來頗有　牲權利請釋軍符者大義洸洸同深敬仰然亦不無貪戀兵柄未肯歸農甚或鼓動軍人藉之自重報章所傳固毌庸曲諱也此等舉動於道德上則當從責備而於情事則當鑒原何以主之自去秋舉義以來志士仁人奔走呼號前仆後繼拚却萬千后命始能購此共和當建義之初原非以市功名　利祿及國度旣改枯集菀則顯判升沉矣夫名位祗有此數印　綬若者能得幾人自餘攻城奪地之元勳斬將搴旗之猛土朝辭戎閫夕齒齊民瘦等口陶呵由醉尉鄧芝妻子不免饑寒李口江淮徒增貧匱撫今追昔同是人情有不鞅鞅於中生鳥盡弓藏之感者乎在己辭職者旣歎沉淪斯未解兵者自生觀望此爲裁兵問題中之一絶大阻力頃讀副總統銑電揮涙陳詞又近事之殷鑒矣竊謂定制者開國之宏謨酬庸者立國之令典漢高大封功臣而沙灘之人語息此酬庸之說也光武以吏事責三公不使功臣預政此定制之說也古之人功成不居者若張良若馮異輩尙荷茅土之封誠以帷幄運籌疆場决勝死生呼吸同此危機一旦大告武成釋甲歸田依然故我不惟灰烈士之壯心抑且啓旁觀之謗議一旦有激而發遺患何可勝言但𧻊桓之士以之治兵則學有專長以之治民或用非所習萬一恃功驕蹇繩以律則傷恩私以情則違憲然後知昔人立法具有深心蓋二者實相輔以有成也惟熙之愚擬請釐定五等勳爵查明此次革命首功諸人分其等差授以應得之位班崇祿厚誼美恩明顯以示民國之報功卽隱以平軍人之觖望然後規定法章垂爲典要内則總理國務員以逮百執事外則都督民政長以逮地方有司授官惟賢任事惟能不必再以官缺爲　功之具庶幾人情天理各劑其平民洽兵機兩無所礙夫而後人心大靖國勢就安即軍民分治之政策亦可實行矣難之者曰共和國民人皆平等無明定爵位之說不知一國有一國之習慣此等制度固不必規摹酷肖事事牽就從人且美國最倡平權然其國中亦何嘗無伯理　天德及賤工騶卒之差分耶倘必堅持此議則亦可變通辦理製爲特别五等勳章附以歲俸亦可以慰英雄之末路而消世界之暗潮矣惟熙愚見於裁兵一事爲求根本上解决起見謹抒一得之知用備採擇雖未免以小人度君子然知我罪我在所不計亦付之萬世之公評而己伏乞大總統轉飭法制局擬定辦法草案提交參議院求其同意覈議施行民國幸甚大局幸甚等語管窺之見倘蒙同意應請大力鼓吹用酬前烈而弭隱憂不勝盼　甘都督趙惟熙叩 
　　江蘇程都督爲黄克强辯誣電北京大總統鈞鑒頃閱報載黄克張君致大總統感電百感交集不勝歎悚夫以黄君之光明磊落不惟德全所素知亦我大總統所深信此次中山北上黄君因事暫留本無成意適張方案發現一般人士　致妄生揣測綜觀黄君日前兩電亦係根據法律並非爲張方辯護罪案義意自明不謂蜚語喧騰重誣賢者德全體察此中隱秘恐有蓄意破壞民國之人從中離間揑造播弄以快其私應請大總統嚴密查辦究竟有無此項書函如有此項書函亟須究出僞造之人按法重懲以謝黄君而解中外之惑至黄君行徑竊所力保設有溢詞情甘俱坐我大總統仍應敦勸黄君踐約北行共謀國是奠我邦基無任翹幸程德全艷印 
要聞 
[俄國又繼英人起矣]  
　　我國民其醒醒 
大陸報載三十日北京電云英使朱邇典照會中政府嚴詞反對華軍向西藏進發並通告中政府謂中國之軍隊及官員人等均不得涉足印度邊界亦不得由此運輸欵項（此己見昨報譯電）同時俄國亦照會中政府謂中國發兵征蒙俄國不能安忍其措辭甚爲直截按俄國早知中國對於蒙古之治權己經告終今乃較前更形瞭然俄國之發此照會其最近原由則因近日那彥圖倡議人蒙游說活佛取消獨立故也俄英二國之舉動同時發現是否先經約定不得而知英國此舉巳引起非常重要之時局英國照會之中承認中國在藏之主權惟曾聲明此與治轄本部各省之主權實不相同且率然直言英國不准華員駐藏並不准華軍由何方向以入藏境西藏内政須與英國商榷辦理此舉發現後他國之抱侵略主義者均將公然實行視爲正當之舉俄日兩國今可安然進取無畏他國之抗議而德國亦必觸機而發斷不甘落人之後也（接上節電文己譯載昨報因中有數語與日前大陸報傳單所云略有異同故特重譯錄載）英國之照會似在兩星期前所發據確實消息英使朱邇典曾行向袁總統口述此事繼乃致以公文叙明英匣對藏態度據云係遵從前中英條約行事而己英國之態度注重條約權利固無疑義然此舉出之於中國顚沛困難之際他國之抱野心者向尙不敢公然以逞今而後將視爲當然之事實矣而俄國尤爲其最英國之舉動與俄國對蒙之態度幾出一轍誠可異焉 
　　或謂袁總統曾告未邇典云現因英國提出抗議故將令西征隊停止前進華員之取道印度以赴拉薩者如己行至印度邊界則亦將停駐該處今各方面對於此事皆緘默不發議論而外間傳說紛紜莫衷一是或言英國須中國允許要求後始將承認中華民國並言英國祗准華官一員駐紮拉薩一般普通人皆信各國對於此事曾行商定辦法惟無確實證據耳此間華人咸料滿洲將爲西藏之第二英國是否曾與俄日二國商定意見現無實徵故大局極難下一斷語惟此爲今日最重要之舉則己確然無欵也德國對於此事之熊度外間皆在猜測大爲注意美國則與此事亦深有關係惟恐力不能有所作爲耳夫西藏蒙古曾經特别認爲中國之土地滿洲亦偶經承認今各國之舉動將使海氏保持中國完全之主義消於無形夫諸藩屬皆屬不生利之土一旦盡亡損失固巨然屏藩旣撤中國本部將與外國之土地接界此後發生之事端其損失之大更將難料也 
　　字林報載同日北京電云中政府曾請英使以英國對藏態度明白見告英使乃於本月十七日照會中政府聲明英政府之意見如下中國派兵入藏欲期更定治藏之主權英政府不便允可蓋此舉實違背一千九百零六年中英條約條欵故也英政府完全承認中國對藏之保護權且謂英國無意擾亂現局而免干涉西藏之完全或其行政云云中政府迄今尙未答覆惟經非正武之聲明謂政府從未命川省邊界出征之軍進至藏境云 
[尹昌衡之遠征夢]  
　　無奈英人之干涉何 
二十六日川都督胡景伊轉尹都督致袁總統電云大總統鑒民國初成藏番違命鞭長莫及敵燄日張昌衡抵爐關軍心鼓舞聲威旣樹賊膽頓寒特派旅長朱森林統帶所部直逼裏塘業於文寒兩日將麻蓋宗剩子灣西俄洛三要隘次第克復刻正攻擊裏塘又派營長胡國淸范猛各率一營兼程續進裏塘爲川邊重鎭昌都乃入藏咽喉達賴之野心久思一逞乘我多故遍布檄文煽惑邊民四方鄉應昌都倘失後患彌深故飭副官劉瑞麟帶領一營急趨北路直搗昌都計程己達檄孜距該處約有六跕一俟昌都佔據裏塘平蕩分鄉城稻壩江乍了三巖貢覺等處首尾加攻迎刃可解控制邊地專賴重兵擬派步隊一營分駐爐城河口以保策源更派四營以兩營扼守南路以兩營分防北路昌衡率本隊入鎭昌都如邊南有警則南爲本𪧲北爲後助邊北有警則北爲本攻南爲後助昌衡與河口之兵則不分南北遇有戰爭則夾攻其左右戰守之間形分勢合察東千里可保無虞新建郡縣旋經規復設官分治力圖進行但拒賊者當於户外藏番一日不靖川邊一日不寧乘勝遠征實爲要着過此以往氣候更寒道路崎嶇飲食惡餑尤非他處所可擬議川省陸軍未嘗慣習驟令深入恐非所宜邊地原有防軍十餘營久戍爐西能戰耐苦番地情形尤爲熟悉擬將召集昌都親加整秩敎以大義輸以盛情更拔願告奮勇之精兵數百名令一穩練沉勇之將統之作爲前鋒直趨拉薩昌衡親御陸防各軍繼其後仍一面派遺吕嘛分途演說安達賴之心布民國之惠宣宗敎之旨偵藏番之情務使畏威懷德傾心向化然該處内爲逆番外有勁敵稍不謹愼交涉易后即前淸派鍾頴克藏時亦藉口中英條約内有駐藏英兵俟我國所辦警察可保治安即行撤通頴故令聯軍駐藏爲改編警察之準備師出有名莫由干涉此次西征軍隊倍於曩日尤易招人疑忌擬請授昌衡邊蜀宣慰使名義率領衛隊進藏爲他日與外人談判地歩旣抵拉薩任我設官鞏固共和在此一舉上否有當立待鈞裁宥電 
[趙爾巽之征蒙夢]  
　　果然西藏第二 
馬賊陶什陶黨數百名與杜爾哈圖蒙王聯絡龔攻洮南屢見本報頃政府又得趙督來電稱對於此事巳開軍事會議議决命後路巡防隊統領吳俊陞率領部下八營向洮南出剿命右路巡防營三營爲接應又派混成恊第四標馬隊步隊各一營及馮麟閣之左路巡防營帶有機關炮六門以爲第二批出剿之準備又命張任霖率領部下四營親赴洮南以司全軍之指揮目下雖無勝負消息然馬賊之勢毫不稍减海龍遼陽各地時有被襲之警報惟巳十分防禦諒不至蔓延也 
　　二十五奉督又有急電略云據洮南石管帶急電陶什陶近又率蒙匪數千餘人帶領鎗砲子彈頗衆並有某國人暗助濳進洮南地方吳統領俊升親自督隊至府城百餘里小帽山與之接戰因匪勢甚猛我軍退敗蒙匪直攻洮南府東百四十里之鎭東縣因該處無兵防禦縣地即於當夜失守被蒙匪占領現巳飭張作霖率大兵前進往援並調金統領來奉續進 
　　二十七日奉督密電云蒙匪陶什陶犯界當派巡防統領馮麟閣帶領所部在索克圖迎擊我軍勝利陶匪退守諳達店現與蒙古交界地點己頒戒嚴令矣 
[關於財政之新官制]  
　　財政部官制財政部官制熊前總長擬定三司制度其餘分設獨立五局曾提次參議院嗣經參議院審查將五獨立局所删去僅存三司事務 
 
 
 

Page 3

 
 
旣不能分配司員亦無從位置故於趙署總長時提議撤回仍用南京政府所定官制先行發表然後提出修正案趙署總長雖允撤回官制而對於照南京官制發表一層不負責任周總長到任之後首先提及官制問題頗以改設五司爲然惟對於名稱上表示意見擬於賦稅司下應設制用司意在以賦稅司專管歲入制用司專管歲出會計司專管預算决算改幣制銀行司爲理財司裁去庫務司將此意見交總務股及各股主任討論以備修正官制開會討論後羣以賦稅司爲改良稅務及管理徵收一切方法並非收納現金不能謂之專管歲入制用司沿用前淸舊時名稱且歲出歲入兩者旣不能分離而又僅司出欵登記亦不能獨立爲一司不如以庫務司之職務併入制用司内不用制用名稱而易以他種名稱理財司名稱太廣泛不能適合銀行幣制之用擬仍用圜法司較爲切合俟商明總長後即預備起草提出於參議院 
　　稅務處官制稅務處官制此次不在財政部官制統系之中以該處專管關稅關係於條約甚多現巳由該處將官制案自行起草聞其内容擬設督辦一人叅贊二人廳長三人僉事主事名若干人己呈請國務院核議矣　　造幣廠官制造幣廠官制巳經國務院議决不日交參議院通過聞擬定於北京設立造幣總廠一處於京外設立分廠四處（一）漢口（二）上海（三）奉天（四）天津均歸財政部直接管轄以期統一全國幣制 
[最近之借欵消息]  
　　近日政府所借之款純由熊秉三氏一人經手昨熊君將近來與資本家接洽情形及所議約章呈請大總統核閱聞此項債約計六則抵押物尙未指明債額係二千萬其投資者爲康堆及的波司云 
[派章炳麟挽留副總統]  
　　武昌黎副總統來電辭職後大總統以黎係首義之人威鎭湖北南方賴以安靖設其離職危險實甚特派高等顧問章炳麟親持大總統手書至武昌代爲挽留請以大局爲念勿因此負氣辭職聞章巳即日動身 
[大總統調和甘省衝突]  
　　甘肅省議會與趙都督屢起衝突趙督因請辭職並保王人文馬毓寳接替袁總統以甘省地方未大平靜馬安良一軍尤賴趙督維繫昨巳電令前查甘軍委員吳宗煌就近調和務使議會與官塲各釋嫌怨以全大局 
[法制局徵求民法意見]  
　　法制局近來對於編制民法一事甚爲愼重迭次討論均未議妥因民法對於全國人民而言必須規定一完全法律方可共守現擬四種問題電致各省徵求意見以爲編制之預備一男子成年期二男女究以何時爲禁治產及準禁治產之時期三男女之後見人以普通規定抑以特别規定四女子爲妻時究應得何種權利 
[江蘇財政支絀之險象]  
　中央財政部接江蘇程督咨文云據財政司案呈准大部有電開各省應解洋欵賠款上年軍興以後停解除洋欵經前外部與各公使訂明將關稅暫行截留抵付外面賠欵一項迄今欠一千七八百萬兩之鉅現在政府成立己久各省秩序亦漸恢復此欵一日遲解即關權一日不能収回業經外交部於魚日通電各省請照從前部中指撥洋欵賠款數目仍舊籌解在案（中略）查江蘇省新舊賠欵洋欵自上年九月起截至本年陰曆四月止除前淸時代向歸皖贛湘鄂督銷局及皖南茶厘局攤解者剔出不計外總核欠解及應解各欵數目共計銀二百五十八萬三千二百餘兩照江蘇臨時省議會議决案每銀一兩折合銀幣一元五角應合銀元三百八十七萬四千八百餘元查原電内載湘都督電略謂湘省外債以長岳西關稅欵劃抵外籌欵仍照按期匯解等因如江蘇援湘省爲比例以本省江海等關稅銀抵撥本省欠解應解新舊案洋欵賠欵有盈無絀現在關稅截留於稅司鹽稅改隷於中央兼以歲歉兵災財源枯竭專賴忙漕貨物稅藉資挹注然収數奇絀尙不敷本省國家地方普通行政上之用途而軍費支出浩繁尤難應付財政己日處於危迫之地位此項賠欵洋欵委難照解應請大部通盤籌劃另定辦法不宜沿襲前淸攤派成案致妨統一政策云云　　江蘇欠解應解洋欵賠欵數目錄左 
一甯屬庚子賠欵應解銀十四萬五千八百七十五元　　一蘇屬庚子賠欵欠解銀五十六萬四千一百十七元應解銀四十四萬八千二百四十四元 
　　一甯屬浚經費欠解銀五萬二千六百五十元應解銀三萬五千五百二十四元 
　　一蘇屬浚浦經費欠解銀七萬六千二百三十二元應解銀二萬五千四百十元 
　　一甯屬四國償欵欠解銀一萬六千八百七十五元應解銀七萬三百十二元 
　　一甯屬俄法洋欵欠解銀七萬八千元應解銀九萬七千五百元 
　　一蘇屬俄法洋欵欠解銀六萬元應解銀九萬元　　一寗屬英德洋欵欠解銀九萬七千五百元應解銀四萬八千七百五十元 
　　一蘇屬英德洋欵欠解銀六萬九百三十八元應解銀六萬九百三十八元 
　　一甯屬瑞記洋欵欠解銀十六萬五千元應解銀四萬五千元一蘇屬瑞記洋欵欠解銀十八萬元 
　　一蘇屬續借英德洋欵欠解銀三十九萬六千元應解銀一百萬元 
　　一蘇屬克薩洋欵欠解銀六萬元 
共計欠解銀一百八十萬七千三百十二元應解銀二百六萬七千五百五十三元 
時評一（默） 
[嗚呼西藏鳴呼顏次長]  
　　自蒙藏之風雲起或謂蒙人有日俄主持西藏有英人暗助然此皆外人擬議之詞而未嘗顯加千涉有以証其實在也 
　　今者英使己有正式公文通告外部顯然反對改設行省不准中國干預内政並不得派大兵入藏是直認西藏爲英之保護國而非我國所有嗚呼中國之大事去矣 
夫列强垂涎我土地己久近自日俄新協約成而該兩國承認蒙古獨立之風說巳洋洋盈耳所以相持而未遽動者以無人首先發難耳今英人旣己突然啓釁則日俄卽可據爲藉口而其磨刀霍霍之手叚正可躍然繼英人而起非第日俄也耽耽焉伺於旁而瞯於後者正大有人在如此則瓜分之禍立至我國民尙夢夢然逞其自私自利之意見而日日爲　牆之鬥蠻觸之爭眞可撫膺痛哭者也 
　　英人布置西藏固非一日而近忽乘民國多難之際出其敏捷手段以干涉藏務者或指爲大借欵不成之結果或認爲承認民國之藉端而予則謂顏次長之糊圖荒謬有以導之請舉發現於報紙之兩事爲証 
　　（一）旬日前英使曾以對付藏事之態度詢顏次長顏遽答以己派大兵不日出發英使信以爲眞卽電告英政府請速派兵前往翌日英使往謁總統詢以進兵之理由總統甚爲駭異答稱並無其事英使質以顏次長之言何來雖經總統再三解釋英使雖稍氣平而英政府之派兵入藏己不可挽矣夫總統尙無遣派大兵之意而顏次長侈然張其懸河之口絶不知關係外交之利害此其糊　荒謬一也 
　　（二）近日英使又謁總統要求藏事三端命顏次長通譯翌日英使忽來公文云昨晋謁時第一端己蒙允許甚爲感激（第一端即中國不得在西藏施行省制）總統閱之大詫色變卽傳顏至府詰以我何嘗允許顏惶恐無詞以對現此事無法取消總統擬令辭職以謝英使而英使巳因之不悅顏不解西語何以任通鄉不解主權何以長外交此其糊　荒謬二也 
　　西藏交涉正在喫緊之際對付方針豈容絲毫錯誤而顏乃一則以大言召外兵一則以敷衍鑄大錯皇皇外交之次長而其對付英使兒戲如此宜乎爲英人所輕視而急加干涉也嗚呼一言喪邦顏又奚辭 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂民政府少人材]  
　　鄂民政長劉心源日昨曾集本府人員會議整　内部辦法首自說明理由後請各員發表意見秘書朱劍卿素爲劉所倚重當時本欲有所陳說因平日平得衆心恐啓口致遭攻　囁嚅而止詎其他各員見朱不言亦俱噤若寒蟬危坐勿動久之劉公嘆曰我　民政府内辦事人員雖有百餘之多而實能辦事者僅兩個半人而巳除我及朱劍卿外餘惟劉谷臣可算得半個其　　酒囊飯袋而己無怪謝石欽梅寳璣之責我不善用人也才難不其然乎各員聞　後皆面而相　　駁詰者内有恃功　蹇者數人竟不待散會拂衣而去劉惟目逆而送之朱劍卿輩見此情形乃將巳之政見侃侃談出其慣作應聲虫者於是隨聲附和始得敷衍完事葢該府之中分新舊兩派舊派由援引而來於政事固多經驗新派係都督府移送皆學而未成之革命靑年徒恃其功勢欺凌舊派以致賢才裹足　成此種景象刻劉以新政頻興百端待理斷非兩個半人所能勝任業以電延前諮議局議長吳慶燾來府充當總務科僉事以資佐理按吳係襄陽人擅長詞章之學前歲以江西候補道資格被選充當議長專以逢迎官場被人攻擊不三月卽潛行遁往南昌至今傳爲笑柄然其人於財政吏治尙有閱歷在舊官場中亦算特别人物若果應聘入幕未始不能救新派之偏弊也 
　　鄂民政府之新派人物半皆年少翩翩無日不從事嫖賭以致　公時間神經昏亂笑柄迭出如日前某課行　法司公文只有上半截及以空筒札封行財政司之類是也茲北京稅務處電鄂請展免蘇路公司購辦材料稅例應行飭江漢關監督遵照乃課員等辦文竟錯寫札江漢關稅務司幸送文　仍遞至關監督處該監督以内中文係行稅務司殊違向例將原文封還劉君惟嚴斥該課員之失檢而己 
[南京近政紀要]  
　　大總統通電各省都督遴委代表三人赴京商議要政程都督前己委派應季中充當代表後因應君經理各事一時不能交代改委軍政司副司兼駐寗承政司張一爵君充任所遺軍政司副司以彭丙乙補授駐寗承政司以巡警局長石人俊補授巡警總長一席聞將以高等巡警畢業生某君代理云 
　　江蘇米捐前淸時向由督撫委員抽收光復後徐寳山因軍餉無着竟將米厘所入撥歸揚州軍用經程督屢次催繳並招徐之秘書來甯商義迄未答復特派李平書前往現己回寗據云陸軍部未發軍餉該軍不能解散故須將米捐劃作軍餉等語程督以其侵越行政權限對於此事甚爲焦灼云 
[周都督電請合擊魯匪]  
　　濟南來電南京程都督天津張都督開封張都督安慶栢都督鑒魯省匪勢滋蔓己非一日前以靑紗幛起未能痛剿現在秋禾己割擬大舉殲除己調集陸防各軍於曹兗各屬合圍痛勦直蘇豫皖毗連曹兗深恐此拿彼竄致擾貴治應請飭下沿車各防營嚴加戒備以防竄擾尤須各省軍隊彼此聯絡合力夾擊使無逃逸以期凈絶根株望切施行實所盼禱魯都督周自齊五鎭統制靳雲鵬宥印 
　　南京去電揚州徐軍長淸江劉護軍使徐州冷師長鑒准周都督靳統制宥電稱（同前）等因敬希嚴飭所屬營隊立即戒　彼此聯絡攻剿免至竄擾爲盼德全勘印 
[蘇都督通令銷燬刑具]  
　　程都督通令各審檢廳文云案查司法官廳受理訴訟事件前准司法部文　均不准再　刑　及其地方法凌虐偪供倘有陽奉　違致蹈前弊者不論何人准其赴該管官司據　陳訴一經　明卽按照新刑　第一百四十四條認眞辦　等因當卽通令各廳曁各　　政長飭遵在　所有從　種種刑具旣經迭次　革自應一律銷燬乃據近日訪聞各處法庭仍有將舊日大　　各種刑具陳設示威之舉殊屬不合現在各處審檢廳旣己從新　織實行改良執行刑罰除生命以外以剝奪其自由爲止旣無體罰之條安有適用枷號之理即謂此等刑具雖　陳設并未擅用亦與刑訴律第六十六條所謂訊問被告禁用威嚇之言不符况旣奉改革明文各該官廳仍復視若無覩私擅保存更難保不漸循舊習私自拷賣此等惡習若不　陷廓淸司法前途尙何改良之望除飭司嚴查外特此嚴行申誡各該官廳中如有仍前陳設此種刑具者應卽據實陳明自行銷燬免予置議如　陽　陰違以一紙空文含糊呈復將來一經本都督訪聞或被害人聲訴惟有遵照部文從嚴辦理　不寬假　之愼之此令 
[纒繞不淸之蘇商賠欵]  
　　　門外被害商民領到恤欵名户以代表等私將原報底册增减析併擬請律師起訴等情迭記前報茲聞有勝家公司原報損失洋一千二百元嗣又劃出公司股東洋商名下洋四百元另由外交司按等照發致該公司華人夥友所失之七百元並未領到分文現由經理張春帆等禀奉都督指令云據呈損失公司僅四百餘元而該經　夥友等報有七百餘元之多未免子大於母姑念呈報在先本都　亦斷不歧視仰候照會商會傳知代表鄭杏　等查明所損實數比照攤給華商之例一律派給以昭大公 
　　又有協泰錢莊損失一千餘元被該代表濳將原册加註重筆兩字致被扣去現在該莊屢向代表嘵舌代表等彼此推諉迄未解决 
　　又有徐源茂西號係東號徐聯芳寡嫂所　徐聯芳亦在代表之列當將西號併入東號領去洋一千餘元西號分文無着擬卽具禀控訴各代表惶恐異當乃央求同業領袖施炳卿和平調處勸徐酌提四百元給還西號寡嫂雙方允洽始息訟端詎徐領欵到手後祗以二百元貼償西號致寡嫂氣憤不收恐尙有一番唇舌也 
　　　門外晋豐典當自遭兵變焚刧由典商王兪同遵照典當公所公議賠償方法禀請都督核示並請將該典領存公欵暫行借撥湊賠等情茲奉指令云查該商領存公欵旣由本城典當公所發交所列疑目係屬省有未便遽准至賠償當户方法是否允洽應由民政長查明核辦前據典商王兪同等來禀巳指令轉飭逕呈民政長在案茲閱來禀似未照辦姑先訓令吳縣民政長酌核飭遵一面示論以安當户之心希即傳知典商王兪　逕候吳縣民政長核奪此令 
[彙紀葆安水師緝盜事]  
　　楓涇鎭地方素爲梟盜淵藪向由葆安水師沈統領撥派師船駐緝日前該鎭西北四五里之鍾圩村忽來帮梟數十名分乘數船懷挾鎗　强開賭場經駐鎭第二營前哨得信立往驅禁詎該梟竟敢鳴槍拒捕互鬭良久卒因時己昏黑致被逸去現沈統領己加派　五營何管帶嘉祿跟蹤追緝並往蘆墟金澤各鎭巡　以靖梟風 
　　松属下砂鎭地方日前亦有大帮刦盜分搶蘇仁記奚義隆各店是處爲葆安第四營防地沈統領得報立令李管帶會同二營沈管帶嚴緝李沈得令後立率所部於八月二十三日巡至川南接界之張家栅左近忽見游勇土梟數十名　集一隅突向盤詰匪即開槍抗拒當由兵弁奮勇拿勦當場繫斃一匪傷數名獲到快鎗及船兩隻一併解由沈绒統領轉稟蘇都督核辦 
葆安二營盧帮帶尙　擬率師船往澱山湖巡遲偵悉華邑三十八　廉墩廟有著名賭棍宗埭小二紏合土客各帮大广博場八月二十五日破曉立即馳往拿獲運　賭具併解來松轉送民政暑請爲究辦 
[蕪關監督易人]  
　　蕪關監督一差每年進款不下數萬金久爲人所垂涎前次潘贊化李乾璜二君羡慕是差各顯其神通手段以期捷足先得者己非一日前因柏都督因事赴浦二君迭次往返始得運動成熟又慮前監督李君葆林根深蒂固難以推翻連日調查李君劣跡　發其覆而代之適遇李君被人告發改委之命始下然潘李均有運動力故以潘爲正監督而以李副之二君自接委任狀後即聯翩乘輪赴蕪所有辦事人員均令陸續來　財政司史推恩君亦保薦數十人均係史君家鄉親友潘君以長官之命不可違鄉戚之情不可却故均己兼收並蓄紛往蕪湖矣 
[浙都督裁减兵額]  
　　浙省財政支絀羅掘俱窮今歲預算不敷計有四百餘萬前經第五軍長朱瑞君首倡　節力主减兵並經兩次軍事會議决呈請前都督通令第五軍所轄之師旅團營全軍以及游擊警備衛隊學兵營等於第一次籌辦退伍以後凡各營隊缺額 
兵丁一律停止徵補在案現聞朱都督視事後决擬將新軍兵額减編一師一旅首將軍司令全部取銷一面電召二十五師將帥尅期來省續開第三次軍事會議恊商歸併善後辦法所有全省水陸巡防隊及外海水師防地遼闊人數亦多對於减額停補公令事同一律亦應共體時艱照章縮减以輕人民負担業於日昨電飭前路左右翼董　勝陳家玉費金組省防陳步棠衢防劉忠樑寗紹防常榮淸台温兩防雷庭瑞梅占魁各統領官分飭所轄定於本年九月份起凡各路駐軍設有病故缺額因案開除等兵士均著補倘有缺額過多不能成軍者當由各該統領審查全軍人數多寡隨時匀撥以劑其平 
[太康縣役暴動]  
　　暴動情形河南太康縣於八月二十號上午突有差役二百餘人齊至縣議會將門窗什物等件打毁凈盡復至參事會亦將器具搗毁又擁至收支所將帳簿器具等物撕毁一空又折而至籌辦事務所幸早己聞風閉户未被搗毁後又欲至勸學所中途被人攔阻始免被毁 
滋事原因此次暴　原因甚爲複雜有謂有議員某與差役素有惡感者有謂係提議訟費致差役無謀食之地者有謂係曹知事主動者其他收支所被毁及籌辦事務所勸學所幾遭搗毁者則因各職員俱兼差數處如勸學員長旣爲參議員又兼城鄉議會議員收支所職員非兼參議員卽兼縣議員髮辮後埀不僅爲差役所仇視即新界亦不贊成也 
　　受傷人數議事會議員受傷者共二人一爲毛台立被差役扭住髮辮用木棰痛擊徧體靑紅肛門破裂死生未卜一爲張元鼎頭部被擊甚重現己　腫如斗參議會距縣議會較遠早己聞風濳逃惟參議員周鼎未及逃脫致被差役將其全身衣服撕碎肛門亦被毆破面部靑紅臃腫己無人形收支所各職員正在分麥之際差役突如其來彼等遂抱頭鼠竄而逸其未及逃者樊孟二人均受大辱 
　　事後形狀是日城内人心平安無事巡警亦不聞不問惟各議員異常狠狽紛紛藏匿被毁各處逃走一空至晚炮聲大作如臨大敵乃各處抬輦下神也今日城中偏貼紙帖上書勸學員長楊丙身副議長楊恒德參議長王燦然收支所劉昻種種惡迹决不與之干休等語云 
地方通信 
[杭州]  
　　兵匪肆刧八月二十六日杭州錢塘門外松木場余賢堯等傢突被大帮騎馬匪盜三十餘人身着軍服肩負快槍明火　搶失贓甚巨同時又　武林門外下扇三四五等圖及韋駝亭地方鄉民王惠明等家連日亦被此種匪盜大肆擄刧昨經憲兵司令 
官王桂林連長李耀唐密禀都督嚴飭查辦當於前日奉都督通令民政司飛飭全體巡警會同省防陳步棠統帶金富有等督隊協緝矣 
[蘇州]  
　　又換烟照巡警局示云現届秋季換照之期茲在本總局二門内特設換照處定期九月一號起至二十號止凡烟户務各持前領執照赴處倒換新照凡吸烟一錢以内者繳照費洋四角三錢以内者八角餘則以此類推如九月一號以後　持舊照挑烟購土者卽照五十倍議罰又舊日三縣所屬各鄉鎭給發煙照事宜己劃歸吳縣民政長管理另行在署說局分别辦理聞民政暑換給各鄉鎭煙户執照其照費仍照舊章每吸烟一錢以内者繳費二角二錢以内者四角餘則以此類推亦己分别出示曉諭矣 
　　開辦呢廠蘇城公民高尙頴君擬籌　股本在蘇組織呢織廠改良絲織各物以期逐漸推廣己於日昨呈請巡警總局檄行北路區長一體出示曉諭隨時保　業己奉局核准矣 
　　隊官知機弁目隊三月間由松來蘇駐紮虎邱李公祠内該隊係學生軍改編頗有軍人資格駐紮以來與地方感情甚好近因財政困難曾經都督提議俟回蘇後當將該隊遺散隊官張君聞信後連日在營演說勸令各兵士自請退伍以重軍人名譽　　女學發達蘇城女子師範學校上學期袛有學生七十名茲特擴充校舍續招新生八十名經費亦甚充足除籌集常年費一萬六千元外另由都督指令撥給開辦費一萬二千元聞該校擬將此欵提出一萬元爲建校之用舉定楊逹權女士爲校長當經該校長聘定男敎習八員女敎習三員己於八月廿八號在本校分題考試聞赴考者除各校咨送外尙有六百餘人之多蘇城女學發達可謂神速矣 
　　榜示罰欵巡警總局石局長以定章各區處理人民　警案件庭判罰金至五元以上者卽應解送總局辦理凡在罰金五元以下等項事件則由各區判結所有罰欵　經頒有三聯憑照以一聯存區一聯給受罰人一聯彙繳總局仍按月將所收罰欵榜示乃日久廢弛近日各區判罰案件均不塡用三聯照又不按月榜示何以揭示大公特出示曉諭並分飭各區一體遵照嗣後均須照章辦理如被罰人民見有憑單與榜示不符或不給憑單等情准即來總局呈明聽候查辦 
[松江]  
　　消納軍械鈕鐵生君於去歲冬問曾擬錬混成一協預備北伐爰以松軍分府名義　德國購備槍砲迨經運到則己南北統一軍府亦巳撤消此項軍械無所歸納乃商准當道將快砲收歸省有尙有快槍千　擬請商界領作推廣商團之用並以各學堂現習兵式體操需用軍械亦擬商請承領故連日筵請商學各界　袖會議此事甚形忙碌云 
[鎭江]  
　　毁家抒難顧忠琛師長前因軍餉緊急特商請商會總理李敬之君兩次開會籌欵乃湊集不足萬金而駐鎭軍隊共有八千餘人若照每人給發二元須得一萬六千餘元方敷給發除己籌集一萬元外尙少六千餘元張君金門爲維持秩序起見顧將自置房產一處交由商會抵押洋六千元發給軍餉如張君之熱心公安力顧大局誠斯世不可多得之人也 
[安徽]  
　　請還財產其昌祥錢莊前淸時與公家往來頗有信用光復後省垣雖遭　軍擾亂該莊尙無損失及孫少侯督皖以公家財政困難該莊既與公家往來必有公欵餘存當派員前往調查帳據適該莊經理張君杏書因事先期赴滬調查員見無經理遂禀請將該莊及飲蘇堂藥室與張經理房產什物等一律查封旋飲蘇堂藥室另　公家開辦商民頗爲不服而張經理在滬聞耗亦卽將該莊與公家往來細帳開呈不獨公欵無存且公家尙欠該莊數千金懇請商務總會轉呈都督查核當經柏都督查閱帳據該莊委無積欠公欵情事卽批示靜候調查再行啓封用　都督適因赴浦裁撤軍隊無暇及此該經理靜候日久又以自置財產數萬金均未發還特又請商會再行轉呈都督以旣不欠公欵所有人民私產自應遵照大總統命令保護毌得侵擾想柏都督素秉大公現己皖不日當可啓封擲還也 
[湖南]  
　　黔軍近狀駐湘黔軍所城月餉全賴湘省代爲籌墊從前接濟之欵己　不貲近日該軍又有斷炊之勢當經辰州官紳各界開會籌議僉以公私交困無欵可挪因卽共同表决暫就龍巡按使所籌之餉捐項下撥借錢三千串權濟目前以慰客軍而保秩序昨由該府知事會同官紳呈報籌餉總局核准照辦矣 
　　預備鑄像前湘都督焦陳二公被難後譚都督卽擬爲鑄銅像以誌殊勳茲聞己任令黄君昌　赴日調查鑄像之法其令文云照得崇德報功宜著非常之典銘勳紀績必垂久遠之規是以過祠党者或覩遺像而徘徊人靈臺者或叩圖形而愾慕儀容儼在精爽斯憑湘前都督焦陳二公秉旋乾轉坤之才建耀日回天之烈允宜鑄金以祀志紀念而長存從茲廟貌常新薦明禋而不忒應造銅像各一尊表顯往謨光昭來許惟禮隆典重工鉅事繁非博採宏規遠稽西法無以永千秋之景仰肅萬目之觀瞻茲有黄君昌　遊學東瀛熱心國事特令就近調查從詳考究規模必求壯麗工藝務極精良一俟報告到湘卽行尅期舉辦庶幾輝煌巨製壽金石而流光颯爽英姿邁丹靑而生色此令 
[時評二]  
　　江蘇素稱繁富又爲開化最早省分乃自光復以後機關停滯百不一舉商市凋零如故學校廢弛如故實業不興如故諸凡政務之不舉如故問其原因則曰財政困難也夫程督蒞任之初抱其救世之盛心挾規畫整頓之大略冀爲江蘇發異樣之光彩乃因庫藏如洗束手而不敢動非但束手己也東借西貸左移右挪以應全省七萬人之軍餉猶不足濟其萬一而時時有譁潰之虞尙安有餘力以及於其他今者承政廳己赴京請欵矣中央與地方有唇齒指臂之關係一髮之動牽及全身一省有變影響全國吾知政府必有以慰程督之苦心矣 
本埠新聞 
[查禁西人聚賭之爲難]  
　　閘北警務長蔣國祥君曾於前月二十八日爲西人聚賭事呈報民政總長聲明礙難查禁情形呈文補錄如下竊准閘北市政廳抄示駐滬通商交涉使陳來函内開接美代總領事函以准駐滬按察使公堂恩德禮律師函稱租界外北河南路二十四二十一兩號屋内聞有西人開塲聚賭亦有美國人在内倘美國人干犯以上情事獲有憑證美公堂自必據實以辦函請查照恩律師所請相助爲理等因（中略）准此查二十四號即福康西旅館外人不准在内地營業載在約章該西旅館自胶淸末年在此開設本屬違約業經照會該管領事飭遷在案茲准前因查禁賭博本屬警務範圍内事理應立即昭辦惟該西旅舘聚賭探聞每夜來者悉係歐美各國貴紳貴婦大都携有手鎗有數印人守門並不　一華人入内即二十一號亦大致相同敝公所前往查拿凡開賭聚賭之人是否可以强制拘　設有開槍拒捕情事是否可開鎗還擊此事關係國際交涉能否厲行屬地主義爲一事實　題未敢冐味而行敝公所再四研求殊無把握不得不聲明爲難情形請示辦理所有查禁西人聚賭爲難緣由理合呈請總長批示祗遵 
　　民政總長批復云希該所長查明二十四號之福康西旅館開設者何國人是何姓名又二十一號住居者何國人是何姓名查明後由本總長函請交涉使知照該管領事着令遷出至入屋捉賭殊屬危險未便率行照辦此覆 
[又是一塲臭春閙]  
　　南市及城内自舉辦淸潔以來屢起風潮昨日午後四時又有鄉民糞户男婦老幼二百餘人擁至南市政廳聲稱自去年十二月初一日被沈昌記運動攬奪以來吾等生計頓絶曾由全體挑糞人要求三次均未允准今日惟今日惟有死於貴廳庭前云云當由廳長及陳裁判等諭令趕速退去靜候妥議商辦毌得鬨閙各鄉民始各退出 
[要求撤消稅務分所]  
　　閔行商會以該處稅務分公所横征暴歛商民懷怨特於前日具呈江蘇都督要求撤消茲將原呈錄下（前略）民國肇與厘卡一律撤消商界歡聲雷動不逾時而貨物稅發生重以公家急需滬稅由各業總認分消本省憑運單驗免重征大都不敢稍存違抗嗣省議會改爲產銷各半輪納稅務所又改爲進出產銷四項政令更張而認商繳額不减商民無所適從閔行係上海轄境各商號銷售貨物多半以上海爲來源稅隨貨加稅己全認閔行自設立稅務分所後無論認稅貨物責令加完銷稅即别處來貨更有分局　征隨處留難商情惶怨賠累將何底止查前淸閔卡隷於淞滬總局其稅則專收通過固巳久　怨府現在水卡公議裁撤而閔庫兩公所公然設立多歸松江節制五庫爲江浙交界處所其應設與否不睱置議閔行乃上海一小鎭距離不過六十里民事刑事多受治於上海而稅務則奪歸於松江且東自油平碼頭　西至得滕港止分卡林立任用積慣蠧 
 
 
 

Page 7

 
 
役藉端舞弊剝削商民較之前淸益甚並與上海稅務公所扞格不通一縣兩征尙復成何政體若不將閔公所呈請撤消改良稅率深恐衆怨所歸難保不風潮再起代表等志在衛商且爲綏靖地方起見爲瀝陳實情仰懇都督電鑒恩賜體恤商艱准予將閔稅分公所撤消整頓稅率而免苛歛商民幸甚地方幸甚 
[民政長照會各鎭鄉董事文]  
　　爲巡緝私鹽事 
　　爲照會事案准統領鹽捕各營　開案　蘇屬各商公呈以浦江巡緝空虚内地銷數大受影響組織浦巡營以統領親兵哨六船並添十四船爲規復中營之舊舉徐人驥爲浦巡分統兼帶中營有之上南川緝私小隊嘉實緝私小隊太倉緝私小隊崑山緝私小隊合成浦巡左營改現任總巡官吳樹滋爲左營管帶等情當經轉呈程都督核奪茲奉指令據呈另將小巡衛兵曁　飛小輪等編爲中左兩營請委徐人驥爲浦巡管帶並分統左營改總巡官吳樹滋爲左營管帶俾　責成等情該引商等爲衛銷起見應暫照准委狀兩件隨令飭發等因奉此除分别照令委任並刋發關防成營開巡日期由該分統通報外查浦江以閔行爲要隘參酌現在時勢應領分統駐紮閔行左營管帶暫駐上海所部各船中營則在上南及華亭縣境左營則各如小隊之現在辦法均係往來梭巡擇要扼紮以私踪出没靡常船少地廣應撥鵬飛小輪爲遊弋之用業經營商公同議决可行相應移知請煩查照希賜通告城市鄉各處周知等因准此除分行外相應照會貴鄉董請煩查照施行 
[房東苛待房客之反動]  
　　上海全體商民求減房租聯合會劉保昌等呈公共公廨文云爲新章苛虐民不堪命呈請忠告領事團迅速取銷以舒商困而全大局事竊自三月三號報載欠租新章當時多數商民憤憤不平咸欲集議對付敝會以聯絡商業維持市面爲宗旨當經苦勸解散一面呈請轉商領事團取銷新章以安商業詎八月九號復見報載此種極苛虐極刻烈之新章領事團己將議决云云伏思領事團常駐上海理宜顧全大局保護商民爲長治久安之策際此商務不振之秋祇宜體恤商艱倡議減讓房租寬限條約革除苛政以舒商困待市面漸興商業發達再行整頓租章爲變通從權之計今若不問市面之興衰商民之困頓遽徇貪得無厭不顧大局二三房主之請遽訂苛章病商累民無怪多數商民有欲集議對付死力抵持者有欲甘心退讓預備逃生者紛紛擾擾幾有不可終日之勢敝會關懷大局不敢緘默用再披肝瀝膽復請堂上鑒核祈乞切實忠告領事團體恤商艱曲全民命爲大局計速將欠租新章一律取銷暫行遵照向章辦理以舒商困而保治安實爲公便 
[呈報組織自治機關之手續]  
　　閘北副市長沈鏞復民政總長文云伏查閘北軍隊向極安寗警界人員亦多束身自愛至於交涉掣肘前巳聲請總長交涉司長轉呈外部遴派大員重定界線己蒙批准施行尙未奉有部復此外尙無重大爲難事件惟市鄉制應行籌備市議事會實以閘北向無自治機關光復後臨時組織俱未完善迨至市政廳成立先設籌備處派員經理旣已編訂門牌開造淸册除巳商諸錢市長督同籌備處赶速分發調查單俾如南市市議會程序進行外謹將副長告假暫離廳事緣　呈請鑒核 
[昌明禮敎社歡迎長]  
　　昌明禮敎社日前在滬南新舞　開成立大會推舉會長己誌前報日昨該社各幹事復在本部開歡迎正副社長會二時許正社長徐固卿君副社長吕天民君先後蒞會當由各幹事籌議本部進行方法以創辦扶風月報曁設中小學堂爲入手所有呼團名目徐吕二君擬改爲科并加給執事員委任狀至四時半散會 
[大公社成立]  
　　大公社各社員昨假靜安寺路張　開成立大會到者約四百餘人午後二時開會正社長黄克强君因事未到推舉副會長藍瑞芬君爲臨時主席首由藍君報告開會宗旨次由梅行廬邱義勇龍鍾岳李本漢戎宗耀陳啞農陳吾龍陸子毅王國生諸君相繼演說畢全體攝影散會 
[小輪軋碎舢板]  
　　舢板船户施阿明昨日下午駕舟至順泰碼頭適楊樹浦某鐵廠内小輪船從對面駛來施趕即靠近某輪船舷以避不料仍被該小輪將舢板軋碎施亦受傷斃命旋由小輪載送騐屍所候騐核辦 
[查拿不肖軍人]  
　　滬防全軍李統領以本埠所駐陸軍各師旅及本部所轄各營兵士前因餉絀由程蘇部督命令裁撤原屬不得己之舉曾經分發川資飭令各回故里在案茲聞有巳散兵士逗留滬地招搖撞騙並勾結本地流氓藉端詐擾自應拿辦爰於前日分令所部各營一體辦遞解回籍以免擾害 
[巡員勉勵長警]  
　　浦東五區　　　　　　　　王區員現與二區許區員對調深恐各長警妄起疑慮昨出條諭云照得本區奉到警務長知照（中略）當此新舊交替之際我等最易生疏懈之心宵小跳梁之輩亦易乘間竊發兼之本區地處偏僻白蓮涇素爲盜匪出入之要徑稍一不愼地方即受其害况我巡警以保護地方爲宗旨地方不靖卽巡警遺羞又以我浦東五區自開辦以來長警等均知顧全名譽矢勤矢愼竭誠從公其人品行爲素爲地方人民所敬愛自光復後穆警務長接辦以來有案必獲無公或誤維持地方不遺餘力其地方信任之心尤勝於前今各長驚等務宜認眞勤務照舊辦公勿使一時之懈怠致遺本區員記長警數年苦心孤詣竭力保全之名譽及警務長接辦維持地方之熱心且許王二區員對調之原因實係警務長以因地擇人各得其宜並非别有意見聞許區員辦公亦甚和平然政見未識隔　難免務望各長警以保護地方爲前提以守分盡職爲要務其許區員之辦事宗旨意見及本區向來辦公之情形本巡員自當同書記員與之面爲商酌力求盡善之進行决不至負各長警熱心從公之初志也蓋行政之勢實如逆水行舟不進則退一時不愼卽溺厥職各長警其勉之本巡員亦當與之并勵焉 
[旅滬紹人之公憤]  
　　紹興旅滬同鄉會於八月三十號致浙江法院函云本年四月問餘杭豪惡高哲人逼斃紹人許高升一案當時縣審擬定監禁四年半之罪名上詳當蒙批駁心未照新刑律二十三條辦理率定以監禁四年半殊爲未合等因嗣聞提省覆審輾轉稽遲至前日忽據餘杭紹人聲稱此案業經貴庭判結竟將豪惡罪名　行開脫聞之實深駭怪想貴庭爲浙省司法最高機關人命重案諒無輕縱前旣批以未照二十三條則似乎縣擬過輕今忽全行開脫置前批於不顧查核縣案尸有傷痕且又證據確鑿更置初案於不聞不問何前後矛盾上下反復乃爾現在民國初創動曰司法獨立豈竟可以任意玩法耶此案究屬何處法官違法據何理由憑何條律統望貴庭長務將全案卷宗抄錄一份請於十日内賜答敝會以便預備上控是爲至荷再啓者查核証人何陳氏縣省口供皆同而所遞呈詞與口供大相懸殊此等呈詞顯係高惡背遞無疑而貴庭並不研究第恐違法之員即在貴庭司法違法將何以慰我浙人耶 
[江漢卿當面說謊]  
　　浦東二路警局巡長江漢卿與宋區員衝突被革不服抗繳制服昨投警務所具禀上控奉警務長批云禀悉此案初發時經宋區員親赴本所電話通知禀爾不繳警裝等情明日又呈送爾到所報稱爾在所吵閙等情爾亦在司法科長面前稱被宋區員毆打軍棍科長欲驗爾傷爾即轉口未打本警務長以此案由託故請假而起深恐爾實有寃抑又復藽自訊問并派葉巡長帶爾同赴爾之家中詢間是否有嬸母在家不意與爾之所言大相懸殊可知爾全是虚謊後卽令司法科長從寬釋放虚謊吵閙之事一槩不究面諭明白何得謂全無辦法爾對本警所請辦之事尙且當面說謊其他可知爾因托故請假而開除因開除而滋閙竟致肆口辱罵法紀蕩然兩次調查案無遁飾在宋區員辦理此事亦不無過激之處業巳而行訓誡然如爾之目無上級任意妄爲自恃年資衆所共喻本警務長握警察行政之全權負整飭紀絧之重任害羣之馬必除辭苗之莠必剪對於各處長警若嚴師之於生徒敎遵其所不知而懲戒其所故犯自信實無偏私之處　子亦在警部爾可以義方訓之庶不蹈爾之復輒也 
[湘督復上海茶業董事電]  
　　上海電局探送茶商金廷蔚陳兆　諸君鑒有電悉本年財政司提倡茶葉官莊及借欵各莊實無放盤爭購情事以後茶事槪聽商人　爲公家卽　過問此復湘都督譚延　　 
[陳英士之行蹤]  
　　前滬軍都督陳英士君聞己於前日由湖州赴杭勾留一星期來 
滬一俟游曆經費三萬元領到後即行放洋共眷屬則定於陰曆 
七月底回籍 
[拆城塡濠之進行]  
　　上海拆城塡濠一　先從北半城動工屢　胶報茲翻市政廳以南半城一時未能拆盡所有塡濠埋設瓦筒陰溝等工程尙未佈置盡善故於昨日午後邀集各團體開　時時議舉工程科　睦生君勘明估價以便早日興工 
[市議事會之冷落]  
　　上海市政廳議事會於上月念七日起開秋　議事會　長姚文　君以各議員缺席甚多並不照章請假昨特函致各議員務請準時蒞會如因事不到應將請假單註明先行送會以昭鄭重 
[軍隊造册之含混]  
　　江蘇都督府財政司以各軍隊每月領餉所造册籍均未明晰且不將官佐員名以及何日任事詳細聲叙殊難稽考嗣後自應明晰造册如再含混應將餉項扣發業己分令陸軍各師及滬防各軍隊一體遵辦矣 
[保全福字營名譽之通告]  
　　福字營劉司令長昨日出示云照得本軍駐紮上海忝任滬防保護商民不遺餘力且於地方緝捕盜匪等事尤爲奮勇當先務獲拿辦諒該商民等共見其聞乃爾來有不法之徒假冐本軍名稱在外招搖生事且復揑造種種謠言陷害希圖敗壞本軍名譽擾亂地方治安若不嚴拿究辦何以保名譽而釋羣疑且何以靖地方而免擾害除由本司令長飭令偵探嚴密查拿務獲究辦外爲此通告各商民一體知照勿滋疑慮切切 
[世界語有普及之望]  
　　中華民國民界語會近以各地紛紛設立分會來聘敎員擬於暑假後將講習部大加擴充並縮短期限以備各校敎員之選除在西新橋社會當本部開設夜班外特於西門外林蔭路中央事務所分設早晚兩班早班七點半至九點半鐘間日上課晚班則每日下午五點至六點鐘定於下星期一（九號）　課先一日（八號下午三時請蔡子民等到所演講 
[共和紀念病院之特色]  
　　共和紀念病院開設於英大馬路泥城橋西首福源里二十七號即靜安寺路二十七號聞開診以來未及一週而求診者踵門不絶幾有應接不暇之勢茲略舉其特色如下一該院分内外科（兼傷科）小兒科皮膚花柳科眼科產科婦人科耳鼻咽喉科合科設備俱極完善一該院設有各等病房整潔幽靜空氣淸新最適於療養並有看護婦妥爲照科極合東西文明各國看護病人辦法一該院備有各國檢查器具及藥品例如大小便咯痰血液胃液等皆得隨時檢查故臨床診斷甚爲精確一該院醫生槩係留學東西專門名家應用最眞之學理而施最新之療法其對於吾國人體質之强弱與飲食起居之異同詳爲察驗而資對付尤見共獨有心得非一般不負責任之庸醫所可同日語也 
[覆審西崽捲逃案]  
　　黄鶴春前在旅順口華俄道勝銀行爲西崽乘日俄開戰時私取羅卜票洋二萬餘元逃至滬上嗣經該銀行查悉控春公共公廨將黄僣其父黄季良一併逮案判黄父子押候查封家產抵償在案詎黄擅將巳封之產私抵並將浦東洋涇鎭所開荳腐店託人頂替茲爲原告所知具禀求追前日午後由廨復訊原告買辦馮槐卿投訴前情並稱黄在城内尙有房屋七幢應請一併發封備抵訊之黄父子同借城内確有房產惟浦東之豆腐店係黄洪生所開現愿將房屋單契繳案關讞員商之俄副領事判黄父子還 
之豆腐店是否被告之產復候再核 
[僞賭串騙之結果]  
　　金隆街同和客棧主劉榮齏係著名翻戲因與同黨周志文袁擇章先後在天益裕記等棧内以僞賭串　四川人吳養泉洋四千餘元並以芝麻膏僞土向吳抵銀一千二百兩被探業經公共公廨將劉等三人與同和帳房許益生天益棧主陳敖泉一併逮　迭次訊供判劉等三人還押陳許交保在案昨晨由廨復訊原告延海司律師上堂聲訴請追訊之劉延聖文律師辯護聶襄讞商之德領祮君以劉爲首誘賭判押西牢一年再繳芝麻膏抵銀一千二百兩周袁各押牛年許陳不應知情妄供姑寬着各罰洋二 
十元充公守案 
[尹允諧侵呑公欵之確數]  
　　駐滬皖軍籌備處周星若代表皖省財政局控告前淸陸霍茶釐總辦尹允諧捲呑公欵逃至滬上迭經公共公廨傳訊判尹交保候核在案昨晨復經聶襄讞　同德祜副領事研訊原告代表偕德雷司律師上堂聲稱所有帳摺等據早經呈案請追被呑銀四萬八千八百八十八兩訊之尹亦延徐思義辯稱所有公欵己經产清中西言會商之下　查核帳據被告尙虧銀二萬三千六百五十兩　着料理遂判尹交人銀並保限三個月淸理 
[瘋子想入非非]  
　　甯波人朱兩亭向業糖行近因失業陡患神經病前日想入非非至泉　會館北首藴玉山房刻字店内刋刻前淸宜統國壐周圍刊有盤　給以洋兩元約期往取旋被警務所暗探查見指爲宗社黨立卽拘住連同木戳解送市政廳由警法理事處詰問來壓朱稱　向善陀山方丈借銀一百萬兩接濟民國該方丈云不若接濟滿清之爲愈我姑允之遂刻此木戳以備持往塘塞俟借得銀兩之後卽可接濟民國急需理事員以其語無倫次着送警務所預　核　 
瑣聞 
[城内]  
　　爭風肇禍○民政署前擺攤小販莫阿美之妻張氏前晚八時在縣　附近之盤　弄内吳方谷私約密語適被先　之吳阿三　見將吳方谷　住兇毆抽出小刀猛戳數下吳方谷狂聲喊救迨崗巡趕至吳阿三己經逃逸卽將受傷人解送警務所發交上海醫院醫治嗣經查得吳阿三向在監獄中充當夫役即飭巡警將吳阿三拘解警務所押候嚴辦及至昨晨該婦莫陸氏仍在署前擺攤被巡邏隊查見立卽拘住送往警務所押候一併訊究 
　　地方審判廳民庭批示○章養和代理律師文超呈請開庭辯 
論批狀悉查聲明窒碍必因天災或其他不可避之事故不能到場者始得認爲窒碍此案章養和委任代理人江鎭三等出庭並不辯論卽經依照民訴律第四百九十五條視與不到場同予以闕席判决並無窒碍可言所請聲明窒碍之處係屬不應許可應毌庸議 
　　地方審判廳刑庭批示○参加人劉鑄訴陸子珊費增祥侵佔一案批狀悉本廳前次通知係令將爾等受抵費增祥產業契約呈案以便發交變賣得價後除應還費增祥所虧欵項有餘外各抵各本本廳一律保護決不致令有損害業經明白示知在案乃該民並不遵照前示竟於本廳執行本案之際聲請濡延本廳惟有按照强制執行章程先將該產發封一面移請民政署另立新契發賣以便履行債務而資迅速該民幸勿自誤 
　　第一初級審判廳刑科批示○高妹郎呈批狀悉查刑律一百五十二條第一項得拒絶証言者係被告人之親族條文所載至爲明晰高旭泉係此案之告訴人該民依據此條拒絶証言殊屬誤會着速遵票來廳據實陳述如届時再不到場定當按律科罰 
[南市]  
　　撫卹巡士○南區丙班巡士徐永華係安徽人前日患病身死由其同鄉人王敬臣報區請撥卹欵區員恐其所報不實卽派書記員梅君往查明確遂報明警務長照章給洋二十元以作棺殮之費並催其家屬來申領柩 
[閘北]  
　　追獲騙子○騙子石載均因假莊票向河南路楊慶和銀樓騙取値洋三百七十餘元之金飾各物逃逸經該銀樓報捕請緝在案茲悉當時石偕同昌洋貨店夥孫某同往其洋己由孫賠墊前日石欲乘滬寧火車逃往他埠爲孫偵悉赶至車站追獲扭交鐵路巡警解送警務所押候核辦昨爲捕房得悉立卽派探投所移提凌司法長着備正式公文然後提歸會審公堂訊辦 
　　追還貨欵○談阿根沈炳元吳國元欠押店主翁明揚翁靜波等八家貨欵被控逮案昨經孫所長復訊沈繳洋三十二元談繳洋念三元判令省釋吳因無力繳洋着拘留一月所有起案貨物及繳到之洋增交原告具領 
　　中人呑欵○寡婦陳董氏控中人錢榮榮不付地價一案昨經孫所長復訊原告未到旋有得主金子源等投案附控錢不交該地單契判錢暫行看管候陳董氏到案訊核 
　　紏衆逞兇○唐阿四控被陳阿二紏衆毆傷昨由警務所凌司法長飭提陳阿二到案訊實判押五天示儆 
[英租界]  
　　私接電　○英美工部局電燈公司控愛而近路住户高而謙廣東路天泰成　關行主嚴　庭等私接電綫盜用電氣等情昨由捕房將高姓帳房朱渭卿與嚴併傳到廨請究原告代表侃克律師上堂譯稱近來租界内屢次發現私接電綫之事且所接之綫祗一細鐵絲最易發生火患被告不應貪小請爲澈究高姓帳房偕代表律師丁榕上堂辯稱所裝電燈均由原告用人李元記派匠裝配至其中有無弊混被告不得而知請爲鑒核訊據嚴供電燈係二房方雇匠裝設付出裝費均有帳據關讞員商之德副領事裴君以盜用電氣無憑卽行註銷惟私接電綫殊多危險自應儆戒着被告各罰洋二十元充公 
　　小報難辦○老閘捕房捕頭以滑稽魂小報時載淫襄之言關碍風化禀知公廨於昨日飭傳該報主筆夏某未到由探稟奉中西官諭飭再傳 
　　家室之累○德國婦人某氏控其夫克伯林不顧　養等情昨由捕房將克傳至公堂經中西官訊知該西人尙欠天主敎堂房祖洋八十元卽繳呈其妻所控之案着交一百元人洋並保訂於下禮拜六復訊核斷 
　　地產紏葛○英商　　爾控福林經手購買實邑地產推諉不理等情昨由捕房將被告傳至公堂判交保候訂期會訊 
　　過人不淑○桑張氏控夫桑瑞連無故持刀戳傷左　由廨判桑押候氏傷　再核在案昨經復訊明白以桑不　持刀行見判押西牢半年期滿令張氏到堂候核 
　　流氓攫物○女子王小金控流氓陳阿生攫取金挖耳等情昨由捕房將陳拘解公堂訊實判押三月示儆 
　　無可諉卸○王家碼頭老虎灶主徐順卿與同業　招福因爭水爐公所出售義塜地價涉訟己久前日午後由廨復訊徐延侯魯公律師上堂請究據邰招福供稱此項價銀一千兩由費晋鄉任子香前往領取我祗用洋七十元訊之費任二人供詞推諉中西官以領單上蓋有邰之　章未便推卸着押限一月繳銀一千兩費任交保候示 
　　竊案訊實○駐滬日副領事西　君咋晨　公共公廨會同王襄讞升座特别公堂審訊日商郵　會社新小朝野等控曹生林姜小北姚正發串竊洋紗衣物　　即經捕房將各人解案逐一研訊明白判曹押六禮拜姜押二禮拜姚押滿兩禮拜分别示儆起案各贓着各原告認領 
　　偷竊耕牛○沈阿根李阿根毛阿根王三寳近在内地竊得耕牛十只運于滬上泊舟亲閘希圖銷贓被探查獲昨解公堂訊知係在宜興地方竊來判一併押候函請宜興檢察廳派差來廨提回訊辦 
　　召領女孩○江北桃源縣十歲女孩汪阿三因不辯路徑昨由捕房送廨請示判留候懸牌招領 
　　尙待查帳○大隆磚灰行主張建堂控夥黄桂香私收客帳一案前日午後由廨傳訊因黄不認判交保候查明帳目再核 
[美租界]  
　　乘車跌傷○趙長順昨搭十六號電車至西華得路下車跌傷頭面由捕帶入捕房趙願自行醫治雇車回去 
　　無端被疑○昨有一酒醉黑人坐陳阿二之東洋車下車時疑陳摸竊袋内現洋扭入捕房詢無証據斥退下准 
　　屍妻拼命○小工頭吳某前日下午雇蔡四等數十人往浦東扛煤渡至浦中蔡忽失足落水嗣由救生船撈獲屍體昨由屍妻郭氏在狄思威路與吳爲難被捕併送捕房捕頭諭吳出外理處 
[法租界]  
　　借名貽　○陳梅卿投廨禀稱故父陳澄甫在日與顧張兩姓合開萬成祥洋貨店顧張得五股故父得六股店事由朱庭山經理十年前因有需用將股單向店中抵押洋五百元後朱亡故由朱弟杏甫經理現向贖取股單堅不肯還欲圖呑没求追訊之杏甫供庭山僣澄甫係是至戚庭山合開萬成祥時因尙在愛香室爲經理不便自己出面故議單上借陳澄甫之名塡寫從無紏葛此次因店中司帳朱炳華私用帳洋一千餘元被商人察出着伊索還伊即懷恨將帳簿六本竊出逃回寧波原籍串出陳梅鄉誣告希圖謀奪店業當時曾登報存案可証請將炳華究辦卽可水落石出讞員以兩造供詞各執復傳見議陳淸泉王瑞福到案詰問據供見議雖由商人故父所爲惟其時商人亦隨父在該店飲酒確知庭山借澄甫之名出面澄甫並無股份訊至此適朱炳華到堂探望當即傳案略詰數語判交保着杏甫補詞核奪杏甫亦交原保限一月向陳商理如理處不明再行禀復候斷 
　　兄妹重叙○荐頭高實生誘拐女子袁阿雲至羅店鎭賣與李桂榮家未幾逃出將高扭控詳情巳紀前報茲有袁女之胞兄袁洪生由蘇州得信來申投廨訴稱妹子己許字與人行將過門去年來滬帮傭不料爲高售賣今始得悉求請給領以便帶回成婚聶讞員商之李副領准予領回高實生押一年了案 
　　騙取烟土○法馬路志大烟膏店主蔡志鈞於上月間騙取源大土店雲土兩箱計銀三千二百五十兩棄店逃避除由公堂將店發封拍賣生財抵債外餘欠俟蔡就獲再追前日蔡在四馬路某茶館吃茶被獲送廨蔡稱此項雲土係合店中司帳嚴正文送至某處不意嚴逕送夏寳順處串同逃逸嚴係保耀庭所薦請向何追究何供嚴由我薦於夏處由夏轉薦與蔡與商人無干夏妻葉氏供丈夫不知逃往何處亦未知生死判蔡保人銀兩保限十四天理明何與葉氏亦名交保限氏十四天交夫到案候究 
[來件]  
　　朱佩珍交卸上海財政司呈報江蘇都督文 
　　爲呈報事竊查上年九月十三日上海光復以後設立財政部奉前滬都督陳委任沈君懋昭綜長部事嗣因急擬親赴南洋羣島籌募餉欵呈請辭退當奉前滬都督陳核准允行於十月十三日召集滬上士紳曁軍學工商各界開會味蒓園公舉繼任佩珍不才謬推當選政治經濟兩尠專長瞎馬盲人深自惶懼誠慮萬一僨事貽後悔於噬臍卽經再三陳辭求同情而舉手顧乃衆論不容寬假私衷莫獲遂初祗得勉竭篤駘力效驅策兢兢受職淪媿絲棼味味理財勢嗟弩末惟時基礎未固　本易搖百度維新務從寬大四方多難逼處艱危羽檄飛馳正軍　一髮千鈞之際金　滯塞又商業一落千丈之秋籌盡旣艱履行匪易兼之道署庫　則隷屬外交海關稅權則嚴守中立除收入前淸滬道所屬常關曁各捐局厘稅兩項及追獲他處隱匿寄頓一二大宗公欵外按月可以預計抵用者僅有租界鹽棧課洋八千元一欵其他正項毫無來源竭有限之帑藏供無窮之支應削足固不可就　見肘更何待捉襟加以淞滬一　帶海襟江古稱要塞天然形勝戰守必爭民國肇興根拋重地東南半壁　若長城足食足兵尤須雄厚惟是交通利便供億浩繁各省客軍咸來假道陳師鞠旅共恃轉輸運械齎粮或資取給因應稱緩責備綦嚴北伐南征前敵之進行是賴西崩東廳後援之譁潰堪虞萬目　暌視綫叢集影響所至關係非輕軍需之緊急如此財政之困難如彼　在當日情形金陵負固未下上海一部分事不啻全力搏兎故雖爲特立機關實含有中央性質然徵收賦稅未具全權而儲備供張莫逃責任欲量出以爲入則源無可開欲量入以爲出則流無可節雖有軍用票公債票及募收餉捐等項可資挹注之謀暫爲救濟之助亦復杯水車薪於事奚裨更有内部各種行政事件在在均關要舉卽在在均需經費雙方兼顧獨力難勝當蒙前大總統孫前滬都督陳先後撥發鉅欵接濟用途無如繼長增高範圍太廣舊虧甫泯新累又加出納相衡仍形不足部欵旣未敢請益省欵復無從借支不得己仍由佩珍暫向各銀行錢莊或殷實商號費幾許展轉籌借之力或認息金以酬或付信物爲質補苴罅漏强勉支持此外欠付票欵至今尙有八十餘萬實己技窮力竭無所設施並非敢遺累後人也凡此下情諒邀洞鑒溯佩珍受事以來閱今十月祇擔義務不支俸辛自愧唐愚備甞艱苦奉職無狀良用疚心屢請乞休未許開放嗣改官制復定司稱惟學駢支尙餘碩果幸値南北統一共和早成破壞告終建設開始治人治法組織健全行政方針宜趨一致茲奉前滬都督陳呈准大總統實行取消滬軍政府復蒙都督旌即蒞臨接收軍隊並諭令佩珍將本司財政事宜移交蘇財政司接管佩珍克卸仔肩少紓喘息如釋重負慶幸無任現於八月三十一日交卸合將自上年光後之日起至本年移交之日止所有收支欵項督率各科員司逐細鈎稽分别造具報銷總册並附各項細數淸單其軍用票公债票餉捐册等亦均分類開具淸摺連同印信卷宗簿籍劵據以及一應公用器具什物等件移送蘇財政司核收接辦外理合將交卸日期曁造報各項册摺具文呈請都督察核此外本司並無經手未完事件合併聲明謹呈 
[來函]  
　　方履平君致本館書 
大主筆先生大鑒啓者日前有蘇人王伽島者自稱係大報本埠訪事兼充本埠新聞編輯員語多恫嚇跡近圖詐鄙人當一笑置之無奈王伽島揚言不日登報宣佈鄙人罪狀云云鄙人自來滬上閉門謝客己一年於茲旣不投身政界又不與社會交際自問無罪狀之可言宣佈與否是在王伽島惟此事與大報名譽有關用特專函奉佈究係王伽島是否大報本埠訪事員編輯員務乞登報聲明或將此函登入來函欄内以供衆覧不勝盼禱祇頌撰祉不備旅滬皖人方履平上言 
[本館答方履平君書]  
　　敬復者敝館編輯訪事均無王伽島其人冒名招搖殊堪痛恨以後如再至尊處滋擾務請扭交巡警一面知照敝館當請官廳懲辦足下如己有被詐確據並悉其人之住處可以指認亦請蒞館面告俾謀對付盼切申報館啓 
[時評三]  
　　黄克强之被誣巳經袁總統爲之更正胡瑛等爲之聲辨蘇都督爲之解釋則克强之心迹可以大白於天下矣 
　　記者愛克强敬克强亦欲爲克强辨辨之法惟有勸克强此後事事出肺肝以相示黨員之信仰克强猶之信仰中山也中山在京本其救世之心發爲懇切之言以警勉於其黨員非但該黨之黨員歡然無間即他黨之黨員亦莫不翕然稱頌敢勸克强時以中山之心爲心中山之言爲言則人人愛敬之不暇雖有小人奚從肆其讒間之技倆謠言自可不作勝於以區區一電相更正數行文字相解釋者多多矣 
 
 

Page 8

 
 
   
 
 

Page 9

 
 
自由談 
游戲文章 
[戲擬自由談開會序] [  天民]  
　　風淸月朗之天紙醉金迷之地萬籟俱寂尺書飛來則我瘦蝶先生擬開自由談會之前一夕也先生居吳下之名邦爲文林之巨擘珠璣在握星斗探懷本以秘閣仙才移作騷壇健將每當虚齋染翰吟几傳箋雖文選樓中書無不覽而伯通廡下米亦可春收眼底之雲烟儲胸中之邱壑覽形勝則江山在抱寄高謌則宙合無儔是亦可謂擅海内之英流振人間之奇響者矣迺於酒綠鐙紅之夕署殘凉嫩之秋神游乎大塊文章心醉於自由世界嫓綺里之名高商洛共餌華芝勝眉公之社結雲間芳留白石晝意寫　川别墅摩詰情深吟懷編杜曲名區少陵趣永有賢主嘉賓之酬唱欵洞天福地之神仙同社諸人贊成斯舉今日者擬於味蒓園中開無遮大會時則俊徒兩集髦　雲蒸聚東亞之少年大開文社仿西園之雅集廣闢詞塲儘容聯袂而來不券入場之費聯舊雨與今雨締詩盟兮酒盟爭敎裙屐名流淸言霏玉一洗筝琶俗韻好語穿珠凡遇春秋佳日毌慳金玉爾音會員迺出席起而質問曰疇昔之日專制未除烽烟遍地共和初締草木皆兵聞警笛以驚心聽胡茄而入耳凡我同儕未遑游戲得毌擬作自由談而欲吐仍茹乎今則刦灰己靖滿目琳瑯福地同游交輝珠璧登斯堂也得毌有今昔滄桑之感乎嗟嗟金谷銷沈午橋冷落孫登蘇門之嘯誰是嗣音成連海上之琴罕聞同調本來勝地風光軒揚靈傑爲有名人著作點綴湖山未免有情誰能遣此會長於是起而答曰今日之會業己成立蘭言備領茗戰猶酣日旣夕矣云胡不師後會有期請折簡以重招遂搖鈴而四散是爲序 
[本會評議員就職宣言書（四）] [  志]  
　　條葺校舍己逾半月尙未告竣日與水木工作爲伍油漆之飛揚粉水之雨墜督責其間衣之襟頭之角沾染者時或見之勞精疲神百事俱廢雖生平所最愛慕之自由談亦竟淡然忘之所以不投稿者亦逾半月矣 
　　八月二十四日忽見自由談話會簡章讀過一遍笑逐顏開宗旨之廣大會員之充足合今中外所罕有當駕同盟共和而上之 
　　匹志碌碌寡長無所表見於世今忽於什伯千萬人才中被選爲評議員吾聞之喜而不寢 
諸公第一要知自由談話會之評議員不比尋常其聲價之高較之今之參議員有過之無不及　　如不信斯言請觀參議員之作事不是虎頭蛇尾卽是瞎閙意見東鱗西爪結果毫無不滿人意者人都唾罵之况參議員前者有人欲獻以炸彈之時竟噤若寒蟬自由談話之評議員不論某留守某總副長某都督皆可以言論監督之使之發良心之判决而不安於位有何人敢獻炸彈豈非德望之優於參議員一秉至公無偏無黨之遠過於參議員也 
　　予憶鄉間選舉之候有被選舉資格者百端運動蟹肉饅頭水晶餃子逢人請客到處登塲旣被選舉之後忽又想入非非上一辭職書以明並無好名之心表見高尙之志此又技之至巧者也 
　　匹志亦欲想効法効法擬上一辭職書辭退評議員無非說責大任重才疏學淺等語以冀衆會員之挽留會長之慰勸亦無非說國家阽危人才缺乏任勞任怨勉爲其難毌萌退志力顧大局等語將來即有疎忽亦可以稍卸責任一舉兩得如此偉大之虚名竟被我不勞而獲矣 
　　忽又轉一念想道不可不可倘我果然上一辭職書會長及衆會員見之以爲匹志平時心直口快不比時下惡習口是心非今番辭職一定有不得己之苦哀不如准如所請還其自由豈不弄假成眞大事誤壞了麽十年一任之權利向誰償耶　　所以昨日想了一晝夜毅然决然不辭職即日任事并願終身享受評議員之盛名倘有人說我運動而得者我惟有腆顏　之若說我濫竽其間則我自知之明更不勞諸公唇舌矣 
心直口快 
[董狐笑董狐哭] [  天聲]  
　　民國肇基報紙迭興其出版之宗旨莫不曰秉董狐之筆爲國家謀幸福烏乎昔日僅一董狐今日竟有十百千萬之董狐繼出現董狐董狐吾不料爾至今日竟尙有大出風頭之一日也及至察其究竟則顚倒黑白混淆是非者董狐也挾嫌攻訐造謠誣衊者董孤也專恃黨見不顧大局者董孤也甚至報紙爲拆梢敲詐之護身符者亦皇皇然以主持公論董狐復出自居烏乎董狐董狐吾不意爾之名譽至今日竟一敗塗地至於此極也 
　　綜以上二說而觀之由前之說董狐有知或當含笑於九泉由後之說董狐有靈定當號淘大哭於鬼門關 
　　雖然今日吾國之報界果能使董狐笑歟抑使董狐哭歟吾不得而知惟願質諸一船報社記者 
百可談[  秋雨]  
　　孫袁相見欵洽五黨統一改組國事尙有希望可喜 
　　今歲雨水調匀秋收大有可望農民喜形於色可賀 
　　鴉片己禁而租界中挑膏店反日增月盛可悲 
　　紙捲香煙戒之不盡吃者自謂時髦不顧衛生呆嘆 
　　晚間散步馬路中但聞雀聲四起可驚經辦災賑捐欵延不報銷可疑雉妓無狎客夜半趫堦沿河憐長官愛錢如命不顧名譽可惜假團體名義爭個人利權可鄙管帶因細故毆傷小販可惡衣裳楚楚尙埀髮辮可怪　　自命開通大亦逢人告訴以天雨米麥　奇徵可笑 
尊聞閣詞選 
[花月痕題詞] [  沈桂冬]  
　　暮暮朝朝去後來個中懷抱幾時開偷彈血涙心如擣苦守單言志可哀春雨梨花警客夢秋　楊柳泣章　茫茫天壤誰知巳　是平康解愛才 
　　酒闌　炧夜遲遲　得相逢又别離執手且謀今夕醉傷心怕　再來時生無可戀情偏重命不如人鬼亦欺回首家山何處是斷腸聲裏訂歸期 
　　凄風苦雨并州城多少哀猿嘯　聲揉碎肝腸拚一死証明因果訂三生終無大業光天地賸有殘碑記姓名經　文章同伯仲蒼蒼底事不公平 
　　琴劍飄零二十年沉沉風雨奈何天半生空抱無窮恨一見偏成不解緣兒女縱敎情太切英雄難與命爭戄　枯得失尋常事如此収場劇可憐 
[桃花扇題詞]  
　　　　戰鼓遏中流禁　　　汗漫游淮北孤臣空有涙江南天子本無愁千秋名士銷金粉五色降旗出石頭最是六朝人去後斜陽深鎖故官秋 
　　山殘水賸月黄昏惆悵西風白下門楊柳樓頭啼杜字桃花扇底泣王孫美人畢竟能知己　子歸來欲晰魂自古多情空有恨　中哀怨向誰論 
小說 
[滑稽短篇忙裏錯] [  兄]  
　　君子曰事三思而後行蓋虞其忙裏有錯也昔有某甲者家小康世業雜貨生涯頗下寂設店於市距家三十里室有老妻膝下子媳各一甲挈其子棲息於肆一日因店事繁雇夥一人適欲作家書有某生見訪某生者向充鄉學敎習也甲喜甚即向某生捉筆代作家書書中述及店務有店中忙雇一人之句乃某生誤忙爲亡誤雇爲故書至家姑媳大驚頓足號咷旣而神定細　書未明言究不知死者若子若父姑謂其媳曰無論死者爲誰汝必在重孝之列可行易服我且待實信於是其媳立即蔴其頭而草其鞋堂中設孝幃虚設靈牌以俟的耗甲在店次日遺其新雇之夥至家取物甫入門則見滿屋雪白一派新喪氣象不遑問訊翻身便返趨至店巳張口結舌不能道一語甲見其驚惶如此急欲知其故良久夥喘息定乃曰翁家中死人遂道其所見甲叩其死者爲誰夥頓足曰其一見卽返實未之問甲謂其子曰非爾母即爾妻汝其速着孝衣我姑徐徐父子相對號泣不己於是甲使子先奔家是日甲家姑亦囑其媳到店其媳到店僅見其翁意謂必我愛情親密之夫死也甲見媳周身縞素謂必我多情之老妻死矣不暇問詢又復大哭不止其子至家僅見其母則曰死者必吾妻毌見子服孝亦曰死者必吾夫痛哭與店中之翁媳無稍異彼此哀慟稍息各道其由不覺啞然失笑方知忙裏之錯兩費跋涉矣獃兄曰忙裏有錯不特一身然一家然卽一國亦無不然也近者槍斃張方一案黎副總統不先明白宣布罪狀遽行電請正法袁大總統亦不審其非狀如何即以軍令從事政惹起參議院之攻訐近復有人借言列國將因張方案而延緩承認然以獃兄眼光觀之張方案外人未必因而懷疑惟議院與政府惡感如此承認問題將由此而受影響願議院諸公三思而出之愼勿忙裏有錯陷吾民國於危境焉獃兄附誌 
 
 
 

Page 10

 
 
   
 
