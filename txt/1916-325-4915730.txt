# 1916 - 325 - 4915730

 

Page 1

 
 
   
 
 

Page 2

 
 
時評 
[内務總長（冷）]  
　　内務總長之不得同意於議會又將復演前次外交總長之劇矣雖然前以外交總長兩次不得同意於議會致外交總長之位久虚而外交之案久懸遂使如鄭家屯事件老西開事件等各種交涉益陷於困難之境是非國家之福也今内務總長而苟仍演此劇得非前車覆而後車不知戒耶 
雖然我非謂政府所提出之内務總長議會必當通過也亦非謂議會不通過政府提出之内務總長即爲議會之不當也特以國家當多事之秋職務無久懸之理議會對於政府提出之國務員當憑其人之才德是否勝任以爲斷不挾與政府爲難之心不問於黨派同異之别同意不同意人人内問諸良心外徴諸情勢我無異詞矣 
命令 
　　十一月二十三日大總統令陳寳龍給予三等嘉禾章此令又令財政總長陳錦濤呈請任命傅宗耀試署駐滬中國銀行監理官應照准此令 
又令財政總長陳錦濤呈駐滬中國銀行監理官陶湘另有差委懇請辭職陶湘准免本職此令 
專電 
　　北京電衆院今日（二十四）一時半開議（一）議關於洩漏借欵秘密之動議决定未繳還之油印合同九十二紙限即日繳並函逹政府飭總檢廳對登載各報起訴（二）動議變更議程先議查辦徐樹錚少數（三）動議請段說明免孫職少數（四）動議先投任可澄票多數惟段未出席述任歷史少待（五）動議先議彈陳谷案少數（六）動議先議查辦湯薌銘少數（七）依議程第一案新到議員審查報告（八）動議將選舉請願委員案移至最後少數（九）紀念日案三讀通過成立休息　　北京電衆院休息後續議謂段總理一時不能出席說明多數决定省畧說明即投票結果同意任可澄者一百二十五票不同意者三百十八票不通過 
　　北京電任可澄提出後兩派報紙詳載其歷史攻擊擁護頗趨極端 
　　北京電參院昨午秘會因衆院未將政府借欵原文移付致無結果今午繼續開會仍請陳總長到院報告 
　　北京電參院今日（二十三）密會某議員以中美借欵底約於衆院密會後即見報紙宣布尤以公言爲詳顯係有人洩漏提出質問電張耀曾出席答稱己飭地檢廳依法檢舉 
　　北京電今日點半參院開密議會己將借欵合同通過惟探據財界傳述此借欵忽爲他國破壞能否挽回尚未可知 
　　北京電銀圑質問中美借欵係對訂借之三千萬美金未提及五百萬美金事林日使昨晤段總理亦因此事並詢及鄭家屯案 
　　北京電徐樹錚辭職即出院張國淦明日到院昨國務會議谷鍾秀代秘長職 
　　北京電公府秘書長丁佛言决不去職 
　　北京電伍外交總長確二十五起程來京 
　　北京電農商次長確定衆議員文羣不日發表 
　　北京電今日國員公宴東海於豐澤園結收調和現内閣之良果 
　　北京電國務會議朱慶瀾與劉慶恩對調 
　　北京電倪嗣冲辭職大總統慰留 
　　北京電昨國務會議（一）各部官制通則（二）修改現行文官考試令（三）修正參議員選舉法細則（四恢復地方自治案 
　　北京電軍需學校今日（二十四）行畢業式總統親蒞 
　　北京電川省會電稱本省軍隊曁滇黔駐境客軍現有十師之譜擬留五師餘請政府設法裁編以蘇民困 
　　北京電國院電粤督查復海珠案内死難各員官階及遺族以憑趕辦卹典 
譯電 
　　廣州電粤政府主張設立特别財政委員會以解决目下困難惟籌欵方法必須得議會同意朱省長辭職香港粤人擬舉陳炯明繼之其他粤人則屬意於譚學衡而民黨少年則擬舉王寵惠謡傳督軍陸榮廷請以龍覲光爲粤省長粤人聞之無一贊成（二十二日） 
　　北京電華人消息謂某美人以三萬元購去前袁世凱所設立大典籌備處之招牌 
（二十三日） 
　　亞姆斯特丹電奥新皇下諭曰際此風雨飄摇吾人迄未逹到目的而敵人摧殘我帝國之妄念尚未消釋之時余踐登皇位願竭余能力一俟我國及聨盟國軍人榮譽生活情形可以言和時即締結和局云 
（二十二日） 
　　維也納電奥皇約瑟之靈櫬將於二十八二十九兩日陳於化夫堡大約三十日將葬於加浦慶陵（二十二日） 
　　紐約電許士君己承認威爾遜總統被選連任且與通電祝賀（二十三日） 
　　以上路透電 
東方通信社電（日本人組織） 
　　東京電四國銀行圑以此次中美借欵雖將用途秘而不宣而在衆議院付討論之際則己明示中國政府將以此欵充維持中國銀行及行政經費之用之意故認定此次借欵確係純乎政治借欵之性質遂於二十三日向中國政府詰問中國在大借欵交涉期中何以又與美國締結借欵合同現擬觀中國政府如何答覆再出相當之處置（二十四日） 
　　東京電聞中美借欵己從二十二日起在美國市場發售公債票售價爲九七五利　六釐九毫此次借欵有一特别條件以後中國政府如再欲向美國借欵美國國家商業銀行得享有優先權因此美國内部抱不平者頗多（二十四日） 
　　濟南電山東督軍張懷芝因周村民軍不服其處置竟出反抗之態度電致北京將直接聽中央政府之解决乃大憤怒向人豪語民軍己受解决費三十萬元今忽藉端不從我之命令是直與土匪無異現在决計派兵剿辦不出十日定將若輩全行絶滅云云今己陸續 
派兵向周村方面進行（二十四日） 
　　濟南電元首因山東民軍與督軍失和恐因此次决裂牽動大局擬派王芝祥爲宣慰使從速馳往該省從事和解（二十四日） 
漢口電海軍部擬於武昌城外設立海軍修理廠預備軍艦等得在該處行應急修理 
（二十四日） 
　　東京電日本新任外務大臣本野子爵本日在外務省接見各國駐日本大使及公使爲新任後照例之酬應（二十四日） 
戰電 
（英人路透電） 
　　巴黎電今日下午公報云飛機頗活動法軍擊落敵飛機一架且以炸彈擲擊松末河境敵軍車站及露營（二十三日） 
　　倫敦電海格將軍今晨報稱安克河兩岸與希布台勒附近之英軍新陣線爲敵軍砲轟今晚報稱英軍轟擊美細萊亞美蒂愛爾魯斯附近之敵軍陣線星期三日敵軍飛機飛過英運陣線三架爲英軍所獲一被驅回本軍陣線英機一架不知下落（二十三日） 
　　倫敦電德國公報謂德軍在克萊哇伐所獲之戰利品内有火車三百輛（二十三日） 
羅馬電馬其頓戰報云摩拉斯蒂爾西面山中之意軍擊退由末柴山猛攻之敵軍繼乃北進獲白拉山之杜爾南面之高地（二十二日） 
　　雅典電法水手己佔　希臘貝洛波萊蘇斯之火車站（二十三日） 
　　巴黎電議院秘密會議提前召集一九一八年級預備兵事業己告竣議决重行驗視身體聞政府且議及招募協約國人民組織新軍問題（二十二日） 
公電 
　　蔡公治喪處致北京電北京大總統國務院 
 
 
 

Page 3

 
 
參衆兩院南京副總統兩省督軍省長議會各都統各鎭守使均鑒蔡公靈柩派海容軍艦新銘商輪赴日護運歸國三數日内即可啓行預計下月五號以前當可抵滬除俟得到滬確期再行通電奉聞外特先電佈伏祈公鑒車靈柩到滬决暫停上海北四川路底蜀商公所治喪事務所亦附設該處并聞蔡公治喪事務所叩敬 
　　北京致梁宅電梁宅同人鑒電悉政府亦得神户季領事報告有火車敬日到神户語己電詢迎柩是否到神户俟覆電到卽電海容及商輪己由交通部電招商局速派船等候矣 
　　陜西黄蔡追悼大會籌備事務所來電 
　　上海各報館黄蔡追悼會籌備事務所公鑒銑電敬悉黄蔡二公手造民國相繼殂謝薄海同悲陜省現由軍民兩署發起聨合各界組織追悼大會籌備事務所己於本日成立會場地點擇定舊皇城追悼之期仍定於下月一日特此奉聞陜西黄蔡二公追悼大會籌備事務所叩　 
要聞一 
[英文京報之中日親善觀]  
英文京報云各國政黨每以政見異同或宣之於口或筆之於書在野者必醜詆當局如何如何之失政迨自己登場則下臺者亦必以其道還諸其身蓋及其在朝必反前人之所爲而更張之此皆列邦政治家之常態固無足怪其對於内政上興革問題則政治隆污祗在其本國外邦隔岸觀火可也至外交政策上設施之異同則於國際間關係綦重斷不可輕忽視之且鄰帮之國交問題更爲密切國民尤宜注意我東隣之日本無論其爲在朝之官吏與夫在野之政客即農工商賈販夫走卒其於我中國也莫不各有其欲望惟其趨向若何則政黨人物實操縱之現内閣之對華政策與大隈異其趣旨故憲政會詆諆之（參觀前報所紀大隈派不滿於寺内之論調）近日政友會反唇相稽乃以大隈氏對華政策頗多失敗大放厥詞（詞友會原總裁演說於靜岡東海大會）其言曰日本對華政策所謂加藤氏成功其實未成功也試觀中國反抗日本之事實大隈内閣時對於中國有援助革命軍之傾向又擬扶助宗社黨再興滿清更以二十一條提出要求然其結局第五項仍屬暗昧華人因此而起惡感以不購日貨相抵制印刷種種國恥紀念文字於物品上使人民不忘受辱於日本凡此情狀豈非陷日本於孤立故此際不可不變其外交方針當與中國親善以維持東洋之和平况歐洲戰爭雖不知延長至何時苟一旦講和則各國欲愈其創痍必向海外發展其經濟必惹起通商上之戰爭而以東洋爲商戰場乃勢所當然之事故日本倘常招中國之側目於雙方皆爲不利是以不可不從早確定外交方針而謀中日親善云云 
[銀圑不滿意中美借欵]  
政府向美國芝加哥大陸商業銀行借欵情形己誌昨報兹聞政府以此項借欵雖不含政治意味然前　次與興亞公司商訂借欵合辦水口太平兩鑛亦曰振興實業借欵而銀行圑曾提出抗議故於數日前曾致函銀行圑詢問前次提議之借欵究竟如何以免事後又有責言而銀行圑以此事不能倉卒回答須轉詢本國致未答覆然美國方面要求成否須速决定故政府以銀行圑旣未答覆將來有無希望尚不可知而美欵將成稍縱即逝若不先行交國務會議决誠恐兩頭失敗無以渡此難關然銀行圑聞美欵成立己似有不滿意之態度惟據另一消息則謂政府與美國大陸銀行訂借美金五百萬元一節四國銀行圑對於此項借欵頗爲注意現由種種方面調查之結果認定此次中美借欵名爲實業借欵實有政治借欵之性質與民國二年所訂之第一回善後大借欵契約内所規定之該借欵圑之政治借欵優先權相衝突昨日由該銀行圑各代表簽名向財政部用公文書質問中政府此次所締結之中美借欵似帶有政治借欵之性質何爲締結此項契約要求說明以上兩說雖不同而四國銀圑對於此事不能贊同則均可於言外概見矣 
又聞衆議院於星期二日通過美國借欵五百萬元一案尚須移付參議院通過始能有效故參議院昨夕發出通告云二十三日下午一時開秘密會財政總長出席報告要件等語今日之會專爲議决美欵問題因聞此次借欵成立急速限五日内須簽押故提交國會亦催促甚急云 
[西報論議員調查中行事]  
　　字林報十一月十九日北京通訊云衆院己指定調查中國銀行内容之委員按派員調查該行己非一次今固急宜再事調查特不知今次之國會議員十三人所獲效果能否勝於前人當拭目以覘之中國銀行開兌情形實令希望中國大局轉機者嘆息不置今春該行之宣布停兌也衆皆知其内情窘迫蓋自帝制運動進行之際當局者因需欵孔急無從籌措竟不顧利害取之該行該行銀庫幾爲一空現貨不足復濫紙幣以致紙幣充斥竟至營業自殺之程度然此不足爲該行管理者咎也袁世凱予取予求誰敢反對其結果遂爲該行所發之鈔票及人民儲於該行之活期與長存各欵悉無充分抵償即有所餘爲數亦少而政府所借去者則又非政府之力所能歸償至是乃宣布停兌令蓋如是尚可使該行保留所餘區區之金錢也政府苟不歸還其强借之欵則該行終無開兌之機會惟自宣布停兌以來政府無日不處於窘境值此情勢而欲政府給予巨欵俾該行得以復起其事必不可能不意十月二十六日該行忽自開兌凡知該行情形者莫不異之該行開兌之說喧傳遠近己數星期該行且招請報界及顯要人物往視庫中儲積之資謂總額不下一千七百萬元記者聞諸官場確有一千五百餘萬元此資究從何來無人知之惟聞日人借欵己付入該行及政府竭力維持而己至於該行債務當時未經明白宣布都人祗聞該行儲有現資足以應付一切之宣言耳該行開兌後兌現者紛至沓來不足一星期該行己請撥鹽稅餘欵一百萬元而外人允撥者爲八十萬元迨鹽欵到時該行又欲借五百萬元此請未經允許其拒絶之理由一部分因由滬運銀似非所宜而其主要理由則以五百萬元尚不足使該行恢復舊狀也察其所以致此之因則以該行所儲之現資實較其所宣告者爲少而其所有之債額實較其所承認者爲多也記者於十月二十六日電致字林西報曾有傳說中國銀行有現資一千五百萬元而債額當在三千萬元以下之言迄今事實不明確數難悉惟記者以爲該行開兌之日己發之鈔票當有二千三百萬元欠賬當有六百萬元合計兩項債額共爲二千九百萬元該行所備之現資以抵付此債務者少至七百五十萬元多至一千二百萬元但必不逾過第二數也姑就一千二百萬元言之其所可挹注者較諸二千九百萬元之債額不過十分之四而己情勢如此遽即開門兌現不亦愼乎今該行職員始謂初料某某執大批鈔票者及某某存巨欵者不致遽來提現詎意事與願違顧有經驗之銀行家前曾勸告該行勿冒險行事而該行則以各事皆經準備絶無危險爲言兹甫開門即現窘狀雖得鹽欵之接濟亦復與事無補其佈置之善否觀其結果己可知矣公共所欲知者該行何以不預籌充分之欵而後始開兌乎何以見票即付僅一二日此後遂有挑剔乎道路傳言謂該行職員與國務院員組織一公司專以賤價收買大批鈔票迨收數旣多乃運動該行開兌庶可大獲利益此說頗爲民間所信蓋當此時局兌現一舉從營業觀察點言之實屬荒謬何怪人言藉藉謂此舉實出於私人謀利之隂謀乎使該行果早有恢復信用之意則其應行之辦法在於以其所有之資逐漸吸買鈔票至價值漲至十足時而後再圖開兌然此計僅有益於該行而與所謂公司者則無絲毫利益此計之不行殆因此歟此中眞相亟待研究有無舞弊情事負調查之責者當有以揭示之記者於此固可不置批評也 
[政局紛爭之第二段]  
　　徐樹錚免職 
　　内務部繼人 
　　國務院秘書長徐樹錚爲近日政爭之一人刻因王聘卿徐菊人及段總理親信人氏之勸告段君允令辭職徐卒於昨日擬具辭職准免命令經段總理副署後由徐氏按照向例親賚公府請總統蓋印總統於許多公文中瞥見此令頗深詫異問其原故徐乃自陳辦事不力不愜輿望故决計辭職云云黎公對徐氏去就從未表示意見段總理亦有言凡徐之言動彼負責任故前日徐菊人入公府會議時徐王兩君雖曾言徐樹錚不久去職總統未置可否故昨日突見命令時反露詫異之狀也衆議院查辦徐樹錚案列入議事日程多日己付審查一方則謡傳攻擊徐氏之一部分政客中昨今忽有不願徐去以益使政局糾紛者是以徐之辭職在今日爲必要之事此番命令雖於國是大端渺無關係然月來險惡緊迫之政局可望一時和緩矣 
　　孫洪伊氏未免職之先己喧傅内務總長之繼任人將爲任可澄氏其後以孫事未决一時停頓而政界喧傳又謂湯化龍將繼之李經羲氏到京時又有任李之說實則政府應某派政客之請求早擬定任氏兹者孫氏旣去内務需人遂於昨日由國務院咨到衆議院請求國會同意明日常會時當變更日程臨時投票至於部中一方面自孫免職後謝次長代理部務即每日照常到署辦公惟新派之部員均未經正式任命兩日以來遂多不到部其到部者亦照常執務門前車馬頗見稀少矣聞孫氏在任數月虧空甚多欠市政公所欵十四萬餘欠豫豐銀號七萬餘現正設法彌補如是我聞未知確否又聞孫氏對於執行平政院判决之命令拒絶副巽實爲此次政潮之近因今旣免職聞此項命令將由大總統蓋印日内發表又據二十二日新支那云本報記者昨日往西四牌樓羊内胡同訪孫洪伊氏據云前日下午五時黎總統招余至公府且勸辭職余以無辭職之理由存在故拒絶之然昨日奉免職命令免職則無可如何矣余信此次免職爲段内閣改組之前提免職一事非黎總統之意乃從徐東海之勸告耳此後余當在野盡力於改良政治因政治上種種事情有大須改良者今後更鼓勵勇猛之心務期逹此目的余今又專備組織政黨孫氏（孫逸仙）唐氏（唐少川）必贊成之將來須成立堅固之政黨以全國會之運用非然者民國之政治到底不能改革余遭此次蹉跌然不爲稍屈深信能逹己之日的也云云 
[北京特别通信（四十三飄萍）]  
　　政局之混沌初開 
　　孫洪伊免職 
　　徐樹錚將　之 
　　對於孫段之忠言 
五日以來北京政局其形勢極呈混沌之觀主張一持段總　者大聲疾呼言徐氏之决不入政界而段總理方面又冷然對人謂徐果肯再出山我當退避賢路細一思之實爲滑稽之甚蓋徐氏出山與否當以段氏願退與否爲前提段氏旣無去志徐又安有出入可言然政局之所以混沌卽原於是讀得於兩方互相謙讓之苦衷細爲玩味則可知其眞相之一斑矣 
東海來京先聲明不入政界己而東海果不入政界然則東海胡爲乎來哉日專作政界之調人也雖然政局混亂自有負處理之責任者政局何以至於混亂混亂以後何以不能解决國會安在内閣自身安在大總統安在豈必待一退隠田園之老人來分餅餌以息羣兒之怒故事之眞相决不如是在總統與總理誠非如挑撥者之所云有何絲毫惡感然以叚總理之處心恬淡各派對之又漸多不諒之處總統爲總理計爲大局計自不能置之而無所預備故東海之來其内容實非如其宣言不入政界四字之簡單否則鼓樂喧天之歡迎元首降駕之該問爲無意味惟有須爲之表白者段氏能不忘國政勿下退職之决心則東海决不願取而代之元首但求内閣安穏政務進行亦决無對人問題之成見今叚氏旣表示顧念大局未萌退志矣東海遂果不入政界昨日毅然下内務總長孫洪伊着免去本職之令數日來混沌之政局至此作一結朿而因果相生或又從此尚有新發展之事實焉段内閣之前途可純粹抱樂觀否乎則當視新發展之事實爲何如也 
　　半月以前關於調和政局之條件有孫洪伊徐樹錚同去之說傳此消息者乃政界負有責任之人昨日孫氏免職令出言論界有力者又一轉其鋒於徐樹錚冀平政界不平之論大約徐樹錚去職之實行亦將不遠蓋雙方解决之條件早定也 
繼任内務總長旣决定爲任可澄氏聞之政界某要人此事純爲段氏所主張總統方面絶對不問段氏所以决定任君者其第一理由有西南起義之資格國會應得通過之第二理由則任君爲人和平在内閣中不至如孫氏之倔强不日且當發表吾人亦謹祝其早日提出以重國務吾於此有爲段總理進忠告者自總統依總理之請免孫洪伊職從此内閣中無與總理不相一致之人今後内閣之失政乃無人分任其咎吾人又有爲孫君洪伊告者凡爲政治家當有氣骨尤當有容今旣卸責下野當保持在野政治家之人格與其名譽對於今内閣可堂堂正正處於人民監督地位而不容有絲毫意氣或軼出範圍之言動方可以明合則留不合則去爲政爭非爲私爭之態度而見諒於國人此記者對於雙方公平嚴重之忠告無所軒輊於其間者也餘俟續記 
[徐州特别快信]  
日前在車站招商旅館捕獲形跡可疑之旅客二名昨己由城内復茂聚成兩號具保省釋贛衆議員梅光遠郭同十九號相偕出京來徐祝壽昨己回京 
段芝貴前日忽倒輸三萬數千元張勲贏轉六萬四千元段昨晚偕陸建章回津薛大可顧鼇昨晚亦乘專車回津 
倪幼丹昨日回皖第四路統領周金城第二路統領殷恭先第七路統領康永勝昨日均己離徐各回原防 
巡閱使署内連日晚演放電光影戲 
[南京快信]  
馮副總統日昨致大總統電内有左右多蒙蔽人請去不良以免壅蔽聞大總統旋復電允將丁他調並定林長民繼丁任 
大總統昨有長電一通致馮副總統齊省長内容聞係尊重議會之電令 
黄蔡追悼會定二十六號舉行 
北京籌備追悼黄蔡兩公事務所來電通告定十二月一日開全國聨合追悼大會 
河南省議會因海光寺窪交涉案昨又電蘇議會請協匡危局 
粤議會來電請協爭議决單行條例職權黑省議會來電通告己繼續開會 
省議員潘寳坤提議整頓全省警察案范議員鎔提議說明請停驗契苛罰詳情案陳議員伯盟提議省立第一商品陳列所併入省立第一商業學校以節經費案蔣議員士杰介紹丹徙縣張鷼等十七人請議丹徒縣知事章同違法殃氏速予提出彈劾以肅法紀案即日列日議事日程付大大討論 
寳山海塘籌欵案經省議會議决咨請省長轉咨中央援案請欵以維國防而蘇民困昨己由會備文咨請省署查照施行 
閘北水電廠招商承頂案前據實業審查報告以該廠宜照競賣法以洋債四十萬兩及省欵六萬六千兩爲最低格招商承頂本省庶免被累即付大會公决 
財廳昨續解議會經費銀一萬元 
江寗王鎭守使昨出巡查勘各路要塞 
　　憲兵司令陳調元軍署參謀長師景雲昨由各屬考查軍隊公畢回寗即謁馮副總統禀報一切 
十二月四號爲馮副總統誕辰聞己派人赴京滬迎請名角來寗演劇 
齊省長昨將江淮義賑捐册郵寄各道縣知事勸募 
 
 

Page 4

 
 
   
 
 

Page 5

 
 
   
 
 

Page 6

 
 
[國葬黄蔡與國葬法案]  
　　黄克强蔡松坡兩君先後逝世曾奉明令交國務院從優議卹在案頃内務部以東西各國對於有功國家之人均得予以國葬業飭該管司擬具議案咨呈國務院請提交會議議决施行其文略云竊維辛亥之役前黄上將誓師武漢留守江寗任國家締造之難收南北和平之局前蔡中將倡義滇黔督師川蜀備歷艱險再造共和二公盡心國事是篤勵忠誠偉烈豐功同深欽仰乃竟積勞成疾後先殂謝舉國悼痛備致哀忱允宜特加曠典用答殊勲查東西各國對於有功國家之人均得予以國葬所以表彰先哲昭示來兹雖隆報之儀繁略不無或異而旌揚之意中外本屬從同擬遵從優議卹之令請將前黄上將前蔡中將隆以國葬典禮卽由主管部分别舉辦庶幾風氣所樹激勸攸資旣副大總統酬動懷舊之忱兼伸全國民崇德報功之懷云云 
又聞國會議員張善與等昨亦提出國葬法案其案要旨凡得享國葬典禮必兩項資格一爲有大勲勞於國家經國會議决者二爲對外戰死者第一項國葬本爲國家大典缺固不可濫亦非宜故當以有大勲勞於國家者爲限惟必須若何程度始得謂之爲有大勲勞其標準頗難確定故又限以國會之通過蓋旣能得大多數之同意必其人之政績昭昭在人耳目可知第二項包括戰鬭員非戰鬭員而言且不分品級於每次戰爭終了舉行一次看似過濫其實不然因對外戰死者旣以國家爲前提殺身以成仁矣其人格誠可欽佩其事功亦不至湮没而不彰且每次戰爭公司舉行一次國葬典禮並非每人舉行亦不至有煩難舉行國葬典禮時中央由大總統爲主席地方由各地方長官主席中央地方可同時舉行各友邦得派代表查日本公爵伊藤博文及有栖川宫行國葬時歐美各國均派代表東京及各縣均同時行遥拜禮蓋國葬與私葬不同者私葬時與祭者必至靈右國葬不然不過國家對於死者行一種奠禮而己固不問其靈在何處也國葬禮壇中央設於先農壇地方由各地方長官於相當地點行之國葬日期及其儀式由大總統以教令特定死骸得由死者遺族葬其私塋蓋以國葬一事在歐洲各國本有公葬之例若英吉利之爲君主及詩人等之公塟所法國之爲大文學家之公塟所然亦有不公葬者至美國則不然各有專墓並不公塟我國習慣聊窮無所歸客死他鄉隨塟義地者外無貧富貴賤均有私塋世世相守矧爲國家政治上最有聲望之人其遺族豈肯舍其祖塋而從公塟故不如依美國之例規定由其遺族各安葬其私塋較爲妥適經費擬定四千元由國庫支給此其提案之内容也 
　按國葬條例政府曾提交國會今張議員又有國葬法案之　提出然則此項典禮自必從此特著於國史而首膺此曠典　者自必爲黄蔡二君均無疑義惟聞蔡君遺囑有歸葬湘省　不受國葬之說此自見蔡君之謙抑然以大義言國家之舉　行此項典禮僅認膺此典禮者之於國家關係如何而定固　不問本大之遺囑云何也且以張氏此項法案之所擬言私　塋與國葬尤並行不背我國人其勿以蔡君遺囑而慮及國　葬典禮也 
[國院答覆因循誤國質問]  
衆議員丁騫等前曾提出政府因循誤國之質問書一件咨請答覆現經國務院答覆云國務院爲咨復事奉大總統發下貴院咨開據議員丁騫等提出政府因循誤國違反内閣制之精神質問書一件希答覆等因除質問書第一項外交總長業經同意任命無庸答復外第二項稱大政方針迄未宣布國家預算决算及其他法律案一未提出國會提出之質問書亦多未答復等語查大政方針之宣布有由政府向國會陳述者有由政府於提出議案之中表示者蓋各種議案無非國家施行之大政亦即無非爲大政方針之表見故各國大都於提出議案之中寓表示政見之意且旣名爲大政方針必須全國通盤籌畫决定辦法現内閣成立以來閣員組織尚未完全又值各省軍興之後披荆斬棘頭緒棼如關於政治之進行實不能不從長籌議國家預算决算及其他法律案現均在編製預備之中俟完成後自應咨請院議至各項質問書經陸續答覆先後計數十起並無未答覆之事第三項稱報載國務院以公文呈請大總統蓋印數次均被駁回借欵不交院議國會質問莫能答辯近更自相齟齬如同冰炭待語查報章紀載類多傳聞之詞事屬無據無從答覆相應咨請貴院查照可也此咨衆議院國務總理叚祺瑞 
[恢復自治决議案之提出]  
國會議員馬君武昨提出恢復地方自治機關决議案其文云近世文明各國莫不以自治機關爲政治基礎各國元首雖有解散國會之權而絶無摧殘地方自治機關之權惟强國征服異族乃不許其地方自治如俄國之於波蘭英國之於印度法國之於安南日本之於朝鮮台灣等是也吾國自前清光緒三十四年由民政部奏定城鎭鄉地方自治章程各省依此舉行自治基礎旣己確立民國建立以後即沿用之直至民國三年袁世凱解散國會之後因地方自治機關於官吏不便亦令解散所有地方自治機關財産通行没收倒行逆施國人敢怒而不敢言其後以命令定立地方自治章程所許權利不及前清所許者遠甚未及實行即經自斃共和復活即應立時恢復地方自治機關乃政府冥頑不靈經兩院議員建議質問皆托詞延宕抗不舉行基本不立政治焉有改良之望今按據兩院議决案先例提出恢復地方自治機關案請兩院議决暫時沿民國建立時舊例採用前清所頒城鎭鄉地方自治章程及選舉章程恢復各省縣城鎭鄉議事會董事會一切皆沿解散時之舊所有解散時辦事人員同時復職解散時地方自治機關所有被没收之財産一律清理發還俟國會另行議定自治法案之時乃行改組事關立國基礎不便因循遷延敬請公决 
[紀二十一日司法法議]  
　　昨二十一日午後一點司法會議開會議長徐謙主席延至一點四十分始足法定人數開議報告會員楊蔭杭等請假後遂開議議長謂昨日預審改歸檢察廳案己經說明請討論大體張志主張改爲意見書送交法律編纂會作爲參考提案人范之杰聲明改爲意見書遂接議灌輸法律常識案提案人張志說明後大多數贊成卽開二讀會有主張辦司法白話報者有主張將上訴條件揭示審判衙門之外者議决將本案辦法由各省高等法院編訂商民便覽發行開三讀會即通過接議本日第一案擬請由部暫訂民刑訴訟簡章以便施行而維信用案三讀會員周樹棟提出稍有修正全案即成立第二案擬請各省高等廳設立整頓司法收入專科以裕經費爲司法獨立預備案會員莊璟珂提出初讀討論結果付總務股審查第三案擬請維持司法特别會計案會員莊璟珂提出初讀經衆議决無庸交審查明日即開二讀會遂散會時四點三十分 
[會議維持北京中行鈔票]  
北京中國銀行錢商等對於中鈔抑勒兌價及拒絶不用雖經警廳嚴查罰辦近來此種情弊仍時有所聞商會有維持市面之責亟應切實勸導妥籌辦法昨日下午六時該行邀集商會總協理及步軍統領警察總監到行會議財政總長亦親自到行商會陳總理己允出而勸導各商將中鈔一律照常收用不再有短折拒絶情事各商所收中鈔由該行允許照現在調查中鈔散在各商家之總數於一定日期内分批交由商會兌付是項會議直至八時始散又聞有某君以中行開兌己將一月市面之紛擾如故外間所由於奸商之操縱謡言之鼓惑者此不過表面最小之原因己從根本上研究其障碍所在參酌學理與事實想出維持鈔票信用之辦法第一須嚴禁濫發使供給不過於需要第二銀行條例急宜修改以擴中央銀行兌换券之用途云云並聞昨日黎總統諭令内務部轉飭警察廳函請商會查明市場行使情形具報矣 
[留美學生展期實習問題]  
留美學生監督昨吴教育部文略云我國選送學生肄業歐美人數不爲不多耗欵不爲不鉅歷時不爲不久徒以派送之目的不同採用之方針無定故所收效果互　而其裨益於國家亦甚稀微分而論之約可劃爲三期第一期所派學生西渡在數十年前當時目的似係造就譯材故皆專習語言歸國學生研究專門得有學位者實屬寥寥前清末季風氣稍開故第二期所派學生漸知注重專門求得學位然其流弊在於務虚名而輕實驗故對於專門學問經驗宏富成績優美者雖不乏人而偏於理論無裨實用者尤佔多數民國成立百度維新遣人留學務求實效故所謂第三時期之學生决不專在得一學位大學畢業之後自當令其再入畢業院或博士院以求深造俾於專門之學能升堂入室成一完全之人材以應世界學術競爭之趨勢而工科學生尤須注重實驗於大學畢業之後似宜即入工場爲長期之練習恩槱到美以來屢向各工廠探詢凡大學畢業生入廠練習究需幾年始能成一完善之工程師而可獨立經營事業旋據先後覆稱咸謂實習二年不過略建基礎欲收實用非四五載不爲功各函現存此間鈞部如須查閱即當交郵寄呈　在各省對於工場實習頗不注重學生一經畢業卽欲令其歸國否則停止學費使難再留推原其故蓋恐學生以實習爲名久覊異域恃公家學費以爲遊蕩之資是以迫令早歸以免浪費學欵竊以爲實地練習乃工科學生决不可廢之事大學課程偏重理論欲求實驗必入工場泰西大科學家如發明蒸汽機關之瓦德首創無線電報之馬可尼其事業之成功皆由於實地之經驗卽如我國名工程師詹君天佑其在外國所得學位原不甚高但因經驗宏富故能處理事務規畫工程有條不紊恩槱有鑒於此用敢冒昩　陳延長工科學生實習期限並獎勵大學畢業生再從事於高深之研究俾成完材而收實用至於學生在工場中實習之勤惰監督處不難隨時調查嚴加取締倘有疏曠自棄荒廢學業者一經查出即當詳部停費以肅學風而重學欵伏查管理留美學生事務規程第十六條第三項實習期限非經教育總長特准不得逾一年誠於鼓勵之中寓限制之意立法之善欽佩莫名竊查目前己入工廠學生共十三人其中有實習己逾一年者有實習未滿一年而預請展限者據各廠報告實習諸生成績均佳惟所習科目雖皆己窺門徑終覺未竟全工兹特開單呈鑒敬求俯准展限並懇咨明各部省繼續發費倘慮實習期限過長所費公欵太鉅似可明頒部令規定學生實習己滿三年者只給半費蓋學生入廠實習若滿三年工廠例能略給薪俸以資津貼其所賸半費卽可湊數另補新生惟美國工界素排華人學生覓廠實習殊非易事現在一面由監督設法聨絡廣爲介紹前晤美國商會總理非君亦允力助一面擬懇鈞部咨商各部省嗣後如與美國工廠訂購物品可否附帶條件要求准中國學生入廠練習其與我國己有交易之各廠亦祈查明地址示知監督並賜紹介俾可設法與之交涉是否有當敬候批示祗遵云云並聞教育部己爲咨行各省照辦矣 
　　按國家之派留學生在外則期其學識歷練歸國則期其本　　所學以見諸實用年來留美學生之歸國者不少矣然細察　　各方面其賦閒家居者蓋佔多數夫國家耗無限金錢以造　　人才乃造成之後不就其所學以爲國家辦事雖年年派學　　生出洋學生人人皆入院廠又何益於國家故記者對於歸　　國學生雖不必盡望其趨於做官之一途而長此以往一任　　歸國留學生各自爲其生活之奔走終非國家之福也 
[丁義華南下調查禁烟]  
　　昨（二十三）萬國改良會代表丁義華出京赴南方上海福建等處調查中國禁烟現狀以期實力助我國禁烟進步並到台灣調查一切因接有報告内稱台灣出口嗎啡甚多不知眞僞故有此行以期得其實在情形而後並立願聨合日本慈善公義諸君設一日本國民禁烟會俾該國國民自用方法竭力鼓吹取消專賣鴉片烟及嗎啡事情俾輔助世界道德康健日臻完美蓋此事與英國國民禁烟會所辦之主旨皆爲注意世界道德也又聞北京萬國改良會近接各省中西人士報告多件總核不外私種私販兩種而尤以私種爲多約略計之如福建如廣東與閩厦毗連各地四川如雲南貴州陜西甘肅等地皆其著者而據西人所言至有華商聨合組織私運鴉片公司以國四方輸運等事各省地方官其有以嚴禁之 
　　按鴉片嗎啡同爲有損人類之毒物丁氏調查禁烟而連類　　以及不惟留心中國各地並以勸中國之鄰邦誠所謂世界　　之道德也我國官吏對於烟禁雖成績不必盡同而大多數　　固己見之禁令至於嗎啡則屬意者較少然其流毒實不亞　　於鴉片竊望各省地方官於藥品質料中留意之 
[蔡松坡將回籍安塟]  
鄂省官紳在烈士祠追悼黄蔡兩公現方竣事而漢口各圑聨合會商餘公會聞又聨合報界擬擇日在漢口再開一追悼大會業己商定假愛國花園之劇場爲會場預算佈置一切需費六百元即由各圑攤認一俟籌備就緒再宣布會期又聞漢口官商有接得湘電者云蔡松公靈柩不日回國仍運返原籍安葬不受國塟之隆典故江漢關監督警廳長夏口縣知事現各派庶務員將至公巷湖南會館預爲收拾擬俟靈櫬到漢暫留數日開會追悼以表國人愛戴之忱 
[鄂女師範生自盡之風潮]  
　　鄂省女子師範學校丙班學生陳毓齡於前日在校内投水斃命聞其致死之由係被人逼迫所致緣有同班學生某於本月十日任值日執務手戴金箍因須與校長同餐恐被責以奢華故取下交與陳生收藏詎陳疏忽遺失某謂陳有意騙匿勒令賠償兩相爭執同學出爲調和以陳家非素豐願公同佽助代賠一半某堅不承認竟向校監要求以陳之保證金十元提出以爲償己之資校監未允十七日上課時某攔於講堂門首勒逼陳將裙脫下不准入堂以羞辱之陳見此情狀忿不欲生旋經同學勸慰始勉强受課十八日晨於自習室梳洗某又以冷語譏誚後陳倐忽失蹤上課後經校監稽查遍覓不見嗣於後垸水塘中見有人影始知己投水自盡當卽撈起多方施救而一縷芳魂己飄於太空矣校長石世英以人命重大欲含混了事以其係神經病發投水自盡報告於警務廳派員往勘並專人往黄州報其家屬前來棺殮聞陳生無父祗一母一兄均在籍省垣中僅有姨母陸氏聞耗來校問訊現在各生以陳之死係被某逼迫所致校長謂爲神經病未免重污陳生多代爲不平十九日星期曾在校外集會擬要求校長懲辦某生以肅校規而慰死者逆料其家屬到後必有一番糾葛一般膽小之女生恐遭波累現多請假不到而學界某君則以上年高等師範學校曾有學生在自習室自戕之事今女子師範生又投水自盡無獨有偶固屬學界之不幸然亦可見管理教育者之不得其人擬將兩項事實調查詳晣陳請省議會教育會教育研究會切實討論提起彈劾兩校長案以爲不善辦學者戒未知果　行否也 
[紀廣東發見漢塚事（續）]  
　　廣州文廟奉祀官譚　擬上朱省長請保存漢初木刻字書云呈爲古物發見懇請保存以資文化事竊職奉委廣州文廟奉祀官經將到差日期呈報在案查各省文廟多有古物牧存藉壯聖城觀瞻而備士林覽究故京都文廟則有周石鼓文西安文廟則有秦繹山碑紹興南昌文廟則有漢石經殘字廣州亦吾華繁盛都會而文廟獨濯濯無有殊爲缺事職奉委伊始聞有台山商人黄　石於廣州城東三里許東山廟前購得官産龜岡地一段建築樓房掘土丈餘發見一南越貴人遺冡中有一堂三房堂在房北共深約二丈四尺堂廣一丈二尺三房共廣一丈六尺塜屋高約四尺上下四旁用堅厚香木密築木外護以木炭屋之上蓋木多己破壞房空無棺尚有頭骨一片手足骨數節發掘時己應手毁棄又有殘破木片數枚似棺木剖毁蛀毁之餘者銘誌無存無從得其主名塜堂中則有周秦漢初古物甚多除黄夔石所自收回四十餘件外工人分霑散沽己無可追詰惟其塜屋大木尚多存在職因兼廣東通志局員以此事關地方重要親往調查悉心探察於塜堂鋪地各木端搜索得漢初隷書木刻字其可辨者尚有甫五甫六甫七甫八甫九甫十甫十四甫十五甫十八甫二十初未解甫爲何義後詢悉此種刻字木爲塜堂鋪地木條乃知甫爲鋪之省文其字畫方整間有參差不作俯仰姿勢純爲西漢　法其五七九字尚沿篆體異於東漢諸碑該塜雖銘誌無存而有此遺字己足表示其爲西漢古蹟况此外尚有證據多起塜中古物瓦器最多無一爲隋唐以下油磁之品形式與周世彝器多同其銅器之船鼎尊罍亦多周制其尤珍尤古者至有周九寸瑑璧一枚周八寸瑑璧一枚爲周時公侯聘享天子之所用璧以此殉葬古物推想其營葬時代必距周世尚近又可知所葬者必南越貴人故得有寳器多枚爲殉葬珍玩又有銅鏡二枚職所得見之一枚惟清字爲漢隸餘皆秦篆及異形之古文不可盡識至其古錢之數尤足爲該塜時代之確實證據計塜中所得古錢攎工人言合以錢譜秦大半兩約數十枚漢吕后八銖之半兩百餘漢文帝四銖之小半兩千餘而漢武帝之五殊不過數十此外更無别式之錢以此推知其營葬時代必秦半兩錢未停廢而漢五銖錢己流布其爲漢武帝未滅南越時越之貴人遺塜己無疑義職查漢武帝鑄五銖錢在元狩五年上距南越武王佗之死凡十九年塜有五銖必與佗無關史記言南越文王胡死在遺太子嬰齊入漢後之十餘年考漢助南越繫閩在建元六年而漢使諷越嬰齊入侍又在其後大約當元光元年循是至元狩五年爲十六年胡死當在其時又史記言嬰齊死在元鼎四年之前上距元狩五年凡五年是兩王死年相近正值漢武帝初鑄五銖錢之時其塜皆得有五銖錢爲殉然嬰齊塜經於孫吳黄武五年發掘事見太平寰宇記所引南越志則此塜當爲南越文王胡塜此後尚有南越王興然其嗣王位纔一年即爲吕嘉所殺而國隨以亡未必有此木屋堅厚葬物多美之塜南越志言嬰齊塜有純鉤干將莫邪爲周世古劍此塜亦有一蒲璧兩堟璧爲周世古玉其以古物殉葬正事同一例水經注言南越王佗死有秘奥神密之墓此塜人土深至二丈餘不爲銘誌殆沿用其先王佗神秘之葬法歟職聞保存古物爲文明諸國公例前清己將此事編入地方自治章程入民國來又經内務部著爲通令而存儲古物備士林覽究又爲文廟應有之美舉職從黄夔石家及得物之家所見玉銅石瓦各古物非貴重則細碎不適用於文廟惟所存各木刻字乃由篆變隸之迹爲學人研究文字原流不可缺少之資料况海内西漢字存者甚少石刻僅有五鳳朱博河平天鳳數小碑甎銅亦復寥寥海内木刻字則前清端方所得北齊高僑造板己驚爲絶無僅有若廣東地方所出土之金石上溯至孫吳之鏡晋永康之甎而止求一漢字而不可得今有此新出土之漢初木刻字誠爲曠世奇寳允爲冠冕海内無論廣東豈宜任其放失此木於舊曆五月十一日出土至今己四閱月職始偵得工人委置工廠路旁容易毁失至爲可惜擬請鈞台迅予保護其應責成業主設法庋藏抑或援照各省文廟慣例將刻有漢字之木移置廣州文廟以資珍守而備覽究伏祈察核批示俾得祗遵附繳摘拓之塜木刻字一紙廣州文廟奉祀官譚　謹呈 
　　按粤中發現漢塜事昨報紀之甚詳兹所錄者譚君所擬之　　呈文也我人於此不能不有所感慨焉夫以我數千年文明　　之古國而歷史流傳之古物無人措意或委諸草莽或轉相　　盗　先代遺澤幾至蕩焉無存我人不自惜而外人代爲我　　惜於是民國三年乃有美國五十餘圑體上書袁政府請保　　存中國古物之事袁政府不得不以一紙命令責成内部稅　　處辦理然其所謂責成辦理者不過議一限制出口之法而　　己至對於各公有物之如何保管摧毁掠奪之如何禁絶士 
 
 
 

Page 7

 
 
　　夫學子如何振起其爱古之心　不復　所布置而僅賴一　　二好古家之尊藏搜集所獲有幾陜西唐宗古募之石馬亂　　施斧斤山東沂州漢　之碣碑悉遭盜刦外國博學之士且　　引爲中國　事而今日南越貴人墓中掘發之瓦器尊匜盤　　缶又皆爲工人所毁豈不重可惜耶兹所希望者惟有將其　　餘圭璧鍾鼎古錢古木一切稀世之珍善爲保存且不當保　　存於一人尤當出而保存於公衆其保存乃始永久將來天　　球河　陳於公院湯盤禹鼎蔚爲國華詎非保存國粹之一　　樂事乎 
[岑西林來省與追悼會]  
岑西林抵省情形己紀昨報聞西林此次來省純爲弔奠梁啓超之父及祭奠黄花崗諸先烈勾留數日即行離省絶不干預别事并聞陸督軍曁全體陸軍將士現擬定期本月十九號舉行公祭黄花崗各烈士是日開大會悼追在海珠遇害之各烈士聞岑西林來粤即與此事具有關係也 
粤省獨立海珠死事諸賢最爲慘烈自黄陂就任後北京上海次第開會追悼吾粤前因龍氏在省苛政之下莫敢舉行現梁任公魏邦平江爾鶚及軍政商學報各界諸君亦擬聨合發起追悼定於本月二十號在東園開追悼大會凡屬市民皆可入會致祭其發起海珠死義志士追悼啓文云海珠之役湯譚王岑吕左諸公欲以和平解决粤局被帝孽仇殺以死吾粤人莫不痛恨帝孽而咨嗟太息湯譚王岑吕左諸公之死湯譚王岑吕左諸公以一死活吾粤人吾粤人今己活矣而徒咨嗟太息而不爲之追悼以留紀念湯譚王岑吕左諸公從容死戰縱不責報於吾粤人吾粤人自待何如蛇雀尚啣環矧　然人面耶死於我粤而堪以不朽者黄花崗以後厥惟是役辛亥推倒滿清追悼黄花崗者極一時之盛今兹剷除帝孽而海珠之役竟寂焉無聞後來之繼是役者其何以勸耶我國現象何如也舍身救世之士不避禍難以造就此後共和之幸福吾粤人縱不爲大局計獨不爲身家計耶中途遇盜有救之者没齒不忘况所盜者之爲國家而所救者之爲千萬人也頃者岑西林及首義諸公電京請卹此國家之事若夫崇德報功則在吾粤人也 
[杭州快信]  
　　省議會議長沈定一昨日由京回杭奉有大總統所贈最近禮裝照片一百五十二張分贈浙省議員全體 
修築省道籌辦處處長吳秉元委任吳中俊趙典潤李朝振爲製圖委員許光遠馮其午千文琥爲測量委員李玉椿王朝棟黄公亮爲調查委員朱培郭宗儀爲額外委員 
吕省長任命鄒可權爲警務處參議吳敦義爲秘書楊桂欽爲總務科長陳世渠爲編制料長朱旭夫爲考核科長夏鍾樹爲民治科長 
　軍署副官長斯烈志切求學一再懇請辭職並請咨送陸軍大學肄業吕督軍以該員辦事勤能深資臂助己温語慰留 
財政廳長莫永貞以各縣交代文件本歸制用科辦理惟出入甚鉅恐有錯誤之處特令制用科員胡崇文一人核辦以專責成 
　浙稽核分所協理大河平隆與馮經理同赴温台各屬巡視現己公畢於昨日回省 
省公署總核秘書陳時夏日前請假回甬現於二十三日來杭到署辦公 
陸軍軍學補習所於昨日（二十三日）開學吕督軍童張兩師長均蒞所觀禮并致訓詞 
吕督軍昨咨陸軍部謂本月十五日本督軍就署内恭設禮堂遵照應行禮節敬領勲位云云 
地方通信 
[蘇州]  
　　蘇紳嘉惠貧民間門外紳士蘇稼秋富商劉正康等以本年四鄉各屬匪警頻仍而人民流離失所者較上年爲多淮海一帶難民之過境亦復不少一交冬令　寒可憐故擬辦半濟粥廠己將辦法妥定章程呈請警廳備案矣 
　　馬路將開影戲園閶門外經胡錦文等組織振市新舊劇社後市面漸見興旺現又有某某等亦擬假振興市面爲由用春仙影戲園址開演京班戲現有商民金士端呈請使首警廳聲稱蘇閶市面新舊兩園營業僅能勉支若三園同開必致同遭失敗無錫己有前例且新舞台己屢次滋生事端一家髦兒戲尚且如此設再開京戲則紛擾之禍更不知伊於何底特備資本一千元開演影戲性質同爲娱樂營業各不相侵其宗旨在杜破壞分子之處心積慮弭隠患紛擾於將至其振興市面之功效則一云云聞經朱使王道尹核察以所呈委係維持營業之苦衷擬派員驗資准予開演矣 
　　朱琛甫赴滬公幹蘇常鎭守使朱琛甫今（二十五）日因有要公亟須與淞滬楊護軍使及警察徐廳長等面商當令參謀長劉玉書君暫攝使篆於今日乘夜班車赴滬崔廳長即派騎巡保安兩隊各選長警十六名護送至車站 
[鎭江]  
　　小學校聨合競進會昨日爲鎭　揚中縣屬各高等小學校聨合競進會期以試驗生徒國文算術比較成績爲主旨其辦法由縣視學會同縣教育會行之會場公證由各高等小學校會同教育會擔任至各市鄉國民學校則由各學務委員會同市鄉教育會辦理當經規定簡章一律進行聞辦畢後凡各級試驗成績列甲等者呈請縣知事核給名譽獎證並由教育會酌量刋印教育界以資鼓勵 
　　江北盜匪爲患聞江北淮隂縣境武家墩地方近日迭出搶案十數家或數十家不等並殺死事主三人鎗傷事主數人經馬伯良旅長訪悉特卽督帶馬步砲各營親往剿辦聞己擒獲巨匪徐發榮陳廣才等六名一併帶回旅部以憑嚴辦 
　　組織鄉教育會鎭屬南鄉高資鎭王君有成等發起組織鄉教育會於日昨假該鄉經董辦事處開成立大會計會員六十餘人首由王君報告大旨次推該鄉學務委員周君爲臨時主席議定會章後復選舉職員並磋商進行方法畢始行閉會聞刻己呈報行政長官立案矣 
[揚州]  
　　塾師發領證書江都縣境城鄉各區私立學塾前經縣知事督同縣視學曁學務委員分期扃試錄取榜示照章應給予證書刻由縣公署製備齊全發往教育欵産經理處每張繳納洋二角邀同保證具領矣 
　　球會組織成立場城各學校學生對於足球一項頗爲注意刻由蔣君少華集合同人創設球會業己成立禀准縣公署立案矣 
[杭州]  
　　議長返杭籌備開會浙江省議會議長沈定一以本届臨時會召集在即特偕總務科沈秘書由京起程南下於前晚（二十二）七時乘特别快車返杭先至馬坡巷本宅住宿於昨日上午至省議會檢閱公牘並與副議長曁各科秘書籌商開臨時會一切進行手續 
　　回復自治之部覆吕省長昨接内務部復電云眞電悉查地方自治自經國務會議决緩議以後迭經各省電請恢復自治制度亟應公布現正由部派員起草不日脫稿俟國務會議議决後提交國會議决即行呈請公布曾於九月沁日通電各省轉行所屬遵照在案仍請查照沁電辦理内務次長代理部務印觀此是實行恢復尚需時日也 
[安慶]  
　　皖議會第二十七次常會紀事昨日（二十日）安省議會開第二十七次常會議員出席者六十五人第一案爲提議清理江皖財産案韓興瑞楊象離華維獄等略陳述意見催請行政方面迅速辦理第二案爲民政審查報告提議取消圑防案管鵬出席說明圑防騷擾及苛索且與法律不合贊成取消寗祖武謂圑防情形各有不同亦不能遽然取銷又不能以一縣牽制大局請稍變通可也儲春浦李廼璟方荃徐承祜黄廻等一再討論均主張裁撤韋成修寗祖武華維獄等一再陳述主張結果修改兩方面爭持多時迨休息後議長以修改付表决起立者多數第三案法律審查報告地方圑防改編警察案衆請打銷議長以原結果付表决起立者僅伸半腰卽坐下可謂全體反對矣第四案法律審查報告商會請議取消屠獸場案付表决多數第五案財政審查報告取消烟酒公賣局案付表决第六案法律審查報告省長交議房舖捐章程案并將章程第二條第五條第十三條第十四條條正付表决多數第七案法律審查報告許翼辭職案謂無正當確實理由碍難照准仍請到會付表决多數時届五點三十分散會 
　　鹽局勇行兇之糾葛金椒縣鹽局助理員傳權住宅忽有野鴿飛入不知被何人抛磗落於屋上傅卽派局勇捉拿適有學生張俊謀經過是宅局勇遂疑爲肇事之人向前扭毆鄰右不服謂張某係本地正紳張德森之孫何故被打於是人聲鼎沸鬨鬧不休復擁進該局理論該局見勢不佳遂赴縣揑報棍匪搶奪請縣拿辦同時張俊謀祖父見孫被鹽局勇丁毆打受傷甚重亦赴縣控告謂小孫由學堂歸來無辜被該局勇毆傷懇求昭雪當由縣知事調查原委謂該局勇報告張俊謀三字該助理員誤聽爲張雲樓（張雲樓於二次擾亂時曾帶領羽黨多人來縣騷擾）故令捉拿後因人衆滋鬧無力彈壓乃以棍匪搶奪大題揑報云云刻經縣知事從中調處該助理員亦自知不合隨將局勇責革而張德森見孫傷痕亦愈更不願多事昨己由該縣詳報上峰銷案上峰亦己批令照准矣 
[武昌]  
　　建築武漢江橋之定議鄂境川粤漢鐵路分叚開工業己有年祗以歐戰牽動借欵不能按期交付工程司亦多回國從軍致進行甚爲遲緩現查粤漢路武岳一段明春定可開車且不久即能逹長沙惟武岳站之武昌總站設在武昌鮎魚滚由漢口運貨上車被長江阻隔風濤險惡殊多不便近川粤漢路詹督辦擬即將武漢渡口鐵橋趕緊建築以便火車往來并與京漢路聨成一氣現己勘定橋基地點繪定圖樣擬託丹麥工程師威林斯包造刻正與該領事等三面商定合同一俟簽字即可開工 
[山東]  
　　追悼會籌備情形省議會發起追悼黄蔡兩公及本省死義諸烈士前己徧登各報徴集遺像輓聨並定於二十五日開會兹聞刻己籌備就緒經費定爲一千五百元公園設有籌備處園後門内大棚均紥搭一新祭亭有二一專祀黄蔡兩公一祀本省死義諸烈士此亭設總神位若有收到諸烈士遺像則一律懸掛用資觀感 
雜評一 
[因循誤國（一子）]  
　　國會提出因循誤國之質問而國務院答覆則並不因循誤　　國夫果不因循誤國者豈非中國之福耶 
　　自來中國國事之隳於冥冥中者皆此因循二字階之厲也　　從前之所謂因循大抵在承平之際無憂危以促其警惕而　　弛怠之心以生抑或在萬事叢脞之末世吏治荒廢己成習　　慣於是亦遂無人自拔焉今則民國初復宜有刷新之氣象　　而内亂外忠尤足激起其奮發之精神皆不宜有因循者也　　然而自内閣組成而後有何種之建設表示我國人乎非特　　無建設而又日相尋於政爭紛擾之中然則今日之現象豈　　僅因循而己哉僅曰因循固宜當局之不認也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[銀拆己鬆動矣]  
連日滬市因銀緊迫問題以致各項商業均受影響昨日長江一帶及外洋運到大宗現銀一百五十萬兩是以市上銀拆頓覺鬆動上午收盤三錢七分下午收盤一錢五分所以棉紗等交易甚爲起色但願年内不再見前數日之銀拆現象則端業前途之大幸也再查本星期内之鎊價長至一辦士之多出口土貨如絲茶綢棉皮毛等貨大受影響而進口貨則頗得機會趁此三先令五辦士之結價必可獲厚利也又聞昨日銀拆鬆動之原因緣漢口電滙來申川帮七八十萬兩又漢冶萍三十餘萬兩又銀爐鎔化小洋每日可出銀二十萬兩故銀根見鬆云 
[伍總長今日起程北上]  
　　新任外交總長伍秩庸博士本定於星期三起程北上後因滬地諸事未了改訂於今日上午七時早車北上先期由滬寗鐵路管理局長備就頭等花車以便伍君乘坐昨日滬上紳商學界及各圑體擬届時至站歡送者頗不乏人尚有知友戚屬欲陪送至南京站者均由顧少也分别照料預定火車座位昨國貨維持會亦己發出通告略謂新任外交總長伍秩庸先生定於古曆十一月初一日上午七時乘專車赴京就任凡我同人届期理應至站歡送藉伸景仰云云 
[續誌烟酒聨合會反對抵借美欵]  
全國烟酒聨合會自得悉公賣抵押美欵之音信後即於星期四開緊急會通電政府議院力爭己紀昨報昨日該兩業商人又在該會事務所續開臨時會公議對付方法午後一時振鈴開會到者頗多首由幹事洪少楚宣布臨時開會原因並將昨日所發電稿及京師來電逐一宣布並聲明在京代表及本會同人對於此事非常注意查此次財政總長陳錦濤將公賣抵借美金磋議旣非常秘密手腕又非常神速不特本會同人未能預料卽在京各代表亦未預聞目前衆議院旣己通過全視參議院之是否同意惟京師來電昨午參議院業己開議今又接京師來電悉參議院尚未通過是一線生機未絶尚祈公衆從長計議洪君報告畢即由俞葆康起言前見報載本會請願事件己經衆議院審查完竣有不日提議之說今何以衆議院忽將抵借之案通過使公賣苛稅從無改革之希望正是令人莫解查合同第二欵所載此項借欵利息有從本年十一月一日起付第一次之語而衆議院通過之日爲十一月二十二日可見事己預定不過要求議院追認而己公賣二字旣載入合同永無取消之望兩業同人惟有朿手待弊而己繼由王闓敷起言從前袁政府專用壓力歛財聚怨致失人心今共和復生而此非法之惡稅旣不照法廢除又不遵今大總統免除苛稅之令豁免而反以此爲抵押品使我爾業永墜深淵查合同所載此項借欵充實業之用豈我烟酒兩業不得視爲實業之一種乎乃一方面維持而借欵一方面因借欵而摧殘實業己屬矛盾况旣爲實業借欵並無急迫情形何用如此手續此中奥旨大足耐人研究請公衆特别注意求如邦言爲今之計我兩業命運己絶索性早日停業百百苦不如一日苦於是有主張請求政府發還公賣押信即時停業者有主張暫不納稅先在押信内扣抵俟扣完後或再繳捐者有主張效福建包運辦法逼而出此不得不然者有主張電請政府要求將合同内烟酒公賣稅名義改爲烟酒稅以期稅則仍可自山改良公賣仍可自由取消不受合同之拘朿者有主張急電政府堅持請廢合同者衆議紛紛不一旋經幹事陳祝三宣言諸公所言雖皆爲兩業生計而發然我　商人總要愛國心與自救心雙方並進不宜有激烈言論蓋兩業受此苛稅忍痛己久目前須籌和平辦法仍候政府解决言甫畢羣稱自本會成立以來日忍痛日靜候惟其忍痛靜候所以發生今日之禍試問再忍到如何地位候到若何時候總之公賣不承認公賣抵押洋債更死不承認衆遂公决續電政府參議院當經擬定電稿宣讀一過衆皆通過當即拍發候復電再籌辦法遂摇鈴散會時己萬家燈火矣所有原電照錄於下 
　　復駐京請願總代表電北京西河沿同義棧陳良玉鑒兩電悉政參國電己悉發公賣抵押死不承認乞鼎力爭持申會梗 
　　續上大總統國務院電大總統國務院鈞鑒漾電諒邀鈞鑒公賣不除稅則不改商命不蘇公賣抵押誓不承認大總統總理仁慈明斷萬衆歸心務懇主持乞迅電復以安衆心中國烟酒聨合會洪少楚陳祝三曁兩業全體同人公叩敬 
　　上參議院電參議院議長議員公鑒　電諒邀公鑒公賣不除稅則不改商命不蘇公賣抵押誓死不認貴院人民代表商民託命務懇堅持乞迅電復萬急中國烟酉聨合會同上 
[公廨第二十七次研訊日人被害案]  
　　中洋印刷所主日本人池原正利與夥鴨井榮作被人謀斃一案前日午後由美捕房將與該日人私造湖南湖北等省各種僞鈔票之湘人胡儒珍（卽胡玉珍）及高志盛冠文解送公共公廨第二十七次續訊仍據胡儒珍上堂備七月三十號午刻被日本人三名與包車夫郭汝高將我拖回家中逼我至中洋印刷所或鴨井家中其時我尚不知爲何事故向郭云我與你同是華人你何苦如此相逼究爲何事請你說明我當酌給酬勞郭聞語答稱實因主人池 
原與夥鴨井同於念八號晚間出外不歸主母着急呌你前去詢問他們下落云云其時三日人互相商議後由一人邀同鴨井之妻到來迫令同往池原家中見池妻正在派人四出找尋見我到後問我曾否着人來請池原等出去並問念八號同池原出外之中國人認識否託我代爲找尋臨行亦甚客氣我回家見物件己經搬動即託二房東轉囑妻子切不可將物搬開我即至機關部辦事念九號三十號均住劉祺家内我身畔所帶之手槍係友人曾華夫寄存我因此係危險物品故卽放在機關部内八月二號因曾約我至愚園叙談故將手鎗帶還並在南京路購得火腿一隻預備送給曾母詎被拘捕總之我與日人並無仇隙此次指我謀害大約係爲二十三四號鴨井家爭鬧之嫌疑且二十六號與池原在四馬路晚膳他們疑心二十八號亦係我去邀他其實我與池原並無深仇豈有害他兩命之理供畢將黎總統所給護照本年七月六號大總統命令加步兵少校銜及前報載通緝公文並季雨霖迭次所給委任狀以及歷年所辦文學社人道會益智社第一共和宣講所等憑證一併呈奉堂上察核之下即據原告代表村上律師向胡聲稱原告係屬日人敝律師亦係日人如果爾將實在情形供明確與謀命案無關我可要求堂上將案註銷譯畢即將胡在捕房親筆所冩之供單給予閱看並向詢問此項口供有無僞詞胡答稱内有不符之處因捕房拘獲之時疑我爲盜故我即供日人池原等與我如何交好常有生意往來彼時我尚不知兩日人己經被人謀害以故希冀該日人等到來與我證明並非盜匪村律師即令將眞僞之詞逐一陳明復向胡盤詰是何黨派抱何宗旨及歷年革命情形訊至此己鐘鳴六下遂奉關正會審官與日副領事加籐君宣佈退庭判胡等三被告還押候明日午後再行續訊 
[墳山路發生越貨傷人案]  
公共租界墳山路重慶里一千三百十二號半門牌華湘子家於前晚八時許突來盜匪二人以問信爲由闖入客堂各出手鎗嚇禁聲張向華妻逼交財物華在内聞聲走出喊捕並欲上前拘拿該兩盜即開手鎗將華頭上擊傷遂捋取華妻所帶金鐲一只而逸華之車夫張阿三大聲呌喊被盜開鎗擊中右乳旁受傷倒地致被逃逸事後由華報請老閘捕房立飭中西包探協往追拿未獲遂將受傷人車送仁濟醫院醫治並向事主訽明該兩盜年貌服式回禀捕頭轉禀麥總巡通飭各捕房中西包探一體留心偵緝務獲解究並悉華受傷甚輕惟其車夫張阿三傷勢甚重鎗珠己陷入内部尚未鉗出昨日又嘔血甚多故醫生切囑不能言語不識能保性命否 
[三誌巡警與商店之衝突]  
九畝地拱宸路二十號門牌協順昌洋貨店與崗警衝突一事詳情兩誌本報昨日該店仍未開市該店主朱吉甫因經理李逸甫受傷在押又赴振華堂洋貨業公所報告聲請開會對付以安商業尚不知如何解决也 
[再紀迎運蔡靈之凖備]  
蔡公松坡靈柩曾經中央派定海琛海容二軍艦赴日迎護回國蓋因軍艦不能運柩祗可護衞故靈櫬决由商輪運滬日前海軍總輪機處得悉蔡公之柩不日起程而海琛一艦適不在滬故令海容杜艦長於前日將該艦由滬放洋赴日迎護惟靈柩到埠之後己議定暫停寳山路蜀商公所届時駐滬各軍營之派隊持鎗馳往碼頭迎迓者須經過租界故由交涉員署昨特函詢本埠各軍界長官於蔡公靈柩到滬時究有迎迓軍人若干名何營幾名軍樂隊若干警察若干迎接時軍官士兵有無軍械佩帶請爲查明彚開清單送候照會租界領袖飭知捕房届時派捕照料 
[救火聨合會復交涉員函]  
上海救火聨合會復江蘇楊交涉員函云敬復者接奉大函内開案准和總領事函稱頃據和商望賚水火保險公司訴稱本月六日民國路華界失火華商救火會到場施救未待完全熄滅遽行散去以致次日餘燼復燃當時多方設法始再獲一救火器到場助灌然仍令冒燒至兩日後始熄據該公司聲稱如此情形勢不能將貨産一部份救護出險因此有關繫各保險公司均遭無形損失該和商爲各公司中之一所受自同當火初起時火勢旋卽就範倘施救始終得力是項無謂之損失定易防免以上情形似全屬疏忽所致據該和商聲稱華商救火會如是舉動非止此次昔亦有之在各保險公司固屬受損但於中外財産亦屬可危爲公益起見宜即設法補救本總領事今因該和商之請求據以布函尚希商令救火會各當事人飭查此事設法整頓以免再蹈此弊是爲至盼等因相應函逹務希貴會查明通知注意整頓是爲至要等因到會奉此當卽抄錄原函發交第二區救火會查明是日情形去後兹據復稱於本月六日晚十時三刻接鐘樓報告民國路火警即拖救火車出發到場時但見該屋樓上樓下火勢猛烈竭力施救約經三刻鐘其火始熄雖驅車回會而仍留兩龍頭在火場前後噴水至次日七時方止迨後有魯意師摩洋行楊君來會磬稱敝行現派小工欲將火場上焚剩之物如數翻出奈其中熱度過甚難於下手請爲派員携帶救火器具再往火場噴水以便檢貨應繳人工等費准由敝行擔負云云敝會因即派員前往照辦惟是晚之火非比尋常樓上樓下並時起火似此猛烈僅燬樓面兩間餘屋並未殃及究竟是日救火得力與否有無疏忽自有公論但辦理火政純係地方慈善事業不受公家分文祇知遇警救救熄而止是爲天職至於呌貨行小工因熱度高而不能扒貨諉過謂救火會施救疏忽寗有是理救火會旣非保險行雇用自不能負此責任倘承該商時惠教言匡我不逮俾得隨時改良力求進步固所樂聞若意外之苛求無端之責備則實不敢聞命應請據情轉復等情前來爲特具函奉復務希轉致爲荷云云 
[三誌客棧内查獲匪徒]  
法捕房華探沈德福等前在法租界西新橋街三百零一號門牌長發王記客棧内拘獲匪徒王寳　張賓譚鳳祥等三人搜出利刃兩把及藥水三瓶解入捕房後經捕頭察得藥水係屬毒物諭候將藥水驗明是何毒質再行核辦在案現由醫生將藥水詳加化驗實係迷藥祗須將少許倒在棉花或手巾上向人口鼻間一按即能使人昏迷此種藥水實爲迷藥中最烈之品故又提王匪等詰訊供出在逃之同黨沈玉慶匿跡之處餘供一味支吾捕頭諭令還押候詳細盤問迷藥之來歷錄明口供解堂訊辦 
[水警廳查緝擊敗梟匪]  
江蘇水警第二廳趙廳長訪悉此次常熟境内大帮梟匪與水警拒敵擊敗之後有匪首董家庭等帶匪百餘人携鎗十餘支潛匿常熟老鴻市鎭該鎭有徐大徐三兩人開設茶酒店舖均與帮匪熟識勾通一氣消息甚爲靈通自應飭緝除令派巡官王學成督率師船駛往嚴緝外因恐董家庭等竄來滬上匿跡租界等處故於昨日電令閔行水警第一專署長沈夢蓮分咨公共公廨法公堂淞滬警廳一體查緝又水警趙廳長據偵探報告嘉定梟匪滋擾案内爲水警開槍擊傷之匪首姜老窩子李倫標汪惠英孔慶池余桅玉等五名均因受傷現在上海某醫院治其餘黨亦在上海自應派員赴滬密往該醫院緝拿究辦除令派巡官吳正榮立往查緝外並於昨日電請淞滬警廳長徐輔洲君派警協緝 
[開會歡迎華僑紀事]  
　　本埠工商研究會國貨維持會因駐英屬新嘉坡總領事官胡維賢及參議院華僑議員沈智夫均因公晋京於前日趁英國公司郵船回國道出滬地特於昨日假北市錢江會館開歡迎會下午二時開會首由工商研究會正會長楊小川報告開會宗旨略謂現值商戰時代我國工商界對於國外貿易素不講求胡總領事沈參議員在外有年洞悉國外商情熱心提倡國外貿易故我工商界開會歡迎俾得指示進行方針使國人各盡能力共謀利益等語次胡領事答言鄙人此次因公回國主張創辦華僑公司專辦中國各種實業並設陳列所擬各農商部條陳意見俾華貨得以暢銷是以先行至滬與工商界接洽共策進行次沈議員答言鄙人在英有年見華僑貿易極爲發逹我國人急宜圖之鄙人晋京就職後當竭力提倡同謀利益次國貨維持會會長王文典起言我國國貨現己逐漸改良運往國外頗爲華僑所樂用惟受他國人假冒影響往往眞實國貨亦疑爲影戤而棄之以致華貨未能暢銷深望各人注意急謀發逹云云演說畢各用茶點至五時始行散會 
　　昨晚（二十三日）六時中華國貨以司亦假嶺南樓歡迎新加坡總領事胡維賢曁華僑參議員沈智夫二君與席者如工商研究會會長楊小川謝復初東三省官銀號總理董蘭芳及陸君略黄少岩洪善長等諸君對於工商事業各抒所見討論一番盡歡而散 
[訂期會查日暉織呢廠]  
龍華日暉織呢廠自去年由郭建侯呈請官應核准租借擬試辦織造毛絨線後經中國銀行查悉以債權關係出爲阻止雖郭紳與官廳一再交涉至今未能解决日前郭又呈催省公署速核現由齊省長特委邑紳黄涵之會同滬海徐道尹確實調查復候核辦 
 
 
 

Page 11

 
 
黄徐兩君於昨會晤後遂訂定二十六日（卽明日）上午九時偕同前赴實地調查昨特函致郭紳届時蒞署同往會勘以便開單呈報省公署核奪 
[嚴禁冒探招摇之布告]  
　　上海縣公署昨日分令各市鄉經董文云本年十一月十五日奉滬海道尹公署第一七六號訓令内開案查本公署向有偵探名目往往在外滋生事端淆亂耳目無益公務本道尹蒞任伊始即己一律裁撤誠恐尚有不肖之徒冒稱本署偵探在外招摇案詐非但有妨本署官聲亦且未絶民人擾累除布告外合亟令行一體嚴禁令到該知事即便遵照將發去布告分别張貼一面嚴飭所屬如有前項情事發生務卽提案懲辦母稍寛縱仍將布告張貼處所開摺具報切切此令等因計發布告一百道到縣奉此除分發外合將布告轉發仰該經董即便查收張貼並將張貼處所呈報以便呈復此令 
[印度蔴留爲藥用]  
海關施監督近因滬關查獲一種印度蔴是否有關禁品應存應燬特詳請内務部請會商稅務處核示遵辦昨奉内務部指令開據呈稱奉稅務處令除嗎啡一物仍存關棧外其餘印度麻鶯粟子等物應同私土一併焚燬與鈞部指令稍有未符理合呈請會商稅務酌定令知遵辦情查鴉片粉鶯粟子與鴉片性質相同自應與私土一律焚燬至印度麻可凱汁等爲藥品要用似應與嗎啡一併保存當經本部咨商稅務處去後兹准復稱以印度麻可凱汁等旣擬留爲藥用未爲不可等因仰卽遵照辦理可也 
[續誌私販烟土之殷鑒]  
丹陽人董先祥（卽童先祥）因與其叔童四海來滬寓居山東路老祥發客棧一號房間内於十八號同在廣東路久和土棧内買得值洋一千零二十六元之小土十七包携歸寓所時被洋藥公所調查人查見以其販賣私土鳴由三百七十號華捕王裕才將童督姪一併帶入捕房除搜出前項烟土外尚有烟土七包貼有假印花票據稱係友人朱阿五在郭煜盛土棧買來奉飭一併收押候究詎童四海在押時將不知何來之小土吞服毒發呻吟經三十一號三道頭西捕查悉飭送仁濟醫院醫治無效身死將尸車送驗尸所報請公共公廨中西官驗明吞土殞命無訛諭令地保棺殮厝壇候認並將董先祥解奉公共公廨訊實判押西牢二年在案嗣經英康副領事諭將董先祥再行帶堂訊核以故捕房昨復將董先祥解廨請示王襄讞會同英康副領事向董詰稱爾叔身畔何來烟土吞服時爾是否知情爾叔於未死前有無吐露尋死之言須從實供明董供稱烟土在寫字問己被搜去不知何來吞服時並不知悉亦未聞有尋死之語並據三十一號三道頭西捕墨根處投訴十九號早四點一刻鐘至押所調查見死者睡在木床上嘴唇及齒均己黑色且聞有烟土氣味向伊詢問似知似不知其勢甚重黨送仁濟醫院醫治無效旋卽身死迨送往醫院後在押所内查見小土一塊然烟土己在寫字間搜過實不知其何來等語中西官核供判董仍還押候再查核並悉己死童四海之棺木昨由其族人童和泰投捕房聲明願爲代帶回籍捕頭准飭地保導往義塜指明業己由童具結代領帶回原籍安葬矣 
[剃頭匠服藥斃命]  
　安徽桐城縣人文家財年四十二歳前在劉福彪部下當排長二次革命失敗後在法大馬路二十二號門牌開設剃頭店前日有友黄樂思來店探望文向黄言近日左臂忽然疼痛黄稱有住居公共租界山東路一百六十三號内販售紅棗之友人何雲際有藥可治文遂托黄延何到店診治之下當給鵝毛管内所藏之白藥一管並言服下即愈前晚十二時文將該藥吞服半管頓時滿身發抖延至二時身死屍妻文李氏以丈夫被黄樂思串同何雲際用毒藥致死當卽投控捕房飭探將黄何兩人拘案屍身車送輔元堂驗屍所禀請中西讞員蒞所檢驗屍妻李氏投請伸雪何供此藥實向某藥房購來藥名雞納霜並非毒質中西讞員驗得尸身並無傷痕後因李氏堅稱被毒致死故請西醫某君到所詳加察驗是否被毒致斃再行核辦下午三時宗檢察官亦蒞尸所命檢驗吏用銀針兩支一通入喉管一通入肛門内約有一尺之長拔出驗看針上均染黑色實係毒物致斃當向何雲際詰問據供此藥於上年某月間在某藥房購來名雞納霜文家財患寒濕之疾雞納霜可治此症並非毒物家中尚有餘存可以察驗云云旋據包探禀稱帶何回家查抄並無餘藥存留祗抄出别項藥水藥粉十餘瓶又着伊指明購藥之某藥房亦不能指出後向各藥房詢問雞納霜祗有料子並無藏在鵝毛管内之藥實係謊言請察訊之黄藥思供稱薦何至文處醫治實有其事並無串何用毒物謀害之事宗君諭令塡明屍格何黄交捕帶回施西醫某君亦蒞所將屍身察驗向文李氏詢問身死情形該氏稱用開水服藥半管祗隔數分鐘丈夫兩手高舉滿身發抖約一時半時候卽行氣絶捕房將餘剩之藥半管交西醫帶回醫院驗明藥内實含毒質捕頭以旣經驗明諭屍妻備棺收殮何黄兩人管押候解堂訊辦 
[周金箴老病大發]  
　　前滬海道尹周金箴因雲土案牽涉屢受審訊前日自受審回庽因年老力衰老病大發臥牀不起其勢甚劇聞昨日特召其子椒靑及其戚前道署科員董　芳錢選靑至牀前告以屢次受審情形並欲代擬電稿諸人以其疾勢頗劇不敢多言唯唯而退 
[無錫米市消息]  
昨日本埠米商接無錫米市快信略謂目下因農忙之故出貨不多銷場亦不旺皆緣前數日銀根緊迫致價日疲客秈到貨甚擁價己跌至五元今日早市售開高糙粳每石洋四元八角二分次者四元五角糙大子秈高四元五角五分中關四元四角五分糙羊尖四元三角高糙客尖四元一角次者三元八角糙元五元三角次者五元粳稻每百斤二元四角七分至二元四角四分客稻二元二角五分大子尖稻二元二角五分大麥二元七角零小麥每石五元至五元三角半赤荳五元一角云云昨滬市米價亦見鬆動巢湖白秈日到七八千石最高者祗售五元四五角一般食力者流莫不喜形於色 
[豆米業公訂較磅簡章]  
　　上海豆米業仁穀公所爲便利入公所同行起見創設公磅多年每年按四季定期較準然後行用以故信用昭著乃近來每逢較磅之期行家所領磅錘或有適在應用未能如期投驗且磅件購自外洋歐戰以來價值飛漲置備不易領用行家任情借出殊非所宜故特於日前邀集同業公議簡章以資整頓兹將簡章六則錄後（一）較磅期限本定每年按季擇定一日取齊較驗乃近來領用磅錘行家届時每有延不携來較驗者訽之則云適在應用此亦情或有之因議以後每季較磅日期改定以兩日爲限以便通融换較如有届期再不來所較驗者應作無效（一）磅錘驗時須將磅錘編定號數並有洞若干註明簿册並於較單一併註明交與較户備查（一）磅錘所有凹洞均用細料皮紙糊没蓋戳註明某年某季較凖字樣如無以上證據者認爲作弊議罰（一）本公所公磅祗准入公所者在各馬頭磅用雜糧如有别項貨件一概不准借磅同業行號尚祈自重（一）公所磅件旣稱公磅自係公家之物宜格外愛惜同行出貨應用時切勿任意亂拖以免損壞（一）本簡章自宣布後須一律遵守以昭公道 
[恢復墾植協會之動機]  
前於民國元年黄克强先生任南京留守時聨事前大總統孫公今大總統黎公曁唐少川伍秩庸范靜生蔡子民湯濟武吳蓮伯張溥泉胡漢民柏烈武王鐵珊譚組菴譚石屏陳蘭生諸君南洋華橋吳世榮徐瑞霖邱心容諸君發起舉辦拓殖協會嗣更名墾植協會公舉黄克强先生爲該會會長並呈准政府立案飭部撥欵開辦上海墾植銀行蘇垣墾植學校吉魯墾植公司次第舉行分會推行十餘省有民生利賴蒸蒸日上之勢癸丑贛寗事起中途停輟今秋該會發起人以共和復活實業應興議將該會續辦由黄會長屬同原任上海支部長鍾毓琦墾植高等學校校長黄家本組織事務所於上海法租界嵩山路二十號籌備進行甫有端倪黄氏溘然作古今鍾黄諸君商同各發起人議仍照常進行藉竟黄氏未竟之志而爲民生主義之實施聞不日預備開恢復大會集議進行手續云 
[創設勤儉會]  
近有公民周震勛曹天任翁國勛華僑黄伯度李宗往蔡鶴朋等二十餘人發起勤儉會以實行民生主義崇尚勤儉貯蓄力謀普及教育提倡實業爲宗旨己在本埠虹口東漢璧禮路仁華里組織事務所公推黄伯度爲臨時會長周震勛李宗往爲臨時副會長一俟籌備完竣即開成立大會云 
[理科教授研究會演講預誌]  
理科教授研究會昨發出通告云本月二十六號即星期日上午九時照章開職員會下午一時由會員朱惟傑君演講演題原爲前届所應講演者當日朱君爲事務所阻不能到會曾由吳氷心君演講理科之研究及教授法以代之故本届仍由朱君以原題演講朱君係理科專家前留學美邦時己著聲聞今出其心得發爲名論貺我新知自必不尠且與吳君所講相爲表裏凡聆吳君所講者尤不可不一聆朱君之言論也會場在江蘇省教育會三層樓上云云 
[同仁醫院紀念會舉定幹事員]  
　　美租界同仁醫院於本月二十五號假靑年會殉道堂開五十週紀念大會送記前報兹悉該紀念會幹事員己舉定如下（西人）本埠美總領事美按察使郭主教約翰大學校長湯會吏總晋龍洋行總辦營業公司總辦豐裕洋行總辦佑尼干大律師怡大洋行總辦工部衞生局長靑年會總書記大來洋行總辦（華人）幹事員唐少川伍廷芳王正廷朱葆三顧馨一貝潤生王一亭孫多鈺宋漢章鍾紫垣莊得之袁恒之蘇筠尚潭漢秋張卿齋周錫三吳虹鈺 
[靑年會同樂大會之影戲]  
靑年會定於今日（二十五日）午後二時及晚間八時舉行同樂大會選演最新五彩古羅馬居里阿王長片影戲爲莎士比亞名劇之一描寫居里阿王之威武及種種戰績後因違背民意自立爲皇卒爲左右所殺情節緊凑是爲有帝王思想之當頭棒喝該會以是片價值頗昻不易輕得特定日夜開演入場券日間每紙二角晚三角婦孺一律會員尚可特别減費 
[寰球學生會夜校開同樂會]  
　　寰球中國學生會夜校於今晚八時開同樂會其節目己由該校校長徐紉蓀排定爲李松泉之幻術王懷琪之八叚錦倪文氷之趣談古逹程之洋琴獨奏並有日校學生軍樂班全體奏樂云 
[尚賢堂之教務常會]  
　　法租界霞飛路石牌樓尚賢堂定於明日（星期）下午四時開中外教務聨合常會請元和朱筱韻君演說莊子中所言天人感格之理一般厭紛華求清凈者盍往聆之 
[少年宣講圑講員囘申]  
　少年宣講圑遠游隊陳兆昌汪龍超等於舊曆上月二十日赴浙江硤石王店等處宣講聨絡各界分贈勸導印刷品該處政商軍學各界均表贊成現己講畢於昨日回申本埠不吸捲烟聨合會郵便儲金期成會均託汪君携去印刷品多種分送殆盡據汪君云内地勸導實較滬江爲易故該圑現正竭力進行聨絡各省圑　云 
[新記貨棧被焚後之餘聞]  
　　老北門民國路於日前失愼焚去新記貨棧等數家疊記前報兹查該棧確未保有火險至棧中所堆各貨係各業押欵顔料等貨居多各有貨主自保火險其間有並未保險者今被焚燬受虧不少現中西各保險行照例交魯意師摩估看燼餘之貨略加檢視大至相符云 
[召領病斃搭客之尸棺與遺物]  
　　立興公司新大小輪之搭客因病猝斃業由檢廳派員驗明由堂棺殮遺物帶回候認各情己紀昨報昨日該廳發出召認佈告略謂該尸身畔抄出白契一紙上書得主爲王大經失主爲吳蘭生中人沈世聖代筆孫雲生地保王錫生外有當票七張大洋三元仰尸屬速即來案連同尸棺一併認領 
[訊結抄獲私土案]  
　　福建路八百二十號門牌廣泰烟膏店内因私藏紅土並將該土煎膏混售被洋藥公所查悉禀請公共公廨給諭前往抄出紅土烟膏賬據將該店東夥張夢祥朱鳳山金逹三傳至公堂諭候驗明烟土再核在案昨由捕房將被告各人傳案請究先由洋藥公所代表律師上堂譯稱此事被告己將實情向原告說明故原告亦不欲深究請爲裁奪訊之被告等亦延律師到堂辯稱抄獲之私土係夥友代人購買並非店内所有至所售烟膏亦非私土所製或所買烟灰内雜有料子云云中西官核供判將私土送海關銷燬被告各人併釋眞土發還 
[兩造准予離異]  
　　婦人劉朱氏在公共公廨呈控伊夫劉海林不顧贍養請求斷離一案昨經關讞員會同美博副領事升座民庭研訊據原告代表海德禮律師上堂譯稱此案兩造均願離婚立有字據雙方簽押應請堂上下諭云云並據劉朱氏投訴前情中西官核供以兩造旣經同意判准離異所呈婚據塗銷完案 
[同居婦人拐賣女孩]  
　　常州婦人錢石氏住閘北恒通路國慶里内四十三號門牌有女秀弟年十歳日前被人拐失四尋無着嗣據同居之嘉定婦人顧楊氏云如肯出洋四十元包可交還爾女等語當由錢石氏將顧楊氏扭控偵緝隊盤問之下顧楊氏供認由伊拐出後交與同黨阿發搭輪船帶往他埠變賣因將原被一併解送司法科押候訊明究辦 
[拐賣婢女之質訊]  
　　己故前上海地方檢察廳長汪魯懷家婢女雙慶長春二口前被包車夫張阿福等設計誘逃價賣於蘇州地方嗣經原告查明報告巡警先後將一干人拘獲解送上海地方廳由樓檢察官預審明確起訴審判廳在案昨日午後審廳端木棻推事官會同樓檢察官開庭辯論原告遣家人楊德山投案訴稱家主住成都路婢女雙慶今年十六歳長春今年十七歳今年九月初三日忽被包車夫張阿福設法拐出轉托吕金川（即阿二）並陳三等復雇沈子坤之黄包車車送到北新涇地方然後乘小輪送到無錫轉到蘇州價賣與許姓家共得洋七百五十元自該婢等走失後家主四處找尋無着旋張阿福卽携家遠逃嗣經我主查明被賣在蘇遂赴蘇報告警探先將兩婢追回張至今在逃不知何往惟吕金川等私行返申爲沈子坤途遇向之分肥因吕等所給太微沈自行出首告發報告巡警將吕陳拘獲送案請辦等語訊之雙慶長春同供是日張阿福哄騙小女子等出外觀戲致受其愚餘供相同證人沈子坤供稱吕金川等將該女拐出時囑小民切勿聲張事成之後重給酬勞一日在途與吕相遇向之索取祇給小民大洋兩元因少拒却是實質之吕陳供多狡展堅稱曹沈仇扳問官當堂命雙慶長春與之對質吕陳始俯首求恩問官以沈子坤亦有不合姑念先行自首從寛大加申斥卽以辯論終結判將二婢交原告家人領回送交該家主管朿吕陳還押聽候宣判其在逃之張阿福候獲案另辦 
[婦人私逃之被獲]  
六合縣婦人般苗氏住南市王家碼頭其夫殷福銀在輪船碼頭當小工前日該氏在家與夫口角私逃出外至滬寗火車站欲搭車　籍經五區崗警見其形跡可疑向詰支吾拘解司法科經李科員訊明前　飭傳其夫到案具領了案 
[僞造契據之察破]  
陳榮生前投法公廨控稱前向蔡丫頭購得基地三分有零計洋二百元因蔡之田單押在曹掌發處計洋七十元故先付洋一百三十元扣下七十元歸民人向曹取贖由蔡出立代贖據爲憑旋蔡即身故曹將單掯贖求追後由公堂傳訊着陳將洋七十元缴存公堂限曹亦將田單繳案詎曹將單繳案後聶讞員察閱該單之户名及畝數與陳榮生所呈蔡丫頭出立之賣契均不相符故於昨日者該圖地保將蔡丫頭之妻趙氏傳至公廨訊問眞相趙氏聲稱丈夫在日將田單抵在曹掌發處賞有其事惟並無出賣與陳榮生情事實係欺婦人寡婦孤兒欲圖强佔基地求恩保全遺産等語聶讞員察得蔡丫頭之賣契係上年七月中所立代贖據係六月初所立當以地未售賣豈有先立代贖據之理顯見所控不實遂判將案註銷堂費著陳榮生照繳田單仍發還曹掌發領去俟蔡趙氏備本取贖 
[紳董公祭知事母]  
　　上海紳商各董因昨日爲沈知事之故母高太夫人六七之期故公同前往致祭到者有陳潤夫莫子經陸崧侯穆杼齋郭聘之吳懷疚錢貴三凌伯華李右之沈聨芳顧馨一蘇筠尚張逸槎姚紫若賈叔香丁賡堯尹叔平等齊集軍官路四合里沈知事寓所至十一時分班祭奠聞沈知事己擇定隂曆十一月初八日出殯扶柩回籍安葬云 
氣候報告 
（上海徐家滙天文臺） 
　　己過者之報告十一月二十三日天氣多雲然尚晴好南凉風集中於北方及中央各處南方有信風二十四日反旋風移向日本大陸氣壓己降然仍在平均以上十二日下午四時前二十四小時内上海氣候温度至高七三九至低五○四去 
年同日至高五五至低五○五 
　　未來者之推測二十四日下午四時三十分豫測安南海濱外有大風浪臺灣海峽北有南凉風揚子江口有烟霧 
雜評二 
[民生主義（訥）]  
　　出而在上施展政治上之手腕退而在野發揮社會事業之精神固政黨首領之恆事也今我國在野之政黨亦羣趨於實業之一途矣如工黨會墾殖協會勤儉會紛然並起或則恢復其舊或則規劃其新而皆以提倡民生主義爲唯一方法國民生計前途其將開一線之曙光歟 
　　雖然此民生主義者在事事務實而不可有絲毫務外之意也提倡此主義者在能事事引起人之信仰而不可使人稍有所疑也敢以此爲會中諸人勗 
來件 
[中華工黨總部宣言]  
　　慨自中邦構難帝燄大張民生事業摧殘殆盡本黨固實行民生事業者遂如爝火漸沉幾有萬刦不復之勢今幸天心厭帝民國復蘇本黨亦得重整旗鼓賡續進行爲全國工界聨絡感情并爲各個勞働者謀自身之活動務使全國工界一律平等痛革賤工之積習促進物質之文明則本黨前途與歐美各國工黨嫓美不難也夫工黨之設原欲與資本家相提携藉以改良工人之德性開通工人之知識强健工人之身體寛裕工人之生計增高工人之地位使以忠實勤敏廉潔高尚之人格從事有規則之工作事半而功倍業精而用宏非特資本家受其益卽國家之平治富强亦胥於是賴深望我國資本家對於本黨之宗旨一致贊同胥以公平正直之胸襟與本黨相握手本黨亦必以慎重穏健之黨網實行發展我民生事業及民生事業中之人道主義凡爲共和國民而深知工業之有　　家者當無不樂觀本黨之成百工居肆盍興乎來 
　按辛亥而後民族民權主義次第實行乃進而爲民生主義本　黨於是乎始出現東亞大陸當由恢與諸同志共同發起組織　成立合全國工人握手一堂共謀福利何幸如之癸丑以還中　央失政因是奔走國事亡命海内外與本黨舊人契闊己久而　本黨因帝禍之蹂躪亦久今乃共和恢復還我自由恢憂患餘　生得從事於社會與各同志重聚舊歡賡續進行鞏固圑體以　期永久尤希望前途之發展得與歐美各國大工黨並駕齊驅　恢不敏願與本黨共勉之韓恢謹誌 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[望東海] [  太雄]  
中華民國之中有海焉名曰政海海中有最大潮流曰政潮政潮來時往往起大風曰政風海之周圍曰政界與政海相近時分時合者曰東海據政治史所載昔在清末東海本爲政海所産出蓋由來合於政海者也入民國紀元來東海爲政海所不容遂流蕩泛溢而離出别爲區域未幾政海中忽發生所謂帝制大潮流横淹全國東海爲此潮流所鼓盪吸收復合於政海勢力頗浩大而最近一年間政海中風潮激烈變動東海又分歧隔絶矣乃者政海中忽發生一大段政潮此叚政潮摇動不定直冲政界所有政海中之内閣外臺高樓廣厦均岌岌乎危殆以致黎民不安將貽孫子之憂矣於是政海中之爲民主者召集諸員開協議會擬溝通東海仍合於政海必使今日一大叚政潮仗東海以銷納排解之旣己議决宣布全國人於是皆有望東海來合之熱心皆曰東海東海盍歸乎來而昔之望汪洋而興歎者今且易爲望東海而心喜矣朝望東海夕望東海一若東海來合則政海中簸摇動盪一大段政潮立可平定雖以大總統元首之尊亦時時其致望東海之殷勤焉豈知東海與政海隔久勢疏不易導引來合日日言東海來而乃遲回瞻顧徐徐焉不肯卽來國人於是特别爲之錫其名曰徐東海兹者徐東海亦己變其徐徐態度惠然肯來矣而政海之中政風猶徐徐而吹政　猶徐徐而湧將來前段摇動之政潮與後來徐徐之政潮能否銷納和解是亦一大問題也夫東海者其初不過政海中之一份子也嘗考吾國中惟政海爲最大其他情海苦海　海慾海等亦皆政海中一份子也此諸海者常足助政潮兇猛之趨勢况東海久與政海疏違今一旦溝通果能融合無問耶未可知也抑聞之雛政海而分歧者東海外尚有南海南海旣分難合儼然特别區域然猶幸南海康樂和平風波不驚夐乎尚矣彼東海者倘能徐徐合於政海以泯息政潮固莫大幸福也徐徐之東海乎段段之政潮乎跂予望之矣若夫地理學上之區劃從揚子江口以南起至台灣海峽止名曰東海此固吾國地理上之東海也而非所謂與政海關係之東海也兹故不論及之（五） 
笑話 
　　某君喜談哲理謂世界無艱苦之事凡事之過於吾前者細味之皆含樂趣某日其子告以老牝羊己産二羔某曰善哉獲利之豐無如是羊矣其子曰伹二羔己殤其一則曰余聞之愈樂由是無缺乳之虞矣其子又曰此幸存之羔亦己殤也則仍曰尤其善也以其肉佐膳味蓋蔑以加矣及其子語以老羊亦亡則依然莞爾言曰是亦可喜之事也汝不聞農學中大進小還之公例乎此老物所生之利己不敵其所食之巨矣 
生理學教員方講腦之作用謂凡手足之一舉一動均須聽命於腦有一怠惰之學生毫未注意於教課教員怒命之起立此學子 
仍晏然不爲之動怒詰之則對曰余待　之命令也 
有向人假墨西哥五枚者人以素未識荆對深爲駭異其人曰『與余相識者蓋雖五毫不相借故不識耳』[  樂鳴] （二） 
談叢 
　甘省平羅故多盜儔侣綦夥時爲居民患黨中尤以義俠尚有被官吏逮者必出死力以救其密遞消息者尤不絶於道以故往往有盜甫就獲旋即失蹤遞其中黨派亦雜爲官吏憚者獨有金猊王王有裨將四倚之若左右手一日爲吏中得其一時吏爲鄭某素以勇毅自詡蒞任未久猶未詳知盜勢之兇厲至是旣獲檢前日案卷纍纍若山嚴刑詰之再四不承鄭笑曰藐彼小寇何足道哉我必使之俯首無詞而後殊首否則人且謂我殺無辜矣乃命左右下之獄是夜將半鄭苦熱方輾轉不成寐突聞　然一聲一矢裂帳而入中其枕函鄭大　亟視矢端有一紙展而讀之其詞略謂我之裨將己由我偕之返山汝視小宼何足道耶請引頸以、 
待吾刃之至下書金猊王　讀竟亟出帳覓之己杳然不復有蹤跡翌日命人入獄檢視則裨將固己不復在詰之同獄者咸瞠目不知其故自是以後鄭遂不復輕王[  野鶴] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十一章（三） 
予不耐曰汝母作僞果有語者趣言之菲雪今夜之來汝必早聞其事曼睞曰嗟乎使我知之者何必問汝予曰汝母僞適間菲雪向吾父言欲娶我將以四萬磅爲贈汝果己早聞之又何諱焉曼睞故愕曰四萬磅耶嗟乎四萬磅也言次聲至鄭重如誦上帝予曰四萬磅耳抑何駭歎乃爾曼睞曰柰梨吾愛妹吾豈有他者特妬汝運佳耳柰梨試思倫敦女郎無慮億萬疇不願嫁菲雪而汝竟以輕易得之寗非異事予曰然則吾之思想良不如汝吾以爲男女之情必結之以愛若爲金錢則鮮克保其終者曼睞曰吾則以爲愛情之結合亦必賴夫黄金予聞語則微哂之曰曼睞汝止天雖生汝殆未嘗賦汝以愛故句曼睞立曰故吾當謝上帝蓋我即令有情亦無用處夫愛情者猶駟馬之車耳雖則華焕而貧兒得之亦無所用故吾以爲汝之與我皆不當有此愛情者也言次又拘予於其胸次軟語曰可憐者孺子汝勿謂若姊乃無心肝汝心酸楚吾寗不知然吾正憐汝乃誤用其情彼軍人結習恒濫用其愛初何嘗眞有愛情予聞曼睞語侵勞倫司乃愠曰曼睞汝雖聰明然不識人蓋汝恒以己度人也曼睞摇首曰可憐者柰梨汝當細思日後當知吾言非謬予毅然曰予何思者實告汝吾人今日己在軍中訂婚矣此語出直如毒蠍立螫其心失色曰汝己允其人耶予曰此汝無權問我曼睞曰然則彼窮亦告汝否予曰知之凡人但貴自立初何限於貧富曼睞此時似所有計盡經予一語打消則不禁頽然俯首曰柰梨吾意此事汝尚宜三思行之汝縱重情獨不一念老父生死僅懇汝之一諾耶嗟乎此一語者實如利刃劇吾之心但覺腦海之中衆聲并作而菲雪勞倫司二人之聲尤高出儕衆似方鏖戰己而勞倫司之聲勝矣予乃不禁自齩其唇廻視曼睞則己不知何時出室予亦惓極乃懶然和衣而睡（十章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
新自由談 
短篇小說 
[偵探小說應徴續稿紙幣案（三）（孫千里）]  
　　半响始啓吻曰少┋┋即又止而不續夫人曰如何予友微笑不答鶴步如故夫人又促之則曰少君何往也曰頃送乃父乘七點五十五分早車赴寗迄未歸來想己逕往伊館中去矣曰渠才穿何履曰皮鞋曰渠將歸乎曰是不可必倘先生欲見之儂可飭人往招翟雪摇首曰且弗且弗惟少君之房尚須一勘夫人能許我乎曰是烏不可曰然則夫人不可隨入且不可出此室俾予等可隨意行事夫人面現不豫之色似頗憎予友之怪僻者予友曰房在何處曰對面予友乃逕造其室推門直入又隨手關之予友入室即搴帷覓其牀頭之燭喃喃曰昨夕風好大燭油外溢至此耶復揭其牀幃取單鞋一雙謂予曰此非市上通行之緞鞋耶上足纔一日耳又曰華生趣守夫人之門勿令出窺予將潛往樓梯與履印配之予如其言予友瞬息己返笑謂予曰大小廣狹適相脗合賊即柴恩之少君也特撬鎖之鉗劃篋之刃尚未得耳乃仰覘牀頂俯噉几下開其箱翻其篋卒不可得因囑予轉請夫人令飭人往招其子予即如言以告夫人唯唯而去第見予友爇火噙烟趨坐沙發椅中翹足狂吸吐烟縷縷爲狀甚得似表其探事己告成功者有頃聞梯上履聲槖槖柴恩夫人偕其少君至矣其少君一二十許英俊少年也旣入門笑容可掬與予儕脫帽爲禮曰君等降臨不勝慶幸予家昨夕之事想家母己與君言之矣君亦有所得乎予默然不答予友曰己有把握特證據尚未全耳少年曰竊者何人能見告歟曰可乃顧語夫人曰請夫人暫出予將有所事事夫人不悅趦趄而去又謂予曰華生趣闔門母令人入予隨手闔之予友乃謂少年曰尊翁曾言能破此案者卽以所失之半爲酬此語有之乎曰有之曰能不食言乎曰第患君不能破母患家君食言君如能立破之吾亦當立付之予友曰然則請以二百三十元零五角付我勿稍遲少年起立正色曰是何言也案未破而先索酬金錢豈蘿菔切成耶予友亦正容曰予非戲言予己得竊賊也曰安在曰賊爲上等人書法頗佳識見亦廣兩手無指爪惟右手之小指賸有少許見其履猶新囊中尚有極利之衞身刀此外證據尚多卽此數商己足令予昭若發朦矣（未完） 
海外拾遺 
[人造絲（影沈）]  
有一日人曾發明一種人造假絲之方法其絲絶似市上絲而光彩過之係用　油和桑木（肥胞）質分解之而成一種溶液然後以格板壓之使液體過極細之孔遂成細絲云（二） 
[跳舞可治精神病（影沈）]  
近由各醫生實驗跳舞施於精神病上實有美滿之結果故美國費拉德爾維亞州之地方病院己命患精神病者行各式有秩序之運動及種種現行之跳舞矣（二） 
謎話 
乙卯元旦北京有設燈謎者設者不知何人予僅　其一　至可發噱蓋其謎面爲（騎馬排兵）射西廂一句（落紅成陣）聞者莫不绝倒及觀其贈品則以手巾一條雪茄烟一枝是可謂善於惡作劇矣 
　　燈謎之格五花八門不勝枚舉近更有所謂蝦鬚格者例以謎底首字可左右分者拆之爲二予師莊佩衡先生嘗以（春秋絶筆）射四書一句（致乎哀而止）以致字拆之乃爲（文至乎哀而止）語頗自然（鄭琴薰）（不受酬） 
彈詞 
[羅霄女俠第八回認姊（寄塵）]  
合合離離頃刻中恩恩怨怨也成空一個是綠林轉瞬爲豪俠一個是歸鳥依然是斷鴻一個是生世是眞還是夢一個是天涯相别又相逢一個是纒綿苦說恩和愛一個是撲朔難分雌與雄造物弄人眞莫測天公布局亦無窮誰知道離奇更出人情外他一對姊是卿卿妹是儂 
　當時阿靑聞得五兒之言先吃了一驚然後問道原來如此怪　不得你先說五兒不是你的眞姓名到了今日也須將姓名告　我了便是爲著何怨何仇飄零湖海也須向我說個明白那改　妝男子的女俠答道 
　我亦三湘七澤人髫齡便己失慈親伶仃縱得先君愛嬌小難邀後母恩誰識倫常多變故倉皇奇禍不堪論先君一旦含寃去只賸得孤苦伶仃我一身仍是眼中容不得一朝被逐出家門萬千辛苦何從訴只　得血涙斑斑洒斷墳 
　阿靑聞言禁不住流下涙來說道可憐可憐只不知令尊竟爲　何事含寃而逝女俠客道這更不忍說便是被後母謀害了阿　靑聞言越發驚愕問道這眞是家庭奇變了但不知你被逐而　後又是如何息得做了江湖俠客女俠客答道（未完） 
[插畫之三]  
右畫謎隠新名詞二字（小蝶製）『附白』畫謎概限月底截收月初揭曉 
[徴文條例]  
（一）諧文分五等酬自六元至二元（二）小說需要短篇（以一二千字者爲宜）分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（二）（三）（四）（五）等第不受酬者請於文尾自註（不受酬）（五）來稿無論刋否概不寄還如投稿時附入郵費者不合卽退 
 
 
