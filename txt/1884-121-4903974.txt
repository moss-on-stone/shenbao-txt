# 1884 - 121 - 4903974

 

Page 1

 
 
[經籍詁出售] [  點石齋主人啓]  
　　儀徵院文逹公視學浙江時以經術爲多士倡衡文之暇譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐貢繕寫分附每韵之後工料則精益求精校對則慎之又慎仍用照相石印法縮成巾箱本式分裝五本定價兩元治經之士當無不先覩爲快也準於十三日出書售處悉照曩例此白 
[内寗外憂説]  
　　或問於妄言子曰吾與若皆際强仕之年自幼至壯耳濡目染所歴興廢治亂之迹以視嘉道以前人吃著一生饗數十年太平者其於人情世故或熟或否自可知矣屈指先代吾與若之高曾祖父有出者有處者所值何世所知何人所見何事問有如吾與若半生來之怪怪奇奇者否也妄言子曰子言良是然子得勿謂今日之世廢者興亂者治乎同治以來粤捻回苗諸匪掃蕩天地廓清重開世界吾與若幸而及之不意自此竟成一大變局地球通道四洲往來如履　户珍奇之物機巧之器羅列巿廛一新耳目黄鬃碧眼漆面紫脣五方之民酬酢款洽耦俱無猜以中國之文物當推爲四洲之首宅中馭外位置天成是又隐具大一統之勢而將復炎黄之舊宇者也考古家嘗謂洪水爲灾而中外隔絶吾今亦曰粤捻旣滅而中外復通盖會逢其適軍務告竣而通商之局月異而日新然則謂咸豐之亂卽大離大合之機會可也試思二十年來匪徒伏莽無地無之一經發端略事埽除卽已烟消灰滅曾不聞有煽亂經年煩大兵之力討者教黨蔓延恒徧數省欲起事而不能起不過愚惑鄉人而已撤兵遣勇結會拜盟欲聚亂而不能聚不過爲盜被誅而已地若年值洊饑流民四散在前代則甚可慮而本朝深仁厚澤浹髓淪肌發帑截漕優加賑卹人心固有足恃者此亦可見氣敷之維持就中國言之數十年中可無兵革之事目前所不敢知者惟通商各國和議或致齟齬耳或曰子不見近來兵制乎伏莽之宼烏合之衆揭竿而起者可當西法鎗炮之利乎先聲奪人宜其伏而不敢發也憶道光末年赭匪初起諸路調兵名隸軍籍者乍聞消息不知所措甚至妻孥環抱經夜號泣破爛之　牌銹朽之長矛竈下屋角徧覔得之明日負以赴營聽官點名排列操演哨長多方指引猶歴落不成行鑼鼓喧　皆舉械而舞東奔西突手足並施宛如猴子戱如是者三數日上憲嚴檄促有各兵家人哭而送者幾滿城隅面面相覷皆慘淡無人色數日之後警報疉至某城失守某軍潰散各兵紛紛棄衣械遁歸家人轉悲爲喜置酒洗塵親友相率賀更生訪問營哨各官亦有微服歸者上憲若罔聞知矣此無他教匪事定又閲四十餘年營中習尙漸覺敗壞名糧之虚者蝕之實者扣之每步兵一名月得千餘錢馬粮倍之鎮將以下惟知習應酬講嫖賭上下嬉游置操演於不問督撫并不知兵亦幸其無事如例奏報各兵得此微資執不能不别謀生活家居安逸膂力消磨鴉片之害毒痛已極此其所以不能用也當事者未始不知因創减兵增餉之法汰去老病務期精强無如實力奉行爲時未久而海疆多故粤患乂乗倉卒調遣無怪其見賊而潰　從前洪秀全匿　鄉村以左道惑人漸成羽翼亦如今之王覺一父子耳彼乃得以稔惡十餘年者正坐兵不如今而統兵者不知戰也自參用勇丁以後大袪積弊　謀勇力閲歴並深督師與統帶大率身親戰陣則勇丁技藝自漸純熟人雖無藉而亡命則甚相宜因而以馭勇之法馭兵撤於此者卽補於彼而緑營亦轉成勁旅又况各省雖已肅清而操防未嘗一日廢弛已成之效棄之可惜當事者知其然也且日與泰西相處見其精器利械鐵甲火輪實爲强兵之本於是有舉無廢無事之日常存有事之思沿海幾何里長江幾何程節節布置無不聯絡相顧彼媒孽於草莽中者能勿懼乎子以爲氣數之適然吾則謂人事之盡於今日者亦正大可恃者妄言子曰以子之言内地可無憂矣但奸民之萌孽易除而敵國之覬視難遏國中之反側雖定而域外之控制難周就今日籌兵之策更事認眞再越數十年未始不可與泰西雄國並駕齊驅而所以審並駕齊驅之勢者則又當以保衛瀋屬爲先務然近數年間俄於西北則雖還伊犂而昔日之卡倫已失其界址矣日本雄視東海雖高麗未能逞志而琉球之舊封已不復遣使矣今者法人取越中國失計於先紅河以南處處淪没至欲指定北寗爲兩國分界而不能若越地他屬又復允賠兵餉則與俄日共成三事而於國家之體統所失者更甚於前吾恐强隣偪處爲患滋深卽閲數十年兵果能强餉果能足而欲冉事挽回以還我宅中馭外之勢而成大一統之局豈不難哉然則謂人事有權而氣數無權者非篤論也范文子曰自非聖人内寗必有外憂其今日之謂矣 
[東京軍信]  
　　昨日本館接到東京訪事友人本月初一日河内發來一信言現在華兵頗用前此英將戈登所言之法前法將柏里也至太源華兵卽退及迷禄召柏里也回兵而華兵仍入太源朗松路上前係尼格禮也往追華兵亦卽退去尼格禮也旣返華兵仍駐於朗松路上地名路安在北寕東北富法兵攻洪化時華兵卽用此法洪化守禦較桑台北甯尤爲堅固而法軍進攻之時止放開花砲數響華兵卽拔隊俱起軍裝一切皆隨身以去傳聞尼格禮也至欲斷華兵歸路而迷禄止之或係迷禄恐傷法兵之故抑或别有意見亦未可知刻下法人在洪化一帶地方以客兵一隊守之又以客兵一隊守桑台其餘兵士悉囘河内尼格禮也及柏里也兩副將亦并言旋近將法兵分爲南北兩軍南軍以柏里也將之駐於南定北軍以尼格禮也將之駐於河内自攻洪化而回法軍中皆呼尼格禮也爲急將軍呼柏里也爲緩將軍蓋緣進兵洪化之時柏里也先行而行極緩又失道尼格禮也後發而先至布陣旣畢乗氣球升高瞭望不見柏里也蹤跡再高則見其悮繞山後遲之又久而後始至故有此稱近日東京天氣漸斬炎熱法軍中患病漸多守洪化一帶之兵一千二百名已有三十六人皆患喝症而其中已有三人斃命倘不令兵士散處山上而仍屯於城中恐將來疾病死亡日多一日也先此守北寗之法國水師五百名近已調赴夏龍灣俾回船上而以黑兵代守北寕並言　在東京雷聲怒震常有不及掩耳之勢人皆坐臥不寕云 
[法船行蹤]  
　　香港西字報言法國兵船名加利桑於上月二十三日由中國而來行至新加坡裝煤遂駛回法國觀此情形似乎戰事可以暫息乃二十五日又有法兵船名泥味由法載兵而來亦至新加坡然後再往凍京并聞尙 
 
 

Page 2

 
 
有二艘一名哥來思一名滑思亦將載兵續至然則兵戈猶未遽弭歟 
[法報狂言]  
　　西貢法字報言黑旗現皆散在洪化一帶山上法將命客兵在彼防守此與本舘東京訪事人來信相合又言東京之人自法軍屢勝以來皆樂與法人爲好其仇法者不過寥寥數人而已目下旣得洪化則東京卽屬之法人云法報之爲此言也眞可謂言大而夸者矣 
[順邑風灾]  
　　四月初一日三點鐘時廣東順德縣屬勒樓村陡遇大風傾塌屋宇二百餘間男婦被壓死者約百餘人有北帝廟亦已變成瓦礫之塲據村人云龍氣猝爾經臨至馬岡鄉而止故有此慘災也並聞大良龍江等處屋宇人口亦均有損傷樹木盡爲拔起海中白浪如銀船艇沈没者不可勝數有三米船每船搭客百餘人皆與波臣爲伍有一巡船被風拔至數十丈高隨後落在岸上板片粉碎其餘可想而知矣按順德素稱富庶屋宇華麗甲於通省今突遭此刼夢夢天心安得叩閶闔而問之 
[客匪續信]  
　　香港華字日報云頃有新寗縣紳士惠臨本舘説及恩平新寗開平三縣客匪又將蠢動該處居民殊形惶恐事因前月下浣有曹沖客匪百餘人假託回鄉省墓實欲圖回曩時充公田産先到鶴山縣遞呈縣尊曾卽將禀擲還復俟公出攔輿投遞縣尊迫不得已暫行收呈旋卽批駁其大意謂爾等客民向因蠱禍迭由官軍招撫仍復怙惡不悛迨經蔣中丞督師勦平分插曹冲一面網開好生盛德所有逆産均已充公土客山田亦經劃定今復再請給還田産勢難恩准等語詎客匪等不遵官斷遂卽挾衆直抵鶴山縣宅梧逕口各處以拜掃祖墓爲名以探察地方爲實事經二十餘載所有墳墓久經遺失胆敢將土人窀穸肆行毁滅厥後土人鳴金會聚持械赶逐匪等始各散去其胆大妄爲如此蓋欲乗機竊發謀爲不軌也正在泚筆備述所聞又接到開平某紳轉附來舊金山埠關某來函囑登報中其書云恩開新三縣客匪又欲卽刻作亂今在本金山買得廿四響洋鎗七十餘箱並火藥等項該銀一萬二千大員付歸新寗曹冲彼等現在結連敵國串同起事見字千祈通知各處紳耆人等先爲提防免受其害但舍下居在赤水實有内顧之憂祈卽與舍弟商議遷往别處以避兇鋒云云按此信於二月初十日由舊金山正埠附來想必確無可疑但惠州捻匪甫就平靖今習冲客匪又欲作亂一波未平一波又起官斯土者可不設法防堵先爲未雨之綢繆哉但來札所云客匪現在金山所辦之洋　諒必由輪船載回若華官能懸賞購線細查密訪並於海船到埠時嚴爲查緝想亦不難全行截獲也然客匪之蓄謀有素加以串通敵國實爲粤東之大患亦爲王法所不容無如誅之不可勝誅亦堵之不可勝堵此所謂養癰爲患者也特未知其潰之在何日耳有心世道者能勿深紀杞憂耶 
[派兵彈壓]  
　　瓊州府屬民猺交易殊欠公平猺户久深銜恨每日三五成羣持兵器尋鄉人毆鬥現則愈集愈衆督憲恐釀成事端初二日特派兵五百名星夜馳往咨吴鎮彈壓矣 
[籌餉未議]  
　　廣東向有圍姓陋規自奉旨嚴禁後局改設於澳門年中納銀十餘萬兩葡人坐而得之而民間賭風仍未稍戢有禁賭之名無禁賭之寔粤省紳民早爲咨嗟太惜兹值防務方興餉源支絀現聞有人願　鉅欵冀得復設於省城惟改易圍姓名目已呈請上憲矣並悉其中條規限九年爲期前後共納軍餉三百萬兩如蒙允准先納一百萬兩以應急需其餘二百萬兩九年中按期分納此呈詞中之大略特未知當道如何批覆耳 
[和好如初]  
　　法兵船縳爾德在雞籠買煤幾致肇事一節已登前報兹閲福州信息知該船離雞籠後卽駛到福州下掟水師副提督來士卑士卽率屬弁數人與法領事入城拜會華官華官待之以禮宴飲盡歡又借以小火輪一艘俾之游歴閲數日縳爾德兵船開離福州始將小火輪送還觀福州官憲之待法將可見中法此時尙無開戰之端地 
[兵官識體]  
　　法國兵船縳爾德之在福州也幾於釀成事端福州西字報載其事據稱該船至福州該處人民多有抛擲石塊者該船兵官初時以爲殆民間有愛之之意繼而抛擲愈多始知其並非好意擬令船上兵丁裝槍以待向之開放俄而該兵官又轉一念謂此等皆係無知愚民不必與之計較遂開船逕行該兵官末後一念可謂知大體矣 
[好辨喪身]  
　　福州西字報云一日薄暮有鄉人某甲販牛羊至福州折本而歸懊惱萬狀行至一橋遂卽躍人波心衆八聚而視之難已死矣有某乙忽强辨其不死衆人力與之爭不勝忿怒遂將乙推入河中於是頃刻而死兩人甲之死愚矣乙以好辨之故而枉送性命尤不值得 
[賽馬改期]  
　　津沽西人賽馬日期前已列報兹悉現又改期定於本月二十八二十九三十等三日開賽矣 
[茶巿信息]  
　　漢口茶莊數目及寗州青枝先行開秤收買等情均詳前報兹得續信除青枝開秤日期外自三月二十六七起雖有遲早不同然約至四月初一二日當可一律開齊至各路山價均較上年每擔掟高銀二兩有奇崇洞等處傳得起碼自三十五六至四十爲頂碼刻下小樣到漢比之上年尤爲出色香味汁水顔色條線無一瑕疵可摘緣今年收汎及故片張細嫩且去冬和暖茶樹不稍受傷也目前山内正值湧莊限日赶做無分曉夜大抵望前可陸續到漢十五六日應到大帮十八九等日應開盤收買有行情矣 
[茶樣到潯]  
　　昨日九江發來電信云今年新茶之樣子已經傳到九江矣 
[府試述聞]  
　　蘇屬九邑文童府試于初八日開考但自初七至初九日陰雨淋漓且尤寒冷家居重棉尙不足禦各童忘着冬衣入塲者無不受凍計先考晟元吴崑新五縣共一千二三百名臨點時喧譁嘈雜命題後猶時開皷嗓之聲少頃據各童獲到槍手一名霎時如山嶽奔騰人聲潮湧桐太守立卽升座傳訉槍手據供某縣文生實係送考誤扃在塲觀其狀似極寒酸者太守飭令學師重責戒尺八十下以狗各童之請衆又齊聲請令荷校已命飭取矣嗣由某廣文一再籲求乃發學看守出塲後擬再重懲云據各童言此人窮日夜之力能成制萟三十有六首何福速乃爾耶 
[令節决犯]  
　　十一日爲立夏令節是日天氣晴朗蘇城各園例於節日減半輸值故遊人較往日爲多午刻觀前護龍街一帶正在人頭濟濟聯袂出遊忽見列隊而來刀鎗如林中舁有奉旨處斬匪犯兩名監斬官爲元和馬大令一犯年約四旬一犯　二十餘歲途人奔逐隨觀幾如潮湧少頃已見劊子手携首級兩顆血點模糊而返矣 
[方伯拿人]  
　　立夏日上午蘇藩譚序初方伯以拜客呵導詣東城比憲駕回轅路經臨頓路獅林寺巷口見有拳脚交揮者攪作一團路幾爲塞方伯立飭隨行差役將在途打架之甲乙丙丁四人一併拿住亦不訊問卽刻飭令送交北路保甲局懲辦矣 
[温州近事]  
　　流氓黄榮父子相繼爲惡在府前街一帶强賒硬買獨覇一方甚至冐稱府署轎班在各處需索年規節包如肉架每至年終必索肉七人斤雞鵝担亦然稍自支吾即以老拳從事故小本經紀人莫不畏之如虎近興王泰亨酒米店以掗用小錢起釁被該店赴縣呈控張公尊卽出火簽將該流氓拿獲到案笞責數百板遂用頭號大枷枷在該店門首示衆除暴卽所以安良張邑尊其知之矣　蒼橋錫箔店於上月二十四日拿獲一鼠塗以火油而焚之詎知火油甫着鼠卽亂竄竟攢入草柴之内猝難撲滅以致延燒四五家幸在日間得以竭力灌救火鼠 
 
 

Page 3

 
 
之害以水龍　之其義頗新而其事則足以爲戒○春升錢莊倒閉經曾焴生赴縣控稱合開之鄭某嚴某不肯聽派虧帳懇　訊斷當蒙張邑尊　準在案旋於上月二十三日飭傳兩造人証當堂訊究着令各原中趕緊理處倘鄭嚴仍執迷不悟定卽管押究追而鄭嚴在堂未肯遵斷具結故此案尙　寢息也○郗生入幕王粲依人翩翩書記才固有寄人籬下者而與赳赳者相處則難而又難矣有某甲者揚州秀才去歲夏間曾就某游戎之聘襄辦文案今年二月交卸接手之某參戎因未請幕友遂延甲留辦文札參戎胸無一字而偏欲作解事每遇通詳申文及移咨信函等件往往亂行塗故甲恐日久必成笑柄决計辭之向支兩月薪水則以未請兵餉爲辭兩相辯論參戎不覺本相盡露揮以老拳甲力不能敵忍氣而已此事温及言之鑿鑿不署其名者諱之也○龍灣創築炮台早已舉辦近因不能給發各匠工價暫行停工温郡公項短絀遇有緊急事務往往不能應手此其一端也 
[寗波近事]  
　　祁子和大宗師在寗郡考畢於月之初九日發落隨卽起馬按臨紹郡○宗太守現議自籌經費招募鄉勇二百名歸城守右營楊守府管帶以備郡城防衛之用○東鄉離城四十里地名寳莊由此處進山十八里名山頭墩上有士廟香火甚盛每年四月内會期四方進香者雲集近因寗郡離近各鎮早經地方官禁止賽會而該處毗連台屬似可藉口故香火更盛於往年住持道士因而致富每届四月初一至初十日晝夜行人不絶特雇客民三十餘人以備保衛盖道士夜郎自大早不滿於人意也昨初十日黎明正當進香人擁擠之際道士又因小事與人角口有好事者卽以老拳奉敬雇工人聞釋出護因而激成衆怒又有選事者從而附和之一時聚有百餘人竟將廟内邊房拆燬五間道士餘資掠劫殆盡雇工内傷斃兩命有兩道士身帶重傷逃進郡城想必呈控也 
[傳示首級]  
　　去歲淮上教匪滋事首逆早已伏誅而其黨羽之陸續拿獲者均經就地正法尙有一僧一道亦係教中餘孼前月在清江拿獲卽行正法照前案辦理傳首各府本月初一日傳至揚州首級本用木匣盛貯過縣堂時取出業已半腐只得裝入蒲包懸於城内教塲之高阜上十日再裝入木匣傳遞他縣云 
[水手凶毆]  
　　前晚有法兵船水手數名登岸飲酒有一人酩酊先歸行至華人某客棧階前玉山傾倒縱體酣眠在後又有一水手經過此處知爲同類喚起之醉眼初開自捫其足失一鞋又探其囊則青蚨亦已飛去以爲此必棧夥所竊踴躍喧譁棧夥出與爭論水手竟敢用武幸棧中人多將二水手逐出俄而水手在途又遇同類者數人訴以前事欲往某棧尋釁而棧門已閉無可如何含恨而返至洋涇橋又遇一起華人水手不辨黑白遂遷怒焉手揮足踢扭作一團經巡街捕呵逐而散 
[法廨興修]  
　　本埠法領事公廨歴年已久用木支拄其勢頗覺岌岌現擬卸拆重修故法領事擬暫移居於法書信舘間壁以俟裝修後再行搬入也 
[學徒自縊]  
　　英大馬路慶雲樓茶舘對面薙髮店係蘇鄉人王某所開近來生意拮据借印子錢以濟急店中有學徒年祗十四歲係本埠西鄉白步橋地方人前日王因其惰懶略加訓斥學徒憤極晚在披屋自縊昨晨王見而解救氣已絶矣隣里來觀者甚夥由巡街捕報知捕房立傳二圖地保來王束手無策幸其同業挑痧阿虞遣人知照學徒之父到來恊同地保言明學　致死之由出洋三十元爲殯殮費免致訟累云 
[擬設巡局]  
　　法馬路至西門一帶旦夜行走每遭匪人毒手而西門迤南至斜橋一帶亦有是患聞官憲擬於該處分設巡防局以除奸宄而衛行旅現已擇地造屋矣 
[蘭會略誌]  
　　　之愛蘭者多矣然能領略於色香味之外者伊何人哉初十十一十二等日豫園中設有蘭花會有所謂水仙瓣梅瓣荷瓣者時士女雜邃汗氣熏蒸令人入室而不聞其香以爲爱蘭不知空谷幽花其亦引爲知已否 
[野廟被劫]  
　　滬城西門外有晏公廟以餘地蓋屋數楹招人寄柩按年收資廟僧頗賴其利月初聞有匪黨乗夜入廟搶劫搜羅殆盡且打傷一人亦闍黎之小劫也 
[買櫝還珠]  
　　凱風之詩一則曰母氏劬勞再則曰母氏聖善而解之者以爲七子之母不能安於室讀詩至此每以爲疑乃證以近日之聞則正有不必疑者前日有賈洪泉扭交顧六祥投上海縣喊寛蔣明府訊據賈稱嬸母顧氏年近五旬生有四子叔父於前年亡故嬏母不安於室於本年正月間被顧拐去爲妻並將幼子携去求恩着交明府質之顧文祥供稱我於上年十月間出洋五十元憑賈洪泉之父賈老海立據娶顧氏爲妻言明帶一幼子歸我撫養有婚書可証並非拐逃因前日賈來借洋四元不遂挾怨誣告明府披閲婚書謂賈曰婚書已載明爾父立據兼有親族簽押何謂拐逃顯見爾索借不遂賈稱我父並未立據乃顧揑造者明府謂賈爾嬸生有四子年近五旬尙欲嫁人則家中之貧困可知若斷歸爾家爾可養老否賈稱嬸母若不斷歸猶可但帶去之子係賈姓後嗣務求斷歸明府着將賈子再養四年聽其歸宗各具結完案 
[翻供受責]  
　　前報搶妓送縣一案前晚蔣明府訊問金三和供詞翻異明府謂爾在法公堂供認人在川沙豈容翻供着笞責一百板管押着交 
[責此差役]  
　　尉長厚百川通等西票號赴省上控被泰來錢庄倒欠鉅欵一案由蘇臬憲委發審局訊理已列前報兹悉因該莊股東除吴姓自行投質外尙有股東顧榮齋延未到案由上海縣先後飭差蔡金趙金併提未到前日黎邑尊又將二差責比云 
[諭換皂快]  
　　上海縣黎邑尊以去年糟粮條銀未能趕早完齊實由皂役頭趙祥快役頭全順承辦不力之故特傳退夘之皂快兩班頭葉順沈祥到署諭令復充皂快頭役葉沈禀請暫緩近因上忙開徵在邇去歲之糟粮條銀總核欠繳七八千串之多邑尊復給諭單令葉沈接充屢飭值日差往傳葉沈未到前夜邑尊升堂喝責值日差等該差一再求恩始得免責 
[奉批候訊]  
　　包探曹錫榮一案經王金氏於四月初三日呈松江府博太守奉批云卷查此案業奉道憲照會各國領事飭將陳勤等送道發交訊辦該氏自應聽候集質毋得遠離切切 
[英界公堂瑣案]  
　　粤人宋林訴稱婢女旺喜被王陸氏誘領轉托洪松壽價賣故將該氏與洪送案王陸氏供旺喜由張木匠領到我家言遭主人毆打願跟張往浦東爲養媳未幾卽去洪供與該氏爲隣曾兒張木匠領婢到該氏家我不與聞太守飭將該氏及洪分别　令尋旺喜昨晨由洪之弟某領旺喜投案請將兄松壽開釋太守隨判洪再押一月旺喜交宋林領去王陸氏從寛開釋○李唐氏稱常熟人同李王氏趁施育長之船來滬欲以針線餬口及租定房屋而無鍋灶卽借船户之行灶暫用故船户亦到我家吃飯我則令六歲之養媳名秀秀到船看守以便船户上岸如是者已三日前日適秀秀在船被李王氏誘領我念李王氏曾與裘桂天説話然　同去想是串通領誘爲將該氏及裘交捕送案李王氏供與李唐氏同鄉被誘來滬家中丈夫尙未知道此時想正查究不料反被誣告裘桂天供在烟館聞李唐氏與李王氏説及失去養媳我謂 
 
 

Page 4

 
 
李唐氏不可妄指李王氏詎被産累施育長供是江北人獨撑小船載該氏等來滬因被借行灶時到伊家吃飯當日回船不見李唐氏之養媳據鄰船人言被一婦人領去年歲面貌疑是李王氏黄太守訊供之下飭將李王氏交官媒裘桂天交地保施育長開釋諭令帮同李唐氏找尋養媳 
[法界公堂瑣案]  
　　前報錦名洋口管房洋人偕收租人陳松成控義興客寓張　生結欠房租經翁太守諭飭料理在案嗣因張祥生延至昨日仍未了結原告復投案請將生財拍賣張稱已有人還過價洋四十餘元除繳房租洋十九元外擬以餘聳作船費　籍收租人稱業已過月應繳洋二十六元翁太守謂何日釘門則以何曰爲止豈能於已釘之後再算租金况法租界章程房東釘門當先知照捕房恊同前去　次並未知會捕頭實違租界章程尚須查辦○前報舊校塲玉器作夥遺洋二百元於東洋車土經法包探先後將洋緝到等情嗣經徐盧榮之妻徐陳氏供出郭沈兩姓曾經分用洋元現聞破案湊齊殳來法包探又將郭克言沈仁和傳案研詰又供出徐步香一併覆訊彼此推諉翁太守知係郭克言挑釁着將沈仁和徐步香交保於下期將洋交案徐郭兩人管　 
 
 
 

Page 5

 
 
   
 
 

Page 6

 
 
[精校書籍發兌]  
欽定數理精藴廿四元佩文韵府四十元足本海國圖志十二元廿二史考異十元清隠山房兵書四元紅樓夢圖詠三元硃批史記菁華一元二以上均白紙宋元學案八元茅選八家古文七元湖海樓叢書八元小石叢書二元半明詩綜四元廿一史四譜四元十七史商榷三元十七史蒙求五角明季稗史一元二俞蔭甫茶香室雜著八角近科分韵綰閣詩初二編七角又新到眞春季文武縉紳八角法大馬路萬選樓啓 
[上海同文書局書帖價目]  
本局招印圖書集成二十四史兩書已於去臘望日印就廿四史内陳書一史所有取書換單等由久已登報茲又開印史記及圖書集成目錄不久次第告成惟兩書部數仍未滿額如合意者請早前來定印可也此佈各書帖價目 
碧血錄分裝五本每部洋一元爾雅圖分裝二本每部洋六角毛詩稽古編分裝八本技术夾板每部洋兩元四書味根錄分裝二本綾匣每部洋二元宍本唐人合集分裝八本綾匣每部洋一元四角　欽定篆文四書六經分裝十本枝术夾板每部洋二元　宋本切韻指掌圖訂裝一本每部洋三角佩文齋書畵譜分裝十六本綾匣每部洋七元　趙文敏公墨蹟裱成每册洋八角未裱每册洋五角康熙字典分裝六本枝木夾板每部洋三元劉文清公墨蹟裱成每册洋八角未裱每册洋五角成親王墨蹟裱成每册洋八角未裱每册洋五角何子貞墨蹟裱成每册洋五角未裱每册洋三角鐵保將軍墨蹟裱成每册洋四角未裱每册洋三角管夫人金剛經墨蹟每部洋五角戴文節公墨蹟每部洋二角御批通鑑輯覽每部六員愚荃敝帚每部三角同文書局啓 
[保德蘭四門町堀出售]  
才倍齊利惠脫　勃勒特司之四門町較别種均高久已馳名今運銷中國如欲購或定辦者請移玉來行面議可也經手中國各處義記洋行啓 
[洋傘出賣]  
啓者本行新到綢洋傘零拆每把足洋五角又布傘每把足洋五角元布傘每把足洋四角此佈四馬路麥格林帳房啓 
[家傳永平丸]  
極靈肝胃心氣藥本堂此方家傳秘製傳以調氣清胃平肝養血爲主服之立刻止痛卽見奇效向祇贈送親友茲特製以出售俾傳廣遠每瓶洋三角服法另有仿單在上洋寶善街大豐布號寄售仁趾堂啓 
[鳴謝良醫]  
予室人患肝胄不和嘔逆三載遍治無效於二月中旬適承敝友指悉南晝錦九如里寓有沈韶生先生專治婦女各症無不應手當卽請診服藥四十來帖其病若失眞爲婆心再造實係女病女治所爲無微不至因感其德以誌云爾滬瀆程炳章啓 
[新刻四書五經字考]  
嘗謂讀書必須識字識字固非庸易或一字數音或一字幾用是書考核四書五經中字義音韻之源流俾讀書孺子得以一望而知也洋兩角經史問答六角評定增注筆耕齋尺牘二角詩法舉要兩角四書對聯一角四馬路文海堂啓 
[聲明]  
本局現在大通上四十里饅頭山開採煤觔所採煤甚合内地燒用而價亦相宜如有客欲買此煤請放船到山裝運計塊煤每墩三兩二錢碎煤每墩二兩六錢另加正稅關平銀一錢賈厘五分所有運煤船照由本局代請其裝載一百墩者應納船鈔銀十兩四個月爲限合併聲明光緒十年四月初一日安徽池州礦務新局啓 
[貨物保險告白]  
啓者本輪船公司裝貨所發平常黑字提單向例不包保險倘遇水漬及船失事等情定然不賠如貴客意欲保穏仍須於水脚價口加付保費則給紅字提單連包保險可保無虞特此佈聞甲申二月廿三日太古洋行招商總局怡和洋行禪臣洋行仝啓 
[縮印四大家棋譜]  
范西屏施定菴程蘭如梁魏今爲雍乾間四大國手此譜四種皆四先生對局有批有評現覔得原書一部特用石印照相法印出計范施十局梁程十四局范梁七局施梁三局施程五局每套取回工料洋一元惟書無多諸君欲得者請速向上洋各書坊購取可也 
[新到各貨]  
本行新到外國運來褒南秘製格里斯得花露褒南秘製椰子油褒南妙製百花露褒南秘製克隆香水褒南秘製薑汁出售各仕商貴客賜顧者請至四馬路電線行對門交易 
是荷隆茂洋行佈告 
[儒醫到滬]  
姑蘇儒醫謝桂生男婦傷寒大方脈近來申江寓小東門内直街允章綢緞號内卽日開診門診不計過午不候此啓 
[果然有效]  
僕蒙友指引買詹誠德堂三香戒烟藥膏用之敬書匾額誌謝平江吳如賓拜 
[枸杞桑椹清補露]  
此酒釀成氣味甘香專爲養身者每日隨量酌飮大有養顔潤體之功轉老還童之効延年益壽百病不侵此係遵依古方只選枸杞子桑椹等清補之味釀成并無燥熱之品不拘老少男婦均可常飮倘若帶進酒舘侑酒呼觴實非五加皮玫瑰露之類所能步其後塵也枸杞子甘平性潤滋腎益氣生精助陽强筋健骨袪風明目利便消渴桑椹味甘功專補水利五贜關節安魂鎭神常食令人烏鬚黑髮聰耳明目足徴古聖賢命方專用此兩種清補之味釀酒其功確非淺鮮也謂余不信請嘗試之每瓶錢二百四十文棋盤街北首廣東梁愷悌啓 
[堅鋼鋒利禮和洋針]  
禮和洋行ＥＥＤＬＵＳ　ＮＯ１　ＤＪＡＭＯＮＤ　ＤＢＪＬＪＤ　ＥＹＢＤ　ＳＨＡＲＰＳ 
茲本行自運英國上等堅鋼洋針身子純熟比衆不同已蒙各省城鄕市鎭四遠馳名今本行格外加工精細揀選從無斷頭破尾之患每箱十萬枚如貴客合意者可向本行面訂可也特此佈白上海禮和洋行啓 
[同吉昌發財票行]  
今運售英五月份票原張六元分半照算每條足洋七角請來購發如遠埠來信指明上海抛球塲北决勿延悞 
[眞别直减價]  
本號高麗参的確正路老山别直可以保退保還自問不欺價比大市八折欲購者至大馬路德興里　康朝鮮號内 
[眞正漢口烟袋]  
本號設作漢鎭福建菴上堤正街精工選造雲白烟袋面盆手爐口盂烟盤烟鎗墨匣等貨俱全分設上海法大馬路興聖街口貨分層次價定公平凡蒙光顧定價不二包管回換復昌順謹啓 
[沉失股票息摺]  
上年十一月二十八日申懷遠輪船往粤内有第五百廿三號唐松記仁和保險股票摺一副計三股又四百十八號唐松記濟和保險股票摺一付計四股又四百八十號唐學能濟和保險股票摺一付計四股均在該船沉失現向該公司補領新票摺矣特此聲明唐道紳啓 
[機器軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
[買呂宋票須知]  
快來發財　呂宋字與别國不同人多未曉今本行　呂宋十二个月字　及一切章程繹以華文随票分送以免　　今售英五月票全張六元半張三元條頭七角賜顧者信至棋盤街北首立速回件廣生祥啓 
[恭謝良藥]  
余嗜洋烟諸藥難戒今買中和里誠德堂寳號三香膏和烟燈吸一月果除烟癮心殊銘感特誌數　登報掦名朱義具 
[新設保險公司卽扣三分之一]  
新設保險公司所有中國貴客貨物銀兩等項往來槪可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛庄漢口九江鎭江一切等處倘有貴客賜顧請至本行面議特此佈聞同治十三年六月吉日太古洋行謹啓 
[開設花會]  
啓者本埠西商開設花會今年定於十四十五號卽華四月二十念一兩日在黃浦灘空地開設但須天氣晴朗則如期開會也經理花會人啓 
[分派官利]  
本號四月十五日將癸未年官利分派今定章程凡諸股友至期携回股票息摺到來取息因前票摺多有未及塡名今一律更換新摺但前原主將股份按讓别友今從新註實名字於後再有按讓情事須到本號經明方可交易倘不經明如有帳目牽涉卽向該股份者扣還毋得異言此佈申源號啓 
[梁愷悌治疫痧藥]  
本堂虔製救急萬應痧氣丸止疫八寶紅靈丹時症白痧散神効臥龍丹人馬平安散諸葛行軍散靈寶如意丹太乙菩提丸藿香正氣丸萬應保和丸萬應午時茶解暑甘露茶太乙紫金錠與及参茸衞生丸参茸白鳳丸各種膏丹丸散藥酒出售如蒙貴客賜顧貨眞價實劃一不二并請細認招牌以杜假冐棋盤街北首廣東梁愷悌老鋪啓 
[包戒包斷参茸戒烟丸]  
此丸靈騐如神可以包戒一服此丸便能立卽將烟槍收起戒時毫無難過戒後保不生病旣無烟膏烟灰配入亦非外國碼粉製成善能拔脫烟根有斬關奪隘之力每癮一分吞丸兩粒雙料每兩六百粒錢一千二百文核計每粒錢二文單料每兩三百粒錢三百文核計每粒錢一文如貴客未敢輕信卽到本堂包戒斷癮後謝亦可棋盤街北首梁愷悌啓 
[張兩銘星卜]  
秘得蠢子星書評定時刻註載母妻姓氏富貴榮枯子女有無終身得失如有勿准不取分文寓四馬路中南畫錦里 
[脫離苦海]  
余受洋烟之系久矣履思戒絶苦乏良方前閱申報有武林胡氏揚名之積善堂戒烟膏可裝在鎗上吸食頗有靈騐遂往購服之半月後果然面轉紅潤而烟癮盡除矣故遂代爲登報揚名如諸君欲戒烟者祈向申北老旗昌後廣　公所東首鼎生綢號内買之試吸數天便知奇騐並非虚語耳倘各外埠欲買者祈托各信局可也泰康茶棧許竹笙啓 
 
 

Page 7

 
 
   
 
 

Page 8

 
 
   
 
 

Page 9

 
 
   
 
