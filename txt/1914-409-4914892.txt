# 1914 - 409 - 4914892

 

Page 1

 
 
   
 
 

Page 2

 
 
時評 
[無事之政府（抱）]  
　　前此政府多事而民無事今民間多事極矣而政府乃無事 
國會轟鬧又轟閙内閣更迭又更迭司法組織改革又改革斯時政界忙亂極矣起視民間方額手慶共和之告成謂將長享太平幸福也則政府多事而民無事之秋也乃者白狼起大水至飛蝗滿天流離載道驗契之吏挨戶而誅求瓜蔓之抄聞風而膽戰商困無藝之稅民食如珠之米亦極天時人事之交迫矣而政府則政敵滅大權一雍容而上徽號絡繹而賜勳章無宵衣旰食之憂有制禮作樂之盛美哉其太平無事也 
一消一長之間見世變焉旣往不說且觀其後 
[命令]  
　　七月二十三日大總統策令内務部呈江蘇巡按使韓國鈞咨稱蘇州警察廳廳長石人俊現經委署他缺請免去本官等語石人俊准免本官此令 
又令内務部呈江蘇巡按使韓國鈞咨請任命孫翊爲蘇州警察廳廳長應照准此令 
又令農商部呈請任命鄭孝檉爲秘書應照准此令 
又令都肅政史莊藴寛呈稱肅政史惲毓齡因學懇請辭職惲毓齡准免本官此運 
又令司法部呈請將此次裁缺之署直隸張北地方審判廳長吳經詮直隸張北地方審判廳推事王錫九方壽恒邵令澤署直隸天津第一初級審判廳推事杜蔭漙署直隸天津第二初級審判推事喬鴻聲署直隸保定初級審判廳推事祖興賢許殿棟署直隸張北初級審判廳推　徐步善署直隸張北地方檢察廳檢察官趙賡祥署直隸天津第二初級檢察廳檢察官馬士傑署直隸天津第三初級檢察廳檢察官盧士傑署直隸保定初級檢察廳檢察官宋景春署直隸張北初級檢察廳檢察官鄧延壽均開去署缺另候任用等語應照准此令 
又令交通部呈稱擬將參事陸夢熊進叙三等等語應照准此令 
又令交通部呈擬司長周萬鵬吳應科均叙列三等司長沈琪王景春蔣尊褘署司長袁齡均叙列四等等語應照准此令 
七月二十三日大總統申令本年入夏以來廣東廣西江西湖南等省大水爲災當經飭部分别撥欵振撫所有被灾　所人民蕩析離居嗷嗷待哺每一念及寢饋難安特再由本大總統捐銀三萬元發交財政部撥給廣東廣西各一萬元江西湖南各五千元匯交各該管巡按使承領分别派員妥爲散放以恤灾黎此令 
又令湖南巡按使劉心源着免其覲見此令又令據署四川巡按使陳廷傑呈稱署彰明縣知事李瀛誤沿以匪制匪之說信用著名哥老會首王雲龍弟兄以致恃勢怙惡良懦含寃始行轉控鄰縣及安縣知事林靖拿獲王霖龍後復移告王雲龍等該知事猶以越權紊法飾詞互揭代爲辯護實與知事懲戒條例第六條第二項第十一項相符至安縣知事林靖拿獲鄰境盜首亦與知事奬勵條例第十一條第三項相符擬請分别奬懲等語署彰明縣知事李瀛朋比痞棍縱盜殃民着交文官懲戒委員會從嚴議處安縣知事林靖拿獲鄰境盜首具見平日捕務尙能認眞應交内務部查案核奬王雲龍等准來呈按法懲辦以除奸宄而靖地方此令（按尙有命令多道明日補錄） 
專電 
　　北京電喧傳財部向德商借六百萬兩還短期債近俄國又提出抗議數事 
　　北京電赴桂查案之姚寳來沈覲扆巳回京所查八欵除謡傳陸榮廷通匪並無其事及法人要求兩國邊界對訊須設電話可照辦餘仍由外部與法使議結 
　　北京電交通内部組織略定路政司長袁齡本津浦庫務處長即專管材料者現各新司長已到任舊人如陳福頤權量等均囘參事處被查之何瑞章亦已補僉事似取添而不汰之主義惟内部權限尙難分劃如路政與路工之類袁雖到任尙無事可辦舊人均持冷觀主義葉則應對諮詢不參己見京漢等路喧傳將易總辦現中立者對於此次改革均以新手多而無經驗機關分立而權限難淸爲慮大抵楊出馬之日已不遠 
　　北京電美國實業國民協會代表將長住京調查商務及企業等事又將繼向任商務官之敏腕的支配人調查通信並准其受華政府之顧問不支薪水　　蕪湖電屯溪巡緝隊二十夜變亂隊長汪孔章被害搶掠茶稅局及益和通裕兩錢莊至省電線亦被砍斷叛兵二十一晨整隊向開化逃去 
　　蕪湖電六安因白匪囘豫恐再犯皖居民近有搬遷出城者爲皖軍所阻 
蕪湖電近日寒暑表已升至一百零二度時疫發生此間紅十字會就湖南會館組織時疫醫院九月一日開幕 
　　南京電財政部應付中英公司利息銀計一萬一千餘鎊昨電令財政廳在蘇省驗契欵内撥付　　南京電財政部現派黄祖徴雷多壽李鑫等南下調查財政一切情形 
　　南京電新任江蘇巡按使齊耀琳准八月底來甯 
　　南京電韓巡按使現擬請假三星期回海安修墓是否赴皖聞俟覲見後再定行蹤 
　　南京電部派查蝗員田僉事二十日由徐州赴東海一帶調查 
　　南京電韓巡按使現將十二圩鹽棧巡防兩營裁撤遣送囘籍另調兩淮緝私營駐守 
　　南京電韓巡按使因妓捐補助農會經費有礙政體特飭警察廳停收另商籌欵方法 
特約路透電 
　　廣州電文羅（譯音）渡船因載客及貨物過多在廣州新昌縣間沉沒搭客三百五十人溺斃者二百五十人運貨者皆詆當道不訂章程取締船舶致釀巨禍　　廣州電巡區傳來之消息頗慘内有數處迄未得賑聞辦賑員中間有舞弊者有賣藥之人託詞救濟災民以貨物免稅運入内地分散招徠生意其狀况之惡劣目覩者皆以爲然 
譯電 
　　北京電英美政府會同向外交部抗議上海旣爲免釐之區不應以南巿置於區外英國並提出其他抗議三種中國均未答覆　　北京電于式枚吕海寰雖經袁總統致書勸駕贈以貴品卒不肯出山並璧返贈品且以嫠婦自比謂恐再醮之後徒蒙羞辱梁鼎芬瞿鴻禨毛慶蕃亦均辭參政之任　　北京電黎元洪徐世昌將最先得寳光嘉禾章 
　　北京電政府應鄂巡按使之請漢陽鐡廠將安置新式美國機器 
　　柏林電路透電社所傳德國克虜伯炮廠議爲中政府在北京附近建造兵工廠一所之說全無根據又德國擬建之靑島鋼鐡廠含有兵工廠一所之說亦屬子虚 
　　倫敦電外相葛雷君二十五日在平民議院宣稱英政府已於七月十五日批准一九一二年海牙萬國鴉片大會所訂之鴉片條約 
　　倫敦電各報對於愛爾蘭問題大會皆具悲觀且信其失敗將於今日（二十四日）揭曉各黨領袖昨晚曾紛開談話會 
　　倫敦電奥國愛的美敦書之嚴厲强硬出人意料毫不留磋商之餘地大局今極阽危人人均欲急知俄國態度如何奥國某半官報謂德國决不容第三國干涉奥塞之事云 
　　維也納電奥國致塞維亞之公文要求塞政府宣布運動排奥之罪狀及引以自責懲辦罪犯禁遏學校排奥之課程開除官員其名應由奥國開報承認會同奥員禁遏排奥之舉動及會同奥政府代表告發薩拉桀伏暗殺案之同謀犯且尙要求拘捕塞維亞陸軍少佐一員及顯宦一員　　維也納電奥國政府已命駐塞公使塞政府如至二十五晚仍未依從奥國愛的美敦書要求各欵則即率使署辦事人員起程回國 
　　聖彼得堡電二十四日下午内閣召集特别會議討論外國時局歷四小時之久聞俄國擬即出而干涉請奥展長致塞愛的美敦書之期限俾歐外洲交家得暇施展舉動奥如拒絶則俄將以嚴厲手段對待之云　　聖彼得堡電罷工風潮已由當遵道鎭壓平靜公電 
　　北京中外通信社來電申報鑒昨陸軍部派憲兵令大自由報停版逮去編輯發行人將處有期徒刑中外通信社叩敬 
要聞一 
[最近政局之要人觀（談虎客）]  
　　近日内外新聞記者以政府關防嚴密無從探聽新聞除西藏會議等幾件外交事情及王治馨等幾起貪贜案件幾無可紀之事有以滑稽之口吻點竄唐詩喟然而嘆曰聖朝無闕事自覺新聞稀雖然總統實行以後政權統一旣無曩日凌亂雜沓之憂自可漸收政簡　淸之效然苟博諮周訪亦非絶無可紀之事茲將最近之政聞彚誌於左 
袁總統在數月前每日早起常有天仍未明即燃燭看公事之時除晝間無片刻閒暇外夜間須至更深方能就寢今則庶績咸煕上午六時後七時始出來至公事房披閱緊要文電至九時國務卿及左右丞諸人入内商議一切至遲不過十點鐘即可完畢左右丞先退出國務卿仍留遂接開軍事會議以國務卿可與聞軍學也列席軍事會議者除陸軍總長段祺瑞海軍總長劉冠雄統率辦事處辦事員薩鎭氷蔭昌王士珍外參謀次長陳宦亦往往參列然以近來除少數地方尙有盜匪外餘均太平無事故軍事會議亦不費長久之時間大約不過一點鐘的工夫卽可議畢於是各部總長即跟到上去回公事但司法敎育兩部須聽候傳呼方纔上去每日約正午十二時卽一律下來袁總統乃退歸上房午膳後一枕黄粱遂作羲皇上人矣直至三點鐘方又出來看看公事見見賓客然此時除緊要之公事則不看矣而所見賓客每日至多亦不過十人此外休息時居多矣 
國務卿以前赴總統府時總在八點以前今則改遲了一點鐘略如上所述十二點前後出來後遂回到政事堂公所（即前國務院）亦睡一午覺不再進去遇有事件發生從前右丞每日午後必來報告一次近以事漸減少亦不天天去大約隔一天始赴公所一次與徐相國接接頭 
左丞楊士琦本兼中日興業公司總裁當該公司開成立會時楊卽欲辭職故楊並未赴日本而以董事孫多森代表前往適澀澤男爵來華勸楊曰甫經成立你就辭職總覺不好故楊辭職之舉遂暫時擱起今又過了兩月乃又欲仍申前議其繼之者均謂必屬孫多森頗有可信之價値然楊將來不僅辭該公司之總裁即政事堂之左丞亦將棄如敝屣矣以余所聞繼楊而爲左丞者也有人在此人非須新從外面調來即兩月前所喧傳之周樹模也 
周任爲平政院長不及一月謂其將繼楊而爲左丞母亦近於揑造而非也周到任後遇事悉聽評事等所爲自已毫不主張且徐相國電約其來京之時原議畀以左丞而周之爲人亦祇合與聞政事任爲左丞方可謂用當其材 
至楊舍左丞而不爲或謂將長農商此說極無根據蓋張一時决無動摇與其謂楊將長農商不如謂楊必仍長交通較可深信此蓋有兩種事實可以証明一楊於三四月間曾一度任爲交通總長命令已發出國務院忽然撤回例以國會否認湯化龍爲總長施肇基爲公使袁總統於國會解散後仍各如其所擬以畀之然彼猶僅擬定而命令尙未發出楊則迫其收回成命者也必再使其長交通尤無疑問二交通部此次改革純由梁敦彦主持梁何以不多用自己有關係之人或應酬一切朋友所薦者而獨多用楊士琦所薦者梁本不欲久任交通且知繼其後者必爲楊氏故樂得做個人情也有謂次長葉恭綽將外任巡按使者此說殆不確近日葉之權力雖大爲削減然漢文公牘現專歸葉辦理未必能放他走也 
梁離交通後有謂必長外交者孫寳琦近來屢請病假即表示不願久幹之意日昨又請假七日高等文官甄别委員孫爲委員長并未到會函請汪鳳瀛臨 
 
 
 

Page 3

 
 
時代理主席其致該會之函雖云因患脚氣不良於行已請假七日實則去志之表見者也孫若去職外交舍梁莫屬然余聞梁在前淸時與某國公使感情甚不融洽日前某公使曾向某要人詢問梁長外交袁總統有無此意並謂若果成事實以後兩國邦交必難輯睦云云而袁總統固注意外交之人也梁旣與某公使有惡感未必定要梁長外交貽將來國際之障碍且孫此時亦無他項相當之位置雖孫欲外任公使之意表示巳久而最近之未來時期間可斷言其必不至於更動矣 
此外王士珍有將於參陸兩部占一總長位置周自齊不能久於財政將仍以周學煕繼之此皆决非無稽之談不過尙在醖釀之中而發表時期尙難預必耳 
[大借欵最近談判之雙方態度]  
　　十七日之會議借欵談判我國主張借八百萬鎊爲償還短期債務之用幣制借欵則暫緩提議而五國團則以爲借債償債之債票在歐洲巿場難以消售兩方意見頗難調和昨十七日周總長又赴滙豐銀行詢問五國團代表倫敦資本團對於八百萬鎊借欵之議近日有無回答蓋上次談判時我國提出八百萬鎊借欵　及以之償還短期借欵各條件五國團答以須電倫敦本行商議政周總長有此詢問也五國代表對於周總長此問當答以尙未接有倫敦回電此種回答是眞是僞不得而知一言蔽之則一不得要領之答覆也周總長聞此語後卽將我國政府意見對五國團鄭重說明之曰我國政府就幣制改革一事切實調查一時實難急速施行而短期内外債則限期已迫萬難延緩故不得已將幣制借欵暫緩提議而先議償還短期債務一項之借欵上月十八日雙方會議之際五國團雖曾允代籌二百萬鎊至三百萬鎊之墊欵然此項數目以之償還内外短期債務實尙不足一半之額不惟不能充幣制資金即償還短期債務亦不能彌縫下去故特對於五國團商借八百萬鎊專供償還短期債務之用今日五國團究竟允諾此項借欵與否請即與最後之回答以免徒延時日周總長語此設時極表示一種强硬之態度 
　　五國團之態度五國團聞周總長此番談判以爲中國或有他項借歀準備抑或出於憤慨之所致頗有以此爲最後交涉之意業於十八二十兩日連開會議將此事之始末拍電本國請示最後之辦法若倫敦回信再無着落則借歀談判或即有斷絶交涉之事實亦未可知也 
　　二十日之回電第二次大借欵磋商雖已經移時日尙未决定據聞雙方之主張甚爲懸絶又據前日（二十　）駐京銀行團接到倫敦銀行團本部之來電略謂中國政府所主張之短期借欵之事已與幣制借款分離絶體不准云云駐京銀行團巳以此事通告中國政府云 
[財政部地價稅條例内容之擬就]  
　　財政部近擬頒行地價稅條例一事業巳屢經報章揭載惟其内容如何外間尙未之聞茲經詳細調查現在此項條例已由該部籌辦財稅所議員姚東彦擬就日來正在籌商俾臻完善探其所擬内容約可分爲四項（一）負課之人據所規定係於土地所有權移轉時對於賣主賦課地價稅（二）應課之地此項土地計分兩種即商埠及附近二十里以内之土地與鐡路車站附近十里以内之土地賣主於售賣土地時應將賣價及地址報明收稅官廳請其核算稅給予地價稅單後方能成交成交以後即持此軍向該官廳納稅再請其給予納稅單惟賣主對於該官廳之核算有異議時得呈請其審查一次但此項土地之業主畝數坐落等項每半年須由財政部調查一次（三）稅率之數地價稅之稅率係以土地之賣價比較原價有十分之二以上之增價者就其所增之價課以地價稅如所增之價不及原價十分二者於售賣時應給予免稅單其所謂原價者乃以賣主買入之原契所載數目爲標準設土地上有大工程及附屬建築物等項爲原契所未載者得由賣主提出確實証據經官廳估計於應稅之增價内扣除之　懲罰之條如賣主有短寫賣價或隱匿漏稅情事依官廳所核算之稅額罰加一倍完納至買主如有扶同徇隱者罰以官廳所核算稅額之半數云 
[元年度中國農商事業之寫眞]  
　　大統計表之出現外間盛傳之農商部編纂之大統計一節現聞第一次農商統計表上卷一册業於日前成印頒行矣查該表係民國元年度二十三省工商之统計全册計分四編曰工業曰商業曰鑛業曰附錄且附載九種彩色比較圖表其紙數　爲五百頁裒然之大册洵足以窺知中國工商情形之大勢者也其中工業事項最爲詳細鑛業次之並聞其下卷擬俟農林統計報告齊全再行彙編現督促農林專員正在徴集農林統計之中大約秋間或可編出云　　職工工廠之總數茲據農商部編纂之民國元年度農商統計所示全國二十三省工廠總數計有三萬零七百四十九年其職工總數計逹六十六萬一千七百八十四人其中織造工廠計四千一百五十處職工計二十二萬八千四百九十七人機械及器具工廠計二千三百九十三處職工計三萬三千二百六十七人化學工廠計七千五百六十七處職工計十五萬四千六百二十一人飲食物工廠計四千八百零一處職工計二十萬零八千九百人雜工廠計一千七百四十九處職工計二萬零七百二十六人特别工廠計九十二處職工計五千七百七十三人至鑛業則全國巳開採之區計有四千零四十九區其畝數計一千一百三十一萬零零五十二畝鑛業職工正在開鑛者計三千八百八十二人職工總數則辦事人員計一千一百三十八人鑛師計三千四百四十一人鑛工計十五萬二千四百五十九人云 
[白狼分竄後之陜省治安狀况]  
　　狼匪分竄據最近興安府通信云六月下旬至七月初旬白狼匪先越秦嶺由鎭安地方向山陽方面東竄其匪軍數額約在三萬左右另有馬匹七八十頭而帶有軍械者不過半數其餘似均爲附隨之土匪及各地流氓此等匪徒搶掠山陽後其一分隊南下抵竹林關由漢口駛來之民船六十餘艘悉被掠奪將所載貨物投入河中匪徒一律搭乘該民船如疾風驟雨順江而下而匪軍之大部則向商州及荆紫關方面竄去繼知有官軍嚴守而變更方向决計取道於商州附近折回河南南境之舊巢 
　　陜軍凱旋開赴山陽及商州地方討匪之陜軍現將其一分隊駐守各要隘其餘大隊近日陸續凱旋西安據其凱旋兵云討匪之際官軍死傷約有三百餘名較匪衆之死傷稍多又謂匪軍所乘之　馬若有行路緩慢者往往棄諸路旁因此爲官軍所獲爲數不尠　　盩厔土匪西安之西南盩厔縣頃復有土匪約六百名滋事擾亂及官軍前往討伐遂竄入南山中據云此種土匪與白狼匪並無關係全係哥老會匪前屢以盩厔及郿縣地方出沒 
　　西安警備自陸建章繼張鳳　督陜後於月之一日率領多數部下軍官及所部兵士二隊由舊寓東門外八仙庵移寓舊督署由是西安四門警戒極嚴至其衛兵一律以北洋軍充之不分晝夜在各處巡邏原有陜軍均移住他處 
　　軍警衝突月之十三日駐守北門外巡警與陜軍後六團之兵偶生衝突軍兵擊退巡警復毁壞警署署長以下各員迫不得巳一律逃亡幸未釀成大變現聞軍隊方面之主動者有若干人業經正法 
[雜評一（抱）]  
　　放賑舞弊此等人可謂天良喪盡國家宜查明處以重典不宜置若勿聞也西報云然不查辦何以存國體雖然喪天良者多矣民窮財盡而坐視無覩是見溺不救類也民窮財盡而猶肆搜括是落并下石類也民窮財盡而猶有剝民肥已貪贜枉法者是即賑灾　　類巳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内務部請核政務廳組織法之原呈]  
　　内務　朱總長以各省巡按使署政務廳組織成立情形不能一致特擬定分職設員辦法呈請總統訓行　行　於七月十八日奉批令應俟各省巡按使呈報到齊再擬辦法呈候核奪茲特錄其原呈如下以供參考爲遵批彚核各省巡按使公署政務廳分職設員辦法呈候裁奪事竊自本年五月二十三日省道縣各官制奉令公布以後迭經各省呈咨政務廳組織成立日期續據奉天巡按使呈報政務廳職掌員額俸給各淸單奉批令呈悉應准先行試辦　交内務財政兩部查照此批又據福建江蘇吉林湖北等省巡按使呈報政務廳設員分職章程先後各奉批令應准先行試辦交内務部　核呈奪又據山西巡按使　電呈同前　奉令政務廳各科分設委員未便過多應由該巡按使體察情形核實辦理又據直隸巡按使呈同前因奉批令所設科員名額不宜太多如遇事務遇繁得雇用書手隨時進退交内務部轉行知照各等因均由政事堂鈔交到部伏查省官制第十四條之規定於政務廳之各科椽屬由巡按使自委職掌員額由巡按使自定　有鑒於近年外省情形設　浮濫牽制太多政務進行紛歧不一故遠採辟置之制冀得茂異之材予以舉擇之權俾收指臂之效但責之以治事而不束之以官方庶長官自操其權衡而　亦樂爲效用也核閱各該省呈咨於政務廳之組織大抵依據省官制各條分配職掌有以特别委任監督事件歸納於總務科者有於四科之外另設辦理特别委任監督事件者四科之中有分股分課多少不同者分職雖有歧異而條理均尙明晰但期事務之克舉本不必拘以致應暫請准如所擬分别施行惟查奉天吉林黑龍江等省之蒙　事務皆係特别情形　係極爲重要分職章程中未經規定應飭將　法聲覆備案至於掾屬員額有設員三四十者有設員五六十者省分有大小之殊事務有繁簡之别固不能一概從同亦不宜漫舞限制擬　酌定大省政務廳設員以五十人爲度中省致務廳設員以四十二人爲度小省政務廳設員以三十六人爲度如遇事務過繁得隨時委員事畢撤銷不爲定額他若　校文件整理庶務之員不在此限其椽屬名稱有沿用參議秘書僉事主事技正技士科長科員者均與中央官名相同諸多窒碍一則以名稱比例有階級之判别恐　者或不甘於俯就二　以官名混同生事務之拘牽恐用人或致難於位置實於規定自委椽屬本意不相符合又有以主任主稿股員助理員佐理員事務員爲名稱者亦復彼此紛歧參差不一查前淸督撫署内初則聘用幕友繼　委用職官多以同學故舊地方士紳及本省或外省之候　人　參　　合　有名德達人退休顯宦亦時與帷幕得人　盛或俱稱爲文案或遷稱爲委員或稱爲總辦帮　或稱爲主任佐理事務取其諸習情誼取其聯貫現在規定自委　　實　探取此意擬請定名爲某某主任員某某佐理員無論贊佐機密辦理文牘以至技術　譯等員皆一律用此名稱亦可表明其職務若夫鄕邦耆舊介乎師友之間不妨優禮聘徴置之左右稱爲顧問諮議不爲定員其掾屬俸給僅奉天湖北江蘇三省呈報有案他省尙未規定擬請飭由各省巡按使按照預算定額及地方之生活程度酌量預定該省　屬俸給等次表自最高之等若干元起以次遞减分若干等至若干元止咨部立案以爲標準某項人員某等俸給不必拘以比例但期處以適宜就此　圍之中自行支配隨時將員名俸等咨部註册所有彚核各省政務廳分職設員辦法緣由理合具呈恭候裁奪再按省官制　十四條所謂叙等者係叙俸給之高下並非較官職之崇卑現在各省因此條文每多誤會以致沿用中央官名比附中央官等强相牽合生諸障礙特爲明白解釋以免舛錯合併陳明謹乞大總統鈞鑒訓　施行謹呈 
[粤報界對於收換舊幣之感情廣東特約平生]  
　　粤省收換舊幣爲中外觀聽所關其事甚爲重要惟王璟芳氏自抵粤以來其收幣辦法尙有不洽輿情之處如地點僅設一所期限只定一月又萬元始換不滿萬元者　許向商店兌換否則須商店擔保先爲掛號始許到換其種種爲難省中言論界多不滿意而加以評論王氏大爲憤怒遂起而干涉或飭警廳或電財政部駕以奸商託報造謡之名雷厲風行而粤人之信用如　皆有所有顧矣 
粤　某報因換幣事曾撰一論說曰今日拒絶小宗紙幣故爲奸商淡友開操縱漁利之途蚩蚩者氓不幾誤疑政界與奸商淡友通同作弊乎第凡擁有鉅金之人則自可操縱初不必商民然後可爲淡友更不必廣東商民然後可爲淡友云云斯論且嘲且諷不免搔着癢處蓋粤人傳說省中紙幣極低落時王環芳到粤亦曾自收數百萬預爲他日射利地步其言雖無左證然報中諧部多已加以謔言今某報論調及謂不必廣東商足然後可爲淡友其意旨若與之同故王璟芳閱之憤怒更甚立致函警廳其言曰匣劒帷燈意有所指中間言論多與事實不符究竟所指何人如有憑據應飭卽日宣布倘係浮光掠影之談亦應卽日更正云云然　廳循例行文而某報之情態自若復　别報著一論說題曰王璟芳干涉報界言論文中層層駁辨力斥其傳諭更正之非詎知王氏一面飭　察廳一面又已電達財政部矣十日巡按使又飭警廳傳諭報館文云現准財政部元電開據王會辦璟芳電稱收換辦法改良收數大增奸商無利可漁託報造謡揑稱本處不收小宗以致舊幣跌價等　似此造謡希圖破壞於財政前途大有妨碍應請飭屬嚴行干涉以維幣政此文由巡按使飭警　傳諭各報館迅卽更正并稱嗣後母許再登載此種謡言以維幣政自有此嚴行干涉迅即更正之處分而粤中之收幣如何情形無論如何擾動　在禁止登載之列此後粤中各報當如反舌無聲矣今日爲七日二十一號距截止收換之期限尙有十日耳此十日中粤人之儲有舊幣苦於無從兌換者尙多况粤省遼闊舊幣散於各府縣各鄕鎭者近日水災迭告又安能如期而至故一般商民惟希望其收換尙有展期然王氏於五號出有通告云本所自開收起所　舊紙幣本限兩星期内來函掛號候換　經通告在案現限期届滿本應照限内止截掛號惟念粤省遼闊遠道　來難免沿途風雨愆期未至者特延期十日至本月二十五日爲掛號最終限期届期尙未掛號者無論因何事故决不再行展限掛號至收換之期確守部令限一個月截止　限未換者即成廢紙依此布告收換雖限五月底挂號則限至二十五而己然有大宗舊幣者方有挂號資格其有小宗舊幣有及一萬元又難覓有店舖擔保者只有聽其爲廢紙而已故近日期限將滿省中讕言極盛倘向隅者太多難保無意外之事近巡按使接財政部電云據收換紙幣洋員電　東園地方遼闊軍警巡守人數無多請電知多派以免疏處此亦　嘗非思患預防之意也 
[粤省第二次提訊鬻官案]  
　　十八日嚴廳長龍委員在財政廳第二次提訊郭占鰲案二點鐘先提前實業司羅普質問仍予以坐位令自行擬供并謂大丈夫做事當磊磊落落不可累人茲聞其供詞内皆辯明彼委無得贜情弊後提出郭吳研訊二人仍互相攻擊甚力五點鐘訊畢大約此案不久即可水落石出也嚴廳長龍委員審畢後特將本案情形并帶同供詞親謁李巡按使密商辦法又聞鬻官案經當道研訊後以吳慶芳郭占鰲二人供與前堂五異應即隔别押候以防串謀狡供特飭行番禺縣知事云茲據該縣將吳慶芳郭占鰲　名管解前來當即分别審訊除將吳慶芳一名改交南海縣管押外合將郭占鰲一名發交原警帶仰即妥爲收管母　疏忽此案外間推測謂羅普因有人從中斡旋將來所得結果擬即以（一時不察誤爲屬員朦蔽）十字按律定罪將來萬般罪惡盡歸吳慶芳及郭占鰲二人蓋主持此議者實有面面俱圓之深意也惟承審員中亦有反對此議而主張澈究者厥後若何無從預測 
又聞李國筠巡按　任後初不甚注意此案嗣接太翁經羲拍李一電約共百字歷言此案中央甚爲注意辦理不可不愼同日又接莊都肅政史電望照律治罪故李使遂興政務廳長鄭　之密商翌日乃即加派兩員審理并即復電太翁以此推測將來此　似又有可差强人意之希望也又聞李使覆肅政史電有羅普瞞禀出結應免本官等語未知確否 
[郴州兵變紀詳]  
　　湘省近來因裁减軍隊所有各屬防營　須一律退伍南路一帶　經着手開　而衡州卽有兵變之謡幸未釀成大事茲據詳細調查本月十三號郴州所駐之防軍因恐被裁撤遂萌　志方動手時各兵勢甚洶洶勒令商民懸掛白旗四處張貼僞示假託孫文爲大元帥湘南趙鎭守使爲討袁軍總司令等名義以圖　惑所有該縣各征要機關俱被佔據四處搶刧人心惶惶商業巳全體罷巿並聞該縣知事殷廷鶚巳被亂兵捉去各機關重要人物亦多被拿有吳營長（長沙人）巳爲亂兵槍斃現由衡州耒陽各處遣派大兵前往剿辦茲將湖南公報所揭載之消息并錄於左 
郴州駐防軍隊原止二三十人隸於一隊官之下隊官爲陳姓少年好遊蕩軍紀不嚴其營長駐桂陽所部之兵分駐於各屬此次因政府命令退伍遂調分駐各屬之兵（計三隊）集於郴州以便遣散猶恐各軍或有不服特調駐防嘉禾之兵兩隊來郴從事彈壓此兩隊兵固亦在退伍之列者俟郴軍遣散即調往衡州退伍是時由省中運解銅元七千串以作軍餉各兵以銅元不便携帶向長官要求　換銀毫（郴州素通用銀毫每角値錢百二十文）長官商之商會向商家攤派兌換事已辦妥槍械亦陸續呈繳矣今乃忽爾譁變雖不能必其無他原因然其彈壓之兵串通一氣以圖一逞亦未可知該邑地小民貧城巿無富商大賈即刧掠所得亦必不多知事公署此刻尤屬空如蓋該邑納糧習慣向在秋冬春夏納者絶少也昨日湘政府已派某團長率軍向郴進發必不難刻日平定惟該邑人民經此浩刦不免大傷元氣耳 
[湘省之炸彈與黨人]  
　　湘省近年以來巳發見炸彈案十餘次本月十五號午後七時省垣東門捷徑又有省炸彈發見一時外間傳聞紛紛不一茲經切實調查係有將軍府調查員戴某查得一黨人機關設法投入以探　靜巳有三星期之久見該黨造有炸彈僞向購買是日始騙得一枚將擬携入將軍府以作證據其時天氣大雨失足跌倒因而炸裂炸傷左邊腰部比經東區警察探詢並會司南區警察分途報告南三分署署員黄君裳乘馬馳至詢悉情形據戴某即携彈被炸之調查員述稱以前各項情節並稱該黨人機關數處一在南城外沙河街内之妙高峯當由　察署員黄君裳督察員冒君險馳往拿獲黨人齊桂生第十二人齊卽該黨首領内有工業專門學校金工科學生黄某一人在該處製造炸彈尙有一女人係藏炸彈於褲内以混入城者據供情節與戴某所述略同其宗旨在擾亂治安並無何等大舉湯將軍當以警察緝捕有功特賞洋三百元以示奬勵其拿獲之黨人即於十七日下午綁赴瀏陽門外一律處以槍斃又聞歲某路經洪家井湖南公報附近忽其手内轟然一聲如鳴巨炮當即倒地經該段巡士近身檢查見其手中有炸裂之炸彈枚形如日本所賣之薄荷冰盒手腹俱受重傷該巡士當將　某送人警廳審訊共供詞如上所述 
十八號將軍府又拿到黨人十餘人俱足鐐手銬送交軍法　審訊探聞孫由靖港拿獲來者該黨名曰少年再造黨首領　劉重（去年獨立時充都督府稽查）其機關設在一民船上停泊無定所昨由將章府　　探得消息始行拿獲惟劉重巳逃據附劉　　　郴州兵變故巳於前日竄往該處 
[湘省又罹水災慘劇]  
　　湘省前次水災甫經平息所有籌賑及一切善後　宜正在極力籌辦乃忽於本月十五日晚間復又大雨如注歷十六日一晝夜至十七日午後始稍停歇河水自十六日半夜起　然飛漲至十七日早僅數小時巳暴漲一丈六七尺是日上午因水面較寛漲力較緩至十八日午間又加漲丈許西門外一帶河街又被淹及居民因水來甚驟迫不及防有在睡夢之中而突遭淹浸者此時逃生不暇所有什物多未搬移故較前次損失尤鉅近河圩田因前次水退之後正在竭力修治潰口尙未修復此次水勢驟來即巳直灌而入一時無可救護困苦情狀慘不忍聞現在天氣仍復大雨時行水勢日在加漲就目前　論（十八日下午較前次水勢僅小三尺之譜將來尙未可知湘　何辜又復罹此慘厄良可慨巳 
[省經濟革命之恐慌]  
　　贛省民國銀行原以官銀錢總號於光復時改組開辦迄今三年營業以來頗獲厚利發出每張一千文紙幣數逾千萬餘串洋元鈔票二百七十餘萬元代辦省庫收納漕稅支放兵餉兩抵之外計墊五百餘萬元　街巿往來計欠商家存欵巿銀二百萬兩左右刻下現欵缺乏庫儲空虚雖經官廳出示嚴禁買空賣空實因無現可搬暗盤驟漲申票每千兩售至巿銀一千六百除　英洋每元作用巿銀一兩二錢有奇惟廣生隆錢莊千金開張營業至今不及十年獲利已逹十餘萬兩而尙不廳禁令仍做暗盤高價收受申票洋鈔　貨居　把持巿面業經戚巡按使派員查明以其違犯禁　破壞巿面勒　罰銀二萬兩爭多滅少尙未定議而民國銀行總理傳　俊協理張昭文因爲街巿暗盤申　　元定價過昂致使銀行収欵驟减現在盤查庫存銀元紙幣祇有四十餘萬元現洋不過萬元左右發放本月分薪餉後片紙無存再放　欵無以應付殊深焦灼特行面懇李將軍戚巡按王廳長共同維持而商業中人存在銀行活期之欵　提不動誠恐　國　行趁下月中國銀行將民國銀行附設省庫收辦國庫致使外縣解欵絲毫無進從茲停擺將　廳所欠墊放薪餉五百餘萬元備抵民國銀行發出銀元紙幣及　家存欵預計數目尙相符合聞商務總會出與維持議將該行發出每張千文紙幣（官價五錢五分巿價六錢有奇）於年底改作巿銀四錢五分英洋每元（現價一兩二錢）改作巿銀　錢詳請巡按使批准立案屆期　行以冀維持目前實則恐不能也若果不急設法籌借大批現欵來贛救濟則官窮商困以致省虧五百餘萬元無　補還必閙出經濟革命破壞金融機關則危險情形將不可言狀矣 
[福州屬海面之盜案]  
　　閩省邇來沿海一帶時有盜匪出沒搶刧行旅地方官以時方多故無暇及此致使匪膽愈横商船公會迭據商船　稱　温州口至南日洋帶海盜如毛計自去歲至今商船　失巳不下數百萬元船戶被傷或被殺者指不勝屈懇請轉禀巡按使迅派輪船往來巡弋以護商船茲將最近刧案二則錄左 
　　福淸福淸縣著名海盜楊九扇子等嘯聚黨類約有千人專在沿海帶刧掠民船商旅受害者指不勝屈前月有乾泰號商船裝　貨物値二萬餘金由閩開往寗波　至中途突被該盜將所有貨物儘數搶去并將出海商夥　名殺斃許巡按使接呈後即派軍隊會縣追拿縣知事隨遣科長黄師晋前往先後拿獲要盜楊來生等十八名訊供不　已呈請巡按使察核矣又有金源成商船日前儀運貨物駛至泉州管轄之祥芝洋面被海盜周三榜等搶刧一空計値三萬餘元事後查悉周等本　南日之浮斗鄕人素行不法當經許巡按使令飭福淸縣知事特派委員黄師晉會同五十三　一營前抵南日拿獲周三榜羽黨周興周根寳楊圭桃等三名解縣訊供不諱立即正法 
長樂蜀口白犬山地方前淸同治年間曾由海關於彼處建築燈塔一座並派人看守以作航海者之標準相沿　久日昨看守燈塔之信船船戶曹起高投閩海關監督署禀稱有長樂縣所轄之汶上鄕海盜王喜喜等十餘　突將燈塔毁壞並搶去信件衣服毆傷曹起嫩一名請究云云黄監督准即函請巡按使飭長樂縣嚴拿王喜喜等到案究辦 
[雲南之匪警]  
　　雲南威遠廳地居極邊漢少夷多不料月來該處忽有李匪等糾集黨羽午餘人意欲謀亂經滇南觀察使派兵馳往剿緝而現在仍未解散日昨威遠縣飛禀劉觀察使轉電軍府略云威遠風潮迄未平息此事起於漢土不和巳詳前電茲事查係三數劣紳於辦自治時操切過甚夷民蓄恨巳久朱李等匪因而煽惑之致有今日現象現據該印委報朱匪仍糾匪千餘人忽聚忽散六月十五夜該匪竟至蠻缅圍攻軍隊各弁勇併力抵禦斃匪四名該處團正勒國才亦被匪擊斃當飭密速偵緝匪首務獲懲辦一面將被控劣紳拿解來道　辦以爲釜底抽薪之計云云 
　　阿迷州所屬婆　因係鐡路車站人烟尙多並駐有鐡道巡警及軍隊以爲保路防匪之用日昨路警發局探悉婆兮附近小黑土地方忽聚匪羽百餘人均帶快鎗肆行搶掠當由駐婆軍隊　遣士兵三十名前往緝捕巳將匪徒擊散詎該匪等兇悍異常越時未久復聚衆將士兵圍困現又中婆添派士兵二十名趕往救援並向公司借電報告阿迷路警總局飛告各路警局一體嚴加防範 
　　開化府現巳改縣所屬江那地方向來設有分縣一員駐彼管理民情　因該處生計艱難匪徒甚多地方已不堪其擾詎六月二十四日晚突有匪徒百餘名圍攻施都底地方所駐兵隊　少雖竭力抵禦不能取勝致官軍被匪擊斃三名快鎗子彈亦被掠盡現在巳由 
 
 
 

Page 7

 
 
開化派員李隊兜剿矣 
[濫用職權者理宜歸案訊辦]  
　　浙垣之江旅館帳房吳某因傷斃命一案發生之際吳某有無串通情事局外人固不得知惟吳某被獲後發交某隊長研訊不料某隊長竟用籐條柄鞭背百餘下吳某當即暈去後用冷水噴面救醒其時吳某之背早巳血肉糢糊慘不忍　某隊長知此事不可收拾立卽回明廳長將吳某送交地方檢察廳訊辦詎陳廳長早有所聞拒而不納　經押解之人一再請求始允收受惟因吳某傷勢過重當即飭令檢騐吏會同押解之人眼同檢驗詳細　註傷格並令檢騐吏出具切結以昭信用然後將吳收押乃吳某傷疤潰爛洞見肺腑延至日　瘐斃獄中聞陳廳長以某隊長濫用職權非法刑訊業　詳請高等廳轉呈巡按使飭令夏廳長將某隊長停止職務歸案訊辦以尊法律而重人道並聞尸親亦巳聘律師提起訴訟矣 
地方通信 
[鎭江]  
　　以紙代人鎭郡一帶亢旱無雨瘟疫流行死亡枕藉惟郡南十餘里觀音堂玄天上帝近有神棍託乩令各家於　曆六月初一日每家各糊紙人一個並具冥鏹等物合家人年歲若干便需各物若干特赴該廟焚化即能消災脫厄並定　日迎該神出游謂之逐疫一般愚夫愚婦多被煽惑云 
　　裁减憲兵憲兵司令官陳調元君刻因憲兵經費支絀必須大加裁减每運祗留三十六名所有各營營副官司務長等名目一律裁撤現巳親赴鎭江常州各處實行甄别以定去留 
[杭州]  
　　商界提倡新巿場之說帖旗營自取銷公娼後各業均觀望不前以致購地營造進退爲難茲聞有商界巨子提議規畫振興巿場擬就說帖請商會提倡（甲）城站至旗營馬路速即建築以便交通（乙）請求商會勸令各工廠一律遷入（丙）三等地多造平房樓房俾作工人住屋（丁）建築小菜場將閙巿口官巷衆安橋菜場一律遷入就近居戶購物交通仍便（戊湖濱仿照黄浦灘放寛路　鋪　草地多備鐡　沿湖多種樹木居中造公家花園俾各界公餘玩賞湖山風景己）巿場發軔之際租金問題最關緊要現在屋價似未便高抬如巿面果然發逹再行酌加云云　　杭滬班停輪之决議拱埠三公司前因天旱水涸行駛小輪時遭擱淺當將蘇杭班先行停駛其滬杭班因絲茶裝運正旺爲顧全營業起見改用淺水小輪繞道行駛等情茲聞嘉湖等處河道日見乾涸民船行駛尙有危險之虞雖改用淺水小輪亦無濟於事三公司爲鄭重民命起見决議將滬杭班於日内一律停駛以免危險俟河道通順再行擇期開班云 
廣東 
　　日中有旗之謡言澄海來函云澄城近日竟發生一種最不經謡言謂空中紅日内現出五色旗中午時候多有用水窺測或用鏡反照者旗影或見爲方形或見爲外方内圓形種種謡諑不一而足將由地方官查禁矣 
　　韓江亦有水患日前連天大雨高州經巳受其影響釀成水災頃聞潮屬現亦蒙害計菴埠外河及韓江一帶自十四日起即水勢時增各堤多露險象十六日水勢仍漲各鄕民齊出搶救恐又成災矣又香港來電云李巡按使龍上將軍籌賑公所鑒得汕電十四夜潮梅水漲二丈餘被災甚鉅某以哀溺自當安集梓桑尤切敬恭用呼將伯以惠災黎生死肉骨實紉高誼旅港梅商代表謝適羣 
[安慶]  
　　倪將　防匪紀聞皖省倪將軍近因白匪回　皖省邊境先令馬統領聯甲以武衛右軍右路五營分三營開駐六安一帶防守復派二營分守潁上各要地以期呼應靈捷又以師行首重資糧省庫雖有二十餘萬的欵然後此軍用無定昨特面諭軍需科源源妥籌俾行軍資用不至缺乏云 
　　看守所仍歸縣管皖垣模範監獄及看守所當去歲取消獨立之初司法　無人在省曾歸懷寗縣兼管數月嗣後司法規復該二機關仍歸高等檢　及地方檢廳分管在案現聞倪巡按以司法現歸巡按監督乃　法部請以模範監獄看守所仍歸縣管一以發交人犯可省轉　一可撙節經費頃准部復監獄仍歸司法其看守所即撥歸縣管轉飭到縣故昨日徐知事巳將看守所接管所有該所人犯一百餘名均改押懷寗縣矣 
[陜西]  
　　勇士殺賊紀日前白匪竄擾山陽焚判殺掠極爲慘酷事後始聞勇士殺賊一事勇士者平日膽識卓越槍術妙絶惜談者忘其姓字見匪横行無人理憤然自言曰予今日得死所矣遂隻身負鎗而出是夜天黑如墨伏臥西關道左暗發鎗彈傷匪甚多匪衆以爲埋伏四面環擊勇士潛身得法未致受傷奮力擊射至黎明見被傷匪屍横三竪四然巳力憊神疲　踖不能步履忽被匪瞥見擁而執之勇士猶奮舌切齒駡賊匪用數鎗同發斃命并焚掠東西關而去該邑紳商聞其斃賊之壯捐軀之烈特公製衣棺歛塟以慰忠魂 
　　陸督物色人材第一旅長張益謙君前淸時留學東瀛富有軍事學識光復後署理財政司長消息盈虚陜省金融得以流通現辭旅長之職擬杜門養疴陸督欽其學術閱歷聞巳聘請數次擬任爲督府顧問云 
[雜評二（默）]  
　　海盜引起交涉可慮中國固巳徧地盜匪矣然所傳皆陸地也今則海面之盜匪復大熾廣東西江刦輪巨案之屢出也北方沿海一帶則樂定　州之漁鹽各稅局被刦也登州之大帮匪黨持快鎗以佔據地面且與官軍對敵也（均見前報專電與西電茲則福州屬海面搶刦商旅之事又迭起矣嗚呼中國之陸海軍誠不足與言對外竟不能對國内之海陸匪耶英艦駛人西江以保護商輪爲詞是因海盜猖獗故已露干涉之動機矣當局縱不爲商民計何忍併不爲主權計耶 
　　蘇贛之動物學大家江蘇自旱象起官廳紛紛研究捕蝗法謂蝗性若何産地現象若何捕之之法若何是官廳深於蝗學者也江西自水災起巡按使亟亟布告伐蛟法謂蛟性若何産地現象若何伐之之法若何（見咋報要聞）是巡按使　深於蛟學者也蝗學蛟學皆動物學也蘇贛大吏可稱動物學大家 
然今日動物中最爲害者莫如狼大吏能知蝗性蛟性亦能深知狼性否能捕蝗伐蛟亦能捕狼伐狼否 
或曰縱不能捕狼伐狼猶能捕蝗伐蛟賢於彼求其故不得而日迎神祈禱延僧唪誦以從事於天神學者遠矣 
　雲先生惠鑒鄙人少多疾病 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日人索償兵事損失之磋商]  
　　旅滬各國商家因上年製造局戰事曾受損失要求賠償迭誌本報茲悉英商　德豐駁船一欵巳經外交部與駐京英使商定賠償損失銀一萬餘兩業巳了結惟日本同文書院愛光社日淸公司及製造局日本火藥工程司等因要索太鉅迄未定議日前外交部來電飭即在滬就近商辦故洪知事特偕譯員黄輯虞君前往日領事館與有吉明總領事等會商一切聞尙未解决云 
[解散水警第三分署]  
　　江蘇水警裁汰士兵遣回湘鄂等省原籍巳迭誌前報茲悉水警第四分署長王楚雄君接第二廳第三專署長　志鵬君飭開所轄第三分署除酌留一二三等巡官十一員外自該分署長仲傑以次一併連帶解職各官佐均應核給薪水二個月共洋六百四十四元本專署長辦理新編手續事務正繁不及親詣發給查得該分署長王楚雄辦事幹練堪爲本專署長代表合行飭委持銀前往速與第三分署長仲傑接洽宣佈散給恩餉迅速分别遣散並將第三分署關防文卷軍裝等件仍仰該員王楚雄檢點明白飭交一等巡官胡連勝李德仲解送本專署部核收云云業由王分署長於前日携銀督隊前赴常熟代爲給餉遣散矣 
浙江偵緝隊捕獲黨人 
[王英蹈海彭福解浙]  
　　浙江朱將軍日前偵悉上海小沙渡黨人機關破獲後有王英彭福兩人逃匿寗波仍圖暗設機關密謀起事特派偵緝隊隊長王開臣帶同隊士八名前往寗波舟山設法捕獲當在王彭二人身畔搜出黄興何海鳴所給之委任狀各一張前日自甬附搭甯紹商輪來滬轉赴杭垣詎輪至中途王英乘隊士不備躍入海中不知生死彭福則於昨晨至滬旋經王隊長押登滬杭火車解往浙垣將軍署訊辦 
[白狼羽黨之供詞]  
　　江寗宣武上將軍行署偵探員日前（二十號）在寗拿獲白狼黨羽三名抄出自狼给發憑照私信等件訊據供稱奉白狼手下總司令劉麻子遺派會同僞軍械科員馬錫侯等十餘入偕往上海虹口定購子彈軍裝私信二封係令送交某某二人白狼所派駐滬偵探共有四名專令在申探聽軍情等語現將軍署軍事處巳電致駐滬偵探員嚴爲偵查矣 
[嚴緝勾結遊匪之黨人]  
　　上海鎭守使鄭汝成　昨接宣武上將軍馮飭第三一二號開准安徽倪將軍咨開案據駐防天長縣皖軍砲兵第三營營長王澤春天長知事宋毓衡呈稱前獲亂黨江炳義訊據供稱同時拿獲之李孟洲受柏逆文蔚委任來皖帶有柏逆舊官長分途煽亂在六合任勾通遊匪事務者爲周翰維等情到府查六合隸屬蘇省相應抄送該犯原供咨請查照轉飭緝拿嚴辦盻速施行等因准此周翰維一名旣有在六合勾通游匪謀亂情事亟應嚴拿懲辦除分行外合亟抄黏飭行仰該鎭守使即便轉飭所屬一體嚴密偵緝務周翰維一名弋獲到案澈究懲辦母任遠颺切切此飭 
[求新廠之光榮]  
　　四川胡將軍電上海黄浦灘求新廠鑒貴廠代四川鐡路公司所造大川輪船現巳平安駛抵重慶實本國船廠創造淺水輪舶入川嚆矢貴廠工業發達深爲慶賀望益加講求精進增國光榮胡景伊逈印　　又陳巡按使電上海黄浦灘求新廠鑒大川抵蜀深佩經營貴廠工業精進忭賀良殷陳廷傑叩　印 
[電詢扣留縫衣機器之情節]  
　　江蘇巡按使致蘇州關楊監督電云准駐滬美總領事號電稱據勝家公司禀該公司運送領有免稅單縫衣機器被蘇州常關扣留每部索捐洋一元業於本月十四日函請飭放合再電請立飭放行等因查此案前准美領來函當以旣領免單自應按約放行卽經飭查復奪在案兹准前因希將此案情節迅先電復勿延巡按使韓馬印 
[日人參觀軍械廠]  
　　昨有旅滬日本人男女四十八名乘坐汽車八輛於午後二點半時赴滬南製造局謁見軍械處處長謝邦淸請其引導參觀局廠機器當由謝君偕同鎗廠委員王君導領分赴鎗砲及砲彈各廠參觀顺便又至江南造船所閱看至午後三點二十分時始興辭而返 
[海軍左司令巡查海盜]  
　　駐滬海軍左司令林君近奉海軍部電飭以烟臺一帶洋面邇來海盜充斥飭即親自巡查等因現林君巳於前日前往煙臺巡察矣 
[飛鷹艇入塢修理]  
　　飛鷹魚雷艇近因機器不甚靈捷故由海軍李總司令禀由海軍部批准入塢修理昨巳飭令飛鷹艦長預備駛入船塢興修所有該艦之無線電機亦因損壞一併修理 
[小東門店舖終須遷讓]  
　　本邑小東門内大街因須改築寛大馬路由工巡捐局長朱壽丞君飭知該處各店遷至已塡浜基以便定期開築嗣有老三益周益大等各戶出而反抗尙未開工茲朱局長巳將規定路綫抵償地畆並關係各種利益及籌擬彌補損失情形開具淸摺詳請鄭鎭守使迅卽核示當奉批示云詳悉開通馬路事在必行况旣成案在前斷不容少數人阻擾於後已與楊道尹會銜出示曉諭矣淸摺存此批 
[讓還義渡公路之請求]  
　　虹口楊樹浦楊家碼頭義渡公路被英商卜内門及麥邊塡築侵佔阻塞交通上海縣洪知事據引翔港鄕經董王銓運等函報後即派本署繙譯黄輯虞前在勘明該英商等因塡築廠基佔及公路以致居民出入不便業巳據情詳請滬海道尹照會英總領事轉飭卜内門麥邊兩英商分别拆讓以利交通矣 
[汽車夫與馬車夫之惡感]  
前日下午汽車夫與馬車夫等糾同三百餘人在馬立師地方聚吃講茶一言不合希圖械鬭卽齊集在法租界白爾部路將次兇鬭當經六十號三道頭安南捕及一百三十二號安南捕上前喝阻若輩不服劇將一百三十二號越捕頭額擊傷立送醫院敷治傷甚危險茲由捕房將混名洋銅罐陸阿福並混名小上海二人拘獲盤詰之下據供有英界落差巡捕二十餘人在内嗣經探目黄錦榮偕六十號越捕至老閘捕房認明一百四十八號九百五十三號兩華捕確係在場當由老閘捕房副捕頭飭將該二捕先行看管餘着查明再核 
[警廳發餉之籌備]  
　　淞滬　察廳所屬各區署長警月餉同章半月一發自徐廳長涖任後改爲每月月底發給現在七月份發餉之期巳近急應預爲等備故巳分飭各區驚署各分署等趕將各長警花名分别造册呈送備查所有各區署承辦違警事件之罰欵亦着於月杪開明實數呈報查察仍將所罰之欵一併　繳以備稽攷聞徐廳長巳於昨日赴省面禀韓巡按使請領本月份餉銀並將預算情形陳明請示云 
[警察防護看守所之一瞥]  
上海地方檢察廳第一看守所前由警廳撥派保安隊士到所防護嗣因該廳裁減經費將該隊士撤銷仍由汪檢察　諭飭司法巡警到所保護茲汪君查得司法經費異常支絀原有法警亦不敷差遣復商准　廳徐廳長於前日撥派警察隊士十名由汪巡長督率持械到該所照料詎汪巡長與各隊士旣蒞押所門外因見住宿地位不潔即於上燈時與各隊士不别而去昨汪廳長巳兩致徐廳長詰問矣 
[法總巡分派探捕]  
　　法租界議决推廣後所有善鐘路新造捕房業經藍總巡諭派西探脫來耍克爲副捕頭現又派兩號西捕爲値班捕頭並飭一號二號包探至彼當差又撥越捕十八名華捕十名輪流巡緝至盧家灣捕房本有華捕三名現亦添足十名並派包探兩名至彼辦公聞於西曆八月一號實行劃界云 
[繼續研訊藏書樓竊案]  
　　寗波范氏天一閣藏書樓失竊古書圖畫一案業經范氏族人范盈　控由捕房將竊賊馮德富薜阿會及收贜之六藝書局主陳立炎來靑閣書坊主楊雲溪先後提傳至公共公廨迭次訊供均誌前報前日午後由王襄讞與美領畢君繼續研訊兩造仍各延律師到堂代辯訊據馮德富供稱本年三月二十六日與六藝書局主陳立炎同在茶肆啜茗據陳談及現今東洋地方建造藏書　欲收買各種古書並向我詢問寗波天一閣爾知曉否如能設法偷來好者每本可得價洋一元次者每本亦可得洋五角我以偷竊之事無此本領答之而散迨四月初二日下午三句鐘時復在四馬路中華第一樓品茗薛阿會時亦在座由陳立炎領來木匠一人據云此木匠可以至寗波天一閣施其　稘伎俩並交付川費洋五十元託我與薛阿會二人同往寗波指引此事實係受愚並云以上各情曾在捕房供明云云堂上遂命中西探上堂質對據中　探禀稱馮在捕房詢供時祗云受人之愚並　說由陳立炎唆便僅指陳爲收贜而馮則堅稱曾在捕房供明並經兩造律師盤詰良久飭令帶下繼由捕房將法租界食舊廛書坊主金頌淸傳案訊據供稱前項舊書係出價洋五千元向六藝書局及來靑閣兩家轉購由湖州蔣姓紳董出價洋一萬二千元購去訊至此中西官因爲時已晚判金交五千元人洋並保馮薛二人還押陳楊仍各交原保候下禮拜一再訊 
[復訊收買舊鐡案]  
　　張秋園控法租界某鐡店主陳阿梅與夥張木林收買寄存浦東某货棧内被竊之舊鐡等情業經捕房將陳張兩被告一併拘解公堂訊判各交五百元人洋並保候德領堂期解訊在案昨由掃房將二人解案請究兩造各延律師到堂代辯並據原告律師聲稱調查所失舊鐡値價甚巨應請將被告押候補提人證澈究中西官會商之下判被告改各交一千元人洋並保候補提人證再訊 
[嚴禁夜花園之批詞]  
　　滬上每屆夏令有等牟利之徒隱戤洋商在華洋交界處開設夜花園通宵逹旦男女混雜傷風敗俗莫此爲甚且夜露侵肌大碍衛生迭經中西官查禁在案詎陽奉陰違開設如故茲有滬西公民周廷棟等公呈滬海道尹公署請爲查禁以維風化而重衛生昨經楊道尹批其牘尾云據呈巳悉夜花園之傷風敗俗中　同惡巳由本道尹會商鎭守使鄭從嚴設法禁止矣仰即知照此批 
[王瑞福慣賣僞彩票]  
　　王瑞福前日在新閘派克路兜售僞彩票由捕查獲昨解公堂經中西官訊知王前因出售僞彩票誘騙人財曾經訊辦有案今又復犯實屬怙惡不悛判押西牢三月僞彩票塗銷 
[再誌私造鈔票之牽涉]  
　　寓居公共租界九江路之湖南人譚經及海寗路揚州婦人王顧氏均因法租界破獲私造鈔票案牽涉業經法捕房包探恊同英捕房中西包探將二人一併拘解公共公堂訊供分别押候法公堂補出提票到廨提回訊究在案昨晨由廨復訊因法捕房並未派探投案亦無正式公文到廨且被告均不承認故由王襄讞商之德領裴君判譚經王顧氏一併開釋 
[請求塡給分運單之艱難]  
　　上海稅務　公所所長韓萃靑君曾將本邑各業認稅商家之已經擔認加繳産銷　徴稅欵者詳請江蘇財政　長核示旋奉批示僅准棉花等六業　商按照所禀辦理其餘各業批令切實加繳以符定章茲韓所長對於巳經加繳各認商　准試辦兩月俟屆滿後再定辦法至分運單一節因財政廳長未經認可諭令各認商先給提貨單迨將貨物運至就近稅所各機關扦驗相符方准塡給分運單以杜流弊惟各認商仍恐多所留難堅求所長代禀廳長變通辦理未知能達目的否 
[禁售黨人書籍]  
　　上海鄭鎭守使奉宣武上將軍馮君飭知奉總统府辦事處查禁黨首孫文等所撰各種書籍希飭詳廳一體查禁售　等因鄭君立即飭知淞滬警察廳長徐輔洲君轉飭各區署一體查明境内各書肆有無售賣此種書籍隨時查禁如違提究 
[婚據年歲不符]  
　　新閘梅白克路十四號居戶邱金南（係蹺脚）控妻阿二帶同十五歲領女金寳逃匿於北河南路一千零二十三號屋内昨由捕房將該婦與女一併拘解公堂請究據原告供稱於宣統元年四月初三日在棲流所助捐婚娶發所婦人阿二爲妻旋復出洋價買金寳爲義女近因失業該婦即欲與我分離帶同金寳匿居北河南路是以報捕拘究並將棲流所發給之婚據呈案請察繼據金寳供稱邱與其母確係姘識因將女子虐待是以避居他處孫襄讞商之德領海君以原告所呈婚據察核年歲不符恐非實在今旣據金寳供明兩造並非正式婚配被告母庸研訊遂判將案註銷 
[穢褻不堪之訴訟]  
　　江北人袁長發住居夏家觀音堂地方其子袁世順前娶楊其元之妹爲室近因世順夫婦遷居楊處不肯歸家日前由長發投禀檢察分庭控楊唆使家庭不睦經李檢察官傳訊據袁世順夫婦同供因長發强姦媳婦已有三次是以遷居在外問官以若輩均屬無恥一併斥釋 
[寡婦不知何處去]  
　　浦東三林塘鄕人湯其珍投該處地方警區控陸仁仁陸掌雲等串拐伊寡嫂出賣無蹤等情曾經諭候查緝在案茲湯將兩陸扭送到區區員諭送地方警察事務所訊究景警務長以案關刑事解送地方檢察廳訊辦 
[王阿黑訛詐行兇]  
　　城廂内外踏布帮工人前日在邑廟内羣玉樓茶肆中討論行規忽有前在一區二分署充當探夥之王阿黑向該業工人等拆梢洋二十元不遂卽糾同無賴將陳才根兇毆受傷當由守望巡警到場將王拘送到署轉送警廳司法科移解地方檢察廳訊辦汪廳長立即派員騐明陳受傷屬實諭令自行醫治王押候究辦 
[小工軋斷手指]  
　　小工王春年昨在某公司輪船上裝貨偶一不愼被貨箱軋斷手指二節血流如注登時痛極倒臥艙内旋由工頭聞悉將王送往同仁醫院請爲療治 
[汽車撞壞電桿]  
　　一百五十六號華捕昨至法公堂訴稱前晚黄昏時巡差至公館馬路迤西一帶見有張阿全所駕之汽車從北往南穿過大馬路適一百五十六號汽車由東而來向北轉灣彼此碰撞未損惟將德律風柱撞壞修費約銀十餘兩當即禀明捕頭飭探分傳到案求請訊究質之張阿全供實係一百五十六號汽車所撞小民所駕之汽車並不疾馳安有撞壞德律風柱之理求恩公斷讞員聶君以一百五十六號汽車夫抗傳不到遂商之代理陪審西官花君判張罰賠　費洋五元再罰洋五元充公仍補傳未到案之汽車夫訊究 
[仍須警廳查復]  
滬海道尹公署昨日發出禀批一道照錄如下商人廣生利經理何廣成禀新法製革無碍衛生由禀悉凡工廠製作有腐穢之氣妨人呼吸必須擇設空曠之區以便空氣滌蕩此公共衛生之所係警政所應取締者也若如所禀絶無妨碍工業亦在保護之列仰淞滬警察廳按查明晣復辦禀發仍繳 
[巡警拘獲搶匪]  
　　高郵婦人李董氏昨午行至老白渡口忽被寗波匪徒許實山上前　去大洋二元小洋一角銅錢一枚而逸氏卽喊救由守望巡警　炳章追獲抄出原贜解送一區警局轉送地方檢察廳訊辦又匪徒吳子卿昨在西門外搶刦行人林政洋數元亦爲巡警人贜並獲解至二區警局傳林到區并送檢察廳　辦 
[繳騐單據之違抗]  
　　奚塘　鄕人張芹輝春間在閘北初級審判廳訴張春喬　吞受押田單一　　三次傳訊時適値初級廳裁撤之際被告避不到案原告在廳前連候三天不料此案巳被認爲休止擱置不理嗣由張芹輝赴地方廳上訴經袁廳長查悉業於前日傳案訊問判被告交保限七天繳騐單據再行核辦昨因限滿被告仍未遵繳復由原告續禀請追當奉袁廳長諭候定期續開辯論以憑究辦 
[洋商控追房租]  
　　日前有英商白來投審判分庭訴龔家宅租戶周桑陳何婁記各欠房租洋十二元不還前日經沈庭長傳到周何二人質訊一過判令分别交保限期淸還了案 
[按月五分利之印度債]  
　　印度人山大生至地方審判廳控湯仁元借去洋一百元向索不還請求追究等情袁廳長准卽將　提案昨日午後四時許由張推事官開庭辯論山大生因不諳華語與印度人蔭禮庭相約到案由蔭訴稱今年二十八歲現在南京路文匯西字報館營生與山大生爲友前有湯仁元向山借去洋一百元言明按月利洋五元立有契約迄巳二十二個月除收過利洋外尙少本利洋一百四十元屢索不付爲此來案控訴請求訊追給領票據呈電湯供前因急用向山借洋是實先後共付還利洋六十五元本來按期付利勿失信用嗣因患病在家難以貿易以致拖宕求恩察斷張君一再詰問原被執定如前張君謂原告曰中國習慣放債取利固常有之事然决無按月取利至五分者至貴國取利之例本推事官現難明瞭今日即爲辯論終結聽候送達判詞湯仁元判令交保如果無保則照例收押蔭禮庭復上堂聲稱送達判詞應需若干日張君曰祗多以一星期爲限該原告始遵諭而去 
[破獲秘密烟室]  
　　法捕房捕頭昨至法公堂聲稱查得沈桂林家在密室内售賣燈吸搜獲烟鎗三枝連同烟燈各物送案請究供沈實係自己吸食不敢私賣求恩成全中西官以其有意刁賴判罰洋二十元充公烟具銷燬 
[是否指鹿爲馬]  
　　浦東某姓被刧一案茲由上海地方警探訪悉匪黨張四登匿跡法租界某里内當經縣知事備文派探投法捕房請爲派探協拿嗣由包探將張拿獲堅不承認昨由捕房將張解送法公廨請究供稱小民姓趙名子全並非張四登可請查訪中西官恐有錯誤判押候查明實情再行復訊核斷 
[胡福來不再受愚]  
　　胡福來至法公廨訴稱前在電車公司服役與朱伯元同事認識嗣朱與小民先後因事被公司停歇出外而朱專在碼頭上行竊旅客衣物囑令小民承認偷竊曾經公堂將我懲辦釋出後朱仍欲逼小民行竊不允將我兇毆昨由公司中人在朱身畔抄出公司内前給腰牌今巳呈案求恩訊究質之朱供並不呌他偷竊實遭誣控求察中西官以朱刁惡判押禁兩個月滿期逐出租界 
[工部局對於上級軍官之通融]  
　　租界向章不許中國軍官佩刀走入租界違者拘解公堂科罰此例行之巳久頗多不便茲公共租界工部局巳允通融業於前日通諭各捕房以後中國上級軍官因公佩刀經過租界者不復干涉聞於七月二十四號起實行云 
[西婦罰洋兩元]  
　　僑居虹口百老滙路三十七號洋房之西婦盤克佛處控同路七百七十六號内無領學管束之西婦美麗斯美斯無端來家辱駡等情昨由捕房將被告傳至公共公堂請究原告見證西人偕出店張阿才上堂證明前情訊之被告供詞推諉中西官以被告實有不合判罰洋二元充公 
[管門人姦拐婦女]  
住居叉袋角鴻順里之黄廷山日前具禀檢察分庭控管門人朱叙堂誘姦其妻黄李氏捲逃一案前日傳訊原告巳尋獲該氏扭案請究經李檢察官預訊之下該氏供認與朱偕逃判解送地方檢察廳核辦 
[過犯復入租界]  
　　過犯吳增渠迭經公堂堂懲辦驅逐出境昨又潛入美租界被華探李明泉在　遇見拘入捕房經捕頭詢明屬實押候解廨訊　 
[口角用武]  
錢阿四林甫生昨在虹口西華得路口角用武被捕查見喝阻不服一併送入捕房押候核辦 
[公共公堂瑣案]  
　　蘇鈺堂控陳和卿不還借洋六十七元昨經公堂傳訊以陳屢傳不到諭令押追陳供現願缴洋二十元餘求交保料理中西官准陳再交七十元人洋並保候訊 
　　德商捷成洋行控田九香不理定貨虧銀一案昨經公堂傳訊原告由梁姓用人上堂代表請追中西官以原告本人未到判候原告到堂再行訊核 
　　印人立孟生控董榮根借洋五十七元不還昨由捕房將被告傳案請示判交保候下禮拜一歸英領陪審 
　　英美電車公司控賣票人胡根桃曾在行駛外圓路之八十五號電車上賣票舞獘等情昨由捕房將胡拘解公堂請究當由查票人上堂證明前情訊之胡供詞支吾判押一月示儆 
　　斐倫路一百八十四號居戶王阿妹偕同居女子張阿英控王阿三行竊布衣十七件昨由捕房將王拘解公堂訊係迭次過犯判押西牢一年期滿逐出租界 
　　黄包車夫陳三因吞沒坐客朱玉聲遺忘値洋一百二十餘元之古畫一軸被控昨由包探將陳拘解公堂訊供一遇判押候補提同黨併究 
[星其六各銀行查倉單]  
　　中國銀行銀九十七萬洋一百七十五萬折交通銀三十五萬洋一百二十三萬折麥加利銀三百三十三萬洋一百六十三萬折匯豐銀一千七百零五萬洋三百九十一萬折德華銀五百七十九萬洋三百三十三萬折正金銀七百五十八萬洋七十四萬折道勝銀五百四十七萬洋九十八萬折通商銀二十萬洋四十萬折東方銀三百二十五萬洋二十萬折花旗銀一百三十六萬洋四十五萬折華比銀七十六萬洋七十九萬折和囒銀一百二十五萬洋九十八萬折台灣銀九十六萬洋四十萬折本街銀九十八萬洋一百十三萬共銀四千九百三十萬洋一千七百九十二萬折 
[偉羅補汁公司之發逹]  
　　偉羅補汁公司近在倫敦開常年會議由總董斯特洛斯君宣布近三年來營業發逹情形較昔幾增倍許上一會計年度餘利英金七萬六千二百六十鎊較前一年增多英金一萬四千三百零四鎊各董事請派紅利一分二釐撥金萬鎊爲公積金合成二萬二千五百鎊該公司嘗研究白血翰消滅病黴之功用證明偉羅補汁大可增長血輪爭勝之力以故醫學界益樂購用此汁該公司去年議决擬建之研究實騐室近巳告成於三月間開幕規模宏大衆皆稱之 
[雜評三（訥）]  
[大川輪船抵川之電告]  
　　蜀道難行古人所歎自長江創行輪船後亦僅抵宜昌而止自宜昌至重慶間舟行迂緩非兩三月不能達近兩年來宜重間之輪船亦通矣商民嘖嘖稱便利然而皆外國所造之輪船也其爲本國船廠所造而入川者必以求新廠之大川船爲嚆矢乎 
我國近年以來無日不言振興工藝然攷其成績率皆粗淺卑劣與夫本輕易舉之物其能精求機器而又具大魄力以成就所謂大工藝者除國家所設之製造等廠外聞無所聞焉今求新廠以商人之魄力而所成就如此詎非商界莫大之榮譽乎我故謂大川船之人川不僅川人感便利且於我國製造前途　挾有無窮之希望也 
來稿 
[徽州茶業近况之三面觀]  
　　（寄　） 
　　一茶戶茶戶者産製毛茶之各戶也今年茶戶以予之目見耳 
 
 
 

Page 11

 
 
聞者可分爲甲乙丙三種甲種茶戶全獲厚利者也此種茶戶居十之大半蓋其採製毛茶時初意將來沽出山價較去年能作加二申已覺心滿意足如去年沽出二十四五元者欲沽二十八九元三十元去年沽三十元者欲沽三十五六元去年沽四十五十元者欲沽四十七八六十元去年沽六十元者欲沾七十元耳當茶未下樹號客乃先寄洋貸於茶戶豫定購買時茶戶亦惟謂如此庶吾之欲望可償並不料號客自放其價格　較高至十餘元二十元不等殊出茶戶意料之外此所以爲全獲厚利者也乙種茶戶則始獲利而終失其利者也此種茶戶居十之二三究其所以終失其利之原因殆有數組一組係作主人家之茶戶以爲今年號客進山買茶如此肯放高價則屯溪巿鎭茶號薈萃之巿場必更有進而益上者於是除代號客購買若于外乃另自取若干担自行蒞屯交號豈知茶號接滬上訊電茶巿大挫不肯收受祗得自行另售適行巿日疲守待日久亦惟有認虧賣之歸去一組係販客見號客肯放如此高價遂萌奢望亦放高價搶買發至屯鎭同人疲巿之旋　守待日久索取山價之茶戶巳陸續追至巿面又無起色亦止得認虧沽去大致每擔虧折大銀自七八元起至十數元二十元不等以上二組將來開消茶價决見不足非商量立劵即叨减折頭無疑一組係有等空扯號客並未有何棧招接先自至茶戶特别放價採買訂期兌價茶戶以貪得之故率意賒貸於彼彼得茶後張設茶號牌面希圖成箱可以運動茶棧水脚運滬销售其於山價之給付與否忍不遑顧及至茶戶以逾期相率追取毫無着落不得巳將各茶戶之茶製成之箱和盤托出退還茶戶茶戶此時止得放棄厚利找尋老本自行運銷値此難年將來歸結正不知較沽毛茶價減折幾許此始獲利而終失利者也丙種茶戶則始終失利者也此種茶戶不過居十之一二蓋其始在俏　情中未經號客買到忽各號接到滬棧訊電停莊止辦直至哀的美敦時巿面竟無起色自願降格以求售率爲號客販客奇零購去此爲始終失利者也從此茶戶一面觀之有如此者 
二茶行茶行代客買賣猶之滬上茶棧也自去冬至今春以茶棧濫放號客水脚銀之故茶號增多亦以爲今年茶業必大獲利遂亦多放販客銀洋迄茶正上巿因山價太高沽價挫跌有等販客其所買之毛茶並未買滿領用茶行銀洋之數者有等販客以所領銀數買足而沽出之價洋有减去一折頭者有等販客見此時年領去之洋移作他用並不購茶到行者故今年各茶行家歸結似多不免受虧空之累伹多寡不等耳此就茶行一面觀之有如此者 
三茶號去年各茶號大概虧折惟烏龍茶號則獲利甚豐然亦不過數號而巳數號之箱額又不過十餘箱數十箱係最少數而巳今年則以爭放山價之故成本較大（雖後時補進之茶價値稍落究與去年相仿殊不足扯其開始買貴之價格也）照現時陸　沽出之價格論又較去年縮短七折八折不等（聞皆虧至七八兩十餘兩者）雖烏龍號沽出之箱茶亦未聞有獲利者其餘茶號更無論矣將來歸結正不知若何狀况販客巳虧折若干定矣以茶號虧折與販客虧折較恐猶不止以五十步笑百步耳此就茶號一面觀之有如此者 
就以上三面之觀察言今年茶業現勢最不幸者茶號與販客次則茶行若茶戶則固幸者多而不幸者少也要之業茶者若不化除己見共謀正當有秩序之進行茶業必將終於淪落而永無起色之日也雖或倖獲庸足恃乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[滑稽小說風送美人來] [  野民]  
　　那丐者旣蓄有報復覺迷的意思時常在覺迷的門前行乞他的行乞原是假的不過想借此剌探覺迷的蹤跡以爲後來報仇的步在覺迷起初投稿的時候也不過想在自由談上生色生色那裏隢得這件事情竟結下了丐者的寃仇覺迷本來不曉得有地丐者思量報他的仇所以時常出去還同無事一樣丐者在他個門口巳經認得熟了就想在那個黑暗地方好下毒手丐者心中滿心得意想到大仇可報則啞然而笑想到家破人亡那個美人兒不知去向所有得來的金錢得而復失依舊是兩袖淸風半生淪落又戚然以悲悲極而哭想到道事禍由覺迷君而起不然這個時候還擁着那一位美人兒高坐自拉韁馬車到那泥城橋一帶呼吸新鮮空氣路上人看見了還嘖嘖羡個兒郎艷　不止思至此摩拳擦掌痛詈覺迷野民在這時候也替覺迷揑一把冷汗儻或覺迷遇見了那丐者豈不是投稿　志要吃虧麽不料半空中跑來一位獨鶴君把那丐者的　謀和盤託出登在自由談上覺迷是個機警的人見了道個消息就伏處夫人城中鎭日不出起初丐者伺之日久不見動靜以爲覺迷神龍不測後來聽說獨鶴君說破他的陰謀直氣得七孔生烟不覺遷怒到獨鶴的身上但是覺迷是認識的那　獨鶴如何認得呢後來聽得第二十九期游虧雜誌出版内中有獨鶴的小像丐者便把辛辛苦苦曉風朝　之中積得了四角小洋走到中華圖書館買了一本而平生未　之韓荆州巳現於丐者之目矣丐者手持游戲雜誌徜徉巿中有一天晚上寃家狹路相逢前面來了一位紳士衣冠楚楚這不就是獨鶴麽丐者仇人相遇分外眼明不問三七二十一便向獨鶴猛撲過來拳打脚踢將獨鶴的衣服撕得粉碎獨鶴初次投稿時不遇漫寫生花之筆事過便丢在腦後昨見丐者如此情景莫名其妙這正是當局者迷旁觀者淸了獨鶴與丐者正在糾纏不開之際忽地裏情急智生探懷取出警笛鳴的一聲來了許多警十將丐者捉住咳咳可憐獨鶴仍得逍遥而去丐者旣是人財兩空又一受這牢獄苦楚寒燈欲滅孤月初明丐者在獄中長吁短　　到自己神魂顛倒好似一場大夢恍惚見那個巴黎女子仍在面前正在喁喁情話眼光一瞥又見三十三層洋房巍然在目忽來了一個巴黎少年敬以外國火腿相饗驚出一身冷汗正在這個時候覺迷便摇摇擺擺出來了丐者乍見覺迷心中怒氣陡生猛的一拳聽見那人呼唬一聲定睛看時兀地　坐在獄中所打的人乃是當年的獄卒這番丐者眞要受苦了獄卒取出麻繩將丐者四肢細起將丐者盡力弔打打得奄奄一息方始放下丐者憂憤交　重以滿身痛苦不過三日便一命嗚呼臨死的時候　口呼巴黎女子不　野民這時候始改作此一篇小說總算穩健得　假如早作了那丐者又疑惑敗壞他的名　野民身　孱　不禁尊　豈不是自己害自己　（不受酬） 
筆記 
[節錄廉南湖東游日記]  
　　十四日小萬柳堂劇蹟帖今日始出版　美書院除預約外所除無幾爲韓君購一册帶回北京價日金十圖正木交長送到書畫展覽題名帖用與香　唱和　韻作一律謝之午後與村子同赴靑萍子爵城山雅集之招至　坐上客巳到二十餘由主人介紹一一接見即各就其位或書或畫或聯句或次韻惟意之適不拘一格主人首唱絶句曰漫假林亭避署名茅齋閑坐薄相迎美姝不見君休笑亦是吾家小錦棚余用與香　唱和詩韻先賦一律呈主人又和主人原韻二首　時在園林西餐女主亦列席會飲中洲先生與香國詩人以事不果至郵傳和章不敢規避中洲和章中有贈余一首曰遠客東來喧姓名滿都文士競歡迎旅窗七夕孤眠夢遶杏南湖乞巧棚余　席依韻奉酬忽忽付郵酒闌主人出示雪舟山水　小幀謂夕陽帆影似君家小萬柳堂否閱之怦然心動因三疊前韻爲題一絶遇桐城吳先生故人岩溪晋爲述往事相對　欷余感而有作四疊前韵贈之夜凉微雨坐人力車歸巳十點三十分韓君晚車赴神戶 
十五日辰致靑萍子爵書路曰昨侍文酒之會區區感著莫喻萬分席上名作如林宜刋一錦棚唱和集以紀勝事座客有未詳姓氏者請補錄單内用誌景慕嗟乎天地如夢人世幾何事後思之都成陳迹此道今微數十年後恐欲求如今日之嘉會者不可再得矣同文之感如何可言劣吟題目多未翦裁今重寫求敎唐杜太保在淮南進崔叔淸詩百篇德宗謂使者曰此惡　焉用進時呼爲准敕惡詩公得母以德宗　笑我乎呵呵午后奉靑萍復書曰恭謝惠音昨日之會設備無可謂者而忽辱過稱反覺慚愧所賜諸作一一淸秀且能見老兄身分與情思敬服敬服見屬題名悉皆補足以附返筒請可查收仍祈時祺萬福　　不宣 
譯叢 
[機器醫生] [  佛影]  
　　比利時國於巿街要處設立一自動之機器名曰各人之醫生若行人於途中偶罹急病將　一磅之金元投入機械小穴立得受診若頭痛腹痛齒痛腰痛風邪　症均能於適當之處取得方藥云 
[世界最大之小學校]  
　　瑞典司脫苦福爾姆巿創立一小學校學生約二千八百七十餘人校舍數層其第一層有浴室百間凡　潔之學生可任意就浴學生中有貧苦不能自給者則校中爲之具午膳 
[揷畫之巨酬]  
　　美國某報館其主筆思以醒快之文章猶不足喚起頑夢必有觸人眼簾者使人得資觀感爰極　物色得麻卡奇氏能以尺幅之丹靑巧繪世俗可愧可愕可　雖　門之棒喝不是過也遂延致之令每日作諷剌畫一幅摹於報端與之訂約三年内母許他適年俸四萬磅每諷剌畫一紙値一百十八磅云 
[波斯寳藏]  
　　波斯國王宫實器繁多藏於地　中置有兵卒守護嚴密金錢古　錢之類藏有數百兆金鋼石珠寳尤不可勝計　石則别爲一　其最可　者有金地球儀一具從剖面界線對徑長約六十生的　當地球上各地全用珍　　嵌印度　隅　以紫玉一塊阿非利加洲嵌以　石一塊英吉利三島純以金鋼石小塊積累而成大海四　則以　翠　　作靑綠色極美　云 
詩選 
[題吳芝瑛女士寫本楞嚴經次徐齋韻二首] [  日本國八十五叟三島毅]  
　　一枝彤客寫修羅男子瞠然誰敢過知是觀音化吳女女中顔柳世無多 
禪敎元無與筆違横揮竪　　天機天機變幻即常　凡眼區區評是非 
[贈南湖廉先生] [  三島毅]  
　　有客惠然自海西齎來家　訪幽棲姚公後勁仰尊岳蔡女再生推秀閨緣樹圍軒筆弄潤蒼龍躍座墨烟迷老　愧我乏供給無復蛾眉與案齊 
[南湖先生齎來古名書見示賦此以謝] [  三島毅]  
王墨董書皆老蒼草堂展覽頓生光欽君一日長吾壽新綠陰中嗅古香 
[次韻奉酬中洲先生] [  廉泉]  
　　五月十八日晋謁前東宫侍講中洲三島先生於麴町區家園先生白髮蒼顔年八十五矣自未至酉評書讀畫無倦容復集門下高弟細田謙藏野口多内黑木安雄岡田起作佐倉孫三山川早水兒島獻吉池田四郎次郎諸君與余會飲於富士見軒謂往年吳先生東來時曾挈諸生歡迎於此今諸生年皆四十五十吾巳成翁又得與君執手於此軒不可謂非嘉會泉久仰先生年高德劭在今日爲魯靈光同座諸君又皆能志先生之所志學先生之所學庶不愧爲中洲弟子者敬次先生贈詩原韻用志景慕并逹感悰 
富士山色晚蒼蒼列坐春風溢瑞光白髮儒臣疏廣在朝回猶帶御爐香 
[偕諸女士游百花洲題柳茵精舍] [  扶風女史許貞卿]  
靑靑楊柳依精舍凡卉爭妍信手模紹得心知共相隱百花洲畔小東湖 
[答蔣莊之女士]  
一幅瑶箋絶妙詞焚香捧讀夜闌時披吟不覺天將曙日照窗　尙未知 
三生有幸结芳憐得遂升堂步後　玩月西窗同覓韻詩成詠　一番新 
[次盟妹朱韻香咏彩菊原韻]  
　　經秋彩菊隱疏離未許游蜂懸一枝細雨庭前芳蕊靜幾番催韻費尋思 
[次盟妹孔畊霞咏落花原韻]  
　　風吹花片卸檐前滿地飛紅我獨憐不　小　來掃徑揮毫覓句寫　箋 
詞選 
[月華淸新月] [  鴛]  
　　耿耿銀河迢迢珠闕夜光寒又淸徹竹影花痕檻外有時明滅　嫦娥碧海靑天經歴了幾回圓　離别想　蛾新樣舊時顔色看取園中玉玦怕夢　　床室處生白隱約　鈞淺浸湘波皎潔待良　三五　　忘不得桂秋時節今夕只蟾輝淡照涙　紅血 
[浪淘沙秋夜聞雨] [  醉]  
　　窗外雨瀟瀟　酒芭蕉夜深驚夢最魂銷孤館衾寒眠不得且把燈挑怎奈夜迢迢漏永更遥烹茶閒把宿醒消風弄玎　簷馬蠁風也無聊 
[高陽臺秋夜] [  蘭庵]  
　　酒淺愁深天寛夢窄無聊長伴靑燈獨自思量不知何事塡膺蛩螿似慰人岑寂却　　做弄秋聲冷淸淸　遍　干數徧寒更西風落葉知多少縱黄花依舊可奈飄零問訊　誰涙珠和露盈盈後期往事休重省到而今眞悔多情夜冥冥幾點飛鴉幾點疎星 
[蒼語謡東吳門半痴] [  瘦蘭]  
秋江上蘆花一葉舟君與我天地雨沙　 
[前調中秋問月]  
圓月到中秋月愈妍千里外誰與門嬋娟 
[前調旅懷]  
聽譙鼓依稀報五更難消受窗外又鵑聲 
[前調秋夜坐雨]  
閒領略茶香欲入禪殘漏盡還是不成眠 
[貂裘換酒蒙蝶仙惠賜新疑雨集詩綺賦纒綿不厭百敬賦此聊誌慕忱] [  寒生]  
接到新時矣坐寒齋循環細讀百回不止如許佳章能見贈眞勝百朋之賜只愧乏碧紗籠起却謝渠消愁解悶時使吾誦讀心神喜從此後無愁巳庾新鮑逸從來美試取來兩相比看亦難逾此不見箏樓泣别句寫到淸哀滿紙經見者自然云是想後月明花茂夜手斯編郎誦寒窗裏思念及樂胡底 
[近讀栩園與東園酬唱長壽樂一調無任欽佩敬武元玉奉寄] [  瘦蝶]  
　　山蒼水翠莾天涯空自夢魂馳繫雲壑詞工龍川集富闡發幾多精意歎一般作客幾曾詩骨生來媚相賞處豈論屈醒陶醉孤　裏消受雨燈霞被風日美陽春曲幾輩聞聲相繼枯管無花短牋似葉偶爾效　輕試問畫簾雙燕年來可傍金張第應博得海内騷壇驚喜祇媿我依舊栖遲　巿 
自由談話會 
　　時當溽署人多食瓜以爽心脾然或有以瓜皮擲諸街衢行路者稍一不愼輙被滑而仆旣碍公德尤害衛生幸戒免之涂　修）鈍根以吾國赤　派盛行曾立論勸勉提倡改革余頗然之詎駁難者接踵而起前有愧儂後有眞生亦可見積習之難除矣眞生謂赤　無害於人可以任人自由何必盡力反對加人以蠟燭徽號云云余思这實爲大謬不然夫赤　雖無害於人然究不雅觀故吾人爲自重起見雖在内室亦宜切戒庶行之旣久自覺怕常若謂男子赤　可以自由則婦女獨不可自由赤　耶謂天熱不妨赤　則婦女獨不畏天熱耶要之習慣成自然在人之自勉力行耳至蠟燭之稱余謂並無含有　意蓋人生世上本同蠟燭人當少壯盛精神煥發正如燭光炎炎迨至衰老又如燭之將殘所謂風燭年華是也故謂四萬萬同胞盡是蠟燭也可謂地球各國人民盡是蠟燭亦無不可又何必斷斷爭辯以爲奇辱哉[  立三] 謝贈陰曆六月初十日號社新劇社假座民　社演新劇不二夫承贈優待劵四紙書此誌謝 
 
 
 

Page 15

 
 
   
 
 

Page 16

 
 
   
 
