# 1903 - 257 - 4910928

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[保身愼疾芻言]  
　　天時不正疾癘繁興比户呻吟兼旬未已蓋今歲之症雖不至於殞命而輾轉傳染未易就痊故人皆畏之如虎焉維廉莫君英之衛生家也箸有印度家用衛生醫書備述此症之原委旣明且晣要言不煩安林西字報旣節而登之卽有人譯作華文媵函寄本館大旨謂此症初起多苦頭痛坐臥不安身戰栗氣柔弱背脊眼珠以及四肢骨節皆痛楚異常或寒熱交作或腹中煩悶亦有並無以上各事惟忽覺骨節酸楚而症已染及其身者染病後十二下鐘内卽有紅點現於面部胸部手掌等處斯時用寒熱表測之必高至一百零三四度其脉每一下鐘數至一百二十至顧無甚大害歴四十八下鐘許熱漸减紅點亦漸消迨二三日熱痛皆止如再發寒熱則掌上現如麻之密點特細甚非目力所易見有僅數下鐘卽消者有必一二日乃消者有高凸如紅疹痛癢非常汚垢褪皮者時則病者氣力衰弱渾身骨節疼硬憚於行動甚至腿骨脹大其尤甚者自傳染之後連發三次且無論老少嬰孩胥易傳染每當痛劇時常悮以爲痢疾及轉筋症大人病後必痛弱多時小孩則愈之極速亦不甚痛楚是疾也人或目之爲紅熱亦有爲謂紅熱風病者治之之法先須留意大腸大便如秘急宜通之發熱則服小服鎂檸酸夜不成寐及四肢痛劇惟頭不甚痛者每晚服衣必格雜散由十林士至十二林士　林土英量名每一林士合華權一釐七毫半或緑養冰二十林士每日潮熱則服金雞那或於熱水中和以尋常洗物所用之梳打二磅入水沐浴小孩略加調治卽可告瘳大約服辛那葉　下劑卽滬俗所謂瀉葉也 
或鎂檸酸足矣倘因出牙而患腫熱則將牙齦劃破些欲减熱痛可用顛茄酒十滴罰英人量流質之物以滴計每滴輕重與一林士大略相同用水調服日服三次如不效則攺用哥枝噤酒維廉英君之說如此僕素不業醫顧海外醫藥書亦曾肄業及之而得知其崖略夏秋之際一家數口同時見崇於病魔每當熱至一百零三四度時進以安替非敗林五六林士閱一下鐘時熱卽退盡隨日服金雞那二三次病遂霍然蓋較之維廉莫君之方尤簡而且便焉雖然綢繆未雨者治國之良箴也卽治疾亦何獨不然竊以爲滬上致疾之由厥有數者其在藉手足之烈以餬口者或肩挑或背負或驅車或擊檝平日風餐露宿居處不舒適飲饌少良精得錢則游蕩於花烟館中野鷄窩内不知愛惜其身命惟務取快於一時及至時疫流行而若輩乃首承其禍繩牀葦壁宛轉呼號醫藥無可取求茶水絶少過問坐以待斃夫亦大可憐矣若夫佻　少年家貲充牣無明無夜恣意追歡坐飛車挾艶妓夜深人靜馳逐於靜安寺畔味蒓園中風露飽嘗勞筋莫息其尤不肖者以草蔓烟荒之地爲雲尤雨殢之塲斵喪元精以至於死以致每歲時疫之發其纍纍慘斃者非車夫船户肩挑背負之子小本營生之徒卽輕薄狂且短衣窄袖翩翩顧影日徵逐於月地花天者蓋非二豎之爲禍於人實若輩咎由自取也幸今歲紅痧之症斃者少而愈者多然聞邇來租界之中苦列拉盛行　霍亂時疫之甚凶者西醫名之曰苦列拉祗就西歴上月計之西人死者已有二十一人華人則多至九百一十四人然且醫者謂目下尚未至極盛之時然則紅痧雖不足畏而明哲保身之君子可不如治國者綢繆未雨以防疫癘之猝然而興乎防之之道奈何曰潔飲食愼居處謹嗜欲定心志如是而已矣爰抒鄙見以告守身如玉之哲人若以不爲良醫便爲良醫目鄙人則鄙人避席謝不敏已 
[日俄交涉]  
　　日華新報云日本政府刻下命駐紥俄京之日使栗野氏與俄國外務大臣蘭斯得爾夫開交涉之局所議各項雖非外間所能探悉然據某報所載則謂日使所求者計共四條一爲裁撤滿洲駐兵祇守備鐵路之兵限一萬以内二爲開奉天大東溝哈爾賓等三處口岸三爲除俄國所建設外所有鐵路利權歸中國任意定奪四爲認日本人在韓國所行勢力裁撤俄國各種經營俄外部大臣答稱照滿洲目下情形而論撤兵之事必不可行哈爾賓開巿亦甚艱難日使不得已稟知政府兼請後命至日政府如何决議刻尚未有所聞也 
[俄增茶稅]  
　　錫蘭與印度茶之從俄界或黑海運入俄境者伯人概行加稅前者砵稅羅比三十一圓半今則抽至三十三圓惟中國茶照舊收稅並不加增 
[銀價騰貴]  
　　英京倫敦來函云上月二十日銀價漲至二十五辨士越二十一日又漲至二十五辨士二分之一似此繼長增高爲年初以來所未有推原其故蓋由法國近時鑄造小銀圓需用銀條所致也 
[記美國博覽會]  
　　日本報云美國博覽會規制宏大需地一百五十萬坪註日本量地以坪計每地一坪合中國六方尺比日本大阪博覽會約大十倍設館十五計教育館美術館心藝館工業館工藝館機器館電氣館運輸館 
 
 

Page 2

 
 
農業館園藝館林業漁業狩獵館採鑛冶金館人類館體育館事務局所有廣袤及建置之費一開列如下教育館六千八百五十五坪建置費美金三十二萬六千六十七元每坪需費四十七元美術館五千六百三十坪建置費九十四萬五千百二十七元五十仙每坪需一百六十七元八十六仙心藝館一萬七百十八坪建置費四十七萬六千六百八十五元每坪需四十四元四十七仙工業館一萬五千七百九十坪建置費七十一萬九千三百九十元每坪四十五元五十六仙工藝館一萬六千三百二十坪建置費六十四萬四十元每坪需三十九元七十仙機器館一萬二千三百六十二坪建置費五十萬六千四百八十元每坪需四十元九十六仙電氣館八千七百五十坪建置費四十一萬千七百八十五元每坪需四十七元運輸館一萬九千九十四坪建置費六十九萬二千元每坪需三十六元二十五仙農業館二萬二千三百十九坪建置費八十萬元每坪三十五元七十一仙園藝館四千三十九坪建置費十六萬元每坪需三十九元六十一仙林業漁業狩獵館十八萬五千坪建置費三十五萬元每坪需七十元採鑛冶金館一萬千百三十八坪建置費未詳人類館則以華盛頓大學齋舍充用體育館則以大學體操塲充用事務局則以新築大學充用 
[催議幣政]  
　　北洋官報云英使照會外務部詢問中英商約内第二條中國允設法立定國家一律之國幣一節若何辦法部中堂司各員籌議數日尚未照覆 
[制軍保教]  
　　金陵訪事人云每届鄉試之年上下江各郡士子雲集省垣往往喜與教堂中人互相齟齬兹者桂花香裏多士之應擔簦試者已紛至沓來南洋大臣兩江督憲魏午帥深恐或蹈從前覆轍爰飭江寗府知府並保甲總局員札行上元江寗兩縣及各路總巡與夫中軍城守兩恊各飭所屬將弁凡有教堂處所一律妥爲保護一面大張曉諭開導士人務須仰體朝廷柔遠之心毋妄與教士生釁致興敎案自悮功名 
[轉解閩械]  
　聞之廣州友人云粤督岑雲帥西征以來粤省屢解軍械赴行營仍屬不敷所用日前復電致閩省大吏借撥若干以資剿辦某日閩省大吏已委員將軍械押解到粤交善後局憲點收後隨卽委敖别駕廷銓羅少尉秉鑑會同閩省來員姜大令國樑王二尹相臣用船二十五艘派某輪船帶西行赴雲帥行轅呈繳 
[訂撈兵船]  
　　香港循環日報云港中某西商刻已與華官訂立合同將寰泰兵輪船撈起一俟天氣晴和卽帶同工役前往失事處察看情形然後先撈船中軍火俾船身輕而上浮 
[外務部奏議覆調署四川總督錫奏請自設川漢鐵路公司摺]  
　　爲遵旨議覆恭摺仰祈聖鑒事光緒二十九年閏五月十七日准軍機處抄交調署四川總督閩浙總督錫良奏自設川漢鐵路公司懇請敕部立案一摺奉硃批外務部議奏欽此查原三内稱各國互爭雄長鐵路所至之地卽勢力所及之地中國處此時局欲變法自强政固多端而鐵路尤不可緩四川天府奥區物産殷富祗以艱於轉運百貨不能暢通外人久已垂涎羣思攬辦中人亦多假名集股而暗勾外人計取强求百端紛擾若不及早主張官設公司招集華股自保利權遲之日久勢不容已或息借洋欵或許人興修必至喧賓奪主退處無權尤恐各國因此稍啓爭端轉多饒舌况川省西連衛藏南接滇黔高踞長江上游倘路權屬之他人藩籬盡撤且將建瓴而下沿江數省頓失險要是川漢鐵路關繫川省猶小關繫全局實大爲今之計非速籌自辦不可再四思維擬仿照京張鐵路章程由川省設立川漢鐵路公司先儘華股招集試辦但不准影射蒙混一面延訪工師會同委員確切查勘分别枝幹各路照章興修其詳細辦法俟到任後再行核定妥章具奏請旨遵行等語臣竊維川省物産充盈必逹之漢口銷路始暢惟其間山峽崎嶇灘流衝突水路轉運皆有節節阻滯之虞非修鐵路以利轉輸恐商務難期暢旺現在重慶業已通商萬縣亦將開埠外人經營商務每以川江運路不便爲言必將設法開通舍輪船以就火車之利本年英美兩國使臣均以借欵造路爲請臣等深恐外人攬辦自失利權均經竭力駁阻議歸自辦但該路綿亘數千里需費數千萬外人度中國目前財力未逮蓄意覬覦終難以空言爲久拒之計今該督擬請速籌自辦以保利權與臣等用意相同擬請俟設立商部後由商部大臣切實招商專集華股力除影射蒙混之弊以資抵制而保利權屆時妥訂章程奏明辦理至原奏所稱仿照京張鐵路章程一節查京張一路並未議辦亦未訂有章程無憑援引自可無庸置議所有臣等遵議緣由理合恭摺覆陳伏乞皇太后皇上聖鑒謹奏奉旨依議欽此 
[遠迓旌麾]  
　　金陵訪事人云今届癸卯恩科江南鄉試輪應江蘇巡撫監臨刻下正副兩主試主試已准於八月朔日渡江南來監臨理應先期蒞省聞恩藝棠中丞有七月二十九日行抵白門之信省垣各憲遂先期各派員弁遠迓旌麾 
[監臨過潤]  
　　鎮江訪事人云本年江南鄉試輪應江蘇巡撫恩藝棠大中丞入闈監臨七月二十六日傍晚鐘鳴七點中丞由蘇垣乘官舫帶以小輪船道出鎭江就皇華亭碼頭下椗駐防鎭郡之水陸各營勇丁均列隊江干嗚槍志敬有頃常鎭通海道兼鎭江關監督郭月樓觀察及文武印委各官咸赴馬頭竭誠迎迓旣而儀徵淮鹽局督辦蒯禮卿觀察揚州府余石蓀太守亦鼓棹而來投剌謁見二十七日辰刻中丞卽換乘鏡清兵艦溯江而上逕赴金陵瀕行道府各官恭送如禮 
[故藩舉襄]  
　　武昌訪事人云原任湖北布政司瞿賡甫方伯卒於任所靈柩暫厝署中嗣君擇於七月二十八日舉襄回籍連日印委各員以及親戚故舊咸備生芻一束祭奠靈前白馬素車如雲如水先是二十一日延請兼督端午帥點主副以現署布政司岑方伯現署按察司繼廉訪 
[同名被累]  
　　前者本邑西門外巡防局員某君移送陳增榮控周天永攫取鞋底一案至上海縣署縣主汪瑤庭大令研訊之下陳供小的在鞋店習業是日携鞋底一包踽踽獨行被周攫去小的大聲疾呼幸經地保帮同拘獲將贜奪下且在周身畔搜出大峯山會匪票布一張大令將鞋底給陳領去詰周票布何用供稱小的亦操是業原籍寗波某晚途遇一人混號小狗子不知其姓邀小的至茶寮品茗給與票布一張且索去洋銀一元小的問伊何用聲稱付銀後始可言明時小的辭以囊中羞澀不能照付何遂不復有言大令著收押所中飭提小狗子日久無獲由差將其母戎何氏提到大令略訊數語限令交出小狗子前日氏將小狗子交案大令提周質訊小狗子供小的並無入黨爲匪及散買票布之事且與周素未謀面寶被誣害周供此人年幼確非給票之人不能妄累無辜至小狗子實另有其人求察大令著將周還押候另緝小狗子訊辦戎小狗子卽時省釋 
 
 

Page 3

 
 
[兇犯狡供]  
　　光緒二十六年浦晃某豆腐店小主人陳煜堂被寗波杏生卽徐杏生糾人誘至船中砍斃抛屍浦江時戴子邁明府方攝上海縣篆驗明屍身拘獲幫凶之蘇金生林福福兩犯研訊之下祗認在塲並不下手遂命收禁候示今春續獲張金榮一名經縣主汪瑤庭大令訊鞫供稱被徐勒令幫同戳陳兩刀蘇實無干林在後梢搖櫓等語因著將蘇交人保出林攺收自新所張釘鐐收禁獄中旋卽解至松江府署府尊許子原太守親提勘訊張供徐用鐵斧砍陳已將死矣復逼令小的與在逃之阿木林連戳數刀隨卽氣絶船主某甲恐屍身在船上未免株累向徐滋閙徐卽命衆人帮同抛棄浦江中太守核得縣詳供詞並無此事恐有不實不盡將犯發回前晚大令提齊人證覆訊蘇金生托病不到由保人蘇阿堂投案供稱金生當時雖在船上並未助之爲虐林福福供小的與蘇均在後梢搖櫓船係租自某廠並無船主在船張供徐與林蘇及小的等均係某船廠工匠船爲廠中之物無人專管凡工匠均可駕駛是時由徐借用是以並無船主在船小的在府署供詞亦未言及船主大令研詰再三堅稱實未供過大令將蘇阿堂斥退林還押張還禁候再錄供詳辦 
[諭清道路]  
　　本邑南巿王家馬頭大街前因年久失修頗多凹凸不平之處近由附近各鋪醵資修砌迄未竣工昨日城廂内外保甲總巡朱森庭明府因稽查街道行經其處見兩旁堆積磚石甚多行人殊爲不便爰傅十六鋪地甲到來諭令赶緊修理以清道路如違提工頭笞責不貸 
[竊犯已獲]  
　　上年十一月法國武弁某君雇揚州仙女鎭人石永卿當車夫被竊鈔票洋銀四百元同鄉人張榮桂聞之向石分得洋銀數十元至近日始由包探將張拘獲詰悉前情禀由讞員魏蒓塢大令備文飭探將張帶往揚州關提至則石避匿鎮上陳大元所開六陳行内旋經江都縣差役查得陳係石之姑夫是以一并提入縣署縣主盧大令訊供之下將陳暫行交保石交包探帶回押候解送公堂禀請讞員魏大令核辦 
[彈壓游人]  
　　昨日釋家者流相傅爲地藏王誕辰入晚居民然點地燈遊人畢集法界捕頭恐流氓地痞乘間滋生事端特派出包探數名分投彈壓 
[英界火警]  
　昨晚七點鐘時九江路至浙江路中間興申里左近某姓家不戒於火霎時烈燄飛騰致對面亦遭延及經瞭望臺鳴鐘報警各救火會西人急驅皮帶車及救火器具馳至極力灌救移時始熄至如何起火及焚燬房屋若干則尚未能詳悉也 
[法界火警]  
　　昨日天未黎明鐘鳴四點二刻法界小東門外梅園街大德生土棧不戒於火霎時火勢上炎冐穿屋頂瞭望臺上鳴鐘報警法界捕房皮帶車首先馳至竭力狂噴俄而救火會西人復舁英界水龍到來帮同施救逾時火熄然已殃及比鄰盛恊順槽坊矣事後包探將起火之棧主某甲拘入捕房捕頭查得此棧曾保火險恐有縱火圖賠情事著押候解送公堂禀請讞員魏蒓塢大令訊究 
[上海格致書院南洋大臣特課題]  
　　張騫蘇武論廣開蒙學以豫人材根本策又八月分課題○格致之學中土久已失傳惟大學補亡篇與今西儒所言格致有何異同可詳核之歟元時西域地里沿革攷算學設有一數以三約之無零以五約之餘二以七約之餘三問至小之數爲幾何如任設已知之幾何字代之按代數法試求無定方程公式今有甲乙生於同治六年二月二五卯正問恰合之西歴其年月日點爲何時并試陳其法又問此人生時至光緒二十九年中秋日亥正共歴若干點鐘 
[上海官塲紀事]  
　　昨日湖北候補道錢銘伯觀察因公來滬命駕至縣署拜會縣主汪瑤庭大令飭丁擋駕○昨日新委英美租界公廨襄讞委員何吉生明府至縣署拜會汪大令延入花廳茗談良久而别○昨日新委稽查菴觀寺院之朱小雲明府滬軍營管帶龍葆珊游戎先後至縣署拜會汪大令而談片刻而别 
[浙江桐廬縣史仲華大令上嚴州府黄峙靑太守書]  
　　敬禀者竊卑職前此晉郡專叩任喜辱承折節下交不以爲不肖而引登於君子之堂自顧何人感極思奮繼又蒙諭做好官等語可見憲臺立志不凡欲爲下僚表率欲爲蒼生托命退而對友人私言以爲如此長官實所罕見中心欽佩永矢勿諼自奉文告詞訟交涉兩端果能要言不煩切中時弊續閱廣益桶之設投不投明白曉諭此卽大舜之明於人倫察於庶物也此卽王文成之願聞已過勤求民隠也此卽龔黄之循良治績也此卽鮮于之一路福星也仰止之餘頑廉懦立彼都人士何修而得此長官凡百下僚何幸而得此上司惟有銘勒於心以手加額當今時勢日非一日王道迂遠而不及霸功牽制而難行綱常掃地幾至於無父無君習染甚深何事爲教忠教孝草野淪胥不可聞問全賴在位之人得有二三賢傑挽天心而轉國運路見不平尚激俠士義憤讀聖賢書所學何事先本此平日孝親之心移作臨事忠君之念孝親則倫常日用不外於誠由孝而推待人接物均此志也忠君則兵刑禮樂不外於實由忠而推臨民治事均此志也中國人心多詐外國民氣多誠中國致知尚虚外國格物尚實外之所不如於中者名教綱常之未講或以隔地隔教聖化未行此時天下一家四海兄弟想聖王之道將流行於遠不自知矣卑職别號五六居士用意所在固係五六居天地之中而私意爲中國天地所生做官做人未敢隨俗浮沈聊以自勉歴史爭稱管樂然管仲卒後三人亂國揆之以人事君薦賢自代謂何樂毅下齊七十餘城不下區區之兩邑揆之頓兵堅城兵家所忌謂何文能附衆者得民心也武能威敵者得兵心也文武兼資之人皆推本於忠孝大節人必有眞性情而後有眞學問有眞學問而後有眞經濟出師兩表讀之自見精忠靜以修身按之爲道學未有心粗氣浮不學無術之人可倚以集事者也若據天下大勢而論中之不富不强致啓各國環伺惟以用人得人爲最上策苟能用人得人自臻富强旣富旣强五大洲羣起而攻何餒之有若據浙省大勢而論守令愼選數人整頓地方吏治不患無起色水陸愼選將領保衛閭閻軍務有恃而不恐蓋吏察則民安民安則物阜物阜則財理財理則自無窒碍難辦之事矣若據嚴郡大勢而論地瘠民貧振興不易凡士存心利濟於物尚能有益况表率大僚整躬示屬風聲觀感必有一變至道之時若據桐邑大勢而論案之無理取閙不知忠恕爲何道匪案之愍不畏法野性習以爲常訟案之寛猛相濟有時而窮卑職以物付物以公辦公不惜費不辭勞不厭煩立心居敬存誠辦事斟情酌理待人忠厚寛恕人之毁譽聽之世之是非聽之安詳之心不敢無因循之心不敢有也振作之心不敢無孟浪之心不敢有也兹者明明在上洞悉下情凡隷帡幪欣依樾蔭偶有所事諒必聯爲一氣一家何幸如之何感如之矧若卑職之不才尚荷推誠相與心心相印人非木石自有天良更不敢袒護詞訟期朦聰聽莫爲之前雖美不彰莫爲之後雖盛不傳馬周鳶肩火色炎上必速望氣早知誠於中形於外於斯益信欽佩之餘繼殷感激特藉楮墨代逹微忱若執途人而與之書失人失言交相爲病是卑職雖愚非所敢也外附抄呈聯題數紙恭請鈞誨尚有拙作數本檢奉呈教 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[應試須知]  
　　杭州訪事人云護理浙江巡撫翁筱山中丞於七月某日接奉禮部咨文内開案照各省鄉試監臨查照變迪科舉章程第三塲題均照四書文五經文例俱依原文刊入題帋並無加寫義字是以各省試卷概未加寫上年順天鄉試及本科會試欽命題目下俱有義字自應欽遵欽命題目一律加增等因隨卽札飭藩司遵照辦理崔方伯奉札後於二十一日出示曉諭并移請提調監試將此條刊發簡昕告示貼於號舍一而扎飭送考各教官傳諭諸生以便咸知 
[示杜曰搖]  
　　杭州訪事人云云月前浙江學憲張大宗師舉行錄遺各學生員每因次題未悉原委致多錯悮被遺者多至二百餘名某日牌示轅門云照得本届錄科未取諸生皆由不熟史事未明來歴所致現當攺章之時亟宜講求史乘以期實用乃涉獵不精以致語多紕繆不得不暫爲屏棄以示薄懲惟諸生有志觀光亦不忍阻其上進且俟大收畢後查明號舍如有寛餘自當補送爾應試生各宜靜候少安毋躁倘有輕聽外面傳言倩人請託則不特不准補送并須查究嚴辦本部院於考試事宜均出自裁不獨書吏人等無從干預卽幕友雖襄校閱而去取仍屬無權現飭提調官在外訪查如有遇事招搖欺騙士子財物者立提重懲各宜凛遵毋違特示 
[道員過港]  
　　香港循環日報云某省候補道温欽甫觀察奉粤督岑雲帥檄調回粤襄辦洋務於七月二十日附禪剌輪船到香港二十一日卽赴省禀到 
[鷺江漁唱]  
　　厦門訪事人云福建同安縣獄收禁著名惡棍陳猫精突被脫逃隨於七月十三日乘某輪船赴外洋雖經縣主某大令派捕四出緝拿恐難尅期弋獲矣○七月十二日之晚靑龍宫畔某姓成衣鋪學徒某甲出外購物久而不返鋪主疑之遣人四出尋覓蹤跡杳然至次日午前如有人見甲屍浮於鼓浪嶼龍頭新碼頭海面來鋪告知爲之備棺收殮吁殊可憐矣○七月十五日之晚招商局協和輪船由申到厦船上二副及第三司機人相繼患疫次日卽魂赴泉臺此外尚有某甲者亦被傳染經人舁至醫院求治未卜有性命之憂否○邇來厦地到有匪徒百餘名類多産自福州匿跡寮仔後一帶或逗留同鄉人某甲所開店内每日携帶利器成羣結隊横行巿廛七月某日之晚在後路頭麫線埕持械鏖戰致傷某某等數人迨兵役聞信往捕若輩早已遠颺說者謂若不杜絶根株後患恐尚未已也 
[清道文言]  
　　昨日本邑城廂内外保甲總巡兼辦清道局事務朱林庭明府出示曉諭曰照得上海城廂内外地面遼遠人烟稠密際此暑熱之天街道自宜清潔以免穢氣薰蒸致生癘疫兹本總巡奉道憲袁札委兼辦清道事宜力加整頓業經諭飭各鋪地甲督令各叚挑夫將舊積垃圾限　掃清嗣後按日午前將大街小巷打掃清凈本總巡並隨時親歴察勘如有不潔之處卽將該叚打掃夫嚴究無如居民人等往往於掃過之後仍復將垃圾傾棄作踐如故似此任情藐玩雖飭令挑夫認眞打掃亦勢難掃除凈盡再查有等房主於修築房屋之後將碎瓦殘磚任意於街巷之間傾棄堆積有碍行人實屬不成事體此等碎瓦殘磚應由該房主自行雇人挑去所有鋪户居民傾倒垃圾每日定限以十點鐘爲止以便挑夫挨次掃除倘已過所限時刻不准再有垃圾沿街傾倒如有本局按設木櫃之處晚間將垃圾倒在櫃中其餘無櫃之處須於明晨再行傾倒誠恐未及週知合行出示曉諭爲此示仰鋪户居民房主人等知悉爾等須知清潔街道居户行人兩有裨益倘敢仍前隨意傾棄以及抗違所限時刻一經查出初犯科罰示儆再犯提案懲辦决不姑寛勿謂言之不預也其各凛遵毋違 
[誨淫宜罰]  
　　玉仙戯園伶人王在麻子之子名金寳者演唱匪棍張桂卿將繅絲文郎在某廟逼姦一劇雲天雨地刻意描摹英美租界讞員孫建臣直剌聞而惡之飭拘至案判罰洋銀五百元違則枷號三月遊街示衆然後收禁西獄二年日昨王倩博易律師函致英總領事署迪繙譯官請寛限期設法措繳尚未識迪君俯允所求否 
[無端致斃]  
　　印度人某甲在楊樹浦華盛紡紗廠充司閽之役前日日上三竿依然高臥廠中人恐有變異破門而入見甲遍體麟傷頸有繩痕似被他人勒斃者當由執事人投報捕房捕頭派中西包探前往勘視上禀駐滬英總領事官午後四請半鐿時由領事倩某西醫代往騐明暫行棺　俟訪查究係如何身死再行核奪 
[馬路工程局案]  
　　前日寓滬之安徽某邑人詹禮卿投馬路工程局控同鄉人俞士卿結欠貨欵洋銀一百二十餘元請卽究追總辦翁子文太守准詞飭提一干人到案倩襄讞委員黄衡堂二尹研訊詹供小的在滬操京貨業前由俞取去貨物計值洋銀一百二十元屢次催索一味游約不得已扭乞斷追俞供小的欠供貨欵前已付過洋銀五十元由詹繕立收條交小的收執二尹著交人保出限五天内交到收條聽候復訊　 
[南巿水利局案]  
　　日前南巿水利局巡丁在沈塘灣查見船户戴阿三將所載汚泥傾入浦江有違局中定章因卽拘解至局局員高邕之司馬研訊之下戴自知理屈央張阿任到局籲恩司馬遂從寛判罰規銀八兩隨於昨日榜示局前諭令各船户毋蹈前轍○前日南巿十六鋪永裕公司執事人投水利局禀稱公司馬頭現有各小販將茭白壳傾入浦中以致停泊小輪船諸多不便請卽飭勇禁阻等情局員高司馬准之飭勇傳諭各販户及各水菓行嗣後不准再將此項茭白壳抛棄沿浦如違從重科罰不貸 
[英界瑣聞]  
　　前日美最時洋行某西人向善鍾馬房賃坐馬車行經南京路馬夫顧仁林拉韁不愼幾肇禍端捕頭見之因卽傅單入捕房罰鍰以儆○前晚新清和坊妓女梅妃雪應狎客之招乘輿至某處侑酒行經漢口路突來　水手數名攔住調笑正在國結不解之際適巡街捕至水手始散去梅妨雖未遭荼毒然已飽受驚惶矣○日前湖北路陳三寳家失去金銀首飾所值不貲因之投報捕房捕頭令包探劉光震前往勘明嚴緝務獲 
[美租界捕房紀事]  
　　昨晨積竊陳寳生潛至穿　浜左近王阿榮家行竊衣服携之而出適爲某號巡街捕所見連贓帶入捕房捕頭令　候轉解公堂禀請讞員孫建臣直剌訊辦○前晚僑居裏虹口之甬人王姓家忽然失去金鎖片一枚查無形跡因即投報捕房請爲查緝捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
欠解洋藥稅釐銀四萬兩甌關欠解洋稅銀七萬兩共銀七十五萬八千兩向甯關洋稅每年短解藩庫奉撥節餉銀十萬兩尚不在内此歴年欠解各項由司庫挪墊之實在情形也節維洋欵關係交涉大信所繫奚容因收不足數撥補爲難率請减解惟此已墊之欵概屬虚懸嗣後續解之項正未有艾旣無術彌縫更無可籌墊此時司局實在力盡筋疲總計一歲中尚有應解京恊各餉應撥織造經費應還賠欵並防練各營薪餉均屬不能延緩通盤籌畫萬難支持無米爲炊勢甚岌岌臣與司道夙夜焦灼寢饙難安與其臨時貽誤曷若先事陳明雖此次抵還洋欵之貨釐經部臣曲加體恤不令爲難照數撥補苟使短欠無多何敢作再三之瀆無如爲數過鉅虧累日深相應籲懇天恩飭部將指撥廣東等省之裁兵節餉各項計銀二十二萬兩請自本年起改令各省逕解部庫交納作爲浙省應解釐金等項京餉浙省卽將釐金等項京餉留還洋欵以省轉撥而免諉延至二十八年以前各省舊欠銀一百三十餘萬兩並由部嚴催分年赶緊解浙俾得次第償還息借商欵其歴年指撥本省不敷之鹽課溢課寍杭關洋藥稅釐甌關洋稅及寗關洋稅年例撥解司庫虚懸各欵亦請部准浙省指欵撥抵以彌積累庶嗣後不致顧此失彼洋欵餉需仍得按期撥解免致貽誤大局浙省幸甚除咨部查照外爲此恭摺具陳伏乞皇太后皇上聖鑒訓示謹奏奉硃批户部議奏欽 
浙江學政張奏報通省科試完竣情形摺初七日 
大理寺少卿浙江學政臣張亨嘉跪奏爲恭報通省科試完竣情形仰祈聖鑒事竊臣上年三月出棚按試台温處金衢嚴六棚歲試七月回杭八月奉命代辦浙闈監臨九月補選庚子科優貢均經先後奏明在案嗣經冬間按試寗波紹興杭州本年正月二月按試嘉興湖州三月按試台温處金衢嚴六棚科試六月回杭是時全浙各郡臣已徧歴矣論文風浙東七郡以寗波紹興金華爲勝台温次之衢處又次之浙西西郡杭州應考人數不多而頗有佳卷嘉湖次之惟嚴州風氣未開所屬壽昌分水二縣取進未能如額論士習則鄉文而浮山郡質而僿而身列庠序者恪守聖經賢傳尚未霑染近日誑惑悖亂之游談臣謹遵政務處禮部奏定考試新章先試策論一場于中國政治史事則以古人之得失証今日之得失於各國政治藝學則以彼國之所以得証我國之所以失凡希臘羅馬戰守已陳之迹線水峽競爭扼塞之區與夫憲法爲立國之基新地收殖民之利無不空其原因缺其奥窔務使諸生平日講求有素知已知彼共曉于交涉之宜發落日尤殷殷以中國倫理之學名教經爲多士勉臣學淺望輕誠不足以言表率而職守所在實不敢有所曠瘝現在清理案牘並報部卷册七月中旬卽行辦理錄科事宜所有通省科試完竣情形謹繕摺具陳伏乞皇太后皇上聖鑒再浙江今年雨水過多農田勉及中騐而蠶事獨爲順成人情安謐足慰宸厪合併陳明謹奏奉硃批知道了欽此 
浙江學政張奏陳明推補優生緣由片初七日 
張亨　片再臣接准禮部劄以臣上年所選優生周鉅煒陳詵戊戌歲帶經取正考充庚子科優貢于例未合駁令另選等因臣查庚子優貢係壬寅補行其戊戌歲試所舉優生時隔五年除得舉充員丁憂事故外到考者寥寥辛丑歲試所舉懮生美才甚多斷無棄上霸而取中下之理亦猶辛丑壬寅新生得應庚子鄉試也臣子選優一事極爲愼重合校之場兼綜羣學擬取胡仁源張祖廉周藴良洪承魯王嗣曾王誦熙六人嗣因一二三六名鄉闈中式將周鉅煒傅典虞陸澍成陳詵推補足額周鉅煒陳詵于辛丑嵗試經該學舉報優生壬寅補選庚子科優貢與壬寅辛丑新生中式庚子舉人同一補行例理均無不合且現在攺定考試新章敦崇實學選優宜以得人爲重况係隔年補行自難墨守舊例兹事實毫無弊竇理合籲懇天恩飭下禮部變通辦理仍照臣所選周鉅煒陳詵二名註册惟現已逾朝考之期應請歸入明年辦理以仰副聖主愛儲人才之至意謹附片具陳伏乞聖鑒飭部施行謹奏奉硃批禮部知道欽此 
山東巡撫周奏本年山東鄉試援案由學政代辦監臨摺初七日 
頭品頂戴兵部尚書銜山東巡撫臣周馥跪奏爲本年山東省鄉試援案請由學政代辦監臨恭摺仰祈聖鑒事竊照各省鄉試例應巡撫入闈監臨近年山東歴屆鄉闈如光緒十七年舉行辛卯正科二十年甲午正科前撫臣均因籌辦河工未克分身並上年補行庚子辛丑恩正並科臣因甫經到任地方事繁未能兼顧先後奏准以學政代辦監臨在案本年恭值癸卯恩科鄉試臣本應循例入闈監臨惟黄河伏汛期内利津縣屬之寍海莊業已漫溢决口臣現駐河干正籌堵築轉瞬秋汛修守機宜尤關緊要臣當督率修防以免貽誤自應援案奏請以學政臣尹銘綬入闈代辦監臨所有科場一切事宜仍由臣督飭藩司等各遵條例妥爲預備以昭愼重理合恭摺具奏伏乞皇太后皇上鑒訓小謹奏奉硃批著照所請欽此 
護浙江巡撫翁奏擇要攺建石塘工竣請將捐資出力各員紳獎勵摺初八日 
頭品頂戴護浙江巡撫布政使臣翁曾桂跪奏爲紹興府屬上虞縣境土塘擇要攺建石塘工程告竣請將捐資出乃各員紳懇恩分别獎勵恭摺仰祈聖鑒事竊照紹興府屬上虞縣境濵江負海地居新嵊下游與會稽縣屬之曹娥鎭對峙中界曹江素稱澤國其西北沿海向建石塘西南沿江向築土塘民捐民辦歴有年所袤延百數十里之村莊田廬全恃土石二塘資爲保障光緒二十五年夏間蛟水爲害南岸一帶土塘决口七處沿塘村莊先當其衝毗連之會稽餘姚二縣皆爲波及其時塘董搶險堵禦官紳籌辦義振百計維持力圖補救而綢繆未雨終鮮善策嗣據紳董員外郎職銜潘炳南等建議請將南岸受潮頂衝險要之後郭丁趙等壩呂賀東西花弓等處攺築石塘並於江潮頂衝處所各建石盤頭一座以資捍衛估計需銀七萬餘兩合作洋十萬餘元經官紳分别籌捐並因工程重大必須官督民辦方能集事飭委候補知府現補寗波府知府喻兆蕃駐工督辦收支欵項均由紳董承管經始於光緒二十六年二月告成於二十七年五月據報統共建築石塘一千一百四十一丈又添造護塘坦水九百六十丈共用工料洋一十萬四千六百五十九元零由司飭委候補知府尹良赴工逐叚勘騐均係如法做造工堅料實欵不虚糜所有該塘善後事 
 
 

Page 13

 
 
宜併歸虞四四十八村水利紳董經管仍歸民辦以便隨時修補俾專責成並聲明捐資出力員紳應照例請獎以昭激勸由署布政使崔永安核明具詳請奏前來臣查紹興府屬上虞縣境沿江塘堤爲數邑田廬保障前年水災之後塘出險工紳董員外郎職銜潘炳南等創議攺建石塘石盤頭計工長一千一百四十一丈坦水九百六十丈大工告成之後發水數次賴以抵禦居民感頌同聲在事各員紳時閱兩年之久或慨捐鉅欵好義急公或購料鳩工不辭勞瘁洵屬功在地方自應擇尤酌獎以示鼓勵查定例士民捐修橋梁道路等項實於地方有裨益者銀至千兩以上請旨建坊此次上虞縣石塘工程邑紳二品封職花翎道銜陳渭捐洋一萬元内閣中書舉人王濟清捐洋六千五百元同知銜附貢府周田庠捐洋二千元五品銜監生周煥然捐洋一千八　元四品封職周學濤捐洋一千五百元花翎同知職銜趙恩元捐洋一千五百元核計均值銀一千兩以上應照例請旨建坊給子樂善好施字樣陳渭捐輸最鉅擬懇天恩於建坊之外傳旨嘉獎紳董員外郎職銜潘炳南創議攺建石塘勸集捐欵與督辦塘工准補寗波府知府喻兆蕃考求做法任勞任怨始終其事均爲此案異常出力之人可否飭部一併從懮議叙出自逾格鴻施所有紹興府屬上虞縣擇要攺建石塘工程告竣捐資出力各員紳請獎緣由理合恭摺具陳伏乞皇太后皇上聖鑒訓示再此項工程係由捐辦應請免其造報又捐資出力稍次各員紳由臣酌給外獎合併聲明謹奏奉硃批著照所請該部知道欽此 
山東巡撫周奏鼓勵辦捐員紳力籌工振片初八日 
周馥片再上年山東惠民等縣劉旺莊等處黄河漫溢工振浩繁奏准開辦工賑捐輸藉資補救當經派員分赴各省及南洋各埠設局勸辦在案本年利津縣黄河南岸甯海莊又復漫溢運河一帶堤岸漫决尤多各處災情旣重且廣工振兩項待用尤殷全賴勸捐濟急惟近年物力凋敝捐務久成弩末加以川粤贑黔各省開辦捐輸同時並舉捐局林立血捐生祇有此數尤賴在事員紳實力勸募設法招徠或可籌集鉅欵源源接濟要非示以獎勵不足鼓其任事之氣覆查前年秦晉順直各省辦理振捐凡勸至三萬兩以上者照異常勞績請獎六千兩以上者照尋常勞績請獎均經奏准有案本年川省辦捐經護理四川總督臣陳　奏請按照秦晉順直等省奏定銀數酌加一倍每員勸收銀六萬兩照異常請獎一萬二千兩照尋常請獎奉硃批著准其酌保毋許冐濫欽此欽遵在案今山東工鉅災重自開辦捐務以來在事各員分投勸辦勞瘁不辭較之川省情形尤爲吃重擬請援案給獎以昭激勸據捐工帳總局司道請奏前來合無仰懇天恩府念山東工賑緊要勸捐各員准照川省成案每員勸捐至六萬兩者照異常勞績請獎一萬二千兩者照尋常勞績請獎庶於策勵之中仍寓限制之意臣爲鼓勵辦捐員紳力籌工振起見是否有當謹附片陳請伏乞聖鑒訓示謹奏奉硃批著照所請該部知道欽此 
護浙江巡撫翁奏紳士捐建清水閘裨益地方懇恩飭部核給獎叙片初八日 
翁曾桂片再查紹興府屬三江大閘爲山會蕭三縣農田水利所關屢浚屢淤終鮮一勞永逸之策光緒二十一年春間據紳士前雲南鹽法道鍾念祖禀以三江閘爲山會蕭三邑出水咽喉近則連年沙淤淹損田禾推原其故清明後農田布種閉閘蓄水夏至栽插完竣内河之水須蓄以灌田閘中無水可放閘外每日朝潮夕汐挾沙而來進猛退緩水退少留以致閘被淤塞一遇秋雨兼旬河内水大外河沙漲高積至十數里不等成熟之禾每受淹漬閘港壅塞則議掘年掘年淤迄無善策迭經籌議惟有引水送沙之法差堪奏效因赴會稽上虞接界之嵩壩地方察看新昌嵊縣來水甚高如在嵩壩泥溏上叚用石土重建一閘放新嵊之水助内河之流同出三江大閘借以送少閘港不致被淤其利甚溥考之府志及閘務全書宋以前蒿壩原建有閘名清水閘在舊閘基址已成巿鎭不能復開擬稍偏於巿鎭之右建置新閘三洞以復舊規惟需欵不資未易輕舉竊維三江水利連年淤塞爲患上厪官長之憂下貽民生之戚自願捐資興辦等情禀由紹興府知府熊起璠督縣會同各紳勘明禀准照辦嗣於光緒二十八年五月據鍾念祖之子候選同知鍾德銘具禀伊父念祖前於蒿壩地方建造清水閘三洞光緒二十五年八月初六日開工未及告成病故伊不敢使功廢半途仍督司董　幾費經營於光緒二十七年十二月十八日一律告成共用工料錢三萬三千五百吊有奇情願報効造册繪圖　請騐收該閘工堅料實規模宏天得地得勢其有裨於山會蕭等邑水利更匪淺鮮據署布政使崔永安詳請立案並請獎勵前來臣查山會蕭三縣向以三江閘爲洩水要區前因閘外漲沙屢浚屢淤有妨農田水利爲患匪淺經故紳鍾念祖籌議建復蒿壩清水舊閘引注上游來水以刷閘外淤沙與三江大閘表裏爲功未及竟工因病身故其子候選同知鍾德銘仰承先志竭力經營歴時兩年有餘閘工得以告竣用欵三萬三千五百千有奇而情願獨力報効似此急公好義造福桑樟實堪嘉許查定例士民捐修橋樑道路等項實於地方有裨益者銀至千兩以上者請旨建坊如情願議叙者由吏部核議等語今故紳鍾念祖建設清水閘其子鍾德銘克竣全工朝効鉅欵實與地方水利大有裨益核與給獎定例相符合無仰懇天恩俯准爲原任雲南鹽法道鍾念祖照例建坊給與樂善好施字樣候選同知鍾德銘並請敕部從優議叙以昭激勸出自逾格鴻施除圖册送部外理合附片陳請伏乞聖鑒訓示謹奏奉硃批著照所請該部知道欽此 
安徽學政綿奏報皖省科試全竣摺初八日 
安徽學政奴才宗室綿文跪奏爲恭報皖省科考全竣情形仰祈聖鑒事竊奴才於去年十月間業將前金陵辦里錄遺曁開考太平府屬科試日期謹附片奏報在案旋於十月十六日出棚先試廬州府次及六安州頴州府本年正月上旬按試鳳陽府屬專棚之壽州鳳台按試鳳陽府泗州滁州和州甯國府並調考德州接試徽州府安慶府等處於六月初十日一律蕆事現加太平府駐所清釐積牘俟七月中旬再赴金陵辦理癸卯恩科文闈鄉試錄遺各事宜奴才此次科試各屬一切關防仍照歲考加意嚴密不敢稍涉疏虞牛童均能恪守場規尚無槍替等弊每於發落日多方誡勉俾知時事艱難講求實學冀爲異日有用之材以副 
 
 

Page 14

 
 
聖主作人之至意再奴才經過地方雨暘順時民情安謐堪以仰慰宸謹所有奴才巡試皖北皖南各府州科考通計一省歲科全竣情形理合繕摺具陳伏乞皇太后皇上聖鑒謹奏奉硃批知道了欽此 
兼湖　總督端奏報循例舉行長江水師各營軍政摺初八日 
頭品頂戴兼署湖廣總督湖北巡撫奴才端方跪奏爲楚省長江水師各營光緒二十八年舉行軍政所有薦舉卓異各員開具銜名考語簡明清章攺題爲奏恭摺仰祈聖鑒事竊准兵部咨原奏内開查定例緑營武職五年一次軍功部議定章副將以下守備以上於二十員准洊一員千總四十員准洊一員如合例人員不敷不准勉强濫保足額應劾官員確核實蹟詳細登注分别保奏叅奏其不入計典照常留任者並令塡具考語造册送部又定例軍政薦舉官員必須才技優長年力精壯馭兵有術紀律嚴肅給餉無虚兵民　安歴俸已滿三　又官員内有居官清廉能幹其降罰之案係因公罣誤准其洊舉卓異又又謹浮躁等欵於照參本内確接實蹟詳細登注不准籠統叅劾各等語今查自光緒二十三年軍政以後至光緒二十八年又屆軍政之期所有官員軍政攺題爲奏應通行一體遵照定例舊　畫一辦理等因奏奉硃批依議欽此咨行到鄂當經本任督臣張之洞轉行遵照未及舉辦移交前來奴才因甫接督篆於南北兩省水師所屬各員弁賢否未能周悉奏請展緩奉旨允准在案兹值舉辦軍政所有長江水師各營應入軍政人員自　援照例章分别辦理據漢陽岳州二總兵各就近考騐塡註考語由長江提臣程文炳轉咨前來奴才悉心確核並體察各員弁才具俱已得其梗概復與提臣程文炳矢公矢愼詳加甄核其有不力之員均已隨時叅處並無有干六法人員除平等供職者塡註考語造册送部查核外其薦舉卓異者杳有長江水師湖北田鎮營副將陶樹恩沅江營左哨都悮楊漢文荆州營前哨一隊干　黄世田以上三員均歴俸已滿三年堪膺卓異之選准長江水師提督臣程文炳並據該各營將備開具各事實前來奴才覆查各該員才技兼優年力精壯訓練有方營伍整飭特列薦舉以勵賢能謹繕各員銜名考語簡明　單會同湖南巡撫臣趙爾巽長江提督臣桯文炳恭摺具陳伏乞皇太后皇上聖鑒敕部核覆施行再湖北巡撫係奴才本任毋　會銜合併陳明謹奏奉硃批兵部知道單併發欽此謹將開具楚省長江水師各營光緒二十八年舉地軍政薦舉卓異各員銜名考語簡明清章恭呈御覽計開田鎮營副將陶樹恩廉明幹練謀勇兼優沅江營左哨都司楊漢文才明技　辦事寔心荆州營前哨一隊干總黄世田才具開展訓練有方奉硃批覽欽此 
兼湖廣總督端奏報循例舉行湖北湖南二省軍政摺初八日 
頭品頂戴兼署湖廣總督湖北巡撫奴才端方跪奏爲湖北湖南兩省各營光緒二十八年舉行軍政所有薦舉卓異各員開具銜名考語簡明清單　題爲奏恭摺仰祈聖鑒事竊准兵部咨原奏内開查定例綠營武職五年一次軍政又定章副將以下守備以上於二十員内准薦一員千總四十員准薦一員如合例人員不敷不准勉强濫保足額又定例軍政洊舉官員必須才技優長年力精壯馭兵有術紀律嚴肅給餉無虚兵民相安歴俸已滿三年又官員内有居官清廉能幹其降罰之案係因公罣誤准其洊舉卓異各等語今查自光緒二十三年軍政以後至光緒二十八年又屆軍政之期所有官員軍政攺題爲奏應通行一體遵照定例舊章畫一辦理等因奏奉硃批依議欽此咨行到鄂當經本任督臣張之洞轉行遵照未及舉辦移交前來奴才因甫接　篆於南北兩省所屬各員弁賢否未能周悉奏請展緩奉旨允准兹值舉辦軍政奴才先將湖北省標七營曁黄州德安興國蘄州等協營調省考驗其餘湖北提標鎮標曁所轄各恊營並湖南撫標提禁鎭標道標曁所轄各恊營移行各提鎮就近調考仍田奴才覆加訪查期歸核實親就各提鎮咨送考語事實悉心確查並卽證以奴才平日考察所及復與撫臣提臣矢公矢愼詳加甄核各營員弁才具俱已得其梗概除有干六法之員另摺奏叅平等供職者塡註考語造册送部查核外其薦舉卓異者查有現署湖北興國營叅將本任督標右營遊擊緝堪榮湖北提標前營中軍守備嚴鎮現署湖北安陸營都司本任襄陽城守營中軍守備蔣明榮現署湖北襄陽城守營守備本任胡北標前營右哨千總聞國瑞現署湖南永州鎮總兵本任沅州協副將崧煜現署湖南岳州城守營叅將本任永州鎭標右營遊繫王敬徵湖南提標後營都司彭錫俊湖南提標左營中軍守備李文亮湖南長沙恊右營右哨千總毛宗發以上九員歴俸均滿三年堪膺卓異之選准湖北提督臣夏毓秀湖南提督臣婁雲慶並據各該管鎭將開報各事實前來奴才覆查各該員才技優長　力精壯馭兵有術紀律嚴肅與撫臣提臣詳加察訪聞見相同特列洊舉以勵賢能謹繕各員銜名考語簡明清單會同湖南巡撫臣趙爾選湖北提督臣夏毓秀湖南提督臣婁雲慶恭摺具陳伏乞皇太后皇上聖鑒勅部核議施行再湖北巡撫係奴才本任毋　會銜合併陳明謹奏奉硃批兵部知道單併發欽此謹將湖北湖南兩省各營光緒二十八年舉行軍政薦舉卓異各員銜名考語開具簡明清單恭呈御覽計開現署湖北興國營叅將本任督標右營遊擊紀堪榮樸誠勇敢訓練最勤湖北標前營中軍守備嚴鎭年壯才明巡防得力現署湖北安陸營都司本任襄陽城守營中軍守備蔣明榮才技優嫻營規整肅現署湖北襄陽城守營中軍守備本任提標前營右哨千總聞國瑞年力强健緝捕勤能現署湖南永州鎭總兵本沅州恊副將崧煜老成穏練曉暢戎機現署湖南岳州城守營叅將本任永州鎮標左營遊擊王敬徵久歴戎行辦事結實湖南標　營都司彭錫俊才具開展操防認眞湖南湜標左營中軍守備李文亮留心防務勤奮有爲湖南長沙協右營右哨千總毛宗發力健操勤能舉其職奉硃批覽欽此 
山東巡撫張奏留營防剿片初八日 
張曾敭片再臣准升任　　提督大同鎭總兵劉光才咨稱現已奏請陛見擬將所部忠毅軍五營帶赴廣西剿匪等因臣思粤盜蔓延久勞聖慮劉光才所部五營頗甚精練自應准令全帶入粤以資剿辦惟晉省北　地勢遼闊該軍盡據未免空虚正在籌畫又准直隷總督臣　世凱咨抄口北馬賊猖獗令晉省派兵會剿並疉據口外道廳禀請添兵情詞迫切查晉省綠營防勇早 
 
