# 1920 - 278 - 4917114

 

Page 1

 
 
   
 
 

Page 2

 
 
   
 
 

Page 3

 
 
時評 
[國慶日之産物（冷）]  
　　國慶日之産物維何曰除人民熱誠希望將來之幸福外每年唯多若干之勳章勳位今年更多若干之上將軍上將而已雖然獨不憶安福作戰時將軍府會議後本上將軍如何如何之宣言乎然則何必更産此若干本上將軍以使作威福也又不憶將軍府會議本上將軍如何如何之宣言後未幾而兵敗將逃所謂本上將軍者自願繳還其上將及一切勳位勳章乎然則又何必更産此若干上將軍與上將以多此他日繳還之辱也 
　　以我觀之上將軍與上將等等乃不祥之物而必産生於此國慶日何居 
[命令]  
　　十月七日大總統令　任命羅鳳鈞爲　軍第八師　兵第二十九團團長此令 
　　又令　兼署陸軍總長靳雲鵬呈陸軍第十六師砲兵第十六團團長馮家祜因病呈請免職馮家祜准免本職此令 
　　又令　任命蘇長青爲陸軍第十六師砲兵第十六團團長此令　 
　　又令　孫筠授爲海軍上校此令 
　　又令　農商部呈黑龍江森林局副局長黄光彝呈請辭職應照准此令 
　　又令　農商部呈請任命崔元舉爲黑龍江森林局副局長應照准此令 
　　又令　署内務總長張志潭呈准奉天兼省長張作霖咨請將營口警察廳警正修長餘試署警正韓作新袁葆眞免去本職均照准此令 
　　又令　兼署陸軍總長靳雲鵬呈請任命周銘超爲陸軍第八師步兵第二十九團第三營營長應照准此令 
　　又令　署海軍總長薩鎭氷呈請授馮滔爲海軍少校應照准此令 
　　十月八日大總統令　署司法總長董康呈請任命雷人龍爲京師地方審判廳推事應照准此令 
　　又令　署司法總長董康呈請任命程謙署京師地方審判廳推事應照准此令 
[專電一]  
　　北京電　本日令張作霖任爲鎭威上將軍李純英威上將軍靳總理卾王豫趙贛陳均授上將張景惠勳三位曹鋭曹鍈等四位閣員均一等章惟曹錕無可再加特用明令褒獎（十日下午八鐘） 
　　北京電　本屆國慶除中華天安等門例紥彩牌外公園小有點綴遠不如前年之盛各機關因時局及旱災祗給例假停止宴會 
（九日下午三鐘） 
　　北京電　市政公所决議開放東安市塲許商民依圖自建舖房（九日下午六鐘） 
　　北京電　連日此間發生重大謠言查爲專做紙票者所造意在牽動市面使之暗落現軍警當局已奉諭緝捕（九日下午三鐘） 
　　北京電　國際統一救災會幹事會决議河間十一縣災情最重每縣先放二千元華洋各半擔任（九日下午三鐘） 
　　北京電　魏使電晤比總理談及直魯豫三省災情擬加徵關税百分之十充振據稱事關各國須得他國同意比政府决不反對（九日下午四鐘） 
　　北京電　閣議設振務處内長兼督辦（九日下午六鐘） 
　　北京電　振災條例公布加侵振欵五百元上者處死刑一條 
（九日下午六鐘） 
　　北京電　某社將發行振務日刊（十日下午十鐘） 
　　北京電　吉鮑電三日黎明胡匪三百餘名將琿春日領館焚燒並殺害日人十名傷十餘名現已派延吉道尹及孟司令率隊前往查辦（九日下午四鐘） 
　　北京電　日使對琿春案極爲嚴重外部派員口頭答復已奉明令加派軍隊保議僑民日使提有重大要求顔謂俟吉督復到再商又吉電日已派十九師團四中隊到琿搜查華境督署所派五營亦已趕到居民每户出壯丁一人粗織警隊築塹造濠夜間輔助軍警從事警備（十日下午　） 
　　北京電　頒令責成東三省地方官速結琿春交涉嚴剿土匪孟團長不力撤換（九日下午六鐘） 
　　北京電　蘇李轉到滇唐電和平統一夙具同心在使法律外交及善後諸問題有正當之解决至派兵東下一節實無其事（九日下午六鐘） 
　　北京電　王汝欽電據探報顧品珍已離盧州（十日下午三鐘） 
　　北京電　卾省到京各縣代表在湖廣館開自治大會提議要點（一）先去兵（二）組一新湖北團體結果每縣再推幹事一人成立永久機關陳登高報告自治法起草經過决仍繼續進行（十日下午十鐘） 
　　北京電　靳諭王瑚七日内赴蘇王首肯謁徐告辭徐命緩行表面爲孫振家未來實因京兆尹奉直争保替人若偏重一方并京内無指揮權（九日下午三鐘） 
　　北京電　文龢任命原定前晚發表因蘇紳聯電反對靳諭從緩一面商由財周電蘇李懇勿堅持現李回電未到能否讓步不可知 
（九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　各省代表假公園討論地方自治進行方法意頗一致（十日上午十鐘） 
　　北京電　魯齊誓不返任田意自兼中央尚未允（九日下午三鐘） 
　　北京電　李純復電仍請給假俟病愈就職巡閲齊燮元謝拜副使任命（九日下午六鐘） 
　　北京電　政府否認日蒙軍械借欵事（十日上午十鐘） 
　　北京電　卾王報告張敬堯潛逃已飭偵查（九日下午六鐘） 
　　北京電　政府電慰贛陳勸在署調攝不必請假（十日上午十鐘） 
　　北京電　陳毅治蒙方針（一）平外蒙風潮（二）籌備交通（三）注重教育與實業（十日上午十鐘） 
　　北京電　宋小濂電報日駐海崴軍隊决定完全撤退（十日下午三鐘） 
　　北京電　　明令派朱啓鈐督理印行四庫全書事又令宣示中東路合同要點（九日下午六鐘） 
　　北京電　今日文官普通考試第二試到三千八百餘人（九日下午三鐘） 
　　北京電　外息波蘭代表對俄議和條件（一）兩國各保主權不干涉内政（二）依歷史關係及民主精神定波國界（三）兩國人民得互入國籍（四）均有自擇文化宗教權（五）皆不賠欵（六）還俘虜用欵（七）簽約後交換拘留之公使（八）戰事有關人免與以特赦（九）各項和平關係立卽恢復（十）商業路郵衛生簽押後告竣（十一）私人損失另定償法 
（十日上午十鐘） 
　　北京電　宋小濂電德奥俘到境路局已允隨到隨運不拘人數惟運費若干先須規定請中央速將墊欵運費辦法核示（九日下午四鐘） 
　　北京電　電令劉存厚顧品珍切實聯絡以圖統一（　日上午十鐘） 
　　北京電　靳復顧品珍齊電全文瀘州顧師長鑒通電奉悉具見愛國善後息事寗人之意止戈以爲武消怨以爲德惠澤逮於川省者靡有紀極影響及於和局者至爲宏偉環誦再三曷勝佩仰頻年以來國人苦於兵事久矣雲鵬無似深怵於内争之可以召亡自亂之不足爲有勇前此備位中樞卽以和平統一之策與舉國賢俊相斟酌竊願統一早定合全國之聰明才力以謀建設冀保我國家之實力而蘇我人民之痛苦中更變故事願相違再領中樞而此求和平謀建設之志則進而益堅然各方意見未盡融洽兵戈未能息止區區謀國之愚末由次第實施夙夜焦慮寢饋難安今執事通電幡然從根本上着眼且於貴部首先表示將歷年糾結不解之紛擾快刀斬斷可謂睛空霹靂足以喚醒四萬萬之精神打破醉心權利不顧國家者之迷夢卽知卽行豈惟川滇永息鬩牆而全國實利賴之鵬當將仁聲義聞昭告中外俾知國中有此仗義丈夫血誠男子實爲邦國之光尤望國家早日統一大旆遠來京師得聆救國大計其有補於鵬建設之望者正未有艾並將北方羣彦介見執事爲一有力之結合以共謀國家之建設大局幸甚南天翹企無任依馳雲鵬齊印（九日下午七鐘） 
　　北京電　廬陵道尹簡董錫成（十日上午十鐘） 
　　北京電　今晚高師開演講會（十日上午十鐘） 
　　天津電　大名災况綦重男孩每名售洋兩元甚有不索元給人者全屬災民約四十四萬二千餘雖稍富有者亦用高糧三分之一與樹根配合充飢（九日下午十鐘） 
　　香港電　佳（九日）湯與李魏决議立籌餉局舉廖仲闓爲局長（十日下午九鐘） 
　　北京電　本日令·溯自俄國政變以來·影響及於東省鐵路·政潮所布·秩序紛紜·兩國債權利益·世界公共交通·所關匪細·我國自始即决守宗旨·今該路脱離黨争關係是以民國六年迄今·迭派軍警維護治安·所有擾亂路務行爲·槪行禁阻·中俄合同俄政府對於該路之權責·暫由我國擔負以保安寧·一面妥籌整理該路内部管理各辦法·雙方恊定·共策進行·頃據交通部呈稱本年春間·與原訂東省鐵路合同之華俄道勝銀行代表·續訂之合同·現經議定·其要點爲增用華員·會同管理路事·完全將該路範圍·置於商業性質之内·其中政府代行俄政府職權·並以中政府承認俄國統一政府·並另行議定該路事務·應由交通部率同該路監督等·督飭華俄各員·認眞整頓·力圖改良·其該路一帶公私生命財産·並由東三省軍民長官·會商各主管部·妥籌善法·切實保護·以副本大總統保惠維持之至意·此令照·（九日下午六鐘） 
[公電]  
　　湘議會通電　各報館均鑒前常澧鎭守使王正雅每遇政變南北依違此次對於驅張舉動曾不一致進退失據因而被戕乃其子王育寅不思幹蠱竟於湘局初平之日率其殘部據地自雄編結匪徒擾害桑梓近復假借名義公然通電不惜破壞統一肇釁偏隅竊念湘人皆百刼餘生甫定驚魂何堪再逢變亂以故不保公安即皆視爲公敵諸公念湘中之困苦恤民衆之凋殘正誼主持　所欽仰敢陳下悃伏乞重矜湘議會叩議印 
[世界路透電俄國勞農政府之近狀]  
　　七日倫敦電　路透電社得悉勞農政府答覆英外相克松之牒文不全令人滿意文中並未聲明停止文字鼓吹勞農政府允釋在俄英俘惟英國亦須開釋在英俄俘又稱在巴庫之英俘非勞農政府治權所能及勞農政府並願派代表一員至鐵佛里促亞才培疆政府釋放俘虜英政府亦當派代表至該處聞英政府尚擬以牒文致勞農政府 
　　八日倫敦電　米蘭消息意國勞工赴俄委員團之幸報告頗有關係蓋此文出自革命黨方面而今忽評詆勞農治制内謂俄國勞農之處境今均不及革命以前狀况各城道德物質皆見墮落雖必要之日用品政府亦不能供給至小之數投機盛行各項工商業機關均被破壞交通秩序全亂欲望俄國有物品出口殊近幻想俄人六千萬共産黨僅佔六十萬操政治與經濟之全權資本家制度旣經消滅而無物代之云 
[俄國對内對外之戰争]  
　　八日倫敦電　藍格爾最近公報稱紅軍步兵兩師騎兵一師敗北就擒者千人又稱藍軍在西尼爾尼柯伏陣線俘敵二千人獲火車四輛砲三尊機關槍多架　　七日倫敦電　波蘭公報稱過激軍刻在全陣線退走自東普魯士邊界起至孟斯台里資基止之立陶宛陣線 
已遵國際聯盟會條件停戰 
[歐美間之航空]  
　　八日倫敦電　據確實消息徐伯林公司總理近赴紐約後歐美間飛船事務可保實行特造之商務飛船兩艘新年初可以飛渡大西洋此項飛船可載客五百人每客之乘費自英金百鎊至一百五十鎊不等將來可減至六十鎊自倫敦至紐約平均需四十八小時該公司近由德政府代請駐德協約國國際管理航空事務委員團許造大飛船兩艘用於美德間之國際商業據此間政界所得消息委員團未准此請 
[意國電力工人之罷工]  
　　八日米蘭電　此間電力廠工人因廠主不履行羅馬合同中之二廠規則宣布罷工工人佔據各廠電車停駛電氣與自來水供給均斷 
太平洋路透電 
[日七對於琿春鬍匪之派兵]  
　　八日東京電　日政府因朝鮮北面間島之時局曾派軍艦一艘赴仁川今此艦已於六日駛抵該港匪徒二千人擬攻大東溝華人聞之驚恐紛紛逃避中國當道雖受警告迄無舉動日兵一隊現已馳至外務省文告略謂自去年三月韓人獨立運動後間島情勢漸見嚴重韓人委華官辦事因循之機會利用間島爲其活動根據地且從西比利亞覓得軍械屢施襲擊希害日警與安分韓人並毁壞産業即間島總領署亦被搗毁日本屢向中國交涉北京迄無舉動遲至上月始派軍隊前進惟華兵疏懈縱容匪徒任意作亂甚至匪徒與華兵交歡致有九月間琿春被攻之事未幾韓人與過激黨及穿軍服之華人聯合第二次攻擊琿春毁壞領署殺害日警平民中國軍人顯有參亂之行動日本或將向北亦嚴重交涉匪徒聲勢今愈張大許多地方之日領署與抵禦甚力之日韓人民將受危害日本已派出軍隊查日軍之出發實自衛所必要且得中政府諒解今形勢旣愈吃緊日軍與北京磋商後將續派援軍中日磋商將在北京進行以期中日軍事上有會同剿除間島亂徒　之行動 
　　九日東京電　外務省發表關於韓邊現狀之冗長公文略謂時局漸趨嚴重日本有增派軍隊之必要前曾屢次警告北京請妥事保護日僑乃中政府迭稱無虞且不許日警認眞辦理最後孟司令之軍隊始行出發日人以爲定有可充分之行動矣豈知華兵到境徒增匪黨之兇燄推廣擾亂之區域韓人鬍匪之攻擊琿春者竟穿着中國軍服華兵參亂之證據日政府不能默然不問如果查爲確實中政府愈應負責日本將以因此變而發生之他種問題一併向北京交涉該公文未稱東京現與北京磋商前已屢次提議務使間島一帶亂徒肅清之辦法 
[東方俄事彙記]  
　　十日北京電　西比利亞消息洛維慈基將軍已電致藍格爾願率其部下聽南俄政府指揮謝米諾夫函致藍格爾一面承認南俄政府一面自稱爲遠東政府與遠東俄軍之領袖及久貝加爾阿穆爾烏蘇里等處哥薩克之主帥並稱已許其境内人民有自治權 
　　十日北京電　恩琴男爵已將其在特羅柯薩伏斯克境内擄獲之現金若干送交謝米諾夫恩琴派其副官赴哈爾濱擬與其妻脱離婚姻關係其妻乃華人聞係皇族某員之女當其結婚之初衆皆視爲含有外交關係蓋以謝米諾夫謀接近中國也婚後恩琴男爵乃獲蒙古王公之稱 
　　九日海參崴電　海參崴高等審判廳會計員携日幣六萬元潛逃殺人趨貨案日見增多今晨電報局被搶日幣萬元有一五口之家被盜人死屋燬政府財政極爲困難新盧卜票之現值幾與日前收回之西比利亞票相同約一千七百枚始合日幣一元 
　　九日北京電　前數日北京傳説烏克蘭向中國抗議中政府之停止俄使領待遇茲路透社復傳南俄同樣抗議之消息據最近所聞南俄藍格爾稱庫達攝夫與各領事乃南俄政府所承認之代表中國不應停止其待遇並稱關於在華俄人利益中國必須對藍格爾政府負責 
　　十日北京電　總統命令證實道勝銀行之合同並稱中政府已收回中東鐵路區域前俄政府所有之權力又諭交通部會同地方官吏妥爲辦理保護俄人生命財産　　十日北京電　總統命令吉林省憲速派軍警赴琿春恢復秩序何護外人並令呈報辦理情形謝米諾夫函致藍格爾允承認南俄政府請藍指示關於政局之辦法 
[京綏鐵路近聞]  
　　九日北京電　京綏鐵路添築支路一年短期之借欵條件債額一百萬元自本月一日起募至十二月底截止繳欵日起息按年息七釐半逐月給付至十二月底爲止此後息金半年一付每月由京綏鐵路提欵九萬元以爲該欵之擔保 
國内要聞 
[北京通信（静觀）]  
　　江蘇財政廳長問題 
　　江蘇四代表到京後迭次與王鐵珊接洽其所提出之條件除參事廳及地方自治兩項外以財政廳長用本省人一項爲最重要迨王氏完全容納始與政府作一度之談判當時對於財政廳長問題代表提出嚴家熾靳氏亦並無異説並稱已有電致李蘇督婉言疏通此上星期六（二日）事也翌日四代表大會同鄕於江蘇會館亦即據此以報告於衆不意本星期二（五日）國務會議財政部突然提出文龢任江蘇財政廳長案未及十分鐘遽爾議决通過當晚消息傳出蘇人之旅京者無不瞿然而驚詫爲怪事四代表曁原任接洽之莊張兩氏尤形憤慨旣怪政府之食言而肥又怪李督之不願民意翌日（六日）下午由張仲赴國務院與　翼卿接洽靳氏謂此舉實非得已足下旣來陳説政府方面可以暫緩發表惟李督軍方面還要你們江蘇人自已去疏通如果疏通好了無論你們議定何人政府皆可任命云云四代表則於同時訪晤財政總長於財政部周子廙言在一月以前李督軍已有保薦文龢爲江蘇財政廳長之電到京政府當時以省長問題尚未解决則財廳問題自不妨從緩因而久久擱置此次蘇督代表何恩溥由京返寗瀕行時又向政府催促請速爲發表時在上星期日蓋何於昨日出京也政府至此乃不能不徇其所請因而於昨日（指五日言）怱迫間提出國務會議此實有不得已之苦衷諸君當可原諒今諸君旣來政府當然鄭重諸君意思可以暫緩發表萬一至不能不發表時亦當通知諸君至於嚴某我久有任用之意自當酌予以相當位置云云四代表復瀝陳蘇人所以主張用本省人作廳長之理由但形勢如此雖多言亦復無益於是遂成一場無結果之交涉而罷四代表回寓後曾有一電報告蘇社及省議會今日（七日）大早莊緘又至中西旅館與四代表籌商一切但亦未有具體的辦法至此外旅京蘇人聞此消息皆有憤憤不平之槪以爲政府及李督未免過於輕視蘇人且甚責備四代表及莊張等作事太懦弱致爲人所欺現聞有人暗中奔走擬結一團體以羣起力争者但結果未知何如也就現在之趨勢以觀文龢旣提出閣議且已正式通過所餘只一形式有命令未發　耳政府僅有緩發表之説並無不發表之言且以疏通李督責之蘇人自身則蘇人之主張朱敗與否前途亦難推測矣據聞前數日蘇皖贛巡閲使命令發表後旅京某某四紳曾有位賀電致李秀山電末並涉及蘇財廳長問題請其贊成蘇人之主張迄今渺無復電則李督之意已可想見一斑焉（十月七日夜） 
[東三省通訊（隱）]  
　　琿春胡匪事件注意調查韓黨與過激派 
　　東省胡匪甚爲猖獗今年自六七月以來幾於遍地皆匪不成世界然猶未牽及外人也詎本月初琿春縣笑發變故於九月三十日夜有胡匪四百餘力攻琿春縣城直侵西關外之商埠所有日本新建之領事館加以燬燒並殺害日本人數名傷亦八九名此種消息商家先有所聞未能證實詎於十月初省中接琿春營縣電報告急請兵旋又接延吉團道電報謂日本總領來電稱琿春領館被匪燒燬日僑死傷數十人等語陶道尹並以茲事體大非親往查勘不足以明眞相並有調查韓黨之日本軍事顧问齋藤恒在延亦隨同前往此電報到省中鮑督軍即電團道營縣妥加防範並收拾一切惟琿春地方前月胡匪進城搶刧官銀錢號大洋三百萬及商家欵項無算幸未侵及西關外之商埠以殷實商家在城内不在城外也此次竟至西關外焚領館殺日人若專與日人爲仇者據聞匪類中有俄人蹤影因此各種猜測紛沓而直以現在東省官吏爲日人偪迫對令韓國獨立革命黨取嚴格剿逐主羲添派軍隊招募警察借備槍械以爲包圍攻擊之舉據近來延邊報告如延吉之依蘭溝及汪清之草帽頂子托盤溝等處所有韓黨機關均經孟團長富德率兵勸逐韓黨崔喜並率黨人四五百人抗拒詢諸某政治家意見據述夏間胡匪雖極猖獗樶在額穆敦化各縣從未南侵及延邊一帶此次一再搶刦琿春有兩層須加注意者（一）韓黨有無與匪徒勾結情事以韓黨向來對於中國官吏絲毫不加反抗即於日官日僑亦不侵及所以保在華安甯也現在我國政府旣定嚴逐方針若輩窮蹙無歸又何顧恤孤注一擲亦所恒有果爾則各地日館日僑俱應加以注意恐演出第二齣如琿春之變劇也（二）俄過激派現在到處傳布我國人民雖未受其鼓惑但胡匪中果有俄人此項俄人必爲亡命之浪人難保不含有過激思想且東邊之胡匪與韓黨過激黨暗有結合已屬可信胡匪應用之槍械及韓黨所用之槍械半屬俄國槍械此亦一可研究之事也關於取締韓黨中央及吉林當局向持漸進主義以免急則生變詎日本以進兵爲要挾奉天先許之吉林亦不得不許如此反於通例有碍人道之行中國政府如須負責之頃亦惟負附從之責而主使者固日本焉且照尋常情節判斷日本實有脅迫之行爲故關於此次驅逐韓黨用欵應責由日本擔負琿春事變或料日人必張大其詞有所要挾然日本如欲顧全公道似只可念此不可抗力之事委於天命不能向我政府有所要求焉是否如何且俟續報 
[琿春事件之京訊]  
　　琿春背山面河在清光緒七年時始築城郭設東南西北四門而各機關皆在城内東西一里餘南北不及一里彼時城内不過舖户六家小店四家農民二二家而已城外之農民三三五五點綴於荒煙蔓草之間至今日之户口中國人八百户人口三千五百人朝鮮人六十户合二百五十人日本三十户合一百三十人日僑民之職業官吏九醫士一教育家一木商二理髮業一傭工十雜業一藥舖二醫院一雜貨商四旅館一無業者四此外則家屬之類爲多也日本領事館實爲間島總領事館琿春分館並附設日本警察署郵便分室又有日本小學校及居留民會此該地情形也 
　　有某外人談及琿春日領事館被襲事件據稱琿春地方日人得之可以斷高麗與俄國過激派之聯絡又可藉爲發展滿蒙與西比利勢力之根據不過無機可乘只得默爾而息今旣突然事發遂認爲絶好之機會故意張大其詞並不惜派遣重兵假名剿匪交涉恐極感其困難 
 
 

Page 7

 
 
云云至日本對於琿春事變之態度則據日本外務省政務局長芳澤氏謂日政府對於琿春事變之方針現已大體决定現尚未至發表之時耳總之政府認爲罕有之大事件並與尼港之慘虐事件同一視之云云又聞張作霖爲討伐琿春方面之馬賊已於六日夜派遣步兵三營一千六百名七日晨又派遣三營一千一百名俱由南滿車輸送 
[行將實現之海軍統一説]  
　　海軍統一問題業由雙方將領協商就緒專候軍費實行撥付所有在粤海軍卽一律開出粤境服從中央現海部方面已籌定現欵二十萬元日内即滙由上海分别轉交至移駐厦門問題李厚基雖表示反對但政府現已去電解釋謂此次海軍移厦僅係在粤艦隊中之一部分並非全體且亦屬暫時的處置不久當另劃區域分配各地其與厦防現駐海軍本同出一系絶無扞格之慮陸路軍隊則彼此各有駐地不相關涉更不至發生悮會中央對於此事亦幾經審慮出以愼重尚希竭力贊助以竟全功等語據此似駐厦一節已屬不成問題惟關於取消海軍總司令改設四區正副防禦使一事雖經閣議通過而因限於經費及其他關係尚未能决然實行據可靠方面消息將來海軍北歸時當先發表閩粤兩海之防禦使以安置林葆懌等至渤浙兩海尚須從緩辦理又原議於四區防禦使之上另設海疆正副巡閲使一節現亦因反對者多根本打消矣 
[北京謠言之由來]  
　　前數日北京市上之謠言如東海病革某督入關等傳説市虎杯蛇幾令都人士寢饋不安茲經確實查明此項謠言之由來係京中有一班人以中交票賣空買空爲生活此等人不僅商家方面而中等官僚及銀行執事亦有聯合一氣者當定國軍起時京票市價跌至四五折時此等人即糾合三十三人放一京票空盤謂如有人購買京票者以五零五計算於中秋節後一禮拜内交付票子銀主先出十分之二爲定金此等人逆料定國軍之變不易即平而中秋節又爲金融難關票價一定落至四五以下想不到整理金融公債之發行也當時共定出中票二百七十萬及至中秋一過票價仍在六折以上賣空團大窘於是一面託議員反對金融公債一面放出東海不諱等謠言冀使票價日落彼卽以現欵收票交付定票之户孰知計不得逞而票價仍未暴落北京社會之鬼蜮於此可見一斑矣 
[天津通信（若冰）]  
　　省長問題之津訊 
　　各省轟轟烈烈之省長問題現已將次解决孫振家自京兆人反對後官興方濃乃暗地派人到津分投運動由大興張某武清曹某等允爲暗中疏通曹某前特用京北同鄕名義大請其客竭力爲孫氏説項聞此一席話已大收效果昨曹特致電武昌請孫氏北上接任京兆各團體可不致反對孫氏所派專員已由京漢車兼程赴漢報告一切至現在京尹王瑚亦與蘇代表接洽已妥不日即可請訓啓程南下所未經解决者惟山東安徽兩省長尚未實定齊耀珊氏已兩電堅辭曹巡閲前日特　湯薌銘長魯惟湯氏爲軍界人物其在湘成績猶在人耳目京津兩地山東同鄕聞此消息均極端反對中央亦以湯非魯人且亦不合省長資格但因山東在巡閲使範圍之内故商由曹使方面另提他人中央卽可加以任命同時與曹保薦省長者並有李秀山督軍因安徽省長聶憲藩有安福嫌疑亦將去職特保李經義氏繼任中央照准與否尚未可知昨據某氏言李仲軒年已高邁並不作出山希望此次長皖之議係與李仲軒最有關係人極力慫恿因李與張文生及李秀山兩方均有聯絡且料皖人不致反對故有此一番舉動能否如願以償未可知也 
[豫省之省長問題又起]  
　　豫人驅張之第一聲 
　　鄭州函云張鳳臺長豫雖不洽與情惟因張係豫人且爲趙督所推薦故均隱忍未發以觀後效詎到任以來朝令夕改信用全失加以二三羣小從中撥弄張老耄無識被人利用而不自覺近日教育界因經費無着一再要求僅延殘喘其他實業警察亦均有名無實而當旱荒正烈之際濫發公債貽害地方任用私人視全省爲安陽之殖民地尤遭各方面之反對河南澄清吏治之計畫起於民國七年當由趙倜兼任省長時咨交省議曾議决籌設育才館養成掾屬人才設吏調查所考查知事勤惰及王印川長豫尚繼續進行規定改組縣公署條例掾屬任免條例及懲獎條例均公布在案及王去張繼迭次催辦初允完全改組照從前頒布之改組條例每縣設第一二三等科及承審收發各一人繼復翻悔又將第一科撇去准知事延用刑幕嗣又僅準改組第三科及收發其一二科及承審員不准延用育才館畢業人員經館長韓自步孫調元交涉再三張又改令由縣知事分别延訂大縣二人中下縣一人後又惑於李鴻伯孫世偉葉濟史菊生等之説一人亦不許委派一聽縣知事之自由禀請各縣知事揣知張之用意相率觀望不肯改組於是激動全省公憤由政學研會召集各團體及省議會議長康彩賓財政廳長陳善同實業廳長張子鋭警察廳長龍敏修等假二曾詞開全體大會討論豫人治豫辦法當有多人演説主張攻擊張鳳臺以其老邁龍鍾思想腐敗不足表率豫人急謀革新之思潮後經陳善同張子鋭康彩賓等再三調解謂張去固不足惜恐繼任者未必爲豫人結果或反不如老張若以其辦事顢頇吾等可盡力規勸令其俯從民意最後允由張陳龍三廳長康孫兩議長擔任調停先令張將育才館畢業者完全委派實行改組縣公署俾收豫人治豫之實效其餘實業教育次第整頓攻擊一節暫緩進行各團體勉爲應允後又提議攻擊省長旣須少緩而政務廳長孫世偉開封道尹葉濟狡猾惡劣禍豫已久仍須從速驅逐以剪張之羽翼鼓掌之聲如雷聞不日即下逐客令又聞旅京汴人因張發行公債羣起反對亦派員回汴力争如不允所請即聯合全省驅張將來或有一番熱鬧也 
[粤局調和之兩大會議]  
　　督軍署會議　各團體會議 
　　二號十二時莫督邀請總商會九善堂院公安會商團省議會國會粤省自治研究社曁各紳商赴署茶會議事到者三十餘人莫督起立發言提出收朿四條件（一）東江前方軍隊除海疆軍外不下二三萬人皆精鋭之兵現尚在戰鬭中應如何安置須先明白宣佈使其心安不至横决（二）在東江前方各軍隊應用何種方法退回退回之時應在何處集中應向何處經行均須預爲商定方免誤會而保安全（三）分駐省城及各屬防地軍隊應如何接防如何退駐退駐之地點應指定何地皆待商榷（四）積欠之軍餉及移動時之開拔費應如何發給由何人負責籌撥有何保證以上所述非好爲疑慮亦非過分要求云云由林議長起立答詞後總商會長陳勉畬起言各界希望和平望督軍始終　踐維持粤局之言速卽解决以息兵禍商人感甚江孔殷起問莫督對於各界舉出湯廷光接任督軍是否願意莫答此是陸巡帥電令公舉鄙人自當遵令巡帥電覆即可照辦焉有不願意之理江又問外間傳聞督軍要二千萬收束費之説究竟有無是語莫答我焉有此話通共欠餉斷不到千萬我何能要二千萬試問誰人聽我講來言時搖嘆息不已楊永泰起言莫督始終約束所部不願糜爛地方其希望和平心口如一鄙人可保鄙人今不以省長地位發言係以地方紳士發言鄙人亦是粤人一份子國民自决出自時潮使然莫督退讓之心實有感覺於此隨由各團體公舉十五人往見湯次長及魏李兩司令報告本日情形遂散會 
　　四日午刻十二時廣東全省各團體假座廣濟醫院開和平維持會成立大會廣東省議會總商會商團自治研究社教育會九善堂院孔教會粤籍國會議員等團體皆派代表出席至下午二時到者共一百三十餘人即行開會是日之會議各界以督軍署於二日通請各界公同磋商解决粤局問題提出安頓軍隊辦法四項除一二三三項係安置軍隊及退駐接防等辦法應由新舊督軍擔任解决外而第四項則爲籌發欠餉問題各界代表當日在會議席上曾有合力分擔公出代價以買和平之主張而四項辦法之中亦以第四項爲最要先决之問題吾人會議之要點卽在先將此一層解决答覆軍暑當開會時因林議長正煊後致遂推曾叔其李伯賢李芝畦三人爲臨時主席首由主席述開會理由略粤局際此尚堪調解時期吾人不可不出而盡力斡旋冀桑梓免於兵禍想各界諸公均同此意茲將各界聯合和平維持會章程請臨時文牘員朗讀一過然後請大家發表辦法共同討論説畢卽由文牘員將簡章略讀一遍衆無異議是時省議會會叔其議長起言粤人要買還廣東不可不出代價但莫督先要錢後交貨魏李兩司令則見貨而後交錢故必要各人表示願擔任籌欵然後本會方有主張可言盧少祺君起言自風潮發生至今經調人幾多奔走已公舉湯廷光君爲粤督今所急要解决者只財政問題耳於是各人將應籌之數目討論多時又有某君謂吾等市民已忍痛籌集欵項若湯廷光君不肯出而維持吾人將不承認其爲粤人當時有略爲激烈者謂今日非滿清時代之比督印是不要緊今日會議若仍無結果可由省議會議决另刻督印云云討論至此大衆提出議案三項（一）議决此次籌欵以五十萬元爲限不得超過此數此欵由省中各團體合力分擔先行墊付俟事定後由廣東省議會追認籌還（二）議决莫督先交督印隨後交欵所有廣東善後事宜由湯瓣督執行（三）議决　莫督軍於三日内交印由湯督軍接收主席提出依次表决通過卽定爲本日之議决案並當衆舉出代表曾叔其岑濤伍嶽何禮文胡頌棠梁佩棠等三十餘人卽晉謁湯迁光及李魏兩司令並赴督軍署切實陳請務求從速尊重民意妥協解决以維粤局代表先赴海珠面見湯廷光即將是日會議情形報告一切湯謂各界諸君旣經議有辦法海軍當即力任斡旋以盡調人之責此調停期間本軍以實力監視無論何方均不致輕啓釁端諸君可轉告省中各界母庸過慮也云云各代表卽興辭而返隨即議定明日再分頭進行頃聞交印問題迭延未决聞李魏以莫氏藉端延擱似無誠意和平粤人治粤爲三千萬人所公認况聯軍辦處業已設立一切賦税已有徵收機關不在夫印與不印倘莫仍持强硬態度即發表通告取銷督印另刋新印設署在海軍部辦事 
　　昨日下午五點餘鐘天空中忽聞軋軋之聲翹首仰視見有飛機一架從東方而來駛近觀音山軍署恐　抛擲炸彈即令軍士用射擊飛機槍向飛機遙射故城内當時聞有一陣槍聲未幾即見該飛機向南石頭方面而下當槍聲起時打銅街泰利銀號有一伴在瓦而觀看忽有流彈從該伴左邊墜下擦傷左膊不甚重要 
[李督力争財廳之原因]  
　　李純爲財政廳問題前因擅任俞紀琦遭全省之攻擊今又以去就争文龢其中内容有可得而言者當直皖戰事未發生以前李之軍費每年支九百六十餘萬較之馮國璋時已增一倍有奇而江蘇財政除鹽關及附加税二百餘萬外實收一千四五百萬各機關開支　二百萬警備隊水上警察開支三百餘萬實存不及九百萬加以常年軍费九百六十餘萬出入已不相抵而臨時費尚不在内迨直皖戰事發生張勳舊部紛紛招兵而老段又派竇某聯絡馬玉仁李純事急計生遂升白竇山爲師長以安慰張動之舊部升馬玉仁爲師長以斷皖派之關係而白與馬旣得師長又值皖系失敗表面上亦卽唯命是聽及大局旣定李純呈請中央正式任命並將兩師編入國家預算中央以江蘇已無欵可解且當裁兵之際何能再添軍費遂將原文駁回白與馬乃運動李廷玉齊夑元向李純力争李純對於白馬旣不能自食其言又值粤滇風雲四起正當用人之時與周某密商欵由江蘇自籌中央應當尤准以江蘇之富庶如得一親信人設法收羅何患不濟一面呈覆中央請仍命白寳山馬玉仁爲師長一面請任命文龢爲財政廳長合財政軍政爲一手此後可以惟所欲爲而人民之負擔與民意之嚮背均不在李督意計中也 
[杭州快信]  
　　今日（十日）舉行國慶紀念軍政各機關俱懸持旗燈停止辦公惟並不宴會杭州學生聯合會亦准夜間在公衆運動場集合迎提燈大會大街各商舖盡懸五色國旗省垣錢業停止滙劃一天惟門市照常 
　　温嶺知事歐陽忠浩貪暴無匹經該邑士紳提出證據密揭到省已令會稽道尹迅派幹員確切查明覆奪勿稍瞻徇 
　　財政廳昨奉省令撥解上　縣水災賑欵一千元 
　　杭縣律師公會今日（十日）舉行第二次總會因適值雙十節午刻備筵歡宴會員到者六十餘人下午二時開會道報告第一次本會經過情形次陳述八年度之决算表三提議事件其重要者爲胡邦彦提出杭地審廳推事劉光鼎違背職務毁敗官常案孫維奎提出仿照美國律師公會英吉利律師法規美國德内希州律師公會章程修正本會會則案 
　　前某營連附徐剛在西湖湖心亭暗殺二旅旅部校官王民　妻身死一案昨經杭地檢廳訊實故殺不諱加釘雙鐐發押候訴並禁止接見 
　　蕭山西倉鄕塘工出險前由該縣呈准借撥公欵以工代賑趕行修築現因堤埂太低恐難持久經紳董高維嶽呈請省長令飭加高以固堤岸昨令該縣遵照辦理杭州青年會今日延饒百森博士演講科學至十二日止 
[南京快信]  
　　今日爲國慶紀念日各機關各學校除懸旗慶祝外餘無舉動 
　　省議會今日午前十時行常會開會式軍民兩長均派代表蒞會致頌詞鮑副議長致答詞行禮畢撮影散會省署確息王瑚須待夏壽康接鄂省長篆孫振家到京兆尹任後始克來蘇履新 
　　蘇皖贛三省巡閲副使帮辦江蘇軍務第六師師長齊爕元呈辭江寗鎭守使甯路要塞司令兼職李督批令照准改委第六師第十二旅旅長宫邦鐸兼代以節勞　而專倚重 
江甯交涉員温世珍以羅馬尼亞難民經過浦口業已設法資遣出境嗣後他國難民及逃兵俘虜過境照料等欵特呈軍民兩長請飭財政廳另撥欵項作爲臨時費用 
寗省鐵路被刦銀元案軍署限令省警廳憲兵司令部戒嚴司令部七日内將案破獲聞被傷衛兵楊子發已因傷重斃命 
　　下關税所長周和鼎辭禁米查騐處主任兼職軍民兩長照准改委曾樸接充 
　　教育廳令各學校自由捐欵振災 
　　程道存調金陵道尹趙曾藩調徐海道尹俞紀琦調淮揚道尹聞已内定不日發表 
　　省署委羅樹森充江南水利局長陳毅充諮請廳長陳桂欣爲寗省善後工藝廠廠長李明遠陳雨中　滬購辦警備隊軍服熊開先禀辭赴金壇縣新任張冕甲禀辭赴鎭江接商埠警察局長事 
　　章行嚴昨由甯轉津浦車入京接洽 
地方通信 
[松江]  
　　派員參與慈善教育會　舊松江府治七縣士紳組織慈善教育欵産團争取七縣公有之慈善教育欵産管理權與松江育嬰·全節·普濟等各善堂互訟經年結果由滬海道尹令由松青兩知事擬定調停辦法飭各　善堂每歲定一公開日期函請各縣士紳到松考察以昭核實本年各善堂已於九月二十日遵令公開由滬海道尹派令黄申錫等來松稽察現聞七縣士紳以每歲稽察一次尚未盡符公開之旨呈准官廳在滬續開會議並請滬海道尹轉令松江知事選派代表赴滬與會業由郭縣長函請陸規亮張景韓二紳於昨日代表赴滬矣 
[蘇州]  
　　青年會預備聯絡感情　蘇州青年會近爲聯絡中學以上各校學生感情起見擬假舊皇宫通俗教育館堂邀集各學生開一交誼會又因各校學生人數衆多若悉數全邀誠恐地小不能遍容故擬以本届秋季始業新生爲限該會幹事日來正分赴各校接洽頗形忙碌云 
　　女師範特開校友大會　蘇州省立第二女子師範創立八載成績昭著前後講慴科及本科畢業生約有三百餘人孔子誕日例行休假該校特開校友大會到會者有男女教職員三十餘人畢業生五十餘人在校學生二百五十餘人濟濟一堂洵稱盛舉其開會秩序如下（一）開會詞（二）歡迎新會員（三）會長報告（四）修改會章（五）提議校友會附設義務學校如何改進完善（六）改舉職員正會長楊達權副會長顧谷若（七）攝影（八）畢業生報告狀况及經騐是晚即舉行聚餐會並有種種餘與　　省立一師實行分食制　蘇垣三元坊省立第一師範學校自王校長接任以來大加刷新如校友會寒松杜學生自治團等新事業均著成效本年秋季開學後一星期即實行分食制每人一葷一蔬飯碗槪歸自備自洗以尚衛生而習勤儉我知各處學校必有聞風繼起者矣 
[鎭江]  
　　愼車豁免錢糧　丹徒十八鄕聯合會會議爲眞重辦理豁免元二三年民欠錢糧擬致函縣署云謂奉部請豁元二三年民欠錢糧此事如果實行關係國家地方正附税欵似宜愼重辦理擬懇飭令管串書記先行查開該三年某市鄕每年忙漕額征已完實欠如數細册送交敝所審核再請定期會同盤可民欠版串以期核實而昭征信爲特肅函送達希即察核辦理母任盼禱云 
　　新局長將蒞鎭　鎭江商埠警察局長熊開先調任金壇縣知事業於六日起程赴任所遺局長一差由南京警務處王桂林處長委任張君冕甲接充聞張君向充警務處司法科長現已交代一切訂期十二日來鎭接篆云 
[揚州]  
　　鹽興小輪添班　往來鹽城興化之小輪向例逐日祇　一次現大達内河小輪公司爲便利兩埠商旅起見特訂於十二日始加添一班藉以擴張航業 
　　函請提倡振捐　省立第一女師因南北八省災情慘酷特發起提倡振捐分函各地學校一致進行本邑五師八中據函已各集職教員會議矣 
雜評一 
[買平安之代價（默）]  
　　嗟夫國家和平當局應盡之責也而必出代價以買之地方治安人民應享之福也又必出代價以買之然則人民平日所納之税爲何事耶 
　　夫使事變起於意外或起於爲國家争主權爲人民争權利不得已而致地方有危機則人民出代價以購平安猶可言也今試問粤桂之不和爲何事廣東之不安爲何事而必令人民出代價以購之耶且莫所索之代價甚奢又若粤人欲自全此代價爲粤人所當出者不更可異耶粤人欲自全其生命財産誠不能不忍痛出之以隱消此危險之局勢然試問堂堂之督軍赫赫之軍隊日以保國衛民爲言　至此自居何等耶 
　　雖然此不僅今日之廣東然也我國民自民國成立以來無時不出代價以買和平無地不出代價以買治安代價有時盡而不和不安之時無盡嗚呼於莫何責焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日紀念國慶之盛况]  
　　昨爲雙十節國慶紀念日官廳雖有停止開會筵宴等文告而國民方面之慶祝情形仍興高采烈茲將各界慶祝盛况分錄於下 
　　交涉署　江蘇特派交涉公署因許交涉員北上未回且又奉南京軍民兩長電轉大總統諭關於國慶日停止筵宴典禮故該署祇懸旗伸賀並於大門口交义國旗紥松柏鮮花綴以五色國慶紀念燈大廳内陳設禮堂除各職員舉行慶祝外有駐各外國領事及公廨各會審官於上午十一時許相繼詣署道賀當由第二科長陳世光等殷勤招待欵以茶點移時始各興辭告别 
江海關監督公署姚監督亦因奉有停止筵宴典禮電文故祗在署門外高懸國徵並綴以燈綵各職員咸在署慶賀 
　　公共租界　昨日全埠大小華商店舖幾一致高懸五色國徵而（國慶紀念休業一天）之紅紙字條亦幾觸目皆是就中尤推公共租界南京路東自江西路口西至西藏路口之一段爲整齊該段商店除茶館吃食店水菓攤外什九休業且有數家旣懸國旗又持國慶紀念之燈籠永安先施兩公司均用電燈排成（國慶紀念（恭賀國慶）字樣南洋烟草公司·廣生香水行等家門首亦綴多數小電燈上述各家又又將各國旗幟聯成長形交义懸掛日中迎風招展入夜燦爛奪目以是馬路中延跂翹首而觀者甚衆其次當推河南路福建路各商店懸旗休息亦頗一致而河南路之商務書館中華書局等點綴旗燈亦堪悦目至於其他各馬路以地點繁僻營業大小之關係故一切舉動雖稍簡略而酷愛此國慶日之心理則一也昨日乘坐汽車馬車出游之華人大都以小國旗揷於車上馳騁而過旗皆絹製故趁風勢展舒自如招人注意車中男女有胸綴國旗者有手執國旗者而行道之男女青年與夫稚子亦以國旗或綴胸際或執手中國民　愛國徵於此可見一斑 
　　本城　本城軍警行政司法各界均停止辦公一天男女大小公私各學校放假一日城中各商號如珠寳綢緞書局錢莊皮貨郵政等各業均休業一天門前各懸五色國旗上海縣署淞滬警察廳·地方審檢兩廳·各就大門口懸旗掛燈以表慶祝沈知事徐警廳長等各穿禮服備掛勳章於昨日上午各乘汽車同詣松滬護軍使署道賀而滬城邑廟中游人如蟻擁擠不堪一區二分署王清河警佐諭飭長警分投前往照料 
　　南市　滬南各大商家除在門首高揭共和五色國旗外均休息一天各機關之慶賀者若滬南工巡捐局·上海税務總公所·烟酒公賣第一分棧·江蘇二區烟酒事務分局·曁所屬各分棧·棉花檢查局·上海縣商會·内地自來水公司·華商電氣公司·中國烟酒聯合會·東南區救火會·第一區警察署及一區一分駐所·均升旗張燈各學校均於是日清晨九時召集各學生同行慶祝禮高唱國慶紀念歌三呼中華民國萬歲並行三鞠躬禮禮畢始退華商電氣公司各電車上均揷五色小國旗昨日適逢星期往返乘客頗形擁擠其南半城之中華路較他處爲多原有大電車六輛不敷分而是以該公司於午前十時始加以拖車三輛該公司以車上售票司機各人不無勤勞援例按名給奬南市第一區警察署趙墨林署長因昨爲國慶紀念日南北市往來之人頗衆恐有宵小肆行　竊手段曾經撥派落差警察加班巡邏專在華租交界並裏外馬路等熱鬧之區往來巡察復親自督帶巡官巡長戎服佩刀逕往各要道各馬路巡護並查察崗位以覘警察之勤惰 
　　虹口　絲紗各廠各學校一律放假北河南路·西華德路·天潼路·愛爾近路·北浙东路·界路等處各大商號感懸掛燈旗休業一天惟各手藝及吃食店則仍照常營業各捕房捕頭以昨日各馬路游人如織深恐流氓乘間滋事故皆躬自督率中西探捕分班按段梭巡旗以誌慶祝 
　　閘北　閘北公私立男女各學校均停課一天各學生手執國旗游行各馬路慈善團救火會等各機關曁各商號一律懸燈結綵高張國旗道尹公署亦停辦公一天 
　　浦東　浦東沿浦一帶華洋廠機停止起運貨物男女工人皆休工一天華商各廠棧及各商店皆升旗懸燈各團體如爛泥渡第九區救火會　張家樓商團　裘家木橋浦濱公益分會等除升旗懸燈外復召集會員與行慶祝典禮 
　　各路商界聯合會　昨日雙十節各路商界總聯合會假外灘德國總會原址開交誼大會集合各路聯合會董事幹事及商界分子共同恭祝國慶到者約千餘人午後三時振鈴開會公推陳惠農主席閔子勤紀錄主席報告開會宗旨略謂商界聯合會自去年成立以來今日又逢國慶得與諸君會聚一堂歡忭之至回想去年至今會中關於公共事業略有成績可言者如納税華人向工部局争華董及印花税兩事仍望大家齊心合力方有克底於成之望今日各路商店休業者幾八九成此亦足徵吾商界之進步云云次徐季龍演説略謂吾有一種感想今天諸君幸能在此開會若在内地官廳適用戒嚴法禁止人民慶祝試問世界各國有無是理官廳心目中無非恐人民乘機開國民大會故借式嚴法以制止之查戒嚴法第五條地方有非常事變得施行之但非常事變係對外而言今國民提燈游行是非常事變耶又謂北省災民幾二三千萬雖屬天災亦因地方官吏不預爲之計如河道溝渠之不治有以釀成現在軍人騷擾不堪不死於兵而死於災此天時人事相逼而來者也次美人林百元演説由祈卿翻譯略分三段（一）多妻主義爲共和國所不應有望中國人解除此習（二）美人非常重視華人無不願息帮助華人（三）工部局加入華董必能爲市民謀幸福次宋漢章演説略謂華洋義振會由銀行錢莊紗廠等捐助每一夥員加發薪資一月撥充振捐現紗廠每一錠子捐洋一元南洋華僑亦踴躍籌捐爲數雖不少第災區太廣仍望大家協助不分畛域云云次王儒堂演説略謂中國專制時代不知人民爲祝聖不可侵犯從而壓制之今雖共和而能使人民滿意者果何在吾人　當有所發揮與政府抗但與政府抗須有聯絡心現在湖北拒　振家江蘇拒五克敏浙江拒齊耀珊江蘇又拒議耀琳是足以覘公同協力之結果云云次張溥泉演説略謂頃聞林百克先生言多妻主義一語鄙人是第一主張打破家族制度之人願諸君縮小家庭範圍減輕擔負勿爲兒女親戚所累方有心爲國家任事云云旋由袁履登報告義振情形主席報告時已薄暮先行攝影表演餘興如魔術　雙簧　影戲等頗饒興趣茶點後散會已八時餘矣 
　　全國各界聯合會昨日爲辛亥武昌舉義紀念日全國各界聯合會特於事前發出通告齊集駐滬各省代表開慶祝會届時直𨽻雲南等十三省代表均一時蒞會齊集會議廳當推周霽光爲典禮員各代表分行序立向國旗行三鞠躬禮禮畢讀祝詞繼由各代表自由演説如李仲吟吕天民何斗魁翁吉雲潘惠齋諸君均有極沉痛之演説大致謂足以慶祝者惟民國元年之今日其餘皆變亂相循弔且不暇如袁氏稱帝張勳　辟安福部之賣國求榮等等今安系雖倒而張作霖又復借助日本潛圖復辟直魯豫哀鴻遍野川滇粤戰争未已一逢斯會感慨係之然吾人對此不能全抱悲觀須知今日之紀念係先烈之熱心所造成以後之今日全賴吾人擔當本會同人勉乎哉中華民國四萬萬同胞勉乎哉云云　　各學校　（復旦大學）徐家滙復旦大學昨晚開游藝會以誌慶祝中西男女來賓達七百餘人七時起舉行其秩序（一）中國音樂（復旦國樂國）（二）　法（冰叔）（三）舊劇（新十八扯）（四）外國音樂（復旦西樂團）（五）新　（曙光）每演一節觀者　聲如雷而尤以舊劇演唱爲最有精采演畢已十一時由該校向電車公司接　預留　備　三輛專送來賓（第一　務　校　　中華路　　　　上海學生聯合會第一義務國民學校於昨開會慶祝雙十節清　先由教職　自行從校門起　　　弄口滿紮各色燈彩花草國　頓　氣　莊嚴燦爛奪目　近　居扶老携幼争觀盛典咸相慶祝至九時學生畢集當時有清心中學學生分會諸君亦願加入共同慶祝遂振鈴開會將國旗升起各職教員與全體學生及清心分會諸君向國旗行三鞠躬禮及三呼萬歲同時大放爆竹　半小時多久清心諸君即行退出後由義　　校代理主任唐也　君述慶祝辭教員宓革故演説大旨謂民國肇始至今已歷九年名義上爲民主共和國實際上校惡劣之專制政體有過無不及春故皆國民不知負責獨讓少數武人政客從中搗亂希望各學生在將來須具對國要負堅耐的責任則荆棘遍地之中華民國必能成煌煌大地之中華民國也演説畢即發給每學生國旗一面而散（新閘義務學校）新閘商界聯合會義務學校昨日上午九時行國慶紀念禮届時董　教職員等先後相繼到校共同行禮其秩序如下（一）振鈴開會（二）向國旗行三鞠躬（三）唱慶祝歌（四）會長校長胡鑑人詳述諸烈士流血造成民國之經過情形並謂今日慶祝雙十節應紀念諸先烈以示不忘（五）董事王茂卿演説謂擁護民國先當敬生五色國旗（六）職員王肇成演　國慶日大旨（七）義務學校學生演説首由高小二年級學生趙祖　演説並王建威翁存霖等化裝用國語講演强國之要點（八）唱義務學校校歌（九）全體三呼中華民國萬歲最後宣而散會（公益學校）愛而近　善慶里公益義務學校係由張慕會馬毓仁等聯合　路各商家創辦茲届雙十節特開國慶紀念會來賓到者有沈卓吾包世傑王一衡等以及學校家屬首由名學校董蘇履吉代表校長張慕曾報告開會宗旨次各學生分科游藝又次來賓演説而散（北城商業夜校）北城商業義務夜校對於本届雙十節除照例慶祝外并舉行同樂會請蘭社諸君演警世新劇同學友誼會諸人擔任絲竹昨晚自六時至十時燈綵輝煌笙簧迭奏頗形熱鬧（承天學校）沈家灣湯恩路承天學校於九日晚七時舉行國慶紀念大會中西來賓及學生到者七百餘人首由主席　允箴君報告開會宗旨二向國旗行敬禮三唱國歌四戈朋雲演説題　（破壞與建設）五校長周志禹演説題爲（國恥與國慶）六教員林鴻賓　琴獨奏七女教員英國懿若女士唱英文歌八學生　光遠張吉書雙簧九學生王啓新錢樹庠國技十張吉　龔光遠之歌曲十一絲竹合奏十二王啓新之幻術十三影戲至十一時許三呼中華民國萬歲而散（兩美術學校）上海美術學校·女子美術學校對於此次國慶紀念一般教員學生異常熱心一切設備應有盡有如化裝叙餐·滑稽演講·絲竹西樂·説書·鋼琴·魔術·拳術·新劇勸賑·游戲·減餐助賑等等上午十時要男校會堂行國慶典禮全體教職員學生向國旗行三鞠躬行由校長劉洵　解釋國慶紀念之不可廢並述喊膳助賑之美意鋼由教員丁幕琴何笠農演講共和改造之必要及原理後由男學生孫　演講以美術改造人心爲國慶紀念之要點朱章賢演説不可抱樂觀對國慶紀念　　　講假共和須以良心改革萬家祺講解釋五色國旗次由女學生潘世秀演講個人的樂觀主義　正壁之樂觀悲觀解釋王德華講女子人格之尊重吴庶五之以中　觀念調和社會上種種心理道德階級以謀人生幸福云云（紹興旅滬公學）虹口東唐家弄紹興旅滬公學昨日行國慶紀念禮校門外懸旗張燈十時諸生齊集禮堂向國旗行禮唱國慶紀念歌首由校長朱堯臣演講民國九年之歷史至今日内部分裂外患頻仍有何慶祝之可言惟民氣　揚較前十倍未始非民國一線生機不無可慶云云復由教員朱定一張振遠湯立賢等相繼演説謂國慶日是共和産生日今日之時局乃共和受難日諸君青年爲民爲國當思共和産生之不易使長留此國慶之紀念云云　會時已一句鐘矣（養性女校）派克路養性女學校昨舉行慶祝會校門高懸國旗校旗並紅黄藍白各色紙燈學生到者一百九十　人於上午十時開會全體職員學生向國旗行三鞠躬敬禮後首　校長袁學孟女十演説次各教職員陳組威汪眉才汪克明　　　女士及李鋤夷孫惕心張石鏡何漢光沈珩如魏秋芳袁冠羣諸君相繼演説　全體學生唱國慶歌畢該校長即欵以茶點十二時散會（北區公學）海寗路北區公學昨日開雙十紀念慶祝會教職員曁男女學生全體出席其秩序如下（一）鳴鈴開幕（二）奏琴（三）全體向國旗行敬禮（四）國歌（五）慶祝歌（六）演説（七）國技（八）三呼萬歲閉幕是日全體均佩絲製國徵是項國徽係購自童子軍二十七團售欵移助華洋義賑會（江陰旅滬公學）楊樹浦江陰旅滬公學於昨日在之校懸掛燈旗召集全體學生由校長并　殷及各教員演講國慶之略　并元年至今年今日及以後今日之　想繼全體學生唱國慶歌藉伸慶祝 
　　青年普益社　上海青年並益社以本届國慶念日因受官廳壓迫不准游行慶祝故該社日夜學生於前晚在社内舉行國慶預祝會晚間六時開會會場設三層樓上先期經各社員佈置一切來賓均由招待員導引登樓計先後蒞止者連同職員約三百餘人開會後全體起立向國旗行鞠躬禮遂依次入座台上奏鋼琴唱國歌畢公推日校主任鄭留　　主席即登台宣講開會詞繼述該社創辦经來逐年進行狀况及各會董維持　心述畢由蔡止身黄祖貽張連柏先後濱説大致以改良社會啓迪民　增進教育力圖自强爲目前根本要著演説畢演餘與（唱春郭涵英文演説）范思章（雙簧）張志良郭涵（英文故事）宋晋祿張志良（　　）　征西唐家驥（新劇）社員合演社會　新劇一齣表演　除　庭迷信迨演劇終　後茶點全體再向國旗行鞠躬禮高呼民國萬歲而散時已鏡鳴十一下餘矣 
[全邑童子軍會操紀]  
　　昨晨（國慶日）九時起上海童子軍聯合會召集全邑童子軍在西門公共體育場舉行慶祝典禮並會操表演功課行後到會參觀者約萬餘人茲將是日情形詳紀於左 
　　與會團體　復旦大學·聖約翰大學·育才公學·華董公學·省立第二師範·中華職業學校·招商公學·工業專門附屬·二師附屬·縣立一高·二高·乙種　校·養正商小梅溪高小·尚公小學·培德公學·中西商校·廣肇義學·市立旦華·習藝所·貧兒院·惠兒院·廣慈苦兒院·浦中附屬·松江張澤·計童子　二十五團·及幼童團八百餘人 
　　各地來賓本埠軍警政學各界　滬　王道尹沈縣知事·警廳代表馮桂榮·道署教育科長余　江·省視學章伯寅·省教育會沈信卿·縣署三科錢紳齋縣視學朱 
[童子軍會操攝影]  
　　上爲總司令登臺指揮中爲操演之一部下卽童子軍公送其總司令姚麟書君子銀盾等品也 
伯華·勸學所長李頌唐·省童子軍視察員　拯來·沈同一諸君團體如赴法學生團·中華女子同義義務學校·愛國女學體育科·女子體育學校·市北公學童子軍等外埠如太倉丹陽·崑山·無錫·奉賢·泰興等縣童子軍聯合會均派代表蒞滬江西第一師範教員·及韓國人都寅權各率領學生三十餘人西賓如英國女童子軍司令克脱賴·北市救火會會長派脱君等本埠各報新聞記者均先後致場參觀英國在滬之貝登堡童子軍并到場表演操法極爲整齊可觀 
　　（三）會操節目各團表演均頗可觀節目一集隊二升旗（全體）三唱歌（全體）西校閲五攝影（全體）六操法七結紐八拳術九自由車十旗語十一來賓表演十二烹飪十二休息十四足球十五音樂十六架橋十七編工十八游技十九紥營二十擬戰二十一救護二十二幼童表演二十三演劇二十四消防以上各節依次表演至六時許始畢 
　　（四）會場情形一切情形由該會發刋會操紀念新聞一大張并臨時印發會場新聞秩序由童子軍擔任糾察門首并有游巡隊警區等酌派　警相互維持商務印書館送到童子軍用書兩種及信封信箋分贈各團中華國貨出品社售販牙粉校閲後全體童子軍以姚總教練熱心任事勞蹟卓著特製銀盾一座上刻熱心毅力四字奉贈姚君午後體育場運動員表演技擊純熟可觀頗　來賓之贊許云 
　　（五）代募賑欵該會分派各童子軍持册向各團及來賓捐募賑濟北方災欵不拘多少一時解囊者頗多約有數十元之譜 
　　（六）提燈游行　各團童子軍自製燈彩晚間仍在體育場出發游行以表慶祝 
[王湘靈等致南京電]  
　　對於縣軍干預民政之忠告 
　　王湘靈等致南京電云南京李督軍鑒吾國之害害在武人武人之病病在干政吾國一般武人實爲國民公敵惟公向來作事較爲穩健發言較爲漂亮故尚不爲國民所深惡不謂今忽强欲干預民政如蘇之財廳長必欲用公之義子文龢充之不知是何居心文龢爲全蘇公民反對之人吾蘇負納税數千萬之義務豈對於財廳長毫無主張之權利乎豈以蘇人毫不足重可惟我欲爲乎豈以蘇人團體渙　無停止納税之能力乎（中略）馮河間之遺事可爲寒心某等爲愛公計敢進忠告請善度之江蘇公民王湘靈等一千八百四十四人青 
[金融維持會之公函]  
　　聯合通信社云洋貨疋頭業所組織之金融維持會日前開會議决推派代表與英美商會磋商維持辦法已誌前報茲將該會致兩商會函稿錄大意如下自先令驟跌以來本會鑒於市面恐慌損失過大逆料其必有今日所以一再宣言不惜大聲疾呼冀喚起中外人之覺悟無如洋商方面非目爲神經過敏即視爲無病而呻遷延至今遂釀成不可收拾之地步現在滙價貨價日跌一日加以金融停滯銷路毫無水旱兵荒達十餘行省如此天災人禍相逼而來决非人力所能抵抗本會前三條辦法業蒙貴商覆函贊同並囑推派正式代表討論一切茲經本會議决推派朱賡石·王天木·林久欽·葛佑亮趙鏡清·五君爲本會正式代表爲特函請貴會示明日期時刻以便照辦并謝貴會諸君善意容納之表示兼祝健康云云 
[皖人反對倪氏建祠之公函]  
　　安徽各界曁北京上海皖事改進會上海安徽自治協會安徽學會旅津旅漢旅寗旅杭旅蘇旅湘各處同鄕諸先生公鑒茲寄發中央一電其文如左北京大總統國務總理内務　鈞鑒褫職安徽督軍倪嗣冲蒞皖八年與其已故胞弟毓棻横行鄕邦剝削民膏侵呑軍餉私　有二千數百萬之鉅禍國禍鄕飽其貪　徵之當日懲辦王治韾貪賄之罪援例而行數百個倪嗣冲早已列入伏誅之内無如政府畏其權勢威力不敢懲辦姑息養奸言之痛嘆近彼因抱夙疴不能戀棧去職遁入津埠猶不知閉門思過反而授意子姪慫恿黨羽在其原籍阜陽縣勒捐民間鉅欵搜羅金縣財政爲毓棻建立專祠兼爲嗣冲營　生祠似此萬恶盈滿之罪夫威逼勒捐違法立祠非賴大總統總理鈞部電令安徽軍民兩長速行查禁　足以保存國家令典即如有功於國遺德在民亦應由純粹民意詳縷事略呈准政府以爲崇報而示矜式試問倪氏功在何處德在何處擅敢揑造民意以自詡苛取民財以釣　是世間不知羞恥之第一流也以嗣冲毓棻能立生祠專祠乞丐流氓亦俱能建祠將來糞厠便所一變而爲祠宇尤其便利貽笑友邦可辱孰甚並請嚴懲倪之黨羽私行建祠之罪以伸法律而儆效尤不勝迫切待命之致旅滬全皖公民會全體會員謹叩等語合亟錄寄台端即請諸鄕先生一致主張阻止倪氏立祠之謬舉且免吾鄕留一最大之汚點謹此佈告幸乞俯納進行不勝盼禱旅滬全皖公民會同人公啓 
[安徽自治協會談話會紀]  
　　昨日下午三時安徽自治協會籌備處在福源里二十二號開第二次籌備會到者姚仰南畢省山孫萬乘等三十餘人仍推畢少山主席報告本日討論事件（一）前次開會議决對决廢督問題應首先進行茲已由李次山草振通電請求通過（二）本會草章業已印就應通函分送各地徵求同意（三）會中所需經費應請到會諸君分擔（四）會中應添舉籌備幹事若干人逐日到籌備處分任事務當場依次討論通電文仍由李次山酌加修正然後拍發經 
費由到會諸人捐助一百餘元籌備幹事推定畢少山王麟五汪級聲姚仰南郝兆先等五人散會已六時矣 
[推廣租界印花税加添會辦]  
　　推廣上海租界印花税交涉曾由江蘇印花税處長李湛田會辦郭　來滬辦理已久未得要領日前財部又添派汪綿孫爲該處會辦專辦推廣租界印花事宜汪已於日昨由京來滬遍謁各當道商約進行 
[親母殺子案三誌]  
　　义袋角白關杆河中螺螄船婦人姚張氏糾合族姪姚阿俊將親子姚阿謀斃前日由水巡隊將氏並在逃阿俊之父姚順堂連同證人張小弟一并拘送地方廳稟請相騐譚廳長據稟後即委郭檢察官沈檢騐員等前往該處河邊相騐郭君升坐公案即據二十七保十二圖地保吴妙福投案仲訴一切即飭小工由螺螄船内將姚阿炳　體舁上岸灘安放隙地由沈檢騐員如法檢騐良久當騐得阿炳手足等處均有麻繩札縛痕跡頸項亦有繩痕周身皮　發青紫色委係用繩勒斃塡明屍格判姚姓家屬備棺收殮候返廳訊辦一面選派法警追緝在逃之姚阿俊到案訊辦 
[華洋義振會歡迎錢會長紀]  
　　昨日午後三時華洋義振會開歡迎大會歡迎名譽會長錢幹臣氏等到會者名譽會長錢幹臣君名譽會董姚文敷君周金箴君等公推傅筱庵君主席主席報告本日歡迎本會名譽會長錢幹臣君馮夢華君唐少川君馮君因身體欠和辭未蒞會唐君因事亦未能到今幹臣先生已蒞臨同謹敬歡迎由沈田莘君起立讀歡迎詞曰天禍中國降此鞠凶兵革之餘繼以旱　赤地千里流亡載道樹皮草根　食殆盡此北方之災象也雨師風伯相繼爲虐田疇廬舍一片汪洋攀樹登山苟延殘喘此南方之災象也南北奇災慘狀一例見之傷心聞之酸鼻凡有血氣者莫不思急於救濟欲謀救濟不得不結合大團體欲結大團體不得不急求團體之領袖領袖得人則團體堅固百事以舉而億萬災黎因亦賴以存活否則百事無從進行即行亦未得要領此本會之設所以仰賴於先生者至重且大也本會九月二十五日開成立大會中西慈善家全體一致公推先生爲名譽會長當會專電敦請即蒙俯賜擔任具徵先生痌癏在抱胞與爲懷中外同人無在懽忭茲者先生惠然蒞滬爰邀集全體同人特開懽迎大會敬具歡迎先生之忱用仲期望先生之意掬誠敬告約有五端本會定名爲華洋義振會顧名思義不但爲數千萬災黎命脈所關仰且爲外人觀瞻所在先生令聞素著薄海同欽會宗封爵西域致敬司馬作相遼人咸服方之古人允無愧色今得先生爲本會會長在我國果慶得人即友邦亦深信仰此期望於先生者一也辦理振務必上能見重於政府下可取信於人民及募集捐欵運輸振品如何可以利交通如何可以通聲氣必須得一政府倚重之人然後能措置裕如無虞關隔先生爲國長城名重朝野今爲本會會長以調鼎調　之手紓已飢已溺之懷在政府必深表同情當代倉生請命此期望於先生者二也振務係慈善事業凡從事於本會者有義務而無權利本會創辦伊始百端待理先生降尊紓貴殫精竭慮爲本會會長同人奉爲模楷視爲典型即諸事叢集分身乏術益必兢兢業業以期告厥成功决不敢稍含私意於其間此期望於先生者三也近來捐册如雲善舉載道稍有不愼弊即乘之或因緣爲奸或借名牟利信用漸失甚且目爲善棍此由主持之非人辦事亦因之棘手先生邦家碩望中外咸知秉一片之氷心作萬家之生佛以後風興起輸將定不 
 
 

Page 11

 
 
乏人與晋爲懐集成即在俄頃要可預卜無待贅言此期望於先生者四也義振一端放振難調查尤難放振必先調查調查後可以放振苟調查不得要領則放振必多遺漏放振不得其人則流弊不堪設想今先生爲本會會長調查應如何進行放振應如何入手當已成竹在胸指揮若定必能使民無菜色野無哀鴻無一夫之不獲無一毫之遺憾此期望於先生者五也緣此五端共仰誠悃尚祈先生有以教之本會幸甚災民報甚讀畢衆起立歡迎行一鞠躬禮主席謂此次災廣振務應如何進行謂名譽會長指示方針錢幹臣君起立云諸君熱心組織至爲欽佩至振務已有盛澤丞君主任辦理似宜從速調查先辦急振衆鼓掌朱芭臣君演説大致先述該會辦理經過情形次謂錢氏爲中外人士所共欽仰同人等希望錢先生他日返都時將會中辦理情形代表轄達府院請求竭力贊助並對於中西捐助巨欵各善士應如何獎勵以激勸好善之心至爲感謝衆鼓掌次由周金箴君演説又山西代表孔庸之君起述晉省災况畢攝影茶點而散 
[華洋義振會消息]  
　　華洋義振會昨接第一組查災主任唐宗愈君來電報告云愈因散給麥種查放急振親赴直豫各縣支配一切吕江二君何日北來如尚未行請由津浦路東光下車查勘交河獻縣河間肅寗饒陽武强武邑衡水至冀縣會晤爲盼直省被災各縣經愈等勘過者以棗强故城冀縣南宫景縣威縣鉅鹿廣宗邢台新河等縣爲最重詳情另函奉布唐宗愈該會昨致浙江盧督軍沈省長電云前奉電過承獎飾感愧交緊　會承華洋諸大善士贊助振捐尚華踴躍盛莊夫人獨捐魯省振洋十萬元俟調查報到即往散放奈災區太廣需欵浩繁務祈槪解仁囊急振并請單君宗模明日來杭恭叩鈴轅面聆鈞誨華洋義振會叩魚 
　　補錄前日消息華洋義振會前接直隸省長曹鋭通電云鋭等奉令辦理畿輔賑　事宜已於日前設處辦事通電奉聞在案查京直被旱計達九十餘縣災情奇重爲數十年所未有籌辦拯濟急於燃眉前經鋭籌　銀五十萬元托由張雨帥購運糧食並承雨帥商准南滿鐵路減輕運費此後東省新糧收穫當亟源源接濟而災民待哺嗷嗷不得不先放急賑近筣　鋭籌挪欵銀三十萬元分酌施放暫資救急第災重力徵不無杯水車薪之憾且災區甚廣來日方長北地早寒續籌銀米以辦冬賑更須購辦棉衣燃料俾得禦寒非有大宗欵項不克有濟當此國貧民困挪移乏術借貸俱窮夙仰諸大君子胞與爲懐痌癏在抱爰本衆擎易舉之義冀收集腋成裘之功謹代災黎拜賜大德鋭瑚等亦感同身受矣所有振欵請逕滙天津者署督辦畿輔振糶事宜處佇盼德音無任感叩曹鋭王瑚魚又接天津孫仲英來電云調查保定順德開昧區悉如欲救濟該處災民非即設法立與臨 
爲生活牲口依原值五分之一出售小孫幼女均被售賣與牲口相似霍亂又傅播極速日前　屬如此時入冬令又將若何現已無物可食一入隆冬災民之苦况眞令人不忍思索及之也離保定八十英里之高邑縣有災民一萬人高梁原值每斗一元現已漲至六元二角五分所幸該縣知事竭力設法借糴於河南希望高梁賣價可以跌至每二十斤售洋一元石家莊地方有災民無算由各處集聚此處以冀遷入山西境内乃該省今秋自顧不暇不准災民入省災发某婦以金家無物可食用毒物攅人食物全家食後同歸於盡各處情形大致相同此等慘劇無處不有云孫仲英處又接清江浦馮寳楨來電家兄槐已赴徐屬勘工鈞電探轉馮寳楨庚又接天津華北華洋義振會來電本會由直隸義振會天津租界救災團雙方聯合組織辦理北五省旱災振濟事務業於九月二十七日成立事務所設天津青年會章隨郵奉華北華洋義振會　又接山西閣督軍來電俓日兩電敬悉貴會憫念災黎矢願宏濟仁義心舉薄海同欽矧在災區尤深感激敝省亢旱成災業已由中外人士成立山西旱災救濟會分途勸募正在進行涸轍待蘇所望仁者除將敝省災情分别輕重列表函達並由救濟會派員前赴貴會報告外先此電復即請察鑒閻錫山叩卅又太原旱災救濟會同人來電晋災備承關切同聲感激敝會已特派孔庸之嚴敬齋兩主幹前往將被災實在情形報告外特此電聞太原旱災救濟會同人叩束朿又南京齊省長來電冬電悉豫直災荒擬往勘振應用憑照希由會發給報候刊咨可也齊耀琳陽該會昨致交通部電云大部四六七號通令第三條凡運送振濟物品前赴災區經行各鐵路照普通運價四折收現欵又查内務部頒發籌振辦法大綱第十二條因振災所運糧食由火車運送者得減免運價但均應報主管部辦理並由部發給護照以資考核又第十七條振糧經由鐵路運輸者庶責成各站運輸人員提前運送各等因具仰大部顧念災黎量予變通之至意敝會所有振品急須陸續起運惟種類繁多省分不一萬難先事支配若臨時請待必致躭　時日貽誤災已不得不請求大部俯念事關民命准予通融先行給發護照若干張伺起運之日再　品類數量　　　地點隨時　報大部查核一兩請通飭關於災區運送各鐵路遵照並飭各該路運輸人員凡有敝會振品務須提前趕運大部胞與爲懷定蒙俯允爲民請命鵠候電覆上海華洋義振會虞又致蘇州　綸紗廠馮曉青兄電北振萬急望兄來申商辦澤弟屬電邀勿却爲幸春華洋義振會盛虞代又致開封趙督軍張省長電支電敬悉敝會高君長頣張君賢清帶同振友昨已出發公議撥助貴省洋五萬元即日交滙由高張二君會同地方正紳及教士妥爲　放擬赴何縣伺抵豫察看災情方能定奪並囑取道鄭縣先行晋謁承教矣上海華洋義振會虞金業公會昨致該會函大致謂施善畦先生金業公會會員及各金號夥友合籌一萬元又咸康薛寳潤君助洋二千元經募二千零十五元又中華書局印刷所男女工共捐一百十元郵政局一九六號信差張萬春將買飯吃之三角小洋助振後又捐一元郵局内之理髮匠朱大毛亦捐一元又中華書局木匠趙安法每月賺十六元素不吃烟伊云捐洋十元譬如吃烟又康雪莊君之女郎長　年甫七齡憫北地災孩知敝處現辦收撫事宜樂助歷年儲積之壓歲錢洋一百元藉充經費云似此見善勇爲誠不易得也 
[安陽紅會報告災情函]  
　　豫省安陽紅十字分會報告災情云一往年有百餘串之地畝今雖二三元之價目尚典賣不得一往年一二百元之人價今雖紅粉佳人自榢於人尚少主顧一往年百餘元之騾馬三十元之驢牛今十數元三四元之價尚無售主故村多屠尸飢民多殺而食之一出外逃荒之家十有三四故向縣長領護照者累日不絶凡屬飢民槪免火車之費一掘野菜餬口者男婦老幼遍於荒野幾掘之殆盡而無可掘一採樹葉充飢者除苦楝臭　而外並少完全之樹木一飢民鬻衣賣物者林立城市日久銷售無路今報招山西客商尚得換錢買糧少延餘息一鄕間學校村村解館至今公欵不給即在城内高初二等凡屬官校者亦一律停止一城東某鄕夫婦携二女逃荒討食不得將十三歲女子鬻人逃生得洋二元令婦携帶先行至路被劫某婦無奈懸樹喪命及其夫趕到見如此慘狀亦將幼女棄野撞樹而死一鄕西某乙地有百畝人有三十口秋夏未收家無餘糧先將牛馬牛衣物賣盡未度多月次賣莊山無人購買因愁悶而亡一城南某丙夫婦度日無子納妾得子視如掌上珠因旱乏先鬻妾救生後賣妻度日及至食盡仍難度日一城北某丁因旱乏糧牽牛欲市僅得大洋一元五角因謂牛曰賣你與屠户你就死了我祗購米一斗能活我全家幾日乃放牛逃生携家老少逃荒而去一安陽人民查户清册約有五十餘萬逃荒就外者四萬餘人有糧之家十四五萬實在飢民三十餘萬若得仁人救濟尚可鮒因全蘇 
[烟酒聯合會常會紀]  
　　中國烟酒聯合會昨開星期常會首由主席陳良玉報告本會前因山東公賣局向山東張裕釀酒公司起徵公賣税一案曾經分電幾財兩部頃接農商部財政部復文當將復文宣讀俞葆康起言我國用葡萄釀酒祗有張裕公司一家提倡國貨不遺餘力犠牲金錢已數百萬政府不思設法維持而反欲在山東徵收公賣雖允減輕實多阻碍孫紫臨起言敝公司困苦艱難不惜犠牲願爲挽回利源起見今公司欲提倡實業而政府則祗求税捐背道而馳商業前途實無希望敝公司萬難任此擔負鄙人就上海而論目覩洋酒充斥倘華人自製之酒再加公賣則國貨必致消滅尚希續電力争次報告接江西河口鎭土酒槽坊李大成裕豐等來函該處分局分棧上下其手交相舞弊舊照無新單無號單屢向呈訴拒而不理且敢非法逮捕脅逼認罰暗無天日請爲維持等語沈子卿起言單照爲收捐要據今如此顚倒旣手續不全反科商人以重罰於税務商業均右阻碍前經本會電陳京署澈查尚未答復公决俟有復文再守辦法議畢時已五鐘乃散會 
[工商友誼會成立會紀]  
　　昨爲雙十節工商友誼會借愛文義路白克路口毓賢學校開成立會秩序如下（一）搖鈴開會（二）主席報告開會宗旨（三）宣讀歡印詞（四）來賓演説（五）會員演説（六）國技戲藝（七）主席致謝（八）茶點散會演説者爲孫中山徐季龍徐郎西沈玄盧何世楨張溥泉周劍雲陳獨秀狄侃張民權唐豪邵力子章輔仁舒惠貞諸君會塲主席爲包羅報告爲何佛村記錄爲王劍豪欲劍塵倪志禪沈求已庶務爲童理璋何倫章招待爲傅玉峯葉傲　陳鼎元錢立琳糾察爲沈資田徐世平云 
[上海物價指數表㈤㈠]  
　　財政部駐滬調查貨價處九月策四週（二十六日）上海物價指數云本週指數爲一○七·比前週略高千分之一比前月本週高上千分之五糧食類以米價暴漲小麥油荳等物亦稍見提高故該類指數獨由一一二·五　漲至一一五·○然其他各種市價土貨迄未發動疲弱居多洋貨尤呆滯異常蓋此項市面全視人民購買力之豐嗇及外洋定價之低昂爲樞紐比來英美日本諸大産業國積貨滯銷一般物價頗現下落之傾向吾國又值内亂頻仍災荒遍地川粤北路各帮毫無去路故本埠物匯亦未易一再回漲也本週指數表列下 
（本表以八年九月物價作爲百分） 
　　期間　九年九月　前月 
　　類别　第四週　前週　本週 
　　糧食　一五·○　一一二·五　一○八·六 
　　其他食物　一○九·八　一一二·二　一○二·四 
　　疋頭及其原料　九七·二　九七·五　九八·四 
　　金屬　一一三·五　　一一三·四　一一七·○ 
雜　燃料　九七·二　　九六·七　　九六·四 
　　建築材料　一一五·五　　一一三·一　一一八·六 
　　工業用品　九七·五　九七·八　九八·三 
貨　其他物品　一○三·七　　一○四·八　一○五·七 
　　雜貨平均　一○三·四　一○二·八　一○四·七 
　　總平均　一○七·七　一○七·六　一○七·二 
[一週間之熔銀調查]  
　　調查本週間北市泰亨源方記等各銀爐由外國各銀行從歐美裝來大條銀一千四百九十五條及啞洋爛板羅卜等共烊見寳紋二萬九千七百九十五只核計規元一百六十萬零二千九百七十二兩　各銀行除裝往他埠七百條外尚存大條銀一百餘條云 
[浦東國民大會籌備會開會紀]  
　　浦東大國三墩兩鄕國民大會籌備會於前日午後二時在大　關帝廟開第二次臨時職員會到者四十餘人主席倪楚翹議决各案列後（一）通信各鄕組織國民大會互相聯絡以促進行（二）慶祝雙十節商界懸旗掛燈學界提燈游行（三）組織通俗宣講團喚醒社會（四）籌設義務學校以開民智（五）募集臨時經費當場解囊者頗多末後增推幹事員十餘人六時開會 
[中華勞動聯合會成立]  
　　昨日午後二時中華勞動聯合會借座北四川路懷恩堂開成立大會會員四百餘人曁外來團體來賓到者共七百餘人二時振鈴開會先由晏摩氏女校周女士奏國歌次由主席史觀濤報告發起中華勞動聯合會宗旨略謂吾國工人素無團結致工業衰落現欲發展工業非連謀工人團結不可云云報告畢由來賓陳維新崔通約李恒林朱定一張炳榮等相繼演説均多勗勉之辭次山蔣介民代爲答謝即由該會員所組織之游藝部串演新劇劇名（罷工毒）以助來賓游興演劇畢散會已鐘鳴七時矣 
[西華德路聯合會開會紀]  
　　西華德路商界聯合會昨日下午七時開會到會者三十餘人會長沈佩蘭因事缺席公推副會長莊魯卿主席報告開會宗旨俞潤之紀錄（一）交際員王　祥因事返里所有總會代表一席公推林漢基暫代國民大會策進會幹事一職推定翁國勛暫代（二）莊君提議總會送來米票八百張當分發本路各會員代給貧黎衆贊成通過（三）翁國勛提議商界籌賑協會日前議决以各路之職員爲募捐員請主席表决經衆贊成通過時已十鐘遂宜告散會 
[殖邊債權人開會紀]  
　　殖邊商困事務所昨日下午二時又開會議首由葉貺辰報告中交京鈔刻由政府擔任發九年公債限三個月清理以後不得再有不兑鈔票流行於市而殖邊同是國家銀行鈔票何獨向隅迭次函致靳總理曁財政農商兩部及該銀行總管理處詎今一帶回復應請來會諸君共同討議力籌應付或再涵催以觀動静次萊生報告前據朱子才屢來報稱滬行不日可有解决方法近復去函往詢亦無答復大約又難成爲事實矣最後衆債權以前經議决向平政院起訴一節現旣仍無希望應請積極進行葉貺辰起言此事如欲實行當將鈔票及存欵重再塡報俾有確實數目方可着手惟辦事端賴人才俟本事務所組織完備當再告議畢散會 
[普慈醫院施種牛痘]  
　　閘北新民路蘇人王補生獨力創立之普慈醫院昨發傅單通告各居户凡有孩之家宜及　佈種牛痘以防天花流行該院定於陰曆九月初一日起施種牛痘分文不取萬勿觀望不前致誤嬰孩性命云 
[米客會議車夫求加運價事]  
　　閘北經售米糧公會於昨日下午二時因運米車夫要求加價事邀集全體米客開特别大會嗣因米行公會正會長錢貴三君之　謂已定於舊曆九月初一日在南市仁　公所開聯合大會故該會定於今日下午一時仍在米商公會原址開臨時大會選舉各才帮代表以備赴會公同討論 
[優待青陽港賽船時之旅客]  
　　滬寗路青陽港車　於十日十一兩日滬上中西人士往　　　衆蓋因賽船隊在　港舉行賽船同往　　或　　也　站上　　宿寓故由洋總管　　　一輛　　　　　　　　　　　　　價每人二元伙食等一切齊備由路警日夜照料 
[取締私塾教師之先聲]  
　　縣教育行政人員前於會議時以境内私塾孔多與小學教育前途關係匪細非切實調查淘汰不足以事改良日前經上海市正副經董陸文麓朱開甲市學務員賈豐芸函致市立西成小學葛嘉甫校長並附表式請爲派員分任調查照表詳塡以便呈報縣署核示取締昨日午後葛君邀同前時設立之塾師研究會會員二十餘人開談話會報告上述事項並討論調查方法當推定孟頌堯周頌梅陳春園鄭斌升張國藩成寳卿楊介眉黄美士錢静初等九人定於舊曆九月初二日携帶表式分途出發調查 
[醫校旅行團由杭回滬]  
　　江蘇公立醫學專門學校學生旅行團二十二人於昨日（十日）由杭乘滬杭路之慢車到滬 
[蕪關監督赴寧]  
　　蕪湖海關監督胡維賢於昨日乘滬寗路快車赴寗轉輪赴蕪 
[賴税務司請假回國]  
　　江海北關税務司賴格洛君因欲回國稟請北京總税務司給假一年業由代理總税司包勒氏核准遺缺調江漢關税務司勞特君暫代勞特君日前已奉到命令函咨賴税務司約期本月十五六號由漢乘輪來滬故賴君俟新任一到即須起程云 
[額巡工司來滬銷假]  
　　江海北關巡工司英人額君前稟准北京總税務司安格倫氏給假半年回國遺差由副巡工司夷君兼代茲悉額君因假期已滿由倫敦搭乘俄國皇后號輪船來滬該輪定昨日進口額巡工司定今日致電北京向代理總税務司包勒氏銷假仍回原差辦公 
[施材會收殮女屍]  
　　虹口梧州路上海聯益施材會昨接嘉興梧州兩路商界聯合會函云有浙江奉化人蔣姓之女年十六歲因病死於閘北分水廟後草棚内無人收殮等情當由該會調查確實即令扛夫舁材殮埋於義塚云 
[貨船遭風溺斃船夥]  
　　崇明船户何春郎之船於舊曆二十六日由平湖裝載上海謝姓客 
人之菜子三百八十擔開駛來滬前日（二十七）薄暮時經過滬南南黄浦子汆來廟相近突遇大風潮水甚急致將船夥小四郎刮落浦中船不能支隨潮飄流擱於淺灘船頭撞成一孔菜子盡遭濕水何即託經過之米船陸金生派夥趕至上海乞援一面另雇小船將小四郎屍身打撈貨主謝姓得報後昨已另雇周和尚船前往矣 
[光華火柴棧房失愼]  
　　昨日午後三點鐘時滬南機廠街南首餘慶里光華火柴公司棧房内不知如何突然起火當經救火聯合會鳴鐘告警迨各區救火會將救火器具馳往施救時火勢正猛幸時在白晝得將火道拆斷拉去平房數間火勢漸衰約歷一小時之久始行熄滅僅焚去棧内平房三間餘未殃及俄由一區一分駐所崗警將該棧夥劉京朝帶所後即由該管二區第一派出所（高昌廟）巡官張欣榮查悉立即派警投所將劉帶回轉送二區總署申解警廳司法科訊罰 
[郭漁舟被控案近訊]  
　　股票掮客英人　思延律師在公共公廨呈控土商郭漁舟購去價值銀三十九萬五千餘兩之各種股票延不付價一案前日原告律師到廨聲請以被告家住法租界霞飛路三百零一號門牌旣屢傳不到要求移咨法公廨給諭發封該被住宅並請給諭該被股開之鴻裕紗廠禁止變動産業云云並將擬就之諭單兩紙呈由俞襄讞會同英包副領事察核之下即判曰准原告律師丁榕擬呈諭單兩紙一份函送法公廨請發封被告郭漁舟住宅一份給諭鴻裕紗廠遵照辦理限被告於二星期内投案再核 
[逃婢送孤兒院留養P ] 
　　法捕房包探日前在途中查見一迷路女子帶回捕房由捕頭詢悉名張宜三係霞飛路三百七十五號門牌義國婦人瓊生家之逃婢因其不願復歸命送公共公廨發落前日義領堂期官媒將張女解案請究其主母瓊生即到堂聲稱張女係於前年出洋三十元買來更名瑪利作爲使女今旣潛逃應請堂上發落請之張女供年十四歲係被人誘拐來滬賣與義婦爲婢因不願故逃出願往聖姆院讀書等語張襄讞商之義費副領事判張三宜送孤兒院留養 
[汽車傷人彙紀]  
　　公共租界自克路池浜橋堍昨日上午十時許有卡德路協豐電燈公司學徒浦東人　妙齡行經該處適有一千四百八十九號汽車駛來一時不及避讓致　撞倒首部跌傷由新閘捕房一千一百零二號　　　見　當即前來拼令　車載送受傷學徒投仁濟醫院醫治一而帶該汽車夫入捕房稟候捕頭究辦又昨日下午四時許有無錫人徐阿榮行經浦灘太古碼頭被三千一百七十九號汽車撞倒跌傷頭足等處血流似注即經大自鳴鐘法捕房二百七十六號華捕到來抄錄汽車號碼另僱車送受傷人往醫院醫治一面歸報捕頭候示又有紹興人侯阿元昨日下午五時許行經南京路浙江路口遇某號汽車駛來避讓不及當被撞傷倒地當經老閘捕房五百二十五號印捕前來喝令汽車停止押同汽車夫將受傷人扶入汽車載送醫院醫治旋帶該汽車夫入捕房稟候捕頭發落又昨晚九時許有二十號汽車駛經静安寺路新世界門前撞跌寗人張榮興碾斷小腿骨即經新閘捕房六百七十號華捕到來押令汽車載送張榮興往仁濟醫院醫治持取傷狀單帶該汽車夫入捕房稟請捕頭核示 
[假名查土之搶箱案]  
　　滬寗路上海車站於前日晚十點五十分鐘時有搭客王洪根帶箱一只忽來口操北音者二人强搶王之皮箱據云箱中有烟土正在吵鬧之時被路警得悉立吹警笛召集他警帮同捉獲搶箱之人即送至車務稽查間由值班陳稽查開箱查騐並無違禁品惟有衣服數件查察之後由路警將人箱併解至本路警局前日（九日）上午由駐滬惲副巡詢問一名張殿甲一名韓玉軒打拳爲業查問之後原被告由路警一併押解至五區總署究辦 
[洋涇鎭發生盜案]  
　　浦東洋涇鎭北首十八間頭地方居民楊得科家前日夜半時忽來匪徒三名各執器械擁入攫物楊聞警出現上前拘拿詎該匪等持械拒捕當經四鄰聞聲趕來四而兜拿拘獲張全舟一犯餘匪四散逸去楊等遂指交巡警當在張匪身畔抄出賊具押送三區二分所申送警察廳轉送地檢廳訊辦 
[包探偵獲拐匪]  
　　拐匪某甲等兩名於上月間在法租界拐騙某姓家之五歲男孩挈至閘北地方銷售得洋化用當由事主報告捕房請緝在案現爲包探梁大寳張鏡波偵悉前往將某甲兩名拘獲帶入捕房經捕等詰據甲等供認誘拐不諱諭令管务聽候將孩吊案後再行解堂訊辦 
[顧良忠患病暫釋]  
　　法興印書館於上年三月間延賚美律師爲代表投法公堂控某店主顧良忠交來貨欵本票銀四千五百餘兩到期向收延約不付後即將店閉歇實犯欺騙行爲請究並請追票銀等情判令刑事案先押九月期滿後着交人銀兩保限理在案迄今分文不繳現顧在押患病提案訊問原告律師稱念其有病請堂上祗交尋常保出外料理顧稱實情無人肯保請求釋出醫病决不脱沈逃陳讞員商之葛副領事姑念在押已久患病屬實格外從寛暫行釋出醫治並着具隨傅隨到倘敢抗傅及避匿情事願甘提究切結存案備查 
[三竊犯患病身死]  
　　竊賊屈阿根張桂生前奉地方審檢廳訊明判决送監執行在案前晚該二竊犯均在監染疫而死報請地方廳奉委朱檢察官毛檢騐員等蒞分監騐明判令由堂分别棺殮又竊賊張新元由地方廳判决送分監執行茲因該犯在監患病奉發新普育堂醫治無效而死昨午奉地方廳郭檢察官毛檢騐員等蒞堂騐明判由堂棺殮 
來函 
[徐匯公學來函]  
　　徐匯公學舊學生諸君公鑒啓者本年爲本校成立後七十週年　於陽曆十一月中舉行慶祝紀念刻已着手籌備想曾在本校肄業諸君均所樂聞者也惟諸君離校以來散居各處迄無完全之團體組織殊　憾事本校擬乘此慶期組織舊學生會並刊印舊學生調查錄今望諸君各將學名住址以及在校之約略年份期限現在職業等項詳細通信示知本校於接到來信後必將詳細意見及慶祝秩序詳單寄奉各一份回溯本校在七十年前祗略具規模組織極不完備諸君今於此次慶日來校獲見母校近來之種種新發展定必欣慰至本校内容雖歷經改革然所抱宗旨今猶如昔考本校始創之年爲前清道光三十年庚戍（一千八百五十年）時上海等處方患水荒本校僅收少數貧寒子弟供以膳宿施以教育今則民國九年（一千九百二十年）江浙等省莘莘學子負笈本校求學者共有四百五十人之多教内與教外本籍與客籍本校一視同仁無分軒輊想諸君聞學生數之增加可知母校校譽乃非如江河之日下而本校發此通告後如蒙諸君咸及早賜覆則又堪證本校教育欠留諸君心中具有飲水思源與戀愛母校之二種美德而非僅有紀念母校之空觀念者所可比擬也專此並頌日祉徐滙公學敬啓 
雜評二 
[國慶中之謠言（訥）]  
　　今年國慶之稍異於曩昔者人心似較安定而已非眞安定也不過較曩昔稍減其恐慌之態而北京忽於此國慶之中大起謠言連日不息一若恐人心之安定而必欲使之不安定者是可異也 
　　據今日北京之所披露其謠言爲一般賣空買空者之所造計其用意不過圖個人之私利而不顧因以驚動市面擾亂人心其遺禍非特影響於北京且及於上海一部分之人心焉 
　　雖然謠言之害不過暫時眞相旣明人心自定吾故不以謠言爲慮而希望今後不再有他種擾亂人心之眞事實發生斯亦慶祝國慶之餘意也歟 
公布欄 
[上海地方審判]  
　　判决主文　（民一庭）一件决定陸子鈞與朱伯祥擔保糾葛聲明窒礙一案主文本件窒礙之聲明照准　一件决定莊福生與華金愼債務糾葛聲明窒碍一案主文本件窒碍之聲明照准　一件判决張守彝訴金桂元貨欵糾葛一案主文金桂元應籌還張守彝洋七十七元三角七分五釐二毫限判决確定日繳案給領訴訟費用歸金桂元負擔（民二庭）一件判决徐慶文與葉樹華因貨欵涉訟控訴一案主文本件控訴駁回本審訟費歸控訴人負擔　一件判决黄蘊瑜訴楊件伯安因房租糾葛一案主文楊伯安欠聚昌公司租洋二十二元應即如數繳交黄蘊瑜具領訟費歸楊伯安負擔一件判决張丙熊與汪民傑因票欵糾葛一案主文汪民傑應償還張丙熊洋七十元訟費歸汪民傑負擔一件判决黄蘊瑜與曹殿標因房租糾葛一案主文曹殿標應償還聚昌公司洋二十七元交黄蘊瑜收執訟費歸曹殿標負擔 
　　公示　第二○二號爲公示送達事案查許誦虞訴夏筱波等因執行異議一案前擔該原告人許誦虞補繳訟費聲請受理到廳井經本廳决定照准各在案茲續定於本年十月十五日下午一時爲公開審理日期惟查被告人夏筱波佳址不明無從送達合將該被告人傅票依法公示送達仰即依期到廳候訊母違特示廳長戚運機民一庭審判長推事許文　第二○四號爲公示送達事案查陳三　訴吴紹美抵欵糾葛一案業經本廳新缺席判决在案查被告人吴弨美住址不明無從送達合將該被告人判决書依法公示送達仰即知照特示廳長戚運機民一庭推事朱庭耀　第二○五號爲公示送達事案查陳德享訴周榮全因抵欵糾葛一案衆經本廳判决在案查被告人周榮全住址不明無從送達合將該被告人判决書依法公示送達仰即知照特示民一庭推事朱庭耀 
　　佈告　執字第二○一號爲佈告事照得案准浙江鄞縣地方審判廳函請協助執行愼康等十九莊訴戴理卿欵項糾葛一案前經本廳將戴理卿所有之事動産鑑價召買復於十月四日當庭開匭據周心記投票承買並通知派吏送達各在案茲據該吏報稱查無其人應將該周心記之得標資格撤銷即以次多數之三益公司遞補除通知該三益公司遵限將標價如數繳案聽候核辦外仰居民人等一體知悉特此佈告廳長戚運機以上十月七日 
　　判决主文　（民一庭）一件判决楊鳳氏訴普勝生因扣押楊潤記木作動産糾葛一案主文楊潤記本作内之動産應即啓封准则楊鳳氏具領訴訟費用歸普勝生負擔一件决定樊耀闌與俞福卿因佃租糾葛聲明窒礙一案主文本件窒礙之聲明照准（民二庭）一件判决邵潤華訴楊錦龍因車　涉訟一案主文楊錦龍欠飛鴻公司洋五十三元四角應即如數繳交邵潤華具領訟費歸楊錦龍負擔 
　　批示　一件張榮波狀領動産由准領此批一件姜渭濱狀請執行由狀悉三案業據王良生聲明上告矣所請應從緩議此批一件金　笙狀請銷案給領由狀悉准予銷案存案證據仰候傅案分别給領此批一件薛成明等牂領欵洋由准領此批一件蔡阿二狀請暫緩給領由狀悉着速向民庭聲叙明白母得　延自誤此批一件朱清槐狀領訟費洋由准領此批一件姜　翹狀請執行由狀悉准即飭吏照判執行此批一件俞松茂狀請給領由狀悉本案馬振圖應領三尺六寸寛玻璃一塊因馬振圖另案欠有高長文等洋二十二元一角二分五釐業經本廳判確定依法執行將該玻璃公示召買得價洋十七元六角四分以抵償高長文之債務各在案所請代領之處碍難照准此批一件沈鴻發狀請給領由准予代領此批一件張福全狀交欵洋由准交此批一件金韻笙狀領賬簿由准領此批一件王念九狀領簿單由准領此批一件朱清槐狀請傅案由狀悉候傅蔡阿二來案訊明定奪此批一件姜春翹狀領賬簿由准領此批一件姚　輝狀領賬簿由准領此批一件戚振全狀交查封費洋由准交此批一件胡仲瑜狀交欵洋由准交此批一件朱　慶狀請執行由狀悉業已限令保人黄志巨催債務人理楚矣仰即知照此批一件張榮泉等狀領田單等由准領此批一件胡光點狀請契紙由准領此批一件周柏林狀領簿票由准領此批一件張福林狀交欵洋由准交此批一件閔仕友狀　保證金洋由准領此批以上十月九日 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[我之雙十節觀] [  枕綠]  
　　十月十日爲吾漢族愛國同胞持若干年不屈不撓之堅志流無量數爲國爲民之熱血以造成此中華民國之日也夫斯堅志夫斯熱血河等可敬何等可寳彼乃以希望造成中華民國之故不惜犠牲則中華民國之國民丁此十月十日安得無所表示於是有雙十節以誌慶其爲慶也非若端午重陽飲雄黄酒食百果糕之徒饜口腹而已乃慶民國之得成立尤須籌鞏固之策也以紀念其爲紀念也又非若端午重陽之無裨實際乃紀念無數愛國同胞之堅志之熱血尤須繼其後以保存民國二字之本旨以欺無負先賢也果能如是庶克對此雙十節而無愧然而今何如乎民國成立於茲九載國基能年年增固乎民意能疏通而無壅乎與其有退無進曷若無此雙十節徒使飲雄黄酒食百果糕之流笑笑其同屬無謂且貽持堅　流熱血之愛國同胞哭哭繼起者之不肖致徒擲此可敬可寳之物於虚牝也 
　　嗚呼今歲之雙十節吾爲此説吾不知後此之雙十節視此更將何如興言及此感慨彌窮矣 
劇談 
[國慶劇話] [  民哀]  
　　梨園陳例第逢節日必演應時劇國慶日則更須演之何則蓋貞觀大鋪之樂所謂歌舞昇平也無如國事如斯瘡痍滿目苟眞絃管中宵寗不爲人詬病雖然金元兵至綠野堂猶争蟋蟀之高低流寇抵都田皇親尚開珍錯之飲宴吾輩杞人憂天獨木難支大厦際此勝日且莫管興亡盡一日絃歌之樂 
　　大舞臺當光復之際編鄂州血一劇頗能動人然是劇精彩全在何金壽所去之瑞徵一身於命名之事實相背迨後何别大舞臺他去此劇卽擱　不演今年何復入大舞臺而鄂州血三字又觸於吾人眼簾斯誠奇矣國感日之應時戲中當以此劇之名爲最貼切 
　　吴綬卿將軍之石家莊及在瀋陽與女伶尤鑫培一段艶史新戲有此劇京劇則無聞焉秋瑾女俠案曾見馮子和在第一臺演之此　劇大可於國慶日排演奈時流觀劇羣趨於眞刀眞槍及富有魔術性質與提倡神權之類此種表演英雄遺　共和掌故之劇反無人過問也 
雜錄 
[梁溪烟水錄] [  媚香樓主]  
　　戊已間歇浦珠簾中有花再芳者卽今長安橋頭紅樓一角中小蘭芳也伶　身世荳䓻年華平康之歲月如年飄零依舊上林之遺聞猶在瑣屑難言鸚鵡前頭宫娥未老當年故事幾幾與檀板銷沈矣小蘭芳固嬌養偶乖貴客託疾韜隱遂更今名卜香巢壽康里三月旣而厭蟄伏乃俶裝至此明山秀水遂覊香踪後又挈洪媛媛至亭亭姊妹閧動梁溪盈盈碧水間與菊仙桂仙輩争衡矣 
　　洪媛媛瓜字未破一臉嬌憨向之笑不禁笑矣未幾識楊某楊某竊賊之奴輩大譁事聞阿嬭而洪媛媛母故爲阿嬭　阿嬭以洪媛媛付之曰若直自作主阿嬭不復預聞母乃挈洪媛媛詣楊楊某無法爲任澆裏令赴滬瀆張艶幟精勤坊姊妹如雲結手帕爾汝爾汝曲院生涯固自不惡然何物荒傖作此殺風景事洪媛媛自此遠矣 
新聞拾遺 
[女郎獻技] [  隱厂]  
　　南京貢院自開闢市場以來異常熱鬧近日門外空地來一山東賣藝者圍布作場搭板爲台門　高懸上書中國女千斤大力游藝場十字閧動全城每日往觀者甚多余昨特往觀見一女郎年纔十七八即所謂女千斤大力是也倒臥桌上兩足朝天足上置一重可二百斤石擔一副擔之兩頭各坐一年約八歲之女孩擔桿上立大漢四人每人各舉百餘斤石擔一副計算共重一千二百餘斤該女郎面不改色口中並唱二簧一齣經半小時始下聞每日可賺七八十千文云 
[鸚鵡防賊] [  ]  
　　松江城内王某家畜一鸚鵡頗會人意日前因事早出將扉虚掩其妻猶入黑酣偷兒涎之乘間而入將室中衣飾等件搜索欲遁詎爲鸚鵡瞥見大呼捉賊妻自夢中驚醒即起追獲幸原贓未散仍完璧歸趙云（鹤鳴） 
 
[桔樹重生]  
[乞匄説冷話] [  吴秉恬]  
　　西新橋某彩票店昨有少年出鈔洋五元購某種獎劵一全張意甚自得時適一匄者在側衣服檻樓面目憔悴顫聲語云（大少要想發財何不在窮人身上方便方便如今北邊地方有好幾省鬧荒聽説草根樹皮都無尋處我們江蘇米價貴到這樣終久也是不了大少若得頭彩必須拿出一半來積積功德做做好事横來之財是最要仔細的）詎少年惡其聒絮厲聲叱之匄亦不怒報以微笑又顧而之他矣 
[鬼物敲竹槓] [  丕承]  
　　城内曹家橋安康里有張某者甬人也素不信神鬼邇來夜間忽然聞翻箱倒篋之聲及燈光自滅等事大爲駭異然亦置之不理豈知近則更甚於前甚至白晝亦見人影而起身時每見桌上置字條一紙書云（我等乃陰兵非野鬼茲因路過貴宅缺乏川資望借冥洋一萬元經懺若干請某關亡發送可也若再置之不理將有激烈手段對付）張某乃大駭急請某關亡發據云共費百元之譜後有知者謂此事係關亡以五鬼搬運法行之字條乃託傭婦所爲云 
小説 
[社會小説衆醉獨醒㈠㈥㈢] [  瞻廬]  
　　第二十八回母護劣兒偏心有藥娘憐弱女補腦無丸老娘詫異道你説老三是麽張太太道啊咦東瓜纏到茄門裏了我若没了老三早已生生的給他們氣死了老三的外貎雖是强頭强腦其實他的肚裏却是眞心眞意從小到大百般的體貼娘親算得是個再好没有的兒子我見了他説不出的歡喜因甚要嘔氣今夜的氣都是這　位賢慧媳婦給我受的他們當着人前婆婆長婆婆短彷彿是依頭順腦的媳婦誰曉都是棉裏針蜜餞砒霜嘴裏説出糖來腰裏掏出刀來唷唷來好氣説時又把胸脯亂揉不休大媳婦拭着淚訴説道林太太這是他老人家容易生氣我們並没傷犯他今天老三回來向婆婆要錢婆婆給他一塊錢他嫌不夠便向婆婆變嘴臉婆婆倒茶給他吃他都没有好聲口開出喉嚨嚇煞人宛比吃了凶神的腦子一般這是林太太親眼看見須不是我們説謊老三畢竟是婆婆肚裏袋過的憑他怎樣響喉嚨婆婆只是和顔悦色不動一絲半毫的氣我們畢竟是外頭人好好的説話倒惱得婆婆這般模樣婆婆和媳婦怎有什麽是非講得千不是萬不是總是做媳婦的不是説着便悽恫悽恫的梗塞了喉嚨張太太指着大媳婦道你倒説得好聽無風不能起浪没的無緣無故我向你們嘔氣老娘聽了半天恰似丈二長的和尚一時摸不着頭腦便張太太暫時息怒又問兩個媳婦畢竟鬧些甚麽事次媳婦訴説道好教林太太得知這潑皮的老三索錢不遂懐恨在心他曉得今夜約了女客在家裏打牌他便糾合了幾個流氓賺開大門擁到裏面冐説巡警捉賭我們是猜透他的心思倒也不懼郤把兩位女客嚇得没路奔跑老三帮着幾個流氓大聲恫喝説要捉到區裏去重辦我們挺身願去那兩位女客哭得涙人兒一般只是求哀老三和流氓通同一氣一邊扮白面一邊扮紅面一邊説免得出醜不如私休一邊説定要送到官廳照賭棍治罪婆婆落了兒子的圈套也是苦苦哀求除賭檯上的錢鈔都被他們擄去還在婆婆和兩位女客身邊敲詐了十多塊大洋方才一鬨而出 
[自由談之自由談] [  鵑]  
　　國慶日朋輩興采彌烈而吾獨悵悵嘗蹴市中謀所以行樂之道聊以自娱兼爲國慶顧終不可得也殆他人之視國慶爲可慶而吾以爲不可慶耶或吾心多感不能如他人之及時行樂耶是誠不可解矣 
[大昌烟公司徵文揭曉（乙等）]  
　　祝大小嬰孩牌香烟進行（白話）（莳花） 
二十世紀本來是青年發展勢力的時代老大帝國的一般人物在這新潮流中淘汰盡了政治上商業上是一樣的諸君不信請看嬰孩牌香烟 
　　在下記得小嬰孩是屬馬的産生這一天紅光滿天　滿室差不多宋太祖在夾馬營中産生的樣子在下就斷定他是一位英物果然一年來發展的狠快一切老大陳腐的香烟都退避三舍了今年這位小英雄又添了一個助手是屬猴的眞是難兄難弟諸君不要瞧他是小孩子在下看這大小嬰孩勢力的進行差不多同駿馬的奔騰靈猿的矯捷一樣哩 
（住勞合路口立盛祥紗店内沈宅） 
　　誌歉昨刋國慶號辱荷諸同文不棄珠玉紛投感佩無已苦爲篇幅所限未能一一刋出特此道歉 
　　更正　昨日國慶閨詞第三首第四句（萬莫損國花香）實係（千萬莫損國花香）之誤合亟更正 
　　特别啓事　昨據北四川路横浜橋英國維寧夫人來函聲稱日前新聞拾遺中（女郎忽害相思病）一則全屬子虚特爲聲明 
 
 

Page 15

 
 
   
 
 

Page 16

 
 
常識 
常評 
[公平] [  漸]  
　　全世界之争端多起於不公不平故欲消弭争端舍公平二字無其他辦法 
　　不平之原因又起於不公一念之不公足以發生種種不平之事而一念之公欲使不平者復歸於平其成功也較難故凡事不可不愼之於始 
　　南北之不統一由政府之處置不公而召南方之不平也直皖之戰争由皖派之自私自利爲全國之公敵而直軍得乘其敝　設政府此後之處置而又有不公者則不平之事又將起矣 
　　然則政府而果欲收統一之效也當先自有至公之一念始及今爲之欲使全國之不平者復歸於平雖苦其難未爲晚也 
　　自國民之眼光觀察之政府之一切處置未見其公也姑自其大者言之畏督軍如虎而以省長爲其附屬品可謂之公乎雖有苦衷國民不能諒也且已有代鳴其不平者矣等爲督軍也兵多而强者則畏之兵少而弱者則不畏之可謂之公乎此不必國民代爲之不平而督軍之不平者固大有人矣 
　　是故欲消弭種種之争端莫如公平欲消弭種種之不平必起於至公之一念蓋公其造因而平其結果也吾故揭公平二字爲　軸者告 
法律 
[大理院錢債等案件之解釋及判例] [  霹靂]  
　　杳錢債等法例現行規定簡略對於社會上人民之錢債糾葛殊少依據是法律上旣欠完備似不得不以最高級審理機關之成案爲先例之根據故特摘大理院解釋判例中關於錢債部分之最要者如次 
　　凡國家因關於私經濟事情與人民發生權利關係者均應查照行政法條理適用司法法規歸普通司法衙門予以判决大理院統字第一四四號解釋 
審判衙門對於民事上之利息計算時日應以裁判執行之日爲計算終給之期大理院上字第二零二號判例 
　　放債及當物對於利息按月無超過三分之規定年月雖多不得過原本之數額大理院上字第二零七號判例 
　　按通行習慣上之法則及條例凡對於不法行爲之預約罰欵與因債務不履行預約之違約金在法律上不能混視緣其性質及效力皆相懸殊蓋不法行爲之預約罰欵爲私人之違法懲罰債務不履行而預約之違約金爲塡補損失之計自不能即指爲無效之行爲大理院上字第七一號判例債務人預定清償期限至期不能清償若不得債權人同意自無主張延長之可言大理院上字第四二三號判例 
父之於子對於其子之擅自取用所負之私欠自無代子負清償之責大理院統字第四八四號解釋 
　　查國家在私法上之地位與個人同故凡公欵存放商店生息如遇商店因虧倒閉不能較其他債權人有特别之優先權大理院統字第一四七號解釋 
　　債務人對於擔保物自由滅失而其對於債權人仍存普通之債務大理院上字第二零七號判例 
　　保管契約一經成立受寄者不與自已所有物爲同一之注意致保管物有損失者當然應負賠償之責大理院上字第四七一號 
　　合夥商店對於外部所負之債務應由合夥人依合夥契約所定各自分擔至合夥中有貧無資力實不能償還債務者應歸各股東依同一之標準負分任償還之責大理院上字第六一號判例（乙種酬） 
經濟 
[用財的方法] [  龍裁]  
　　平常人没有經濟學識不懂用財的方法賺十元用十元賺百元用百元並且還用過頭欠滿許多債一年三百六十五日日日是大年夜人家來討賬只得説（對不住這兩日窮得很没有半個錢尊欵只可緩日還你）這話想大家聽得見但這種人外面仍舊闊綽吃烟賭錢穿綢着絹要裝虚場面移東補西借貸抵押吞欵中飽做不道德行爲犯許多罪惡亦非常可憐諸位要知墮落而犯罪的人因爲不注意少數金錢的用度以爲一二銅圓儘管隨便瞎用那知積少成多雖無巨欵耗費然終要負債又像商店中的夥計學徒每月賺幾元但每日點心香烟是少不掉的所以非負債不可我以爲用財方法無論入欵多少總在預算量入爲出細算何項可省何欵可滅更拿進欵十分之一二作爲儲蓄備婚喪醫藥等意外用度免得臨時借債要明白負債是失去自由是做人的奴隸是極苦痛的不過要儲蓄先要省浮費婚喪喜慶不可專顧場面拚命借債裝飾品及不急之物雖價廉亦不可買所住房屋不必華麗只要空氣清潔日光充足穿的衣服不必奢侈只要儉樸清潔吃的食物不必珍美只要合於衛生保養身體買的東西决不可記賬賒欠總在現付烟酒等物一律戒除一文雖少不可瞎用照此做去那就得用財的方法進欵雖少亦有餘而不至欠債常常過快樂的日子了（乙種酬） 
 
[想像的中國新氣象（一）] [  鵬]  
公民常識 
[公共閲報社之簡易組織法] [  冰伯]  
　　閲報之益現已人人知之惟貧者每苦無資購閲若更欲廣見廣聞進而閲數種至數十種雖小康之家亦覺太費矣故各地居民閲報者有佔少數此亦吾國多數人無常識漠視國事之一原因也欲救斯弊亟宜廣設公共閲報社然閲報社欲求官廳及其他機關創立斷難普遍故吾願各地居民起而自謀因擬公共閲報社之組織法於後 
範圍由一百家組織而成因過廣路遠閲者不免奔走之苦 
經費旣曰公共閲報社至少應備報數十種故須月有二十餘元至三十元之經費方可成立此欵由一百家按月捐助各視其房租之高下以定出捐之多寡惟最多月不得逾八角至少不得逾一角如是每户即平均以三角計算一百家每月亦可共捐三十元矣 
　　地址　須有寛大幽静之室一間百家之中若有公共會所能借屋一大間更善否則略減預定報數在捐欵内提十分之一租屋不足以每月閲過舊報拍賣補充（若有屋可措捐欵自可不動舊報拍賣之資則貯充善舉）但此項房租須要求屋主廉價 
佈置　社中置閲報桌椅壁懸字畫以能起人愛國觀念者爲佳）此項費用在第一第二兩月各户捐欵内先以多數充之俟佈置齊全再廣定報紙經理　由百家公選一老而無事者經理報社諸事每月杪各家即將捐欵送交是人月終是人須將出入之數宣布管理　是職擔任社中灑掃理報每星期更一人由百家輪派盡義務 
　　附近每晚九時鎖門經理管理均在家宿食（乙種酬） 
衛生 
[龜頭腫痛之治療法] [  病夫]  
　　余十歲時常席地而坐與羣兒怍疊石爲城之戲一日龜頭腫痛不可言急歸告母余母以爲被蚯蚓毒氣所吹乃捉一雄鷄使啄之未見效又取山螺（産陸上）搗爛塗之亦不見效當時欲小便而不能越二日腫退痛愈病雖愈然病根未去每季必發一次數日即愈愈發而病愈重坐臥不安痛苦難忍後數次將愈時甚至於爛年十五求學海上忽又患此病坐臥不安於是棄學而臥翌日志堯知病來校余具以實告志堯曰此症不知其名余嘗患之飲陰竹和車前子所煎之汁而愈至今已十年尚未重發此方爲某寺老僧示余余聞志堯言使人至各處求之數日不得而病已愈亦不使人求之署假回家復發此症乃以此方告母余母使人尋覔深山竹園中之茅舍或嚴穴之下不二日乃得一株斷爲十餘段於是至藥店購車前子四十文和陰竹一段煎之飲其汁如是數次而病至今（余年二十一歲）尚未一發余益信志堯之方乃醫龜頭腫痛之聖藥也倘有患此症者請飲陰竹和車前子之汁 
　　附註陰竹産於竹園茅舍之中或嚴穴之下終日不見日光之竹也車前子各中國藥房有之價甚廉惟陰竹較難覔耳（乙種酬） 
道德叢話 
[西方格言（四七）] [  謝介之選譯]  
　　思慮宜審愼實行宜敏捷（茁律巓）（Ｄryden） 
　　敵雖如鼠防之若獅（英吉利諺） 
　　旅行者貴謙遜（希獵諺） 
　　貧困爲懶之女（英吉利諺） 
　　購蔴布視其端娶妻則當視其母（土耳其諺） 
　　受人之誤優於誤人（英吉利諺） 
　　生而辱不若死而榮（德意志諺） 
　　世之良友莫良書若（英吉利諺） 
　　擇物太苛及求價過廉其結果必不能購一物或轉得其劣者（德意志諺） 
　　思想者動作之種子也（伊慕深）（Ｅnlerson） 
[中國商店的預支] [  金石壽]  
　　我國商店有一個普遍的　病就是預支（預先支取薪金）此事從表面上看來似乎無甚緊要其實非常可危他的害處能穀使人喪失人格（如嫖賭等）店中資本受他的影響預支的起初以爲夥友們預支一二個月的薪水也没有什麽大事從經理司賬以至出店廚役預支的數目自數元至十百元大夥（經理）等甚至千元這不是很可驚的數嗎並且夥友等以爲店中可以預支不論什麽都可以任意揮霍了（如嫖賭）那預支的人未受其益店中資本已得他的損害了所以最好除夥友們有特别事故發生（如婚喪等事）應當調查確實輔助他平日的預支應當絶對禁止夥友們没有預支可支了他們也覺得金錢的難處或者各種無名的揮霍都會節省了在夥友了方面能穀　進他們節儉的習慣店中不能受預支的影響了我記得前幾年我辦過事的一　店資本只有五千元不到兩年經理已預支了兩年多圓生意又蝕本但他每年報告股東的紅單都説今年賺若干的他已想把店關了的爲了預支太多了難交代股東又勉强開了一年又預支了蝕掉了好許多除了五千圓資本外股東又拿出三千兩來方纔了事這不是爲了預支的緣故以致越蝕越多了嗎所以預支是爲害非淺的應當禁止的但今日不准預支的店舖或者也有不過千百中一二罷了請商店詀　注意爲幸（乙種酬） 
日月常識 
[阿拉伯樹膠之代用品] [  禪航]  
　　阿拉伯樹膠製藥上用爲結合藥工業上用爲粘着料用途極廣近年産量日減價值日高欲求其適宜之代用品頗不易得卽如糊精粘着力少又易腐敗實在無代用之資格唯由下法年製之膠汁殊足爲阿拉伯樹膠之代用品 
　　法取動物漻二五○分溶解於一千分之熱湯中置湯浴上温之先後辊入過酸化鋇十分硫酸五分水二五分再加熱二四小時除去生成之硫酸鋇沉澱即成在此處理中硫酸之一部化生亞硫酸有漂白作用故所得膠液幾與無色同由此製成之膠液粘着力極大無惡臭有砂糖樣之香氣常能保持液狀旣不凝固亦不溷濁因略帶酸性故露口放置亦不致發生細菌起變敗作用工業上用以代替阿拉伯樹膠最爲適宜（乙種酬） 
識字捷法 
[應用字] [  濟滄]  
　　夭　屈也篆文作　从大而屈其首首之向左屈者爲吴音仄吴字从之又短折也音杳又未壯曰夭音襖又艸盛貎音妖又夭夭少好貎或色愉貎 
　　小　物之微也篆文作　从八｜八訓分見｜而分之也纔見而輒分之則小又細也狹隘也輕之也 
 
 
