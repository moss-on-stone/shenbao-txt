# 1908 - 113 - 4912660

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　三月二十八日召見軍機陳璧 
論說 
[論聯合地方圑體以要求國會爲最有力之一策（山）（岳）]  
　　記者曾主張自治與立憲無關係。舉俄國自治邑甚完備。而不足以救專制之弊爲例。雖然。苟有大政黨。出而聯合各自治邑。厚集其勢力。以爲要求開設國會之地。未始不足以收大效。此又不能不爲别論也。 
　　何言之。我政府自頒預備立憲之諭旨以來。動以國民程度未及爲諉。政府曰。立憲之程度未及也。姑預備之。人民亦從而自諉曰。立憲之程度 
 
 
 

Page 4

 
 
未及也。姑預備之。預備之期。迄於何日止。勢不能不任政府而指定之。嗚呼。我國民其竟任政府以指定其預備之期。則我國民之程度。其將終淹滯於預備時代之一級。而無復他望矣。今日之預備。爲他日之實行。我政府他日之實行與否。處今日之地位。雖不能遙斷。然要不可不籌一對付政府不實行之方法。以爲後援。而今日之預備。方爲有著。不然。袁張内用。而新内閣之組織不成。上書請願之事。非一次。而政府置之不問。自滬杭甬鐵路借欵及二辰丸一案之結果生。政府方實行其箝制輿論之手段。而日益加高。則政府之肺腑。亦如見矣。而顧政府曰預備人民亦從而和之曰預備。即爲畢乃國民之天職乎。 
　　然則籌所謂對付政府不實行之方法。非可以空言挽救之。要必以實力挽救之而後可。以實力挽救之若何。則不外吾所謂聯合各自治邑。以爲要求開設國會之地之一方法也。試詳言之。 
　　我國學者間。除非立憲派外。而以立憲爲主張者有二派。一欲立憲。必先行　方自治。至各地方之自治制行。一般人民。皆有參政之智識。政府於此。雖欲以少數人之勢力。壓制之。亦有所不能。此地方自治之制度旣發逹。而國會自趨於。不得不開設之傾向。所謂緩進派是也。其一以爲欲開國會。非地方自治之餘力。所能影響。主張先地方自治而後國會者。必至并地方自治而不克行。故非以雷勵風行之手腕。建立國會。則各地方之自治制度。亦不能徧及。所謂急進派是也。竊以爲二說所主張。皆是也。而亦皆非也。主張第一說。使競競於地方自治之實行。而國會姑緩之其弊也。將蹈俄國自治制之發逹。而不減專制之禍結局。以地方自治。僅使地方人民分肩國家事務之一部。有義務而無權利。徒爲政府所利用而已矣。主張第二說。先置一切於不顧。而惟以要求開設國會爲目的。以爲國會成立。而一切有關於憲政者。皆隨之而成立矣。雖然。汲汲以要求開設國會爲目的。似也。但僅僅要求。而無實力以爲之後援。其要求爲有效乎。要求爲無效。而所謂最終之方法如何乎。恐第二說。不過爲學者所主張之一理論而已。然則如何而可。曰不外乎調和二種之說。如吾所謂聯合各自治邑。以爲要求開設國會之地。不以空言要求之。而以實力要求之也。其間有數善在焉。 
　　第一可以解釋立憲之動機。非出於黨人之煽惑。政府之思想。不特以革命爲黨人之行爲。其視要求立憲。亦爲黨人之行爲。不過疑忌畏惡之度稍低耳。聯合各自治圑體。則知國民要求立憲之舉動。非出於少數之黨人。而出於多數之國民。何則。由普通人民選出地方議會議員。則自治圑體。爲普通人民之代表可知。是實際上地方議會之議員。與地方之普通人民無異也。黨人爲少數。政府得以鋤而去之。普通人民爲多數。政府不得以鋤而去之也。故聯合各自治邑以要求。而要求之力强。 
　　第二可以解釋人民程度之非不及。因以促政府之實行。政府縱瞶瞶。而明目張膽。以與立憲相背馳。則猶自知其不可。故藉以抵制國民之要求。其勢不能不出於程度不及之一語。雖然。所謂程度不及者。必其於立憲之大綱鉅目。無一而了然也。今旣由各自治邑。以倡要求國會之議。則其形式上雖爲地方圑體。而實質上則爲一般人民也。一般人民。旣知要求。則關於憲政之要者。當己明瞭。而猶得以程度未及一語誣之乎。是地方圑體。出而要求國會。足以雪程度不及之誣也。（未完） 
專電 
[電一（北京）]  
　　畫一幣制辦法各督撫覆奏後經度支部議覆仍主七錢二分减成樞臣不以爲然袁鹿張具一說帖定爲十成衆議紛紜莫定慈宫諭政務處資政院議奏 
　　按此電係另一訪員所發與昨電略異姑錄之 
[電二（北京）]  
　　慈宫准四月十三日幸湖 
[電三（北京）]  
　　學部奏保人才劉廷琛榮恒方碩輔平遠喬樹枬 
[電四（北京）]  
　　洩漏機密案之高鍾二人己行抵陜西或言觸電致斃係誤傳 
[電五（杭州）]  
　　常山縣土匪藉端搶米聚衆拒捕省憲己飭衢防營沈督隊馳剿 
[公電（台州）]  
　　各報館曁台州學會繆鼎親鑒十八日電内等字　確有控案者言請嚴甄别三台及各學堂 
緊要新聞 
[周學士奏參直督北京]  
　　翰林院侍讀學士周爰諏片劾直督云楊士驤到任以後日以管弦爲務甚至每至傍晚輒以某某生 
 
 

Page 5

 
 
辰爲名招妓侑飲公事積壓實不勝兼圻之任摺上留中 
　　按此事己略見前報專電 
[廷寄浙撫嚴查長興縣參欵北京]  
　　浙江長興縣士紳蔣生榮等聯名遞呈都察院請代奏略謂前任長興縣知縣趙以成到任以來浮收諱盜殺戮無辜凡遇詞訟任意延擱學務尤毫無起色云云業經都察院代遞當日即奉寄諭新浙撫柯逢時確切查明據實覆奏長興縣民人蔣生榮等原呈著抄給閱看欽此 
[京師近事]  
　　楊度楊部郎度係張袁二大軍機所保張意擬派在學部丞參上行走因與榮尙書屢商未洽榮亦非不以楊爲然實因去年保舉丞叅時學部所保獨多幾及二十人未便再添張袁一再商量始定派入憲政館乂以館中各局長早經派定一時無可位置乃予以行走名目而加四品京堂 
　　周學熙十二日在政務處會議時溥尙書談及興辦各項新政事務紛煩人才難得袁尙書曾面薦周學熙有前在天津辦理考工廠工藝局等均著成效等語溥尙書回署後又詢諸楊侍郎楊亦以辦事切實對其時適凌大京兆在座亦力爲揄揚溥遂奏調周在丞叅上行走荐舉賢才摺内列爲第一 
　　柯逢時袁尙書以禁烟重要擬調柯逢時來京予以度支部侍郎而兼爲禁煙大臣因贊成者無多故未决議 
　　張之洞今日召見軍機時慈宫又詢張相云你到精神還可支持張對仰賴福蔭到京後日見强健慈宫又諭云看你走路甚費事隨又面諭内監隨時攙扶僉謂張中堂聖眷之隆自恭親王以後未見一人 
[蘇撫諭飭各縣廣設自治分會蘇州]  
　　昨紀蘇撫陳中丞於二十六日親蒞滄浪亭地方自治曾與各官紳開第二次會議一事茲悉中丞蒞會後卽諭飭九縣紳士速於各本縣廣設分會以整頓地方風化爲第一要義更宜於各鄉鎭多設演說會派學識兼優之士紳演說各該處風土及其改良情形以便養成國民自治之資格至各分會設定後即當詳報總會以資聯絡 
[搜獲嵊縣匪巢杭州]  
　　駐杭巡防隊常榮清管帶由嵊馳禀到省略云標下抵嵊探聞西鄉近有匪徒出没隨即派隊下鄉巡察并購線四出偵探復商由張管帶長發飭派余隊長夢熊帶隊協同前往西鄉一帶分道查捕十四日探得離城九十餘里之安宅安苗清家藏有匪類隨經余隊長會同各隊飛往捕拿匪黨開槍拒捕擊傷營勇金雲發立經兵隊反擊傷匪多名負痛逃去比在安宅放出前被擄禁勒贖之楊秀章安宅四圍設有砲孔當即拆毁搗其巢穴隨經兵隊追至龍洞坑山廠内拿獲麻有千一匪即安匪中表又起獲抬砲一尊前膛鎗四桿藥袋四個鋼刀二把餘匪四散逃竄查安苗清向爲積匪實係在拿要犯此次復敢糾黨滋擾豈容倖脫法網因即加派兵隊馳往捕剿張管帶亦帶隊親往并由凌管帶派隊前往會同搜捕務獲究治云（比） 
[皖省密探拳匪餘孽安慶]  
　　江督端午帥以皖豫蘇三省毗連之處近有拳匪遺孽授徒惑衆電飭皖撫密查屢紀前報現悉馮夢帥遵飭威靖營統領李游擊密查去後茲據禀覆云奉飭前因遵即選派親信安弁改裝易服不動聲色查探匪蹤據該弁禀稱行至徐州府碭山縣西五十餘里河南虞城縣東三十餘里之林家塘地方查有杜范史三姓學習大刀會情事詢諸鄉民僉稱前有外來之王踅子在杜姓家内設堂敎授傳習刀拳符籙終日關閉窻户形蹤詭秘究竟如何傳授未能詳悉但每於屋隙墻縫見有香烟外出繚繞該敎師終日足不出户聞杜范史三姓隨王踅子學習者共有八九人嗣因山東營隊過境該匪旋即遁匿又河南夏邑縣北五十里與碭山交界之大楊集南首有一大寺寺僧名能均聞係大刀會黨近亦聞拿逃避等語統領派弁四處嚴密查拿不敢鬆懈以杜竄擾 
[江浙防匪餘紀]  
　　夏梟先鋒解松訊供著梟薛阿四爲夏竹林先鋒經本埠探捕獲解華亭各節迭紀前報現悉該先鋒於二十七日由火車到松逕解華署由張步青大令提訊該梟先謂張大令曰犯人尙須解往省垣否大令謂此事爾不必問該梟即曰若解省則有解省之供詞不解則有不解之供詞未能含糊大令謂無論如何爾總以直供爲是該梟遂歷認夥刧袁化典舖及分得小輪贓洋十六元等不諱并稱犯人與飛划營凌沈兩管帶結有深仇現羽黨尙在湖嘉一帶犯人雖不幸被獲犯人之羽黨誓不與之兩立大令得供立至府署禀復大約不能久覊顯戮也 
　　蕭艙長寃殺案未了蘇省湖南同鄉因蕭艙長寃殺一案在湖南會館迭次開會并遷就了結等情均紀前報茲悉該省同鄉以江南提督劉軍門刻在省垣復於廿七日在湖南會館舉行圑拜以便商議此事是日撫憲陳中丞臬憲左廉訪及劉軍門等均於午前命駕蒞止行禮後即提議寃殺一事聞大旨須候京師同鄉若何措置再議辦法并聞劉軍門當塲助洋一百元作爲辦理此事之經費云 
 
 

Page 6

 
 
　　王革弁妾准予保釋已撤鹽捕左營幫帶王四胖子自解寗後其妾尙覊華署公所昨經閔行鎭紳董聯名保求釋放華亭縣張大令卽禀由府尊戚太守以本朝刑律不罪妻孥准予保釋並將隨帶衣箱三隻發還 
[東流縣游民暴動紀聞安慶]  
　　安徽東流縣八都湖地方前奉皖撫諭飭開墾即經當地紳民遵照辦理先後兩年相安無事不意土民檀某近因覬覦利權忽於前日糾集大股游民携有鎗械軍火意欲攘奪墾務當時兩不相下遂致激成戰鬭游民竟將近處民房焚毁三十餘間東流縣令杜葆光聞信前往彈壓不下遂飛禀上台請兵勦辦馮中丞接禀深恐釀成巨變立派惲太守前往查拿首要解散脅從一面以該縣杜令事前未能防範臨事又不能彈壓實屬咎有應得即將杜令撤任另委楊光貽迅往接署並諭抵任後務即查明詳細情形妥善辦理 
[學部致各督撫電（爲籌解學費事）]  
　　學部日前電咨各省督撫云現准駐日公使函高等五校收中國學生事均議妥本月已考收學生所有各省認解經費請自本年春季起遵旨按數籌解並希月内先電匯數成以濟急需盻即電復 
[蘇路公司覆恊會函（爲答覆發問八條事）]  
　　蘇路協會致公司函發問八條已錄二十六日本報茲得公司覆函照錄於下敬復者前奉惠函並開示條欵爲協議之基礎具佩熱誠此事關係兩省利害按照商律公司重大事件應取股東同意近自二十日以後即函請浙公司訂期協議而浙公司覆函謂浙重在杭居多不便與議本公司昨日末次答覆謂如在杭集議蘇亦樂從今接浙公司覆函仍不得要領觀浙函前後語氣似此事但憑兩公司總協理商議而董事各遞意見書聽總協理執事便可解决與欽定商律第六十七條浙路章程第六十四節蘇路章程第三十八節均顯有不符不特如來函所云非先取同意茫恐然相對也蘇路股東會旣聲明滬杭甬問題由總協理董事局協議仍由股東遞意見書以爲依據貴會爲各屬集股機關旣蒙函示意見敢將日來與浙公司往返各函抄呈公鑒希賜敎言爲幸蘇路公司啓 
[張督出巡紀畧廣州]  
　　粤督張安帥定期二十四日出巡已紀前報聞出巡時偕同水提李軍門先赴東江次赴西北二江其沿途地方官早飭首縣致函不必備辦供應即隨從員役亦僅帶文巡捕官邵芝趙森武巡捕官蔡柏据李朝儀衞隊哨官羅瑞帶領親兵二十名内戈什哈八名及衙役數名而已 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[陸軍部發給就學日本陸軍學生訓諭（續）]  
　　在隊 
　　第十條學生在隊充士官候補生分步馬砲工程輜重要塞砲六種兵科監督須預先規定學習各種之額數告知參謀本部俟振武學校學生希望書送到後即請參謀本部依成績表酌令改習 
　　第十一條在振武學校畢業時各生所呈希望書雖爲該生志願終不能以爲定憑分遣時有與本願不符之處不准任請更改 
　　第十二條學生在隊服裝原爲本國自備監督應與參謀本部商定轉逹各隊共發冬夏衣若干及入士官學校時再補發若干不准學生臨時請求以免參差 
　　疾病 
　　第十三條學生未畢業以前無論在校在隊均不得請假回國及呈請退學 
　　第十四條學生留學中凡有禀呈陸軍部及公使事件均應中監督轉呈不得越次逕禀 
　　第十五條學生疾病須隨時禀報監督無論在校在隊均由本校本隊軍醫診視或送入陸軍衛戍病院治療無庸監督延醫診治倘病勢沈重應由同校同隊之生迅速代禀陳其病形以便監督抽暇往視凡私立病院非由日本校長隊長許可槪不許八 
　　第十六條學生病時不准向監督預支月費及借欵等事如病勢甚重或延期過久由監督與病院軍醫商酌安置學生不得妄自請求 
　　第十七條學生患病有必須轉地療養者由監督與該校或該隊長及軍醫商定轉地處所即就該處病院療養病院費用由該院向叅謀本部開銷（分往各隊東京遠者由該生自　該隊長商議並禀知監督 
　　第十八條學生病愈或退院時宜詳禀或面禀監督以便發記號簿 
　　退學 
　　第十九條凡干預政治妄發議論不受禁令或不端品行有　罪名以致退學者由監督即飭回國不准逗遛 
　　第二十條疾病過久不能合班受敎者由監督商諸參謀本部在士官則退回原隊在隊則退回振武學校使同下期學生補習課業後一期再令入學 
　　第二十一條考試時分數不足軍事學上無前途之望致令退學者由該生自行量力能自自備資斧人别項學堂者聽否則飭令回國 
　　第二十二條退學回國者由監督酌予川資以能回原籍爲度此外不准多給 
　　第二十三條凡學生退學回國者由監督定期送至横濱監守上船不得任其他往 
　　聚會 
　　第二十四條陸軍學校功課綦嚴各生不准在外隨意聚會及充當會館内各項執事以致躭誤課程（若有不遵經監督察出分别輕重究治） 
　　第二十五條監督於自已寓處預備房屋數間爲陸軍留學生星假中會晤之所有事他往者亦不必限定必到 
　　第二十六條會晤所内備有中外新聞紙及茶烟等不備飯食准各生自購點心作餐不得購生物炊爨 
　　第二十七條監督於星期日除有公務外與各生聚談有應規正之事隨時勸導 
　　第二十八條各省同鄉中只准各親其親不能格外聯和以免費時耗財毫無補益同鄉會亦當謝絶平時自　親友則不在禁令之内 
　　第二十九條每届中國年節除距公使館遠者不計外距公使館近者均隨同監督至公使館隨班行禮 
　　第三十條各生肄業照現行章程應在振武學校三年在隊充士官候補生一年在士官學學校一年半在隊充見習士官半年俟後有應增減再由監督商承公使與參謀本部會商 
　　第三十一條充見習士官至五個月時監督定　隊日期請參謀本部轉逹各隊 
　　第三十二條充見習士官出隊之日即爲赴横濱上船之日所有購辨物件等須於出隊前料理清楚不得有誤定期仍留日本入别項學校者不　此例 
　　第三十三條各生畢業後有願留隊及願入他項學堂者須於期滿三個月前禀明監督由監督彚總商請公使再行咨行陸軍部核定後由公使與參謀本部會議酌定但各生中不堪留者不得强請堪留者亦不得强辭 
　　費用 
　　第三十四條學生月費除各校各隊月給日幣三元外仍由監督處月給五元每届月初由本人親持圖章往領分人各隊距東京遠者由監督滙兌該隊轉給 
　　第三十五條各生出外測繪及野外演習添補襯衣等項每年每　另給三十元均分三次由監督處請領外其餘一切不准另立名目肆意請求 
　　第三十六條學生畢業回國時一星期　每人給製裝費一百二十元以八十元按監督指定名目購辨公用圖畫等件四十元購辨私用物件車費船費由監督經理此外不准多支 
　　第三十七條以上各費均按日金支用時限均陽按歷計算以免參差 
　　第三十八條領費之時各生均按定期赴監督處請領不准有先借預支等事 
分類新聞 
政界 
[蘇藩擬定考試官員辦法蘇州]  
　　蘇藩瑞方伯具詳蘇撫略謂案奉憲政編查館飭發考騐外官新章現經酌擬辦法並聲明寗蘇一律辦理在蘇候補人員由司詳送撫轅考試在寗人員應由寗藩司詳送督轅考試即入江寧法政學堂肄業等情當奉陳中丞批示云所擬考驗外官辦法及佐雜差委事實表式均屬周妥仰即分别移行照辦附錄辦法十條 
　　一三十四年以前到省候補人員自道府至佐雜由司牌示布告各令來司報名是何出身曾入何等學堂有無畢業文憑現當何項差使明晰聲叙核明應否考試造册詳院核辦一正途出身等卒業學生現當重要差使者遵章免考一非　三項人員由司造册詳院聽候示期扃試分别等第去留行司註册奏咨一現當重要差使者旣准免考則現在署缺人員已列政治事實表册考驗不患不周應一併免予考試一候補人員未必盡在省垣或家屬函招或聞信遠來應准其陸續投報由司隨時存記按月送考一次一此後甄别遵章自差委日起扣足一年再行察看詳辦一差委旣造表册佐雜亦應照辦均由司擬式刊發各局所衙門切實塡註按季送司一次俟年終彚核詳咨一差委人員學務旣歸提學司審判歸臬司海運歸糧道警察歸巡警局工藝歸農工商局首領佐雜差遣委員歸司道府州縣文案歸各衙門局所就近考驗分等加考塡表餘即類推一三十四年正月起到省人員不論月選分發統由司按月送考一次分别等第去留令入法政學堂肄業正途出身及高等學堂卒業者遵章免送一考試尋第學堂年限何去何留新章均已詳辦應即遵照辦理 
[嘉湖紹府縣記過杭州]  
　　浙江藩司粮道會詳撫院略謂本届補運舊槽米數以湖屬之烏程歸安二縣爲最多乃截至二月底止僅據解到滬一千餘石嘉屬府縣以辦漕賠累請免貼耗湖屬府縣以米由紳領貼耗未到互相推諉批令商議禀辦迄未就緒以致紹屬之諸曁嵊縣尙未破白其餘各縣亦皆聞風觀望應請將督催不力之嘉興府知府楊士爕署湖州府知府楊志濂署紹興府知府孫濬各記大過一次推諉玩誤之署臨安縣知縣盧土鴻前署嘉善縣知縣徐善寳現署歸安縣知縣張介祿烏程知縣蘇耀泉署嵊縣知縣馮金恩各記大過二次以示薄懲如再推諉觀望即以誤漕論由職道查明欠數詳請撤參（白） 
[接辦警局提調蘇州]  
　　蘇省巡警總局司道以本局坐辦提調張太守壽庸前因派充海運差北上遺差委沈守泗孫代辦在案現查沈守 
 
 

Page 11

 
 
到差兩月常川在局黽勉從公應請將提調一差即委沈守接辦銷去代辦字樣俾專責任將來張守海運差竣回省另行差委昨已詳奉蘇撫批准照辦（眞） 
[蘇臬派員收發文件蘇州]  
　　蘇臬左子儀廉訪革除積弊不用門稿等情己誌昨報茲悉已派委候補縣丞羅兆翰候補按經歷夏敬鑒充當收發處飭將一切往來公牘認眞稽核收發分别校對毋誤並派委候 
補縣丞彭銘充當監印差分别札委遵照該員等旋於本月二十六日禀謝到差矣（魚） 
交涉 
[銅陵縣禀覆礦師蹤跡安慶]  
　　銅陵縣日前具禀皖撫略謂銅官山礦師麥奎現在患病前往蕪湖就醫未起程以前乂來一英人姓濮不知其名察其行李被蓋以外並無長物據稱係來自上海到中國已歷有年此來因麥奎有病電招前來代庖該英人是否公司所派徧詢鄉民無一知者業己飭令保董不得私買山塲地基希圖扺制云（孔） 
[美商被截貨物之交涉蘇州]  
　　美商傅别士前用江學壽船裝載麵麥被車坊釐卡查獲充公該商以並不經過該卡不應截留等詞禀請本國領事向江督索償曾經午帥飭該卡委員郝爾泰將查獲之處距卡若干路繪圖貼說呈候察核駁覆在案茲該商復請領事照會午帥堅請賠償午帥遂行文蘇撫陳中丞請派幹員馳赴該處覆勘再行繪圖呈核以憑辦理（草） 
[敎士中途遇盜台州]  
　　英國駐台敎士胡某十三夜由玉環雇船起程途遇多盜將船内各物悉數搶去約值洋六百餘元次早駛至江廈訴知温領旋與基督敎堂司事劉某同赴太平縣報案錢大令以失事地方並非太平管轄是以除移會營汛派差查拿外並將被刧緣由禀詳本府本道轉請温道札飭玉環廳樂清縣一體緝捕（比） 
軍界 
[江南提督定期閱操松江]  
　　江南提督通飭各營文云本軍門擇於本年四月十九日出轅先赴澱山河閱看裡河五營水操合陣並弁兵打靶畢即起程前赴吳江閱平望營自吳江至常州閱看常州營三軍挨次至鎭江地方閱看鎭江營折而至江陰閱江陰營並調靖江孟河兩營至江陰閱看事竣仍由内河回滬閱看上海提右營陸防並調提後營及柘林營在上海閱看至金山閱金山營並調閱青村營回松示期閱看中左前城巡警兵及新兵中副兩營並松江留防兵三隊所有沿江及本標各綠營迭次裁减兵丁以來每營僅存巡警兵數十名不能操演大陣祇看五子鎗及弁兵打靶（乎） 
[勒交衝毁衙署營勇鎭江]  
　　駐紮阜寗縣虎字營勇丁衝毁廟灣營游擊署一案現經該營禀奉江督批云此案虎字營勇丁在城内滋事經該游擊飭派弁兵彈壓查拿解訊竟敢糾集多人持械闖閙衙署刦奪人犯肆行抄毁實屬不法已極前准江北提督部堂電咨己委巡防營務處查辦並電飭阜寗何令提同己獲之王同春等七犯嚴行訊究一面電飭淮運司轉飭該營將在塲滋閙各勇丁悉數交案訊辦迄已多日尙未據將各勇丁禀報交案應即將該管帶黃凱臣摘去頂戴並記大過三次勒限十日内將滋事各勇悉數交縣審辦倘再玩延即由司詳情撤叅嚴究（　） 
學務 
[寺僧搗毁學堂戕斃學員湖南]  
　　湘省永州府東安縣師範生雷發聾就該縣倡辦兩等小學堂一區以所需校址一時無從租賃遂借該處某寺暫行開辦其時寺僧某適已被逐正在謀復寺產見其改作學堂恐久住不遷乃煽動該處地痞聚衆持械赴該學堂兇閙將所有器物一律打毁並將雷發聾毒毆致斃有某敎員因出彈壓亦被毆斃時雷弟某亦爲校籌欵行至附近之某店憩息地痞又率衆奔至勢將兇毆經店主出爲解散雷弟乘此脫逃而店主亦被毆斃並將該店什物搶掠一空此外尙毆斃某某一人合計四人縣令聞報後詳禀到府德太守尙庇寺僧該令遂通禀省台請示核辦近日該縣學界紛紛到省禀懇敎育總會代爲伸理省垣各學堂亦紛紛竊議除應將寺僧地痞按律嚴懲外必須將該府德守從嚴參辦始允了結 
[不准再設師範簡易科南昌]  
　　贛省兩等普育學堂監學李隅等擬在該校附設師範簡易科禀奉林學使批示云查閱原禀稱以造成兩等小學敎員爲目的甚是惟不應就兩等小學内附設蓋小學敎員旣由師範所出豈能反以師範爲小學之附屬乎凡舉一事必先正名名之不正實於何副又簡易科之設當時原以興學伊始小學師資缺乏是以暫用速成之法於師範本科外另立簡易一科數年以來簡易科畢業出堂就各小學敎員者已有師多於弟之患是以本署司自今年起業將省城官立之師範簡易科停辦改辦完全科是目前簡易科似勿庸再議添設該職等如果熱心興學准於省城擇適中之地設立師範傳習所招集蒙塾師授以敎授管理小學之方法限以十月畢業以爲將來推廣蒙小學堂及改良私塾之地然此項師範傳習所敎習必遵定章擇省城初級師範學堂簡易科畢業生之優等者充當務期循名核實簡約易行所請存案各節應俟妥定章程呈候察核再行批示辦理（因） 
[敎育總會改定籌欵辦法長沙]  
　　湘省敎育總會自去歲成立後所需經費議定凡入會者每人捐洋八元以資應用近因入會之人寥寥無幾爰即改定辦法由本省各州縣分别派捐每縣自一百兩至四五百兩不等聞己通告各屬按照所擬數目即日遵繳（水） 
[批准捐助學費浙江]  
　　平陽縣楊清綬大令具詳上台謂平邑學堂經費支絀請於契稅項下每兩帶捐錢十四文以資貼補等情奉批該邑縣學堂經費不敷請援案自本年上忙起于契稅項下每兩征收正稅六十六文之外另行帶捐錢一十四文以充學費永邑旣有加收成案該縣自可援辦應即照准以維學務（光） 
 
 

Page 12

 
 
實業 
[開辦林業總會鎭江]  
　　丹徒縣王令現因迭奉憲諭舉辦林業日前特議定章程通禀大吏並會商紳董開辦林業總會聞其辦法係令鄉民先種柳樹凡紳董勸種五萬株以上者給匾十萬株以上者請奬自種一萬株以上者給匾一千株以上者賞給銀牌以示鼓勵（射） 
[吉林銀號虧損之鉅吉林]  
　　吉林德昌源虧累過多現經各債主在民政司紛紛遞禀追討該號欠債而民政司於初九日飭吉林府將德昌源分開諸號共計九家槪行封閉派員調查各號帳目内存外欠及所有產業能否扺住虧債再行核辦又德昌源前由道勝銀行借用俄帖一百萬元又由官帖局借錢二百八十萬千其虧本街諸商家錢八十萬千又由英商某銀行借銀若干未得其詳以上虧欠共八百萬千有奇而該號所有產業計東流水西流水錦州府洮南府四處荒田若干哈爾濱石頭造之大樓一座此樓已經道勝銀行扣留抵洋六十萬元哈爾濱木頭房子一所小樓一所又電燈公司股本俄洋六萬元省垣德勝門外大樓一座以上應有之產業尙難抵補此虧債故民政司擬將該號應分之利錢均行追繳還此債務該號執事等夥設之會昌慶義盛慶德茂慶德昌慶德泉慶德增慶六號相繼封閉預將諸商利本提還德昌源虧債并擬先償俄英銀行以及官帖局之欵還清再還本街之債德昌廣又實虧錢十五萬千亦歸德昌源抵還會盛德前由道勝銀行借用俄帖十五萬元又借官帖局錢六十萬千又虧本街諸舖户錢三十萬千乃該號僅有舖房五十一間餘無抵項亦在查封之列（爲） 
雜記 
[戢主政病故湖北]  
　　民政部主事戢元成主政去冬因事革職遞回原籍管束由京員押解來鄂趙次帥重其才學暫發交警局看管詎正月以來患痢甚重禀准回庽診治毫無效驗竟於本月二十一日逝世學界中人頗爲惋悼云（耳） 
[皖弁拿獲黨人南昌]  
　　皖省派弁赴贛拿獲黨人李昌棟己誌前報專電茲得南昌訪函云皖撫馮夢帥以徐本固供出之常備軍正目李昌棟亦曾偷運軍裝散賣黨票希圖創亂當即派弁至李之原籍巢縣詢知李己赴贛避匿狀元橋張宅内隨於十九日密派齊哨弁來贛持文赴警察東局會同官兵前往拿獲當晚即乘輪解皖訊辦（因） 
[流氓拒捕傷人蘇州]  
　　蘇垣閶門外上塘街木匠店内寗北阿林常於家内聚賭抽頭日前有著名流氓陸文彬横涇阿大糾同黨羽成衣小弟銅罐和尙徐保全上海阿毛周金虎廚子阿榮江小弟鼓手三眼紙作小弟陳三保等數十人各執利刃至寗北阿林家搶賭各賭徒見而思逃經該流氓等攔住大門不放一人出外陸文彬等各出小刀多方恐嚇將賭徒宓榮德等金鐲洋錢並賭檯上錢洋等物全行搶去始行散出旋由該處汛官傅弁派管班勇丁等往拿該流氓等竟敢恃衆拒捕將某管班毆打受傷甚重以致未獲一人現聞新任社壇汛金弁己多派勇丁分投密拿業經拿到數人解縣究辦矣（禾） 
[錢塘風浪杭州]  
　　二十四日下午狂風大作天氣驟冷錢塘江行船因一時不及防備以致沉没江船四隻落水者約四百餘人經救生船竭力施救已溺斃二百數十人又聞是日適值半山某集香會香客一百餘人由城内雇載杉板歸途遇風全船覆没幸地近某壩河水稍淺皆由壩工救起但有老嫗三人因行動不便遂遭滅頂（比） 
瀛談 
[離婚問題之研究]  
　　夫婦離異。雖屬生離。實同死别。故中國人不敢昌言之。然而西國風俗。習爲常事。不惟昌言之。并且實行之。何中外習俗之異也。試舉四國。以資談助。 
　　美利堅一八七年十二月美國家族保護會。宣布離婚統計表。近二十年間。美國離婚者。殆逹一百餘萬起。較前二十年間。殆增三倍。會中今年派員調查增漲之原因。附以說帖。將來統計表出版。當有可觀。 
　　比利時比利時國上議院調查司法委員烏耶哀爾氏近在議會。提出對待離婚議案。擬删廢民法中第二百九十八條（因犯姦離婚者。離婚以後。該婦人不得與通姦者爲夫婦）之規定。議員比喀爾氐頗贊成其議。略謂比國民法訂立之初。實以法國民法爲準。法蘭西編纂民法之年適當革命之後。風俗頽敗。故嚴禁通姦結婚。而定爲切要條文。目今社會進步。民俗甚優。諒此禁自當撤去。我比國效顰。不思變計。宜特許結合離異之自由。 
　　法蘭西法蘭西學士布爾鳩氐演說羅馬敎義之精理。抗言禁阻離婚。著離婚一書。近已刊行。因而巴黎自由思想家。羣起駁之邇來離婚一端。大費學士名流之筆舌。近有巴黎瑪坦新聞。提出離婚問題。集募四方之答案。其問題如下。（一）離婚可禁止否。（二）學士議禁止離婚當否。（三）夫婦間有一人起意可聽其離婚否。（四）離合任二人之自由可無干涉否。是不獨法律家所當研究。即儿宗敎家敎育家及社會一班學者。均當注意者也。 
　　日本日本近年夫婦離婚者。漸見其多。而歐洲離婚之風氣。亦愈增加。於是日本政治法律名家。汲汲研究。主禁者謂斯風日盛。道德日微。社會進步。大有障碍。主弛者謂離婚不必禁。但從離婚中所生之各種惡弊。急宜設法禁遏之。 
紀事 
[滬濱遺事哀情記（一）（續）]  
　　佛倫齊者。亦英商而僑寓滬上者也。素豓槐娃泠美麗。且羡其資財。伈伈已久。計莫能出。昕夕籌度。寢食幾廢。一夕獨念逡巡。徘徊廡下。悵望皓月。綠陰滿庭。忽聞叩門聲甚急。啓視則友人喬爾斯也。喬爾斯者英之律師也。爲人狡猾多謀慮。素與佛倫齊善。見佛倫齊瘦瘠骨立。神志困頓疑其爲病。詰其故。不應。再詰。具以實告。喬爾斯笑曰。余道何事。原來爲一女子而自殘若此。汝曩日行事慷爽。沈毅果斷。今乃作女子細人溝壑之見識乎。汝以驕驕英人。而乃受賣於支那之斯來甫。（斯來甫者華言奴隷也）何不撲殺此獠。吐此胸中不平之氣。佛倫齊躊躇未决。喬爾斯又曰。斯來甫性命能值幾何。何事顧慮。若事不成。亦無後患。償數十金足矣。汝若不能行此。余有一友。曰康脫。負氣任俠。可餂以。多金使之。事必成矣。佛倫齊從其言。檢鈔幣萬金。使喬爾斯賫以行。果如喬爾斯言康脫慨然任諾。無所推委。拂拭衣履。囊刃將行。喬　三叮嚀。無傷其女。康脫頷　出門。終已不顧。 
（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（三十三）]  
　　彼克洛夫與羅加喀勒者一則不知其所從來一則不知其所從去吾乃逆決此克洛夫與羅加喀勒者爲一人而非兩人彼特欲覬覦密司之財產故出此狡獪之舉動耳然吾尙不知密司殺人之頃乃作何狀請密司告我以案中之事實 
　　雪蘭長嘆曰今君己知我一身之秘密亦無所用其隱蔽矣當吾未與羅加結婚之時羅加之奉我至謹即一言一動亦無不合吾之意吾方怪其何以能知我之性情如是其審詎知爲此絶滅倫理之獰狗耶吾自與此獰狗結婚以後同作新婚之旅行至康沙爾之旅館吾兩人同宿此一百七十三號之室此獰狗忽謂吾曰我至愛之雪蘭亦識我爲何人乎吾深詫其語之不倫乃答之曰君爲羅加喀勒吾所素知何以今日忽有此問君殆中眚而狂耶此獰狗曰雪蘭我乃不狂汝眞狂矣汝以我爲羅加喀勒乎吾非羅加喀勒即汝之兄克洛夫也羅加平日出言之聲浪至低今忽驟易其平日之音吐乃至與克洛夫之出言相似斯時吾方以爲戲語謂之曰君勿相戲天下庸有如是之奇事且君之面目與克洛夫殊不相似君誑我君誑我不料此獰狗坦然謂我曰雪蘭汝乃不知我之事實我自至美以後遇一著名之偵探家有改易形貎之伎倆無論何人之面目一經此偵探家之塗畫醜者可易而爲美妍者亦可變而爲媸隨意改抺不露一毫之眞相吾遂求此偵探家爲我改易平日之面目假名爲羅加喀勒欲誑我至愛之雪蘭與我結婚雪蘭聽之吾在倫敦所見之女子至多乃無一人足以方汝之美吾戀愛至於極地不能自攝即捐棄吾之生命而能逹吾之目的者吾亦至願第同父之兄妹於例不能結婚不得已乃出此欺罔之舉動雪蘭幸恕我之無禮吾聞此獰狗之語終不敢遽信此絶無證據之怪事 
本埠新聞 
要事 
[中國公會年會議事]  
　　倫敦中國公會在上海所設之支部於昨日午後舉行年會茲將會中所議各問題摘要錄下 
　　（甲）商標問題會中曾謂凡與中國政府締結條約不可不於約中提明商標爲創造人最貴之產業其主人自應力求保護權利如有禀請註册者應即准其行用惟查日本定律與此事大有妨碍日本以祗用於中國而未嘗用於日本之商標入註自必一律准其行用然或以窳敗之貨物用珍貴之商標或日本之民僅將外國商標稍加更改添註日本製造數字竟在日本註册則日後欲在日本法廷推翻此種商標大爲難事不啻成爲剽竊者之專產矣故立約時不將以上各節明使承認則必與英國在華之利益有碍因日本法律於爾我之界限似未明晣若其國人侵奪外國人之權利其法律似不能公平如能向日政府指明日本法律之眞象及旅華中外人所受間接之利害想日政府必能更改其法律也 
　　（乙）法庫門鐵路問題或有要請會中協助牛莊商務總會對付法庫門鐵路問題者會中巳允如所請蓋深信此路可以發逹牛莊腹地之利益也一旦交通旣便則其地大半可種大麥當此糧食昻貴之時而有多數之大麥出產運費復亷則有利於東省之人民也必矣會中於此事爭論之始末雖不能得其詳情惟其最要之點則日人恐此路築後將爲日路之競敵故反對此事耳然使日人祇爲此事而思反對則移此路於稍遠之處此問題亦不難解决也且法庫門問題未能以英人反對九廣並行線例之因九廣鐵路並行線與中英公司所築者相去祇四英里今法庫門鐵路離日本正路最近之點有三十五英里日人何所見而畏其競爭乎况中國苟築此路火車載運之貨皆須抽取厘金而日本之路並無厘金日人已占勝着故此事兩方若能和衷商定或由第三國斷定則此路告成之後日本及外國之商業必獲無量之利益可斷言也苟中國能將遼河航路急行濬通則滿洲之交通更利便矣 
[外部調查敎堂公產]  
　　蘇撫陳中丞接外務部電云近來各處敎會屢以附屬產業與民齟齬致啟民敎交涉其實此等產業並非公產亦非呈報在先迨至事出轉展　托遂由敎士出面責成賠償自應核實調查俾免臨時掣肘本部現擬彚册存查請飭各屬府縣將所有敎堂公產若干何年報縣逐一詳細查明造册送部以憑核辦等語昨陳中丞己札行滬道轉飭所屬遵辦 
[塩捕營槍斃鄉民續誌]  
　　鹽捕營哨官唐春祥在虹橋鎭喝令所部槍斃鄉民項子田顧富根已紀昨報前日該圖地保顧裕周到縣禀稱前晚聞有槍聲出外查閱見有項顧兩人倒臥田間尙未氣絶詢據答稱均被營兵無端槍傷翌日傷重斃命即有尸親項妻王氏顧叔紀華到塲收殮等語旋由該哨弁具禀到縣稍艙長唐雲章巡至虹鎭遇見梟匪二十餘人持槍　捕當塲格斃梟黨兩人獲鹽三十二包李大令以地保所報死者均係鄉民與該哨弁所禀不符隨諭飭地保下鄉請董事顧孝清到縣面詢昨顧董已到縣面告一切矣 
[京師錢市平定電文]  
　　京師銅元市面已平不復運滬銷售己誌前報茲將陳尙書等與蘇撫往來原電補錄如左 
　　陳陸兩尙書袁侍郎致蘇撫電前荷我公允爲代銷銅元實紉公誼現京都錢市每京平一兩兌一百五十餘枚日漸平定堪慰藎厪所有代銷銅元之案請作罷議並希飭局查照 
 
 

Page 19

 
 
　　蘇撫復電電悉京都錢市漸平深勞藎畫佩甚代銷罷議已行司道知照 
[籌解京師義塾經費]  
　　前日外務部札行滬道謂所有本年江海關道應解京師義塾等各項經費應卽動支解部以便轉給應用云云昨蔡觀察己遵飭籌解矣 
[提台來滬閱操之先聲]  
　　提右營萬棣華參戎探知松江提台劉華軒軍門不日蒞滬閱操故於昨日分札各師船速造花名清册以備軍門點閱並聞提右營各兵擬與柘林營會操云 
　　按此條可與第二張軍界欄參觀 
[催解報費]  
　　南洋官報局以各屬應解報費積欠甚鉅迭催罔應又於前日移請滬道轉飭各屬迅即解還歸欵 
[咨商保護解欵]  
　　浙省應解户部茶菓銀業由喻藩司派定乍浦理事廳柏司馬押解惟恐中途有失昨由浙撫咨商滬道移營保護略謂近來沿途梟盜充斥恐有疎虞爲此咨請貴道俟該委員解銀到申請即移營派兵護送以重國幣 
[車站查獲槍彈]  
　　台洲人黃月如王小金昨日各帶手槍至閘北火車站被巡邏隊陳巡官查獲解人總局研訊黃王供詞吞吐飭各跪練多時仍不供認復上挺棍責籐條數百下始認槍彈係代人購買並不爲匪犯案判一併押候再究 
[謝券]  
　　務本女塾定於四月初二日午後二時開第二次家庭懇親會昨承惠贈入塲劵書此誌謝 
瑣事 
[城内]  
　　滬道回轅○滬道蔡觀察赴寗公幹業巳事畢於前晚乘火車回滬 
　　仍是溺愛○滬道批邁婦徐楊氏禀云氏子福生究犯何案判押西牢仰會審官寳令查明具復察核 
　　不准開釋○滬道批客民黃樹卿禀云案經瑞升道飭據上海縣訊擬監禁仍遵新章發所習藝帶鐐作工批准一辦現在年期未滿所請開釋之處未便准 
　　命案公文○松江府戚太守札上海縣文云三月初五日奉署臬憲朱札奉總督部堂端批上海縣詳陳阿小領女福來自行燙傷身死一案並究出陳阿小平日有凌虐情事一案驗訊擬議並送尸格請示由奉批仰蘇臬司核議詳復飭遵仍候巡撫部院批示繳又先奉巡撫部院陳批據詳已悉仰按察司確核詳復飭遵仍候督部堂批示繳格存各等因到司合併札飭等因到府奉此除核詳外合亟札飭該縣知照 
　　解差回滬○本縣秋審人犯押解赴蘇後已由臬司命將劉景崧顧和尙收押府監張祥寳徐鳥鳥尹如松陳阿歪楊漢臣收押司監發給收到文憑該差等遂於昨晨回滬銷差 
　　鄰居興訟○陸松藝投縣喊控趙錦生趙慶生借地不還由帮審李明府升訊陸供與趙鄰居十年前趙屋跛側雇匠修理撐屋之柱植在小的房屋門首當時立有借據現小的翻造住屋商令將柱移去趙等恃蠻不允求究判候查明核斷 
　　蕩婦動氣○曹家渡巡局將蕩婦刀疤阿巧及姘夫盧長生（即阿鬍子）解縣等情已誌昨報昨日審訊失主朱阿祥投訴在阿巧家查見贓物情形請爲追究訊之盧供前在普育堂領娶發堂擇配之阿巧爲婦並非姘識阿巧是否行竊實不知悉阿巧供嫁盧後已生有男女三口並不偷竊求鑒李明府謂贓物抄獲尙欲圖頼實爲可惡喝鞭背四十下還押官媒詎阿巧忽然氣急不省人事遂改發普育堂醫治盧因家有小孩無人照顧從寛免押 
　　形迹可疑○龍華巡局函解形迹可疑之胡良定陳祥生二人到縣由李襄讞訊明陳素不安分發押改過局一年胡從寛交保 
　　官事○游學照料所委員揀選知縣吳銘常禀知到差上海縣李超瓊從九謝恭壽主簿汪鳴謙候選直隸州州判王禹襄昨均到道禀見 
[南市]  
　　不允解廨○夏省山控董炳水私劃存欵經工程局押限理處在案昨公共公廨以德商克魯森洋行亦被董私収帳洋九百餘元派差移提裁判所因夏省山控案未了不允照辦 
　　傭婦送　○蔣希曾控傭婦李王氏竊取劍鞘一案昨由工程局傳薦頭張潘氏審訊供李王氏前曾談及有劍鞘寄在戒珠菴女尼耕泉處今忽不認求究陳叅軍判一併送縣訊究 
　　追還車價○美租界新昌脚車行夥陳友生昨至工程局控已革南區巡目趙順奎去年同朱香林購去脚車一乘價洋五十七元五角至今未還孫明府傳朱訊問供已付洋念元給趙轉付質之趙抵賴不認判交保照還 
　　押交欠欵○木作頭胡晋良去年托趙月記在姚大郎船上購取窰貨尙欠洋三百三十元由胡夥顧春泉擔保至今未還姚至工程局控奉提訊判胡押限交洋顧交保 
　　柴船燒燬○太平碼頭泊有浙閩來滬之樹柴船一艘昨日旁晚被船夥潑翻洋油燈一時轟轟烈烈全船貨物均成灰燼艙而亦燒燬無存 
[閘北]  
　　販賣有夫婦女○孟錫生因妻母甘談氏將女藏匿向領行兇一案昨由巡警局孫裁判復訊氏供女被顧小弟販賣今在松江將顧尋獲送案請究判將顧押候究辦 
[新租界]  
　　敎習失竊○温州路中立學堂敎習沈依荃失竊衣物昨報捕房飭探查緝 
　　婦人短見○新閘平橋路毛鴻金之妻某氏昨日與毛口角吞烟圖盡幸察覺尙早赶即救愈 
[英租界]  
　　抵押紏葛○英商裕源紗廠延担文帮辦費烈律師控怡德莊股東邵厚村石惠記姚勤記等吞没往來銀兩一案昨經公堂會訊費律師稱邵等前將徐家滙附近之基地圖樣向裕源廠作抵未交道契請飭被告將道契呈案邵等延博文律師到堂代辯稱此項基地係王姓托怡德代抵求察中西官判被告一併還押候下堂諭定斷 
　　是否誣控○蕭蔡氏延哈華托律師控陳生記紏黨搶取金飾一案昨晨由公堂會訊哈律師投案請究陳生記亦延穆安素律師到堂辯護中西官判候禮拜四再行訊奪 
　　鵲巢鳩居○車夫葛阿順覇佔無錫人周世祿之未婚妻劉三妹昨周偕原媒徐永康投廨供稱妻母劉朱氏與未婚妻在絲廠做工今被葛覇佔求究質之葛供不承認判押候查明實情於下禮拜二再訊 
　　女犯潑悍○拐婦陳王氏趙王氏前經公廨判押女所一年在案詎該氏等近日在押將同押王周氏毆傷昨由官媒解案請究判將王周氏送棲流所醫治兩氏仍飭還押候傷愈核辦 
　　相差太遠○木匠徐雲章控程景善不付裝修價洋前晚由公堂提訊徐供被欠洋三百二十八元向索不還訊之程祇認欠十七元判程交保各邀公正人查驗工程算明賬據復候核斷 
　　須憑賬據○李金龍控劉燮堂借銀不還前晚由公堂提訊李供代劉作保向姊夫洪子仁借銀一千兩延不付還求究質之劉供有貨作抵王襄讞以供詞各執判劉交保候函致商會算明賬據再行訊核 
　　律師追欠○博文律師因悅生棧主鄭葆 
 
 

Page 20

 
 
舟欠銀不理於昨晨投廨請追中西官諭候訂期會訊 
　　冐牌火油○張菊生混售冐牌美孚火油一案昨由公堂復訊張供在蘇州河交界地方向舟人買來並非自行僞造求宥判押三禮拜一面函致閘北巡警局嚴行查禁 
　　毆打女工○新閘成都路怡和絲廠夥沈溪洲將女工沈朱氏毆打控奉公廨提訊判沈具安分結開釋 
　　定貨不出○德商瑞記洋行控周樹芝周文石張友榮定貨不出昨由差探傳至公廨諭各交保候訂期會訊 
　　竊　定案○河南路滋泰當舖學徒金壽明竊取鈔票一案昨解公堂復訊判金交其舅父胡方谷領回管束所有串合之鮑小娘押三月王文通押二月馬夫余榮生夏其星交保開釋 
　　總會即是賭場○羅才記在北京路私設總會招集賭徒金雲卿王阿二羅安良王立仁戚財堂洪長發張榮生陳阿二王阿生蔣阿寳等聚賭由探查獲一併解入捕房昨解公廨訊究判羅罰洋二十元其餘各罰五元不准再賭如違嚴辦 
　　原告亦有不合○張根全控李昌生圖竊衣物昨由公堂訊明張竟將李私行綑打亦有不合判原被各押三天李期滿驅逐出境 
[美租界]  
　　害人自害○高阿來前因在百老匯路用嗎啡針爲人戒烟發押棲流所三月在案昨早病斃捕房即飭地保查傳屍屬棺殮 
　　徧地荆棘○朱阿二前晚行經北江西路橋堍突被匪徒四人將衣服時表搶去當即投報捕房飭探查緝 
　　糞夫収押○挑糞夫趙秋亭昨早將糞水傾入茂海路陰溝内更夫毛元阻止不服扭入捕房飭將趙押候訊究 
　　婦人之水○有恒路婦人馮陳氏將水從樓窗潑下適工部局管理街道西人行經是處滿身濺濕即喚捕帶入捕房詢明姓氏釋出候訊 
　　是否摸洋○王阿二在蓬路小菜塲摸竊日本婦人衣袋内銀洋當被覺察扭交日探送押候究 
[法租界]  
　　集訊拐案○朱劉氏控王大崔中炳串拐女孩桂英一案前日又由公堂傳買主黃杜氏及爲中之胡仁才王趙氏分用銀洋之何王氏私遞食物之沈耳川等到案旋據探稱桂英在杜氏家吊出後尙有女孩三口一併送案請訊質之胡供桂英係趙氏與伊姘夫托小的介紹售與杜氏計洋八十元小的得十元趙氏供孩由崔領來托售婦人得廿元餘俱交崔領去質之崔供認不諱土供小的爲中祗得洋四元杜氏供不知拐來以致悮買所有吊案之三孩一係親生兩孩是親戚家寄養並非買來王氏供所得洋八元係趙氏交還舊欠沈供偶與趙氏接談不敢遞物聶司馬判官枷一月押改過局年半王枷一月押改過所八月胡將所得之十元父出再罰廿元充公趙氏交保限交姘夫訊辦何王氏無于省釋沈拜三天杜氏開釋親女給領尙有二孩留在捕房再行查核桂英交劉氐領去 
　　請追欠欵○李福林上年被馬蘭生控追欠洋一百元李稱是伊子所欠經公堂判令交保料理在案茲已日久仍不向理故馬復遞禀請究中西官諭令退去候着保交案訊追 
　　私掘義塜○倪春春吳桂榮由寳山縣備文移提已誌昨報茲悉倪吳因私自發掘俞涇廟義塜棺柩匿跡法界是以查辦昨公堂已將倪吳提獲交原差帶回歸案訊辦 
　　襪店失愼○前晚二句鐘法馬路西首宏茂昌襪店失愼殃及鄰右同順泰鞋子店恒發裕襪店協和祥柴炭店等房屋四間後由捕房將宏茂昌主拘入據供由同順泰起火捕頭俞押候查核 
國外新聞 
[歐洲風災彚紀]  
　　二十七日倫敦電云美國密雪西璧喬治亞羅曷雪里亞拉排瑪數省旋風爲災中有數鎭幾於全毁其餘受巨損者不知凡幾在密雪西璧一省約死三百人傷千餘人以黑人居多失家者數百鎭現皆急需天幕盼望甚切又電云英倫全境連日風雪甚大 
[歡迎美艦隊]  
　　二十七日倫敦電云坎拿大　美國太平洋艦隊往游英屬哥倫布 
[英皇行蹤]  
　　二十六日栢林電云英皇已行抵扭斯托克哈姆 
[德國銀拆續减]  
　　二十六日柏林電云德國爾利區斯銀行已將銀拆續減現己至三釐矣 
[日員在美舉債]  
　　二十七日紐約電云美國華爾街股票市對於日本財政委員山君在美國舉債一事有冷淡之狀以上譯字林報 
[首相入殮之盛禮]  
　　二十八日倫敦電云維恩斯脫明斯脫大敎堂内昨日舉行前任首相貝納門大殮禮時擁擠異常門外圍看者如堵當自唐林街赴堂時前導有車三輛滿飾花球皇太子維爾斯及内閣各大臣與政界諸領袖外國欽使法國首相克里門蘇等皆親臨監禮 
[德皇出獵作罷]  
　　二十七日柏林電云德皇擬至愛爾培利亞游獵一節今已作罷 
[法將同訂北海條約]  
　　二十七日柏林電云英國政府發議請法國同訂北海條約德政府亦頗贊成此舉 
[俄國兵工廠被焚]  
　　二十七日柏林電云俄國奥勃乞夫地方之兵工廠已爲火燬以上譯文匯報 
來函 
[奉天圖書館總理陳炳煥謹謝滬上各書業主人贊成敝館創設圖書儀器陳列所啓]  
　　方今環球大勢羣趨學戰學不競者種必弱學日進者國必强優勝劣敗悉範圍於學世界競爭愈烈則學業之進步日新然不進則退永無中立苟不足以圖生存而故步自封終必歸於天演淘汰也中國開化最早文明素居各國之先而流衍至今糟粕存而精華半失歐美進化頗晚數百年來始見發逹然前推後演愈出愈新遂使世界大放光明而我反退居後進陵夷孱弱遂至於今朝廷有鑒於此屢下明詔飭令各省興辦學堂特立學部欽簡提學司使主學務滬上通商頗早得風氣先而諸君子又皆俊傑識時關懷大局特紏同志厚集鉅貲編譯新書餉遺學子其希望我國前途學務發逹之盛心當爲有識所同認矣數年以來頗有影響然猶未及發越者則以溝通無人而邊遠省府廳州縣不能具知盡曉學子限於見地未能徧觀盡識也炳煥承乏奉天圖書館頗具宏願每欲爲學界謀便利書業求交通擬於圖書館中附設陳列所搜集各種圖籍以供衆人流覽採購並擬呈請督撫憲提學司選定各家善本羅列名目價值札發全省府廳州縣及各學堂准由本館採運照價賤售以宏敎育而　流傳茲來滬上採購圖籍即以此意商之各大書業諸君子得其極力贊成遂登報宣告鄙意旋又就商諸君子觸發初志共表同情各贈出版全部並許此後新書隨時惠寄欽佩之餘彌深希冀此次創舉不三五日即觀厥成準此一端將來几屬公益原始之事何難成立殊爲我國前途慶幸惟此次來滬未與提學商定購取宜廣然未便過多俟回奉天選擇妥當然後分别各家函致中國圖書公司林唐二君代爲購辦惟是學宜普及一隅發逹缺恨尙多諸君子如能推茲宏願將來各省開辦圖書館購書陳列時仍能仿此辦法結大圑體槪贈新書庶幾　列多而敎育益廣紹介衆而銷場愈宏不過數年諸君子夙昔餉遺學界之苦心當可徧及於窮鄉僻境非獨書業蒸蒸日上而我國學務戰勝之機將於此基之也豈惟炳煥今日一人之私幸哉謹謝再辱承各大書局惠贈書籍自三月二十六日止已得一千五百餘種標本儀器三十餘種即日詳細登報申謝先此附識 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[再續瓦斯與水電之競爭（譯實業之日本）]  
　　裝置吸收式瓦斯發生機。以五百馬力左右爲適當。間有千馬力者。斯已過矣。且其燃料。祇能用無煙煤及焦煤。若煤之粗惡者非所宜也。是二者爲吸收式之缺憾。惟門脫式另以爐發生瓦斯。入於過熱器。使送風機所送入之空氣遇而生熱。乃入於洗滌器以降其温度。並藉以除其所挾之灰塵及固形炭水化物之微片。然後入於瓦斯筒。入筒以後仍通過煽風器及拂拭器而加以精製。盖用此機。得以些微之勞發生瓦斯。且其發生。適與機關所需者相應。於實用上絶無浪費。而此機關雖裝置三千五千馬力。無所不可。此其優於吸收式者也。 
　　門脫式瓦斯發生機。宜於需馬力多者之用。吸收式則宜於需馬力少者之用。吸收式所有之優異。若前述二三四五六七八等項者。門脫式固無不備具。而更有可述者如下。 
　　一可用粗惡之煤。吸收式所用之煤。限於無烟煤及焦煤。而門脫式無論何種煤貨皆可用。即最下等之煤屑。及煤礦之廢物。均其所宜。 
　　二大工廠之所利。此式惟馬力愈大。所利愈宏。故用之者祇少三千馬力。蒸汽機關一馬力需煤五磅。門脫式祇需一磅零四分之一。 
　　三用途之廣。此式與吸收式同。燃料减於尋常機關四倍。而動力相同。若使燃料與尋常機關相同。則動力加四倍。且其所生瓦斯。常有一定之成分。凡須用熱火燒煉若冶金之工。尤爲合用。彼冶金之工。有時須酸化燄。有時須還元焰。隨意所之。動輙響應。且用複成式者。可得極高温度。故工之需動力者。與祇需熱力者。兩皆可用。 
　　四燃料費之减省。依英國各種試驗成績。一小時一馬力所需瓦斯發生之燃料。不滿一英斤。在尋常汽機。則所費須五英斤以上。二者相衡。幾不可同日而語。 
　　五動力費之低廉。粉煤一噸。所變之瓦斯。可供二千五百馬力瓦斯發動機之用。若使一噸價值三元。則一小時一馬力。不過費一釐而已。 
小說 
[旡生生著悲劇血涙痕傳奇下卷]  
　　第二齣魂訴 
　　（旦素妝上）綱羅徧地將安適。披髮行吟只自嗟。多難己成人欲殺。憂天拚令骨埋沙。覊愁欲奏通天表。避地難尋泛海槎。平日知交空復爾。更無人肯作朱家。奴家自由花。日前替韓郎報仇。將吳良那厮刺死。悄悄回家。幸未被人知覺。但是連日來。外頭風聲很緊。己經有人疑惑奴家是兇手了。奴家因是未敢出門。也不知是走的好。是不走好。好生放心不下也啊咳。韓郎韓郎。悠悠生死别經年。魂夢不曾來入夢。今夜不知有甚夢兒。得到奴眼裡來也。此刻困倦異常。且自和衣一睡罷。（作伏儿介。）（魂生金幞頭紗帽皂靴小生副凈扮侍從隨上繞塲行介）（生）地亦有山川。天亦有日月。人生生其間。百年僅一吷。凡夫根器薄。生死殊未澈。無端有此身。遂爲衆憂穴。我願將我身。化作飛灰屑。更願他生中。不墮塵球刦。惟無血肉軀。乃得眞愉悅。持此問彼蒼。彼蒼不能决。俺韓拂疇是也。前被吳良那厮。無端誣陷。將俺處以極刑。俺死後一靈不昧。上帝憫俺生前正直。特地封俺爲自由尊者。享受天宫樂趣。倒也自在逍遙。聞得自由花前夕替俺報仇。來日將有大難。須索前往一晤則個。眞是生受奇寃無處雪。到頭功罪未分明。 
[正誤]  
　　前登之血淚痕下卷第一齣誤爲手民將一字排作六字合亟附告以免誤會 
 
 
 

Page 27

 
 
   
 
 

Page 28

 
 
   
 
