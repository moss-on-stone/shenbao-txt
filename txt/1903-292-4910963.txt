# 1903 - 292 - 4910963

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行惴摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈 
[表彰經訓以杜歧趨說]  
　　江西之興學堂也始於巡撫李勉帥柯遜菴中丞繼之迨夏菽軒中丞建節豫章而規模乃始大備觀其奏舉王壬秋孝廉爲總教習兼釐訂中西諸科學術謂必先表彰經訓而後乃能端士習而正人心大哉言乎抑何探本窮源迥異今之呌囂浮薄者乎今夫造士猶治水也障之則潰决必導其源而流自通抑造士猶樹木也戕之則傷殘必扶其幹而枝始茂今之興學堂者從未聞迪之以經訓敦之以倫常日惟責令從事於泰東西文字語言其翹然表異於衆人者則使習天文地輿兵法算術與夫聲光化電各專門之學及至本根未立悮入歧趨則又懲之艾之抑勒而壓制之使無敢爲奇衺所誘噫嘻凡若此者始如治水者之力爲障繼又如樹木者之利用戕亦曷怪旣潰决而不復順流一傷殘而無能暢遂哉中丞有見於此以爲義雖終古而不變教貴因時而制宜僅謂學堂之流弊宜防要非知本之論乃擇一經明行修之士坐擁皋比俾得紹已絶之微言拒方張之邪說夫而後風行草偃遠近信從舉前之淫遁詖邪一埽而空無復煽誘於化日光天之下中丞殆卓識加人一等而力足挽滔滔不已之狂瀾者哉顧或者曰孝廉經師也其所主者惟尊經船山之講席其所箸者惟毛詩周官儀禮禮記之補箋於國故朝章兵制刑律以及折衝禦侮之經睦鄰修好之道未必皆所夙嫻驟以之長各學堂安所得而使人皆悦服僕則以爲不然中丞意惟以經學迪多士故摺中祇臚陳所箸說經之書耳我聞孝廉壯歳從戎曾佐曾李二公幕府訏謨碩畫多所贊襄迨赭宼旣平卽以所見所聞著爲湘軍志二十餘卷洎乎中東事起已頽然老矣而猶撫時感事形諸詠歌其他書卷等身類多經世名世傳世之作何獨於說經之學獨擅盛名特目今横議滔天正學將絶故中丞之聘爲總教習意主昌明經術使諸生學有根柢得免於悮入歧趨也嗟乎今天下之悮入歧趨者夫豈少哉始惑於康梁之談自由而抵拒師長之風熾繼信夫章鄒之言革命而背叛朝廷之說興彼游學滬瀆東瀛者耳未聞三綱五常口未誦六經四子徒取東西洋課本抄撮而涉獵之甫届二年卽稱畢業誠有如中丞所謂表未正而影自邪者更何能大本先端以期實用耶竊以爲國家而欲培成士類不必汲汲於出洋留學但當以中丞之法爲法先以經訓正其趨經學旣通徐及子史由是而掌故而文詞必俟中學已植其根基始留學泰東西致力於天文地輿兵法算術與夫聲光化電各專門之學夫如是始有體有用可言可行雖居羣邪醜正之時自有砥柱人倫之力試觀今歳留學日本之士結爲運動會托言拒俄隂圖團練成軍回華起事羣相阿附者一時多至數百人獨兩湖卒業生王暻芳大聲疾呼力排衆議曉之以尊君親上責之以崇德立功彼黨始恍然於邪正之分頃刻哄然而散謂非始基旣立遂得於衆喙爭鳴之地獨拒非法壞道之言哉雖然今之時勢壞亂極矣今之人心澆漓甚矣求如孝廉之守先待後自信不移者固不可多得然山陬水涯之際安見無闢邪守正侃直不撓者而朝廷不之求大吏不之禮惟是今日言興學明日言興學侈侈然日以不中不外非古非今之說釀成千百輩無知妄作之才如中丞者詎非當世之獨一無二者哉如孝廉者詎非幸而遇獨具隻眼之名公卿始得蒙其眞賞哉嗚呼噫吁 
[電傳宫門抄]  
　　昨日午後三下鐘時京師友人專電告知本館云九月初五日皇上召見軍機大臣及楊益藩祁桐張煜是日並無明發上諭 
[江南放榜確期]  
　　金陵友人來函云本届江南鄉試放榜之期已定於九月二十四日本館因卽函囑白門友人至期專電飛遞爲諸君子捷報泥金至順天鄉試發榜實定於九月十二日前報云十一日者手民之誤也 
[電傳癸卯恩科廣西鄉試題名錄]  
梁昌誥臨桂　唐鎬桂林　莫鋼堅馬平　張其鈓臨桂　何永福百色　湯景新臨桂　林錫熙懷集韋榮齡宜山　吳焕章陸川　謝啓中桂林　黄輝世容縣　韋紹臯宣化　陳松年貴縣　李欽臨桂陳復和馬平　王咸錫平樂　胡家勤桂林　周隂榕桂林　陽貞吉桂林　牟懋均鬱林　白潤蒼臨桂蒙啓謨潯州　朱錫韓賀縣　文德旒鬱林　張紹仲全州　謝宗清桂平　葉鏡湜岑溪　甘恒暘容縣林炳華宜山　黄玉溶容縣　余守仁貴縣　吳肇嘉臨桂　王鍾榕永福　吳泉臨桂　林錫疇懷集朱冠臨桂　梁韻清臨桂　李榆楷岑溪　蔣繩伊全州　李紹筠横州　温家修懷集　關文路崇善韋執昭賀縣　吕柄成陸川　彭榕興安平　魏其相臨桂　陳金華永福　卜世偉容縣　蔡肇元宜山 
 
 

Page 2

 
 
莫永成陽朔　曾唯儒宣化 
[副榜]  
　　謝行鈞平樂黄維周賀縣孫樹仁藤縣梁第冠北流白志和桂林姚克襄永安龍朝輔臨桂湯大鈞臨桂謝文瑞臨桂 
[電傳癸卯恩科貴州鄉試題名錄]  
王其泉大定拔桂詩成貴筑附唐桂馨銅仁附任文錢普定貢何麟書貴筑附黄存琨安順貢任文焕貴筑附馬先陶遵義廪熊繼先貴陽廪年琳遵義副顧作梅貴筑附藍澤熙貴筑廪張夀齊貴筑廪唐爾鏞貴筑附萬致選貴陽廪劉樹昆貴筑附徐家駒安化貢陳文裕遵義廪張鈞仁思南附周紹源畢節附蕭廣菼貴筑附吳之瀚貴筑貢李允忠貴陽附楊敏燾清鎭孫鸞貴筑附梁永覿黔西監徐桂林貴筑增陳楷安平廪袁永廉貴筑附張緡戾獨山廪李鏡蓉修文廪龔文桂都匀廪劉鳳儀清鎭廪楊德壬貴筑監李道堃遵義廪李宗漢威甯附徐承恩貴筑廪黄原操安平附陳家祥修文監劉克昌修文附李國鈺貴筑監劉寶章安貴附戴寳輝貴筑廪蔣燦遵義廪周文堃遵義貢車學昌貴筑陳鍊金桐梓廪艾暢貴陽貢羅溥湘麻哈廪李瑞圖石阡廪 
[副榜]  
　　陳德堃陳德昌貴定增褚澤貴筑附兪元愷遵義增彭贊皇安順附劉超徽平越廪司駿貢貴陽廪趙顯彬興義增 
[臚陳提臣戰績懇請施恩摺]  
　　署雲貴總督臣丁振鐸護理貴州巡撫兼署提督布政使臣曹鴻勛跪奏爲提臣傷疾舉發在任出缺臚陳戰績籲懇恩施勅部議卹恭摺仰祈聖鑒事竊臣鴻勛於光緒二十九年閏五月二十八日據署提標中軍參將王錫吉禀稱貴州提督蔣宗漢前在軍營帶勇剿賊積受勞傷去冬由雲南馳赴本任過於辛勞觸發舊疾抵任後以粤氛不靖閱操籌防不遺餘力復受外感致傷口迸裂醫調罔效於閏五月二十四日子時出缺所有提督印信封固存庫並稱彌留之際哽咽涕零自謂身受三朝厚恩涓埃未報祈臣鳴勛代奏叩謝天恩等情臣鴻勛當卽電知臣振鐸電奏在案伏查提臣蔣宗漢雲南鶴慶州人由義勇投効軍營於咸豐同治年間轉戰雲南貴州廣西等省積功洊保至記名提督賞給圖桑阿巴圖魯名號賞穿黄馬褂賞三代正一品封典雲騎尉世職頭品頂戴歴補鶴慶鎭中軍遊擊順雲恊副將調署騰越鎭總兵光緒十一年九月補授遵義鎭總兵二十年恭逢皇太后六旬萬夀慶典賞戴三眼戎翎二十六年護理貴州提督印務旋攺署任是年調署雲南提督二十八年三月奉上諭補授貴州提督十二月十七日到任臣等查該提臣蔣宗漢忠勇血誠明於大義自束髮從戎身經大小數十戰攻克名城以數十計擒斬首要以數百計所向克捷海内知名而尤以雲南平回功爲最多當杜文秀之倡亂邊要該提臣方以健兒隷鶴慶鎭標咸豐乙未鶴慶城陷該提臣方居憂賊將馬金保逼之受先鋒印劄陽以終制爲辭隂圖潛回梓里江岸無船追騎將及仰天祝曰吾得留身報國當建此橋忽得浮槎以免其出身不苟如此旣而入提督楊玉科營爲將官又受知於故雲南督臣岑毓英每戰皆爲前鋒從攻豬拱箐苗巢三面羣峯陡絶惟青松梁一面通鳥道前阻深溪有二龍關大丫口小丫口三隘惆卡林立惟關後大溜口削壁千尋地僻備疎該提臣率死士百人携刀鑽繩梯藥彈諸具裹糧深入數日抵壁卜覔土窳處穿地道上出入數十丈忽覩壁根乃置藥桶設伏線以出約師潛會火發巖開嶺賊飛墮山前賊亂我軍前後乘之遂入三隘克豬拱箐追奪海馬姑老巢斬賊首陶有新春羣賊殲焉是役也該提臣以百人行無人跡之地縋幽鑿險不火食者二十日倦臥榛莽渴咀草露卒成大功遂以此知名會賊以三十萬衆犯雲南省城該提臣倡爲釜底抽薪之議與楊玉科潛師出蜀之會理州下元謀徇武定大姚羅次祿勸白井易門克柯渡可郎進攻果馬規尋甸撫嵩明於是楚滇諸軍先後會雲南城下賊以數十萬衆夜襲小偏橋絶我糧道又奪金汁河北二碉與馬村賊營相接岑毓英懸賞數千金募復此碉無應者該提臣奮然請往鏖戰六晝夜竟奪碉還岑毓英復與諸將謀曰偏橋馬村之賊雖有二碉中隔然自碉至城市隔楊方凹賊壘百餘能横築二營於凹間者碉可守也該提臣立簡精銳四千乘夜往築詰朝壘成悍賊數萬來爭我軍抵死相持至日中賊漸不支遂開壁大戰岑毓英出大兵夾擊之賊大敗逾日盡委輜重遁雲南圍解[  此摺未畢明日續登]  
[築路述聞]  
　　廣州訪事人云閩人某甲自言集得銀六七十萬自諸大吏擬興築潮州汕頭鐵路一俟招足百萬詳訂章程特不知能免空談徒託否也 
[匪首成禽]  
　　廣州訪事人云近日廣安粤義軍哨弁劉君啓璋購得眼線緝獲富有票匪黨中正龍頭何秉焜卽何正坤一名解交營務處一俟　實卽當明正典刑 
[西粤有秋]  
　　廣西友人來函云本年梧桂各屬農人所藝早稻當八月初浣已得八九成此後若暘雨應時晚禾亦必豐稔是以日來市中米價已不復如前之奇貨是居矣 
[松守履新]  
　　姑蘇訪事人云新任松江府知府丁太守之栻由金陵來蘇卽由蒙藩憲效述堂方伯懸牌飭赴新任遂於本月初一日詣各憲轅謝委擇吉履新 
[浙省官場紀事]  
　　杭州訪事人云浙江餘姚縣中村巡檢某君因事開缺由署藩司崔磐石方伯札飭准補是缺之孫二尹郁釜赴任本月初二日二尹已禀辭赴越履新矣○錢塘門外興辦警察由湖墅總局設立分局所有巡緝事務責成候補巡檢王少尹鴻福本月初一日二尹已接檄到差矣○某日藩轅牌示處州府經歴缺委試用府照磨方鳴陽署理鎭海長江巡檢缺飭准補是缺之何振瀾赴任○省城貨捐局總辦陳太守文機前奉總局憲札委調辦湖州府屬釐捐所遺省城捐務委尹太守良接辦本月初一日尹太守到差治事陳太守遂禀辭赴湖 
[温郡官塲紀事]  
　　温州訪事人云日前浙江温州府王雪廬太守因公赴省謁見撫憲聶仲芳大中丞大約菊花香後方可回甌○新任永嘉縣程子良大令自上月十八日蒞任後卽奉上憲札委兼理屯政及洋務局事能者多勞此之謂歟○温州通判吕筱良别駕自上月十六日奉飭回任後卽於二十一日奉委兼辦東北門釐局及軍裝藥局事宜因前署通判李古漁别駕之瀛眷尚留署中故於二十二日遷住温州衛署○邇聞官塲傳述温州同知吳建侯司馬已奉上憲委署玉環州缺然則尚未見明文也○前署永嘉縣秦鹿苹大令交卸後紳民餽送萬民傘德政牌萬民轎者多難數紀耶穌天主兩教堂牧師教士亦具匾傘鼓吹親送至署 
 
 

Page 3

 
 
[蘇郡官塲紀事]  
　　姑蘇訪事人云九月初一日署江蘇藩司效述堂方伯牌示南匯縣知縣汪以誠參革遺缺查有現署吳縣知縣候補知縣李超瓊堪以請補又吳縣縣丞張樟丁憂遺缺查有長洲縣主簿吳樹楷堪以升補○同日牌示云調署丹陽縣正任武進縣知縣施湳霖病故遺缺前經鎭江府請以候補知縣楊紹時代理兹又據該府禀請委署前來應卽攺爲署理○劉觀察更年現奉北洋大臣袁慰帥飭知由順直振捐案内出力保歸候補班補用已於本月初一日詣各憲轅禀知矣 
[甬江近事]  
　　寗波訪事人云浙江鄞縣知縣周少軒大令以治下烟館茶寮往往窩留匪人大爲地方之害現在時近冬令匪人尤易潛蹤爰於本月某日出示嗣後茶烟二館每夜二鼓後不得開門庶免匪類匿迹違者查出究辦○寗郡水陸各營所需軍火向由省垣接濟現經大吏委邵二尹押解軍械若干箱抵甬禀請提憲吕道生軍門發交軍裝局儲庫以資水陸各營操練之用 
[五羊仙蹟]  
　　廣州訪事人云八月初七日粤督岑制軍由梧抵粤泊船花地適附近飛熊兵輪船甲乙二水手誤觸槍機彈中官舫洞穿一孔制軍大怒飭將二水手正法經某隨員再四求情遂將養熊管帶撤差二水手則解交營務處訊辦○佛山鐵路業經築至石圍塘所需地基分三等給價而店户有因此齟齬抗阻者日前經南海縣王大令會同莫總戎及鐵路工程委員某君前往查察○由粤省開辦酒甑捐由酒商認定歳繳洋銀三十餘萬圓亦税項中之巨欵也○潮陽至汕頭向有小輪船行駛揭陽距汕頭較遠反未創設旅人苦之現有商人林見平者向善後局禀請另設輪船兩號來往揭陽汕頭及曲溪砲臺廣埠沙港等處輪租悉仍舊制乞丐准免水脚每年認繳局餉七兌洋銀三千元另籌揭陽小學堂經費二千元局憲以該商所禀尚屬利便地方可以照准惟輪租舊章未經禀明亦未錄呈且所請承行十年揭陽南北兩河來往搭客不准他渡攙奪是否該處尚有經過輪船抑指民渡而言此中有無壟斷窒碍之處特札潮州府轉飭揭陽縣確查議覆 
[星使將來]  
　　卸任出使日本大臣蔡和甫星使於本月初十日自東京起程返國約十六日可抵申江其瀛眷先於日前乘郵船株式會社某輪船到來暫寓泥城外洋務局 
[瀛眷來申]  
　　調任廣東巡撫張安圃大中丞交卸河南巡撫篆務將次赴粤履新昨日瀛眷先附太古洋行安慶輪船抵埠暫駐美界天后宫側出使行轅昨報謂中丞業已蒞申實傳聞之誤也 
[巡員會哨]  
　　前晚輪應本邑南市二十三七鋪巡防局會哨之期局員韓姚兩二尹預備茶點以須迨時過昏黄十六鋪南北中三局巡員次第戾止二尹殷勤延入互談良久始各興辭 
[滬南火警]  
　　昨日天將破曉時本邑南市大東門外老白渡協源泰桂圓店不戒於火頃刻冐穿屋頂司更人急鳴鉦報警馬路工程局洋龍首先馳至未幾城廂内外洋龍二十餘架相繼而來急開自來水龍頭吸水狂澆直至七點鐘時火始熄滅然已延及面北之利昌米行潤大米行鴻源酒行面南之廣昌隆土行財源麫館萬元鐘表店允泰質鋪轉灣面東之如意堂戒烟丸店復茂剃髮店庚興羊毛店對面四福樓茶館又協源泰之後明月樓烟館稻香春茶食店恊隆燭店陸稿薦醬肉店約燬房屋三十餘幢恊源泰主張麗卿先期逃逸旋由衆鄰扭獲店夥金少堂周永生王永根三人送至捕房禁押旣而六號巡街捕查見允泰質鋪傭人張阿大携取銀飾而奔因卽拘入捕房捕頭令押候轉解馬路工程局禀請總辦翁子文太守訊究當火織時蘇松太兵備道袁海觀觀察上海縣知縣汪瑶庭大令城廂内外保甲總巡朱森庭明府均命駕至火塲彈壓 
[上海官塲紀事]  
　　江蘇候補道汪桐門觀察鳴流於昨日來滬命駕赴上海縣署拜會縣主汪瑶庭大令大令迎入花廳茗談良久而别○江蘇候補縣孫星恒明府亦於昨日詣縣署拜會大令飭丁擋駕 
[仁濟醫館紀事]  
　　前日車夫曹小奎偶與家人口角忿不欲生吞服洋烟意圖畢命幸卽覺察舁送仁濟醫館求救得以一吐而愈○前日裕源紡紗廠小工吳炳生偶一不愼被機器軋斷其指霎時昏暈經人舁送仁濟醫館求治 
[勸募山東振捐啓]  
　　敬啓者七月二十日宣懷接閱山東周撫帥電開利津南岸漫決被災極重上游費縣平隂范縣東阿等處臨黄民埝沖決殆盡隄内各村莊倒塌房屋漂没資糧甚多且有淹斃人口之事運河一帶河湖相連被災亦重東平州被淹四五百村烟台大災傷人尤夥他如樂安陽榖夀張濮州次之雖經擇尤散放急振無如灾廣欵絀不敷分布轉瞬嚴寒冬春兩撫爲日甚長而振捐來源極少焦急萬分望公與嚴佑翁廣爲勸募大施拯救曷勝感盼等因嗣又接嚴佑翁寄閱周撫帥電開佑翁垂念東省災黎允爲集欵親臨振濟億萬哀鴻同深感禱災屬户口利津一萬五千餘口平隂五千餘口東阿六千餘口東平五百餘村最重災民約五萬餘口夀張四五萬口福山三千餘口以上十三萬餘口均放過急振一次現又派員赴利津加放費縣倒房一千六百餘間極貧者四百餘家户口若干尚未報來烟台倒房三千餘間均經委員查放急振他如濮州范縣鄆城樂安等處情形稍輕均歸入秋災辦理蠲緩冬撫春振爲日方長災鉅欵絀不敷分在亟欲廣求南省善紳集欵協濟惟諸善士居住何處無從查探務請代爲徧懇諸善士廣爲勸募以解倒懸或代擬告白登諸報章俾諸善士得以周知曷勝叩禱等因近日周撫帥來電望振尤亟竊維東省河患告災已非一日此次災區更廣災情更重爲數十年來所未有凡自山左來者詳詢被災慘狀筆不忍述耳不忍聞周撫帥飢溺爲懷急電分馳爲民請命揆以救災恤隣之義吾南中官商士庶淡然膜視斷無是情海寰重熹籍隷兹邦誼關桑梓宣懷昔年視榷東海服官省分久而不忘蒿目沈菑同慚縣力互商至再憂約莫名不得已暫由宣懷籌墊現銀三萬兩棉衣五千件懇請嚴佑翁潘振翁兩大善士躬自赴東散放嚴辦上游潘辦下游各已認定惟是災重欵絀區區之數普遍爲難轉瞬冬撫春振接踵而來需欵尤鉅不得不廣爲勸募以資接濟而拯災黎素仰諸大善長古誼俠賜熱心施濟往者仁粟義漿之沛百呼百應遐邇嚮風此時慷慨解囊定如疇昔勿以强弩之末爲慮勿以杯水無補爲辭一簣爲山千腋成裘積小高大惟力是視况山左爲南北屏蔽伏莽未凈今災區之廣南連徐海北近畿疆萬一爲飢所驅稍形蠢動粤西殷鑒可爲寒心諸君子全局在抱當亦引爲深憂也且吾南中官商士庶亦幸而身處樂郊目不覩流離溝壑之狀耳不聞呼號飢寒之聲試易地思之必有蹙然不能一日安者矣自經此勸募之後如有首捐鉅欵者立卽分别奏請恩奬如捐至千兩以上者請旨准予建坊一如曩例其餘銖積寸累涓滴不遺莫非善果之留定造無涯之福敢呼將伯立盼宏施不勝切禱之至吕海寰吳重熹盛宣懷袁樹勳楊士琦龐元濟劉錦藻嚴信厚顧肇熙楊廷果楊文駿周晉鑣徐傑沈能虎徐潤朱寶奎任錫汾李厚祜唐榮俊惲祖祁陳秉鈞朱疇陳作霖朱佩珍樊棻周廷弼席裕福王瑞芝汪龍標蘇德鑣焦發昱同啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[定州奇案]  
　　天津某報登保定來函云定州某村兄弟兩人皆　賭兄已成婚弟未有室一日兄方　　揚岳家接發　家中祇弟獨居至晚大雨弟出關門適有鄰村笄女避雨門前請止宿焉弟以男女之嫌理當避忌謂汝宿我家爲我看守門户我將寄宿賭場庶乎　得其便女然其言迨弟去女關門將就寢矣關房中有聲知有賊愠不敢寢躱入桌下窺之女賊也無何又見一男賊入房又無何面見歸見大門　開室無燈火惟聞房中有淫褻聲以爲婦之不貞也一時忿火中燒遂握刀將男女並殺之以褲包首級提赴岳家是時天巳黎明豈知妻　安然在　相驚駭急投案報知不知官將如何定讞也 
[武林喜雨]  
　　杭州訪事人云中秋節後暢晴已久疾疫叢生日來新稻旣已登塲鄉民行將種麥而田　龜坼　　爲難不意好雨知時至本月初二日大雨傾盆自朝至暮不獨足慮美人之望卽病者亦得稍蘇殊可喜也 
[甌江火警]  
　　温州訪事人云上月二十一日之晚更魚三躍東門外蒼蠅牢地方同利源茶棧不戒於火致兆焚如幸　　　　不致延燒然棧中所失已多至數千金矣二十七日黎明道司前倉後灣角又肇火災烈燄飛騰不可　邇各水龍馳往援救移時始熄計燬去某棺木店及鞋店兩家 
[坍橋傷人]  
　　姑蘇訪事人云八月初三日蘇州婁門内平江路新橋上某鋪失火致將橋石燒損嗣經彼處紳董集貲興修本月初一日諸石匠正在從事工作某經絲作夥某甲行經是橋悮踏損處　然一聲橋石下　壓及石工某甲一腿大聲呼救經衆工人用巨案將石　起約離二三尺令甲移出其足甲因受傷過重無可屈伸諸工人正欲將石移開不料石身過重縱忽中斷致甲立時壓斃另有乙丙二石工一則壓破頭顱腦漿迸出一則壓破肚腹臟腑外流慘苦情形不堪逼視誠無妄之災也 
[上海縣署瑣案]  
　　昔年劉公佛膏綰上海縣篆時督團勦賊圖邑賴以保全浦左二十四保十九圖士民感公遺澤於去年集資建祠春秋祭賽日前忽由地保夥役趙瑞華串同楊如春黄邦仁諸人具詞投縣署禀稱有薛景齋者　此斂錢肥巳請卽提懲前晚縣主汪瑶庭大令升堂研訊楊禀稱小的輪當地保與兩子俱不識字因雇趙瑞華帮收錢糧餘事概不干涉至趙訐控薛景齋之事小的並不與聞黄禀稱小的今年輪當地保趙欲爲小的之夥小的不允因之挾恨唆使各花户抗不完糧小的並無控薛之事大令飭先退去轉詰趙瑞　供小的並未唆使花户抗糧因薛遍發傳單向各鄉民勒捐錢文名爲劉公祠賽會之需小的恐肇事端阻之不服曾被毆辱求卽究懲薛供小的由董事者老雇令看守劉公祠已歴年餘今年七月韓姓合族五十餘家假祠内建　一天傍晚焚化錠帛趙卽誣指賽會其實從未議及此事趙前因擅移劉公　至側屋將正殿攺望三官大帝曾經小的控諸案下不料因此嫌隙砌祠妄控大令判令將趙責一百板○前日青浦縣田春亭大令派差押解犯人蔣阿騰一名到縣前晚汪大令升堂詰訊蔣供小的係上海三十保四圖人向在青浦貿易方姓婦被人拐賣方疑小的從中訛詐控經青浦縣田大老爺訊責枷示期滿解回原籍求恩釋歸大令飭覓人來案具保○陸蔣氏控毛阿生拐媳行兇等情大令訊究之下氏供媳婦王氏於前月某日被人誘出尋訪無蹤至昨日行經毛所開小錢莊門首見媳婦急趨入内向毛根究反敢行兇叩求提究大令騐得氏身上並無傷痕叱令退去候飭差查明核辦 
[馬路工程局瑣案]  
　　前日捕役拘獲小竊王阿六轉解馬路工程局總辦翁子文太守倩襄讞委員黄衡堂二尹研訊供小的係寃被人失業無聊潛至船上竊取衣服二件求恩寛宥二尹判責一百板贓存候失主具領○日前姚伯棠控戴九元黄文秀欠銀百兩經黄二尹傳案訊供交人保出昨日帶案復訊著戴黄於五日内繳銀一百十五兩○昨日周永生王永根向南市生義碼頭天泰木行購木串竊木植若干被執事人察破扭入捕房捕頭隨轉解馬路工程局禀請總辦翁子文太守訊究 
[英美租界晚堂瑣案]  
　　寳山縣人周明泉控胡吳氏捲物私逃等情經讞員鄧鳴謙司馬訊供管押在案前晚飭提覆訊周供小的務農爲業今年七月初由友人顧錫堂等作伐娶王小狗之女爲妻曾出財禮洋銀一百五十四元於是月十三日過門不意八月十八日氏怨藉口來滬探親一去不返小的追蹤而至始得尋獲邀令歸家堅執不允爲此報捕拘案乞求究懲胡吳氏供小婦人年二十原籍寍波某邑父親在正和信局執事丈夫阿虎與父親同業今往天津小婦人傭於南翔鎭北市某姓家被顧姓周姓及素不相識之林連生託名薦至大户倩作誘入船中逼令與周成婚小婦人無奈從之歴月餘始得來滬叩求明察林等三人供稱此事小的等各得洋銀兩元求提顧質訊方可明白司馬著將氏交官媒看管周斥退諭候補提人證復訊核辦○前者顧慶澄控王旦初騙取田單抵押銀兩時張柄樞司馬方操　政飭差提訊押候措繳在案迨孫建臣直刺接任遷延久之隨卽交卸前晚鄧司馬飭提質訊顧投案求追王供小的巳浼人四處設法當卽將單繳案求恩寛限日期司馬著仍還押限十日内浼人向原告妥爲理楚違干重比 
[法租界捕房紀事]  
　　林義豐土棧主林達臣向某土行定買大土四十餘箱届期不出行主郭俊臣控經讞員魏　塢大令出票拘提林避匿英界將及半載邇爲包探查悉禀明大令另出信票送請租界領袖美總領事簽字恊同英界包探拘入捕房捕頭令押候解送公堂禀請訊究○積竊某甲迭次犯案怙惡不悛前日又來租界中行竊適爲包探所見拘送捕房在身畔搜出當票十餘張捕頭著吊到各贓然後解送公堂禀請訊辦 
[美租界捕房紀事]  
　　甬人袁行來史裕法凌樹良並不至工部局領取執照潛在靶子路迤北龔家宅聞設西國洗衣作有違租界定章前日午後爲捕頭所聞令包探陳洪德顧福其前往拘入捕房押候解送公堂禀請讞員鄧鳴謙司馬訊辦○前晚偷兒嚴泉亨掩入虹口某姓家行竊衣物携之而出被包探倪順泉拘獲帶入捕房捕頭令押候解送公堂禀請懲辦○昨晨積竊宋阿二潛入吳淞路某姓家竊得衣服數件旋被包探朱桂生查獲解入捕房捕頭令押候解送公堂禀請訊究○粤人彭阿德前因犯竊到案禁諸西獄近忽患病醫治無效延至前日身死捕頭令地保轉報某善堂備棺收殮 
 
 
 

Page 10

 
 
   
 
 

Page 11

 
 
   
 
 

Page 12

 
 
自繼次早姚氏聞信歸家備棺盛殮迨至十月初一日姚氏以身死不明投保報經該縣騐明林介淝確係自縊殞命周身並無傷痕訊即取供　格詳報查無先以勒死塡格隨後開棺檢騐攺　死爲自縊之事屍本驗係自縊無所用其翻案原叅謂其得賄訪無確據至林介淝族兄素不安分時常往來其家與林傳氏不免有　　情事林介淝之自盡僉謂由於羞忿難堪所致至謂被林介裕謀害　　無傷該無其事林介裕拿獲後解由　　府　　未結現在林傳氏不知所往其次子林介淠年紀尚幼姚氏仍居母家故屍棺尚未安　又如原叅西鄉草寺富户孫春芳耕種　家平案長事該縣訪知忽差提官押誣爲拳匪孫春芳因其四子劉升賄銀三千兩由陳隆興錢鋪兌付始行釋放一節查孫春芳耕種起家略有資財平素鄙吝以致未滿人意有謂其爲富不仁者甚有謂其交結匪類者該縣因奉本道密札飭提到案訊無劣跡卽行釋放原叅謂該縣誣爲拳匪孫春芳因門丁納賄由陳隆興錢鋪過付查無確據又如原叅西鄉土婁村土豪郭宗德該縣之爪牙也專事詐騙在北鄉蘇家集開雜貨行一所凡客貨不落伊行不准出售有商人蘇姓不從郭宗德竟毆蘇姓致死其妻聞夫死亦仰藥自盡伊母痛子婦雙亡立時氣斃鄰里不平代控郭宗德賄該縣二千金由裕隆當錢兌付而該縣反責代控者不確偪本地具禀了案一節查郭宗德充西鄉土婁村董事尚無詐騙劣迹亦不常至縣署至北鄉蘇家集蘇姓向開糧食行生理族大人衆賴以爲生時值清理牙捐蘇姓部帖毁於兵燹迄未補領郭宗德遂請部粘一張前往該集開設並謂蘇姓無帖欲令停歇蘇姓大動公憤欲與爲難郭宗德遂赴縣控告當飭差提蘇姓差尚未行蘇姓之妻情急仰藥自盡其母年高旋亦病故蘇姓愈忿鄰里亦爲不平案經鳳陽府批飭將郭宗德部帖斷歸蘇姓孰業倒换開設而令蘇姓償還其值此案係前縣汪大奎任内之事楊兆　回任時早已斷結則原參調郭宗德納賄由裕隆當錢過付及該縣責逼了案自可信其必無至謂蘇姓被郭宗德毆斃訪查並無其事又如原參南鄉富户陳大黑武斷鄉曲因與李姓口角率衆數百人圍攻李莊槍斃李姓二人經劉韶舉並該縣門丁劉升說合賄銀四千兩由怡順錢鋪兌付反將苦主管押飭令私和一節查　大黑居住南鄉家資極厚平素安分畏事且好施與鄉里稱爲長者訪無武斷鄉曲情事光緒二十六年閏八月十六日有陳懷信等在李廣雲所開飯店吃飯因李廣雲向其换錢爭吵被陳懷信等率衆放鎗轟斃李存林李小水二名並將李廣雲等戳傷屍親投保報經該縣騐明訊供詳緝陳懷信等未獲現據屍父李廣德控經都察院咨行到臣巳飭勒拿正兇解省審辦是案並未牽涉陳大黑此外亦訪無陳大黑率衆槍斃人命之案原叅謂由劉韶舉並門丁說合納賄飭令私和查無其事又如原叅西北鄉固現村鄉民錢萬倉素行兇悍其子錢懷鈞尤不安分因與雇工錢柱口角竟重撻雇工身死錢萬倉託劉韶舉關說賄銀一千兩該縣斷令錢萬倉給棺鄉一具飭苦主掩埋不准再控而錢懷鈞因之更横一地保節四處訪問無有知者又如原叅該縣至路河集徽收錢糧門丁劉升向地保索差費錢二百千文地保無出劉升屢用私刑致服毒身死該縣威壓苦主不准瀆告經路河巡檢調處了事一節查該縣前任懷遠時因本道過境飭令家丁劉升前往伺應劉升囑船姓地保雇夫三十名該地保倉卒不能應命恐誤差使情急自縊該縣事後查知卽將劉升從嚴責懲遞解回籍並非該縣至路河集徵糧事後亦由路河巡檢調處原叅謂劉升索費刑偪及該縣威壓苦主查無實據臣查皖北各屬夙稱難治非精明强幹而又寛嚴得中之員不足以資治理該縣楊兆琛自上年回任後臣察其所辦各事尚無積壓自奉廷寄當卽委員察查復密飭該管道府確查該縣在任聲名如何操守如何嗣據先後禀覆僉謂該縣任事實心操守廉　在任聲名尚好該委員張贊龔回省復經臣面加詢問亦謂訪悉該縣極愛聲名頗講操守惟嫉惡甚嚴懲治太過往往臨事不免　執成見是該　急於求治其才不足以詢之概可想見皖北民風强悍如該縣之遇事固執偏於用　人地殊屬非宜應請將懷遠縣知縣楊兆琛卽行開缺另補至被叅各節旣據該委員逐欵查明或事出有因或查無實據請免置議所有遵旨查明知縣被叅各欵緣由理合據實恭摺由驛覆陳伏乞皇太后皇上聖鑒訓示再所遺懷袁縣缺安省現有應補人員請扣留外補合併陳明謹奏奉硃批著照所請該部知道欽此 
[護浙江巡撫翁奏剿捕海洋著匪出力員弁遵旨擇尤酌保摺十三日]  
　　頭品頂戴護理浙江巡撫布政使臣翁曾桂跪奏爲勦捕海洋著匪出力員弁遵旨擇尤酌保以示奬勵恭摺仰祈聖鑒事竊前護撫臣誠勳於本年四月間將剿捕海洋著匪李錫圖等先後陣斃及獲辦情形附片會奏聲明在事員弁著有勞勩籲懇恩准擇尤酌保欽奉硃批准其擇尤酌保數員毋許　濫欽此卽經恭錄咨行欽遵在案臣查台州地方負山面海向爲盜匪出没之區海洋匪首李錫圖卽老長糾結悍目王盈龍卽小老王徐朝金卽老趙分爲三股率黨二三百人疉在寗温台洋面搶掠人船劫奪商貨輒復伺隙登陸焚掠姦淫犯案疉疉數年以來商民受其某毒者不可勝計本年正二月間水陸各營會合剿捅首要各匪得以次第就戮計先後擒斬槍傷獲辦海洋著名匪首李錫圖匪目王盈龍徐朝金及悍黨陳倍田等不下三十餘名奪獲洋槍號衣旗幟子藥等件槍傷陣斃淹死者均割取首級懸竿示衆以昭　戒其餘情罪較輕者分别詳訊擬辦水陸除此大害商民稱快地方獲安各該員弁不避險阻涉歴波濤以歴年漏綢渠魁斬獲　除洵屬著有勞勩自應准予奬叙現准海門鎭總兵余宏亮並據台州恊副將賀吉祥水師統領副將吳杰台防統領副將王立堂各將出力員名開摺請奬飭由營務處司道核明具詳前來臣確加查核擇其實在尤爲出力者遵照部章分明核實開列未敢稍涉胷濫合無仰懇天恩俯准照擬給奬以資激勸而勵將來其餘出力各員弁由臣酌給外奬千把總以下照章咨部核辦仍嚴飭各營縣隨時緝拿餘匪務絶根株除飭取各該員履歴咨送吏兵二部查照外理合會同兼署閩浙總督臣崇善浙江提督臣吕本元恭摺具奏並繕清單敬呈御鑒伏乞皇太后皇上聖鑒訓示謹奏奉硃批該部議奏單併發欽此謹將剿捕海洋著匪在事尤爲出力擬請奬叙各員弁繕具清單恭呈御覽謹開五品頂戴浙江試用縣丞王志鶴請以知縣仍留原省候補縣丞李成綺請免補本班以知縣仍留原省歸候補班補用候選知縣鄞江巡檢徐璧華請開缺以知縣仍留原省歸候補班補用試用府照磨陸德坤請免補本班以縣丞仍留原省 
 
