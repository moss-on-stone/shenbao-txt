# 1898 - 28 - 4908905

 

Page 1

 
 
[本館告白]  
去年臘月二十一日有人投書本館主筆房媵以洋銀一元書中指陳處固麗義正詞　但本館例不受人錢財而又不書住址姓名無從璧返用是暫留館内請儘年底前來取去乃遲之又久音信杳然茲復　報聲明若元宵前再不取回則當充入振欵代投書人結善緣也此布 
[添印白紙玉堂字彚出售] [  圖書集成局啓]  
本局向印玉堂字彚久已風行海内惟所印均係竹帶現在添印白紙紙張格外潔白裝訂亦極精工每部計二本　洋三角竹　者仍碼洋二角欲購者請至三馬路申報館及申昌書盗室購取可也此佈 
[答客問膠州議和事]  
有客問於執筆人曰自德人占據膠州後朝野惶惶人民痛恨血氣之士莫不欲奮袂而起與之一决雌雄雖草野之人不知進退然亦足見民心之堅固而各省大員亦各處添防以備不測以此觀之想和議之未必能速成也乃閲貴報和議已成一節及初七日膠州事和議已成一論雖未見有明文而大局諒無變動從此可不動士戈重敦雍睦在朝廷可免勞師糜餉而人民亦免鋒鏑之虞流離之苦固爲幸事然中國未免示人以太弱矣人皆以爲日本之役未及三年海軍已失兵餉多糜府庫支絀各處緑營練勇迭次裁汰而又償欵未清尙需羅掘卽欲與之對疉從何下手然當時日兵之勢數倍於此且事起於高麗中國不過因保護屏藩而起日人氣勢甚壯乃不與之和而與之敵兼以兵將不職致敗於日人之手而此次德人占據膠州藉端發難在中國理直氣壯何妨與之爭論何以商議數月而仍盡如其所請如此示人以弱恐天下從此多事矣使各國尤而效之中國將有應接不暇之勢土地則日削償欵則日多其何以善其後故曰和議一成固爲中國之幸而究非中國之幸也曰然則不知勢必與之爭執爭執不已必至開釁當時陸軍未裁海軍未失尙敗於日人之手今若與之開釁不啻徒手而爭幸而勝之恐德人一時亦不肯降心相從兵連禍結終無底止設再不敵則償費之大卽十倍百倍於此并膠澳之地而割畀之尙不足以魘其欲也現雖以膠澳之地借之究非臺灣可比五十年後仍爲中土且現在亦未始非中土亦如各口之租界耳至於慮及各國之效尤固不可不先事預防然因此而欲先示武於德人則未有不潰敗决裂者現值空虚之際諸事未備僅可守以待時惟不能冉事因循如日本一役之後西人以爲中國如夢初醒恐又復睡言雖近謔而實有至理存乎其中㒒所慮者不在此次和議之喫虧而在議和之後恐仍如浮雲之過眼則各國效尤之舉亦意中事默揣西人之心亦非真有蠶食中國之志大抵西人以商務爲重其兵備之精大半爲保護商人起見中國不自整頓則利權爲他人所奪利去而勢亦去此必然之勢使中及早圖維陸軍不可不多募也然必須訓練精良一兵得一兵之用若仍爲迎送鋪張之舉則無事時視之固皆如火如荼一旦變起倉卒依然束手如今日耳海軍不可不復設也然亦須一變從前之積習風濤沙線務使人人通曉周游各國所謂練膽練識平時若臨大敵臨事自不退避若僅多購戰船機械以爲自雄亦適足以資敵耳此皆中日一役之前中國所蹈之弊致連遣外侮莫能抵禦於此而幡然一變有陸軍之責者整頓陸軍有水師之責者整頓水師有籌餉之責者籌辦餉糈且宜統籌商務恤商衛商俾商務日有起色則餉处易籌餉糈一足則兵自易集再加培養人才西人之所能者分門别户而專精之以一推十以十推百自在官以及草野皆爲有用之才吾知不二十年無慮各國之窺伺卽德人亦當退讓之不遑矣若以此次議和爲恥而思妄動干戈則小不忍必亂大謀逞血氣之勇無益也方今聖天子聰明天亶宸慮周詳議和之舉非但以民命爲重亦暫屈於目前冀伸於日後耳惟願袞袞諸公體宵旰之憂勤念民心之堅固振作有爲一洗外侮之辱則今日議和之事可不以爲辱而以爲幸矣客唯唯而退乃詮次問答之語而弁之報端 
[对電諭校正]  
　　前日電報局傳來上諭二道脫落訛舛幾不能讀爰爰令電局校正兹已接得覆電合再登以供衆覽○正月初六日奉上諭給事中高燮會奏請設武備特科一摺著軍機大臣會同兵部歸入榮禄奏請參酌中外兵制特設武科片内一併議奏欽此同日奉上諭總理各國事務衙門會同禮部奏遵議貴州學政嚴修請設專科一摺據稱就訪學政原奏分别酌擬一爲歲舉一爲時科先行特科次行歲舉特科約以六事一曰内政凡考求方輿險要郡國利病民情風俗者隷之二曰外交凡考求各國政事條約公法律例章程者隷之三曰理財凡考求稅則礦産農功商務者隷之四曰經武凡考求行軍布陣管駕測量者隷之五曰格物凡考求中外算學聲光化電者隷之六曰考工凡考求名物象數製造工程者隸之由三品以上京官及督撫學政各值所知無論已仕未仕註明其人何所專長咨送總理衙門會同禮部奏請在保和殿試以策論簡派閲卷大臣嚴定去留詳擬等第覆試後帶令引見聽候摧用此爲經濟特科以後或十年一舉或二十年一舉候旨遵行不爲常例歲舉則每屆鄉試年分由各省學政調取新增算學藝學各書院學堂高等生監録送鄉試分塲專考首次塲試時務題三塲仍試四書文中式者名曰經濟科貢士亦一體覆試殿試朝考等語國家造就人才但斯有裨實用本可不拘一格該衙門所議特科歲舉兩途洵足以開風氣而廣登進著照所議准行其詳細章程仍著該衙門會同禮部妥議具奏現在時事多艱需才孔亟自降旨以後該大臣等如有平素所深悉者出具切實考語陸續咨送不得瞻徇情面徒採虚聲俟所保人員彚齊至百人以上卽可奏請定期舉行特科以資觀感至歲舉旣定年限各該督撫學政務將新增算學藝學各書院學堂切實經理隨時督飭院長教習認真訓迪精益求精該生監等亦當思經濟一科與制藝取士并重爭自濯摩力求上進用副朝廷旁求俊秀至意將此通諭知之欽此 
[日艦來華]  
　　香港循環　報館得長崎西信言日本前議檄調戰艦一隊馳赴威海衛灣泊旣而因事暫阻展期至本月初七日啓行按此項戰艦現在横須賀港聚會共得十艘 
[草木皆兵]  
　　有客自臺灣淡水郵書於廣東訪事人云日前有日本有大鐵甲船二艘下碇海口或謂因法人有攻奪臺灣之謡故豫爲設備並聞法人欲擾及福建華民咸以爲恐紛紛遷避然皆不經之説也 
[歐信録要]  
　　香港循環日報云去冬某日俄國議院闢門會議以俄皇爲主席所議者爲籌辦中國將來之事○澳國各日報皆著爲論説請澳廷在中國謀取一隅之地以爭東方利權○美國預擬添派鐵中巡船駐泊中國海道俄國則添調大鐵甲戰艦名刺的馬暖南馬者鼓浪東來以厚兵力 
 
 

Page 2

 
 
[薇旌過潤]  
　　鎮江采訪友人云正月初八日清晨江寗布政使松鶴林方伯乘舟至蘇州帶以小火輪船順流而下行抵京口繫纜六吉園碼頭鎮江關道長觀察鎮江府彦太守鎮江營叅將鄭叅戎都司周都戎丹徒縣王大令咸赴江于迎迓方伯茗談片刻各官相繼興辭次晨憲舟卽解維隨大江東下入丹徒口迤邐赴金閶 
[帨旦稱觴]  
　　安慶訪事人云本月初六日乃安徽巡撫鄧大中丞之夫人設帨良辰適值新春各州縣紛紛赴省恭賀新禧兼爲祝壽轅門以外輿馬紛紛 
[梧州商情]  
　　廣西梧州開埠業已經年兹有由梧至粤東省城者告於本館訪事友云此處生意邇來並不見佳緣粤西地本瘠薄出産無多止有柴米油三項爲大宗米因上年歉收元氣未復不能多載出口油則每百斤須售至銀十一二兩運至東省無利可圖止有柴薪多運來東省銷售現計有輪船四艘每次往來全恃搭客水脚以爲津貼至運去洋貨並不暢銷未識將來能漸臻繁盛否也 
[機器運川]  
　　四川前在外洋購辦機器寄頓宜昌棧房各船以機器太形笨重不敢領裝曾紀前報現在經辦者存給船資分運入蜀并聞有兩機器火爐極形重大前者運至漢口時以大號民船兩艘將船梁鋸斷方能裝下每船議定價銀千有餘兩由漢直逹成都並不沿途耽擱云 
[懷務遠人]  
　　欽加五品銜署南海縣正堂加十級紀録十次董欽加同知銜署番禺縣事准調潮陽縣正堂加十級紀録十次裘爲山示曉諭嚴禁事照得中國與各國奉旨立約通商和好多年並無嫌疑所有商民人等如遇各國洋官洋人均應以禮相待不得無端侮慢乃近日訪聞間有無知愚民路遇洋官出言無狀而以雙門底一帶爲尤甚實屬不諳約章有傷睦誼除飭差查拘訊究外合行出示嚴禁爲此示諭兩邑商民人等知悉爾等務須仰體朝廷修好睦鄰至意嗣後倘敢故違定行嚴拘究懲决不姑寛各宜凛遵毋違特示光緒二十四年正月初三日 
[擇吉開征]  
　　揚州采訪友人云前經兩淮鹽運司奏設淮南總局專收兩淮場運各商所繳鹽課銀由局彚解運庫兹著江蓉舫都轉筮吉新正初六日啓庫開征除行知局員轉飭各商一體遵照外復頒發紅諭俾衆周知 
[研訊汛弁]  
　　洙涇鎮汛弁林德龍因某鄉竊牛案疑係本處鄉民林加珍所犯飭差恊同鎮人張春泉拘林究辦林乘人不備投河身死旋經屍屬投督轅控林誣竊詐贓等情劉峴帥批飭江蘇臬司吴廉訪親提訊究廉訪奉批後先將林撤任併提一干人到省候訊等情均紀前報兹得蘇州訪事人來書云是案先經廉訪親自提訊以供詞各執發交蘇州府詳細推鞫去臘二十五日桐太守倩發審局委員莫司馬升堂提訊林供稱因悉林加珍家有人吵閙是以飭汛兵前去彈壓並無索詐誣竊等事張春泉供稱小的奉林老爺之命同往勸解並無别故司馬喝令上天平架良久始稱詐洋等事皆係林老爺所使求恩寛宥質之當日在塲之沈翰臣供稱與林姓有戚誼聞知林家有人吵閙是以前往餘不知情司馬以是案支節頗多必須詳細細研究方能水落石出爰飭將一干人分别管押候再研鞫 
[拿獲刦匪]  
　　粤東訪事人來函云去年臘月十一日二點鐘時有從德化來省者購有落花生一船開行至黄沙大益杉排後突有小艇載匪徒數人衝波激浪而來泊近船旁蜂擁而進船夥某見勢不隹鳬水登岸往近處所泊巡船報警弁勇聞報卽往阻截時匪已將船上各人綑縳一隅擬將船駛往别處不料巡船驟至措手不及匪黨五人一併拿獲鎖解海珠人營審辦聞者莫不稱快 
[决犯梟示]  
　　安慶訪事人云去臘二十八日午後城守營兵丁護擁一犯并文武員弁輿馬紛紛押赴北關巿曹俄聞砲聲響處犯已身首頓分詢悉此犯姓易名少卿湖南人年三十四歲卽徽州府屬祁門縣夥刦財物傷斃事主之要犯也至臬憲趙廉訪札委翁少尉錫祺將首級押解祁門縣示衆 
[寗郡火警]  
　　寗波訪事人來函云正月初六日上午郡城泰和橋大街源豐米店對弄毛姓家不知因何失慎一時烟燄衝霄警鑼亂鳴遠近各水龍聞警馳往吸水狂噴僅焚去小屋二三椽得卽撲滅左右居鄰未遭池魚之殃及亦云幸矣 
[邗江火警]  
　　揚州采訪友人云去臘二十七日之夜舊城某姓家婦女方在廚下製菜執爨者偶不留神遺火薪中以致吴回煽禍幸左右鄰皆圍爐閒話未入甜鄉得以汲水狂澆應手而滅僅燬廚屋一椽比各善堂水龍風馳電掣而來則已烟消火滅矣 
[嘉惠窮黎]  
　　揚州訪事人云揚城兩處粥廠自開杓以來凡窮苦小民咸賴此果腹功德實非不淺鮮歲暮時廠中執事循照向例於臘月廿六日暫止每籌一支由廠給發青蚨若干俾資卒歲然爲數無幾於是有樂善者購買米石煮成厚粥每日黄昏令人肩至冷街僻巷挨户散放以補粥廠旬日之缺茅檐蔀屋中人實惠均沾莫不載道謳歌歡聲雷動 
[舟人鉅欠]  
　　沙巿訪事友云船户張榜生江口對岸百里洲人也自幼卽以操舟爲業烟波江上鸛鷺爲鄰積勞半生頗有所蓄後爲同心恊布行帶　六百兩失事榜生慨然解囊墊賠六自串由是江口往來沙津各號皆信任之每有貨物非榜生載不可近榜生年老家居命其子玉香承其業各號信任如初而玉香亦往來無廢事去年夏間江口李家巷有武昌婦年華半老姘識一漢上翁婦先有女及笄盈盈三五正屬妙齡玉香見之頗爲屬意費錢百緡始得遂惜玉憐香之願從此迷香築洞一日不見居不安而食不飽也迨至臘月三日玉香在沙滿載洋油各貨已將解纜忽登岸往天寳成銀樓換金鐲二雙約定次日交錢旋命駕長開行赴江口而已獨留了結各帳夜卽宿同帮龔祖元船中更魚冉躍連起小解數次次晨衣被搭蓋如故而人已杳矣龔祖元知玉香近日頗有虧空尙恐其投江自盡比及各號得耗赶赴江口追尋則不特李家巷之玉人不見卽漢上翁與武昌婦亦盡室行矣旋詢悉江口虧銀四千餘沙巿虧銀三千餘統計有烏江子弟之數當卽知會榜生來江口邀江沙各號至公所聲言時已殘冬變産不及一俟明春卽罄家資攤還聞榜生所有田産屋舍不過三千餘串各號無奈多半俯從惟仁昌典與鼎盛蔚錢店未經畫諾噫以一舟子而負八千餘金亦創見之事也 
[津郡錢荒]  
　　天津訪事人云津郡錢荒已極西歴元旦卽華去年臘月初九日每洋一元僅易和六津錢一千七百文合之足數制錢不過八百十六文除易一兩元可以取携現錢外餘均以帖片支持而持帖取錢至十千以上僅付現錢二成其八成悉兌外票現錢又攙和私鑄每千文約有二百文之多闔巿皆然成爲通例至十一日宫北元恒義無法支持以致倒閉一時取帖者人如蟻聚將鋪外裝修鋪中器物搶掠一空天津縣據報標封竟至封條無從黏貼十二日東門内慶承號又閉巿上更棼如亂絲城廂内外持銀入巿者竟致不克易錢各叚鄉甲局亟派局勇巡查練軍五營亦率勇彈壓殷實之户帖片最多者如聚豐成周永順等家每帖二千概付銀洋一元津錢二百河北魁升等鋪則每千短數約及二百祗付八百文此係臘月十二日之信閲者勿以爲明日黄花也迨十三夜針巿街桐興湧錢鋪又經倒閉屈計開張已三十餘年平日未露虧空形跡一旦猝然歇業聞約欠有五六萬金 
[潤州巿情]  
　　鎮江訪事友來函云巿中各店向例於新正財神誕日開巿者居多今則試燈節屆通巿店鋪尙未開齊蓋因郡城各項生意以年節爲大宗去冬錢價陡昻銀價日賤迨至嘉平月下浣每洋銀一圓祗易制錢八百七八十文鄉人糶榖得銀持以購物一入一出大受虧 
 
 

Page 3

 
 
耗巿面遂因之日衰比黄羊祀灶時通衢閙巿中往來者稍覺擁擠而持錢購物者仍屬寥寥聞闤閭中人言通計去歲各業獲利以土業　　　而綢縀一業如太豐怡源兩家因虧折過多今已閉歇錢莊則推晉源源同爲獨步獲利無算惟森裕源恒生恒益源大咸太晉利永　等莊收帳减色轉運不靈以致虧閉雜貨店如信大昌元吉昌和永祥各鋪尙不减色庭記聚源和均已閉歇他如洋廣貨米業布業尙覺平平察貿易之盛衰知民生之厚薄是亦有心世道者所宜留意也 
[彛陵巿景]  
　　宜昌訪事人云去冬薪價甚昻每百斤約需錢二三百文嗣北鄉農民所運之柴源源而至故價值爲之稍賤云○去冬各河水退甚遲小民之欲謀生計者就高處結茅成巿以便包攬河下生意所幸河内米船尙多價雖略貴而每石上熟米約僅洋銀四元五六角貧民尙覺易於餬口云 
[津沽雪景]  
　　天津於去年十一月中旬得雪後計將匝月並未渥沛祥霙至臘月十二晚譙鼓紞如衾裯潑水曉起推窗遥望七十二沽已成琉璃世界十三日陰霾竟日仍有釀雪之意惟天氣不甚嚴寒雪亦尙未深透以之點綴詩情畫意則有餘而麥田待澤孔殷所望滕六君再接再厲庶可卜豐收之慶也 
[蘇省官塲紀事]  
　　蘇州府長洲縣知縣缺前經上憲以現任金匱縣知縣王大令念祖調補曾紀前報兹悉所遺金匱縣員缺現經藩司聶方伯於正月初七日牌示以截缺卽用知縣葉明府意深請補 
[憲節赴寗]  
　　江蘇藩司聶仲芳方伯由蘇來滬以北洋務局爲行轅昨晚乘某輪船赴金陵謁見督憲劉峴帥後再行回滬恭迎德國親王 
[預備迎春]  
　　每歲立春前一日地方官例行迎春典禮今正十四日適逢立春之期上海縣黄愛棠大令先於昨日諭飭辦差家丁及差役人等預備彩亭馬匹全副執事以及應用各物到署伺候所望屆時天氣晴和則紅緑女之往觀者必有一番熱閙也 
[調省續聞]  
　　昨報紀讞員調省一則兹悉英界讞員張賡三直刺接奉江蘇藩司札飭云爲札飭事奉撫憲奎札開照得分發江蘇道府同知通判知州知縣等官到省向章各分各班每班以一江寗一蘇州輪流分派差委又酌定章程凡分發江蘇人員由部領照到省方准分派寗蘇以示區别前據候補班試用知縣成希縉等在蘇在寗禀到已將到省繳照日期行司並注册在案除將該令等輪派寍蘇開單分飭遵照外開單札司奉此合就抄單札知札到該員卽便遵照刻日來司禀到以憑注册差委等因因此須卽赴省然尙不知於何日啓行也 
[讞員宴客] 　 
　　昨日午後英界讞員張賡三值刺特備盛筵柬請日本駐滬署總領事官小田切君副領事官龜山君金陵教士福開森君並三君之夫人會宴裙屐風流珍饈羅列席間慨談時事賓主殊爲歡洽 
[馬路罰欵]  
　　上海馬路工程善後總局爲出示曉諭事照得沿灘新築馬路大工告竣承准蘇松太道蔡照會本局接收管理在案查此項馬路旣旣告成善後事宜在在均關緊要應卽妥定善後章程設捕彈壓雇夫清道燃點電燈凡一切便民之事均係倣照租界章程次第妥爲舉辦除善後章程先經會縣出示曉諭外其尙有未盡事宜亦應陸續辦理以期周妥兹再續擬簡明罰欵章程六條合行抄録出示曉諭爲此示仰馬路上各車夫人等知悉爾等須知租界馬路違犯章程皆有罰款今南巿馬路事同一律同此子民尤應遵行不得故違定章倘敢違犯計該巡勇隨時拘局罰辦本局言出法隨毋謂言之不預其各凛遵毋違特示兹將本局罰欵章程六條開列於下討開一馬車東洋車除係各公館棧房自置自包不計外巡勇如查係車行及野鷄車卽拘到本局罰令報捐領照一小車貨車亦如之一各車夜不點燈巡勇應喝令燃點倘敢違抗由局罰洋馬車二角東洋車小車一角一各車停在路旁無人管理由巡勇拉到本局馬車罰洋一元東洋車罰洋三角小車一角一在馬路大便由局罰洋二角小便罰洋一角一蹧蹋馬路以及電燈電杆鐵欄並不遵善後章程者均由局視案情輕重酌量飭賠議罰 
[研訊流氓兇毆案]  
　　江北流氓華浦如卽華麻子及沈大雙子等在八仙橋左近糾衆行兇毆傷周光祥周學金董合揚董王氏等一干人經保甲局員張二尹飭勇拘獲連受傷人移送上海縣署黄大令諭交值役平安收管候訊各情已詳昨報前日薄暮時大令升坐花廳研訊四圖地保吴桂仁投案禀稱昨晚有素不安分之華麻子等糾合多人在吴國樑車寓中行兇竟將周光祥等多人毆傷保甲局委員張老爺得悉之下卽命小的與局勇前往拘獲移送案下惟華麻子不住小的圖中求鑒大令問事後爾曾否緝訪彼等究因何事肇釁吴保禀稱小的查得伊等因華麻子向周光祥等合會未曾允許因此挾嫌周光祥供稱江北吕泗塲人今年二十四歲現在治下拉包車度日借住八仙橋吴國樑車寓中向來安分華麻子與沈大雙子等皆是安清道友羽黨小的與伊等素不認識去年冬間華沈二人硬向小的合會每月令出會洋二元小的因無力却之以致華等懷恨在心昨日糾合小和尙賴葛子小渭子等以及不知姓名者多人于晚間赶來不問情由扭住行凶因此頭額被擊受傷當時情急赴局喊控局勇到來祗獲華沈二犯其小和尙等則乘間脫逃董合揚供稱南通州人亦住吴國樑處拉東洋車度日華麻子因向小的合會不允挾嫌昨晚邀同小和尙等各持凶器奔來逞兇小的衆寡不敵右腿上被戳一刀至今血流不止嫂嫂董王氏赶來解勸頭面等處亦遭擲傷叩求伸寃大令問曰持刀戳爾者爲誰供稱係小和尙所戳惟華麻子等亦在場動手董王氏供詞董合揚相同周學全供稱崇明人推小車爲生借住吴國樑家兩造均不相識昨晚忽見伊等多人爭鬥小的正欲躲避已經不及卽遭華麻子沈大雙子等擊破頭角求恩究辦吴國樑供年五十四歲江北泰州人現在八仙橋開車寓作晚華麻子等前來行兇將小的家之墻壁擊毁求鑒華麻子卽華浦如供稱鑒城縣人向在治下開設粥店生理素來安分並無入安清帮之事周光祥等前欠小的粥錢向索挾嫌昨晚周光祥等在家聚賭小的前去尋友適伊等因賭打架當將小的拘局送案誣指行兇叩求明察沈大雙子供稱阜寗人亦在八仙橋相近開設車行有楊三者曾欠小的租車錢文昨晚得悉在周光祥家聚賭是以小的前去找尋甫進門口卽遭拘住硬指爲行兇之人送局解案今奉訊供伏求鑒察大令得供飭仵作騐各人之傷仵作報稱周光祥周學金董王氏三人頭額各受擲擊傷一處惟氏傷勢稍重餘均無害董合揚右腿確受刀傷一處大令離座親視一周復向華沈駁詰華等仍一味支吾大令謂衆供鑿鑿何得尙思狡賴華等始俯首求恩大令喝令拖下各責二百权判令沈當堂交洋三元華交洋一元共五元卽着董王氏周學金各領一元尙有兩元給董合揚具領均爲養傷之費其吴國樑之墻壁先着吴桂仁前往修理所需若干來案禀明候著沈大雙子交出判畢受傷各人咸叩謝而退大令飭將華沈分别收所候示 
[拘獲流氓]  
　　本埠爲華洋薈萃之區地棍流氓所在充斥往往藉端訛詐爲害閭閻關道憲蔡和甫觀察深悉此情客臘曾面諭縣主黄大令嚴拿究辦大令奉諭後除飭派快頭薛貴皂頭全順查緝外並出示曉諭在案前日在西門内拿獲著名流氓大金林小金林兩名又在大南門内拿獲混名桂春園之阿二一併押解到縣據情禀報請爲訊究 
[流氓宜辦]  
　　邇來各處流氓横行不法動輒門毆甚至持刀傷人一經拘拿卽逃入法界恃爲逋逃藪事爲克總捕頭所知密飭各包探帶領通班探夥不動聲色嚴密查拿想此後或可稍爲斂跡也○南匯縣文生陸鳳栖前充新聞報館法界訪事後因事遷至美租界虹口自來水橋之北某里去年除夕雇坐東洋車至新閘收債時近十一點鐘行至荒僻之處有短衣窄袖之流氓五六人突然而出將車夫推跌車輛傾翻陸 
 
 

Page 4

 
 
被拉至破屋内閉禁三畫夜日給粗糲兩餐勒索洋銀一百元至初四日清晨將所穿之皮袍褂褫去並在身畔攫去洋蚨三十餘元旋軋至某茶館勒出借票洋五十元始釋回流氓横行不法若此聞者爲之股慄 
[覊犯脫逃]  
　　滬城改過局收押人犯時有脫逃前晚總巡局發下著名賭棍高和尙地棍李海大以及如三等三名到局旋乘看役熟睡之際各毁鐐銬越墻逃逸迨看役知悉已經杳如黄鶴矣局員馬明府得悉遂於昨日函致總局請爲緝拿鍾明府立飭局差人等分投訪拿未識果能弋獲否 
[篙工涉訟]  
　　日前划船户徐連賢赴南巿十六鋪巡防中局訴稱小的在治下新馬頭盪槳爲生與同業王蓮根承裝海運局米糧餘下耗米應照數瓜分王意圖多得小的不從致被糾人將划船拔去不得已來案控訴叩請究追局員潘仲泉二尹諭令地甲傳王至案前晚飭提研訊王供稱小的前與徐合裝漕米徐强將耗米扣留故取伊划船作抵二尹著王將划船迅卽交還覓人保釋 
[索欠起釁]  
　　朱和尙控魏福堂范阿九行兇毆傷由保甲局送縣候訊等情已紀本報前日晚間縣主黄大令升坐花廳命提朱和尙至菜原差朱順禀稱朱和尙頭面受有皮傷並無緊要惟仵作派夥往傳尙未到來大令卽命先提被告詰問魏福生供稱南匯縣人向爲銅首飾生意現住治下西門内與朱和尙爲鄰去年十一月間朱向小的借去畫眉鳥一頭日久不還後向索取伊稱被貓所食願賠洋銀一元五角其洋亦不付下十二月中母親病故時往索仍未歸還邇來小的欲回故里前日在太平街榮興烟館相遇向朱收取朱非但不付反口出惡言時適小的酒後糊塗一時鹵莽致傷朱頭面現求施恩范阿九供本地人爲水菓生理與兩造俱相識前日見伊等索欠起釁小的不忍坐視上前解勸不敢帮同逞兇大令以朱和尙旣受微傷諒無妨碍但魏范二人不應行兇判令各笞二百板一併收押所中候知悔交保 
[贈册綴言]  
　　昨承同仁醫院交來去年清册收支明晣條理秩然足見立法之善而在事諸君辦理之認真好善君子尙其慷慨捐資俾攖疾者得免於殘廢是則本館所深願也爰綴數言附紀於此 
被 
 
 
 

Page 5

 
 
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黃浦灘第六號門牌便是庶免差錯否則設有其人以假亂眞甚或冐稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閱者察之 
[陸地神仙]  
去臘二十三日長發棧一號有湘南異人道號衡麓山樵挾石室書負照妖鏡雲遊訪友來遊滬上榜其門曰相驚天下聞者以爲術士之狂言初不介懷旋經劉愼初觀察延視所决吉凶旦夕歷歷不爽旣而鄭陶齋觀察變服往試燭幽探隱亦覺神乎其神觀者駭然致令太史公汪夢泉與余易齋方伯聞之到館索相動筆若寫生平事開言如見肺肝然昨又有蘇州李子華天津趙小山兩司馬偶遇片言句句驚人非徒心悅口贊之不睱且以陸地神仙目之館中有某制軍贈對聯云相天下士另具隻眼讀古人書別有會心斯言誠不誣也近日其門如市英賢豪俠之士所宜爭先快睹一决終身出處如何 
[申興洋行經理各貨]  
啓者本行經售日本大阪平野紡績公司棉紗有馬牌爲記切勿誤認在中國惟本行專誠經售日本各廠牌子棉紗及紡紗廠用機器上一切零星物件火油音誠打米機器不論脚踏手搖火油音誠拖帶均可又絲布絨布自來火雜貨等均可價亷物美定貨迅速　貴商賜顧者請至英租界九江路四號門牌本帳房面議可也 
[日東洋行棉紗批發]  
啓者本行各牌東洋棉紗運銷中國久巳馳名揀選上等棉花精益求精價亷物美誠信無欺倘蒙仕商賜顧者請到二洋涇橋法書信館隔壁認明本行招牌不誤 
[格致新報舘]  
在上海新北門外天主堂街廿九號每月三冊大小頁数略仿時務等報有博通西學歷居歐美大學校敎授之敎士等相助爲理專講各種西學兼譯中外新聞撰述時務論說又有答問一條有志西學者卽可寄書問難隨於報中答覆但信資自給報後亦登告白細章面述本報准於二月廿一日出報先送一期每年報價四元零售每本一角三分外埠酌加寄費如有願爲經售者准扣報價二成祈以住址函知本館信力自給先寄首期若干冊以後有現欵寄下始源源寄上 
[公平洋行保險]  
啓者本行保險向例多年信實而行今告者現下加保號棧住財產貨物保價格外公道望欲保者祈請至本行面議可也特此佈告 
[匯豐銀行告白]  
啓者本行收足資本洋一千萬元公積洋七百萬元另議定備用股本洋一千萬元總行開設在香港分行在倫敦厦門暹經包帶維亞孟買加拉吉打古隆北福州荷蘭漢口神戶長崎意陸伊羅禮容呂宋紐約檳榔冷宮西貢舊金山新加坡蘇拉巴啞天津北京橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞　　光緒二十三年十二月十二日 
[杭州電燈公司招股啓]  
杭州電燈公司改歸裘君吉生經理託本行代爲招股並向德國著名西門子廠定購機器業巳登明各報茲因公司招有股分若干擬先試辦惟內地紳商只能就近購取本行收股給票或嫌不便嗣後內地附股　諸君卽向公司取票上海購股向本行取票均以電燈公司戳記爲憑不必本行簽字其 
所收股銀統歸公司收存以昭劃一其餘章程仍照前定　　上海信義洋行啓 
[蘇貨春盤增價]  
因絲經昂貴不敷造本公議於戊戌年元旦日爲始槪售蘇尺無扣照上年多盤花素累緞每尺實加銀三分餘貨一例提加特先告白上海雲錦公所啓 
[上洋三茅閣橋棋盤街飛鴻閣書林發兌家藏鉛板銅板石印各種書集]  
大紙粵雅堂叢書卅集洋五十元五色批杜工部詩集四元三色批韓詩四元何批跦本文選四元馮註蘇詩四元周氏醫學叢書十元周氏評註醫案一元二角周氏王叔和脉經一元六體齋醫書十種四元外臺秘要四元入幕須知五種二元黃氏醫書八種一元二角本草從新四角騐方新編一角八大生要旨一角醫林改錯一角半續西學大成三元萬國公法會通四角决疑數學六角西學考三角足本東萊博議四角大字古文雅正七角小題淸華初二集三角編目容齋五筆一元續分類尺牘八角六法大觀畫譜四角神相鐵關刀二角半測字秘訣六分繪圖綴白裘十二集三元目連救母四角龍圖公案三角萬法歸宗三角名目繁多不及細數另備書目賜顧者請向本莊購取可也　　本莊啓 
[華俄道勝銀行告白]  
本銀行蒙　國家批准備足資本俄金六百萬羅卜合華銀六百萬兩總行現設於俄京定於華歷光緒二十二年元旦在上海黃浦灘二十九號開設分行卽前法蘭西銀行原底該行經手事件自元旦起歸本行接辦本行專作銀行應辦諸事 
本行備足資本俄金六百萬羅卜合華銀六百萬兩專作代客欵每日往來者按日計算及存至一年或半年者來行面議並作押欵及零躉匯票等事匯票可匯至各國大城域及各商埠若匯至俄國更爲利便 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[負債輕生]  
　　杭州某甲向業成衣家居吉祥巷子某乙亦克紹箕裘雇用夥友教人終日辛勸生遞　不落寞去年乙爲匪徒所誘日赴博塲而五木無靈屢屢敗北因將牀頭人妝籲一切變錢作抵尙屬不敷甲雖屢加訓戒終不肯改以致氣忿成疾店中無人經理生意日見清淡年終時諸債畢集乙以無可抵償追悔莫及除夕私購阿芙蓉膏吞服幸某夥見其形色有異冉三駱詰始得其情因命人舁至西醫處解救得以不死而神魂顛倒類若瘋癲甲亦憂急非常病益加重肅逋者于于而來見此情形祗得奶避三舍 
[奪燈被責]  
　　金陵俗尙每屆新正二日卽有人製成紙絹各燈在元寗兩學文廟前及評事街箮橋巿等處夾道羅列待價而沽人物鳥獸花草蟲魚栩栩如生惟妙惟肖長安燈巿當亦不過如斯然有一種陋習凡賣燈者在某處求售開巿之日必先　彼處無賴子作護符此中人謂之坐地虎納費百文或千文乃可相安無事否則坐地虎必嗾其醜類多方肆擾不飽其懲壑不止履 
後三日某甲在文廟前手持仙鶴燈往來喚賣坐地虎四順子向索例規錢百文甲以小本營生卽將四燈全售　難獲百又之利蜿言乞免四順子怒上前奪其燈飛步而去甲疾馳追及握其髮辮兩相爭持固結不解適採中局陳大令拜客經過甲大聲呼寃 
飭差將兩帶帶局訊問以四順子索詐不遂當街搶物直與盜賊無異本擬送縣姑寛判令荷校一月發犯事處示衆燈則父甲領可 
[以死塞責]  
　　天津訪事人云日本人在津購麫俄人側兼購雜糧取多用宏以致價日昻貴現在河凍無可交易然已倉 
一空價值仍有加無已其生意最大者則城西某機器磨坊也初不過在津貿易嗣則以麫連往仕本然後收　比返津時查悉所收洋銀有不能行用者急冋介紹之某洋行饒舌洋人謂爾不於當時查出今兹遠隔重洋安能退換執事人語塞乃函致日本向原人根間不料日人非但不認且謂麫中攙雜麩麥尙需退換不得已乃向北洋禀訴王夔帥以其接濟外洋糧食有干禁令不之准理而津人亦深惡痛絶並無爲之代抱不平者執事人以被累不堪遂於去冬臘月十三日潛　鴉片烟以一死了事隨禀請相騐草草成殮吁亦可慘矣 
[風高吏部]  
　　沙巿便河橋某酒坊武帮范某所設也去年臘月十三日有同鄉友由宜昌退斾客囊甚裕路經沙巿欲　范爲居停主人范以鄉誼不能却請下榻於左廂友遂將行李搬進談論之間適有一梁上君子在彼沽飲聞之正悉入後卽穿垣行竊孰知誤入有廂暗中摸索得一巨甕聞之酒香撲鼻飲之甚醕不覺酩酊大醉抱甕酣眠天甫明坊中人起視見右廂房　虚掩人視之一大漢倒臥於地宿酒未醒知行竊而爲酒所困署乃將兩手反縳拳以老拳事爲范某所知此以賊不竊物而盜飲頗畢史部風懲之殺風景矣令縱去之詎料賊尙兩眼如餳身軟無力　蹌至大門外頺然而倒一驚始醒見有圍觀者乃　奔而逸 
[茶肆發封]  
　　邑廟春風得意茶樓因彈唱淫詞兼買女茶由保甲總巡鍾明府前往　獲茶博士及飭傳執事姚來元樓主杜榮桂再三不到前日遂飭差押令停歇聽候發封 
[書畫被焚]  
　　日前英租界三馬路失慎五鳳樓裱畫唐亦遭殃及英界公廨讞員張賡三直刺適有名人書畫　幅囑爲裝池遂被祝融氏一同收去事後直刺飭差姚恒往查姚遂將焚餘之紙取回呈明候示 
[其愚難及]  
　　前日英租界仁壽里不戒於火伶人汪桂芬適住是處赶卽回家口宣佛號并懷曰玉佛像一尊而去餘物皆置之不顧迨後火熄汪伶家未被延燒遂又入内將所存物件一律搗毁同伴咸以爲異詢其何爲答稱罪孽深重自應燒毁今雖而恙然已非我之物矣雖竭力勸阻堅不肯從噫其愚真不可及哉 
[馬路善後局瑣案]  
　　前日馬路善後局會辦孫星垣直刺升堂判案時有石松泉者貿然投案呈遞禀詞以十二圖副保康濤在外索賄聲請提究等情直刺向之研訊稱小的向在南馬頭替人收買螺螄藉以餬口日前友人陸阿生步行馬路中與捕勇撑拒已蒙大老爺訊責矣不料康保瞻敢婪索重賄小的見而不忍是以來案控呈康保禀稱小的雖與石相識然從未往來前年其人曾犯事收押改過局未幾倩人保釋直刺謂石曰據爾所陳理應陸來柔控告本委方可將該保從嚴究辦何陸甘心隐忍而爾反平地生波乎石俯首不答直刺飭捕勇驅出頭門石仍呶呶凟訴并高聲呼寃直刺大怒喝令重責石始稱小的自知該死以後再不敢多事矣直刺命揮之使出不准逗留○日前周龍青吴和尙兩篙師同在大馬頭畔馬路鐵欄上向浦中便旋四十二號捕勇見而喝止二人不服與之爭扭致將號衣撕破捕勇急吹號呌旋由他捕襄同解入局中昨日午後兩點二刻時直刺升堂研訊　勇　案禀稱小的奉派在大馬頭楊家渡等處巡行見周吴在鐵欄上大便因之照章喝阻不料反被兇毆并將號衣撕破周供稱小的係本邑人曾在大馬頭當駕長代人裝運糞土前日因未諳馬路新章以致犯此吴供稱小的係周之外甥是日聞周與捕勇打架力爲解勸致被悮拘直刺判令將吴從重笞責二百板周笞責一百板諭令覓的實人保去旋有計南全者投案訴稱小的在洪昇馬頭一帶當渡夫頭目願爲周吴具保直刺准之○前日董家渡畔恊記竹行執事人命潘蘭生蔡和尙二出店人負竹竿　某　行經馬路十九號捕勇嗔其有礙行人叱令避去潘蔡不服致被拘入局中昨午直刺飭提研訊潘蔡同供稱小的等均本巴人前日帅董家渡負竹竿登岸行路稍遲捕勇卽前來喝阻小的等偶然爭執尚求大老爺曲意矜全直刺喝令各笞責一百板著其改過切結然後交行主保釋 
[英界公堂紀事]  
　　周鳳歧扭許鳴慶至公廨控稱圖賴會洋值日差盤詰情由知因賭博而起遂出不理○昨日三百五十五號華捕送男孩王阿慶至公廨禀稱此孩在途啼哭不肯回家是以送請安揷隷役詢之王阿慶稱在木作習業被師毒毆不堪其苦無奈逃出遂禀知直刺著暫留候示 
[美界捕房紀事]  
　　江北某邑人王春林在華順碼頭爲小工近以入不敷出以致家計日漸哀落不得已效妙手空空兒之所爲昨日正在工作瞥見無人遂將檀香一枝竊負而逸適爲包探傳阿金所見向之盤詰言語支吾因將人贓一併帶入捕房押候究辦○寗波人吴阿大張阿土二人昨日在西華德路一百五十七號門牌屋内擺設賭檯誘人賭博正在呼么喝六興高采烈之候適被二百四十五號一百六十八號二華捕所見上前拿獲拘入捕房押候解送究辦○無錫人王鴻玉前因聚賭犯事拘押縣署經上海縣黄愛棠大令飭差遞解回藉今又潛蹤至滬藏匿於裹虹口朱家木橋相近糾人聚賭昨被四百六十五號華捕訪聞報知 
房捕頭立飭各包探前往將王拘入捕房押候解送英界公堂訊辦○寗波人趙某僑居裹虹口狄思畏路開設趙德大槽坊附近鄉人某甲以時在新正賭興勃發糾集流氓數人團聚室中抽頭聚賭適路人紛紛滋擾攘臂榻爭甲等悮爲捉賭遂各抱頭鼠竄而去中有乙丙二人避入德大酒棧内不意東衝西撞致將酒甕盡行撞倒棧主向之理論乙丙二人不肯承認棧主乃喚巡街捕至歴訴情由巡街捕轉禀捕頭飭各包探查明核辦 
 
 

Page 10

 
 
[官報]  
　　光緒二十四年元旦至初五日大理寺少卿盛宣懷由湖北來卽辭赴滬蘇松太道蔡到卽辭行儲憲陸辭行通知赴清江後至金陵上海於　六日起　丁　　　　　　吴曾　張文壽余宏唫中午舉人曹元忠癸已舉人蔣楙瀚均辭行會試知府舒體元由　運滬局來卽辭太湖水師營務處提調前無錫絲吴觀樂由東路巡　　　　　　　爾准徐海各屬　查鋪遞差並謝奉委海運滬局差卽辭又鄭述祖由震澤絲捐局來正任江陰縣劉有光由江陰回知縣事嘉福禀知赴　澤催提　　銀兩回　金　　　　　　發審局差又周恩楙由宜荆釐局來又莫鎮疆由車坊釐局來上海洋務局委員候補知縣戴運寅專丁禀知由湖北賑捐加同知銜蘇州府照磨湯　楙禀謝奉　　　　　　縣丞缺　丞傳錫　禀謝試用期滿奉飭甄别加考詳咨留省補用又范景賢禀知到北路西叚冬功差又陳昌先銷北路西叚冬阞差又楊寳　禀知赴上海　捐局　　　　　奎禀知奉飭留蘇差委巡檢孟繼　禀謝奉委南進縣保甲差卽辭福山總鎮韓晉昌管帶太湖水師差左營陳正珀又後營黄一桂管帶浙西鹽捕水師左　吴　正　　　　廣升管帶蘇防右營周遠明常州營遊擊李永陞均到卽辭行 
[西官報]  
　　銅鼓營同知許司馬萃缷事回省就醫昨已禀到卽禀謝准調補景德鎮同知行知願標後營右哨千總戴千戎淡珖在任病故遺缺經德靜同中丞查有現　　　　把總事寗部營把總潘把戎廷棟堪以拔補王明府祖彛代南昌下鄉公幹並謝拔委一次行知鄭别駕紹康缷辦角山　卡回彭明府聰瑞起服來江禀到吴明府國珍　　　　葉孫明府如賓邵明府作賓俱解東北邊防銀進京王守戎體元由山東省親回何少尹作澍往臨川崔少尹振聲往靖安姚少尹光運往建昌俱催稅契回魏少尹紹節　　　　地丁回胡參軍壽往進　朱少尉往金谿俱催道欵回樊少尉肇芳吴少尉熾生俱辦新建粥廠任少尹道遠徐少尹念　俱辦南昌粥廠陳少尹子健往義寗八疊可視　 
 
 
