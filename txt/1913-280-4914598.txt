# 1913 - 280 - 4914598

 

Page 1

 
 
通信 
[瑞士改革選與法之運動（續）（游歐客）]  
　　千九百十年再以改革選舉法案付諸赫費罕登十月十十三日投票結果計反對者二十六萬五千一百九十四票贊成者二十四萬零三百有五票就中計贊成者十二聨邦反對者十聨邦仍不成立然其反對票之多數僅二萬五千左右是較十年前这赫費罕登已大進步此次請願書簽名乃至十四萬二千二百六十三人下院大爲感動至有議員五十人擬提出一比例代表制之草案後經大會以八十九票反對四十四票不能成而上院亦以二十一票反對十四票即此可見議員與人民並不一致在民間之贊成反對數幾相等而下院之反對者反較贊成者多至三倍以上無他進步黨之政權不肯讓步而被選人不必盡爲選舉人这縮影也本年當有第三次之赫費罕登運動改革選舉法者已大會於奥爾登其演說中均稱此次實較上兩次更爲進步重以下院通過葛達爾條約民心憤怒有天然之反激簽名請願之人頃刻已滿五萬將來或達二十萬以上亦未可定其反對比例代表制者則謂倘贊成者之多數僅多反對者一票此制遂克成立豈非仍以多數壓制少數與比例代表制之精神相違異乎而答之者則曰吾黨主張比例代表制者非求民意間之比例乃求各黨勢力間之比例故於議院票决一種法案旣經决定之後無論多數少數均有服羲械務並非於意見不同者遂當另定一律不過於通過法案之時務須各黨皆有代表相與研究而已持論極爲精透按反對改用比例代表制者自以進步黨爲主然在各聨邦中率多行比例代表制其有進步黨占優勢之聨邦對於比例代表制亦甚滿足誠以此制能令大多數黨及最少數黨均有利益在大多數黨以爲此制推倒政府常較大多數代表掣爲難政治情態略爲穩固在最少數黨以爲此制得出代表參預政權不至全爲大多數所壓各得其平自能相安小國中立更在聨邦無野心之政家思握大權起而行其所志不以牽制爲苦若在大國則其情勢相反此英之張伯倫所爲聞人談及比例代表制而掩耳却走詆爲政界不祥殆莫甚於是者也惟此不祥之物但經試用之處無不心悅誠服瑞这各進步黨在各聨邦旣不反對此制而中央之反對力遂因亦逐漸減少馴至本歲改革選舉法案乃有一日千里之勢進步黨關係密切特開本黨大會於汴勒地方預籌對付之策在瑞各政黨中進步黨勢力至大手握中央政權六十三年全歐無論何國無足與比肩者此耳理由何在則以社會黨發達太遲自由民權遠非他國所及自有歷史以來即以中級社會爲全國之中堅因無大資本家故保守黨亦僅及於宗敎而目（未完） 
要件 
[工商部修訂辦事通則]  
　　第四章權限及責任 
　　第二十四條各項文件均須經次丰核閱再呈請總長核定 
　　第二十五條凡總長委任次長辦理事件以及關於部務例行事件得專由次長核这施行 
　　第二十六條機密事項由總次長指煊秘書擬定辦法呈請總次長核定但有應行與各參事司長協商者應以嚴密之法授受或由秘書親携商辦 
　　第二十七條各廳司應辦一切事務司長及廳这科長均應承總次長之命行之 
　　第二十八條各廳司關於委任權限内之事項得專决執行之其委任條項另以部令規定但委任權限内之事項如有關係重大或難於解决者仍須取决於總次長 
　　第二十九條各廳司事務有互相關聨者應由主管各司及廳之主管各科具案與有關聨者協商若彼此意見不同時應卽請總次長裁奪 
　　第三十條凡本部直轄各局所事務各局所長須與主管廳司協商然後呈請總次長核定施行 
　　第三十一條凡未經宣布之一切文件主任員應負嚴守秘密之責不得漏洩 
　　第三十二條一切文件非得各廳司主管者許可不得鈔給他人或使他人閱覽 
　　第三十三條參事司長秘書對於主管事務之處理及部下職員之監督均應負擔責任 
　　第三十四條各司及總務廳各科得擬訂各該司科辦事細則呈請總長核定頒行 
　　第五章部務會議 
　　第三十五條每星期一由總次長如集職員開會議一次但有特别事項諮詢時臨時召集 
　　第三十六條部務會議以總長爲議長如總長有要公得由次長代理 
　　第三十七條召集職員以左列爲限一參事二司長三秘書 
　　第三十入條會議事件分左列四種一總長或次長交議者二第三十六條所列職員提議者三關於工商礦政策者四法律命令案及各項單行章程之規煊須得同意者 
　　第三十九條除第三十六條所列職員鍞會議事件之承辦員經主管長官呈請總長許可者亦得到會陳述意見成報告 
　　第四十條會議事件之大要應於星期六以前繕印分送列席人員以便先行研究伹臨時發生之問題不在此限 
　　第四十一條每次會議之事件及列席人員應由秘書載入議事錄 
　　第四十二條凡專屬於各廳司之重要事件得由各廳司召集所屬人員會會議 
　　第六章辦公時刻 
　　第四十三條本部辦公時刻以部令定之 
　　第四十四條各廳司立考勤簿各員每日到署均須畫到月終呈送總次長查核其考勤規則另定之 
　　第四十五條各員因病或不得已事故得請假其請假規則另定之 
　　第四十六條凡星期年節與國慶紀念等日及平日辦公時刻之外收發所員應輪流値宿其値宿規則另定之 
　　第四十七條辦公時刻凡有賓客來訪除因公預約外槪不接見 
　　第七章會計 
　　第四十八條本部需用一切經費由總務廳會計科管理之 
　　第四十九條各廳司需用經費應於前月二十日以前擬定預算案送由總務廳會計科彙造成册呈總次長核屈時憑條向會計科支取 
　　第五十條本部職員俸給每月二十六日發給其到差在本月十五日以後者按日數計算 
　　第五十一條總務廳會計科經發俸給簿按照審計虖規則辦理 
　　第五十二條本部職員因特别事故預請支俸者其數目無論大小均須開具理由由會計科呈總次長核准所支之欵於本月月俸内扣除 
　　第五十三條凡部中購買物品曁土木修繕先由總務廳庶務科估定價値通知總務廳會計科數在十元以下即由總務廳會計科决定百元以下由參事及秘書中指定一人爲稽核會計員核定之百元以上呈請總次長核定 
　　第五十四條支出欸項無論大小均須取傾收條編號保存其簿記上支出各項下均須註明號數與收條之號數相合 
　　第五十五條凡收入欵項本部指定之銀行存儲凡本部直轄各局所領欵時須會同主管司長呈請總次長核定 
　　第五十六條第月十日以前總務廳會計科應將上月收支各欵造具决算清册送參事廳審查後呈總次長核閱 
　　第八章庶務 
　　第五十七條各廳司需用物品由參事司長及總務廳科長開列清單向總嵍廳庶務科領取 
　　第五十八條本部所有物品由總務廳庶務科記入物品簿中如有添補及毁壤者每員須造具清册以備查核 
　　第五十九條凡關於清潔衛生事宜由總務廳庶務科掌理之 
　　第六十條本部夫役之雇用斥退及分配一切事務悉歸總務廳庶務科管理 
 
 
 

Page 2

 
 
　　第九章 
　　第六十一條本通則如有應行修改之處得由參事司長秘書隨時提交部務會議呈請總次長核定 
　　第六十二條本通則自全布日施行 
時評 
[近日發見之異事（冷）]  
　　近日報紙常有出人意表之異事發見如遠東之大秘密會中日之同盟說重慶黔川之兵交閧鎭江張勳之兵圍擊英　南京殺盡日僑之謠以及劉冠雄婿之被人暗殺曲折放誕使人信不可信而疑不可疑其殆所謂亂世之妖孽也耶然而我且以爲是常事而所可異者尙在此數者以外也張勳之在南京張勳果願在南京也耶如以爲願曷爲而辭職如以爲不願又曷爲而不去政府之命張勳在南京果願其久居於南京也耶如以爲願曷爲而有長江巡閱使之說有赴蒙之說如以爲不願又曷爲遲遲而不發政府而欲去張勳果爲其有妨於外交有害於人民耶如以爲是曷爲而尙欲留之以待其闖禍如以爲不是又曷爲而欲俟日人之交涉了後方肯去之也此皆時事之可異者也况乎去張勳之實不行而說甚傳於是張勳派重兵以守紫金山及天保城矣其心果欲何爲也有匿名書以言殺靈城中日人矣其事何可駭也咄咄異事 
[命令]  
　　九月二十日臨時大總統命令國務總理財政總長熊希齡呈請任命姚傳駒署賦稅司司長應照准此令國務總理財政總長熊希齡呈稱庫藏司司長錢應清辦理不善物議沸騰擬請免去本官聽候查辦等語應照准此令國務總理財政總長熊希齡呈請任命賈士毅兼署庫藏司司長應照准此令據多倫鎭守使王懹慶電稱哈噶蹋拉曁奎素兩役陣亡軍官請予優卹等語丁兆喜許桃淮田炳南王鳳山等四員均照陸軍上校例給卹用昭激勸此令 
[專電]  
　　北京電張勳將任長江巡閱使以有人向袁總統言可俟中日交涉了张發表故稍緩馮國璋之督寗已無疑義 
　　北京電袁總統昨日語人極斥金錢運動總統之非謂世界豈有捐班總統倘有不法招搖可即起訴 
　　北京電俄國又向中政府新提五條較四條更烈有蒙古國字樣 
　　北京電國務院審查軍事卹賞費之在預算外支出者（一）已用出者要求辦一軍需特别决算（二）另辦一善後特别預算熊總理以前此所提預算與已政策不符擬撤回 
　　北京電審計處昨习議將劉冠雄及陳振先領受兼俸據實報告國會 
　　北京電溥偉確將到京自陳與宗社黨無關政府派寳煕接待 
　　北京電劉冠雄昨日（二十四）到京 
　　蘇州電韓民政長因重事方餉需無出擬暫借各縣地方附加稅常熟武進無鍚華亭各六萬元江陰南匯上海各四萬元出立借據於本年征起忙漕　儘先歸還昨（二十四）已電飭各知事尅日議妥電覆 
　　丹陽電張勳委前清大挑班楊沿楷爲金壇縣知事已有紅諭到壇不日接印 
[特約路透]  
　　北京電外間盛傳現駐漢口之日軍及日政府新近派往該地瓜代之新軍將留駐至十一月惟日使署曾正式宣稱滿期之軍將於十月初旬回國又傳中政府現力勸張勳赴蒙統帶軍隊聞政府願以大軍供其指揮以拒内犯之蒙兵及鎭剿蹂𨈆� 
内蒙之大批匪徒 
　　北京電陳璧之姪陳葆泰譯音海軍總長劉冠雄之婿也八月三十日忽失所在據僕人聲稱已離北京旋有僕人兩名不辭而走劉冠雄曾由滬來電命緝捕逃僕至今未獲昨有一僕在寓汲水見井中有一屍身用布包裏發而視之知係主人且身縳巨石按陳爲陸軍參謀部有名人員今無辜被害京人士頗爲驚詫 
　　北京電亞西亞日報評駁鹽政新制謂目下並不先爲試行萬一舊制已廢新制無效則恢復舊制又將消耗巨欵云 
　　神戶電某輪船由大連駛抵此間頭等艙内有一美少年自稱年僅十六有人見而疑之乃向盤問旋知該少年實江蘇傳文郁（譯音）女士聞前年光復時該女士頗爲出力此次赴日乃代表中國女子參政會運動此間名人贊成女子參政權 
　　東京電京都警察局拘獲一犯匿於外交省身藏火藥現疑其希圖行刺外交大臣牧野男爵 
[譯電]  
　　北京電馮國璋將於日内赴寗外問有馮將任江蘇都督之謠 
　　北京電衆議院定今日討論北京即行解嚴之動議 
　　北京電北京大學開學之期旣定怱臨時變動敎育總長汪大爕於行開學禮前與各科長會議决議暫開豫科停辦正科蓋因經費支绌學生屢起風潮及科學程度不及格之故該校校長何燏時及各敎員今日已向汪大爕提出抗議豫料何汪二人中必有一人辭職 
　　北京電德國公使西康杜夫男爵及一等書記瑪爾桑男爵明日擬小游山東青島 
　　北京電袁克定定下星期赴海外就醫 
　　北京電據柏林某報載稱中國已與日本訂定密約中國如與俄國開戰則日本准中國由南滿鐵路運輸軍隊日本並擬在蒙協助中國拒俄引渡現住日本之中國亂黨及即承認中華民國中政府則稱此說實屬不確中國國勢甚弱斷無與他國聨合拒俄運理且决議維持中俄邦交而同於日本云 
　　塞京電據政界宣稱本月二十二日亞爾巴利亞人與塞兵兩隊在堤白拉地方惡戰兩小時塞兵已向里乞伏退走亞爾巴利亞人從戰者目下共有六千塞政府已調集預備兵兩聨隊鐵路今全供運兵之用 
　　芒京電塞芒兩國已會同防禦亞爾巴利亞人之犯境 
　　布京電塞兵與土耳其之巴希卜沙克人曾合擊布國邊界斯特納里柴境之哨兵 
　　墨京電墨西哥亂黨在薩爾的洛以炸藥炸毁火車一輛死官兵四十人搭客十人 
　　倫敦電倫敦日使署參贊小池君今日啟程由西比利亞回國繼阿部君任外交省之政務局長豫料十月十一日可以抵國擬於即日到任視事當時使署職員及日僑代表至車站送行者頗衆 
　　柏林電法總統卜横卡爾擬於十月初旬赴西班牙小游數日期内西班牙海軍艦隊將舉行閱兵式 
要聞一 
[張勳兵隊之禍機]  
　　文滙報云今日下午得悉昨日下午鎭江曾起一頗足驚人之事端蓋有張勳之兵數人入英租界與街中之警察稍起衝突其原因及實情猶無所知惟聞行兇之人卒被拘獲無何有兵士多人觀其號衣知係張勳之兵擁入警察局或傳已將曾與兵士衝突之警察一名殺死惟迄今尙未得有確信 
　　字林報載二十三日南京訪函云聞前夜日領事署接一揑名信謂定於昨日殺盡城内日人日人於是卽異常忙碌日領事署日本郵政局及各商店雖已派有日兵保護而日本水兵仍紛紛入城日領事與北京日使署來往之電報亦殊忙碌張勳已派大軍駐紥紫金山天保城並運去子彈甚多城中表面殊爲安謐惟徒爲荒凉之寂靜耳而其内容則極紛亂華人皆信禍機濳伏恐一旦發作將更惡於前外人殊無法可以消釋彼等之恐慌蓋彼等前謂張勳之兵入城必大肆刦掠後不果出所料也前數日各城門皆有兵士嚴密把守平民雖携帶小包者亦不能出城而空身離此者實繁有徒目下遷移者仍未停止北京派來之警察一千二百名業已上差狀殊赳赳似可維持秩序惟能否約束張勳之兵尚屬可疑張勳之兵每日仍有犯刦淫之案者賑務現分數種方法實行辦事極形困難蓋受殃最重者悉屬顧惜體面之中戶人家彼等自不肯述明苦况也浙人所助之欵五千元言明賑濟寗城同鄉現由外人數名幇同浙人分散且嘗發現可慘之難民甚多前寓此間之外人現多回城 
[駐鎭張軍幾釀巨變]  
　　鎭江通信 
九月二十四號午後一時駐鎭張軍某營兵士甲乙二人由京畿嶺各坐東洋車至江邊洋馬路下車後短給車價車夫向之補索二兵扭住車夫肆意毒打斯時西巡捕房站岡華捕見之以其違章並向二兵勸說稍補車價了事詎該兵野蠻過甚致起衝突卽向華捕亂打華捕急鳴警笛一時各崗華捕聞警紛至當將二兵拘八捕房報告西總捕頭核辦少頃同營各兵立即紏集數十人各持實槍聲勢洶洶擬擁至二馬路西巡捕房報復並揚言欲將該捕房搗毁幸西捕頭預令各華捕將各馬路口栅欄槪行緊閉以禦其鋒租界中外各商店洋行深恐各兵聞鎗均將大門關閉免受其害此外租界肩貨小工等亦紛紛逃避未幾租界總巡吳小亭君曁該營官長聞信趕至妥爲彈壓並令各兵一律歸營一面商請駐鎭英領事德爲門君轉飭捕房將拘留甲乙二兵釋回懲始免釀成重大交涉云 
[南京善後紀（南京快信）]  
　　孫詞臣創辦之南京救濟銀行今日已開幕其辦法先借資本與被搶之各錢舗勸令於十月一日同時開市以維市面昨日南門内鷹府地方有居民被搶經縣知事拿獲二人立即正法並將首級懸該處示衆又南門外原山鎭亦同日被搶經董事帶民團拿獲四人送江寜縣今日亦訊明正法日内笪橋市每日殺人惟所殺者皆係流氓並無一軍人 
亞細亞火油公司擬投資南京被搶之各商店已誌本報茲悉該公司一爲擴張販路起見一爲抵制美孚營業上之勢力起見已撥有鉅欵來寗其對於各商店約分上中下三等上等借資千元中等借資六百元下等借資三百元惟聞各商店多有不顧借外人資本之意津浦路貸捐歸交通部寓征於運張勳未加查察派員在浦口設局昨已照部電將該局撤消矣省行政公署今日已於門前加設巡警崗位署内已粉刷一新並已有蘇州派來之梁公約陳式一在署内清理卷宗以備韓民政長到署辦公矣馮煦魏家驊諸君組織之南京救恤會今日已將救恤章程通告居民凡城内被搶人戶欲作小本營生度日者赴會領補助金自一元起至三元爲限度如有體面士民不願領欵者並可邀保來會商議借貸本會按其被灾之輕重假資金其數自六元至十八元限半年内分期歸償婁國華雖經商會具保並未釋出昨已定監禁之罪惟此案未經司法法庭不知如何定罪也（按婁國華號子青光復後曾任中西醫院院長此次以面告張勳張兵搶刦不諱致遭此禍） 
此間聞韓民政將縮小行政公署範圍並有將敎育實業二司歸併内務司兼辦之說下關一片焦土自江邊起至惠民橋止已無房屋茲聞有某洋商承攬借欵建築房屋商埠局總辦傳君春官擬先從調查入手刻已會同下關商會調查分外商産業寗商産業旅寗商産業三項至商埠局之内部組織則槪未委派一人云 
[各黨對於憲法草案之二爭點]  
　　憲法草案由委員會起草大致業已就緖將來提出會議其中可討論者雖多然均不至成爲各黨執問題惟其中有二事將不免成爲議會中爭論之點者卽一爲總理同意問題一爲總統任期問題是也現在先舉總統案旣經通過任期問題議定在卽原定草案之總統任期僅定六年且不得再選此種限制不惟政府大不滿意卽進步政友各黨亦以爲總統任期各國皆無此嚴酷之限制而中國今日形勢尤不宜設如此之規定主張修正原案進步黨於前日決議主張總統任期照原案定爲六年但得再選與否不設規定其用意至爲深遠而國民黨人則絕對的主張維持原案其意以爲目前形勢彼黨雖無竸爭總統之餘地至六年以後則事未可知故對於先選總統案尙可勉强通　而對於任期問題則頗有難於通融之態度前日議場内一則主張憲法會議規則有審查會一則反是已表示兩黨相異之點蓋主張審查會者意在修改划案有審查會則與各黨協較爲便當也昨日此案　經消進步黨爲貫澈主張計勢惟有出於逕直與各黨協商之一途倘各黨不應則將來必至因此事而在議會成一絕大之爭點可以斷言至同意權問題則聞各省都督中頗有發起反對者但此爲議全部草案時事今日政界尙未注意及此云 
[二十日之憲法起草委員會]  
　　二十日十時至三時憲法起草委員開會茲將議决各節略述如下（一）審計院之組織此議題前次討論未畢未付表决是日繼續討論有主張選舉制者有主張任命制者有主張折中制由總統任命得國會同意者以第一說付表决通過徐鏡心主張由參議院選舉李國珍主張由衆議院選舉以前說付表决通過劉崇佑主張審判員若干人由參議院擇合法定資格者選舉院長由被選之審計員全體互選之通過審計員之任期朱兆莘主張九年一任每三年由參議院改選三分之一王警敬芳主張任期十二年伍朝樞主張終身制以朱兆莘之說付表决起立者三十五人通過（二）憲法之修正屬於何機關衆議皆主張修正憲法之機關與制定憲法之機關向未加討論主席付表决全體起立（三）憲　修正手續朱兆莘主張提議手續略倣臨時約法國會三分二以上之同意或大總統均有提議權惟修正案須有國會議員三分二以上之出席出席議員四分三 
 
 
 

Page 3

 
 
以上之可决此與制定憲法同陳銘鑑亦主張大總統有提議權惟須先經兩院過半數可决方能提出修正案黃贊元主張大總統提議經兩院三分二出席四分三可决可提出修正案黃雲　贊成此說黃璋伍朝樞均謂大總統無提議權黃主張兩院各有四分一以上提出三分二以上可决伍主張照尋常立法手續由兩院通過動議方能提出修正案徐心鏡主張倣美國制度由各省議會三分二提議方能提出修正案主席以各說分次付表决先將黃璋說兩院各有四分一以上提議起立者三十人通過次將朱兆莘說修正案須有兩院議員三分二以上出席四分三以上可决起立者三十九人通過（四）國體問題某君提議中華民國永遠定爲共和國體付表决全體起立 
[共和黨預選正副總統之候補人]  
　　二十日爲共和黨選舉候補總統之期議員到會者六十七人尙有憲法起草委員曁出京者十餘人未能蒞會按定章人數滿三分二以上午後三時即振鈴開開公推陳祖基君主席由鄭君萬瞻報告黎理事長效日來電後主席即指定余紹琴文篤周兩君爲發票員秦肅三王之　兩君爲監票及開票員先投大總統候補人票結果袁世凱君得五十票黎元洪得十七票袁世凱君得票大多數當選爲候補大總統嗣投副總统票結果黎元洪君得六十七票全體一致當選爲候補副總統轉届五時主席宣告散會 
[選舉總統聲中之各政黨]  
　　各黨因選舉總統問題已經憲法起草委員會定出草案六條即行提交兩院會合會討論昨日各黨重要份子以此事亟應於開會之前先將意見疏通妥協以免議場有衝突之現象轉爲進行之阻礙十六日下午七時各黨在衆議院第一審查室開談話會討論此事公民黨進步黨國民黨政友會共和黨超然社皆有代表到會其恊商之結果則以國民共和兩黨昨日議員會討論之結果皆以此次提出憲法案欲求手續上之便利起見不如將審查會改爲審議會其用意則以審查會这結果仍係少數人之意思不能拘朿大會將來審查之結果報告大會難保不生問題若以審議會審查則此種流弊當可免除因審議會出席之人數卽大會出席之人數如審議會能有結果提到大會不過一種形式而已惟進步公民兩黨皆以議員會之結果皆以審查會討論當時不敢以代表之資格變更黨議政友會則以該黨對於此事尙無如何之黨議亦不敢决定可否各黨協商之結果則决定於次日兩院會合會開會前各黨再行接洽一次以便决定一切惟進步黨對於總統任期問題約分兩派一派主張任期五年得以連任一派主張任期十年可不連任兩派主張雖有異點要其對於定期六年不得連任一項則皆表示反對意思也公民黨則以選舉總統時國會議員四分三以上之出席三分二以上之可决一項於國會組織法所載製定憲法人數相反頗不贊成至對於總統任期問題則謂法美得連任我國不必有此限制其主張與進眇步黨頗相類似 
[庫藏司長叢弊之原因]  
　　庫藏司長錢應清以物議沸騰辦理不善奉免官一案茲悉此事頗與國庫局有牽連之處蓋中國銀行旣設國庫局後財政部所收之欵自應交付國庫而發支付命令時卽由領欵人持部令往庫領欵本已直捷了當惟庫藏司並無儲金之庫而部中有欵必交庫藏司庫藏司有權可以或交國庫或交亿銀行此中卽有上下其手之嫌國庫本在中國銀行自應由中國銀行受欵而交通銀行亦往往有代國家墊用之欵財政部若有欵亦可要求國庫歸還從前手續不清交通銀行取欵於財政部不必經由國庫直由庫藏司撥去論墊款之數交通銀行自不及中國銀行之多中國銀行墊三百餘萬交通銀行墊一百餘萬錢應清任庫藏司時不免厚於交通而薄於中國此其一也至國庫局與庫藏司之齟齬尤在支付命令之無理國庫所付乃財政部已交之欵至國家向中國銀行有時通挪乃銀行之營業往來與國庫無涉即使以銀行有時而挪濟國庫應由財政部向銀行挪定劃欵於國庫帳上然後可出相當之支付命令乃庫藏司主發支付命令往往不問國庫有欵若干但遇求欵者索之甚急時即照其所索之額發支会命令往國庫取欵其意蓋以庫藏司不堪債務之累則移其疾於國庫令國庫代爲抵抗此亦舊時官場急而思遁之老法國庫局則按照國庫辦法已不善其所爲　領欵人則持有部令向國庫取欵而不得或庫欵不敷支付之額時大爲騒擾銀行乃營業性質豈能受擾且今之領欵人又多異常强硬舉前清部庫之局面不同庫藏司與國庫局積不相能此又其一也現熊總理以會計司司長賈士毅兼署該司但賈奉令後卽具呈力辭兼職以本司事務繁重又値修正預算之際萬難兼顧肯支付命令官吏兼掌現金出納官吏尤與各國通例不合云云熊總理閱後即派周作民等專管現金出納事宜云 
[北京日報揭載之四國同盟會]  
　　遠東大秘密會之内容已據西報譯登昨報茲將北京日報揭佈之原文照錄於下孫文黃興與日本浪人團提倡四國同盟會其宗旨辦法在中國則以推倒袁世凱爲目的在日本則以推翻現在日本皇室爲目的並聨合朝鮮人抵制日本皇室而伸其民權在英國則以扶助印度獨立脫離英國爲止的在俄則以聨合虚無黨推倒俄皇爲目的待他日目的能達則完全成爲東亞民權之平等然後助安南人脫離法國之壓制日前秘密任上海滙文路開會日本人印度人俄人朝鮮人入其會者甚多並聞孫黃有擬濳回上海之說並議以六十萬元爲重新組織四國同盟會之基本金其總機關部决議設在上海而在俄京聖比德堡印度加打吉大日本東京朝鮮京城則均分立支部云 
[皖省子遺談]  
　　清查各屬財政皖省自獨立取消後所有各屬丁漕釐稅多未報解然其中多有揑報災情並有藉口獨立時爲亂黨搜索盡凈者倪都督昨特通電各屬其文云財政爲國家命脈絲毫不容或紊本都督蒞任伊始亟應澈底清查仰各屬知事各經理迅將經手錢糧契稅釐金等項已征若干現存若干列表呈報聽候提用其尙未完納者非受災之區務迅速催繳以重國課而裕餉源如仍接濟匪用一經查出本都督决不姑寛云云 
　　冒充稽查行刦皖垣西門外於二十一晚十句鐘後有武裝匪徒三人口操北音身穿軍服背荷洋鎗腰懸快炮冒稱某處稽查在西門外將萬成錢莊門喊開云該店有人報告私藏煙土直入櫃房搜查烟土毫無隨將該櫃存儲洋蚨一千餘元擄掠比時該店夥本擬高聲暄嚷因該匪以風炮威嚇只好聽其携取而已該匪將洋朿就復勒令該占僱工負送相隨行至小南門始令該僱工回店該僱工隨暗步其後探其行蹝詎匪等即將贜物在鼎盛油坊旁瓜分該店僱工即報告五區崗警該巡士因勢孤即赴署邀集巡邏多人跟蹝追捕一面電話各區協同緝拿維時東區拿獲一匪該匪卽將洋抛擲滿地有兩匪踰月城而直僅拿獲一人隨將該匪解送警察總廳并在該匪身旁搜出洋寺三百餘元訊供不諱現已解往都督府軍法處訊辦附日内即行槍斃云 
　　申斥自治議長皖屬懹寜縣石牌鎭自治公所議長劉文川等以前辦石脾釐卡經理解崇輝辦事認眞對於地方感情甚篤昨特呈請都督仍委　員辦理此卡當奉倪督批云查地方自治權限自有一定之範圍釐卡乃國稅行政經理去留該議長何能干涉所請着不准行仰懹寗縣傳谕申斥 
[雜評一（無名）]  
　　捐班總統捐班總統此語甚新奇也雖然中國旣　革命賣買亦何妨更有班總統且中國各項票無市價而獨於選舉票反有市價中國人之思想固出乎世界以外也袁總統欲禁之不其反乎中國人之心理哉 
　　中日同盟中日同盟之說政府固否認之矣夫使中國而日即振興兩國之感情不傷日後或能見諸事實亦未可　今則非其時也非特中國不肯以此破均勢以受外禍卽日人亦不肯輕動俄人何多盧哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣西黨人圖謀獨立被破再誌]  
　　廣西黨人圖謀獨立一事已詳誌前報茲又得訪員報告如下廣西柳州府營長劉古香國民黨之魁首也七月時由陳炯明付洋二萬五千元令其在柳運動軍隊乘機起事桂督陸榮廷已人有聽聞令其脫離黨籍許以觀察使一席劉不允陸愈疑之前日陸因事回家都督府忽無故發現炸彈幸陸外出故未傷人僅轟倒牆壁兩幅陸回省後即電調劉古香限其二日到省劉竟置不理旋於九月十三在柳州府宣佈獨立陸榮廷聞信卽派陳師長前往剿辦并知會夏文炳協助粤省龍都督得信後亦擬調第一歸往柳協剿後接陸督覆電謂如此小醜西省兵力足以平之無庸調及東省軍隊故龍都督遂將前議作罷并聞陵都督現已將劉種種罪狀電告中央故中央已覆令取消官職并通飭拿辦矣 
[二陳槍斃後之聞聞見見]  
　　駐港特别通信陳景華鎗斃爲粤省一重要新聞陳景華剛復嗜殺平日行事多違社會心理如拆社壇拆街閘提街坊廟嘗以點電燈禁街坊打醮取締棺材店禁人蓄婢等事皆爲粤人所深惡故一聞其死頗多快心然其辦事敢負任維持地方治安其功亦不可没辛亥反正後民軍充斥於粤城流品溷雜壬子春解散民軍所謂三點會百二友等不允解散屢次擾亂惟陳景華之神於偵緝有以抑之此次取銷獨立時陳炯明等皆逃粤城無主民軍等又將入城惟陳景華之游擊隊力爲抵禦使不得逞故西報於陳景華之保持秩序亦頗爲嘉許自龍督接事於陳景華深加器重陳於構亂者之秘密機關曾迭有破獲惟十五日龍督接中央密電遂柬邀其赴都督府飲宴宴後即行鎗斃至十六午後宣布罪狀人皆爲之一驚據宣布罪狀之言僅錄中央電文言頗寛博謂迭接粤省商民來電而未表出其證據人頗欵之於是傳說紛紛或謂因破獲三府前機關而致或謂因破獲芳草街機關而致或謂由港中機關洩漏而致惟十七日龍鎭撫使覲光到總商會晤談言及鎗斃二陳事則謂陳景華日前曾由港致南洋某埠陳炯明電文一通適陳炯明不在該處此電稿竟爲中央派駐該埠偵探所得將原電寄呈中央是其謀逆事證已極確鑿故中央電令　辦云云是陳景華等之死固由於發見此電然此電文若何公文中未經宣布惟某報僅載其大略則云炯明致景華電云人心未死事尙可爲景華復炯明電有兩龍瞶瞶不足爲慮等語據政界人言則謂龍督頗愛陳景華之才自接中央電後亦曾復電磋商欲爲保全其後未得中央同意有所顧慮故不得不予以鎗斃云據某黨機關報云此次亂黨原定期十五號起事已查得其内部之計盡議舉姚兩平爲都督陳景華爲討龍總司令沈冠球爲警察廳長潘達微爲水上警察長發難之始以敢死隊用炸藥禦濟軍以炸彈攻督署别派爪牙在西關分頭放火使官軍不得兼顧并向西關商店盡情搜括務令全城糜爛而後已若非陳景華伏誅則粤事不堪設想又云此次陳景華密謀舉事係發議於陽曆八月二十五號以前彼黨重要人物大半已往日本及上海仍担任濟餉其在港澳運動者則朱執信及潘達微實主之而省城内地則黨中授陳景華以全權一切秘密機關皆歸節制調遣并許接濟軍餉五百萬日前潘致函與陳其函爲偵探所得實陳景華致敗之一原因此一說也（此說是言發見其函而非因其電矣）據某報接有訪稿有爲陳景華辯者則言陳景華爲龍濟光器重阻抑民軍上省此舉最爲民軍所痛心日來民軍首領已多受撫矣有某重要人恨陳景華足爲民軍之梗特在港中用景華名拍電往南洋致陳炯明而南洋偵探遂據之以達中央此中實有機局其果爲景華之眞電與否實無從查此龍督宣布陳景華罪狀所以但錄中央電文而不援此電以爲證據此又一說也至陳仲賓之死宣布謂其接濟贛匪此乃取銷獨立以前之事論者或謂李烈鈞由贛竄粤陳仲賓爲之保護出境此亦一說也總之二陳之死其於黨見大有關係龍濟光初抵粤時惟於軍界分别淘汰其於用人行政則務爲寛大不問其舊日是否國民黨也故各司長等除自逃者皆無所更易而人心亦安惟近日以來政策因而一變十五以前因謠言日盛搜捕特嚴每被捕者百餘人連日以軍法鎗斃者凡數十居民但聞鎗聲而不聞其宣布所辦者之姓名信罪狀而軍界中尤爲危疑之地位十五日都督府參謀如蕭袓康林伯啓胡光國等皆係砲團反正有功之人亦皆拘留審訊至十六日而始省釋至十六日宣布鎗斃二陳而後則政界有職人員多不安於位内務司長錢樹芬此人原與胡漢民宗旨不合今因二陳之誅已告假將辭職矣交通處長李紀堂港商也實業司長關景燊鹽務稽核處長關景星之弟南洋富商陸祐之婿也此二人自得中央任命方以此爲榮本非甘附胡陳今亦倉皇赴港辭職矣官銀錢局總辦李海雲亦赴港電省辭職惟龍督以其有控案須歸案質明粤西鑄幣局稽核胡清瑞胡漢民之兄也此人向在粤西好走官場原無所謂政治思想彼時與龍督在粤西有舊交故龍督抵任時曾往謁見其家屬亦安居於粤今亦聞於十七日遁去矣前司法籌備處長陳融胡漢民之妻舅也雖辭去司法處長仍當法政學校校長十一日已回堂開學今遁去矣前敎育司長鍾榮光耶敎徒也於取銷獨立時辭職赴港近因暑假期滿回嶺南學堂有偵探查悉當往該學堂查拿適鍾外出後由濟軍分投搜捕鍾聞信逃赴長洲匿宿艇中次早乃搭渡往港嶺南學堂爲美國人所辦搜捕之舉聞美人亦頗有繁言云觀種種與動龍督近日政策似較前日而一變粤省之國民黨激烈暴徒不少倘牽連愈大必至抵拒愈烈故有識者深慮湖北之慘劇或將又演於廣東也 
二陳伏法後各棺店聨行不賣棺材與彼或要喪主將死者姓名住址及何致死逐一書明報區是亦以本人立法太苛故還治其人之身耳及後幾費躊躇始行妥購陳景華子女俱無獨五妾買一養女二妾管家七妾得寵陳死後凡遭其殘殺冤抑者莫不燃放砲竹飲酒慶祝是日無處不聞炮竹運聲最奇者城内舊倉巷某商店燃砲數萬高點大光燈四五枝以爲從此大放光明云兩陳之棺材均停龍王廟十七早陳景華尙未蓋棺十六日陳所辦之女子敎育院秩序紊亂因院長徐慕蘭挈欵潛逃惟游擊隊及警察則甚爲安靜昨報由兵輪水兵押解犯人兩名炸彈一箱交都督府軍法局審訊一節茲聞該首犯名邱子漢次犯乃伊跟人邱前充陳炯明收發兼監印委員陳宣布獨立後派邱帶齋暗殺器具上西江俟龍都督經過以圖要擊邱奉命後住在都城小客棧内爲李偵知將該犯拿獲搜出炸藥一樽曲尺一枝炸彈売一箱所有各件已一併解案云 
[粤省招募民軍可疑]  
　　督理委員之招兵解散各江義勇辦事處前派調查員到惠州茲聞十三號有自稱督理招募散勇委員江澧泉及頭目江少南等往東西江招募散勇兩營查其委任狀係梁所發大略謂奉都督面諭准往招募散勇兩營尅日成軍限兩日編列名册報告以便轉呈都督云云十四號晨該頭目即往鄉招募迨午刻江委員往見隆督辦適是日禮拜不會客坐於招待室有某某代表出而接見江先述來意代表答謂督辦曾接省電僅准招撫各處散勇之頭目効力差遣并未聲明招募兩營且亦未接到都督正式公文似不可造次等語江聞之不勝詫異諾諾而退於申牌時候即雇快船至石龍以便由火車進省回覆聞者莫不欵訝 
　　平亂統領之通告大黃圃現貼有印板字條一張内開爲通告事馮龍標李延前因推覆滿清聨起義師功成後胡陳二逆强逼解散以致各弟兄流離失所今由梁委員轉奉都督面諭准其挑選舊部如願効力者歸營其不願効力者歸麎先此通告凡我弟兄切宜共守文明維桑梓不可尋仇報復擾亂治安馮龍標李延日間即回與我父叔兄弟共負維持地方之責云云聞李於未取銷獨立之前曾由某委爲第八路平亂軍統領乃於十三日招集多人乘坐大船欲假道墟場前往該區警官曉以未奉正式明文實有未便之處遂繞道而去 
[鮑貴卿鎭守蕪通紀]  
　　鮑貴卿奉令鎭守蕪通後於上月三十日自率所部混成第八團由安慶開至蕪湖於大通留駐步兵一營其餘均駐蕪其皖軍則步兵第一旅第二團機關鎗二連炮兵五連騎兵二連駐蕪湖步兵第一團駐大通至蕪湖原駐該處之臨時編組軍隊均收械給資遣散茲將近日安撫情形錄左（一）青陽石埭等處有潰匪六七百人盤聚刦掠當飭皖軍步兵第一團前往剿辦現已平靜（二）宣城有匪兵千餘兵第一團前在剿派皖軍步兵第旅顧旅長琢塘率所部前往收撫繳械資遣（三）涇縣灣沚南陵太平旌德寗國等縣均有潰匪聚集強擾當飭步兵第八團及皖軍第一旅分途前往勦撫現將一律肅清（四）蕪湖大通市面幾停業鮑鎭守到蕪後出示安撫現均開市漸復舊觀（五）連日拘獲之僞司令夏景和警察巡長杜庚并投誠衛右軍左路第四營之僞第三師副官李東標等三名或縱兵殃民或恃勢詐騙當經訊明確有証據遂先後正法以安人心（六）鮑鎭守現督飭所部聨合警察保護地方維持秩序并派密探查詰奸安以消隠患 
[鄂渚近事紀要]  
　　鄂省舉行國慶紀念鄂省民政長夏壽康以十月十號爲國慶紀念日乃民軍起義創建民國之始武昌學校林立當舉行運勤大會以資慶典藉觀學生之程度業經令敎育司轉飭省立各學校籌備運動會聞籌備員已經該司長時象晉委任毛國楝李國鏞陳立生蘇子青四君苮籌備至軍界一方面亦視爲極重大之典已由副總統委蔣秉忠吳肖韓二君籌辦商民人等則由商會警署傳知懸旗慶賀而已 
　　鄂城雨螟蟲之異聞湖北各屬自夏徂秋數月未雨田土龜裂禾苗皆枯各縣農民望澤孔殷而地方官吏又破除迷信不肯祈求於神靈日前麻城長樂等縣鄉民已釀暴動故黎夏二君至不得已亦齋戒祈禱禁屠行香盡復前清成例然毫無效騐人皆謂立心不誠所有武漢房屋因乾枯罹火刦井泉爲涸此等苦旱爲數十年所未見本月十九日午陰雨油然秋陽蔽霡霂空中及暮北風漸大八時頃風雨颯然問天乃雨蟲省垣山前一帶自南樓長街花堤等處佈滿飛點如散花如雪絮約一小時久始息平地積厚寸許蟲色白身長六足兩翼三尾一頭長八九分尾有刺或二或三狀似蛾墮地即死居人見之詫爲神異最奇者該蟲墜地未幾卽變爲吃水烟之火紙灰人不知其爲何名或云此卽毛詩去其螟螣之螟于天乾雜稻中食禾者殆隨風遽集於是歟姑無論有關於災祥否然可爲博物家之研究 
　　鄂黨人仍敢煽惑軍隊黎副總統以近來黨人不靖密圖運動官軍擾亂大局屢被破獲迭經訓誡茲聞心尙不死而運動伎俩驟難消滅是以重申禁令誥誡軍人俾知道守其文云照得亂黨運動軍隊濳謀不軌爲計甚毒爲害最深前經通飭各師旅團營如遇此等匪街徒爲官長拿獲記名提升擢用爲兵士拿獲賞洋百元在案近查兵士中仍有一時不察受亂黨之洋十元即被其煽惑者殊堪詫異試思百元之犒賞欵與十元不名譽之洋兩相比較一則數多而有功一則數少而有罪權其輕重雖屬下愚當能見及於此用特再申前令嗣後如有此等匪徒直接前來運動爾官兵等務須將計就計設法拿獲解送來轅嚴加究辦定予分别提升賞洋以資策勵决不食言當此大局漸臻平定絕不可再稍有破壤爾官兵深明大義切勿再爲所愚也是爲至要 
[鎭江又獲黨人]  
　　鎭江警察廳柳衍齋廳長訪有湖南人熊相一名住在江邊三義客棧係某黨派來鎭江主持運動者卽於昨晚親帶巡士數名不動聲色逕往該棧將熊拿獲並搜出黃興發給通行證白布一方上書諮議員熊相字樣蓋用江蘇都督之印又獲同伴之王子成等四名帶廳略訊數語立卽一併移解城内營務處核辦聞由徐啓修營長復訊以熊　通亂確有証據應即正法其王子成等四名雖與同鄉並非同黨准予交保開釋一面將該廳長破獲情形呈報督察核矣 
[外人論中英藏之西謨拉會議（二）]  
　　英國不設代表西藏政府若得解脫中國覊絆英國不可不取適合新狀態之政策蓋一千九百零七年之英俄恊約不適合現在情形如認英俄兩國各派遣代表於拉蕯似尙空文無補雖此議爲倫敦泰晤士報所主張世人所預測但英國政府尙無設置明文觀於庫禮君在下院之提議略可以窺一斑矣庫氏之言曰對於英俄協商不爲重要更改之提言譬如派遣代表者於拉蕯等事英國所不肯爲也 
　　派遣顧問之預謀依一方面消息英國政府聽從西藏政府委囑因派各種顧問指導西藏政治漸完保護之實其說之當否暫置勿然英藏間有適法訓練西藏軍隊之密約英國軍隊兩個中隊驻屯拉藏（此依英國方面報告中國方面號稱數千）由此推之暫派遣顧問以避與英露協商之牴觸或爲其實情耶 
　　將來之難問題英俄之間有一默契即俄國對於在蒙自由行動之代償承認英國在藏行動是也然俄國與西藏利害重大從此以往全然放棄不顧實不可信觀俄人達基夫爲達賴喇嘛參謀官曾奉俄藏兩國意趣締結蒙藏及俄藏兩面密約使英國朝野惶惑不能措手此可以洞察俄國意志所在也且察此後趨勢必發生各種難問題不止對俄問題也如四川西部及雲南北部藏人混跡頗多當此次西藏獨立戰爭擊破四川雲南之大軍使逹賴喇嘛掃盡駐藏華兵不爲無力故若中國不許西藏自主彼等亦必願加入西藏而達賴喇嘛勢必盡行容納如此豈非中藏間挑撥一大葛藤乎此外印度東北界數百里有所屬不明之蕃族有中國陸軍之前哨日漸迫近致印度國界頗覺危險由是印度總督注重東北邊徼比西北更重不久於中印之問將又惹起一大波瀾此等問題解决困難不讓西藏自主問題則此次關係各國如何解决尤有注目之價値也 
地方通信 
[蘇州]  
　　清鄉公所開辦之暗潮蘇省清鄉公所定於九月二十一號在全浙會館開辦等情已記前報旋聞該公所開辦時督辦會辦因用人互有意見遂致機關停滯茲悉其中原西大致因宗會辦初接任命時卽自以爲熟悉江蘇地方情形開辦清鄉非出師征討可比盧督辦諸多不諳非我不可且經費須由縣撥給早存大權獨攬之念故外間早聞宗欲辭去吳縣知事專辦清鄉之說然盧督辦係陸軍學堂出身服官蘇省十餘載於用人行政頗有經騐乃此次開辦清鄉各處荐引人員甚多督辦會辦處各有數十員經盧督辦將雙方所荐各員分别擬定委派各項職務定稿後至開辦日送請宗會辦復核（照例督辦先劃稿後送會辦核）宗見所委各員均由督辦主政大不爲然遂云所委各員我多不承認將稿棄置不閱盧一時亦無可如何故通報開辦日期之公牘亦不能發表不歡而散翌日盧督辦謁見韓省長百告詳情韓云可仿水警總廳之法即在長江蘇州適中地點設一總公所此間由宗會辦設一分公所通崇海則由張會辦設一分公所以期各辦各事　盧之意恐權限難以劃定故尙在躊躇或云宗會辦有辭職之說未知確否 
　　省公署定期遷寗江蘇省長韓國鈞於九月二十一號在蘇接印等情已記前報茲省長定於九月二十四號啓程遷赴寗垣辦公預飭内務司長馬士杰君於二十三號率同各科人員赴寜並料理公署房屋一切事宜其交涉使仍留蘇垣辦事韓省長並將蘇垣都督府前衛隊一連帶赴寗垣公署爲衛兵已飭該隊長周正青預爲料理隨同啓行矣 
[鎭江]  
　　布置陽鎭一帶防務駐揚陸軍第四師徐寳珍師長以東南大局粗定特將在寗七八兩旅各團營電調回揚刻擬仍分四大支隊第八旅長張仁奎已移駐大儀陳家集第七旅長方更生仍令分駐瓜洲三汊河混成旅旅長馬玉仁督師四營分防鎭江丹陽一帶以期綏靖黨人保衛商民云 
　　武衛軍派兵駐防要隘鎭郡東門外京峴山地勢險峻且爲往來必由要道向有兵一連駐紥該處以爲巡防盜賊之用自三十二旅取銷後此處遂無兵駐守現武衛前軍駐鎭行營營務處徐君芷仁徇紳民之請特派兵三百名移駐處以重防務 
　　保衛團偵緝劇盜太平縣屬新洲鎭濱臨大江素爲盜匪出没之區自前月防營撤回後匪膽益張甚至白日搶刦時有所聞日昨由保衛團團長王君偵獲劇盜甲乙二名立即解縣訊究業已訊實確係在新莊白盡搶刧某某富戶正犯俟禀奉省令後卽行正法 
[無鍚]  
　　怪怪奇奇之告讦案無鍚於一星期前忽發生一種謠傳云有人在張都督處送訪泰高吳陶諸人謂係著名逆黨聞者不甚相信旣而張委孫新任到鍚時言者更鑿鑿有據且云發難近在旦夕秦吳等亦以先因地産訟案與邑人唐姓結不角冤璨聞唐某在南京都督府參預機謀難保不挾嫌誣害故亦慄慄自危而秦吳諸人遂暫爲避地計嗣聞孫新任來時實奉有密札拿解秦吳等五人惟孫君年少明敏到署後與吳等接洽並訪問舊友周某等知秦等絕無逆黨情實可據故即晚帶札返寜或者擬代諸人洗刷免興大獄致傷邑人感情云再問秦等告人云前邑人唐宗愈曾以清查賑欵案牽控秦琢如吳錦儒吳念岵商印川陶仭千於國務院今傳聞密訪者卽此五人之姓保其爲唐宗愈告許無疑不得不先後離鍚以暫避其鋒也 
[雜評二（默）]  
　　遠東之大秘密會遠東之大秘密會以理想言之各國秘密黨之勢力旣如此膨脤則竟有此舉動亦未可知以情事言之各國政府防遏之手叚亦甚敏捷則欲達其理想之目的誠有如西報所謂建一烏託邦之難者然烏託邦雖無成理而搗亂世界之大局則恐未始非一導線耳各國政府其注意焉 
　　川黔軍開戰原因川黔軍之開戰今研究原因乃知其釀於黔軍八城後之五日内也是時黃毓成雖已入城尙未奉鎭守使命不過一客軍耳王陵基以宣撫使之名義帶兵入城黃理宜退讓乃以中央遲遲無命令故執意拒絕因此遂釀成川黔兩軍之惡感迨惡感已深而中央始下鎭守使之命則黃毓成與王陵基更各有說辭而禍遂作矣豈非政府處置不善之咎哉 
 
 
 

Page 7

 
 
本埠新聞 
[張勳調任消息]  
　　鎭守使署前日接京函據云袁總統以張勳督蘇軍民已成惡感擬即調任魯督蓋以張所部軍校士兵以魯籍者居多且與魯省人民感情甚篤調赴山東實屬人地兩宜卽以魯督靳雲鵬調至直隷所遺蘇督一席擬以馮軍長接任日内當有命令云 
[張勳委任釐捐總辦之無效]  
　　張勳委任盛慕明爲上海釐捐總辦業已來滬因現任稅務所所長孫秦圻以未奉國稅廳及省長明文不允交卸盛遂從接辦茲將國稅廳籌備處復孫所長電錄下漾電悉進退榷員係本處職權範圍其他行政機關不得侵越前奉國務院寒電業經通令各局所並函致都督查照頃又電請中央轉電張都督恪遵院令辦理毋再紊亂定章在案該所長應仍照舊任事不准擅自移交聽候另令飭遵國税廳籌備處敬印 
[外交團議定嚴搜黨人辦法]  
　　駐滬外交團此次對於匿居公共租界内之中國黨人初甚寛容僅囑其自行離滬嗣因抗議不遵故准中國政府之請允飭捕房協同查緝並准華官派探指提訊明發落惟各黨人行蹝秘密一時仍難着手茲聞外交團已一再會商議有嚴厲搜捕辦法數條不日卽須實行云 
[法總巡注意黨人]  
　　法總巡藍維藹君以前有日本人兩名在法界菜市街轉租大昌順新衣店樓上餘屋暗設機關已由華界拘去故飭中西包探詳加查察以防餘黨匿跡擾亂並恐華界拘拿黨人緊急之時避八租界昨又諭飭各探嚴密查緝 
[黨人抛擲炸彈之謠言]  
　　前昨公共租界内忽起謠傳謂有黨人在南京路小茶塲抛擲炸彈捕房已下戒嚴命令居民莫不惶恐旋往調查始悉是日係萬國團練兵會操之期由總司令督隊在泥城外賽馬場操演各種野戰陣式畢各會員怱怱分散遂有好事之徒見而悞會一時以訛傳訛致生驚恐耳 
[水巡隊查獲帮匪]  
　　滬南浦江水巡遂前日在浦江内查見青口匪徒張魁金李四兩名匿居葆泰碼頭船上當即擒住並於該船抄出德國槍馬槍各一支子彈二百零一枚一併帶區移解淞滬警察廳司法科訊究 
[查禁冤憤團]  
　　淞滬警察廳長穆杼齋君昨日訓令所屬各署隊云案奉江蘇省行政公署訓令内開承准内務部第五百八十五號文開准貴州都督電稱接冤憤團孫世法方策等告同鄉父老書一通敢於明目張膽托借贛渝之亂促其黨人迅速起事其書中有袁逆斷頭有期吾人首書相慶之語尤爲悖逆除飭軍警嚴密查拿外應請大總統飭令各處一體嚴拿懲辦以遏亂萌等語合亟令行該民政長按照前令一體查拿嚴禁可也等因承准合行訓令該廳長一體遵照辦理等因奉此合令仰各該署隊遵照該管區域内如有此種冤憤團印刷品及孫世法方策藏匿卽行嚴拿查禁是爲至要切切此令 
[搜查葉星如店舗住宅續誌]  
　　城内太平街天生堂藥舗執事葉星如係紅十字分會救護隊員前晚忽被軍士至伊家搜查軍火等情已詳昨報茲悉當時查出之指揮刀一柄鎗刺一個空子彈盒一只乃係六月念一日福字軍潰散時遺棄道上葉隊員恐爲匪徒拾取爲患是以必存業已由分會理事殷受田偕同葉星如親至製造局由范科長接見聲明情節幸即無事茲將鄭鎭守使致分會函錄下敬啓者前據敝署密探報稱貴分會會員葉星如私藏軍火當以事關重要即飭姚團長前往該員寓所詳細查騐起有軍刀刺刀各一柄空子彈盒一只呈復前來查刀械彈盒本係軍用物品非商界所應藏該員收藏固屬非是而刀械又非軍火可比探員不加區别含糊報告亦有應得之咎除從嚴申斥外相應函達貴會長希卽轉飭該員以後匆得再藏刀械致干牽涉是所至盼 
[私藏軍火烟土]  
　　昨有季海和者至淞滬警察廳報稱滬城三牌樓盛家弄内四號門牌楊慶福家有私藏軍火及烟土情事穆廳長卽於昨日六時飭派第四警備隊隊長湯潮海帶領警備隊會同第一區第二分署探警至楊家内抄出洋槍一支手槍一把烟土六只烟膏兩缸及煙槍烟燈等物當將楊慶福拘送該署轉警廳司法科訊辦 
[淞滬鐵路擬投防卡]  
　　鄭鎭守使以吳淞海口已有炮台鎭攝而陸路淞滬火車直達江邊往來甚便且與滬寜路線銜接設有外來匪類棄水登岸繞越砲臺潛由沿鐵路竄入則尚無軍隊扼殊難抵禦現擬於淞滬鐵路每隔三里建設防卡一所每卡駐兵一排該路共設營卡十二所所駐兵士適合一營之數惟建造營房防卡需欵甚鉅業已呈由陸軍參謀兩部轉請總統核示矣 
[沈葆義移駐閔行鎭]  
　　新任江蘇民政長韓紫石君查得水警第一專署即第四警備隊原管松江太倉兩屬其司令部向駐松江未免偏僻且與川南太屬海塘路隔二百餘里不無鞭長莫及之慮而滬南之閔行鎭則係松江太倉　屬之中心點應將該司令部移駐該鎭方爲简便爰特訓令水警第二廳李廳長飭飭即遵辦茲將李廳長訓令第四警備隊文錄下爲訓令事頃奉江蘇民政長韓令開現在軍甫平冬防將届松屬地處水卿素爲梟盜出没之區應妥爲布置防患未然查沈統領葆義所部各水警應即將防地重行規畫擇要駐紮其司令部仰即移赴閔行地方以便策應而期靈捷爲此令該廳長轉飭遵照並將重定所部分駐地點造册具報此令等因奉此合亟令仰該統領遵照母違切切此令 
[署員請爭主權]  
　　閘北第三區第一分署署員吳熒實呈報淞滬警察廳長云查得本區積慶里前面臨北四川路弄後遙對第十崗崗位因巡士上差不便曾經前任龔署員商之該處附近牛奶棚將竹笆開通以便出入事爲公共租界捕房查知卽將牛奶棚照會吊去阻止崗巡出入屢向交涉無效反被用牆隔斷該處地本華界未免於主權有損應請照曾交涉司向工部局嚴重交涉等語現穆長已請薩督辦會交涉司向領事團爭論矣 
[鎭守使安置防兵]  
　　鎭守使鄭汝成君以陸軍第四師十三團所轄之三營業已商准師長楊善德常駐製造局防守惟現在製造局各廠即將開工營部辦公房屋恐不敷用查北局門外民房旣經給價收買應即一律拆卸改建營房卽以一營駐紮該處尙餘二營一駐望道橋後西炮隊營舊址並在砲隊營操場添建新營房一所駐紥一營現已籌劃定妥購料雇匠開工建築矣 
[砲艇稽查魚船]  
　　法租界瞿長順等各魚行以魚船由南黃浦乘潮駛滬難遵戒嚴命令停泊守夜曾經禀由法領事照會鄭鎭守使允予通融暫停候驗已誌前報茲悉鄭鎭守使已調水警第三臨時警備隊第一營炮艇二艘兵士二排於前日由蘇來滬停泊西碼頭浦面無論黑夜遇有魚船駛滬必須查騐以防夾帶云 
[選舉名譽董事]  
　　上海市議會於前日續開第一讀會選舉半數名譽董事六人計嚴味蓮林康侯張鐵民沈潤挹金筱雲皡志堯票數最多當選其留任之半數名譽董事名次列下郁屏翰夏應堂金仰孫朱吟江王厚生姚紫茗又聞選舉區董一事亦卽由衆議决現在軍事甫罷一切手續正待措商未便遽易生手且待冬季常會再行選舉 
[是可謂之土匪]  
　　閘北水巡隊宋隊員恊同隊長隊士昨在吳淞江新大碼頭查見吳淞航船搭客陳桂安毛朔生張永久三人私帶大土一百十五包藏於皮包内向之搜查陳急將所帶之鎗械一支暗囑船夥費鳳元抛入浦江當被隊士窺見即將船主顧洪富同船夥等一千人連同土藥解至淞滬警察廳司法科請爲訊辦 
[香粉弄之烟氣味]  
　　杜祖元張阿福謝揚生陳金生同在南香粉弄八十四號屋内私設烟間被探查獲昨將杜等與烟客傳榮才李子雲沈桂生王桂成林子生等共十五人一併拘解公堂經中西官訊明以傳係過犯判押三月期滿逐出租界杜張謝陳四检各罰洋十五元無洋改押兩禮拜餘人各罰洋五元一併充公無洋改押七天煙具銷燬 
[遞解犯人之推諉]  
　　淞滬警察廳穆廳長近因經費支絀將上海地方檢察廳送請遞解回籍之金阿寳吳阿會王阿根張阿仁潘吉卿李金生等六人送還該廳已誌前報昨日午後由汪廳長備文飭警將金阿寳等六犯送往地方警察事務所請爲分别遞解該所景所長當卽禀報吳知事以本事務所向不收受遞解人犯一併拒却送還地方廳還押 
[無聲無臭之宋案]  
　　宋敎仁被害案内之要犯應桂韾自由地方監獄脫逃之後迭經宋妻方氏投廳請緝並求補傳趙秉鈞穆經世洪述祖等到案澈究以雪沉寃當奉批示已禀詳高等廳通竊應犯在案迄已日久音信全無宋方氏心不甘服前日復偕律師續請進行未知汪廳長若何批示也 
[旅館主受罰]  
　　山東路尙仁里武林旅館主張洪槐因私藏軍械被探查獲禀奉捕頭請廨飭傳在案昨由捕房將張傳案訊明孫襄讞商之美領强君以張有違工部局第七條定章着罰洋二十元充公鎗械等留存捕房備查 
[欺詐罪不成立]  
　　震泰昌協興兩洋貨號同控前南京第本軍軍需處講辦員彭楚秋騙取由政府抵押貨欵之公債票十五萬元一案昨晨十時復由公廨關讞員會同英領康君研訊兩造仍由律師到党互辯良久中西官會商之下遂會判云查照暫行新刑律第三十三章第三百八十二條載稱意圖如自已或三人之所有以欺罔恐喝使人將所有物交付於已者其爲欺詐罪此案並未証明被告意圖已有且據原告陳請註銷應即照准呈案之公債票三箱交原告領回被告開釋此判 
[鄉民持刀追賊]  
　　住居虹口華洋交界處老朱家宅之鄉民曹佛寳前晚因持大刀追兵竊賊被該竊大呼兇徒殺人巡捕一時誤會將曹拘住該竊即乘間逃逸當將曹拘入捕房捕頭以其帶刀違章諭令暫留昨解公堂經中西官訊悉　情姑念無知從寛判令開釋刀充公 
[槽坊主催緝贜盜]  
　　青浦觀音堂鎭開設槽坊之朱鼎雄於本月十四號來滬收賑歸途被人暗算糾黨攔刦業已控經附近警察署將盜線要証一併拿獲解送上海地方檢察廳預審得實派警緝盜尙未京獲茲朱又具呈禀催略謂竊商人前控治下新家弄附近陳施橋盜匪荷蒙開庭預審盜綫趙慶泉業已拘禁証人何正甫亦經供認惟是案悉係土盜而該處又係出入要道凡觀音堂蟠龍諸翟各鎭商販到申遇刧之事層見疊出甚至苦力婦女抱布入市者亦屢被罊其所有或竟褫衣污辱橫行不法暗無天日商人此次經過其地時尙未暮該土盜等胆敢結黨得刧而正甫供出之要犯吳根堂猶敢抗不到案商人被刦之銀洋衣物尙無着落但商人小本營生受此巨虧勢將倒閉爲敢迫切續陳伏求迅賜兜捕盜犯吳根堂及羽黨到案嚴辦追贜給領實深感戴 
[同居竟思同宿]  
　　婦人張劉氏前日偕二房東魏陳氏將同居之吳三金扭入四區第一分署控稱吳深夜將伊臥房門撥開闖入圖姦等情由藍署員解送四區警署經張署長預訊一過判移第二初級檢察廳按律懲辦 
[拐逃謝妹妹]  
　　朱福林昨扭陳聚新至捕房控稱有親戚謝妹妹在浦東被陳拐逃請究捕頭以事出浦東着朱該處巡警局控告 
[遊月阁尙難逍遙]  
　　蔡德溪控妾鄭氏（卽妓女遊月閣）捲逃等情業經公堂訊斷在案茲因原告以所斷不直延律師聲請上控故於前晚仍由公堂復訊先由原告代表律師上堂聲稱被告如非原告之妾則所捲之物何來堂上並不詳細研究又不照原告所禀第三條請求判决是以不服聲請上控並請將被告另交妥保所有發封之物暫緩啓封給领被告律師亦上堂代爲辯護中西官判原告旣不服判斷應准上控並着被告交保候核 
[借倆容易討債難]  
　　萬潤泰號執事葉潤生前投地方審判廳探專辦南北貨之杭州人張鴻基前年在滬病殁時虧欠頗鉅曾經伊妻張盛氏同子張嘉謀向商人一再情商借去銀千餘兩言明年終收賑歸還迨届時無着始分立期票按期拔付詎至第一期卽已失信爲此粘據請求提追張廳長准即往傳張已避匿前已爲葉在途遇見扭送到廳昨日午後經推事研訊張一味支吾問官察得原告所呈筆據鑿鑿顯見有意圖賴判令押追並補傳該氏到案并究 
[彼此均是好意]  
　　陸長興前日行經天　路見一迷途小孩在路啼哭恐被匪徒拐失領孩訪尋家屬由捕巡見疑陸所拐併送捕房捕頭詢明立予開釋孩由其父陳某領回 
[相驗受傷浮屍]  
　　救生局十三號巡船在浦東白蓮涇港口撈獲受傷無名浮尸一具報輕地方廳委派吳檢驗員隨同第一初級廳檢察官至老白渡浦灘驗行該尸年約二三十歲委係生前被人用刀在左腿上戳傷一處闊約二寸許受傷後然後擲入河中溺斃因無尸屬到場諭令善堂給棺收殮候禀明汪廳長緝兇究辦 
[丹領事署祝嘏]  
　　今日爲丹國國皇生辰黃浦路丹總領事署停辦公事一天該署内陳設一新並備茶點欵待來賓以誌慶祝 
[徵求演說會預報]  
　　惜陰公會以普及國民智識改良社會爲宗旨開辦以來成效昭著今聞將於本月二十八日即星期晚七時在南京路抛球場東本會所開徵求演說會演講改良社會之方針凡商學各界有志於斯者不用場劵均可自由到會又備文處贈品以増興趣云 
[閘北第二初級審判廳批示]  
　　范炳祥呈訴范全生不還抵單已沐發封案批狀悉旣經該被挽人理楚自當准予和解即行啓封訟費分担 
　　金規生呈訴錢偉卿欠欵案批狀悉此案已經飭傳仰卽遵期到庭候訊可也 
　　楊邵氏訴陸增祥呑租匿據案批爾前次所委代表因未悉案情諭令撤銷下次開庭務必親自到庭辯論免致隔膜此批 
　　沈春滿訴紀大田請求覓保具領訟費案批所訴即使屬實照章須俟被告交出訟費方能具領徒事曉凟無益也 
[公共公堂瑣案]  
　　積竊陳子路因與王小甫子金桂有串竊郭卿恩等六戶衣飾托由袁張氏消贜被探一併查獲昨解公堂訊供不諱判陳押西牢二年半金押一年半王押半年期滿均逐出租界張氏押女所一月藏交各原主認領 
　　流氓張德方丁來富陳桂寳周阿四王福生李根生馬仁坤高仁卿陳林生王阿明與婦人沈袁氏等均在租界内擾害治安被探一併查獲昨解公堂訊供一過判均分别押候查明再訊 
　　墳山路六十八號沈友蘭家婢女阿琴因竊取値洋五十元之金飾逃逸經閘北警區查獲拘留茲沈得悉報請捕房禀廨出票於昨日將該婢移提到廨經中西官訊知原告不愿領回判女送濟良所留養惟其父母曾經價賣不准揑名往領 
[法公堂瑣案]  
　　朱仁金投法廨控稱有張阿三陳桂寳至商人棧中借宿藉端索詐洋銀不遂遽被軋入茶肆强將金戒捋去是以報捕拘案求請訊究張陳同供朱開花煙問因烟妓出言辱駡故向吵閙並無捋取金戒之事捕房派人禀稱張陳均係過犯有案可稽聶讞員判各押二月逐出租界 
　　洋貨號主至子卿控稱陳瑞璋於四月間前來交易結欠洋六百零五元付來支票兩張到期無着陳置不理求請訊追陳供欠洋有之托人向王情商折還洋三百元王如應允卽可措交判交保限十四天交洋 
　　泰利洋行前控房客楊瑞生虧欠房租判令押追後因無力措交勒限遷移在案今收租人又稱楊尙未遷去惟虧欠甚巨可否人不應朦禀斥退不准 
[雜評三（萍）]  
　　人民之劣根性異哉吾國人民特殊之心理不察是非不問理由而惟以盲從附和爲依據一或不解則造爲糢糊影響之談以自欺而欺人雖三尺童子盡知爲莫須有之事臨機不察偏中造謠者之心理一霎那問而悞會紛紜相驚以炸彈之抛擲捕房之戒嚴幾若有莫之爲而爲者然而殊令旁觀者笑我智識之淺薄矣 
　　政府且進一解臨民之道不患其防之不密也在而惟恐其撫之不周今日者外交團議定嚴搜黨人淞滬間沿站設立兵卡防患不可謂不密矣然天下事弊每出於所防患皆中於所忽竊願政府之尙有以進一解也 
來件 
[招尋男女小孩通告]  
　　上海時有走失男女孩等已經失孩家屬來會報告當由本會偵探報捕四下找尋或由本埠緝獲或已至大連營口汕頭厦門等處電請緝回其已尋獲者除各家屬均經認領外現尙有未曾尋獲廿五名（名單開列於後）均係貧戶無力探訪茲由本會登報招尋如有仁人君子知信通報或尋送到會自有相當酬謝無任感禱 
　　招尋本埠失孩一覧表 
　　姓名年歲籍贯走失日期通訊處 
　　男江振衍十六歲上海人六月廿八日走失法大馬路永興里對過元大亨樓上盧大興皮絲莊 
　　男范桂生十二歲上海人七月三十日走失城内道前街南藥局弄南玉器弄隔壁范鴻盛 
　　男吳吉卿六歲寗波人七月廿九日走失菜市街寳裕里隔壁弄内第廿七號吳姓 
　　男小式子七歲江北人七月初四日走失新垃圾橋公益里西茂仁里第二家何專先 
　　男應根南八歲寗波人七月廿五日走失洪生碼頭如意街第四十號應宅 
　　男錢顯齋十七歲七月初十日走失盆湯弄德安里十二弄八家錢海寳 
　　男張寳成六歲揚州人七月廿一日走失鐵馬路混弄張文英家 
　　男李德千五歲寗波人七月十六日走失八仙橋胡楊弄第六家李金寳 
　　男壽寳六歲無鍚人七月廿三早走失法租界昇平里第十六號杜姓 
　　男根生十歲寗波人九月一號早走失武昌路中市第三百十號陳永順鐵店 
　　男李福民四歲上海人八月初八日走失英界派克路富華里第一弄李宅 
　　男顧阿棣十歲嘉定人七月三十日走失實昌路小菜場南顧姓 
　　男朱阿洪十四歲寗波人八月初五日走失老閘橋浜南壽泰酒行楊修鈞 
　　男連升子十二歲揚州人八月十八日走失天津路泰記弄口四十四號許坤山 
　　女美鳳十一歲揚州人八月十二日早午十時走失偷鷄橋財神弄第四家一千零三十二號在乾康絲廠走失 
　　女吉祥十七歲八月十四日至香粉弄汪雨田家走失華界均濟里第四弄第六百七十四號汪宅 
　　女汪阿林九歲太倉人六月廿七日走失盆湯弄新橋浜北西德安里四弄九家汪二寳 
　　女招弟十二歲寜波人七月十五日在虹口走失裏虹口虹江樓東首業廣路四弄第五家九百六十二號 
　　女玉蘭二十歲鎭江音三月十五晚走失外虹口華記路桂安里第六百八十五號徐松林 
　　女冬梅十一歲江北音七月三十在文監師路走失文監師路壽康里第一千八百三十九號翁姓 
　　女王甫林十一歲蘇州人七月廿七日走失 
新拉圾橋浜北松盛里第七百廿二號王阿狗 
　　女無名字二歲寗波人九月一號早走失武昌路中市第三百十號陳永順鐵店 
　　女秀鳳十一歲寗波人八月十一日在柏兜師路走失愛而近路維昌洋行祝君代告報 
　　女朱齡弟十一歲寜波人八月初三日在老閘橋走失老閘橋綸華絲棧對面永年里第五百六十六號朱阿晋 
　　女阿寳十歲朱家角人六月口十日走失新閘橋陳家六十間第五百七十五號陳景林 
　　上海泗涇路中國救濟婦孺會通告 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[二十四省公民秦開新等上參衆兩議院書] [  鈍根] 　　　參衆兩議院諸公監竊聞貴院議以孔敎爲國敎將規定於憲法行見全國風從孔二先生之禮拜堂觸目皆是毛竹㗋嚨之贊美詩震耳爲聾開新等不勝雀躍鳩舞之至惟尙有缺點爲諸公思慮所不及公民未便絨默者嘗觀天主敎之禮拜堂門前必有聖母像明眸皓齒膏立空際至爲美觀孔敎成立後禮拜堂前不可付之闕如查有孔二先生之乳母莫氏秉性聰明貌亦美麗自入孔家爲傭哺翼孔子以至成人且孔二先生之老太爺及令堂太太棄養甚早全賴莫氏敎養小主人讀書寫字外又授以珠算後世論者謂孔子一手好算盤皆乳母莫氏之所敎也莫氏晚年双開珠算夜館分學生爲兩班甲班授以如意算盤乙班授以夾底算盤故今日之打如意算盤及夾底算盤者人必謂之曰汝之算盤孔夫子阿奶（吳語稱乳母爲阿奶）所敎也據此而論則孔子之乳母實有大功宜請大總統贈號乳聖夫人通令全國製像立於聖殿之前偉與天主敎嫓美再九月三十一日爲乳母生辰是日當令全國學校停課敬祝明定憲法不得有違伏望諸公准以此意付議爲感 
尊聞閣詞選 
[和王述菴先生雲間七賢詩] [  太癡] 　　 
　　江東老步兵所嗜一杯酒不求身後名放縱頗自負偶過金昌門聞琴遽訂友解纜問秋風尊鱋無恙否（張曹掾翰） 
　　魯望何矯矯脫屣視舉業不厭江湖寛惟嫌塵路狹茶灶與筆床别自有緣法拂袖松陵盡闌看閙鴨（陸補闕龜蒙） 
　　孤松挺奇姿一何貞且勁偉哉文節公方宜氣自盛身家非民憂所憂在朝政苞苴誓不行蹇諤本天性（衛文節涇） 
　　乾坤苦戰伐斯人獨杳冥漫携鐵笛子吹與瓊花聽更上水仙舫還登光　亭對倪无璐凄凉　亦星（場提舉維楨） 
　　梧溪築精舍聊以安梘同埋頭居其中鬱鬱老且死酒酣慨以慷悲歌若燕市借問伊何人重生杜子美（王布衣逢） 
　　是隱不在野是官不在朝介乎夷惠間乃得眞逍遙有名亦有壽此幸人難邀惟能適其中所以無煩囂（陸文定樹聲） 
　　身世艱危甚半生憂患侵雄才凌北地絕學繼東林玉樊堪接武漳浦獨知音平陵東一曲薄海涙沾衿（陳黃門子龍） 
[樂輸苦] [  伯剛]  
　　下鄉開當戶上縣謁官储忍餓不敢歸總被樂輸苦不畏樂輸苦衹畏長官猛如虎 
[夜吟]  
　　小樓秋盡冷青氈夜倚危欄思寂然野寺鐘清千樹靜山村月黑一燈圓心安斗室皆華厦身健衰翁亦少年生意欣欣何處寄五更獨自聳吟肩 
刧餘草 
[諸葛武候亮] [  了青]  
　　龍臥南陽久絕蹝布表長嘯感遭逢鞠躬豈爲偏安計没齒寜知鼎祚終投筆驛空遺表在定軍山老亂雲封托孤若論平生誼辟穀能無愧赤松 
[劉太尉琨]  
　　生値中原鼎沸辰邊城無奈亂離頻一腔忠憤空憂國兩字危　营殺身大業東遷悲四帝長河北望慟孤臣苦心表白存温嘺愧煞新亭酒涕人 
[張睢陽巡]  
　　空餘涙眼望長安纍卵孤城百戰殘慨慷誓師顔魯國從容就義宋文山旌旗　落河陽日魂魄悲生嶺道寒何幸勤王起靈武九原應慰此心丹 
[宗留守澤]  
　　白髮蕭蕭照古今老臣憂國抑何深東還不見鑾輿色南渡空傷將士心一代精忠能識岳现宫遺恨痛和金臨終猶作中興想慷慨悲吟涙滿襟 
[泰忠介不華]  
　　豈是將軍困數奇罡風吹折受降旗令公單騎推誠日董襲孤舟死難時滄海波濤埋戰骨澄江簫鼓弔靈祠可知天意亡元祚一代忠貞更有誰（按易知錄載元末死節祇公與李黼兩人而李事無可考証則謂惟公一人可也） 
[周忠武遇吉]  
　　將軍援絕困窮山版築登陴重閉關國事早知成瓦解君恩何敢望刀還妻孥射賊城亡後士卒殘身巷戰間只有揚州史閣部同留碧血照人寰 
自由談話會 
　　章太炎著論駁斥建設孔敎謂孔子之爲泰斗在制歷史布文籍振學術平階級不得謂爲敎主若儕諸耶穌路德實反凟之云云此種言語猶是我國舊惡習重已輕人之頑固黨口吻不應出之章太炎 
　　夫孔子之可否認爲敎主我姑弗論第以比耶穌路德爲有凟孔子是誠何言孔子耶穌路德同抱救世之熱心　以納民軌物爲志者也故其嘉　愨行爲人取法雖歷萬世而不能磨滅中國之風化因孔子而成英美諸國之風化因耶穌路德而成試以英美諸國之民俗與中國相較則我輩豈可輕耶穌路德而獨重孔子哉[  鈍根]  
　　民智閉塞非敎育莫能救吾願熊總理强迫敎育之大政方針寳行 
　　國用空乏非經濟不能舒吾願熊總理量入爲出之大政方針實行 
　　有人謂袁世凱是改良帝吾說是强毅總統有人謂袁世凱是野心家宫僚派吾說是熱心人經驗客[  非我]  
[自由雜誌内容例言]  
　　一自由談自初行時挨次而下並無先後多寡之分内有漏刻者請作者補下卽便於下期增入當時所無幸勿朦補 
　　一各作皆以原印稿付刋添印者除大疵不錄外微疵者或更一二字亦不敢妄加改易致失本相 
　　一佳文中間或遇有誤排之字必須校正者當於間期作校勘表以更正之免致作者抱憾閱者譏疵 
　　一遇有改良之策可使此雜誌盡善盡美者不妨在談話會内宣其意旨俾便編輯者從而改良 
　　一首期通以拙著稍多亦因挨次致難避嫌閱者幸勿誤爲揚已而抑人則眞知我者矣[  受樓]  
小說 
寫情小說 
[黄金祟（九十一）] [  天虛我生]  
　　諸君思假使諸君設身處如地膺如劇烈之慟其將何以自堪惟我於時忽存一念以爲人之生也殆不能免於死仲姊與我睽隔已久平心而論彼之與我實無絲毫關係之可言而我聞此凶耗尙不禁肝腸寸斷假令箏兒如此素卿如此我之悲慟又將如何語有之云美人自古如名將不許人間兒白頭則凡所謂美人者殆必先我而死以我一身膺此無量數之痛苦我將何以堪之且我預料果如素卿先我死者我必狂號踊躃與之俱死果如箏兒先我死者我民笖喪惋悼繼之而死我而死者素卿亦無或生則我三人同歸於盡可斷言也我於今日膺此劇痛更於他日而再亦三推而至於其極雖欲不死不可得也然則何如從我仲姊而死我死則素卿亦死及今而死猶有吾母爲予撫其遺孤且予長兄死在予先則我之死殆亦無足爲奇仲兄季弟足以奉甘旨也襁褓之兒誠無足戀素卿從我而死則雖死亦無異於生也且吾處於家庭之間實少生趣果於死後得與仲姊及予素卿相共處者死實愈於生也且箏兒此時可以弗死即或死之則地下團圆亦差勝於人間離别耳予思至此心乃大定旁人以爲予蓋聆其矌達之慰言因而稍殺其悲因留予宿於雲香之家論其向例雲香爲予初識彼則素以聲價目高者杯酒之交安有留髠之意惟　感予之情甚深以爲我蓋多情人也對於仲姊如是大抵凡爲女子之身莫不皆爲宛所寳愛庸知予心已如死灰無論目中無妓心中亦且無所感覺故雖雲香萬分周旋於我而我則如古井無波漠然淡然且更以爲可鄙也已翌日返館病鹤出爲謔語予亦弗與路辨因思遺書以達素卿顧亦弗必蓋念素卿必將從予而往無所用其遺囑也乃命花農爲予整理行裝托爲微恙即辭病鹤瀕行之際病鹤更於雲香之家設宴饖予時予心中實存無限凄感特自矜持弗使露於形色强爲笑容盡歡而散病鹤送予止於吳門橋下時當夕陽西下汽笛倐鳴移舟就纜予送病鹤登岸後遂自船頭沿舷而趨艙尾板闊不過尺有咫適有舟子自艙尾扛運重物沿舷而來船遂欹側予本不以此即爲予死所意蓋欲俟夜深人靜呼我仲姊之名於寳帶橋邊從之而往惟在此時適爲良好之機會我如墮水人必以我爲失足而無他事之可疑也予因趁其欹側之勢默呼仲姊盍歸乎來第聞船中喊起而予身已如墮樓之珠汩然而沈（二） 
滑稽短篇 
[詩丐] [  佐彤]  
　　茸城東門外有一古刹不知建自何代香火滅寂已久房屋殿楹半多坍毁並無僧道住持袛剩二三乞丐往來棲息惟寺門外有桐樹七八株盤根錯節飽閱星霜一交夏　綠蔭蔽天陽光一絲不漏正是一個不風自凉的絕妙處所一日約在夏末秋初的時節天氣酷熱直至傍晚𫃊𫃊的下了幾陣雨無何油雲歸岫新月� 
吐鈎吹上身來的風十分凉快只見從寺中走出甲乙丙三丐來一丐手内取了一張破大的蘆蓆便在樹底下慢慢約鋪好了隨後三人盤膝鼎足而坐甲先開言曰阿二我們三人雖不是親弟兄然早出晚歸有錢共用有飯同吃剑分甚麽尊卑大小也算難得的了曾記漢朝三國時代有劉關張桃園結義的故事可惜古人結義是幹成了大事業我等好不過做一乞丐豈不慙愧你看别人家穿的是綾羅緞匹我們穿的是秧荐稻划别检家吃的是鮮魚美酒我們吃的是冷飯殘羹况且不久天氣要冷了不知若何可以熬過殘冬言畢欷歔泣下乙曰阿大我一向看你文縐縐的原像一個好出身今聽一番言語它在不俗可稱我道中出秀了失敬失敬甲愀然作色曰不瞞你們說我家中本來着實有些家當少時亦曾從過師讀過書十五站歲的時候吟幾句詩答幾個對个是海外亦頗可以去得總之後來曰子過得太好了漸漸的交往一班朋友不是馬扁使是滑頭始則秦樓楚館到處勾留繼竟喝雉呼慮任情揮霍内中也有好人良言苦口的勸戒當時正在閙得天昏地黑的時候那裏肯信反欲嘔氣與之絕交及至銀子已代盍田屋已賣光一無所有做了叫化方始如夢初醒然懊悔已萬萬不及了追思當日未免傷心乙聞之不覺失聲大笑連連搖首道阿大你共總討得半年飯難怪你有此一番長他人志氣滅自忆威風的說　據我看來人生在世無論貴爲總統富若陶朱那裏及得我們做乞丐的逍遙自在你想現下的時勢有了錢存放在莊上是靠不住的若然自已開店舖做生意夥計用行不妥折本東家的賺錢他們的弄得不好經理壤了良心連資本多吞没跑脫了况且東戰西亂那裏寰能彀賺錢如果也不存放也不做店舗將銀子穩穩的藏放在家裏像是再没會消耗了不是二次獨立便是三镒革命好的勒捐你數十萬否則放縱兵士搶掠一個光一個不小心連妻女多被他們污辱開心仍舊是不得亨福你倘欲設法抵拒不是手鋡便是炸强性命亦不能保我們雖做一佃乞丐却極其自由妥穩俗語說吃的在肚裏着的在身上無論到東到西没有人來看想就是搜拿亂黨偵探家亦决不會嫌疑到我阿大你想差不差甲答道你之言雖似說得有理然道德品行上終究不好看乙聞言向甲熟視良外徐徐言曰阿在你枉讀詩書毫不通達事理我方纔的一番說話原不過講其表面若欲講到道德品行上去不是我阿二亂道我們乞丐比他們一班大人先生眞是高出許多哩你看他們大搖大擺自命爲地方上紳董敎育界人物開口熱心閉口公益待一調查其眞相險些兒地皮都被刮去骨頭都被呑下滿面孔天官賜福一肚皮男盜女娼不管爲若輩寫照我們乞丐討家的錢肯給一元不嫌多不肯給一文不嫌少就是一文不給我們也就揚長走了何等光明何等磊落他們這種蠅營狗苟舐痔吮癰的手叚我們直是不屑爲之（三）（未完） 
　　知疚君鑒玉照現在製版將揭登足下旣不咅以色相示人何又索還也 
　　脩省君鑒昨奉自由雜誌兩本收到否 
 
 
 

Page 11

 
 
   
 
 

Page 12

 
 
   
 
