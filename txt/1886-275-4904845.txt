# 1886 - 275 - 4904845

 

Page 1

 
 
[重印嘯亭雜錄出售] [  申報舘主人啓]  
　　本舘前印嘯亭雜錄一書談掌故者幾已家置一編早經購罄兹故重爲排印紙張警校格外精細每部仍訂十本價洋四角五如邀價買售處照舊 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保　内　順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大　書籍需人修潤除上海業已分設輔仁里招人修潤外復於蘇州杭州常熟等處專派友人在該處發捕各種書籍如　不者指敎望就近往取潤筆格外從豐蘇州在三茅觀巷高醫室内杭州在三元坊同　齋書坊内常熟在南門外繆家　　　蓉人此布 
[九十號畫報出售] [  點石齋主人啓]  
　　印度深山内有長蛇與虎鬥互相搏噬聲出林表爲出　洋人所見洋人懼其害已發鎗兩斃之事屬創聞特圖之以供衆覽報首仍　告白一紙後附淞隱漫錄圖說一則准於初六日出售此布 
[臺撫劉爵帥示後]  
　　自捐納例開候補人員指省而分發者月異而歲不同上自道府同通下至州縣佐雜查來紛至幾於位置無從於是　任封疆不能不量才錄用卽甄拔人材之内寓激揚人品之權考秀才考舉人考進士諸科權在朝廷不計外又有所謂考官焉然而文則有之武猶未也乃觀於臺灣巡撫劉爵帥告示而不禁慨然矣臺灣一省地大物博現値招徠開墾　事需人然回憶法人肆擾之時人皆視爲畏途相與裹足迨解嚴之後則又投効紛紛武弁文員不可勝計　懷才欲試其中儘有賢能而衒玉求沽已　不知自愛况復無長可錄唯酌給川資船票俾仍内　尙且雜乎爲繼至不得　毅爲考試一法亦可見劉爵帥之用心矣其示言分爲二等考試武員用黎意槍三百步外打靶中的及洋陣口號一切　　水雷機器船學爲考試文員以錢榖刑名西學算法名實在之事爲考試其考列上等者卽　錄用其考中等亦准給　票川資卽令内渡若并次等不能列入卽係游手好閒不稂不莠之人任其自來自去今而後竽吹一一庶幾無濫無　乎夫考官一事各省行之矣荀有奇才當已脫穎而出爲上游所器重何至遠涉　洋思顯其技於蠻烟肆雨中而又不由奏調不由咨取貿然一往徒爲自　之毛生斯卽略抱微長得邀甄錄已覺難退易進子義命自安四字未免相違若更一籌莫展喪其資斧徒希冀夫川資船票得賦歸歟此在九等人表中猶爲下下况并川資船票不可幸得則其人不知自居何等且　顏爲海外游他日或正首邱輒復號於衆曰吾甞乘長風破萬里浪以今方古何遽不若宗少文耶噫亦甞憶及考不列等時幾作他家覊客耶且武弁亦何甞不考試哉無論何標一經投効則月有月課李有李課大率以弓箭爲先現尙火槍幾與弓箭並駕齋驅亦有專心肄習者無如軍興而後保舉甚多其得挂名緑　以借補邀實缺不過十之二三餘皆罷職歸田雖保至提鎭大員要唯一片花翎一枚紅頂爲光耀耳饑不可以爲食寒不可以爲衣又曾身歴戎行居移氣養移體不復能鬱鬱久居隴上而且無異能奇技藉以自食其力於是計無復之遙思劉爵帥經略臺灣不遣餘力或曾有一面誼或并無半面緣三月聚糧出門惘惘方諤自此可出人頭地至下亦　得一噉飯處而孰知依人作客如是其　始願固不及此竊思文武員弁果有經濟可以見異于人値此時艱需才孔亟則參苓术草早收入藥籠中其次者聽鼓應官浮沉候補各有匏繫處猝難舍而之他又次者泉石安居不求顯達回念昔時春夢於砲火矢石間閱歴一番今幸際承平何苦以垂老之身再向紅塵混擾奈何躁急心熱以家食爲不甘輒置身於鮷　鯊　間以求一當猶復其來也聽之其去也聽之甚至謂自揣才力不及卽可不來考試以免往返之勞嗣後許投効各員弁必將以上考試各項於具禀投効之時注明所長可使隨時考試分别等差以爲去取是亦不可以已乎多見其不知量也夫此時之至臺灣者大抵皆從前曾被吏議置散投閒遂興髀肉復生之歎輒復自忘其陋爲僥倖於萬一計仍無所遇覓渡思歸致臺地人浮于事雖欲稍爲調劑亦所不能宜劉爵帥之告誡諄諄願諸君毋輕於一往將來裘敝金盡轉　咎於立法之太嚴使吾儕不得委蛇翹首天南曷禁感慨係之 
[本舘接奉電音]  
　　昨接在京友人來電有初十日上諭二道敬謹譯登○九月初十日奉上諭四川布政使着崧蕃補授卽赴新任毋庸來京請訓欽此同日奉上諭一等子爵　湖南提督鮑超忠勇性成不避艱險咸豐年間隨同曾國藩胡林翼轉戰湖北江西安徽江蘇等省每於軍務危急之時出奇制勝殄除巨宼屢克名城積功洊摧至浙江提督同治七年克復江寗賞給一等輕車都尉世職復錫封一等子爵乘勝帶兵協同左宗棠援　髮逆餘匪一律肅清復剿辦捻匪於湖北等處迭奏膚功嗣因病准其開缺回籍朕御極後簡授湖南提督並迭次令其統師防堵上年五日諭令來京陛見該提督因傷病舉發請假調理方冀龍眷長承深資倚畀兹聞溘逝悼惜殊深着賞加太子少保銜照提督軍營病故例從優議卹並着賞銀三千兩治喪由四川藩庫給發一切處分悉予開復應得卹典該衙門察例具奏該提督戰功事跡着付國史舘立傳加恩予謚並准於原籍及立功省分建立專祠伊嫡長子鮑　齡者卽承襲子爵毋庸帶領引見伊子鮑祖恩鮑祖經伊孫鮑世爵著俟服闋後交吏部帶領引見用示軫念藎臣至意該衙門知道欽此 
[私梟大鬨]  
　　初六晚十一點鐘温州有私鹽船數十艘結隊而過鹽捕早有風聞預備一見私船立　開砲私船上無砲則儘力向前及兩船相接梟徒卽持刀躍登肉薄相鬥受傷多人私船被獲者一艘捉獲梟匪四人鹽捕中亦二人被擄私梟之横如此是可憂也 
[重印嘯亭雜錄出售] [  申報舘主人啓]  
　　本舘前印嘯亭雜錄一書談掌故者幾已家置一編早經購罄兹故重爲排印紙張警校格外精細每部仍訂十本價洋四角五如邀價買售處照舊 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業已出有樣張傳觀四處前議招股每股出洋十六元先惠四元成書日繳洋十二元取書一部等語均詳前報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針市街　　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天保　内　順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大　書籍需人修潤除上海業已分設輔仁里招人修潤外復於蘇州杭州常熟等處專派友人在該處發捕各種書籍如　不者指敎望就近往取潤筆格外從豐蘇州在三茅觀巷高醫室内杭州在三元坊同　齋書坊内常熟在南門外繆家　　　蓉人此布 
[九十號畫報出售] [  點石齋主人啓]  
　　印度深山内有長蛇與虎鬥互相搏噬聲出林表爲出　洋人所見洋人懼其害已發鎗兩斃之事屬創聞特圖之以供衆覽報首仍　告白一紙後附淞隱漫錄圖說一則准於初六日出售此布 
[臺撫劉爵帥示後]  
　　自捐納例開候補人員指省而分發者月異而歲不同上自道府同通下至州縣佐雜查來紛至幾於位置無從於是　任封疆不能不量才錄用卽甄拔人材之内寓激揚人品之權考秀才考舉人考進士諸科權在朝廷不計外又有所謂考官焉然而文則有之武猶未也乃觀於臺灣巡撫劉爵帥告示而不禁慨然矣臺灣一省地大物博現値招徠開墾　事需人然回憶法人肆擾之時人皆視爲畏途相與裹足迨解嚴之後則又投効紛紛武弁文員不可勝計　懷才欲試其中儘有賢能而衒玉求沽已　不知自愛况復無長可錄唯酌給川資船票俾仍内　尙且雜乎爲繼至不得　毅爲考試一法亦可見劉爵帥之用心矣其示言分爲二等考試武員用黎意槍三百步外打靶中的及洋陣口號一切　　水雷機器船學爲考試文員以錢榖刑名西學算法名實在之事爲考試其考列上等者卽　錄用其考中等亦准給　票川資卽令内渡若并次等不能列入卽係游手好閒不稂不莠之人任其自來自去今而後竽吹一一庶幾無濫無　乎夫考官一事各省行之矣荀有奇才當已脫穎而出爲上游所器重何至遠涉　洋思顯其技於蠻烟肆雨中而又不由奏調不由咨取貿然一往徒爲自　之毛生斯卽略抱微長得邀甄錄已覺難退易進子義命自安四字未免相違若更一籌莫展喪其資斧徒希冀夫川資船票得賦歸歟此在九等人表中猶爲下下况并川資船票不可幸得則其人不知自居何等且　顏爲海外游他日或正首邱輒復號於衆曰吾甞乘長風破萬里浪以今方古何遽不若宗少文耶噫亦甞憶及考不列等時幾作他家覊客耶且武弁亦何甞不考試哉無論何標一經投効則月有月課李有李課大率以弓箭爲先現尙火槍幾與弓箭並駕齋驅亦有專心肄習者無如軍興而後保舉甚多其得挂名緑　以借補邀實缺不過十之二三餘皆罷職歸田雖保至提鎭大員要唯一片花翎一枚紅頂爲光耀耳饑不可以爲食寒不可以爲衣又曾身歴戎行居移氣養移體不復能鬱鬱久居隴上而且無異能奇技藉以自食其力於是計無復之遙思劉爵帥經略臺灣不遣餘力或曾有一面誼或并無半面緣三月聚糧出門惘惘方諤自此可出人頭地至下亦　得一噉飯處而孰知依人作客如是其　始願固不及此竊思文武員弁果有經濟可以見異于人値此時艱需才孔亟則參苓术草早收入藥籠中其次者聽鼓應官浮沉候補各有匏繫處猝難舍而之他又次者泉石安居不求顯達回念昔時春夢於砲火矢石間閱歴一番今幸際承平何苦以垂老之身再向紅塵混擾奈何躁急心熱以家食爲不甘輒置身於鮷　鯊　間以求一當猶復其來也聽之其去也聽之甚至謂自揣才力不及卽可不來考試以免往返之勞嗣後許投効各員弁必將以上考試各項於具禀投効之時注明所長可使隨時考試分别等差以爲去取是亦不可以已乎多見其不知量也夫此時之至臺灣者大抵皆從前曾被吏議置散投閒遂興髀肉復生之歎輒復自忘其陋爲僥倖於萬一計仍無所遇覓渡思歸致臺地人浮于事雖欲稍爲調劑亦所不能宜劉爵帥之告誡諄諄願諸君毋輕於一往將來裘敝金盡轉　咎於立法之太嚴使吾儕不得委蛇翹首天南曷禁感慨係之 
[本舘接奉電音]  
　　昨接在京友人來電有初十日上諭二道敬謹譯登○九月初十日奉上諭四川布政使着崧蕃補授卽赴新任毋庸來京請訓欽此同日奉上諭一等子爵　湖南提督鮑超忠勇性成不避艱險咸豐年間隨同曾國藩胡林翼轉戰湖北江西安徽江蘇等省每於軍務危急之時出奇制勝殄除巨宼屢克名城積功洊摧至浙江提督同治七年克復江寗賞給一等輕車都尉世職復錫封一等子爵乘勝帶兵協同左宗棠援　髮逆餘匪一律肅清復剿辦捻匪於湖北等處迭奏膚功嗣因病准其開缺回籍朕御極後簡授湖南提督並迭次令其統師防堵上年五日諭令來京陛見該提督因傷病舉發請假調理方冀龍眷長承深資倚畀兹聞溘逝悼惜殊深着賞加太子少保銜照提督軍營病故例從優議卹並着賞銀三千兩治喪由四川藩庫給發一切處分悉予開復應得卹典該衙門察例具奏該提督戰功事跡着付國史舘立傳加恩予謚並准於原籍及立功省分建立專祠伊嫡長子鮑　齡者卽承襲子爵毋庸帶領引見伊子鮑祖恩鮑祖經伊孫鮑世爵著俟服闋後交吏部帶領引見用示軫念藎臣至意該衙門知道欽此 
[私梟大鬨]  
　　初六晚十一點鐘温州有私鹽船數十艘結隊而過鹽捕早有風聞預備一見私船立　開砲私船上無砲則儘力向前及兩船相接梟徒卽持刀躍登肉薄相鬥受傷多人私船被獲者一艘捉獲梟匪四人鹽捕中亦二人被擄私梟之横如此是可憂也 
 
 

Page 2

 
 
[東甌瑣錄]  
　　新任瑞安縣儲邑尊自蒞任後卽飭差捉拿各處花會引當卽獲住賣湯圑之某甲一名笞責數百板枷號游示次日復會同營兵數十人各帶洋槍親詣大羅山脚博木地方捉拿花會師等於三鼓動身黎明已到適値花會師與色標某乙等收拾稼伏前往花會壇懸掛當被獲住三人鎖帶回署路經宦游橋該處各地棍竟敢　集多人扼住橋頭以石塊木棍亂擲意欲攔路奪刼各營兵見來勢兇猛開放兩槍擊傷二人各地棍始各鳥獸散邑尊返署卽坐大堂將花會師笞責數百板命立站籠發頭門示衆至包鏢某乙等二人聞係父子遂以雙連枷枷號游示四門近日花會已寂然無聞矣○新任樂清縣路邑尊已頒紅諭擇於初八日接印至前任羅邑尊已調平湖須於嶺梅破綻後方能促裝就道也○巖慶者三角門外著名地棍也近因九聖廟後觀音寮尼姑年少貎美誘奸不遂日夜肆擾該尼屢求地保廟隣等出爲保護上月廿五夜巖復糾多人任意索擾地保阿喜見之不平遂向理論詎被巖等兇毆身受多傷該地保立卽赴縣喊請騐傷當經周邑尊騐得毆傷屬實遂飭値日差前往緝拿凶手兹聞巖等已竄至他方故此案尙未訊辦云○瞿大宗師歲試温郡定於九月十五日取齊督辦支應局委員已將　棚赶緊修葺矣○東門外新馬道及直街有翁姓居住係温　左營候補外委去年病歿其妻焭焭自守惟藉女紅度日上月二十六日夜將洋油手照打翻致兆焚如是夜西北風甚烈延燒二十餘家聞翁處失愼時心忙意亂不特衣服一無携出卽髮膚亦被燒焦吁可慘也○泰順縣文童隨棚府試全案已于八月三十日發出冠軍爲周德邦武童馬步箭定於九月初三日在小校塲考試○九成錢庄前經倒閉所欠各債甚巨毫無抵償去春有某委員獨出洋三千元再邀股分重行開張遂將招牌改爲久　交易兩年頗稱獲利被前債主葉某查悉官庄雖係易主合開而前主柯某亦有股分在内故將九成所欠票據英洋三千元邀友同往索討某委員之子答以此庄業已易主所有九成票據應向柯家坐索不能來莊滋鬧兩下互相爭閙甚至拳脚交加葉某等竟將某委員之子毆破額角血流滿面尙復扭結毆打及鄰人出爲勸解始各散去聞某委員尙不肯于休也○每年秋季温州鎭與温處道出洋會哨此成例也今届張軍門請假在先遂委中左兩營鄔游戎等出洋會哨船過奶兒礁適有盜船搶刼鮓魚船營船見之當卽駛進攻擊接仗許久盜船連中數砲始揚帆而遁營兵各搖舢板將盜船圍住盜匪二十餘人悉數拿獲初二日回郡送交道署先由海防發審委員訊問當因匪供狡展遂發交永嘉縣收禁聞其中有被擄難民數人業有人具呈請保矣○温郡所出水果以柑爲大宗疉年販連上海售賣均因每桶低貨過多以致滯銷虧折今年各柑客在温公舉司事凡柑裝桶先由司事查騐不准　低貨出口並派定桶數不許亂裝似此大加整頓則柑業定　生色也○正任海寗州城守營余德臣都戎講求步伐熟悉海洋情形近因水土不服時患　瀉請假回籍調理詎知回里後遽賦　仙失此將才聞者同深惋惜○温郡新到江北難民百餘人在各鋪户强行索討人皆以鐵算盤一流目之以致謠諑四起經周邑尊派差押逐出境閭閻始謐靜如故 
[火灾略誌]  
　　杭垣九月初六日更魚五躍晨雞一鳴正曲牌中之所謂五更轉也是時街頭人靜忽警鐲一聲居人盡從華胥國驚起城守署得　最早洋龍星馳電掣而至轆轤輪鐵之聲如雷震耳俄而各龍皆先後至堨力樸救該處適當鬥富二橋三橋之間爲三昧菴前面三昧菴者俗稱爲靈仙使司卽戲劇中所演楊再興是也是處均係住屋平房爲多惟對面爲某公舘宅係石庫門前以查臺基而悮遭封禁者今則爲祝融氏收去盡成赤地矣約及半點鐘之久炎威始殺時則晨星漸隱曉日初　一縷紅光與餘火相掩映事後查得焚去房屋五間墻門一所云 
[漢皋火警]  
　　初六日天未明時漢口田家巷後面四叉路口失火文武各官及各處水龍紛紛馳救是路最窄小火龍雖多實無施展之地幸四面均是高墻祝融氏始不能逞烕計燒去拆貨鋪紙棧洋鐵招牌等店並住宅約共二十家左右其火係拆貨店所起或云賭博遺火或云潑翻洋油未知孰是 
[鴛水瑣聞]  
　　督辦嘉屬釐鹽局務葉太守於初九日到禾其公館卽在總局左近聞擇於十一日進局辦事太守前曾署紹興府篆此次移越水之旌旗筦秀州之禺莢自必游刃有餘也○南門内斜橋頭有草屋數椽江北人王姓及同伴數人居於其中聊蔽風雨王年約四十餘人皆呼爲王大初九日忽將草刀自刎頃刻倒地血溢不止同伴聞信往視見刀痕甚深霎時蘇醒痛極亂滚口不能言以手指點而已或云此必有鬼作祟也○北門外太平橋之韋陀菴近有優婆尼數輩從嘉善來妖艶無比頗有陳妙常之目少年裙屐入庵隨喜往往目挑心許日前被地方無賴直入深房驚破鴛鴦好夢後經人調處薄罰了事清淨道場固未許蜂蝶相引也○烟舘女堂倌前經秀水縣朱明府嚴禁近日故態復明經朱明府訪確飭在北門内下塘街及北門外塘灣街小弄内拿獲兩家到案懲辦房屋發封○前報北城内某姓婦往梅灣里親串家被無賴攫取首飾一節兹聞某姓已赴秀水呈控朱明府准詞飭差提人已獲數犯收押尙未訊供 
[捐廉助賑]  
　　奉直被水各處紛紛捐賑彚解災區以備散放兹聞蘇撫崧大中丞慨捐廉俸銀三千兩易方伯朱廉訪及道府州縣相率慨助集成五千兩共合八千兩卽日由蘇藩憲備文移解直隷籌賑局散放又聞兩江督憲曾爵帥督率僚　慨助直賑銀一萬兩云 
[東粤彚談]  
　　九月初一日早清平和隆里趙宅不戒於火幸封家姨尙不助虐燒去一間卽得撲滅聞其起火因在牀上燒臭虫以致延燒有一十齡童子當時深入睡鄉及火熾始行救出則已體無完膚嗣經延醫調治惟受傷太重恐非藥石所能奏效也○洋藥厘金　歸商家柔遠堂承辦近日梟匪充斥走漏日多不得不設法整頓遂重懸賞格凡水陸各營有能拿獲私匪一名者賞銀五十元獲私土一件者賞銀八兩當堂給發决無延阻○秋來雨澤甚少首府孫太守于九月初二日率同南番兩邑宰在城隍廟設壇祈雨○肇慶協鎭黄副戎前日緝獲重犯五名緣該犯　肇城煽惑愚民意圖揭竿起釁黨羽日熾幸先事覺察將爲首者　獲餘黨立卽解散其首犯業經黄副戎委城守官一員隨同管帶肇安兵船記名總兵李鎭戎星文押解來省送交臬　審辦○候補縣陳大令瀛藻代南邑侯下鄉相騐聞因神安司屬某鄉有匪徒聚衆設賭因槍賭互毆傷斃一人由大令騐明委係因傷身死飭令屍親先行棺殮回縣存案飭差緝兇○海鏡清礮船上月廿九日在大頭洲緝獲私鹽船一艘私鹽約三萬餘斤解送來省交局騐收○聞官塲于附城石井鄉購地一叚擬建製造廠督憲已委候補同知閻司馬維周前往繪定該廠規模並核估工料想不日卽當鳩工庀材矣○南番兩邑宰於上月廿八日調集各武童舉行縣試 
[京江語小]  
　　連日江邊有灰色硬甲蟲無數從江北飛來間有飛入人家者飛時翅問颼颼作響放出穢氣無異　蜋土人咸以瘟蟲呼之未知何所據而云然○西鄉祝村地方農户某甲家畜母猪忽產一子皮灰白體大鼻長遠近哄傳謂爲象也閱半日卽斃 
[鷺江雜志]  
　　厦門商賈分爲十途郊如洋貨爲洋郊天津烟臺上海爲北郊布疋爲疋頭郊藥材爲藥郊每郊舉老於營運者爲董事郊内有事或與别業交涉均先由董勸和否則會同十途郊各董在行商會館公議曲直此誠大公無私之意也卽或事已涉訟官亦多委十途郊董公議禀覆以斷是非凡奉委議各董齊集外關帝廟當關聖前拈香發誓以明並無偏袒有洋郊黄傳者數年前曾代茶郊陳某向隆　借洋五百元立有借據嗣竟延不歸還隆　卽向黄追索黄先代墊還隨開單向陳收取陳卽將黄之印記摹刻　印收單言隆記借據已經遺失作爲廢紙云云以致曲直不分彼此控諸廳署厦防廳唐司馬飭十途郊董在關帝廟集議公騐印之眞僞隆記言陳立據借銀後實已歸還惟借據偶然遺 
[東甌瑣錄]  
　　新任瑞安縣儲邑尊自蒞任後卽飭差捉拿各處花會引當卽獲住賣湯圑之某甲一名笞責數百板枷號游示次日復會同營兵數十人各帶洋槍親詣大羅山脚博木地方捉拿花會師等於三鼓動身黎明已到適値花會師與色標某乙等收拾稼伏前往花會壇懸掛當被獲住三人鎖帶回署路經宦游橋該處各地棍竟敢　集多人扼住橋頭以石塊木棍亂擲意欲攔路奪刼各營兵見來勢兇猛開放兩槍擊傷二人各地棍始各鳥獸散邑尊返署卽坐大堂將花會師笞責數百板命立站籠發頭門示衆至包鏢某乙等二人聞係父子遂以雙連枷枷號游示四門近日花會已寂然無聞矣○新任樂清縣路邑尊已頒紅諭擇於初八日接印至前任羅邑尊已調平湖須於嶺梅破綻後方能促裝就道也○巖慶者三角門外著名地棍也近因九聖廟後觀音寮尼姑年少貎美誘奸不遂日夜肆擾該尼屢求地保廟隣等出爲保護上月廿五夜巖復糾多人任意索擾地保阿喜見之不平遂向理論詎被巖等兇毆身受多傷該地保立卽赴縣喊請騐傷當經周邑尊騐得毆傷屬實遂飭値日差前往緝拿凶手兹聞巖等已竄至他方故此案尙未訊辦云○瞿大宗師歲試温郡定於九月十五日取齊督辦支應局委員已將　棚赶緊修葺矣○東門外新馬道及直街有翁姓居住係温　左營候補外委去年病歿其妻焭焭自守惟藉女紅度日上月二十六日夜將洋油手照打翻致兆焚如是夜西北風甚烈延燒二十餘家聞翁處失愼時心忙意亂不特衣服一無携出卽髮膚亦被燒焦吁可慘也○泰順縣文童隨棚府試全案已于八月三十日發出冠軍爲周德邦武童馬步箭定於九月初三日在小校塲考試○九成錢庄前經倒閉所欠各債甚巨毫無抵償去春有某委員獨出洋三千元再邀股分重行開張遂將招牌改爲久　交易兩年頗稱獲利被前債主葉某查悉官庄雖係易主合開而前主柯某亦有股分在内故將九成所欠票據英洋三千元邀友同往索討某委員之子答以此庄業已易主所有九成票據應向柯家坐索不能來莊滋鬧兩下互相爭閙甚至拳脚交加葉某等竟將某委員之子毆破額角血流滿面尙復扭結毆打及鄰人出爲勸解始各散去聞某委員尙不肯于休也○每年秋季温州鎭與温處道出洋會哨此成例也今届張軍門請假在先遂委中左兩營鄔游戎等出洋會哨船過奶兒礁適有盜船搶刼鮓魚船營船見之當卽駛進攻擊接仗許久盜船連中數砲始揚帆而遁營兵各搖舢板將盜船圍住盜匪二十餘人悉數拿獲初二日回郡送交道署先由海防發審委員訊問當因匪供狡展遂發交永嘉縣收禁聞其中有被擄難民數人業有人具呈請保矣○温郡所出水果以柑爲大宗疉年販連上海售賣均因每桶低貨過多以致滯銷虧折今年各柑客在温公舉司事凡柑裝桶先由司事查騐不准　低貨出口並派定桶數不許亂裝似此大加整頓則柑業定　生色也○正任海寗州城守營余德臣都戎講求步伐熟悉海洋情形近因水土不服時患　瀉請假回籍調理詎知回里後遽賦　仙失此將才聞者同深惋惜○温郡新到江北難民百餘人在各鋪户强行索討人皆以鐵算盤一流目之以致謠諑四起經周邑尊派差押逐出境閭閻始謐靜如故 
[火灾略誌]  
　　杭垣九月初六日更魚五躍晨雞一鳴正曲牌中之所謂五更轉也是時街頭人靜忽警鐲一聲居人盡從華胥國驚起城守署得　最早洋龍星馳電掣而至轆轤輪鐵之聲如雷震耳俄而各龍皆先後至堨力樸救該處適當鬥富二橋三橋之間爲三昧菴前面三昧菴者俗稱爲靈仙使司卽戲劇中所演楊再興是也是處均係住屋平房爲多惟對面爲某公舘宅係石庫門前以查臺基而悮遭封禁者今則爲祝融氏收去盡成赤地矣約及半點鐘之久炎威始殺時則晨星漸隱曉日初　一縷紅光與餘火相掩映事後查得焚去房屋五間墻門一所云 
[漢皋火警]  
　　初六日天未明時漢口田家巷後面四叉路口失火文武各官及各處水龍紛紛馳救是路最窄小火龍雖多實無施展之地幸四面均是高墻祝融氏始不能逞烕計燒去拆貨鋪紙棧洋鐵招牌等店並住宅約共二十家左右其火係拆貨店所起或云賭博遺火或云潑翻洋油未知孰是 
[鴛水瑣聞]  
　　督辦嘉屬釐鹽局務葉太守於初九日到禾其公館卽在總局左近聞擇於十一日進局辦事太守前曾署紹興府篆此次移越水之旌旗筦秀州之禺莢自必游刃有餘也○南門内斜橋頭有草屋數椽江北人王姓及同伴數人居於其中聊蔽風雨王年約四十餘人皆呼爲王大初九日忽將草刀自刎頃刻倒地血溢不止同伴聞信往視見刀痕甚深霎時蘇醒痛極亂滚口不能言以手指點而已或云此必有鬼作祟也○北門外太平橋之韋陀菴近有優婆尼數輩從嘉善來妖艶無比頗有陳妙常之目少年裙屐入庵隨喜往往目挑心許日前被地方無賴直入深房驚破鴛鴦好夢後經人調處薄罰了事清淨道場固未許蜂蝶相引也○烟舘女堂倌前經秀水縣朱明府嚴禁近日故態復明經朱明府訪確飭在北門内下塘街及北門外塘灣街小弄内拿獲兩家到案懲辦房屋發封○前報北城内某姓婦往梅灣里親串家被無賴攫取首飾一節兹聞某姓已赴秀水呈控朱明府准詞飭差提人已獲數犯收押尙未訊供 
[捐廉助賑]  
　　奉直被水各處紛紛捐賑彚解災區以備散放兹聞蘇撫崧大中丞慨捐廉俸銀三千兩易方伯朱廉訪及道府州縣相率慨助集成五千兩共合八千兩卽日由蘇藩憲備文移解直隷籌賑局散放又聞兩江督憲曾爵帥督率僚　慨助直賑銀一萬兩云 
[東粤彚談]  
　　九月初一日早清平和隆里趙宅不戒於火幸封家姨尙不助虐燒去一間卽得撲滅聞其起火因在牀上燒臭虫以致延燒有一十齡童子當時深入睡鄉及火熾始行救出則已體無完膚嗣經延醫調治惟受傷太重恐非藥石所能奏效也○洋藥厘金　歸商家柔遠堂承辦近日梟匪充斥走漏日多不得不設法整頓遂重懸賞格凡水陸各營有能拿獲私匪一名者賞銀五十元獲私土一件者賞銀八兩當堂給發决無延阻○秋來雨澤甚少首府孫太守于九月初二日率同南番兩邑宰在城隍廟設壇祈雨○肇慶協鎭黄副戎前日緝獲重犯五名緣該犯　肇城煽惑愚民意圖揭竿起釁黨羽日熾幸先事覺察將爲首者　獲餘黨立卽解散其首犯業經黄副戎委城守官一員隨同管帶肇安兵船記名總兵李鎭戎星文押解來省送交臬　審辦○候補縣陳大令瀛藻代南邑侯下鄉相騐聞因神安司屬某鄉有匪徒聚衆設賭因槍賭互毆傷斃一人由大令騐明委係因傷身死飭令屍親先行棺殮回縣存案飭差緝兇○海鏡清礮船上月廿九日在大頭洲緝獲私鹽船一艘私鹽約三萬餘斤解送來省交局騐收○聞官塲于附城石井鄉購地一叚擬建製造廠督憲已委候補同知閻司馬維周前往繪定該廠規模並核估工料想不日卽當鳩工庀材矣○南番兩邑宰於上月廿八日調集各武童舉行縣試 
[京江語小]  
　　連日江邊有灰色硬甲蟲無數從江北飛來間有飛入人家者飛時翅問颼颼作響放出穢氣無異　蜋土人咸以瘟蟲呼之未知何所據而云然○西鄉祝村地方農户某甲家畜母猪忽產一子皮灰白體大鼻長遠近哄傳謂爲象也閱半日卽斃 
[鷺江雜志]  
　　厦門商賈分爲十途郊如洋貨爲洋郊天津烟臺上海爲北郊布疋爲疋頭郊藥材爲藥郊每郊舉老於營運者爲董事郊内有事或與别業交涉均先由董勸和否則會同十途郊各董在行商會館公議曲直此誠大公無私之意也卽或事已涉訟官亦多委十途郊董公議禀覆以斷是非凡奉委議各董齊集外關帝廟當關聖前拈香發誓以明並無偏袒有洋郊黄傳者數年前曾代茶郊陳某向隆　借洋五百元立有借據嗣竟延不歸還隆　卽向黄追索黄先代墊還隨開單向陳收取陳卽將黄之印記摹刻　印收單言隆記借據已經遺失作爲廢紙云云以致曲直不分彼此控諸廳署厦防廳唐司馬飭十途郊董在關帝廟集議公騐印之眞僞隆記言陳立據借銀後實已歸還惟借據偶然遺 
 
 

Page 3

 
 
失應由隆記出單交陳爲據迨黄陳等均至關聖前公評陳竟盡情吐露說者咸謂關聖神威顯赫千載猶能懾服人心云○福州要犯張智逃赴香港經上憲委員拘提港督意頗爲難近已辯明仍歸中國辦理當伏波官輪船運砲來厦後卽奉委解張智到省初五日由粤中大憲委員押解附海防輪船到厦押過伏波旋於初七日展輪出口○各洋行無論售賣洋藥與否皆與洋藥局董蔡君寫立合同不售私貨每箱貼行東洋四元帳房二元以期源清流節惟某洋行獨不從以致互控在案云○潮帮運售汀漳兩府雲霄豐市詔安等處之土每年以三四千箱計其報稅也較廈地大烙者僅二三折以致稅釐局所報箱數雖多所入實惟三分之一而洋關入口稅則不少是以中國十九口商埠進口洋藥除上海每年一萬二三千箱外其餘各口推厦門爲第一每年約有九千數百箱之多其中冲入潮州之汕頭大埔江西之廣信南安贑州等處每年亦有三四千箱今因厦局與汕頭局合股承包汕厦稅釐每箱折收八十兩是以潮州帮之廣裕昌隆盛等數巨號均收盤回汕就近在潮郡運售不復遠涉重洋矣但該局在汕厦通融辦理汕頭雖得利權厦門則所失不少洋關釐稅甚至减少二十餘萬金粤省之贏卽閩省之絀不知兩省大憲曾留意於斯否也 
[家丁誑報]  
　　昨報列疑案待查一則兹悉此案業經莫邑尊飭差查明王金蘭之主人朱姓現住滬北萬安樓客棧王實因違忤主母畏罪私逃並查明王之族人某甲在滬業經甲出資送王回籍矣 
[藏土被搜]  
　　小東門外法租界有錢舖數家名雖兌換錢洋實以販運私土爲主其土先向洋行中運來放在店中及往烟館兠成主顧再送南市俾洋藥局巡丁無從查察昨日陸家石橋某錢店囑十餘齡之學徒夾帶私土兩塊送往南市甫至鹹瓜街爲巡丁偵知阻住搜出錢店主知機關已破赶往該處向巡丁懇說巡丁不允旋將人士一併解送局中後不知其究竟 
[爭毆送縣]  
　　通州人顧德明因其故父傳有沙船二號内一船名顧貞盛由其堂兄顧啓明爲耆民并將船分給兄得三分半已得六分半因兄經事不妥虧欠同鄉人曾任福建某縣之陸之鈞銀四百四十兩顧德明向陸再借銀一百二十兩共成五百六十兩將六分半中之四分作抵嗣後由陸經管船務仍用顧啓明爲耆民陸令啓明覔保啓明不服糾同扁鼻頭高炳南等約陸至英租界一林春茶肆叙話及陸到數語不合高等卽與爭毆同至捕房着投英公廨陸遞禀訴明前情并稱住居城中船則泊在南市萬裕碼頭顧啓明不應糾同無賴誘至相界行兇顧啓明亦禀明前因蔡太守命將顧啓明高炳南管押候訊昨晨據陸投案稱顧啓明之母舅亦在船爲小夥昨携帳簿登岸向論又遭毆打扭到巡防局移縣管押可否將顧啓明高炳南一併送縣太守准如所請 
[英界公堂瑣案]  
　　温阿和稱開義和昌雜貨舖被張如連欠梨洋二十一元一角一分向索不還反持盌擲我頭請爲騐傷又有梁阿天上堂作証張如連供梨洋約伊一月歸清伊不依以致口角蔡太守騐得温受傷屬實飭將張管押俟温投醫院醫治平復再行核斷○妓女楊寳卿稱母舅王金山自有兒子反要我供養理論間竟被行兇逢捕拘案王供前曾照顧外甥女借給銀洋今伊爲娼向索前欠楊稱父母在日與母舅往來早經了結現無欠洋情事太守謂王與該女旣係至戚着自理說母庸擾淞○周阮氏稱開篾竹店韋阿興來買草鞋乘間竊去英洋一元交捕捕禀搜韋身畔有小洋九角言在東洋人處帮傭是主人給伊者查詢東洋人承認給洋韋供曾買草鞋後被指竊實係寃誣蔡太守謂該氏疑竊無憑不准飭捕將韋送交東洋人完結○包探秦少卿稱昨在盆湯弄中見南俶人鍾兆生手持棕包及棉綢一包被流氓吴順金阻住冒稱巡丁扭鍾髮　一併帶至捕房今特解案吴供甯波人打野雞餬口昨見鍾欲爲挑送不敢冐充巡丁該包探稱吴稱打野鷄何無扁担如何又扭鍾髮　蔡太守謂吴冒充巡丁欺害鄉愚情殊可惡判押一月　綢給鍾領夫○丁步雲稱開客寓失竊夾被一條旋在蘇寳坤床上見錢六百五十文并押票一　詢問支吾交捕送案蘇堅稱不敢犯竊丁稱伊祇押錢六百五十文然我之夾被値錢二千文蔡太守判蘇管押三天錢交丁領○華捕將路旁擺　之沈阿康請訊蔡太守判管押兩禮拜○麥總巡捕頭稱縣差及公堂差持票到捕房據言鎭海縣移文來滬關提王小毛已經派捕將王拘到蔡太守隨飭將王解縣核辦 
[法捕房瑣談]  
　　小東門外裕興街花烟館龜鴇陳桂　徐寳林前因將妓女陳東小私行吊打經翁太守判荷雙連枷示衆安兩首於一桌之上儼如並頭𦴻萏接翼鴛鴦以致路人觀者頗衆雖有巡捕會捕局勇曹錦堂等彈壓然行至吊僑堍及沿河一帶對岸居民或擲石抛磚以爲快翁太守因傳該處十鋪地甲吩咐帮同照料以免滋閙○某甲者打野雞之流亞也前日至新北門外某飯肆供養五臟神會帳之時連換小錢尙少青蚨二十四翼囊中已無所有店夥扭住必欲其付清而後已爭執間致碎菜盆數隻隨由該店夥鳴捕將中拘押恐不免匍匐公庭與該店夥一决是非也○某甲因赴友人之會痛飲而歸不辦路徑　夜已深月色朦朧誤入某處小弄在一家門首剥　數下其家疑是不速之客遣老娼啓關問訊甲遽出惡聲巡街捕聞聲踵至將甲拘進捕房捕頭見其醉眼迷離心神不定似飲中山千日酒　因令與諸押犯伴宿一宵庶從麴秀才游者稍知歛跡也○法包探在浦灘　到積竊孫步洲並伊黨姚福生昨晨經翁太守提訊先將孫責四十板始供認曾　小車上藍白布衫各一件在城内質錢四百五十文押票中姚　去另有馬甲及褲係别處竊來中姚在石路某押鋪押錢未到輪船上竊物詰之姚福生據供前曾當勇並未竊物與孫亦不相識太守着笞四十下始稱孫將褲質錢一百五十文請我吸烟令我入夥太守謂孫曰此言未始無因想爾在輪船犯竊已久船中人識爾面貎容易緝獲故糾生疏之人同竊便可掩飾　將二人還押吊　核斷 
[書行素堂目覩書錄後]  
　　顧氏彚刻書目久已風行海内顧近數十年來赭宼肆擾毒甚龍一炬海内藏書家大半蕩焉無存底定後各省雖設有官書局次弟鐫　然除經史外舊本日少今本日多殘缺之憾實所不免好古之士苟欲探討源流苦難考證吴中朱君槐廬夙有書癖生平觀覽旣多遂輯有行素堂目覩書錄凡十卷搜羅富有考据詳明其體例雖一仍顧氏而精核過之吾知此書出而藝圃書林必當家置一編矣 
[上海高易賑所撮要]  
　　瞿子瑞善士爲求保病速愈捐助直隷山左賑濟規元一百零五兩五錢囑卽彚解緊在災區荷巨餈而拯濟早符勿藥之占仰恤難之肫誠旋卜康强之吉爰書日報藉謝雲情○無錫電局寄來一點心人爲其令弟求獲一事捐助賑洋兩元利濟爲心有求必應腰纏遂願指顧如心可爲預卜也彚列報章聊抒感悃[  兩廣協賑同人李朝覲秋坪等謹誌]  
[分篆助賑]  
　　閩南伊峻齋先生爲墨卿太守之元孫家學相承夙工分篆比念順直山左水灾頻仍願入敝社以書助振所有索書各件除由三馬路滬報分帳房及豫園十二樓代收外或交二擺渡同文新局亦可閏格附後堂幅大三元中二元小一元横幅同圍屏大四元中三元小二元楹聯　元　摺扇册頁琴聯合景半元以上均减半收取悉充賑欵[  負薪社同人啓]  
[讀天南遯叟病中詩依韻奉和卽以慰之]  
　　天南高臥出山遲卜築淞濵又一時大雅扶輪眞有幸小兒造代總無知黄花晚節香彌遠白祫高風世共思畢竟文章聲價定後生敢笑虎頭痴[  苕溪白頻花館主沈雲酒舲甫待定草]  
[丙戍相月紫詮先生偶患肺疾病中口占一律謹次原韻奉政]  
　　與君相識恨遲遲同是衰年白首時四壁名花迎面笑一枝彩筆寸心 
失應由隆記出單交陳爲據迨黄陳等均至關聖前公評陳竟盡情吐露說者咸謂關聖神威顯赫千載猶能懾服人心云○福州要犯張智逃赴香港經上憲委員拘提港督意頗爲難近已辯明仍歸中國辦理當伏波官輪船運砲來厦後卽奉委解張智到省初五日由粤中大憲委員押解附海防輪船到厦押過伏波旋於初七日展輪出口○各洋行無論售賣洋藥與否皆與洋藥局董蔡君寫立合同不售私貨每箱貼行東洋四元帳房二元以期源清流節惟某洋行獨不從以致互控在案云○潮帮運售汀漳兩府雲霄豐市詔安等處之土每年以三四千箱計其報稅也較廈地大烙者僅二三折以致稅釐局所報箱數雖多所入實惟三分之一而洋關入口稅則不少是以中國十九口商埠進口洋藥除上海每年一萬二三千箱外其餘各口推厦門爲第一每年約有九千數百箱之多其中冲入潮州之汕頭大埔江西之廣信南安贑州等處每年亦有三四千箱今因厦局與汕頭局合股承包汕厦稅釐每箱折收八十兩是以潮州帮之廣裕昌隆盛等數巨號均收盤回汕就近在潮郡運售不復遠涉重洋矣但該局在汕厦通融辦理汕頭雖得利權厦門則所失不少洋關釐稅甚至减少二十餘萬金粤省之贏卽閩省之絀不知兩省大憲曾留意於斯否也 
[家丁誑報]  
　　昨報列疑案待查一則兹悉此案業經莫邑尊飭差查明王金蘭之主人朱姓現住滬北萬安樓客棧王實因違忤主母畏罪私逃並查明王之族人某甲在滬業經甲出資送王回籍矣 
[藏土被搜]  
　　小東門外法租界有錢舖數家名雖兌換錢洋實以販運私土爲主其土先向洋行中運來放在店中及往烟館兠成主顧再送南市俾洋藥局巡丁無從查察昨日陸家石橋某錢店囑十餘齡之學徒夾帶私土兩塊送往南市甫至鹹瓜街爲巡丁偵知阻住搜出錢店主知機關已破赶往該處向巡丁懇說巡丁不允旋將人士一併解送局中後不知其究竟 
[爭毆送縣]  
　　通州人顧德明因其故父傳有沙船二號内一船名顧貞盛由其堂兄顧啓明爲耆民并將船分給兄得三分半已得六分半因兄經事不妥虧欠同鄉人曾任福建某縣之陸之鈞銀四百四十兩顧德明向陸再借銀一百二十兩共成五百六十兩將六分半中之四分作抵嗣後由陸經管船務仍用顧啓明爲耆民陸令啓明覔保啓明不服糾同扁鼻頭高炳南等約陸至英租界一林春茶肆叙話及陸到數語不合高等卽與爭毆同至捕房着投英公廨陸遞禀訴明前情并稱住居城中船則泊在南市萬裕碼頭顧啓明不應糾同無賴誘至相界行兇顧啓明亦禀明前因蔡太守命將顧啓明高炳南管押候訊昨晨據陸投案稱顧啓明之母舅亦在船爲小夥昨携帳簿登岸向論又遭毆打扭到巡防局移縣管押可否將顧啓明高炳南一併送縣太守准如所請 
[英界公堂瑣案]  
　　温阿和稱開義和昌雜貨舖被張如連欠梨洋二十一元一角一分向索不還反持盌擲我頭請爲騐傷又有梁阿天上堂作証張如連供梨洋約伊一月歸清伊不依以致口角蔡太守騐得温受傷屬實飭將張管押俟温投醫院醫治平復再行核斷○妓女楊寳卿稱母舅王金山自有兒子反要我供養理論間竟被行兇逢捕拘案王供前曾照顧外甥女借給銀洋今伊爲娼向索前欠楊稱父母在日與母舅往來早經了結現無欠洋情事太守謂王與該女旣係至戚着自理說母庸擾淞○周阮氏稱開篾竹店韋阿興來買草鞋乘間竊去英洋一元交捕捕禀搜韋身畔有小洋九角言在東洋人處帮傭是主人給伊者查詢東洋人承認給洋韋供曾買草鞋後被指竊實係寃誣蔡太守謂該氏疑竊無憑不准飭捕將韋送交東洋人完結○包探秦少卿稱昨在盆湯弄中見南俶人鍾兆生手持棕包及棉綢一包被流氓吴順金阻住冒稱巡丁扭鍾髮　一併帶至捕房今特解案吴供甯波人打野雞餬口昨見鍾欲爲挑送不敢冐充巡丁該包探稱吴稱打野鷄何無扁担如何又扭鍾髮　蔡太守謂吴冒充巡丁欺害鄉愚情殊可惡判押一月　綢給鍾領夫○丁步雲稱開客寓失竊夾被一條旋在蘇寳坤床上見錢六百五十文并押票一　詢問支吾交捕送案蘇堅稱不敢犯竊丁稱伊祇押錢六百五十文然我之夾被値錢二千文蔡太守判蘇管押三天錢交丁領○華捕將路旁擺　之沈阿康請訊蔡太守判管押兩禮拜○麥總巡捕頭稱縣差及公堂差持票到捕房據言鎭海縣移文來滬關提王小毛已經派捕將王拘到蔡太守隨飭將王解縣核辦 
[法捕房瑣談]  
　　小東門外裕興街花烟館龜鴇陳桂　徐寳林前因將妓女陳東小私行吊打經翁太守判荷雙連枷示衆安兩首於一桌之上儼如並頭𦴻萏接翼鴛鴦以致路人觀者頗衆雖有巡捕會捕局勇曹錦堂等彈壓然行至吊僑堍及沿河一帶對岸居民或擲石抛磚以爲快翁太守因傳該處十鋪地甲吩咐帮同照料以免滋閙○某甲者打野雞之流亞也前日至新北門外某飯肆供養五臟神會帳之時連換小錢尙少青蚨二十四翼囊中已無所有店夥扭住必欲其付清而後已爭執間致碎菜盆數隻隨由該店夥鳴捕將中拘押恐不免匍匐公庭與該店夥一决是非也○某甲因赴友人之會痛飲而歸不辦路徑　夜已深月色朦朧誤入某處小弄在一家門首剥　數下其家疑是不速之客遣老娼啓關問訊甲遽出惡聲巡街捕聞聲踵至將甲拘進捕房捕頭見其醉眼迷離心神不定似飲中山千日酒　因令與諸押犯伴宿一宵庶從麴秀才游者稍知歛跡也○法包探在浦灘　到積竊孫步洲並伊黨姚福生昨晨經翁太守提訊先將孫責四十板始供認曾　小車上藍白布衫各一件在城内質錢四百五十文押票中姚　去另有馬甲及褲係别處竊來中姚在石路某押鋪押錢未到輪船上竊物詰之姚福生據供前曾當勇並未竊物與孫亦不相識太守着笞四十下始稱孫將褲質錢一百五十文請我吸烟令我入夥太守謂孫曰此言未始無因想爾在輪船犯竊已久船中人識爾面貎容易緝獲故糾生疏之人同竊便可掩飾　將二人還押吊　核斷 
[書行素堂目覩書錄後]  
　　顧氏彚刻書目久已風行海内顧近數十年來赭宼肆擾毒甚龍一炬海内藏書家大半蕩焉無存底定後各省雖設有官書局次弟鐫　然除經史外舊本日少今本日多殘缺之憾實所不免好古之士苟欲探討源流苦難考證吴中朱君槐廬夙有書癖生平觀覽旣多遂輯有行素堂目覩書錄凡十卷搜羅富有考据詳明其體例雖一仍顧氏而精核過之吾知此書出而藝圃書林必當家置一編矣 
[上海高易賑所撮要]  
　　瞿子瑞善士爲求保病速愈捐助直隷山左賑濟規元一百零五兩五錢囑卽彚解緊在災區荷巨餈而拯濟早符勿藥之占仰恤難之肫誠旋卜康强之吉爰書日報藉謝雲情○無錫電局寄來一點心人爲其令弟求獲一事捐助賑洋兩元利濟爲心有求必應腰纏遂願指顧如心可爲預卜也彚列報章聊抒感悃[  兩廣協賑同人李朝覲秋坪等謹誌]  
[分篆助賑]  
　　閩南伊峻齋先生爲墨卿太守之元孫家學相承夙工分篆比念順直山左水灾頻仍願入敝社以書助振所有索書各件除由三馬路滬報分帳房及豫園十二樓代收外或交二擺渡同文新局亦可閏格附後堂幅大三元中二元小一元横幅同圍屏大四元中三元小二元楹聯　元　摺扇册頁琴聯合景半元以上均减半收取悉充賑欵[  負薪社同人啓]  
[讀天南遯叟病中詩依韻奉和卽以慰之]  
　　天南高臥出山遲卜築淞濵又一時大雅扶輪眞有幸小兒造代總無知黄花晚節香彌遠白祫高風世共思畢竟文章聲價定後生敢笑虎頭痴[  苕溪白頻花館主沈雲酒舲甫待定草]  
[丙戍相月紫詮先生偶患肺疾病中口占一律謹次原韻奉政]  
　　與君相識恨遲遲同是衰年白首時四壁名花迎面笑一枝彩筆寸心 
 
 

Page 4

 
 
知霜天寫出星娥怨雲渡飛來月舫思小極底緣懷舊雨蒼葭不讓古人痴[  萸菴退叟弟蒼齡呈草]  
[奉酬北條鷗所先生]  
　　未經謀面便知心何意騷壇獲賞音草夢驚人須結契花箋惠我好聯吟清風明月談今夕流水高山證古琴料得相逢如舊識寫懷彼此愜胸襟[  小樓主人拜稿]  
[奉題王松堂司馬小樓吟飲圖卽依原韻]  
　　酒國詩盟歲歲尋居然老帶又莊襟别饒秋水蒹葭意豈止春江花月吟登一層窮千里目借三杯寓十年心小樓雖小才名大見說天涯盡賞音[  曲園俞樾初稿]  
[少年游感事]  
　　記得當初水晶簾底相倚不勝嬌紅粉情多青樓夢好花月可憐宵心頭密約分明在辜　到今朝我未成名卿偏易嫁此恨總難銷[  蘭月樓主倚聲]  
知霜天寫出星娥怨雲渡飛來月舫思小極底緣懷舊雨蒼葭不讓古人痴[  萸菴退叟弟蒼齡呈草]  
[奉酬北條鷗所先生]  
　　未經謀面便知心何意騷壇獲賞音草夢驚人須結契花箋惠我好聯吟清風明月談今夕流水高山證古琴料得相逢如舊識寫懷彼此愜胸襟[  小樓主人拜稿]  
[奉題王松堂司馬小樓吟飲圖卽依原韻]  
　　酒國詩盟歲歲尋居然老帶又莊襟别饒秋水蒹葭意豈止春江花月吟登一層窮千里目借三杯寓十年心小樓雖小才名大見說天涯盡賞音[  曲園俞樾初稿]  
[少年游感事]  
　　記得當初水晶簾底相倚不勝嬌紅粉情多青樓夢好花月可憐宵心頭密約分明在辜　到今朝我未成名卿偏易嫁此恨總難銷[  蘭月樓主倚聲]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報]  
　　八月十六日調署香山縣張文翰四會縣沈鴻壽廣甯縣杜承洙俱禀辭赴任十八日補用府吴廷煇禀銷北海厘務差試用縣丞查德祥禀到由京來十九日補用府吴尙恭禀謝委保甲局總查差試用縣鄒兆麟禀到補用巡檢盛宿懷禀知委帮辦四會厘務差補用鹽大使興讓禀知委榕樹灣洋　分卡差試用鹽大使福泰禀知委北海新關稅務差二十日補用按經歴朱濟川禀知委巡查老城街道差補用巡檢邱大鏗禀知委南番沙田分局文案補用鹽知事鐵勛禀知委辦潮州新關稅務二十一日補用通判李浹棠禀知委總查河南保甲差補用縣賈培業禀到二十二日補用縣左前新禀知茶膏局牌費移交地方官接辦二十三日補用縣褚瑛禀知委往清遠等處訪查捕務情形補用縣續芳禀知調辦惠州洋藥稅務二十四日未入流陶桂熙禀辭赴琼州差遣廿五日試用鹽知事劉鳳翔禀到二十六日補用　判李鳳山禀知委辦東莞沙田局藩憲牌示順德縣丞缺委候補布照磨劉元鑣署新興典史缺委從九品常熙恩署陽春古艮司缺委試用巡檢孫泰階署南海主簿司缺委候補巡檢高仁爵署准調感恩典史袁賡飭赴調任督憲牌示署撫標右營遊擊丁錦堂撤任遺缺委儘先副將吴元愷署理署　鵬協左營守備黄福飭回瓊州鎭右營都司本任署南澳同知文玉調省差委遺缺委惟補斯缺周錡飭赴新任 
[女死涉訟]  
　　九江小池口有陳姓女自幼許字本處豆腐店李子爲妻尙未過門嗣因李子成立不務正業陳因不肯嫁女詎其女於八月二十六日因細故與母忿爭潛呑阿芙蓉膏畢命陳之家人卽知照原媒至李家報喪李姓置之不理及出殯後李忽邀同原媒並地保向陳家理論欲索還定親時首飾衣物陳家不肯李卽往小池司署以女身死不明控請提究現經多人勸解不識能免公庭對簿否 
[上海三馬路與昌絲棧陳竹坪經募山東直隷賑捐九月初六日第四百十三次清單]  
　　紹興府正堂霍交來餘姚縣朱仲聲黄少嚴葉雅南翁詠笙四大善士經募塔册徐聞韶房徐染香房益記莊恆元錢庄各洋五角又册謝根基名賢謝炳各洋一元紫景春景來各錢一千無名錢五百文又册宋　堂錢四千文又册紹豐典洋四元又册諸門謝氏諸門吴氏孫門諸氏各錢五百文又册德泰錢庄又源記各洋一元又册慶祥恊大各洋一元平遠軒魏聚昌各錢五百文祥豐徐愛棠思白軒謝菊人符心齋各錢四百文陸玉輝毛鴻祥樓子華各錢二百文又册聚新行洋二元又册恆慶齋洋四元經募人錢五百文又册董祥豐九伯文毛福鳴錢四百文乾生泰日昌源益各錢二百倪立五十文又册恆茂衡泰長源集生各錢六百文又册諸靜安錢一千無名氏瑞記五昌合順學文同馨學文聚昌天順合興洪茂泰豐成炳恆大各五百文又册黄南記惕星記張本記各洋三角張惠記盛汝記教義堂唐仁記德馨堂王康記鳳記章子記陸神記章少記朱仰記賢記王望記陸愼記各洋二角唐其記王江記東記施淡記張楣記蔣胃記惠記金記聚記張君記陸廉記章安記盛錦記各洋一角又册源興行洋二元又册人和聚甡廠二户合洋二元又册謝合生劉毛氏各洋一元劉韓氏茅天生劉謝氏各錢五百鄔全泰錢四百文又册具美錢一千文泰生晉昌同福泰各錢四百文徐長春羅子良徐志賢源昌屠榮章各錢二百文王駿發朱水心羅坤華金裕中周連德羅永久楊復恢諸光寶耀生謝嘉生五昌千嘉義趙炳元永利局各　一百文又册姚人史榮記錢二千宋壽三錢一千朱門陸氏朱景高各錢五百蔡慶美錢六百文蔡門董氏錢四百文勉力　無力氏平心氏誠心氏知心氏孑遺氏脩竹氏沛國氏無名氏知足氏聊表寸心登門求募胸中自知區區移賑傭工移賑女工移賑浙東第一橋東住姚江第一橋東住各錢五十以上統共餘姚縣計十八册共洋六十元另八角九分一厘○本埠春和茶棧交來台州太平阮孚恩善士爲小兒典學患鼻血不止諸藥無效立愿助賑蒙神明感應立卽全愈還願洋廿元厚孚莊交來桐城方翼紹堂洋廿元寗波陳靜芳求平安洋二元○隱月軒爲主母有病許願求痊洋廿元無名氏洋三元錢六十八文阜昌隱名氏洋三元求安氏洋二元錢七百文陳星台爲項新觀發狂保獲回家途中一路平安洋二元張金生洋一元○塘棲棲水免饑子經募塔册伊燾洋一元方叔清錢四百三泰號三百鍾添馨楊益　同泰號金春生朱良楳葉孫氏馬長生楊文祥陳兆康沈寶珍芝各錢二百文陳　昌方沈氏余錫咸葉公記王奎章葉春泉王慶和潤源甡同仁號陳今記沈梯雲張炳釗謝楚生韓寶珩王咸成劉時通同德生號各錢一百文以上十三户共洋五元錢三十文○本日共收英洋一百三十八元六角九分一厘錢七百九十六文合併聲明 
[廣東官報]  
　　八月十六日調署香山縣張文翰四會縣沈鴻壽廣甯縣杜承洙俱禀辭赴任十八日補用府吴廷煇禀銷北海厘務差試用縣丞查德祥禀到由京來十九日補用府吴尙恭禀謝委保甲局總查差試用縣鄒兆麟禀到補用巡檢盛宿懷禀知委帮辦四會厘務差補用鹽大使興讓禀知委榕樹灣洋　分卡差試用鹽大使福泰禀知委北海新關稅務差二十日補用按經歴朱濟川禀知委巡查老城街道差補用巡檢邱大鏗禀知委南番沙田分局文案補用鹽知事鐵勛禀知委辦潮州新關稅務二十一日補用通判李浹棠禀知委總查河南保甲差補用縣賈培業禀到二十二日補用縣左前新禀知茶膏局牌費移交地方官接辦二十三日補用縣褚瑛禀知委往清遠等處訪查捕務情形補用縣續芳禀知調辦惠州洋藥稅務二十四日未入流陶桂熙禀辭赴琼州差遣廿五日試用鹽知事劉鳳翔禀到二十六日補用　判李鳳山禀知委辦東莞沙田局藩憲牌示順德縣丞缺委候補布照磨劉元鑣署新興典史缺委從九品常熙恩署陽春古艮司缺委試用巡檢孫泰階署南海主簿司缺委候補巡檢高仁爵署准調感恩典史袁賡飭赴調任督憲牌示署撫標右營遊擊丁錦堂撤任遺缺委儘先副將吴元愷署理署　鵬協左營守備黄福飭回瓊州鎭右營都司本任署南澳同知文玉調省差委遺缺委惟補斯缺周錡飭赴新任 
[女死涉訟]  
　　九江小池口有陳姓女自幼許字本處豆腐店李子爲妻尙未過門嗣因李子成立不務正業陳因不肯嫁女詎其女於八月二十六日因細故與母忿爭潛呑阿芙蓉膏畢命陳之家人卽知照原媒至李家報喪李姓置之不理及出殯後李忽邀同原媒並地保向陳家理論欲索還定親時首飾衣物陳家不肯李卽往小池司署以女身死不明控請提究現經多人勸解不識能免公庭對簿否 
[上海三馬路與昌絲棧陳竹坪經募山東直隷賑捐九月初六日第四百十三次清單]  
　　紹興府正堂霍交來餘姚縣朱仲聲黄少嚴葉雅南翁詠笙四大善士經募塔册徐聞韶房徐染香房益記莊恆元錢庄各洋五角又册謝根基名賢謝炳各洋一元紫景春景來各錢一千無名錢五百文又册宋　堂錢四千文又册紹豐典洋四元又册諸門謝氏諸門吴氏孫門諸氏各錢五百文又册德泰錢庄又源記各洋一元又册慶祥恊大各洋一元平遠軒魏聚昌各錢五百文祥豐徐愛棠思白軒謝菊人符心齋各錢四百文陸玉輝毛鴻祥樓子華各錢二百文又册聚新行洋二元又册恆慶齋洋四元經募人錢五百文又册董祥豐九伯文毛福鳴錢四百文乾生泰日昌源益各錢二百倪立五十文又册恆茂衡泰長源集生各錢六百文又册諸靜安錢一千無名氏瑞記五昌合順學文同馨學文聚昌天順合興洪茂泰豐成炳恆大各五百文又册黄南記惕星記張本記各洋三角張惠記盛汝記教義堂唐仁記德馨堂王康記鳳記章子記陸神記章少記朱仰記賢記王望記陸愼記各洋二角唐其記王江記東記施淡記張楣記蔣胃記惠記金記聚記張君記陸廉記章安記盛錦記各洋一角又册源興行洋二元又册人和聚甡廠二户合洋二元又册謝合生劉毛氏各洋一元劉韓氏茅天生劉謝氏各錢五百鄔全泰錢四百文又册具美錢一千文泰生晉昌同福泰各錢四百文徐長春羅子良徐志賢源昌屠榮章各錢二百文王駿發朱水心羅坤華金裕中周連德羅永久楊復恢諸光寶耀生謝嘉生五昌千嘉義趙炳元永利局各　一百文又册姚人史榮記錢二千宋壽三錢一千朱門陸氏朱景高各錢五百蔡慶美錢六百文蔡門董氏錢四百文勉力　無力氏平心氏誠心氏知心氏孑遺氏脩竹氏沛國氏無名氏知足氏聊表寸心登門求募胸中自知區區移賑傭工移賑女工移賑浙東第一橋東住姚江第一橋東住各錢五十以上統共餘姚縣計十八册共洋六十元另八角九分一厘○本埠春和茶棧交來台州太平阮孚恩善士爲小兒典學患鼻血不止諸藥無效立愿助賑蒙神明感應立卽全愈還願洋廿元厚孚莊交來桐城方翼紹堂洋廿元寗波陳靜芳求平安洋二元○隱月軒爲主母有病許願求痊洋廿元無名氏洋三元錢六十八文阜昌隱名氏洋三元求安氏洋二元錢七百文陳星台爲項新觀發狂保獲回家途中一路平安洋二元張金生洋一元○塘棲棲水免饑子經募塔册伊燾洋一元方叔清錢四百三泰號三百鍾添馨楊益　同泰號金春生朱良楳葉孫氏馬長生楊文祥陳兆康沈寶珍芝各錢二百文陳　昌方沈氏余錫咸葉公記王奎章葉春泉王慶和潤源甡同仁號陳今記沈梯雲張炳釗謝楚生韓寶珩王咸成劉時通同德生號各錢一百文以上十三户共洋五元錢三十文○本日共收英洋一百三十八元六角九分一厘錢七百九十六文合併聲明 
 
 

Page 10

 
 
   
 
 

Page 11

 
 
[光緒十二年九月初五日京報全錄]  
　　宮門抄○上諭一道錄前○發抄旨六道○府尹畢等奏爲照例仍設粥廠片○又奏請賞煖廠粥米片○黔撫潘奏揀員更補知縣摺○將軍慶等奏爲行營火藥不敷擬請援案添造摺○黔撫潘奏請旌表片○閩督楊奏爲遴員請補陸路都司摺○又奏爲叅革守備片○九月初五日内務府國子監廂黄旗値日無引見○肅王假滿請安○熙敬請假五日○惲彥彬請假一月○内閣奏派騐放之大臣派出恩中堂紹祺畢道遠徐郙○召見軍機○皇上明日用膳辦事召見後至北海等處○發抄剛毅奏口外纏金地方籌議屯墾情形奉旨該衙門議奏圖併發欽此○又儘先直隷州金振芳補代州牧奉旨吏部議奏欽此○又河東道邁拉遜到省飭赴新任奉旨知道了欽此○又解烏科兩城經費奉旨户部知道欽此○黄廷彪奏委員代巡洋面奉旨知道了欽此○希元等奏出征存營官兵名數奉旨該部知道欽此○○臣畢道遠臣薛福辰跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年清明節放堂止每年蒙恩賞給小米三百石同治五年七月臣衙門收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查當此連年災歉貧民生計益艱來廠就食倍甚於昔所有普濟堂功德林兩處粥廠應仍援照八年以前各届成案仍提前一个月自九月十五日開放起至來年清明後再行展限一个月爲止核與歴屇成案展限兩月之期相符仍察看開廠以後或就食人數過多不敷支放及來春展限滿足後應否續行屐限届期會同監放御史隨時奏聞應請將每年恩賞小米三百石並奏請加賞米五百石一併仰懇天恩照案發給俟命下之日臣等仍循舊章於普濟堂功德林等處按數分派委員陸續關領認眞散放俾貧氓早資果腹而廣恩施是否有當理合恭摺具陳伏乞皇太后皇上聖鑒謹奏請旨軍機大臣奉旨已錄○○順天府尹片再查西城官紳　資在廣安門内大街建立資善堂内設煖廠收養貧民前經西城御史奏明自光緒三年起每年冬間奏請恩賞粥米三百石由臣等天奏領普濟堂米時附片請領等因奉旨允准欽遵在案現届具奏領米之期自應照案辦理所有光緒十二年分粟米三百石擬請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏軍機大臣奉旨已錄○○署貴州巡撫臣潘霨跪奏爲揀員更補知縣以符定例恭摺由驛具奏仰祈聖鑒事竊查鎭遠縣李兆梅調補遵義縣遺缺經前署撫臣李用清及臣會同督臣先後請以候補班前知縣王秉恩試署於光緒十二年五月初四日准吏部咨覆鎭遠縣知縣一缺該省候補班前内旣有名次在前曾任實簻合例人員自應照例按班序補所有該署撫奏稱名次在前人員人地不宜請仍以王秉恩署理鎭遠縣知縣應毋庸議其鎭遠縣知縣員缺應令另行更補等因自應遵照辦理臣督同署藩司李元度署臬司吴自發會查有曾任實缺候補班前知縣陳廷佐現年五十四歲廣東博羅縣人同治三年由監生遵籌餉例報捐府經歴分缺前先選用八年選授鎭遠府經歴九年十月二十七日到任十年調補松桃廳經歴因克復台拱廳城攻拔三丙莘夷等處賊巢出力併奏十一年五月二十三日奉上諭著以知縣儘先升用欽此十二年四月初六日到松桃廳經歴任因肅清全黔案内出力保奏光緒元年正月十六日奉上諭着以知縣遇缺前先補用欽此遵例加捐同知銜五年十二月二十日在任聞訃丁憂回籍守制八年三月服滿起復請咨赴部九年八月初五日蒙欽派王大臣騐放堪以照例用覆奏奉旨依議欽此於十年五月二十日到黔照章應以光緒七年三月初十日接奉保案部文之日作爲該員到省日期業經甄别留黔補用在案該員留心吏治熟悉情形以之更補鎭遠縣知縣實於地方有裨與例亦符係候補知縣請補知縣銜缺相當毋庸送部引見除咨部查照外謹會同雲貴總督臣岑毓英合詞恭摺具奏伏乞皇太后皇上聖鑒訓示再此次奏覆行文坐三月十六日按照限减半五十日計算應以五月初六日作爲接到部文之日起限更補正限九十日會銜三十日扣至九月初六日限滿今於限内更補並未逾限合併聲明謹奏軍機大臣奉旨吏部知道欽此○○奴才慶裕宗室阿克丹跪奏爲行營練軍操防火藥現在不敷發放擬請援案添造以濟急需恭摺奏聞仰祈聖鑒事竊查同治十一年添造行營操防應需火藥奏奉諭旨飭令加工製造業經操用在案兹准火藥庫早稱例存馬隊練兵火藥二萬一千六百觔行營客兵火藥五千觔俱經軍火處隨時提取核計庫内僅存火藥九千觔似此各項剿捕迭次提取將來恐不敷發放等情奴才詳核各隊剿捕並練軍操防均關緊要現在庫内旣稱存數無多若不預爲籌備不惟此項恐不敷發放倘再别有急需尤難緩待亦非一時所能造成是以擬請援照同治十一年辦過行營成案每年先行添造火藥五千觔存庫以備隨時提放而免臨期貽誤如不敷用再行隨時報部添造其所需工料銀兩遵案仍由盛京户部銀庫照依奏請實銀章程先行動支發給揀派製造火藥之員遵照領項赶緊製造不准稍有偷减以資利用俟製造完竣歸入行營案内併造册核實題銷再查火藥局原設碾造馬隊火藥房間全碾尙不敷用現在復行加添火藥五千觔必須添設藥房六間全碾四盤始敷應用合併陳明如蒙俞允其房間全碾容俟明春赶緊估算添蓋安設至所需銀兩按依奏改成數章程一併由盛京户部關支專案報部所有奴才等爲行營操防應需火藥恐不敷放擬請援案添造並請添設房間全碾各緣由理合恭摺奏間伏乞皇太后皇上聖鑒謹奏軍機大臣奉旨着照所請該部知道欽此○○潘霨片再據都匀府知府樊葆書候補同知李大椿樊葆光候補知縣胡承祖禀稱竊查同鄉浙江山陰縣節婦李言氏係在黔遊幕候選州同李坤之母已故監生言文憲之長女道光二十九年適候選從九品李以炳爲妻咸豐九年以炳病故氏年三十歲現年五十七歲計守節二十八年又據思南府知府周開銘候補知府程榮壽禀稱查有同鄉湖南甯鄉縣節婦許周氏係一品封職周世耀之女貴州候補知府許乃興堂弟遊擊許承沛之妻咸豐九年承沛從軍西蜀於同治三年在營病故氏年二十九歲現在五十二歲計守節二十三年職等誼屬桑梓見聞確切因原籍舉報無人不忍聽其湮没造具事實清册加具印結禀請核奏前來臣查浙江節婦李言氏湖南節婦許周氏事親以孝婦德克全教子有方母儀足式十數載琴瑟和洽遽慨鸞飛廿餘年金石堅貞貽謀燕翼核其年例均屬相符宜荷旌揚以彰苦節合無仰懇天恩俯准旌表以維風化除册結咨送查核外謹附片具陳伏乞聖鑒訓示謹奏軍機大臣奉旨李言氏許周氏均着准其旌表禮部知道欽此○○頭品頂戴革職留任閩浙總督兼管福建巡撫事臣楊昌　跪奏爲遴員請補沿海陸路都司員缺仰祈聖鑒事竊照浙江紹興協中軍都司劉應桂病故所遺都司員缺接准部咨係陸路題補第二輪第二缺輪用儘先人員行令揀員請補等因定例武職各官奉旨以應升之缺升用並遇缺卽補儘先升用者遇有該省題補缺出卽行題補又儘先各官均按奉旨先後挨次補用如實在不得其人或員缺緊要必須將名次在先各員按名指實於此缺何項不宜方准將名次在後之員聲明請補各等語臣隨於浙省已收標陸路儘先各都司内逐加遴選雖有名次在前之儘先都司吴得清鄒福泰祝加福壽亭彪言有能均與是缺人地不宜郁燿辰丁憂未滿例停升轉俱未便遷就請補惟查有留浙補用都司劉開勝年五十歲湖南善化縣人由武童報効在軍營剿賊著績於克復龍遊湯溪金華各城出力保奬於同治二年八月初二日奉上諭着以都司儘先補有欽此又於浙江獲盜案内保請以都司留浙儘先前補用光緒二年三月二十六日奉旨着照所請奬勵欽此是年九月收入浙江撫標左營候補咨部註册在案該員性情樸勇辦事實心現署平陽協右營鄉司事務辦理裕如以之補授紹興協中軍都司洵堪勝任核計名次例章均屬相符合無仰懇天恩俯准以留浙儘先補用都司劉開勝補授紹興協中軍都司員缺於營伍地方實有裨益如蒙俞允俟部覆至日即行請咨赴部引見恭候欽定除飭取履歴另咨外謹會同護理浙江巡撫臣許應鑅浙江提督臣歐陽利見恭摺具陳伏乞皇太后皇上聖鑒　部議覆施行謹奏軍機大臣奉旨兵部議奏欽此○○楊昌濬片再准浙江提督歐陽利見咨稱查有調署提標後營守備之甯波城守營守備吴得林前被耆民朱椿庭等禀控騙買韓菊甫之妻孫氏爲妾當經委員確查去後兹復查得該守備辦事疲玩並有嗜好難期振作應請叅革等因前來現當整頓營伍之際此等劣員自未便稍涉姑容除控案另行查辦外相應請旨將調署提標後營守備之甯波城守營守備吴得林卽行革職以肅營伍而　官邪所遺守備員缺容臣照章揀員請補除咨部外謹附片陳明伏乞聖鑒訓示謹奏軍機大臣奉旨吴得林着卽行革職餘依議兵部知道欽此 
[光緒十二年九月初五日京報全錄]  
　　宮門抄○上諭一道錄前○發抄旨六道○府尹畢等奏爲照例仍設粥廠片○又奏請賞煖廠粥米片○黔撫潘奏揀員更補知縣摺○將軍慶等奏爲行營火藥不敷擬請援案添造摺○黔撫潘奏請旌表片○閩督楊奏爲遴員請補陸路都司摺○又奏爲叅革守備片○九月初五日内務府國子監廂黄旗値日無引見○肅王假滿請安○熙敬請假五日○惲彥彬請假一月○内閣奏派騐放之大臣派出恩中堂紹祺畢道遠徐郙○召見軍機○皇上明日用膳辦事召見後至北海等處○發抄剛毅奏口外纏金地方籌議屯墾情形奉旨該衙門議奏圖併發欽此○又儘先直隷州金振芳補代州牧奉旨吏部議奏欽此○又河東道邁拉遜到省飭赴新任奉旨知道了欽此○又解烏科兩城經費奉旨户部知道欽此○黄廷彪奏委員代巡洋面奉旨知道了欽此○希元等奏出征存營官兵名數奉旨該部知道欽此○○臣畢道遠臣薛福辰跪奏爲循案懇恩賞給米石以惠窮黎恭摺具陳仰祈聖鑒事竊照廣安門普濟堂收養貧民向於十月十五日開堂起至次年清明節放堂止每年蒙恩賞給小米三百石同治五年七月臣衙門收養人數衆多米不敷用會同五城御史奏請每年加賞小米五百石奉旨允准欽遵具領並分給功德林米一百五十石施放在案臣等伏查當此連年災歉貧民生計益艱來廠就食倍甚於昔所有普濟堂功德林兩處粥廠應仍援照八年以前各届成案仍提前一个月自九月十五日開放起至來年清明後再行展限一个月爲止核與歴屇成案展限兩月之期相符仍察看開廠以後或就食人數過多不敷支放及來春展限滿足後應否續行屐限届期會同監放御史隨時奏聞應請將每年恩賞小米三百石並奏請加賞米五百石一併仰懇天恩照案發給俟命下之日臣等仍循舊章於普濟堂功德林等處按數分派委員陸續關領認眞散放俾貧氓早資果腹而廣恩施是否有當理合恭摺具陳伏乞皇太后皇上聖鑒謹奏請旨軍機大臣奉旨已錄○○順天府尹片再查西城官紳　資在廣安門内大街建立資善堂内設煖廠收養貧民前經西城御史奏明自光緒三年起每年冬間奏請恩賞粥米三百石由臣等天奏領普濟堂米時附片請領等因奉旨允准欽遵在案現届具奏領米之期自應照案辦理所有光緒十二年分粟米三百石擬請飭部一併撥給俟命下之日臣等知照西城御史派員會紳具領所需各項經費仍由該城官紳自行籌辦以濟窮黎理合附片具陳伏乞聖鑒謹奏軍機大臣奉旨已錄○○署貴州巡撫臣潘霨跪奏爲揀員更補知縣以符定例恭摺由驛具奏仰祈聖鑒事竊查鎭遠縣李兆梅調補遵義縣遺缺經前署撫臣李用清及臣會同督臣先後請以候補班前知縣王秉恩試署於光緒十二年五月初四日准吏部咨覆鎭遠縣知縣一缺該省候補班前内旣有名次在前曾任實簻合例人員自應照例按班序補所有該署撫奏稱名次在前人員人地不宜請仍以王秉恩署理鎭遠縣知縣應毋庸議其鎭遠縣知縣員缺應令另行更補等因自應遵照辦理臣督同署藩司李元度署臬司吴自發會查有曾任實缺候補班前知縣陳廷佐現年五十四歲廣東博羅縣人同治三年由監生遵籌餉例報捐府經歴分缺前先選用八年選授鎭遠府經歴九年十月二十七日到任十年調補松桃廳經歴因克復台拱廳城攻拔三丙莘夷等處賊巢出力併奏十一年五月二十三日奉上諭著以知縣儘先升用欽此十二年四月初六日到松桃廳經歴任因肅清全黔案内出力保奏光緒元年正月十六日奉上諭着以知縣遇缺前先補用欽此遵例加捐同知銜五年十二月二十日在任聞訃丁憂回籍守制八年三月服滿起復請咨赴部九年八月初五日蒙欽派王大臣騐放堪以照例用覆奏奉旨依議欽此於十年五月二十日到黔照章應以光緒七年三月初十日接奉保案部文之日作爲該員到省日期業經甄别留黔補用在案該員留心吏治熟悉情形以之更補鎭遠縣知縣實於地方有裨與例亦符係候補知縣請補知縣銜缺相當毋庸送部引見除咨部查照外謹會同雲貴總督臣岑毓英合詞恭摺具奏伏乞皇太后皇上聖鑒訓示再此次奏覆行文坐三月十六日按照限减半五十日計算應以五月初六日作爲接到部文之日起限更補正限九十日會銜三十日扣至九月初六日限滿今於限内更補並未逾限合併聲明謹奏軍機大臣奉旨吏部知道欽此○○奴才慶裕宗室阿克丹跪奏爲行營練軍操防火藥現在不敷發放擬請援案添造以濟急需恭摺奏聞仰祈聖鑒事竊查同治十一年添造行營操防應需火藥奏奉諭旨飭令加工製造業經操用在案兹准火藥庫早稱例存馬隊練兵火藥二萬一千六百觔行營客兵火藥五千觔俱經軍火處隨時提取核計庫内僅存火藥九千觔似此各項剿捕迭次提取將來恐不敷發放等情奴才詳核各隊剿捕並練軍操防均關緊要現在庫内旣稱存數無多若不預爲籌備不惟此項恐不敷發放倘再别有急需尤難緩待亦非一時所能造成是以擬請援照同治十一年辦過行營成案每年先行添造火藥五千觔存庫以備隨時提放而免臨期貽誤如不敷用再行隨時報部添造其所需工料銀兩遵案仍由盛京户部銀庫照依奏請實銀章程先行動支發給揀派製造火藥之員遵照領項赶緊製造不准稍有偷减以資利用俟製造完竣歸入行營案内併造册核實題銷再查火藥局原設碾造馬隊火藥房間全碾尙不敷用現在復行加添火藥五千觔必須添設藥房六間全碾四盤始敷應用合併陳明如蒙俞允其房間全碾容俟明春赶緊估算添蓋安設至所需銀兩按依奏改成數章程一併由盛京户部關支專案報部所有奴才等爲行營操防應需火藥恐不敷放擬請援案添造並請添設房間全碾各緣由理合恭摺奏間伏乞皇太后皇上聖鑒謹奏軍機大臣奉旨着照所請該部知道欽此○○潘霨片再據都匀府知府樊葆書候補同知李大椿樊葆光候補知縣胡承祖禀稱竊查同鄉浙江山陰縣節婦李言氏係在黔遊幕候選州同李坤之母已故監生言文憲之長女道光二十九年適候選從九品李以炳爲妻咸豐九年以炳病故氏年三十歲現年五十七歲計守節二十八年又據思南府知府周開銘候補知府程榮壽禀稱查有同鄉湖南甯鄉縣節婦許周氏係一品封職周世耀之女貴州候補知府許乃興堂弟遊擊許承沛之妻咸豐九年承沛從軍西蜀於同治三年在營病故氏年二十九歲現在五十二歲計守節二十三年職等誼屬桑梓見聞確切因原籍舉報無人不忍聽其湮没造具事實清册加具印結禀請核奏前來臣查浙江節婦李言氏湖南節婦許周氏事親以孝婦德克全教子有方母儀足式十數載琴瑟和洽遽慨鸞飛廿餘年金石堅貞貽謀燕翼核其年例均屬相符宜荷旌揚以彰苦節合無仰懇天恩俯准旌表以維風化除册結咨送查核外謹附片具陳伏乞聖鑒訓示謹奏軍機大臣奉旨李言氏許周氏均着准其旌表禮部知道欽此○○頭品頂戴革職留任閩浙總督兼管福建巡撫事臣楊昌　跪奏爲遴員請補沿海陸路都司員缺仰祈聖鑒事竊照浙江紹興協中軍都司劉應桂病故所遺都司員缺接准部咨係陸路題補第二輪第二缺輪用儘先人員行令揀員請補等因定例武職各官奉旨以應升之缺升用並遇缺卽補儘先升用者遇有該省題補缺出卽行題補又儘先各官均按奉旨先後挨次補用如實在不得其人或員缺緊要必須將名次在先各員按名指實於此缺何項不宜方准將名次在後之員聲明請補各等語臣隨於浙省已收標陸路儘先各都司内逐加遴選雖有名次在前之儘先都司吴得清鄒福泰祝加福壽亭彪言有能均與是缺人地不宜郁燿辰丁憂未滿例停升轉俱未便遷就請補惟查有留浙補用都司劉開勝年五十歲湖南善化縣人由武童報効在軍營剿賊著績於克復龍遊湯溪金華各城出力保奬於同治二年八月初二日奉上諭着以都司儘先補有欽此又於浙江獲盜案内保請以都司留浙儘先前補用光緒二年三月二十六日奉旨着照所請奬勵欽此是年九月收入浙江撫標左營候補咨部註册在案該員性情樸勇辦事實心現署平陽協右營鄉司事務辦理裕如以之補授紹興協中軍都司洵堪勝任核計名次例章均屬相符合無仰懇天恩俯准以留浙儘先補用都司劉開勝補授紹興協中軍都司員缺於營伍地方實有裨益如蒙俞允俟部覆至日即行請咨赴部引見恭候欽定除飭取履歴另咨外謹會同護理浙江巡撫臣許應鑅浙江提督臣歐陽利見恭摺具陳伏乞皇太后皇上聖鑒　部議覆施行謹奏軍機大臣奉旨兵部議奏欽此○○楊昌濬片再准浙江提督歐陽利見咨稱查有調署提標後營守備之甯波城守營守備吴得林前被耆民朱椿庭等禀控騙買韓菊甫之妻孫氏爲妾當經委員確查去後兹復查得該守備辦事疲玩並有嗜好難期振作應請叅革等因前來現當整頓營伍之際此等劣員自未便稍涉姑容除控案另行查辦外相應請旨將調署提標後營守備之甯波城守營守備吴得林卽行革職以肅營伍而　官邪所遺守備員缺容臣照章揀員請補除咨部外謹附片陳明伏乞聖鑒訓示謹奏軍機大臣奉旨吴得林着卽行革職餘依議兵部知道欽此 
 
 

Page 12

 
 
[光緒十二年九月初六日京報全錄]  
　　宮門抄○諭旨三道錄前○發抄旨一道○江督曾奏飭蘇松太道到任片○又奏洋火藥局添建機器各廠一律竣工並開用新碾四副酌加經費摺○又奏請銷動用銀兩片○又奏請旌表片○又奏爲武弁請免騎射片○愼撫張奏動欵賑撫灾區情形片○閩督楊奏病請賞假調理並暫緩出省閱伍摺○九月初六日理藩院鑾儀衞光祿寺正黄旗値日無引見○奈曼王等蘆溝橋演放炮位覆命○英年謝賞三品順戴恩○掌儀司奏派致祭内外城隍廟派出耀年德慶○召見軍機○皇上明日用膳辦事後至北海等處○白抄謙禧奏審明赤峯縣民靳靠江謀殺胞兄靳靠山案定擬奉旨刑部速議具奏欽此○○曾國荃片再前奉上諭江蘇蘇松太道員缺着龔照瑗調補等因欽此當經恭錄轉行欽遵在案查蘇松太道經管關稅以及通商事宜最關緊要龔照瑗業經回省已將承辦各屬事務交代清楚並無經手未完事件自應飭赴新任以重職守而專責成除檄飭遵照外謹會同江蘇巡撫臣崧駿附片陳明謹奏軍機大臣奉旨吏部知道欽此○○太子少保兩江總督一等威毅伯臣曾國荃跪奏爲洋火藥局添建機器各廠一律竣工並開用新碾四副酌加經費緣由恭摺仰祈聖鑒事竊金陵洋火藥局添購碾盤機器並增建廠屋需用經費銀數經臣於光緒十一年十二月十六日附片奏明在案兹據金陵製造洋火藥局江蘇候補道孫傳樾等詳稱前次續建碾藥壓藥光藥六角餅藥車刨鑽鋸機器各廠以及提硝儲停各藥處所及匠房等處工程均於本年五月底一併竣工卽於六月初一日添派通曉汽機司事及弁兵匠役人等開用新碾四副併開造該局爲極力節省經費起見復就原估添購碾盤之數多方酌劑設法通融現計先開四副合舊碾四副已足略供本省防藥之用此外尙存新碾四副留俟日後工程緊急之時再行開用兹就此次開用新碾四副加造火藥酌量料物工資薪糧等項每年應增經費需銀一萬四千數百兩查前定常年經費銀四萬兩嗣减洋匠通事增派總理汽機委員以增抵减計需銀三萬七千數百兩合添碾加造需銀一萬四千數百兩總共約需銀五萬二千兩此項經費擬請統由金陵防營支應局撥用嗣後留存新碾四副如須一併開造以及閏月夜作加工添購機器修造廠屋一切應增經費容俟隨時酌定報明以昭核實詳請具奏前來臣覆查無異除飭將動用加撥欵項年終彚案據實造報並咨部查照外所有洋火藥局添建機器各廠現已一併竣工並開用新碾四副酌加經費緣由謹會同江蘇巡撫臣崧駿恭摺具陳伏乞皇太后皇上聖鑒勅部查照施行謹奏軍機大臣奉旨該部知道欽此○○曾國荃片再江蘇省爲南洋通商要地五方雜處最易藏奸上年各省遣撤營勇經過江蘇流寓江甯者人數較多誠恐逗留滋事臣前於復奏籌解旗營加餉摺内聲明閩粤浙江山東遣散之勇流落在吴淞江陰江甯鎭江不能回皖回楚者不下四五千名深恐聚而爲匪不得不防照各省歴屇成案發給川資陸續雇船裝送回籍豫消隱患等因在案兹查資遣散勇議定由上海輪船招商局派撥輪船自江寗省城分起裝送至湖北漢口鎭按照輪船時價每名給船價洋四元五欠抵鄂後籍隷湖南者每名另給回湘川　洋二元籍隷湖北者每名另給洋一元以示體恤統計自光緒十一年八月起截至十二年六月止先後十九起共計資遣散勇五千七十二名給發船價川資洋三萬二千九百二元折合庫平銀二萬二千二百二十四兩有奇又江蘇省裁撤勇營均用官輪兵船裝送　因官輪一時無可撥派所有裁撤督轅親兵後營勇丁五百名開營勇丁一百三十一名仍由招商局派撥輪船自上海裝送至湖北漢口鎭按照上海輪船水脚咨部章程每名給銀五兩共支船價規平銀三千一百五十五兩折合庫平銀二千八百七十八兩有奇總共請銷輪船水脚川資計庫平銀二萬五千一百三兩有奇據江蘇善後防營報銷總局造册詳請附奏前來臣查江蘇留防報銷案内向無造報輪船水脚用欵此次資遣勇丁支過川資輪船脚價銀兩自應專案據實請銷以昭清晰除將送到清册咨送户部兵部查照外理合會同江蘇巡撫臣崧駿附片具陳伏乞聖鑒敕部核銷施行謹奏軍機大臣奉旨該部知道欽此○○曾國荃片再山東濟南府歴城縣孝女申氏係道光丙午科舉人江縣候補知縣申天騏之女自幼天性過人光緒二年申天騏病故江寗孝女思以身殉家人勉以留身奉母始忍泣受命其後女之兄弟均因家貧客於外該孝女以母老多病侍奉需人乃自矢不嫁晝夜不離母側十餘年如一日光緒十二年五月二十八日其母申氏病故家人知其死志早决伺之甚嚴其女佯以好言慰之竟於六月十三日夜乘間服鉛粉自盡時年三十三歲又湖南湘鄉縣貞女葛賀氏係民人賀希身之女事親至孝母病亟涕泣禱天願以身代竟獲痊愈幼字同邑庠生葛提封之四子鎭泉爲妻從軍子外久絶音耗家人議欲改字該氏聞之引刀自裁救護未死同治六年遣之過門素服成禮立夫兄鎭祺次子藩宋爲嗣敎養有法親戚稱之該氏於光緒五年病故時年三十七歲計過門守貞十三年據江蘇候補道子寳之許薩阿等以誼屬　鄉見聞較確不忍聽其湮没造具事實册結禀請具奏前來臣查他省節孝婦女歴經前督臣先後奏奉諭旨旌表有案今該孝女等事同一律而所處尤難合無仰懇天恩俯准將山東歴城縣孝女申氏湖南湘鄉縣貞女葛賀氏勅部照例旌表以彰至行而勵人心除將事實册結咨移部科查核外謹附片陳請伏乞聖鑒訓示謹奏軍機大臣奉旨申氏葛賀氏均著准其旌表禮部知道欽此○○曾國荃片奏軍營打仗受傷人員如不能練習弓馬例准免其騎射又准部咨嗣後請免騎射人員行令改習鎗砲等因在案兹查有提督銜記名總兵李金洲前在軍營打仗先後被賊鎗傷左右腿及右手膀鎗子傷左手膀等處又兩江儘先副將黄瑞堂槍傷左手右脚左腿等處兩江儘先副將盛永清矛傷右腿補用游擊單有德刀傷左膀矛傷左腿等處右脅被槍子打入至今尙未挖出江西撫州營都司劉光瀛矛傷左脚等處九江鎭標前營守備丁如高槍子打傷左膀等處儘先守備朱寳琳矛傷左腿右手儘先守備張永忠鎗傷右腿腕等處儘先把總查文有鎗傷左腿石傷左膀儘先把總趙邦英矛傷左腿鎗子打傷右膀該員等均係受傷深重不便弓馬臣查騐屬實合無仰懇天恩俯念該員等受傷最重均准免其騎射以示體恤除照章改習鎗砲並取造受傷部位履歴送部查核外謹附片陳請伏乞聖鑒訓示謹奏軍機大臣奉旨着照所請兵部知道欽此○○張凱嵩片再騰越廳屬北練地方於本年六月十一日蛟水突發澎湃横流經東練小西練至龍江練始順正而去過山石傾裂民房牲畜悉被冲刷田禾高淹没低　沙　實近年罕見之災又永北廳於六月中旬因雨水迭注河漲隄决近河之三分田龍潭西川三川沙河等約村寨田禾廬舍漂没無存該二處民人等尙幸無所傷損又麓江縣五月中旬陰霖之後繼以冰雹下喇是等七村夏苗青菒槪行折倒又省城東南附城一帶地勢較低緣秋初陰雨過多河水泛溢土墻茅屋半多倒塌窮黎風餐露宿情實可矜據該廳縣等先後禀報前來臣查被災各屬惟騰越永北較重據報後立卽行司委員飭於厘金項下就近撥銀一千兩會廳查勘賑撫永北已經該廳捐廉賑濟並飭委員馳往會勘疏濬河流妥爲辦理至麓江縣災傷較輕已據官紳捐賑准免委勘省城貧户臣面商省局司道督飭地方官按户查明賑濟給米務使實惠均沾毋任一夫失所至應否册賑並錢糧應如何酌量蠲緩俟勘覆再行分别辦理所有騰越等廳縣被災動欵委勘賑撫情形謹會同雲貴督臣岺毓英附片具陳伏乞聖鑒謹奏軍機大臣奉旨知道了卽着督飭廳縣各員妥爲撫恤毋任失所餘依議欽此○○頭品頂戴革職留任閩浙總督兼管福建巡撫事臣楊昌濬跪奏爲微臣染患瘡癤行動維艱懇恩賞假調理並暫緩出省閱伍緣由恭摺仰祈聖鑒事竊臣年逾六旬氣體素健自省能習勞苦抵閩以來徧體生癬並時患咳嗽氣痛盖濕熱交侵不服水土所致本年春間航海巡閱厦澎等處回省後抱病兼旬夜不成寐尙能勉力支持不敢以犬馬微恙上瀆宸聰自交六月後遍生瘡癤始於腰足繼而腹背纍纍數十處痛楚難忍復因省垣陡遭水患晝夜登城督飭救護近日癤發逾甚行動維艱合無仰懇天恩俯准賞假二十日俾資調理至一切公事仍當自行核辦不敢稍躭安逸前奉旨派閱營伍曾奏明秋間定期出省巡閱兹値上游各府屬水患甫平兵民同遭昏墊安集需時道路橋梁亦須節節修復且臣隨時訪察查現任各提鎭皆老於軍旅尙能整頓營伍不致廢弛臣愚昧之見擬請暫緩出省巡閱是否有當謹瀝情恭摺具陳伏乞皇太后皇上聖鑒訓示謹奏軍機大臣奉旨着賞假二十日欽此 
[光緒十二年九月初六日京報全錄]  
　　宮門抄○諭旨三道錄前○發抄旨一道○江督曾奏飭蘇松太道到任片○又奏洋火藥局添建機器各廠一律竣工並開用新碾四副酌加經費摺○又奏請銷動用銀兩片○又奏請旌表片○又奏爲武弁請免騎射片○愼撫張奏動欵賑撫灾區情形片○閩督楊奏病請賞假調理並暫緩出省閱伍摺○九月初六日理藩院鑾儀衞光祿寺正黄旗値日無引見○奈曼王等蘆溝橋演放炮位覆命○英年謝賞三品順戴恩○掌儀司奏派致祭内外城隍廟派出耀年德慶○召見軍機○皇上明日用膳辦事後至北海等處○白抄謙禧奏審明赤峯縣民靳靠江謀殺胞兄靳靠山案定擬奉旨刑部速議具奏欽此○○曾國荃片再前奉上諭江蘇蘇松太道員缺着龔照瑗調補等因欽此當經恭錄轉行欽遵在案查蘇松太道經管關稅以及通商事宜最關緊要龔照瑗業經回省已將承辦各屬事務交代清楚並無經手未完事件自應飭赴新任以重職守而專責成除檄飭遵照外謹會同江蘇巡撫臣崧駿附片陳明謹奏軍機大臣奉旨吏部知道欽此○○太子少保兩江總督一等威毅伯臣曾國荃跪奏爲洋火藥局添建機器各廠一律竣工並開用新碾四副酌加經費緣由恭摺仰祈聖鑒事竊金陵洋火藥局添購碾盤機器並增建廠屋需用經費銀數經臣於光緒十一年十二月十六日附片奏明在案兹據金陵製造洋火藥局江蘇候補道孫傳樾等詳稱前次續建碾藥壓藥光藥六角餅藥車刨鑽鋸機器各廠以及提硝儲停各藥處所及匠房等處工程均於本年五月底一併竣工卽於六月初一日添派通曉汽機司事及弁兵匠役人等開用新碾四副併開造該局爲極力節省經費起見復就原估添購碾盤之數多方酌劑設法通融現計先開四副合舊碾四副已足略供本省防藥之用此外尙存新碾四副留俟日後工程緊急之時再行開用兹就此次開用新碾四副加造火藥酌量料物工資薪糧等項每年應增經費需銀一萬四千數百兩查前定常年經費銀四萬兩嗣减洋匠通事增派總理汽機委員以增抵减計需銀三萬七千數百兩合添碾加造需銀一萬四千數百兩總共約需銀五萬二千兩此項經費擬請統由金陵防營支應局撥用嗣後留存新碾四副如須一併開造以及閏月夜作加工添購機器修造廠屋一切應增經費容俟隨時酌定報明以昭核實詳請具奏前來臣覆查無異除飭將動用加撥欵項年終彚案據實造報並咨部查照外所有洋火藥局添建機器各廠現已一併竣工並開用新碾四副酌加經費緣由謹會同江蘇巡撫臣崧駿恭摺具陳伏乞皇太后皇上聖鑒勅部查照施行謹奏軍機大臣奉旨該部知道欽此○○曾國荃片再江蘇省爲南洋通商要地五方雜處最易藏奸上年各省遣撤營勇經過江蘇流寓江甯者人數較多誠恐逗留滋事臣前於復奏籌解旗營加餉摺内聲明閩粤浙江山東遣散之勇流落在吴淞江陰江甯鎭江不能回皖回楚者不下四五千名深恐聚而爲匪不得不防照各省歴屇成案發給川資陸續雇船裝送回籍豫消隱患等因在案兹查資遣散勇議定由上海輪船招商局派撥輪船自江寗省城分起裝送至湖北漢口鎭按照輪船時價每名給船價洋四元五欠抵鄂後籍隷湖南者每名另給回湘川　洋二元籍隷湖北者每名另給洋一元以示體恤統計自光緒十一年八月起截至十二年六月止先後十九起共計資遣散勇五千七十二名給發船價川資洋三萬二千九百二元折合庫平銀二萬二千二百二十四兩有奇又江蘇省裁撤勇營均用官輪兵船裝送　因官輪一時無可撥派所有裁撤督轅親兵後營勇丁五百名開營勇丁一百三十一名仍由招商局派撥輪船自上海裝送至湖北漢口鎭按照上海輪船水脚咨部章程每名給銀五兩共支船價規平銀三千一百五十五兩折合庫平銀二千八百七十八兩有奇總共請銷輪船水脚川資計庫平銀二萬五千一百三兩有奇據江蘇善後防營報銷總局造册詳請附奏前來臣查江蘇留防報銷案内向無造報輪船水脚用欵此次資遣勇丁支過川資輪船脚價銀兩自應專案據實請銷以昭清晰除將送到清册咨送户部兵部查照外理合會同江蘇巡撫臣崧駿附片具陳伏乞聖鑒敕部核銷施行謹奏軍機大臣奉旨該部知道欽此○○曾國荃片再山東濟南府歴城縣孝女申氏係道光丙午科舉人江縣候補知縣申天騏之女自幼天性過人光緒二年申天騏病故江寗孝女思以身殉家人勉以留身奉母始忍泣受命其後女之兄弟均因家貧客於外該孝女以母老多病侍奉需人乃自矢不嫁晝夜不離母側十餘年如一日光緒十二年五月二十八日其母申氏病故家人知其死志早决伺之甚嚴其女佯以好言慰之竟於六月十三日夜乘間服鉛粉自盡時年三十三歲又湖南湘鄉縣貞女葛賀氏係民人賀希身之女事親至孝母病亟涕泣禱天願以身代竟獲痊愈幼字同邑庠生葛提封之四子鎭泉爲妻從軍子外久絶音耗家人議欲改字該氏聞之引刀自裁救護未死同治六年遣之過門素服成禮立夫兄鎭祺次子藩宋爲嗣敎養有法親戚稱之該氏於光緒五年病故時年三十七歲計過門守貞十三年據江蘇候補道子寳之許薩阿等以誼屬　鄉見聞較確不忍聽其湮没造具事實册結禀請具奏前來臣查他省節孝婦女歴經前督臣先後奏奉諭旨旌表有案今該孝女等事同一律而所處尤難合無仰懇天恩俯准將山東歴城縣孝女申氏湖南湘鄉縣貞女葛賀氏勅部照例旌表以彰至行而勵人心除將事實册結咨移部科查核外謹附片陳請伏乞聖鑒訓示謹奏軍機大臣奉旨申氏葛賀氏均著准其旌表禮部知道欽此○○曾國荃片奏軍營打仗受傷人員如不能練習弓馬例准免其騎射又准部咨嗣後請免騎射人員行令改習鎗砲等因在案兹查有提督銜記名總兵李金洲前在軍營打仗先後被賊鎗傷左右腿及右手膀鎗子傷左手膀等處又兩江儘先副將黄瑞堂槍傷左手右脚左腿等處兩江儘先副將盛永清矛傷右腿補用游擊單有德刀傷左膀矛傷左腿等處右脅被槍子打入至今尙未挖出江西撫州營都司劉光瀛矛傷左脚等處九江鎭標前營守備丁如高槍子打傷左膀等處儘先守備朱寳琳矛傷左腿右手儘先守備張永忠鎗傷右腿腕等處儘先把總查文有鎗傷左腿石傷左膀儘先把總趙邦英矛傷左腿鎗子打傷右膀該員等均係受傷深重不便弓馬臣查騐屬實合無仰懇天恩俯念該員等受傷最重均准免其騎射以示體恤除照章改習鎗砲並取造受傷部位履歴送部查核外謹附片陳請伏乞聖鑒訓示謹奏軍機大臣奉旨着照所請兵部知道欽此○○張凱嵩片再騰越廳屬北練地方於本年六月十一日蛟水突發澎湃横流經東練小西練至龍江練始順正而去過山石傾裂民房牲畜悉被冲刷田禾高淹没低　沙　實近年罕見之災又永北廳於六月中旬因雨水迭注河漲隄决近河之三分田龍潭西川三川沙河等約村寨田禾廬舍漂没無存該二處民人等尙幸無所傷損又麓江縣五月中旬陰霖之後繼以冰雹下喇是等七村夏苗青菒槪行折倒又省城東南附城一帶地勢較低緣秋初陰雨過多河水泛溢土墻茅屋半多倒塌窮黎風餐露宿情實可矜據該廳縣等先後禀報前來臣查被災各屬惟騰越永北較重據報後立卽行司委員飭於厘金項下就近撥銀一千兩會廳查勘賑撫永北已經該廳捐廉賑濟並飭委員馳往會勘疏濬河流妥爲辦理至麓江縣災傷較輕已據官紳捐賑准免委勘省城貧户臣面商省局司道督飭地方官按户查明賑濟給米務使實惠均沾毋任一夫失所至應否册賑並錢糧應如何酌量蠲緩俟勘覆再行分别辦理所有騰越等廳縣被災動欵委勘賑撫情形謹會同雲貴督臣岺毓英附片具陳伏乞聖鑒謹奏軍機大臣奉旨知道了卽着督飭廳縣各員妥爲撫恤毋任失所餘依議欽此○○頭品頂戴革職留任閩浙總督兼管福建巡撫事臣楊昌濬跪奏爲微臣染患瘡癤行動維艱懇恩賞假調理並暫緩出省閱伍緣由恭摺仰祈聖鑒事竊臣年逾六旬氣體素健自省能習勞苦抵閩以來徧體生癬並時患咳嗽氣痛盖濕熱交侵不服水土所致本年春間航海巡閱厦澎等處回省後抱病兼旬夜不成寐尙能勉力支持不敢以犬馬微恙上瀆宸聰自交六月後遍生瘡癤始於腰足繼而腹背纍纍數十處痛楚難忍復因省垣陡遭水患晝夜登城督飭救護近日癤發逾甚行動維艱合無仰懇天恩俯准賞假二十日俾資調理至一切公事仍當自行核辦不敢稍躭安逸前奉旨派閱營伍曾奏明秋間定期出省巡閱兹値上游各府屬水患甫平兵民同遭昏墊安集需時道路橋梁亦須節節修復且臣隨時訪察查現任各提鎭皆老於軍旅尙能整頓營伍不致廢弛臣愚昧之見擬請暫緩出省巡閱是否有當謹瀝情恭摺具陳伏乞皇太后皇上聖鑒訓示謹奏軍機大臣奉旨着賞假二十日欽此 
 
