# 1902 - 314 - 4910626

 

Page 1

 
 
[雙璞齋四書五經義增價啓] [  圖書集成局白]  
　　自八股改試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有　者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[順天江南浙江湖北江西各省闈藝出售] [  圖書集成局白]  
　　本科各省鄉試改試論策經義闈藝傳來五花八門各擅其勝本局爰將順天江南湖北浙江江西等省闈中原刻付諸鉛印現均次第出書順天江南湖北每本一角六分浙江江西每本一角二分所印無多購者雲集欲揣摩新科風氣者請卽臨申報館及各書坊購取遲恐不能應命也此佈 
[湖廣總督張宮保湖北巡撫端中丞會銜奏請旌表孝行摺]  
　　奏爲大候長子以身殉母籲請旌表並懇宣付國史館立傳以彰孝行而維風紀恭摺仰祈聖鑒事竊據湖北漢黃德道岑春蓂報稱伊姪花翎分部主事改指湖南試用知府辛丑科並補行庚子恩科舉人岑德國係已故雲貴總督岑毓英之孫現署四川總督廣東巡撫岑春煊之長子於本年六七月間奉其母劉氏來鄂其母途中感患時疾德固日夕躬侍湯藥衣不解帶目不交睫以醫生誤投熱劑八月十六日其母在鄂病故德固椎心泣血哀毁異常水漿不入口者數日自以不能審察母病寒熱之分誤進藥餌致母不起悲慟難釋竟於九月十九日殉於其母殯所年始二十四歲臨終著有絶命詞一篇並經錄送查閱前來臣等伏查岑德固世席簪纓家傳詩禮讀書勵志新掇乙科居家事親生有至性此次奉母來鄂驟遭母喪乃引不諳藥性之微愆竟欲報吴天罔極之大義舍生就死純孝無虧閱其所爲絶命詞内有是誰之過誤奉湯藥信醫士言作不孝賊及造物於人有生有死全受全歸母心安矣男大不孝以身殉母男罪當誅母勿自苦等語屬詞之沈痛賦性之眞純洶足使誠動天闖哀感行路夫搢紳之族行事固不同於鄉愚以岑德固之忘身殉母賦詩明志苟不由於素養斷難出以從容迹其　死如　不啻求仁而得雖非庸行實出至情方今巵說暴興人紀敗壤不聞申孝弟之義且欲平父子之權禮教　衰未知何極而岑德固獨能成兹苦節障彼横流不僅於網常名教之防絲毫無沗而實於世道人心之大關係非輕合無仰懇天恩俯賜旌表並將岑德固生平孝行宣付國史館編入孝友列傳以勵薄俗而示來兹則旣慰泉壤之孝思益彰朝廷之風教門閭表式不徒一姓之私榮史册昭垂允作羣流之軌範矣除將岑德固履歴事實並所爲絶命詞錄咨禮部查照外謹會同湖北學政臣胡鼎彝合詞恭摺具陳伏乞皇太后皇上聖鑒訓示謹奏 
[附錄絶命詞]  
　　鳴呼我母生於名門說禮敦詩孝友性成歸於我父柔順有儀善事我祖婦道無虧已卯生男撫養劬勞次生一妹數月而夭我母傷悼居常不怡男復愚頑有違訓詞母大憂怒遂成痼疾醫雖未愈母體安適歲在乙酉父舉於鄉往省我祖携母同行旣至於滇父復入京祖憐母病留滇醫治三載有餘母病未瘥已丑季春祖命母親率男北上省父於京遂侍叔祖行至漢濱忽聞噩耗祖薨於滇悲風四起舟爲不前父適至此相見痛哭遂携男行奔喪匍匐母偕庶母返於桂林父扶祖瀙次歲始歸男拜見母母不勝晻摩頂至踵察其寒温以衣衣之摧食食之誰謂母病載笑載言誰謂母疾或歌或泣男朝讀書母爲櫛沐至夜歸眠母問所讀母嗜唐詩一日三復燈下課兒問兒知不兒能記誦母大欣喜爲覓棗梨剖之以食辛卯之冬父已服　携男入京以教以養我母家居病不能往惟有媼婢晨夕相伴母或思男號泣尋覓呼男不至不寢不食母居嶠西男在都中除却夢魂了不相逢曰晨曰昏誰爲定省曰冬曰夏誰爲温凊母日以病男日以長甲午出京男至武昌次歲如滇娶婦還鄉男遂應試倖入邑庠回桂已遲丙申十月父早歸來家人圑聚母病增劇竟難醫治飲食如常而髮蒼蒼母體雖蠷母心孔傷丁酉父行上書北闕次歲承恩開藩東粤庶母東往男親送之省父而歸雨雪霏霏别母三月母思綦切抱孫長歎見男則悅辛丑之秋男領鄉薦父命還鄉祭掃祖墓盜賊充斥跳梁道路男去幸甚未遭毒手欲歸不得爲兹小醜今春二月男遂入滇由黔而湘便道言旋歸來桂嶺時已五月見母康健男乃大悅六七月間三奉父命命男奉母速往鄂郡父已承恩開府蜀垣男敬受命載欣載奔吉日啓行母色甚喜躬詣神堂行叩别禮母雖抱病守禮依仁男責僕婢母聞必嗔舟過衡州母病有加至於漢濱棄男而行是誰之過誤奉湯藥信醫士言作不孝賊幸有五叔爲理喪事鉅細之物旣善且備母兮母兮知乎否乎五叔如此母何恨乎造物於人有生有死全受全歸母心安矣男大不孝以身殉母男罪當誅母勿自苦江天蒼蒼江月茫茫母魂何往兒當隨行在天之靈尙其鑒諸執頴涕泣手不能書 
[本館接奉電音]  
　　昨日午前京師飛電傳來上諭一道敬謹譯登○十月十五日奉上諭前據給事中吳鴻甲奏絫江南抽捐擾民當經諭令該督撫確查絫辦兹據李有棻恩壽查明覆奏候補道王譯苹總辦房捐尙無廻護候補知縣徐葆華前在如皋幾釀事端業經奏絫革職均無庸議候補知州許庭森玩視要公罔知自愛者卽行革職泰州知州羅元猷辦事不勤頗滋物議著開缺另補沛縣知縣調補山陽縣知縣馬光勛老而怠事著卽令休致沛縣補捐委員錢沛深性情浮躁難膺民社著以府經歴縣丞降補餘著照所議辦理欽此 
 
 

Page 2

 
 
[英謀中國]  
　　英京倫敦來電云華歴本月初六日英國某部大臣祈蘭般君在下議院中宣言於衆日我英政府於中國揚子江一事始終如一並未稍改初心大約不久即可將各項往來文件之關涉威海撤兵事宜與揚子江情形者與衆共覽矣 
[比營華路]  
　　香港循環日報云比利時國君主及法比公司所購中國粤漢鐵路股票爲數甚多刻已訂立合同凡路工所需由比美兩國各購其半矣 
[日增軍艦]  
　　香港循環日報云日本政府議增水師各大臣皆已許可水師提督某君因擬將應增之雷艇砲艦令横須賀吳佐世保三船塢自行製造惟鐵甲巨艦則定自外洋 
[日本雄圖]  
　　日本長崎訪事友人云日本政府注意中韓兩國貿易之事豫計於本年第十七次上下兩議院諸員會議時籌足日銀三百萬元以備築路開礦及陳列商品館所需經費一切俱由中日銀行經理至院中開議之期大約在東歴十二月七日前後卽華歴十一月初七日左右也 
[年荒遏糴]  
　　香港循環日報云法國新任西貢總督標君於九月十四日行抵西貢不久卽赴越之東京適彼處久早不雨米價奇昂每石竟售至洋銀五元標君惄然憂之甫到東京卽示今民人不得運米出口 
[韓疫已平]  
　　日本長崎訪事友人云前者朝鮮國境疫癘流行人民死亡枕藉日人相率裏足不敢作三韓之游近接彼處電音知疫氣業已全消商民遂皆額手相慶 
[東渡觀兵]  
　　香港循環日報云日本軍士定於本月某日會操各國政府皆派員往觀日同人行抵東京者計英國五員德國五員德國四員俄國三員法國三員美國五員意國兩員高麗三員 
[籌設銀行]  
　　日本長崎訪事友人云中國直隷大員前曾延日人佃一豫恊籌財政事宜佃氏以理財樞要首在官設銀行擬請籌備資本二百萬兩並印行鈔票藉以裕國用而利民生 
[鐵路興商]  
　　客有自河南信陽州至漢皋者語本館訪事人云是處自鐵路告成火車駛行之後各項貿易大有起色六街三市氣象一新此後商旅之出於其途者當漸有如水如雲之盛矣 
[兩教不和]  
　　紹興采訪友人云諸曁民風素極强悍專喜興外教爲仇案積如山殊難淸理庚子年拳匪事起沈倪葉李李五邑宰先後獲咎去官邇忽有耶穌天主兩教民人互爭教產具禀到縣訐控不休邑宰張穉厚大令未及訊供而天主教民突向耶穌教士戴君爲難及經旁人勸開則戴君之衣已遭撕破乃卽詣縣訴陳大令惡之飭卽拘甲訊明叱令笞臀三百下荷校示衆爭地之案另行核斷甲不服訴諸天主教士擬與大令評論是非按此事得諸道路傳聞不識其中尙别有轇否也 
[維持圜法]  
　　漢口訪事人云邇來制錢奇絀市　周轉漸致不靈本任湖廣總督調署兩江總督張香濤宮保患之瀕行時籌巨欵撥交官錢局添鑄若干洵維持圜法之要圖也 
[局務述新]  
　　漢口訪事人云湖北織布紡紗兩局已於本月初五日經粤商韋捷臣接辦一切局務稍有變更至製麻繅絲兩局尙須稍展交替之期 
[會禍宜防]  
　　紹興采訪友人云嵊縣各鄉夙多痞棍結爲　刀匪會恣意横行自徐紫若大令蒞嵊盡法嚴懲此風爲之稍息邇者爲日已久故態漸萌各痞棍麕集西鄉腰繋黑布一條藉以識别易其名曰烏帶會公推强有力者爲首專事販私聚賭魚肉良民人皆畏之不敢稍攖其怒是亦一地方患也 
[會匪弋獲]  
　　蕪湖訪事友人云和州著名盜魁王賜標暴戾恣睢横行不法當王芍棠中丞撫軍皖省時懸賞五百金購拿未獲上月某日精健左營李葆林鎭戎偵知賜環匿跡蕪湖東嶽廟前某姓家遂率同眼線前往擒獲帶至營中悉心研鞫賜標將某山某水某堂某旗如數家珍一一供出遂押送蕪湖縣下諸獄中以便禀請大憲核辦 
[鄂省决囚]  
　　武昌訪事人云月初某日湖北臬司李少東廉訪接奉刑部釘封文飭將荊門州盜犯五名即行正法因卽轉飭代理江夏縣李石泉大令會同城守營王采臣千戎將各犯提出略訊口供如法捆縳押至武勝門外沙湖廠處决 
[皖撫慮囚]  
　　安慶訪事人云本月初六日撫憲聶仲芳大中丞將各屬解到男女犯親加研訊計男犯四名均係命盜各案内有一犯極　呼冤中丞卽飭發審局委員詳加推鞫女犯一口年約花信籍隷宿州未悉是何罪名也 
[分設郵局]  
　　武昌訪事人云邇來漢口郵政總局執事西員派人分赴蔡甸新溝漢川縣繋馬口仙桃鎮麥旺嘴鼓市河等處創設分局所訂郵章甚爲妥善從此魚書　宇來往益靈寄書郵當不復有浮沈之慮矣 
[杭郡試期]  
　　杭州訪事人云此間府縣因値鄉闈由府尊宗子材太守申禀學轅展期至十月中開考十月初八日奉學憲張夑鈞大宗師札文飭於十月十八日舉行縣試十一月初四日舉行府試太守因命禮房書吏備文通飭各縣同日舉行並申詳兩浙運司黃幼農都轉轉飭杭嘉分司同於是日扃試商童 
[鄂省官塲紀事]  
　　漢口訪事人云湖北候補知府王太守作霖候補知縣朱大令寅近奉藩憲瞿賡甫方伯札委管解本年第五批京餉入都本月初旬某日已禀辭首途矣○湖北候補知縣李大令發宜近奉上憲札委辦理湖南灃州川鹽督銷局已於本月某日上院禀謝渡湘到差矣 
[潯上官塲紀事]  
　　九江訪事友人云江西湖口釐局總辦鄧定函太守近已補授臨江府知府遺差由藩憲札委張綺卿太守雲錦辦理已於上月初二日接鈐視事矣○上月初二日九江關道憲瑞莘儒觀察札委保甲總巡王劍秋直刺帮辦洋務局發審事宜○江安軍自改爲續備軍歸錢琴齋觀　統帶後營規嚴肅居然節制之師○新委湖口釐局總辦張綺卿太守於上月初九日來潯謁見道鎭二憲拜會府縣各官并稽查龍開河小池口二套口各屬卡釐務 
[皖省官塲紀事]  
　　安慶訪事友人云安徽太湖縣柯大令昭　因病出缺藩司聨星樵方伯札委候補知縣許大令崇貴暫行代理○候 
 
 

Page 3

 
 
補同知張司馬廷　現奉撫憲聶仲芳中丞札委管帶吉安官輪船○候補道呂觀察承瀚奉撫憲聶中丞委辦蕪湖馬路事宜日前已趨轅禀謝尅日登程矣○候補知縣薛大令臨正奉撫憲聶中丞委充武備學堂提調○直隷州同知朱司馬謙奉撫憲聶中丞委充大學堂倫理科教習○盱䀫縣高大令因案撤任遺缺由藩憲聨方伯委候補知縣程仲昭大令前往瓜代○安慶府方太守連軫因被署合肥縣勞大令揭絫開缺欽奉上諭著於通省知府内遴員調補所遺員缺著嵩峋補授等因嵩太守遵卽領憑到省趨詣各憲轅禀到旋經藩司聨方伯以甯國府桂太守英請補安慶府而以嵩太守請補甯國府日前已懸牌示知矣○鳳潁同知劉司馬耀增捐升工部主事遺缺由藩司聨方伯委許通制濟均前往署理 
[揚郡官塲紀事]  
　　揚州訪事人云兩淮通泰兩屬各塲垣商就塲買鹽皆用制錢核計現値秋旌暢旺正塲商收鹽之時無奈制錢奇絀各錢莊周轉不靈淮南局員胡分轉因擬變通章程三則呈請運憲程雨亭都轉核奪施行一爲錢洋搭用一爲通行銅圓一爲重申海禁都轉批示云據禀塲課維艱擬呈變通章程等因其摺開第一條搭用銀圓查通屬各塲收鹽已間有搭用洋銀候札飭泰分司通飭各塲一律用銅圓附塲各縣距揚較遠風氣未開能否令捐户繳捐花户完糧候商請江寗藩司核覆飭遵第三條請禁海船私運出境業經本司於上年八月通禀督撫憲飭屬一體遵辦候再札行鹽城東臺兩縣曁草埝塲嚴密查禁○兩淮岸商訂買食鹽須預繳五成鹽價其價皆以錢計算刻下揚城制錢短絀各商咸意存觀望十二圩淮鹽總棧程觀察察悉其隠隨札飭淮南局員催令速運略謂現値各岸菜市銷旺又値北風司令正宜及時䟎運乃聞各商以近來錢價甚昻皆各觀望不肯訂買一經誤運自取咎戾除咨請運司轉飭外合亟札飭札局諭催各商迅速訂買領運以濟岸銷云云胡分轉遵卽示諭局門諭飭鄂湘西皖四岸曁承運北鹽等商一體遵照○兩淮淮北鹽掣同知及烏沙河白塔河二巡檢永體　差缺奏准裁撤等情已登前報兹聞都轉已奉到明文當卽示諭官廳一面札飭所裁各員均於本年九月底止呈繳印信鈐記以便解呈大憲咨送吏部註銷某日北掣戴分轉永豐壩龍分轉均已抵揚赴轅禀繳矣 
[彈壓鄉民]  
　　德國駐滬陸軍某統師於昨晨傳諭各弁兵赴梵航渡江橋眞如一帶合操誠恐居民見而驚惶先於前日請總領事克納貝君函請蘇松太兵備道憲袁海觀觀察札縣派差彈壓隨由上海縣汪瑤庭大令派令差役薛貴多帶夥役前往照料至昨日午後徐家匯巡局武弁陳少漁千戎詣縣謁見禀陳德兵操演居民安謐情形　 
[明府赴差]  
　　前二十三七鋪巡防局員江蘇候補知縣邵子怡明府鼎交卸局務後僑居南市馬家廠現奉上憲札委辦理徐州土藥釐捐已於前日取道前往擇吉蒞差矣 
[愼重正供]  
　　本年四月滬上米價飛騰民心惶急蘇松太兵備道袁海觀觀察上海縣汪瑤庭大令商之商務局董撥借蘇省漕米十九萬石由招商局領出减價平糶以濟貧民現在秋稼登塲收成頗稔所有前借漕米經招商局總辦顧緝庭觀察派人在南市各米行採購歸還以重正供而免　悞 
[冐牌受罰]  
　　英商祥茂洋人投本管總領事署控華商源利章源裕各洋貨號主周金山張金榮以僞牌肥皂出售請爲移提訊究等情英美租界公廨讞員張柄樞司馬准卽簽差協同包探倪順泉移請上海縣將周張提案訂於前日午後會同英總領事署繙譯迪比南君研訊祥茂洋人齎呈僞牌肥皂請卽判罰以儆效尤周張延律師佛威訴稱此項肥皂實係學徒楊正生在門首買得今楊已到案請訊楊供稱有一素不相識之人持肥皂求售小的無知誤購二三十塊司馬與迪君會商良久判罰周張各洋銀二百五十元充仁濟善堂棲流公所兩處經費 
[公廨停訊]  
　　昨日英美租界公廨輪應德總領事派繙譯官到堂會訊適德繙譯官佛君隨總領事赴江寗吊唁新甯劉忠誠公未及遄返是以暫停訊務一期　 
[上海縣署瑣案]  
　　前日邱長春扭其子栢榮至縣至晚縣主汪瑤庭大令升堂訊究長春訴稱兒子柏榮性嗜賭博日與流氓爲伍腰槖 
旣罄則向小的索錢前經扭送總巡局蒙朱大老爺訊明發押改過所迨釋出依然胡作胡爲是以訴請重辦以儆栢榮供稱小的年二十有二本操海味業當十八歲時失就父親並不爲小的圖謀不得已在外閒蕩祖遺房屋爲數甚多皆由父親收取租値日惟給小的小銀錢一二角小的尙未成婚不敢犯賭所以時時出外者無非浼友謀一枝棲而已兩手空空何來浪費大令謂長春曰爾子年已長大爾旣有祖遺房產何不爲之成婚自取其尤烏能究辦長春堅稱兒子不肖務求永遠收入改過所中大令飭收押自新所一月期滿察釋○湯建忠控其妻張氏其女金珠捲物私逃等情前晚大令升堂研訊湯供小的年將五十僅生一女小字金珠因無子嗣納妾在家今者金珠年已二九許字顧姓子詎知妻子竟私自許字朱某小的聞之勒令索還庚帖妻子不從反挈女兒逸去匿蹟租界中致顧控諸案下請懲一女兩字之罪小的惶急邀同親戚勸令妻子領女回家至今妻子堅執不依叩求究斷張氏供丈夫自納妾後將小婦人棄而不顧小婦人是以挈女出外傭工並非捲物而逃至於朱姓婚姻先由小婦人允許後丈夫忽又許字與顧金珠所供與其母相同大令飭將金珠另行擇配顧朱兩姓槪不准爭相迎娶隨將張氏及女給湯領回管束○縣署捕役某甲拘獲竊犯莊寳生連贓物解案請訊莊供稱小的係松江府屬婁縣人向在婁署當糧書被革來滬在某烟館吸烟與馮子山遇起意行竊以療飢寒九月初旬不記日期偕至西門城下苛姓家墻外先由馮緣竿入墻洞開大門引小的入内竊得銅鍚器若干件包以布袱負之而出迨天明濳匿西門城上大境關帝廟中香工見之扭交捕役解送至案馮已伺𨻶脫逃求恩寛宥大令喝令笞責三百板收押自新所� 
諭令捕役赶緊緝馮併究 
[馬路工程局瑣案]  
　　前日馮藹生扭丁海珊至馬路工程局訴稱前與宋石秋在太平馬頭股開隆昌福雞鴨行被宋呑没股本洋銀二百元逃逸無蹤丁係宋之妻弟是以扭案求追總辦翁子文太守准之倩襄讞委員黃衡堂二尹研訊馮供訴前情並稱小的在行内司帳當宋招股時曾籌墊資本洋銀二百元不意盡被乾没逃回通州丁供宋馮合股之事並非子虚惟宋已回江北僅留其妻在申二尹諭令押候交人保出限交宋到案訊究○成衣匠陳金桂控船户孫坤泉將學徒高明泉誘出太守倩黃二尹研訊孫供小的自知不合願將明泉交案二尹不子深究將明泉給陳領回照常摺業 
[正悞]  
　　昨報上海官塲紀事中有山東大吏委本省候補典史朱鼎臣少尉督解攤賠洋欵來申云云兹又訪知少尉實係奉差至天津乘某輪船南下由申赴蘇垣公幹並無解欵之事合卽聲明以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
[英租界捕房紀事]  
　　徐阿榮掩入正豐街某烟館竊得烟鎗一枝被包探何阿春所見拘入捕房捕頭令押候　送公堂禀請　　張柄樞司馬訊究○江桂祥掩入二馬路某姓家竊取鵰扇杭扇等物由包探王長桂拘獲帶入捕房捕頭令押候解送公裳禀請訊究○宋芝生不知向操何業前夜在長浜一帶徘徊瞻望形迹可疑包探陳云忠見之拘入捕房捕頭令押候解送公堂禀請訊奪○南長浜一帶馬路中　爲流氓業聚之所前日有鄉人張阿巧者道經其地被若輩扭住行兇并將身畔所帶洋銀數十元盡行攫去　後張投報捕房捕頭令某包探查　務獲 
[法租界公堂瑣案]  
　　前日王有林李阿才劉長太至小東門外某洋貨店託名購物乘機竊取銀質對時表一枚報經包探緝獲昨日解送至案禀稱小的查得劉前曾犯案請卽訊懲讞員孫建臣大令判將責劉四百板王李各責三百板○陳富才由寗波附江夭輪船來滬被賊犯王文奎竊去洋銀十元報捕查獲吊出原贓解案請辦大令判枷兩個月發馬頭示衆期滿責三百板贓給還失主○新太昌洋行失去花絨毯三百五十條報經包探查係傭人阮阿榮曹全奎所竊吊到原贓三十餘條解請大令訊辦阮堅稱由報關夥倩小的代售大令因著行主邀同來案質證昨日行主偕買辦林栢祥帶報關夥朱某到來訴稱　被誣　並無其事大令著將阮曹押候嚴比○前日沈祖興悞與挑　收舊貨之馮阿尙碰撞致被毆傷報捕後捕頭派人送入某醫院醫治昨日傷勢稍痊投案請核大令判罰馮洋銀四元以二元給沈爲養傷　二元究公○陳阿材訴稱小的由某處倩信客徐阿狗携臂釧三對來申被賊竊去報捕後在某押店内吊出原贓請卽訊究押店夥莊得意供稱小的無心受質尙乞原情法總領事署費繙譯官請吊閱押店簿上並不註明押物人住址實係　草大令遂判罰莊洋銀一百元所有押本洋銀十四元七角署陳繳案始准將原贓領去○徽州人林蘇氏在松江東門外開設茶葉店有硤石鎭人吳匯川者匯寄洋銀一百元至滬交金德興客棧轉寄與氏被　客姚嗚皋冐收氏遂將棧主金士良控諸公堂大令研訊之下氏偕夫兄林雲祥聲訴前情金供棧中客人來往無常所失洋銀與小的並不干涉大令飭交人保出　同緝姚到案 
[美租界捕房紀事]  
　　前晚寄居楊樹浦路第二十三號洋房之某西人家被偷兒黃阿全竊去大洋鏡一架昨經包探錢榮堂查　起出原贓帶入捕房捕頭令押候轉解公堂禀請讞員張柄樞司馬訊辦○昨日僑居吳淞路之甬人趙某傾倒垃圾已逾定晷被某號華捕拘入捕房捕頭令押候解送公堂禀請究罰○昨晨江北小工劉三仔在西華德路某茶肆中與工頭某甲計算工資互相扭毆旋復奔赴捕房聲訴捕頭　得事關錢債令自投公堂禀控○昨日午前賭徒沈阿虎在北河南路大后宮後設攤誘賭適爲某號巡街捕所見連賭具帶入捕房捕頭令押候解送公堂禀請懲辦 
[金陵官報]  
　　九月二十四日軍械所　補道周委辦徐州膏捐候補道胡銘業同知李炳通判鍾楠　紹恩正任昭文縣張　知縣郭曾程均辭回蘇又朱之幹廖德魏文煥鮑德麟王以乾奉巡道委赴淺水公幹卽辭縣丞李熊飛淸江陶忠淩宿遷均謝委高捐分局又江世南各位均見　辦大勝關　捐知　陳琦辭赴差正任如臯縣單　紳叩謝　任飭知　山縣王得庚辭通判許承倰謝委　山　捐分局鹽大使朱溥辭回揚又張成銓經歴朱景德知事凌　　均奉示寫履歴漢廣輪船　　森辭赴湖南公　候補道劉思訓見二十五日兼暑　憂　道胡巡道徐　防局　補道龔　後局候補道趙　器局候補道吳保甲局候補道陳軍械所候補道周湖口製騐候補道　紹　辭派辦處候補道王吳淞開埠事宜候補道柯福海到候補道王孫係謝委會辦保甲局楊親圭李激馬　製兪啓元魏嘉齡王摺慶鍚庚　仁暉劉　乾高元鍚張子　劉武通徐炳倬崔　　　啓驛涂習恪首府朱理事　用首縣　慮知府田承　　孚允王運嘉殷洪　張普　同知周撜情鍾鮮　呂學正李宣龔直隸州王茂中恩芳　　陳龍昌王　謝委通　門　　差通判許承俊丁大　丁邦榕湯官　知州徐士英正任如臯縣單　紳正任嘉定縣章鴻森准補碭山縣秦献祥補龍宿遷縣林士　崇明縣李　松知縣龍　樞　堯年　　元松齡梅長元王擇存黃傳恆曾　　黃樹臣洪懲　游　之朱　王廷獻兪熙胡廷琛　鼎曾朱文炳　孝先林駿　徐承　任　　賀家保趙嗣鼎薛華　　世珍楊章舒　　陳元鑄陸秉璋郭慶祺江猛璋李　章鼎舒　　　門史式珍漢西門均謝委粥廠差孫傳恩謝委膏捐局文案差陶營謝委　寗膏捐分局差曾癀璜由蘇來安徽知縣萬祖恕辭布理問陶恊縣丞馮聚萬明　初鼎臣高步祥劉　邦李　輝胡欽恪黃　坤范鴻　劉景　各位均見績溪縣程　階回皖知縣翁有成均辭 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
　　 
[光緖三十八年九月二十八日京報全錄]  
宮門抄諭旨均已錄前○兩廣總督陶奏廣東藩臬兩司三年俸滿籲懇暫緩階見緣由摺○伊犁將軍長奏會辦中俄積案事竣出力各員援案酌保摺○護理山西巡撫趙奏留員差遣片○○浙總督許奏飭道員赴汪片○又奏汀州等處霪雨爲災派員查勘及開碾倉穀情形片○四川總　奎奏故紳及臬司學問政績均堪程式懇准分别附祀片○閩浙總督許奏知縣丁憂開缺片 
頭品頂戴兩廣總督臣陶模頭品頂戴廣東巡撫臣德壽跪奏爲廣東藩臬兩司三年俸滿現值辦理要務需資襄助籲懇天恩暫緩陛見恭摺仰祈　鑒事竊於光緖二十四年七月二十六日奉上諭向來督撫藩臬任滿三年應行奏請陛見近來往往因有煩要事件至期不卽奏請嗣後各該督撫藩臬仍著扣定年限奏請陛見聽候諭旨欽此欽遵轉行在案兹查廣東布政使丁體常係於光緖一十五年八月初一日到任廣東按察使吳引孫係於光緖二十五年七月二十二日到任均已任滿三年應行奏請陛見臣等伏查兩司責任綦　爲全省政治之樞紐廣東地方日形凋敝庫儲異常支絀新增賠欵歲需二百萬數鉅期迫　繋中外大局甫經開辦糧捐河捐房捐等項以期稍資補救而車屬創始旣　裕國尤恐病民今夏西潦驟衝廣州肇慶兩屬被災極重籌辦賑撫需欵甚巨更爲地方刻不容緩之事該　司丁體　一手經理不辭勞　不避嫌怨惟知以民生國計爲心臬司吳引孫先經臣等會同奏派辦理武備學堂草創經營規模粗其本省土　會　迭次蠢動前經臣等督飭該臬司飭屬籌辦淸鄉緝捕諸事苦心孤詣近始漸覺安靜然欽廉一帶與廣西犬牙　錯匪徒出没時形猖厥雖經剿撫兼施已報庸淸而西省游勇會匪蔓延全境現甫會商廣西撫臣王之春分路痛剿　匪勢窮促則東省邊界稍有疏虞難免竄優詰奸　暴是臬司專責吳引孫囊助需盡深合機宜尤未便輕易生手臣等再四籌商意見相同伏維朝廷力圖振作凡事不拘常例况値時勢艱難地方　要臣等更未敢稍執成見致有貽　廣東布政使丁體常廣東按察使吳引孫可否仰懇天恩俯准暫緩陛見出自高厚　慈所有廣束藩衆兩司三年俸滿籲懇暫緩陛見緣由謹合詞恭摺具陳伏乞皇太后皇上聖鑒訓示謹奏奉硃批著照所　欽此新授成都將軍　犁將軍臣長庚甘肅新疆巡撫臣饒應祺跪奏爲本届會辦中俄積案事竣籲懇天恩准將在事出力文武員弁援案酌保以　鼓　恭摺仰祈聖鑒事竊查伊犁自收還後交涉事務日繁光緖十三年　署將軍鍚綸因中俄兩國邊界歴年積案未辦派員會同俄官淸理不用中俄法律訂立案欵或罰或賠秉公斷結並定將每届三年會辦一次曾經奏明在案自光緖二十三年辦過後上年又届奏辦之期經俄國七河巡撫知照駐方伊犁俄領事斐多羅福照會伊塔　慶秀詳由臣等批飭查照成案會商俄領事訂期開辦並分行各屬　該管民人與俄國民人互控未結各案摘錄事由造具淸册移送伊塔道與俄領事先期互換並經臣長庚照會索倫營領隊大臣志銳酌帶弁兵　同各項辦事人員前赴索倫營所屬之格依根地方會同俄國七河巡撫所派司牙孜長潘時索伏傳集原被人証於本年四月初一日起開辦至五月初六日止事竣計共辦結積案一千七百餘件經索倫營領隊大臣志銳署伊塔道黃丙焜先後具報前來臣竊維伊犁與俄接壤甲外哈蕯克沿邊雜處獷悍成性互相搶竊習爲故常兼以訂約通省俄屬各項民人往來貿易種類不一言語不通省角鼠牙無時不有區處得當固可化有爲無因應失宜亦　　小成大照好興戎關繋非淺此次會辦積案　倫營領隊大臣志銳才識明敏與俄官會商一切悉協機宜用能使彼悅服就我範圍一月之間結案至一千七百餘件似此多而且速尤爲歴次辦理所無洵足隠消邊釁益固邦交查會辦中俄積案出力員弁富經前署將軍鍚綸於光緖十四年奏經吏部兵部總理衙門會同核定每届准保文職二員武職四員此次自應援照成案酌保以示鼓勵除隨同辦事之已革索偷營正　旗防　慶壽另行附片陳明外合無仰懇天恩俯准將在事出力之索倫營總管扎拉豐阿賞給二品頂戴索倫正藍旗佐領福善賞加總管六品軍功李銘銓以外委拔補文童汪祥炳賀家　以巡檢　部不論雙單月儘先選用出自逾格鴻施至此次用過各項經費係由臣應祺飭令伊搭道照章在於善後經費欵内動支現已飭司另案核實造報請銷以重帑項除將辦結積案事由淸册並該員等履歴分咨外務部吏部兵部外所有會辦中俄積案事竣援案酌保在事出力文武員弁各緣由理合茶摺由驛具陳伏乞皇太后皇上聖鑒訓示再此摺係臣長庚主稿合併聲明謹奏奉　硃批著照所請該部知道欽此 
趙爾巽片再晉省現正興辦常備續備各軍以及講求新政事務殷繁幾同草創自非羣力兼資分别佐理無以收綱舉目張之效查有指分直隷試用通判方基選用通判劉世鴻指分江西試用知縣文德龍前隨人同鎮總兵劉光才忠毅軍來晉帮辦邊防備著勤勞均屬有用之才現在整頓營務　不可少擬懇恩准將方基等留晉差遣委用俾收指臂之助出自逾格鴻施除將履歴分咨查照外謹附片具陳伏乞　　　 
[聖鑒訓示謹奏奉硃批著照所請該部知道欽此]  
許應騤片再准部咨光緖二十八年正月二十七日奉上諭福建汀漳龍道著李毓森調補等因欽此當經轉行欽遵該遣李毓森現已到省應卽飭赴新任以專責成除檄飭遵照外謹附片具陳伏乞聖鑒謹奏奉硃批知道了欽此 
許應騤片再前據汀州府知府張星炳禀稱郡城於五六月間　雨連朝溪流暴漲東南低窪之處水深丈餘城廂内外民房及城垣橋梁均被冲坍田禾受偒幸無淹斃人口復據寍化縣知縣普榮禀報該縣同時亦被水災情形較重民房倒塌十分之三田禾近山者多被沙壓傍溪多被水淹民情困苦請查勛振撫前來臣當飭令先行開碾倉穀以拯民命並飭藩司　振局迅派委員會同地方官前往查勘由局提撥振欵查明被災户口分别輕重委爲撫恤毋任流離失所現在地方安堵堪以仰慰宸　理合附片陳明伏乞聖鑒謹奏奉硃批著查明災情輕重分别撫恤毋任失所欽此 
奎俊片再據布政使員鳳林詳稱已故甘肅武威縣知縣陞用　儀衛經歴蘇文炳係四川彰明縣進士學間淵通德行純篤處家游宦久留遺訓於口碑救士研經曾載考型於志乘又已故山西長子縣知縣唐大陶係四川達縣舉人學有淵源才宏經濟遺事傳爲師範公論愜乎人心又已故四川　察使前彰明縣知縣牛樹梅係甘肅洧縣進士　已奉公仁民愛物　其處出堪爲百世　模　厥風徽應享千秋俎豆以上三故員年例均符聲香宜報據各紳士造具事實淸册由該管地方查明加結詳請具奏前來合無仰懇天恩俯准將已故甘　武威縣知縣陞用鑾儀衛經歴蘇文炳已故山西長子縣知縣唐大陶附祀鄉賢祠已故四川　察使前彰明縣知縣牛樹梅附祀各宦祠以昭　典而順輿情除將册結咨送禮部查　外理合會同學政臣吳郁生附片具奏伏乞　鑒訓示謹奏奉硃批禮部議奏欽此 
許應騤片再署福建晉江縣准補連江縣知縣章景楓浙江金　縣舉人光緖二十八年五月初九日在任丁母憂據福建藩司詳請遵照新章具奏前來除分咨外理合附片具陳伏乞聖鑒飭部開缺施行謹奏奉硃批吏部知道欽此 
 
 

Page 14

 
 
[光緖二十八年九月二十九日京報全錄]  
宮門抄諭旨均已錄前○兩廣總督陶奏特絫疏脫秋審人犯各官請旨降級留任勒緝摺○四川總督奎奏報交卸督篆日期摺○又奏藩司足疾未愈懇恩賞假回籍醫治片○廣西巡撫王奏　解賠欵銀數日期摺○又奏紳士報効軍火援案懇恩優獎片○又奏匯解派　英德本息銀兩片 
頭品頂戴兩廣總督臣陶模頭品頂戴廣東巡撫臣德壽跪奏爲特絫疏脫秋審人犯簽差不愼之原解添解接遞各官請旨先行降二級留任勒緝恭摺仰祈聖鑒事竊據英德縣知縣呂光琦署淸遠縣知縣董元度先後禀報英德縣秋審人犯龔照壬林瑞同二名解省　明發回光緖二十八年四月十一日由前途三水縣遞到淸遠縣騐明　銬木龍於十二日早簽差陳全李開朱南何平移營撥兵黃德羅榮壽廖得祥林日舁協同英德縣長解役賴松李福黃升何亮押解龔照壬林瑞同赴英德縣另籖差移營撥兵押解李土苟等犯赴陽山縣交替均由認定接遞委員淸遠縣　江司巡檢朱章督同押解各犯分坐兩船均係依法管解十三日傍晚船抵英德縣屬土名連州江口灣泊是夜三更時分倐起狂風大雨波浪洶湧　　船覆兵役人犯均各落水委員朱章在另押李士苟等犯船内聽聞親督丁役赶救解役賴松李福黃升何亮陳全朱南營兵黃德羅榮壽船户駱朝和均先後　水登岸李開何平遇漁船撈救回縣惟人犯龔照壬林瑞同及營兵廖得祥林日升皆無蹝跡查緝打撈無獌旋據報解役何平被淹過久感受風寒醫治不效於五月初六日身死並由營員查覆兵丁廖得祥遇救回營旋於五月初八日因病身死林日升至今尙未回營不知生死各等情臣等伏查該犯龔照壬係與黃炳孫口角爭毆放槍致傷黃炳孫身死案内審依故殺律擬斬監候究入光緖二十七年秋審情實欽奉停勾仍列入二十八年秋審解勘林瑞同係與鍾亞照口角爭鬭放槍致傷鍾亞照身死案内審依故殺律擬斬監候二十八年秋審預提解勘此等重犯宜如何小心護解乃原解添解各官及接遞委員均未能愼選妥役先事預防以致人犯遭風落永現旣查緝打撈無獲自係乘機脫逃實屬疏忽據藩臬兩司轉據該管道府查開職名會詳請絫前來除嚴飭該二縣添派幹役押同各兵役家屬懸立重賞上　打撈勒緝龔照壬林瑞同務獲究辦並查明兵丁林日升是生是死分别解審禀覆並飭廣州府督同局員提訊解役人等有無受賄故縱及竊放刑具情弊錄取切供照例擬辦外相應請旨將簽差不愼之原解官英德縣知縣呂光琦添解官署淸遠縣事新海防分缺先補用知縣薰元度接遞委員淸遠縣濱江司巡檢朱章照例先行降二級留任勤限查緝儻限滿無獲再行從嚴絫辦至查取籖差不愼各職名現尙未據開報應請另行辦理臣等謹合詞恭摺具奏伏乞皇太后皇上聖鑒訓示謹奏奉硃批著照所請該部知道欽此 
頭品頂戴四川總督奴才奎人俊跪奏爲　報奴才交卸督篆日期仰祈聖鑒事竊奴才接准吏部咨開光緖二十八年七月初二日奉 
上諭奎俊著開缺四川總督者岑春煊署理等因欽此兹新署督臣岑春煊已抵川省奴才將任内經手事　料理淸楚於八月二十六日飭委成都府知府沈秉堃署督標中軍副將佟在棠將四川總督管巡撫事關防一顆並王命旗牌上諭書籍一切文卷等項移署督臣岑春煊接收任事奴才卽於是日交卸起程赴京理合恭摺具陳伏乞皇太后皇上聖鑒謹奏奉硃批知道了欽此 
奎俊片再據調補安徽布政使員鳳林禀稱本年八月初四日交卸四川藩篆卽擬束裝起程進京陛見因壯歲從戎積受風寒雨濕流於　足間時疾作頗能支持本年入夏以來雨水過多濕熱熏蒸觸發舊患初猶舉動無碍近則不良於行多方調醫　經旬餘尙未輕减伏念渥承恩命曷敢日久遲留顧由川入都由都之皖程途紆折水陸兼行馳驅匪易思維再四惟有籲求天恩俯准賞假兩個月俾得就近暫回陜西原籍赶緊覔醫調治一俟脚疾稍瘥卽由陜西起假赴京泥首宮門叩求聖訓再赴新任等情請奏前來理合據情代陳伏乞 
聖鑒訓示謹奏奉硃批員鳳林著賞假兩個月欽此 
頭品頂戴廣西巡撫臣王之春跪奏爲遵照部咨派撥賠欵籌解第九次銀數日期恭摺仰祈聖鑒事竊臣接准部咨廣西省應派解新定賠欵銀三十萬兩又准户部電開各省派定數目匀作十二次先期解交滬道　解又准電開此項賠　係遷開平每百兩加補水庫平銀一兩六錢四分三釐各等因業經前撫臣將光緖二十七年十二月第一次及二十八年正二三四五六七個月第二三四五六七八各次應解銀兩按期如數解淸奏明在案現届光緖二十八年八月分第九次籌解之期應解銀二萬五千四百一十兩七錢五分據藩司張曾　詳稱設法壽措在於庫儲新壽　州廠稅餉押解經費年捐酒鍚油糖榨貼費並官捐及地丁項下如數提出於七月十八日發交商號匯解上海道兌收彚付新定賠欵本息曁加平銀兩等情詳請奏報前來臣覆核無異除咨兩江總督臣卽飭上海道兌收彚付並咨外務部户部查照外所人按期如數籌解光緖二十八年八月分新定賠欵本息加平銀兩緣由謹恭摺具陳伏乞皇太后皇上聖鑒謹奏奉硃批該部知道欽此 
王之春片再臣督飭各營力圖進剿惟新募三營應需添置軍械以資接濟正苦籌欵爲難兹據在籍候補四品京堂左宗蕃呈繳報効九響毛瑟快槍一千杆並彈子四十萬顆共値銀二萬餘金聲稱不敢仰邀獎叙等情查該紳左宗蕃籍隷廣西枊州府象州上年迭次報効振欵渥荷　 
恩綸現値西省　務吃緊復捐巨欵購辦軍械查外洋軍火自上年禁止後購質轉折殊不易得該紳竟能設法購運來華洵屬公中體國雖據　　 
稱不敢仰邀獎叙究未便没其微忱臣伏查出使日本大臣蔡鈞前以四品京堂報効銀一萬兩經兩江總督臣劉坤一奏請獎叙奉旨賞給頭品頂戴欽遵在案今該紳左宗蕃事同一律而報効軍火値銀數途一倍當此時局多艱有能倡捐巨欵以佐軍需尤足鼓士民忠義之氣合無仰懇天恩俯准授照成案賞給在籍候補四品京堂左宗蕃頭品頂戴以示獎勵之處出自鴻慈理合附片具陳伏乞聖鑒訓示謹奏奉硃批左宗蕃著賞給頭品頂戴欽此 
王之春片再前准户部咨廣西省每年應派撥還俄法本息銀七萬兩分作兩次於三月解交六成九月解交四成又每年應派撥還英德本息銀八萬兩匀作四次於二五八冬四個月解赴江海關道交納又准部咨俄法英德借欵佛郎磅價昻價原撥銀數不敷照案加撥二成五湊解廣西省每年原撥俄法本息銀七萬兩加撥銀一萬七千五百兩又每年原撥英德本息銀八萬兩加撥銀二萬兩自光緖二十六年起隨同原撥銀數及原定限期分别匯解等因業經前撫臣將二十二三四五六七共六年及本年二五等月分應解銀兩按期如數分别解淸奏明在案兹値光緖二十八年八月分應解撥還英德本息銀二萬兩又奉文加撥銀五千兩共解銀二萬五千兩業已届期飭據藩司詳稱現於庫儲廠稅項下照數提出於七月十八日發交商號匯解江海關道投納詳請奏報前來臣　核無異除咨江蘇巡撫卽飭江海關道兌收並咨户部查照外所有按期如數壽解光緖二十八年八月分派還英德本息銀兩緣由謹附片具陳伏乞聖鑒謹奏奉硃批該部知道欽此 
 
