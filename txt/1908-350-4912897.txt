# 1908 - 350 - 4912897

 

Page 1

 
 
   
 
 

Page 2

 
 
上諭 
[十二月初三日内閣奉]  
　　上諭著派具勒載濤毓朗尚書鐵良充專司訓練禁衛軍大臣准其酌量由各旗營兵丁内拔取精壯儘數認眞訓練不准疏懈此項禁衛軍專歸監國攝政王自爲統轄調遣俟有成效再候諭旨藍筆諭旨繳進欽此 
　　上諭京師自入冬以來尚未得雪農田待澤孔殷朕心實深寅盼允宜虔申祈禱謹於本月初六日派恭親王溥偉敬詣大高殿恭代拈香時應宫派貝勒載洵昭顯廟派貝勒載潤宣仁廟派貝勒毓朗凝和廟派貝子銜鎭國將軍載振同於是日分詣拈香以迓祥霙而慰農望欽此監國攝政王鈐章軍機大臣署名奕劻世續張之洞鹿傳霖袁世凱 
[宫門抄]  
　　十二月初三日召見軍機鐵良 
交旨 
[十一月二十四日交禮部]  
　　本日貴部奏遵議壇廟祭祀監國攝政王代詣行禮事宜摺單各一件奉 
　　旨依議欽此同日交禮部本日貴部片奏冬至今節几筵前是否由監國攝政王代詣行禮等語奉 
　　旨由監國攝政王代詣行禮欽此同日交禮部本日貴部奏告祭孔子闕里歷代帝王陵寢五嶽四瀆等祀一摺奉 
　　旨著於各本省副都統總兵内擬派就近致祭欽此同日交内務府 
本日御史葉芾棠奏電徵方物難昭大信請仍遵旨辦理一摺奉 
　　旨各省應進應緩方物著内務府開單咨送軍機處請旨辦理欽此同日軍機大臣欽奉 
　　諭旨第三期查驗詢問保薦人才大臣著仍派那桐榮慶梁敦彦瑞良嚴修俞廉三欽此同日交崇文門監督度支部本日崇文門監督等奏崇文門第一季徵收稅課儘數儘解摺單一件奉 
　　旨度支部知道單併發欽此 
論說 
[論憲政進行與革黨消滅之關係（愷）]  
　　我國數年前之政黨。祗有維新守舊兩派。繼而維新黨中。又分爲保皇立憲革命三派。自戊戍政變而新黨敗。庚子拳亂而舊黨敗。至丙午立憲之諭下。而舊黨敗而所謂新黨者亦敗。何也。所謂舊黨者不過專制而已。利祿而已。他無宗旨也。所謂。新黨者又大都經戊戌之敗而變爲保皇者也。其所持之主義。不可謂不勝於舊黨。然其黨中多躁進之士。詭秘之徒。以破敗則有餘。以成事則不足又多投間被放。窮無所之。一聞立憲之語。而趨之附之。又從而鼓吹之。一若附驥於立憲黨爲榮者。固不待今日而已消歸烏有矣。故今日與憲政黨相敵而足爲深慮者。祗有革命黨。 
 
 
 

Page 3

 
 
　　近者國家多故。革命黨之活動。又稍稍出現矣。其中假託黨人以遂其子。女玉帛之志者。其人直與匪徒無異。雖嚴辦而不足惜。至若粤省葛謙等之案。觀其供詞。一則曰我等宗旨決不因此弰變。一則曰人但知有成功之華盛頓。而不知有失敗之華盛頓。亦若磊磊落落。爲中國好男兒之所爲。而不自知其主張之誤者。凡在明逹之長官。猶且悲其志。憫其才。欲救援于萬一而不可得。嗚呼。人孰無父母。孰無妻子。而顧抱此宗旨。富貴功名所不屑。刀鋸鼎鑊所不避。犧牲其身而若有所大快者。此何爲也哉。我嘗究其所自來矣。 
　　海通以來。歐化東漸。革命思潮。隨之而至。士有喜看新書喜譚西學者。憫内政之不修。感外侮之日亟。革命思想。油然而生。而其所創學說。遂不免僻壤爲窟宅之區。朝播流言。暮傳異說。借民權以資鼓煽。藉報紙以廣流傳。變幻離奇。莫可究詰。其流二也。抑或年少游學。心志未定。激於意氣。誤結黨徒。甚則一入奇邪。樂而忘返。亦有厠名黨籍。爲所挾持。其流三也。又或軍人資格。體育健兒。心粗氣浮。易於入彀。因之煽誘徵兵。布其種子。勾結土匪。用以前驅。其流四也。凡此種種原因。莫可殫述。而要其派别。祗分兩種。 
　　甲政治革命。政治革命者。不過於政治上求其改革。而並無排滿之見者也。 
乙種族革命。種族革命者。存一種族之見。不但於政治上求其改革而已。所謂政治革命者。其宗旨與立憲黨相近。只要我國憲政進行。則其人自然歸附於憲黨。而漸就消滅。無足慮也。所足慮者惟種族革命而已。夫種族之見之謬。近已人人皆知。欲以少數人之私見。擾亂我中國。其勢有所不能。惟欲消除此後患。正非殺戮所能盡也。我嘗聞日本政治家之言矣。革命與改良。不可不先爲區别。欲改良而避革命者。則有二重要之關係。即憲法上之組織及國民之風氣是。也所謂憲法上之組織者。必隨政治社會之狀態以爲轉移。若執一定之憲法而不許變更者。必致起革命之事。所謂國民之風氣者。必使有忍耐及愼重之性質。方不至因小事。而起革命之風潮。此二者皆和平進步之所宜注意者也。我國和平改革。一如日本。彼其所言。雖主已有憲法之國言之。然方今朝廷注意立憲。亟亟進行。苟一方面隨政治社會之狀態而速定憲法。一方面以忍耐愼重之意思。而誘啓國民。振衣者挈其。領舉綱者提其綱。以此爲綱領。則凡有改革思想者。皆將組成憲黨。以助我内治的政策。即有區區少數之革命黨。亦何所容其身哉。否則徒以嚴厲之法馭之革命黨將愈激而。愈多而冤獄亦不能免。徒爲淵叢之驅而已矣。詩有之曰。雨雪飄飄見晛曰消。又曰瞻烏爰止於誰之屋。余爲瞻烏之懼而有見晛之思也。故書之以告我當世之執政者。 
專電 
[電一（北京）]  
　　昨日政務處會議時覈議度支部奏陳清釐財政章程至五點鐘始散度支部原定三十三條大略以光緒三十三年止爲舊案宣統三年起爲新案統覈各省出入欵項以歸一律 
[電二（北京）]  
　　攝政王傳諭樞垣以後所擬批諭及奏摺可先將草稿呈覽 
[電三（北京）]  
　　軍機處昨又寄諭各省督撫嚴防匪黨内渡煽惑起事 
[電四（北京）]  
　　民政部奏總簽事俸滿後由軍機處開單請簡巡警道吏部擬准 
[電五（北京）]  
　　農工商部重建勸工陳列所明夏可竣工已電各省調查物品催速彚解 
[電六（北京）]  
　　泉州同安縣鄕民反對禁種鶯粟毆弊哨官勢甚洶洶緊要新聞 
[禮部奏定頒朔服色北京]  
　　禮部具奏云恭查每歲十月初一日頒朔在京王公以下及文武大小官員例應朝服赴午門前行 
 
 

Page 4

 
 
　　禮祗領又查嘉慶二十五年頒朔尚在仁宗睿皇帝大事百日之内因恭值宣宗成皇帝御極之始頒賜初元正朔所有是日受朔之王公百官及執事各員服色經臣部擬請仍照常例穿朝服行禮以昭大典奉旨依議在案現准欽天監文稱本年十二月初一日補進宣統元年時憲書是日行禮官員及執事人員服色應由禮部查照定例知照過監以便轉行各衙門一體敬謹遵照等因到部臣等查本年十二月初一日尚在大行太皇太后大行皇帝大事百日之内惟恭值皇上御極之始頒賜初元正朔所有是日受朔之王公百官及執事各員服色應請遵照嘉慶二十五年成案仍穿朝服行禮 
[恭上德宗景皇帝尊謚典禮北京]  
　　禮部會奏云准内閣移稱内閣各部院衙門會議敬上大行皇帝廟號曰德宗敬上尊諡曰同天崇運大中至正經文緯武仁孝睿智端儉寛勤景皇帝天下萬世稱曰德宗景皇帝奉旨所有應行典禮該部敬稽成例以聞欽此欽遵知照前來臣等伏查定例恭上尊謚典禮欽天監豫行選擇各日期内務府製造册寳既告辦乃諏吉敬上尊謚齋戒三日前一日遣宫告祭天地太廟後殿奉先殿社稷壇先師孔子廟届期皇上詣皇極殿几筵前觀德殿儿筵前行禮禮成翼日頒詔天下今恭上大行皇帝尊謚廟號應用玉册玉寳香册香寳絹册絹寳及盝箱袱架等項交内務府敬謹成造册文寳文祝文交翰林院撰擬所有書寫刋刻塡青各吉期由欽天監選擇俟香絹册寳告成敬存内閣禮部以恭上尊謚典禮具奏其遣官告祭及宣册寳祝文等官並恭上尊謚禮成應頒詔書由各衙門敬謹辦理 
[攝政王催議外交禮節北京]  
　　日昨攝政王面催外務部那袁兩大臣云嗣後本攝政王主持接受外國之國書以及覲見外國欽使其他來中國游歴之外國王爵等是等各項禮節宜當趕速議定奏聞以便再由外務部照會各國駐京欽使 
　　攝政王每日入值辦事時限據内廷人云每日仍照平常之時進内辦事約九十點回府休息其入朝時係由東華門乘暖轎入内至降輿處入宫回府時係在東華門外降輿仍乘雙馬車隨有荷鎗馬隊護衛十六名其餘護從仍與前同 
[憲政第二年之籌備北京]  
　　樞府諸公擬日内通飭各部院各省督撫凡關於籌備第二年憲政事宜務須恪遵前次諭旨預爲籌備一切勿得稍涉因循日前王大臣會議憲政基歴首重法典所有民法刑法商法行政監獄及裁判訴訟等法律均當凡法律大臣迅速妥訂并飭各督撫遵照奏定章程設立各級審判廳以上二事統限於宣統元年告成即作爲憲政第二年之預備乂聞攝政王曾諭所有第一年應行籌備之憲政仍應於年前十二月内籌備具奏現聞各部院以憲政所關甚爲綦要擬於各自籌備妥協後須再會同資政院憲政編查館詳加會議一次斟酌盡善方能入奏 
[軍機處禮部奏請年前薙髮傳聞北京]  
　　軍機大臣日前與禮部尚書會議壇廟大祀人員由部奏准前一日准其薙髮惟百日之内適值新年王公府第及軍民人等亦有祭祀之禮擬由部具奏援照壇廟之例懇於十二月初八日准其王公百官及軍民人等一體薙髮聞此摺有即日入奏之信姑誌之以覘其後 
[學部奏駁石侍御考試優拔辦法北京]  
　　御史石鏡潢奏學堂畢業優拔貢擬請援例朝考一摺現由學部具摺奏駁云原奏内稱現今各省高等學堂及府中學堂業經開設多年次第舉行畢業而高等學堂畢業各省皆按照中學請奬由督撫提學吏考選送入升級學堂最優等作爲拔貢優等作爲優貢中等作爲歲貢此班學生學科頗有程度用力亦甚艱辛擬援拔優貢朝考之例除歲貢例不與考外凡各省高等中學畢業作爲拔優貢者由督撫咨送來京分塲考試考列最優等優等者分别量予錄用中等者咨回本省升學下等者或照例就職或聽自營業其已升入優級師範及高等實業學堂作爲拔優貢者一律准其與考各等語竊維學校造士原期由小成而幾大成中學畢業之拔優貢普通學科雖已粗有程度然尤望其層累升學進習專門始足儲爲世用故定章僅予出身而止所以勵其精進勉於大成至年長家貧實無力再就學者仍准按照舉貢就職例章辦理於培養人才之中仍寓體恤寒畯之意立法已甚周至若照該御史原奏舉行朝考無論已未升學之學生一律准其與試恐一值試期則高等各學堂學生勢必輟學與試學舍爲之一空恐非朝廷罷制科而崇學校之本意所有原奏擬請援例朝考之處應無庸置議十一月二十一日奉旨依議 
[各省諮議局聘請憲政分會員北京]  
　　各省諮議局以地方自治辦法全以愼擇會員爲入手故各省督撫現聘請京師憲政會員甚多兹將其已經聘用之員名揭列於下湖廣總督陳夔龍聘薛大可湖南巡撫岑春蓂聘陸鴻逵浙江巡撫增韞聘沈鈞儒山東巡撫袁樹勛聘方表黄敦鐸東三省總督徐世昌聘楊德麟直隷天津諮議局聘分省即用知州熊范輿 
 
 

Page 5

 
 
[陸軍部電飭防閑學生北京]  
　　陸軍部日前密電各省督撫略云現聞各省官署多有接到郵寄逆詞信函語極狂悖必已銷燬禁傳益嚴防範卽各軍隊及陸軍各項學生平日恪守軍規亦未必遽爲所惑而本部獨鰓鰓過慮者則以軍學界中恐不免有年方少壯血氣未定之人得見此項邪說被其簧鼓設竟生有事端於陸軍名譽大有關碍用特電商尊處務望不動聲色嚴飭該管官長愼密防閑總期弭患無形設法約束其應如何妥爲籌畫之處並希隨時電知是所切盼 
[逹賴喇嘛出京紀詳北京]  
　　逹賴喇嘛二十五日叩辭監國攝政王曁各軍機王大臣二十六日拜謁各國駐京公使二十七日攝政王親臨逹賴處會談逹賴允專掌宗敎所有應行舉辦之新政均請由政府派員經理二十八日逹賴乘早車由正陽門乘坐頭等花車前往鄭州下車由山陝直逹塔爾寺俟明年二月受封後始行回藏是日駐京各國公使均往送行 
　　理藩部派部員兩人恭送逹賴堪布等回藏聞壽尚書亦具厚禮餽送逹賴民政部飭警衛隊一隊護送一站先一日仍在車站搭蓋煖棚惟將花紅彩綢另易其式樣仍按該逹賴來京時之棚辦理 
　　步軍統領理藩部順天府等各衙門除堂官親送餞行外仍派官員兵警排隊前往車站護送 
　　軍機處電詮駐藏大臣趙季帥云逹賴已於二十八日出京業飭晋撫及各處妥爲保護從速入藏並不往各處游　恐致延擱飭該大臣即行轉示藏境僧民一體知悉 
[蘇路開辦弱線之起點]  
　　蘇路公司致江督電南京督帥鈞鑒北綫先築清徐以清江西壩楊壯起點定初二日派周工程司往定路綫以便購地開工乞飭縣保護穆謇愈霖致江北提督淮揚道電文同 
　　江督復蘇路公司電蘇路公司王張王許諸公鑒電悉已分電淮徐二道勇飭沿途各地方官一體切實保護矣方東 
　　蘇路開辦北綫情形蘇路北綫自上月股東會决議先辦清徐現由公司酌派工程司周君穉堂曁照料員吳君叔穎於本月初三日帶同測地生前往測勘先由清江起點道經西壩至楊莊定綫釘椿以便年内購地開工 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖撫被參述聞北京]  
　　某侍御日前參劾皖撫朱中丞才不勝任一摺聞已廷寄該撫閱看兹訪悉摺内有云該撫雖起家翰苑而閱歷無多皖省居長江要衝土梟各匪伏莽既多革黨復暗中煽惑時思蠢動此次標兵謀叛幸早撲滅然餘孽未盡殲除難保不乘間再起前車可鑒後患堪虞非有威望素著之撫臣不足以資鎭懾而弭隱患該撫恐難當此重任云 
[電告革黨勾結煽亂杭州]  
　　浙撫增中丞於上月二十八晚接到嘉興官塲緊急密電謂有革命黨潛入内地煽動各界勾結梟匪約。期起事等情除由徐統領密派所統營隊分防各要隘嚴爲戒備梭巡外深恐兵力單薄民心不固擬請酌派新軍來嘉鎭壓云云增中丞以突派兵隊必至摇動人心究竟是否黨匪煽亂或者故意散布謡言爲牽動大局計亦未可知爰即復電飭令鎭靜防範不准稍涉張皇二十九晨刻復密札候補府吳學莊馳赴查辦聞吳守奉飭後已束裝就道矣 
[鎭海營火藥庫失事記略寗波]  
　　寗波府屬鎭海營儲藥所失愼已記前報專電兹悉該所於上月二十九晚戌刻忽然轟炸發聲甚震一時人心大爲驚骇浙提聞警立派中衡樓參戎馳赴該鎭確查因何肇災情形禀復核辦 
[關於皖亂事宜彚紀]  
　　請緩檢查軍隊陸軍部檢閱官張懷芝由浙江來皖已紀昨報現聞步標工輜各隊員兵共一千五百三十名軍裝器具損失不全至陸軍小學器具被刦學生四散又陸軍講武堂亦染惡習盤獲數名發交臬司看管待訊其餘兵生因之給放年假回籍現在軍隊既不成一恊而軍政軍件亦復潰散不堪既無軍隊操法可閱亦無軍政事宜可以檢查擬請張統制咨商陸軍部暫緩檢查以待整理 
　　和州請兵駐防日前和州任太守禀詳皖撫略稱該州濱臨大江地當孔道向爲梟匪出没之區巡防緝捕均關緊要請援案撥兵駐紮聞皖撫已批飭巡防營務處由南路巡防營内酌撥兵一二棚前赴該州駐紥　　舒城亂兵解省日昨舒城縣拿獲亂兵王斯年一名押解來省已由朱中丞飭發臬司收禁密審 
　　省城盜風之猖獗皖省自兵變後盜風甚熾近日城内富戸輙於夜間被匪越牆進内强索銀洋並持鎗砲嚇禁聲張而巡警站崗事前毫無聞見幾如虚設月前檀紳家被盜迄未弋獲今蕭家橋馬紳家又有巨盜入内搶刦計贓不下千金該兩紳家均與岡位甚近乃巡警道僅僅遍貼賞格並無懲責巡警之文殊可怪也 
　　飭拿著名匪目皖撫朱經帥訪悉長江著名匪目葛友人現在往來長江上下蹤跡無定聞將於皖北一帶希圖乘隙起事昨特通飭所轄各州縣及該管道府一體嚴密查拿務獲懲辦 
　　兵艦裝配砲位皖省定造淺水兵艦四艘曾由朱經帥會同江督端午帥奏准在案此次馬砲營兵謀叛時安豐一艦雖已竣工因未配砲位是以僅發排鎗幸楚材江貞二艦連環開砲叛黨始竄兹朱經帥以叛兵撲滅皆江中兵艦之力除飭承造廠局速將三艦竣工外並飭管駕陳蘭溪將安豐淺水砲艦駛往上海裝配砲位再行駛回鎭懾現安豐業已抵滬停泊製造局附近浦面其應配砲位計前後各置大炮一尊左右兩　各裝格林快砲二尊合計前後左右共配六尊 
分類新聞 
政界 
[新任甬道定期接印寗波]  
　　新任甬海關道桑觀察寳已於日前由杭蒞甬所有屬下文武員弁均在碼頭恭迎聞觀察定期初二是接印暫假稅關爲行轅 
[長元吳開徵新漕蘇州]  
　　長元吳三大令現因本届漕價業奉藩憲核定每石五千六百五十文仍另加公費一千零五十二文飭遵在案特定於初二日設櫃啓徵如於三日内完解者格外讓去五十文昨已通告業戸遵照矣 
[東督奏奬度支民政兩司奉天]  
　　東督徐菊帥以度支司張金波司使總辦全省巡防營務督飭有方動合機宜民政司張元奇司使巡視州縣在昌圖府飭地方營巡各兵將著名鬍匪黄毛子拿獲全股撲滅地方安堵幹練可佳已奏請將度支司交部從優議叙民政司加二品銜昨已奉旨著照所請矣 
[贛藩徵銀解銀之輿論江西]  
　　贛省各州縣向皆徵銀解銀嗣因錢貴銀賤州縣取巧改爲徵錢解銀是時士民再四上控均未批准士民每年虚耗不知凡幾現該省士民復聞本省有徵銀解銀之議頗爲憤懣僉謂縣令取巧太甚錢貴銀賤改爲徵錢解銀銀貴錢賤又改爲徵銀解銀將何以使吾民輸服耶 
[叅革揑報戒烟官員蘇州]  
　　蘇省崑山縣縣巴城司巡檢朱　綬烟 
 
 

Page 11

 
 
　　癮甚大前奉上憲飭查業經出具戒斷印給乃朱二尹出結之後照常吸食事爲上憲所聞卽札調該員來省查驗詎該員到所數日形色頓變飲食大减並在身伴搜出烟泡一包該員即以因病禀請出所現聞瑞方伯以該員揑報斷癮自應照常詳革特會同學臬二司叙詳呈請撫憲咨部參革 
[禀請改折兵米浙江]  
　　平陽縣王令寳璜具禀浙撫略謂平邑額徵南米四千五百三十九石零除民欠五百石外每年實徵米三千九百餘石歷經由縣按月採購備放從前米價較賤以徵抵放尚有盈餘近來米價步漲每石需錢四千八九百文又奉本府每石提正附盈餘錢九百文綜計放米一石上忙賠錢二千二百文下忙賠錢一千三百文全年計需賠錢一千六百千文缺累之重無可挹注若不設法變通則年復一年伊於胡底擬請自三十五年正月起將平協營兵米改放折色每石放錢四千零五十文通年一律以昭公允如爲體恤弁兵起見或仿瑞安縣折價每石定錢四千一百文縣中稍有賠貼則恩出自上知縣亦當勉力遵行理合禀請核示定案一面咨請平恊營轉飭各弁兵知照 
[飭縣嚴追霸呑莊欵蘇州]  
　　蘇垣仁和德和等錢莊職商龐延祚等前因江隂濟善公典借用莊欵甚鉅典夥洪韶等延不清理希圖霰呑禀陳撫憲飭縣嚴追兹奉陳伯帥批云江隂濟善公典股東沈青甫借用仁和等莊紋銀三萬八千餘兩既有該典合戳抵據即爲全體公認之確憑自當由典歸還豈得諉爲沈姓私債拒不承認仰蘇藩司即飭江隂縣責令該東夥迅速籌還不得再有延宕現該莊等以該典股東汪鈞培汪翰章卽汪燕卿等復敢砌詞朦禀意存狡賴昨將詳細情形呈由商會轉呈撫憲嚴飭究追以重商務 
[派充馬路警兵之鄭重蘇州]  
　　蘇省巡警總局札飭馬路巡警分局陳其壽大令云此後馬路巡警如有銷差革退另選接充應將接充之人年歲籍貫向操何業開單送由本總局驗明合格方准充補並將巡警所巡地叚如何分派以及懸點路燈處所開報本局查核 
交涉 
[德工司游歷到湘長沙]  
　　德國工程司博爾士滿偕駐京德國公使衙門繙譯官杜芳洲等由川來湘謁見湘撫聲稱博爾士滿至清國各省游歷奉有外務部護照久聞湘省舉行新政成效昭著請派員偕往叅觀各學堂及銅元礦務等局聞大憲已飭各學堂局處以禮接待 
[札飭搜求賽會品物長沙]  
　　湘撫岑堯帥以明年英京倫敦開賽各國土産大會已由長沙關道朱觀察呈請查照前年日本之大阪美國之聖魯伊斯比國之米諾各處賽會搜集佳産數種附入寗鄂運往各國與賽等因爰飭善後局會同勸業道搜求佳産運往陳列以資考鏡 
軍界 
[飛划統領札飭接送諮議官蘇州]  
　　蘇省飛划師陳統領玉田承准陸軍部一等諮議官袁照會奉撫憲陳札准陸軍部咨委充一等諮議官查原奏章程内載凡關於軍營學堂局所諮議官均得各抒所見隨時提議關於叅考各事准其前往考查明確隨時專禀逹部等語當奉撫憲分飭水陸各營一體遵照在案兹本諮議官擬赴各處巡閱詳加攷核以備諮議並派委候補知府陳世恩參謀處提調張祖褘充當考查隨員除分别照會外照請分飭所部一體遵照等因陳游戎當即飭傳各營知照當總辦經過各哨汛地時務各就近列隊接送衣服旗幟尤須整齊每部隊各船均放三砲致敬以歸一律現各營隊已遵照辦理矣 
[綱藥廠添委稽查漢口]  
　　漢陽黑山鋼藥廠製造無烟火藥關係緊要兹鄂督陳小帥以目下各處匪徒蠢動惟恃軍火爲防衞利器特委内閣中書徐振清爲駐廠稽查以免偷售情弊 
[定海冬防嚴密寗波]  
　　定海城守營柯都戎以現届冬令宵小易於溷跡特於城内設立巡防局一所派委把總林寳康外委徐士榮每夜自二更起率兵在城内嚴巡至衜頭一帶由砲台統帶黎玉泉督率幫帶梁鈴等率領常備軍徹夜巡查以衞閭閻 
學務 
[吳監督辭職續誌杭州]  
　　杭省高等學堂監督吳雷川太史日前呈請學司辭職當蒙支學憲竭力挽留等情已誌前報兹悉吳太史因自戊戍年出都後迄今十載現擬於明春復入京假故將擔任各事辭退現由支學憲致意慰留不知太史若何决定也 
[呈請裁併國民學堂杭州]  
　　杭垣僧敎育總會前日咨呈提學略謂敝會經費全恃寺捐按期繳解藉資接濟前因延欠籌墊甚鉅伏思理財之道不外開源節流二端現既源無可開惟有暫從節流著手查會内各項開支在在均要節無可節惟附設國民初等小學計城中東南西北四隅共設四所爲出欵大宗現雖辦理已五學期因欵絀科目尚待加增與其多設而不完備不若量爲收束擬自明歲起將東西兩所裁撤所有學生即行併入南北兩所其有住居較遠往來不便者由會分别程度高下移送仁錢高等小學及杭州官立初等小學三處肄業期無失所似此裁併之後庶會用得稍周轉而學科亦不致有缺漏之嫌云云 
[監督兼攝總辦篆務安慶]  
　　安徽陸軍小學堂總辦王道明德刻已請假回籍朱中丞以該堂監督彭毓騏蒞差有年頗稱穩練昨特札飭該監督兼攝總辦篆務以一事權 
[高等小學招生類誌蘇州]  
　　蘇垣長元吳高等小學堂現特添招一年級生照章錄取四十名定於本月十二十九兩日考驗又公立高等小學因改築校舍擴充額數特添招各生定於本月十二日考驗 
[魯提學批奬興學山東]  
　　齊東縣馬大令家益因高等小學歷届學生分數參差擬定改良辦法上詳學憲請示聞學憲深加批奬略謂據陳該縣先後經營學務情形曁歷年廢弛原由蓋不獨該縣一處爲然閱竟殊堪慨歎該縣獨能力圖補救足徵實心任事可爲嘉慰所擬學級辦法極是嗣後尚宜如何改良之處務督同職敎各員認眞整頓無遺餘力俾收實效本署司有厚望焉 
實業 
 
 

Page 12

 
 
[安奉鐵路礦産問題奉天]  
　　安奉鐵路兩旁礦産問題前年在駐奉日領事荻原氏任内與徐唐兩帥屢次交涉略有端倪統歸中日合辦而其餘詳情尚未定奪適值荻原氏調陞外務省通商局長因此停議延至今日訖未決定此次駐日領事小池氏到任奉有政府命令照會東督將此案定期續議以便决定大局想不久即可開議定奪矣 
[不准把持航業利權營口]  
　　新章帆船報稅歸報關行經理或由船家自行呈報近有任某呈請道署改歸商辦昨經周觀察批云船行弊竇太深商民受累經梁前升道澈查將漏規一律革除另定章程改設報關行立法極爲妥善於稅課商情兩有裨益援請規復舊制顯爲把持漁利起見至稱以所得進項按三成十五萬吊報効公家尤見有意嘗試殊屬不合惟據稱改設報關行後無業游民仍有私刻圖章揑寫字號爭攬船客經手報稅等事如果屬實非特於報關章程不符且恐商民重受其累並候商務會據實查明移覆核辦 
[請欵維持市面南昌]  
　　近日省城市面銀根緊迫若不設法維持各營業家必將大受影響商會總理曾平齋君協理熊文叔君日昨會同會員預籌維持辦法决議呈請商部轉咨度支部銀行提放鉅欵來江以資接濟 
[廣東籌設勸業公所廣州]  
　　粤省大吏以振興農工商務爲今日要圖故特奏設勸業道以總其成並將應行設置之勸業公所從速籌設其勸業委員應如何與地方官互相維繫各任責成與各委員之職掌功過及農工商實　應行提倡各事項應如何劃分農區倡設農會與研究改良農墾森林樹藝蠶桑及改良製造人工手工土貨實業及維持商務豁除商民積習與保護振興礦産一切事宜應如何黄勸提倡均應逐一妥定專章詳俟核定現已札行該道從速妥議矣 
[河口商務分會之界限南昌]  
　　廣信河口鎭地居衝要商務殷繁與浮梁之景德鎭新建之吳城無異雖鉛山縣城已經設立商務分會然距河口數十里事事不能直接現經職商汪雨時等組織河口鎭商務分會聞已由農工商礦總局酌定凡河口商舖及附近之石塘陳防紫溪車盤等村均入河口分會註册其各鄕市塲商舖均入鉛山分會註册以免爭執不日即可轉詳咨部立案 
[委員赴湘勸導販貨武昌]  
　　勸業道劉仲立觀察因湘省繡貨漆工木工及一切毛革出産豐富價值亦廉目下鄂省百物昻貴此項物品最易暢銷特委知縣趙嵩元赴湘勸導各商販運至鄂省銷售官家必盡力保護 
[通飭設立實業學堂長沙]  
　　湘省勸業道唐蓬洲觀察以湘省各州縣中小各學以及師範校舍均經次第籌設惟於實業敎育尚少講求除省城衡州外其具報開辦實業學堂者殊不多覯爰於日前通札各府廳州縣一律興並　已辦未辦各情形隨時齎禀以憑查考 
雜記 
[解餉委員銷差蘇州]  
　　蘇藩瑞方伯前委候補知州陞别駕額祿管解本年第二批地丁京餉銀五萬兩赴京投交現已回省銷差 
[警兵解省審辦蘇州]  
　　清江警察局警兵王桂林等至城外某烟膏店内搜查燈吃藉端索費致與店主王某等口角旋經該警兵王桂林將王兆鳳毆傷身死報經清河縣前往驗傷將王桂林帶回訊明擬以絞罪並聲明該警兵搜查烟館係屬奉公差遣可否從寛辦理等情將犯詳解淮安府復審明確解省昨經臬憲左廉訪親提該警兵干桂林到案審訊供詞無異已據情轉請撫憲核奪 
[官書局書藉版片之廣博浙江]  
　　候補知府劉慶齡官書局提調劉宗標會同查明書藉版片禀復浙撫奉增中丞批云查該局積存書版爲數浩繁亟應查點儲藏以昭愼重據禀計存書版十一萬數千餘塊之多未經確計的數僅以數千餘等字概括大略殊屬含糊惟據稱經工頭担認應飭該匠迅即出具切結呈由該局提調會同劉守加具切結詳候核明辦理一面仍仰提學司查照前札該議詳奪 
[拿獲局騙放鴿之犯蘇州]  
　　蘇省中路巡緝隊探士昨將局騙放鴿笪鐘表店之媒販朱榮生在雙塔寺前獲住並搜出鐵尺一把經方隊官詢明情節立卽解送吳縣歸案訊辦一面禀請瑞方伯核示 
[警道勒限押當歇業武昌]  
　　鄂省近因米珠薪桂小民謀生乏術大半流爲盜賊巡警道金觀察以此項賊贓每銷於小押典當查武漢夏三埠小押共有五十餘處亟應禁絶以清盜源業經禀奉鄂督批准限臘月朔日起至來年三月朔日止准贖取不准再押俟限滿後一律歇業 
雜說 
[是非（叔）]  
　　人民之程度高。則一國有眞是非。人民之程度低。則一國無眞是非。何言之。程度高者。論公仇不論私仇。故其是非公也。程度低者。借私仇而作公仇。故其是非私也。公私既不明。是非安足據。即如長洲俞藴蘭君。性剛直喜事。故毁譽參半。然謂其被學使枷示。則固未嘗有此事。此人人所共知也。謂其謀得調查員。恫嚇武斷則調查員爲衆人所公舉。而此調查一事。無可爲恫嚇武斷之地。亦人人所共知也。則其是非之爲公爲私是眞非眞。有識者可以觀焉。 
遊記 
[杭嘉湖旅行記（六）（叔）]  
　　十七日行。二時抵杭。泊　宸橋下。橋極寛廣。湖水清平如鏡。橋北一絲廠。機聲軋軋。晝夜不絶。以浙省蚕桑之盛。而又水質之佳如此。獲利必不在少。惟全埠止此一廠最鉅。大抵我國官紳。凡遇新闢商埠。其所謂自保利源者只。此而已。觀於我蘇。亦復如是。可悲也。橋南與絲廠隔河相對者。爲工程局。局前有小草地。四周圍以木片。綠漆塗之。零落不成行列。屋柱亦欹斜欲折。局門懸虎頭牌。下置木枷二具。垢膩盈寸。蓋此局在修築馬路之時。則管工程雜務。工程既竣。則改爲審判衙門。仍兼管修路諸事。然道路之崎嶇污濁。局員固不聞不問也。此各埠工程局皆然。不獨浙省。無足深怪。惟有一物頗可駭怪。而爲他處所無者。離局丈許。矗立一石表。銳上而豐下。四面刻開埠時撫藩臬及工程局總辦之姓。將以紀功歟。則蘇杭開埠。乃甲午一役莫大之恥辱。更何功之可紀。將欲留爲紀念。使經其地者引爲恥辱而奮興歟。則以前事證之普魯士因戰敗於法。普國報紙圖畫。皆竭力形容戰敗時之慘狀。以激起其國民。不及十年。卒有普法之役。溯自甲午迄今。已逾十年何以浙省官民。上下酣嬉。曾無一人念及開埠之禍始。而投袂興起也。官場辦事　頇。於此可見一斑。是日未遠游。即宿舟中。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[江蘇蘇屬]  
　　蘇省籌辦處移蘇藩司文云略謂蘇屬辦理選舉應用之投票匭投票紙應由本處先行墊欵置辦札發各屬繳欵歸墊以期一律面免遲悞惟此項需欵約計銀一千兩待用甚殷本處實屬無從籌墊惟有仰懇貴司俯念公誼暫行借撥以濟急需合行備領移請貴司煩爲查照如數撥借本處一俟各屬繳欵再行歸借望切施行 
　　又籌辦處紳士王蔣太史等昨接南京張殿撰謇等來函有將來建設諮議局宜設寗省合　爲一不惟事權可以劃一卽於政治財政問題亦屬裨益非淺等語王太史等亦極賛成惟宜合宜分須由全體决議當請楊紳翼之擬就諮議局分合理由書即日刷印頒發各屬事務所紳董閱看以備研究而决從違 
[廣東]  
　　粤省應設諮議局籌辦處張督曾派司道會任其事准於年内設立現悉大吏已再飭司道赶於本年十二月内將籌辦處設立定派胡藩司沈學司魏臬司總辦各事並派某部郎汪道及丁吳兩紳會同籌辦另派參事官紳數人議事紳士數人分任檢察文案各事暫將籌辦處與調查局聯合辦理俟將局面佈置妥帖即設獨立局所其地將來擬騰出督練處舊屋及某某舊署改設云 
士民實行調查 
[江菊蘇屬（松江華亭）]  
　　華境浦南各鎭壤地遼闊本届爲諮議選舉調查事與松城事務所在返熟商則一浦瀠洄諸多不便浦南各紳董黄顧等十八人發起組織一董事會公推顧紳臣廬爲會長借坐亭林鎭顧野王祠爲辦事處凡關於選舉調查事件就近在該處商量妥洽然後報告松城事務所 
[又（松江上海）]  
　　上海選舉調查事務所將十一月二十一日起至二十九日止第三次呈報到縣計開十一月念一日致總工程局勸學所商務總會函送撫憲曁籌辦處告示並章程解釋各一套分别張貼收到洋涇北橋三林各鄕區復查册城鄕調查册件除租界外業經陸續交齊廿二日副册竣事當將已來調查單先行編造正册所有租界一部分以地廣人雜逐戸調查尚未竣事廿四日奉照會照送督憲告示十二道分别張貼廿四日續收到租界新閘調查册件廿五日請添書記方昭濬程則汪二人赶造正册廿六日造正册廿七日奉照會奉籌辦處札飭城鄕租界須逐戸從速調查又奉照會籌辦處辦紳士改稱總恊理飭即一體知照續收到租界老閘區調查册件廿八日正册竣事請總檢閱員朱紳壽朋來所校閱一面出催租界專任員從速認眞調查並抄錄昨奉照會送閱奉照會恭錄上諭飭即會同辦事各紳一體欽遵認眞辦理廿九日裝訂正册 
[又（太倉嘉定）]  
　　嘉定調查選舉人名造册事已於十月二十五日終了二十六日起宣示至十一月十五終了十六日起至本月初五日止爲初選監督判定呈請更正之期現計確定人數共二千一百四十七人外此尚有呈請更正未經判定者約有五十餘人 
士民動議調查 
[浙江（紹興蕭山）]  
　　蕭山調查選舉事務所曾於望日開會成立當日所議劃全縣爲十區每區派二人調查其時四鄕雖有到會者而人數甚爲寥寥議定南鄕分爲四區其中有三區調查員均歸何君賦唐函派現聞旅杭同人以蕭山本屬大縣此十區祗可作爲投票區不能爲調查區且調查事繁且重豈僅藉何君一函卽可派定未免太覺輕易昨特公書一函與該縣安令共有四則（一）區域宜改劃（一）分區宜列表（一）調查員宜派本區人（一）調查員宜集所研究 
[又（杭州餘杭）]  
　　餘杭紳學界開會調查選舉一事已誌本報復於二十五日下午二時會議分派調查員劃定投票區域除東鄕已於二十三自行開會舉定調查二人外其餘三鄕亦於是日上午各自舉定惟城廂初未預備臨時推舉王耀廷担任調查當由籌辦處參議葉君仲裕起言調查員關係綦巨若使品行不端素多嗜好者承乏則調查時對於消極資格必難措詞應請投票另舉當卽投票公舉以最多數李愼齋當選另以次多數之某等二人相助爲理次提議劃分投票區域次公定各鄕田地價值次由李邑尊發給調查員證書復由葉君仲裕起言請將所長改爲坐辦并言人民程度不一對於調查財産問題謡諑殊多應請官紳將事務所應用經費勉力從公欵中提撥前定加串票每張六文之說請即取銷云云會畢已六時矣 
[安徽（蕪湖）]  
　　蕪湖紳商學界於廿七日午後三時在柳村大廳開談話會籌議諮議局調查選舉事宜到者計一百二十九人首由王君肖山佈告會塲規則次由潘君伯和演說謂八月十九日皖南敎育會奉沈邑尊照會會同調查選舉事務所商會公同辦理特蕪湖本省人與非本省人甚多如與非本省人一例則亦無庸調查且某爲涇縣人必須僕僕道途殊爲不便且言願附入者方附入人則事務所祇須登報聲明足矣何用調查次黄卓如君演說如本省人與非本省人同例則章程五條中前四條皆無單指第五條且又加嚴焉今日紳商學界皆在此如此問題不能解决則調查何處著手餘皆採集報章駁議宣佈由衆公决又言此問題不解决即不能辦何也以憲政編查館之覆電誤以選舉資格爲選舉區甚不平允不如仍照原文簡而易行務請公衆研究辦法次謝君岷泉演說謂此辦法有三策（一）與編查館爭此界限（二）仍以原章程　理（三）即照編查館 
 
 

Page 19

 
 
　　覆電爲主下策萬不能行仍以上策爲是大衆認可次鮑君小齋演說蕪湖調查爲蕪湖全境調查非長街一條也如必以此條辯明後再行辦理則本縣事務所必停辦後卽紛紛議論互相爭論而其疑難問題仍在本籍與客籍之間復由衆公舉鮑小琴經偉臣謝岷泉陸廷楨潘伯和黄卓如六君擬致皖撫函稿請電咨憲政編查館詢問定於次日一句鐘在商會決議 
專件 
[廣西籌辦諮議局詳細期限清單]  
　預備通飭各屬十月初五日起 
本處章程清單票式印出十月初五以前 
本處辦事各員派齊十月初十以前 
　　本處籌定縮短各屬路程擬定各項文件印發完畢諮議局及選舉章程籌辦處章程清單選舉調查員辦事細則司選員辦事規則選舉人資格調查表人名册式投票匭製造開始章程釋義白話宣講文初選監督一切職掌職員表十月初十至十月底 
　　本處司選科科員隨同派出參議員啓程分赴各屬十月底 
各屬均接到札文十二月初十以前 
　　本處司選科員均到各屬（各屬派定士紳爲聽講習員）十二月十五以前 
講習章程十二月初五起明年正月初十止各廳州縣派定選舉調查員並籌定投票區各廳州縣發初選舉告示各廳州縣電禀投票區區數於本處核製投票匭數目明年正月初十以前 
調查選舉人資格正月初十日 
　　各廳州縣調查員會同分調查員及各紳董發選舉資格表正月初十至正月二十日完畢 
　　各廳州縣總調查員會同分調查員及各紳董收選舉資格表正月二十日至正月底完畢 
　　本處代製各廳州縣投票匭一律告成本處發初選舉投票所開票所細則並投票紙當選人執照及投票匭本處通飭辦理複選舉監督一切職掌及電禀人名册名數等事正月底 
各廳州縣調查員複查選資格畢二月初十以前 
各廳州縣核定選舉資格彚造人名册畢二月二十五以前 
選舉人名册告成二月二十五日 
　　各廳州縣申送選舉人名册於本府直廳州閏二月初十以前到 
本處所發初選投票開票細則投票紙執照並投票匭及複選監督職掌等均到本處建築諮議局動工閏二月初十以前 
司選員演講初遷投票開票細則閏二月初十日起 
　　各府廳州核定所屬人名册名數先電禀本處然後申送人名册閏二月十五以前電到 
　　本處按各屬電禀選舉人名册名數分配議員額數請督辦核定電飭知各府直廳州議員額閏二月二十日前電到 
司選員演講初選投票開票細則閏二月二十五日止 
各府直廳州分配初選當選人額數飭知所屬各廳州縣閏二月二十九前均到 
　　各府廳州縣榜示初選當選人並議員分配額數閏二月二十九日至 
各廳州縣呈報投票區投票所開票所地址並保薦投票開票管理員監察員三月十五日前到 
宣示選舉人名册三月底 
選舉人呈請更正名册各屬所彚申之人名册已到本處各廳州縣判定更正名册呈詞申報本處四月二十前 
本處發複選舉投票所開票所細則並投票紙議員執照及投票匭五月初五日完畢 
各廳州縣布置初選舉投票所開票所各廳州縣發投票紙投票簿投票匭於投票所五月十五日前完畢（未完） 
本埠新聞 
[滬道復總工程局函（爲西人越界築路事）]  
　　敬啓者西人在西鄕二十八保三圖西七圖西十八圖等處築路一事兩奉惠函拜悉一一現經派委孫令調鼎查明禀復法華鎭之西北新涇之東相隔三里間確有路形一條係從南面佘山路止處起由南而北經過王家樓金家巷殷瑞廟直逹周家橋至蘇州河計長三里許寛約四丈兩邊均有工部局洋文界石幸未興丁現已照會領袖比總領事飭禁並札縣密飭董保傳諭各業戸切勿貪利售地遇有出租契據不許地保私自蓋戳違即提究以爲釜底抽薪之計（中略）知關錦注用特奉復附上草圖一紙並乞存杳 
[理處元源倒欠案之爲難]  
　　南市元源錢莊倒欠巨欵迭由道縣各官分分别提追並移南市商務分會幫同理處在案兹該分會查悉虧欠該莊往來銀兩之某麫粉號主邱某由莊夥扭縣控告後忽被西冯向縣索回但該號虧欠莊欵數至八萬有奇爲數較巨若任其逍遥事外則其餘碍難理處因特公議禀請道縣追回到案聽候訊斷 
[查覆大新輪船沉没情形]  
　　泰甯輪船前在江隂江面撞沉大新輪船曾由滬道函致江海關稅務司查詢在案兹經好稅司查覆謂該輪船失事之處係歸鎭江關所轄前由鎭江關理船廳查過大新輪船沉於江水最深之處船貨均難打撈至如何碰撞情形既非目覩無從懸揣云 
[查復莊東産業之批示]  
　　漢口怡和利等三莊倒閉後由滬道蔡觀察札行公共公廨寳明府飭查黄姓産業已誌前報兹寳明府業已查明禀奉蔡觀察批云查車袋角華家橋兩處房地前據該令照錄大慶等莊號受抵憑據詳復到道當以此項産業黄姓既出抵在先自未便封抵備償呈報湖廣督憲在案現道契權柄單均押存於劉思記處鄂省事有實憑更無所謂判語所請轉詳之處應母庸議 
 
 

Page 20

 
 
[訊結盜賣公所義塜案]  
　　溧水帮水爐公所司年徐順卿興邵招福（即邰吕福）互控盜賣義塜一案前日午後又由上海縣李大令蒞廨與寳讞員會同英巴副領事復訊徐延担文幫辦費烈律師到案譯稱該地業由工部局總辦雷福森供明未經買定則此案不能作爲盜賣乃係華人控告華人應歸晚堂訊斷卲延羅禮士律師投稱本律師與費律師意見相同請照華案辦理旋由要證楊秋生延愛禮司律師上堂聲稱此案詳情堂上已經訊悉原被證人均無牽涉請將楊秋生先行註銷中西官以工部局既未買定仍應歸水爐公所執業至工部局所付地價銀一千兩着向原手取回遂判案註銷兩造人証一併開釋完案 
[禀請核發學生川資]  
　　上海德文醫學堂前奉江督派來之陸師學生張元騫等十二名陸軍小學生劉永忠等六名又上年派來之鄭廷棻等八名現因年假在即應給各學生回籍資洋每名洋十五元共三百七十五元已由該學堂照料委員羅鵬年禀請滬道卽日核發 
城内 
[流氓阻葬]  
　　職員陳鍾麒前日在西鄕薛家巷營葬先人棺木被該處流氓大猴猻等索詐喜錢大肆滋閙陳即報由七寳鎭分防廳派差彈壓始得解散事後陳又以流氓阻葬拘留伊母等詞赴縣控告迨經縣差往提均已逃遁現陳又赴府控訴矣 
[催繳賠欵]  
　　監生陶梅前控伊姪陶銘勳科同流氓拆毁房屋經本縣李大令分别枷責斷令銘勳賠償半價洋一百八十元在案詎迄未照繳昨又由陶梅禀催押繳 
[道批二則]  
　　阮吉莊等禀批瑞裕火腿店倒欠各該莊欵項經理黄瑞麟逃匿不理最爲可惡候行文靖江縣查提該店股東梅交山等曁經理黄瑞麟押解來滬歸案究追可也陳阿蠶禀批據訴各節核與廨詳不符究竟陸炳坤是否即陳炳坤堂判係押捕房何以竟押西牢仰公共租界會審官確查復奪粘抄并發 
南市 
[巡士吸烟]  
　　總工程局分區巡士姜丙祥私吸洋烟昨由警務處斥革送局判戒責二百下押五月追繳學費 
[各有不合]  
　　鐵路工頭陸阿三因不付周阿二蔡文祥王學祖洪阿三王連保等五人工洋共二十三元被周等毆傷控由工程局提訊孫明府以彼此均者不合判陸限实七日下午將工洋算還所有醫費十八元著各認九元交保了案 
[欠租封屋]  
　　王家碼頭天順昌花砲店虧欠房租控追不理昨由總工程局飭探協同地甲將屋發封 
[控追貨價]  
　　王佐卿控張錫萬欠麵粉價洋五十餘元又代人賒貨價洋八十元昨經工程局提訊除繳到二十元給領外判再折還二十元所有担保之八十元著交保限十天理處 
[未便自由]  
　　羅金壽控妻母黄陸氏將伊妻改嫁一案昨由氏將伊女及姘夫張根榮及唆令興訟之蔡忠良一併交案經孫明府訊明實情判張戒責一百下交保氏責二百下交夫領囘管束陸氏與蔡從寛斥釋 
閘北 
[查點巡士]  
　　巡警總辦汪觀察昨晨諭飭四路各　正副巡官轉飭騎巡消防各隊巡士排班侍候旋由觀察到局親自點名 
[挾仇誣控]  
　　馬葉魁前在四路一區分局扭控李貴宗謂係黄祺生在阜寗槍斃族弟案内之帮兇昨經總局訊明實係挾仇誣控判馬掌頰五十下一併交保釋放 
[僧人獲盜]  
　　眞如鎭北首明聖庵於上月二十九夜突來匪徒數人刦掠衣物山等僧慶巖喚集鄰入獲住陳壽祺紀小寳子二匪拘送四路三區轉解一區分局押候訊究 
新租界 
[小工斷指]  
　　义袋角裕源紗廠機器間添油小工湖北人周學桂前日被機輪軋去手指三隻當由管廠工人車送仁濟醫院設法醫治 
[安插病人]  
　　江北人陳三因病倒臥於新閘路旁由捕車送捕房飭送公廨轉送棲流所安揷 
英租界 
[查禁縱火]  
　　英美捕房卜總巡昨日出示略云近來縱火情事屢屢出現或在出於弄内或在後街嗣後值差華捕務須竭力查拿倘能在縱火之處將犯擒獲者當即升賞仰華探華捕一體知悉 
[淫棍兇惡]  
　　南市某米行主顧某之妾金氏賃居英界汕頭路兹被廣東路顏　店主楊叔英誘令捲取衣飾遷入伊家前晚被顧查悉至楊處尋獲詎又被楊紏人兇毆反扭入老閘捕房揑詞控告顧訴明前情捕頭允　飭包深查明澈究 
[尋獲逃妻]  
　　福建路香粉亞雉妓花三寳前晚在途招客適被本夫李大遇見扭入捕房訴稱伊妻被人在南京拐至上海請究捕頭詰係眞情交李領回 
[僞單騙銀]  
　　鄭儉安因將僞單向朱孔揚騙銀一百六十兩被朱察破報知捕房飭探何阿春將鄭查獲押候究辦 
[車夫逃逸]  
　　李相臣雇王福興之東洋車載運行李車至廣東路忽被逃逸李即投報捕房派探周志仁將王查獲押候訊究 
[竊取郵票]  
　　郵政局出店朱三明竊取郵票爲經理人查悉函報捕房飭探將朱拘入押候究辦 
[串竊洋紗]  
　　吳根發吳鮑氏串竊怡和紗廠洋紗一包携贓至牛舌路被探查獲一併拘入捕房押候解廨訊辦 
[衣莊失竊]  
　　河南路祥豐衣莊失竊白縐紗六疋白紡綢二疋昨報捕房飭探查緝美租界 
[紊亂種族]  
　　某西入昨與粤婦梁星華互毆扭入捕房捕頭以情節曖昧著該粤婦自投該管領事署禀控 
[拆梢行兇]  
　　無賴顧兆二昨在百老匯路三百十二號門牌茶肆内向徐福福拆梢洋十元不遂肆行兇毆由探姜大明將顧拘入捕房押候送辦 
[婢女逃逸]  
　　粤人余楚生家婢女瑞喜前晚忽然逃匿余即報知捕房飭探訪查 
[圖賴米價]  
　　孫玉林前託蔡榮財代賒米石共欠洋十餘元屢索無著昨由蔡將孫扭入捕房捕頭以事關錢債飭赴公廨控告 
[搭客失竊]  
　　吳好有行竊日輪喜代丸日本搭客衣鞋等件由探王四福拘入捕房押候訊究 
法租界 
[仍不便宜]  
　　某皮坊主樊啓文　將股單向主雲祥抵銀一千兩嗣因股單遺失樊即圖賴昨由王偕同原中沈寳琪投廨控稱樊借之銀係還源豐莊息欵因於源豐帳上劃付並非現銀故未立據詎樊藉此圖賴求追沈寳琪供稱樊將大慶樓福安榮生三店股單託商人向王處抵押現單雖遺失早已登報聲明並由商人向各該店商明祇須樊親往各店當面交代仍無關碍不意樊心懷叵測堅不肯往應請嚴追訊之樊供股單俱在沈炳祥處並未抵押聶司馬謂原告曰本分府明知樊果借銀惟既無憑據未便擅斷然舍此亦有一法可使樊不能售其奸計姑候飭傳大慶等三店執事到案諭令將樊之股單一律註銷原告唯唯而退 
[拖累保人]  
　　周堯山控金順元虧米價銀一百兩曾由公堂判分兩期拔還在案詎現已逾限仍不料理昨傳保人張丹士到案訊據供稱因順元出門未囘故未理楚判張先代交還銀五十兩餘候順元來滬再追 
[欠繳房租]  
　　新沙遜洋行收租人因丁洪發姜來法李昌永等十餘戸欠繳房租控奉公堂一併傳訊判限兩禮拜還洋否則押交又趙阿興欠樹德公司房租洋四十二元在押日久無力交還判令從寛開釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（二十）]  
二十七號。余等復行十鐘半抵古岡。四鐘再行。至晚八鐘。僅行四十威斯特。二十八號。途中所見樹木極多。村落連綿相接。既沿一小河行。河中草色葱翠可愛。郊野開闢。種有大麥燕麥裸麥之屬。並有麻苧。河邊有一水車。此在西伯利亞所初。見河畔有羊嚙艸。其景象彷彿法國南方之布里。惟樺樹非法國所經見耳。當余等在法國時。以爲西伯利亞。係一荒原。至是始知大謬。 
　　一哥蕯克騎兵。控一駿馬。不用鞍韉。與余等同取一道。約行十基羅邁當。嗣因余攝一小湖之影片。遂與相失晚六鐘。余等抵切里亞般斯基。 
　　切里亞般斯基。極爲清靜。居民約四萬人。爲倭杭堡省行政之首區。乃俄。人由歐洲移往亞亞洲之集合地點也。城中無可觀覽。惟馬車式樣。爲他處所未見。 
[（十一）烏拉嶺與歐亞之分界]  
　　二十九號八鐘。余等離切里亞般斯基。廣大平原。不復再見。而嵯峨之烏拉嶺。又自是發軔余等初取一道。直而且闊。沿途樹以巨樺。地勢漸行漸高。每點鐘祗行十六。至十八基羅邁當。 
　　余等過一村落。居民皆哥薩克人。村中敎堂附近。有一絶大之井。余等就大樹下早餐復行。右望湖光極佳。是即公德哈晚斯加衣亞湖也。繞湖而行。躡一峻坡。穿一森林。天色忽爲濃雲所蔽。知將有大雨矣。行未五威斯特。雷電交作。就憩一村人家中。既而雨勢稍。殺復行就道。此間離米亞斯約有五威斯特 
　　車至高處望見　亞斯城在衣爾蒙斯基湖之上風景絶佳。屋頂夕陽燦爛作黄金色。余等宿于客。棧晚十鐘又大風雨。與午後所遇略同。余等深以明日行程爲慮也。 
　　三十號。余等晨起。見天色晴朗。惟門外之道路。爲水所漬透。當俟略乾。始展輪啓行。惟此等道路。每點鐘不過行三四威斯特而已。午後一鐘。余等奮往就道。頗形困難。天色時晴時雨。道路無一處稍乾者。然有一事。頗堪自慰。蓋地圖上黑色。線與綠色線交界之處。明示余等。現已踏盡亞洲入歐洲境内矣。 
國外新聞 
[日報違律被封]  
　　初二日東京電云漢城某日本報因違律被封 
[臺北日兵奏凱]  
　　初二日東京電云臺北鎭征勦土番之兵隊連獲大勝 
[門司海關被焚]  
　　初二日東京電云門司海關昨夜忽兆焚如所有各屋悉行被燬 
[法國增加砲隊]  
　　初二日倫敦電云法國議院己批准增加砲隊之議案 
[議董受賄續聞]  
　　初二日倫敦電云闢資堡市政局議董被控納賄一節據証人宣稱議董六十人於某事納賄洋四萬五千圓僅有六員不受苞苴 
[近東大變局六十六誌]  
　　初二日倫敦電云俄國外務大臣伊斯華克近以公文通告各國略謂俄奥兩國意見迄今相左事殊棘手俄國則不能允奥之議謂東方大全爲認可奥土條約而立惟俄國之意該會應明定巴斯利亞與赫在戈維拉兩地之新位置又謂奥國政見諸多不便礙難照行惟俄國仍願和平辦理不欲與之對抗 
[荷爭端已解]  
　　初一日柏靈電云委納瑞拉人民現亦羣起反對開斯屈洛副總統高曼氏已實居總統之任組織新政府事宜對於荷國已有讓步現與荷蘭調停一切荷蘭政府近頒發黄皮書對於委納瑞拉問題頗自辯護初二日倫敦電云委納瑞拉銀行己電告柏靈巴黎兩處註銷開斯屈洛總統之支欵信據首任委納瑞拉外務部大臣保爾君已赴歐洲與各國調停國務爭瑞荷蘭政府已電諭荷國各兵艦停止海面示威舉動同日紐約電云美政府已派專使一員前往委納瑞拉以上譯字林報 
[工黨首領定罪]  
　　初二日紐約電云美國工黨大會總理高泊斯君副理米其爾君因抗違法庭訓諭鼓勵火爐業罷工之舉各罰監禁一年現該員各發布啓事求助 
[保險行總理自盡]  
　　初二日紐約電云美國公蓄保險行總理裴海姆君因案被控現已自盡以上譯泰晤士報 
 
 
 

Page 27

 
 
   
 
 

Page 28

 
 
   
 
