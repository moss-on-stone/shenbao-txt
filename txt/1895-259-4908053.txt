# 1895 - 259 - 4908053

 

Page 1

 
 
[延請沙巿訪事人] [  申報館主人啓]  
　　本館擬請一人在沙巿採訪時事須見解明通文理清順方可入選如願俯就望先書近事數則並將台銜貴里詳晰載明付郵見示一經擇定便當飛函奉訂否則槪不作答以免繁瑣專此奉布惟希均鑒 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論禦外侮尤宜靖内變]  
　　間嘗盱衡六合上下千秋而歎世變之相尋時局之迭異有重在外侮者有重在内變者世之治也風會未開土壞未闢君端拱於上民向化於下王者皥皥如霸者熙熙如此所謂君臣同德朝野一心曾何慮内變之作赤壞神州版圖混一有時陳明堂之典開王會之圖萬國來同一王垂拱德澤洋溢漙徧垓埏佩玉鳴鸞垂紳搢笏于于而來雍雍而去莫敢不長奉正朔永衞屏藩更不虞外侮之作及當世亂時上無德以逮下下離心以背上匹夫夜呼亂者四應曾不逾時已有土崩瓦解之勢良民遭其荼毒元氣供其剥削鐘　摇蕩城郭蹂躪此内變之爲患者也藩鎭旣建各擁甲兵土地以睥睨一時强凌弱衆暴寡或成連雞之勢或如犬牙之錯無事則相安有隙則共逞君門萬里宿衞空虚號令不行於是藩鎭跋扈之端開兵權在外而不在内輕重倒置河山有板蕩之憂冠履有混淆之慮漢唐以來覆轍相循此外侮之可慮者也自時厥後内變外侮或同時並作或相繼間發至晉宋之季五胡亂華隨地跋扈而内外之界淆矣至北宋南渡遂成偏安之局而外侮遂益重於内變矣然當時之所謂外侮僅樹一方之敵苟守邊之名將皆能連籌决策如所謂軍中有一韓流賊聞之心瞻寒軍中有一范流賊聞之不敢犯則奮揚威武自可使塵海鏡清何致六飛南下江左偏安創小朝廷之局相沿及於明代哉故善治天下者當審其勢而戒備之知内變之將作則伏莽宜除懲外侮之將來則邊防宜固隨時設備到處嚴防未發而成算先操庶將發而老謀克定此體國經野之君子所以高瞻遠矚不動聲色從容布置而能默措天下於泰山之安也試以近事言之五洲萬國通道往來視重瀛如咫尺如俄法英德等國無不窮年矻矻整頓武備力闢新機以爲制人而不制於人之計比年以來船械日精兵法日練進而益上各欲一逞以顯其長然在歐洲自相環顧又以勢力相等不欲倉猝而輕於一試則相與改轍東方鷹瞵虎視以冀乘時獲利故有識之士衡量時勢發憤爲雄鑒於中日立約之覆轍爲中國防禦計以外侮爲重此說誠是也然和約定後中朝爲自强計内自樞部外至疆臣凡可以爲强兵富國計者無不次第擘畫大綱已舉衆目斯張富强之效自可操劵而俟且自有申日換約時局已幡然大變兵弋或可暫息故吾謂此時中國爲防衞計不在外侮而在内變招勇之法爲一時救急之計然招集之時易撤散之時難歴覽報章所紀各省撤勇因營官扣給口糧以致散勇譁然而起一唱百和甚有刼署戕官之事官府將正凶立正典刑從犯則從重治罪其稍騶良者補給口糧俾得各歸鄉里然長途迢遞區區口糧以供資斧且不足安能爲回里赡家計乎况一經入伍已霑染惡習一路結伴嬉游所得微餉曾不足供酒食之費不逾時而一貧如洗則惟流入哥老會匪或白蓮花理諸教根蒂旣固枝葉相牽伏莽難除終必爲地方之大患往時髮捻各逆一發難收星星之火竟致燎原雖由爾時武備久弛所致然亦可見各逆之藴惡藏奸已非朝夕自平定以來日月重明河山永奠此誠不世之功非常之烈也湘淮各軍之敬撤者口糧雖已優給然呼羣結隊徧處游行其黨雖經捕治其根終不能拔以致沿江一帶釀成各種大案歴年以來勢焰愈張裏脅愈衆近更加以各處裁撤之勇羽翼相資其爲地方之隠害者實有厝火積薪之勢吾故謂欲禦外侮尤宜先靖内變内變旣靖方有餘力以禦外侮非然者顧彼失此不將嚴門户之防而轉貽庭牖之患哉 
[亂黨披猖]  
　　新金山西報云俄國尼希利土黨一日用炸樂將砲手所駐營棚轟壞所有兵官及兵之轟斃者共三百餘人俄官已在此地查問以後若何容俟續錄按俄國中之尼希利士黨徧地皆有素與君國爲仇甚至埋藥輦道或放槍寢宫一有疏虞猝遭毒手黨旣愈聚愈多勢亦愈横愈惡是誠一大患也 
[白下官塲紀事]  
　　金陵訪事人云徐州鎭總兵程鎭戎孔德於七月十四日到省謁見張香帥面禀事宜旋於二十日登舟返任○候補縣丁明府乃文於七月十八日經張香帥委辦三　河木厘分局事務明府奉札後卽於十九日謝委辭行到局任事○候補縣游明府毅之於七月二十日禀知候補道賴觀察同宴於十九日病故○七月二十三日候補縣鍾明府靈由清江解砲回省禀知候補縣袁明府炳堃在差病故○是日江寗府經歴蔣叅軍士祺禀知江防同知兼署理事同知興司馬奎病故 
[穗石秋痕]  
　　廣州訪事人云西關巡防營卓勇迭次滋事爲害閭閻大憲擬全行裁撤所有西關防務另委候補守備羅介卿守戎辦理○新授廣東臬司張廉訪人駿到省後連日禀見督撫憲拜會各同寅冠蓋往還絡繹不絶旋奉督撫憲札飭赴任遂涓吉七月二十四日卯時在臬署接篆履新○撫憲嚴禁賭慱雷厲風行遠近賭徒聞風斂迹復恐日久禁弛故智復萌遂派岀營勇一百名委以稽查之責每日巡行各街道遇有博徒聚賭立卽拘拿某日在西門外大河基見有賭塲號召一聲四面圍裹得以拿獲賭匪數人禀明撫憲送縣懲辦並將賭館毁拆一空○鎭粤將軍保頤慕軍帥每岀衙拜客扈從煊赫儀仗鮮明轎前有親軍數十名排列如鵠另飭赳赳桓桓之士手執藤棍辟易路人一日某孝廉因事入城適與軍帥前驅相遇遂急就路旁肅立屏息無聲軍帥惡其眼鏡未除遽喝令執鞭者驅逐孝廉遂大受鞭辱隠忍而歸○洋烟一物最爲民害大憲擬將入口厘稅加重抽收務使烟　陡昻貧民無資吸食旣於餉項有所裨益又能爲閭閻塞一漏巵誠一舉而兩善備焉傳聞每烟一箱加抽洋銀一百圓未知確否○晚禾已一律播　惟入秋後雨澤甚稀以致田疇龜坼聞之老於農事者謂日内如得沛甘霖尚可補救否則收成絶望不　操豚蹄以　篝車矣巿中米　迭增洋銀一圓次者祗購三十餘斤貧民數米而炊者倍形愁苦安得碧翁翁普施雨澤俾得民困稍蘇哉 
 
 

Page 2

 
 
[分犒勇丁]  
　　湖北訪事人云沿江一帶各砲臺經譚大中丞札委各營員弁派勇踴躍從公甚爲岀力荷鋤執畚昕夕不休未閱月卽各報竣工一律堅牢鞏固中丞於騐收後飭下營務處善後局委候補縣曾大令廣敷林大令長慶馳赴各處將岀力各勇酌加奬賞以酬其勞 
[白晝行兇續述]  
　　湖北漢陽府屬鸚鵡洲岀有白晝行兇砍傷木客之案昨已略紀報章兹接漢口訪事人續函云本商某甲爲湖南常德府人與兇手某乙之妻有私密約幽期已非一次而乙尚未之知也邇者四隣嘖有煩言而甲仍不知歛跡任情岀入忌憚全無某日正在婦之臥房一榻横陳兩情繾綣就燈燒鴉片互相吞吐樂也洋洋比鄰小兒自窓隙潛窺甲惡之拔短刀直剌將小兒頭顱畫破鮮血迸流衆鄰聞啼聲詢悉情由大爲忿怒喊聲四起意欲圍攻甲知衆怒難平自屋後越墻而遁奔至堤下匿於藉塘中追者不見其人咸相詫異忽來撑寫木排之粗工四五輩手執竹篙見追者情狀慌張向之詢問追者讆言曰逐竊賊耳何詰問爲粗工曰若賊則我見其藏匿塘中尚未高飛遠引追者聞言卽借取竹篙向荷花深處亂剌以致甲腿上連受數巨創在水中大呼饒命追者曰爾速上岸或可饒恕否則此盈盈一水卽爾畢命之區矣甲知無可躱藏泅登岸上甫起立身後一人卽揮刃猛砍將甲腿刴下抛入水中甲左足先被篙傷右足又經刴斷血流如注暈仆塍邉及木帮會首聞信馳來喊拘凶手而烏合之衆早已散若晨星乃以竹榻舁甲赴縣請騐日内凶手尚未就獲而甲已因傷斃命經會首暫爲安厝靜候緝凶訪事者所述情由如此核之昨報大不相同孰是孰非執筆人固無從臆斷已 
[示防火患]  
　　鄂中訪事人云入秋以來久晴不雨井泉亁涸房屋枯燥異常一肇火災勢必蔓延無際漢口五方雜處其貧者類以竹篾結成廬舍棲止其中一遇回祿降臨尤苦不堪收拾漢關搉使惲菘耘觀察心焉憂之示諭闔鎭鋪户居民愼防火患凡屋脊露臺之上去歳所設水缸一律將水注滿一遇火焚逼近卽可用以噴澆清軍廳厲司馬都司高都戎亦皆岀示黏貼街衢并派役荷牌遍告防患未然固宜爾也　　 
[鳩兹會景]  
　　蕪湖訪事人云節届中元城廂内外次第舉賽盂蘭盆會爭奇鬥麗年勝一年自初旬以迄月梢每晚不下十餘處咸皆幢旛高颭梵唄聲喧長街大肆一律張蓋五色天幔兩旁密綴各色珠燈夕陽甫下卽燭龍萬道齊吐光輝十色五光恍遊不夜城中更廣徴音樂如傀儡清音及灘簧女盲詞等類列肆彈唱引動紅男緑女逐隊來觀此挈蔣妹彼唤邢姨携手並肩笑逐於棗花簾底偷覷狂生六才子所謂花香人氣兩殷兒氤氲得不分明正合此時風景其救生局水師營及各码頭渡船又有水盂蘭會之設各以樓船一艘盛設五色錦障四圍密挂琉璃燈中坐僧道多人叮噹鐃鈸容與中流後隨燈船一艘沿河施放荷花燈光明照徹不啻牛渚燃犀是以觀者亦不减六街三巿其爲賑濟孤魂耶抑娱人耳目耶吾不得而知之矣○粤人信鬼較吳人爲尤甚每年舉建盂蘭盆會集貲至五六百千故能紛華磨麗冠絶此邦今届仍循曩例於七月十四五六三日在河南永福菴大啓水陸道塲菴與嶺南公所毗連因設醮壇於大殿而以公所之閱稼樓爲遊人駐觀之塲中供各種珍玩及名人書畫旁及石塌琴牀其地水木清華四圍古樹叅天左右縈帶曲水值此殘荷未謝蓮菂亭亭倚檻臨風但覺紅掌翠蓋楚楚可憐令人俗慮都凈是以此三日内紅男緑女墨客騷人幾於無弗往遊夜間尤多小妮子靚粧艷服扶婢携娘姗姗其來者蓋以會中所燃燈彩及各色供具皆鏤雲裁月巧奪天工故不憚跋涉而來一擴眼界連日天公做美日則輕寒薄暖夜則月朗星輝凡三日夜始畢其事以數百貫之金資徒供耳目之炫耀未免不知去就也 
[魚難漏網]  
　　蕪湖訪事人云此地向多青皮會匪潛蹤匿跡自光緒十七年釀成閙教巨案後大憲一意整頓保甲窮搜匪黨務期一網無遺由是元兇授首羽翼飄零地方始覺寗謐乃近年城廂之内又新岀一種小青皮初僅遇事生風徴逐酒食繼則巧偷豪奪習爲固然終且種火圖財當街攫物駸駸乎駕昔日會匪之上不復有所忌憚於心矣聞其黨甚多最著者爲三十六弟兄去冬城内外一夕數火後經保甲局拿獲小青皮錢五子卽綽號土地保刑訊之下供認每夜縱火圖搶不諱並扳岀同黨西名蓋皆三十六黨中之尤著者關道袁觀察親提勘鞫並無異詞遂錄供通詳奉大憲批飭就地正法餘犯隨時嚴緝務獲究懲若輩遂皆遠引高飛如魚之漏網然案外餘黨固猶布滿境中也今夏李甘亭大令蒞任授意差捕嚴密查拿昔之列名三十六黨中者相約遠颺無跡惟同黨名雙喜者家住狀元坊後卽去冬縱火案内之從犯當時搜捕不得近日意以爲案經半載已易長官或可倖寛法網遂於七月二十日之夜悄焉回家詎料甫入門弋人卽躡跡而至郎當鐵索曳赴琴堂大令訊鞫之餘供認曾隨已戮之土地保縱火然並未動手攫財訊畢卽收入囹圄詳請嚴定罪名意者經此嚴誅三十六黨中人當從此鎩羽潛鱗不敢再横行不法乎 
[三竺鐘聲]  
　　杭州訪事人云浙江卽用縣鄭愼齋明府宗郇籍隷福建中午科貢士今年補行殿試奉旨以知縣分發浙江於六月岀京來省禀到正欲請假措資回閩嶠一行適防軍局有赴福建江西查探硝磺　值差江西已委定范大令儔衣閩省尚未有人某日明府謁見某觀察談及此事觀察遂向藩司說項藩司允之十八日接奉委札卽於次日赴各轅謝委筮吉啓行○瘟疫流行至今未已居民擬藉神道設教挽某紳請於撫憲擬賽東嶽勝會撫憲以示禁在案未便准行無如杭人之愚者皆崇尚虚無以爲疫鬼横行非神力不能驅逐乃於七月十九二十等日舁東嶽偶像徧行城廂内外前導銜牌二十餘對鑾儀全副香亭一座靜街大鑼二面馬道旗十六面馬上鼓樂一班敕印旗牌各官十餘人頂馬一匹皂役數班有頭皂二快大班等名目劊子四名家將二十名均穿五色短衣密排鈕扣裝束如滬上小流氓然手執短刀亦有持鋼义之十二人沿街飛舞偶像納入轎中頭戴平天冠身穿平金黄袍轎前文武二判官并提爐一對轎後大旗一面上書泰山青府所過之地居民咸具香燭展拜觀者如堵幾無立足之區特不知疫鬼果能驅盡否耶 
[旌蒞滬]  
　　前松滬厘捐局督辦江蘇候補道錢君硯觀察寳傳於前日由浙江來申假滬北某棧爲行轅昨日命駕入城拜會各當道繼至上海縣黄大令迎入花廳暢叙寒暄良久始别 
[漏捐科罰]  
　　昨日上午黄大令至江西會館拈香遣騶從至英界某馬車行雇定馬車一輛駛至十六鋪伺候旋爲巡街西捕查得該馬車只有英界照會將馬車拘入捕房旋經大令函致法讞員鄭大令商請捕頭釋放克捕頭以該馬軍駛入法界不帶照會咎在馬夫租界章程不得違越大令據情回覆來使命别雇他車該馬夫照章科罰 
[築路興工]  
　　滬南十六鋪迤南外灘一帶前次屢患火災皆因沿灘搭蓋草棚碍於施救前關道憲聶仲芳觀察定擬起築馬路嗣因中日失和工作暫停現奉兩江督憲張香帥札飭續辦日前上海縣黄大令奉道憲諭卽興工業飭亭耆丈勘繪圖呈核旋擇於本月初一日興工昨日仍由滬軍營蕭雲卿軍門飭勇興築並由黄大令岀示禁止流氓滋擾將草棚一律拆除自十六鋪起至薛家浜止通築馬路聞將來須築至葛家灘爲止 
[諭保徴糧]  
　　前日黄大令傳齊合邑各圖地保諭催下忙錢糧已紀昨報至晚大令升坐二堂傳各保到案諭曰下忙錢糧業已開徴多日務要傳諭各業户赶緊完納毋稍望再鄉間遇有流氓打架窩賭搶孀等情許卽解案嚴辦各保等唯唯遵諭而退 
[酌分賞號]  
　　前者英包探何瑞福黄四福顧阿六孔阿才等緝獲行刦新陽縣境王爾蘭家之盜犯蔣仁山等十三名訊供屬實新陽縣 
 
 

Page 3

 
 
主蘇靜庵大令許賞給洋銀一千圓及回署卽如數匯寄來滬昨日上海縣黄大令會商英讞員屠别駕以二百圓提賞縣署及英廨各捕役尚餘八百圓函送英捕房代理捕頭馬姓分别頒給以酬其勞 
[演劇酬神]  
　　滬南江西會館昨日由董事雇天仙戲園優伶登檯演劇以酬神貺并聚桑梓觀劇爲樂以敦鄉誼袍笏登塲笙簫迭奏洵一時之盛事也 
[訣别可憐]  
　　昨報窮途自盡一則兹悉其詳合照錄之死者江瀛洲蘇州産也向習絲線業旅滬有年稍有積儲賃屋於本埠小東門内開設江亁豐絲線店不料生意不佳以致虧本刻下中秋將届贸易中有三節清帳之例自料勢難支持生不如死有弟名澄霖在浦左管理棧房當日曾至弟處岀家書一封一付與弟一囑其寄向蘇州呈與萱堂交畢忽忽而别迨去後乃弟啓封檢視其中皆作永别語弟駭亟卽奔租界找尋至昨晨始訪知業已投江日盡卽　捕房及水巡捕船報明情節並雇划船打撈屍身未知能撈獲否 
[傳諭地甲]  
　　本縣黄大令昨日飭差傳齊城廂内外各鋪地甲齊集縣署聽候諭話想係整頓地方要務也 
[流氓攫物]  
　　流氓洋鏡阿狗前晚因紅六　建醮超度幽魂阿狗糾人到塲行兇搶去醮壇物件需索洋元取　紅木帮亦非懦弱者糾得曰銅帮多人尋覓阿狗聚衆兇毆阿駒受傷赴巡防西局鳴寃局員楊二尹飭差提齊紅木白銅兩帮姚某戴某等五人到局訊供之下喝令各笞二百板開釋阿狗回去自行醫治完案 
[接充地甲]  
　　本城十五鋪地甲張斌於本年六月　病故懸缺現田其姪張鎔投縣接充前晚夏明府升坐花廳提案騐充諭令謹愼辦公不得懈怠張鎔遵諭而退 
[英界公堂瑣案]  
　　粤東人梁阿因賭棍也賃屋虹口招人賭博藉以抽頭罪惡彌天擢髮難數前日糾約同鄉人陳阿才梁阿鴻鄭阿江劉阿岳陳阿蔣梁阿桂陳阿法李阿六麥阿法甘阿全羅阿才梁阿榮方阿文簡阿光陸阿松等十五人呼么喝六聲逹通衢事爲包探倪順泉所聞將各賭徒及賭具洋銀拘解公堂請判阿因供稱小的在家無事偶邀諸友游戲並不抽頭阿才等十五人同供稱小的等均是生意中人偶爾溑閒以後不敢再犯矣屠别駕判罰阿因洋銀四圓餘人各罰三圓○小工徐長榮在某輪船上作工乘間竊取洋人衣士均之洋酒二瓶旣報捕房卽經包探倪順泉查獲一瓶詰知尚有一瓶已經飲罄昨晨解至案下衣士均申訴前情請爲究辦徐供稱小的偶發酒興是以偷飲尚乞施恩别駕判令枷號一禮拜俾畢卓一流人知所戒懼○寗波人董阿官私開某處自來水管取水歸家被管理自來水之梅小樓所見向之阻止竟被扭毆因之同入捕房嗷嗷聲訴昨晨捕頭倩包探解案别駕判令管押四日○四百九十七號華捕解趙阿和至案禀稱昨日小的於巡路時見此人與麫店夥胡阿三互毆傷及胡之頭額是以解請究懲胡訴稱小的與趙同業不知何故忽與小的尋仇趙供稱小的偶因細故與胡忿中如荷恩寛終身銘感别駕判令管押一禮拜○四百五十四號華捕解陳阿四至案禀稱昨日此人在途中吵閙適小的巡邏至此向之喝阻非但不允反將小的扭住兇毆是以解請判斷陳供稱小的並不敢與捕爲難惟略辯數語而已别駕判令管押四日以爲觸犯巡捕者儆○四百零三號華捕解張仁裕至案禀稱此人竊取女郎胡松芝家布袋一口内有錢二千五百文及小洋銀十枚經小的拘獲人贓送請訊究松芝花枝招展俠拜盈盈低訴情由請領贓物張供稱小的偶然行竊祗乞原情别駕判今遞解回籍○張阿毛竊取馬阿春家綢布衣各一件木質報時鐘一架正欲奔逃適爲一百三十九號華捕所見拘入捕房昨晨解至案下馬申訴被竊情由請領贓物張供稱小的係寗波人流落此間無衣無食凍餒難忍是以學爲狗盜雞鳴求賜恩寛俾得别尋生路别駕著交該捕帶可捕房貲遣回籍○野鷄倡婦張文仙徐娘半老蕉萃可憐自知馬齒已增不能如三五少年時貂裘滿座乃塗脂抹粉掩映於燈光之下欲覓有情眷屬共度良宵風露侵肌衣單袖薄正在胡家宅招邀狎客適經一百八十一號華捕所見拘入捕房昨晨解赴公堂文仙掩抑低徊淚如糜綆供稱昨晚小婦人偶逢舊客共絮離懷如荷施恩願祝公侯萬代别駕憫之判令交人保岀以後不准賣娼 
[法公堂案]  
　　法界彩視街陳長福木器店癩團阿毛之第四子名陳全金納蘇人朱氏爲妾已生有寍馨時遭大婦凌虐姑與丈夫俱左袒大婦受苦不堪經其母投控法公堂鄭大令飭提到案訊供已記前報昨禮拜四堂期鄭大令會同祁繙譯升座陳全金投案呈具領紙請將朱氏領回管束朱歳熙偕其姊朱氏投案禀稱陳姓一門不以人類相待屢遭凌虐困苦不堪求恩斷入清節堂留養待兒子長成冉作計較大令再三開導著陳具改過切結以後不准凌虐陳全金稱伊欲辱駡仍當重責歳熙禀稱妹子斷歸陳氏勢必性命難保求恩超豁朱氏又禀若不斷歸清節堂惟有削髮爲尼苟延殘喘大令謂清節堂亦非容易可入又向全金再三開導著朱氏留養堂内母子二人令陳按月貼還飯資洋八元陳請退還母家從此拆開大令謂此非本委所主著仍遵前斷無容多瀆陳稱可否酌减大令謂二人飯資貼還此數亦不爲過命退岀朱氏仍交其兄歳熙領回俟下期帶領所生之孩子富生到堂飭送清節堂留養○義合公司經租人陳日成控陳子山積欠房租一百零九元五角迭經大令訊供以此棧轉賣裘姓著看門人陸永貞及陣子山邀到裘姓復核昨日堂期陳日成遞禀請將屋内生財物件拍賣作抵陳子山供此棧由陸永貞經手轉賣裘姓陸已收到定洋十五元在清芬堂烟館約定六月十五日付清大衆皆知大令謂裘姓旣不到堂惟有拍賣著先登申報告白三天拍賣作抵　金阿奎偕保人姚正卿投案遞禀控陸炳章騙取貨物游約不歸求請究追質之陸炳章供先在縣署控告四折歸還姚正卿供代陸炳章作保向虹三興衣店往來欠洋五十元欲向保人索賠包探禀稱去年到過公廨經葛大老爺訊理著岀外自行理處姚又禀陸岀期票一帋約至十二月十六日照付届期分文不付期票呈電陸炳章供另有憑據各執一紙現在中人李兆榮徐阿七處徐卽金之妻弟大令著將陸押候覓保諭原各邀到李徐二人再核○吳郁氏禀稱生有兒子爲丈夫吳安桂抱岀　賣小婦人惟此一子心有不甘故將吳安桂扭案請究質之吳安桂供認不諱稱由撑船户史阿才爲中得洋四元五角賣與嘉興人阿利爲子實因虧欠房租不得已而爲此大令謂卽使虧欠房租不應賣兒郁氏叩求追還大令著將吳安桂押候交到買兒之阿利著令交還吳安桂稱此兒非小的所生妻與他人有染生此孽種郁氏禀稱花燭夫妻何岀此言顯見有心汚衊安桂欲與郁氏同押大令怒謂豈爾所主著帶入禁押郁氏斥退候傳案備質○珠實店夥陸敬堂王敬周王雨生等控掮客馬忠純騙吞貨銀一千二百餘兩避匿不見兹將其叔馬老四扭案請追質之馬老四供名金章與忠純爲叔姪雖係同業各自謀生與小的無涉原告禀稱叔姪同居共炊本係一家請向究追大令問忠純現在何處供稱不知去向原告又禀伊家尚有胞弟妻子求提究追質之馬老四供忠純只有堂弟名忠厚大令著押候覓保俟補提忠厚到案再核○邱正林禀稱開林發客棧被陳阿生竊取同寓客人套袴二雙去時天尚未明至廿八日又來住宿因失主欲向小的索賠洋五元故將陳阿生拘案請追包探禀稱此人前次犯案到過捕房本非善類陳阿生供上月廿五日由吳淞來滬找尋阿叔萬小東門至廿八日到伊棧内投宿邱又禀陳在十六鋪犯竊經局員枷責示衆大令著押候飭探查明覆核○包探禀稱賭徒蔡炳生招集胡子卿蔡阿生陳二寳王成發等聚賭抽頭形蹤詭秘岀没無常聚賭有年未經破案夥伴留心偵緝兹起獲賭具並贓洋兩元四角一并解案請訊質之蔡阿生供與炳生爲督姪陳二寳供向藉小本營生不敢犯賭王供由寗波來滬售賣布疋大令得供著將爲首聚賭之蔡炳生押候枷號三月期滿笞責三百板賭徒胡子卿枷號二月責二百板蔡阿生陳二寳各枷一月責二百板王成發笞責一百板免枷賭具 
 
 

Page 4

 
 
存候銷燬起獲之洋充公○包探禀稱扒竊章阿來在小東門竊洋七元彩字街竊洋三元用剪刀割取解案請訊質之章阿來供認不諱著押候笞責一百板送縣遞籍○沈承順皮鞋店夥唐關通因誘逃店主之女爲店主拘獲送案經鄭大令訊供責懲押候覓保兹以在押患病其母投案求請開釋大令准之命帶案交其母領回○徐光耀攤上設有鉛丸三百餘顆爲包探拘獲解經大令訊供著以後不准再售鉛丸呈具切結覓保開釋○朱周氏控王陳氏誘匿其女五喜張福廷自行投案伸訴此女由朱賣與小的爲媳立有憑據大令著交到憑據迭次研訊以案懸日久飭將王陳氏張福廷送縣朱周氏著自行投案備質○竊犯陳子林王金中飭送上海縣分别遞籍陳蘇州元和王金華蘭谿各交該管地方嚴加管束不准復來 
[美捕房事]  
　　武昌路第七百十號門牌王李氏粤産也有女年甫七八粤俗女孩帶足鐲前日下六下鐘時站立門旁適有匪徒突然闖至將女按伏於地攫其足上之銀鐲一副而去女狂呼母至匪已不知所向卽奔訴捕房求請查緝○蓬路第三百七十六號門牌陸者記家前晚被偷兒竊去東洋車上之輪盤二只報諸捕房昨晨由包探范進才將偷兒卞和尚查緝解入捕房押候送廨訊究○剪綹賊四川人某甲專在小菜塲向人叢中攫物昨晨正欲剪取對時表適爲物主覺察當塲擒獲扭送捕房捕頭倩包探衞阿和查其犯竊幾次再行送請英讞員訊辦○車夫葉老和租得第二千四百七十號之東洋車一輛推以度日昨午拖客至六馬路適烟霞癖猝發往烟間過癮吞吐旣畢車已不翼而飛卽奔告捕房至午後三點鐘經包探金阿狗卽石金榮將原贓查獲捕頭令暫儲捕房候拿偷兒到案送辦○西華德路第一千一百六十二號門牌陳仁發家前晚被偷兒溷入竊取紗綢衣服值洋四十元昨晨據情奔控捕房捕頭允諭各民探查緝 
[巨欵助振]  
　　昨日本館恊振所承得春軒助河南順直票元一百五十兩正當此民困未蘇天災洊至哀鴻遍野得飫仁漿有不鼓舞驩忻頌大君子無量福壽者哉除填奉收劵外謹志蕪詞以當露視 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[限尋逃婦]  
　　張洪如偕妻之表姑母張夏氏投縣控任蔣氏等藏匿妻室陳氏等情黄大令准詞飭提全桑人証前晚絰委員夏明府升坐花廳提訊原告陳洪如供本邑南鄉閔行鎭人素爲道士今年五月初八日憑媒李光耀娶陳氏爲妻聘儀洋一百廿元由張夏氏生申嫁娶完姻後挈至閔行居住至七月初三日逃逸求恩究追張夏氏供在租界開設同吉祥客棧陳氏是小婦人之表甥女由李光耀爲媒嫁與張洪如爲妻七月初三日陳氏到小婦人處小婦人卽知照張洪如之表姊任蔣氏於初八日來函請將陳氏領去小婦人卽派夥計梁永金送陳氏到南巿新太平弄交明任蔣氏處不料何時逃匿媒人李光耀供是佾生在城内訓蒙陳氏婚嫁小的爲媒是實至爲何逃逸賢不知情聞說張夏氏於七月初八日送陳氏至任蔣氏處繼至十二日由任蔣氏之外甥姚杳林誘逃請恩究間姚杏林便知底藴張洪如糾合同業宋遴卿到小的館中滋閙失去端硯一方綢馬甲一件皮夾内洋七元半求恩斷追梁永全供經手送陳氏到任蔣氏家交代明白後來不知如何逃逸姚杏林供在任蔣民處爲飯傭陳氏逃逸小的亦不知情宋遴卿供做道士張洪如浼小的到李處間其可知陳氏下落並未滋閙明府得供判令兩造各人証均各帮同尋緝限三日禀覆 
[英界晚堂瑣案]  
　　天福戲園武永屬控伶大注桂芬透支工　洋銀屠則闖庭訊之下武訴稱小的係直隷人前遴汪伶演戲迄將四載陵續透支洋銀六千餘元日前汪認託痌不肯凳臺小的层次著人往招伊覺置之不答是以扭控案下請卽究追如汪能仍在小的處當伶工則小的亦不欲興訟矣汪供稱前者武之胞兄函招小的來滬迄今已及四載包期將滿惟少兩月之譜日來小的患病不能演戲並非托病規避且小的並未透支如許巨欵尚乞鑒原别駕飭將汪　捕投趙金帶去妥爲調虚並　令兩造勿得固執如違取咎兩造皆遵　而退○孀婦趙孫氏控夫兄趙茂財圖財逼醮别駕庭訊之下趙孫氏供稱小婦人家在淮安府屬隠據縣年三十有一上年三月由丈夫挈之來滬儻居虹口丈夫旋在湖州贸易小婦人日往某繅絲廠工作不料今春丈夫因病逝世遺下一女並　子嗣小婦人仍與女兒作工苦度茂　心存叵測屢來逼令改嫁冀得身　洋銀小婦人自念命　如雲甘心苦守茂財因之懷恨日前竟收糾集無頓多人突來家内將用物搬運一空並逼令同行以致爭閙後有巡捕前來拘解案下茂財供稱小的向在治下當小工胞弟棄世後由小的買梢收殮弟婦年輕孀獨未便久客他卿故懷次勸令回籍現聞與同鄉人李某私通醜經外播故日前屬收拾峯用之物卽日回家渠一　退蠻以致舉閙别駕著茂財具改過切結趙孫氏具守節安分切結一併開釋○二百零四號巡捕解口角爭閙之應張氏應將氏至案前脆别駕升黨訊理應張氏供稱小婦人家在無錫卜居治卜已有年矣丈夫向開鐵鋪有同姓不宗之應某卽應蔣氏之夫與丈夫問鄉同業素來式好無尤光緒十五年應去世後應蔣氏抛樂子女改嫁他人丈夫不忍坐視蔣子女收留撫養旋令伊長子習學冶馘生涯次子吳賢他藝女獲已由應許李同鄉人主姓爲室經丈夫央媒說合過門堂　迄今將六載長子已滿師今春由丈夫作主憑媒入贅臬姓家日前應將氏突如其來向小婦人索取其子吵擾不休不得已交補送究應蔣氏供稱丈夫棄世後小婦人以揀鷄毛爲活餘供一味含糊别駕判應蔣氏提寛釋去復諭應張氏勿再　事端案遂結○木作頭余謂川控司帳人王志嚴侵吞舞弊經　　員宋通刺　供押繳王挺押　房以致進次　郎　屠别駕查營管卷　飭　殺劉榮傳余到案前晚升堂覆訊業　　原籍紹興向在治下　設木作延王司帳兼管銀洋岀入之事迄蔣四　　續侵吞銀三十餘兩　　帳冐均有弊竇可指及邀薦保人　　王一味恃蠻查王原籍　　　産且本邑南巿股開布號有資本六百賀龍　　畔順秦鹹貨店内存洋銀二百圓寳屬有意鯨吞伏求嚴比王供　小的係嘉定縣境南翔　人所虧銀兩前已花銷凈盡並非有意延零　小的前奉宋老爺訊押養　次倩友人向余商懇折償願將田　　　余　執不允以致延宕迄今别駕　本應送縣嚴辦今姑寛恕著卽遷押再限一月内理處明白延千咎　　　具限結存查余亦具遵結 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年七月二十二日京報全錄]  
　　宫門抄○兼署雲督崧奏更補叅將員缺摺○將軍長奏派員統領營務片○川督鹿奏派兩司會辦營務處事宜片○兼護湖督譚奏籌解鐵路經費片○豫撫劉奏齎呈繪造輿圖片○江撫德奏匯解息借商欵銀數片○又奏籌解第四批地下京餉片○福州將軍慶奏報洋稅收支數目摺○又奏洋藥厘金徴數漸少不敷撥解緣由片○又奏提前籌解京餉摺○大臣魁等奏動用耔種數目片○七月二十二日工部鴻臚寺廂白旗值日工部引見十三名○端王克公各假滿　　安○裕興請假十日○崇年請假五日○召見軍機麟中堂李端棻○皇上明日用膳辦事後至南海皇太后前請安後少坐　　瀛秀門跪送運還宫○○雲南巡撫兼署雲貴總督奴才崧蕃跪奏爲遵議更補叅將員缺以實營伍恭摺仰祈聖鑒事竊准兵部咨雲南武定營叅將員缺經前兼護督臣岑毓寳請以儘先補用叅將彭仁里補授查彭仁里前保遊撃原案係保以都司儘先選用其遊撃究係彚入何案保獎應令查明報部再行核辦該員保案旣屬不符所請補授叅將之處應毋庸議其雲南武定營叅將員缺應令另行揀員請補等因具奏　　旨依議欽此咨行到滇自應適照辦理奴才查有名次在前之儘先補用叅將陳國泰營務諳練樸誠耐勞堪以請補雲南武定瑩叅　除將該員岀身履歴送部查照外合無仰懇天恩俯念員缺緊要准以陳國泰補授雲南武定營叅將員缺惟前以彭仁　　補　缺案内曾經前兼護督臣岑毓寳聲明該員於此缺人地不甚相宜如蒙俞允俟接准部覆卽行給咨送部張見將來該員到任　奴才仍隨時留心察看酌核辦理所有揀員更補叅將員缺緣由謹會同署雲南提督臣蔡標恭摺具陳伏乞皇上聖鑒勅部核覆施行再雲南巡撫係奴才本任毋庸會銜合併陳明　奏奉硃批兵部議奏欽此○○長順片再提督銜遇缺題奏總兵精勇巴圖魯董陽春前在甘肅新疆隨同徐占彪帶隊稽有戰功歴保今職嗣在哈密充當奴才處隨員亦有年所并隨赴伊犂勘分南北界頗資臂助今來營投効奴才素知其打仗奮勇且多智謀暂派爲靖邊新軍衞隊統領仍歸全營翼長節制撤防時卽行裁去以節糜費謹附片陳明伏乞聖鑒謹奏奉硃批知道了欽此○○鹿傳霖片再川省盜風頗熾防軍現有二十餘營大半驕惰廢弛難期得力亟應認眞整飭以肅營伍而靖地方查各省皆設立營務處以便隨時督率稽查有所警惕查兩司有籌餉詰奸之責卽以之派充營務處庶責任專而統攝易除札委布政使王毓藻按察使文光會辦川省營務處事宜隨時禀商臣認眞整飭外謹附片具陳伏乞聖鑒謹奏奉硃批知道了欽此○○譚繼洵片再前准户部咨奏鐵路暫停請將各省籌撥經費改解部庫以供軍需等因奉旨依議欽此咨行欽遵辦理查湖北省奉撥鐵路經費銀五萬兩内江漢關撥銀一萬兩歴年係在六成洋稅項下動支撥解經本任督臣張之洞隨時奏報在案兹據湖北漢黄德道監督江漢關稅務惲祖翼詳稱在於策一百三十九結所徴六成洋稅項下動支庫平足色銀一萬兩作爲本年鐵路經費銀兩飭委大挑試用知縣錢錦渠拔貢試用知縣王祜管解赴京交納等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○劉樹堂片再前准會典館咨以現辦會黄圖頒發回式行令繪造咨送等因當經前撫臣行司轉飭各屬一體遵辦一面由善後局司道專委准補登封縣知縣陸鋼候補典史龔肇宗在局綜核嗣據各屬陸續繪呈間有叅差闕漏一再考証隨時指駮上年臣到任後復經飭催兹據各屬繪齊送局經該委員等由散合總確核會訊繪具河南通省府廳州縣散總輿圖裝漢成套分爲四册該司道覆核圖說均尚詳盡呈送前來臣覆查無異除輿圖咨送會典館外理合附片陳明伏乞聖鑒訓示再前准會典館咨取河南省通志業經前撫臣咨送在案合併陳明謹奏奉硃批該衙門知道欽此○○德馨片再查前准户部咨議覆臣奏截留借欵動用稅厘以備還欵一摺光緒二十一年三月二十五日具奏奉旨依議欽此計單内開前項息借銀兩應全數聽候部撥不得稍有截留嗣又接准户部電開息借華欵二十三萬九千餘兩速匯解部各等因卽經行局遵照旋據總局詳委候補直隷州緒成候補知縣陶鈞共領解前項借欵銀十一萬五千兩於本年五月初六日起程嗣於本年五月十八日續放庫平銀六萬兩發交蔚長厚商號匯解均赴户部交收經臣附片奏報各在案今據善後總局司道詳稱兹於二十一年閏五月十三日飭庫動放息借商欵庫平銀六萬四千兩發交蔚長厚商號具領限四十日匯赴户部告投交納並由厘金項下放給該商號匯費庫平銀一千一百五十二兩等情詳請具奏前來臣復核無異除咨明户部外所有江西匯解息借商欵銀兩日期理合附片陳明伏乞聖鑒謹奏奉硃批户部知道欽此○○德馨片再查光緒二十一年分京餉撥江西地丁銀二十五兩厘金銀十萬兩行據藩司先後籌撥地丁銀十二萬兩分作三批飭委補用知縣陳善增等領解赴部交收詳經臣附片奏報在案兹據署布政使裕昆詳稱於甫據各屬解到光緒二十一年地丁項下動放銀五萬兩隨解飯銀三百五十兩選委卽用知縣李華芬領解作爲第四批地丁京餉於二十一年六月初三日起行由陸路前赴户部交收詳請具奏等情前來臣覆核無異除飭續籌委解外所有委解二十一年第四批地丁京餉銀兩起程日期緣由理合附片陳明伏乞聖鑒謹奏奉硃批户部知道欽此○○福州將軍兼管閩海關稅務奴才慶裕跪秦爲閩海關各項洋稅第一百三十七八兩結收支數目分晰繕單恭摺仰祈聖鑒事竊奴才蒞任後檢查接管卷内經前署閩海關務督臣譚鍾麟將原任將軍希元管關任内歴結經徴各項洋稅收支數目及徴不敷解緣由並一百三十五六兩結徴解數目先後開單奏咨在案兹查光緒二十年九月初三日第一百三十七結起至二十一年二月十六日第一百三十八結期内譚鍾麟經徴五個月零十二天奴才自二月十七日接篆之日起至三月初六届滿一百三十八結之日止僅經徴十九天該兩結收支數目惟有查照前結接續核辦其前任挪借號商墊欵及應撥還常稅等項須俟續徴有銀陸續歸補以清庫欵此後第一百三十九結起徴收洋稅洋藥稅厘奴才仍應遵照定章按結分案辦理以符舊例有所第一百三十七八兩結各稅收支數目謹繕清單恭呈御覽除分咨查照外理合恭摺具陳伏乞皇上聖鑒謹奏奉硃批該衙門知道單併發欽此○○慶裕片再奴才接奉户部咨閩海關應解海軍經費銀二十四萬兩奏准改解部庫等因查此欵係由洋藥厘金項下動撥近年徴數漸减核計四結僅收五六十萬兩除添給福州厦門二口稅務局經費銀九萬六千兩外所餘銀兩以之撥解本省厘局四十萬兩尚不敷額其海軍經費改解部庫之欵若遇厘稅暢旺自應全數批解以濟要需倘或仍如近年所徴數目誠恐難以解足二十四萬之數除咨户部查照外合將海關洋藥厘金近年徴數漸减不敷撥解緣由謹附片據實奏明伏乞聖鑒謹奏奉硃批户部知道欽此○○福州將軍兼管閩海關稅務奴才慶裕跪奏爲提前籌解光緒二十一年分京餉銀兩赴部投納恭摺仰祈聖鑒事竊查閩海關洋稅奉撥光緒二十一年分京餉銀二十一萬兩業經前署將軍臣謂鋪麟於本年二月十五日解過銀五萬兩奴才於四月初五日解過銀五萬五千兩先後分别奏咨在案核計本年分奉提京餉尚有未解下半年銀十萬五千兩本擬按限響解稍紓餉力祗緣前准户部催將應解京餉等項報解等因兹謹設法騰挪提前湊集銀五萬兩作爲應解下半年京餉循案填具文批發交號商源豐瀾蔚泰厚承領匯解定於閏五月二十八日由省起程限六十天到京前赴户部投納合將閩海關提前籌解二十一年分京餉銀兩緣由謹繕摺由驛奏報伏乞皇上聖鑒謹奏奉硃批户部知道欽此○○奴才魁福額勒春跪奏爲循例恭摺具陳仰祈聖鑒事竊查科布多屯田每年均係春雪消化隨時耕種今當雪化地氣開通仍照舊章將屯倉所存小麥大麥青稞三色耔種共動用七百石分種拾屯均於本年五月初一日陸續耕種完竣合將動用耔種分種拾屯各數目另繕清單恭呈御覽謹恭摺具陳伏祈皇上聖鑒訓示謹奏奉硃批知道了欽此 
 
