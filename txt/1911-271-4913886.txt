# 1911 - 271 - 4913886

 

Page 1

 
 
   
 
 

Page 2

 
 
[上諭]  
　　八月十二日内閣奉 
　　上諭張人駿奏提督因病懇請開缺一摺江南提督劉光才著准其開缺加恩賞食全俸欽此 
　　上諭江南提督著張勳調補張懐芹著補授甘肅提督欽此監國攝政王鈐章奕劻那桐徐世昌署名八月十二日　召見内閣總協理大臣　勞乃宣 
評論 
[意土開戰感言（無）（名）]  
　　當意土交涉之將决裂也。余曾論其開。戰必較德法爲易。果未一日而。卽開釁。今戰端已啟意已擊沉土之。魚雷船數艘。土亦擊沉。意之運貨船等。自後之勝敗。雖難預决。而以前種種開戰之原。實有使。人聞而有感者。 
　　其一。一方面之讓步。不能用以止戰也。此次意土之戰。意爲索釁而土無戰意。此西電所明言也土廷至今尙謂諸事可以調停。戰禍尙能中止。而意人則宣言。非得脫里帕里。與塔尼亞海濱全境。必不願。言和。是則意人已有一定之見。無論土人讓步至於何等。非全允其所請。不能見效也。 
　　其二。各國之調停。不能用以止戰也。土國此次當交涉緊急之時。請各國從中調停。而各國不肯。後又。商之美國美。以歐洲之事從。未干涉。亦郤而不允。及至戰事既啟。又請英德從中調停。英復不便干與。德雖允其調停。然以意不肯聽。亦無法而止。觀其意思。似須既遂意國之欲。然後再事調停。則調停之爲用。亦甚微矣。 
　　由此二端以觀。則今後中國之可以自省者。實不爲少。中國交涉每以讓步爲第一之結束法。而又日望各國之調停。以免戰禍。今觀此二者不足恃。亦可以憬然悟矣。 
 
 
 

Page 3

 
 
專電 
　　新内官制監國披覽後諭交閣臣及各國務大臣　　 
簽註再行頒布其内容部設正副大臣各一人下設丞局長簽事等缺惟外度兩部設副大臣二人其各廳局額缺及細則著限各部於頒諭後三個月内妥訂就緒 
　　内閣議交資政院議案郵部盛宣懷以第二期借欵未能即交正在爲難而各省路事又多藉口要挾若交資政院集議恐更紛擾故極力反對此議 
　　盛宣懷憤端方岑春煊逗遛鄂境觀望不前致川亂蔓延愈廣面請閣臣電促兼程前進嚴行勦治惟慶邸未允 
　　監國面奏皇太后皇室經費不敷一百八十六萬奉皇太后諭命宗人内務兩府會同度支部將歲出項下宮内用款力求節减 
　　資政院奏補選議員溥善德啟彦德王季烈程明超五人（以上北京） 
[譯電]  
　　據西班牙京城電稱茲接柯塞洛消息葡萄牙保皇黨領袖率領黨人四千名携帶大砲數尊牲口一百二十頭於西十月一日侵入葡萄牙境桑土鐵爾沙郡民人聞風興起手搖皇黨之旗高呼君主萬歲共和黨人皆已逃逸續電云葡國稽查報稿極嚴保皇黨侵入葡境一事除官場宣布謂已全行失敗在謀者均已被捕此外並無消息聞葡政府擬痛懲之　　 
　　墨西哥革黨領袖馬特洛將軍已經國人選爲總統　 
　　茲因脫里帕里電報交通業已阻斷意土兩國均派員檢查報稿故今日（十二日）戰事罕有實在消息惟聞近二十四點鐘内並未有重要之戰鬥德國現正會同各國竭力調和惟欲使土耳其承認意大利併呑脫里帕里殊非易事今英國及歐洲咸不直意國之舉動且恐戰事延久將累及歐洲故意國不敢過索利益聞意國一俟占據脫里帕里即擬與土國討論息戰條款並付以賠欵各報皆討論意土戰爭可望速止蓋據栢林官塲宣稱駐土德國大使現與土政府互商息爭辦法頗爲忙碌土耳其籲求各國干渉戰事各國僅以仁慈之空言答之此外絕無效果意國遠征隊今已預備啓程惟近日檢查報稿極嚴故該軍之行動竟無絲毫消息洩漏脫里帕里之土國砲台及土國軍隊如不降服或開砲轟擊使之無所施展則意軍恐難登岸惟土人或不致抵抗但有阿拉伯人則殊難服意政府極欲避去流血之禍擬以英金二百五十萬磅以易脫里帕里然據駐英土國大使宣言土國决不思得金錢之賠償據米蘭電稱意大利海軍部不信土國艦隊已全抵大達納爾該部探聞土國艦隊曾在薩摩斯分道而駛意國海軍大將已密布軍艦於希臘斐洲海濱中間以阻土船駛抵脫里帕里土國革命黨領袖安佛培現取道埃及人脫里帕里腹地以冀煽動民人拒敵意軍倫敦官報已宣載英國中立之公文（以上倫敦）　 
要聞一 
[謝侍御三大摺片]  
　　月初謝侍御呈遞封奏一件其正摺係條陳親貴内閣種種非宜懇請宸斷另簡明幹漢員組織以維大局而符憲制并謂長此不變非但黨派競爭各立門户設遇指摘更失皇室尊嚴且援引各國限制親貴内閣之利措辭異常慨慷其片奏係劾盛宣懷誤國誤路對於川亂措置更多失宜以致釀成不可收拾之局其罪實浮於趙爾豐并歷數盛居郵部種種恣肆跋扈欺蔽朝廷流毒天下洋洋千餘言異常嚴厲監國覽奏默然久之隨諭閣臣將附片抄交盛宣懷閱看并密交岑雲帥查閱惟原摺仍留中未發 
　　初五日該御史又遞封奏一件其内容係因各省督撫近來動輒募集外債流弊甚多故具摺參之摺中略謂各省督撫每因行政經費或特别經費支絀之故募借外債迨一省創行而各省紛紛援例若國際上之所謂利益均沾者然查其借債各省不盡出於必不可已若不嚴加限制後禍何堪設想且各省大吏遷調無常彼因一時困窘而借債可以紓目前之急及至償債期至彼多不在原任是彼借債而直接負償債之責者爲後任間接受剥削之害者爲人民彼 
 
 

Page 4

 
 
何樂而不借債云云至如以何種事故及經如何之手續而始能借債摺中亦言之甚詳故此三摺外間莫不傳誦云 
[慶邸辭職之眞相]  
　　此次慶邸辭職原因複雜外間頗多猜擬之辭茲悉其原因實爲謝侍御奏請另簡漢員組織内閣後慶邸見監國有默然許可之意以是頗不自安又以近日迭接川電知川省亂勢甚熾雙流新津均已失陷而各處援軍又有鞭長莫及之勢將來不知如何收局至路股一層盛又未肯和平專主嚴厲不知者羣責閣臣之專恣將來閣臣勢必代入受過當此内外交困指摘頻來幾爲衆矢之的若再戀棧恐演出意外劇象故退志甚堅初五日華閣丞擬呈慰留川省民選議員之諭慶邸已不置可否下一日並未入値至初七日而辭職之封奏上矣聞摺中詞氣非常誠懇除奉明諭慰留外并由監國面諭那徐兩協理親赴邸第勸慰謂朝廷倚任之重决不肯遽然舍去并謂王爺就欲引退須俟憲法及官制大定然後相機辦理庶可稍慰宸厪云云慶邸聞諭知固辭無益隨於翌日謝恩惟仍休息兩日始再入値云 
[川路滴滴血（十）（五）]  
　　雙流新津失守屢記前報專電茲有京友接得重慶商界來電謂新津於初五日失守縣官攜印濳逃亂民踞城之後卽占踞倉屢勢頗凶獗并聞内閣亦得城都官電謂雙流新津兩縣同時失守土匪勢燄日熾現已派兵前往勦辦又川京官某接家電云崇慶州新津雙流確已失守縣官有携印濳逃者有被匪囚禁者川南一帶屯結尤多聞此股匪黨已與黔匪勾結約有數萬人永𡩋興文人懷南六各縣伏莽尤多昨日内閣已電鄂督瑞澂就近探報情形從速電覆矣 
　　川省各團體於初七日致同鄉京官電云咸電悉城内粗安頃得雲帥電札及勸告川民文已由官紳印刷多張分送各州 
縣各公局此時東北路聞已無警南路屯結尙多至先後一切情節俟欽憲到後查明自得眞相城門啟閉無常函電各有阻滯餘不罄陳 
　　此次川亂外間喧傳統制朱子樵已及於難平日與朱友善者在津聞信急電訊問初二日接其覆電係由資陽報房於上月二十九日拍發者電云川民因路謀爲不軌宣告獨立於十五將首要禁院封報館四家一時匪民蜂起勸擊並用省垣内現已平靜惟各屬匪徒明目張膽旋擊旋散現我軍集中痛勦不日可平乞告各友放懷爲荷樵印 
　　又接川督署馮某電云此間變亂日久事急幸各軍官兵心固終日帶雨勦匪頗能勞苦不日可望平定乞告諸友放心爲荷𣿸� 
印 
　　又初六日全蜀館接成都電云全蜀會館値年公鑒篠電江日始到省城内安外略有事紳江 
　　日昨學部葉丞對人言及川事 
謂據私家消息現在川民會議擬俟湖北等處兵隊到時絕不反抗並須恭迎王師又擬俟岑西林到時仍須要求代奏請將盛端趙三人處罰以謝川人目前市面照常開市學堂照常上課至外間謂川亂仍未息者想指雙流一隅而言耳 
　　御史趙熙（川人）以川民哭臨先帝趙爾豐遽行槍擊不但濫殺無辜亦且侮辱先帝如此逆跡昭彰若不處以極刑不惟無以收拾人心且何以見先帝於地下聞參摺已擬就不日即當入奏 
[新官制中之新舊官]  
　　新外官制之大綱旣略誌前報茲復將其每省應設各官彙表於下俾閱者得以考焉總督或巡撫特簡或簡任司使（督撫參佐）簡任巡警廳長（設於省會）簡任監察道（距省會遠者設之）簡任知府知州知縣奏任秘書官（歸督撫直轄）奏任庶務官（歸督撫直轄）奏任各司科長（分𨽻各司）奏任各司科員（分隸各司）委任府州縣科員委任庶務員（歸府州縣直轄）委任警長（設於府州縣治）委任譯員（轄土司蒙回者設之）委任 
　　内閣初四日會議外官制某國務大臣建議各省提法使形同贅疣内有法部總攬司法上行政外有各級審判廳獨立司法而提法使轉成閒散矣又將來高等以上各學堂歸學部直轄中學以下各學堂官立者由府廳州縣監督私立公立者歸地方自治團體監督提學使亦可以不設各國務大臣皆然其議故提學提法二司有决計裁撤之消息 
　　裁撤各省將軍亦外官制中一重要之問題集議至十數次始於初六日解决其内容之詳細雖不得盡知聞其結果名目不但不裁而權利較舊時反擴張數倍日内即行入告云 
[舊吏部賣官案續聞]  
 
 

Page 5

 
 
舊吏部舞弊賣官一案已詳誌昨報茲又探得確實狀况如左 
　　一舞弊之手叚吏部考功司向掌京内外舉劾各事宜自鍾嶽充該司郎中後即與司中主要各員狼狽爲奸凡外省督撫有保案奏交覆議者該郎中等於奉旨後即擬一附片加入原摺内假造張王李趙各種姓名作爲已經該案奏保允准人員隨即托各金店售賣保案 
　　二賣官之價格該郎中等售賣保案原有定價道員四千金知府三千金同知直隸州二千金知縣一千金佐班五百或三二百金不等　需先照該假造奏案開保之底官先行報捐而後到部呈請分發計所賣官數共一百零六人 
　　三發覺之原因有某購得此種保案以知縣分發江𡩋� 
於謁見藩司樊增祥時經樊閱看履歷係由蘇省漕運出力保以知縣分省者樊在黨訝蓋蘇省漕運保案即出自樊手奏保各員並無某之名銜樊遂調卷查看果屬子虚當卽斥某之妄一面向某追問眞相某盡情告之樊乃據以電閣而奸謀敗矣 
　　四查辦之情形樊既入告後叙官局員查案大驚以該局原吏部之變名多有牽涉乃自行檢舉當卽交旨著叙官局局長寶銘查辦而某尙於數日前在該局呈請以道員分發廣東此案牽涉叙官局人及舊吏部人頗多賴瑾乃其案中重要之一人耳此外尙有梁志文壽普办重要人物也 
小說 
[無名罪人（五）（十）（二）無名）]  
　　且說法國的巴黎京城。實爲世界最大的都會。巴黎的中心地。世人稱他爲極樂園。人多於鯽。用金如泥。舉世繁華。無與比擬。離中心地。不多路。有一地方。呌做渾撲區的。郤又另有一個景象。人人撲實務業。不識世上繁華爲何事。人若問以如今巴黎流行之物。區内的人。都是不知。這也可叫泰西的桃源。歐洲的仙境了。一日渾撲區的盡頭。彼爾得街上。忽然來了一個穿了。絹衣貴女。同了。一個中。年婢女。急步而行。那貴女對他。婢說道。雪姨。冰心。姑娘的工塲。便在這近邊了。婢女道再要前去些。小姐。你若方纔。坐了。馬車出來。這時早已到了。這貴女和婢女。原來不是别人。便是愛姑與雪姨。去尋那犯人秋芳的妹子冰心姑娘的。愛姑說道。雪姨。你可看見。方纔我們出門時。那石家的。還在窗口探看。倘若看見被他記明了。馬車的。號數。自後問那馬。夫問出了。我們去的所在。這事便要。洩漏了。雪姨道這兩日來。石家姑爺的面上。如何有些不樂。愛姑道我聽說。審判秋芳君的那一夜。他獨自一人出門。到了那酒館裡。遇見了阿父。不知爲甚事故。被我阿父斥責了一番。因此他便心中不快了。雪姨道石家姑爺。爲甚事故。被老主人斥責的。小姐可知。愛姑道。這個他們並不說起。兩人且走且談。於是約又走了半里有餘。愛姑心中甚是。不安。問雪姨道。我這次去。訪冰心姑娘定要不理我的。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[滇省官民力爭片馬永租問題]  
　　滇緬北段界務自去冬英人以兵强據片馬隨復移駐小江節節經營著著進步滇人士� 
呼籲於内疆吏爭持於外曠日持久虚懸未决近聞外部有永遠租借之議滇省官民益形惶駭茲� 
將近情錄左 
　　滇督之堅持滇督李經� 
羲在滇片馬一案素持强硬� 
主義日前又致政府密電一件略謂片馬關係川藏甚鉅稍一退讓勢必得寸進尺自春徂 
夏滇民激烈異常有不� 
可終日之勢近各省變患迭來川中路事尤形劇烈風聲所播滇人� 
益形惶惑又聞片馬交涉决議租借以九十九年爲期事雖未必盡然而滇人以關� 
於身家性命奔走號呼萬衆一致經羲除派妥員隨時彈壓勸告外並允代奏力爭因念片馬入滇咽喉該地喪失直不啻舉全滇� 
人民生命財產而悉棄之經羲世受國恩何忍目覩加以邇來怔忡更劇坐臥不安値此大局阽危長此委靡負罪滋重末又謂經羲此次决計乞退實有種種不得已之隱非畏難苟安請速物色幹練大員以重疆寄而扶危局 
　　滇京官之苦爭滇省京官� 
對於此案亦表同情日昨呈外部代奏文一通略謂片馬界務遲遲未决之原因事關秘密無從悉其要領惟傳聞奏交閣議有允照英領事勒敦原勘永遠租借之說夫定名爲租借而毅然决定名爲永遠則租借其名贈與其實無端舉祖宗艱難力征之地雍容揖讓於外人之手某等雖愚猶期期以爲不可詎有鈞閣部主持中外大計智反出中人下耶且果奏交閣議新内閣爲圖强總機關我國務大臣悉爲聖主所倚任蒼生所託命詎有開宗明義第一政見即以發表割讓滇地爲策耶知必　� 
不然矣邇來滇省人民對於此事� 
異常憤激自去冬片馬界務發生保界會徧於三迤而會員之泣血斷指誓以死爭者前後相繼近英兵入境愈深民情憤激益生抵抗團體亦益堅加以禁烟而後實業未興財盡民窮盜賊充斥其良者以保存國土爲心其莠者遂以乘機思亂爲事禍已深伏目下幸未暴發者一係官紳多方開導一係界地是否畀人未經解决姑爲遏制耳設不幸永遠租界之說竟成事實激之使動發則難收其爲禍曷可勝言查庚子歲德以兩敎士割膠州灣滇省英法� 
敎堂林立若一蹈庚子覆轍倒行逆施英人以得地數千里爲未足責我賠償更得尋釁有詞索我以萬難允許之事又將何以禦之某等知民心已散不可復收外交愈讓而愈困難一讓再讓以至於無可爲讓則求容我立足之地而不可得乞鈞閣部長顧郤慮勿圖旦夕之苟安而貽大患於將來迅賜查照雲貴總督雲南同鄉京官前後呈禀成案據實嚴重交涉妥愼議决滇人幸甚大� 
局幸甚 
[粤督電爭給還十成路股之堅决]  
　　粤督張堅白初二日又致度郵兩部電云粤路商股除給還十成現銀别無良法前已迭次電陳在案昨接奉度支部電示謂此次幹路收歸國有及郵部與大部籌畫苦衷詳細賜示開誠布公至爲感佩惟外間措置之爲難亦有不得不再事凟陳者粤路經營困難本較他省不同著手伊始即已聲明商辦不成原銀退還股本皆出自股東並未絲毫取之地方逈非湘鄂所能比例股欵亦實未虚糜現即給還現銀十成亦非商民所甚願窺其用意 
寗以商辦受虧不願貶價歸國有此亦好勝尙氣之俗使之然百計勸導無能解釋第既給還現銀十成則在國家一面所持之理較足且與商辦不成原銀退還之說亦符尙可冀以折服若不預籌弭患方法一味强迫附股或减成還銀一經宣佈實行風潮立見稍一不愼不難致大局於糜爛其患何堪設想非故欲責難於大部實外間措置之苦衷有不得已於言者謹披瀝上陳伏乞核奪施行 
[湘吏大受川路之影響]  
　　丞以川省亂事影響所及幾至全湘播動亟應嚴加防範以弭隱憂爰於日昨召集會議廳各議員開全體會議首由余撫宣布意見各司道磋議良久計議定辦法三條（甲）省城及各屬已經開辦巡警之處由巡警道札飭各區官警務長凡旅館飯店茶肆客棧妓院以及可寄餐宿匪人易於溷跡之處務逐日查察有無形跡可疑之人並隨時巡邏庶匪徒無從寄迹（乙）外府各屬之尙未開辦巡警者由撫院札飭各路巡防隊統領遴派精細員弁嚴行巡緝如有異服異聲以及形蹝詭秘者務即細加盤詰以免混淆（丙）再由撫院酌派文武員弁出外巡查如有開會演說等事務即前往旁聽如果與治安有礙或有關路事者即可設法解散查禁有不服者應就近報知地方官商酌辦理會議定妥後巡道桂觀察即傳集省 
 
 

Page 11

 
 
城巡警各官議商查察旅館客棧各項辦法聞已擬定取締章程二十條立即發交各館棧院肆一體遵照並抄錄多份飛飭各屬警務長轉發遵照中路巡防隊統領吳文甫觀察奉到撫札後亦即酌派軍隊前赴靖港新河等鎭市巡察並一面派撥多起分班在省城内外巡查布置極爲嚴密而桂巡道並派有警務公所科員及偵探員弁分赴各處偵緝以免疏忽 
　　省垣之張皇余撫近准鄂督電開准粤滇二督來電有革� 
黨陳紹九等訪聞已分竄粤桂等省深恐該匪等藉爭路問題意存煽亂請電咨各鄰省一體認眞防範等因余撫接電後深恐果有其事於是電牘交馳幾至手足無措亦可見其張皇矣昨初五日傍晚時有巨商李宅忽報火警霎時火光燭天不可嚮邇余撫疑爲匪徒縱火（早數日省城因迭報火警又本有謠言故也）意圖搶刦隨用電話飭巡道親往彈壓以免意外於是桂觀察親率警兵前往救護皆荷槍嚴裝如臨大敵幸未久即行撲滅而民間見如此舉動亦幾疑爲匪徒縱火大爲驚駭又見火方起時而城門即閉以故尤爲恐慌直至火勢撲滅始行安定云 
[窑民殺斃印捕眞相]  
　　漢口胡家台地方鄉民殺斃印捕一事傳聞不一茲經詳細調查悉該處原有官造磚窰數座前年已淹壞作廢本地鄉人於水涸後修好以官既不問據爲已有仍舊燒磚詎有前充漢汛千總張朝禧者曾經辦官窰熟悉内情現將該窰私售於某英人突請英領派印捕照料禁阻鄉人再燒該捕抵鄉後嚇詐姦奪無所不爲致前日該鄉民大動公憤將該印捕殺斃事乃爲夏口廳王國鐸所聞會同租界委員英剴元前往勘驗因恐鄉民暴動至黑夜方敢登岸飭仵驗明英刃傷十九刀死狀甚慘至返署時已天明矣聞英總領以該捕此次被華人刃傷身死須俟磋商就緒方允和平了結各印捕昨亦聚集百餘人在捕房要求英領以强權與官塲交涉否則同盟罷崗經英領開導始散 
[砲營兵士譁變之後聞]  
　　鄂軍砲隊八標第三營兵士刧械圖變携鎗逃脫詳情已兩誌本報頃悉又在武昌縣弋獲逃兵劉憲臣曾照文李正則三名計前後共獲十七名尙有汪錫九等十六名未獲鄂督催捕甚嚴張統制已令該標營懸賞購線有獲犯一名者賞洋五十元報信者二十五元其已獲各犯當道疑有革黨煽惑故迭在陸軍審判廳提訊皆隔别獨審禁止旁聽除該管營官外隊官排長一概迴避聞秘密原因蓋由當日刧軍械庫時眞子彈之箱未開（假彈箱壓於眞彈箱上一時不易搬動）而亂兵手中忽得眞彈係從何來現各犯兵供認係在逃之王保經所私藏共有百餘顆分給每人五顆查王保經雖係鄂人曾在粤軍多年近始投入砲標私携槍彈何意又以廣東乃革黨出產地故極疑王係革黨巨魁有意混入軍中煽亂現已覔得其相片晒就多張飭各軍警留意偵察至防營衛兵司令官及守庫弁兵等人一則放其逃出營門一則藥庫被其佔據均屬有誤職守故併發看守所收管聽候照軍律處議其餘兵士是日附和亂兵者甚多張統制初意本不欲深究奈鄂督甚爲認眞不能不澈查明白現在各兵聞信大爲恐慌每夜有人團聚秘議且將其衣物搬移出營（此事不獨三營如此即全標之兵亦多有此舉動）該管官長現雖防範甚嚴禁止請假然私逃者已有數人代理標統卓門標見全標軍心如此爰將砲機要件拆卸連同眞假各彈一併運至城内軍械總局愼敬庫收藏以免意外並聞外問竟有流言謂如將該犯兵等處死全標軍人定必同叛謠言四起官民均爲心驚又聞砲標全標官長每日在營出入巡查均各携日本大阪砲兵工廠購來之七米突口徑手鎗藏於袖内以爲護身之用其他標營官長亦密爲戒備爲自鄂軍成立以來未有之恐慌又聞輜重第八營派出緝捕砲隊逃兵之弁目昨在京口弋獲身着紫花布衣褲之湯某一名解回送往砲營騐看經砲標查閱全標目兵淸册並無此人亦無人認識當卽釋之他去 
各埠通信雲南 
[彌渡將設印官]  
　　彌渡地方分隸雲蒙趙三属然皆距離甚遠於行政諸多不便該處士紳等特聯名禀呈督院懇請增設印官業經李督批示云現値淸理插花地面並酌量匀定各州縣公費擬於今年實行豈容因仍舊制生種種不便據稱云云可否將該處通判改爲印官仰或另行劃界將該處統歸一爾管轄仰司會同自 
 
 

Page 12

 
 
治籌辦處轉飭大理府親赴該處查勘　定辦法詳候核奪 
[大姚山蠶發達]  
　　大姚縣天氣最好極宜飼養山蠶業經創設山蠶實習所招生肄業敎授尙稱認眞業已敎成多人實習飼養利益頗厚因之附近各州縣爭派學生前往學習飼養方法以故該縣實習所近日甚爲發達雲南靑棡樹遍處皆是苟能認眞提倡亦一莫大利源也 
湖南 
[湘紳開辦體育學社]  
　　湘紳廖笏堂觀察等以體操一項爲學堂必要科學且爲軍事敎育之先導亟應極力提倡以期普及爰即會商同志就省城賈太傅祠組織體育學社一所暫定學額百五十人分兵式柔軟技術拳術野球游泳等科兼習普通科學一年畢業業經禀准學司立案公推李君達璋爲社長易君宗羲爲監督吳君作霖爲主任蔣君鶴孫爲敎務定於八月十六日并學聞報名投考者頗形踴躍云 
[湘紳阻開米禁]  
　　湘省紳商前因上海等處有派員採辦湘米之說隨由商會兩次電阻茲聞巨紳曾廣江黃忠浩黃自元李達璋等以湘省本年歉收常德等屬復遭大水爲數十年來所未有餘如岳州溫州南洲辰　各府州廳縣無一不被水災待振之區既亟且廣現在米價又復日漲人心惶惑深恐不可支持將蹈去年覆轍正在設法補救將各社倉所存現銀及各項備荒銀兩分途採買以資儲備並廣勸鄉間接種大麥以期接濟而防未然今上海復擬來湘購買雖救災卹鄰分所當盡况湖南生計多賴穀米易銀若稍有盈餘自當運往外省以裕經濟無如新秋既屬歉收晚稻尙未登場將來能否有餘不能預定現既自顧不足斷難運米出境詢之各界城鄉人士皆謂萬難勉從其請爰於日昨公呈撫院請勿允各處採米開禁以存民食而安人心 
山東 
[碭匪阑入曹州之猖獗]  
　　曹州鎭軍靳呈雲日前電禀魯撫孫中丞略謂接奉憲札碭匪闖入鹿邑柘城等處嚴密防堵勿任竄越等因遵即馳往單縣西南考城接壤之魏灣一帶防堵並派改裝兵丁分投偵探旋據探訪王哨官回稱江南碭匪及虞境桿首王金妮江四老虎白鬍子張飛等與其執持快鎗黨　二百人因被鄰省大隊攻急竄入王樓莊王哨官即率所部隊伍追至曹縣城南劉莊與賊相遇眼見鎗斃二賊擊傷多名打死賊馬一匹奈賊多兵少衆寡莫敵致什長劉繼冉正兵侯王才均中鎗陣亡什長張敬倫正兵張應喜均被賊轟傷該哨官猶復率隊直前賊始竄入虞境等情標下聞信當即帶礮星馳曹縣初七日至虞曹接壤之靑堌集駐紮派兵偵探匪跡容俟探明分兵捕拿孫撫據稟之下即督飭防營一體協拿矣 
[海盜刧掠帆船]  
　　近日山東海自芝罘山迤西至登州龍口虎頭崕等處甚屬不靖自初二日起至今被刦帆船二十餘隻日前萊州帆船户任某被刦逃出駛抵烟台言之甚爲恐懼　 
福建 
[林爾嘉嫓美卜式]  
　　厦門商會總理林爾嘉京堂本係台灣鉅富家產不下三千萬其父林維源前曾報効國家百萬賞爲台灣欽差帮辦軍務内渡後轉補太僕寺少卿後又加侍郎銜今林爾嘉又復繼述父志報効海軍經費數十萬現亦奉旨賞加侍郎銜可謂急公好義後先輝映矣 
湖北 
[鄂軍出防鄖陽]  
　　湖北鄖陽府屬竹山竹谿两邑與川省毘連當川人圍攻成都之初鄂督即派陸軍二十九標第三營張管帶楚材率兵馳往防堵昨聞該管帶已經抵鄖特將沿途情形電禀該標統帶張景良畧云該營於七月二十日拔隊乘輪抵仙桃鎭次日因風民船不能行二十二日雇船三十隻上駛夜泊柳關念三日之夜抵棘樹嘴全營兵士起岸宿營二十四日連夜趕至襄陽二十五日抵老河口即向穀城進發本月朔抵鄖會商伍守銓萃將前隊一排駐城内二三排駐西鄉文家橋後隊全駐鳳　嶺左隊第三排駐雲市而一二排與右隊分紮竹山竹谿兩縣以成犄角之勢 
[連藩下車之新政]  
　　連仲三方伯於初一日接篆後督率度支公所各科課人員將前任移交各事逐一淸核而以庫欵爲尤重特於初六日札派音府隨同親往盤查計存庫璨銀共約四十六萬餘金又發佈關防告示一道以表示其廉隅並於初四日起分班延見僚屬所有現任及各局所供差之員除有面陳要公及禀辭出省奉差回省者隨時允見外其候補人員一概不見至候補人員之無差者向須站班連藩以站班趨伺未免曠時徒勞特諭飭各員如有站班之閒莫若在家靜觀政書較有禆益云云以至窮候補欲一見顏色而不能無不深以爲恨 
[痞棍皆是破落户]  
　　漢口椿裕興錢莊學徒謝姓被痞棍黃某等誘至同盛棧以迷藥術騙去鉅金破獲詳情已紀前報茲黃痞名兆農江西吉安人曾在萬豐錢莊爲夥失業以後冒充武昌鹽法道黃祖徽之姪日以賭騙爲生近因賭運不佳與其同黨皖人孫小坡（現任鄂省某縣令之姪）江西人游子靑（即游矮子）熊文卿劉某湘人夏某皖人何某彼等與同棧專造迷藥之易意誠（易以拐婦女小孩術騙金錢爲業（結識將該學徒迷縳後黃等即乘輿往丹鳳樓購金面飾以何夏二人僞作跟丁口稱爲黃大人孫少大人初不料丹鳳有人識其行徑也事敗時何某已乘機挾三千金期票逃逸聞錢帮公會以每逢比期送交銀票每有匪徒騙搶若不將該痞匪等從嚴懲辦何足以儆將來特公禀院司道廳要求處以死刑以昭烱戒 
[敎育會歡迎新會長]  
　　湖北敎育總會自去歲鬧意見後解散已久今春續行組織舉定趙儼威胡栢年二君爲正副會長然趙在晉胡旅京以是久未到會任職茲二會長均經旋省亟應敦淸蒞職以屬進行該會同人於初十日在該會開歡迎大會柬請二君到會接受鈐紀以昭光榮而示愼重 
浙江 
[台州饑民蠢動]  
　　台州七縣被災較各府略後而災情反較各郡尤重災民無所得食紛紛暴動匪盜乘之四出刦掠臨黃仙太四邑勢尤蔓延有一日而連刧十一村者撫院先據太平縣議晨陳樹鈞等及臨海自治會周繼繼等急電告警續又據台州府啓守四次電禀災情籲請撥欵派委會同賑恤各等情即經增帥札飭籌備灾賑事務所先後撥濟洋一萬八千元嗣因災區過廣前欵不敷續又借撥平羅洋三萬元加派候補府徐恭立太守星夜馳往會同該府核賣查明各縣灾區妥爲散賑並飭巡防隊酌撥營隊分路彈壓茲聞諮議局迭據該處議員函電報告灾民慘酷因飢暴動不待裏脅已見萬衆響應各情形遂即據情具呈撫院速籌鎭撫 
[諸暨巡警罷崗]  
　　諸暨城區警費向由商會紳富及肉舗三處捐提逢月底繳局分給巡士自本年起是捐改由縣署收發巡士餉銀仍照前章至月底分給乃各巡警以一月一發急不及待屢次向縣預支秦大令不勝其擾已墊給多次八月初六日警局又向縣請欵秦令因事稍緩各巡警遂不奉警務長命令全體罷崗以爲要挾直至初九日秦令將款發給始出站岡 
鎭江 
[兵弁因嫖起釁]  
　　鎭江民人盛某住居府署前生有二女頗有姿色父母視爲錢樹子縱其秘密賣淫某標營軍官某常至該處冶游並有協部馬弁護兵等亦常至尋歡詎於日前爾下不期而遇某軍官頓生醋意勃然大怒曰此處係吾軍官取樂之地爾輩敢在此放肆馬弁護兵等亦謂賣淫之地人人得以取樂爾軍官豈能獨樂彼此兩不相下各以老拳從事某馬弁竟將某軍官長衫撕破隨揪扭至協部理論經執事官禀明統領該統領恐於已不便爲之從中調盧並且自破慳囊賠償某軍官衣價八元其事始息　 
常州 
[錫金災民慘狀]  
　　無錫金匱兩縣入秋以來露雨爲災而尤以錫之天授靑城萬安富安開原揚名開化等鄉金之天授南延北延景雲懐仁等鄉被災爲尤重冲没者計數千百户田房貨物俱付洪流狼籍户骸慘不忍覩生者亦嗷嗷待哺命在須臾雖由城鄉士紳協力籌賑集貨散放乃災重欵微究以不能普及爲慮現又由該縣紳民朱楣森孫炳如秦超先等勸募急賑矣 
[淸談（東吳）]  
　　近年以來。蘇滬市面。日就衰落。故工商各業不振者居多。而惟當業則日增月盛。大有鱗次櫛比之觀。 
　　夫當業。喫本最重。其贏利又不較他業爲豐。而於百業不振之時。獨能有此矯矯之盛况者。此正所以表示市面之衰落也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日中國海濱一帶北風甚微天氣稍佳 
　　日本海一帶風浪甚惡 
本埠新聞 
[洋商購置公益里房屋預聞]  
　　閘北公益里房屋前由業主抵與天主堂現將期滿風聞有某洋商擬欲購置暗託地販經承山出面轉購事爲閘北警局長姚太守訪聞以該處係爲華界若將公益里房屋暗被洋人置買將來恐有意外交涉日内擬行設法阻止該地主不得貪利售賣 
[徐家匯添警築路手續]  
　　巡警總局長姚太守擬在徐家匯一帶開辦警察添築馬路一事曾經禀准上峯允予撥欵開辦各情茲查該處係與法界毘連今旣禀准開區築路自應趕速籌辦惟築造馬路需欵浩繁姚太守現擬將築路區域先行釘立界石塡築泥路庶免外人侵越至推廣巡警一節聞已禀陳巡警道憲請電督撫憲飭令滬關道迅速撥欵開辦　 
[電車公司隔江分設子店]  
　　英美電車公司近以楊樹浦周家嘴地方鄉人渡浦不便於西歷十月一號雇令渡船裝載又在隔江西溝鎭公設子店事爲駐防東西溝巡防局委員嚴二尹所聞以該處係華界完全之地且與英美租界遙隔一江洋商貿易照章不得在内地鄉鎭設肆今該公司創此辦法似有未合因於前日飭傳該渡夫頭周連生到案諭令即行停止代裝渡客該渡夫唯唯而退 
[紳民衝突致釀命案]  
　　浦東紳董與新選議員等近因修造橋梁向各民抽收橋捐各貧民咸以現届米珠薪桂活命尙覺爲難那有餘資造橋實爲無力乃各紳董不肯放鬆致起紳民衝突竟將鄉民某甲之子毆傷斃命昨日下午已由屍父投縣報驗矣 
[又是陳逸卿之遺害]  
　　英商勃吉秃阿蘭橡皮公司控元豐莊經理吳其榮不理票銀一案前日午後由廨復訊先由被告代表沃沛律師上堂譯稱此項票欵係被已閉正元莊股東陳逸卿拖累該公司應向原根究追並將元豐賑據呈案請察並由顧敬齋上堂証明元豐莊股東係唐靜波陸雲生等四人等語卽據原告代表哈華托帮辦律師聲稱該公司須一年後開辦所有股本現銀自應存莊生息且匯劃莊票商家信用所在與現銀無二並查前有通久同孚等莊亦有此等貼現之事後經商會查明仍歸該莊等照付應請究追寶讞員核供會商英康副領事判吳仍還押候會商堂諭飭遵 
[虚設輪船公司之下場]  
　　楊長春席繼忠葉繼東姚鳳崗並西人雪濟中等控徐嘉祿何琴甫（即何承福）與張星橋劉輔臣等在江西路七號洋房内虚設寶源長南北洋輪船公司串騙鉅欵一案訊供詳情屢紀前報昨晨復由捕房將一干人証解請公共公堂訊究王襄讞會商英翰副領事以此案早經訊明毌庸再問遂判徐押西牢二年何押三月張押滿一月劉輔臣無干省釋惟姚鳳崗既爲該公司賬房深知内容本應併究姑念告發在先從寛斥退 
[吳子書已生病了]  
　　祝嗣豐前控吳子書等縱火圖賠致傷多命一案節次由縣訊明收押迄已數載詎吳近忽患病甚重由管所家丁禀明後諭傳官醫趕即診治以防不測 
[假鈔票不明不白]  
　　花旗兵輪水手控虹口百老匯路一千三百另一號門牌萬昇錢莊混用五元之某銀行假鈔票等情由廨判將該莊副經理張序生存捕房洋二百元交保候查明訊核在案昨晨由廨復訊先由捕房代表侃克律師投稱原告船已開往外埠惟當時原告至捕房報告後即派中西包探前往該莊抄出銅洋十七元銅小洋二十九角現均呈案請爲飭追假鈔票之來歷並據中西包探禀明當時調查情形訊之張延律師哈華托辯稱此項假票究從何來被告不知至抄出大小銅洋係學徒不留心陸續悞收請爲察奪寶讞員諭謂捕房請出傳單所出係萬春莊李杏芳今傳案者係萬昇莊張序生是否另有其人抑或纏悞即據侃克律師聲稱萬春萬昇係譯音之悞該莊確有李杏芳其人應請訊究據張序生供稱雖有李姓已辭歇三月餘供與代表律師所述略同寳讞員得供會商英康副飿事判張仍交原保銅洋案註銷假鈔票案下禮拜三再行訊核 
[郵局加收磅費之呼籲]  
　　本埠南北市信局以頃奉郵政司諭於初八日起各省文報局與民信局由郵政局寄遞包封者均須交納滿費通行轉飭遵照等因查郵政局開辦迄今歷十餘年章例屢更初定費價包封每磅納洋一角嗣經一再議加均奉各前督矜憐商艱咨准暫納半費三角二分在案今奉郵政司諭每磅纳費九角六分不得已昨晨彙集各民局夥東六百餘人至道署跪香呈禀奉劉觀察特諭約束同業萬弗滋事並面允代禀督撫憲及函詢上海郵政司查明情形數日内靜候批示而散 
[通俗宣講社第六期宣講]  
　　通俗宣講社定於十七日午後二時假座大南門外迎春高昌廟開第六期宣講會敦請杜君尙陵尤君惜陰宣講勸中國挽回利權問題届時不論農工商人均可往聽也 
瑣聞 
[城内]  
　　道轅紀事○候選從九梅家弄巡防局員胡同祖昨日到道禀謝調辨三林塘巡防局差　候選布政司理問諮議局辦事處庶務課長張福楨　丁憂直𨽻補用鹽大使莊學� 
忠　候選州同王銘和　試用知縣周汝桐均禀安　候補府經歷陳翰章請假赴南京　代辦浦東總巡兼二路巡警分局區長孫濤淸　山東候補知縣秦嵩年　大淸國創辨飛行機工場總辦李寳焌昨均詣道拜會禀見 
　　咸衣行頭呑欵案之撫批○北市三蕊堂女西式成衣公所行頭龔伯良董少岐等侵呑公欵一萬餘元經該同業張文利等疊控府縣諭飭吊齊原帳軋算等情已誌前報茲悉該行頭抱定以呑欵之半移爲行賄之資 
 
 

Page 19

 
 
定能冰消全案以致抗不交賬該同業張文利等不服上訴撫憲現奉程中丞批示如下　據控龔伯良董少岐擅改定章侵呑公款抵押公產匿不交帳等情並抄粘滬道及上海縣批均以交帳軋算爲詞該工頭延玩不遵同業不服上訴自與飾詐聳聽有别仰松江府查照前案秉公訊結毋任纏訟原禀並發仍繳 
　　小命案驗訊詳情○僑居西門外南陽里左近草屋内揚州寡婦李王氏之女名申子被尤徐氏凌虐斃命投縣報請驗究等情已誌昨報茲悉前日下午五時經田大令帶同刑仵人等詣騐所搭屍棚均被大雨衝漏驗得孩屍身長一尺九寸膀闊五寸劉海髮圈額角受有指甲抓傷數處委係患病身死騐畢即據二十五保九圖地保莫愼生投供查得屍姑尤徐氏並未凌虐該孩昨晨（即十一日）病故日前屍母李王氏與尤徐氏互相口角曾拘局罰過尤徐氏洋一元給李王氏了結因屍母不願投報請騐訊之尤徐氏供由小牛皮子爲媒聘領李王氏之女李申子爲童養媳時有嘔吐病症醫治稍痊因又失足跌了一次病即加重吐瀉身死並不凌虐乞恩又訊尤東悅供鹽城人向拉東洋車度日每天二點鐘出去十二點鐘回家因妻吵閙拘局罰洋一元非係凌虐受罰求察質之李王氏供丈夫在日亦拉車子故世多年遺有二女一子貧無食用故將次女申子年祇四歲配給尤姓祗收聘金四元抱過門去養作童媳常被尤徐氏及伊兒子毆打現在頭面均受指甲抓破碎爛傷痕求恩伸雪又詰徐學高供隔居稍遠聞知尤徐氏之媳李申子吐瀉果有其事並未見有凌虐情事大令得供飭將尤徐氏交差帶縣候訊辦餘人退去候傳訊奪驗畢回衙鐘鳴九下矣　 
　　監獄冲坍寄犯回來○婁縣李葆鈞大令因署中監獄房屋前晚被大雨冲坍圍牆以致將上海縣寄禁各犯退回原署當即禀明府憲戚太守准如所請昨經李大令派差將所寄各犯張杏寳張而張二戴老六朱二劉二黃正卿七名乘四等火車到申進城至縣中禀交田大令適大令因公未回該差等候核示以供回松銷差 
　　地甲出賣○七舗　甲曹永林在縣喊控三舗地甲陸桂出賣役騙錢一案因牽及陸母滋擾等情現經陸母某氏偵知以曹揑情妄控心不能甘昨投縣署喊控曹永林串同朱某等同子私相議售三舗卯役向阻不允豈知卯役係奉縣憲給諭承允未便擯售從中圖利定期月初希圖設席成交氏喝阻不服曹即向氏子索請酒之費不遂反投縣揑情妄控騙錢被氏滋擾等嗣深爲詫異請求提究等情田大令諭飭靜候吐示　 
　　竊糖案了結○浦東碼頭寳和洋行各洋棧環控船户龔寳生王楚郎及窩主張阿海串竊糖包一案送縣訊押候查前晚經田大令提集復訊龔寳生供係由王楚郎起意挖竊賣得洋四元二角等語質之王楚郎供與龔同竊小的分得洋一元八角乞赦訊之張阿海供不知竊來是以收買乞鑒大令得供判張阿海不應收贓從寛罰洋四元二角龔王二人合罰洋四元二角具改過結省釋 
　　假痴子遞解回籍○截髮南　人楊寳麟窮極裝痴沿路吵閙毆人等情前經高昌廟巡防局拘送到縣由帮審承明府訊明非痴賞給盤質洋二元飭令回籍在案詎楊將洋化用迨盡逗留城内故態復萌又拘到縣前晚經田大令提訊略詰一過判遞解回籍交該家屬管束 
　　斥責誣挖○沈桂林被沈雲生控伊盜賣房產私贖田單等情田大令提訊沈桂林供沈雲生沈桂生欲想拖累沈顧氏小的不久故遭誣告今原告情虚不肯來案質訊唆使伊之長工吳小弟赴案代質乞察質之吳小弟供稱係做長工由表兄沈雲生主唆到案餘供含混大令得供以沈雲生誣控屬實喝令將吳小弟掌頰五十下稍示薄懲判不准拖累沈顧氏違千重辦斥釋 
　　道批○宓崇煥禀批　此案本年七月間據該職商來禀於世業宓大昌烟號外又在杭省扇子巷添設宓家昌烟廠以上海南京路中市爲總發行所誠恐奸僞隱戤請給示諭禁分飭保護等情當經給示並分行上海縣會審公廨一體出示保護在案茲又以世業宓大昌烟號公立禁約無論同姓異姓冐牌必究如有繼述先業不得連用宓大昌三字禀乞存案前來候再分行縣廨知照可也隔升王興禀批　查李燧生即李賢燧逃匿日本經本道詳奉南洋大臣咨詰出使大臣飭據派駐神户領事查復李賢燧確在該處惟中日條約向無中國人犯或負債逃往日本國境内交犯專條無從辦理希將原案錄送查考等因現經錄案呈送南洋大臣核辦矣着即知照　陳桂氏禀批　此案前據縣勘報即經批飭催廨將兇犯馬和尙送縣訊辦在案所稱江淮仁爲此案正兇是否屬實仰上海縣查催刻日併解到縣訊明確情錄供詳辦毋稍寛延切切　盛祖遠葉松濤禀批　此案公所可樂軒公地前議由西成小學堂貼償顧盛葉三姓歷年修費地歸學堂管業當經批縣將學堂所繳費洋暫存俟議妥再行給領在案茲據呈西成學堂聯員唐伯颺勸令該生等年助學費洋六十元加訂三姓輪管合同將地租與三益公司造屋由堂及學董沈希椿居中列各到場筌押唐見地租較增遽生覬覦等情並抄合同草約呈閱前來仰上海縣立即吊驗合同是否已有唐沈劉名筌字秉公妥議復奪勿任纏訟原禀抄枮一併抄發 
[南市]  
　　成衣匠私賣燈吃○余十八號巡士查知萃豐弄三十三號門牌成衣匠徐基培家有違禁私開烟館之事報明警務處派同一級巡長往查　徐反抗留難毀及巡長之雨衣一案昨由陳裁判提訊徐供小的素患心痛之疾聞吃鴉片可療是以捐領烟照四張除自佩吸食外如客司胞弟及友人王芝靜等俱在其内詰之王供向爲南貨店生涯小的有烟癮常在徐處開燈吸煙三分給洋一角是日正欲過癮甫經進内突來巡警查拿致被一併解案官謂徐曰有王証明爾之私賣燈吃已非一日尙圖狡賴乎値此煙禁森嚴豈容違犯致碍禁煙進行法無可貸徐始供認初犯求施恩典命罰洋一百元王私吸亦有不合罰洋十元一併充作禁煙分所查騐經費起出煙具四副當堂銷燬 
　　賣妻錢被人騙去○南翔人莫寳生咋扭南市求新機器廠内髹工（即其妻兄）何忠鄉至南區控稱小的之妻何氏向在母家寄居嗣被何乘𨻶誘賣洋一百元由胞兄交來� 
洋八十元當時將洋五十元奇存何處並隨何學習漆匠事後取過洋十元尙餘四十元欲向取回應用竟遭覆阻求請追究移經裁判所請訊經陳裁判提訊時何供胞妹適莫門以來從幼過門童養迨至何時成親何時資去均不細知後於船上遇見胞妹述及被賣始行知悉旋經莫兄將身價洋寄存小的處並託照顧爲莫習業官以察核兩造供詞顯有不實不盡姑判何交保將洋四十元繳案飭莫邀同乃兄來案候訊 
　　是否棧客所竊○滬南龍德橋南堍承茂笋干行夥方迪生前晚因臥室内被人竊去衣箱内衣包布疋等物察無形迹旋以後面萃豐弄龍興客棧内寓客何福成所居之房間與該行後窗相對事屬可疑即至該棧查看果見衣箱一只的是原贓細查箱内早已空空當即報告裁判所派探將何與棧主沈瑞齋之弟沈兆祖并空箱一併解由湯裁判研訊沈供棧務由胞兄經管小的實出不知餘語含糊訊之何供皖人小的房間内共有四人同住其餘之人均已他去詰其竊物一節堅不承認官以衣箱非隨身可携事關夥竊命一併拘留昨又傳到棧主沈瑞發質訊供該棧向人租開甫及一月查何客係由陳松林偕同來棧借寓惟悉陳係歹人小的素不善書故未將名姓註入循環簿尙求明鑒判何還押候究着沈交的保限令緝獲在逃之陳松林等交案質訊嚴究起出之空箱存候核示 
　　恃蠻傷孕婦○花衣街某襪店主奚春山之妻錢氏因小孩起釁與鄰居全順生細故口角向論反被王動蠻毆辱致氏不敵損傷腹孕痛極踣地奚遂扭控裁判所請究奉飭先將錢氏送上海醫院醫治旋經湯裁判研訊之下以王不應恃蠻毆人判先戒責一百下留候察核該氏傷勢若何再行擬斷 
[閘北]  
　　續獲盜犯○四路一區緝獲案犯夏大顧三等一干人迭次訊供爾記前報前日復由三路分局解來方開菊孫瑞雲及牽涉三路三區巡警陶占榮三名奉蕭區長諭飭一併收押候訊 
　　姦拐收押候訊○婦人胡吳氏偕子胡嚴 
 
 

Page 20

 
 
揚胡殿成投四路二區控徐步才姦拐伊女小興見昨由二區移送分局蕭　長諭令收押候訊核辦 
　　又是姦拐○錢全福投四路二區控俞正發姦拐其妻王氏請爲究追昨經該區移送分局奉蕭區長諭暫押候訊 
　　查探起火情形○昨日上午十二時北川虹路順徴里三弄第三家某姓家起火延燒左右鄰居共計樓房九幢幸由消防隊到塲救熄蕭區髭以該處居户保險者多特飭長警等查明起火情形再行核奪 
[英租界]  
　　串賣小孩○粤人梁南炳控海州人王金章與鄭唐氏串賣五歲男孩小喜子復又領回圖呑身價洋五十三元一案昨由捕房將長興小客棧主顧阿六並王妻馬氏併傳到廨訊明奉判鄭唐氏押女所三月顧無干開釋王夫婦與孩併送上海縣轉送回籍 
　　串攫金表○匪人王德勝石祥如因在斐倫路串攫西人金表現洋由探將二人獲解公堂訊供收押在案昨奉中西官復訊明白判王押西牢半年期滿逐出租界石押三月分别示儆 
　　假銀票出糖○英商太古公司控新閘大順公南貨店夥陳金生將承大莊假銀票出糖三古包一案昨由捕房將見証傅綉倫范玉生併傳到案請訊中西官以已爲時過午不及研訊諭將陳仍交法包探帶回定于今晨開特别公堂會訊 
　　盜子有人收留○夥刦常熟縣南門外時家書家衣飾鉅贓之盜匪楊銀泉業已由廨訊解常熟縣偦案訊辦其子楊長根楊才寳奉飭暫留公廨候核在案昨由其叔楊阿寳投求給領中西官准將兩孩併交楊領回代爲撫養 
　　支單公然掉銀○潘澄波控掮客粤人阮國英（即阮鏡麟）騙銀四千二百二十兩等情昨由捕房將阮提解公堂請究原告代表哈華托律師上堂譯稱被告將支單掉換現銀約二天歸還逾期不還實係欺騙因此控告現有人理勸約二星期調處妥當應請堂上准被告交保等語中西官得供准阮交保候示 
　　車寓私押車夫○美捕房控黃包車公司内之蔡金生將車夫徐金恆鍾古九私押等情昨由捕房將蔡拘解公堂訊實判蔡押一月示儆 
　　居户私售燈吃○三馬路四十一號居户戴星記因私售燈吃違章被捕房查獲昨解公堂訊明奉判罰洋二十元充公如無力繳洋着改押三禮拜烟具銷燬 
　　鏹水飛洒婦人頭○北京路鴻興里陸姓已歇包車夫陳阿二將鏹水澆陸姓傭婦韋陳氏身上受傷一案詳情已紀前報昨由捕房將陳與氏併解公堂請究先由韋陳氏供稱與阿二同在陸姓家爲傭阿二屢誘婦人出外借小房不允嗣因買米舞弊被主母辭歇伊疑婦人唆使竟將鏹水澆於婦人頭内當貯受傷倒地業已醫愈求究訊之陳阿二供詞狡賴王襄讞會商英翰副領事以陳不法已極着押西牢二年期滿逐出租界 
[美租界]  
　　小孩來歷不明○陳寳生昨在天潼路帶一不明來歷之五歲男孩名金德由探查見拘押候查 
　　西牢病斃一犯○昨日西牢内病斃押犯方肅利一名管獄西員報知捕房飭傳地保前往收殮 
　　洋東不給工資○陳扣子昨報捕房云在南潯路四十三號西人處爲侍者被洋東無端歇退向索工資恃蠻不給等情捕頭命陳投該管領事署控追 
　　售賣腐孄水菓○陳阿四租賃西華得路四百廿八號房屋售賣腐爛水菓昨被衛生局西人查見候請公廨傳訊 
　　蓋草屋未領執照○鄧脫路朱阿大蓋造草屋未領執照被捕查見諭令停工赴局補領違干拘辦 
　　設賭攤誘人聚賭○陳阿華張阿六許阿德三人在狄思威路擺設賭攤誘人聚賭被捕查獲一併解押候辦 
[法租界]  
　　欠得否○陳遠吉結欠趙士昌經手往來蓆子洋一案經公堂訊判邀集人証再訊在案茲又復訊陳堅稱祇欠洋四十多元並無八十餘元之多聶司馬商之白副領事判拆還洋五十元完案 
　　拐得否○俞金生控趙蔣氏誘拐伊妻顧愛貞出外藏匿某西人住宅細崽陳均寳處一案經公堂將愛貞獲案復訊判與趙蔣氏一併押候補提陳寳均再訊在案茲捕房又將陳拘案請訊供愛貞是趙嫗領來價賣因無人主賣立據故未成議聶司馬謂既未成議爲何留住在内咎亦難辭判蔣式押一年均寳押七天愛貞押候生父來案具領 
　　小逗遛捕房七天○龍阿時前日在某浴堂内洗浴任意躺臥不去値堂人林阿根促之使去彼即躍起行兇致体稍受微傷報由巡捕解廨請究林亦投訴前情中西官訊明屬寳判龍押捕房七天以儆兇橫 
　　小竸爭淹留兩月○曹田初前與葉世壞合包某學校伙食時被欠去洋一百二十元向索不還控經公堂訊判交保料理迄已在押兩月無人具保昨又將解訊判還押令曹下期將帳交案查明核斷 
[海上閒談（鈍根）]  
　　軋姘頭。私事也。犯罪之行爲也。然在上海灘上人觀之。固分所應爲之事。無足怪者。富家大族。以軋姘頭爲陶情作樂所必需。苦工賤役。尤以軋姘頭比正經夫妻而無别。有剃頭匠顧某者。因其姘婦曹孫氏潛逃。獲送縣署。請官究辦。大令訊據氏供。阜寗人。十四歲來滬。本夫不通音信。遂與顧姘。已六年。代生一子。今因顧窮求去。大令於是重斥男女之無。恥而仍命顧將氏領回。不准虐待云。然則大令者。已默認軋姘頭爲正經夫妻之一種矣。 
　　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[嫦娥邀羣仙賞桂啟（愛）]  
　　蓋聞佳景莫妙於春桃。而秋桂尤饒淸興。怡情最宜於水閣。而月殿更愜幽懐。是以月朗中秋。明皇親游於月殿。月明長夜羿妻竊奔於月宮。良由碧海靑天。共淸光兮一色。蟾宮桂窟合秋氣而同淸固宜對月開樽。同咏霓裳之曲。賞秋覔句。分飄雲路之香。茲鄙人與諸上仙夙思良辰。共聯雅會。或寳劍換酒。呂洞賓本風雅神仙。或鼓板騎驢。張果老亦淸狂儔侶。吹遏雲之笛。韓湘子正在靑年。肩出水之蓮。荷仙姑生成麗質。不捐秋扇。漢鍾離笑逐顏開。欲墜烏紗。曹國舅左顧右盻。葫蘆載酒。鐵拐李蹺脚同來。筐盒承花。藍釆和舉手作賀。念流光如水。莫敎辜負良。宵仙友如雲。豈忍錯過好景用是廣迓雲軿。洞開月窟。陳以瓊液。佐以蟠桃。所冀羣仙畢至。共此賞音。敢憑一介馳招。毌相遐棄。停琴延佇。須知我本多情。舉杯相邀。定卜客來不速。此啟。 
[讀留學生傳仿讀孟嘗君傳（愛）]  
　　世皆稱留學生能救國。國以故仰之而思得其力。以儕於英法之强。嗟乎。留學生特賭徒狎客之雄耳。豈得以言救國。不然。以彼之學。得一官焉。宜可以奮發而爲雄。尙爲賭徒。狎客之事。哉賭徒狎客之厠其列。此國之所以。難救也。 
[時事新灘吳下土音（緊）（追）]  
　　希奇希奇眞希奇歐。羅巴洲出仔一椿大事體。呌啥一個意大利。搭之一個土耳其。兩個國度忽然勿和氣。（過門）到底爲之啥事體。（過門）只爲非洲北面一塊大地皮。名字實在眞希奇。啥格呌的黎波利。講到該塊大地皮。三百年前本是羅馬地。後來撥勒土耳其國奪之去。直到如今大家曉得是土耳其格殖民地。（過門）故歇該格意大利。有人勒篤該搭做生意。（過門）倒說土耳其格人。實在勿情理。看輕意大利。虐待意大利。直梗落。該回一定要出出。氣（過門）上禮拜忽然拿之戰書送得去。急得土王。無主意。單望各國出來。勸勸意大利。羅裡曉得一個才勿去。（過門）唔篤大家想想看。該椿事體。意大利到底阿情理來勿情理。（過門）吃著該格土耳其。雖然新近變政體。巡洋戰。艦到底還才弗及意大利。海陸軍數雖然多。總還有點軟疲疲。實梗落。意大利密地裡向敢送戰書去。（過門）故歇世界浪還講啥公理。力氣大。頂便宜。若然一個國度勿强盛。别個國度就要欺瞞裡。硬奪政權暗奪地。唔篤想想氣勿氣。（過門）還有一種賣國賊。只管自家銅錢袋勒肚兜裡。管啥百姓死勿死。拿之國家送出去。該種人將來死下去。終要抽裡格筋來剝裡。格皮。 
海外奇談 
[空中結婚之相殺（掩耳）]  
　　西七月廿九號。奥國魯緬尼地方巡士。行至田野。見有輕氣球。一繩下垂。作欲墜之勢。乃拽其繩而下之。則有少年男女兩人。死於球中。女傷爲刀刺男傷則砲轟也。球上亦有裂痕似刀劃者。見者莫不稱異。頃查明此女名搿利司。係陸軍貴官之女。年僅十有九歲。向在敦特霖學堂肄業。此男子名哈騰。係某大資本家之子。年二十本歲。華而密司學堂畢業生也。並聞哈騰素極鍾情於搿利可。早向搿利司求婚。搿利司亦甚合意。特約是日乘輕氣球。結婚於空際。今忽相殺。人咸莫測其故。或疑其論婚不諧。哈騰乃乘間殺搿利司。而又自殺以殉此說殆爲近之。 
[新發明之水鞋]  
　　德國製造家漢卡兒氏。近日又自製水鞋一雙。於西八月廿四號在密納克附近之史推思白湖面上行走。歷時一句半鐘。計行三英里之遙。據漢氏自謂是日非風浪甚惡者。尙可多行若千里。鞋式爲長圓形以銅絲及帆布組織而成。 
瞎費心思 
[古今巧對（續）（瞻）（盧）]  
　　上元縣裏看上元燈。　端午門前賜端午粽。電掣雲端。火熖拽開金絡索。　月沈海底。碧波湧出水晶球。 
　　哀王孫進食。豈望報乎。　爲長者折枝。非不能也。 
　　冰凍酒一二三點。　丁香花百千萬頭。新月帶星。銀彈弓加金彈子。　長虹貫日。繡球縧繫錦球兒。 
　　嫂嫂拾柴呼叔束。　弟弟提桶呌哥篐。紅荷花。白荷花。荷花何好。　黑椹子。赤椹子。椹子甚甜。 
 
 

Page 27

 
 
鉏麑觸槐。甘作木邊之鬼。　豫讓呑炭。纔爲山下之灰。　 
　　馬足踏開岸上沙。風來復合。　櫓梢撥破江心月。水定還圓。 
[上海地名對（眞耶）]  
　　石埧岸。　萬壽宮。　摸奶弄。　黃浦灘。泥城橋。　三多里。　穿心街。　吳淞江。爛沉渡。　城隍廟。　梅溪弄。塌水橋。　館驛橋。　菜市街。 
[官塲之獸行（頑民）]  
　　蟻聚　雀噪　鷺序　鴛班　魚貫。（以上入門節次）獸蹲　蛙坐　鴨聽　狐疑。（以上見面節次）猴捧　蟹行　鵠立　鳥散。（以上告退節次）虎坐　狼餐　牛眠鷄姦。（以上歸衙節次）　 
心直口快 
[中秋十忙（葆齡）]  
　　店夥收帳忙。　大姐跑街忙。　荷花大少避債忙。　娘姨送節盤忙。學堂放假忙。　學生遊玩忙。滑頭店家放火忙。　救火會員救火忙。　稻香村買月餅忙。　香店做香斗忙。 
[嗚呼今日之新黨（愛）]  
　　首草冠而足革履。食番菜而宿娼妓。語也斯而字愛皮。此今日新黨之形神也。 
　　紀歲月而不君。食俸祿而不臣。居土地而不民。此今日新黨之志氣也。 
　　握手鎗而擊督撫。懷炸彈而發鐵路。斥專制而詆政府。此今日新黨之行事也。 
　　嗚呼。凡事於已是而後可言人之非是。於已能爲而後可斥人之不爲。於已能任天下之重。而後可疵人不能任天下之重。今日之舊黨。固腐敗之極。而自命能再造河山之維新黨。亦技止此耳。又烏足以言改革哉。解者曰。新黨非無能爲。奈權不屬耳。余曰。其才未能奪權。又豈能任事耶。 
戲詠（朽木） 
[戲詠京劇廿四絕（三續）]  
　　儼然擁抱效齊入。到底難沾雨露均。六子雖。公猶有弊。此中排解仗高鄰。（雙奪頭彩） 
　　頻年社鼠害人多。井底寃沉小宋哥。一旦案中情敗露。昏庸邑令愧如何。（法門寺） 
　　星河耿。耿月三更。百尺樓高一望平。雁斷衡陽音信杳幾曾割棄念兒情。（望兒樓） 
　　六寸膚圓不染塵。吳歌高唱調時新。何來抱布虞山。客也會推舟學榜人。（蕩湖船） 
[戲攷吳下健兒]  
　　轅門斬子。一名白虎堂。楊六郎之子宗保。經穆柯寨。被穆桂英所擒。逼其成親。宗保不得已允之。六郎聞之。怒髮衝冠。以其私自成親。目無君父也。宗保回營。六郎升坐白虎堂。使焦贊孟良。縛宗保於轅門外。欲斬之。焦孟代宗保懇求。被六郎大加申斥。焦孟請太君說情。六郎出帳。訴說宗保種種不肖。有玷家國。亦不允太君之請。後八賢王趙德方聞信。馳至白虎堂解勸。力救宗保。語言衝突。六郎怒其無禮。有犯軍律。命焦孟斬去其坐騎之蹄。以警之。八賢王喪氣而回。適桂英至跪於帳前訴說。願諧秦晉。非出宗保之意。懇求釋放。不允則婚姻變爲仇。敵行將無禮矣。六郎素聞桂英威名。不得已從之。美滿姻緣。深資臂助。誠楊家之幸福也。此劇唱做冗長。頗覺費力。劉鴻聲力厚聲雄。無一句放。鬆處。足見名下無虚。毛仲琪聲細如蠅。而乃東施效顰。屢演是劇。多見其不知量也。 
小說 
[俠情小說鐵丐（六）（續）（鈍根）]  
　　鐵丐忙跪下道。小子受你老人家的厚恩。又有妻子在這裡。那裡肯逃走。實在有事。多則兩個月。就回來的。老兒也就點頭應。允鐵丐便拜别了出來。紅犵狫直送到山下。纔回却說鐵丐。心中有事。一路上也不觀看風景。怱怱直奔河南而來。不一日到了。嵩山少林寺。先在外邊問了一個小沙彌。痂道人住在那裡。小沙彌把手指着寺後。道在紫霞洞。鐵丐便。繞到。寺後來。瞧見一個道人。相貎淸奇。却是渾身瘡疤。蹲在達摩壁下。晒着太陽捉蝨。鐵丐心中暗忖。這就是痂道人了麽。便跑到他面前。雙膝跪下。懐裡。掏出書來。呈上道人接。了瞧也不瞧。只望嘴裡一送。早咽下肚裡去了。鐵丐呆。呆的跕在一旁。道人也不去理他。自己。只管捉蝨。鐵丐又不敢走開。又不敢。多問直跕至天黑。道人纔對鐵丐說。道你來罷。說着在前頭先走。鐵丐便跟進了紫霞洞。道人自己先躺在地下。呼呼睡去了。鐵丐望着他心裡暗想。這道人好。奇怪又不。吃東西。又不打坐。又不說甚麽樣回覆。敎師。納悶了一回。只得也在地下睡了。不知何故。一睡便着。不多一會。覺得。道人來。扯他的肐膊道。起來。起來。鐵丐不由自主。就跟了出來。只見月光。照着四面亂山。石角上。發出回光。像銀子一般。好一個淸凈世界。走了一回。忽然眼前一閃。另換一。個世界。只見曲曲的小河。疎疎的樹林。白玉般。的橋。梁配着。朱紅漆的欄杆。走過了橋。迎面一座梵王宮。高得直到。半天。裡金光照耀眼目。淸凉。鐵丐見了大樂。回轉頭來。想要問道人這是甚麽。地方。却見。道人已穿着。紫袍金冠。威風凛凛。不是剛纔那種砢磣模樣了。鐵丐狠爲詫異。便不再問。跟着道人。上了大雄寶殿。只見琉璃燈下。坐着一位胡僧。虬髯繞。頰兩耳。垂肩閉着眼睛。鼻息微微。原來正在入定。道人上前。稽首參見了。恭恭敬敬的。侍立着。鐵丐便也站在下面却。不住的。四面張望。心中。納罕。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
