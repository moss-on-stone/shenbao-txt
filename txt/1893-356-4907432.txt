# 1893 - 356 - 4907432

 

Page 1

 
 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇開軼事彚爲一編覩新奇於平淡之中寓褒貶於語言之表有功名敎可佐清談以視别種裨官或失之蕪穢或失之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角賜顧者請至各書坊及三馬路申昌書畫室購取可也此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○臨證旨南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[書本報博聞書院紀事後]  
　　書院之事余亦論之屢矣總之辦理認眞則設一書院自得一書院之益辦理苟不認眞則有名無實何必多此一舉况國家本有各府州縣學宫之設立教諭訓導之官教諭者所以教諭士民者也訓導者所以訓導士民者也倘教諭訓導各官皆能顧名思義認眞教諭認眞訓導又何必再設書院另聘山長故吾以爲書院之多設實教官之羞也因教官不能認眞設教而特設書院特聘山長以爲培育人才起見則必遠勝於教官之教而後可且書院山長有束修之奉坐擁皋比其體頗爲尊嚴不若教官之屈於下位隠於冷署一歲俸銀養一身尙且不足歲科兩考所收蟄敬亦有高下之不同高者固覺豐收下者殊爲歉薄約計教官之所獲截長補短益寡裒多合而算之僅僅足以敷仰事俯畜之資以視書院山長則大異矣山長往往不止一處掌教多有兼掌數處書院之教果係專門名家行隆望重學者仰之若泰山北斗則諸侯爭聘多士競奔亦屬無怪其然而乃近今以來竟有極意鑽營謀作山長者而且得寸則寸得尺則尺不足則又顧而之他若此者其人其品欲其爲多士之騐式正不知其意何居其以是爲嘉惠士林乎其以是爲敗壞士習乎夫如是則書院之設山長之請何爲也哉是亦不可以已乎然而此説也專指中國各處之書院而言兼習西文者不與焉近來風氣日開西學日盛通商交涉非熟諳西語西文者不爲功製造格致非精究西法者不爲用於是都門有同文館上海有廣方言館天津有水師武備等學堂福州有船政前後學堂此皆由國家設立猶之各府州縣之教官也他如上海之格致書院與夫各處所設之義塾書館皆所以爲中國造就人才大都與各處書院相彷彿而其大要則全在乎認眞乃吾聞厦門博聞書院之事而不禁感慨係之焉博聞書院創於同治十有三年秋經德領事卜德樂君與金陵徐心　明府厦紳葉清渠觀察會議建設由中西各行鋪捐貲租賃卅六崎頂西醫院房屋攺作書院購置泰西天文地理輿圖算學化學醫學格致繙譯漢文各書並購各埠日報仿上海格致書院條規任聽紳商干民進院閲看俾廣見聞是誠喜惠士林之美舉也旣而慮經費不足不能行久商請道憲於税厘局罰欵項下按月提助洋八元閩海常税關公欵内每月助洋二元厦防分府亦每月捐洋二元並院内餘欵若干作爲購報經費書院房金及院丁辛工院内茶水等項核計年終再有餘欵則添置中西各種書籍圖畫漸事擴充迨光緒十年卜君升任赴朝鮮卽將書院事宜并存項帳目交於洋關税務司柏卓安君管理柏君調任他埠又移交後任税司許妥瑪君自此以後書院事宜皆由税司蟬聯管理現署税司賈致格君以書院經費出自華官捐募而西人受其名又攬其權殊覺有愧且近年來風氣日開書院看報者日多一日院屋狹窄不能容卅六崎頂又距内地大街甚遠擬將書院遷至内街但苦於一時無合宜之屋地方官又案續勞形無暇經管請海關委員代覓委員亦漠然置之至十月廿三日爲讓屋之期正在爲難前數日忽接粤東電音知卜領事自戕出缺於是毅然將書院中書籍圖畫一切器甲搬存洋關棧房待異日覓得房屋再行陳設然一經收起恐遷延日久必至坐忘二十餘年之苦心勢必隳諸一旦殊爲可惜或者西人行事不若華官之虎頭蛇尾則書院尙有蹶而復振之望而欵旣捐自華官則華官又安得坐視而不爲之計差乎吾觀於博聞書院之事而歎中國之凡創書院者莫不勤始怠終千篇一律可勝慨哉 
[雪電三誌]  
　　本館昨接西安來電云西安於十七日得雪二寸又候馬來電云得雪八分又濟南來電云省城自十九日起大雪一畫夜積厚五寸此皆來歲豐年之兆也故喜而識之 
[松郡試事]  
　　江蘇學憲溥大宗師十六日考試松屬生員經古業於十九下午四點鐘評定甲乙將案發出兹將錄或諸生姓名列左古學正取四名顧薰府學錢同壽府學張維南匯許毓齡婁縣次取十名李鴻膏上海潘炳辰府學顧德棻府學夏顯張華亭汪桂馨奉賢錢鍾麒華亭李宗鄰上海唐遇良府學何六修奉賢顧之樂府學○經學正取一名于鬯南匯次取四名胡常惪婁學王家霖靑浦李光祖華亭張家鎭靑浦○史學正取二名沈嘉樹金山葉秉常金山次取二名朱孔文上海潘寳瑛靑浦○算學正取一名朱念椿華亭○十九日考試金山上海南匯靑浦四學生員今將題目附錄於後金旣竭吾才上旣竭目力焉南旣竭耳力焉靑旣竭心思焉通塲詩賦得仁義大捷徑得仁字五言六韵策問未詳 
[漢陽試事]  
　　學憲考試文童向例申刻交卷不准繼燭違者不閲如有擾亂塲規者重則驅逐出外輕亦罰跪戒責今湖北孔少霑學憲愛才若渴獨尙寛和據訪事人函述學憲近試漢陽府五屬頭題發下時鐘鳴八下雖較前憲略遲晷刻然不限時刻並准繼燭夜間凈塲早則亥末遲則丑初凡能爲馬工而不能爲枚速者多極口頌之間有初次觀塲未諳規矩與年老文童偶不經心以至踰閑失檢者學憲必諄諄戒諭並不稍示威嚴待士之寛爲歴憲所未有濟濟者無不歌恩頌德十五日接試黄陂縣二題甫下文壇健將正在握管搆思忽東邊號内有考生大聲呼曰夏花濃病矣夏花濃病矣時夏子坐在西邊號内聞聲趨至見其父已目瞪口呆不省人事知患中風卽禀請學憲核示時通塲祗有數人交卷學憲卽命開門放牌飭役帮同將夏送出龍門聞夏至寓所卽行氣絶云 
 
 

Page 2

 
 
[府試照登]  
　　九江府邵傅巖太守考試德化彭澤二邑文童正案於十四日發貼所取前十名照錄左方德化張世疇羅嗣藻萬松森史祖炤勞金渠伍鳳林李家鴻李忠明徐儒佺趙繪彭澤高見龍劉御龍丁兆藜程鴻逵劉盛麟王磬朱繼潛周家榖朱忠玉柯夢堯憲示定於十六日初覆十五日考試瑞昌德安湖口三縣文童瑞昌首題今夫地一撮土之多及其廣厚載華嶽德安首題今夫山一卷名之多及其廣大草木湖口首題今夫水一勺之多及其不測黿鼉通塲次題君子用其一通塲詩題天開法度濟江山得山字是日拿獲穴墻傳遞槍手胡澤富一名向在貢院後種菜者交德化縣笞責二百板枷號示衆 
[豫章客語]  
　　江省自前月十八十九日兩次火警本月初六日又兩火初七日又火迭登報章兹撫憲德曉峯中丞出有簡明告示曰天乾物燥小心火燭遍貼街衢見者力謂觸目驚心懲前毖後或可免祝融肆虐矣不料十二日初更廣外西瓜洮某酒棧遺火茅柴又遭回祿各洋龍聞警之下風馳電擊而來無如棧中堆存高梁頗多愈燒愈熾火星遥射火點横飛烈烈轟轟勢難嚮邇幸棧内高墻堅固祝融氏雖興高采烈不能越雷池一步是夜封家姨又匿变韜聲不肯助桀爲虐故舍南舍北均未殃及池魚卽相連酒鋪亦保無恙可謂幸矣惟此棧前年失愼焚燬甚多今甫閲兩星霜復遭此刼不知能否再張旂鼓也富火熾時南昌縣錢俊卿明府首先馳至委員亦皆步行到塲分投彈壓糧道鄧蓮裳觀察相隔較遠飛騎而來督率洋龍力行灌救迨火勢已衰分查總查左營城守營撫轅親兵與道憲等率領各洋龍先行馳回錢明府仍飭本衙洋龍竭力澆濫直至火滅烟消始查拿起火人犯乘輿回署盡心民事明府有焉又萬載驟劉氏宗祠於初三日亦遭火刼上下三椽均被焚燬祠中栗主亦付一炬祠中向有棧房堆存棉花等物約值數千金亦遭波及焚燬無存起火之由聞係有人在棧中畫自來火隨手抛擲墮入洋油箱内旁有洋油百餘箱一經燃著遂等燎原云○江西瑞州府江太守毓昌捐廉萬金創興蠶桑之利前經列報兹聞太守於上月輕裝减從自備資斧巡視各屬桑樹某日至某處見公桑培植得法葉大逾掌欣然色喜慰勞有加私桑亦多可觀間有種植失宜者必諄諄諭勉沿途留心察訪有賭博烟館必加懲究某紳士禀稱某棍强開烟館太守卽飭拿獲重笞勒閉某巡司禀稱某棍强開賭廠太守亦飭拿獲送縣按律懲辦其餘安分烟館飭公正户族保結不許容留匪類窩贓竊賊無户族保結者勒令閉歇偶有袁州土娼流入瑞州府城太守訪知卽飭驅逐出境或有爭訟控訴大則飭縣斷結小則就地親訊人指桑樹爲召伯甘棠焉○八月間高安縣浮橋被水衝失前經列報兹查十月某日已經修復履道坦坦民無病澤行者便之○江省自八月下旬而後久晴不兩至十一月初十日雖小雨廉繊而檐溜未零遽行告止東阡西陌望澤孔殷幸氣候頗寒不似前之燥暖民間疾病庶司少乎 
[汽船失事]  
　　日本消息云新瀉地方自本月上旬以來海面風波險惡凡往來汽船皆不敢展輪旅客及貨物皆形遲滯至十五號風勢漸息於是各船攬載人貨是日午前十一點鐘解纜出口第五號船滿載貨客向直江津進發第七號船計有搭客八十餘名并郵寄物件内有第四國銀行洋銀萬三千元向佐渡進發又第一號船載客四十名及郵寄貨物前去突遇狂風猛雨浪如山立第五號船一時不知去向第七號則擱在水户淺瀨波濤洶浪勢將沈没雖有伊藤革放船往救卒以風急波翻卒難駛近卽他汽船亦不能施救第一號船幸經救出後悉第五號漂至粟生島三船同時遭難越佐汽船會社何其不幸耶 
[易置議員]  
　　日本衆議院議長星亨因拂議員之意上奏内廷照例議罰又以此人終不能勝任遂除其名驅逐出院本月十五號議定以原任副議長楠本君正隆爲正議長以補星亨之缺楠本君於是日履任候補副議長應選者有三人尙未定奪十七號午後三點鐘東京日本橋區藤田藤一郎高橋芳兵衛牧田清左衛門三人糾集同志人設宴於芳町百尺樓以賀　本君升任之喜并具各種綢縀用大車載至樓中以贈之又有友人二橋元長等招宴於新橋花月樓暢談時事之餘式歌且舞藉以侑觴楠本君於是樂甚 
[女子多才]  
　　日本女子本有興風會凡名列會中者將女了有益之事彚刊一册頒行國中今改名興　月報每月出一次所謂興風者蓋移風易俗之謂也由閨秀中之傑出者主其事繊繊女手下筆風生頗有切中時弊之語説者謂　本女子不知樹立流於卑污者久矣今得此興風月報使婦女之知書識字者得以有所考鏡卽不知字義之人亦可聽同儕之講解爲之濳移默化其裨益於由幗者誠非淺　也西國報館執筆率以女子爲之而在日本則僅見特表而出之 
[巡視學校]  
　　日本宫内省傳旨十九號午前九點鐘三十分日皇行幸海軍學校十五號頒旨由正門出馬塲先門過御掘端原軍法會議所之角有樂　之斜出敷寄屋橋之左經右側彌左衞門町左側敷寄屋町渡出雲橋右遞信省表門前沿河岸過延遼館前渡尾張橋自左順至該學校 
[節省經費]  
　　本年二月十號日皇下詔國中節省經費國民恊會中奉詔後查製造軍艦費每歲賜金三十萬尙有六年未滿該會中人議得此際兵力已定國帑未充受此賜金問心有愧宜乘此際將此項金元歸奉於上復於十五號衆議院散會後由會中人之當議員者集會協議議畢具詞上奏 
[請弛刀禁]  
　　日本自明治九年頒廢刀之令除軍人警吏外平日均不准佩刀凡藏有寳刀名劍者爲圖　起見相率售於外人流傳海外不可勝計今聞美濃大垣地方有每田喜三郎等六人倡首聯名上書請弛此禁未知政府允准否耳 
[鹿資]  
　　澎湖總鎭自吳瑞生軍門丁艱開缺後奉旨以張軍門其光補授繼軍門又奉命調補浙江温州總鎭而以前任温州鎭之周靜山軍門振邦調補澎湖總鎭彼此展轉交接周軍門始於月之初六日乘輪抵臺謁見邵大中丞抵談良久會商臺地海防各事極形融洽逾時辭出拜會唐薇卿方伯及林時甫星使以下始返行轅翌日中丞等官均命輿前往答拜聞憲旌在郡小作勾留　擬乘坐飛捷　輪赴澎抵任○揑造保奬知府官階之前發福建差遣知府何隆簡係奉旨拿問欽犯前由廣東來臺爲淡水縣翁子文司馬密拘收禁禀經苟大中丞派委候補知縣謝　泉大令押解入都交由刑部歸案訊辦日昨謝大令已由申乘坐斯美快輪回臺銷差禀見撫藩兩憲均以大令王事賢勞來往跋涉極形慰　聞者艷之○城内考棚東首向設官　總局平日診視各營勇丁及貧民有病之家活人無算向係陳大令懋元爲總辦月之初旬奉到邵大中丞檄飭以大令學優品粹調辦撫轅文案差而以前辦文案之谷君聞犀接辦官醫局務兩君奉檄後均已禀知到差矣○東門外定海右營前爲方佐　游戎管帶十月下旬邵大中丞飭令游戎仍回撫署巡捕原差兼管撫標衞隊商以邢鶴田愶戎長者接管定海右營協戎前在彰化統領定海後右等營請假返籍修墓月前回臺奉委是差抵營後意在整頓操防飭勇將營外一帶荒地畚鍾齊施將在彰時教習勇丁十三槍兵法依前操練兵可百年不用不可一日無備協戎得其旨矣○商務局所隷斯美駕時兩輪船來往厦門上海等處商民　便今　兩船年久失修經總辦蔣丹如觀察禀准邵大中丞飭分别開往上海修理聞　時於前次由臺赴厦時已繞道至滬斯美則尙未有行期意須俟駕時工竣回臺方能續往興修也○臺北文廟告成春秋兩季上丁釋菜例需舞佾生若干名備襄盛典業由各學招募年幼子弟選充一時赴學報名者已有二三百人之多聞須定期考試以文理之優劣爲去衣之權衡并邵大中丞遴委候補知縣一員以充文廟教習云○大峲崁三角湧夔 
 
 

Page 3

 
 
溪等處地近内山向設撫墾分局現擬一律裁撤所有隘勇數營亦奉憲諭酌量裁减由地方公舉隘自墾户分　配丁駐紥卽爲隘丁由官酌給口糧並經該處隘首某甲開列章程數條禀請中丞核奪中丞以事尙可行已批由善後局核議具復矣○前者雲林縣知縣李蔚三大令　奉憲檄飭回臺北府經歴本任大令已將雲邑一切公務交代清楚遵陸返郡赴各憲轅禀到○已故福建陸路提督孫庚堂軍門開華前在臺北統兵有年文武各員多有出其部下者噩電傳來凡昔日與軍門有同袍同澤之誼者缅溯遺風莫不同聲一哭營務處提調朱幼懋太守上洋與軍門同隷湖南交情素篤月之初七日躬赴撫藩兩轅禀明乘輪前往泉州弔唁素車白馬號哭而來靈而有知當可無憾○基隆官醫委員翟君璧仙素精歧黄供差年餘軍民仰賴近以游倦思歸具禀藩憲瀝情請假唐薇卿方伯俯如所請批飭善後局查照向章酌給薪水若干以示體恤至所遺一差另委何員接辦刻尙未見明文也 
[偷兒急智]  
　　金陵門西某姓家道殷實而男丁寥寥一夜偷兒入室席捲所有啓扉欲遁誤將洋燈觸翻轟然作響其時僕已睡醒微聞脚步聲疑係鬼物爲崇不敢仰視及燈翻後躍然而起見窓紙已明一人扃負巨包匆匆閃避僕大呼有賊幸是和衣不臥略加結束持械亟追相去僅十餘武偷兒遺衣一襲曰還　家物僕俯拾之則偷兒去遠矣少頃又將追及復遺首飾數事曰勿窮追再還爾家金器迨僕逐什檢收一仰首已不見蹤迹蓋此地係三叉路不知向東向西而黄鵠竟從此逝矣嘆息而返細檢失物約值二三百元所取回者僅值十元耳諺元賊有賊智如此賊者非用緩兵之計恐不免爲甕中鱉矣尙復容爲漏網魚耶 
[示拘流氓]  
　　蘇州總捕府劉司馬訪得元妙觀一帶時有流氓滋事因飭幹役查明姓名出示拘拿計共羅列四十餘名連日已由各差拘獲著名者五六人司馬訊供後着各責一千板發圖看管 
[潑婦毆夫]  
　　蘇城胥門内蔡姓女小名麗參素有雌虎之目身材短小力大如牛嫁與本城文生陳某爲室平日不守婦道朝夕横陳一榻　嗜芙蓉所生二大一子全賴僕婦周旋照管本月初十日爻占脱輻　不令其夫入房夫不得已借宿友人家次日歸來婦猶餘怒未消左手扭夫髮辭右手卽取鬥　擊之左右隣居急爲解勸其夫已昏仆於地人事不省矣後經灌以薑湯始漸甦醒亦險矣哉君子曰是在其夫力振乾　而已 
[大閙龜巢]  
　　蘇城朱家園有揚州人王二所開之妓館焉花枝招展頗著艷名日前忽有安清道友劉是奎向借銀洋龜子靳而弗子劉大肆雄鋒打得落花流水小妮子膽小如鼷　泣蘭啼悉行竄避一時觀者如堵適西路總巡楊明府乘輿而過訊悉情由將王二及劉是奎一併帶回著各枷號一月發小教塲示衆 
[巴峽寒猿]  
　　有王三者前在巴縣犯案經耿大令派差遞解回籍兹又來渝行竊被獲解案大令以其屢次犯竊擾害閭閻非予以重懲不足以安良善命裝入站籠在老鼓樓側示衆越日斃命梁上君子其亦知所鑒戒哉○定遠碑有秦某者見隣婦而艷之賄託何氏爲之撮合始逗靈　之一點繼效彩鳳之雙飛越日其夫自外歸見室廬猶是人面杳然四處尋訪始知爲秦所拐扭送縣署一鞫吐實大令判將何氏曁秦某分别重責枷號游街其判條云自認吹吹慣誘婦女敗壤風俗莫此爲甚接吹吹卽滬上所謂臺基也○海關查騐處向　南岸獅子山一帶今黎觀察以該處地當偏僻耳目難周擬在唐家渡添設扦子手一名以資查騐 
[鴛湖漁唱]  
　　嘉興縣王大令之公子今科應江南鄉試高折桂枝尙未開賀本月十八日起特傳鴻秀堂京班演戲三日嘉興府宗太守以下文武各官並在籍紳董均往道賀詩賡鹿野酒泛螺杯賢主多情嘉賓滿座洵是一時盛事○嘉興縣擇於本月十八日開倉秀水縣擇於廿一日開倉均限於年終收竣業已懸牌曉示矣○嘉善縣屬之西塘鎭東街同源磁器店於十二夜四更時失火鑼聲起處各水龍奮勇交馳汲水澆　無如封姨助虐延燒甚速直至次晨始得救熄自北塘橋起至東南隅之燒香港口止西至中塘橋堍止塘東街上下兩岸焚燬店鋪四十餘家計房屋七十餘間此處市面最爲繁盛如衣莊皮貨店南北雜貨茶葉烟店等皆係鉅鋪一旦付之一炬良堪惋惜幸人口尙無傷損其起火之由聞因煎膏滋藥後炭火復然致肇此禍云 
[船計數]  
　　西歴一千八百九十二年所有歐洲各國與西班牙屬國小吕宋通商其進口之貨值洋二十七兆元較二年少二兆進口船隻英國有三百三十八艘自其本國來者一百四十五隻德國五十七隻美國三十四隻瑙威國十八隻意大利十七隻日本二十一隻法國二十六隻此外他國之貨船進口者不過十二艘而已觀此知美國通商雖廣尙不及英國船之多也 
[挾纊銘恩]  
　　關道憲聶觀察見更夫栅夫以及拉圾夫等窮苦異常惻然憫之特捐廉購辦棉衣褲數百件於前日委保甲總巡葉臨恭司馬在總局傳齊各夫到局分派每名發給衣褲一套各夫領賞之下皆歡聲雷動感頌憲恩不置 
[滬南零拾]  
　　有戴順芝者向在提右營當籐牌隊勇目有一子名和尙家住滬南陸家浜地方本月十二晚南碼頭馬路橋北首之楊復興茶食店失愼時戴在火塲徘徊觀望某洋龍司事喝令他往戴不應遂被掌頰一下且大喝曰爾欲搶火耶戴怒甚歸告其子和尙再三勸解戴終鬱鬱不樂謂吾行年五十以無端被辱而不能報保以生爲家人習聞之亦不之防也昨日侵晨戴乘人不備竟在臥房　解帶自縊　尙自外歸不見其父推其門闔焉心知有變撬門而入則闖然懸梁者父也急放下施救已體冷於冰魂歸地府矣以尋常細故而竟輕性命於鴻毛亦愚矣哉○前晚有某錢莊出店人送大錢十二千文至某處行經滬南新碼頭突有無賴四五人從後赶上故意碰撞仆出店於地乘勢攫錢而逸及出店凈紥而起向前追赶則暝色催人已毫無蹤影矣遂哭投十六鋪巡防局請爲查緝未知卽能弋獲否也○某勇丁因有公幹昨由吳淞雇小車裝載鋪蓋衣包等物至滬南大碼頭冬防局旣至該局門首某勇先搬鋪蓋進局命車夫暫行等候及出取　包則車夫已御車而遁勇惶急異常四出找尋幸卽尋獲思欲送往十六鋪巡防局請究一轉瞬又被兎脱某勇不得已將小車推往巡防局存案云 
[接充探保]  
　　虹口捕房包探王阿二病故後由華捕朱銀生承充已列前報兹悉朱銀生試辦三月尙未定充又有包探張九意　辦公不妥辭歇由前充包探之張阿五接充又有地保一缺向由粤人陸阿祥承辦今陸因事辭歇擬以三道頭華捕唐靑山接充 
[香火獲賊]  
　　鐵馬路天后宫香火凌雲嘉追獲行竊錫鸞架之李和亭一名送至英公廨請究由蔡太守晚堂提訊凌供爲天后宫香火昨有李和亭在大殿上竊取鸞架一個值洋八元當塲追獲搜出原贓送案請究此等錫鸞架前次亦經失竊并請究追質之該犯和亭供認初次犯竊實因失業窮苦所致求恩寛宥問官判笞一百板管押一宵省釋贓給領 
[不認盜賣]  
　　蜚英書局在英公廨具控拍照夥余寳林時將玻璃書片盜賣與凌雲閣計有一千餘塊經蔡太守准飭傳案於晚堂查訊余供並無盜賣情事所有館中玻璃光色不同可以比騐叩求明察太守判著原差帶同余寳林前往凌雲閣查騐玻璃色樣有無收買情形據實禀候核明訊斷 
[交保候查]  
　　祥茂洋行西人控萬成泰祥生等店專售冒牌洋肥皂疉經英公堂會訊飭呈關單已列前報昨又覆訊西人申訴前情包 
 
 

Page 4

 
 
探陳　　　　堂　將冒牌肥皂呈案萬成泰祥生等店夥各執前詞並將關單呈閲蔡太守商之薩副領事仍飭將該店夥等交保俟函致日本查明再訊 
[爭産續聞]  
　　昨報列爭奪遺産一則昨據包探何瑞福至英公堂禀稱吳壽觀偕陳禎祥稱被孫阿毛搬去箱子衣包等件前往查問孫阿毛避匿不出向其夥李坤樂盤問言有紅白皮箱七隻被孫阿毛搬去旋至虹口尋見孫阿毛言與已死之吳錢氏有戚誼所取皮箱内儲舊衣尙存三隻　餘數隻改裝新衣運往東洋因未報税由新關扣留今將人証先行解案吳壽觀之失單及吳在乾大店所寫至虹口裕大店邀孫阿毛叙談之信并孫阿毛所寫知吳至虹口之信又李先認孫搬皮箱七隻之字據一併呈案吳壽觀訴稱嗣母吳錢氏因病身死孫阿毛匿不報喪擅將衣箱衣包存摺現洋銀　等搬運一空共合洋三千餘元之譜將嗣母草草棺殮小的得外甥陳禎祥信奔喪來滬孫深藏不出棺木亦不知何在爲此報捕尋見孫阿毛解案請追蔡太守飭將捕房呈案之單據附卷命吳壽觀靜候訊辦 
[解囊不吝]  
　　雲間隠名氏上月下旬喜獲一男母子平安節省湯餅費洋十六圓助賑又滬南東來棧楊炳記因病久不愈擬將醫資洋十元助賑順直近日接津門電信知順直一帶滕六税駕朔風凛冽堅冰凝結正億萬飢黎呼號待合之時也得此仁漿義粟遠道輸將茅檐蔀屋中有不戴德咏仁共沐再生之澤哉不可以不誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錄]  
　　張俞氏扭控徐方心不橯伊子春林屍身一案由英公堂送縣訊辦已紀本報前日之晚黄愛棠大令升堂提訊張俞氏　稱寗波人現住虹口地方丈夫已故小婦人祗生一子名春林今年廿二歲業已授室在徐方心駁船爲夥月得工資錢二三千文已有多年不料九月初二日兒子與徐駕舟在虹口地方不知如何落水身死迄今屍身無著小婦人痛子情切當時將徐扭送英公堂奉訊著徐打撈屍身詎徐出外後竟逍遥事外小婦人不得已投公堂求追奉經解送憲案求請訊究徐供稱寍波人在匯德豐洋行駁船上當舵工張春林確在小的船上爲夥九月初二日午後春林在船邊行走偶一不愼失足落河小的當時打撈至今屍身尙無下落查匯德豐駁船向有定章如遇小工水手失足落河身死者如將屍身撈獲可向洋東領取撫卹洋廿三元今因春林屍未曾撈獲是以不允付給大令得供謂徐曰行中旣不肯付給撫卹洋元　理應向彼開導徐答稱如若屍身未獲難以理勸大令曰旣係如此候本縣函致該洋行請將卹洋先給屍母張俞氏具領該氏稱謝不已大令　徐曰但屍身何時可以撈獲徐供求寛限大令著覓保出外限七天將屍撈獲該氏與徐均遵諭而退○徐魏氏偕子炳榮扭朱諸氏朱順金母　至上海縣喊控賴婚等情並牽涉縣差吳錫卿等一案當經帮審委員葉臨恭司馬訊供之下著徐炳榮將欠找茶禮洋廿元交案並邀同原媒　案覆訊一面著朱母子將女阿英交案候訊在案前日原被人證已齊晚堂經黄愛棠大令集訊徐魏氏供稱年五十三歲丈夫已故家住浦東　耕織度日炳榮是我子自幼七歲時憑徐春喊及某甲爲媒聘定朱諸氏之女爲室迄今男長女大小婦人屢次央媒往説意欲迎娶詎朱一味　賴且查得朱女尙與吳姓來往因此情急來案扭控叩求訊斷將阿英給領完姻所有禮洋今特呈案炳榮供稱耕田餬口前堂奉訊著小的邀　媒証今日已將甲傳到惟徐春咸有事未來叩求明斷餘供與母略同甲供稱本邑人徐炳榮聘定朱女阿英爲室實由小的爲媒此次不知朱　爲何有悔婚之意求請鑒宥朱諸氏供稱蘇州人家住治下縣西街生有子女各一子名順金女名阿英幼時實許與徐家爲媳迄今並無異言此次徐家迎娶並不將茶禮找清且適值小婦人之丈夫新故是以向親母商緩數天並無賴婚之意女兒亦無不端情事朱順金供與略同阿英則俯首不語大令得供謂兩造曰爾等究是親戚理應和好况爾女阿英旣許除姓早晚總須出嫁何不乘此時任徐領去成婚免傷和氣且所少　禮銀洋已由炳榮交案朱諸氏聞諭供稱大老爺恩諭甚是惟女兒嫁去小婦人亦願隨之而往大令問是何故供稱女兒近來有病俾可服侍大令不准朱諸氏又稱小婦人不去我子順金可否同往大令曰爾是嫁女並非嫁子亦不能去氏稱然則丈夫五七之期須邀女兒回家大令准之遂諭徐魏氏曰目下已由本縣斷給將阿英給爾母子領回完聚惟下月十一日係爾媳阿英之父五七之期須令阿英歸寗二三日卽可回家平日不准往來徐魏氏供稱我媳領回之後須遲三年方可歸寗大令再三開導兩造始遵斷具結完案曹七郎扭薛龔氏至上海縣喊控串逃伊妻薛徐氏卽曹徐氏無蹤等情前日晚堂黄大令命提研詰曹供稱崇明人今年三十三歲向駕沙船營生嗣因内顧乏人今春由薛龔氏説合娶再醮婦徐氏爲室過門之後相安無事詎至六月念八日小的欲駕舟出門故將徐氏囑托薛龔氏照顧不料上月中旬小的回家不見徐氏室中傢伙亦席捲一空再四訪查始知被薛龔氏誘出與朱富寳姘識匿在引翔港地方小的向薛龔氏查問一味支吾不得已扭案請追大令問曰爾住在何處供稱在小南門外大令提薛龔氏至案供稱丈夫已故小婦人以女紅度日夫弟薛順生在日娶徐氏爲室不料去年順生亦故遺下徐氏難以過活于今春出醮與曹爲室此次徐氏走失小婦人並不知情况朱與我亦不相識詎曹乘我不在家時竊去英洋一百元叩求追訊原差跪禀徐氏已到在外候示大令命傳至案徐氏供稱嫁曹後因曹不務正業迭將我之粧奩取出售賣向之理論反被毆逐不得已在浦東年家橋居住今聞曹將嫂扭案是以來案剖明大令察得曹與徐氏均非善類判令押候備文遞解崇明原籍薛龔氏控失無憑從寛交保 
[英界公堂瑣案]  
　　三道頭華捕唐靑山禀虹口地方王才元所開茶館内有人碰和共三四桌王才元抽頭漁利爲此禀明捕頭同中西捕前往拿獲王才元及同賭之張福保張阿三等二十餘人並起賭具一併送案王才元供開茶館爲生茶客作葉子戲原是不合張福保張阿三夏紀來胡裕沛周阿二周金福劉阿二陳福元王阿德崔錦山韓金林陳鶴全倪阿金五阿二趙文降嚴立成陳子清陳雲卿吳子卿李阿大等同供在旁觀看不敢共賭蔡太守判抽頭之王才元笞一百板枷號一月張福保張阿三等各罰洋三元如無力繳洋當管押十四日賭具銷毁○包探陳阿九禀葉餘友投捕房報稱被譚開順騙去鋪蓋一副箱子一隻内有洋十五元單夾皮棉衣三十餘件值洋六十元拘譚送案葉申訊前情譚供鋪蓋箱子被蔣姓騙去小的情願賠償葉又稱小的祗認識譚開順雖被蔣姓騙去小的惟向譚是問蔡太守謂譚旣願賠償可毋庸議著交保料理○包探孔阿才禀賭徒刃傷包探江阿三及夥李阿順先後拿獲各人送案懲辦今查得同賭之李阿炳送請發落李供窮苦異常在賭塲餬口打架之事並不干涉蔡太守查得李阿炳曾有訪案判笞一百板交保○包探黄四福禀楊子山被王隆寳刃傷六處獲王送案奉飭管押楊送　醫院醫傷今届覆審之期將王解案楊在院醫治不能投質蔡太守謂楊傷未痊可將王帶回管押待楊傷痊再行解訊○包探顧阿六禀宋子雷訴稱兒子被開糖菓店之沈阿金誣竊糖食沈與華捕之兄將父毆傷奉訊之下飭傳華捕今已傳到丹桂戲園管門之二百十四號華捕請訊宋稱係蘇州人開小烟館與沈爲鄰兒子曾否竊糖不得而知然彼此旣有洽比之誼卽使兒子取糖儘可向小的取錢不能與華捕之兄蜂擁而來敲檯拍凳小的之父親與之理論卽被毆打沈供係寍波人被宋家孩子竊糖故向理論不敢行兇二百十四號華捕稱小的在丹桂戲園管門當日落差在弟阿金店中閒坐忽有孩子竊糖遂與弟至孩父處知照令其管束不許再來竊糖並未行兇因宋一味持蠻扭至捕房已由捕頭問明開釋不料宋又托總會洋行西人寫西信至捕房控告蔡太守謂爾身充巡捕不可因弟之事扭宋至捕房爾到捕房時言明爲戲園巡捕乎答言明太守問宋釁起細微旣由捕房解散何以又寫西信控告答稱父親受傷後呼痛不止故又控告其父上堂訴稱背受拳傷太守判罰沈洋一元給宋父養傷二百十四號華捕亦有不是應由麥捕頭議處並諭宋以後不得任小孩出外竊糖免致擾釁 
[法廨瑣案]  
　　横涇阿三之姘夫黄旗和尙糾同小蘇州孔廣賽白勝桂生及阿堂全林等五人至陳楊氏花烟間内假索錢爲名將烟妓王愛卿拔至南市十六鋪天順客棧　陳楊氏投訴捕房克捕頭立飭包探出票至十六鋪協同地甲提到烟妓王愛卿並拘到王和尙孔廣林經葛同轉訊明分别押候笞責等情已紀前報兹命提在押之王和尙卽黄旗和尙孔廣林卽小蘇州著照原斷各笞二百板著交餘黨賽曰勝小桂生及阿堂全林等核辦并問爾等本係著名流氓因何取名黄旗和尙王和尙供前在義渡局黄旗船上駕駛因此得名孔廣林供幼時曾在蘇州習學生意同轉謂爾等均非善類著還押具攺過切結不准再向陳楊氏滋擾違干重究○生順烟館主廖子英投捕房聲稱失竊烟槍棉被衣服等物適包探在城河浜見李新泉將烟槍質錢當卽拘獲問明烟鎗向蔣芝生借來後又在寳心園烟館見李與堂倌錢阿木同榻吸烟遂卽拘拿并搜獲之錢洋等一并送入捕房解經葛同轉訊明押候分别吊贓給領等情已紀前報兹據包探吊到各贓呈案並據原告投案具領贓物各押鋪遣夥到堂求給當本同轉命提在押之李新泉到案並據借鎗之蔣芝生投案請給還原贓同轉命原告將吊到之贓自行檢點卽予具領除給還外尙存錢三千四百文除提出償還原告未齊之贓物洋兩元外尙剩洋一元二角攤派各押鋪當本明日各投大自鳴鐘捕房具領李新泉著照原斷笞責一百板李俯首求恩同轉問家住何處供在浦東高家行包探又禀此賊用竹扶梯扒進天順墻頭竊去大錢四千文同轉以其賊心照命著再掌頰四十下從寛釋放以後不准逗遛租界錢阿木旣爲堂倌不應與賊爲伍本當重責姑念初犯從寛飭探送至寳心園烟館交該店主收領並罰洋一元二角以儆將來莊芝生訊係無干著將原贓給還蔣叩謝而退○吳蘇小領松江婦人胡寳珠寄於汪朱氏家經捕房訪聞飭探拘提松江婦人已不知去向將汪朱氏送押捕房並傳到吳蘇小一并解請葛同轉訊明押候著交胡寳珠等情已記前報兹届復訊命提汪朱氏吳蘇小到案據汪朱氏供本月初十日實被吳蘇小領去問有見証否供當晚八點鐘時小婦人出外購物卽被吳蘇小來家領去有隣居可証問如何又寄至阿毛娘處供阿毛娘住戲館街小婦人被丈夫申斥之後轉寄伊處初六日蘇小先與胡寳　閒話至初十日卽來領去問因何又至城内供阿毛娘兒子在城内天官牌坊開老虎灶吳蘇小供並未到過阿毛娘處同轉謂人家婦女與爾何干著將二人押候交保出外限五日内交到胡寳珠違干追比○小竊林阿三隨同積竊豆腐阿金學作穿窬之技在傅張氏家竊取錫字件銅花千等物在八仙橋經過爲包探拘獲並供出竊取同盛米店雄雞白米寄存葛阿二豆腐店内解經葛同轉訊明押候笞責並著交豆腐阿金到案等情前報已紀其詳兹届同轉復命提林阿三到案訊得年未成童著從寛攺爲掌頰一百下再三申斥卽予釋放並諭以不准逗留租界如再到案重懲不貸○又命提深夜圖竊未成之孔鑑福着照原斷掌責四十下釋出○又據包探拿獲在江天輪船乘間竊取搭客皮箱之李登銀着照原斷笞責二百板還押候送縣備文遞回原籍○四明公所司事戴鈞慶劉頤坤於上月十二日投法捕房聲稱房内失去英洋五十九元八角經飭探勘視用杌子作　　窗口爬進杌上尙有釘齒痕跡當在衆人中察騐替工之廚子徐豐年鞋底有釘騐明無訛徐卽認賠旋又抵賴拘押捕房由葛同轉　次　　　　　　　 
 
 

Page 10

 
 
飭押候傳到荐頭人再核兹據原做廚子周惠賢投案禀稱上月有事回家倩徐代庖如何失竊實不知情又據可事劉頤坤亦投案候訊司轉命提在押之徐豐年到案問供徐仍嘵嘵置辯同轉以其狡展喝令掌責徐叩頭如搗蒜求請免責寛限五日同轉著還押限三日交到原洋如再遷延定予嚴比○許尙榮吳文卿控陳松記多出東洋紙一百件同轉飭包探至順泰棧查明禀覆已據禀明本可讞定兹因陳松記遞禀求請再飭包探同往復查究竟五月内有無存貨再行核辦同轉謂此案懸宕已久何時可了姑准所請再飭往查禀覆候核 
[惠濟蒼黎]  
　　謹啓者敝堂接奉澧溪趙求合家平安助振洋一百元太原隠名氏助賑洋五十元江北糖雜貨衆商年例酬神戲資移助施粥洋五十五元五角鼎源號助施粥米十石先後祗領仰見菩薩宏慈善人是富仁漿義粟普濟蒼黎登報揚仁用昭激勸上海六馬路仁濟善堂籌賑公所施善昌等謹誌 
[助賑摭要]  
　　奇災未澹愴天道之難知善氣所凝悟人情之可恃有德者不期美報無私者自寓微權也醉經别墅善士由王柳生翁交來洋二百元吳遜齋翁求令叔病速愈洋一百元袁詠種仁丈九月念四日爲令郎完姻承申甬諸親友賜賀理應備筵伸謝今移助爲諸翁造福洋一百元蘇城李仁丈廷毅廷昻廷侃賢昆玉洋一百元嚴永安堂善士洋六十元施啓宗善士保佑無病無災延壽由紹城大經堂宗寄來洋五十元嘉蔭堂仁丈病愈完愿洋五十元歙縣七賢村胡金門善士募洋五十三元不樂知名氏洋五十元嶺南棣華書屋主人爲尊閫程氏肝胃氣愈完愿由楚水乾泰恒號寄福和莊來洋五十元金山縣署江善士求寓蘇家宅平安洋五十元劉石氏求病速愈洋五十元姜堰振康莊善士洋五元王習揚仁丈洋四十元湖　鎭問經堂善士募善士十七户合洋七十七元恒豐信號善士爲本街失愼幸獲平安恐酬謝不周將資移助爲諸翁造福洋四十元委解瘠區以資接濟飢寒交迫勸捐正在躊躇惻隠胥呈救困無非踊躍惠推枯壤福集德門矣上海北市絲業會館籌賑公所施善昌謹誌 
[飽德銜恩]  
　　集巨貲而救命化育參天沐愷澤以騰歡謳歌徧地敝堂經費支絀全仗捐欵隨時補收洋英三百二十四元四角銅紋銀一兩五錢銅洋兩元祗領深感仰瞻諸善信已饑厪念子惠關懷成數堪稽適合毛詩一部休徵迭應定符洪範九疇謹展謝忱奉揚盛德[  上海虹口元濟善堂同人等拜啓]  
[廣東官報]  
　　十一月初二日缷豐順縣王壽民潮陽縣丞孫承澤俱禀缷事回候補通判榮勳禀銷差由茭塘公幹回○初三日候補鹽巡檢杜廷瑾禀辭赴長墩公局候補縣彭本河禀知委錢局差海豐縣丞黄嘉梯禀知過知縣班禀見陽山淇潭司羅紹勛禀到缷事回從九品鄧廷楨禀謝委普濟　差○初四日候補縣王其恆禀到由白沙廟回○初五日候補縣蔣星熙禀銷差由後瀝回禀見卽補縣李荆門禀知由高州回交代清完禀謝開復禀見普寗縣顧禀到缷事回禀見五斗司薛禀謝奬叙五品銜補用鹽經歴王念萱禀知江蘇賑捐奬叙提舉銜立將司張恩麟禀謝奬叙五品升銜候補鹽巡檢劉保泰候補巡檢王鍾齡從九品陳國勳俱禀謝奬叙藍翎○初六日候用道陳禀謝步繳帖禀知江蘇賑捐奬叙三品銜 
[浙省官報]  
　　十一月初二日候補府郭式昌禀奉委塘工局提調差通判高耀祖禀知藩司飭知請補南潯通判叩謝天台縣吳鴻賓專丁來省禀知交缷天台縣事在郡候算交代候補縣過鑄禀知藩司委雲龍景慶宣五縣催地丁差叩辭從九品蘇豫立禀銷江厦釐卡差候補道李寳章由江蘇撫院騐看病痊給資來省禀到○初三日新授衢州府林禀知藩司飭知赴任叩謝候補府郭式昌禀知本日接辦塘工局提調差聯豫由京領憑來省禀到○初四日候補縣張彬禀知藩司委湖墅船局差叩謝州吏目王寳善禀知藩司委騐收絲棉差主簿謝徵理禀知防軍局委江西查硝磺差叩辭巡檢徐松年由京騐看來省禀到 
[江寗官報]  
　　十一月初七日直隷候補道張鼎祐辭赴皖候補道祥集謝委會辦金陵厘捐局又章蔭展假五天通判邱光燦知縣黄國忠均禀知聚寳門粥廠初一日開辦祥雲輪船李江安輪船楊均到由湖南回銷差○初八日二品頂戴鹽運使銜候補道楊慕璿由美國交缷回安徽知府孫廷林由皖來叩謝直隷州方臻喜由京引見回並銷河運差代奇兵中營劉福松均到提督宋聲平叩謝淮揚鎭吳安康辭副將楊樂賓叅將彭仁壽鹽城營遊擊陳金福叩謝牌示代奇兵右營鄒理堂鹽知事李循聲李蔭棠又巡檢高壽曾陳康意均騐看從九姚傳永寫履歴均見巡道胡禀知考吏治候補道李家驛銷假辦善後防營報銷局候選道陳宗濓知縣蔣德修均展假又葛毓清禀知如皋絲任内存庫各欵一律解清江西同知賈榮臣到府經歴禹崧齡辭赴通海查牙帖又沈鏞南十叚縣丞易簡鄧琳均南二叚從九張秉乾北九叚四位均奉委冬防差試用從九季盛　到由京來 
[皖省官報]  
　　十一月初三日准補安慶府經廳鈕俊達知任事署安慶府經蕭勳知缷事卽用縣陳瑜轉假五天候補知縣何恩煌知奉委辦理春撫報銷事宜知府孫廷林辭赴金陵○初四日牌示試用知縣郭繼泰委署靈璧縣○初五日牌示候補知縣吕耀軫委署懷遠縣准補桐城縣丞王鴻年辭候補典史張肇熙知接查大小南門内　道差虞金炎知銷查大小南門内街道差○初六七日牌示試用巡檢陶錦章委署懷遠縣主簿卽用縣陳　文緝熙均銷假委解京棕本任廬江縣典史毛禪翥辭候補府經王愛薄到由皖北　資回巡檢吳厚培到由鳳陽差遣回州同杜之杖府經歴王國　均面試 
[蘇省官報]  
　　十一月初四日知縣陳焴禀辭解京餉赴都又劉坦布庫孫彭齡均禀知奉委海運滬局差巡檢福涵禀知奉委河運差江藩牌示委署上元縣敎諭丁炎西病繳委遺缺查有訓導毛承貞又高湻縣敎諭王軼羣病故遺缺查有訓導汪良才均署理○初五日知府王毓苹禀知奉委松滬貨捐局差卽辭同知程光斗專丁來省禀知十一月初一日到滬解餉差正任鎭洋縣吳鏡沆交缷回省知縣沈翰銷河運差並引見回省從九陳壽菑府委長元吳三縣孤糧差藩轅牌示照得新選金山縣典史林杰現已領　到省應卽飭令赴任又新選靖江縣典史瑞成業已領憑到省應卽飭令赴任又署諸瞿司巡檢馮瀚病故遺缺查有准補馬蹟司巡檢陳履泰堪以調署又牌示卽傳試　縣　蔡錦鎔於初六日來轅甄别新章考試○初六日管帶撫標正前營候補道韓慶雲徒陽河工回候補道錢寳傳由滬來通知交缷松滬局差蘇總捕同知劉禀知接印任事松管糧通判孫治安禀知奉委第一起押運差知縣王培鈞奉文甄别考試府經俞同慶銷分常差遣回並謝委署丹陽縣主簿事縣丞蔡錦鎔奉傳進署新章考試未人潘友成禀知奉委江陰保甲差指分江蘇試用未入項森浙江人到省○初七日浙江候補道王松森由滬來留防太湖水師勞務處管帶中營道銜安徽卽補府李松榮宜荆一帶查哨回同知胡秉鈺銷河運總理回空並禀知奉委津局差知縣鄭學書俞世球均上海回按經鍾進賢禀知奉委减漕輕　差府經葉紫綬銷河運押回漕船差並禀知奉委河運差縣丞馮詠芝文案又朱祥榖從九丁年三位均銷河運並帮理漕船回空差指分江蘇試用主簿陳熊浙江人禀知奉撫憲騐看到省巡檢陳崇璋湖南人由京騐看到省新選靖江縣新港司巡檢孫逢陽四川人到省從九管運森禀知奉委調城外六叚冬防差典史王增　鎭江來 
 
 
 

Page 11

 
 
   
 
 

Page 12

 
 
   
 
