# 1887 - 208 - 4905136

 

Page 1

 
 
[新印濱花影出售] [  申報館帳啓]  
　　滬上為烟花澗藪青樓櫛比有女如雲燕瘦珼肥張嬌宋艷迷香洞裏幾令人樂而忘歸　不數珠海燈痕邗江月色也頻年所出海陬冶游錄海上群芳譜滄海遠珠錄諸書祗傳綺麗之情未寫娉婷之貌閱者懅焉花影樓主人評泊花叢歴有年所謂非得顧長康之筆使名花十萬阿堵傅神則雖錄著小名未必能苕華永壽而冶游者暗中摸索更何從分施嫫之姸媸乎爰遍向現時滬上諸校書索得照相數百幅擇其盛名鼎鼎艷著秦樓者延名書師細細鈎摹糩成百像月藐花容惟妙惟肖呼之欲出藹然可親復請諸名士各製一貸分寫正草隸　用石印成盛以錦函題以玉贉務令新奇可愛精雅絕倫客有喜評花事者按圖而索定必宛轉愜心即遠處觀之亦可知花月春江實不亞於衆香之國也現巳釘成準於本　玉至本館帳房面譜可也 
[百廿一號書報出售] [  點石齊啓]  
　　頰上添毫傳神阿堵鬢特毛髮中之一端耳顧必俟中年以往始引之而長亦既引而長之無有乎截而短之者鄉老某被薙髪匠刈去數莖頰上之毫不必全而傳神依然阿堵也亟圖之以博閔者一粲準於十六日出書後附淞隱漫緣圖說一則此佈 
[石印　國朝先正事略出書告白] [  點石齊代啓]  
　　平江李次青先生手輯先正事略一書中分名臣名儒輕學文苑逸循艮孝義凡七門人為一傳者計五百人附見者六百有八人我　朝　興東土二百數十年間名卿鉅儒鴻達傀壘之士之應運而起者其訏謨政績具在　國史類非草野之士所能窺得先生之書而讀之俾知　昭代人才實邁前古而尤有以發人觀感之心要不僅徵文考献足資掌故巳也書訂八本價洋三元向南北申昌及各書坊城內寶順坊等出售此佈 
[諭花烟間不可禁而可禁]  
　　上海租界之地不能盡禁妓館盖女閭三百管子所以聚商而使各得其樂滬地本濱海之區而欲使之成聚成衆成都成邑茍不招集商賈何以克成大坏扦埠而欲有以安商賈而來遠人不得仿行管子之法此事勢之必然者也然妓館亦有等差其上等者富商大賈巨紳世家皆爭擲纏頭樂相過從欠者尚不失為行旅所枉顧獨至烟妓而品斯下矣其人類多鳩盤茶間有一二稍出於衆則不幾時而拔之去矣其地則屋小於舟僅堪容膝青燈一榻吞雲吐霧仕於斯翻雲覆雨在於斯氣味燻蒸自好者且過而不掩鼻矣其品則入門呼烟出門數錢其腰纏中稍有餘貲或偶露輕傅即乘機而入摸索以去其尤甚者設過門凝望彼即招之使入不入則惡聲隨之稍稍反脣立即誣以吸烟無貲或歐人毀物等事鳴捕拘拿管押解官請辦即使問官明察秋毫而欲使若輩不敢暗藏春色則殊非易易此等花烟間英界尚少法界最多盖長三書寓以及么　堂子均在英租界法界絕無僅有故惟恃此輩牛鬼蛇神以為安商旅集遠人之地毆攀官而欲禁之逐之勢必有所不能法人之言曰花烟間雖華人以為有害於地方有傷於風化然此輩列肆而居於法界則皆法界中之房客也一家花烟館月收房租若干煙燈捐若干馬桶捐若干皆法界利源之所在一且驅而禁之則此數疑者何從出乎夫華官而果欲施禁办何嘗不可設法法人之所志者既在乎利則稽核法界所有花烟館共若干家其房租則立刻另為招賃有空屋則按日貼補其烟燈捐幾何亦按數而給付焉馬桶捐办與房租等如是則烟妓去而利仍在法人其或樂從乎然而中國部但無此正體抑且無此間欵睡則能為之者此花烟館之所以不可禁也雖然法人亦未之思耳日本向有婦女在滬以開茶館為名暗中賣笑其數不下數十家嗣經日本領事官知之以為有傷乎國體立即出示禁止驅之回國至今日而此風漸絕是日本官固知此等事之可醜也外洋亦有妓女惟不得與良家婦女並列凡　館會場以及一切遊玩之處不得攔入其出門亦無男子同行蓋商賈官民如有與妓女同行招搖過市者則父母國人皆賤之其視妓女如此其輕且賤也既知其為輕且賤而又可醜則租界之中此輩多一人即於地方多一醜是豈法國之體面也乎如曰利之所在不得不為之保護而不知此輩之所利在於客之多耳客來既多則若輩有利可獲而房租燈捐皆無所欠法人與有利焉而客之所以樂於過從者則亦為尋樂計故必應酬殷勤接待　洽客乃戀而不忍去纏頭之擲有所不吝若時有誣控鳴捕等專捕又袒妓而不顧客之曲直則風聲所及將有望而却步者利又安在乎今法人之所以不顧禁者既以利故則茍易花烟館而為么二堂子其利不更多乎又使再易而為長三書其利不更厚乎然而上等之妓其所以不在法界而全在英界者豈法界之寓客竟無一富商巨賈哉正以法界隨地皆花烟館故稍稍體面者羞與為伍而望然去之也英界何嘗無花烟館而其地段截然兩途凡有欲於此中尋生活者自樹一幟而不與眾芳錯處故兩無所妨而英界之視花烟館更不甚重其開也聽之其閉也也聽之從未聞有花烟館敢　扭送一客人誣以歐人毀物而請官懲辦者盖英官力持大體即長三書寓中有事案下亦為之左右袒以故若輩不敢肆其橫不若法界花烟館之肇事幾於無日無之也夫租界中事最不易辦華官西官情性不同往往華官所欲禁者西官則阻之或有西官所欲行者華官亦有所窒礙求其和衷共濟一無齟齬亦既難矣如更欲其以華官之心為心深體而曲會焉則又烏乎能之前者賈副領事於訉案之際問及戲館中現在曾否搬演淫戲　亟贊之謂其深得政體蓋凡為地方之害者皆地方官所宜禁順華官之心正以尊本國之體也設賈副領事亦以為淫戲一禁戲館恐無生意而房租無處英人亦有所不利而故意梗華官之令則華官雖有示諭而仍不濟事自有此一問而聞者為之肅然矣設也英官知此意而法官亦知此意則花烟館之禁有何難之有哉 
[通商新約] ○中國與法國新立通商和約刻聞業經訂定廣西一邊准其在龍州通商雲南准其在蒙自縣蒙化聽兩處通商其白龍地方法人前指為越南地界者今則歸還中國云以上皆由香港西字報譯出其地名不知有無錯誤俟見有華文約章再行登錄 
[行凶定罪] ○前報載澳門有西人因其妻送飯突出洋鎗　之經三道頭捕見而奪其鎗又於襟滴出手鎗對捕開放捕閃過而捩其臂槍開適中於已身乃送其人至醫院而將其妻送入華人醫院玆閔西報知凶手傷已醫痊由官判斷定以充　二十年之罪云 
[拐女破案] ○海口有兩女與母同居偶與其母口角悻悻然出門欲赴愬於其叔途遇一人願陪之以往孰意 
 
 

Page 2

 
 
不至其叔處領向一老婦家鬵之每口計洋四十五元老婦乃鍥二女至香港意欲轉售適為巡捕所見拘押解訊官廉得其情判將老婦監禁一年二女則交巡捕暫時留養俟便送之回家說見香港西字報 
[呂宋水灾] ○香港西字報載有小呂宋信息云該處五月間連日大雨溝澮皆盈至六月初一日水勢洶湧拍岸而上低窪之處水深約三尺許街上舟可以通行故路絕行人商賈農工皆轉業以嬉猫犬之浮沈水面者時有所見現經官憲曰示令居民皆遷居高原免致淹沒或致另生疾疫云 
[馬戲消息] ○車利尼馬戲由滬行赴厦門已紀前報兹聞厦門士庶聞該馬戲班之至無不喜形於色該馬戲班擬在鼓浪嶼賴厝澳地方設廠已於街市黏貼告白訂於六月初十日在嶼開演上等客位一元五角次者一元再次半元立看每人收銀二角五分票由台灣記外國酒隴內代售或臨場買取亦可按鷺島為通商口岸中西士女絡繹如雲當於浮瓜沈李之外極娛目騁懷之樂矣 
[厦门茶信] ○厦门自午節後茶市停滞淡水茶葉雖源源而來無如各行茶師每早泡茶看樣而茶價則竟不能起漲本地安溪茶售價亦不能旺恐本年茶商又不免有虧折之虞也 
[粵撫吳中丞勸諭三說] ○學吃虧說　兩家與訟積不相能皆由於不肯吃虧耳不知能吃虧即是大便宜占便宜即是大吃虧試思讀書人未有不喜獲第者做生意人未有不願致富者歴考富貴之家乃祖乃父　係忠厚人决非刻薄人忠厚人者事事肯吃虧也刻薄人者事事想占便宜也須知占便宜是大壞事能吃虧事大好事一事肯能吃虧事事皆肯吃虧終其身無不吃虧之事吾知其子孫必有大富大貴者矣如兄弟兩人皆肯吃虧斷無不和之兄弟朋友兩人皆肯吃虧斷無不和之朋友推之一族一鄉人人皆肯吃虧斷無不和之親族鄉黨一家和則無爭端一鄉和則無訟端和氣致祥天道自然之理風雨時五榖熟豈不是大好事哉願以此說廣勸士民若信吾言天下無不可排解之事耕者讓畔行者讓路能讓即能吃虧也人人能吃虧則無爭無訟械闘之風不禁自息○風水說　風水之說士大夫多信之鄉愚則尤甚焉然墳地之發不發必視乎心地之好不好心術一壤恐風水亦靠，住諺云陰地不如心地好此至言也今設有一叚墳山風水極好陰陽家嘖嘖稱道之或有同里之人羡之忌之處心積慮欲得而葬其親焉甚或掘其老年之祖墓而以己之父母偷埋於其地吾謂其地乃不詳之地風水必不佳風水若　豈有被掘之理况掘人之祖墓者人亦掘其祖墓一念之不良禍及於先人之骸骨而執迷不悟豈有祖父之靈不安於地下而子孫能願達哉此大愚之道也粵中風氣往往因片壤之爭而涉訟不已至於械鬪毀拆　宗祠據捉其老幼姦淫掠其家室生無安居之樂死有滅屍之慘訟興十年而不能息讐結數世而不可解禍皆起於風水之一說此境地之不祥耶抑心地之不善耶吾願世之卜地者勿自壤其心地可也○大事化小事小事化無事說　水性本不惡也大風激之則浪生人心本不險也一言激之則怒生故詞訟不了由於唆訟之人械鬪不止咎在幫闘之人兩造之氣雖不平但有人善為調處徺以利害何難渙然水釋若親族朋友皆以有事為榮以火濟火而火愈烈逞一朝之忿以圖報復天理不顧人情不顧　國法亦不顧至傾家蕩產身敗名裂而始終不顧惟以互相仇殺為快不至死亡絕滅而不止究其初不過一小事耳起事之由非戶婚田土即錢財細故有何不可解之讐以小事而釀成巨案此親族朋友之過也迨氣燄方張兩造皆不講理甚至干犯名義自惟法網而親族朋友連累者不知凡幾豈親族朋友為訟家所累耶抑訟家為親族朋友所累耶蓋唆訟幫闘之人愛之適所以害之助之適所以禍之吾願明白道理之親族朋友切勿為唆訟之人尤不可為帮鬭之人各鄉各村皆以無事為福父兄長者即以此說教訓其子弟於是大事化小事小事化無事而訟獄爭鬥之風皆不與故曾子之言曰君子之愛人以德 
[宜昌瑣誌] ○前報宜昌大南門外新開珍興和洋廣貨店被盜攫去多務經鎭車派委飛龍砲船之李王二哨弁往鼓樓培拿獲膩盜　經送鎭署責二千棍後送縣署復責小板二千再行收禁玆聞該匪已於上月廿二日在監病故矣○川南永寗道沈觀察守廉因入京　陛見路經宜昌船泊中水門外聞將往漢口由海道入京○巴東縣教諭陸君江夏人也由　所請假回籍迎其老母及眷歷到署以敘天倫之樂四月間即抵宜昌正欲雇船回巴東奈因水勢浩大不能西上　　東湖上首之平善壩仍折回宜昌以待水退再行近闻陸君又在逆旅中抱病征途阻滯客况凄凉不必聞巫峽猿聲而已令人腸斷矣 
[補述鞔工遇盜事] ○昨報紀滸關鎮某鞔工夫婦二人中夜被匪猛砍云云聞該鞔工向居是　草屋中本年四月屋後某姓移家他往適鞔工草房滲漏即賃某姓屋居之今玆忽遭毒手咸不解其何因或謂某姓前曾訪得某案盜匪報官緝獲得受重賞恐被盜賞復仇故於夏初移居上海今鞔工賃住其屋大約盜黨誤為某姓故猛然劘刃具腹也道路紛傳恐難信以為實惟悉其黑暗中被砍至四十餘刀其傷尚不致命王芸莊明府驗視後即飭傷科王某用藥敷治並賞給人參等貴重藥料諒可轉危為安云 
[皖　牧笛] ○本月初二日北風怒號無異龍吟虎嘯北門內皇華亭砉然一　東半邊遽爾倒坍想經之營之又將煩夫匠石矣○經紀小民奔走于炎天毒日之中臭汗粒粒如珍珠加以穢氣薰騰五臟中時時中惡發為痧氣每　九死一生而被水難民蟄居篷廠受暑既易此症尤多陳六舟中丞見而憫之製就痧藥飭人四處佈施各善局各善堂亦皆散給避暑丸俾灾黎有備無患藥善不倦此之謂乎○陳中丞面諭懷甯縣范映泉大令令將在省難民　體撫恤大令奉諭之下查得東門外旗盤山忠義詞前東嶽廟後以迄孤凄埂連綿至北關外大洪場為止篷寮此櫛無異營墻千萬生靈罔不嗷嗷待哺因分委二員一在東門外迎江寺一在北門外接官亭分道揚鑣以次查核初六日清晨大令更親自出城查點北門外篷廠初七日又會同馬子皋都戒楊搆堂少尉太平局紳　清查一　給與紙條令於初八日持條換取錢票計大口四百文小口二百文乳孩不給得此票者可向軍需局支取錢文一時千萬哀鴻咸頂禮焚香祝使君多福多壽　男子 
[淮壖聞見錄] ○今歲鶯粟花與二麥同告有秋以致價值大減計上等者每兩只售錢二百二十文次者一百九十文一時烟霞窟中人咸高聳雙肩青脣微啓欣欣然有喜色云○項分轉慨酌廉泉製成痧藥分作丹丸兩項以待貧民不時之需乞者戶限為穿分轉略無吝色○某氏婦將分娩延穩婆為之接生呱呱　以墮地　祗以胞衣未下謀之穩婆穩婆索重酬未能如願竟拂衣而去某家無可如何因循而致産後症若該穩婆者不亦忍心害理也哉○楊姓斃嬉一案延至經年問官仍首鼠兩端莫衷一是兩造亦各氣餒爰經和事老人為之游說貼楊訟費雀鼠乃平 
[搭輸來滬] ○保大輪船失事情形業已屢紀於報玆聞保大輪船王及大副二副人等已於昨日乘坐招商局之拱北輪船來滬矣 
[縣批照錄] ○日前有生員江璋投縣控稱英界武聖行宮住持羽士諸恂卿不守清規僭用服色等情玆輕　大令批示云僧道不守清規私自娶妻固于律例而生員不守　臥碑干預訟詞亦達例禁據稱諸春帆即高泰本係出家道士曾為城西大境住持嗣因不法恐干查辦移居英租界武聖行宮其平生娶有妻室生育子女又拐富室逃妾納為繼室如果屬實殊屬膽大妄為地方紳董何不公同稟究被拐之家且復忍默不言已屬不解今年四月春帆病故伊　恂卿等忘其本來僣用四品服色入殮苟非往用日　决不能歴歴如繪第周該生等讀書明理闇 
 
 

Page 3

 
 
室潛修當亦無暇顧問乃以毫不干己之事出頭訟察核來詞該生等之心思回想見一斑矣不准讀此足見大令明察秋毫無異秦庭縣鏡矣 
[上海縣署瑣案] ○前有包奇輝胡宏生二人在法界項金堂花烟館內肇　致烟妓月仙吞烟斃命由法捕房將包胡項并鳱兒王氏及月仙之母李陳氏等解送公堂王司馬訊供之下移解縣中由帮審委員吳端甫司馬升堂集訊項夫婦及李陳氏等同稱月仙於五月三十日吞烟自盡其棺木已交夫帶回江北刻已調停妥洽叩請恩准銷案司馬謂此事不能模糊了結諭合靜候覆審核辦前晚剻大合升堂親　各人所供如前大令飭將包胡二人交保出咎赶緊遺回毋許逗遛生事李陳氏自王氏分則交保項交差看管並令火速信催月仙之本夫到案訊明有無朦混事情再行核奪○昨日清晨蒯虎臣大令拈香回署時有歐傷陳繼生妻梁氏逮案訊押之余子良命子福元攔興遽稟訴稱母病沉重叩求恩准將父親殳保出外俾可延醫調治大令飭候批核辦○前經壟仰蘧觀察訪聞地棍陳炎炎訛詐良民札　拘拿懲責枷示玆復訪閔有其黨陳福生者亦係無賴之尤魚肉鄉愚無惡不作因又札縣拘拿前日由差拿獲至晚　大令升堂研訊福牛供　小的操舟為業從未犯事再三盤詰矢口不移大令著押候稟明道憲覆審核辦 
[幸未燎原] ○前晚二點鐘時捕房鳴鐘告警查得係法馬路浦灘口某洋行不慎致火燃及絨毯等物赶即撲救不致燎原然水龍業已馳出附近各家路受驚惶矣 
[擬拓馬路] ○本埠天后宮後面本無馬路行者殊苦不便玆聞工部局擬從河邊馬路推拓至天后宮後面迤邐以接至老閘橋稟經領事館轉請於道憲聞已蒙道憲允准從此大道坦平行人益加稱便矣 
[續獲水手] ○昨日清晨小東門捕房巡街捕在金利源碼頭拘到廣東人李英并箱子兩雙盤問知是保大船水手由大巡捕房解案據供在廣東人手下為小夫頭共十二人尚有十一人即來王　馬詰其箱子中何物答稱箱子非我所有亦不知其中何物可馬詰其保大船何日失事爾如何上山李英茫然不知所答惟言船中共二十八人中有廣東人十四名從烟臺來司馬着將李英暫押候餘人到後冉核 
[英界公堂琐案] ○逃　就獲一事昨日午後蔡太守庭訊之下傳雪梅中訴前情虞氏供雪梅確是小婦人之丈夫因吸洋烟不顧家室小婦人無奈在郡城外江東地方賣娼月給丈夫洋四元玆因所進不敷所出故與丈夫說明挈傭婦李王氏狎客遭阿虎至杭州重復來滬太守謂爾既向丈夫說明何以丈夫報捕拘案該氏答稱不知丈夫之意太守怒喝掌頰百下問爾之來滬究竟丈夫知道否答稱丈夫實在知道太守又喝掌頰四十下將曹研訊曹供小的向在米行為夥與虞氏相識然該氏相識者非止小的一八此次　氏欲至上海　小的作伴同來川資由小的付給太守問爾偕該氏來滬其夫知道否答稱曾告知其夫太守喝掌頰曹言情願直供太守喝令速供曹稱據該氏言丈夫已曾知道李王氏供小婦人向在妓院傭工後之虞氏處每月工洋一元今隨侍來滬確知道且偕至杭州然後分則太守謂爾等欲串誣傅雪梅乎喝掌四十下猛見虞氏向李王氏教供怒謂爾膽敢在堂上如是乎又喝掌頰四十下問傅作何生理每月工錢幾何答稱在紙行挑物每月工錢三千文太守謂然則如何能用傭婦答稱因妻患病暫顧李王氏後小的欲告辭妻言無須小的出工資太守問爾妻曾供爾從令為娼究竟妻之賣娼爾知之乎答稱小的每月祗回家二三天不知其有此事太守問曹年歲幾何挈同有夫之婦前此爾行中尚不知乎答稱小的年二十三歲惟向行中言　上海遊玩刻已有信來催總之小的被該氏所愚乞恩開釋太守問傅如何尋見妻氏答稱偕侄探得在新泰客棧問之已去旋探棧主婦之行蹤始知在四馬路西首德潤里偕侄進內三人均在因即報捕拘拿太守謂本分府觀虞氏情性輕浮曹人尚誠實所云受該氏之愚晾并無故本當笞賣故念生意中人格外從寬免責以兾從來改過自新傳稱曹亦非正人已　行中用空銀兩太守謂爾既不知與妻有私如何知曹用空須知曹之用空亦因爾妻起見且爾妻供爾縱令為娼本分府雖不深信然爾果知情故縱咎亦雖辭爾現在尚欲領妻乎答稱要領太守謂今准爾領妻回去不得再令為娼又為虞氏不安於室甘心賣娼事已顯然實為可惡傳單開妓捲各物現在何處答稱在杭州暫交船埠諒難免於缺少矣太守謂如果缺少着曹賠償李王氏稱願同傳夫婦歸太守允之○金彩雲校書投捕房報稱餘下之房由姊行土蘭香租住王欠傅夏氏之洋向索不還竟欲吞烟畢命小婦人恐遭波累為此報明捕頭飭捕傅王妓及傅夏氏一併送案蔡太守向之詰訊金妓申訴前情傳夏氏供稱小婦人向姊妹行湊借洋五十元交與王妓前日該妓喚小婦人跟隨出局行走稍遲即遭毆擊為此不願服役向索洋銀豈知該妓非但無洋反欲尋死王妓供稱該氏由顧氏荐來曾收洋五十元詎該氏以小婦人不慣伺客喚其跟局决意不依小婦人口角之餘伊欲索洋停歇小婦人意須另有女僕然後料理此洋太守謂限半月還洋何人可保答稱顧氏可保顧氏稱小婦人亦被欠洋四十元不願為保太守隨飭王妓覓的實保人具限半月繳洋五十元給該氏具領○前報列誘拐破案云云昨日午後蔡太守庭訊之下機匠周錦全徒弟楊和尚童養媳金珠即楊厳氏訴稱該匪拐帶來滬圖賣與妓院花烟館均未成交後遂賣與縀客劉潤芝家傭婦陳張氏詰得來歴不明告之主人知照周楊來領嚴張氏仍供如首太守命金珠即楊嚴氏將被拐　情形再供一遍怒謂韓殿元係當兵之人胆敢誘領女孩圖賣喝笞三百板巖張氏批頰八十下隨問韓是否與嚴張氏之女私識韓與該氏均稱並無其事太守問金珠曰該氏之女是否與韓有姦金珠稱該氏之女確與韓有姦曾言領我出門玩耍驀被交韓帶領來申偕該氏七兠攬主顧太守問該氏女有夫否答稱有夫在　箱作內問爾之被誘其夫知之否答稱不知問周錦全是何縣人答稱長洲人太守曰該氏女實為罪魁禍首今雖押令著交恐難到案當將各人一併移送長洲縣以便提訊周稱小的係手藝中人已蒙大老爺斷領徒妻感恩不淺矣設再到原籍必將又受株連太守飭周具徒弟楊和尚及養媳巖氏均無父母又無親屬代為收領之切結着即挈領回里韓與該氏仍分別管押候示○金惕甫訴稱昨有女傭張陳氏之子阿梅向母索錢不遂持刀恐嚇為此報捕拘拿送案張陳氏申訴前情阿梅供稱二十三歲向為縫工現因之錢授室向母熟商不敢持刀恐嚇蔡太守謂爾母現在傭工為子者再向索錢尚有人心天理乎又敢持刀恐嚇更為何可惡異常飭押候從嚴懲辦○包探唐青山稟稱積竊彭玉泰前輕遽回湖北原籍今復來滬搜有賊具送案請懲彭供以後不敢再犯叩乞施恩蔡太守判笞彭二百板再行遽籍賊具銷毀○日前包探陳阿九稟稱緝獲竊犯張榮春起到眼鏡查係王裕亭之失職尚有王右才胡輔仁等報失時辰表等未經起到蔡太守飭該包探將該竊帶回查明有無別賊再行解案昨日該包探起到表等各件將張送案各失主均請領　張俯首求恩太守判發捕房管押八月以儆起案之賊著各失主分別認領 
[法界公堂瑣案] ○甯波婦周王氏昨偕花烟館鴇婦吳周氏到案據周王氏稱丈夫名小攘現在甯波當吳周氏來滬時丈夫將我交伊帶到申江現有不相識之人要將我掉至別處其意欲將我拐賣我不願伊又索洋為此鳴捕吳周氏供與同王司馬詰之解案人據翁毓舟供為錫匠住胡家宅鶴鳴　紹興人張理祥家周王氏是我姪媳五月間伊與清芬堂烟館某先生認識吳周氏是開花烟館者樓下是客寓因烟館取伊帶擋洋五元我願代還領伊回去王司氏詰其洋可曾取　伊丈夫現在何處答稱與小攘是遠房叔姪　却不曾取去可馬謂爾身畔搜出之押票可暫存捕房爾趕緊回去喚爾姪周王氏亦着退出吳周氏又稱初七日有趙年初同人來吸白烟一兩五錢向之索錢則恃強將物打毀因之鳴捕送案王司馬詰及趙年初供為木匠吸烟後曾給八開洋一个錢三十文司馬謂爾為小木匠工資甚微不應吸花烟本應懲責姑念無知 
 
 

Page 4

 
 
　　　金某稟稱　藹安樓客棧為夥垄主李起仁曾用過銀一百數十兩現在偵知要將棧盤脫故令伊出本票擬向來往之慎餘莊更掉詎莊上不要為此黏票請道王司馬飭法包探傳到李起仁據供用銀屬實但金為管賬未曾交清帳目接手人賈渭川當手錢輸卿在外司馬着傳進　問謂李起仁帳目未曾交清爾焉肯出票本分府但詰銀票着將到期之五十兩如數繳案未到期者免利息交現銀李遵斷而去將銀呈案司馬着將錢翰卿　押俟繳銀釋放　沈趙氏稟稱曾與趙德明合買東洋車一輛交與王坤推生意詎被萬國興將車拉藏花園內為此將伊送案趙德明現亦在外王司馬着傳進見趙足穿快靴隨詰其可曾拉過車子答稱未拉司馬謂穿快靴拉車果然不配隨詰萬國興為何將車拉到花園中法包探　頌眉稟稱伊　捕房稱為沈趙氏丈夫沈裕友欠伊洋九元數角是以拉車司馬詰之萬國興據稱伊陸續借去衣服付質現在我要回去因向索討司馬謂欠錢自當索取何得將車拉去着將萬國興先責四十板再行吊車○劉宓氏稱在自來水龍頭汲水適有張錦榮亦來汲水伊是老虎灶上人爭執打架伊云出捐錢恃強將我姑嫜打傷現不能來王司馬詰之張錦榮據供伊先罵我我亦還口伊將長凳擲來被我一檔碰於老太婆身上即指我大人司馬着將張暫押候受傷人到案再核 
[上海文報局內協賬公所接盛杏觀察自烟臺來電] ○心翁鑒苕公來電赴壽張東阿放急賬只有銀一萬三千望知會各所趕速　濟辦賬實非急賬不見實效宣 
[淞滬花影自序] ○今夫愛花者不獲遍植羣花則攝其影於尺幅中以為臥遊計計善矣羣花如是解語花何獨不然然欲寫衆美於一圖如紅樓夢圖詠之類雖足娛目而其人之色相態度皆由意匠結撰而成則幻也非真且恐人面之不同如其心若面面從同猶未可謂盡善也夫有一花必有有花之影猶之有一美必有一美之相無花即無影意中之影不可以為花也滬上為萬花薈萃之　顧影自憐者往往以西法照相幾於人人各有一相此不僅為花之影直花之魂矣三春暇日輒與二三同志遍索諸美得一相則請名書師鈎而摹之不惟形似而且神似凡有名於當時著皆搜而得之計百人人繪一圖圖繫一賛付　石印以供世賞名曰淞滬花影之百人者無非申江翹楚隨得隨摹隨書隨印初無次第於其間蓋不敢以評花自活致唐突西施也此外名花尚多或不得其相或未識其人無遺珠之憾擬續成一　庶幾快然然既有此百緒丁亥榴月花影樓主人識 
[題節婦黃儒人謹步高昌寒食生元錄呈政可] ○婺居已渡古希年歴盡艱辛自黯然料得蓋棺頭搶地那禁旋里口呼天　節婦無子因家中惟孀姑鰥伯不便同居以致退居母家矢志守節　水霜不及盟心潔松柏難同矢志堅一自輪奸來問　定教峻節載青編　華亭友梅石振聲求是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要] ○直東水患頻仍所賴各處善士設法籌措以濟賑需被灾各戶感患匪淺初七日淞陽來蔭子祈令叔病即痊由吳淞　盛　局來洋一百元初九日江都史淑媛病危許願洎逝世後其尊長仍　金鐲　對充賑以資冥福由立大莊來現兌與泳昌升金鋪作五兩七錢四分價二二四兌見九八規元一百二十八兩五錢七分大　初十日錫山無名氏善士完心願由全盛居來洋一百元同日京江求善居士俯賜代募由吳巽儀仁丈訐江永輪船帳房仲延姪倩交來鎮平二七寶銀一百兩合九八規元三百二十二兩五錢八分十　日楊貽榖堂仁丈為令郎病愈完願由姚子徵兄交來洋一百元內有銅洋三元十二日重慶黃善十樽節日用以了心願二冊由盤記棧人和恒川號交來洋五十元同日敬畏齊善士求各事平善由大成祥號交來九八元　百兩晉江悟夢人丁善士求消災益壽洋一百元沈鵬程善士求尊閫病愈由嘉興萬生號寄永和局來洋五十元均囑充入直東賑欵竹林常侍爰種德以祈痊蕙質頓消仍傾珍而補賑或無名　濟世或求善以募資因僚疾以輸誠栽培賢裔廼刪繁而救急口賙恤餘生心以敬畏而益慈身以悟夢而皆適不僅以大衍之數助賑冀遂願於唱隨也用特臚列報章以誌感悰而昭剴勸　上海北市絲業會館籌賑公所愚弟少欽施善昌謹誌六月十三日 
[拾遺繳移助賑需] ○浙江潘鶴樵兄昏暮時途次遺失翡翠戒指一只為人拾去今由包探者查悉其人已解公縣蔡太守斷令賠償繳到英洋十二元鶴樵兄俯念直東災沴頻仍需賑孔亟願以繳欵撥賑太守俯如所請即飭紀送來當即填給收條呈電一懲一勸夫出兩全花樣翻新無奇不備權變咸宜是於籌賑中多一門徑矣用特列報佈聞　上海北市絲業會館籌賑公所愚弟少欽　备昌謹六月十三日 
[恭和金苕人觀察師六十生辰口占元均] ○海寓清平溯昔年　鄉舊事話欣然靈椿　賴重閳被帶草書看萬卷編早卜貽謀承燕翼俄驚毒燄逼狠烟　生且閣蘭臺筆細柳營屯月一鞭　李傳相督師滬上公隨王敬亭太守入營○放眼乾坤刦連回文成露布未須催上公愛士頻加禮太守憐才獨見推料理儲胥纔瀆馳驅鞅掌又蘇　傷心五馬仙遊去鈴閣當年笑語陪　王敬亭太守歿於常州○烽火巖疆照尚紅　張靖達公分巡徐州公寧檄調營　江淮坐鎮老謀中　時曾文正公祝即徐州　入帷借箸謨猷密磨盾揮毫　氣雄灜眷纔移情角慰鋒車同載禮何隆感恩知己心無限薦牘煌煌達　帝聰　靖達公擢直隸泉司以公名乞劉蔭渠制府　奏調直隸○春色江南到眼新清談風月此吟身親民且喜堪為政食祿原非僅療貧漸復瘡痍寬濟猛略更科制創兼因至今泖鏡峯屏側猶有焚香頌禱人　公宰婁縣時善政　多松人至今思之非諛也○香光遺跡訪高樓　南匯城南有董香光樓　一載吳江更宦游　公由南匯調任吳江旋以例升知　乞歸　百里才優難展驥三秋風起早盟鷗宦情未似鄕心急官樣惟將治譜留兩袖蕭然歸去也清芬真不愧箕裘　先太公先公皆任學官○抽簪分擬老山林詩酒徜徉愜素襟松菊有情供眺賞湖山大好試探尋忽聞山右年頻歉又報中州歲屢祲圖繪流民煩鄭俠良朋勸駕感難禁　晉豫奇災南中義士集貲往賑邀公共事○金錢手撒徧窮鄉莫把揮戈笑魯陽甸壤又傳成氾濫斯民何以遂農桑　公自山右歸道出津門時直隸患大水傳相因　奏留公以道員差遣兼辦賑務河工　初夏水溢鴻嗷澤旋慶瀾安燕語檣鄭白渠成資利賴虛衷猶自覺彷徨○侍側當年笑語溫至今立雪隔師門　庾辰辛已間楨隨公督辦大清河工蒙派辦交案工竣並蒙傳相　奏保　大椿頌禱千秋極小草栽培幾度煩黃甲行看榮子舍　世兄聰慧邁倫徧牘輕史　丹綸況已荷　宸恩　公前年入都引　見以道員留直隸補用　杖朝他日登台辅莫便莼鱸返故園　雲間受業李廷楨未是草 
[奉和西湖花隱近况原玉郵呈郢正並乞高] 昌寒食生大吟壇政○終日耕耘硯作田生涯同病為君憐步兵哭魯誠狂者王粲登樓更悵然撫序忽駕時夏五消愁聊譜曲秋千韻廬風景還如舊修竹當總拂翠烟　平江韻廬主人毛雪香　武林客次 
[上海北市絲業會館籌賑公所施少欽經收山東順直賑捐五月二十二至二十五日第一千四百十二至十五次清單] ○九江張金鑑堂由張益芳寄森昌居來洋二十元張桐蓀節省家用由姑蘇恒永盛寄寶順局來廿元高郵丁鏡齊募戎月樓主由福興潤局來十元山左平壽徐遜敏堂十元省過軒信果子十元殷綬嵩求母夏天無恙身體康健牙齒不痛十元沈舒甫為妻病愈完愿由南匯日生居來六元松江東余氏由聚昌南貨店寄順成局來四元有心無力人人求父沉病速痊三元太倉陳鴻寶求孫病痊愈由永義昶局來三元蘇州無名氏二元胡忠訪求妻病愈由浙甯劉聚興寄永義昶局來二元紹城孫宋氏為亡孫資冥福二元覺非子二元謝燕喜墳地轉機二元謝寶森求子二元二戶又謝藹然寄寶順居來惟　為寶室由太倉邵寄致大局來英洋二元銅洋一元銅銀一塊○救命摺第三千三百六十五號張舜卿募願聚盛洋二元無名氏願書卿自求懺悔子三戶各一元光裕堂朱錢六百三十文張五齡童張榮華各二百文共七戶由北圻永和局來洋七元以上二十二日○經募了願人洋五元梁朝階五元朱李氏求腹疾求安由無錫全盛局來四元李少蓮為妻陳氏病愈完愿祈保平安四元李夢花為妻呂氏求宿恙速愈並保平安二元二戶由洙經協源局來曹齒德堂求恙速痊並保合家平安由太倉致大局來三元承　堂豬二元楊善士一元以上二十三日○救命摺第一千零六十四號積慶堂元敬業齋黑肥生各二元由燕湖福興潤局來○又三百三百六十四號王江涇看申報人無名氏募陳芝山洋五角吳恒興王成章各二角楊日興無名氏大豐張秀和錢蘭亭孫萬隆願幼蘭七戶各一角約草堂三戶各二百文盛廷楨周傳清楊文沂三戶各一百文共十八戶由全盛局合來洋三元錢八百八十文○又一千五百六十五號不留名由工部局來洋一元○喪明氏洋二百元鄧家修求母病愈由浙省老福潤局來十元陳伽陵驀招第完月愿求平安並求妻病愈由浙省老福潤局來九元棉求父平安並求妻病愈由蘇州荔源局來六元台州沈幼甫汞病愈由沈福茂寄浙甯福潤局來五元時長朱筠塘為孫完愿由無錫通裕局來二元楊幹臣趙憩之李木卿由巨豐莊來合一元浙杭錦章號由永泰豐局來洋二元四角對開二二元○沈若臣求平安洋二元又募李芝青五角俞慶雲三角癮名氏二角共四戶由湖老恊興局來洋三元以上二十四日○救命摺第七千一百四十五號怡和行王敬侯募王氏子洋二元七角王門黃氏梁劉氏唐宅三戶各一元陳氏五角吳氏四角無名氏名氏三角關二寬記鳳記三戶各二角李氏一角阿愛錢二百文阿連黃凈女各一百文共十四　合洋八元○又四千三百十八號江陰恒吉號募楊介眉曹平銀一兩七錢壽慈堂洋三元陳兆康符鳳祥合二元張姓無名氏各一元劉高氏謝湘泉楊宛香魯李氏清彚堂王章甫六戶各錢二千文魯養甫何近仕徐瑞生謝渠孫四戶各一千文謝惠甫一百文共十七戶由南市餘茂莊來洋二十五元秀水葉濤求病速愈十元東洋邵家浩求病速愈由德興隆來五元以上二十五日 
 
 
 

Page 10

 
 
   
 
 

Page 11

 
 
[光绪十三年六月初八日京報全綠]  
　　宮門抄○粵督張　奏暫免都司對調片○又　奏請補守備片○又　奏委派大員管理緝務片○將軍希等　奏援案請撥商本銀兩摺○又　奏請揀員補要缺同知摺○六月初八日禮部宗人府欽天監八旗兩翼值日無引　見○記名總兵譯莨燦謝　恩○崇光續假十田○工部奏深承修供用庫工程　派出福中堂徐郙○召見軍機　奎潤承印溥齡恩錄○皇上明日卵正至　奉先殿　壽皇殿行禮　○○張之洞片　再案准兵部咨具　奏各省應行廻避人員由部開單行催一摺於光緒十二年二月初三日具　奏奉　旨依議欽此抄錄原奏清單咨行前來當將開行催應行廻避各員分別徚員　題請對調在案並飭各鎮協營查明此外如有應行廻避人員亦即呈請揀員對調玆據署廣東陽江鎮總兵　記名提督陶定昇呈稱鎮勝赤溪恊中軍都司黃喬陞廣東廣州府順德縣人光緒八年十一月十九日接札赤溪協中軍都司駐屬赤溪應地方黃喬陞於此缺係籍隸本府呈明揀員對調等因前來查廣東外海水師都司十一員內赤溪恊中軍都司係黃喬陞本缺赤溪協右營都司駐紥新安縣屬大鵬廳城均係廣州府屬地方應毋庸議其餘陽江鎮右營都司丁志德已准補海安營游擎尚未引　見開缺補入此缺現已改為北海鎮右營陸路都司吳川營都司陳元杰洵州營都司詹明亮龍門協中軍都司梁鼎動龍門恊右營都司王龍章碣石營都司鄭汝鴻均係廣州府人不合調補赤溪協中軍都司現在既無可調人員合無仰懇　天恩府准將赤溪協中軍都司黃喬陞暫免查缺對調仍俟有隔府合例人員再行徚員更調以符定制如蒙　俞允恭候　命下遵行謹會同廣東水師提督臣方耀附片具陳伏乞　聖鑒訓示謹　奏奉　硃批兵部議奏欽此　○○張之洞片　再准兵部咨廣東清遠營左營守備陳得貴病故遺缺係陸路部推之缺上次已用過儘先三人此次照章應用期滿武進士既據扣留外補應令迅揀武進士合例人員請補等因查前准兵部咨　奏定營用武進士補缺章程內開嗣後部推守備缺出自此次奉旨之日起各計各省無論部中擬補該省請補統計補用三人後插補營用武進士一人無論由武生兵生中式武進士統按到標五年期滿揀選在前並無事故者請補同日期滿以科分名次先後為斷倘該員與是缺人地不宜或遇本府本營之缺准先請補另揀對調不得聲請過班續補時毋庸調取引　見給札令其赴任至各省駐防武進士以營守備用者分發本省學習五年期滿應與該省漢武進士一體請補各項武進士既有推缺可補不得再補　題缺如有請發鄰省學習者應即掣發推缺磷省毋庸核計　題缺等因於光緒九年七月十二日奉　旨依議欽此玆清遠營左營守備員缺會同屬廣東陸路提督臣鄭紹忠在於陸路期滿當用武進士內群加揀選其到標在前之成傑已保舉歸儘先都司班謝繼鼎丁憂尚未服闋均不合請補查有督標中營效力期滿當用武進士陳國保年五十八歲廣州駐防正白旗漢軍上甲喇　京城為爾棍佐領下人由武生應道光乙酉科廣東鄉試中武學庚戌科會試未第揀選二等以營千總用發回省標中營效力因剿辦省北逆匪出力　奏奉　諭旨以千總補用並賞　藍翎欽此咸豐八年委補廣東駐省提塘同治五年七月任滿卸事七年進　京應戊辰科會試中式武進士奉　旨以營守備用欽此同治十年九月赴部投供奉發回本省督標效力於同治十一年二月初九日到標嗣因效力五年期滿咨准部覆註冊俟有部推缺出照章辦理該員勤奮安詳深諳紀律現委署東山營守備於營伍緝捕均能認真整頓以之補授清遠營左營守備洵堪勝任雖有到標在前之員惟不合請補謹隋摺聲明合無仰懇　天恩府准以陳國保補授清遠營左營守備俾營務籍資整頓如蒙　俞允該員係本省駐防旗人毋庸廻避照例亦毋庸送部引　見應請　勅部給與札副令其赴任謹會同署理廣東陸路提督臣鄭紹忠合詞附片具陳伏乞　聖鑒　勅部核覆施行謹　奏奉　硃批兵部議奏欽此　○○張之洞等片　再廣東省關左右毗連港澳橫帶沿海諸沙海　河道廣關紛歧盜匪飄忽巡緝保甲諸事宜極關緊要署陸路楊督鄭紹忠自上年冬問移營江北辦理廣屬三水清遠佛　韶屬英德翁源連屬陽山等應縣積匪署廣州協副將總兵鄧安邦現在辦理東莞增城積匪於派拿各案時有破獲而于省城內外全局未能兼顧必須派委大員綜持其事方 
　　京報　第二千三百九十三號　丁亥六月十六日申報附張不取分文 
　　無渙散隔閡之弊查有降調浙江按察使陳寶箴經臣之洞於上年八月　奏調來粵邀委奉　旨允准在案該員於十二月到粵先輕委派管務處辦理諸臻妥協現輕委派該員會同廣東按察使王毓藻總理省城暨南海番禹香山願德新會等五縣巡察緝捕保甲圑練各事宜於省城設立緝務總局所有各該處緝捕勇丁各段巡船歸其統率水陸汛防緝捕營弁練兵歸其考核節令隨時親往各處周巡督緝以專責成而資整頓謹附片具陳伏乞　聖鑒謹　奏奉　硃批知道了欽此　○○奴才希元恩澤跪　奏為伯都訥阿勒楚喀二城近來差繁費重官兵苦累援案請撥商本銀兩照章生息以資津貼恭摺仰　祈聖鑒事竊據伯都訥融都統恩光阿勒楚喀副都統富和等先後咨稱該二處地當衝衢副都統衙署原無津貼之項所有年例應進貢鮮等物及過往人犯押解餉項等差近年倍增於昔需費均賴俸餉簪辦理從前租稅由各旗署經徵時尚可籍徵存之欵周轉墊　按季於應放俸餉內照數攤扣歸還自添設民署後租稅撥歸各民署經徵徑解省庫而各副都統衙署官差需費倍形拮据即使攤諸俸餉尚待春秋兩季由省領到方能攤扣有資伏思以有限之俸餉攤無窮之差徭官兵受累實深籌思至再則無良策有援案請撥公欵發商生息收得利銀藉裨差徭需營以紓官兵困累等情前來查伯都訥阿勒楚喀等處原未設立津貼欵項近來差繁費重無項籌辦係屬實情案查寍古塔地方原有發商本欵銀一萬兩按月一分生息每歲所得利銀津貼差費按年將收支銷數造冊報部核辦琿春地方前於改設副都統後亦會　奏准由所收荒價錢內撥易本銀一萬兩發商照章按月生息津貼差務亦按年造報核銷等因各在案玆伯都訥阿勒楚喀二城地當孔道近來差徭繁重需費無出每每攤扣俸餉官兵困累實深合無仰懇　天恩府准援照琿春請撥商生息本銀之案由省城徵存荒價錢內照依市行折銀二萬兩分給該二城承領招募殷商互保結領按月一分生息計每年分得利銀一千二百兩行令先以七百兩撙節支發津貼差費以五百兩歸還原本計二十年原本各已歸足仍將本銀照舊生息作為津貼仍令按年將收支銀數造報核銷以杜浮冒而期經久如此辦理庶該二城差費有資官兵可免困累是以不揣冒昧據情而摺具　奏伏乞　皇太后　皇上聖鑒　飭部核覆施行謹　奏奉　硃批戶部議奏欽此　○○奴才希元跪　奏為揀員請補要缺同知以資治理恭摺仰祈　聖鑒事竊查吉林請補添設賓州廳撫民同知一缺前准部議定為衡繁難題調要缺無如令例升調人員准於候補並揀發人員內揀員　題補嗣經以揀發委用同知王鳴珂　奏補經部議准該員未及到任旋於光緒十一年八月初九日間訃丁憂當輕苔報吏部查該廳於兼三要缺中頗稱難治非精明幹練之元弗克勝任現計通省內並無合例升調人員查有　奏留吉林補用同知善慶現年五十五歲係正白旗滿洲松掣佐陵下人由廩生中式咸豐辛酉科舉人同治四年八月考取國子監助教十月補授五年十二月　實錄告成紀錄一次七年七月直隸捻匪肅清　賞加一級十二年正月恭逢　恩詔加一級光緒元年正月三月兩次恭逢恩詔加二級二年　京察一等奉　旨記名以理事同知通判用並准其一等加一級欽此應丙子　恩科會試中式第二百三十九名進士奉　旨歸班銓選照例毋庸開缺十月二十三日奉　硃筆圈出着發往吉林以理事同知通判差遣委用欽此三年二月到省五月委署吉林廳理事同知旋輕　奏補經部議准於八月二十四日具　奏奉　旨依議欽此五年八月調署長春廳理事通判六年四月因拿獲馬賊異常勞績保奏　賞戴花翎六月飭回吉林廳理事同知本任八年七月因吉林廳一缺攺升府治現任理事同知撤回赴部歸入裁缺即用班內另補八月十五日卸事九年十一月　奏請留省補用經吏部議准以同知原班仍留本省歸於地方酌量補用於十年正月二十二日具　奏奉　旨依議此十一年八月委署伯都訥廳同知篆務十二年五月調署賓州廳撫民同知於十一月十二日到任該員才具開辰穩練詳明現署該廳措置裕如深孚民望以之請裱賓州廳一缺洵堪勝任據吉林分巡道豐紳泰祥請具　奏前來合無仰懇　天恩　准以　奏留吉林補用同知善慶補授賓州廳同知實於地方有裨如蒙　俞允該員係補用同知請補同知銜缺相當毋庸送部引　見俟試署一年期滿果能稱職請實授所有揀員請補要缺同知緣由理合恭摺具　奏伏乞　皇太后　皇上聖鑒　敕部核議施行謹　　奏奉　硃批吏部議奏欽此 
 
 

Page 12

 
 
[光緒十三年六月初九日京報全錄]  
　　宮門抄○將軍希　奏審明營弁刑責隊兵議擬緣由摺○疆撫劉　奏請黃袁補葉城知縣摺○又　奏請李原琳實授綏來知縣摺○晉剛　奏請知縣王煒崔　善對調摺○六月初九日兵部太常寺太僕寺侍衛處值日無引　見○宗伯假滿請　安○記名總兵梁貴有謝　恩○關防衙門奏二十日　大光明殿拜表濂公行禮○召見軍機○○奴才希元跪　奏為審明營弁刑責隊兵致令服毒自盡議擬緣由恭摺仰祈　聖鑒事竊查前准吉字管統倭恒額等咨送左翼正白旗步隊管宮廣成管內右哨哨官德楞額因隊兵有成潛逃被獲责打後致有成長罪服毒自盡一案當輕飭據佐領慶祥前往督仵驗明稟報前來奴才隨飭司員集證研鞠緣德楞額係鳥槍營正藍旗榮陞佐領下人世襲雲驥尉派充吉孛營左翼正白旗右哨哨官差使已死有成係鳥拉正黃旗打牲丁充當該哨步兵曾向同哨隊兵四海賒欠衣服錢四千文許俟領到口粮付給光緒十三年三月十二日正值德楞額放餉四海向有成追索前欠未還在院吵嚷經德楞額聽聞將四海等喚進查問四海等不服頂撞德楞額令對兵領催富通阿用鞭將四海責打有成懼責乘空潛逃德楞額派兵拿獲令富通阿用鞭將其兩骽責打一百下次早有成復逃經隊兵成魁等在巴爾虎門外捉回德楞額又令富通阿用鞭在其骽上責打七十下德楞額見則打過輕將鞭接過自責打十下令隊兵泰亮成魁常壽為全一同看守並言俟回明營官從重懲辦德楞額即帶隊赴教場操演乘便將有成潛逃情形向營總廣成會明飭將有成帶至營務處懲辦德楞額旋回令泰亮等將有成押送前往有成不能起立泰亮等當向查閱答言伊受責恐再送營治罪乘空將前日請客所賸洋烟暗自吞服德楞額聞知趨視時值有成胞兄羣有來營探望詢悉情由幫同灌敕罔效逾時毒發殞命德楞額稟經營官廣成轉報左翼統領穆隆阿呈由吉字營總統倭恒額等咨送查辦經奴才派員騐明有成委係受責後呑烟毒發身死集証研鞠據各供認前情不諱詰無另有別情案無遁飾查律載管司决人不如法因而致死者杖一百徵埋葬銀一十兩給付死者之家行杖之人减一等又獄囚失於檢點防範致囚自盡者獄卒杖六十又斷罪無正條援別他律比附定擬各等語此案雲驥尉得楞額因隊兵有成值放餉之際與同隊兵丁四海在院喧嚷查不服頂撞先將四海行責因有成懼責潛逃兩次拿獲鞭則後押俟送營辦致有成畏罪乘間吞服洋烟毒發身死查德楞願充當哨官本有營兵之責有成在伍潛逃例應枷杖本係有罪之人該哨官飭兵鞭責兩骽亦並虛怯去處律得勿論惟兩次鞭責共至一百八十下之多未免違例用刑雖有成死係服毒自盡究由哨官濫責所致徧查律例並無怡合專條自應衡情酌斷雲騎尉德楞額應請此照司决人不如法因而致死者杖一百律上減一等擬杖九十係職官請　旨交部議處先將該員革去哨官差使仍徵埋葬銀一十兩給付死者之家富通阿應照行杖之人減一等律於德楞額杖九十罪上减一等擬杖八十泰亮等看有成並不小心防範致令服毒自盡亦應比律問擬泰亮成魁常壽　全均請比照獄囚失於檢點致囚自盡者獄卒杖六十律各擬杖六十四海肇　釀命請酌照不應重律擬杖八十係人旗與富通阿泰亮等均鞭責發落有成潛逃本干律擬業已身死應毋庸議所欠四海錢文照律勿徵除浦錄供招原驗尸各一併咨送刑部查核並咨報兵部外所有奴才審明議擬緣由是否有當理合恭摺具　奏伏乞　皇太后　皇上聖鑒　勅部核議施行謹　奏奉　硃批刑部議奏欽此　○○尚書銜降一級留任甘肅新疆巡撫二等　臣劉錦棠跪　奏為揀員請補要缺知縣以重地方恭摺仰祈　聖鑒事竊據甘肅新疆布政使魏光燾兼按察使銜鎮迪道恩綸會詳稱新疆新設莎東直隸州屬葉城縣知縣所轄幅員寬廣東南面戈壁居多人民散居地土亦肥瘠不一且南方卡倫為溫都斯田商民　來西道稽查彈　治理匪易應請定為衝疲難三項要缺該縣係屬新設各缺前奉議准照吉林新章由外揀補一次召案玆查有補缺後在任候補直隸州知州　奏留新疆委用知縣黃袁年四十五歲湖南長沙府善化先人由附貢生於同治十二年在湖南後防捐局報捐鑒連司經歴指分廣東加鑒課司提舉升銜並免赴部騐看是年十一月經湖南撫臣騐看給咨十三年正月十四日到省試用奉准部咨註冊前陜甘督臣左宗棠因該員前在軍營效力於克復烏魯木齊等城案內彚保光緒三年九月初五日奉　上諭黃袁着免　本班以知縣仍留廣東歸候補 
　　京報　第二千三百九十四　丁亥六月十六日申報到張不取分文 
　　班前儘先裱用欽此六年復奉委赴甘肅偵探軍務於十二月十八日抵湖南原籍使道省親適於七年正月二十一日丁母憂九年四月二十一日服滿呈明咨部起復經臣札調出關隨營遣六載邊防彚保案內十年十月初四日奉　上諭黃袁着俟補缺後以直隸州知州在任候補並賞帶花翎欽此是年委辦臣營總理文案事物十一年留省候補八月十七日稟到十二年經臣　奏留新疆差遣委用十月二十六日奉　旨着照所請吏部知道欽此欽遵各在案挾司等查該員黃袁處世安詳才具穩練在新疆當孝多年以之請補葉城縣知縣實誠勝任人地亦極相宜且與變通請補章程相符等情詳請　奏前來臣查該員黃袁通達政體辦事　心合無仰懇　天恩　俯念員缺緊要　准以留新疆委用知縣黃袁補授葉城縣知縣洵於地方有裨如蒙　俞允俟奉部覆即行送部引　見以符定例仍令試署年滿另請銷去成字是否有當謹會同陝甘總督臣譚錘麟恭摺具陳伏乞　皇太后　皇上聖鑒訓示謹　奏奉　硃批吏部議奏欽此　○○尚書銜降一級留任甘肅新疆巡撫二等男臣劉錦棠跪　奏為知縣試署年滿呈請　授恭摺仰祈　聖鑒事竊查甘肅新疆綏來縣知縣前經吏部議准以同知銜甘肅候補知縣李原琳補授仍另請實授等因奉　　旨依　欽此遵轉行去後玆據甘肅新疆布政使魏光燾兼按察使銜鎮迪道恩繪會詳稱准前岩鎮迪道英林咨據前署迪化州知州李慶棠轉據綏來縣知縣李原琳申稱現年四十一歲湖南平江縣人由從九職銜保從九品留甘補用縣　於克復新疆托吐反新疆　清各案內歴保免補本班以知縣仍留原省補用並俟補缺後送部引　見加五品頂戴註冊於光緒六年三月初三日作為到省候補扣至七年三月初三日年滿甄別經前護督臣楊昌濬具　奏堪以繁缺知縣補用復於新疆五次剿平邊寇案內准保花翎並加同知銜九年請補綏來縣奉部復准於十年六月十二日到任起扣至十一年六月十二日試署一年期滿例應呈　實授敘明復歴申請到州該署迪化直隸州知州李慶棠查該員李原琳每奉塑望宣講　聖諭廣訓黎民咸知向化設立義學捐廉獎勵學校報興微收錢粮並無抑勒騰挪清理詞訟隨到隨審亦無拖累稽查保甲關懇荒田均著有成效議員平富才優盡心民事堪以實授造具年歲履歷清冊詳由該可道等會查該員年力富強辦事勤慎任內並無降革叅　碍處分應請實授並聲明因冊造不合展轉駁更　辦稍遲等情鑒來臣查知縣以上官員試署年滿例應實授玆據該司道等會詳綏來縣知縣李原琳試署一年期滿堪以實授查該員勤於撫字辦事細心洵屬稱職合無仰懇　天恩　飭部議覆以該員實授綏來縣知縣員缺以符定制除將履歷清冊分送部科外謹會同陝甘總督臣譚錘麟恭摺具　奏伏乞　皇太后　皇上聖鑒訓示再此案係改　願為　奏合倂聲明謹　奏奉　硃批吏部議奏欽此　○○山西巡撫臣剛毅跪　奏為對調簡缺知縣以重地方恭摺仰祈　聖鑒事竊照州縣為親民之官必須人地相宜方足以資治理玆查蒲　府屬之虞鄉縣地通秦豫附近監池捕盜緝私均關緊要且民情好於治理較難雖係簡缺非精明强幹之員弗克勝任現任知縣翠鑄善年四十三歲直隸慶雲縣人由監生遵例報捐府經歷在籍辦圍出力保俟選缺後以知縣用選授塑平府經歷同治九年十二月到任丁憂服滿光緒二年七月以知縣仍發山西候補加捐儘先前補用　題補虞鄉縣知縣五年閏三月二十一日到任該員老成穩重辦事細心惟於斯缺不甚相宜自應酌量更調查有准補澤州府屬陵　縣知縣王煒現年四十九歲陝西扶風縣人由廩生考取咸豐辛酉科拔貢同治元年　朝考一等以知縣用簽掣山西是年八月到省九年丁憂回籍十二年三月起復回省光緒十年　題署陵州縣知縣因署文水縣知縣辦理河工尚未赴任該員才具明晰勇敢有為以之調補虞鄉縣知縣　期措理裕如所遺陵川縣知縣事簡易治即以虞鄉縣知縣崔鑄善調補亦堪勝任如此一轉移間人地各得其宜據布政使張照按察使嵩崑詳會前來合無仰懇　天恩　俯准將陵川縣知縣王煒調補虞鄉縣知縣所遺陵川縣知縣即以虞鄉縣知縣崔鑄善調補實於地方　裨如蒙　俞允該員等均係簡缺對調銜缺相當毋庸部部引　見任內亦無各項違不碍處分合併聲明所有對調簡缺知縣緣由理合　摺具陳伏乞　皇太后　皇上聖鑒謹　奏奉　硃批吏部議奏欽此 
 
