# 1890 - 273 - 4906273

 

Page 1

 
 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脱章回小説體裁而其叙公子之風流佳人之妍慧草寇之行兇作惡老僕之義膽忠肝生面别開從不落前人窠臼惜乎刊板早經毁懷絶少流傳昔年得自東灜曾付手民校印幾經寒暑箱篋頓空而問價者仍源源而來因是重爲印出校警裝釘遠勝從肖計共三編分爲十本定價每部洋銀五角世有先覩爲快者請向本埠申報舘申昌書畫室吸各外埠分售申報處購坂可也 
[催請取書] [  圖書集啓]  
　　本賑所印　書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月　再不求取則以後取書之際須將棧租保險等費逐一補償若過年關則明年不能領書槪歸本局另行出售特陳小啓布告同人區區之忱伏維　　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[讀西説釋疑再質所疑]  
　　又曰諸行星各自轉於本心云云而豈堪爲篤論乎夫陰靜陽動此中國聖人所言之理也地陰類若能自行絶大軌道以繞日日爲陽宗豈反不能有本輪之行乎僕亦非謂地必當廿五日半繞日一周也因西説地繞日乃日所攝故云然耳此原臆度之詞然西説謂日不動又有何確據獨非臆度乎至於男女行坐之喻原屬諧語然亦至理總之陰動陽靜大悖中國聖人所言之理不能幹旋也公例推算當然之數非所以然之理僕非疑其數疑其理也安得震於具數之倖合遂謂不可再作異論以窮其所以然之理乎又曰西説新理云云此撱圓歴法之可信也夫天地陰陽之理一也豈有新舊之殊陰陽眞理中國聖人久已言盡矣豈西人更於聖言外别有一新理乎謂之新數則可新理則不可也天下之動貞夫一有氣無不動此陰陽眞理也數出於理有是理必有是數未有無理之數亦未有無數之理所惜者世無理數兼明其人耳果有其人按前説立算於諸動象必無不合西人謂日不動固因於理不明亦因於數終未極精　暗襲舊説而反用但求數合不顧理悖也余説雖臆見兩實本中國聖人之言如果於數不合則是聖人所言之理非眞矣請存此言天下後世必有如此立算者非敢自信信聖言也如謂橢圓之説可信聖言不必過泥則非愚所敢知矣又曰地球亦行星之一云云卽可不誤因視象之高卑謂其兩心之難平也夫地心日心原可作一線平觀但地球須作　側行乃可遷就其説此立説者之巧算而亦泥於所居地勢視象云然耳論理地不應側懸天空之中似應北極軸爲上正向天之北極極本有中義故周髀謂正北極正北天之中也即如西説人若居地北極處觀之則又似軌道側繞而地非側行人若在地赤道處觀之則又似軌道側立而地似横行矣安得曰隨時隨處兩心恆叫作一線平觀乎釋疑謂僕誤因視象之高卑謂兩心之難平僕亦謂西人誤因視象之高卑槪執爲側行謂兩心之恆平也阮又逹論小輪撱圓謂與郭若思以垛積招法求盈縮疾遲差數同爲巧算若以爲在天之實象則爲其所愚盖古今推測天象皆屬視象畢竟何如雖聖人未必確知西人之算非不精惟每以推算所得爲天之實象試思初設諸輪之時何嘗不認爲實象何以不久復設撱圓之象安知日後不更設新象而何容固執哉又曰地惟自轉於赤道云云又似恆星每歲東行五十杪一夫恆星何嘗東行亦何關乎地軸之偏此皆襲舊説之誤求其理不得而爲之詞耳盖恆星每日左旋本速日不足一度而古術誤爲一度又誤以恆星卽天體故謂天速日一度因其一度不足故積至一周恆星與日雖復至去年舊度而恆星仍稍偏廿日之東此乃理數恰合如此中土舊説未深察此遂謂黄道西移西人舊説亦未察此故謂恆星東行實非道西亦非星東也西人新説亦未察此又攺爲地軸之偏尢不合理數使地軸果偏則恆星每歲當於此五十杪一之外再東移若干蓋此五十杪一卽每日左旋速日一度不足之數積而成者非眞移也且地軸東偏星日應同有變更何仍歲一周天如故耶又曰以上三者能知視象之所以似云云則又恐失之誕耳夫三者之是否爲視象之似原難肊斷而西人船行之喩亦未確切人在船而望似岸行岸固非眞行而望岸上之人隨岸而行則人乃眞行不盡由於船行矣安得執爲地動盡歸之視象之似乎况西説但謂日不動其餘固非謂不動管窺子猶守歌白尼陳言不惟不合中土舊説亦未盡合西人新説矣夫天地之理不外陰陽中土舊説原未必盡是堅守固失之迂而古聖人所言陰陽之理則確切可守守之豈爲迂守聖言爲迂則是聖人先迂矣憑虚肊斷固未免於誕然西人新説亦非眞有確據曾至天上目騐日果靜地果動軌道果撱圓也恐亦未免憑虚臆斷耳同一臆斷在西人則確切在他人則誕豈公論乎又曰大凡西説之當信者云云可俟諸異日也夫西説測昇密合其數固多可信而言理則有悖聖人豈亦可信陽動陰靜陽有光陰無光此眞理也日與恒星旣云皆自有光自當皆動乃始謂日與恒星一類而皆不動近又謂恒星亦動以重學理論天穹諸星無一不動而獨謂日不動姑不論具例本不近理且亦自紊具例果何理乎今日亦非無理則亦自知其非眞有理矣於其不甚近理者旣爲强辨之而其悠謬之説萬不近理者則又以尚未有確見斡旋之以姑置不論俟諸異日推宕之則是亦知其不當盡信矣豈可但喜其測算之倖合而槪信不疑乎彼旣尚未有確見何可妄言以惑人我旣知其未有確見何復姑置而俟諸異日任其亂我中國聖人所言陰陽之眞理乎此而亦謂當信不必疑則天下無必不當信必可疑者矣 
[諭旨恭録]  
　　八月十三日奉旨光禄寺少卿員缺着章耀廷補授廕生麟佑着以文職用分發奉天道員張錫鑾河南知府席元鑾四川知府龍錫光江蘇同知張辰山西知州額騰額江蘇通判丁相郁湖北通判田慶昌福建直隷州州同邱瓊章四川知縣楊作霖直隸知縣龔　師山西知縣張賛祖甘肅知縣姬愷臣江西知縣何其坦福建知縣丁振德直隸知縣楊文鼎吳家麟李官雲江西知縣張紹箕李文濬鄭德凝楊炤湖北知縣羅覲瑞四川知縣趙雷豫陳國鈞廣東知縣錢溯灝張際唐湖北知縣張巽亮四川知縣寳璋河南知縣陳有慶福建鹽大使趙長蔭俱照例發往截 
 
 

Page 2

 
 
取中書葉壽松周學海保舉陜西知縣梁墓鸞湖北知縣張銘新四川知縣郭鏡淸俱照例用卓異知縣文麟看准其卓異加一級仍註册回任候升吏训額外主事熊潤南着准其留部七品小京官李春浦着准其留部欽此 
[本館接奉電音]  
　　昨由京友電傳上諭十一道敬謹譯登○八月十六日奉上諭着派貴恒沈源深馳驛前往福建查辦事件隨帶司員着一併馳驛欽此○十八日奉旨伯彥訥謨祜現在丁憂所管廂黄旗領侍衛内大臣着奕謨署理欽此同日奉旨伯彥訥謨祜現在丁憂所管止白旂滿洲都統着容貴署理欽此同日奉旨伯彥訥謨祜現要丁憂所管鑾儀衛事務着奕劻署理欽此同日奉旨伯彥訥謨祜現在丁憂所管武備院事務着奕劻署理欽此同日奉上諭御前大臣伯彥訥謨祜現丁母憂着加恩賞銀一千兩經理喪事由廣儲可給發欽此同日奉硃筆朱琛轉補翰林院侍讀學士丁立幹補授幹林院侍講學士欽此○二十日奉上諭御史胡章奏京城地面捕務不力請飭整頓一摺京師爲輦轂重地豈容不逞之徒肆意橫行如所奏近來搶　層見疉出地面官廳互相推諉並不卽時嚴拿捕務實屬廢弛着步軍統領衙門五城御史督飭所屬遇有搶刦重案隨時嚴拿懲辦毋任匪徒漏網着妥議章程認眞整頓不得仍前懈怠以靖閭閻欽此同日奉上諭長庚廾泰揀員請補戴捧一摺後藏戴捧員缺着擬正之四郎多布結補授該衙門知道單併發欽此同日奉旨江南織造仍着文珮接管欽此同日奉上諭張曜奏被水地方請撥銀米賑濟一摺本年山東黄河南北兩岸及濵臨運河各州縣黄流漫溢正値山水湖水同時泛濫濮州等處三十七州縣低窪村莊被淹甚廣災民困苦情形深堪惘惻自應寛籌賑欵着照所請將該省本年新漕截留五萬石並撥根道庫銀十萬兩以備賑需該撫即飭所屬分别被災輕重核實妥爲散放務使實惠及民毋任吏胥稍有弊混用副朝廷軫念災黎至意餘着照所議辦理該部知道欽此 
[謹按十九日電傳]  
　　上諭已録前報兹復由京友傳到十六十八日諭旨理合恭録報首惟日期先後倒置此由電局傳遞舛錯所致特誌數語以釋閲者之疑[  本館附誌]  
[上苑秋光]  
　　京師八旂土公文武二品以上大員俸米已由户部札由通州大西倉開放其三品以下文武官員俸米左翼四旗札由通州中倉支放右翼四旗札由南新倉支放當經户部刷印小票編號蓋印塡明旗佐銜名應領米數限四十日内支領逾期註銷○正紅旗蒙古佛副都統佑定於本月十四日辰刻在地安門内五龍亭正黄旗侍衛教場挑補固山二個甲喇領催馬甲養育兵等缺並考騐各佐領下送放藍翎侍衛人等馬步箭以憑保送○京西三家店地方有土六者雄踞一方無惡不作本村張某之婦年方二九荆釵布裙别饒丰韻王悦之欲納爲妾竟於上月下旬偕妻弟羽黨多人乘王家無人將婦搶去迨婦之翁與父聞知赶追邀截爲王六毒打一頓將婦翁髮辮揪落婦父左耳咬去一半遂搶婦去婦之翁與父當赴西城　喊控坊主以案關搶掠民婦立派衙役拘傳詳城訊辦城憲以搶掠民婦本城向無刑　之責卽將一千人移交刑部分歸山東司訊辦○東便門葦塘内初十日淹斃二人年均在二十以内傳者謂此二人以販私酒爲生是日各匿私酒由城垣坍倒處混入旋由馬道走下適巡役迎面而來二人急行趨避巡役在後跟追二人恐被緝獲欲躲入荻葦中倉卒失足遂致淹死覓利未得遽登鬼籙其情亦可憫矣○十四日晨由内縀庫發出大小卷綢縀袍褂料尺頭二百數十卷係奉旨特賞禮伯兄慶各邸樞垣内務府大臣御前乾淸門行走王貝勒公大臣侍衛等惟分六卷四卷二卷之差由侍衛等處彚領木散値者立交其護衛從人領訖已散値者送往府第以便翌日謝恩此中秋節近臣例賞也○寳坻縣屬地勢低下今夏雨水被災最重該縣人民轉徙流離散之四方者不可勝數近由京兆撥經米糧銀錢設廠放粥經該縣於縣城鄉鎭適中之處先立九廠逐日煮米賑飢尚恐逃荒之民未及週知繕寫告示派役於京津永平關内各處徧　黏貼其文曰寳坻縣正堂示現先開設縣城黒狼口新安鎭林亭口方庄黄庄大口屯入白庄八門鎭九處粥廠爾災民速卽回歸鄉里安生勿得流離在外特示○承辦秋操正黄漢軍都統載爲咨行事據砲隊營總廣志呈稱年例於九月初一日起在蘆溝橋演放砲位所有八漢出派演砲官兵應用中軍帪房例由兵部請領演畢送部歴經辦理在案今本年蘆溝橋演放自應預爲請領相應將八漢官兵應需中軍帪座大小藍白帪房門墻照壁帪片木杆鐵鐝架木繩椿等項造具數目細册咨行大部核奪傳期領用以重操防○東海關監督委員管解制錢五萬串俱以木箱盛放上黏印花封條於十三日午刻解抵户部當卽雇夫將錢箱抬入部内在大堂側堆存鎖繫原解兵役在彼看守以俟開庫騐收○湖北提督程從周軍門文炳遵旨入都陛見已於十一日進京在東沙灘關帝廟暫駐節鉞繕具皇太后皇上安摺於十二日子刻父由奏事官呈遞恭請聖安軍門於丑刻　西苑門齎呈膳牌請由樞垣遞入旋由内傳令第三起入覲上召見軍門於勤政殿詢以楚省防務輿情軍門跪奏如儀旋卽退出午後往各當道處拜謁○管理廂監滿都統大學士恩爲移咨事本固山四甲扎拉芬佐領下領催明德現已承襲世管佐下所遺領催一缺於本年八月初九日將札拄芬佐領下護軍恩壽調補之處相應移咨本旗護軍統領查照 
[飭查礦地]  
　　河南省濟源盧氏兩縣地多銅鉛各礦苗旺綫長開採易近有濟源紳士候選員外郎張芬遺抱把局周士貴齎有礦塊圖説擬章至農部役遞取有盧氏紳士張牟二人切結保牟士煥招集股分試開採以興利源而裨國計等情禀請户部查核並咨原省官府出示免致鄉民梗阻農部以開礦之事本期裕國便民此舉於該地方有無窒碍部中未便懸定業已杪録禀結咨行河南巡撫飭縣查勘禀明咨覆以憑核辦 
[和尚神通]  
　　前報紀邗上某僧荷校發交某坊地保看管示衆等情兹聞該僧袖裏乾坤神通廣大竟能不脛而走不翼而飛日前邑尊紀網至示衆處巡視見枷板脱卸於旁牛山濯濯者已不知何往遂將空枷携回呈騐於官邑尊大怒立　地保提至重加笞責僧亦隨至遂飭依舊枷號另交某地保帶至轅門橋一帶示衆該處爲熱閙之區僧自知慙恧用花洋巾包裹頭面行者第見枷上放一無眼耳鼻圓溜溜東西莫不狂笑或謂之曰旣已前日一陰一陽之爲道又何必今朝此時此際難爲情似此沒頭沒腦不更欲蓋彌彰耶僧不答彷彿在焰口臺上默念心經時光景云 
[袁江雜録]  
　　淮屬新進紅案已由學憲發到淸河特邑尊牌示新進文生於十八日晨齊集縣署聽候率領謁聖送○道憲緣各種教匪最易滋事根株難盡不得不先爲防範爰查成案重申告誡庶使此輩觸目警心免致作奸犯法云○新柴業經上市每担足錢二百六十文陳柴每担跌錢四十文○城南水道多板橋夏令雨水冲卸兩堍欄杆亦有損　兹由練兵領錢修理一律整齊虹影橫波馬蹄踏月往來過客孰不稱便哉○路理門司馬於初二日花甲誕辰其公子輩稱觴疑客戚友咸往祝嘏頗不寂寞也○項田兩分轉之官眷均於初二日登舟一赴任所一赴掦州○初六日午後文廟街某猪行失愼延燒瓦草房二十餘間幸距水甚近得以立時救熄○雞籠巷街某錢庄被竊聞賊揭瓦而下竊去物件約値數百金現雖報案搜緝尚未獲犯市面各家輪班守夜不敢高枕而臥矣 
[章門火警]  
　　江省風俗不論貧富皆好作葉子戲每遇婚嫁事親朋畢集必藉此以消永晝貧窶之家專心於此卽未免有意外之事八 
 
 

Page 3

 
 
月初六日進賢門外禾稻街某茅棚因作葉子戲時方午炊鍋中油熱太過忘却照顧登時燃發焚及棚屋延燒隣居三十餘家經各水龍堨力灌救祝融氏始斂威而退初十日廣潤門外河街某柴棚諏吉娶婦親友滿座共作葉子戲因烟灰遺火燃及柴草焚燒箬棚其時鼉更三轉封家姨飛掦跋扈勢不可遏各水龍聞警馳至拆斷火路以杜其亂竄扼守高墻以防其飛越直至黎明始得撲滅其救火之最出力者向推振武軍後營勇丁是役勇丁之猱升屋脊者跌傷數名皆由别勇背負而返勞不可沒理　優賞計焚燬百餘家上至柴巷口馬頭下至靑雲閣茶室當火熾時某油行雖有風火墻亦被祝融氏摧陷簍油數百石悉付楚人一炬又某米鋪存儲米榖數百石悉成灰燼又某甲盤頂一鋪費二百金午刻始行交割不料是夜已燬於火噫暿豈非數歟 
[薇垣課士]  
　　江西省城孝廉堂向例於六月間甄别兹因各書院是月一律停課未便舉行至八月初八日始行甄别適中丞出省巡閲營伍特委藩憲考試俟九月巡閲事竣回省再由中丞課試是日黎明藩憲親詣貢院命題旋卽返駕恭送中丞於水次各孝廉初尚不知日高尚在考廉堂伺候久之始往貢院領題題爲禹思天下有溺者由已溺之也稷思天下有飢者由已飢之也詩題諸君何以答昇平豫章書院是日亦爲中丞課期并委藩憲考試生監題無友不如已者過則勿憚攺童生題衆惡之必察焉衆好之詩題起弄明月霜天高 
[西人獵虎]  
　　厦門隔水四鄉往往有虎負嵎出而爲患南太武山諸處山高樹密虎穴尤多寓厦西人於秋冬之交入山獵取其法先於白日遺土著探得竄伏之處乃於夜間用凸心玻璃燈射光入穴虎畏光耀蹲伏不敢動然後開鎗擊之倘於日間出洞時遽行槍擊一或不中必被虎傷食肉寢皮誠非易事也八月初十日英國斯畢呋特兵船大副名奪愛司者邀約凌風兵船主某甲往過水鄉獵虎至十一夜在太武山麓探得虎穴如法轟擊一虎受傷未死由洞後奔逃遂於次晨帶同凌風船上華水手數人携槍上山找尋受傷之虎驀見金睛閃閃者蹲坐山腰奪愛司卽趨近燃槍彈中虎背虎怒回身向撲旁人見而駭甚齒擊有聲奪愛司見虎撲來自忖槍中只餘一彈若不擊中要害必致葬身虎腹中因擬準虎之前胸扳機一擊華水手亦開槍擊去虎始倒地不動隨卽呼衆舁歸權之重三百數十磅較上年協隆西人獵得者尤長八尺高五寸云噫山君之勢可謂猛矣當其得意出山擇人而噬乘風一吼百獸潛蹝泪乎運去時衰驀遭擊斃雖婦人嬬子亦敢提其耳而捋其鬚昔之氣燄偪人者而今安在哉夫虎其小焉者也 
[工人壓斃]  
　　粤人包阿占在英租界西國牢監附近開設機器樂水造冰廠其妻弟劉桂明在廠傭工前日正在工作時不料機架坍下壓傷身死當由包阿占知照劉之寄父黃阿倫於昨晨備棺成殮是亦无妄之災也 
[縣訊拐犯]  
　　前日法公堂解送自稱江都縣馬快之拐犯張五權子卽張洪反羽黨蔡勤梅陳廣勳張錫臣王鳳翔陳保之婦人趙小狗王李氏卽鳳英張陳氏卽如意船户馮永康船婦馮龔氏至縣昨晨八點鐘時陸邑尊飭先提王李氏研問供稱小婦人家在揚州去年丈夫病故旋由翁輾轉託廣勳帶來買入丁張氏花烟館得身價洋銀一百六十元先付八十元立有賣契隨詰小狗供稱小婦人家在鎭江父親吸食洋烟難以度日遂託蔡挈同來此於是月十八日抵埠卽被挈至新街王姓家住宿二十八日張陳氏供稱由揚州隨小狗來申馮及馮龔氏同供稱小的夫婦操舟爲活蔡雇坐小的之船來此不知有拐賣事現尚欠小的船資洋八元邑尊飭提蔡嚴詰蔡　稱原籍廬州向爲布販小狗實是小的之姪女由伊父托小的挈來擇配是以借住王姓家廣勳供稱王李氏由查姓携來託小的售與烟鴇丁張氏處張供稱小的前開烟館現已閉歇此事與小的無干王供稱小的在英界六馬路設餅攤被悞拘拿叩求恩釋保之供稱小的係山東人前日法包探拿張五權子小的旁立閒觀亦被拘押張五權子供稱小的奉公緝案乘便帶姪媳來遊訊至此丁張氏投案候示邑尊復研詰良久各執前詞時報時鐘已一下乃判令將張錫臣王鳳翔陳保之交保張五權子蔡勤梅陳廣勳馮永康分别收所王李氏張陳氏趙小狗馮龔氏父官媒收管丁張氏喝令退去靜侯覆訊 
[案牘瑣紀]  
　　瘋婦陳包氏抱所生二歲幼孩役河尋死爲巡街捕所見立卽阻止送至捕房捕頭飭送英公廨由値日差禀明朱明府飭將該氏及幼孩暫交官媒收管聽候發落○江北人王寳恒拖車爲業住居老閘浜北日前抬得三絞絲金鐲一隻當卽拆爲三條因不識是否金質以二條交同鄉人徐仁甫李采容觀看徐李亦不識轉交與同鄉人馮何氏察看該氏係出租東洋車者允爲留下託人估看旋由王寳恒將所存之一條折半携至銀樓兑得洋十八元零始知果係赤金立卽知照徐李二人轉向該氏取還二條該氏言祗收一條業已失去於是互相吵閙扭至捕房巡捕頭問明兩造情形隨飭三百十號華捕將各人移送英公廨朱明府飭候訊供核辦○周阿榮李阿根馬雲甫等在路爭毆　巡街捕帶至捕房捕頭飭送公廨朱明府飭將周阿榮等押候訊供察斷 
[上海縣署瑣案]  
　　流氓陶金榮卽流過頭金榮吳金泉卽矮子金泉張阿福卽鞋子阿福及姚小金林前經法公堂拘拿送縣陸邑尊訊供之下判令分别枷號發大小東門等處示衆前日枷期已滿帮審委員竇明府飭提覆訊陶等同供稱小的等現已知悔不再犯事求大老爺格外施恩明府謂本應重辦姑念一再苦求概從寛宥着卽開枷交保○王吉仁投英公堂控胞兄洪基將女兒誘出由馬三卽馬國良經售與人蔡太守查得馬因案管押縣署遂函請陸邑尊將馬歸案訊懲前日公堂差役將馬送回昨日午堂邑尊提訊之下判令釘上脚鐐押候備文遞解揚州原籍○再昨日拐犯送縣案内有湯石生者聞係有職人員附正於此 
[法捕房瑣案]  
　　葛友樵虧欠泰昌靛靑銀一千八百餘兩由生和板行具保出外帮同料理嗣因保出日久尚未料理將葛妾沈氏拘押着交葛友樵到案已詳前報昨晨葛蕃甫同轉蒞八仙橋捕房時據生和板行夥甘樹雲將葛友樵送六案下禀求退保旋據泰昌執事顧乃瀛投案禀追欠銀同轉詰問葛友樵曰保出後已有許多日子爲何延不料理供稱實在無錢並非延宕謂據顧所禀爾將銀兩交妾沈氏收藏是否答稱斷不藏起可請查察同轉着將沈氏逮案詰問爾夫銀洋交爾藏匿爲何不思理楚竟敢挺押沈氏答稱丈夫素無銀洋交我祈請密訪顧乃瀛禀該氏於三月問曾向銀樓兑得金釧首飾等物約値洋三百餘元以備娶媳之用沈氏接口稱實在寒苦無力同轉以其刁猾着掌頰一百下葛連連求饒同轉謂本欲責爾姑念年邁將爾妾代責如仍不交銀兩再行比究顧乃瀛稱葛結欠我店銀兩本有一千八百餘兩及至閉歇後於七月間經中人理勸令葛還洋一千元了結職員因代店主經手難以交代函間店主旋據回信言須還銀一千兩始可了結職員因顧中人情面自已作主允照洋數料理限於中秋節還六百元九月間還一百元年終還洋一百元尚有二百元明年四季交付不料葛於中秋節竟悔前議祗交洋五百元中人蔡陸兩姓因此撤手不敢與聞以致延擱到今且沈氏拘到捕房時帶有金釧一枚待我保出後將金釧變賣交洋一百元問目下如何料理顧稱仍照前議還洋一千元可以了案同轉着將葛友樵管押沈氏交原保領去限二十四日了結來案禀覆如違送縣究辦○姚榮生於七月間向鎭東輪船竊取銅螺絲釘一小箱後被輪船茶房同管碼頭之巡丁宋慶慶尋見送押捕房同轉今鎭東輪船買辦或茶房等到案質訊已詳前報姚管押日久並無對質昨晨葛同轉飭包探王榮培立傳朱慶慶到案間如何將人送押日久不來質訊供稱姚榮生前月間向鎭東輪船帳房内買船票其時買辦有事令其稍待片刻姚忽走出在帳房内竊去銅釘一小箱當經茶房看見姚云買辦囑伊携送當塲被具瞞過後 
 
 

Page 4

 
 
問明買辦始知被竊輪船開去後次日由小的看見拘送來案輪船上之人隨船北往尚未回申故未投質同轉着帶姚至案詰問銅釘藏在何處姚一味狡賴其妻又上堂吵閙同轉謂爾在英法美租界屢次犯竊向敢縱妻在公堂上吵閙實屬自無法紀着枷號一個月示衆期滿責放○義和棧客蔡雨琴稱棧房中失竊銀兩禀請究追一案昨經同轉飭包探傳到棧主沈明山謂令爾赶緊查明禀覆爲何延至今日尚未禀覆答稱棧房中遍查無疑惟求將在押之茶房崔阿寳崔鴻元二人比究終有頭緖同轉着帶兩崔至案問爾等兩人在押所中思量如何阿寳稱實在寃枉决無竊物情事同轉曰蔡客本住廿九號房間爾爲何　自將伊行李搬往三十號内供稱蔡客使我搬移並非擅主蔡稱職員因嫌房間不便初十日令其搬移及至十五日我適出外崔不問情由將行李搬動同轉謂崔曰爾一派胡言殊屬可惡喝令掌頰六十下還押令沈明山赶緊向蔡客料理明白以便動身限禮拜二禀覆 
[彚解疑]  
　　邇來災區太廣籌辦維艱幾於顧此失彼敝所於本月十二日會同文報局彚解山東賑捐銀一千兩直隸振捐銀一千兩業已登報二十日又曾同文報局彚解順天賑疑規銀一千五百兩頃各賑所又接烟臺盛觀察杏蓀來電言東振萬分緊急高博樂壽一帶災民命在呼吸籲求接濟等語敝所以賑務孔亟捐疑無多不得不竭力籌辦經卽墊解九八規銀一千兩曾同文報局寄至山東交盛觀察手收分别散放刻下秋冷風高災民露處飢寒交迫無計逃生敝所自維綿薄業已墊解千金倘庚癸之呼再來恐難應命伏乞遠近善士垂憫災黎解囊力助俾九死一生之輩得牽續命之絲當必戴德無窮也所有解疑理合聲明八月二十二日上海四馬路高易籌賑同人陳德薰等敬識 
[善與人同]  
　　昨日本館協振所承新泰木號交來山麓樵人捐順直山東振洋一百元隱名氏振洋二百元又承漢口信和裕交來常德孫太和成經募各善士振捐共合規銀二十一兩六錢五分或推食解衣慨擲朱提而不吝或聚沙集腋務求黎庶之得生驤首慈雲傾心祝露已正在拜登嘉貺書列報章復接守拙山人來信云僕於前日赴南市訪友道經十六鋪橋拾得一紙包啓而視之則包内有翡翠帽正四粒約値鷹洋十元之譜因未識何人所失無可交還故將原物送呈貴館請卽變價助賑以惠飢民在失者旣如歧路之亡羊在得者願激江波以活鮒仁心仁術殊切欽遲沽之沽之能不有望於樂善好施之君子乎 
[浙省撫轅抄]  
　　嘉湖道豐由塘工回省禀到差人禀安○初三日候補縣陳汝霖禀辭解京餉赴都○初四日候補同知楊允斌禀知厘捐局委嘉善厘局差叩謝候補縣潘駿禀奉藩司飭知委署昌化縣缺叩謝○初五日武義縣鍾光耀禀知藩司飭知赴任禀禀見叩謝○初六日候補縣張芳培禀知籌賑局委桐盧縣監修石壩工程差左元鼎禀知藩司委赴新城勒催周令交代　結差叩辭 
[蘇省撫轅抄]  
　　初十日候補同知宋枬服滿回省禀到分發江蘇大挑知縣魏土隝四川人由京引見來省禀到○十一日薛觀禀知奉委赴鎭江緝捕差卽辭○十二日正任蘇州府魁銷假禀謝奉飭知回任委署金匱縣湯曜禀辭赴任並銷發審局差候補知縣陸冠瀛禀知奉委發審局差分發江蘇試用巡檢丁惟珂山東人禀到○十三日委署荊溪縣典史湯維淵謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官報]  
　　十三日李太史聖鐸抵揚程鹺尹之麟禀知赴龍溝卡十四日陸鹺尹寳銷南京餉差十五日各官商禀賀汪鹺尹聲禀知赴省十六日泰分司沈分轉海分司徐分轉圴到掦公幹 
[鄂渚官報]  
　　八月初四日大挑縣張淸奉憲台核准試用期滿留省補用赴兩院禀知謝候補巡檢毛文琳奉委帮查新興五鋪差禀知初五日署理荊　府淸軍同知薛華城見辭赴任大挑縣陳衍淸奉江漢關委辦官渡局差赴兩院禀知署棗陽縣平林店主簿王嘉瑞赴兩院禀辭赴任候補府史悠慶奉督憲委監修兩湖書院工程赴兩院禀謝知初六日候補縣黨述自沔陽州幫辦堤工案件回省禀到初七日候補縣湛福春赴兩院禀知考試奉學憲委閲誅卷試用縣丞梁鼎蕃奉督憲委鐵政局差遺赴兩院禀知署監利縣分鹽巡檢事陳鵬赴兩院禀辭赴任候補縣張國蘭禀知進鐵政局文案初八日武昌府通判恒榮禀知任事署任胡得立卸事分發試用通判梁承潤來省禀到黄岡縣丞宋賓禀謝辭赴任初九日署理漢陽協副將撫標中軍叅將璞士赴兩院禀謝調補湖南岳州城守叅將飭知候補縣黄錫齡禀辭赴吉林 
[皖省官塲紀要]  
　　前江蘇候補道攺發安徽袁觀蔡秉楨於本月初九日行抵省會赴撫轅呈繳文憑隨卽謁見司道各員○藩轅　示本任泗州方瑞蘭病故遺缺委交卸和州釐務候補自隷州章敬　理本任桐城縣縣丞趙景淸徽州府經歴胡林均飭回本任供職○委辦皖南牙釐局劉觀察作梁於本月初十日乘招商局某輪船來皖謁見沈中丞面禀要公少作勾留辭回局内○安慶府聨仙蘅太守奉大憲委赴望江查勘秋成於本月十一日回省城隨赴各憲　禀見銷差○委辦舒城中梅河釐務候補直隷州李少靑直剌羅輔生直剌調辦荻港釐務日内李直剌業已到省卽須束裝就道以便羅直　早日履新云 
[江西官報]  
　　工部主事吳杰禀知淮鹽總局移委代拆代行星子縣慶錫庚永豐縣鄧宣猷俱禀辭赴任分發補用縣傅普泰禀到係浙江舉人浙江巡檢袁鎭　由浙防軍局委來江查探硝磺價値府經魏焜往甯都州辦保甲蓮花廳同知崔祺義甯排埠司王文欽吉水縣丞蔡雜藩俱禀辭赴任調補南城縣洪汝濂卸德興縣事淸理交代回署都昌縣李世申赴任縣丞姚敷典捐過知縣班未入張賛霖捐過新海防　先班 
[虹口廣益堂淸單]  
　　天下之苦莫苦於老病天下之慘莫慘於溺嬰敝堂目擊時艱用持設法收養無如旣無恆產又乏常捐輾轉籌思無良策以故繕成安　捐世的報分送荷蒙遐邇諸善士陸續交來今將第一次細數開明呈核所有台銜謹列如左江陰全盛局來鹽棧總局公記助洋十五元正金陵文報局易桂馨郝盈吉　銘豐佘嘉甯黄朝　　時雍禹陽樂祝增祜甘歌晋藍襄安合助洋十元常熟寳順局來無名氏無力人無力人不留名合助洋一元銅洋七元存性無名氏各洋五元連元　屋洋四元守拙子潘滄　各洋二元五角楊公舘翁夢氏沈免記洪宅常熟裕和祥梁順泰通州金秋民無名氏各洋二元黎鄉賢懋昭以銘玉寳陳冠雲全錫懋揚以輝玉顔全由以炤以祺玉梅合洋四元五角常熟徐祥隆諸友合洋二元五角靑山瑞顧毓卿雙盛泰補送子無名氏張祝氏甬來項公舘葆倫堂嘉定許滋善堂大塲戴蘇撫署思義堂無錫濟順公典楊聿修京口愼德堂南匯縣署沈氏不書名源泰鴻記鎭江倪潤之無名氏絲業會舘來集衆堂蔡遠蔭趙永泰復本堂錫山不書名張伯澄梁浩池王和源求產嗣裕後無名氏杭豫和莊嘉　徐譽廷無力子求却病延年思淸軒主人如臯許謙尊堂陳竹孫有心人各洋一元沈朱徐鲍四善士各洋一元沬涇大典助洋一元馬玉衡嘉應謝鏡帆李寳泉盛培之甬江公典陳良均怡怡軒江陰盡心子陳煥然銅洋一元嘉應謝藍氏陳逹熾利記棧董元善茂昌江陰無力子陳寳田無名氏聚德党各洋五角林家奎助一元五角徐仲明兪小二吳和卿方子平合洋八角沈汝金彭麗生合助八角雲蒸霞蔚洋六角趙久甫誠安保梁德孚合洋一元王氏吳厚生朱富石泉徐信卿高惠臣郁秀金子卿合洋一元六角頴川氏鑑湖客遵勸　無名氏各洋二角燕翼堂助一角五分養性居無名氏求男喜馮氏沛國氏無名氏陳連良各一角戴氏五十愿培芝艸堂一愿助錢五十四千王劉氏陶壽官求屺錢王氏陶勤官無力子合　二千另廿文李幹爾怡和堂吟香書屋三槐堂夢花生合錢一千四百四十文常熟義隆黃敬修堂各錢四百文李敦厚無名氏各錢三百六十文新安古歙念慈子錢七百廿文新安杞愛子錢三百六十文冀廷詔延慶堂裕應堂積厚堂存德堂永樂堂怡善堂愼思堂樂善堂雙成德號合九八銀三兩八錢九分三義居銀二錢○七月二十起八月初七止共收洋一百廿七元六角五分錢六十一千另六十九八元四兩另九分銅洋八元 
[上海文報局協賑公所經收安垣支應總局經募東賑細户淸單]  
　　另登○六安州劉宗海集捐庫平合曹平二百四兩四分阜陽縣吳乃斌集捐曹平銀一千三百三十五兩五分點縣孫履材集捐銀洋合曺平銀一百二十兩七分皖南牙釐局劉道台集捐洋合曹平十二兩一錢五分頴上縣蔡光裕集捐庫平合曹平八百十七兩一錢四厘天長縣李　集捐洋合曺平八十五兩八分霍山縣沈令集捐曹平五十六兩三錢六分省城牙釐總局集捐洋合曹平银十七兩一分七厘來安縣張友仁集捐曹平銀四十六兩一錢○以上共計曺平銀二千六百九十二兩九錢七分一厘内除棧還上年三月問前皖撫憲陳中丞墊疑萬金除繳尚不敷曺平二千四十兩一錢六分八厘　毫以淸一萬兩之疑外仍餘曹平銀六百五十二兩八錢二厘三毫于八月二十日實收申合規元七百另一兩一錢七分二厘理合聲明 
 
 
 

Page 10

 
 
   
 
 

Page 11

 
 
[光緒十六年八月十三日京報全録]  
　　宫門抄○諭旨四道録前○發抄硃批四道○皖學政錢奏皖省歲考全竣情形摺○將軍長等奏更換防軍統領管帶緣由摺○又奏借補防禦片○又奏調署同知等缺片○又奏委補統領營總營官管帶各銜名片○又奏遷駐分防照磨片○護新撫魏奏請　表摺○八月十三日理院鑾儀衛光禄寺八旗兩翼値日侍衛處引見十五名兩翼十三名○伯王等謝賞綢縀恩○帛公由東陵回京請安○三姓副都統富魁請訓○湖北提督程文炳到京請安○淮安關監督世網請訓○希朗阿請假十五日○游百川請假一個月○召見軍機富魁世網程文炳○發抄剛毅奏酌提厘金辦理善後收支疑巨奉硃批户部知道單併發欽此○又蘇松等屬十四十五年壓徵蘆課奏銷未完三分以上各員奉硃批户部議奏單併發欽此○又從九品陸上連捐田設立義塚族表奉硃批着照所請禮部知道欽此○恩良奏挑挖旱河工程騐收完竣奉硃批該部知道钦此○○安徽學政内閣學士臣錢桂森跪奏爲恭報皖省歲考全竣情形仰祈聖鑒事竊臣於去年十一月會奏頴州鳳陽二屬連年災歉籲請歲科連考等因一摺奉硃批禮部議奏欽此今於本年二月初四日接准禮部行知遵旨議准於光緒十五年十二月十八日具奏本日奉旨依議欽此欽遵到臣卽經檄飭該屬遵照辦理臣於二月初九日出棚先試六安州歲考接以頴州府壽州鳳婸府三棚歲科連考五月下旬甫經竣事臣於關防考試加意嚴密不敢稍涉疏懈點名時責成廪保認眞稽查考試頴州府屬文童正塲節次據廪保指出槍替八名壽州拿獲招摇撞騙二名鳳陽府屬文童正塲據廪保指出槍替三名均交提調官從嚴懲辦該廪保等均知自愛尚能實心辦事經臣酌予奬勵塲規均爲安靜皖北文風雖與皖南較遜然各邑亦均有頴秀之才而頴州之阜陽霍邱鳳陽之壽州懹遠定還尤爲傑出武童材刀則以頴州爲優臣仍於發落時再三訓誡文則朂以敦品勵行武則戒其勿滋事端務爲有用之材冀副聖主作育人才至意至歲科連考之處臣謹遵定章先舉文生童歲考後行科考然後再試武牛童成考均經照額取進臣所經過地方麥收大熟暘雨應時轉瞬秋成綏豐可慶民情安謐堪以上慰宸厪兹臣於六月初十日回署擬俟皖南府縣考甲報齊全卽於七月中旬出棚按試皖南各屬科考所有微臣巡試六安州歲考接辦頴州府壽州鳳陽府三棚歲科連考通計一省歲考全竣情形理合繕摺具陳伏乞皇上聖鑒謹奏奉硃批知道了欽此○○奴才長順恩澤跪奏爲吉林靖邊防軍更換管帶銜名恭摺仰祈聖鑒事竊照光緖十五年十月二十八日奉上諭軍務平定以來各直省設立防營朝廷歲糜巨帑不知凡幾等因欽此欽遵當經奴才等將現在防軍駐紥處所及管帶馬步兵勇數目分繕淸單恭呈御覽並聲明將來更換員弁防軍自管帶以上練軍自營總以上應卽遵旨隨時奏聞在案兹查靖邊左路統領都統銜記名副都統五常堡協領雙壽廾授科布多叅贊大臣所遺統領一差揀以花翎協領恩齡接管後路統領都京正白旗副都統銜護軍叅領文元撤委遺差揀以親軍左營營官黑龍江副都統銜花翎儘先協領佐領興福接管其遞遺營官之缺揀以驍勇營統領副都統銜記名協領花翎佐領全榮調充俾資訓練而專責成又靖邊前路統領頭品頂戴記名簡放副都統花翎佐領莽阿巴圖魯王寛與親軍統領副都統銜花翎協領恩祥互相對調以期人地相宜除咨兵部查核外所有更換防軍統領管帶各緣由理合茷恭摺奏聞伏乞皇上聖鑒謹奏奉硃批兵部知道欽此○○長順片再查前吉林將軍希元等片奏由伊犂遣撤官兵内有奏保以協領佐領儘先補用已經引見奉旨記名者百餘員名如按原保官階照章輪補非特缺少壅滯且底缺均係領催馬甲並未歴過防禦驍騎校實缺一旦驟膺協領之任未諳旗務恐致廢弛擬請比照成案將此項人員嗣遇防驍缺出先行酌量借補仍留原保官階庶於旗務及勞績保舉兩有裨益等因奏奉兪允在案奴才自應欽遵辦理以期鼓舞人材兹查有琿春廂黄旗德玉佐領下副都統銜記名副都統記名協領花翎前鋒德英阿前在軍營打仗出力疉經各統兵大臣歴保今職現充吉林練隊委叅領差使實於捕務洵稱得力奴才察看該弁素諳戎務材堪造就未便久令向隅今阿勒楚喀廂白旗防禦哈欽病故一缺擬請以副都統銜記名副都統記名協領花翎前鋒委叅领德英阿借補用昭激勸不惟旗翼相當且與奏准成案相符並請照案仍留該弁原保升階升銜俟遇有應補之協領缺出再當隨時酌量請補如蒙兪允該弁係已經引見記名人員毋 
庸再行送部奴才爲激勵人材整頓旗務起見是否有當謹附片具陳伏乞聖鑒謹奏請旨奉硃批兵部議奏欽此○○長順片再伯都訥廳同知雙全調省察看所遺之缺查有署伊通州知州試用知縣謝汝欽堪以調署未到任以前卽委候補同知郭錫銘暫行代理所遺伊通州員缺查現署五常廳同知彭明道業經奉准部覆補授斯缺應卽飭赴本任其遞遺五常廳同知一缺應飭准補是缺之李鶴亭卽赴本任各專責成據吉林分巡道瑞霖具詳請奏前來除檄飭遵照外理合附片陳明伏乞聖鑒謹奏奉硃批吏部知道欽此○○長順等片再查吉林練軍伯都訥統領花翎防禦吳俊因病撤委遺差揀以記名協領花翎佐領滿慶接管驍勇營統領記名協領花翎佐領耿巴圖魯全榮調補靖邊親軍左營營宫所遺統領之差以驍勇營營官提督銜記名總兵王有勝接管其遞遺營官以吉勝管帶記名提督方勇巴圖魯　玉廷調充所遺管帶之差揀以花翎佐領連春委充寗古塔委營總花翎儘先協領崔常福因病遺差揀以前花翎協領鏗僧額巴圖魯恩祥委充三姓委營總花翎佐領春喜因身體軟弱撤委遺差揀以佐領富淸委充伯都訥委營總佐領永春因病遺差揀以記名協領花翎佐領額特亨額巴圖魯西隆阿委充委營總前協領英林因病撤委遺差揀以三品銜花翎佐領雙成委充洋鎗營委營總開復防禦春明因病撤委遺差以該營委叅領記名防禀雲海接充俾資訓練而專責成　咨 
兵部查核並飭各員仍在原防駐紥巡緝外謹將練軍撤調委補統領營總營官管帶各銜名理合附片具陳伏乞聖鑒謹奏奉硃批兵部知道欽此○○長順片再農安攺設縣治所有分防照磨缺前已奏准遷駐靠山屯仍歸長春府統屬在案兹查靠山屯地方係屬農安縣轄境而照磨一官旣爲分防府佐若仍遷駐縣界一切交涉事件窒碍頗多且分防以緝捕爲重而該處距縣不過百里尚能兼顧查有距府城一百一十里之朱家城雖係集鎭時有盜賊竄擾業據吉林分巡道瑞霖飭令長春府知府同勳與農安縣知縣黎尹融會同勘明朱家城地方洵爲府界扼要之區相應請旨俯准將靠山屯分防照磨員缺遷駐長春府界内之朱家城地方改爲朱家城分防照磨藉　佐治如蒙兪允並請勅下禮部攺鑄鈐記頒發以昭信守除咨吏部查核外理合附片具陳伏乞聖鑒謹奏奉硃批吏部議奏欽此○○頭品頂戴護理甘肅新疆巡撫新疆布政使臣魏光燾跪奏爲節婦年例相符懇恩旌表以維風化恭摺抑祈聖鑒事竊據署新疆布政使饒應祺詳據鎭西直隷廳同知甘承謨詳准署鎭四廳訓導劉柱南牒轉紳士候選訓導嚴榮等呈稱該廳節婦王郝氏耆民郝興都之女年十七適民人王世杰爲室克盡婦道咸豐八年世杰病故氏年二十八歲慟不欲生因姑老子幼强起營葬奠家甚貧恒藉紡績以　養贍姑歿祭葬如禮服闋卽爲子擇配以重宗祧現年六十歲計守節三十三年又節婦趙王氏處士王修文之女民人趙壽之妻年十八于歸事姑孝姑病侍湯藥維謹旣而姑歿壽復寢疾氏焚香祝天願以身代咸豐六年壽病故氏年二十七歲遺孤子二長四齡次尚在抱茹苦含辛撫養成立婚配教讀之費皆取給於針黹鄉里賢之現年六十一歲計守節三十五年職等誼屬梓　見聞較確未便聽其湮沒造具事實册結聨名呈懇由學轉廳依次加結詳司核轉前來臣查定　直省節孝婦女應旌表者由該督撫學政會同具題並取具册結送部核議題准後令地方官給銀三十兩聽本家建坊等因歴經遵辦在案兹節婦王郝氏趙王氏年例均屬相符合無仰懇天恩勅部核議照例旌表以彰節孝而維風化除將事實册結咨部外謹會同陜甘總督臣楊昌濬甘肅學政臣胡景桂恭摺具陳伏乞皇上聖鑒訓示再此案攺題爲奏合併聲明謹奏奉硃批禮部議奏欽此 
 
 

Page 12

 
 
[光緖十六年八月十四日京報全録]  
　　宫門抄○發抄硃批四道○御史劉奏言事諸臣不得妄議更張片○雲督王奏已故總兵戰功卓著懇　恩優卹摺○大臣依等奏揀選副管員缺援案先行擬補摺○又奏裁汰私規請加公費片○又奏請撥員差委片○八月十四日吏部翰林院侍衞處値日無引見○恩公恩光三德各假滿請安○甘肅補用總兵尚兆嘉梁有才各謝恩○章耀廷謝授光禄寺少卿急○補用道府張錫鑾席元鑾各謝恩○睿王續假十日○佛佑請假十五日○烏拉喜崇阿請假五日○八額駙長春張仁黼各請假十日○値年旗奏派查城之大臣派出大額駙容貴德銘○提督衙門春交拿人犯馬春山等三名請交刑部○召見軍機福中堂徐用儀○發抄崧駿奏錢塘縣典史方奎元等疏防斬犯越獄案定擬奉硃批刑部知道欽此○又革令王鏡瀾等恃符逞刁案定擬奉硃批該部知道欽此○又知縣李續祜等期滿奉硃批吏部知道欽此○又副將張國林攺歸浙江提標中營候補奉硃批着照所請兵部知道欽此○○御史劉綸襄片再近來言事諸臣往往條奏補選章程吏部議覆日不暇給臣以爲此皆爲人擇官未嘗念及皇上爲官擇人之意也臣維朝廷之設官也惟期任用得人以資治理非能胥天下仕者使之盡償所願也今之人甫登仕版卽思補缺外放厭京宦之缺乏視候補爲危途利已心重則報國念輕臣以爲躁進者必無佳士方當抑之以歛其材不宜揚之以快其欲如謂疏通正途意本無他不知國家之缺額有定士子之登進無窮於此見優卽於彼見絀各途　形擁擠缺額不能加添朝廷安所得如許美缺以待此榮情膴仕之人乎徒滋紛擾無濟於事臣擬請旨飭下言事諸臣嗣後不得妄議更張以紊成法則人皆循分盡職而不存希冀之心矣愚昧之見附片具陳伏乞聖鑒謹奏奉旨已録○○雲貴總督臣王文韶跪奏爲已故總兵戰功卓著龥懇　天恩優卹以彰勞勩恭摺仰祈聖鑒事竊記名提督湖北鄖陽鎭總兵龔繼昌係湖南城步縣人於咸豐七年由武童投効楚軍隨同前貴州按察使席寳田先後攻克江西臨江府城廣西柳州府城力解安徽靑陽城圍克復江西金谿崇仁東鄉宜黄南豐雩都等縣城池並生擒幼逆洪幅偵積功荐保至記名總兵賞加提督銜賞給果勇巴圖魯名號賞戴花翎同治六年席寳田總統援黔各軍剿辦苗匪該故總兵分統左軍攻克頗洞寨頭苗巢援剿黎平收復天柱施秉台拱丹江凱里各城迭克江口坉施洞口開懹烏鴉坡等處苗　生擒苗酋張臭迷楊大六姜老扯潘老冒等全黔一律肅淸節次荐保記名提督賞換額勝依巴圖魯名號　賞給曰玉翎管搬指大小荷包賞穿黄馬褂賞給雲騎尉世職頭品頂戴光緖二年臣前在湖南巡撫任内遵旨保舉堪勝專閫人員仰蒙　恩旨交軍機處存記七年正月奉上諭湖北鄖陽鎭總兵着龔繼昌補授欽此旋經湖南巡撫李明墀奏留統領湖南西路防軍兼帶長勝水師十三年七月奉旨飭赴本任十四年四月晋京陛見後請假回籍修墓十月到鄖陽鎭總兵任十五年冬因會哨陜邊偶患感冒觸發舊傷於十二月十九日出缺兹據統領湖南敦安營記名總兵劉福興統帶湖南長勝水師營記名總兵劉永淸等造具該故員履歴事實淸册禀懇奏請恩卹前來臣查龔繼昌忠勇善戰果敢出於性成隸席寳田麾下垂二十年輾轉江西廣西安徽貴州數省大小數十百戰先後克復城池蕩平賊壘擒渠斬馘厥功最多同治十年冬臣奉命署理湘撫其時援黔總統席寳田已成偏廢請假調理臣稔知龔繼昌在軍恩威兼至爲闔營將士所推重卽令代統席寳田各軍龔繼昌益加感奮激勵戎行誓平逆賊卒能尅期竣事綏定苗疆黔省士民至今感激弗置該故總兵治軍以嚴每有征調經過地方秋毫無犯而平日噢咻拊循分甘共苦則又如家人父子脱略形骸故人人願效死力當洪幅偵之由金陵窜逸也嘗率輕騎馳五晝夜追至石城獲之以知其迎機應變有非他將所能及者黔省用兵難於他省苗　負喁據險贍岩峭壁徑路俱窮龔繼昌每於風雨晦瞑之時挑選精鋭銜枚疾趨出賊不意用能斬關奪隘毁穴犂巢然自是積受勞傷致成痼疾實任未久遽以傷故將才難得惋惜殊深該故總兵爲臣舊日援黔部將其立功在貴州爲尤著係臣現在兼轄省分用敢不揣冒昧仰懇天恩俯准將已故記名提督湖北鄖陽鎭總兵龔繼昌照軍營立功後積勞病故例從優議卹生平戰績事實宣付史館以昭激勸該故總兵本屬席寳田舊部援江援黔靡戰不與平　之役又實能終席寳田未竟之志可否准其於江西及貴州立功省分附祀席寳田專祠其城步本籍由該家屬自行建立專祠之處出自逾格鴻慈非微臣所敢擅擬除將履歴事實淸册咨部外所有已故總兵戰功　著籲懇恩卹緣由理合恭摺具陳伏乞皇上聖鑒訓示謹奏奉硃批另有旨欽此○○奴才依克唐阿禄彭跪奏爲揀選鄂倫春副管員缺援案先行擬補任事以重職守摺奏祈聖鑒事竊照興安城鄂倫春　丁編旗建治時准部議覆章程内開所放官缺卽令任事嗣再出缺仍照旗營體制挑擬正陪惟牲丁久居山中不尚積畜窮苦甚多遠道赴京所有川資急切尤難操辦徒曠職守擬請將擬正之員奏請補放先令任事照品食俸擬陪之員請旨記名遇缺坐補均俟差便陸續給咨補行引見以示體恤等因奏准咨行在案兹據興安城副都統銜總管烏爾滾巴雅爾報稱所管鄂倫春廂黄旗副管德克金保廂紅旂副管特木普紳等二員病故遺缺遵章揀員送選前來奴才等考騐鄂倫春廂黄旗副管遺缺以廂白旂佐領坤都善擬正以廂黄旗佐領里常擬陪廂紅旗副管遺缺以正黄旗佐領依明額擬正以廂紅旂佐領胡勒圖克擬陪均屬年力富强當差勤愼旂翼亦屬相當謹擬請旨將擬正各員補放先令任事擬陪各員記名俟有差便再行陸續補送引見以符定制所有揀選鄂倫春副管二缺援案先行擬補任事各緣由理合恭摺具奏伏乞皇上聖鑒謹奏奉硃批着照所請兵部知道欽此○○依克唐阿等片再查黑龍江將軍廉俸每年僅得實銀一千一百餘兩其署内幕修賞犒一切公用均在其内統盤核計已屬入不敷出副都統每年僅得實銀五百餘兩公用尤爲竭蹶又兼衙門各司等處向無開銷經費已形苦累當經前任將軍定安先由練餉奏撥每司每月公費銀二十兩報部支銷在案嗣經文緖奏設呼蘭烟厘斗秤税金以濟餉乾之後迨恭鏜到任乃因近年公務殷繁除按年收解交庫外復將税收餘欵提入衙門各處曁將軍署内分作辦公之用每年約計此項私疑不下萬餘兩之多雖屬以公濟公究未奏明在案奴才等前後抵任屢經整頓度支業已查悉此情幾費斟酌倘再行容隱則上官收受漏規屬下益多藉口從此百弊叢生殊非所以立徵之本意當經會議擬將前由税欵提入公署之私規曁由練餉酌撥各司之公費一併裁汰歸公惟旣將此項費革除所有署内一切公用賞犒幕友修金其在在需疑之處旣不能於廉俸妄議加增又不能於各廳私行攤派再四思維惟有仰懇天恩飭部核議可否請由歸公税疑提撥五司八旗屯站各項差徭公費銀五千兩並奴才等可否援照吉林成案撙節亦由歸公税欵撥給將軍津貼銀五千兩副都統津貼銀一千兩以資辦公之處出自逾格鴻慈但以瑣瑣公費遂至瀆宸聰淸夜自思莫名悚仄然旣化私爲公可以藉此整頓税務又可以津貼辦公而庫欵並不費及絲毫似於國諜地方不無裨益如蒙兪允除歴年造册咨部核銷外所有裁汰私規請加公費緣由是否有當謹合詞附片陳明伏乞聖鑒訓示遵行謹奏硃批該部議奏欽此○○依克唐阿等片再黑龍江向來長於馬隊之員頗多此次添設練軍多係步隊所有管帶此項兵丹非步伐技藝嫺熟者不足以資訓練但此等員弁雖就地選得數員而一經分布仍不敷用奴才依克唐阿前在吉林邊防素知有管帶步隊之四品頂戴花翎驍騎校富保頭品頂戴記名副都統儘先卽補協領花翎新補防禦德英阿補用護軍校藍翎長烏勒興額記名防禦雲騎尉運科均係久歴戎行嫻明步伐又查有吉林將軍衙門員外郎銜候補主事晋昌老成諳練熟悉營務合無仰懇天恩俯念需員孔亟請旨飭下吉林將軍長順卽着富保等五員催令速赴黑龍江聽候差委以便成軍如蒙兪允一俟三二年後黑龍江倘有接替員弁卽將富保等仍歸原省充差以符定制奴才爲營務得人教練兵丹起見是否有當理合附片具奏伏乞聖鑒訓示遵行謹奏奉硃批另有旨欽此 
 
