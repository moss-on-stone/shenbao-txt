# 1923 - 346 - 4918256

 

Page 1

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 2

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 3

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *時評 
[收除武器（冷）]  
　　國人的倡裁兵廢督是對於軍閥收除武器之辦法警廳禁止市民私藏軍械是對於盜賊收除武器之辦法今北京政府對於國會撤換衛隊是亦對於吳景濓收除武器之辦法 
　　北京國會中吳景濓派與反吳派勢力等也吳派可以擾亂反吳派亦可擾亂吳派可通電反吳派亦可通電吳派可毆人反吳派亦可毆人所謂寇能往我亦能往無所優劣於其間也所不同者國會有衛隊吳景濓能指揮衛隊於交毆之時派吳派大感不便於毆傷拿人之時反吳派又大感不便故不得不撤換之收除其武器耳 
[國内專電]  
　　北京電高凌霨令警廳衆議院警衛長及警衛有不能稱職情事著該總監即日將衆院全體警衞一律撤換此令警廳即派張汝霖带保安隊百名薛之珩親往吳景濓諭湯步瀛勿交卸薛報告高高怒再下令據谷芝瑞等函稱警衛長率警入場毆打議員請撤換如抗命强制執行五時警廳已往接收（二十日下午八鐘） 
　　北京電號（二十）閣議高凌霨主撤衆院警衛爲第一步並辯明絶無賣國且未指使政府黨議員打吳即發通電又議張培榮電孫美瑤部將變已將孫就地正法某提議國會停會十天未决又議内閣表示總辭職料曹一定挽留當備辭呈（二十日下午八鐘） 
　　北京電内閣爲金佛郎案今日提總辭職（二十日下午八鐘） 
　　北京電據使團觀測蘇浙不致發生戰事（二十日下午三鐘） 
　　北京電洛訊吳尊段結盧意仍未變謂苟能統一盧副段閣亦願擁戴吳意直奉役段未受奉用直皖之戰段誤聽左右段今覺悟（二十日下午三鐘） 
　　北京電昨某某方面商定由地檢廳控吳景濓扣留檢察官漫駡檢騐吏妨害公務並議撤銷衆院警衛 
　　北京電某方訊孫閣縱衆院通過或吳景濓已倒或衆院請派署已無組閣事實因孫不反對吳景濓故 
　　北京電王克敏决定將航空署經費十六萬六千餘元趕今日提出閣議與軍警餉一律支配但鹽餘有限各機關援趙玉珂例更將爲難 
　　北京電蕭耀南電王克敏中央積欠協餉百十餘萬軍餉無以維持派孫爾康在京守領至今無結果擬由鄂宜兩鹽局息借百萬或數十萬自由擔認利息請轉商稽核總所及外銀團 
　　北京電部電施履本華僑慘害旣經查獲確證俟汪使到日相機提出據留日學生呈請被害僑生捐失及撫卹應援十年先例王希天被害應先嚴重抗議務嚴懲加害軍警並轉告王督辦（二十日下午三鐘） 
　　北京電外部函俄代表中東路各站白黨已電令沿線防軍監視惟密山東俄軍有助匪嫌疑應即撤退 
　　北京電聞洛吳電詢阻孫閣出台者誰某要人覆日大頭洛未信 
 
 

Page 4

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *　　北京電甘電議會電院詢第四屆省議會選舉按舊法抑照新憲請覆 
　　北京電奉交涉署函外部奉吉黑木材運日已數十萬根易啟濫伐之端請商日使酌加限制（二十日下午三鐘） 
　　北京電哿（二十）夕薛之珩返盧龍原籍葬親仍回任（二十日下午三鐘） 
　　北京電電話局向西門子訂電話三千架巧（十八）訂約（二十日下午三鐘） 
　　北京電老洋人由河口入陜境漫川關組援陜軍司令部并組步騎機關槍三團二連現反攻鄂邊 
　　北京電稅務處核議膠濟新開張店等三商埠不必設稅關（二十日下午三鐘） 
　　北京電華大輪由蕪湖運軍米八千包駛回浦口此爲第二批 
　　北京電鋼車公司函項致中貴路所訂鋼軌美金六十八萬一千九百四十五元望速付欵（二十日下午三鐘） 
　　北京電在廣元之北軍敗退寗　敗兵佔電局部令吳新田收容 
　　北京電憲政黨衆院議員速組行政委員會成功後每人加給津貼二百元 
　　北京電津訊孫寳琦態度轉活動支配閣員大致已定妥現閣員留任者不過一二人 
　　北京電路電會議已完事交吳定星期五讌各代表星期六带領見曹 
　　北京電歐登科告顧維鈞路警糾紛未解决各國仍將提案請政府速定辦法（以上二十日下午一鐘） 
　　天津電省議會根據憲法咨王承斌請速將各道尹缺裁撤 
　　天津電前辦大選向各縣預借欵項王承斌昨飭各屬准明年在上忙地丁撥還 
　　天津電劉雲峯李鴻祥等報告陳炯明背棄信約致滇軍反攻粤局須另籌辦法 
　　天津電湯漪林長民約王用賓潘大道等商憲法及時局問題 
　　天津電王承斌電洛詢吳對金佛郎案意見（以上二十日下午二鐘） 
　　天津電津銀界以張垣金融爲外人把持將影響京津市面籲請中央維持 
　　天津電高朔逃津在京住宅被監視 
　　天津電直王擬在京設辦事處並派楊鴻壽爲辦事員 
　　天津電日界司法領事巧（十八）日由神户起程來津日領因華人反對謂迫不得已始有此舉 
　　天津電王承斌定哿（二十）日讌英比意領事各官吏作陪（以上二十日下午一鐘） 
　　青島電膠濟路存欵二百餘萬前途頗有望惟軍閥涏之甚將易海軍李某爲局長便提欵（二十日下午一鐘） 
　　濟南電孫美瑤效（十九）午被兗州鎭守使張培榮在棗槍决十七團長吳可章急電請調本團二營於天明趕至棗莊該營效（十九）晚九時開往孫美松率带盒槍馬弁四名當晚由棗乘車北上十七轉便探暗跟至濟無蹤鄭飭各軍嚴查 
　　濟南電熊佳（九日）電保李鍾嶽爲膠濟路局長議員國進修等今日電京反對（以上二十日下午四鐘） 
　　奉天電日本滿鐵守備隊依華會條約應明春一律撤退乃關東廳曁滿鐵當局以保護僑民爲言請准該政府展緩撤退並增經費二十萬奉各界以滿洲日僑安全自有我國軍警負責日本此舉不惟侵我主權且破壞華會成約擬聯請外部向日使嚴重抗議 
　　奉天電朱慶瀾電赤俄與外蒙密約聯防雙方正向恰克圖進兵 
　　奉天電英辦哈爾濱至興安嶺長途電話期限二十五年現已届滿外部派員來奉準備收回 
　　奉天電江防司令毛鍾才來奉籌劃江防（以上二十日下午六鐘） 
　　哈爾濱電沿路貧老殘廢俄僑不能領照者五百九十七名 
　　哈爾濱電滿里俄赤黨開會宣過激軍警禁阻 
　　哈爾濱電日美商運販現洋令一律嚴拿（以上二十日下午九鐘） 
　　哈爾濱電哈猶太商把持牛羊市華僑設牲畜銷售場抵制官已批准 
　　哈爾濱電哈銀根奇緊奸商兌販現洋銀當局嚴禁生銀照現洋例辦生金俄幣不禁巧（十八）官商議取締禁法 
　　哈爾濱電吳俊陞删（十五）回黑 
　　哈爾濱電彭允彝到哈稱游歷（以上十八日下午三鐘） 
　　漢口電川訊劉湘删（十五）入渝組織善後督辦署巧（十八）成立前方仍有戰事宋大霈于學忠各一部攻壁山袁祖銘于學忠各一部攻綦江張允明部及盧金山部一團由袁壽進駐合川連日催彈甚急吳由鞏廠撥彈六十萬發運川 
　　漢口電蕭因江浙風雲日緊特電皖贛商防長江治安又派寇旅兩營增防武穴田家鎭第二艦隊司令李景曦亦擬親赴下游武穴黃州視察江防 
　　漢口電馬濟招募新兵已編成一混旅及機槍一連電鄂請撥機槍二架 
　　漢口電趙蔡因贛南吃緊電鄂請撥彈五萬發陳炯明彈二千發山砲四門又電洛請令湘軍唐生智協同沈鴻英窺粤以爲牽掣（以上十九日下午五鐘） 
　　長沙電劉叙彝電極願投誠因對部屬手續未妥暫難宣布態度 
　　長沙電在常德之胡念先部下出布告謂我旅長亦係湘人同一護憲目的 
　　長沙電趙電財政部擬廢徐湘省引票改運蘆鹽其理由謂以引票論淮鹽初興票價未取值坐擁厚資數十年新票需出資而最近租價逹三千元以上所獲不少以引地論淮南已不産監秭南場商借濟淮之不足抬高鹽價得以專利徒供場商票商取財增民負擔民疲稅减湘人無不痛心恒惕毅然出此務清積弊但求有濟不惜毁譽實冀貴部共與樂成（以上二十日下午三鐘） 
　　長沙電陳炯明代表劉白抵湘謁趙謂湘粤地域接近環境相同此對於大局宜一致取沉默態度以戡定内亂爲前提内亂旣平聯治進行應以西南大多數之傾向爲傾向陳對於統一極贊成惟不爲盲從或局部之統一而爲協商及全國之統一等語劉於日内返惠覆命 
　　長沙電省議員谷飛提議案因正議長林支宇副議長雷鑄寰有毁憲嫌疑請除名日内討論此問題必有最烈舌戰省議員朱劍帆胡邁潘仲青彭國鈞彭耕方維夏姜濟寰均因附譚缺席五次議决除名 
　　長沙電岳州警備軍尹團長所部定皓（十九）由長沙開回岳州該團原係馬濟衛隊 
　　長沙電胡念先部第一團長金荷恩開抵常德 
　　長沙電敎育測騐家推孟博士十九日赴鄂 
　　長沙電聞唐榮陽已返灃州 
　　長沙電有湘陰北兵赴靖港運米不聽查騐凶毆巡士且設軍米採辦處自由運送趙電駐湘陰陳旅長以後採軍米須報湘政府核准放行 
　　長沙電趙令何健派兵剿湘東之匪何謂職部開抵汝城粤邊萬難抽回懇接濟後方補充營長實力令擔任剿匪（以上十九日下午八鐘） 
　　長沙電財政司宴商界各領袖請籌借現欵三十萬渡陽曆年關 
　　長沙電二次華中運動會在湘舉行敎育會已從事籌備 
　　長沙電省農會請願省議會咨政府撤回北軍 
　　長沙電交長楊敎長李實長唐均已列席特别審會將復職省務院書記官長陳國鈞到省從事恢復該院 
　　長沙電馬濟所带警備軍調回鄂不日離省（以上十九日下午五鐘） 
　　長沙電敎育李實業唐皓（十九）均復職交涉楊以未明令免去省務院長仍未到司趙定今日再選院長 
　　長沙電馬濟昨赴洛數日仍將返湘 
　　長沙電西路日内將施總攻擊張輔一團已奉令前進（以上二十日下午三鐘） 
　　長沙電蔡部劉叙彝皓（十九）宣布脫離從趙命令（二十日下午七鐘） 
　　安慶電馬聯甲號（二十）日下午二時許乘安豐兵輪抵省隨員李諴王世英及軍署職員數十人江干歡迎者甚衆均須檢查馬暫住督理行署辦事處内警衛森嚴預備明日上午接印（二十日下午八鐘） 
　　香港電孫原定效（十九）收管海關惟是日尙無動靜祇令工團首領謝英伯漾（二十三）再集公民大會爲後盾 
　　香港電聞楊廷培在省署被刺刀斬斃 
　　香港電右路粤軍由正果撲增城聞篠（十七）己被攻下聯軍退石灘粤軍尾追已抵沙塘墟楊希閔親赴石灘督戰中路聯軍原擬全力攻蘇村麻榨直搗博羅因增城失利不敢深入仍在蘇村與粤軍相持左路粤軍雖衝出鐵路復佔樟木頭常平一带惟兵力不充未敢猛進聯軍亦在石龍茶山嚴防故連日均無戰事 
　　香港電沙面消息廣九路因戰事受大損失如年内未能結束則將車頭車卡盡數封鎖於大沙頭之機器房各方不得調用 
　　香港電鄭潤琦篠（十七）由梧赴肇佈防 
　　香港電當道决改選省會仿民選縣長辦法有選舉免工費之新規定 
　　香港電粤路車皓（十九）起不載貨客留充軍用（以上二十日下午六鐘） 
特約路透電 
[北京政局中怪劇]  
　　二十日北京電北京警廳因吳景濓用國會衛隊爲其私人衛隊决議代以警察隊於今日午後抵衆院國會衛隊全由吳景濓約束不肯交讓警察隊乃請問其長官應否以武力迫國會衛隊離院現仍駐院以待命令 
[北方政聞]  
　　二十日北京電黃翼已取保開釋聞黃及其他反吳派議員現起訴國會衛隊及吳景濓檢廳現殊爲難 
　　二十日北京電年關將届政府財政奇窘馮玉祥請於年底前撥欵付欠餉聞北京衛戍司令及警廳長亦有此請求 
　　二十日北京電政府從陸軍總長之請下令嚴禁軍火入口因全國現匪氛頗熾也 
　　二十日北京電聞海軍部議以廣州北歸之軍艦增厚揚子江海軍力 
[廣東海關交涉紀]  
　　二十日北京電廣州官電並未述及新發展昨日安靜而過孫中山未圖占據海關聞廣州政府尙未將請稅務司交出稅欵之文擬就孫前言如所請不遂則將宣布廣州爲自由口岸故衆極關心此文 
　　十九日香港電廣州日報載孫中山致我友美人一文内言美國不應附和他國派艦壓迫中國護法之人以長北京叛國者及軍閥之勢 
　　二十日香港電廣州消息稍孫中山軍隊將石龍法敎堂改爲駐所該敎堂鄰近法敎士所辦之痲瘋院香港敎會尚未得此消息軍隊且任意携取敎堂内之物品廣州法領事已照會當道限軍隊於八日内退出該敎堂現沙面外有外艦十九艘 
　　二十日香港電孫中山關於稅關事之哀的美敦書於昨晚五時滿限未見有何動靜 
[希王避國記]  
　　十九日雅典電希王夫婦由　爾斯乘希臘騙逐艦前往康士丹薩隨行者有侍衛二人並带水兵十二人爲護隊希王决意不簽退位詔 
　　十九日雅典電希臘政府通告外交界謂希王夫婦暫赴羅馬尼亞以待國會决定最宜於國家之政體已任命康杜里狄斯氏監國 
[墨西哥革命戰]  
　　十九日紐哇林斯電墨總領事稱叛軍昨日占據宇加坦州首府章里逹鎭 
　　十日維拉克魯士電各報載稱烏爾太將軍已請政府軍司令瑪　莱將軍休戰聞政府軍衝擊聖瑪柯斯之革軍失敗死百人政府軍稱攻擊伊太拉赫摩薩之叛軍於劇戰中受此次革命最大之損失 
[英俄接近說]  
　　二十日倫敦電威斯明斯報預料英國於保守黨政府解職後即將承認俄政府並恢復商務上完全關係該報謂重要談判業已進行俄政府可承認戰時欠英債欵但要求賠償因協約國在俄國革命後贊助白黨而受之損失俄國並須借債以此爲立約之初步該報又謂俄國已向某重大英商行定購電機值四十萬鎊 
　　二十日華盛頓電國務院於休士拒絶與俄談判後發表俄政府致美國工黨運動美國勞工革命俾懸紅旗於白宮之詳細計畫此文係美官塲偶然檢得者其中有編練戰士每週授以槍術及襲擊術一條俄政府以爲依此計畫行之定可得造成數十新宣傳家與工黨將來軍事領袖及社會革命時忠勇戰士之結果 
[土耳其註銷美人讓與權]  
　　十九日君士坦丁電安戈拉消息土國工部長已通告註銷美人郤斯德氏所得之讓與權 
　　二十日紐約電土美發展公司之法律顧問诺爾斯氏聲稱已聯合倫敦銀行家組織銀公司有資本五百萬鎊如土美發展公司未能在美國籌集必要之資本則郤斯德氏在土所之讓與權利其管轄權將移爲銀公司所有 
[棉業節制問題]  
　　十九日倫敦電棉業聯合委員今會日在孟却斯開德會通過一議案以爲全部棉業之節制問題縱再討論不能逹到任何目的至於節制紡美棉者之問題則交股員會審查聯合會議决定調查他種事件以期促進全部現狀之改良又討論遠期投機事業及帝國植棉問題暫無决議 
[英國牲疫未已]  
　　二十日倫敦電英國牲畜傳染病迄未稍減近又發見三十七起自畜疫發現後共已宰殺牛四萬四千羊二萬猪二萬四千賠償費共出一百三十二萬五千鎊農部通諭有畜疫區内自十二月二十三日起不許遊獵 
[南美再地震]  
　　十九日巴黎電哈佛通信社稱南美可倫比亞與愛瓜多兩國之邊界近發生第二次大地震致數日前大受震災之四鎭所餘建築現皆被毁 
[各國近事紀]  
　　十九日台特羅特電汽車業巨擘福德氏今日聲稱渠與多數美人同意以爲柯立芝爲總統可以安國故渠不願爲候選總統與柯立芝競爭 
　　十九日華盛頓電今日參議院通過一案准參衆兩院之聯合委員調查可否造一運河由大湖經過密西西譬河而逹墨西哥灣 
　　十九日紐约電各汽船公司已證實由北大西洋口岸裝赴英國各貨運費將於明年三月一日起增收百分二十至二十五之消息 
　　二十日倫敦電療治糖尿病之殷素林藥每劑價值現減至一先令三便士聞供給現可與需求相應 
　　十十九日巴黎電法衆院今日一致通過一議案以四萬萬佛郎贈寇立夫人以慶賀其發明銚質現届二十五週之紀念 
　　十九日倫敦電前相波拉勞遺産值五萬一千三百九十七鎊 
　　十九日巴黎電西貢無線電台現開始與巴黎電台試通消息 
　　二十日東京電西園寺之病不重醫士皆謂可望痊可 
[公電]  
　　棗莊張培榮來電申館鑒案匪首孫美瑤編旅以來匪心未泯種種不法擢髮難數近復叛變事實確已證明已於今日在棗莊密拿就地正法矣至該旅兵士尙無暴動行爲地方人民安　如常合併奉聞即希公鑒兗州鎭守使兼蘇皖魯預剿匪副司令張培榮叩效印 
　　北京通電各省衙門均鑒本日令任命厲汝燕　丙辰雷日楹爲航空署廳長此令國務總理高凌霨呈准湖北督軍蕭耀南電陳前湖北省長　壽康廉靜公誠邦人矜式追述治行請予優　等語夏壽康歷官京外政績昭著茲聞溘逝軫惜殊深著將生平事蹟宣付國史立傳靈　回籍時沿途地方官妥爲照料並交國務院從優議卹用示篤念賢勞至意此令京皓印 
　　興化來電申報館轉省公署曁六十縣各法　公鑒省議會議長徐果人與少數頑劣議員劉文輅等賄　閘北水電廠公然僞造通過　案朦咨省長一案已經省議員朱紹文陶　江北商會代表周彝臣等通電聲討似毋庸　述然不平則鳴人情所同用特電懇省長俯從輿論撤銷僞咨併懇我父老兄弟誓死力爭根據僞咨向法庭起訴按僞造公文書律懲治　有以寒若輩膽而洗江蘇　千萬人民羞也鹽城沙　商會代表朱德安姚　叩號 
 
 

Page 5

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 6

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *國外要聞 
[德國特約通信（王光祈）自柏林發]  
　　德國人之音樂生活㈩音樂中之民族主義 
　　德國音樂自十八世紀以來嘗爲歐洲音樂界之盟主已如通函所述惟音樂爲人類生活之表現各民族之思想行爲感情習慣旣各有不同則其所表現於音樂也亦當然互異日耳曼民族之樂拉丁民族不必盡僅·拉丁民族之樂斯拉夫民族不必盡懂推而至於各小民族亦無不如此因之遂有所謂『國樂』者應時而生 
　　吾人每讀歐洲音樂歷史當有兩種印象同時浮於腦際其一現在歐洲各大民族之樂其始也無不導源希臘其繼也又無不互相影響故以吾東方人眼光觀之直可謂歐洲音樂爲一個整物不必加以割裂其二歐洲各大民族之樂其導源希臘也雖同其互相影響也雖大然各民族之固有個性則未嘗因此而消滅譬如拉丁民族秉性灑落其發爲樂也遂流于輕逸日耳曼民族資質厚重其發爲樂也則近於深鬰故吾人又可謂歐洲音樂爲無數之個體聚集而成 
　　此猶就歐洲各先進民族而言也至於其他歐洲後進各種民族在最近兩世紀之間備受德國音樂影響美術思潮日益蓬勃遂欲進而創造其所謂『國樂』一方則利用歐洲各先進民族之已有藝術他方又融合本國固有之民間謠歌·跳舞各樂造成一種國樂以代表其民族精神 
　　其在北歐也則有所謂斯堪底那夫主義ＳＫＡＮＤＩＮＡＶＩＳＭＵＳ此中代表如丹麥音樂家ＧＡＤＥ（生於一八一七年死於一八九○年）ＨＡＲＴＭＡＮＮ（父生於一八○五年死於一九○○年子生於一八三六年死於一八九八年）ＷＩＮＤＩＮＧ（生於一八三五年死於一八九九年）等那威音樂家ＧＲＩＥＧ（生於一八四三年死於一九○七年）ＳＩＮＤＩＮＧ（生於一八五六年）ＳＶＥＮＤＳＥＮ（生於一八四○年死於一九一一年）等皆卓然成一家言 
　　其在芬蘭也則有謂芬蘭國樂舉其著者如ＫＡＩＪＡＮＵＳ（生於一八五六年）ＳＩＢＥＬＩＵＳ（生於一八六五年）ＩＡＲＮＥＦＥＬＴ（生於一八六九年）ＭＥＲＩＫＡＮＴＯ（生於一八六八年）ＭＥＬＡＲＴＩＮ（生於一八七五年）ＬＡＵＮＩＳ（生於一八八四年）ＷＩＥＬＣＫ（生於一八七七年死於一八九九年）輩皆各有所樹立爲芬蘭民族吐氣 
　　其在俄羅斯也則自ＣＬＩＮＫＡ（生於一八○四年死於一八五七年）始亟欲脫離德國音樂勢力另創所謂俄羅斯國樂繼其後者頗不乏人如ＤＡＲＧＯＭＹＳＺＳＫＩ（生於一八一三年死於一八六九年）ＢＯＲＯＤＩＮ（生於一八三四年死於一八八七年）ＣＵＩ（生於一八三五年死於一九一八年）ＢＡＬＡＫＩＲＥＷ（生於一八三七年死於一九一○年ＭＵＳＳＯＲＧＳＫＹ（生於一八三九年死於一八八一年）ＲＩＭＳＫＹＫＯＲＳＡＫＯ（生於一八四四年死於一九○八年）ＴＡＮＥＪＥＷ（生於一八五六年死於一九一五年）ＴＳＣＨＡＩＫＯＷＳＫＹ生於一八四六年死於一八九三年）ＡＲＥＮＳＫＹ（生於一八六一年死於一九○六年）等其最著者也此外尙有著名俄國音樂家一人名爲ＲＵＢＩＮＳＴＥＩＮ（生於一八二九年死於一八九四年）者頗有聲於國際然其著作係直接承繼德國羅曼主義而非俄羅斯國樂故記者未在此處列舉 
　　其在捷克斯拉夫也則有ＳＭＥＴＡＮＡ（生於一八二四年死於一八八四年）ＤＷＯＫＡＫ（生於一八四一年死於一九○四年）兩人以代表其本國國樂頗爲世所推重 
　　此外如英國則有ＭＡＣＫＥＮＸＩＥ（生於一八四七年）ＳＴＡＮＦＲＤ（生於一八五二年）ＣＯＷＥＮ（生於一八五二年）ＢＡＤＴＯＫ（生於一八六八年）ＥＬＧＡＲ（生於一八五七年）輩在法國則有ＦＲＡＮＣＫ（生於一八二二年死於一八九○年）ＤＪＵＤＹ（生於一八五一年）輩在此利時則有ＢＥＮＯＩＴ（生於一八三四年死於一九○一年）ＴＩＮＥ（生於一八五四年死於一九一二年）ＢＬＯＣＫＸ（生於一八五一年死於一九一二年）輩在意大利則有ＳＧＡＭＢＡＴＩ（生於一八四三年死於一九一四年）ＭＡＲＴＵＣＣＩ（生於一八五六年死於一九○九年）ＢＯＳＧＩ（生於一八六一年）ＰＥＲＯＳＩ（生於一八七二年）輩類能發揚光大其『民族之聲』不讓德國獨步者也 
國内要聞 
[北京通信（三原）]  
　　　王趙衝突之結束 
　　王趙衝突後今已第三日矣此三日間輿論之紛歧不可究詰而大多數認此爲大政潮之導線接近王克敏一派報紙則謂爲津派對保派故意挑戰其實趙玉珂雖與曹錕有二十年之交情究以其誠實無用祗視爲直系一老卒此番免職調長航空明明爲津派所排擠對津方表示不滿故與其謂爲津派毌寗謂之反津派爲近不過王氏樹敵旣多趙又屬失意之人憤抑所積不能自制適值王氏之言又不入耳於是遂成此互相衝突之一活劇此其說最爲近似 
　　然而津自保派主政早已無從開口近來主氏之年關財政計畫又有幣制借欵之擬議一方對銅元案力持嚴辦一方根本裁撤幣制局兩者均與津派有切膚關係且張英華個人對於大選能獨力維持過五月節旣組織法治共進會政團以促大選之成又以銅元票所得之經費供保派大選用乃王氏不諒極力逼迫津派憤王手段太辣所以參院有舊事重提之查辦案更欲乘此機會以推翻保派内閣前晚趙宅會議津派確曾有人參與畫策主張㈠上呈聲辦㈡倒王倒閣趙氏頭腦本來簡單旣忿保派以前之相逼又慮其日後之報復急而自救已有傾向津方之意 
　　論人才保派較多於津津派之挑撥計畫事前又一一爲其所聞於是乃預籌對付方法使津派計不得售即一主宣言趙氏爲人利用心實無他不欲使其過於難堪一方以年關財政聳恿曹錕留王謂宜雙方兼籌並顧勿因此牽涉愈多致内閣解體趙氏聞此果以得了且了不敢採用津派建議曹錕亦責成王毓芝李彦青輩從事調停而此案遂有漸逹和平之望保派逆襲的計畫旣成其半又進而謀對付財部内部之罷工風潮其初因航空署有罷工爲趙後盾之說深慮各機關附和愈難收拾故當時主張分兩派甲主根據前晚嚴禁罷工索薪令嚴厲對待乙主先籌一個月欠薪俾消弭無形結果本採乙派主張嗣以趙已制伏航署罷工未果轉恐實行乙說更啓各機關援例要求引出節外之枝乃以半軟半硬態度一方安慰部員謂已籌發欠薪一方恫嚇謂非先行開工將出强制故今晨蘇錫第特先王克敏到部觀察形勢而先與軍警當局預約於不得已時酌派軍警干涉部員方面之激烈一派初頗堅持不爲柔言所動然以親王派之從中牽制又因午間軍警到部聲言奉令視察執行公務氣已稍餒蘇氏乃一方待茶一方召集部員開導開工擔保籌　欠薪部員方面均默無一言激烈派知無能爲遂大家照常工作矣 
　　王克敏本擬今日到部視事起訴之說即此打消但以面子關係尙待調人轉圜遂仍在石老娘胡同休息一日另由顧維鈞出席參院說明金佛郎案本人借此躱避難關刻聞調人如王毓芝李彦青吳毓麟等更拉出馮玉祥薛之珩車慶雲王懷慶諸人極力說項㈠以指令切實慰留王克敏㈡趙玉珂本應免職查辦大衆力保從寛㈢由軍警機關常川派兵駐紮財部防止索薪㈣航空署經費列入京師軍警餉内前三條所以全王面子後一條則調人恐趙氏太過不去特爲同樣之敷衍因是王氏决定俟今晚指令下後明日即照常到部 
　　調人方面更擬邀趙入府負荆請罪另以一席酒邀宴王趙藉便聯歡聞趙氏亦已一一依允將於明日晋府王即同時到部一天雲霧到此遂得完全消滅矣（十二月十七日晚） 
[京衆院又演一塲活劇吳景濓負傷]  
　　昨日（十八）北京衆院於下午二時又開會討論孫閣同意案吳景濓於二時入塲延長至三時簽到人數有三百餘人已足法定人數遂即搖鈴開會反吳派牟琳等亦相繼出席余紹琴首先發言謂金佛郎案形勢緊張主張變更日程將孫閣同意案暫擱先議反對金法郎案反吳派反對余說謂須舉出臨時主席有議長方能討論旋江聰與牟琳言語衝突於是全塲紛擾墨盒數十個齊向吳景濓議長席上飛去秘書逃遁一空吳景濓獨立台上左右避　旋爲黃　一墨盒打傷左眼當塲出彩於是擁吳反吳兩方開始接觸互相扭毆隨經吳景濓喚來警衛將黃翼架出看管於圓樓中而反吳派牟琳吳榮萃等二十餘人紛紛離席擬由後台衝出議塲之外奈門鎖不得出薛丹　大呼有退席者即係賣國賊陳時銓登台發言主張自行解散衆議院馬驤則在議塲上與牟琳對跳對頓足在此紛擾之中吳景濓離其議長之席發言謂本席爲黃翼等用墨盒打傷黃係現行犯茲已報告地檢廳來院騐傷查有一般賣國賊爲金佛郎案昨晚各得賄欵四百元故甘心代人行兇本席今日雖死於台上亦必反對到底馬驤發言謂今日之門毆並非議員打議員乃賣國賊打議長劉冠三等均有同樣之言論牟琳亦欲上台發言被擁吳派壓阻李　赓提起動議將同意案暫擱先解决金佛郎案並將　擬之電稿取出朗讀衆均表示贊成即日以全體出席人署名拍發有不願署者可各自聲明吳派議員陳策薛丹曦等提議主張今日即投同意票衆贊成反吳派遂相率離席向國務員席上暫避此時胡元匯又與吳景濓口角互詈不休經王敬芳解勸始息吳景濓報告政府委員已出席遂由政府委員吳廷變說明孫寳琦履歷後吳景濓詢問是否照例由本席指定檢票員八人台下有報之以可以者吳遂指定薛丹　等八人爲檢票員方欲發票時吳榮萃等擬一擁出塲秩序又大亂排解許久始由秘書分别發票畢吳報告共發票二百六十七張但坐於委員席上　尙有五十一人究竟在該處者是否議員牟琳謂爾究竟是否議長當時有人謂二百六十七票已過半數即開始投票但亦有不主張投票者又有人謂全塲已有二百十八人超過法定之數至坐在委員席上者只能認其自棄投票權討論許久决定舉行投票但投票者只有擁吳一派其反吳及中立兩派皆未投票吳派議員見投票人數甚少主張將今日所投之票由檢票員封匭保留勿庸開匭正紛紛討論間適有檢察官到院吳景濓對衆報告頃被黃翼毆傷衆所目覩可否即請檢查官就塲騐傷衆贊成檢查官方紹先带同檢騐吏到塲騐吳之傷謂係輕微皮膚擦傷吳則頓足大駡謂余傷及太陽穴險致送命爾何信口糊言　檢騐吏駡出吳並欲將當塲情形留一撮影遂招來照相者於樓上照相此際反吳派坐在東邊國務員席上之五十餘人皆轉身面壁而坐吳派則嗤嗤以鼻照相者復用小鏡就議長席旁爲吳景濓及反吳派等各拍一照乃電光燃燒之際立於鏡箱旁之湖南議員覃壽公突受一驚大呼倒地旋由警衛抬至第四休息室隨又有地檢廳第二次派來檢查官到場騐傷並有震旦醫院醫生戎肇敏带同男女看護婦到塲診視戎醫爲吳診察後於受傷處包裹綳带且偕同檢查官簽字於傷單之上吳景濓於彼等去後即宣告今日傷痕已由檢查官騐明黃翼之行兇即以法律解决今日即宣告延會時已六點十分雙方一閧而散 
　　附吳景濓通電各報館公鑒今日三時衆議院開第六次臨時會議員余紹琴第提議變更議事日程要求國務員出席質問金佛郎案正在討論間高凌霨等所組之憲政黨議員出而阻止雙方發生衝突該黨議員黃翼等各搞墨盒由議席向議長席抛擊紛如雨下最後擊傷本席額角太陽穴血流如注衆始釋手經電請檢廳派員騐明傷痕斜長九分闊二分深四分並經依據衆議院規則第一百四十二條將現行犯黃翼當塲逮捕移交檢察廳依法辦理景濓雖受重傷以本案問題關係重大勉强支持浴血主席經余議員紹琴等提議政府希圖承認金佛郎一案關係重大時機迫逼據情通電全國並將所擬電文當衆　讀經多數可决即日拍發計承鑒及續議大總統來咨擬任孫寳琦爲國務總理同意案因一部分議員共五十二人放棄投票職務紛避國務員及政府委員席上致投票人數比較出席人數略爲減少投票結果業經依法籖封景濓勉扶重傷主席逾三小時力已不支只得宣告延會定日開會報告查兩月以來國會風潮層見疊出實有一部分議員受現政府高凌霨等之煽動勾結陰謀破壤所致蓋國會一日存立則金佛郎案一日不能承認景濓忝長議席又爲反對金佛郎最力之一人遂致景濓與國會同爲現政府之的必令景濓違法去職然後可以减衆議院反對之力先使衆議院無力反對然後可以任意承認金佛郎以　其毁約壤法賣國營私之目的景濓以身許國十有餘年愛護法律愛護國會愛護國家耿耿此心始終不變在職一日决當從兩院同人之後監視政府　使國舉動無從實行以期無負國人付託之重諸公愛護國家同此心理務對於金佛郎一案一致表示共相援助使衆議院　次一致否决之議案不至推翻則景濓雖以身殉法律殉國會殉國家皆所不惜即令此次負傷致命但使金佛郎一案因是中止實行死亦無憾抑景濓更有進者乃者憲法初頒統一未就中央基礎日在　搖板蕩之中國家元氣不可以重傷新治萌芽不可以再摘諸公或　國干城或爲民師尹鋤奸所以衝國除　所以　民至全國同胞父老兄弟苟念此項　　切膚之痛常亦不能默然誠以此案　行則國庫意外負担逹一萬二千餘萬　各國援例要求或其他各項外債輾轉援例則損失之數實逹十萬萬元以上國家人格所繫國民休　所關固非衆議院一院之責更非景濓一人之責也敬布區區佇候明敎吳濓景巧印 
[顧維鈞出席參院]  
　　答覆金佛郎案 
　　北京參議院爲質問金佛郎案十七日下午二時特開　六次臨時會仍由谷嘉蔭主席延長至三點十分主席報告簽到一百五十七人在場一百四十四人已足法定人數宣告開會並報告上次會議决定咨請政府當局出席質問金佛郎事茲國務院通知高代總理病不能來王　長則在辭職中祗外長顧維鈞允即來院出席所有反對金佛郎通告全國電報已發至行政委員今日上午全體赴總統府情形請由委員會報告委員李盤登臺報告略謂今早上午九時本席與王委員文芹等十人入府於居仁堂見曹陳述來意曹謂金佛郎案在前張孤任内曾提出討論今王克敏就署職尙未向余談過王總長對於財政素負責任當不致有不先告余而進行之事同人當謂王克敏對於此案確有欺騙蒙蔽之處如參議院兩次開會催其與代閣外交出席答覆質問彼竟不至彼若問心果無慚愧之處何不到院出席曹謂外間所傳實係欲破壞現閣故造種種之空氣總之政府若果對於金佛郎案若有如何之舉措定當先與國會磋商同人又請曹以私人資格請王親身出席答覆以息謠言言至此遂興辭而出旋即聞傳王進府是否詢問金佛郎案則不可知不過此案自今日止政府似尚未有所决定此委員會同人赴府經過之情形也報告畢趙時欽謂王克敏雖經辭職但未此准以前其責任仍在當然再請其出席主席報告頃電國務院財政部均云王克敏不在已電至渠家亦謂外出潘江謂高凌需前日尙能到院出席國務會議今日獨不能至本院現在仍請主席催其與王克敏到院鄭江灝亦主張速即催王克敏出席劉哲推鄭江灝去打電話衆鼓掌贊成經鄭電催後仍未至主席報告顧維鈞到院衆　其出席顧維鈞與司長周傳經分就國務員政府委員席王洪身陳壽如先後登臺發言謂自上星期五迄今請政府當局出席今始見顧外長一人出席並詢政府何不遵照國會議决照會法國現旣出席應詳細答覆顧維鈞遂就演臺席說明上星期五因有重要閣議不能出席深爲抱歉今鄙人完全以外交總長資格出席非代表全閣陳壽如請顧就外交部對於衆院議决後如何咨答法國及經過之情形報告顧維鈞答謂旣承貴議員質問鄙人現在以簡單答覆去年中法協定簽字後法使曾於十一年六月二十二日函外交部謂一九·七年法國部分賠欵折算方法核與協約應交之金佛郎數目確切折合銀兩并不相符查金佛郎實與紙佛郎有别然本公使以爲嗣後不如逕以金元計算較爲簡便七月十三日法使又函外部謂關於該項賬目所用之幣經深加研究無變更之必要嗣後仍以金佛郎計算按照一九零一年條約及一九零五年七月協約所載以金幣照付政府見外人要求甚爲緊張當分電各國公法學家徵求對於該案之意見王亮疇（寵惠）内閣時代外人允以庚子賠欵暫時缓付兩年當此國會重光政府經濟甚爲困難擬以此欵作國會經費與外使接洽已有眉目九月二十六日當簽字之時駐京比艾使照會外部稱停付比國部分之賠欵將來付欵請以金作本位自係按照辛丑條約第六條所指之金佛郎請以金付價九月三十日外部答覆外使謂該案重要俟與主管機關商量後再定十月十三日比使又催謂比欵能否挪用以能否以金償還而定此比國部分賠欵撥作國會經費未成之大槪情形也九月三十日比使照會稱缓付賠欵事貴部議將用金問題保留一節碍難承認十月三十日比使照會詢問專門委員研究之結果如何十月二十六日意使照會稱庚子賠欵應用金佛郎　付十二月一日准使照會同前因十二月十一日法使節略緩付賠欵五年限 
 
 

Page 7

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *　　滿嗣後請照前次去函所　辦法照付十二月二十七日比使照稱續付比　賠欵用金十二月二十八日外部發法比義日各使照會以按照歷年付欵辦法庚子賠欵未便以現金付還十二月三十日比使照會稱中國政府拒絶用金付欵通知外交團十二月三十日法義兩使有同上之照會十二年一月六日法使照會稱中國拒絶用金恐於去年協定辦法大受影響一月九日法使至外交部稱庚子賠欵維持中法銀行復業案已經衆議院通過按照和約及上年七月協定均係用金計算中國政府應即允認履行一月十七日法使來部面稱此案法律復由參議院通過即須由總統公布請政府早日確切答復一月二十二日法使稱中國協定經國會通過如不承認法國取消協定而仍要求用金一月二十九日法使派員來催一月三十一日法使派員來部稱該案應於本年二月六日以前公布請中政府速予允诺之答復二月一日法使至部催促二月六日法使照會稱請設法二月七日法使又至外部二月十日法使派員來部　稱金佛郎案中政府如承認照辦應請即時備文通知以便電逹政府否則不能於十二日以前逹到法京張紹曾内閣時代見外人催促甚急遂於二月十日由前外交總長黃郛照會法使以庚子賠欵經國務會議議决因有中立協定關係允以金計二月十三日法使稱中法協定之法律已經宣布請轉飭總稅務司將庚子賠欵以金錢交付二月二十七日准比日美法意英荷蘭日本八國公使照稱賠欵用金事茲各奉本國訓令均以辛丑和約及一九○五年所訂換文各節於現金字句毫無疑義四月二十八日法使派員催海關交付賠欵五月十一日法使派員催促同日法使又催稅務司五月十四日法使派員聲稱當與各國一致反對五月十八日比使謂不承認該國對關稅會議將變態度六月二十一日日使又有同樣之照會同日法使照會　此案不解决則反對發放關餘鹽餘八月七日法使稱去年七月間交換關於中法實業銀行復業計劃一書均係根據金佛郎計算　中國已默認本年二月十日接奉公文正式承認法政府認爲定案不能變更訓令本使嚴重交涉云云八月十三日法使照會同前九月十三日法使派員催速决十月十九日法使稱應速承認否則採用他法辦理十月二十三日法使派員催促十月三十一日法使稱法國國會將於十一月十三日開會届時法政府將提出討論十月三十一日法使稱不負延遲責任十一月一日外部發法使照會此案本部極爲注意已轉咨國務院財政部商籌辦理十一月五日八國公使至外部請照約履行十一月九日十一月十四日法使兩次至外部催促速决同日又有照會措詞嚴重十一月二十一日法使因病又派員催促十一月二十八日法使謂法國會不能諒解十二月五日法使更派員催促在此數月之中關於金佛郎案或用照會或使臣親至或派員代表其催促之經過大槪情形實如上所述龔煥辰質問政府最近交涉之經過情形鄭江灝質問衆議院否决金佛郎案政府何以一字不提請答復顧維鈞答復云政府對於該案最近交涉之方法尚未具體的决定故此事之焦點乃爲解釋條約問題此項條約又關於八國實爲國際間之一重大問題政府方面除鄭重細密考量最後仍須與國會一致商酌並已電各國公法學家徵其意見以作參考至衆院否决案參院尙未一致同意根據從前約法及規在之憲法不便對外有意思之表示但政府口頭間已與外人有所表示潘江謂貴總長報告經過本席認滿意但第二點衆院否决之咨文如政府認爲適當即應對於外人公表否則亦須於法定期間咨交復議此層實爲遺憾金佛郎案以内政言爲一財政問題以外交言爲一重大外交問題財長王克敏若有其他之行動本席可以殺他若貴總長亦不自愛本席當對王取同一之手段言時聲色甚厲藍公武謂今日說話須有一定範圍不必妄動肝火其他之議員多贊成藍說鄭江灝謂衆院否决之金佛郎案係政府咨交之件無參院同意之必要此事請注意近日報載有變相承認之說究竟政府之態度如何貴總長先謂法人擬扣鹽關餘欵近日法人放還鹽餘本席認爲乃承認後交換條件之證據請即答覆顧維鈞答覆云此案承認與否關係重大必經全體討論關鹽兩餘爲中國之欵法人之主張扣留實爲一種抗議的行動經我國交涉後故允放還不能謂爲變相承認之表示至衆議院咨文一層實一時的誤解旣承貴議員等說明實爲感派今日鄙人係以外交總長資格出席不能决定其何時果能解决不過其解决之期必俟正式商量以後政府方面亦盼望早日提出國會協商辦法免致成爲懸案趙時欽謂外長此言多不負責任之語可請退席此時場中尙有人欲提出質問因之大譁王洪身謂此案悮在黃郛之承認應予查辦王湘主張下次開會請全體閣員出席再行質問王伊文主張星期三開會主席以二王主張諮詢大衆衆無異議遂散會時已五時茲將參院當晚咨國務院文附錄於後參議院爲咨行事本院迭次開會討論金佛案依憲法第六十七條及議院　　四十三條　規要求國務員出席即經咨逹在案本月十七日開會僅外交總長一人出席案關重大認爲答覆質問不得要領復經院議决定於十九日下午二時繼續開會對於國務總理及全體國務員務希届時一致出席負責答覆勿再推延相應咨請查照可也此咨國務院 
[京衆院反對金佛郎案通電]  
　　昨日（十八）衆議院開會雖演一齣武劇然反對金佛郎案通電業已發出議員署名者有三百十九人而吳景濓則自稱議長原文如下查法國關於庚子賠欵要求用金佛郎償還及八國公使援例要求一案業於本年十月三日經本院併案議决依照一九零五年換文辦理咨逹政府在案又查憲法第一百零七條及一百零五條之規定國會議定之决議案政府如有異議時得於公布期内請求國會覆議其未經請求覆議之决議案逾公布期限即與法律案有同等之效力又議院法第五十七條政府提出之議案經甲院否决時甲院應將否决之旨通知政府本案經本院否决後已將否决之旨通知政府且久逾請求覆議期限依法政府早應遵照决議案辦理本無遲回考慮之餘地按一九零五年換文係當時各國因用銀付欵感受損失故改定三種具體辦法由各國自行擇定其一照行至賠欵清償之日爲止換文成立之時由中國補償各國付銀損失共八百萬兩同時法國及其他各國於光緒三十一年五月三十日分别照會中國聲明擇定電滙辦法業經實行十有餘年依照國際法規條約原則本有相當之定性法國如欲變更電匯辦法要求改付現金佛郎或現銀即無異破壞一九零五年換文之效力增加我國約外之擔負且法國法定貨幣佛郎只有一種本無金紙之分歐戰以後佛郎價跌電匯時價與現金比較適成三與一之差此乃法國本國貨幣問題按之條約我國無擔負此項損失之理查法國部分賠欵餘額尙有三萬九千餘萬佛郎若以金佛郎折算則我國所受損失當在一萬二千萬元左右倘八國同時援例則損失之數更屬不資此外歷年各項金幣借欵倘更援例要求則後患何堪設想本院再三審議以爲我國對外不可負破壞條約之惡名對内不可貽國庫重大之損害故全體一致議决按照一九零五年換文辦理揆諸法律事實利害顯然政府理應依據國會决議案爲適當之措置乃兩月以來政府并未將此案照會法使乃各國公使而自高凌霨代揆以來援引王克毓黃郛等嫌疑重大之人入閣於是變相承認金佛郎之說相繼而起兩院議員疊經提出質問政府槪置不理參議院兩次開會請求國務員到院說明又復藉詞規避昨日僅由外交總長顧維鈞出席參議院竟稱政府以兩院無一致之表决不能對外有所表示查議院法甲院否决之案只須將否决之旨通知政府並無移付乙院之規定此案旣經本院否决通知政府法定手續毫無遺漏外交總長竟有此項藉辭是政府對於案尙存違背本院决議案之心已不　昭然若揭本院權衡利害以爲國際條約不可不遵國家憲法不可不守國庫負擔不可不慮國會議决不可不顧而風聲所播輿論沸然内有骫法便已營私之人外有假借外力威脅之說是本案情勢已在千鈞一髮之交迫不得已縷述詳情通告中外務望體察國家利害關係之鉅急起直迫共相援助俾希圖違約壞法賣國營私之徒知所儆懼庶國家人格條約利權或可保持挽救於萬一大局幸甚）議員署名從略） 
[北京八校請發積欠]  
　　北京國立八校經費自月前領得五成五以後僅已閉門之五校曾領得開門費三萬元現在仍欠九個月有奇年關在即不特校中急待開支各敎職員個人亦需欵孔亟日前業經函催校務討論會各校長請其速即設法籌發各校長因於本月十七日具呈敎長黃郛請速籌發積欠經費一兩月俾年關以後得繼續維持不至又發生事端其呈文如下呈爲年關瞬届懇予迅發積欠事竊國立八校積欠經費現時仍有八九個月之多日前承鈞部給發三萬元在業經停頓之各校雖均暫行恢復原狀然積欠甚深杯水無補此種現象八校究皆相同刻下陽曆年關轉瞬即届日昨并據該敎職員代表聯席會議來函催促若非及早籌畫誠恐一時經費無着或又發生其他事端再四思維惟有仰懇鈞部速將積欠籌發一兩月俾於開年以後得以繼續維持毌任待命之至 
[朱慶瀾駁覆四國二次抗議]  
　　爲中東路地畝處問題 
　　英法美日四國公使於我國東省當局設置特别區地畝管理局接管中東路地畝曾於十一月五日向外交部提出二次抗議外交部當咨請籌辦中俄交涉事宜公署行文東省特别區行政長官公署查復茲聞中俄交涉公署已於前日接得朱慶瀾復咨對於四國公使抗議業已分别詳駁中俄交涉公署接咨當即據覆外部聞外部即將根據朱慶瀾覆文照覆四國公使茲將朱氏覆文錄下逕啓者案准貴　第四四二號公函以撤銷地畝處職掌一案駐京四國公使復向外交部爲第二次抗議抄錄照會全文囑爲查照接洽等因並附抄件到署准此查原照會内稱貴總長來照所稱各節並無何項語言表明哈爾濱軍事長官對於束省鐵路地畝處之舉動係未違背現有之狀况及華府會議之議决案是以本公使等不能不仍持本年八月十一日照會所表示之意見等語卷查外交部本年八月二十九日照會曾經聲明此次撤銷地畝處行政權並將鐵路不需之地收回實與該鐵路成案並無不符亦不致損害現時鐵路營業權利更與華府會議之精神毫無違背何謂並無表示况查華府會議關於中東鐵路之議决案所謂保全中東鐵路係指保全該路之本身而言假使認爲包括該路之利益言之亦只能謂應保全該路合法固有之利益斷不能指爲非法侵權之利益也今該路地畝處違背續定合同第六條繼續辦理行政事務顯屬侵害中國行政主權此種侵權行爲非鐵路固有利益可比將其所有此項權限撤銷正所以使其專心從事營業以免財産浪費與華府會議議决案之精神適相符合何以謂爲違背至該路濫佔地畝轉租營利依照合同第六欵規定亦屬一種違約行爲其因此所得之利益並非鐵路合法固有之利益即將地收回亦不能謂爲該路之損失蓋此種違約所得之利益依法當然不能歸其享受旣非所應享受之利益即無所謂損失也華府會議之决案所謂中國對於各國之中東鐵路股東公司債劵所有人及債權人等應履行義務擔負責任云云不過僅指由建築鐵路合同及依照該合同行動所發生之義務并因代管鐵路施行權利於該路所發生之義務言之今我國對於該路地畝處加以取締完全係根據續訂合同第六條規定之行動於該路組織旣不能謂有所變更於各國所保之留權利亦無絲毫影響四國公使謂爲違背此項議决亦屬有所誤會且查華府會議九國間所定關於中國事件應適用之原則其第一條第一欵載明尊重中國之主權與獨立曁領土與行政之完整此其規定甚明各國理應遵守乃四國公使對此維持中國領土主權之事不特不加尊重而反對提起抗議豈非有違協約本署現就此事已决定先從調查入手鐵路公司亦經議决承認將一切材料檢交調查刻正會同督辦公所董事等着手進行更勿庸第三國鰓鰓過慮原照會所謂須以法律應有之手續或按華府會議通過之理由先向該公司商酌妥協等語已屬不成問題准函前因相應函復貴署即煩查照轉咨照復爲荷 
[孫美瑤槍斃之原因]  
　　濟南通訊昨日（十七）傳來孫美瑤所部兵變似已證　據最近所聞日前孫美瑤親出剿匪獲快槍十三支孫以部下缺槍欲留自用事爲執法管務處吳子明聞知非迫孫交出不可十五日午二人言語衝突各不相下吳問孫此事究竟如何解决孫拍案謂如必相强非武力解决不可吳大恐急電省請兵而此間遂喧傳孫部兵變矣蓋自抱犢　問題結果後孫美瑤匪軍改作新編旅當時鄭士琦爲軍務帮辦深恐該匪野性難馴不就約束乃派第五師第十七團團長吳子明率該團第一營兩连同孫旅共駐棗莊名爲營務處實則監視該旅凡有事統須禀營務處及督理而行故吳對於孫有以上之行動又孫美瑤於前數日曾來一電云獲土匪十六名送營務處請示如何處理督署當覆電云或令營務處槍斃或押解來省旋孫美瑤又來一電稱所獲匪中有其叔請恩准寛宥其時督署以軍令已出不能收回未准所求不一日而兵變之劇開演矣又一消息孫旅改編後仍有不法行爲地方人迭次到省控告因之惡感甚深此次係其部下忍無可忍乃出此以洩憤又有謂孫美瑤自收編後剿匪異常出力近來棗莊附近桿首爲其拿獲者二十餘人棗地人民極德之來省控孫者皆刼車以前之宿仇因受其殺燒之慘事久不能忘者此次事變當係一部分不馴者所爲亦未可知自此事發生後鄭派十七團二營携砲一尊馬一隊前往囑至滕縣下車免開至棗莊激成他變然據頃問所得消息則謂孫美瑤謀變已徵實當局决定以武力嚴辦未知結果何如也 
[魯公團之重要會議]  
　　威海···路局···三礦···道尹···抵貨···自治 
　　本日下午（十九）山東各界聯合會假商埠國貨研究會開會各團體到者五十餘人徐雲亭主席議决案件如下（一）威海交涉議决公推代表數人謁省會三議長促其從速晋京負責辦理威海交涉並謁軍民兩長要求其致電北京報告魯人力主無條件交還威海梁如浩與英人所訂草約誓不承認（二）膠濟路局長劉堃呑欵舞弊固當騙逐而熊省長竟於九日電保李鍾岳繼任局長查李爲廣東人與外交系梁如浩等係一邱之貉誓不承認（三）三礦省有問題議决請願議會令其維持原案與魯大公司交涉并致函該公司董事張肇銓要求其即日　渡（四）道尹一職憲法上已規定裁撤議决向官府聲明自十三年一月一日起東人不再擔負四道尹之經費（五）日本此次巨災吾全國人士皆籌欵賑濟而日人竟以怨報德慘殺華僑且旅大亦未交還抵制日貨一節議决繼續進行（六）縣議參事會恢復問題議决請省垣各報對此極力主張鼓吹并印刷恢復舊縣議會之傳單散佈各縣各法團以上議决各案由本會各股幹事即日分起進行時至五鐘散會 
[鄂省政界之新變遷（蕭蕭）]  
　　政務實業兩廳長均更動 
　　敎廳長彈劾案尙有問題 
　　鄂政務廳長命振璣　茸昏膭久已不理人口加以兼充武昌商埠局局長辦事荒謬尤受各方面攻擊前有人在洛呈控鄧氏　賄凟職多欵久有撤換消息嗣經蕭督代爲彌縫仍得維持過去此次軍署參謀長張聯棻及屠宰稅局長王保授被控撤任鄧之位置遂又因之動搖本人自知戀棧　益乃先向蕭督提出辭呈蕭近亦偵知鄧之種種舉動已有准其辭職之意只以繼任人物尚未物色停當遲未發表頃據政界消息蕭以皖贛省長均由督軍暫兼鄂省省長亦經閣議通過暫不更動兼任之局面於是决定乘此時機刷新省政昨特下一手諭准政務廳長鄧振璣辭職以實業廳長揚會康調任揚所遺之實廳長則許中央任命久未到任之楊樹棻到任同時並召鄧振璣至署謂君年事已老精力亦衰政務廳長一席可暫息肩至武昌商埠局事仍請詳爲　畫以竟厥功鄧唯唯而退楊樹棻本爲中央任命不能到任之實業廳長屢懇某要人向蘆疏通准其到任蕭因現署實業廳長楊會康一時無相當位置致未允許此次鄧振璣撤任說起蕭本擬畀之黃岡名宿程明超而程以與鄧氏交誼過厚不允取鄧而代故臨時改以楊會康調政務廳騰出實業廳位置以償楊樹棻之宿願至程明超氏極爲蕭所優禮特於兩湖巡閱使署内課處之上另組參議廳廳長一席即以程氏承乏聞楊會康於京中得有某鄂紳之保薦明令不日即可發表政實兩廳均已準備交代至敎廳長宗彝雖經省敎育會秋季大會通過彈劾案决定加以驅逐但擁宗派敎職員則於此時爲猛烈之奮鬭欲消滅此彈劾案以爲宗氏固位之計聞於省敎育會通過彈劾敎廳長案之翌日倒宗派會員即限值月委員馬韻鸞將此項公文即日送出馬委員正辦稿間又接會員一百零四人簽名蓋章之公函反對當日通過之彈劾案並提出兩個先决問題㈠開秋季大會之日有非會員掺入其間照敎育會章程議决案應根本無效㈡敎育會是否有彈劾敎育廳長之權殊無明文規定要求馬委員再行召集大會解决此兩項問題馬接函後頗覺爲難乃一面辦理公文一面遍發通知定於十八日召集全體大會解决此案預料明日大會必有一番紛擾也（十二月十七日） 
[川軍失守重慶之原因]  
　　大陸報十六日漢口通訊云援川軍復佔重慶之報已由劉湘電報蕭耀南徵實按上星期内援川軍共得重慶長壽等六鎭而重慶一城爲入川門户於軍事尤形重要在此短時間内援川軍克奏大功進行若是之速者實非由於兵士之饒勇善戰乃因敵方缺乏子彈士氣沮喪故也蓋川軍子彈恒恃滇省接濟今則唐繼堯所送之子彈猶在半途川軍子彈將罄過事撙節往往見形勢不利即行退守險隘此乃致敗之一因其次則因川軍方而之黔軍大半爲袁祖銘舊部此次被袁收買内部携貳川軍自不能堅守加以劉存厚收集殘部謀襲成都此固非一時所易實現然前敵軍心未免有後顧之慮遂爲致敗之第三原因云 
[粤省最近之戰訊（毅盧）]  
　　東江聯軍三路攻惠之戰况 
　　北江聯軍二次克復南雄 
　　西江戰事沈寂之原因 
　　粤省東江戰事自日昨聯軍克復廣九路樟木頭平湖站後廣九全路已無陳軍蹤跡聯軍已無後顧之憂連日中左右三路分頭活動聯軍三路進兵仍依從前計畫右路由平湖淡水循樟木軍路進迫惠城與平山由滇軍第三軍第四五六師及劉震寰部隊擔任中路由石龍進佔蘇村直攻博羅係滇軍朱培德部及第七軍劉玉山部擔任左路由增城攻正果龍門出响水派尾進攻河源此路爲豫軍樊鍾秀部及許軍張國楨部担任以上三路部署旣定旋於前星期開始總攻擊右路進展頗速自攻克樟木頭老虎隘後（戰情已見前次通訊）分兩路前進一向謝崗以備陳軍由水路前來之師一進兵鵬仔　以趨惠城陳軍節節敗退淡水刻下右路前鋒部隊已進佔蕭崗滇軍第五師胡思舜部亦已到逹鴨仔埗現凖備向淡水方面攻擊一俟攻克淡水即暫停止進行因刻下中路尙未克復博羅（聯軍前鋒尙距博羅五十餘里）左路正果增城附近尙在戰鬭中故右路此時不能不暫行停止動作也中路自十日以後已在蘇村附近雙方發生劇烈戰爭此路陳軍爲洪兆麟部數約六千餘人十日蘇村之役聯軍中路兵力稍弱稍爲退却十一日陳軍洪部復反攻九子潭戰爭頗烈聯軍後得滇軍第二師廖部加入戰鬭陳軍始不支而退十二日聯軍克復九子潭陳軍退出鐵塲河徑以外死守福田方灘一带左路聯軍於十一日在增城附近相持因陳軍林虎黃業興陳修爵謝文炳等大隊約五千餘人先向增城進攻聯軍方面旋出城應戰由許軍張國楨部會合豫軍樊部分途抵禦由拂曉戰至下午八時雙方死傷甚衆尤以陳軍爲夥旋因受創過鉅始紛紛敗退正果永漢等處十二日聯軍乃將正果圩佔領 
　　北江方面聯軍湘滇等部已於本月三日克復南雄旋因兵力稍弱爲北軍方本仁部所乘本月六日又退出南雄贛省北軍復分三路反攻湘滇聯軍戰不利退守距城四十餘里之石了了嶺北軍乘勝追擊湘滇軍即下令應戰劇戰一夜北軍爲民團所襲擊不支而退復死守中站湘滇聯軍乃分兵爲三路左翼由横水前進右龔由塘東前進中路即向中站猛擊七日兩軍復行開始劇烈戰爭無何聯軍左翼已抵三將軍嶺右翼追至鄧坊地方中站已受包圍北軍始狼狽而遁聯軍分三路追擊七日晚已抵庚嶺聞北軍高旅有輸誠南方消息聯軍抵大庚嶺後即續派步隊窮追越大庚進佔贛邊各屬十一日湘軍賴天球部佔領南安翌日佔領虔南（虔南距南安二十餘里）龍南太平堡夏事黃圩一带均爲該軍佔據現派賴部鄧旅第三團留守虔南新北以南則派第一團張部駐守 
　　西江方面自聯軍第三師鄭潤琦克復羅定後即紮重兵駐守刻尙向高州方面進攻因陳軍現尙據有兩陽而恩平赤坎之聯軍尙未佈置完妥弗克進取陽江故日來西江一路戰事仍沈寂也（十二月十四日） 
[浙議會開會紀]  
　　省自治各案三讀通過 
　　浙江省議會二十日下午一時開會議員　席鄭永祚等八十三人沈議長祝副議長均赴督辦處茶叙遲未出席當由鄭秘書長電話請沈議長迅速來會至三時四十分沈議長始到會先報告盧督辦宣布保境安民主旨次宣讀本日議程即開議省自治各案王潤云應將審查報告即時開二讀會任鳳岡云昨天討論有兩說應付表决議長宣告討論終局五案併付表决在席八十三人起立者六十六人多數可决就審查報告二讀首讀浙江省自治程序法陳衛張韜修正第二條爲本法於省自治法未實施前適用之蔣玉麟修正第五條爲本法施行期間不得逾一年吳鑑對於第六條省自治法會議籌備處附設省署認爲恐有室碍葉向陽正潤以　籌備省自治非省署負責不可當經張韜修正第六條爲在施行程序期内由省公署設立省自治籌備處楊毓琦云第七條前條附設籌備處應改爲省自治籌備處衆贊成其餘均仍原文接開三讀全文十一條通過次讀浙江省自治法會議組織法祝紹箕云女界請願一層應否採納丁仁云原文不限于男子儘可女子當選衆然其說全文十四條通過遂散會 
[浙督署之各界時局會議]  
　　盧永祥仍主保境安民 
　　浙江盧張兩長二十日下午二時爲解釋時局疑慮召集潘陳兩師長范軍務廳長馬憲兵司令夏警務處長張錢塘道尹杜運使政務財政敎育實業各廳長省議會沈議長祝副議長省農會方副會長律師公會阮會長總商會王副會長銀行公會張董事長水利議事會陳會長杭縣敎育會錢會長杭縣議會顧議長杭縣農會丁會長曁各報主筆耆紳高雲麟顧松　程良馭王錫榮等數十人出席盧督辦謂近來時局不靖謠言甚多故特邀諸君到此爲之解釋自蘇省積極凖備好似情勢甚急我浙有無凖備諸君在咫尺當能共見大槪謠言之起多在外方我保境安民主旨始終不渝人苟不先犯我我决不致犯人倘有人不顧公理破壞和平則我不先保境何以安民故在治安方面亦不能不爲防備如諸君另有方法能使我可行者亦所樂聞云云省議會副議長祝紹箕謂云年督辦就職時曾云有人犯浙視爲公敵以民爲依歸自浙蘇等省簽訂公約希望一致嚴守故爲息謠計應由蘇浙人民要求兩省當局正式宣布决不用兵之誓言以息謠諑而安人心張省長云本省治安原應軍民兩長負責然有時地方人民亦有相助之必要最後由顧松慶等談話一過遂散會 
[江北匪勢之猖獗]  
　　字林報十二日宿遷通信云宿遷近來匪風又熾人人自危通信員前曾報告間有小刀會係村人集合自衛防禦土匪之團體其名稱不一有數處自稱爲白纓會其規律與大刀會同彼等自視不畏槍彈但亦有受傷者土匪頗畏彼等兩三星期前此等黨會中人與徐州府警察衝突警廳即在此間出示禁彼等開會練習吾意當局蓋恐彼等有革命傾向也一星期前此間保安團被派携機關槍討伐此等「會匪」直至安徵邊界但木聞有戰事此間人民遂覺土匪之膽愈大向來凡住在市事内之人可安枕而臥詎上星期五晚天色甫黑即有六人身携利器闖入離大街極近之某店舖内以手槍嚇禁店主夫婦聲　而將彼等之八歲小兒（　　在後）房架去衙門中兵士聞警立即追趕但迄今未得小兒下落僅將先陷於匪窟之一老婦救回其家本已預備贖欵一千元次日送去今乃省却矣在運河以東曾發生一匪刼趣事匪黨掳去一有錢農人詎次晨發見此人並非本身實係其僕乃　架者匪黨大爲懊喪此等土匪均係小股其架人方法大抵先探得某家有錢乃賂一人作眼線助彼等擄之此等眼線往往藉此報復私怨近來有數處情形極惡地方官至求敎士勿往此等處因上峯有令如外人被匪所架則附近一带官吏均須褫職故也距宿遷不遠某村中有一富翁年已七十餘多年來日在被匪架去之恐怖中近果被匪將伊及其一子架去其家儘有錢取贖但恐年老不勝困苦耳一星期前有老婦某病死於匪窟中此問每夜之寂靜輒爲槍聲所破云 
[東大災後努力復興事業]  
　　南京東大自十一日夜失愼後十二日各課敎室除在口字房者外皆先行照常上課其敎室在口字房者亦已於十七日一律上課現時敎授學生皆努力於學業並致力於復興三四日間僅就大學敎職員學生自由捐輸　已逹七八萬元其他中小學部之敎職員學生亦正在籌劃中然恢復舊觀非區區數十萬元所可做到所幸外界寄同情於該校者正多北京方面亦有提前發經　費之言校董及各界人士皆有量力捐助之信其畢業同學在外任事者莫不眷念母校量力捐助日來已有江蘇六中敎員吳　君及　山棉業試騐塲沈魯如君皆來函願助其薪資一月於其母校中現該校正在籌劃募捐計畫向外募捐大宗欵項在三個月内當動工蓋科學館及其他建築物二座而農科房屋此後即建設於農場以樹其他各農業病虫害·畜牧院·農　化學·蠶桑·及其他各院之先聲預料該校明年開辦第五次署期學校時新建築物或可實現而現時圖書儀器亦已電國外訂購下學期春季開始時當能運到至此次公私損失運日各報所載每有出入是因投稿者皆爲局外不悉其詳又自被災後各敎授雖一方嘆其　回祿之　一方面仍力謀恢復舊觀以超越前謀大有「祝融能火我身外之物不能火我身内之心」故皆悠悠然自得努力於其事業之進行未有因此戚然沮喪者吾人就此　奮鬥精神覘之斯校此次遭災雖屬不幸實「貧賤憂戚玉汝於成」兆即就損失論據最近調查生物系較爲獨多而該系主任秉志博士私人之損失尤大昨由其高足曾省孫宗彭喻兆琦張季良王希成　實善等發啓向秉博士之友人募捐以助其恢復蓋秉博士留學美國十餘年其深交中爲實業而積資鉅萬者不少而又皆與之極有交情預料其友人之慨然助其恢復者必多而生物一系必較以前之規模爲尤大可决言也又聞該校工塲現由校中議决請工科專家計畫最新式之桌椅圖樣專門製造課堂桌椅明年春正當成造數百具以供課堂之需用云（沛羣十二月十九日下午二時） 
　　東大口字房起火原因言人人殊事後據保險公司之調查認爲走電報載種種當係推測之詞損失數目物理系約近四萬元各種儀器多爲胡剛復博士　苦心經營者内中有一部係前兩江師範所遺存者生物系之損失已詳見前日李澍君通信地學系此次損失亦近萬元且各種儀器均新自外洋購來聞失火之前一日曾來儀器一批並未應用即付諸一炬此外敎育科之心埋系損失亦不小共計在一萬二千元以上儀器三百餘種測騐樣本計二百餘類均葬諸火窟最可惜者美國最有名之心理雜誌心理專刋心理評論心理彙刋心理目錄等有自一八九四年至本年完全不缺者世界各大學不多見該系所存留之一分亦隨祝融氏而去又耶魯阿威大學之心理試騐報告爲非賣品世界僅有百餘份亦完全被燬是誠學術界最大之不幸惟校内並不因此次損失而灰心且益鼓其勇氣力圖善後共謀發展校内同學除各人捐欵外敎育科　學於前晚會議擬利用年假在上海蘇州無錫三處演劇募捐演劇主任已推定侯　君國樂主任推定沈佩弦君黃修仁君西樂主任推定甘夢周君跳舞主任推定朱芝英女士現正在練習中各課已於本星期一一律上課所缺書藉儀器分向科學社金陵大學等處借用惟此事頗覺不便已一面向海外購辦矣（Ｃ·Ｂ·Ｌee） 
 
 

Page 8

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *自由談 
[靈巖山記（上）] [  范鳳源]  
　　靈巖之半有迎笑亭焉其興廢弗詳矣明虚上人駐錫是山就其遺址　材鳩工重新結構於民國十年六月始落成亭之前磚砌大路乾隆南巡時所造餘則無一景故余之作是記也自亭始由亭向西循歧路至畢秋帆靈巖山館館已毁惟危牆亂石猶在其處直上至西施洞洞有大石可坐臥高啓詩云廢宮春盡長蒼苔不見羅裙拂地來只恐西施是仙子洞中别自有樓臺故此洞又名仙子洞出洞直上約十餘武至大路見石幢一架高逾二三人俗謂西施梳妝臺也鄕之婦女投石其上謂可得子亦迷信甚矣臺之西有石作　形即十八景中所謂石　者是也南行至荷花池池有荷葉綠如碧天幢池之後右有八角形者智積禪師井也左爲圓形吳王井也游人至是輒拾石投井聞其聲鏘然也池之西石城砌作冰梅紋有門可逹琴臺琴臺者山之最高峯也相傳西子曾鼓琴於此故有是名登琴臺而南望則吳中勝蹟曆曆在目太湖一片風帆上下洞庭山峯點綴其間下山至報禪寺寺有僧每煑茗以烹客寺之内有徑通山塔響　廊遺址也 
[梅訊] [  東閣]  
　　金雀記爲畹得意之作獅吼亦並擅勝塲而人多不樂其扮河東君以畹温仁敦厚氣質差擬於井文　也日昨喬醋一折演來尤細膩熨貼嬌嗔佯妬無往不深眞令人有觀止之嘆 
　　畹近於照片上或捺江梅有佳實印一方刀法絶精 
　　昨有馳書抵畹而寄至共舞台者折柬閱之但一紅紙上書敬祝容華蓋世亦足見傾倒之至矣 
　　上星期日夜戲梅妻均列席往觀據包廂正廳而坐鄰位多不知之 
　　次夕别姬係徇四國領事之約故花樓多外賓而是日即應英領事之約飯於領署上海伶官之與外交官直接交際者此其　矢蓋客年香海之端一開風氣已自南而北簡號之詠久爲榛苓所傾遲矣 
　　畹在港時備承何東爵士之盛意比南來而爵士適以和平會議奔走洛卾迄未謀面前日何東返滬因即得閒謀面爵士亦殷道契闊也 
　　南方大學中華職業敎育社相繼請畹演講畹謙遜不遑自慚弇陋已分别函謝盛意且擬定期參觀藉承諸明逹之雅敎 
　　邇來崑曲發逹南中諸公提創風雅有建崑曲傳習所者一二年來成效卓著比以畹覊滬上極欲得其一臨藉收觀摩之效畹亦以祖述崑曲淵源有自旣來南中正圖孟晋得此佳會尤足導楊元音也 
　　畹日内以排戲過於勞冗特少節酬應昨在家與至習者數人便飯肴核精良笑言至樂 
　　園主黃金榮家新祠落成畹奉妙玉均贈巨額畹作奕　延　四字典雅得體 
　　岑雲階日前列座觀别姬 
　　畹以友人介紹入律和票房爲會員已塡志願書送交前途矣 
　　日昨畹應法國巴利美術公司之請造一磁象表堕計一百五十元該公司經理昨往謁畹關於容色服裝多所研究也 
[評「孤兒救祖記」中之要角] [  周世勳]  
　　「孤兒救祖記」爲明星影片公司最近新片日昨試映於愛普廬列席觀者約三百餘人記者忝居其間亦得一睹因特將該片各要角之表情與舉動作一簡短之評論如後 
　　（楊壽昌）楊壽昌之飾者爲鄭君鷓鴣表演翁習氣絲絲入扣維妙維肖鄭君演劇本合於龍鍾一派今以之飾楊壽昌適合身分其於斥媳追媳二幕最有精采 
　　（余蔚如）蔚如爲楊翁之媳於此劇中頗爲主要飾者爲王漢倫女士表情絶佳如課子敎子等幕均能出自自然毫無做作神氣惟行路恣態稍欠研究殊爲可惜 
　　（楊道生）楊道生之扮演者爲邵莊林君對於影戲本少研究一入該公司即飾此要角未免强就幸平日習練時間尙多故舉動尙能合劇中人身分寄言邵君嗣後對於名人影片宜多看多描摹擇性之相近者而習之可矣 
　　（余璞）余璞爲楊翁之孫演者係鄭君正秋之子小秋一舉一動無不出自天眞其於救祖一幕表性最能動人末後一幕令人爲之涙下我恐賈克見之亦將自嘆勿如也 
[斷難兩全之成見]  
餘如飾金媛媛之孫孺玉女士飾頑童之石川君之子均有演影戲之天才於此片中能各現其所長誠非易事但願劇中人從此努力進行多製新片勿讓歐美影片專美於前也 
[上海人與梅蘭芳] [  俞慕古]  
　　一有梅蘭芳到上海來的消息上海的茶館酒舗裹大家興高彩烈談論的無非是梅蘭芳家人聚話店夥閒談誰也不要提及他而浴堂裹的扦脚匠擱起了人家的脚理髮店裹剪髮司撳住了人家的頭尤爲津津樂道 
　　梅蘭芳一到上海居住的旅社門前聘他的舞臺階下人頭濟濟都想一瞻他的風采究竟比天上安琪兒勝過幾分 
　　梅蘭芳不來上海便罷梅蘭芳旣來上海上海人不去看他的戲差不多枉生一世所以當去包脚布也要去看他一回梅蘭芳一到上海上海人有兒子的就發生敎兒子將來也要唱戲做第二個梅蘭芳的心思 
社會小說 
[人間地獄（二三七）] [  娑婆生]  
　　第五十八回憔悴花枝哀鵑啼野　飄零書劍古　弔斜陽 
　　嚴蘭洲說到這裹也不覺眉飛色舞勇氣逼人柯　孫聽了娓娓不倦姚嘯秋道你們這位鄭司令是一個書生到想不到他竟能登壇誓師慷慨激昻柯蓮孫道我想這一番話大槪就是蘭洲先生預先起好了草稿鄭總司令做一個留聲機器罷嚴蘭洲笑而不答只顧低著頭吃凍鷄柯蓮孫對姚嘯秋笑道何如竟被我猜著了嚴蘭洲笑道那也不見得我參預機密則有之一字一句完全說是我的底稿那却不敢承認姚嘯秋道這是蘭洲的謙词了柯蓮孫道那末誓師以後三軍威奮怎樣攻克嶧縣呢蘭洲這時候又呷了一口酒慢慢地道那一天演說以後當夜遂開了一個軍事秘密會議本來預備第三天夜半下動員令各官佐全齊集總司令部恰恰那一夜傾盆大雨三個鐘頭没有息北方不比南方平時晴多雨少可是不雨則已一雨不是三點兩點淅淅瀝瀝可以罷休總是連綿幾日當時全軍官佐主張乘著雨勢敵人不防備的當兒進襲嶧城可以事半功倍鄭總司令沈吟了半天道乘雨夜襲雖是軍事上進取的一種狠好機會可是我們的弟兄們未免太苦了這般深夜暴雨露天下立一刻也立不住負槍實彈前驅更是慘厲無倫了我的意思主張候雨住了再出發軍中的勇氣固然可用但是不甚愛惜這勇氣眼睜睜的使我們狠好的勇氣受了戕賊摧殘那也不是用兵之道當時衆官佐聽了鄭總司令這一番話雖然十分感激曉得他愛護部曲無微不至但是狠有纞個人自告奮勇情願犠牲大聲道敵人放下來的砲雨我們也不怕莫說是天上落下來的雨點了還是請總司令下令罷 
三言兩語[  鵑]  
　　像煞有介事的話總要看他從大大方方的人口中說出來纔覺得當不道如今吳大頭也像煞有介事的說起殉國家殉法律殉國會死而無憾的話來了不知怎樣總覺得有些不配我看大頭要是眞有這樣烈性就請他殉一下子讓全國的國民來給他立銅像開追掉會罷 
[胡天在徵聯揭曉（一）]  
　　出聯 
　　生寄也死歸也閱盡滄桑把生字從頭數起羅炳生凌連生　瑞生張欣生李逹生生生世世克享盛名僕固無知偏向此生圖解脫三生有幸誰效生公說法來 
　　旅居無聊不自安拙偶爾徵聯竟得一百六十二卷抛磚引玉榮幸何如惟以本欄篇幅關係不能畢露珠璣深爲抱歉茲擇五聯付刋餘均珍襲藏之再拙句自度當以生寄也死歸也六字最難屬對五溪隠者胡　　二君對以老安之少懷之可謂工穏惜下文較弱其他如生生世世亦應如子子孫孫等成語屬對較爲妥當子字亦易布局故來聯對子字者占十分之二餘如對戲寳花夢國史佛帝等等精英糟粕兼而有之茲姑不論即予選刋諸聯亦有字面工整原意相反者措詞雖雅名字不諧者對對難前人已道之矣藉此以結翰墨緣固在此而不在彼也謹附薄酬聊答雅誼不列名者槪從割愛惟希鑒諒焉胡天在附啓 
　　陳覺夫對（寗波城東萬安客棧） 
　　聖功耶王道耶化及蠻貊舍聖敎奚足感孚孔至聖顔復聖曾宗聖思述聖孟亞聖聖聖賢賢共扶正誼予雖不敏詎堪非聖立新奇羣聖傳流應由聖域成功去（謹酬味憇廬藏板二水樓詩文全集一部珂羅版趙子雲書畫集一册） 
 
 

Page 9

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 10

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *國内要聞二 
[南京快信]  
　　軍署派沈桂淵由魯招來備補兵數百名昨日抵寗即分别支配各軍補充缺額 
　　齊督昨對某巨紳否認蘇邊有移防事 
　　省議會昨（十九）日大會簽到四十餘人流會是日會期已滿依法閉會 
　　外交部咨嗣後無論何項機關借用洋欵如未報　本部向該管駐京使館正式照會證明者概不發生效力 
　　張實業廳長自滬來電報告接洽閘北水電廠事地方主張商辦聞韓省長擬抛棄委員會主張另籌辦法 
　　省署准財部來電通令各處運米赴日助賑已於十六日滿期以後仍照前禁止米穀出口 
　　王承斌派參謀長李竟容來寗與齊督密商要公　 
　　省署委往各縣復查烟苗委員計崇明海門蕭揆昌無錫江陰曹昌祜奉賢寳山白士藝高淳溧水孟啓勳鹽城漣水于景清常熟崑山夏敬德靖江揚中方悅魯宜興武進楊德成吳縣吳江張汝琦金壇溧陽駱超泰興泰縣葉振民川沙南滙馬儉餘南通如臯徐慶祥贛榆沭陽周銘釗豐縣沛縣王清濤又委夏鳳祥往丹陽會縣查案 
　　財廳委吳大啓爲鹽城縣鬭龍港禁米委員周德馨爲本廳秘書 
　　財廳委省署秘書孫秉鈞充寗垣認捐局長 
　　阜寗縣議長董樟華電省以該縣欵産處從未成立縣署交代應由縣議會公議韓省長令財政廳核明令遵 
　　敎育廳長蔣維喬擬訂推廣各縣平民敎育辦法五條呈請省長通令遵辦 
[杭州快信]  
　　前日紳商高雲麟等十餘人上和平請願書今日奉盧督復書云時局不寗警報日亟吾浙人民聞風滋惕承諸公雅意殷殷以安民保境勿啓戰端相告誡至感至佩永祥素以保境安民爲心數年以來任何方之紛紜擾亂絶未陷入游渦當局諸公所共鑒現以時勢所趨環境遽呈險象惟設法應付未嘗稍易初衷容與省長詳籌善策再以奉逹 
　　杭縣律師公會今午前（二十）十時爲時局問題開臨時評議會阮性存主席僉以下午督署開會俟經過後再訂期討論並推阮許兩會長代表出席 
　　段合肥南下於浙局極有關係據此間所得消息段本擬於前日由津起程旋爲人所阻作罷現此意似將打消 
　　前陜督陳樹藩來浙多日庽滄洲旅館有人談詢時事多置不答 
　　吳興地方分庭監督秦聯元被控案高等審檢兩廳會委胡德林查復後因秦人地不宜决與嘉興分庭監督徐用錫對調將發表 
　　杭寗紹三市均以划洋爲本位寗紹持現洋購貨按滬升（即現水）計算而杭市划洋與現洋同等未免偏枯現錢業公會函請杭總商會邀集各業開會討論擬照寗紹慣例現洋購買貨物　按滬滙計算 
　　興修西湖錢王祠招工投標前日開匭前建岳陵工程之章積記合格計標價三萬八千九百五十四元零定二十五日訂立契約擇吉鳩工 
地方通信 
[蘇州]  
　　外交部復蘇後援會電蘇州對日外交後援會前因日本乘震災發生慘殺僑胞一事曾開會電請北京外交部與日嚴重交涉茲悉該會昨已接到北京外交部元日復電略謂據六日電悉查此案前經本部電令施代辦詳密調查並照會駐京日本公使嚴重抗議旋准該使復　坤震時韓人暴動羣情憤激誤傷華人深爲遺憾又據駐日施代辦復稱華人被殺傷案日外部答復略謂毆打學生之犯人已飭審理其餘各被害事件均在調查中日本政府并自行調查現發見三事件均依法辦理此類暴行事件其罪狀判明之犯定必嚴重處罰各等語除已續向駐京日本公使嚴重抗議並對於業經查明之案要求先行懲處兇犯給予償恤并由政府簡派王正廷沈其昌劉彦等赴日澈查期得確據以馮交涉外先此電復外交部元 
　　寗波同鄕會舉定職員旅蘇寗波同鄕會前日（十七日）下午二時在　門外南濠街波會館召集旅蘇寗波同鄕全體舉行年會共到會員一百二十餘人開會後隨即投票改選該會第五届會長職員即日當衆　匭揭曉沈　門當選正會長劉康·林梅卿二人當選副會長袁衡祚總務部主任方鴻賓評議部主任沈昌華審查邵主任孔林元會計部主任費　羡文牘部主任洪青圭幹事部主任徐啓堂調查部主任陳良玉等十人均被推爲名譽董事 
　　濟生分會救濟江北被火災民胥門外三山會館蘇州濟生分會名譽理事劉正康·蘇稼秋·袁孝谷·曹康侯等鑒於閶門外南陽里本月十七八兩日連告火警江北人草屋被燬一百數十間住户有五十餘户小孩焚斃二人現今一般被災之江北男女老幼咸皆棲身無所露宿荒郊劉等聞之惻然前日（十九日）下午四時激集同志開會集議由濟生會出面向本埠廣東泉州會館商借得　塘浜（在閶胥馬路之間）荒地三十餘畝轉借與此次南陽里被災之江北難民從事屯墾並在該處任其搭蓋草屋居住惟每搭草屋十間須隔離荒地一丈始可再搭以防火警所有搭蓋草屋需用之蘆蓆聞均由濟生分會捐欵施給云 
　　大理院函知期票掛失辦法江蘇高等審判廳接大理院函開據上海美國律師公會羅傑函稱上海錢店發行之期票定期兌現謂之莊票在未到期前因竊盜止付按先例第五六五及一一六四號主張權利查莊票是否法律上謂之無記名證券之一並非與銀行兌換劵相同不准掛失等因到院查無記名期票自爲無記名證劵之一種如有被盜或遺失情事應准掛失惟爲避免糾葛起見應依公示催告程序由法院以除權判决宣示其證券無效函請轉行該會查照可也高廳奉函後即轉行滬地廳辦理 
[松江]  
　　警所取締旅客辦法縣警所以時值冬防盜賊易於竊發故已查照成案提早門禁於車站輪埠嚴密盤查在案茲爲取締旅客起見又於十八日通告各旅館凡遇外鄕旅客投宿非覓殷實妥保不得擅留以杜匪人混跡即街上小販亦不得過晚間十二時前往該處之旅客宜注意焉 
　　縣會補選之怪劇本月十九爲各市鄕補選縣會議員之期是日因爭選關係致釀搶票毁匭風潮者就二十下午所聞已有金山衛張澤兩鄕茲特分誌如次（甲）金山衛鄕本分新舊兩派自前自治委員張琴軒被控去職舊派遂完全失勢新派始握有自治實權此次自治恢復縣會補選新舊兩派遂極力競爭期在必得該鄕鄕董宋振煌又屬超然祇知依法辦理而競爭之人屬於新派者爲王仁屬於舊派者爲黃家骏雙方均向各圖調查員競收票證一面又於設票所附近各定酒麵以爲已經散出票證之投票人投票酬報及至十八晚間經人居間調停謂本鄕補選縣議員祇有一額而競爭者旣有兩人其間必有一失敗故擬另以開設松江五星鈕扣廠之金山嘴人楊正青組織請王黃兩人交出票證完全讓步當時王黃俱表贊成遂交證立據表示捨棄詎知届時投票其仍投王仁者亦屬不少於是楊正青方面不得不以全力注視投票所中因此時聞喧閙及至日中王仁知匭内自已票紙已經多數即請縣委吳伯華當日開票經吳以不合法律拒之領票處遂發見譚克明搶票之舉楊正青以譚屬王派恐遭失敗亦聽由金山嘴人王阿六等蜂擁入内强搶票匭而去於是彼此爭奪計傷王之轎夫兩人而票匭卒被攫去迨至晚間追回空票匭一只鎖已被裂且無片紙在内當由縣委及鄕董佐雇舟來松據實報告而王楊兩人亦已各自起訴結果將由鄕董出爲調解另行選舉耳（乙）張澤鄕該鄕組織縣議員者本爲前自治委員之子陳邦傑而該鎭之王文元亦出爲競爭致十九投票時王自知票數較少故结果經人將票匭摀毁現亦由該鄕鄕董徐同報縣核辦矣至已於是日投票在今日（二十）開匭揭曉者爲錢河鄕之陸雨亭白沃鄕之層少波五　鄕之朱廣楨惟朱之投票祇到兩圖其餘尙有反對故投票之日鄕董王尊逹不予到所主持是朱之當選不識有無問題發生否其已經投票而未開匭之亭林市聞以陳渠清張克樵爲最有希望其他各市鄕須俟開票呈報方能探錄也 
　　秀塘橋　坊失火十九日下午九點鐘西外秀塘橋堍柏姓借居之張某　坊因脚爐灰遺燼烘及柴堆起火一時火燄四射射延燒全部房屋迨西外嶽廟塔橋等各洋龍聞警到塲救熄已燬去門面五個云 
　　縣署再開省選會議松江縣公署前爲省令删减選民總數於十六日召集緊急　議當時因祇到四市鄕未能成會茲温知事以事關重要期限嚴切故又改期二十五日下午二時重行召集已通函各市鄕董届期到會矣 
　　二區保衛團截獲贓物十九日晚間西二區保衛團團丁巡邏至大漲涇地方見有形跡可疑之人背負大包在路行走迨上前喝問彼即丢下包裹逃逸打開查看見有天青緞外套黃綢袍褂等二十餘件乃即解回團局 
已有秀野橋西之沈姓許等前往認領矣 
[無錫]  
　　妓家盜案犯已獲無錫光復門内三等妓院劉陸氏家於前日（十八日）晚間九時左右被口操異音之人六名搶刦金環衣服等物縣警察所李乾一警佐今日二十日）上午聞悉此案特而諭偵緝警等嚴密偵查午後偵緝警過瑞鑫沈雲泉及兼警察第一分所第三分駐所探警徐斌等十餘人在城廂内外一带偵查旋在吉祥橋下惠芳閣茶樓查獲姜子雲一名（係退伍兵士）當即押解至沈雲泉家略加盤詰並呼劉陸氏家之人到隊指認確係是晚到家搶刦第一進門之人並聞姜子雲住居附近光復門外東新路長康里旁康字第六號門牌内當晚由過徐等警備具報告解送縣警察所核辦此案得該警等迅速緝獲庶幾稍慰居民之意　 
　　警所組織巡邏隊縣警察所李乾一侯惕丞兩警佐以近當冬防期内城廂内外時有搶案發生實屬有礙公安亟應設法補救昨日特分令城市警察各分所及分駐所飭將落班長警組織巡邏隊每日於下午六時起至十二時止於該管區域内武裝分班梭巡遇有形跡可疑之人隨時盤詰以維治安 
[常州]  
　　循理鄕刦案破獲武邑循理鄕仲伯元家刦案法警於十八日在依東鄕古廟内拿獲盜犯孔二一名並贓物十三件經再三盤詰孔二又供出夥犯吳金林等數名隨趕往小龍港拿獲吳金林東窰拿獲鮑仁裕該犯等供有贓物當在魏村典内法警即通知事主仲伯元赴典註失計贖出原贓三十五件均認明無訛法警等遂將盜犯連同贓物當晚解縣已十一時矣經胡承審員出庭審訊諭令發押看守所贓物着主具結領回 
[揚州]  
　　會辦往滬北京鹽務稽核總所會辦兼鹽署顧問韋爾敦带同秘書王佩衡來揚調查鹺政在此躭擱一日於十八日下午往滬矣 
　　視學回密省視學陸規亮前奉省廳委令來揚調解江都學校索薪罷課風潮所擬辦法得雙方同意此事遂告解决故於今日（十九）回寧復命矣 
　　告發盜賣運河上游堤工事務所萬坐辦所屬之運口汛隊目盜賣倒卸河堤磚石土料經淮陰公團在江蘇運河工程局告發即經該局訓令萬坐辦確查如果屬實即送交行政官廳訊辦以儆效尤 
[清江]  
　　委員檢騐三巿梒械情形淮陰縣警備隊排長王占奎前於九日奉委往騐三市槍械加蓋火印編記號數以便稽考茲悉當日王至三市西壩鎭市公所中有郭筱山及鄭某兩團總即時傳到地保着其鳴鑼曉諭計騐槍十餘支翌日王排長至本市袁家集由袁杜兩團總襄助又騐槍十餘支十一日騐槍三百六十餘支十二日騐槍一百五十餘支十三日騐槍四十餘支十四日騐搶十餘支同日下午王委復率工兵携带號簿烙印等件再赴本市之丁家集逗留三日所騐槍支數目不及袁集之半間昨日（十六日）王又轉往本市之朱家集及大興莊等處矣 
　　市議會將加雜捐充經費淮陰城廂市市議會正議長安石衫比以該會恢復舊欵無存所有本市雜捐又復完全充歸敎育經費勢難回撥特集同人開會討會本會經費問題結果一致主張暫就本市各項捐欵酌量加收專充自治費用當經一致贊成分頭接洽昨（十六日）更由縣布告從事實行矣 
[徐州]  
　　商埠局抽收貨捐段督辦近以擴充警務爲由抽收進口出口貨捐暫定進口貨物值千抽一出口貨物值千抽二限於本年十一月二十七日開始實行昨日警察局已接到此項照會惟商界對此尙無表示 
[南京]  
 
 

Page 11

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *　　發起全城籃球足球錦標比賽南京東南大學體育敎　麥克樂爲謀增加南京學生體育興趣起見特發起南京全城中學籃球足球錦標比賽當經各校代表開會議决籃球於明年三月賽畢足球則年内賽畢分全城爲東南西北四區依次比賽以最優二校作最後决賽本月十八日金陵附中與東大附中比賽足球結果爲五與零之比金陵獲勝 
[平湖]  
　　布告太和典質户從速領賠平湖太和典因包樓失　於東月三號開賠迄已逾半月其賠訖當票亦有全額十份之九惟近數日來各質户持票領賠者寥寥無幾該典深恐各質户或因路途遙遠裹足不前或因見問狹溢未及周知故特呈懇縣公署再予布告四鄕凡持有太和典失愼以前未滿期當票者速即於一月三號以前至賠償地點領欵以免向隅昨縣公署已准如所請布告四鄕周知矣 
[嘉興]  
　　　免災歉銀米確數嘉興本年田禾風蟲爲災疊經省縣官廳派委勘實統扯全邑成災田占原額田十分中之三分九釐六毫經省核准減收糧賦等情已誌二十日報端茲悉縣署已分别查出計成災田四十四萬九千零六十四畝三毫六釐應蠲免七成地丁銀四萬三千五百八十兩五錢六分三成带徵銀一萬八千六百七十七兩一錢六分七釐七成抵捕金三萬零三百六十七石六斗二升三成　微米一萬三千零十四石六斗九升已諭　經造人分别莊圩災况造串開徵並將災歉蠲免銀米確數公告周知矣 
　　會議區學欵情形嘉興城區學欵支絀早經趙學務委員召集各校長會議辦法公决增加學産房租及抽收一成經　捐並另行演劇　募以資　注現已呈准縣署分頭進行在案現因籌欵問題趙委員又於二十日召集各校長會議當經公决如欵項不能加增各校願於十三年二月份起所有經費暫改八折支領俟增得欵項再行補給又演劇問題因包銀須先行籌付此刻銀根加緊籌欵不易公决暫緩籌備俟月終再定辦法以免徒耗包銀 
[寗波]  
　　濬修中塘河成立會紀鄞西鄕中塘河前由公民陳維熊姚泗浦方永維等發起修濬十九日假十字港廣德學校開成立會桃源西成兩區公民到者五十餘人公推徐　青主席公同討論草章略有修改當塲推舉職員如下所長徐翥青副所長郭以敎周生麟常務幹事姚泗浦會計陳維熊分幹事汪友梅張保泰等三十人特别幹事當塲先推二十餘人餘由徐所長臨時函請書記及監工各一人另聘公舉職員畢所長宣告成立提議事項㈠先請工程專家測量計劃估定確實經費後分立捐籌幕　㈡多　特别幹事　在募捐㈢分幹事三十人及各職員組織評議會㈣公請汪方梅爲測量員㈤開　經費先由西成區自治捐塡一百元　　錢莊塡二百元議畢散會 
　　劇盜一夜連刦六家之駭聞鄞縣大咸鄕塘頭街地方於十八日晨二時許實來盜匪二十餘人首至忻存藥店成大南貨舗劈門直入搶掠衣服首飾洋銀等約計五六百元次復蜂擁至恒大豫生徐萬成施生彰各店飽掠而去損失不下二千餘金云 
　　市心橋畔之火警本城市心橋周勝能所開之周順泰銅店於十九日下午二時許突兆焚如一時火勢甚猛延燒隣居戴金揚算命店徐久香外科店及住家唐阿坤等房屋四間經消防隊水龍會施救延燒二小時之久始行撲滅計損失約二千餘元又聞消防隊員　懐友上屋施救屋倒人墮傷勢頗重有性命之憂 
[蚌埠]  
　　津浦貨車焚去一節津浦綫由北到南貨車於昨日（十七日）夜行至三界管店之問偶然先愼着火之車拖駛數十里並未停車直至浦口始知中間燒去一節貨車　　警廳干涉成衣罷工蚌埠交通旅社設有成衣局王彬所開前日（十六日）因有某人送衣料一件經該夥花正榮手裁剪云該料短少不夠該東王彬堅稱該料綽綽有餘當即持刀剪裁果有餘多因此雙方口角隨邀　　　　　　　　未嘗解决於是互相　　延至次日該　花某糾合同業全體罷工即被地方警廳出而干涉當即捕去成衣工人六名到廳訊辦尙未開釋 
[婺源]  
　　知事查禁紅丸婺邑自紅丸流毒地方受害匪淺近以贛省紅丸鴉片販吸盛行每月由景德輸入毒質計價值不下八九萬元而以邑西賦春大油山兩處銷路爲尤甚現新任知事蔡繼培近查得城鄕各處販賣紅丸鴉片家數連日派警分赴各鄕查拿嚴加究辦 
　　梩油缺市之恐慌微饒兩屬每年梩油出産頗富可供兩屬之需求如用户烹菜點燈之用今歲各處山户出産無收全邑缺市菜油亦復價昻來源不繼現城内美孚亞　亞兩火　公司銷路因之突暢而用户以　菜油爲日用大宗頗引起油荒之恐慌 
[嶧縣]  
　　城内大火城内三清貫左右居民失愼共計焚燒一百餘家時值冬節被災各户老幼男女無家可歸情景甚慘 
　　欲謀中國工商業之發逹者欲知國内實業之狀况者欲知中國工商業之沿革者欲知中國實業工廠之剏辦史者欲知今日國貨工廠之現狀者欲挅辦國貨而研究出品者欲研究工商學術而謀改革者 
[不可不閱新商業第五期業已出版並附送旅大問題特刋一張閱樣報附郵半分]  
　　定閱全年二十四期國内連同寄費六角國外連同寄費一元郵票可以代值本埠賣報人均有出售定閱全年請向本報推銷員接洽或逕向本報館直接訂閱發行部上海閘北寳山路鴻興路五號 
　　新商業社出版部啓 
[國貨工廠彙誌]  
　　上海江西路五十一號 
　　中華全國工商恊會錄登 
　　恊華工廠上海九畝地恊華織造廠係武漢吳季文君所創設成立已經多年專織保安燈芯火爐燈芯中西式桅燈芯良濟燈芯美孚燈芯以及各種圓扁燈芯並兼製紡紗廠錠子带香烟廠車　水陸裹腿带等以飛熊爲商標呈請農商部商標局註册在案稅務處准免重徵沿途關卡通行無阻運銷國外完全免稅有志推廣國貨者　閱價目函示即寄 
　　耀明桅燈明月牌桅燈爲中國首創桅燈之鼻祖曾得農商部裹狀第一百十九號其商標已呈請商標局註册别人不得假胃並得稅務處准重征該燈之特點用油較美孚燈爲省其亮光較美孚燈亮而且白用油較省者因桅燈燈芯經油製過故較其他燈芯爲不同且桅燈可以空中懸掛上面祗留𨻶處稍些以備養氣之輸人其烟由上面走入油斗内「並不向外」因之較他種之燈爲潔凈且無危險亦不怕風凡大公司行棧以及夜行照亮無不用之首先發明者爲汪曉　氏卽愛文義路晋福里之華商耀明桅燈廠主人也 
　　三星牙粉上海河南路中國化學工業社之三星牌鹿頭牌二種牙粉爲中國牙粉之最先仿製者送經抵制劣貨推爲先鋒最近又有二妙牙粉藥水牙粉尤爲牙粉業中别開生面者其他化妆品工業品化學工業品名止繁多不及備載如各地願爲經銷者詳細價目函索即寄其自製炭酸镁尤爲製造牙粉不可少之原料今稅務處已得准免重征云 
　　鴻大工廠鄙人爲首先發明破天荒之唯一國貨絨線球出品精良價目低廉早經行銷全球已蒙各界　許自設廠以來歷有年數信用卓著早蒙各帮所推重茲因定貨擁擠原有廠屋不敷展佈特在閘北民德路建造新屋擴充廠塲添置機器並代客染做絲光倘荷惠願無任歡迎本廠主噲鴻泉啓 
　　○發行所北福建路口申泰鴻電話北三五九一 
　　粹華藥廠南京路粹華製藥廠所出杏仁精清血片肺露痢疾藥片等早已行銷各大商埠各埠西藥房均有出售現該廠又出一種調經愈带片能治婦女赤白带下經水不調氣血虚弱容顔憔翠凡抱採薪之憂者請速服此片該廠純係中藥改良用化製方法提煉而成凡提倡國貨者更屬相宜 
　　粤昌卡紙粤昌公司之　雄獨立牌照相卡紙創設以來數載於茲所出貨品比美舶來大爲照相同業　許近更毅力研究其物質之精良貨品之優美可稱巨擘且價格不高以　愛用國貨之需求特爲介紹俾照相同業之有所問津倘未曾用過該公司出品者應速採辦 
　　工場設虹口七浦路二十一號批發所七浦路一一四二號　　協大工業本廠在民國四年間成立爲首先剏辦之絨線綫球廠物質精良價目低廉早已行銷全國茲因定貨擁擠原有廠屋不數展佈特於去年大加擴充並添購機器數十部自建廠屋數十間因之出品異常迅速自本年起定價特别克已倘蒙惠顧無不極誠歡迎 
　　廠址法租界貝勒路南段斜橋西電話西二一八九 
　　批發所美租界七浦路萬利醬園内電話北一七六七 
　　愛國公司專製織機圖各種布疋行銷南洋君島素負盛名其五羊牌純絲　絲光襪及正字地球牌毛巾等亦爲客帮所信用茲爲推廣國貨起見門市兼銷國産物品現當冬令毛冷衫毛羢圍巾毛羢襪以及各種毛織物等均剔選精良定價低廉凡熱心國貨者可一試之 
　　地址法租界紫來街電話中央四三五六 
　　汗衫浴衣法租界巨　逹路振豐棉織廠自開辦以來屢增出品其工藝之進步一日千里今年新增雙猴牌老虎牌汗衫兩種尤爲客帮所歡迎函電運購頗爲暢旺餘如飛　牌軍艦牌衛絨布一二三四星衛生衣裳以及汗衫汗　尙有鐘　牌背身浴衣棉絨毛各檔領巾等共五十餘種均屬國貨中之上乘各處賽會皆得有最優等獎勵該廠現爲贊助抵制起見其出品益求精良以供愛國客商之採求云 
　　農商部褒獎無敵牌牙粉及各種化妝香品 
　　爲人人歡迎個個適用之化妝良品 
　　○各埠洋廣貨舖　有批售○ 
 
 

Page 12

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 13

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *本埠新聞 
[蘇浙平和協會幹事會紀]  
　　電京同鄕探詢閩孫行動眞相 
　　蘇浙和平協會昨日下午二時假省敎育會開幹事會到者黃　霖·袁希濤·沈恩孚·沈鈞儒·穆藕初·穆抒齋·史景才·毛酉峯·徐建侯·鄔志豪·等十餘人黃以霖主席當於蘇·浙·閩·軍事現狀加以研究後即决定致電旅京蘇·浙·同鄕請就近向北京政府探詢孫傳芳行動是否受有命令並設法制止電文推沈鈞儒起草當塲通過即行拍發原電如下北京孫幕韓先生·莊思緘先生·轉蘇·浙·同鄕諸先生公鑒蘇浙自和平公約簽字雙方當局屢經表示互相遵守人心慚定不料近日各報喧傳閩孫傳芳一部分軍隊進窺浙邊消息異常緊急加以陰曆年關在邇金融遽受影響浙滬一带人情洶懼大有星火燎原之勢究竟孫部何以有此舉動是否係受北京政府命令務請調查眞相設法制止以期挽回浩劫無任禱幸蘇浙和平協會哿 
[蘇浙閩大局昨訊]  
　　全浙公會某君處昨晚五時頃接杭州來電謂盧督辦與張省長今日未刻在軍署召集會城各界公團代表宣示保境安民并略述邊境布防安穏情形與會者至爲滿意請便宣布以安人心云 
　　湖屬長興比隣太湖日來形勢益趨嚴重該屬紳富均已預備遷避戰禍湖州絲商邱挹雲·及綢商徐仲戟·等已於昨日午後挈同眷屬遷避來滬暫庽遠東旅社四十五號房間昨據語人云本省當道已在太湖一带招集土著編成十一營駐防長興等江浙交界之處蘇齊督亦已派遣水警兵輪在太湖游弋雙方對峙不久終須接觸且聞某方已在邊境暗埋地雷居民目擊現狀恐慌異常紛紛他遷云 
　　閩兵窺浙閩人對之亦極痛心頃聞旅滬福建同鄕及其他閩屬團體對於閩浙和約極其贊成就中以建帮商人尤爲熱心浙人方面刻下主持進行者爲銀行公會會長盛竹書氏而閩人方面則以泉漳商帮諸領袖暗中進行而閩籍政紳中人怵於兵兇戰危廬墓毁滅亦多加入此項運動所惜旅滬閩省紳商中尙缺一有力負責領袖之人故和約因之延緩現聞盛竹書氏以銀行關係上之交情盡力督促有力閩人出任艱巨以安兩省預料日内當有切實辦法云 
[閩招新兵過滬被扣之所聞]  
　　法租界大馬路名利棧寓有福建新招軍人預備送閩編充曾由本埠某機關派員會同法捕房將該新兵阻止赴閩送往龍華路泉漳會館暫爲安置等情已誌各報茲悉此項新兵爲福建陸軍第二師派令軍械科員楊兆波等前往蚌埠等處招募除陸續分批送閩外此次共招七十八名借法界名利棧暫爲安置預備候搭輪船赴閩乃爲本埠官廳查悉是以派員將該新兵等一併阻止暫送外日暉橋泉漳會館駐宿惟該會館地方係屬軍事區域故由該管軍隊派兵前往彈壓所需伙食一切槪由軍隊供給聽候報告長官核示遵行云 
[駐滬海軍艦隊消息]  
　　海籌建康赴浙洋遊弋 
　　十一月份薪餉已發給 
　　駐滬海軍艦隊司令周兆瑞於昨午乘海籌率建康艦開出吳淞駛赴浙洋一带游弋又駐滬艦隊自四月間開集高昌廟後按月餉欵由領袖林建章籌措發給聞十一月分薪餉已於前日如數給發云 
[總商會明日常會之議案]  
　　上海總商會明日（星期六）下午開二十六期常會昨已分發議案計三件㈠商號登錄章程酌加增訂案查商號登錄章程第三條第六項爲股東姓名及每人占股若干惟籍貫住址亦係要件當時未曾列席殊恐將來不易考查茲由登錄委員會提議擬於原章第三條第六項股東姓名原文之下添人籍貫·住址·四字以期完密請公决照增㈡催設滬寗長途電話案會董榮宗錦君函稱滬寗長途電話擱置不辦交通頗感不便是以由麵粉紗布銀行各業發起呈催昨閱報載雖有部咨蘇督長設立滬寗長途電話派周家義總辦之說仍擬進行懇於所具公呈内加列本會銜名交由敝處再請各商會加章發遞等語應如何辦理之處即請公决㈢吳淞江修浚經費各半分籌案本會前因修浚吳淞江一事關係重要邀集沿江之上·寳·崑山·嘉定·青浦·太倉·吳縣·吳江·等八縣法團開會籌議並將原設吳淞江水利協會擴充範圍由八縣法團加入所有浚江辦法現已於本月十五日由到會之七縣代表議决籌欵自浚經費假定六十萬元由八縣農田項下與上海商業團體各半分擔當塲由各縣代表認籌半數其應歸上海商業團體分擔之半數是日未經認定究應如何分别籌措之處即請公决 
[縣商會定期開常會]  
　　上海縣商會定本月二十三日（即陰曆十一月十六日）開二十四次常會所有關係會務進行諸事均已列入議案妥爲編定昨特致函該會各會董請於是日下午三時共同蒞會與議云 
[縣聯會昨日發出兩通告]  
　　江蘇縣議會聯合會昨日通告各縣議參兩會函云敬啓者本月十五·十六·兩日江蘇縣議會聯合會開全省大會出席者三十二縣委託鄰縣代表者十六縣公决議案十四案對於任期問題一致主張否認省令其重要議題爲江蘇省自治法組織法籌備會一案尙希貴縣一致進行隨時接洽務底於成自治幸甚蘇民幸甚所有是日議案一併錄印附請台閱至本會經費及籌備費並希依照公决案早日匯寄以資辦事實深公紉云云又該會爲省自治法籌備會催推代表致未經推出代表之各縣議參兩會函云敬啓者本月十六日江蘇縣議會聯合會大會公决組織江蘇省自治法會議組織法籌備會公擬草則每縣公推代表一人爲籌備員當塲公推三十二人查貴縣是日未曾有代表列席爲特函逹即希貴縣公推一人爲籌備員請於數日内見復弗遲爲荷（下略） 
[市總董請接管自治事項未准]  
　　上海市董事會總董姚文枬爲自治恢復呈請松滬護軍使署請飭滬南工巡捐局將稅務衛生市舶三科訂期移交市董事會接辦以維市政等情昨奉何護軍使秘字第一四四號指令云呈悉查民國三年設立工巡捐局當經體察情形劃分權限原以衛生稅務市舶等項與路政均有密切關係不可分離故一併劃歸該局辦理現該局旣仍舊貫一切權限未便遽予變更所請碍難照准仰即知照此令 
[旅京蘇同鄕對滬警廳長主張]  
　　旅京同鄕吳鍾麟等删日代電省議會云江蘇省議會鑒本日致上海何護軍使一電其文曰上海龍華何護軍使大鑒淞滬警長問題關係重大韓省長薦申振剛繼任係依法行使職權公本無置喙餘地即使公反對申君個人果理由充足儘可商請省長另選賢能薦諸政府否則蘇省政統詎容破壞江浙和約誰敢動搖淞一隅爲中外觀瞻所繫我公坐鎭有年素明大義務希俯順輿情維護大局即日電請張紳仲仁轉致申君赴滬接事以符蘇人洽蘇之本旨國家幸甚蘇省幸甚等語務乞諸公代表民意尊重憲法維護省權協助省長力爭此事以期貫澈蘇人治蘇本旨無任翹企江蘇旅京同鄕吳鍾麟柳肇嘉謝翊元徐毓果江恒源邵長鎔杜廷纊王家吉吳翔慶汪壽序唐堯臣文亮茅乃　　嗣元田振藻等叩删 
[沈兆九來滬調查浚淞之省令]  
　　江蘇省長派沈兆九來滬調查修浚吳淞江事已迭誌本報茲將省公署致沈兆九之訓令照錄如下 
　　案照吳淞江下游（即蘇州河）年久淤塞自新閘以西至滬杭鐵路西一段已由江南水利局專設工程局陸續疏浚其下游自新閘以東至黃浦止亟須繼續浚治乃以費巨工艱迄未舉辦曾據外交部特派江蘇交涉員許沅呈請擬向浚浦局提回民國十一年三月以前該局所收沿浦升科費專充浚治吳淞江工需其工程由江南水利局委託浚浦局代辦業經令行江南水利局迅將修浚是河計畫趕速規定呈復核奪在案嗣經地方士紳有以委浚浦局修浚爲有喪失主權之嫌擬組織修浚吳淞江議事機關即以　時吳淞江水利協會改組公同籌議爲請者並接許交涉員來函已由上海總商會召集沿江八縣代表會同吳淞江水利協會集議辦法等語不得不暫爲停頓但時逾匝月未見切實之議决呈報·查吳淞江下游亟須浚治官廳與地方早已一致主張浚治以籌欵爲先亦爲各方所公認而庫欵難籌又屬無可爲諱另籌公欵舉辦更非咄嗟可以辦到惟是河地位與内地河道不同緩急有未容自主之勢長此躭延深恐另生枝節究竟該商會協會等會議有無結果曾否議有切實籌欵方法自應派員前往查詢實情以憑核辦官廳此時未嘗不容地方團體有力解决此事第恐坐失時機後悔莫及倘再議無辦法惟有仍照原案令催江南水利局趕速勘估進行合行令委該員即便遵照前往上海總商會曁吳淞江水利協會各公團切實查詢如已籌有的欵即令於陽曆年内交存妥實銀行以憑興工如欵尙無着即照許交涉員前議辦理即往毌稍延誤切切此令江蘇省長韓國鈞中華民國十二年十二月十三日 
[米業浚淞前途之樂觀]  
　　常熟米業公所表示諒解 
　　江陰八帮米客聯名要求 
　　關於米業自行浚淞一案日前駐滬常熟米業公所狄·龐二董曾致函滬北米聯會表示反對而江陰米業公所董事高長順亦致函附議嗣由米聯會唐·范二君覆函狄龐二董解釋一切昨該常熟米公所已覆函諒解而江陰米客方面因該帮米董來函違反衆意除羣向高董質問並疏通外一面由江陰八帮米客·聯名致函米聯會請求早日自浚免致各客失望茲將兩函彙錄於左「駐滬常熟米業公所來函」唐秀甫主席·范和笙坐辦均鑒（上略）米客果因船埠淤淺妨碍停泊急不待緩亦可將抽儲捐項先向吳淞江水利協會認繳若干元商請指段提前疏浚貫澈始終贊助協會之本旨豈非名正言順現在積捐聞有萬元之譜米客一部分之義務可告無負於各業亦應迅早結束免受各帮責備否則請將敝帮退出不再受貴會之拘束至存收捐項應請將逐月收支細賬按欵分别刋印分發各帮米客周知以示大公而昭核實專覆祗頌公綏駐滬常熟米業公所啓十二月十九日 
　　「江陰八帮米客來函」滬北米業聯合會主席諸議董電鑒頃接貴會通告本月十六日常會改爲特會提議自浚吳淞江新閘東段前已多數贊同等云敝江陰帮特邀衆客提議浚淞昔日承蒙諸公各米業組織米業聯合會公議捐客每石一分爲浚淞之費起捐至今將届一載計算捐欵萬餘余而浚河之事則聞報上何日聚議何日進行動工曁同意不合以致遲延日期不浚然今新貨之際新閘橋東西河道米船逐日到者湧旺停泊之處近岸淺而潮去船身坐在泥上看不見處而坐泥上安否日多憂慮泊於外帮者往來之船擁擠致日夜不能安眠種種危險所以原捐金浚河河道旱涸名泊船而無危險之事敝帮望早動工自浚不要東談西阴遲延無期致各客失望泊船仍日苦危險事發生不勝盼切之至「北　帮」王贊成李鴻祺蔡錫堂蔡振佳許子林陸元來丁天壽許友生「顧山帮」吳銀玉吳仁安王叙根徐永忠盧永興楊源隆趙榮初「南新橋帮」張益昌陳滿生吳粹珍張豐仁陶義與陳福增張田寳「長涇帮」協豐誡夏定山夏志卿周濟蓮蕭金華蕭榮根「峭岐帮」唐金培居初寳唐和生唐仁增「河塘橋帮」袁聚興袁子剛吳四寳「陳堅帮」徐鳳岐徐培大郭永卿郭才忠「湖塘里邦」吳贊青王芝明同啓 
[外報紀蘇州河道梗阻]  
　　文匯報云蘇州河淤淺日甚際此冬令水涸船隻擁擠河道又告阻塞現自外白大橋至梵王渡一段間已不通航行去年冬間該河亦患阻塞然擁擠情形從無如今年之甚蓋今冬河水更較往年爲淺水巡船隻雖在外白大橋口攔阻船隻駛入·而迄無大效阻塞影響之嚴重竟出吾人意料之外米船不能到埠米價大昻廠家亟盼煤炭之接濟而煤船不能駛進是以船公司及居民胥蒙其害觀望更歷數日船隻陸續駛出或能照常通航云 
[閘北水電案昨聞]  
　　張廳長參觀廠基實業廳長張軼歐昨偕蔣仲翔·蔣藍先·等分乘汽車至軍工路參觀閘北水電公司在剪淞橋所購廠基該地適沿浦江共計一百五十餘畝地上墳墓現已一律遷出聞水電公司計劉擬在該地中聞一馬路接通新閒之翔般路直通江灣接連閘北將來在該地建築水廠吸浦江之水輸送至閘北供給户用沿江並建碼頭電廠亦已計劃與水廠並設一處定購之發電機亦經運到現已建屋存儲機器小件業已運入張廳長等在該處察視一周直至下午五時許始同車返滬 
　　公團代表之會議閘北各公團代表因見報載省長致張一鵬電仍無解决商辦誠意昨日集議衆以水電廠爲實業廳直轄機關廳長應負解决責任日前會晤張氏時旣表示贊成商曾應有確實保障云云結果公推代表四人於今日往振華旅館謁見張廳長要求對商辦水電之確實保障云 
　　閘北五區商聯會之主張閘北五區商聯會昨因水電事致函閘北公團聯合會一函其文如下 
　　執事諸君公鑒閘北水電廠一案爭執已久此次省會議决省長撤銷諸君奮爭曷勝欽佩查敝會亦閘北公團之一敝會會員且均爲閘北市民休戚相關故於諸君辦事有不能已於言者敢舉數端敬求解答㈠歷據報載關於閘北水電廠一案諸君發表文電均有閘北各公團及閘北公團聯合會字樣所謂各公團云云究爲閘北何種公團所謂公園聯合會云云究爲閘北何種北園所組織之聯合會是否爲代表民意之集合敝會忝爲閘北公園之一何以從未接有何種通知諸君於閘北公團之選擇究依何種標準㈡最近諸君始悟各公團名義之不足恃始悟司公團聯合會名義之不足侍進一步爲閘北市民大會之召集計固甚得然是日何以到會者僅寥寥百數人竟草草開會竟草草决議諸君屢謂閘北市民有三十萬人有無統計表可以証明此到會之寥寥百數人是否即爲三十萬人之全權代表其出席時有無委托書可以證明其决議時有無委任權限可以証明㈢今讓步言之此出席閘北市民大會之百數人代表以比例計之不過爲閘北全市市民千分之一乃竟公然産生執行委員五人此執行委員五人是否已得到會百數人全體之同意是否更得閘北三十萬市民之認可㈣連日各報傳載懷仁堂千元支票之照相學生會告發二百元支票之記載旣曰賄買商辦又日集有外資諸君果内無隠情何以不聞澈底根究藉明是非諸君果問心無愧何以一切慨不公開故未操縱現敝會爲諸君計對於目前外界之謠傳應即澈底根究减少反對者之口實對於以後商辦之主張應更行發起閘北市民公會徵求全巿市民之意思庶幾諸君之主張可以得全市市决之援助而始終貫澈諸君之行動可以得全市市民之鑒諒而堅持到底雖議員搗亂省長壓迫亦無能爲力矣敢布區區佇候明敎滬北五區商業聯合會謹上 
　　工程師估價清單將宣佈閘北水電廠估價一事迭經省委來滬守催尙未終結茲悉公共工部局電氣處工程師自經省委蔣仲翔等一再催詢已將估價事宜積極進行前日午後各工程師齊集工部局電氣處會議結束三續所有估價清單日内即可宣佈云 
[呈報江浙漁業公司帳目]  
　　欠張季直盛竹書墊欵二萬七千餘兩 
　　江浙漁業公司帳目已由江蘇省長委派趙師復校長浙江省長委派曹文淵廠長農商部委派王長泰所長等會同會稽道尹黃慶瀾會查清楚昨由該委員等呈復省當局文云（上略）查公司賬内實虧銀二萬七千十四兩九錢一分即係虧欠張總理謇盛董事炳紀之墊欵又漁會帳内實餘銀十萬六千八百三十八兩七錢九分七厘但所餘並非現銀即係福海富海兩漁輪及甬北房屋吳淞冰廠等三項代價如以漁會之餘欵内劃出公司所虧之欵實僅存銀七萬九千八百二十三兩八錢八分五厘且此猶就前列三項存産之代價言之若實行變賣則漁輪已使用多年不無杇壤之處房屋又未全部完工恐一經確估尙不能實植前數云 
[俄人搶刦華人案已解警廳]  
　　十七晚有嘉興人虞鴻慶投五區報稱被住吟桂路榮華里五號之俄僑（麥西木樂華夫）俄婦（克林乃）二人誘至其家搶去鈔票二千四百元等情當經申巡官率同巡長沈應南等前往逮獲二俄人並起獲汽槍一支軍刀一柄大小子彈九十九粒手槍套一個護照一張當夜即解淞滬警廳經陸廳長飭發司法科劉科長研訊據虞供向業煤炭因該俄人云有煤炭出售致受其騙等語刻經科長派員偵查之下有謂虞之中計係爲販運烟土起見候查明眞相再行核辦 
 
 

Page 14

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *[航業要聞]  
　　利嘉茂之新航業德商利嘉茂輪船公司之在華航業由捷成代爲經理該公司有利嘉茂號級各一萬噸者客輪六艘在遠東之中　綫内行駛惟暫時祇載客貨不搭旅客向來每一班輪到滬須在兩個月詎近來中德綫内航業大盛此間美最時亨保公司均有擴充營業之舉而利嘉茂輪公司亦因德國積存之運華顔料·五金玻璃及機器等貨甚多故於中德綫内亦大爲擴張旣增添貨輪又改縮船班從上月開始至本月内更甚　刻下該公司之來華輪每月乃擴增至四班之多僅該公司輪所載之德國貨月有二萬餘噸之入口在此月内所派出之輪計有七船且均爲初次來華者茲查報如下 
船名　開到日　來貨　班次 
　　保魯列根廷史　二十五日進口　四千餘噸　頭次 
　　東方路　三十日到　五千餘噸　初班 
　　奥汀　一月十日到　五千餘噸　初次 
　　罷德羅咪嗎　本月三日開　滿輪貨　初航 
　　巴立摩　六日離德　滿輪貨　初航 
　　勞文洛起　十五日離德　滿輪貨　初航　 
　　漢賽　二十九日離德　滿輪貨　頭班 
　　花旗公司之新輪本埠花旗輪公司所經理之上海紐約紐亞連班内之貨輪以來滬貨及美國運至北洋漢口等埠貨物及油等甚衆故在十二月内特派出六輪來上海均將於一月内進口該公司各輪到申出口適在新運費實施之初乃昨日該公司又得美國之丹波茵德大洋公司來電告以現又增加初航中國之立白拉托號一艘亦於本月下旬載滿船貨東航在二月八日可以至申本年之紐約上海班航業實以本月内派來之輪爲最多的時期也 
　　日郵社之新計劃日本郵船公司發電至申報告本年下半期之航業以歐洲綫與中日綫最不佳蓋歐洲綫内受倫敦利物浦罷工之影響水脚减收甚巨而中日綫内則九月以前受抵制之影響損失巨大惟孟買澳洲兩路尙佳下半期共裝客貨一百四十六萬噸近海綫内之航業則最爲優美本年下半期竟獲利九十六萬元現决意將近海綫擴充並收買三菱公司之全部商輪二十餘艘雙方已經議定是以該社今特舉公債三百萬元即作爲購買三菱船之基金云 
　　天利輪之新航線德商天利洋行之遠東班内各郵船其航綫原祇行駛荷蘭等埠今因中意間頗有運輸營業遂决定從一月份起將上海還行德國之各郵船增添至意大利之熱布爾埠其所定加多富亞爾伯伏格倫及亞特范佩耶等輪之頭等室爲每間七十六金鎊云 
　　波特蘭之新航輪大陸報云據昨晚消息美國茄蘭輪船公司ＧＡＲＬＡＮＤＳＴＥＡＭＳＨＩＰＣＯ擬撥輪船七艘航行舊金山波特蘭及上海香港馬尼那與其他遠東各埠間七輪各載重九千噸每兩星期開行一艘第一輪爲威廉香檳號約陽曆一月内抵滬其餘六輪爲傑姆叚克號喬治亞倫號·威廉潘金斯號·阿盤葉佛雷斯號·愛迪加白林號·及诺林大號 
[留滬日艦之情况]  
　　留滬日本軍艦現有對馬·伏見·鳥羽·比良·隅田·五艘對馬號昨由青島來滬决在上海度歲伏見鳥羽·二艦現均在東華造船所船塢修理其中伏見艦定於二十九日左右開向漢口方面烏羽艦一俟修理完成　將開赴九江方面其上駛時期約在明春左右又比良隅田·二艦均在楊樹浦船塢修理比良艦定於二十一日左右開向宜昌方面隅田艦則將於年内上駛各就沿　警備之任云 
[航政局開始辦公]  
　　上海區航政局業已奉省令積極進行並規定各縣境内組織分辦事處經該局長咨請上海·南匯·川沙·太倉·嘉定·奉賢等縣公署請爲查照協助進行在案茲聞該局派定各該分辦處之辦事職員司役人等多至數十名現均持函分赴各該境内實行開辦先從編號入手將各航商姓氏等次第造册以便將來給發旗照並悉上海區分局内部計規定三科各派主任承值一切公事云 
[十二圩航商請撤航政局]  
　　電請總商會再向省署力爭 
　　本埠總商會昨接江蘇儀徵縣十二圩十八帮江船公所反對航政局來電一通其文如下 
　　上海總商會會長鈞鑒蘇省籌設航政局一案迭經貴會痛　弊害電請省長撤銷方冀其俯順興情收回成命乃當局不惜人言竟壓制民意在南京大勝　立局抽收船捐不堪其苦敝帮江船運鹽行經蕪湖·九江·漢口·等關完納船鈔關稅大船每年不下四五百餘金小船一二百金不等在圩地裝鹽担任地方警察·敎育·慈善·等捐負　已重何堪再受其朘削且敝帮江船已由楊子棧註册編號發給牌照呈報鹽務署備案無再設局保護之必要查本年夏間報載十八帮航商吳正楊等反對撤銷航政局呈請省長迅予設局保護等情查長江内地只有十二圩有十八帮之名稱敝帮即十八帮並未有一人請願設局之舉並無吳正揚其人確係漁利奸徒僞揑冐充此等僞揑之人敝帮恨不得欲食其肉而寢其皮敝帮根本反對無論其章程若何修改終不外乎搜括人民脂膏我航商等對於該局之設立抵死不能承認省長明逹當不至始終受其朦蔽現經過大勝開船隻被其　索不堪立望貴會代逹下情再電省長懇請大發慈悲將航政局立即撤廢以順與情面安航業十二圩十八帮航商全體三千五百餘人公叩皓 
[中外注目之俄難民問題]  
　　上海泰晤士報昨日下午有自能負責辦理之當局向俄難民　問委員會長胡爾夫氏提議處置俄難民辦法主張於停泊淞口之四俄輪中擇較大兩輪加以修理將本埠俄難民三千人資送至歐洲南斯拉夫以南斯拉夫國内已有許多俄難民移殖彼間頗能相安也據稱修船之費並不甚巨此舉主要負擔厥爲長途航行中之煤水及糧食然將三千俄難民資送離滬足以解决租界中最嚴重社會問題之一近來般注意俄難民者莫不主張將其資遺回國此項提議雖性質略有不同但南斯拉夫爲斯拉夫民族之國言語風俗與俄人無大異俄人前往最易相安往日俄將　格爾氏之敗黨人大半避往南斯拉夫目下藍氏即居該國且聞統率三輪之俄將格莱博夫氏前曾函寓居南斯拉夫之某俄將擬將本埠俄學生遣送前往但以無欵未克實行而俄艦出售後　稱俄人亦擬撥出船價一部份遣送難民若干往南斯拉夫之逹爾馬斯亞海濱日前俄人曾向現寓上海之南京海軍上將代表　洽擬舉諸船及軍火悉行售彼但代表無意購買拒絶其請此項提議即根據此消息而發以其中兩輪本屬貨輪各載重一千五百噸船上頭二三等艙位俱全稍加修理當可安全駛過印度洋至船上軍火苟此議實行則擬同時將其銷毁現料俄難民顧問委員會不日將開會討論惟該會經費日來異常竭蹶倘欲施行此議必須有巨欵接濟始可云 
　　字林報云據確實消息中國海軍總司令以上事俄難民任意將吳淞艦中軍械售與任何向購之人故甚注重俄難民問題曾派員商諸各領事及公共租界法租界捕房以期協同資遣俄難民回國聞並請救濟俄難民顧問委員會輔助一切俄難民願回國者頗多且有願赴捷克斯拉夫國者海軍總司令委員曾告字林報代表謂中政府爲解决此問題計願　負遺送之經費惟各艦司令須將軍火售脫始允他適其軍火一部分逐日潛運至滬售與本埠不正當之人當道對於此事迄無行動故杜司令之意宜以嚴厲手段處置此事會同本埠外員令各俄艦及難民即離中國海面 
[葡符使今日回國]  
　　駐京葡公使符禮德氏請假回國於本月十四日早乘津浦快車南下十五日晚車抵滬現定於二十一日（即今日）上午九時乘法船回國外交部電令交涉署照料聞許交涉員除届時派員妥爲照料外并函請淞滬警察廳長於今日上午八時派音樂隊到碼頭歡送云 
[工業委員會開會紀]  
　　上海工業委員會於昨日下午四時假座博物院　青年協會藏　樓邀集英國安特生女士及各團體代表討論　行工廠通則中西男女代表到者約五十餘人先進茶點繼由錢振亞主席報告開會宗旨繼由邵仲輝演說略謂余此來有感想數點㈠曩昔基督敎徒往工塲勸諭工人謂勤力作工服務資本家即爲服從上帝云云因覺基督敎有帮助資本家之嫌疑從今觀基督敎工業委員會之組織及宗旨因爲帮助勞動界者此爲可喜之點一㈡今日女賓較男子爲多足見女子之注意勞動問題須知婦女問題與勞動問題之在今日固　同樣重要婦女因覺悟後而起運動尙屬不難勞工則以種種牽制及智識程度之幼稚殊感困難今就工廠通則上加以討論從事於立法運動實爲扼要之圖云云次討論農商部公布之工廠通則對於其中各條頗多不合情勢及予勞工方而以不利之處而第二條規定凡在中國領域内之工廠均應遵守者乃本埠各絲廠女工近因待遇問題向廠主要求改善時中西廠主彼此推諉不加允許故當從事於大規模之立法運動使廠主不再諉避程婉珍女士起謂湖南省憲法第四十三條中曾載有勞工方面之法律我蘇人當效法湘人要求省自治法中載明待遇勞工之法律王光輝謂湘省雖有規定但當局並术奉行一紙具文吾人又何樂有此云云邵仲輝謂立法運動保吾人天職有法而不奉行則屈在當局工廠通則再經各團體討論修正然後提出蘇省自治憲法請求通過直至六時許始散會 
[鍾耐成夫婦追悼會消息]  
　　哀輓者之踴躍 
　　鍾耐成夫婦因憤賄選在杭州投江後經湘省旅滬同鄕爲之籌備　葬並刋發公啓徵集詩文輓聯刻聞本外埠贈送詩詞輓　者極多如浙江盧督辦·龍華何護軍使·本埠林海軍領袖·奉天警務處長·浙江軍務處范處長·警廳夏廳長·緝私統領·永康縣知事·及本埠淞滬警察廳長·上海縣沈知事等均贈有輓聯並聞俟墓碑籌備竣事即行定期開會追悼云 
[追悼簡照南大會消息]  
　　簡公照南追悼大會籌備處昨日發出通告召集各公團於本日下午二時在總商會開會以大會伊　諸待進行討論事項以會塲佈置爲最重要而總主任方椒伯已委託陳翊廷·葉更生·二君前向簡宅接洽并囑許奏雲·陳百男·二君會同辦理而加入團體如羣賢女校已令學生趕繡横額一方以備大會時裝置於靈台上該籌備處兼擬聘康有爲·馬湘伯·郭秉文曹慕管·等於大會月登台演說而招待西賓已由青年會總幹事郝伯揚君擔任又聘徐乾麟·唐世昌·二君爲會塲指導員云 
[蒲淞市董呈報東大購地情形]  
　　蒲淞市總董王臨均董事沈寶寅昨呈沈知事文云爲據情呈報請求鑒核施行事竊案奉鈞署訓令内開遵奉省令以國立東南大學購置校基勘定二十八保七圖十八圖大西路一带田地五百畝並規定地價每畝洋五百元當經鈞署出示布告在案前由董保等會同册書指領勘丈被該處鄕民迭次阻撓羣起反對董等即以事關興學爲地方培植人材國家收地爲法律所規定事在必行幸勿誤會自貽伊戚等情曾經一再勸導無如該鄕民仍始終不悟毫無轉圜之意故董等復於本月十四日約同該圖董保邀集關係各鄕民來所竭誠規勸　鄕民有謂祖遺産業耕種度日一家數口是賴實爲生命攸關有謂地雖同在一圖而地位各有區别價值應有等級况近來地價昻貴該圖之地不近馬路者民問賣買亦不止此數有謂查南洋大學佔地僅一百二十畝即以工商兩部併科亦祇須二百四十畝足矣何至欲五百畝之鉅似係强佔民田有謂近來國家財政困難如必欲設立學校宜擇西鄕地價較賤之處何必用民間已經發逹之地使失民心有謂該校校址旣前定二十八保五·六·七圖後又改爲七圖十八圖近又添入三圖蔓延無定命令似可變更請求縣長顧念民情申報省長將該校校址移於地價較賤之區於學校進行可無妨礙而該處鄕民則感恩無已等語董等曉以興學大義並謂縣長爲民之父母校長熱心興學爲地方造福於爾等必能兼籌並顧愼勿有越軌行爲以身試法務須靜候長官命令解决現經董等再四勸諭該鄕民等雖略有覺悟然窺其衆意終求將下情上逹爲辭奉令前因用特將經勸情形據實陳明請求縣長鑒核務懇迅予鈞裁實爲德便謹呈 
[維持南區義務小學之函商]  
　　函請歸入市有 
　　上海縣敎育局昨致上海市總董姚子讓·第一區敎育委員賈粟香等公函云逕啓者接穆先生湘瑤函開湘瑤在本邑城南蘆蓆街創設南區義務小學一所開辦至今已閱六載全校生徒三百餘名每學期經費約一千三四百元向均由湘瑤獨力擔任·刻以今年營業不佳無力兼顧然若使數年辛苦經營之事業一旦無欵中輟盡棄前功於私衷不無耿耿而數百莘莘學子驟然失其就學之方亦非爲社會愛惜人才之道查該校房屋原係經人捐助尤未便私自收管致辜彼熱心興學者之初衷且該校各女敎員所訂合同尙有半年未滿復未可中途解約因念貴局維持敎育責有專司擬請將該校房屋校務一併接收歸入市有繼續撥欵辦理以維學務不勝盼禱再該校校長沈有瑤女士爲信卿先生之女公子自開校以來即請其擔任校務辦理六年成績昭著合併聲明等因准此查穆君創辦該校迄已六年學生逹三百餘人具徵發逹今請收歸市有繼續撥欵辦理自應設法維持以宏造就上海市於義務敎育比來積極進行學校年有增加深堪佩慰茲准前因用特函逹應如何察照辦理之處即請會商見復　盼云云 
[女青年協會委員會紀]  
　　乍浦路中國女青年全國協會自於前月舉行第一次大會後特於昨日上午在協會舉行第一次委員會其程序爲選舉本年度之新職員及討論實施大會中之各項議决案安特生女士亦出席由前會長晏陽初夫人主席選舉結果鄭章成夫人爲正會長晏陽初夫人爲副會長劉王立明·傳若愚·二夫人爲書記曹復賡夫人爲會計對於納妾及設立智育部問題公决另組織一委員會加以精密之研究以期實施時着最大之效　聞智育部係包括敎育·體育·衛生·平民敎育·幹事養成·及其他各項問題云又該會因聖誕節特定於下星期一二（二十四二十五兩日）宣告休假云云 
[營救葛爕生之復電]  
　　南洋公學同學會爲學葛爕生君被匪擄去多日尙未出險曾分電北京·青島·兩處同學代表就近設法營救昨接青島十九日下午四時四十分發來電云南洋公學同學會鑒來電悉葛段長事正在竭力設法營救出險知注奉復朱庭祺皓 
[美棉飛漲之原因]  
　　大陸報云近日美棉飛漲殊甚且有繼續看高之勢其故由於上月内政府發表之統計載全國産額共有一○·二四八·○○○包乃數日前發表之最後統計祗有一○·○八一·○○○包相差至十六餘萬包之鉅較之十一月初發表之統計更差至七十六萬七千餘包以此人心看高棉價日昻按戰前美國棉産額常在一千二百五十萬至一千三百萬包云 
[南斐棉産之激增]  
　　字林報云南斐洲地方年來種棉者日衆往日植玉蜀黍者目下大半改種棉花一九二二年至一九二三年之一季棉田面積約有一萬畝而去年輸出之棉共有一六○六六二七磅值英金七○八三一鎊今年輸出尙未報告料將益有增加云 
[華絲保障條件之催訂]  
　　本埠華絲商前曾要求洋商公會於各洋行所出之絲收條中加訂保障條件日久尙未解决茲悉絲繭總公所因日來迭接本外埠絲商來函探詢而沈總理亦以立得爾會長最後聲請展期一月之約早已逾期而各外國銀行曾否集議允洽特於日昨復又函致洋商絲公會催詢辦法以免久懇云 
[新長和案近訊]  
　　票拘贛頌穆 
　　裕崇公司新長和輪船在崇明口外新沙河附近擱沉溺斃搭客百數十人一案由各被難家屬提起刑事訴訟要求崇明縣知事嚴辦該公司主管人員及股東代表龐頌穆已出該縣署迭次傳訊惟該股東代表龔頌穆因屢傳不到爲特於昨日發出拘票派法警來滬拘提矣 
[省令催查清丈事宜]  
　　省長電催查明清丈事宜文云特派江蘇交涉員財政廳滬海道尹官産處覽查上海清丈一案前據該管知事呈送清丈規程·及辦法大綱·并丈量道契地細則·到署當經令行會同核明復奪在案茲據該籌備處主任姚文柟電稱地方人民盼望甚殷請予核准咨部等情據此合亟電催仰即赶於日内會同查明呈復無延切切省長韓元印 
[昨日車運之銀洋]  
　　昨日（二十）滬　夜車大通運洋公司爲各銀行及錢莊運往南京賣銀六十餘箱約計十八萬兩常滬區間事到站由崑山運來銀洋一箱五千元無錫兩箱一萬元又午十二時滬杭車到站同和運銀公司由杭州造幣廠運來銀洋十箱二計六萬元云 
[商總聯會治安委員會紀]  
　　繼續討論辦法三項 
　　上海各路商界總聯合會昨晚舉行第二次治安委員會到委員陳翊庭·蔣夢芸·李澤源·鄔志豪·等九人錢龍章主席議决辦法三項預備提交議董大會討論採用議案錄下㈠調查户口以免盜賊匿跡㈡會同總商會銀行公會·錢業公會等建議工部局組織華市民義務特别巡捕其組織法另行擬議㈢印行警告牌分發各馬路商店張貼於醒目處以便隨時留心 
[兩公團明日公宴美商大來]  
　　江蘇敎育會曁上海總商會訂於明日（二十二日）下午六時三十分鐘公讌美商大來君地點擬在總商會三層樓常會室并擬邀請敎育界領袖及商會會董陪席云 
[日本司法領事參觀中國法庭]  
　　日政府新任駐滬司法領事金澤昨日偕同日副領事清水同至南市參觀地方審判廳及檢察廳對於設備佈置頗多贊許云 
[友華銀行滙市報告]  
　　昨日友華銀行滙市報告云十九日倫敦大條銀價近期縮三一二五遠期縮一八七五紐約銀價跌至六角四分七五倫敦紐約間滙價落至四元三角六分七五今日此間匯價掛牌僅佛郎長至一四零五枚羅比縮至二三四枚餘均照昨日弗動開盤時市况已見平嗣因投機家踴於購進甚爲見軟早晨英鎊成交價近期三先令四便士二五十二月份三先令四便士一月份三先令三便士一二五同時美金成交價近期七十三元二角五分十二月份七十二元七角五分一月份七十一元二角五分其後照此價格購者頗踴至收盤時英鎊售價已不能過近期三先令三便士八七五十二月份三先令三便士七五一月份三先令二便士八七五美金售價亦不能過近期七十二元五角十二月份七十二元二角五分一月份七十元七角五分日金售價近期六十四兩十二月份六十四兩五錢一月份六十五兩五錢銀行近期滙票定價英鎊三先令四便士七五美金七十四元七角五分一月份滙票購價英鎊三先令四便士美金七十三元五角遠期滙票英鎊三先令三便士美金七十二元二角五分佛郎滙票購價近期一四四零枚一月份一四三零枚遠期一四二五枚昨日倫敦銀市印度購進中國售出收盤市况見平紐市况亦平 
[尙有本埠新聞等轉入後頁]  
 
 

Page 15

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *本埠新聞二 
[上海商業市况彙錄]  
　　金融 
　　昨日銀幣早市之價爲七錢二分一釐較上日略大二毫半午市收盤又大二毫半價七錢二分一釐二五比前日收盤大半釐交通銀行由杭州運來洋十萬元中國山南京運來洋十萬元又由杭州來洋六萬元交通裝往天津洋十萬元又裝往濟南洋五萬元各錢莊裝往蘇州洋五萬元 
　　銀拆早市息價爲五錢午市收盤四錢二分比上日大二分滙豐收欵四十萬兩麥加利道勝友華等收欵七十萬兩交通裝杭州大條九十三條中國裝南京大條一百九十九條又裝往杭州大條二百十九條大條由銀爐鎔出現銀十五萬入倉大通拆出二天期元二十萬兩價四錢道勝拆出二天期元十五萬價四錢五 
　　昨晚止各銀行查倉庫存現銀一千二百八十一萬兩現洋二千五百九十萬元大條二千五百二十一條日本銀洋一百九十三萬元各莊存現銀一百五十萬兩現洋四百三十萬元 
[公債票]  
　　昨（二十日）各項公債交易清淡而市塲賣户尤形稀少故市面雖清而價格反趨漲高金融公債大票現貨開盤七十一元七角後市由七十二元回縮至七十一元八角收盤受主較多市價復高至七十二元零五分比前日好起三角十二月期貨初時由六十八元二角逐步漲至六十八元八角收盤雖回縮五分比前日漲起六角半元月期開盤六十八元九角高至六十九元六角後市受主較遜市面略軟收市六十九元三角五分計漲六角二月期漲落不定結果比前日大三角收盤爲七十元零零五分整六現貨交易清靜收盤五十元零七角計高五分十二月期貨開盤五十一元一角受主甚少市而鬆動收盤退至五十元零八角與前日行情相仿元月期初堅後疲結果較前日大一角收市爲五十一元五角五分二月期收盤五十二元零五分比前日同增一角五年大票前市稍有交易最後價計五十六元六角計小二角整理七釐爲五十九元一角市面穏固償還八釐毫無問訊致價未開出公債市况前途殊難抱樂觀也 
[國内匯兌]  
　　上海商業儲蓄銀行國内匯兌二十日行市報告云頃據浙訊近以風聲不靖銀根奇緊各處滙水之飛漲誠屬駭人聽聞計杭州寗波餘姚紹興各漲十二元五角爲一千○十五元湖州嘉興各漲七元五角爲一千○十元至於温蘭等處信雖未到其市面之緊張或有過之無不及也津電銀滙跌落一兩計京爲一千○五十二兩津爲一千○六十兩洋滙則各跌落四元五角京爲一千○○五元津爲一千○○四元保定唐山同爲一千○○五元張家口爲一千○十元石家莊爲一千○十五元漢電銀匯長一兩二錢半計洋例每千兩合規元一千○三十一兩五錢洋匯跌去五角爲一千○○七元五角宜昌沙市各跌三元同爲一千○十七元魯匯濟南趨疲計銀爲一千○三十九兩二錢五分小二兩七錢半洋滙爲一千○○九元跌落一元烟台青島未有變動其餘皖贛閩粤等滙均如昨市云 
[外幣]  
　　昨（二十）日各種外幣交易雖不見起色而市價因標金趨高是以隨而增漲英金票價高至八元二角半比前日大五分美票漲起一分價計一元八角六分半日票買價爲九角六分二釐計大五釐坡票同加五釐價計九角四分半港票好起二釐計買九角五分九釐餘如德法荷俄等票因受主岑寂故無上落云 
[金市與滙價]  
　　昨日星期四大條銀近期縮三一二五遠期縮一八七五二月份標金開盤三百十八兩四錢較上日收盤祇好一錢旋因買户衆多故高至三百十九兩二錢先令揭曉弗動惟有印滙小七五法匯大十法郎餘均未更改斯時標金爲三百十九兩四錢又小至三百十八兩九錢各滙市况逐步趨軟銀行賣出元月份先令價三先令三辦士三一二五買進三先令三辦士三七五又賣出元月份美匯七十一元六二五買進七十一元八七五又賣出元月份東滙六錢五分買進六錢四分七五標金漲至三百十九兩七錢移時市况尤軟銀行賣出元月份先令價爲三先令三辦士一八七五買進三先令三辦士二五又賣出元月份美匯價七十一元七五買進七十一元六二五又賣出元月份東滙價六錢五分一二五買進六錢四分八七五以致標金最高漲至三百二十兩零七錢後則稍小數錢在三百二十兩零二錢之左右嗣後滙市愈　軟境計銀行賣出元月份先令價三先令三辦士零六二五買進三先令三辦士一二五又賣出元月份美滙七十一元二五買進七十一元半惟是時東滙則仍與前價相等故標金復至三百二十兩零七錢嗣因由某某等金號抛出故滙市亦因而稍平計銀行賣出元月份先令價三先令三辦士一二五買進三先令三辦士一八七五又賣出元月份束滙價六錢五分一二五買進六錢四分八七五惟美滙與前相仿是以標金乃回跌至三百十九兩二錢逾時滙市業已收盤標金因買者暢　致仍升至三百二十兩零四錢收盤掉期爲空　貼進二兩六·七錢午後標金開盤三百二十兩零三錢人心頗爲堅固所以即好至三百二十兩零八錢先令弗動標金爲三百二十兩零九錢又略小至三百二十兩零七錢各滙市况尤較上午爲軟銀行賣出元月份先令價三先令三辦士零六二五買進三先令三辦士一二五又賣出元月份美滙價七十一元一二五買進七十一元三七五又賣出元月份束滙價六錢五分一二五買進六錢四分八七五標金　漲至三百十十一兩二錢嗣因賣者轉多故金價又跌小至三百二十兩零四錢少頃市况更形趨軟銀行賣出元月份先令價三先令三辦士賣進三先令三辦士零六二五又賣出元月份美滙價七十一元買進七十一元二五又賣出元月份東滙價六錢五分二五買進六錢五分以致標金又升至三百二十一兩四錢旋又小去二錢至收盤時因元月份先令價銀行賣出祗三先令二辦士九三七五買進三先令三辦士又賣出元月份美滙價七十元零七五買進七十一元又賣出元月份東滙價六錢五分三七五買進六錢五分一二五而亦有數銀行賣出價須六錢五分半因此人心更形鞏固標金最高漲至三百二十一兩六錢爲統市之最高價後爲二百二十一兩五錢收盤掉期畧小二·三錢爲二兩五錢許計統市最高低相差爲三兩二錢其收盤價較上日收盤好起三兩三錢統市先令同業中　進約宥四十萬磅之譜故市况愈趨愈軟云 
[絲市]  
　　昨日洋莊絲市尚不寂寞惟價均趨賤廠絲美莊方面進　漸殷然以滙率過昂交易難暢計由信孚公安等行購成　醫·凱旋門·汽油船·雙英等牌五十五擔價　自一千二百六十五兩至一千四百二十兩較前均續賤二三十兩不等七里千經惟鳥鎭細絲昨稍有成交由逹昌進雲馬牌十擔價又小二十兩下等大經略有談成價爲八百五十兩亦跌二十兩四川黃廠經高等期貨昨無交易僅下等揚返經計由法莊買成花藍等牌三十擔行情　跌三百餘兩八繭灰經因横濱絲價逐日傾賤美法各處銷路均無故交易依然停滞云 
[茶市]  
　　昨日本埠洋莊茶市路莊土莊兩路之綠茶去路略形暢逹其中珍眉一項同孚保昌兩行需要頗殷珍眉成交六百十二箱來路莊貨售盤自四十七兩至五十二兩土莊貨售盤自三十二兩三十八兩五錢市價穏定貢熙市面仍無變動惟存底缺乏交易已不見多成交四十七箱售盤二十七兩價頗堅定大帮市面仍趨呆滞市上存底雖不甚豐但一般茶商謀脫之心甚亟昨市大帮中拆出之鳳眉娥芽雨眉雨等貨總計百餘箱市盤均與前數日相仿寗州紅茶昨由天裕洋行買進一百九十六箱價三十三兩市盤極爲堅硬云 
[紗花]  
　　昨日星期四棉紗市面仍居平穏四川萬縣帮略有購辦計買進二十支本紗四百五十包十支本紗一百包其餘如牛莊江西烟臺野鷄等帮買進本紗二百餘包日紗四五百包市價無甚升降日紗略加二錢五至五錢交易所標準紗價小去三四錢三品紗大阪電報比較上日好起三元左右美棉電報現期漲二十個磅音遠期漲八個磅音印度棉花朋搿而漲兩羅比奥浮辣漲九羅比白洛去漲三羅比公會上小包本紗無開出申新紗廠開出二十支人鐘現出大包三百五十包價一百八十五兩扣佣厚生廠開出二十支雙喜現出大包一百包價一百八十五兩二錢五扣們内外廠開出二十支水月日紗一千二百大包價一百八十五兩凈　期西曆一月份其他各廠無開出市面仍形平穏之勢 
　　昨日棉業交易所通州棉花標準近期平平遠期略加一二錢市上本花亦無做開惟東棉洋行買進現貨棧交陜西花九百零三件價四十三兩五錢至四十三兩七錢五分其價較前盤小去五錢至七錢五 
[疋頭叫莊]  
　　昨日星期四輪值英商元芳洋行第二千四百六十五次不限價拍賣計排泰西緞尺六元絨羽綢元細斜紅布市布原布竹漂細布漂布等貨計四百五十五件共一萬九千一百五十五疋比較上届少拍三件計一百七十疋各客帮及本街拍進者仍無起色市况平穏内元絨細斜竹布稍形趨軟係貨則平定茲將拍價與前居所拍者此較如下（泰西緞）四十五件計一千二百疋價跌二釐半至一分七釐半惟亦有漲起二釐五至一分（尺六元絨）四件計八十疋價跌七釐半（羽綢）一百四十六件計四千七百六十疋價漲二分五至六錢七分五内亦有跌二分五至三錢二分五（元細斜）九件計三百六十疋價龍飛跌五分宜昌塔跌一錢海潮寺小一錢七分五（紅布）三件計一百八十疋價佛手較前漲二錢五六磅五子登科則跌二分五磅跌七分五（市布）六十八件計三千四百疋價跌一分至一錢三分惟内有數牌漲起三分至五分（原布）七件計五百二十五疋價未有增减仍爲四兩七錢二分（竹布）四件計二百疋價雙路燈跌一錢八士圖無升降（漂白布）八件計四百疋價五花洞小八分猴鹿漲五分敎子未改更（漂布）一百六十一件計八千零五十疋價漲落互有一二分至一二錢高低也 
[市民大會茶話會]  
　　提倡國貨大會之籌備 
　　第四次提倡國貨大會已定期陰曆十一月十五·六·七·三日舉行市民大會以開會期迫急待籌商昨日下午三時特邀集各實業廠家代表假寗波同鄕會四樓舉行茶話會計到五十餘家代表六十餘人公推陳翊庭主席報告籌備經過情形議决㈠陳列貨品地位及方式由各廠家自行審定分類陳列以期醒目㈡由加入各工廠分發入塲劵於各界㈢各廠家欲登廣告於特刋者應於開彙會前交刋登㈣各廠家分認經費尅日彙繳議畢散會 
[徽寗同鄕會幹事部成立]  
　　徽寗旅滬同鄕會自理事·評議·兩部成立後對於會務進行不遺餘力除修改會章聘請會董外近又根據會章由理事部就會員中推出多人組織幹事部分科辦理一切茲將被推人姓名及任務支配探錄如下「總務科幹事」曹　君·胡廷元·呂樸山·　　鴻·章鵬·俞潤·胡良存·汪啓卿「財務科」曹石甫·鼎銘·汪　青·汪昱庭·曹次瑾·李子厚·姚毅全·黃蘭蓀·程興銘·汪五三·洪星垣「公斷科」李曙村·舒桂華「敎育科」吳太玄·許瘦鶴·許士騏·羅純夫「救助科」江敬庭·江周海·邵運　·唐石卿·張文　·羅元生·胡錫之·胡鴻鈞·章傳高·邵運家「交際科」吳仲謀·程鏡清·蕭杏芬·王天懷·汪熙昌·路雲光·趙煥芝·余卓人·余小甫胡　海·畢讓賢·徐雲松·張耀堂·馮志遠·鄭培根·鄭勉予「稽　科一章　通·汪湘棠·吳沛人·程炳松·蔡國華「駐會幹事」畢秀峰 
[麗華染坊訟案續審紀]  
　　英商麗華染坊在公共公廨呈訴麗華染織工廠假冒牌號侵犯商標請求給諭禁止一案訊供情形曾誌前報昨由關讞員會同英馬副領事續審原告代表麥克勞律師起立聲稱自前次開審之後被告於本月十二·十四·兩次在新聞報上登載攻計原告之文詞冀逹其勝訴目的此種舉動殊不正當請爲訊究云云被告代表克雷斯律師略辯數語即向程敬堂詰據供稱報紙所載各節係我廠函請無錫商會轉函上海總商會稟請駐滬交涉使之公文至此項函件因何在新聞報紙上發表則我不甚明白云云旋由原告西人愛倫上堂由麥律師詰據譯稱麗華牌號早在英國政府註册我爲經理在中國各省營業多年均登廣告故營業實形發逹自查出被告冐用「麗華」兩字爲牌號後即與交涉並經人調停不能解决以故起訴云云並由證人鍾嗚湘·朱子謙·上堂證明一切而被告之律師遂命　子　上堂詰　供稱我係大豐洋貨號經理並被推爲振華堂　布公所總董營洋貨業已有三十載此案兩造未涉訟之前愛倫君曾　我處謂麗華染織工廠侵犯彼之商標我爲友誼關係於九月十一號至無錫調查其時該廠經理程敬堂不在無錫僅向廠中之唐炳安詢問一切情形回亟我與程素不相識嗣程來與我相商我亦願爲調解曾在振華堂開董事會但振華堂旣非染棠團體故我係以個人名義調處結果勸被告將商標信對及一應包皮紙類添加「中國國貨四字當時雙方均允從此和解不料原告英國總公司不能贊同此議致和解竟不成立惟被告商標係用雙飛童並有染織工廠等字原告商標爲圓式其西文皮地愛且係染坊公司我說一句公道話彼此風馬無關等語原告之律師亦向顧駁詰之下中西官諭改期續訊新聞報於本案訊理尙未終結時登有記載一條應即飭傳該報記者到案聲明理由此判 
[虚設保險公司騙欵之判决]  
　　張鼎臣串同某洋人　設大平洋水火保險公司向本外埠騙取保費無錫怡盛公司因向保火險銀三千兩公司被燬後張藉口查核賬目將其賬簿取去仍不將欵賠償怡盛乃延律師控於公共公廨張初亦延律師提出反訴近怱將公司倒閉逃匿無踪昨晨怡盛經理唐子詔偕律師投廨訴明被告串同洋人虚設公司騙欵各情請求缺席判决飭提張鼎臣到案交出賬簿俾原告可向來往之户結算並以張之反訴毫無根據請爲註銷經俞襄讞核供商之英馬副領事准即缺席判决着該被告公司及張鼎臣連带償還原告銀三千兩並負擔堂費反訴註銷飭提被告到案交保並着將取去原告賬簿交還云 
[駁船公所定期開會]  
　　淞滬駁船公所昨發通告云敬啓者此次廬陽公報關行失竊鉅　案業經破獲先後獲犯七人轉解地方檢察廳訊辦正案查此案爲空前之巨案吾同業關係尤切亟應嚴重注意應行如何呈請官廳盡法懲治一方面爲亡羊補牢之計又應共籌防維之策以戢匪風而資保衛茲定本星期六即陰曆本月十五日下午三時在本公所開會討論届時尙乞撥冗惠臨共商辦法專此願頌台祺 
[軍署槍斃盜犯周吉山]  
　　松滬護軍使署布告云爲布告事案據淞滬警察廳呈解拏獲結夥持槍·侵入商店·行刦得贓·並開槍拒捕·擊傷行人陸鵬飛韓立明周啓行等之盜犯周吉山一名及手槍子彈等物請予訊辦到署發交軍法科傳集承辦此案探警人證迭次開庭研訊據該犯周吉山供認伊於去年陽曆三月六日即陰曆二月初八晚間七時許夥同在逃之同黨三人分持手槍侵入共和路永太昌烟紙店搶刦銀洋俵分逃逸事後途遇警探上前盤獲情急開槍拒捕致將行人陸鵬飛韓立明周啓行等手臂腿部等擊傷遂被捉住所带實彈手槍亦被搜獲等語查該犯周吉山一名結夥持槍侵入商店行劫銀洋俵分已觸犯刑律第三百七十三條第一二兩欵之罪事後懷带手槍途遇警探盤獲胆敢開槍拒捕擊傷二人之多似此窮兇極惡實屬法無可貸應即按照懲治盜匪法第二條之規定判處死刑除飭提該犯周吉山一名騐明正身押赴刑塲依照軍法執行槍斃以昭炯戒外合行布告俾衆咸知此布 
[路局發售莫干山來回票]  
　　滬杭甬鐵路管理局以新年及耶穌聖誕假期内旅客乘車往杭游覽西湖·及莫干山·者爲數必多故自明日起特發售莫干山來回票並派汽船在拱宸橋站接送以便游覽此票可用至正月三號有效云 
[東北城商聯會集議取締乞丏]  
　　城　一带入冬以來乞丏奇多如大小東門及新老北門等處之商店常被若輩包　滋擾致顧客違避營業大受影響該處商店雖屢次聚議迄無自衛辦法日前又在東北城商聯會集議茲將其議决案探錄如下㈠再請警署飭　認眞騙逐以維商業㈡公函南市　益習藝所請其設法收容或約束因内地丏指係由該所具名塡就收條向商店徵收之故㈢由會發起集資試辦乞丏留　習藝所並聞已推定程蓮蓀等委員十人分别辦理矣 
[滬寗路局復皖同鄕會函]  
　　爲查禁小工倫挖皖米事 
　　　滬皖籍米商向由蕪湖和縣·　山等縣運米來滬經過南京即轉車裝運直逹上海站卸貨每年不下一二百萬石惟近來小工於私運米包上卸站時輒用鐵鈎將包鈎起米粒由鈎孔漏下損失甚鉅皖米商苦之曾於日前致公函於皖同鄕會歷述病商情　該會即據情函致滬寗路任小山局長請其查禁茲聞路局車務副總管袁紹昌覆函已允查禁矣覆函如下逕覆者接十二月十日來函所陳各節現已注意及之此致安徵旅滬同鄕會車務副總管袁紹昌啓十二月十一日 
[滬寗路之白話布告]  
　　交通直轄滬寗鐵路管理局任昨發佈告文云今有一般扖手當在車站上買了票子　上火車冐充搭客想偷人家的箱篋銀物或用紙牌骰子等具引人人局賭博軟騙硬搶無所不爲更有一種惡賊假與人家要好親近送吃東西暗中却把迷藥放入茶水或糕餅内使人吃了頓失知覺不能行動他便捲了客人的東西下車逃走賊的黨羽愈弄愈多偷物法子越弄越大出門人眞受害不淺本局現已特派專員專門捉賊並已捉到多起送官究辦但是捉賊的人總有照顧不到的地方還望客人自已小心不要上當爲此警告貴客你們在火車站上上了火車時時刻刻總要當心各人照顧自已的物件陌生人來親近切不可理他陌生人的食物更不可吃他如趁客車更要當心隨身如带貴物件不可安睡如有人强拖你們賭博强給你們食物便可告訴本路職員當塲拿辦請你們千萬至要注意云云 
[火警焚斃二幼童]  
　　昨日上午十時三十分鐘滬城老西門内曹家橋北首　隆里二十八號門牌南京人爲硝皮生理張子青家樓下二房東賣　鴨血之某甲家不戒於火一時冒穿屋頂　成燎原各區火會　蒞揚施救旋即熄滅當火熾時即將樓梯燒斷以致張子青家四歲六歲兩男孩一時不能逃出均葬身火　午後經人將兩孩尸體扖出均已焦頭爛額四肢不全二區一分署飭警將火首某甲並張子青之妻带署候訊一面令飭二十二舖地甲金啓仁投上海地方檢察廳禀請相騐車檢察長諭飭靜候派員蒞騐　 
[經濟討論處發行月刋]  
　　中華民國政府經濟討論處所編之二十月份英文月刋業經出版内容豐富取材精確當爲商界之指南該月刋中「商情」「統計」「調查」·各攔於商界皆有裨用該月刋最初出版時僅有十六頁現已倍之聞自明年起再將增刋以　閱者云 
[毒打養媳被控]  
　　西門外義弄中有賣油豆腐之阮阿培家有一養媳名順金現年八歲近被阮時常毒打以致體無完膚鄭人施海華萬金洪等見而不忍向之相勸反被辱駡施等立投二區警署控告林區長飭警前往將阮連同順金一併拘局研訊一過察得順金傷痕纍纍判將阮與順金函送地方廳騐傷究辦施海華萬金洪等着自行投廳候質 
[婦人誘禁女子之獲究]  
　　十九歲女子曹才英二十一歲女子張林珍家居浦東欽賜仰殿附近因在下海浦紗局做女工往返不便借居該處公司房屋惟張林珍本已許字定於舊曆本月十一日出嫁本月初旬邀同曹才英往城中購辦妝奩行至中途遭同廠女工朱李氏及該氏姘夫等設計將張曹兩女引誘到浦東杜家行該氏家中禁閉室中約二日許朱李氏先將曹才英價賣與李家宅李阿根家直至十二日始行逸出乃投縣警察第六分所　空該警所立飭長警協同曹才英前往指提拘獲朱李氏其姘夫某甲則已越窗逸去解送警所詰以張林珍現在何處該氏一味支吾奉諭連同曹女申送上海縣警察事務所當因案涉刑事昨午備文押送上海地方檢察廳究辦 
[南市廣告費開標無效]  
　　滬南工巡捐局以同華廣告稅認商將届期滿照章另行招商投標承辦由姚局長呈奉何護軍使核准照辦已訂期本月十五日開標因無人投標遂改期二十日另再開標昨日届期於午後兩時舉行開標計開出戴正青一名内載標數月認稅洋二百元當將最後規定低减之三百元數額尙不及額應作無效爰再商榷辦理云 
[年節公廨停訊]  
　　公共公廨開正會審官以本月二十四日（即星期一）係中國冬至二十五六兩日（即星期二三）係外國冬至又陽曆明年元月一二日（即星期二三）係中華民國十三年歲首此五日公共公廨例應停理民刑訴訟於昨諭令檢察處條示公堂門首仰本廨各科辦事人員及當事人等一體知悉 
[傳解拐案證人]  
張經福在上海地方檢察廳起訴張耀臣誘拐伊妻張陳氏一案有要證張昇記在北山西路一千四百二十六號門牌開設　頭店該廳因備文派法警送請會審公廨協傳由廨准飭滙司捕房派探候阿寳於昨將張昇記傳案經李襄讞會同美副領事阿君豫審之下判張昇記准交來警带去作證 
[私藏烟土罰百元]  
　　潮州人王根榮前日身藏鴉片烟土三磅經過北山西路被六百三十三號巡捕搜獲带入捕房昨晨解送公共公廨請究經中西官質訊之下以王違禁判罰洋一百元無力改押西牢一月烟土銷燬 
[喉病流行之可畏]  
　　近日喉症流行甚劇在西門一带尤多法界死亡亦時有所聞傳染病醫院頗形忙碌法界太平橋大方醫院用注射血清療治亦日有數起云 
[盜匪搶洋之獲究]  
　　南滙人王杏田駕舟爲業此次由籍裝載稻柴來滬售賣後於前日傍晚七時空船回家駛經浦東　泥渡外灘忽來　板一艘中有盜匪四人蜂擁上船假搜查烟土爲由刦去大洋六元王大呼救命鄰船聞聲　集盜等見勢不佳即來舟上岸逸去事後由王報告三區渡口崗警將舢板扣留昨晨有甬人高吉生前往領取舢板致被崗警带署奉諭候緝獲在逃逸匪解究 
[火漆潑翻傷重斃命]  
　　前日午刻太平洋郵船在船塢因火夫失手倒翻火漆灼傷三人一　已誌昨報茲悉受傷最重之山柬人李洪已於昨日下午斃命由船主飭人備棺收　 
[德士古公司牆壁坍塌]  
　　文滙報云今（二十）日下午四時許香港路四川路口德士古公司牆壁因内面堆積水泥過多受壓過重忽然坍塌磚磔水泥滿布通衢其時車輛往來正多幾致爲其斷絶交通按此項水泥係供添造新屋之用云 
[婦人潛逃又行兇]  
　　嘉定人姚阿春石匠爲業前日扭其妻姚吳氏及姘夫陸全至四區控稱民妻與陸私姘時常竊取家中銀錢貼其姘夫日前潛逃出外今在夏家衖尋見詎該氏竟敢以剪刀刺傷民之面部請爲究辦劉署長訊問一過判該氏及陸分别押候解辦 
[串拐幼孩之請究]  
　　南京婦人王張氏住閘北姚家宅橋順興里前日扭同居皮匠揚州人錢長貴至四區控稱氏之五歲次子昨被錢與其拜盟弟兄焦玉國串拐藏匿請爲究追當經劉署長研訊之下錢供王姓小孩係焦拐走民不知情奉判押候偵查核辦 
[被控串竊呢絨案訊判]  
　　德記洋行控李寅根·鄭炳書·等在浦東藍烟囱碼頭串竊值銀二千四百兩之呢絨銷贓與汪筱泉等情由捕將被告三人先後獲解公共公廨訊供收押在案昨晨由廨復訊原告延哈華托律師到堂代表請爲究追訊之李寅根等延律師高露玲到案辯明李等與本案毫無關係要求省釋而汪筱泉亦延律師到堂辯護經中西官核供以原告所控李·鄭·二人證據尙欠充分判兩人併開釋惟汪筱泉收贓確實着押西牢半年示儆起案贓物交德記洋行領回 
[婦人請求離異之照准]  
　　倪毛氏前延農復律師代表投法公堂控丈夫倪海源無故虐待求請准予離異等情一案昨係經中西讞員商明堂諭判准予兩造離異所有首飾衣服歸毛氏領去所有木器等物歸倪海源領去堂費各半負擔 
[引翔港鄕婦遇暴]  
　　引翔港二十三保六圖馬玉山路有農人陳杏江之母陳竺氏昨晨因事往親戚家甫至半途遭該鄕無賴張桂根攔阻去路扭住兇毆並將耳上金環一雙攫去以致頭　　破血流滿地旁人代抱不平嗚警將張追獲抄得原贓解送警局訊押昨午後陳杏江已投上海地方檢察廳具稟請辦 
[公共公廨訊案彙錄]  
　　昨日公共公廨訊理之民事訟案併誌於下㈠方曜記訴紗布交易所及該所經記人恒餘號主湯漢章喪買棉紗棉花違約請追損失案被告代表台維斯律師反對原告代表梅華銓律師請求將案提前開審堂諭原告請求提前排審不准㈡福泰煤號訴施行潛欠欵案堂諭同上㈢浴德池堂倌徐萬高訴該浴塘主高耀庭不還保證金洋案堂諭准免繳堂費㈣陳鶴峯延許理帮辦商佛律師訴已閉義豐福記木行主姚慕蓮不還存欵銀一千兩案堂諭被告無從傳逹着原告自行登報通知被告於十四天到案候質㈤韓榮發訴陳伯英等欠洋案堂諭原告律師請求發封周　臣店舖應即照准並着原告查明該舖字號報告檢察處再行發封并傳保人到案㈥李伯青訴張德林欠洋案堂諭原告臨訊不到應即將案註銷㈦汪安卿訴陸金桃欠借洋案被告延　　　律師請求破産原告反對堂諭改期㈧夏永年訴馬永泉欠借洋案堂諭兩造和解請銷照准㈨榮德公司訴隆盛米號租屋糾葛案堂諭註銷㈩蔣氏訴湯義郎等欠借洋案堂諭原告請銷照准 
來函 
[上海廣肇公所來函]  
　　主　先生台鑒昨閱貴報載本日下午二時（即陽曆十二月十九日）本地七十團體代表將在廣肇公所集會討論蘇浙問題云云查敝公所對於此事并未與聞亦無在敝公所開會之事合請更正專此并頌著祺上海廣肇公所啓十二月二十日（按本報係譯大陸報轉載 
[中華職業敎育社通訊]  
　　社址上海西門外方斜路林蔭路口 
 [P『敎育與職業』雜誌通告 
　　五十一期始又有一番革新 
　　請各界同志從速預訂 
　　本社輯行敎育與職業雜誌素受讀者歡迎自第四十一期改刋小本銷路更暢購閱者紛至　來以致原印分數不數支配一再添印竟有至於三版四版者現擬自第五十一期始對於内容益求精進以副愛讀本雜誌諸君雅意而爲確定印刷分數起見希望各界從速預訂以免後此不敷支配時在本社旣多添印手續之煩在諸君亦有久切盼望之憾所有革新情形及訂閱辦法分别列後惟希公鑒祗候佳音 
　　（一）革新情情 
　　除敦請專家撰述論文報告中外最新消息并刋載職業修養文字及成功人傳記等項照舊辦理外所有决定增加之材料約分三項 
　　㈠關於實業問題之作品如工商心理工商管理廣告學販賣術及消弭勞動風潮之方法等（現在已整備者有「工塲管理員應有之品性」「如何可以解决工潮」「廣告與心理」「要使辦事員能自决」諸篇） 
　　㈡添闢通訊欄選刋本社與同志研究職業敎育問題往來函牘及本社駐歐駐美調查員對於西方職業敎育學說及狀况之報告 
　　㈢近來國内各種報紙雜誌時有關於職業育之論文及記載頗多研究之價值擇尤刋錄其題目而系以著作人姓名及刋布者名稱現擬按月審愼調查以爲同志參考之資料 
　　　　本社名譽顧問德國培倫子敎授允爲本雜誌特約撰述德國爲世界職業敎育最發逹之國博士爲德國有名職業敎育專家定多佳作貺我讀者現已交到者爲德國之軍隊職業敎育德國之職業指導德國之工商補習敎育均自第五十一期始按期刋布其一 
　　（二）訂閱辦法 
　　㈠每年出十期一七兩月停刋餘準每月底出一期從不延遲每出滿十期另刋索引一本加贈訂閱諸君將各期内容分類排列附註期次頁次極便檢查實爲本雜誌之特色 
　　㈡預定一年連郵費一圓（國外一圓一角）加贈專號一種（另售每本二角）連訂二年加贈三種專號之目錄如次 
　　小學工藝課程號　小學美術課程號　新學制職業敎育號　菲律賓職業敎育號　女子家事敎育號·學生自治號　勞工敎育號　工業敎育號　商業敎育號　農村敎育號　 
　　㈢郵票亦可代價但以半分至一角者爲限 
　　如承索從前雜誌目錄當即寄奉 
 
 

Page 16

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
 

Page 17

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *本埠新聞三　 
[聯和之耶誕布置]  
　　南京路聯和洋裝銀器號專造各種新式銀器銷售外國今當西節冬至期特將精工監製各件陳列窗厨以便剔選饙贈其中以仿古花樽·新式茶具·尤爲奪目西上餐具·兒童玩具亦多並將出品砌成堅城一座上架銀製快砲二門儼然具有商戰獨立之精神云 
[國貨會中建新贈送手帕]  
　　大通路建新公司專製各種蔴紗鷄心牌手帕行銷已久經理馮世傑現因業日外交市民大會在西藏路寗波同鄕會舉行提倡國貨大會三天本月二十二號至二十四號乃定陳設手帕其間凡塲内購該公司出品滿洋一元者均贈文明巾三條·及麒麟牌火爐煤一塊值價六角云 
[新到繡花手帕及毛織品]  
　　先施公司昨到英國健葛牌（Ｊaeger）毛絨馬甲質軟而輕每件售價十三元五角又有睡衣顔色均備價三十二元五角又英國毛絨手套因到貨極多每雙祇售三角手巾部亦到瑞士各式繡花婦女用手帕每條角上繡有各種人物山水頗精雅每打價起碼爲二元二角是項手巾用作禮品尤爲合宜云 
[廉售之玩具及冬節禮品]  
　　永安公司三樓銀器部頃由廣東運來大批銀花挿銀碗下備紅木座及銀鑲梳妝具外用黑皮盒裝製現因冬節在邇故定價一律從廉以備各界購作禮品云 
　　又該公司新到一種針挿係用絲綢製做如中西美女之欵樣每隻售洋一百八十五元餘如方元鷄心等之樣式當中刺繡時花綑牙蘭邊甚爲　　可陳設於化裝檯頗爲雅觀合爲冬至禮品云 
　　又兒童玩具部由德國運來廚房用具及茶具數百件每件分十餘種如鍋鑪烹茶壼匙等均係洋磁製成茶具則有茶壼茶杯茶托等價自一元七角半至九元八角半又德國洋囝囝大小樣式極多價自八角半至八十五元又各種絲絨製禽獸每只自十元○五角至九十七元五角又有各種遊戲器具如棋子·鐵人·鐵馬等等定價甚廉云 
[張裕新酒陸續運到]  
　　張裯釀酒公司之出品向受歡迎近由愛多亞路代理總行運到大批多年陳釀如十六年之高月實有二十餘年之陳宿因國人已知其爲十六年高月故一時未便改名仍用舊稱聞日内威生輪到埠時有大批釀酒來滬内有十六年高月中瓶裝者數十箱該公司又爲購客便利起見特備一種花籚各作冬節送禮之用尤屬相宜云 
[中國化學工藝社之參觀]  
　　中國化學工藝社前日下午曾有中國公學商科大學之工商調查會者會員前往參觀去者二十餘人由該社副化學師王修蔭君指導各種化粧品均在製造中裝璜設備優美并贈全體以牙膏及該社十二週紀念日記簿各一其中叙述該社出産之三星蚊香推銷南洋每年收入約在三十萬左右該會會員林君玩璉來自瓜哇勸該社出品下加說明純爲國産王君亦表同情并聞該會正會長爲王大珂君副會長爲許鈞君會計爲李德　君英文文牘爲林玩璉君中文牘爲汪樹璋君云 
[華盛頓修配鐘表]  
　　南京路中市·華盛頓鐘表公司自正式開幕以後營業及布置均優備有各色鐘表從廉出售近届西節往鐘鐘表作禮品者甚多經理爲周君齊祥現特設修理部聘請專門技師修各種機件之鐘表取費甚廉云 
[中英運售香皂]  
　　河南路福州路轉角·中英大藥房前次曾向德國運到Ｈanburg牌香皂數百匣未及旬日即行售罄該藥房遂即又向德續定一大批現已到滬每塊仍售洋一角半云 
[清魚肝油之新貨]  
　　清魚肝油以那威出産者爲佳現三洋涇橋南首福華大藥房運到此貨甚多大瓶售洋一元中瓶五角樣瓶三角購二瓶以上者並可照碼八折云 
[九福公司續製藥品]  
　　愛多亞路大世界對面九福公司所發售之百靈機藥片大瓶現已售罊經理黃君及營業主任吳君虞公等已飭製造廠趕製大瓶五十萬匣云 
[鴻興贈送月份牌]  
　　五馬路大新街口鴻興織造廠自陰曆本月初三日起至二址七日減價以來連日門市甚旺顧客除得減價之優待外復有精美月份牌贈送該圖爲鄭曼陀手筆天虚我生題詞競美石印公司印刷云 
[出版界消息]  
　　上海梁溪圖書館印行新式標點之舊小說如『桃花扇』等已有十餘種昨日又發『夜譚隨錄』一書係由沈子英君標點式樣頗美定價八角又鄒君發行加新式標點之『蕩冠志』一書亦於昨日出版排印精美疎朗不傷目力定價二元四角均由四馬路泰東圖書局代發行云 
　　南洋主高商江浙同學會現發行出版物一種於成立會時贈送來賓内容有評論·討論·小說·詩詞等類云 
　　愛文義路曉星書局爲提高文藝界程度起見舉行小說　標會聞第一名獎洋一百五十元第二名獎洋八十元第三名四十元第四名以下酌贈禮劵云 
　　北河南路中華音樂會之「音樂季刋」第二期業已出版本期内容之豐與前期相等資料中之最有精采者當推專著欄祝湘石之「吹簫的研究」弦歌欄司徒夢岩之「天女散花五線譜」至五線譜製版之佳可與舶來品　美每册定價洋一角五分在棋盤街民智書局發行云 
[評「牢獄三結義」電影]  
　　「牢獄三結義」一片近映於卡登影戲院是片爲米曲羅公司出品原名"ＴＵＲＮＴＯＴＨＥＲＩＧＢＴ"係名導演家殷克莱ＲＥＸＬＮＧＲＥＭ導演殷氏導演之影片與葛雷菲斯異　同工斯片以愛情爲主而參以社會間種種怪狀婉曲寫來波瀾層出而末後一結尤耐尋味内中滑稽穿挿亦多詼諧令人捧腹較之「金錢作崇」一劇有過之無不及誠罕見之佳片也 
　　此劇開始時演一小村中之農長名談孔爲人刻薄有一女名愛爾仙芳容羞花爲村姑之冠與同村少年喬賢愛好喬賢藉耕種桃果爲生家有一母年已　　一妹名技旦尙幼　家庭間融融如也顧喬賢雖愛愛爾仙不敢時至其家因其父勢利性成不願其女與貧家子相往還一日與愛促膝談心厥狀甚嫟適爲談孔所見怒而逐之喬賢不堪羞辱憤而離家思圖自振旣抵紐約會緣謀得一馬夫之職勤敏從事越年積得二千金適遇賽首之期喬賢所司之馬爲一從未取勝之良　觀衆皆不注意之獨喬賢知之最讅因出金購獨赢票時有富翁毛根者亦在購票忽失一皮囊内有二千金實爲其子蘭土脫拾得陰取其金以囊置於喬賢代中喬賢不知也俄而揁採搜之其身得皮囊一毛根讅爲已物於是喬賢遂蒙不白之寃鋃鐺入獄矣喬賢在獄中一年旘同獄二人一名吉利一名墨格司出獄後相約爲友宿於喬賢家中時喬賢之母以喬賢久無音訊又無寄欵因向談告貸度日日積月累積至百二十五金不得已以果園作抵幸得吉利二人之助遂如數償還喬賢憂患餘生一無所成故對愛爾仙鬰鬰不歡時蘭土脫又竊父巨欵匿於村中爲父踪跡而至禁之獄中喬賢知蘭非正人遂力白已寃且指蘭爲竊賊加以證明寃乃始白毛根即償以二萬餘金於是喬賢頓成小康之家即與愛爾仙結縭而吉利亦屬意於喬妹披旦墨格司則屬意於鄰女雪琪此牢獄三結義即於同日訂婚云（懷麟）（待續） 
[觀「孤兒救祖記」試映記]  
　　明星影片製造公司新出「孤兒救祖記」一片英文名稱爲"ＴheＧrandＳon"前日試映於北四川路之愛普廬影戲院片中演員幾皆到塲冀一覩本人面目未映之前先由該公司在矜蘋君報告二年來該公司之經過情形且謂此片爲該公司正劇中之第一片攝製時期約歷六閱月之久所用底片約二萬尺今日所聞映者已經修剪祇其中之半數報告畢即開映此片其劇情已早十一月二十六七二號本報茲不再述 
　　綜觀全片覺其各種成績較之該公司前出之「張欣生」等大有進步惟就管見所及覺尙有數處不甚妥當略書於下 
　　開幕時先攝楊壽昌住宅放光收光似嫌太速此種地方似宜徐緩則愈覺可人楊道生墜馬受傷另一騎者見之乃急報醫院醫院出救護車與之同赴出事地點此時此另一騎者似宜同乘汽車不可再騎馬馬行緩汽車行速旣出事後救護車到塲愈速愈妙同乘車而往取速也攝騎馬時都同一方向其實宜時更方向或斜攝或横攝因同一方向多攝則乏味汽知取保證書之雙手似嫌太黑宜敷粉則潔白可觀矣小廚子被人一推跌仆於地老媽正在洗衣盆爲之翻此盆似固意推翻不甚自然（伯）（待續） 
[留法電影家返滬]  
　　擬組織電影公司 
　　研充電影專家蕭健君本月十二日乘法國大輪船布爾介Ｐaul　Ｌecat到滬蕭字小康江西雾都人前在南洋新加坡執敎鞭有年後辭職赴法專事研究電影事業特入巴里電影專校畢業後復任巴里最大之電影公司Ｅtablissement　Ｇanmont技師兩年學識技葬成稱　美并得該公司技師證書聞在法時曾發起　一青　影公司留法各界人士均踴躍贊助入股此次回國带有自造影片頗多并購有各種機器現在滬籌備擬　織一公司不日尙有緣起章程發行際此我國社會敎育幼稚時代電影事業方在萌芽時代得有專門人才未始非影戲前途之佳兆也 
 
 

Page 18

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *[和平女神紀念像將竣工]  
　　明春舉行完工禮 
　　工部局前在黃浦江濱建築之世界和平女神像築數月大部業已工竣預定明年春季舉行完工禮云 
[耶誕新訊]  
　　女青年會昨日開慶祝會靶子路六十一號上海女青年會昨日下午二時舉行聖誕慶祝會到者多會員家屬以兒童佔多數周保珠女士主席奚伯緩夫人報告其秩序有崇德女校·及中西女校幼稚生唱歌蔡保羅君獨獨唱杜少光君·高麗華女士演講聖誕故事史女士之唱英文歌精武體育會之國技及會員兒女表演聖誕故事等最後由聖誕翁分送禮物至五時許散會 
　　青年會將有演講及音樂四川路青年會英　道會定本星期日（即二十三）下午五時舉行聖誕節講道會請大來洋行總經理大來君ＰＯＢＥＲＴＤＯＬＬＡＲ演說題爲商人與聖經"ＴＨＥＢＵＳＩＮＥＳＳＭＡＮＡＮＤＴＨＥＢＩＢＬＥ"並佐以上海唱詩班之音樂云 
[學務叢載]  
　　女學運動團開會上海女學校聯合運動團於前日下午五時在靶子路六十一號女青年會召集第一次籌備會議各校代表到者有女青年會體育師範·師範·愛國·啓賢·中西·清心·裨文·廣肇等七校先進茶點次由黃翠英女士主席報告籌備經過情形次本爲選舉職員因出席者不多公决俟下次再舉末爲討論進行方法議决於下月五日再在原處召集第二次會議届時務請本埠各女校全體出席云 
　　志明將開懇親會城内肇嘉路志明學校男女部定於舊曆十一月十八日假三牌樓中西公學禮堂開第七次懇親會下午一時起展覽成績二時起各級學生表演學藝節目共有四十餘種並請國樂研究會絲竹·陳道中拉戲·王砥石沈淦卿新游藝·沈樂欽魔術·劉敬一火棍·胡司塵八掛刀等以助餘興現已柬請各關各家屬赴會參觀云 
　　發起工藝研究會前工藝實習學校同志多人發起上海工藝研究會已租定中國商業公學課室一間爲臨時辦事處並聘胡超然化學士每夕指導研究化裝品燭皂及應用化學常識等科業於本月十九日開始上課凡曾疑業工藝實習學校者均可參與研究云 
[醫苑新音]  
　　吳蓮洲醫生爲名醫吳菊舫門人設診所於三馬路因鑒今冬天時懊暖日來求診喉症者多特製咽喉吹藥二種贈病人云 
　　南陽醫院設立年餘其初鑒於一般乏資平民求醫之難定章僅上午施診送藥現在求診者日多時間不敷分配因得松江福建山西各處慈善家資助藥費特將施診送藥時間延長無讑上下午全行送診送藥云 
[球戰歡聲]  
　　籃球狄思威路昌世中學自上星期一起開始舉行各級籃球比賽與賽者共有五級前日正科四年與正科三年最後之决賽兩旁均有同學爲之歡呼以壯聲勢上午半時三年級氣較盛成七與二之比下半時爲十一與之一比結果乃成十八與三之比爲三年所勝賽畢後合攝小照一幀以紀念優勝隊隊員姓名如下方嘉稔（隊長）張榮祿宋啓瑞酆鳳恩劉錫根等云　　排球沈家灣承天英華學校排球隊與老靶子路英華書館於星期三下午在英華操塲作友誼之比賽公證人爲李君結果第一次甘一與一第二次廿一與九第三次廿一與五之比勝利遂屬英華書館云 
[第四次國貨會將演戲劇]  
　　對日市民大會昨日下午四時邀集各工廠在寗波同鄕會開茶話會到本外埠國貨工廠五十餘家由王東　主席報告此次國貨大會連開三日手續較繁似宜籌備妥協因請報告各科籌備情形編輯科報告編輯特刋各項稿件業已齊備惟各廠加入本會係合作主義故所登廣告亦宜普遍以昭公允陳列科報告届時陳列檯計百餘種業已繪圖審核會計科報告收到捐欵甚形踴躍游藝科報告大會游藝業接洽就緒有會員編之新劇明星影戲少年宣講團廣肇義校及寗波公學之童子軍民福學校跳舞洪天韻京劇孤兒院音樂等總務科報告會場定紮彩樓各廠擔任分貼廣告南洋烟草公司備烟二萬盒分送來賓並請名人講演審查國貨手續亦將告竣其餘在接洽中主席逐項提付討論經會衆修改一致通過復議定重要辦法俟辦妥再行公布云 
[梅蘭芳今晚開演「廉錦楓」]  
　　「廉錦楓」爲蘭芳最新編排之好戲在北京眞光院演時車馬塞途極一時之盛况現在共舞臺已將此劇佈景砌末佈置妥帖因特懇梅於今晚開演 
　　此劇亦有舞劍但與「别姬」完全不同「别姬」爲獨舞式「廉錦楓」則爲雙舞梅飾「廉錦楓」在海底與蚌精剌擊其劍術極爲精練而朱桂芳之蚌精跌撲廻旋亦極圓活有相得益彰之妙 
　　此劇唱工最爲新頴反二簧原板只有老生唱之而青衣則絶尠梅蘭芳於海底刺蚌時唱反二簧原板一大段其中有老生腔調最爲婉折動聽 
　　此劇佈景係水底之景物亦爲中國舞台設置上最新之發明加以電光映射麟藻浮沉觀者之視覺上可獲一種特殊之快感 
　　此劇情節極爲優雅内容含有敎孝之深意至君子國一塲之滑稽動作尤足使座客捧腹蓋亦富有興味之作也（青谿） 
[集會表]  
　　陽曆本月時間　地點　召集者　事由 
　　廿一日　徐家滙　南洋大學　中語辯論會 
　　廿一日　新重晵路咸益里　省自治籌備會　籌備會 
　　廿一日至廿三日下午　法租界大自鳴鐘　法工局董事會　兒童玩具展覽會 
　　廿二日至廿四日　西藏路寗波同鄕會　對日外交市民　提倡國貨大會 
　　廿二日晚　武昌路　上海中國　器工會　　席會議 
　　廿二日晚七時　南京路巴利西菜社　　倫書院校友會　年　聚餐會 
　　廿三日晚七時　徐家滙　南洋大學　英語比賽會 
　　廿七日　山東路　山東路商　會　常會 
　　廿五日　新舞台　上海童子軍聯合會　　藝會 
　　廿五日下午一時　中央大會堂　上海中國機器工會　成立大會 
　　廿五日下午　四川路中團青年會　上海國學校青年會聯合會　音樂大會 
　　廿五日下午四時　租界納稅　人會　租界納稅華人會　理事會 
[今日天氣晴和]  
　　徐家匯天文台昨日下午四時三十分氣象預報云天氣晴和明日（二十一日）有低壓經過恐將起變北方海濱南風微弱南方海濱有和緩之時令風本埠温度在下午三時前之二十四小時内最高六六·○最低四一·四去年今日最高四八·四最低三二·九 
 
 

Page 19

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *常識 
常談 
[民智與武力] [  覺]  
　　今人每咎武人干涉民政實則稍明大體之武人固亦未嘗不知權限特以民智闇弱凡民政範圍之事有求便私圖而不能得直者往往呼籲於軍政機關以期僥倖於萬一此種現象固文明各國之所無也 
　　夫民政範圍之事而無知之愚民時時呼籲於軍政機關以求逞其不得逞之欲彼意以爲武人挾有武力苟能爲我助則不患我欲之不得逞也此等人謂之愚民尙屬恕詞即加以壞法亂紀之名亦不爲過刻然則謂此等愚民之罪惡遠在官僚政客之上亦奚不可哉 
經濟 
[培植早春筍的方法] [  徐印玉]  
　　普通的春筍大槪總要到三月（陰曆的三月以下的某月某月都是指陰曆講的）月半邊才有得上市就是早一點的也總在三月初頭或者二月月底我現在有一個培植早春筍的方法能夠在正月月半後就可以培植出一種春筍來並且把這種筍掘掉之後到了二三月裹那平常不用人工培植的春筍仍舊會得照常生長出來這不是竹園裹面除掉春筍冬筍兩種出産以外又可增加一種出産嗎諸位培植竹園的我這種方法可也已經知道了没有我現在把他寫在下面請諸位留神看一看罷 
　　這種方法是很簡單的不必化多大的本錢也不必費多大的工夫只要到十二月月半後拿多量的礱糠（别的東西像牛糞一類的也可以）堆在竹園裹（要堆的厚起碼要在二尺以上）第二年正月裹那堆着礱糠的地方就會長出許多筍來這時候再把礱糠拿掉聽他自然生長再過約一星期那筍就一定會長得很大了 
　　我這個方法並非是我研究出來的乃是偶然發覺出來的有一年十二月的時候我們家裹的人把些髒的礱糠倒在竹園裹第二年正月裹那倒着礱糠的地方就長出些筍來自後年年十二月我都在竹園裹堆着許多礱糠或牛糞並且那堆着礱糠或牛糞的地方年年正月裹也都會得長出許多筍來現在又快十二月了培植早春筍的時期不久就到了諸位有竹園的這種方法如果没有做過請你們照我上面所講的手續去做做看將來一定會有一種早春筍産生出來的（乙種酬） 
衛生 
[幼兒過飢過飽之非宜] [  笑愚]  
　　爲幼兒治病俗云啞科蓋不能自述病情須賴醫生與保護者靜心體察而得之以余所見病原雖各不同而大半悉由於飢飽不匀之故 
　　我常見小孩有疾其家小人往往專顧湯藥不復措意飲食若係短期之病尙無大礙倘在二三星期以後者仍不注意於飲食之調劑則失其營養而病益劇此即過飢之害也反之而多給以食物則亦易致病余時見人家小兒啼哭其父母即以食物塞其口無論其爲肉菜飯或係幼兒不應吃之物輒隨手取而授之遂至消化不易恒患洩瀉幼兒由乳娘管領者其胃腸中更多雜食余每詢人家小兒除乳汁外復食他物否必曰無之及察其遺下之物常見有豆菜瓜果等物可證明胃腸致疾之由故幼兒過飽則易致病反之亦易致病爲父母者其可忽之乎（乙種酬） 
道德 
[我所希望於愛國男兒] [  雲]  
　　自歐戰以來若奥若德若俄均元氣大傷亟需休養生息即英法等國其内容亦甚枯竭逈不如前而日本近遭極大地震其損失不可以數計是皆天予吾以極好之發展機會以理而論宜合全國之力互助合作奮發有爲日進不已自可躋於富强之域乃起視國中泄沓如故軍閥互閧各爭地盤政客專權各樹黨幟抑且賄賂公行毫無顧忌盜匪充斥無法懲治致農輟其耕商輟其業流離顚沛無所控訴舉昔年華會中所得之體面自行剥削殆盡固無怪外人嘖有煩言協商共管之策咎由自取於人何尤夫吾國今日之所最足爲患者非兵禍乎裁兵之說不但爲全國人民日夕所呼籲即友好諸邦亦幾經勸告最近某外人建議政府設裁兵籌備會其意謂若裁一師年可省一百四五十萬以中國現有兵額總計不下一百五十師使裁去百師年可省一億四五千萬導淮及國道修理即可利用此數十萬人以兩年所省之餉銀三萬萬辦理而淮河水利與國道收入何啻十倍又謂中國二十年内對外若無戰事發生以五十萬之常備軍用於剿匪綽乎有餘外人之代吾籌畫至精且當當局者宜如何順受及早覺悟不意在此盛倡軍民分治裁兵廢督聲中若皖若贛今且廢去省長均令督軍兼攝如此倒行逆施不但發展無望定成不戢自焚哀吾小民亡無日矣唯是與其坐以待斃曷若依據憲法起而爲裁兵運動事在人爲時不可失吾願愛國男兒愼毌徘徊觀望而自貽伊戚也（乙種酬） 
法制 
[懲治盜匪法第二條之解釋] [  俊民]  
　　凡刑法規定得處某刑者審判官本有自由裁量之餘地處某刑可不處某刑亦無不可惟懲治盜匪法第二條規定「犯刑律第三百七十三條之罪者得處死刑」之得字則不然此得字爲科刑標準第五條所限制凡强盜犯刑律三七三條之罪合於本條者相對的可處死刑其不合於本條者絶對的不能處死刑換言之即犯三七三條之罪係首謀或執持火器或係逃兵者得處死刑否則不能處死刑此亦爲被害人犯罪人及其他關係人應有之常識也（乙種酬） 
科學 
[電燈球之種類及燭光] [  豈]  
　　甲電燈球之種類 
　　電燈球之種類由球内發光線而别通用者如次㈠炭線燈用炭線爲發光線者也今已廢棄不用發光線屈如a字形列於垂直平面之内炭線製者先用竹絲或棉紗或紙條灼熱而炭化再從煤氣中通過電流則炭線之粗细可均性亦强靭球内排除空氣務盡欲試騐球内眞空之程度可以廢燈球之尖端没於水中而剪斷之水必湧入球内殆至充滿㈡　線燈用　之稀有金屬爲發光線今日點用最多者也發光線上下屈折圍繞如多角柱體惟　雖爲金屬不若金銀之可直接抽引爲細線故從前皆用塑製法線條脆弱而易斷今亦有抽引而成者性較堅韌故凡　線燈球多標明ＤrawnＷire字樣示其爲抽製線之耐用 
　　㈢　氣燈亦稱半電泡即原名Ｈalfwatt之意也球内不成眞空而充以　氣發光線亦爲鎢所製繞成細密之螺旋形而於水平面内作環狀發現於上海者已七年至今而用者漸多用電省而光色純白乃電燈中最良之物也惜久用而後細密之螺旋必漸次弛緩而下垂耳 
　　乙電燈球之燭光 
　　㈠燭光之意義電燈發光之程度視發光線之長短粗細而異所謂若干燭光意謂一電燈可抵若干支之燭光也但普通之燭光度有大小故各國皆有所謂標準燭者用爲光度之單位如云十六燭光即謂電燈在一公尺（合中國三尺一寸二分半）外所發之光等於十六支標準燭在同距離上所發之光也 
　　㈡燭光依方向而異電燈所發之光不能四周均一大抵　向之光較　於下向之光背通所　電燈之燭光乃横向光度之平均數謂之水平而平均燭光設以横向者與下向者平均計之則謂之球面平均燭光祇水平燭光之十分之九 
　　㈢最適用之光線燈光所以繼日光之性質以近似日光者爲貴炭線燈之紅色光過多鎢線燈殆成白光　氣燈光色純白最合於用此關於光之性質者也吾人作事多取下射之光以避黑影故電燈光宜節約其横向之光以加强下射之光此關於光之方向者也 
　　㈣電燈發光線組合形狀之改良炭線燈内之發光線成扁平形下向者最少兩側最多故下向之光最少而横向之光亦不能四周均一殆如扁芯洋燈缺點良多由此而改良者爲鎢線燈發光線上下屈拆如多角柱形列於四周之發光線多少相同故横向之光四周均一但下向之光依然甚少殆如圓芯洋燈較爲適用由此更加改良者爲　氣燈發光線屈成環形而位於水平面中上下四方光度殆均匀配布略如保險燈之火熖發光最强由此比較可見近世點燈衛之改良不僅電燈爲然也（乙種酬） 
禮俗 
[改革燒紙之萌芽] [  顧君立]  
　　吾邑習俗祭祀祖宗必燒紙箔新喪尤甚迷信之風較他邑爲最統計每年燒紙之費不啻百數十萬元此項費用移作社會上公益之事明著之效豈不勝於媚鬼嗎顧世俗久沿其風　難改革俗談謂人旣用錢做了鬼也要用錢所以不惜破費買許多紙箔再費許多好時光做成錠子元寳燒與祖宗便有錢用其實無　無據並說不出道理來我說世上人用的錢並不曾要鬼去做出來鬼用的錢當然的也不要人造那些慣說幽明一理的人不知可有什麽辦駁現在我有一位同學的王君他在鄕間倡議改革此種陋俗先從他自已實行起每逢祭祀用國幣去替代禇幣與酒肴一同陳列禮節殊爲簡單事後一同撤去鄕人已多半仿他的辦法現在的新學家從不曾提議過此等事豈以末節小事没有研究的價值嗎要知此等敝俗在社會上也是一種毛病爲何不大家想個法兒呢（乙種酬） 
雜錄 
[甲子年甲子月甲子日甲子時] [  仲持]  
　　舊曆十一月初十日爲甲子月甲子日若係此日子時生人則爲甲子月甲子日甲子時今年歲在癸亥此次甲子日爲癸亥年最後之甲子日以日曆遞推其甲子日一週之期已入於明年甲子年歲首故今年雖屬癸亥而又可借明年甲子年爲今年之用故本届十一月初十日年月日時俱屬甲子因又稱爲四甲子日相傳是日子時生人富貴非常不知是否而道家者流因有此巧遇莫不張大其說謂四甲子日爲世所難逢能守一次較之平常守甲子一次可抵百十（道家有守甲子之說每逢甲子日之前一夕必虔誠齋拜終宵忘倦謂久久守之必能得道）道家迷信之談吾人可不深究惟據日曆推測亦必六十年始獲一見此如此届甲子日過後必須待至下届癸亥年十一月甲子日始有此遭逢人世能逢幾甲子正不可不有以誌之也（不受酬） 
 
 

Page 20

 
 
第一萬八千二百五十六號;中華民國十二年 西曆一千九百二十三年十二月二十一號
星期五 * *   
 
