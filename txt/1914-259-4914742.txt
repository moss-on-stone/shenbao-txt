# 1914 - 259 - 4914742

 

Page 1

 
 
   
 
 

Page 2

 
 
時評 
[今後如何（冷）]  
　　今且設一如願以償之想約法會議成矣約法改定矣新國會之組織法改正矣新國會召集矣總統内閣制定矣第二次之大借得手矣白狼平矣此後之政治其將何似 
　　此二三稍有經騐之舊官僚其能與新進之世界競耶此敗於白匪之軍隊其能保衛偌大之中國耶東拉西扯之手叚其能長使中國之財政不破産耶加稅無已而不開其源其能使小民有力担負耶左支右絀之外交其能不使日蹙國百里耶徑情直行之政治其能永久使人民不反對耶是皆可疑可疑之問題也 
　　是故如願以償之理想思之而尚可憂况乎如願以償固非易易也然則今後如何命令 
二月二十三日大總統命令安徽六安霍山等屬頻年荒旱災情頗重前經特派專員辯理賑撫兹據國務院代呈六霍在京官紳王淮琛等呈稱豫匪南竄皖屬六安及附近各處慘遭焚刧六安縣知事殷葆森先率衛隊官朱鴻瑞席捲潛逃城内無主始遭刧掠各等情該員等　離職守殃害人民情罪重大着該省都督民政長通飭各屬嚴拿懲辦至六霍等處凶荒之後重以匪災哀我黎民憂念無極該省長官現已撥欵放賑惟災情甚重欵項無多勢必不敷分布着財政部等定的欵迅行撥銀三萬元即交安徽辦理賑撫事宜龔心湛等解赴災區會同地方官核實散放妥籌撫恤務使刧後窮黎稍獲又安以副本大總統軫念民艱之意此令 
　　又令任命董康爲高等文官懲戒委員會委員長此令 
　　又令湖北民政長吕調元呈稱實業司長陳樹屏迭請辭職陳樹屏准免本官此令 
　　又令湖北民政長吕調元呈稱暫署實業司長曹寶江請免去署任等語應照准此令 
　　又令任命陳希賢署湖北實業司長此令 
又令領參謀總長事黎元洪呈請任命蘇南爲福建漳泉總司令官署參謀長耿錫齡爲多防鎮守使署參謀長應照准此令 
　　又令兼代陸軍總長周自齊呈請以於朝俊補授甘肅寗夏鎮標左營游繫張德霖補授甘肅鞏昌營游擊陳敦儒補授甘肅涼州鎮屬安遠營都司楊國英補授寗夏鎮標前營守備應照准此令 
　　又令兼代陸軍總長周自齊呈稱熱河行營軍醫宋忠鈺經手公欵交代未清遽離戰守實屬玩視軍紀先行褫革二等軍需正實官以暗炯戒等語應照准此令 
[專電]  
　　北京電袁總統交財政討論會整理公債案五項（一）長期賠欵及外債之每年攤還及準備法（二）中央新舊各短期外債之清理並借换法（三）各省已借長短期之外債之整理並以後之限制法（四）此後實業借欵之標凖及制限（五）第二次大借欵應確定之方針並其主要條件之準則 
　　北京電晋票商得政府擔保以匯商代表出名借奥商華利銀公司二百萬磅設商務滙兌銀行利息六釐每年正七月付息限五十年還清折扣准歐洲銀色算 
　　北京電即午（二十五日）五省代表十一人赴局質問漢冶萍事聞該局已備全案交衆閱看湯化龍等頗主國有當局頗主官商合辦袁總統諭周自齊令交通農商會辦此事 
　　北京電參衆兩院議長二十二日謁袁總統聲明交代已清職權已解此後如有假託名義干預政治者概不負責 
　　北京電執法處誅黨人侯振東關連升侯係在天聲報館被獲謂有假借律師報館勾結土匪軍隊情事起獲委任證書秘函多件 
　　北京電鹽務稽核所會辦張弧將去聞將以曲卓新代之　　北京電徐世昌定三月五日前到京已電告總統　　開封電日來匪蹤趨勢極南約距江面不遠而山東仲八亦於十五號全部潰變與白匪混合軍隊尾追不能悉數就殲六合霍邱匪去復來已成焦土現竄至山東地界者亦有七八百人該匪專襲人之虚而且熟悉地方情形行動甚速軍隊苦之王占元雖到光州亦未有特别動作不過稳紥希得圓满之守勢聞段總長所慮者匪出江面便與黨人接近貽禍更難收拾已分電中央及贛皖寗三督水陸兼防盡力布置至各處統兵官報告消息亦不十分靈通且有事隔數日而始造報者故指揮不得恰當之時機徒勞兵力驚動居民此種弊病關於交通不便諜報失其效果一時不易改良也 
　　哈爾濱電活佛以行政經費無着窮於開支將廟宇公地向俄商抵借銀三十萬羅布聞活佛甚爲灰心欲回西藏修道云又聞俄人對於移民政策經籌劃不遺餘力現在調查土謝圖汗及烏梁海移來葉尼塞斯克伊爾庫次克兩省之俄人爲數已逹四萬餘户因之活佛更爲懷疑 
　　張家口電綏遠城以土匪不靖擬辦民圑大舉清鄕張將軍已將章程辦法呈請中央核准　　廣州電廣東紙幣價值更低現每紙幣一元祗值現洋四角　　杭州電實業司汪希昨日搭特别車往滬與駐滬浙商籌畫巴拿馬賽會事 
　　杭州電陸軍大學浙督送十三人均已錄取 
　　南京電省公署委任各縣知事如下太平徐元綬青浦史悠祿儀徵郝炳章清河周光熊山陽羅慶昌江都謝元洪灌雲汪喬年高郵姚崇義丹陽胡爲和川沙李慶銘武進趙邦彦宜興彦芝璜東海袁祖成崑山伍輝裕 
　　南京電蘇皖直民政長會電財政部擬陳裁撤津浦路釐抵補方法 
　　南京電省公署經費經財政部覆電允准追加八萬元每年共三十一萬六千四百元　　南京電蘇省各縣警費原案定額共一百一萬一千六百元刻經省公署會議裁减三成 
　　南京電都督省長昨在都督府讌請德員哈豪森德使舒裏慈德領事壽爾慈數人哈舒今日已離寗（昨電德使名係與德領纒誤）　　南京電省長通令各縣嗣後務將禁煙情形按月造册呈報 
　　南京電省長委樊溥霖查勘江北河工昨已首途 
　　南京電莫愁湖荒廢已久省長飭工程局籌欵興修 
　　南京電張巡閱使委林志道爲顧問官 
　　南京電都督府顧問李德林辭職赴京 
　　淮安電江北高等檢察廳代理檢蔡官儲鴻吉二十日就職 
特約路透電 
　　北京電外交部今日爲厦門鼓浪嶼争端事以同式公文分致駐京各使先是有沿街設櫃檯之店未遵工部局告示移去櫃檯以便清潔溝道二月十九號有印捕一名往拆櫃檯衆皆不服印捕乃往報告捕房捕房派印捕一隊執鎗實行工部局之告示據謂曾有多人希圖奪取印捕之鎗械印捕乃開鎗擊傷華人四名印捕亦受傷四名華人被捕者九名該埠會審公廨讞員乃於一千九百十二年由領事圑援上海之例所派者曾竭力欲釋被捕之華人旋請領事圑移交會審公廨訊辦領事圑答稱彼等殊不然其舉動故須作爲開除云云領事圑於是乃另行派員往管公廨事務並接收一切案卷今外交部之公文聲明政府不能承認該讞員之開除並請將會審公廨治權交還華員被捕華人應交該廨訊辦傷人之印捕亦須按律懲辦云云目下厦門泊有外國捕艦五艘 
　　北京電湖南都督致電國務院謂湘省敎士對於地方官捕除亂黨一事多有出而干涉者請外交部照會公使圑轉飭各敎士不得干涉中國内政 
　　北京電聞梁士詒因總統秘書之職不能告退故已辭受約法會議議員之任　　北京電國務院請袁總統頒發命令戒各部官員不得故意擱起呈部之條陳藉以索賄聞近來各部多有此惡習凡上條陳者非送苞苴輙不得上逹 
　　北京電據英文京報載稱大北電報公司及大東電報公司現復商訂借欵英金五十萬磅其條件與一千九百十一年四月間訂定者相同　　北京電政府命安徽都督調查蕪湖海關稅務司違法購買殷家山（譯音）土地一事 
　　東京電政府風潮仍未稍静據消息靈通之各界聲稱内務大臣原敬君之辭職或不能免該大臣執意担負海軍受賄案之責任以故殊令政府處於困境 
　　東京電海軍省未接日本水兵將在墨京登岸之報告且謂旣無報告必不確實惟駐墨日使遇有急變自有請日艦派兵保護之權云東京電日本目下之政治風潮有一最可注意之特點則爲報章之態度是也諸有名之報章及他各報咸并力抨擊内務大臣原敬君並要求該大臣辭職所獨異者政友會之機關報中央新聞耳各報記者因二月十號擊傷新聞訪事之警察内務省不允懲辦而二月十一號新聞訪事造庽謁見原敬君亦遭拒絶且爲衛兵逐出故幾無虚日討論對付方法演說者咸詆責内務省之袒惡及原敬君之無禮 
　　東京電日本各報之反對官僚黨從無如此次之圑結者或將因以在國會提出彈劾原敬君動議原敬君亦新聞記者出身也 
　　東京電各報之反對政府及對於海軍受賄案之大書特書傾動與情海軍將校頗爲惴惴高級軍官現逐日爲報章責問且疑及最高級之官員亦有舞弊情事海軍大將及其他軍官之住宅逐日有被搜查者吳軍港守將松本海軍中將已抵東京謁見海相齋藤男爵等員據稱彼殊不畏查問云 
譯電 
　　北京電幣制借欵之用途共分三項各需英金七百萬磅一改革幣制一償還前訂之借欵一改革鹽政及其他各政務 
　　北京電黎副總統日内將携眷移庽前陸徵祥所寓之北海宫内 
　　北京電黎副總统昨日接見旅京鄂員謂漢冶萍借欵自將取消云 
　　北京電據英文北京日報載稱外間謡傳駐京日使山座君曾向中政府力索自厦門至福州及逹揚子江某點之鐡路敷設權一節實無其事 
　　北京電據政界消息汪大爕將出使英國李經義將長平政院或約法會議 
　　北京電總統府之財政會議將羅致熊希齡周自齊李盛鐸諸財政能手爲議員 
　　北京電袁總統命令准四川民政長之請於每縣練鄕圑自六十人至百人以内之數如遇事變則由都督助以拒匪或與他縣聨絡行事其經費則以省議會之餘欵充之川省當先行開辦以資各省仿效云 
　　柏林電俄國韋特伯爵語客云外務大臣薩沙洛夫君將仍留任今内閣不致再有更動惟進行各政將較柯柯塞夫爲首相時益主保守主義新内閣今所辦理之大問題乃賡續俄德商約云 
　　倫敦電英國貴族議院連日討論以貴族名位售金作黨費一舉擬除此腐敗之習性保守黨往年亦嘗爲之故若輩以此抨擊自由黨政府恐未必有效 
　　倫敦電英國外相葛雷君在下議院宣稱英政府不欲干涉墨西哥亂事必聽令美政府恢復該國治安英國與情因英人彭湯在墨遇害故對於外相之言不甚滿意墨西哥英人現多怒不可遏要求英政府逕行干涉無庸照會美政府 
　　倫敦電法國各報對於彭湯君遇害一案均痛詆威爾遜總統之政策且謂法國在墨之利益甚大美政府如無力擔保歐人之安寗則歐洲各國行將設法自衛云 
 
 
 

Page 3

 
 
申報>H ] 
　　華盛頓電保護墨西哥外人問題已爲目前急務美總統昨與外交委員會商定上議院如討論墨西哥時局則當禁止旁聽據半官消息日法兩國水兵將在墨京登岸 
　　塞京電塞維亞陸軍大臣在國會宣布塞國近遭之戰事損失土耳其一役死者五千名傷者一萬八千名塞布一役死者八千名傷者三萬名因受傷及染病而死者總計一萬八千名 
[公電]  
　　南京馮都督贊同暫行停止審檢兩廳電天津趙都督張家口姜都統各省都督民政長鑒趙都督帶電姜都統巧電均悉二公藎　宏遠偑仰不勝查審檢兩廳原司法獨立所必具機關惟法政人才苦於缺乏二三學子類皆經騐未閎馴至膚末相承濫竽充數近聞各省法官弁髦法令違反民意者亦復數見不鮮是費國家支絀之庫儲轉爲官員叢弊之淵藪兼之自司法獨立以後地方偏於整理財政等事往往牽掣茂多嵗入頗受影響良可慨也國璋具　碩畫極意贊同卽盼主稿挈銜入告各都督民政長對於此舉當必有卓見鴻猷且利民而福國者如承同意尚望徑電熱河會同入請至所企盼國璋梗印 
　　河南省長通造選定約法會議議員電各省都督民政長鈞鑒豫省於十六日開約法會議選舉會王祖同王印川當選業經呈内務部在案合行電告河南民政長兼約法會議選舉會選舉監督張鳳豪漾印 
[要聞一]  
　　陳璧案（三）（二月廿一日北京通信）（遠生）以上陳璧之各種小嫌疑皆汪律師所謂力量薄弱之証據而加批駁者後此即辯護檢察官所指爲有力証據之黃貴口供 
　　汪律師云黃貴在檢察廳有供在豫審中有供在今日公開以前由今日之承審官提出訊問時亦有供而觀其歷次所供無一符合且各次之供又斷斷不合情理今請逐層辯之（一）黃貴供内有二十九晚一鐘時陳繹至伊妻住室唤伊出外（黃貴與其妻及女僕錢媽同房）等語及詢以伊妻其時在何處則忽爾謂在上房伺候主人未下來忽爾謂睡在房中不知此種之謀殺案須俟更深人静後方能爲之伊妻旣在上房伺候則可知闔宅尚多未睡之人安能即行動手若謂伊妻已在房中睡覺并有錢媽同住則陳繹豈敢至伊房呌唤驚動衆人（二）黃貴口供内有陳繹唤伊出來并不告以何事等語不知此等殺人大事豈有不預先商量之理故此語尤爲不確（三）黃貴供内有伊隨陳繹至陳繩住屬之院中則張義黃順成升周文潞已先在等語不知張義等均較黃貴年長黃貴不過一十八嵗之廚役耳（請審判官注意其無用之形相）張義等先集院中陳繹特至伊房唤伊同去又不告以何事宛若伊不去即不能動手伊去後雖未預謀卽可帮助殺人故雖輾轉需時容易漏洩亦非陳繹等所懼天下有是理乎（四）黃貴口供内有陳繹乘陳繩在床熟睡推門進屋張義以手扼其項黃順揪其兩手周文潞以土塞口陳繹在成升手内接過菜刀一柄向陳繩頭部連砍兩下當卽身死等語不知陳繩屍格極爲詳明若據黃貴所供情形則尸格内陳繩腦後之致命傷何自而來何以熟睡之時脚着皂鞋何以被害時六人均未顧及陳繩下身而陳繩兩足又絶不支挣何以行凶之人有數人而凶器只有一把菜刀何以褥子絶不沾染血跡由上數點觀之可知其所供不實（五）黃貴口供内有陳繩被害實由房内抬至院中前說在床被害實係錯供等語不知刃殺行爲大概非臨場動手即係追踨而及豈有由房内抬至院中而後從容下手之理且黃貴旣供張義以手扼項黃順揪兩手周文潞以土塞口成升持刀則如何更能抬至院中被害地點旣先後不符被害情形又破綻百出足見此供斷不可靠况黃貴在接近公開前之訊問時曾言此供由他人指使非已本意則無論孰虚孰實正宜從此根究斷不能據前後不符之供而遽入人罪（六）黃貴口供内有陳繩被害想當然係陳璧主使等語夫想當然三字豈足爲據迨問官詰其何以有此想像則云因陳璧平日常駡陳繩的緣故夫伯父因事責姪乃家庭之常事豈能因陳繩之在京被害即可推定已赴天津之陳璧有敎唆行爲此等無稽之供安能使成信讞 
汪律師據以上所云加以論斷謂觀以上辯護各節陳璧陳繹之無罪彰然可見且黃貴之誣供陳繹尚牽涉行爲問題而其誣供陳璧則出於其心理之想像絶無關涉敎唆行爲之點卽檢察官所認陳璧犯罪之各種嫌疑亦出於心理之想像并無關涉敎唆行爲之點無行爲即無犯罪乃刑法上不磨之原則應請審判衙門對於陳璧爲無罪之判决並請根據以上所述對於陳繹亦爲無罪之判决云云此乃當汪律師辯護陳璧案之大概也 
[紀二十一日之五省連合會]  
　　漢冶萍及山陜石油礦二事爲京中近日最注意之問題昨日（二十一）午後二時湖北湖南江西山西陜西五省旅京士紳於磨盤院開一連合會專爲討論二項借欵事兹錄其概略如左昨日午後二時半五省連合會開會首由湖北湯化龍說明開會所討論之題目次由江西人士公推丁立中報告漢冶萍借欵事陜西張樹森報告由陜煤油礦事報告畢湯化龍言此兩項借欵關係異常重大我輩今日非敢反對惟如此重大事件政府純以密秘行之究竟政府所主張之實業偕欵其政策如何我輩之開此會不願爲支支節節之討論必先詢明政府之政策爲根本的解决再索閱合同爲各案之研究今日未會宜推出代表約期往見農商總長詢明其政策衆皆贊成當推定劉景烈曾有瀾湯化龍時功玖張樹森何毓璋梁善濟賈耕諸人爲代表並草一公函送農商部請張總長定期會見原函云一逕啓者近日政府各種實業借欵外間屢有所聞議論紛呶莫衷一是政府大政方針前已宣布聞知而實業政策對於借欵之辦法　難懸揣最近之漢冶萍借欵與夫山陜之石油煤礦借欵喧傳南北喪權失利有目共覩同人以國家主權攸關地方利害切近公同研究特派代表親詣大部陳述意見務請總長接洽詳示實業政策並借欵辦法俾同人等有所遵循代爲解釋外間之疑圑共維國家之權利何時賜見希即示知專肅奉逹敬頌動安曾有瀾張樹森賈耕劉景烈孫武李建德梁善濟查季華李景泉時功玖彭漢遺李素張益芳彭介石何毓璋湯化龍楊樹芬張則川張漢劉懋賞董昆灜丁立中張國溶向瑞彛胡鈞同啓 
　　發信後並議組織五省連合會推舉籌備員五人至四鐘半散會 
[祀天儀節之諮詢]  
　　制採唐宋祀天儀節袁總統當令内務部辦理兹該部正在研究之際主張採用唐宋制者居多然以服裝冕旒似不相宜擬參酌古今另訂一種折衷制法制局日來亦研究此事無大出入其草案於下星期或可成立卽先呈總統府再由總統諮詢政治會議云 
　　電詢耆儒昨聞内務朱總長因祀天冕服一事若倣用清制恐不合時宜若另立冕服無所依據頗費躊踷已特電 
　　湖南湯都督及粤龍督李民政長最近派專員前往請詢王湘綺康長素兩耆儒以二君博古通今必有宏議足資參考云 
[雜評一（無名）]  
　　四川之圑練我嘗謂中國而欲省兵費求治安者莫如實力以行圑練圑練者卽外國之義勇兵也外國之兵如是其整肅如是其可　兵之外尚有警察然而尚且不廢者則以恃他人之保衛不如自相保衛之更可恃也况乎中國之兵日夕恐變匪類之多兵不及防而警察又無維持之力中國曷爲而反恃圑練爲不足哉人民畏惰而不肯爲政府懷疑而不肯與至於今日如豫皖各地爲匪蹂躪而不能禦豈不可哀也哉今四川有辦圑練之舉苟能推行之於各省是政府不欲我民自治尚許我民以自衛也我民其勉之 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[政治會議第九次常會紀聞]  
　　昨日（二十一號）政治會議於下午二鐘開議議長李經義主席報告到會者五十二人已足法定人數秘書長報告文件主席宣告按照本日議事日程所列第一案借欵籌辦八旗生計諮詢案由秘書長朗讀原文衆請省略朗讀主席宣告本案審查委員長因事請假請由審查員張志潭登臺代爲說明理由審查員張志潭登臺說明本案理由主席宣告討論議員再三討論僉以八旗生計理應籌劃惟借欵籌辦似應格外妥愼先行調查再行借欵否則徒增國民之擔負而於旗民仍無濟也繼有楊增炳云借欵籌辦八旗生計應審愼出之王印川謂應請議長將全案付表决表决全體贊成宣告休息三十分鐘休息後正三鐘半繼續開議主席宣告按照議事日程所列第二案地方嵗出標準辦法諮詢案由秘書長朗讀原文衆請省略朗讀主席宣告本案由政府委員賈士毅出席登臺說明理由政府委員登台說明理由略謂政府縮小範圍减地方嵗出原非得已不過急則治標不能不爾遂舉自治經費可以裁巡警敎育實業工程財務行政等可以限制云云主席宣告討論朱朝望起立發言對於裁減巡警費一項略表反對之意李慶芳謂此案關係重大條例繁頣今日政府委員出席如有重要質問之點本會議員若有意見可交審查會隨時知照政府委員出席說明朱文劭贊成李君之說議長提定饒漢祥龍建章汪德溥梁建章劉邦驥孫世偉秦望瀾李景銘江紹杰周傳性林萬里十一人爲審查員遂散曾 
[梁汪兩總長辭職原呈]  
　　司法總長梁啓超敎育總長汪大爕以熊總理去職之連帶關係一併呈請辭職業經袁總統允准以命令公布兹將汪梁二君之辭職原呈誌之如左 
　　梁司法辭職文爲呈請辭職事竊啓超以一介書生未諳從政承大總統特逹之知拔授今職夙夜祗兢思竭棉薄勉輸蟲負之愚冀試鉛割之用乃平居所懷理想按諸事實而多不可行且賦性本屬迂疏責以繁劇而罔能爲理以故尸位旣久建白毫無言夫國務旣不能贊畫遠謨弼成治理而膚闊持論徒榮吏士之聽聞言夫部職復不能廓清積習善用法權而冤滯繁興反益閭阎之愁歎先哲不云乎陳力就列不能者止啓超奉職至今撫躬自課不勝艱鉅固已昭然若猶昧避賢之規必致貽覆餗之誚爲此瀝陳下情敬懇俯予辭職則曲全之德當圖報於弗諼而積咎之躬庶晚蓋之有自臨箋悚息待命屏營謹呈 
　　汪總長辭職文爲呈請事大燮渥承知遇簡授今職半載以來毫無建樹竊思民國肇造百廢待興敎育一途關係文化當此財力匱竭固不能因噎廢食而一面力求搏卽一面切實進行冀挽頽風納諸正軌凡此經畫非可奉兩操觚昔普之勝法俾斯麥師功於小學敎員所謂百年之計樹人非易易也大爕溝猶末學精力就衰伴食中書濫竽曹部撫躬巡省慚愓滋深與其貽害方來何如及早引退用敢竭誠懇請大總統准予免官另簡賢能接任俾賦遂初之願免貽尸位之譏庶幾清夜捫心猶差可以自解爲此護呈大總統批示祗導謹呈 
[到耳都爲狼禍聲]  
　　電音中之匪耗（一）毫州電局致郵傳局電云頃探明燕牌坊土匪係著稱悍匪首黃二成燕二黑等合股約共四五百人所有該處附近七八村莊均遭擄脅搶掠現已向東一二十里竄至石杭龍奶廟等處連日逃難來毫者不少本日渦陽縣電倪鎮守使告急請兵鹿邑縣電豫督請兵保邊防匪西竄毫州前日派出之兵仍駐沙土集一帶毫邊防堵頃李知事已電倪鎮守使籌議堵剿之法謹聞周紹勸巧又一電云倪鎮守使擬親發隊約合魯豫剿匪已電知毫全知事望設法堅守保全孤城待援等語謹聞周紹勤效（二）安慶電局致郵傳局電云頃拋太湖張知事報告寒日有太湖人被匪擄去抬轎者逃歸稱白匪數百人均着黃由褂有雜色鎗數百桿子彈甚少外砲三尊並無業藥僅以示威沿途附從者二十餘人並無鎗械均着長衫尾行甚衆匪有馬騾數百匹並無鞍韉匪已知四路官兵抄剿苦難解散云云知事察核與他探所報相符視此情形若用勦撫兼施辦法尚易爲力等情謹聞續陳榮叩銑又一電云倪督鼓勵將士各兵士月餉每人每月加給一元惟各兵官俟將匪徒肅清後從優請獎現各軍隊奮勇剿匪尚有成效兹據太湖張知事報告白匪被馬師長猛力攻擊退至羅田但該匪受此懲創兇横稍衰等情謹聞續陳榮叩篠 
　　叚書雲之軍電清江浦段書榮等於十八日電政府報告匪情略謂仲匪現經白統領率師追剿西南一帶不致竄入萬一西竄魯境勾結駱馬湖等處匪徒爲患不堪設想除分電魯皖督曁張使各路軍隊嚴防外特先報聞云云 
　　聖公會之函報漢上西人十五號晚接河南羅山縣聖公會傳敎美人蔡祖德氏十三號專函云官軍過此至東面固始縣光州剿匪者至昨日止計有二萬一千人軍火有六百驢車嚴守軍法者只四千人其餘散往四鄕勒令窮民農夫及苦力工人等擔負軍用器具甚至敎民亦勒令從軍不准逃回只有火食兩餐並無工資其最可恨者一聞白匪開至將其軍裝與苦力人等相换督率苦力上前彼等在後冒充苦力投降白匪所有陣亡者皆係苦力爲多而官兵投匪者已一千餘人駐紥羅山縣之某統領對予曰伊從蒙古帶來之兵二千五百名與白匪相戰二次死者約六百名其餘不知何往大都投匪吾亦莫可如何云 
　　鄂軍府之近報（甲）豫匪散匿鄂省軍府昨接豫皖剿匪軍確實消息云白匪近在光州附近被王占元師長率第二師擊敗退至安徽潁上及霍山縣又被蕪湖鎮守使鮑貴卿督率步隊三圑擊敗竄至六合又被江南軍隊擊散逃至山東曹州邊界又遇魯軍堵截現在匪衆向太和縣而去意欲佔據該縣鮑鎮守使率師星夜追趕白匪聞風散匿鐡路之西各鄕擬候鮑軍行過再行擾亂鮑鎮守使已電倪都督請籌欵賑濟匪擾各地方之難民以免飢寒流入匪類（乙）軍電中阻惟是白狼與宋老年白俠子李鴻斌之徒現雖由光固敗竄皖境而其黨盛裕昌王天啓等近在南陽頗形猖獗南陽官軍已被戰敗現在陜西鳳翔　縣又有兵匪作亂響應以致南陽淅川各屬匪勢愈熾南陽府城電報自十九號至今已三日不通電局宣告云係電桿損壞竊恐另有别情卽佔城亦未可知又十八號陜西安安徽亳州河南鄭州三處均不能通電未知何故或云亳州已有匪亂西安鄭州則不知安静否（丙）嚴拿羽黨鄂都督昨接叚總長由信拍來咸電云副官羅鳳閣由信陽赴鄂在車上拿獲匪探李景堂據云白狼有黨人偵探七十六名偵探長八名分布漢口漢陽京漢鐡路等處及襄陽河口各地方並派黨羽百餘名散住龜山附近欲毁龜山之砲内穿便衣偵探者黑領内有白帶一小條穿軍衣者每人有藍黃灰色三套帽章上有大漢二字漢口有偵探長二名一楊紀成年二十一嵗長臉高四尺八寸一郭蓮芬年二十五嵗圓臉高五尺均江西人又信陽偵探白老河年二十八嵗駐馬店偵探米廷貴年二十五嵗均湖北人鄭州偵探焦玉春年二十六嵗江蘇人祈密飭查拿爲要刻已令行軍警各探按照訪拿以遏亂萌又黃州防軍拿獲此項匪徒二名搜出白大元帥特派駐鄂聨絡正副使委狀二紙及其他禁物該匪一名張斗一名劉建章已經叚督令飭就地正法矣 
　　贛都督之籌防贛省李都督因白狼耰害皖境勢甚猖獗誠恐蔓延來贛糜爛地方特令旅長吳金彪率領步兵二十三四兩圑及工程砲兵輜重各一連尅日開赴興國州一帶防堵如果匪警伊邇卽行相機進勦以致原駐樟樹鎮二十三圑圑長夏文榮奉令率領所部起程來省定於二十號拔隊出發會同原駐湖口之二十四圑俱赴前敵云 
　　麻城之警耗湖北羅田麻城圻水黃安等縣與豫皖連界之區早經都督派軍防堵遇匪卽剿至今幸尚安堵惟謡言頗熾本月十五號夜忽謡傳白匪已竄入該縣木子店田家舖一帶備離城四十里之譜至十六號天未明闔城人民老幼男女皆冒雨出城逃難肩挑手提擁塞於途駐縣城鄂軍步兵一營機關鎗一連當已開往堵剿僅留步兵一百名守城城中天主堂聖公會二敎堂西人已將其婦孺立送往漢口自則暫留守堂以聽消息尚不知勝負如何也聞麻城來信云　入木子店之匪係前搶掠光州六安之叛兵因未隨白匪大隊他竄又懼被皖豫官軍所剿約合三百餘人竄耰鄂境當日即被官軍擊退此說不知確否誌之以俟續聞 
[新粤兩省紙幣之救濟談]  
　　調查粤東紙幣派赴各省調查財政委員王璟芳氏日前自滬歸京業將調查江蘇省財政結果報告於政府兹聞政府以粤垣紙幣充斥各行商業皆受影響若不設法收拾恐粤省財政永無轉機是以命王前往調查紙幣實情以便籌畫補救之法聞已於昨晨出京赴粤又王前在上海與粤商等議整頓粤紙幣辦法已有頭緒前日返京向政府請求助力已得財政周總長許可關於兌换紙幣辦法部電粤吏一致贊成 
　　救濟新省恐慌昨總統府接到新疆楊都督電稱該省自去年因紙幣充斥市面異常慌恐業經迭請中央協濟嗣經中央兩次撥欵金融界已暫爲通融惟紙幣一項向曾擬借外債一律收回無如此欵尚未借定時已允俄商之要求先將其平日所購之華幣收回約共三百萬有奇刻俄領事屢次催索且該華幣收回後因無現銀填補暫在本省流通現在紙幣已有不能通行之勢而軍隊待餉孔急新省正當吃緊之際稍有意外交涉隨之務懇中央設法接濟以便維持現狀云云大總統接閱後聞已擬定先籌數十萬元以濟該省之急需云 
[路礦問題之近訊]  
　　烟台商會請先築路烟台總商會具呈政府略謂聞政府决定方針擬在龍口開闢商埠啓發利源查龍口地方開闢商埠市場無裨國家有碍商務不如從速先築鐡道以利交通則商務自然發逹應請鑒核等因聞已交農商部查核辦理 
　　蘭海鐡路尅期勘測黑龍江訪函云由呼蘭馬家船口起點至海倫四百里之輕便鐡路經官紳議辦數年究因欵巨難籌迄無成議去年原發起人等風聞俄人擬繼日人滿蒙五線之後要求接修中東路哈綏支線始竭力籌畫聞已得二百五十萬元之股欵復請由朱省長籌撥官股若干業經商有頭緒並與交通部往返電商多次日前交通部覆電已飭吉長鐡路局派工程師韋允裕温維翰及監工柳民鈞等三員前往測勘准三月底一律勘竣昨經朱民政長電令蘭海各縣及駐防軍隊俟工程師到時妥爲保護以便尅期勘竣此線經行之地推爲北滿穀倉將來路利之優固可操劵也 
　　陜西煤油收歸國有政府前因煤油一項關係軍用尤以海軍需用爲最多曾由海陸工商等部會議决定所有全國煤油礦無諭已開未開應卽一律收歸國有人民不得自由開採當經通電各省飭令遵照理刻聞昨陜西民政長宋聨奎有電到京稱陜省煤油向歸商辦民間設有溥利保陜兩公司承辦此事現旣决計全國煤油礦均歸國有陜省自無獨異之理刻下官中已設專局以期從事開採惟對於接收商辦各礦應當如何辦理之處希卽電知藉便遵行等語聞部中以官中旣已設有專局民間舊設兩公司自應一併取銷但該公司等雖開採已久然終係創設不免虧折特擬卽日由部派遣妥員前赴該省清查該兩公司帳目藉便償還損耗再由官局接收以卹商情昨日已據情電復該民政長云 
[近今考試奔忙之人物]  
　　縣知事知事考試第一場第一試及第二場第一試於前昨兩日已經試竣兹經試騐委員長朱桂莘氏定於今日（二十二）舉行第一場第二試凡赴考人員仍於是日上午六時齊集場内聽候點名並聞朱總長以第一試時扣除夾帶者十餘人故於此試又添派警士多名以便查檢夾帶云 
　　法官司法部現因甄拔受騐人員日來迭以郵函催促揭曉甚有以匿名信而投遞者故經甄拔司法人員會會長以投遞匿名信係屬不正當行爲當於日昨即出示誥誡以重品行揭曉一事仍須將試卷詳細評閱精心抉後始能發榜俾昭鄭重云 
　　民政長日前等文官甄别委員會開會時有人提議現在中央高等文官甄别方法大致已有頭緒惟將來甄别外官將如何辦理其時委員中有主張外官甄别當自民政長始以各省民政長爲一省之吏治所繫若民政長無學問經騐則一省受其害而余紹宋陳漢第等極爲贊成並謂非如此不可云 
[普及敎育之進行方法]  
　　敎育部訓令各省民政長略謂初等小學爲義務敎育以普及爲指歸惟人民財力只有此數故小學推廣之遲速恒視用費之多寡以爲斷嗣後務當實事求是竭力撙節就校舍言或經營茅舍草房或租賃廟宇祠社但使灑掃整潔斷不至有碍衛生就學科言圖畫手工音樂等科用具用品應力求儉約倘經費未甚充裕卽學科亦無妨暫缺惟修身國文算兩體操四科必不可少但使敎授得法斷不至貽譏簡陋此外校役應切實裁减校具應屏黜浮華消耗應力求减少以樸實耐勞之風習養堅苦卓絶之性格總使經費减而精神益振斯成績著而普及可期惟普及云者不在學校之數目而在就學者之多寡故爲敎育策進行當先爲就學者謀便利鄕民子弟貧苦者或助其父兄作業年長者病條業期限太長倘非略事變通深恐諸多窒碍兹由本部另訂半日學校規程縮短肄業年限以免進修濡滯之虞减少授課時間以爲課餘營業之計緣此項學生年齡旣長即使課業稍難進行稍速亦不至有傷腦力可以最少經費於最短時期得初等小學相當之程度也至於瘠苦之縣窮僻之鄕學校不能徧設不得不另籌校外敎育以資補救現在師資未裕求所以應目前之急需備私塾之改良者以小學敎員講習所最爲簡而易舉切而有功本部前令各縣參照師範學校小學敎員講習所辦法設立小學敎員講習所各省遵照此令擬定規程及辦法呈報到部者已有奉天山東兩省其餘省分應一律從速籌辦至入學資格除按照師範學校規程第六十三條辦理外如有年齡稍長而國文素有根柢者雖他科學力微形不足亦准從寛收錄俟畢業後旣可派充小學敎員亦可本其所學在學校外設館授徒收校外敎育之效總之國民敎育以初等小學爲正軌半日學校所以通其變校外敎育所以濟其窮其可以通融者爲編制爲設備爲修業年限爲授課鐘點其不可通融者爲學科爲敎則爲用書爲敎授管理訓練方法自此次通令以後其各斟酌地方財力體察人民生活狀况實力舉辦俾敎育日有起色有厚望焉 
　　附半日學校規程第一條半日學校爲幼年失學便於半日或夜間補學者設之第二條專敎女子之半日學校稱女子半日學校第三條小學校得依本規程附設半日班但男女同校之小學不適用之第四條半日學校學生之入學年齡自十二嵗至十五嵗第五條半日學校學生入學程度爲未入初等小學校者但已入初等小學校而惙業者亦得插入相當班次第六條半日學校學科目及每週授課時數依左表之規定修身一圖文一二算術三體操二總計一八（各學年同）半日學校每週授課在十八時以上者得將各科敎授時數酌量增加並得依初等小學校課程加授他項科目惟至多不得過三十小時第七條半日學校修業期限爲三年半日學校每週授課至三十小時者得酌量縮短年限爲二年以上第八條半日學校敎科用書由校長就敎育部審定圖書内擇用之在此項圖書未審定以前適用初等小學敎科書第九條半日學校除以上各條外均適用部令關於初等小學校之規定第十條本規程自公布日施行 
[尹昌衡案之川中消息]  
　　陰曆正月初五日四川胡都督曾請尹昌衡之戚顔伯秦顔雍耆王伯涵三君赴都督府顔君因事未到王君到都督府時胡都督卽告以尹事且謂良友被厄定當籌商援助之法云云刻聞胡都督已有電去京尹昌衡於陽曆一月秒亦曾有電致劉節初君謂負疚甚深乞卽設法挽助又聞尹被控時胡都督特派駐京代表胡忠亮君亦有電至胡都督内有挽助之語云 
[漢口名優之悲樂觀]  
　　冷飛天之殺身禍漢口燕喜戲園武小生冷武亦名冷飛天技藝頗佳其力能敵數人前因某偵探帶湖北徵兵多名入園觀劇不給戲資且争坐撕打毆傷園丁冷憤怒不服缷裝與鬥各兵多被擊傷而去并有一名因傷重越數日斃命冷懼潜逃嗣因案已隐消復來賣藝忽於日前被軍警捕去指爲黨人抄搜其宅并無所獲詎經陸軍審判處審訊竟判死罪呈奉都督指令以冷在漢恃强屢行不法着押解渡漢處决十八日在漢口後城馬路行刑觀者極爲擁擠冷時猶着狐裘昏昏如醉其妻妾皆臨場痛哭霎時鋼刀一舉頭已落地妻妾争抱而哭從此調班中又少一名角矣 
　　王克琴之嫁人熱漢口自增開新民女戲園後舊日之怡園營業一落千丈班中又乏角色支持各女優如月裏紅月桂紅寗月樓小月樵九盞燈等皆兼操淫業以裕生計今正該園向南京聘來著名花旦王克琴爲臺柱子無如獨木難支大厦生涯終無起色近王亦傳染該園淫風與自稱起義功人之某甲姘識兩情讉綣誓共白頭乃某近日經濟甚絀王克琴之養母則索身價二萬餘之巨克琴雖有私蓄不能足數其母窺知某窘遂禁制與某晤面克琴愁憤之極竟思脫離樊籠突於前日午間隻身出園唤人力車至漢口警視廳呼冤請求收留擇配該廳某員當令具一不再唱曲賣娼某結擇一空室留之居住極爲優待一俟其養母到案具結卽可使某迎歸完聚了此一重風流公案聞克琴在廳供有私蓄三千金願給養母養贍但其母誓不甘心已電甯促其姘夫趙某來漢設法挽救而該園前臺經理姜某亦謂克琴定約在該園半年此時無嫁人自由之權尚不知如何了結也 
地方通信 
[江西]  
　　贛都督實行减政江西李都督以現值减政時期本府人員 
 
 
 

Page 7

 
 
太多不無糜費特將參議順問兩廳一律取銷所有名譽職員暫行照舊以備諮詢業於二月十九號通令各機關知照隈三月一號實行裁减又江西船務總所向設城外經理官有輪船運送軍需等事現因節省經費起見由李督令飭取消原充所長張毅改爲軍務課特設課員月支薪水洋一百元所有船隻酌留兩艘卽歸張課員管理以備軍用其餘船隻概歸商家租辦 
　　紊亂紙幣定價之禁令江西李都督戚省長於二月十九日出一布告謂銀行紙幣自光復後業經商務總會公同議决每票一串定價爲市銀五錢五分相沿日久商民稱便頃准監理官函稱近日市場暗中加價三四分不等商民乘間漁利迭回該行購買甚至假托軍警來行强購勢甚洶洶若不速行曉諭恐致滋生事端等情除已令飭錢業人等不准私自治價違則罰辦曁函知商務總會實力維持外爲此布告軍警商工學各界人等知悉須知銀行紙幣係以市平比較公同核定不得私自增减各界人等亦不得向該銀行强迫兌换從中漁利如敢故違一經查出定行嚴懲不貸按贛垣錢商於十九號午間公議次日錢價仍將紙票每串私抬價銀二分一釐似此情形官廳文告毫無效力也 
[安徽]  
　　軍人裝束之强盜皖屬宿松縣南二區地方有民人朱義清者家道殷實久爲盜匪所垂涎日前有大股匪徒明火執械破門而入將其財帛衣物搶刧一空并鎗斃人口當由事主報縣稱該盜等均着軍服携帶新式快鎗無烟子彈確係潰兵無疑該知事以案情重大特飛報都督請通飭營縣一體嚴拿務獲究辦 
　　兵士檢查知事皖省近因戒嚴搜檢甚嚴前日懷寗縣知事徐茗樵君往西門外黃家菴半日小學校調查學務乘輿出城被兵士攔阻喝令下轎檢查該處崗巡謂縣知事因公出城不得無禮詎該兵士不但不理反口出惡言惟時徐憤極只得下轎任其搜查而去迨由學校回城乃入守城官廳内索傳兵士訊問該兵士竟匿避不面徐君大怒即派人搜尋定欲嚴辦旋經該營長官到廳服禮言軍士無知冒犯頃已責革以後斷不至再有此等舉動云云徐知事見營長服禮始不追求惟仍憤憤而去 
[浙江]  
　　僞藥射影之揭露清和坊有五洲藥房者本係上海五洲之支店其各種藥品向章歸上海總行寄杭銷售近因該店駐杭經理潘吉甫見銷路日廣批發日增卽起貪念竟串聨副理陳和卿通同作弊暗立簿據並私印五洲貼瓶藥單將僞料用水攙和凡係鄕間及外路來批者均以此僞藥朦混批售以從中漁利近爲上海總行得知以潘某僞藥亂眞有損五洲名譽况人命攸關豈可任其影射故特派店友袁春瑞來杭私行察訪僞藥證據二十三日袁某經過其門見内有多人正在買藥卽進内察看見其瓶上藥單非上海總行所造之品卽將僞藥扣住當鳴崗警將僞藥並副理陳和卿帶至第二派出所訊明確實當由該警署以該藥房私造僞藥妨害人之身命卽備文送第一警署轉移杭縣審檢廳核辦當晚由該廳開庭審訊先據原告袁春瑞云係上海五洲藥房派伊來杭調查分店潘吉甫等私製僞藥違背合同條約種種妨碍五洲名舉請求明斷取消杭州五洲吉記牌號並請追清貨欵問官即傳被告陳和卿供稱經理潘吉甫現在紹興所有合同如何訂立我不得知問官即問陳向進貨物是何處來的何家批發陳言語支吾開官以陳亦住店如何不知明係朦混况已訂有合同不能另將僞藥混用五洲牌號混批各鎮視人民性命如兒戲實屬有礙衛生而壤商規當判陳和卿拘押限拿到潘吉甫再行分别懲辦 
　　改編警備隊之先聲頃得軍界消息朱　擬以原有陸師　防四十七營改編浙省警備隊籌備處於本年三月一日開辦預計以四個月爲籌備期間籌備完全改爲純粹警備隊即將該處取消至籌備改編時仍由軍政費項下開支年需經費八十萬元 
[鎮江]  
　　歡迎美商回鎮駐鎮美孚洋行大班安德森君於上年冬初回國鎮郡紳商學界各界感安君七月初調和軍事保安地方之功曾經爲之餞送兹安君又於日昨由美來鎮仍理該行商務鎮郡各界人士於二十四號假錢業公所大開筵宴歡迎安君蒞席陪坐者數十人賓主聨歡歷四小時始散並燃故鞭炮接送云 
專件 
[鑛務監督分區規則]  
　　第一條鑛務監督署之名稱位置及其管轄區域如左 
第一區鑛務監督署附設農商部鑛政局内管轄直隷（附熱河）山東山西河南等省鑛務 
　　第二區鑛務監督署設於長春管轄奉天吉林黑龍江等省鑛務 
第三區鑛務監督署設於江寗管轄安徽江蘇浙江等省鑛務第四區鑛務監督署設於漢口管轄湖北湖南江西等省鑛務第五區鑛務監督署設於長安管轄陜西甘肅新疆等省鑛務第六區鑛務監督署設於番禺管轄廣東廣西福建等省鑛務第七區鑛務監督署設於昆明管轄雲南貴州等省鑛務 
第八區鑛務監督署設於成都管轄四川省鑛務 
　　第二條各區鑛務監督署設置之次第由農商總長按照該管區域内鑛務之繁簡呈請大總統核定之鑛務監督未成立以前各該區鑛務暫由原有行政官呈部核辦 
　　第三條蒙古西藏青海察哈爾等處暫緩設置鑛務監督署所有鑛務由該管行政官咨逹農商部隨時特派專員或指令較近之鑛務監督署核辦 
　　第四條本規則自公布日施行 
附劃分區域說明書 
　　第一區直隷四省區域甚大鑛産極富民國成立以來到部呈請辦鑛者類多在直隷河南境内而京漢津浦京張汴洛正太諸鐡道皆貫穿於此四省區域之中交通旣便隨時皆可勘查且國内巨鑛如開潔　縣等鑛皆爲中國鑛業之先河亟宜設署監督以策進行惟爲節省經費起見除設署長一員以專責成外無庸另設官署 
　　第二區奉天吉林黑龍江東三省鑛産以金鑛煤鑛爲大宗而金鑛尤稱美富其最著者如漠河庫爾瑪河黑河都魯河等地皆在吉林黑龍江之間煤鑛則撫順本溪湖諸巨鑛悉在奉天區内然煤鑛佳者已入日人之手故將來三省鑛業之希望惟在發逹金鑛一策而金鑛又多在吉黑境内長春地居三省之中央有吉長鐡道以通吉林有東清鐡道以通黑龍江有南满洲及京奉鐡道以通關内及奉天諸郡商業繁盛交通便利設官署於此旣便調查又易監督故官署地點擬設於此 
　　第三區安徽江蘇浙江三省鑛産以皖南爲最而蘇浙境内亦所在皆有其區域同在揚子江下流又有滬寧杭甬津浦南叚等鐡道貫串其中三省合彀一署交通敏捷水陸稱便至適中之地莫如江寧上逹安慶下通蘇浙平日之監督易周臨時之察勘亦便故官署地點擬設於斯 
　　第四區湖北湖南江西此區鑛産以湖北大冶之鐡江西萍鄕之煤爲最著而湖南鑛産種類繁多自戊戌以來迄今採鑛者不下數千處其豐富可知今設鑛務監督署於交通最便之漢口由此通湘贛不獨可節調查之經費省調查之時日而贛鄂兩省之鑛務自足以資監督而徐圖發展 
　　第五區陜西甘肅新疆三省區域廣大山脈綿延鑛産之豐富早騰說於中外人士惟區處西北交通阻隔實業不興雖有佳鑛多未開採除陜西石油及各處採用之煤鑛外其餘五金各鑛幾無人知若設專署以力爲經營則將來鑛務之發逹不難遠駕乎他區至設署計畫以三省地域之遼闊本非一署所能兼轄但於此鑛業幼稚之區又直財政困難之際省設一署力有未能故擬就交通較便發逹較早之長安先設一署暫爲兼轄以俟他日徐圖擴充 
　　第六區廣東廣西福建三省中煤鑛面外普通各鑛亦極豐高面兩粤尤以産錫著稱論其區域兩粤同位五嶺之南共設專署實屬天然形勢福建偏處東隅距離較遠面與廣東同屬沿海交通旣便管轄不難當此財政十分支絀不能不於力圖振作之中兼寓摶卽經費之意故擬合設一署於三省適中之番禺兼轄東西 
　　第七區雲南貴州滇黔鑛産富饒與東三省相埒前此雲南　産甲於中國近則箇舊錫鑛爲滇省全省嵗入之巨欵且滇省人民對於開鑛之智識發逹最早近自雲南　道開通後鑛業尤爲發逹且多屬對外之貿易實爲民國西南之富源貴州如青谿銅仁之鐡鑛硃砂等鑛白馬洞之銀鑛早爲法人垂涎惟限於交通之不便與財政之困難故投資興辦者尚屬寥寥合於雲南省城設立官署對於滇省之鑛業發逹者旣便指揮監督即對於黔省鑛業之未發逹者亦便於調查提倡且由愼省入都不過十日由黔入都則需一月設官於此與中央交通不致濡滯也 
　　第八區四川蜀稱天府之國地大物博爲西南第一都會金沙江之金鑛雅州之銅鑛皆人所共知且西連藏衛尤素號産金之區川漢鐡路旣以成都爲終點而由成都控制川西鑛産富饒之區亦頗利便若川東一帶皆係河流之區所産者僅最小之石炭遠不如川南川北之富饒故設官署於成都舉凡水陸之交通川邊之調查無不利也 
　　以上八區係就二十二行省酌爲劃分此外如蒙古西藏青海察哈爾等處或歷來治理異於腹地或交通梗塞履勘維艱加以民國初建未能完全統一添設官治動關交涉故擬不另設專署凡屬勘鑛採鑛事項暫行照舊辦理以待時機而節經費如各該處有可辦之鑛或有欲辦鑛之人届時由該管行政官咨送本部或特派專員或指令相離較近之官署編查核辦當無不便之處此對於蒙藏等處不設官署之理由也八區同時建設財力或有未逮今擬將第五第六第八三區暫緩設置二餘五區似不可緩是否有當統候鑒核施行 
雜評二（步陶） 
　　普及敎育之進行小學爲敎育基礎無論人民之生計如何異日營謀之事業何屬小學知識萬不能使其或缺蓋所謂國民敎育也普之勝法不歸功於將士而獨殷殷致謝於小學敎師其意蓋即以此而近世我國之辦學者恒侈談大學次則高等至於中學已覺卑之勿甚高論每况愈下以至小學則輕心掉之往往而是賢而智者旣視小學爲無足置意然則充塞於小學敎席者自必多爲賢智以下之人物甚且視如商販聊永晨昏以糊其口夫爲人師而至以糊口爲職志小學敎育之前途豈尚有一隙光明哉 
　　今者汪氏以欲求普及小學而擬造就師資而規畫半日學校而謀校外敎育誠矣哉我國敎育界根本改進之急務也此事而能實事求是行以誠心以視整頓大學多辦高等尤爲比較的優勝蓋國家而少一二大學或高等學校不過少若干專門人才於國家未必遽有若何影警國家而無良好小學則大多數之國民將無普通知識而國民之將來乃大可憂矣我願汪氏政策速速見諸實行吾尤望奉行之者一一以小學之良惡爲已身之職責我國敎育庶有　乎 
　　羅山敎會之報告官軍之　匪者或與匪通或騷擾閭閭其甚者如各報所傳之匪與兵相爲酧答互以財物而勝負皆如戲劇今則愈出愈奇羅山敎會報告漢上至謂兵以苦工代赴前敵而已執工役敗則更衣苦工之衣以降敵嗚呼無勝無負兵固無一眞死者矣無論孰勝孰負所苦者蓋皆我哀哀無告之小民矣我不敢謂西人之言盡屬可信吾亦不敢謂剿匪之兵盡如羅册敎會之所報告然而旣已見諸報告必非意無一二或且不僅一二然則官兵之信用其足以見重於社會心理者果何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[磋商推放租界問題之爲難電請曹次長來滬]  
　　外交部委派來滬辦理外人要求推放租界事宜之曹嘉祥君抵滬之後一再與領事圑磋商各清已迭誌前報兹悉曹君因領事圑對於推放租界一舉堅持甚力辦理實屬爲難故於前日拍電至京請曹次長汝霖親自來滬與領事圑磋商聞曹次長已有電復允許不日南下矣 
[公廨上級機關之確定]  
　　公共公廨管理權問題業經外交部迭與駐京公使圑商允收回然後再將洋涇浜設官會審章程修改在案前奉大總統命令駐滬楊交涉員兼觀察使事宜爲公廨上級機關各情已誌前報兹悉楊交涉員遵奉大總統命令爰於前日令行公廨略謂本署組織各科辦理一切管轄範圍各事仿照前清滬道所定辦法嗣後如有上訴禀陳各事依照前例等因關讞員奉令後已遵照辦理矣 
[市政廳之近聞]  
　　籌還鎮守使墊欵外交員將接辦自治 
　　上海鎮守使鄭汝成君因去年整頓地方秩序代市政廳墊銀八萬現值奉令清查自治機關自應乘此將前項墊欵催還業經上海縣洪知事與諸紳董會商籌措方法及晋省請示各情經紀前報兹悉此事經洪知事偕省委俞君赴省面見韓省長後已承韓省長擔任半數其餘仍由上海自治機關内各紳董擔認籌款彌補洪知事返滬後即令飭總董陸崧趕緊設法籌欵措還至自治機關清查之後所有　續進行之職務滬地紳士俱未允就現聞鄭鎮守使以外交員楊南珊君學識頗優堪勝自治善後之職已函商韓省長請子委任爲工巡捐局局長聞省長頗有允意大約不日即有明文頒布矣 
[租界内防範嚴密]  
　　英美總巡麥高雲君以日來滬南謡言頗盛且界内時有匪徒持械搶刧情事自應嚴密防範除通飭各捕房捕頭轉飭中西探捕日夜輪班按段巡邏並至界内茶坊酒肆以及妓院戲館等搜查外前晚又復命令通班中西探捕分往界内各橋樑查察凡經過之人及坐車人帶有衣箱者均須逐一搜檢以免匪徒混跡 
[通緝留日學生之回華運動者]  
　　上海鄭鎮守使前日奉陸軍部令開准鄂督段咨稱留日學生江炳靈雷應春季鳳鳴黃振張偉等五名於去年湖口戰事時由日潜回在江西附從黨人失敗後逃匿在外此次由外洋旋國又復担任運動軍隊再圖起事請予緝拿等情到部查江炳靈雷應春季風嗚黃振張偉五人身爲陸軍學生旣附從江西亂事又復於此次担任運動希圖擾亂亟應嚴緝務獲按法究辦除分行外合抄原案並該生等年齡籍贯令行該鎮守使按名嚴緝一俟獲案逕解湖北都督府歸案嚴辦等因現由鄭鎮守使通行各軍一體密拿矣兹將該生等年齡名籍錄下江炳靈年二十五嵗湖北沔陽人雷應春年二十五嵗湖北沔陽人黃振年三十嵗湖北崇陽人張偉年二十七嵗湖北沔陽人季鳳鳴年二十七嵗湖北襄陽人 
[浙探報告黨人之舉動]  
　　浙江偵探偵悉楓涇一帶現有内務部通電密拿之黨人劉天幕應烈士張思其等匿跡其間勾結鹽梟集合大帮備有槍械擬在江浙邊境及太湖等處刧掠資財乘機起事該探已報告水警第一總署長陸殿魁請爲剿捕陸總署長除密令巡船日夜梭巡外並親率翌摩兵艦前往太湖江浙交界各處遊巡一週以寒匪膽一面知照上海松江兩鎮守使一體嚴防免致蔓延爲患 
[密查俠義鐡血圑分部]  
　　上海鄭鎮守使日前接江蘇馮都督皓電内開准陸軍部篠電訪悉黨人現在東省組織之俠義鐡血圑招集各省黨徒密謀起事議派黃興擔任甘肅四川兩省譚人鳳擔任湖南陳其美擔任奉天柏文蔚擔任吉林鄭芳蓀担任湖北林虎擔任江西李烈鈞擔任安徽等省設立分部其餘各省均有設立亟應密拿究懲電請查緝等因希卽通令所屬一體嚴密查究等因鄭鎮守使接電後除通令所部各軍偵緝外又函請北洋陸軍第四師楊師長轉令松江楓涇各防軍一體密查矣 
[添派兵輪巡弋]  
　　海軍李總司令前接江蘇都督馮國璋君曁長江巡閱閱使張少軒君來電謂黨首黃興與白狼勾通各遣黨徒在長江各口岸散布謡言運動軍隊圖謀擾亂希迅速派艦前往長江上下游防備並保護各商船等因曾經李總司令派建安江貞兩兵輪裝足子彈軍械開赴長江各要口巡防保護兹聞昨日又加派湖飛兵艦在製造局裝足軍械子彈開往九江蕪湖各口巡弋云 
[輸送軍火之慎重]  
　　上海鄭鎮守使曁駐滬海軍李總司令昨得參陸兩部來電略謂以後海陸各軍遇有由此調彼無論遠近及輸送軍火等事除由電文雙方知照外沿途均以護照爲憑查騐相符始准放行其各都督各鎮守使所轄地域範圍如遇上項情事均應詳愼查騐以照慎重而免誤會 
[日商索償軍械價銀之利息]  
　　前年光復時滬軍都督府欠繳日本高田商會軍械銀兩已由北京財政部换給國庫証劵昨上海總商會接日本高田商會函開前於民國元年二月五日前上海都督府向敝商會購去機關槍八尊子彈二十萬顆共計價銀二萬三千七百十二兩此項價銀由該都督府財政部發給三百五十二號中華銀行照兌民國元年二月二十九日期聨票一紙敝商會到期向該銀行收取該銀行並未照付然於去年一月二十四日貴上海商務總會與江蘇都督及北京財政部曦妥由財政部换給國庫証劵將該項價欵合作　銀計算敝商曾收到証劵計洋三萬二千三百九十三元惟都督府前發聨票日期係民國元年二月二十九日迨國庫證劵發給日期係民國元年十二月三十日其間延宕三百五日應行付息除經敝國駐滬總領事向貴國駐滬交涉員商議解决外爲特函逹貴總商會查照 
[上海醫院之虧累]  
　　南市上海醫院創辦至今已逾三載頗著成效近因經濟支絀由監院女醫張竹君迭次開會要求官紳各界擔任籌欵終無效力以致虧累銀二萬餘金内有日本某藥房一欵約有銀二千之譜屢索無着已起訴該管領事署照會駐滬特派交涉員楊君轉飭該監院迅行料理未知地方上熱心諸君其能顧念此公共慈善事業而維持之否 
[又須添募北警]  
　　南市警察分廳長崔鳳舞君以各區長警不能實力進行相繼辭職其老弱不支者亦多求去每區竟有數十人之譜是以由天津續招來滬之北警二百名未及敎練已經補差若不再事招募恐有不敷調遣之虞已請淞滬警察薩督辦續向北省添募若干名以便來此調遣云 
[崔廳長發給偵探執照]  
　　南市分廳長崔風舞君訪有匪徒冒充偵探乘間搶擾船商情事故特將所屬沿碼頭偵探一律照給巡查以免朦混昨日復將前穆廳是所派在大逹寗紹兩碼頭充當偵探之李興桂李洪瑞之執照二張吊回另給新照着往各碼頭謹慎巡緝 
[徐廳長訓戒偵探]  
　　昨日閘北徐警廳長傳集各署偵探副探等到廳面諭云近來本埠因防黨人匿跡滋事迭經鄭鎮守使薩督辦訓令所屬軍警懸賞嚴緝奈各處探員往往希圖賞銀致有挾嫌誣攀栽贜圖書等事實屬有傷天理法不容恕自後爾等如辦公勤慎本廳長自當從優獎賞倘有犯上項情事一經察出定即加等治罪决不姑寛云云各偵探等均遵諭而退 
[取締缺席警員]  
　　閘北徐廳長因所轄各區署有距離數十里之遠者每逢星期會議各署長員往往因風雨疾病不克如期蒞會刻議變通辦法如因風雨者免到有事及患病者須先期請假如無上項事件務宜依期到廳會議共策進行業由廳長將此項辦法通告各區署矣 
[兵輪自閩回滬]  
　　海軍總事令李鼎新君上月曾派永翔兵輪裝運製造局及某洋行應解之鎗炮子彈軍需等件開往福建交缷兹已事畢於昨日上午返滬駐泊南市製造局碼頭聽候司令部調遺 
[浙江實業司察看漁輪]  
　　浙江漁業公司成績頗著前經擬定由官廳補助另籌公欵洋五萬元外招商股洋三萬元並添購漁輪一艘兹實業司長汪叔明君以此項漁輪尚未購京圖式若何價值若干非特一時無從確定即經費亦礙難預算並以巴拿瑪賽會事正待籌商特於前日乘車來滬察看漁輪大小俾便仿辦並與旅滬浙商商議賽會事宜 
[通緝水警廳科長]  
　　上海鄭鎮守使接江蘇馮都督來函内開江蘇水警總廳勤務督察長兼齣械科長劉文玠（卽劉麻子）被控承辦軍服舞獘及朦開報銷等情一案業經本府派員查明証據確鑿令飭先行撤差聽候查辦在案兹飭該總廳迅將該員劉文玠交解來寗訊究去後旋據復稱已携妾潜逃赴滬無從交解等因惟事關監守舞弊不得不嚴行緝究以重法紀爲特函祈派探就近拿解云云鎮守使得函後當即飭令所部通緝矣 
[閘北市政廳施種牛痘]  
　　閘北市政廳每届春秋兩季施種牛痘就種者甚多遠近居民莫不稱便今年又循例開辦其種痘地點共設二處每逢星期一三五在新閘橋北大統路慈善圑防疫西所星期二四六在實山路警署之北防疫東所聘請尹則卿君施種業由錢沈二廳長發貼佈告招人往種矣 
[破獲刦案類誌]  
　　前晚一點餘鐘引翔港楮家浜鄕民楊輝庭家突有盜匪數十人手持兇器破門而入刦去金飾銀洋約值二百餘元四散逃逸事後經楊投報該處捕房請緝在案昨經楊樹浦捕房中西探破獲是案盜犯二十餘名當場搜出原贜多件一併解入捕房經捕頭詢問之下分别收押候解公廨訊究 
　　引翔港北賈家巷地方鄕民金松林家前晚被盜匪三十餘人破門而入刦去衣服等物值洋四十餘元當由二區第四分署聞警往拿有盜匪張梅生在屋上望風不及逃避遂遭拿獲餘匪已四散竄逸昨將張解送閘北分廳訊認不諱判移檢察廳究辦 
[探警拘獲盜匪]  
　　周家渡附近王自新家日前被盜行刦投報警局飭緝在案兹據探警拘獲盜犯陳定金陸阿毛二人抄出皮包一個大洋四十一元小洋十角銅元十五枚當票五張烟盒一只烟泡一個一併解由司法科昨送地方廳請爲訊辦汪檢察長諭令收押各贜暫存候傳失主王自新到案訊究又匪徒繆阿三專在外間糾衆行刧受害者已不知凡幾兹爲司法科偵探查獲抄出大洋六元小洋三角僞銀四開小洋一個小錢十六文昨日午後由該科備文看送地方檢察廳訊辦 
[商量處治從犯之刑律]  
　　盜匪吳烈動於去年舊曆九月中糾衆至西北鄕北新涇鎮行刧警區内陳列之軍火擬再至各商民家大肆搶刧當經該區召集全班長警分投兜拿詎吳匪等膽敢開槍拒捕以致巡警莊金泉被擊斃命卽經各警竭力兜捕將吳拘獲並獲同黨劉萬全張大有姚喜吉及摇船之季士平季雨友等解由司法科移送地方檢察廳派員下鄕將莊警尸身騐明棺殮一面將吳等各匪迭次提案預審明確起訴同級審判廳請爲判决前日下午由審判廳刑庭庭長楊樹猷會同楎福鈞端木棻等兩推事官並吳檢察官公開法庭辯論選任義務律師文超爲之辯護檢察官將起訴理由當庭陳述質之吳烈勲等供多推諉問官會商之下以吳等刧盜罪雖未民立但持鎗擊斃巡警罪則當然成立擬援照新刑律三百七十三條第二項辦理文律師起言吳烈勲一犯雖無辯護之理由然季士平季雨友等並不知情堂上所擬恐不適用請爲察　同官一再會商判將吳等各犯分别還押聽候評議後宣判 
[匪徒搶刦烟土]  
　　前日（二十七日）有南潯船户陳姓夾帶值洋七百元之烟土駛經龍華灣夏家嘴相近突被匪船追踵悉數搶去並被擄去船伙一人迄未放回昨由陳妻王氏偕父投報水巡隊請緝隊長潘君着補具呈紙再行派探偵緝 
[汪廳長參觀西牢]  
　　公共公廨關讞員函邀洪知事汪檢察長於前日午後三時會同西官參觀西牢届時洪知事因另有要公不克偕往而關讞員亦有緊要事件不能陪觀故汪廳長蒞廨後由王襄讞延入客廳茗談數語即會同英領康君乘坐馬車偕往提藍橋西牢參觀當由管理西牢捕頭克來財君導往各監舍及工藝室并幼童改良習藝所等處參觀良久並詢明押犯章程畢至會客間少憩復茗談至五時始各握手言别 
[中舞台臨時閉歇]  
　　湖北路三馬路轉角共和中舞臺戲園前晚七時上下電燈一律關閉少數看客亦令退出門前鐡栅旋卽下鍵詢其原因據稱因積欠各伶人包銀均不愿登檯之故聞該園主尚圖再舉現已設法挽回矣 
[混用僞質小洋續誌]  
　　海軍某艦火夫閩人莊益餘私造僞質銀角至南市某布莊混用已誌前報兹悉海軍司令部以莊知法犯法有碍海軍名譽業已將該火夫函送上海地方檢察廳請辦僞銀角亦附解到廳當奉汪廳長諭令收押候究 
[烟案二起]  
　　一區警署前日緝獲私帶烟膏之朱文卿吳林二人又獲私吸洋烟之劉阿二併送檢察廳經戴檢察官分别研訊據吳供搜出之煙膏亦係朱託帶質之朱承認不諱判朱收押吳交保開釋劉阿二不認吸判存保證金十元交保候查 
[判决涉訟多年之舊案]  
　　已故曹　發與同族曹國祥曹茂坤爲賣地紏葛具控公廨判决被告繳存洋一百四十元嗣因原告不服不愿將洋具領復禀奉公共公廨復訊在案兹因曹發發病故由其子曹佛根偕母曹董氏禀奉公堂於前晚復訊聶襄讞核供後以案經涉訟多年旣據曹佛根供稱不知詳細應照前清時判决辦理因與觀審之奥領克君判被告前繳存之洋一百四十元准給原告具領並着被告仍照前斷再繳還原告洋九十元完案惟被告繳存之洋應候比總領事送廨再行給領堂費由兩造分認 
[不理欠欵]  
　　義商安利泰洋行因朱蘭記木作主朱蘭亭不理欠欵控經公共公堂傳案迭次會訊候核在案前午後奉孫襄讞會同英副領事羅君升座公堂復訊原告由穆安素律師上堂代表請追被告亦延葛福來律師到堂互辯良久中西官核供會商之下判被告仍交原保候再核奪 
[俄婦控欠房租]  
　　俄婦曼利沙羅夫司開控無領事管東之希臘商人康法克司不付房租一案昨晨十時王襄讞會同俄領羅君升座特别公堂研訊兩造均延律師到堂辯護而原告投案呶呶聲訴於堂上向兩造律師訊供時插嘴不已且不留意而跌仆見者哂之據被告供係扣除代墊修屋之費實非欠租並將合同呈電中西官核供會商之下以被告旣照合同辦理判令將案註銷 
[註銷刑事案]  
　　毛子剛控鄭禮門串同日本人某甲開設生亨東洋莊將遠期本票騙取值洋三千八百元之貨物逃往東洋等情業經捕房將鄭拘解公共公堂判交人洋並保候訊在案昨晨由廨復訊原告延律師上堂譯訴前情請追訊之被告供多推諉孫襄讞商之英領哲君以原告所控不付期票係屬民事範圍判將刑事案註銷被告仍交原保着原告另行起訴案歸晚堂訊理 
[控欠車租]  
　　周榮生前央新寗旅館主沈秋槎擔保租賃邱良才之黃包車結欠車租洋一千三百餘元被控公共公廨傳訊在案前晚由廨復訊原告延摩西律師上堂請追被告亦各延律師到堂代辯並據周供稱與原告訂立合同承租黃包車至去年三月底因虧耗不貲不能繼續承租商之原告允每月貼洋七十一元是以照算並無結欠如是之多云云王襄讞核供後與觀審西官英哲副領事判被告各交原保候再訊核 
[漆匠跌傷手足]  
　　漆匠徐夏生昨在虹口元昌路某姓家工作偶一不愼從木架上失足跌地致傷左足手臂等處當由同伴工人將徐扶起雇車送往同仁醫院請爲醫治 
[弔打小工]  
　　虹口某洋棧工頭袁茂喜張小毛將小工王文新私刑吊打被捕查見將各人一併拘入捕房昨解公共公堂請究據原告供稱因在碼頭撈取荳油張等即指爲行竊曳至棧内吊打兩畫夜惟袁並不在場訊之張供因王竊油將其扭交帳房不敢吊打中西官以王貪小咎由自取惟張不應私刑着罰洋十五元充公袁從寛斥釋 
[縱火未成]  
　　楊樹浦二千零四十七號居人周子良旣無恒業又染烟癖藉祖傳房屋數間收租過活近被其兄將屋抵與洋商卜内門劃租抵息故每月房租無着生計頓絶憤無可洩竟於前日在家縱火希圖自焚以冀生命房産同歸於盡當經隣人察覺救息事後爲洋商卜内門得悉控由捕房於昨將周傳至公共公堂請究原告上堂聲訴前情繼由鄰婦顧洪氏顧木金及周母張氏先後上堂証明周實有病且因房租無着一時氣忿所致訊之被告供認不諱惟語多含糊似有神經病關讞員商之英領康君判送醫院騐治再核而見証顧木金所供不實實爲藐視公堂着押捕房十天以儆 
[搭棚不拆]  
　　邵南平投法公堂控稱倪順錦租去房屋開設染坊詎倪在房屋前空地上搭蓋木棚現商人欲造房屋倪不肯拆去求請訊斷訊之倪供租房時向邵言明須建木棚况此空地祗有數尺係屬出入之路不能起造房屋求察判候勘明究竟是否出路再行核辦 
[照當本賠償兩成]  
　　天興質店於上年十月間失火將質下之貨一併焚去後由法公堂查明雖保火險受虧甚巨故從輕判罰在案現該店主投法公堂禀稱質物焚毁無從取贖今願賠償兩成於各質户云云判　予照當本賠償兩成各質户應出利息須在兩成内扣除 
[丸藥亦無毒質]  
　　李陳氏陶紀氏前投法公堂同控江湖醫生王開昌用藥毒斃兩命後由西醫騐明敷藥内無毒惟丸藥内是否有毒再送西醫詳細化騐後核辦等情迭誌前報現已騐得丸藥亦由藥品合成並無毒物故由捕房傳同兩氏等將王開昌解案請示聶讞員向兩氏論明化騐情形將案注銷並將王開昌拍照存在捕房如後有醫死人命被控怚事加等重辦 
[便宜淫棍]  
　　無賴姚實華與派克路一百七十六號居人傳英元之妻孔氏有染將氏誘匿於百頓路一百十五號屋内被傳偵悉報由捕房將孔氏與姚查獲於昨併解公共公堂訊據孔氏供稱因與姑口角出外暫居親戚姚姓家内現愿隨夫回家中西官得供會商之下判氏交傳領回管束姚從寛開釋 
[小孩迷路]  
　　男孩阿仲身穿紅洋布棉袄印花布短衫藍布夾袴足穿絨襪蒲鞋面鞋子頭戴黑洋緞狗頭帽在法界迷途由捕帶至法公堂訊其父母住址均不能知判送堂留養候父母認領 
[攫取金押髮]  
　　福建路八十一號居户丁吳氏前日午後行經三秦弄被匪攫去金押髮一只而逸卽投捕房報請飭探查緝 
[串竊貨物兩則]  
　　河南路裕綸綢莊控湘人吳寶山以買物爲由乘間竊取花　一疋等情由廨訊判吳抑查在案兹經捕房查悉吳與同黨陳福田尚有串竊全昌成興昌祥等各家貨物情事於昨吊到原贜將吳解送公共公廨復訊屬實判押西牢半年起案贜物各交原主領去所有當本着該當夥等到案証明再核 
　　又天潼路萬錦豐洋貨店控粤人陳桂串同在逃之王桂等三人以購物爲由乘間行竊泰西緞四疋等情昨由捕房將陳拘解公共公堂訊明判押四月以儆 
[公共公案堂瑣]  
　　日商多勢控用人袁永卿在杭州地方私收客帳洋三十餘元逃匿等情昨由捕房將袁拘解公堂略詰一過判押候照會日領　廨會審 
　　北京路六百八十八號機器店主　芝田控新閘愛文義路佛店内老婦李董氏勾誘伊妻周氏與經委安通姦捲逃等情由廨將董氏提案判押限交經與周氏在案昨由捕房在南京路三百六十六號屋内將鄔妻周氏查獲解廨請究奉判押候美領堂期解訊 
　　薛穆如控祁廷釗欠租又凌裕泉控凌子英不理欠欵等案昨由捕房將該被告等傳案奉判分别交保候訊 
　　松江婦人潘沈氏因持丁胡氏被搶之金押髮至某銀樓兌洋經該銀樓察知捕房曾發失單卽行扣留鳴捕將氏拘入捕房於昨連同氏子潘金寶一併拘解公堂訊據供稱前項押髮係由阿全交來代兌現阿全不知何往等語奉判沈氏母子分别各押兩禮拜期滿函送上海縣知事遞回原籍 
[縣知事公署批示]  
　　八舖地甲潘思明等呈批呈悉兹據催徵吏粘呈該地甲親筆手書業經証明是項房屋確是李紳産業在案及本公署執行發封忽又聲稱此屋由金姓管業前後矛盾非視同兒戲卽顯有弊端閱呈殊堪詫異該地保邵徵灝充當全圖地保旣知此屋由金姓管業當本公署飭吏調查時何不先事聲明至此時連署申請亦屬咎不容辭現在無論此事之内容如何該地甲之不稱厥職已無可恕着卽行斥革交由該地保邵徵灝嚴行着管聽候澈底清查按律懲辦邵徵灝先予申斥如有連同作弊情事一併嚴究不貸此批 
 
 
 

Page 11

 
 
雜評三 
[檢查行人]  
　　行人而被檢查不自由甚矣然捕房之用意檢查行人非欲擾累行人也蓋以近來租界内匪盜横行每携手鎗利刃以肄　設不嚴厲檢查以　匪膽則租界將不或世界矣不得已而出此亦仍是除　安良之意耳 
專件二 
[公司條例（七續）]  
　　第六節公司之計算 
第一百七十八條董事應造具左列各項簿册於定期會十五　日前交監察人復核一財産目錄二貸借對照表三營　業報告書四損益計算書五公積金及嬴餘利息分派之　議案 
第一百七十九條董事所具各項簿册與監察人之報告書於　定期會前備置於公司本店股東及公司之債權者得查閱前　條各項簿册 
第一百八十條董事應將各項簿册提出於股東會請求承認第一百八十一條公司各項簿册經股東會承認後董事應將　貸借對照表公告 
第一百八十二條各項簿册經股東會承認時卽視爲公司對　於董事及監察人已免其責任者但以後查有情獘時不在此　限 
第一百八十三條公司亦派嬴餘時應先提存二十分之一以　上爲公積金以超過票面發行股票所得之溢價亦入公積金　　公積金以逹於資本四分之一爲止 
第一百八十四條公司非彌補損失及照前條提存公積金後　不得以其贏餘分派於股東 
第一百八十五條違背前條之規定而分派時公司債權者得　令其退還 
第一百八十六條公司開業之準備如須自設立註册後二年　以上始得完竣經官廳許可者公司得以章程訂明開業前分派利息於股東前項息之定率不得超過長年六釐 
第一百八十七條　　及利息之分派以照章程緣入之股銀　數爲凖但以章程另訂優先股分派之方法者不在此限 
第一百八十條有總股分十分之一以上之股東得呈請該　營官廳覈准選派檢查員檢查公司業務及財産之情形 
第一百八十九條官廳得檢查員報告後認爲必要時得命監　察人召集股東會 
　　第七節公司債 
第一百九十條公司非照本條例第一百九十九條第二項决　議後不得募集公司債 
第一百九十一條公司債之總銀數不得逾於已繳之股分銀　數據最近之貸借對照表公司財産若較短於已繳之股銀　數時公司債之總銀數不得逾於現存財産之額 
第一百九十二條公司債每分之銀數不得少於二十圓 
第一百九十三條公司債償還之銀數預定爲超遇劵面銀數　時對於此次各公司債不得參差 
第一百九十四條募集公司債時董事應將左列各欵公告之　一本條例第一百六十條第三欵至第五欵之事項二公　司之商號三若前此已募集公司債者其未償還之數四　公司債發行之定價或其最低價目五公司股本總數及已　繳入之股銀總數六據最近貸借對照表公司現在財産之　數 
第一百九十五條公司債募　時董事應向各應募者照其所　認之數請其繳足董事自收足各公司債銀後應將本條例　第一百六十條第三欵至第五欵之事項於十五日内向本店　及支店該管官廳註册 
第一百九十六條公司債之債劵應載明編號並本條例第一　百九十四條第一欵第二欵由董事署名蓋印 
第一百九十七條以記名式之公司債轉讓時非將承受姓名　住址記載公司債存根簿並將其姓名記載於債劵不能以轉　讓對抗公司及其他第三者 
第一百九十八條本條例第一百八條之規定於公司債準用　之 
[第八節變更章程]  
第一百九十九條公司章程非由股東總會决議不能變更　前項之决議應由股東總數過半且股分總數過半之股東到　場而以其議决權之過半數行之若到場之股東不满定額　時得以到場各股東之議决權過半數議定草案再向各股東　通知其大要若發有無記名式之股票者並將其大要公告於　一月内招集第二次股東會第二次之股東會以到場各股東　之議决權過半數决定草案之承認與否前二項之規定當　變更公司所營事業時不適用之 
第二百條公司非股銀收齊後不得遽議增加資本 
第二百一條公司增加資本時得發行優先股但應於章程上　訂明其優先般權利之種類 
第二百二條股東會之决議對於優先股東之權利有妨碍時　除股東會决議外更須優先股東會之决議優先股東會準用　股東會之規定 
第二百三條公司添招之新股儘舊股東分認有餘時始得分　售於他人 
第二百四條公司增加資本其第一次股銀收齊後董事應卽　召集股東會報告關於募集新股之事項 
第二百五條監察人應調查左列各欵報告於股東會一所　招新股是否認定二各新股第一次應繳之欵是否繳足 
　三有銀錢以外之財産抵作股本時對其財産所給股分之數　是否正當爲前項之調查及報告股東會得選任檢查人 
第二百六條於銀錢外之財産紙充新股本有不當時凖用本　條例第一百十五條第二項之規定 
第二百七條有未認定或已認定未繳第一次股銀及已認定　由原人撤銷之股分應由董事連帶擔任 
第二百八條照本條例第二百四條股東會終結後應於十五　日内向本店及支店該管官廳將左列各欵註册一增加股　本之總數二增加股本决議之年月日三各新股已繳之　銀數四發行優先股者其股東之優先權未於本店該管　官廳註册前不得發行新股票或爲新股分之轉讓及爲轉讓　之預約 
第二百九條公司添招新股時發行之新股票應記載左列各　欵由董事署名簽押一公司之商號二增加資本時註册　之年月日三增加股分總數及每股銀數四增加股分之　編號記載優先股之優先權利 
第二百十條第一百六條至一百九條又第一百二十條第一　百二十三條第一百二十八條第二項之規定添招新股時亦　準用之 
第二百一十一條股東會决議减少股本時其减少之方法應　於會議議决 
第二百一十二條本條例第五十三條至五十五條之規定股　分减少時準用之（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[嘲乞丐吃香烟（打油詩）] [  豁庵]  
　　口啣捲紙老牌烟吐霧吞雲是散仙兩指义牢竹咬嘴呢唔喊討一文錢 
　　兩行涕涙苦難當太太老爺呌得忙大户小家都走盡香烟满匣吃精光 
　　討罷歸來一輪算得錢數十不爲多殘羹冷飯何妨缺烟捲那堪一刻無 
　　恨煞富家惜小費未能挨户一銅圓錫包相值太昻貴只吃新牌亦自憐 
　　路經鄕鎮奈如何市面寥寥店不多一匣紙烟錢五十東西走徧癮難過 
　　省中熱閙亦非宜生意忙時打發遲苦苦求來錢一個香烟廢去兩三枝 
　　偶逢天雨路難行碎袋破包頂一身猶道肚饑尚可耐捲烟不吃乏精神 
　　每遇天晴不盡歡紙烟藏好上街來閉口呼吸開口喊吹得全身盡是灰 
　　進出常　派律脫近來到處盛如斯求名求利共求乞一片烟雲辨莫知 
　　奉勸諸君速自悟莫將紙捲作消閒衛生關係且休論乞丐何堪混一班 
[嘲躄脚生拾香烟屁股（打油詩）]  
　　生平最愛吃香烟拾得殘枝也有緣茶尾酒頭烟屁股當時佳話並相傳 
　　目下時髦綠錫包茶坊酒肆請知交遺般闊老眞難遇吸得無多信手抛 
　　只買新牌非吃客從頭至尾吸精光待他吹到塵埃地一陣清風一縷香 
　　世間何事最便宜過得癮來不費錢棄物本思求利用休争長短檢完全（二） 
[紅樓雜詠（續）] [  酒丐]  
　　彩雲偷硝 
偷將微物送新歡漏洩春光膽自寒竊藥姮娥空嫁羿盜香賈女只窺韓鍾情私向三郎遡引過全憑實玉瞞狡獪心腸非得已同儕清議不能寛 
李紈畫荻 
　　柏舟苦節誓將雛畫荻編成敎子圖十載凄凉心化石一燈辛苦手披浦萱幃月冷愁賢母桂窟香濃顯藐孤繼起蘭兒能述志天恩祖德慰泉途 
湘雲炙鹿 
　　翠袖筆　醉濁醪蘆亭韻事集同曹清才對雪高吟　雅與圍　大嚼豪倘有閒情還枕石更無妙手許操刀腥香一室春温滿絶勝烹來太尉羔 
小鵲傳音 
　　玉女傳言一例觀者番莫怪太無端往來未許佳音報疑似難將密語瞞最是關心同法秀何當饒舌學豐干怡仁畢竟能兼愛青烏終難冷眼看 
元妃歸省 
　　承恩歸省紀元宵雲擁鸞輿出綘霄夾道香烟通禁　來儀仙樂合鈞韶吟攄鳳藻宫銜稱路轉蜂橋畫漿摇樂叙天倫争頃刻樓頭著意數更譙 
玉釧試羹 
　　相思曲曲久親嘗難覓仙家續命湯儂意肯忘蓮子苦郎情枉比藕線長應嫌滋味心腸薄好賺胭脂口角香姊妹本來同氣息一經回首黯然傷 
小紅遺帕 
　　狼藉啼紅暗斷腸小姑居處尚無郎枉抛深意常揮涙難檢閒愁懶理妝覿面逢人休覽袂關心思我莫褰裳東風誰誘懷春女感帨詩吟第幾章 
可卿入夢 
　　天然樓閣幻華嚴修到神仙不避嫌雅製新裁鶯隊協情根早種蝶魂黏芳菲榮悴機先露雲雨迷離美亦兼何事夢中傳小字敎入悶損蹙眉尖 
香菱鬭草 
　　十分春色屬誰家結伴同來興更嘉名色新奇邀賞識品評優劣鬭繁華並頭合號夫妻蕙同輩争稱姊妹花最是羞人齊笑我宜男兩字向儂誇 
妙玉煎茶 
　　紅塵檻外静無譁女伴相逢共鬭茶兩腋清風生五茗一杯香雪賦梅花塵談合許留　黛牛飲何能辨齒牙識得箇中情味好雲英漿好不須誇 
鴛鴦截髮 
　　掃却情絲氣便伸從無煩惱累終身美人拚捨雙鬟綠措大空思兩鬟新幾擬曹妻能守志莫疑陶母肯留賓鴛鴦竟作孤飛鳥寄語蕭郎莫問津 
探春協政 
　　治家經濟阿誰該異議能挑怨府開不浚淵源非善策須知閨閣有眞才精神常貫無窮慮竹木均儲有用材芸草醴泉根本薄但憑方寸自栽培 
栩園詞選 
[憶江南游仙夢四首] [  紅豆軒主]  
　　遊仙夢舊事話無聊邂逅雲英猶未嫁元霜曾搗可憐宵鳳去憶吹簫 
　　遊仙夢閒訪赤城宫仙袂飄飄雲外舉天香吹散露華風遥揖海霞紅 
　　遊仙夢恨海淤成田蘭渚月明珠有涙雙龍耕破隴頭烟精衛不須填 
　　遊仙夢小飲醉華筵笑情人扶花外影水晶　下枕雲眠好夢不知年 
[介夫先生偕宴太白樓醉中作歌] [  愛月]  
　　紅霞一片海上來照我樓上華筵開傾觴綠酒忽復盡樓中謪仙安在哉謪仙之樓高百尺介夫夫子文章伯風流彷彿樓中人千百年來此何客是日江上同雲開天門淡掃雙峨眉江從慈母磯邊　潮到然犀亭下回青山對面客起舞彼此青蓮一坏土若論七尺歸蓬蒿此樓作客山是主若論醉月來江濱此樓作主山作寶長星動摇若無色未必長作人間魂身後蒼凉盡如此俯仰悲歌亦徒爾杯底空餘今古愁眼前忽盡東南美高會題詩落上頭姓名未死重山邱請將詩卷擲江水定不與江東向流 
[步月感懷] [  横湖健飲子]  
　　萬里清輝皓月明笙歌何處奏聲聲江南大刦灰猶在漠北羣蠻征未平國是茫茫天末霧民情岌岌釜中羹秋風蕭瑟無聊甚買得醇醪醉五更 
[前題]  
　　太葉凋零歲又馳清華秋月幾人窺满江小艇寒霜重萬里鄕關音信遲耿耿吟懷聲斷續煌煌牛斗影推移天涯飄泊歸期未百感蒼茫涙有絲 
自由談話會 
人心無一刻之停息不思探性命之原以求道義必思决性命之精以饕利欲何異於醉生夢死之流儉德會章之不狎邪不賭博不以酒食徵逐不以服飾炫燿不以寒賤忽人非道義之要素耶豈徒儉德云乎哉余天性風華爲情所誤學荒於嬉常引爲畢生痛恨惟耿耿之心差堪自慰者則雖天涯淪落遭逢之白眼偏多而年來僥倖温飽無虞曾未以已所受者偶加諸人故豁庵近爲余題小照有云胸中自道空無物一寸雄心伴熱腸深引以爲知已也豁庵初勸加入儉德會尚以東山女妓亦是蒼生恐破題兒第一遭卽難著手與其欺世盜名自慚衾影曷若我行我素不失其本來面目之爲愈也繼思愚公移山精衛填海無非一念之誠留爲千秋佳話况風流惹恨區區方寸地坑陷古今來豪傑許多苟一念及倘非下愚安得不移此余之對於儉德會始而遲疑終而果决也先賢有云從前種種事譬如昨日已死以後種種事譬如今日復生余卽以此爲入儉德會之信誓焉自兹以往有踰此盟知與不知人人得而糾察之矯正之屏出之唾駡之爲口是心非者戒儉德會之幸即世道人心之幸[  曙星檀藴英]  
儉德會規則一不狎邪二不賭博三不必以酒肉宴客 
四不必華服五不輕寒素 
　　入會者廣陵若愚蘇州馮氷雪常熟吳冠英張梅生吳造世陳夢陶張德成閔叔逹吳天鵬海虞仲驚儂 
蘇州吳時聲邵伯查竟成洞庭東山葉飛朱志洪衢州朱俊德徽飲胡志鳴乍浦王寶熊崇明朱少卿金山王惟一婁東陳影憐徐鄕李次資寗河王潤堂青浦孫善初一嘉定甘純權朱萀海陽江連三閔行檀藴英上海江汪閨貞女史張梅生鍾毓甫錢玉書陳心傑 
醫話 
[家庭之學校衛生（三續）] [  丁福保]  
　　四小學兒童之修業時間及自修 
夫學校授課之時間長所授之科目多兒童已不勝其苦而父母又有迫令自習者男則命習漢文詩文算數外國語言等女則命習唱歌管絃跳舞種茶時花等亦有因期望過切或名譽心太重兒童甫自塾歸卽令復習而已且監督之自朝至暮兼營　　由興而寢埋頭伏案幾何不摧殘其軀體斵喪其性靈悲哉兒童胡不幸而生於吾國耶此事歐洲之學校衛生家嘗反覆痛論之余亦頗注意於此 
　　自習者大率多城市之家不自習者大　多村居之民何　鄕民家無僮僕父勤稼穡母勤紡織凡析薪汲水炊彛等事皆無暇爲之子女旣歸斷不能不令爲助迨諸事甫畢不及復習卽須就寢故自習者頗少而學科以外之諸藝更無論矣 
　　余嘗接見小學兒童之患病者問何病曰頭痛衂血不眠同學校之科目及時間若何曰科目繁多時間永長問歸家復習否曰必復習師命題不敢不作每至漏盡始寢問尚習其他之學術否曰父尚命我習英語毛筆畫造花音樂跳舞等技術問甲甲對如是問乙乙對如是問丙丁戊諸兒童亦皆對如是旣復診其症狀則或面色蒼白或肌膚柔軟或食慾减少或形銷骨立要皆不免爲腦神經中樞衰弱之症余至此乃不禁悲從中來也夫父母之於子女孰不期其成德孰不期其逹材愛之深斯望之　此恒情也然可以循序漸進不可以一蹴而幾世豈有今嵗猶兒童明年已博士乎如以飴餳揑造人物引之則長吹之則漲然吹之急轉瞬即破引之速應手面裂兒童學業之進步何莫不然語有之曰使我國貧弱者惟今日之敎育此雖苛論實警語也我父兄伯叔亦思所以救其弊否 
小說 
[社會小說新官塲現形記（四）] [  超然]  
　　胡儷鏡駭異道你又花三百塊錢去買這個你算算瞧一個知事還没到任先後已去了多少本錢了鄭星萊笑道什麽生意不要花本錢如今花了三百塊本兒將來有三千塊利息呢至於前兒花的錢是有官俸進帳的一個月一百六十元做上一年便有一千九百二十塊了胡儷鏡道阿呀什麽官俸只有這一點點兒鄭星萊笑道我也爲此如查單靠官俸可不坑死了人所以纔去請敎了内行弄到這一個錦囊除了官俸之外正正經經的欵子至少便有三千呢胡儷鏡笑道眞的嗎鄭星萊道怎麽不眞若連這一點點兒也没有誰還赶着做知事去胡儷鏡道那麽該給我一半做衣服打首飾衣服要外國緞的身材兒要小袖兒要短領兒要高珠子要圓金子要外國金的明兒先給我定去鄭星萊見他說得津津有味一個粉頭兒扭着一隻小手兒裝着煞是有趣忍不住向他頰上擰了一把道爲什麽我便該派給你這些好東西呢胡儷鏡也不禁撲嗤的笑了一頭倒在鄭星萊懷裏眼光直注在鄭星萊的臉上粉頰上一陣一陣的紅了起來再也不講一句話了鄭星萊嘴上的八字鬚也不禁一翹的翹了起來因便解衣而睡一宿無話次日鄭星萊去訪錢樹敏兩人相見不禁失笑錢樹敏依舊請他在内書房坐下道你看了那個須知書該知道了鄭星萊道好極好極包舉無遺不啻耳提面命受益不淺錢樹敏笑道有些我也本不知道是我請的一位科長叫做桂景林說的將來你如有些不懂的事儘管來請敎他他這人心計最多所以有個别號叫做鬼精靈呢可惜今兒出去了不然見見他也好鄭星萊道你能請到這様一位朋友便好多了他是那裏人辦過什麽事錢樹敏道人也是本地人他的履歷多呢我也背不了論他的身分如何肯做科長况且只得五十塊的官俸還要打個九扣那裏請得他動所以我應許他除了官俸之外不拘弄到什麽錢我得六成他得四成因此他纔肯去這一本須知書我也花上三百塊錢請他編輯的不過轉賣給了你我便逃出了本將來有人請敎你你也依然逃得出本只不過要弄錢總得一個帮手你如果没有我倒可以荐一個與你（二） 
[短篇小說霧] [  瘦鵑譯]  
　　倫敦城中大霧迷漫垂數來復矣霧圑結如黑色之垣徐徐移動且及村落城中電燈爲濃霧所羃似盡熄滅及近而視之則如點點晨星顧光亦至弱即當頭至明之汽油燈此際亦暗澹無光六街車馬都已停止往來行人不能互辨其面目街上呼援之聲四起聲聲悽絶有湯姆克拉勃者盲人也倚於利琴街法朗賽咖啡館外之一石柱上微笑自語曰若輩眸子　　然乃旁皇道左欲歸不得歸眞可笑煞人吾雖盲却能從容歸家去盲於目不盲於心若輩盲目且盲心矣語者伊誰是人身世良可憐失明亦已久日夕徘伽街頭巷口胸際懸一揭帖上有二巨字曰盲者人見之初無動於中千人中之一二人或予以一辨士萬人中之一二人或予以六辨士或有予以半克郎者則人且目其人爲癎矣故此盲人所得至菲薄充飢時虞不足一日者忽覺有纖纖玉手與已手相觸温軟如綿且有一沈重之物入掌中捫之則一索佛令（合一金螃）也旋聞耳際嚦嚦如啼鶯曰可憐哉此盲人湯姆克拉勃嘗以此日爲彼無聊生活中最幸運之日終其生不忘此宛轉之嬌聲日且默禱天帝福其人也斯時湯姆克拉勃倚石柱上方沈沈而思斗覺有人與之相撞湯姆克拉勃遽曰是殆密司脫培脫來其人聞有人道其姓殊錯愕詢曰然則汝爲誰克拉勃答曰先生吾爲盲人克拉勃願天帝相先生先生曩昔非嘗以一銅幣賜吾乎培脫來者汽車夫也傭於飛行家勞特裘凡司瑙斯家爲人至忠厚利琴街上時有其踪跡蓋勞特裘凡司每晚必就餐於法朗賽咖啡館中也培脫來應曰良是余聞汝聲如見汝人克拉勃今夜濃霧四塞得母可畏乎克拉勃曰霧洵可畏然有霧無霧無與吾輩盲人事頃聞人言彷彿是世界末日至矣培脫來曰吾自有生以來未嘗見倫敦城中乃有如此之大霧吾此際直如盲人百物都弗能寓目卽汝立吾前亦漫無所見伸手更不見五指將奈何克拉勃曰果爾汝不克歸家矣然似此大霧中胡不蟄處家中僕僕道上奚爲培脫來曰今晚吾主人與其未婚妻及妻母餐於此間咖啡館中余方俟渠輩出商量作歸計然霧氣愈結愈厚將安從覓道歸者二人方絮語間忽聞有聲破霧而出曰培脫來培脫來培脫來揚聲答曰主人吾在是呼者蓋卽培脫來主人勞特裘凡司瑙斯也勞特裘凡司又曰吾輩計將安出培脫來曰主人問吾吾乃茫無以應勞特裘凡司曰然則吾輩能否覓一旅館暫時安身乎培脫來曰是大難事頃聞人言旅館中人满矣克拉勃伸手摸培脫來言曰先生等將焉往吾或可作嚮導培脫來曰良是良是汝或能助吾此間有一姑娘一夫人家於哀克西司登廣場吾主人則居邦脫街也克拉勃曰奈此二地吾都不審其所在然而君家吾固知之導彼等至君家可乎培脫來曰至吾家乎勞特裘凡司聞二人語遂詢曰培脫來與汝語者誰也培脫來曰主人渠爲一盲人謂能導吾輩歸家惟不知哀克西司登廣場及邦德街第識吾家克拉勃曰君家亦不惡較之旁皇街頭爲佳勞特裘凡司曰旅館旣無從覓得咖啡館中亦有人满之患更無餘地足以容吾須臾門且立闔吾輩趣往語老夫人及姑娘以狀克拉勃低聲自語曰此語聲頗熟伽曾聞之者嘻憶之矣其人曩嘗賜吾一先令并以温語慰余亦仁者也時街上益黦黠霧氣益厚幾令人不能呼及雙目作奇痛人處此境自是可怖皆疑世界末日至矣居頃之勞特裘凡司復呼曰培脫來培脫來應曰唯主人何事詔吾勞特裘凡司以手按培脫來肩低聲言曰培脫來其人可信乎脫可信趣央彼導夫人及姑娘往汝家以矣霧收（未完） 
 
 
 

Page 15

 
 
   
 
 

Page 16

 
 
   
 
