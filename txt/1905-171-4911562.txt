# 1905 - 171 - 4911562

 

Page 1

 
 
[論今日跪拜之禮亟應廢除]  
　　湘省遊學預備科前日開學諸生以爭持跪拜禮節不能成禮湘捕端中丞特作長文一通以示諸生已紀於前日本報矣端中丞之於學界可謂盡力吾無間然即此一事觀之其與諸生反覆開導如師弟之講學者然而不作尋常官塲套語尤爲難得此紀者所不能不欽頌者也雖然就其所論之是非而研究之則竊有未敢阿同者今試論拜跪之禮必不可行於今日之故 
吾國士大夫偏於好古以爲三代之禮儀後人必不可以更易不知今日之椅案古有之乎今日之宫室衣冠古有之乎居處服用一切已盡變夫古禮而獨存此跪拜之禮以爲國粹之必當保存不知禮儀者與居處服用恒相爲佑附者也居處服用變而禮儀不變則此禮儀必有所不便而人咸有厭棄之心端中丞知古人席地而坐拜跪本非甚特别之事可謂通論矣而不知今人正惟不席地而坐故拜跪逐爲甚特别之事而有所不宜也中丞又知日本傚則歐美而家庭之間敬長禮賓亦有長跪之事似矣而不知日本人之不當席地而坐之時雖見其至尊之國皇亦無拜跪之禮其家居之席地而坐者雖爲其所輕視之人一旦相見亦長跪以拜迎拜送焉可知拜跪之與席地而坐實不可相離欲取其便勢使然也中國旣廢席地而坐之禮而仍用拜跪之禮抑又何歟雖然使　跪而無所損於我之致敎風俗也成且大有益於我之政　風俗也則雖少覺不便未嘗不可勉强而行之以見我國之優異於世界獨無如此禮之在今日冥冥之中爲害實大而世人羣不察焉甚可怪也 
今日中國之大弊孰不知在於上下之情不通乎上下之情何以不通則以君臣尊卑之級過於懸絶之故尊卑之級過於懸絶之形跡何在卽在此拜跪禮此其害一通商口岸日以加增中外交涉日多華洋會審之時西人長立不跪華人匍匐階下內地教民之肆横者到官亦往往不跪旣辱國體而又挫民氣此其害二學堂教習不能不延聘外人而謁師之時學生將從西禮乎則爲何國之人守何國之習慣端中丞固言之矣一對外人而從西禮亦與國民之義有乖將從一禮乎則徒屈膝於外人而爲所其笑尤無是理其害三外臣覲見岸然不拜旣已辱我朝儀我國公使之駐於外洋翎頂朝衣而鞠躬致敬不中不西亦失國體此其害四因君臣之階級過懸而官民之間亦因之隔絶否塞志意不通此其害五有是五害而猶膠柱鼓瑟不知變通亡國之原因不可謂此非其一也 
雖然吾之此論出迂腐之儒生見之必曰此殆將用夏變夷者也此殆將裂冠毁冕破壞國粹者也則我試條舉吾國大賢朱子之說以爲証未完 
 
 
 

Page 2

 
 
[浙紳王觀察宗堂不售美貨說帖續二十三日]  
　　一曰持永遠之能力自不售美貨之策行已鼓動吾華各埠商界紛紛集議勢極踴躍保無有美國人笑我華人有始無終今日團結明日解散者惟賴吾人堅其志忍其心禁約苛例一日不删改美貨一日不售賣也特揭明四節足見吾人自有持久辦理之良法 
第一節辦法始終貴澈舉辦之始每號須分認任辦某事公同簽畫允押並應酌量輸捐以作辦公之用推舉公正以司帳目則責有專歸事不兩歧欵有所出人無怠心凡願擔此義務者須誓以禁約苛例删改之日爲止 
第二節規條隨時改良舉辦規條須在斟酌盡善相宜於暫時者未必相宜於常時務當勿拘成見隨時改良分發傳單布知任事之商號以昭大公 
第三節護持無力店鋪富商大賈躉售各國貨物一時停售美貨於號中固無少損若小本營生僅恃美貨爲生涯者一經停售無所餬口易生怨咨須賴各商號代爲設法以護持之庶不至商界中有一人失業之憾 
第四節推銷相同土貨中國土貨之銷塲近來雖日見推廣或有同味之倉口同式之器具同料之綢縀布抄往往以來自外洋者愛嗜之而愛用之若說本國所產卽有嫌其不如者皆因食用旣久心爲之移目爲之奪而愛憎生焉正可趁此時停售美貨推銷相同之土貨亦足以收回利權之一分子 
一曰盡公共之義務商戰競爭之世界優者勝而劣者敗此定理也吾國商界不能立於不敗之地以無公共之思想故其勢常孤勢孤則膽怯膽旣怯矣雖占常勝之地欲其不敗也可得乎故有公共之思想者能盡公共之義務此次欲津地一律不售美貨須人人知有責任愼毋以我之一身無所關涉漠然視之特揭明四節足見吾人得衆擎易舉之勢 
第一節每市設立監督美貨旣一律不售保無改易記號影戤商標暗相充冐從中漁利者是宜聯絡衆商號嚴立行約公認監督者每市先派若干人將美貨記號商標逐件查明卽檢各商號有已定之美貨而未運到者及現存之美貨而未批售者造册註明聲明商務總會並隨時受商務總會之指示暗地查察每星期彚報一次 
第二節各地分派調查繁華市口衆目昭彰之地即未敢顯背公義售賣美貨而僻靜之區或有奸商蠧儈私售居奇則東塞西漏是美貨之銷流如故也須賴公認調查之責任者每地派若干人暗密稽查隨時報知商務總會務使根株盡絶而後已 
第三節到處明白勸導今將美貨向遠近各商號澈底清查或有不明公義者爭執不受查核而無賴之徒因風生波釀成大釁其患不堪設想是宜先將抵制禁約之源流或廢立演說會或印送白話淺說務使僻處鄉隅盡人皆曉則因勢利導舉辦自易 
第四節逐　詳細報告旣爲公舉公辦之事不論鉅細務使衆人皆知凡有一言可採一計可行尤當摘記及隨時調查各處美貨總數公用帳目皆應每星期彚録登報或送傳單以供衆覽 
堂不敏識淺材陋　所表明欲待演說又短口才祇得代以筆述管見所及形式略具而精神所在是賴合力之舉行也（月） 
[浙紳商演說美虐華工杭州]  
　　浙省士紳因聞美國虐待華工業經一再集議籌商抵制之法并曾　逹外商二部請勿遽准立約簽字等情早誌本報茲又有紳商多人訂期十九日下午在吳山阮公祠內集衆演說如外府之紹湖等郡亦屢集衆陳說華工在美之種種被虐及誡同人禁用美貨語殊懇摯并查各項美貨商標刊印分送（復） 
[安省高等學生全堂憤散本館安慶專電]  
　　本日寅刻接安慶訪友來電云高等學堂學生因事憤爭全體散校（咸） 
[美使請辦陜礦北京]  
　　聞美國欽使柔克義君日前照會外務部云頃敝國實業生詳查陜西榆林延安等府所屬州縣等之煤礦十分暢旺若不設法開辦是棄有用之物產甚爲可惜據情禀請照會外部予以合宜之利權由中美合辦所有經費先由美國墊用云云（閨） 
[比使請游厯西陵北京]  
　　比國欽使　往西陵游歴當經照會外部外部已允准照覆矣（閏） 
[軍機交片諭飭保送章京北京]  
　　日前軍機大臣議擬咨考章京頃聞王大臣會商飭速片交各衙門保送司員聽候考試並將交片照録如下軍機處片交內閣六部理藩院現在記名軍機章京將次用竣應由各衙門於滿洲蒙古侍讀中書司員筆帖式內擇其品行端謹字畫工楷通順清文能作漢論年富力强勤奮耐勞者出具切實考語保送數員務於月內咨送軍機處聽候奏明定期考試（訟） 
[禮部恭修事例京師]  
　　禮部各堂議商前因兵燹檔案遺失業已奏請咨調會典俟該衙門檢齊送到卽在本部內擇定處所叅核會典修輯體部事例一部著派儀制司滿漢掌印承辦修纂發繕事宜務須督飭詳愼校對從速修竣以資辦公倘再籌有的欵應請續修學政全書俾得司員嫺習力加整頓（訟） 
[批醴陵縣拿獲會匪禀長沙]  
　　署醴陵縣魯大令晉拿獲華興票匪袁幼二卽禀知端撫旋卽批示云據禀該縣會同武字第四旗趙管帶購綫拿獲華興票匪袁幼三即幼三麻子搜獲飄布僞令旗等件訊據供稱先曾充當營勇聽從匪首張彩風領飄入會繼又隨同蕭潰生馬幅益開嶽麓臥龍等山堂派充佐堂副辦各僞職領受令旗飄布展轉邀人等情不諱具見緝捕勤能殊堪嘉許旣據將該犯解送來省仰按察司會同兵備處查明蕭潰生馬幅益原卷隄同監候待質之何少卿研審明確録供議擬禀勿任狡延并飭查照仍候督部堂批示繳原禀供摺抄發飄布令旗并發 
 
 

Page 3

 
 
案結仍繳 
[閩中水患又見福州]  
　　閩中每至夏間向有水患俗有五日節水關聖誕水夏至水之謠本屇端節後連日風雨大作上游水勢滔滔汨汨而來南台海關地勢稍下海潮漲時水輙湧至岸上初十日延平亦有電來云水已踰城閭閻聞之均有戒心（萃） 
[廷軍帥奏留幹員北京]  
　　署奉天將軍廷軍帥奏稱奉省內政外交其繁倍於昔日非有明通幹練而又詢考有素之員不足以資治理查有電調商部咨送來奉之分省試用知縣陶鏞外務部派遣來奉之分省試用縣丞陶彬投効到奉之分省候補知縣張翼廷候選知縣馬夢吉歴隨前任將軍增祺曁奴才辦理交涉文案墾務稅捐籌濟賑務各差或洞中機宜或兼任勞怨經奴才再四考察係實在得力之員懇恩俯念奉省需才孔亟各該員又成效昭著准將該員等各以本班留奉補用得收指臂之助等語聞已奉旨允准矣（訟） 
[永留守擬飭改練旗營鎭江]  
　　江寗京口將軍永子茂留守已於日前由寗蒞鎭簡閱八旗兵操演二十二日親臨旗營中小各學堂閱視一週現擬飭京口副都統奎仲連統制於滿營旗丁內挑選年力精壯馬步甲四百名爲正兵除應領底餉外每名加月餉銀一兩八錢另挑閒散四十名爲夥夫月餉二兩委左翼協領爲統帶遵照常備軍營制洋操訓練俾成勁旅（觀） 
[開闢市塲以備興修馬路北京]  
　　路工局大臣議商前經奏明各城通衢大道一律仿照崇文門內改修馬路原期平坦靜潔而壯觀瞻現已籌欵亟宜陸續興修所有兩旁買賣棚攤若遽驅逐未免人多失業已將東安門外廂白旗營房空地圈墻建舍開闢市場作爲總匯之區安置各項買賣不惟免碍修路而且取便商民日內卽當出示矣（訟） 
[請開湖墅馬路杭州]  
　　拱宸橋新埠離城甚遠迤邐至武林門幾二十里往返不便近雖屢議開築鐵路然尚杳無定期茲聞有某商擬集資本築一馬路以便行車業已具禀府縣矣（復） 
[咨查黄埔商塲有無窒礙北京]  
　　總辦潮汕鐵路局黄景棠觀察前禀商部擬集貲若干萬於粤省黄埔一帶廣爲購地開闢商場呈請立案茲聞該部已據禀行咨兩廣督撫請將黄道所禀開闢商塲有無違碍是否可行查明聲復并札飭該道俟查復到日再行核辦（震） 
[咨送商務章程至東三省北京]  
　　日前商部各堂議商現值整頓商務之際已將章程須發各省所有東三省亦應頒發詳細商務章程一律振興以維商務等語聞商部已將章程咨照各該將軍遵照矣（訟） 
[商船航業兩公會禀請立案京師]  
　　職商朱鳴壽擬在上海創設商船公會又劉玉生亦擬創設航業公所以便各商家裝載貨物議訂章程若干條呈送商會轉禀商部請予立案不識能准予立案否（需） 
[温州擬設商會咨請立案温州]  
　　浙江温州府屬商務素稱繁盛前由該府商人擬設商會藉資聯絡商情禀由浙撫咨請商部立案兹經商部咨復請轉飭該商會將興辦情形并所擬章程呈報以憑查核（震） 
[中日合辦織絹公司]  
　　據東報云中日商紳議擬合股在滬開設織絹公司現已訂立草約不日議妥章程即行開草約大略如左一本公司宜禀商部及駐滬日本總領事注册商標請兩國政府保護二本公司股本共計四十萬兩分爲二萬份各股銀須一次攤清三公司董事計共八名由中日股東各公舉四名總辦帮辦及監督由董事內互選充當並由公司聘請買辦總工程師及工程師各一名工廠事務歸日人總理會計事務歸華人監督四公司地基及工廠房屋材料等類由華人購辦而日人專辦種種機器五買辦以通融二十萬兩爲限六此項草約定於二個月內改訂章程若當改訂之際或條欵不足雖議妥後可以添註該公司首創之人係朱葆三　李雲書袁子莊王一亭藤田太郎葉子衡山本條太郎明渡智瑜太郎（閏） 
[日商購地備造軋花機器廠漢口]  
　　日本商人近在漢口永寗巷河街買購地基多方以備建設製造軋花機器厭之用現已成議不日當即開辦云（泰） 
[東撫咨請保護銷煤分廠鎭江]  
　　山東　縣華德中興煤礦公司總辦以近來產煤日旺具禀山東巡撫請力籌銷路刻經楊蓮帥行知常鎭道請准其來鎭設廠分銷并出示保護郭觀察已遵照矣（觀） 
[陜撫奏請擴充工藝廠北京]  
　　晉省民智素未開通工藝樸僿自去冬藩司樊增祥札委署西安府知府尹昌齡創設工藝廠試辦數月略有成效現新撫憲擬將漸次擴充特派委員赴滬訂購紡紗織布各機器擇定西門外建設工作由藩司籌欵興築一俟廠成機到當卽開辦業經陜撫將推廣情形專摺具奏并分咨工商兩部立案已奉硃批該部知道（訟） 
[硝皮廠軍裝咨行各省專利北京]  
　　天津硝皮廠前將所製黄黑皮軍裝各器運送商部呈驗並請分行各省以後遇有各學堂各營採辦軍裝均向該廠購訂兹探聞商部驗得該廠所製各器尚屬堅固且與外洋所製不相上下而價值較洋製爲廉因於日昨分行學務處曁各省學堂營務局所嗣後如需購軍裝均向該廠採辦藉以抵制而挽利權（震） 
[武昌縣開辦煤礦禀批武昌]  
　　署武昌縣蕭大令端澍前在大冶縣署任圈購鳳凰堡等處煤礦因訪有刁徒私挖禀請由官先行開辦以杜流弊兹探得督批録下據據已悉鳳凰堡金盆地等處煤礦亟須開辦仰洋務局卽行飛速嚴飭大冶縣隨時派差保護彈壓不准地痞勾串刁徒私挖並取具山主約束族間子 
 
 

Page 4

 
 
弟毋許生事切結備案並飭蕭令知照勿延此繳（比） 
[禀報擬將屠讞員撤差蘇州]  
　　據蘇州官場傳說謂上海會審委員屠司馬已由道憲禀知江督周玉帥擬即撤差并保舉關炯沈翊清二人均堪勝讞員之任請爲擇定委用至沈並有請仍留海防原任之語云（鼎） 
[俄軍醫船釋放來滬]  
　　二十二日烟台電云俄前日海軍拘獲之蒙古軍醫船已由日本釋放於二十日自烟台開往上海按此船已於二十二日抵申泊於港內譯文匯報 
[銅官山礦務開工之傳聞]  
　　安徽銅凌縣銅官山開礦一事前由皖紳力爭廢約未果兹悉英國凱約翰男爵在倫敦發電與上海某君略謂銅官山礦務開工一節刻已與中國外務部訂定合同等語是以某君特派洋工程師德孚君繙譯張爾云君擇於本月二十七日啓行赴銅陵並飭令該局經理人函致鑛務局請轉詳撫憲飭屬一體保護（木） 
[稅司覆棉紗廠改辦統稅未能集議]  
　　前者本埠擬將棉紗改辦統稅援照紗廠辦法由廠塡票代收正稅一道銷本省者每包一兩八錢出省者另加三錢無論遠近概不重征并擬華洋一律改辦統捐各情已紀前報兹聞稅務司接到上海道來函即行覆答略謂查上海機器織布局創設之初乃係奉經北洋大臣奏定如在上海本地零星銷售應照中西通例免完稅釐如由上海逕運內地及分運通商他口轉入內地應照洋布花色均在上海完稅概免內地沿途稅釐以示體恤至於上海之機器棉紗查係於光緒十七年春間奉到總稅務司札奉總理衙門札行機器紡紗與機器織布事同一律其販運出口應完稅項應照織布局布疋出口章程辦理當時本皆僅指華商而言嗣從西歴一千八百九十六年十一月初十日即光緒二十二年九月十三日中日北京續議約章第三欵訂有日本允中國酌議機器製造貨物稅餉但其稅餉不得比中國臣民所納加多或有殊異　語一條之後各國亦有例得一體同沾之利所以現今凡在有約者無論何國同此辦理兹照尊囑實屬有關約章所訂本稅務司未便遽然邀集各廠洋商擅自改議云云（濟） 
[衢州議籌自辦浙粤鐵路說帖衢州]  
　　筱舫子展仲禮鄉先生鑒浙粤鐵路一事前月中旬衢屬西龍江常四邑同時奉到地方官照會各紳查勘此路有無窒碍之公文此間民人智識短淺又經目擊鐵路之爲利若何爲害若何衆議紛呶莫衷一是代表人因邀集同志擬籌一自辦之法大意謂此事旣經外人要索總不能以山河險阻風氣僻悍諸套語爲抵制莫善於仿川漢鐵路奏准集欵之成法一面登報集會一面電禀政府請爲允准并請調查各省留學外洋專習是科工程之學生來浙如法測量以便核欵各等語禀由地方官申覆本省農工商礦局詳請大憲專摺奏請照辦現未知此禀曾否代爲轉詳正盼望間閱各報載有議覆倍次擬辦浙省禀稿無任欽佩又載有五月二十二日在上海商務總會邀集全浙同鄉特開大會專議自辦之法且爲此事所關甚鉅若僅恃書函往返意見固未能畢逹而於事亦始終無濟特囑衢金嚴處同志屇時來滬各將意見繕具說帖以便會議時當衆酌閱云云足見諸同鄉熱心桑梓肯爲吾浙興大利杜大患代表人謹爲全衢民人九頓首以謝惟是得報已遲來滬一節衢路較遠已不能如期趕赴然衢竟無一人與議未免自棄責任且衢路關係尤大自衢而閩而贑而粤均以衢州爲樞紐代表人不得已仍用說帖寄呈公會以爲壤流之一助查仲禮先生原議有（兼用華工程司及分佔底股兩端洵爲獨創之舉恐倍次未必能從然收回利權非此不可倘失此兩端僅欲取法寗滬不如拒絶倍次堅持不辦之爲愈云云）此數語詢爲扼要之論然代表人之意無論倍次能拒絶與否而此路不先自行議辦終有空穴來風之慮且查此路綫無論北經嚴屬之壽昌南經金屬之蘭溪而衢屬之西龍常三邑之中心點爲鐵路所必經以逹於江西省廣信府屬之玉山縣約計此三邑路線長可三百餘里幾佔全浙鐵路十分之四若不籌一妥善自辦之法不但此路利權終有時落於他人之手而衢州於歴史上關於數省之安危明於歴史地理者自能詳悉稱之爲衢名豈虛設祈諸同鄉於集議將此重要之點先爲提集至照原議拒絶倍次之辦法果能如願以償則自辦一層尤須開議可否仿照川漢鐵路公司集欵之處亦須參考查川漢鐵路公司集欵之法有五其土藥捐之多浙省所產固不能及他如銅元餘利公家存欵浙省宜亦有之亦豈不能援川案撥入浙粤鐵路公司且吾浙鹽引銷售之廣則川省斷不能敵倘於此項酌加一公平之價以謀此公共之利朝野自當信從至十一郡各有太宗之土產曁田租二項亦可援川案議抽若干成以上無論何欵仍照川省奏准成案給予股票按算利息以壓輿情至抽田租一層其奏定章程防弊尤嚴於集利洵爲盡美盡善之辦法蓋目下中國財源公私如洗總須行此種派捐之法方能籌集巨欵舍此則惟有向外人借欵之一法然其法終貽隱憂誠如原議所云利少弊多終不如趂拒絶倍次而後迅即登報佈告五洲聲明此路已歸中國自辦以絕覷觎一面開會集欵先設鐵路學堂造就華工曁一切應辦事宜次第舉行三四年後欵旣大集人才輩興爾時如法開築自不受他人覊勒然此乃拒絕倍次以後之辦法如其不能拒絕而又不能按照原議兼用華工分佔底股兩端則寗合力堅持不辦之說以轉向要索必令其就我範圍而後已庶利權可以收回將來築路至衢華官有權辦事遇有交涉案出衢民亦得有所申訴情無屈抑理可通行全衢民人自無異議須知此路之重要已繪入各國之輿圖不啻爲國商販品故有外人要索固當自辦即無外人要索尤不能不自辦綢繆未雨無可再緩吾浙高才卓識饒有偉人敢獻芻言用參末議伏乞公鑒衢州代表人詹熙甫肖魯附議（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫批飭求免鹽斤加價江西]  
　　前贛省鐵路紳董禀請鹽斤加價及鹽商求免等情已誌本報茲悉贑撫胡鼎帥　致江督周玉帥商辦此事鹽商聞之復行禀請贑撫免加鹽價旋奉鼎帥批示略謂查江西興築鐵路實係自保利權豈可從中阻撓况鹽斤加價出自食户不過借衆商之力按引彚繳於商家並無所損何苦而不爲此義舉耶今乃一再禀請免加是誠何心爲謂一經加價必至滯銷則從前屢次加價銷路轉旺衆紳禀內考之詳矣未聞因加價而商皆折閱民盡食私　總之當此時勢創辦要政卽害十而利一猶當毅然爲之况實無所礙乎該商等自應屏除成見毋得堅持異議致阻羣情俟與兩江督部堂商辦外著帥知照云（晉） 
[淮北鹽引滯銷之由揚州]  
　　淮北鹽向由湖販購運至洪澤湖以上正陽關等處銷售每年額銷約二十九萬數千引近年銷數不甚踴躍目下已届開辦新綱而湖販到者仍寥寥聞其原因實由湖販積欠票販鹽價過多約有五六十萬各販旣欲措繳新綱鹽價又須帶繳上年欠欵以此狡黠者每多改營他業刻聞各票販以存貨待銷占擱成本相約禀讗海分司擬自行出湖銷售分轉以北鹽向無此法已詳請上憲批示飭道矣（益） 
[請飭教士勿再干預公事鎭江]  
　　揚州某教會敎士時常干預地方公事刻經該處有司禀請常鎭道郭月樓觀察照會該管領事飭令勿再干涉以重邦父（觀） 
[巡警總辦將次到差蕪湖]  
　　蕪湖巡警總辦黄潤九觀察調差皖省督練所遞遺巡警一差由鄭觀察接辦不日卽將到差故黄觀察已於十七日將挈瀛眷附輪回邗矣（恆） 
[德化縣派差保護勘地員紳九江]  
　　德化縣賀紹九明府派差迎護勘路員紳於初六日由德安縣入德化境沿途插標以備攷察明府代爲照料一切（遯） 
[梁觀察將赴新任漢口]  
　　梁節菴觀察現已將經手各事料理完畢定於日內啓行赴安襄荆道新任（　） 
[委員會訊松江]  
　　蘇實臬憲朱竹石廉訪前委員至金邑會同蔣大令傳訊錢圩　某徐某等有無在外滋機情事昨日大令德將徐某解至郡城由府憲田太守訊諭一過仍飭帶回（賁） 
[憲慈過漢漢口]  
　　湖南撫憲端午橋中丞之太夫人因赴河南次子任所業由湖南起節日昨過漢文武各官恭迓如儀（泰） 
[寗波]  
　　甬江北洋山殿弄某姓家於上月二十八日之夜忽兆火災焚至一句鐘之久始漸漸熄滅共計燬去房屋三十餘椽○甬江北裕順錢店主徐雙喜前因私運燄硝經左營兵丁查獲禀由陳遊戎移送鄞縣高子勛大令訊取供詞發押刑房詞因徐妻迭赴道府署具禀呈訴由寗紹台道高與卿視察批飭鄞縣高大令覆訊大令提徐研詰之下判薄責若干板具保開釋○邇來甬市銅元充足因之制錢兌價日漸增高每洋銀一元可換制錢八百七十文惟現錢升水刻仍未減每百元進出須升洋二角有奇○象山縣招書郭阿安因金姓案內有賄通勒索碎禀等事日前由金世程具禀府署呈控已奉喻庶三太守批飭象邑尊立傳郭及金世程乘公確訊該招書有無關通碎禀情事詳報核奪○有某商招集巨資設立有成公司購置永大小輪一艘專走台州黄巖等處業已禀准立案現因藩司船　尚未頒到該公司董土勤甫即在道署禀請於船照未到之前先行開駛高與卿觀察以禀內並未叙明該小輪由何埠開至何埠停泊經過何卡驗視批飭不准○甬郡提標緑營馬匹前因各馬兵不善喂養每多瘦弱負病　浙提吕道生軍門嚴加整頓飭令標下各馬兵將馬精心喂養不時親自騐看如仍有瘦弱負病馬匹立將該馬兵斥革（坎） 
[鎭江]  
　　兩江督練公所兵備處總辦朱菊生觀察曾奉江督周玉帥之命馳往揚州會晤署兩淮鹽運司正任江蘇按察使恩新甫廉訪警議整頓淮鹽之法現已事畢南回初三日抵鎭初四日附瑞泰輪船回省銷差○署丹徒縣郭子華大令前奉裁撤江淮巡撫恩藝帥電飭赶赴清江面詢要公已於初一日事畢回鎭○駐防鎭郡之新勝水陸各營管　徐寶山都戎前奉江督檄飭親率師船馳往江北海州一帶剿辦梟匪詎料都戎甫到各匪首均聞風遠颺地方亦已安靜都戎勾當事竣即於初三日回鎭駐鎭英領事竇爾慈君因有要公於初七日附輪船往滬同日英國駐寗孫總領事亦蒞鎭遊覽○利濟小輪船因與戴生昌小輪船在仙女廟互爭碼頭地叚由原業主具　常鎭道請委江都縣會同稽查小輪委員王令如瑋前往查辦聞業生租給利　在先如啓爭端擬即收回另用云（觀） 
 
 

Page 10

 
 
[揚州]  
　　丹徒廪貢生童雪薑先生琮見現在小學盛行而敎科書絶少善本爰特編成若干種呈請甘泉縣宰曰大令立案示禁　刻其初等教科書爲識字梯學語集叩應集尺牘引字體辯正蒙集高等蒙堂教科書曰益幼篇課蒙茸經筏史鯖輿地略審音集○皖岸所銷北鹽向由十二圩鹽棧悉給發收鹽成本交由海分司派委至產鹽之區向池商收買陸續運至壩西江運棧堆儲聽獲運司派員前往捆運今年淮北小滿前後天晴氣朗產收當旺海分司方分轉昨特飛禀至十二圩懇請棧悉蒯觀察迅發成本銀兩俾可及時收買以免脫擋之虞○運司恩都轉近札秦分司將該屬各場新漲蕩地逐處詳勘禀候復奪旋經毛分轉具禀聲復並擬實成塲商認領繳價各塲商聞聞昨以現在商情疲困已極安有鉅欵領繳蕩價倘上峯果欲照辦底有相率禀退之一法聞都特聞此情形與禀調大相徑庭深滋不悅云○江甘兩邑侯以楊城團練需用經費甚鉅昨特聯銜出示催令各鋪户及茶酒麫館速照認定捐數一律呈繳德侯給用○府事清太守舉行府試已定期十七日考高郵寶應二十日考儀徵泰州江甘案已發出江都取三百餘名首名高飛甘泉取一百五十餘名首名吳開御（益） 
[前署户部尚書趙遵旨奏陳應行時政十二事摺新五月廿三稿]  
　　一曰任今日財政雖窘然非無可爲計特患內外不能一心使人不敢任事奴才另有理財專摺謂是宜朝廷有堅定不移之見政府有福禍與共之心然後人敢任事此不獨理財爲然而理財固舍是莫由矣一曰信與國人交莫重於信今日事之難理官民之猜阻皆由於此現直隷督臣奏辦公債票亦歸於必信實則凡事皆宜以信爲主如兵之必練學之必興商民借欵之必還一切新政之必辦皆請朝廷明示　信加意考察各省修舉者褒奬之觀望者策勵之廢弛者懲治之政府以此課督撫督撫以此課州縣自然漸可收效一曰斷古今成大功業必在於斷日本維新之始國人亦持兩端惟其君相斷以維新故能日盛蓋新舊不能並行是非不能兩立京外官民之趨向全視朝旨爲轉移近如裁汰官缺裁革書吏籌給司員津貼之類皆係奉旨飭辦多以人言或格或緩刻下事之顯者如科塲議修前學堂必阻私錢不禁則官錢難行凡似此者非仰賴聖明主持樞廷替决則所擬興革者必無就功之日伏祈 
特頒諭旨申明非布新除舊無以自治無以圖存遵之者賞違之者罰上以定國是下以一人心不獨各國息侮我　萌即　務亦易臻日新之美一曰知本如練兵固急然不從教育著意則兵無本興學固急然不從女學蒙學辦起則　無本宣講爲化民之本警察爲安民之本鄉社爲治民之本廣工商爲富民之本詞訟刑獄爲愛民之本不求其本雖勞益知其爲本雖千難萬折亦必逹政策之所定而後已一曰重禄各官旣不可兼職則禄入必須從豐今雖不能驟然徧及亦擇要增之如京官官仿照外商兩部外官應令督撫斟酌辦理其欵項或從新增欵內籌動或從舊有欵內裁節或在化私欵內權用或先京而後外此可逐漸爲之各國官禄較中國多至十倍數倍所以能專心辦事此爲振興百務之本否則皆託空言無辦事之人無自給之官自强之日不可望矣凡此諸端皆關至訃非有驚世駭俗之舉果能廣集羣材上下同心不搖浮論事事見諸實行時時持以定力必可收變法之益而無其害此爲精神之專注非同形式之鋪張至此外未及詳陳惟賴聖明垂照抑奴才更有請者在今之議新政者或慮流弊易滋或恐人心不順或又謂辦事無人嘗聞各國更新之始大都皆有阻力而其時任事者皆能持以堅固圖其必成則疑者自消阻者自服卽如中國鐵路電綫之創始輿論亦謂不然其時奴才初入仕途亦懷疑慮然昔之疑慮者今皆爲乘火車用電信之人無他見微知著惟聖爲能下此則非閱歴不能增其智識此足見興遠大之規者必不徇蚩氓之欲而辦事必核實用人必擇長皆以公正者馭之一世之才自足供一世之用斷不致任事無人各國維新之傑其先固不皆出自學堂乃因學堂而愈進也惟是東西各國政制大都本末相因首尾相貫倘模稜不决枝節而爲則百弊叢生轉得授議者以口實諸國從同一國不能獨異此固堯舜萬湯在今必行唐宋元明知此則不廢者也今者時局日迫父涉日艱中外企望日切久在聖鑒之中及今改除成格猶可挽救謹遵諭旨披瀝寳陳仰祈聖慈采擇施行則大局幸甚不勝惶梀之至所有遵旨覆奏緣　恭摺具陳伏乞皇太后皇上聖鑒謹奏奉旨著政務處酌核隨　請旨施行欽此 
[示禁纒足]  
　　上海縣汪大令近奉蘇撫憲發下督撫　銜　阻纒足告示分貼各街曉諭民人（金） 
[飭繕要件]  
　　前日上海道袁觀察飭書將南洋律法官担又所擬信安運糖一案辦法各節抄録一分以便禀由督撫照會領事商議辦法（金） 
[飭拿營勇]  
　　上海道袁觀察日來訪得新改之留防十二隊隊勇某甲有不守營規等事前日傍晚時立飭本轅　差及護勇將甲拘獲發交上海縣訊辦據聞尚有要案牽涉云（金） 
[土地回衙]  
　　公共公廨內土地偶像日前舁赴城內積善寺裝塑刻已蔵事擇於本月三十日開光是日九點鐘回衢届時儀仗執事極繁盛已在英法捕房請有照會矣（木） 
[南市設局施醫]  
　　馬路工程局總辦翁子文太守以南市貧民甚多患病者每無力延醫因禀准上海道袁觀察在老白渡地方設局施　昨日繕發告示張貼通衢後附章程數條大　謂局中專備內科不設外科除局內當差華捕小工人等不取醫金外此外求醫之人掛號領籌每人號金五十文自十前八點鐘開診至十二點鐘止如遇病事不及到局就醫者預先掛號報明准派醫士赴診 
（土） 
[二尹補缺述聞]  
　　馬路工程局襄讞委員黄衡堂二尹近奉上台飭補川沙廳司獄大約俟奉到部覆方能料理履新也（土） 
 
 

Page 11

 
 
[局員阻止提人]  
　　報紀南市喬姓糖行私收穢經總巡朱明府諭限二十日運出口外并將情告明上海縣汪人令大令不以爲然飭差傳一干人到案訊究前日該差奉諭往提糖坊主喬少山等解　被某局員出爲阻止令暫緩往提所　一切之事自行回明縣主云云該差據情禀復未知汪人令若何辦理也（金） 
[巡土記過]  
　　本城警察東局委員郁二尹連入查見進士吳得勝黄瑞　等在巷尾街頭倚牆磕睡實屬不成事體將吳等均各記過以示薄儆（金） 
[幼女待領]  
　　前夜有江北幼女沈愛寶年約八九歲濳匿於閘北永順里口之空水櫃內旋爲團防局巡丁所見帶至巡局局員　二尹飭交地保留養候傳家屬認領（木） 
[火警紀聞]  
　　西門外邑厲壇左近某姓家前晚九點餘鐘不戒於火該處與租界毗連捕房聞警急騙皮帶車至竭力施救城內各洋龍亦帮同灌救逾時即熄計焚去硝皮作及南貨店木匠作等房屋六幢（水） 
[拘獲匪黨]  
　　浦東著名土棍張龍生張木春及其子桂堂屢　肇事奉上海道迭次札拿迄木拘獲前日爲蘇捕營石哨康陳二哨弁訪知蹤跡奉札往拿至祝家橋相近張等止率同羽黨前來一見官　均各奔逃僅獲同黨孫龍升一名就近解交南匯縣訊辦 
（金） 
[營勇索詐胡閙]  
　　閘北藥水廠後老虎灶主胡三投該處巡局禀稱前夜與友人抺牌爲戱有不穿號掛勇丁兩人到來勒索節規須講明每節大洋二元否卽送官究辦旋將牌　去局員章二員即飭傳地保帶胡至車袋角所駐之排長處請爲澈查旋查有駐卡之副長李友勝吳鳳祥私自他出遂將情回明局員詎李吳兩勇　至局竟欲與局員爲難聞章二尹除將此案禀明總巡及道台嚴行查辦矣（木） 
[飭查十棍積案]  
　　著名土棍朱華生前因犯案訊押改過局後因十台查得該犯積案如山札縣從嚴加辦是以移禁內監候辦在案兹悉昨日本縣汪大令又奉道台飭將歴年犯事被控各案逐一查明造册呈報聽候核辦（金） 
[誘姦被責]  
　　日前本城江孝廉函送汪貴元誘姦姚仁新妻王氏一案至總巡局奉朱明府提訊氏姑姚曾氏供兒子與氏另居媳婦王氏不守婦道與汪犯姦爲請重究訊之汪貴元及王氏均供並無其事明府喝責始供通姦是實明府判責汪一百六十板王氏掌頰四十鞭背八十下交姑領回管束了案（金） 
[酗酒毆捕]  
　　前晚二點　鐘有酒醉四人二名在美租界乍浦路天潼路轉角處胡閙並將東洋車推翻巡捕喝阻四人又肄意兇毆捕急吹警號有他捕馳到始得拘入捕房押候解送該管領事署訊辦（暫） 
[上海官事]  
　　鈞和兵輪船管帶馬榕幹遊戎昨奉上海道袁觀察札飭押解銅元機器前赴江寗卽於午後到道禀辭○南市綢捐南卡委員魏允濟明府昨日由蘇回滬到道舉知○上海道袁觀察昨日札委馬路工程局總翁太守親蒞撫標滬軍營點名發餉○候補知縣唐芝泉明府庚英昨日因公來滬到道禀見並呈四川鹽茶道黄愛棠觀察之公文一件（金） 
[上海縣案]  
　　錫作店王唐連奎曾於三月間誘拐房主單陸氏孫女三新父兄帶回川沙陸氏雖扭周到縣控告訊不承認旋卽回家與女姦宿陸氏因女已許字央人到川沙探聽確實　男女拘獲到縣前晚奉汪大令　　判女掌頰一百下交官媒看管唐責五白板押候嚴辦○道轅片送劉桂東到縣亦經大令提訊劉供在奇兵營當勇羅管帶前在餉銀內勒扣每勇添做號掛兩件價銀旣而發給一件吞没一件刻羅已交卸日各勇環向索討將營門關閑羅指小的起意禀解道轅大令判押候查奪○又訊在押之陸桂生供前與王炳生爭毆友人玉器長生　王戳傷並非小的行兇大令判責二百板交保候質○又訊洋涇巡局函解與教婦揚奚氏通姦之周永泉供在浦東火油池做小工借宿奚氏家內各教民疑與氏通姦被綑送局責懲大令發押改過局半年（金） 
[公共租界晚堂案]  
　　陳財源前控胡生源圖賴借欵前日晚堂經襄讞孫耳三明府提訊陳供去中在聯陞銀爐爲經理人被胡用空銀四千餘兩不别而行後聞胡在杭州特且訪尋將衣飾爲抵收歸洋六百元餘均被欠質之胡供是欵實係合做花子生意虧耗理應各認况陳　二次來杭取去衣飾兵二千之譜有陳之收條爲憑明府得供判令將胡管押候再訊繳○倪變遣抱沈樹堂控榮紹宗不付壯票銀兩前晚亦經　明府提訊沈供在倪所開之仁泰木行爲經手去年有玉龍生付榮之莊票銀百兩到期向收莊已倒開至今分未付請爲　追榮供實因運不靈票銀木付現正在窘迫之際無力賠償明府斷令榮玉二人各繳銀二百兩至榮與王之糾葛准其另行訊追兩造各具遵斷切結存查完案○沈藍田前控徐富金掯取不放取贖田孫明府苛訊究藍田供前將沈克義花户田單三畝二分五釐央中徐福全等抵於徐富金處富經地保沈春山簽字現在備齊本利洋四百元邀中向贖徐富金捐勒不放質之徐福全供是地已於去年由藍田之姪沈恒新備價贖回小的知此地係沈叔侄公產因准贖去族長沈茂卿供此事現由小的理楚嗣後沈藍田决不再向徐姓取贖請將案註銷明府判令當堂各具切結存查完案（木） 
[公共公廨紀事]  
　　前有印度人納康杏生控牛奶棚主蔡石泉欠銀不還幸屠司馬差提追究在案昨據原差禀稱蔡之家屬云有事往川沙不日返滬一俟回申再行提案○華捕解送病民陳阿發王文桂陳榮山等三人至廨請爲安插屠司馬飭差速送棲流所醫養（木） 
[英租界捕房事]  
　　日本商人都甲勘彌控華人嚴桂寳以白花理銀延不汪償經日本領事照會讞員屠司馬請爲提案訊追前日包控劉光震將嚴拘人捕房管押候今日解案訊究王和尚混 
 
 

Page 12

 
 
入二馬路某姓家行竊銅壳對時表一只爲包探石金榮拘入捕房押候解辦（木） 
[南市捕房紀事]  
　　昨日　租界捕房捕頭派某華探帶同小竊至南市捕房請派捕協吊贓物捕頭准即派出探捕前往易大等押鋪吊獲原贜交探帶歸○前日包探在生義馬頭長春醬　內拘獲形迹可疑之王福全解入捕房管押一宵捕頭念其初犯從寛保釋（土） 
[法租界捕房事]  
　　嚴兆先之媳劉氏去年六月被伊兄劉阿長領回藏匿不肯放出控奉讞員陳大令訊供著阿長交出劉氏不願回家奉諭發堂著嚴邀同伊予來案具領迄今事隔一年尚木來案大令以案懸日久飭將劉氏帶回聽候核示○沈姓乳傭陸氏上年冬日串竊金鐲洋銀四百餘元爲沈姓投控捕房奉大令提訊以陸氏懷孕發堂留養今氏已分娩贜未交出因飭探帶回捕房解案訊追○前晚有周某途遇流氓圍住拆梢周大聲呼救被流氓戳傷肩背血流如注迨巡街捕到來若輩先已逃逸當將周某舁送捕房捕頭飭送仁濟醫館療治候拘拿流氓到案重究（水） 
[美租界捕房事]  
　　昨日午後有法工部局裝泥馬車溜韁至百老匯　由巡街捕拘入捕房　候去工部局認領○周芝惟行竊天潼路王義生肉莊綢布衣服多件由包探顧禍其拘入捕房押候弔贜送辦○陸東生行竊漢壁禮路某姓家綢衣二　由包探孫阿星拘獲押候送辦○王秀餘行竊吳淞路某姓家綢衣褲等十九件由包探劉阿丙拘獲押候弔贓送辦（暫） 
[上海六馬路仁濟善堂經收咸有一德施醫給藥一文愿册捐四月初一日至五月初十日清單]  
　　隱名氏梁門盧氏金隱名周載　压華女史保安堂席正初吳誠善頴川隱名氏無名氏求航路安各洋五元朱華氏譚培恩王門紀氏張慶祺沈楚玉朱哲甫衡德堂沈忠有飛鴻閣陳　田俞春林各洋十元白雲觀高劉明泉大善士代求子寳華里劉吳伯衍金梅生陳秋和唐鳴岐謝寳樹堂隱名氏曹小玉宋仁卿儲俊卿楊春崖陳幹庭熊仲文甫明書局各洋一元白雲觀同人丁繼庠隱名氏錢鏡記錢仁記左準繩楊玉崑無名氏求子病速愈裕記隱名氏鄧五桂堂李少遵陳實甫蔡竹銘陳慶昌各　二元朱有恆朱積善堂慈西王姓隱名氏各洋念元蕭孔瑞堂曹局厘局同人裕記求志愈基記求身子康健濓記求易長易大顧讓卿各洋四元不記名求兒女平安洋三十元無名氏洋廿一元善士二户合小洋十角隱名氏小洋十角林氏求安子洋三元王堯臣四户合廿一元馬積善堂小洋五角朱龔方合小洋六角白雲觀諸人錢一千八百六十文張荷莊裕茂和朱鈞培各銅洋一元廣和輪船葉炳泉各銅洋二元中和里醮餘洋四元銅洋一元全昌成銅洋三元六角劉隱名銅洋八角意源盛洋十元銅洋三元汪仁和銅洋十六元十角烟葉業銅洋四元二角共收洋三百七十七元三十一角錢一千八百六十文　洋三十五元念六角 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
