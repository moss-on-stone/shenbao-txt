# 1921 - 65 - 4917260

 

Page 1

 
 
   
 
 

Page 2

 
 
   
 
 

Page 3

 
 
時評 
[曹張又將入京（冷）]  
　　前者曹張入京而不果今則又有入京之說矣雖然曹張有何大力而能解决今日之時局耶 
　　如其不能則兹之入京也何爲如其能也則曹張之力果能平定蒙事乎果能處置財政之困窮乎果能相約而裁兵乎并能以此推之北方諸省乎凡此數端皆爲今日政局中之生死關鍵曹張二人果能一一處之而有效乎苟其能之則曹張今日之行爲不可少苟其不能則入京與不入京何異徒使屬耳目耳 
　　要之令今日政局有種種之難者曹張實爲中心之人物然政局至如是爲難而欲謀解决之方則曹張决非中心之人物并非其所長也雖入京奚益焉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[三月十二日大總統令]  
　　吉林督軍兼署省長鮑貴卿呈因病懇請辭職鮑貴卿准免本兼各職此令 
[又令]  
　　特任孫烈臣調署吉林督軍此令 
[又令]  
　　特任孫烈臣暫行兼署吉林省長此令 
[又令]  
　　特任吳俊陞署黑龍江督軍此令 
[又令]  
　　特任吳俊陞俊陞暫行兼署黑龍江省長此令 
[又令]  
　　署財政總長兼鹽務署督辦周自齊呈福建鹽運使吳用威另有任用請免本職吳用威准免本職此令 
[又令]  
　　調任趙毓瑄署福建鹽運使此令 
[又令]  
　　調任丁乃揚署兩淮鹽運使此令 
[又令]  
　　任命王鴻陸署長蘆鹽運使此令 
專電 
[北京電]  
　　國務院各局大裁員將發表聞秘書廳四局共汰二百員 
[北京電]  
　　靳電張作霖裁兵二成仍保存原有編制惟將每棚兵減二名張不覆靳又電曹錕曹復謂奉吉黑裁兩成則直軍卽辦 
[北京電]  
　　范敎長以敎育費無着又萌去志今日閣議未出席 
[北京電]  
　　敎職員决議自十四日起暫停職務要求政府於直轄鐵道收入項下撥付敎職員欠薪及國立各校經費范聞報託耳病請假三天如届滿財政當局仍爽約不將敎育費籌出决不銷假 
[北京電]  
　　周潘改革鹽務計畫現巳確定從整理緝私入手添鹽署參事一員增緝私一廳官制與塲産運銷兩廳同惟特設總稽查一職專管營餉支發遴聘客卿充任日内卽提付閣議取决所傳鹽務會議不復召集報載十五開幕說全非事實（十三日下午七鐘） 
[北京電]  
　　盛傳某國催魯案直接交涉謂魯案直接（一）到期日債可以展期（二）琿春案彼可讓步（三）可維持某系及某閣（十三日下午二鐘） 
[北京電]  
　　全國和平聯合會對庫叨戰事悲觀將有通電發表 
[北京電]  
　　援庫總司令部來電庫倫俄黨業將庫境防務分佈妥協積極向庫南庫北出發佔據各要隘現巳規定待發之軍隊計俄黨舊部三千餘人謝部新投入者千餘蒙匪二千餘伊拉斯人千餘名日内卽發動員令（十二日下午九鐘） 
[北京電]  
　　鄒芬自叨林來電辭職不准（十三日下午二鐘） 
[北京電]  
　　陳毅自恰來電現與俄遠東政会接洽將由庫逃恰難民萬餘人假道西比利亞東部輸送回國俄新政府貸借火車並任沿途保護惟經費不資到我國境内尤應特别安置乞先撥欵滙恰俾與俄人定日備車（十二日下午九鐘） 
[北京電]  
　　黑孫電桑旂蒙王正在招募蒙兵分扼要道派員赴恰被該旂阻止不能前進（十三日下午五鐘） 
[北京電]  
　　陳毅電褚旅節節退却恰防兵單難民數萬糧食將盡請迅籌救濟（十三日下午五鐘） 
[北京電]  
　　鄒芬電敵攻叨巳三晝夜難久持請免去副司令職 
[北京電]  
　　三多謀陳毅缺甚力今日赴奉聞擬請張作霖帮忙 
[北京電]  
　　大連電查謝氏與庫倫確是一事謝在連購槍五十機槍十密運奉天日站乘機入蒙 
[北京電]  
　　外界密訊恰克圖現有大隊俄黨進攻危在旦夕 
[北京電]  
　　陳毅電恰城哥蘭有匪來襲催救兵及餉毅又稱病乞李垣代署（十三日下午一鐘） 
[北京電]  
　　高在田來電索餉共三十 
七萬餘元並云巳由西伯利亞繞道來京面陳一切（十二日下午九鐘） 
[北京電]  
　　黑孫電俄新政府因赤塔民食用品不足要求與黑邊滿洲里各要埠暫行局部通商辦法藉維在赤華僑於對華俄新商約無關俄政府現巳派代表來黑並規定條約十四條除令鍾代表與之接洽外事關國際未敢專擅請示遵循（十三日下午七鐘） 
[北京電]  
　　自治聯合會開會皖代表報告張文生在皖南增兵討論結果决呈府院阻止（十三日下午九鐘） 
[北京電]  
　　奉張有定十五來京息政府巳預備歡迎（十三日下午九鐘） 
[北京電]  
　　直曹亦允來京一行須俟奉張到後起程聞張定十四做壽畢十五動身未行以前先集各省代表在奉開一會議對内閣問題預定具體辦法抵京卽依此解决不再有討論餘地（十三日下午二鐘） 
[北京電]  
　　王寵惠定十四日起程赴歐（十三日下午九鐘） 
[北京電]  
　　今午鄂同鄉大會對湖北兵財善後辦法决定去王爲根本解决（一）通電各省宣布王占元罪狀（一）電鄂省公團一致主張（一）正式呈府院請明令撤換鄂督 
[北京電]  
　　旅京鄂同鄉逕電王占元請其速行離鄂（十三日下午七鐘） 
[北京電]  
　　顧品珍通電自治不附南北非俟廢督裁兵達到目的不渝此志但顧同時電徐靳謂滇周省長求去經品珍及各界挽留允擔任知注謹聞周非北方任命顧電知注謹聞字樣耐人尋味 
[北京電]  
　　修正有獎實業債劵條例共十四條由財農兩部呈准以敎令公布（十三日下午七鐘） 
[北京電]  
　　中美實業公司四月十日股東會違章未於一個月前通知股東某股東向法庭控告 
[北京電]  
　　將軍府將軍控財政部支配財政不均原呈留中 
（十三日下午一鐘） 
[北京電]  
　　某要人提議在蘇省江北一帶收地五萬頃辦大規模墾殖正在查明有無此項官荒聞其中有東欵關係（十三日下午一鐘） 
[天津電]  
　　省令禁止德州吳橋船隻下駛防疫傳播 
[天津電]  
　　旅津贛人推代表請張勳轉達政府將南潯路收歸官辦 
[天津電]  
　　熱河林墾經費張勳擬以全熱林礦向英商押欵 
[天津電]  
　　曹錕擬設陸軍大學及兵士學校（以上十三日下午十一鐘） 
公電 
[浙江紹興第五師範學生快郵電]  
　　上海申報館轉各報館各界聯合會各學生聯合會各學校各議會各商會各敎育會竊本校自余寄接任以來生等疊接各方來信謂其「貪鄙頑舊專擄金錢」又據報載以溺職營私辦學腐敗被衢公民徐炳文等告發生等聞信之下本當立時拒絶嗣因爲時倉卒又且耳食之譚恐挾嫌者乘隙誣蔑乃取試驗態度進校上課今且兼旬矣余之爲人巳爲生等所深悉固以金錢爲主義者兹略舉數事於后（一）敎科用具如物理化學之試騐品農業之實驗器具手工之材料等胥爲敎育所必需敎員請求添配乃余藉口經費缺乏拒不見允致上課時敎師無法講授學生亦難理解（二）學校非校長所可包辦乃前洪校長因修配校具校舍等所墊之費純爲學校而用非供一人之私乃於交卸時余竟不允强前校長賠墊（三）本校科學敎員今則較前減少反尅扣薪金校用經費豈前裕而今不裕耶（四）校内必用品不特不加增補且故意收縮如减少電燈停發附校講義要之余之爲人貪鄙人言籍籍者亦足徵矣然不獨於金錢爲然新聘敎員有至今未到校者虚擲光隂且荒學科此爲生等失望者一前學期中洪校長純本理性力圖改革唯以過渡時期草創新制間有少數同學略越規範者外界觀察不明毁謗迭至洪校長以灰心辭去矣因勢利導於新制之善者益之不善者改之是則生等所望於後來者乃兼旬以來敎科不加改革似此無辦學之熱誠爲生等失望者二至專抱金錢主義尤爲生等所失望者也余旣爲他處所不容今長我校誠不勝惶恐斷難承認爲特宣言各界幸垂鑒賜以援助焉浙江第五師範學校全體學生叩 
世界路透電 
近東大會之條件 
[十二日倫敦電]  
　　據官中宣稱聖哲姆斯宫近東大會今日以協約國解决近東問題之條件交與土希兩國代表團條件中有（一）許土耳其加入國際聯盟會（二）土耳其兵額增至七萬五千人以多數土國軍官少數外國軍官統帶之（三）縮小海峽不設軍備之區域（四）協約軍退出君士坦丁與伊斯米特半島（五）限制加里波里與恰拉克兩處之協約軍占領地（六）關於協約國監督財政委員會之大讓步（七）裁撤土耳其境内之外國郵局（八）承認庫爾特斯坦時局之真相（八）修改對土和約中關於阿米尼亞之條欵（九）承認土耳其對士麥那州享有主權惟士麥那鎮應駐希臘兵若干（十）由國際聯盟會委派奉基督敎人充士麥那州知事土耳其代表團反對希兵駐士麥鎮一條惟　將協約國條件提交君士坦丁與安哥拉政府 
奥總理抵英後之言論 
[十二日倫敦電]  
　　倫敦大會今日接見奥總理美葉博士 
博士極言奥人嗷嗷待哺並謝協約國助奥挽回饑患惟稱協約國未予奥國以履行聖哲滿和約條欵之適當機會又稱奥國直接稅自一九二○年七月至今增加八倍關稅增加七十倍而國用仍缺乏克郎四萬二千兆多因糧食一項之國家津貼需費甚巨之故如能以賒貸購得糧食則此項缺乏即可消滅高等議會右不於賒貸一事允以偉大助力予奥則奥國勢將瓦解云云英相喬治氏答稱協約國極願助奥脫除困難惟惜協約國爲經濟風潮增重擔負耳美葉博士提出之文件將由財政專家審查之 
英國之追索德國賠欵議案 
[十二日倫敦電]  
　　追索德國賠欵議案全文今日發表規定凡購財政部所開入口之德貨者應按照價值以不過百分之五十之欵交與稅務司紀入特别賬内用以清理德國按照和約應盡之義務凡屬德貨除取道英國運往他處或轉運者外其餘無論直接或間接運入均照此辦理貨價由稅務司定之如有爭論應交財政部所派之委員裁判稅務司可令運貨入口者詳報貨物製於何國或産於何地凡在三月八日前所定合同如因此律而受困難得請高等裁判所中止或取銷申請履行合同之任何訟案商部可減少付給稅務司之欵或應商部所派專家委員會之請蠲免某種貨物之稅 
[十日巴黎電]  
　　半官消息協約國佔據來因倫後出示擔保維持治安秩序人民安堵如常商業進行不稍頓挫 
德議院之信任政府案 
[十二日柏林電]  
　　衆院今日辯論倫敦大會會議事卒以二百六十八票對四十九票採助聯合决議案贊成政府之行動並力助政府堅主拒絶不能履行之要求外交總長西門士博士謂政府當設法覔一中庸之道俾得依與前不同之根據提出答案 
英法之堅結 
[十日巴黎電]  
　　前法國駐倫敦大使康本氏在巴黎協約國國際俱樂部宴會演說謂外人雖屢圖離間英法而英法人民仍彼此以好意堅結此項好意日有進步云云是日與會者多屬英法時彦 
美國之黑白劇鬥 
[十二日倭潑窪州斯漸林菲爾特電]  
　　此間夜半發生種族劇鬭先是有黑人一名搶擊警察羣衆乃擁入黑人所寓區域開槍亂擊聞黑人中彈者多名當道聞警即調兵三中隊前往鎮壓平靜預料不致再起事變現信受傷之警察與黑人均不致有性命之憂巿長及其他巿政官員當勸喻黑人停止開槍時亦被槍擊幸未受傷 
雅泊島代管問題 
[十二日華盛頓電]  
　　美日間關於雅泊島問題之外交談判仍無進步今後行動須由哈定總統主持之聞日政府答覆威爾遜内閣之抗議文仍申前議謂日本按照委託代管條例應獨享該島之治權又謂日本擬遵守自由利用該島之原則一切布置悉歸日人管轄 
各國近事記 
[十一日倫敦電]  
　　協約國大會業巳閉會 
[十二日華盛頓電]  
　　工部總長台維斯氏今日與哈定總統會商氷鮮業用人擬宣告罷工事歷半小時之久台維斯氏後稱彼將於今夜發表關於該問題之文告 
[十二日芝加哥電]  
　　據鐵路管理員協會中人聲稱鐵路粗工減輕工資事務辦妥後即將從事減輕精工之工資 
[十二日華盛頓電]  
　　哈定總統懇請國人竭力救濟中國之饑荒 
[十二日瑪德里電]  
　　西班牙首相達杜氏遇害後巳由前相亞蘭特薩拉柴氏組成新内閣 
太平洋路透電 
日本各業協會减軍運動 
[十二日大阪電]  
　　昨夜各業協會開聯合會議時武藤氏演說謂日本若不止其軍事之狂熱則將蹈德國之覆轍並主張首相任期應限定三年此實遏制野心政治家之善法末廣博士扶病來自西京出席時大受羣衆歡呼博士謂巨艦之價值因飛機與潛艇上下侵逼巳成欵問而日本乃於此時實行建置八八艦隊政策此不啻以有用之金錢付諸汪洋也並謂彼與尾崎氏同抱裁减軍備之見日本今急宜遵守開放門户與均等機會政策果能如是外患自然消滅博士主張與列强討論裁减軍備深信列强必加歡迎如日本倡之於先英美繼之於後則可造成世界之安樂每日新聞記者高橋氏深以主張擴張軍備之人未與會爲憾蓋彼願與贊助預算案者討論此問題至於商人則巳表示其反對軍閥矣氏又言及德國侵略政策之失敗與夫日本在中國西比利亞所施政策之失敗提倡列國聯合會者添田博士謂今日實業之出動其爲用勝於軍事之出動和平之成不在擴張軍備而唯賴國際友好之精神 
國内要聞 
北京通信（般若） 
[叨林不守蒙患擴大]  
　　叨林方面情形鄒芬迭次來電迄未說失守二字然叨林地方在崎嶇山谷之間蒙人風俗穹廬毳幕遷徙靡常固無城郭可以扼守亦無所謂村落巿集屋舍本無可守從何言失據曾到其地者言該處華式房屋只電報局及汽車宿房惟附近之大喇嘛廟有喇嘛有蒙人即近日軍報所稱東廟者而據某機關駐烏得調查員之報告則該處之喇嘛蒙人若干日前即巳鄉應庫倫我軍不能至其地故如叨林無我軍蹤跡而我軍皆退至叨林以南即可作失守看依最近消息叨林原有王佐才（第五支隊長）駐紥時有電來今巳數日不得王氏之電而交通方面接烏得電局九日之電謂下午四時接叨局電機上報告有敵砲轟擊電局請暫停收發嗣後即消息不通是九時下午叨林電局業非我有矣又據鄒芬十日來電謂叨林消息不通有乘汽車來者云叨南二百餘里尚有敵匪蹤跡發現則叨林以南巳爲庫匪所至叨林之非我有益可證明由是以觀則叨林之失當在九日下午頃聞某機關之調查員亦有此項報告到京矣 
　　證以鄒芬迭次之電一日大戰六日再戰九日之戰則鄒氏報告（一）謂敵軍兩千餘人三面包圍大砲機槍攻戰甚烈自早九鐘至下午三時未息子彈缺乏危險萬狀（一）謂敵於晨間進攻佔據距叨六百米達之高山陣地用大砲機槍攻擊激戰巳九小時此後即所謂消息不聞者另有人於兩日前得烏得私函即謂叨林屢戰我軍傷亡孔多大有不支之勢此間軍事機關揣測謂叨林而南無險可守援庫軍勢必且戰且退而蒙境今日多巳響應庫倫恐非至退守烏得不止也 
　　顧蒙事之危險又不自叨林不守而止自庫倫獨立後蒙衆受庫匪煽誘政府巳迭得報告近來東西四盟中之烏珠穆沁錫林郭勒盟西二盟之烏勒察布盟伊克昭盟多己有獨立傾向即四子部落亦呈反側之象總之我軍不振庫勢南侵則内蒙東西六盟向與外蒙有同種族同宗敎之關係易受煽動果如此則非特叨林不能恢復而烏得在内外蒙之交亦因内蒙各盟之牽入漩渦而民圍於垓心不能復守是危機巳及烏得而内蒙之蠢動張家口亦將告警今之曹張兩使方齗齗於權限地盤之爭不知果至彼時亦能安枕否也 
　　至援庫軍隊之苦亦不能久戰之一因據某方面所得之調查報告謂蒙人居處向以穹廬爲居室即所謂蒙古包者以皮爲之風不能侵上穿一孔炊烟從此出援庫之軍不能得此生活於天幕中旣爲風雪所侵而熾火其内烟無從出以是軍人什九得目疾且行軍所至蒙人遠避又不識水草所在飲料無所得則掬積雪而煑之中多不潔之質又因以生病故病兵之數實居大半加以氣候嚴寒兵士多無皮服鼻墮腿斷者亦頗有之人無鬥志爲致敗之原亦此次戰事中之軼聞也舍叨烏而言恰克圖早與内地隔越郵電行人皆須取道俄之上烏金斯克乘西比利亞火車以至滿洲里援助接濟巳無可言日前赤塔政府曾請出兵助攻舊黨蓋彼方目中以爲舊黨據庫以圖復活將爲彼國之害並非有愛於我也政府顧問美人某亦頗主與赤俄聯絡以平庫倫特以主權關係外交關係政府未之允然恰克圖民政員駐所即今日陳毅李垣所居地距俄境只隔一街庫匪又迭有攻恰之耗陳毅等在恰欲不依傍赤 
 
 

Page 7

 
 
俄以圖自保亦勢所不能者故經陳毅之電告亦予以默認蓋明知即政府飭拒而陳李亦不能拒也顧日人耽耽逐逐則欲藉口赤俄之干涉以謀出兵今日順天時報載有「注意赤軍向庫倫進捕」一條其標題用二號字明係藉以爲題某外交家言日本側之發生問題必將不遠是又將因庫事引起日俄之爭者蓋日本欲以滿蒙爲彼對赤俄之緩衝國固昭昭在人耳目也至於陳毅自身前曾電告派外交司長王國琛來京嗣又來電告將親來謂鎮撫使事巳交李垣代理而最近外人所傳則陳毅巳經離恰惟不赴上烏金斯克而赴伊爾庫斯克則令人不解者矣（三月十一日） 
[宋小濂電告伊滿通車]  
　　伊滿交通現巳實行恢復日昨中東鐵路督辦宋小濂有佳電抵京報告詳情原文略謂頃據滿洲里鍾督辦魚電稱協定先决問題十二條均與俄代表磋議就緒訂於陽日簽字不能再延巳於齊日正午開通第一次貨車滿站曁八十號小站應設軍事檢查處即照前報所擬之十二條檢查辦法辦理如以可行希即飭知照行至交通部預籌防疫一事赤滿兩路於開貨車之日起各於出入境内先行各由本國醫官檢查嚴加防止好在滿烏兩站均設有隔離車可由兩方檢驗以省手續其一切精密辦法俟由哈公所派員到滿再行會商滿站所存扎路車頭車輛除巳由哈派技術部並路局派員直接辦理就緒外理合將簽定協件曁通車日期電請速飭沿線各車站並護路曁海關一體遵照辦理並請飭令護路軍警監視保護地包工廠再以上和簽定條件統須另行謄繕分送備案其通車發著之一週間配備日期時間表並囑早日籌備妥貼每星期造送檢查處以便檢查合併陳明等情據此除分電黑龍江督軍護路軍總司令部鐵路公司濱江海關技術部中國代表處警務處防疫處等分别辦理電飭滿站警署陶署長就近接洽籌辦及電復外謹聞 
[俄僑民之註册辦法]  
　　政府現爲稽查境内俄僑起見特由外交内務各部會訂俄僑註册辦法五條公布實行原文如下（一）凡住俄僑地方應由該管地方官署通知該俄僑於定期内將其户口姓名男女年歲職業住所及居住年分等項呈報註册該管官署對於註册俄僑應給予註册執照並於一月内將俄僑註册給照人數報部備查以後按月呈報（二）凡欲入境俄人應由駐俄各領事署或鄰俄邊地該管地方官署比照無約國人民來華辦法發給入境執照入境後須遵照前條規定呈報註册給照（三）巳註册俄僑住所如有遷移須將註册執照向原居地該管官署繳綃換給移居護照抵新居後限三日内將該護照繳銷於瓣居地該管官署更依第一條之規定辦理（四）凡俄僑呈報註册或請移居護照時均應飭交本人照片二張一黏註册執照或移居護照一存案備查（五）本辦法所稱該管官署在巳設警地方爲警察廳局在未設警察地方爲縣公署或設治局 
[王士珍南下說之起伏]  
　　在距今兩星期前有王士珍將南下就職之說並謂其衛隊第九師之一部將開至徐州者乃未幾政府方面關於九師南下一節因蘇人之詰問而覆電否認王士珍亦高臥正定絶無來京之意最近並傳王又有辭電到京且請政府裁撤此缺昨據天津某報載其内幕情形云二月下旬王氏確有南下之意思但其主動力却非完全出於本人因張勳復官以來屢次選延不就其意實注視於長江某方面遂效忠於王謂君如不去徒便張氏坐收淗翁之利毋乃不值若嫌身無一兵無以護衛則陸秀山爲君一手提拔第九師全部正好使用中原方注意於使君以瞻時局之轉圜君又何嫌何欵久居不出王得此言心未免爲之一動後某師長爲此事並親至正定一次在王前極力敦勸王至此遂决定三月初旬起程南下初暫駐徐州以察蘇皖之態度蘇齊若發電歡迎即進駐南京部署稍定並往蕪湖安慶九江南昌等處略爲巡閱計畫旣妥由某方面電告政府請促王氏赴任政府會意遂如法泡製不料蘇齊聞九師南下說竟首先反對並電詢政府有無此事政府雖極力辯白而蘇齊與張文生換防之兵巳有一混成團開至徐州矣王聞此舉大爲不樂所定計畫均無形取消此所以王氏就任之說又成曇花一現也齊夑元之移軍徐州雖非防匪（謡傳徐樹錚在江北招兵）亦並非擋王氏之駕所以然者不過示威運動警告陸錦之不必南下陸在軍人中爲王之嫡系在歸長中亦爲獲有候補督軍之份子蘇齊鑒於張宗昌喧賓奪主之事深恐防備不周亦遭陸氏此著故無論如何决不願王士珍有一騎一卒抵蘇若王以隻身南下蘇齊固不屑置意也安徽之張文生帶有奉系色彩固不待言而心懷故主猶時時欲擁護張勳以恢復其辫子軍之勢力日前有數批皖人發電歡迎張勳爲長江巡閱即受張文生之指使雖事實上不能因此電發生效力而與關外之保薦恰爲銅鐘洛山之響應此中隱幕不啻自巳揭開皖省之無意於王實彰明較著者也王占元聲勢日隆現竟與奉直兩方有並駕齊驅之勢可謂一帆風順王之所恃者一爲湖南之和局一爲江西之附和雖實力不及奉直因得地利上之便宜實佔有長江上游全部之權利陳光遠之行動惟王占元馬首是瞻王士珍南下固不能伸進勢力於江西不來陳亦無所懼於張勳前盛傳第九師有移駐九江之說後亦未見明文當非事實蓋王士珍在以江蘇爲大本營江西地勢偏重非發展之地故王不得志於蘇即不能南下耳 
[新選舉與安福國會]  
　　神州通訊社某君昨訪内務總長張志潭氏詢以對於新舊兩國會之意見及新選舉進行情形據張氏云說者多以新舊兩國會之分途活動認爲今日時局上之困難問題以余（張自稱）私見所及則兩國會均不成爲問題就舊國會而言姑不論國民對之有無信仰力即舍一切而言事實舊會議員人數僅八百餘人而今日巳取得舊議員資格者則在一千三四百人以上若將舊國會恢復試問將用何方法而定其去取至新國會則法律事實俱巳失其根據更無活動之餘地共和國家不可無國會之理由盡人皆知現内閣將舊法新選明令頒布之後即積極籌備新選舉者亦正坐此至就新選舉之進行情形而言雖政府無操縱之野心政黨亦無包辦之實力然人民對於此次選舉之競爭并不冷淡我輩正望乘此時機聽人民自由競爭而産出一真正代表民意之良好國會故現内閣對於新選舉當然積極進行且此時巳有多數省分初選完竣至因事實上困難而稍延時日之省分亦當敦促其迅速辦理俾新國會得以早告厥成也 
　　日前新國會議員有開臨時會之活動近日聲浪漸息昨有某羣訪新衆院某議員叩以内幕據云此事之發動爲參議院二玫議員因鑒於新選舉一時不能成功欲援照歐洲先例由現國會繼續行使職權遂公推代表六人向衆院接洽彼時衆院副議長劉鯉門赴奉未歸前日劉議長旋京兩院議員往訪者甚衆探詢意見劉議長對於此事毫無成見謂此爲兩院之事非一院所能主張尤非一議長所能主持臨時會之開否第一須核算在京人數如不能過法定數徒取開會形式等於不開第二參院正副議長均不在京無從接洽第三政府方面對於開臨時會事有無誤解在在均須審慎研究此三種問題一時不能解决不如暫緩爲是據聞此事鼓動最力者爲某某方面有謂此事與盧督江電有密切關係之說並非事實據予（某議員自稱）看來臨時會開會誠爲劉議長所云之三問題一時恐難解决尤以第三問題爲困難蓋政府視議院開會爲大病與其生病不如無病無論議會開會後對於現政府爲擁護爲反對究以不添此病爲上策就此看來臨時會恐終成泡影云 
[德縣發生鼠疫後之津浦路]  
　　自津浦路桑園站發現疫症後該路局派總醫官朱振家及車務正段長邱鴻勳等前往調查調查之結果確係肺疫當經安陵桑園兩站停售客票嗣天津某團體又慫恿直省長曹銳要求路局停止天津至濟南各列車曹以事實上實難辦到未允所請又經數次磋商始允變通辦理即於九日起自楊柳青站至德州以南第七站之桑梓店車站止共二十餘站一律停售客票其他各站亦不售至楊柳青至桑梓店各站之票所有逐日開行各列車仍照舊開行惟經過停止售票之站除機車上水兩車相遇外一概不許停駛此項辦法巳由該路局呈報交部及直魯軍民兩署現總醫官會同美醫柯德仁在桑園組織防疫隊並派醫官隨車往來巡查以期疫症早日撲滅又據濟南消息云德州附近發生百斯篤疫症係由桑園附近發生死亡者巳達九十六人經美國醫生檢查之結果確係肺百斯篤病濟南醫院得此報告巳派内科主任徐昌道率領醫員二名於本月九日早乘車前往調查惟此疫傳染異常之速現津浦鐵路巳自九日起停售至桑園車票濟南醫院派往之醫生因之不能前往又聞日昨省署派員前任調查始悉該症傳染區域巳及二十餘村死者九十餘人惟以直境村落爲多魯境各村發現此症者僅有數村於八日回省報告昨復派員往查亦以車站停止賣桑園栗未能前往至此次疫症發生之原因據調查所得距桑園五里許有一村名張家窪爲直屬地此村内有張某其次女定於本年正月（隂曆）出嫁張某乃於去臘二十三日親赴天津購辦妝奩二十五日回家二十八日即死其妻於正月初二日亦患此症死其次女於正月初五日出嫁初六日即患此症當日即死其婆家全斃張某之長女亦死於婆家家屬幾全死此時尚未傳至桑園有李某善針灸當張家窪張某患此症時曾延李某爲之針治李某回家亦即以此症死　家人亦染此症試打嗎啡針一次旋有董某用此針打嗎啡亦染此症即死濟南各調查員往查時董某之屍尚在室中無人敢近也在此疫勢猖獗時有一大笑話流傳於濟垣在濟德醫生柯君德君二人聞疫信後即親赴德縣視察一切並謁德縣知事張某與之商酌辦法張與柯德二人會議時袖出小瓶一中盛藥末張某以鼻嗅之並謂吾有此鼻藥可以保吾一家人之不染此疫請勿過慮至人民方面我亦自有辦法到二月二日我令民間多放火鞭將疫鬼趕跑即可免災云云該二醫生聞之啞然而退遭此奇災復有此知事吾爲德縣人危矣 
京聞拾零 
[魯案方針之研究]  
　　國際聯盟本届開會我國顧代表亦經到會參預青島一案去年本當提出因該會未曾組織法院提出亦不受理故將該案擱置本届開會顧使仍以時機關係未曾提出但有一電致政府請示政府對於此事近巳迭爲研究日昨致電顧代表聞其内容係謂該案極堪研究國民方面多主張先提二十一條根本解决者又有主張先提魯案先其所急再作解除二十一條以爲步驟上之進步者據國内形勢多趨於第一說惟國外情形對於我國先提二十一條態度尚未明顯究竟如何尚須探悉望即探察各國對我意旨俾該案早日提出 
[無法應付之日債]  
　　靳内閣以所欠日本某項借欵現巳到期國庫如洗難於應付迭與周財長討論辦法擬向國内銀行籌借大宗鉅欵作爲此項債欵償還之分配又因日本政府現巳訓令日使向我國催索故對於國内銀行之借欵正積極進行不遺餘力但聞周氏於十日午後二時赴津幹旋借欵仍無把握業於十一日午車回京 
[中日合辦墾荒公司]  
　　近有政界某要人等與日本三井洋行東弄拓殖會社等合股出資一千萬元組織順正利中西公司專爲開墾直省一帶荒地播種雜糧與販賣土貨事業資本中日本居其多數其抵押品有以山西山東直隷三省礦産之說 
[厦門將有飛行學校]  
　　交通界消息近來在比島在留之中國華僑與美國資本家建議擬在福建厦門地方創辦一大規模之飛行學校招募中國青年從事練習駕駛將來欲令中國全國用飛機在空中輸遂貨物該校敎官擬聘美國卞魯戚斯地方飛行學校畢業生馬舘呢君擔任因馬君曾任比極島防備隊隊官多年對於駕駛極有經驗此外尚擬聘請著名少年之飛行家奇以生托及巴列剌托兩氏擔任機師目下正在計劃中 
鄂省長更動續聞 
[劉承恩走馬到任夏壽康新詞寄意]  
　　鄂省長更動之内幕昨函巳述大致比晚即得某方消息此項命令八日巳經發表夏調京畿河工督辦劉承恩繼任鄂省長惟王督暫行兼任之說則屬子虚鄂長更動消息喧傳巳久自在人人意計之中第有一事可異者則此新任省長劉承恩竟於昨（八日）晚輕裝簡從蒞鄂因其行踪甚秘外間鮮知軍署則先期得有報告故届時派一副官賈彭齡前往車站迎迓到署密談數刻即邮寓於水陸街第一師第二旅司令部内夏壽康來鄂就職之第一日即遭第一師師長孫傳芳派軍驅逐而劉反得假該師司令部作行轅其與鄂省軍界之接近可以概見劉八日蒞鄂則其出京時長鄂命令當尚未下雖有君命何其速也聞前日省議會接旅京同鄉會公函略謂劉承恩擬即出京秘密到鄂與某當道接洽交換條件賣省求榮希圖長鄂請速設法驅逐云云逆料鄂局前途尚難免不有幾許波折也 
　　夏去劉來之消息傳到後楚善派無不眉飛色舞自炫其倒夏之本領且有準備與劉磋商抬轎之利益者而省議會中之非楚善派則擬即發電留夏以爲拒劉之表示即一般人見劉來鄂之怱遽與王督保劉之出力恐其將來措施步何佩鎔後塵皆贊成省議會之力拒顧命令巳下縱發若干電報亦决不至與劉到任有何影響至夏氏左右聞此消息雖不免有所懊喪然夏氏個人則覺此去一身輕前數日尚擬有新詞兩闋以寄其意後一闋云「不到毘陀林不知身可怕不到省公署不知官可怕身可怕去生不能生官可怕欲罷不能罷去身容易去官難千古英雄同滬下」蓋因迭次呈請辭職未邀中央允准而作也（三月九日） 
林支宇出走後之湘局 
[廢除省長制之動機暫時由總司令兼任]  
　　此次林支宇之悄然離省絶不留戀湘人皆知其必不再返惟趙恒惕及各界人士不能不一再挽留以盡人事故表面上挽留之聲尚高而暗幕中則巳人影憧憧運動省長矣湘省自勝清以還即分中西南三路無論何事非權利平均即難免爭執就近事言如去年政變後趙任總司令南路人也林任省長西路人也於是財政廳長一職中路即起而力爭故始則屬之蕭翼鯤終則屬之姜濟寰此次林氏出走西路中人以南路之趙旣安然不生問題中路之姜亦迄未許辭職是繼任省長者仍須取之西路而中路中人則以姜之必走勢巳瞭然此後財廳尚難必其果屬何路省長何以必屬湘西因之對於西路之主張極力反對南路中人則以省長但須湘人不必限定路界如中西兩路必以此相爭則南路之李漢丞亦去歲各公團所推爲候補省長者中西路以南路旣提出李漢丞遂亦各推出一人以與之抗於是中路提出仇鰲西路提出胡瑛互相爭持各不相讓爭持旣烈即有人出而另作主張以資調解此項主張則爲廢除獨裁制而取合議制其辦法係由省會選舉行政委員若干人組織行政委員會以管理全省民政事宜此議提出後贊成者頗不乏人惟仍須經省會之通過始能實現至現代省長之馮天柱旣力求擺脫財廳長姜濟寰又堅辭本職是省長一缺等於虚懸各方面以省議會之集會至早須至月杪則本月以内全省政務無人負責故多數仍主由趙氏兼任以維現局 
湘議會昨日午前址時因省長問題召集協議會到會議員四十餘人首由彭議長報告前日總部會議情形經各議員詳細研究結果以林省長五日晚出走六日午後五時本會始收到辭職文自屬棄職離省不能認爲辭職林旣去職所委之代拆代行自屬無效本會當此事機緊迫之際不在開會期間惟有照昨日主張仍請總司令暫行兼攝省長以維大局當時有人報告外間輿論謂湖南正在厲行自治不能由軍民分治變爲軍民合治且趙總司令巳堅决表示不兼云云各議員多數主張以此次林公棄職變出倉卒本會又不在開會時期正式選出替人非一時所能辦到而民政不可一日無人主持本會擬請趙公暫行兼攝實爲一時權宜之計湘人當可諒解並推由議長面達趙公請暫時兼職諒必不辭議遂决兹探錄該會咨總部文如下案准湖南臨時省長林咨開（原文巳誌前報）查此文係本月六日午後五時到會乃經本會考查林省長實巳於五日晚棄職出走准咨前因本會現在閉會期間不能舉行正式選舉湘局岌岌全賴總座力任艱難所有湖南臨時省長一職非請總座暫行兼攝不足以臻治理業於本日開會協議衆論僉同相應備文咨達貴總司令請煩查照務祈暫行兼職以維現狀深爲公便 
[南京快信]  
　　寗垣公團昨電中央請裁蘇皖贛巡閱缺以安人心各縣公民電省署控告選舉舞弊者日必十餘起王省長一律批令逕向司法衙門依法起訴 
　　旅寗贛同鄉以陳光遠敗張宗昌後氣燄更大把持民政不令趙從蕃到任現擬開會與京滬同鄉一致進行倒陳運動 
　　省立學校第六次運動會現由代理敎育廳長朱鶴臯委任本廳第三科長楊平彊爲籌備處主任 
　　夏曆二月二十七日爲清明節舉行植樹典禮王省長昨令江寗高知事籌備並令敎育廳轉知省立中等以上學校男女學生一律前往行禮 
　　省公報定自本月十六日起仿照政府公報式樣擴充範圍加增各機關往來公牘 
　　津浦路仍照常通車惟桑園有疫各站停售客票 
　　馮夢華昨日晚車由寗赴滬 
　　嚴財廳長昨因公晚車赴滬 
　　閩李厚基派副官許策名在徐招募新兵六百名昨由浦口特乘福康海輪運閩 
　　江新輪船昨由九江運來潰兵四百八十餘名即在浦口登岸軍警押令上車遣送回籍 
　　尚有要聞二及地方通信轉入後頁 
雜評一 
[今日之省長問題（默）]  
　　今日之政治日在倒行之中政府日言分治而結果乃成合治人民日言民治而結果乃成軍治前之轟轟烈烈爭分治民治者今巳成過去之名詞矣 
　　以北方各省言吉黑之省長非吉黑督軍兼任不可也鄂省長非鄂督軍之私人不能安出贛省長非贛督軍同意不能到任也以南方各省言滇黔川之因擾攘而省長無人敢爲者勿論矣即素倡自治之湘省林支宇終不能安於其位省長亦非督軍變名之司令自兼不可然則今日無論南北巳揭去其分治民治之假面具而回復武人之本來面目矣 
　　上馬治軍下馬治民爲曩昔督軍之能事今之督軍喫睡而巳故喫則治軍睡則治民爲今日督軍之能事亦即今日武人之真面目 
 
 

Page 8

 
 
國内要聞二 
廣州通信（平） 
[粤桂戰機之醖釀愈急]  
　　近日以來桂人圖粤之聲浪喧傳甚盛粤人攻桂之說因之亦盛此十日間省會軍隊紛紛出發途中所見不外搬運軍械知必有軍事行動發生省垣各報因須先受檢查故一切軍事機要均不登載然據港中所傳則謂高州有獨立消息又謂高州兩陽有軍事發生其是否確實目前尚未能證明查高州各縣與桂省毘連者甚多前委第三路司令林俊廷移駐高州邊境林本桂軍舊部有兵六營與桂系感情最深頗聞林部因改編事早散去二營近又因林俊廷不受任續散去兩營但軍隊之散挾有器械决不能安然無事故紛傳高州獨立或即因此而來此消息到省而後省中視爲重要故立即派隊前往鎮懾而苦於兵艦不敷乃向海軍部借用軍艦前日海軍某艦奉令出發並有魚雷隊相隨事前經總司令部電知虎門要塞吳司令轉電各砲台准予放行近該艦巳有無線電來省報告行抵高州及高州軍事情形之喫緊故聞陳總司令擬親自督師出發連日布置甚爲忙碌不日即可起程省署公事交陳達生代拆代行重要事件仍致電行營核辦其出行之名則爲巡視邊防檢閱軍隊而外間謂其將親行援桂者即指此也現時桂系圖粤勾結粤省散辦其出行之名則爲巡視邊防檢閱軍隊而外間謂其將親行援桂者即指此也現時桂系圖粤勾結粤省散軍土匪此爲不可掩之事實故連日軍事會議各路善後處長均先後到城粤軍第三師師長魏邦平又忽奉省長令以三水蘆芑及清遠一帶近日土匪麕聚出没無常特飭該師長派兵前往駐紥魏奉命後巳將駐小攬及現駐地藏菴等處步兵六營領足子彈及水機關槍數梃由天字碼頭乘坐兵輪出發至西江爲兩粤要道日來派兵運械往該處者尤多第八區善後處長葉舉巳將肇屬毘連桂境各地劃分區段嚴密設防以廣寗開建爲第一區段德慶封川爲第二區段鬱南羅定爲第三區段每區段均派粤軍前往扼守布置極爲周密觀以上種種消息可見粤桂之交甚爲危險難保戰事之必不發生也 
[皖省近事]  
　　籌辦北省急賑演講會昨午二時假聖公會座堂開會各行政長官及商學報各界人士到會者約千餘人是日會塲捐募賑欵共一萬餘元聖公會西人及聶省長各捐一千元 
　　安省國會選舉前展期十日兹聞省署昨接中央來電又准再展一星期 
　　助賑游藝會巳積極籌備定十五日開幕並由社刋報經理胡清就該會組織日刋當經董事會通過刻巳着手進行内容分災民之泣涙聲災民之慘狀圖急賑會消息遊藝塲紀事於開幕日出版所售之資以助賑欵皖省二月份政費尚缺三萬元迄未籌着巳電催陶　長返省籌措昨陶來電云暫由中交兩行支墊擬以各縣雜稅抽還 
[杭州快信]  
　　省庫奇絀財廳息借行欵巳達二百數十萬上月份敎育實業各機關補助費前昨兩日始行　發間有尚未領到者 
　　戚揚昨由滬抵浙謁見沈省長暢談一小時許聞戚明後日即須回紹 
　　省定十六日開第二次七縣敎育聯合會惟該校四年級會定十六日開第二次七縣敎育聯合會惟該校四年級生昨又發宣言與一二三年級同學意見不同 
玉環城區警佐黄定甲奉令與龍游城區警佐龐鳴盛對調南田城區警佐崔國麟與武康城區警佐欽景賢對調省城救火聯合會現擬定於隂曆二月二十日特開大會選舉會長副會長及評議員 
　　東陽知事吳豫清擅移國地兩稅息借商舖漁利經省委澈查現該邑商會及各法團紛紛電省代爲洗刷 
　　杭縣律師公會本月二十日開十年第一次常會 
地方通信 
蘇州 
[局騙釀成命案]  
　　上年冬崑山人陳某奉母命携帶洋數百元來蘇購買珠寳物件當有崑山縣署警務稽查徐翔之開張貴泉（綽號龜桿子）王國楨等隨同到蘇寓居馬路中華旅社徐張等即串同蘇地無賴房老四許老八等用倒脫靴手段將陳某之洋盡行騙去而結算陳某尚應找付若輩二百餘元又將陳身穿灰鼠皮袍馬褂剥去作抵陳某年輕（年二十八九歲）　淺遭此局騙無法可施又無顔回見父母遂在蘇喑購鏹水一瓶並自書寃單一併藏之身畔回至崑山地方住居小棧房中自服鏹水而死家屬得信前往看明並搜出寃單訴請崑山縣汪知事派員驗明後立派警佐蔣鳴玉於夏歷十二月二十七日到蘇在馬路妓院嫣春家將警務稽查徐翔之（其時徐正在擺酒請客）拘獲押同崑山縣署一面派人赴滬將張貴泉拘住送縣迭次審訊尚未定案日昨崑山汪知事又派警知會吳縣知事署協傳馬路妓院嫣春家小金鐘二家之本家二人帶崑　訊一面緝王　楨房老四許老八等務獲歸案訊究 
[蘇垣籌募急賑]  
　　蘇常朱鎮守使王道尹以及軍政界人擬於急振大會期内籌募洋一萬元除巳募集六千元外尚少四千元之譜前日特設宴邀請蘇商會龐會長巿公所蔣潘顧三董事勸學所潘廳長等籌商募集方法初擬開遊藝會籌欵惟因華洋義振分會亦須開遊藝會故此議打消另行商定各人分别擔任勸募商界則須邀請各業開會公議代募蔣巿董潘所長各認募集四百元其餘則分投勸募務期足數又蘇州華洋義振分會亦巳議定於急振大會期内募集一萬元除旱災紀念日勸募者巳經破罐集數約計五千餘元外復由巴克蒙君以旱災紀念銀質徽章百枚親向各界募得洋二千五百元所缺二千餘元定於日内開一遊藝會以資補足 
[水巡緝隊撤銷展期]  
　　水警廳趙雲生廳長於去歲隂曆十二月組織冬防水上游緝隊原定本年三月初間撤銷兹因各鄉地方不靖搶刦之事時有所聞特通令各區展緩一月并令知李標勝隊長率領各巡船認真梭巡以安航旅 
無錫 
[乾繭巿面看漲]  
　　錫邑各繭棧存繭據上星期調查尚存春乾繭九千餘擔夏乾繭三千餘擔（内晒繭及次貨居多）各絲廠預計做至接新無虞缺乏故絲價仍前堅定而繭價則現看疲之象交易亦甚稀少前日鴻盛廠經理繆少卿接上海裕豐協來電謂垃圾橋上海公棧失慎焚去乾繭甚夥經絲原料必受影響托爲儘先購辦隨後久成廠之翟翰臣緒昌仁之謝蓉生亦乘車來錫廣事收買價目提漲十兩計前日一朝三廠辦進春乾繭共有三千四百餘擔價格最高者爲裕豐協辦進之常州貨一百擔零價一百六十七兩又楊墅園貨二百二十餘擔價一百六十四兩其餘約扯一百六十二三兩至昨日各貨主聞上海公棧焚去大宗乾繭知巿尚有看漲之望故賣性轉淡成交者祗振藝廠進夏乾繭二百十擔價一百十兩 
鎮江 
[運河水涸]  
　　江北運河水道每届冬令甚涸但一交春令水勢漸漲惟今年之水是時反退而高郵至清江所經界首平橋等處爲尤甚河巳見底清鎮小輪因之停駛交通不便南北貨物亦難運輸故鎮郡各項商業咸大受影響 
[荳巿疲軟]  
　　鎮郡荳巿大有一落千丈之勢加以上江等處黄荳船源源而來各邦荳號均觀望不前致價格日見低落昨日開盤每石又跌洋一角頂好黄荳每石售洋五元一角現在河下存貨幾如山積一時恐難售罄以後巿價勢必有降無升聞城外某荳行因屯貨甚鉅頗受虧折 
[清查敎育欵産]  
　　丹徒全縣各學校公産曾由敎育會長呈請敎育廳核示丹徒縣張知事昨巳奉到指令飭即轉令勸學所所長遵照所擬辦法詳細調查全縣各學校原有欵産限期造具清册詳報省廳各署以備查考 
揚州 
[儀徵初選名單]  
　　儀徵縣衆議院選舉人六萬四千三百二十九名應出當選人二十二名業巳揭曉名單如下潘伯龍王縉雲何曾鄒德洋陳星偉黄立基羅建業謝光祚汪廷傑王大啓王澍王必佑蔣聯元朱紹文歐洛書高雨程霞寗　方蔡鍾棻王增美萬奶慶周雪松 
[典業公會選舉職員]  
　　江蘇全省典業公會本届開會選舉於十日在寗垣胡園舉行各縣典業與會者計四百餘家蘇寗合選會長三人結果周樹年（江都）當選爲正會長王虎榜（江都）金西林當選爲副長 
[米價飛漲]  
　　揚地米價近以販運出境者多來源稀少以致價值飛漲巳由八元高至八元五角據業米者言仍有看漲之勢 
[添委輪埠稽查]  
　　江都王知事近查仙女鎮爲輪軌交通之孔道宵小易匿其間特於十一日特委曹勵爲該鎮輪船稽查員以資查察 
杭州 
[學界募欵之進行]  
　　省垣中等以上各校昨日（十二）下午二時因全國急募振欵事在横河橋女子蠶桑講習所開校長聯合會議到會者許　甫張羽生王卓夫郭成九丁康舟等二十餘人首由許緘甫報告此次北方立旱災區廣表北京學界曾有旱災紀念日大募欵辦法成績甚佳省敎育會與青年會協商擬在杭垣仿行曾致函省垣中等以上各校徵求意見今日開會對於此事應請詳細討論俾早進行衆贊成决定本月二十六日（星期六）下午一時起至五時止爲大募振欵之期並由各校長報告曾經開會討論簽名願任義勇隊敎職員學生人數計十四校約七百餘人其餘十一校因尚未經開會討論不能預定加入人數俟確定再告當將募欵方法略加討論義勇隊員於募欵時言語辭氣總以謙和爲主女生可向各相識人家勸募江墅滬杭火車上亦擬派人往募先期並由各校學生分隊在城廂内外講演北方災民苦况俾得家喻户曉至一切詳細辦法俟省敎育會與青年會兩會幹事討論確定後再通告各校照辦 
嘉興 
木業組疿織公會 
　　舊嘉屬六邑木業同人前日在嘉興東門外蘭溪會館開木業公會成立大會是日嘉興海鹽平湖嘉普桐鄉木業均派代表與會常經公决自辛酉年起門售每千元徵收公費一元以作公會經費並推定朱愷君許少岩陳吟廬爲嘉興議董陸仲友爲嘉善議董莊少蘭爲海鹽議董惟蘭娱爲平湖議董倪伯英爲桐鄉議董 
來函 
[九江地審廳來函]  
　　逕啓者頃閱三月一日貴報第二張第七版九江近訊欄内載有九江地方審判廳新聞一則係屬訪聞失實查廳内推事陳景昶田疇現均在廳供職並無辭職情事相應函請查照更正以明真相九江地方審判廳書記室啓 
 
 

Page 9

 
 
   
 
 

Page 10

 
 
本埠新聞 
[急募賑欵會大游行紀]  
　　昨日聯合急募賑欵會舉行游行大會所有秩序及排隊次第巳見昨報昨日與會者除昨報所紀各團體外臨時加入二十餘團體午後二時由西藏路排隊出發經愛多亞路朝東至黄浦灘進法大馬路朝西至八仙橋折入蒙的尼蔭路過寗波會館路進民國路至大東門迤南淞滬警廳附近始散會沿途觀者密若堵牆詳情分述於下 
[捕房之慎重]  
　　先期該會通告加入之各團體十二時以後始至西藏路齊集司令部設在一品香以報到先後排齊隊伍公共捕房爲贊助盛會起見除由麥警務長預飭新老兩捕房捕頭各派通班中西包探及華西印各捕沿途妥爲照料外於十二時後添派中西探捕將西藏路靠東之馬路小弄等一律斷絶交通無該會徽章者均不得攔入聚會地點以免混雜法捕房捕頭亦飭通班中西越各捕於該會經過之處阻止車馬行人交通妥爲照料一切 
[臨時加入之團體]  
　　有香亞公司武昌路商界聯合會公敎進行會新普育堂珠玉業學校勤業女子師範學校進行小學校等團體爲前日發表排隊名單所無者 
[游行之情形]  
　　首騎馬印捕開導次爲總指揮朱葆三副指揮徐乾麟徐通浩護軍使代表陸達權之汽車童子軍約六百餘人護軍使署警察廳貧兒院閘北惠兒院等軍樂隊分起奏樂游行之各隊員極爲整齊每團體均有一領隊員照料一切商界總聯合會又沿途分散募捐傳單人數加入之最多者首推中華書局總聯合會次之各汽車花車或繪有災民圖或書乞賑語句女界義振會則用運貨汽車搭一草棚内有男女老弱扮作災民又寗波同鄉會亦用運貨汽車二輛由和平新劇社社員兩班一扮作富人模樣一扮作災民情狀極形容貧富不均之致大昌烟公司則以大世界之魚燈會五十人補助會景香亞公司則有扮有自由紳之汽車至各團體會員大多手執白布小旗上書八省重災兆民待振無衣無食呼癸呼庚易子以食析骸以炊哀遍野大聲疾呼等字樣西書永志會之長旗上書「救苦救難南方善士無衣無食北方災民」「南福北災地土各異東捐西助人心皆同」字樣又救濟婦孺會留養災孩身着五色衣服其他點綴尚有諷販米者嘲吸烟者種種喬扮大致皆勸富者解囊賑災之意計游行者約有三四千人汽車二十五輛馬車五部軍樂六班 
[團體之熱心]  
　　是日華商電車願以全數收入助賑計有一千五六百千文法租界商家全體懸旗歡迎盛會其餘各團體會員以十二時入塲四時散會多有枵腹而來者亦毫無倦容 
[軍警之照料]  
　　松滬何護軍使預飭軍警兩界在華界游行時妥爲保護南巿第一區警察署王金山署長預撥劉李兩巡官督率各長警在所轄境内會同憲兵營各兵士及警廳所派之游巡保安等隊竭誠照料 
[華界停止屠宰]  
　　昨因急募振欵會舉行游行南巿城内及閘北華界均奉警廳及縣公署知照停止愭宰一天 
[學界繼起募欵]  
　　本埠學界對於籌振事務亦有繼起勸募之舉巳由上海縣敎育會等議定通告巿立公立等各學校訂本月十九日即陽曆二月初十日偕同各學生隊出發分赴各處勸募 
新垃圾橋堍大火三紀 
　　北蘇州路北西藏路轉角上海公棧於十一號上午二點餘鐘火起殃及堆棧多家損失至千萬之鉅詳情巳兩紀本報兹悉該火塲内所堆各貨焚至昨日下午五時許尚未盡熄救火會之抽水機及皮帶車仍在北蘇州路抽水灌救故自永康里起至新垃圾橋一叚仍阻絶交通所有行人車馬往來概須繞道至承保各該貨棧之各保險行昨日下午又在火險公會會議清賠手續但此次被焚各項貨物中未經投保火險者爲數亦屬不少有元和鎮和等雜糧號均有花生仁千餘包上海江蘇銀行西棧保險單子尚未做出又無錫客人何某在長江運來黄豆雜糧等貨何巳墊欵付給共計值元三四萬金有半數未經保險又有陳某亦雜糧客人從長江運來芝蔴黄豆等值價五六萬祇半數執有單據云 
　　大陸報云星期五晨損失一千萬兩之貨棧大火餘燼迄今未息昨救火會日夜派人輪班澆灌尤注意於江蘇銀行貨棧之後面該棧内堆積糧食絲繭頗多被燬之貨棧適通其後餘火熊熊殊爲可慮而此巍然獨存之江蘇銀行貨棧其後牆巳欹斜六尺隨時可倒如牆竟倒下則難保火不侵入燬其所堆各貴重品也江蘇銀行雖得警告然至十四日午後三時始稍搬出存貨入夜尚緩緩運出此次火勢甚烈延燒甚速救火會即不遇阻碍亦覺施救吃力奈此外復有三種困難（一）水量供給不足（二）房屋之結構（三）易燃貨品堆積之不合法試先言水量查北蘇州路北西藏路阿拉白司脫路與文極司脫路僅有四個龍頭而壓力又甚低需用三個龍頭始敷一個抽水機之用猶未能得滿意之水力故須接長皮帶向他處龍頭吸水附近雖有兩個龍頭然因無水莫能應用加以河水低狹救火船僅可就河心吸取泥水耳繼言房屋結構查此項房屋之全部結構旣與救火員大不便利且易使火焰蔓延所謂風火牆者殊不可恃救火員立於牆後阻隔火路時常覺火巳燒穿下層火牆並由地板下冒上而灼其足矣每層堆貨過多四邊爲火焚及輒即坍下層層相壓至於棧内堆貨方法亦足予救火者以種種阻力且予火焰以種種延燒機會上層滿坑滿谷擁擠不堪一着火即全層坍墜堆積旣多不留餘地則救火者幾莫得入内從事有效力之澆灌尤不堪者樓梯亦用以堆貨且多係易於着火之絲繭等物致成火焰上下之路樓梯上之空處多擱置鐵條以堆貨物鐵條一斷則樓梯阻塞而在上層救火者將莫可逃出某西人救火員曾遭此險後破窓逃下窓口滿堆蠶繭救火者莫能入窓施救窓上薄鐵皮着火便紅發生熱氣使附近尚未燒及之房屋亦受薰灼而起火此種鐵皮窓旣被燒紅即墜落於地足爲救火者之害救火會主任譬特氏幾爲此種紅鐵皮所擊中起火地點似爲從蘇州路方面進去之第二貨棧救火員初從西藏路及北面弄内施救注力於蘇州路一帶貨棧其時有東北風火星飛向西南但火烟與火星忽飛過弄内救火者之頭回視之則見背後之北面房屋巳被延及於是火勢愈熾延燒愈廣而是處四所貨棧遂付諸一炬救火員雖遇此困難猶奮力與鬥有時爲火所困從三層樓上緣繩而下附近火塲者有米廠兩家絲廠一家及其他貨棧初似難以倖免終克保全未始非救火員之力也昨日午後有一華人救火員正在上梯時忽有苦力一人從第八貨棧扛貨而出與梯相碰致此救火員從高跌下頭部受傷當即抬送醫院云 
[遠東民國商務員抵滬]  
　　大陸報云西比利亞遠東民國代表團之商務員陶加希夫氏昨夜由北京抵滬寓於匯中飯店將在此勾留一星期其目的在佈置代表團之某種事務並研究上海巿面此層與滿洲邊界之開放及遠東民國與中東鐵路間之通車有關云 
[旅滬鄂人請撤王占元電]  
　　湖北旅滬同鄉會昨致北京電云北京大總統國務院鈞鑒王氏占元督鄂六載横徵苛歛誤國殃民縱爪牙以虐生靈干民政而逞跋扈濫發紙幣搜括民財侵蝕軍糈廣營私産以致匪風俞熾兵變迭生吾鄂何辜罹此荼毒敬祈立予撤換以蘇民困而肅國紀無任主臣湖北旅滬同鄉會叩元 
[皖人拒倪之再接再厲]  
　　聯合通信社云旅滬皖省同鄉因省城各界聯合會代表孫養曜郝兆兩君到滬請一致爲拒倪之運動特於昨星期日下午一時假靜安寺路福源里安徽自治協會事務所開談話會到會者自治協會學生同鄉會皖民公社新新社救國代表團等體代表曁寓滬紳商六十餘人首由孫養曜報告皖省政局内幕當將未到會塲以先擬定之電稿當衆朗誦並傳觀一過衆無異議並議决到會之人一律署名並由在滬各團體領首各團體中人以團體列名發電尚須有一度之商榷决定散會以後再開團體聯席會議以期斟酌妥善遂由到會各團體分别推舉代表參與聯席會議而散時鐘巳近四時迨四時半各團體聯席會議繼續開會到會者自治協會李次山薛毅新新社姚爵五李小南皖民公社李振亞張拱辰救國代表團郝先學生同鄉會徐寛年何鼎等開會後公决一致以團體名義加入發電並預約嗣後不時開聯席會議以便研究皖省改造一切問題又因皖省旣非戒嚴區哉何得禁止集會檢查郵電此等舉動顯係違憲行爲應由各團體公函聶省長予以嚴重警告一致通過推舉李次山草擬公函並約定今日下午兩時再行集會通過函稿以便簽發其業巳發出之拒倪通電照錄如左北京大總統國務院鈞鑒倪道烺輦金入京爲李維源運動長皖以便暗中操縱查倪氏禍皖舉國皆知李維源助倪爲虐倪道烺襲嗣冲餘焰把持皖政參案纍纍皖人誓死反對應請迅頒明令將倪道烺鳳陽關督辦李維源淮泗道尹一併褫職以彰法紀而平公憤再者安慶非戒嚴區域聶憲藩仰承倪氏意旨縱容軍警干涉集會檢查郵電阻碍交通並請嚴令申斥皖民幸甚旅滬安徽自治協會新新社皖民公社救國代表團學生同鄉會曁旅滬紳商等同叩元 
[孟憲彝長浙說之反響]  
　　浙江旅滬學會昨致北京電云北京豐盛胡同錢幹老孫慕老汪伯老曁同鄉諸先生均鑒今報載政府内定孟憲彝長浙全浙駭愕孟前長吉參案未結衆所共知况浙人治浙旣爲吾浙公意中央久巳承認何忽無事自擾政府縱不顧民意度亦不至顛倒若是特先電請就詢當局是否確有此意乞速電復浙江旅滬學會公叩文又旅滬浙江公民電云北京浙江同鄉會諸先生均鑒今報載中央擬令孟憲彝長浙不勝駭異吾浙近來軍民各界極爲和洽地方安謐况浙人治浙爲全省公意一致主張中央豈可出爾反爾孟憲彝前在吉林劣迹多端參案未結衆所共知中央縱不顧民意亦何至顛倒若此用特電請轉詢當局是否確有此意如中央竟倒行逆施吾浙誓不承認旅滬浙江公民叩 
[縣商會談話會記事]  
　　上海縣商會昨開今届第四次常會午後三時開會到者會董馬驥良葉惠鈞瞿鶴鳴姚伯棠傅佐衡胡放鶴顧馨一王一亭王杏塘王伯勛等適因急賑會舉行游行大會各會董有加入游行隊者故至四時半尚未到齊遂改開談話會由會長姚紫若姚慕蓮等將近時所接北京財政部等來電關於附加貨稅案及各種電函分别宣布畢次即討論加徵令官廳如果取消則商界對於春振必更熱心贊助公同籌勸藉襄義舉云云至六時始行散會 
[江浙皖繭業聯合會成立會紀]  
　　江浙皖三省繭業聯合會前日開成立大會會塲本定在上海旅社嗣因人數衆多臨時改至振華旅社舉行三省繭業同行之到會者共七十餘人如錢子賢嚴少山陳啓堂郁彤雯沈紹光沈俊範吳蓉伯周少樵曹月江富夢良陸瑞臣蔣蘭仙石康侯徐瑞康陳善欽孫詠沂吳友鶴鄭培根許逸雲沈吟秋等皆預焉絲繭總公所協理黄蝁晋紳亦以繭商資格到會出席宣布向政府請欵維持之經過爲難情形並謂如請欵維持不能達到目的擬要求政府撤除繭捐云云當由蔣蘭仙等向黄晋紳詰問一過因該會之設原由絲繭公所歧視繭業而起黄氏爲絲繭公所協理未便在會參預要求退席黄遂出席而去該會衆俟黄退席後乃提出組織本會辦法逐一討論决定如次（一）三省繭業聯合會即以本月爲成立之期（二）會所暫設浙江旅滬學會（三）臨時經費先由本日到會同業每人各捐五元（四）推舉幹事十二人擔任組織會務江蘇三人浙江五人安微四人江蘇舉定沈紹賢陳啓堂錢子賢浙江舉定曹月江蔣蘭仙張某安徽舉定石康侯爲幹事浙皖兩省所缺幹事員數因是日到會同業未齊故留待下届再舉（五）俟組織就緒再行擇日開會 
[南京號延期抵滬之原因]  
　　中國郵船公司南京號因氣候不佳行程稍阻約十五日午前七時可到上海載有來貨九百七十噸銀條五百四十七條郵件三百九十九包客六十一人約十六日開赴香港馬尼剌 
[勘定道尹交涉二公署基地]  
　　滬海道尹公署曁江蘇駐滬交涉公署均在北巿而辦公處則皆租賃民房刻因租金日昻爲節省公欵起見由部核准擬遷至龍華附近令行上海縣覓購地基以便建造署房兹聞沈知事巳在上邑二十四圖之東廟橋地方顧家宅附近覔得民田計有二百畝之譜每畝限定價洋三百二十元日來巳由該圖地保分向各業户議購矣 
南洋大學一週間消息 
[代理校長赴京]  
　　南洋大學代理校長凌鴻勛君因辦交通大學事宜於上星期二赴京參與董事會 
[土木工程學會]  
　　該校土木科長萬特克碩士發起之南洋土木工程學會巳於星期五下午開成立會 
[義務夜校消息]  
　　該校校内所設之義務夜校巳於前星期一開始上課授課時間每晚七時至九時 
[電工聯合會常會紀]  
　　電器工界聯合會昨晚七時半開第十一次職員常會到會者各科職員二十餘人公推李恒林爲臨時主席由主席報告一切情形繼由馬家木提議本會須公舉財政顧問一人當時各職員以目下本會財政範圍尚小且各職員均有隨時監督財政之責公决毋庸置議次由李恒林提議執行部事務日多須襄理一人公推馬家木擔任又由李恒林提議籌劃助賑事務其辦法由本會發信通告各廠各行其文略謂今北方災情頗重居民凍　現賑局雖多籌捐欵尚未能遍及希望同志聚沙成塔集腋成裘俾災黎略受補救其法如一日之間多做一小時工作可多得一小時工資即將多得工資助賑則一星期或二星期飢民巳大受期利益矣願吾熱心諸君發此慈悲之心愛人即所以愛巳所謂疾病相扶持同是國人不可坐視鼓勵進行是爲至禱云云次俞銘巽提議徵求會費辦法以天文類字號作分别標識併倣青年會用銅牌以誌熱忱討論良久遂通過散會巳十時矣 
[本星期疋頭運往各埠之調查]  
　　本星期中運往各埠之英美日本本廠疋頭其花色計有原色白色巿布三十二寸至三十六寸漂白標布粗細斜紋布粗布印花布絲光布紅布翦絨洋紗法蘭絨羽綢羽綾絲羅緞染布及絨質等貨如嗶嘰花呢之類共計三十萬零零五百十九疋其運往各埠者計寗波九千八百四十一疋鎮江七千六百四十四疋南京一萬二千七百六十三疋蕪湖一萬五千七百九十疋九江二萬二千九百八十七疋漢口九萬零零十七疋宜昌重慶一千疋膠州一萬四千八百六十九疋烟台九千四百五十六疋天津三萬三千九百二十八疋温州六千五百四十九疋大連六千五百四十九疋福州七千零九十一疋香港六千六百零三疋日本百三十三疋蘇州三千一百八十五疋本地四萬五千二百二十疋其餘别處一萬二千六百七十六疋云 
[最近華棉出口之調查]  
　　本星期出口華棉共計七千六百四十二擔其運往各埠者計有運在日本二千零七十五擔内地各埠四千一百九十一擔大連十四擔其餘别處一千三百六十二擔自去年九月迄今出口總數計達十二萬八千零二十四擔計運往紐約一千八百十五擔日本五萬三千一百四十四擔内地各埠五萬五千零十九擔香港九百五十五擔大連四十擔其餘别處一萬七千零四十擔云今再將六季來華棉出口之數列下以資比較一九一五擔云一六年五二四四九九擔一九一六至一七年七八三一二六擔一九一七至一八年八五七○三二擔一九一八至一九年一二四一○一擔一九一九至二○年四五九九四七擔一九二○至二一年（本週止）一二八○二四擔 
[國貨股線上巿消息]  
　　年來我國紡織業逐漸發逹工作精進紡錠激增出數日盛惟廠家大都紡粗紗及次粗紗紡較細之股紗者巳不能多見若紡紗股線以供襪廠汗衫廠愛國布廠等需求者前此可謂絶無本埠厚生紗廠乃於前年决定添置線錠萬枚經該廠總理穆君藕初全力趕辦今機器業巳裝就即日可以出貨供給各方面之需求穆君爲紡織界富有經騐之人且對於出品又能研究不忘該今後所紡出之雙喜牌三十二支四十二支股線及二十支各種股線等定能使海内外用户滿意也 
[豐盛公司創立會續誌]  
　　豐盛實業股份有限公司前日開股東創立大會選舉董事監察人巳誌昨報兹悉是日因散會時晏檢票結果與昨報所紀略異兹再將各董事監察人當選權數補誌如下盛澤承四七九六權沈聯芳四五七七權傳小庵四五六二權盧小嘉四三八七權姚慕蓮四二七七權錢賞延四一八五權厲樹雄四○八四權潘馨航三九五七權水孟賡三八六六權監察人李樹儂四七四○權孫景揚四六一八權姫覺彌三六八五權 
[吳淞商埠界址之咨照]  
　　松滬護軍使署近准吳淞商埠督辦張審咨以自　商埠章程第七條埠界内之土地及建築均應由埠局核定暫依前清舊案規定前埠四至請轉飭所屬各機關查照云 
[海州開闢商埠之咨詢]  
　　海州開闢商埠一事前經蘇省長令行江蘇交涉公署吊取前清開辦商埠之卷宗以資參考當因交涉公署查無此項卷宗業巳函轉滬海道尹公署往舊道署調取在案兹聞浚浦局總工程師亦准海州當道函請派員赴海以資諮詢各項要政聞海工程師將派局内某洋員前往海州參與會議云 
[奥機師來滬之請示]  
　　奥人機械師某前於遣送敵僑時被遣回國近擬來滬請由和領署函致許交涉員請爲轉呈外交部核示飭遵差許交涉員巳照轉 
[　　江蘇特派交涉公署近奉南京軍民兩長令略謂頃准外交部咨駐京美國使館衛隊兵士貝爾立前往蘇省所屬商埠演習幻術聚資振災并約同隊兵士韓立先往布置經本部繕給護照各一紙希查照飭屬照約保護等請除分令外相應令仰該交涉員遵照辦理 
[非中國人請給證明書之拒却]  
　　駐滬丹總領事致函交涉公署以斯來司維格人威脫及託夫脫二人擬入丹國國籍須由交涉公署發給證書證明其並非中國人民等由聞特派交涉員許秋颿查得中國國籍法並無居住中國之外國人因欲另入一國籍須由官廳給予證書證明其非中國人民之規定今斯來司維格人威脫及託夫脫二人擬入丹國國籍本署未便發給證書巳函復丹領查照矣 
[淞滬糧食維持會常會記]  
　　昨日下午四時糧食維持會開第十二次常會到者三十餘人公推程養能主席張漢卿紀錄（一）主席報告急振勸募大會應由會分請會員中量力樂助并宣讀關讞員復函及送來親書「稷思由巳」横額一方又南京桂果成蕪湖趙文顯討論積米倉辦法公函（二）王錦文提議麵粉有漲無跌關係民食請主　付討論維持藍經芝附議鄭東隱凌楨祥互加討論表决由會公呈王省長查照禁運雜糧出洋成案指令嚴禁麵粉出洋並推孫鏡湖起草（三）張奎庭提議積米一事外埠旣多熱心之入本埠會友當仁不讓仍須積極進行王燃照附議須分隊勸辦結果俟下次開會再定辦法（四）馮達塘提議兩日來米價又有漲勢其原因實由囤積居奇者暗中有人扶助陸雲紀甘善餘互相討論結果公函本會團體曁會員各抒卓見以定進行議畢散會巳上燈矣 
[請在寳山路開西飯店之批駁]  
　　法商普萊梅頃詣警察廳具詞聲稱擬在閘北寳山路二十四號洋房中開設最　等飯店請發給執照等情當由徐廳長據情轉呈松滬護軍使請示辦理昨奉軍使指令内聞來呈巳悉查寳山路二十四號洋房乃民國七年由軍警協同破獲之輪盤大賭窟該僑商所請將該房屋改設飯店碍難照准仰即遵照云云業由徐廳長轉令該洋商知照矣 
[舉行第四届檢定敎員之廳令]  
　　江蘇敎育廳第四七二號訓令各縣知事云檢定小學敎員委員會案呈第三届檢定事宜早經辦竣並將經過情形曁檢定成績呈報省長曁敎育部備查在案查檢定小學敎員規程第十二條試騐檢定每年舉行一次無試騐檢定得隨時行之本省小學敎員應受試騐者尚多自應賡續舉行况現值厲行義務敎育之時尤應注意檢定以期整齊師資兹定本年七月各校署假期内舉行第四届試騐檢定其試騐地點參照第三届辦法仍分十路即委託省立師範學校及代用師範學校校長辦理而由本廳總共成至應受試騐之女敎員即委託省立第一第二第三女子師範學校試騐先經備文呈請省長核示轉咨敎育部備查在案兹奉指令内開呈表均悉應准如擬辦理候轉咨敎育部備案來表分别存轉仰即知照此令等因奉此除分行外合將試騐地點表印發訓令該知事迅將歷届列入受試騐檢定臨試未到各敎員調查確實人數先期列表呈報如有確巳改就他業無須再受試騐檢定者亦應分别聲明以免多費手續其未經填送書表請受檢定各敎員並應轉飭遵照上届成例迅將志願履歷品行證明等書曁資格調查表填送以憑審查資格以上各項手續統限於本年五月三十一日以前具報事閱檢定要政切勿遷延貽誤其試騐日期應俟規定後另文飭知此令 
[附第四届檢定小學敎員分路試騐地點表]  
　　第一路江寗省立第四師範學校）第二路丹徒丹陽金壇溧陽揚中（以上五縣試騐地點在丹徒省立第九師範學校）第三路上海松江南滙奉賢金山川沙嘉定寳山崇明（以上十縣試騐地點在上海省立第二師範學校）第四路吳縣當熟崑山吳江太倉（以上五縣試騐地點在吳縣省立第一師範學校）第五路無錫武進宜興江隂靖江（以上五縣試騐地點在無錫省立第三師範學校）第六路南通如臯泰興海門（以上四縣試騐地點在南通代用師範學校）第七路淮隂淮安泗陽漣水阜寗鹽城宿遷（以上七縣試騐地點在淮隂省立第六師範學校）第八路江都儀徵東台興化泰縣高郵寳應（以上七縣試騐地點在江都省立第五師範學校）第九路銅山豐縣沛縣蕭縣碭山邳縣睢寗（以上七縣試騐地點在銅山省立第七師範學校）第十路灌雲東海沐陽贛榆（以上四縣試騐地點在灌雲省立第八師範學校）金陵道屬淮揚道屬應受試騐之女敎員試騐地點在江寗省立第一女子師範學校滬海道屬蘇常道屬應受試騐之女敎員試騐地點在吳縣省立第二女子師範學校徐海道屬應受試騐之女敎員試騐地點在銅山省立第三女子師範學校其有距離較遠者並得先行呈准就近在省立男子師範學校受試 
[星期兒童演講會紀]  
　　青夜國民義務學校昨日（十三日）上午舉行第十七届星期兒童演講會十時振鈴開會主席校長孫道勝起立謂今日爲本學期第一次演購會　利用星期餘暇增進兒童智識爲宗旨每次並有演講競爭俾有益於學生次因主講沈仲華因事未到即由卞毓英演說題爲學生與災民並述游行時注意之點次學生演說競爭最佳者爲堅忍隊顧愚而列席人數最多者則爲義勇隊是日下午即由敎職員孫道勝姜維良卞毓英唐乃欣等率領該校學生並各種旗幟加入上海聯合急募振欵大會之大游行會 
[天馬會會員赴歐考察美術]  
　　天馬會會員江小鶼陳曉江二氏鑒於美術一種漸爲國人所提倡非環歐考察不足以資發展聞定於本月二十五日乘法國郵船公司高地安放洋直抵法都云 
[浦東進修小學遷移]  
　　浦東洋涇鎮私立進修小學校係由成輔卿創立向設高家弄巳歷多年限於經濟故校舍因陋就簡兹有唐姓建造三層棋巿房以餘屋相讓故該校於昨日遷入新屋上課矣 
[神州醫院施種牛痘之忙碌]  
　　鹹瓜街太平弄滬南神州醫院自本月初一日起每逢星期二四六下午一時至三時開種牛痘不取分文近日踵門求種者甚衆惟勞工婦孺輩因未諳規定時間往往不按定期及鐘點遠道商來該院鑒其往返之跋涉亦爲之破例施種云 
[滬南慈善會開週年紀念會]  
　　滬南慈善會聞成立週年紀念大會各界到者百餘人午後二時開會公推會長王一亭主席宣佈開會宗旨畢即由坐辦王濟川報告成立後歷辦施醫給藥平賣麵包施送痧藥施衣施棺及湘陜閩浙水災振捐等各項慈善事業經過狀况次由王立才演講引證華盛頓歷史以勗贊助善舉者並述醫學解剖情形及中西醫學之考證次王濟川報告醫家陳祖庚徐英蜚等發起組織書畫會定名爲滬南慈善書畫會專以研究文藝美術擴充慈善事業爲宗旨云云嗣經到會各董事等討論會務進行方針攝影茶點而散巳鐘鳴五下矣 
[浦東同人會職員會紀]  
　　浦東同人會昨日上午十時開職員會到者傳佐衡顧文生　　 
 
 
] 

Page 11

 
 
百姚菊生徐百宜邢志剛胡心競黄福堂楊介石喬可南等十餘人首由倪菊裳報告同業儲蓄之進行狀况議决各案錄下（一）本年徵求新會員案議决由全體會員共同負責若每人介紹一人則成績巳臻優良（二）議决開儲蓄董事會日期俟接洽後再定至同人會春季大會定陽曆五月一號（三）預選省議員之良心選舉定日内發票至春季大會前一日開職員會時檢票（四）討論修訂章程俟大會公决（五）討論本鄉各區選舉舞弊情形至十二時午膳而散 
[修麻袋業開會紀]  
　　本埠修做蔴袋工人南北兩巿計達五六百人向來並無團體年來感於生活日高工資過微故於去夏聯合組織公會當時要求店主增加工資稍得效果但該會經濟不甚充裕尚無一定會址祗訂每月初一十五日開常會一次「但該業工人專在南北兩巿各米店米行内工作」舊曆本月初一日下午八時在海寗路該會臨時辦事處開常會到者有陳順堂徐文橋傅老五周連生范連生徐杏坤曹錦榮華土泉等三十餘人討論結果如下（一）從速租定會址（二）選舉負責職員（三）徵求會友（四）籌辦義務學校以便敎育工人子弟至十二時散會 
[滬南工巡捐局通告常會期]  
　　滬南工巡捐局董事會自春季以來尚未舉行現由姚石蓀局長訂於十五日即隂曆二月初六日星期二午後三時開會業巳分函該局名譽各董事查照預由該局文牘科員將關於提議各案由編列以便届時交議公决云 
[龍華馬路添鋪石子]  
　　龍華馬路自軍署至西栅口爲止均經一律展寛四丈并巳將路基用泥土填築完竣惟路面尚未加鋪石子煤屑誠恐泥土鬆浮則路基久將坍陷故由何護軍使將鋪路石子採購運滬并令滬南工巡捐局姚局長雇匠加鋪全路計分五段除軍署至瑾記路口之第一段巳於去冬鋪竣外現從瑾記路口起迄東至外日暉橋止之第二第三兩段亦於昨日開工鋪築矣 
[揚子領江公會赴京領册文]  
　　本埠中華揚子領江公會乃粤鄂浙三帮聯合組織而成業經交通部批准註册並總稅務司及各口總巡江司立案凡屬會員發給憑照以杜濫竽而免各輪船公司受損失頃粤帮會董張德臣張雨田與鄂帮會董王茂亭馮福丞浙帮會董王茂榮王寳慶等共同討論堅固團體巳派員赴北京交通部領取册文聞内部規章甚屬完善該會員等在長江航線經騐宏富且彼此互助智識又無意見之隔　非特長江各輪船公司穫益甚多而商旅亦無意外之停滯矣 
[滬上將有離奇怪誕之舉動]  
　　近有人發起在上海西門内凈土路　應壇内啓建祈禱萬國和平普濟水陸幽魂醮典勝會巳舉定王一亭爲該會主任業巳分發捐啓專募經典錠箔香燭以祈上帝感格大致以辛金肅殺之氣非有正式祈禱會祈禱上帝不足以消東北之眚西南之災與乎水旱疾疫盜賊諸災祲爰定辛酉仲春二十日辰刻啓建祈禱萬國和平普濟水陸無上大道塲七晝夜虔禮天心寳懺無碍寳懺玉樞寳懺文昌孝經九晝九夜就該壇正式祈禱各省開化壇場虔備佛事云 
[派員調查海門汪知事控案]  
　　滬海王道尹以海門縣知事汪保誠被控昨特派某科員前往密查又該縣公民程楠等指控該知事八欵着即併案查復核辦云 
[張其棟請給行李護照]  
　　前駐義使館秘書張其棟奉外交部令調回本部辦事兹定於三月二十五日携眷乘新銘輪船前赴天津隨帶家具衣箱等共二十四件函屬交涉公署轉請護照許交涉員昨巳轉函江海關監督填給行李護照矣 
[汽車傷人兩則]  
　　昨日下午二時許有某號汽車駛經法租界愛多亞路撞倒羅店人吳小松跌傷頭部血流滿面經大自鳴鐘法捕房二百三十二號華捕到來一併帶入捕房稟奉捕頭諭着送吳小松往與濟醫院醫治再核又有十三歲男童吳月富江北人昨日下午四時許在公共租界新閘路行走遇某號汽車駛來一時不及避讓致遭撞傷昏暈不省人事常由新閘捕房一千二百八十五號華捕瞥見前來雇車送往仁濟醫院醫治一面抄錄汽車號碼呈報捕頭候示 
[貨船遭風傾覆]  
　　船户周明興在申承裝上海洪姓客人之桐油一百三十桶車糖三百包裝往嘉興之豐和號交卸前日開行後揚帆駛至南黄浦杜家行相近忽起大風周船載脚過重被風吹激致遭傾覆船夥三人均落水　其中　阿小一人不知去向桐油亦漂失不少昨日周回申報告貨主洪姓客人不負責任着周賠償未識如何解决也 
[認領迷路男孩]  
　　男孩陸昌良於前晚在法租界地方迷路啼哭當爲巡街捕查見帶入捕房解經法公堂判暫行留養俟其家屬到案具領在案昨由陸書生投法捕房聲稱陸昌良實係民人之子是日出外游玩在途失散迷路請求給領等語經捕頭詢之陸孩稱陸書生實我父親諭令准交伊父領回完聚 
[秘密挑售烟膏之抄獲]  
　　法租界各烟膏店前曾由捕房諭令不准售賣兹由法副總巡兼西探長石維也君偵悉鄭家木橋街地方仍有人秘密挑售烟膏實屬故意違背禁令爰於前晚帶同包探等前往何阿炎王阿金兩家抄出烟膏數缸挑就者數千盒當即連何一併帶入捕房諭令交保出外聽候傳解公堂訊核 
[私售獎劵之科罰]  
　　法租界各獎劵店曾於本月八日經法捕房飭探按户知照禁止銷售在案兹因法捕房總巡以各票店難免有陽奉隂違私行售賣情事故特諭令各探捕嚴行查察前晚由包探查得李阿榮所開之票店仍有銷售獎劵情事是以前往抄出獎劵十餘張帶入捕房經捕頭畧詰一過諭解法公堂訊究詰之李供認私賣判罰洋三十五元充公獎券没收 
[搶金挖耳人贓並獲]  
　　婦人張陳氏於前晨至法租界菜巿街購買菜蔬被無賴陳阿桃從背後上前將陳氏頭上所載之金挖耳一支强搶而逸當由該氏大聲喊捕適包探聞悉趕來將陳人贓並獲帶入捕房經捕頭詰據陳阿桃供認搶飾不諱諭令管押聽侯解廨訊辦 
[懸賞通緝犯案潛逃之華捕]  
　　公共總巡捕房麥總巡以一千三百十七號華捕杜鴻鈞膽敢於本月六號將身穿制服上所綴銅製號末尾之七字除去冒充一百三十一號巡捕串同巳革巡捕吳劍章劉永山朱魁五突入滬西麥特赫司脫路五百五十九號門牌止販劉培高家以搜土爲由搶價值五百三十元之金鐲鑽戒迨劉朱吳等被捕該華捕乃告病假入醫院後竟乘機兎脫實屬愍不畏法爰印就賞格文告飭探分發本埠軍警各機關無論何人能將杜鴻鈞拿獲者給予賞洋五十元至在醫院看守該華捕之五百三十五號三道頭華捕昨亦經華捕正巡官西員毛鼎氏予以疎忽職務之懲戒矣 
[革警爭毆之凶劇]  
　　巳革巡警張連正劉仲元均北省人不知有何仇隙前日劉在某戲 
園觀劇被張遇見口角爭毆劉即在新民路水菓擔上奪得小刀一柄戳傷張之頸項並以手指挖去張之左眼珠一顆當由崗警將兩造一併拘入四區經顔署長質訊一過轉解司法科核辦 
[緝獲行竊新衣店之贓賊]  
　　閘北恒豐路無錫人鄒景山所開之新衣店前日被竊賊穴牆而入竊去布疋衫褲等贓約值洋百餘元由四區二分所崗警在丹陽人王明珠所開之粥店内查獲竊犯余小三子一名抄出原贓布二十四疋布短衫四件及鐵　一把解經倪署員研訊之下供認與同黨小陳子另一小三子等同往行竊所得贓物當即分散云云奉諭將該犯連粥店主先解司法科聽候補提在逃同犯再行核辦 
[扭控隣人誘拐女子]  
　　茅山殿瞽目婦人陸張氏家有一女名媛今年十五歲舊曆二月初一日被人誘拐無踪該氏指爲隣人陸泉發所拐昨將泉發扭控一區三分署轉送地檢廳訊辦 
[婦人暴斃之請究]  
　　沙家石橋一百三十二號門牌婦人金陳氏之甥女陳金氏向來同居前日下午陳金氏與隣人杜行樓之妻某氏口角大起衝突當經李二毛等上前解勸而散不料當晚陳金氏即氣絶而死金陳氏即以被毆斃命等詞偕同李二毛投控二區警署派警將該氏等拘獲連同原告等并送地檢廳訊究 
[妻財兩失之追究]  
　　高昌廟鞋子店主張福泰因事回里及事畢返申則伊妻與店中各貨俱無經張再三調查即據其友人張友根告知實被伊店夥友張龍全誘匿昨午福泰將龍全扭控二區警局飭將原被并送地檢廳訊懲 
[毆傷牛肉販被控]  
　　共和路賣牛肉之丁春浦因與劉長發論價不合起釁被毆受傷經丁妻許氏將劉扭控四區二分署移送地檢廳奉檢察官提案預審之下判劉收押並諭飭丁許氏赶將伊夫春浦送案候察看傷勢若何再行核辦 
[指控誘拐案之離奇]  
　　寗波人司徒志良偕姪阿品昨赴浦東三區警署訴稱現往虹口摇船爲業緣妻徐氏年二十六歲於去年十月間潛逃無踪今在治下花園石橋伍少庭剃頭店内尋獲故報告崗警將伍與徐氏扭控來署請求給領等情經曾署長訊據伍少庭供稱湖北人徐扭向在吉祥街花烟間内爲娼去年十一月間與我結識即隨我爲妻並非誘拐求察質之徐氏供稱與司徒志良面不相識實係冒認復據司徒志良呈騐婚書兩紙係民國八年出洋一百二十元向陳某買來等語常以案情離奇判將原被併解警廳訊究 
[工人擊傷工頭]  
　　海州人曾稀泉前晚被工頭徐阿連喚至碼頭後並無夜工可做口角衝突遽將手中所執鐵鈎向徐猛擊頭部受傷頗重經徐鳴由一百四十九號三道頭華捕將曾拘入捕房稟明捕頭奉飭押候解廨請究 
[汽車夫違章之傳究]  
　　汽車夫林關林日前駕車至法新租界實建路地方誤走路線適爲某號西探查見以其有違定章故此抄錄號碼回稟捕頭於昨晨傳至捕房經捕頭畧詰一過諭令退去聽候傳堂訊核 
[攫取金飾之追獲]  
　　住寳山路義品里三弄第二家之甬婦朱姜氏前日出外被住居陸家莊之海門人董柳攔路攫取頭上金挖耳一支由該氏鳴警追獲解入五區供認不諱惟贓巳抛棄道上云云杜署長諭解司法科押候核辦 
[妓院不懸執照之傳究]  
　　專查妓寮之三十五號三道頭西捕與八百二十五號三道頭華捕昨查至廣西路四百四十七號門牌妓院内以該妓院不將所領之執照懸於顯揚之處有違定章詢明該妓院係朱根記所開當即摘錄門牌稟請公共公廨出單傳究 
[食物店夜不閉巿]  
　　新閘大沽路五十五號門牌食物店因深夜尚不收巿經一千零七十三號巡捕查見以其違章摘錄門牌稟明捕頭諭候轉請公共公廨出單傳該店主無錫人沈子明到案訊罰 
[養犬不捐執照]  
　　廣東人姚國勳家住金隆街　有一犬未向工部局領取執照任令該犬出外游蕩昨爲三百二十八號巡捕查見當即歸稟捕頭轉請公廨出單將姚轉訊 
[脚踏車不點燈火]  
　　程子才前晚在滬西靜安寺路乘坐脚踏車不點燈火有違定章被五百五十四號巡捕連車拘入捕房捕頭飭令存洋十元保出着自投公廨候訊 
來函 
[滋餘洋棧來函]  
　　報載北蘇州路之大火有延燒滋康敦餘二莊所組織之滋餘洋棧一節按敝棧係在阿拉白司脫路相距甚遠並未殃及爲此具函特請即賜更正爲感滋餘洋棧三月十三號 
來件 
劉海粟等上敎育部范總長書 
[爲條陳舉行國立美術展覽會事]  
　　靜生總長先生鈞鑒敬陳者我國美術若繪畫若彫塑六朝以還皆稱甚盛作者本游戲動機爲之未嘗知其用足以表時代思想若民族特性充其極足以揚國光端俗奸也國之賢達亦藐其術曰小道小技未嘗悉其用或有過於所謂經世道術無不及也以故其盛也表現作者天才若主觀情意不期與現代風行之象徵主義藝術有相價似然卒以鮮具體的及系統的研究其用不彰日漸衰落是亦至可憾也今國人研習西方美術者又漸盛而多徒習皮毛訛傳頗遠美術前途更復難道於焉仿法國沙龍辦法繇大部歲集國内美術新作品若繪畫若彫塑於國都開展覽會一次以爲提倡俾國人學者有以知我國美術形式内容與西方美術孰美備而能竭其心思純其造詣國人觀者有以發其情　其趣正其好尚他國人觀者亦有以覘我國文化之程度爲正當之評判其事蓋至要且切也自昔日本固以我國唐畫及佛敎造象爲彼國粹者也維新而後旣習西方美術乃自明治四十年文部省定每歲開美術展覽會各一次於東京京都於是作家輩出今且儼然以東方美術國自炫於世取證非遠大部固有意乎則請爲策舉行之法大部旣定期徵集美術新作品同時聘任富美術學識者爲審查員不定額審查作品而後陳列作品有特殊長者則别以爲特選許其次届自由出品不受審查或予以分等名譽獎狀數獲特選者得近爲審查員出品更不受限制如是我國美術因相競研求得顯著厥用大光於世他日更由以成立民國美衛院則我國國都將爲東方美衛中樞亦無異現代西方之巴黎大部所以賚我國人者大矣厚矣大部固有意乎芻蕘之獻萬幸采擇及之私立上海美術學校校長劉海粟國立北京女子高等師範學校圖畫手工專修科主任吕濬私立上海美術學校敎務主任吕澂 
雜評二 
[鄂人撤王運動（訥）]  
　　前此鄂人反對孫振家曾爲一度撤王之運動蓋進一步以求撤王退一步乃得達更易省長之願鄂人行其策而有效者也今之撤王運動猶是行前法耳 
　　雖然彼一時此一時也彼之時政府方欲收復鄂省之人心故不惜重違王督之意而易孫今之時政府方欲挽回王督一人之感情故不惜重違鄂省之人心以去夏夏旣决去安肯再顧戀鄂省之民意而收回成命故同一撤王運動前此行之而有效者時爲之也今之時旣不同於前之時則成法豈能有效歟文章猶是而去題遠矣 
公布欄 
上海地方審判廳 
[布告]  
　　（第四十號）爲布告事案奉江蘇高等審判廳訓令第九七八號開案奉司法部第二二七三號指令本應呈一件爲上海地審廳經費支細擬將送　鈔錄等費酌加五成徵收請核由内　呈悉查鈔錄送達等費此次修正訴訟費規則内本有准予加成之規定但不得超過原額十分之五滬廳因經費支絀請將抄送兩費加收五成旣與本部修正案相符應即照准仰即轉令遵照此令等因奉此合行令仰該廳遵照此令等因奉此合行布告仰訴訟人等一體遵照特此布告廳長戚運機（第三九號）爲布告事照得本廳呈請變通承發吏舟車費辦法擬謂十里以内折收二角每五里遞加二　食宿費一項必四十里以上遵章收洋五角一案奉江蘇高等審判廳訓令第九八零號開案牽司法部第二一八四號指令本廳呈一件爲上海地方審判廳呈擬承號吏舟車費變通辦法可否准行請核由内開呈悉承發更送　文件舟車費照章須程途往返在一日以外始得徵收惟上海係通商巨埠旣有特殊情形所請變通徵收舟車費之處應予照准餘均如所擬辦理仰即飭遵此令等因章此合行令仰該　遵照此令等因奉此合行布告仰訴訟人等一體遵照特此布告廳長戚運機 
[判决主文]  
　　（民一庭）一件决定毛芝芳與浚佩卿執行異議一案主文本件訴狀准予註銷▲一件判决陳文奎與劉　　欵項糾葛一案主文劉榮栽經理之廣　塘滋公司應償還陳文奎經理之　茂新煤號賬欵洋三百零九元零三分一釐陳文奎其餘之請求駁回訴訟費用兩造各自負擔▲一件判决朱耀山與朱筱廉爲生財涉訟一案主文朱筱廉應照民國四年六月二十五日沈長生出立租契所載缺房生財　點交朱　山收管本案訴訟費用歸朱筱廉負擔（民二庭）一件决定瞿如雲聲明抗告一案主文本件抗告駁回抗告訟費歸抗告人負擔▲一件判决顧倀淵訴陳定評借欵糾葛一案主文陳定評應償　顧企淵本洋五百元豐自民團六年隂曆八月三十日起至起訴日止照本按月一分五釐之利息訟費歸陳定評負擔▲一件判决陳廷良與李志福田地涉訟控訴一案主文本案應維持本廳民國十年一月二十九日之缺席判决聲明窒礙後訟費歸控訴人負擔▲一件判决何然訴李頌甫股欵糾葛一案主文原告人本訴之請求及被告人反訴之請求均駁回本訴訟費歸原告人負擔反訴訟費歸被告人負擔 
[批示]  
　　一件陸朝桂狀請暫緩執行由狀悉准予暫緩執行此批▲一件俞達生等狀請組織理賬處由狀悉着即來廟候諭此批▲一件馮瑞狀保周友珊由准保此批▲一件馬尚志狀請暫緩執行由狀恋准予暫緩執行此批▲一件周仰高狀領查封　由准領此批▲一件揚明顯狀領賬簿由准領此批▲一件林錦笙狀頷訟費由准領此批▲一件王積　狀請執行由狀悉着即來廳候　此批▲一件汪友倫狀交鑑定費由准交此批▲一件汪友倫狀請執行由狀悉着即來案聽候訊奪此批以上三月十一日 
[公示送（全文在本廳揭示塲公布）]  
　　第四三號（民二庭）一件吳養元爲周延琛與朱畏三因債務涉訟聲明抗告一案（判决文文）本件抗告駁回仰受送達人朱畏三遵照特此公示▲第四四號（民二庭）一件陸榮彰與徐錦城等因欠欵糾葛一案（判决主文）中國玻璃公司欠人洋一千三百二十八元除原告人應責擔按股比例海派數額外餘　歸被告人等各接　比例灘派繳由原告人具領訟費歸被告人等共同負擔仰受送　人梁庚長等知悉特此公示右仰被告人梁庚長何曰埮張兆元李景山鍾達成吳　彪吳伯　黄漢南鄭漢武程鏡川知悉 
[判决主文]  
　　（民一庭）一件判决張友林與朱竟成等因貴欵糾葛控訴一案主文本件控訴駁回本審訟費歸控訴人負擔▲一件决定仇金泉與周堂因債務糾葛一案主文本件訴狀准予註銷訴訟費用歸原告負擔▲一件判决張金生與季雨清爲貨欵涉訟一案主文季雨清應償還張金生洋二百八十八元六角六分本案訴訟費用歸季雨清負擔（民二庭）一件判决李桂生訴徐紫峰因執行異議涉訟一案主文本案應維持本廳民國十年一月二十九日之即時判决聲明窒礙後訟費歸徐紫峰負擔▲一件判决馬金氏訴馬順卿等客堂糾葛一案主文系爭後埭老客堂一間應認原告人有公用之權被告人不得阻止訟費歸被告人負擔▲一件判决陳正　與倪海仙因欠租糾葛一案主文被告人應償還原告人房租洋十一元四角訟費歸被告人負擔▲一年判决王鋪甫與姚妙妙因求償糾葛一案主文本案應維持本廳本年一月二十一日之缺席判决聲明窒礙後訟費歸被告人負擔▲一件决定崔小六訴高李氏等匿女糾葛一案主文本件訴狀准予註銘訟費歸原告人負擔▲一件判决徐通海與施紹棣債務糾葛控訴一案主文本件控訴駁回本　訟費歸控訴人負擔 
[批示]  
　　唐王氏狀交欵洋由准交此批▲一件何秋生狀交查封費由准交此批▲一件　松林狀領保證金由准領此批▲一件　九如狀領保單由准領此批▲一件　復三狀請鎗案並開釋由狀悉准如所請辦理此批▲一件何秋生狀請查封由狀悉准即派員查封此批▲一件程蔭庭狀領賬源由准領此批▲一件吳鑅泰狀請暫緩續傳由狀悉准予展期一星期傳訊仰即知照此批▲一件張熊祥狀請顧任調和暫緩開庭審問由狀悉巳於吳　　狀内批明矣此批▲一件陳振甲狀交鑑定費由准交此批▲一件蔡同浩狀請銷案由狀悉准予銷案此批▲一件文東華狀請鑒核由狀悉　旣請求查封對於該田之四址即有調查報告責任着即從速查明勿得自誤此批▲一件文東華狀交查封鑑定費由准交此批▲一件趙文裕狀請查封由狀悉候傳　核辦此批▲一件宦陳氏狀請追保由狀悉業巳飭傳仰即遵期來廳聽候訊明核辦此批▲一件沈根興狀交欵洋由准交此批▲一件姚威　狀請執行由狀悉案巳飭傳仰即遵期來廳聽訴訊明核奪此批▲一件黄谷梁狀領糧串由准領此批▲一件黄志巨狀請省釋由狀悉查　係保錢阿生　傳隨到何得以曾將錢阿華朦混交案即思免除責任殊屬刁狡巳極着仍遵照九年七月六日之保狀迅將　阿生交案毋得抗延致滋訟累此批▲一件何當生狀請追缴給領由狀悉候傳案訊追此批▲一件鄭少卿狀領契據由准　此批▲一件郭懋行狀領畢據由准領此批以上三月十二日 
上海地方檢察廳 
[批示]  
　　龔王氏狀悉候傳案核辦此批▲　文芝等狀悉查此案惟爾子有告訴權　否親告叩即囑其具函來廳以憑核辦此批▲任少卿狀悉候依法核辦此批▲趙鳳卿等狀悉此批▲王平章狀悉准予上訴限五日内　具理由書以便呈送高檢廳核辦此批▲李小四子狀悉案巳起訴仰候審判此批▲張雲志狀悉所訴母老子幼數世單傳各節均屬空言藉　訴訟記緣亦無證明所請礙難照准此批▲解志仁狀悉候送同繳審廳核辦此批▲秦月志狀悉業巳票傳仰即遵期來廳候訊此批▲陳龍生狀悉仰即來廳候訊此批▲張盛龍狀悉查原判係處五等有期徒刑兩個月供罰科金三十元兹旣狀請抛秦上訴請求執行前來自應照准此批以上三月十一日 
[批示]  
　　蘇　變據訴如果葉周氏再　爾家藉故滋　係干　律可就近報告警察毋庸來廳陳訴此批▲許龔氏狀悉巳函請英法各會審公廨曁水陸各警廳一體訪屬嚴緝兒手務獲究辦矣仰即知照此批▲徐王氏狀悉查此案巳經徐沈氏聲請再議呈送江蘇高等檢察廳核辦矣仰即知照此批▲張孔氏狀悉候呈送高等檢察廳核辦此批▲王劉氏狀悉候呈送高等檢察廳核辦此批▲王林弟狀悉本案公訴業經判决至於私訴應向同級廳民庭訴請核辦仰即知照此批▲宋羅氏狀悉本案正在偵查所請保釋之處暫毋庸議此批以上三月十二日 
上海縣公署 
[批示]  
　　一件松滬柴船同業代表　琴章等呈爲集議公所改組大概情形先行呈請鑒核由呈悉此案前據該業董按照定章切實整理等情查該公所原訂前章前經本署核明尚屬妥洽因予准行今該代表等有鑒於前次辦理之不得其人公議選舉業董照章辦理如果能實行整頓本署體念該團體基礎巳成姑准免咎旣往以　後效仰即邀齊同業將舉　改組等辦法妥議公决由該業全體或過半數簽名連署呈請以憑查核辦理着即知照此批▲一件周友春呈爲奉諭限遷違抗不遵迨求立予封閉以儆　横由呈悉據稱楊佐　違章設店抗不遵遷等情並據原吏查明稟復前來　准執行封閉以儆蠻抗仰即知照此批▲一件唐士榮等呈爲經董侵吞溺職劣跡多端環求澈究以整地方由據呈是否屬實候派員並令欵産處　學所分别查明具　核奪仰即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十八）] [  北大留英學生于世秀]  
　　馬賽 
漸轉向北行見山中黑烟迷漫白堍塔（工廠烟筒）林立法國馬賽巳在望矣計去波爾賽千五百十五海哩恰五日夜而至少頃入避浪堤曲折而進岸上碼頭並列伸入水中作網羅狀堤上築鐵路岸邊設機器天秤轉運貨物倍形迅速正瞭望間船巳傍岸早飯畢驗護照遂送孫江毛顧諸君登岸過稅關檢驗不甚嚴惟烟酒茶之類須先聲明隱匿恐遭重罰行囊檢閱畢記明件數交轉運工人諸友遂乘車去握手言别殊戀戀焉 
　　午餐後與宋君同登岸愈進愈高漸行入巿是日禮拜商家皆閉户而遊人如歸巿街衢廣平高樓俯視綠樹羅列成行遊人進退有序無擾亂喧嚷之聲男人小解處隨設通衢横置木板一方僅蔽中體男婦行經其側毫無忌憚之色巿若中婦女多於男子凡公司商店官衙等均男女執事參半餘菜巿菓巿及小經營等則純操諸婦女之手男女之間毫無界限與我國所謂授受不親者不得同日語也人情篤厚而温和對外人更爲和靄凡有問訊必指示慇懃道路交叉處多設售書報所小販幼童各執一册閱覽而吟咏之敎育之普及有若是者遇博物館人覽焉動礦等類及技術品之標本莫不畢陳而其半部置油漆畫古今名幅宗敎事跡等多與焉遊人亦復擁擠法人之好美術也足徵矣館後有花園面積不及數里而山水泉石奇獸佳鳥亦頗可人時巳五鐘倉卒返舟途遇古石建築數處如禮拜堂凱旋門等旣極堅固亦復精緻可觀 
筆記 
[盲偶記（下）] [  靜淵]  
　　吾當亟述彼盲偶唱隨之樂何如矣孔生所處固屬舊家庭無工作定時而彼習以爲常者日毋或爽惟值隂雨則如星期日共每當宿鳥乍鳴晨鷄三唱陳婦即驚覺起身摸索治朝餐旣備與夫共膳須臾而治妝妝臺無鏡脂粉不施而輕倩談雅之致逾於常人纎纎十指兼擅流波之職洵可貴亦難能矣午前二時即飯飯罷孔生携三紘女囊胡索各隨小厮賣藝出同巢勞燕暫各西東日暮歸來伉儷之情現而唱隨之樂趣乃生殊途同歸時有後先生抵家者必首問伊人歸也未及相聚即叩所獲豐於巳也柔聲媚之曰日來我卿藝益精運益佳求卿談命理者亦益多可喜也寡於巳也乃含訕帶諷曰兹日卿逢誰家幸運兒細談長評滔滔稽時致未能如吾博錢之多女笑應之曰踵跟云疲矣胡爲嫉我甚粲然各事憩休小别相逢恒以此等語資取笑謔彷彿戚友把晤之必先寒暄也晚餐旣陳相將入座座次言及夫婦情婦悲秋水涸悒悒語孔生疾盲之苦君猶知之但婦事夫有天職儂兹生其何能週負君不良厚耶生笑慰之曰吾輩星家尤當知命得婦如卿中饋有主袵席稱寗雖瞽猶明也吾實無所不足於中餐畢登樓孔生仍續其絮絮之言曰願卿弗稍涉内疚欣戚悉自取也慧質胡效杞人爲光天化日之下多骯髒男子頑點女流脫相偶非匹雖綠窗金屋時起詬誶生趣盡殺較之吾輩别有情天寗馨温柔其茶甘爲何如乎少選琴聲作俄而好夢圓矣（終） 
劇談 
[嚼劇（一）] [  厚生]  
　　二月二十二日爲第五師範九週紀念期晚間電光煇煌座客盈庭舞台高築黑幕中懸大好學生塗脂抺粉以快樂之娱　揭社會之初怛蓋本聖人憂以天下樂以天下人伉猶巳飢人寒猶巳寒之心不忍坐視生民塗炭謀一巳之獨樂猗歟盛哉仁人之心也 
　　世事荆棘人心　　爾詐我虞相率欺騙觀夫茶社交騙巿塵刧貨老叟賠金愚農解衣瑣瑣串騙百狀千形聞者髮辣見者心寒人情如是顧安得揮魯陽之戈廣刈此輩爲吾國忠厚老實人一吐氣也故吾以爲該校演是劇之命意良可取也至是劇本身之價值則在揭騙局之内幕爲一般人說法使人人知夫内奸外淑者實不乏人處世作事均宜小心翼翼不可妄自暴動信是暮鼓晨鐘發人内疚也不少法國莫泊三Maupassant論劇曰「劇中人物不厭其少劇中趣味不厭其多」此劇登台之角色雖少而劇中之趣味確深長也 
瑣錄 
[小智囊] [  曹樂澄]  
　　法國東南有侯國曰摩納哥全國面積僅六方哩有奇爲世界面積最小之國 
　　西班牙東北境有小共和國曰安道爾全國人口僅六千有餘爲世界人口最少之國 
　　天體恒星之數據天文家之測算人目所能見者約六千有奇用望遠鏡窺得者約八十餘兆 
　　美國加利福尼州産世界最大之樹高度達三百餘呎樹幹最　部份直徑達二十九呎左右即樹皮亦有十二至十四英吋之厚度 
新聞拾遺 
[勿猛進] [  隱厂]  
　　南京某廠長昨午偕其夫人作莫愁湖之游車出水西門外馬忽發劣性狂奔直衝車撞路旁柳樹上一輪陷溝中車幾覆時馬夫跌下昏倒於地某廠長大駭狂呼適有某甲經過其旁冒險將馬拖住車始免覆某廠長深感某甲之情乃給以十元鈔票一張以酬其勞某甲感謝而去聞夫人受此驚駭歸即寒熱交作今尚未愈云 
[毋同攀] [  陳毓濟]  
　　北城侯家路某家兒前日携風箏一具登屋頂高放正在順風得意之際忽失足從尾頂跌下以致右足跌斷並傷及頭部頓即血流如注不省人事後由家屬聞警前來將兒送往醫院救治據醫生驗得腦壳巳受重傷恐有性命之虞並聞此兒係三房獨子故家屬日内極力求醫生設法云 
小說 
[社會小說衆醉獨醒（二八七）] [  瞻盧]  
　　第四十五回運急智履險如夷起異心轉憂爲喜 
　　慧姑肚裏自思這層慮得甚是他們好意來救我我若冒味從事坑害了他們以怨報德怎便過意得去當下深深的吁了一口氣仍回原座問着錦心道姊姊你是閱歷深經驗富對付這幾個惡魔該用甚麽手段錦心笑道妹妹别把這事放在心上我們是甚麽樣人直得和幾個惡魔計較你又不曾吃虧我又不曾吃虧惡魔擺弄他人轉擺弄了自巳這是自然的報應精神上的苦痛他們都巳失敗何消用甚麽對付手段便要對付他們也該有個充人的證據我們又不曾捉住賊子林家姊姊又不便出面作證倘若聲張起來撩蜂挑蠍也不是個道理並非我示弱於人犯而不校其實經一番閱歷得一番敎訓今天的事恰是社會敎科書的一種敎材對於我們很是有益的妹妹你不凶爲着這椿事生嗔慧姑經他解釋嗤的一笑心也平氣也和了朱氏道慧兒你瞧錦姊姊比你長得三歲他的見識和閱曆郤比你高出幾百倍錦心道舅母别說客氣話似慧妹這般爛漫天真胸襟爽朗我是望塵莫及的但是要在那機械社會裏走動「莫信直中術須防人不仁」畢竟要戒備幾分好在府上不日遷住新村從此光天化日再没有魑魅現形所以對付惡奴這一層現在郤不成問題我的心裏另有一樁對付不得的事說到這裏郤又沈吟不語慧姑性急忙問這話怎講錦心道一個人要腦筋清淨最好是不記人怨不受人恩恩怨兩個字容易把清淨腦筋絞得紛亂便似方才幾個惡奴幹這昧良行爲我脫險以後早把這事看得似太空一塵洪爐片雪境過情遷便當做没事一般 
[餘瀋] [  枕綠]  
　　黎明之時最爲可寳當夫晨鐘欲動曙色微萌夢轉神清高枕反省則一日間所作之事善惡分明不容假借改過遷善實系於黎明一念巳 
　　然若上海人之黎明而寐非晝不醒者醉生夢死亦無法可治矣 
 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[說需] [  老圃]  
　　有歐人初至中國聘華敎師授華文每遇雨師必缺席或愆時歐人又在某學任敎課每遇雨學生數必稀或愆時歐人歎曰今而後知中國人之特性中國人蓋畏雨之動物也竊謂遇雨而需誠中國人之特性需字从雨其製字之意蓋謂遇雨不能行除枯待之外更無他法但在野蠻未開之世道路不治溝洫不通雨具不備故視雨爲災變有不得不需之勢若在今日則情勢大異而猶襲用野蠻時代之故智則誠爲野蠻人矣凡人行一事今日可行者不可待之明日上午可行者并不可待之下午晴雨何常之有視晴雨以爲轉移將無事可爲必待良辰美景一歲之中能得幾何即一生之中亦能得幾何耶吾聞德人鍊習行軍每故擇凄風苦雨嚴霜大雪時爲之此雖軍事敎育而常人亦不可無此精神前清時有一歐洲軍官攷察中國軍隊歸而作滑稽之報告謂中國軍人皆峨冠博帶尾大不掉遇雨則張傘趦趄而不前或問軍人張傘得毋損軍容軍官答曰子安知中國之軍容彼之將官途中遇雨則大聲發口號曰張傘一呼而全軍皆傘聞者皆大噱 
國民常識 
[打破享福之思想] [  嘯埃]  
　　社會舊習慣家庭中有不事事安坐而食者謂爲享福羣作此思想成爲一種口頭禪故每有一人服務社會博得少數薪金家中食指衆多率賴其赡養安坐而食一任其奔波勞碌而不恤嗚呼當此生活程度日高家庭中多數人不思有以自立或互助之道而惟依賴一人只知分利不知生利何怪乎社會日趨貧困乎是以享福之思想不可不從速打破 
（一）享親之福者人貴自立苟能確有一長雖屬末技亦見重於人若身無薄技雖坐擁多資姑無論其不克久享而無所事事即社會中之無業游民也故吾勸世之爲人親者當子成年之後即使之謀正當職業令其生活獨立而勿太姑息縱有多金以之作慈善之舉而不遺之子以絶其享福之念若長加庇蔭不令自立没其人格使成爲無業游民於國於家兩無裨益也 
（二）享子之福者 
　　俗云積榖防飢養兒防老世人執以爲說多望子之富貴而巳能爲享福之人然親年垂老不能效用於世暮景優游名正言順養親之責人子固不可忽若親當强仕之年尚屬有爲以赡養有人遂安坐而不事事則不惟養子本非債券而自弛其責亦有虧於社會國家之任務豈國民所當出此哉世有明達之士或不以我言爲激烈 
（三）享夫之福者 
　　世俗婦女不求學識與技能一切生活皆仰給於男子視爲應享之權利其實不啻自認爲男子附屬品也要知女子與男子同屬國民女子欲自尊重其人格免男子之輕視應具有學識與技能以求生活獨立或與男子互助始可達到男女平權真正之目的若仍執迷不悟守出嫁從夫主義坐糜男子之金錢侈言享福則大誤矣 
　　此外如伯叔兄弟皆宜各謀生活自食其力尤不可依賴他人希圖享福則人有職業各司其事家鮮閒人國鮮游民社會狀况有不蒸蒸日上者乎（乙種酬） 
經濟 
[學生宜組織出賣舊書會之意見] [  曼英]  
　　舊時學校所用書籍大半價值甚廉以普通言之每購一書必不出一二元之外雖然十數元數十元之書籍亦時或有之然貴者鮮廉者多也故雖有少數之貴者亦不足代表多數若在今日而言則書籍之貴實可駭人聽聞不過莘莘學子以限於學校之制度而不得不購耳其在中學堂也則每購一種西書必在二三元外甚者則竟在五六元七八元以外至在大學或專門而言則更非中學可比且每學期所購之書斷不僅一二册巳也此在富家子弟固無害於事然在經濟困難者則苦不勝言矣至今日所用之書籍在誦讀時固缺一不可然至讀畢以後則大半毫無用處特以重價購置不忍抛棄耳或謂書雖讀畢然暇時尚可温習或能温故而知新殊不知舊課雖畢新課又增亦無餘情温習也數年前在交上海通部工業專門學堂南洋中學等校均有將舊書出售者惟此種賣買知者甚鮮故非捷足先得不可也以鄙意觀之則每一學校之中可由學生組織一會凡願將舊書出售者各註明姓名價值藏諸一室然後公舉一人管理之每届開學前後可由購者任便購取以應肄業所需俾出賣者得以無用之舊書易爲有用之銀錢而後學者亦得以最廉之價值購得願欲之書籍則一舉兩得矣一得之愚不知諸君爲然否（乙種酬） 
　　按舊書須分别觀之如校中巳另用新出之本則購舊非宜矣漸注 
法制 
[女子承受遺産與男女平等] [  覺民]  
　　我們中國的「遺産制度」是男子能承受遺産女子不能承受遺産因此就發生許多弊病莢生君巳在他的「遺産制度和男女平等」一篇内說的詳詳細細但是我以爲打破「男子承受遺産制度」一時决難做到不如將男子所得的「女子應該承受的遺産」歸女子承受使男子方面少承受了一部分的遺産到這時候從前看爲「天經地義」的「男子承受遺産制度」雖没有完全打破巳經到了摇動地位再做那「男子不承受遺産」第二步工夫一定容易多了　 
多了　 
　　「女子承受遺産」還與男女平等有極大的關係因爲女子和男子旣是平等就應該和男子享同等的利益女子不能佔男子的便宜男子格外不能佔女子的便宜譬如一個無兒子的人死亡以後他的妻子或女兒就應當承受他的産業若是受了「男子承受遺産制度」的限制將應得的産業讓男子佔去還談什麽「男女平等」呢 
　　我住的地方有兩種極壞的風俗一種是無丈夫無兒子的女子受族人的監視不能出買田地和房屋此類女子雖有他丈夫遺下的産業也祇好忍飢挨凍過些困苦日子等死後讓同族的男子享受一種是一個男子若得了一個「女子應該承受的遺産」他以爲有了指望用度漸大到負債的時候就異想天開將這個女子出賣（因爲女子不死遺産不能到手賣出去用不著等了）此類被賣的女子有重貞操自巳尋死的有嫁一個不相識的丈夫含恨以殁的上面所說的兩種風俗足以證明「遺産制度」不改良有一部分的女子永遠受不平等的痛苦再換一句話講要免除這一部分女子的痛苦必定要「女子承受遺産」能彀實行這就是我的意思寫給諸位看看以爲何如（乙種酬） 
道德叢話 
[西方格言（二○）] [  謝介子選譯]  
　　釣無鈎無所獲學無書徒碌碌（丹麥諺） 
　　彼吹氣於灰塵中必眯其目（意大利諺） 
　　賢母一人不啻敎師百人（英吉利諺） 
　　勇於行事可謂己成其半（丹麥諺） 
　　半真之謊語最劣（英吉利諺） 
　　借債與友是爲雙失（法蘭西諺） 
　　衰齡實爲重負（英吉利諺） 
　　忍耐光隂金錢能勝萬事（意大利諺） 
　　憂慮不能償債（英吉利諺） 
　　人惟求巳始得其真（歐健）（Eucken） 
衛生 
[通風Vaeuuloitli] [  善]  
　　同體積之水汽氧氣及氱氣其比較重量爲18.28.32混空氣所含水汽較多故較乾空氣爲輕潮混天氣其壓力較平均氣壓爲小而吾人反覺受空氣之重壓者蓋有别故也巳消化之食物受氱氣之氧化同時放熱吾人體温因之昇高然體温恒須保持攝氏寒暑表三十七度（即華氏九十八又十分之六度）若稍上昇一度之十分之幾身體即覺不快但少許之熱量因輻射而散失大部之熱量則因皮膚中之水分蒸發而散失故可免體温過高之虞一克之水在三十七度（攝氏）時蒸發須失六百零三加路里（熱量單位）之熱故盎司（即二十八又三分之一克）之水蒸發時可使一百六十八磅之水之温度將低十侵之二度（合華氏約十分之四度 
　　在濕空氣時水分太近飽和身體之水分難由皮膚蒸發因之熱量不失而體温不降於是發生不爽快之感焉 
　　冬日空氣冷而乾燥濕度較底故蓄發較速而失熱亦多身體因之不安然在夏日則空氣將達飽和若不通風則空氣不得變換人身蓄發之水汽則堆積室中愈使空氣潮混身體亦致不安 
　　空氣雖時時流動吾人皮膚外之空氣層則因摩擦而運動阻滯近身體之表面有一定層（StationaryLayer）其温度易達體温之度數而其水分則於此温度易達飽和之境地水之分子因其擴散性（Diffusibility）可離開此層然亦甚緩如室中安置電氣風扇則扇雖不能引新鮮者燥之空氣於室中然能攪動室中空氣而吹開皮膚近層之水汽（或至少亦可使此層變薄而擴散之距離减近使水汽易離人體）蒸發變速身可凉爽 
　　不通風之室中往往堆積炭酸氣於身體健康甚有危害故通風之目的有三（一）供給新鮮之空氣（二）保守空氣之流動（三）使室中乾混適宜（乙種酬） 
家庭常識 
[幼稚敎育之第二步] [  愛人]  
　　余前旣言幼稚敎育之初步矣兹進而言其第二步本步所言多屬積極方面即注意發達兒童身心是也本步敎育必要之條件凡六 
（一）游戲 
　　游戲爲娱樂身心之要道兒童最樂爲之家長宜獎勵兒童以有益之游戲從而指導之批評之苟非不規則之舉動萬勿妄施干涉致减兒童興趣 
（二）玩具 
　　兒童之游戲多用玩具故兒童視玩具若第二生命不肯片刻離身家長宜給以敎育玩具使兒童樂此不倦旣以增其興味更可長其智識誠一舉兩得也 
（三）圖畫唱歌 
　　此二者屬之藝術方面兒童雖不善爲此而實最喜爲此家長宜誘導之使隨意練習養成其美的感念 
（四）童語 
　　兒童識字未多時不可授以多量之敎材宜以淺近之童話代敎科書用惟童話宜淺宜短過高深則兒童不能明也過繁冗則兒童不能記也亦不宜過於奇怪恐兒童因此發生不正確之觀念反無益而有害矣 
（五）認定識數 
　　此爲幼稚敎育之終步以其專關於智識方面論其程度巳爲入學之預備也敎材分量宜簡單使兒童覺得容易便有興味若過於繁重則使兒童畏難而退矣 
（六灑掃應對） 
　　此爲幼稚敎育最高之目的即修身作法之實行也優良之家庭爲之家長者能以身作則則子弟模彷性成不敎而能不然者事倍功半矣（乙種酬） 
 
