# 1912 - 228 - 4914193

 

Page 1

 
 
評論 
[新中國之冷眼觀（東）（吳）]  
　　東吳無狀早歲讀書不爲專制時代之官壯而槖筆四方不擅長幾句演說不練習幾響手鎗不熟識二三年少氣盛之士不能於改造共和時代做一年半載之大人物蓬廬樞牖故我依然識短才疏亦固其所所幸中國之大人才輩出草野匹夫不盡與於國家興亡之責落得烔烔雙眼靜中觀動如引身舞臺之上如懸目秦鏡之臺祗見來者往者徐者疾者喜怒悲樂雖有十萬副銅面具不足罄繪其形容善惡賢奸雖有再生之司馬遷不能盡傳其歷史記者心驚目駭竊謂形形色色旣於專制時代厭觀之矣民國肇建方洗眼於雲水光中以爲天淸氣朗之時必有祥雲瑞靄繚繞目前足以一供我儕之快覩者而孰料其所見遠不如平昔之所冀且無異於往日之所覩也秋高物爽小病新痊爰就耳目之所及一一詮次著於篇願與新民國之新國民共欣賞焉 
　　一官界之狀熊滿淸之亡人人知其亡於官大局弗顧也國權弗問也民生疾苦弗恤也蠅營狗苟惟旋轉於競爭運動之渦而莫不以攘奪權利爲目的以博取富貴爲手叚是故滿淸未造羊頭灶養充塞都會蚩蚩者民憔悴欲死卒以激起革命之禍而革命軍興以後三章約法寗取寬仁惟於對待前淸官吏不厭其苛誠深惡而痛嫉之也今幸共和告成此後之官純爲義務的而非權利的從前種種弊政當可一掃而空然而値此過渡時代人民習於虚榮之觀念未必盡洗利祿之心腸若者借聲氣以暗施運動若者挾武力以盤據要津若者假政黨之名義要求位置閣員則寗傾危國家而不惜若者擁都督之徽號反抗中央集權則雖破壞統一而不辭嘗聞人言前淸買官　爵之時猶必有錢始可爲官今者攺造共和但能舖張幾句大言懷挾幾個炸彈不患其技之不售而不能取得一官半職此言雖近於酷然我未嘗不惜大好共和容不免有害羣之馬授若輩以口舌也我所見於官界者如是 
　　一政黨之狀態何謂政黨以其異於普通社團也有黨綱有政見但抱定其黨綱冀貫澈其政見而此外别無所謂目的昔者滿淸專制人民秘密結社若同盟會光復會等等本無所謂黨綱政見其目的祗有破壞而已令政黨之組織在破壞之後建設之初乃輔助政府的而非傾覆政府的監督政府的而非反對政府的祗宜維持恊助使政府進於穩健之地位不宜吹毛索疵使政府陷於危險之悲境即歐美政黨之作用亦大率如此而今之黨人往往抛棄其正大之宗旨惟借此爲事權奪利之媒一若政權必落其手始可以達國利民福之目的否則無論何種政策皆非其所樂聞勢非推倒現政府不止此種用心全屬謬誤而一二纖竪者流尙欲挾其反抗政府之力以爲黨員要求祿位之階則更忘廉喪恥之尤矣我所見於政黨者若是（未完） 
要件 
[湖北保安社紳耆及全體士民痛責參議員電]  
　　北京大總統國務院參議院國維報亞細亞報轉湖北各京官曁各報館各省都督議會上海民聲報轉各報館均鑒湖北自起義以來無日不在驚濤駭浪之中賴副總統鎭　得宜得以秩序宴安市廛不擾苦心孤詣遠近咸知張振武雖於光復之初薄有戰績而泥上購槍一役呑欵至二十餘萬之多大局未定敢誤軍需　衆人之脂膏實一己之囊　功罪相校罪實過之副總統曲子優容未加讉責武怙不悛乃敢私立機關自募軍隊假借名號擅製徽章任意横行道路側目尤復廣置姬妾强索金錢漁色過於豪家攫貲同於刦盜南山罄竹十死尤輕顧振武雖　積邱山而副總統則　逾江海仍荐之大總統俾充顧問資遣人京己蒙大總統委以調查蒙古屯墾事宜意　慰其前勞觀其後效振武若稍有人心尙存公理宜如何欽感圖報戢影知歸奈何捲土重來野心不死胆敢勾串軍隊聯合土匪意　大舉欲取都督民政長而代之并揚言爲事不成卽將焚掠租界啓釁外人使民　同　於盡居心危險蓄謀　毒風聲所播萬衆寒心武漢　驚達於極點萬一决裂危險何堪辛而天奪其　祝制六等以此破獲始得轉危爲安然羽翼雖除渠魁尙在汝霖等私憂隱　未嘗不議副總統之過於仁慈失於斷制養　貽患未能爲湖北計久遠也乃自京電傳來元惡　首父老子弟方慶更生蘇峻誅而晋室安元濟禽而蔡人樂蓋自民國成立以來伸法權快人心度未有逾於此舉者在大總統之英斷副總統之沈毅奠鄂境　苞　厝邦基於磐石功在百世夫　何疑不圖參議院諸公自逞私　首發責言提出質問之書將成彈劾之案側聞副總統並己電京辭職連日鄂中大局岌岌復有扤揑不安之象悲夫何鄂人之多不幸　竊謂振武罪狀在他省議員容有不知習故守常要無足怪若鄂人則誰不知在振武前此舉動或關於公家欵項或涉於個人私德或觀釁未發或分謗有人雖萬惡之已歸猶千夫之未指至近日三次革命風潮公知爲振武立謀三尺童子孰不欲得而甘心吾　同鄉諸議員雖旅食京師優游自得然豈無家至在鄂豈無親友在鄂豈無耳目共見豈無函札往來奈何於荼毒我之張振武則極力袒護之而保護我之副總統則極力詆毁之天道猶存人心未死諸公淸夜捫心堪自問耶縱諸公自意非吾鄂人民正式選舉不必爲全鄂人民幸福計獨不爲祖宗邱墓計乎揣諸公之設詞不過謂振武有功宜事寬容民國用刑宜從審愼殊不知推翻專制非振武一人之功破壞共和實振武一人之罪况乎功小罪大功少罪多在副總統已寬不一寬在民國亦逭無可逭至於逮捕審訊原有專責而振武黨羽繁多稍縱卽逝需爲事賊雖悔何追衆証昭彰卽成信讞南山比案安用游移此又辨之無可辨疑之　可疑者也汝霖等伏處鄉閭從不過聞政事惟自去年民軍起義之時即設立保安社維持於成事之際奔走於離亂之餘招集流亡捍衛桑梓迄今十月粗得少安今如因張振武功罪不明致副總統有動搖之慮豈特鄂人失恃抑且大局堪虞棟折崩覆壓是懼公誼所在末敢縅默伏乞大總統一面切實慰　一面廣爲開導仍望參議院諸公及湖北同鄉諸京官主持公論勿惑浮言以福鄂人以安民國臨風跂望不盡欲言湖北保安　紳耆胡汝霖黄慶曾羅綸劉準經曹履中吕逵先股　　江志澄劉維善項傑柯逹臣王之香夏良村姚汝說王金城殷友生沈光昌趙師範蕭粹甫李鈞甫康晴峯楊尊祖周少夫張觀亭亢少　　星橋李文山姚海泉張雨田張則先陳雲舟段吉軒朱榮珊汪東山張坤山許松亭白鶴年劉潔卿鄢雨階黄望曾程景動李善生張仲昉兪英李子蕃王枕齋方　卿楊炳三王仲霖王毒臣袁子濤蕭溥泉仕秀谷許舜臣王煊堂周謀亭王心如吕惠伯袁幼賢程純臣王耀廷杜樸安梅楚珩陶甄尹桑德唐勝祥傅萬炎汪修文陶逢逵程國英萬炳章高順榜劉楊　金儀茂梅子卿張福生阮順世等曁全體士民公叩梗 
[湖北軍界痛責參議員電]  
　　萬急北京大總統國務院參議院亞細亞報國維報轉各報館各省都督議會上海民聲報轉各報館各政團公鑒讀叅議院質　政府書提出者竟爲吾鄂議員同室操戈不勝駭歎原書疑謬不勝枚　張振武當停戰之初托辭赴滬購鎗携銀二十萬留　逕去　佯滬上欲藉爲狡兎三窟之謀何得誣爲副總統特派洎由滬回鄂同人再三索帳除浮支濫報三十餘萬外尙有二萬無帳曾開軍法會議决定懲辦副總統爲愼重起見暫行延　何得　爲逐一核銷何得謂爲忽　前案二次蠢動以改良政治爲名何得謂爲少數軍人意　劫財軍界推　張振武獨遺方維要挾恊任迨奸謀再露始改顧問同人爲將校團盡夜防　精国俱疲何得謂振武甫自滬歸卽任顧問何得謂振武徧　大義始未　　將校　　員實由副總統再三勸　始免無　何得謂團　莫不感服團長督率有方振武嘉美方維　見同惡相　河得謂爲無罪三次蠢動發端宏大祝制六之名册張亞剛之供詞王金標之 
 
 
 

Page 2

 
 
罪狀石龍川梅占鰲之人証據確　衆目共　何得謂爲小有滋擾何得謂爲無土匪無証據何得謂非勾結非疊惑何得謂爲腹誹莫須國基未定險象環生副總統旣無帝制自爲之心復有　謀僉同之實張振武昌謀不軌何得謂爲破壞專制何得謂非破壞共和副總統視事係吾鄂軍界全體推載振武以小學敎員去年六月入共進會且素非軍籍與副總統並未謀面何得謂由其敦　中華民國之名原因已久歷史昭然首事諸人尙可訽問何得謂由其改稱振武僅奉調查員之命未往調查遽要求發鉅欵設專局何得謂爲辦法應有且三月以來便在漢私設屯墾所月索欵千餘元何得謂爲無罪振武煽亂皆以改良政治爲名復藉某報爲機關報副總統恐事牽連槪不根究此中秘不宣布自有苦衷政黨報館非作亂之資何得謂法定副總統任理事協理皆係各黨推舉德隆望重正大光明何得擬不於倫相提并論張振武未經戰陣附驥名彰湖北功勝於振武者何可數計何得謂爲起義首領貪胃無恥玷我軍人名譽振武一犯再犯比之普通罪犯己經屢予優容且民國無議功之條何得謂應從末减振武現參軍政遙　兵權且身衣軍統制服護衛載塗何得謂非軍人不用軍法同人　軍法會議依鄂省陸軍暫行條例第五十七條宣告死刑巳非一朝特以顧全現狀未卽執行何得謂爲未經程序擅定刑名何得謂爲輕視人權遽加刑戮何得謂爲口銜刑章生殺自由武漢蠢動至再至三商民損失生命財產者不可計數議院有保護人民之職何以不拳拳於百姓而汲汲於個人貴議員起義之時足未履鄂蠢動之日身己在都吾鄂内情　然罔知乃欲以一紙閃爍之詞掩盡天下人耳目本唐等猶在寧可誣耶木唐等同隷軍界向不敢干預政治越爼代庖此次振武伏誅以軍人受軍法本唐等實表同情副總統以共和黨魁殺共和黨員正見公爾忘私昭然若揭充貴議員範圍但能質問理由不得爲罪人辨護顧乃哀同黨之被戳雪個人之嫌疑竟犧牲全局於不顧至副總統有退避賢者之請設使武漢搖動牽及全國貴議員撫衷目問何以謝天下何以謝後世内憂外患風雨飄搖議　如此議員如此夫復何言顧瞻前途惟有痛哭前事己矣來日方長尙望貴議　共濟危舟扶持窘步勿爲外人所笑而爲宗社黨所快敢告所知質諸天下鄂軍第一鎭統制黎本唐二鎭杜錫鈞三鎭　秉鈞四鎭蔡漢卿五鎭吳兆麟六鎭五安瀾七鎭唐犧支八鎭季雨霖寗軍第一鎮統制黎天才鄂軍第一協統領石星川二協劉炳福三協夏占奎四協王華國五協熊秉坤六協楊载雄七協杜朝俊八協馬驥雲九恊劉佐龍十協胡廷佐十一協張厚德十二協季賉榮十三協蕭國實十四協喻洪啓十五協闕龍十七協徐鎭國二十九標統帶李榮升馬隊協統傳人傑砲隊協統姜明經憲兵司令王文錦參謀處副長姚金鏞軍務司副長吳醒漢軍官處正長吳兆祺工程團長吳兆麟輜重團長蕭慕何軍官學校校長馬祖全陸軍中學校校長劉繪武陸軍小學校校長田化龍陸軍講武堂校長吳元鈞敎導團團長陳鎭藩軍事顧問官楊開開 
甲李玉山劉邦華　嗣鴻趙鈞騰石▲川詹貴珊劉慶恩軍事參議官唐以寅沈尙元朱樹琪蔣秉忠周拓疆鍾振聲黄棟楠吕丹書劉斌一曹進雷金龍武丹　蕭佐漢李振鋒等簽名公叩梗 
[湖北軍界痛責叅議員第二電]  
　　萬急北京大總統參議院國務院亞細亞報國維報民視報新紀元報轉各報各省都督議會轉各報館上海神州報民聲報轉各報館各政團公鑒梗電諒達閱參議院十九日記事錄劉議員成禺張議員伯烈演說淆亂是非顚倒黑白違反人民意思　　副總統威嚴且近聞一繫不中復行彈劾同人目裂髮指悲憤塡膺張方之誅係吾鄂軍界同人再三開軍法會議依鄂軍暫行刑令第五十七條全體議决宣告死刑電請大總統正法大總統覆開軍法會議始予執行証　昭彰手續完備同人爲振武煽亂數月以來遺將調兵晝夜防堵指臂勝於槍刃筋骨胝於兜鍪幸天下亡鄂機關悉破餘孽就殲再四籌商欲正元惡之誅不得不　萬全之計訽謀僉同謀定後動所有責任悉在同人於大總統副總統國務員皆無與也伏法以後廛市不驚道路相慶民心國法始得伸張　自起義以來黨徒鴟張生　塗炭從未有快心若是者乃鄂議　朋造謠言肆行狂吠竟敢欲彈劾政府推倒民邦試問與振武何厚與政府何仇屍　耶亂黨耶杯酒流連之誼耶金錢結納之思耶抑　心病狂悍然不顧耶貴　員就職已逾數月　聞爲吾國立一法爲吾　議一事者獨於罪惠昭彰情眞法當之軍犯一再袒護號咷不己繼以質問質問不己繼以彈劾且一則曰起義首領再則曰革命元動貴議員將　欺欺天乎連日以來訛言羣興大局搖動他省議員尙不足責乃以爾呱呱出產之邦殘害昆弟玷辱祖宗猶且以人民　表日號於衆貴　院撫衷自問果從人民選舉來耶一旦神州陸沈强隣分割吾與汝皆不知死所矣同人隷屬軍界嚴守法律向不敢干預政治自起義以來無論貴議院若何昏瞶若何荒謬非屬軍事槪不敢言但天下興亡匹夫有責此次振武本以軍人判决軍法爲民除害爲同人職分應然同人粗魯武夫但知有國不知其他貴議員如必欲彈劾請將梗電所駁各欵限於電到二十四點鐘内逐一答覆同人如人一字之誤刀鋸斧鉞悉加同人貴議員如有一字之誣刀斧鋸鉞亦必當有受之者不然貴議員無理取閙借端興事是欲因個人密切關係陷我全國於危地同人具有天良斷不能容振武餘黨靦然爲吾鄂代表無怪同人嚴重對待也相見不遠尙其勤哉第一鎭統制黎本唐（名同第一電不贅）公叩敬 
命令 
[八月十十五日臨時大總統命令]  
　　内務　長趙秉鈞呈請任命王念曾殷錚許家恒唐堅于寳軒鄭毅權班吉本趙燏黄王大亨延齡朱綸張玉麟嚴啓豐尙生和顧顯曾楊乃賡朱侗陳玉潤金體選王楊濱汪立元口咸沈承熙祥壽口固基阿勒精阿鄭象堃沈學范張曾啓沈炤向迪琮沈秉衡嚴家幹魁　明峻姜兆璜許允華學瀚江曾武張維勤鄧嶼樊樹勳沈國鈞王履康吳之翰汪與準劉翔雲方策安世常陳以豐陶洙馮斆琦劉駒賢張澮陶毅張恂爲内務部僉事馬榮萬樹芳孫潤畬王　　　部技正應照准此令 
　　司法總長許世英呈請任命廉隅胡貽榖沈家彛朱獻文林行規高种潘昌煦張孝多徐維震黄德章爲大理院推事朱深李杭文爲總檢察廳檢察官李祖虞朱學曾郁華陳經張式彛爲京師高等審判廳推事匡一蔣棻爲京師高等檢察廳檢事官劉豫瑤張蘭張宗儒潘恩培趙從懿胡爲楷陳彰壽徐煥王克忠李在瀛李文翥葉在鈞李鼎章馮毓法署京師地方審判廳推事尹胡楨蔣邦彥龍騫林尊鼎署京師地方檢察廳檢察官均照准此令 
　　司法總長許世英呈請任命張元節爲大理院書記官長吳昆吾王勁聞曾維藩桂齡增琦朱祖誠汪榮寳彭昌楨童益咸林志章王國鈺閔錫來張逢源沈兆奎爲大理院書記官均照准此令 
　　任命羅文幹爲總檢察廳檢察長江庸爲京師高等審判廳長劉蕃爲京師高等檢察廳檢察長任命汪羲芝暫行署理京師地方審判廳長朱深暫行署理京師地方檢察廳檢察長任命姚震汪羲芝爲大理院推事充庭長此令 
[專電]  
　　北京電昨晚（二十四日）五點半孫中山到京袁總統派梁士詒接入城　　寓居迎賓館今早同盟會借湖廣會館開歡迎會 
　　北京電總統府會議叚祺瑞辭職一事擬由袁總統宴參議員面勸顧全大局 
　　北京電北通州兵變勢甚激烈　　北京電政府向康堆借欵四百萬巳有成議將簽字 
　　北京電蘇都督以江蘇經費支絀特派張一爵來京請欵財政部以借欵未成無從措撥甚爲爲難 
　　南京電程都督以江蘇財政支絀通盤計算甯屬每月入欵不過四十萬而出欵竟有一百四十萬蘇州每月入欵三十萬出欵約有二十萬以蘇州所餘十萬提歸寗屬每月尙虧九十萬昨巳將每月用需若干電達總統設法接濟聞袁總統已允維持 
[特約路透電]  
　　北京電姜桂題部下之軍昨夜（二十四日）在北通州大肆刧掠自晚間九時起變全今晨三時始巳羴叛兵並任意開槍到處縱火大商店均遭焚燬　　北京電孫逸仙君昨晚往謁袁世凱本擬爲短時之拜會小坐即别詎至總統府袁總統接見後歡若平生恨相見晚即留駐府中與袁總統暢論時勢至夜半猶未輟談孫君之意袁世凱識高望重允不媿爲總統之選二君所談事務甚多每舉一事輒各抒偉論而於緊要關鍵處彼此意見均相脗合以故孫君頗引以爲重孫君謂目下大局極有希望且信張方一案之風潮可以卽息日内擬赴參議院參議院參觀議事彼意副總統由武昌致袁總統之電非其一人獨負責任大約必尙有他人設黎副總統當日在武昌拘捕張方二人正法則事可更妥云孫君庽京之日期不能預决此次游京之目的則在鼓勵發達中國實業蓋此爲方今最要之舉也今日下午孫君曾詣湖廣會館受同盟會會員之歡迎各報評論孫君極爲贊詡謂孫君棄臨時總統之任如敝屣足以媿諷今日一般爭權奪利諸官員　　北京電國務總理陸徵祥病仍未愈現由西醫診治咸以當摒絶外務休養閑居一般人民恐其將告退國務總理之任云 
　　東京電帝國議會己通過祭吊明治皇帝之文及其大葬經費豫算案明日即將解散 
[譯電]  
　　北京電孫逸仙君已安抵此間孫與袁總統果能和衷共濟則政府受益非淺今料二君必能相投果爾則袁世凱可望績被　爲總統而　優權據一般人民之意二君必能融洽意見而得合一之點也袁總統之權力現較前漸見鞏固張方正法一案雖責詆交加而袁總統竟能擺脫衆難彼反對政府者均無可如何足徵　之權力較前益見鞏固而能控制全局也外人均目此爲全美之舉蓋今日時勢固應以强毅之手段應付一切也張方一案雖稍近殘酷然事關重要不得不從權峻嚴辦理袁總統應付事變誠可謂果敢有謀也今日歡迎孫君禮節極爲周到車站之結綵麗耀目觀者人山人海一路左右咸有兵士列隊防衛現料孫君與袁總統會談後借款問題或將復活銀行家要求管理鹽課等務政府已籌對付方法不日將遞交銀行家大約此事可望商妥如袁總統能將此事須稍由外人管理之理由釋告孫逸仙君則以孫君之勢之必可使南方之反對消滅於無形聞黄克强君不日亦將來京云 
　　倫敦電據泰晤士報載巴黎消息陸軍中佐孟揚現離摩洛哥買拉開虚七十五英里擬率大軍四千人進攻該處統監遼台將軍現向南進與之接應 
　　倫敦電英國霪雨日久收成豫望較前益劣據專門家豫料一時尙無晴望 
要聞一 
[參議院對於張振武被殺之憤槪]  
　　七館北京參議院特别通信十九日張振武鎗斃京師人人自危各政黨及參議院均大動公憤湖北參議員張伯烈劉成禺等於昨日（星期日）擬就質問書並派員密查此事之主動及其眞確原因以便對付本日（星期一）參議院開會由劉成禺提起緊急動議討論政府違法擅殺張振武事歴述振武在鄂之功績此次勸導來京之情形及突被慘殺之忍心害理恃勢違法激昻慷慨怒氣勃勃張伯烈繼之痛哭流涕聲情激越略謂政府似此文致作威違法擅殺人民無所托命此非獨張振武一人之事實於民國前途萬分危險法律不足恃以保障安用此立法機關應即停議以待解散次由湖南議員劉彥彭允彝陳家鼎等先後發言略謂質問無甚效力應即提出彈劾案總統擅令濫殺國務員應任輔弼之責一時再接再厲戟指拍桌靑年急激派復多擊掌頓足以和之大有全塲憤慨之勢各人所主張之辦法略分三派（一）即時停議（二）改爲彈劾（三）先行質問限期出席答復再行彈劾前兩者激烈派主之後一說和平派主之討論之結果卒照第三說表决得多數因卽日提出質問限令明日（二十日）由國務員親自到院答復如無充分之理由則政府應任違法之責此事激動公憤三黨大略一致恐又因此致起絶大風潮國務員有全體推翻之勢各省都督旣紛電詰責中央參議院又復多數主持法理嚴切繩督殊未易了事也 
　　二十日張振武被殺事昨日已由參議院提出質問案限陸總理及段總長於次日親自出席答復以明示其罪狀有聞此消息者以爲届時必有一番爭閙極爲可觀故均到院旁聽是日旁聽席中人數驟增并有婦女及西洋人三數人亦與其列參議院議員均預備國務員到時爲種種嚴切之質問詎國務總理及陸軍總長等均規避不到僅由總統以一紙咨文答復各議員均大爲失望益增憤激九時三十五分開會議長報告文件第一即爲質問案之答復（原文己見昨日本報不贅）宣讀畢湖北議員張伯烈怒不可遏遽起立厲聲戟指痛詈政府謂張振武本係小學敎員且現己解除兵柄即同爲普通國民何得指爲軍人濫用軍法現因無辜被戮亟須明白宣布其罪狀何關乎軍事秘密國務員有出席答復之義務有何干礙而竟難出席應請電話知照催速到院劉成禺復怒目大呼謂政府殺人如此任意無異强盜張振武之被殺今己四五日而尙須電武昌索取犯事地方證據然則究以何憑證而殺之非有極滿足之理由不能罷手應請發電話或備文遣騎催令速即到院本院議員均坐候不散不能任其延宕時日再假造出各種證據議塲中激烈派多數鼓掌以助二人之勢湖南議員彭允彝劉彥陳家鼎覃振等又相繼發言陳謂此事有何秘密無非鬼鬼崇崇拿不出應殺之憑據爲此掩飾劉謂國務員任定後迄未到院宣布政見質問又仍不到院明白答復如此豈尚得爲有政府彭謂政府前令軍警干涉參議院是破壞立法機關今以命令專擅殺人是破壞司法機關三權不能並立是卽專制政體覃謂今日旣礙難出席明日亦是礙難本院可不必令其出席逕即彈劾此外發言者尙有數人一時議論紛紜聲勢洶湧歷二小時之久始略有歸束分爲三派一則即日彈劾一則促令本日到院又一則催令明日到院第一說應俟滿法定人數再議以第二及第三說表决時在塲者六十四人第三說得三十三之多數於是急烈派之主張第二說者多　而陸續退出議塲以致人數不足停議一刻之久重復開議秘書長官讀擬定之咨催文稿認爲本日答復之來咨不得要領務請總理及陸軍總長明日出席答復衆無異議隨報告他項文件略有討論之事又因缺少二三人不能開議先延長十分鐘仍不足數再延長十五分鐘此時全場默然較之前此一點鐘間喧寂迴異靜候久之時已十一點二十五分過第二次延長之期有人要求散會議長仍請少待久之有二人入塲重復開議殷汝驪謂張振武事本院　通電各省訴之於國民蓋退出議塲時所商定之辦法也衆有贊和之者王家襄謂參議院不便對外發布命令且明日尙須請國務院出席不能遽發通電衆多以爲然及將入議事日程第一案爲陸軍部官制殷汝驪忽又起立謂國務員旣不出席答復政府議案不能開議遂挾册逕卽出場有三數人隨之而出遂又缺少人數人不能開議以此陸軍部官制案排列三次迄未能全案通過殆亦參議院之一種小小作用然總理及總長吾恐明日亦未必竟敢出席不識參議院諸公更將若何對付之也 
[總統府答復參議員質問之前提]  
　　袁總統答復參議院張伯烈等質問情形巳登本報茲悉當此項質問書未提出以前十九日總統府曾開國務會議是日爲星期一由袁大總統出席與議其議題凡二（一）關於蒙新派遣軍隊問題（一）關於片馬與西藏問題二間題皆非一時所能解决會議未久袁總統卽將叅議院之張振武鎗斃案質問書交出其時正式質問書尙 
未呈遞此係秘書廳所鈎稽油印以爲答覆之預備者（此案於十六日亦曾在總統府開國務員會議然僅陸軍參謀兩部其他國務員不與聞焉）各國務員對於此案初皆不肯發言後亦强半主持正論而司法部長許世英持之尤力大致謂事已至此今參議院旣提出質問書惟有請大總統厚恤其家表彰其功庶使未死者不至十分寒心當可籍以了事大總統時以碍於黎副總統面子不甚表同情嗣經范源濂劉揆一　力持此說大總統始無言國務員亦皆無言云 
 
 
 

Page 3

 
 
大總統特頒軍官優異狀 
大總統因張振武就戮以後近日湖北軍官如孫武鄧玉麟等皆有自危之心擬於有功民國之軍官槪發給優異狀其内容略謂自發給證狀之日始所有以前之處分無論關於個人或國家治安槪不追究以後之處分關於個人則從輕减關於國家治安仍照律辦理云 
[省議會選舉法催請從速頒布]  
　　參議院連日接到各省來電紛紛催請速議省會選舉法刻日頒布電文錄左　　長沙電參議院鑒湘省議會中斷亟應成立擬先行調查選舉以期選舉法令到湘即可成立惟毫無準則調查無從著手擬請先將省議會選舉被選舉資格及選舉區域先行逐一電示乞速復延闓銑 
　　南京電參議院鑒准國務院電開各省正式議會限於本年十月内必須召集省議會法案及議員選舉法案業經同時提交貴院等因查選舉手續至繁限期至迫應請貴院從速議决並催政府早日公布以便遵行江蘇都督程德全霰 
[省議會致討參議員之大文章]  
　　桂林省議會通電北京大總統參議院各省都督文云閱報見參議員請彈劾總理書曷勝痛憤國勢危迫至今巳極政府虚席彌月幸乃告成即使稍有過失猶當相與彌縫勉支危局况陸總理並無失德何可動搖議員等彈劾書詞皆屬無理取閙唐總理無端出走陸總理倉皇受任毫無预備故閣員提出遲緩其咎在唐而不在陸軍警干涉雖越範圍既無主使實據要不能爲總理過若全國之内但有一人違法即須總理負咎恐古今萬國無一人能勝總理之任若語言細故尤於國計無關乃谷鍾秀等毛舉細故肆意吹求又欲陷國家於無政府地位報紙謂其獵官不遂不惜促亡民國以洩私憤事跡顯然議員爲國民代表似此妄逞私意力謀亡國旣背人民之公意即失其代表之資格應請參議院明達諸君警告議員等速行改過如再怙惡不悛務請各都督一體聲討請大總統俯從民意將參議院即行解散以救危亡幸毌過恃寬大之名而貽亡國之禍事危勢急萬望决裁 
[大借欵又有轉機]  
　　六國銀行團之大借欵在趙總長權理財政部時其代表人己聲明從前提出四條件尙可協商更改並謂支那人士於此四條件中反對最激烈者爲監督財政與仿海關辦法整理鹽務兩項本銀行團團員之意監督二字儘可磋商總求兩得其平不使支那人駭怪而後巳至若整頓鹽務此皆支那人士之日夜籌　而未得良好之方法者此番之反對不過恐失主權本銀行團團員中亦謂有可磋商處至顧問外人乃支那之舊例在銀行團團員只求抵償有著豈肯爲此妨害主權之事哉其餘兩條件惟五年中不另發賣社債一項則絲毫不能更改以及周學熙受職後即由趙總長紹介與周交涉而暗中仍由總統府中財政委員會主持之聞當局者言一兩週間約可協商妥洽云 
[歡迎孫中山入京之預備]  
　　孫中山巳於前日由滬乘安平船登輪計期可至天津大總統特命劉揆一范源濂兩君前往天津代表歡迎均於二十一日赴津命趙秉鈞梁士詒傳良佐王賡陳宦爲招待員其在津一切招待事宜均由直督張錫鑾率領巡警道楊以德辦理一面令交通部派專車前往天津恭迓由交通部派定司員唐文啟前往伺候財政部派定司員沈伍二君往津接待爲行轅中之招待員來京時沿路火車上由直督選派得力軍警沿途保護到京後行轅擇定石大人胡同招賢館内飭　内務總長預備一切車站上由趙總長及步軍都督江朝宗前往代表大總統迎接入城後特開正陽門正門直行經過所有各界代表前往車站歡迎者均須佩帶標識各街市上無論商家住户一律懸掛五色旗三日以示敬意其國民黨黨員舉定張繼宋敎仁吳景濂三人爲該黨歡迎員至同盟會中人日内亦皆紛紛往天津迎接矣 
[時評（萍桴）]  
　　今日孫袁二君相見於一堂矣吾知二君此時必有無數之衷曲掬肺肝以表忱悃一息庸俗之流言鞏固民國之丕基矣 
　　夫孫中山以手造共和之大偉人嘵音瘏口於數十年之前而倖獲黎黄陂倡義武漢東南半壁紛然響應袁項城同心協力手携北數省之山河以親加於共和之列專制告終民國開幕藉以大償平昔之夙抱日月重光命駕北上此其埀愛民國之熱忱當必有逾於尋常萬倍者决不忍沾沾焉以一黨之尊榮陷大局於孤注斯可預决者耳 
　　雖然吾且佇之於國會召集民國成立總統大定内閣組織之一日 
小說 
[無名罪人（七十八）（無名）]  
　　倉　不覺大怒道你休這樣糊塗你若得罪了我趕我出去我口中那個舌頭　得斷送了你的狗命哩店主呑石聽了這話忽然顏色改變不能回答克路侯爵在旁知道倉竹胸中必然有甚店主的秘密事因勸倉竹道你爲什麽這般動怒倉竹道那厮這般無禮向我要錢想不許我在他店裏住我什麽不怒不道那厮如此可惡窘窘他也是好的他也奈何我不得他有一件緊要事被我一人知道了的克路侯爵逞勢打聽道緊要的是甚麽事以前的美國人是他殺了的麽倉竹道那裏這店主人是個極胆小的人那裏敢殺人我不過知道他殺那美國人的人他心中知道他左裁判所内証明看見午間來訪的便是無名罪人那是假的那午間來訪的人决不是無名罪人我自有憑據我若將這憑據呈上裁判所内那時他便有做假見證的罪了克路侯爵又問道那證據是甚麽東西呢倉竹道那日午問來該美國人的人我適在樓梯上遇着我恰好興起費了半分鐘功夫描下了一個肖像後來見了無名罪人將這肖像一對全然不相似的無論如何糊塗的裁判官見了這肖像都知道這店主人說的是假的克路侯爵心中大喜又忙探問道這肖像你在這裏麽倉竹道什麽不在這裏只是你們不知繪畫的人看了也是無益倘若你也是個畫師見我那肖像雖然聊聊數筆纔知道我筆法的高妙哩 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜垣亂黨伏誅]  
　　陜省地居西北商旅往來絡繹不絶良莠不齊實所難免自客歲九月反正後迄今數月秩序漸次回復惟時有外來匪徒勾結煸惑不得不嚴密防範日前由巡查隊在馬坊門泰順店内拿獲造謠生事之舒景福等四人經張都督審明實係有心謀逆破壞共和確有證據當即就地正法以昭炯戒 
[西征軍催解軍米]  
　　淸溪電云張都督鈞鑒煦昌前在新津道上接得康定府呈稱兵站部尙未設至鑪城陸軍陳莊兩營全隊開拔出關需糧甚急懇請設法等情煦昌當即飛函飭將籌邊處所購邊軍軍米按照所需如數借給免誤戎機及抵雅州復得該府電稱己遵函撥借二百餘石并稱朱登五行將抵鑪仍將借用惟存鑪之米有限懇請火速多運以資接濟等情披閱之餘不勝焦灼以故在雅留駐五日榮淸各駐一日督飭採運計先後起運千石有寄惟查籌邊處前擬採購邊軍軍米三千石業已呈報在案茲因陸軍借撥前數恐不敷用因復添購一千五百石以免貽誤詳情另呈現定明日由淸起程到鑪定橋稍駐一二日安撫沈冷咱三十司翦除明正羽翼預消内户隱患俾我軍得併力西征知關厪係合併陳明黄煦昌叩嘯 
　　雅州電云成都胡張都督孫總監鑒廉念一起身抵雅不日西行此間牛沈孫張蕭各委員辦事甚屬得手惟籌邊處對於購運糧　不惜現銀重價竭力競爭致米騰價貴紙幣滯行轉運困難兵站支欵幣過多殊形掣肘請示辦法廉念二印 
[廣西劉統領殲匪露布]  
　　廣西國民軍第五軍劉統領古香示云照得融懐兩縣地方歷年疊遭股匪梁月初等盤踞蹂躪使我父老兄弟困苦顚連被焚掠者數千家被殺害者數千人刧掠姦淫無所不至難民逃避十室九空罪可謂大惡可謂極矣乃禍桂未己又復出而禍黔禍湘以致三省人民皆欲寢其皮而食其肉此誠天地之所不容人神之所共嫉者也古香前奉都督面飭剿辦融懷股匪於四月二十號到古宜二十四號在林溪將該股匪擊敗二十五號至平坦各匪勢窮竄湖南界内如李林紅張三嫂王均臣王均詳陳華彪楊貴標周堯甫等均在靖州繳鎗投誠希圖倖免惟梁匪月初逃逸逍逸法外古香度其釜底游魂萬難遠遁即加懸重賞務獲懲辦以靖邊氛不料偵騎四出久無蹤影突於八月十一號晚憑線探得梁匪藏在黔交界之高陽隘頂負隅自固古香即派第一隊帮帶劉福卿率隊馳赴高陽地方團剿血戰半日當塲擊斃匪首梁月初並該匪婦梁曾氏曁其黨羽多名又生擒梁日初卽梁吉甫陳天生即番頭婆趙亞福吳甫勉吳甫仁等綑解來宜業己按名正法梁月初夫婦屍身亦解回古宜懸杆示衆以快人心合行出示佈告爲此示仰各界人等知悉現今首匪成擒地方安靖凡我父老兄弟務期士安於學商安於市農安於田工安於肆毌再各懷杞憂荒棄生業卽被逼爲匪之良家子弟亦須及早師家各安耕鑿爲好人勿執迷不悟自取罪戾則是地方之幸古香有厚望焉 
[邕滇鐵路之動機]  
　　雲南函云雲南先欲倡修滇蜀鐵路業經美國工程司勘畢路線自法人滇越鐵路通車後情形大變迤南一部分盡入法人之勢力範圍乃提議籌修滇邕鐵路以爲抵制去年己經請部派員羅國瑞勘查路線今年蔡都督又以此路關係緊要意欲赶修迭經會商中央政府頃接交通部復電云此案由前郵部派羅國瑞往勘尙未據復到部現本部復派錢世祿馬高顯兩員前往調查俟復到再核定辦法至雲南於就地籌欵有何善策尙望協同粤桂黔三省都督籌措中央再設法維持云云蔡都督以此路果由數省合修則滇境路線尙短雲南自可勉爲其難按年攤籌惟黔桂能否擔任尙未可知恐因此反致延擱此路關係東南大局旣爲國防所關仍歸國有爲宜如各省有資亦可投股除電復交通部並電商桂黔兩都督頃聞陸都督覆電亦甚表同情極力贊成似此情形此路或可早觀厥成矣 
[吳縣議會成立先聲]  
　　吳縣縣議會久未成立迭經當選議員汪炳台葉德澍孔昭晉張冕傑丁　等向宗民政長函牘催促民長政乃查取各市鄉當選議員姓名其尙未選舉之各鄉亦一律限催選舉以便彙齊知會定期召集惟内有横涇鄉當選之孔昭晉前由田業會具呈稱其住居區域不在横涇奉都督指令照請城市公所復查現據城公所復稱孔昭晋現充本公所董事確係住居城區等因所有横涇鄉當選照章作爲無效其餘各市鄉當選人聞於日内即將塡發知會書訂期召集矣 
當選縣議員葉德澍汪炳台等接到知會書後卽於七月十二日通知各市鄉當選縣議員在元妙觀方丈内開談話會預備組織開會一切事宜儼以議長自居惟孔昭晋君本有議長之望今被田業會插身干涉巳運動横涇鄉公所呈復聲明孔君住居確在城區並未列入鄉選民册惟城鄉衆望所歸應請破格成全作爲有效故宗民政長對於此問題大費躊躇云 
[吳門新語錄]  
　　巡警總長石人俊君屢次辭職刻已經都督允准聞擬以方右代理另畀石君要差日内即當宣佈矣 
　　　門外被害商民發給恤欵各節均詳前報茲聞各商民頒到恤欵後核計與原報損失數目分等攤派成色多不符合紛向商會詰　始悉商會原報底册己由代表鄭杏圜等禀請都督准其取去查照支配塡造聯票迄尙未據繳還各商民等乃知此中加减析併俱係代表等種種舞弊並經調查訪聞有徐薛兩代表竟將原册撕換塗改等弊是以匿不交還各商民己聯合多人延　潘周兩律師卽將該代表等營私舞弊行爲正式起訴矣 
　　馬路晋豐當爲王同兪吳硯農兪子亮三君股開二月初九之役首先被災搶掠一空房屋亦遭焚燬各當户靜候賠償現在大局巳定經各股東集議准於陽曆九月一號假城中府城隍廟即以所領之欵分派賠給以二成半扣利賠償各當户聞信大爲譁然羣以該東王同愈爲蘇城首富即吳兪二股東亦指名殷實家理宜格外施仁體貼貧民今衹有二成半尙要扣利則一年以外之票不將倒賠耶若集衆要求又鑒於前此許巧生之舉不敢妄動刻聞有臨期相約不往領取以冀加成云 
　　當貨縮短滿期一案程都督因恐於貧民生計有碍批飭仍以十八個月爲絶貨期限去後詎典商祗便私　不顧民艱現出當票均載十四個月限滿故城鄉士民紛紛至吳縣民政署懇爲禁阻宗縣長又接典當公所潘濟之函稱縮短滿期自經議會否决迭勸遵照舊章而各典商以上海典舖己從五月分起將　限縮短必欲援照辦理云云該縣長己據情呈請都督通頒告示一體嚴禁想各典商旣背議會又違法令程都督當立予嚴禁也 
　　蘇城田業會本係各棧少數夥友及一般田販螞蟻所組織其宗旨在重征農佃多收田租毫無社會性質茲因上届租務結束公局業已撤銷該會又擬陳結束方法呈請都督備案昨奉都督指令云呈中列名均係棧號所稱各節能盡得各棧主之同意耶去歲以水災之後繼以兵事不得已而有租糧局之設原屬一時權宜之計未可據爲常例總之租賦各有田額業户佃户同是國民義務所在法律必責其担任權利所屬法律亦必爲之　護現在納稅完租者旣稱源源而來當能各理各業所有該業户等設立田會呈請備案之處廳無庸議 
　　蘇城留園自設立赤十字會後嘉惠蘇人實非淺鮮近因戰事停止名義不符於上月奉都督命令飭將該會取消讓出房屋改設墾植學校一般貧病無告者深以爲苦卽苦兒院諸兒之患　瘍者亦頗不便　之時交秋令疫痢叢生刻經苦兒院沈楊諸君極力設法將都督指　盛氏充公之花步别墅房屋略事條葺改名蘇州醫院仍由赤十字會諸君並添聘常川駐院醫生分任醫務已於二十號開幕是日四方就診者異常擁擠云 
　　　門外自上年組織渡增橋四隅市民公社以來頗著成效旋山塘繼續辦理於今年四月成立公　夏君申之爲總幹事蔡君伯厚鮑君和淸爲副幹事程君仰蘇爲評議員長設機開處事務所於雲外飄香店前月鮑君因天氣炎熱且街道巷口多有行人任意溲溺實與衛生有碍乃於上下塘繁盛處設立尿缸三十六隻未經公衆表决社長認可即各地主處亦未曾關照以是衆論不甚平服又因新民橋堍近由昌榮公司創立來往滸關小輪　開三次惟上山塘河身極狹駁岸年久失修恐有坍塌之虞居民因不聞公社月一言抗阻經汪義莊等函致該會詰責於是各會員擬開全體大會解決此事乃鮑君聞信後即先開臨時會以求同意無如到者寥寥迄今事隔多日尙未解決有評　員欲爲和平調停乃於二十號在毛家橋萬年春茶室邀衆討論不料社員中有祝某者大爲反對並出惡言譏全社以放棄責任因是　體大憤立即開會由夏君主稿全體簽名具呈　廳民敢長申報解 
散綠由俟核准後即須重行組織矣 
　　蘇省水陸各軍隊聞陸軍部派高級軍官來省操閱考驗以是日來軍警各團操演異常認眞飛划營統領鐘堯階亦會同各水師隊及淺水兵輪不日赴太湖操演攻守各法現正飭匠加工　葺師船一俟工竣卽行出發云 
[蘇都督通令協緝逃官]  
　　北京陸軍第五協砲三營中隊隊官王得福于正月十二日兵變時乘間拐去馬乾湘平銀二百六十八兩潛逃茲由陸軍部開錄該隊官面貎書咨行各省飭屬嚴緝廣西陶數勉奉前都督沈札委赴滬購辦軍械領過購價銀二萬兩又川資運費銀三千兩又提支三個月薪水銀六百兩時逾半年軍械　未購到領欵又未繳還迭經電催迄未得覆茲由廣西都督陸咨請各省轉飭陶敦勉所在地方一併協追山西步兵第二旅第三團三營軍需長詐基亮虧欠公欵銀五十兩於七月二十日趁公外出潛逃無踪亦由山西　都督咨請各省通飭協緝故都督府按准前項咨文後業巳分别通令各民　　　水陸各軍一體　照協　矣 
[開辦粤路銀行大會議（續）]  
　　高照堂謂粤路係商辦性質資本全屬商人以之抵押借債維持並令報效一千萬各股東必不承允可斷言者卽使借入三千萬而發行紙幣六千萬之多何能宜洩使用馴至恐紙幣低折必有甚於今日若謂以國庫爲質按之資廣東歲人不敷所出商人不肯担承代理又在意想之中有此種種原因此案實不可行倫哲如謂抵押粤路借入外債開辦銀行發行紙幣則此行爲政府銀行乎抑粤路銀行乎其實二者混合爲一曷能令人民信用旣失人民信用亦何補於經濟界更有進者揭借外債卽不被監督而粤路必歸外人管理股東蒙莫大之損失必不承諾也譚雄飛謂案中辦法有三不能（一）借債非用於生產事業（二）六千萬元紙幣不能容納於廣東（三）二千萬現金而發六千萬紙幣金融必至紊辭周孔博謂章程如何可俟第二讀會討論今日只可京當借與不當借研究如認爲當借則一切詳細章程尙須修正也此案關係財政問題甚大若今日遽然否決金融界必至大生恐慌再言維持雖有智者亦無能爲也凌　謂際此國家財政困難非借外債實無從解決現聞本省已有電政中央請借五百萬之舉但借債須將各項公產抵押與其零星抵借孰若一次抵借巨欵之爲愈乎原案所擬辦法對於政府公司人民均有利益似宜表决實行姚傳倫謂今日應先研究應借外債與否在鄙意以爲借債亦無妨各位之以此案爲不可行者一以驟借一宗大債以鐵路爲抵押恐將來有土地國有之虞一以二千萬之基本金而行六千萬之紙幣恐流於危險不知紙幣流通全在人民之信用苟能惹　國民之信用雖多亦屬無碍前淸行用紙幣何常不逾基本金十數倍此其明証也至抵押至三千萬似覺其多但此爲生利之欵將來亦可償還可不必過慮在鄙見此案宜先付審查至股東能否允借及章程之是否完　俟開第二讀會再行研究衛華川謂聞鐵路公司於籌辦銀行一層亦甚注意對於此案諒表同情但押借似不應由本會議决應由公司招集股東以决之至惜債不必盡拘洋欵或者各埠華商有此宏力與之押借亦未嘗不可也阮亦周謂原案所擬辦法多不可行蓋既以鐵路而抵押三千萬而先以一千萬供獻於政府實於民生主義大有關係且基本金僅二千萬而發紙幣至六千萬之多亦屬窒碍難行本議士大不贊成議長謂廣東財政支絀已達極點維持紙幣雖多而均非從根本上解决宋副議長提出此案關係數方面非得股東及政府同意不可本會不過處於監　地位此案可行與否尙非今日所能解決假如本會通過而股東不允照行或股東允行而政府不贊成其議終亦於事無濟若逕將此案取消而議案早已喧傳於外萬一政府及股東均表同意則本會又將如何然則此案之可否必得三方面同意方能决定拟宜先付財政股審查一面徵集意見再開第二續會詳細討論旋付表决多數賛成（完） 
[永嘉新劇社開演]  
　　新劇社員數十人日前乘普濟輪船來温假郡城隍廟演劇提取所得戲金二成充助國民捐業巳批准開演在案詎開幕第三日有該社檢察金某因醉後至忘佩徽章竟爲守門者攔阻因而大起衝突一時人聲鼎沸祗得暫行停演時有駐温新軍管帶官　　在座觀劇當由經理周維新君　請錢君派兵保護旋即調來新軍百名重復秩序再行開演草草終局而散事後由淸道局袪毒社二團體出而干涉以該社若繼續開演終恐釀成風湖禀請永嘉縣知事禁止金知事以該社所演係改良新劇有益社會且又提助國民捐不得己出示停演三天以寢其事云 
[蕪湖近事種種]  
　　駐蕪軍隊過多居民頗有戒心皖都督前日特派金君來蕪帶有都督印收向商會借洋五萬元專爲遷移駐蕪第十五師軍隊之用此項借欵係歸十冬兩月米捐鹽厘項下撥還該會連日巳邀集各帮商董籌借矣 
　　繁昌縣保安聯合會因擾亂地方治安經該縣知事呈請都督派兵解散栢都督己准如所請電飭駐蕪十五師師長孫品驂君就近派兵前往孫師長己派五十七圑三營朱營長率領在營兵士即日開往繁昌相機辦理矣 
　　蕪湖議商兩會因蕪關監督李葆林君有改委之說特開大會議聯名電禀都督暫緩更動原電錄下栢都督曁内務司鄭軍政司吳財政司史鈞鑒頃閱報載蕪　監督有改委之說查李君葆林在蕪多年深資保障凡諸公益莫不熱心維持去歲光復尤能調護地方賴以安寗此次監督蕪關切實整頓數月以來改革己成八九商民正資倚賴可否暫緩更動以竣其功於國課商情兩有利益無任迫切待命之至蕪湖紳高學農工各界吕志元吕祖翼崔法吳雲經康杰姜志彬邵正言陶寳言陸慶祥周弼忠汪洪襄龔翰共叩號 
　　蕪湖新關議租灘地一案刻經陶子鄉在省控告徽州同鄉會恐生枝節特向李監督索取定銀五千兩以爲根據李監督當即墊付二七銀一千八百兩俟水退落丈量交地一面函請阿稅務司如數撥還該地係在陶溝以南沿江一面計寬五十丈直至落水六十丈係建築新關之用所有地價遷費仍照前淸關道李友梅君所規定按每畝收二七紋二百兩己於前日三面定約矣 
[張振武死後餘談]  
　　張振武靈柩准於星期四（即二十二號）由京漢火車運鄂黎公徇諸同志之請允其入城治喪以示優異並飭於抱冰堂開追悼大會届時親往祭奠巳預命秘書撰著祭文張部之將校圑不合編制糜費巨餉久擬裁併因被張阻撓未果現各圑員以冰山已消自願解散黎公以彼等多係下級士官出身程度甚高且深明大義不受張之鼓惑茲請退伍應予優待爰飭照畢血會退伍成例給予兩月恩餉及九年休養金每月錢十串文三年遞減一次至九年減盡停止并各給奬照一紙勛章一面頃己委二鎭杜統制錫鈞辦理此事大約　越旬日必可實行退伍至張所辦民國男女公校各一所男校尚無不名譽之事女校則因校長葉慕班女士爲張術騙某女學生作妾醜聲四　刻劉民政長以張故後兩校經費均無所出且女校聲名惡劣擬一併取消敎育司長時象晉力爭不可謂學校成立匪易不可因少數人而牽動全體應力爲維持巳定議將兩校收歸官辦以後經費由公家担任其導淫之葉校長卽行撤換女生之不名譽者亦嚴加甄别云 
[贛江魚鱗片片]  
　　禁米出口江西李都督嚴禁南贛米榖出境示云照得江右全省幅員遼廓偶遇歉收往往民食維艱致嗟鮮飽推原其故胥由販運米榖越境爲數過多以致蓋藏不厚商賈居奇小民受害何堪設想本年各縣呈報被水雖經妥籌撫恤仍恐顧慮未周若於運米出口一端再加禁止更可以資補救茲查江右下游地方惟湖口可通鄂皖等省業已示禁販運米榖出口而上游南贛一帶毗連粤界難保無商家圖利仍將米榖販運出境因之本境糧價日昻閭閰受困自應援照湖口辦法一律從嚴禁止爲此曉諭前贛闔屬商民人等須知利益攸關根本爲重而根本所繫又以民食充裕爲先嗣後爾等商民除在本境照常販運米榖外所有本境米榖一槪不准販運出境庶存儲不竭即綏靖可期愼毌陽奉陰違致負殷殷誥誡之意云 
　　考試留學李都督業己於政務會議議决籌撥公欵十萬元咨送學生一百二名分赴各國留學一案除派定十名外現在實行由敎育司會同考試惟聞該司長擬仿法官考試例聘程君道存爲校士主任官在法政學堂舉行考試並請刋刻關防以昭愼重其試騐之期女生定於八月二十三號男生定於二十八號分場考試擇優請咨放洋就學云 
　　公電訴寃景德鎭分銀行於兵變時被搶一案巡警左右兩暑不遵調遣以致貽悞事機業經浮梁縣知事會同景鎭警長楊兆璜禀陳罪狀當經警廳批令即將孫長齡江國鎭兩名解省從重訊辦茲將關於此案之訴寃要電錄下南昌警視廳總監吳鈞鑒頃據江巨明投稱伊子江國鎭被黄淦誣告奉鈞批飭縣知事解廳候辦等情據商民耳聞目睹兵變時警長知事俱巳逃匿兵變後拿匪獲贜江國鎭呈繳可據黄淦突以勾結各匪控案似屬爭功誣陷國鎭到案後風聞縣知事欲將就地正法羅織深爲可虞事關人命用是冐味叩懇迅電知事務將黄淦國鎭並解到省對質庶幾是非眞而公理見謹呈景鎭全皖同鄉會巧叩 
　　安置罪犯警視廳以拘留所室少犯多擬請 
 
 
 

Page 7

 
 
酌量解送大工廠習藝一案現奉李恊和都督批云呈悉據稱該廳拘留所室少犯多不敷容納擬請將案情較重之犯判定限期送大工廠習藝各節查大工廠爲本省第一工廠開辦宗旨原爲救濟貧民擴充藝業起見並非罪犯習藝之所若規定該廳罪犯隨時送往習藝例案一定即無異罪犯作業所殊失開辦工廠之本旨惟據稱現値夏令炎熱犯多室少於衛生大有妨碍該廠貧民定額旣不滿三分之二姑從變通辦理着調度犯罪人數暫行分送該廠習藝以紓目前人滿之患至秋分後氣候漸凉該廳仍須將犯提　或另造習藝所或增廣拘留所至時酌量辦理以淸權限而便支配至所請添撥經費擴充名額一節現在財政困難暫行仍舊辦理 
[南昌新劇談]  
　　南昌文明進化劇園報効國民捐欵三成於所收　資項下先行扣繳禀准李都督轉飭　廳批示立案即於三義祠間壁被焚空曠地方建築戲毫搭篷設座於八月十三號開演武昌起義新劇黄鶴樓誓師情形瑞徵種種怪象頗堪發噱次夜演唱金銀　分等賣票觀者甚爲擁擠幸軍人僅收半價并派軍警彈壓該園股東李君（都督府執事官）又在場招待一切頗爲周密故觀者雖多尙能遵守秩序惟該園旣係搭蓋蔑棚故十七號晚開演鴛鴦錯時忽然大雨淋漓坐客衣履均爲漏濕及演至六幕電燈忽又熄滅全園陡黑女客尤爲驚惶幸軍驚持燈入園週圍彈壓始免釀禍至一時之久電燈始明秩序始定然該園頭門均用極粗木　加釘鐵門形同監獄倘遇急事發生受禍不堪設想以故近來觀客殊形冷淡云 
[旅滬鄂人攻訐叅議員]  
　　旅滬鄂省同鄉昨爲張振武案發出一電照錄如下湖北省議會武漢商會敎育會各學堂各軍隊大漢報轉各士紳均鑒民國精神在於議院議員職務在於代表民意張方之誅鄂民稱慶乃參議院鄂議員劉成禹時功玖張伯烈公然搖惑全院提議彈劾政府無論劉等長奸黨惡是何内幕即以鄂議員違反吾鄂民意己係大逆不道公等函電辯論空言何補宜速開全省各界大會將劉等議員取消拔本塞源乃能止亂否則巧文可以亂法積非可以成是馴至演成議員專制之怪狀爲民大患爲國大眚存亡呼吸敢佈血誠旅滬鄂省同鄉叩徑 
[修訂洋涇浜設官章程]  
　　上海自開埠通商後即設公共會審公廨訂有洋涇浜設官章程嗣因前淸國勢寖衰歷任華官又辦事失敗遂致主權日削迨至去秋光復後因當時尙無上級官廳暫歸捕房管理前項章程破裂無遺絶無履行之効力北京外交部以此事關係主權亟擬修改迭電江蘇程都督曁駐滬通商交涉使妥籌挽救迄未擬章答覆茲又一再電催迫不容緩業由陳交涉使與程都督斟　　酌時宜重加編訂一俟酌定卽行呈請外交總長與駐京公使圑逐加討論核定施行 
[國貨維持會開會紀事]  
陰曆十二晚八點鐘中華國貨維持會總部宣講部假中旺弄錢江會館開宣講會到者一百五十餘人八點鐘振鈴開會首由程筱康君宣佈組織調查研究二部請到會會員各自認定以專職任各會員次第簽名畢公舉梅竹盧君爲宣講部部長以上三部定星期六下午二點鐘開成立會次由梅竹盧君演說請宣講一役鄙人極願承乏惟迫於黨務恐難盡職伍廷芳沈仲禮沈劍侯尤惜陰諸君皆名重一時善於說辭若能邀來宣講於國貨前途大有裨益並謂維持會之發達須賴報界竭力鼓吹對於工界勸其改良出品對於社會勸其注重國貨雙方並進逐謀進步次由潘峻天君謂中國工業失敗己達極點今日始見維持會之手續殊嫌太晚一般假維新僞志士偏憎國貨忘却要本誠爲亡國之悲象吾人惟有大聲疾呼力僻妄言呼醒同胞而後己次由楊雪香君謂維持國貨關係國本國勢之盛衰以工商之發達與否爲斷吾國爲專制所壓工業一門向不注意致有今日之現象同胞若再不注重國貨非但不能爲中國之人死後求一葬身之地恐亦不可得也次由王介安君演說謂中國出品日形發達如新閘華新布廠之格子花布及老閘一帶土布店所出斜紋布貨品精美較之洋貨實有過之無不及惜乎吾國商界素循舊章不知利用廣告之利益致大好出品湮没不彰殊爲可惜本會當設法爲之介紹國人以盡天職並宣佈來賓高芳林君由徐春榮君介紹人會全體歡迎至此爲時己晚遂振鈴散會 
[金銀公所開會紀事]  
　　虹口西華路寳興銀樓等收兌飾物被捕房指爲收贜昨由城内金銀公所開同業維持會到者甚衆午後二時開會首出臨時會長鄭吉良君報告開會宗旨略謂銀樓爲世界正當之營業櫃上收兌舊飾亦在營業範圍之内卽使悞上贜物捕房亦應和平對待或科以失察之咎不應指爲收贜要知警探尙難識盜賊之面商業中人何能辨認竊贜且此次寳興銀樓悞收贓物祇二十餘元均照市價收下而工部局未將失單分發遽將寳興主人丁錦文先送法公堂存洋五百元繼傳至公共公堂亦存洋一百元保出候示捕房對於此事未免過嚴殊與營業前途有碍爲特開會請諸君討論維持辦法旋由各同業確商良久宣布辦法大半主張推舉代表呈請英法公廨照例公斷發還存洋以免商業受虧否則再開全體大會另籌對付方法俾免後患議决散會時巳薄暮矣 
[抛棄女屍之破綻]  
　　前晚十二句鐘時法租界一百十四號暗差巡捕在太古碼頭見有口操山東音之某甲肩負重笨舖蓋一個後隨兩人怱怱搬上金陵輪船少頃復又登岸形頗可疑該捕將甲喝住尾隨兩人即行遁去詰之甲云舖蓋内裏有火腿兩隻捕不之信令甲解開察騐詎内中裏一女屍頭頸兩足俱有繩索綁縛顯係勒斃抛屍滅跡當即喚同一百六十六號上差巡捕幫同拘入捕房由捕頭詰問據稱是山東人現住英租界白克路一百四十號屋内死者係是髮妻因其不守婦道規勸不服下此毒手此乃我一人之事應得罪名由我一人担任遂命收押將屍舁往同仁輔元堂暫放聽候稟請公堂中西官驗明核辦 
[越界捉賭之齟齬]  
　　北河南路華界一號洋房近有西人在該屋内開設賭塲事爲駐滬英領偵悉前日特派西員協同捕房警探前往拘獲西人兩名帶回英臬司署訊辦並派譯員西人滿郎特督率工役車運物件旋經四區巡警得悉報告區員飭將箱袋等六件截留解區正欲轉解警務公所忽由交涉使陳貽範君偕英副領事到區令將物件交該西員帶去該區員不敢擅允即據情報告蔣警務長請爲核示 
[公堂輕視人命之反動]  
　　通商交涉使陳貽範君昨日照會地方檢察廳云據商人金鴻富禀稱被蔡三卽蔡柱臣係前淸蔡道台之第三子乘坐汽車由司機汪永卿馳駛碾傷伊父金榮卿身死八月二十日經公堂集訊並不傳伊上堂惟見捕房律師將案呈上僅傳汪永卿一人草草詰問數語卽行退堂殊堪駭異竊思人命至重國法無私泣求立提蔡三即蔡柱臣到案按律審辦等語據此案關人命本使無司法之責除將原禀批示飭赴公共公廨及地方審判檢察兩廳分别起訴外相應照錄原禀送請貴廳查照辦理 
[同盟會歡迎胡經武]  
　　同盟會各會員昨在南京路機關部開會歡迎解職山東都督胡經武君午後三時開會公推吳稚暉君爲臨時主席吳君卽起立極表歡迎之意並請胡君詳述經歷艱辛胡君卽登檯宣言曰今蒙同志諸君開會歡迎愧不敢當鄙人素抱革命宗旨東西奔走十有餘年今幸南北統一共和告成實我同胞之幸福惟目下起義諸君與初志已微有不同是則鄙人所大感不解者言疉復由王國生等諸君相繼演說遂振鈴散會 
[法律維持會開會之掃興]  
　　法律維持會以中華律師公會蔡寅君等業巳併入該會爰於昨日上午在張園安塏第續開研究會惟因天雨到者無幾僅由吳稚暉君登檯報告謂張方一案己由參議院議决彈劾國務總理及陸軍總長如無良好結果本會當再開會討論對付方法到會者均贊成即行散會 
[大公社改期開會]  
　　東亞大同社上海支部業巳更名大公社定於昨日午後在張氏味蒓園開成立大會嗣因天雨不果定期下星六仍在張園開會 
[副總統昭雪王壽昌]  
　　王壽昌呈黎副總統電武昌黎副總統鈞鑒兵工廠欵目一案曾經壽昌將一切存摺簿據繳由上海會審公堂移滬交涉使寄鄂并派員赴廠接洽在案嗣鄂委莊時伯以壽昌　部開支　員之二千六百元一欵誣爲中飽屢來要挾意在需索壽昌置之不理乃挾嫌揑陷領事圑以一案不能兩控計又不遂遂用王子仁之名揑爲造幣廠人員騙取交通部洋三千二百元另案控告壽昌復被傳訊壽昌在滬窮病何堪再遭擾累該委仍如前淸結習大非民國與民更始之意如蒙一間壽昌曾否充當造幣廠　事則一切眞情無不畢露倘蒙憐察尙望迅賜昭雪王壽昌銑　　黎副總統致陳交涉使電莊時伯控王子仁一案王子仁　王壽昌前辦湖北兵工廠所支公款二千六百元曾經電部請示確係因公支用并無浮冒請爲昭雪前來查此案己在公堂具控　請卽用正式公文將全案取消以昭公道而省拖累元　養 
[關於小天台案之批詞]  
　　南市裁判分所呈復小天台廟產案准市政廳　稱須交會議等情當由上海地方審判廳指令云據呈殊堪詫異小天台廟產係該所移交市政廳收管旣經本廳查明有主飭令發還自應遵照辦理乃竟以市政廳復稱須交會議一呈塞責殊屬異常　頇　法獨立載在約法無論何種機關不能出而干預豈有審判衙門依律發還有主物之命令可以交會議决爲唐塞果此法可以施行則法院可撤法官可裁凡百訴訟毌庸開庭審訊悉待開會議決以别曲直天下有是理乎萬國有是法乎市政廳之收管該產係由該所之移交本廳惟有責成該員勒限七日將該產發還以重司法權限該員疏忽於前亟應補救於後若再　頇荒謬一味航言唐塞則是有心藐玩任意偏頗本颺有監督之責懲戒之權勿謂寬典可以屢邀也凛之抄由令發 
　　又批僧歸行訴訟代理人狄梁孫請求將小天台廟產及不應没收之物件一併返還由據呈己悉仰南市裁判分所懍遵前後廳令迅於限期内將小天台廟產發還不得違延干咎原禀抄發 
[程都督慰留李統領]  
　　滬防全軍李統領呈請辭職經紀前報茲接江蘇都督府參謀處函云頃奉都督交閱來函備悉一切當奉都督諭云李統領前擬滬防規畫節略具徵謀慮遠到籌劃周詳深堪嘉佩當此地方秩序初復所有軍隊正議裁减以爲恢復財之之入手辦理其屬不易端賴富有毅力胆略者以資鎭攝李統領興滬上各舊軍將領旣多舊議識情亦甚相洽從事整理全仗駕輕就熟倘中途猝易生手措施必多困難旣恐貽患地方並無以對鄉老前議裁減所部原爲　節財源藉以减輕人民負担起見仍希李統領勉任其難力爲維持以保大局萬勿遽萌退志至囑至囑等因奉此相應轉達台端卽乞遵照辦理 
[重申演唱花鼓之禁令]  
　　上海縣民政長吳君昨出示諭云爲剴切示諭重申嚴禁事照得演唱花鼓淫戲糜耗貲財敗壞風俗最爲地方之害大干禁令之條本民政長視事以來迭經曉示各鄉從嚴查禁在案乃訪聞該鄉各　近來仍有前項演唱情事大抵少年喜事之流假豐收報賽之名行歛費漁利之計無知鄉愚從而和之遂致紛搭棚　扮演　劇男女混雜宵旦不休惡俗澆風莫此爲甚現値時事多艱民生困　各鄉民農隙餘閒正宜阜俗節財改良社會豈可廢時失業貽害地方本民政長念切民依痛惡薄俗合亟剴切示諭重申嚴禁除分行該鄉管轄警區就近切實查禁外爲此示仰鄉民人等一體知悉自示之後爾等務各父詔兄勉不得再行演唱花鼓淫戲蹈轍禁令而干究懲一面並責成各該　地保隨時禁阻以期綏靖地方該圖不得徇庇容隱致干併究 
[學生隊實行遣散]  
　　滬防全軍所屬之學生隊奉程都督命令遣散已誌前報前日（卽念三號）爲實行遺散之期由李統領召集各學生在本部中庭訓話勸勉並由監理委員長申君曁學生隊隊長莊少雲君等相繼演說各學生亦舉代表答辭感謝旋由李統領將七八兩月津貼按名給發並在司令部合攝一影始　散隊昨各學生己收拾行李分别遄回故里矣 
[程良弼訴寃]  
北伐先鋒營軍械長程良弼日前具禀滬防全軍司令部略謂去年光復山東黄縣時當因攻財敵軍得有快槍一百二十餘枝解交劉司令長基炎收儲並禀武統領查照詎被張副官挾嫌　害誣衊良弼私售鎗械以致被送該處司法縲絏五月寃沉海底實難昭雪請爲行文駐紮山東之劉司令長等關提張副官來滬質訊究懲俾雪含寃等情昨奉李統領批示云呈悉張副官旣在駐紮山東滬軍第四營供職應得向該管長官直接申訴本統領身任滬防無管轄他軍之責任所請關會究辦之處碍於權限未便照准 
[召領被拐女子]  
　　上海地方檢察廳咨嘉木縣檢事廳云爲咨請傳領事本年八月二十三號准厦門民政廳咨送被拐女子徐阿四汪阿三兩口即經訊據徐阿四供家中並無父親及弟祇有老母在嘉興城内梧桐樹街顧山氏家幫傭等語除將徐阿四汪阿三暫行發堂留養待領外相應咨請貴廳請煩查照希飭法警立赴梧桐樹街順宅知照徐阿四母囑其知會汪阿三家屬一併來廳認領是爲至要 
[浦東大開賭塲]  
　　浦東南碼頭塘橋三林塘張江栅錢家廟嚴家橋及龍王廟洋涇鎭欽賜仰殿十八間爛泥渡等處均由滬軍營各派弁兵駐防以資保護近因十八間等處有地痞棍徒紏集無賴開場聚賭爲滬軍營管帶楊錦堂訪悉以賭博爲害最烈自當拿辦除於前日派弁往拿解辦外並巳出示諭禁矣 
[婦人不敢匿贜]  
　　偵探陸永林在高昌廟丁順福家拿獲竊賊曾梅魁等四人解由咳處　警分局送請警務所究辦己誌前報兹悉丁順福之妻張氏現己將伊夫窩留之金銀衣服各賊物及當票等繳呈分局錢區長送交警務長核示矣 
[匪徒持刀截刦]  
　　住居老閘橋　堍財神弄之金錫桂前晚由新新舞台觀劇回家時己夜半行至弄内被匪持刀戳傷手臂等處並被攫去鈔票洋一百元卽投老閘捕房報告捕頭以金受有微傷飭送仁濟醫院　治並　中西包探往查實情復候核奪 
[西探患疫殞命]  
　　老　捕房十六號西探開納利偶患時疫送往婓倫路工部局醫院醫治無效於昨日斃命定於今日棺殮各捕房均下半旗以誌袁思 
[租界發現時疫續紀]  
　　公共租界自入秋後　現時疫中西人士之染疫斃命者已有十餘人前日總巡捕房二百七十七號四百念三號兩華捕亦患疫症相繼身死麥代總巡得悉後尤爲注意昨特咨照衛生處各員 
趕緊研究治疫方法以免傳染爲害 
[警界另編電話表]  
　　南市電話局向於設立電話處揭發表示以便各户查攷號數乃自警界於交界處各崗添置電話以來此　表示雖有添註諸多舛誤現警務長以此項表示爲警界俾遞警信最要之件應將各崗警及所區所設電話之所另開詳細表目分發各電話處張貼俾便稽查而通消息 
瑣聞 
[城内]  
　　地方檢察廳批示○陳占郎呈批狀悉爾船與陸慰江之船同泊西球港被盜搶劫各貨前據開單呈報業經本廳蒞勘移請警務所嚴緝盜贓在案茲據呈稱爾船回沙卸貨有乾豐泰等數行索賠爾報告商會并呈報檢察廳均己未奉移知無從核辦請求查案移知准如所請候備文抄單移知海門檢察廳核辦并請轉移海門商會可也 
　　地方審判廳民庭批示○傳又儀抗告狀批狀悉查抗告程序對於不經言詞辯論而駁斥訴訟程序之聲請者始得爲之此案業經辯論終結并决定譚長安王紀本等並非受棧主之囑托不負賠償之責論法己爲終局判决如果聲明不服儘可依法控告以救濟其窮所請抗告之處核與民訴律不合候宣示判詞可也　　祗求有夫○住居北張家弄第一百號門牌之李阿二姦拐周阿三之妻陸氏前日由周阿三來申尋見扭住伊妻因被李之隣居覇阻周即投報檢察廳奉張廳長准飭司法巡警往傳該隣人陸某不在家中伊妻遽持馬桶　意欲毆打該巡警無奈回禀廳長改傳爲拘旋陸歸家得悉立將周陸氏送至廳中自　脫累卽經檢察官提案豫審先據周阿三供稱家住松江西門外蛤蜊墩地方種田度日今年二月間憑媒娶陸氏爲妻出茶禮洋一百五十元連酒筵及一切費用約洋一百元不料四月念三日妻忽跟人逃逸無踪家中所存銀洋衣服亦捲取一空當時找尋無者今來上海路過張家弄見妻正在洗物我即上前拖住被隣人勸我放手妻即往隣家避匿是以來案控告周陸氏供稱前夫己故由婆婆作主嫁與周阿三爲室婦人不願故與李阿二姘識同逃來滬詎料被夫尋獲可否求請離　官曰現在民國成立男女本可自由如欲離婚須提起私訴向審判廳狀訴裁判官可依當事人之意思准其離婚惟爾係不守婦道與人私姘捲逃實屬廉恥全無違犯刑律豈能准爾離婚周陸氏復供媂人實受李阿二之愚當引誘時伊稱在上海充當營官豈知跟來上海始悉伊之主人在營中充當軍醫惟現下事己如此悔之不及如夫要我回去我亦顧隨回家嗣後决不再犯倘夫不要我歸家祗可仍與李阿二姘識惟求寬恩判决問官諭曰本廳但有檢察之權而無裁判之權聽候起訴由審判廳訊供辦理 
　　召領屍棺○地方檢察廳昨出示諭云爲出示召認事本月二十號據馬橋鄉董張本培函稱五七圖西邊連橋地方於本月二十日淸晨發見男屍一具不知姓名有鬚年約五十餘歲身穿花布衫赤足無人尋認報請詣驗等情到廳據經派委檢察官帶同檢驗吏驗得該屍合面右耳根有木器傷一處量横長一寸四分闊五分紫紅色微腫委係生前因傷身死屍飭棺殮交地保發壇移請警務公所緝拿兇犯究辦外合行出示召認爲此示仰諸色人等知悉爾等如有親屬久出不歸應卽查照後開該屍服色年貌相符者備具領狀呈候本廳核准給領歸塟毌得觀望計開該屍年約五十餘歲有　身穿豆子花布衫内襯柳條布衫下穿白洋布褲赤足穿破鞋 
[南市]  
　　軍官蠻横○陰某軍營督練官賀達卿因病來滬就醫前日午後雇車一輛至上海醫院給予車資二十文車夫向之索加賀不肯給反以手中藥水玻璃瓶向車夫李阿三頭面　去傷及目珠旋由崗巡到來一併帶至南區將李送往醫院醫治賀送一區警務公所預審擬辦 
　　秘密烟窟○江北人吉　金在王家馬頭某馬車行内進賃厘私責燈吃被房主報告東區派出巡員帶同長警前往搜查獲住烟客謝榮海（即夏榮海）及薛錦才范　秋三人連同烟具帶區由陳裁判研訊吉供借具吸烟並非私賣求宥判罰洋五元限五天内遷移出境夏薛二人各罰洋兩元並查得該二人尙有收賣竊贓情事着交保出外候查核辦范因不認吸煙卽行釋出 
　　限期理楚○志大米行夥順晏渠投裁判所控稱前在浦東六灶地方收得帳洋五十元託該處航船户王錫昌帶　竟被呑没求請追還又有永茂洋貨店執事朱惠祥等附追被欠貨洋七十餘元久不歸楚奉傳集訊供稱該欵巳經虹口賭錢輸　一時不能料理求鑒判交妥保限半個月内理楚 
　　　獲　贓○甬人王守愚由甯波乘甯紹輪船來滬失去小銀錠兩枚洋念三元及衣服帳簿等物後由偵探在榮華棧内查獲積竊趙德祥一名供認與范三等串竊旋卽弔出銀錠兩枚解由裁判所研訊失主債楊實珍代爲領贓判趙押候補提同當追交餘贓起出之贓先行給領 
[閘北]  
　　串拐婢女○前淸湖北候補知縣葉晋叔控崔　忠與隣人白姓女傭趙余氏串拐婢女阿翠捲取金飾逃逸等情由二區轉送裁判所咋經孫所長傳同案証毛啓順陳學餘到案訊據崔供住居北南林里三弄第一家曾充光復軍業己遣散該傭婦前與　兄楊元卿姘識現楊回籍知與葉婢同逃求察判崔暫行看管餘人退去候示 
　　逐月拔還○英公廨招書黄裕記在閘北裁判所呈控公廨巳裁警役張松林不還借洋一百元咋經孫所長傳張到案訊明　令交保每月拔洋六元兩造遵斷完案 
[英租界]  
　　嚴緝强盜○虹口華特路陳輝廷家刼金珠各飾計値洋九千餘元報捕請緝己紀前報茲悉麥代總巡以白日搶刧殊碍租界治安除通飭各捕房中西探捕嚴行偵緝外昨又開明失單移請南北市政廳及法捕房一體派探協緝務獲解究 
　　唆使捲逃○新閘愛文義　七百另七號葉　度家婢女小翠前日被附近白姓女傭唆使捲取值洋一千餘元之金珠飾物偕逃無蹤昨經葉查悉卽開失單報請新閘捕房飭探偵緝 
　　斥革巡捕○總巡捕房二十五號西捕時常酒醉肇事又哈爾濱　房五百二十一號華捕不聽長官命令均經麥代總巡查悉昨飭一併斥革以儆 
　　華捕調差○總巡捕房五百六十二號華捕昨奉麥代總巡諭與匯山捕房二百二十五號華捕對調辦公 
　　請緝匪徒○甯波路積福星顧徐氏家四歲男孩小寳前日在里口游玩被匪剪去金鎖片一塊當時追拿未獲卽投老閘捕房報請派探朱阿巧查緝 
　　禁止吐痰○英美電車公司總理西人麥考爾以近來時有搭客在電車上任意涕吐殊碍衛生昨在各電車内懸牌禁止略謂　症者係世界人類之大敵也是以工部局衛生處嘗言肺勞爲最厲之症其殺人最多考其原因皆由所吐之痰乾而變爲坭塵傳染極速危險異常故禁止搭客在電車内吐痰卽爲防　傳染癆症之要法云云 
　　包探獲賊○費阿大現在四馬路中華第一樓茶館内竊承茶客瞿小弟綢衣被包探錢壽生查獲將費拘入捕房押候解究 
　　失竊報捕○河南路某書坊失竊値洋二百元之　　儀器又牛舌路甯愼安家失竊値洋二百餘元之金飾各物又西大路何車氏家失竊値洋一百八十元之綢衣飾物昨壛開單分投就近捕房爲查緝 
[美租界]  
　　婦人情急○前日下午有淸江婦人潘凌氏投報捕房云上月被同鄉陳水漢等誘拐來滬住居肇　路三百十四號致被姦佔近又起意變賣求究捕頭飭探將陳及二房東李陳氏一併逮案分别收回候辦 
　　索偵口角○沈阿高顧金松二人前晚在四華得路索債起愛互相口角扭控捕房捕頭斥不准理 
　　偷竊銅元○扒竊李麻子昨在蓬路菜場行竊某甲　内銅元數百枚由捕拘入捕房押候究辦 
　　違章打架○彭紹鄉咋與孫阿六在嘉興路不知何故互相肆毆被捕併送捕房押候核辦又林阿才昨坐張阿三之東洋車因　資太少口角扭毆由浦一併送入捕房核辦 
[法租界]  
　　拐賣婦女○專事誘姦拐賣婦女之胡玉庭近又誘騙打鐵浜相近寳源柴店主婦藏匿美界某小客棧内欲圖售賣爲氏覺察喚捕連同黨王紀林一併拘移法廨旋有胡店對門湯姓粥店夥之妻韋氏亦被該匪拐匿投案附追判胡妻孫氏交夫領回王胡兩匪一併押候着交湯妻到案再行訊辦 
　　故態復萌○烟　張郭氏前因縱妓拉客己由公堂罰過兩次詎近又故態復萌由捕房傳廨請辦聶讞員商之李副領事判罰洋十元充公再犯重究 
　　混濁不淸○王永興雜貨店所售之嗬　水係陸阿生嗬　水作所造混濁不淸有　衛生當爲衛生處西人查知一併送　請究判陸罰洋十元罰五元一併充公 
　　私弔贓物○尤昌全行竊新濟船夏布四疋質洋七元八角當票寄在陳安如處當爲茶房林伍所知向陳將票取去私　押店將贓贖出復向該輪買辦索回當本宁發後由捕一併拘送公堂請究中西官以林不應私弔贓物判押七天尤押兩禮拜陳從寬開釋 
 
 

Page 8

 
 
   
 
 

Page 9

 
 
自由談 
游戲文章 
[戲名酒令] [  健兒]  
　　格限三齣爲度每令之首須用數目字每齣之末一字須連下一齣之第一字 
　　一枝桃桃花宫宫門帶二度梅梅龍鎭鎭壇州三娘敎子子母炮炮烙柱四盤山山海關關公擋曹五花洞洞房獻佛佛殿告狀六部大審審潘洪洪羊洞七星廟廟會（即關王廟）會稽城（解鈴）八仙飄海海潮珠珠鳳奇緣九更天天門陣陣前認子 
[臭先生傳] [  是龍]  
　　先生不知何許人忘其姓氏生有奇臭及長益甚不可響邇人因以臭先生呼之先生自屎不覺臭坦然自若居室臭穢如鮑魚之肆然入之者亦久而不聞其臭娶銅臭翁之女曰臭花娘脇下有狐騷臭蓋得諸乃翁之遺臭也先生善居積儉自奉臭室之前置臭坑缸數隻日可得臭糞錢三百文以購臭豆腐臭滷瓜臭鹹魚客有嫌其臭者語先生曰此臭鄉下人所食先生何嗜臭若此先生曰是物臭裏鮮非若輩乳臭小兒所識凡臭丸臭樂水臭虫藥粉均爲先生所歡迎以居室多臭虫故也先生喜結交遠近逐臭之夫臭味相同者無不樂與之游羣居終日侈口談人家臭事常臭氣薰天臭聲盈耳云 
海外寄談 
[韋爾根之離婚記] [  虎痴]  
　　倫敦某會員韋爾根者曾與路惠女士訂婚形影不離幾幾乎相依爲命一年後韋忽與女士離婚聞者莫不詫爲異事有某報記者與韋相善嘗詢其與女士離婚之故韋曰男女之間大欲存焉余亦猶人安能遣此余所以摒棄家庭之樂事而甘受此冷淡生涯之况味者余豈得己哉不妨爲知已者告也余自與路惠訂婚後渠一月之耗費足　余一百五十磅之歳入試以每晚觀劇一事而論計購花費兩先令六辨士賃座費十先令劇場　費七先令六辨士晚餐十五先令途中雜用　先令以一年計之巳屬不資車馬費尙不在内又試與之至市肆購物購一帽必需兩京尼（二十一先令合一京尼）購革履一雙需三京尼半購衣上之附屬　飾品一事需六七京尼余己竭盡心力而猶未足嬮余妻之欲總欲竭余所有以博余妻之歡心奈不足供其兩年之揮霍耳來日大難余於是離婚之念以决自今思之設當日者不早與路惠離婚正不知今日之余己墮落何所矣嗚呼風尙至此積重難返余不知女子之心理何以揮霍男子之金錢竟若爲其應享之權利更以其金錢輸入於各商家之櫃檯爲應盡之義務也余願天下多情男子毌寧獨居以終其身愼勿以有用可寳之金錢消磨於羅綺叢中而貽他日以窮途之戚先生代表　論爲人民之喉舌尙望提倡不娶主義爲生計界造無量幸福即以自完其天職可也 
尊聞閣詞選 
[和張峰石七夕自歌] [  景鶱]  
　　噫吁嘻春無百日春人無百　人泰皇漢武不解事登　入海河紛紛詔書急急徵求不死　沙丘五柞一死何足云我有老友張峰石胸中遠觀具車　以爲天地者萬物之逆旅光陰者百代之過客大書特書一篇自輓歌傳徧大江以南大江北有謂峰石好、 
說鬼神龍見首不見尾乃以一片淸狂寓之于　　有謂峰石喜談禪欲救衆生　因緣故作此語警大千有謂峰石本來是奇士胡爲鬱鬱久居此時不可爲不如死豈知諸家立說都不然燕雀安知鴻鵠志天生奇　愛文章不愛　與史與金與張唾棄黄金印糞　白玉堂筆　一落鬼神泣千言萬語聲琅琅嗟载人生翕　云亡我今發一奇語問　　何物可以峙　　何物可以爭三光人在三萬六千霜靜言思之惟有文章一物可以留其芳此物傳之久最久此語未免狂哉狂上自義農虞夏　下及周奉漢　唐以至六朝五代宋金元明各帝王曾日月之幾何嘆人事之滄桑大笑大笑復大笑三皇五帝都茫茫不必求長生術不必求辟榖方但求姓名兩字常達世人聽將焉用此臭皮囊或駕蒼龍游四極或策赤虬下八荒或呼白虎載　履或跨丹鳳調笙簧天地悠悠到處能着一個我但覺世上一切帝王盜賊聖賢豪傑如夢如幻如泡如影如露如電歸于無何有之鄉今年七月七是君稱觴日我買一壺酒來登一　室意者先生必賦歸去來曷爲旣　行裝又不發我送行君留别且賦詩篇向君質有酒學劉伶無　學趙臺人生行樂貴及時請看江上之淸風與山問之明月寄身宇内如蜉蝣朱顏綠　誆其留昨日孩提今老秃生存華屋今山邱我勸先生暫緩駕能消憂處姑消憂出門一笑以遨以游或　巾車或棹孤舟一倘佯於白雲谷口再徘徊於紅板橋頭白蘋之港紫菱之洲丹楓之嶺紅　之溝隨吾意之所適一天地之浮　人生到此願亦足又何須乎萬户侯不求利兮不求名自歌自哭還自吟不賦自壽賦自輓四萬萬人洗耳聽四萬萬人却有八萬萬隻眼一齊膛目相對各大驚我今幾乎要學孫子荆爲君一一作驢鳴所　天不墜吾老成之典型旌旗鶴雁不曾來相迎乃知文人游戲固如此君不見司空表聖陶淵明吁嗟乎生壙自輓各千古君不見司空表聖陶淵明 
桐陰淸話 
　　同盟會改組國民黨先未通告女會員致唐羣英沈慕貞王昌圖等數女士大興問罪之師向宋敎仁等詰質時且笑且駡義正辭嚴語語有丈夫氣迨經張繼等勸慰後憤無可洩則又唏嘘揮涙而出尋常女子一受委屈即涕泗横流唐羣英等究不脫女子性情可見丈夫是丈夫女子是女子不容假借者也 
　　民國成立未滿一年而封報館捉生筆報章所載無日無之雖劉四罵人難免咎由自取然苟罪有應得正不難按律懲治以昭公允何致如羣報主筆蘇眇公罪未承認案未定斷徒以不服跪審故木棒也馬鞭也軍棍也如雨點之交下甚致血肉紛飛脚骨立斷是其野蠻慘酷較前淸時刑訊劇盜尙且過之而固曰共和國尊重人道其誰信之民國財政部部務推借欵爲第一重要問題今總統府新設財政委員會以熊希齡爲委員長凡關於借欵上之大計畫悉歸主持而周學熙到任後宣言開口第一語便曰借欵等重要問題槪不擔任諺所謂換湯不換藥者是矣雖然周學熙將何所治事耶聆其言竟欲以傀儡自居眞可謂能人之所不能面又有自知之明者也[  虎癡]  
戲攷 
[祝家莊一名探莊射燈]  
　　楊雄石秀時遷三人投梁山行至獨龍崗夜宿旅店時遷竊店中報曉鷄爲店夥偵知向其理論始而口角旣至病武　　報知店東祝姓祝爲本地首户兄弟三人龍虎彪人呼之爲三傑俱善武技聞信率衆來將時遷擒去楊石奔告梁山宋江遂大起寨中兵馬攻祝家莊令石秀楊林易服入莊作偵探林被獲秀僞作賣柴者藏於酒肆肆主乃一老人將莊中細情路徑並告石秀適宋江因秀林久不出莊率衆入莊攻打爲莊兵所困不得出石秀至告知路徑並言莊内懸一紅燈以爲軍中指揮宋江令花榮將燈射下遂殺出莊後江寨中孫立與莊内敎習欒廷玉相善入莊爲内應遂大破祝莊殺祝兄弟並殺廷玉此劇爲昔年王楞仙之絶技自王不登台斯戲亦與舞台相别久矣惟朱素雲偶一演之尚快人意然較之楞仙相去幾不可以道里計矣 
小說 
[滑稽小說蟲議院] [  瘦蝶]  
　　東方有一個蟲豸國他的政體本來是專制的因聽得各國都是共和也想商議把國政改革以昭大同遂召集了一般蟲豸開會議决投票選舉香蚖蟲爲大總統螳螂爲總理十部也各派了總次長又組織了參議院居然有百十個議員但是議員之中却分三派一種爲臭蟲派蚊蚋蛆蠅蛣蜣蛔蟲均在其内推臭蟲爲首大言炎炎恬不知恥一種是虱派是叩頭蟲應聲蟲等組織的内中有個角虱最是淘氣皮又極厚任憑笑罵他總不改那卑鄙齷齪的態度再有一種蟬派都是餐風飲露淸潔自持的在這議院中要算得矯矯的了後來螳螂因爲拐了紡織娘走了總理無人就舉了綠毛蟲補缺那些蟲議員也一力贊成在職的臭蟲派國務員持定愛黨的宗旨也連翩辭職香蚖蟲慰留不住自然准了就與綠毛蟲商議了提出六個國務員請議院同意那裏曉得這些議員却一個也不承認不能通過香蚖蟲無可如何再提出六個來請他們通過無如臭蟲派議員的心裏無非存着不是我派中人隨你何人總不承認的意見那虱派議員也隨聲附和後來幸虧得蟬派議員出來兩方面竭力維持奔走呼號方纔通過了五個那兩派的議員還是悻悻的以爲便宜了這綠毛蟲不曾推倒他的内閣正在爭論却不防一個踅　的人挑了一担滾水絆着了一塊瓜皮跌了觔斗那担滾水潑在地地上蟬派議員侨道不好了連忙飛開反那些臭蟲咧虱咧一個個都澆死了看官們你道爽快不爽快 
[零碎小說吃蹄了] [  瘦蝶]  
　　請請請用蹄子請用蹄子請吓請吓 
　　首座者不舉箸衆亦虚遜而巳請請各位請 
　　首座者方揭其皮衆亦爭相下箸不多時風捲殘雲碗底出現 
　　旁觀者嘆曰中國猶蹄子也先下箸者其日俄乎泰縣新民學校鑒來示詢俄皇之偵探小說作者謂己完畢無庸續登此復 
 
 
 

Page 10

 
 
   
 
