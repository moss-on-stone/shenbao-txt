# 1893 - 84 - 4907160

 

Page 1

 
 
[重印大題文富告白○附登售書價目] [  點石齋主人謹啓]  
　　本齋於戊子年曾印大題文富五千部士林稱賞海内風行未及年終卽已告罄蓋以集中鴻篇傑作與大題文府大題三萬選等各樹一　絶不霞同且一題祇文一篇更無疉床架屋之弊共文一萬四千首戞戞獨造簇簇生新實爲藝苑中不可多得之書祗以當時係集股告成各人志趣不同未能重復開印數年來久付闕如空勞賜購　用歉然今本齋獨出鉅資將各股全行購歸卽日開印約三月間出書一切仍從曩例裝釘三十二本務使字跡清晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本帳房面議爲盼又十三經難字音註價洋一角岑宫保介福圖洋八角悔蹉跎齋試帖洋四角售處仍照曩例此佈 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偏倚誠居官者所不可不讀而佐治者亦須融會貫通倉也坊間雖有木板流傳而亥豕魯魚殊多紕繆本局悉心校勘積日累月訛悮胥刋然後用新鑄鉛字排成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[遼東隴西邊防說]  
　　恭讀聖武記於緬甸之事言之詳矣當我國家鼎盛之時忠勇如明將軍智略如傅文忠阿文成皆當世人傑竟不能掃穴犁庭猶復遷就了局因起而嘆曰緬甸之强横竟若是哉逮乙酉之役英人取緬有如拾芥因又起而嘆曰緬甸之枯柯竟若是哉兩相比較爲之憤懣者竟日顧所謂取者非全取之也英之割緬甸也不過三分而取其一第海疆旣失人得拊之背而扼其吭故緬之國勢遂一蹶而不可復振而其命遂懸於英人矣有國者以陸路爲磕體以水道爲氣血舍肢體則氣血無所附舍氣血則支體無所養割其海疆則尾閭塞矣氣血不暢其能久存乎而後知國之有長江巨海其關係顧不重乎哉惟然而中國之東三省其可危孰甚焉夫北之黑龍江南之松花江東之烏蘇里江是謂東三省之綱領實卽東三省之血脉也庚申之役俄人乘釁竊據昔人所謂長江之險我與彼共之矣且也彼有輪船我無輪船彼有鐵路我無鐵路名爲我與彼共之實則俄人獨有之矣舉數千里腹心要害而盡棄之於人所謂合六州鐵不能鑄此大錯者殆不過是至於黑龍江一省西自尼布楚東抵於海吉林一省西自興凱湖東抵於海俄人所吞噬者截長補短幾及五千里人咸震而驚之詎知此猶小焉者也假使三江之險不失雖失此五千里之地於大局猶無傷也三江之險旣失雖有此數千里之地於大局亦無益也况乎庫頁一島我不能有日人得而侵佔之日不能守俄人得而易换之夫庫頁之形勢直無異乎浙省之舟山閩省之臺灣也俄人起而盡吞之其居心之叵測爲何如乎詩曰殷鑒不遠在夏后之世可不爲之寒心哉然而俄人兼詳之術必以簒取朝鮮爲第一義而吉江轉置之以爲後圖何則朝鮮者京師之左臂東三省之脣齒也朝鮮安則東三省與之俱安朝鮮危則東三省與之俱危此其理勢所在無知愚皆知之然雖知之而卒無術以保之使其危而復安安不復危則亦仍與不知者等而甘肅一省則又依人以爲活者也如小兒仰食於乳母協餉來則穩如泰山恊餉斷則危如纍卵假如俄人一旦有事於朝鮮則東三省防務必然吃緊北洋防務亦必然吃緊甘省之協餉恐未必得如承平之世源源解濟絶無間斷蓋東三省及北洋自顧且有不暇則必審其輕重以爲緩急遼東根本也隴西枝葉也同一吃緊舍根本而護枝葉誰其爲之不特東省不能顧及隴右卽他處之援濟者亦將急其所重而緩其所輕隴右之勢不益難於措手耶况俄國之地界則又與遼東隴右皆若犬牙之相錯其毗連者不止一處俄人而不發難則已難端一發安知其不東西並舉乎又况俄一發難歐亞諸國之乘機漁利者恐更紛至而沓來山海關外旣須添兵添餉嘉峪關外又須添兵添餉白馬關鎭南關外亦須添兵添餉部庫之所入幾何各省之協濟又幾何其能堪此出款之浩蕩哉而其所尤患者則在於無人材近日外間紛紛傳說謂巴馬一事俄人决計與中國爲難中國亦不肯相讓勢必有兵連禍結之時俄人鐵路之在西卑里亞者雖未告竣而亦相去不遠總之日見其近而不見其遠故中國此時亦未嘗不皇皇焉籌所以禦敵之人聞西人傳言謂有催促劉毅齋爵宫保卽日出山之說又有王觀察光達向在劉爵宫保處辦理營務極爲能兵俄人素所嚴憚今已調至新疆此雖尙未見諸明文等諸道聽塗說然統盤籌畫則此時熟悉隴右新疆以及東省情形者其人固屈指無幾劉爵宫保受國厚恩度亦不能恝然置諸度外卽使朝廷無徵召之命苟聞邊防吃緊之信亦將披甲上馬據鞍顧盼以自示可用然則此說也固亦意中之事也夫以人材之難得如此遼東隴右軍務之疲難又如彼有心人安得不惄焉憂之所望識時務之俊傑見微知著卽近兄遠通籌全局預爲布置勿恃彼之不來恃吾有以待之勿恃人之接濟恃吾之能自樹立也庶亡羊補牢見兎顧犬猶未爲晚乎若夫諱之如深飾之如新潤色鴻業鼓吹休明僅可施之於三十年以前而非今日之所宜然者已 
[本館接奉電音]  
　　昨由京友電傳諭旨三道敬謹譯登○二月十一日奉上諭兵部右侍郎著徐樹銘調補徐會澧補授工部右侍郎兼管錢法堂事務欽此同日奉硃筆王錫蕃補授司經局洗馬欽此同日奉硃筆梁仲衡補授詹事府少詹事欽此 
[太液恩波]  
　　禮部示頭傳咸安宫官學候補教習洪曰洵景山官學候補教習張曾培覺羅官學候補教習李積勲八旗官學候補教習胡佩蘅限三日内赴部騐到並携帶筆墨以備當堂塡寫親供核對筆跡毋違○方略館示傳吏部送到漢謄錄官胡之瀛限於二月初二日親身赴館騐到毋違○西便門外白雲觀向有正月十八侂會神仙之說愚夫愚婦信以爲眞是日遊逛之人擁擠尤甚或被車馬踐壓或於途中失去孩童種種情形實屬不成事體嘻神仙也而亦喜掀風作浪若此乎禁之禁之是所望於民之父母已○近有無賴之徒在各肆中出售膏丹並以刀針爲人治病卽俗所謂走方醫也一日有一鄉人年逾五袠衰態龍鍾行至驘馬巿大街見某甲瀾翻舌本自誇醫術之精因告以腰脊酸痛不堪祈爲醫療甲給以松香膏藥令其貼命關穴然後用火罐炙其臍復剌以二針鼓掌曰愈矣愈矣宜從豐酬謝也鄉人覺腰脊依然酸痛然亦無可如何將所帶京蚨五六百文悉數給與甲心猶不足扯住鄉人不放旋有同黨乙丙二人佯爲說合令鄉人褫布馬褂典錢二千付之而去去後悟及甲乙丙皆騙子轉身索回原物互相口角擾攘不休甲乙丙贈以老拳鄉人帶傷逃去奔至西珠巿汛右哨官廳喊報經弁兵拘獲甲乙丙訊問收諸椿所聽候解交步軍統 
 
 

Page 2

 
 
領衙門究辦○南營五城地面賭禁綦禁歴有年所前有匪類在燕家胡同三府菜園開設賭局經兵捕緝獲移送刑部訊懲兹復有遊手好閒者於正月二十一日在正陽門大街迤西設局賭錢經中西坊主查知派甲捕前往掩捕及到時各賭徒早已聞信遠颺依然空房幾處而已○某甲藍縷如丐其妻某氏逐日繞行街巷送人香火乞取一文錢此亦京師乞兒之故態也某日忽聞妻子與人有姦然未知竊玉偷香者究屬誰氏子貿貿然執利刃將妻刴死當經技勇兵拿獲解交步軍統領衙門收訊尙未悉何日移送刑部也○正月二十夜鼉更三下人靜六街突有通州捕役來京跴緝盜取通濟倉庫銀兩之緊要人犯一名隨赴中西衙署掛號讫派令練勇多名隨往蔡家胡同某烟館内將犯緝獲裝入囚車連夜護送至通 
[接辦堤工]  
　　新委督辦揚屬運河堤工劉治卿觀察交卸淮揚道篆後卽由公路浦携眷抵揚旋赴白門謁見峴帥面陳要公此已列報兹聞觀察於本月初二日由省言旋擇旋擇於初三日接受關防入局視事卽以左衞街公館爲總局 
[珠江春浪]  
　　元宵節西關清平約有舞獅之舉魚燈前導蠟燄騰輝金鼓喧闐聲震遠近周遊各街道直至參横斗轉始興盡而歸一夕行至十七鋪楊巷各鋪户皆開門縱眺並放爆竹以迎之百道春雷一時齊發正在興高采烈之時忽有緑林豪客突如其來擁入某店拔出刀鎗肆行刼掠被刼銀百兩有奇該店疑舞獅之人與盜通同一氣遂赴縣禀控現由邑宰札諭清平局紳不許再舞獅燈並將爲首者送案以憑澈底根究○新年已過賭局依然未撤且設賭者半係巨室通宵達旦輸贏甚巨西關長興里有女攤館一所爲縣署某幕友包庇引誘閨秀入局騙賭尤爲風佫人心之害未識賢有司其亦有所聞否○梁某番禺世家子也性好摴捕戲新年數日中賭興愈豪恒徹夜不歸牀剅内寂守孤燈未免效女嬃之詈甲終不悛改婦念良人如此終身何所仰望其生也不如其死也遂於前夕吞服阿芙蓉膏畢命茜紗窓下公子無情黄土隴中佳人薄命令人輙喚奈何○花縣從化交界地方山林深密爲山君出没之區日前鄉人捕獲一頭用木籠囚之擡至靖遠街招人觀看日可斂錢數千有某甲偶以手置籠中與虎戲弄虎突起噬之傷其一指鮮血淋漓痛不可忍噫虎口也而可嘗試耶從此屈而不伸自笑指之不若人矣○桑園圍捍禦南海順德兩縣農田關係甚重去年順德紳民禀請添建活隄一道以資保護蒙大憲批准購料興工而南海紳民謂其不利於已羣起阻撓始猶辯論繼則鬥毆鎗砲環攻如臨大敵南海縣聞之遂帶領官差馳往排解○廣州府李宫山太守兩次卓異送部引見所遺廣州府缺委肇慶府張太守曾敭調署遞遺肇慶府缺委候補府王太守秉恩署理王太守現辦海口補抽釐金局及廣雅書局各要差須待上憲派有幹員接辦方能赴肇履任而張太守亦須王太守到肇交代清楚始可來省大約新舊交替當在清明節後矣 
[小錢宜禁]  
　　私用小錢本于例禁爲民上者出示曉諭遍貼通衢至再至三不憚煩瑣而卒未能盡絶者弊由於能禁店鋪之不收小錢不能禁錢鋪之不攙和小錢也机垣自客冬禁止小錢後錢鋪中之狡獪者依舊收買私錢任意攙和從中漁利有以洋銀易錢者攙和砂壳洋鉛每千多至一百數十文豐樂橋聯橋以至下城東園巷一帶錢鋪尤甚及至買物店鋪便執例禁之說不肯通融新正以來買賣各物因小錢起釁者指不勝屈所願賢父母傳諭錢業嚴行禁止使錢舖不買私錢私錢無從銷售其源旣清則其流不塞而自止矣 
[薇垣閱卷]  
　　杭垣崇文書院甄别生童經藩司劉方伯命題考試繳卷後由監院彚齊包封送至藩署正月杪方伯札委卽用縣朱大令德澤葉大令南金李大令棻黄大令大華黄大令福元歐大令景芬黄大令耀奎胡大令文淵謝大令福慶汪大令清麒大挑縣楊大令清綬李大令思敬吳大令炳修進署分閱課卷評定甲乙卽於次日銷差 
[寗郡辨志精舍癸巳春季課題]  
　　漢學釋屯卦彖爻大義車中建皷攷軍禮司馬灋輯逸○宋學振民育德論悟本心爲踐履說擬彭忠肅五致說○史學兼掌故丙吉魏相優劣論陳壽帝魏辨浙省歴代海防策○天文兼算學厤家謂杜征南春秋長厤無當於推步之法而姚文僖朔閏表尤有甚焉能歴指其紕謬歟恒星變大變小有二等變十二等者能言其梗概歟儀器矩度測高深不外於小勾股比大勾股之法能撮其嬰旨否○輿地漢勾章鄮鄞三縣疆域攷淮南子地形訓元澤之元讀爲穴說問郭忠恕佩觿以从木之楊爲州名與禹貢揚州之揚不同何歟○詞章同工異曲賦以上窺下逮文章總評爲韵擬王績醉鄉記和獨漉堂集中懷古詩七律十首 
燕臺姑蘇楚中咸陽沛中洛陽蜀中鄴中金陵隋宫 
[甬江春浪]  
　　寍郡有書院四一曰崇實歸寍紹台道主政已於上月杪開課一曰辨志精舍歸寍波府主政向不扃試刻已開課一曰月湖亦歸寍波府主政一曰鄮山歸鄞縣主政此外又有孝廉堂亦歸寍波府主政每年於二月間甄别現因府試在卽遂將甄别之期改緩想及鋒而試者當引領而望矣○寍郡四鄉近有惡習三端如花會如串客如赶會開賭此三端皆於風俗人心大有關係爲民上者曷其奈何弗禁○寍波江北壓賽堰東嶽宫每逢二月間奉東嶽大帝曁王天君出巡向所稱永昌會是也今定於初五日出殿初六日先巡江北岸一帶是日男女往觀眞有如水如雲之盛 
[示挖蝗蝻]  
　　丹徒縣南鄉各田蝗子蠢蠢欲動農民向王大令禀陳大令出示設局收買徧諭四鄉農民著於路旁田角極力搜挖其未出土者每斤給錢四十文巳出土者二十文蕞爾么魔不難滅此朝食也 
[潤州試事]  
　　本月初七日鎭江丹徒縣王大令初覆文童題爲子路人告之以有過德惟善政政在養民賦得惠風蕩繁囿得繁字題紙旣下大令手書示諭大略謂閱正塲文卷諸童中有逾定制多至九百餘言者此種顯違功令非塲屋所宜文章一道當先講理法環肥燕瘦各就性之所近不必强事鋪張蹈腦滿腸肥之弊墨卷少看窄題多作宜自出機杼至題外浮詞務須掃凈苟能向經史陶鎔不患不閎中肆外本縣深悉此中甘苦故不憚爲爾等詳告云云名論不刊洵足爲後學津逮矣○鎭江府王可莊太守示期二月二十八日取齊闔屬文童舉行府試三月初二日考丹徒縣及駐防正塲初四日考丹陽縣正塲所有金壇溧陽兩縣循例試畢後至金壇貢院中扃試 
[因賭殺身]  
　　江北人强某僑寓蕪湖狀元坊後一廛願受小本營生家有寡母嬌妻仰事俯畜之餘頗具天倫樂事正月二十九日妻偶至比鄰龔姓老虎灶與婦女擲骰賭錢花骨頭輕薄性成最易引人入勝直至窗心月過銀燭半消猶喝雉呼盧留連忘返其姑連往催促置若罔聞遂怏怏而歸囑其子將門扃錮迨東方旣曰媳興盡而回剥啄再三藁硝始拔　放入語冰顔鐵頗覺難堪少頃姑又奔至龔家百般辱駡指爲窩娼窩賭誓不甘休龔謂我與爾對宇望衡偶然作此小游戲若謂我家爲娼窟豈爾子願戴緑頭巾乎於是舌劍唇鎗互相鏖戰未幾復拂袖而起扭作一團强恐母受虧急出抵敵蠻觸之鬥勇猛無雙良久始經鄰友勸開竊以爲可冰消瓦解矣詎强妻自思偶爾消遣竟惹出偌大風波視息人間尙何樂趣乃潛全附近某烟館購得鴉片百文且走且吞比至家而剩　殘膏猶是香生齒頰姑察知其事非惟不爲之解救且復戟指詈之曰速死速死老娘豈怕人索命耶迨鄰家知覺則巳毒流五贜無術返魂姑遂舁至龔家俄卽一縷香魂飄入芙蓉洞府由是兩家喧閙擾擾不休至次日赫然一屍猶僵臥於竹鑪之畔嘻何迷魂神之爲害竟至於斯乎諺云賭近盜姦近殺此則因賭而殺身矣是故治家者以戒賭爲第一要義 
 
 

Page 3

 
 
[富貴並頭]  
　　羊城之作春遊者艷稱花埭其地春雲覆水紫陌吹香日暮則畫船酒　載花而歸人影花光緑波掩映讀黎二樵先生詩云繞城駘蕩柳毿毿打槳女郎紅汗衫向晚櫂花春浪軟香雲先渡白鵝潭覺桃葉秦淮無此情致也今年牡丹盛開花價亦平翠林級香諸園如一片錦雲繚繞無際且有一盤而開並蒂者河陽花客名之曰富貴並頭欲作豔體詩爲花王獻壽適得弄珠女史題詩有倚著雕欄渾一笑春衫剛繡並頭花之句特表而出之爲詠花人作先導也 
[新洲大水]  
　　成都輪船來自新金山云此次新金山水災爲開埠以來所未有之巨害不特河伯煽威且封姨助虐迤邐一帶濵海民居口岸船舶均罹其害電綫火車被阻消息隔絶離庇埠不遠之葉士域埠亦被淹浸屋宇物産蕩然無存道路之水洶湧汪洋非小艇不能來往伊奇獵士煤礦亦在浩淼之中採煤工人淹斃七名致令庇葉兩埠信息不通火車總匯處水深五尺域多利亞大橋爲水掃刷無存燕遜勞卑利大橋水深六十尺遠近各埠屋宇如在水晶宫裏人命物業所失不知凡幾華歴臘月二十三日積潦漸退而電杆仍被浸淫嶽士利巨橋亦嶊崩漂泊片石無存約値英金二十五萬磅除夕雨師又降勢若傾盆河水復漲湍流猛急臨海屋宇多被衝塌約有數百間新金山南方遠至鳥脩威路省交界之處水亦綿延而至迨夫汎濫旣消陸處無屋者遍地皆然且瓦礫山積其悽慘有不堪寓目者當其盛漲之時有砲船二艘輪船一艘衝至大花園路旁歹人乘機搶掠現昆士蘭省開捐施賑共捐銀六千磅而踴躍樂輸者尙不乏人亞爹烈埠總督捐廉五十磅爲之倡厥後昆士蘭水災洊至新金山南島他士漫尼亞之荷拔城箕伯肆威偃禾拔木拉枯摧朽毁傷物業無算火車總匯處爲風牽引風息後叢林又失火木廠車路各篷寮俱爲風火所毁工人露宿風餐不堪其苦當時雪梨埠之寄連士河亦恐波累其後幸不至遭殃錄中西報 
[日本大火]  
　　華歴二月初十日卽東歴三月十七號午後七點三十分鐘時日本川越巿街北端養壽院前宗南町居民皆川勝五郎之母將火爐移至窗下忽火星四迸適北風甚大頃刻間將居屋五六楹燒燬火尖四竄全巿通紅消防夫二十二隊竭死力以澆略不衰滅計南町悉付一炬又延燒多賀町二百户上松江町一百十户本町一百四十五户鍛冶町四十五户連洚町五百二户江户町一百五十户下松江町一百十户相生町一百三户久保町一百二十五户志義町二百六十一户高澤町十户喜多町一户北久保町五十户直至翌日侵曉五點鐘時祝融神始捲斾而返事後查悉全燬者共二千六十一户半燬者共二百五十二户郵便電信局八十國官銀行同付一炬此外尙焚神社二所佛寺長喜蓮馨法善長安四所劇塲松蓮座一所鐘樓大鐘亦爲鎔化十八號午後火又發焚失九十户如此慘狀實目所不忍睹耳所不忍聞者矣 
[西節停公]  
　　本月十四日爲耶穌受難之期十六日爲復活之期教中人咸須在法界天主堂誦經禮拜法公堂因於今日爲始停訊數期 
[花主介壽]  
　　燕語鶯啼新年已過二分春色又屆花朝邑廟豫園中洞啓重扉任人游覽當夫貓睛乍轉午夢初回鬢影釵聲如魚之貫由塘波細小榭風柔時有麗人徙倚垂楊之下衫兠緊膩屧蹴清肥所恨世無李龍眠不能以一幅生弰繪出游春之勝帮辦總巡周刺史深恐雞鳴狗盜溷跡其間乘玩賞風光時一試探囊之技因派勇入園巡綽毋令若輩潛蹤是以南國佳人西鄰媚子遺簪墮珥罕有所聞陌上花開歸程緩緩莫不頌賢使君慈雲一片普護大千云 
[滬濵談麈]  
　　昨日午後有山左人在本邑南巿泉漳會館門前擊鼓鳴鑼玩弄把戲圍而觀者密若堵墻浦左人某甲渡浦西來行經是處見獵心喜駐足閒觀約一刻許卽向北而去行至古雲臺外意欲購一木盤摸索袋中錢則連洋銀三元早已不脛而走憶及觀把戲時曾給錢若干莫非墮落在彼乎轉身而往東訪西尋玩把戲人告以爾並不遺失洋銀何必冥搜若此甲不信堅欲找尋吵閙之餘互相毆擊甲見勢不能敵乘間脫逃向友人某乙告知糾率多人向若輩理論未知如何了結也○賭棍某甲專以牌九局賭騙人阿堵物之入其腰纒者已不知凡幾日前本邑人某乙因被騙洋銀五十餘元約集友人擁至南巿大東門外某茶寮茗戰之餘繼以舌戰甲雖性成狡獪至此亦孤掌難鳴情願屈膝負荆悔過認罪旋有章某者出爲排解令申償還三十元甲初尙不依繼而力不能支祗得連聲諾諾卽將章身之具質得洋銀十六元付乙餘約次日找清 
[野鴛雙遁]  
　　寗波人侯華臣家居本邑法租界中六年前娶由縣發堂擇配之湖北婦人張金珠爲妻誕育寍馨異常鍾愛顧婦楊花水性淫蕩性成與萬泰源小烟館主蕭某有私夜去明來匪伊朝夕侯雖不願被緑頭巾壓殺然究以未經目覩不便捉姦不料本月初五晚婦竟乘侯不在家棄孩而去侯疑被蕭所誘立卽赶往追問蕭怒謂我輩係有體面人豈肯作此不端之事如欲爲之尋訪則願効微勞請俟扶桑日出時當有好消息入耳也侯信其言旋身回去次日仍無蹤影又向蕭詰究蕭置荐罔聞是晚席捲所有而逃黄鶴凌風不知所往侯乃赴大自鳴鐘捕房控訴捕頭令自行尋獲扭送究懲侯遂手抱幼孩終日街頭蹀𨇾如痴如醉見莫不慘然 
[流娼宜逐]  
　　有紥藤老榮者老元緒一流也誘得年輕蕩婦在英租界福臨里開設野雞娼院申有章寳英者搔頭弄姿最善引人入勝時或長裙踠地扮成日本婦人游行四馬路各茶樓見之者幾疑其來自三神山解抱三絃唱和歌作米亞諾鳥都利而不知實泄泄其羽終日翔集山梁者也某姓子舞象年華春心初逗悮入天台深處與寳英一度春風不覺色授魂輸願爲夫婦寳英貪求無饜時時需索不堪某姓子格於嚴親不能如願乃私向租界中某親串所開店鋪支取洋銀四百元無夜無明揮金如土親串訪知其事四出追尋前晚始得遇諸娼寮而所携不動尊早已耗其大半矣野雞之害人如此爲人上者奈何不屏而遠之 
[賭棍宜懲]  
　　有蔡某者衣履翩翩裝作貴介模樣專一招搖撞騙且以局賭爲生邇日誘得某少年在法租界中開設錢店暗藏牌九司務及山北人爲護身符百計千方誘人賭博入其彀者無不蕩産傾家一日事爲捕頭所聞恐遭拘繫乃串通某花園茶博士包賃亭臺一所聚賭其中許以日給頭錢若干令勿聲揚於外於是大張旗鼓忌憚全無晚間以花園中寂靜無人移局至大菜館妓院等處有某姓子被其誘惑連賭數日輸去洋銀五六百元嘻賭博害人久干例禁奈何街頭小賭有犯必懲而此種極大賭塲官長竟全無覺察耶 
[安置難民]  
　　前日午後有朝鮮國遭風難民十六人奔投蘇松太兵備道署環求撫卹聶觀察憐之飭發上海縣妥爲安置値差據情禀報旋奉内諭發往西門内萬壽宫暫行棲止聽候資遣回國 
[家丁領車]  
　　本月初三日某號法捕查得野雞包車一輛當卽扣劉科罰昨有朱貴者持倪維高名片禀稱主人係洋務委員是車爲主人之物並非野鷄東洋車特飭小的具領葛同轉與謝副捕頭商議謝副捕頭謂工部局定章凡東洋車違章者須罰洋銀一元同轉飭朱照繳始准領去 
[老山貨]  
　　某輪船水手王茂堂投法公堂控寍波蕩婦老賽花卽老山貨又卽張徐氏執柯娶朱趙氏爲妻旋卽串同逃逸等情已錄本報昨日下午鐘鳴兩下葛同轉莅捕房發落時朱趙氏投遞禀詞控王藉端圖詐肆意揑誣同轉問爾於幾歲時嫁王嫁後歴幾何年矣供稱丈夫朱臣忠向以駕舟爲業光緒十六年因病而殂十七年與王姘識同轉笑問何謂姘識答稱王暫在小婦人處躭擱問爾與王姘識後得伊洋銀若 
 
 

Page 4

 
 
干答稱王祗有一身並無長物問以後爾因何走逸答稱王多年失業不能顧家反疑小婦人與人有私時遭毆擊問爾與王姘識時是否倩施阿二牽合供稱小婦人與施並不相識且未得過洋銀同轉隨傳王覆訊王稱光緒十六年九月老山貨串出姘夫施阿二約小的至治下叙泰祥烟館開燈對吸談及家務據云朱趙氏青年鵠寡衣食俱無不能苦守一生意欲擇人而事小的與之商定先往一觀旣與目成卽代還債項洋銀二十五元六角迎之至家邀老山貨同住嗣聞老山貨處時有少年流氓進出是以令其另外賃屋而居去年六月朱趙氏忽然逃去今始尋獲反被兇毆問爾娶朱趙氏之筆據由誰繕寫現存何處答稱寫據之人常設攤帶鈎橋畔操謝石生涯由施招令前來爲之繕寫同轉閱得朱趙氏禀中有王將妻行兇逼勒爲娼等語問王曰爾爲何將伊毆擊答稱伊時欲往施家小的阻之不理是以毆之朱趙氏稱王逼令小婦人賣娼小婦人不依遂被用洋刀刺傷頸項傷疤尙在大老爺一見便明王稱去年氏頂間生痰毒小的將對時表典押得以延醫療治目下之疤是否刀傷叩求騐察况聞此婦專以串放白鴿爲事一嫁沈丕濤再嫁阿友今經老山貨作伐嫁與小的蓋已易三夫矣同轉著將朱趙氏押候提施核奪嘗見今之人參鋪中動以老山貨自炫若此之老山貨慣以放白鴿誘人則是毒藥而非補劑矣世有喜食老山人參者盍一嘗其味乎哈哈 
[上海巡局瑣案]  
　　王謂生被牌九司務戴谷炳陸炳榮哄去洋銀五六百元主察出破綻將戴陸扭送十六鋪巡防南局請追局員鍾二尹研訊之下押候嚴懲日來有人爲之調停尙未妥洽前日二尹遂備函將戴陸移送上海縣訊懲令原告自行投質○柏三子竊取某姓洋銀經失主扭送十六鋪巡防中局請訊昨日局員李蘭史二尹向之研譸柏俯首求恩二尹判令申人熊蘭亭賠出十元並著楊海忠帮同代繳限十　内繳楚取具切結附查 
[英界公堂瑣案]  
　　包探唐寳榮禀稱陶連生至某洋貨店混用僞洋銀經店中人扭交捕房又在身畔搜出僞洋銀三元今特送案請訊洋貨店夥董紀福訴稱陶連次混用僞洋銀昨日又來混用是以扭交捕房送案陶供稱此種洋銀陸續收下不知其僞只乞施恩蔡太守飭押候移送上海縣重辦僞洋銀一并移去○包探孔阿才禀稱崑山人張阿發前者曾因犯事連次遞解回籍今又來此是以拘案請懲張供稱小的現巳改過自新不再犯事矣蔡太守判令笞責二百板押候再行遞籍突有其母及兄奔投案下泥首求免願保不再犯事太守姑准免笞仍著遞解回籍○包探江阿三禀稱車夫張阿福竊取凌天林之洋銀四十四元經小的查獲人贓解送案下凌投案領贓張無言可發俯首求恩蔡太守判令管押六禮拜洋銀給凌領去○包探張九意禀稱積竊陸阿行獲案訊懲不知凡幾今又竊取梁亭三等四家衣物經小的拿獲解送案下梁等各失主均投案領贓陸供稱小的連次犯竊罪不容辭求賜恩寛以全體面蔡太守判令管押一年贓給四失主分别認領○孫士林控周蓮塘不付粗紙價周稱粗紙不合於用孫不允退還蔡太守訊供之下飭查粗紙曾用過若干再行核辦此已列入報章矣昨日周供稱奉飭查明粗纸已用過三十包因不合用是以退還孫竟欲掗賣以致吵閙不堪孫供稱粗紙共七百包由張仁甫兠售與周告以每包價銀七錢周許出五錢後收得定洋三十元向之結算堅不肯付以至躭延迄今周又稱張領孫來求售粗紙言明用後付價後交與作頭陸慶雲試用陸言不能合用並未付過定銀因孫急需洋銀故由善鍾馬房主代付三十元陸稱孫之粗紙實不能用蔡太守著周照付三十包之價○一百十二號華捕禀稱莊金生李芝山同在虹口設春宫畫鏡招人觀看取資小的見之拘拿送案莊李同供稱小的等皆天津人此項春宫在原籍買來以後不敢再作此種生理矣蔡太守判令各罰洋銀五元自行回籍春宫焚燬○某鋪店夥李桂卿訴稱昨日羅阿友來具膳計飯資錢一百十九文分文無著向之索取紛擾移時忽有楊阿虎到來助羅恣横以致毁壞碗盞若干羅楊言語支吾無從紀錄蔡太守判令羅照付飯錢楊賠償毁物○包探顧阿六禀稱積竊趙阿齊今又竊取曹東生等六家衣物經小的查獲人贓解送案下曹等各失主均投案領贓趙供認行竊叩首求恩蔡太守判令笞責一百板管押半年贓給各失主分别認領○某茶館主婦王沈氏訴稱昨日王茂生來啜茗强欲抺牌阻止不依反與小婦人尋釁適有巡捕到來拘送案下王供稱小的並不抺牌惟來恩典蔡太守飭王交人保去○包探黄四福禀稱陳阿福竊取旗昌棧房鐵圈三枚經小的　獲人贓解送案下棧中出店人某甲訴請領贓陳供稱小的以後不敢再犯矣求大老爺暫恕一遭蔡太守判令管押兩禮拜贓給失主領去 
[正名]  
　　昨日法公堂瑣案内載北恒茂夥張阿榮訴稱余少元竊售火油一節其實余係北恒茂棧司張爲竊油之人訪事者怱促悮書合亟更正 
[四謝册捐]  
　　謹啓者敝堂施醫給藥分送咸有一德一文愿捐册歴蒙遠近各埠大善士慈鑒先後樂助計自正月底至二月初十日共收回七十五册奉到英洋一百三十四元七角五分銅洋十二元錢八千六百二十文規元七兩二錢義槖廉錢源源接濟種得眼前之福回將肘後之春俾病鵠哀鴻同登仁壽願鑄金繡像永祝平安請登報牘叩謝仁施尙冀同緣見册解囊聞風興起上海六馬路仁濟善堂董事施善昌等謹誌 
[助賑摭要]  
　　嘉善復泰孫鶴年善士病愈完愿洋二百元佑昌生善士九三八平足銀一百兩合規元一百零五兩八錢心如意齋仁昌永記金店交來規元一百兩沙渚釣徒保病完愿由寳順莊來洋一百元河南光州吳秉義堂篤記爲　四令孫彌月節省餅筵資移助由萬成莊來洋一百元潔已堂善士祈安完愿由正大莊來洋八十元平安女士求病速愈洋八十元蘇州隱名氏洋五十元吳興康蕃氏正月六日壽誕求增福延壽由福建宜子孫主人寄來洋五十元無名氏由源記來洋五十元蘇光裕堂張仁丈爲尊閫産後病求速愈洋五十元仁德堂江善士洋五十元正心誠意救困扶危福壽日增德仁並著矣[  上海北巿絲業會館籌賑公所施善昌謹誌]  
　　飛影閣第九十二號畫報告白申報館帳房代啓 
　　瀛海岡山生醫官禮參燕片 
　　御賜賞牌嚴杜假冐蓬萊仙境戒烟靈丹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　　 
 
 

Page 9

 
 
[皖省官塲紀事]  
　　江蘇候補道何觀察福海於上月廿九日行抵皖城謁見沈仲復中丞晤談片刻興辭而出拜會兩司及各同寅小住數日卽整歸鞭○前署湖南永州總鎭韓軍門晉昌於本月初一日行抵省城坐四人肩輿拜會各當道聞軍門此次由蘇來皖征驂暫繫卽赴皖北謁見某大帥卽當回蘇○安徽候補府孫詞臣太守奉臬憲嵩書農廉訪札赴滁州會訊案件不日束裝就道 
[金陵官報]  
　　二月初四日知縣吕鳴謙銷蘇鋪貨釐捐差回初五日候補道丁葆元辦善後防營報銷局候選道陳宗濂均傳見辦城外保甲局候補道羅辦善後局候補道穆均禀知撤粥廠委署海州直隷州謝陶謝委鹽城縣劉崇照赴蘇見撫憲並赴新任請補海州州吏目王敬銘叩謝奉飭知准補海州州吏目缺初六日丁憂兩淮鹽經歴雲昌樑禀知職父前候補道雲逢曜靈柩初三日登舟今日起行並叩謝恩給卹欵卽辭初七日同知朱宗澄銷通濟門外粥廠差委辦江蘇賑捐兼辦寳應汜水米釐知縣徐福增辭赴高寳勸辦賑捐藩轅牌示江寍府南捕通判瞿鴻瑺丁憂遣缺查有試用同知朱其煌堪以署理 
[邗江官報]  
　　二月初一日裏河廳施司馬培增由省遄返卽辭回署通分司項分轉到揚初二日吏部丁主政福申過揚北上吳剌史則藩正任富安塲盧鹺尹均禀到初三日魯分轉光圻銷京餉劉司馬繼曾解京餉起程海屬板浦臨興中正三塲鹺尹同日到揚 
[鄂垣官報]  
　　藩轅牌示黄陂縣缺詳請以卽用縣唐步雲淮補通城縣缺飭本任舒恭壽回任監利縣缺詳委枝江縣陳富文署理枝江縣缺詳委監利縣知縣蕭雲署理宜昌府通判缺詳委試用同知何章署理正月二十九日坐催滇餉委員候補縣吳本義赴督轅禀知雲南勦匪案内保免補本班以直隷州用候補縣澍霖赴兩院禀謝酌委優缺一次梁家鈺家屬赴兩院禀知病故二月初三日祭朝日壇同日祭文昌廟初四日祭先師孔子廟初五日祭社稷壇同日祭神祇壇初六日祭昭忠祠十五日祭龍神廟十六日祭文昌帝君廟十七日祭關聖帝君廟二十二日祭先農壇二十四日祭賢良祠候補縣丞程步韓奉撫憲委赴善後局帮辦軍裝局缺候補縣曾紀雋奉行知提前拔委優缺一次 
[福州官報]  
　　知府聶元龍交卸竹崎關接辦通省稅厘局提調通判錢大昌謝委代理屏南縣事知縣吳榮鼎委辦安海厘局典史嚴寳鑑遺家丁禀明丁外艱巡檢李咸庚交卸北嶺厘局事務通判胡峻翔陳連生章鍌禀銷保甲總查差委署延平左營都司施才舉禀謝牌示知縣蘇夢蘭委辦光澤厘局府經程嵩齡接辦北嶺稅課關務委署南平縣典史陳炳荃禀辭赴任浙江處州鎭陳濟清禀謝赴任從九蔣儀禀委辦洋口厘局聯票差本任桐山營遊擊志桐禀謝賞假扶枢回旗 
[閩中試事]  
　　福州府唐太守舉行童試已列報端現又改期本月十二日考駐防八旗閩縣俟官長樂諸童十六日考福清永福古田屏南羅源連江閩清諸童當此日麗風和花明柳暗陽春烟景悉是文章童子軍摩厲以須久已心精力果定能於翠屏山下紅雨樓前一獻馬工枚速之才以冀錦標奪得也○福建鰲峯鳳池兩書院爲作育人才之地菁莪棫樸造就良多譚文帥定期本月二十四日親臨甄别限預考者於三日前到院報名 
[鎭海海鄉籌賑公所經收第二次清單]  
　　濟陽主人大善士洋五百元葛蕃甫大善士洋二十元愼裕號代收正裕洋貨寳行洋九十八元又銅洋一元陳雨洲大善士洋五十一元餘慶堂無名氏錢坤裕諸善士各洋二十元謙受堂樹德堂敏愼堂敬善居秀勤堂思愼堂披華擷秀節省氏姚海石諸善士各洋十元彩章　號日本洋十元錦盛號同裕公鄭德茂號周蔭齋張源生陳望生諸善士各洋五元琴綿力洋一元餘俟續登 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
