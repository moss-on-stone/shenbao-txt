# 1905 - 283 - 4911676

 

Page 1

 
 
   
 
 

Page 2

 
 
[二續盛宣懷答覆江蘇京官寗滬鐵路丞稿并附駁義]  
　　（原文）此約計如能地價利息兩項中國自備便可將其初次估單内預縶之地價利息歸還以抵未估無錫至南京後築之工價或能敷用則預備之借票一百萬磅必可减少也 
　　按原估三百二十五萬磅内旣有預備五年利息八十一萬二千五百磅此項浮開之數約四十萬磅本應核减今利息地價咸歸自備亦須七十餘萬磅自籌七十餘萬磅而减少借票一百萬磅是路工上所减少者實數不過十萬磅耳以此欲塞江蘇人之口而平其義憤恐尚未能也 
　　（原文）第二端十二年之内贖路應加之二五可以無用一節查合同第二十欵載明鐵路公司十二年半有權將小票取贖每張給價一百零二磅半此係總公司秉承國家知會銀公司拈　贖票之辦法恐難更移鄙見倫敦市面各項小票不拘何時不拘何人遞買遞賣均有行市華人若於自籌購地之外倘有餘力贖票儘可撇開合同託人自向倫敦趁其票價不漲隨市收買不必定要照合同辦法惟此種隨正買票祇可陸續分買不能一氣全收大約華欵亦祗能陸續分籌也 
　　按十二年半内贖回小票應加二五此係合同訂定誠未易更改然欲於倫敦市上照市價自購小票以爲贖路之計此亦揜耳盗鈴之計耳試問小票之市價設令大漲或過於一百零二磅半將購之乎卽令不至此數然試問撇開公司自購小票之後其銀公司所持之五分之一餘利憑票能不以實銀而許我贖回乎始謀不臧於此爲挽救之計難矣 
　　（原文）第三端購地之二十五萬磅毋庸銀公司贖出之小票一節查合同第七欵載明所需各地總工程司繪圖呈請核准由總公司籌足款項不過十五萬磅爲度又稱標界内購地銀公司可以借墊又稱總公司或須多買地畝購完後查明共用欵項若干可另贖出小票連上文十五萬磅合計不逾二十五萬磅以便付還購地之欵仍聲明此票無論何時如預先六個月通知可照本價贖回等語此係預備華欵不足則銀公司可在借欵内墊付如借欵不敷　總公司可允續出小票自訂立合同之後華股難籌而贖地尤急江蘇地價及遷墳拆屋青苗等欵較之蘆漢不止倍蓰標界之内儘二十五萬磅尚恐不敷遑論餘地據李伯行京卿七月二十六日電稱怡和函告所估全路連推廣滬棧機廠貨廠之處地價二十五萬磅外約不敷銀八十萬兩地均急需遲便誤工請速照約設法籌措等語已電復李京卿林道等與餘公司籌議尚未定奪但以現籌三十九月竣工而論第七欵所載購地二十五萬之欵即使再有不敷華欵畢竟無著亦决不致續出購地小票也 
　　按購地不贖出小票本無甚關繫第令造費能核减購地之費自可取之於原定借欵之中造費不能核减則雖欲不續出小票而不可得况購地之欵即全歸中國自備而照合同第七欵續出小票雖掃數贖回其勘界内鐵路所用之地仍作爲抵押無所更動此土地權之抵押於外人實我江蘇人最可痛心之事購地小票之續出與否固無所關涉也至購地價據京官奏稱只須六十萬今多至二百八十萬如何核算亦未聲明（未完） 
[通知和約批准之事]  
　　十八日東京電云駐北京日使内田君已將和約批准之事通知外務部譯字林報 
[和約畫押公電]  
　　昨承日總領事署送來十八日七時東京電云日俄和約十六日經兩國皇批准畫押十七日互相換約該約章於十八日詔勅印行而以換約之日爲實行期 
[設立警部後之辦法北京]  
　　自設立警部之諭下即由政府通電各省無論府廳州縣村落均須認眞興辦警察咨報警部凡有關於巡警之事者亦一律咨報警部並聞該部除設立警務學堂外並設立偵探科現聞尚書徐世昌等議商官制擬照外商兩部章程除侍郎以下則設丞參各二郎中員外主事等職（辰） 
[擬添設海部等以足十部北京]  
　　政府欲添立海軍部巡警部合之外商吏禮兵刑戶工爲十大部現巡警部已經添立再　添設海部故特整頓南北洋廣東三處海軍並添派學生赴本英國學習海軍科學以備設立海部之用聞將來係外商警海吏文武戶刑工十大部（辰） 
[政府决議裁撤大理寺北京]  
　　日昨政府王大臣議及刑部自减輕刑律辦理各案極爲允協所有大理理寺勢同虛設應即奏請裁撤俟議妥後當見實行（師） 
[外部令拒絶德商要求屯煤地北京]  
　　聞前有德國商人向署閩督求租厦門新船塢地方爲屯煤地崇佑帥電逹外部請示辦法刻聞外部電覆崇留守其妥爲拒絶矣（閏） 
[引外人自殘同種北京]  
　　東口哲里木盟大盟長南郭羅斯公爵本年晉陞十旗盟長其屢次進京辦事之章京鐵某 
 
 
 

Page 3

 
 
　　因有勞績於夏間派令帶兵剿辦鬍匪詎竟招集俄兵一隊向北逐賊先未知照蒙屯直揮俄人攻入蒙民不知疑爲賊至將俄人傷至數名該章京探知無匪悔之已晚請俄人進邨欵待而俄人大怒將其屯搶殺一空自二十六年保守至今鬍匪莫敢離何一且被官軍招外人自殘同種引狼入室誠蒙長不無術之過也（閏） 
[咨飭編繕外交表册京師]  
　　日前政府王大臣會商因本處父涉日多咨調熟悉通逹外洋語言文字人員以資讓理惟一切外交細情若隨時赴部調查案卷未免繁瑣應咨外務部務將外交事宜及覲見接見各禮節詳細繕寫表册俟呈覽後由本處存案以備查考俾資聯絡外交（師） 
[續派出洋大臣之消息北京]  
　　政府派前任駐法孫欽使及現任駐韓曾欽使爲續派考察各國政治大臣曾在高麗候五大臣起程時隨同游歴孫在法京等候均可無庸返華（辰） 
[電保釋放誤拿之刺客羽黨天津]  
　　日前天津巡警局偵探在保安寺拿獲之張榕等數名現由巡警局審訊除張之外其餘一律釋放惟張係奉天人前在京師譯學舘學習俄語因有出洋之志常爲西裝實非刺客之黨與黃秀伯觀察世榮侍讀等相識故由黃等電禀袁宮保請卽釋放其原文開列如左天津袁宮保鈞鑒初五日津探在京保安寺誤拿西裝之奉人俞榕實卽前譯學舘學生張榕並非匪徒職等公保釋放（閏） 
[改派觀操人員杭州]  
　　浙省前日派委伍元芝黃桂森北上隨觀陸軍大操已誌前報該員等正擬就道適値伍元芝被劾革職不克果行然爲期已迫黃守戎與續派之武備練軍第一隊旗官及日本畢業生蕭星垣等挈同武備學生四名祗得先行支領川資乘輪北上聞尚須另派他員繼往云（遇） 
[議飭京外大員密保屬員北京]  
　　政府王大臣會議近因政務殷繁需才孔亟擬咨照京外各衙門各屬員有才堪重用者詳叙政聲實蹟有何才能出具考語密保自應奏請勿拘成格擢用以副兩宮孜孜求治之意（師） 
[定期往鄂會議築路廣東]  
　　三省籌辦鐵路粤省舉定梁小山黎季裴赴鄂與張督會商并經張督電催起程均登前報兹聞兩紳已定於十六日啓行赴鄂並呈請岑督發給咨文電知張督知照復約於十四日在廣濟醫院集議先將赴鄂應辦事宜會商一切云（冬） 
[新寗鐵路辦法之文明廣東]  
　　新寗紳商爲集股自築鐵路初八日午刻又在城西小畫舫齋將議辦各事集衆研究是日新定議案總綱一要綱五其總綱則先立公司名曰新寗鐵路有限公司所有章程遵照大清商律内有限公司則例辦理洗脫一切官塲習氣要綱（一）公舉　辦一員會辦一員均有總轄全公司之權所有官塲文牘及與地方官交涉之事是其專責凡文案書記書辦歸其專管（二）公舉總工程師一員有總管工程之全權所有購料督工測量勘路各事各員歸其管轄（三）公舉購地局總局理一員有總轄購地局之權所有購地遷墳各事及購地局員紳歸其管轄（四）公舉總支應一員有總司出納之權所有銀兩數目歸其總管凡在港寗等處所請司帳管數聽其擇人而用如有錯失是其專責（五）公舉現年値理十五員有議事稽查之權所有公司辦事人如有辦理不善之處有權可以糾正之辦事人如違犯公司章程値埋有權邀請股東集議公同更易之以上五項人員由糾商會同投筒公舉舉定之後由紳商簽名公禀督憲聲明以後來往公牘由總辦會辦出名所有章程由總辦會辦從新更撥再行具禀督憲曁商部立案並請以此次議定章程爲正俟經督憲曁商部核准而後開局辦事云云（寒） 
[皖學堂公舉總理校長北京]  
　　安徽全省政界學界諸君於本月初十齊集省館用投票法公舉皖學總理監督校長已紀本報是日到者二百餘人舉李襲侯荃曾爲總理者得一百四十一人舉呂太史珮芬爲監督者得九十六人舉胡商部宗瀛爲校長者得九十六人舉馬太守承融爲副校長者得八十一人同鄉已一律公認矣（陽） 
[附鄂天津學生派遣出洋湖北]  
　　鄂督張宮保誼篤梓里曾選調學生至鄂附入各學堂兹聞張督又挑選數十名赴日本學習師範以便振興天津敎育兹將各生姓名籍貫錄下（青縣）姚發錕姚廕祖張冕光（天津）劉春珍岳世凱高範中（慶雲）解德鄰（靜海）元慶愷陳光宇（滄州）聞桂馨藺興周王飾容劉樹杞（南皮）田煜璠葉玉琪李塘張宗芳張若寛王庚西張宗芙張仁瑾孫德磬張仁輔王倫章王毓芳（成） 
[鄂督親送師範生出洋武昌]  
　　鄂省三師範學堂畢業生前曾選派多人出洋就學已於十二日動身鄂督率同司道等親至江干送行（往） 
[御史奏請銅圓通用章程北京]  
　　銅圓愈鑄愈多如何通用尚未有劃一辦法日昨御史王金鎔奏請飭戶部將銅圓通用章程議定聞已有旨交戶部議奏（日） 
[再續紀查封周氏案廣東]  
　　連日廣州府縣協同文武各員將周東生周秩西查抄已見前報兹聞各官初時祇帶封條二百張後因物産太多竟用至五百餘張現各家什物已挑運三天尚未完竣惟聞周東生家内有一銀房因無鎖匙連日雇機匠前往多方設法亦不能將門打開當時防檢甚嚴有兩勇私竊銀數十兩經巡警窺見將勇收押又周東生家有一大床其花卉係用象牙 
 
 

Page 4

 
 
鑲翡翠珊瑚珍珠鑽石上刻雙鳳朝陽鳳眼之珍珠大至數分據當差人云此床價値數萬金其餘玩物亦甚多云（冬） 
[僑美華商之無告]  
　　二十二日金山中西日報接八月初十日必埠伍剛强趙芝等來函云弟等在必埠所做開勝號趙珍利號西人雜貨生意經有數年向安無異本月初七夜突被西匪於火將我等兩鋪焚燬該匪逃去惟到衙報官竟置不理云云按美國人之在我國也如或有此情事必勒官交匪堂堂正正一商戶匪旣敢焚官又不理我國之欽使領事不能辭其咎矣（歳） 
[電燈公司函復英領事辯正訛傳鎭江]  
　　駐鎭英領事竇爾慈君日前據工部局董所言致函大照電燈公司批評通電銅線未用包皮且電桿入地太淺均屬危險等因公司承辦委員郭鴻儀大令查所用電線等件均歸電學工程司戴納思君包辦至於裝設之法均照上海辦法工部局批評各節多係外間傳聞之誤爰函復英領事請於一律開燈後至公司一觀庶訛傳可不辯而自明或請函詢上海各電燈公司則尤能知其詳細云云（止） 
[楚報館涉訟續聞武昌]  
　　十四晚楚報主筆張漢傑因論五大臣被轟被拿及十五早由駐漢英領事交與夏口廳馮韻軒司馬解往武昌兹聞解住武昌後卽發交首府收監有張宫保親提訊問之說或謂張宮保痛恨該報宣布匯豐借欵合同故藉端以嚴懲之該館洋商現須出面與當道興訟自十七日起暫將報務停辦云（文） 
[蘇管糧通判梁書祥禀奉飭移設洞庭 
西山改爲靖湖廳籌議辦法情形蘇州]  
　　一西山鎭市可以建造衙署者有二一爲消夏灣一爲東宅河消夏灣在西南一隅與浙界相近似嫌偏僻東宅河地處適中向爲梟盗麕集之所鎭上有典當鹽店人烟稍覺稠密揆度形勢似駐守於此較爲扼要雖與匪爲鄰在在堪虞然靖湖廳通判職司緝捕顧名思義亦當一定不移惟該鎭左近均係梟匪積年老巢其有室家田産者正復不少今若遽行勦捕誠恐挺而走險轉滋事端不如善爲撫御使爲我用似于地方不無裨益 
　　一西山地方週圍八十餘里浙省向設陸汛把總外委各一員名爲西山汛角頭汛分别駐防然西山四面濱湖㲼港紛歧自以水師爲重似可不必添設陸汛查浙省水師營雖有砲船兩艘而忽往忽來並非常駐且係隔省呼應不靈蘇省太湖恊僅有右營砲艇一艘在西山東南角黿嘴地方駐紥是其專汛相距十有餘里湖面遼闊實有鞭長莫及之勢應請於留防飛划兩營内各撥砲艇四艘擇要駐守即作爲該營專汛庶使責有攸歸靖湖通判請照江北州縣例兼撫轅營務處該砲艇卽歸節制俾遇有緩急可資調遣 
　　一東西兩山界内湖面百數十里梟盗舟楫往來出没靡定稽查實屬不易其太湖漁船大小數百隻又歸蘇州府編查給照太湖同知即無盤詰之權而梟盗溷跡其中遇有事故地方官轉得失察之咎殊不足以昭公允從前兩山紳民曾有禀呈漁船歸太湖廳查給之請該廳以迹近爭利未肯照轉現當分治伊始應如何變通辦理伏候酌定俾資遵守 
　　一撥歸靖湖廳經征錢糧現據吳縣摺開照光緒二十七八九三年分歳征無閏地丁銀二千八百八十兩五分六厘米二千三十六石八斗九升五合三十年分加入附征田四千八百四十三畝八分九釐五毫應均無閏銀二百九十七兩二分七釐米二百二十七石二斗二升八合惟聞此項附征田畝實在西山境内而均係有戶無田無從征收在吳縣歳征銀米均逾數萬尚易設法彌補靖湖廳僅此區區丁漕實屬再難賠墊應請逐一清丈以示大公未完 
[英德美敷設吳淞電綫情形吳淞]  
　　德國電報公司近倩大北公司於淞滬鐵路右旁倡造地底綫一則已載本報兹悉所造之綫共有三根一卽德國之綫名鉛白羅者從張華浜該國之新電房接續膠州海底線而逹上海者也一係英國之線在張華浜大北公司直接海綫一係美國之綫卽天津至上海者聞美人在中國尚未建設本國之專綫今始倡造其一切電料聞不日可以運至中華故獨美國之綫將來須在淞北寳山城東門外下海卽由該處另造綫房使水陸之綫合於一處至德國由淞逹滬之陸綫現已一例完工此三線之附理地下者無始開工興造（左） 
[上海道致好稅務司函（爲詳詢濬浦工師奈 
格事]  
　　啓者上海濬浦一事奉外務部行文總稅務司以貴稅務司在滬多年情形熟悉舉學會辦本監督聞之深爲欣慰想已奉到明文矣兹外務部據和國希公使言該國工程師名奈格曾經兩次來華察看黃浦河道著有論說頗爲精詳可期勝任等語未知奈格目下是否在滬其於治河一道平時如何考究能否勝濬浦之任用特奉詢尚祈貴稅務司詳加訪察見示爲荷（書） 
[安定輪船折軸]  
　　烟台來電云招商局安定輪船於十四日早開往營口十五日早行至半途輪軸忽斷經船主設法暫行修整緩駛回烟所有在船營貨由商局派遇順輪船於二十日由烟裝營曾經保險貨物可向原保險行聲明改裝原委（外） 
[江海關十月兌換表]  
　　兹將江海關兌換表至中十月初四日爲止者錄出如下 
　　英金一磅合關平六兩六錢九分關平一兩合佛郎七五關平一兩合馬克三零五美金一元合關平一兩三錢八分關平一兩合日金一元四角七分關平一兩合羅比二二四關平一兩合墨元一元五角（陽） 
 
 

Page 5

 
 
[日議和全權歸國]  
　　十八日東京電云日本小村男爵曁參替某君已於今午行抵横濱當卽乘專車至東京新橋車站下車同行者尚有海軍提督二人當小村男爵到站時衞護甚嚴防有不測更有馬兵一隊防守於小村男爵坐車之前 
[日海軍兵艦聚於阿愛斯海灣]  
　　十八日東京電云日本海軍部適用之軍艦現均集於阿愛斯海灣 
[俄政黨逝世]  
　　八日倫敦電云俄國多伯兹哥親王之逝世實於自由黨失一大暫助該親王之靈柩將自聖彼得堡運往莫斯科送喪者頗爲擁擠且有兵隊保護云 
[英擬助法]  
　　十八日倫敦路透電云駐柏林法國伊　報訪事員報稱得半官消息英外部大臣蘭斯周伯爵曾於六月間向德國致言謂英法雖不聯盟若德法或開兵端而咎在德國英當助法云譯字林報 
[發刋和約]  
　　十九日倫敦路透電云路透已將和約全稿重行發刊以證實西九月六號載於英報之約稿譯文匯報 
[俄國新債]  
　　十八日柏林電云俄國向德國籌借之新債計盧布一千八百兆元現已議妥 
[西班牙王游德]  
　　十八日柏林電云西班牙國王愛爾弗沙將於西十一月六號赴柏林届時彼將接受官塲之欵待譯德文報 
[廣智書局贈書誌謝]  
　　麥鼎華新譯今世歐洲外交史上卷自一八一四年維也納會議至一八四八年革命之變而歐洲各國卽以此時開一新紀元此書上卷亦即以此告終世之留心外交歴史者不可不一研究也昨承遺贈書以鳴謝（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[政務處奏覆議裁河工各缺摺]  
　　奏爲遵旨議覆恭摺會陳仰祈聖鑒事本月初四日准軍機處鈔交河南巡撫陳奏議裁地方河工各缺現經覆核分别擬辦一摺奉硃批政務處吏部議奏單併發欽此又武陟縣管河縣丞請移駐詹店一片奉硃批政務處吏部議奏欽此原奏内稱豫省近來各屬路礦繁興教堂林立彈壓保護在在需人上年擬裁各缺該員等事務本簡正可令其兼理擬請一併毌庸裁撤惟各該缺原駐地方旣間有今昔異形之處自應酌擇要區移駐等語查上年九月間臣等議覆該省裁官摺内令將擬裁各缺再行詳覆原以今昔地方情形不同閒散微員用當其宜足資治理固莫如酌量移改化無用爲有用即據該撫單開請以汝寗府新息通判改爲南汝通判移駐沙河店改管汝寗府屬之西平遂平確山及南陽府全屬捕務其原管新蔡縣捕務併歸汝南府通判督捕息縣捕務併歸光州州判督捕河南府糧捕水利通判移駐孟津縣鐵謝鎭兼管嵩洛渠工水利禹州管糧水利州判移駐州屬方山鎭商邱縣縣丞移駐縣屬之柘榴堌集永城縣縣丞移駐縣屬之新橋集鹿邑縣縣丞移駐縣屬之鄲城鎭内黃縣管河縣丞移駐安陽縣之豐樂鎭湯隂縣管河縣丞移駐縣屬之宜溝驛濬縣管河縣丞移駐縣屬之大麥店輝縣管河主簿移駐新鄉縣之合和鎭祥符縣縣丞移駐祥符中牟兩縣交界之韓莊改爲祥中縣丞洛陽縣縣丞移駐洛陽偃帥兩邑間之義井鋪改爲洛偃縣丞其歸德府通判彰德府通判睢州州判陳留縣管河縣丞固始縣縣丞澠池縣南村巡檢駐所悉仍其舊以上移駐者十二缺仍駐原處者六缺或以佐理捕務或以巡察河工或以防護鐵路均爲因地制宜起見應請照准惟所稱内鄉改隸浙川廳毌庸歸南汝通判督捕一節臣等前于議覆該撫奏設浙川直隸廳摺内業經聲明仍以内鄉隸南陽府該縣亦應歸該府通判督捕以免歧異再該撫片奏武陟管河縣丞應移駐詹店兼管鐵路查該縣丞原駐縣屬二鋪營距詹店較近應併准其移駐俾使兼顧吏部查河南汝寗府通判等項十二缺據該撫奏請移駐地方其缺分繁簡並未奏改應俟奉旨後按照所移城鎭地方分晰更註册檔其繁簡缺分自應照舊辦理至現在各員人地是否相宜應由該撫隨時察看奏明調補所有移駐各官廉俸缺分均仍其舊應改關防鈐記及一切未盡事宜俟奉旨後再由該撫分别奏咨辦理所有遵議緣由謹會同繕摺覆陳伏乞皇太后皇上聖鑒謹奏光緒三十一年八月二十六日具奏奉旨依議 
[師範講習會戒約鎭江]  
　　八旗學堂不下數十處由總查學務委員王令雷夏禀商京口都統開設師範講習會以資研究教授管理等法聞頒有戒約數條預防横議國政云（思） 
[縣令得人紹興]  
　　新昌縣侯緯辰大令琫森前曾因案撤任去歳飭回原任後官聲仍復不佳現侯令聞上盡欲列入彈章卽自行托病乞假業奉翁方伯准予請假就醫所遺之缺遴委候補縣楊蘇菴大令葆光承署因楊大令老成幹練前在宣平任次籌興學堂及農丁等務不遺餘力政平訟理故邀器重也（效） 
[練勇滋事正法寗波]  
　　甬郡練軍正中營勇孫長順昨在西門外茶肆内與徐某口角繼卽用武徐弟幫徐毆打孫乃用刺刀直刺徐弟腰脅頓時倒斃衆人即將孫扭送鄞縣高大令訊錄口供飭卽收禁兹已由該營劉佐廷管帶禀准呂道生軍門處以軍法遂會同高大令將孫長順提出押赴南門外正法（惟） 
[小輪局分班轇轕寗波]  
　　甬江北往來甬餘地方之小輪向有永安美益一局小輪四艘分班行走頗獲厚利兹有商人馮世馥糾集股本購置小輪　艘禀准當道設立通裕局往來甬餘以與二局競爭權利因此互相齟齬如何分班迄未議妥昨經彼此具禀道署已蒙高與卿觀察批飭鄞縣會同商會紳董秉公妥斷（恭） 
[札飭准予遣調防軍杭州]  
　　新任台州府張守西園近接浙撫札文略謂台防營務處飭令將革除在案現今該守赴任所有台州各屬如遇有捕鹽捕梟及保護教堂勦辦土匪各事台防各營應准該守隨時調遣仍照案兼統緝捕營以期得力（必） 
[西人騎馬肇禍廣東]  
　　昨有兩西人一名伊尹士係泰安省港輪船大火一名馬交云爲粤海關扦子手騎馬過源昌街碰跌一老婦經旁人喝令該街警兵追至沙面法國租界兩西人情急奔入英領事署躱避巡警九局哨弁林鴻勲商請法國總巡捕前往英領事署傳出兩西人帶至法巡捕房懲罰以服衆心旋由法國甘領事出爲排解允將兩西人扣留照例辦理衆始散去該婦人由巡警八九局給醫費二十元送回自行醫治現聞英薩總領事與法甘領事均已派總巡捕至巡警局道歉矣（傳） 
[飭遵改良監獄安慶]  
　　日前臬憲濮廉訪以奉到江督札開前日會同安徽江蘇江西等撫具奏改良監獄情形等因卽札飭各屬云查各府州縣監獄均形腐敗每年雖有清理禁獄公牘亦多視爲具文卽待質公所創設尚未久遠亦已漸失本旨以致禁押人犯釀成疫癘在監在押而病故者層見迭出現奉督憲撫憲會同奏明飭令各府州縣於一年内將監獄待質所房屋地板一律整頓改良無非爲禁押人犯免染疫癘起見矜恤庶獄各守令諒有同情且得動用閒欵并准照捐給奬則籌欵墊辦事亦不難　此次通飭以後倘延不舉辦則徒取撤參之咎各守令自顧考成當不膜然視之除通飭合特抄單飛飭札到該府州立卽轉飭所屬一體遵照辦運仍飭將奉文日期通報查攷毋稍延玩自誤（詩） 
[要犯約濟越獄處州]  
　　麗水縣爲處郡首邑其監獄房屋年久失修朽破不堪兼之縣主李建侯大令樹聲裁减獄卒口糧致疎防守本月某夜所禁要犯八名悉數越牆遁逸迨至翌日察覺已查無蹤跡因卽通詳大憲自請處分現已移會鄰封一體協緝矣（潔） 
[改良警察金華]  
　　金郡警察前年開辦時由綠營武弁蕭篤芬統率奈於警務茫然不解而各警軍復恃蕭弁爲蕭副戎之族弟到處需索甚或窩賭縱竊殊屬不成事體因由紳士王君華卿等禀縣請更刻由毓質夫大令禀知海太守延請將蓮生茂才承統當將各警軍一律開除另行招補重訂警章將來必有成效也（貞） 
[招募士兵禦匪寗波]  
　　日前大嵐山地方有土匪小娘子聚集黨類百餘人向各村莊擄掠雖經寗波府札飭鄞縣會營往拿而匪等又復在該山附近地方時出搶劫日昨有該處耆民來縣面禀當經鄞縣　禀請各憲設法剿除各當道擬以該處招募士兵若干名成爲旅以資衞禦浙提道生軍門刻已札飭右營趙應堂赶緊移駐該山以資鎭壓（慕） 
 
 

Page 10

 
 
[重慶]  
　　英國駐渝兵輪名威進者前由瀘州開回近又駛赴下游停伯萬縣○駐川德領事官卜思昨　由省至渝調查沿江商務礦産小住月餘仍遵陸晉省○重慶銅元局前已勘定渝城對岸之蘇家壩地方擴地築基動工已久近以該地土多石少恐難經久現正建議擬遷在洋關獅子山下面大佛寺地方在磐石上修築一切似較妥當總辦蔡道伯浩已奉督札委辦涪州土釐總局繼其任者爲黃俊臣昨已至渝尚當斟酌一切禀報再行定局（　） 
[蘇省官報]  
　　八月十三日撫轅牌示仕學舘考試本部院定於九月初七日考同通州縣初八日考佐職各員無論正途勞績捐納各班除現當要差及年在五十以外者無庸報考外其餘一律先期親赴本部院衙門報名以憑備卷屆期局門考試十五日總辦警察局候補道陳瑜通知奉四川督憲委辦川漢鐵路招股差十六日准補松海防同知秦錫鎭禀謝奉札飭赴新任直隸州陳彭端禀知到發審局差　蔭桂禀謝奉委銅元局舊廠防查差從九揚永培禀知到臬轅監印差十七日候補道朱承昌通知到警察局會辦差並通知奉撫憲委監放常備第三營巡警左右二營餉銀差管帶巡警飛划水師左營知縣鍾鴻鈞禀辭赴浙境一帶巡哨知縣俞志善禀知十一日交卸同里厘局十六日接辦常昭山河釐局差青浦縣主簿沈潮禀到十八日藩轅牌示照得華亭縣金山司巡檢汪懷期滿撥回遺缺查有儘先補用府照磨金燿堪以酌委署理十九日臬轅牌示照得在省候補佐職月課輪應本署司考試定於廿一廿二兩日先行赴牙釐局投呈履歴新選如皋縣周景海福建人由寗來禀謝飭赴新任二十日委辦發審局直隸州陳彭瑞禀謝奉委督審局差並奉潘憲札委暫代裕蘇官錢局坐辦差倪文范禀謝奉委發審局幫審差 
[巨欵助賑]  
　　啓者崇寳川南被災各屬前經則敬邀約滬上同仁曁各幇商董分籌賑欵採辦米糧蓆片毛竹藥丸等件馳往查給以災重戶多正苦不敷分佈幸蒙兩江督憲周玉帥撥助規銀三千兩並由升任臬憲袁海觀廉訪墊發規銀二萬兩江蘇撫憲陸春帥捐助庫平銀三千兩又兩次行司撥助庫平銀二萬一千兩浙江撫憲聶仲帥捐助洋二千元江蘇同鄉京官陸鳳石總憲諸公撥助公欵京平銀一千兩升任江蘇藩憲濮方伯捐助庫平銀一千兩署江蘇藩憲陸方伯捐助規銀一千兩升任江蘇臬憲袁廉訪捐助洋六千元又交來瀚瀾堂捐洋四千元署江南鹽巡道總辦銀銅元局潘觀察勸令各員司匠徒在花紅項下提助龍洋二千元則敬分别祗領不禁奥被災饑黎同深感頌謹抄乞登報奉揚仁風統希公鑒施則敬啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[闡閩學回省福州]  
　　闡學秦僤鶴文宗赴興郡舉行科試後正擬往下游各郡按試因奉廷電進止科舉遂决計回省已於本月望日左右抵福州矣（二） 
[太守蒞任杭州]  
　　新選湖州府李慕臯太守念慈本月十四日奉翁方伯懸牌飭令赴任惟湖郡現正帮匪猖獗未旘李太守果能剿撫得宜否（知） 
[蘇州火警]  
　　十七日晚胥門外萬年橋堍盛家弄口余萬興燈籠店學徒將洋燈失手落　樓板著火遂兆焚如延及鄰居北面至萬年橋堍鹹貨店爲止南至煤炭店爲止西面延入盛家弄中麫舘爲止自十句鐘趕至一點鐘火勢漸息統計上下兩岸燒去三十　家房屋二百餘間當時城内外各處聞　彈壓者撫藩府三首縣先後均至萬年橋面聚集分派差弁兵役四路相救城外文武警察員弁亦任塲巡邏（榮） 
[預備修理鐵橋吳淞]  
　　藴藻浜之鐵路大橋因上月風潮猛烈毁錨斷案之船衝至橋脚以致撞壞橋柱兩根惟上面並　傷損故火車來往仍舊平安第恐日久難以支持一俟工程師察勘後卽須開工修理又聞昨日洋工程師命一熟諳水性之人下水探索以損傷之處在水内故也（左） 
[製造局紀事]  
　　製造局爲字等棧寄存卸下俄艦之軍械由俄提督派兵揩擦已紀本報兹悉總辦魏觀察昨飭軍火處委員俟揩擦完竣後在箱上標明月日以備查考○製造局舊料所委員高二尹前奉總辦魏觀察飭查一切廢料磅數造册呈報現已一律查明過磅禀覆觀察函請商董周舜卿觀察至局估價禀詳督憲周玉帥　示（欣） 
[司馬辭行]  
　　分省江蘇同知李筱菊司馬慰前日因公抵申昨已公畢分投道縣禀辭就追（近） 
[濬河開工]  
　　南市續開河道迭紀本報兹悉現由河工董事秦君准先開肇家浜與方浜二處定期今日在關橋下築　總壩昨飭十六鋪　甲先期知照停泊是處各船隻限令一律駛出以便開築（欣） 
[拿辦劣僧]  
　　本縣汪大令昨晨詣本城沉香閣拈香見該廟住持僧有凌虐僧徒某甲受傷情事乃命壯丁將甲帶縣以便飭差提到該住持騐傷澈究（近） 
[查明尅扣工食]  
　　本　各街道自警察局籌欵設立水門汀小便處後恐被蹧蹋因僱民夫逐日打掃日來已經滿月乃所發各夫工食聞每名有扣串七文情事爲總巡朱明府查知諭候禀道足發云（近） 
[請封廟産撥充學堂經費]  
　　西門外財神廟住持僧宗立前因虧欠債項自盡畢命經紳董艾承禧鄭錫爵等禀請前邑尊黃大令以僧人順庚接管嗣因順庚不守清規串同劣董將廟基賣與客僧蓮禪經南門外董事奚元良具禀縣署謂順庚自願退讓仍歸蓮禪接管等情汪大令已准如所謂事爲鄭董所聞以該廟係地方公産前住持自盡之後經艾董等竭力捐助添造廟屋順廣豈能盗賣故亦投縣具禀求請發封以充學堂經費汪大令查閱原卷與奚董所禀大相懸殊顯有朦混情弊諭候照會輔元堂董查明禀復聽候核辦（居） 
[曉諭停棺]  
　　道憲袁觀察日前札飭上海縣汪大令略謂　同仁輔元果育普育保安堂職董郭懷珠陸文麓等呈稱西南門内外有種寄棺之處最爲可惡方其受寄時得受洋銀三四元進放屋内及棺主一年不至卽移置空地上再行承接後寄之棺之致停棺纍纍請札縣出示諭禁凡西　門内外近城一帶空房空地以後均不准再行停寄棺木並　諭土著客籍人等不准將棺木任意抛停如無地可葬卽至同仁輔元堂報明姓氏將棺抬至南碼頭浦灘暫停堂中自有船只每日運送浦東新塚掩埋將來如須還葬仍可報堂代遷云云汪大令奉札之下遵卽出示曉諭矣（近） 
[路斃報殮]  
　　前日午後二點鐘有無名男子年約三十餘歳行經洋涇浜口吐鮮血倒臥鐵蘭干畔經包探上前查問稱係閔行對河嬰竇湖人再欲詳詢不能答語倐已氣絶當即報知捕房請善堂殮理（居） 
[俄人酗酒判押]  
　　甲乙二俄人飲酒過醉闖入有恒路王丁氏剃頭鋪擊破頭額由捕房送請俄領事署　辦已紀昨報兹悉俄領事以該俄人不應酗酒滋事判各押本署十天以儆（古） 
[會訊控欠]  
　隸西班牙籍已故之暫吉甫其妻曹氏控張記牛奶棚主張益祥不還借銀前日午後由西班牙領事闓君蒞辭會同讞員關司馬研訊原告投稱張向故夫陸續借銀二千數百兩除歸還外尚欠一千九百零五兩因其屢索不還故未在日曾赴該管領事署控追張得信後央人說妥在大馬路怡園烟館另立筆據有祝榮華目見其事可以傳訊質之張供向曹所借之銀已還過二千餘兩惟應據尚未敷回目下明知所欠尚鉅實緣無力措還願立興隆借票見証祝榮華供與原告相同司馬商諸闓君判張准立興隆票並具遵斷結了案（見） 
[英美公廨晚堂案]  
　　職員葉貺臣控朱殿華圖賴扣存地價銀兩前晚奉關司馬研訊葉供去年七月由周惠南毛甚齋爲中將職祖遺二十七保七圖内地畝一方價賣於朱殿華議定洋三千六百元故過二千六百因墳墓未遷留存一千元載明據上詎至遷墳之後向索找價托詞不付求請追究質之朱供因該地出路稍有糾葛且道契尚未轉出故未找價傳訊原中周惠南地保吳雲祥徐子香各執一詞司馬衡情之下判各邀公正入赶緊理楚○趙祥泰漆店主趙梅泉前控吳錦記木作主吳廷三圖賴工洋三百五十餘元迭經研訊判令諭董理處在案前晚又奉司馬　訊趙供吳欠小的工洋均有節票爲憑况吳曾央趙姓綢處願出銀百兩了事小的未允後奉諭飭木業董事嚴懋棠黃志番等調處詎吳匿帳不交未免偏聽爲此仍求明斷質之吳供所該工洋均有細帳可以照算司馬判均退去仍候諭令兩幇董事秉公理處○職商于壽生控趙幼雲等倒吞銀兩奉訊判令押追在案司馬亦於前晚覆說趙供現央親友向原告商勸先將行帖一紙抵銀百兩其餘求恩交保出外限期措繳司馬判准如所請著交原保出外限半個月理禁○由捕送請安插之迷路女孩彭阿娥前晚由其翁彭阿小投求具領司馬諭飭繕具領狀准予領去（見） 
[英美公廨早堂案]  
　　妓女張鞠仙之母張吳氏因菊仙被李文周控告投訴捕房牽涉王博謙一案經捕房禀請公廨飭傳因王在美商永隆洋行執事故於昨早由美副領事偕關司馬會訊原告偕經付之殷侣樵投訴前情王延穆安素律師申稱此案王博謙係由殷姚二姓請出爲李文周張菊仙調停訟事人後因李文周赴寗遂將此事託王料理二十七日王博謙先代李文周收洋二百元當晚卽轉交文周之弟取有收條爲憑王博謙並非拆梢憑証確鑿不待　而已明殷侣樵係張菊仙之客不應幇同菊仙憑空誣告且聞殷姓開小錢莊專放妓女之帳重利盤剥是一下流社會中人張 
 
 

Page 18

 
 
　　 
　　菊仙以一妓女輒敢架詞誣控體面之人於王博謙名譽有損應請堂上嚴懲誣告以戢刁風中西官訊得此案所控王博謙拆梢毫無憑証應即註銷至張菊仙任意誣告自應嚴辦惟全案旣歸晚堂應歸晚堂訊斷○新閘路某茶肆主陳鶴亭聚賭違章由探李星福查悉於昨晨傳案請訊讞員關司馬與美安副領事研訊之下判罰洋十元充公○流氓張大泉向張長桂行凶拆梢並攫銀表等物由探石金榮解辦判大泉責二百板押捕房十四天○某輪船庖丁王順才董萊廷孫東蘭日前以細故互毆擊碎飯鍋等物洋東喝阻不睬報由水包探陸阿九解辦洋人投述前情三人知罪求宥官判從寛斥釋○馬夫孔榮寳拉韁不愼撞損徐阿琴馬車岳阿連快馬違章由印捕先後解辦判各罰洋五元胡阿富竊楊小才銅壺至某押鋪質洋由探解辦判責二百板押捕房兩禮拜○過犯李新寳又竊周正元宗文卿湧興隆等三家衣服由探陳金標解辦判責二百板押捕房三月○王阿祥竊婦人張二寳衣服由探趙銀河解辦判責一百板開釋○包車夫徐阿三唐阿福無照違章由捕解辦判各罰洋三元（見） 
[法租界捕房發落]  
　　浦東張家浜鄉婦姚楊氏因事外出托鄰居李春泉看守門戶竊去房中地板下壜内所藏洋二百元寄請贜朱春寳家該婦來滬尋獲扭訴小東門捕房捕頭略予訊問解陳大令究追大令著押候嚴比○烟鴇王才寳控王阿望袁三寳誘拐烟妓彩紅奉判押候查明復核在案業經查得並無實據昨日捕房將王袁解案大令命卽開釋○桂子山禀流氓曹寳糾黨在新租界强搶洋銀小的聲喊反被兇毆報捕拘獲求請重辦一號華捕禀稱目見曹等羽黨共有三四十人各帶兇刀大令判重責五百板○老虎灶主陳阿寳在新租界容留賭博爲包探拿獲解懲大令著即交保不准再犯（居） 
[美租界捕房事]  
　　某西人飲酒過醉在南潯路兇毆五千五百七十四號東洋車夫由七十五號英捕將該西人拘入捕房奉飭押候送該管領事署訊辦○前晚有美國水手多名亦因飲酒過醉在閔行路互毆六十七號西捕喝阻不依亦被兇毆而逸昨晨由該西捕至該處某酒店訪查見行兇之水手二人在内當即馳報捕頭飭五十四六十二六十六三函探前往將該二兵拘入捕房押送美領事署訊辦○王阿木昨在怡和碼頭串同陳有法行竊黃荳　包探朱桂生拘入捕房押候送辦（古） 
 
 
