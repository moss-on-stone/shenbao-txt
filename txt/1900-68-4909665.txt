# 1900 - 68 - 4909665

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史查實洋五元○十一朝東華録實洋十元○潘頤福咸豐朝東華録實洋一元三角○王益吾戒豐朝東華續録寳洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新　碼洋一元五角○檜圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○檜芳録碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[重整海軍説]  
中國之有海軍創始於光緒初年其時粤逆蕩平捻回各匪相繼就戮四海士庶沐浴聖澤重覩昇平而泰西各國恃其船堅砲利之技航海萬里飛越來華以通商互巿爲名侵我利權占我要隘鷹瞵鶚顧各懷狡謀朝廷惄焉憂之於是命今大學士通商大臣合肥李爵相爲直隷總督籌辦海防一切事宜户部議每年撥各海關稅銀四百萬兩爲海防經費自光緒元年七月起至三年六月止統解北洋自三年七月起分解南北洋各半維時爵相甫平大憝威棱赫然朝廷眷顧之隆與中外仰望之切幾如李晟再世汾陽復生爵相亦竭力經營毅然以富强中國自任光緒四年在英國阿摩士莊廠訂購砲船四艘曰飛電掣霆龍驤虎威五年續購四艘曰鎮北鎮東鎮南鎮西六年又續購砲船兩艘曰超勇曰揚威八年又在德國伏耳鏗廠定造鐵艦兩艘曰定遠鎮遠鋼甲快船一艘曰濟遠其餘閩浙等省亦均就地籌欵各購數船分布南北洋各險要聲勢聯絡鎖鑰森嚴方謂可以建威銷萌無虞敵人之窺伺矣卽爵相屢次奏牘亦謂得此海軍一隊雖未足與泰西諸國相頡頏而在亞東已不讓日人獨步老成謀國未嘗非切要之圖無如闇於用人悮以闒茸無能鑽營無恥之丁汝昌爲海軍提督中東事起未及交綏遽爾潰敗全軍降敵無一幸存以十餘年之經營六七省之財力數百萬之金錢舉手而畀之日人無論爲死爲生其罪均不可以擢髮計今者往事已矣會盟聘問居然玉帛雍容而元氣旣爲所傷百損諸虚乘間而起屈計三五年來德之膠州灣法之廣州灣意之三門灣各肆要求思遂其蠶食鯨吞之計拒之不可聽之不能於是政府諸公又思重整海軍爲徐圖自强之策邇者新簡皖撫王芍棠中丞入京陛見時極陳海軍亟須整頓購船添械須籌經費一千餘萬請通行鈔票備撥此項用度聞已仰邀 
俞允飭下總理衙門議奏施行竊謂時勢至今日南北萬餘里江海之險早與敵人共之苟無大隊海軍檡要駐紥設風鶴偶警必至束手無策坐受阽危惟旣興海軍則置械購船無可草率從事從前户部議撥各海關稅銀四百萬爲每歲海防經費雖解不足數然尙有招商局官本及淮南鹽局等欵可提今則各海關稅銀俱已抵償洋債其餘各欵亦皆左支右絀羅掘無遺司農仰屋而興嗟疆吏持籌而無策卽王中丞所陳通行鈔票之説亦不過爲一時權宜之計俾閭里稍便流通豈能提出如許現銀爲此至重且難之事或曰信如子説則海軍終不可復整乎曰凡事必先其所急而後其所緩曩歲剛子良中堂之南下也車騎所至盡情搜剔勞怨不辭江蘇廣東兩省共得二百數十萬金浙江數十萬金頃者又經户部奏准飭各省疆臣量其省分之肥瘠各籌出若干萬金約計此項進欵每年可凈餘一千萬兩左右倘盡撥歸海軍之用則添船購械自可措置裕如苟慎選將材責以訓練行見不三五年可以握海上之威權銷友邦之狎侮則中國轉弱爲强之機豈真無復可望哉若徒尙因循日以粉飾承平爲事吾恐瓜分謬説曩時托之空言者此後難免見諸實事矣袞袞諸公其熟思而審處之則幸甚 
[本館接奉電音]  
　　昨日午後京師飛電傳來上諭四道敬謹譯登○二月十四日奉上諭山東沂州府知府員缺著胡建樞補授欽此同日奉上諭廣東碣石鎮總兵著劉永福調補張銘新調補河南南陽鎮總兵欽此同日奉上諭貴州巡撫著鄧華熙調補毓賢著調補山西巡撫山東巡撫著袁世凱補授欽此同日奉上諭德壽奏特叅庸劣各員請分别革職一摺廣東清遠縣知縣魏學恒緝捕廢弛難期振作前署大埔縣候補知縣何維恒辦事　頇操守難信署東安縣西山司巡檢楊正衡貌似老成辦事　頇以上三員均均著卽行革職仁化縣知張際唐身弱多病聽斷不勤署乳源縣教諭兼署訓導邱顯禧年齒衰頽士評未洽均著勒令休致餘著照所議辦理該部知道欽此 
[悔禍輸忱]  
　　禮部主事王小航名照黨於康逆事敗脫逃及在日東大爲梁逆所近壓深悔從前失計以致悟入迷途抑鬱之情時時流露於言表昨有粤友由香港郵示與日本木翁堂筆談一紙爰照録之以黨逆者而述逆黨情形較傳聞諒多確實也其言曰照來此承諸公厚待得延殘生不敢言報實恐終身無力圖報自顧菲才不能有補於世今卽對公强作空談亦何益於事惟公兼容并包將有圖東亞大局則照所知敝國政變之故不能不陳之左右也敝國不特朝臣中無一通曉大計之人旣千五百三十縣之讀書人無一非井蛙有言洋務者卽以爲匪人有言外國政俗之善者卽指爲奸細敝國地大民衆斷非三五人空談所能變法其虚張聲勢以爲已行新政多端者詐言也蓋中國果能維新其一政之行必朝廷謀之衆士議之窮上下之端委辨各地之情勢於詳細曲折皆已慮及於是政府發令大吏應之州縣官行之士庶應之考核真能詳盡而後可望實效豈有一紙空談遂得行新政之理照憂國亦二十年矣然見敝國宦途士風萬無挽回之路故近年照在鄉在京皆惟勸同志講時務立學堂以待機會備用丁酉冬康有爲入都倡爲不變於上而變於下之説其所謂變於下者卽立會之謂也俄而康被薦召對卽變其説謂非等君權不可照亦深以爲然蓋皇上旣英明自宜用君權也及叩等君權之道則曰非去西太后不可并言西太后種種與皇上爲難之狀其實皆户部侍郎張蔭桓對康所言也照以爲今國家危如累卵豈容兩宫又生釁隙故勸康速出京他往康不從旋卽上諭屢下大有振作之象照竊服康之作用然是時朝議沸騰一日數驚皇上已派康往上海辦報館事而康未行照仍勸康速行以免生變而康反不悅及七月初五照應詔上書求禮部六堂代遞書中言請皇上奉太后游日本以知日本崛興之由然後奉太后之意以曉諭臣民以變風 
 
 

Page 2

 
 
氣煞尾云夫而後以孝治天下而天下臣民莫復有異議所有變革之事皆太后開其端皇上繼其志此照之主意欲和兩宫以名譽歸太后庶消變萌堂官阻之照請堂官自陳抗旨之罪堂官乃劾照皇上怒而去六堂官於是康以爲照爲皇上信用之人乃託照上請改衣冠之疏照不從旋康又託徐致靖勸照往蘆臺奪聶提督軍以衛皇上照力辯其不可謂太后素昭慈愛必無廢皇上之事若如此舉動是逼之也康又託譚嗣同徐仁鏡與照言照大呼曰王小航能爲狄仁傑不能爲范睢也伊等默然自是逆謀不復令照知至七月二十八日忽聞徐致靖請召袁世凱入都照大驚往問徐答曰我請召袁爲禦外侮也照曰雖如此太后豈不驚於是照卽繕摺請皇上命袁駐河南歸德府以鎮上匪意在掩飾召袁入京之計以免太后驚疑二十九日午後照方與徐學士參酌摺稿而康來面有喜色告徐與昭曰譚復生請皇上開懋勤臀用顧問官十人業已商定須由外廷推薦請汝二人分薦此十人復生者譚嗣同之號也照曰吾今欲上一要摺不暇及也康曰皇上業説已定欲今夜見薦摺此摺最要緊汝另摺暫擱一日明日再上何妨照不得已乃與徐分繕薦摺照薦六人首梁啓超徐薦四人首康有爲夜上奏摺而皇上晨赴頣和園見太后暫時將所薦康梁等十八交軍機處記名其言皇上已説定者僞也照於七月三十日始往頤和園上請袁兵南去之摺八月初二日袁到京皇上諭康有爲令速往上海而梁啓超譚嗣同於初三夜往見袁觀其圍太后袁不允當袁赴京之日榮禄已調聶士成兵五千駐京以制袁而梁譚等書生不知兵事之難反謂袁不忠至彼等令袁圍太后之語皇上亦不知今康刊布之密詔非皇上之真密詔也而貴邦諸友但見伊等刊布之忠語不知此播弄之隐情照依托康梁之末以得偷生真堪愧死總之敝邦之守舊黨皆誤國者也而康等亦庸醫殺人皆足以亡國者也照今言及此不復爲貴邦諸公所容矣今某兄在此證康梁之爲人幸我公一詳審之近衛公赴北京必真知皇上與太后之情勿專聽一二人之私言爲幸然近衛公悮信康梁已深若言之或指照爲誣此照所不敢言者耳以上皆筆談之語粤友又言王自稱僕因保薦康梁之事流離顛沛家破身亡與梁逆逃至彼都苟延殘喘日受梁逆陵侮壓制幾致無以容身每有朋友信來必先經梁逆之目如寄家信亦必交梁察閲始許封固置郵且一步不許獨行一言不許妄發終日如囚犴獄如坐鍼氈云云言至此涙隨聲下一若有不勝怨忿者然噫如康梁諸逆者前旣非分之妄干兹又魚肉夫同類我不知天地間戾氣何以獨鍾於彼身而沈迷罔覺之人猶甘心陷入黨中鴟義矯虔詬詈正士而不自知巨禍之將臨可哀也哉 
[鐵路近聞]  
　　京師訪事人云自保定府迤南蘆漢鐵路改歸比人承修後與津蘆鐵路分道揚鑣蘆漢公司因此路北至豐臺距馬家堡尚遠入都者均須改買津蘆車票頗形不便爰呈請鐵路大臣擬自蘆溝橋迤東接修支路直逹城都就廣安門外另設車站嗣經議駁中止刻蘆漢與津蘆會商津蘆火車自豐臺站代載蘆漢客貨至馬家堡只騐舊票不加分文蘆漢歲貼津蘆二萬金每日津蘆第三次車到豐臺站須候蘆漢第二次車來轉運客貨北上以故蘆漢火車票值較前須加收若干 
[禁令森嚴]  
　　京師訪事人云娼寮賭局烟館三者歴經保甲局嚴禁而烟館向無治罪專條現保甲大臣會商刑部核定新例凡有開設烟館者援照開設賭局之罪科以徒二年半私入烟館吸烟者援照入局賭博之罪科以枷號兩月示衆限滿責釋其房屋之租開烟館者援照租開娼寮賭局之罪將門封釘房産入官旣而保甲總局轉飭地面各官迅卽嚴禁賭錢并將賭局若士詳開呈報傳聞内城已查明上自王府官宅轎夫影射開賭下及土棍無賴邀集博徒開塲聚賭者一一詳細登册此外並無賭局爰卽具呈甘結由步軍統領衙門彚詳保甲大臣閲看以備不時抽查綜核内城大小賭局共計一百數十家 
[緝梟續述]  
　　蕪湖訪事友人云皖省江北無爲州和州含山縣巢縣等處梟匪充斥去臘大憲派兵剿辦迄今尙未敉平某日和州陳橋洲田舍翁張姓糶去倉榖得洋銀五十餘元慮爲若輩所算分寄戚友家僅留十餘元儲諸隐僻處是夕匪黨卽洶洶而至將張夫婦捆吊用油紙橪灼其鼻孔詰問藏銀之所不言則以破絮飽浸洋油裹其兩手爇火灼之翁痛極難熬一一和盤托出若輩取視猶以其數不符詰賣如前乃歴數某人借去幾元某客尚欠幾元合之所得榖價累黍不差始釋手而去次日翁雖奄奄一息以所失無多不敢報官蓋恐挾恨報復也噫匪亦猖狂哉○大憲前派撫標長慶練軍徐統領帶兵三百名前往抵境後卽分作三哨周巡無和含巢各處城巿鄉鎮藉壯聲威著名各匪早已聞風逃逸惟脅從羽黨尙不免匿跡其間某日在含山縣境擒獲從匪之鄉民某甲解縣研訊知實係爲匪所逼憐其無知從寛開釋運漕鎮某店主之子年少浮囂曾與匪黨爲伍事爲統領查悉幾被拘拿店主百計經營始得免禍然耗費已不貲矣○富徐統領帶兵蒞境後私販依然出没無常省憲訪悉情形卽發三百里排單嚴加申斥旣而蕪湖精健營統領趙恊戎東西梁山砲臺管帶陸副戎均奉帮同恊拿梟匪之檄上月杪恊戎帶勇五十名渡江巡緝副戎則派砲船堵截江心旋於西梁山附近拿獲搶劫姆橋河某布店之匪首嵇照興等三名解送和州訊實收禁○皖南會匪葉裕亭嘯聚羽黨騷擾於宣南繁昌當塗各縣境内前經道憲吴觀察懸賞購緝雷厲風行不意若輩仍不稍歛跡上月杪宣城縣屬裘官渡正當演劇酬神之際匪黨彭老五張子揚等多人竟敢當街舞弄九節鞭鐵連鎖等兇器向人勒索錢文闔鎮店鋪不堪其擾請汛弁某君善言遣去匪衆不服猖狂益甚正在無可如何適皖南鎮所派馬隊一哨分執腰刀洋槍聯鑣而至前後圍捕匪黨各出利刃及六響手槍拒之被馬兵殺斃三名生擒七名餘　知勢不敵始抱頭鼠竄宣城縣主宗大令聞信飛禀道憲吴觀察請示辦理想一經訊實卽當明正典刑矣○去臘宣城鹽梟滋擾情形略誌本報兹悉此輩所賣私鹽初僅排列通衢繼竟設諸鹽局門外局中人勸令移開梟黨怒大肆咆哮郡尊桂太守聞之飭差拘獲三名發交縣獄押候懲辦未幾卽有紅其頂花其翎者往謁局員肆行恫喝並於夜間張貼僞示派黨潛伏要隘迭放排槍以致人心震動雞犬皆驚縣主陳大令聞之恐有刧獄之變商請府尊將所押梟匪開釋梟黨更爲得計當由押所釋出時更雇坐肩輿燃放鞭爆招摇過巿矯稱官長向之服禮事聞於桂太守急飭閉城捉拿則已被逸去後雖派砲船往追杳無蹤影矣 
[輪船遇險]  
　　金陵訪事友人云新正二十八日東北風大作下關江面浪湧如山上下水各民船雖皆先時趨避而走錨斷練者仍時有所聞德祥洋行往來江寗鎮江之威士小輪船載客四十餘人開至黄天蕩左近風浪益巨船身顛簸幾難自持各客相顧驚惶咸向船主求援手船主至此亦計無可施惟破浪飛駛至某港口暫避人心始安然亦險矣 
[不人貪爲寳] 　 
　　鎮江訪事人云本月初九日天明時德興輪船由漢口抵鎮停泊江中鳩兹人某甲附之而至雇划船載至六吉園碼頭將行李交挑夫荷之登岸行數十武始憶及遺忘帳箱一口内有匯票數紙計銀三百餘兩並洋銀六十元急返至碼頭尋覓但見江中舟艦來往如梭烟水蒼茫無從指認正懊喪欲絶之時忽岸旁一船户語之曰相公方纔所雇者係老漢之船所遺帳箱尙在船中不難將原璧歸趙也甲聞言喜出望外再三稱謝出巨金贈之船户曰老漢惟不貪意外之財所以垂老年華尙在持篙弄漿若欲索人酬謝則何如乾没之爲愈乎言已鼓櫂而去噫若斯人者謂非風塵中之隐君子歟 
[武林官塲紀事]  
　　杭州訪事友人來函云徽州督銷鹽局總辦一差差屆期滿由兩浙鹽運事世振之都轉札委浙江候補知府楊太守永昌接辦太守奉札後於本月初八日禀謝擇吉十二日赴徽州○本月初八日甌江水師營統帶湯副戎明盛赴無轅謁見劉景韓大中丞面陳 
 
 

Page 3

 
 
公務翌日復上院禀見旋於初十日回防○本月十一日爲致祭關帝之期撫憲劉大中丞於五鼓時親詣吴山武聖宫主祭文武各官均先戾止祭畢回署已旭日東升矣 
[鴛湖春泛]  
　　嘉興訪事人云浙江嘉興縣劉邑尊奉藩憲惲菘耘方伯飭回本任本擬三月中任事嗣因前任蕭邑尊急欲赴歸安新任爰商請本月十五日接篆上月某日署中書役已准備郊迎矣○嘉興縣蕭邑尊交卸在卽屬下鄉民製就萬民傘萬民衣德政匾德政牌恭送至署邑尊却之再四而後受○革役秦某挾嫌毆擊陸刑書控經蕭邑尊提訊怒其逞兇不法喝責一千板管押所中○某日傍晚有江北人某甲向中街外某荳腐店索錢起釁以致兇毆駐防砲船某哨弁見而解勸反被磨荳腐工人辱侮乃回船禀知統帶統帶怒甚帶勇至彼將行兇人而挾之去不知如何辦理也 
[雲間春色]  
　　松江訪事友人云近日郡城内外舉賽燈會紅男緑女塞巷填街并有扮演戲劇隨燈遊行者亦可謂與高采烈矣○郡城南鄉柘林有一年近六旬之劉姓縊死河干樹上圖董恊同地保投華亭縣署禀報適王大令公出遂由曲史徐少尉禀請府尊舒太守委鄰封婁縣屈吉士大令代騐某日大令帶同刑仵馳往騐得委係自盡遂將死者所私之蕩婦某氏帶回研訊 
[祀事孔明]  
　　昨日爲春祭文昌帝君之期清晨蘇松太兵備道余晉珊觀察提右營參將廖楚材叅戎松海防同知劉乙笙司馬代理上海縣篆務戴子邁明府咸詣也是園文昌殿敬謹致祭 
[千戎接篆]  
　　調署上海城汛周鑑之千戎定於本月十五日卯時接鈐任事昨日清晨前任上海城汛張縵雲千戎派弁將鈐記送至長壽巷周千戎公館千戎朝服而出敬謹行禮旋趨詣提右營叅署謁見廖楚材叅戎禀知任事日期然後往文武各衙門叩謁各官亦紛紛至公館道賀 
[飭吊僞銀]  
　　賊犯趙阿根竊取上海縣署承發房所儲各户繳存之銅質僞洋銀六十九元售與本城舊校塲怡德館驛橋信昌登雲橋正源陳巿安橋順源四小錢莊查獲後解經代理上海縣篆務之戴子邁明府訊供屬實昨日飭捕役某甲將趙犯帶往各錢莊吊取原贓歸案候示 
[解犯歸案]  
　　前者松江航船户曹子山被盜行刼報諸上海縣署縣主王欣甫大令飭捕拘獲盜犯方順卿訊取口供攀出同黨唐小六仔另犯他案管押鎮洋縣署因卽備文移提到案訊明夥刼不諱監禁候辦昨日縣署接鎮洋縣來文内開此案尙未訊實請仍將唐犯移送歸案代理縣篆之戴子邁明府准之飭捕役將唐犯解赴鎮洋 
[上海縣署瑣案]  
　　日前代理縣篆之戴子邁明府接義國駐滬總領事計細君來函内開石硯卿將田單抵銀一千兩日久不贖請卽訊追云云遂於前日提案研訊石供職員前經提標右營水師砲艇哨弁袁馨山借去田單二十餘紙除索還外尙少五紙被袁揑繕職員名姓立據向計領事抵銀求提袁質訊明府令交人保出候傳袁到案訊追○前日張禄廷控稱妻子被岳父吕怙堂賣與卞姓爲妾請卽訊追戴明府提訊之下張供小的係醫生前年入贅吕怙堂家近忽不容入門開將妻子賣與卞姓所有醫具亦被扣留吕供小的僅有一女張吸食鴉片以致失業甚至偷竊家中物件今反來案朦控圖詐故携女兒到案待質其女供與相同明府謂張甘入下流膽敢誣控岳父無恥已極本應重責今姑從寛令向吕服禮並著具結限三個月内戒絶烟瘾仍舊完聚如違重辦醫具飭吕給還 
[上海巡局紀事]  
　　本邑清道局委員陳二尹文麒因城廂内外地方遼闊稽察難周爰於昨日行文各巡防局請局員恊同稽察各鋪户月捐每户捐錢若干以便另籌妥法辦理○前者萬裕馬頭瑞泰洋紗莊被賊竊去帳箱一具旋由汛捕緝獲賊犯王進山連賊解送二十三七鋪巡防局局員盛雨村二尹研訊情形傳諭失主陳某開單呈案後查得陳單上所列爲數甚鉅跡近支離爰商之邱友林二尹二便澈底根求因陳係邱二尹快婿故也 
[南巿捕房紀事]  
　　前有嚴功勳者央掮客楊茂之在崇明縣購得棉花子八十擔雇船户沈阿茂運之來滬舟泊浦江嚴將貨私自售去迨楊知悉向索用錢忽指爲訛詐昨晨在新馬路指南白玉茶樓紛閙由十九號巡街捕拘入捕房捕頭令押候馬路工程局總辦程雨村大令返滬時解請訊究○邇日忽有劉盤龍一流人在南巿新馬路鹹馬頭某洋行所賃堆貨棧内設局賭錢輸贏甚鉅前晚被流氓偵知强欲入内與賭以致爭閙不休昨日爲捕頭所聞令差役前往查禁○昨日午前湖北人蕭良翰持名柬至捕房自稱係某縣禀生欲見總辦程大老爺稍求貲助管門巡捕以其衣衫藍縷不類斯文遂逐之使去 
[英美租界公堂瑣案]  
　　包探秦少卿解送吴子王銀法沈阿坤到案禀稱伊等三人不知在何處竊得脚踏車四輛經小的查獲起出原贓二輛詰知尙有二輛已被售去叩以何人所失則堅不肯言今特解請訊究吴王沈同供小的等所有脚踏車四輛非一時竊得今難指出失主求恩鑒原襄讞委員張柄樞司馬商之白繙譯著押候吊齊各贓再行訊核○包探費阿銀陳根寳同解竊賊李阿大到案禀稱此人陸續竊取雲龍漢昌兩軋花廠及汪阿二等家子花五包前日復往行竊適被小的等所見拘入捕房今特送請究治雲龍等各失主投案請追李供小的所竊子花五包已售與滬南二十三七鋪左近某號求鑒司馬著押候備文移吊原贓再行訊辦○包探石金榮禀稱邇來英美兩界時有賭徒擇地設攤串令同黨佯爲賭客設計誘賭騙人資財爲害非淺前日黄阿二串同頑童張成全在老閘呼么喝六適經小的查獲爲特送請究懲黄供小的不敢誘賭張供小的年幼無知受黄之愚尙求恩宥司馬判將黄枷號一禮拜張責手心五十下○包探沈翠濤拘解竊賊唐阿元到案禀稱此人竊取章兆雲家綢布衣服址餘件經小的緝獲人贓送請訊究章投案領贓唐認竊求恩司馬判責二百板贓給還失主○包探費阿銀禀稱前日鄉人莊銀泉投捕房報稱行至三馬路被頑童汪阿利攫去洋銀四十八元經小的將汪拘獲盤詰之下堅不承認今特送請訊究莊投案供稱是日小的收得所售洋棉紗價計共洋銀四十八元行經三馬路汪阿利誘往賭博小的不從伊卽將所携洋銀四十八元奮勇奪去小的竭力與爭僅還七元不得已投報捕房今旣拘獲請爲究辦汪供小的年十四歲不敢奪取洋銀叩求明察司馬疑所控無憑斥不准理○某號巡捕解小工胡阿福張小生到案禀稱伊等二人串竊公和祥馬頭棧内所儲舊鐵經管馬頭西人惠心查見指交小的解請訊究西人惠心投案請辦胡張同供小的等初次誤犯後當改過自新司馬判各責一百板○西洋婦人斐司馬禀稱前者華人黄順之范少坪糾同入股販運木植曾付銀一萬四千兩冀營什一之利不意二人得銀後卽避匿無蹤情同誑騙請提究追司馬允卽籖差提黄范到安訊究 
[嗷鴻戴德]  
　　偏災未已春振方長轉瞬青黄不接之時萬口嗷嗷嗷將何以苟延殘喘本館恊振所同人愴懷時局方切札憂乃承　陽退思齋主人助來山東振捐洋銀二百元又許大善士堃爲次子廉週身患腫求速痊愈助餘上振捐洋銀五十元哲嗣廉又自助十元又祝健氏昆玉以尊甫花甲壽辰奉嚴命移助筵資洋銀四十元求保康健而享期頤又筆耕主人助洋銀二十元凡此仁漿義粟皆爲嘘枯起瘠之資諸君子或推錫類之仁或廣止慈之德或處安居而抱痌癏之願或以儒生而宏胞與之懷愷悌慈祥見諸實事其食報之厚何待卜諸蓍龜哉拜領之餘謹書數語以鳴謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯試初誌]  
　　九江采訪友人云江西提督學政李伯虞大宗師於本月初六日秉節蒞九江旋卽行香放告下學講書初七日考試生童經古生題詞章桐木成雲賦以三四日間氣似雲作爲韻賦得江吞彭蠡來西蜀得江字五言八韻史論 
桓譚論時務弭教策算學不等邊三角形外究圓其中垂線與小股比若大股與圓經比試依鈍銳二形各作圖解中西算學有中西二人談及年齒七年以前我之年長爾者三七年以後我之年長爾者二西人現年各若干經解詩經鞙鞙佩解童題詞章太史試學童賦以解諷書九千字以上爲韻賦得暖氣漸催次第春得春字五言六韻史論張敞蓋寛　論時務中西商務論性理知化則善述其事論小學能者養之以福論理學伊川言涵養順用敬進學在致知論 
經解書經濬畎澮距川解詩經洋宫閟宫考算學問求實根之法與求略試之根演試以明之勾股今有勾弦和開方加一除股與勾較等但云勾弦較加股與倍勾同求勾股弦各幾何初八日科試府屬生員府學四書文題禹吾無問然矣菲飲食而致教乎鬼神德化子聞之謂門弟子曰吾何執執御乎德安今拜乎上泰出雖衆違歸昌故多能鄙事君子多乎哉湖口子曰吾有知乎哉無知也彭澤如有所立卓爾雖欲從之通塲策題問隋唐取士異同詩題賦得江檣遠映城得城字五言八韻 
[英美租界晚堂瑣案]  
　　前者民人馮渭濵控蟻販吴朱氏王楊氏串通上海縣劣役王錦堂誘拐婢女東福鬻入洪陳氏花烟館賣娼得洋銀八十八元曾解經襄讞委員張柄樞司馬訊倛前晚提案覆訊馮渭濵未到東福供稱年十六歲去年十一月某日主人命出外購物迷失歸途被口操江北音之二嫗誘至城内王錦堂家佯稱擇良婚配留宿數日旋由王交吴朱氏王楊氏帶至陳小妹家囑爲中証押入洪陳氏妓院意欲逃回被洪陳氏力阻今旣逮案求恩釋歸洪陳氏供小婦人由陳小妹爲中出洋銀八十八元買東福爲寄女當時上海縣差役王錦堂在塲小婦人故恃以無恐今已自知受騙尙乞恩寛陳小妹供東福由上海縣差役王錦堂領至小婦人處託爲抵押不知有拐賣之事吴朱氏王楊氏同供小婦人等不敢誘拐此事實系縣差王錦堂所爲求大老爺提案究辦可也司馬訊得吴朱氏王楊氏誘拐情真罪無可逭喝令各掌頰二百下洪陳氏陳小妹買良爲娼本應懲辦姑念一再苦求從寛免責著各具安分切結存案備查婢女東福交包探秦少卿帶回捕房給馮領回管束縣差王錦堂横行不法豈容故作痴聾候飭差恊同包探投縣署移提到案照例嚴辦以儆效尤○去冬丹陽妓女王文卿由鴇兒胡陳氏挈之來申僑居福州路某號門牌屋内逼令賣娼文卿心有不甘以致時遭凌虐前日正在爭閙適爲三百七十六號巡街捕所見詢悉情形拘入捕房解案請訊文卿泣訴前情求恩超豁胡陳氏供小婦人並無逼女賣娼之事求恩恕宥司馬飭將文卿交胡陳氏領回原籍擇良婚配不准逗留上海違十未便　 
 [P法租界公堂瑣案 
　　日前新北門外上京館被流氓滋擾將館主拽出兇毆事後報知捕房捕頭立飭包探嚴頌眉帶領通班探移至護城河畔四面兠拿得以拘獲爲首肇事之湯阿香及同黨蔣茂生在身畔搜出刺刀二柄解入捕房昨日解請讞貝朱森庭明府與何繙譯會訊上京館主傳正巖投案伸訴包探禀稱若輩横行不法動輙拔刃行兇挖人之目務請重辦以儆兇頑明府商之何繙譯著押候枷號三月發犯事地方示衆期滿各責八百板送改過所監禁一年○前晚東新里二弄居民劉洪章邀集多人聚　抽頭事爲捕頭訪聞飭探帶同夥役前往拘拿各賭徒紛紛逃逸祗獲劉洪章何元發包阿榮金榮卿羅金林林名利等六人解至　房詰知内有英界落差華捕一名飭探送至英界捕房發落劉等三人向在電燈廠工作經管廠西人保去昨日責令交出連在押之金榮卿等解案明府商之何繙譯著將劉金二人各押一月其餘各押半月○賭棍十吉發在吉祥街以針盤旋轉誘人賭博被包探拘案請辦明府判令枷號半月期滿笞責二百板○招商局江寛輪船先去點銅錫二十九條報捕查緝昨經巡捕拘獲竊犯楊寳生起出原贓二條送案請辦明府判責二百板押候嚴究同黨○李兆榮訴稱上月某日小的矢去烟槍五枝報明鐘一架水烟袋一枝報捕後緝獲賊犯虞麻子起到烟槍二枝水烟袋一枝今已解案請追餘贓明府判將虞笞責二百板贓給還失主○某包探禀稱偷兒江阿三昨在江孚輪船竊取鋪蓋一具當塲拿獲贓已交還失主今特解案請懲明府判責三百板○顧福順之姘婦顧袁氏背顧潛逃被流氓俞榮卿誘至英界德生小客棧姦宿一宵並將金約拽搶去質得洋銀十二元報捕查獲解經明府訊供著將俞榮卿枷號一月期滿責釋顧袁氏鞭背一百下掌頰一百下交顧福順領回管束 
[美租界捕房紀事]  
　　前晚甬人周大川混入西華德路袁九高家竊取豬一頭適爲包探劉光震所見拘入捕房捕頭令押候解送公堂禀請讞員翁笠漁直刺懲辦○昨晨江北小竊周大郎竊取外虹口某碼頭貨棧中所儲舊鐵適爲管門人所見扭入捕房捕頭令押候解送公堂禀請究辦○前晚小竊强阿狗混入虹口鄉民甘姓家竊取布衣携至某押鋪求質適爲某號巡街捕所見拘入捕房捕頭令押候解送公堂禀請訊辦○湖北人陸阿西僑居虹口某里將餘屋轉租與甬人朱某前晚忽失去衣物疑朱所竊以致口角互毆旋扭至捕房聲訴捕頭查得控竊無憑斥不准理 
[續録光緒二十六年正月分分發人員騐看名單]  
　　從九品馬溥霖湖南廣西甘仙芝湖北四川臧維翰山東直禁隸周應祺江蘇廣東吴士寅江蘇浙江陳毓芬安徽廣東劉啓榮江西四川胡潘浙江江蘇孫文捷浙江四川繆聯奎浙江北河祝本善浙江廣東李樹薰四川湖北郭琴堂河南安徽張青駿陜西四川李長生安徽直隷盬茶大使章黼浙江四川張錦新貴州四川典史石宗箴奉天直隸張家瑛奉天直隷文炳蒙古直隸朱承膳湖南四川唐楝湖南貴州景式楷山西直隸李治慶湖北直隸兵維安湖北四川饒騰芳湖南江蘇廖振儒湖南陜西蕭金鈉江西湖南丁兆祥雲南直隸王景福浙江直隷嵇雲鵬浙江直隸詹寳模浙江直隷蔡世瑢浙江直隸程傳時四川甘肅夏銘浙江貴州汪培浙江直隸趙克昌湖南四川未入流錢人燽順天貴州鄒乃勵浙江直隷任鴻熙浙江四川○海防例指省分發巡檢劉新直隷江蘇○勞績指省分發直隷州知州孫榖詒湖南甘肅 
知縣徐之慶直隷奉天郝炳麟陜西江蘇徐樹森湖南江蘇州判朱鼎元江蘇直隷從九品王彛寳浙江直隷○同文館教習掣籖分發知縣羅意辰四川○截取呈請指省分發同知鄭傳縉順天四川○議叙保奏掣籖分發通判賀祖英河南知縣陸慶敷浙江巡檢王步洲山東議叙保奏指省分發同知廷夔正白滿北河縣丞楊琛浙江北河 
巡檢楊瑗浙江直隷○議叙掣籖分發通判黄宗讓河南從九品房繩祖安徽○議叙指省分發鹽大使周紹夔廣西雲南從九品劉希向湖北雲南余鑑孝安徽直隷余化龍安徽直隷未入流余成龍安徽直隸○應補呈請分發縣丞姜海珊山東浙江馬鍾之江蘇山東共一百四十員内外見者二十六員 
 
 

Page 10

 
 
[蘇省官報]  
　　二月初八日藩轅牌示照得震通判王士暄堪以署理知縣杜子彬又汪壽年禀辭回南匯沙洲差次又韓厚濂禀辭回寗撫撫轅牌示二月分輪應考試在省無差正途捐納勞績候補同通州縣直隸州州同州判各員月課定於十三日　傳來轅局試屆期先遞履歴○初九藩轅牌示照得常熟縣典史陳壽炘丁憂遺缺查有遇缺先典史孫濟川堪以請補新授陜西臬憲馮光遹由廣東來知府沈鳳韶禀辭回上海糖捐局新選昭文縣張瀛禀辭赴常熟公幹知縣張寳瑔由寗領運軍械回又李葆鈞禀知隨同督辦沙洲局憲往武進公幹卽辭縣丞范景賢禀謝飭知二十四年冬夏防案内蒙給予勞績班委署二次記功二次○初十日藩轅牌示照得蘇總捕同知員缺前以候補同知黄家珍請補已奉部覆核進自應飭令赴任又請補陽湖縣主簿傳淇請補華亭縣金山司巡檢汪貽尊請補宜興縣典史張步翰均奉部覆核准自應飭令該員等赴任督辦沙洲事宜候補道賀辭行赴武進公幹調署蘇州府濮禀到金壇縣鄭禀到知縣阮尙疇由寗見制憲回委署震澤縣平望司巡檢陳錫蕃票辭赴任從九文煒禀知交缷署丹徒司巡檢任事回省管帶飛划水師新中營遊擊周遠明辭赴江震一帶查哨調署蘇州府濮於十二日已時接印○十一日藩轅牌示照得新選昭文縣知縣張瀛業已領憑到省自應飭令赴任金壇縣鄭禀辭新選昭文縣張瀛由常熟公斡回又錢浦禀知前充京城水會局紳士出力蒙巡視中城察院文憲保加同知升銜府經歴李楚楨禀知奉府委代理吴縣主簿事○十二日藩轅牌示照得元和縣周莊司巡檢陸應祥因病請假遺缺查有舊班到班儘先補用未入流賀天相又署太湖同知司獄汪述曾年　撤回遺缺查有勞續前先班到班分缺間補用巡檢陳爾昌均堪以輪委署理升任直隸永定河道彦通知交缷蘇州府知府事卽辭行北上調署蘇州府濮禀知接印任事知府　卿雲禀辭回寗同知莫葆辰禀謝飭知清賦案内蒙記大功一次又王桐森奉藩憲傳考甄别新陽縣蘇禀辭知縣吴樹橒禀謝奉委牙厘局文案差吴縣主簿沈餘慶禀知交缷陳請開缺回籍修墓代理吴縣主簿李楚楨禀知接印任事縣丞陳亮恭禀知蒙鎮江府禀留鎮江差遣典史程遹禀知交缷署金壇縣典史任事回 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年二月初五日京報全録]  
　　宫門抄○諭旨一道録前○江督劉奏江南通州紗廠領用官購紗機官商合辦情形摺○護湘撫錫奏爲展緩鑄錢情形片○糧道吴奏爲接署藩篆日期摺○湘撫俞奏恭報回任日期摺○二月初五日内務府國子監正紅旗值日吏部引見七十二名○大額駙續假五日○德茂續假十五日○掌儀司奏初七日祭奉先殿倫貝子行禮○召見軍機○○頭品頂戴南洋通商大臣兩江總督臣劉坤一跪奏爲江南通州紗廠領用官購紗機官商合辦謹將籌還機價數目曁前後辦理情形恭摺具陳仰祈聖鑒事竊前署督臣張之洞在兩江任内疉奉諭旨飭领招商多設織布紡紗等局以收利權當以通州海門爲産棉最盛之區奏派在籍紳士翰林院修撰張謇邀集紳商就地設廠招股共辦並以前在湖廣總督任内向上海瑞記及地亞士兩洋行墊欵訂購紡紗機器全部發歸蘇州商務局招商合辦均各奏明在案迨臣於光緒二十二年回任後察知商情觀望領辦乏人機器仍存滬棧應還機價疉又屆期磅價日昻息欵暗蝕加之棧租保險以及華洋員匠隨機照管守候裝配等費閲時已多需欵更鉅卽飭前辦江寗商務局徐州道桂嵩慶赶速籌欵清釐招商分領承辦富查前項機器原奏内稱合銀六十萬兩係就當時磅價約合庫平核算且只統計正價及來華運保各費而言存滬棧租尙不在内又合同係十九年在鄂所立先由該洋行墊欵代辦其墊付　兩每年七釐起息又由洋廠代雇洋匠　機到滬派令經營守候安放裝配川資薪費按約照給原奏均未聲明又按合同機件仍有短缺兩項續補津貼購價亦原奏所未及豫計時閲四載欵分六期息欵雖隨本遞减磅價則積時愈增以上各欵除由鄂省先付定銀二萬五千兩續撥湘鄂票價庫申規銀三十二萬八千八百兩嗣又陸續動撥上海灘地變價銀二十四萬五千七百餘兩其餘不敷之欵暫在南洋各處先行借撥仍俟續變地價歸還以符原奏統計購辦紗機正價及運　棧租等費以及墊欵息銀兌磅漲價補還機價貼項洋匠薪水川資共規平銀八十七萬九千七百四十二兩有奇均於上年一律付清此鄂省訂購紗機撥歸江南歷次籌還銀欵之數目也至此項紗機本擬歸　州商務局領用旋因在籍紳士前國子監祭酒陸潤庠承領息借商本積榖公欵另行購置絲紗等機設廠開辦而通滬廠商潘華茂等又因蘇滬各廠爭利商股一時難招延宕經年不願領辦復招商股屢議屢更旣因機器久閣銹損必多瘘慮洋棧遠存糜費未已當經桂嵩慶與大理寺少卿盛宣懷翰林院修撰張謇疉次籌商或以官機佔本太重商股受虧必多爲辭因酌商變通辦法延請公正行商照時估值除去各種費用將全部紗機四萬七千餘錠作價規銀五十萬兩由盛宣懷張謇在上海通州各設一廠分領紗機作爲官本各二十五萬兩另招商本各二十五萬兩訂明官商合辦照章計息載在合同其通州一廠卽由張謇督同商董招齊股分擇於通州西門外沿江地方建廠安鑪興工舉辦經始於二十三年十二月至本年春季甫經落成開機軋花分投工作十二月十五日全機二萬在百餘錠均已開齊出紗旣住行銷亦旺中外爭來購用謂比蘇滬廠紗爲優此通州紗廠官商合辦漸署成效之情形也臣惟通海一帶土産棉花務勒精良冠於環球各國官商合本設廠紡紗地利旣宜人工亦便獲利之厚在劵可操當議辦之際正值滬廠倒閉相仍該紳商等艱苦經營始終罔懈臣亦毅然力任俾底於成而後已現雖紗銷暢盛工作辛勤從此擴充廠務可期自立第仍須官爲護持庶通海之士産可保閭閻之生機日長國計民生兩有裨益除上海一廠領用官機應由大理寺少卿盛宣懷自行具奏並分咨總理衙門户部查照外所有籌還紗機價值數自曁通州紗廠官商合辦緣由理合恭摺具奏伏乞皇太后 
皇上聖鑒謹奏奉硃批該衙門知道欽此○○銀良片再光緒二十五年正月初六日本任巡撫臣俞廉三承准軍機大臣字寄光緒二十四年十二月十五日奉上諭現在京餙制錢短少亟應推廣鼓鑄各直省近年多有開局鑄錢之舉著各督撫一律查照辦理各省已經設局者速卽開鑪鼓鑄未經設局者卽行查照舊章一體開辦等因欽此遵旨寄信前來等因承准此當經俞廉三督飭在省司道悉心籌畫兹據布政使但湘良署鹽法長寳道陳璚會詳稱湖南省寳南局停鑄多年至光緒二十二年經前撫臣陳寳箴籌議開鑪查照舊章酌量變通委令在籍江西候補道朱昌琳綜理其事奏咨在案嗣因銅鉛不敷應用時鑄時止鑄獲錢文爲數無幾伏查開辦之初原擬采取本省礦産以供鼓鑄後因礦砂未能暢旺改買洋銅價值高昻虧折甚多現在各屬仍不覓得高等銅礦收買些微廢銅無益於事洋銅價昻需費尤鉅湘省庫欵支絀無從籌墊惟有暫行展緩仍由礦務局上緊訪查一俟得有豐裕銅礦墍行開采供鑄等情具詳前來奴才覆加查核委係實在情形謹附片陳明伏乞聖鑒謹奏奉硃批該部知道欽此○○二品銜署理江蘇布政使江安糧儲道臣吴重憙跪奏爲恭報微臣接署藩篆日期叩謝天恩仰祈聖鑒事竊臣於光緒二十五年十二月初十日奉督撫臣行知署蘇藩司陸元鼎奉旨護理撫篆所遺藩司篆務委臣署理於十二月十七日准署蘇藩司陸元鼎將印信文卷委員移送前來臣當卽恭設香案望闕叩頭謝恩祗領任事伏念臣山東下士水部輇材守陳州者十年調開封者八稔兩權道篆三運漕糧本年循例引見蒙恩召見二次訓誨周詳并交軍機處存記聖恩優渥欽感莫名自撫迂愚愧無報稱兹復藩條忝攝氷惕益深查蘇省爲財賦要區藩司有旬宣重寄振興吏治當嚴舉錯之方輸轉和源宜劑盈虚之準况值時艱方亟尤應治理勤求清賦稅以裕軍儲所貴袪私剔蠧宣德意以孚民志必期化莠安良凡所設施胥關緊要如臣檮昧深懼弗勝惟有恪遵訓諭殫竭愚誠隨時隨事禀承督撫臣認真經理不敢以暫時攝篆稍涉因循以冀仰答亮厚鴻慈於萬一所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○頭口頂戴湖南巡撫臣俞廉三跪奏爲恭報微臣回任日期叩謝天恩恭摺仰祈聖鑒事竊臣遵旨入覲跪謁闕廷仰蒙 
召見四次祗奉聖謨備聆懿旨訓言周洽旣策勉之優加賞賚頻繁沐龍光於殊渥恩榮曲被揣分逾滬報稱彌難感深以悚陛辭後由陸路馳抵湖南省城於光緒二十五年十二月十七日准護撫臣布政使錫良將湖南巡撫關防並王　旗牌文卷書箱委員齎送前來臣當卽恭設香案望闕叩頭謝恩祗領任事伏思湖南習俗輕勁治理較難現值時局艱虞尤以恤民隐而固人心籌餉需以飭武備爲及時之要務臣濫竽經歲成效毫無荷眷倚以言旋顧輇材而倍凛惟有秉承聖訓益竭愚誠矢不容少懈之心圖實事求是之政冀免　越上答恩知以仰副高厚鴻施於萬一再臣出都由直隷河南地方前進渡黄而河南沿遇雨麥田率我補　自信陽以至湘省雪澤尤爲霑足堪以仰慰宸厪所有微臣因任日期並感激下忱除恭疏題報外謹恭摺具奏伏乞皇太后皇上聖鑒謹奏奉硃批知道了欽此 
 
