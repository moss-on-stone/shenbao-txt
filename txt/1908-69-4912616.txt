# 1908 - 69 - 4912616

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　二月十三日奉 
　　上諭吏部左丞莉寶銘轉補孫紹陽著補授吏部右丞吏部左叅議著毓善轉補吳敬修著補授吏部右叅議欽此 
[宮門抄]  
　　二月十三日召見軍機澤公豐瑞陳邦瑞 
代論 
[江浙兩公司與郵傳部擬訂存欵章程]  
　　第一條郵傳部於二月初四日奏明商民承領部撥存欵路歸商辦一片奉旨覽欽此茲特議立存欵章程以資遵守 
　　第二條江浙兩公司係奉旨商辦故滬杭甬一綫承受郵傳部存欵仍係完全商辦並無改更郵傳部仍與他商辦之鐵路公司一律看持 
　　第三條滬杭甬路局承受郵傳部存欵所有郵傳部向中英公司借欵付息還本各事均與江浙兩公司無涉中英公司不得絲毫干預滬杭甬綫内各事 
　　第四條此項存欵約計一千萬兩其撥存時或不及一千萬兩少不過七百五十萬兩爲度由郵傳部分期撥付每屆撥付之前十日由郵部電知江浙公司接收 
　　第一期自光緖三十四年二月初四日起於七個月内撥八十萬兩第二期於十二個月内一律撥淸如有事故可展至十八個月至遲不得過廿四個月倘到期不能撥付或撥付不全此項存欵章程即日作廢滬杭甬路局即查照已收之實存本息限六個月如數繳還至遲不得逾十二個月 
　　第五條滬杭甬路局需用欵項應用公文聲明原由向郵部支領如欲提欵至二十萬兩以上須於十日前用印電知照郵部預備照付 
　　第六條此項存欵由郵部撥到之日起息按照撥到實數常年若干付息每半年付息一次即於每年六月底十二月底查照已收之實存本銀計息繳部所有郵部借欵合同内中英公司應得之九三扣預付餘利墊欵加息還欵滙費還本還利之小二五行用九三扣及預付餘利之虚息以及倫敦存欵之虧息並預還借本之加磅及購洋料之包用等項均由郵部承認商明政府先爲籌墊俟江浙兩公司有餘利時即於原奏江浙公司定章内江浙公司承認報效餘利二十分之一分内儘數彌補政府籌墊之欵 
　　第七條滬杭甬綫業已次第鋪軌行車此項只作爲存欵但由滬杭甬路局擔任淸還本息之責並無抵押 
　　第八條自光緖三十四年二月初四日起至扣足十年後以第十一年至第三十年爲止兩公司應按年期照本攤還如於第十一年後願一次還淸或分數次還淸均可聽便惟須於六個月以前報明郵部一俟存欵還淸此章程即日作廢 
　　第九條滬杭甬工竣之日江浙兩公司應於六個月之前預備下期利息存上海交通銀行第十年下半年以後每六個月之前亦預備下期還本還息之欵存在上海交通銀行所存銀行之欵均以該銀行放出息率給回兩公司 
　　第十條兩公司自有遵照商律由股東公舉之查帳員郵部並不因旣入存欵别令人至兩公司查帳 
　　第十一條滬杭甬鐵路建造工程之時以及管理一切之權全歸江浙兩公司郵部並不過問建造工程之時由滬杭甬路局總辦秉承兩公司總協理命令於奏定存欵章程後六个月内選用總工程師一名或在英國選擇或在中國國家鐵路工程人員内選擇均聽便該總工程師須聽命令於總辦或總辦他往即聽命於其代辦其雇用該總工程師之合同由總辦自行訂定至該路上派用專門人員分派各該員應辦各事以及辭退各該員由總辦或代辦與該總工程師商酌辦理如於彼此意見不合可由兩公司總協理按照雇用合同判斷郵傳部概不干涉至工程造竣後在存欵期内須用一英國籍之總工程師一人料理 
　　第十二條滬杭甬路局續購洋料如願託中英公司經理應給之行用已由郵部給與包用無庸滬杭甬路局另給不願託其經理另向他處購 
 
 

Page 4

 
 
辦聽便惟應給之行用由滬杭甬路局另給不能從中英公司所得之包用内扣回 
　　第十三條郵傳部指定上海交通銀行爲繳欵處所以便付息還本其平色悉準存欵平色一律 
　　第十四條此項章程以奏明奉旨爲準由郵部抄錄全文照會蘇浙兩公司分别執守 
專電 
[公電（台州）]  
　　各報館鑒印山學堂李敎士佔踞該校擅行開學全台士民憤激恐成暴動特此公佈全台士民元 
[更正]  
　　昨日第一電駐英欽使係考察憲政之誤特更正 
緊要新聞 
[外郵兩部會奏滬杭甬鐵路借欵摺]  
　　奏爲蘇杭甬鐵路改蘇爲滬與中英公司訂定借欵合同恭摺具陳伏乞聖鑒事竊蘇杭甬鐵路於上年七月間由外務部右侍郎汪大爕與中英公司商訂正約未就復由署侍郎臣梁敦彦與該公司接議擬分辦路借欵爲兩事路由中國自造除華商原有股本儘數備用外仍需欵英金一百五十萬磅向英公司籌借另指的欵作抵俟商議就緖即與訂立合同至造路辦法再會同郵傳部妥商辦理等情業經外務部於九月十四日具奏歷年與英使商論情形曁磋議借欵辦法摺内詳晰陳明當奉諭旨著外務部即派員按此妥爲議定詳細章程務期利我民商愼防流弊等因欽此欽遵在案嗣因江浙兩省紳商於此項路事原委未能洞悉兼之津浦鐵路借欵合同亦未定議致未暇同時並舉迨十二月間津浦合同奏准畫押後即酌派外務部右丞胡惟德右參議高而謙經按照津浦合同底稿並參以江浙兩省現時情勢曁該省督撫等迭次來電另與中英公司代表濮蘭德逐節磋商復爭執至月餘之久始行定議臣等詳加酌核所訂合同二十四條名爲中國國家滬杭甬鐵路五厘利息借欵數目係英金一百五十萬磅按九三扣交納常年五釐利息以三十年爲期若所收此路進項不足則由關内外鐵路餘利項下撥付凡提用欵項均由郵傳部或其所派之人經理此鐵路建造工程以及管理一切之權全歸中國國家該公司代購外洋材料機器以三萬五千磅作爲酬勞一切用銀均包在内選用英總工程司一人該總工程司須聽命於總辦各等語名爲鐵路借欵而凡屬鐵路内之事實與該公司均毫無干涉尚無流弊之可虞臣等伏查蘇杭甬草約第二欵曾言明將來訂立正約與滬寗正約一樣而滬寗正約所載若鐵路産業作抵洋員管理帳目虚數九折所得餘利以五分之一歸銀公司各節路權利權諸多損失不無遺憾江浙兩省思患預防殆有鑒於前車且由上海到嘉興一段路工業將告成若再由蘇州另線興修則滬嘉一路幾成虚設現經該右丞等次第磋磨不用本省押欵不須洋員查帳總工程師由我自選餘利用銀均先包盡路線起點亦改定係由上海或附近上海俾與滬寗鐵路一氣銜接凡係兩省人民所注意之處罔不審愼推求期於就範謹繕具合同淸單恭呈御覽俟奉旨允准再行簽押蓋印即由外務部照會英國使臣飭令該公司按照合同妥速辦理除路歸商辦由商民承領部撥存欵另片奏明外所有訂定滬杭甬鐵路借欵正合同緣由謹合詞恭摺具陳伏乞皇太后皇上聖鑒再此摺係外務部主稿會同郵傳部具奏合併聲明謹奏二月初四日奉硃批依議欽此 
[上海兩廣同鄉會集議辰丸記事]  
　　十三日上海兩廣同鄉會開特别大會討論二辰丸私運軍火問題到者約百餘人政聞社員徐君佛蘇范君秉均代表全社來與會三時由會長吳趼人君宣佈開會緣由次由陳季馴君演說此次捕獲日輪詳細情形指陳曲直所在次由來賓范秉均君演說對付辦法次會員黄少岩君王雲五君相繼陳說利害聽者鼓掌旋議定致各處電文三條附錄如下 
[致外部電]  
　　外部王爺中堂大人鈞鑒二辰丸一案其直在我務乞力爭非不知外交爲難然他種案件不過關於一方面此次對於國際外復牽涉亂黨倘苟且遷就非獨有失國權且予亂黨以護符是内地治安亦將受其影響矣惶迫電陳伏乞垂鑒上海兩廣同鄉會叩元 
[致粤督電]  
　　督憲張鑒二辰丸事得公力持薄海歌頌此事關繁匪細乞堅持到底不勝盻禱上海兩廣同鄉會叩元 
[覆廣東自治會電]  
　　自治會鹽二辰丸事已集議分電外部粤督乞尊處籌最後對付之策電知遵辦上海兩東同鄉會叩元 
[鹿紹兩大臣調員起程北京]  
　　鹿大臣等查辦墾務已兩登本報專電茲聞兩宮以邊陲關繫重要諭催速行鹿已有初十請訓十五日就道之說乂以事太繁重面請添派紹昌偕行並奏調開復陝西藩司樊增祥直隸補用道劉紹鄴軍機章京聨綬邢維經興廉雷延壽數人紹大臣又隨帶司員某某等共十餘人往返擬以兩月爲期綏遠墾務貽榖辦理十年積弊極多解部之欵總共不過三百萬言官屢以爲言三十日召見軍機時忽奉慈諭貽榖所辦墾務弊端百出即令寳棻就近一查或由京員中酌定一人你們去斟酌斟酌或謂係二十九日御史張世培所奏叅而是日張之正摺留中未發則所言或不爲無因 
[興復海軍近聞北京]  
　　聞外務部近與英國某船廠訂造 
 
 

Page 5

 
 
雷艇四十艘大兵艦二艘以備興復海軍之用其價值約有九百萬金現在正與磋商不日即可訂立合同簽字定奪又管學大臣張相國與陸軍部鐵尚書會議俟海軍學堂成立後將此次考取畢業各高等小學堂學生送取一百二十名撥入海軍學堂爲速成海軍學生三年畢業後即撥入各兵船充當駕駛管輪各事該尚書頗表同情不日即擬會奏 
[度支部議覆閩省截欵還債北京]  
　　閩督松壽前奏光緖三十一年福州將軍崇善息借滙豐銀三十萬兩訂立合同載明以泉州涵江銅山三處常關及馬江銅幣局産業爲押限三年還淸現在借欵期限距今不過兩月有餘如屆時本利欠付必横生枝節懇恩俯念關稅緊要限期急迫准將應解度支部各項餉需截留二十七萬兩指定分還號商以免貽悞等語茲經度支部奏覆略謂該督所請截留閩海關應解臣部各餉二十七萬兩爲號商之抵欵自係一時權宜之計應准暫行截留備用以憑按照合同付淸洋債免致另生枝節但此項洋債原係奏明閩借閩還斷無動撥部欵之理茲以限期急迫暫准截留京餉以後仍應由該省另行籌補始與成案相符查原奏聲叙關稅溢收等項雖屬緩不濟急然均係有著之欵實力整頓自可集成鉅數或即以此彌補前項京餉或另行設法籌措務須如數解淸以重欵項擬請飭下閩浙總督迅將匯豐洋欵本利還淸事竣即行籌補京餉倘日久延欠致誤要需臣部仍當查照貽誤京餉例辦理二月初三日奉旨依議 
蘇浙防匪彚聞 
[飛划統領解寗審辦]  
　　前統領飛划等營徐錦堂副戎因不即交缷奉瑞督辦押發長洲縣看管在案茲聞徐副戎又被某梟供扳有暗通梟匪情事江督端午帥以是否通梟虚實均應澈究電飭將徐錦堂解寧以便提同孔德陞王士志一併審明辦理現瑞督辦已派弁勇多名於昨日押解赴寧矣 
[五紀蕭艙長冤殺案]  
　　蘇捕艙長蕭培華冤殺一案已四誌前報現聞又經該同鄉查得是夜陸軍行營巡查五品軍功李維勳在鎭尾某土妓家狎娼至二鼓後酩酊回營瞥見信局划船一艘駛過防次李醉眼朦朧指爲匪船喝令蕭艙長上前追拿蕭具告以不能開船之故李大怒即將蕭不肯追查坐失機會等詞告於樊執法官立傳蕭至帳下判笞軍棍二百下詎李復潛告樊謂蕭受責後口出怨言將俟狹路相逢飲大人以利刃大人須加意防之於是樊即揑詞電禀省憲成此冤獄至監斬之留防太湖右營管帶陳三元亦未奉有上司命令僅以並非節制之陸軍執法官一語遽卽行刑身爲管帶亦不應若是之鹵莽是李維勳實爲禍首陳三元亦有不合自應一併禀請究懲云云 
[夏竹林妻援案監禁]  
　　松府戚太守前以梟匪夏竹林之妻究須作何辦理電請撫藩核示已紀前報現聞瑞督辦以夏李氏同惡相濟應即就正法分别詳請督撫憲核辦蘇撫陳伯帥以所請將夏梟之妻李氏正法係爲從嚴懲創起見本無不可惟大逆緣坐之條早奉諭旨删除况梟匪又非大逆可比應照前辦梟匪董道富之妻監禁一案將夏李氏牢固監禁業已電致江督並電飭松江府戚太守照辦矣 
[太倉梟匪頭目正法]  
　　太倉州吳直牧昨日電禀督憲略謂拿獲匪首李能掌提驗手足均有鎗傷訊據供認與余孟亭同爲梟匪頭目手下有船十一隻徒黨百餘人去年九月與余孟亭等在州屬沙溪鎭騷擾十二月在松江境行刦大東輪船得贜本年正月十九在楓涇鎭與陸軍接戰致被鎗傷等語午帥接電以李能掌爲梟匪頭目迭刦拒捕實屬罪不容誅即飛電瑞方伯派員迅往該州提犯復訊如果供與州審相符即行就地正法以昭炯戒所有起獲各贓自有輪船被刦之贓在内已飭吳牧一併解交上海道飭傳事主認領 
[鎭江又獲梟匪黨羽]  
　　鎭江水陸總巡赫都戎在丹徒縣境又獲梟匪五名身畔均有鎗械子藥於十一日午後押解到蘇禀經瑞督辦飭發淸鄉公可研訊五匪均供認爲夏竹林之黨羽夏被殲後無處容身故擬潛回家鄉　　渡江即被拿獲云云聞該五匪日内即當請令正法 
[統制禀報巡軍情形]  
　　寗軍徐固卿統制巡軍事竣即電禀督憲云（上節叙楓涇剿匪事從略）至哿電所報杭隊官鄭管帶亦由丁家栅馳至楓涇該處民情安堵如常惟界連浙省匪徒出没最多經此大創懷恨必深難免不圖大舉報復官軍過分則力薄擬將平窰之二營右隊調楓屯駐以厚兵力該處距嘉善不過九里萬一有匪駐善之兵亦可巡緝及之其鄭管帶率往之游擊隊及機關砲飭帶回嘉興原防已飭彭隊官帶銀二百元回楓犒奬官兵並犒三十五標三營左隊一百元以示鼓勵云云旋接端午帥電復如禀辦理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[農工商部議覆副都統李國杰振興礦務摺]  
　　奏爲遵旨議復恭摺具陳仰祈聖鑒事光緖三十三年十二月二十四日准軍機處片交本日副都統李國杰奏敬陳管見摺又奏請飭廣東實力振興礦務片均奉旨農工商部議奏欽此欽遵傳知到部查原奏内稱富國善策莫如振興礦務我國人民勤儉耐勞於開礦性質允爲相近英人經營南洋礦務利用華僑先以寛大廣爲招徠礦業旣興乃逐漸修改章程以爲限制是以民樂其利而不覺其嚴徵稅雖多而民不以爲苦若中國仿而行之合二十餘省之礦地歲入當可想見擬懇宣布明詔准各省人民不拘何項鑛質無論官山民業聽報地方官給照開採不許佔地不辦領照半年尚未開辦者將照註銷另准他人承辦一面招勸股商開築道路並勸設提化公司收躉礦質行棧遇有爭執官爲裁判曲直不必干涉商權農工商部奏定中國礦務正章七十四欵附章七十三條限制防閑條理周密將來礦務盛興可杜一切之流弊現今風氣尚未大開商人或不免疑慮統籌大局不敢苟安緘默等語查礦産爲天地自然大利中國山川雄厚蘊蓄尤多徒以風氣未開遂至棄利於地臣部設立以後首先釐訂辦礦暫行簡章奏定頒行商民尚稱利便又奏設各省礦政調查局遴派議員調查本省礦産列表報告董勸商民分投開採各省礦地按籍可稽商民試辦頗形踴躍向來南洋各處華僑多以採礦致富近因感服朝廷德意漸知携資内嚮興辦實業前經臣部招致礦業起家之前檳榔嶼領事梁廷芳辦理廣東儋州等處錫礦上年臣楊士琦奉命攷察南洋商務復經招致著名辦礦之鉅商胡國廉辦理閩粤等處礦地業經發給執照并咨行地方官妥爲保護聞風興起當不乏人至英人在南洋屬地興辦礦務章程條例初從寛簡繼漸詳密蓋以開闢荒土利用僑民不能不尚智任術駕馭覊縻中國更始圖新情勢與南洋廻異所有一切法制自宜繁簡適中用垂永久升任湖廣總督臣張之洞遵旨擬訂礦務正章七十四欵附章七十三條均係採取各國礦章折中損益視各國屬地所行之法則較密視其本國所行之法則較寛復經臣部會同外務部遵旨核議奏准頒行在案該副都統所請准各省人民不拘何項礦質無論官山民業聽報地方官給照開採不許佔地不辦領照半年尚未開辦者另准他人承辦各節均與礦章各條欵所載互相發明惟定章請領執照須禀明各省礦局辦理勘礦以一年爲期展限以六月爲斷限滿不開可由他人承辦應請均仍照定章辦理提化公司及收躉礦質行棧誠於礦業大有裨助應由地方官體察情形招商擇地設立或籌集官本以爲倡導其僻遠之礦開通運道尤爲要圖或以路就礦或因礦修路應如何妥定章程擬由臣部咨行郵傳部籌畫辦理總之提倡礦業鼓舞商情在乎勸導之有方行政之不擾至於立法之寛嚴繁簡要賴行法者實力奉行隨時酌量以收盡利盡神之效臣部前於梁廷芳胡國廉等辦理各礦亦未嘗拘以行查限制之常例俾得迅速圖功但臣部爲礦政總匯之地而執行之權仍惟各省疆臣是賴應請飭下各將軍各都統督撫飭令總理礦務各員周歷調查認眞提倡將奏頒礦章各條欵擇要曉諭商民俾人人知其簡而易行不至視爲畏途凡有禀請採礦者立予核辦其海外華商返國辦礦更宜相孚以誠信勿得苛責以繁文庶足以資提倡而示招懷至附片所稱廣東籌欵以賭餉爲大宗請飭下該省督臣實力振礦務一俟稍有規模即將礦稅所入比較賭餉逐漸禁賭等語查廣東賭風素盛徒以鉅餉攸出一時難籌相當的欵未能驟行禁止而流弊甚大不得不早圖良策設法挽回故凡以該省闈姓彩票等公司禀明臣部立案註册者皆予駁斥今該副都統所奏以興辦礦務爲禁賭之法礦廠用人愈衆則無業者不必藉賭博爲餬口之資礦稅入欵愈充則爲政者不必藉賭餉爲籌欵之策一轉移間補救甚大該副都統情形熟習所言自切實可行礦務正章第六欵載凡礦商呈繳之礦界年租及礦産出井稅並官地與礦商合股應得之紅利以一半解司庫充本省餉需等語將來粤省礦業大興礦稅所入不難與賭餉相抵應請飭下該省督臣一俟礦務稍有規模即將礦稅賭餉互相比較酌劑盈虚次第禁止總期凈絶根株以爲正本淸源之計所有臣部議復各緣由理合恭摺具陳伏乞皇太后皇上聖鑒訓示謹奏正月二十七日奉旨依議 
 
 

Page 11

 
 
分類新聞政界 
[部咨新定土商執照蘇州]  
　　蘇垣土商販售大小各土向章報由土稅局發給執照即可持照赴各處行銷現度支部將此項執照改爲專照併另增箱單各圭商領有新頒專照運土至各分埠向關卡繳換箱單方准行銷如在本埠銷售亦須向土稅局換給箱單至前所用之藍印花照一律改用石印現土稅局已遵照辦理（命） 
[議編全國户口統計表北京]  
　　民政部現擬編制全國户口統計表册乃查各省近年所奏報户口數目多沿舊例不實不盡無從查核確數應奏請飭各省於調查户口一端務須設法淸查確數不得仍前敷衍等語業已奉旨允准由部分行各督撫查照（有） 
[粤省籌辦印花稅之先聲廣東]  
　　粤督張安帥准陸軍部火票遞到度支部奏准酌議稅則章程一摺咨行到粤准此查印花稅爲籌餉善法亟應欽遵試辦惟各處風俗習尚不同究竟部定稅則章程各條按諸粤省地方情勢有無應行變通之處管理印花稅處應於藩署或何局附設開辦應由藩司會同各司體察情形妥籌辦理合行札飭藩司會同學按運三司農工商局善後局釐務局關務處尅日妥覆（則） 
[東三省會議要政紀聞奉天]  
　　東三省督撫此次在奉會議要政凡關於財政邊防軍備外交吏治官制各問題靡不一一討論其中尤以幣制一項爲最要因三省各設有銅元銀元諸局濫鑄貨幣事權不一現擬將吉黑兩省銅銀元各局一律裁撤惟在奉省設一總造幣廠鼓鑄三省通用貨幣以整齊三省幣制（如） 
[撤換警局區員蘇州]  
　　蘇省巡警總局馮孟餘觀察以閶胥門外五六區巡員章承銘不知振作有曠職守婁齊葑三四區巡員屠義瑛辦事操切頗招物議均應撤差所遺閶胥五六區員差委縣丞鄭岱雲婁齊葑三四區員差委縣丞張兆桂分别前往接辦（眞） 
[淸查户口之笑話常州]  
　　常郡户口向無確數此次武陽二縣按照蘇垣格式刊刻詳章實行淸查詎董保一味敷衍逐户雖實貼淸查表格而所塡人數半係臆造以致有某業公所門首表格竟謬塡其人若干歲子一人女一人亦可笑之甚矣（巾） 
[查禁膏店私售燈吃鎭江]  
　　江督札行鎭道略謂各屬燈吃煙館曾經通飭一律閉歇在案茲查得各屬所設之零售挑膏煙店日見增開且有違禁私售燈吃情事殊與禁煙諭令有碍亟應分行所屬各道府轉飭各屬一體查禁等語現鎭道劉襄孫觀察已轉飭遵照（射） 
交涉 
[英使催詢禁煙情形北京]  
　　煙膏專賣之事已經商允英使不日通飭各省實行近聞英使又照會外部查詢鴉片入口限制辦法及現在各省調查土藥情形尚未知外部如何照復也（有）報 
[東三省中日俄郵便問題]  
　　字林報載北京函云東督徐世昌電催外部請與日本商定管理東三省日本郵便章程蓋因去歲經赫德派華芝生爲奉天郵政司後中國郵政雖漸發逹而日本郵便局員常於途中多所阻難致大淸郵局信件每遲數時始到且北滿中滿之俄官近亦欲將現行之中俄郵政條約取消若果逹其目的則不特有損中國主權卽外國電線公司之進欵亦將受虧矣 
　　又聞駐京俄使要求外部定期修改郵便條約否則俄政府將迫而出其相當之手段以保護俄在東三省關於郵便之利益 
　　日本政府近於答復中國文内要求某項郵便條欵蓋爲世界獨立國所不能允讓之事云 
軍界 
[撤銷軍米局蘇州]  
　　蘇撫陳伯帥以省垣新軍軍米局委員華國瑞辦理以來頗滋物議應即將該局撤銷嗣後各營均令自向米舖購買毋庸設局以歸簡捷業已分札各營一體飭遵（眞） 
[姜軍門電調會辦蘇州]  
　　蘇省軍米局已撤總辦華國瑞前日忽奉長江提督姜軍門電調赴行營營務處委充會辦日内即當啟程（間） 
[海軍自難興復廣東]  
　　陸道敬科以整頓海軍事具禀粤督奉批謂該道迭上條陳具見關心時局意良可嘉興復海軍本屬自强要策然需欵孔鉅尚待妥籌假貸民債外國固多行之中國風氣未開欲令人人担任債項凡歲已及丁者按名出銀二元恐非易易且四民就業各别貧富難齊席豐履厚之家固不在此區區之數而甕牖繩樞之户欲其出毫釐以助公帑亦屬甚難倘責令紳耆按鄉包繳誠恐抑勒擾累流弊滋多未見其利所請咨呈資政院之處應從緩議（又） 
[電請撥欵籌辦邊防新疆]  
　　新疆巡撫聨中丞電致政府略請新省北路精河居塔城伊里之中心點關係甚重現擬添募精兵駐紮該處設爲重鎭並於霍爾果斯河干分設小隊以資防守而衛邊疆惟核計需餉甚鉅應請飭部量爲籌撥伏乞核示以便遵辦（於） 
[莊紳赴桂練兵常州]  
　　莊紳藴寛前因桂撫張堅帥奏請從速赴桂督練新軍一鎭已誌前報茲悉莊紳又經桂撫電促始於前日動身先赴江寗謁見江督禀覆調查地方自治情形再行由滬乘輪赴桂（巾） 
[統領兼辦營務處蘇州]  
　　蘇省飛划水師等營統領陳得龍現奉藩司瑞方伯札委兼辦浙西江海内河鹽捕等營營務處事宜已於十二日謝委到差（必） 
學務 
 
 

Page 12

 
 
[調查城内外私塾總數杭州]  
　　仁錢勸學所自聘定勸學員按區調查私塾後已由各員造表報告惟城内東北區虞嵩甫君所調查者最占多數計該區私塾共有八十九處其他東南西南西北三區一百三十餘處江干湖墅兩區五十餘處通計城内外私塾共有二百八十餘處較去年調查數目已添設不少云（甲） 
[女士變産助學廣東]  
　　南海縣女士陳嚴氏因頌賢女學堂經費不敷擬變産助銀二千兩特呈報提學司存案奉批謂熱心興學殊堪嘉許惟此項産業有無别項糾葛仰南海縣確切查明禀覆核奪（子） 
[張相國對於視學員之鄭重北京]  
　　張相國近日提議各省視學員關係緊要擬通飭各省以後各處視學員定期一年或三年由該省提學使彚送圥學部經學部考試後分别發給札文再往視學（以） 
[小學分區辦法福州]  
　　福州敎育總會原擬裁撤各小學按照地勢分隸東西南北四學區近因基址未拓建造無資議將東西二區先行歸併其南區北區仍照舊規云 
實業 
[浙路新股東之議决權杭州]  
　　浙路公司定於三月初五日開第三次正式股東會已誌前報茲悉此次新股無論全繳分繳仍以繳足一百元併計得一議决權現股票尚未印給即以收據爲憑云 
[粤路提議輪舉值年辦法廣東]  
　　初七日爲粤路四大股東第期集議公舉李石朋張少棠二人主席公議公司招股章程第三奏咨章程第二章第二十第二十一第二十二第二十三各節凡一人姓名占本公司股二萬份一萬份五千份二千份以上者有輪舉值年之條應如何輪舉衆議今日係第一期集議大股東尚未齊到俟三月初十日第二期集議再行公定輪值章程（又） 
[農業學堂示期大考蘇州]  
　　蘇省農業學堂頭班生現已將次卒業由毛提學示期十四日大考聞將程度較高者選充植物試驗場經理俾資研究（命） 
雜記 
[杜觀察之官運蘇州]  
　　前充巡防營務處杜雲秋觀察自裁撤營務處後尚無差委昨日忽奉新簡鄂督陳筱帥電調赴鄂亦可見觀察聲氣之通官運之亨矣（一） 
[派員密查鎗斃平民案蘇州]  
　　蘇垣巡防隊劉洪順等鎗斃平民吳金順一案現由蘇撫陳伯帥以案情重大自當派員密訪期得眞情當即札行臬司核辦昨陸申甫廉訪札委試用知縣黄令邦滋前往江震一帶嚴密訪查禀復核辦又聞瑞方伯已密委蘇府何霄雅太守前往訪查未知確否（眞） 
[會勘荒地蘇州]  
　　長洲縣宗令會同吳縣於十一日帶同丈書赴齊門外勘丈荒地至其所勘之地作爲何用俟探明續錄（必） 
[轟斃六命匪犯正法海州]  
　　海州謝牧前日電禀工督略謂匪犯劉保田等轟斃高振龍六命一案前經安東縣會審禀請憲示現該犯患病敢請電示遵行等語午帥接電以劉保田等三犯迭次搶刦並仇殺六名實屬罪不容誅現旣患病未便久稽顯戮電飭該令迅提劉保田等三犯即行就地正法以昭炯戒（一） 
[川省又獲革命黨四川]  
　　聞護理川督趙季帥電告政府謂現拿獲革命黨張治長黄芳楊淮王樹槐黎慶餘江永成等各犯均擬永遠監禁（若） 
[盜犯正法類誌寗波]  
　　搶刼慈谿縣某姓案内之盜夥莊阿生前經吳令派差緝獲解由寗府覆訊確實申詳省憲飭將該盜就地正法又定海廳高子勛司馬前由永福兵輪解到海盜丁秀發等四人訊供搶刦普陀香客船不諱日昨禀明定海鎭吳吉人鎭軍飭將四盜綁赴法塲正法以昭炯戒（心） 
[巡檢被控撤任寗波]  
　　松浦司某巡檢現因擅受民間詞訟被人控奉寗府夏太守將該巡檢撤任遺缺委府照磨張其諧前往接理（冉） 
[開辦閱書報社鎭江]  
　　李正學等擬借鎭城西萬壽宮敎育會開設閱書社贊成當者多現已訂定簡章九則不日即可開辦 
[銻船遇風沈没湖南]  
　　湘省益陽縣久通銻礦公司日前裝運銻砂到省行經灣河口突遇暴風全船沉沿事後查知該船共裝有毛砂十五墩云（敏） 
[派員守提革令欠欵安慶]  
　　前海分司徐革令欠解四成鹽課銀五萬六千兩又莫道欠解五千五百四十兩現由皖撫札委談令長庚前往兩淮守提以重課項（美） 
[短篇小說說夢] [  （广）（三續）]  
　　旣而一想。不對現在天上下雨。或者表字第三畫的兩頭。被雨水掛了下來。所以有些像袁字。那門旗上的八個字。大約也爲受了些雨水的沾。潤所以糊裏糊塗。一字也認不請楚了。但這揮涙的四五個人。不曉得還在那裏不在那裏。就灣着腰向船窗内偷看。不料又是嗚嗚兩聲。背後一輛火車如飛而來。車上仍舊幾個英氣勃勃的人物。余急忙閃開。緊跟著又是一輛火車。這火車更來得利害了。速率異常快捷。司機收票。的又都是些紅頂花翎的大人。一時閃讓不及。被他衝丁一交。那十幾個車輪。在胸骨上滾過。好不痛心。余不覺大喊一聲。則見殘燈明滅。爐篆猶温耳中猶若有嗚嗚聲。乃貍奴在墻隅捕一鼠子。故得意亂嗚也。斯時欲將夢中境界。反覆追想。乃以事太離奇。竟想不出個道理。遂約略述之。以爲同夢者告。（完） 
淸談 
[國民之生命危哉]  
　　國民之生命。至今日而日益危險矣。一死於梟匪之殺戮。再死於酷吏之朘刑。三死於被誣爲革命。猶未甚也。其最甚者莫如死於姜軍之馬隊。 
[國民之財産危哉]  
　　國民之財産。至今日益匱乏矣。一失於盜賊之刦掠。再失於官吏之剥削。三失於官兵之强搶。猶未甚也。其最甚者莫如鐵路之資本。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[集成圖書公司廣告]  
本公司所印廿四史已於八月間將第一期十五史印齊寄交各埠以副購閲諸君先覩爲快之意茲第二期九史於十月底一律告成凡購有本公司預約劵者請向各經售處領書可也 
 
 

Page 18

 
 
小說 
[哀情小說情海波瀾記（四十）]  
　　孰料。.........白慕蘭言至此。聲浪漸低。眶中之涙。已續續而墮。繼以巾自拭其涙。又謂華特恩曰。至勃雷旣死之後數日。吾始知勃雷欲與彼女子結婚之語。乃一時之戲言。而吾不察。信以爲實。自殺其訂婚之夫。嗚呼。吾罪大矣。白慕蘭至此。以手掩面而哭。嗚咽不能出聲。有頃。乃曰。吾自殺勃雷之後精。神之痛苦至。於極地恍惚不知所可。勃雷君雖爲我擊斃。然僅一時之苦痛。而吾之苦痛。永永無窮。較之勃雷君。乃不啻什百千萬倍。此吾八月十七號之夜。鎗斃勃雷君之實在也。君旣已偵得吾之秘密。吾亦無所逃罪。言已。自啓其寫字檯之鑰。出一手鎗。以授華特恩曰。此即吾擊斃勃雷之凶器。華特恩立取手鎗於手。細察其鎗彈等之形式。果與子爵夫人之手鎗。無釐忽之差異而鎗管之中。僅存一彈。華物恩以問白慕蘭。則白慕蘭每入劇館之際。或用手鎗獻技。此次獻技之後。適存兩彈。白慕蘭發鎗之技。超絶等倫。即此次之擊斃勃雷一發而中其要害者。亦女伶之長技也。華特恩見白慕蘭自認罪狀。一一不諱。乃大喜。不一日。子爵夫人已安然出獄。白慕蘭判定十五年之監禁。而皇家律師華特恩之名。乃大噪於倫敦之社會。曩之不齒華特恩。而投函攻擊之者。今一見華特恩自遠而至。高舉其帽。拱立道旁。屏息俟華特恩之過。狀至可笑。然華特恩終以美芬之死。心至不快。如有一絶重之巨石。積壓於華特恩之胸臆。以爲苟至今日而遭伯爵之屏逐者。美芬必不出此棄置生命之下策。思極乃痛恨勃恩士。計必爲美芬報仇而後快。 
[第六章]  
　　倫敦大逆旅之室中。有一少年之紳士。與一二十許之女子。促膝而坐。此女子力握紳士之腕。出其妙曼之音吐。謂紳士曰。格雷先生。君不顧利害。奮然出妾於死網。妾固甚感君之高誼。第昨日君之至友聖白治。忽來妾室。勸妾與君。.........女子言至此。忽立止其語。紅被其頰。斜睨少年紳士之面。狀至可愛。 
本埠新聞要事 
[節錄洋莊茶商擬請政府免釐加稅禀]  
　　我國出洋土貨向以絲茶爲大宗而茶則邇年以來節節失敗幾有不能復振之象第就近二十年計之光緖十三年閩漢滬三埠出口茶數不下一兆三十五萬担至三十二年僅有六十萬二千七百九十九担就國家釐稅計之每歲約短收銀二百萬兩就民間土産價值論之每歲約減少銀一千八百萬兩前後相懸幾同霄壤其所以不振之故不外於成本太重銷場太滯究其原因則由釐捐章程未當辦理不善於出洋土貨本銷土貨不加區别一律征抽商人旣苦轉運之滯復病需索之煩其妨礙者一出洋華茶先釐後稅一貨兩征雖海關出口正稅尚按值百抽五而内地所抽釐捐則各省異例較之海關正稅重者加至二三倍輕亦五六成兼之例規浮費名目繁多平色銀洋任情短扣其妨礙者二釐卡之外復有常關凡鹽茶竹木等貨均須完稅出洋華茶有時併裝茶之木箱竹簍亦令完稅其妨礙者三邇年以來各省舉行新政如設警察興學堂辦鐵路還洋欵需費浩繁承辦官紳大率按貨苛派或竟請釐局帶收其妨礙者四東西各國進口稅重出口稅輕印度錫蘭日本所産茶葉内地旣無釐捐出口又不徵稅而歐洲諸國於進口華茶則藉詞於非民生必要之需科稅較重我國不能援國際公法行稅法正當之阖施據之事理已不謂平而本國之徵收釐捐更不啻授印錫以攘奪之機助歐洲爲漏巵之塞其妨礙者五華茶成本照海關估價每担作銀二十五兩若就各國銷售茶價而論則以十兩至十五兩者爲最多在彼旣以低價爲求則在我宜以廉值相應而華茶則以釐重之故即下等粗茶其成本亦須上二十兩至於自十兩至十五兩之茶山户旣不願採摘茶商亦不能製成坐視粗茶之大宗銷場全爲印錫日本所侵奪其妨礙者六有此六端亦安怪華茶之不振哉查光緖二十八年朝廷就各國商約中加入免釐加稅一條並諭令各省將舊設厘卡一律裁撤其英約第八欵載進口洋貨除正稅值百抽五之外加抽一倍半之數出洋土貨除完海關值百抽五正稅外因裁撤厘金及各項貨捐之故於出口時加抽出口正稅之一半訂明各省陸路鐵路及水道向設各厘卡及抽類似厘捐之關卡概予裁撤不得改名復設至於向不出洋之土貨仍可於銷售處徵抽銷場稅以補内地貨厘之所失云云約文所載權衡至當設此約早經實行則不第出洋華茶獨受其益全國商務亦必早改舊觀惜乎條約雖定實行無期意者事體重大不得不審愼遲迥然筦榷政者自有機宜商等亦知仰體若慮繞避關稅可仿照洋商採運土貨請領三聨單辦法由海關結單令茶商持赴産地採運在第一子口換領運照沿途關卡騐照放行不得徵收厘稅俟茶抵出口海關呈騐運照卽將出口正稅及所加抵釐之半稅在海關一次完淸其内地關卡專據運照之有無以分出洋本銷之區别而於本銷仍就銷售處徵收銷場稅則繞漏之弊可除矣若慮改弦更張華洋商民或有爭執可於免釐加稅之時明示辦法將新章所加抵還釐捐之半稅責成請領三聨單之商人完納無論華商洋商皆歸一律其出口正稅則照各通商口岸習行慣例或由華商完納或由洋商完納或先由華商完納後向洋商收回則交涉之煩可免矣總之華茶本重銷滯情形已極困難欲籌補救非實行免厘加稅不爲功第就出洋華茶二十年前之産額計之歲可增正半稅銀一兆七十七萬餘兩日後釐免稅輕銷路暢旺則所增猶不止此數謹將光緖十三年及三十二年兩年出産茶數歲人稅項比較數目列表呈鑒環懇據情奏請將光緖二十八年與各國訂立免厘加稅商約請旨飭下稅務大臣曁各省督撫憲照章施行不勝迫切待命之至（比較表入調查欄） 
[捕獲票匪續誌]  
　　閘北巡警總局偵探前日在滬南滬軍營左近緝獲自稱公義萬人山匪目張波濤即伯陶及張之姘婦彭戴氏子和尚女小姑等解至總工程局訊供後昨由總辦汪觀察諭飭探長汪禹臣將該票匪及票布十二張一併帶回總局押候訊究 
[滬道赴淞查勘藥庫]  
　　江督端午帥昨飭滬道前赴吳淞查勘所建之火藥庫於四面民房有無窒碍梁觀察奉文後定於今晨乘鈞和兵輪前往查勘 
[新任上海縣履任消息]  
　　現任靑浦縣調署上海縣趙豹文大令前晚赴松後仍回靑浦交缷約月底月初來滬履新 
 
 

Page 19

 
 
[鄂省採購造紙機器]  
　　鄂督趙次帥札委道員程頌萬來滬向比商恒昌祥洋行定購造紙機器以便於白沙地方設立造紙局聞此項機器價值共需十萬餘金云 
[赴會委員定期出洋]  
　　候補知府周萬鵬候補知縣榮永淸均奉上台札委前赴英美等國電報大會現已到申定十四日乘輪出洋 
[巡警總辦赴寗]  
　　閘北巡警局總辦汪頡荀觀察因有要公於昨乘輪赴金陵謁見面禀一切 
[申斥鄉董揑報聚黨]  
　　漕河涇鎭前有商人十餘名聚集飲宴鎭董史某即以其跡近聚黨等詞函請本縣李大令按名提究大令派差往查知係揑報遂置之不理詎史董昨復函請提懲大令大怒立即傳諭申斥 
[公廨女押所落成]  
　　公共公廨女押所添造洋式四層樓業已告竣聞不日卽須將各女犯遷入新所云 
[救火會劃分界限]  
　　英美法租界向章凡遇火警各出救火器具幫同施救近因地方廣闊火災尤多彼此頗嫌勞瘁因由英法兩界工董局董事議定西歷四月一號起以後凡有火警各自施救現法工部局已添置一切器具昨特逐一試演以免臨時有掣肘之虞云 
[南貨店被匪搶刼]  
　　英法租界毗連之長浜地方前晚十句半鐘有客帮匪徒三人各持刀械至乾和南貨店内搶去銅元十餘千店主至老閘捕房報緝派探往拿已向法界逃逸矣 
𤨏事 
[城内]  
　　姘婦反目○甘泉縣民婦羅潘氏背夫私逃來滬潜匿楊長靑家中楊即佔爲已妾旋因反目又欲出逃被楊將氏之衣飾扣留致相爭吵經巡士查獲拘至警局經游巡官訊判掌頰五十下發普育堂留俟本夫來申認領所有該氏衣物着楊繳案給氏帶回 
　　房東無理○徐和子將房客賴姓之衣物私行變賣昨由賴扭至一路一區警局訊判戒責復令償洋十元具結斥退 
　　德領宴客○駐滬德國總領事上禮君昨午在署設筵請滬道梁觀察飲宴 
　　傳詢命案○法界寳昌路有甲乙二人均吞服生烟一已斃命一送仁濟醫院醫治昨由包探報縣請騐李大令即傳廿七保七圖地保到案問話 
　　道批兩則○寳山縣紳士王福堂等禀批查吳淞埠工局未撤以前所需經費全恃船捐各欵爲挹注不敷之欵歷經前升道在正欵項下借墊現計積墊至六千餘兩之多急待將積存捐項歸還以重庫帑所請撥捐應毋庸議○余鴻賓禀批旣已赴縣具控仰上海縣查明飭遵具報 
　　祭祀○昨日致祭關帝又十五日致祭文昌滬道均委本縣李大令代往拈香 
　　竊案○孫春年在塌水橋竊蔡姓銅壼一把陳寳林在小東門城脚竊米桶一隻俱由巡士拘解至區判各責二百板逐出城外 
　　官事○管理旗務章京伯彦畢勒格圖巡警學堂監督汪子鈞昨均到道禀見英廨帮審委員王松丞續請病假三天 
[南市]  
　　行頭失察○老虎灶同業凌毛毛周長壽因南福園主陳德華順風樓主陳阿福不遵定章任意添設訴知行頭徐順卿潘可尚等控由總工程局提到人証訊據徐供彼等紊亂行規請爲公斷陳等供行單已領孫明府以徐等失察大加申斥判限五天内邀同公正人勸理務在不偏不倚如違究辦 
　　母子離散○崇明孩子王洪卿年八歲隨母附輪回里中途失散昨由巡士帶至工程局留候待領 
　　判斷拐案○唐胡氏前在南市尋獲伊妹三寳送至工程局訊供已誌前報昨陳叅軍補提媒証王周氏及女父胡慶雲復訊判王周氏戒責一百下限交媒洋十元誘拐之羅竹卿再責一百下限交出禮洋一百元張畢氏戴侯氏各責一百下均限交媒洋十五元江德龍斥退娶主余巨生著另行央媒向慶雲說妥三寳暫行留案 
　　再控逆媳○划船婦馮陳氏之媳陸氏前因恃蠻違毆經工程局訊辦有案詎開釋未久又將陳氏蠻毆昨日控由陳叅軍提訊判再戒責一百下斥退 
[閘北]  
　　車夫行兇○魏祥太向韓金良定購煤屑因延不交貨索回定洋詎被韓之包車夫出爲霸持行兇昨由巡士將該車夫拘至警局判責二百板具改過結保釋 
　　欠租涉訟○王潘氏探向雲鵬欠租不付巡警總局孫裁判提訊判限日繳洋遷出各具不再吵擾切結開釋 
[英租界]  
　　研訊縱火圖賠案○寳善街東興昌洋廣貨店失火昨由西探馬克濤協同華探張寳榮將該號經理林子棠解廨禀稱該號保有火險銀一萬二千兩存貨無多顯有不實應請澈究林延禮明律師投稱東興昌失火後已經堂上勘明請即將案註銷訊之見証義記執事陳子峯供詞含糊西探馬克濤復稱該號失火後卽至保險行催領賠欵甚屬可欵求察林供是晚因急欲大便悞將洋燭放於檯上以致失火讞員寳大令商之美白副領事判林交原保訂於禮拜二會訊定斷 
　　搶取珠兜○王阿狗在九江路泰和里因賭起釁搶取貝何氏珠兜一只值洋七十餘元昨氏投訴捕房派探姜喬喬前往查辦 
　　失去票洋○住居新閘之沈順甫前日在坭城橋左近失去鈔票五百餘元現洋三百餘元即投總巡捕房報失派探張寳榮查緝　　用過郵票○郵政局洋人查獲管龍海將用過郵票復用交捕送入捕房押候解究 
　　塗抺批語○公廨讞員寳子觀大令因頭門外所懸禀批時有人任意塗抺昨特嚴諭管門人加意防守如再有人塗抺許卽拘案訊究 
　　電車肇禍○坭水匠何文寳昨在南京路被電車撞倒受傷由四百二十號印捕車送捕房轉送仁濟醫院醫治又許杜氏昨乘東洋車行至南京路被電車撞倒跌傷頭面由捕帶至捕房氏自願醫治未送醫院 
　　馬車傷人○塌車夫張大羊昨日拖車至南京路山東路轉角被馬車撞倒碾傷脚踝由捕車送捕房轉送仁濟醫院醫治 
　　流氓說謊○著名流氓李阿根前經法界包探拿獲送至英界捕房解廨訊供據稱在城内羊肉橋龔姓織帶作爲業昨由捕頭派令中西包探協同城内地甲遍查並無龔姓帶作當即據情回禀請爲澈究 
　　竊案彚誌○招商局司事許蘭生失竊灰鼠皮馬褂一件昨由包探潘玉山將竊賊王德泉緝獲解入捕房押辦仁記路利康洋行失竊獺皮統一件捕房派探王長根查緝陳阿弟昨在黄浦灘謝茂山作場内竊木四根由捕查獲拘入捕房押辦俞祥生失竊皮馬褂一件捕房派探孫榮卿查緝河南路包文信家失竊綢皮衣服多件捕房飭探陳金標往查天津路姚阿根家失竊金飭等物捕房派探張寳榮查緝張阿二竊元若路某姓家縫衣機車一部携至福州路由探姜喬喬查獲解至捕房押辦 
[美租界]  
　　賭窟○百老匯路張仲佳所開之烟茶店屢次違章聚賭昨爲捕房偵知飭探赴公堂請單傳訊 
　　賭攤○昨有金阿香在蓬路設攤誘賭由四十九號西捕拘押候懲 
　　行兇○吳淞路某西印字館洋東圖賴出店俞子良工資行兇亂毆俞即投新捕房嗚冤飭投該管領事署控究 
　　火警○前晚密勒路八百廿七號門牌粤婦李阿彩家失愼焚去樓房一幢 
[法租界]  
　　新捕值班○法捕房新招華捕七十二名每日由副捕頭督率至羅家灣靶子場操演步伐業已純熟茲麥總巡飭令每晚派出十二名於七時進捕房住宿餘則於十一點鐘落差其十二名中又每晚輪派一人值宿以六個月爲限不得私行外出 
　　西人行樂○前晚九點鐘法工部局總董柏爾德君總辦臘飛禮也君柬請正副領事曁法國紳商等百餘人在議事廳舉行跳舞至二點鐘始散 
調查 
[光緖十三年及三十二年出産茶數歲入稅項比較表]  
　　第一表（將光緖十三年茶數稅項與三十二年茶數稅項比較所短之數） 
　　茶數十三年一兆三十五萬擔三十二年六十萬二千七百九十九擔比較所短之數七十四萬七千二百一擔 
　　稅項十三年一兆六十八萬七千五百兩三十二年七十五萬三千 
 
 

Page 20

 
 
四百九十八兩七錢五分比較所短之數九十三萬四千一兩二錢五分 
　　第二表（將光緖三十二年茶數比較免釐加稅以前及以後所收之稅）光緖三十二年茶數六十萬二千七百九十九擔 
　　在免釐加稅前所收稅項七十五萬三千四百九十八兩七錢五分 
　　在免釐加稅後所收稅項一兆十三萬二百四十八兩一錢二分五釐　　每歲增收之正半稅項三十七萬六千七百四十九兩三錢七分五釐　　第三表（將光緖十三年茶數照免釐加稅後所收正半稅比較三十二年茶數於免釐加稅前所收正稅） 
　　茶數十三年一兆三十五萬擔三十二年六十萬二千七百九十九擔比較所增之茶數七十四萬七千二百一擔 
　　稅項免釐加稅後所收正半稅二兆五十三萬一千二百五十兩免釐加稅前所收正稅七十五萬三千四百九十八兩七錢五分每歲增加之正半稅一七十七萬七千七百五十一兩二錢五分 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論說 
[黑龍江流域之商業]  
　　阿穆爾即黑龍江流域其地方殆無製産品其地方之需要輸入品居數多而其輸出品居少數僅以供海蘭泡工廠之材料卽各種之土産及木材等是也 
　　阿穆爾流域雖有鐵路交通之便而貨物之輸送比較的多量則仍由滊船其要路凡五 
　甲　斯來齊斯叩　（譯音） 
　乙　玻瑠即哈羅爾克 
　丙　尼可拉意愛斯叩　（譯音） 
　丁　伊馬河 
　戊　由阿穆爾江輸入松花江 
　　阿穆爾江之輸入松花江者多過於伊馬河近來由松花江輸入阿穆爾之貨物比較於以上所舉四路爲多由松花江輸入之商品或滯留於阿穆爾地方爲其消費或更運送於尼可拉意弗斯叩港再輸出海外 
　　以上所舉五路皆阿穆爾運輸貨物之主要門户總計一千九百六年貨物之輸出入額如左 
　　　輸出入路　　　總額以布多錢計 
　斯來齊斯叩　　　　　六五○六六一 
　伊馬河　　　　　　　一八九三七八 
　尼可拉愛斯叩　　　四六○一八四六 
　琉璃　　　　　　　一三九四八九九 
　由松花江者　　　　二三七五三四一 
　　總計　　　　　　九二一三一三四 
　　以上乃水路運輸之總計其由陸路運輸之貨物僅百分二十以至二十五若總計其實數不下一千數百萬布多之數 
　　以上五路之内經過尻可拉意愛斯叩自海外輸入之貨物占總數之一半斯來齊斯叩利之細瓦河爲阿穆爾與西方交通要路西尼可拉意愛斯叩入黑龍东海處也凡自海路輸入俄國貨物總經由該地其貨物之一半即於此地消費其一半經斯來齊斯呌輸送俄國内地由烏蘇里鐵道轉載汽船者概經由琉璃其經由伊馬河者較少曩時歐州貨物經浦鹽輸入俄國内地者總於伊馬河轉載汽船輸送今於琉璃轉載次經由松花江之貨物大約有二百五十萬布多斯來齊斯叩與伊馬河又次之又由松花江輸入黑龍江貨物合計百萬布多餘總屬中國製造品食物布類鐵器類 
　　由玻璃輸入於黑龍江之貨物紅茶麥粉計七萬三千布多其由斯來齊斯叩輸入黑龍江貨物與由尼可拉意愛斯叩輸入之貨物同種類其數爲少盖其地方生活程度未有進步也 
　　阿穆爾一帶之産業僅有漁業遠麽哈魚之輸出百三十五萬一千二百十六布多其内輸送於國外者六十四萬四千二十四布多而其輸出所經由各路如下 
　　輸　出　路　　　以　布　多　計 
　斯來齊斯叩　　　　三八○七二四 
　伊馬河　　　　　　　　一八六二 
　玻　璃　　　　　　二五六○九二 
　松花江口　　　　　一○八三九九 
　　合計一百四十五萬四千二百七十二布多 
　　以上係水路輸送之數量查其實數可逹二百萬布多又阿穆爾之大埠頭爲黑河其由黑河出入之貨物悉經由阿穆爾及齊愛亞兩江一千九百年之輸出入額如左 
　輸　出　路　　　以　布　多　計 
　阿穆爾下流三○八八五六三 
　阿穆爾上流　　　一四六二一八八 
　齊愛亞上流　　　一二四一五一一 
　　合計五百七十九萬二千二百六十二布多 
　　輸　入　路 
　由阿穆爾上流輸入者　五一七六二九 
　由下流輸入者　　　四五五九一五八 
　由齊愛亞上流輸入者　一三○○四四 
　　合計五百二十萬六千九百三十一布多 
　　輸出入總計一千○九百二十萬六千九百三十一布多 
　　黑河實阿穆爾流域商業最盛之區除尋常貨物外尚産出齊愛亞江之金沙於此地之商業進步實有密切之關係 
　　由黑河輸出於阿穆爾下流者有麥粉二百五十萬布多鈴麥百五十萬布多其由阿穆爾上下流輸入黑河之貨物如左 
　　貨　　品　　　　　以　布　多　計 
　鹹　　魚　　　　　　一○六二八六四 
　糧　　榖　　　　　　　五九三二九六 
　茶　　　　　　　　　　三二四七二六 
　食　　物　　　　　　　三八七八七一 
　布　　類　　　　　　　二五九○○九 
　淸國品　　　　　　　　一五六九五三 
　　黑河貨物之大部分多由浦鹽及尼可拉意愛斯叩輸入其發逹之原因於兩地免除稅金毫無輸送上之障害也 
 
 
 

Page 27

 
 
   
 
 

Page 28

 
 
   
 
