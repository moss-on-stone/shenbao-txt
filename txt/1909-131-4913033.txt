# 1909 - 131 - 4913033

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章三月二十八日内閣抄奉]  
　　上諭雲貴總督李經羲奏調用人員一摺江蘇候補知府應德閎山東補用知府魏家驊江西候補知府夏翊宸候選知府鍾麟同直隸補用直隸州知州熊范輿江蘇候補知縣洪壽彭安徽補用知縣朱學程補用副將孔慶塘氾直儘先補用游擊靳雲　補用都司張繼良均著發往雲南交李經羲差遣委用欽此 
　　上諭雲南開廣道著龔心湛調補易順鼎著調補廣東廉欽道欽此軍機大　署名奕劻世續張之洞鹿傳霖那桐假 
宫門抄三月二十八日召見軍機李經羲葛寳華曹汝霖李清芬 
論說 
[江蘇敎育總會呈學部文（請變通初等小學堂章程）]  
　　竊維自鈞部設立以來。海内望敎育普及有年矣。敎育之普及。當程效於小學。而初等小學。又爲全國人民所應同受之敎育。其程度至淺。而其。關係至鉅。蓋年限長短。與生徒家族之生計有關係。科目繁簡。與兒童之腦力。敎員之預備工夫。學堂延聘敎員之經。費有關係。甞於研究敎育之餘暇。考查各地方小學之成績。而以爲我國目前敎育之程度。尚宜節縮初等小學之年限。并變。通其科目。以期强迫敎育之漸可實行也。查奏定學堂章程。於學務綱要之末條。載明學堂章程。應准隨時修改。此章程於光緒二十九年重訂。其時舊定之小學章程。分爲三級。蒙學四年。初等高等各三年。合之共爲十年。因叅酌舊章及日本小學制度。而改爲高等四年初等五年。則固以舊章之年限太長。而節縮一年矣。然我國之初等不學較日本當時之尋常小學己增多一年各省奉行此章程適五年矣主持學務者。提倡於上。熱心敎育者。鼓吹於下。而初等小學。尚未能多於私塾。以江。南號稱財賦之區。凡小學生徒。能畢初等五年。之業而不爲家族之生計所迫。以致中輟者。尚寥寥焉。其他貧瘠之省。更復何望。古者八歲入小學。十五而入大學。相距實祗七年。今初等小學畢業後。尚須經高等小學四年。中學五年。高等學堂三年。方入大學。則總計未入大學以前之學年。除初等小學不計外。尚須十二年。雖初等生徒中。其境地有宜習高深之科。學者。减其學年。固亦無害。况義務敎育有待强迫者乎。東西國敎育程度。其高於我國。固彰彰矣。考其小學生限。義大利初等四年。美利堅則高等五年初等僅三年日本成法。爲我國所採取。明治五年之學制。分小學校爲上下二等其年限均四年。明治十二年頒敎育令。以國民程度。未足與學制相副。定小學校爲初等科三年。中等科三年。高等科二年。明治十九年小學校令。以國民程度漸高。乃改爲尋常高等各四年。然其尋常小學。猶有三年四年之别。明治二十三年。始定尋常小學爲不易之學年。而高等小學。猶有二年三年四年之别。明治四十年。始以國民程度大進改尋常小學爲六年。高等小學爲二年。或延長爲三存我。國以擔負。賠欵之故。人民生計。日益艱窘。視日本明治二十三年以後。四十年以前之程度。固尚不遠。此則初等小學之年限。尚宜節縮者也。又小學堂章程。每星期敎授時刻表。高等三十六小時。初等三十小時。讀經講經各占十二。夫於三十小時之中。使讀經講經占其十二者。其要義將使聖賢正理。深入兒童之心。以是端蒙養之本。所期望於國民者至厚。顧保存。國粹。誠不宜荒經而蔑古。而古人淺近之語言。自今。人講習之。無一非深邃之。文義童年索解尤苦其難。故小學敎員。惟此科。成績較少。在高等小學之生徒。國文程度較深。聰俊者或。亦領會過半。而初等小學。中雖有聰俊之生徒。尚不過什解二三。此外則成誦已頗難澀。中材以下。往往敷衍終課。隨班而退。敎員之經驗較深。及生徒家族之知識較。優責望較切者。謂不如多習國文算術。可爲生計之預備。是誠至言。今每星期算術六小時。旣不爲少矣。而中國文字僅四小時。此四小時中。尚兼習字欲求實益。蓋難言之。明知經籍即中國文字之菁華。而義隨時代爲變遷。體因傳冩而殊異。粗達其旨。已類繙譯。將責效於講解。則師生俱困。如徒責生徒以誦讀。其興味又視唱歌爲枯寂。讀經講經之費時旣多。中國文字之收效遂少。意欲保存國粹。而事實乃與期望相左。非經實驗。良難逆料。至科目繁則級任敎員之。勝任難。單級敎授之編制愈難。級任之勝任。難則級任。敎員外。必復有科任敎員。單級之編制難。則本可編爲單級者。亦須編爲多級。緣是每興一學。歲費不資。窮鄕僻壞。聞風生畏。欲善。其後。尤應早爲之計。日本明治四十年以前。尋常小學。惟修身國語算術體操爲必修科。其隨意科則有圖畫唱歌手工等之目。歷史地理理科。即包含於國語。而修身敎科書則多採本國外國人之嘉言懿行。亦頗融會我國之經訓。而易以淺近之文詞。且或特備作法敎室。爲生徒習禮之所。與我國古代敎育之制。隱相 
 
 

Page 4

 
 
脗合。故其實行也易。而上效也速。此則初等小學科目之尚宜變通者也。光緒三十三年。鈞部奏頒女學堂章程。定初等小學畢業期爲四年。而科目亦較簡。時論便之。謇等經辦學務。深悉地方財政之支絀。又目擊敎員授課及兒童領受之情狀。推究國民他日生計之關係。相與考求目前推廣敎育之方法。僉謂初等小學之年限愈短。科目愈簡。則敎育之普及愈。易敢以咫聞尺見貢之鈞部。擬請飭下普通司。將初等小學年限科目。比照女學堂章程。酌量更定。奏頒各省。以爲强迫敎育之先導。似與隨時修改之本意。亦尚不背伏祈鑒核施行。 
專電 
[電一（北京）]  
　　樞垣會議澳門勘界事關繫重要高而謙屢次電辭確有爲難俟唐紹怡到京即請派令前往會同辦理 
[電二（北京）]  
　　桂藩余誠格禀求某相向粤督說項可望保全 
[電三（北京）]  
　　江督蘇撫奏覆蘇品仁等参案請交部察議奉硃批吏部知道 
[電四（北京）]  
　　又奏祝大椿助振請奬奉旨著照所請 
緊要新聞 
[違警律與現行律罰例折衷辦法北京]  
　　民政部會同修律大臣法部奏稱臣等前奏違警律草案業經憲政編查館核議奏准通行在案施行以來尚無窒礙惟查違警律第三十五條第二欵載當衆駡詈嘲弄人者處十元以下五元以上之罰金第三十七條第一欵載加暴行於人未至成傷者處十五日以下十日以上之拘留或十五元以下二元以上之罰金又查現行律載駡人者笞一十毆人不成傷者笞二十現行律於詈毆各條處罰甚輕而此等案件大都置諸不問百不一見今違警律加重拘罰自係因時制宜之意誠以罰毆乃訟獄之原欲謀閭閻安謐勢不能不多畀警察以管東之權若照斷罪依新頒律之例自應以違警律所定爲準惟查違警律罰例係與新刑律草案互相銜接現在新刑律尚待考訂一時未能實行則現行律範圍自亦未能遽越若令警察官署照違警律辦而地方官署仍照現行律辦則處理未免兩歧若執此一端即將現行律所載删除亦有顧此失彼之慮兹擬折衷辦法凡屬前二欵情形悉劃歸警察官署管理而罰例則暫從現行律一俟新刑律頒布後再行劃一辦理其所犯有關官吏尊長及特别情節罪在徒刑以上者仍移交地方官署治罪庶輕重不致失宜而權限得以清晣至違警律罰金折拘留之法係以一圓折拘留一日現行律則罰銀一兩折作工四日雖折合日數未免懸殊而罪質旣異即罰例不必强同其關於違警律者自可照違警律辦此外仍照現行律辦兩者並存似尚不致相妨以上各欵臣等往復咨商意見相同如蒙俞允即由臣等通行辦理三月初四日奉旨依議 
[清理財政官最近之會議北京]  
　　各省清理財政官以奉旨已將月餘部中尚無一定清理辦法各省財政又復自爲風氣其混淆雖同而所以致混淆者則乙省與甲省殊異欲收清理之效果不可無一致之辦法特於二十二日在度支部大開會議徵合多數意見先將宗旨定奪然後編定清理章程務使各省一致不蹈從前循例查辦覆轍各監理官近又議定各省清理財政局詳報各該督撫文册監理官概不列名清理財政局之稿件正副監理官另列一開會同督撫簽畫方准報部核銷 
　　澤尚書現已與該部各堂擬定各省監理官之經費正監理官每月六百兩副監理每月四百兩路費由部從優發欵其到省辦事處係由各該省代爲預備已於月之二十三日入奏 
　　日昨政務處會同樞臣與澤尚書核議各省分成辦公之法聞以各該省所有各欵除受協撥外一律分爲十成以六成解部四成留省辦公政府以劃一幣制一事與國家財政關係至大前雖飭各省督撫將一切情形調查詳報然究未能確定故日前各大臣會議電飭駐各國欽使將各國劃一幣制辦法及各埠行用交通情形查明電復以便參酌决議實行聞刻已致電各駐使飭即從速電復矣 
[蔡其銘疏縱重犯誣陷劉永福之眞相（續）]  
姚紹書未及查復旋因病故出缺復經飭將全案人証卷宗提省發交署按察使吳徵　親督審訊吳世元於吳世統殺害吳謝氏吳世臣一案　已吐露有聽從同謀情事調閱上思廳原卷吳世元確係曾經獲案吳世統供内亦有吳世元知情之語不但案内緊要情節與蔡其銘原禀大相懸殊即失事投案獲犯各日期亦與原禀無一符合其中顯有情弊該署同知於逆倫重犯尚敢揑改案情縱令日久漏網則黄遠南等一案亦難保非因迥護前罪有意朦禀藉端誣陷且黄遠南等之綑捉吳世元該署同知旣已知係釁由吳世元謀犯逆倫而起何以迭次電禀並無一語聲叙迨黄遠南等正法之後經臣電詢始行提及揆其鬼域之計無非因黄 
 
 

Page 5

 
 
遠南等未經正法以前恐臣查出疑竇不能遂其迥護之計故諱莫如深黄遠南等旣經正法以後則臣業已受其朦蔽大可倚此挾制故不復忌憚以爲臣即明知未必遽敢舉發居心尤不可問相應請旨將廣西補用知府署上思廳同知蔡其銘先行革職歸案訊辦臣於本屬印官揑改案情疏縱逆倫重犯未能早行發覺已屬異常疏忽迨據該署同知電禀黄遠南等一案因據禀係當塲拿獲之犯乂值軍務吃緊深恐倉猝釀生事變一時爲所　蔽未及詳查尤難辭咎現旣查出實情自當據實平反雖不足贖前愆尚可免滋内疚惟黄遠南等當日正法究係經臣電飭如仍由桂審訊難昭折服相應據實檢舉可否請旨飭下兩廣督臣就近提訊俾成信讞並懇天恩俯准將臣先行交部議處以爲辦事粗疏者戒三月十九日奉硃批此案着交張人駿提案訊辦張鳴岐着交部議處 
[晉省煤礦奏准暫免井口兩稅山西]  
　　山西巡撫寳棻奏稱竊據晋省紳士候補三品京堂渠本翹候補五品京堂劉篤敬翰林院檢　梁善濟等呈稱保晋公司所開煤礦經平定獲鹿石家莊天津等處迭次征收稅釐與定章不合請援照粤省成案暫免井口兩稅五年期滿仍照章輸納奴才查晋省礦產上年甫向福公司贖回現由紳商集股開辦旣須按期拔還贖項又須籌欵購機布置一切商力實已不支目前維持之計惟有减輕成本疏通銷路最爲扼要之圖照部定礦章祇納井口兩稅悉免内地釐金但當創辦之初行銷未廣公家所得稅項亦屬無幾而成本因之加重出貨即難暢銷其有碍於礦務大局者實多合無仰懇天恩准予援照廣東成案將出并出口兩稅暫免五年以恤商艱將來期滿之後仍照章輸納晋礦係甫經開辦招股集資經營非易不能不藉官力維持與粤省情事相類是以援照陳請至礦務業已辦有成效者自不在此例三月二十日奉硃批著照所請 
[常府士紳電爭徵銀解銀]  
　　北京常州鄕老刑部窪後紅井陳副憲惲學士鑒丁忙徵銀解銀國體民生關係極大濫鑄銅圓權操自上銅圓多而銀貴銀貴而加賦從此罔民新術無庸横徵暴歛正須鑄銅無限制而收銀照市價足矣提出規費匀定公費朝廷自有恤官不病民之法何故抗不奉行諸老桑梓宜衛言責尤宜盡乞垂察 
[京師近事]  
　　俄國鐵路總辦日前因哈爾濱中俄訂約事來京昨因約稿己經簽押遂於下午四點半鐘出京 
　　外部前准葡使照稱請禁粤人集會與澳門葡人反對等事近已由外部照復葡使略謂粤人集會與葡人反對等情本部均無所聞惟聞附近澳門居民公立界務研究會不過爲研究澳門歷史起見與兩國勘定界務毫無妨碍而且有益云 
　　錫制軍日前召見攝政王囑諭到任後當在松花黑龍嫩等江於開墾設治諸政上留心研究以備嚴固江防並諭辦理交涉總以和平不傷權利固全邦交爲要 
　　哈爾濱征稅問題久未解决現聞哈道恐曠延時日轉生他變擬定一折衷辦治在哈埠設稅局一所征收地方雜稅置華總辦一員以綜理其事副辦一員則用俄人其餘一切職務概歸華人經理賦稅所入由中國國家隨時提取惟須酌留數成以爲哈埠辦理地方自治之用 
　　樞府諸公近以西藏喇嘛本具軍人資格惜未經訓練成軍遂致良材坐棄擬與陸軍部磋商先編陸軍一鎭專募喇嘛充兵由該部遴派諳練陸軍之人赴藏督練又以喇嘛迷信過深擬設立隨營講習所一處邊防之暇酌定時間令各兵丁赴所聽講務使免蹈英藏戰役之覆轍 
　　慶邸第二世子鎭國將軍載　爲唐少川專使叅贊抵俄後先唐專使起節乘西伯利亞火車於十七日午後二鐘時抵奉徐欽帥特派專員按至公署駐節不日即須起節回京 
　　川漢鐵路股東日前公禀督辦川漢鐵路大臣張相國及郵傳部云奏派川漢路總理曾培係川省京官公舉未與各股東議商雖經奉旨充該路總理而各股東頗不滿意請另行公舉張相國以曾培堪能勝任且已奏准未便再行更易故飭川督剴切向各股東開導曉諭謂督辦大臣於用人格外愼重各股東毋得疑猜云 
　　署雲貴總督沈秉堃方伯有電來京略云邊省事務繁重　促李督急速出京赴滇蒞任以資鎭攝 
　　東督錫清帥奏調前山西太原府知府俞恒候補知府沈士榮隨赴奉天襄辦新政聞俞沈二太守皆係錫制軍前服官晋省時夙所器重者且俞太守爲清帥金蘭之及因岑西林撫晉時意見不合遂告請開缺今錫制軍以其洞逹時事故調奉差遣以資擘畫 
　　管學大臣張相國與學部尚書榮中堂前因西洋留學生監督蒯光典在歐洲時與留學生倏起風潮經留學生聨名禀請學部查辦該部當即電詢駐各國欽使而各欽使以蒯監督與留學生起風潮詳情未能深悉復請學部直詢蒯監督故學部又電飭蒯監督迅速來京以備諮問其監督留學生事宜即派駐該國欽使暫爲監督並聞政府擬將歐洲留學生監督一缺裁撤嗣後改歸欽使管理蒯監督現已復電致學部謂業將監督事交由各該國欽使接管並已搭輪起程俟回京後再將詳情禀陳 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奉省奏設高等學堂奉天]  
　　東督調任郵部尚書徐世昌奏奉省爲豐鎬舊都祇緣風氣晚開從前均注重於師範及中小各學迄今高等學校尚屬闕如省城中學堂開辦已四年餘錦州府及鐵嶺縣亦各有中學堂一處一年内外即有畢業升學之學生若不將高等學堂預爲籌設不足以饜士林之望而堅嚮學之心况添建講堂宿舍購置科學器具標本訪聘高等敎員至速非年餘不能完備查上年正月間奉省曾開方言學堂一所旋於四月間接准學部奏定章程各省方言學堂已奏咨有案者准照舊設立其未設方言學堂之省分應注重高等學堂及中學堂之各項課程不必再設方言學堂以一統系而免紛歧等語奉省方言學堂雖係成立在前惟學生名册章程尚未奏准有案事關奬勵若不早定辦法學生之希望終虚臣悉心籌畫酌量變通即將該堂改爲高等學堂原有學生按照學年程度雪班并將中學堂已修業三年四年之學生一併撥入肄業補習中學功課接續前資扣足五年考驗合格仍照中學請奬升爲高等嗣後中學堂畢業生日多即可源源升學此項辦法乃綢繆於事前之策與設預科而取巧者絶不相同况内地各行省均係大高中小各等學堂同時並設故不免間有躐等之弊奉省僻處東陲士風樸素只慮安於淺陋宜誘進乎高明情形旣已大殊建設詎宜再缓故不得不略爲變通辦理以作士氣而育人材且查省城各兩等小學高等小學堂生本年六月間已届四年畢業者約計三百餘人中學堂校址不甚寬宏必須另設中學以資升入今將中學堂甲乙各班學生撥入高等補習騰出空額即可爲高等小學畢業生升入之地一轉移間兩有裨益已飭提學使將一切設備事宜妥爲規畫酌擬章程俟送到後再行咨部查核三月二十二日奉硃批該部知道 
[浙江蠶學館改辦高等農業學堂杭州]  
　　翰林院侍讀吳士鑑前曾奏請將浙江現辦之蠶學館改設高等學堂業由浙撫增中丞按照所陳各節體察情形妥籌奏覆請改爲高等蠶業學堂奉旨着學部知道兹經學部奏覆查原奏内稱浙省創設蠶學館已歷十年　以名稱未符改名爲蠶桑學堂現擬以蠶桑學堂改爲高等所需經費作正開銷等語查奏定學堂章程蠶業一項惟中等實業學堂設有此項專科高等實業學堂則蠶業功課包在農業科科目之内未經分立專科良以蠶業只係一端學下較簡高等學識宜求貫通該省現旣籌撥巨欵將蠶學館改爲高等學堂若仍但授蠶學實與定章不合應改爲高等農業學堂遵照定章辦法就農學森林學獸醫學各科中酌設一二科以期完備但蠶桑爲該省大利宜有專門研究之人可於高等農業學堂中多選學生肄習蠶業科遵照奏定中等蠶業科課目敎授畢業後或聽自營業或由中等升爲高等俾資深造原摺又稱浙省中等實業現祇蠶桑學堂一處旣改爲高等除將中等畢業生升入正科外擬在本堂先設補習科飭各府中學堂保送畢業學生入堂補習再令本堂未畢業之蠶桑學生補習普通中學如此互相補習一年後考驗合格一併歸入正科等語查高等實業學堂應以中學堂或中等實業學堂畢業學生升入爲合格該學堂以中等畢業生升入本科並飭各府中學堂保送畢業生先行補習再入正科自屬核實辦法惟該省蠶學館畢業學生臣部僅有光緒三十二年咨到一案當經咨行將該生等在學年期開報再行核議迄未據覆此次升入高等本科之中等畢業生是否即前此咨報之學生應由該撫查明報部至該學堂現在未畢業之蠶桑學生係於何年何月入堂未據聲叙應俟該項學生中等功課畢業年限完足後再行升入本科毋庸與各中學堂保送之畢業學生合入補習科以清學級若慮中學堂畢業學生現尚無多不敷升入高等農業之選該學堂可查照中等農業章程於蠶業科外就農業林業獸醫業水產業各科中酌設數科以廣造就上年臣部議覆閩浙總督松壽奏請飭籌欵興辦實業學堂一摺内經聲明兩年之内每府應設中等實業學堂一所每州縣應設初等實業學堂一所等語奉旨允准通行在案該省中等實業現祇蠶桑學堂一處亟應遵照臣部前奏切實籌辦如限設立三月十六日奉旨依議 
分類新聞政界 
[通飭填造炪入表格式揚州]  
　　寗藩樊方伯札揚州嵩守文云准調查局咨開案照前經調查各州縣歲出入一應欵項據各邑陸續開報或正雜不分或出入淆混甚或總散數目不符若逐欵駁查稽延時日而定限期迫萬不能輾轉延誤兹由敝局分正項雜項公費爲三大綱爲額征地丁扛脚漕倉驛站俸工蘆課屯折田房牙典牛驢猪羊等欵稅銀額征漕糧贈伍兵糧行月等欵米折銀兩均係有額列入奏銷造報逹部者謂之正項其外辦雜項如每征銀一兩米一石提解賠欵錢若干帶收地方積榖若干及各項捐欵凡不入奏銷者均謂之雜項州縣凈得盈餘及實支養廉曁各項津貼辦公經費謂之歲入公費由公費中輸出者謂之 
 
 

Page 11

 
 
歲出公費均應各照界限開列以便勾稽現經敝局酌擬正項雜項公費出入各表及比較正表附表總表凡十三種表格之上載有說略表前附有凡例均作爲預備表仍候憲政館表頒到再行遵辦又恐各州縣初造此表於應填數目或有舛錯特於表外擬一册式以便各州縣將數目照舊書列責成連表同送庶表内數目或有錯误敝局得以照册稽核以省駁查至各州縣欵目多寡不同發夫表册式内欵目如爲該州縣所無者註一無字表册未列而爲該州縣所有者逐欵添列總期無漏無遺除將表式詳送督憲查核並札發各州縣遵照等因到司准此查各屬應造出入欵表册迭經司中文札頻催各屬尚未造送齊全殊屬延誤兹准擬定表式咨司前來合行札飭札到該府即便飭屬一體遵照 
[湖府禀報押犯閙監脫逃杭州]  
　　湖州府夏桐孫太守禀各憲文云竊於本年閏　月二十九日據郡城遷善洗心局委員從九吳錫壽申稱二十八日下午五點鐘發飯時遷善局人犯蜂擁衝出各持盆碗門閂逢人便擊　被擊傷四人從九聞聲立飭局勇聽差各處追尋拿獲陳慶芝仇保乘二名後由警察盛區官巡士扭獲張阿二徐慶祥二名現尚有楊勝幅章阿受沈阿二盧重卿倪阿源徐阿菊六名未獲訊據看役張升供稱緣左首小宫失火演戲鑼鼓暄闐加以牆外人聲嘈雜該犯棄此時用鐵釘將釘鐐截斷俟開籠送飯時出其不意用棍打傷左腿乘間脫逃等語從九事前旣疎於覺察事後乂未能悉數拿獲咎寔難辭除會縣赶緊緝拿逸犯務獲申報外仰祈逾格恩施委員接辦等情到府據此查郡城遷善洗心局係收押作奸犯科頑民並不遵敎訓子弟之所局中薪糧收支等事向由紳士派用司事經管由府札委佐雜一員稽察約束在案據申前情知府復查從九充當遷善洗心局委員於局内收押人犯應如何小心看管嚴爲防範乃竟被截斷脚鐐於開籠送飯之時行兇脫逃事後雖據追獲二名並由警察巡士扭獲二名而在逃者尚有六名寔非尋常疎忽可比除將該委員先行撤去差使勒限一月嚴緝逾限不獲再行詳請嚴懲並檄委代理烏程縣　張嘉植兼爲接辦會商郡紳司事將局務妥爲整頓一面飭縣選派幹差勒緝在逃之楊勝幅等務獲提同追獲之陳慶芝等曁局内看役究明何人起意行兇脫逃看役有無鬆刑賄縱情弊錄供詳辦 
[地方自治會春季大會紀事蘇州]  
　　蘇垣地方自治會二十七日在言子廟開春季大會是日到會者九十餘人先由蔣議長宣告本會去年迄今之辦法次維持宣講所及創設研究所情形末投票選舉分爲三次首次開筒宣佈蔣炳章得最多數應爲正議長二次倪開鼎得最多數應爲副議長第三次選舉職員蔣議長以連任兩年照章不得連任應由次多數之王紳同愈爲正議長王紳刻不在蘇承認與否尚未定奪 
軍界 
[蕪湖偵探隊緝獲巨盜安慶]  
　　合肥縣境黄金標統領家被刦並傷事主一案蕪湖偵探監督李葆林叅戎已設法購線于二十二日在離蕪二十里清水河地方緝獲陳老窩子孔老窩子左葉茂任茂山何登舉等六名送交蕪湖縣研訊供認不諱並搜獲快鎗五桿東洋刀八把 
[擇地建造軍械局安慶]  
　　皖撫朱經帥以藥庫離城較遠防範難週特派委勘定東北門内勸業道署後隙地最爲寬闊四面又無民屋適合建造軍械局之用刻正飭司籌撥欵項購辦木石不日即將派員督匠興工 
[皖撫考試陸軍人才安慶]  
　　皖省武備畢業生及各標營之學習官前經兵備處唐總辦曁余協統分别考試兹朱經帥又於十九日親蒞新移之督練公所傳集前考各生當堂復試科學並於二十日齊赴演武廳校閱操法以便評定甲乙預備將來全協規復委充軍官軍佐之職 
[錄用將弁學員安慶]  
　　北洋將弁學堂畢業學員宣象離前次報效來皖當由撫憲移請陸軍督辦處傳考該員以備錄用在案茲聞朱經帥接准督辦處移覆文稱考騐該學員戰式軍學頗有心得人品亦甚端詳堪以留皖備用俾供驅使 
學務 
[歷史研究會之發起貴州]  
　　黔省陸軍學堂二期學生席正銘等十餘人日前集議謂愛國心發生於本國之歷史凡古聖賢之嘉言懿行皆足爲後世模範學堂雖亦有史學一科終嫌未能發揮盡致現擬組織一歷史研究會每星期日會講兩點鐘以養尊君愛國之精神於學堂功課亦舞妨研聞不日即便開講 
[龐視學調查竣事常州]  
　　省視學龐芝符日前調查常郡各學堂尚未竣事因複選舉返蘇嗣於本月廿二日仍行到常城中各校均已遍查鄕間除偏僻處外亦大致查到於廿六日午後二時在勸學所宣布以冠英兩等小學曁中學半園女校爲最優而私立雪堰初等小學亦爲鄕鎭學堂之冠其餘各校均有可觀惟公立牖靈初等小學竟係未改良之私塾學生聚處於一樓中樓下有羣僧作佛事與敎員論單級敎授法竟茫然不解可謂腐敗已極此外尚有公立西區初等小學敎員甚好而學生則類貧民小學最宜注重訓練就細節上言之如面目指爪污穢上課欹坐玩弄物件休息時在外時塗抹墻壁言語村鄙之類須勤加訓練方可革除此等陋習宣布畢當即散會 
實業 
[信義銀行照常營業湖北]  
　　武昌之信義銀行鈔票現經兌完由江夏縣將行門啟封漢口兩行鈔票亦經兌盡均照常開市交易惟鈔票蓋有駐漢紅坐圖章者方允照兌或有别埠分行圖章者是在别埠行用理應歸該埠分行照兌漢行概不收兌 
[飭查搶毁樹藝公司確情無錫]  
　　金匱縣東北鄕斗山附近一帶有官荒田二百餘畆荒廢已久去年經高紳耀祖等發起集資創辦崇實樹藝公司呈縣立案由公司呈繳官價承墾其間偶有民間私種桑樹之處亦經分别給價由公司雇工開墾種植樹木二萬餘枝並賃附近之茅庵爲辦事之地因該茅庵四面臨河往來不便由公司建築壩岸詎鄕人 
 
 

Page 12

 
 
藉口有碍水利聚衆滋事甚將所植樹木全行搶毁當經報縣履勘其時適逢縣令卸任在即延不提訊高紳等不得已上禀督撫及農務局憲派委澈究現奉督憲批示云該縣東北鄕有官荒田二百餘畆經該職等遵章禀縣領墾出示曉諭并擬章程命名崇實公司間有私種桑樹分别等第一律給價突有匪徒藉口水利有碍糾衆搶毁如果屬實殊屬藐玩候仰蘇藩司切飭該縣查明確情分别訊究 
[甬江車站之爭議浙江]  
　　浙路甬江之車站江北江南爭議已久兹又由甬人議决函致浙路公司云前月十六日獲展手敎殷殷以甬站求一變通辦法見囑具見苦心孤詣無任欽佩此間人士極主和平萬不敢堅執南岸之說横生意見但求客貨俱便兩無妨碍正可變而通之郡中商學兩界業於初五日下午彚議僉謂鹽倉門對江傅家道頭地方塲址寛廣建築車站頗爲合式與洋商相距略遠不至落其範圍擬即以該處爲車站以石版行爲材料碼頭一面由傳家道頭跨江搭橋至鹽倉門既便搭客而於起駁貨物亦無窒碍此層辦法就工程論取費略多際此財政困難一粟一絲敢或玩視惟權衡兩端利多害少似屬可行應請鴻裁早日勘定以速路工 
[飭屬課種榆樹湖南]  
　　岳州府魏太守編有種榆略法數則禀呈提學司請示核辦兹奉批云勸種榆樹以備鐵路枕木之需在部劄原爲路政儲材起見亦即提倡樹藝藉塞路巵之一端該府考究榆樹種類之别爲利之溥推廣言之並明著具種植之法稽諸往籍信而有徵曉示農民詳而有要可見厚生利用之效悉由學問中來循覽一周良深佩慰仰即飭屬多方勸導俾農林實政聿觀厥成本司有厚望焉 
雜記 
[江督批飭認眞禁烟南京]  
　　海門廳吕丞道象近將遵飭辦理禁烟情形禀奉午帥批云查閱來禀該丞辦理禁烟尚屬認眞惟禁種鶯粟乃禁烟政策拔本塞源第一要義所稱該州種烟地畆僅據鄕董禀報一律改種雜粮恐亦未可盡信應由該丞周歷巡視務期剷除凈盡不使稍留遺孽本部堂並不時委員密查如有敷衍欺飾定行從嚴参撤不貸至土行膏店抽收牌照捐前據財政局議詳遵照部章每購土一兩捐錢四十文購膏一兩捐錢六十文其營業稅等項已批飭停止所請加抽膏捐撥作戒烟警察經費一節核與部章不符碍難准行應督董另行籌勸藉資接濟此外吸烟人數亦應調查確切以便發給牌照實行遞减之法仰兩江禁烟公所會同財政局核飭遵照並飭查照該公所歷次詳定禁烟章程細則妥速舉辦勿得視同具文空言搪塞致干重咎 
[官紳售膏之風潮福建]  
　　閩省設局售賣官膏各屬均未實行前日福寗府之霞浦縣未經禀准將草議章程實行官督商辦售賣官膏并分往舖户傾囊倒篋認眞查搜詎至某鄕適值老嫗病勢已重翻搜床鋪病者受驚益形危篤鄰里不平譁然罷市當經府尊赴鄕勸諭照常貿易然該鄕仍要督辦紳士結保倘有不虞要令扺償弗如其請仍復罷市未知作何了結 
[盜刦財物之新法南京]  
　　南京大香爐巷郭陳氏家僅有老嫗一人居住近有空屋數間招人賃租前日忽來一女兩男以看屋爲名入室後即將該嫗綑縛以棉絮塞口使不能作聲遂將衣箱打開盜去現洋六百元銀寳一枚事後鄰人微聞呻吟聲遂率衆往視始知被盜該嫗釋縛後歷訴情形繕禀投報巡警局及上元縣署現經巡警總監劉景沂太守縣主高增秩大令傳訊數次嚴飭捕役迅速偵緝一面繕出賞格聞該嫗僅有兩婿係湖北候補人員 
疑案 
[滬上近日新發現之疑案]  
　　海上之疑案。秃筆不勝數矣。余今且舉近日之　案。疑案　在。曰在方雲卿之死。吳其德之。死蔣韞華之死。槍斃固常事。服毒亦常事。然必有其故。此三者我不知其何以死。 
[方雲卿]  
方雲卿之死。死於手槍。固人人知之。顧死於何人之手槍。則莫有知者。陳智春與方雲卿素相友善亦人人知之而陳智春與方雲卿眞心友善與否則智之者亦鮮。 
方妻告白曰。方雲卿是日與陳智春同出。當方雲卿臨終時語云。與陳同行至貴州路。陳與我從前好友。雉妓見兇手係穿藍袍。而是日陳亦穿藍袍。 
方妾供詞曰。陳智春素與夫莫逆。兒女婚嫁等事。均由陳主持。其子亦俱其父與陳亦無秘密交涉。 
以此兩方面之言觀之方雲卿之死。令人不能無疑於陳者。然觀其妾其子云云。則又若無可疑焉。 
[吳其德]  
　　吳其德女士之死。死於服毒。人固云然也。然吳究何爲而服毒。曰由於被誣故。然吳究何爲而被誣。曰由於其夫之被唆故。然其夫究何爲而被咬。則又莫可究詰。誣乎非誣乎。陖乎非唆乎。當先研究其諸問題。 
　　一當研究吳女士未訂婚以前。固已生子與否。旣訂婚以後。固有失德與否。一當研究饒某與某女醫。果有私事與否。一當研究某女醫雖與饒某無私。而確爲挾嫌之謵唆否。 
　　一當研究饒某雖與某女士有私。而此事實非無因否。 
　　吳固死矣。固無從面證其疑。而醫士則尚在也。此種疑案。發之不可。隱之又不可。將如之何曰。細心究之而其寃自白。（未完） 
閒評 
[其一（東吳）]  
政府因外省候補人員太多。特下考試之令。以救冗濫之弊。法至善也。而考試外官之章程。　現在實缺身當要差以及曾經委暑之人皆得免。道府大班。雖無差缺。亦往往得邀免。閩省某道。考列三等。且得呈請改入一等。則是政府所欲考試者。乃朝廷本來不甚愛惜之末秩。與不易謀得差缺之貧員而已。然冗濫之弊。固莫甚於力能運動廣有聲氣之。大班。與最善運動最通聲氣之紅員。 
[其二]  
政府因欲迅除　害。故於官場限禁極嚴。將以爲民先也。然外省官吏。責成督撫考查。而督撫僅以自具甘結了事。是政府深信各督撫之必不吃　也。禁烟大臣。雖有督撫迹涉疑似可以紏參之明文。而迄今未聞紏參一人。是禁烟大臣。亦深信各督撫之必不吃　也。但我不解督撫之中。未嘗無迹涉疑似之人。而所具甘結。非云十年前己戒除。即云五日内已戒淨。豈因可以取信於人。故其自信遂若是之堅耶。嗚呼其所以自信者亦適以自欺而已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[江西]  
　　籌辦處通飭十四府州電云吉安南安贛州臨江九江南康撫州建昌饒州廣信袁州南昌瑞州各府州鑒選舉人數確定統限四月初十前電禀到處以憑分配額數一面彚造正册申送違者詳辦仰飭所屬一體遵照諮議局漾印 
官長調查 
[湖南]  
　　湘省永興縣周令樹杰禀籌辦處電云憲批謹悉遵查不合格兩學期畢業生張琴治等十名前奉憲批業經卑職飭據調查員查明各該生均有田廬五千元資格已在正册内逐一史正賫送本州核明團賚嗣奉電飭又經赶造兩本正册具禀專差飛賫計均邀鑒又查曹瀛一名前在游學預備科肄業四學期雖該科停辦而曹瀛擅長東文於光緒三十二年臘月畢業三十三年三月奉提學憲吳　給優等文憑係屬合格請免釐剔可否邀免再造正册之處伏候電示遵行再投票區所圖前已申賫請免補呈卑職樹杰謹禀印删 
複選舉訴訟 
[江蘇（常州）]  
　　常郡趙詔等因馬俞本被奪公權事控告于定一選舉舞弊等情已誌前報近悉撫藩臬各憲均已批回府署大概以所控是否屬實飭府縣速行查復乃趙詔等日内又有禀到縣謂馬俞木初選曾得三票本在重選之列後爲于定一舞弊竟私將馬名除去易以于之私人王志仁等語聞府縣業將前後所禀及憲批一并照會地方各團體秉公查復惟聞此次馬某剝奪重選被選權實以蘇籌辦處早已批準斥革鄕董在前初選舉開票時選舉監督謂馬以阻撓選舉己被斥革决無仍有被選舉權之理遂以次多數王志仁升補宣示有案並非于定一所能舞弊云 
預備舉行複選舉 
[福建（福州）]  
　　福州府複選監督曹薇亭太守日前出示云府屬初選事宜將次報清亟應接辦複選查諮議局議員選舉章程第三章第六十五條載複選由初選當選人齊集複選監督所在地方行之第六十九條載複選監督頒發選舉告示其應載事項有三一複選日期二複選投票所開票所地址三投票方法除複選日期奉諮議局籌辦處頒定日期表應遵照辦理外按第七十條載複選投票所及開票所地址由複選監督酌定第七十二條載複選投票方法照第四十一條至四十八條辦理兹特臚列如左其各遵照一複選日期投票定於四月初六日開票檢票定於四月初七八兩日二複選地址投票所及開票所同定於本府署内大堂三投票方法甲投票人以列名本屬投票所之投票簿者爲限乙投票人届選舉期應親赴投票所自行投票不得倩人代理丙投票人在投票簿所載本人姓名項下籤字畢方准領投票紙丁投票人每名祗准領票紙一頁戊投票用無名單記法每票祇准書被選舉人一名不得自書本人姓名已投票人於投票所内除關於投票事宜得與職員問答外不得涉及私言並不得與他人接談庚投票完畢後投票人應即退出不得逗遛窺視辛投票人倘有頂替及違背定章等事管理員及監察員得令退出 
專件 
[福建福州府複選事務所章程]  
　　第一條本所爲辦理複選事務而設 
第二條本所即設在本府署内之宜園 
第三條本年一切應辦事務皆由複選監督主持 
第四條司選員遵照諮議局籌辦處頒定期限清單得以隨時商請複 
[選監督依限辦理]  
　　第五條本所書記員庶務員由複選監督酌派書記員掌撰擬並收存文牘及造册等事庶務員掌所内經費支應及一切雜務 
第六條所内一切經費先由複選監督籌墊事竣之後再行具報籌辦 
[處或藩憲核發]  
　　第七條本所於複選投票開票之前應由複選監督酌派管理員及監 
[察員若干員]  
　　第八條司選員不支薪水按月由複選監督酌給輿馬費以資辦公 
第九條本所俟複選事畢卽行裁撤 
　　第十條簡章所有應辦事務均照諮議局章程及選舉章程辦理 
本埠新聞 
[火柴廠炸裂駭聞]  
　　叉袋角祥森火柴廠係由甬人洪益三於去年八月間糾股創設計股本銀十萬兩開工以來銷塲甚暢詎昨日上午九時半該廠藥料間忽然炸裂轟斃工人數名即由該廠報知上海縣李司馬到塲驗明每名由廠撫恤百金並備衣棺從豐收殮了事當失事時訇然一聲附近房屋之門窗牆壁均被震動竟有因此坍倒者一時哭泣呼號人聲鼎沸旋由四路分局正巡官四區副巡官及巡警總局参事官科長課員等督率各隊長警人等到塲彈壓巡警總辦汪觀察亦親蒞勘驗當飭長警等將男女受傷人送往仁濟醫院趕緊療治一面將該廠司帳司事等帶回總局聽候訊鞫至失事原因現尚謡傳不一容俟探悉眞相再行錄報 
[大東公司不允交人]  
　　大東小輪公司飛驊丸小輪去年拖帶民船在青浦縣境屈渡河面斷纜溺斃搭客二十餘人曾由該縣禀請滬道照會日本領事飭將該小輪司機人解青訊辦在案兹日領事永瀧君飭據大東公司復稱此係該民船自斷纜繩與司機人毫無干涉所議解青之處殊難照辦 
[留學生行竊濳逃]  
　　留學日本海軍學生某甲日前竊取該校日幣三千元潜行逃逸聞已乘輪赴滬該校劉監督因即禀陳駐日胡星使電請江督密飭滬道日内凡有東洋輪船進口請由新關稅司諭飭巡扦 
 
 

Page 19

 
 
人等嚴密查緝務獲追究 
[漢冶萍礦廠股東開會紀略]  
　　三月二十七日漢冶萍煤鐵礦總公司開第一次股東大會到者四百七十二人先由辦事員楊綬卿君宣言開會緣起次由總理盛宫保協理兼漢廠總辦李一琴君萍礦總辦林虎侯君大冶鐵礦總辦王星北君相繼演說次投票舉定顧晴川施祿生爲查帳董事王子展顧詠銓宗子戴張月階何伯梁羅煥章嚴子均聶雲台李雲書爲權理董事繼將詳細報告分送各股東攷核遂散會 
[撥欵購辦醫院器具]  
　　總工程局董事李平書君禀請撥欵購備醫院器具已紀昨報兹聞滬道蔡觀察現已允准在解到第二批彩票捐内撥洋三千元送交李董核實支用 
[催請會訊洋商控案]  
　　義商義興隆洋行控華人劉人貴担保欠銀延不料理曾山義總領事照會滬道定於本月廿五日開當會訊旋因洋務局正在修理暫議從緩兹聞義總領事以原告義興隆洋東現已由漢口來滬急欲訊追因于昨日照會滬道請速訂期會訊以免久待 
[保護生命之韻示]  
　　本縣李司馬昨日出示云火車往來猛速軌道向不准行沿途屢遭碾斃節經誥誡諄諄二月十一新豐愚民被碾傷生十七高資站東投石擊碎窓楞紛紛聚衆滋事車行危險萬分總應人避火車火車斷難避人所以車不任咎爾等務各自愼地保掮牌曉諭鳴鑼警告愚民 
[南市火警三誌]  
　　太平碼頭永昌泰蔴袋店失愼延燒多家已兩誌前報昨由總工程局飭傳蔴袋店執事張寳發到案研訊據供本店於光緒二十九年間開設迄已六載店中常存貨物約值五六千金是以在華通保險行保有火險銀二千兩是夜之火起於樓下中間内小的聞警奔出所有帳簿現被華通保險行取去求鑒判張退去候調查存貨與帳簿核對後再行傳案質訊 
[靖湖同鄕會開會紀事]  
　　靖湖廳洞庭西山旅滬同鄕近擬建築靖湖會館組織事務所於三馬路之書錦東里前日該會開成立會到者一百餘人先由沈君齊安詳述開辦情形次羅君煥章演說略謂同鄕近年來日見進化苟能長此熱心當可媲美前輩向之所以不振者實無團體之故今幸諸君熱心公益組織是所即爲自治基礎前途未可限量次鄭君貞吉演說略謂事務所即爲會館之機關部敦鄕誼便交通對於本鄕地方自治事項人人有監督及提創之義務所有事務所開辦常年兩項經費應由會館撥助今據會計員黄君雪琴報告會館所收捐欵除購地建屋外實無盈餘尚祈諸同鄕量力續捐共襄義舉俾事務所可以永久維持衆鼓掌贊成當捐得洋四千五百六十一元乂羅煥章夫人黄補生太夫人各捐洋一百元黄見三太夫人鄭嶺梅太夫人各捐洋五十元一時甚爲踴躍至十二時散會 
[書畫古董會開幕]  
　　西門外西園原定三月初五日起十六日止開金石古瓷書畫賽珍會嗣因初四晚鄰居施放爆竹遺火焚去茅亭一座暫停開會兹將該亭換用鐵瓦並多備消防器具業於二十日一律完竣即於二十七日起至四月十二日止仍行開會聞該園搜羅甚富嗜古者莫不歡迎云。 
城内 
[圖賣姪女]  
　　居兆隆即朱小龍喊控再醮弟婦彭氏將姪女三人霸阻不放前晚由縣審訊居供通州人胞弟三毛於光緒二十四年病故後弟媳即再醮於杜小寳爲妻小的因無子媳擬爲姪女招壻詎杜與弟媳霸住不允小的往領反被唆使流氓郁龍生肆行毒打求驗彭氏供年三十九歲前夫朱三毛故後由夫兄小龍作主嫁於杜小寳杜出財禮洋五十五元交夫兄收去當時言明丈夫所欠之債及遺下八歳女孩鳳珍六歲女孩素珍三歲女孩惠珍均歸婦人經管與夫兄不涉今小龍又欲將次女素珍賣與某局吳姓司事爲妾素珍不願曾投總巡局控告奉局憲嚴諭小龍不許滋閙有案杜小寳供年三十五歲與朱小龍同鄕且小龍與小的係一母兩父所生三毛故後小的遂娶彭氏爲妻係小龍作主取受禮洋五十五元自娶彭氏至今已有十二年鳳珍供年二十歲父親故時祇有八歲一切細情不甚明晰至十二歲時由胞伯作主許於朱姓爲童養媳詎至十七歲時胞伯又與朱姓串通將少女賣與妓院計身價洋二百五十元其時朱姓分給胞伯洋五十元其餘由朱收用今由母親贖回本月某日胞伯又欲將素珍二妹賣與吳姓爲妾小女向之諌阻反遭胞伯毆打硬欲將小女姊妹三人領至伊家因此與母口角求鑑素珍供胞伯欲將小女賣於吳姓爲妾小女與母姊等均與反對因被誣控訊之郁龍生供小的與杜姓隣居前日朱小龍與弟媳口角小的曾將小龍呵斥因被挾嫌誣告求察司馬以朱小龍荒謬已極判責二百板不准再向彭氏爭執如違重辦杜小寳與彭氏合具切結將鳳珍等三女領回擇良婚配郁龍生無干省釋詎朱小龍猶不遵斷遂命收押　治以賣良爲娼之罪 
[土棍可危]  
　　新任上海縣田春霆大令先命家丁將噐具雜物由通運滬昨已抵申送至縣署安放聞内有雙連枷二具約厚一寸五分枷面用硃漆標明有專辦土棍字樣 
[盜犯監斃]  
　　搶刦浦東冰廠之盜犯陳翠　昨晨在監病斃即由本縣李司馬　奉滬道委派海防查司馬蒞監驗明報堂收殮旋由陳之叔父及弟投案禀准領回埋葬 
[押追銀]  
　　浦東二十保三圖地保張俊生積欠漕銀九十五千有零昨日由差傳至縣署判張收押限令解清始准開釋 
[道批四則]  
　　黄宗俊禀批此案節經控縣催傳何以迄未集訊所控賄差捺解不爲無因仰松江府轉飭青浦縣迅即勒限催集秉公訊斷具報母任訟延切切抄黏並發吳肇基等禀批據稱勢豪陸松海等佔地取租究竟是否屬實以及該董等所辦蒙養學堂有無成績仰上海縣李代令查明據實具復以憑核辦黏抄並發袁斌禀批案經一再飭查迄未復到究竟該職員平日爲人若何所稱顧藩挾嫌誣控是否屬實仰松江府速催川沙廳南匯縣查明飭遵具報毋遲朱顧氏禀批前禀批縣移提訊究因沈新發先已在縣遵結繳單繼又延抗將田盜賣避匿租界經氏扭送公廨復請由廨員審斷冀　翻異故予飭縣歸案訊理以期速結兹據稱該縣亦令赴廨投質是否在未奉本道批示之前所有案卷曾否由公廨移送以及案内原被人証是否均住租界仰上海縣李代令迅即具復察奪再現據周朱氏曁徐炳咸等先後來道具禀稱朱春觀遺產立有分據係朱毛毛朱新發即沈新發各半匀分并提出一畝爲周朱氏奩田經該親族徐炳咸等在場簽允果如所云則沈新發何以當時情甘具結繳單該前縣又何以有驗係僞造之論并即詳察據實聲復以憑飭遵母稍遲延周朱氏曁徐炳咸兩禀附發 
[官事]  
　　本　主簿孫傅楨因胞兄在籍病故昨日到道禀請期服假二十一天太陽廟巡防局委員汪鴻銓禀請病假兩天浙江興業銀行監督勸業道董元亮柬請滬道於昨日午後三時在本行内茶會 
南市 
[巡警換季]  
　　繼工程局警務長以現值夏令天時漸熱定於四月初一日午前六點鐘爲始飭令巡士巡長一律換穿夏季警服 
 
 

Page 20

 
 
[榜示罰欵]  
　　總工程局當值處昨將本月上中兩旬所收罰欵榜示局前共計大洋二十元小洋二百二十八角錢千餘文 
[圖姦未成]  
　　北市某輪船水手柯甫順前晚誘領崇明婦人某氏至南市十六鋪天發小客棧内借宿圖姦被站崗巡士查見扭至工程局當值處著柯罰洋四元氏罰兩元一併充公並將該氏移送同鄕會勒令回籍 
[不認賠償]  
　　販花鄕人周靜嘉前趁樓下航船回里將所携搭連袋内儲洋一百五十五元交於船夥奚杏觀收藏艙中後忽失竊當將奚及船主施坤生扭控工程局判奚收押在案昨孫裁判傳施復訊一味刁狡不允賠償判移送上海縣訊理 
[毆傷小販]  
　　賣肥皂之張阿三昨在某茶肆與船夥徐阿大論價口角互相毆打並有陸阿林王富生幫同行兇將張毆傷旋由巡士一拘併解馬工程局判徐戒責一百下陸王合　洋四角給張醫傷 
閘北 
[牽涉家務]  
　　張崇禮控夥徐錫祺誘姦其妻張氏並盜騙資財等情昨經三路分局德正巡官提訊以案關家務候查明再核 
[拐匿婦女]  
　　金林源控張阿寳拐匿其妻董氏昨經警局汪裁判提訊判張責二百板交保限十天尋交董氏訊辦 
[巡士賊]  
　　龔子龍竊蚊帳陸阿榮竊木料均由三路巡士拘獲解請德巡官訊究判龔責三百板陸責二百板一併驅逐出境 
英租界 
[追還銀票]  
　　秦省三偕見証屠企涵控葉永振即葉永根將假匯票騙調洪德莊銀票三百兩一案昨日由廨提訊秦屠訴　葉將杭州太豐支上海立豐莊票一紙調換洪德莊票嗣向立豐收銀　着據稱與太豐並無往來乃知受騙求追葉供票由張志清付來托屠向奏調換實因銀根未到並非假票求察判葉將銀票交秦領回從　開釋 
[還清欠欵]  
　　英商義記洋行控何汝昇欠銀不理一案昨由公廨查明欵已理清判將案註銷 
[不准交保]  
　　日商管源重控安鴻喜不付煤價一案昨由包探將安父安惠世解至公廨安鴻喜亦自行投案並延律師到堂請爲交保中西官不准判安父子一併押候照會日領會訊 
[不付票銀]  
　　德商迦五排司勒控陳愼甫不付宏大莊票銀昨由差探將陳傳至公廨判交五十兩人銀並保候禮拜六訊奪 
[不還貸價]  
　　唐金記欠席德林貨洋不還昨由公廨傳案交差看管候晚堂訊理 
[不堪寓目]  
　　朱小雙將印人蒲及項生等强姦鄕女劉阿妹一事繪就圖畵沿街呌賣由捕拘入捕房昨解公堂請究朱供此項圖畫係向城内舊校場王榮記買　判朱押捕房一天圖畫撕毁 
[重回故里]  
　　蕪湖婦人包金鈴去年被匪誘拐來滬由探查獲解奉公堂判交官媒看管在案兹蕪湖縣派差到廨聲請移提中西官准即交差帶回訊辦 
[淫棍荷枷]  
　　無賴沈阿狗邵阿金調戲鄭秋明陳洪生兩女子昨由包探一併解廨請爲訊究判沈邵各枷二禮拜發犯事處示衆 
[惡鴇收押]  
　　粤妓龍美珍因被鴇婦周月英凌虐逃入濟良所昨晨由探籌周鴇傳至公廨與龍妓質訊判周鴇押女所三月龍妓發濟良所留養擇配 
[串同拆梢]  
　　陳渭元控過犯瞿阿六與朱晋才張阿福顧金生串同拆梢昨由捕房一併解廨訊明屬實判瞿押西牢九月期滿逐出餘犯均押三禮拜 
[何事戀戀]  
　　八次過犯董三福前日復至租界由探拿獲昨解公堂請究判押西牢一年期滿再行逐出 
[旣賠又罰]  
　　婦人姚小妹控汽車夫顧永年　傷小孩一案昨經公堂復訊　　判顧賠醫費洋十五元另罰洋十五元充公 
美租界 
[公所失愼]  
　　前晚一時半　勤　永安里淮揚工業公所失愼即熄僅焚燬披屋一間 
[傭婦被逐]  
　　百老匯路某俄人家傭婦劉陳氏昨至捕房控被該俄人欠去工洋十八元不還反被逐出捕頭命氏自赴俄署控追 
[火夫圖逃]  
　　某公司輪船火夫黑人三名昨晨登岸潛逃旋由西探緝獲解送該管領事署訊辦 
[背夫潜逃]  
　　崔金邦之妻陸氏前晚潜行逃逸徧尋無着昨由崔報知捕房請爲查緝 
[酗酒滋事]  
　　印人梅拉前晚飲酒　醉在途毆人由捕拘解英署判罰洋五元斥釋又英人費太屢亦因酒醉滋事昨由西探解至英署判罰洋十元 
法租界 
[失火罰鍰]  
　　玉露　街　壽里日前起火曾紀本報昨由捕房將起火之戴桂生傳至公堂請究戴稱由披屋起火並未保有火險判罰洋十元充公 
[重修舊好]  
　　傳連生將徐阿毛扭至公廨控稱去年八月間娶某氏女爲室至十一月間托詞歸寧逃至徐阿毛處避匿不見後訪之鄰人始知該氏素與阿毛有私求請追究質之徐供不承認判押候查明再核 
[司機疏忽]  
　　一百十六號華捕投廨禀稱二十二號電車司機人應吉卿前日不揚鈴聲致與革西商之馬車碰撞請爲究辦判應罰洋二元充公 
國外新聞 
[韓國統監大臣更調風說]  
　　二十七日東京電云韓國統監副大臣曾禰子爵已於今晨由漢城啟程前往東京聞統監大臣伊籐王將代山縣元帥充任樞密院總理大臣遺任即由曾禰子爵補充 
[上書抗拒預算案]  
　　二十六日倫敦電云英國有銀行家及巨商三十五人聨名上書首相愛斯奎士抗拒預算案謂倘若增稅小民後患可虞 
[意政府擬興造戰艦]  
　　二十六日栢靈電云意政府擬撥欵一百五十兆興造奪雷諾脫式戰艦 
[德國政界近事]  
　　二十六日　靈電云德相蒲羅親王近與國會議長互談據稱彼願國會休議四星期以便派員調停帝國財政改革問題二十八日首相擬赴維斯巴登奏報財政情形 
[歐洲三國聨盟之鞏固]  
　　二十六日倫敦電云德皇之抵維也納奧皇及皇族各員均親至火車站迎接時雖冷雨凄然來觀者仍擁擠異常同日又電云奧皇於席間舉觴爲德皇壽時頌揚德皇甘冒艱危保持和平云云措詞異常誠摯並謂　今之危局所以能不煩干戈而慶安謐者良由德意兩皇矢忠聨盟毫無游移有以致之德皇答詞頗長深讚三國聨盟之幸福謂近今歐洲之得慶和平實賴有此二十七日倫敦電云德皇今届暫游奧京於奧德聨盟復增勢力此事足爲歐洲現局極大之警告德皇偕后已離維也納奧皇等歡送頗誠 
[土前皇愛子被拘]  
　　二十七日栢靈電云土爾其前皇之愛子白伊郎定因被疑預聞近今亂事拘往審訊旋即開釋 
[三國公借中國路債]  
　　二十八日北京電云路透電報北京通信員接倫敦電稱英德法三國銀行星期日在栢靈開會議决粤漢鐵路總工程司應用英人川漢鐵路以宜昌爲止之一叚工程司應用德人設將來路綫擴長至宜昌以外第一叚應用法國總工程司第二叚應用英國總工程司兩路之材料借欵均由英德法三國銀行匀攤供給 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十七）第十六回歪監生有意戲尊親新少年關心悲大局]  
　　 
錢士堯又忍痛不過。没奈何　個剃頭的來。把那上下的鬍鬚和生漆。一古腦兒都剃得乾乾凈凈錢士。堯方才張得開口。說得出話來。大怒道。魏家這小畜生。我和他無冤無仇。他却這樣的捉弄我。如今把一嘴的鬍鬚。剃得一根没有。怎樣的出去見人。我只趕到這小畜生家裡去和他拼命。說着。便氣冲冲的赶到魏龍仁家來。到了門口也不等通報。便直闖進去。在花廳上坐下。大聲對衆人道。快請你們主人出來。那人看見這位錢老爺忽然　上光光的。没有了鬍鬚心中早已明白。暗暗好笑。便急急的走了進去。錢士堯在花廳上。氣得挺著胸脯。喘個不住。忽聽得裡面沸反盈天的大閙起來。那花廳和上房。本來只隔着一個院子。聽得明。明白白的。只聽得。魏龍仁的口音。在那裡嚷道。天下少有你這樣糊塗的人。我再三交代。是上首的一瓶。叫你不要弄錯。如今你拿了一瓶生漆。去當做烏鬚藥。給了别人。呌我怎樣的對得起人。一面說著。又聽得一個女人的聲氣。帶著哭聲。也聽不出說些什麽。錢士堯聽了。方才明白。原來他老婆弄錯了。不是他有心捉弄我的。想着。又聽得魏龍仁雙脚亂跳的駡道。你這個蠢貨。你還不肯認錯。說著。就聽見劈劈拍拍的幾聲。又聽得女人大哭的聲音。錢士堯聽了。心上倒覺得有些不安穩起來。把那方才要和魏龍仁拼命的一腔盛氣。不知道以那裡去了。再側著耳朶聽時。聽得許多男男女女的聲音。七張八嘴的。好像在那裡勸解。又等了一冋方才見魏龍仁氣忿忿的走出來。一見錢士堯的面。就拍着手道。我曉得老伯　了當了。這總是那個蠢貨。拿錯了一瓶生漆。呌小姪怎樣的對得起老伯呢說著又夾七夾八的。把他夫人駡個不住。錢士堯眼睜睜的看著。發作不出。只得倒勸他道。你也不必爲了這件事兒。弄得夫妻反目。想來你夫人也是一時不小心的緣故。如今也不必提他了。魏龍仁聽了。連連的打拱作揖。賠著不是。又進去拿出一個玻璃瓶。給錢士堯看道。這一瓶是眞正的烏鬚膠。和一瓶生漆放在一起。想不到竟會害了老伯的尊鬚 
專件 
[上海粤路股東共濟會調查員報告書（續）]  
　　附日記三則 
二月三十日午後由全董導觀黄沙工程處曁車站車務處地居粤城之西均自江岸填出有木碼頭兩小座小輪兩艘車務處樓屋三楹　廂粉牆碍地頗形質樸車站只於土地上撑以木篙蓋以白鐵並無一椽瓦屋機廠亦如是計存引擎二部大者據云有三十匹馬力小者十二匹馬力此外機件與年結所載不能針鋒相對因有增損故也其貨塲中枕木鐵軌橋梁儲積亦不見厚據云已分運沿途非俟異日查帳時另開一單不能一一點驗也 
　　閏月初一日早與金董曁鄺工程司會同各董乘坐專車由黄沙啟程看路首站至四村沿途石子未舖車站未成次至小坪沿途有山一座軌道中石子已舖不甚匀厚車站四椽次至大朗有橋工二座車站未蓋次至江村有大橋二座共十五個橋眼兩旁未滿裝鐵欄車站未成次至郭塘有小山數座車站四椽次至新街有橋二座車站四椽次至三華店均平原車站未蓋次至大逕橋有橋工三四座山工一座中大橋一座工未竣車站水成次至鄆田有小石山一座大橋一座八眼工未竣車站未成次至銀盞　有橋一座四眼工未竣車站方築次至迎嘴有石山數座橋工二座車站方築終至源潭有山工數座橋丄一座工未竣車站禾蓋源潭以上舖軌之路已至長布約長六里年結報告除合興公司已築十里不計外舖軌之路有一百四十二里其實由黄沙至源潭一百二十八里由源潭至琶　口只十餘里今舖軌之路未至琶江必無一百五十二里也今年去調查　已得兩月其一百二十八里中由今年完緝者其費難保不由今年支出因向公司索本年月結直至閏月底始見一正月月結工程處支欵只四萬餘兩二月丙工程支欵不可得而知也 
　　按公司年結合三年計算至戊年止實收項下計一千二百零五萬六千六百六十餘兩結存項下五百十七萬三千一百十餘兩據開支存項下連現成路基計值共三百九十七萬一千四百四十餘兩支銷之數二百九十一萬一千一百二十餘兩聞合興公司移交路基至瑤台爲止約三十餘里舖軌者　里此外尚有遺交材料值洋七十餘萬元應攤還湘省七分之　鄂省七分之一約二十萬兩均未提出即以自築一百十里　之再含入車價及今年完緝之費並未領之地價每里平均之數必在四萬元以外而董平局電京竟報二萬二千元兆曾嘗面　之並告以年結中橋　山　價未分　不能定路價之貴賤董事云督辦之電由工程司開來必不致誤橋上山工俟十五日舉定查帳後當調齊包工承攬請同查核聞公司函電一切事件均鄺工程司與一一董事主持其餘在事諸人難於十分　　審是則梁之屢求解任或不　無因也 
　　三月初一日往觀二水支路此路長二十九眯台中里九十餘里歸三省按七分均派粤三分湘三分鄂一分贖欵一千四百萬亦照攤車利亦照派其路由石圍塘至佛山均護鐵枕木路係雙軌佛山以下至三水單軌車站均簡陋路工優於源潭也 
 
 

Page 27

 
 
   
 
 

Page 28

 
 
   
 
