# 1900 - 137 - 4909734

 

Page 1

 
 
[勸募崇明振捐] [  本館協振所啓]  
　　崇邑地濵江海易受水災四沙尤水鄉瘠苦之區盖藏甚少去歲淫霖爲虐繼以暴潮以致百數十里間盡受其魚之困迄今沈災未澹嗷雁哀鳴刺目傷心雖鐵石人見之亦當爲之下涙崇邑同人馳函告振請爲設法勸捐本館恊振所以崇地與滬相隔匪遥救災卹鄰自應急爲勸募伏祈四方好善之士各解囊金或爲半菽之分或爲一錢之贈聚沙成塔 
集腋爲裘俾飢民得以飽飫仁漿同登衽席造福匪淺獲報無涯敢於諸大善士有厚望焉 
[新印讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編自宋至明原稿秘藏未經付梓去冬紹先書局主人向公之後裔輾轉覔得倩平局以大號鉛字排印成書按文忠經濟學問盡在此書不特鄉會塲中足資條對卽身爲大帥者閔之亦足長識見而熟韜鈐每部分釘十本價洋二圓五角所印無多賞鑒者速向上海西棋盤街紹先書局及各書坊購取可也 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所輯而我朝乾隆中浙人魏玉衡先生爲之研搜考訂畢力補綴廣爲續集六十卷其中條析病狀援据方書臚列治法斧藻羣言足稱岐黃之功臣靑囊之盛業誠醫學入門之階梯也刋印行世板久燬失耕餘堂主人覔得精本托本局詳加校卬帋墨精良字跡放大不費目力計正續雨集共計二十本價洋四元世有欲樹杏林之幟者請臨上海三馬路申昌書室並各書坊選購可也 
[閱本報紀求福賈禍事慨而論之]  
　　文昌帝君陰隲文曰禍福無門惟人自召斯言也乃勉人以善自修省非示人以趨避之方也夫見福而求之見禍而遠之其勢恒苦不及惟智者知天道福善禍淫日益爲善日益戒淫斯福不求而自至禍自遠而不臨此達天知命之君子所以能避危於無形也自世人惑於釋家報應之說以爲神能操禍福之權於是有内行不修專向佛門中求庇陰者間某處神靈顯應則掎裳聨襼以從之聞某日神誕良辰則跋山涉水以赴之節衣食之資窮舟車之力不遠數千百里趨之如鶩舉國若狂彼豈眞不憚煩哉夫亦曰媚神可以降福耳然往往有反以賈禍者如歴年浙江普陀山香市客舟之遭風傾覆以致畢命於洪濤巨浸中者時有所聞而人心卒不悔悟此眞大不可解之事猶憶前年甯波佘使君廟敬神演劇猝然火發香客之逃生無路相繼葬身火窟者多至一千餘名口至今言者猶爲之動色相戒然猶曰禍雖　於水火或亦由於人事之不愼所致也乃吾觀京師妙峯山凍斃香客一事而不禁重有感焉京師訪事友人函述妙峯之頂有娘娘廟焉每歲自四月初一日起至望日止佞佛者絡繹而來焚香頂禮本月初九日忽遇大雪閱一晝夜積至三尺有餘各香客猝不及防無可逃避致新北道妙爾窪瓜子石上坎一帶僵斃三十餘人其中男屍二十七具女屍五具報經宛平縣藩少南大令帶同刑仵往騐見各屍均僵仆半山父子母女互相抱持不覺惻然於心騐畢飭差雇夫舁屍下山薄具三寸桐棺草草收殮并查悉風雪交加之際茶棚主閉户不納致喪多命惡其殘忍提訊首事者則稱當時衆香客奔回寺中寺僧先行堅拒茶棚中人尤而效之每納一人索銀二十兩欲飲熱茶一甌索銀二兩非此則皆欵以閉門羹於是阮囊羞澀之流束手待斃嗚呼佞神者於此不亦可知所返哉夫時至淸和本非下雪之候彼香客固萬不及料然使如我輩安坐家食自樂其天卽使六出紛飛亦無所害及莫或致之若或致之竟陷此進退維谷之地雖曰死生有命而彼其人固皆爲神而來者也神卽不畀以福亦何忍遽降之禍耶彼開茶棚者大抵小販食力之輩見利忘義其罪固不容誅所可異者僧人素號慈悲當此存亡危急之秋不肯稍體佛氏好生之心力爲拯救揮之門外坐視其宛轉顚連不知僧人果何惡於香客竟欲置之死地耶抑死者别有隠慝神特召之至此而借大雪以殞其身耶然則求神者亦可以憬然悟矣刻下寺僧之兇惡茶棚主之貪殘大令旣查悉情形必有懲治之法顧神固聰明正直者豈沾沾焉惟牲牢酒醴之是求而漫施以福澤人苟不善雖日奉神明夜供香帛終不能爲之降福消殃苟能正心修身反求諸己則鬼神非人實親惟德是輔雖足不履蘭若之地耳不聞鐘唄之聲而多福之來可操左劵又何事乎入寺燒香哉孔子曰敬鬼神而遠之旨哉言乎人能佩之弗諠縱不獲福其亦庶可免禍矣爲家長者曷三思之 
[法人遠圖]  
　　某西字報云法人旣得廣州灣卽欲將東京一帶併入版圖而尤垂涎於北海因北海可直接滇黔巴蜀等處得此則中國西方各地不難逐漸圖謀又以北海爲通商總匯之區足與西江爭勝西江素多盜賊而北海無之以故法人之心早已怦怦欲動不過待時而發徐圖收拾人心耳 
[俄路告成]  
　　香港循環日報譯登日本萩城日報云頃有自牛莊來者談及俄人所築滿洲鐵道業有一半竣工自旅順經牛莊至奉天火車可通行無阻其鐵軌較日本路增三倍輸運力可謂堅矣 
[俄添經費]  
　　日本某日報云刻下俄國政府支出羅卜三百萬枚爲旅順口海參崴海軍經費回溯西歴一千八百九十年俄國海軍經費實須八千七百五十六萬四千七百羅卜較之去年約少一百萬羅卜蓋因向來俄國海軍較之英國不及其半近擬加募四萬一千名兼之建造旅順口及海參崴兩處砲臺購製各兵艦約須用去羅卜五十三萬枚故也其海軍中除兵艦八艘方在廠中製造未知墩數外餘皆載重至一萬二千墩以上目下有戰艦砲艦巡艦各一派至中國沿海各口岸以增兵力尚有一戰艦一巡艦二雷艇製造未及成功又有雷艇十艘本年亦須派至亞東海面云 
[留意農工]  
　　日本友人來信云前者江蘇候補知府張牧九太守隨同藩芸蓀觀察赴日本攷察農工諸要政未幾觀察卽奉檄遄返獨留太守及譯員虞子銘司馬在東某日延甬商王君惕齋導往大坂西京體察紡識之事委曲詳盡不厭研求務期於國計民生俱有裨益隨又購得韌稻稻旱稻及荳麥瓜果菜蔬之種以便携回試種聞之老於農事者謂韌稻性極堅韌卽遇大風摇撼略不損傷其米具粘膩性頗合釀酒之用禾稈則可用以製繩旱稻宜萟諸高岡不需水灌設逢亢旱亦無枯稿之憂大坂朝日新聞譽之謂似此紆貴降鄭勤學好問實爲中國不可多得之人日來不守擬附山城丸回華臨行又面試製煉安平火油之法將火擲入淮内並不上炎并往覲初出礦之油其色黑濁如膠以藥澄之始淸澈見底云 
[考差紀事]  
　　京師訪事友人云四月十五日在保和殿考試試差初時報考者多至三百十九員及屆期職二百九十一員入試適皇上恭奉皇太后駐蹕頤和園當日黎明時由頤和園請題齎往至殿上不免 
 
 

Page 2

 
 
稍延時刻有某君因病未能完卷故是日揚華摛藻可邀宸賞者實止二百九十人 
[保護教堂]  
　　武昌采訪友人云施南府屬利川縣土匪糾衆滋擾教堂經湖廣總督張香濤制軍派兵往剿旋由英法各領事疉次照會督轅以利川附近之恩施建始等縣均有教堂現在匪勢洶洶深恐乘機騷擾請飭屬照約妥爲保護云云制軍准之立卽電飭施南府額竹軒太守遵照辦理并札行宜昌防營選撥弁勇星馳前往藉以敦睦誼而免收虞 
[委署監司]  
　　金陵訪事友人云正任江安督糧道吳仲懌觀察前因江蘇巡撫鹿滋帥升署兩江總督署理江蘇藩司陸春江廉訪奉旨護理撫篆遂得暫署江蘇藩司所遺糧道篆另委柯遜菴觀察署理嗣因兩淮運司江蓉舫都轉因病出缺柯觀察升授運司爰委松晴川觀察麟接署糧篆兹者上臺以吳觀察已交卸藩篆自應仍回糧道本任惟松觀察署事不久未便遽爾虚懸適淮揚道丁蘭生觀察調省差委令往權斯篆 
[整飭吏治]  
　　京師訪事友人云調任吏部尚書剛子良協揆下車伊始卽面諭文選考功兩司印稿諸員嗣後遇有交部議處案件須遵照條例秉公核議不得任意重輕並不許兩司各執成見以致准駁叅差旋又諭令考功司將議處定章自罰俸一個月起至革職止挨次詳開一册以備稽查 
[拳匪餘燄]  
　　京師訪事友人云山東義和拳匪愈聚愈衆近且延及輦轂之下無知童子相約人其會中本月十四日左右翼兵丁偶至南横街左近見兒童數輩方習要拳因卽拘解送步軍統領衙門請訊聞諸童年皆十齡上下不如如何沾染此習有地方之責者可不思患預防哉 
[會鞫盜匪]  
　　蕪湖采訪友人云上月二十五日蕪湖緝捕局拿獲盜舟兩號舟子二名訊知二十二日之夜當塗縣境大橋鎭趙合興布店劫案卽若輩所爲遂解送至縣禁候刑求旋悉其時繁昌縣境三山鎭亦出劫案本月初二日縣主左大令偕當塗縣呂大令來蕪迎謁新任撫憲王芍帥乘便會同蕪湖縣張大令升堂推鞫舟子一爲彭五芽供認盜魁游楚亭曾率衆行劫三山油坊同獲之黃毛芽子分贓較多及提案對質任情狡展屢供屢供屢翻至初七日始俯首畫供惟所供盜黨十八名皆如野鹤閒雲莫可得其蹤矣 
[代司稅務]  
　　金陵訪事人云江海關稅務司皋君偶沾淸恙未能力疾從公特於本月某日電禀駐京總稅務司赫鷺賓榷憲榷憲電飭金陵關稅務司安格廉君權理榷政所遺金陵關稅務現當開創伊始未便　遽易生手以本關大寫君兼攝安格廉君交卸後當卽前往申江刻己到關任事矣 
[白下决囚]  
　　金陵訪事友人云本月十六日江寗府署接奉江蘇臬憲釘封公文内開句容縣盜犯吳老窩一名飭卽斬决府尊王鹿峯太守立卽札飭江寗縣戴子和大令會同三大營五都守傳集營兵差役由獄提犯騐明年貌無誤如法捆綁押赴笪橋市行刑旋傳諭將首級贮以木桶發往犯事地方示衆 
[京師火警]  
　　京師訪事友人云本月初八夜初更時前門内西城根廣玉香局不戒於火延燒房屋六間旋經水會中人救熄十四日之夜彰儀門内土地廟街口外三合草鋪又兆焚如　去屋宇數椽十六日傍晚崇文門外東曉市魯班廟前德源桌椅鋪門外席棚忽然火起貨物均付刦灰比鄰某木廠幾被延燒幸水會中人竭力噴射而免 
[津沽火警]  
　　天津訪事友人云本月中旬某日之夜一點鐘後海大道英租界中福仙茶園左近某木作不知因何失火延及木板時適風高物燥祝融氏遂大肆猖狂一霎時焚去元誠　烟館雜貨鋪水鋪飯館茶葉鋪及已閉之鴻春樓番菜館經官封閉之評香館書寓南式盆湯某洋廣貨鋪福仙茶園亦與焉約計共燬七八十户樓房二百餘間其地均由西人永遠承租旋復租與華人造屋出賃工竣甫經三載遽遭是變當亦大受厥虧矣 
[禾蠶汛]  
　　嘉興訪事人云馬頭娘三眠三起刻已腹吐經綸大西門外及東栅口某某兩繭行定於本月二十四日開秤惟今歲桑葉價値甚廉每擔祇須小洋銀二椸尚苦無人顧問然則前報所紀杭州訪事人函告謂嘉湖等處桑葉每擔需錢五千文左右者殆不實不盡之言也 
[求福賈禍續聞]  
　　本月初九日京師妙峯山頂娘娘廟有香客若干人驟遇颼雪以致凍斃一切情形已紀前日報牘兹又接訪事友人續函云當時惟在新北道上者慘罹斯劫他處尚無所聞蓋自妙爾窪以下至瓜子石迤邐八里道甚坎坷値此雪花漫舞各客爭向茶棚趨避茶棚中人恐不能容急欵以閉門羹於是涉足其間者遂不能免於性命之禍事後報經宛平縣潘省南大令帶同刑仵親往察騐共計男屍二十七具女屍五具騐畢回署飭差雇夫舁至下山草草收殮聽俟屍親認領又訪知妙爾窪茶棚主當事急時閉户不納殘忍已極飭拿究辦旣而香客之後至者激於公憤將茶棚拆毁一空前門外迤東草廠頭巷人于某偕其母及妹乘肩輿而往行至瓜子石以上雪深難進輿夫遂棄輿而逸于母及妹寸步難移同罹是厄于與一僕勉力奔回閱日往覓屍骸則妹已不知何往僅將母舁回收殮聞者傷之洎大令傳集會首嚴詰各會首笞稱當風雪交加之際香客之已至半山者僧不肯納甚且陽鞭驅逐迨奔至茶棚茶棚中人又阻之凡欲入内者索銀二十兩如飲熱茶一甌需銀二兩有父子二人轉瞬間次第僵斃誠慘矣哉 
[鄂省官塲紀事]  
　　武昌采訪友人云署湖北漢陽府施鹤生太守前經大憲奏補德安府知府旋奉吏部斥駁遂攺請以洪左亭太守超補授業經署藩司瞿賡甫言伯懸牌曉示旣而于次棠中丞以洪太守前由李傅相奏調赴粤早經離省例應扣補因商之張香濤制軍仍請以施太守奏補是缺刻已具疏入告矣○鵝公頸釐局委員某君瓜期已及督撫憲會委候補縣吳大令守訓接辦漢川釐局委大挑縣高大令應壬接辦府河口釐局委沈少尉雲駟接辦刻已次第禀辭赴差矣○選補湖南龍陽縣廉大令得容領憑赴任道出鄂垣本月某日趨詣督轅禀見張香帥○本月某日藩轅牌示蘄水縣典史詳請以該縣蘭溪司巡檢劉廷柱調署所遺蘄水縣蘭溪司巡檢缺詳委准補羅田縣多雲鎭巡檢胡毓麒署理 
[緑柳城郭]  
　　揚州訪事人云新任兩淮運司柯遜菴都轉蒞任後查得安定梅花廣陵等書院弊竇甚多迨旣出案膏奬亦不按時給發殊不足以鼓勵寒儒爰於月之十八日出示曉諭其略曰照得揚郡設立孝廉堂梅花安定廣陵以及儀徴之樂儀等書院所有肄業生童每月分期課試給發膏奬原以矜恤寒畯激勵靑雲乃本署司訪聞各書院積弊甚深每課發案後諸生請領膏火奬銀皆遲遲不給監院書吏多方尅扣是以諸生攻苦之資爲若輩朘削之具殊堪痛恨除由本司設法整頓並准監院及肄業生童等條陳積弊聽候舉辦此後課試本司一經評取發案該監院立將膏奬等銀領回按照數目多少分立市店銀條按名給發不得少平扣色並不得過期三日倘各監院書吏仍前尅扣等情准由監院及與課生童指名呈控一時見者咸謂都轉體恤寒微有加無已士林中莫不聞而感頌云○江都縣錢糧自湯大令蒞任後竭力整頓祗令糧差協保催完至給串繳銀則概不經手積弊遂爲之一淸惟縣境地方遼闊花户繁多未免良莠不一日前大令巡行各鄉按户催繳兹復以錢糧 
 
 

Page 3

 
 
關係緊要詳稽糧册南鄉各花户欠繳尚多因于本月十六日再往各鄉查騐印串並先期示諭曰照得本邑錢糧前經本縣親歴各鄉甲查已完糧串其立時呈騐者固多而無串呈出者亦復不少内以南鄉欠數爲最巨此皆由承差挨催不力所致當將欠完各户摘提枷責示儆在案兹本縣擇月之十六日再行周歴各鄉查騐已繳糧串倘有不能立時呈出者卽照抗糧例治以應得之罪勿謂言之不預也比至旣望之晨大令果輕車簡從往南圩各莊然後折而至東鄉宜陵等處大約月之下浣方可遄回也 
[上海官塲紀事]  
　　昨日爲新任上海縣汪瑶庭大令之太夫人設帨良辰書役等人咸呈遞名單叩賀○昨日午前十點鐘時蘇松太兵備道兼江海關監督余晉珊觀察命駕赴江海新關答拜新任稅務司安格聨君○法界公廨讞員朱森庭明府自奉蘇松太兵備道余晉　觀察檄委兼攝保甲總巡之後查得南市街道狹隘各小販設攤貿易星羅棋布有碍行人而大東門外篾作街各竹器店門首筐筥山積尤不雅觀固於前日命駕至十六鋪巡防南局諭令避員曾虚齋二尹派勇丁恊同地甲傳諭各鋪迅卽收儲不准再蹈前轍○昨日新委本邑保甲總巡兼巡捕營管帶傅辛厓明府昀章由金陵附某輪船至　命駕詣馬路工程局拜會總辦程雨村大令大令迎人内廰茗談良久而别 
[新令慮囚]  
　　昨日午前新任上海縣汪瑶庭大令由敬業書院公館排齊儀仗至縣署查點獄囚典史趙敬臣少尉衣冠伺候大令先在獄神前拈香行禮然後升座點騐禁卒司更人等旋由提牢書唱名點閱各犯計内監四十七名外監十八名旋復至待質自新兩所逐一查點計待質所押犯四十一名目新所五十八名點畢每名賞錢一百文並牌示二十六日巡閱城垣查點書役 
[英員赴省]  
　　英總領事署繙譯官稱爾思君因有要公特於昨日赴蘇謁見大憲約須閱旬日方回所有公堂會判案牘暫由美繙譯官白保羅君代庖 
[誘賭宜懲]  
　　鄉婦某氏蓮船盈尺躑躅於南市十六鋪中見有設紅黑籌賭攤者不禁有動於心徘徊觀望旋被賭徒陳阿二誘之入局三戰三北致負洋銀一元五角向之班論陳大　恫嚇適爲巡勇所見將陳拘入十六鋪巡防中局局員文斌臣二尹研訊之下判令擊頸遊街以示之儆 
[劣捕不法]  
　　四百四十三號華捕唐文榮在途調戲陸長才卽陸愼言之妻某氏陸見而略斥唐捕反將陸兇毆及至捕房又將號衣撕破誣陸行兇解經英美租界公廨讞員翁笠漁　刺究出眞情諭令捕頭斥革卯名然後解案覆訊笞責三百板枷號一月等情已登前報昨晨解案時唐竟敢糾同華捕四十餘人一擁而入捕頭恐有疎虞特派包探趙銀河彈壓陸延建師侯魯公到堂申稱陸現在某公司當繙譯前日偕妻子至天仙戲園觀劇回經石路突被四百四十三號華捕摸妻之乳及向喝阻竟敢指妻爲雉妓呼陸爲滑頭一路肆毆鱗傷遍體又自將號衣撕破誣指行兇現經西醫騐明給有憑單請卽照例嚴辦唐　小的充當巡捕向來安分辦公前晚見陸與婦人絮語不休惟向喝阻不敢調戲行兇直刺正欲判斷各華捕隨同唐妻咆哮上堂意圖挾制直刺大怒喝令當堂笞責六百零七號及四百六十四號兩華捕竟敢恃强攔阻意欲挾唐而去幸爲好副捕頭所見喝令不准胡爲遂蔣唐如數笞貢發回捕房管押一月好副捕頭又以兩捕太覺不堪命趙探將號衣褫去帶回捕房押候訊辦 
[飭償身價]  
　　野雞妓朱四寳投英美秀界公廨控鴇婦李王氏霸阻從良任意凌虐前日之晚襄讞委員張柄樞司馬升堂研訊四寳供稱小婦人原籍常州前年父親故後無資殮埋由母親押在會香里野梁妓鴇兒李王氏家得洋銀七十元嗣被李王氏逼令拉客小婦人身無媚骨不善逢迎以致生意寥寥被李王氏日夜毆擊甚至用烟籖猛刺遍體鱗傷受苦不堪是以投案控求超豁其母某氏亦投案泣訴前情李王氏供小婦人前因四寳竊取食物偶然訓責並不毒毆且曾押洋銀七十元尚未期滿求恩明鑒司馬判令掌頰一百下著四寳之母繳還李鴇身價洋銀三十元方准領回擇配 
[美界火警]  
　　昨日黎明時美界天潼踷第六百零七六百零八兩號門牌滋大燭店忽然失火紅光炎炎冐穿屋頂警鐘鳴處美界洋龍皮帶車首先馳至竭力噴射繼而英界救火會各西人亦飛馳而往帮同施救約歴半點鐘時卽熄延燒東首六百零九六百十號福興鹹貨店共燬樓房四幢幸各家均保火險不致受虧惟起火之由人言藉藉藍副捕頭疑之潀包探查明再行核奪 
[上海縣署瑣案]  
　　日前文生隣鍾琦扭控官醫金岫雲結欠會欵時戴子邁明府尚未卸署縣篆倩帮審委員吳端甫明府升堂研訊陸供文生前由胞兄蓮芳爲金糾令入會曾交出洋銀八十五元有奇後會忽散去向之索還會本一味游約求卽究追金供此會係金萬雲所糾應向萬雲索取今日突被蓮芳毆擊致失去洋傘等物叩乞追償明府謂陸會旣由爾糾合應向爾追繳至所供失物全無憑證不准訊追著交人保出限十日内淸理明白禀覆候核○周蘇氏在蘇州迷失路途經吳縣差役禀請縣主某大令妥爲安揷大令研訊之下供稱丈夫在申貿易因卽移解上海請縣主汪瑶庭大令傳令具領昨日解差押解到縣大令諭令　交官媒看管候飭差傳伊夫來案領去 
[馬路工程局瑣案]  
　　前者恒生馬頭駁船户王阿弟王鄒鄒等毆傷喚賣五香荳之童子王二由某號巡街捕拘獲解請馬路工程局總辦程雨村大令研訊知當時尚有王阿海謝小毛弟丁長發助毆因卽飭拿訊究前日王謝丁同投案下大令向之訊詰王阿海供小的係浦東人駕舟爲業王二前與小車夫某甲格鬥小的曾向解勸不敢帮毆求宥謝丁供詞略同大令著卽押候備文移送上海縣署禀請新任縣主任瑶庭大令究辦○前日偷兒張榮生潛入馬張氏家竊取衣服被氏扭交十四號巡街捕送入捕房轉解馬路工程局禀請程大令研訊張供小的係浦東人向業南貨現因賦閑無事作此無恥勾當尚求恩典馬張氏供小婦人籍隸鎭汪爲人沈衣餬口被張竊衣一件幸卽拘獲得免培累尚乞究懲大令判令張荷校一月○前日盛大隆樹行僕役俞小東私取木植求售由某號巡街捕拘入捕房轉送馬路工程局程大令研訊之下俞供小的係寗波府屬鄞縣人偶貪小利叩求恩宥大令著卽交保開釋 
[英美租界公堂瑣案]  
　　包探倪順泉拘解流氓何阿毛到案禀稱此人在途攫取蔣阿祥所携牙骨扇兹經小的捕獲送請究懲蔣阿祥投案　贓何阿毛供扇在途間拾得並非攫取求鑒讞員翁笠漁政刺據情商之白繙譯判責二百板○包探沈阿岳解粤人鄧生才及楊鄧氏到案禀稱伊等撏去活鴿之毛事爲救生會洋人惟斐文路所見告知捕房捕頭令小的拖送請究惟斐文路投案訴請罰鍰鄧生才楊鄧氏同供不知定章以致誤犯直刺判罰洋銀五元○包探　阿五拘解積竊王品山倪金才到案禀稱伊等串竊邱阿方家綢布衣服四十五件報捕後經小的緝獲人贓送案請究邱阿方投案領贓土倪認竊不諱直刺判各責三百板贓給還失主○包探買如海解送楊樹坤到案禀稱伊爲包大桂執柯聘王殿慶之女爲妻騙去茶禮洋銀一百元是以送請訊辦包大桂訴稱小的已擇於四月十二日迎娶屆時楊忽避匿今始查知並無王殿慶其人求究楊樹坤供王殿慶現在崇明並非小的拐騙惟當時未與言明耳直刺著押候王殿慶到案再究○水巡捕何瑞福拘解金福太到案禀稱此人竊取陳阿來之杉板船求售是以拘送請懲陳阿來投案領船金福太供稱小的向陳供用此船並非行竊求宥直刺判責二百板○包探石金榮拘解小車夫李扣子到案禀稱此人吞没坐客沈阿榮所遺錢九百文經小的拘獲送究沈阿榮投案領贓孚扣子供稱錢係沈所遺忘小的不敢吞没直刺判管押兩天 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通試事]  
　　北通州訪事人云順天府府丞王少京兆古學正塲各題曾列前報四月初四日發頭棚正塲案初五日考三棚正塲薊州首題古之狂也肆保定今之狂也蕩固安古之矜也廉東安今之矜也忿戾良鄉古之愚也直順義今之愚也詐而已矣通塲次榖不可勝食也詩題賦得日向壺中特地長得長字初六日發二棚正塲案初七日考四棚童正塲大城首題不辱君命霸州察族稱孝焉永淸鄉黨稱弟焉涿州有德者房山有言者通塲次題則君子必自反也我必不仁也必無禮也詩題賦得重與細論文得文字初八日出二棚正塲案 
[江寗府試]  
　　金陵訪事友人來函云代理江寗府王鹿峯太守舉行府試示期本月十八日考句容高湻溧水江浦六合五縣童生二十一日考江寍駐防及上元江寗兩縣童生旋由二十三日初覆兹將各試題照錄於下句容首題其蔽也愚好知溧水其蔽也蕩好信高湻其蔽也賊好直江浦其蔽也絞好勇六合其蔽也亂好剛次題未詳通塲詩題賦得淸泉白石識初心得心字五方六韻江寗駐防首題子以四教文次題君子有三樂上元首題子之所愼齋次題君子有三戒江寗首題子所雅言詩次題君子有三畏通塲詩題賦得讀書有味覺身閒得書字五言六韻 
[法租界捕房瑣案]  
　　流氓陳金福誘奸趙李氏之女根寳及洪楊氏之女鳳寳控經讞員朱森庭明府訊明管押昨日命提到案著陳將笞責三百板枷號兩個月期滿責釋根寳鳳寳著各掌頰三十下交其母領回管束○竊犯吳　生行竊王張氏家皮衣控經明府訊明判令號枷一個月期滿責釋○偷兒徐阿榮行竊招商局金利源棧所儲白蠟售與聚泰南貨店主某甲控經明府訊明判令甲照付價銀並罰洋銀一元百徐阿榮重責四百板查得美界亦有案件押候移解虹口捕房歸案訊辦○偷兒駕仲　竊取鎭江輪船大菜房内懛單被細崽拘獲解送至明案府著重責四百板○小竊蔡阿金張阿狗張金海均經明府訊明著各責二百板○小偷顧金生周阿二均經明府訊明著責顧一百五十板五周十板○浦東陸家行著名流氓王寳寳宋掌掌强奸婦女案發匿迹租界被包探拘獲解案明府飭押候廨辦昨日川沙廰陳司馬飭差孟榮文　請准將宋帶回辦理明府允之 
[美租界捕房紀事]  
　　粤妓阿東當在篷路鴇兒某氏處賣倡時與某西人結不解之緣近已遷出與西人同居乍浦路二十六號屋中前晚乘西人出外席捲所有而逃洎西人歸查悉情形訴　捕頭查緝捕頭允之○前晚裏虹口某姓家被梁上君子竊去皮箱四口内儲綢布衣服若干件事後開列失單投報捕房請緝捕頭允之○前晚甲乙二小竊混入北河南路某姓洗衣作竊取衣服　爲包探張阿五所見拘入捕房捕頭令押候解送公堂禀請讞員翁笠漁直刺訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年四月十五日京報全錄]  
　　宮門抄○諭旨兩道錄前○燕督裕奏爲查明官紳互訐情形據實覆陳片○齊撫袁奏爲委署府縣各官片○又奏詳陳鹽斤加課以濟餉需摺○燕督裕奏爲請緩長蘆鹽課報銷摺○船政大臣善奏爲新創建安魚雷艦下水情形片○四月十五日兵部太常寺太僕寺正白旗値日無引見○程儀洛謝交軍機處存記恩○那公續假十日○内務府奏派了髻山廣仁宮拈香派出博公醇　○召見軍機程儀洛○○裕祿片再據廣平府知府岑春煦禀臨潼關同知楊炳華被臨潼關圑總永年縣舉人李纓朝等呈控該同知苛罰商民信任丁役詐贓以致罷市等情當經飭司先將該同知楊炳華撤任派委候補知府陳公恕前往查辦兹據查明該同知楊炳華被控苛罰商民係因光緒二十五年十月二十日有天合棉花行民人劉先義代席英梅價買單桂棉花黃昏出城經該同知查封傳案罰令劉先義出京錢二百千單桂林席英梅各出京錢二十千作修城垣費用僅據單桂林席英梅各交京錢二十千劉先義所罰京錢二百千並未交出其被控信任丁役詐贓係因民人趙國棟在河北鋪買賣糧食無帖充牙經臨潼關糧行集頭在同知衙門呈控趙國棟恐辦重罪卽託房書趙維棟送與家丁隗姓銀四十兩旋經該同知訊明趙國棟私充牙行屬實枷責釋放嗣據糧行控告隗姓卽聞風遠颺以上各情均查明屬實其原控臨潼關商民罷市一節查係該關私錢最多該同知查禁甚嚴上年十一月間該關廟會民間求暫弛禁該同知因圜法攸關未允所請適値數日風雪市間交易稀少君相疑爲罷市查私鑄小錢本于例禁該同知有查禁之責尚非有意苛求商民人等均未出名控告而李纓朝事不干已以部民出名揭告官長意存挾制此風亦不可長據藩司廷杰臬司覺羅廷雍詳請奏叅前來奴才伏查臨潼關同知楊炳華被控各欵據查大合棉花行黃昏出城案雖屬違禁乃不照例辦理輒行罰交錢文且並有失察家丁隗姓索詐趙國棟贓銀情事相應據實奏叅請旨將臨潼關同知楊炳華交部議處至私錢例應嚴禁該同知辦理並無不合舉人李纓朝事非切已以部民揭告官長此風亦不可長應撤去圑總飭縣嚴加約束儻再出頭干預公事卽行由縣詳請革究除仍飭嚴緝該同知家丁隗姓務獲究辦外理合附片具陳伏乞聖鑒訓示謹奏奉硃批著照所請該部知道欽此○○袁世凱片再正任沂州府調署武定府知府定成以捐升道員開缺奉旨沂州府知府員缺著胡建樞補授欽此應卽欽遵飭令赴任所遺陽榖縣知縣篆務查有候補知縣葉汝源堪以署理至定成所署武定府知府員缺亦應委員接署查武定府知府裘祖誥已奏請與萊州府知府曹榕對調應令曹榕卽赴武定府裘祖誥卽赴萊州府均先作爲署理調署東平州知州丁兆德調省遺缺查有恩縣知縣李　諴堪以調　所遺恩縣篆務查有歴城縣知縣秦應逵堪以署理遞遺歴城縣篆務查有正任文登縣知縣李祖年堪以署理鉅野縣知縣許紹儼聞缺另補所遺篆務查有候補知縣茅乃厚堪以署理寗陽縣知縣李鏡江撤省遺缺查有候補知縣陳漢章堪以署理新選萊陽縣知縣莊綸儀領憑到省亦應飭赴新任以專責成據藩臬兩司先後會詳前來查該司等此次出詳時曹榕裘祖誥互相調補一案尚未接准部覆故請先作委署兹已由部覈覆准調自應别檄飭知其餘委署各員亦均檄飭遵照除咨部查照外謹　片陳明伏乞聖鑒謹奏奉硃批吏部知道欽此○○山東巡撫臣袁世凱跪奏爲詳陳鹽斤加課以濟餉需恭摺仰祈聖鑒事竊臣遵旨　餉練兵業將酌擬辦法專摺具陳内有聲明運司擬辦鹽斤加課一欵其籌加辦法自應詳晣具陳伏查東綱引地局辦南北運每年約領引三四萬道商辦南北運每年約領引十七八萬道票地官商每年約共領票十一萬餘張統計每年約領引票三十七八萬左右北運鹽包每包例童三百二十斤南運鹽包每包例重三百二十五斤光緒二十三年升任撫臣李秉衡以運庫入不敷出設法　注曾經奏請加課加耗其法每引票一張加課銀一錢每包加耗鹽三十斤每年增銀三萬數千兩今已行之三年尚無流弊此次練兵籌餉飭由司道通籌而運庫無可騰挪因擬仍照二十三年加課辦法每引票一張再加課銀一銀以通綱官商南北各運共引票三十七八萬左右計之約可加銀三萬十八千兩每年加收一次於餉源不無小補惟商情夙累今復力益難支並請援　加耗由司擬議自光緒二十六年起每引票一張加課一錢卽每鹽一包除例重並光緒二十三年已加耗三十斤外再加耗鹽十斤除南運局辦河南九州縣加價係屬實加於民宿渦銅山三處向未加價今擬仍援上屆成案暫免加課卽毋庸加耗外其向無加價引地北運之曹單南運之豐沛蕭碭票地之蘭郯莒日昌濰等十二州縣均一律加課加耗以免兩岐外課於進關時加兌票課於出庫時全完一俟庫欵充裕卽請停止等情據鹽運使豐伸泰詳請奏咨前來臣查餉源所在不外地丁鹽漕　漕贏餘已於前摺縷細提解今該司所議加課亦仍以鹽助餉之義且寛子加耗更屬無礙商民原籌各欵現已奉旨照擬舉辦所有前項加課加耗自應欽遵准其照辦除咨部查　外理合恭摺具陳伏乞皇太后皇上聖鑒訓示謹奏奉硃批户部知道欲此○○頭品　戴直𨽻總督兼管長蘆鹽政奴才裕祿跪奏爲援照歴屇成案請緩長蘆本屆正課奏銷以恤商艱仍無誤奉撥各餉恭摺仰祈聖鑒事竊長蘆鹽運使楊宗濓詳稱蘆商正課例限五月奏銷自同治十年後商請艱窘節經奏准撥至十月啓徴兹因例限將屇催令各商完納據通綱商人晉有孚等一百二十四商禀稱長蘆正課迭蒙展緩俾得專力顧運各商藉資周轉而應解各處餉項亦無貽誤實於課欵同情均有裨益今催令照限完納如果商力有餘自當踴躍輸將曷敢視展緩爲常例惟上年各河淺阻所運鹽包或借廠卸岸或凍阻河中浮費增多鹽斤虧耗成本加重商力益覺艱難當籌辦春運若再令完交正課商力實有未逮懇將正課奏銷援照歴屆成案展緩該司詳加體察確係實情若令按照例限完納深恐力不能支徒事叅追無裨實際請緩　十月起徴仍可無悞奉撥各餉並聲明永屬鹽課奏銷屇時隨同辦理以憑核計等情具詳前來奴才查長蘆正課前因商情艱窘迭次奏請展緩均蒙恩允但可依限催納豈容稍任稽延惟直豫引岸向稱疲困近數年引課全完已屬不遺餘力現當運道淺阻脚價增昂商情拮据勢難兼顧運課旣經查明屬實應援照歴屆成案籲懇天恩俯准將光緒二十六年正課奏銷緩至十月辦理體恤商艱卽以保全課帑屆時仍當督飭運司認眞催徴並將本屆奉撥各餉於年内解淸斷不敢稍任遲悞理合恭摺具陳伏乞皇太后皇上聖鑒訓示謹奏奉硃批户部知道欽此○○善聨片再查接管卷内廠造第二號魚雷快艦於光緒二十五年正月二十二日安上龍骨經前大臣增祺恭摺奏明在案奴才接辦後旋據洋員杜業爾禀稱該船船殻已經鑲配完備請諏吉下水等情前來謹擇本年二月初三日大潮下水取名建安奴才是日親赴工次督同提調等勘視尚稱穏妥除飭將應配機件赶緊鑲配毋悞成船試洋期限外理合附片陳明伏乞聖鑒謹奏奉硃批知道了欽此 
 
 

Page 16

 
 
[光緒二十六年四月十六日京報全錄]  
　　宮門抄○署江督鹿奏爲揀員請補裏河水師守備摺○又奏爲降補都司仍請留江補用片○又奏爲揀員升補陸路叅將摺○又奏武員留江歴練片○又奏爲整頓營務片○四月十六日刑部都察院大理寺正紅旗値日無引見○醇王謝指婚恩○梁仲衡假滿請安○大額駙續假五日○普津預備召見○召見軍機普津○閱卷大臣派出徐中堂崇綺啓秀趙舒翹吳廷芬徐會豐阿克丹李殿林寳豐高賡恩○○頭品頂戴署兩江總督江蘇巡撫臣鹿傳霖跪奏爲揀員請補裏河水師守備員缺恭摺仰祈聖鑒事竊准部咨淞南營守備周蔭恩准補洪湖營都司所遺守備員缺係裏河水師題補第一輪第五缺應用儘先人員行令迅揀合例人員請補等因准此查是缺守備駐紥周莊白蜆江地方有管駕巡緝之員非精明强幹熟悉水師情形之員難期得力經督臣劉坤一查有裏河水師　用都司儘先守備松南營後哨一隊千總謝鴻恩駕駛擅長巡防得力堪以請補未及具奏移交前來臣查謝鴻恩年六十歲江南丹徒縣人由行伍投効安徽水師剿匪得力洊保以把總儘先拔補同治三年查辦積年防剿水師出力案内經督辦江北軍務都興阿彚摺保奏奉准免補千總以守備儘先補用並加都司銜六年拔補京口右營千總光緒元年漕糧出力案内經前督臣沈葆楨彚保俟補守備後以都司補用五年四月二十七日奉旨依議欽此又於三年海運出力案内經江蘇撫臣吳元炳保俟補都司後加游擊銜七年四月二十七日奉旨依議欽此八年查閱營伍案内經前督臣左宗棠以該員技勇均優辦事穏練奏請存記遇有題陞調補缺出奏明辦理奉旨著照所請兵部知道欽此欽遵名在案二十五年委署淞南營中軍守備辦理尚屬裕如以之請補是缺守備洵堪勝任該員儘先名次稍後其在前之員除勒休病故不計外尚有熊必剛一員業已借補太湖右營左哨一隊千總現在本任頗稱得力惟與是缺人地不甚相宜未便遷就請補合無仰懇天恩俯念師員缺緊要准以升補都司儘先守備裏河水師淞南營千總謝鴻恩調授淞南營守備員缺實於營伍地方均有裨益如蒙俞允俟部覆王日卽行給咨送部引見以符定制除將該員履歴咨部查核外謹會同江南提督李占椿恭摺具陳伏乞皇太后皇上聖鑒訓示謹奏奉硃批兵部議奏欽此○○鹿傳霖片再泰州營都司何復勝前於失察鹽勇誣指窩販私鹽案内經調任江蘇撫臣德壽咨准兵部題請照失查兵役誣良爲盜未經致死例議以降二級調用聲明係屬公罪例准議抵該員並無級錄抵銷應將該員儘先　擊抵免降一級仍降一級開缺以守備調用於光緒二十五年十月初五日奉旨依議欽此等因當經本任督臣劉坤一轉飭遵照並將泰州營都司員缺奏請以補用都司淮揚鎭標中營守備胡勝福補授在案兹據狼山鎭總兵曹德慶呈稱該員何復勝前於光緒二十四年首先拿獲鄰境丹徒縣事主仇天德被劫案内斬梟盜犯胡復昌等六名奉部議覆給予紀錄六次行知有案聲請奏咨更正抵降一級仍以都司留於兩江補用等情前來臣查例載因公罣誤議處官員有尋常紀錄四次准其抵銷降一級等語今泰州營都司何復勝所得處分前准部咨係屬公罪例准議抵旣據查明有前得紀錄六次自應准其抵銷且該員前在江蘇緝捕勤能情形熟悉降補以來益知奮勉合無仰懇天恩俯准將該都司何復勝前得紀錄六次准其以四次抵銷一級缺已開除請補有人並准以降補都司留於兩江補用以資差遣而觀後效除咨部查照外理合附片陳明伏乞聖鑒訓示謹奏奉硃批著照所請兵部知道欽此○○頭品頂戴署理兩江總督江蘇巡撫臣鹿傳霖跪奏爲揀員升補陞路叅將員缺恭摺仰祈聖鑒事竊查江西撫標中軍叅將周步雲病故出缺業經恭疏題報所遺員缺係隆路提調之缺查例載題調缺出先儘現任人員内揀選調補如通省或缺居緊要或人地未宜或例應廻避實無堪調者准於現任合例應升人員内保題陞用又例載遊擊以上歴俸二年始准保題又新章保洊卓異人員遇有應陞缺出先儘升補各等語臣於江西現任叅將内逐加遴選除廣信營叅將係題調之缺不計外其南安營參將奎旺甫經選補尚未據報到任饒州營叅將錢鑑明寗都營參將胡照均已飭令離任請咨赴部引見吉安營叅將松山於此缺不甚相宜前於周步雲陞補是缺摺内業經聲叙在案此外實無合例堪調之員當於江蘇現任遊擊各員内復加揀選查有現署是缺參將卓異回任候陞之建昌營遊擊劉雙保年五十六歲河南臨漳縣人由武生中式同治壬戌恩科並補行辛酉正科本省鄉試舉人戊辰科會試中式進士授花翎侍衛當差期滿光緒九年選補江西建昌　遊擊十年五月到任十三年軍政案内保洊卓異十七年請咨赴部四月十七日引見奉旨著准其卓異加一級註册回任候升欽此八月回任歴署九江前營遊擊廣信營叅將本年正月委署江西撫標中軍叅將印務該員心精力果曉暢戎機於該處地方情形熟悉以之升補是缺叅將洵堪勝任且歴俸早滿與例亦屬相符合無仰懇天恩俯准以江西建昌營遊擊劉雙保升補江西撫標中軍叅將員缺實於地方均有裨益除飭取該員履歴咨移部科查照外謹曾同江西巡撫兼提督銜臣松壽恭摺具奏伏乞皇太后皇上聖鑒訓示再所遺建昌營遊擊員缺兩江現有應補人員應請扣留由外另行揀員請補合併陳明謹奏奉硃批兵部議奏欽此○○鹿傳霖片再四川預保遊擊叙馬營都司翁煥章由京引見南下道經江寗來謁據稱時事多艱練兵最關緊要現知上海金陵均有機器　製造新式槍砲可以命中擊遠沿江砲台兵船布置亦甚周密自揣年力尚强情願暫留江南考校學習以充識力等語臣查該員由侍衛選補都司歴署遊擊叅將各缺均能勤奮供職疉次管帶防營剿解土苗各匪亦屬異常出力臣前在四川總督任内深知其謀勇俱優兹據禀稱願留江南學習勇往奮發出於至誠未便阻其向上之志合無仰懇天恩俯准將四川預保遊擊叙馬營都司翁煥章暫留江南俾其考究輪砲機器各　藉資歴練以儲異日干城之選容俟數月後察看該員練習如有心得或留於江南委用或仍令回川再行奏明飭遵其叙馬營都司底缺擬請敕部暫緩開除除將該員所領限票批廻分咨兵部曁四川督臣查銷外謹　片具陳伏乞聖鑒訓示謹奏奉硃批者照所請兵部知道欽此○○鹿傳霖片再蘇浙交界各處爲梟匪出没之區太湖汊港紛歧尤爲逋逃淵藪全賴整頓水師方可收緝捕之效臣查該處向設留防水師勇丁七營除分派護蘇滬各釐局外餘船專　巡緝該營駐紥均在蘇屬其餉需亦由蘇支給光緒二十一年經前署督臣張之洞前撫臣趙舒翹查該水師捕務廢弛妥籌辦法以該營近在蘇州惟撫臣見聞較確考察易周議由撫臣節制調遺以期呼應較　當經咨行在案數年以來梟匪漸知斂跡嗣因統將驟難得人暫歸江南提臣李占椿統領現查提臣兼統自强軍合字等營及江陰南北岸砲台必　常駐江陰親督訓練勢難兼顧擬仍照前案將留防太湖水師各營仍由撫臣就近節制調遣遴派統領督率兵船常川巡緝以專責成庶於地方有裨　後各將領是否得力卽由撫臣分别撤留隨時與督臣咨商會奏臣爲整頓營伍起見謹會同護理江蘇巡撫臣陸元鼎附片陳明伏乞聖鑒謹奏奉硃批著照所請兵部知道欽此 
 
