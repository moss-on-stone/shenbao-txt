# 1904 - 218 - 4911247

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲者鏡之資也花由木齋用潔白連史紙石印告成每部裝釘十二本定價洋兩元卽日出售此佈 
[觀各報記日人簡設遼東總督事慨而論之]  
　　俄人之占據遼東也謂中國曰我懼日本之意圖蠶食將由高麗以及奉天故爲之設兵置戍非欲與貴邦爲難也日人之攻奪遼東也謂中國曰俄人戕虐貴邦之人民侵占貴邦之土地貴邦無術以與之抵禦我故成師而出力與爭持豈有所責望於貴邦哉蓋以盡輔車脣齒之誼耳噫洵如斯言是俄旣視遼東爲中國之封疆日亦知遼東爲中國之版宇何居乎俄人旣簡矮列幾息夫爲遼東總督洎師敗而退日復簡山縣有朋代其任而以兒玉源太郎貳之豈堂堂歐亞大邦而皆食言而肥不顧前者之言猶在耳耶抑以爲遼東一地俄旣占之於始日又奪之於終與中國竟了不相涉耶噫吁嘻遼東爲我聖清發祥之地陵寢宫殿何等尊嚴而乃棄之如遺不復思復我漢家乾凈土我中國人民而全無心肝則已否則翹瞻遼瀋有不痛哭流涕而傷國勢之若是衰頽者乎顧遼東各地方旣失於俄日人百戰而得之中國聽其布置經營猶可說也所最不可解者日人旣入牛莊卽撤去海關所懸中國徽章而高揭日旗以相誇耀夫牛莊一口俄之防衞本不甚堅日人略示兵威俄卽知難而退當其未退之際傳聞日人曾照會華政府謂日内牛莊將爲我有我當卽交還貴國應請貴國設官分職治理民人在中國未聞於斯時明將其地讓與日人而日人公然撤我國旗將關管理豈豫知中國之不克設官治理乎而奈何唾手而得竟爾居之不疑也夫國旗爲泰東西各國所重稽之史乘每有因國旗被辱致動干戈者在中國决不因此開罪於友邦然日究不應違公義而有此舉動也曰日非俄人比日旣憎俄之强暴而聲罪致討仗義執言斷無有尤而效之不惜世人之訾議者其於牛莊關上撤去龍旗或係得諸謠傳實無其事或則中國以設官分職頭緒紛繁暫時付之日人日後徐圖規復羣公袞袞自有權衡我輩淺夫萬難揣測特中西各日報旣有此言則時事盱衡不能不對此而生感喟耳然則遼東之事日後究將何以處之日日人之爭遼東也耗庫帑者若干失軍民者若干旣未易索之强俄欲轉而向中國責償中國亦决無此財力庸詎肯一無所得悉數舉而歸之我華者而中國又習聞日人不貪土地之言未必樂將三省封疆慨焉畀之不圖璧返則將何術以持其後曰僕有一策焉自俄日搆兵以後雖各國皆退居局外不願與聞然他時旣厭干戈復修舊好必有諸大國周旋壇坫使之盟誓重尋於斯時也我中國應置身其間勸使寍人息事順便將東省歸宿之處浼諸大國秉公剖斷以劑其平我知俄人敗衂之餘不復從中梗議日旣自命文明之國亦斷不至得寸得尺專以侵占我壤地爲心或可望陵寢依然金甌無缺惟不得不别圖酬報俾日人不致空耗此庫帑枉失此軍民耳或有好爲奇論者謂俄之敗非眞敗也其帥苦洛拔托金氏别有深謀一旦五十萬大軍齊集亞東陣地必有能如風捲敗籜使日人片甲不回者拿破侖之前車正堪借鑒彼時遼東各地未必仍在日人掌握之中何有於索還更何有於圖報則應之曰兵機變幻固難懸揣而知然誠如子言則禍結兵連正未有艾不特日人承其敝卽我東三省人民土地益將蹂躪不堪塗炭生靈萬難設想而遼東則或歸之日或歸之俄恐終不爲我中國所有矣夫豈中國之福哉乃欷歔感喟握管而箸爲是篇 
[本館接奉電音]  
　　昨日午後一點越三十分時京師飛電傳來上諭一道敬謹譯登○六月二十六日内閣抄奉上諭軍機大臣呈遞袁世凱電奏據稱永定河水勢陡漲險工環生當經竭力搶護連日風雨大作人力難施二十日南四工漫口南二工漫口己飭赶籌堵築等情著袁世凱嚴飭該員務期迅將漫溢各工赶緊堵合並派實力任事之員速放急振以拯災黎毋任一夫失所至電内稱俟過花衣期再行奏報朝廷以民爲重時切厪懷凡關係國計民生事件毋庸拘泥廻避欽此 
[電傳宫門抄]  
　　昨日午後一點鐘越三十分時京師友人專電告知本館云六月二十六日皇上召見軍機大臣 
[述日軍攻據海城巓末]  
　　華歴六月二十六日承日本駐滬總領事官小田切君惠函本館云二十五日傍晚六下鐘時得東京所發公電内開頃據陸軍統領奥氏電報大本營稱華歴六月二十日我軍之駐守大石橋者分兵五路鼓行而前途遇俄兵卽與交戰正午得將俄人所占高峯三處據而有之註其地在海城之南相距約三十華里至晚十下鐘時俄人漸漸退近海城然仍且退且戰逆料俄之將士大約不足一營迨二十一日我軍復列隊前進得抵八里河距海城約祗六華里矣旋於二十二日正午直達海城據有其地隨迤邐前進攻入牛莊城斯時俄兵己增至兩營然終無能抵禦 
[譯日本官電述俄日滅水雷艦在旅順口外互戰情形]  
　　華歴六月二十六日承駐滬日本總領事官小田切 
 
 

Page 2

 
 
君惠函本館云本日午前十下鐘越四十五分時得東京所發官電内開頃據海軍統領東鄉氏電報大本營稱華歴六月二十四日午後四下鐘時我海軍營中派出滅水雷艦二艘偵探旅順俄人舉動突有俄之滅水雷艦一十四艘鼓輪出口旣近我艦忽分四艦赴西南方七艦赴南方三艦旋亦他往窺其意似欲將我二艦包圍也者我二艦遂於四下鐘越四十分時一面發砲亂擊一面向東北方將三俄艦窮追迨五下鐘時我另有一滅水雷艦到來遂合力追擊俄之十有一艦俄艦隨轉舵南行相將入口至鐘鳴六下已蹤影俱無查檢我艦一無所傷乃不復窮追舍之而返至俄艦有無損害則刻尙未有所聞也 
[詳述榆樹林樣子嶺之戰]  
　　日本東京來電云我日陸軍統帥黑木氏於東歴八月二日由電飛報大本營内開我軍於七月三十一日拂曉進攻榆樹林戰至黄昏始連破敵之左右兩翼時敵人砲火非常猛烈守備亦極堅牢直至夜分其正兵猶堅持未退翌日曉鐘將動我軍重復進攻迨正午敵人始漸漸退至老鸛嶺註其地在榆樹林之西相距約九華里其攻擊樣子嶺之軍於七月三十一日午後一下鐘時衝至塔灣隨向馬庫門進逼日將西下會同步兵捨命直前搶奪敵之陣地敵人抵死抗拒幾無一隙可乘我軍徹夜鏖兵迄未收隊八月之朔午前八下鐘許始得占據樣子嶺一帶山巔時適炎熇逼人法倫海寒暑表高至百度以上軍士觸熱戰鬥困憊非常幸得奪獲敵人所用大砲若干尊遙見敵之砲兵大半望安平而逸 
[俄沈軍艦]  
　　華歴六月二十七日承日本駐滬總領事官小田切君惠函本館云本日午後十二下鐘越二十分時得東京所發官電内關頃據陸軍統領奥氏電報大本營略稱有俄國砲艦名司華乞者在遼河之内自行炸沈艦中所有器械軍裝皆未取出註西華乞卽昨報所登之斯浮特趨 
[俄廷命將]  
　　奥京維也納來電云西歴八月之朔俄皇召集海軍部武職大員會議一切旋拜洛其賢司脫烏恩司幾爲大帥統率波羅的海艦隊中戰艦七艘巡洋艦六艘定於九月下旬多帶運船若干艘由苦倫司他脫啓行繞由阿美利加洲之南出開部花恩海灣以抵亞東戰地并傳聞日内已先有波羅的海諸軍艦鼓浪東行矣 
[俄船降日]  
　　昨得日本門司來信云有客歸自旅順述及邇者俄人力窮勢迫益甚於前西歴七月二十三號之夜二下鐘時有無數不關戰事之人分乘重六千餘墩之大輪船二艘註其中一艘已改爲巡洋艦護以滅水雷船一艘駛出口門開赴山海關外時適星稀月黑濃霧迷天雖有日軍艦六艘圍環扼守直至天明霧散始偵知以上情形管駕官急傳令鼓輪窮追架砲欲發俄船懼高揭白旗乞降日艦乃將三船連人帶回聽候訊明發落 
[無煩贅述]  
　　華歴六月二十六日承日本駐滬總領事官小田切君惠函本館云二十四日午後五下鐘越三十五分時得東京所發官電内開頃據陸軍統帥黑木氏電達大本營詳報日軍攻取大石橋一帶情形本館以其中備細緣由前已迭次錄登報牘因僅撮其大略於此不復贅類駢枝敬告小田切君幸毋以疏慵見責也 
[電述教案]  
　　昨得湖北利川縣來電云日前施南府屬恩施縣奸民忽羣聚閙教戕害法德二國主教教士計殁於是役者共洋人三名華人四名至利川民情靜謐如常教士亦皆安之若素云本館以此電頗爲確鑿特登於報以見外人紛紛傳述未免鄰於蛇景杯弓也 
[定考中書]  
　　京師友人來函云内閣中書各缺向由考班捐班及殿試後欽點者相間傳補兹因自已丑以後考取各員傳補將盡因於本年會試後再行招考現在各省舉子之到京應試者約計已有二三百人開考之期聞定於七月初五日 
[將星復現]  
　　廣州訪事人云粤東省會各營均已編爲續備軍自中路第一營至第五營歸現任水師提督莫厚臣軍門統領自第六營至第二十營則歸卸任水師提督何長清軍門統領何軍門於解組後業已遄返珂里督憲岑雲帥西征之際誠恐粤匪蠢動咨請出山聞軍門不日卽可俶裝至省垣將各軍訓練矣 
[違約樹旗]  
　　廣州訪事人云本月某日有英國水師營某弁在新安縣境沙頭角勇卡後山巔高懸英國徽章并就附近測量形勢地方官因其並未知會殊屬違背約章已禀由省中各大吏照請領事官查明辦理矣 
[和樣維新]  
　　廣州訪事人云省垣花塔街六榕寺僧鐵禪前將値銀二萬兩之寺産報効武備學堂經費督憲岑雲帥據情奏請御書匾額以示旌揚兹己蒙恩特賞清修忠悃四字頒發至粤鐵禪隨擬自備資斧往游日本以備將來回國創設僧人實業學堂本月初八日特備嘉蔬邀請自稱新學黨中人宣明實業學堂爲今日萬不容緩之舉是亦可謂於和宕和樣外别樹一幟者矣 
懸首藁街松江訪事人云梟魁瞎子阿雲生長西郊倉城中近在南鄉嘯聚萑苻恣行不法其父混名大鴿子以力雄於一鄉當赭宼擾松時率師船數十艘捍衞鄉里當事上其功於大吏賞給五品功名阿雲生時湯餅筵開官紳多有衣冠趨賀者稍長好弄不事家人生産迨父母相繼逝世阿雲更如絶鞅之馬跅𧿶不復可覊相傳其童養媳某氏曾被虐斃嗣乘劣馬顚墮於地致損一目人遂以瞎子呼之前年皖梟某甲在城西沈姓宅中聚賭阿雲與有仇隙自揣力不能敵乃孑身竄匿奉賢縣境莊家行烟墩頭等處糾黨購械擇肥而噬去冬擄勒富户封姓得洋銀八百元周姓二千四百元今春見當道購捕甚急乃遣散羽黨遁伏漁船中招招者流臨張網孰知所載者卽吞舟巨魚也月初飛划副左營哨弁林秉忠沈葆義遇諸某處誘令導擒梟目李壽慶偕赴南橋旋卽一併禽獲綑解至滬蘇松太兵備道袁海觀觀察飭發上海縣汪瑤庭大令訊實電禀大憲隨奉電札著卽就地正法因於本月十九日明正典刑二十四日傳首至郡華亭縣孫花樓大令飭役翌日携往南鄉犯事地方懸竿示衆 
[鑑湖消夏]  
　　紹興訪事人云邇來郡中時有匪徒縱火圖刼居民昕夕防範幾不敢有片時疎虞日前利濟橋大街源利錢莊後積薪中被若輩灑以煤油抛入火種濃烟烈燄頃刻迷漫幸有鄰人見之取水施救僅燬臨河廚屋一椽○本月某日越郡中學堂某生行經鎮東閣前偶與某甲相撞甲欺其年幼詬詈不休生怒揮拳擊之經人勸解而散嗣生訪知甲係府署長隨因卽禀知府尊熊再青太守太守拘甲訊究笞責百板革逐出轅○今歲春蠶收成甚歉而價値反較去歲尤廉以故業此者無不大爲虧耗至近日始有洋設莊收購每絲百兩售洋銀四十五六元或者此後當有起色矣蕭山縣主李思澄大令下車伊始目擊各學堂課程不免仍拘舊法因將章程妥爲釐訂先捐廉俸創設師範學堂不足則向各寺院抽經懴捐期以一年畢業廣啓迪而育人才洵當務之急也 
 
 

Page 3

 
 
[甬卜耳郵]  
　　寗波訪事人云前者甬江各染工索加酒錢染坊主堅不應允遂停工不作訴諸琴堂鄞縣主周少軒大令提訊爲首之錢阿木押候嚴懲嗣由衆工具保釋回照常工作惟各染坊禀詞牽涉耶穌教士孫崇書謂其唆使停工當經洋教士高雪山謁見邑尊爲之剖白旋由大令出示誡諭風浪遂平江北岸德商美益洋行向以運銷洋靛爲業一經涉訟銷數陡稀旋探知是案確係孫某把持遂函禀駐滬總領事麥君某日麥君偕駐滬美領事白君杭海來寗會同大令傳集各染坊主及各染工諭令以後不准停工滋事並由大令諭以孫某並不干預是事爾等各宜安分營生各染坊主及各染工皆唯唯遵諭而退○鄞邑陶公山著明土棍忻貴才前因開設花會罄人腰纒經邑幸周少軒大令飭拿忻遂聞風逃匿近知事已了結濳至武林地方開設如前日前紳耆來縣禀控大令主卽派兵役前往拘拿○新任甯紹台道高嶼卿觀察英已於本月四二十日由滬上乘某輪船蒞甬涓吉二十五日接篆任事 
[北固鐘聲]  
　　鎮江訪事人云著名賭棍楊德孝楊德學李五八子范鴻貴孟六子等人近在小碼頭及拖板橋凉篷山山巷各處開場聚賭日前常鎭通海兵備道郭月樓觀察訪知立飭丹徒縣楊襟山大令密派差勇四出訪拿至二十日將孟六子拘獲訊實口供重笞一千板裝入站籠舁往各犯事處示衆其餘各賭棍均已聞風遠颺大令因復出示曉諭大略謂嗣後該賭徒等急宜痛改前非勉務正業若仍妄爲一經拿獲定卽盡法懲治不稍寛容○天時不正癘疫叢興凡染喉疫及霍亂吐瀉者歴一週時卽登鬼籙甚有如南門某姓一家七口同時斃命者歧黄家飛輿往來利巿十倍甚矣天災流行非生民之福而實若輩之利也○江蘇巡撫端午帥查得内地各處梟匪横行商民受害爰飛札各地方官及水陸各防營一體會拿毋任漏網日前鎭江府祥遂安太守接奉札文遵卽轉飭所屬各縣曁各營汛嚴密稽查務獲懲治○江安海運鎭局委員張王兩大令以江北及三河各處漕米陸續由招商局各輪船載往塘沽刻已告竣遂於六月杪撤局以便回省銷差○新委浙西鹽捕中營管帶易都戎升到差未久卽由鎭乘砲艇馳往常州小河各分卡點驗軍裝及各勇花名箕斗順道至下游一帶巡緝私梟 
[儲憲過申]  
　　江蘇督糧道陸申甫觀察由京至天津乘某輪船南下昨晨行旌抵申假寓英租界全安客棧上海縣主汪瑤庭大令聞悉卽於午後前往禀謁觀察欵接之下言翼晨卽須乘舟回省垣 
[清道先聲]  
　　本邑南巿馬路工程局總辦翁予文太守定於七月初一日起興辦裏街捕務前日出示曉諭先舉行清道事宜旋飭十六鋪地甲傳諭居民以後務遵局中所定章程於每日晨起九點鐘以前將垃圾傾倒門前以便局中派夫掃除潔凈復於昨日特製木板數十方書明緣由分釘各叚以期家喻户曉如敢違犯查出罰鍰 
[上海保甲巡防局紀事]  
　　前晚南巿二十三七鋪保甲巡防局員李伯屏二尹督勇赴各處巡行巡至海神廟前聞對門陶金龍所開裱畫店中有人賭博因飭地甲傳陶至輿前研訊陶供稱小的無知悮犯求恩寛宥二尹姑念苦求從寛斥退○日前大南門外清心書院司閽人沈雲山被賊竊去衣服數件昨日將形迹可疑之楊某扭送二十三七鋪保甲巡防局禀請究追局員李二尹飭押候帶案訊究 
[上海浦江水利局紀事]  
　　日前蘇松太兵備道袁海觀觀察札飭水利局將浦江所泊各船共若干艘詳細查明開單呈核局員高邕之司馬遵卽傳集各船牙面諭除沙船不計外其餘大小各船約有若干勒限查明據情禀復○本邑南巿水果業中人以每歲夏秋之交各船運貨抵申往往有無賴子羣聚馬頭多方攔阻甚或乘機攘奪殊屬有碍生機爰集衆環禀水利局請照章派役彈壓 
[浙江嚴州府黄太守書霖遺愛碑記]  
　　舒城黄公之守吾郡也於今歲律周瓜期近矣經年之中德被六邑去而益詠萬姓一心故鄉父老書以抵余謂余宜有述公惟以教養兩言爲己任于中學堂用力尤懃會稽孫德祖其言綦詳而以漢文翁爲公比攷之班書文翁廬江舒人今舒城也先後二千年一邑而有兩賢太守皆爲僻陋之區開文敎斯則龍舒地志宜引之爲美談而公之爲教固非學堂所能賅公之爲政亦非之一字所能盡者焉公喜儒郡有冠儒冠來者無論知不知輒延見見輒第其人之高下以誘進之奬善惟恐不及雖府史里卒有一行之修必譽於衆以相敕厲人或擅片長務量能而錄之爲政先施教而後行法民貧多畜童養媳又習爲慘酷無人理公手制韻語書千紙張示徧城鄉胥惑動有悍婦一人不格乃盡法治之以儆凌虐之風緣是一熄徽港商舶時有姦民相魚肉公廉其首惡爲章子和誡之不悛廼逮獄科長繫其黨類或歸農或曳舟或肩輿皆幡然改而自食其力更設水巡兩艘上下游弋以譏餘孽之潛萌其勒索之風又爲之一戢先是郡縣丞尉受代時吏役輒藉送迎爲名歛錢巿廛其實無所費也或遇令節及歲終凡列肆以次索資三五爲羣予者進以賀詞不則困辱之商賈以疲公得其情立石禁止闤闠肅然公多智慮患丁役工隱蔽閡呼籲製木桶名之曰廣益嚴鑰置府門朝暮手自啓閉有所得則參伍而鉤距之常巧發奇中乃至㚥盗博徒胥得其根株窟穴吏或受賕銖兩無能自匿者每縣一禁令名捕一罪人民間輒驚以爲神其治警察軍嚴立晝夜番代法至竟夕無吠尨公爲人偉岸有嚴威至升堂受詞時或脫略冠冕使鄉民親而忘尊以各盡所言侍役旣簡少雖案吏無敢任瓜牙出聲氣乃至隷役未及知而兩造已心折引去舊牘或糾結積年歲不可卒解必爲之窮源竟委斟情酌理委曲譬喻如家人相與叙日用瑣屑然老者以簟當暑許露袒揮翣渴則飮之語或絮聒無條理聽之不厭凟而伯叔昆弟因錢財田土生嫌隙甚至子不孝其親婦不敬其姑公必娓娓動以至誠使窮鄉夫婦之愚莫不惑悟有相對泣下不自覺者此風化之大也每案一訊必結歴數時無倦容其有責負細故甲貧如洗乙必責償公則代償之其不吝財而解紛者泰半類此治嚴未一載斷獄百數訟遂月簡以故終公任無鞫繫者堂懸勿輕怒三字以自儆曰哀矜弗喜吾固未逮怒則下情將無以自逹其失者或多矣初至日訟者麕集公不欲侵令長權使訴之縣皆遲回不肯去曰非敢慁公也愳他訴之費繁而吾事仍不了也甚有語且泣者公未嘗不爲之泫然也西教行中土民教積不相能桐分嘗搆難至用兵公實帥師弭之洎公來守郡民與教相戒吾儕非公無以有今日之安愼毋生事勞我父母主其教者亦曰惟公以民爲子教民亦公之民其爲公子等耳主客大和卞無詬誶爲他郡所未聞亦爲吾郡曩昔所未見公内行修絜而孝事太夫人能養志初捧檄入告色喜太夫人諭曰而毋喜我方愳而之滫𩪄民脂膏以累而廉也而能以官錢用於官而眞我子矣公瞿然受教胥捐俸以舉善政有若炎夏立局施藥以療暍疾施槥櫝材加厚以恤死亡修義塚增殤骸之壙以薶道殣郡常有水患剏設救生船十艘以拯水戹並著爲令城南門舊有亭相傳以禳火者毁於兵重築之題曰旣濟亭以從民好去之日篋中加於其舊者二十四史一書而已詩曰蔽芾甘棠勿翦勿伐召伯所茇召公之碑也郡之人不能詩以文屬余顧余亦在歌風之列因叙其事采風之使有能以治行最郡國貢大廷備良二千石之選者乎如僅與漢文翁政治相輝映嘖嘖稱舒城生才之若有天也非余志也則豈公志與聖清光緒三十年歲次甲辰五月吉旦嚴州六邑士民勒石謹識 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[兇棍傷兄]  
　　松江訪事人云華亭縣南鄉亭林鎭迤北大洋莊有盛小常者曾與匪棍爲伍近被周宗棠控諸府署储尊田給白太守札飭華亭縣孫花樓大令拘拿差役遂持票下鄉勒令其兄交出其兄追蹤尋訪小常突出利刃向其兄手腕猛剌兩下具兄仍竭力揪扭始得就禽本月二十四日由亭林團勇護解至縣太令飭卽收押候懲 
[上海縣署瑣案]  
　　日前潮惠會館殯舍被賊撬瘦入内出刃恐嚇閽人恣行刼掠旋經江蘇撫標滬軍營勇在西門外某整容店拘獲此案刼犯彭得勝一名管帶龍軍門命解送二十三七鋪保甲巡防局由局員某君轉送上海縣署前晚縣主汪瑶庭大令升堂訊鞫彭供稱小的係湖南人向在吳淞某營當勇後因誤公被革流落滬江旋由楊寳林李福生等四人糾同至潮惠會館行竊計得洋銀數十元銀對時表兩枚事後小的分得表一枚洋銀十餘元楊李等人現各分散不知所之大令飭笞臀二百板鞭背一百下收　獄中○前者曲尺灣某店夥李瑞與買客王阿大爭錢一文以致扭毆旋卽斃命控經大令拘王押察以待核定罪名又陳培生顧桂生二人毆斃某甲大令亦訊供詳辦在案兹逢恩赦特於前晚升堂提訊各犯均俯首求恩大令限一月内措繳燒埋銀二十兩然後交人保釋○陳又邦行至南巿油車街被匪徒攫去洋銀四百元并持刀戳傷數處舁縣騐明由大令飭緝兇手在案刻下案懸日久尙未破獲前晚大令提十六鋪地甲裘鎮及汛捕錢福至案比追裘錢同供各處嚴緝今尙未獲求恩寛限大令命將錢重責二百板裘記責限半月内從速破案如再玩延定當血比○杭州積竊陳阿二糾約其黨余阿三雇顧阿洪所駕之船繞由臨平鼓善一路來申小泊南馬頭適爲捕役查知將余及船户周阿土拘解縣署前晚大令升堂研訊余供稱小的係杭州人由陳糾令沿途行竊旋乘顧船勾留由臨平嘉善等處或一二日或三四日每夜必登岸竊物贓由陳收管變錢本月十七日至申泊丹南馬頭每日清晨陳必至菜巿操掏摸生涯今日獨自上岸不知何往旣而顧亦上岸啜苟惟小的及周在船周供稱小的係無錫人由顧雇令在船工作不知伊等所爲大令判將余重責二百板押候提陳訊辦周遞解回藉賊船交捕變價充賞○寡婦吳翁氏控夫兄嗚雲逼醮奪田等情前晚大令升堂質訊吳翁氏供稱丈夫故後遺有田四十二畝小婦人只生一女並無男兒因嗣夫兄鳴雲之子新根爲子由親族議定分給伊田五畝仍歸夫兄撫養近日撥給女兒奩田十畝夫兄出爲攔阻强逼小婦人改醮求恩提案究懲所有分給新根田畝之筆據呈求電鑒大令察閱之下謂所呈者並非立嗣據應候飭差傳諭親族理處 
[英美等國租界公廨紀事]  
　　前日包探朱桂生奉捕頭之命送女郎張阿榮至公堂禀稱此女年甫九齡被入誘賣已將拐匪某甲拘押今先送請妥爲安插讞員黄耀宿司馬司馬飭交官媒暫行收管○五百四十二號華捕解送莊李氏至公堂禀稱此婦專設花會誘人是以訪拿送案司馬飭押候訊究○流妓范阿彩在廣西路中强曳行客被三百九十五號三百三十六號兩華捕拘入捕房捕頭令轉送公廨司馬著交官媒收管候訊○一百八十四號華捕見一男孩在途啼哭詢知小字阿虎因事出外迷失歸途因卽帶入捕房捕頭令卽轉送公廨司馬著留候出示招人認領 
[英租界捕房紀事]  
　　浙江路某姓家雇工拆卸房屋鄰近某孩至彼閒玩突有磚木從高墮下登時壓死遂由其父投訴捕房捕頭令地保妥爲調處○歹人劉阿春陳丹君窟匿四馬路聚豐園東首某小弄内某客棧日至各茶肆烟館乘人不備行竊衣物前日往福州路第一百十八號門牌某茶館施其伎俩適爲包探竇如海劉光震所見拘拿盤詰押至棧中起出鋪蓋行李解入捕房捕頭令將贓物弔齊然後解送公堂禀請讞員黄耀宿司馬訊辦○偷兒明阿大混入蕪湖路張海記家行竊衣服被包探金立生拿獲吊到原贜帶入捕房捕頭令押候解公堂禀請訊究○積竊陳富福竊得四馬路某姓家東洋車一輛意圖曳入城内不虞爲包探李星福所見拘入捕房捕頭令押候解送公堂禀請核辦○日前匪人沈阿六毛阿林在棋監街保太和火傷攫得報時鐘烟槍等物旋由包探李星福拘入捕房捕頭令押候解送公堂禀請訊核 
[法租界捕房紀事]  
　　昨日某姓婦携一幼孩雇坐東洋東行經公館馬路車夫某甲偶不經心帶破某乙衣服乙大怒將車推翻致婦孩顚出車外適巡街捕至將甲乙一併拘入捕房捕頭騐得　略受微傷著出外自行醫治甲乙押候解送公堂禀請讞員陳楚生大令訊究○昨日沈德中至某小烟館開燈過癮伺隙竊取烟槍一枝持赴某押店求質適爲包探所見連贓解入捕房捕頭命押候堂期解請訊究○小竊某丙行竊某姓家蚊帳衣服等物持入租界中求售不虞爲包探所見連贜解入捕房捕頭命押候堂期解請究辦 
[美租界捕房紀事]  
　　前日積竊王春壽王金木張阿狗周教如串竊提籃橋左近某姓家衣服旋被包探沈阿岳張才寳拘獲帶入捕房捕頭令押俟吊到原贓然後解送公堂禀請獻員黄耀宿司馬究辦○前日傍晚時東洋車夫蔣阿三在怡和碼頭圖竊某西人衣袋内洋銀被一百七十二號巡捕所見拘入捕房捕頭令押乞丐牢一宵以儆○前晚偷兒廖炳榮掩入順泰碼頭貨棧行竊所寄黄銅若干磅携之而出被包探錢榮堂查獲連贜帶入捕房捕頭令押候解送公堂禀請懲辦○前晚甬上歹人裘阿德乘間竊取某姓家衣服被包探錢榮堂查知拘入捕房捕頭令押候解送公堂禀請訊究○昨晨流氓陳阿福胡阿壽在百老匯路借端將甬人沈奮教扭住兇毆索詐洋銀若干被一百號印捕所見拘入捕房解送公堂禀請懲辦○昨日五百二十七號華捕巡至西華德路見甬人沈阿法傷痕遍體倒臥道旁謝知被不識姓氏之廣東流氓毆傷因卽舁入捕房捕頭令轉送同仁醫院療治一面拘拿兇手到來解送公堂禀請訊辦○前晚有甲乙二西人在楊樹浦路倚醉行兇被二百二十五號印捕所見拘送捕房捕頭令押至酒醒時釋出○昨晨歹人胡畢芒狙伏密勒路壽椿里攫取粤婦鄭福喜頭上銀簪被四百四十二號巡捕所見拘入捕房頭令押候解送公堂禀請懲究○昨日偷兒俞阿法行竊楊樹浦路某姓家衣服五件旋被包探倪順泉拘獲解送捕房捕頭令押候解送公堂禀請究辦 
[商部捐助上海萬國紅十字會銜名銀數清單]  
　　商部大堂振貝子爺倡捐京足銀三百兩○商部左堂陳倡捐京足銀二百兩○商部右堂顧倡捐京足銀二百兩○商部左丞堂唐倡捐京足銀一百兩○商部右丞堂紹倡捐京足銀一百兩○商部左參堂王倡捐京足銀一百兩○商部右參堂楊倡捐京足銀一百兩○商部四司楊道霖熙彦時寳璋王大貞單鎭程遵堯陸大坊張誠吳桐林張璧田靳學禮楊壽柟卓孝復沈瑤慶徐履謙潘斯熾力鈞關文彬毛祖模胡祥鑠柏銳王曾綬魏震陸長儶冐廣生方燕庚阮惟和陶大均祝　元邵福瀛顧祖彭唐浩鎭盧晉恩胡子明以上四元共捐足四百兩○又代募紹彝捐京足銀五十兩連仲捐京松銀二兩紹英捐京足銀五十兩育凱捐京松銀二兩楊生春捐京松銀五十兩聯芳捐京松銀二兩世榮捐京松銀二十兩欒駿聲捐京松銀二兩朱顯廷捐京松銀二十兩王肅恭捐京松銀二兩朱翰章朱奎章合捐京松銀二十兩劉宗泰捐京松銀二兩承平捐京松銀十兩趙蘭田捐京松銀二兩楊惠齡捐京松銀十兩阿克占捐京松銀二兩于汝霖捐京松銀十兩耀廷捐京松銀二兩錫捐京松銀十兩多什杭阿捐京松銀二兩連德魁捐京松銀十兩喜聯捐京松銀二兩朱篤慶捐京松銀十兩齊忠甲捐京松銀六兩鳳崑捐京松銀十兩楊乃賡捐洋四元王正芳京松銀六兩馮紹唐捐京松銀四兩瑞綸捐京松銀四兩張鑑渠捐京松銀四兩　綸捐京松銀四兩志熙捐京松銀四兩宗琦捐京松銀六兩張露恩捐京松銀四兩梁玉書捐洋四元虞林梋洋二元雲祥捐京松銀二兩保善捐京松銀二兩瑜玖捐京松銀二兩王伊捐洋十元畢太昌捐京松銀四兩李琮捐京松銀四兩馬振　　京樓　四兩陳廷贊捐京松錢二 
 
 

Page 10

 
 
　賡爾敏捐京松銀一兩朱桂辛捐洋二十元張固民捐洋十元于森圃捐洋四元梓材捐洋四元杜業垣捐洋四元汪衮父捐京足　五兩二捐一元英觀岱捐元李福笙捐洋十元支離德捐洋六元范明輔捐洋二元全森捐洋二元劉田海捐洋二元耿善匡捐京足銀九兩郭家驥捐洋十元薩蔭圖捐洋十元○合盛元捐洋十元蔚豐　捐洋十元恆裕號捐洋十元寳興隆捐洋十元中和堂捐洋二十元丞志堂捐洋四十元○江蘇　結局捐助京足銀一百零二兩○直隸印結局捐助京松銀二百兩○安徽印結局捐助京足銀九十兩○四川印結局捐京足銀一百兩○内務府捐助京松銀一千二百兩[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
完數目清册及經征各職名考成分數揭帖並屯田等則每畞各征津銀細數清册並將解存各年津租銀兩四柱數目總册一併具文詳送具奏等情前來臣覆核無異除將該道原送各項清册揭帖咨送户部查該並將未完一分以上各員各業經先行開單彚案奏報外理合恭摺具陳伏乞皇太后皇上聖鑒飭部議覆施行謹奏奉硃批户部知道欽此 
署兩廣總督岑等奏爲選員請補知縣摺初七日 
頭品頂戴署理兩廣總督臣岑春煊廣東巡撫臣張人駿跪奏爲選員請補知縣恭摺仰祈聖鑒事竊准吏部咨廣東海豐縣知縣王全綱准調補海陽縣知縣文尾係坐光緒二十九年七月十八日行文按照限减半計算扣至九月初二日限滿開缺三十年正月二十日接准部咨應勒歸九月分截缺辦理是月分升調遺選缺知縣祗此一缺毋庸簽掣定例廣東佐雜獲盜以知縣用者歸於試用班内俟升調所遺選缺大挑班之後補用一人又報捐分缺先知縣應於各項試用並捐納正班到班　准插用各等語本省升調遣知縣一項十次用至進士卽用正班止今海豐縣一缺輪用鄭工及新海防遇缺先海防先卽舊例銀捐遇缺先遇缺均無人過班接用各項輪用委用班先委用正班亦無人查前一輪已用過大挑班此次係在大挑班之後應用佐雜獲盜知縣一人查佐雜獲盜知縣並無本班儘先之人輪屆佐雜獲盜正班應先插用分缺先人員分缺先知縣一項上次龍門縣知縣缺已用新海防分缺先知縣第一次正途出身董元度插補現應輪用第二次正途出身新海防分缺先人員查名次在前之華承謨業已叅革應用其次之員插補兹會選有新海防分缺先用知縣史允端年四十七歲陜西固城縣人由優廪生中式辛卯科副貢應甲午科本省鄉試中式舉人遵新海防例報捐知縣指分廣東試用光緒二十五年三月初六日逾限到省復遵新海防例加捐分缺先補用免試用吏部過班知照係二十七年十一月二十日行文按照限减半計算應以二十八年正月初四日接到部文序補該員才具穩練吏治講求以之補授海豐縣知縣洵堪勝任與例亦屬相符據藩臬兩司會詳前來相應請旨准以新海防分缺先補用知縣史允端補授海豐縣知縣缺如蒙俞允該員係分缺先用知縣請補知縣銜缺相當毋庸送部引見除咨部外臣等謹合詞恭摺具陳伏乞皇太后皇上聖鑒訓示再廣東省補缺例限九十日此缺係勒歸光緒二十九年九月分截缺於三十年正月二十日准咨應以是日起限辦理今在限内選員請補並無遲　合併陳明謹奏奉硃批吏部議奏欽此 
署兩廣總督岑等奏爲選員請署知縣摺初七日 
頭品頂戴署理兩廣總督臣岑春煊廣東巡撫臣張人駿跪奏爲選員請署知縣恭摺仰祈聖鑒事竊准吏部咨缺單内開廣東石城縣知縣薛銓忠革光緒二十九年十三月初七日奉上諭等因應以奉旨後第五日行文按照限减半計算扣至三十年正月二十六日限滿開缺於二月初六日接准部咨應勒歸正月分截缺辦理係知縣參革遺缺毋庸簽掣查定例知縣叅革選缺係專用軍功候補人員應將軍功候補正班人員與軍功候補班前並軍功候補報捐本班儘先人員合爲一班酌量請補等因兹會選有軍功候補班前補用知縣黄潤露年六十歲江蘇甘泉縣附貢生由廣東試用巡檢遵鄭工例報捐縣丞仍指分廣東試用光緒十五年因全瓊肅清籌辦善後出力奏保俟補缺後以知縣前先補用十九年遵例捐免本班離任以知縣仍留廣東歸候補班前先補用經部核准請咨赴京二十二年六月引見奉旨照例發往欽此在部領照起程七月二十七日到省一年期滿甄别堪膺民社該員講求治理辦事穩愼以之署理石城縣知縣洵堪勝任與例亦屬相符據藩臬兩司會詳前來相應請旨准以軍功候補班前補用知縣黄潤露署理石城縣知縣仍俟試署一年期滿如果稱職另請實授該員係候補知縣請署知縣銜缺相當毋庸送部引見除咨部外謹合詞恭摺具陳伏乞皇太后皇上聖鑒訓示再廣東省補缺例限九十日此缺係勒歸本年正月分截缺二月初六日接准部咨應以是日起限辦理今在限内選員請補並無遲逾合併陳明謹奏奉硃批吏部議奏欽此 
署貴州巡撫李奏爲揀員請補叅將員缺以實營伍摺初七日 
三品頂戴署理貴州巡撫臣李經羲跪奏爲揀員請補叅將員缺以實營伍恭摺仰祈聖鑒事竊查台拱營叅將劉紹烈病故遺缺經前護撫臣以儘先叅將上江恊右營守備張元清請補部議台拱營叅將員缺係題補第一輪第三缺應用儘先人員查張元清貴州人請補貴州叅將例應迴避本省名次又屬在後准補後仍須揀調不能到任亦未能收人地相宜之效所請與定例不符應毋庸議令另行揀員請補等因自應遵照辦理臣於通省武職人員内逐加遴選查有總兵銜留黔儘先補用叅將陳長明現年六十歲湖南湘潭縣人由武生於咸豐八年投効軍營收復寳慶等處給予五品軍功頂戴十年攻克宜章桂陽等城保以把總拔補並戴藍翎十一年派赴四川解圍定遠縣城保免補千總以守備儘先補用是年攻剿李逆巨股克復丹棱等城保免補守備以部司儘先補用同治元年克復長寗等處保免補都司以遊擊儘先備用三年入武字營攻克江西東鄉等城保免補遊擊以叅將儘先補用九年隨同入黔克復永威兩州保奏十一年三月初一日奉上諭著免補叅將以副將留黔儘先補用並賞換花翎欽此又攻克貞豐　城保加總兵銜克復興義新城保加武威巴圖魯名號嗣因咨部註册部臣查保奬遊擊之案無名奏請遞改以叅將留黔儘先補用於光緒十五年八月十三日奉旨依議欽此二十一年借補鎮遠鎭標中軍遊擊二十四年請咨赴部引見奉 
硃批圈出准其借補欽此承領劄付回黔現在本任供職該員夙著戰績操防認眞堪以補授台拱營叅將員缺洵屬與例相符合無仰懇天恩俯准將陳長明補授台拱營叅將員缺實於營伍有裨如蒙俞允俟接准部覆卽行給咨該員赴部引見以符定制所遺鎭遠鎮標中軍遊擊員缺黔省現有應補人員擬請扣留外補除咨部科查照外謹會同署雲貴總督臣丁振擇貴州提督臣潘萬才合詞恭摺具陳伏乞皇太后皇上聖鑒訓示謹奏奉硃批兵部議奏欽此 
署貴州巡撫李奏爲據請代奏恭謝天恩籲請陛見摺初七日 
 
