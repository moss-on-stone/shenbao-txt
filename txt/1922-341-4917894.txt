# 1922 - 341 - 4917894

 

Page 1

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 2

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 3

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *時評 
[言不反變（冷）]  
　　假使中國今日人人所言而不反變則中國事甚不難爲也然而所難者即此人人所言之不反變耳 
　　閱者試觀今後之張閣保派果不入閣否議會果能如期通過否王之代閣果能準期至十日而允辭否即此可占言不反變之程度矣 
　　一人所言而反變則其結果及於多人入人所言而無不反變則其結果雖一人欲不反變而不可得故今之信誓旦旦而人皆淡然視之者蓋以一人之欲不反變其力固甚有限也 
[國內專電]  
　　北京電王正廷寒日就職諭院秘書廳電滬催楊天驥回京並電施使早日北上（十四日下午六鐘） 
　　北京電王十一點到院閱文件囑葉景莘何煜互推一人代秘長閣議二時半開三時半王赴外部 
　　北京電王廷十三到部十四拜訪各使於十一時到院就代職 
　　北京電王今晨訪七使館談甚多因近日駐外使領紛報駐在國輿論對我國政潮悲觀藉以說明無慮（十四日下午八鐘） 
　　北京電王允就職三條件㈠新閣成否只代十天過期不候㈡催國會速列張閣日程表决㈢代理中薦任以上用人事宜暫停更動 
　　北京電今閣議外海農敎到法缺餘次長列席决劉恩源會辦膠澳商埠徐祖善爲膠關督又甘肅第五區議員補選日期又中美無綫電合同由交部會同外陸海派員會商辦法又决膠澳港務管理章程（十四日下午八鐘） 
　　北京電昨黎招張紹曾吳景濓張伯烈入府問吳能否一星期內通過吳言有七成把握黎請張早日組閣只須衆院通過卽行着手不必俟參院同意以就事實 
　　北京電十五衆院列張同意案并列張樹森提案請本院每於國務員同意前兩日開投票預備會函請該咨交人員出席發表政策以便决定投票（十四日下午二鐘） 
　　北京電昨政團疏通張閣稍爲順當入晚因曹銳與張紹曾之往還財交農仍屬保津所謂保派不入閣又變爲被邀者可入閣議員則有沙彦楷提案請議員於憲法未成以前不可作官（十四日下午二鐘） 
　　北京電何煜代院秘長仍催楊天驥速回（十四日下午八鐘） 
　　北京電施肇基電其友不願入閣且不願將政治事與之相商下星期方能來津料理私事（十四日下午二鐘） 
　　北京電使團赴豫委員團接洛吳電謂被匪架去外人僅剩三名未回巳有救回方法昨日使團决議赴豫團無期延期（十四日下午二鐘） 
　　北京電威海案中英委員仍在爭持中劉公島問題或將保留另議　　北京電張口受傷之科門今失知覺美使派裴克到外部提起交涉　　北京電庫倫回京商民史忠福等今午分遣回籍（十四日下午六鐘） 
　　北京電俄代表覆扎蘭屯事件非新黨所爲嗣後俄人如有此舉無論新舊黨可由中俄會剿彼負責任（十四日下午二鐘） 
　　北京電總郵務長鐵士蘭請假赴滬魯士代理（十四日下午六鐘） 
　　北京電馬聯甲運蘆鹽銷皖請京奉津浦兩局隨時掛載（十四日下午六鐘）　　北京電皖裁兵協會通電舉馬三罪一署用浮開二軍餉因裁兵反增三聯倪道烺設保衛團聯合會舉李傳業會長宣言脫離省政府（十四日下午二鐘） 
　　北京電財政會議調查京外外債二十三億又數千萬元欠薪欠餉二億加內債及利息共負國債省債三十億尙有未經報到者 
　　北京電蘇齊保呂調元長皖 
　　北京電張閣明日投票一說財交兩長張英華劉夢庚劉恩源吳毓麟四人中分配（十四日下午六鐘） 
　　北京電參陸部電王汝勤八師塡防宜昌荆州地方重要兵力亦不宜過薄希商張使聯陞妥爲籌劃（十四日下午六鐘） 
　　北京電李厚基電王張兩旅進逼漳平事機得手常軍攻克將樂後已有直取順昌之勢敵軍內部潰亂不能持久請由贛加派一旅爲常後援常師卽可前進 
　　北京電馬聯甲電新軍共裁二十七營尙剩十二營以欵未籌到緩日再行（十四日下午六鐘） 
　　漢口電蕭眞（十一）日離保文（十二）午到鄭吳張皆在鄭候開剿匪會議所有信陽武勝關團長以上鄂軍官均列席蕭准元（十三）午後離鄭寒（十四）日可到省（十四日下午一鐘） 
　　漢口電孫師七八兩團眞（十一）開始由武穴運潯司令部暫設大東旅社軍隊分駐鐵路兩傍俟全部運完即開南昌財部撥孫師援閩軍餉三十萬孫電令軍需處長蔡璞文赴京具領（十四日下午一鐘） 
　　漢口電聞川軍張冲賀雲卿部與利川楊森部王旅接觸夔巫川軍亦進窺火峰萬流宜渝交通梗阻盧金山已調七十二團赴上游與宋旅往堵並電請子彈五萬機槍六架王汝勤眞（十一）晚由保到洛請示禦川機宜定寒（十四）晨返鄂　　漢口電由漢駛岳漢中小輪眞在仙桃鎭上麻陽河與貨船相撞俱沉淹斃甚多（十四日下午一鐘） 
　　漢口電漢口日郵定徑（二十五）日撤廢軍署寒（十四）設筵爲日郵局長牧野餞别（十四日下午一鐘） 
　　漢口電財廳長鄭焯决辭有郭幹卿繼任說 
　　漢口電頃訊蕭同孫傳芳車過信陽元（十三）晚七時可到軍政界紛渡漢歡迎（十四日下午一鐘） 
　　漢口電鄂西防務巴東興山兩方面由盧金山王汝勤兩師及宋大霈張允明兩旅分任利川方面由趙榮華楊森兩旅擔任現駐恩施趙旅已移往建始利川扼守松樹坪石乳關等要道趙同楊均親往利川指揮盧電省請撥艦兩艘駛宜掩護並促王汝勤返宜 
　　漢口電楊森在宜設軍餉籌墊處川鹽一包抽餉一兩鹽商極力反對洛吳電蕭爲楊維持 
　　漢口電外訊豫省被擄外人悉數救出鄭州外僑會議因中止 
　　漢口電盛傳蕭將調長江檢閱兼省長孫傳芳升鄂督理 
　　漢口電漢冶萍總工會通電反對漢冶萍礦廠停工陳述三項理由 
　　（以上十四日下午五鐘） 
　　香港電劉震寰部已有少數入駐濛江不日開赴白馬 
　　香港電鍾景棠部灰㈩（日）分四幫由潮安入閩一星期後可集中永定　　香港電柳州訊沈部何才傑進駐柳州韓彩鳳退至對河後彼此各守疆界劃柳河爲鴻溝聽候解决前傳何韓交戰數得數失係誤傳沈鴻英江㈢（日）由平樂赴柳粤軍第一師奉命由梧調駐撫河梨木根一帶林虎對收拾桂局辦法各地散軍一律收編其出自軍人者留爲地方駐軍餘者實行兵工制度（十四日下午六鐘） 
特約路透電 
[北京政局紀]  
　　十四日北京電王正廷今晨就代理總理職午後曾開閣議王於昨日通電各省述暫時擔代國務之理由且謂總統曾許其三條件（一）擔代期不逾十日（二）國會儘速投張閣同意票（三）代任期內不任命大員聞唐在章將任府秘書長 
　　十四日北京電議員張樹森在衆院提出動議主張凡候補總理者應於國會投同意票前出席議院宣布政策俾議員知其適任與否按投張閣同意票已列入明日議程該議案將否先付表决今尙未悉 
　　十四日北京電英美協會今午欵宴駐日美國大使華倫氏賓主酬酢頗歡華倫氏於今日謁見黎總統 
[匪刼外僑悉已出險]  
　　十四日北京電外交團因河南被擄之外人除法國工程師（昨日可望脫險）兩名外均由土匪開釋故昨日照會外交部謂各國調查團今日起程赴豫之舉業已作罷開封路透訪員今日來電曰張福來語余諸外人連法國工程師在內均已脫險 
[英議會中之中國留學案]  
　　十三日倫敦電外部次官麥克尼爾氏今日在下院答 
佛里斯氏之問話謂朱邇典爵士委員會關於中國學生敎育之報告其要旨以爲苟無經費則無效果而充分經費可移供敎育之用者·似爲拳亂賠欵故委員會主張暫不考慮此問題以待政府决定對於賠欵之態度政府接此報告後已與有關係他國政府商榷希望不久可將决議通告中國政府云 
[日本攝政太子病狀]  
　　十三日東京電今夜十時公報稱攝政太子體溫四十度半即華氏表一百零四度九脈動一百零一 
　　十四日東京電今日正午公報稱攝政太子體溫三八度零六即華氏表一百度零王疹子發現極形順利 
[華府公約批准與否之懷疑]  
　　十三日倫敦電波拉勞氏今日在下院答覆議員摩萊爾氏之質問謂英政府並未限定華府條約批准之限期就彼所知美國亦未有此限定惟政府對於二簽約國展緩批准該約大爲失望如簽約國之一不批准該約英政府有何舉動今尙未能預言彼切望不致有此云云 
[美國之小艦限制談]  
　　十三日華盛頓電國用委員會向衆院報告常年海軍議案時建議應由總統與英法意日訂約限制萬噸以下各式駛於海面海底軍艦及陸海軍用各種飛機之建造委員會謂縮減軍備條約並未限制小軍艦之數又謂國會得悉各國已擬定造艦程序均達縮減軍備條約之至高度又新式大潛行船業已出現換言之凡批准條約所未涉及之處今復從事競爭如不加以遏制則美政府將不得不定造艦新程序以與其他列强並轡進行委員會建議撥費美金五千五百萬元以供來年告成縮減軍備條約所許五十六軍艦之用此數較預算案所請求者多一千四百萬元 
[英議會美國造艦問答]  
　　十三日倫敦電議員裴克爾氏今日在下院請政府注意於美國添造軍艦較華約規定者爲小俾可造成世界最大海軍之消息並詰問政府擬用何法以保全英國海上之覇權海軍大臣愛梅立答稱華約簽字國並未受有軍艦艘數之限制儘可依照華會公約第十一條與第十二條之規定築造軍艦英海部對於他國造船程度審愼注視以期保障英國海軍之地位云 
 
 

Page 4

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 5

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 6

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *特約路透電二 
[英國會之失業問題]  
　　十三日倫敦電今日下院質問時首相波拉勞不允工黨延長下院會期至籌得救卹失業人困難之方法時爲止之要求致生譁噪工黨議員藍斯堡斥執政大臣漠視失業問題波拉勞答稱政府現正盡力爲之國會延長開會無補於事有工黨議員數人不顧首相職權擬登壇對衆演說羣言龐雜寇克武抨擊首相謂無用之人自應辭職工黨議員有請其領袖麥克唐納爾氏發言者但麥氏並不干預擾攘良久秩序始復議長請議員共相維持波拉勞稱此事不可於質問時討論之 
　　十三日倫敦電下院工黨議員阻止休會藉以抗議政府辦理失業問題之不完善以致下院終夜集議直至午前七時始散財政大臣包爾温動議六時半閉會工黨議員乃大起鼓噪怒聲高呼無恥者不乏其人工黨寇克武稱此乃不名譽事又稱渠會在格拉斯哥街中率失業人同行而被警察棍擊今於必要時當再爲失業人後援衣食豐足之大臣不應以此方法待遇勞動家政府屢辱工黨但工黨現願力爭至死方休縱不得已而在街中奮鬬亦所不辭如政府不在憲法上准其請求則工黨將不依憲法而自取其所請求者此僅其起點耳云云工黨議員有於最後時機不投票者此案旣通過包爾温乃於工黨鼓噪之中提出整理凖備金案此後遂休會 
[英國上院之賠欵主張]  
　　十三日倫敦電在野派上院議員對於賠償與協約國間債務問題之意見可於今夜上院之言論見之白根海爵士謂英國人民付稅甚重而欠英債之國人則反無此重大擔負此英國失業人之所以多而法意失業人之所以少或竟無也法國對於德國停付事要求擔保之議未可承認云葛雷亦發言主張英國採退還債欵之遠大政策以謀歐洲經濟之恢復並請賠償問題與此連類而起宜再召集國際銀行家委員會之會議而國際聯盟會之勢力與範圍亦須擴張又謂法人近有非正式之消息謂法國不欲批准華會公約擬費巨欵建造新式軍艦此說如果確實則英國恐未能攷慮協約國間債欵之退還惟法美間之條約擔保法國不受德國侵略者已成泡影此層可爲法人表同情者但若佔據外人土地以謀自己安寗則此種見解未可贊同云 
[洛桑會議中少數民族問題]  
　　十三日洛桑電俄代表團致牒會長抗議協約國討論海峽問題之手續謂協約國原有計劃已經改變而俄人事前並無所聞如關於某種區域之不作軍用一事其尤著者也俄國有匪可更變之决議决不抛棄其參議與俄國有直接關係的重要國際問題之權利 
　　十三日洛桑電土代表伊斯美答覆昨日克松之言謂土國凖備許二十萬希人仍住君士坦丁而依照互换辦法應離希境之土人則應充分賠償其產業上之損失土國願容阿米尼亞人仍居土境但不願割出一地爲阿米尼亞聚族而居之國家土國亦不允在君士坦丁設立國際委員會以監視土國實施其對於少數民族之義務　　十三日洛桑電第一委員會今晨集議時克松對土代表發簡明之言致引起數方而對於大會將否决裂之疑問惟據消息可恃方面云土代表於一再考慮後定將採較爲溫和之態度克松對於伊斯美之答詞表示大不滿意並謂如大會因少數民族問題而竟决裂則土人决不能得世界各處除安戈拉外之贊助云 
　　十三日巴黎電洛桑大會之土地委員會今日續議少數民族問題希代表維尼齊洛氏力陳由國際聯盟會管理少數民族保護事宜之必要並述過去六年中土境內基督敎徒少數民族備受虐待之情事克松稱大國如法與英且不欲自避於國際聯盟會管轄之外 
[法國對於德賠欵之主張]  
　　十三日巴黎電今晨普恩賚向閣員報告洛桑談判及倫敦會議之經過情形 
　　十三日巴黎電普恩賚語小巴黎人報訪員謂不能無擔保品遽准德國停付現欵渠覺一月內之討論縱無同意結果亦不致使英法决裂時機確甚急促但英國漸諒解法國之地位及其對於賠償問題曠日等候之不可能倫敦並未言及强取一種指定擔保品之問題凡所議决之行動因無召集軍隊之必要但出言而不實施之時日確已過去縱賠償委員在一月十五日以前竟投贊成德國停付之票法國亦决計單獨行事惟法國不欲在一月十五日以前有何行動耳云 
[俄國工人罷工數]  
　　十四日里加電莫斯科消息彼得格勒·加爾柯夫·烏拉爾及桐河境因工人久未領得工資紛紛罷工彼得格勒報名失業者共七萬三千名他處失業者亦日見增多南烏克蘭有數萬人患饑 
[美國需棉油與五金]  
　　十四日倫敦電愛物加爵士由美回國時語客謂美國油棉五金之需要增加甚速世界於此數物難免不有缺乏之虞美國所產之棉自用者占百分之七十渠意美國不久將由外國運棉以濟不足至於油料美國已達由外輸入之地步 
[印度紗廠罷工]  
　　十四日印度亞拉哈巴特電孟加拉與拉格配紗廠之罷工巳使拉傑南特貢發生劇烈之暴動羣衆以石擲擊警察警察現正拘捕滋事者警察曾開槍擊斃一人擊傷九人警察傷十七人 
[英國取銷冗多銀幣]  
　　十三日倫敦電今日下院以二百二十二票對一百三十三票通過撥欵七十五萬鎊以充取銷冗多銀幣之經費財政大臣包爾温氏宣稱戰時英國銀幣大增故戰爭之四年內共獲利一千二百萬鎊惟至戰後國家之銀幣其數遠逾應需之數統一黨議員司台華特氏謂政府當發行成色良好之圓幣但達白夏氏聲稱如幣銀達其面値之足數則銀缺之時將自國內不翼而飛云 
[日本汽船行刼]  
　　十三日東京電茲查悉載重七百五十噸之日汽船大基丸（譯音）曾在大海中行刦聞巳由數日前回抵東京灣之該船船員二人自行承認聞該船於九月間開往亞力山特羅夫斯克十月初將抵該港時遇俄小汽船兩艘駕駛者以韓人居多該日船乃派人登此二船盡殺其水夫及二船之一之船長其人哀求謂其妻及一兒候於岸上請免一死而卒無效該日船刦掠二船後駛回東京灣船長逃往大連警察現正偵查此案 
[各國近事紀]  
　　十四日紐約電前總統威爾遜氏將於十二月三十一日與威爾遜柯爾培法律事務所解約威氏邇來體氣漸 
健衆視此舉爲威氏復與聞政治之先聲 
　　十三日巴黎電奥內閣現正從事討論施行按照日內瓦條約草定之改革及整理財政之程序 
　　十三日雪梨電日本總領事切實否認昨日所傳日本某公司上年在新南威爾斯海濱和地之說 
　　十三日倫敦電白星公司宣布減輕自利物浦至澳洲之運費 
　　十三日華盛頓電政府整理委員會向哈定總統建議令海陸軍部爲一國防部以閣員一人爲部長助以海陸軍之領袖 
　　十三日倫敦電生獸皮毛傳染毒菌之國際委員會今日通過决議案凡牛皮於用於工業前應加清毒 
　　十三日盎凡爾電盎凡爾匯兌經紀四人又比京一人因抛空臨使比佛郎落價業已就逮 
　　十三日倫敦電今日倫敦滙兌巿之特點爲對美匯價長至四元六角九收盤四元六角六分二五此由英國信用穏固之故 
[公電]  
　　北京王正廷通電各報館均鑒正廷奉命會同熊省長於本月十日如約接收靑島業先電達計邀鑒察嗣奉大總統疊次電召遵即回京復命途次復奉兼代國務總理之命本日入府懇切陳辭承諭以內閣業經提交國會政府不可一日無人責令暫權數日以待新閣伏念中樞重要未可虛懸而個人才力短絀斷難勝任因陳明大總統以三事爲約（一）請吳張兩議長將新閣同意案即日提出（二）無論新閣同意案形勢如何正廷兼代以十日爲期（三）兼代期內除各部署例行公事及萬不能已各項外其他重要人員之遷調及政令之設施均暫從緩期維現狀當荷大總統許可吳張兩議長在座面允將同意案即日列入議事日程特此電達敬祈公鑒王正廷元印 
　　旅京安徽裁兵會電各報館鑒馬聯中以姜案兇犯謬膺督理抵蚌以來罪惡多端督理善後係臨時特派竟照督軍署組織違令耗財罪一前電舊餉月須二十一萬維持現狀止須半數近電新餉歲需七百四十萬一降再降仍須四百五十萬日日呈報裁兵結果等於不裁人爲督軍則舊餉可减己爲督理則新餉頓增又以成師誘殷恭先以釐金啖李玉麟艶電懇留中央七十萬即欲永存新餉禍國禍皖罪二就任通電誓不干政養電旣謂許世英不應久據省席近倪道烺陳文權等在蚌設保衛團聯合會舉李傳業爲會長宣言與省政府脫離關係旣不禁止反電京稱許不撤則各縣難服命令以皖殺皖計尤險毒罪三除呈政府撤懲外望羣起驅除共伸大義旅京安徽裁兵協會裁兵促進會叩寒 
　　江蘇旅京同鄕會代電各報館轉省敎育會總商會各公團南京省議會商會敎育會農會各公團江蘇各縣商敎農會各公團均鑒本日致南京督長及財政廳長一電文曰南京齊督軍韓省長暨嚴財政廳長均鑒本省發行七百萬公債一案迭經本會函電抗議誠以此項公債法律手續未完人民負擔難堪上月二十五日竊從報端得讀督軍徑電有當國會開會時期舉債自有法定之手續等語仰見尊重法律之至意此雖論列羅案本省公債當然事同一律省長及嚴廳長服官本省必能體念民艱查本省發行公債若爲國債未經國會通過若爲省債未經省議會通過中間僅經閣議通過又非主管部所提出法律手續顯然不完又上月二十九日上海新聞報載稱嚴廳長通電各縣知事內開案奉督軍省長面諭案照七百萬公債亟待發行所有勸募認購自應由各縣共同負責惟照習慣辦法按縣分派或恐不相接洽難免窒碍應由財政廳召集各該縣面商切實籌募以利進行等語當此本省民力將殫之時猶欲由各縣向民間直接募債嗟我小民其何能堪本日本會開會公同討論僉主仍本歷次抗議旨趣此項公債在法律手續未完以前應請停止發行其已發行者即行設法收還庶有以副督軍尊重法律之至意而紓蘇民增加負擔之苦痛臨電不勝迫切待命之至江蘇旅京同鄕會叩蒸貴公團主持公道誼切桑梓務希一致主張並請賜覆爲荷江蘇旅京同鄕會叩蒸 
國內要聞 
[北京通信（蠖公）]  
　　王正廷代閣之經過 
　　自五日下午黃陂以張紹曾組閣提出國會徴求同意且以歌電致各省表示意見後於今已一星期矣張閣之成立尙有若干之波折未能實現汪閣十日之期巳滿掉頭逕去中樞虛懸無人負責至不得已而出於派人代閣之一途靑年之外交家王正廷氏乃以首席閣員資格被命兼代國務總理其中經過情形有足述焉 
　　當張閣提出時本可早日成立惟以保方無切實保證國會本身又意見紛歧不能一致領袖衆院之吳景濓氏且受包辦內閣之嫌疑爲衆人所非刺故開會投票大典竟遲疑不敢舉行而暫時維持內閣之汪大燮又復意態堅决無婉商之餘地星期六日即已將副署之空白代閣命令擬好及辭呈一律送府並託前參議院議長王家襄入府面告黃陂請於張紹曾王正廷李根源三人中擇一代閣以免陷於無政府地位黃陂當召張氏入府一再婉商張氏以旣有須俟國會通過及實力方面協助之要約在前此次汪閣又始終未就職無論如何始終不允而首席閣員之外交總長王正廷又遠在靑島不能徴其同意乃召李根源入府李氏對於黃陂之意見婉轉辭謝且請黃陂按照首席閣員代閣成例推崇王正廷黃陂乃於星期六及星期日兩致急電於王氏促其回京及昨日下午得王氏復電而代閣命令乃於五時塡發矣 
　　王氏爲今日外交界負有聲望之一人此次辦理魯案雖 
魯籍人士非難甚至而歐美外交家頗有稱述之者平日對於黃陂感情甚好與洛吳亦尙接近於保方則以馮玉祥之助力亦不致引起反響此次以首席閣員之資格暫代閣揆此短期中當不至發生何種問題據熟知個中者謂王氏就職以後秘書長一席或屬之唐在章唐在國務院資格素深情形又熟此次在魯案督辦署極爲王氏之所借重駕輕就熟其勢固極順利且此數日中襄理秘書廳事宜之王耒旣巳辭職在前現帮辦之楊天驥又以迎迓施肇基南下居全國樞要之秘書廳乃致羣龍無首必不得不有一人以維持現狀就事論事唐氏實爲首選是歟否歟當聽下文分解矣 
　　李根源代閣問題數日來即有人時時道及昨日下午張紹曾並向李氏勸駕且云組閣事卽能實現亦須在一月上下云云李氏本意原在無可無不可之間惟鑒於各方空氣之不佳而政系之重要人羣以其代閣爲不然於發生此議之前卽巳將利害提出一再警告即新近發表之次長劉治洲亦復力勸其引避故李氏對於黃陂極力退讓且於近兩日間爲避免嫌疑不復往來於府方蓋有由也 
　　爲保方蓄意之高凌霨自汪閣改組後不辭職亦不到府黃陂電召則以疾辭實則近數日間日往來於袁家花園爲曹鍈做大媒（曹鍈之女與劉若曾之子結婚於七號嫁娶陪送之盛爲近今所無都人士極豔稱之）閑情逸致可謂十足有知其近情者謂保方原意王閣旣倒卽以高代不料黃陂用一汪大燮移高長內務已極失望汪閣失敗又歸於張氏此次代閣高又以始終未就職不獲與選高氏牢騒固人情也 
　　張閣之難產至今日而益以顯著九號保陽之盛會除 
各方要人麕集祝嘏外即八百羅漢亦有數百尊聯袂前往隨同上八洞天仙同赴瑤池之宴說者謂於賓朋雜遝觥籌交錯間必有絶大之計畫不意虎威對各方均持渾沌態度且聲言尊重國會同意權絶不干涉即黃陂特派之金永炎前往保方者亦復不得要領微聞保方之意對於張閣固無絶端贊同亦無絶端反對惟須某項問題張氏能以實力贊助有相當之保證然後始能以實力助之日來正在磋商中外間所傳某人長某部以某某部讓歸某方者雖不無此種擬議惟現今尙非其時耳 
　　國會方面小團體甚多於此時機皆欲攫得一二閣員以爲政治活動之地其人數較少無閣員可以提出者則希望於閣員外佔一席地爲交換之條件除研究系及小孫派絶端反對者其餘皆各有作用連日正多方接洽其持不贊同之論調亦此間一種作用未足爲據昨日宣外二百號開聯席會議聞對於張氏巳有均予同意之表示其問雖有未能一致者但係少數無關出入故衆院開會當不致否决至於參院方面現因議長問題未能解决日昨開會巳决定明日（星期三）以臨時主席修改院法星期五選舉議長至議長選出後再說至速亦在下星期中如何變化此時尙未可知也 
　　王氏代閣以現在各方對張閣之態度觀之大約非數日所能了張氏自言有一月上下雖必延擱如許之久然二三星期未必遂能布置妥帖事實具在無可諱言王氏於此新陳不接之期中倘能出其手腕調酌羣情俾此零落不全之內閣得以一帆平穏度過年關此則國人所希望者也（十二月十二日） 
 
 

Page 7

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *[張閣形勢仍混沌王正廷已回京]  
　　張紹曾同意案吳景濓本疑列入本日（十三）議事日程嗣因保定口意不佳又未敢貿然開會本星期五日能否投票尙屬疑問保曹方面似已確定排張聞巳密囑該系人物决不加入唯該同意案旣已提交衆院無故又未便撤回且張紹曾又已宣言國會如果同意即當就職亦未便突然告辭此時總統國會張紹曾三方面實皆陷入進退維谷之境矣 
　　至國會方面除與軍閥有關係之團體外其餘所謂中立政團態度尙極曖昧此蓋無他國會在今日已成名存實亡之機關自身并無取舍內閣之能力不能不徘徊觀望以覘外間之風勢也聞昨日（十二）下午四時小政團如頣園·如七號俱樂部·如憲政俱樂部·如五十六號·如翠花街俱樂部·如報子街十八號·如西河沿俱樂部·如未央胡同一號·如觀音堂十號等十一團又在宣外大街二百號開聯合會議繼續討論張閣問題多數意見仍主先請張紹曾發表政見以爲贊否之標凖此種主張極爲正當從國會政治言之內閣非有政見不可從我國現狀言之黨派林立無一黨可佔絶對多數則總理於投票之前亦非先發表政見不可但此事張紹曾頗覺爲難因張自身本無政見縱有多少意見又不能不先請示軍閥而今日有力之軍閥又表示不願與聞則張何敢遽爾發表不知將何以對付也 
　　王正廷代理閣揆前日已以明今發表昨日（十二）下午七時許王氏已由濟回京聞對於膠澳事務遵黃陂電 
令交與商埠督辦熊炳琦辦理前此赴靑人員仍留該處佐理一切故此次同行者僅秘書長蔡懋星·秘書周龍光林澄波諮議張廷珍·副主任裘鐵心等十人王氏下車後有人詢以代閣事王答稱此次回京覆命報告接收膠澳情形代閣事未經同意尙待考慮余非愛惜個人不肯犧牲惟國家大事不宜兒戲出之云云玩其辭意似尙活動大約王旣惠然肯來當不至堅决不就也 
[憲法起草會開會紀]  
　　昨日（十二）上午十一時憲法起草委員會開會出席委員四十一人委員長湯漪主席首先報告請假委員李槃解樹强王敬芳等十餘人解委員樹强來函辭職事件報告畢宣告按照議事日程應請分類委員會報告起草結果遂由丁佛言報告地方制度一章李慶芳報告生計一章沈鈞儒報告敎育一章休息後繼續討論國權章之第二條第十九欵主席報告張我華對於第十九欵本有修正案因復有第四條之修正故對於第十九欵之修正撤回現就第十九欵之原案討論衆言無討論請付表决主席以原案第十九欵「修正之結果改爲十五欵」「其他依本憲法所定屬於國家之事項」付起立表决以三十七人之舉手對於四十一人之多數可决以全案付表决起立者三十九人可决宣告討論第三條「左列事項由國家立法或執行並得令地方執行之」呂復修正一二兩項爲「左列事項由國家立法或執行但省於不牴觸國家法律範圍內得制定單行法」並說明謂原案第二條本甚妥當但因第三條有「並得令地方執行之」八個之反證足以證明二條之爲絶對的屬於中央立法或執行豪不能委託於地方執行以爲第三條立法之精神在於第二項之省於不牴觸國家法律範圍內得自定單行法所以表明第二條立法權完全屬於國家而其執行可以直接間接應按事件之性質及其便利仍得委託地方類如烟酒稅之應在烟酒稅法內規定故修正三條之二三兩項如此向乃祺謂二條之規定立法執行均絶對屬於國家三條之并得令地方執行之是表相對之屬於國家一則監督責任在中央一則監督責任在地方係表明與地方之關係丁佛言謂呂君修正與原案無甚區别但删去并得令地方執行之數語二項之省於不牴觸國家法律範圍內得自定單行法反嫌無根據衆請先將第三條所列各欵逐條表决并討論修正案主席以原案第一欵農工礦業及森林舉手表决舉手者三十九人可决以第二欵學制舉手表决舉手者四十二人可决第三欵航政及沿海漁業付舉手表决舉手者四十人可决以第四兩省以上之水利及河道付舉手表决舉手者四十二人可决以第五欵公用徴收付舉手表决舉手者二十九人可决以第六欵全國戶口調查及統計付舉手表决舉手者四十人可决以第七欵移民及墾殖付表决舉手者四十人可决以第八欵警察制度付表决舉手部四十一人可决以第九欵公共衞生付表决舉手者四十八人可决以第十欵汪彭年修正爲救濟制金兆棪修正爲救卹删「及游民管理」五字李慶芳維持原案「救卹及游民管理」俾得表現立法之新精神引人民至於羣衆勞働之義務有謂救卹二字含有救災卹憐兩種意義）何爲救濟名詞上反嫌不妥汪彭年謂此非名詞上之更動實有時代問題舊時代之恩典制確有慈善性質在內現時代係根據人民生存權之應有故不得謂之卹各國均有救濟制度研究不遺餘力中國憲法應卽仿行主席以金君之說付表决贊成起立者七人不足法數以汪君之修正付表决贊成起立者十六人不足法數某君主張改救卹制度主席付表决贊成者九人以原案付表决贊成者三十六人可决以第十一欵有關文化之古籍古物及古蹟之保存付表决舉手者三十八人可决潘大道修正加勞働法產業公用法兩欵藍公武謂生計章第三五兩條已有規定辛漢謂生計一章尙未通過不能作爲根據應保留在生計章內討論主席謂第二條內前次表决移置第三條之銀行及交易所制度以及巿制通則兩欵應位置於何所吳家慈主張銀行及交易所移置於學制一欵之後巿制通則移置在兩省以上之水利及河道一欵之後金兆棪主張巿制通則一欵删通則二字雷殷主張改特别巿制主席付表决均不得通過主席復以第三條一二三各項付討論丁佛言修正第三條第二項「地方執行上列各欵時於不牴觸國家法律範圍內得制定單行法」呂復修正爲一二兩項爲「左列事項由國家立法或執行但省於不牴觸國家法律範圍內得制定單行法」沈鈞儒修正第三條第一項爲「左列事項由國家立法或執行省於不牴觸國家法律範圍內並得立法或執行之」删二三兩項因修正旨趣之不同對於省自制單行法之解釋頗有討論丁佛言潘大道等主張此處所言之單行法係一種執行細則或謂之施行細則蓋本章旣係規定國家事權則二三兩條同爲國家事權不過因事實上之便利有得令地方執行地方於執行時所制之施行規則即是此類名之爲單行法可名之爲補充法可名之爲執行規則亦可總之其性質不出乎一種施行細則而已沈鈞儒呂復等則謂省有自置省法律之權此處所定之單行法亦即包含省法律以及施行於一省之法律在內最後潘君金君丁君之修正條文爲「省於執行上列各欵時於不抵觸國家法律範圍內得自制定補充法」主席以各修正案逐一付表决贊成沈君之修正案者六人贊成呂君之修正案者九人贊成丁君之修正案者十四人贊成李景龢臨時提出修正案「省於執行上列各欵時於不牴觸國家法律範圍內得制定執行法規」者十五人贊成王君用賓主張二三兩項全删者十六人均不足法定人數最後以原案第一欵付表决贊成二十九人可决以原案第二欵付表决贊成者三十人嗣對於第三項之討論衆主張以第三條所列各欵逐一表决孰爲省有立法權結果以第三條所列第一第四第十第十一第十二第十三各欵在國家未立法以前省得行使其立法權以第三條全案付表决贊成起立者三十八人可决主席宣告散會并報告本星期內逐日開會以速進行時已四時三十分矣茲將是日通過之條文列次第二條第十五項其他依本憲法所定屬於國家之事項第三條左列事項由國家立法或執行並得令地方執行之（一）農工鑛業及森林（二）學制（三）銀行及交易所制度（四）航政及沿海漁業（五）兩省以上之水利及河道（六）巿制通則（七）公用征收（八）全國戶口調查及統計（九）移民及墾殖（十）警察制度（十一）公共衛生（十二）救卹及游民管理（十）（三）有關文化之古籍古物及古蹟之保存上列各項省於不牴觸國家法律範圍內得制定單行法本條所列第一章第四第十第十一第十二第十三各欵在國家未立法以前省得行使其立法權 
[南苑觀操記黃陂與馮軍之問答（侗生）]  
　　馮玉祥之軍久爲全國所屬目今日黎黃陂檢閱馮軍自上午十時至下午四時半止除縱觀各種兵操外兼參觀馮氏所辦之工廠及女學記者届時以私人資格往南苑甫至黎氏之汽車亦徐徐而來有軍門不得馳驟之意下車略進茶點馮乘馬前導黎從之屬騎三十餘繞廣場一周時衆兵已就列黎馮過其前皆致禮黎亦還答漸遠漸不見黎氏之馬色靑（白色馬皮紅最少凡毛白皮黑者皆曰靑色）獨可辨其行速而穏黎之馬術實較佳於馮旣反至飲茶所十分鐘後諸種兵成列而過以四十一至四十四四團步兵爲最整其餘亦不弱若從嚴格論之黎氏馬行速力不難計算操場一周之長不難預測若黎氏甫反各種兵隊之前頭已至（黎由左至右行馮軍反之故須計算行程不然踵其後可已）則較爲緊凑可觀馮軍僅遲十分鐘亦大不易蓋指揮二萬餘人之大軍（指到場者而言）非易事也若從其精神論之其第一優點實在誠樸全軍自馮氏起皆衣布衣其官長自視右下士直奉之戰奉軍官長營長以上皆不能上陣連長能上陣者不能得半數蓋平日養尊處優自消其銳氣馮軍反之故屢戰而師不老今日馮部某軍官爲余言吾軍每次戰勝後絶不休息而敎練比平日爲嚴蓋防其勝敵而驕此語深得治軍之道馮軍步隊最精每營配機關槍四挺輕機關槍十二挺器械亦不可謂不利馬隊較遜馬種固弱小且靑白色者爲多非戰時所宜砲隊亦以馬匹不良頗形减色今日騎兵舉行行列式時有一人墜馬猶執轡不失馬反牽之而馳該隊能不亂列砲兵繼至亦直行不稍止而衛生隊則大忙卒追及逸馬救其人此可見馮氏軍令之嚴馮之爲人木訥而嚴軍氣肅而厲肅則奉命無違厲則果於殺敵而自身不免多死傷非善之善者也姑識吾語於此竢將來證之尤有一義可以附記者今日黃陂於操演營敎練時問一目兵曰「假定我軍爲攻軍此時已受敵人甚大損害應如何處治」兵曰「前」黃陂曰「前進困難則何如」兵曰「我困難敵亦困難」黃陂曰「此意甚是但愈前進則困難愈加則如何」兵曰「最後五分鐘」黃陂大贊之曰「最後五分鐘實勝敗所繫」當時聞者皆異目兵能爲此言有贊許之色記者竊謂此非目兵之言也目兵若曰吾但知長官命令不知其他此實佳目兵今所答最後五分鐘一語語氣實未完蓋習聞之辭遂引以爲答治軍與敎生徒異必欲其多記格言養成自是之習慣必流於趙恬之知兵余今日於衆人驚異時微窺馮氏馮氏尙無得色余心竊喜馮氏不以此爲名高不然馮軍雖屢勝終必毁也午後兩時許於布幕中會餐馮之副官以馮氏軍書贈來賓曰十六混成旅實紀曰不怕死曰軍人新敎育曰軍人寳鑑曰勞工救國曰精神書講義凡六種記者曩聞人言馮氏以傳敎法治軍余疑而未信歐西軍官莫不信敎未聞軍書多敎義今觀馮氏之書涉及宗敎之處甚少間有所採皆敎中精義人人宜奉爲規矩者也人言不可信如此馮氏所辦之工廠女學皆具有精神前此有某報紀馮軍在陜狀况頗能詳此二者茲從略（十二日） 
[北京敎法兩界工潮已息]  
　　京師高等檢察地方審檢四廳因欠薪五月無法維持於九日罷工此事影響人民訴訟甚鉅查京師四廳數年以來薪水皆不能按期發放幸四廳每月經費不過五萬餘元而四廳每月所收之訴訟費狀紙費亦有二萬元之多挹此注彼尙可勉强支撑不意近來司法部竟將此項收入歸入部庫以之維持部用四廳毫無挹注之餘地遂有今茲决絶罷工之舉昨日（十三）司法部已允先發一月薪水本月分薪水日內亦可發放故四廳職員已於昨日上工矣 
　　敎育部職員因索薪停止辦公業已多日此次彭允彝被任敎長就職之後迭向部員勸導允於最短期間之內籌發一個半月欠薪旋於日前發出四成半昨復續發五成並定一星期內再發五成部員方面認爲滿意昨已開會議决即日恢復職務又各省送考留學歐美之學生早經報到聽候試騐徒以敎部無人辦事迄未擇定試期直至昨日始由主管司員呈准部長准於本月十八日舉行試驗 
[西三盟請裁撤特别區]  
　　袁世凱當國時代爲統治上便利起見劃內蒙領域之一部爲綏遠熱河察哈爾三特别區設置都統治理軍民兩政現當制定憲法之際三特别區人民方從事請願國會各區得享有省之事權之規定詎西三盟代表旺楚克拉布坦等昨特遄程來京向國會提出請願書要求取銷三特别區制仍歸內蒙管轄歷引德奥各國憲法爲證茲錄原文如下爲請願事憲法爲立國之經又可爲釀亂之具孔子云不患寡而患不均不患貧而患不安誠固國之要旨不刋之定論也民國建設十有一載矣彼割我據連年兵燹以純一之漢族尙四分五裂欲冀他族之統一談何容易推其紛擾之原不外權利不均所以外蒙卒難收回西藏終歸獨立也邇來中央具悔禍之誠恢復法統兩院諸君子以憲法未成致邦家多難並鑒於世界大勢非趨民治不足以鞏國基於是地方事權取槪括主義而有省憲讓歸各省自制之規定焉惟我蒙古係未設省之地方憲法如何規定當然由蒙人自行核議無庸他人置喙於其間乃熱察綏三區議員紛爭省制勢甚激昻抑知三特别區卽內蒙之領域所謂省者不過地方一種名詞若非改省不可我蒙人自有請求之權該區少數議員决不應發此越俎言諭况蒙古加入共和憑據民國約法約法條文明定二十二行省內外蒙古靑海西藏爲中華民國領土是內蒙在約法已有地位三特别區乃袁世凱當國時一種專制設施疊牀架屋早爲蒙人所詬病今審議會根此專制設施允予省制即爲專制憲法非吾蒙人所敢信守者也曠觀世界各國由帝制而改建共和者若法若德其所屬之各邦在邦之領域外仍不失爲獨立國家惟對外則由統治國主持而已奥大利屬於德國聯邦之一在聯邦領域內亦號爲共和國者即其一例焉中國之聯省制終師實現果純一漢種聯省也專制也均可爲建國之謀但中華民國係漢滿蒙回藏五族之結合當此民族自决之時仍以一族支配滿蒙回藏無論採何種制度旣背共和之旨恐未必永久屈服也袁氏設三特區於內蒙與日本之設總督於朝鮮同一侵蝕政策共和國家决不宜有此行爲矧吾蒙古爲共和國之一部苟有自由發展地步蒙古之强即中國之强若使鋌而走險唇亡則齒寒豈足爲得計乎查德國新憲法第二條德國之領土由各邦之領土而成若他域人民本其自决權欲合併於德國者得依國法編入之按中國之奴隷各族使無發展之餘地求脫離而不可得誰肯編入而取滅亡哉外蒙西藏即其明徴兩院不乏明達審情推理當洞此癓結之所在矣總之三特别區非我蒙古原設之機關約法上又無根據應即裁撤民國未成立以前六盟所屬之各旗爲蒙古地方團體我國旣採省縣兩級制蒙古承國人之趨向擬將旗改縣縣以上設省期與各省一致諒兩院諸公當能鑒此愚誠而爲公道之判斷也謹各代表全盟人民意思併向國會請願伏乞參議院鑒核錫林郭勒盟全盟請願代表阿巴噶·右旗管旗章京旺楚克拉布坦·依克昭盟全盟請願代表盟長旗旗務總管烏爾恭額·烏蘭察布盟全盟請願代表拉希呢嘛·介紹者色賴托布·劉丕烈·鄂博噶台·那旺呢嗎·劉丕元·佈霖 
[王懷慶反對廢止懲治盜匪法]  
　　司法部因懲治盜匪法施行期業已屆滿擬卽日廢止詎曹錕與其他直系督軍等聯銜反對要求展期因之法部遂將此事擱置頃熱察綏巡閱使王懷慶及都統張錫元馬福祥等亦上呈國務院請展緩廢止原呈如下竊維治盛世之盜匪法宜寬治亂世之盜匪法宜嚴蓋以時當叔季民情倫惰綱紀蕩然即用嚴刑峻法猶恐不足攝其膽而禁其暴若循名不務實際寬縱以求苟安則弭盜而盜益多治匪而匪益熾愼重民命而結果適得其反無他殆未審夫國家治亂之源也民國建造之初時局未靖狹桀之徒肆行滋擾政府因普通法不足以制止之於是有民國三年懲治盜匪法及其施行法之頒布施行以來頗收功效民國八年又復修正展期至本年十一月二十六日法定期限屆滿司法當局以該法展期祝爲害多利少决定廢止另訂强盜案件特别辦法及過渡辦法此項辦法自係爲愼重民命起見然比歲以來災祲洊臻戰禍迭起萑苻遍野流亡載途盜匪所至村邑爲墟擄掠淫殺慘莫可狀各省地方官及軍事機關戢奸除暴保衛安寗端賴此法用能維持於不弊今一旦廢止深恐挺而走險者肆無忌憚白狼覆轍將復見於斯時此猶就現在地方普通情形而言也至若熱察綏三區地處邊陲或與鄰邦接壤或與蒙地毘連沙磧無垠山林深密馬賊七匪飄忽無定獷悍難制夙昔已然較之內地情形廻乎不同况赤塔侵陵外蒙未附邊疆多故正切隠憂若於斯時稍寬法綱勢必至盜匪橫行內外勾結不僅閭閻受害無窮而後患亦恐自此日亟卽就司法部所訂特别辦法而論每一案件必須層層核轉解送盜犯旣費時日之遷延防守難周復恐中途之疎脫且又准其聲明上訴或用上級提審或得派員蒞審推其用意自是保障民命殊不知改良過度轉開盜匪匪諱辯之門程序較繁適啓盜匪玩法之漸法理事實兩相鑿柄如果施行窒難立見懷慶等邊疆承乏責在地方治亂之機萬難緘默除聯銜具文懇請大總統俯念熱察綏三區係邊陲要地准將懲治盜匪法及其施行法予以展期一俟各該區盜匪肅清再行呈請廢止外相應咨呈鈞院希請察核見復施行 
[靑島接收後之治安問題]  
　　接收日兵匪衝突情形 
　　靑島接收之後於十日下午五時餘兵匪曾有衝突然王正廷熊炳琦於十日及十一日所致政府之報告均稱地方平靖此等負責任之言似無不確實之理乃據田中玉之眞電則謂兵匪實有衝突該電略云王正廷督辦已於本日由靑抵濟即晚乘車北上至靑島接收截至本晚（十一）十二時止連接該處兩電據云安靜無事附近土匪已有一部分經官軍收撫現開往沙子口暫駐聽候改編蒸日（十日）下午靑島巿內三益棧兵匪略有衝突旋即制服同晚東台村方面發現匪跡亦經成營長擊散均與大局不生關碍此次熊省長赴靑除隨帶衞隊三百名外並由中玉加派步兵兩營改着便衣陸續乘車前往項據本署參謀長胡翼儒由靑報告該項便衣軍隊俱已抵靑散駐各街巿嚴密防護全體治安更可無慮云云又據某外報所載靑島通訊述當時兵匪衝突情形尤詳其函云余（通信員）聞之警士云當彼等在烟台街中國旅館中驅除匪徒之際曾與匪徒激戰匪徒且衝至郵政總局後被軍警驅退始行四散常獲匪徒一名又城中各處亦有同樣之傳說並謂在離城十里之李村地方軍警與匪徒發生衝突激戰甚烈殺死匪徒一名俘獲三四名又是日午直至夜晚巿中空氣險惡防守極嚴於此更有一事堪報告者卽於是日午後余往訪一中國友人見其家中羣集多人心頗驚疑後問之曰君今日曾見匪徒來否彼低聲告曰君不可現出驚異之狀又舉目四顧後復語曰彼謁余者皆匪也余細察之見　中之一人帶間藏手槍一柄當彼等散後余乃得知彼等歷史蓋彼等乃頃自李村回者在該處彼等團體中之一部分曾與軍警激戰彼等且公然聲言將於夜間刧掠巿中各銀行以資報復云 
[長沙通信（華）]  
　　新省長就職前之湘局 
　　新省長就職之期今日說十二明日說十四究竟捉摸不定省議會方面至今未到通知書大抵當在二十日以前耳聞就職遲緩原因一爲圈定司長之考慮二則事前尙須召集軍事會議一次司長每司產出二人以後勢大者沾沾自喜日與各方面支配員司勢小者不甘向隅終冀最後之勝利如內務司之馮天柱不得任命則望馬路工程局長一席實業之胡學紳欲取礦務局之彼胡（現任協理兼代總理胡瑛）而代之軍務之王隆中欲得清鄕督辦蓋彼等對于司長明知無福消受故不得不另謀發展之方耳趙氏爲調劑人才起見當然有猶豫時間至於軍事會議來省各軍官滯留已久日夕馳馬試劍於花街柳巷年關緊逼各有歸志離省以前新政府之設施自然要與彼等細商辦法以便通行無阻故省長就職之前兩日會議必可舉行就職以後行見彼等跨馬加鞭各歸老巢耳 
　　惟此時不晴不雨之政象中有若干之小戰可供參觀者閱者當知爲各司中小位置之競爭矣司長選舉以後上等政客或捷或潰捷者吐氣揚眉潰者銷聲匿跡於是中等政客乃張牙舞爪而出此等人物甲有大人先生自身之跟班轎夫（即其夾袋中人物）乙有省議員聯 
名所薦保者丙有各機關原有職員其進取之戰略亦如司　之分路支配如一司有四科長除一科不限路界外餘三科中西南三路各取其一此則愈閙愈糟之現象也穏得任命之司長如吳景鴻袁華選唐承緒李劍農諸人正被此種形勢所包圍議員團之登門請謁者無非爲人作嫁拒之旣有未能迎之亦怕糾嬲不休眞有兩難之勢另外更有類似公團性質之會社旣無議員之威力遂以恐嚇之詞爲要挾地步如司法司之徐鍾衡有人攻擊其當選違法其意並非打倒徐氏蓋欲徐氏稍知畏懼以後關於用人行政與之訂立交換條件耳 
　　省長公署本無秘書長一職（係指新省長）而趙已咨交省議會覆議准其設置未知議會能容納其意見否如能容納則此席當屬之現任財政廳長唐巘蓋唐競選財政司失敗故以是慰之也趙氏派定新政府籌備員七人皆係司廳院長當選人物（唐巘吳景鴻袁華選唐承緒李右文李茇陳强）而唐以非當選人冠列首名其欲拉唐入新政府之意顯而易見（趙係一好好先生凡失敗之政客皆思設法安置免其懊喪如薦彭允彝入閣即可見之彭蓋競選內務司失敗之人也）至總省兩署現任秘書長李鳴九本爲忠於趙氏之人降一步而爲秘書决無怨言也唐巘失之東隅收之桑榆自必慰情聊勝但不知議會肯凑興否省務院亦無秘書長名目僅設一書記官長名稍遜而實相若權在省長之秘書長上（省務院爲政務負責之機關省長不過總其大成）故議員陳國鈞荆嗣祐皆欲得之湘人今稱爲一省府院秘書長之逐鹿洵的當也 
　　省務院院長一席由七司司長中推定一人以內務司長吳景鴻呼聲最高吳之得意可知但院長即一省之內閣總理實當軍人與議員之衝如軍人不滿意其人而效顰全國軍閥之倒閣手段即不得不去如省議員事事與 
之爲難交議事項一一否决或提出不信任案亦無戀棧之方此所謂爬得高跌得苦也吳氏爲人穏健軍人無好之者亦無惡之者一時尙不至發生問題惟議員 
有一派不以爲然現已密議如吳組閣不出三月即當揮之使去且並其內務司長亦不能保全所幸此派人數尙少另有一大團體與吳尙稱相得吳頗引爲厚援照此看去新政府成立以後議會之紛亂較今尤甚湘省政治不啻一國之縮影不愁無消息源源見告也（八日） 
 
 

Page 8

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 9

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 10

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *國內要聞二 
[洛陽整頓鄂省稅欵之會議]  
　　（漢口通信） 
　　鄂省自隸入直系範圍以後幾無日不在對人宣戰之狀態中援川援湘援贛援閩軍械運輸餉糈接濟約其總數何止千數百萬吳佩孚爲欲竭盡搜括特於鄂省設立湖北中央稅欵經理處委馬毓寶爲處長凡鄂省所屬中央各稅皆在一律截留之中去年陽曆年底以需欵迫切之故且令菸酒公賣局與印花稅處印發期票數十萬（其總數似共爲六十萬）分爲數十張支配各軍事機關薪餉其性質本爲兩湖巡閱使署所商借指定京漢南段路欵分批撥還今年交部爲整頓全路收入起見規定每月由京漢南局撥吳軍餉若干而其征收路欵之權則收歸部管以致鄂省菸酒印花兩機關所代發之期票無力兌現迭受野蠻軍人之窘辱雖屢請使署設法籌還總無圓滿答覆今年顔閣時代財部又商各省軍閥請勿截留稅欵吳首先覆電願將鄂省稅欵歸之中央以爲首倡且將鄂省所設中央稅欵經理處撤銷以示誠意乃不一二月間而鄂省中央稅欵仍舊一律截留近且以稅收不旺屢電蕭督及軍署軍需課長王連成責其疏於整頓遂有此次洛陽財政會議之召集在一月前即電令蕭氏轉飭中央稅收各機關將稅收盈虛狀况造具清册由各機關領袖携帶至洛會議整頓方法於是宜昌關監督魏宗蓮·新堤關監督羅掦烈·先後來省與武昌關監督王毓芳·菸酒局代表朱鳳岩·印花稅處長劉楫·及蕭督代表王仲霖於十一月二十八日專車北上三十日至洛吳派汽車至站迎入巡閱使署居住吳以熟悉鄂省中央稅收情形者莫馬毓寳若斯時馬尙在京遂電召馬氏來洛爲會議時主席在馬尙未到洛時赴洛會議人員閒居署中長日無俚吳乃派員引觀洛陽橋並與之談論時局謂致黎號電不成事體語當時未加斟酌遽爾拍發實覺有些不對但黎覆梗電也算報復有加余爲敷衍總統面子故又覆一敬電表示服從不料黎尙來電仍不釋然此老未免太予我以難堪言時大笑然其　强之情態固已從其牙隙中露出也吳對高恩洪尙不减其寵眷至對孫丹林則駡其糊塗不應墮入羅案漩渦高孫地位相同而吳之愛憎乃不同若此頗令人不解談及總統問題吳仍主張暫緩改選且駡津派胡鬧並謂余愛護大帥比他們還切所以不贊成急進者以時機未至恐爲西南及奉張所乘他們偏要性急恐怕大帥地位將來不免被他們弄糟云云觀此可窺吳氏對時局之態度與保洛之暗礁仍未銷滅也馬毓寳三日由京到洛財政會議即於是日開幕馬氏述吳意思以目下財政困難大家應該同負維持責任 
各關局處稅收擬從十二年起酌加比較若干以資挹注所有從前比較不敷之數亦應竭力征收以期適合與議各人一聞加稅之言不覺相顧失驚力言時局不靖稅收受其影響不少所以從前比較猶掙不足若要再加恐怕没有能力會議兩三日彼此爭持不决吳氏乃改派其政務處長項驤主席會議結果武宜新三關不另加增自十二年一月起必欲夠足比較（武昌比較年共十七萬宜昌十五萬新堤五十餘萬）菸酒局年增二十萬與原額八十萬共爲一百萬印花稅處年增三十萬與原額三十餘萬共爲六十餘萬自十二年一月起實行至菸酒印花兩機關代發之期票亦决由稅收內按月攤還六日會議終了會議人員於七日晨離洛武宜新三關監督·及印花稅處長劉楫皆由鄭州　車赴保祝壽僅蕭派代表王仲霖·及菸酒局代表朱鳳岩返鄂據稱吳並未赴保祝壽係派馬毓寶爲代表　鄂省赴保人員同車前往云（十二月十日） 
[漢口商聯會之尾聲]  
　　全國商會聯合會選舉會長後並照章推出評議員每省二人當塲推出者陜西張道坦（履坪）張鎭庚（鈺丞）直隸凌雲（星樓）王肇泰（秀三）浙江唐愛陸包成鋆（耕生）江西羅人驥（伯農）李華（良卿）江蘇馬炎文（息深）王兆昌（介安）山西李光魁（梅軒）劉耀藜四川胡彬（文軒）胡炳堃（鈞堂）河南賈藴高（慕騫）鐵福林（子祿）安徽余國增（　韾）朱蕃（晋侯）湖南吳延續（石松）黃代杰（壽和）湖北王　庚（義甫）吳幹丞諸君其他各省擬由省事務所推舉四日開第一次評議會公推王肇泰君主席討論結果（一）議决以評議會名義用書面敦請呂會長從速赴京實行任事（一）議决本會常年經費酌定每總商會每年擔任銀元五十元每商會每年擔任銀元十元自十二年度起開始徴集（一）議决明年應在北京舉行臨時會議其開會日期應在各國特别會議開會日期兩星期以前 
[豫省被擄外人已出險]  
　　字林報十三日北京電云政府今日照會外交團稱豫匪所擄敎士及工程師業巳全體救出又據洛陽消息此次各西人之出險乃由吳佩孚秘密派人至匪中乘機行賄小股匪黨所致目下吳氏將大舉進攻第三師自豫北第二十師自豫西第十四師自豫東蕭耀南之兵涉漢至豫南四面兜剿外交團派員赴豫之說今因此取消矣頃京中喧傳南苑馮軍於昨日總統檢閱時忽行喧變官塲否認此事謂當時總統在南苑小宴遲回五小時外間誤會因有此謠但警察及憲兵中下級官員均徴實是說此間洛派中人多信保洛分家今已不可免總統擬令李鼎新代閣李氏避匿不見 
[豫匪老洋人表示願撫]  
　　向靳師提出三條件 
　　豫省土匪之猖獗已爲中外所共知匪首最著者固以老洋人馬老三爲世擘而爲匪計畫運籌一切者則有許昌巨紳徐立五及趙倜舊部丁葆雲二人徐本趙三之軍師略有軍事學識因恐拘拿挺而走險刻則羽翼已成欲撫已不得矣今日（九日）省中得魯田郟縣電言老洋人於十二月三日由魯郟交界之郭店率其黨羽三千餘人經過魯山縣城外北竄襄城經過村鎭絲毫未搶僅責民間供給麵草若干斤匪過以後派隊往追始知該匪因洛陽重兵扼守不得刧掠現擬與駐紥許昌之靳師要求三事如得允許彼即歸誠如不允彼即率隊北去擬由襄河內用民船數十艘繞至洛河由洛河赴黃河北岸竄赴直隸河南交界地點再圖大舉至其要求之事計爲三項（一）將其所統之土匪一律改編國軍老洋人仍任統領之職且其隊伍之營連排長悉由其隊中選委之（二）補發軍餉半年因其所統之軍隊皆係趙傑寶德全之隊伍凡非軍隊出身允爲遣散（三）各匪受撫以後必須指定地點駐防半年始受調動但受撫後即任剿匪之責如該匪駐地有一匪發現願受完全責任 
[川局未可樂觀戰機仍在醞釀中]  
　　國聞通信社成都通信云蜀省局面本極飄搖近日以來更現動象洛吳圖川之計始終未能打消楊森到洛接洽以後進行更屬積極聞有命楊爲國軍第十六師師長之說又有命楊爲鄂西邊防軍總司令李樹勛爲副司令之議惟聞楊李均不願久駐在外不受種種使命名稱主仍舊貫意在要求多得械彈并力恢復日前駐夔府之旅長張冲特電省城各將領報告楊軍狀况甚詳各軍將領曾開緊急會議討論對付方法議决一致嚴拒楊軍回川惟聞箇中主聯楊森者亦有數人一旦內部若起變化當予外人以隙前途誠未可樂觀也 
　　本來洛吳圖川計劃原分三路一由鄂西一由漢中一由隴南鄂西旣有佈置漢中聞亦有備隴南鎭守使孔繁錦前五年曾隨同陳宧到川深知川中情形對於援川一事聞亦凖備先修摩天嶺路又添兵開到碧口近更派員到川省江油各處購辦糧食大非好意且聞靜坐寗羗之舊靖川軍總司令劉存厚亦有由寗赴平凉之訊劉氏一舉一動頗足惹人注意此間並得劉氏方面消息劉在最近電北京陸軍部保中將少將十餘員黃陂態度持重尙未置可否劉氏息影寗羗久未與聞川事今有此舉甚滋川人物議劉氏靜極思動興致頗高特先以此打動京川兩方軍人之意乃事有驟巧劉氏舊部第二十二師長田頌堯之余團及謝團之一營竟在遂寗縣城與熊克武部（即但懋辛部）第一軍第三混成旅長王麗中所部於十一月二十日夜間突起衝突但軍竟將田師槍械提取餉欵截去田師全師中級軍官通電各方反對經川軍總司令劉成勛復電嚴令停止余謝兩部業已開拔出遂寗城王軍尙未移去余謝槍枝餉欵聞有清還之說尙未成爲事實按遂寗衝突此爲第二次在前半月卽有衝突當時軍事善後會議正在開會提及此事田但兩方口頭爭執卽頗激烈嗣經陳洪範等出爲調停勉强敷衍迄未解决此次軍事善後會議對於其他防區問題亦未解决防區爲軍隊之命脈旣未歸於解决當然發生問題且遂寗聯帶潼川爲川省兵家必爭之地前此熊（克武）劉（存厚）之勝負卽皆在此兩地决定潼川一地關係不小今年但懋辛出攻楊森引田頌堯爲友軍但軍離去潼防暫請田部駐守事定以後當均利權而但懋辛以潼遂尙有絲鹽紗布諸稅且該地爲川東北交會不願讓與田軍以致發生此兩番之衝突結果尙不可知同時又發生一事亦堪注意卽劉湘舊部第二軍第四師潘文華隊附入第一混成旅者不知如何又不受命改編已向雷馬屏方面開去此中别有內幕不難預言要之川省當局曾有保險數月之說由此觀之數月以後之川局誠無人敢擔保其平靖也 
[皖學生周肇基出殯紀]  
　　皖省六二學潮學生姜高琦身受七刃一月而死其餘受傷學生周肇基戴文秀等四十餘人雖經醫愈惟周肇基因當時受傷最重淤血內積時愈時發月前竟因傷重復發身死省敎育會學校聯合會學生總會各團體業派代表赴贛向法庭訴追已經贛法院准予併案緝兇訊究周生原籍合肥其父周濓供職警界遂寄居於省城西門外周生故後其父因屋宇窄狹移柩於就近同善堂開弔治喪敎育三團體議决周肇基亦葬菱湖公園與姜高琦墓並立本月十一日爲周生出殯之期先期將路由發出通告是日上午十時許各學校齊集同善堂靈柩發引進西門城前導銘旌上書六二請願敎育經費被害學生周君肇基之銘旌下欵安徽省長許世英敬書各學生隊鼓樂之聲洋洋盈耳沿途各機關各學校各團體均擺設路祭行至省長公署門首許世英親出祭奠行三鞠躬禮由省署西轅門直上姚家口經過省敎育會出菱湖門達菱湖公園到時已兩句鐘柩停姜墓　業已動工就姜墓右邊開穴預備十二日子時下葬日來正籌備周肇基出殯忽喧傳倪道烺有爲阜陽匪災善後督辦之說敎育界聞之殊爲駭憤昨開緊急會議除函呈省長并各同鄕外一面電致阜陽縣知事陳祖蔭囑爲負責緝獲倪道烺歸案訊辦頃聞已得陳知事覆電大致謂倪道烺并不在籍更無保其辦理匪災善後之事或係他人所保不得而知云云此亦本案之一波也 
[浙盧取消郵電加價應聲]  
　　保曹覆電贊同 
　　盧子嘉通電取消郵電加價浙省垂電各局均已遵照實行商民稱便茲接保定曹仲珊復電云奉讀魚電喜聞讜言卓識熱誠至深佩仰郵電爲國有營業價率悉有常經今貿然加價旣未由國會通過自難承認尊論所持理由四端洞悉利害鄙意極表贊成自當一致主張以順民意特電奉復曹錕元印 
[浙議會內鬨之一幕爲恢復常會問題]  
　　十二月十四日下午二時浙省會續開緊急會議沈鈞業議長主席是日無討論議題亦無報告事件首由丁仁動議王議員以銓久不出席且吸食鴉片罪已經法院判决係觸犯消極資格應付特務審查衆贊成王培燏云審查員定十一人蔣玉麟云審查員須二十一人用投票選舉衆然其說次葉向陽動議本會並無緊急事件天天開緊急會議殊屬非是明天可開選舉會許祖謙云如係通常選舉應先回復常會葉向陽云當然回復常會選舉審議長及各股審查員盧旌賢朱念慈等十餘人均贊成其說王潤云本會緊急會議爲反對軍閥秉政現目的旣未達到自不能回復常會外問傳某某議員已受聘省署諮議幸勿爲其利用以保各個人格查人偉云回復常會不成問題緣迭次緊急會議在常會期內舉行如對於軍人秉政同人有力爭之决心自可依特别會議法宣告開特别會議顧紹鈞云本會緊急會議天天延會已無緊急之可言况所謂追悼會及無意識之動議均非緊急事件尤無討論之必要發言未畢凌慶雲王培燏質問顧議員豈别人發言均無意識必以爾之發言爲有意識時袁漢鄔榮鉞等大呼打打打議塲頓變戰塲李靑亦頓足謾駡反對顧議員之言毛翬云議員發言豈能武力禁止祝紹箕云大家均有人格不能在議塲打駡各議員多數起立發生騒擾情形議長初宣告中止議事繼因無法調和遂振鈴散會并聞浙江省參議會條例已於十四日公布由張省長咨復議會查照惟常會期間將滿擬延會二十日選舉各區參議員平社及星期會均定晚間開會協商選舉方法俾與各方面接洽 
[蘇議會紀事兩長爭席大會未成]  
　　蘇議會以徐果人因故請假主席無人昨曾選舉朱鏡明爲臨時議長以維會務雖當塲决定今日（十三）續開大會而記者早料難免不生新變化午後驅車至議會果見有徐果人即日銷假之啓事發出其文如下『同人公鑒昨日開會之前朱議員世瑾等交到懲戒議長緊急動議案果人當即補列議程並以此案或應儘先開議事關本身是以請假並以同人查照會法第十二條辦理以維會務本日准馬議員甲東等十三人公函以照本日議事日程自第一案至第五十一案止均不涉及議長本身無適用暫行法第二十七條之規定責令即日銷假主議執行法定職務果人自未便固執己見當於本日銷假照常服務除咨報省公署並電各省省議會外特此佈達即頌公安』因此兩長爭席發生問題一種怪現象遂爲有議會以來所未有二時三十分簽到議員已足法數搖鈴開會乃遲久不見主席議員入場者亦甚寥寥蓋多數正聚訟於議長室也甲派之人謂徐議長昨因懲戒案故意避席實有破壞會務之嫌疑今見計不售又復憑十三人之公函强詞銷假須知懲戒案之列日程如昨臨時議長係依法產生故本日應由臨長主席乙派之人謂懲戒案現列在第五十二案以前各案均不涉及議長本身徐議長今旣銷假即可主席雙方爭持各不相下少頃甲派擁臨長主席乙派不得已用消極抵制方法遲至四時朱鏡明雖高坐堂皇而在場祗七十二人不足法數不能開議抵制派有坐在旁聽席者袖手作壁上觀意頗自得錢基厚謂大會不贊成不如改開談話會朱紹文陳亞軒等均主此說王景常謂大會未到法定時間不能遽退在場者又枮坐片刻無法可施遂定明日仍開大會而散散後徐果人以議長名義通知明日開審查會朱鏡明以臨時議長名義通知明日開大會照此情形不啻演一齣雙包案雖好看亦可歎矣 
　　附江祖照等所提懲戒徐議長違法避席緊急動議案本日大會開會時忽見議長發出請假條一件補列議事日程一件假條聲明理由爲朱議員世瑾所提出之懲戒案未便仍行主席等語查省議會議事細則第四條非照議事日表所定之事件不得爲决議如有緊急事件經議員五人以上提議或議長認爲應儘先開議者得由議員公决變更議事日表之次第又查本會暫行法第二十七條議員於議案涉及本身或其親屬者非經省議會之許可不得與議綜此兩條義意則議長對於朱議員之懲戒案當俟本日所列議案四十二件議竣後議及懲戒案方可援暫行法二十七條辦理或開議時議員有援議事細則第四條提議變更按照公决變更後方可援暫行法第二十七條辦理議長旣未遵以上兩條乃於甫開議時突然强詞避席實屬違法證之朱議員所提懲戒理由更涉破壞會務之嫌疑是否應照暫行法三十二條加以懲戒敬候公决提議人江祖照·喬國楨·郝崇璟·李昻符·康靖·袁鐸·楊集華 
[南京快信]  
　　劉冠雄昨日下午四時由津抵寗住儀鳳門海軍總司令署劉因車中勞頓定今日下午二時偕杜總司令會晤齊督接洽閩事聞劉在寗尙有二三日躭擱 
　　十二圩商會暨揚州各號商等以景學鈴等假鹽政討論會名義毅然取銷越界爲私請願國會並擬食鹽課稅法草案欲舉歷來之成法而推翻之匪惟商承其弊直予各省人民以危害昨特電齊韓兩長暨省議會籲請俯念國計民生所系轉電參衆兩院立將請議打銷大局幸甚 
　　軍民兩署昨准隴秦豫海鐵路張督辦函復略謂該路東段工程現正與總工程司積極磋商俟路欵籌定卽行從速興築請查照轉飭知照 
　　駐合肥新安武軍統領楊瑞文自願將所部四營全行遣散齊督深爲嘉許特委楊允軍署名譽諮議並由皖馬轉呈府院請補京職以昭激勸　　邳縣商敎農等會昨電兩長以區董陳伊豐保衛有方成績卓著現値冬防吃緊請飭崔知事迅將該區董開復原職以安區境 
　　南匯縣知事李文玉丹徒縣知事張玉藻太倉縣知事廖楚璜江都縣知事江慕洵崑山縣知事汪原渠均奉電召來省聞亦係接洽災歉善後債劵事 
　　兩長會委徐朝彦兼充津浦鐵路商貨統捐浦口分局稽核員周仁燦兼徐州分局稽核員省署昨委吳星三充淮屬清查戶口檢騐槍械事宜韓欽明充海屬清查戶口檢騐槍械事宜蔣敎育廳長委托第一醫院長吳濟時爲蘇州公立醫校醫學指導員官產處委王珍赴宿遷提欵 
地方通信 
[蘇州]  
　　商事公斷處補選揭曉蘇總商會於十一日用連記法補選商事公斷處缺額評議六人次日開匭揭曉程幹卿·王亦安·徐性栢·胡翰卿·當選尙缺二名再由得票次多數之徐浩然姚清溪劉正康鄒椿如四人中决選結果姚清溪鄒椿如兩人當選云 
　　蘇城人力車問題城內自通行人力車後各公司營業異常發達城外車子早欲進城營業爲城內車公會所拒絶春間因建造南星橋需費數千元巿公所曾有城內添車五百乘之議迄今橋工落成車數未添現聞城外蒲輪公司仍要求城內外一律待遇并願繳納特捐以補橋工故巿董蔣季和等對此問題聞已擬定辦法不日召集各巿民公社開會解决倘城外車了准許進城則兩共已有一千輛添車之議即行作罷矣 
　　西山滬同鄕請禁賭水警趙廳長暨吳縣郭知事昨均接到洞庭西山旅滬同鄕會公函略謂敝會疊接西山本鄕來函述及賭風甚熾且有士紳包庇以致明目張膽一無顧忌際此冬防關係地方治安實非淺鮮故特函請貴會可否轉函地方長官立行禁止以安閭閻等因敝會誼屬桑梓萬難漠視不得不據情上陳仰祈立飭所屬迅行禁止以安地方實爲德便云云 
[松江]  
　　洋貨號小火警西門外嶽廟大街華盛洋貨號十三上午因廚司烹調不愼延燒堆存稻草火卽冒穿屋頂一二三區各救火龍聞警畢集竭力灌救祇燬廚房一間店房貨物均得無恙該廚司已由警拘辦矣 
　　請欵助修敎孝橋松江衛城鄕東門外大街溝渠淤塞汚水遺尿恒流積街中每至暑天臭氣薰蒸釀成疫癘又西巿河南北交通之敎孝橋樑柱已破壞不堪交通阻隔鄕民往來改由東巿大橋咸苦不便該鎭紳商屢欲重修苦無的欵又以巿面蕭條籌欵匪易現由該鎭士紳姚崧生等會同合鎭商家乘拆賣城磚之機會捐資購買碎磚雇工挑駁惟鋪街面之石板工資灰砂暨橋料橋工尙不敷甚鉅故特會同該鄕助理員呈請欵產處於城磚標價內撥欵補助云 
[常州]  
　　澡港河工程會議紀水利工程局於十二日下午四時 
開澡港工程會議到傳越儕薛同善等多人傳越儕主席議决事項如下（一）澡港河照上届設南北中三局一切費用歷十日報告總局一次（二）各局主任南局正朱幼竹副莊文寶中局正薛同善珈副丁杏仙北局正薛少卿副孫耕山（三）各局職員設書記兼會記一人庶務一人 
監工一人（四）全河土方招人投標承包（五）斷壩口俟土方投標後再行商定（六）三局開工同時舉行（七）澡港籌備已竣將次開工所有籌備主任由全縣工程局呈請改爲澡港工程主任議畢散會已六時許矣 
　　錢業公會常會紀錢業公會於十三日舉行常會到各莊經理二十餘人由劉堯性主席首議本月份巿拆案公决存拆三錢欠拆五錢五分次劉主席起謂中外各銀行鈔票近來充斥巿上不下數十種竟超過銀幣惟中多信用未固之新行擾亂巿面查常巿除中交兩有均有分行不生問題外餘槪絶無代兌機關一經發 
生停兌風潮必蒙其害年關在卽急宜早爲預防應請公决辦法討論多時最後决定以興業一家開設巳久聲譽尙佳當可收用其餘鈔票於即日起一律拒用衆贊成旋卽散會 
　　創設雪湖輪船公司武進雪堰橋至浙江湖州爲蘇浙兩當交通之捷徑惟其間隔以太湖乘船旣多危險又費時日行旅頗以爲苦近日吳蔡秋與宜興儲某華某等擬創設雪湖輪船公司以利行旅其路線規定自雪堰橋起經無錫長興以達湖州資本十萬元由發起人分任招募航行之輪向美國訂購外包鐵甲中置柴油引擎速率每一時計五十里故自雪至湖連中途停止時間僅須七小時云 
[鎭江]  
　　冬防嚴密現屆冬令防務亟應嚴密丹徒縣張知事爰於十三日起添派稽查員八人帶同警隊日夜分班按段巡邏並令於下午六時後如查有形跡可疑之人加意搜檢以免匪徒暗藏危險物品混入境內以保安寗 
[揚州]  
　　瓜揚路初步落成禮江北長途汽車公司瓜揚路現已告成十三日上午在福運門（即新闢城門）對河事務所舉行初步落成典禮試行普通汽車是日與會者除軍省兩長代表及警務處長王清泉等外揚埠如軍警鹽政商學報紳各界及運河局實業機關人員均與焉秩序如下（一）搖鈴開會（二）肅軍民兩長代表入席（三）肅各界來賓入席（四）奏國樂（五）全體向國旗行三鞠躬禮（六）主席黃以霖報告經過情形及未來建設與希望（七）督軍代表陳禹言致說詞省長代表梁慕韓讀祝詞王某代表張實業廳長祝詞（八）王警務長致祝詞讀各界祝詞（九）來賓朱芙伯相繼演說（十）盧殿虎致答詞（十一）奏樂（十二）攝影散會 
[徐州]  
　　省道委員來徐省道委員王以驤前日來徐面謁鎭使道尹知事籌商省道進行事宜當於昨日前赴邳睢宿等縣察看矣 
　　敎員罷敎即解决銅山大彭巿第九校二校十五校全體敎員因薪金問題於十一日全體罷敎當由勸學員李運周會同各校長調處始得無條件解决十二日起已照常上課矣 
[清江]  
　　省令重申烟禁淮陰城鄕各處烟館林立除已辦理警察區域如清江西壩王營馬頭各地尙有所顧忌不敢公然售吃餘如朱集漁溝宋集趙集五里莊劉皮古寨等處大都開燈明售無人過問近淮陰朱如事忽奉省長訓令謂據烟禁密查員報稱淮陰縣境有著名烟館甚多着即飭警拘拿法辦毋稍寬貸云云朱知事奉令後當即會同警局一體查禁並分飭法警前往四鄕查拿以期盡絶云 
[嘉興]  
　　縣議長仍未產出嘉興縣議會於十二日開選舉會因不足法定人數宣告延會十三日爲續開選舉會之期是日出席議員仍僅十六人因此又宣告延會縣會自四月一日召集時閱八月而議長問題尙未解决一般輿論頗多非難云 
雜評一 
[嗚呼吾國之統一問題（萍）]  
　　嗚呼吾國今日而尙有統一之可言哉湘吏民選矣粤吏民選矣甚者川省浙省且制憲矣幾見有統一之可言者 
　　不寧惟是郵電加價問題爲交部一種部定政策無論其加價之說是否可行於全世界大同潮流是否吻合普中國二十二行省自應受其同一之制裁今者浙省反抗於前川省應聲於後甚且此省達於彼省之郵件彼以加貼爲犯禁此以不加貼爲違章一出一入而罔知適從其所謂統一問題愈遠而愈失其眞矣 
　　然而黃陂之入京尙囂囂然曰吾挾統一希望以爲復職之前提政府至今日尙日以統一爲對付各方之口頭禪雖然以若所爲求若所欲猶緣木而求魚也果奚有於統一 
 
 

Page 11

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 12

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *   
 
 

Page 13

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *本埠新聞 
[靑島商業恢復後之航務競爭]  
　　靑島商業恢復上海運輸可通已誌本報刻下滬膠兩埠積存進出口貨均多除太古怡和規定每週各派二輪往來外東洋船公司爲乘機竸爭航務計亦已添駛輪船大連汽船會社將於十九日起添加天潮丸一輪各南滿三郵船已有六船行駛上海靑島矣同時日華協信公司亦以靑島之貨件擁擠本日起亦添東星丸一輪行駛而大阪公司之雲南丸已停駛天津改開上海靑島云 
[接收靑島情形之滬訊]  
　　國聞通信社接靑島友人九日通函云本月二日晚山東督軍及省長所派之兩代表到靑島接洽接收事宜庽於天津町東華旅館被土匪首領孫百萬擄去勒令依從三條條件始准釋於其條件照錄如下（一）預備接收之軍隊從緩入境（二）靑島地方交由孫百萬接收政府不得干預（三）兩代表贖身費洋四萬元三日晚中國商會長亦被擄去要贖身費六萬元四日大小各莊人民紛紛閉戶散避他所聞土匪數在三千餘人其槍械係某國人爲之接濟且代爲傳達消息是以橫行無忌七日孫百萬受當局之招撫編爲四營遂率所部離開靑島往駐指定駐在地八日現任督辦熊炳琦行抵靑島九日 
從事接收靑島事宜並訂期十日午時各界預備升旗慶祝如是現狀地方上當無意外之虞云 
　　又另一友人十日函云今日乃正式接收靑島之期歷年之魯案今朝解决本屬慶幸惟人心惶恐適得其反皆因某國人保庇匪徒所致謠言四起埠內殷商紛紛逃避如大敵將臨弄到風聲鶴唳巿面蕭條延至今日（十號）接收謠言仍屬未息十句前仍歸某國擔任十 
一點中國警兵先行設防十二點海籌鳴砲二十二響大衙門下某國旗升五色旗各商店仍屬多數關門閉户只在窗口懸出五色旗廣帮則有燃放鞭爆者斯時街面四圍中國警兵林立不料膠州街三義客棧門口忽然槍聲響亮行人奔走各店將門加鎖緣因警兵一隊四圍巡查該處三義棧有匪徒數十名遂與警兵較槍聞已槍斃二命未知是匪抑或行人也云云 
[俄白黨外交總長已抵滬]  
　　中國通訊社云久傳將來滬之白俄外交總長麥克羅夫將軍經大連釜山門司等埠於前日（十三）正午始乘日本郵船日光丸抵滬將軍貎魁梧奇偉當來滬時曾改易姓名現與其前到滬之夫人共住於法租界羅士李諾路（譯音）二０六號據云此次白俄之失敗計由崴埠逃出者軍艦二十五艘人九千七十餘名來上海之軍艦有十五艘人數五千餘名其餘則於朝鮮元山即已上陸但日政府多已送往滿洲滿洲張作霖又拒絶入境於是俄難民只有要求過激派准其回國聞過激派已允許然不能謂過激派今日確能統治西比利亞今日過激派之在西比利亞一帶者不過五百萬人而屬於白俄者則有一億二千萬人事尙大有可爲此次來滬將與謝米諾夫及史他爾克提督等商議乘機再起故滬上各界頗注意其行動云 
[遣回俄難民之昨訊又一批俄難民到滬]  
　　國聞通信社云俄國白黨難民自悉中國各慈善團予以救濟燃煤食糧等後頗表感謝之意惟中國政界因國際關係急欲令其離滬連日經許交涉員提出條件力催俄民領袖及僑務局長搿路司從速簽約履行昨午二時許該俄民即在吳淞口船上開聯席會議討論結果對於離開中國境後之目的地無從確定頗費躊躇然彼等决意他往一方面擬招領江並要求何軍使給予採辦雜物人員之登岸護照每船三張十四船共四十二張當由何護軍使核准照給聞其限時甚促以免彼等逗留至領事團方面自電至北京各國公使館請示後尙無確切答覆據聞領團之意擬將該項俄難民除學生外一律遣回俄國請該政府對於其中白黨俘虜免予槍斃俄難民領袖絶不贊成領團因其尙在中國口岸未便多所表示惟各國軍艦戒備益加嚴密因該俄艦所携武裝雖經中國官廳解除聞其身旁尙多携有手槍等武器者又悉政界方面接得外交部來電悉該項俄民尙有七大艦載三千餘人將由日本來滬業經電致朝鮮元山領事阻止云紅會莊理事昨又購辦麵粉一千五百餘包每包重五十磅一俟條件妥洽卽交俄僑務局轉交俄艦按船均分簽回收據以資證信云中國通訊社云逃往函館（日本地名）之白俄難民家族百六十七名與逃於小樽之白俄難民十九名現日政府已勒令退出業於十號乘日本船第二錦旂丸來滬又已到滬之白俄孤兒三百餘名因前俄德領事等之哀求我政府有許其上陸說云 
　　文匯報云淞口俄難民倘中政府仍堅持不允其登岸將於數日內離滬他駛史他爾克提督登岸兩日與華官商榷後業已回至艦中討論此後行止華員允供給煤二千噸但以俄艦不復駛至任何中國口岸爲條件聞史氏之意擬即駛至香港或西貢倘再不能登岸即令小艦上難民移居大艦開往歐洲目下最急者即爲艦中三百孤兒問題滬人士正盡力謀令若輩登岸而史氏及俄僑事務局葛洛士氏亦方與中西當道磋商此舉將來或能如願亦未可知但若本埠不能安插或將設法送往歐洲而難民中除有戚友在滬業經登岸者外倘再令孤兒離艦則數隻大艦中亦能容載矣 
[施肇基連日之酬應]  
　　在約翰演講華會之敎訓决十七日晚車北上 
　　駐美公使施肇基氏於前日下午七時應孫中山氏之約赴莫利愛路孫氏私宅之宴在座者有民黨中要人多人昨日下午三時約翰大學同學會假座寗波同鄕會特開茶話會歡迎施公使到者除該校校長卜舫濟博士及西國敎員外皆屬該校歷年之畢業生入座後由袁履登起立請施公使演說施即起立報告到滬後雖僅一週但每日應答極忙故無機會與諸同學早晤今日在此聚首幸何如之公使又謂我輩因早年受約翰之栽培乃有今日雖同學中之機遇亦有幸有不幸但較諸未受敎育者則勝萬萬我輩旣受人之栽培不可不栽培他人故同學中能肯助人學資使人獲敎育其益甚大蓋栽培他人之子弟與栽培自己之子弟殊無區别余（施公使自稱）早年作官哈爾濱時就任一月即欲爲國人謀利益即在美國時凡學生於第一次有乞助於余者余必勿却惟至第二次時須審察學生之志願是否奮勇上進是則當再量力助之公使又陳述華府會議予我人之敎訓有三（一）希望我國能產出人才俾應付各種 
之困難如收回郵政倘無切實之專門人才則必不能得良美之成績此所以鄙人希望諸同學須助人得完備之敎育以冀產出將來之人才（二）太平洋會議使我國自能整理內政否則必貽外人之口實如前次日本撤退漢口之駐兵謂須有中政府相當之保護始可撤退此種交涉如就國際法律而論則日人之語調殊出乎情理之外蓋甲國之民適乙國之土固屬冒險之行動焉可再强乙國出而保護天下决無是理雖然我國人苟能猛醒而自振亦屬佳事（三）使我國急起直追造成一工商國家何謂工商卽振興實業注重科學等是如無線電一事往昔我國政府漠視之故爲法人所操縱今亦有收回之議矣類是者甚多綜之多國對於各事須欲自奮簡而言之太平洋之會議爲試騐我國之能力如收回鐵路須有收回後之成績此即試騐我國自辦鐵路之佳否至籌欵贖路事尤屬重要如至期不能籌集的欵則不但貽他人之口實且將爲各國所輕視故籌欵贖路事希望國人一致進行以達目的古人云人貴自立國家亦然嘗聞加拿大聞人勞勃鮑氏云中國爲一自能振作之强國可造成强固之政府不假手於 
他人又能行一切可能之事故希望國人能自奮以符勞勃鮑氏之讚許云施公使演說畢尙有卜舫濟博士與吳潤之君之演說大致皆讚美施公使對國家事事之熱心及其所得之偉績并希望施公使有以扶助母校至四時一刻因施公使另有約會故由袁履登君報告散會四時半由袁君陪施公使同赴江灣復旦大學校長李登輝之宴會六時許始返滬聞施氏决定十七日晚車北上赴津在津須爲妻妹辦喜事到京之期須月底月初云 
[張耀曾考察本埠司法狀况紀]  
　　參觀法庭··看守所··公廨··西牢 
　　法權討論會會長張耀曾會同京師高等審判廳長沈家彝·蘇州高等審判廳長朱獻文等來滬調查司法狀况寓南京路大東旅社已誌昨報前日張君等三人在上海地方審檢廳午膳後乃會同地審廳長梅貽穀地檢廳長車顯承及隨同張君南下之張秘書戴僉事等詣地方廳內外參觀由梅車兩廳長引導蒞第一法庭至第六法庭分别參觀又至民刑兩事收發處及承發吏司法警察辦公室逐一閱看畢張耀曾君等又蒞看守所調查當由竇所長延入導引至上下民刑押舍觀看良久張君等始興辭仍登汽車而去 
　　昨晨十時由上海地方審判廳長梅貽穀上海地方檢察廳長車顯承陪同張君及與張同來之京師高等審判廳長沈家彝江蘇高等審判廳長朱獻文司法部秘書張育海國立法政專門學校敎授兼司法部僉事戴修讚分乘汽車兩輛至公共租界會審公廨當經正會審官關網之襄讞李萼仙張達卿迎入會客室寒喧之下英副領事包克本米特兩君亦到廨招待旋導往樓上參觀各科繼至第一二兩刑庭時兪奠孫陸仲良兩襄讞正分别與美副領事奥經兩氏會審捕房解案遂列席觀審張氏並察閱捕房之案由單良久退出轉往男女押所各處逐部參觀至十一時半始乘車回寓午膳略事休息於下午二時由關廨長等陪同諸人乘車赴虹口提籃橋考察西牢狀况至則由監獄洋員史賓斐爾氏引導參觀監內一切設施旋與陪往諸人辭别驅車而返據聞張會長此次南下考察各省司法狀况實爲著手預備收回領事裁判權之先聲故其對於會審公堂之佈置尤爲特别注意云 
[律師公會籌備歡迎張耀曾]  
　　法權討論會會長張鎔西氏由京南下來滬調查司法狀况巳誌本報茲悉上海律師公會昨日開臨時評議員會討論歡迎張氏到會者有副會長張家鎭評議員沙訓義席裕昌孫鑑幹事員王開疆姚文壽李昌等午後三時開會由張副會長主席報告此次法權討論會會長張鎔西氏來滬本公會理應開會歐迎並商榷司法上各種問題報告畢由各會員公推主席爲代表先往張氏寓所接洽然後再行定期設宴歡迎散會後張副會長即晋謁張鎔西氏適張氏因公出外並未面晤决訂於今晨再往拜謁聞歡迎會擬於星期六日下午二時假西藏路一品香並柬邀司法界要人徐季龍及上海地方審檢兩廳長等作陪云 
[電報加價後之滬局收入]  
　　滬電報局爲四大局之一其報費之收入爲全國各電局之冠每月現費收入必在七八萬左右自上月報費加增以來按月可增三萬餘元經常支出月計不過一萬五六千云 
[商會爲郵電加價向軍使呼籲]  
　　上海縣商會昨致松滬護軍使公函云軍使鈞鑒啓者疊據各商業來會請求以交通部於郵電二費輙行加價商民等處此百物騰貴商業凋敝之際驟行增加負擔不特力有不勝且於商業前途大受影響聲請轉陳取消等前來據此查郵電二費自民國更定以來相安已久今驟變更舊章率行加費在交通部爲籌欵計全國所入固自可觀然按之目前民力商情實難遵照况現在收回外郵之際國際主權攸關尤當出以謹愼各處法團公會之呈請收回成命取消加費者日載報端浙省且已實行取消滬上爲通商巨埠其受加費影響尤非他埠可比矧蘇浙唇齒一加一否未免向隅敝會爲商業領袖旣據各業聲請前來用敢披瀝上陳仰求軍憲俯念商艱轉咨交通部所有郵電二費仍照舊章以安商業而順輿情不勝盼禱之至專肅敬請鈞安伏气垂鑒 
[武進商會籲請取銷郵電加價]  
　　上海總商會縣商會昨日均接武進縣商會函云敬啓者自郵電加價各界驟增負擔而我商界因營業往來郵電頻繁尤受損最鉅交通部不恤民隠悍然實行雖經各省呼籲皆置不理今報載浙省當道已俯順輿情通令取消蘇浙接壤事同一律附電呈齊督軍韓省長俯准令飭本省郵電各局將加價取消外特錄電碼函達即祈貴會察照一致力爭以達取消目的「附錄電稿」南京齊督軍韓省長鈞鑒郵電加價各界驟增負擔誅求公衆同深憤慨商業往來郵電頻繁受損尤鉅疊經各省商民呼籲乃交通部不恤民隠悍然實行爭持匝月迄置不理加價志在收入然按之事實自加價後各地郵電收入祇聞减縮是交部未收增多之益商民實受無窮之累今各商號見浙省軍民長官已俯順輿情明令取銷此項加價仍照十一月一日以前收費蘇浙接壤事同一律咸仰鈞座愛護商民優於各省必不讓浙省專美於前疊向商會紛請轉懇用敢援例請求伏乞賜察俯准通飭本省郵電各局仍照舊章收費以恤商艱迫切電呈不勝待命武進縣商會會長于定一叩元 
[淞埠局在江灣分設工程處]  
　　淞埠局築路計劃聞已擬定不日卽將開工先築吳淞至江灣之幹路並在江灣設立工程處以便與各鄕就近接洽俟組織就緒卽可開始辦公云 
[滬北各公團圈劃之閘北巿界]  
　　閘北各公團與吳淞商埠局爭執區域問題迄未解决前日工巡捐局與各公團會商即在商埠局所測之界圖上圈劃一線自吳淞之蘊藻浜大橋起沿軍工路以東至袁長河處朝西沿鵝艬浦西瀰浦折南沿馬桃樹浦直達眞如鎭包圍殷行·彭浦·江灣·眞如·及吳淞大場等鎭之一部份當日即將此界圖送交埠局托交各鄕商議答復云 
[請願商辦水電代表之代電]  
　　滬北公團請願商辦水電代表團昨由寗發來快郵代電云上海各報館暨閘北各公團鑒水電案業經庚日特别審查會議决採納各公團之意見改爲閘北水電公司乃議會本身忽發生事故連日大會因懲戒議長問題爭擾不能成會探其內容仍爲久巳銷滅之金某所組織淞濱公司爲之作崇希圖破壞地方公團商辦勾通議員故意搗亂徐果人議長亦已捲入漩渦使水電案無議决時機明知公道所在未便壓迫民意藉此勾延以遂私圖一面於覃日朦呈省座要求復活藉得轉手販賣以謀肥己實屬仇視我閘北三十萬人民而陷於痛苦極點永無稍蘇之日應如何對付之處祈速主持公道酌定方針不勝急迫禱切之至旅寗滬北公團請願商辦水電代表團叩寒 
[滬上裁兵運動之醞釀]  
　　國聞通信社云此次豫匪猖獗擄及外人不僅該地居民深以爲苦且釀成國際上之交涉前日漢口全國商會聯合會會推出裁兵勸告委員四人此四人中除蔣夢麔在京外其餘黃任之余日章聶雲台等三人俱在滬自漢口萬國公民大會推代表密爾來滬後迭與工部局總董及各國駐滬領事及滬上各團體接洽茲悉各國領事對於密爾氏之主張頗表同情至滬上各團體除已於歡迎施肇基席上發表裁兵宣言刻下暗中正在聯合各團體爲大規模之運動至商會推出之三裁兵勸告委員以此事義不容辭已願接受此項名義又總商會對於裁兵理財制憲諸大端認爲確有國人共同奮起以督促其實行之必要已於本月九日第二十五期常會議决設置一委員會專辦此事并先推定袁履登·聞蘭亭·謝蘅牕·馮少山·徐乾麟·朱吟江·聶雲台·田時霖·沈九成等爲委員外茲再加推趙晉卿·謝永森·許建屏·曹慕管·余日章·穆藕初·勞敬修·方椒伯·朱賡石·沈信卿·黃任之諸人共同加入并定每星期叙餐兩次已於昨日通告各委員矣 
　　聯合通信社云日前漢口中國靑年會韓事密爾因汴地流匪猖獗擄及外人特代表湖北萬國公民大會來滬運動各國僑民及上海各公團如銀行公會商會等督促中國政府裁兵並與英法美三國商會商得同意共起實行聞其預定計劃爲（一）由領事團轉請使團向中國政府提出裁兵切實警告（二）希望中國國民有偉大結合爲澈底的覺悟以實力聲請政府實行裁兵（三）由旅滬各國僑民招集萬國國民大會督促中國政府實行裁兵（四）如中國政府不將裁兵計劃確定實行則各國商會當呈請本國政府仍將增加關稅暫行停止以免供給各省軍費爲裁兵之先着云 
[外交部對秘魯排華之表示]  
　　已電羅代辦嚴重交涉 
　　本埠廣肇公所前日因秘魯排華特致電外交部請照約力爭昨奉外部復電云上海廣肇公所蒸電悉秘魯排華事已由駐秘羅代辦迭謁秘總統嚴切交涉茲又令該代辦轉托駐秘美休辦設法轉圜并由本部電令駐美使館商請美政府協助一切矣外交部元 
[團練處俱樂部新屋將開幕]  
　　字林報云工部局內頂上一層之團練處俱樂部業已佈置粗就將於十八日（星期一）下午五時一刻由工部局總董兼團練部主任西姆士氏舉行開幕禮届時於健身房內備有茶點以欵來賓及隊員並有上海團練史出售每份取資一元按上海團練隊員在一九００年前尙未有憇息房屋僅每歲二三月間會操時由工部局暫賃數椽爲隊員會宿之所至是年一月一日始有演武塲健身房辦工室等之設置即今日南京路之巿政廳是嗣以巿民假用日繁演武塲徒存其名僅於無事時始能供隊員之用而司令部備械室等旋亦移至巡捕房迨一九０八年設置永久演武塲與司令部之議起自是幾經商榷乃决定附設於工部局新屋內卽於一九一三年通過於納捐人年會未幾歐戰發生工程進行甚緩至一九一八年演武場始能竣工迨今日而俱樂部等房屋亦相繼告成內有游戲室·閱書室·官長室·廚房·以及健身房·儲槍室·沐浴室·演講廳等構造一從新式設備尤極完全聞退職隊員亦能入俱樂部云 
[日輪在長江上游擱淺消息]  
　　揚子江上游水勢甚淺非特重慶宜昌間不易行駛即蕪湖以上江水亦祗十二三尺深較大之輪已難往來惟淺水輪尙可行駛日清之武陵丸在岳州方面因水淺而遭擱迄未援出今所派代航之雲陽丸甫抵漢口便不能上行蓋岳州水勢更淺該輪已不能通航因之被阻於漢口又聞本埠日商佐籐商會之海州載鹽輪神港丸此次在海州運鹽往岳州亦因水淺而遭擱刻下亦未拖出也 
[席上珍案之湯節之判禁三年]  
　　商報館女收發席上珍自殺案內詐欺取財之該館總理湯節之曾於上海地方審判廳刑庭辯論終結聽候宣判在案昨日上午十一時仍由該廳堵福曜推事會同楊檢察官特開第一法庭命提湯節之至案略詰年歲籍貫卽諭曰爾之　　行爲本廳偵查明確遂當庭宣判監禁三年湯奉判不服聲請上訴問官曰爾於上訴期間提出理由准爾由本廳合議庭上訴可也諭畢飭令還押候示 
 
 

Page 14

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *[前日龍飛拍賣良駒消息種種]  
「鎖雪兒尤寗」（Ｓocial　Ｕnion）之價値····七千五百　　兩····抬價只六千兩····仍歸原主（伯奮） 
　　前日下午五時白克路龍飛之後草塲舉行拍賣江灣上海之良駒記者因到塲稍遲時中西馬主及關心於賽馬者已圜繞數匝矣是日之拍賣主任爲龍飛總經理拍辣鐵博士（Ｄr·S·W·Pratt）最注意之拍賣爲江灣最著名之良駒「鎖雪兒尤寗」此馬屬於周芝田君及胡會林君合股之尤寗馬房其拍賣價値原主定爲至少須七千五百兩昨只抬至六千兩即無人再加故仍歸原主次之　「惠司登尤寗」（Ｗestem　Ｕnion）價値以以七百十兩爲起點接連加至一千八百五十兩爲止聞亦爲原主買進再次爲「南中 
納尤寗」（Ｎational　Ｕmopn）此馬在天津曾得一次大跳浜之錦標至申後並無成績身價遂落昨爲四必林　君（Ｍr·Ｍ·Ｏ·Ｓptlngfield以銀二百兩所得此外尙有新馬及搖會馬多匹價皆不高然因「鎖雪兒尤寗」之價太大一時各馬遂覺减色也「法冷林黑姆」（Ｆramlingham）爲十月份新到之新馬前星期六江灣　賽得佔第二時負重一百八十四磅試練一哩路程之時間爲二分十六秒故其價得抬至一千兩一未會正式賽跑之新馬能有此重價淘難得也 
　　江灣之著名騎師劉　德君以銀二百兩買進「叟常」（sirJohn）云吐衣（Ｔo　g）馬房之「啞利憨」爲公平洋行蘭卡司得君（Mr·P·Ｍ·Ｌansclcr）所買進其價爲三百十兩云此外所拍賣之馬有名者外表如下 
馬名賣出之價 
皮油的拍林斯（ＢeautyＰrince）二百二十五兩 
惠而羅麥(WilbRumor)二百兩 
雪兒浮(Silvo)一百八十兩 
鎖雪立司鏡(Sccialist)二十兩 
司街海(Sky　Higb)六十兩 
唐司飛(Downshold)五十兩 
叟司保此(Sir　Spots)四十六兩 
山水勝(Sensation)四十五兩 
地啞夫培（）四十三兩 
龍司帶（LcneStar）三十兩 
矮苍山(Lronside)二十三兩 
地果而　好斯(The　Golden　Horse)二十三兩 
矮姆(Eyam)五十五兩 
[吳淞警察近狀]  
　　吳淞警署改組爲局詳情迭誌本報茲悉顔壁城局長到淞後已着手籌備聞其局所暫設於六區署內將原有六區改稱一區一俟新局房屋建築落成再行遷入並於水警造船所內設第二區業經僱匠修理一切布置正在規劃將於明年一月一日開辦惟吳淞自闢爲商埠以來市面日見繁盛人烟亦漸稠密其中良莠不齊再加遊勇革警遍地逗遛外來盜賊混跡其間以致盜竊之案時有發生又以巡警崗位不多警力單薄更呈阢隉之象故一般商戶居民咸望警局提早成立并希趕速增添警額顔局長有鑒於斯已稟呈徐廳長於一月一日以前先向滬上南北各區署挑選巡官二員及年力精壯之長警五棚到淞駐巡並抽調偵探二名以資專辦盜竊各案云 
[滬温間之新航業]  
　　上海至温州航輪招商局前派廣濟海晏兩輪行駛今廣濟已調上江另派飛鯨等代行該線之營業實較他處爲佳故現有李徴五等特剏立上海至温台州之商輪公司定名曰永源已先在南市設立公司籌備進行同時同豐輪船公司亦新加入永豐輪一航從下星期三起開始航行云 
[航業消息彙紀]  
　　法公司之安得來朋號由馬賽載來郵件二百二十袋旅客一百九十名今日可到上海留泊黃浦碼頭明日赴東 
　　昌興公司之亞細亞皇后號十六日之下午九時可從温哥武駛抵吳淞接客小火輪於十七日九時半在海關碼頭登岸來貨中有大宗麥粉當日五時半赴香港小呂宋 
　　日輪筥崎丸由日載來之白米爲九千三百十七包日光丸載來麥粉一萬二千七百四十包紗布二千二百十五件白糖一千七百件 
　　大英公司之尼來亞號由倫敦來華十八日可從可倫布經過輪內有上月二十三日前之英國寄華郵件及大條銀數十萬兩將於下月五日進口又有英印公司之丹達號將於二十二日從香港經厦門來滬二十五日進口又芝鴨家號十二日從印度駛出刻在仰光裝米預定一月七日至上海云 
[上海市自治恢復之籌備]  
　　上海市自治會正副會長賈豐臻吳寶地以縣議會行將恢復市自治會亦應援例進行特於昨日下午二時邀集市自治會各會員開談話會討論進行方法各會員到會者二十餘人由賈豐臻主席議决積極籌備俾自治早日成立至四時散會茲附縣議員聯合會幹事李味靑覆函於下季英叔田先生大鑒昨接大柬囑於今日到會報告縣議會進行事件本應准到查午後二三時適有要故不克分身爲憾各縣依據省議會議决案及縣聯合會公决定於本月十五日各開預備會一月一日開正式會現復到照辦者已有上海如臯嘉定江都漣水松江等縣想十五日後必有陸續復到者明日上海縣議會開預備會以期一致進行此案近請姚子讓秦介侯沈思齊諸先生及江蘇國會諸議員同向內務部敦促惟尙無回音昨報省議員黃端履質問省長何以延不公佈一案今日報載省長已咨復認爲建議案故須請示中央蘇賢治蘇之結果如是可歎孰甚望貴會議員諸公積極進行以期互相提携實所深盼 
[十團體今日歡迎工巡捐局長]  
　　滬南工巡捐局長莫子經副局長姚慕蓮等自接辦後地方各團體異常歡迎南市縣商會曾經開會歡迎茲聞上海縣敎育會上海縣勸學所上海市經董辦事處上海地方欵產經理處上海慈善團中國紅十字會滬城分會上海內地自來水公司上海華商電汽公司滬閔南拓長途汽車公司上海救火聯合會等十團體定本月十五日（今日）下午六時在救火聯合會開歡迎會昨已具柬相邀矣 
[縣商會正副會長辭不就職函]  
　　上海縣商會現届會長會董任滿改選之期曾於本月六日選舉會董十日互選會長仍舉前任正副會長姚紫若姚慕蓮連任已誌本報是日正副會長當選揭曉後兩會長即向監視官沈縣長及新會董面陳種種困難一再力辭當經沈縣長諄勸勉爲其難各會董亦誠懇挽留詎兩會長始終堅辭不允就職祇云容再函復昨該會巳接到辭函即定於今日開新會董會籌議辦法原函附後上海縣商會諸會董均鑒敬啓者此次本會會長會董任滿更選荷蒙諸公謬舉鄙人等連任正副會長奉命之下惶悚莫名竊鄙人等尸居斯職兩載於茲幸賴諸君子始終維護得免隕越惟樹建毫無良深愧怍查商會原則以振興商務·保障商業權利爲要素乃頻年來竟類似籌欵機關附加稅·印花稅·振捐公債·紛至疊來幾有應接不暇之勢在官廳一紙公文責成商會乃商界則以業務凋零達於極點焉能頻加負擔雖鄙人等平日對於商務一切赤心辦事勞怨不辭而公益所關終不能盡如人意卽如附加稅一案費幾許之心力始得爭歸自由損募舌敝唇焦卒之旣不能見諒於官廳又未免見憎於商界此皆由鄙人等才短望淺不善應變所致撫衷負疚早懷退讓之心廻憶旣往猶在寒心若再覥顔連任非特諸多貽誤且恐有負期望個人之犧牲事小會務之關係實大旣不見諒惟有專函辭職還希照章重選另舉賢能鄙人等得以稍釋仔肩毋任感禱掬誠相懇非敢矯情專泐奉佈敬頌公綏姚紫若姚慕蓮謹啓 
[商總聯會職員會紀]  
　　牯嶺路商總聯會昨晚舉行職員會到會者有四川路山東路新閘路南京路等十八路代表二十一人討論議案兩種（一）席案聯席會議議决决不干預惟已有人用總會名義列席聯席會且不分别名稱應通電司法各機關聲明實情并由各分路刋登廣告以釋誤會（二）合併案議决以該項問題討論已久前次聯席會正式通過少數人决不能反汗破壞至席案聯席會議不能并爲一談自應照舊進行責成合併委員定期開會從速進行凡有中途破壞者即將眞情宣告各自分立聽憑公論議畢散會 
[何豐林令知事籌借水警餉欵]  
　　上海松江兩縣各五千元 
　　松滬何護軍使以江蘇水警第一區管轄汛地係松滬一 
帶適在本署軍事範圍以內該區應領月餉向歸江蘇財政廳核發本年祇發至陽曆八月分爲止現在欠餉已有三個月以外若再延緩該區官警勢難枵腹從公爲維持地方安靜起見已分令上海松江兩縣各籌借洋五千元將來即就該縣解省之稅雜各欵內劃扣歸墊一面令由該區沈區長昨派督察員徐亞伯分往松滬二縣署領回以便分發九月分餉欵云 
[劉冠雄赴閩先聲]  
　　本埠海軍第一艦隊司令處昨接南京海軍總司令行署 
來電云中央任命之福建鎭撫使海軍上將劉冠雄上將此次受各方催促並得福州王師長永泉厦門臧師長致平電邀入閩共奠閩局業經劉撫使允諾於本月十一日過津起程十三日抵寗勾留數日即乘通濟軍艦來滬赴閩希於通濟到滬時派員在高昌廟江邊碼頭迎候並希轉飭駐滬各艦艇遵照云 
[蔣尊簋赴杭]  
　　蔣尊簋由粤來滬後息影滬瀆不問政事今念浙災奇重而諸暨尤甚蔣氏關懷桑梓故於日昨赴杭擬往諸暨原籍視察一周再商補救辦法回滬時定順道往嘉興抵褚輔成處賀喜云 
[張一鵬北上]  
　　全國司法會議主任張一鵬氏因各省法團條陳司法上應興應革事宜之建議案現已辦理完竣前日由張氏携帶各種議案搭乘滬寗路夜班快車赴寗渡江北上親謁司法總長將此種建議案面陳請核云 
[伍廷芳追悼會籌備訊]  
　　伍公廷芳追悼大會籌備大致就緒已誌昨報茲悉該籌備處日前所發通電並已分致各省省議會軍民長官及全國各界徴求哀文又本埠民國女子工藝學校亦已聲請加入并已製成追悼歌以便屆時歌唱云 
[儉德儲蓄會勸導會開幕紀]  
　　上海儉德儲蓄會於昨晚六時假南京路大東旅社舉行第四屆勸導會開幕會各界來賓到者甚衆七時宴會宴畢由會長楊光芬君致歡迎來賓辭并略述該會宗旨繼由黃贊熙君詳述該會之旨趣末并有來賓陸達權君演說至九時始盡歡而散云 
[上海商業市况彙錄]  
　　金融 
　　昨日銀幣早市市價爲七錢二分八釐六毫二忽半午市收盤仍同比較上前日則跌去三毫七忽半 
　　銀拆早市市價爲一錢五分午後收盤市價爲一錢八分比較上日大起五分滙豐銀行收欵四十萬兩其麥加利道勝正金等各銀行收欵三十萬兩 
　　昨日銀洋大條出多進少有中國銀行由杭州來洋十一萬元又去銀九萬兩又去南京銀三十五萬兩交通銀行杭州來洋十三萬元又去銀六萬兩又去大條五十七條又去南京銀三萬兩本街去漢口洋二十萬元又去南通州洋五萬元住友銀行出倉洋一萬元東方銀行出倉銀二十五萬兩中國銀行出倉銀十萬兩各錢莊少存銀五萬兩餘無進出 
　　昨晚止中外各銀行共存現銀三千四百零三萬兩現洋四千零五十一萬元大條四百三十二條 
[公債票]  
　　昨日各種公債市况甚爲清淡價格緣以無變動金融公債現貨千元票前市因無交易故價未做開後市由五十七元九角漲至五十八元二角五分較前日奸起二角受主亦稀前市價無開出後市開盤價計五十八元二角五分較前日跌去一角半入後仍無成交一月期前市各盤俱在五十八元七八角之間後市亦無重要上落收盤計五十八元九角計高五分整六現貨市面同趨靜寂收盤價計四十四元一角較前日小去一角本月期各盤均在四十四元二三角左右收盤仍爲四十四元二角較前日遜去五分一月期同跌半角收盤價爲四十三元七角五分償還八釐前市由二十五元七角縮至二十五元四角後市雖回高五分較前日尙跌去 
一角半七年長期亦低一角五分價計三十九元八角五年大票價計四十六元因買户不多故價格毫無升降云 
[國內滙兌]  
　　昨（十四日）京津來電銀洋兩滙各無變動計北京公砝仍爲一千零五十四兩銀元爲一千零十三元五角天津行化爲一千零六十二兩銀元爲一千零十二元半濟南並無電來故價未開出烟台烟估仍爲一千零四十七兩銀元高二元爲一千零二元漢口洋例高二錢五分爲一千零二十九兩二錢五分銀元則遜去一元爲一千零七元九江南昌銀元各跌一元同爲一千零六元五分蕪湖銀元跌一元爲一千零五元半安慶銀元爲一千零六元較前日亦跌去一元蚌埠銀元漲高五角爲一千零七元清江銀元跌一元計一千零五元餘如宜昌宜平仍爲一千零三十一兩銀元爲一千零十八元南京鎭江揚州無錫常熟宜興等銀元各爲一千零二元蘇州銀元爲一千零一元五角南通銀元計一千零二元半杭州寗波嘉興湖州紹興餘姚等銀元各爲一千零三元温州蘭谿銀元各爲一千零五元海門銀元爲一千零四元二角奉天銀元爲一千零十二元哈爾濱銀元計一千零十四元重慶九七平銀計九百七十兩成都九七平銀爲九百九十元銀元同爲九百九十五元萬縣九七平銀爲九百九十五元銀元爲一千元各與前日行市無異云 
[外幣]  
　　昨（十四日）各項外幣市况甚佳華洋各商及銀業進出交易以英坡兩票爲最多羅卜各票洋商略有需要故價格同呈漲風計 
英票較前日漲三分買八角八分一釐坡票買一元零一分羅卜一千元新票漲六錢買價爲三兩半二百五十元票增三錢買一兩三錢五元至二十五元票高五錢買價爲七兩五百元老票同增半兩計六兩五錢日票則遜去二釐買九角三分二釐其餘如荷票仍買七角三分半美票計一元九角零五釐港票買一元零二分六釐德票買八角半法票買一角三分六釐交易大致平常故市價變化甚鮮云 
[金市與滙價]  
　　昨日星期四大條銀近遠期又各縮半辦士標金開盤三百三十三兩爲最高之價後略小至三百三十二兩七錢先令揭曉弗動祇法滙大十法郎新匯小二五德滙小三百馬克餘價均無更動斯時標　爲三百三十二兩八錢先令等市况較軟銀行賣出三月份先令價三先令零七五買進三先令零八七五又賣出三月份美滙價七十一元三七五買進七十一元六二五又賣出三月份東滙價六八二五買進六八分是時人心不甚堅固所以賣者較多標金最小跌至三百三十一兩九錢嗣後市况趨軟銀行賣出三月份先令價三先令零半辦士至三先令零三一二五買進三先令零六二五至三先令零半辦士又賣出三月份美滙價七十一元二五買進 
七十一元二五又賣出三月份東匯六八三七五至六八七五買進六八一二五至六八半以致標金漲至三百三十二兩五錢移時先令美滙仍與前相等惟東滙更緊銀行賣價爲六九分買進六八七五因此標金又漲至三百三十三兩至收盤時緣賣者每多故回小至三百三十二兩六錢烚金未曾做闻約價爲三百三十九兩之譜在標金初收盤時三月份先令銀行買進價祇有三先令零三七五成交一萬五千磅午後標金開盤三百三十二兩五錢爲最小之價人心頗形堅固標金漲至三百三十三兩先令揭曉仍係弗動是時標金爲三百三十三兩三錢先令等市况較上午爲益軟銀行賣出三月份先令價三先令零一二五至三先令買進三先令零二五至三先令零一二五又賣出三月份美滙價七十一元至七十元零七五買進七十一元二五至七十一元又賣出三月份東滙六九一二五至六九二五買進六八八七五至六九分以致標金漲至三百三十四兩四錢後　買者稍稀故標金回小數錢移時先令市况更軟美滙則反鬆東滙與前價相等銀行買出三月份先令價二先令十一辦士八七五買進三先令又賣出三月份美滙價七十一元買進七十一元二五是時美滙交易毫無先令則頗形踴躍以致標金最高漲至三百三十五兩六錢後爲三百三十五兩二錢收盤午前先令等交易有三菱銀行賣出本月份東滙五萬元價六八一二五又買進三月份先令五千磅價三先令零七五又三井銀行買進元月份東滙五萬元價六八一二五又賣出三月份先令五千磅價三先令零七五又安達銀行買進三月份先令五千磅價三先令零六二五又道勝銀行買進三月份先令九萬磅價三先令零六八七五又上海銀行買進三月份先令五千磅價三先令零六二五又安達銀行買進三月份先令五千磅價三先令零六八七五又三菱銀行買進三月份先令一萬磅價三先令零七五又上海銀行買進三月份先令二萬磅價三先令零六二五又華比銀行賣出三月份先令五千磅價三先令零五六二五又三菱銀行賣出東匯五萬元價六八一二五又買進三月份東滙三十萬元價六八半又賣出三月份先令三萬磅價三先令零半又滙豐銀行買進三月份先令一萬五千磅價三先令零三七五午後有滙豐銀行買進三月份先令一萬磅價三先令又華比銀行賣出元月份先令五千磅價三先令零三七五又道勝銀行賣出元月份先令一萬磅價三先令零半又安達銀行買進三月份先令二萬磅價三先令零一八七五至三先令零一二五又三井銀行買進二月份先令五千磅價三先令據云大條先令看縮標金恐有大漲之勢云 
[紗花]  
　　昨日星期四大阪三品紗來電比較上月小去六七角美棧電報近遠期均好起二十五個磅音印度孟買電期搿而奥浮辣各小三個羅比白洛處小兩個羅比各交易所標凖紗價午前小去數錢午後恢復原價與上月不相左右市上本紗買價十六支頭午前稍軟午後又回起數錢綜核較前日相仿日紗略小二錢五分至五錢川帮買價比前盤又加增五錢買進本紗五六百包計二十支地球價一百四十六兩二錢五二十支人中價一百四十五兩二十支如意價一百四十四兩二十支三羊價一百五十兩二十支金鷄價一百十六兩二十支火車價一百四十六兩五錢十四支蘇天官價一百三十兩零五錢十支金鷄與四季價仍一百二十兩漢口靑島牛莊江西烟台威海衛蕪湖廣東汕頭野鷄等帮共買本紗五六百包日紗八百餘包公會小包市價好起二錢五至五錢不等成交有七八十包各廠皆無開出市面仍屬平穏之象 
　　昨日通州棉花仍祇交易所買賣緣該帮所來現貨雖旺然前賣空頭不少故有來貨相率購進抵押市價不能低賤廠家仍少成交福家洋行買進現貨棧交家鄕花四百零三包價三十兩零五錢至三十兩零七錢五同興買進現貨棧交家鄕花三百零三包價三十一兩又買現貨棧交餘姚花五百五十包價三十二兩又現貨通州花成交者須三十四兩云 
[絲市]  
　　昨日絲經市而甚清黃白灰廠絲均無成交皆以歐美各莊銷路仍滯並無進意且以時近西曆年關均在預備結束賬目况邇來滬埠絲滙頻增交易甚形困難市况因此清淡並有趨向疲軟之勢故顔料各絲交易日內均無暢旺之望 
[茶市]  
　　昨日洋莊茶市湖州平水大帮與路莊大帮均無交易惟婺源商莊之珍眉鳳眉去路尙暢珍眉成交九十餘箱係由謙義沙遜等行購進售盤六十七八兩較上星期約提漲二兩大帮中拆出之鳳眉怡和顔多需要但因他行觀望不買市價難期回高成交一百箱高莊貨售盤三十七兩中低莊貨售盤不過二十二三兩路莊貢熙白頭行家業已開辦成交一百五十餘箱售盤二十四五兩因市面沉悶已久較前已跌二三兩蝦目珠茶上莊去路又趨沉寂路莊存底雖不甚多然日來市面亦無重大發展昨日成交十餘箱蔴珠售盤四十七兩蝦目售盤四十三兩較前數日仍無上落秀眉市面仍穏固但存貨無多亦無交易大帮中摘回之眉熙店莊稍有消路洋莊尙仍無人問及云 
[呌莊]  
　　昨日星期四輪値元芳洋行拍賣之期計排列泰西緞元絨元羽細洋紅布市布原布竹布漂漂細布漂布等各貨六百八十件計二萬八千九百四十七疋比較上次多五十二件計二千二百十三疋除泰西緞仍由聯益會拍下轉拍有加無減外其餘各帮拍進者亦稱踴躍故此期拍價略見起色云 
　　沿有本埠新聞等轉入後頁 
雜評二 
[盡職權（豫）]  
　　有職即有權無大小一也是故不盡責成謂之放棄職權越俎代庖謂之濫攬職權惟職權放棄故事業不進亦惟職權濫攬故爭執以起過猶不及兩失之也 
　　今之人職權以內恒不能盡而職權以外又往往干預異矣曷不顧名想義以盡其職權耶盡職權則其事未有不治人人如是則其國未有不興職權之當盡關係固若是其大也 
 
 

Page 15

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *本埠新聞二 
[提議補助留法勤工儉學學費]  
　　請歸入十一年度預算 
　　省議員鮑貴藻吳輔勳等十五人提議本省留法勤工儉學生盛成戴占奎等請求補助學費案請提前討論歸入十一年席預算緊急動議案云本省留法勤工儉學生萬里馳書求救於本會冀稍得補助金俾不致凍餒於異邦且以爲安心求學地步固已函電紛來聲嘶而力竭矣本員等於本届十年度常臨兩會期間因勤工留法已入高等農專蘇籍學生盛成及戴占奎徐鵬等之請求先後提案代爲陳請均以會期促迫未能議及本屆當會復由輔勳貴藻等首先提案請仿照浙省議决案每名每年給津貼七百元加入十一年度預算案以資結束而宏造就乃該議案自十一月九日即列入第十號議程今已届二十號矣而該案仍未能提前討論而留法勤工學生盛成及勤工儉學全體學生復又先後函求迅予議决津貼學費俾克上進而免廢學本員等檢閱來函情詞哀迫以遠在異國之苦學生渴望本國之補助方若大旱望雨焦急根同較之無告窮民哀痛尤切且聞此項學生志趣之堅决境遇之可憐雖在法國士紳亦且憫其苦衷加以資助我同人對於本省苦學之靑年同有桑梓之誼誰無培植之心爲此再行提議並粘呈前案及各項函件敬請提前議决以資補助而慰苦學是否有當仍候公决 
　　附江蘇留法勤工儉學生盛成等函省議會議長議員諸響長先生鈞鑒學生成自民國八年勤工留法已四易寒暑矣其間艱難困 
苦情形曾於十年三月及九月先後函述詳情呼籲貴會諸公俯念成爲子弟中之堅忍者徒以枵腹努力可暫不可常請提案議决助我苦學經費知我鄕長諸公必不却此海天萬里朝不保夕之請求乃以遠隔重洋未蒙賜覆成又屢向留歐學生監督處探詢福音冀稍有所得乃亦消息杳然成至此等於枯魚之泣無涓滴之來源以蘇其困憊傷何如也幸遇法國立法院兪議員者以研究中國文字之故每月慨助三百佛郎得以不致飢餓計成自八年十月以勤工儉學生留法九年一月入萬多門中學肄業並在巴黎都西龍木工廠做工是年九日奉法國農部通告准許入高農肄業十月入農部直轄國立蒙白壘高等農業專門學校十一年一月至六月爲實習期間由本校校長臘瓦士派赴意大利農學院實習六月期滿仍回法校現又以專門學校卒業後必須再入博苗研究科一二年方能學業完成唯是學級愈高費用愈大勤工則愈難當此千鈞一髮之時而能得祖國省欵之補助是眞如槁苗之得雨可以勃然興之矣諸鄕長關心桑梓樂育爲懷想亦憫此苦衷而速予議决也海疆萬里待命甚殷謹以九頓首爲諸先生叩江蘇留法勤工儉學生盛成謹啓 
[熒昌火柴廠風潮即息]  
　　浦東爛泥渡榮昌火柴公司第一廠共有男女工五六百人昨晨男工方面向廠主要求每月加申工兩日年終加賞工一月女工亦要求加價該公司經理邵爾康以現在米珠薪桂工人要求加薪情有可原對於男工申工賞工兩項當即完全允許女工亦允許於裝盒房加錢一文紙包房加錢一文各工人均甚滿意邵以第一廠旣允工人要求第二廠亦應照加正在會同該廠長許寶銘宣佈之際詎第二廠裝盒房女工數百人誤聽人言謂第一廠加錢五文何以第二廠僅加一文一時人聲嘈雜一唱百和羣赴第一廠詢問當以人多不能制止蜂擁入內致將第一廠窗門物件搗毁不少當由三區警署曾署長飭派李巡官督警到場彈壓並拿獲滋事工人范廷奎及不服巡警制止之游民宋玉勝解由三區轉解檢察廳究辦兩廠風潮立時平靜遂於午後照常開工云 
[友華銀行滙市報告]  
　　昨日友華銀行滙市報告云十三日倫敦大條銀價近遠期各縮半便士紐約銀價跌至六角四分倫敦紐約間滙價升爲四元六角三分七五今晨此間各國滙價僅佛郎長至一千零十枚市况見軟遠期尤甚英鎊成交價十二及一月份三先令一便士二三月分三先令零半便士惟購進價照此者視售出爲多而尤以遠期爲甚至午餐時三月份英鎊售價已不能過三先令零二五購價己不能過三先令零三七五美金成交價十二月份七十一元七角五分一月份七十一元六角二分半三月份七十一元二角五分在午餐時似亦僅購進價照此日金近期售價六十八兩二錢五遠期售價六十八兩半銀行滙票定價英滙三先令一便士七五美滙七十三元二角五法滙一千零四十抛空者昨在倫敦售銀中國於收盤價購入倫敦市况和緩紐約市况無消息 
[十人團開會紀]  
　　南陽橋中華救國十人團昨晚開隊長理事聯席會議公推唐豪主席汪泳紀錄（甲）討論該會毛刷工廠出品價目案規定三等由會員介紹之　君全部承銷表决通過（乙）報告本届選舉定本月二十四日揭曉（丙）徴募委員會報告徴募賬略對於購置基地及其他支出各項詳細說明其餘存之欵議决劃入經常費項下支用並推定朱昌利唐豪籌劃本年度經費（丁）交通大學義務學校因籌建校舍假座新舞臺開游藝會函請表演當議决咨請國樂部主任邱稼禾及附設市西公學加入（戊）朱昌利臨動時議賬助浙災案議决一方向華洋義振會領取捐册勸募一方在本期月刋請會員捐助讓畢散會 
[南京聖公會愛國團選舉會之滬聞]  
　　南京門帘橋中華聖公會愛國團於本月十日下午二句半鐘在該會濟實學校舉行第五次選舉會選舉團正樊希文團副游煥章名譽團正鍾可託又選舉董事十人伏筱雲王竹樓李漢卿程通甫史風憲張長靑陳明志湯忠謨熊少卿談子雲復由新董事及全體團員選舉總幹事一人董漢卿選畢公議歡迎全體大會日期議决爲陽曆一月七日午後二時半該團辦有勞工夜校及閱書報室游藝室游行演講隊現由副團正游煥章捐資籌辦國樂研究部中國各種樂器必須備齊以便團員有正當之娛樂藉以保存國粹云 
[紙業公會董事歡迎職員]  
　　上海紙業公會董事馮少山劉敏齋何德初余誠彩劉顯榮等爲歡迎本届新職員特於前晚（星期三）五時假座嶺南樓宴會職員到者爲正會長沃晋甫副會長兪志靑李靄東及各部部長等三十餘人首由董事馮少山主席致歡迎詞并演說商人爲國民之重要公子應如何團結以謀商業之發展社會之進步國家之富强并報告此次代表上海總商會出席漢口全國商會聯合會之經過其詞甚長次由會長請李文翰代表全體職員致答詞詞畢李君復繼續演說大旨關於商業設公會之必要并詳述利己心及意見心足以破壞羣力希望各職員勵精從公庶不負此盛舉云至九時始盡歡而散 
[猴磯島頂上開點新鐙之曉示]  
　　各口巡工司額昨出曉示云本巡工司查東海關稅務司所屬界內猴磯島頂上燈塔開點新燈撤去暫代之燈合將其情形開列於左計開一山東猴磯島頂上裝置新燈現將工竣案據第七百五十七號警船告示合再布告該新燈定於十二月二十二日日落之時開點係用二等透鏡旋轉明滅迅光燈每二十秒時放迅光一次光力能抵四十四萬枝蠟燭燈之其餘情形照舊一俟新燈開點即將暫代之燈同時撤去爲此合即遵行曉示各處船隻務宜留心詳記以免疎虞 
[神州醫藥總曾選舉會紀]  
　　神州醫藥總會昨假寗波旅滬同鄕會開全體選舉天會各地分會若陜西江蘇浙江安徽等處均派代表蒞會會員到者數百人三時開會由主席朱少坡致開會詞次報告一年經過情形籌備來年應興應革事宜及收支帳略次修改會章付表决次來賓戈鵬雲天台山農·分會代表徐鹿苹曹鳴伯·會員王祖德德邵亦羣張禹門洪巨卿包識生等相繼演說嗣即投票選舉評議員云 
[香山旅滬同鄕會呈請備案]  
　　香山旅滬商人陳元燦等以該縣旅滬同鄕甚衆素無團體以聯絡感情特組織香山旅滬同鄕會於閘北虬江路日前擬具章程呈請松滬護軍使署備案并定本月二十四日開成立大會現軍 
署已令警察廳查明議復核奪矣 
[游民債劵第一次開籤記]  
　　昨日爲游民工廠還本債劵第一次開籤之期午後二時在江灣該 
工廠救濟婦孺會留養院大廳舉行布置周備秩序整肅堂上懸一橫額曰「辦事人員舞弊敢當雷殛火焚」是日天雖陰雨到者仍極擁擠官塲及慈善團體到塲監視者有護軍使代表元副官·王道尹代表顔秘書·許交涉使警察廳代表郝君·上海縣代表熊警佐·寳山馮知事憲兵譚連長·警廳解巡官·及閘北慈善團救火聯合會中華公義會浦濱公益會濟生會公立醫院義振會等各團體代表數十人至時救濟會軍樂隊奏樂振鈴開會首由該廠經理徐乾麟代表董事會感謝參觀諸君並謂游民工廠係地方公益非私人事業祇以國庫省欵同告支絀始由紳商舉辦自愧力薄常懼弗勝承盧督辦何護軍使先後提倡維持得於本年雙十節開幕惟自基金告竭頓生阻碍又承各慈善團體贊助籌辦基金還本債劵辦法詳見章程宗旨亦早經報載無待贅述總之債劵還本給息與奬劵截然不同且有確實擔保正當用途當爲諸君共諒游民亦屬國民一份子不過一時失業並非生而爲惡若不加以敎養是驅其流於盜竊犯法寗非至忍心之事本廠抱國無游民之宏願現因能力所限先收一千名至二千名其辦法則游民入廠後以六個月爲學習時期二年半爲工作時期視其能力給以工資代存儲蓄銀行生息一切敎授飲食起居均由本廠供給並不扣除工資俟三年期滿不特　成且　儲欵供其成家立業之需區區此心惟知爲國家爲地方盡一分心力將來如能逐漸推廣及於各埠全恃各界熱心贊助今日開簋之後尙祈參觀工廠多多賜敎以劻不逮本廠幸甚報告畢即舉行檢號開籤開出特等四九六一九一等四二九九０二等二七八０三三等一六九九四又四三０五七四等三九七一０又一四二三五等一五八五八又四一七七六又一二三八四又一五五一開籤後來賓紛紛參觀各工廠及成績其規模之巨出品之良莫不嘖嘖稱贊盡興而散 
[蔡思賢尋獲七年前逃妻]  
　　浦東香烟廠附近客民蔡思賢之妻潘氏年二十七歲昔於二十歲時背夫私逃連年偵查無着茲有人報告謂該氏與徐德隆姘識居住虬江橋地方前日蔡偕同妻弟潘連科等按址往尋果將該氏及徐一併扭送警署轉解地檢廳由檢察官預審之下判潘氏與徐分别收押蔡與兩潘退去候示 
[愚園路刀傷男屍之檢騐]  
　　昨報紀二十八保八九圖地保盧孝生投上海地檢廳報告曹家渡南首愚園路北大路旁發現刀傷男屍請騐一則地檢廳車檢察長據報後即於前日下午委派郭檢察官沈檢騐員等乘車蒞場相騐當據死者之表弟王某投案訴稱死者乃民人之表兄忽炳生年二十七歲安徽人向在閘北牛皮廠生理並無家屬昨夜出外不知因柯遭人謀斃要求仲雪郭君得供命沈檢騐員如法檢騐當騐得該屍頭而受傷係利斧傷痕其腦壳已損前胸亦受刀傷一處委係生前受致命傷斃命郭官親視無訛遂塡明屍格判由屍表弟備棺收殮聽候緝兇究懲 
[婦人糾衆搶子罰鍰]  
　　婦人戴王氏前日糾衆乘坐汽車至法新租界徐家滙路某學校內將其子戴如周又名仁良强搶而逸當由校長沈益芝報告捕房由探目楊根富包探許培春等查悉前往將王氏及帮搶之劉彩生嫌疑人劉行生拘獲吊出男孩帶入捕房昨解法公堂請究先由原告方益先及校長沈益芝延農復律師代表稱被告戴王氏係戴禮卿之妾因被告不良故此戴禮卿將兒子戴如周寄養其婿方益先處由方將戴如周送至學校讀書昨日被告竟糾同多人乘坐汽車至學校內使行强搶故此校長報捕拘案而被告王氏與戴禮卿現在英公堂因家務涉訟尙未判决被告竟敢發生不端行爲實屬有關治安請求訊究被告由巴和律師察稱被告戴王氏自嫁戴禮卿後祇生此子年十二歲己隔一年餘未見被告念子情切故至學校內帶領回家雖與租界治安攸關然對於女流無知母子情切所致亦無不合應請堂上寬宥繼由校長沈益芝投訴被搶情形詰之戴王氏供因婦人屢至方家探望兒子無着故至學校强領求宥劉彩生供民人與戴王氏素識昨日令我雇就汽車兩輛至學校接兒子實不知內容求請恩宥劉行生供民人並未同往帮搶聶讞員商之法副領事葛君判戴王氏不應糾衆搶子攸關治安着罰洋二十五元劉彩生罰洋十元充公行生無干開釋戴如周仍交方益先領去 
[限移阻碍河道之木料]  
　　浦東陸家渡湯永盛樹行主湯阿囝因將笨重樹料橫置港內有碍船隻出入經該處各廠棧經理聯名呈請三區警署勒令遷移以清河道交通詎湯置之不理昨經曾署長傳諭該樹行主限五日內將河中木料全數移清逾限則雇工運署呈請上峯從嚴罰辦以示懲戒 
[廐焚傷人]  
　　昨晨六時許美租界開封路六百九十七號門牌王姓馬棚內不戒於火霎時火光燭天該馬棚樓上之居户倪阿大與妻唐氏及二歲孩童因不及逃出從樓窗口跳下跌傷而唐氏手臂亦被火灼傷經救火會聞警立騙皮帶車馳往灌熄計焚燬左右四鄰樓面四間事經滙司捕房得悉派探前往調查起火情由並將受傷人車送醫守醫治歸稟捕頭核奪 
[莊木生藉端騙洋]  
　　住居新閘路二千一百三十七號門牌之甬人莊木生以代薦住居同孚路一百三十號門牌在某律師處爲西崽之吳林生至某輪船上充當茶房爲由騙取運動費洋一百九十五元被吳控由新閘捕房昨晨派探何正喜將莊拘解公共公廨第一刑庭原告延律師到堂譯訴前情訊之莊供認所取之洋賣物送與船主等用去且已還過洋三十元餘求寬限十天等語經兪襄讞核供商之美　副領事判莊交一百九十元舖保限一禮拜還洋再核 
 
 

Page 16

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *[病婦准領回醫治]  
　　松江人李剛昨晨投公共公廨第一刑庭稟稱伊妻李徐氏患有疾病昨晚因在福建路胡閙被老閘捕房一千四百零三號華捕帶入捕房奉飭送往棲流所暫留應請准予領回中西官得稟判李徐氏准李領回自行醫治 
[煤油公司控案缺席判决]  
　　美商煤油公司控趙啓照等不還貨洋等情因被告傳訊不到由廨諭令原告登滬杭兩處報紙十四天着被告投案備質現已遠期被告仍不投質故昨由原告代表台維司律師投廨聲明前情要求缺席判决中西官核供准即簽判被告按照原告控案還原告美金洋六萬五千九百六十五元 
[婦人控被誘賣案註銷]  
　　婦人王蔣氏日前扭張三至法捕房稱張於上年間串同在逃之陳正寳兩人以代薦帮傭爲由將婦人騙至漢口售與某姓家爲妾得洋六十六元現因迭遭水災故婦人逃來上海在途與張遇見是以扭案求究捕頭諭令管押昨解法公堂請究先由王蔣氏投訴被拐情形詰之張三供民人向在某輪船爲茶房原告前由陳正寶囑我送至漢口許坤山家有之不敢串賣實被誣控請求查察中西官判以察得原告年已四十餘歲何能受騙所控證據不足將案註銷 
[賣烟與二房東併罰]  
　　五新泰在法租界前新街張炳記薙髮店樓上私設燕子窠容人吃食洋烟爲探查知前往抄出烟具帶入捕房昨解法公堂請訊詰之王供認私賣燈吃張炳記供認二房東判王罰洋四十元張罰洋二十五元充公烟具没收 
[兩俄人酒醉滋事]  
　　前日下午七時許有酒醉俄人潑林古雷瓦兩名突入虹口鞄子路五十九號洋房內摸出手槍意圖向某西人射擊該西人立即奔出鳴到一千三百八十八號一千三百九十二號一百六十八號華印巡捕將二俄人逮捕昨晨解送公共公廨請究由虹口捕房西探目司米提上堂陳述被告酗酒滋事情形當經陸襄讞商之美經副領事判將該俄人帶回捕房收押候特派俄員到廳陪審核辦 
[婦人大發神經病]  
　　在海關服役之湖州人李某之妻徐氏年二十四歲因在籍與姑爭吵氣憤之餘來滬尋夫訴告相遇後於前日投上海旅館居住至昨晨三句鐘時徐氏忽大發神經病先吞金覓死繼則一絲不掛開門大吵旅館恐有他故即報知老閘捕房派捕前來將該婦車送工部局瘋人病房一而帶李某入捕房訊問 
[多積稻草罰三十元]  
　　老閘捕房包探汪竹生昨晨偕同西探協傳北京路七百十九號門牌住戶朱殿臣至公共公廨稟稱朱於十二號下午其家因不戒於火幾肇燎原之禍幸即撲滅事後查得係多積稻草所致是以傳案請究訊之朱供是日之火係灶間內所懸琉璃燈所遺云云中西官核供以多堆稻草火患堪虞諭朱以後少積判罰洋三十元充公以儆 
[糞夫違章之科罰]  
　　糞夫馬鴻堯唐有福將糞穢傾入七浦路蓬路等處之陰溝內爲工部局衛生處西員查見以馬等違章鳴捕拘入捕房昨解公共公廨中西官訊實各科罰金三元充公示儆 
[公共公廨訊案彙錄]  
　　昨日下午公共公廨民四庭由張襄讞會同日副領事田中氏會訊（一）程紹亭訴永成雜糧號經理李孟崑不交賬簿案結果限被告於三日內將一切簿據繳存公堂被告交五百元舖保候訊（二）蔣和卿聲請給諭禁止半健秋將道契過戶案結果照准（三）華德潮訴陶榮芳欠欵案結果再傳被告到案候訊民三庭由　讞員會同英包副領事訊理永成花號主周芝良聲請破產案結果候續訊 
[誌謝]  
　　昨承世界書局惠贈第十九期「紅雜誌」一册謝謝 
來函 
[廣益中醫院來函招尋女病房走失之女伴]  
　　敬懇者敝院病房養病女尼覺明侍伴女尼丁寳裕於本月二十五日出外購物迄今未歸該尼係和尙頭麻黑面鼻孔兩旁皆有黑痣身體矮胖紹興口音着深靑竹布衫素有痰迷之症恐其昏 
　路途如有仁人君子知其下落務祈通知爲感城內石皮弄滬南廣益中醫院收 
公布欄 
[江蘇高等審判廳]  
　　民庭判决趙永棟與林蔡因欠欵涉訟不服第二審判决上訴一案（判决主文）本件上訴駁斥第三審訟費由上訴人負擔僧源渠與丁昌德等因租穀涉訟上訴一案（判决主文）本件上訴駁斥第三審訟費由上訴人負擔巴劍靑與巴古虞爲附帶民事訴訟審理終結後請求續予傳訊一案（裁决主文）本件聲請駁斥聲請訟費由聲請人負擔巴古虞與巴劍靑爲搬取家具涉訟上訴一案（判决主文）本件上訴駁斥第二審訟費由上訴人負擔徐陳氏與顧趙氏因路　涉訟上訴一案（判决主文）本件上訴駁斥第三審訟費由上訴人負擔宋　芳與松江孤兒院因債務涉訟不服第二審之再審判决上訴一案（判决主文）本件上訴駁斥第三審訟費由上訴人負擔楊舜臣　與朱靜　房產執行提起抗告一案（裁决主文）本件抗告駁斥抗告訟費由抗告人負擔金萬賢等與金引孫因承　涉訟不服第一審判决上訴一案（判决主文）原判除駁斥金萬賢請求確認爲金仙樵兼桃嗣子之部分外廢棄金晋賢無子應由金萬賢之子金榮福承因金引孫應將金仙樵特留田產十三畝交與金榮福管業金萬賢關於前開除外部分之上訴及其餘之請求均予駁斥訴訟費用兩造平均分擔火郁周與喬漢濱因田租涉訟不服第一審判决上訴一案（判决主文）本案上訴駁斥第二審訟費由上訴人負擔 
　　刑庭判决楊文彩等因强盜由江浦縣知事呈送覆判一案（裁决主文）本案發還江浦縣知事公署覆審韓鳳來因詐財未遂及騒擾由寳山縣呈送覆判一案（裁决主文）本案發還寳山縣知事公署覆審王金大爲販運毒丸不服批示抗告一案（判决主文）本件抗告駁斥姜孝亭因强盜由渠陽縣知事呈送覆判一案（判决主文）本案初判核准曹華兒等因强盜由秦縣知事呈送覆判一案（判决主文）本案初判核准 
　　批示張劉氏一件爲請領證物由狀悉查該氏與張祥書因遺產涉訟一案業繼呈送大理院核辦所有証物廳俟終結後親赴第一審衙門具領着即知照此批（以上十二月十三號） 
[江蘇高等檢察廳]  
　　批示張欣生狀悉查審判廳駁斥再審裁判書係九月二十一日送逹該民遲至二十六日始行狀請抗告旣經大理院認爲違背程序所請應毋庸　此批狀悉據稱各節旣未經第一審判結　應　向該縣廳續訴出所請親提研訊之處核與訴訟程序不合着毋庸議此批袁十興狀悉候調卷核奪此批李松山狀悉查本案第二審應歸地方廳管轄仰即　赴上海地方檢察騐上訴可也此批袁士興狀悉查該民係本案被告人依法並無聲請移轉管轄所請應毋庸議此批趙維香等狀悉候調卷核辦此批卜于氏狀悉查官廳騐案所有騐單理應存卷向無與屍親之辦法既經該縣騐明應即 
靜候依法核辦毋庸來廳妄凟此批當李氏狀悉本案業由由本廳指令原縣查復在案現未據該縣呈復前來無從擬辦候再令催覆奪所請親提研訊之處核與訴訟程序不合應毋庸議此批何大德狀悉查該凖請人等均係分監執行如果刑期已滿應由該分監予以釋放所請暫毋庸議此批（以上十二月十三號） 
[上海地方審判廳]  
　　民庭判决一件判决沈桂福與嚴楊氏等婚姻糾葛一案（主文）嚴楊氏與沈桂福所立之離婚字據無效沈嚴氏准由沈桂福領回完聚訟費由嚴楊氏沈嚴氏負擔（以上十二月八日）一件裁决吳宋氏爲與宋傳銘等因抵款糾葛執行抗告一案（主文）本件抗告駁斥抗告費用由抗告人負擔一件判决孫根榮與劉小妹因贖田糾葛上訴一案（主文）本件上訴管轄錯誤呈送高等審判廳核辦（以上十二月九日）一件判决劉體仁與吳恒豐因貨欵涉訟上訴一案（主文）本案上訴駁斥（以上十二月十二日）一件判决黃陳氏與周陸氏因抵欵涉訟上訴一案（主文）原判關於認定周阿妹活　與黃陸氏家女引一役價銀一百二十七兩之部分變更周陸氏應備契價銀一百三十一兩（每兩合錢七百文）向黃陸氏將女引一役贖同本審訟費歸黃陸氏負擔（以上十二月十四日） 
　　批示一件許夏氏狀爲聲請再審請求停止執行由查再審依民事訴訟執行規則第五條非提出相當確實保證不能停止執行仰該民　具妥保來廳再予核辦此批一件許仰頣狀請函致會審公廨協助辦理由准予　致會審公廨查照辦理可也此批一件李謝氏狀請准免提供擔保由狀悉該氏旣不遵照本廳命令提出保証仰候依法繼續執行所請無此辦法未便照准此批一件朱杏生狀委馮步靑律師辯護由查該案業已辯論終結所請准予委任律師辯護之處應毋庸議此批一件谷福康狀請執行由准予傳追此批一件邱長美狀保王廣松由准保此批一件席文卿狀稱由外和解准予銷案由准予銷案此批一件許仰順狀請函致公廨取銷訴案由查本案已准交涉員函復令據會審公廨查復袁伯貞認爲日斯巴尼亞商民毫無折據已先行交保候核矣仰即知照此批一件王夏發狀請分别執行由准予飭吏執行此批一件馮桂卿狀交欵洋餘欵請求展限由准予交案餘欵着於一星期內交清不得延誤此批一件夏廷楨等狀請給領官契等件由狀悉查請領各件業因夏廷楨僞造公文書一案由同級檢察廳調呈高等警察廳核辦未奉發回應從緩議此批一件俞馥棠狀領租摺及簿據等件由准領此批（十二月十二日）一件袁文祥狀請給領牙帖二紙由狀悉准予來案具領此批一件李敬記狀請飭吏移提並分别押還追交由已飭吏移提矣此批一件徐馮氏狀稱追大間家籌措償還並予暫緩執行出狀悉着自向債權人理商可也此批一件李沛生狀委　詠笙爲代領人由准予委 
任此批一件王鴻明狀請扣押之物繼價召賣由查本案尙未確定所請暫從緩議此批一件　詠笙狀領李沛生所繳租屋合同一紙由准領此批一件楊頌德狀領案欵由准領此批一件張沈氏狀交租契借據由准交此批一件李瑤桂狀請更正錯誤執行由已庭諭矣仰候派員勘明核辦此批一件施漢章狀請嚴厲執行由狀悉准予傳追此批（以上十二月十三日）刑庭判决一件判决劉長林等竊盜一案（主文）劉長林共同竊盜之所爲處五等有期徒刑二月褫奪爲選舉人之資格終身未决覊押日數以二日抵徒刑一日劉品仲共同竊盜之所爲處五等有期徒刑六月議奪入軍　之資格終身未决覊押日數以二日抵徒刑一日張亭桂共同竊盜之所爲處五等有期徒刑六月褫奪入軍籍之資格終身未决覊押日數以二日抵徒刑一日訴訟費用歸劉長林等負擔一件判决王金榮輕微傷害一案（主文）王金榮輕微傷害羅廣壽之所爲處拘役十五日未决覊押日數以二日抵拘役一日一件判决朱應奎竊盜一案（主文）朱應奎共同竊盜之所爲處五等有期徒刑三月未决覊押日數以二日抵徒刑一日一件判决王文　等誘拐一案（主文）王文華和誘之所爲處五等有期徒刑三個月未决覊押日數以二日抵徒刑一日李子奎　誘之所爲處五等有期徒刑四個月未决覊押日數以二日抵徒刑一日訟費歸王文華李子奎平均負擔一件裁决孫老四等强盜嫌疑一案（主文）孫老四徐宗貴陳得來張廣才共犯刑律第三百七十三條第一二兩欵之罪及第三百九十九條之罪郭小高子丁大共犯第三百七十三條第一二兩欵及第三百七十九條之罪均應予以起訴一件裁决于唐氏誘拐嫌疑案（主文）于唐氏應不予起訴一件判决　袁　等重婚及圖利和誘一案（主文）倪顔氏意圖營利和誘之所爲處五等有期徒刑四個月褫奪爲學堂監督職員之資格終身未决覊押日數准以二日抵徒刑一日滕袁氏無罪訟費歸倪顔氏負擔一件判决朱炳生販賣嗎啡及吸食鴉片烟案（主文）朱炳生販賣嗎啡之所爲處四等有期徒刑一年又二月併科罰金三百元專爲人施打嗎啡之所爲處四等有期徒刑一年併科罰金一百元吸食鴉片烟之所爲處罰金五十元應執行徒刑一年又四個月又金額四百元未决覊押日數准以二日抵徒刑一日或罰金一元如無力繳納罰金時易科監禁四百日嗎啡一小包盛嗎啡空玻璃瓶三只嗎啡計二支戥子一把烟槍一支烟燈一盞烟灰缸一只烟灰小許空烟盒一只没收之訟費歸朱炳生負擔一件判决張蘭桃强姦一案（主文）張蘭桃强姦王阿大之所爲處二等有期徒刑五年褫奪公權全部終身未决覊押日數准以二日抵徒刑一日訟費歸張蘭桃負擔一件判决朱德霈等詐財嫌疑一案（主文）朱德霈無罪喬小毛無罪一件判决董正興（即小崇明）三人以上詐財未遂及傷害致死嫌疑一案（主文）董正興三人以上恐　取財未遂之所爲處二等有期徒刑五年又二個月褫奪公權全部終身未决覊押日數准以二日抵徒刑一日其餘部分無罪訟費歸董正興負擔一件判决水毛齡等致人輕微傷害一案（主文）水毛齡共同致人輕微傷害之所爲處拘役五日未决覊押日數以二日抵拘役一日子生發共同致人輕微傷害之所爲處拘役五日未决覊押日數以二日抵拘役一日訟費歸水毛齡子生發連帶負擔一件判决劉寳坤等行竊未遂案（主文）劉寳坤侵入行竊未遂之所爲處五等有期徒刑三個月褫奪入軍籍之資格終身未决覊押日數准以二日抵徒刑一日汪　寳侵入行竊未遂之所爲處五等有期徒刑三個月褫奪入軍籍之資格終身未决覊押日數以二日抵徒刑一日鐵　一個没收之訟費歸劉寳坤汪四實平均負擔一件判决張啓才侵入行竊一案（主文）張啓才侵入行竊之所爲處五等有期徒刑二個月褫奪入軍籍之資格終身未决覊押日數以二日抵徒刑一日訟費歸張啓才負擔一件判决魏得　和誘一案（主文）魏得發和誘之所爲處五等有期徒刑四個月未决覊押日數以二日抵徒刑一日訟費歸魏行發負擔一件判决聶小德子致人輕微傷害一案（主文）聶小德子共同致人輕微傷害之所爲處拘役一個月未决覊押日數以二日抵拘役一日訟費歸聶小德子負擔一件判决潘振海傷害一案（主文）潘振海玩忽業務致人傷害之所爲處罰金七十元未决覊押日數准以二日抵罰金一元如無力繳納罰金時易斜監　七十日訟費歸潘振海負擔一件判决陶祥詐財一案（主文）陶祥詐財之所爲處拘役十四日未决覊押日數以二日抵拘役一日（以上十一月三十日） 
[上海地方檢察廳]  
　　批示張寳娥查閱所訴情節江樸三何以無故令爾舊友阿二誘爾至閶門旅館爾又何以與伊等同乘馬車到站改乘火車來滬並同往伊妾所居之樓上如非出於自願當時經過地方警察林立儘有喊救之機會乃一則曰隠忍再則曰默然三則曰愈益僅默且旣稱將爾衣袋鑰匙鈔幣搜去又稱予爾洋二十元以爲日用種種離奇殊難索解該被告旣有妻妾究竟誘爾係何目的着據寳申叙再行核辦此批趙殷氏狀悉查趙鴻順即趙鴻勳係在第二監獄分監病故仰赴該監具領可也所請不准此批李松山狀悉候調卷核奪此批陳劍冲狀悉准予撤銷此批袁春甫等狀悉案經飭警嚴拘兇犯矣仰即知照此批陳維揚狀悉仰候同級審審判廳訊辦毋凟此批郁友山狀悉來訴是否周實姑准傳案訊奪此批葉信美案已起訴所請不准此批傳兆元案經起訴靜候公判此批王慶林等候送達不起訴處分書可也此批嚴阿桂據訴如果屬實究停泊東溝鑒捕船是第幾團第幾營着再申叙明白以憑核辦此批（以上十二月十三日） 
 
 

Page 17

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *本埠新聞三 
[中華公司之昨訊]  
　　南京路中華皮鞋公司及其北四川路支店營業甚佳現爲優待顧客起見故特廉價二星期如黑色半統皮鞋爲歐美近今最好之式樣原價洋十一元半現售洋九元二角黃色者原價洋十一元現售洋七元六角其餘之各式男女長統短皮鞋均甚便宜云 
[萬利元洋貨號營業近聞]  
　　四川路郵政總局對門之萬利元洋貨號向甚發逹現自日前起廉價三星期各色條絨布每元六碼又有每元五碼者每元四碼者花條絨布每碼四角又有每碼五角者每碼五角半加闊條絨布每碼五角半其餘貨色甚多云 
[三友實業社消息]  
　　南京路及北四川路之三友實業社新出一種軟布適於冬令製作內衣之用溫暖勝於絨布云 
[英明照相館新訊]  
　　英明照相館之主人今夏親往北京攝取該地風景名勝照片回滬後已次弟映晒裝成巨册出售其中並有用六十寸搖頭鏡所攝頤和園全景云 
[美豐號之商况]  
　　抛球場美豐號新到全毛厚呢多種質料堅因全用羊毛織成頗合做大衣之用其價亦甚便宜每碼四元五角至八元五角不等並有各種呢大帽每頂四元九角至九元五角及哈得門牌眞絲絨帽每頂十二元五角式樣甚新奇云 
[冬季耶誕禮物之調查種種㈡]  
　　法租界大馬路一二四號裕成「祥記」號有西節禮品多種如果品及茶食之類 
　　北四川路飛納洋行所售各項大小石膏女像等異常美麗因耶誕節近營業頗佳 
　　河南路老悅生號有可爲耶節禮品之衣着用品種類甚多 
　　法大馬路三０五號之大昌鹽號有金絲琥珀蜜棗每斤售洋四角八分 
　　抛球場口新孚洋行設置一甚大之冬樹燈葉相照燦爛異常樹旁設有大批精美家用器具供人購作節禮四川路時新銀器號窗櫉內陳列各種巧小玲瓏之銀器皆頗適用 
　　先施公司洋什部刻由德國運到大帮理髮具男女界俱備每套由四元七角起至三十七元五角止又有理指甲具每套由四元起至二十七元五角止又由英國運到優等印花及繡花夾巾一打莊半打莊俱備每合由一元起至三元七角半止 
　　中華書局新到美國縐紙五種顔色售價每捲兩角五分又長筒頭縐紙八種顔色售價每捲兩角板頭縐紙亦八種每捲三角 
　　法大馬路九十五號安利公司有各項果物供人購作節禮之用云 
[昨日之菜巿蝦等較貴]  
　　昨日南京路小菜場魚類减價蝦等較貴各價如下湖葱每斤一百二十文薺菜每斤一百二十文蒿菜每斤一百文鮮龍頭魚每兩四十文鹹香瓜每兩四十文白菜每斤一百二十文菠菜每斤一百文芹菜每把四十文蝦每斤三角五分鮮蟹每兩十文鹹蟹每兩四十文小黃魚每兩四十文大黃魚每兩三十文靑魚每兩四十文鹹蛋每只四十文鴨蛋每只四十文鷄蛋每只三十五文河鰻每兩四十文海鰻每兩三十文大荳菜每斤一百十文雄雞每斤二角八分雌鷄每斤三角四分鴨每只一元鴿子每只二角五分甲魚每兩三十五文鯽魚每兩二十五文牛肉每斤洋二角四分羊肉每斤洋二角八分猪肉每洋三斤蛤蜊每斤二百四十文蘿萄每斤四十文冬笋每斤洋二角四分萵苣笋每把三十文蚶子每斤二百四十文鮮帶魚每兩三十文烏賊魚每兩四十文靑菜每斤四十文鹹帶魚每兩三十文葱每斤一百二十文大蒜每斤一百二十文班魚每兩四十文鯧魚每兩五十文 
　　又昨日南巿蔬菜巿價無上下葷菜中惟大黃魚帶魚等較前日稍廉各價如下 
　　大黃魚每念兩八文小黃魚每兩三十文靑菜每斤二十五文芹菜每把三十文鮮帶魚每兩十六至二十文鯽魚每兩三十文菠菜每斤五十文鷄蛋每只三十文鴨蛋每只三十二文雄鷄每斤二角八分雌鷄每斤三角二分鹹帶魚每兩二十文薺菜每斤八十文班魚每兩三十五文靑魚每兩三十文甲魚每兩四十文蒿菜每斤五十文猪肉每洋三斤四兩羊肉每洋五斤牛肉每斤二角鮮蟹每兩四十文鹹蟹每兩三十文　　菜每斤六十文天津菜每斤一百二十文毛蚶每斤八十文蚶子每斤二百四十文鹹香瓜每兩三十文葱每斤一百文大蒜每斤八十文冬笋每斤四百文海鰻每兩十八文河鰻每兩三十文蘿萄每斤五十文湖　每斤一百文鴨每只八角沙魚每兩二十文鯧魚每兩四十文膠菜每斤一百二十文蟹粉每兩一百文鹹拷蝦大者每兩六十文小者每兩三十文蜊肉每兩三十五文河蝦每斤三百十六文白魚每兩十六文草頭每斤六十文 
[果品巿消息梨價參差不一]  
　　近日本埠生梨不甚多其價大有上下頂佳每擔售七元次之五元三元不等零售價好貨每只售七八十文次之四五十文憫貨每只尙售二三十文云 
[八大學足球比賽彙紀]  
　　八大學足球比賽向爲各界所注意本年比賽已於上月開始茲將已賽之結果列表如下並將續賽者附誌於後 
　　日期學校比賽結果 
十一月十八日復旦與東吳二與二無勝負 
又滬江與之江五與０滬江勝 
二十四日金陵與滬江一與一無勝負 
二十五日東大與滬江一與０東大勝 
又約翰與東吳一與０約翰勝 
十二月二日南洋與約翰一與０南洋勝 
又滬江與東吳二與一滬江勝 
九日復旦與金陵三與一復旦勝 
又約翰與滬江四與０約翰勝 
十一日金陵與約翰一與０金陵勝 
八大學之再須比賽者如下本月（十二月）十六復旦與東大約翰與南洋十八日東大與南洋二十三日復旦與約翰二十三日東吳與南洋三十日復旦與東吳滬江與南洋 
[約翰南洋明日再作足球之戰]  
　　下午二時半···在約翰球塲 
　　聖約翰與南洋兩大學足球隊定明日（星期六）下午二時半在約翰球塲重賽足球此次規定凡入塲參觀者均須購券分普通特别兩等（特别五角有座普通二角）球塲在該校對河往觀者須繞道鐵橋以免船渡擁擠失足之虞過橋有售券員招待即可先向購券免致入門時購券人衆傾軋諸多不便該兩校球員素稱健捷久爲人所公認屆期前往參觀者定必踴躍云 
[滬江與體育研究會將賽籃球]  
　　明晚八時···在滬江之健身房 
　　本星期六晚八時滬江大學與體育研究會在滬江大學健身房比賽籃球亦係華人籃球聯合會中相互比賽之一該會除周孳田君贈銀盾一座外又有李大星君亦贈銀牌七塊銀盾奬與最後之優勝隊銀牌則奬於優勝隊之隊員云 
[巿北公學致書畫家等公函]  
　　爲結朿興學書畫券事 
　　巿北公學自組織校董會後校務愈形發逹上次發行與學書畫劵已早結束昨致海上各書畫家及收藏家一函文頗雅妙函云（上略）前此敝公學因籌募經費徴集書畫辱荷墨寳紛投瓌奇疊貺走腕底之龍蛇書追張旭吐胸中之邱壑圖媲輞川交譽寰中價同洛紙爭輝海上珍比隨珠助我樹人俾易兼金之値感君没齒爲繡五色之絲用肅鸞箋諸惟鴻照（下略） 
[國語專校附小懇親會誌]  
　　成績展覽···演說···游藝表演 
　　法租界國語專修學校附屬小學前日開懇親會家屬與來賓共五百餘人下午一時展覽成績其用國音字母之長篇國語文等頗爲可觀二時許開會校董陸費伯鴻及敎職員等演說發揮小學校國語科之功用次爲游藝中有各學科之表演採取之材料極佳一律用國語發表即六七歲之小學生發音亦正確流暢有字母功用之實騐一節尤令人忻佩又文藝表演「神仙姐姐」一節表情多用歌曲尤爲特色云 
[城東女學廿週紀念會之內容]  
　　南洋·滬江·復旦二師·均加入表演游藝 
　　南巿花衣街竹行弄城東女學將於陽曆明年元旦開二十週紀念會已見本報届時除該校演藝以外有南洋大學龍門師範新劇團·滬江大學之新劇團·音樂團·復旦大學音樂團·一同加入將有一番盛况云 
[明强增辦義校之演劇]  
　　明日···笑舞臺日戲 
　　明强學校明年上學期起添辦義務學校乃因經費無着特由該校校長商允協興公司笑舞臺各藝員於陰曆十月二十八日（本星期六）排演日戲一天已誌本報茲悉其戲目爲「啞律師」「紅粉骷髏」情節甚有可觀所得看資除開支外悉充義務學校基金云 
[明星公司宴送美國攝劇家]  
　　哥倫比亞大學影戲科敎務長葛雷各君 
　　明星影片製造公司昨晚六時在該公司辦事處設宴歡送美國著名攝劇家葛雷各（ＣarlＬ·Ｇregofy）君葛君爲美國哥倫比亞大學影戲科敎務長自十六歲起即研究攝影學迄今已二十餘年彼在攝影界之地位已爲美國四大名家之一曾爲梅麗璧克馥（ＭaryＰicl 
ford)攝片數次其最佳之成績則爲某劇中之黑人與沙魚海底撲戰美國影戲界之有海底攝劇以此爲第一次前月葛君爲茀勞羅影片公司（ＦrawleyＣo·）來滬攝取劇中之一上海富室家庭此家庭中之演員悉由明星學校中之敎員及學員扮演之攝後葛君因頗感明星公司之友愛特親爲攝取一滑稽片以爲報答此片現美國攝劇家葛雷各君與一華人談話時之攝影 
已完竣長凡三千尺情節較前二片爲佳現因葛君回美特由該公司全體職員設宴歡送云 
[美國又將建設大戲院之滬聞]  
　　紐約烏鐵客與華盛頓西北部皆有大戲院發現 
　　電影世界雜誌云美國烏鐵客Ｕrica（地名屬紐約）顯普杜羅Ｈippodrome戲院將改名克雷泰行Criterieon將來設置完備後可稱紐約中部最佳之戲院阿爾伯耐Albany之報紙亦有此說而近處各戲院主亦頗贊成該院之改組云 
　　據華盛頓第九街各戲院主人諾刺Ａ·Ｍ·Ｎotes君報告謂該處西北部喬琪愛Ｇeorgia大道上將建一規模宏大 
之影戲院名賴服麗Rivoli此處在茄非爾Garfield與 
海密爾登Hamilton二街之間該院可容一千五百至二千之座位造費約至二十五萬元所有座位皆容在一層且塲內並無屋椽及廊廡之屬塲外又有入門之大廳及售票房休息室辦事房以及其他必需之室至塲內之太平門爲數又多以便不測之時塲內除舒暢之座位外又加以奢侈裝飾且裝以異衆之電燈及通氣門在入門大廳之二旁又設各種飲食店此院全係水汀石造成故不易經火就其外形觀之如一露天之戲院且塲內容積甚大在氣候温暖之時於觀客尤屬衛生云 
　（尙有本埠新聞轉入後頁） 
 
 

Page 18

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *[愛地西戲院改造後將又開幕]  
　　明年春初···表演名聞英美之短劇 
　　大晚報云博物院路之愛地西Lyceum戲院因年久失修且曾由工部局勒令改造太平門故停演者已近一年該院自停演後即興工改造成一不易經火之最新式戲院現已工竣在即故定明年一月十七號開演並請定游藝社著名演員登台獻演一名聞英美之短劇此劇中歌辭係英國著名曲譜家所著至劇中人已指定各演員分别扮演云 
[耶敎在華事業之統計逐年發展]  
　　昨據本埠基督敎中人云基督敎自千八百七年蘇格蘭人莫利遜來中國傳敎始至於今日其敎堂已有一萬六千三百十四所傳敎師外人六千六百三十六人華人二萬四千七百三十二人敎會所設之男校三千七百六十六所現在有敎徒七十六萬餘內有學生佔三十三萬以上云 
[莊君與羅女士之婚禮]  
　　昨日爲莊君惕生與羅馥貞女士結婚之期禮堂設惠中旅館一切悉用古禮各界親友紛紛往賀極多盛况云 
[聯友會之新組織]  
　　由靑年會介紹部增設 
　　靑年會介紹部幹事許長卿君鑒於該部報名者日見繁多故增設聯友會俾已報告而未得職業者及已由介紹部位置者皆得相處一堂聯絡感情交換智識俾無職者有進步聞此會已定下星期開成立會云 
[日本新聞記者來滬]  
　　考察社會狀况 
　　日本大阪每日新聞記者岩井武俊氏偕同井上次知蕆氏於昨日由寗來滬庽虹口萬歲旅館氏此次來滬目的爲考察中國之社會近狀歸國後將作爲統系之記載貢獻其國人云 
[美國全球游歷團來滬先聲]  
　　團員三百五十人····明年一月十三日抵滬 
　　本埠運通銀號現爲美國克那特輪公司代理世界班輪勒卡尼亞號到滬時之一切遠東業務該輪自上月二十一日從紐約赴舊金山昨得來電本月十日已抵舊金山現經過火奴魯魯先至日本下星期三抵橫濱船內有美國全球游歷團團員三百五十名其中一百名將在東洋起岸由下關釜山至朝鮮然後經北京來滬仍搭該輪到歐洲各國該船船身二萬六千噸並係新建者一月十三日可到上海各團員來申時預備儘二十四小時內參觀上海兵工廠及龍華塔並兜覽城內各地夜間尙有跳舞大會於禮查飯店該輪翌日便須開往香港·斐律濱·臺灣·爪哇·缅甸·印度·孟買·錫蘭·埃及·南菲洲·意國之納布爾·摩那甲·再經直布羅陀還紐約云 
[集會表]  
　　陽曆本月時期地點召集者事由 
十五日上海進德會上海進德會年會 
十五日界路五號儉德儲蓄會勸導會開幕 
十五日至十六日南火車站南　淞圖菊花會 
十五日下午水手總會球塲四人籃球聯合會白隊與斑紋隊比賽籃球 
十五日晚八時四川路靑年會英語研究會 
十六日約翰大學操塲約翰大學與南洋大學第二次比賽足球 
十六日下午二時吳淞同濟大學同濟大學與華章公會校友會比賽足球 
十六日晚七時半四川路靑年會會員家屬同樂會 
十七日旦華學校小學敎育研究會兒音讀物展覽會 
十七日復旦中學操場復旦大學與東南大學比賽足球 
十七日滬南海　寺裕與鴻運商輪公司追悼吳笙君之會 
十七日午十二時至四時九畝地新舞臺各公團追悼伍廷芳博士之會 
十七日下午一時老靶子路一三三號全國正界協通會選舉大會 
十七日下午二時愛多亞路三十六號通易銀行第二屆嚴股東常會 
十八日下午四時申報館三層樓上海婦女會選舉明年職員 
十八日下午水手總會球場西人籃球聯合會藍隊與美國學校學比賽籃球 
十八日下午水手總會球塲西人籃球聯合會白隊與西童公隊隊比賽籃球 
十九日晚靑年會西人籃球聯合會熊隊與斑紋比賽隊籃球 
卄日至卄一日南京路巿政廳全城音樂大會全城音樂大會 
卄一日晚靑年會西人籃球聯合會熊隊與美國學校隊比賽籃球 
卄一日晚靑年會西人籃球聯合會西童公學隊與斑紋隊比賽籃球 
卄二日下午水手總會球塲西人籃球聯合會藍隊與白隊比賽籃球 
卄三日浙江浙江美術會美術展覽會 
卄三日南洋大學操塲東吳大學與南洋大學足球比賽 
卄三日約翰大學操塲約翰大學與復旦大學比賽足球 
卄三日大東酒樓麥倫書院校友會當年聚餐會 
卄四日旅滬香山同鄕會旅滬香山同鄕會開　　 
卄五日晚七時界路五號儉德儲蓄會勸導會第一次結算分數 
卄八日下午二時福州路一枝香大半　贖茶葉公司臨時股東會 
卅日未定滬江大學與南洋大學足球比賽 
卅日復旦中學球塲復旦大學與東吳大學比賽足球 
卅日靶子塲後江灣路儲備遠東運動會各學校第二次野外賽跑 
卅日至卅一日新舞台南洋大學義務學校演劇籌欵建案校會 
十二年一月一日南巿竹行弄城東女學校卄週紀念會 
一日至四月三十日小南門內南洋醫學專門學校籌建校舍及附屬醫院幕捐大會 
四日晚靑年會西人籃球聯合會美國學校隊與藍隊比賽籃球 
四日晚靑年會西人籃球聯合會西童公學與白隊比賽籃球 
五日下午水手總會球塲西人籃球聯合會斑紋隊與熊隊比賽籃球 
八日至九日南京路巿政廳中華音樂會中華音樂大會 
十二日下午水手總會西人籃球聯合會斑紋隊與藍色隊比賽籃球 
十五日下午水手總會西人籃球聯合會斑紋隊與白色隊比賽籃球 
十五日下午水手總會西人籃球聯合會藍色隊與熊貓隊比賽籃球 
十六日晚靑年會西人籃球聯合會美國學校與上海公學比賽籃球 
十八日晚靑年會西人籃球聯合會美國學校與熊貓隊比賽籃球 
十八日晚靑年會西人籃球聯合會上海公學與斑紋隊比賽籃球 
九日靑年會西人籃球聯合會美國學校與斑紋隊比賽籃球 
十一日晚靑年會西人籃球聯合會熊貓隊與上海公學比賽籃球 
十一日晚靑年會西人籃球聯合會美國學校與白色隊比賽籃球 
八日下午水手總會西人籃球聯合會藍色隊與上海公學比賽籃球 
八日下午水手總會西人籃球聯合會白色隊與熊貓隊比賽籃球 
十九日下午水手總會西人籃球聯合會白色隊與藍色隊比賽籃球 
[今日之氣候天曇而寒]  
　　徐家匯天文臺昨日下午四時三十分氣象報告云天曇而寒此間海濱及東海中因有低氣壓經過發生旋風低氣壓現向日本九州進行南方濱海有温和之時令風本埠温度在下午時三時前之二十四小時內最高五十·二最低四三·二去年同日最高六一·五最低三四·三 
 
 

Page 19

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *自由談 
[座右銘] [  朱熹]  
爲學正如撑止水船一篙不可放緩 
雜說 
[一拜與百拜] [  瞻廬]  
　　子能識字敎以毌誑此父母責也 
　　舊欲遣兒入塾謁師輒具頓首百拜之紅柬論其實際止草草一拜而已設有黠兒以此詰父母曰百分之中虛誑者居九十九奈何詔兒以勿誑爲之父母者其將何以措詞耶 
　　禮敎多僞不如從質吾人作書署名曰叩曰頓曰拜曰脫冠曰立正曰鞠躬是亦一邱之貉也 
閑話 
[塞外聞見錄] [  嘯天生]  
　　驚濤一葉 
　　朝暾紅射海濤清回看靑山列畫屏萬里長風起天末滿江蜃起月如星此內子高劍華女士曉發吳淞口扣舷口占句也余於民九渡滿應姊丈陸世勛學士之召（陸字竹銘英國伯明罕大學鑛科學士現任本溪湖煤鐵公司鑛師此行夫婦二人并携一愛犬「黃兒」解維時晨光希微榊丸于于向東海而發（榊丸船名附屬於南滿鐵道會社與神戶丸爲姊妹船相互航行於大連靑島上海間日人則呼之爲刹客克以馬路ＳakakiＭaru·）白浪起伏靑山迎送吾儕兀立船尾第見帆檣林立之黃浦江與夫櫛比鱗次之上海岸漸距漸遠兩岸船隻越左右舷而過如默然相送也舟出吳淞口輪動加速波亦漸見汛澜行五小時始不見岸榜人謂淞口海氏多礁須繞道行至黃海則水天相接蒼黃一色波濤澎湃舟行其上宛如行於累累荒塜間白鷗成羣追隨檣楫出没波間其樂耶其勞耶則余非鷗莫之知矣俄而飯鐘動余等入餐室二等艙客十餘人列食同桌有英美伉儷及赴哈爾濱行商之某君赴長長中國銀行之范君等且食且談噱竟西餐六饌散食後內子歸艙去余與同舟者周行甲板倚舷劇談海風拂面甚勁若攫余等音浪以去俯視海面巨浪排空高以丈計一波之來也遠處先見白沬掀起如排其白色之齒牙直囓船唇船唇避其鋒則昻首抑尾波去則俯首掀尾左右傾側以讓之如此一掀一陷舟乃大動舟動而浪益大兩浪之間或一深窪去浪尖在三十英尺以上船唇直瀉而下幾駭其似欲直趨波底然一浪相擊飛沬四濺船身依然昻首而上矣余攀檻兀立海水撲面四顧窗牖嚴扃時甲板上無第二人也 
文苑 
[湖上詞] [  畢倚虹]  
　　四圍瞑色下平山人影零星塔影閒手撥枯枝說憔悴斜陽無賴一低鬟 
相携一逕入棲霞眼底烟　十萬家石上三生何處問寒泉一琖紫雲茶 
身世悠悠絮一團與誰商略眼前歡疏鐘入水湖烟晚人倚歸船怯莫寒 
　　十月湖波淺且清娉婷鬢影鑒分明郎心莫漫如春水划過蘭橈碧浪生 
　　萬千愁緒幾丁寗落日山腰一角亭抛却心情望滄海天風溟漠晚潮靑 
　　落葉空山似雨聲銀釵斜拔不勝情山阿敎刻孤生竹惜取清遊記小名 
　　苦將舊事證前緣向到神仙總可憐拾得雲籤一惆悵如何消遣四三年 
　　短塔方塘住夕陽凭闌纎手壁魚糧他生願得如魚樂一世浮沈皺月廊（皺月廊在玉泉寺廊下即魚池也） 
諧著 
[上海名妓新酒令（下）] [  繡君]  
　　月中桂桂紅紅綃帶緩緑鬟低 
一剪梅梅蘭春春思翻敎阿母疑 
折紅梅梅蘭春春風一面曉妝成 
望紅梅梅蘭春春日凝妝上翠樓 
比梅梅影軒軒窗簾幙皆依舊 
紅情情情情來一倍苦相思 
訴衷情情鏡鏡在鸞臺話向誰 
這呌做鄕音勿見 
冉冉雲雲翠仙仙郎杯杓爲誰排 
夢行雲雲霞樓樓檻層層映水紅 
渡紅雲雲霞樓樓上嬌歌裊衣露 
鳳歸雲雲霞樓樓畔花枝拂檻紅 
綠意意心心從别處即成灰 
釵頭鳳鳳仙仙人掌上雨初晴 
換巢鸞鳳鳳寳珠珠帳玲瓏寳扇開 
佳人醉醉春春風絲管翠樓高 
多麗麗珠珠箔銀屏迤邐開 
小說 
[社會小說人間地獄（二七五）] [  娑婆生]  
　　第卅七回身世怒王孫凄凉舊夢琵琶撥商婦淪落天涯　　張子純見了這樣情形也頓時驚詫起來那同帳房先生走進來的兩個人不慌不忙的不等張子純問他便先問你先生是姓張嗎張子純道是的又問張子純是你嗎子純也點點頭你是大利豐洋貨字號的經理嗎張子純道是的這三句話問完那人便從懷裏掏出一張公堂傳票張子純接過去戰兢兢的檢開一看見是有姓曾的告他虛設字號騙取股本諸追損失三千兩一案公堂傳他到堂質訊張子純見了這張傳票頭頂裏賽如打了一個焦雷不覺天昏地黑半天說不出話來略定了一神歎口氣道有勞兩位遠來十分抱歉那兩人道我們公事公辦也是應該來的張先生也不消客氣但是還要請張先生早一點同去我們可以消差張子純道就要同去麽那兩人點點頭張子純道照這傳票上面看來原告是告我民事案並非刑事案民事案鬆動得多了頂多不過一場錢債官司大不了還了原告的股本也就完了可否和兩位商量一下待我略爲找幾個朋友隨後再來到堂投質一面再請律師辯護諒來没有什麽不可吧好在我也决不逃走儘管請放心那兩人道我們只知道持票傳你到案别樣皆不關我們的事你旣知道民事刑事的分别你也很內行民事可以交保的那末還是請你立刻同我們到堂我們也消了差你一面再找朋友出來一保馬上可以出來也没什麽要緊你如不與我們同去我們消不了差豈不呌我們爲難張子純明白他們的話頭曉得非同去不可於是勉强的笑容滿面和那兩人道可否待我上樓交代敝眷幾句話免得他們女流之輩吃驚嚇那兩人道貴眷儘管請下來談多談幾句也没什麽要緊張子純曉得是不許他動一動了心想法律效力竟有這般大一張傳票見面上樓也不能了想到這裏不禁要凄然淚下没奈何只得忍著眼淚高聲向樓上喚了一聲蘭雲仙館還不知是什麽事姍姗而來走下客堂張子純將傳票對蘭雲仙館一颺道現在有人在公堂告我欠債的事没什麽要緊我此刻就去到案你莫著慌你去趕緊代我到易篁庵傳振覃幾位要好朋支那裏報告一聲請他們趕緊到公堂裏來設法保我出來要緊要緊蘭雲仙館大吃一驚道他們不來保你你今天夜裏便不能出來了嗎說罷眼圈陡的一紅張子純道那是說不定張子純還要說别的那執著傳票的兩人從旁催促就去張子純又呌蘭雲仙館替他取下帽子馬褂蘭雲仙館道這時候就去了嗎飯已快燒好了不吃飯就去嗎張子純垂頭喪氣道飯不吃了那兩人便分左右夾著張子純出門蘭雲仙館一直送到門外弄口見三人各坐了一部黃包車而去張子純臨上黃包車的時候又叮囑蘭雲仙館道你去代我去找朋友頂要緊萬一我今天不能回來門戶小心小囡不要讓奶媽抱出門吹風蘭雲仙館點點頭見張子純去遠了心想號裏賬房先生還在客堂裏坐著我不如問他一個明白到底子純吃官司爲了何事 
[隨便說說] [  瘦鵑]  
　　靑島收回了謝天謝地靑島收回了譬如一件家傳的無價之寳被人家搶去了好久由他們摩挲玩賞奈何不得如今忽然把這寳貝還我們了雖已殘缺不全究竟還是一件寳物從此我們可不可大意了總須包包紥紥好好兒珍藏起來不要再給别人搶去更要提防着我們不肖的家長們没的再像耶穌聖誕送禮一般再把這寳物送給他人啊 
 
 

Page 20

 
 
第一萬七千八百九十四號;中華民國十一年 西曆一千九百二十二年十二月十五號
星期五 * *常識 
常評 
[手打令] [  老圃]  
　　皇甫崧著醉鄕日月備言古時酒令有旗旛令閃擪令抛打令諸稱觴政述謂諸法皆不傳惟優伶家猶用手打令以戲手打令者方以智通雅謂之拇陣即今之猜拳也此在酒令中最爲下品揮手振拳旣同鬥敺惡聲相向又類狂吠此誠優伶家之惡劇非大雅君子所宜出今日士夫聚飲不聞其他觴政但聞呌囂之聲此雖酒食細故亦見擴猂之欲宜挑刀拍張之得志也歐美人皆不喜手打令惟意大利有摩拉之戲Ｍora實即拇陣 
衞生 
[家用燈火裝置之研究] [  浦增璧]  
　　燈火爲日用所必需其裝置之適宜與否不特於作事時有極大影響而於目光之保衛并有密切之關係我國向習於此一端不甚注意竊爲諸君不取焉 
　　凡我人所需之光其色彩可以日光爲標凖種種紅綠顔色均有礙目光故不甚相宜 
　　光線之方向亦宜講究如光線來自正前則猶以目對日莫不昏眩者如來自背後則光線不足故置燈之方向當靠在左手一方（放在右手寫字時必不便利）其距離之長短當以光之强弱爲標凖强則遠弱則近 
　　普通燈火其上宜用白罩使其光反射因反射之光不特不傷目光且能平均其光線 
　　所放之燈其光線宜與視線成水平狀則於目光無損然有時不得已時則可裝之高處而用反射光亦妙 
　　以上所述在家常學校及辦公室等則可用之如在商品陳列室劇塲等則不甚適宜以彼等之目的在吸引顧客而我等之目的在實用也（乙種酬） 
道德 
[模範舟子] [  逸公]  
　　本年秋余自杭返過梁湖埠將買棹舟子爭先前來挈囊提包勢甚擾攘一年稍長者立余傍貎和靄可親余乃以提篋交之衆笑云『又是書獃子運氣』余不知何意又不知書獃子謂誰無何隨之入划舟見艙內陳有書籍十餘册儼然一間書室也舟旣行余翻閱之則皆靑年寶筏少年絃韋以及短篇德育故事書也余手一卷聊以消遣舟出街河老者乃與余雜談數語漸論道德宗敎余不禁肅然起敬彼乃娓娓言烟酒之害賭博之弊以及敬天愛人等要道余大奇問之乃基督徒也與余道同交談更歡余乃知其姓葛名友炳幼年曾入小學無力竟學常以此自憤至今年老目花無事猶執書卷同業咸以書獃子呼之雖貧猶送其女入學彼自誇素封而不令其女子入學者固在彼舟子下也我國習俗以舟子爲下等人孰知自命爲上等社會者固當受若人之敎誨也余以模範舟子名若人殆未爲過也（乙種酬） 
經濟 
[養兎之利益] [  謇盦]  
　　飬雞養鴨獲利甚厚知之者固不乏其人余以爲畜牧事業與其養雞養鴨不如養兎試以養免之利列舉於左 
　　一食料兎之食料野草而外無需他物冬季草枯可以稻草代之節省經費無過於此 
　　一生產兎之生產每月一次所產之兎經三四月亦能生產統計一年之中由兩兎轉輾生產可得一百八十六兎每兎售銀半圓已可得九十四圓矣 
　　一功用雞鴨之肉僅供人食兎則不但供人食品且大有用在按兎之搆造與人體同所以醫院學校不能得人體解剖時往往以兎代之是兎之爲物非惟滋養人身在學業上亦爲需要品將來醫院學校日漸加多即兎之銷路亦日漸加廣矣（乙種酬） 
[經濟之兩面觀王貢一] [  ]  
　　常人以錢視經濟故每吝於費錢而費時費力不顧也按經濟學所定錢爲時間與氣力相和之小部分用簡單之方程式表明之 
[氣力十時間＜錢＝經濟] [  ]  
　　觀此一式即可知欲講經濟必不可偏顧眼前之金錢已也亦必計及於不見之時與力矣無如中國人每做事常不計時間不惜氣力只知所做的事能少費幾個錢就是了常人每以爲買錶買鐘費錢而不知費時誤時之爲甚也只知買機器做工費錢而不知兩手做工之尤費時費力也只知坐車是費錢的而不知步行之費時費力爲尤甚只知做無論什麽事要費錢終是不經濟的不知費時費力以代費錢爲最不經濟也吾望今後國人皆能深察經濟之原理以講求之則所得結果必較佳也（乙種酬） 
[商業問題之研究（續）] [  吳東初]  
　　店賬討論（十五）客戶調查方法（一）調查之緊要 
　　使客戶均在當地本店平日與之相處彼此狀况知之自易但商店之交易有不能限於一地者則於外埠客戶要求賖欠時將憑何者而定迎拒乎况交易旣廣客戶必多放欵部主任對於客戶勢難一一記憶清楚各客戶之實在狀况不能完全明瞭若因不甚知悉而拒絶來往非經商之道也蓋主顧不論是兜來者或自尋上門者要當歡迎其與本店共來往也今徒因不明眞相而遽加捨棄豈非對於未來之主顧而下以逐客令乎然則商店對於客户皆認爲不可不先事調查而後定其取捨也明矣 
　　調查手續不嫌詳盡蓋愈爲周到則於處理客戶不至失當放欵部主任不論對新舊客戶均須從各面刺探調查庶知各客戶之實在情形而定本店與其來往之標凖也 
　　至調查之首應注意者何事仍不外前提信用之三要素（即名譽才能資本資本並指其人之實在價値而言）如能本乎此三者而實行調查則結果有利於放欵部主任者非淺也而調查之價値與用途亦不能出此三項之範圍耳 
　　商店之大者主客之來動以百千有時登門或通函接洽請予掛欠放欵部須决定迅速何者可以給與何者則當拒却是調查貴隨時舉辦不能臨渴掘井待其啓口方云「俟吾於貴店調查明白後再作計議」斯固非對客之道而値此同行競爭極烈之際恐客將捨而他適矣 
　　更正十三日商業問題之研究脫去標目店賬討論（十三）放欵部（六）信札往來合亟補誌 
法制 
[强搶未婚妻的犯法] [  正之]  
　　我國中等以下的社會有一種極野蠻的風俗就是强搶未婚妻這椿事情在那强搶未婚妻者的心理以爲這是世俗上一種特别的習慣當然没有犯罪的道理其實强搶未婚妻這椿事情在法律上看起來已經觸犯了新刑律的律文應該要得着一個略誘的罪這是因爲未婚妻不過是一個已經說定的妻子他的家長仍舊還有監督權如果去强搶他那就是侵害了他家家長的監督權在法理上確是萬萬說不去的所以强搶未婚妻這椿事情實在是一種犯法的行爲（乙種酬） 
敎育 
[童子軍徽章釋義] [  陳廷禎]  
　　童子軍爲養成高尙之人格優秀之國民故其種種設施無不含有道德觀念姑弗具論卽以徽章言不徒以形式美觀尙且寓有深意在焉今述茲篇蓋欲社會人士明瞭童子軍之旨趣并深願人人如童子軍徽章之寓意以行之耳 
　　童子軍徽章分初級本級優級專科四種今先就初本二級言 
　　初級徽章童子軍入隊三月畢業初級課程行宣誓禮後佩之者銅質黃色形如矢頭中束一帶旁綴兩星其所以用矢頭者蓋矢直射則孟晋今上射意謂童子軍須具有向上心不可畏葸不前兩旁之星意謂童子軍爲世界之明星人類之曙光實示童子軍須具移風易俗之决心中朿一帶謂童子軍須有團結力并具博愛互助之精神 
　　本級徽章形如一帶兩端上飄中鐫智仁勇三字下垂一綬其用一帶者意蓋童子軍雖衆而各人之心則一也兩端上飄形若含笑之口（說文Ｕ張口之義蓋口張則上唇不見今童子軍徽章似之意謂笑時口張也）意謂童子軍作事須常帶笑容無論遇何困難亦當不失常態蓋笑示有進取心是積極的反之爲消極童子軍所不取也天下之逹德有三曰智仁勇童子軍綴爲格言示永遠依此而行也下垂一綬示每日須行一善事（不受酬） 
科學 
[人體無管腺之秘密] [  嘯埃]  
　　現今歐美科學界所喧傳人體解剖與心靈分析謂人體與心靈係賴有不可思議之無管腺主持其間人之所以有智愚之分者皆憑腺之力腺居人處之各部其某種細胞之集合即爲製造某種腺原質之所以供給人體各部助人體各部之動作共有八腺茲分述如下 
　　（一）盾狀腺居氣管之上緊貼喉間爲兩半體以薄膜聯合而成此腺爲人體精液發生之源人之畢生精力悉爲其所資倘人無此腺必爲無思想無智識不可敎育之人矣 
　　（二）清液腺居腦底骨壳之內形似豆色灰黃其功爲清理血液中之鹽質保持人體之精神此腺之盈虧與體格之高矮大有關係故盾狀腺與精液腺二者皆關於人體發育惟盾狀腺主細胞精液腺則主骨骼耳 
　　（三）腎部腺因其居腎部之上故名爲人競爭心之主宰當人恐懼時能作其勇氣故又名競爭腺婦女此腺若過於發逹則變更性情具丈夫氣服男子服裝操男子事業不以爲怪故此腺功參造化其操縱人之性質於不知不覺中使人爲何如人人所不能强爲也 
　　（四）胸腺居胸部氣管之上接近心臟其功能發逹肌肉且於嬰孩時則蘊蓄聰明使免過度發展而保持其爛縵之天眞 
　　　（五）松子腺居腦壳之內精液腺之下爲人體生育主宰之一當孩提時此腺若病壞則小孩必異常聰明非所宜也 
　　（六）額外盾狀腺係四微腺大等芥子即盾狀腺之一類其功在遏制神經使免過於營勞並製造檸檬質以助消化 
　　（七）胰腺居近胃部製造糖質以助消化 
　　（八）性腺又名空隙腺男女之性因此腺而分 
　　上述各腺其居人體內時有爭競或强或弱影響於人甚大蓋因腺之爭競可以造英雄亦可使人愚笨如昔之拿破崙愷撒逹爾文諸人其體中之盾狀腺精液腺腎部腺皆爲其成敗之原也（乙種酬） 
 
