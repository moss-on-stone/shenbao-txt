# 1885 - 311 - 4904523

 

Page 1

 
 
[本館告白] [  申報舘主人啓]  
　　本報凡有新要事件不及登入正張附張另紙隨報分送者必於報首登有告白如並無告白他人混行夾入本報分送悉與本館無涉特此布聞 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報舘主人啓]  
　　滇南西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山隂陳南鄉司馬官湏時審知梗概借圖撫繪遍徵詩歌其旋浙後以此册見示因屬畫工貼紙勾下詩則擇其尤雅者摘錄數首圓圓始末詳原記中故將原記綴錄其上望古遥集閱者其亦先覩爲快乎列入此次畫報之者以代畫譜兩圖畫報仍然九圖後附淞隱漫錄圖說一則准於初六日出售此布 
[接錄蔡和甫太守條陳]  
　　請言治中之目一曰簡督撫沿海各直省通商各口岸與洋人交涉者必以通達洋務者當其任但能雍容鎭靜而非應急通變之才則爲之必多掣肘誠令督撫得人則交涉事起彼自能了之何必僕僕焉上煩總署致厪宸聰且督撫旣明洋務則其下牧令州守自無不明乎此矣何至柔懦者畏事剛愎者僨事辦理俱不得其平哉一曰擇牧令親民之官惟牧令而已而愼選牧令其權則在督撫誠使牧令得人事事爲民以實心而行實政則卜情悉皆上達而上恩無不下逮何至蠲租免賦俱作虛文濟困賑飢毫無實濟官之自視如傳舍民之視官如路人甚者且若宼讐今官視民之疴癢如隔膜民之視官之有無若書疣官民相輕而事乃不可爲矣地方猝有變故其足恃哉今若欲得能牧令是在賢督撫簡于牧令之中有以民事爲己事者則列上考凡有逢迎結納夤緣奔競者悉子罷斥如是而民不治者未之有也一曰通民情通上下之志逹彼此之情無以貴賤殊無以遠近隔務令一邑之民如家人父子民心旣得然後民力可用可使制梃以撻堅甲利兵矣一曰端士習士者所以爲民之表率者也今士于四民之中幾爲廢人帖括而外茫無所知迂　拘墟狀殊可笑虛憍傲戾情實堪誅至其品之陋劣卑鄙庸妄齷齪爲人之所不能爲殆于廉恥盡喪徒有士之名而無士之實非上爲之悉心訓導加意整頓從而鼓舞之又何能端其習尚哉是在廢時文崇實學孝弟忠信廉節所以堇其詣經史詩賦策論所以覘其才刑名錢穀天算輿圖機器格致所以考其藝能分爲數科務求實用而後士習無不端矣一曰久任使自近日三途並進仕路壅阻當軸者務爲調劑於是有朝履任而夕罷官者幾於席不暇暖官未識民民未習官欲求官民相親斯亦難矣官卽欲盡心民事條教甫頒而代者隨其後矣豈能稍有展布也哉此不能久任之故也今請默採之衆論暗訪之輿情衆皆曰可則留之衆皆曰不可則去之務歸之公而非私而已一曰舉賢能大下豈無人才患所以求之者不至耳今朝廷屢詔求賢幾於虛己以聽内外臣工非無荐舉然大半進身朝右策名仕途者耳甚至有己廢而求起者竊以爲所謂求材者當求之于草野隱逸之中嚴谷棲遲之輩破格擬用但采聲望覈名實不在階貲而祁進卽子以一官隆之以禮貌程之以事功旣求之以虛名復試之以實用而人才自無或遺矣請言馭外之目一曰遣使臣出洋使臣所以應皇華之選者雖貴乎正途之員而必深悉外情熟稔洋務者始可當其任近見出自甲科者大都以文章華國其自視則甚高而所以浹洽邦交輯睦鄰誼以相周旋而聯絡者則恐未之或講也泰西諸國互遣使臣恒駐國都其所以沾漑利益有裨于國計民生戎機要務者指不勝屈盖文字旣通語言旣諳性情交際亦無不合故易密于往來我則不然大抵相見旣己闊踈及見之時情又不能相屬不過虛行故事而已其在人國深居簡出以養威望而已三年任滿言旋覆命毆洲諸國旣無民事又無商務政簡事清本可以臥治成之其待使臣又極隆重原屬盡人可爲惟旣歲縻國家金錢數十萬則所以重使臣之選者似不可不再三留意焉一曰延律正中西之律致有不同然有律有例準之以理揆之以情自無不同泰西列國一歲中所有交涉之事若何斷案若何定案皆必詳著其前後顚末悉載之於書頒行遠邇奉爲成牘竊以爲各直省中西交涉之事案牘已定亦必如是以行以後遇有事之相同者卽可以爲斷以省無數葛藤惟非延西國律正則不能辦盖律正所以助我而折衷者也南北洋各國交涉之事大小不一錯出紛歧動多掣肘宜延一公正律師歲給聘幣若干以供有事之需西人之爲中國用者西人每輕視之如稅務司各教習舟師西人皆視同中國之官不與之秉公論事獨律正則否以其本爲人所延也華人之習西律者雖亦得稱律正實不能壓服西人趙孟之所貴趙孟能賤之也惟有名望之律師莫如英國前者福州鳥石山爭地一案上海福星輪船賠銀一案吳淞口追還鐵路一案皆英國律師擔文爲之辦理著有成效灼然可觀今何不以歲幣延請如遇事變使之力任艱鉅無事則可悉各國之情外務樞部均可時得其消息而圖維之此于時事實大有所裨也此稿未完 
[本館奉電音]  
　　昨五點半鐘接到北京訪事人電傳上諭四道敬謹譯登○十月初六日奉上諭山東兗沂曹濟道員缺着秦鍾簡補授欽此同日奉上諭延煦等奉請簡員署理卿缺一摺太常寺卿着邵曰濂署理欽此同日奉上諭江西布政使劉瑞芬着開缺以三品京堂候補並賞給二品頂戴欽此同日奉上諭張端卿着補授江西布政使安徽按察使　阿克達春補授欽此 
[再紀元女鎭盜案]  
　　揚州元女鎭盜劫一案本館業據所聞先後登報兹又得該處訪事人來書較前所聞者更爲詳確用再錄之據云該勇等在飯店晚餐時忽有一人奔入某姓錢土店内身負黄布包袱形狀甚覺慌張向店主哀懇救護店主倉卒之間不勝驚駭盤問來由其人以手指包而告曰此中略有私貨現有人知覺欲來搜搶語未畢後面果有一莽男子手持白刃跟踪而入背包者愈覺恐怖急匿櫃臺内錢櫃之旁男子卽向該店大聲問曰頃有販私貨者跑進汝店藏於何處可速交出正在喝問後面又來二人店内人方欲答語倐忽間已陸續走進多人齊聲疾呼曰旣在此何不搜查遂一擁進櫃任情搶掠而背包者已乘　將錢櫃扭開該店始悟其爲盜之同黨任其搜括其時飯店内 
 
 

Page 2

 
 
各勇知此處業已動手遂亦放鎗爲號分投各鋪肆搶無異馬陵道中萬弩齊發說者謂此必係散勇所爲故其如何埋伏如何動手如何接應頗與兵法暗合惜不知其來自何方去向何處耳江邑謝明府履勘後已將情形面禀府憲一面遴派幹練捕役嚴密查緝並悉宜太守已將萬壽司摘頂保甲委員撤差仍留該處勒限緝獲餘俟有聞再錄 
[揚州官斱傅言]  
　　近聞揚州官塲中傳言前者崧振帥與曾爵帥晤商擬將海運漕米試撥若干由河運解津等情兹因起運之期不遠而北河一帶間有淤淺之處振帥亟欲興挑然工程浩大非得諳練河務之員不足勝此重任擬俟新任淮運司張圯堂都轉武　差竣卽當調往該處勘估要工以資熟手果爾則都轉履新須在仲冬時候矣 
[主考過揚]  
　　江南主考馮戴兩旱使回京覆命由金陵啓行已列前報兹悉星使於上月三十日午後過揚文武各員弁均至河干恭迓憲舟于徐凝門小泊初一早入城拜客已刻程尚齋都轉邀至平山堂讌飲座中有淮揚道王觀察加敏曁孫觀察明慶酬酢盡歡珍錯畢具直至夕陽西下始乘輿各散兩星使隨于初二日揚帆北上云 
[壙充電務]  
　　九江電報局委員盛通守富懷素以明幹稱自辦理電局以來勤愼耐勞久爲上游器重兹因鄂蜀滇三省經各大憲奏准創設電線上月經李傅相一面移咨該三省督撫一面札飭盛通守帶同洋匠司事等由鄂省一路會同地方官派員前導查勘水陸地勢直至雲南蒙自縣止將沿途設桿之處繪成圖本一俟回津銷差再由鄂備辦電線電柱等項開工安設聞盛通守已於初一日交卸局務初四日起程其九江局務則調湖口電局徐委員接辦云 
[棧夥落水]  
　　上月二十九日江孚輪船抵九江將停躉船時有萬安客棧接客夥胡某立候躉船爭攬主顧聳身一躍不料跳板尚未搭穩以致失足落水隨經多人用滾鈎鈎起則已氣絶體冰胡之母聞信赶來撫尸痛哭經人勸解令棧主備棺收殮並給胡母養饍錢一百串文事始寢 
[乙酉科貴州鄉試題名錄]  
　　杜樹綦修文附王文漢平遠廪程槿林思南優楊榤年貴筑貢陳書培銅仁附蘇國光思州廪吳鳳章修文教楊元林荔波監趙廷光修文廪曠樂天石阡副楊世希松桃廪李端築貴筑附黄河源石阡貢李端閑貴筑附周常憲銅仁拔譚啓瑞瑱遠監楊承祖平越廪何威鳳普定廪羅學瀚畢節廪梅鳳樓大定附張烺廣順附張燮霖安平貢史繼澤貴陽教唐仁沛銅仁貢羅溶貴陽附羅鎔貴陽教徐起鳳大定廪胡瑶銓貴筑增駱開廷正安附景方昶興義監周炳煃貴陽附聶廣澤仁懷廩劉家福婺川貢王序棻遵義增沈兆蕙貴筑監周清遵義廪譚文憲石阡增桂應烜貴陽教趙以煃貴陽廪李國釗貴筑監郭雲光貴陽增董懋藩普定附黎順安石阡廪吳鶴書天桂附殷金鎔貴筑附楊鍾慶貴陽增馮繼光石阡廪錢炳光貴陽增陳正清印江附金殿光威甯附 
[副榜]  
張文森安順廪黄承宣平遠廪鄭培安順附黎啓安安化附聶延祜貴筑附張蘭泉鎭遠廪張錦文貴陽廪李振墀畢節增 
[金陵風火]  
　　九月廿六日金烏西墜有風颯颯從西北來時江上餘霞散綺與海雲會合如奔馬黄昏時候燈摇摇窗外捲敗葉有聲少頃十八姨寳馬齊驅廿四番花藩盡颭颼飅一陣鴛鴦瓦片片從空際墮地簷前玉珍瓏頓失鏗鏘之音蠮螉人家茅龍衣悉被風后攝入天半如白鶴盤旋誦杜少陵茅屋爲秋風所破歎覺願得廣夏千萬間者正不僅寒士歡顔也石頭城外多艨衝以久泊繩索望風而斷縱横水面一時風聲水聲嘈雜聲錨鍊失次聲聲聲並應不减昆陽城下妙相庵有冬靑樹巨物也是夕亦如周郊之大木斯拔幸風從西北來樹欹側於園之東隅當隙處否則彼讀書秋樹根者將不免傳王夷甫之衣鉢矣又聞是夕南門外報恩寺之廢殿上有草舍二十餘家皆北人以織薄曲爲生者相依日久詎料蛾不紅飛牛忽靑出一霎時而選佛塲又依舊爲瓦礫場矣聞肇火之由緣一家藴榾柮於瓦鉢中期卜夜以索綯者乃夜尚未央而已咏庭燎之光人人都從睡夢中翻身逸出幾乎赤條條一絲不挂幸其家别無長物大概如諺所謂穿在身上吃在肚裏故祝融氏雖逞一炬之威而秦人視之亦不甚惜刻已徧掃灰燼繩其樞蓬其壁氣象又居然一新矣越日水西門某宅又失愼緣甯俗喪事之家必延緇流追薦名曰做七其功德皆母黨妻黨之有力者分任之是日正逢七七某有以錦步障壓石季倫之意芻靈冥屋皆剪剪綵鏤金以聳觀者排列門外席蓬下如五都之市游人交讚不絶口上燈時候忽聞爆裂聲猶不爲意少頃火自篷頂炎炎直上火星下迸紙紥盡灼一望鰲山火樹不可嚮邇時大門已爲火封孝堂中奔走執役者無門可出眷屬祗得鑿後垣以避幸聞所聞而來者非常之衆急爲撲救竟奪赤熛氏之矛而剌其盾焰遂熄計本宅僅燒去前二進而已又上月二十九夜城北一帶如燭龍銜照天爲之紅以其遠也訪事人未及越鴻溝而問次早始查悉在蓮花第二橋焚去草屋三問瓦屋四間宅者歸咎於草屋援城門失火殃及池魚以爲例將訟之於有司屈指十日之内報警者七而不成灾者四當此風乾物燥爲家督者宜如何有備無患也耶語曰窮灶門富水餌此言雖俚然爨下養宜作楞嚴經讀 
[鳩江脞筆]  
　　蕪湖保甲巡查局年例自十月朔起至次年正月杪止由委員督同巡勇團總督同團丁每宵自二鼓至天明輪流巡緝雖屬風霜雨雪不敢苟且偷　定例森然歷屆奉行惟謹上月二十八日保甲局總辦沈榕靑别駕會同鄒之雋邑尊傳集各委員及各轉總諭令清查戸口造成册籍以便分給門牌並於是日關點巡勇團丁名數誠愼重冬防之意也○招商局碼頭在雞窩山麓往年一片荒蕪遠望之無異重重靑氎貧民咸支搭茅屋結伴雜棲現商局欲拓地造房諭飭各貧戸一律將茅屋拆去行見美輪美奂大啓閈閎局務興隆自必蒸蒸日上惟各貧戸風餐露宿地少立錐未免抱向隅之憾云○新關上充公貨物甚多上月廿七日在騐貨廠招人拍賣一時人海人山爭相購致以致欲貪便易者反覺受虧云○上月廿七晚忽狂風陡起走石飛沙飛廉氏怒吼如雷屋宇爲之震動翌晨風仍未息大江中竟無船舶往來查是晚守關駁船二艘被風吹覆城内外草房亦不知吹倒幾許古稱老駝能知風惠曷不就聳肩縮項者叩之○風旣息矣天氣漸寒居民身御重綿猶覺縮如劍蝟廿九晨鴛瓦上已霜華皎潔色白如銀寒到君邊衣到無之句不禁感慨系之矣○内河水倐然乾涸日内已顯露江灘漸有就灘上支搭茅蓬赶做船上生意者 
[忍心斃弟]  
　　某統領駐紥直隷永平縣銘軍宿將也乃弟亦隸軍籍頗能盤馬彎弓近以海防無事偶與某甲傳贏得東錢二十千甲事後有悔心靳而不與以致口角相爭甲係某統領之房主人因卽向統領赴愬統領知釁由乃弟而生隨傳乃弟詰問乃弟呐呐然不能出諸口統領性卡急謂賭博旣旣犯營規相爭又擾市面且觀爾欲言又止保無其中尚有别情因取桌上六響小洋鎗向弟開放肩頭猝中一槍急至文案房躱避統領復追至踢門而入又放兩槍謂卽昏暈倒地統領怒猶未息順手拔壁上刀將其砍斃聞此事已由大憲查究矣 
 
 

Page 3

 
 
[運傘赴高]  
　　日本西字報言高麗向無雨傘一遇天雨則皆入此室處不敢出行日人知其然也因販雨傘多柄至彼銷售顧貨高價貴高人仍無過　者刻下日商擬另製價廉物美之傘以廣銷路云按本埠高人之流寓者頗不乏人嘗見其傘製極精美但無柄而不可持戴諸首亦頗簡便第微嫌其小何得云無且聞高麗考試之時有試院不足以容而就街上席地握管者恐雨淋日炙多以巨傘撐持然則高麗自有傘製又何嘗仰給於日本地方乎該報斯言毋乃爲識者所笑 
[又訊土案]  
　　昨禮拜五英公堂　輪英副領事佩君會同羅太守發落捕房解送各案洋藥局董事同西律師担文及繙譯傳話之羅君與在局辦公之西人惠爾生均至太守與佩君升堂捕房先將洋藥局巡丁協捕拘拿夾帶漏稅大土半隻之人解案請訊大律師担文命羅繙譯語太守曰禮拜一下午四點鐘時巡丁在寳善街地方查見漏捐大土五隻協捕拿至捕房理合禮拜二解案禮拜二旣未解或俟禮拜三乃迄今未解甸也且查得是土係西人南爾行中所售前次大土半隻亦向南爾行中所買拿獲後奉判充公有案可稽此次自　照辦同一絪土豈有前次解案而此次不解案者乎請告知佩副領事命捕房將土解案太守據情向佩君言之佩君曰前次商允充公之土係西人南爾已賣與華人者今巡丁又獲之大土係南爾自已之物並未售與華人故有分别不能照前辦理担律師又言毋論有無分别巡丁旣恊巡捕拘拿總應解歸公堂訊明發落太守又向佩君言之并請諭捕房將土解案佩君曰此案本副領事無權命捕房解土担律師向佩君曰旣爲承審之副領事何謂無權命捕房解土佩君曰此公堂係中國家者權自歸於華官担律師卽轉告太守太守向佩君曰本府係皇上家之官員捐稅係皇上家之國庫旣有漏捐之事理宜愼重按照我國律例而辦貴副領事係貴國之官員担律師係貴國之律師彼此均當照例而行免失和衷辦理之道佩君曰是案猶商之啊正領事担律師又曰公堂之設原爲辦理華洋交　事件或有不公之事律師例可到案辨論且知啊正領事曾經照會海開道邵觀察觀察業已札行會審官妥爲辦理然則羅大老爺當已泰札與佩副領事會辦太守謂本府固已奉札卽檢札放在案上担律師曰是土係巡丁恊同盆湯弄捕房之巡捕拘拿請問捕頭法蘭門究竟土可解案乎太守問之法蘭門答稱不可以解担律師又請問不解之由太守照問法蘭門答稱此事由工部局董集議禀明啊正領事尚須候示或者容回告麥總巡担律師曰是處之事應由副捕頭法蘭門事管解不解可以明告毋庸問總巡法蘭門曰我須候示担律師又問土在否答稱土在人已交保担律師又言公堂上之華官旣不能照上官之諭辦理公事有四官爲之阻撓有捕房爲之隔閡則華官已無判案之權旣因是案齟齬他案亦不能承辦然則卽可退堂不辦公事太守從容向佩君曰本府與貴副領事會辦公事已有二月餘素稱得手凡商辦交涉事宜莫不盡心商榷交誼不可謂不厚兹因烟土五件致失前好本府深抱不安務謂着捕房將土解來再當籌思妥善之法决不致貴副領事爲難貴副領事盍思之佩君曰此亦甚易貴府可卽函致啊正領事諭捕房解土可耳太守曰然則祗能退堂不辦公事矣佩君曰諾飭捕頭將各案盡行帶回立卽退堂太守又留佩君至花廳辨論一切所談何語外人不得而知惟昨日下午有西友來言洋塲查緝私土一事前日　各國領事會商昨飭將巡丁腰牌經德總領事前曾簽字者盡數收去以後作何辦法亦未詳知云云合倂照錄報端以觀其後 
[領事更調]  
　　上海日本總領事安藤君奉召回國别有差委現日廷新簡川上謹一郎爲總領事以代其職聞由廣島丸郵船來滬云 
[違章請罰]  
　　租界地方店鋪兼售火油者由英工部局定議存積不得過十箱逾干究罰隨時由捕房派中西包探稽查昨據中西捕包探查明各店鋪有逾限存積火油者查點數目傳案請罰 
[派捕拘人]  
　　本縣捕役柴樛昨晨奉諭帶同夥役前往城中石駁岸左近拘提虧欠案内之譚某及到該處時譚之家人將該插之衣撕碎該捕帶夥甚多未被脫逃拘送縣中候訊或謂譚某卽係同昌典主此次因虧欠各莊銀兩被控以致提究也 
[販私被獲]  
　　金陵人朱某由鎭江夾帶私土來滬前日携至南市銷售路經太平街左近適爲洋藥局某號巡丁偵知上前攔阻搜出土四包約計三百餘兩當將解至局中將土充公朱某發交城内七鋪地甲看管候究 
[欺陵孀婦]  
　　本邑西鄉二十圖兪栢餘橋有綃蔡氏者日前投上海縣呈控族人趙錦章圖詐不遂紏黨搬物等情當經莫邑尊准出堂單飭提夫後前日由帮審委員王司馬集訊該氏投案伸訴並稱小婦人夫故後遺下業田二十餘畝因無子去年由族中擬以堂侄福堂爲承祧子詎自承祧後族中無賴趙錦章欺我孤寡時來糾纒上年七月間借去洋二十四元嗣因屢索不還由族長趙大和等出爲理勸令錦草出立興隆票一紙了結詎上月十四日又來索借小婦人無以應給伊竟糾黨前來將小婦人家中所有棉花布穀等物盡行掠去向阻又將門窗什物毁壞無遺小婦人當卽訴知該處地保葉蔭堂前向理論置諸不理不得已投案請究並將興隆據呈電質之趙錦章供稱向以販魚爲業此次因貿易乏本向該氏商借錢文並無勒索刼物情事司馬遂傳族長趙大和至案據供此次錦章搬物等事實係索詐不遂所致况事後由我等調處錦章一味逞　索洋數十元我等調停不下以致蔡氏來案具訴司馬又飭傳地保葉蔭堂至案問趙搬物等事爾曾否知悉答稱曾由小的調停未妥又問趙所搬花布等物可曾交還答稱尚未司馬謂爾當地保奚能若是糊塗事隔多時尚稱未了飭掌頰二十下復提錦草研訊一味　移司馬謂業經訊明確實尚敢逞刁實屬可惡飭笞二百板管押限五日内將票洋二十四元如數繳案地保葉蔭堂着回去將趙所搬物件　數檢還該氏違干倂究 
[法界捕房瑣案]  
　　昨晨翁太守臨法捕房發落各案並無要事惟據前報所列王張氏控沈阿榮將東洋車四輛取去變賣一案查得一輛在烟舘内據該烟館稱是沈所寄必待原人來方肯　車一輛在馬王氏處據稱是沈所賣出洋四元尚有兩輛以無照會拖在捕房王張氏伸請追還馬王氏稱所買之車係沈阿榮賣我來時並無車照由我捐得輪盤已壞亦由我出錢修好今被扣住多日虧折已多請爲公斷據沈阿榮供我在王張氏處帮同照管車輛因王張氏無力付房租故將車抵在馬王氏處得洋四元伊開煙館由我借洋現在不還反累我涉訟翁太守着沈阿榮還押昨晨傳到寄車之烟舘主倂解公堂馬王氏退去候示又謂王張氏馬王氏實出洋買車况已由伊修車捐照爾如要將原車收回當貼還伊錢沈阿榮當重辦所有拖在捕房之車亦須乍去捐照○前報列小東門外德泉樓茶館打架獲到流氓陶錦榮管押捕房業已多日翁太守諭令尋妥當保人始准釋放昨日有老嫗投案遞呈保狀翁太守閱係徐聚興飯店具名問該店靠得住否據法包探孫寳生禀稱該店開在八仙橋相近保單曾經　對惟該店不過數十千資本太守謂此等人所尋保人不過如此祗要店家誠實隨將陶錦榮訓誡至再嗣後不可犯事陶錦榮興老嫗叩謝而去○吉祥街善善館飯店夥陳寳樹失孩一案屢列前報昨晨據陳投案遞禀翁太守閱畢謂此案前因阿道久押捕房因之送縣今已將陳阿榮獲到昨日縣中要人質訊故已由差帶歸縣署審訊又供出　人現在由縣補提爾當投縣候示禀詞存留陳寳樹叩謝而退○前報列朱琴川控趙福雲卽趙富有誑稱代薦生意騙去洋元衣服等情翁太守着將趙福雲管押昨晨盬捕房將趙提出詰問撫趙供與南市樂天興糕團店胡三山認識可以料理并可來保翁太守著將趙福雲　押着朱琴川自往胡三山處說明於今日同到公堂候示 
[上海高易公館務撮要]  
　　漢口茶業會館交來餘姚黄君耕山原函云本屆先母葉太宜人三週諱辰理合拜懴一堂以遂教思惟念 
 
 

Page 4

 
 
兩粤山東沙洲等處災區較廣冬賑急需因將經懴折價合洋二十四元送交上海恊賑公所查收祈照數移賑災境明知杯水車薪無濟於事办聊盡我追思之忱焉等因黄君此舉誠屬加人一等○思過子求免災難助賑十元當卽如數收到夫憫人之災者天必佑之願世之祈福祈壽祈嗣者趁此冬賑急需之際從速惠來幸勿錯過機會卽使力不從心倘能逢人勸募同是無量功德 
[江省轅門抄]  
　　九月廿八日署江浦縣龔銷保甲發審差赴任辭句容縣承吳廷榜赴任如臯主簿王慶恩謝飭知赴任○廿九日知縣黄海崙禀知奉委保甲局發審差銅山縣典史單世昭禀謝飭知赴任金壇縣夏宗彝到見禀謝調任吳江縣署江浦縣龔辭赴任○三十日典史沈錫麟禀到由京來○十月初一日巡檢　際雲　滿回省 
[浙省撫轅抄]  
　　九月廿九日業佩萱禀知藩司委解第五批京餉並减平銀兩差巡檢沈國琛禀知藩司委嘉郡差遣叩辭○三十日大挑縣郭沛棠稟知藩司委辦理江干船局差○十月初一日湖南侯補道蕭允文禀辭赴楚上虞縣王禀辭回署正任分水縣　璠禀知厘捐局委威坪厘局差禀謝大挑縣郭沛棠禀知接辦江干船局兼保甲差 
[蘇省撫轅抄]  
　　十月初二日藩轅牌示照得江隂縣知縣陳康祺叅革遺缺查有侯補知縣陳志銓堪以委署撫憲衞大人福建回首腐魁禀知於十月初一日開海運局金匱縣倪咸生禀知交缷回省欽差會辦北洋大臣都察院左副部御史吳大澂大人之老太太韓氏於十月十三日壽辰○初三日竇鎭山琑木瀆厘局差卽解日常昭海口厘　過湘禀辭回盛澤厘局○初四日蘇糧道王由京回新選鎭江府理事同知榮椿滿洲人禀到候補縣陳志銓　委署江隂縣事卽辭赴任撫憲衞定於十月初六日已刻回任　印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[觀風告示]  
　　欽加三品銜分巡廣饒九南兵備道督理九江關稅務兼管窰廠事加三級紀錄十次李爲觀風事照得崧嶽鍾靈氣運每徵諸文運輶軒問俗民風端騐乎士風方今聖日重宣皇風載韙珠衡運斗珊網搜瀛禹鼎湯盤醖釀千庠爼豆農琴羲秣鈞陶萬酇笙蕭大享而天下隨時丕冒於海隅出日固已朱垠被化赤縣同文矣矧此江洲夙稱名郡瑶樞璧府斗牛之躔度增輝玉敦珠盤金馬之名賢輩出雙峯秀峙恍同文筆之崢嶸九派瀾廻宛助詞源之浩瀚門埀疎柳泉明之舊宅猶存池剩殘荷茂叔之精廬斯在盖萃物華于天寳自鍾人傑於地靈黄楚望績學明經志原希聖李少保高風亮節賦就歸中歴代名臣庾楮與狄劉並著千秋藝苑陳李偕王戴齊稱他如雁塔蜚聲龍門燒尾或簪纓鵲起或科第蟬聯指屈難稽　儀曷已凡此典型所著洵堪興起于聞風幸而文物躬親用亟觀摩于不日本道家傳黄卷世守靑箱稿讀十家曾溯江西之派經繙五夜敢荒硯北之功苹野賡詩憶分香於月窟杏林與宴記造榜于雲樓雖路阻蓬山未遇木天之選而曹　版部渥邀 
楓陛之恩仰荷芝綸忝持英簜豸旌來駐鶴俸聊分貌薰願讀夫佳文犀鑒敢誇夫眞賞爰定於十月十六日舉試觀風爲此仰闔爲舉良生童知悉齊集考棚聽候扃試各挾掞天之管共呈擲地之　探驪貴得頷珠造鳳獨誇手筆靑錢待選　本毋携避陳語於雷同留正聲於風推媿乏金針暗度題黄絹以誰工但教銀管頻書倩碧紗而作護喜此日鷄壇講藝技擅穿揚卜來年鳳閣輪才榮膺視草許靑雲而聯歩諸生勉紹前修和白雪之高歌我輩幸賡同調毋虛勝會共賞奇文特示 
[綺懷]  
　　銀河清淺水流東萬里騫槎信不通竊藥姮娥緣獨短數錢姹女術偏工秋風纨扇汙蝸墨蓬島銖衣褪蜥紅凄斷蕪城凉月夜滴殘鵑血令梧桐春夢添寒午夜濃曉籌還聽滴銅龍宫鑑煖氣熏袈薄鏡檻寒塵沍粉封鸚鵡南山圖藁本胭脂北地冷芙蓉繡函已化羽陵蠧留取心魂守碧峯敢把愁懷借酒降忍持蠡管對螭窗偶開簾押香多裊偷采池蓮蒂摠雙日暗桐隂鳴翠鳳月移花影吠靈尨幾時消得閒中景欲訪蓬山遠隔江紗碧如烟月半池喁喁小語賭殘棋玳梁夢穩棲雛燕玉簟凉深戲佛狸花卸鬟輕偷顧影香多肺病孏招醫銀荷鐙矮摇江燄隔着湘簾一任窺伯勞西夫燕東飛十里靑溪暗落暉閨内金錢占霍女夢中珠珮感湘妃靈威有使心空祝位業無圖訂已非社盼角張思俠骨崑崙已死解人稀錦襪香消冷玉魚郎當誰繫隻輪車吳山越水傳心遠地久天荒賸碩餘千里不遮紈扇月萬金難買洞庭書况富擁髻言愁夜一叚凄凉畵不如聘錢無處寄黄姑空自投書托鴈奴早見藍田生燕玉誰從赤水探蠙珠紅牕媆語三更月緑管修眉十樣圖如此消魂誰得似不堪人作聽氷狐緑窗清晝靜銅蠡花外傷春鳥自啼寳鏡粉痕堆草篆玉池脂水冷柔荑桐堪避暑多金鳳簪爲招凉補碧犀茉莉一叢簾半角晚來香氣勝檀泥梧葉敲窓月滿堦簾旌　影隔天涯香絲壓枕牽瑜釧銀燭垂花暗舫齋小妹摴蒱貪夜局侍兒樂府惱離懷戧金盆小秋蟲貴卿卿床頭興自佳幾夜猖狂醉緑醅檀車入夜隂輕雷遊龍何事思爲媪惡鴆無端竟作媒碧海丹心憐旖旎香温酒熟忍徘徊可堪掬月纎纎手碎却温家玉鏡臺誰云衞玠本清神終遜崔徽畵裏眞綾帳陀羅傳玉貌屏山屈曲夢璚春共知薰史藏紅豆那信桃根化緑蘋自啓繡籨翻舊稿蠻箋十幅過奇珍鏡鵲晨開理鬢雲從知碧玉遜雙文最憐心地明恩怨孰問家聲舊賛勛弱質臨風同柳細劫花經雪勝蘭焚夢中灑盡鴛鴦涙痛絶人間小鄂君疏鬟貼褥留香膩熱涙流懷漬碧痕搗罷守宫停玉杵尋來脉望拜黄昏枝枝弱柳摇鴛夢灼灼瓶花罥蝶魂莫道因緣多是惡無遮會裏證來原立盡斜陽瘦影看更無人處涙闌干四條玉柱藏秋意十幅珠簾捲晚寒客裏音容人悄弱夢中情緒月團圓門前流水盈盈去爲惜雙鱗不下竿響屧長廊認緑鬟此生只合住巫山玉鎪迴枕雕雙鳳銀葉嵌觴　八蠻檐角芻尼新識許樓中燕子故留關窅娘提畔深深柳博得檀奴半日閒印認綢繆染背鮮郤寒簾底諙纒綿偶抽斜揷調梅酪細壓偏荷貼翠鈿腕玉白鉤長史帖涙珠紅染薛濤箋江樓囉嗊停新唱對坐蘭窗話水天自知無福引文簫寫韻樓荒久寂寥三月鸎花肥緑葉一春鮫涙淡紅綃文犀扣領鬆知瘦繡鳳鞋帮窄更嬌世上支機空有石年年　斷鵲塡橋菡萏風開綻玉梢鴛鴦底事苦同巢桃花比　先傷薄梅子含酸最怕嘲繡鳳偷描翻語熟塗雅新學愛詩鈔緑隂小葢樓頭靜午睡凉時扇可抛燈市元宵鬥海鰲　辭射覆各分曹棋談六博宵深永燭剪千條氣刺嘈新樣孟蟬添錦絡舊時玉燕繫絨絛可堪酒地花天日剩此零丁骨瘦桃帳底偷翻子夜歌鏡中難畵石家螺偶開玉匣飛珠鳳誰說紅墻卽絳河南内無人留覆鈕北山有鳥怕張羅那堪譜續金荃夜慘緑年華鬢已皤十里和風捲落花香泥飛處走輕車盤雲黑軃同心縷團雪紅深繫背紗歌繞凄凉聞　篥絃搊雜拉聽琵琶百金窰鬥雞缸貴細品龍芽一盞茶十指匀添卍字香棗花簾底細平章妝無粉澤身都潔室有秋蘭氣亦凉好共雛鬟精鳳鈕不辭纎手試鴛奬茂陵久病　琴冷塵積墻頭古錦囊煖日烘窗夢正醒鴛鴦被底曉寒輕繡鞋唐製盤金　粉盝宣窰貴赤瑛窺客秋波雙點漆襲人香氣半如蘅倚窗無事抛紅頭不盡愁懷借曲呈丁字簾櫳列畵屏曲闌携手數春星最憐嬌語傳深夜莫道痴情爲弱齡諧謔素工偏默默腰肢雖瘦故亭亭霜濃馬滑三更月含着　燈火尚熒窈窕紅窗月半棱不堪重把畵樓憑鐵崖勝會悲南浦石帚名花泣馬塍自有投懷來赤雀從今玷玉是靑　飛龍藥店知何事手擁紅綿涙結冰卓女鑪邊漫冶遊玉人翠黛不勝愁弱鶯試舞嬌難舉瘦鶴經秋羽不修銀燭筵前猜隱語棗花簾底笑藏鉤試看别院溶溶月並坐梨花話十洲擬訐深情付素琴難從海上覔知音袖中萼釧雙條玉指上彄環百爛金潘合車還空有約蔣侯囊　始知心願從佛國歸清寂細訪曼伽祗樹林忍將紅涙哭何戡懴盡無牛現鉢曇二月仙枝開豆𦸅萬重香雪勝櫝枬飄零一夢絲牽蝶顚倒三生繭縛蠶世事大都歸寂滅不妨來坐遠公龕魚鑰潛提夜戒嚴難將缺月比耦鶼一床螘夢驚盧枕幾曲蛛絲網畵檐温鏡罷妝瑟瑟宋簾擎燭手纎纎近來補誦天台偈睡鴨沈檀細細添屈子行吟蒙積讒細將綺語味酸鹹騷人香草從頭疏雲鏡修蛾竟日緘聊續風懷思緑鬢最難座客是黄衫拓箋譜出魔天事思把閒愁一例删吳門小檃 
[上海三馬路與昌絲棧陳竹坪經募兩廣山東沙洲江寗賑捐棉衣十月初四日第一百二十次清單]  
　　昌字一千一百八十三册全盛寶　經募漢鎭萬源美洋十元○常州乾益莊募來周門王氏洋十元○昌字一千一百九十八册漢口彭泰和堂本洋八元○菊隱詞人捐棉衣津四元大團邵錫翰祈合家平安指直隸洋一元鍾振南指廣東洋一元父指山東洋一元徐氏洋三元○眠雲閣茶捐洋五元○昌字一千一百五十九册漢口徐鈺昌德軒大善士經募中湘徐鈺昌洋十元中湘致和　洋四元又永茂隆日新店新泰裕三戸各洋二元以上五戸共來洋二十元○周貞甫交來昌字二千三百五十三册寗波阜成寳行經募莊杏春洋六元博愼堂洋四元松盛房松盛房敬節堂衷心宥悔過氏無名氏琴齋氏行四堂陳蔡燧槐自省軒燕翼堂阮廷懷余鳳山永康行存德堂存誠堂明經堂張源記有心乏力人范清氏王承號金生財王萬興張寳興無名氏祈母康健無名氏祈子病愈二十六戸各洋一元張耕餘劉元與周楚橋朱花韻王仲撫胡俊良汪壽堂七戸各洋二元金廷氏銅洋五元蘭𦯸氏寒山氏二戸各銅十一元以上三十八戸共來好洋五十元銅洋七元此𠦜除無名氏二戸外均不取票○王鳳鳴號箋紙移賑錢一百八十文朱靑藜先生書潤洋二角文洋二角○文報局移來杭州候補總捕府朱捐助十八子沉香珠一串連珊瑚翡翠件○本日共收洋一百十三元銅洋七元小洋四角錢一百八十文十八子沉香珠連珊瑚翡翠件計一串合并聲明 
[張雪堂經手收放江靖沙洲賑欵並戸口數目清單]  
　　收文報局籌　公所共撥助江靖賑洋一千五百元收與昌絲棧陳竹　處共撥助江靖賑洋一千元收絲業會舘施少翁處撥助江靖賑洋共二千五元又經費洋五十元又太乙救疫丹一千六百錠純陽正氣丸二千五百服天中茶四千服造生丸一千服藿香正氣丸二千服收雪記貼輪船水脚洋三元收恆吉等息欵除貼水外計洋二元錢五百九十七文收兌入錢共三千四百四十八千六百五十文○支散放江隂沙洲賑欵洋五百六十八元錢一千二百五十千丸百七十文計一千九百七十六戸大口四千四百口小口三千七百四十三口每大口給錢三百文小口給錢一百五十文洋價作一千一百十支散放靖江沙洲賑欵洋一千二百三十八元錢一千九百四十四千四百二十文計三千二百十戸大口七千八百八十五口小口六千三百五十四口每口給錢並洋價同上支散放如臯沙洲賑洋九十一元錢一百七十二千一百四十文計二百九十戸大口六百五十一口小口五百十九口每口給錢並洋價同上支散給江靖如各貧戸施薛氏等計洋九元錢八千五百四十六文支江隂沙洲往來舟車渡駁挑力及聯票紙筆雜用計洋五元錢十八千四百八十文支江隂查戸放賑伙食及保嬰局貼謄計錢二十一千一百四十三文支賞給江隂紅船水手地保等計洋二元錢七千八在文支靖江沙洲裝錢舟車駁力及一切雜甲計洋一元錢十二千七百十八文支靖沙放賑伙食計錢五千八百八十文賞給靖江紅船水手及酬房金等項計洋三元錢七千文賞給縣差二名計洋六元○共支江隂兌洋六百元一千一百二十又六百九十六元一千一百十共支靖江兌洋一千八百十八元一千一百零五共支散給等項計洋一千九百二十三元錢三千四百四十九千九十七文以上除收支外計存洋十八元錢一百五十文其靖江沙洲查戸伙食車費等由靖邑官紳供給理合聲明 
[上海北市絲業會舘核奬籌賑公所施少欽經收賑捐九月廿七八九三十日第八百十九二十廿一二次淸單]  
　　浙湖葭洲書屋棉衣洋一千元趙潤記求病速愈十元梅蘭竹菊四友洋四元陳葆生求父病速痊洋二元四明雲隱山樵洪魯泉書畫助賑仁濟堂代收八件潤資洋一元七角錢四百五十四文又戲鴻堂代收書畫九件潤資洋四元五角東工山人墨蘭潤資錢四百五十六文三戸由仁濟堂交來洋五元八開十二元錢九百十文銕川宦海人求内人病痊洋二元○祝同心先生富貴源頭同字二次二萬二千四百四十二號　張子　洋六元○五庫卡戴君瑞麟經募昌字四千五百六十一號册松　公所洋二元○徵州金君山如經募吳門陸氏爲患吐紅祈保退病身安洋五元用門外太平橋陳李氏求病速愈洋一元以上廿七日○錢荷靑節省堂上七間雙壽慶祝資移助一百元柘湖中憲第吳鴻賓善士爲慈親肝疾漸愈續完應洋五十元陸運　病愈完忠洋二十元蘇州江璧臣視保母病遠痊洋二十元黔南　家烺爲次子先祖病痊完愿洋五元○通州大興吉號經募昌字一千二百八十六號册兩戸洋一元又一千二百八十七號册六戸洋二元又一千二百八十八號册四戸二元又一千二百八十九號册二戸洋一元以上四册共來洋六元以上廿八日○金陵張有興因病纒綿許愿稍愈今來完　洋一百元黄資　堂棉衣洋二十元小東門升和綢　來福　棉衣洋十元福來號衆友棉衣洋六元知非子棉衣洋二元五角平安補過子由礦務局來二元林蓮蓀求病速痊二元沈　月中桂代隱名三友雀觀濤資一元向至善一元無名氏一元梅　吳竹軒求手患疔瘡卽愈一元○錢仲瑜世　兄由安慶交裕船來自省主人經募不書名求病痊又求臂疾全愈又求雙親病痊又求雙親康健又求平安又　胎産平安六戸各二元又求平安又　洋餘又求平安三戸各一元共九戸合來洋十五元章埝塲同興居鹽旗經手代募洋二十四元張棻記求消灾延齡洋二十八元一　五分以上二十九日○太原依仁氏洋二百元嘉　姚文榮爲子寳杰久患血症先助洋一百元求全愈後再行捐　金陵來孫觀禮求病卽愈五十元金山　圩鎭由航船寄松江　成局來敦素堂錢三十元同裕公號來湖北福康義號策遠堂　還敬親友壽禮洋二十四元滬城太平街學忍子棉衣洋八元山東張善士洋五元怡蘭書屋祈合家平安諸事順吉洋五元隱名氏求病卽痊洋一元兪　求諸事　境洋一元以上三十日 
 
