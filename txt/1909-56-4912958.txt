# 1909 - 56 - 4912958

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　十二日召見軍機禮王色楞額 
論說 
[力闢請復考試之謬妄]  
　　新學日昌。漢學日廢。有心人引爲世道之憂。而一般迂拘陋儒。揣摩風氣。僅持偏義。罔揆大理。亦遂復有以請復科舉之說進。請復縣試之說進。以學堂流弊滋多。請飭整頓變通之說進。諸公曾以數紙詩賦文章僥倖而得至今階者。固無足怪。然亦思諸公雖以文章詩賦僥倖而得至今階。而中國之所以瘠弱與不進化。則曷爲至此。 
　　中國中科舉之流毒深矣。而自數年以來。一般國民稍有進化之萌芽者全恃科舉廢。學興。東西洋輸入之學說。以有破其束縛而啟其智識。顧種其毒於章文詩賦者。至猶未盡消融也給事中李灼華。近忽以國文將廢。中學就湮。奏請暫復歲科兩試。然其說而有以漢學廢棄。必須縣試入泮始准入學堂爲請者。則有翰林院侍讀惲毓鼎。心韙二人之說而不敢顯然請復科舉爲天下笑。而調停其說曰學堂辦理不善。流弊滋多。以整頓變通爲請者。則有民政部右丞劉彭年。此諸公者皆以保存漢學爲請者也。試即以漢學論。孔子曰。辭達而已。。孟子曰。不以文害辭。不以辭害志則文亦取其達而已矣。無取其工而害辭害志也。韓子曰。文以載道。又曰氣盛則言之高下長短咸宜。氣者理爲之帥也。理直則氣自盛。然則孔孟韓子之文所以足重於千古者。道存焉爾。然韓子之文。後人多有論其害辭害志之弊。如上宰相書等文。其文雖工。而免爲韓子立身之垢病。若近時東西洋迻譯諸書。往往有文義字句牽澀至莫可通者。亦未嘗不風行一時。其亦文詞之工歟。抑以其有道歟。况學堂之中。旣有國文爲專科。其餘右歷史若物理若地理若算學。苟非自高等以上課本盡用英文者。莫不須國文以達之。苟非文字。何以發表其意思。推廣其緒義。則科學之中而國學存焉。抑此者不足爲文。而必欲詞章訓詁箋註等學。一字之細微。必齗齗聚訟至於數千萬言。一句之義。而箋註至數十家或數百家。然後爲學歟。此諸公之所謂保存漢學者。不知其别有何說也。抑又思之。中國號稱開通最早之國。何以至於今而視泰東西各國而瞠乎。或曰此大原因大則例。由於專制。抑知專制之最足以捆縛英雄豪傑之心胸者。無過文字。故自漢以來。莫不以經義詩賦策論文章取士。而使天下之英雄豪傑。盡奔走於是途。而不得逞其𧿧弛之才力。專制之鞏固以此。國家之所以瘠。弱亦以此。若諸公而欲任人之宰割。任人之戮辱。任人之欺陵。而欲仍還我吐面自乾之中國。則復歲科可。何暫之有。請復鄉會試亦可。何縣試之有。而我觀諸公所以出此說者。非無爲而爲也。其必有故矣。自新學流行。而革命種族之說大起。朝廷乃有厭惡之念。故諸公揣摩。風氣欲以保存國學之說。以迎合上之意旨。亦偵甚矣。有宋性理之說大明。而身體力行。不爲異說所動者。僅有程朱陸王尹蔡等數十人已耳。多至百餘人已耳。其餘則僅知其說而己。而今則有採先儒之學說。以附會其奸言者。更有數十年服拳理義之學。而亦好倡革命流血等說者。數十年研求之而不足。一旦敗之而有餘。一則不過爲其利祿升階之念。迎合潮流。人曰請復科舉。我曰請復縣試。彼曰請變通學堂辦法。此均適成爲無價値之言論而已。夫今日之學堂。固不能視爲有效。然原其所以。腐敗之故。一由於師資之不良。一由於課本之未善。一由於階級之未能劃一。一由於管理之未能適宜。顧其目的尚在啟發國民之智識。造就國民之資格。强國富家盡基於此。復科舉而欲保存漢學者獨何歟。記者即不妨迎合諸公之說以解之。而竟收完善之效果。中國國民人人荀揚人人蘇王。我不知中國將安用如許今文豪爲也。總之若輩智識之淺薄。安足望其高論而胡言亂道。每足惑人聽聞。則遺禍洵非淺鮮。此記者所以不得不辭而闢之。蓋學堂辦理不善。其弊僅至進步遲緩而止。若一復科舉。則其弊有不可勝言者。此記者所以不能不曉曉攄。辭以批其謬也。 
專電 
[電一（北京）]  
　　郵傳部奏請裁撤郵電籌辦處歸併統計局撤銷監督名目停給兼差人員薪水每歲可節省銀三萬兩曾毓嶲人近浮滑來去無常應飭銷去僉事咨回原省奉旨照准 
[電二（北京）]  
　　梁士詒近被御史聨名奏參盤踞路局甚爲憤懣决意向李尚書辭退差使 
[電三（北京）]  
　　某御史奏順直振捐千數百萬前直督袁世凱接任 
 
 

Page 4

 
 
　　後未經報部覈銷請飭部澈查 
[電四（北京）]  
　　御史徐定超奏海軍需才請飭各省訪保幹員多派出洋速設製造廠 
[電五（北京）]  
　　肅邸以海軍經費較鉅須由各省恊籌擬請派沿江海各督撫爲海軍會辦 
[電六（北京）]  
　　籌議海軍經費澤尚書主張由京外大吏首先倡捐不以借外債爲然 
[電七（北京）]  
李灼華請復歲科試摺學部將繕摺駁覆惟請飭各省注重國學聞榮相不贊一詞 
[電八（北京）]  
　　江督端奏請開復洪汝奎原官又請王得勝建祠海州均奉旨照准 
[電九（北京）]  
　　柯逢時奏因病請予開去差使奉旨着賞假二十日母庸開去差使 
[電十（北京）]  
　　黔撫龐鴻書奏力疾銷假 
緊要新聞 
[學部會議請復科歲試紀聞北京]  
　　李灼華請復科歲考一摺現聞學部已議過一次頗有人賛成其說者某侍郎嘗語人云余非謂學堂多流弊而必欲復科歲考也第以近來士子之進學堂者往往但爲求奬之計且科學種數甚多於中學實無根底不數年間將見國粹淪亡若於學堂中變通其法每次卒業時令提學使另試中文一場視爲升降之據則保存殊屬不淺於學堂師資一事亦大有裨益初不必用科歲試之名云云大約此事不久即可議决 
　　又聞學部會議此事某中堂謂國家設立學堂原爲造就人才起見各處學堂雖不能全收實效然亦頗有進步若復考試而廢學堂不獨學堂前功盡棄且奬立憲之前途大有妨碍嗣後應飭令各學堂以經史爲正科藉保根柢之學責成各學堂認眞辦理 
[魯撫奏陳改元事宜（再）（續）]  
　　夫銅元爲幣制之一端其流毒至此孰爲之無法定爲之上無道揆下無法守國之所存者幸臣查日本明治初元諸藩錯峙亦各自造貨幣品位價格亦極糾紛與吾國各省鼓鑄並互相禁制情形極相似厥後政府實行貨幣制度之改良先注意於正貨準備之蓄積並預計年限何時引銷舊幣何時改鑄新幣若干年内可許通融若干年内不能引換以日本之勃興自明治三十一年制定已發行舊幣通用期限直至三十七年全國貨幣始純全統一夫前車之覆後車之鑒吾國幣制之錯雜誠如日本明治初元而民間之直接恐慌幅𢄙旣廣時變乘之困苦情形較日本爲尤� 
甚臣愚以爲改元之始必援案鼓鑄應請敕下政務處會同度支部視日本前事分析調查通盤籌畫並徴取各埠商會之意見爲統一全國幣制張本其大要尤在法定何者爲本位何者爲補助例如以銀元爲本位貨幣即以小銀元及銅元爲分級之補助品必銀元一枚以下之交易始准行用銅元蓋銅元本因本位貨幣之價格過高交易不便而設自不當濫於鑄造使流通之額過於需要致反占本位貨幣之地位此爲經濟不易之原理至於何時引銷何時統一自非實行準備並嚴行限制不足以收實效所謂隨時變通以紓民困者此也以上兩端在民間視之爲布帛菽粟關繫至爲密切應乘改元之始請旨分飭切實籌議分年舉行以新耳目而厚民生並列入憲政預備年限單内以慰海内禺禺之望芻蕘之見是否有當伏乞聖鑒奉硃批會議政務處度支部知道 
[恩撫奏設自治研究所北京]  
　　陜撫恩中丞具奏云查自治制度本爲法政中之一門陜省法政學堂業經開辦所有此項自治研究所應即附設於學堂以資造就當飭該堂監督妥訂章程飭令各府廳州縣選送士紳來所講習並延通曉法政人員將各國自治制度及法理分門敎授俟六個月畢業後派令分赴各屬傳習宣講以廣推行而期普及 
[大理院淸釐旗地控案辦法北京]  
　　大理院奏稱 
 
 

Page 5

 
 
光緒三十三年三月十四日度支部奏准將八旗現審處案件劃歸臣院辦理嗣經該部檢齊卷宗彚送過院統計未辦結者七十七起當即籖分刑民各庭飭令員司按限淸理臣院亦於是年四月間奏明接收各案日期並按照向章每届三個月將已辦結案件開單彚奏一次歷經遵辦在案伏查此項現審係專爲旗地而設從前八旗應告地畝例不准向地方官呈遞故户部特設現審處專司其事然此項旗地坐落或遠𨽻盛京或散布近畿各州縣一案之來勢不能派員履勘大抵札行各州縣查明詳覆而事關侵盜糾葛多端其涉虚者固已往返躭延其近實者亦復輾轉拖累往往數年不結職此之由臣院自接辦此等控案節次辦結後尚存六十二起臣等詳加查核其間有分别聲請立案無庸審理者有原送衙門據情咨請銷案者有自臣院接收以後原告並未呈催無從查傳者有由臣院發交外州縣就近訊辦者綜計待理之案已屬無幾而京師自改變官制各級審判廰依次設立八旗田土詞訟本屬民事之一端照章俱歸地方以下訊辦其或不服控至臣院者蓋寡則審判各有權限旣與舊制之統由户部辦理者不同前年十二月間修訂法律大臣議定滿漢通行刑律奏請嗣後未設審判廰省分旂人詞訟槪歸各州縣審理上年内務府亦奏明王貝勒等府第呈送莊頭佃户拖欠租銀典賣地畝等項案件由各該地方官訊辦則旂民不分界限亦與舊例之不准向地方官呈遞者迥異故就審判制度而論旣已變通規模而自旗產詞訟而言又經化除畛域則臣院接辦八旗現審案件自應設法淸釐方足以杜訟累而淸案牘臣等公同商酌擬將所存各案分爲三項其應准立案者爲一項凡呈請立案之件大都防日後爭論或備此事原委目前無可訊辦自應准其立案其應行銷案者爲一項凡原送衙門咨請銷案者固應准銷即原告未經呈催及查傳無著者或事經調楚或原被物故雖未到官呈明亦應仿照刑事案件原告兩月不赴審之例暫予銷案其發各州縣審訊爲一項凡旗地坐落州縣前經臣院發令就近訊辦者固應聽其辦理即先後行查未覆之件亦應將原卷札發該地方官就近查明除年遠無徴顯係訛詐者不與審理外餘均飭令認眞淸理母任稽延其各州縣續行辦結之案即由臣院隨時核銷母庸按限彚奏以省繁瀆如蒙俞允臣院即遵照辦理此後王公府第及宗室覺羅人等如有續將前事催控臣等即斟酌歸入宗室現審月摺以昭畫一 
[京師近信]  
　　文華殿將預備爲攝政王辦事殿其殿中尊藏乾隆欽定各書籍内閣擬請遷藏文淵閣書樓已誌前報兹悉日内即由閣學帶領侍讀中書等員敬謹恭移聞書籍約共有兩千餘卷 
　　度支部以雲南爲產銅之區礦質甚佳惟辦法不善所出無多現擬候新簡　督李仲帥到京妥爲商酌即　部籌集巨欵派員前往督辦 
　　吏部尚書陸潤庠日昨與各堂會議起用廢員一事陸尚書謂各省州縣荒僻之區其存殁無從查悉惟有咨請各省督撫轉飭所屬地方官出示曉諭以便呈報其未能自行呈報者當今該管地方官詳查一併報部勿得遺漏一員以副攝政王於被謪人員内搜求賢才之至意其他在京及寄寓他省者當就各本地方官衙門呈報被議事由云云刻聞該部各堂已將大槪情形會議妥定俟再與陸軍部咨商後一律備文通飭遵辦 
　　聞起用廢員一事皇上登極恩詔内本有此條攝政王諭令删去刻下政府諸公以恩詔已頒而廢員未能同沾殊恩未免向隅爰於日前公同陳奏是以特降恩旨 
　　宗人府久有添置丞叅之說現已决議參照各部成例添置左右丞参聞所有丞參各缺俱由本府司員掌印中開單呈進日内即可奏請簡放 
　　樞府以法部辦理各級審判廰所調人員甚多且雜特飭戴尚書將各員　歷成績詳細查核如有不諳法律者當即隨時裁汰 
　　民政部肅邸與左右各堂議商本部人員除已裁撤不計外其額外各員撥即飭傳到部親行考試以定等次肅邸於前日召見時攝政王詢以警廰改章之故肅邸即將内外廰近日情形大略陳述並云兩廰丞鎭定有餘進行未力且開辦之始取材稍濫若不急圖補救恐將有尾大不掉之勢是日肅邸召對兩次反復陳說始得允行之旨 
　　初一日上午十二點鐘美國公使於該國使館柬請外部梁尚書會辦大臣那中堂度支部陸軍部農工商部各尚書等公宴 
　　初一日外務部呈遞封奏請酌給坎拿大總領事等常年公費 
　　變通旗制處各大臣以本處奉旨已逾兩月尚未開幕亟宜調取幹員從事入手刻正尋覔地址一俟擇定即行開辦聞倫貝子意在規模勿大有房宇二三間即便足用 
　　郵傳部叅案發見後各衙門均紛紛裁減人員撤去兼差聞不能裁减者獨有憲政編查館因該館所調之員均極愼重皆稱其職故云 
　　聞通州駐紥姜軍門之兵隊已於上月二十八日撥馬步隊十營開往張家口外駐防 
 
 

Page 6

 
 
   
 
 

Page 7

 
 
   
 
 

Page 8

 
 
本行有大宗舊洋房材料出售貴客有欲攪買者請　玉臨本行打樣寫字樓便知詳細此佈　太古洋行 
[寄柩回籍]  
每年淸明冬至二節專帶鄞慈奉鎭四縣靈柩回籍欲寄者望速請來二馬路全盛局内面議可也張孝全啓 
[久和瑞記聲明]  
茲者二馬路久和合記染坊今改久和瑞記所有合記一切往來仍向合記理値與瑞記無涉於　宣統元年正二月初五起均歸瑞記特此聲明久和瑞記告白 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報舘轉交可也 
[炸藥廣告]  
茲有哥拉斯溝名廠炸藥專歸本行經理常有現貨存在上海甚合開山裂礦等用如欲購買者請至本行面議可也上海怡和洋行白 
[山東濰縣煤礦]  
洗潔塊煤廣告 
本公司自運山東各路礦煤親自監督以求精益不惟燃燒火勢足力且與别路經燒山東各名廠及輪船户等無不讚美銷路愈形暢旺係明年即英一千九百零九年之貨業經在申定出已數不勝計滬上爲通商大埠薈萃之處故本公司另設分銷處在黃浦灘廿八號内電話一千四百六十號倘蒙諸紳商賜顧欲看樣者請速至本帳房預早購定遲恐不及其價格外從亷以廣招徠特此佈告　上海山東礦務公司啓 
ＳＨＡＮＧＢＡＬ－ＡＵＥＮＴＵＲＤＥＲＳＯＨＡＮＴＵＮＧ－ＢＥＲＧＢＡ＇ＧＫＳＥＬＬＳＣＨＡＦＴ 
[一瓶斷根心肝胃氣痛]  
此散不論何種心肝胃氣痛痛極難忍一經服下馬上止痛縱有幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小半元上海英大馬路晝錦里廣東杏濟堂 
[參燕銀耳半夏餅療肺病痰化咳止]  
耑治男女傷風咳嗽氣喘痰多晝夜不止聲啞喉癢燥咳無痰老年夜咳痰中帶血哮喘氣急虚勞痰症痰涎壅塞呼吸短促一切肺部受損等症服之立見神效因市上所售咳嗽消痰氣喘方藥不過暫時立止日後依然復發惟本堂半夏餅降火除痰止咳平哮定喘不論遠近立服立愈常服百病皆除眞化痰止咳平哮定喘神藥也（價目）每盒洋一元每打十二盒洋十元十二打洋一百念元起碼二角每打二元○燕京天寳堂大藥局總經理處上海英界老閘橋堍永盛地貨行對門聯昌德號内總發行所附近假冐僞藥購者格外小心○分售處盆湯衖口增裕春烟號○函購原玉回件外埠代售特别折扣○常熟寺前益元彩票號代售 
[盤讓聲明]  
英界鴻仁里同豐泰杭莊向係莊何鄭楊四股東合開茲因莊等四東不欲再做於宣統元年正月間願將招牌生財各貨一併盤讓與同豐泰興記新東接開凡前後進出銀洋及一切往來乖均向興記交易理處一槪與莊何鄭揚四舊東不涉特登報聲明　等莊仝啓 
[遺失派司]  
今遺失７９０８ＰＲＩＡＭ船進口ＣＨＰＹ３０Ｂ３２３７花羽綢五箱又ＣＡＬＣＨＡＳ船進口ＣＨＰＸ７２８３８３７芝蔴呢五箱３１７０８ＣＨＩＮＧＷＣ船進口ＣＨＰＹ７２Ｂ３５２６芝蔴呢五箱又ＡＮＴＥＮＯＲ船進口ＣＰＨＹ４４Ｂ４３３９花泰西色布七箱ＣＨＰＹ７３Ｂ４７２票８６芝蔴呢十五箱又ＴＥＩＥＭＡＣＨＵＳ船進口ＣＨＰＹ１００Ｂ４４６５８十磅英原布十三包８９０８ＴＥＬＥＭＡＣＨＵＳ船進口ＣＨＰＹ３３Ｂ５１６２３元羽綢八箱１２９０８又進口ＣＰＨＹ６７Ｂ４０２４柳條布三箱又ＣＰＨＹ７５Ｂ４９２６芝蔴呢五箱派司共計九紙已向海關票明作爲廢紙特此佈英商錦隆洋行啓 
[遺失棧單]  
昨日下午遺失阜豐麵粉棧單計六張　第九十八號紅藍車粉一千包第九十九號紅藍車粉六百包第一百號紅藍車粉八百包第一百零五號金線粉一百包第一百零六號紅藍粉一百包第一百零七號紅藍粉一百包望各寳號切勿收用已向阜豐公司說明作爲廢紙兪春貴具 
[盤店聲明]  
茲申南市老白渡裏街順大煤炭店前東另有高就情愿挽中將店基生財放帳内外棧房各貨等一應盤與順大盛記管業倘有以前存欠及上行往來等情銀錢均向前東理値不涉盛記之事此係兩愿各無異言恐未週知特此登申新兩報順大盛記白 
[及時種痘]  
啓者本社每逢春秋二季擇期開種牛痘今春季定於二月十五日始仍請徐載堂先生上午九時起至午後一時止以後每逢五十日過時不候不取分文凡心懷保赤者早來種痘可保一身康泰永無天花之患本社仍設西門外馬路陸永茂花園内體仁保赤社同人謹啓 
[不愧毒門聖藥謝]  
今夏余道晋上海蒙至友不棄終日酒地花天初走長三么二繼戀土娼野妓不意土妓之毒染則甚易回里後小便稍有淋滴日久滿身紅班陽物腫爛且浮毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻予飲水思源有意普傳奉勸爲客者土娼野妓切莫久戀并謝貴寳齋藥製果秘揚名萬里杭州服藥愈姚子氏敬錄 
 
 
 

Page 9

 
 
   
 
 

Page 10

 
 
接緊要新聞 
[東三省通信]  
[日本郵政之交還]  
　　南滿鐵路租界外日本電線局遵照中日電信條約統由中國政府一律收買現在兩國委員會同歷勘各地實行授受以關東都督府所管東省之日本郵便局中將新民大孤山大東溝等郵便局及開原昌圖等處日本郵便分局華歷二月初一日起一律由中國郵政局接辦兹以接辦之中國郵政局開列於左 
　　　日本原辦局　　　　　中國接辦局 
　　新民府郵便局　　　　　奉天郵政局　　　 
　　大孤山郵便局　　　　安東縣郵政局 
　　大東溝郵便局　　　　安東縣郵政局 
　　昌圖郵便分局　　　　　昌圖郵政局 
　　開京郵便分局　　　　　開京郵政局 
[對待大連之新航線]  
　　南滿鐵路公司開設自大連至上海之航路以圖吸集貨物於大連近聞京奉鐵路局爲對待大連起見與招商局訂議開設自秦皇島至上海之航路議將東省貨物運至營口及裝載京奉鐵路者悉由秦皇島直運上海以資各商之便利云 
[松黑兩江航輪之區分]  
　　總辦松黑兩江郵船王觀察崇文昨以吉江兩省通航之區分及歸併併法禀奉督憲批云該道籌擬各條業經奉省簽定應即遵辦查松花江上自三江口新城府起下至臨江州出口止於新城以上未曾列入殆以上遊一帶水淺石多航輪未能聨貫之故即東淸公司航路亦僅自陶賴招上駛其明證也吉省自創辦官輪數月以來基礎已定其松花江上遊自應仍歸吉林官輪局管理至哈爾濱原設之局應卽併入郵船局辦理以符定案候飭官輪局委員王丞斌將哈爾濱局購置吉瀛吉源兩輪吉槃吉榮吉森三拖船以及該局舖墊各物照原購價値開單移交該道點收以作官股其應如何合股之處候咨行黑龍江行省衙門核奪 
[又獲秘密敎徒]  
　　吉林風氣初開鄉愚迷信頗深因之桀黠之徒往往有假立敎名以爲歛錢地步者近聞中路幫統毓麟曾在省城西關拿獲秘密敎徒孫國仁合守一等數人當即送交吉林府審訊尚無潜謀不軌情事不過燒香治病傳敎歛錢而已惟孫國仁傳敎至百餘人之衆歛錢至數千弔之多其假神惑衆咎有難辭已擬監禁十年現已由該府張太守瀛禀請公署核遵矣 
[吉林省防匪之最近聞]  
　　肅淸鬍匪各　節迭紀前報兹聞張軍門已於上月十九日將所帶淮軍一千九百餘名先行抽撤一半開回昌圖府駐防以自哈爾濱至五站等處爲中外雜沓之處鬍匪最便潜匿並易竄至俄境勾串起事因飭欒學凱督帶官兵一百零二名行駐七道溝衛沙何等處又派高幫帶率領弁兵六十四名在帳房山綏芬甸子三岔口一帶塡紥又派陳吳二管帶各率官弁兵夫二百零八名前往哈嗎塘一面坡大荒溝五站九站黃龍溝西嶺子等地方擇處駐守此外又派吳統帶督率官兵一百五十名往來遊弋俾零星小匪無從容足而商賈行旅可安枕無虞云 
[俄在哈埠施自治制之堅定]  
　　駐京俄使照會各欽使云俄擬在哈爾濱施行自治之制中國官憲不以爲然已被駁斥本使擬仍據理駁回以期實行 
[東督奏裁撫順縣典史等缺]  
　　徐督具奏云奉天府屬新設撫順縣推廣撫順地方審判檢察廰業將開辦情形奏蒙批准欽遵在案惟查撫順原係興仁縣移改署該縣典史方瑛現已准補撫順初級審判廰推事責任綦重未便兼署典史員缺自應開去俾專責成第撫順縣地方旣設有審判廰一切命盜各犯均由該廰收管該縣並無監獄典史一缺幾同虚設况省城模範監獄現已成立將來推廣管獄自有專官各屬典史員缺本在議裁之列所有撫順縣典史應即裁去以省糜費其准補斯缺之袁占鰲另以對品之缺酌量補用 
分類新聞政界 
[供應差費移作别用山東]  
　　魯撫袁中丞日丞日前通飭各屬文云近年仕途擁擠旅况多艱上司目擊情形往往派以差使令赴各州縣查辦陽以試其才能陰實寓其調劑相沿成習遂成例差其不肖者竟藉事生風流弊百出即或稍知忌憚亦但計程敬規費之多寡絶不念奉委何事如何始可銷差州縣見此等委員無不疾首蹙額世風日下良可痛心近有以此建言情願舉一年應出之差費供應照數捐解作爲法政學費或貧員津貼者所言亦尚有理但其事是否可行尚待斟酌應先將各屬每年究有是項費用若干遂細查明再行酌奪各屬務將五年内委員到境一切供應致送各費逐細查明實數刻日呈送查核 
[整頓解役之通飭安徽]  
　　皖撫通飭各屬文云本年秋審人犯解勘在即亟　認眞整頓以飭吏治嗣後起解人犯務須選派妥役當堂點騐飭令小心押解前進不准解役雇替短少及先後散行遇有案情重大之犯尤宜加派親信丁役隨同護解以免疎虞下站接遞之州縣於人犯解到時即稽查原解差役倘有短少即備文移令查究一面禀請示懲倘再仍前玩忽解犯一有疏脫惟各牧令是問 
 
 

Page 11

 
 
軍界 
[檢查私運軍火之新章浙江]  
　　浙省兼署臬憲啓臬司以迭奉憲飭外來私濟軍火運入内地令即設法統籌嚴密查緝等因奉經轉行各城門稽查委員後兹據候潮門稽查委員候補縣丞黃道奎呈稱候潮門係上八府出入要道軍火擡運出城屢有所見問訽何往不肯實言甚有罔應者員微言輕莫可誰何等情到司查該縣丞所陳各節不爲無見惟須詳定章程經權互用不致散漫無紀本兼署司前在閩時詳定成案凡係省外各營來省局領運之軍火軍裝先期由局開明所發之處所用之營由何門出城並承運各員弁銜名行知各門委員一俟到門點騐放行其係各營繳存省局各庫軍火軍裝以及購買外洋内地鎗砲子彈並火藥與製造火藥料物亦應先期行知各門委員一俟到門點騐放入並令各委員將出入騐放名色數目禀報查核以期周密浙省似可仿照辦理仰祈憲台察核施行常奉撫憲增中丞批示以逐件行知文牘不無繁瑣查各　縣領繳軍械軍火向無執軍照據稽查者莫辨公私殊非愼重之道嗣後請領者應由兵備處塡給護照執之解繳者應山各營縣頒發印單領解經過城門闕卡點騐蓋戳放行庶有憑證且免阻滯倘查無單照者槪作私運論即由城門關卡各員禀請究辦以重軍實而杜私運札行兵備處擬訂照式通頒遵辦並咨滿綠各營一體遵照 
[請欵另建軍械庫吉林]  
　　駐吉軍械分局帮辦叚士琛以北山蓮花泡兩處軍械庫與吉長鐵路界綫相去不過一箭之遠將來鐵路修成日有汽車往來難保無意外危險特禀請公署指撥經費以便選擇僻靜之地另建庫房將舊庫存儲鎗砲子彈火藥一律遷出以昭愼重聞撫帥已發營務兵備兩處核議矣 
[派員調查馬政廣東]  
　　粤軍今年成鎭將來輜重山砲各營需用馬騾甚多去歲派員赴黔桂各省採買仍不敷用現聞已派學兵營查馬長黃弁廣乾赴山東河南兩省調查馬騾情形如價廉相宜而軀幹雄偉可用者即先行酌購數十匹回粤並調查馬匹運粤路程以何處爲近捷詳查禀報 
[修通欽廉軍用電線廣東]  
　　近日欽廉搜辦餘匪全在消息靈通當經大憲飭行擴充電線以利交通現已修通多處該道特將修通各路及距離里數通行各文武並申報來省計分（欽城至小董）（小董至陸屋）（陸屋至靈山）（靈山至廉城）（東興至那良）（那良至防城）（防城至欽西）（陸屋至横州）八路 
學務 
[保護碑碣之示諭山東]  
　　山東羅署學司通諭各屬云照得山東爲古文獻之邦秦碑漢碣代爲留遺璀璨琳瑯照耀四域讀寰宇坊碑之錄稽山左金石之編慕古流連輒爲神往官斯土者宜如何鄭重護惜以永法物之流傳乃訪聞近日各屬古碑竟有輾轉售與外人者亦有豪貴用重金購去者似此不加保護任人取携勢必摧殘散佚盡致淪亡聞之駭然言之慨歎夫金石文字可證經籍可通國文形聲訓詁可稽前史事迹紀述之異可見歷代政俗製作之遺故凡考訂名家文學博士往往搜求掇拾不遺餘力爲其有所關係不僅以難得而貴愛之不特此也一國之粹美一國之人當共保而存之如此前賢墨妙先朝石刻緜歷久遠國粹攸關寳之旣以發思古之幽淸亦足啟愛國之觀念太西各邦最好搜訪古物如埃及之殘碑遺塔希臘羅馬之刻像以及巴比倫之書庫意大利之古城或傳襢於累朝或發見於近代彼都人士屬目傾情事經公家護持互相誇耀中國爲開化數千年之國惟此山崖屋壁大書深刻風霜剝蝕猶有存者顧聽其零落毁棄而不加之意實地方官之咎也本署司職司文化與各守土牧令共有保守之責除通飭各屬一體保護外爾等須知碑碣爲重要之物不准毁棄遺失及潛運私賣等情如敢故違一經查出定即從嚴懲治决不寛貸 
[敎育會定期開職員會蘇州]  
　　長元吳敎育會前於初九日舉定正副會長擇期開職員會各情已紀本報兹悉蔣會長定於十六日開職員會議將會内所定經濟幹事調查書記評議各部分别推定職員以專責成 
[敎習出洋參觀學校蘇州]  
　　蘇城半日學堂敎習龍門師範舉業生胡寳書因上海敎育總會現將派員赴日本叅觀單級敎授法以便將來改良小學敎育自備資斧偕往參觀當赴長元吳敎育會禀請大府一併給咨前往兹經蔣會長函至上海總會已允照辦 
[遂安禀籌學費浙江]  
　　遂安貢生毛淦等禀籌的欵以維學務當奉支學司批云該縣訓導旣裁所有學田撥歸學堂經管自是正辦至龍山茶釐項下從前帶捐育嬰費此時改收學捐移養作敎同是善舉諒爲紳民所樂從仰遂安縣查照前辦成案會商士紳妥籌舉辦仍將辦理情形曁每年捐數共有若干隨案禀報以憑察核 
實業 
[海塘漲沙興墾之辦法浙江]  
　　杭屬望江門外沿海塘一帶沙塗舊經沿塘紳董杭愼修等禀請試辦樹藝增中丞批飭布政司會同農工商局查測妥議昨已由藩司會同該局酌議辦法五條略謂疊奉憲飭本司道一再會商于公家撥欵招墾一層實屬無此能力應請母庸置議惟有招佃承租與招人承買二策該沙自六堡至十七八堡止爲仁海界長約三十餘里闊約十里至二三里不等平均計在十萬畝以上斷非少數人民所能受此時尚有江潮淹没可墾無多必待數年後沙土結實始克一律墾種若不預籌辦法恐將來此爭彼奪益以沙棍把持釀成械門司道等往返晤商議照塘工石碑之字划分地叚東西以碑字爲界南北以自塘至水爲界丈見若干即編爲某字號畝分之數如有續漲作子母相生所字多界之間用線測量另立椿記爲開辦沿沙之基礎自應派委專員帶同測繪生分叚辦理並具圖說以便稽考此入手之辦法一也以取租論凡承租一字號或數字號及數十字號之地每字給照一紙該字號中不再分腴瘠統計每畝先繳押租洋一角限三年内墾種限滿以後察看某年可以成熟酌繳地租若干設於承租後三年之内仍有江潮淹没之處准該租户報勘展限無故抛荒者吊銷執照押租充公另召别户此 
 
 

Page 12

 
 
取租之辦法二也以領價論領户即係賣主亦准承買一字或數字數十字之地每字給單一紙與照稍異字號亦不分腴瘠統計每畆繳價洋一元定限五年以後就場完租課不取地租届時或被淹没准報局及司札場勘明展限此領價之辦法三也前項租領各户應築堤岸當令各該户擇一相離水面約計之地無論木石黏土堅築此項工程歸各户自辦除堤外餘地不計畝分自堤内以至塘邊按畝繳租完課堤外有續漲新漲作爲母子相生利益此築堤之辦法四也自編號測定畝分後出示招租招領予限半年先儘土着聽仁海兩籍之民租領已滿半年尚有餘地聽浙籍之民租領一年以後除已經租領外尚有餘地不分土客並准外省人租領惟入洋籍者無論其爲土爲客不得享此權利此土客之辦法五也中丞核詳批准已設立公所委員測繪先從第一條辦起矣 
[三怡號東倒欵之辦法湖北]  
　　漢鎭三怡號倒欵甚鉅前經江漢關曁夏口廰及商務總會籌議賠償辦法擬將該店東贛滬產業統歸漢鎭劃一均攤即所欠直省各商欵項亦由漢攤償經江漢關道禀呈督憲核咨贛撫查照農工商部咨鄂督云光緒三十四年十二月十八日據京師商務總會禀呈天順祥等各號漢口分號函稱迭遭江西黃家瑜家所開怡和興等舖莊倒欠鉅欵懇分咨贛鄂兩省督撫將黃姓各省所有財產全數提歸鄂省秉公核辦嚴追等情部查黃姓倒欠欵項甚鉅自應核產公攤除咨江西巡撫核辦外相應抄錄原禀並淸單一並咨行貴督查照酌核辦理並希見復武昌府讞員上月二十九日將三怡號東及管事五人由候審所提出多方研訊歷數點鐘之久分别還押漢口職商天順祥等呈求將黃家瑜傳案究追蒙武昌府黃伯雨太守批云黃家瑜係三怡號東自不能任其置身事外去歲因病由夏口廰保釋應否傳案候禀請督憲核奪 
雜記 
[地方自治研究所之會議南昌]  
　　贛省百花洲昭忠祠開辦地方自治研究所訂於月之初三日邀集紳商士民百餘人會議决定自初十日起會員公同研究地方自治辦法次第解釋章程編輯白話多種以備實行地方自治時一切参考資料一俟出版即公舉品學端正口才圓敏者分赴各廰州縣宣講演說務使個人知自治人人知自治且個人能自治人人能自治勉爲立憲國民惟刻下尚無幹事員爰議定商學兩會各舉四員俟下次决行 
[松府提訊劣保松江]  
　　靑浦縣西鄉地保姚秀峯曾充臬署門丁略悉公事迨因案逐回後則又聨絡鄉董接充地保姚遂出其舞文弄法之手叚以施欺嚇騙詐之奸謀雖屢次被控因有同黨各門丁爲之奥援幸而獲免兹有某甲受害較甚控府提訊該保乂信口誣攀希圖自卸一若以府尊戚太守爲可以欺飾也者該保亦狡矣哉 
[土膏牌照之限制湖北]  
　　鄂督陳小帥日昨札飭禁烟公所謂土膏牌照雖係售賣吸户藉查吸烟人數多寡然列軍學官界之人雖自願領取牌照亦不准發給倘有任意私賣牌照者立即撤差軍學兩界立即開除督令到戒烟局戒除以肅官方而重軍學 
[捕梟傷人松江]  
　　奉賢著梟張阿郁由奉役楊林購綫擒獲後於初七日專足馳府禀報當日往拿時某勇所携之洋鎗偶墮於地觸　鄉人惟聞當事者以禍出無心而死者隨觀捕梟亦爲不合業由楊役略予撫恤棺殮了事矣按此事情節甚爲可疑 
[懲押串賣義莊之革保松江]  
　　華亭東北鄉沙莊地保夏銀奎曾因盜賣人田被控斥革詎去年又串同裏倉沈姓族人盜賣沈木觀名下義莊至九十餘畝之多均用代單據城内吳姓貪其價賤爭相收買木觀病騃戚族聞耗不平其婦投府縣聲控張大令准詞提沈弟兄及夏革保到案訊懲一併撥押 
記事 
[日本新發現之奇聞東洋花蝴蝶]  
　　電小僧作惡之手叚 
電小僧係埼玉縣人。本名西尾柳。爲西尾多六之長子。現年二十五歲。幼時即喜擊劍柔術之類。及長。習音樂。善繪畫。復工跳舞。有非常之技能。凡日本華族女子閨閣千金。或開跳舞會。或開音樂會。或開展覽會。非有電小僧不歡。以故電小僧之足跡。常徜徉於東京大坡間之俱樂部。每逢婦人會。電小僧必至。至則一般貴婦人。羣起歡迎。爭相握手。咸以電小僧爲當世稀有之美男子。會場數百人。視線均注射於電小僧之一舉一動。苟得一電小僧之顧盻者。則羣以爲大幸。或託。其繪肖像。或與之换照片。如牧野子爵夫人田中少佐夫人等。均與之有密切之關係當時皆以電小僧爲上等紳士。而不知其乃著名之劇盜也。 
[電小僧第一次被捕]  
　　明治三十七年十二月中。以脅喝取財案。被繫於東京鍜冶橋之監獄。有住横濱之渡邊某。素以任俠自豪。設法出電小僧獄。而迎居其家。渡邊某本家貧。電小僧思有以周濟之。於是出其脚篋穿窬之手叚。先後竊取浦和裁判所長之金飾。西園寺侯爵别墅之銀洋。并伊伯爵夫人之金元。及其他東京横濱間貴顯皇族邸宅之品物。共約三萬餘圓。日本偵探密布。四出嚴緝。竟不能得其蹤跡。警察之聲價一時頓落。亦可見電小僧之手叚矣 
[電小僧第二次被捕]  
　　今年一月二十九日。電小僧偶遊大坂。突爲鎌倉警署拘獲。警長命將一生事實詳供。電小僧曰。詳供固可。然與余有關係之夫人小姐及女學生等姓氏。須請警長秘密。以全彼等名。方可實供。警長笑而諾之。電不僧復要之曰。倘警長背約。余必不願久覊於此。警長復允之。乃將大家豪族之婦人。與彼往來交接之始末。一一直供。不料電。小僧詳供之後。警長忽然食言。竟盡發在。（供詞詳後） 
電小僧在獄聞之。不勝憤懣。遂於二月十日越獄而出。（未完） 
宦海紀聞 
[二簧巡撫]  
　　京師某報云。某省巡撫某。前在京爲司員時。即與某督以善唱二簧鳴。時人稱爲雙絶。後由南省改撫北省。在署内無時不唱二簧。部民呼爲二簧巡撫。頃聞該巡撫自遭國恤後。二簧絶響。悶悶不悅。現屆百日期滿故。又己高唱入雲矣。 
　　記者曰。善唱二簧者。豈惟某撫。今内而御史與各部之司員。外而督撫與司道以下之官吏。上奏摺。陳時事。爭相發輝。亦唱二簧類也。唱得好。政府遷其官。調劑其缺。所謂好把官場作戲場者。此類是歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉區成立 
[江蘇蘇屬（松江靑浦）]  
　　靑浦選舉人名册業由監督申送奉籌辦處批據申送選舉人名册本處查核尚無歧誤仰即將投票各事宜照章預備辦理勿誤期限等因監督即遵照會紳籌畫分區投票各事宜城廂區以城廂正中中西南中北東南西北東北六區聨爲第一投票區以本城明倫堂爲投票所曁全邑開票所東鄉蟠龍區以蟠龍方家窰北簳山七寳四區聨爲第二投票區以蟠龍自治分局爲投票所南鄉陳方橋區以陳方橋太來橋廣富林鳳凰山四區爲第三投票區以陳方橋三官堂爲投票所西南鄉葑薁塘區以葑薁塘小蒸大蒸三區爲第四投票區以葑薁塘泖塔寺爲投票所西鄉朱家角區以朱家角一區特别爲第五投票區以朱家角圓津寺爲投票所西鄉西岑區以西岑小平金澤商塔四區爲第六投票區以西岑靑蓮庵爲投票所西北鄉金家橋區以金家橋趙屯橋孔宅三區爲第七投票區以金家橋城隍廟爲投票所北鄉白鹤江區以白鹤江香花橋舊靑浦三區爲第八投票區以白鹤江土地堂爲投票所東北鄉重固區以重固章堰觀型堂黃渡四區爲第九投票區以重固劉猛將廟爲投票所其管理監察等員亦已派定定於閏二月初一初二初三日城鄉先後投票初四日在本城開票均已備文申詳并出示曉諭矣 
專件 
[諮議局事務調查會意見書（留日學生來稿）（續）]  
　　第二中央直省財政之區分 
　一（原第四）議决本省稅法及公債事件 
近世列國大抵分稅法爲二曰國稅曰地方稅國稅者中央自收自用者也地方稅者地方自收自用者也如德意志聨邦除其官營事業之收入外則其所謂國稅者爲關稅爲國產稅爲若干種之印紙稅美利堅合衆國其中央政府所恃爲重要財源者亦爲關稅國產稅此聨邦國之制大抵以間接稅中之二大項目爲其財源者也英之所謂國稅者其重要者曰所得稅曰國產稅曰關稅曰印紙稅法之所謂國稅者曰登記稅曰直接稅如房屋稅住家稅窗户稅營業稅之屬曰消費稅曰關稅日之所謂國稅者曰地租曰所得稅曰營業稅曰酒稅曰醬油稅曰糖稅曰關稅此統一國之制大抵以直接間接兩稅爲其財源者也今此章程曰議决本省稅法省稅焉者豈不曰地方稅乎雖然竊欲問我政府曰吾國之所謂國稅者何在吾國之所謂地方稅者何在使就中央之歲入剖解之今分中央一切之收入爲四曰關稅曰漕糧曰京餉曰雜欵漕糧一項專供京官俸米之需關稅一項其大部分爲中央之支出此二者略近於他國之國稅京餉一項自各省解京之欵其所自出或以地丁或以鹽稅鹽釐或以海關稅或以常關稅或以釐金雜欵一項一如固本兵餉籌備餉需邊防經費内務府經費等一其來源大抵不出各省之地丁釐金關稅諸項此而可以爲中央租稅乎就地方之收入剖解之有爲地丁有爲租課有爲糧折有爲漕折有爲漕項有爲雜稅如牙稅契稅當稅酒稅有爲釐金有爲鹽課有爲土藥稅有爲關稅之一部分以云收自地方誠可謂之地方稅矣然其用途則中央與地方叅半焉此而可以爲地方租稅乎要之就吾國之制在中央無度支部自收之租稅故可謂之無國稅在地方以其與中央有貢獻之關係實無專爲地方收人之租稅嗚呼吾不知所謂本省稅法者果何在矣自今以後全國政務大行分配在中央自當預計中央政費而定中央稅法在各省自當預計直省政費而定直省稅法此則今日淸理財政之惟一要圖矣雖然於此有問題焉孰者當爲國稅孰者當爲省稅爲國稅者果如德美兩國以間接稅中二大項目爲稅源乎爲省稅者果如英法日等直接間接兩稅並用乎爲省稅者今日各省所收租稅中有不適於爲省稅而當移之中央者乎抑有適於省稅而不宜復令其送納於中央者乎此皆所當一一分别之問題乂豈今日之諮議局一無依據所可得而議决者耶 
　　今世界各國對於地方圑體之公債其制限極嚴而財政學家之論亦謂公共圑體當用私人借入之法萬不可以募債推其意之所自來謂地方圑體之信用較中央政府爲薄弱一也實際上爲限地發行對於他方之人於應募償還領取利息諸多不便二也發行額省故融通之範圍狹賣買之利益稀三也此其說以之論我府州縣之公債可萬不可以例吾之省債何也吾之省等諸歐美之國家則他日經濟之發達當亦如之且當今日金融緊迫百端待舉之時則藉此以彌歲入之缺亦非理之所不可攷光緒初年以來各省行之者已數見不鮮十一年有福建廣東向匯豐借欵神機營向恰和借欵十二年有廣東向滙豐添借之欵十二年山東巡撫張曜向德華銀行借欵二十七年張之洞以湖廣總督之名向匯豐借欵其後沿江沿海各省相繼效之三十一年乂有直隸募内國公債之舉故吾今之所欲問者不在公債之利害而别有在焉第一各省募債之目的果有制限乎第二内外國債無所擇乎第三與各省歲入有一定比例乎欵有定數乎第四償還之年月何如第五减債基金何如第六發行之機關何如凡此數者使中央毫不爲監督雖他日諮議局萬不至如今日督撫出於揮霍之舉然濫用之於生產事業亦在所不免當此時也使二十一行省羣起爲募債之舉敢問其影響於吾國民經濟者爲如何乎影響於中央財政者又何如乎（仍未完） 
本埠新聞 
[上海商會上駐美伍星使書（爲邀請英商來華事）]  
　　竊查上年秋間日本東京大阪西京横濱神户五處商會聨名作函邀請美國舊金山等處商務領袖前往遊歷於是美國舊金山西澳德而大科馬波特蘭歐力克阿克蘭洛司恩特而山地谷八處商會聨合會議各舉代表員往應日商之招抵東以後日政府派員照料日商更懽迎接待敬禮有加從此日美兩國商界上交誼益加圑結即商業上權利亦日益擴張外交有道曷勝歆羨職會同人爰擬仿照日商辦法藉聨樽俎而利𢡟遷函商各埠商會均皆賛成現已繕印請帖六十分種 
 
 

Page 19

 
 
托駐滬美領事田夏禮君代爲分送惟查上年日商辦法所有接洽各業事宜均託彼國舊金山領事辦理故能有條不紊信息通靈職會等踵行斯舉擬亦循此成例以免失墜兹特呈奉公致駐滬美領事函稿一件又請帖四件仰懇憲臺俯賜鑒核檄發舊金山領事調查太平洋一帶舊金山等處各埠商會何時選舉代表何時起程來華以及來華人數姓名隨時電函職會俾便預備如前寄請帖或有脫漏之處務即代爲補送又舊金山領事姓號更乞先賜電示以便直接 
續誌租界食鹽事宜之交涉 
[蘇撫致滬道電]  
　頃准增固帥齊電云（原電已紀昨報）等語查上海食鹽業經由浙奏歸官辦滬關何以扣留鹽船應即知照稅司速即放行至鹽店管事法捕因何無故拘押併即飭廨查明釋放電復母違撫院 
[滬道復電]  
　　靑電敬悉昨奉固帥齊電當即禀復文曰鹽船已屬稅司放行惟照引仍係光緒年號核與禮部咨行不符以致稅司藉口己函朱道稟請更換至法捕將鹽店管事拘押並取去告示容飭查明另稟云一面函囑法會審確查得復再稟謹聞 
[蘇撫電飭詳叅道員]  
　　道員李本森擅至蘇藩瑞方伯行轅餽送贄敬經方伯電稟督撫請示核辦已誌前報兹覓得蘇撫復瑞方伯電文照錄如下魚電敬悉此等風氣最堪痛恨不可不嚴爲懲儆除將該道先行撤差外應由尊處詳請叅辦可也 
[新簡駐德欽使到滬]  
　　新簡出使德國大臣廕午樓星使昌昨由南京乘坐江亨兵輪來滬假寓匯中西客館本縣李大令昨日飭丁禀請法廨讞員咨照捕房所有未領執照之馬車諭飭探捕一體照料 
[匯解義國地震振捐]  
　　去年義大利國南境地震受災甚重曾由江督會同各省督撫認籌振欵具摺奏報在案兹悉各省現已將所認振捐滙解到滬共計規銀二萬五千五百四十兩九錢又庫平銀九千兩洋二萬元業由滬道一併送交駐滬義總領事法羅納君查收轉解惟江西江蘇兩省所認振銀刻尚未到聞蔡觀察昨已電請江督飭催籌解矣 
[滬道嚴拿賭棍]  
　　虹口賭檯遷往租界張家路口附近開設曾由警局汪總辦移請滬道飭查拿辦在案兹蔡觀察以虹口賭棍迭經飭拿嚴辦今又遷至租界較近之處實屬胆玩已極除飭上海縣派差會同捕房包探查拿外一面諭飭偵探楊金山密往協拿務獲解辦 
[工程局董查究行賄續誌]  
　　總工程局董查究己閉人和永花行股東吳翔麟之妻母程氏妻朱氏用去運動費洋六百元等情已紀昨報昨經副裁判陳參軍傳邵子芬到案訊究邵供去冬程氏朱氏逮案後曾由商人具禀求保因當時當値處祗准保出程氏不准保出朱氏以致外間疑惑散佈流言惟地甲處確由商人代給膳資等費洋數十元是實判邵交保候傳吳翔麟之叔萃卿到案再行訊核 
[縣令調停船户與公所之衝突]  
　　本縣李大令批柴炭公所董事夏元壽等禀云前經工程局移送夏阿達等船夥廿一名到案節經研訊並核之舊卷該烏山船帮所裝柴炭到滬從前提艙皆係買炭行家派人到船起貨凡大松柴與簍炭每石扣去錢四文小松柴則每洋扣錢八文自三十一年該幫設立公所後請將此項提艙錢一律革除聲明船艙之貨可令船夥自提不必勞行家夥友之力自必需船夥之力明矣用其力而不酧其勞此輩苦力營生豈能甘願旣據各船夥供稱公所成立後所有提艙錢文係照前核計公所與船夥各分一半數年以來彼此相安無事乃本年忽欲槪歸公所船夥依然出入而不名一錢是以大衆不願等語凡物不得其平則鳴無惑乎有正月廿九日滋閙之事也現在該董夏元壽等請嗣後每次每名除辛工外加給酒資一角以償其勞力等語尚屬含混此項酒資一角是否船户格外加給抑即由提艙錢文内撥付殊欠分明總之旣有舊章仍應將提艙錢文照舊核計以一半歸公所辦公益之事以一半歸船夥酧下力之勞方爲平允而免爭執該公所已辦公益之事究有幾起必須核實以昭衆信否則人言可畏一經告發恐不能辭咎也 
[查究弁勇擾累鄉民]  
　　滬道蔡觀察訪聞浦東北蔡鎭及楊師橋等地方近有駐防弁勇詐擾鄉民擅用濫刑情事爰於前日移文淞滬巡防隊統領徐太守澈查究辦並行三林塘巡局委員汪二尹迅將如何擾害情形查復核辦 
[長江提台蒞滬]  
　　長江水師提督程從周軍門因事來滬以洋務局爲行轅昨日道縣各官均至行轅拜謁 
[租借電燈公司舊屋]  
　　南市祥記碼頭電燈公司舊廠房屋四間現有大達公司擬向租借業己商由總工程局允准議定每月租洋一百元以三個月爲期昨總工程局已將所立租據及租洋一併送請滬道查收矣 
[局勇追獲盜匪]  
　　前晚三更時有盜匪多名擁至虹鎭某鄉民家肆行搶刦旋由該處巡防局勇追獲嚴成裕水正芳兩名並搜獲衣飾等贓昨經哈爾賓捕房八號副捕頭聞悉立即飭探至局將二盜帶回候查明有無别案再行送縣訊辦 
城内 
[嫠婦被誣]  
　　海門人沈其昌前月扭控李高氏拐賣寡弟婦易氏得洋三百元經一路巡局發父官媒看管在案兹由西城叚董姚子讓函告局長云寡婦李高氏靑年守節撫育遺孤李德基成立現方習業藉靠針黹度日含辛茹苦十餘年素不干預外事今被沈其昌揑詞誣控誘賣弟婦希圖索詐敝隣胡耀康鄭少卿諸人均願具名謂保求准保釋等語遊巡官接信後即於當晚傳沈其昌李高氏復訊氏供沈之弟婦沈易氏因夫沈其祥病故後缺少喪費由易氏之父易某立據賣與袁姓契據上並無由氏爲媒字樣求鑒沈其昌供李高氏旣稱弟婦之父立據出賣現在易某將次到申可以邀請到案質証判限三天着沈邀易某到案質訊 
[串放白鴿]  
　　沈心田揑莊老云周鑒如串放白鴿由北新涇巡局解縣審訊沈供去年六月十一日憑莊老云周鑒如爲媒買張月堂之妹三寳爲妻出洋一百五十元由張出立賣據詎三寳即於七月十一早逃逸求究訊之莊周二人供常時尚有鍾紀堂到場說合旋據地保馬天榮供周鑒如住小的圜内今在伊家抄出腰刀鐵尺呈案判周責四百板收押莊交保限尋三寳到案訊奪 
[尋獲原贓]  
　　張長發前日偷竊楊潤蒼家門窗地板衣服等物賣於應國才得錢八百五十文兹被失主查見報知一路巡局提案 
 
 

Page 20

 
 
訊辦張認竊不諱應供無心收買求宥判張笞責三百板鎖示三天再核應從寛斥釋 
[埋怨巡丁]  
　　浦東英國烟公司帳房内失竊現洋八十元鈔票六十元禀由總巡局將該公司巡丁顧廷山送縣訊究顧供帳房内無人住宿門用外國鎖該賊配有鑰匙開門行竊小的看守大門賊從後面出入求宥判交差查辦 
[續獲盜黨]  
　　浦東匪黨葉阿龍等紏搶各船貨物銀洋前己拘獲薛木泉等四犯由縣收押在案兹又獲到徐金海一名訊據供稱葉阿龍紏黨七人搶刦某船洋二千元先誘小的代伊摇船事後分給洋四十元判交捕看管候提在押各犯質審 
[官事]  
　　江北巡警局總務科長兼淮揚海道署發審委員吳祖恩昨日到道禀見候補知府鍾懋禀謝奉委華洋交涉提調差 
南市 
[攺築馬路]  
　　總工程局路政處查得泉漳會館前弄内向設木欄近處且有圍墻礙及路政昨因傳諭房主首善堂一律拆除並將福泰磚灰行前廊棚拆去以便興築馬路 
[查獲逃捐]  
　　紙業認捐公所巡丁方秉雲在大達輪步碼頭查見大生廠夥季再郎運紙三件並未報捐擅自裝輪遂即扭至工程局請爲究辦判季罰洋一元充公並著自至公所繳納釐捐 
[航船失竊]  
　　停泊南市洞庭山碼頭之嘉興航船户王潤生前晚失竊所將客貨洋布四十一疋昨日報知工程局請爲查緝 
[幾兆焚如]  
　　泉漳會舘馬頭徐嘉生家昨日因事燃放鞭炮火星竄入鄰近公茂柴炭行貨房内幾釀燎原幸由巡士帮同救熄僅燬去炭十餘簍旋將徐及公茂行夥祝紹振拘至工程局判徐罰洋五元充公 
閘北 
[亦非無因]  
　　祁二程煥庭以運動巡警總局謀充馬路工頭爲由謊騙蒯茂記毛步裕洋八十餘元昨經總局孫裁判提訊程供此事由在局當差之俞某經手現已告假回籍判祁程一併還押候俞某到案覆訊 
[是否誣控]  
　　江北人陳福生將朱慶雲扭至四路一區控被誘拐伊妹小扣子訊之朱供因新正同賭起釁挾嫌誣控判一併押辦 
[巡士捉賭]  
　　王家宅范阿大家前晚聚賭由巡士將范拘至三路分局判責二百板具結開釋 
[廠主拒捕]  
　　光昌肥皂廠主董含芳因不交定貨被人控告前日由本縣李令派差至三路分局協同巡士地保往提董竟抗拒撕破巡士制服旋由巡邏隊帮同拘局判令賠償制服交差帶回訊辦 
[草房失愼]  
　　醬園弄張炳全家草屋昨午失愼幸即救熄隣居未被殃及 
英租界 
[賣地交涉]  
　　腦威商人羅炳生控馮振揚售地不交昨由公廨會訊原告延佑律師帮辦到案請究馮延愛律師聲稱被告於去年四月中旬將寳山縣境基地二十四畝賣於沈姓當時訂期一禮拜銀契兩處因到期地價無着是以作爲罷論况定洋五百元亦沈姓所交並無洋商代表應請將案註銷中西官以兩造供詞各執判馮交原保候再會訊 
[傳詢股東]  
　　英商郝朝顯控吳俊南私收帳洋昨由公廨會訊原告延某律師投稱吳前在大連灣大季公司時被私取帳洋來滬向理不認請追吳延律師到案聲稱大季公司係馮槐卿股開吳並無私收帳洋情事判吳交保候傳馮到案再訊 
[巡捕聚賭]  
　　老閘捕房四百零八號三道頭華捕王阿四紏同賭棍至同安里妓院聚賭由探劉森堂孫岳廷王杏生拿獲解奉公堂飭知捕頭將該捕斥革在案昨日又由三探將該華捕與鴇婦王阿巧解廨復訊先據在押之賭棍王金生等供是晚係巡捕阿四抽頭是實王阿四延穆安素律師到堂聲稱老閘捕房巡捕阿四共有三人一係四百六十四號一係四百七十號王阿四係四百零八號今王金生等混稱阿四不知是否該摺應請詳查旋據包探蔣文彬禀稱是晚七點半點見四百零八號王阿四在三馬路同安里外行走中西官以王鴇不應容留該捕等聚賭判押女所一月賭徒王金生等還押王阿四帶回捕房候下禮拜一再訊 
[潑灑毒水]  
　　勞合路四百零七號炒麫館學徒徐阿錫與無賴陳耀卿將銷鏹水潑於迎春坊二弄妓傭周小妹並雉妓王張氏衣上由探查獲昨解公堂請究據包探禀稱去年夏間曾有人將此毒水潑於婦女身上查緝未獲今徐陳二人又將毒水毁壞原告皮衣並傷手指請爲嚴辦訊之二人供詞推賴中西官以陳之棉袍上亦有此項毒水爛破痕跡判先各枷一禮拜期滿再行核辦 
[拐案移局]  
　　海門人沈再星控侯南甫誘拐伊妻沈施氏由探一併查獲昨解公堂請究中西官以事在華界判原被三人一併移送閘北巡警總局訊辦 
[是否誘拐]  
　　粤人蔡阿根蔡阿晋帶同王春江朱金寳兩孩乘輪往粤由探查見一併帶入捕房昨解公堂請究判兩孩留廨候查明是否誘拐再訊 
[搶匪收禁]  
　　流氓王如桂丁桂生持刀行刦由探拿獲解奉公堂押候查辦在案昨經公堂復訊屬實判王押西牢三年丁押一年期滿一併逐出租界 
[無端被誣]  
　　萬裕莊控李杏芳李松高叔姪虧空帳銀五萬兩昨經公堂訊明李等並不虧空亦無舞弊情事判將案註銷 
[受人之愚]  
　　胡梅卿控王阿德張阿生周阿水混用假鈔票昨日廨提訊據萬興首飾店主陳來仁投稱此票係妻子收下借於妻弟非伊等僞造求宥判一併交保開釋 
[串令行竊]  
　　過犯王阿生串令小孩楊阿興竊取鄭亞地等五家衣物由探查獲昨解公堂訊究判王押西牢年半期滿出境楊孩押改良所三月 
[火警]  
　　前晚二句餘鐘松江路和慶里某成衣店起火延及隣居房屋三幢捕房恐有别情昨飭包探查勘 
美租界 
[譯員到滬]  
　　新派德領事署副繙譯官白蘭谷君昨己來滬當日即入署辦事 
[出店跌傷]  
　　西華得路外國飯店出店馮雲根徐咸咸戚生保蔡國良等因口角起釁互相扭毆馮墜樓跌傷旋由店主車送捕房轉送同仁醫院醫治 
[劣馬狂奔]  
　　朱三和於昨日上午至漢璧禮路馬忽溜韁駛至禮查路由兩捕拘獲解入捕房押候解辦 
[日人行兇]  
　　某日人昨雇　阿福東洋車至小菜場因王爭索車資被毆受傷由捕拘入捕房捕頭飭令該日人給養傷費洋一元了事 
[馬車肇禍]  
　　某號馬車昨日行至漢璧禮路將裝載石子之小車撞倒壓斷某小孩足骨該馬車飛馳逃逸旋由巡捕將孩車送同仁醫院回報捕頭飭探查明肇禍馬車核辦 
法租界 
[償還損失]  
　　去年九月二十七八兩日博仕律師及繙譯沈志高見報載告白有律師譯人之出醜一則當以有損名譽禀知法總領事歷經法領巨君親自研訊訊得此項廣告係達商律師送登實有損沈志高及搏仕律師之名譽爰於日前下諭判達商律師償還博仕律師損失費洋一萬元償還沈志高損失費洋亦一萬元曁到堂費銀五百兩乂判該律師應認一切堂費並將該堂諭登入五種華字報内其費亦歸該律師擔認 
[又被罰洋]  
　　長順牛奶棚主季紹裘出售攙水牛乳迭經公堂懲罰有案兹又遣夥張桂生桃賣攙水牛乳並無工部局執照昨由捕房送至公廨判罰洋四十元充公 
[並非夫婦]  
　　昌大質店夥李琴軒陸瑞林等串盜巨欵一案兹經原告訪知李賡軒之婦翁氏前與賡軒逃往嘉定近復回滬匿居首安里一百三十一號門牌當即協探拘獲抄出該氏小照並賡軒致原告信函一併解廨請究氏供與李姘識去年早己分離李所作之事及避匿何處均不知悉訊之陸瑞林亦堅執不認判一併遠押候再訊核 
[仍須到案]  
　　盜賣水爐公所義塜案内之邵招福避匿法界未及到案昨由本縣李大令飭差投廨請爲協提聶司馬准即提案交差帶回訊辦 
[有何牽涉]  
　　趙林氏曾阿木擅將食物信函抛入西牢交於押犯李金林適被管牢西捕查見一併拘廨中西官以信中牽涉别情判一併還押候辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[彈小說滑稽魂（五）]  
　　第一回　老紹興半路截輪船　傻知縣當堂標别字 
輪船走了兩。走到了安徽含山縣的地界。剛剛的這一年夏季。雨水太多。山含巢湖一帶的地方。一片汪洋。盡成澤國。把那民問建築的圩堤。通通的淹没了。長江上下。只見一片白茫茫的。水氣連空。浪花噴雲郝銀山浩蕩。潮來。則天地皆靑。白練練縈廻。風起則魚龍。欲出。就是這樣。的天連水。水連天的。好像到了黑水洋的一般。那裏還辨得出什麽航路。那把舵的機師。只靠着一個針盤。定那行船的方向。不想事有凑巧。偏偏的這個舵工。吃飯的時候。多喝了一口酒。眼睛有些晃晃蕩蕩的。拿把不定。一個不留心。撥錯了一條路線。仍想那船上的針盤。雖然不過是個小小的物件。却是全船的眼睛。那裡禁得起撥錯了一條線路。這一錯。就眞錯了九十多里的水程。本來是該應指着安慶蕪湖一邊走的。他這個一坌。却直往剌斜裡。含山縣的地界。坌了進去。那含山地方。沿江一帶。都是民間自築的圩堤。今年江水長了八九尺所以把那些民圩。一齊没在水中。把舵的那裡看得出。不管好歹。開足了輪機眞望那民圩上。撞將過去。只聽得驚天動地的一聲晌喨。船上的人。一個個立脚不牢。踉踉蹌蹌的。亂跌亂撞免不得大吃一驚。連忙趕到船頭上去秆時。只見船頭。撞得嵌了進去。那民圩也被他撞開了一個口子。輪船的底。又擱在淺灘上。一時間進退兩難。一動也動不來。連忙打起倒車來。要往後退出去。怎奈船身重笨。轉動不靈。又是船底擱在灘上。那裡退得。出來。打了半天的倒車。那只船好像生了根的一般。動也不動。船主和大副二副看了。也是無可如何。只得略停一停。再開起車來震得那船身上下都格格的震動。始終這是没有個用塲。不曾移了一步。一班搭船的客人。見了這般風勢。大家鼓譟起來。船上買辦只得耐着心。一個一個的去安慰他們。說你們只顧放心。斷没有聽憑他擱在這裡的道理。我們自然總要想個出去的法兒。好歹總把你們送到上海便了。衆人聽了。略略的安靜了些。 
國外新聞 
[中國新使呈遞國書]  
　　十一日東京電云中國駐日新使胡推　君已於今日向日皇呈遞國書 
[美新總統定期接任]  
　　十一日鈕約電云美國新選總統塔孚脫君定十三日舉行受任禮各處道賀之人現已羣集華盛頓旅館中幾無隙地 
[核准津貼航務議案]  
　　十一日東京電云日本下議院已將津貼海洋航務議案稍加修改作爲核准惟允准津貼之事國會必須與議其造船津貼一欵業經核准並無更動 
[英國外交員之遷調]  
　　十一日倫敦電云英國駐腦威公使館頭等叅贊穆納君現已簡爲北京使館諮事員駐西班牙使館頭等參贊納姆包爾德君已簡爲東京大使館諮事員 
[英國增加養老金]  
　　十一日倫敦電云英國下議院現已投票允准增撥養老費英金九十一萬磅此項經費較前三月預算所定之額實增百分之八十 
[美國津貼航務事宜]  
　　十一日鈕約電云美國航務津貼議案明日將由下議院核准 
[羅總統之謙遜]  
　　十一日鈕約電云美國網球會因羅斯佛總統退任在即特設宴勞之度間有舉觴頌揚羅總統在任功績者羅總統答云鄙人功績多由助余者之忠誠熱心有以成之（按網球會係外交界各員及各部大臣組織羅斯佛總統在任時常與各會員抛擊網球及馳馬原野藉爲消遣） 
[近東大變局百三誌]  
　　柏林電云土政府已派定專員前赴俄京聖彼得堡開議土布條約奥政府對於俄國對付塞國舉動頗爲贊許惟要求塞國撤銷對於巴斯利亞與赫在戈維於要求各欵塞國舉動現益和平奥國與塞爾維亞直接之條約結局後東方大會即可成立十二日倫敦電云奥國半官公牘宣稱現塞爾維亞須以正式公文向奥國宣明撤銷前此要求巴斯利亞與赫在戈維自治權及賠償領土損失各事並允以和平自持則始可請求奥國財政上之承允云以上之言見者皆調高遠不切 
[德國財政改革近聞]  
　　十一日栢靈電云德國財政改革事宜已由勃洛克各黨商妥案内各要點俱己告成 
[歐洲大雪]  
　　十一日柏靈電云歐洲近日各處咸降大雪且河水汜濫爲害甚巨 
來函 
[張虞農來函]  
　　兹啟者光緒三十二年川漢鐵路彩票凡未中者改給路股所有江浙等省均由上海籤捐票局經理照章股息六釐每年取息一次今逾二載從未付息去臘廣東籤捐票局曾登報佈告招領股息上海事同一律何以未見佈告務希籤捐票滬局經理先生趕緊刋報廣告招領股息以慰各股東之懸望而存官錢局之信用是所至盼神户領署張虞農頓首 
 
 

Page 27

 
 
   
 
 

Page 28

 
 
   
 
