# 1891 - 306 - 4906665

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緖餘耳烏足以窺全豹然其中淸言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[論民數以中國爲衆]  
　　從來治國之要以得民爲本得民也者非徒人衆之謂也然生聚之多亦爲當務之急民數旣多民心旣固則百里而王自可無敵於天下圖國者以户口之多寡騐國運之盛衰故自古求治之君招聚流亡栽培元氣孜孜焉惟恐不及必欲風行草偃使下之民願受一廛如鳧之趨如蟻之集盡入宇庇之中而後快目今五洲萬國風氣大開聲名文物衣服飲食幾於無不相通然天下各洲之中人數繁多以亞細亞洲爲最而亞洲之中尤以中國爲巨擘印度國次之而幅𢄙之廣大亦以中國爲首屈一指焉近年來疆宇開闢如新疆西藏臺灣均隸行省之中總總林林等生蕃息地球之上幾莫之與京其稍堪與中國頡頑者惟五印度耳聲教文明之始肇自上古其最先者中國而外次及印度顯庸創制禮樂文章明哲代生聿啓盛朝之景運今日歐洲學問雖皆自西徂東然根本淺薄圖治太急功利之成未可久恃也綜計近日天下各國人數約得一千五百十兆二十八萬餘人其間亞細亞一洲得九分中之五分此大略之數也按亞洲人數若得九分之五何止數倍於歐美墨阿諸洲卽亞洲地土亦較爲寛廣其人民之數約得八萬萬三千五十九萬九千餘人歐洲人數僅得三萬萬四千九百八十七萬三千餘人阿非利加洲人數僅得二萬萬三百三十二萬一千餘人亞美利加洲人數僅得一萬萬二千一百三十三萬五千餘人奥大利亞並南洋各羣島人數約得四百五十萬有奇以土地而計歐洲每方里居九十四人亞洲每方里居四十八人阿洲每方里居十八人美洲每方里居十人澳大利亞南洋羣島則每方里不及居住二人此皆以英里而計查澳大利亞等處以英里得三百五十萬方里亞美利加得一千五百三十一萬一千四百九十方里阿非利加得一千一百五十一萬四千七百七十方里歐洲得三百七十一萬三千三百四十方里亞洲得一千七百十五萬零二百十方里以里計人可知大概若以前數年而計生息蕃孶有加無已當一千八百八十三年卽光緖九年英國所造民册本國男女共二千六百萬人惟女多於男七十萬以蘇格蘭一島而論其分赴他邦者計四萬一千六百六十四人前二年分赴他邦者四萬九千零七十七人而赴美國者可得四分之三是年瑞典國民數共四兆五十七萬零五百四十五人前一百四十年時祗得一兆七十餘萬人俄國雄跨歐亞兩洲開國至今祗三百五十餘年而人數約得八十二兆四十餘萬法國人數約得三十七兆二十餘萬德國人數約得四十五兆三十七萬餘日本國人數約得三十六兆七十餘萬而中國民數雖無實數然以西人之久居中國者約略計之可得四百兆每年出日傭於外洋如舊金山檀香山島各處者先後而計實繁有徒論者謂中國地大物博若荒處盡行開墾或開各礦以興利或造鐵路以通商以本國之財供本國之用量入爲出開源節流則數十年後國富兵强可以立致何必令户口流亡傭於外國一任其呼吾爲馬呼吾爲牛供其鞭策受虐萬端如美國之虐待我民哉當今中外相通得軺絡繹於歐美兩洲皆遣有使臣前往保護商民以免受侮其於愛民之道固已餘力無遺然苟能正本淸源廣興地利務其大而略其小急其本而緩其末十年生聚十年教訓凡嬉蕩慵惰之輩各授以事不准遊手好閒有不從者嚴子刑罰如此振作則各事其事農有餘粟女有餘布亞洲風俗何難駕歐美各洲而上之盖有衆而善撫其衆有財而自理其財不獨泰西各邦不敢覬覦且見我富强之象月異日新亦覺有所顧忌此芻蕘一得之見所願爲袞袞諸公籌及之也 
[本館接奉電音]  
　　昨由京友電傳上諭二道敬謹譯登○十月初六日奉上諭山西巡撫着奎俊補授欽此同日奉上諭四川重慶府知府員缺着耆年補授欽此 
[鳳城紀事]  
　　皇太后於九月念六日還海諭海部調集外火器營健銳營圓明園三項馬隊健字利字洋槍兩步隊曁槍砲廠測量官兵所練電氣機器礮地雷水雷於二十六日黎明在昆明湖西岸操演以備慈覽並令昆明湖水師練兵礮艇亦於是晨駛赴湖心預備閱視合操皇太后閱畢卽啓鑾還海○兵部爲知照事武選司案呈現有四川川北鎭標左營游擊一缺按照例章係漢三等侍衛月缺查有鍾聨甲年四十歲安徽巢縣人由丙子科武進士漢三等侍衛行走四年欺有滿引見奉硃筆圈出以游擊用欽此應將該負擬選此缺又貴州普安營游擊一缺查有李祥麟年三十八歲福建仙游縣人由庚辰科武進士漢三等侍衛行走四年期滿引見奉硃筆圈出以游擊用欽此嗣遵鄭工例報捐儘先預呈明親老告近應將該員擬選此缺又有福建建寍鎭標右營游擊一缺查有劉金華年五十八歲河南襄城縣人由戊辰科武進士漢三等侍衛行走四年期滿奉旨以游擊用欽此嗣因大婚典禮慶成保秦以本班遇缺卽選於光緖十五年四月廿四日奉旨依議欽此應將該員擬選此缺理合先行知照貴領侍衛内大臣處轉令該各員於九月廿五日赴天安門外朝房聽候掣簽勿得遲悞○吏部爲咨行事文選司案呈本部議覆陝西巡撫鹿題以陝西神木縣知縣封祝唐調補大荔縣知縣等因查神本縣係衝繁中缺大荔縣係繁難要缺以之調補核與例符自應准其調補一本於九月十八日具題奉旨封祝唐着依議調補餘依議欽此欽遵到部合將原題黏抄咨行陝西巡撫查照辦理○山西獨石口理藩院驛跕官現屆差滿應行更換經理藩院堂憲循例將六司筆帖式繕簽入筒掣派旋掣得典屬司筆帖式連厚派充獨石口驛站官○署烏里雅蘇臺將軍崇歡爲咨行事准科布多叅賛大臣來咨據科屬昌吉斯台卡倫侍衛成春禀稱自光緖十五年正月廿一月到卡之日連閏扣至本年十二月廿一日三年期滿預呈更換等因查該卡倫侍衛成春旣屆三年自應循例更替除另爲奏明外相應咨行領侍衛内大臣卽於　記名卡倫侍衛中迅擇年力富强一員奏派來科接替○兵部爲知照事武選司案呈現出有廣東羅陽恊右營廣西南寗城守營都司二缺按照奏定銓選變通章程應由部將漢藍翎侍衛以都司用掣補一缺其餘一缺歸本省查有張駿烈年四十歲山 
 
 

Page 2

 
 
西河津縣人主丙戌科武進士漢藍翎侍衛行走四年期滿引見奉硃筆圈出以都司用欽此應行擬選又出有江南江北漕標左營山東撫標右營貴州提標前營福建建寍鎭標左營守備四缺照章應由部將以守備用漢藍翎侍衛掣補一缺其餘三缺歸本省查有黄贊恩年三十八歲福建晋江縣人由癸未科武進士漢藍翎侍衛行走二年咨部以守備用應行擬選相應知照貴侍衛處轉令該二員於九月二十五日赴天安門外朝房聽候掣簽勿得違悞○吏部爲示傳事所有九月分有官主事郭賡平知府牟蔭喬知縣張兆齡尹麗樞州同彭松年並補議八月分知縣程壽保相應傳令郭賡平等五員於九月廿八日黎明赴上諭舘伺候考試試畢同佐雜州同彭松年於已刻赴午門前聽候排班以備帶領騐看如有執照者携帶呈騐勿違○山東藩司委員管解山東錢局所鑄制錢五萬串用木箱盛貯黏貼印花封條運解到部堆存後庫院内由原解兵役看守聽候示期兌收○内閣侍讀奎華謹禀中堂爲禀聞事今日侍衛處送到淸字諭旨一道皇上明日辦事用膳召見後由勤政殿乘轎出德昌門西苑門進西華門隆宗門内右門乾淸宮簷下降輿至養心殿少座入齋宮卯初伺候欽此○内務府茶庫郎中於九月廿六七日早接奉内總管傳旨將庘儲大藏香各發十支分交河道總督山東巡撫祀謝河神茶庫正郎奉傳後卽進大内知照景運門派員同往開庫當將大藏香携出用木匣盛貯黏貼押封外用狗皮包裹發交兵部由驛馳遞該兩省兵部接到香匣立傳驛丁負匣乘馬迅速起行按跕遞送○孟冬之朔循例於大内坤寗宮桃神皇上是晨率諸近臣詣坤寗宮東暖閣敬食神餘預經奏事處繕單進呈請派吃肉於九月廿六日奏准奉旨派出刊寗宮吃肉王大臣銜名照登於左和碩禮親王世鐸親王銜多羅克勤郡王晉祺多羅慶郡王奕劻喀拉喀札薩克親王那彦圖郡王銜多羅貝勒載瀅郡王銜多羅貝勒載濂郡王銜多羅貝勒載漪多羅貝勒載澍喀爾沁貝勒熙凌阿貝勒銜固山貝子奕謨固山貝子溥倫奉恩輔國公載澤科爾沁輔國公那蘇圖鎭國將軍載津鎭國將軍載瀛武英殿大學士額勒和布體仁閣大學士張之萬和碩駙扎拉豐阿兵部尚書許庚身刑部尚書孫毓汶協辦大學士户部尚書福錕户部尚書翁同龢禮部尚書李鴻藻兵部尚書烏拉喜崇阿刑部尚書嵩申工部尚書熙敬工部尚書祁世長理藩院尚書松森都察院左都御史貴恆都察院左都御史孫家鼐和碩恭親王賞肉一盤 
[命案彚誌]  
　　天津楊柳靑張茂四之妻蘇氏於九月廿七日自服紅礬身死張亦於廿八日相繼自盡此誠所謂生則同衾死則同穴也按張爲村東鹽店巡役娶再醮婦宋氏爲室年少於張張前妻之子年已十七歲所聘童養媳年已二十歲於今年二月間行合卺禮甘露被野奇花遂胎迄今肚腹膨脝臨盆有日矣受胎雖九月而　然過時者壽不及時者貴間有遲速之不同正不必執一以論卽使目下呱呱墮地亦不足奇况瓜未熟而蒂未落也無如婦人無識宋氏終疑團莫釋謂媳不貞媳又與姑另屋而居張於李下瓜田不避整冠納履氏因疑生妬竟以新臺之詠詬張張亦反唇相稽不留餘地氏以其搔着癢處情不能堪於廿七日潛服紅礬毒發斃命宋氏之母向爲媒媪齒牙犀利盖胭脂虎也張恐遭挫折亦於廿八日購取紅礬從氏於九泉之下地方上人知悉於廿九日看管子婦兩人一面投縣報請騐屍卽於院内搭盖屍篷同居者恐遭拖累咸相避匿是日午後由縣委楊柳靑司帶同縣署值日差役刑仵官媒到塲相騐委係各服紅礬身死提訊子婦以及四鄰均含糊以對司官遂飭塡格收屍帶子婦二人回縣聽候訊供核辦○葛沽張克卿其先人於村中開張藥肆失怙以後樂肆依舊支持惟生涯冷落大不如前以致室人交謪張謂勢利起於家庭正不知天下婦人是何肺腑婦盛怒之下出并州利剪刀自剖其腹截腸寸許於九月廿五日斃命隨由地保報請騐屍此事似出情理之外有無别故俟訊取確供後再行錄報 
[析津雜錄]  
　　紫竹林周丑與尚秃子少相狎長相優尚初作小本營生嗣附入混星黨魚肉善良訛詐娼賭周丑亦心焉羡之今更同抱粤妓阿銀之女勒贖未遂被租界委員送案責押開釋後阿銀恐其挾怨仍以孔方兄了事周尚兩人由是益無忌憚於初於設立鍋夥以爲生財之計小馬乍行每嫌路窄居人恨之切齒時適辦理混星遂被逮案現由邑尊檢查舊卷以其怙惡不悛擬加重辦以爲若輩儆將與河東褚利彪等六人同定寄監十年視其悔罪與否再行發落業已擬稿上詳矣按津城混星不畏充發而畏寄監盖充發可以逃回而寄監則黑獄埋頭動以十年爲限正不知周尚等人亦知後悔否也○時屆初冬練軍統領何軍門天津鎭憲吳軍門照章預飭練軍五營曁城守三營循例守夜天津道胡觀察亦扎守望局張戟門太守傳諭十八叚各鄉甲局委員遵照向章添置更燈以期有備無患駐津西人以教案迭起綢繆未雨無論官商均擬操團並擬購大銅鑼分置要隘處所如遇風鶴之警各出保護以備不虞是亦防患未然之道也○駐津西人於九月廿七日起廿九日止賽馬三日此次興高采烈多由北京及上海選擇名馬以爭一日之長加以天高日麗風物宜人凡憑軾而觀者無不色焉以喜○津城茶肆以坭壼瀹茗能容水一二升許每壼售錢不過六七文卽加茶葉一包亦不過十三文勢難獲利平時靠作葉子戲稍博蠅頭比屆秋冬事務較閒添設時調大鼓各書詞爲招徠茗客地步從前偶有一二新翻花樣者羅致幼女登塲一曲坐客如雲迄今風氣大開互相仿效珠喉徐轉半雜紅妝竟有非幼女而亦託名幼女者九月二十七日西門外某茶館有雛鬟風姿嬝娜淸歌乍罷駕車而行不數武被無賴十數人攔截去路搶至南臺子地方各索絮衣一襲方以完璧歸趙按幼女度曲最足誨淫而擄人勒贖尤爲地方之害從嚴約束不得不厚望於賢有司 
[吳下談資]  
　　有地名尹山者在姑蘇盤門外二十餘里係歸元和縣管轄是處雖屬小鎭亦有厘卡巡防等局烟寮酒肆櫛比星羅亦熱閙之區也本月初三晨該處鄉人何某率領四五人捆送營勇三名投元和縣署訴稱昨夜三鼓後忽來强盜十餘人破門搶刼手持器械兇悍異常當經小的等捨命相拒當塲拿獲三名特送案下李大令得供之下嘉其勇敢各賞大錢一千文何等叩謝而退大令卽着將三人釘鐐收禁聽候訊辦詎此三人乃軍門標下之勇也軍門卽赴撫轅面禀剛大中丞謂尹山地方賭風甚熾何等係專設賭塲害人不淺昨被營中偵悉特往拘拿詎該賭棍竟敢率衆抗拒反將三勇捆送縣署誣以被盜實屬不法已極中丞聞之卽飭李大令立將何等拘案質審孰虚孰實想一經研訊不難水落石出也○太平橋附近沈公館日前托蟻媒買一十齡女供指使之役議定身價洋十元於本月初三日午前立劵成役婢頗靈利甚得主人歡詎當晚忽失所在偵騎四出蹤跡毫無現傳地保向原媒查究或謂此係放白鴿之流或謂迷失路途被匪人拐去不知孰是○揚州人某甲僑寓蘇城臬轅西夫婦二人年逾不惑生一女今年九歲父母愛之不啻掌上珠本月初四晨女隨傭婦至市上購辦菜蔬一轉瞬間女忽不見傭婦驚駭萬分四處追尋毫無影響歸報主人甲夫婦痛不欲生現懸賞格覓訪如有送到者酬洋三十元知風報信者二十元但不知能否珠還合浦也○浙江副主考於本月初二日午前乘舟駛過蘇州胥門至官碼頭停泊在城各官均往江干拜謁星使接見有差並不登岸旋於傍晚起椗 
[老翁被竊]  
　　江右晚稻近經刈穫收成中稔各縣鄉民完納錢漕者漸形踴躍昨新建縣某甲家住某鄉身開飯鋪偶因事來城有鄉鄰託其代完漕折零星小户數十家交票三十餘張每張計錢一串甲至縣署將花户名單交櫃核算卽向身上摸索錢票則已化爲烏有不覺放聲痛哭甲貧人也不能籌欵賠補鄉鄰小户亦貧人不能另籌完納數十家進退維谷何物竊賊迫人於險誠罪不容誅也或勸其禀縣飭捕查緝甲知其難含涕而去 
[浙省官報]  
　　九月念五日督防統領劉杭中二恊徐富春禀奉委冬防總巡差禀見叩謝永康縣世職章金珠禀謝騐看叩見同知黄昌甲禀知藩司委解京餉差叩見禀謝齊憬琛海鹽黄道關厘局專丁來省禀謝蘇皖賑捐奬叙花翎通判裘贊堯禀知賑捐出力蒙奬拔委優缺一 
 
 

Page 3

 
 
次禀見叩謝南塘通判劉舜年禀奉藩司委調署於潛縣缺禀謝正任鄞縣徐禀辭赴寗會算交代前署海鹽縣吳鴻賓父缷回省禀到按司獄范傳舟禀知臬司委望江門外冬防保甲差縣丞王念祖由京騐看來省禀到從九品劉棨禀辭伴送朝鮮難番赴都○廿六日正典試李親拜辭行副典試費拜會辭行候補府余庭訓硤石釐局專丁來省禀謝飭知留辦半年通判葉元芳禀銷寗波經收洋廣捐欵掃數解淸回省禀到叩見梁佑年禀銷長安孝三縣開墾差候選同知邸玉衡禀見丁憂福建候　通判褚成信丁憂候補縣周延祚俱由南湖工次來省禀到叩見卽用縣黄耀奎禀見銷海平二縣並嘉所勘荒差候補縣蔣本鑣由紹專丁來省禀謝籌賑案内准拔委優缺過鑄禀銷温州西門釐局差並請嘉郡就醫假副主考文巡捕嵇金弧稟知副主考費于二十八日起節縣丞許玉書叩辭回寗○廿七日正典試李拜會仁錢二縣禀知正副主考于二十八日已刻起程在越城寄請聖安西安縣徐專丁來省禀知奉到實收代辦順直賑捐案内奬叙請換花翎叩謝 
[白下瑣言]  
　　劉省三爵帥衣錦榮歸釣淝水之魚採廬山之藥勾留於桑梓間者已數月矣秋闈揭曉知哲嗣名題蕊榜光耀門楣爵帥欣然泛棹駛回白門親拜主司並假文正書院恭餞星軺瑞方伯曁各觀察作陪主賓六席召梨園子弟登塲奏伎哀絲豪竹錯雜其間如入廣寒宮聽霓裳仙曲也○正副二主試擇於初四日起節文武各官及水陸營勇擬在漢西門外皇華館前恭送憲旌聞諸宦途人云金閣學請假一月回浙掃墓李太史則回京覆命云○十月初九日武鄉試開考頭塲照例陸路提督譚軍門爲監臨督憲劉峴帥爲主試今軍門節麾已抵白下峴帥因公牘旁午且政體違和委瑞方伯代辦一切此專指中闈而言其東西二闈仍秀巡道憲及候補道數員督中協城守協諧公分任其事若遇陰雨則必改期矣○吏治局及各書院因科塲事冗停考數月兹巡道定於初二日考吏治局委太守監塲方伯定於初四日考理山尊經兩書院仍照例請張觀察監院○東花園一帶浮厝棺木甚多前日某姓就空地焚化錁錠以慰游魂不料風乾草枯一霎時竟致燎原不可嚮邇柩旣殘裂上有蘆蓆其燄愈張救之不及有數柩變成焦木死者有知能無餘痛○九月廿八日晚八點鐘忽見火毬一團飛起半空如巨卵然色紅而無光由西至東飄飄蕩蕩其行甚緩時天色黑暗浮雲蔽空舉頭仰視甚覺明晰或以爲流星過境然無疾馳之狀或又以爲兒童所放天燈而是夜風向北吹此物轉向東去殊屬不類約炊許始漸遠漸滅立朱雀橋上翹首顧盼者有數百人某甲云見其由南門外越城而至初起時微覺有聲但非靜聽不聞也未知主何吉凶請質之博物君子○歴年冬賑均持牌領米每有轉賣與牧猪奴者今歲督憲改米爲粥以杜積弊循例於十月初旬開辦現擬擇城之中央及四隅設立八廠每廠委州縣一二員雜職五六員董其事瑞方伯諭首府縣公舉平日最稱勤廉者開單呈閱以便擇用大憲實事求是之心已可想見矣○白衣菴後街祝姓澆燭心爲業父子二人率領學徒竟日從事以手藝爲餬口計日出而作日入而息其媳某氏頗以爲苦每晚必偕鄰嫗偷作葉子戲歸家稍遲卽入竈下煮粥以果腹翁知之弗能禁也一晚罷局歸時已三鼓正擬取薪燃釜忽洋油燈潑翻蘆葦着火立時上炎赤燄一團黑烟四起氏大聲呼救翁與夫夢申驚醒茫無所措幸右鄰是日方張壽宴賓客未散聞聲赴救始行撲滅計焚去廚房半椽嗚呼險矣○江寗府屬七縣始而旱繼而蝗以致荒區甚廣上元江寗二縣早經報災方伯已委某大令履勘日前復有六合縣鄉民數十人攔李太尊之輿具禀邀恩免徵全稅太尊將原呈擲還謂照例七月間當禀明某處被災幾分候委員履勘屬實禀請上憲核奪兹屆季秋新榖已登何敢將已經收割之田希圖朦混該鄉人力辯粒米俱無有未割稻草爲証如有飾詞願甘治罪太尊仍因違例堅不收呈經差役驅逐方各散去 
[萬壽停公]  
　　本月初十日爲慈禧端佑康頤昭豫莊誠壽恭欽獻皇太后萬壽聖節普天同慶本埠道營廳縣各官於前後三日均穿蟒袍補褂不理刑名代理英會審員宋莘樂二尹已照會英美領事並飭知各捕房於初九日起十一日爲止停訊三日所有捕房應解各案統歸十二日解候發落 
[滬濱巷語]  
　　本邑西鄉法華鎭陸姓之女年已及笄貌似無鹽之醜而性極淫蕩頗多外遇匿跡滬南郎家橋左近金德興客棧中陸以女淫蕩若此早已置之度外近有女之姊丈劉王兩人來滬尋訪前日在棧中遇見向棧主金利生述明女私奔緣由意欲領回金言爾等旣欲將女領去須將房飯資洋三十元算淸否則不能遽縱之去劉等囊内空空難以應付遂訴知十六鋪地甲欲投縣署喊控地甲極力排解令劉等折償洋六元金初尚不允繼因解勸再三始首肯將女交劉等領去其事遂寢○江北人某甲向爲沙船生意家住南門外桑園其妻某氏年逾而立不守閨箴今夏與同鄉人某乙有私醜聲四播甲微有所聞前晚探悉乙又在家中遂糾領多人破扉直入將姦夫姦婦雙雙縳住欲送保甲局請究忽有乙友某丙出爲調停當塲將乙保去至昨晨兩造在茶肆中評理舌劍唇槍其鋒甚銳後不知其究竟 
[約束工人]  
　　欽加四品銜升用直隸州正任南匯縣調署上海縣正堂卓異加一級袁爲出示諭禁事照得訪聞本邑城廂内外凡有各項工作手藝食力之人類皆互立帮頭每于歇工之時或有與人口角動輙三五成羣邀令講茶恃强滋閙甚至夜間在街游行攔戲婦女似此藐法妄爲實堪痛恨本當訪拿究辦姑念爾等識見淺陋偶爲習俗所移罔知例禁何忍不教而誅除隨時密訪外合將查明各帮名目列後曉諭爲此示仰各帮各人一體知悉爾等各有身家務宜互相勸誡安分營生毋得如前滋事　罹法網自示之後倘敢怙惡不悛有意違犯一經訪聞定卽飭提店東作頭與滋事之人一併嚴究决不稍事寛貸本縣言出法隨勿謂言之　預也其各凛遵毋違特示計開玉器帮水木作金箔作烏紅木作紙作坊荳腐帮鞋底作錫箔作織機坊園田帮打銅作打錫作鐵作 
[妓女從良]  
　　妓女徐鳳仙投英會審公廨控稱因欲從良被鴇掯阻求恩超豁值日差據情禀明代理讞員宋莘樂二尹飭候訊供核辦 
[履勘竊蹤]  
　　虹橋地方顧木堂家失竊洋銀衣飾田單等物當卽協同二十八保西七圖地保鍾萬和投縣具報袁海觀大令定於本月初七日下鄉履勘已見報章昨日亭午時大令已帶同書差捕役人等前往履勘矣 
[胠篋宜防]  
　　法界寳興里房屋林立其間道路四通八逹宵小易於往來日前西寳興里第四號房屋潮州人某姓家被偷兒挖門而入竊去鏡箱内金銀首飾當日開單赴捕房報失經包探留心伺緝尚未破案前夜兩點鐘時忽有衣衫藍縷口操松江音之某甲手提建醮燈籠並不點火至西寳興第二弄中站在玉器作門首向門縫内張望適有鄰人某乙自外歸來撞見之下立卽拘獲詢問何爲甲以探友爲詞乙正欲鳴捕甲力大如牛將乙推倒在地飛向後弄中逃逸左右鄰人聞聲驚起甲已去如黄鶴矣宵小横行閭閻安得高枕而臥哉 
[法捕房瑣事]  
　　甯波人某甲懶惰性成以致生涯寥落前日在英界中雇坐小車往西而去因見該車夫懦弱可欺甲以言餂之曰泥城外某西人家囑雇包車夫一名每月可得英蚨數枚我親串朋友皆係衣冠中人不屑局促園下汝肯俯就否車夫聞而欣然再三托荐甲謂爾衣履敝敗恐不合式可籌洋數枚同往購衣車夫卽回寓向同鄉人處湊洋一元交與甲手請其同往衣肆以憑揀選甲接洋在前行走車夫在後相隨行經法界天主堂街轉角處甲飛步而逸車夫始知被騙大聲呼喊當經巡街捕攔住去路將甲扭入捕房捕頭着押候解案請究○江裕輪船茶房某甲日前由金陵帶到漏捐縀六疋在碼頭上被巡捕查見當將人貨一併送入捕房押候解訊 
[分發人員騐看名單]  
　　新海防例掣籖分發郎中李奎先四川○籌餉例掣籖分發主事五品銜儲世湖南○新海防例掣 
 
 

Page 4

 
 
籖分發知縣程恩中河南○鄭工例指省分發縣丞志德昭廣東福建巡檢陳啓鵬湖南福建典史楊俊江蘇江西○新海防例指省分發道花翎三品銜王樹蔭浙江安徽花翎榮森正紅奉天余文炳安徽直隸知府陳俊江蘇河南朱和鈞江蘇福建同知劉輝元湖北福建沈秉模浙江廣東通判鮑家鼎江蘇廣東方觀法江蘇山東陳連生廣東福建直隸州州同吳佐熙廣東福建知縣周慶壬廣西四川同知銜潘升南湖南江蘇許慶春江西江蘇陳國實四川湖北朱澐浙江廣西劉宗晏陝西山西五品銜王仁鍾江蘇廣西黄恩堯浙江廣東袁啓麟陝西四川直隸州州判王國材廣東廣廣吳述會湖北四川州判賴汝顯四川北河陳鳳翔江蘇北河鹽知事高師衡福建廣東項兆騋浙江兩淮府經歴孫汝霖順天山東李樹梓河南安徽張祖栻四川廣西宋世男陝西山東王其濬江蘇山東縣丞高家鼐順天山東黄汝端順天山東石巖順天山東彭恩鈞順天山東羅惇景廣東福建茅祖復順天福建陳瑗順天山東王祖恩順天浙江張兆甲奉天山東張沛霖江蘇廣東李筠安徽江蘇丁　浙江山東陳毓楠浙江江蘇朱邦楨浙江安徽曾慶琛四川東河王恩矩山東浙江侯名揚江蘇廣東縣主簿吳鈺淸順天東河蔡珍培安徽江蘇州吏目楊鍾蔚貴州四川鹽巡檢李長華浙江廣東許先登浙江兩淮巡檢麒鎭廂黄廣東陳念銓廣西廣東陳澍湖南安徽張維翰湖北四川汪金波安徽福建吳法高安徽直隸盧世楷安徽北河沈大麒安徽廣東王佐江蘇廣東顧緖昌四川湖南朱華年浙江廣東朱華浙江直隸李元輔四川湖南朱承鈞山西直隸方得恩安徽北河潘時琮湖南山東從九品吳愷元順天湖北范菊生山西福建吳成纘江蘇山東詹重方安徽福建蕭恩銘江蘇江西蔡國淸江西福建李鴻春江西廣東王銘誥河南安徽樊承欽河南山東盛廷棟江蘇山東典史紀鉅湘直隸四川廖晋南廣東福建王城順天廣西唐寳珠李同仁順天廣西武建經山西直隸李金鏞貴州雲南阮志復安徽直隸余光祖安徽廣東祖燿河南安徽尚書雲河南山東李家煃浙江四川陳繼傅浙江雲南呂葆元安徽山東閘官王晉熙浙江南河未入流沈鍾祥江蘇廣東劉慶樑安徽湖南張鴻瀚浙江山西陰嗣禧山東江西○海防例指省分發通判梁廷元廣東福建縣丞張夢瓛廣東江蘇巡檢瞿庭燮江蘇浙江○籌餉例指省分發知府何仲鳳湖南廣東通判吳梯河南湖北李星科湖南浙江府經歴劉景福陝西四川鹽巡檢王樹浙江兩淮巡檢李德秀河南山東朱祖謙浙江江蘇從九萌沈承烈浙江福建典史孫鸞兆安徽福建○勞績掣籖分發知縣汪壽年安徽縣丞藍翎趙韞玉陝西○勞績指省分發知府沈庚壵江蘇浙江王乃賓廣東廣西同知楊同桂順天吉林知縣鄭綬順天山西劉樸順天廣東李秉和奉天直隸同知銜莊子蕃浙江江蘇州同劉碩勳廣東廣西府經歴臧大勳江蘇山東縣丞鍾儒林湖南山東王惟賢安徽山東姚聨奎安徽山東鹽巡檢章貞安徽長蘆從九品李聨珠廣東廣西○截取指省分發同知張肇熊江蘇直隸○優貢指省分發知縣項兆驤浙江江蘇○教習掣籖分發知縣劉紹使傳奉天○俸滿教職掣籖分發知縣朱元華廣東茹東瀛陝西○議叙指省分發通判王壽朋江蘇山東州同余江浙江山東府經歴羅運泰江西福建未入流郝培基順天山東○應補呈請分發知縣錫芝廂黄湖南從九品楊恩宜江蘇安徽未入流柴咸熙浙江江西王樹勳直隸浙江施益堂江蘇浙江 
[良方附登]  
　　瘈狗傷人南洋各埠屢有所聞受毒者動輒致命殊爲可畏昨接鍾君閏陽來函詳論此症甚爲明白并言被咬者於臨危之際必作唁唁之吠此乃毒入肺經故咳聲類犬非有别故是亦可叅一說也兹將原方照登如左方用白鱔魚愈大愈佳去頭與肉祗取淨骨鱺乾然後用新瓦焙枯研爲細末以磁瓶貯存用時將鷄蛋一個取蛋靑開搽傷口其毒水卽行拔出必作黑色抺淨再搽以毒盡爲度自然全愈此乃家傳秘法勿以其不費錢而忽之也說見叻報 
　　 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　十月初三日江南大主考金副主考李均辭行北上江南提臺譚到三位均會都司蔡經魁見委署揚州府許寳盡揚州府河捕同知施培曾通判劉晉祺禀知胞兄山西撫臺劉瑞祺病故回山西齊川輪船童懋洛送主考赴淸江四位均辭請補頴州營遊擊冐村營都司尹祠興來投文四品廕生李前普湖南來二位均到左稍把總沈登谷禀知任事同知程文鑫銷假並謝河運案内保加一級通判李覲霖禀知典史唐正祥丁父憂廣西補用知縣張義澍請期服假巡檢陸秉璋到由京來府經歴劉廷棟奉委武闈差初四日江安督糧道馬恩培由京回城外保甲總局候補道羅廷玉支應局吳炳祥機器局郭道直防營報銷局候選道劉傳楨會辦機器局徐建寅申協王城守協劉委署揚州府許寳書辭新選江西南昌府崇俊到由京來中書科中書黄鼎翰蘇垣中路總巡卽用縣方道濟叩謝禀知奉藩司脾示請補鹽城縣辭回蘇卽用縣葛祥熊請補頴州營遊擊靑村營都司尹祠興縣丞吳聲晋到奉委武闈差巡檢　秉璋從九張輝麒鈞和輪船孫紹鈞由湖口拖積榖回各位均見候選知州黎子祥禀知奉委同文館洋文教習叩謝補昨日叅將鄭紹久縣丞張存彝二位均見南瑞兵船袁九景叩謝頭品頂戴赴瓜洲祥雲輪船李家泰接提臺回赴江陰惟慶輪船盛文彬三位均辭送主考 
[恩周貧病]  
　　謹啓者敝堂昨奉蘇松太聶道憲交來規銀一千兩係浙紹邵壽卿大善士因其夫人李氏産後祈保平安樂助敝堂拖粥施藥經費各五百兩祗領之餘仰見胞與爲懷痌瘝在抱思民飢之由已德種眼前俾壽域以同登春回肘後飲和食德天佑人欽又奉到薛　芬仁翁交來湖南瀏陽縣劉本王氏大善士樂助施醫漢平銀五十兩合規銀五十二兩六錢又劉卓卿善士五十壽筵洋十二元移助敝堂施粥樂善同心仁風並到合登報牘以誌善緣[  上海六馬路仁濟善堂董事施善昌等謹誌]  
[上海北市絲業會舘籌賑公所施少欽經收順直山東賑捐九月十八至廿六日第二千九百七十二至八十次淸單]  
　　廿四日姚朱氏求産後病愈洋十元花橋潘榮豐病願由福新康來十元淸江東昇氏五元王玉峰爲子病愈還願三元吳樹齋爲亡妾丁氏周年求資冥福本洋四元○廿五日泰興何月樵爲子驚風愈完願洋一百元呂翔記因子病愈完願由汪同茂來規銀廿兩樂知書屋由西塘江益新來洋十二元又隱名氏十元無名氏不留名由朱菊秤來各十元黄子如十元京口有心無力人移賑十元願綬箱欵移賑六元太倉楊欽翁之仅親病愈完願二元卻患蒙愈氏合彩記各五角○廿六日陳金吾求病卽痊洋十元慈西葉子實保合家平安十元山東商季發求子十元程訪槎求父病速愈四元周耕南求合家平安三元太倉童馥堂募高元治求寒熱速愈二元 
[上海北市絲業會舘籌賑公所施少欽經收順直山東賑捐九月廿七至三十日第二千九百八十一至八十四次淸單]  
　　廿七日十齡童病愈完願洋三百元蘇城李遽園求母教氏瘧疾速愈六十元又求　姪病速愈廿元五齡童趙增玉求恙愈十元如臯孫堯缺募珊記十元蘇城元裕易隱名氏三元四角梅花書屋完願三元蘇城坤記董朱氏求嚴脹痊愈二元王善承求治病二元王沈氏求無病五角王陳氏求保身體五角黎　賜福堂周丙煃二元泰州鋤月堂病愈還願二元○廿八日姚梅　橋遷諸友賜儀並謝　資移助洋廿四元楊黄助求病痊愈十元鎭江槐蔭堂王爲子恙愈求永遠平安四元○山陽湯菊山募浦南周崇善堂四元華亭周寳善周彦孫陸志伊　　波不留名殷張春　不留名張不留名童子不留名寗波　聖垣衛城周叔良山陰高巨卿十二户各一元不留名盛華亭黄竹霖顧志歐陸志英陸志廉陸書齋吳久涵張蘭泉盛少漁李逸仙山陽　錫慶浦　王伯卿十二户各五角朱蘭亭四角不留名一角山陽周坤海二角不留名二角共九户合洋廿三元○廿九日　城汪朱氏求夫君清伯病速痊廿元林屋養記十元彭麗住一元金山曹仰彬一元○三十日西昌京兆氏緣故女杜秀生平私積銀洋不忍收用湊成移助爲修來生之福由西合泰來九三八平銀三十兩合規元三十一兩八錢五分凌學海爲子慶桐寒熱白　變爲痢疾求速愈尖廿元卓　仁堂合家出入平安八元積善氏四元吳積善玉元本原主人將定蕃衣欺人騙勒索扣罰四元朱姓四元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十七年九月二十八日京報全錄]  
　　宮門抄○諭旨一道錄前○發抄硃批五道○閩督卞奏總兵因病出缺請旨揀員補放摺○江撫德奏請襲世職遵旨業陳摺○台撫邵奏請調員差遣摺○江撫德奏揀員調補知府摺○九月二十八日工部鴻臚寺正藍旗值日無引見○熙敬謝署對引大臣恩○召見軍機熙敬○發抄鹿傳霖奏漢陰廳民人陳興吉致死一家二命案定擬奉硃批刑部速議具奏欽此○又盜犯趙洪山等分别首從定擬奉硃批刑部議奏欽此○又請免十五年以前民欠錢糧奉硃批着照所請户部知道單併發欽此○楊昌濬奏寗夏鎭標守備傅陽芝與督標守備彭順對調奉硃批兵部議奏欽此○又記名提督劉逢陞署延榆綏鎭奉硃批兵部知道欽此○○頭品頂戴閩浙總督臣卞寳第跪奏爲總兵因病出缺請旨揀員補放以重職守恭摺仰祈聖鑒事竊擬署福建建寗鎭游擊徐春霖禀稱建寗鎭總兵羅大春因感冐風暑服藥無效於本年八月十三日辰刻身故等情伏查該鎭羅大春起家行伍轉戰粤楚汴江浙等省奮勇非常爲前督臣左宗棠所深器隨同帶隊入閩歴任提鎭篆務威望素著莠民聞風歛迹本係專　有用之才上年奉旨起用補授建寗鎭總兵感荷殊恩益圖報効回省之日卽與臣面商一切營政激昻慷慨靡不侃侃直陳抵任後整頓部伍綏輯地方不遺餘力方謂年未六旬深資臂助兹以偶感微疴遽爾出缺惋惜殊深所有福建建寗鎭總兵員缺相應請　旨迅賜簡放以重職守至建寗距閩省上游彈壓巡防最關緊要查有記名提督劉端冕久歴行間於閩廣戰功尤著曾陣祈僞求王汪海洋威名藉甚近在上游帶勇有年熟悉情形兵民允洽堪委署理是缺總兵以資鎭攝所有總兵出缺及委署緣由謹循例由驛馳陳伏乞皇上聖鑒謹奏奉硃批另有旨欽此○○頭品頂戴江西巡撫臣德馨跪奏爲請襲世職遵旨彚陳仰祈聖鑒事竊查前准部咨同治元年二月十六日奉上諭御史卞寳第奏辦理卹典請除積弊一摺欽此又查江省各項世職前因人數日增支食俸銀爲數甚鉅且接署投報前來尚無底止經前撫臣酌擬發標學習及年未及歲世職凡係承襲騎都尉雲騎恩騎射者酌分别全俸半俸各减四成支發其發標世職截至光緖九年底止共計四百八十三員卽以此數作爲定額遇續投騐及已投騐而未奉部覆者均作爲額外候補又額外人員以奉部奏准承襲歸標之日起准其先行註册遇有額缺挨次頂補不給俸銀俟補缺以後照新章給俸至年未及歲世職不請定額於奉旨請襲之後及歲之前一體支給减成半俸等因奏准部覆遵辦各在案兹查有義寍州在州城力戰陣亡守備銜議敘把總藍如春之嫡次孫藍田玉接襲恩騎尉世職以年已及歲請騐看發標又據崇仁縣在本邑南鄉陂下地方督團禦賊陣亡從九品聶建南之嫡長孫聶右祥接襲雲騎尉世職以年已及歲請騐看發標又據泰和縣在冠朝村禦賊陣亡伴官郭象乾之嫡長孫郭廷珍接襲雲騎尉世職以年已及歲請騐看發標又據宜黄縣在貴州黎平府栗木㘭地方剿賊陣亡生員黄河澄之嗣孫黄秀先請接襲雲騎尉世職又據建昌縣在本邑難溪地方禦賊陣亡生員蔡逢盛之嗣曾孫蔡繩祖請接襲雲騎尉世職又　貴谿縣在甘肅靈州金積堡攻剿回匪打仗陣亡藍翎儘先補用都司項桂林之嗣子項觀榜請承襲雲騎尉世職又據義寗州在州城陣亡銅鼓營候補千總盧從龍之嫡長孫盧國瑞請接襲雲騎尉世職又據湖口縣在東鄉縣屬土橋地方打仗陣亡原任湖南水師營把總柳逢源之嫡長孫柳開先請接襲雲騎尉世職又據寄籍南昌縣原籍湖南新化縣在建昌府屬之萬年橋地方剿賊陣亡藍翎補用千總劉友林之嫡長孫劉舉才請承襲雲騎尉世職又據新城縣在本邑南鄉地方被害生員江金蘭之嫡長孫江雲鵬請承襲雲騎尉世職又據贑縣因南安府城被陷接仗陣亡原任南安營額外謝明標之嫡長孫謝昭賢請接襲雲騎尉世職由各該州縣取具供圖册結詩送前來臣覆核無異查江雲鵬謝昭賢均年未及歲請照新章支食半俸俟及歲時再行詳送騐辦其藍田玉聶右祥郭廷珍黄秀先劉舉才經臣騐看年力强壯堪以承襲俟欽奉恩准之日作爲收標日期仍照新章挨次頂補缺額後照章給俸謹繕淸單恭呈御覽除將供圖册結送部查核並遵照新章移咨湖南撫臣查明劉舉才原籍新化縣有無親族聲覆到日另咨外理合恭摺具奏伏乞皇上聖鑒訓示謹奏奉硃批兵部議奏單併發欽此○○頭品頂戴福建臺灣巡撫臣邵友濂跪奏爲海疆重要吏治洋務差遣需員敬舉所知恭摺仰祈聖鑒事竊臣恭膺簡命巡撫臺灣任重材輕夙夜祗懼伏念臺灣孤懸海外自改設行省以來政務日繁舉凡防海撫番淸賦開礦諸大端前撫臣劉銘傳經營數載具有規模然察吏乃可安民圖治之方得人尤亟顧臺灣用人向例取材於閩省地隔大洋水土惡劣人多視爲畏途臣前在藩司任内屢由省垣咨調人員大抵可用之才本已有缺有差往往藉　推　裹足不前其冗閒罪廢之員投効而來者率皆不中繩尺或且甫經任用而叅劾隨之此用人之難非臣與前撫臣劉銘傳共事巖疆不能喻其苦衷也况臣性識拘謹素乏知人之明苟非平日灼見深知亦何敢妄爲稱引致昧以人事君之義兹查有前陝西鳳邠鹽法道顧肇熙才大心細體用兼備歴任吉林分巡道陝西鹽法道均有政聲嗣以禮去官上年服闋北上經大學士直隸督臣李鴻章　辦賑務該員　守廉潔見義勇爲先後在北洋當差留心商防各務均能因時制宜其才實勝臣十倍倘蒙聖明量予簡畀必能核齊地方匡臣不逮又候選知府蔣斯彤練逹勤能有爲有守曾任安徽知縣民生吏治均極講求又江蘇候補直隸州知州胡傳志趣正大僕寳精能江蘇候補知縣汪瑞曾通逹治體謹飭安詳江蘇候補知縣葉意深性情肫摯辦事實心貴州候補知縣鄧嘉　　行第實堅忍耐勞以上六員合無仰懇天恩准其發往臺灣交臣差遣委用如蒙俞允應請飭下吏部直隸督臣江蘇撫臣貴州撫臣　飭該員等迅速前往俾資指臂之助臣爲海疆重地吏治洋務需才孔亟起見不揣冐昧敬舉所知恭摺具陳伏乞皇上聖鑒謹奏奉旨已錄○○頭品頂戴不西巡撫臣德馨跪奏爲首府要缺需員遵旨揀員調補恭摺仰祈聖鑒事竊臣接准部咨欽奉上諭江西南昌府知府員缺緊要着該撫於通省知府内揀員調補所遺員缺着崇俊補授欽此查南昌府附　省首郡管　一州七縣政務殷繁且時有發審案件必得精明練逹爲守兼優之員方足以資治理遵於通省知府正途人員内逐加遴選查有九江府知府曹秉濬年五十二歲廣東番禺縣人由廪生中式威豐十一年辛酉科並補行戊午科本省鄉試第三十六名舉人同治元年壬戌科會試中式第六十九名貢士殿試二甲第三十二名進士奉旨以庶吉士用二年癸亥科散館授職編修三年七月派充國史舘協修八月奉旨簡放福建學政七年任滿回京供職八年四月派充功臣館纂修九年七月奉旨簡放山西鄉試正考官十二月奉御印鈐出派充文淵閣校理十一年京察一等十二年二月引見奉旨記名以道府用十月充補國史館纂修十三年八月初三日奉旨補授江西贑州府遺缺知府奏補南康府知府光緖元年二月二十五日到任五年二月普賑捐輸議銘賞戴花翎六年　大計卓異並歴俸七年期滿先後奉部調取引見尚未請咨八年十一月在署南昌府任内聞訃丁繼母憂回籍守制被丁父憂十年六月經吏部左侍郎許應騤於傑荐人才摺内奏保奉旨俟服闋後交吏部帶領引見十一年十二月服滿起復十二年五月因前署南昌府任内籌辦陝甘協餉出力　旨賞加鹽運使銜十三年四月到京閏四月十四日吏部以前經保荐之案帶領引見十五日蒙召見奉旨交軍機處存記五月初四日吏部以卓異俸滿併案帶領引見奉旨准其循例俸滿並卓異加一級仍註册候升十月十六日奉上諭江西九江府知府員缺着曹秉濬稽授欽此於光緖十四年二月初一日到任現在調署斯缺該員精明幹練才職兼優以之調補南昌府知府實堪勝任據布政使方汝翼按察使福裕會詳來合無仰懇聖恩俯准以曹秉濬調補南昌府知府知蒙俞允該員係現任知府調補知府毋庸送部引見其所遺九江府知府員缺遵旨卽以崇俊補授再曹秉濬係奉旨揀調之員例不核計泰罰合併陳明謹會同兩江總督臣劉坤一恭摺具奏伏乞皇上聖鑒訓示謹奏奉硃批吏部議奏欽此 
 
