# 1911 - 327 - 4913942

 

Page 1

 
 
   
 
 

Page 2

 
 
[閣電]  
　　十月初八日内閣奉上諭疊據内閣呈遞第一軍總統馮國璋電稱武昌革黨於九月二十六日遣悍黨二千餘人由漢河上游髹騾口濳師渡河抄襲官軍右翼後路當經馮國璋分兵迎擊黨衆潰敗官軍踵躡渡河該黨防禦極固並多次反攻經官軍節節奮擊次第克復蔡甸四平山黑山梅子山龜山等處初七日申時克復漢陽當兩軍酣戰之際黨衆由武昌遣兵數支渡江襲擊官軍左翼後路之三道橋叛艦海容等船協力猛攻均經官軍一再擊退各等語武昌此次兵變自稱係爲政治竸爭朝廷本不忍以兵力從事經飭督師大臣袁世凱暫停進攻疊委道員劉承恩海軍正參領蔡廷幹馳往漢口武昌反復開導該黨首黎元洪迄不就撫仍復左右進攻襲擊官兵甚力實屬甘心擾亂治安茶毒生靈幸前敵將士深明大義忠勇奮發得以克復重鎭深堪嘉尚馮國璋着賞給二等男爵其餘出力將弁着馮國璋查明擬獎候旨施恩其傷亡兵弁着一併查明其奏分别從優撫䘏以作士氣而慰忠魂欽此上諭内閣奏第二鎭統制官馬龍標因病呈請開去差使等語馬龍標着准其開去統制官差使欽此上諭内閣奏請簡統制差缺陸軍第二鎭統制官着王占元充補並賞加陸軍副都統銜欽此監國攝政王鈐章袁世凱壽勳署名評論 
[北軍無久佔漢陽之理] [  （廷翰來稿）]  
　　據地理上之觀察　　 
　　漢陽終非敵有 
　　國民無恐 
　　金陵光復。萬姓懽呼。漢陽失守之警報忽至。國人蹙額相告。引以爲憂。廷翰曰。無恐也。吾不知兵。吾不敢以軍事立論。願以地理上之觀察。爲吾同胞告。 
　　據上海某公司之專電。謂民軍奮力猛攻。漢陽失而復。得誠如是也。如天之福。即使漢陽竟爲北軍所得。馮段皆袁世凱舊部。聞袁轟斃。軍心瓦解。不戰自亂。恢復至易。我姑再退一步立言。謂斃袁之信不確。馮叚竟忠於清。死力固守。然漢陽之砲台要塞。旣悉爲民軍拆毁。白藥鋼鐵等廠。亦悉爲民軍轟去。軍火糧餉。又先期爲民軍運出。北軍現所得者。止一空城耳。兵家之所爭者。要塞也。製造廠也。軍火糧食也。今漢陽已蕩然無存。北軍之得漢陽。猶獲石田耳。不足復視爲險要地矣。 
　　武漢據本部之。中四面受敵。守之至難。必鄰省之地。皆爲我有。乃能固守。洪楊之役。旋得旋失。有往事可證也。今漢陽四面。皆民軍所有地。馮叚欲憑城固守。難之又難矣。民軍謀恢復之。則可四面進軍。首尾相應。馮叚勢難久抗。今爲略述地勢如下。 
　　武漢皆臨水之區。漢陽南大江而北漢水。非有艦隊之力。不足以自固。今軍艦全隊。悉數歸降。金陵旣復。卽可將艦隊一律移攻漢陽。横列江心。可攻其南。上駛襄河。（即漢水）可擊其北。漢陽要塞。旣爲民軍所毁。無抵抗艦隊之力。將處於必敗之地位。 
　　况夫三湘之軍。可渡洞庭而出岳州。旣可恃以鞏固武昌。更可作攻擊漢陽之先鋒。近日鄂疆戰事。强半以湘軍獲勝。爲北軍所畏。友人管君。新目湘來。謂湘省徵練新軍。已逾兩鎭。皆陸軍退伍兵士及學生隊所成。軍容威猛而整肅。能　勞苦。久以不得派赴前敵爲憾。今聞漢陽失守。二萬雄師。指日北上矣。此北軍南面受攻之勁敵也。　　江浙等省聯軍。旣克金陵。皖贛北伐之師。亦整裝待發。今有漢陽之警。當以全隊西上。旣得艦隊掩護。沿江砲台。又悉爲民軍所有。暢行無阻。指日可揚帆直上。集中於武漢間也。蕞爾孤城。安足當數省之勁旅乎。此北軍東來之勁敵也。 
　　陜西姜軍旣敗。已可無虞。民軍得抽出南下。馬君所率回部。尤以驍勇著。若由潼關東下。循襄河而南直擊。漢陽之背。北軍其能當乎。此北軍北面受攻之勁敵也。　 
　　四川趙屠已屠。宜昌施南。久已響　　　 
應。若川軍循江而下。出三峽。挈施南宜昌之兵。以擊漢陽。亦北軍西來之勁敵也。　 
　　如上云云。不過略擇可直擣漢陽者言之。然已足制北軍之死命而有餘。閩粤滇桂之師。亦皆足爲後援。漢陽决無久陷於敵之理。國民無恐。國民無恐。　 
　　爲民軍計。更宜速發兩軍。以牽制漢陽。一日江皖　　江北之軍組 
 
 
 

Page 3

 
 
成。溯淮而西。出河南。擊京漢鐵道守護之兵。斷北軍歸路。一由山陜之軍聯合。陜軍出潼關。溯洛而東。據淆函之險。進奪黄河鐵橋。晋軍進攻正太鐵路。南下彰德衞輝。以與陜軍聯合。北軍四面受圍。焉能禦我。我軍旣握京漢鐵道之權。則南北之氣已通。斯時而漢陽猶未恢復。則移師直下漢陽。如已克復漢陽。則移師北伐。爲各省聯軍先。鋒地勢旣便。氣候相同。可勿懼嚴寒之大敵也。 
　　由地理上觀察。旣如上述。漢陽當可指日克復。然事在人爲。尤盻各都督之和衷共濟也或。者遭此挫折。各省當事者。轉因懼而知戒。一心一德。以底於成。則漢陽之失。又正如塞翁失馬。安知非福也。 
[專電]  
　　昨日民軍攻克朝陽門張兵死三百人降者頗多 
　　浙軍力攻獅子山砲台克之現以巨砲轟擊皇城 
　　海陸軍聯合轟城聚寶門城垣已毁去一角 
　　南京督署因受砲火焚燒五點餘鐘全部盡毁 
　　張勳將逃擬率部兵北竄民軍已知照江中艦隊及象山焦山各砲台與會攻六合之揚軍一律堵截 
（以上鎭江） 
　　湘省援軍又到五千人贛省援軍亦卽日可到將大舉奪回漢陽 
　　民清兩軍會議暫行停戰三日　 
　　武昌砲台以巨砲力轟漢陽北軍傷死甚多 
　　黎元洪都督并不堅拒議和但清廷所開條欵必須大加改易方可就緖（以上蕪湖） 
　　馮國璋電告袁世凱漢陽已得勢仍難恃請派援軍一隊迅速抵漢 
　　清政府宣言據漢口清軍電告龜山已復俘獲甚夥并已佔據漢陽 
　　按漢陽爲清軍所佔者僅有一半且有民軍奮力奪回之説而清政府已志得意滿若是轉瞬民軍援師雲集恐無多日能容諸君得意耳 
　　袁世凱密商外交團請勿干涉亂事并謂各省民黨决速嚴勦已添撥生力軍五萬人往攻武昌 
　　袁世凱又撥重兵嚴守大沽口預防民軍艦隊襲攻 
　　袁世凱派倪嗣冲爲水陸營務處長又派林紹年赴津密查機要 
　　孫寳琦電奏山東宣布獨立全出人民要求琦亦自悔魯莽願仍聽從清廷號令 
　　山西民軍都督使該省資政院議員謁見袁世凱 
 
 

Page 4

 
 
詳陳要求改革之意見袁約令三日率衆投服逾期决勦 
　　姜桂題率軍五千人卽日由晋赴汴已請京漢路特備專車載運 
　　姜軍憤資政院議員不肯通過借款議案致書該院約三日爲期如不允借款將聚而殲之各議員大恐連日到院者寥寥 
　　外交團公電黎都督謂各國已宣告中立惟將來貴團體與北京政府交涉决裂時須離京城二十里以外劃作戰線昨已得黎電覆照准 
　　清政府向法國借欵已有成議聞無抵押 
　　豫撫寳棻電請開缺清廷慰留　 
　　梁誠急電清政府留學經費向德銀行商借必索抵押可即嚴拒 
　　清廷新簡陸軍大臣王士珍今日（初九）到部任事（以上北京） 
　　杭省衆商認可行用軍用鈔票先通用一元票准十一日頒發 
　　錢業金浩泉等串兵敲詐全軍憤甚要求鎗斃（以上杭州） 
　　廣州軍政府近得美國華僑寄洋二百萬元專供新政府一切用度（廣州） 
[譯電]  
　　據漢口消息民軍已請休戰三日以便各省會議是否承認清政府提出議和各款内有保留清帝一欵尤關重要（初九日倫敦電） 
　　昨日上海又接無線電音武昌並未降伏武昌漢陽之砲臺目下仍在交轟惟武昌城門嚴閉城内消息無從得知 
　　據聖彼德堡電稱俄國陸軍師團現向满洲及阿穆爾省進發豫備兵已展長期限士官一律不准告假（初八日柏林電） 
　　華美書館昨日下午接南京美國敎會來電云請告各友切平安可保無碍 
　　昨日本埠接電貴州宣告獨立地面安靜 
　　北京謠傳武昌已爲清軍所得惟尙無確實官報聞馮國璋現與黎元洪開議休戰三日黎元洪要求准其軍隊携械而退馮不允 
　　王占元已簡爲漢口第二鎭統制以繼馬龍標之任因馬患病故也　 
　　那桐因病告假已經清廷許可 
　　明日有軍二千開往石家莊助攻山西民軍（以上初八日北京電） 
　　泰晤士報云兩日來漢陽民軍情形大變昨日漢陽已爲清軍所占民軍散走而退惟此等消息尙未全確昨日夜深時上海又得無線電音　漢陽一半仍爲民軍據守此消息係由確實之處得來必可深信 
　　前三日之戰實爲革命流血最甚之舉今晨自六時至八時鎗砲之聲寂然無聞大致清軍必已漸退初兩軍曾連戰七十小時因戰塲確實消息難得故極難斷其結果如何惟余之中國帮辦確言清軍曾在襄河之上搭橋三處民軍則在上遊分二處力禦而橋口一處戰事最烈死者頗衆大約兩方面死傷者不下二千人余見清軍用火車三輛裝載死屍而去紅十字會亦由漢陽舁回傷者三百餘人但大半不肯至漢口醫院治 
　　昨夜清軍曾砲擊租界邊境之英國水師哨兵此次大戰兩方面均現奇勇兩湖民軍尤拚死力戰清軍亦猛鋭前進故受傷者多劇重不可救治 
　　昨日漢陽終日開砲不絶有炮彈七枚墜入英國租界觀其情狀兩方皆有决死之心恐不復存議和之望矣此間民軍昨聞南京已爲民軍攻克軍心因之大振黎元洪都督謂即清軍能得漢口漢陽武昌三城亦不致大礙革命事業民軍援隊現已陸續由下游開來　 
　　民軍兵艦恐不足深恃因各艦軍火不充故難倚以防城也（初七日武昌電） 
　　今晨（初八日）鄂軍都督接湘軍政府來電謂初七日已派勁旅一千五百餘人來鄂助戰（初八日蕪湖電）　 
 
 

Page 5

 
 
　　據清廷官塲宣布謂馮國璋電告昨日下午四時已占據漢陽全境今日武昌業已降伏（閲者須知此乃馮國璋之言也） 
　　昨日得武昌無線電謂漢陽民軍退守北軍恣行殺戮殊覺慘酷又謂此次致敗之因乃由鄂湘軍隊之領袖意見不合所致 
　　連日北京貴族遷移至奉天者絡繹不絶 
　　駐紥拉薩第十七鎭之第三十三協兵士業已起事意欲離去西藏此事如果確實則英國之交涉及達賴喇嘛自印回藏之舉恐不能免 
　　北京官塲聞馮國璋忽然得手大爲欣喜並言各省秩序雖於數月之内尙難恢復革命之勢力當可於數日内减小云（以上初八日北京電） 
　　奉天消息該處大局外國領事頗以爲慮各領事時與日本警察及憲兵會議預防之策趙爾巽已允於亂時保護外人（初八日東京電） 
　　廣州軍政府因海盗攻擊瑞安輪船已向英領事道歉且謂已派砲艇赴出事之地調查實情（初八日香港電） 
　　駐於南滿洲大石橋之日本防兵一隊已奉命派至牛莊保護日人（初七日東京電） 
　　上海某敎會得有消息謂重慶平安並無暴動 
　　昨晨英總領事署得津浦鐵路包思君來電（此電在濟南府拍發）謂徐州府已入清江逃來清軍之手大局甚爲危險包思君已預備遷移眷屬　 
　聞中國光復史 
[ ]武漢最近之聞見] [  （本館特别訪員函述）] 　　　　　　　　　　　　　　　　 
　　北軍燒殺姦淫無所不爲漢口居民恨之刺骨二十九夜趁北軍與民軍交戰勝利之際北軍王欲調劉家廟大隊前進搶取漢陽詎後湖堤外居民潛將湖堤挖開登時水勢灌入劉家花園一帶水深三尺有餘北軍大隊不能前進前隊大亂民軍乘勢撲之遂轉敗爲勝 
　　北軍於二十九日佔據蔡甸卽在城頭山一帶紥兵約三千人初一晚民軍司令官黄興親督大隊邀擊北軍以無接應大敗復渡漢水民軍窮追至垜路口槍死無數 
　　是夕馮國璋聞黄興注力於蔡甸即命軍士搶奪漢陽兵工廠並使人在漢口龍王廟一帶放火以爲聲東擊西之計幸兵工廠設防甚嚴北軍不能得手直至初二日下午四時大戰三日夜北軍乃退至後湖民軍則駐紥漢陽梅子山與龜山駐兵成崎角之勢 
總之連日戰勢各有勝負惟蔡甸一役黄興尤爲奮力云 
　　前月海容兵艦在劉家廟江心砲擊火車時擊中申字快車一乘係北軍糧台之輸運車麵餅數十石化爲烏有並壓斃軍需官兵數十名 
　　近日武漢盛傳袁世凱將親率禁衛軍一鎭不日來漢助戰此説恐未必確　 
　　孫家磯劉家廟一帶江岸北軍初未設防現因兵艦已降民軍特在沿江一帶安設大砲十數尊以防民軍水陸夾攻　　 
　　北軍在鐵路各站駐紥之人數計信陽步隊一標砲車百餘輛（此係砲身其砲兵均已開至漢口應用）朝陽菴雙林寺住受傷兵約二千餘人城内大公館馬隊兵二營約五百人武勝關駐砲兵一隊步兵一營東篁店步隊兩隊廣水步兵約兩營楊家寨步兵一隊王家店步兵兩隊孝感步兵共五隊蕭家港步兵一營花園步隊一標（袁世凱之 
隨員多住於此）祁家灣步兵一營三义埠步兵一營（以下數站尙待調查） 
　　北軍先後南下之兵共有四鎭其已戰死者約一萬四五千人皆由火車載回京津鐵路各站駐紥者約萬餘人逃亡者約五六千人綜計現在漢口者近二萬人 
　　北兵第一軍總統馮國璋及前鋒司令長張彪等因民軍懸賞十萬購其首級深恐爲其部下暗殺所居之地一日數遷如德界海壽里新昌里如壽里三德里復慶里及大智門站附近各旅館或番菜館或民房皆爲其兎窟且服裝亦一日數换可見其畏死之甚也　 
 
 

Page 6

 
 
　　北軍前敵之兵紥在劉家廟以上者所食多係米飯後路之兵所食皆係麵包而麫包之來路甚遠到此多已糜爛兵咸怨之 
　　北軍子彈亦不充足其恃以致勝民軍者惟機關砲之靈捷與大砲之能擊遠命中耳聞上月二十日以後北京並無來兵現馮國璋派楊齊鳳等在黄陂孝感雲夢等處募兵費盡精力只得二三千人 
[南京戰地目見錄]  
　　初五日黎天才率濟軍攻烏龍山幕府山砲台該兩砲台已爲前砲台官官君承焜運動成熟乃事爲張勳所聞擬即日派兵前往更换台官我軍聞信遂立由黎率兵前往奪取擊殺張兵甚多當奪砲台時並有兵輪掩護前進此爲沿江進兵之一路 
　　浙軍朱指揮官奉總司令命令由麒麟門前進聞大隊敵兵埋伏乃直前攻擊敵軍編制本係混合成軍以胡麟宣所統徐州防營爲第一線王有宏所統新軍防營爲第二線趙會鵬所統寗防營爲第三線而張勳則自率江防營爲第四綫約共七八千人於午前十一句鐘開戰浙軍奮勇異常其時西北風大熾我軍皆逆風而進戰至五六句鐘之久敵軍大潰我軍分路追擊至夜半始休息敵軍共死二千餘人其餘四散奔走逃回城中者甚少此爲中路進兵 
　　蘇軍由句容奉總司令處命令向淳化　前進分二百人佯攻雨花台忽進忽退以分賊勢此爲南路進兵此乃初五日之戰情也 
　　初六日破曉張賊率奮勇隊四千人旗兵亦出奮勇隊一千餘人襲攻浙軍浙軍防禦甚嚴聞警即起而迎戰先取守勢旣而變守爲攻砲兵發彈尤準每彈發出敵軍必死數十人戰至日中賊始不支四散而潰浙軍急進午飯其時有敵軍敢死隊約二百人見浙軍休息乘勢襲至砲兵陣地奪取散砲勢甚猛厲已有砲數尊被敵軍拽繩而奔我軍砲兵只有數人立開數砲步兵聞砲聲知有變即前往救援奮力將砲奪回午後又復激戰至下午五時敵軍退至孝陵衛我軍一面往攻一面分兵奪取紫金山砲台敵軍在孝陵衞者見勢不敵卽縱火焚燒民房火光燭天我軍奮力追攻直至朝陽門下攻紫金山之兵隊亦激戰多時奪取敵之山腰大礮三尊時本擬攻入城中繼因大戰兩日一夜兵士疲倦不堪乃暂退至馬羣屯紥當日並有鎭軍一營隨同浙軍助戰　　 
　　當我軍奮攻孝陵衞時有旗兵千餘人服蘇軍軍衣由側面向浙軍攻擊浙軍因其服裝與蘇軍相似不肯還鎗先用白旗招展令停止放槍繼吹停戰號而旗兵不應放槍如故浙兵心始疑之然死者已有排長二管帶一兵士三百餘遂一面派人至總司令部報信一面掛紅旗宣戰敵軍見宣戰相率遁去而總司令處聞信節派參謀史久光君率憲兵數人前往戰線偵察情形乃至半路爲張勳敗兵排槍所擊史君及憲兵排長某均中槍陣亡 
　　是日蘇軍至淳化鎭遇張兵五百餘人擊退之即進屯上方門聞滬浙軍皆獲勝對於雨花台乃改佯攻爲正攻唾手而得此險要 
　　幕府山砲台旣恢復卽由山上用巨砲轟擊北極閣富貴山儀鳳門太平門等處艦隊佐之北極閣砲台初亦還砲相擊繼而大受夷傷太平門城樓被毁其時民軍所以未攻獅子山者以該山砲台兵士已受我軍運動故也　 
　　是日濟軍原擬急攻儀鳳門並奪獅子山砲台因兵力不富因而未果總司令處已加派鎭軍兩營前往協助該兵已連夜前往俾一到即可進攻 
　　鎭軍本有兩標在前敵以騎砲兵組織未完未能獨力作戰本日由劉協統自帶機關砲野砲多尊及馬隊兩隊由火車運至龍潭已奉總司令部命令率同明羽麟所帶鎭軍一標於初七早會攻朝陽門該軍見滬浙蘇諸軍如此奮勇深以遲到爲憾赴戰情形異常踴躍 
　　初七日聯軍總司令徐紹楨親率浙濟兩軍由麒麟門攻入太平門張勳兵死二千餘人統領王有宏徐州鎭胡令宣均被轟斃民軍死傷六百餘人内濟軍二三百人聞紅十字會員亦死多人 
　　獅子山紫金山等處砲臺初七夜停砲内應現均已爲民軍佔領險要各處大半已定 
　　聞蘇軍進城時與張軍激戰甚烈業已將敵擊退乃乘勢前進詎至半途誤踐地雷機關有數百人竟被轟斃 
[嗚呼可憐之京師]  
　　日前清内閣有電致趙爾巽略謂晋省亂事方殷新簡巡撫張錫鑾赴任非有精兵保衞不便前往奉省軍隊甚多請抽撥若干營以作衞隊即備勦辦詎趙復電以該省軍隊現實不敷分撥碍難遵 
 
 

Page 7

 
 
行以故張撫目下尙難赴任又聞度部因現在庫欵異常拮据已有不能再延兩三星期之勢袁内閣對此亦極爲焦灼日前曾電趙爾巽請其將協　解京日昨得有覆電亦不應允略謂東三省向恃各省協欵近來財政已異常困難且大局岌岌可危實屬無力再解京欵請即奏參罷斥 
　　順直諮議局因資政院不贊成奏請開國民會議公决目前大局昨又特電該院又云時勢至斯所爭者祗君主民主問題若不速行解决恐外人一行干預無論滿漢同歸於盡刻下計惟有由貴院奏請朝廷倣照歐洲革命史成例明頒上諭速行停戰大開國民會議凡國體政體悉付之公决庶可弭戰禍而救滅亡若失今不爲恐後日雖欲爲之已悔無及迫切直陳 
　　楊度汪兆銘等合辦國事共濟會在資政院提議時頗起衝突現改换方法遞呈清内閣以求達其目的略云自武昌革命軍起全國響應朝廷號令不出都城未獨立者僅直隸河南二省耳宗社之安危繫於一髮若欲仍恃兵力以戡内亂非特生民塗炭財力困窮且沿江沿海遍豎白旗亦復戰不勝戰與其專爲戰守之計何如别求解决之方用是集合同志創成此會意在要求兩方停戰速開臨時國民會議而以君主民主一問題决之國民公意議者以爲會議必由多數取决是否必爲君主殊無把握不知此時欲言完全把握雖伊呂復生不敢自信惟是會議旣開之後則外交内政利害得失彼此可以互陳以期歸於一是比之目前狀况君主立憲之言僅能言於都下而各省槪置不理者實猶彼善於此即令决議改爲民主然朝廷旣肯以君主民主問題付之公决則堯舜至公之心已爲海内所共敬人民對於皇室其必優禮相加而無絲毫危害之意可以預决而知和平解决之方莫逾於此擬請明降諭旨實行停戰一俟武昌革命軍承諾停戰之後即將赴鄂軍隊撤回以示永遠停止戰爭不以兵力解决之誠意並召集臨時國民會議議决君主民主問題若能將君主民主朝廷皆樂與觀成之意昭示天下咸使周知尤足以生人民之感情爲平和之保障至於臨時國民會議之组織與其選舉方法應由會中擬具草案仍由兩方承諾然後據以召集未便由諭旨遽定辦　致生窒礙合併聲明十月初三日　 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[東三省急進黨之新風雲]  
　　二十八日下午東三省聯合急進會開會首由正會長張榕發言第一二次所有請求趙督之事業經允許副會長李冰臣宣布本會宗旨歷言政治改革須抱人道主義不分種族以和平進行次副會長張涵初宣言本會章程主持搜求人才擴充實力一視平等掃除舊習諸義次部長辜樵生與張馨趙嵐亭講解各類軍事次由吳參議濂伯演説本會辦法及維持會規以守秩序旋言浙江都督湯壽潛江蘇都督程德全來電言各省均須派員赴會以與列强商訂交涉種種更言東三省民情對於列强之心理多從經騐閲歷而來旋張涵初言此次外交於中國全局大有關係歷言東三省局勢與内省不同内省與諸邦之關係始於江寗條約終於庚子之條約東三省始於光緖初年伊犁條約繼於甲午庚子兩年條約而光緖六年吳大澂至東定邊條約於此事極有關係且此次會議中國歷史上無此習慣法之可尋惟意之革命法　　　 
之革命美之獨立於此差爲相近且美八年革命曾立大會三次主持外交是會最有權力此次派去人員一須與申江各報館素有聯合二與江浙兩都督素通聲氣三須熟習公法及才具優長之人等語經衆認可後投票公舉副議長張涵初爲外交代表蔡玉亭爲軍事代表赴滬議决後會始散所有聯合會職員及簡章均於是日發表 
　　一本會公推正會長一員副會長三員參議二員如左正會長張榕副會長柳大年張根仁李德瑚參議吴景濂袁金鎧　 
　　二本會以左開之各部及職員組織成之總務部部長楊大實軍事部部長辜天保交通部部長洪東毅執法部部長趙中鴿經理部部長暫缺秘書部部長汪謙偵察部部長趙元壽 
　　第一章定名本會卽定名曰聯合急進會 
　　第二章宗旨本會以人道主義政治革命積極進行爲宗旨　 
　　第三章職員權限第一節正會長本會正會長代表全體居於會中主持進行之主位有糾正指使全會人員之責任但議决事件須與副議長參議簽押并須經多數認可第二節副會長副會長帮同正會長主持一切凡所議事件須與正會長參議及本會人員多數意見相同第三節參議部參議帮同正副會長主持全會一切事務對於本會有質問之權第四節部長部長承各會長之命經理各部之事須會商各部員分任進行隨時報告各會長第五節部員部員承各會長之命帮同部長經理各部之事須隨時報告各會長第六節各部職權第一項總務部凡有關於機關秘密之事及有不屬各部之事第二項秘書部關於組織法令文牘函電之類及收存來往文牘函件第三項軍事部本會軍務之項皆歸其掌握第四項執法部關於本會應行司法之事有提議執行之責　 
　　聞急進會中軍事參謀辜天保李德瑚兩君日昨特向趙督提出要求條件一請趙督嗣後須確守獨立態度不許接濟政府軍械子彈現時爲政府購辦之槍一萬桿子彈一千萬粒　運往河南應用者急須中止運送二黨中有八千人久欲暴動因外交上之關係遲迴審愼不肯猝發請允將黨人以鄉團名義組成兩隊一駐山海關一駐秦皇島以上二條聞均請趙督於二日内答覆如不見允當即實行彼黨政策云 
[梁鼎芬殆直以满畜自居耶]  
　　武漢起義天下響應乃廣東梁節菴有電勸黎元洪歸降文一通照錄如左宋卿仁兄左右鄙人客鄂十七年屢與談笑知公抱有用之學爲有用之人清苦簡質實所心敬時於抱氷堂上指數將才稱公廉勇可倚張文襄公深韙是言以張統制資格在前未及獨當一面文襄已矣聞公時時追念每至泣下自瑞總督來湖北後日以詆文襄爲快公與諸將士心皆不能安鄙人病居布局辄爲長嘆也前月忽聞武昌之事驚曰宋卿必殉節矣繼知宋卿聞變果欲自刎爲左右所持不得死今遂如此則更大驚矣嗟乎宋卿忠孝人也平日受父師之敎至於從軍爲軍官爲大官知有忠孝而已何曾與彼黨有一信之往還一人之交契今日如此非本心也朝政不修人心思亂在上之瑞總督謬亂無政武漢可危久矣今果有事宋卿欲死不得遂至如此宋卿試思昔日之武昌城居民密稠百貨充積學堂林立軍隊精嚴爲各省之冠今之武昌城衷亂蕭條逃者大半人人危懼家家貧窘何以至此宋卿獨不念乎天恩高厚待宋卿不蒞今宋卿如此張文襄公敎忠敎戰千辛萬苦成此一軍待宋卿不蒞今宋卿如此更有一言宋卿湖此人也由 
 
 

Page 11

 
 
前而觀天下人人皆曰他日禦侮强國者湖此陸軍也由今而觀天下人人皆曰今日背上殃民者湖北陸軍也宋卿竟爲之念此安乎兩軍相對互有勝敗互有損傷官軍將官有湖北人兵有湖北人今以湖北入殺湖北人黃帝以來少見此事宋卿創爲之念此安乎自武漢之事起謠言日多各省居民紛紛遷徙富家金帛託之外人中國精華忽然立涸宋卿知之乎自相殘殺禍已日深在旁之人利我如此旣害中國反益外邦種敎澌滅誰執其咎宋卿知之乎武昌城内旗人殺盡聞某姓家手抱未周歲不曾學話之子亦殺於菱湖之旁萬國兵禍無此慘酷宋卿知之乎謂满洲爲異種人西洋各國獨同種乎何以於此則殺之惟恐不盡於彼則待之惟恐不親媚人欺已謟强凌弱黃帝無此政敎宋卿知之乎我清國皇帝傷此禍亂引爲已咎特下罪已之詔哀痛眞切有如興元感動天下讀者流涕又協定憲法大開黨禁而且實行責任内閣不用親貴天下人人日日企望而不得見者今一日見之歡聲雷動有如死者復生宋卿宋卿讀之如何嗟乎宋卿忠孝人也又豪傑士也吾知宋卿此時必能率湖北子弟數千人來歸朝廷以自白也我皇上但有自責不責宋卿也天下人人日日企望而不得見者今因武漢之事見之此非宋卿不能得也是宋卿實有功於大清國也宋卿鑒吾此言鑒吾此心卽謂自致於湖北京官逹此忠忱於陛下鼎芬亦必將宋卿平日忠愛於此回不得已之心徧告於人人宋卿其無疑焉如有不信鄙人僅有一子小名綵勝宋卿所知所見也願以此子送至武昌爲質奉勸宋卿速歸爲大清國第一等忠臣練兵强國威名將略爲天下冠湖北聲名爲天下冠湯張胡萬李阮諸公懷怉英傑不特湖北士望亦爲天下人才朝廷或未知其人鄉邦或未竟其用切望同歸并用必有殊功敬請宋卿代致此懷在營將士勞苦可念必有能記識鄙人者均請一一致意鼎芬久病不愈痛念國勢且蹙止在危急存亡之秋忽有此事憂心如焚又念與宋卿有十年之交揮淚瀝血發此一電泣告宋卿如其信從鄙人他日當扶病勉來武昌同登奥略樓拜張文襄祠同宋卿飲酒賦詩其許之乎至若身家性命置之度外久矣此則宋卿所知也時已深秋武昌早寒惟珍重不宣大清國鼎芬頓首 
[新浙江之二大恐慌]  
　　財政杭州光復後財政異常支絀前部長莊君原擬頒發軍用鈔票三百萬以現幣二百萬元作預備金嗣因莊君去位接替　高部長照會商會先行通用救濟金融經衆商一再協議均以預備無欵萬難持久隣省不通尤形阻碍致近日商業凋敝勢將瓦解軍需待濟急如星火連日湯都督集合參謀財政各部秘密會議决定組織金融機關命名爲軍用鈔票發行所將各庫抄没公款錢洋併計作爲軍票基本一面照請商會訂期初九日續開大會酌量勸籌現款協力維持並舉定商會協理王湘泉爲總理胡敬安副之一俟財用稍裕卽行改設中華銀行籍匯毌財而鞏民國近聞財政部因軍需浩繁金融支絀開源節流一時無從着手已擬將本省新舊賠款酌停解息函政參謀部磋商　聞政事部現又查得浙省綠營奉裁各府廳州縣營產爲數甚巨前清撫增韞曾經派員組織全省營產清釐事務所分飭專員按屬調查約計招墾變價數逾百數十萬之巨現在民軍光復所有官署衙門除改設應有機關及各屬民事長辦公處所外核計舊有同通州縣佐雜等衙門官舍爲數亦復不少當此前敵軍事方興需餉甚亟此項營產及官有房屋應如何澈查清厘變價濟餉以裕軍實之處業於本日移請都督府參謀部於會議之時專案提出公决辦法宣布施行云 
　　軍政杭垣民軍因意見不和競爭劇烈致各營統帶往往號令不行軍心携貳自初三日迄今四出滋擾强將破舊衣物勒質巨價甚至開槍轟門不服彈壓商店驚惶萬狀迭向司令部呼籲求救槪置勿理續來者愈形恣橫甚至散勇鄉團地方匪棍相率效尤各典商告急無效一再協議决定罷市五日又慮窮民絶粒欲罷不能恐慌情形一刻數驚初八日上午凡大街司前鼓樓外各典開者僅兩家中下城開者十之七前後僅二三十分鐘多數貧黎持物質購升斗者槪遭枵腹怨聲載道四點鐘後衆安橋一帶貼有大張匿名廣告措辭至爲哀切且城内盜案自彩霞嶺范紳家失事後前昨兩晚上城六官巷前江山縣蒯公館及車站左近國通園尼庵均被盜糾衆夥搶失贓極鉅竊案更多不勝指居民商店搬家逃避者亦絡繹於道現聞新標統虞賡甫君視事後以近來游勇土匪冒充民兵滋擾地方商店報紙喧傳足損軍隊名譽傳令請假正副目兵一律歸定期初八九等日在南星橋標本部及城内軍械局等處點名發給特别徽章確有要事乞假者不准携帶器械一面分撥憲兵隊勇捱户駐守（專指典當）另飭大隊游巡以安民心而攝匪膽 
[蘇州新記事]  
 
 

Page 12

 
 
　　蘇州民政長江紹杰昨發示諭一道文云奉都督府札飭將蘇州府長元吳三縣裁撤並除去知府知縣等名目設立蘇州民政長一員駐紥蘇城營理三縣民政事宜等因查府治原領九縣長元吴三縣附廓轄境較廣今旣設州凡州境民政事宜均歸本州管理不兼領各縣其餘各縣均歸都督府管領所有州境除詞訟監獄警察各事應歸提法司審判廳巡警總監直接管理外其餘民政事宜如租税學務實業等項均在本民政長職權以内之事茲於十月初四日開始辦事合行示諭闔屬紳民人等一體知悉凡有地方應辦事宜仰卽逕行來州呈請辦理　 
　　程都督示諭三縣捕役文云照得三縣捕役業經盡數裁汰近查該役人等擅自製備槍械沿河泊船甚多勢將有意爲害本督保全治安豈容爾等破壞務各另謀生業速即繳銷鎗械倘敢故意抗違即行派兵拿解特此出示曉諭其各凛遵毌悖 
　　蘇民公權研究會代表汪鍾霖等呈請設立參事會奉程都督批云來呈閲悉前據前自治公所議長吳本善等具呈當批以該議長等爲維持地方秩序起見擬組織臨時州議會熱心公益深堪嘉尙惟州縣地方自治制現正提交省議會議决所有職任權限應俟公布後遵行至先開會討論自無不可仍查照暫行地方制辦理等情在案據呈請飭蘇州民政長設立參事會應俟地方自治制頒布後再行辦理仰即知照 
　　瓜州鎭自治公所具呈都督府以各董開會公議擬設統一機關爰即臨時組織民政支部事務所分設民政財政執法商務學務交通各科並公舉各員請核飭遵等情奉程都督批云查該董稱共謀保衞治安暫設機關維持秩序具見任事熱心惟江蘇暫行地方制業經通飭在案各州縣自應遵照辦理現江甘二縣且均裁併改歸揚州民政長直轄一州不應有兩民政長如果瓜州鎭地方重要應改設市長仍候臨時省議會議决市鄕制公布後遵行一面并由揚州民政長按照暫行地方制第三條酌添佐治職各員以資聯絡仰即傳諭知照 
各埠通信陜西 
[豫軍在陜之慘酷]  
　　頃得華州訪友來函所述陜西兵刦令人悲憤亟錄之以質於當道信任官兵者西安兵變後革軍之舉動殊甚文明除滿城殺傷多人外（將軍副都統炮轟學使旗兵又多方抗拒故人滿城時頗多殺戮）其他市巷皆安堵如故至於省外各州縣惟一二之貪酷官長稍有被誅者實則革軍所至固未嘗傷一民刦一物也渭河之北刀匪雖多然皆受革軍嚴諭並未妄動雖間有盜賊搶　然經革軍之緝捕隊派出後盜風亦畧靖矣詎意河南所派豫軍兩營九月十六日至潼關（革軍之計在專致力於民政而不派重兵守關）刦財搶物殺人如麻甚至縱火燒街哭聲震地自關以西至泉店鎭二十里之内刻已無復人烟亦慘酷太甚矣幸西安革軍得信往救破豫兵於泉店豫軍始奔往潼關尤大掠而東退守函谷外闋鄕靈寳二縣亦被搶刦一空吁誠浩刦也　 
廣東 
[諮議局又爲炸彈試騐塲]  
　　初一日下午三句鐘時駐諮議局之南洋炸彈隊因携炸彈不愼失手跌落竟將該局中座焚炸炸斃者三人傷者十餘人即舁往十字會等處醫治斯時有各消防隊及水車前往撲救未幾即滅聞警之時惠愛八九約各舖户紛紛閉舖後　實情始得安云 
[改良舊日帽式]  
　　粤人剪辮後各買𠲵帽及氈帽以致賣帽者增價一倍有奇仍應接不暇利權外溢不知凡幾省中各帽店所做緞帽紗帽均無人過問各帽店之貨皆由上半年做定若不變通則不堪設想現在多將舊日之小帽加一硬邊其狀略如荷蘭氈帽其上等者售銀二元左右次者售銀一元二角買者頗多此亦挽回利權之一也 
湖南 
[没收滿人財產]  
　　湖南財政司於九月十四日派調查員會同民政司科員查得寳南街滿人慶雲閣宅遺存皮箱一进三十二口當衆加封運回司署又於十九日經民政司查獲羊風拐角滿人文宅即全興之子皮箱木箱共三十二口櫃簣八件移送財政司封存暑内當即呈請都督府並移會民政司檢查院派員會同查點茲於二十五日各處人員到齊啓封查點逐件登册盡兩日之力尙止查過皮箱三┓餘口其中多係滿裝衣服及補褂朝珠等件恐一時難於變賣云 
[清談] [  東吳]  
　　本報自載漢陽失守之信。外間頗有投函相詰責者。并有人謂如再登載此等消息。將以炸彈奉餉云云。異哉。我安得而聞此無意識之言論也。 
　　武漢本爲攻地而非守地。故自民軍得手以後。記者卽極力鼓吹各省之響應各省幸而陸續光復。其第一要著。卽當分兵北上。以全力保此根本之地。乃竟互相觀望。計不出是。至不幸而有此不祥之消息。此固記者弭筆之餘。椎心泣血而不能已已者也。 
　　然勝敗乃兵家之常事。得失非禍福之機關。得不必其喜。失不必其諱。勝不必其成。敗不必其喪。我輩旣以光復漢族自任。多一重挫折。即加一分熱度。果能一鼓作氣。百折不回。雖二十二省之大孰。非我漢族佩囊中物。何在乎區區之得失也哉。 
　　黎都督曰。卽使武漢三鎭。全爲清軍所佔。亦無碍於革命事。業之進行。此眞可爲有志之士。有識之言。若僅欲以大好炸彈。爭勝敗於文字之間。則非記者殷殷之心。所深望於今之以天下爲已任者也。　 
　　記者屢從炸彈中來。亦嘗聞炸彈之價値矣。如投函者果有此物。其速諸投諸有用之地。記者且願執鞭而從焉。 
　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[孫文來滬之先聲]  
　　前日有外交家某某二君向美租界某西旅館預定房間四間以備民軍領袖孫逸仙君來滬暫駐想孫君蒞滬之期不遠矣 
[攻打南京之進行]  
　　昨日由吴淞調來陸軍一標服裝與美國兵相似下午即坐專車開往南京助戰 
　　昨由南京載來大砲一尊因機關損壤即命工匠立刻修理仍於晩車載往前敵並運去槍砲子彈數百箱以濟軍需 
　　滬軍一標二營管帶柳海齋因奉陳統領命令速領所部四隊各弁兵前往金陵助勦故於昨晨七時率領全營前後左右四隊弁兵前往龍華空地操演陣式聞明日卽須赴甯 
[都督府電書一束]  
　　湘軍都督來電孫寳琦來電敝處萬不承認會議地點確定在滬不能移我就彼清廷如肯遜位當卽停戰宣告中外。派袁世凱赴鄂會議北京亡在旦夕大局指日底定幸毌爲莠言所搖並請黎都督電復孫撫爲叩譚延闓印 
　　又電敝處前雖舉梁君起超任敎育刻聞梁已爲清廷法部大臣敝處前議應歸無效湘都督譚延闓印 
　　鄂軍都督來電准黔軍政府電開黔獨立省外各屬表同情地方寗謐俟部署粗定卽派軍會師北伐請轉各省等因准此特聞鄂都督黎元洪 
　　鄂省外交部通電安慶西安太原濟南桂林廣東杭州雲南貴陽九江上海各省都督鑒各省舉義外交關係大局最重滬上舉伍廷芳爲外交總長鄂業贊成惟中央政府必速成立外交政策始能統一湘贛代表已到懇貴省速派代表來鄂會議鄂省交涉最繁且戰事嚴急外交尤極困難用敢據情電催希速施行至盼鄂外交部印 
　　閩軍都督來電頃接武昌黎都督陽電盼援甚急閩省軍情諒邀洞鑒現因省外各屬土匪紛紛蠢動兵力尤散正在組織新軍並電懇尊處發給槍枝子彈以備聯合北伐之助目下有兵無械實難成行鄂省關繫大局擬請由尊處分撥得力艦隊先行赴援以增軍力是所叩禱閩都督孫道仁齊 
　　鎭軍都督來電攻寗之鎭軍分一支隊進攻浦口軍隊出發後輸送糧餉子彈等均需小輪鎭江小輪甚少現均派遣他處不敷應用兵艦均已上駛務請轉飭貴交通科速派小輪數艦卽日來鎭以資借用事關大局務乞速行鎭軍政府林庚 
　　桂軍都督來電准鄂都督庚電開現擬權設臨時政府於鄂分部組織由各省公舉各部首長希速會議舉定等語敝處極力贊成除外交長業經各省公認伍温兩公財政長張公謇外軍政長擬舉桂副都督王公芝祥其餘各長應舉何人希速電示以資參考桂都督沈秉堃陸榮廷叩　 
　　吴淞姜國梁來電遵諭派砲弁二名砲目五名砲勇二十五名趁八時早車赴寗乞由鈞處電告徐總司令俾便接洽國梁叩佳 
　　廈門宋淵來電廈門克復大局已定曹秦發孫琪爲司令官原鴻逵爲厦道淵率隊南巡民心大安後天赴漳安撫 
[製造局紀事]  
　　製造局前日較準四十磅之車輪砲四尊係爲轟擊金陵之用昨日總理李君又接金陵徐總司令來電飭即裝由兵艦運寗故即配齊子彈商請前砲隊營管帶張玉發君代爲管解並飭砲手十二人於昨午一併裝由建安兵輪運赴金陵以濟攻城之用 
　　李總理因接金陵徐總司令電稱急需大砲（即開花砲）爰於昨日又在砲廠檢出一百八十磅大砲一尊先在西砲台較試預備解寗俟金陵光復後即以此砲載往北京應用　　 
　　李總理以前月派赴金陵之修礮工匠十名現尙不敷故於前日續在鎗砲廠挑選工匠五名發給川資飭令速乘滬寗火車先至龍潭行軍營内修理鎗砲等件 
　　製造局内小兵工學堂前爲民軍燬去所有學生已經議定歸入大兵工學堂肄業茲聞該學監督黄軌理君已定期本月十四日開學 
[閘北種種]  
　　閘北民政長李君昨日分送傳單云照得本廳現當建立北段警察之時前滿政府訂行章程未臻妥善若不詳加改革仍是有名無實本部長爲整頓起見不欲以一己之見獨斷獨行是以效集思廣益之成法周諮博釆以期日起有功而速進行定於本月初十日下午一時齊集本廳會議一切應行事宜届時務祈早臨勿悞爲此傳仰各區隊長一體知照 
　　又一傳單云照得各區隊長書記排長光復之後往往自由選舉不由本局騐放殊屬非是本部長斷難准行嗣後凡有隊長書記排長缺出不得由該區擅自選舉應仍由本廳酌派或由該區區長擇優 
 
 

Page 19

 
 
保升以明權限而昭愼重仰各區隊一體知照 
　　商團會規則業已訂定如下總旨操練以軍紀精神爲主今日之隊員卽他日之隊長應當恪守規則以立基礎茲將各則分列於下操練規則（一）操練以養成軍團遵守紀律一切不得違背（二）聞令卽遵守開操時惟注意隊長命令（三）歸隊不准隨便談笑卽在少息亦不准左右顧盻高聲咳嗽及有懶惰笑狀（四）無故不准離隊如有特别事故須先告明隊長經許可後方准服裝規則（一）非素有目疾者免戴眼鏡即戒指飾物有碍動作一律除去（二）服裝均照會中定式不得任已所好（三）操衣須清潔整齊平時無許濫穿内衣不得露出銅鈕靴鞋宜不時揩擦（四）軍裝器物須珍重愛惜 
　　消防會會長錢君允利於前日下午邀集各會員在住宅内開茶話會會議救火進行方法會員到者頗衆 
[統一財政之手續]  
　　中華民國軍政府滬軍都督府陳君照會各國華僑商會云照得民軍自武漢起義以來天戈所指四方雲從大漢國旗燦爛亞陸本都督爲弔民伐罪起見因亦陳師鞠旅光復上海旬月之間規模粗具惟東南半壁未告全功本軍政府所處地位爲全國轉輸之樞紐各省聯軍出發咸恃本軍政府總司接應　濟餉糈軍書火急稍涉遲誤功敗垂成加以内部行政司法兩大部分事事均關緊急亦事事非財莫舉値此内地市面金融恐慌僅恃有限之帑藏以供無盡之公用通盤籌畫非設立銀行發行公債不足以爲救濟之助而立久遠之基於是士庶公議組織中華銀行之舉已於本月初一日開幕宣告成立來賓觀禮及一切營業頗爲踴躍洵足爲我國新民新紀元之一大紀念本都督樂觀厥成無任忭慰想我海外同胞僑居異地思念祖國素抱熱誠聞我義師一舉成功從此脱離專制政府之威權享受共和民國之幸福當不知若何歡欣鼓舞也中華銀行現在招集股份以及募收公債雖經本部及外省紳商竭力輸時然一隅之力有限是非推廣全國不足以主持我中華財政之統一所以有推廣之預備舉公正練逹之員出洋招集中華股份兼募公債票夙仰貴會主持商務衆望所歸擬請代爲經理廣勸招募並希諄告僑寓各界同胞須知中華銀行爲全國一統金融之樞紐公債票一項係軍用首要之關鍵亦衹限用數年一俟鼎革之後所有本利即行按照定章逐年清還此時誓師北伐掃蕩燕雲一髮千鈎關係至重務各激發血忱共襄義舉大局幸甚合行備具刋印章程招股收據照會貴會請煩查照施行至公債票刻因趕造不及後再郵寄　 
[滬軍統領文告]  
　　滬軍統領陳君昨出簡示照錄如下本部兩標現已成軍餉械一切均定章程行軍紀律賞罰分明敎練操演精益求精一般軍弁人格最尊街市交易各守公平固結團體無分軍民現籌進取軍抵金陵光復之後卽須北征願我同胞戮力同心特此宣布冀成大功 
[點騐新招工程隊]  
　　滬軍總司令部兼兵工隊長徐君彥於初七日奉陳統領飭招工程隊一隊計需一百二十六名業已如數招足報由陳統領派委參謀部於昨日午後二時前赴滬軍營操塲點騐如能合格即當錄用 
[陸軍統制頒發關防]  
　　中華上海陸軍第一協一標第三營潘管帶昨奉陸軍陳統制札云照得本部業已成軍所有各標營官長自應一律頒發關防以招信守除分别頒發外合將該營關防札發札到該管帶卽便查收啓用並將印用日期具報仍具印領送候備查毌稍違延 
[學生軍截止報名]  
　　中華學生軍擬招一營而各處來滬投効者甚爲踴躍因此未及半月已招三百餘人將次滿額現定於初十日截止報名一俟訓練純熟即當出發北伐 
[維護公廨主權]  
　　公共公廨代理讞員關絅之以近來辦事諸多掣肘特請民軍交涉總長伍廷芳君力予主持伍君以公廨辦事關係中國主權亟宜維護聞定於今日邀集中西各董與外交團會議善策俾便遵行 
[商團事務所之怪劇]  
　　滬城商團本假邑廟官廳爲事務所裝潢精緻陳設幽雅惟諸董事時因意見不合屢起爭端昨日忽又互相衝突入晩十一時該所大門已閉忽有會員四人有巨石撞擊旋經閽人開門迎入該會員等卽將檯椅花盆盡行打毁並將保險燈擊翻幾兆焚如現該處居民因恐再有爭端已公函諸董事請爲調停矣 
　　 
[油荳餅業抽助軍餉之辦法]  
　　滬南油荳餅業各號商以上海由民軍光復以來已將内地釐金等項悉行蠲免所有臨時軍餉應由各商按貨抽提曾經該業董開會議决憑衆簽允昨特禀請民政總長轉咨軍政府請爲備案並由民政總長宣布章程三條如下（一）命令爲臨時軍需暫定試辦三個月爲期期滿體察商情再行會議（二）此項臨時軍需大略依照現市貨本每銀一兩抽買客規銀一分牛籽油每件銀四錢大簍豆油每件銀三錢大簍豆生油銀一錢五分豆子每件即每石銀四分豆餅每件即每片一分（三）此項臨時軍需以現在所到船貨爲始由號商售與行家由行家加之買客按月由商號抄出細數互相核對後即將行家代加之銀如數彙解軍政府核收掣回收條存查 
[考取義武憲兵]  
　　義武憲兵隊司令官徐君昨出榜示云照得本隊缺額前已牌示招考所有投効各軍士由本司令隨時考騐分别去留在案茲將第二次考試諸員評定甲乙榜列於後希於三日内邀同保証人前來塡寫志愿書以憑登册入伍切勿觀望自悞須至榜者　計開賈士賢　賀容　黄純卿　蘇澗泉　袁同甫　馬駿　王榜臣　展春生　又發出第三次考試榜示計取六名　姚愚　鄧瑞蘭左光祖　陳其謀　陶輝復　潘恩川 
[票欵糾葛案尙須質証]  
　　英商永年人壽保險公司控寳康洋貨號主戴嘉寳與正元兆康謙餘三莊股東經理陳逸卿陸逹生戚雅芳等不理票欵一案前日午後由廨復訊先據原告代表郝門律師譯稱查原禀内第二十欵所載西歷去年六月二十一號四明銀行與永年直接收到戴嘉實案内之欵計二十五萬兩當時立有合同 
 
 

Page 20

 
 
今將合同呈驗尙有二十七萬兩請爲究追繼由博易律師代表戴嘉寳投稱此項票欵被告旣已承認原告不應私相授受與四明交接請爲察核關讞員與英康副領事諭曰永年與四明交接一層原告應邀見証到堂証明旋據西人加立斐上堂証明两造抵押道契情形復據郝門律師聲稱堂上欲知詳情請邀四明經下陳子琴及洋人惠爾生到案証明中西官磋商之下判戴等還押候補傳人証於下禮拜一午後復訊 
[車夫擾累行旅]  
　　近來長江各路居民遷居來滅者踵趾相接因是各小車夫在碼頭車運行李時任意奢索稍不遂意即百般阻撓且敢恃衆行兇行旅頗受　累前日又有張永開陸天佑徐阿開胡王仁等各車夫在彼肆擾被捕一併拘送公廨經中西官訊明姑念貧民無右從寛各枷一天發碼頭示衆　 
瑣聞 
[城内]  
　　小叔何兇○李阿根用刀戳傷胞嫂某氏前經工程局送縣收押現伊嫂在醫院内因傷身死經湯裁判提李訊問據供江西人住在兄處因誤碎碗茶被嫂打駡至次晨去取長衫嫂又不肯因之忿甚將自己賣生梨所用之刀戳了一下實係誤傷求宥裁判員曰　嫂死在保辜期内自應抵罪即着釘　收禁擬辦 
　　民政長批詞○西式女成衣業張文利等禀批禀悉該業熱誠興學自是可嘉惟所稱與行頭涉訟究竟是何原因候查明後再與備案可也 
　　司法長批詞○李炳等禀批據稱陳漢三商借銀元並未立據即行付給且查粘抄陳漢三所立期票又係該商王金記作中足見該商等彼此信用旣知陳漢三現在爛泥渡家中儘可由該商王金記持票往索母遽滋訟許鏞禀批該商充當美有輪船買辦何至月餘未給薪資即或屬實亦應覓得原介紹人惠伯漁請其代爲索取母因口角輙行興訟陳新禀批該犯誘拐小孩罪証確鑿經工程局訊明判押改過局五年已屬從輕辦理自應靜候限滿發落何得妄承省釋實屬不知悔悟不准特斥 
[南市]  
　　需索規費○民政總長以柴米爲民間必需之物自將捐厘豁免後困苦稍甦乃近日仍有流民在薛家浜地方向販柴鄉人需索規費情事當即轉咨市政廳出示申禁 
　　懲辦積竊○湖北人張蘭亭乘大貞丸輪船來滬被長江積竊乘陳竊去衣包當場扭獲赴各屬昨送南市裁判所請問供認與康三甲同竊某姓搭客之皮夾一只内有公文等件莊在浦東冬老白渡飯店内旋由偵探將飯店主山林海提獲所有起出之皮夾先給失主具領並時同黨剃頭店主王亭恆及積竊王克亭吴生芝王立成李桂生等解由陳裁判訊實判赴王各戒責二百下押半月王立成與吴李等如戒責一百五十下押七天山林海王亭恆各戒責一百五十下兩店一併發封 
　　拐賣小孩○山東人汪子翁串同吴錢氏李陳氏李老大劉某等將杜文和之十二歲女兒大扣子及殷阿福之八歲男兒拐賣當將汪等扭控西區移經陳裁判訊究供由李老大領往唱戲處學習餘不知情判汪交保限尋李劉到案訊究兩氏均交原告帶出諭着帮尋 
[英租界]  
　　定貨紏纒○日商安部控吴萬順羊毛號主吴順泉不交定貨一案前日午後由廨會訊原告代表村上律師投稱原告向吴定購雜骨三千担每擔價銀一兩四錢合同載明四月底交貨迄未將貨交到是以控究訊據吴供彼時因貨缺少以致遲延請爲交保出外設法交貨聶襄讞商之日副領事西田君判吴交一千五百兩人銀並保限兩禮拜清理 
　　以僞亂眞○陳阿瑞因將僞銀飾持向七浦路榮順押店内　質被櫃夥楊云卿察破鳴捕拘入捕房詢係袁裕福之物即派包探將袁一併拘押昨解公堂經王襄讞會同英康副領事訊明判陳押一月袁則尙有私鑄銅質小洋情事押候復訊核辦 
　　强搶飯食○杭州人程耀魁冒充民軍敢死隊搶取閻佈才飯食由馬差巡捕追獲昨解公堂訊明判押三禮拜示儆 
　　設攤誘賭○匪徒丁德喜在天后宮設攤誘賭被捕拘獲昨解公堂訊實判押西牢半年期滿逐出租界 
　　騙子何往○阮國英核粤人譚澤農騙銀二千四百兩昨經公堂提訊據西探奉稱譚已逃逸已將其屋發封判將生財拍賣除歸還房租外餘銀存候再核 
　　臨訊不到○韓榮坤陳履昌同在寳善街開設宏茂昌襪店因同行嫉妬在廨涉訟諭年不結昨奉公堂復訊因陳不到中西官經候再傳 
　　父女重叙○沈阿正之十二歲女孩阿桂去冬被薙匠高德寳拐往鎭江賣與沈王氏家爲婢茲氏移居新閘白克路前日令女出外購物被其父遇見控由捕房於昨日派探將氏與女併解公堂經聶襄讞會同英翰副領事訊明判女交其父領問王氏身價不追即行開釋准將拐匪扭案訊究 
　　車夫被疑○新閘白克路住户梁煒明失竊皮袋一只内儲値洋三千餘元之珠飾各物疑係車夫張阿福所爲報告捕房將張押獲昨解公堂請究梁延律師聖文上堂請追訊之張供不承認判押候查明於下禮拜三再訊 
　　押交莊主○葉履平唐盈記等控乾大莊經理陳鏡清騙洋二千餘元一案昨經公堂復訊一過判陳押候交到莊主徐蘭芳質訊核斷 
[美租界]  
　　客民猝斃○前日下午二時有年約五旬之張松林至東有恆路源豐押店内欲將馬甲付質忽然倒地氣絶身死當由店夥投報捕房節探徐阿華查得張係徽州人有友張長甫在北河南路張德泰茶葉店爲夥昨將屍體車入驗屍所報請中西廨員驗明因病身死飭張長甫代爲收殮 
　　冒名詐騙○冒充民軍陳桂聲昨向北四川路鄭炳璜處詐騙銀洋由鄭報告捕房飭探拿獲押候解究 
[法租界]  
　　幸未燎原○永安街二十號門牌麻袋店前晩不戒干火幸即救急祗毁去麻袋什物事後捕房向查據店中人云係因小孩玩弄蠟燭遺火所致茲捕頭又派人前往查勘矣 
　　流妓奪子○流妓賽爱寳於十年前曾生一子名心寳至四歲時即由姘夫李阿三撫養在家現年已十五歲在某煙紙店學業該妓近由武漢回申將心寳領去　匿不放以致兩相爭吵扭至捕房轉送公堂經中西官訊明前情以心寳無論是否李阿三所生終是姦生之子况李已撫養十一年若驟爲該妓領去勢必有悮終身今姑給李領回再養五年期滿後隨李隨妓悉聽心寳自便並令李具結備查嗣因心寳不願着暫押捕房俟其悔悟再行給領 
　　私造錢籌○碼頭小工李裕寳私造扛貨小工錢籌至工頭尤昌桂處朦領工資當被察出送捕解廨訊究李供此種錢籌係王小五子交下囑爲代領判押候提王到案再訊　 
來件 
[中華民國臨時法典編纂説明書]  
　　第一章中華民國臨時法典編纂之必要國家者法人也集四百兆之人羣破壤無法律之舊國家而組織一新國家苟無法律以支配之則一切之動作必仍乎舊日野蠻之積習或竟加厲焉非内讓割據即外起瓜分而已故本會亟亟焉以編纂臨時法與爲急務必使内不致成割據外足杜外人口實免釀瓜分爲目的 
 
 

Page 21

 
 
　　第二章中華民國法典與各軍政府立法權之界限 
　　國家文野之區分全恃乎有法與法之别異亦即中華民國今日之不釀瓜分與瓜分之界線各軍政府及人民固先起本會而知之矣雖然中華民國之中央政府尙未成立中華民國之國會更不知成於何地何日武昌軍政府之臨時命令尙無代法律之完全効力其他各軍政府之命令自無俟再論矣本會敢謂欲免今日之瓜分鞏固中華民國之基礎必先宣布中華民國臨時法典其効力以及於各軍政府司法權所及之地爲限度而中華民國之臨時法典之効力又必駕乎各軍政府臨時命令之上 
　　第三章中華民國臨時法典編纂之順序憲法爲中華民國諸法之源然必待全體國民之委任非本會今日所能從事也本會熟察吾國今日現象義旗四起祖國素無軍事法典可循馴致軍興以後將與士不相洽民與兵不相洽故本會不能不先著手於軍事法典一方冀擴張軍事之進步一方又必保護人民之法益必使軍士與人民互受其益本會又熟察於今日財政之竭蹶必先從事於財政法典然後收入方能增額而軍用庶可堅持故即繼纂財政法典本會又熟察於今日國民外交知慮之薄弱一有踈畧立致瓜分故必采集國際法及吾祖國與外人所訂條約編纂條例以保護外人生命財產不使另生枝節致礙民國軍事之進行而編纂時采集搜討所本仍以武昌軍政府所布臨時命令爲張本尤以不浡於民主國憲法及國際法爲旨趣 
　　第四章中華民國臨時法典之効力本會旣着手於編纂成書以後即呈報武昌軍政府及各處軍政府俟得各軍政府有過半以上之承認後即由武昌軍政府創設中華民國海陸軍裁判所駐紮各司令部所在地委任裁判官按照本法切實施行 
來函 
[滬上鼠疫又發現]  
　　本月初八日有李榮奎一名年二十四歲通州人向在小東門城内晝錦牌樓計宅作廚司因病至仁濟醫院就診由西醫騐係鼠疫當用電話通知本總醫院卽用橡皮病車接往旋據本院西醫亨司德君取病人血騐視確係鼠疫現已留院救治矣再本院前據　部局知照謂滬上死鼠甚多早已預備一切現雖四方多事而防疫一層未敢稍懈逐日仍派醫查訪如同胞患病有疑似鼠疫者即請迅至天津路本分醫院驗視愼勿延悮致傷生命公立醫院謹啓 
[海上閒談]  
　　各省民軍。會攻南京。已佔領多處矣。而清軍猶未盡退者。非清軍之力能支持也。探其確情。因有各國兵艦。尙未移泊上遊。故停駐下關之民軍砲艦。驟難開砲。否則早已全城光復矣。現在各國兵艦。已限期移開。旦夕必告大捷。而我滬上商業之恢復。亦卽在指顧間。凡我商界同胞。宜如何爭助軍需。以盡義務哉。 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[亡國紀念品陳列所廣告] [  冰盦]  
　　啓者。本所籌集經費。徵求亡國品物。内容分天然物人工物二種。陳列所中。爲一班滿奴作永遠之紀念。所有陳列品如下。 
　　天然物　辮子　陳貢　新貢　陳喇　新喇　陳莊　充陳　川土　雲土　台漿　象漿 
　　人工物　朝帽　寳石頂　藍寳石頂　水晶頂　硨磲頂　金頂　藍翎　三眼花翎　雙眼花翎　團龍褂　缺襟袍　瓜皮帽　得勝盔　得勝褂　尖頭靴　黄龍旗　馬蹄袖　烟燈　烟鎗　一字襟坎肩　紅羢結帽頂 
[共和答專制書] [  愛]  
　　專制公閻下。聞公名久矣。正欲晉謁台端。一聆敎益。忽蒙琅函下頒。展誦之餘。心幸何如。僕此次來中國。爲拯民水火計。他事無暇計及也。繹來翰之意。似僕欲驅公於境外。此尤不察之甚矣。當此二十世紀之時代。公自度有立足地乎。如其有也。則安然居之可矣。如其無也。宜速遁跡山林。毋溷乃公。蓋二十世紀之時代。乃天演淘汰。優勝劣敗之時代也。立國者非僕即立憲君耳。然立憲君又有不合處。而僕則無往不宜也。公責僕以爲碌碌無所長。不知僕能得衆人歡心者。即在和平之間也。僕治天下無特長。惟如天平之毫無偏重耳。公之病在乎偏。貴者有登天之樂。賤者有墜淵之苦。宜乎人民之反抗也。今試舉公之不及僕處。一一爲公凟陳之僕之。處置上下。一秉大公。公則冠裳倒置。賄賂公行。不及僕一。僕之任民自由。不加羈絆。公則深加壓力。到處提防。不及僕二。僕之廣開言路。博采羣議。公則鉗制輿論。文字興獄。不及僕三。僕之自稱公僕。保民利益。公則坐收漁利。剝取民財。不及僕四。僕之三年一任。時防隕越。公則萬世一系。獨覇朝網。不及僕五。僕之舉動自由。與民日接。公則深居宮室。盛設兵衛。不及僕六。僕之視國如家。患難與共。公則利歸於已。害歸於民。不及僕七。僕之置身於法。不事妄作。公則刑法不及。任意胡爲。不及僕八。僕之薦賢自代。效法堯舜。公則天下自私。傳諸孫子。不及僕九。僕之國家大利。匀諸民間。公則產業河山。歸藏私室。不及僕十。公有此十不及僕之處。僕無藉與公爭。民自必以利刃剸公腹。而視我如保姆矣。公如見機歸隠。尙得善終。設與僕爲難。追悔將無及。旣蒙見敎。不得不以實告。祈三思之。 
海外奇談 
[普魯士女子之愛國] [  特公]  
　　近百年前。普魯士國王威廉第三。發奮圖强。欲使普魯士成爲歐洲大國。然因國帑不足。不能與他國爭。一日。徵普魯士女子而問之曰。將如何而濟軍需乎。於是女子爭去環瑱獻於王。以充國用。多有不� 
留一物者。王乃命鑄銅鐵飾品。以贈諸女子。藉表感忱。且留爲紀念。並鐫文其上曰。（余於一千八百十三。年以金易鐵。）至今有得此一簪一環者。寳之逾於眞金焉。 
尊聞閣詞選 
[革命潮] [  太癡]  
　　少壯曾幾何。忽焉百無競。舊颯蒲柳姿。十日常九病。秃筆雖無花。恃同長劍柄。歲獲金數百。全家足相慶。幸逢太平年。聊可娱情性。何期厭世徒。尙賭兵戈逞。八月揚子江。潮比泉唐盛。桓桓黎協制。首舉大革命。政治與種族。紛紛起爭併。虎嘯風自生。南北各響應。幹濟仗英才。吾慚力不稱。所憂戰禍延。生計剝無剩。安得眞英雄。此亂指揮定。 
[九日] [  太癡]  
　　九日江城警信馳。幸無風雨助愁思。千家擇地皆遷眷。幾輩登　尙賦詩。朝局已成傾　象。病軀况近亂離時。淵明祍作桃源想。孤負爛斑菊滿籬。 
[九月十三日滬城紀事] [  太癡]  
　　九月十三午未交。閘北忽然聞火燒。道是民軍毁警局。警官大小皆遁逃。我聞此耗心怦怦。倉呈去館趨人城。途人面各帶愛戚。擔囊負篋何縱横。但見商團整隊出。擎鎗露刃當關立。洛鐘東應銅山傾。逆料禍機垂旦夕。歸家准有長太息。奈何奈何事已急。瘦妻穉女驚失聲。相顧凄其動顏色。俄聞城已閉。十門同一例。朅來生計早艱難。坐困危城復焉避。幸有隣人來。力言城尙開。大局此時已粗定。吾儕不用多疑猜。出而視之呼咄咄。行者居者各安適。借問民軍在何處。衹見多人袖纒白。更問此城今若何。或云已得或云失。奇哉得失在頃刻。我其少休進飲食。 
[豁廬雜誌] [  豁公]  
　　曩閲水滸。至眞假李逵一節。疑是耐庵　言。不料近世。眞有此等事也。庚戍九月間。余家居無事。因與學友。江君文波。錢君胥洲。王君曼犀。共編金陵後湖誌。此不過雕蠱小技耳。曷足輕重。距知竟有人焉。冐余姓字。以誇耀於人。閨六月二日。偶至第二泉品茗。見隔座一少年。手持後湖誌。顧謂人曰。此書我所著也。余聞而怪之。問其姓。則答曰劉。問其字。則曰某某。余曰。怪哉。賤姓與字。適與足下同。而亦當編後湖誌。不更奇耶。其人色大赧。不作一語。怱怱遁去。合座爲之捧腹。有識之者謂余曰。此人與君同姓。登徒子也。胸無點墨。輙 
 
 

Page 25

 
 
欲攫文士譽。苦無從得。適此書出版。彼以爲機會至矣。故不憚竊他人之字以爲字。冀幸博著書之美譽。不料東施效顰。適遇西子也。求榮得辱。其此之謂乎。 
千金一笑 
[鬚眉巾幗] [  冰盦]  
　　袁世凱如寵妾擅權。要挾把持。其心叵測。 
　　孫寳琦如巨室孀婦。旣不能守。又不敢嫁。 
　　梁啓超如妓女淴浴。不遂其欲。少縱即逝。 
　　張人駿如嫡妻失寵。仰人鼻息。毫無。權柄。 
　　汪兆銘如寡婦失節。苦守多年。忽改初志。 
心直口快 
[做了一夢] [  愛]  
　　西湖建盛莊。蘇州建留園。上海常州建田園產業無數。官爲宮保銜。郵傳部大臣。鐵路國有。格殺勿論。富貴氣勢。盛極一時。而今安在哉。盛宣懷做了一夢。 
　　軍餉四百萬。部下軍兵一萬人。王公大臣親臨勸駕。官爲湖廣總督。欽差大臣。水陸軍馬。全歸節制。便宜行事。大統領内閣總理大臣。小人得志。盛極一時。而今安在哉。袁世凱做了一夢。 
　　地方十八省。歲獲數萬萬。一族九百萬人。不織而衣。不耕而食。厮養走卒。皆握權要。任封圻。近支非王公。即侯相。踞至尊之高位。享無窮之厚祿。垂二百餘年。窮奢極慾。萬國莫敢與京。神聖尊榮。盛極一時。而今安在哉。滿朝廷做了一夢。　 
戲攷[  吳下健兒]  
　　金水橋。一名乾坤帶。又名秦英釣魚。秦瓊戮力唐室。唐太宗以公主嫁其子懷玉。酬其公忠。公主生秦英。膂力過人。不畏强禦。英在金水橋。垂釣取樂。有詹國丈倚勢作威。招搖過橋。叱英讓路。英不服。詹欺英黄口小兒。令家丁强拽之去。英大怒。揮拳擊散家丁。并摔詹於地擊死之。詹妃得信。哭訴太宗。請報父讐。而公主聞信亦大驚。即綁英上殿。請父發落。太宗欲斬英以謝詹妃。長孫皇后。以英係功臣之後。力求赦免。時懷玉征西被困。令英立功贖罪。太宗欲允其請。而詹妃號咷大哭。力請斬英。以伸父寃而彰國法。太宗左右爲難。乃令公主向詹妃賠罪。又爲國丈建祠。以平其氣。詹妃始允。遂赦回秦英。以乾坤帶賜之。令援救其父立功報。效英即喜躍而去。前天仙德建堂富仙舫劉靜軒。常合演此劇。今春第一台日戲。劉鴻聲吳彩霞陳文啓。亦屢演之。唱則此善於彼。做則彼善於此也。 
小説 
[愛情小説周利亞（八）] [  閩縣超西子譯著青浦鈍根人潤辭]  
　　正尋思間。忽覺電光刺目。則身已抵統署門首。遂報告閽者。引至施比亞處。先在室門外彈指數下。聞室中嬌聲命令曰進。增成乃緩步而入。見施比亞方憑案而坐。案頭書簡堆積略不整理。近身處紙墨淋漓。似方作書。或吟詩未畢者。施比亞即自座起詢問來意。增成具告之。且以書進施略一審視。即棄擲儿上。正色謂增成曰。速將去。儂不欲觀賣友人之手筆也。增成聞言。不由肅然起敬。 
　　斯時增成心中。忽有感觸。不勝悲悵。回想去春林勇悟以情書倩婢進我時。我嘗擲之地上。當時婢受委屈而不敢伸辨。安知我今日。即步婢之後塵耶。兩事相較。可見世界女子嬌貴之氣。大略相同。不欲示人以可浼之迹。惟我當時爲假意之屏棄。而彼今日爲眞心之拒絶。彼得不墮奸人之圈套。而我已受薄倖之實禍。思至此。珠淚幾欲奪眶而出。 
　　忍淚移時。始婉辭對施。比亞曰。公主請勿怒。僕今日之來。固爲主人送簡而來。亦不僅爲送簡而來。主人書中何言。僕不得而知。然觀察主人日來之言動。可以測知此書必有非分之要求於公主。又觀頃間公主之怒形於色。益信主人之非禮。而轉敬公主之高貴持重。非尋常可及。 
　　施比亞聆其語言婉順。怒氣漸目消化。然又竊怪增成之言。何竟不爲主人稍加掩護。又謂不僅爲送簡而來。則此僕胸中必有難言之隱。欲一罄於余。其所欲言者。或與林勇悟有何等之關繫。余不可不一窮其究竟。 
　　於是凝神靜氣而問增成曰。子非美利堅人耶。增成曰然。僕與主人同國而又同鄉也然。則主人家世。子必知之詳矣曰然。主人家。尙有何人。曰老主人及主母皆在堂也。老主人頗愛子否。曰老主人之愛小主人。掌上明珠。不足喻之也。然則小主人遠來此間。不苦膝下冷落耶。曰别離未嘗不悲。然以小主人摯友陳君自此地去函相招。許爲介紹重用於總統。老主人盼子成名。故督促其來此也。 
　　施比亞聆言至此。心竊怪陳生不善擇友。引奸人以自陷。林之負心不足責。而不能不爲陳生不平也。 
 
 

Page 26

 
 
[ 
[上海禪臣洋行經理灤州煤礦公司廣告]  
該礦所産之塊煤統煤屑煤焦炭等均性質甚佳火力耐惠久且面頗亷倘蒙　各貴廠號賜顧者請　臨本行其價議可也 
[上海新開九華西式旅舘擇拾月初九大開幕]  
本旅館開設四馬路第一台對門九華樓會扯改造清水紅碍高大門面沿街洋臺酒樓菜肆歌榭舞檯均在一方裝飾雅緻飲食清潔房間寛暢侍候週到泰西鐵床綢縐被褥紅木器具自來水火電燈電語無美不備南北車站各埠碼頭均有接客招待紳商惠顧價目格外克已此佈 
貴體何如　患傷風否　咳嗽否　患喉痛或氣管作響否　所吐之痰是否灰色或黄色　呼吸艱難否　兩脇發賬否　胸口痛否　神志隳喪否　頭痛否　發熱否　喉間發炎否　口中覺渴否　兩肩痛否　口内發甜否　夜不能眠否　坐臥不安否　鬱悶否　性情暴　躁否　易怒否　煩惱否　果爾則宜愼重　尊軀是幸蓋此皆呼吸部失調肺胸等膜發炎之確證服良藥以醫之此其時也惟僅有一藥可以療之卽聖保羅修道院膏子藥也其效驗之神定必驚異下列證書乃千萬證書中之一二而已先服此藥後權其效 
南洋拔推維亞埠談君自述如此鄙人患咳嗽甚劇而不能除胃口旣失不能安眠神志隳喪服修道院膏子藥一瓶之後竟獲全愈此誠良藥也用敢爲同病諸君告今將此藥運售中國以公同好　購藥諸君務請　認明眞僞眞藥匣口均用藥廠主人　簽字之紅紙條封固否則 
贋鼎也必無效驗切宜愼之 
價目大小瓶計重五百五十二百三十格蘭計洋二元一元二角五分　大小瓶每半打十元五角六元七角半每打二十元十二元五角 
總發行所荷蘭國路頭登埠額克爾　中國經理處　上海好時洋行 
代銷處 
屈臣氏大藥房　中西大藥房　大英大藥房 
科發大藥房　　中法大藥房　中德大藥房 
老德記大藥房　羅威大藥房　四馬路老德記 
大英醫院　　　五洲大藥房　美華大藥房 
普濟大藥房　　南洋大藥房　河南路屈臣氏 
華英大藥房　　同濟大藥房　老誠濟藥房 
中英大藥房　　勒喴大藥房　南市中法大藥房]  
 
 

Page 27

 
 
   
 
 

Page 28

 
 
   
 
