# 1919 - 255 - 4916735

 

Page 1

 
 
   
 
 

Page 2

 
 
   
 
 

Page 3

 
 
時評 
[條件與人（冷）]  
　　南方所以反對王揖唐之爲和議代表者以王之爲人與和議中之條件兩不相容也今王毅然來滬豈自信南方所提之八項條件已無一不能承認耶 
　　更舉北方各督之通電觀之謂和議之主要在條件而不在人然則南方前提之八項條件亦已無一不能承認耶 
　　若然則在北方者簽定其條件可矣遵行其條件可矣是則和已成矣復何議爲更何王揖唐之南來爲 
[命令]  
　　九月十八日大總統令　對德戰爭狀態終止業於九月十五日布告在案茲據專使陸徵祥電稱奥約已於九月十日經我國簽字等語是對德奥戰爭狀態業已完全解除惟宣戰後對德奥人民所訂各項章程非有廢止或修改之明文仍應繼續有效此令 
　　又令　參謀總長張懷芝呈吉林督軍公署參謀長陳鴻逵懇請辭職陳鴻逵准免本職此令 
　　又令　任命胡文藻爲吉林督軍公署參謀長此令 
　　又令　任命金壽良爲暫編陸軍第一師參謀長此令 
　　又令　參謀總長張懷芝呈請任命陳杰爲暫編陸軍第一師一等參謀官李文澂爲二等參謀官均照准此令 
　　又令　兼署内務總長朱深呈准兼署河南省長趙倜咨請任命李元愷爲省會警察廳警正彭希古試署省會警察廳技正均照准此令 
　　又令　兼署内務總長朱深呈准兼署湖南省長張敬堯咨請任命余國蘭陳眉翰試署水上警察廳警正均照准此令 
　　又令　傅宗耀晋給二等大綬嘉禾章此令 
[專電]  
　　北京電　李純電告王揖唐巧晚赴滬（十九日下午三鐘） 
　　北京電　岑西林致李曰垓電王赴滬恐難開議南代表於八欵中堅持前三欵度尤非王所能商（十九日下午三鐘） 
　　北京電　甘肅省會電請查辦財廳長袁毓麐屯墾使蒯壽樞又請速散安福部（十九日下午三鐘） 
　　北京電　新借欵有月内先交一半說（十九日下午五鐘） 
　　北京電　徐昨接見戰後經濟調查委員諭令注意戰後經濟競爭利用原料發展富源 
　　北京電　政府因加入國際聯盟擬組一委員會已交外部籌備 
　　　北京電　本屆祀孔笔擬親往行禮（十九日下午五鐘） 
　　北京電　湘張敬堯電告南軍圖湘贛陳光遠又報南軍增兵龔因電軍政府詰問嚴加阻止 
　　北京電　湘張電參陸處因吳佩孚將率衆拜壽存心叵測已停止做壽並請各方面勿送壽禮（十九日下午四鐘） 
　　北京電　禁衛軍改編第十六師爭管轄問題尙未决 
　　北京電　財政外交兩委員會預算全裁財政會經費暫由鹽署墊發外交會純盡義務又財政會討論新銀團事决中國派員自往參加有派徐恩元訊 
　　北京電　國院邊防處通函各部院查明參戰有功人員分别請奬聞此項奬案人數約四五千 
　　北京電　台克滿語外部某如中國能廢軍事協定爭回山東則藏界可大讓步否則須依民國三年提案畫界（十九日下午四鐘） 
　　北京電　前日電蘇李督解散上海學生聯合總會李復昨到謂該會在租界中無法解散 
（十九日下午四鐘） 
　　香港電　軍府篠電龔國家爲重黨派爲輕請改派總代表促成和局（十九日下午三鐘） 
　　香港電　省會昨選林正煊爲正議長譚炳華曾叔其副長 
（十九日下午三鐘） 
　　香港電　廣西兵工廠設南寗由馬濟主辦將成立（十九日下午三鐘） 
[各通信社電]  
　　北京電　長江三督來電請中央迅速謀和遲則恐生變化 
　　北京電　曹使電告吳佩孚復電願謹守沉默 
　　北京電　段書雲長贛將發表 
　　北京電　徐佛蘇將回京 
　　北京電　吳鼎昌預備赴滬 
　　北京電　總統安慰戰後經濟調查會委員謂薪津偶有遲延機關自當永設 
　　北京電　中央電復西林挽留顧王二使認爲必要已轉電巴黎 
　　北京電　政府又電盧永祥王總代赴滬妥爲照料 
　　北京電　直紳卞蔭昌請辦全國商業銀行已准 
　　北京電　將召各省司法人員來京會議（以上十九日）以上中華通信社電 
　　北京電　政府决留顧王兩使辦理德約昨已電歐洲各使并一面電覆西南 
　　北京電　政府議决對俄黨紅旗軍以敵人待遇飭外蒙新疆邊吏於其侵入我境時准以武力驅逐 
　　北京電　外人消息俄激黨進逼沃木斯克沃政府已東遷至庫納斯那阿斯庫地方政府特電范其光詢詳情（以上十八日） 
　　北京電　河間决不來京傳說日内將赴寗 
　　北京電　龔得疏通南代表之某君報告具悉南方内容電促王揖唐赴滬 
　　北京電　邊防督辦處議定任唐在禮爲參贊 
　　北京電　新簡駐海參崴委員李家鏊電呈已就職任事 
　　北京電　院諭軍警防範入京請願圑惟無聚衆行爲即不必干涉 
　　北京電　海交兩部爭執敵艦管理權經田文烈調解已無事劉冠雄昨列席閣議 
　　北京電　郭宗熙三次辭職將照准 
　　北京電　財部從張廣建咨請將電駐甘稽核分所將以後收入鹽欵改儲該省官銀號（以上十九日） 
　　長沙電　聞譚延闓在湖口等處增兵省城戒嚴（十九日）以上中孚通訊社電 
路透電 
[歐洲和局餘波]  
　　十六日巴黎電　法國批評家數人謂法國衆院現延長核准和約之辯論蓋以政府欲知美國對於和約將取何行動也 
　　十六日巴黎電　法英兩國已商妥關於叙利亞之暫時辦法規定由法兵代英兵防守該地並聲明英國擬贊助法國代管叙利亞之志願 
　　十六日巴黎電　法總理克勒滿沙英首相喬治關於分配駐突厥之英法軍事宜已商定暫行計畫英軍將退至叙利亞下部與巴力斯坦而留法軍駐於叙利亞法國將與漢志王協商法軍佔守區域之確切界線 
　　十六日巴黎電　今日五大國和會開會兩次福煦上將曾列席福煦上將奉命致牒德國宣布德軍佔據立陶宛土地協約國須令德政府擔負責任該牒文含有哀的美敦書性質故德軍應卽撤退 
　　十六日倫敦電　里特倫駐倫敦代表比斯勒克博士語路透電社代表謂里特倫因未由協約國助以必要之子彈致淪於危難地位而英國復有撤退北俄戍軍之舉故里特倫政府不能拒絶過激黨媾和建議以過激軍退出里特倫境爲條件云 
　　十六日丹京電　里特倫官場消息波羅的海濱諸國現在與協約國代表考慮媾和事宜波羅的政治家已赴里伐爾聞擬與芬蘭代表討論波羅的聯盟云 
　　十六日巴黎電　據和會法人各界聲稱英國極欲將和會辦事處所移至倫敦 
　　十六日北京電　今日德國以值馬克四十兆之現金運至英倫繳付糧價 
　　十六日巴黎電　英國外交次官克羅爵士已任爲高等議會英國全權代表位等大使 
[各國近事記]  
　　十六日丹京電　德將桑特士語客謂巴力斯坦土軍之戰役本無勝望其目的乃在分西歐陣線敵軍兵力客問德國與土耳其將來之關係若何桑氏答稱最佳當一筆勾銷吾人對土政策 
　　十六日馬賽電　船港工人罷工已止允照僱主提議每日工作八小時受工資十六佛郎 
　　十九日華盛頓電　美國前以國際銀行團承借中國債欵事詢諸日本今日本答覆謂因蒙古滿洲之特殊情形與其對　關係故日本不願加入國際銀行團 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　廣東各總裁致龔心湛電　各省督軍省長各都統各護軍使各鎭守使各師旅長各平和期成會各平和期成聯合會各省議會各商會各敎育會各報館均鑒頃接龔心湛蒸電仍持前議茲已再電駁覆文曰北京龔仙舟先生鑒接讀蒸電惶惑益深謹本所擬併相討論總代表一職固重在能負責然以北方濟濟多士酷愛和平者不乏其人詎無一當尊意者詎舍王君外别無一能負責者且所貴乎負責者必内能擺脫拘攣不受何一方之束縛而始能以至公之心謀國家之幸福也今則何如所負者係何方之責然口急盡一方之責而益天下以紛也蠲除地位派别誠然誠然顧執事胡不首先蠲除委任一適當人物而必有所偏倚挾一方之意見强全國以必從似已示人不廣責人恐非恕道尊電出於意氣之爭此或北方有是用心西南護法經年肝腦塗地爲國家計煊等雖無似固不敢苦吾民以爭意氣即亦不敢徇一人而遺誤國家今日之事國家爲重黨派爲輕與其偏任一系而動全國之疑母寗垂念瘡痍姑息一人之氣以一人之去就與全國之安危權量輕重知執事必有以處此何必故爲執抝終不容納國民公意甚或諉過西南爲貫澈主戰之地步前途危險又奚止民窮財盡辦理困難而已也尙望執事顧全大局破除成見改派總代表促成和局共挽危亡無任盼禱之至岑陜煊伍廷芳陸榮廷唐繼堯孫文林葆懌篠等語特聞政務會議篠印 
國外要聞 
[歐洲商界將聯翩游美]  
　　中美新聞社華盛頓通信云茲據華盛頓商會宣稱美國總商會發柬遍邀英法意比各國總商會派委人員於今秋聯袂渡美一行已經各該國商會允諾美商會總書記古威氏與國家商業報主筆藍伯氏現均已行抵倫敦接洽此事此一班歐客準九月下旬抵美以參預九月二十九日大西洋城之萬國商業大會議按此大會議至少將有美國商界領袖一千人蒞會與歐洲來賓討論種種國際貿易狀况會畢後則請此輩來賓游行國中一週遍歷各大商工業中心點約十一月初始行回歐游行時由美總商會會員指引來賓經此會議與游行後當示美商以對於恢復原狀問題所能盡力之處來賓中至少有二閣員爲之統率分爲二組各有團長五人副團長與書記若干全體人數可五六十華盛頓各部院與總商會方協謀所以安揷來賓之行館此舉之宗旨在曉示美商以外間商情並藉敦美國與各參戰與國間之邦交以現勢論之歐洲諸國非迅即廣産貨品恐大有饑寒之虞因之不在減少戰時公債政治社會均將爲之杌隍不安險象環生凡此均與美國有關因歐洲而起紛亂美國亦將受其反響若歐洲工商業不即復其舊觀則美國商業在歐洲市場亦將不振美商必須擔任使滙市復原乃足推廣進出口貿易是故美商界領袖僉謂美國商業政策莫妙於予歐洲以一種商業上援助爲現時所最急需者並不可妨礙其恢復物産云 
國内要聞 
[北京通信（霜羽）]  
　　對德復和之善後事宜 
　　對德復和布告已於前日發表昨日閣議即議復和後之對德各事所以變更戰時狀態者京中報紙已略有記載矣此項善後辦法手續繁重八月十二日外交部曾召集各部院委員會議依據國務院所提問題爲具體之研究會議以後各部各就主管各項提出說貼於外交部彙送國務院以備實行近一月來上海各報之專電中關於此種事項之决定已時有一鱗一爪之發見矣今次所議自當仍準一月來預備之各事以記者調查所得大概如次 
　　一布告發後對於德國雖已恢復和平狀態而條約固未訂也遇有交涉及詞訟等事暫依無約之國辦理由國務院通電中外按照本年四月大總統命令外交部已擬具辦法數條提出閣議 
　　一關於敵俘之處置在德國和約中之二百十四條至二百二十四條皆詳細規定如第二百十七條遣送經費由德政府擔任並由德預備運送第二百二十四條各訂約國對於贍養俘虜費彼此抛棄我國雖未簽德約然辦法宜取一致俟各國實行之期一律辦理惟我國並無在德之俘虜贍養費之抛棄係未得互惠之益主管收容俘虜之陸軍部頗主張早日遣送然仍須德國接收近日所進行即由和使轉告德國速商遣送方法而一切俘虜收容所情報局等俟德人接收俘虜之日即行取消 
　　一對於德僑之一切章程是廢止抑更改亦與協約國取一致行動現由外交部隨時查詢各國辦法知會内務部照辦未經明令修改或廢止以前所定章程一律有效但有已經更改者如敵僑郵件電信之檢查業已撤消是也 
　　一德國領事館房屋文件等當戰之時卽按照國際公法或交和蘭領事代爲保管或由地方官代爲保管現在通商條約未續訂以前仍照現狀俟德國有領事來華以後再行交還 
　　一租界以内之德國産業各國辦法各異惟法國於上海方面因道契關係會同華官接收拍賣漢口則逕由法領事拍賣據法使前經聲明所得欵項存儲銀行由和會規定或歸還本人或劃入賠欵項内此固非我國所得過問者當然依此辦理惟上海同濟學校已由敎育部另訂辦法 
　　一通商一事復和以後當然不禁其待遇方法即與無約國一致惟新來及被遣復還之德人是否准其入境外交部已電詢各國辦法矣 
　　一依巴黎和約所載德國對華放棄其中國境内所有之房屋碼頭船隻及其他産業故前所收管之船隻房屋碼頭當然不須歸還但須查明和約對於此項有無國産私産之另依據辦理 
　　一敵國人民之財産前經設局管理然戰事雖終通商尙未開始則仍應照舊管理但改其名爲「特種財産」擬下明令戰時中處分德産之法令在未明令廢止以前繼續有效至關於德人之債權債務依和約所訂應設一清債處將清理敵産所得欵項列入專簿作爲日後索賠之擔保或爲在德華人之産業及債權之抵債但因種種關係應即設或緩設尙在斟酌中又漢納根經辦之井陘煤鑛如何處理亦經電詢各國有無同樣事實調查其辦法以處理之而未得成例以前則有暫由農商部保管之說 
　　一德人之游歷移居在宣戰時曾經禁止現亦擬以明令解除一切依無約國人民待遇 
　　上述種種皆其大概情形也聞昨日之閣議一一加以研究將决定種種手續俟已停妥然後以明令公布大約公布之命令尙不止一道惟下令之時期尙須有待而各事决定亦須數次之閣議耳至於上述各事以外又有最關重要之中日協定問題外交委員會已上一條陳於總統請即廢除責令外交部交涉蓋以敵之性質消滅共同防敵之事實亦消滅也然武人尙在猶豫故上次外交部提出之案竟不能通過於邊防處今又由外交委員會建議且聞總統總理皆予贊同矣交涉之能否有成請拭目以觀其後 
[王揖唐南下後之外人觀察]  
　　大陸報社論略云王揖唐以北代表領袖之頭銜今日來滬準備開會議和吾人固予以最好之心願但不能望其成功也目前絶無何種開會之機會卽使開會更無何種解决之氣象南方諸人今已聲明不願與王接洽此或爲政治上一種自高聲價之作用但其中實庽有一種眞正覺悟也王自標誠意其言固善此或爲王個人自信之眞表示奈不能見信於人何蓋王與北方份子同一鼻孔出氣而北方份子者則向來極端反對公允和局且其種種舉動無一不爲國民所痛惡也安福部爲中國醜態百出的官僚派之模型凡百醜類莫不畢集於此其向有之態度無非擴張其一黨政治上權利爲黨員謀利益雖破壞和平犧牲國家榮譽斷送國家生命亦不之恤中國欲得眞正和平則第一條件當爲取銷安福部爲王揖唐計王必須先有一種證據以表明其與安福部離婚或表示其願爲安福部行刑吏之意否則雖自稱願意讓步媾和終不能動南方之聽聞從前朱啓鈐爲北方總代表尙有幾分解决時局之希望今王揖唐則直無一分希望除非王能給予此種證據耳即使王脫離安福系或以繩纒諸安福部之頸然尙有一問題即王所承認之和約能否實行以打銷安福部之反對是已由此言之拔去安福部之齒牙亦議和前條件之一但若空存假定之詞則未許作樂觀也任何辦法凡可結束目前分裂者不妨一一言之但給予證據則當然責在北方 
　　字林報社論略云中國未來之和會現有不開會不媾和之氣象五月間南方提出北方須承認六年解散舊國會爲違法舉動之要求北方以承認此條要求不啻自認叛逆故和議中斷今日在憲法派心目中國會問題已屬次要而王揖唐則以此問題爲其條件中之主件但憲法派斥爲掩飾之計以爲北方今之所以注重國會問題者目的無他不過欲掩蓋眞正爭端耳據憲法派意見北京苟不公佈中日間所有密約及日債確數則南方决不與之開議也王揖唐此來有何成績殊難窺見蓋中國爭端之全部情形今已改觀矣五月南代表確能代表南方至若干程度當時陸榮廷唐繼堯輩所抱之憲法主義雖不甚强但尙能與護法者一致行動今日要點則在南北軍閥與憲法派相互間之爭持憲法派以全國民治爲要求使中國之民國不僅虚有其名則此項要求誰云不宜本月二日北京訪函有王揖唐遲不赴滬因須先壓滿南方督軍慾望然後始可南下敷衍之故北方軍閥所得之日欵南方軍閥亦必分得一杯羹故所謂和會者不過軍閥間之軍人協約固未嘗切實承認憲法派之利益也等語此說是否確實誠無從得直接之證據但王揖唐之使命爲中國全境所反對爲憲法派所拒絶其端倪固已於前函見之矣關於未來之和會爲中國計則最好希望爲不會而散蓋憲法派今若與之締結任何契約而默認之則結果無他徒鞏固日本軍閥支配中國命運之權耳使王揖唐此行失敗則英美法所組織之銀行團尙可及時佈置或排出日本或許日本依照英美法條件加入銀行團吾人作此語非反對日本國民但反對日本少數人之政策其野心勃勃不獨妨及中國和平且亦碍及日本眞正利益中國和會本可收拾殘局統一國家特此輩從中作梗耳此輩勢力苟不化除之則南北和會云乎哉空無一物之假幕而已 
[趙倜亦爲主揖唐道地]  
　　繼曹張之後 
　　倪嗣冲日前來京外間皆知已將武力對付和議政策解决至不得已時即可發現聞倪嗣冲所定計畫如南方始終拒絶王氏即認爲無謀和誠意應即實行武力政策但當局昨日尙得倪氏一電對南方否認王揖唐雖有指摘而表面尙稱維持議和此外有河南督軍趙倜來電亦係助王揖唐張目者原電如下期年以來各方鑒於國力之日蹙民生之日困無中外無上下無南北謀和之心理已盡人而皆同滬上和議幾經波折以至於停頓今已四月矣此四月中倉皇悲慼怵惕危懼之狀凡我國人亦旣備嘗之矣朱總代表因病辭職政府特任王揖唐君爲總代表賡續和會愛國之士羣相慶幸謂和會重開統一有期和平之可實現也乃因對人問題吳師長忽持異說軍政府通電反對殊非意料所及而不能不引爲缺憾矣竊謂現在時勢旣處於不得不和且不容緩和國人旣同趨於謀和且惟恐和之不速也是和議能早一日告成則國民早得一日之幸福國事早圖一日之挽救感覺旣同心理如一將以泯鬩牆之内爭更何有派别之可言今日謀和爲救國也爲消融異見化除扞格也其要旨在條件之提出互議也其所提所議者公而有利於國雖仇敵必贊同若所議者私而無利於國雖好友必駁拒今者尙未開議而先指斥之曰某人某黨也是先自縛於黨見矣且西南委任唐總代表北方固未嘗反對也倘使因對人問題而互爲迎拒易地而觀將此一迎拒也彼一迎拒也長此相持遂致和議終無由以成立當此存亡危急之秋國際聯盟迫不及待之時遷延復遷延揆諸和　速之旨不亦背馳亦謂爲誠意謀和其誰能信之公論具在責有所歸現值唐總代表需次滬上王總代表輕裝南下惟望消泯猜疑開誠心布公道相與贊助維持宏一人一黨之量周旋樽俎解决糾紛期成永久和平再見統一之盛鷄鳴風雨救國同心敢布悃誠伏祈亮察趙倜元印 
[政府目中之請願團]  
　　近日北京方面又有請願團之虚驚政界中人幾談虎色變據官場宣布消息謂政府迭接天津曹銳楊以德等報告津滬十人團代表預備來京請願曾在老西開秘密會議其結果派出敢死隊十團决殺隊五團十人團二百隊陸續來京此間已設法監視又南京李純電稱上海請願代表團十四過寗北上請嚴爲照看又濟南張樹元電稱各省組織請願團陸續人京實行二次請願應請中央早爲之備國務院據此報告特於昨日召集衛戌司令段芝貴步軍統領王懷慶警察總監吳炳湘等參列國務例會共籌辦法當時紛紛議論有謂宜處以鎭靜者有謂宜視發生何種事件再定辦法者最後决議密令軍警暗中偵察預爲防範如果發現武裝請願决用嚴厲手段對待故昨夜東城一帶公寓及城外各旅館時有便衣警察入門查察 
[黑河商會請拯旅沃華僑電]  
　　黑河商會昨有電至京言旅居沃木斯克之華僑近被沃政府種種虐待請政府與俄嚴重交涉並設法保護其文如左旅沃華僑均被驅逐虐待甚慘即下至伊爾古次克現已停發拘留票限制華人不准前往原租房屋勒收公用傷兵難民均集於伊曾經駐伊魏領事電告駐黑嵇領事通知在案查華商在伊存貨如山不可勝計財産生命危在旦夕尙有運貨至四逹連申士克擯在中途停運已久共計布貨五六千件約值俄幣一萬萬以上旣不許轉運復不准發回進退維谷窮無所歸推之在伊同一危險萬狀迭據各呈哀求請中央或海參威就近派兵馳赴伊爾古次克與四達連申士克阿穆爾等省實力保護以救倒懸並請要求俄使急電沃政府通令各省凡有華商財産性命照約力任保護如有損害均應完全賠償以符國際通商之公例一面電令駐俄各領事就近與俄官交涉力保華僑如因各處戒嚴不許外人入境亦必先將華商各處存貨准予運回母稍留難否則無人經理損失甚鉅誰負責任即其平日扣貨扣欵不問皂白没收充公行同盜賊已非一次何况現狀岌岌可危應請即行派兵護商爲第一著與俄抗議照約保護爲第二著事變萬急涕泣待命黑河商會叩删（十五） 
[俄邊激黨與蒙匪]  
　　庫倫陳毅來電頃據烏里雅蘇台恩佐理員電稱烏木齊爾等處紅黨均退駐烏素克圖查烏地即烏克屯和海北邊境已近俄城 
　　新疆方面消息西比利亞各處回敎民近日聯合一氣 
反對過激黨遍發檄文聲罪至討吾國新疆伊犁等處敎民頗受激動現經新省當局極力制止不至捲入漩渦惟新舊兩黨連日激戰五晝夜雙方均集合主力軍隊死傷頗衆 
　　前聞蒙匪首領富陞阿及唐姓蔡姓等均在大烏里地方被俄軍槍斃昨日某方面得哈爾濱電訊蒙匪餘部有三百餘名日前被謝米諾夫包圍俘去其原因係因前此蒙匪與謝氏同謀獨立近因謝氏到奉與張作霖爲種種之接洽故謝氏始有此舉 
[俄人竟以外蒙鐵路權抵日]  
　　侵害中國主權 
　　沃木斯克政府與日本訂立借欵合同以蒙古鐵路敷設權爲抵押品查此事原係沃政府之總理柯爾却克氏於本年八月間俄激黨侵越烏拉嶺而東沃政府形勢極爲險惡柯氏爲維持軍心及地方治安計先向美國借得美金二十萬萬元以西伯利亞鐵路爲抵押其時日本亦願借予鉅欵要求以烏金斯克至恰克圖之路權爲抵押并經柯氏照允成議自後軍務益形吃緊費用愈見浩繁該兩項借欵用罄而激黨聲勢仍復猖獗柯氏又向日本請求援助現日本要求以讓渡外蒙鐵路敷設權爲交換條件並欲柯氏先派員設局辦事以爲交換地步現沃政府已派工程帥烏里氏赴庫接洽一切聞外蒙官署業請我政府設法消除此事矣 
[熱河旗地升科之反響]  
熱河都統姜桂題前因軍政費支絀擬將所轄蒙旗地畝一律升科藉爲籌欵地步致招蒙人反對茲據某方面消息熱河所轄各縣地畝均爲蒙人固有之私産於前清時陸續開放從未升科佃户祗向蒙旗繳納租銀此次姜桂題辦理升科一案於事前旣未呈報政府候示施行亦未與地主之蒙旗商量乃係飭令各縣派代表赴熱會議各該代表旣非地主又非佃户不過縣署之差員無不以長官之命是聽者故即仰承長官之意旨决定施行於是姜氏以爲已得地方之贊成蒙人無由反對乃一面飭令地方官奉行一面呈報政府備案國務院據以分咨財政内務蒙藏等各部院查照旅京之蒙古王公方始知悉遂羣起反對緣田地升科本應通知地主由地主納稅方是正義如直接升科無異奪其土地之私有權而收歸國有且蒙旗之王公人民亦均恃此項租價以維生計今旣一律升科租户負擔亦從此加重必不肯再行照舊繳租非向各王旗減繳租銀不可在國家收入雖或可加增而蒙旗則大受虧損是以熱屬之各蒙旗王公已邀同旅京之各旗王公議員等迭次開會妥籌挽救之法聞已公呈府院懇求取消原案並另由蒙籍之議員公函當局飭令熱河都統財政廳别求開源之法母事朘削蒙民該王公等更於日内公推代表謁見當局再爲面求一切如政府志在必行則該王公等爲最後之對待云 
[張敬堯爲馮玉祥索餉]  
　　張敬堯近日來電爲馮旅索餉其電文如次　國務院參謀部陸軍部財政部鈞鑒統密接常德馮旅長玉祥急電内稱旅部餉項數月未蒙中央撥發萬分爲難然餉項爲目兵養命之源按月所得自給贍家亦屬勉强再並此而無悽慘之情有未可以方語形容者若能就地籌措亦不肯坐而待困無如湘西地方頻遭蹂躪商民損失早已不堪羅掘無從雖奉諭令於常桃灃等縣各徵收機關就近借撥或代爲他處挪借而提解亦屬有限餉項亦不能發火食則不能不代爲購買數月以來供給食料數已不資今且食將不繼萬不得已再三呼籲伏懇據情代呈爲旅部官兵乞命縱一時未能照發先給一兩月餉以備購買糧秣之用待命之至等情據此宣中央積欠該旅餉項數月於兹如能由湘省就地代籌無不設法挪撥極力接濟奈湘中財源枯竭艱窘情形亦如該旅但有一分可措决不肯向中央過事催迫現在該旅勢將斷炊堯亦苦於周轉惟有懇乞鈞院大部俯仿該旅困苦曁堯爲難狀况將該旅欠餉迅撥兩月以救眉急而安軍心不勝迫切盼復張敬堯叩删印 
[法理學士之考察中國談]  
　　法國無線電社北京通信云據京津報紙消息法國理學士耶穌會敎士李桑氏曾赴甘肅靑海等處考察歷時一載有半現已遄返天津數載以前（一九一四年至一九一七年）李氏曾赴直隸山西陜西河南北部蒙古中部等處考察一切現擬再赴蒙古東部游歷數星期李氏在黄河流域悉心考察得有關於科學上及經濟上之種種材料將來當編輯成書關於地理學人種學礦物學地質學植物學動物學等有裨於博物學家及工商業各界者殊非淺鮮李氏以考察所獲將刋行一種游記及日報所有關於科學上考察之所得一俟專門家整理完竣即將陸續發行據李氏游歷中所獲之研究材料計植物標本約高四十密達各種蟲類均裝入細管鳥皮共二千五百件途中所遇之礦石亦皆採集製爲標本沿途所攝畫片計二千幅可供給日後出版書籍揷畫之用云 
[京華短簡]  
　　外交委員會以對德終止戰爭狀態業已宣告對奥講和條約亦已簽字是歐洲戰事完全終結而因歐洲戰事所締結之中日軍事協約當然同時消滅因開會討論聞其結果一致决議請政府從速向日本交涉取消軍約昨已具呈申明此恉東海深以爲然已交龔心湛核辦聞龔意亦頗贊成日内擬向日本交涉 
　　北京中學以上敎職員聯合會現因北大蔡校長業已北來而專門各校長亦經復職定於本月二十一日在法科大學開歡迎大會同時並告結束聞敎育警察各當局是日均往列席 
　　段祺瑞授大勳位後政界重要人物連日均前往致賀據聞昨日下午京中各機關均由長官率領重要司員一律前往賀勳故昨日府學胡同異常熱閙段氏至此已不再辭勳位矣 
　　歐戰以後歐美人士實行惜陰將日用時計撥快一點以便提前辦公用符愛惜光陰本旨風氣所播吾國滬津兩處海關時計已仿照改用但因習慣關係改用以後頗滋不便現已由總稅務司電令滬津兩關自九月三十日起取消惜陰辦法所有各海關大鐘於是夜一點仍行撥回恢復原狀 
[奉聞紀要]  
　　王揖唐到奉後之會議　十三日夜間張使在署内開一特别會議列席者爲王總代揖唐曹經略代表郭松林李閩督代表潘作藩及二十七師長張作相等所議之事約分四端（一）擬連絡北洋派各督軍王後盾通電西南一致贊成爲總代表（二）爲裁兵問題主張裁兵不廢督（三）爲地盤問題主不能更動（四）南若堅持反對王氏即請總統調回各代表停止議和並通告中外宣佈四南破壞和局之罪狀王於十三日晚八鐘由津來奉張使接電即派總參謀長赴站迎迓八鐘半至使署與張使晤面茶談兩鐘後即開會議至十二鐘起程回津來去共計五小時據軍界言此次來奉確爲南北會議事在京已與倪嗣冲接洽由奉回津再與曹經略晤商當有良好之結果也 
　　伊通奉軍騷擾之消息　奉天某外報載吉林伊通函云伊通自奉吉事起雙方軍隊雲集本區迨孟高下野奉軍臨境馬步砲兵强佔商號吃唱攪閙無所不至零星物件任意索取吉軍舊有營房奉軍不佔非另擇上好房屋打坑糊棚煥然一新不可即該軍軍官之家眷一切用品亦須由商會供給稍有遲延打駡加身計本街上中各商舖由奉軍駐伊以來每號有三四萬吊市錢之損失商民何辜遭此茶毒長此以往伊通商民將永久沉淪於黑暗地獄中矣噫皇天不佑降此鞠兇凡我庶黎將何以堪云云 
　　奉江聯防胡匪之辦法　張作霖以蒙邊一帶胡匪出没無常擬加痛剿遂與江省孫督軍會商聯防辦法奉天以洮南一帶爲防禦地黑龍江以大賚肇州海拉爾滿洲里等處爲防禦地擬即派駐重兵遇有事故卽行聯絡剿撃張氏昨日通電三省軍政長官略云三省處特别地位外而激黨思侵内而胡匪披猖望我軍人務各嚴守紀律整肅戎行養成堅銳之干城庶不負國家儲材養士之至意各軍紀律務須嚴明整齊武備折衝禦侮同德一心是爲至盼即面遵照 
　　謝氏抵哈後之覆電　俄國謝米諾夫氏日前來奉頗承張使優禮昨據使署消息張使昨接謝氏電報陳述回抵哈埠與霍爾瓦特接治一切情形並述張使欵待表示謝意謝擬日内回西伯利亞與克爾恰克提督磋商進行辦法 
[魯皖間之烟草業]  
　　中美新聞社特别調查員稿云中國邇年以來亦知講求守業凡通都大邑各種工廠間有粗具規模徐圖擴充者但社會知識未盡開通即組織工廠者亦大都因陋就簡蓋尙在幼稚時代無足怪也自抵制日貨風潮起後全國震盪一般有識之士莫不亟亟以振興實業爲要務以上海一隅而論如國貨維持會國貨日報等無非鼓吹改良國貨爲經濟上開源節流之計畫證以現在之學生聯合會歐美同學會亦各於會中一部分專爲商榷實業問題交換各人之智識經驗蓋大勢所趨世界將爲實業之戰爭優勝劣敗理勢然也余以爲振興實業必以實地調查爲入手若徒恃轉相傳述人云亦云往往與事實不符甚爲憾事余於上月中旬漫游魯皖間沿途考察豆麥之屬略有心得竊念齊魯爲中國文化之策源地人才旣盛物産尤多余方自濟南向濰縣進行之間默見兩旁田野每見蓬蓬勃勃如菘圃如菜圃者詢之則曰此烟草也該處種植烟草者大抵十之二三由是而二十里堡以及坊子四望平疇靑翠欲滴周圍五六十里間其烟草殆徧地皆是嘗與彼都人士晤談知魯省産品以烟草爲大宗將來愈講究愈擴充則該處土地不啻銅山金穴也夫産烟草之處除魯省濰縣之二十里堡及坊子外安徽則有門台子河南則有許州坊子與許州姑不具論茲將二十里堡 
 
 
 

Page 7

 
 
及門台子兩處狀况備論之查濰縣田畝面積較大土人名爲官畝又名大畝比之尋常田畝加增三倍而强僅於二十里堡一區英美烟公司所收買之烟草數達五百萬元之鉅該處該公司之執事者皆「愷綠而那一那」之人當初創辦時計有二十四五人專任敎導土人對於烟草之種植烘焙等法一一實地試騐俾土人知所效法現該處土人大抵盡知原委刻下該公司執事不過七八人執事人數減少非退步也實因土人旣知種製烟草之各項手續則公司中之任敎導者不妨減少故改少敎導之人郤爲事業發達之明證余訪該公司中執事叙談一切頗蒙優待夫利之所在衆必爭之美人於四年前祗在二十里堡試種二十五畝又於坊子亦試種二十五畝兩處計共五十畝爲發軔之始考其每畝之出産在四百斤左右每斤價值不等自一角至三角等二三年前每畝價值不過一百五十元現在繼長增高竟達四百元以外現計魯省種烟之地不下五萬畝至其烘焙烟葉之所曰鑪坊開辦之第一年祇共一百有十所第二年增至五百五十所第三年增至二千五百所去年竟增至八千之多其發達可謂神速矣至於烘焙之法約分三項一火烘二日曝三陰乾該處出産之葉類皆用火烘者故必須用銅管前二三年各爐坊所用烘葉之銅管皆由公司中借給蓋土人尙未備也近來各種銅管 
均由土人自備蓋獲利旣豐則此項必需之品自不可少統計八千鑪坊之中工人不下三萬名將來再行推廣其利權正未可限量也至於烟草割收以後懸於機上用火烘乾然後裝入桶内上用重壓力使之收縮閱一年許則味透而熟矣味熟之後方可製成烟捲中國製造此項烟捲之地計有三埠曰漢口曰上海曰奉天而三埠之中當以上海爲最鉅其銷路亦最旺也余經過二十里堡時恰見飛蝗蔽天所過之處其稱粱麥黍之葉無不被食殆盡而獨此葱葱鬱鬱之烟葉則完全無恙也况稻粱麥黍之屬獲利不及烟草之豐烟草弊少而利多土人有不爭先恐後競謀種植者乎凡烟捲之成計分三種階級一種植二製造三銷售今先就種植之手續言之（未完） 
[粤省議長問題之解决談]  
　　自粤報發趄省議會將於此延會十天期内解决議長問題及黄嵩齡辭職後昨黄忽又登報聲明略謂報載八號晚有人在東堤東山酒店聯珠廳密商敝議長辭職賠償損失情事殊堪駭異弟概未預聞事關名譽特此表明云云則所謂於此數日内舉出正式正副議長一事當然又要打消矣自議長問題停擱舉出臨時議長後連續弄出幾場兇鬭閙了許多笑話大同羣廬各議員亦漸有覺悟認爲非調停不可近月來雙方重要分子屢有接洽復派人向黄疏通然旋議旋翻卒歸無效及至常會開會兩月期滿大同方面更欲從速舉出正式議長接代主持會務復與羣廬方面各人直接籌商進行甚急遂有八號晚在東堤東山酒樓聯席談話之舉是夕大同系要人到者甚多而羣廬方面議員楊宏萃李濟源黄佩荃等亦有十餘人列席商决黄嵩齡辭職問題大同方面亦預備舉林正煊任正議長其餘兩議長之支配則大略决定一以屬廣府人一以屬東北江人究爲何人則尙未定旋爲誠齋一部分議員偵知（誠齋議員數共十一人由廣居一支系别出者本來廣居識齋皆屬羣廬人物由岑隯發起别組一俱樂部名廣居初本有十九人後以某事與岑孙合又有十一人别出而組織誠齋）極力反對羣往通知黄氏叩其意見黄告以并未知情遂議定由黄登報聲明則議長一問題又要暫行停頓此延會十天内殆無解决之希望據議會中人言此次延會全爲了結此事今旣無望則過了此十天便作常會收束亦决定不再延會但情勢旦夕變幻或再經人疏通而挽回之仍得達選出正會長之目的亦未可知也 
[贛鄂間之匪禍]  
　　江西修水縣毗連鄂湘萬山叢錯邊匪出没無常自去年會剿後始獲安寗今陰曆閏七月初突有湖北變兵七八十人携械竄入修水之大湖山及九曲嶺等處駐縣省防營得信派兵追趕該逃兵遂由大湖山過白沙嶺上黄龍山自稱靖國軍與士匪結合約計一百五六十人其勢更爲猖獗十日下行至離渣津三十里之水源駐紥居民紛紛逃去自營長與知事范廷振密商一面派地方人招撫一面分三路進兵一防路口堵絶通城（鄂屬）去路一往上沙防往銅鼓（贛屬）白營長偕同傅副官親率第三連進剿趕至水源下七里之沙灣該匪膽敢列隊抗拒戰至二小時見勢不利乃乘黄昏時下竄平江之龍門翌日白軍趕到龍門該匪又在龍門招集多人奔上土地山轉遶回修轄之上源洞白軍於是黑夜趕回四十餘里黎明時至洞口一湧而進該匪上山逃竄守險以待白營長親自指揮張連長拔藤而上鏖戰半日匪死八九名傷十餘人生擒三人白軍傷一人死二人聞該匪現逃往兩縣交界之土地山背山勢險峻易守難攻且械新彈足而匪又愈聚愈衆非三省會剿其患恐不堪設想也 
[贛金庫劵補息之爭議]  
　　九月一日到期之短期債與金庫劵兩種共計六十萬元前經財政廳商准匯劃公所先兌清到期短債三十餘萬至金庫劵之積有整數者則掉換八月份之劵除到期捕息銅元八枚外每元並加補一枚在此項積有整數之家旣佔得一個月便宜復又加補銅元一枚雖不能兌現然爲委曲求全計尙無不可通融故即允許照此辦理其零星小數不願掉換者則准其隨時上兌金庫如初十以前兌者補息銅元一枚二十以前兌者補兩枚月底兌者補三枚衆以有此厚利亦樂爲遷就乃日昨因有持劵赴金庫上兌者該行竟謂未奉財廳命令祗能補息一枚各商遂大爲不服十四日匯劃公所特開會議余鴻軒發言最多衆均贊成其說主張一面由龔士材往晤財政廳長一面用公函請商會轉達告以商情困難對於官廳盡力亦云至再至三務須顧全信用俾零星小户得藉此以週轉活動龔赴財政廳商議後楊廳長乃允如原議辦理龔當即據以回覆各商均爲滿意聞已換八月份之劵者計有十五萬元之譜此類大都可以緩兌之户其須上庫者亦有十萬左右聞是日龔謁陳督詢及此事卽將商人現已滿意之結果一一陳述茲將匯劃公所致商會原函錄下逕啓者九月一日到期之金庫證劵原議辦法一願領八月份發行之證劵加補銅元一枚一則准於逾期每十日内上兌每元補給銅元一枚以上兩項辦法均屬妥善無如各莊號收此項存債劵日間換領者爲因多係零星少數又無解欵用途而未換者亦復不少加以現在市面銀根奇緊需欵甚殷屯有此項證劵者尤爲渴望兌現救濟燃眉應請轉向財政廳請求飭金庫照數補息兌現以救市面而恤商艱無任盼切之至 
[九江近事]  
　　江西菸酒公賣局以近來菸葉出口多借三聯單爲護符藉圖免稅查三聯單原爲出洋之用而販菸出口者實並非販運出洋大都運至鎭江出賣故擬在九江鎭江兩處設稽徵局專查三聯單之眞僞免有偷稅情事現九江稽徵局已成立委周育華爲局長 
　　駐贛第九混成旅旅長丁效蘭業已辭職現因奔父喪回合肥本籍於昨日由省抵潯寓春和棧聞尙有數日勾留 
　　九江敎育會長任滿現定陰曆八月二十八日改選南潯車照章每日下午五句鐘到潯乃近因車機腐敗機器廠長傳有慶不諳修理以致車行遲滯每日須至下午八九句鐘到潯該路坐辦張毅旣無法籌欵購買車頭又無力整理車務據該路職員云預料明春車機不能行動營業甚爲可危 
　　銅鼓縣因閙匪亂電請調兵九江吳鎭守使已派省防第四團第二營一連前往 
　　吳鈁張勳包發鸞等擬在九江創設華豐紗廠規定股本洋二百萬元聞張願認股五十萬其餘亦招有百餘萬將次招足並勘定賽興洲丙等地及官排夾地兩處爲廠址已派人繪圖携往各處徵求各股東同意以便擇用 
　　沈佩貞昨由寗來潯便謁各當道旋即乘車於十四日晉省寓怡園旅館據其自言現充中國婦女生計會會長對於本會事務尙擬晋謁軍民兩長有所接洽云云十五日沈遺人持名剌（剌上職銜有三一中國女子）參政會副會長二中國婦女生計會會長三寒北礦務公司經理）分至軍民兩署掛號上書佩貞因沿途感冒風寒不克趨聆聲欬特先飛剌掛號餘容謁見再陳等語午間復修書一緘飭役送呈督軍尙未見復旋即雇車出門往繋馬椿女子實業部參觀云 
[皖省近事]  
　　敎育廳日昨會議討論九年度敎育計畫先由董廳長提出大綱四條（一）省敎育經費須逐年增加先辦工業專門各學校（二）强迫敎育須於五年内舉行（三）縣視學由廳直接委任以資考核（四）預備學校及社會敎育須極力擴充以上均表决付入議案呈請省署備案並請將第一項咨交議會核議 
　　本年十月全國敎育會在山西省開會討論全國敎育進行事宜各省敎育會均派代表與議皖代敎廳長董嘉會擬於秋節後以個人資格赴會並參考該省敎育現狀 
　　懷寗縣敎育行政會議因手續未完備敎育界多數反對否認有效並函請石知事從新召集開議 
　　皖省長呂燮甫以本年十月一日爲省議會常會之期特分函各縣召集議員蒞省開會並將九年度預算案 
飭科趕辦以備屆時交議 
　　現旅省議員某某等組織民心報爲該派言論之機關刻正計畫進行中 
[澳門乞糴之往來電]  
　　澳門中華總商會以該處十餘萬華僑嗷嗷待哺特電上海粤僑商業聯合會轉電蘇當道特予准運食米十萬擔拯救澳僑李督齊省長以本省災情甚重礙難照辦復電拒絶茲將往來電文錄下　江蘇督軍省長鈞鑒據澳門鏡湖醫院澳門中華總商會陷電略稱澳中糧食向由外洋安暹運港轉販至澳今年米荒來源中斷價值飛漲有加無已下米每石刻售十二三兩爲數百年所未有廣東内地米食不敷且格於禁令不能購運澳中十餘萬華僑嗷嗷待哺勢將成爲餓殍現經同人集議僉謂非籌大帮米石來澳不足以救燃眉用特聯電懇代求中央政府蘇皖湘督軍省長特予准運食米十萬石拯救澳僑等語本年安暹港粤迭告米荒澳乏接濟哀我同胞情殊可憫理合據情轉懇特别體恤俯如澳商所請准予購運平糶米十萬石以拯饑僑不勝急切待命之至上海粤僑商業聯合會叩上海縣沈知事轉粤僑商業聯合會鑒代電悉蘇省米禁未弛且現值江南各屬紛紛告災已電陳中央將軍漕各米一律停運所請於澳商平糶米石特准購運之處礙難照辦督軍李省長齊印 
[王揖唐去寗紀]  
　　今日（十八）爲北總代王揖唐到甯之第三日昨晚王在軍署公宴席上演說大致與在北京外交大樓演辭相同今晨李督用電話約王到署午餐王再三辭謝分代表江紹杰方樞等昨日赴滬今日連來兩電報告到滬情形王頗樂觀即派警衛隊長季光恩（現任長蘆緝私統領）午車先行赴滬復飭各隨員料理行李預備續發李督昨日晤王尙言即時暫不赴滬下午一時忽得報告稱太平巷王總代表公寓行李紛紛往外搬移李督深以爲異即召招待主任楊宗漢陳廷謨到署詢問確情楊答大約因滬上有電來寗敦促李督遂派副官石錦川赴太平巷公寓謁王王比即延見石問王是否今日即擬赴滬王答原擬在甯小住今日江方兩代表連來兩電催促看此情形似不能再留故决意今晚起行石副官乃辭出回署報告李督王旋於下午五時在軍民兩署辭行李督派主任參謀劉玉珂一等副官石錦川陳廷謨代表齊省長派政務廳長蔡寶善代表至下關恭送上車其餘齊鎭使等亦赴下關送行王於下午六時出城假南京飯店宴軍警政各機關長官隨員行李先行上車聞臨行時曾發電致上海盧護軍使告知准今晚二時由寗開車約計明日上午十時抵滬並請預定汽車八輛於車站守候於是興高采烈之王氏遂飄然而達其目的地矣 
　　王於行前上午十鐘邀本城各報社主任曁各地報館駐甯記得到公寓開茶話會宣布意見（兩方演詞從略）又昨晚（十七）六時軍政各界在軍署公宴王總代到數十人李督齊省長陪席茲將席問賓主演詞錄下（李督軍代表軍政各界演說詞）今與王總代表歡聚一堂曷勝榮譽國家不幸南北失和前次朱總代表南來舉國盼望統一不意中途停滯遷延許久今日國人之望和平殆若大旱之望雲霓茲得王總代表毅力擔任迅速南下實和平前途之福大總統政府屢以疏通之責委諸鄙人鄙人本不敢當因期望和平之殷不得不勉任雙方傳達之投現對王總代表所希望者至深且大前王總代表通電宣言重在誠之一字鄙人敢謂天下事誠以求之必可告厥成功謹舉此杯爲王總代表等壽（王演說詞）今日承督軍省長曁各機關首領如此盛設又承秀山督軍致詞所以期許而策勵揖唐者如此之深且厚眞不勝榮幸之至此次揖唐得與諸公歡聚一堂又復絀於辭令不得不就事實上之意見略陳一二以求督軍省長及諸公之指敎中國不幸南北糾紛業已二年有餘今大總統於去年就任鑒於時勢之不得不然慨然宣布和平統一之政見誠以中國今日旣不能戰舍和平實無辦法全國各省軍民長官不惟北方十餘省深表同表即西南五省亦深以和平爲必不可少而最負物望最爲中堅之主動之人物即我秀山督軍是也秀山督軍毅力熱心各回百折維持調護共見共聞經多少之磋磨於是乎有上海和平會朱前總代表身任艱鉅苦心經營乃不幸而有兩次之停頓又不幸而有唐總代表提出之八條件朱前總代表辭職之得請於是乎和便竟中輟矣自遭此變而南方代表無恙北方竟無總代表致令藉爲無誠意求和之口實者又已數月此不幸之事實不惟全國觖望即友邦公私談話無不疾首痛心大總統和平本懷不能貫澈屢以此席屬之揖唐揖唐才力淺薄惟有致謝不敏嗣以敦促迫切龔總理苦口相邀萬不得已而承其乏旣已受任惟有勉力進行以求達和平兩字最後之目的雖有障碍亦不暇顧及至此次到滬能否開議及開議後能否得良好之結果固不可知而個人所抱定之宗旨與夫人總統政府所授與之方略則惟有誠之一字與適間秀山督軍所諄屬者針孔相同本此做去所謂盡其在我他非所計也抑揖唐更有進者誠意固屬要旨但和平二字平字尤應注意何則凡一切之糾紛皆由不平而起此次議和但能各得其平何紛不理如果一方面能誠能平而他方面則否將來恐亦難收善果再此次出京時蒙大總統諄命遇事與秀山督軍商榷進行並云和會在滬儘可時時赴寗面爲接洽好在揖唐與秀山督軍公誼私交均極深厚以後除函電往來之外輕車往返於寗滬間者爲日方長尙望不厭煩凟隨時指示爲要又昨承各界諸公遠迎今日趨謝多值公出又承盛宴藉此奉謝謹舉觴祝諸君子福社 
[南京快信]  
　　顧鼇鈕傳善陶家瑶昨均與王揖唐同車赴滬 
　　各代表已全體赴滬太平巷代表公庽暫不取消派諮議楊宗漢常川駐内代表往來寗滬仍以此爲招待所王揖唐昨晚二時始由下關上車係另加開專車不搭乘客沿路各站均不停車 
　　據某要人言各省督軍省長對西南歌電將有大批電文據露均王揖唐親自接洽及派使接洽之力措詞不外如西南拒不與議則曲在彼罪有攸歸 
　　吳佩孚代表方日中昨乘江輪抵寗即謁李督陳述應付時局意見聞對王揖唐任總代仍認爲無誠意議和且謂王决不能解决時局 
　　惲寶惠日前由寗返津聞明日又將偕長江巡閱副使王廷楨同車南下 
　　李督齊省長因上海請願代表仍紛紛北上昨面諭憲兵楊司令警察王廳長設法嚴行阻止 
[杭州快信]  
　　省垣專門師範及各中校俱已次第開課敎育伍廳長定下月一日起分期巡視 
　　省城扇業全體工人因加價問題一律停工各屬莊六十餘家俱允改小洋作大洋計算業董葛某否認一時尙難解决 
　　省議會常年會改期十月二十五日召集開會已令各縣通知各議員依期赴會 
　　中央實業會議仍定下月舉行實業雲廳長已令各實業機關徵求意見俾便提出議案 
　　二師七團二營營長吳國棟有升充本團團長消息外海水警廳長來偉良將仍回旅長原任不日可發表 
　　浙江九年第一期添設各廳監經費計需四萬五千餘元本省各司法項下收入悉數截留僅得二萬元尙短二萬五千元業經高等審檢廳呈請司法部核示辦理高審廳昨委陳倉玉爲金華地審廳一等書記官 
　　省城救火聯合會昨假杭總商會開會選定潘子韶爲會長潘赤文李桐軒爲副會長惟聞江干各義龍並未加入現定夏曆八月初七開成立大會暫假機神廟爲會址 
地方通信 
[蘇州]  
　　鐵機廠罷工未解决　振亞鐵機廠内各工徒因要求所存工資給發存證補加利息該廠經理不允演成全廠罷工風潮 
茲悉自舊曆二十日停工至昨日止已有五天該廠經理陸季高對於工徒所要求之事執定如前毫無通融辦法現經工頭等向各工徒善言解說勸令先行上工要求之事終能達圓滿目的各該工徒聞勸後已有一部份於昨日先行開工其未上工者由該廠經理陸季高着各該工徒之保證人擔任勸令上工如再不從即往縣署告訴該工徒等擾亂廠規云 
　　法院准撥官産應用　江蘇高等審檢廳林王兩廳長昨奉齊省長令准司法部咨近以各省建築法院苦無相當地址殊屬困難故特咨商財政部撥用官産業經復准前來爲特通咨各省查照辦理以便與法廳就近接洽等因准此爲特令仰該廳長查照辦理 
[鎭江]  
　　時疫尙未撲滅　日來鎭郡西南兩鄉患時疫者仍層見迭出無論男婦老幼一經傳染無可施救者居其多數昨今兩日南鄉黄村有男女十一人均染疫而亡聞者慘之 
　　鎭郡洋釐驟漲　鎭埠各花莊米行連日紛向錢莊提取現洋赴内地採辦新花新榖爲甚鉅故昨（十七日）晨開盤洋釐價已增至七錢一分左右 
[揚州]  
　　密查警區違法　江都縣屬沿河鄉素業烟土之周在富近被該管警區敲詐銀洋五百元事爲佟知事所聞已密委某君 
前往該處澈查眞相以憑核辦 
　　稟准組設工會　揚州工業雖多素少研究之團體現邑人陳文彬有鑒於此特稟准縣署假廣儲門外徐公祠組設工會以資提倡 
　　小輪免除背縴　鎭江華洋各小輪公司現以潮水漸次退落稟經稅務司核准於十八日起開往清揚各小輪經過瓜洲八里舖一帶免除背縴恢復以前原狀以利交通 
　　呈送除蟲白菊　南京第一造林場研究之除蟲白菊花效騐甚宏現將種子及栽培調製法呈送省署轉發各縣農場栽種以杜蟲患 
[嘉興]  
　　溺僧案所聞　嘉善縣西塘鎭北鄉殳家廟僧龍太徒某於去年十月間拜懺畢歸途被裝　帆船撞翻溺斃一案早經該僧龍太訴縣究辦嗣以帆船遠颺滬上致案久縣業已查悉該船主沈文泉松泉兄弟二人久在縣治西鄉下甸廟裝運窰貨每年生意甚大現由窰户王倍紳媒介進壽金於龍太希圖暗中私和現爲鎭紳某等所聞擬聯名呈請縣署勒限拘究 
　　派員調查災歉　新任嘉興縣知事王國鐸近見禾邑四鄉田禾白穗遍野災情重大特於日昨諭知各區警佐尅日帶同各催征吏分往各鄉切實調查列表呈報以便轉請省吏派委覆勘業於十九日起出發查勘矣 
　　整頓社會敎育　敎育伍廳長據省視學余寄報告嘉興縣敎育狀况稱該縣社會敎育有公立圖書館附設於第二中校來館閱書者竟絶無僅有又有通俗敎育講演所所長山勸學所長兼任另設所員二人專司編輯講稿似未能於社會有何等利益公共運動塲成立已久而迄未正式開辦因所籌經費悉數耗於建築致令運動器具均未設備常年經費亦未籌定正式開塲因之無期查該塲建築費耗至萬金之數原經手人之漫無規劃固不能辭咎而事已垂成乃竟廢棄不用任其倒塌亦屬不合應飭由該縣知事另籌欵項將運動器具購置完全並委任塲長責令即日開辦云云業由伍廳長飭令嘉興縣知事遵辦矣 
　　修築城垣之預備　嘉興城牆年久失修本已坍損不堪今歲霉雨颶風相繼而起坍損更甚如西水門曁旱門一帶坍倒竟有二十餘丈人民經行其處咸有戒心現悉自治辦公處已連日派人在四城勘察坍倒及損壞情形並估計修築價格以便呈縣核奪撥欵修理 
[安慶]  
　　茶商請撤堵卡　徽州祁門婺源休寗等茶稅局以春茶上市時各茶商不免有繞越情弊當由各該局於各縣扼要處所設立堵卡以防偷漏近有祁門茶商余桂攀具呈省署云茶商向來收買毛綠茶運往屯溪製成裝箱出口時始行納稅由祁赴運只在稅局請領引單沿途騐行並不收稅本年忽變易向章到處設卡至令商人受累請飭撤卡以安商旅刻聞省長已令財政廳飭令各該局將私添之堵卡迅予裁撤矣 
　　籌備農工銀行　前次農商部通咨各省分設農工銀行由各省長官委派專員先期籌備因地制宜茲由呂省長物色皖紳舒鴻貽爲安慶道農工銀行籌備員先撥官欵以資提倡嗣後再行招集商股逐漸擴充聞舒久在政界於理財頗有經騐去 
來函 
[朱權等致浙江省敎育會函]  
　　會長曁評議員諸君大鑒閱報知本届全國敎育會聯合會議代表徐天木竟以評議會選舉當選證之向例代表之是否必須由評議會投票選舉已爲疑問至當選人中而有徐天木尤令人有人才缺乏之歎查徐天木即光復前之愛仁寳即三四年前之徐寳仁一兩級師範初級簡易科之畢業生耳除運動選舉事業外並無表見前次且以某事在某小學校受不名譽之退職會員亦有鮮能舉其名字者以如此之陋劣分子而靦然膺代表之任使與全國敎育界光榮之議席實爲吾浙之羞權等迫於公憤不能再顧恩怨敢請執事重加考慮另簡賢能否則權等爲投鼠計將不復忌器惟有電達山西直接否認其代表之資格而已諸希裁奪爲幸會員朱權金夢疇金琢章潘承先趙鴻恩鄭道壽蕭衛蔡德强郭宗禮 
雜評一 
[和局前途（默）]  
　　今之測和局前途者謂和而决裂必出於戰不觀北省督軍汹汹然爲王後盾乎此不開議後戰之說也戰必有費以今財政之窮試問有再戰之力乎戰旣不能仍惟有别尋途徑以求和此不開議後單獨媾和之說也然單獨媾和謀之已久前旣無效今後又安能有成則惟有仍陷於不和不戰之局而已 
　　此不和不戰之局足以禍國而害民也多矣使今後而仍陷於不和不戰者則國事前途尙堪問耶然而北方政府若欲利用此不和不戰之局以圖自固其權利者不然何以明知王揖唐之議和必無成而必令其來滬一行也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[唐少川君談話紀]  
　　昨日旅滬舊國會議員羅張等數君因平和通信社本日刋載唐總代表談話事異常詫異特往訪唐詰問眞相茲將羅張等與唐問答記錄如下羅問本日平和通信社載先生對北分代表謂法律不成問題目下專要救國不要護法廣州國會實在可以犧牲云西南建義以來犧牲無量生命財産此何以故亦曰護法而已我國會同人對於先生與孫中山先生素稱信任者何以故亦以兩先生志同道合能護法而已今先生竟主張毁法則於此次西南建義之本旨與國會從來所信任未免適得其反唐答曰否余並未嘗有此語昨日余答北分代表祗謂軍府已有電否認北總代表並拒絶開議則北總代表之來余實不能接晤且余在辭職中更無接晤之必要以余個人意見則前所提八條中之第一二三條實國家存亡問題絶無磋商之餘地至國會問題本以絶對恢復完全自由行使職權爲主第五條已爲極大之犧牲不能再有所退讓然此仍曰内政問題非先决問題余所以注重外交者因外交同題不解决則護法必無好結果余絶無祇救國不護法之言故非北方於八條中第一二三條先行表示承認則無論誰爲總代表亦不應開議卽使軍府電令開議余亦不敢贊成余答復北分代表之言大致如此羅謂聆先生言同人已疑慮盡釋惟平和通信社又載南代表會議决定各代表不得接晤王揖唐議决後由章士釗報告先生先生始决定不接待王揖唐云夫以先生身任全權總代表則事之去取當自已先有一種之表示以爲分代表率何以事先漫無表見及分代表議决報告後始决定態度唐答余之態度始終一致已早有表示亦君等所知至謂章君士釗將南代表會議情形向余報告後余始决定態度尤爲不實章君並未會將南代表會議情形向余報告章君昨日晤余祗詢余對於王揖唐南來之態度余答以軍府旣有電拒絶以公私論均不能接待並希望各分代表亦不宜接待羅又問昨日北分代表晋謁先生是否即平和通信社所載之王叔魯施愚汪有齡三人唐答昨日所晤爲王施汪方江李實共六人語畢羅等謂先生之言某等異常滿意當以眞相轉告同人遂興辭而出按平和通信社昨亦有聲明如次盧信君來本社面述昨日本社所載唐總代表與北代表談話中有「法律問題不成問題目下專要救國不要講護法廣州國會實在可以犧牲」云云當時唐總代表實無以上談話特請更正按昨日本社消息確係北代表某某在某處所述當時在座者多人并有國會議員湯某李某亦親聆之云 
　　又聯合通信社云本社以王揖唐到寗而不即來滬並以一切託分代表王克敏等向唐總代表面陳聞王等確於十八日午後訪唐總代王等所陳如何唐總代對於王等所陳之意見如何爲和議眞象所在報紙雖有紀載而其可疑之點甚多記者（聯合通信社）特往訪唐總代探其究竟記者首詢以王揖唐是否曾託王克敏等對先生有所陳述唐君曰實有其事記者復問先生對王等所表示者如何唐君答余對於其來晤則告以國會首先來電拒王軍府復經根據國會及各省軍長意思電告勿與王開議余殊無與彼接洽之必要記者復問先生於條件對彼等曾否表示意思唐君復答曰余曾告以余對於條件護法並兼及救國者以法護而國或因外交仍不可救其條件終不滿足余所提之八條其一二三三條欵爲救國所必爭亦爲全國所同意望北方先行表示承認庶幾可以及其他記者復問先生對於其他條件如何唐君復答其他條件以法律爲最重要而復最難决但余對此却毫無疑難以八條中之第五條是余唯一之主張他日縱有開議之機會絶無讓步之可言今日閱報載平和通訊社記者目下專要救國不要講護法廣州國會實在可以犧牲等語殊深駭異余（唐君自稱）對於此次和議條件所以注重救國之外交者因外交不能解决護法終不能圓滿收效是不僅護法之謂非救國而不護法之謂唐君又謂昨日北方分代表來訪者爲王克敏李國珍方樞施愚汪有齡江紹杰六人該社祗稱載王汪施三人亦實不符云云記者聞此憂始釋然因唐君素持救國主義維持法律效力爲唐君認爲救國之要件某通訊社載唐君專救國不要講護法大異唐君素意今得唐君親爲訂正國人之疑亦於是可息用誌之以餉國人　　 
　　又字林報云唐紹儀君昨告字林報代表謂彼今要求北京政府宣布與日本所訂各項條約及中國所負日本債項之詳表今日時代急宜取銷密約國際聯盟之舉動可以爲證故彼之要求自信甚爲正當且各項條約如經宣布則約中如有眞有益於中國之處亦可發見今過激主義方曼延於西比利亞中日兩國間固應有互相扶助以拒此害之條約各項條約如經宣布全國人士可以甄别良惡而彼此於何者應留何者當去必可得一了解至於中國負日之債項必須詳布確數秘密借欵之說充塞於耳如月供二百萬元都人士幾盡知之政府對於此事不可不有以示衆此外尙有國防軍借欵而今復有八年公債劵借欵聞日本已購入八千萬元據傳每百元實繳之數不滿三十元如果確實則購劵者付洋三十元可得百元之劵每年尙可收入利息八元國家何堪增此擔負中國現任意糜費不稍顧惜民國以還國家歲入超過滿清時代而債項則與日俱增此種情形不可不昭示國人者也唐君堅主須以此數事爲和會之要素而王揖唐則一字未涉及之王欲先行解决國會問題但南方因國勢阽危今已視此爲次要之事矣 
[王揖唐抵滬紀]  
　　北方議和總代表王揖唐由京抵寗經滬甯杭甬兩路管理局任小山氏特備專車親自隨車開往南京車站迎迓等情迭誌前報茲悉王已於前夜（十八）十一點由南京乘專車來滬並由任局長先行通電沿途各站車務人員照料一面電致王總巡官飭知警探妥爲護衛聞與王同行者除任局長外並有各分代表隨員曁護兵及護軍使署所派隨護之馬副官等約共二百餘人於次晨（十九）上午五時半車抵上海北站王並不落車仍坐原車開往滬杭路線至新龍華車站（一說老龍華）其時正六點鐘由淞滬護軍使特派汽車迎接至使署駐節即在車署午膳當專車抵站時有護軍使署淞滬警察廳所派軍警軍樂隊等迎迓護衛中西各機關長官及所屬軍警亦均在站迎候經王擇要接見云午後五時由盧使假座滬南半淞園設筵爲王洗塵陪席者有軍政界多人一面由京師憲兵第三營派令第九連各憲兵在園外照料又聞王擬偕同浙督軍兼松滬護軍使盧永祥於今夜專車前赴杭省一行惟嚴守秘密何時動身外間無從探悉云 
　　聯合通信社云昨晨上午五時滬寗火車北車站内外排列軍警多人警備森嚴路人側目車站本屬交通孔道至此行人幾爲之斷絶詎王揖唐并未在北車站下車觀者奔走張皇殊屬無謂後經多方剌探始悉王在下關南京飯店時故使其左右揚言昨晨由寗動身來滬而王至夜半即囑寗站特開專車至車袋角滬甯滬杭交軌處卽行倒換機車直駛龍華下車逕至軍署其時東方已白矣據聞同行者約十數人護軍使署馬參謀長特往南京陪同來滬此外并有衛兵一羣聲勢之盛遠過於前次朱桂莘來滬時也 
　　中孚通信社本埠消息云王揖唐今晨（十九）五鐘抵滬卽赴龍華拜謁盧督由盧留其在護軍使署下榻隨帶有衛隊六十餘名王之瀛眷則寓哈同花園王氏由甯致電唐少川君先遣分代表王克敏方樞汪有齡施愚李國珍江紹杰六人到滬有所接洽昨（十八）王方等下車卽假館白渡橋德領事館用電話約唐今午（十九）在唐宅晤談今午北代表齊赴唐宅晤談甚久當請唐擬訂開議日期唐以未奉到軍政府電却之 
　　平和通信社云北代表徐佛蘇過甯力阻王揖唐不來滬并述各方面反對情形王以逗留南京愈自形其膽怯而李督亦勸其速行遂於昨晚十時秘密乘專車來滬沿途車牕未嘗揭啓其護衛長係長蘆緝私統領季某率高大肥碩之警兵層層圍住所過車站無有望見顔色者今早四時五十分於北站南站之間龍華停車靜悄悄直入盧護使公署有人往詢其爲何速來王謂我將來此宣布我的意見或者使各方面了解可以轉圜一切慮於今晚爲王洗塵聞王不日遷入哈同花園 
[中華一進會告滬上各界書]  
　　中華一進會致上海南北商會並各團體書云和議中梗五月於茲推原論始純係安福系欲推王揖唐爲議和總代表之爲祟夫安福系爲禍國之本營王揖唐又爲安福系之主腦對於西南素以武力解决爲惟一之主張今以主張武力解决之人出爲議和總代表其無誠意也可知逮王當選之後倪嗣冲進京徐樹錚赴奉又復頒布八年公債訂購飛機潛艇以爲武力之後盾其無誠意也尤可概見國人知之明確是以羣起反對而王揖唐竟置民意於不顧悍然南下充其用意如果南方與之開議其條件必異常嚴厲如南方不與開議則以和議破壞之罪名加諸南方由此以推無論和議之開與不開對於我人民無絲毫利益本會同人審察雖詳策劃難週敢乞各界諸公共籌最後對付之策以達推翻無誠意假議和之代表然後集合全國民意圖根本上之解决民國前途其庶幾乎云云 
[五族和平合進會之反響]  
　　南北和平統一固爲全國人民所祈禱第主戰派之安福系僞造和平機關又爲全國人民所反對五族和平合進會者其一也該會旣以五族命名組織之始曾派金某到滬運動回敎重要份子某君加入該會嗣經某君識破該會内幕嚴詞拒絶而該會仍大書特書五族故昨日上海回敎團體特聲明並未加入期免受全國之唾駡原函錄下敬啓者閱報載有五族和平合進會章程發現夫五族者漢滿蒙回藏也敝會等代表旅滬回敎俱進會同啓 
[旅滬粤商之公啓]  
　　旅滬廣東商民周朝英等一百二十八人公函云公啓者自民國成立以爲庶政設施必能博採輿情以副人民望治之思而享和平之福不謂吾粤今日受專制之毒其慘酷有爲别省所無者粤中粤制之權不獨行政長官操之卽至稍握兵權者莫不逞横噬之威肆貪殘之慾而粤民生計絶矣試請先言拆城自財政廳楊永泰警察廳魏邦平設立市政公所以爲拆城機關事前不將築路工程計畫及收買民房辦法徵求省會同意迨經陸議員孟飛等貽書質問竟置不恤羊城報要求宣布預算籌欵時期三種計畫又置不恤甚至毁聖廟以闢路京滬津漢各埠同鄉及闔郡士紳致書抗阻又置不恤勒限興工小民貧苦事出倉猝無地可覓扶老携幼凡十數萬人呼泣號咷目不忍覩而公所復以警兵驅逐之野蠻手段全無人理查該路廣闊寛者一百尺狹者亦八十尺所拆民業舖屋其全間被拆者僅照契補價較之時值損失甚鉅若所拆尚留餘地雖去五分之四亦不補價而此地旣難作舖亦難發售受害尤深其舖屋外騎樓若欲領受須照時價繳納是奪百姓之業爲公所之業而公所奪於民間者則給契價民間購於公所者則照時價種種强横無理實爲古今中外所無計目下拆去舖屋約三萬間每間平均以六七百元計之業主損失約二千萬元商舖以半數計所有頂手修造貨物傢具每間平均以成本四五千元計之商業損失約七八千萬元凡此流離失所之十數萬良民如何安撫無辜虧折之數千萬血本如何賠償該公所概不復問而所謂補置費遷運費亦僅給一二耳其餘欲以公債票電車票發給所以數百萬商民擁至學宮痛陳硬奪强迫之情形遷徙困難之苦况有謂歐戰頻年工商損失省城根本之地再有摧殘必至影響全省有謂米價飛漲爲百年所無貧民不能謀不飽更何力以遷居請代達官廳將十數萬貧民悉予鎗斃較爲乾凈等語其言也直其聲也哀凡屬有良心人莫不下涙商民等以爲兵燹損失上海善後協會呈請中央賠償今粤省拆毁民居損失應請我同胞籲懇政府責令楊永泰魏邦平曹汝英陳益南四人賠償以昭公理至借欵修築電車路市政公所逕與華洋商人訂立合同不過藉口得一種報交以供拆城闢路耳然報效僅一百萬元而以廣州市城廂内外三十餘里之地敷設電車之特權逕許與該公司是剥奪全省人民一般之權利而任少數商人行其壟斷專利之陰謀舉凡他種摩托機行車載客往來之公司車輛及輸送行李并包裹物之權利均歸其範圍漫無限制贖路章程對於政府則多方貶抑不惜嚴以相繩關於公司則任其要求格外示以寬大必使全路無收贖之口而該公司得以永遠據爲利藪且所招之股名爲華洋合辦實以洋商爲生體總公司設在香港且向英政府註册借外力以資保障是直以廣州全城賣與外人矣靑島爲山東一隅之地全國人莫不據理力爭今廣州市爲全粤省會之區全國人亦當起面力爭我粤紳界學界商界善界尤應知賣粤之眞相受害之實情人人視楊魏曹陳爲不共戴天之仇人人視電車路合同爲斷賣粤省之炳據人人抱不許其成路之心人人抱不可入股之心與抵制劣貨同其堅定然後粤城可保粤民可安且粤爲東南要地賣粤即賣國也我全國人亟當猛醒同爲設法取消廣州市電車路合同也小民處武力專制之下言動遭忌伏念諸公關懷桑梓切念痌瘝尚祈聯同挽救以拯粤中之厄臨楮不勝號泣籲懇之至伏祈公鑒 
[萬國拒土會消息]  
　　萬國拒土會爲滬上中外名人所發起數月以來支會日多如北京天津濟南南京漢口等處皆已成立現該會爲普及全國起見已聘福州林天蘭君爲全國幹事林君係美國柏林斯頓大學碩士民國五年回國後均在閩中擔任敎育職務並以餘力服役社會此次應聘而來必有一番振作也日昨該會開董事會議於甯波路卡勒頓洋餐館會長唐露園君讌請各職員並正式介紹林君焉旋議徵求會員事請朱葆三先生爲該股股長想一二日内必入手進行矣該會辦事所在崑山花園第五號凡熱心禁烟者均可隨時往晤林君談論一切也 
[商榷德奥船艦出租問題]  
　　海軍部前擬與交通部合組航業公司將没收之德奥商輪兵艦於華洋各公司租期滿後收回自辦以興航業曾經草擬規條呈請政府核奪等情已詳前報茲因交通部變更前議欲將没收德粤艦繼續出租提交國務會議通過實行而海軍部劉總長因此呈請辭職激起海軍界全體公憤現由海軍全體公推第二艦隊司令官杜錫珪赴京晋謁海軍總長劉冠雄商榷最後之辦法本埠海軍司令公署藍總司令亦派本署參謀吳光宗於前晚起程晉京參預會議云 
[美英華俱樂部組織就緒]  
　　中美新聞社譯密勒評論報云世人每以惧樂部爲一種逐漸發展之物不能自始即發達而上海之中國合衆俱樂部或稱之曰Ａ.B.C.俱樂部（按英文美英華三字之首一字母爲ABC故云）者獨不然組織伊始即已十分發達其會址已租定黄浦灘十八號麥加利銀行之第二三層樓預料布置就緒十月中旬可以正式開幕開幕時會員必可逾二百人因目下並未徵求會員而入會者已逾一百人也目下之會員美英華三國之人數略相等照所定章程會員額定一千人未滿額之前不加限制入會者每人須繳銀二百五十兩或由其所在辦事之公司代繳作爲該俱樂部將來擬開之地産公司之股份一股俱樂部開辦之始即有此鉅欵故經濟上不虞缺乏查組織此俱樂部之議美英華三國人士皆自以爲發起人故吾人亦即歸功於三國人士茲將諸發起人之希望略述如左查在中國之社會性質的俱樂部其中中外人士立於同等地位者以此爲嚆矢聞天津從前曾有組織此項俱樂部之議但後來即無所聞今該俱樂部之會員須各由該三國之商會介紹如華商會員須由中國商會介紹美英會員由美英會員介紹部務之管理權由華美英會員各三人所組織之委員會掌之設書記員二人中外人各一至實行處理俱樂部事務之特别委員會則不論國籍其握有該俱樂部財産之公司係依香港公司律組織但除握財産之所有權外（財産則租與中國合衆俱樂部）對於俱樂部之管理或處置無發言權凡美英華三國商行或公司之經理董事或其中一部之領袖或股東均得爲中國合衆俱樂部會員除普通會 
員外凡外交司法或領事界官員以及海陸軍官得爲名譽會員凡會員到會中時得享種種優待會員得自由在會中讌請其商界同人預料美英華三國商會將來聯合開每年一次之大讌會或歡迎會時即將借該俱樂部爲會場上人在中國之俱樂部頗多但未有許華人爲會員者其原因有種種華人方面之俱樂部亦不許外人入會今旣有中美中英中法中意合組之銀行及航業公司以及其他團體則天然應有中外合組之俱樂部近來世界一新遠東情形亦樂此中國合衆俱樂部即爲其結果上海旣開此先例預料他埠將接踵繼起中國合衆俱樂部之成功其所恃者有種種而其大原因則在其機關之處理絶對公平不計一国或兩國之會員管理部務而使第三國之會員感受不便又有原因爲選舉之自由凡一商人旣履行其入會資格所需要即可自由入會不再受限制此例一律適用於三國之會員發起諸君旣一秉至公毫無偏見則此項規定預料該俱樂部存在一日必一日維持之也此後數年内中國商業之發展必與他國大相競爭而美英華三國商人實握此事之樞紐此三國商人無日不相遇則自應有一社交之所以資聯絡故此合衆俱樂部實與中外商業之發展大有關係者也 
[愛瓜多號抵埠後之金銀市]  
　　花旗輪船愛瓜多號昨晨九時抵埠停泊於外白渡橋某公司碼頭午後三時起提計到匯豐銀行銀大條三千二百條道勝一千八百五十八條友華七百二十條花旗銀行美金洋一百二十五萬元和蘭一百二十五萬元住友一百五十五萬元（係盎斯）麥加利六十二萬數千元運通五十萬元華比二十五萬元約到大條銀五千七百七八十條美金洋五百四十二萬數千元除銀大條外金洋均係恒孚天昌祥同豐永方九坡久成裕豐永聚昌永豐餘宏興永泰亨源晋祥恒裕祥晋亨等金號銀樓預買之貨於是烚赤金價稍爲鬆動聞華商中孚銀行说到有銀大條若干條並金洋數十萬元之說而銀拆因易金用度頗鉅致是日午後收市又到四錢據稱今日須五六錢之譜云云 
[亞細亞皇后號今日進口] 　　 
　　昌興公司輪船亞細亞皇后號本屆自坎拿大之蕃古哇維多利亞兩埠道經日本之横濱神户長崎行至中國海岸將於九月二十日（即今日）上午六時開抵吳淞接送搭客之駁船亞歷山大號當於十時到工部局碼頭卽日自吳淞開赴馬尼剌及香港駁船於下午五時半自工部局碼頭開赴淞口 
[棉市消息]  
　　美盛公司一星期棉市報告云本星期棉市頗形穏固價值增高一兩新棉收成亦有進步投機事務有復活之勢長江一帶天氣久晴於收成大有關係於晚種之棉尤有良好影響如兩星期内天氣不變收穫之棉必甚多惟目下所收尙少耳據現狀觀察一時尙不宜買進以靜候時機爲佳若營抛盤必須十分愼重也利物浦市價中等美棉一月份交貨者一八·三五便士紐約市價三月份交貨者三十元一角四分孟買市價新花四六○羅比 
[昨日米價又漲]  
　　昨日閘北一帶白破新粳價忽每石漲洋三四角聞係新閘某姓所開之米行在無錫常熟唯亭崑新及南市等處搜羅糙粳新粳等米萬餘石在滬打包裝赴天津轉運大運之故數日前南北市各米行因聞有採辦軍米消息時已頓漲至九元二角嗣因未得確息又復回小不料昨竟驟漲至九元四角設今明日來源不暢打包軍米不絶石米十元在眉睫間也 
[追悼山東慘遭被害三回民]  
　　山東馬良殘殺無辜回民三人北京回敎同人對於是案曾就敎言敎提出辦法三條上海回敎亦致函詰問俱迭見各報昨上海回民等在該敎禮拜寺内延請掌敎多人爲已故馬朱等三人誦經藉表追悼之意云 
[上海留法儉學會明日試騐]  
　　上海留法儉學會與中華職業敎育社合組留法勤工儉學預備科一節前經登載本報茲探悉報名者極多已超過原額四倍以外故擬用競爭試騐法擇優錄收以符定額已定九月二十一日星期日假西門外方斜路林蔭路口江蘇省敎育會三層樓爲考試地點是日定午前舊鐘九時考起至十一時一律完畢試騐科目甲組爲國文法文法語體格四種乙組爲國文體格二種由留法儉學會主持其事聞該會社合辦此科頗合社會需要故報名者一時極爲擁擠云 
[五年公債第七次付息期]  
　　上海縣署昨接財政廳第二七七○號訓令開案奉財政部訓令内開查本年九月三十日爲五年公債第七號息票開始付息之期所有付息辦法應照歷届成案辦理除登報通告并通行各經理付息機關外合行令仰該廳查照迅即轉令所屬各經理付息機關遵辦等因奉此查内債付息迭經令飭該縣妥愼辦理在案現届五年公債第七次付息之期自應援案照辦合行令仰該知事查明歷屆付息辦法先期出示布告如有到期息票聽憑人民換取現金以及抵納稅欵仍由該縣彙齊息票列表向銀行歸墊一面將籌備付息情形呈復等因沈知事當即布告并分函一體知照辦理矣 
[法租界試行汽車示號燈]  
　　法租界公董局因界内摩托車往來甚多而上燈後尤甚十字路口值差之巡捕以木棒表示車輛來往在黑夜中駕車者殊難辨明往往於轉角處肇禍故議定安置鐵路所用示　燈令巡捕司之如直路有車往來則發紅光以示横路俾免遇險如直路無車馬來往則用綠光告以直路無危險惟在轉角處須慢行今已先在通法人總會之馬路試行如行之有效則將推及於租界全部 
[米船罷裝之尾聲]  
　　江浙内地南都米船八百餘艘前因增加水脚扣讓升合問題業已妥洽開行詎扒㘮一埠仍未允洽各船户仍要求代表周蘭生盛永吳堂堂張阿弟羅子泉等五代表罷裝等情已紀前報昨日南帮公所董事嚴少泉莊桂清等以此事一時不能即定若各船户要求於一禮拜内解决期間未免過促嗣經衆互相磋議惟有囑周蘭生五代表轉告扒㘮各船户六十餘艘米船暫向他埠承裝以免損失蓋扒㘮一鎭亦斷不能不裝米出境售賣也於是各船户亦允照辦矣 
[染業公所臨時會紀事]  
　　本埠綢綾染業於本月二十五日在貴州路永平里染業公所開臨時大會所到人數在三分之二以上於下午五時振鈴開會由董事葉志鏞君主席宣布本公所爲調查各坊批碼一事曾於二十日開會公議定於二十二日起由董事偕同司年司月及查賬員前往各坊將丁戊兩年份總清賬簿逐一檢查尙無隠匿短解等情弊惟本能宗旨實欲偵查回業有無私進某國顔料調查結果並無絲毫某貨可見同業對於抵制一事始終不懈宣布畢由主席加以奬勵旋又稱據同業報告石路三馬路口某綢號前因去年冬節結算染賬尅扣過巨公議停染補賬近因該綢號另立牌號將綢貨發染似此移花接木殊與營業大有影響當經該業董切實調查以杜弊混一面勸令該綢號將所短折頭從速補結云散會時日鐘鳴七下矣 
[彙紀乞賑之函電]  
　　中國濟生會昨接河南南陽商務公函云宛城一帶入夏以來水災奇慘目不忍覩清河二岸盡成澤國人民牲畜淹斃無算廬基田舍漂移無存誠百年來未有之浩刧也同人等誼關桑梓痛切肌膚敝會前先捐助銅元千串外幸蒙南陽鎭守使憲吳南陽縣知事程提倡發起義賑捐册意在哀請同胞共圖拯救夙稔責會痌瘝在抱慷慨性成祈將送呈捐册鼎力捐助兼代募集捨小范之麥舟高風豈讓諗監門之圖册感涕必多捐有成數務請早爲寄交敝會以便轉呈核發藉蘇涸鮒臨頴無任禱盼之至云 
　　本埠湖北義振會以湖北振災萬分急迫日前由紅十字會借墊五千元現已取出又由該會正副會長及各董事多方籌墊約共萬餘元不久即行派員前赴該省散放矣又該會接到駐漢董事勞用宏來電以前購之麵粉四千包又南洋分公司振米二千石已會同分公司經理李經磋及查振各員借楚安兵艦開赴天門漢川等處調查散放惟災民過多恐尙不足分配并望滬會接濟云云又接黎前總統由津來電云沈會長朱勞兩副會長均鑒電悉諸公歷振偏災活人無算茲爲敝省設會籌振義漿仁粟悉仗鴻施謹代江漢災民稱謝黎元洪銑 
　　旅滬浙紳請賑電云北京大總統國務院龍總理鈞鑒浙省大水爲災田疇淹没廬舍漂流偏野嗷鳴飢寒待斃湖屬各縣適當天目下流爲害更形酷烈災深民困實較蘇皖鄂三省爲重不得不仰求恩澤廣濟羣生查該三省已沐仁膏浙屬子民同叨覆載定蒙雨露均沾呼籲叩請恩准矜全賜發巨帑電飭省長分别緩急從速撫振不勝感泣待命之至旅滬浙江紳商楊 
 
 
 

Page 11

 
 
兆鑿龐元濟劉錦藻朱方幹陸樹瀋王震黄晋紳凌祖壽沈鏞沈澤春等叩皓 
　　仁濟堂接皖省查振員來電云上海仁濟堂振務處公鑒昨晚江新到安慶蒙謝潘二君招待甚感待謁省長後先赴望江宿松太湖潛山杈城舒城廬江無爲巢縣君山而蕪湖再往南陵宣城郎溪等逐處勘災相機辦理除電蕪外先此奉聞皖省振務處黄國英皓 
[凌洪氏被殺案辯論終結]  
　　滬城西門内孔家弄婦人凌洪氏於去年正月十二日上燈時被人殺害身死當時禀報官廳騐明傷痕飭緝兇犯未獲案懸年餘直至現在經人告發爲該氏之螟蛤子凌連生勾引外匪到家謀害舉出證人報告上海地方檢察廳飭警將運生並王春林等提案傳同證人姜阿桂等到案預審終結起訴審判廳當因案情重大不厭求詳復由審廳再三預審明確定於十九號下午公開辯論昨已屆期午後一時許奉該廳刑庭長周君會同堵屠兩推事官並朱檢察官特開第一庭審理先據檢察官當庭起訴並陳述理由問官命提凌連生上堂卽出示當日兇犯蒙面之黑紗一方問連生認識否答稱不知官問爾幾歲何時生日答供年十八歲正月二十九生日官曰爾在檢廳供明去年正月初六日爾合王春林殷阿三等在大世界定計謀害事後分派姜阿桂朱楊氏各洋二元囑勿聲張是否答供是日行兇者爲張慶平等官問是日張着何等衣服供稱彰絨馬褂藍花緞皮袍官曰爾在檢廳供明爲湖色皮袍何以供詞前後不符連生一味支吾官提王春林上堂據供年二十四歲前在陳康藩所開肥皂廠爲夥故與凌家相識不時前去閑談去年正月十二日我妻因事往車袋角親戚家中至上燈時未回小民前去探望經過凌家門口順便入内其時天已昏黑但見凌連生手上已受刀傷流血而其家房中只聽見有人行兇謀害聲響似乎殷阿二爲兇手小民見而情急向外跑去以後如何不得而知並據姜阿桂供年十六歲通州人在凌家爲使去年正月十二傍晚我在廚房聞聲奔出看視但見主母凌洪氏倒在地上右手壓在背下左手並頭顱爲連生所撳住雙足爲王所撳殷阿三一足在房門之内一足在房門之外手持燈火一盞並有不知姓名身穿皮袍者行兇動手事後連生囑小民不許聲張給我洋二元是實周侗廬周凌氏夫婦上堂同供均年二十一歲已死凌洪氏是我妻母當時只知被匪人所害且向連生根究亦無實在現在始行破案求究張徐氏供年五十六歲在凌家已有二十一年初時爲奶娘前年十一月二十七日患病不能起床直至去年正月初十日起床十二日上燈時忽有面蒙黑紗之匪徒闖入不問情由將我連戳二刀傷在咽喉嘴邊等處一時昏暈不知主母如何遇害求鑒傭婦朱楊氏供年三十五歲在凌家爲傭是日我在廚房内不知外面主母被害之事但小主凌連生不知如何事後分給我洋二元是實問官得供再四駁詰各執如前選任義務律師出庭陳述一切訊至此爲時已晚問官會商之下即以辯論終結判凌王兩犯分别還押其餘人證一併退聽候宣判飭遵 
[地販盜賣塘地之公憤]  
　　浦東居家石橋附近美孚火油棧之東慶寗寺之西本邑二十四保四十三圖沿浦護塘一段延長八十餘丈計地十六畝被地販蕭某併及塘脚餘地盜賣與美孚洋行近該洋行前往訂立界石該處鄉民得悉之下羣起公憤適蕭於前日渡浦前往該處被各鄉民軋住將該洋行所立界石眼同拔去欲將蕭某扭赴法庭究辦經該洋行西人及圖董地保等到場勸導始將蕭某援救出險現聞該鄉民等擬公呈上海縣公署請爲澈究 
[寰球學生會今晚之演說]  
　　靜安寺路環救中國學生會今晚特請星期評論總編輯載季陶先生演說『中國亂事與經濟之關係』戴君言論久爲吾人欽佩欲往聽者可無須用入場劵云 
[小學敎育研究會明日開會]  
　　本埠小學敎育研究會定於九月二十一日上午舊鐘十時邀集全體會員仍在西門外體育塲樓上開職員會俾本學期敎育研究事項共同討論以收集思廣益之效昨已由該會領袖通告各會員希屆期一體到會云 
[各學校消息彙紀]  
　　龍門平民義務夜校　第二師範學生於暑假期内由本埠同學組織臨時機關進行會務開校後臨時機關諸職員解職乃即更選職員公舉張士明君爲正會長沈增祥君爲副會長由會長張君分會務爲評議執行兩部評議部長馬君維城於課後時集評議員討論義務夜校及化裝演講等事義務夜校現已發貼廣告招收失學靑年定於九月二十五日開校云更由執行部長孫君華章指示各科科員對於講演等當努力進行以期大家踵起云龍門平民義務夜校簡章附後一定名龍門平民義務夜校二宗旨本校以普及平民敎育爲宗旨三學額本校暫定學額一百名四資格凡品行端正身體健全在工塲或商店習業及因家計貧困而致失學者均得入本校肄業五保證入學時須邀同保證人到校填寫保證書六課業用品課業用品概由校備分給各生七科目國文英文筆算珠算及簡單之商業簿記八時間星期一至星期六每日晚間七時二十分至八時五十五分爲教授時間第一節十五分休息五分第二節二十五分休息十分第三節三十分九奬勵一學期内品行學業列入甲等或不缺課者給予奬品以示鼓勵十懲戒學生如有違背校章或無故缺課者處以相當之懲罰十一附則本簡章有未盡善處得隨時修改之 
　　務本女中學　昨日（即十八號）西門務本女中學學生分會秋季繼續選舉正副會長及各職員茲將各職員姓名錄下正會長周瑞楠副會長王懷珠費天香文牘員夏芬佩嚴蔚然書記張光健高廷琦評議部代表程齊英牙簽工場代表顧婒是日到會者逹百餘人並定於今日（十九日）四時行新舊職員交替體云 
　　岐峯學校　廣東趙岐峯先生居甲有年憐夫寒苦失學子弟比比皆是慨然有獨力創辦義務學校之志詎料天不假年未成事實然臨終時命其子孫了諸夙願其子若孫曰灼臣雲臺者毅然創設岐峯學校於申北之虬江路建築校舍敦聘敎員定學額二百名於本月十四號開課内容敎授管理井井有條學生雖係頑童然春風一指草木皆靑其最可貴者學費及書籍用品等費均不收值且供中膳亦不收費云 
　　明强中學　北四川路明强中學已於陽曆九月九日開學新舊學生來者甚多並本學期特聘美國韋女士爲英文主任女士於敎授上頗有經歷故學生甚爲欽佩又聞該校學生靑年會擬於本月二十七日（星期六）上午十一時特開歡迎新生會敦請名人演說音樂唱歌等想届時必有番熱閙 
　　進德學校　厦門路進德學校日校開辦以來學生日形發達夜校曾動議來春創設乃有莘莘學子向之致問而請求者日必數起校長太虚生以此事刻不容緩於昨日課後召集各敎員討論再三議决於中秋節先容數十名惟學費不能照學期算暫擬月收一元云 
[公民聯合恊進會推舉會長]  
　　公民聯合協進會於九月十八日三時在法界平濟利路辦事處開推舉會長會到者八十餘人首由臨時主席李文龍宣佈進行方針並告原推會長吳君不能來會惟前發起公民會國民促進和平會文書部主任葉景僖君素爲人所敬佩且於各方面早有函電往來對於和局用心良苦實不可多得之人才擬推葉君爲本會會長全體贊成不日專函歡迎到會主持一切繼由金文瀾曹霈彭鼐鐘漢杰各有演說八時散會 
[商界聯合會談話會紀]  
　　各馬路商界聯合會於昨日午後三時假靜安寺路某處開會討論修改租界章程與會之馬路商界聯合會計二十一處出席代表二十六人公推陳惠農爲主席朱賡石爲速訊由主席報告所擬修改租界章程草案徵求到會各代表之意見研究甚久結果甚佳旋於某君報告本月二十一號午後提倡國貨大會請各馬路商店與會事畢即行散會 
[志成團第三次職員常會紀]  
　　本埠南市救國志成團向借六區救火會爲辦事處處因團員日漸增多房屋不敷應用業已租定董家渡永潔里口房屋爲事務所於前日下午七時開職員當會到者二十二人首由主席沈詠靑報告經過情形並修改章程次由許宏鈞提議開辦義務通俗夜校實爲當務之急俟將來經費充裕再行組織日校當得朱爕君胡進儀單冕尊朱伯禾高日昇羅嘉賓陳福祥汪次一朱炳泉等全體贊成通過着手籌備擇期開學迨散會已鐘鳴十一下矣 
[中孚銀行特别股東會議案]  
　　中孚銀行上海分行昨日接到股東特會議案略云本年九月十日在天津八號路總行開特别股東會到會股東計共代表七百股（每股洋一千元）公推傳增湘君爲臨時主席由協理兼代總理聶其煒君報告本行章程經前次股東會復議通過照章呈請財政農商兩部備案農商部已批准備案惟財政部於第三十四條本章程經股東會議决後應呈部備案一語批令改爲呈請財政部核准備案除遵批另行繕正呈部已奉准備案外應請股東於上條文字由部批令之修改予以追認當由衆股東公議追認無異言傳主席詢問各股東有無提議事件衆答云無次由聶君報告本年八月各行盈餘之約數畢主席命發選舉票衆股東以次投票畢主席指定股東二位開匭檢票報告結果孫多鈺聶其煒孫元方傳增湘孫震方孫多焱卞壽孫七君當選爲董事林葆恒胡宗楙孫多褆三君當選爲監察人旋欵衆股東以茶點散會後續開董事會由衆董事公推孫君多鈺爲董事長就席議修改董事會專章八條全體通過次公推孫君多鈺爲總理次協理聶君其煒提出辭職書衆議挽留聯任并由董事中公推孫君震方爲常駐董事代表董事會常川駐行辦理董事會職務旋即散會云云 
[棉花公益捐繼續徵收]  
　　浦東航頭鎭去歲經商董莊義先君提議徵收棉花捐每包抽錢二十文（主客各認一半）以作修橋費用事關公益各花户咸樂贊成去歲自秋至春共約捐集洋百元左右刻屆新花上市復經莊董邀集各花行主及各田户開會討論咸無異詞公决繼續進行以維公益 
[閘北水電廠預備添築濾水池]  
　　閘北自來水近因用户日多而蓄水池容積有限往往不及濾清即開管汲用故常有攙雜混泥水漿情事刻水電廠長單允恭爲整頓起見已於廠基後面添購地皮數畝預備加築濾水池庶各用户得享清潔之飲料云 
[浙陳列館添委贊助員]  
　　浙江實業廳雲韶近以西湖沿陳列館業已落成定於本月二十五日舉行開幕禮式除已邀請各界届時前往參觀外惟以應徵各品均係彙集滬上急須整理故特函由駐滬徵品處於昨日又經添委贊助員謝仲復爲杭垣陳列館寄售部主任以資臂助聞謝已定於日内赴杭駐館辦事矣 
[大同行會議飾金市盤]  
　　近來先令迭長國外盎斯金源源而來而赤條及各銀樓門市飾金猶能堅定不動者蓋緣華人聞金價下落購買首飾者頗形擁擠各大同行門莊售出每家必有數百兩之多茲小東門方九霞定於初三開幕故大同行於前日在公所開會磋議届時市盤及目下掮住不跌繼又議金色低次須加整頓云 
[何豐林回浙]  
　　陸軍第八旅旅長兼寗台鎭守使何豐林前送楊故浙督靈櫬赴皖旋因盧浙督因防務重要電令兼程回浙昨日抵滬晋謁盧督奉令從速返署以重防務故何已於昨晚言旋矣 
[浦東游巡第四隊之更動]  
　　現駐浦東游巡隊第四隊長杜溎因事請假遺缺茲奉徐警廳長以五區三派駐所巡官趙玉珂升補所遺之差以四隊巡官吳世鈞調補又令總務科書記翟少仙升補四隊巡官之職均於昨日委任接事矣 
[法軍隊乘滬寗夜車抵滬]  
　　法蘭西軍隊約五十餘名於前夜（十八）乘滬寗鐵路夜快車自南京來滬已於昨晨抵上海北站聞係天津駐防兵隊此番來滬與駐滬軍隊對調云 
[法副領事德賚浦君回滬]  
　　法副領事德賚沛君即法公廨會審官前於上月間請假赴牯嶺地方避署現因期滿返滬已銷假蒞廨視事 
[熊希齡之行踪]  
　　熊希齡此次來滬勾留數日外間絶少酬酢究竟南來負何任務殊難揣度據其鄰寓者云熊已於昨午（十八日）離申至行踪何往則亦不詳云 
[協緝蕭縣命案兇犯]  
　　滬海道道尹上海縣知事淞滬警察廳長均奉省長公署訓令云案據蕭縣知事張鏡寰呈稱本年八月二十日據六區楊老莊民人朱士言訴稱竊民姪朱備種有小瓜一畝餘本月十三日有素不安分之楊拴至瓜地内强食民姪所留之瓜種民姪未允詎楊拴憤恨走去揚言定來砍損瓜秧不料舊曆七月二十四日夜突來十餘人各持砲械分投瓜地及民門首尋找民姪未得後在塲邊將朱備捉住開砲銃傷左乳旁砲子透過登時斃命又將民伯朱興園棍傷腿足民當認明楊拴率領指揮移時惡等均往北方而去民當赴王寨鄉公所報明派隊往拿無獲報叩騐緝等情到縣當經飭警嚴緝一面查該處離城四十五里知事適因會算交代先期赴郡由警佐周鴻陞帶領書記檢騐吏馳詣該處勘得六區楊老莊有事主朱士言向南堂屋三間已死朱備屍身仰臥堂屋中間繩床上頭南脚北身穿衣履俱全據事主朱士言向南堂屋三問已死朱備屍身仰臥堂屋中間繩床上頭南脚北身穿衣履俱全據事主朱士言指稱是夜被匪各持快砲等械至伊莊後瓜地内竊食瓜禾伊姪朱備畏惡躱避被匪捉住砲傷身死等語查騐莊瓜地内有盤踏情形及血跡一片勘畢飭將屍舁平地對衆去衣如法相騐據檢騐吏劉長思喝報已死朱備問年二十八歲量身長四尺一寸膀寛一尺一寸騐得仰面面色發變兩眼胞開口開兩手散合面不致命左後肋槍子傷一處由左乳透過進子處量圍圓三分出子處量圍圓四分皮肉焦黑餘無故委係受槍子傷身死報畢親騐無異當場填格屍飭棺殮給屬領埋又督飭檢騐吏騐明朱興圍左腿木器傷一處處紅腫填單飭醫訊據屍親人等供與報詞略同兇犯楊拴由保衛團獲而後逃未據解署除將原獲楊拴之團丁查訊有無故縱情弊並一面再懸賞購線勒限嚴緝逃兇楊拴等務獲另報外合將據報騐訊大略情形填格具文報明仰祈鑒核查考等情據此除指令外爲此通令仰速一體協緝逃兇楊拴等務獲解究母延此令 
[協緝泗陽縣匪黨]  
　　淞滬警察廳長徐國樑昨日通令所屬各區署所文云案准淮揚鎭守使署代電開查泗陽匪黨自撃散後均已潛逃江南藏匿若不購線嚴緝則凶惡漏網終爲隠患現據拿獲逸匪史守齊等訊據供認匪首史三十子等業經逃往上海等語除派委連長蓋文芳率帶兵士四名手槍四支來滬跴緝並電呈督軍外敬祈轉飭所屬一體知照等因准此除分行外合亟令仰該署所隊遵照如遇有連長蓋文芳到區請求時即着一體認眞協助務獲解廳訊轉究辦切切此令 
[緝獲師善里刦案盜犯]  
　　公共租界滙三捕房包探蔣榮生前日會同五區一分所長警在虬港橋緝獲行刦師善里包雨堂家之盜匪陳老裁縫陶籮等二人昨解司法科寄押候公廨移提歸案訊辦 
[請籌填浜築路經費]  
　　滬南工巡捐局長姚石蓀前因小南門外自小閘橋迤東一帶浜基淤塞當地紳商函請填平改築馬路下砌瓦筒陰溝直逹出浦薛家浜爲止開工以來現已填至聖賢橋西段裏倉橋工程已經及半所有工費曾經該紳商等擔任自綛若干外並再勸募津貼如仍不足由局設法支撥在案茲當支給工費待需五殷是以函請各該紳商從事籌集的欵繳呈來局以撥工費之用云 
[浦東老白渡火警]  
　　浦東老白渡東首民婦謝陸氏家於前晚（十八）夜十二點時忽然失火該管警察三區一分駐所署員許益齋巡官王澤民聞警立督全體長警急赴火場撲救其時火勢甚熾延燒鄰右孫楊二家房屋及江北草棚嗣由日清公司洋龍到來帮同灌救於一點時始得熄滅計焚去平房六間草棚七間尙無傷人情事後由許署員傳訊起火之謝陸氏據稱因炊煮晚飯遺火厨下所致因該氏年已花甲龍鍾不堪旣非有意縱火從寛申斥而退 
[陳憶德移送檢廳預審]  
　　滬南工巡捐局路政員陳憶德近因詐欺取財案發被下内門 
洋碱公司之吳怡石等先後稟控於松滬護軍使飭令該局姚局長將陳押送軍署發交軍法課訊供之下因案關刑事判押候移送地方檢察廳訊辦在案昨日午後軍署備文兩套飭派憲兵將陳憶德並郭連生兩犯發送檢廳訊明律辦詎陳竟自雇坐汽車由憲兵押解首途而郭連生則由憲兵押解步行故陳先至檢察廳經該憲兵投文稟到檢廳因陳一人不允收受候至良久郭始解到是以檢廳諭令分别留候發落發給回文該憲兵返署銷差一面由檢察官升坐命提陳郭二犯預審良久判分别收押候傳齊人證再行訊究當時有某紳等到廳具稟請保梅檢察長諭飭不准取保 
[陳寳富交保候訊]  
　　陳烈樑在公共公廨刑事科呈控陳寳富於正月間冒騙洋二百八十元等情由廨准飭捕房於昨將被告傳至公堂請究原告延律師上堂代表譯訴案情請爲究追訊之被告亦延律師到堂代辯聲請准被告交保展期研訊等詞中西官核供判陳寳富交三百元人洋並保候訊 
[楊樹浦警察局密查土棍]  
　　楊樹浦夏家宅土棍夏阿銀專事糾黨持械訛詐無惡不作邇則糾合黨徒開堂收徒結拜三百六十個黨弟兄定明日在該處某姓房屋吃聚心酒表面上揑稱小兒周啐以資掩飾現爲該處警局所悉密查眞相以便嚴究 
[稅務司查究包運私土之匪徒]  
　　江海關賴稅務司邇來查得虹口匯山碼頭一帶有靑口帮劉九（即小九）王四孫多子等數十餘人專事持械包運私土每磅保險費洋八元如此目無法紀破壞烟禁立飭水陸捕房嚴查拘究 
[飭禁茶樓演唱淫詞]  
　　上海縣沈知事奉江蘇齊省長電飭查得上海西門外華園茶樓内有寗灘淫詞有傷風化着令嚴加禁止等因沈知事奉電後即派員調查該茶樓主爲警廳偵探故特函致徐廳長設法查禁徐警長據函後當即諭令翟隊長轉飭該茶樓於即日起停止演唱 
[誘拐女孩押三月]  
　　婦人周陳氏昨投法公堂控稱同居之蔡記生夫婦於日前將婦人螟蛉之十二歲女孩周小鳳誘拐出外並被捲去大洋二百元而逸現蒙捕房包探查悉將蔡及小孩拘案惟察妻某氏聞風逃逸洋銀亦無從吊案求請重究詰之蔡供女孩實係民人姘婦所拐洋銀亦由姘婦取去民人並未分用分文餘供支吾詰之女孩周小鳳供女子實因時遭陳氏凌虐無奈私逃出外住居蔡處是實中西官判蔡押西牢三月女孩交原告領去如查有凌虐情事究辦不貸 
[押候原告傷愈再核]  
　　陳根寳周金法兩人日前在法租界地方不知因何互相口角繼而行兇周被陳毆傷甚重後由巡捕到來當將原被一併帶入捕房飭將受傷人送往醫院醫治被告交名候訊昨日先將陳傳解法公堂請究先據捕頭上堂稟明前情詰之陳供因周强欲向民人借洋不遂致起衝突民人懐恨遂略施撃打以致誤傷是實中西官判陳仍交原保出外候原告傷痊再行核辦 
[荒地上發現勒斃女屍]  
　　法新租界福開森路黄興住宅後面荒地上於前日下午發現無名女尸一口昨經鄉人在花地拾花聞有穢氣尋見該尸當即報告寳建路捕房當經捕頭帶同包探前往察得該尸年約二十餘歲小脚頸項内繋有新白細蔴線一根係屬生前被人勒斃抛棄在地已有一二天身上蓋有紅十字油布一方當將油布帶回捕房一面將尸身車送同仁輔元堂騐尸所聽候稟請中西官檢騐核奪 
[虚設瀛記字號案判决]  
　　杭州人趙瀛洲因在漢口路（即三馬路）啟源棧十七號房間内虚設瀛記字號將慶和莊假支單先後騙取九江路景昌協福建路陶仕卿戴鴻聲等三户值洋二千零九十三元之綢緞三十六疋分向各當舖質洋花用被控捕房由探將趙拘獲吊到原贓解奉公共公廨諭着押候訊究各情已誌本報昨晨由廨提訊先由中西包探上堂稟明前情請爲訊辦繼由戴鴻聲投案證明被騙發價計值洋一千二百四十元並將被告所付之假支單呈案又據陶仕卿投拆被騙去值洋五百二十三元之花緞六疋現由捕房吊到原贓等語景昌協由夥友到堂證明被騙值洋三百三十元之托緞請究訊之趙瀛洲供稱與原告等向有交易此次因病暫將貨物付質並非有意圖騙求察經張襄讞核供商之美包副領事會判被告押限兩禮拜將所騙貨洋交出准予從寛發落 
[串騙貨洋押三月]  
　　滬西大有榨油廠批發所經理程積仁指控無錫人朱錫根於上月十五號與現在逃匿川沙之張茂全串騙貨洋三百七十一元四角等情由捕將朱拘解公共公堂訊供押候移提張到案併究在案昨晨由廨復訊據華探目陳永康投訴奉諭偕原告前往川沙協同該處警局移提張藏全未獲當收張父籌得洋三百餘元交原告領取作爲了事故張茂全並未提案等語並據原告供明前情訊之朱錫根供認分得洋一百七十元已早用盡求宥中西官核供以朱串騙屬實判押西牢三月示儆 
[幼女暫留濟良所]  
　　濟良所昨晨伴送十二歲女孩張文林到廨請示即據女供原籍揚州由父母許與閘北曹家花園劉士林家爲養媳遭姑凌虐於本月九號逃出是以投所求援等語中西官得供判女暫留濟良所候核 
[攫取錢袋之懲儆]  
　　某西婦前日手携儲有銀洋之皮夾一隻經過外白大橋被劣防王小雲糾同多人上前攫奪經該西婦喊捕由包探周小弟聞聲趕到將王拿獲帶回捕房押至昨晨解送公共公堂經中西官訊實判王押西牢二月示儆 
[輪船乘客携帶烟土之獲究]  
　　怡和公司行駛長江一帶之吉和輪船此次由漢下水於前日午後到滬泊於虹口基昌碼頭有乘客湖北人熊昌發携帶鴉片烟土一大包（重七十五斤）登岸爲碼頭巡丁覺察投報閔行路捕房立飭華探譚鳳池前往將熊連土一併帶回捕房昨解公共公堂稟明前情以尙須調查一切請求改期開審張襄讞與英包副領事諭准予捕房聲請着將熊帶去收押查明於下禮拜一解廨澈究 
[家藏烟具之判罰]  
　　住居虹口菱倫路一百十一號門牌之史瞿坤將鴉片烟具藏於家内被閔行路捕房華探蔣阿林偵知以其有容人開燈吃吸洋烟情事稟明捕頭派西探使密司協往抄出烟具與史帶回收押昨解公共公堂經中西官質訊之下以該被告不應家藏烟具判着罰洋五元充公烟具銷燬 
[摸竊鈔票押三月]  
　　張星煇前日行經虹口百老滙路被蘇州人朱金福將其袋内鈔票三十二元摸去經張喚到一百十五號華捕追獲人贓帶入捕房捕頭飭將洋交張領去朱押至昨晨解請公共公堂中西官訊悉前情判朱押西牢三月示儆 
[邊原剛爲汽車碾傷斃命]  
　　公共租界南京路石路口有某號汽車駛過撞倒紹興人邊原剛碾傷頗重由老閘捕房一百九十三號印度捕瞥見當即前來抄錄汽車號數另雇車送受傷人往醫院醫治一面據情歸報捕頭候示及晚十時餘該受傷人即斃命經院用電話報知捕房派捕將屍送斐倫路騐屍所候公堂相騐 
[塌車碾傷行人足部]  
　　昨日下午有儎重塌車行經浙江路碾傷行人陳有欽足部仆倒於地當由老閘捕房一百零八號巡街捕到來雇人力車送陳投醫院醫治帶該塌車夫入捕房稟候捕頭核辦 
[小工被毆受傷]  
　　义袋角某廠小工浦東人丁全福昨暮放工時被同類某甲等尋仇毆打受傷由人鳴得戈登路捕房四百八十二號華捕到來一併帶入捕房稟奉捕頭諭着將某甲押候送受傷人往醫院醫痊所傷再核 
[敎員住宅朱竊]  
　　南市董家渡天主堂西同泰弄住有現任巽與小學校敎員陸介蓀昨夜二時許被竊賊從沿弄壁窗挖跨上樓啓窗入室正擬引燃洋火認視路徑適爲陸之僕嫗瞥見大喊捉賊該竊即提取價值百元之首飭小皮箱篋仍從樓窗口躍下逃逸迨陸啓門追喊已不知去向今晨即開具失單令僕投報警察一區一分駐所請緝余警佐諭候飭緝解究 
[索欠毆人之押究]  
　　揚州人孔先才昨日至楊樹浦路一千八百四十七號門牌向陳重鹤因索欠起釁口角行兇將陳毆傷經陳女鳳仙鳴由七百零八號華捕將兩造一併帶入捕房稟明捕頭飭將受傷人送院醫治孔押候解廨請究 
來函 
[太嘉寳菸酒牌照辦事處來函]  
　　昨日貴報本埠新聞欄内有烟酒牌照稅主任陳傑控朱雲甫冒收牌照稅一案乃兄朱厚甫被淞滬警察廳拿獲解廳拘留候訊一節查敝處前僱朱雲甫爲征收員比因人言嘖嘖雲甫有在外舞弊情事當據乃兄朱厚甫君堅請將朱雲甫辭職澈查以免擾商而重公務當時敝處即登報宣佈各商號勿再受愚外一面正派妥員逐鄉澈查眞相以憑呈請劉局長嚴辦在案而報載云云事關朱厚甫君及敝處名譽爲特函請更正以昭信實　太嘉寳菸酒牌照辦事處謹啓九月十九號 
[萬豐號來函]  
　　茲啓者今日閱貴報本埠新聞欄内載有萬豐花號經理宣曉帆倒欠一事其實宣曉帆乃源順花號經理並非萬豐花號經理因與小號名譽攸關祈請更正爲盼　萬豐啓 
[董景安答詢問通俗學校辦法書]  
　　昨讀貴報載謝君來函囑鄙人將通俗學校詳細辦法宣布報上使各地人士均能詳悉以便仿辦云云足見謝君熱心敎育欽佩奚似茲將通俗學校現行章程登錄於下使海内大敎育家有所取法焉　一定名某地通俗學校（上二字可隨意酌定）二宗旨以力求簡易使凡同胞無論男女工商皆能識字明理爲宗旨三校舍借用現設之高初小學校或别種公地四敎習凡熱心敎育者均可擔任五書籍授以敎育部批准適用之六百字通俗敎育識字課本及衛生倫理修身正俗愛國地文信函讀本全部共五種實價三角四分上海滬江大學通俗學校總部發售六授課每夜七時至九時如不能每夜敎授則一星期三次亦可（如夜間不便則時間因地宜可也）七程度凡年長失學之男女均可入學八年歲十五歲以上五十歲以下爲合格九畢業凡讀完通俗敎育全書講解清楚者均可給以證書此證書可向總部函領不取分文惟函領時須詳報下列諸條（一）校長姓名（二）教員姓名（三）學校地址（四）畢業生姓名（五）畢業生籍貫年歲職業（六）畢業生所讀全書之分數（七）註明學生所讀之書何地購買（八）附寄本地敎育會或他公衆機關之證函聲明該校成績與報告者確實符合以昭愼重十分部章程通俗學校已在敎育部正式備案故擬在年内提倡增設萬所以設立分部於各縣爲入手辦法凡熱心敎育諸君願任分部之職以提倡通俗學校者請向滬江大學通俗學校總部函索分部章程可也 
雜評二 
[王揖唐來滬（庸）]  
　　五揖唐之總代表輿論反對縱不足沮王之氣然軍政府旣再電龔心湛重申拒王之恉而南代表又有無論公私方面均不接晤之决議且有必要時相率離滬之說是王氏與和議兩字已無聯成一起之餘地乃當此南方一致拒却聲中而王揖唐竟以翩然來滬聞豈非怪事 
　　揣王氏來滬之用意不出兩途其一以爲南方之反對由於四週空氣之激盪非眞不可轉圜但使爲有力之疏通必不致空勞跋步又其一則明知西南態度堅决無可挽回姑强顔一行以爲决裂之藉口證以近日北派督軍之通電聲調日高則王氏倉卒來滬之意或且以後說爲近然則王氏之來非議和也直宣戰之張本而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係吳景　先生手書 
新談 
[京華哭夢餘記] [  鍾黛]  
　　（八）北京城特性之表徵（文武相對） 
　　上文所述兩類氣質微類駕虚騰空之說然細按之覺我國此種『相對性』若稟諸天所由來者甚遠北京爲我國政治中心點垂數百年其例證尤明確顯著譬如爲國家辦事之人歐美祗有外交内務財政農工商礦郵電路海陸軍等區分其區分法爲『平列』非爲『對舉』故其奉職在公各盡己責而無所紛擾絶類製造廠中朝夕運行之大部機器電氣馬達一開各輪同時轉動彼此不至因相接觸而梗阻不行輪子雖甚多於事業上必無妨礙也我國官吏動輒文武對舉政局中兩黨互爲消長亦有文治派與武功派之色彩猶之置兩絲線團於一處稍不經意必至頓成亂結無數線雖不過兩根而其紛糾不解處令人目爲之眩心神爲之煩悶此所以我國政局中人雖處專制之朝亦不免於牛李洛蜀之互相傾軋也外省人之往北京者若從正陽門進則一進城不能一直向北至東西兩交民巷口例須略一轉向而『敷文振武』兩大牌樓之横額大字已隠示人以我國特有之一種『相對性』若從崇文門或宣武門直入東西城則『崇文宣武』二字顧名思義亦復遥遥相對故對偶中妃靑儷白之製可謂我國之特有文學而對偶中之文武二字可謂我國特有之政治機關分類法推演遞進或將事事爲敵對竸爭則又足爲我國北京今日特有之現象矣歐美各國每一大城市必有數種建築物代表其地之特性如美京之華盛頓豐碑與國會如紐約五十八層之渥奂大樓與自由神皆足爲一城市之表徵也若我北京之建築物有足以爲絶大之表徵者舍天壇外其惟東西交民巷口之敷文振武兩木坊乎 
常識 
[兒童遊戲室] [  尙志]  
　　譯Mr.Ohristine　Froderiok原著 
　　某游戲室有一寛一尺之架纒繞室之兩旁距地板高約二尺其中有一孩喜弄模範機器並其他屬機械之玩具兒童弄玩具時喜佇立故其母築一架於架上奔駛模範汽車 
　　爲母者爲兒童覓取冠無指手套及其他細微之物未免需時今悉懸有襟袋之鞋囊八或十只於密室户牗之後足以保存疊次遺失之無指手套侯用時取之密室中所陳列之鞋架使屨潔凈俾易於取携浴室内所用巨大之雙鈎可懸外衣其上爲母者須知兒童誦讀時所用之電燈勿過高亦勿過帝兒童之目接近充分之光線至爲危險電燈太高則過於朦朧光線不足有礙誦讀惟將燈放下若干用一細絲鐵軌其上覆以惟一之阻光物使燈向下以保護兒童之目毫不費事阻光之物以黄色之燈罩爲最 
　　活動之燈用煤油則撞摇之無所損也倘該燈有自來火箱宜高放之不使兒童伸手接觸 
　　年齡較長之兒童可用庖厨中所陳列鋪以袖布之案三迄六齡之兒童畀以有小凳高二尺之幼稚園細案使之寂然無聲並擇安樂之處所俾從事於簡易之工作 
雜錄 
[名人風流史（二）] [  瘦鵑]  
　　自明吟（英國大詩人）（下） 
　　二人婦後伉儷之情綦篤同心蓮子比翼鴛鴦初莫能喻其愛好結褵數載未嘗作一日别吾國　詞中有所謂枕邊細數團　夜除却離家總並頭者而彼二人則夜夜團團夜夜並頭也夫人每出白朗吟必聯臂爲伴力爲將護夫人或病不能興白朗吟則侍應榻畔柔婉如婦人俟其少瘥則行歌說稗乘博其芙悅得佳書必讀以餉夫人雖數小時不倦其愛夫人也虔誠如禮天女每日侵曉乘夫人棠睡未醒恒潛起至田園中擷香花供諸床次俾夫人好夢回時即見此多情之標識而生其芳心中之悅懌也 
　　白朗吟愛其夫人旣摯一意一念似皆繋諸夫人之身凡事必體貼入微俾其安樂知夫人曼眸怯弱不能受陽光則自製一明瓦窗板障諸窗上又知夫人玉腕無力典籍之巨者瀏覽時每苦其重腕力殊弗能勝則重行訂製力求輕便凡夫人常用之參考書咸分章裝訂取携遂不覺苦在白朗吟目中視此諸 
[瑞士白巔之風景]  
白巔高一千五百七十八丈二尺爲阿爾伯斯山脈最高之巔山上積雪終年不斷山之周圍皆有冰河近意大利境之一面尤峻險異常一千七百八十六年始有人攀登其巔自是而後登白嶺者踵相接惟其初死者頗衆近年則已發見一較易之山徑故夏間游白嶺之人數驟加右圖爲白嶺之巔其木屋係天文台圖中四人用長繩相連結正在攀登中也 
　　書有若神聖之品不許他人觸之以手有時夫人讀罷一書或起而他去白朗吟則覓其乍讀之處低誦一過以吻親之脈入深情蓋流露於不自覺矣 
　　三五月明之夜月光沐樓台如水夜深人靜白朗吟每扶其去人同步於門樓之上玟瑰亂壓闌干氤氲作奇馥左近聖菲利司禮拜堂中有和歌之聲因風動耳歌聲花馨與明月之光似方貢媚於此多情之夫婦而供其作詩料者於是詩興乃大動各賦情詩以寫所懷 
　　二人結褵後之第七年以事歸英倫白朗吟回憶前塵猶醰醰似有餘味立詣當年結婚之小禮拜堂跽而親門前之砌石蓋七年以前其夫人纖足嘗於此石上經過也平昔白朗吟之視夫人恒以爲一生之明光心魂皆爲照徹迨數年後明光旣逝因亦邑邑無歡每年之九月十二日爲結婚紀念日白朗吟必一至此小禮拜堂前率以爲當故是日行人每於沈沈暮靄中見一白頭人長跽弗起似方向彼沈靜黝黑之禮拜堂祈禱者初不知此白頭老人即爲一代詩人白朗吟氏茲方追念其畢生所愛之亡妻耿耿弗能已也（終） 
勘誤　本屆（上）第二十行第九字『願』係『顧』字之誤第� 
二十三行第十五字『追』係『迨』字之誤合亟更正 
小說 
[緹騎外史（九）] [  春醪譯]  
　　白耶白吾夙知其人咲中即有藴蓄口角微罅而刀痕已暗匿脣次犧牲及人亦憒憒不甚明察亦正爾便宜之所特吾久更世故頗知其情惟速行出國可以脫此日危火車站距此不過一咪車以一時三十分開而五小時間即至自由之德國阿達曰嗟乎老人爾信卜吾有危險耶火車站及交通之機關亦屬諸重臣之掌握彼果出令吾安得行白耶曰否吾决不誑爾俄人圖謀深遠事在必行爾速檢行囊旅行之物吾即告御撬之人吾儕將赴皇家冬宮之盛會行至中途即驟之車站送爾遠適爾務携一面具風沙至厲失此莫禦今爲候已稽不能更延矣白達曰父親爾務偕我行不能聽我一人前向白耶曰嘻孺子吾偕爾行者數十年來潛心之工作乃盡擲虚牝故我如乞丐焉耳吾留此間决無危險更五年者吾事始臧皇帝亦必允我歸諸故里並携吾歷年積聚之貲嗟乎天帝鑒我我安得今日即行遺無窮之困苦阿達亦無語悵悵而行以禍患之來如清天之乍雨雷聲一動事已爆發今日聖彼得已爲危險之窟宅不可終日女郎旣入室摒擋行具白耶則索鈴召侍史曰告之伊文以五分鐘間備撬園中侍史曰門外雪深或移橇近門耶曰否即俟園中足矣侍史銜命一躬而出即爲傳語而室中之女郎正憂惄無已何以昨夕一宵之聚今日已匿跡逋逃爲緹綺所屬目思之久久亦不索解而行篋已備領圍海狗之皮更一白綢之面具身御普通俄人之大衣見者亦决不加意五分鐘後遂與老人並就廣塲之雪擇　製絶美馬尤奇駿爲高加索之名種行諸途中人人指點以爲貴胄此時者天候旣寒尤不交宴樂之時刻市衢來往盡爲編户窮罔之民男婦老幼 
栗膚髫髮頸次咸加一圍巾或爲拾跗或爲羊皮而即此一皮之隔頸輔温浹而皮外已凝雪爲冰塊冰撬馳驟大半坐者均軍界中人因公而出故面容亦無歡欣之色阿達白耶與老人同載屬語絶輕尤用法文懼爲御人所廉察老人息息詔以所出之塗徑時路正交亘乘撬循一池沼曲折入對面之路白耶望池沼不期悲惻曰觀之此間即人人言爾母爲人謀殺之所沈尸其間承逹亦愴然曰嗟乎顧吾母何以至是白耶曰此中殊有一段之陳經足爲世人所屬意加其悲抑又曰天乎此謀殺何如事吾家道零丁竟身歷之矣阿達聞老人言益哽咽藴涙盈睫曰吾欲知阿娘之死事白耶曰當時吾與爾母均年少爾母尤美慧一如今日之爾身質言之吾可長爾母六年耳一日吾與爾母共赴冬宮跳舞之會特會散吾駕車之馬忽躁怒顚簸吾車吾即不敢載爾母同行是日吾遂獨返而奥而夫公爵即云願送爾母歸來至吾門外公爵爲一碩長之君子稚好整飾揆其年事更足爲吾之父行娶後一家均僦於俄京恂恂見稱於鄉里吾固頷允一人策駑馬而歸而公爵亦立至顧未載及爾母來即告我車過池沼之次爾母忽大呌而躓一躓已墜入沼中即吾適所指示之地公爵更言已立遣傳人盡力施救顧已不獲當而吾初憒憒盡信公爵之言自爾母之失事吾一星期間竟馳驟如狂人必得爾母之遺骸而終不能得直至十日後那伐河流近營盤半咪之遠始現一無頭之女骸時人人言女頭爲河魚所吞矣竟體猶被當日舞蹈之衣指頭加一約指亦爾母物然體格却不類爾母吾久久始悟此中必有鬼蜮爾母或尙未死 
[自由談之自由談] [  不冷]  
　　公例之一　大凡强弱對峙弱者能持久則强者必爲所折服此其例屢見不一見特世人不察之耳蓋弱者最難者在持久旣能持久其實已操勝算也此次歐戰亦即此理 
 
 
 
 

Page 15

 
 
[小說新報第五年第六期出版]  
本報創辦於民國四年已垂五載由小說名家李定夷先生主任譔述者皆當代第一流著作家茲五年六期業已出版坊間大本四角之雜誌現僅本報一家惟其奄有衆長故能巍然獨存五年六期畫集九幅論壇一種說滙十五篇談薈四種豓藻四種諧藪八種劇本二種報餘四種報餘內新闢救國熱潮一欄爲坊間所出此次風潮各書中最詳盡之作留心時局者不可不看又闢外交風雲一種記靑島交涉自前淸時德佔膠州灣以迄今日拒簽德約至詳盡無遺以上二種皆定夷先生之佳作所有各種小說極有精彩本報每期實價大洋四角預定全年計十二期實洋四元贈名人扇集一二兩集各一部邊壽民蘆雁册頁一部贈品值洋二元九角外埠連報加寄費八角本報第二年第三年第四年存書將完欲購請速第二第三兩年原價各實洋四元廉價實洋兩元八角第四年原價實洋四元廉價實洋三元二角外埠每年加寄費四角 
均以中秋爲限過期仍售四元上海四馬路國華書局發行 
[考試適用之書]  
●考試利器法政問答十四種 
本書按照文官考試法官考試令分門編輯以學理爲經以現行法及草案爲緯應國民之需要示法學以準繩問題之切要答案之簡賅取裁之適當圈點之淸晰早已有目共賞膾灸人口其尤爲特色者關於條約之編著於百二十問中吸盡大要每問窮源竟委一覽瞭然泃爲獨出冠時之作考試必備之書再版放大全書二十册共裝一盒定價洋四元特價二元外埠另加郵費二角 
●國法學　一册 
●刑法　一册 
●民法　四册 
●國際公私法　一册 
●行政法　一册 
●經濟學　一册 
●財政學　一册 
●商法　二册 
●政治學　一册 
●法院編制法　一册 
●刑事訴訟法　二册 
●民事訴訟法　三册 
●國際條約（通商約章在內）一册 
　▲是書另備小版分裝兩函價洋三元二角 
　特價一元六角外埠另加郵費一角三分 
●修訂公文書程式分類詳解 
共和再奠庶政刷新所有從前各項文書其格式體例每多不能適用本局修訂是書係遵照五年七月二十九日新頒程式以及現行公文廣爲搜羅分類編輯每類皆具說明次錄程文並將作法用詞詳加解釋爲近時刋行公文書程式最新最備之書不特爲研究法政者致用之具即現有職務者手此一編於辦理公牘當更游刃有餘無慮叢脞矣全函六册價洋一元二角外埠另加郵費一角三分 
●修正増訂新刑律集解 
是編據前大總統批准前法部删定之公布通行本悉心精校并節錄司法部文電命令大理院判例解釋之有關本律者曁元年六月政府所提出之刑法草案與本律有異者列於上闌以供參照全函六册價洋一元二角外埠另加郵費一角三分 
○大理院解釋類編 
是書就大理院解釋法律之文件自民國紀元以迄於蒈逐年蒐輯彙集成編以法律爲類以解釋爲目條分縷析朗若列眉不特爲司法界所應備抑且爲各項考試必要之書現在高等文官考試曁書記官承審員各項考試指顧舉行有志應考者得此一編先期瀏覽則臨場有所依據隨題抉發不難迎刃而解書分五册每册四角照碼六折外埠函購另加郵費一成 
●訴訟要覽第一編一册五角第二編一册四角 
●國際條約提要二册四角 
●司法圭臬初編八册一元四角 
●經濟學大要二册四角 
●增輯中華新文牘類纂八册一元二角 
　▲上列各書均以五折外埠另加寄費 
考試必讀 
●國文新範六册一元 
●地理槪論六册一元 
●國史槪論六册一元 
●淸代史論八册一元六角 
上海抛球場分設漢口廣東北京奉天武昌　會文堂書局總發行 
本公司嘅外烟之充斥痛漏巵之日甚特本愛國精神運用中國資本採辦中國原科雇聘中國工師製爲愛國香烟氣味香醇裝璜美麗可以消永日可以欵嘉賓且購吸此烟積存空包可換國貨贈品但願愛國諸君同心樂用共挽利權則一烟之微亦附麗愛國精神而並進寧非厚幸歟　國貨贈品陳列場在英大馬路石路口 
愛國 
南洋兄弟煙草公司啓 
●諷世小說結局　（鈍根） 
冷眼先生坐在公園裏搖頭歡氣對大衆說道你們瞧了金老二的塲面闊綽休要羨慕他你們可曉得他當初是一個窮極無賴的東洋留學生沒處騙飯吃胡亂充當看日本商家的露天通事後來不知爲甚麽混到京城裏冒充新聞記者頂着報館的幌子認識了幾個官僚可巧籌安享福部招考走狗金老二仗着部裏幾個闊老的照應居然高中了第一名籌安享福部便派他到各處去收買妓女金老二於中取利發了一大票財就在上海蓋起洋房來天天坐了汽車到窰子裏吃花酒請客人家稱他金二大人托他求官營謀差事還有許多生意冷落的妓女眠思夢想恨不得把身體供獻給籌安享福部裏闊老們使用的都來央求金二大人栽培金二大人有章程的妓女的身價銀子須歸金二大人獨得以後每月領到闊老的津貼花粉錢和金二大人對分妓女們倒也狠爲願意因此金二大人繼做了賣買妓女的大搧客過了幾時籌安享福部裏有一個玩票的角兒名呌汪敬堯的想到南方去唱戲知道南方人不喜歡他的宗派怕給那些評劇家攻擊便呌金老二帶了幾十萬銀子下去運動南方評劇家那些評劇家本因汪敬堯向來唱武戲的却到南方唱文戲益發反對但有幾個見了銀子他就閉口不做聲金老二的運動總算沒有完全失敗報到汪敬堯那裏去便說疏通有效南方一致歡迎汪敬堯着實誇奬他辦事能幹却不曉得金老二早把二十萬銀子上了腰包咧你們不明白金老二的發跡是這樣的來源不過據老夫的眼光看起來貨悖而入者亦悖而出金老二的富貴榮華且看他享用得多少時候冷眼先生發了這一大篇議論後果然沒有多久金老二的命運生出種種變化來了金老二生平最愛嫖妓發了財以後益發狂嫖無度再加上一班妓女曉得他有錢嬲着要嫁他無奈金老二的老婆太凶平常金老二吃花酒兀是瞞着老婆推說籌安享福部有巨欵下來須到委員旅館去接收回來便給老婆幾百塊錢添置首飾老婆便笑着不說甚麽有時事機不密被那醋娘子曉得了在外吃花酒就得大發雌威率領丫頭老媽子赶到窰子裏一把耳朶把金老二採回來當着高朋闊友也絲毫不留情面的因此金老二懼內如獅（未完） 
[清朝竒案大觀]  
劍秋先生爲當今文學界鉅子竭三年心血輯成此書都三十萬言共有三大特色其一有淸二百數十年中之宮闈奇案官場巨獄凡他書所未載故老所不傳者靡不搜羅淨盡可作前淸一朝之掌故其二前淸最著名之巨案如四川東鄕之獄南京三牌樓誤殺二命之獄河南王樹汶臨刑呼寃之獄悉將其中秘幕揭出可見當時官吏之黑暗其三所載謀殺諸案大半爲洗寃錄所未載如商陸之汁烏藥之酒火燄草蔓陀羅等毒物均爲人所不輕見不易知者可爲法官治獄之明鏡及偵探家破案之南針此外疑獄寃獄不勝枚舉全書四册附錦盒一只定價一元八角　特價一元外埠加郵費一角艶情尺牘定價四角特價二角四分 
經售處上海棋盤街中華圖書館掃葉山房大東書局交通圖書館泰東書局朝記書莊 
[警睲牌擦面牙粉]  
啓者本牌牙粉今已出品如　蒙各埠各寶號索取樣品及簡章望即來示卽班寄上每包內附贈劵一紙劵券有贈購者諸君注意　本牌牙粉研究選成上等香料配格停匀顔色潔白氣味芳馨體質輕懦功效如神毫無冰樟洋紅等品市用劣貨槪行除屏兼可擦面着手淸輕暗晦班刺立可治凈汗班痱子凍瘡開皸肋下孤臭脚縫濕病撲擦少許袪根安平警醒牙粉功用無論公諸同好請君靜聽三枚銅元試驗始信本外埠各寶號如欲經售本牌牙粉請通函接洽可也 
另有特别權利　上海城內九畝地福田庵路仁和里第十號門牌電話一五八五　警醒工業社啓 
[虎牌日快丸緊要聲明]  
本藥房發明虎牌日快丸純採國產藥材配合精良神功超衆所以發行以來鬯銷全國率表歡迎自今入夏以還外交失敗國人怒號鑒於東鄰强迫厥以抵制彼貨爲先計凡有愛國熱腸者雖三尺蒙童莫不力竭聲嘶以抵制日貨提倡國貨爲先務卽吾藥業一道日藥充塞於吾華幾亦遍地皆是而乃一聲抵制竟然絕跡凡吾愛國同胞莫不以爭購國貨爲快所以日快丸三字聲佈全球而本藥房之營業不容言愉矣不意近來忽傳訛言有謂袋上封口仁字商標似乎日貨仁丹之改相以致購服　諸君懷疑莫究紛紛函詰答不勝繁豈知仁字商標乃仁術濟世之標準開始十餘年來本製各藥品均粘仁字商標以表誠意不知起謠者是否誤會或另有用意本藥房鑒於國貨前途日見維難乃日貨之銷路又將復盛豈吾愛國同胞熱度果止有五分鐘耶正在悲觀無限之際橫來摧殘國貨之諑無復可忍爲登申新兩報申明務祈　愛國諸君勿爲所惑乃幸誠恐誤會謹此佈白尙希　公鑒總發行所上海法大馬路西首老仁濟孚記藥房謹白 
[老刀牌香煙]  
淸香適口天下馳名　駐華英美烟公司總理有限英國公司 
[滑稽畫報第一期出版]  
本畫報由張光宇先生主任圖畫嚴諤聲先生主任編輯錢化佛先生主任發行期以美感敎育之宗旨爲中國美術文學兩界發新曙光內容分滑稽的（歷史畫）（風俗畫）（理想畫）（名人畫）（技術畫）（詩詞畫）（寓意畫）（新聞畫）（小說畫）（戲劇畫）（魔術畫）（裝飾畫）（婦女畫）（問答畫）等十四欄由名畫家（聿光）（病鶴）（柏生）（左匍）（杜宇）（之光）（方濤）（炳文）（賀銳）（淸罄）（一得）（明宙）諸先生担任繪圖文學家（小鳳）（丹斧）（鈍根）（獨鶴）（天台山農）（毅漢）（天侔）（塵因）（瘦鵑）（正秋）（劍雲）（小隱）（霽庵）（民哀）（豁公）（七子山人）（君博）（鷓鴣）（秋水）（昔醉）（襟亞）（濟羣）（舍予）（鋤非）（瀛洲）（愼予）諸先生擔任撰述材料豐富趣味濃深繪圖新頴印刷精良讀之可以噴飯可以解悶定價每册大洋一角五分外埠另加郵費二分郵票代洋九五計算定報全年十二册價洋一元五角半年六册價洋八角郵票照加直接向本報總發行訂購可也 
○總發行所○上海英租界新重慶路慶餘里二弄七百七十八號滑稽畫報社○總代售處○上海麥家圈新民圖書館○分售處上海四馬路大東書局靜安寺路寰球中國學生會先施公司西書部永安公司西書部大馬路英華街維羅廣告公司望平街新世界社老靶子路中國精神學會抛球場戲鴻堂扇莊及本外埠各大書坊 
[雀巢牌牛奶粉]  
乳母不可不用雀巢牌牛奶粉 
各埠大藥房及洋貨店均有出售如無處購買請向上海南京路八號雀巢牌奶粉公司直接函購其價每罐大洋九角五分每打洋十元零八角寄費在内 
[萬字牌洗靣毛巾]  
愛國諸君浙江路橋小木毛巾廠製造 
商部註册不凖冒牌 
請用國貨上海經售家　小東門内　恒豐祥　興聖街　許永利 
[立愈肝胃氣痛將軍丹]  
世人之患肝氣症者最多皆因性情大怒事逆氣悶憂慮過度或則春轉不舒致傷肝木從此觸怒卽發甚至氣逆不順肝堅如鐵食不下咽坐不安席若不早治他年正氣一衰其發更盛竟有性命之憂攷之古方有左金丸治療照法試之毫無效騐今本樂房不惜苦心訪得御方名曰將軍丹無論男女如患肝胃氣病之症服之奇功立見若係二三年新患之症二瓶卽可全愈如其一二十年舊恙至多一料永遠斷根保不復發曾經試驗萬人皆尅日見功從無復萌之人如此奇驗未敢秘藏特登報佈告俾患斯疾者皆得解脫呻吟床席之苦則幸甚矣○每瓶實洋一元每料六瓶洋五元遠埠倍購原班回件　上海三馬路大舞臺對面鍊雲大藥房謹啓 
 
 

Page 16

 
 
   
 
