# 1905 - 291 - 4911684

 

Page 1

 
 
   
 
 

Page 2

 
 
[電傳宫門抄]  
　　二十七日召見軍機恩通穆特恩 
[論警察關於風俗政體學術之原理續二十六日稿]  
　　科學程度之高下尤爲國民文明程度進退之機關而警察恒準斯率以因之變遷者也蓋科學爲國家進化之根本科學愈發逹則其國民愈自由而愈限於法律故其借助於强制權者甚鮮科學未發逹則其國民之所謂自由純乎放肆而出於法律之外故其受助於强制權者甚多警察之定義豫防人之侵軼於法律自蹈於危亂而特用其强制權以限制人之自由者也是故學術高尚時代之警察其規則之注意在乎保全治安取資於强制權者甚略學術淺薄時代之警察其規則之注意在乎防範危害假用於强制權者甚繁學術不同所辦警察亦不同大較然也今我中國學術初未進步其所自由非有礙於個人之道德卽妨害公衆之利益正宜借助於警察之强制權不明其理而第取日本之現行警察章程仿行之則其功效可以逆料者矣 
　　由是觀之則辦理警察之必先研究風俗政體學術三者之程度而後施以適當之規制斷斷然矣夫警察章程者形式也然而形式之所從出有性質焉此性質者散麗於國民各種之程度而非有所獨立者也故東西各國之研攷警察學至爲繁密凡關係於全國上下無一事不悉心詳攷誠以此耳乃或者曰如子言則我國今日當國民程度未高之時開辦警察必取東西各國數十年前國民程度與我或相等時初辦殘缺不全之警察仿辦之而後謂之合式耶是又不然夫所謂辦理警察之必視國民之程度者非謂國民之程度低下時必用不完全之警察謂夫國民程度低下之警察與程度高貴時之警察辦法不同蓋警察與國民程度有息息相關之理民俗之習尚民體之强弱民智之聰愚凡國民進步之度數與國力進步之度數所關最爲密切而法律進步之度數又與國力進步之度數相爲依附故警察進步之程度必與國民進步之程度有一定之秩序此其說非出於一人之理想實各國政學家所經騐而公認者也嗚乎吾中國之辦警察亦旣有年矣其初辦也則以辦保甲團防之法辦警察初不知各國警察之性質與規則爲何若其繼辦也則以租界巡捕之法辦警察仍不知各國警察之性質與規則爲何若然則屢辦而屢無效者豈非不知警察性質與規則之故哉今之辦警察者稍稍研求警察之情狀已略知警察之規則矣而猶未盡知警察之性質故必欲盡取他國警察之規則而一一强以施之於中國初不問國民程度之若何又安能有效耶誠哉警察之難辦哉 
[宫禁傳聞]  
　　二十六日北京電云上月念六日火車炸彈案發後兩日太后傳見皇上垂詢皇上於炸彈案有無意見皇上戰慓不知所答隨有侍衛數人入宫太后怒視皇上謂宜監禁宫中以示警戎而期悔悟於是侍衛數答卽導皇上至皇極殿旁側之一室以四侍衛守護殿門而監禁皇上於其中皇上處其監禁之地位異常怨恨蓋迄今就未釋放也譯字林報 
[工界和平社會議拒約]  
　　二十四日上午九點鐘滬上和平社會員在柴行廳開會議拒美約先由發起人朱君若霞宣布開會宗旨并演說中國羣志渙散外人致生種種輕賤之心次由四明同鄉會嚴君承業演說抵制之關係并言疏通與印花之非次由戈君朋雲演說加厲抵制法次由尚君志雲演說抵制爲當今第一要端次由姚君義門演說不買美貨係盡人自有之權并言當廣勸同志將各種貨物之爲我國所無者從速仿造已有者急圖改良以冀實行抵制次由尹君鶴林演說此時若不再思抵制則我國之前途不堪設想末由林君大松宣告議定辦法四則一凡賣美貨之店餘物一槪不買二親友中以諫勸不買爲非者宜疏遠之三各宜研究進步思想四不可生仇外心以副和平二字之本意是日與會者有五百餘人簽允者居多數（外） 
[舊金山拒約總會之巨捐]  
　　金山中西日報云本埠拒約總會捐集各梓里巨欵爲帮助内地運動停銷美貨抵制禁約事起見除六月十六日匯銀交上海廣肇公所二千元香港華安公所一千元廣東省城廣濟醫院二千元先後電覆妥收辦理外近八月十七日又電匯廣濟醫院銀三千元請爲盡力军動冀收實效故拒約總會近又得廣濟醫院二十九日覆電云電匯來銀三千元經已提收我等定必盡力拒約堅持到底務逹目的切不可以訛言喪志請轉逹旅外鄉台均悉至詳細事係由郵局附呈云云 
[共和黨亦攻黄種]  
　　舊金山共和黨於八月二十五日晚開會會議章程内有一欵爲本黨務要顧工人利權因工人乃國家之基礎工人安則國家乃安故力拒華人日人韓人免至擁入奪我工人利權至亞人之學生亦宜區别之使不得黄白混亂等語錄中西日報 
[鄂督對於川漢鐵路之意見武昌]  
　　前者某言官奏川漢鐵路事於川督頗有不滿之意擬請派督辦大臣廷寄川鄂兩督議奏兹據官場消息云鄂督之意頗不以派督辦大臣爲然仍持在鄂境者歸鄂辦在川境者歸川辦將來一切行車抽捐等事統照京漢鐵路汴鄂兩省辦法如用督辦大臣則轉添蛇足云云並聞有俟與川督議妥卽行覆奏之說（國） 
[警兵與學生之大衝突安慶]  
　　二十三日安慶警察總局出示重申警察法令略云現大街小巷均有便桶大便厠處亦飭匠塗有厠所二字嗣後凡在街巷大便及曬穢物者均罰小洋四角小便罰洋二角由警兵查見卽帶至分局照罰如不遵罰卽拘至總局聽候核辦二十四日傍休沐日停晚時有高等學堂師範生韓某懷寗縣人現充本城五路初級學堂義務教員回堂時路經佑聖觀巷在僻處小便突有警兵二人向之唾罵韓謂此係僻處並非路旁警兵告以現已出示不准在路小便遂將韓拘至西門三叚警察分局曹委處一路聲稱必須重辦亦不允罰了事意存敲詐實 
 
 

Page 3

 
 
尚不知爲學生也惟在途中時適遇高等學生張生丁生等五人見係同學立卽隨至叚委處爲韓伸辯詎曹委竟用南面話恫喝之而諸生辯之愈力該委乃揮令十餘警面將韓拖入内一面用木棍擊逐諸生此時觀者如睹傳至高等學堂該堂學生聞之大憤乃一擁而出監學丁某帳房陳某知之立將諸生阻止願爲學生代表赴曹委處理論該委謂學生旣違警章又擊警兵殊爲不合丁陳二君擬赴總局理論未幾警察總辦歐陽觀察聞信蒞止始猶固執不允歸咎警兵繼見諸生不散因逕往高等學堂與洪監督商辦允卽枷責該兵將曹撤委韓生以轎送回而諸生猶未允旋經教員姚某等將張生等勸回諸生遂擬於二十四日合高等五路初級各學堂停課一日伸理此事此二十三晚事也（詩） 
[議改學額爲選舉權北京]  
　　四川紳士吳錫泰因上條陳於政務處略謂從前各直省所屬州縣其紳民有捐欵以助國用者部議每准推廣各州縣學額以示奬勉現值科舉旣廢而立憲將行之時擬請明定章程將前此地方捐款增加學額之例改爲擴充地方人民之選舉權並擬有詳晰章程叧行呈電云云刻政務處已詳加核議以爲頒行憲法之預備（雲） 
[朝廷廣開言路北京]  
　　内廷消息日前機軍大臣召見時兩宫諭及現在時事多艱需才甚切内政外交千頭百緒必須廣開言路博採羣章俾得裨補政治飭卽傳知各衙門堂官嗣後條陳事件俱令剴切直言如有司員見及政治要務强國裕民之策極力條陳各該堂官務速代奏不得阻滯駁斥以副朝廷孜孜求治之意（人） 
[政府商議刋發門照腰牌北京]  
　　日前政府王大臣會議兩宫還海禁廷尤宜戒嚴邇來禁門雖已添兵防察惟恐人數龐雜匪徒仍易混跡擬卽刋發門照查明各署堂司官員按照名數發給各由本衙門自行蓋印遇有進内舉日遞摺各項事宜先由禁門守蔚騐明執照始行放入其蘇拉皂隷僕從人等俱令發給腰脾以便易於清查（師） 
[趙侍郎主持警務北京]  
　　直隷候補道趙秉鈞前因辦理天津警察事宜頗著成效特經袁宫保密保該員辦理巡警才幹有餘遂蒙賞給三品京堂署理巡警部右侍郎趙於未召見之前先將内外城工巡局辦理情形詳細密查明確至召見時面奏外城工巡總局總辦毫無佈置請卽撤差其次委員人等才具平庸不諳治理者亦一併飭卽停委云云故局員無不敬懼並聞此次籌議警部一切章程大半皆歸趙一人主持（火） 
[飭分兼藩臬篆務杭州]  
　　浙江正任撫藩二憲前因叅案牽涉以致開缺聶中丞於二十一日交卸後翁小山方伯則以庫欵墊本創辦銅元新廠原期得有盈餘提歸庫欵且尚擔承某洋行機器價銀甚鉅尤學爲難爰乞暫緩交卸以便布置奈署撫瑞興不允祗允展緩三天聊盡寅誼業於二十四日懸牌飭委正任糧道顏小夏觀察兼署藩篆復以顏觀察所兼臬篆改委運司信勤兼署尅日卽當移交矣（必） 
[委接遺差杭州]  
　　浙省被劾革職各員所遺之差槪均優要現除朱疇伍元芝之牙釐武備両差由署撫瑞興派委外徐皆仍奉翁方伯於交卸前一律委出如文錦之釐　提調則委叚子敬太守慶熙陳廷澍之江干船局則委李崑生大令時榖陳祖蔭之牙釐文案則委劉緯臣大令如煇刻均禀知到差然寅僚中之希冀而不得者又起訾議殊堪齒冷也（必） 
[仕學監督並非委辦武昌]  
　　湖北仕學　督前湖南巡撫兪廙帥廉三係爲張香帥敦請其公文畧云仩學院監督一席非得通逹治理聲望素著之大員不足以資矜式現與司道商定敦請云云聞每月送銀三百兩名曰膳金殆亦特别辦法也（讓） 
[議裁皖浙道缺紀聞北京]  
　　聞政府王大臣會議以現值百度維新綜核名實所有冗缺自應量爲裁汰查安徽之安廬滁和道浙江之杭嘉湖道二缺事較清簡擬卽裁撤其應辦一切公事歸併臬司管轄俟定議後卽行入奏（吕） 
[高等商業畢業生囘鄂武昌]  
　　湖北畱學日本高等商業學校學生王璟芳權量張鴻藻曰前已領得該校卒業文憑聯袂歸鄂謁見張督敬禮有加前報紀開辦銀行一節大致三君回鄂必有端倪也（讓） 
[奉飭檢查軍事教科書武昌]  
　　日前營務處奉上台公文檢查鄂中歷年武備學堂及軍隊所編教科各書有若干種一一精加遴選呈送彚解京師練兵處考校修訂聞已大旭搜查以湖北武學一書爲最武備學堂課程次之其餘尚待抉擇（位） 
[甯垣陸軍小學不日招考南京]  
　　周署督在寗垣創立陸軍小學堂專招本省學生二百七十名江寗駐防學生三十名共三百名初慮各外府投考者一時未能齊集擬先儘外府已到者陸續考試留優去劣俟年終彚齊大考選取入棠兹總辦陶觀察　由滬採辦陸軍小學儀器書籍聘請外洋教習回寗查知本省各府均有多數報名之人因禀知周督請不必待至年終大約不日卽可有招考之示諭矣（道） 
[簡字學堂師範生開學南京]  
　　江寗仿北洋拚字學堂成法創立簡字半日學堂教授貧苦小民已紀前報兹悉周督特委省紳程鼎丞大令總辦其事大令深於韵學以叧編簡字需由字母入手而省中舊學能通六書者實居少數殊不足爲人師禀請制軍先養城簡字師範業已考選師範生假毗盧寺爲學所由大令偕帮辦徐廣文分班指授已於月之二十日開學（間） 
[湖北創設鐵路學堂武昌]  
　　李薌垣方伯以奉辦鐵路之命來鄂與張杳帥磋商一切刻以需人孔亟擬卽在湖北創設速成鐵路學堂一槪不取學費現正籌集欵項聞不日卽將購地開辦云（往） 
 
 

Page 4

 
 
[滬甯鐵路購地述聞北京]  
　　聞近日江蘇京官以滬寗鐵路公司所購各地漫無限制又於膏腴之處任意强購巧佔豪奪民怨沸騰聯名具吾商部請電致盛督辦嗣後須加以限制聞商部准詞已電飭盛侍郎妥籌辦法矣（旣） 
　　記者按滬寗購地一款上月二十一日江蘇京官附片言滬甯一路積長五百餘中里以六百里計算每畝五十兩六百里用地六千餘畝不過用銀三十餘萬兩而合同内稱購地之費需英金二鉅乃猶任令强購漫不加察致激民怨嗚呼明蝕公欵喑佔利益江蘇人其何以堪此 
[安徽學務處紀事安慶]  
　　全省學務處用項每月祇係借撥學堂銀一百兩日前學務處提調及余紳等以科舉已停急應振興學務請撥給經費以資支用等情聞旋又經皖撫憲札知該處亦以科舉已停忽宜信照兩江兩湖學務處章程辦法仰卽妥議詳覆并速籌的欵禀候飭遵（墨） 
[楚報有改歸官辦之說武昌]  
　　漢口楚報記者被拘後經理西人謁見武昌府黄伯雨太守聞其談判有如將人釋放可以改歸官辦太守甚韙其說並細問銷數開支等事西人去卽禀知張督旣而回署試張以文有好自爲之或有奇遇云云（位） 
[周東生之窘態香港]  
　　周東生到港後社會談判均以爲提省事頗費躊躇周自聞查拿消息卽將鬚髮翦去聞岑督委温魏両道馳謁港督及輔政司等官請將周協拿解省港督答云如周在港必協力拿解現在又聞周已逃往暹羅矣（冬） 
[飭議九江關代收米捐事九江]  
　　蕪湖米捐局近奉皖撫誠中丞特札略謂九江關開禁輪船米出口現准江西撫院胡咨潯關開弛米禁按每擔計重一百六十斤叧收捐欵銀二錢外加關稅約計銀一錢六分稅項銀計共合銀三錢六分較之蕪湖雖減四分有奇而比鎭江已增一錢數分至民船運潯之米視其來自何省所收之捐卽歸何省公用擬請飭令安徽出境之華陽鎭江蘇出境之下關釐卡於米商抵卡完釐之時詢明是否運往九江於發給釐票之外叧給運單一張註明船户姓名裝米擔數飭令抵潯卽赴公所呈繳一面報明潯關以憑代收捐款按季彚總移還歸欵俟試辦半年倘果來數較多再請蘇皖兩省各自派員設局抽收庶畿何省所產之米仍歸何省收捐各不相妨無礙鄰省籌欵之計咨請查照察核轉飭遵照辦理等因故卽轉飭會同藩司牙釐局蕪湖關道核議詳辦以憑咨復（吕） 
[剔除鹽務中餣已得五十餘萬廣東]  
　　汪守大鈞在粤辦理鹽務多年毫無整頓前經岑督將其奏請暫行革職勒令將鹽務認眞清釐澈底查究現聞汪守頗知悔過已將各處鹽務官商剔除中飽加抽提撥已籌集的欵五十餘萬金禀明運司核准轉詳云云錄香港商報 
[户部緩裁書吏原因北京]  
　　前因户部裁吏稽廷曾經奉旨飭催日昨張大司農會同各堂熟商查核出入各項銀欵勢如棼絲雖已嚴催一時難於就緒且恐滋弊更難稽查乃仍從緩辦故張已面奏澈底清查擋案暫緩裁撤書吏矣（帝） 
[土皇之憤激]  
　　二十六日倫敦路透電云土耳基皇因各國派員前往烏斯格勃地方管理馬基頓財政事異常憤激因照會駐土奥國公使力拒其事謂各國此舉實有損土國内政並妨碍土國利益務請作爲罷論云 
[摩洛哥事議結]  
　　二十六日倫敦電云摩洛哥交涉刻已議結法使已定於本月二十八日離摩京英德兩國使臣則定下月初十起程 
[法總統會晤西班牙王]  
　　二十六日倫敦電云法總统羅勃脫及魯維亞君抵西班牙京瑪德利德時頗受該處之歡迎當法總統與西班牙王在宫中會宴時互頌祝辭並聲言兩國歷來交誼之厚及希望平和之同情 
[俄國革命舉動]  
　　二十六日倫敦電云聖彼得堡及莫斯科通行之鐵道現已阻塞罷工者立意頗堅路政大臣葛格夫親王在莫斯科勸諭機器工匠至二點鐘之久終歸無效同日倫敦路透電云俄國各項人等在聖彼得堡特開大會提議政界問題利徂愛尼亞人已定議不用俄貨爲抵制俄國國會之辦法並擬聯絡進步黨以反對分省統治之制他處所議者大略相同運載畜類之汽車已兩日不至聖彼得堡平時此等汽車每日共有十次現在莫斯科所存之肉食祇足供一禮拜之用云譯字林報 
[美國之財政]  
　　二十六日倫敦路透電云得華盛頓消息美國常年國庫表所載通行之幣已有金元八十兆以金元與國家銀行通行之鈔票比例之金元之數尚有增無已他國政会萬無如是之富蓋按本月十九日所稽國庫表查存之金元實有七百四十八兆而他國從無若是之多也 
[東京海軍之壯觀]  
　　二十七日東京電云國民公晏已於今午在上野公園舉行東鄉大將所乘之馬車異常華麗海軍提督伊東等於午後皆在海軍省英提督諾爾君在該處稱頌日本海軍而東鄉大將則祝賀諾爾君日皇定於二十九日行幸新野宫擬在該處欵晏東鄉大將 
[日報又停止發刋]  
　　二十六日東京電云大阪朝日新聞又復停止發刋蓋已第三次矣 
[美總統之政策]  
　　二十七日倫敦路透電云美總統在馬勃利演說云巴拿瑪運河務須開濬以免商業交通之或有阻碍且此河旣加開濬則我國之艦隊雖無須十分擴張而亦當　雄於世界庶於西半球及亞東海面不至有畏怯敵人之虞云云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州將軍起節]  
　　廣州將軍壽午清軍帥於昨日由滬乘輪起程（近） 
[棨戟將臨]  
　　探聞卸任浙江撫憲聶仲帥定於二十六日由浙啟節約於今日抵申在觀音閣戴生昌二馬頭登岸英美會審讞員關司馬照會捕房請派巡捕照料（見） 
[滬道禀奬辦振人員]  
　　本埠上月風潮爲災各處助振頗爲得力是以上海道袁觀察有禀請江督周玉帥給奬江南辦振人員之說（近） 
[統領宴請日本領事]  
　　南北洋水師統領薩罼門前日柬請日本駐滬總領事飲宴陪坐者爲製造局會辦方觀察（欣） 
[俄水師提督因病函辭設餞]  
　　上海道袁觀察准俄領事照會知俄艦水師提督艾君定期二十八日離滬出口本定昨日在禮查設宴爲艾君餞行艾君因病未痊函道辭謝（近） 
[請給游歷護照]  
　　日斯巴尼領事闓君近有商人欲往四川成都遊歷昨日函請滬道袁觀察給護照以便啓行（近） 
[爭認出口棉紗捐]  
　　滬南綿紗出口捐一項認包抽收獲利頗豐茲因承包之人現已期滿聞有羅王等姓分投淞滬釐局具禀爭認甚至照原認之數加至三千金左右云(近) 
[批查冐帖]  
　　近有王阿大在靑浦縣勾串徐大春私冒行帖爲張二保投淞滬釐捐局告發昨日督辦陳觀察批云所禀如果屬實仰該縣田令查明飭令照章補捐（近） 
[請究侵佔]  
　　近有英國商人在楊樹浦購地造屋不知如何爲人侵佔地畝禀由領事照會上海道袞觀察請飭查究（近） 
[續設電燈]  
　　滬南裏鹹瓜街一帶電燈裝設已久而外鹹瓜街甫於前日經工程局總辦翁太守飭匠興工裝設並請十六鋪北局員陳二尹派能照料（欣） 
[派員監設電桿]  
　　滬寗鐵路裝設電線現已開工安設電桿上憲因恐小工怠忽昨日特派委員至工監督以期從速竣事（見） 
[傳補房捐]  
　　南巿大東門外鼎裕洋貨店之棧房近因匿報房捐被縣署查捐司事聞悉禀請邑尊汪大令於前日飭差全順協同地甲傳該店主到縣補捐（欣） 
[移提匪犯]  
　　上海縣汪大令准吳縣移提匪徒白晝闖刧僧人定修案内之楊獵子一名現在匿跡上海加派差役周春持票至閘北巡局拘提局員章二尹立派勇保隨同來差將楊提獲帶回縣署訊奪（見） 
[含憤輕生]  
　　方全福在法界菜巿街開成記纸邊棧糾吳聿興入股吳付洋一百五十元迨後方又將吳拆去僅付還洋四十八元吳令伊兄根寶向索方竟指爲拆稍扭訴捕房解由讞員陳大令訊飭具結不准再向滋擾了案聿興不平向方理論方又誣指竊洋八十元以致聿興氣忿難伸前晚吞烟畢命屍叔吳全生投報捕房飭探將方拘獲報請上海縣相騐昨晨十點鐘汪大令蒞場騐得委係吞烟身死飭屍叔棺殮外方交包探帶回捕房送縣訊辦（居） 
[押限繳銀]  
　　楊善基投廨具控梁土生抵單不贖奉訊判令押追在案時延數月分文未繳前晚奉襄讞孫明府帶比梁供家有六旬老母雖有薄產亦難抵押求恩交保設法明府惡其一味游供仍著還押判限三天内趕速繳銀贖單違干血比（見） 
[會訊造屋愆期案]  
　　美商永隆洋行控顧義興木作顧松泉承攬造屋延不竣工等情前日午後奉美副領事安立德君蒞廨會同關司馬研訊原告譯稱本年西八月二十四號顧至行中訂立承攬包造靶子路馬房三十間議定造價銀九百七十兩逾限罰銀一百五十兩當付定洋三百元此外加造三間尚未議定詎顧藉故拖延故請追究顧延博文律師辦謂所訂西文承攬並無華文注明與理不合且又未繪圖様叧外添造三間更未立據被造故欲加銀百兩况照造屋向奉定議之後應付造價一半俾便購料等需其餘工竣照給今原告付銀不到半數且因細故阻撓工作不止一次包造者何能如期竣事應請堂上明斷司馬與安君會商之下判顧限於十天内將房趕緊竣工原告應找付洋一千零二十元亦著如數繳案給領完案兩造均遵斷而退（見） 
[二訊縱火未成案]  
　　英界廣福里七十三四等號屋縱火未成一案昨晨關司馬會同英德領事覆訊先詰豐裕土街夥包文光供是晚樓上失愼有同居戚生所雇傭婦來說房中被人挖一墻洞急往騐看並非失竊跡類縱火因至戲園喚田又至捕房具報是實徐惠元供在近處習紅帮裁縫此事未審其詳鄭慶成供又名費容初此事係粤人劉蘭亭嘱小的所爲鄒勝園供與鄭向不認識是夜與兩友在店吃飯聞戚姓傭婦呼喚有人在樓上挖洞且有油繩引火各物卽邀管門人至隔壁屋内查騐且差學徒報知田姓彼時小的店中所有之土值銀六七千金保險計一萬七千両尚有各貨在觀音閣碼頭棧内未向保險行說明又有同居怡記土行保險一萬三千兩行已閉求察司馬得供又傳田子鶴略訊數語時已過午商諸德君鄭鄒仍着還押捕房餘人退去俟禮拜五覆訊定斷（見） 
[控究逼娼]  
　　甬婦徐石氏日前偕其父延高易律師具控伊夫徐錦堂串同翁姑徐惠吉徐金氏威逼賣娼等情昨晨由包探竇如海解究高律師聲稱原告婦人嫁於徐姓已閱七年時遭凌虐逼令爲娼該婦矢志不從因此反目曾寫離退筆據回住母家詎本月二十二晚其夫率領伊姑并眷屬等前往竟將石氏刦去送至娼家幸由其父知悉報捕拘案請堂上嚴治逼娼之罪傳訊徐石氏供十七歲時嫁於徐姓迄今七年逼娼不願退回母家二十二夜翁姑排門而入强曳至香粉弄某鴇處並有夫姊史徐氏顧徐氏等幫同威嚇請究讞員關司馬商諸德君判徐惠吉等三人還押捕房俟補提人証到案再訊（見） 
[上海縣案]  
　　徐陳氏同子掌林控夫姪徐永朝等吞單行凶前晚經汪大令提訊掌林供故父兄弟四人分家時各得田五畝左右有三畝二分之地劃出八分傳於三房伯父煥松轉傳其子桂兆其餘二畞四分傳干故父轉傳小的八分桂兆一畞六分小的與桂兆各裁得方單一角併賣趙發茂爲業惟胞弟之言單半張前年經每陳氏向堂兄永朝永春抵洋一百三十元今夏備本回贖不料恃蠻圖吞將母毆傷求請騐究陳氏及桂兆所供大略相同永朝供該地係四房均分之產小的與永春半單去歲抵于同興洋行已逾半年期限不能回贖族長徐悅春供與永朝略同質之永春供與永朝同胞因次房無後嗣小的爲子有祖父撥產據呈電大令閱據係十一年所立上有四房各分田五畝等字様而永朝繳案揑有二十一年僞草稿意圖朦混喝責六百板飭令繳單永朝不服復責四百板永春亦供此單不能回贖大令亦喝責二百板判永朝釘鐐與永春一并收押若不繳單定按盜賣例懲辦○鍾阿妹控潘關生姜小弟徐阿秋等將寡弟媳李氏逼醮于施阿二由三林塘巡局解縣訊責收押在案昨提施與李氏復訊施供憑張樹根爲媒出洋一百三十元娶李氏爲繼至不知逼醮情事李氏供潘等到家係由夫嫂開門嘱令婦人隨去再嫁大令判施開釋李氏交官媒帶回候備文與潘 
 
 

Page 10

 
 
第一併解往南匯原籍訊辦（近） 
[局事記略]  
　　南巿裏馬路一帶由工程局派捕查緝以來收取局捐致丐頭向各店鋪索取規費無著前日暗令惡丐數十人向各店强索滋擾工程局巡捕　逐不去反敢集衆爲難該捕急吹號叫喚同他捕帮獲四名押候飭傳丐頭到局訊辦○紫霞殿左近同源燭店因將煤炭任意傾倒被清道局司事查見禀明總巡朱明府飭差持片至十六鋪南局協提該店主到局訊罰○祥記碼頭大昌近有新製軋花機嚴七部未曾報捐被認捐局巡丁查見卽請工程局派探飭提該店主到局認繳（欣） 
[英美公廨早堂案]  
　　六馬路妓女賽金花卽人稱爲狀元夫人者日前有人投濟良所報稱有虐妓情事事女董卽函致捕頭飭探將其假女小銀花逮入捕房昨日解廨請究讞員關司馬會同英副領事德君訊之銀花供年二十歲天津人前年八月來申初時假母看待尚好近遭虐待是實中西官判發棲流所擇配○易有熊控隨雨亭欠銀不還昨由包探王阿巧提訊司馬詰其何得抗傳不到藐視公堂隨稱因有友人出塲料理非敢藐抗司馬判先罰洋十元所有易姓控案押候過堂訊奪○雉妓王菊仙王小紅在途曳客爲捕拘案判罰已志前報司馬以雉妓拉客實由惡鴇逼勒昨日飭差協探將菊仙之鴇母朱黄氏小紅之鴇母徐姚氏逮案訊究二氏同供不敢逼勒官判每人各責手心二百下○和昌行洋東控龔亦盛竊標布簿子洋鐵匣等物報探王者桂拘案請辦判責一百板押七天○曹月生控黄莫金李顧氏行凶勒索由探陳三林將黄李拘案奉判交保候訊○陸阿三王阿根混至吉和輪船串竊陳金波王順芝綢衣報時鐘報探沈阿岳拘辦判陸責四百板押一年王責二百板押二月○侯桂林竊嚴金寳等三家布被七條有陳毛頭羅仁兒冒充探夥拆梢爲包探錢少蘭得悉一併拘辦判侯責二百板押一月陳羅各責二百板押六月○四百六號華捕拘在南京路曳客之妓女王三寳請究三寳供嗣後不再爲娼大令判飭差押送蘇州輪船速回原籍○周紹榮控史勤齋圖賴欠銀三百三十兩昨由包探傳案奉判交保候該○包探王寶生解鄭家木橋箍桶店學徒黄阿祥吞烟斃命案内之店主王三和請究司馬判押候過堂訊核（見） 
[法租界公堂案]  
　　朱子福禀由鎭江附輪來滬隨帶行李有洋三百七十四元被挑夫蔣阿榮王延年徐光昌等十餘人硬行挑去報捕查獲蔣阿榮一名請究中西官著押候補提餘黨嚴比○某西人宅内連次失竊未破近日又失千里鏡等約值洋一百七十餘元昨將西崽張咸秀張阿四送究張咸秀供年十四歲在西人處爲下灶不敢犯竊大令著押候查明復核○龔阿新禀有渡船一艘因病托王根榮照管近被王及小的之姪阿馬賣去求請追究質之王供去年付龔洋七十元托購石灰至今未買船由龔央伊姪作中賣與虹口殷順生得洋一百八十元小的收到一百元阿馬供收洋八十元有中金在内大令判王交保著交洋一百元阿馬飭探帶至虹口將殷順生交案候核○張阿堂趙阿二在日暉港向馬車夫趙福生拆梢被捕拘獲昨日傳同原告解訊趙供有客雇坐馬車至日暉港張趙二人因索欠被拘大令以原告供詞不實諭著押候查辦○新租界豆腐店主宋芹香將生財房屋租與姜關生姜欠房租三月釘門由宋代付房租贖出生財等物詎被姜調換甚多訊飭交保理處迄今日久未了昨日大令著保交案限一月内理楚○洋行街同愼糖行本月念四夜失火查該行保有火險甚鉅將執事林子祥拘入捕房准予交保昨日飭傳行夥王寶三張華生沈炳成錘阿堂唐子林等訊究林供行内共夥三十餘人去年六月保火險銀四千兩後又加一千两行中存糖二百餘包值銀二千餘兩並有生財等物實係無心失愼大令著人銀並保并判罰銀三百兩充公（居） 
[美租界捕房事]  
　　某西人飲酒過醉躍登顧二郎東洋車顧詢何往則已爛醉如泥因將該西人送入捕房押候酒醒開釋○王阿常竊小虹橋街薛長家錫燭台一對爲朱包探拘入捕房押候送辦○常州頑童朱阿根前串積竊在西華德路竊王順春朱阿二李法昌三家綢布衣物甚多由倪包探抱入捕房押候吊贓送辦○小販張阿桂王阿生等六人在新吳淞路擺設菜攤捕頭以其違章飭捕拘入捕房本擬送辦因張等一再苦求命各罰洋一元開釋（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
