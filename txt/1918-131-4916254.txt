# 1918 - 131 - 4916254

 

Page 1

 
 
   
 
 

Page 2

 
 
時評 
[戰無可戰（冷）]  
　　前者以和無可和而戰今者復以戰無可戰而和此南北調和之聲所以又將紛起也蓋精神健盛之人其所行之事必當其正面而精神昏聵者必反是正面不能行而行其背面如我欲戰而戰我欲和而和所謂行其正面也我不能和而不得不戰我不能戰而不得不和所謂行其背面也行其正面者進退有我自由行其背面則牽掣多而成功難望矣 
是故今日南北調和之紛起我仍謂不過不能戰之反響而去和尚遠也 
命令 
五月十七日大總統令　特派陳籙兼充外交官領事官資格審查委員會委員長此令 
又令派江庸充日本留學生監督此令 
又令調任馬鄰翼爲安徽敎育廳廳長盧殿虎爲甘肅敎育廳廳長此令 
又令茲制定禁止與敵通商條例公布之此令 
專電 
[北京電]  
　　中日條項已簽字共十二條及附件雙方約定不宣布日委員今日陸續回國 
（十七日上午十鐘） 
[北京電]  
　　中日交涉已經簽字日委員因任務完竣本日出京惟協定内容雖限作戰期内共同動作因事關軍事秘密有兩國均不公布之規定並聞昨日閣議席上閣員認此協約確無損失主權處有一種負責之表示（十七日上午十一鐘） 
[北京電]  
　　報載中日共同出兵條件係昨日下午三時由靳與齋藤正式簽定内容與前西報所傳各欵不同但有數欵頗關重要（十七日上午十一鐘） 
[北京電]  
　　吳警監注意來京留日學生今午召代表阮湘等到廳面示外交眞相戒勿軌外行動（十八日下午一鐘） 
[北京電]  
　　馮段商决對南意見於唐陸地位川粤善後皆可協商惟國會則堅持新法選舉 
（十七日上午十一鐘） 
[北京電]  
　　參戰借欵改向美商方 
 
 

Page 3

 
 
面接洽數祇一千萬將有成議（十八日下午一鐘） 
[北京電]  
　　張絕曾謁段述南方要人表示平和誠意及最近所持政見段云能早將大局平全力對外余極同情决無苛求（十七日上午十一鐘） 
[北京電]  
　　禁止對敵通商條例規定要點一敵國二敵國人及敵國法人三敵國之同盟國四在敵國或其同盟國之占領地居住之人或法人五商店公司之全部或一部由敵人管理或其他事務隸屬於敵人勢力之下曾經主管官廳揭示者違反本條例處五等徒刑拘役或千元下罰金由法院審判 
（十八日下午一鐘） 
[北京電]  
　　梁士詒最近語人余爲解决辛亥時局之一人今日問題較辛亥倍難余以爲法律與政治當確切解决方絕亂源（十八日下午四時鐘） 
[北京電]  
　　湘督要求軍費三百萬並須速撥現洋院部苦無以應（十七日上午十一鐘） 
[北京電]  
　　吳光新電陳封鎖渝江計畫預防在川南軍竄並請轉令杜錫珪派艦上駛助（十七日上午十一鐘） 
[北京電]  
　　曹錕保奬第二批軍官共四百十一从昨已批院核議（十七日上午十一鐘） 
[北京電]  
　　中東鐵路發見謀殺職員案全體同盟罷業長哈間已停止開車（十八日下午一鐘） 
[北京電]  
　　日使今日晚車還京（十七日上午十一鐘） 
[香港電]  
　　討龍軍司令來電贊成孫中山辭職且多抨擊孫之舉動軍政府内務部出示聲明遵照改組軍政府議案停止辦公（十八日下午二鐘） 
[香港電]  
　　程璧光靈櫬定二十一日運滬安葬（十八日下午二鐘） 
外電 
[北京電]  
　　中日軍事委員磋商一旦西比利亞有事中日共同出兵之辦法討論已外昨夜始由雙方簽字條約内容極守秘密惟目下漸無出兵之必要故華人憂慮因之稍減蓋條約有惟在出兵時此約始生效力一俟戰事終結此約即廢之規定也（十七日） 
[哈爾濱電]  
　　鄂倫河兩岸刻有大戰事戰地距鄂洛維尼亞車站不遠在鐵路兩旁延長各三 
十俄里謝謝米諾夫之重砲隊在車站作戰位於中央而兩翼則用步兵以擊紅旗軍敵兵雖少但逐日有援兵來助據過激黨消息紅旗軍獲勝謝氏先鋒隊之在阿格車站者復退回鄂洛維尼亞車站遺屍二百具惟謝之參謀部來電否認阿格車站交戰之說並謂新兵入伍助戰者日衆第於目下戰事詳情則無所報告也由滿洲里避難來此者謂赤塔已施行戒嚴令鎗斃四十餘人内有學生數人統帶紅旗軍者今仍爲拉齊氏又謂後貝加爾居民頗反對過激黨亟盻謝氏軍隊速抵該處紅旗軍因食物不敷故在鄕村搶劫云昨日鐵路區域司令柯爾寮克將軍偕隨員多人乘專車開赴前敵伊庫資克過激黨十日電稱謝米諾夫之軍現分四路向加里姆斯開亞斯特里唐斯克亞克興斯克特羅資柯桑克進發其前批爲紅旗軍所阻紅旗軍繼乃回攻前進五十俄里始遇敵主軍斯特唐斯克與納慶斯克附近戰事進行不已聞謝米諾夫擬徵調居民助戰其黨與已佔據亞力克山特羅夫斯克鐵廠並圍攻納慶斯克鐵廠紅旗軍報稱彼等預備退離斯特里唐斯克因該處中等社會商民歡迎亞克興斯克附近反抗革命軍之故謝軍現强徵哥隡克兵紅旗軍又稱哥薩克兵之一部分已逃歸紅旗軍俾與謝單戰納慶斯克十日電稱據過激黨電報謂謝謝軍現沿恩台希拉布汀河前進又曰此問哥薩克居民係退伍之兵願助吾人彼等皆言如有軍械早已擊敗謝米諾夫之亞格第一陛隊蓋該聨隊前數日僅有百人今已增至八百人也吾人臨戰者現共有勞兵會紅旗軍約五千人内有匈人九百云（十六日） 
[以上字林報]  
[東京電]  
　　西比利亞日僑聨合會派代表致東京籲請政府决定對俄更切實之態度昨日寺内侯與後藤外相接見代表日僑陳訴各情謂俄國官吏對於日本態度頗懷慮故仇視日僑政府宜速設法消釋其疑念否則目前西比利亞之日僑將喪失經營多年始克成立之利益今日人已將離之他適日政府如不迅速設法則日本在西比利亞之利益恐將爲他人所代有云（十七日） 
[路透電]  
[北京電]  
　　中日共同出兵案即日外務省所謂新交涉者由中日兩國軍事委員磋商前曾停頓但日人因此不允繳付電報借欵查借欵以電政爲抵即日人謀取中國最要交通管理權之初步日人旣不交欵而前敵北軍復逐日拍電來京要索巨欵急不暇待段祺瑞於此無處覔取必要經費以應其求同時代理財政總長曹汝霖又以辭職相挾查曹爲交通總長電報借欵實出其手曹之愛妾爲日人曹爲袒日派著聞全國段祺瑞受北軍與曹汝霖之雙方壓力遂倉促簽定中日共同出兵案全國雖皆反對段不顧也聞實際條件與日人初次提出之原議無甚差異不過附件大約已全部或一部取銷耳都中人士無論聚於何處輒咨嗟太息謂新約告成之日即眞正獨立中華民國絕命之時也（十七日） 
[英文滬報]  
[北京電]  
　　關於中日軍事協約此間各外國公使館方面之意見大槪如左（英國）中日兩國旣經預告悉知與前年之第五項全然異其性質爲兵助中國保持東亞和平起見此種協約當然必要但希望勿逾其範圍云（法國）日本爲保持極東之和平有大責任欲遂行其此大任之必要故有此次之協約對於如垂死病者之西比利亞切望勿誤其療治之法（俄國）吾人信同協約不關於西比利亞實關於滿州故並無何種意見（十七日） 
[北京電]  
　　今日命令公布對於敵國通商禁止條例其内容關於中國人及中國領域内之外人除特别規定者外對於禁止通商者如左列各項一敵國二敵國人敵國法人三敵國之同盟國四居住敵國或其同盟國内者又法人五敵國人管理又在其勢力下之商店公司等（十七日） 
[北京電]  
　　李厚基電告政府謂李烈鈞攻南雄瀕於危急請速命陳光遠出援兵（十七日） 
[北京電]  
　　此間多數中國報紙就於中日軍事協約之簽字一律僅報告答字時之經過情形登載激烈之時評者甚少此可信其原因實由於已了解該協約之内容確無如外間所傳者之重大關係警察總監吳炳湘於今日上午十日接見罷學歸國之留日學生等懇切說明中日軍事協約與中國之主權斷無妨害勸其切勿輕舉妄勳（十八日） 
[北京電]  
　　日本政友會總務床次氏於昨晚七時半由漢口抵京（十八日） 
[漢口電]  
　　此次南下之奉天軍幹部爲總司令徐樹錚副司令兼參謀長楊宇霆援川司令孫烈臣援粤司令汲金純援湘司令吳俊陞（十八日） 
[漢口電]  
　　楚材艦長張新英（譯音）依臨時海軍審判處（爲江寛衝沉案專設者）令狀於今日押赴北京（十八日） 
[濟南電]  
　　林公使今朝（十七日）十時來濟首由代理督軍張樹元並中日官民多數出迎午後卽臨督軍署之歡迎宴同夜又赴在留日本人 
之歡迎會擬於明朝（十八日）首途歸京（十七日） 
[東京電]  
　　聞美國有將由政府定銀塊價目之說照最近美國電報有即將實行消息（十八日） 
[東京電]  
　　設立日美銀行之議已决將由日賀田男爵向美國方面交涉（十八日） 
[東京電]  
　　關西聨合商業會議所昨日在京都商業會議所開會即將下列决議案可决該决議案大致謂期望中國改革幣制採用金本位制度當不辭竭力援助（十八日） 
[以上東方通信社電]  
[東京電]  
　　中日協約以向敵軍事秘密將不公表（十八日） 
[東京電]  
　　紐約股票連日市面甚佳近鑒於去歲二月以來之盛况故值此次欲投資於中國及各外國時爲謀統一在東京大阪之十八銀行决定合同組織海外投資團（十八日） 
[以上共同通信社電]  
[戰電]  
[倫敦電]  
　　今晚海格將軍報稱法軍戰於康美爾北面獲勝俘敵若干人且將陣線前移昨日英飛機擊落敵飛機八架又逐走一架英飛機失蹤者兩架（十五日） 
[倫敦電]  
　　今晨海格將軍報稱英軍在加夫萊勒附近襲擊俘敵數人松末河完克河流域亞拉東面北境戰線雙方砲隊交轟不已今晚報稱里斯河北岸雙方砲火尤烈 
（十六日） 
[巴黎電]  
　　今日下午公報云芒第第愛北面境内及芒第第愛與洛瓦容間夜間有犯烈之砲火昨晚法軍在哈葉南面從事攻擊敵軍抵禦雖锰卒爲法軍占據亞佛河西岸叢林一處今晨德軍攻該地雙方遂相激戰法軍固守陣地且俘敵七十人敵軍受創甚重德軍在羅洛南面猛轟希圖進攻爲法軍所阻（十五日） 
[巴黎電]  
　　今日下午公報云哈葉至加斯台爾境砲戰頗烈今晚公報云亞佛河南北兩岸雙方砲隊其爲活動昨日法軍擊落敵飛十八架又使繫留汽救四具起火焚毁 
（十六日） 
[倫敦電]  
　　今晚美國公報云土爾北面與勞蘭境内雙方砲隊交轟益烈美飛行家二人星期三日擊落德飛機三架（十五日） 
[羅馬電]  
　　意驅逐艦攻擊向杜拉沙進發之敵運船轟沉其一（十四日） 
[羅馬電]  
　　公報云意軍官一員率微職軍官三員入波拉港以魚雷轟沉奥國維里布斯宇列土斯式之無畏戰艦一艘（按此式戰艦載重二萬噸有將士四百人一九一二年至一九一四年間造成）公報中未述及詳情十六日） 
[倫敦電]  
　　據消息靈通者之意奥軍不日將大舉攻擊意軍衆信其主要目的乃在攻入米蘭仁白萊斯西亞惟奥軍之攻白萊斯西亞猶爲其圖破意軍之復雜計畫之一部分蓋意軍自上年十月問退走後其作戰計畫全已變動而固守主要防禦地位奥軍則今擬攻擊意軍原陣線側面自斯台爾維哇山隘至格拉巴山長一百五十英里沿山壁之陣線奥軍於此所處之地位較勝意軍云（十五日） 
[瑞典京城電]  
　　德軍於五朋二十三日開離亞倫羣島已由芬蘭兵代之（十四日） 
[倫敦電]  
　　德國公報謂烏克蘭之地位日見惡劣伏細斯施報謂桀加特里洛斯拉夫州已宣布戰爭狀態且有猛烈之暗潮反對俄迭薩與波爾太伐二州之新制各報又稱桐州境内現有俄羅斯本部之軍數枝（十五日） 
[倫敦電]  
　　路透電社得悉波羅的海之英潛艇豫先炸沉未爲德軍所得軍官與兵士均安然登岸（十六日） 
[倫敦電]  
　　海軍部公報云俄國海面之英潛艇七艘因德國海軍駛近漢哥曾於四月三日至八日間先後奉令炸毁故無一落於敵手漢哥附近之砲位亦預先拆除俄人退走前炸沉其美國潛艇四艘英潛艇人員均移居俄京俄國海軍大將不允採納沉船堵塞港口之議但英潛艇炸沉後商船水手紛起效之否則將全落敵軍之手（十六日） 
[巴黎電]  
　　公報云昨晚十時發敵機襲擊之警號法砲曾向空發彈法飛機升空覓擊但敵機無一飛抵巴黎僅在鄕問擲下炸彈夜半發肅清之信號（十六日） 
[開羅電]  
　　蘇彞士運河康太拉地方所造之活動吊橋將於十五日竣工自此開羅與巴力斯坦可以火車相貫通（十五日） 
[舊金山電]  
　　水泥船菲士號試驗航海後據專家宣稱前所抱不耐航海之疑慮今全打銷開列福尼亞人之重視此舉甚至過於法境之大戰政府已宣布擇地九十袞光（畝名）撥費金洋十兆元建築一廠爲美國興造每艘七千五百噸之水泥船十艘計需造費金洋五十萬元需工人四千名第二廠將設於開列福尼亞洲南部尙有私家大公司數家現亦正在籌備從事此項實業蓋可大有助於戰爭也墨西哥灣濱大西洋濱等處均將建造此廠且興造此船無需良工故與鋼船木船之工程毫無妨碍美國航務部長施華白氏將至西部監視某船廠於七月四日以大鋼船三艘下水按該船廠前曾同日以三船下水成世界造船界之創舉本星期六日復將有兩船下水尙有某船廠建造巡洋式之驅逐艦一艘前最速之期爲四月今擬以一月成之木船之成者數已不少政府决議添造二百艘使廠工得以無問此皆足徵美國造船程序近數月内已大有進步矣（十六日） 
[菲拉台爾菲亞電]  
　　鋼船土克哈化號載重五千五百四十八噸自安置龍骨之日起至交付美政府之日止僅及一月其竣工之速爲前所未有（十五日） 
[華盛頓電]  
　　財政總長通告參議院謂本年至六月三十日止可收美金洋四千零五十九兆六十九萬九千元戰稅居其多數足徵上年戰費之三分之一乃出自捐稅云第一次自由借欵利息一百六十兆元將於今日發給美國續以三兆金洋假與塞國合前數已有九兆元（十六日） 
[華盛頓電]  
　　第一次由紐約以飛機運至此間之郵件需時三點三十分鐘卽由童子軍於三十三分鐘内送出七百三十五郵包内有十九包乃送白宮者（十六日） 
[倫敦電]  
　　佛萊克費特報載稱奥德新盟約恐難得奥匈國會之同意（十五日） 
[海牙電]  
　　荷屬東印度總督宣稱赴美之船現復開駛禁止出口之物品領執照者可准運出（十四日） 
公電 
[陳炯明通電]  
　　廣州大元帥國會非常會議省議會莫督軍李省長伍秩庸先生海軍林總司令李聨軍總司令李督辦張總長南寗陸巡閱使廣西省議會雲南省議會劉代督軍重慶唐聨軍總司令貴州省議會劉督軍王總司令四川省議會熊督軍呂衛戍總司令黄代省長章太炎先生葉顧趙各總司令夏宣慰使湖南譚聨軍總司令探送程總司令上海岑西林孫伯蘭汪精衛王儒堂張敬輿諸諸生鑒奉大元帥辭職通電其言光明其意沉痛當戰局危急之秋忽有此根本動摇之舉三軍聞命殊深惶駭竊思軍府爲國會所組織大元帥爲國會所公舉今軍政府組織大綱尚未至廢止期間而國會忽有遷就改組之舉大元帥以負責爲懷提出辭職本民主國政治家應取之態度然西南號稱護法自應尊重民意不當崇拜武力乃軍府産自民意機關以來西南護法諸公相率却顧以致軍府不能收統一之效謂爲非法歟則改組之舉不當再謀諸非常會 
議若以非常會議爲適法則軍府又何須改組統一機關所以舉民意並非以消納勢力此義不明曷言護法議員諸公貿貿從事不能貫澈主張忽而軍府忽而改組瞻徇於武力之下曲爲求全適以自敗蓋此項合議制之組織不倫不類將來結果適得其反凡此厲階不過少數流氓政客播弄時局所致炯明亢直人也向無所阿惟民國創造倍歷艱虞所望國人尊重民意庶能建設共和若惟武力之馬首是瞻則國會安能自拔内亂何由終止君子愛人以德不以姑息右之罪言諸公明逹伏維亮察炯明灰 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐樹錚未實行之雄畧]  
　　徐樹錚内參密務外綰軍符舉凡最近政治軍事乃至外交財政决策運籌惟徐一人是賴而又奔馳南北風塵勞瘁現又傳聞徐已將奉軍赴援各省計畫具體决定大致以武昌居長江中樞湘粤川均能呼應故决設奉軍司令部於武昌所屬湖南地方又擬分奉軍全部爲三路每路設正副司令各一人大約奉軍汲孫吳三師長將任總司令每路均設電信隊機關鎗隊衛生隊工程隊輜重隊等其設備務求完善將以一路助攻湘南二路開赴川東爲劉存厚後援而以三路攻粤北徐則自爲該路總指揮似此高掌遠蹠則前所聞政府將以徐氏爲第二路總司令之說以今觀之徐氏不屑以此自限也并聞徐於内亂蕩平覆關於奉軍收束問題亦早行計及擬將奉軍各團一律擴充爲旅備吾國參戰之用此項奉軍即爲參戰軍之基本軍隊可見徐之目光不獨對内直遠注於國外此等雄略雖未身親試行已令内外敵人聞之股慄也 
[關於新選舉之京訊]  
　　新國會議員選舉日期迫促據政府某當局云新國會選舉問題在中央方面雖在積極籌備但將來各省能否一律如期辦竣殊屬一最大疑問以現在之形勢推測西南各省完全不能辦理固不待論其他如鄂如湘在戰事未能終止以前斷難完全辦竣如陜如魯則土匪充斥大多數縣分人民避亂之不暇遑能顧及於此長江各省則除皖督稱在積極進行外如蘇如浙前日所來之電報尚僅稱方着手籌備能否如期舉行覆選實難預斷閩贛兩省此時亦在積極籌備戰事之中選舉事宜難免因而停滯似此則决不辦理者有川黔滇粤桂五省因戰事决不能完全辦理者有湘鄂陜魯四省在能否如期辦理竣事之間者有蘇浙閩贛四省届期能完全辦竣者恐僅直隸奉天吉林黑龍江河南山西安徽甘肅新疆九省而已云云又據新由上海來京之某政客所談新選舉問題謂在中央雖在積極進行上海方面直若未聞此事試就中央選舉會所宣布之江蘇第三部互選人名册考察江蘇全省已向政府報到者僅金壇松江海門吳江東海五縣不過王詠陳衡等十五人如蘇州（即吳縣）上海等處具有百萬元不動産及千元以上直接稅之資格者不計其數而至今尚無一人報到則各處一般人對於此次選舉之觀念如何亦可槪見云云又聞公府某當局日前曾以新選舉前途諮詢錢幹臣内務總長錢對以余（錢總長自稱）平心推測此次辦理選舉實屬毫無把握不過盡人事而已又據政府某要人言浙督楊樹堂蘇督李秀山晉督閻百川三氏昨有報告辦理選舉情形電報到京詞意均極單簡晋督電僅提及選舉事宜現正着手辦理並未述明辦理至如何程度蘇浙兩督電内則謂現已遵令着手進行惟對於如期辦理完竣一節亦似有難色云 
[四盛奬給勳章之由來]  
[不赦其兄奬及其弟]  
　　盛文頤前曾捐助天津水災賑欵十萬元由水災督辦代向政府請求特赦未蒙允准茲據某要人傳述盛氏之特赦案旣難邀允准而此項捐欵復已用罄無法退還不但盛氏屢次藉詞素欵政府情面難堪即經手人熊秉三督辦對於辦理此事未能全其信用心中亦時抱歉故十四日閣議（星期二）開議時由某當局主張藉辦理水災名義將盛氏兄弟盛同頤盛恩頤盛重頤盛昇頤等優奬勳章以爲報酬之計且足以全熊督辦之情面而了此一椿公案故此項奬章即經明令發表也 
[北京商界之大痛苦（六）]  
　　北京商界增租風潮自被押者釋放約定雙方籌議地租辦法風潮已漸平靜茲聞此事除國務院内務部認眞辦理始得有此良果外實因李統領之公子壯飛君斡旋之力爲多商界即願李統領派其公子爲籌議地租之代表至非法蠻行之鍾處長李統領因其鹵莽過甚有傷盛名已嚴厲予以撤差處分十五日下午總商會特召集被押各商人及其家屬來會慰安並告以商人團體固宜堅固但須爲法律以内之言論此次賴李統領體恤商民允雙方平和籌議商人不可因是稍有囂張之氣至地租辦法則籌議以後再行報告又聞此事已經軍警督察長馬龍標警察總監吳炳湘從中調和其辦法一阻止官産處收房一認可商舖舖底一增租事宜應與商務總會查核各家商務優劣酌量增其房租云云故該風潮即可了結並聞李長泰統領之公子壯飛以官産處辦理失當業向商務總會道歉矣 
[天津商會聨合會開會十九誌]  
　　全國商會聨合會於十五日下午一時仍召集會員開會候至五時到會者僅十一省區計十六人茲將其所到之省區誌下廣東直隸熱河大阪浙江貴州新疆安徽黑龍江甘肅陜西至五時餘因人數不足不能開會始各自由散去據天津函稱十四日下午全國商會聨合會開會照章改選會長其結果卞蔭昌爲最多數當選爲正會長張維鏞張興漢爲次多數當選爲副會長卞君張君等均爲商界負有重望之人物今後該會之進行必更臻完善云 
[湘鄂北軍失利（赤水）]  
[宜昌失守之消息]  
[長沙危急之近訊]  
[奉軍之能力如是如是]  
　　宜昌危急傳說已久公電私訊無不有旦夕陷落之虞吳光新督軍防禦靜待應援迨奉軍馳到一團增加戰鬬力亦屬無多後得陳復初朱澤黄侵入灃常以爲犄角始得苟延時日前日李炳之旅奮力出三斗坪川軍以接濟不及不敢戀戰向秭歸巴東退下李旅稍稍得勢乃長揚方面之朱廷燦總不得力而道安興山方面之奉軍與王汝賢兵又屢戰屢北聲勢　損入湘之第十七師初尚可圖及受周則范之擾幾至全軍覆没已有不可復振之勢吳光新因之甚爲焦急而後路又空莫可如何南軍乃三方面協力攻擊李炳之仍退至三斗坪於是進迫宜城團攻甚急城中連日均聞砲聲昨晚私家電報吳光新已經退出宜昌移李炳之一旅守宜都董市宜昌因之一空連日由沙避亂來漢者紛紛咸謂宜昌方面北軍不利敗軍入荆州沙市者紛至沓來足證宜昌難守矣然以宜昌失守事詢之官場則云未得此項電報亦非絶對否認其事也 
湖南方面南軍之勢大張北軍雖有醴攸復得之說而南軍活動於湘西甚力常德南軍進攻益陽奉軍一支不能抵禦現已迫近益陽縣城在距城二十里地激戰南軍占接龍堤爲陣地北軍以三里橋市爲根據戰事再接再厲奉軍並不得力長沙現勢危急之至寳慶不守已經徵實有身歷其境之軍事當道言南軍總司令譚浩明親率二十營由永州出發逕攻寳慶旅長田樹勳極力布置首戰於馬田南軍不利田旅方在得意之際不謂有南軍一部越桃花坪逕逼寶城馬田之軍又復回擊成一包抄之勢田旅不支九日向永豐界退却於是寶慶完全爲南軍佔領譚即引軍反攻衡州入祁陽之北軍又須回首禦敵奉軍來湘聲言兩師實則僅一混成旅一混成團耳均歸張敬堯指揮目下即在衡山方面與寳慶之南軍戰其軍事學術不及第三師遠甚當非南軍對手也昨日當道得湘電謂援湘奉軍第一混成旅旅長鄒棻在衡山方面作戰爲南軍包圍砲擊面死云云奉軍破題兒第一遭即不利人皆謂耀武揚威南來之奉軍將焦頭爛額而去張敬堯身處危城戰旣不利財又困難屢請曹仲珊入湘同扶危局曹氏遲遲吾行張電屢催昨日始有成行之說大約曹氏入湘後張又將親出督戰曹擬警備司令於岳州以備不虞馮玉祥援湘西之呼聲甚高然馮旅迄今尚無集合各部雇船輸送之勢恐亦一虚聲耳 
[陳遐齡之騎牆法]  
　　字林報四月四日打箭爐通訓云用邊鎭守使陳遐齡已率兵一部由寗遠而返打箭爐蓋熊克武諭其回駐川邊也陳爲個人與政治理由頗不願棄建昌而他適今雖回打箭爐然猶駐兵於清溪縣並留精兵一隊扼守大樹堡要隘陳旣率兵退出寗遠滇軍乃進佔建昌直至越嶲陳雖早已料及然頗怏怏不樂熊克武知陳對於南北趨向不定諭其說明宗旨陳本表同情於北方但暫時不便宣佈乃答稱祗知爲國爲民不問黨派又謂苟南方接濟軍需則唯南軍之命令是從但若接濟來自北方則將爲北方効力云以目下情形南北皆未能予以接濟故陳儘可如其所願自由行動也滇省刻擬續派軍隊取道建昌雅州而入蜀境如陳與南方携手則滇軍可由此路而來第此種發展未必有之蓋陳傾向北方將竭力阻遏滇軍使其不能得此交通縱荒廢川邊職務陳亦不恤也陳已呈報熊克武謂軍餉缺乏糧食不繼彈藥不充苟無大批接濟斷不能應對藏亂請撥欵五十萬兩子彈二十萬枚以備征藏之用一接供給即當親率所屬肅清藏邊但若接濟不來則川邊事勢不能負責陳之此言不過預爲將來留一地步耳蜀省現狀如此豈有餘力應此要求陳未嘗不知之也陳所處地位甚爲險要一有舉動即足影響南北陳視内爭較邊患爲重頗擬爲北方恢復蜀省雖委棄川邊亦非其介意也 
[張開儒被捕續詳]  
　　張開儒被捕情形已誌昨報頃聞是日張自韶關搭車至省原帶有衛隊十數名惟軍署早已預派軍隊至西村站守候車一抵站遂卽將張拿獲其衛隊亦由軍士制止隨用三人扶轎將張載回軍署沿途由差弁數人手持駁壳鎗護押其時將已三句鐘矣莫督昨因此事已印發布告宣布張崔罪狀原文如下爲布告事照得滇軍第三師師長張開儒曁該師秘書長崔文藻侵呑軍餉私通敵人招募綠林不服軍令意圖破壞大局擾害治安迭經雲南唐督軍來電申飭并將該師長撤換不知悛改往返電商難再寬容應即扣留查辦當經本日將張開儒崔文藻等一併拿獲押候訊究所有該師軍隊經由唐督軍逕電委員接替仍飭照常駐布告仰各商民人等一體知悉勿得妄生誤會自相驚擾切切此布五月十二日 
十二日下午崔文藻之被捕係在張開儒後是日崔原假座西堤西濠酒店天台餐樓宴客軍署遂派十數差弁馳往將崔捕獲以繩反綑其手載以手車直至永漢馬路始令下車解回軍署是時崔猶身穿山東綢西裝衫褲足登黄革履頭戴台灣草帽形神尚定當卽轉發軍法課審訊隨於六句鐘時候派隊將崔押往大北門外軍路鎗斃崔號戟勳爲某日刊之社長體態非常魁梧軍署宣怖其罪狀云今將本署懲辦人犯姓名罪狀宣佈於左計開催文藻年三十六歲雲南人現充駐粤滇軍第三師部秘書長查該犯身列軍營竟敢私通敵寇甘作間諜并復揑造假電煽惑軍人意圖擾亂茲經獲案訊據供認不諱實屬大千軍律罪無可　當於本日以軍令執行鎗斃以昭炯戒此布五月十二日 
張開儒此次由韶抵省甫至西村車站即爲軍署派兵捕　留置觀音山聽候查辦而其秘書長崔文藻亦同日在西濠酒店被執時崔在西濠係設筵請客以譚人鳳爲首席此外各方要人亦甚多軍署衛隊排長某手持書函一通謂奉張師長命由韶關帶信來省要親交與崔秘書長閽人帶進指中央據坐者曰此是崔秘書長排長某卽步前遞信崔拆閱將竟排長某卽一手執其臂一手拔短鎗擬之謂請進軍署有事商量來賓有請讌畢而後往者被拒不可乃行衆賓不歡而散此次因捕崔而驚及各要人開當局異常抱歉因初往拘捕時以爲崔係在八旗會館故發兵往到後始知適在西濠酒店不得已故往西濠逮捕至崔到軍法課時詢以通龍扣餉僞造電報等事催二一直認毫無隱匿初崔僞造唐督軍電報命滇軍不可討龍又崔手書一函夾附此僞造之電報送前敵以示朱旅長培德此函電皆爲莫督所得以電問唐督始證實其爲僞造詢以何故扣留最近軍餉不發卽答謂因張師長欲大有所爲故不能即發問其曾否用膳曰未乃食之盡三大碗而罷旋予以死刑之宣告崔始垂首懊喪面如灰色迨到小北門外軍路崔對執行者咽哽言曰我悔不聽某君之言致有今日眞不值也執刑者即發鎗而崔遂倒斃矣 
張氏接到免職電令即拍案怒駡立刻調兵一團紥近韶城八十里之某地並立往韶州代理師長兼鎭守使李天保嚴拒之不許其進入韶城李烈鈞乃留其在城外車站一宿李根源亦出城見抵西村車站見有陸軍游擊隊上車搜查張知有異即伏匿在寢台之底（一等車有寢台）張隨行時本帶有衛隊亦因衆寡不敵僅面面相覷聽其擁張而去並繳出駁壳鎗十一桿步鎗二桿蓋往西村截捕者爲鄧統領文輝帶領陸軍游擊隊兩連乘車上駛預太站地也先是張離韶時軍署即得韶關電報謂張奉到免職電令不待交代完竣即憤然赴省窺其用意似有特殊之舉動者務請注意防範等語迨拘至軍署莫督出見之於花廳一見莫督即下跪求命莫督以一手挽之起以一手指鼻曰汝罪或不至死吾必電唐督保汝張答曰多謝督軍乃起立莫督謂汝領過軍餉甚多今欲汝來算清這盤賬汝暫到觀音山住下罷張曰這些數目卽不待督軍呌算我也要算清楚倘别有過失但求督軍格外矜全當其出語時雖未落淚（昨傳其聲淚俱下不確）然已哽咽幾不成聲矣現拘在振武樓膳食甚佳莫督並命農營長與之同食煙癖亦給物予之頂癮但禁其交通祇准作書函言事耳被捕之當夕張曾作二函一致其參謀長張惟　一致其財政處長某（張之機關組織規模甚大設數廳數處）大致均言在車站即被拘人軍署現蒙優待所有二年來之軍費賬目可即早日算清造册具報末有數語用四字句者曰蒼天扼我災難未盈執筆心亂言不盡意兩信均着墨無多當經代爲發去又聞張平日待下不當故軍心久離可勉强指揮者祇有兵士一團即張所調紥離韶八十里者是也此團爲其女婿戴永萃旅長所部該旅長已有一團不服張氏故只有一團號稱可用而該團中中下級軍官又皆素服唐冀督李烈鈞李根源者故昨早已新委團長一人將該團接收妥洽聞戴旅長及該團長亦已離去韶地他往矣軍署拘留張後亦經發電通告前敵并將張氏不法事實電知駐北江各團營現仍押留軍署大約算清餉數後仍須俟唐督來電方有解决也總之張崔二人在粤種種横暴舉動道路側目久失粤人同情尤碍滇軍名譽故此次扣留鎗斃幾於全粤稱快惟聞當士兵到長堤陸軍部圍捕崔氏時并將門口之陸軍部横額撤下此雖非長官命令然不能不怪執行者之鹵莽而混人與機　爲一體矣 
[廣東中國銀行停業與維持詳情]  
　　廣東中國銀行副行長貝祖詒潛逃中行停止營業茲查十三日早貝祖詒旣將中國銀行閉市卽私行逃往沙面用電話告知軍署及歐陽榮之等謂不得已停止營業市面一時遂頗呈驚惶至貝某匿在沙面何所現尚未明已派員向外交領袖交涉查貝祖詒私逃之原因據此間報載謂係暗受中央指使以爲吾粤用兵數月猶能支持不敝者全恃金融之流通故密　要人南下運動貝某將該銀行停止贸易故貝某出此下策先是貝於四日由實業銀行利華啓昌英昌康順王家擔保向滙豐請借毫洋二十五萬元滙豐不應乃卒在某銀行如數抵借顧其目的似不單在捲欵也今雖停止兌現市上暫時　有影響惟一經合力維持自可化險爲夷日昨總商會開議維持曾財政廳長親自出席說明内容及籌商善後蒞會者無不　怒惟查該行所發紙幣爲數無多尚不及民國元二年之十分一現經議决先用應急手段政府與商會合籌現欵一批於三日内恢復兌現照常開市先行小欵兌現卽有制限之兌現再遇二三星期後乃行大欵兌現各人均具决心皆謂但使商界同胞各能略示鎭靜即紙幣通行而影響可免云云又當場會商善後方法調查各殷實銀號由造幣廠發出現銀令作兌換機關而一切公家機關收入一律歡迎紙幣該紙幣額爲數無多維持實較容易故早市　暫停滯午市雖有低折而晚市已漸漲漸高現　莫督軍已委　俞鳳韶（浙江人原係北京中國銀行總行副行長）爲正監理歐陽榮之（前北京財）政部特派廣東中國銀行監理員）副之又委任呂　英（浙江人字文起現廣東實業銀行行長）爲臨時代理行長認眞維持一切矣 
廣東督軍署廣東省長公署布告云　得廣東中國銀行關係粤中商業金融甚重本督軍省長向來極力維持年來粤中商業金融安全無恙本日該行貝副行長忽離職他去致行中一切營業暫行停頓殊於粤中金融有碍本督軍省長一面派員查明一面設法維持行務籌欵兌現所有該行鈔票凡錢糧關稅餉捐各收入機關及營業商場仍舊照常一律通用不准折扣爲此布告各界人等一體知悉無須疑慮特此布告代督軍莫榮新省長李耀漢 
俞鳳韶致貝祖詒函云貝松孫兄鑒粤中當局對於足下極爲優待對於中行極力維持誠以金融關係不欲牽涉政治僕離羊城前一日足下尚與僕言籌畫方法甚備當局均已允行不意昨日足下無端離職他去是何因由深爲疑訝或係受人恫喝逼迫所致然粤中金融不破壞於軍興之時而破壞於足下一人之手足下若不出爲整理何以對粤中商民何以對馮行長之委托青年英發豈能犠牲一人名譽至此地步將來何以自立於社會見信請速來僕處晤談或約定期所一晤籌商辦法粤中當局以金融大局爲重决不令足下爲難僕可保證也此請日安按貝祖詒爲俞任職京總行時所提拔委用之人故函中具有敎訓之意也 
[吉黑方面之殖邊潮]  
　　殖邊銀行近在吉黑方面已醖釀風潮茲將吉長日報所揭載者照錄如下殖邊銀行自前總理徐固卿被擠退職後該行董監事等乘機將行務行政權攫諸肘腋之下以是繼徐後之總理若汪彭年許士英等皆以呼應不靈不逾月相繼辭去嗣周氏接代總理鑒於汪許之失敗思欲收回主權以促行務之發逹初不意操之過急竟爲該董監事輩所算彼等利用周係代理總理急招集臨時股東大會推翻周氏但丁茲時代事又重大自非有大財力爲後援不能辦到第總行欵旣不充他分行又多周轉不靈祗純私運印有長春字樣之小洋票十餘萬元密運長春春洪渭漁王仲衡等秘密轉運四平街營業所暫存然後由王等携往奉天分購外幣申銀帶京使用而惲寶惠之總理於焉誕生蓋彼輩之所以舉惲者以惲係公府秘書長位旣高崇事亦繁重自無暇專顧行務彼輩仍可壟斷一切以遂其私詎事機不密爲吉黑股東所偵悉當在大會提案揭出何仲純營私舞弊多端請股東維持會討論對待辦法聞現正在討論中至將來是否搆成刑事訴訟則未敢預斷也 
[江寬案之交部訓令]  
　　交通部昨訓令漢口江漢關監督及德奥輪船管理趟局長云據招商局監電稱據漢局電稱四月二十五日戍刻江寬上水行至離漢十里之丹水池地方被鄂省楚材兵艦下水衝撞船身炸裂立刻沉没當夜救起華洋船員及搭客三百餘人船主二車三車 
 
 

Page 7

 
 
　　又洋客一人及華洋各船員人夫無下落者尚多究竟淹斃人數若干刻尚無從查實已會同慈善會各機關借用小輪紅船設法打撈又據電稱據救起大車大副聲稱楚材行駛無方撞沉江寬後並放鎗拒絶逃生人等是否應派員會查等語查兵船與商船堅脆不同下水與上水順逆逈異楚材順流而下斷非上水江寬所能抵禦風聞肇事時總理在船目擊必能格外憫恤江寬實值估本一百二十萬元撫恤賠償爲費不資惟有仰求即將船本先賜撥發恤償等欵查明呈請以慰商情而恤民命等語查楚材係鄂省官輪江寬亦非本部飭調專用之船與新裕成案情形殊異所有宣統三年定章第九節賠償船本之例碍難適用應按照普通兩船相撞辦法辦理曲在何輪即由何輪負責至該兩船相撞情形究竟如何楚材放鎗拒絶逃生人等有無證明溺斃華洋人員及搭客究竟若干撈獲尸身已得若干該江寬能否依據四年所定起除沉船章程打撈廢船曁貨物稍資補救事關航政亟應逐件切實攷查茲派該監督局長會同江漢關理船廳詳細調查據實具復除分令德奥輪船管理局局長趙晵華曁咨請稅務處轉知稅務司電行江漢關稅司遴派理船廳人員並電王督軍及招商局外合亟令仰遵照辦理迅速具復此令 
[萍鄕之兵刦]  
　　有人由萍鄕來函云某軍駐萍以來大肆掠擾姦淫婦女搶刦財物刻正春耕茫茫居民爲之紛紛避徙田園荒蕪無敢過問近以攸醴失守復相潰退尤屬蠻横所至搶掠一空同里某家素農商男女老少丁口數十一日某軍突來向其家亂放鎗砲聲勢洶洶家人惶恐無措率皆他逸北軍閧入翻箱倒篋捲取財物並將家具一切打碎幾若遭逢大水洗過情形又有某老嫗家有子女各一子僅十餘女方十七北軍行至其家擒女强姦以鎗置老嫗肩上連放數響老嫗隨即昏倒地下並將衣物捲去又一函云前次湘東戰敗潰兵竄擾萍鄕淫擄刦殺備極兇殘令人聞之呑聲忍痛有友胡君家住萍東謂四月二十九三十兩日潰兵經過該處初有某軍之某隊結合二夥搶刦二次繼有某省第一師一營三連三排之兵先後搶刦三次其入門時鎗聲亂放遇壯丁竟予彈擊遇老者以刀剌傷毁窻破物搗碎一空搜箱倒篋舉室如洗其甚者放火焚屋連燒數村靶擊小孩以爲戲樂蠍毒狼兇天地爲悉民之慘矣蕩析流離又有吳君家住萍西謂潰兵通過時近路人家無一不遭搶刦若屬富户雖處偏隅亦必搜索而搶掠之至姦淫婦女鎗斃人命道路傳聞不一而足近雖漸就收撫聞在袁州尚勒商欵三萬元以爲贖搶之資嗚呼民養兵也兵衛民也今茲之兵勝則凌民敗則刦民民其何堪能有好感情對此等軍隊乎 
[皖敎育行政會議紀事]  
　　今日敎育行政會於下午二時開議是日議事日程所列共十三案開會後由主席徐篤菴君報告第一件敎育廳交議籌畫各縣敎育經費案第二件省視學向道章提議各縣小學補助費物别提出案第三件懷遠縣視學楊乃毅提議規定附加稅及契紙費爲推廣小學經費案第四件桐城縣視學張起元提議添籌附加稅及提區内閒欵助學案第五件及第六件楊乃毅提議籌欵推廣敎育案收回官中盈餘作爲學欵案以上六案性質相彷彿可併案討論云云盧廳長即說明第三案并第七件推行義務敎育辦法案第十條實行勸學所權責案第十一件擬訂小學校長任用及待遇方法案一一說明諮詢缘由（以上三案敎育廳交議）復由主席宣布今日各案可分爲四類討論如各員對於各案有意見發表或有討論處請登台發言於是有主張將各案先付審查然後討論者有主張先由提議人將提議意旨說明俾資研究者遂由楊君將第三第五第六等案一一詳細說明討論後由主席將前六案一併付審查表决多數遂指定審查員十五人宣告畢休息十分鐘至四時復開議主席報告第八件蕪湖勸學所長吳雲提議學齡兒童宜切實調查案第九件楊乃毅提議鄕區小學應規定限制以免有名無實案及第十案各員有無意見陳述衆無異議遂又宣布第十一案及第二件省敎育會建議整理本省敎育狀况案第十三件第一師範學校提議整理小學師資案表决與前案一併付審查會審查俟有結果卽交大會討論并云明日上午八時即開審查會今日有各縣會員口頭報告該縣敎育狀况首由青陽縣會員江紹棠報告以前敎育困難情形及歷年敎育經費總額繼由蕪湖會員汪迪成報告現在敎育狀况及收入經費其餘當塗太湖望江英山各縣相繼報告其情形雖不相同總之不外以上所述種種至五時始摇鈴散會 
[荷屬華僑之呼籲]  
　　荷屬泗水埠來信云近日荷國取嚴格的待遇華僑凡華人到其地方必須先納二十五盾爲嗎頭稅旣照納之後人仍將留於拘留所内如有大店擔保者方准放出又必須有聘請書作證設無此即擔保亦不能出今將泗濱報之事實轉錄如下昨日順安輪船抵泗搭客約有百餘人日本新客二名一男一女同爲三等船位之客至移民廳時荷人問明後即由電話通知其親友未知其親友所回答之電話爲何少刻尚未見來據保隨令移民廳差人送往寄宿遠方居旅館第六號房間亞剌伯人新客計七人甫至移民廳即有亞剌伯甲必丹先在隨盡數擔保號筒一響隨汽車轆轆而去獨中國新客除保出外覊禁居留公所者男有三十五人婦女五人兒童二人余於四點鐘時曁一精通巫語之友人復往居留公所該所在新泊面盡尾第十九號貨倉以篾鋪地所謂房間者一片篾壁誠不及磚壁監獄萬萬矣余甫至時看守門前之荷人即起爲禮余亦如之彼曰日本二人已送旅館住宿矣余曰何旅館彼曰詢移民廳便知余心知彼誤認余爲日本人余草帽革鞋眼鏡鬍鬚儼然一偉男子故也余復　巡觀我同胞其一種憂鬱狀態令人目不忍覩（中略）查内中男客六人女客四人係權往望加錫峇釐陵者曾經本泗商店向保不准現已被禁矣非移民廳代購船票退往目的地必以無保人送回原籍就令移民廳肯代購船票在此間已覊禁矣待船至錫又必再有一翻被禁以待保又聞移民廳實行新政以來華商入口所受困難情節已爲有目共覩保虞社總理曁各社團重要人物每於船泊之時親往查察目覩不堪之苦狀特聨名上書請總商會招集開大會議要求荷政府改良聞聨名之社團現已有二三十人 
[南京快信]  
[駐京日公使林權助氏昨午前七時由滬借駐寗高尾領事及]  
中鈿繙譯官於下午二時抵寗各機關長官鵠候車站歡送渡江旋即乘津浦下午三時半快車北上聞林氏至濟南須下車躭擱一二日 
[王芝祥昨出京來寗准今日午車赴滬聞王即將由滬赴粤接洽和議]  
洽和議 
[謀剌某要人首犯侯某由寗逃滬李督已密派偵探多人赴滬偵查務獲解案懲辦]  
偵查務獲解案懲辦 
[江寗衆院初選舉定五月二十日舉行孫知事昨函警廳届時派警到場保護]  
派警到場保護 
[川省議會昨致蘇議會電云七年公債弊端百出各省反對理]  
由充分現在京師總商會已向平政院提起訴訟應請將此項公債停止發行事關全國財政應請協電力爭云云 
[中央電蘇商撥倪軍開拔費三十萬財廳以庫空如洗無法籌]  
撥已電部拒絶 
[贛陳光遠電李督稱我軍佔領南雄後粤軍攻入贛南我軍側]  
背受敵贛南危險萬狀乞速派援 
[第六混成旅長張宗昌部下逃回之程光瑞王輔庭兩團長業]  
經李督拿交軍法處看管 
[倪軍昨又有四營經過浦口轉輪運贛]  
[軍署擬定防匪清鄕辦法十條電徐州鎭守使張文生海州鎭]  
守使白寳山淮揚鎭守使馬玉仁遵照辦理 
[淮揚鎭守使馬玉仁前日來省請示剿匪機宜昨已事竣回防]  
[蘇新選舉經費國會三十萬零四千三百八十元省會三十七]  
萬六千九百八十元經省署電部核准由財廳撥發 
[上忙地丁稅江寗縣孫知事定於六月一日起開征]  
[江北商會反對米糧加稅財廳以稅以短絀擬案咨請議會討]  
論抵補方法以維稅收 
[韓紫石日内來寗水利協會現正籌備開會一切事宜以促進]  
行 
[江南水利局總務科長夏鳳翔在京參與全國河務會議昨已]  
事竣回省銷差 
[江蘇農工商銀行經財政廳籌辦已有頭緒大約六月可組織]  
成立 
[寗省鐵路前晚駛行行至下關地方有苦力某甲行過軌道避]  
讓不及當被碾斃 
杭州快信 
[童保暄電告當道現在平和地方設立兵站司令處委方銳充]  
司令官 
[財政部來咨土布免稅案現經關務會議照農商部說帖詳分]  
標準辦法辦理省署昨令行財政廳曁各關監督遵照 
[省署機要秘書趙承恩請假回吉林原籍奉省長照准職務委]  
警政秘書李曾麟兼代 
[印花稅處長畢奎以各縣印稅近來銷額日減竟致一落千丈]  
無任焦急昨特派委多員分赴各縣嚴密查察并令會同商會竭力勸導俾圖補救 
[交通部咨以嘉湖慶記船局收回前租之益寗小輪改指航線]  
請飭保護省署已令内河水警廳及杭嘉海鹽平湖吳興等縣一體遵照 
[浙江緝私營十四隊隊官韓文海（向駐南潯）奉趙統領下令]  
撤差紳商紛電挽留 
地方通信 
[蘇州]  
[縮短站崗時間]  
　　城内崗警服務時間原訂每班三小時崔廳長以邇來天氣漸熱仍照向例改爲每次站崗二小時以示體恤 
[初選舉之確期]  
　　衆議院初選舉業定五月二十日在　内雙塔寺前舊貢院投票所内依法投票二十三日在縣署内開票茲悉吳縣選舉人計十萬六千四十一名初選當選人配定五十名據縣署選舉所中人云此次選舉人名册各鄕鎭尚屬符合本城選民遺漏甚多亦有一選民因遷徙數次而册内亦列有數個姓名者蓋承辦調查之人對此選舉本不以爲然故敷衍塞責云 
[松江]  
[船户謀財害命]  
　　前日有江北老嫗自閘港雇船赴閔行携有大洋三十五元小洋八角爲船户所見頓起不良駛至曠僻之處將老嫗綑縛綿絮杜口抛入浦中盡刧所有而逸惟老嫗入水後幸有綿絮杜口水未入肚漂至閔行左近爲漁船救起當將被刦各情報知水警第一專署由專署長沈葆義令飭各長警嚴密查緝矣 
[志局採訪展限]  
　　續修松江縣志局所定採訪期限原祗半年至本年陰曆四月初旬已届期滿惟各採訪員依限交稿者殊屬寥寥致各纂修不能着手編纂茲經該局總纂耿伯齊等在市公所開會集議經衆公决將採訪期展限兩月至本年陰曆六月中交稿云 
[警察設所補習]  
　　金山縣張　市警佐徐亞伯以所部各長警及水巡隊各巡士人數甚多其中難免有不諳警律之人爰擬在所附設警察補習所以便非番各警隨時入所補習其補習時間爲上午七時至八時下午四時至五時上午敎授操練下午敎授違警罰法警察大意并各種警察章程等畢業期暫定六個月凡各長警入所補習期滿後均得拔升一級以示鼓勵所有敎授人員即由徐警佐及該所巡官巡檢等兼任用節經費現已據情呈知詹亮疇縣長一俟批准即可實行 
[嘉定]  
[委定勸學所長]  
　　嘉定縣知事姚紹枝自奉組織勸學所之命令即開具現任欵産經理處總董顧瑞曁黄世祚葛學謨三人之詳細履歷呈報廳長核委當經廳長委定顧瑞爲嘉定縣勸學所所長顧君在前清時曾爲勸學所所長此次又以欵産總董資格當然得以當選云 
[學務人員赴寗聽講]  
　　縣視學戴洪恒前奉縣公署訓令赴江蘇縣視學講習會聽講已於八號清晨偕縣公署三科主侯史封新任勸學所長顧輯卿曁學務委員李錦州黄銘之等乘輪到翔轉搭滬寗火車前往與會云 
[鎭江]  
[商界祖楊師長]  
　　陸軍第十九師師長楊春普君駐鎭兩年商民感情頗好茲奉援贛之命起程在即商會總理吳澤民曁各業董等特於十六日午刻假座琴園設筵祖　觥籌交錯頗極一時之盛 
[丹徒預備選舉]  
　　本月二十日爲衆議院議員初選舉之期徒邑各市鄕投票地點已由各市鄕董事分别報縣在案現距投票期近倪和甫知事函委各警區員及十區學務委員各高小校長分赴指定地點充任選舉投票管理員聞每員除發給委任書一紙外並給以管理規則三張投票錄一本以便檢查云 
[揚中小學校懇親會]  
　　鎭屬揚中縣市立第二國民學校於十 
六開第二次懇親會兼演各種游藝學生家屬到三四百人會場秩序頗見警肅午後一時開會先由該校敎員導學生家屬參觀成續旋復導入會場由王校長報告開會宗旨並商榷學校與家庭間之聨絡辦法繼乃試演各種學藝云 
[揚州]  
[議併學校之恐慌]  
　　江都敎育經費其來源爲鹽引捐附加稅田畝捐肉捐竹木捐學田年來因收入不充屢告缺乏迭經敎育界會議迄未得整頓之方致四月份之學校經費成爲八折現五月份又届發欵併此八折之欵又將東挪西借其支絀槪可想見經趙知事將欵絀情形禀陳省署現聞省垣特派省視學劉仁航伍崇宜來揚建議整顿方法劉擬將全縣九高等併爲五高等甲種高業改爲乙種單級學校改爲多級較前稍爲節省（按江都縣立市立各國民共一百餘校每月約六千餘元）敎育界聞悉羣起恐慌於十六日下午假圖書館樓上開緊急會議除縣敎育會正副會長未到其各學校校長均列席會義由陳賜卿主席報告宗旨繼由焦汝霖發言謂學欵之支絀不關於併校節流而在原有之收入不能整頓如鹽引捐之短少如肉捐之放棄附加稅田畝捐之未能清算竹木捐之未徵學田之未理此皆致病之由而省視學劉君未悉此中底藴創議裁併嗣又由易貽榖胡子竾洪選九兪桂岩等相繼發言公决劉爲謬論俟劉到場當面指摘外並以各校列名公函省垣反對未又推舉任罄山陳賜卿沈子竾焦汝霖等六人至縣署稽查學欵之　入及議其他整頓方法而散 
[查禁賽會]  
　　瓜洲一帶人民現有提倡賽會之舉趙知事聞悉以值此時局不靖恐滋事端除令該管警區查禁外並咨丹徒駐瓜之軍隊一體禁止云 
[南通]  
[警佐並無去志]  
　　南通警察局長楊微生日前傳聞有去志茲據楊警長自述云民國二年十二月承前農商總長張季直先生薦諸前巡按使韓公以南通警務長一職相畀中間改所爲局擴張規模於今五年地方官長與夫賢士大夫亦時時爲之輔助刻正將五年中所著之事實編爲警察狀况不日出版可供審閱且近日並無辦事不甚順手之處云 
[安慶]  
[日公過皖參觀鐵鑛]  
　　繁昌縣裕繁公司鐵鑛現正擴張該公司經理霍守華月支薪八百元此礦早爲日商所辦日政府亦頗注意之此次日本林公使過皖中央電令皖省派員保護乃該公使並未蒞省即由大通逕抵繁昌黄省長電令蕪湖道尹妥爲照料矣 
[天長釐局易委]  
　　前天長釐局局長汪培棟接辦兩年收數短少今年正二三四等月比較猶爲短絀省廳已特派楊毓棎前往接辦因該員前辦東門渡棕陽等釐局均能比較有盈也 
[杭州]  
[浙江大學經費問題]  
　　籌設浙江大學一案業經省議會付庶政股審查所有開辦經費此照前高等學校决算先辦預料大約有四五萬元已足敷用查七年度預算歲入與歲出總數雖無盈餘惟籌設勸業銀行及地方實業會議武林鐵工廠附加官股等案打消（按以上各案經費官廳已列入預算）約有二萬數千元可以騰出又留學費鎊餘項下尙有一萬九千餘元兩項合計足供開辦大學之用云 
[關於學費鎊餘之咨復]  
　　浙江省議會咨行省長云案查前准省長咨交留學費鎊餘派遣各學校敎職員出洋研究學術及考察學務辦法案一件到會當經提付大會討論認爲不能成立所有前項鎊餘一萬九千四百零八元五角六分一釐應列入七年度預算臨時歲入門相應咨行省長查照 
[省議會常會]  
　　浙江省議會十七日下午一時開會秦副議長主席報告沈議長來函謂對於代表會議本會意思如何應請明白表示議以沈議長旣代表本會其意思爲本會之意思惟須隨時報告本會以便接洽議長云昨日討論决算已至内務經費因委員未出席暫行中止現委員已到會請繼續討論當由政務委員說明警備隊總司令部鎗械出巡川旅費及雜支添列理由照原案通過次議省警廳工務處及西湖工程處經費因與原預算不符一致否認次議水利委員會經費及各測量隊貧民工廠貧兒院貧兒分院因利局浙江病院省道籌備處發還各屬公益費均照原案通過議長云内務經常費已通過開議内務臨時費除第六欵工務處否認外均照原案通過次議敎育費决算未及完全通遇已至法定時間宣告延會 
[濟南]  
[本省全境宣布戒嚴]  
　　張帮辦於十四日電致國務院略謂本省劃分東西南北中五剿匪區域於十一日起一律宣布戒嚴附陳戒嚴現則十三條卽請備案云 
[調直軍護廠]  
　　張帮辦以德縣兵工廠爲北省製彈總廠際此軍興時代更兼各屬土匪滋擾亟應多派軍隊保護以資愼　日前電商直隸曹省長派軍到德駐紥頃曹省長已派該省陸軍補充團第一營長王義和同官佐目兵五百餘名於十日抵德矣 
[彭翼仲殉國未遂]  
　　袁翼仲以中日交涉行將成立憤不欲生投海以殉茲聞彭君投海時爲同船人所瞥見幸得遇救惟彭君死志甚堅故現在由人看守甚嚴現此問彭君家屬已接有彭君來書略云（二日夜探身船欄被同船人南宫李君救阻擁入艙房大家看守不能自由無端遇救更加慚愧回京再也不能見人 
李君好意反敗我事到烟台交給客店接待人將我自由全行剝去刻住煙台招商局街華昌旅館手中無錢不能打電望速郵兌十數元）又彭君致其友人吳杼箴君書云（所志不遂猝被同船人救阻更覺無顏倫生矣刻由旅館人看守不得自由請速郵兌數元爲盻此上杼箴兄照詒再生）現彭君家屬於八日接信後卽由其二公子鳳威赴烟迎歸云 
[匪首野狸子之窮蹙]  
　　盤據兗曹之著名桿首野狸子日前在魚台縣被曹州方鎭守使擊敗後大受損傷紛紛逃散僅　黨羽四五十人擬逃入蘇境無如軍隊佈置週密無路竄逸匿居金鄕縣境已被十七團探悉派隊前往搜辦不日即可解來省桓 
[北京]  
[洪犯行將移禁]  
　　剌殺宋敎仁之兇犯洪述祖業經警察廳由滬提解來京惟法院對於該案迄未提訊亦未將該犯提收司法監獄故經警察廳昨已函催司法部將洪述租送歸司法監獄收繫云 
[禁止外人遊獵]  
　　陸軍部以外國人時赴京西圓明園一　打獵查該園距海甸德奥收容所甚近深恐或有疏虞特咨外交部轉函各國公使館暫禁僑居人士在該處遊獵並函步軍統領署劃定區域設立中西文標牌俾便知悉 
[某督軍電慰張勳]  
　　頃得外交界消息荷蘭使館於十五晚十鐘餘接到某省督軍電報一道係轉張紹軒者聞其内容略謂此次電保恐歸無效我輩尙有繼起者終必邀准請安勿躁稍待時日可也云云 
[奉天]  
[袁次長旋京]  
　　敎育部袁欠長希濤此次來奉專爲國立高等師範開學之參列並隨時考察省立各學校成績到省後受有敎育會同人歡迎後由國立高師職敎員開會歡迎十日開校禮成即由政學兩界陪同袁欠長赴昭陵游讌習日赴福陵觀覽歸途受學界同人之招待同行之部視學李君諮議官蘇君間往省校考察連日均下榻於師範學校并將所具改良奉省敎育意見彚成報告以便到京後提出行政會議實行改良袁次長因部務緊要即於禮拜日（十二號）乘京奉車返京一時祖餞者爲史廳長恩主任及學界同人甚夥袁次長勉勵同人謂日求進境部省一體於學欵人才均當和衷共　云云 
[吉林]  
[王樹聲解省確聞]  
　　長春鎭署拿獲黨案史某牽連之王樹聲　　經該縣彭知事由大連租界内押解回縣經省城紳界聨名具禀裴鎭守使爲王鳴寃茲聞五樹聲在長春縣署供稱與史某認識并無同謀不軌事實彭知事錄供將王解送鎭署經裴鎭守使提訊供情與前無異遂於前日將王解省呈請督軍核辦省城紳界聞耗擬仍禀請孟督格外體恤使王得早脫縲絏究竟如何了結 
尙未可知 
雜評一 
[新約與和局（默）]  
　　中日新約兩國當局雖皆有不害中國權利之宣言然而國内之懹疑終未稍釋今據京電謂新約定不宣布則此懹疑終於莫釋颖以吾言之此約之究竟關係我國家權利如何且勿論目前最淺顯之障礙即調和　局問題是也據昨日西南要人致馮總統電謂中央如聲明不簽約則南北各問題願停戰以待解决反言之苟簽此約即無解决之望也今旣簽約而不宣布則莫知其内容何如其能解西南之疑惑乎平和之一線曙光又將因此而掩蔽矣 
吾故曰最棧顯之障礙爲調和時局問題 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鍾紫垣赴英交涉之作罷]  
　　前滬寗滬杭甬鐵路局長現充滬寗總管理處華議員鍾紫垣君月前曾奉交通部特派赴英辦理銀公司紅利交涉問題業將放洋已誌本報茲交通部對於此項交涉擬仍委託駐英公使就近辦理無庸另派專員前往以免周折業飭鍾議員停止進行趕速結束另有差委鍾君係原任兩路局長因病給假並未開缺此次加委議員本爲赴英交涉起見現旣作罷聞交通部擬仍回原任日昨已派員赴鍾處徵求同意一俟雙 
方解决擬以某局長調任議員云 
[總商會再請取銷加稅]  
改釐爲稅一事曾經各業羣起反對函致商會並請轉電國務院財政部農商部去後嗣由財廳轉致上海稅務所長調查各項貨價並慰諭各商靜候辦理在案昨日上海總商會常會期提議此項問題因滬上各業領袖已將商家困難狀况報告到會並據各處商會來函一致反對故又擬稿電呈政府請速令飭蘇省財廳取銷加稅仍照舊稅率進行以蘇商困務達目的云 
[楚材艦長解滬就審之要求]  
　　招商局江寛輪船被楚材艦撞沉一案該局要求賠償損失約三百萬元政府僅允酌賠六十萬以故該局仍繼續交涉茲悉該局董事會昨又電呈南京軍民兩長略謂江寛被撞一案非組織特别法庭不足以昭折股應請電飭鄂省即將楚材艦長等由委員帶回來滬由官商兩界華洋人員公舉公正人先開談判如不能决再組特别法庭並懇格外維持迅飭遵辦以彰公道云云 
[阪谷起程北上]  
　　阪谷男爵已於昨日上午七時五十五分乘滬寗火車北上 
[梁士詒覆上海茶商電]  
　　上海茶業會館曁各茶棧接梁士詒來電云上海交通銀行錢新之轉薩桐孫鄭韶覺譯送茶業會館曁各茶棧同鑒蒸電悉經懇商國務院外交部稅務處當於十四日國務會議議决弛禁由外交部照會領銜公使查照十六日稅務處已飭知總稅務司凡商人運各種茶赴俄境銷售者各關隨時按章徵稅放行不加限制在案請紓錦注惟士詒爲諸君更進一籌近日東清鐵路貨車極少入俄境後皆先運俄兵後運貨物竊慮華茶仍不暢銷請諸君加意設法以蘇民困又向來洋商運茶由俄境轉銷蒙人應否趁此時機由茶商直接銷與蒙人利益更大近日張家口直達庫倫之汽車公司共有四家交通利便諸君似應急起直追由汽車直達庫倫以廣銷路諸希酌行此電并請轉漢口茶商乞酌梁士詒篠 
[八誌皮箱業工人之要求]  
皮箱業做手小行向店主大行要求以一千四百五十文之錢碼改爲洋碼並提出他項條件如索取已賣公產價洋六百元及限制大行收領學徒等事已迭詳前報茲悉大行方面連日因小行停工業已大受損失當訴知業董林康侯請其出爲解决林君因别有要務另委伊弟爲代表召集小行代表高福生王庭發等於昨日午後會同大行各店主至該業公所中討論奈小行方面絕無商量餘地故仍無圓滿結果云 
[築路小工亦擬要挾]  
　　築路小工王有仁因見水木作皮箱業棕榻業各工人先後要求加增工資類多達到目的亦於前日上午在泥城外白克路等處糾合多人逼令同業停工在途吵閙當被七百八十六號華捕查見將王拘入新閘捕房押至昨晨解送公共公廨由該華捕與見證西人上堂證明被告聚集多人强阻工作等情訊之王供稱昨晨我已上工被他人迫令停工將我毆打並非由我阻止他人工作求察中西官姑念無知判王從寛開釋安分工作 
[代印罷工傳單之科罰]  
　　公共租界山東路華洋印刷所因承印水木工匠脅迫罷工之傳單經總巡捕房西探目祁文司查悉禀廨出單將該印刷所主尙午生（即尙鑫）傳至公共公廨請示中西官諭令退去候再查核在案昨晨由廨復訊據該西探目與見證邵子新陸雪齋等相繼上堂證明該傳單在廣西路附近電桿上所見註明華洋印刷所代印當至該印刷所詢問明白是以請廨出單傳訊並由捕房代表牛門律師聲稱被告印刷罷工傳單有違刑律第二百二十一條及二百二十四條妨碍租界治安應請訊核訊之尙與共夥陸桂生均稱此項傳單係一不相識之人携來由陸桂生接下計價洋十角等語並延畢士華律師到堂辯稱被告所印傳單係由不相識之人携來托印傳單内語句謂因近年來百物騰貴其他工匠均已如價伊等向隅不得已邀衆會議被告並無激動人心擾亂治安之意思應請堂上鑒原又據牛門律師聲稱印刷傳單事小惟與租界治安關係甚大今被告旣無他種意思可不必請求嚴辦但請堂上薄懲登載報紙使他家知之以致不敢代印此種傳單等語中西官會商之下判尙罰洋二十元充公以儆 
[軍署副官長查閱砲台]  
松滬護軍使兼會辦江蘇軍務盧子嘉君奉南京李督軍來電以際茲戒嚴江防最關緊要特委本署張副官長至長江下游各要隘如象山焦山圌山都天廟以及江陰吳淞等處砲台查閱一週有無疎懈缺額情事務卽詳細報告特電希即轉飭所部駐防軍體查照云云 
[指控誘拐男兒之辯論]  
粤人陳秉祥指控楊日華串合同黨迭出恐嚇信函圖詐洋五千元不遂將我十六歲之兒子錫霖誘去藏匿希圖勒贖等情業經捕房將楊拘解公共公廨迭經訊供不認押候撤查在案昨晨又由李襄讞會同英副領事白君開特别刑庭研訊據西探自利扶司上堂禀稱此案見證多人之口供已經堂上訊明母庸再訊即將被告所書恐嚇信函呈案請察訊之楊日華供稱見證鄧阿狗在公堂所供各節與在捕房内所供不同且捕房調查寄信地點與時刻亦不相符當時鄧阿狗對於原告姓名祇識一祥字迨隔數日竟能將陳秉祥三字逐一寫出殊不可解堂上須知滬上種種黑幕大都出人意料應請明察中西官判楊還押候再復訊核奪 
[搜獲私運進口之烟土]  
　　太古公司西安輪船昨由香港汕頭等處開　　駛來滬停泊浦東華通碼頭海關扦巡洋員因據線人報告謂該輪内有搭客夾帶大批烟土爰即登輪搜查當在無人看管之網藍内抄出紅土二十九磅（值價三千餘金）帶回海關存儲銷燬 
[山東强盜判解軍署]  
　　山東人劉德勝於本月十號夜與在逃同黨四人在泥城外孟納拉路徘徊窺探被老閘捕房包探姚阿生查見以其形跡可疑上前盤詰言語支吾當在劉身畔搜出新式實彈手鎗一支帶入捕房解送公共公廨訊供收押在案茲經捕房查得劉曾於本年陰曆正月十八夜糾黨持械夥刦威海衛路三百八十九號門牌康寄遥家值洋一千餘元之衣飾現洋當於昨日傳同事主將劉解送公廨由西探目壳羅香華探姚阿生相繼上堂禀稱被告已在捕房供認搶刦康姓贓物並於十號夜與在逃某某等四人先在法租界新寗客棧内會齊偕至公共租界内希圖搶刧致被拘獲言至此將抄獲之手鎗及中西文供單呈案請察訊之劉供認不諱經王襄讞商之義副領事羅君判劉押候備文解往護軍使署按例懲辦 
[盜匪解回嘉興]  
　　盜匪楊德山（即楊大）楊阿毛於夏曆四月二十一日糾同大帮梟匪在浙江嘉興縣屬石佛寺鎭持械搶刦馮張氏家大洋一千六百元小洋四百角及金飾各物並拒傷工人張五福分贓逃至滬上匿居新閘大通路一千二百四十六號屋内經該處警廳拿獲同黨蔣阿二一名訊知楊等匿居處所備文派警投請新閘捕房加派包探陳葆錄與九號西探目協同前往將兩楊緝獲解送公共公廨訊供收押在案昨晨由廨復訊據包陳葆錄投訴嘉興偵探現已帶同盜黨蔣阿二來案質證等語即據蔣阿二供稱由楊大邀往摇船劫馮姓贓物當時我在船上後至新坊地方登岸旋被拘獲是實訊之楊大供不承認中西官以旣據同黨蔣阿二來案證明未便推賴判兩楊押候備文錄供准交來警帶回嘉興歸案訊辦 
[美國紅十字會紀事]  
[代表美國紅十字會商務參費安立德於五月十八日午後四]  
時柬邀寓滬紳商在法租界霞飛路四零五號住宅開園游會當經中國紅十字會副會長沈仲禮君偕同上海總商會會長朱葆三君前往面詢外間盛傳美國紅十字會有在華設立分會消息謂貴國在華籌募歐戰捐欵及製辦繃帶鄙人等可代表本會一致贊成現傳聞貴國有在中國設立分會之事以致本會各省分會均函電詰質應請明白表示安立德君答稱美國紅會來華係專爲籌募歐戰捐欵及製有繃帶絶無設立分會之意沈君謂旣如是應請改定名稱免致誤會當由新任美副領事深通華文之丁君與安立德君議定名稱曰美國紅十字會籌備救護材料處十三字交沈朱二君閱看當以名稱確切極爲贊成安立德君堅托轉電各分會解釋免再誤會沈朱二君均首肯照辦握手興辭而散 
[明日美國紅十字會在卡爾登飯店行開幕禮有美國大學同]  
學會及婦女同學會到場服務並有來賓多人作四分鐘之演說如按察使樂邊治君美總領事薩門司君紅會在華辦事處便長卜舫濟君商務參贊安立德君美國婦女交換智識會會長威廉夫人中國商會會長朱葆三君建設會紅會股長王正廷君及婦女同學會代表均有關於美國紅十字會救護同盟國傷兵事務之演說餐室中佈置極其華麗有音樂大家奏樂助興餐時並不募捐餐費則由各人自備每客價洋一元五角 
[美國改良稅則代表萨柯君前晚在美國總會宴客倡議欲使]  
居留上海之男女均得佩紅十字會徽章並有極長之演說略謂紅十字會之精神乃代表美國今日最優美之精神急公好義毫無私利之心故凡上海之人不論爲英爲善爲中國爲意法皆應羣策羣力共襄盛舉且吾人幕得之欵非用於美國乃募助同盟國之兵士現在美國已募得一萬二千萬美金 
[中國會員二十萬人相助進行於此可見中美之感情今日美]  
國紅會來華求助以余度之必逹目的毫無疑義云次安樂爾君演說略謂中國人對於美國紅十字會如是盡力兩國之友誼從 
此必益增進蓋中國人之所爲實能使人感激也西人之被舉爲特别董事者爲席谷比君喬勞君安樂爾君塞特爾君阿典君摩頓君希頓君史拿君黑格爾君靈頓君逹倫伯君櫟殼爾君法史明君滔高地君黑史正君柯門史君暇爾君蔑地君柯卡君馬格别根君魯信非爾君漢齡君栢利痕博士快特利博士 
[美國紅十字會中國會員將於下星期一開募總辦事處在南]  
京路爲哈同君所助不取租金其中裝飾均屬紅會之中西文招貼並將前敵應用之繃帶陳列窗際以動人之感想星期一起將有華婦十餘人在窗口製作繃帶云 
[崑山路婦女青年會每逢星期三日會員皆須製作繃帶等物]  
[建設會王正廷君對於美國紅十字會非常熱心現已募得許]  
多中國會員有多數人不但欲爲臨時會員且極願爲終身會員聞美總統威爾遜將贈以奬書云 
[美國紅十字會在華辦事處前日接到美國華盛頓紅十字會]  
童子部主任波爾文女士來函擬招募未成年之童子組織一工廠敎以製作衣服及繃帶等物供給戰地災民現已開始招募入會者甚爲踴躍此函爲四月十八號附郵者波女士又言中國童子大可加入婦女工廠從事工作云 
[美國紅十字會所得捐欵十分之九用於國外之慈善事業除]  
前年捐助淮北水災百餘萬元外又曾於一九一一年及一九一二年助中國賑欵三萬八千五百五十六元加拿大分會亦助三萬八千零四十元檀香山　會亦助一萬零九百六十六元律以酬德報功之義中國人民此次對於美國紅十字會在華募欵必甚踴躍輸將也 
[福州支部長約翰格德君來函云福州全城已預備招募機關]  
財政主任爲美孚公司李文登君外埠主任爲敎士愛斯通君會員主任爲亨生君廣告主任爲英美烟公司加利君福州報界全體及福州商會會長鍾君盧君均樂助此事上星期六曾宴集著名紳商六十人廣東鉅商十二人摯誠扶助紅十字會之進行擬招募會員十萬人募欵五十萬元云 
[一星期間之金融調查]  
調查本月十三號至昨日止本埠麥加利銀行由外洋運來大條銀五十三條南京天津等埠運來之銀洋共有二百十餘萬元出口寶銀共有八九十萬兩茲將進出口細數錄下（十三號）中國交通兩銀行均從南京裝來國幣各九萬元道勝銀行裝往漢口銀三萬兩各錢莊裝赴寗波洋十萬元交通中國兩行裝往南京寶銀各六萬兩（十四號）麥加利銀行由大阪公司從外洋載來大條銀五十三條中國交通兩行從南京來洋各九萬元各莊裝赴寗波轉往紹興收繭洋二十萬元交通中國兩行裝往南京寶銀各七萬兩（十五號）交通中國兩行從南京來國幣各九萬元又兩行裝往寶銀各七萬兩（十六號）客帮由天津來洋五十萬元又兩京來关四十萬元又鎭江來洋十萬元交通中國兩行從南京來洋各九萬元交通又從鎭江來洋四萬元客帮裝赴南京寶銀十萬兩交通亦裝往銀十一萬兩中國裝去銀六萬兩（十七號）中國銀行由南京來洋九萬元交通來洋四萬元中國銀行裝赴寗波洋二萬元怡和絲廠裝往紹興洋十萬元中國交通裝往南京銀各三萬兩各錢莊裝赴甬江洋五萬元（十八號）交通由濟南來洋四萬元南京來洋九萬元又中國來洋九萬元客帮裝往杭嘉湖州洋十萬元中國銀行裝赴杭州洋十萬元又裝往南京銀七萬兩又交通裝去銀七萬兩 
近兩日間洋釐頻跌較十三號每元小去二釐半推其原因今届繭市無往歲之盛本年絲茶對外贸易受歐戰之影響各國大半停辦且陳絲尚未銷通各絲商咸受打擊一般購囤乾繭者亦裏足不往有此種種原因現洋用度有限銀拆仍在三四分之間蓋以外貨與國貨近三旬間之銷場甚爲淡漠也 
鎊價自本月七號下午改長二五計四先令六辦士之後直至昨日始改縮二五大條銀價自十四號改縮二五計四十八辦士八七五迄今未有升降所以本月份驟金之價亦無甚漲落最大之價（十四日上午）開過二百四十二兩四錢最小之價（十七日午後）開遇二百三十八兩五錢昨午收盤爲二百三十九兩四錢而公會中賣買亦頗清淡現赤條仍須二百九十六兩故各上樓飾金亦無更動 
昨日星期六調查中外各銀行所存銀洋曁大條銀之數錄下麥加利存銀一百八十五萬洋二百二十五萬大條一千三百九十四條滙豐存銀四百五十八萬洋一百七十七萬大條二條德華存銀四十六萬正金存銀四百零六萬洋六十九萬大條一百八十三條道勝存銀二百二十七萬洋三十一萬大條三百三十七條通商存銀三十萬洋六十萬東方存銀三百二十五萬洋七十七萬花旗存銀一百七十一萬洋八十七萬大條八百零三條華比存銀六十八萬洋三十九萬和蘭存銀五十八萬洋九十萬中國存銀一百三十萬洋三百零八萬台灣存銀一百八十八萬洋八十萬住友存銀十五萬洋八萬各錢莊存銀二百二十萬洋八百七十五萬交通存銀八十五萬洋二百零五萬有利存銀三十萬洋十二萬大條二十八條三井存銀七萬洋四萬三菱存銀十一萬洋六萬朝鮮存銀二十萬洋四萬中法存銀五十三萬洋二十七萬總計存銀二千七百三十三萬洋二千三百八十四萬大條二千七百四十七條較十一號少存銀九十二萬洋則多存一百四十二萬大條銀亦多存四十六條尚有中孚江蘇興業中華聚興誠等商業銀行所存之銀洋不在其内 
[汽車入河之慘劇]  
　　寓居公平路一號門牌某西人之汽車夫前夜送其主人回寓後邀友二人同乘出游駛至楊樹浦貝加爾路撞於樹上車即翻落路旁河内同車之三人一不知去向一受微傷回去該汽車夫則於肇禍後約歷一小時始經巡捕在河中撈起早已氣絶汽車受損甚巨昨晨曾由會審公廨中西官至驗屍所檢驗該汽車夫屍身塡明屍格飭即棺殮 
[新兵過滬赴杭]  
　　浙江督軍楊善德前委謝某赴台州石浦海門等處添招新兵三營計一千餘人業已分批招募將届足額由謝委員於前昨兩日將所招新軍三百餘人分乘永利寶華平陽三商輪由台州來滬轉乘滬杭火車赴浙聽候編練聞此次所招新兵大都爲從前被裁之兵士故訓練甚易云 
[浦東實業公司第二次會議續紀]  
　　浦東實業公司在江蘇省敎育會開第二次會議籌商招股等情已誌昨報茲將議决事項錄下一定股十萬元先滿三萬元爲優先股即開始營業二定期陰曆端節爲認股結束期五月底爲交欵結束期三交股欵處在自來水橋南堍德大紗廠批發所四認定这股及交到股欵由新浦東報逐期宣佈五定陰曆五月初八日開第三次次議 
[酌償江寬員役之損失]  
　　招商局江寬商輪被楚材兵艦撞沉後所有全船貨件及船員搭客之被難者尚未有賠償撫卹之辦法詳情已迭紀前報茲悉該輪船員遇救生還者現經該局議定無論員役槪給洋二十元以償行李等件之損失各員役雖不滿意然亦無可如何入大都赴局收領惟買辦損失尚未議妥云 
[國會議員致各國公使書]  
　　北京各國公使鑒據中外各報中日新約有已經簽字說按北京爲非法政府段氏爲民國罪人當然無代表民國之資格且據民國約法凡締結條約須經國會同意茲段氏以非法内閣民國罪人不經國國同意遽與日本密結新約當然不生效力即已簽字國人誓不承認議員等屢經宣言茲更聲明凡我諸友帮伏乞鑑察勿爽旅滬國會議員趙世鈺李述膺張我華陳家鼎孫鍾王用賓田桐周震麟狄樓海楊銘源馬驤焦易堂張書元王法勤王試功温世霖胡祖舜寇遐李含芳王紹鰲徐蘭墅王玉樹王乃昌劉峰一李有忱彭養光吳崑劉成禺彭介石秦廣禮邱國翰彭漢遺陳策丁惟汾張瑞萱于均生于洪起彭占元董昆灜汪噦鸞何畏王鴻　王秉謙楊大實李紹白黄攻素褚輔成朱溥恩石銘胡兆沂等一百八十六人同啓 
[路局改良賬務之呈復]  
　　滬寗滬杭甬路局呈交通部文云爲呈復事案奉鈞部第四一五號訓令内開查數年各路造送每年年報及决算内所列解部及部撥各欵每與部賬未能盡符同一賬目本部列於此年度或此項内者路局有時列於他年度或他項内有折合或有相差轉賬或有未報本部辦理各路年報及决算核對殊爲困難茲特分别 
 
 

Page 11

 
 
各路解欵及本部撥欵兩項按照會計則例訂定記賬科目並撥解各欵單據格式及用法行知各路每單據作三聨甲爲單據乙爲收據丙爲存根期解欵單由部印發各路俟解欵時由各該路按照用法塡明備文送部其撥欵單俟撥欵時由部塡發路局至與部團服之欵非憑此單據不得由路局一方面轉帳除將各路解欵及本部撥欵單據格式及用法先行頒發該路查核外如無變更仰即具覆以便印發解欵單據限日實行此令等因並附單據格式及用法說明下局奉此遵即轉飭兩路賬務處遵照去後茲據覆稱查部頒解欵撥欵單格式二種似甚合用若遇將平三一賬欵轉爲平一三賬欵時諒亦可用此種格式至於便用規條自應刊於各該式申聨之背面等語前來局長覆核無異理合備文呈覆仰祈鈞部鑒核施行 
[軍署宣布孫祥夫案判决書（續）]  
　　（證據）關於本案之證據可分爲兩種第一被告確係孫祥夫正身之證據此種證據可分爲兩項言之（甲）各證人之指認及供詞當本署飭傳證人王浩卽王慶蘭劉玉山即劉得勝來署指認時係先就孫祥夫年貌詳加研訊據供與被告年貌已屬相符復經選提拘留所押犯與被告年貌相似者十餘名令與被告一律穿着拘留所所製之囚衣參雜排列於拘留所院内然後令證人王浩劉玉山前往指認該王劉兩證人均係甫至院門一探望間卽行將被告指出據稱此人卽係孫祥夫苟非熟識其辨認何能如是之眞確又查證人馬漢民前在公共捕房指認被告時亦係於衆犯人中指出即此一端已足爲形式上之證明且據該證人王浩劉玉山馬漢民等所供與被告孫祥夫如何結識之種種情形質之被告均一一默認尤足見各證人之指證屬實而被告之爲孫祥夫事實上又可證明所有證人等質訊供詞均存卷備考（乙）被告之承認及畫供被告於三月三十日與證人馬漢民對質後自知業經各證人先後到堂指證明確事實上已無可狡賴遂據供認實名孫祥夫尹神武係其化名並稱前在公堂所以不肯承認孫祥夫本名者係恐承認後引渡内地即行處辦今旣奉訊明只得將眞名供出仍望格外成全供畢當於供單上簽字孫祥夫押等字樣查被告於三月三十日以前因未認孫祥夫之名故每次畫供均簽名尹神武至三月三十日承認孫祥夫本名之後其每次畫供均簽名孫祥夫所有供詞及親筆畫供均存卷備考第二被告對於本案犯罪之證據此種證據可分爲三項言之（甲）眼線熊玥等之報告查閱該報告内稱此次暗殺鄭使同謀者共四人即孫祥夫謝寳軒王筱峯王銘三等而孫祥夫實爲主謀孫與陳其美最暱爲彼黨中最激烈分子王筱峯王銘三均隸孫之部下所有一切計畫均由孫主持王筱峯等係聽其指揮等語原報告均附王筱峯王銘三卷内（乙）王筱峯王銘三之供詞據王筱峯王銘三同供此次暗殺鄭使確有孫祥夫同謀事前曾與孫在謝寶軒家内會議臨時由謝寶軒家會齊出發亦有孫在内等語查核各供雖於被告孫祥夫同謀詳情未肯供明而被告之確爲本案共犯已毫無疑義王筱峯等供詞均存原卷内（丙）被告對於本案之自白據被告供認暗殺鄭將軍一案所有實行計畫均由伊主持王筱峯王銘三係由伊派遣所用炸彈手鎗亦係由伊發給並稱伊係奉總部陳其美命令擔任實行各等語供詞存卷備考判决理由查刑律第三百十一條殺人者處死刑無期徒刑或一等有期徒刑又同律總則第三十條敎唆他人使之實施犯罪之行爲者爲造意犯依正犯之例處斷敎唆造意犯者准造意論各等語本案被告孫祥夫旣經訊明係直接派遣王筱峯王銘三並發給炸彈手鎗令其實行暗殺鄭前鎭守使斃命之共同犯供證確鑿無可諱飾雖據稱係奉有陳其美命令但細核案情被告對於陳其美固有被敎唆之關係而對於實施犯罪之王筱峯王銘三則爲直接敎唆之造意犯按照刑律總則第三十條之規定已構成敎唆殺人罪况鄭前鎭守使爲地方重要軍政長官該被告膽敢主謀戕害尤屬罪大惡極死有餘辜應依同律第三百十一條判處死刑以伸法紀判决如主文（完） 
[道屬高小成績展覽會獲奬紀聞]  
　　滬海道屬高等小學成績展覽會各種成績品經省立第二師範學校賈校長余主任及評議長吳和士諸君悉心評判加具考語呈請核奬去　茲聞可獲最優等奬者爲市立和安高等小學之英文正義事　縣立第三高小之五齡童子習字法南滙縣立高　　敎授排級法其餘松江太倉各校之竹刻剌繡綴繡亦列入優等不日即可揭蹺云 
[同濟學校運動會預誌]  
　　同濟德文醫工學校於運動一門素爲各界所知前於聖約翰聨合運動會兩次奪得錦標茲由該校定於下星期六即本月二十五號開運動會自必大有可觀該校自去年遷往吳淞此次運動並不發入場劵願往觀者無不歡迎 
[城東女學今日開會]  
　　南市花衣街城東女校定期開懇親會已誌昨報茲悉今日下午（卽初十日）除表演成績外更有楊雪瑶女士臨時書對聨發售并延日本留學生陸羅沙奏樂想必有一番熱閙也 
[兪鳳賓今夜之演說]  
　　靜安寺路江南中學於今晚（十九號）八時請兪醫生演講一學生時代之却病法諒届時定有一番宏論也 
[澳門郵滙已通]  
　　北京路中華郵務局宣布自卽日起收洪澳門之欵 
[江寗公所附設施醫局]  
　　新閘路江寗公所總董李悅生因見閘南閘北居戶以客籍貧民爲多年來各工廠大都輟業勞働小民生活艱難遇有疾病惟有朿手待斃殊堪憫惻爰擬在該公所内附設施醫局一所並以同鄕醫士陶佐卿君之長子陶亮才家學淵源頗有心得請其擔任義務陶君業已慨允所需開辦經費由孫月山君慨然贊助惟尙缺少常年費用定於星期日邀請各董事開會籌議一經多數贊成須即着手進行云 
[攙售藥水棉花之貽害]  
　　浦東一帶各鄕民因將藥水棉花攙和來申投行混售曾經花業商行當場將販賣攙和藥水棉花之鄕販邢全根送至棉花檢查局繼又將通同作弊之搨客浦牧舟並堆寄此種棉花之高盈全等申送上海縣公署請究在案茲經花業董事查得此種藥水花攙入棉花中混售倘行家秤手失察誤收將來轉至廠家花衣變色營業上大有妨害自應設法查禁以免效尤故已聨名呈請沈知事將邢等訊明予以欺騙行爲之懲戒一面請即令知棉花檢查局長轉飭名司巡認眞檢查以杜後患而維商業云 
[爭收酒稅之和解方法]  
　　江蘇第二區烟酒公賣分局前據第六分棧報告第三分棧互爭　　蘇省所造成之黄酒（在　上刷以紹酒字樣）徵稅一事曾函經縣商會折衷辦理雙方仍未滿意遂呈請殷兼局長令該局謝坐辦妥爲解釋各情迭紀前報茲聞此項問題現經謝坐辦一再討論擬定和平辦法如無錫所造應於　上另加錫製紹酒俾與士黄酒相符該兩棧主任如能認可俟其復到卽當據情詳請省局長備查云 
[海鳧砲艦之差遣]  
　　海軍藍總司令以駐防長江上遊各軍艦需用軍械及藥彈等物自應分别檢撥除飭軍械科配撥外並於昨日令飭海鳬砲艦迅速預備輸送軍械至武昌一帶分交各艦領用 
[兵工廠總辦重視公物]  
　　上海兵工廠謝總辦以廠内所儲銅鐵鋼鉛各料均爲製造軍械之用關係甚爲重要邇來時有在廠工作之小工及江北拾荒頑孩潛竊物料自應嚴加防範以免失竊昨特函致駐廠步兵三十八團馬團長令飭所部各營長分令各門守衛士兵凡有小工人等出入務當詳細稽查如見偷竊料物者立即拘送究辦並於晚問派兵在廠内各棧勤愼巡查以昭愼重 
[緝私營長之新猷]  
　　新任兩漸緝私第二營營長薛振中於前日接任後查得所轄緝私區域地甚遼闊浦江自上遊之閘港起至下遊之東溝爲止浦東爲川沙南滙兩縣直達海灘即本埠之租界並寶山太倉嘉定及瀏河等處均屬本營管轄範圍而川南之沿海灘尤爲產鹽之區私梟甚衆自應嚴加查緝故於昨日分令所部第一二三四五等各隊長到署會議整頓緝私辦法並定二十號起分往上海南滙山沙寶山嘉定太倉瀏河各處考察水道以便調船駐防免有倫漏云 
[憲兵保護繭市]  
　　駐滬京畿憲兵營營長張輔漢以時届絲繭上市華洋各商皆往浙之嘉湖杭紹一帶設莊秤收將來運送來滬必以火車載送本埠南北兩火車站均須暫爲存儲在此繭汛期内水陸軍警應有保護之責故於昨日分令第一第二吳朱兩連長務於本月二十五日起至七月五號止在此四十天内凡有火車運送絲繭到站存儲者務各派撥憲兵數名分班輸流訑守藉資保護云 
[辟疫除穢之新製作]  
　　界路火車北站對面進賢廬門首設有辟疫香水池一座無論何人將小洋兩角投入收錢筒内即有極細密之香霧噴出徧洒人身其香氣能歷三五日不退不以辟除一切疫　穢氣聞此香水池購自法京價值頗鉅云 
[河南電話局之辯白]  
　　上海順享洋行向河南電話公司索欠一案江蘇交涉公署昨接河南交涉員來函據開封電話局呈稱前欠順享洋欵七十七兩曾於陰曆三月十五日交友人王怡亭由京漢車赴滬之便帶交該行計時當已抵滬不日有收據寄來一俟接得收據再行呈送備案以清糾葛特函請查照轉致等因陳交涉員業已函請瑙威領事轉知矣 
[中國影戲出現]  
　　北四川路虬江路口上海大戲院今由美洲運到大部中國偵探片名曰七友會大秘密全部計三十六本准於明晚禮拜一起開演頭二集共四大本連演四天如炸毁房屋火車互碰種種危險驚心動魄洵爲空前好戲愛觀中國影片者盍觀往之 
[復訊不理押欵案]  
馬佐臣延請律師在公共公廨控王聞梅不理北京交通鈔票押欵洋二千元除陸續劃扣外尙欠本利及損失洋七百九十四元五角由廨訊供諭飭被告交保候訊在案前日午後又届復審之期由兪襄讞會同英白副領事升座研訊先由原告代表律師到堂陳述前情並向原告馬佐臣詰據供稱被告五聞梅居心不良希圖諉卸曾挽友人周廷湘與我交接欲將前項押欵歸周理直幸未允許是以被告不能脫離關係請求從速訊追質之被告亦延代表羅傑帮辦海思克律師到堂辯護良久中西官以是案情節複雜判被告仍交原保候再復訊核奪 
[集資修路後之歡叙]  
　　浦東楊家渡鎭東市至陸家石橋之土路一條約計四百餘丈爲東西往來要道每於陰雨積水泥濘行人苦之去冬曾由該處商民曹龍發包錦秀曹靜山曹勝昌顧道生等發起擔任籌欵鋪砌石片並經當地紳董沈杏苑孫曾芹屈柏春等贊助分任籌捐自前月開工至今業已告竣共計工料洋八百餘元曹等特於昨晚假座鴻運樓邀請贊助諸人酒叙至十句餘鐘始各盡興而散 
[絲繭總公所紀事]  
　　江浙皖三省絲繭總公所昨接各處分公所來函報告開秤日期惟開盤市價尙待到埠决定無錫定二十日開秤常州亦定二十日開秤宜興定十八日開秤溧陽十九日開秤嘉善十五日開秤又浙江嘉興繭市日前由總公所函請浙江水上警察廳所徐允中分飭各屬妥爲保護昨據徐廳長函復已酌派查武淺水兵輪届時到場保護 
[基督敎會紀事三則]  
[上海建設會主任王儒堂因美國紅十字團徵求團員問題通]  
函本埠各耶穌堂請於本禮拜日宣講此項要題鼓吹入團該敎徒以凡基督徒應受爲名譽贊助員方爲正辦所有收到之成人及男童兩種介紹簽名劵俟再討論施行 
[今日（十九）各敎友於午後三時在靶子場浸會懷恩當舉行]  
大公祈由禧年堂牧師周亮亭君主講聖道明晚（二十）八時在天安堂開基督徒佈道團月會提議夏令花園宣講事宜報告各部要略 
[前日（十七號）爲靜安寺香汛之期佈道團特派團員韓宗主]  
等前赴寺西徐家滙路之自立會佈道所宣傳福音救道三天每日午前十時至十二時午後三時至五時在該所演講一般鄕蠢往聽者極形擁擠 
[崗警擊傷車夫續紀]  
　　本月十三日午刻老西門口二區一分駐所第十一守望崗警因驅赶人力車將軍夫某甲用鎗剌刀柄擊傷後腦血出如注旋由該處商舖以電話通知該管警所（前報誤爲二分駐所）請爲查核等情已紀前報茲聞該警所馬署員除將甲送至醫院醫治 
外業已查明當時毆車未之崗警照章處治矣 
[在途索欠之釁端]  
　　向爲輪船業之嚴言洪被王二明欠洋四元前日在途相遇向之索討無着反云嚴之妻弟欠伊洋數元吧致口角當由友人徐榮生在旁解勸誤踐嚴之襪上略染污泥致觸嚴怒立批其頰徐鼻中血出由崗警帶玉一區署問明因情節支離且涉刑事飭送地方檢察廳核辦 
[債務人提起反訴後之辯論]  
　　水巡捕房包探陸雲九前控潘心舍不還借欵本利洋九十餘元經審判廳訊明判决在案惟潘以此項借欵曾有友人莊孟思爲之介紹並已陸續拔還因此提起反訴昨日午後三時許由該廳推事官特開第三庭辯論原告不到由代表律師出庭陳述請追本利潘供年五十一歲家住洋涇鎭此項借欵由莊孟思爲之介紹云云莊供年四十八歳住馬霍路前於光緒三十四年份潘向陸借洋一百元至民國元年四月間向索前欠陸央我介紹勸令潘每月拔洋五元由我擔保是年四月起至二年四月止共付過十一個月計洋五十五元後來民人至太古洋行金陵船上執役所以陸前來取洋不能准期即付自二年四月起至三年年底共五次又付洋二十四元前後共付七十九元當在借票上批明其餘我不知悉問官向潘曰此案債務爲數不多彼此纒訟實非所宜現在本廳爲爾等和解照莊孟思所述祇欠二十一元勸潘再加二十一元共還陸雲九洋四十二元爾頗願否潘稱實因無力再核減問官判令退去候再核奪 
[不理債欵之訴訟]  
　　時友如控張瑞元不理債務一案昨日午後由地審廳推事官關庭審理時供鹽城人年四十七歳住閘北新疆路一百零五號經放車輛張拖欠洋數十元索討無着爲此來案控告並稱民人到廳起訴之時只知被告住在華界迨起訴後方知被告住居地點實爲租界求鑒問官曰凡遇民事案件被告住在租界者本廳雖有傳票往傳不生效力原告又稱現求堂上寛限民人於五天内能自行扭案請追問官准之 
[徐警廳長喪女續誌]  
　　淞滬警察廳長徐國樑之女公子因病而亡定於昨日上午出殯等情已誌昨報茲悉女公子現年十五歲因患　脹送入日本醫院醫治無效而死當經徐廳長將女屍送入閘北寳山路鴻興坊民房成殮昨日出殯警廳所屬各區所警正佐各隊長各巡官及科長科員均往執紼除尋常儀仗外有丈餘長之開路神二個又紙紥汽車一輛紙紥馬巡一隊軍樂隊一隊以及花圈等物其靈柩寄於順直會館經過之處觀者途爲之塞 
[革警不服判斷]  
　　已革淞滬警察王雪棠李魁山前因白書在浦東洋涇鎭附近持械搶劫婦入沈楊氏金飾經地方審檢廳訊明判决王李兩犯各監禁二年在案茲悉該犯等奉判不服提出理由由王李之同鄕集資代邀律師投該廳聲請上訴未知能邀准否 
[春季賽馬終了]  
　　昨爲旅滬西商春季賽馬之末一日賽跑八次跳浜一次第一次十三馬密司斯潑林斐藍衣黄帽白馬勝第二次十馬西人小馬立師粉紅衣帽黄馬勝第三次九馬工部局密司魯白衣紅帽黑馬勝第四次十馬祥茂洋行西人小白格爾醬色衣帽白馬勝第五次五馬舉賽跳浜西人强生代怡和洋行藍衣白帽黑馬勝第六次六馬祥茂洋行西人小白格爾代自來火公司西人某黄衣藍帽白馬勝第七次十三馬西人海爾代大英公司薑黄衣帽白馬勝第八次十一馬仍由海爾代大英公司薑黄衣帽青馬勝第九次十馬馬夫賽跑由混名小麻雀者代電報局西人某藍衣紅帽黑馬勝 
[借欵須閱賬簿]  
　　田煥洲至法公堂控稱勤豐雜貨行股東兼經理陳榮章於民國四年間前來借去銀一千兩除收過外淨欠銀八百八十餘兩陳於次年將股拆出該行仍由原股東章讓三董仰甫陳炳華阮光明等開設商人之欵係勤豐行中所用章等各股東應負償還責任詎向索取置之不問請求訊追昨經中西官傳訊章阮兩人未到訊據陳炳華董仰甫同稱田煥洲與陳榮章係屬親戚此欵係陳個人向田商借與行中無涉各股東不能負責又據陳榮章供向田所借之銀係行中公用收入四年份賬簿上今請堂上着各股東將賬簿交出察看即知實非商人個人私借等語聶讞員判各退去着陳炳華等將四年份賬簿呈案察閱核斷 
[房租劃抵貼費]  
　　陳金氏前至法公堂控稱婦人於某年間控兒子陳嘉猷不顧母親妻兒日用奉判着嘉猷按月貼洋若干元今已三個月不繳請求訊追當經飭傳去後抗不到案改出提票後人即避匿現經金氏查得嘉猷尙有房屋九間之租洋可收禀求公堂准將房租洋劃歸金氏收取作抵判將房屋坐落地點詳細補詞到案候再核辦　 
[保人業已脫累]  
　　良濟藥房前至法公堂控被夥友嚴錫卿私用客賬洋一百二十六元人已逸去請向保人胡錫恩追償等情判胡交保限交嚴錫卿在案昨胡將嚴交案候示嚴稱已措得洋四十元交於保人轉還原告餘欠請求寛限措繳該藥房亦遣人投爯實已收得洋四十元尙少八十六元仍請訊追判胡退去嚴交人銀兩保限一個月繳清 
[債務人釋出料理]  
　　張四園前至法公堂控顧雲泉不還借欵判令交保嗣因無保押追不理諭着原告查明被告有無家產禀覆候核在案昨張投稱顧有地產若干畝惟已抵押在外可否將單契吊出變價作抵此外並無他產中西讞員判將被告釋出陸續理還如違仍須提案押追 
[公共公廨停訊一天]  
　　明日（即星期）公共公廨輪值英領堂期因係西國節期英副領事卓白兩君均無暇蒞廨陪審昨先照會關讞員諭知檢察處條示公堂門首停理民刑訴訟一天 
[南京女孩迷路]  
　　四區崗警前日在大統路查見迷路女子一口帶回區署經余署長訊據該女供姓張名大艾年十一歲家住南京下關地方獨自一人來尋找其父等語奉諭暫行留養聽候查明核奪 
[流氓糾黨敲詐]  
　　任金林控被流氓陳六（即陳記友）與鮑某沈桂林徐才聚張金生李洪發王阿五曹如來並婦人鮑朱氏陸王氏將伊軋入虹口梧州路六百五十一號門牌茶館内勒詐洋二十元等情昨由捕房將被告男女各人一併拘解公共公廨經中日官研訊一過判分别押候查明再訊 
[串拐婦女之否認]  
　　住居北河南路三百零四號門牌之石生產指控胡開金與婦人陳胡氏於去年九月十一日將伊妻石陳氏串拐逃逸等情昨由捕房將胡與陳胡氏一併拘解公共公廨經中西官訊供不認判仍分别押候查明實情再訊 
[縣公署仳示六則]  
[趙洪泉呈爲禀充夫頭請恩准立案由呈悉如果西虬江橋]  
地方商市繁盛有添設挑運夫頭之必要應由該鄕經董及殷實商舖聨名呈請方爲正辦僅據該民具呈未便准行此批 
[鼎豐典禀爲請求查照定章迅予執行由姑候函致縣商會]  
查復核辦此批 
[徐長發禀爲創辦施棺公舉經理請准立案給示由呈悉候]  
查復核辦 
[楊樹榮禀爲後患堪虞粘呈糧串抄附判决請求備案由呈]  
悉此案旣經審判廳判决自不致另生枝節何須過慮備案糧串及判决存此批 
[公民辛守廉呈爲擅改河道恐失主權請保存以免後患由]  
呈悉候令行引翊鄕經董查復核辦此批 
[蔣如錦呈爲水利攸關請阻止由呈悉批同前]  
[介紹新刊]  
[商務印書館英語週刊]  
第一百三十八號出版 
内容皆補習性質極合初學程度漢文譯註亦非常詳明曾蒙敎育部批奬欲知内容者請速購閱每册五分半年一元一角全年二元郵費國内每册半分 
[商務印書館東方雜誌]  
第十五卷第五號要目 
金權與兵權中國財政之觀察俄國形勢之槪要日本造船業日本何爲不出兵歐洲乎夏威夷最後女王之慘史歐戰戰費之槪要烏克蘭間題之開展中國茶業之改良惠施公孫龍之哲學最近之人造絹絲工業四川省之鹽業每月一册四角半年二元二角全年四元郵費每册三分半來函 
[留日學生救國團來函]  
　　頃閱十八日各報登載盧護軍使探報留日學生與黨人聨絡一氣並由孫洪伊派人招待陸建章擔任招待費五千元等語說之不勝駭異同人等棄學歸國純爲反對殘酷條件以一致對外决不涉及内政爲宗旨至範圍以外之舉動槪不與聞乃飛誣之來一至此極顧念同人等以救國爲懷不知其他是本可置之不理但恐各界容有誤會於進行上不無妨礙特此聲明以解羣惑 
中華民國留日學生救國團啓五月十八日 
雜評二 
[郵政感言（訥）]  
　　美國第一次試行以飛機運郵件自紐約至華盛頓需時僅三時二十分可謂開郵政界之新紀元矣去年交戰國曾議利用飛機之法擬俟軍事畢後即以之代送郵件然則美僅先發其端耳他日歐戰旣停將見此種利器徧於各國矣　交通爲振　百政之樞紐交通益便者則其國之事業必益發達獨我中國之所謂郵政偏僻之區局所旣未徧設即設矣而或因輸車之不使利而不能迅速或因戒嚴檢查而加以延擱即此一端言之能競爭於世界舞台之上乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[縣知事之弊] [  韜]  
　　縣知事官俸其特等一等缺每月僅三四百元簡缺祗二百元耳而實際上乃有歲入三四萬元之優缺欵從何來弊也但其弊有正當與不正當之别試分舉之 
（甲）正當之弊一侵呑公費丁漕收入照章得扣若干釐征收公費如浙省規定征收地丁扣九釐公費漕米一項民國無須海運俱改征抵補金扣三釐公費他省略相彷佛中缺丁漕共四五萬元即可扣公費數千元以前清兩縣合爲一縣者如浙之杭紹吳興蘇之江都吳縣等丁漕均在二三十萬元以上則所扣更鉅矣又正雜各稅如附加稅契稅驗契稅牙帖稅烟酒牌照稅牲畜稅屠宰稅漁　稅印花稅曁房捐當捐等無一不有五釐公費每年合計亦可得數千元其實用途僅造串催徵解欵及稍些津貼櫃書酌發數名糧差工食而已比照所扣公費十分中不過僅占二三其餘悉爲縣知事應享之利益也他如行政費規定每月千元司法費五百元而行政方面用人必令一人兼辦兩人之事即可節省一人之薪俸司法警察依照經費支配可用十六名者或僅用十名不敷辦案則撥行政警察或衛隊代勞其春秋祭祀費宣講費均不肯照實數開支左盤右算必須事事叨光若干方能稱意故此一宗收入洵可觀也二存欵生息徵收之欵在勢固難逐日報解但至必須報解之時亦决不肯盡數解出必掯留數成存放錢莊生息其善理財者熟悉錢市行情更以之調期貼現獲利尤厚丁漕正供關係考成尚不敢過於久稽而各項雜稅則有遲至半年以後始報解者地方稅更可捺擱緩發以遂其生息之計此一宗之收入亦不在細數也上述兩項雖其情尚可原但以嚴格諭之明明規定爲辦公經費旣實用無多所節省者卽應和盤托出不托出而入私囊究不得不謂之弊也若留欵生息妨碍國用其爲弊也蓋尤甚焉 
（乙）不正當之弊一罰欵分乾没侵呑及尅扣賞金三種如有體面人因烟財被罰顔面攸關但求不榜示於外卽亦不索收據縣署存案與否均所不計此類罰欵即可乾没其全部又一人犯煙賭俱發罪罰洋百元而給收據書各罰洋五十元其收據存根則將各字省去侵呑其一部分或照釐捐局大頭小尾之法以多報少犯人與其上司固不相謀面者也至於賞金定章凡烟賭案罰欵得提六成或五成賞給報告人及辦案之警察而僅實提一二成充賞仍照定章報銷或係自行查獲並未提賞即將賞金全份入己二公益費此須串通劣紳非縣知事之單獨行爲也地方稅項下照省議會議决案有一成公益費倘見該欵已集有成數卽與劣紳勾通藉名修路或造橋請欵一千元暗中實給八百元實用若干决不干涉雙方俱利故劣紳亦甚願爲之三準備金各縣行政費項下另有準備金乃留爲臨時發生要事之用縣知事倘見欵已積至一二千元即設法開支際此時局不靖動輙藉口土匪蠢動請添募偵探曁臨時警隊藉以報銷一筆籌防費實則事屬烏有但添募一二十名臨時警隊爲掩人耳目計耳凡此諸弊有爲有不爲故與前項分列不敢謂人人皆如是也五 
家庭常識 
[鱔魚] [  芰隱]  
　　一名黄鱔其烹飪之法種類甚繁嘗聞淮人曩有治全魚席（即不佐以羣菜）以餉佳賓者足徵其花樣之孔多手段之精良今人治此者已少但就普通治法與烹法他處庖人亦殊不可及曾遊淮邑者當必嘗其風味也余略知三昧苦不能詳敢貢家庭之治饌以餉海内知味家 
（甲）治法先擇活鱔魚若干用稻草抹去其涎入沸水中煑片時取置冷水中漱盪須臾用竹刀向魚之脊腹交際處破開由魚頸至尾其肉分剖爲二使脊肉與腹肉各别其魚血已凝在魚腹内取出亦可食之（淮俗名班子）惟煑時須注意者魚入鍋須安置鍋蓋否則魚將亂投煑時要不卽不離蓋久煑則肉老皮破不煑秀則其肉粘骨竹刀破之不離大致煑魚時間約十分鐘足矣 
（乙）烹法其名稱如軟兜（即炒魚脊肉）煠脆燙魚脊（按淮俗不曰燙而曰燒其實係經沸水燙食故用燙字爲當）煨淇門燒黄鱔（係生燒截成若干段不用前之煑破法）燙虎尾炸弄子（弄字從淮俗應讀平聲）燙班子等種種不一而足顧其名目有如上述而烹法即因之有異炒燙之時間要短燒　之時間要長其佐治之作料皆不外猪油秋油食鹽等等而胡椒尤宜重用（忌用蔴油）惟煠弄子係用生鷄片裹好再煠並須外用花椒鹽少許頗香脆適口餘皆嫩美無倫（栩按鱔魚忌與鐵器接觸故杭俗皆用銅鍋烹煠） 
工業須知 
[製照相鋅版法（續）] [  冠宇]  
　　三備藥焦性没食子酸一瓶英名　　　　　　　　　　　結晶炭酸鈉一瓶英名　　　　　　　　　　　　　　　　 
硫酸一瓶英名　　　　　　　　　　　　　 
結晶亞硫酸鈉一瓶英名　　　　　　　　　　　 
溴化鋅一瓶英名　　　　　　　　　　　　 
次亞硫酸鈉（即大蘇打）數磅英名　　　　　　　　　　　　　　 
昇汞一瓶英名　　　　　　　　　　 
赤血鹽一瓶英名　　　　　　　　　　　　　　 
檸檬酸鐵錏二盎司英　　　　　　　　　　　　　　　 
重銘酸鉀四盎司英名　　　　　　　　　　　　　　　　　 
直辣的尼一磅英名　　　　　　 
以上藥品可向西藥房購如無者向儀器館購必有之購時須附英名以免錯悞因中文名字各藥房不同也外再購粉紅牌四寸乾片一打八寸或尺二乾片半打（其大小視所欲印圖爲準）即足應用（未完） 
长篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮＯＦＩＣＥＩＡＮＤ）法國囂俄著 
　　第二章探獄 
當一千六百九十九年時腦威丹麥國度尙未分裂故兵力强盛土地富饒冬星村爲當時四大鎭之一其南有城曰白根腦威總督駐焉城垣高峻高買駢集於市熙然有太古風但論風景則不如冬星多矣冬星者三面環海遠望無際而近處港　類多清淺不容巨舟帆船沿兩岸而列白桅如林其中一水澄碧游魚可數時有游春少年棹瓜皮之艇盪槳其間鎭西爲平原一片野花隨意點綴自如初不加以人工中央則有敎堂巋然而立塔頂剌入雲表建築已古雖屢經兵燹而修葺仍如新其後襯以蔚藍天色一望無窮於平蕪盡處則見高耳山積雪之峯映耀於藍天碧地之間如揷白羽於勇士之冠彌見丰致蒙貢砲台則孤　海面浪花如雪終日打其孤堡岩岩之石剝蝕乃成巨壑魚龍爲之居焉夜深往往吟嘯與堡中獄犯悲咽之聲相應獄名獅王爲當年羅萊爾矮王監禁其弟奥生之處而今所囚者乃一月前腦威最顯貴之冡宰内旣寵信於王外則威震朝野故有大名於時其人爲誰蓋卽水卒口中所謂老犯舒墨客也舒之身世初非出自聞家徒以口舌之辨談笑而取卿相權勢傾於人主政無大小盡出一家當時論者固以爲布衣而領衆宰蜚騰之速初無出其右矣而豈知一朝　仆竟自綸扉之上墮入黑獄之底行且受繯首之刑也然而升不以功降非其罪生平命運之奇世無過於舒墨客矣蓋舒貴盛之時輙多植私人以爲自固之計孰知推而墜之淵者亦即其所植之私人也自作之孽故舒墨客亦殊不能怨天而尤人但於獄底耳聽其仇敵一一躍登高位而已亞菲爾貴爵者即爲舒墨客第一仇敵亦其第一引進之人今已取舒之位而代之儼然爲腦威之冡宰矣倫篤夫則以裨將而擢爲元戎操兩國之兵柄威武不可一世濮理生則以大主敎而長全國學務此輩初皆出身微賤受知於舒墨客乃得身入廟廊而今則皆附和於亞菲爾且推阱而下石焉 
 
 
 

Page 15

 
 
   
 
 

Page 16

 
 
   
 
