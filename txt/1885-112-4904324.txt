# 1885 - 112 - 4904324

 

Page 1

 
 
[三十六號畵報出售] [  申報舘主人謹啓] 　 
　　輕年二月間内廷挑選宫女以備上用曾於去臘見諸日報茲倩名手撫　是　以供衆覽其書譜兩　一爲沙君山春所繪一爲管君　　所　　　本倩宜古宜今列入此次三十六號畫報之首准於初六日出售畵報仍然九圖後附淞隱浸錄圖說一則閱者鑒之此布 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業已登諸報章現已選竣共得佳文一萬五千篇製局則無縫天衣設色則翻新花樣典麗商皇精　　　可謂無題不備無美不臻近今罕有其匹習舉業者若家匱一編朝夕揣摩何患不破壁飛去現於四月中出書分訂十二本外加夾板其價格外從　如有躉售者速來面議遲則恐捷足者先得也此布 
[請繳第二批古今圖書集成股銀] [  申報舘點石齋主人啓] 　 
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字蒙經鑄齊人手亦日臻嫺議此後按日計工每日約可排原書從四本而漸至六本八本完工可期迅速所以各股友第二　股銀計每股五十兩務錄早日交下以便購備紙張及一切工料其銀希仍交申報舘照收幷開明第一次股單號頭及股友姓名當卽掣回收　統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此警亦身本重大遂仍印一千五百部以符原議合倂附聞 
[運務將有攺議設]  
　　洋商包運漕糧一事去冬經江浙糧道與海運　總辦招得號商承攬分泒旗昌太古怡和三洋行之船裝運北上所有水脚費銀較往年津貼招商局輪船可省三十萬兩而一切兵艦風險碰撞滲漏之虞皆由洋商包定賠償定議之後論者皆謂此舉極妥盡善旣省水脚又减局用而海面之上雖使法船北向不虞阻截俾京師俸餉尅期上倉不至偶爾缺之以視往年華船裝運穩而且速該號商之居間說合不爲無功且所收水脚旣减一半儘足開銷毫無贏餘僅有加收之耗米每石八升苟得安渡重洋不爲敵船攔截始獲貼補否則兵險難防中途或被法人阻撓不免損失洋商自當照約賠償故爲國家計則大佔便宜而爲洋行計則殊有干係該號商周旋具間居然定約興辦此固有心報　共濟時艱一舉而數善備焉者誠足稱難得也乃甫過新年春融冬泮正思裝船以待各州縣買定之米趨催解滬浦江　駁亦每日擁擠千餘號按班騐兌該號夥友拔來報往忙不開交而巴特納以一紙照會揭明阻運之意行中號中皆倉卒不知所爲議論紛紛莫衷一是然大要謂法船果肆截擊則亦無可如何只得停運再看機會斯時有爲持平之說者曰合同旣經書明並保兵險則目下兵險卽指法人北洋游弋擄奪行船本在意中以其爲洋商之船法人必不敢與他國失和故可保賠如因此停運何有於保更何有於賠此則信約在前不能藉詞於後者也乃經辦者猶　鰓焉曲爲之解　合同雖已簽定而逐條分載末後有如遇封禁天津口岸米未運竣已放洋者　時折回與未放洋者一律上棧俟弛禁之日再行補運等語今法使有此照會卽援此條以待補運亦不爲過故旗昌首先上棧幷免棧租太古怡和亦先後　允正月間擁擠浦江之駁船遂得陸續卸載而諸米行與州縣頓免蒸　賠累之苦旣而京中卽有許和之說於是堯　　足以待和局之成安然裝運而攬運之號商與包運之洋行皆坦然無所干係此事滬上議已久决乃前日復聞京中簡派錫席卿鄧鐵香二星使持節赴津與李中堂會商海運事旨傳言聖意俟詳約議成卽須起運但不知旣與法人言和海道通逹運漕亦誠易易將如去年之議交洋商包　乎抑不必責成洋商而沙船亦可裝運乎竊謂合同末綴一條原謂起運之後或有因禁口岸情事其勢不能停頓洋靣故折回上棧以俟補連此盖於防不勝防之中作萬一或然之想以僅防法人封天津口岸而洋船自滬開行載有米石法人以爲違禁不許出口正不暇計及也去冬定議之時方在冰河默計法人北犯必屆春深苟封津沽則米石雖難入日而洋船固已抵津是以預擬如此辦法以爲臨時　變之準若一石未載一粒末運而恐被法人截奪上棧待補然則何取乎包運與保兵險哉今援末後一條似覺奉强不通泥　文而未繹其意且和爲今日之轉計苟法人北犯封禁津清數月之内中朝備戰之意未嘗少懈卽令米盡儲棧棧租自洋行貼出原定水脚之外略無所加於漕糧何損然轉眼黄梅棧屋隂悶易生潮濕攤晾之具旣未預備又於何處擇此曠區可容暴日吾知隂晴屢易霉朽不堪將責賠於洋行歟抑嚴罰夫號商歟故吾以爲停運之後卽值和議此攬者之大幸也夫　琴帥所部譁潰敵踞諒山與援臺兵艦沈溺兩艘鎭海口外法船叢集此　亟於和者乃今日之忽然言和又在克復諒山鎭海退敵之日以爲法人請和也抑我與赫稅使言之而許法人也兩者皆無明文而定計如此之速或有謂因漕米阻運上棧太久必至損壞賠補之資國家與州縣舉不肯認號商與洋行又不能承將來推諉脫卸百餘萬之米價至於無着故不如速成和局而使漕糧安然放洋不至久儲蒸變之爲愈也雖然漕粮爲天庾正供官俸兵糧於斯取給固亦不爲不重而謂和局之成必因此而遷就焉則輕重鉅細未免有倒置之嫌吾知其必不然矣竊　近日簡放欽差之意詳參而愼度之意者運米必待旣和之後東南萬三千里洋面平時各省海口商民貨船懋　有無不知幾千萬號而浦江沙船十當二三尤爲航海之大幫何况往年招商局承運本有分　苟法船盡退沙船何所懼哉所　者運期蹇緩經費太多卽水脚已加一倍終不如洋商包運之妙然至今日而包者果何如耶故吾以爲欽差到津而運務將有改議也 
[本館接奉電音]  
　　昨日下午本館在京訪事人專電發來有本月十二十三兩日諭旨十道敬謹譯登○三月十二日奉上諭禮部左侍郎着文暉調補貴恒着補授刑部右侍郎欽此同日奉旨正藍旗漢軍副都統着福森 
 
 

Page 2

 
 
　　布補授欽此同日奉上諭山東登萊青鎭總兵蔡國祥着開缺送部引見欽此同日奉上諭湖南按察使孫澤翹四川按察使如山着來京另候簡用欽也同日奉上諭湖南衡永郴桂道蔣　勛廣東韶州府奇安愼甘肅慶陽府高士龍均着開缺送部引見欽此同日奉上諭龔易圖着調補湖南布政使廣東布政使着龎際雲調補欽此同日奉上諭甘蕭甯夏鎭總兵員缺着馮南斌補授欽此○十三日奉上諭湖南按察使着續昌補授四川按察使着游智開補授欽此同日奉上諭湖南衡永郴桂道着吉慶補授欽此同日奉上諭山東登萊青鎭總兵着章高元補授欽此 
[開議電音]  
　　昨晨八點鐘越二十六分時天津訪事人電告本館云十三日午刻李傅相會晤法使巴君開議和局衣冠樽俎雄辯高談上相威嚴足令强鄰氣懾至錫鄧二星使所帶隨員除鄭成二君外尚有彭爽秋部郎昶云 
[輸金續述]  
　　昨報述傳言姑誌一則謂法人有輸金之說兹接天津西友來信亦云近日津地謡言甚多據革人傳言云李傅相索法人賠銀六百萬兩法人止願償二百萬並不輸現銀但以鐵甲船六艘送與中國以抵此欵李傅相允其所請放電致巴黎斯金君登幹飭卽簽押云此說官場中亦有言之者故以報聞按此信與昨日西人傳言頗堪印證或者非盡子虛至其果確與否則究未敢遽必容俟再聞 
[埃事電音]  
　　昨報述駐埃及之法領事啓行一節兹閱西字報載有本月十一日倫敦發來電報言法領事尚未動身須緩待一日與埃人議事殆有可以言和之意云 
[長崎電述]  
　　昨日長崎發來電報云現有英國兵船五艘泊於長崎以聽英水師提督號令又有英國鐵甲船一艘泊於高麗口外相近之處琿春則俄國泊有兵船七艘載兵船四艘守於口外云 
[英船出口]  
　　上海浦江所泊之英兵船兩艘前日有一船接到本國水師提督電信卽刻放砲召各兵之在岸上者盡行回船卽于是晚展輪出口其泊于浦江之一船亦已預備恐亦將啓行出口意殆爲俄事也 
[俄艦被困]  
　　聞俄國有絶大鐵甲船名密寗行至新加坡機器忽然損壞不能行駛現有英兵船三艘同泊此處以守之倘英俄開仗而俄船尚未修好恐必爲英兵船所掳矣 
[印度添兵]  
　　英國因阿富汗之事與俄人齟齬刻下尚未定局於是印度之民皆願自行團練以禦俄人計刻下可添兵七萬或八萬之數踴躍用兵蓋有車鄰駟鐵之風焉 
[漢奸授首]  
　　去歲法人曾在滬上延聘司文案之幕友六人爾時戰務方殷一去竟無下落近聞歴經對壘已斃四人其一跟隨孤拔在臺察看形勢爲劉爵帥部下追獲立刻明正典刑可憐無定河邊骨猶是春閨夢裏人甘心從逆之流尚其借作前車之鑒哉 
[關憲告示]  
　　調署江西分巡廣饒九南兵備道督理九江關稅務兼管窰廠事督粮道加十級紀錄十次嵩爲出示曉諭事照得九江爲通商口岸每當新茶上市各茶棧向用婦女揀茶貧苦之家藉資活計爲生原於民間有益惟相沿日久婦女視爲利藪本署道訪　近年以來往往滋生事端如某茶棧開揀卽有婦女爭向領票預期住宿門外待至次晨該棧開門蜂擁而入或擠壞垣樓或打傷頭面手足或爭搶板凳以至彼此鬥毆揀茶婦女固有性命之憂茶棧亦不免貲財耗費更有一種年輕婦女並非家貧以揀茶爲名塗脂抹粉藉端勾引尤傷風化現值新茶上市非行妥立章程不足以輯商民而全婦女兹經本道飭令茶帮董事議定同日給籌用杜爭競嗣後每一棧約可容工幾人卽備籌若干根預交董事收執該董事將各棧之籌分别城廂内外按數和匀俟各茶棧開揀有期會同保甲委員擇定寬廣之地置籌桶中按名給發該婦女等務宜魚貫而淮不得恃衆擁擠每人祗准領籌一根不准多取如有年輕婦女塗脂抹粉不類貧苦者卽扣籌不給婦女領得某棧之籌卽往某棧揀茶母許任　爭執喧嚷滋閙如未領籌不准往各棧揀茶以杜取巧除諭飭茶棧帮董事傳知各茶棧並行地方官轉飭保甲委員一體遵辦外合行出示曉諭爲此示仰城廂内外各茶棧及諸色人等一體知悉嗣後揀茶婦女責成各戸家長嚴加誥誡務須照示諭辦理倘敢故違一經查出定行飭縣拘拿該婦女家長到案一倂嚴懲不貸各宜　遵毋違特示光緒十一年三月初八日 
[茶棧知單]  
　　現奉闗憲示諭九江爲通商口岸每當新茶上市各棧向用婦女揀茶往往滋生事端奉飭將各茶棧之籌會同保甲局員給發每人祇領籌一根往棧憑籌揀茶兹擇定三月初十日在於大南門外散籌屆時向領如遇天雨改爲次特此通知九江茶帮公所具 
[領籌肇禍]  
　　九江每年新茶上市各茶棧用婦女揀茶奈婦女人衆每於領票搶板時爭先恐後以致擁擠常有失事之虞關憲　觀察蒞任伊始訪悉各情銳意整頓業已出示飭各茶棧董事會同保甲委員先期擇一寛廣之地令婦女輩齊集栅欄門魚貫而入按名給籌以後憑籌揀茶以杜朦混取巧擁擠等弊洵法良意美也初十日十二點鐘時城廂婦女麕聚大南門外委員以及客棧主攔住要路按名給籌無如是日人山人海村婦中仍有故態復萌　蜂擁爭先恃蠻搶籌一時擁擠不思有老而弱者擠傷十餘人聞有數人傷重恐有性命之虞嵩憲深爲憐憫捐廉撫恤每名給養傷資數十貫婦孺輩無不感激涕零聞是日發出茶籌約共一萬三千餘根今年揀茶婦女較往年尤爲加倍幸關憲未雨綢繆否則更有不堪設想者也 
[江浦閙漕]  
　　江浦縣與江寗府治遥隔大江雉堞巍峨臨流對峙去年大憲以梁午莊明府請補是缺冬間奉准部覆至今正始懸牌飭赴新任時冬漕　經前任徵收所餘尾欠若干大半皆係痞戸明府以錢粮絲毫爲重到任後卽親提各戸嚴追以致激成衆怒聚集二三千人將糧櫃全行拆毁省中開知急派員前往查辦民間自知聚衆犯法一聞委員前來早已散如鳥獸想良有司懲一儆百　不必多事刑求也 
[幾正軍法]  
　　吳淞來信云老湘合字副前營左哨二棚勇丁某甲與同棚某乙素無嫌隙前數日在營共飲酒酣耳熱之餘彼此諧謔乙出言不愼觸甲怒旋至互相鬥毆乙欲飽甲老拳甲　退避乙追而擊之踣於地跌破頭顱血流如注無何交固傷處受風而死營中管帶據情稟知統領章卓堂軍門軍門大怒傳令將乙綁至欲以軍法從事當經營務處會同各統領及營哨各弁詣營剖陳謂甲係傷風而死實與拳打刃傷有問請從末减軍門初尚未允後經一　婉求始免乙死飭　重　軍棍千并兩耳揷箭游營以昭烟戒諺云戲無益洵然 
[觀賽馬記中]  
　　賽馬之第二日曉起微雨若散絲嫩凉籠人衣袂晌午雨止而簾外濃隂依然如墨夢畹生寂寥寡懽不欲與少年人徵逐懽場方隱几化漆園蝴蝶忽有翩然而入者睨之則　臺瘦蘭小史也瘦蘭年甫十八九　具慧根頗能知字義茗次叩生曰子嘗屢記賽馬之勝敢問賽馬果何所取義乎夢畹生曰戲也曰戯則宜視爲無足重輕乃觀西人之於賽時海關則封閉也銀行則停付也領事繙譯則聯轡往觀也一若鄭重將之無異軍國大事者顽子乃目之爲戯其固别有說乎夢畹生曰有之憶予自槖筆滬上以來已閱廿餘次賽馬矣默識觀賽諸人昔之慘緑翩　者今已爲蒼顔曰髮矣昔之輕軀窈窕者今已爲蕉萃姬　矣昔之鮮衣怒馬瞻視不凡者今已百結鶉衣或且面目不復可辨矣　 
 
 

Page 3

 
 
　　卽與賽各西商亦且往歲富豪今時潦倒目前偃蹇他日軒昂試觀花月春江上不换風光只换人世界君　卽小可以喻大然則以正事視賽馬而令人觸曰撫懷何若以游戯視賽馬而令人騁懷娛目乎且子固工於戲者也子如以戲爲眞不復以戲爲戲則戲塲上之嬉笑怒駡悲戚歡愉皆將交集于一身而無在不深具感觸我恐不必觀賽馬而早已哀樂縈情無時或釋矣更何必問賽馬更何必問賽馬之爲戲爲眞哉瘦蘭聞之始而默然繼而憮然不覺有會於心徐起而言曰子言誠别有見解然子旣職司記載則且中之或速或遟或勝或負不可不筆之報端盍偕往一觀以徵其實乎夢畹　曰昆有訪事人在子固不必越俎代謀也訪事人云何則請質直記之曰本日共賽九次第一次六馬並行爲密司羅代泰昌洋行得采第二次七馬疾馳爲泰來洋行獲勝第三次十一馬角采則又密司羅占先第四次八馬互較歸怡和洋行應沙奪幟第五次十二馬飛騰仍應沙導其先路其第六七次則出人頭地者俱泰來洋行自是而爲恊隆爲履泰皆依次奪得錦標懽呼道賀時日已暮觀者皆散西人乃亦各整轡言旋 
[車上失金]  
　　昨晨有海晏輪船上某甲從英界恒德里雇坐東洋車至金利源碼頭隨帶小箱一隻放在車上據云内藏黄金一百十二兩將至適與友遇下車晤談東洋車潜卽逃逸甲無奈投訴捕房請爲查緝不知能否珠還合浦也 
[滬北瑣談]  
　　前日午後有西洋人在虹口鬥雞場與粤人因賭紛爭旋致用武碰翻賣線粉湯之擔狼藉滿地粤人卽乘間逸去擔王扭住西洋人同入捕房捕頭立飭包探查拿粤人並將西洋人管押○孀婦某氏家在新閘鄉間鵠寡青年衣食無出思欲琵琶别抱再醮他人遂由其兄央媒說合許配吳淞某甲爲妻前日其兄送妹乘小火輪赴淞媒係兩男一女坐小車前往經過鐵馬路舊基被該處流氓偵知將三媒人一併扭赴鄉間意圖敲詐後未知如何了結也○十二夜裏虹口某姓家有女孩年纔三歲悞將飯米棄入淨桶霎時隂雲四合電光滿屋其母駭極查知急將飯米取出並虔備香燭望空叩禱始免雷殛○外虹橋附近某西人家内被賊竊去金鍊金表自鳴鐘等物報知捕房查係侍者某甲所爲捕頭遂飭包探將甲拘入捕房管押以便解送公堂 
[不認賣單]  
　　盗　承單一案由道憲札委翁太守至道轅研訊疊列前報前日午後邵觀察照會新關稅務司將管理承單之王金水傳進道轅仍委翁太守到轅發訊先據姚子廉供承單係向何昆榮購買成交時有友人匡月山同來據匡稱何有急需是以將單求售我卽購單六十五紙言明價銀四百兩又英洋八十五元當塲付訖實不知其來歴太守命提王金水上堂據供在新關總管事務承單實由何昆榮經管現核總數除姚子亷收買之六十五張外尚少一百八十餘張至今仍未查到太守又命提何昆榮上堂據供價賣承單實係匡月山所爲况承單並非小的經管請問管單之王金水太守謂承單由爾親手售出尚欲抵賴顯見刁狡遂飭笞責二百下復加研詰仍不承認太守大怒命上挺棍并跪大練閱二點餘鐘之久仍未吐實太守隨命鬆刑仍發交上海縣管押姚子廉仍交原保並將士金水飭差交新關稅務可看管再候覆訊 
[莊夥毆人]  
　　前日下午有信局夥某甲向城内三牌坊左近某衣莊購衣因爭論衣價互相口角該莊夥乙丙兩人趕出門外將甲按住肆行毆打并將衣服紛紛扯碎旁觀者以莊夥不應欺凌買主遂令甲赴巡防局伸訴不知作何了結也 
[相騐浮屍]  
　　新閘北首潭子地方河内昨日有浮屍一具手足俱用麻繩地縳該處地保察得屍身尚有傷痕卽投上海縣報請相騐莫邑尊卽於昨午帶同刑仵書役人等前往相騐至詣騐情形容探明再錄 
[瑣案彚登]  
　　昨報列洋藥局巡丁在浦灘獲到私土一事昨中捕房解至公堂陳仁山殷順林兩人同供在太古洋行上海輪船爲水手該土係從漢口帶來　聞滬上士價稍昂兾得微利並非有意販私請求寛宥翁太守研詰之下看將所獲之土送交洋藥局充公陳殷兩人從寛着具不敢再販切結備案隨卽縱之使去○前報列某甲路經金利源棧房後面被流氓摸去洋元等事兹悉實失洋八十二元非十二元也捕房昨將拘押之兩人解案包探嚴頌眉禀稱失主係在縣署當差現　莫大老爺下鄉不能到案約計後日定可回來翁太守詰訊解案之人先據陳明奎供稱素習北貨生涯現無就緒借居洪昇碼頭旋蕭阿增供稱本業盌店與陳爲友亦住該處太守問搶去之洋放在何處好好交出尚可從寛陳供我等雖係窮苦並不拆梢是日甲等將蕭拉住說伊㩦帽然觀蕭之手中並無帽在實係被誣小的因再三剖訴在堃美烟飽時小的亦並未下樓如何說糾人搶物太守以今日原告未到着將陳蕭兩人押候原告冋滬再核○前報列營勇某甲因車夫肇事經北局委員金明府送歸捕房一事昨解公堂訊　該勇張　亭供稱係撫標滬軍營勇前哨五篷奉派駐防小東門城下前日因事至老北門吊橋邊　有東洋車撞來將我衣服扯破講論之餘經地甲着該車夫將衣賠補車夫不允遂卽送入局中隨被拉押捕房兩日現衣服在大自鳴鐘西首織補不必斷令賠償惟求照律懲辦太守詰問車夫陳瑞增據供伊等沿途戲謔自已兜在車　致將衣服撕破與我實不相干太守謂爾等拉東洋車往往不守章法近城處所更横衝直撞無所不爲實屬可惡張亦不應將車夫拉入城中現旣稱不索賠錢卽可釋出陳則交捕帶回管押三日○包捕在公和劕舖屋上獲賊顧阿松一案已列前報中昨日解公堂顧供向爲泥木匠認竊求恩惟稱老北門源順押舖却未往偷包探將獲到之衣八件呈案公和鋪夥葉心如投案候示翁太守看將衣給領顧身畔搜出押票著將在租界者先行吊贓其在新塲鎭者地屬南匯當候咨請吊贓再爲核辦○捕房解送崇明人張子明請訊據包探禀稱此人昨因測字賴錢經測字人拘進身畔搜出銀票張計銀三百兩諒是僞造又有帳夾一個一併呈案張供本爲未業帶洋十四元出外被匪人潘學田誘去前日又在烟館遇見顧堯臣將帳夾放在烟盤中口稱出外取錢會鈔詎竟一去不來我又無錢無奈將物暫抵隨至測字攤卜票子有用與否致相爭執翁太守檢閱帳夾見有横單載明某處有銀或數百兩或千餘兩不等約計有九千一百五十兩之譜并有借據等物太守駁詰之餘張稱顧有乾親在福仙堂内當可同去對明太守著包探前往訪查冉行核辦○前報列餛飩担一案昨據周來順稱本習酒業現無就緒聊以賣餛飩餬口前晚停担彩視街烟舘門首適有向爲酒業現充新關上水手之許壽隆冋我借錢百文答以無錢旋賣餛飩二盌計四十只幷借盌一隻自稱如餛飩數目不符定卽將担擊毁在後數見餛訜不少無從生釁復要四盌我因租界章程倘過十二點鐘後不准喚賣食物將伊回絶伊卽發怒將担推翻以致器皿盡行毁壞許供現充新關水手前爲酒店夥時伊借找四開洋一枚今向索取並非借錢翁太守謂爾充關上水手何得于夜深出外吸烟本欲嚴懲現願賠否答稱願賠太守遂看交保出外將洋措繳公堂○前報列後新街某烟館突有婦人前來吵閙一則昨歸公堂訊理據方阿三稱友人嚴錦如言有烟舘生財一副倘有人要租囑爲介弨嗣有袁錦元欲租由我說成定於三月初一日開店現袁往天津店中由伊妻照管前日此婦忽至店中稱店是伊業以致搥樹毁物吵閙不休無奈鳴捕送案袁應氏供與胡同嚴供向在小東門外開泰來盛烟舘所有生財一副本租與粤人現因滿期故託方另租與袁前往吵閙之婦與我私識己閱十年至去年九月間伊忽跟人逃去隨卽　開烟舘的係我業伊實無干太守詰　該婦據供是嚴吳氏與錦如相識已十一年並不跟人逃去現伊旣不認我爲妻須送回無錫去太守訓伖堂之上豈能任爾胡言隨又將嚴申斥再二並謂嗣後倘該婦再來吵閙准卽隨時鳴捕該婦旣欲回　 
 
 

Page 4

 
 
籍着卽趕速冋去不准逗遛斷畢該婦　嘵嘵瀆訴且當堂將嚴衣服拉住不放信口喃喃太守大怒飭捕帶回捕房當再懲其兇横○前報列質頂起衅一則日前其人遣抱告嚴錦之遞禀公堂昨晨翁太守飭包探將信來押店主蔡阿顔傳案抱告亦投案候示蔡供紅頂係城内李四少爺携來因城門已閉不及進城取洋遂將此頂押洋十五元我因與李素來相識故卽將洋付與但此等物件未便冩明票上且說明卽要贖回故未出票後因此齟齬我曾到過伊府並未晤談太守詰問抱告據稱當持票取贖之時伊舖有心吞没將票塗銷卽稱無票太守着蔡暫退諭抱告曰爾家主人作事亦屬糊塗煌煌大紅頂如何可以質錢殊失自己祖上體面現蔡供確係實言爾可回覆主人不必多事好好將所借之洋十五元繳還取回紅頂抱告唯唯而退 
[英界公堂瑣案]  
　　奚春生稱去年十二月初三日失去金耳環值洋五元及銀歸等件堂會報捕現始獲賊解案請究包探禀奚所失之金銀首飾查被朱桂盈行竊今獲朱詰得金耳環押在同興押鋪銀飾兌在春華銀匠店吊贜無着一併傳案朱桂盈認竊求恩惟稱金耳環押洋一元錢五百文押票存在押舖銀飾在銀匠店兌得錢四百文同興押舖夥供去年十二月初旬從未收押金耳環諒係該竊混指春華銀匠鋪夥供雖曾收兌廢銀飾是否係朱桂盈來兌却記不清黄太守判朱桂盈管押半月同興押鋪收存押票殊屬非是判罰洋十元春華銀匠店着賠繳贓飾錢千文給償失主○包探康阿順稱昨獲竊犯王阿保手持雙眼千里鏡係鴨屁股船上報失者今未投案王阿保認竊求恩黄太守判押王阿保一月贓存捕房俟失主認領○王茂行稱在東洋公司做工被陳金三私刑吊打由巡捕將行兇人拘案陳金三供是公司之工頭因土茂行吞没别工人之錢衆人不服羣起毆伊黄太守謂旣緣細故起見豈容擅用私刑判責陳百板○宋家榮稱被張阿狗行竊銅香爐已經交還後因口角復行交捕張阿狗稱前犯行竊現已改過並未竊香爐黄太守以控竊無憑一倂斥釋 
[來信照登]  
　　保安堂善人執事啓者貴堂經辦義塜主坵在點石齋北局竹籬外籬之東南隅貴堂懸木板告白云此塚久已葬滿棺木不能寄停已於指江廟另立一坵不准扛夫私停等語足見蹟堂愼重掩埋之意不料扛夫置若罔聞時有馬槽棺木停放暴露所有浮厝之塜往往爲野犬捈開拖嚙屍身啣骨四散經齋中人疉次代爲掩土又疉次和會貴司事並無回覆漠不關心抑何忍也所貴乎保安者欲其保全屍骨以安魂魄若不顧樓上樓之獘任令扛夫貪圖省力隨意浮厝積久停放顯違貴堂告白章程已屬太阿倒持况又遭野犬扒嚙散失屍骨冒善名而造眞孽　之保安二字大相剌謬然猶得曰耳目不周無心失察何以齋中人旣盡忠告之言仍復怙惡不悛悍然自得豈與塚中人有宿孽任其骨散屍滅得報而後快歟抑與扛夫有私恩縱令壞法背章曲諱以示惠歟不然何一告再三告初不聞有申飭扛夫清理疉葬禁止私停之舉也貴堂善人公事紛繁旣無暇查察而貴司事又仰體善意互相可護以指江廟新塜爲過遠體恤扛夫辛力而量爲變通生者幸矣如死者何昔人創立善堂欲其垂諸久遠積無量功德今乃以暴露爲功德忍心害理上千天和轉瞬炎熱勢必至積穢薰蒸不堪嚮邇彼何人斯何不幸而得此善地不葬于土而葬於犬腹也滬地多善人如貴堂者亦罕矣誠恐貴司事匿信不呈則貴善人仍無覺察爲特登諸報章使貴司事無從隱諱或者天心悔禍得貴善人親查整理諺云失之東隅收之桑榆於善人有厚望焉肅此卽請善安[  目擊傷心人拜啓]  
[更正]  
　　二月初五日本報所錄戸部銀庫郎中豐伸泰一事執筆人惟照訪事者來稿繕登並未抑揚其際兹續悉豐君自管銀庫以來任事實心不避嫌怨去年曾由管理三庫事務衙門代遞裕庫儲而固根本及庫兵舞弊宜清其源各摺言之確鑿傳播一時此次所傳原係道聽塗說爰卽登報聲明想豐君亮節清風昭昭在人耳目不因筆墨之微遂致中懷介介也 
[贈相十徐鑑堂卽請松堂士指政]  
　　許負已遥姑布杳神翁奇術世無儔魋顔早决三公貴燕領先知萬里侯自是胸中同水鏡非關皮裏有陽秋英雄草莽憑誰識晝錦歸來臭味投徐君寓南晝錦里借用一笑[  古越高昌寒食生]  
[蘇省撫轅抄]  
　　十二日候補通判吳式晸上海來候補縣茅紹褀禀知辭塞首府委赴震澤追前張令書差欠調補武進縣小河司巡檢朱瀾禀辭赴任 
 
 
 

Page 5

 
 
   
 
 

Page 6

 
 
［G>　　濟世仙丹 
　　嘗有洋煙性味苦寒濇歛世人吸之成痼疾者每因其臟氣之虛弱乘間而入近醫止治其末不探其本終難斷癮本堂訪求天下深明南北內經銅人圖講究九九八十一難經悟透藏附經絡之名醫絫訂一方主以參茸培內臟虛弱佐以附桂除內臟陰　又合補提精神氣血之品製造成片每癮一錢服藥一片服至半月十份减三以後照減兩月斷癮戒後百病不生且能培元種子實爲戒煙聖藥上海價照廣東蘇陵兩店稍詹厘捐故本堂告白槪不登價請　士商就近採購遠客來信原班寄　上海三馬路金陵評事街蘇點閶門內鄭福蘭啓 
　　文瑞樓發兌書籍 
　　武備志洋十八元德國練兵要書一元洋務用軍必讀六角巾箱本漢魏叢書十元增篆康熙字典四元硃批歷代史論二元四咸淳臨安志八元　纂二元駢體文鈔一元七十家賦鈔五角急就編五角鑑摘典要二角策學總纂大成白一元二竹一元萬斛珠楨文海十元時文文　二角袖珍尺牘新裁二角尺牘集錦三種一角半雙鯉庵尺一角筆耕齊寫信要覽一角婦嘍心法一角喉科秘授二角明齧舌珍一角蓮仙笠翁巧對一角半俞蔭甫楹聯一角上海棋盤街本坊啓 
　　銅板增註詩料集錦 
　　是書門類詳分對工語典卷帙少而足備用惟原本字句訛缺板亦模糊轉誤初學今延名家校正增注精印縮本洋二角四抱芳閣啓 
　　德律風局告白 
　　啓者本局德律風現已日夜通行各租界之報火警處各巡捕房谷鋪號各醫生公濟醫院江海北關徐家匯之天文台多半銀行及有名各行家均已通用本局德律風統計數目已過一百三十家之外每年各出捐洋五十元現用德律風者俱已刊有名單可向本局取閱幷有德律風應用一切器具或售或祖悉聽尊便　貴客光顧請向本局訂定可也謹此佈聞 
　　　花藥 
　　本廠有硝强水及黃强水合於製造棉花藥之用與平常所用者略有分別如各　貴官欲辦者請至新閘大王廟對岸本厰面議可也此佈江蘇藥水厰啓 
　　英五月票已到　天源 
　　前得大彩早經列報今售英五月票全張半張分條價照市信購原局回件棋盤街 
　　孟河名醫 
　　卽費伯雄夫子之高弟丁松溪先生於去冬回里在本月初抵申仍庽棋盤街利大呂宋票行內候診 
　　劉昌惠蔣盛仝啓 
　　萬福來啓 
　　英四月份對號單已到杳小行此次售出之票得彩倍多各埠當發信報　想諸君前雖小往今已大來何喜如之務請速來對號兌洋較衆公道 
　　英五月票 
　　本賬房今分設一家在大馬路拋球塲新時昌票行專售按月呂宋票全張半張條頭均可價照市遠商函購原班寄繳得彩紅票兌洋格外公道 
　　三馬路時昌湖絲行啓 
　　對號彩領 
　　昨由香港本行寄到英四月號單查本行售出着彩甚多未及細錄各處函報卽來兌洋格外公道此布 
　　上洋同春榮啓 
　　三點老泳記號單已到 
　　刻接英四月份號單查本行售出四彩一張五彩三張其餘小彩甚多得翁姓名均隱不登報以照愼重本行專收紅票比衆公道得彩　諸君祈請速來兌現 
　　對號兌洋 
　　英四月份對號單已到本月三大彩均由呂商售出其得主各寶號另登聲明其餘着彩頗多未及細錄除遠處函報外祈請速來對號兌洋爲除此佈 
　　呂商 
　　天祥　盈利　天成　萬有利　必得　廣和　立發協記　同得利同啓 
　　頭彩四萬元　大實來 
　　英五月加號增彩票全張六元半張三元分條照市仕商惠顧者信講原局回件騐明上海淇盤街中市 
　　杭州大井巷德記 
　　本號開讀有年蒙客賜顧交易照常外埠信購原班寄奉不悞並有外國各種藥水戒烟藥粉代售貢都藥水 
　　新到東洋蘭花香油肥皂 
　　專治一切油膩並臉上姻色黑氣而奇香觸鼻以乏餽送親友亦覺玲瓏可愛擦之可皮膚滑潤每匣四塊計錢一百四十交母逢禮拜三六登報今寄上洋寶善街榮錦里對門大豐布號一家出售錦蘭香啓 
　　海防圖論 
　　明兵部尚書胡公宗憲督師勦倭保障東南厥功甚偉曾著海防圖論為後來兵家所稱中有閩粵江浙津沽遼東日本海洋總圖又有水戰火戰夜戰山林擇谷風雨雪霧諸戰法結營列陣隨各海口形勢立言無不精當正合近時情形留心軍務之所必需也每部洋四角寄江南製造局及上洋抱芳閣可壽齋併各書坊出售 
　　詳註貿易尺賣 
　　是書往來書信無論稱呼時令問侯一一備載此書一見便明行莊商號均馬相宜較之他書尤爲便捷且校準時新式樣附看銀洋圖法洋二角欲購者向上洋四馬路文宜書局各書坊購取 
　　新出大淸神鑒禀啓錦囊 
　　大淸神鑒一書以其至大至明形無不鑒至淸至瑩象無不分較前著之相書別開生面每部洋三角又禀啓錦囊是書分門別類編成四六之詞贈答往來寫出知已之概每部洋一角半寄上海各書坊發售 
　　新增籌餉捐例 
　　每部五本洋八角如蒙　賜顧杭州亦西齋蘇州綠蔭堂上海　馬路味三堂法馬路醉六堂各書坊均有發售 
　　脫離苦海 
　　余受洋姻之累久矣屢思戒絕苦乏良方前閱申報有武林胡氏揚名之積善堂戒姻膏可裝在鎗上吸食頗有靈騐遂往購服之半月後果然面轉紅潤面烟癮盡除矣故遂代爲登報揚名如諸君欲戒姻者祈向申北老旗昌後廣肇公所東首鼎生綢號內買之試吸數天便知奇騐並非虛語耳倘各外埠欲買者祈托各信局可也 
　　泰康茶棧許竹笙啓 
　　呂宋票出售　同春榮 
　　英五月份票全張六元半張三元分條七角各處函購原局寄奉上洋四馬路 
　　英五月票　呂商豐和 
　　本行連年經售呂宋票頭二三四大彩不勝枚舉已蒙遠近什商賜顧惟本行條頭着頭彩　亦是巧遇也　今售五月票開彩三月廿七日請早購票 
　　着彩斷不登報　發記 
　　貿易一道切忌招謠而况運售呂宋票更宜慎密各行不識利害一經着彩輙將姓名住趾顯登報章以圖招徠其害何可勝言本行現定新章凡得巨彩者除密電通知後所有台篆以及寓居悉皆隱去受實惠而免物議此本行愼重之至意識者鑒焉惟願得彩諸君電知後速來本行照彩兌現格外公道今售五月份票分裁均可價照大市紳商賜顧信至上洋淇盤街北首立速回件 
　　發記行啓 
　　呂宋票 
　　英五月份票全張六元半張三元分條照市專收組票兼售呂宋姻惠顧　請至棋盤街信購原班回件不悞 
　　萬利票行發財票　一本萬利　本行自揮逐月呂宋票出售全張洋六元半張分條照市遠客函購祈指明棋盤街北首原局寄奉不悞 
　　大彩疉中 
　　英三月份三彩由本行售出早經聲明今英四月三彩第二萬七千三百五十號全張又經本行售與杭城廣發號分售公盛木行內陳顯卿兄半張並分條各得主共得洋五千元均經送洋兌收矣連月經售鉅彩特此聲明誌喜 
　　呂商同得利啓 
　　撫卹福星船難員及家人 
　　福星碰船案斷澳順船撫卹一欵前已匯存上海銀行候各家属親自來領具呈領領由本局代向英領事署騐給業經發報尚有未來領者本已滿限茲商准英領事展限三個月再不來領卽行註銷用特佈告毋自遲悞 
　　二月十五日 
　　招商總局啓 
　　四鞭壯陽種子丸　四鞭壯陽丸 
　　世人皆知飲三鞭酒可以壯元陽扶相火而不知鹿鞭驢鞭海狗鞭之外尤有馬鞭之為用更神緣夫馬足日行千里馬性徹夜不眠神壯而長力強而勁故取其鞭以配藥較之鹿驢等物不啻百倍其功余友陸君少時色慾過度精血兩虛未老先衰艱於子息曾經屢服三鞭酒雖稍見效卒亦無功後年逾五十遊幕到閩搜求得四鞭壯陽一方專以馬鞭為重配入三鞭助以和平藥物不用燥熱之品泡製成丸服食數年連生二子一女壬午端陽同席出方見示余不敢自私因而照方選藥配合監製務期公之於世庶使求嗣者皆無遺憾焉此丸專治眞陽虧損相火衰弱腰膝酸軟腎冷精稀及遺精夜溺或陽委不舉或舉而不堅多服此丸幷可延年益壽每兩取回工本洋二角非同射利不過取以便八云 
　　廣東延春閣分設上洋河南路開張 
　　三鞭壯陽丸 
　　此丸能固精滋腎壯陽扶脾　濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履步維艱四肢無力脾虛受濕夜夢遺精肌黃體瘦大便搪泄腎氣不化飲食不思以上諸症皆難有嗣雖妻妾滿前尤有老翁之歎本堂良方用三鞭配入上品之藥製成此丸服這能助元陽不足可使精髓充盈有健體強神榮筋活血老少咸宜欲廣嗣者請嘗試之功效自有神奇幸勿視余言爲妄也其藥性平和時常可服無病能開胃進食養血駐顏每早晚用淡鹽湯送下四錢毋庸戒口每兩大洋二角 
　　上海英巡捕房對門廣東接元堂何均年監製 
　　新出神仙傳 
　　是書純陽洞賓仙師襄陽活水村人也然仙子以天地爲室風月爲朋友雲遊四海逍遙物外其所見所聞稀奇古怪之事修仙學道之術詳載於是書閱者旣可消閒西又能養性也每部二角寄上海四馬路萬卷樓代售 
　　大六壬課 
　　元和祝日卿茂才素通壬學參神將之乘除效著奇靈窺地天之秘奧寓上海大馬路盆湯衖底隆慶里管秋初啓 
 

Page 7

 
 
［G>　　呂宋票　利大行 
　　英五月份票全張六元半張三元分條足洋七角收兌紅票克已付現惠顧者請至棋盤街中市 
　　呂商利大啓 
　　呂宋票　必發行 
　　英五月份票全張六元半張三元分條足洋七角遠近賜顧請至四馬路口老巡捕房南百便是 
　　呂商必發啓 
　　發財票　大吉昌 
　　本行揮售英五月票全張半張分條照市各埠賜顧請至上洋棋盤街北首購取不悞 
　　大吉昌啓首名四萬元　萬寳來 
　　英五月呂宋票新章錄於票封全張六元半張三元條頭七角遠處來函購取認明二馬路中並無分出 
　　呂朱票　萬福來 
　　英五月份增彩票全張六元半張三元分條七角遠處函購原班寄奉賜顧者請至上洋英大馬路望平街口 
　　請來兌洋　大有恒 
　　英四月號單已到查本行售出得彩甚多除函報外請來對號得彩者兌洋格外克己並售英五月票價照大市　增彩呂宋票　廣發 
　　英五月新改章程有志者機不可失全張六元分半三元條頭七角幷送年尺繪圖要覽章　單來信致四馬路 
　　英五月票出售　萬豐 
　　本行由呂宋分設來申專辦按月呂宋票批發零蔓均可售呂宋煙兼收彩票格外公道信購原班回件指明四馬路棋盤街口 
　　英五月票出售　萬勝祥 
　　全張六元半張三元如蒙○賜顧祈認明本號招牌幷有招財童子爲記庶免沿街拆信者魚目混珠也 
　　萬勝祥啓 
　　上海同文書局石印各種魯帖發兌價目 
　　本局招印圖書集成廿四史兩書已印就廿四史內陳書史記前後漢書而圖書集成已印就目錄所有取書換單等由迭次登報論附股諸君均經鑒及但兩書部數仍未滿額如合意者請早前來定印可也現在續印三國志及藝術典不日亦可次第告成此佈 
　　碧血錄分裝五本每部洋一元　蕭選韻系二本布匣計洋一元 
　　爾雅圖分裝二本每部洋六角　新編峴傭說詩一本價洋三角 
　　毛詩稽古編八本木夾洋二元　聖廟典蹟圖考四木布匣一元 
　　加批四書味根錄四本洋二元　孫鳳居裱書百體千字文三角 
　　宋版唐人合集八本一元四角　凌姻閣功臣圖像一本洋三角 
　　殿本篆文六經四書十本二元　陸操新義二本布匣價洋一元 
　　殿本康熙字典六本夾版三元　茜窻小品畫譜　本布匣兩元 
　　佩文書畫譜十六本兩匣七元　快雪堂法帖五本布匣洋二元 
　　說文解字雙聲疊韻譜二角半　舊拓皇甫君碑綾面計洋一元 
　　宋本切韵指掌圖一本洋三角　趙文敏墨蹟洋八角未裱五角 
　　通鑑輯覽放大二十本洋七元　劉文淸墨蹟洋八角未裱五角 
　　合肥李光祿愚荃詩集洋三角　成親王墨蹟洋八角未裱五角 
　　廿四史內陳書六本布匣二元　何太史墨蹟洋五角未裱三角 
　　史記二十六本四匣計洋十元　鐵將軍墨蹟洋四角未裱三角 
　　前漢書卅二本四匣洋十二元　管夫人小楷金剛經墨蹟五角 
　　圖書集成目錄念本兩匣十元　戴文節臨顏魯公墨蹟洋二角 
　　殿本子史精華八本木夾四元　馬展雲中丞摺楷千字文六角 
　　蜀本孔子家語五本布匣一元　張文敏臨九成宮二角裱三角 
　　聶本三禮圖二本布匣洋一元　王夢樓墨蹟洋四角未裱三角 
　　鍾刻韵史讀本一本計洋三角　汪巢林墨蹟洋三角未裱二角 
　　詩句題解彙編四本二元六角　官靜夫墨蹟洋六角未裱四角 
　　漢書蒙拾分裝兩本價洋四角　易筋經圖附八叚錦圖洋一角 
　　洗寃寶鑑裝一本洋一角五分　文章潤色裝訂一本計洋四角 
　　文選課虛裝訂一本計洋三角　典林瑯環四本綾匣一元六角 
　　大悲神現綾匣每部計洋一元　試帖玉芙蓉四本每部洋三元 
　　花甲閒談四本每部計洋八角　幽深雪鴻圖每部計價洋一元 
　　後漢書廿八本四匣價洋十元　九歌圖每冊洋五角未裱三角 
　　何太更楹聯洋五角未裱二角　錢十蘭篆聯洋五角未裱二角 
　　玉堂楷則每冊七角未裱四角　樂毅　每冊洋二角未裱一角 
　　四書典林四本綾匣一元六角　四書題鏡四本每部一元二角 
　　五經類典囊括六本一元六角　四庫全書簡明目錄四本一元 
　　制藝精華二本每部價洋五角　俞蔭甫太史註金剛經洋四角 
　　袁翔甫輯談瀛錄二本洋三角　張子羽繪水滸圖每部洋三角 
　　蘭閨淸玩圖說每部價洋一角　董玄恪畫冊裱五角未裱三角 
　　本局設在上海虹口西華路開張各種書籍在英大馬路畊餘樓書局銷售其外埠寄售處一在京都前門外蝎子廟路北慶隆店一在四川成都皇華舘天福棧內一在重慶肘城魚　口廣泰棧內均由張肇庭翁經手一在廣東省城廣百宋齊其餘各省皆由畊餘樓分局發售 
　　同文書局啓 
　　看書即知戒姻法 
　　此書蒙　克王爺賜章鑒定　倉塲督憲宗室鍾　曁　上海道憲沈　賜序最部者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹刑奢卽係假藥另有　狐騷臭藥每料一元三日除根　雀斑藥半元十日退淸　髮禿藥六角半月重生　淋　癬等藥二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪上海北門外吉鮮街如意衖金陵城內十街口生生堂同啟 
　　PUSTAU&CO 
　　啓者本行向在四馬路老巡捕房之側開張今遷至五馬路二洋涇橋爲改換外國脾子名日布士兜公司行在香港開設有年專辨各種花棉線羽緞布疋顏料雜貨運銷中國各處碼頭久已馳名謹將改換外國牌子字樣以供衆腎如　各寶號欲購定辨者請至本帳房面議也 
　　二洋徑橋福隆洋行告白 
　　四六彩誌喜 
　　英四月對號單已到查本行售出四彩一張六彩三張且七八彩甚多得主囑及隠名勿登以忌　　各埠已泐函奉報尚望諸君至小號領洋北衆公道 
　　上海萬寶來啓 
　　諸葛武侯金錢神數　馬前數 
　　是書先主出師决吉凶於武侯遂在馬上占之答曰卜得集吉然有其說而無其書相傳抄本秘不能得今由襄中慕友　覓來眞本其占法用金錢五枚吉凶禍福一目了然坿　經閘微每部二角半寄四馬路萬卷樓城內寶順堂啓 
　　東洋五彩洋肥皂 
　　治面上油光黑氣及晦滯之色擦之肌膚滑潤奇香觸鼻實閨中妙用乃東洋最著名之香皂每盒五塊一百四十在上洋　狗橋堍恆泰布號寶善街順泰義鞋店出售 
　　新書出售 
　　三敎問答錄係蘇東坡學士與佛印禪師絫元說理妙悟神通幷坡妹與夫少游詩歌往來獨出心裁各製圖式因彙成一編以供文人欣賞若於茶熱酒濃展玩一過詢足閕識解而破睡魔每部洋一角半又續刻上海竹枝詞洋一角此二種各書坊寄售另有書籍克己批發貴客賜顧者請至上洋大東門外務本堂書坊發兌 
　　英五月份票 
　　呂宋票出售每張洋六元分半均可紳商函購原局奉上請認圖章無悞大馬路老旗昌斜對過南首福利行帳房啓 
　　華商沙峇開地公司告白 
　　啓者本公司通知各股友定於西歴五月十一號卽華歴三月廿七日下午三點鐘在本公司總經理人馬立師洋行內舉行額外議事公議添籌銀兩之事並前此議定每股付銀七兩其中約有六百股尚未付出也 
　　本公司董事囑總經理人馬立師啓 
　　犀黃百消丸 
　　竊以天之生物有造必有化人之一身有長必有消方能流暢調如諸恙難聚是以仙傳道藏犀黃百消丸能消食消積消痞消痰消氣消瘀消滯消腫消痛消痢消蠱消　消脹消悶並治痰迷心竅四肢不仁誠百消之聖藥也每服壹錢淸湯送下功效甚捷幸勿輕視每瓶洋二角 
　　廣東鹿芝館分設上洋英老巡捕房對門 
　　刻八代文稡啓 
　　本局聘請簡慕州孝亷陳元額廣文搜正史及羣書彙成此編區流別爲總自次時代爲子目最爲耽玩之便且八代論議禮樂天文律歴及諸典章之文概已收人不惟詞翰華苑亦考訂之津逮矣現已開雕書成發奇各省出售四川富順書局 
　　新開大德祥洋貨號 
　　在上海大英大馬路中市坐北朝南自運東西洋貨大呢羽毛哈喇嗶嘰回絨花素咈布倘蒙光顧格外克己先行交易擇吉開張此佈 
　　上海大馬路老德記起首藥房 
　　本藥房於道光二十二年上海通商之初首先開創所有出售各藥皆係極貴料品格物製鍊無論內外病症按病給藥靡不見功復承中西仕商嘉許信任温語褒揚誠恐遠地　賜顧未得週詳僅摘試騐靈藥循序刋報開於後其餘無數藥味不能盡載於茲倘如遠處可托局携帶决勿遺悞欲杜假冐認本行招牌庶乎近焉 
　　計開 
　　百補貢邦藥 
　　三陰瘧疾藥 
　　文武痛癲藥 
　　治咬髪癬藥 
　　患膝脚瘋藥 
　　救食生烟藥 
　　瘰　疤平藥 
　　下疳諸症藥 
　　骨節痛楚藥 
　　治蠶虱妙藥　威風發疹藥 
　　風流角虱藥 
　　治損傷膏藥 
　　袪風温膏藥 
　　吃　痧氣藥 
　　小腸氣痛藥 
　　腦寒流水藥 
　　禽獸發癩藥 
　　止瀉止血藥 
　　解瘟疫氣藥 
　　諸瘡潰爛藥 
　　温氣爛脚藥 
　　金刃刀傷藥 
　　患臘梨頭藥 
　　光明目疾藥 
　　無名腫毒藥 
　　補氣益血藥 
　　隱逸汗斑藥 
　　淸源疥瘡藥 
　　善點惡痣藥 
　　戒血毒靈藥 
　　牝特痔瘡藥 
　　上海英大馬路老德記主人謹識 
　　新開義大參號 
　　本號自運高麗人參毛角鹿茸東西洋參燕窩等貨如蒙賜顧請至鹹本街北首朝東門面石庫門內倘遠處批發格外克己以昭信實此佈 
 

Page 8

 
 
   
 
 

Page 9

 
 
[鄂省官報]  
　　學憲高將赴荆宜等屬考試上月二十一日拜會兩院兼辭行茶釐各委專辦羊樓峒茶釐候補府史書青蔣斯崧專辦崇陽茶釐候補同知唐貞吉通判胡子斌通出茶釐候補州張茂時候補同知傅屺孫崇陽沙坪茶釐候補通判華聘三通山楊芳林候補縣葉熙錕俱於二十一日赴兩院見辭赴局候補縣程晸堃卸辦安陸府船釐局四省銷差並奉委接辦駐宜分卞帮辦局務赴兩院禀到謝准補襄陽縣吕堰巡檢陳樾赴任禀辭委辦咸甯縣栢墩茶釐分卞候補巡檢祝慈望往兩院禀辭二十二日委辦清查豁免局候補縣張甝赴兩院禀知進局○初三日候補縣陳樹瀾自錦繡山查封煤洞回省赴兩院禀到銷差初四日藩憲牌示漢陽府同知印務詳委試用同知陳慶煌署理松滋縣典史缺以試用巡檢秀綸署理候補縣傅鍾漢奉營務處委往廣西偵探赴兩院禀辭初五日藩憲牌示武昌府要缺詳請以襄陽府李郁棻奏調襄陽府要缺詳請以新選武昌府遺缺知府鍾壎奏補初六日署武昌府李武昌遺缺知府鍾壎均赴兩院禀謝代理漢陽府漢同知陳慶煌往兩院禀見謝委於初九日辰刻接印 
[廉吏可爲]  
　　漢陽府同知張藕舫司馬籍隷吳中服官漢上在任旣久辦事有方而修理漢市街道一事尤爲商民所悅服司馬於本月初二日丑刻因病出缺宦囊如洗負欠纍纍於是漢口八大行諸董事感其遺澤在沈家廟集議擬照大捐一成銀數贈其後人毋使有廉吏不可爲之歎司馬之薄於自待者如此商民之厚以酬之者又如此不誠足以愧世之貪墨者哉 
[田鎭防務]  
　　日前湖北田家鎭防營周統領在漢口價買木簰二萬餘碼以備堵塞江面因該處爲鄂中門戸一經堵塞全省可安堵無虞故令其格外讓價然各木商已受虧不少矣統領移紥田防向祇七營刻又禀請督撫添募三營湊成十營不日可成軍矣又聞武穴鎭舖戸居民自願抽丁團練每家三丁抽一五丁抽二旗幟刀矛各自捐派每逢朔望由首事帶領團勇千餘名列隊往田家鎭大營操習刀矛鎗砲等技軍容壯盛大有如荼如火之觀 
[讀翔甫姑丈大人所賜談瀛錄敬誌俚句卽求誨正]  
　　海外采風還著出奇觀開篇宛若歴瀛寰絶地通天一枝筆足繼倉山幸不棄愚頑一卷遥頒炎凉世上得公難倘使重闈仍健在定爾加餐再拜復澄觀不覺驚嘆烟雲繚繞彩毫端體具三長才學識史筆同看評水又評山都是等閒生平著意濟時艱洒墨數行兼洒涙試騐斑斑調寄浪淘沙姪李彭祿小竹氏呈草 
[耘劬先生以登岱圖册見示率題應命不足當方家一噱也]  
　　自古登臨說岱宗置身千仞詡高蹤輸君鼓興追蹤勇足下烟雲萬萬重放胆攀躋放膽歌歌聲響欲震巖阿山靈有意吾能會不是詩人不必過留將畫本與人看索詠徵題興未闌贏得閉門高尚客披圖也作臥游觀倉山舊主袁祖志拜稿 
[倉山舊主見贈談瀛錄讀罷奉題五古三十韵寄呈郢削]  
　　君學有淵源目中無餘子祖武早克繩大雅繼芳軌漢吏遜才循騷壇望風靡丹鳳鳴和聲惜禾摩天起與世任浮沉立身兼隱仕鹿碌與蠅營超然不屑爾士元旣無聊仲宣差可擬藉作滄溟游萬里如尺咫春江我臥病讓君乘梯駛回翔歴十國人情與物理風土曁山川歲時並綱紀無一不參稽源流考所以禽魚草木微搜羅盡奇詭薈萃成鉅觀豈等雕蟲技疇昔著作才我曾窺其旨條目尠清厘義意未全美率多略未詳那有斯積累鄒衍愛談天其詞恍惚耳秋谷矜談龍音只辨宫徵何如閱談瀛宛然入海市鼎鼐列百珍抉精吸其髓署檢名足傳實事其求是記述腥羶俗可當鄒魯史見示欲狂顚敦勸亟付梓辱委我弁言謭陋亦不揣攺謀壽貞珉巾箱式可喜遠道饋瓊瑶深情感何已懷寳失深藏珠還不足恃奉到贈書甫置案頭卽爲友人携去彈丸脫手空請益赧啓齒拜賜重千秋君當不吝此治愚弟邦上李毓林客朝鮮稿 
[上海北市杏記茶棧浙寗鎭海饑民粥厰三月初七至初九日第五批清單]  
　　鋤梅書屋捐助洋一百元壽萱草堂捐助一百元栖雲居捐助五十元養拙居捐助五十元臥雪軒捐助五十元式好居捐助五十元魏振申同秦茶棧悅來荼棧增泰號四戸各捐助十元邵萬生號捐助六元允升草帽棧屏記號瑞泰號義昌發號四戸各捐助五元蘇垣通順信局來隱　士捐助四元李永茂和興號公興號三戸各捐助三元大同號久孚號時和號徐本記鄭榮記林福記美記七戸各捐助二元永與隆三陽號同三和悅來號王麗春王和侯隱名氏七戸各捐助一元○以上共收洋五百元發報奉聞經收經解蘇慶標王友林周維翹武杏林全謹 
 
 

Page 10

 
 
   
 
 

Page 11

 
 
[光緒十一年三月初五日京報全錄]  
　　宫門抄○諭旨四道錄前○尚書烏等奏爲請旨摺子○大臣左奏調員差遣片○閩督楊等奏臺北學額援案准其選拔貢額摺子○又奏請補陸路遊擊摺子○豫撫鹿奏請旌表片○鄂撫彭奏委署知州片○三月初五日刑部都察院大理寺正紅旗值日無引見○溥偀假滿請安○張曾謝授湖南遺缺知府恩○莊王明奎各請假十日○内閣秦派騐放之王大臣派出豫王恩中堂薛允升周德潤○舒惠榮堃預備召見○崇文門呈進黄花魚○召見軍機舒惠榮堃張曾敭○發抄鹿傳霖奏遵停賑捐依限截卯造册送部核奬奉旨戸部核議具奏欽此○又請將經徵錢糧全完各州縣奬叙奉旨着照所請該部知道單倂發欽此○慶裕奏旗地積欠錢粮兵丁借支口米請一體蠲免奉旨着照所請該部知道單倂發欽此○啓秀奏回旗葬親交卸起程日期奉旨知道了欽此○○經筵講官兵部尚書臣烏拉喜崇阿等謹奏爲請旨事杳定例各省營伍分年差派大臣前往查閱兵部於每年開印後具奏請旨並將領侍衞内大臣滿洲大學士都統尚書侍郎各職名開列進呈或欽點大臣前往或令該省總督巡撫就近查閱恭候欽定等語前於光緒十年輪應查閱湖北湖南雲南貴州四省臣部照例具奏奉上諭本年輪應查閱湖北湖南雲南貴州四省營伍之期湖北卽派卞寳第湖南卽派潘鼎新雲南卽派唐炯貴州卽派張凱嵩逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此欽遵在案今光緒十一年輪應查閱福建浙江廣東廣西四省營伍之年定例福建浙江應派大臣一員廣東廣西應派大臣一員除親王郡王貝勒貝子宗室公軍機大臣步軍統領總兵蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閱恭候欽定爲此謹奏請旨奉旨已錄○○左宗棠片再臣奉命督辦福建軍務調度籌畫營中差遺以及各處設局採辦轉運在在需員查有丁憂記名提督前署陜西漢中鎭總兵胡珍品道員用浙江候補知府陳乃瀚丁憂補用知府前甘肅洮州　同知喻先容江蘇補用直隷州知州陳嘉穀前甘肅貴德㕔同知楊大年前浙江杭州府通判潘紀恩丁憂兩淮候補運判徐紹垣甘肅補用知縣楊星炳甘肅洮岷協營都司陶新知已革江西候補通判顧長齡江蘇候補縣丞李道隆降補府經歴縣丞柳葆元多係從前隨征人員或已丁憂或請假在藉經臣隨時札調赴營差遣以資熟手而收指臂之助謹附片陳明伏乞聖鑒勅部查照謹奏軍機大臣奉旨該部知道欽此○○帮辦軍務頭品頂戴閩浙總督臣楊昌濬革職暫緩交卸福建巡撫臣張兆棟福建學政翰林院編修臣馮光遹跪奏爲臺北府屬新設學額援案准其選拔貢額俾廣登進恭摺仰祈聖鑒事竊准禮部咨福建臺北並所屬淡新宜三縣於光緒四年新設學額並未設有拔貢額不得竟行援照府學二名縣學一名之例一體考選咨經前撫臣岑毓英轉行遵照去後兹據臺灣道劉璈詳據臺北府知府陳星聚轉據臺北府學教授沈紹九淡水縣知縣張景祁教諭林學朱新竹縣知縣徐錫祉訓導翁景藩宜蘭縣知縣王家駒訓導黄而康分文具詳以疉據各紳士禀請援照福州府屬屏南縣分設成案准予每縣拔貢一名等情查學政全書内載乾隆三十年奉上諭向來選拔貢生定例惟府學准選二名州學縣學均係額取一名等因欽此欽遵各在案又查定例新設學額須在學廩增附生實有一百餘名方准添設拔貢等語細譯例意似係專指新闢特設之廳縣而言若臺北府廳所轄之淡水新竹宜蘭三縣本淡水噶瑪蘭兩廳舊治分而爲縣與新設向無學額者不同溯查未經分治以前道光乙酉已酉及咸豐辛酉等科均已選拔一名爾時淡蘭兩學廪增附生統計不過數十人附於臺灣府學猶得預拔一名今時人文蔚起數倍於前且查福州府屬之屏南縣自雍正十三年由古田縣分析爲縣至乾隆六年辛酉卽選拔陳大炳一名其間相去不及十年屏南新設學額止有四名斷無已逾百名之理核與臺北府所屬淡新宜三縣由淡蘭兩廳分析爲縣成案相符况臺灣海外孤懸凡在士林同沐天恩逾格拔萃值選拔正科轉令該三縣獨抱向隅亦非公允所有臺北府屬之淡水新竹宜蘭三縣學未滿百名卽蒙選拔一名成案籲懇每縣准予選拔一名以昭教育至臺北府學廪增附生在學已有一百餘名似應照例選拔二名俾符定例等情臣等伏查雍正十三年析古田縣之横溪新俗移風三里置爲屏南縣治新設學額四名距乾隆六年辛酉僅止七年卽有拔貢生一名成案矧淡水噶瑪蘭兩廳未攺析分治以前附於臺灣府學尚得仰邀選拔兹旣分設縣治似應准其均沾惠澤以廣甄陶行據福建藩司沈保靖核議詳請奏咨前來合無仰懇天恩俯念臺北孤懸海外現在版籍旣繁文風日盛准予援照分析屏南縣新治選拔貢生二名淡水新竹宜蘭三縣每學選拔貢生一名俾廣登進之階而浴成均之選除咨部臣查照外臣等謹會同督辦臺灣防務福建巡撫臣劉銘傳合詞恭摺具陳伏乞皇太后皇上聖鑒訓示謹奏軍機大臣奉旨禮部議奏欽此○○帮辦軍務頭品頂戴閩浙總督臣楊昌濬跪奏爲遴員請補陸路遊擊以重職守恭摺仰祈聖鑒事竊照浙江處州鎭標右營遊擊張世忠因病出缺所遺係陸路推補之缺接准部咨應用儘先人員旣據扣留外補應令揀員請補等因定例武職各官奉旨以應升之缺卽行升甲並遇缺卽補儘先升用者遇有該省題推缺出卽行題補又儘先各官均按奉旨先後挨次補用各等語臣隨在浙江省已上標陸路儘先補用遊擊内詳加遴選查有留浙儘先補用遊擊萬禮彬年四十六歲江西安義縣人由軍功投効歴在湖北浙江陜甘等省剿匪著績續於肅清任賴股匪案内出力保奬同治七年八月初九日奉上諭著以遊擊留浙儘先補用欽此光緒二年閏五月内收入浙江撫標左營候補該員營務曉暢辦事明幹以之請補斯缺洵堪勝任核與儘先名次例章亦均相符事無仰懇天恩俯念遊擊員缺緊要准以該員萬禮彬補授浙江處州鎭標右營遊擊於營伍地方均有裨益如蒙兪允俟部覆到日卽行給咨送部引見恭候欽定除飭取履歴另咨外謹會同浙江巡撫臣劉秉璋浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○鹿傳霖片再據河南候補道邵漣等禀稱查有同鄉浙江山隂縣烈婦朱楊氏係前安徽候補府經歴朱清源之妻歲戊寅隨清源措資來豫夫病篤醫藥旣窮祈禱無效乃從容經理後事乘間仰花以殉時光緒四年六月初四日也又籍隷浙江烏程縣前揀發奉天候補未入流閔堃之妻王氏現任河南舞陽縣典史閔世禱　母堃殁時氏年十七舅姑尚在家計綦貧以紡績奉甘旨仰事俯畜肩以一身親亡盡哀盡禮並能撫孤成立不　家聲現年五十三歲守節三十六年又節婦涂張氏適烏程縣處士涂宏業爲繼室生子家瑞氏年二十七夫故痛不欲生矢以身殉親族勗以大義始節哀盡禮喪葬終身縞素不苟笑言教子若孫咸克成立至今里黨稱道弗衰卒於光緒七年時已七十一歲守節四十五年又河南候補通判王嘉業之庶母張氏江蘇嗣山縣民女歸嘉業父浙江歸安縣候選訓導王防爲側室性情和順孝事高堂防及嫡室相繼殁氏撫其子女如已出婚嫁中禮戚鄰稱賢咸豐十一年寄居平湖鄉曲時值粤逆竄擾該氏憂忿成疾謂嘉業兄弟等曰未亡人守節二十年義不受辱將從家長地下遂不食而死該道等或屬葭莩或同桑梓見聞較確未忍聽其湮没造耳事實册結禀請援案具奏前來臣查貞孝節烈婦女例應請旌歴年奏蒙恩准有案兹查朱楊氏等心堅金石志凛氷霜悼琴瑟之相乖離鸞悲賦屏鉛華而弗御寡鵠哀吟或子職兼承勤操作而勉供菽水或母儀足式嗣徽音而俾振箕裘或鴆飲從容捐軀殉節或狼氛肆擾絶粒全貞同爲巾幗完人宜荷絲綸寵命令無仰懇天恩俯准將朱楊氏等四口均予旌表以維風化除册結送部外謹同河南學政臣馮文蔚合祠附片具陳伏乞聖鑒訓示謹奏軍機大臣奉旨朱楊氏等均着准其旌表禮部知道欽此○○彭祖賢片再興國州知州宋熙曾因案撤任所遺員缺查有本任東湖縣知縣龍兆霖明幹有爲堪以署理據布政使蒯德標按察使黄彭年會詳前來除檄飭遵照外謹會同署督臣卞寳第附片具陳伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十一年三月初六日京報全錄]  
　　宫門抄○江督曾奏籌辦冬漕河運章程摺子○豫撫鹿奏爲病請開缺調理摺子○皖撫盧奏請奬厲片○鄂撫彭奏獲犯審明　擬摺一○江撫德奏委署知府片○漕督吳奏察看同知片○二月初六日工部鴻臚寺鑲白旗值日無引見○耀年謙光謝放左右翼監督恩○慶麟續假二十日○王鴻年黨吉新預備召見○掌儀司奏初十日祭奉先殿瀅貝勒行禮○召見軍機醇王王鴻年黨吉新○○太子少保兩江總督一等威毅伯臣曾國荃跪奏爲光緒十年分江北冬漕仍由河運壽議辦理章程恭摺馳陳仰祈聖鑒事竊江北本屇新漕遵照部議仍辦河運業將起運米　奏報在案兹據江寗巾政使梁肇煌江安糧道張富年詳稱江淮揚通四府州屬應徵熟田漕粮徐州府屬應運粟米攺辦大米經委員分往江北一帶照　購儲面遴委江蘇候補知縣金元烺作爲襄辦馳赴高郵寳應汜水等處設局將雇船兌米各事宜提前趕辦於上年十一月二十六日開兌限本年二月内全帮兌竣分爲前後兩　次第開行俾得氾早抵東候汛渡黄北上惟東省十字河年挑年淤自分水口至十里舖新閘河道多年未挑即節淤墊安山戴廟一帶高仰尤甚若不大加疏濬漕船行抵十里舖新閘一經啓壩立有膠擱之虞陶城　口門及防城　級一帶新舊　淤天津至通州運河亦多淤淺均須入加挑溶方可暢行無阻應由東省趕將淤淺各工忽眞疏濬一律深通以利漕行所有應辦一切事宜查照成案參以現在情形擬定章程詳請具奏前來臣覆核無異謹膳清單恭呈御覽此外如有未盡事宜及沿途有須設法變通之處容俟隨時由糧道酌量禀請奏明辦理除飭江安粮道張富年迅將　運米石依限解閱開行沿途實力催　並咨東河督臣山東撫臣迅將東省運道及淤墊各處先期分飭查勘興挑赶辦以免臨時棘手外理合會同漕運督臣吳元炳江蘇撫臣衞衆光恭摺由驛馳陳伏乞皇太后皇上聖鑒訓示謹奏軍機大臣奉旨戸部知道單倂發欽此○○頭品頂戴河南巡撫臣鹿傳霖跪奏爲微臣舊疾復發較前增劇恐滋貽悞懇恩賞准開缺回籍調理恭摺瀝陳仰祈聖鑒事竊臣上年因染思脾　病體難支曾經具摺請假調治蒙恩賞假先後兩个月當卽趕緊醫痊銷假視事竭力從公詎意今春肝木上升觸發舊疾逐日增劇氣喘心摇幾不自主據醫云心脈過虧肝木尅脾上氣虛下陷不能收攝遂至各症雜見非靜心調養難望速痊伏念豫省四逹之區任重政繁籌畫安輯在在均關緊要如臣愚昧卽殫竭心力猶懼弗勝若以病軀勉强從事則貽悞必多負咎滋重思維再四不敢不據實瀝陳於 
君父之前籲懇聖慈俯准開缺回籍就醫俾免貽悞臣受恩深重自揣年力尚未遽衰倘能仰叨福庇醫治獲痊犬馬餘生猶堪報効卽當泥首闕廷求賞差使决不敢稍軀安逸自外生成所有微臣舊疾增劇籲請開缺緣由謹繕摺瀝陳伏乞皇上聖鑒謹奏軍機大臣奉旨　賞假一月毋庸開缺欽此○○盧士杰片再據署藩司張端卿詳據合肥縣紳士前選甯國縣訓導沈用熙等聯名禀稱廬州府學文廟兵燹後及時修理禮樂尚未全備經合肥縣紳前福建陸路提督唐定奎於光緒三年獨力捐辨祭器樂器照額設原數備齊共需銀二千六百兩四年復行捐資延請素諳音律教師設局教習由府考取樂舞生童送往就學以次告成共甲銀三千七百八十兩六年續捐善後銀五千兩置産生息以充每年春秋丁祭招集樂舞演習執事之費統計前後共捐湘平銀一萬一千三百八十兩折實庫平銀一萬九百二十餘兩爲數甚鉅其尊崇學校之忱非尋常善行可比雖據該提督聲稱不敢仰邀奬叙究不忍没其義舉禀請移奬該提督姪孫文童唐理賢以昭鼓勵等情造具　册甘結呈府查騐相符禀司核明詳請奏奬前來臣伏查各省紳商捐修文廟考棚至數千兩以上者均經奏荷恩施飭部議奬有案今合肥縣紳前福建陸路提督唐定奎　廬州府學文廟獨捐鉅欵購辦祭樂各器教習樂舞生童並置備善後經費共計合庫平銀一萬九百餘兩之多實屬重學尊師有裨文教該紳士等禀請移奬該提督姪孫文童唐理賢之處核與捐辦要工請奬成案事同一律合無仰懇天恩飭部核議給予職銜以示奬勵出自鴻慈除册結咨部查核外謹會同兩江總督臣會國荃安徽學政臣徐郙附片具陳伏乞聖鑒謹奏軍機大臣奉旨戸部核議具奏欽此○○頭品頂戴湖北巡撫臣彭祖賢跪奏爲拿獲越獄絞犯審明議擬恭摺仰祈聖鑒事竊查天門縣絞犯郭漳沅於光緒六年六月二十六日越獄脫逃經臣會同前督臣李瀚章奏叅嗣提典史禁卒人等訊明議結接准部咨將已革管獄官署天門縣典史試用府司獄黄玉珪留於地方恊緝有獄官天門縣知縣邵世恩革職留任勒限詳拿在案十年十二月初六日據該縣邵世恩禀報十二月初一日訪問逃犯郭漳沅濳逃回籍會督荆門營天門汎把總黨杰已革前署典史黄玉珪現任典史沈嵩祥帶同兵役團保立時捕獲理合親身解犯赴省等情當行司報委漢陽府知府慶勳審辦兹據該府詳擬由湖北按察使黄彭年覆審轉解前來臣親提研訊緣郭漳沅籍隸天門縣先於光緒二年因戳傷林九兒身死案内審依鬥殺律擬絞監候秋後緩决三次六年六月内天門縣知縣邵世恩奉署安陸府羅忠祜札飭赴郡會同署鍾　縣知縣封蔚礽籌修鍾邑陽湖垸潰口是月二十六日傍晚適有遞解之犯過境該署典史黄玉珪因印官未回須赴縣署點騐隨將監内各犯鎖銬脚鐐查固收禁内監飭令禁卒余升等依法看守並諭更夫陳沅帮同防範自赴縣署維時風雨大作禁卒人等進房避雨該犯郭漳沅乘間挣斷鐐銬扳脫栅欄翻墻逃逸余升等驚覺奔告該署典史黄玉珪追捕無蹤禀縣馳回勘訊將監墻栅欄修整該縣督同典史會營親帶兵役分途緝拿未獲禀司行府飭委京山縣知縣沈景標馳詣覆勘情形並提禁卒人等來省審明並無鬆刑賄縱情形弊奏奉刑部核議將署典史黄玉珪革職留緝印官邵世恩革職留任更夫陳沅禁卒余升鄧幅分别擬以杖徒在案該犯郭漳沅逃後行至鄉間跪稱久病初愈令不知姓名人薙髮遠奔河南四川等省屢移不　縣名地方賣醫度口並無一定住趾亦無知情容留之人十年十二月初二日潜行回家探視甫抵家門卽經該縣邵世恩訪聞會督營汎把總黨杰已革典史黄玉珪現任典史沈嵩祥帶同兵役團保踵至捕拿該犯奪過兵役手執木棍拒傷團首董文相左肩甲兵役人等將其圍獲解縣該縣邵世恩查騐確係該犯郭漳沅正身訊供禀報一面親身解犯赴省報委漢陽府知府慶黝審辦兹據該府審明所供越獄脫逃情形與該縣邵世恩前禀相符由司覆審轉解前來臣提犯親訊無異查定例犯罪囚禁在獄僅止一人乘間脫逃原犯絞監候入緩决者入於秋審情實等語此案郭漳沅原犯鬥殺擬絞監候秋審緩决三次越獄脫逃被拿時復奪棍拒傷帮捕之董文相實屬玩法自應按律問擬郭漳沅除拒毆捕人平復輕罪不議外合依犯罪囚禁在獄一人乘間脫逃原犯絞監候入緩决者入於秋審情實例仍擬絞監候入於秋審情實照例先行刺字該犯前已緩决三次若非脫逃則光緒七年二月十九日奉上諭查辦减等時已准减流若照准减之在配人犯脫逃被獲論例得免其逃罪惟越獄情重是否毋庸議及請由部核覆禁卒余升鄧幅訊無鬆刑賄縱先已擬徒援赦减杖責釋毋庸再義管獄官前署天門縣典史叅革湖北試用府司獄黄玉拜疏防絞監候人犯越獄已於五年留緝限内協獲應准回籍有獄官天門縣知縣邵世恩疏防限滿後又逾一年之限原議革留之案恭逢光緒十年十月十一日恩旨已例得寛免今於五年限内將犯拿獲請將處分查銷是否允協除全案供招送部外理合會同署湖廣總督臣下寳第恭摺具陳伏乞皇太后皇上聖鑒勅部議覆施行謹奏車機大臣奉旨刑部議奏欽此○○德馨片再南安府知府圖坦病故經臣另行恭疏具題所有該府印務查有候補知府何煥章堪以署理據藩臬兩司會詳前來除檄飭遵照外謹會同兩江督臣曾國荃附片具奏伏乞聖鑒謹奏車機大臣奉旨吏部知道欽此○○吳元炳片再南河同知試用一年期滿應行照章甄别出考具奏兹查有知府用試用同知汪鎭年五十三歲安徽歙縣人由監生歴捐理問通判選用同知並捐戴花翎指省分發南河試用因辦山西賑捐出力經前山西撫臣曾國荃奏保俟補缺後以知府儘先補用光緒九年七月十九日到工十年閏五月經前漕臣楊昌濬奏派辦理葦蕩營事務又查有試用同知陳捷三年四十四歲安徽績溪縣人由監生　捐同知分發南河試用光緒五年十二月十九日到工六年八月二十五日丁父憂冋籍十年正月初六日起復回工該二員均已試用一年期滿臣留心察看汪鎭穩練安詳講求修守陳捷三年力强盛辦事認眞均堪留工按班照例補用除將履歴咨部外謹附片陳明伏乞聖鑒謹奏車機大臣奉旨吏部知道欽此 
 
