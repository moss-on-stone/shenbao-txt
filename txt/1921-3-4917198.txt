# 1921 - 3 - 4917198

 

Page 1

 
 
   
 
 

Page 2

 
 
   
 
 

Page 3

 
 
時評 
[白話乎法律乎（老圃）]  
　　財政部向不談法律乃此次因商民反對所得稅竟效律師口吻大談法律且有連篇累牘白話之文吿然財政部於講談法律實非其所長故其所談者謂之白話則可謂之法律則不可 
　　財政部亦自認所得稅條例未經國會制定但根據民國五年大總統之命令謂從前法令未經明令廢止者皆繼續有效此財政部談法律之第一論點也然按照約法大總統不能任意制法亦不能任意毁法故有效之法律大總統不能宣吿爲無效即無效之命令大總統不能宣吿爲有效所得稅條例在法律上根本不能存在大總統又安能口含天憲强謚之曰法律則財政部第一論點不能成立 
　　財政部亦自認未經國會制定者不得爲法律但謂其他各稅則未經國會制定者今皆實行故所得稅亦不妨實行此財政部談法律之第二論點也然其他稅則之未遭反對乃國民一時之寛容不能因此謂國民承認行政官有濫制稅法之權譬之僕人盗主人之物主人一再寛容不予深究不能因此謂僕人非盗而檢察官失其檢舉之權亦不能因此謂主人之財産以後應聽僕人之偸竊而主人失其吿訴之權則財政部第二論點不能成立 
　　總之不能裁兵國民且有不願納稅之意不能裁釐更無施行所得稅之理政府但當速籌裁兵速籌裁釐徒說白話無益也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　一月二日大總統令署司法總長董康呈請任命刁炳犀署奉天高等審判廳推事楙林署甘肅第一高等審判分廳推事黃滌道林克俊署江西高等檢察廳檢察官葉寅署浙江第二高等審判分廳推事洪澤署浙江金華地方檢察廳檢察官施霖署江蘇上海地方審判廳庭長陳同壽署江蘇上海地方審判廳推事均照准此令 
　　又令兼署陸軍總長靳雲鵬呈准正藍旗滿洲都統志錡咨請將玉廉補參領崇勳補副參領桂森補印務章京永泰補公中佐領均照准此令 
　　十二月三十一日大總統令特任張廣建爲煥威將軍此令 
　　又令張廣建現經特任煥威將軍著即來京供職此令 
　　又令特任蔡成勳爲甘肅督軍未到任以前著陸洪濤暫行護理此令 
　　又令特令蔡成勳兼署甘肅省長未到任以前著陳　暫行護理此令 
　　又令任命馬福祥爲緩遠都統此令 
　　又令據國務總理靳雲鵬呈准内務部咨呈安徽省長聶憲藩查復江蘇省議會彈劾省長齊耀琳一案據稱齊耀琳馭下素嚴並無違法事實且對於禁運米穀事宜始終堅持所指私運蘇米一節亦係誤會惟金陵道道尹兪紀琦有招物議應否交付懲戒請予鑒核等語齊耀琳旣查明無違法營私情事應即免予置議兪紀琦着交文官高等懲戒委員會依法懲戒此令 
專電 
　　北京電寗夏兵二十營趨蘭州甘張電求速去院特電陸洪濤立赴省護督並電馬福祥限十日赴緩蔡成勳俟馬到緩後率一師由陜入甘（二日下午二鐘） 
　　北京電陜人因緩區請畫陜邊荒地隷緩公呈府院部反對 
　　北京電府院派員二人赴貴州勸導取消自治（三日下午四鐘） 
　　北京電陸裕光將加入統一善後委員會（二日下午二鐘） 
　　北京電趙恒惕三十電呉佩孚謂湘局暴亂分子旣去今後必可全力維持湘序現仍按自治方針做去决不附孫呉三十一將電轉院（三日下午二鐘） 
　　北京電葫蘆島開埠經費預算需四百二十萬官商各任半數商欵已由某公司集股承辦官股尙無着落昨周監督電院部催索財部無法籌措有向日商三井借欵說　　 
　　北京電吉鮑電府院日軍隊脅迫歸化中國韓人改歸日籍此事違背國際公法應請由外部向日使嚴重抗議（三日下午四鐘） 
　　北京電外部依鮑貴卿三十一電將向日提抗議不得將居留延琿韓人迫令盡入日籍（三日下午二鐘） 
　　北京電交部答復正金銀行小貫慶治理由謂承詢華銀團購車借欵是否係前宣統三年京漢餘利借欵事本部與自國銀行商借欵不受貴行顧慮（三日下午二鐘） 
　　北京電外部今日復領袖公使云前請保護華洋義振會人員政府已於三十一通電直豫長官矣特復（三日下午二鐘） 
　　北京電田中玉對禁止耕牛出口謂美日兩國商人在魯購牛有年擬由省酌議變通辦法農部覆在賑災期内無變通餘地（三日下午二鐘） 
　　北京電昨晤新自莫斯科回之朱紹陽領事云勞農業已統一赤塔政府與列寗已訂約爲遷就東方外交部赤塔不行赤色政治列寗曾言予樹舊俄剗除並不生産新俄惟將俄境作新大陸之發現凡來者不分國界一律待遇現查來自各國者有一百萬人德人占多數工廠學校大振（三日下午一鐘） 
　　北京電新任瑞典公使章祖申昨午四時半出京赴滬候輪出發（三日下午四鐘） 
　　北京電陸部擬軍需獨立裁軍需司設軍需總監（二日下午二鐘） 
　　北京電岑通電電局要現金岑請政府記賬院交交通查核 
　　北京電審計院咨院云各署人員不准兼差係奉元首令交辦之件今各署兼差者更多請飭各機關照册塡送未便再延（三日下午二鐘） 
　　北京電院部電各省嚴防安系餘孽謀亂（二日下午二鐘） 
　　北京電光雲錦臧蔭松康十鐸有判無期徒刑說（二日下午二鐘） 
　　香港電東日孫在軍府演說自民國成立袁張推翻迨段抗袁逐張自以大功悍然毁法賣國吾人始率艦南來護法數載和會停後段漸覺悟知不能以武力統一中國表示讓步允定期取消軍事協約旋爲曹張等推倒遂無商量餘地其後岑等只顧謀和投降條件業經議妥迨粤軍回粤其議自寢此次軍府責任固繼續護法但余觀大勢根本問題吾人自今日起拿定方針開一新紀元鞏固民國基礎削平變亂卽建設正式政府是爲護法乃國内一部人信北政府外人仍承認之視我等爲土匪護法區域爲匪區域足見正式政府不容緩但建設權在國會望國會諸君建議仿南京政府辦法在粤設正式政府爲對内對外總機關願共以此重大之事作十年元旦新紀念（三日上午八鐘） 
　　香港電中行紙幣低折稅賦改收銀毫人民大譁各商會紛請維持官廳現不負責（三日上午八鐘） 
　　香港電國事請願團東日派代表往軍府請願攻桂孫謂須籌千萬元乃可（三日上午八鐘） 
　　厞門電漳不撤柴米捐厦全埠罷巿（三日上午十鐘） 
世界路透電 
[阜姆降服記]  
　　二日巴黎電羅馬消息逹倫齊哇氏部下軍隊今日開始退離阜姆一俟該軍退盡意常備軍即將退至意國與南斯拉夫國畫定之界線 
　　二日羅馬電昨日阜姆代表與佛拉里哇將軍開會磋商戍軍降服之最後細則商定逹倫齊哇氏之命運應聽阜姆官民處置之一俟條件都已履行意常備軍即將退離邊界逹氏部下軍隊之不服者曾與意常備軍衝突數次意軍被迫用砲隊與機關槍轟之 
　　一日羅馬電阜姆代表與佛拉里哇將軍訂定之條約已於昨日簽定規定逹倫齊哇氏部下軍隊應於明日退出阜姆回其聯隊本部逹倫齊哇氏請准其率軍隊離城意軍司令不許 
[法德之軍備解除交涉]  
　　二日巴黎電德政府宣布諾萊特將軍要求德國解除國民衛隊武裝之牒文德國反黨各報贊同協約國之意見謂苟因此發生爭端其責任須由德政府負之 
　　一日柏林電據官中宣稱德國陸軍現共有十萬名内有軍官四千員德國共已毁砲四萬尊且有來福槍五百萬枝機關槍五萬架飛機發動機二萬六千具或交與協約國或經銷毁各兵工廠現均經營實業 
　　一日巴黎電柏林消息法政府已以牒文致駐巴黎德國大使文中　舉德國違背斯巴條約各節此間各報謂該牒文並未含有最後决議蓋最後决議須由協約國會同决之大約不日將開協約國會討論此事 
[英俄商約之簽字]  
　　二日倫敦電據星期時報載稱英俄商約今已草定預備簽字所須續議者僅專欵之細則耳衆視英俄立卽恢復通商一事甚有希望觀察報稱克拉新氏昨接莫斯科電文令其回國與政府商榷要務英俄之討論若非完全失敗則克拉新氏大約將離英五星期之久但此項討論目下殊無失敗之象 
[愛爾蘭近狀]  
　　二日倫敦電昨晨柯克郡米特爾登地方有兵士奉上官命令焚燬房屋七所因居民常知近今攻擊軍隊之謀而匿不報吿軍警之故據非官場消息屋宇旣焚之後當晚即有大隊軍警入鎭焚燬工場一所搗毁刦掠商店數家又聞米特爾登附近某村亦有數屋被焚因該隊近亦有襲擊軍警之舉也 
　　一日倫敦電泰晤士報載稱據政界可恃消息政府與新芬黨之談判因新芬黨除聲明休戰外不肯提出切實之擔保故已可稱一部失敗 
　　二日倫敦電軍警在柯克郡班特里四出搜查拘獲疑似新芬黨之人四十名 
　　二日倫敦電台伐勒拉氏究在何處仍爲疑團紐約時報載稱氏於十日前改名瑪龍氏乘船赴歐又稱此說未能徵實之 
[英國處置失業者之計劃]  
　　一日倫敦電内閣建議儘力將政府所辦各項實業縮短工作鐘點俾使失業工人多得位置政府且請巿政局及私家工廠亦照此辦法又請職工聯合會協助此舉以度過目下工業墮落之難關 
　　二日倫敦電胡爾維區兵士廠之工人竭力反對政府縮短工作時間之議請照此辦法無異使工人半飢云貝爾波斯之造屋工人五千名因反對每小時工資減少五便士均已停工據蘭開夏消息該處實業狀况之惡劣爲美國南北戰爭以來所未有白萊克本一處收受失業保險金者共有四千人之多 
[印度國民大會]  
　　一日印度拉格配電甘地氏提議修改國民大會組織法聲明大會目的乃在以合法用和平之方法求取自治之條文經大會通過不同意者僅兩人大會並通過議案聲明前大會採納不輔助政府但不施行强暴手段之計畫其中有拒納捐稅各條應仍一部或全部有效而由大會幹事部决之 
　　二日拉格配電印度國民大會所採納不輔助政府之議案主張不以兒童肄業於官立學校律師不出席法庭並懇求商民逐漸抵制外貨又稱國民大會將派專家組織委員會規定經濟抵制之辦法議會議員今當辭職軍警勿得以奉行命令而犧牲彼等之信仰與國家政府職員未經請令全體辭職之際凡與人民有所交涉應以仁愛誠實之道輔助國民主義末請各團體聚精會神於不輔助政府運動俾於一年之内逹自治目的 
[美俄之關係]  
　　三十一日華盛頓電工部總長致書代表駐美勞農大使瑪丹斯氏之律師謂勞農政府如不停止煽惑美人仇抗政府則美政府將議驅逐此間勞農代表云 
　　三十一日紐約電萬國女子衣工聯合會議以値價百萬元之縫衣機器運往俄國會長宣布此議時謂美俄雖未恢復通商然美政府不能阻止勞工團體以機器運濟同志之團體云 
太平洋路透電 
　　二日北京電駐倫敦中國代使電稱本年五月間倫敦將舉行物産製造品博覽會請中國參與此會 
　　二日北京電政府接電謂陳炯明擬解散廣東省議會因該會與當道爲難之故 
國外要聞 
[德國特約通訊（王光祈十月二十八日）]  
　　俄波議和後之俄國 
　　震撼一世之俄波戰爭已於十月八日議和東歐時局至是遂吿一小小結束矣當七八月之交俄國紅旗軍人獲勝利兵臨波蘭瓦薩將爲城下之盟其時法國主張援波拒俄英國則主張波蘭接受俄國條件而在德國方面則舉國如狂希望俄國戰勝以使聯合俄國推翻凡爾塞和約風聲鶴唳草木皆兵全歐局面大有一髮千鈞之勢何其危也夫俄波戰爭不過東歐方面之局部戰爭耳彼曾經百戰之英法兩國何以愼重如此蓋英國所懼者俄國倘攻下瓦薩將長驅西下與德國聯合以窺英不如勸波謀和暫殺其勢法人方面所懼者亦係俄德聯合其所以主戰而不主和者因國會議員大半贊助政府援波敵俄之政策此其與英不同之點也 
　　此時正在無法解决之際忽而俄軍大敗波蘭乘勝追擊於是一變昔日波蘭向俄乞和之形勢而爲俄國向波乞和之局面全歐之愁雲慘雨悉化爲和風甘露矣此次俄軍之敗係由於騎兵乘勝進攻砲隊落後不及掩護之故然俄軍雖遭此敗其氣尙盛（托羅斯基親臨戰地聲言將再練四十軍團與波蘭背城借一大有『江東子弟多材俊捲土重來未可知』之槪而何以今日如此急於謀和捲旂息鼓而去豈眞不能再戰耶抑尙有其他原故耶此當爲閱者諸君所急欲一聞者也 
　　據記者所知俄國急於謀和之原因有三請略述如左（一）今年俄國秋收不佳糧食甚形恐慌侂國係農業國每年所産足以自給數年以來雖受協約國之封鎖而尙能維持至今者以此蘇維埃政府之所以當此内憂外患猶不至動搖者亦以此俄國農民約占全國人數百分之八十五俄國蘇維埃政府雖稱爲工人政府然俄國工業不盛工人甚少而工人中之贊成蘇維埃主義者尤少故蘇維埃政府之生命完全建築於農民之上當蘇維埃政府成立時首將俄國田土自大地主手中奪去轉而分給農民俄國農民苦大地主之苛待久矣一旦得此喜可知也於是對於蘇維埃政府遂生信仰然其信仰也非信仰其主義實恐他種政府苦代蘇維埃政府而興必仍將田土奪回退還各大地主故數年來農民捍衛蘇維埃政府不遺餘力俄波戰場上之紅旗軍什九皆農民也記者前次通信述俄軍俘虜之言亦係如此可見俄國蘇維埃政府者實與俄國農民相依爲命之政府也今一旦秋收不佳糧食頓起恐慌農民旣受打擊即無異蘇維埃政府身受重傷是數年以來俄國之所以不懼協約國之封鎖者至是遂失其所恃矣而戰場上之農民亦皆浩然有歸志如此形勢安能再戰此俄國之所以不能不打收兵難也（二）俄國雖因秋收不佳不得不急於謀和然俄人非懦弱之民族必不甘心退讓故於退步之中仍寓進取之道進取者何卽移兵對内剷除異黨是也俄國國内所謂『反過激派』者比比皆是其中尤以WrangeI及PetIjnra兩派爲蘇維埃政府所切齒年來紅旗軍不能專心一意對外皆係此輩從旁牽掣所致故此次撤退波蘭戰場之兵即預爲掃平内亂之計以兵力而論紅旗軍當然優於『反過激派』固不待言即以糧食而論紅旗軍固室無餘糧而『反過激派』亦野有餓莩托羅斯基自信移兵對内勝算可操内亂旣平再謀對外此亦俄國謀和之又一原因也（三）俄國謀和之原因除上述秋收不佳移兵對内二種外尙有一種關於東方發展之計畫紅旗軍旣不得志於東歐遂欲轉其鋒於亞細亞以謀發展波斯印度方面早有『布爾塞維克』之踪跡近且聯絡小亞細亞回回敎徒以圖大舉惟聞回回敎徒對於蘇維埃主義現分贊成反對兩派尙未完全一致自歐洲戰後土耳其爲協約國所壓迫亦有與俄携手之說故蘇維埃政府欲乘波蘭議和之後潛派一部分軍隊前往小亞細亞方面活動並與波斯印度土耳其聯絡現在失之於波蘭者將來或可取償於亞洲故暫時謀和爲計甚得此又爲俄國謀和之第三原因 
　　由此觀之俄國此次謀和非厭戰也不過戰略上另換一種方法耳東歐之戰爭雖息而亞洲風雲難保不致再起夫俄波戰爭也回回敎徒之煽動也在不知世界大勢者或以爲此種戰爭煽動不過關係一二國家之事於吾輩可涉所謂吹縐一池春水干卿底事殊不知俄國問題者世界之問題也使俄國而勝則其主義行將普及全世界而吾人之生活或亦頓改舊觀使俄國而敗則西比利亞形勢必有劇烈變動與吾國更有密切關係故吾輩尤不可輕易忽略 
　　現在俄波戰爭雖已吿一結束而俄波問題却依然未曾解决立陶宛Litauen及白俄WeissrusIand兩共和國者蘇維埃政府久欲置於俄國勢力之下者也今俄波和約乃置於波蘭勢力之下又波蘭方面本欲恢復一七七二年之疆界亦未能如願相償是此次和約俄波兩方均未滿意恐將來仍須訴諸武力亦未可知或者明年春日種足馬肥之時又是俄波健兒比試身手之日也 
國内要聞 
[北京通信（般若）]  
　　桂川督長任命之經過劉熊劉並未妥洽 
　　前昨兩日桂川兩省督長均見任命距統一令下已兩月矣而忽於此時發表蓋當統一令下之時本擬即將滇黔以外之各省一律任命督軍省長表示統一之實現然廣東由陳炯明占領之初態度暗昧政府信其要人語以爲可以招致則必待招致之成功湖南在岑陸未消軍府前已對於軍府之和議有不甚贊成之態度而委疏通之責於范源　呉佩孚亦必待范呉之回復至於四川經劉存厚攻入以後局部變化當然必有問題卽廣西取消獨立之電亦遲十日而始至故最初不能發表及稍待十許日而湖南反對此種統一態度亦已明瞭陳炯明歡迎孫伍唐亦成事實故最無待磋商者惟廣西一省而當局以爲只發表廣西未免索然無味適四川方面自下統一令之始劉熊代表卽陸續來京正在徵求意見之時期内故决將廣西暫擱待與四川同時發表而歷時未久貴州局勢忽變盧燾之於北京政府來電數次明送秋波政府又冀盧氏可以歸附俟貴州談判有成則桂黔川同時發表然而貴州方面則盧氏之態度一如湖南對於廣東之孫伍唐仍與聯絡而李烈鈞集兵湖南邊境有由銅仁入黔之勢王文華舊部在貴陽附近仍欲迫盧燾聯滇默察貴州之情形如盧　果歸附北方則唐繼堯與李烈鈞兩方夾攻王文華劉顯潛等又交關於内黔局必又生變化故盧燾之取消自主已可下確實之判斷爲决做不到者其可以任命之省分依然只有川桂此發表命令以前之經過而其形勢迄今未變者也 
　　此次命令之促成即由陸裕光之入京廣西方面固極希望命令發表者其希望之原因則以粤軍政府方倡攻桂之說將取道西江由肇慶進兵陸氏求援於北方爲餉械之要索先求政府確認其地位然後餉械較易商量且使北京政府對於廣西不能諉卸其責任故陸裕光之來一面商量餉械一面催發命令此次令下蓋被廣西催成並非四川之已妥協也 
　　至四川之事則迄命令下時仍未商妥熊克武劉湘之代表並未承認當命令將下之前數日卽已確定熊克武省長劉湘重慶護軍使而熊之代表劉光烈劉之代表張再掉臂不顧翩然赴津政府令孫培勸歸僅與張再同返劉光烈依然未到政府此次似已有决心不問熊 
 
 

Page 7

 
 
劉之允否而一意助劉存厚當二十九日發表廣西督長之時尙擬四川從緩三十日閣議乃决定不再磋商也蓋熊意在督軍兼省長劉意亦在督軍督軍之爭與劉存厚實成鼎足今熊之本人在距重慶　十里之温泉養病其部下尙有師兩混成旅劉湘　　逐王文華李烈鈞以後即據守重慶此三人者皆必不滿意於今之命令在一般明瞭川局者揣測謂不出兩種現象或熊克武與劉湘聯合與劉存厚兵戎相見或熊克武不赴新任翩然離川而劉湘與劉存厚衝突而已經退出川境之滇軍即有乘機再入之勢川亂又將發生政府仍不過束手無策耳 
　　至四川督長問題兩月來之經過則有數次之轉變最初政府以劉存厚爲固有之北京督軍而又攻入成都當然袒護因欲任熊省長並帮辦軍務以爲調　然熊之代表及前軍府各要人皆不謂然在川之各師旅長亦紛紛來電反對劉存厚當局乃致電劉存厚徵求意見劉存厚之復電則謂前此以督軍而失守四川今以熊之求援重入川境似未便與熊爭地位且卽與我督軍亦恐幹不了不如以督軍護熊己爲省長此電到後政府卽决以督軍畀熊以省長畀劉矣乃未幾而劉存厚部下又紛紛來電反對熊而贊成劉如陳遐齡諸人又皆有催促任劉督軍之電更有川中將領某某等密電政府謂劉積之主張統一熊錦帆主張自治服從之德劉勝於熊維時已届各省高唱自治之時靳氏聞此二字卽形腦痛見此一電又專一傾劉存厚而後持從前之主張蓋劉存厚表面讓熊而陰嗾部下擁己　况熊之表示猶以單純督軍爲未足而欲兼任省長當局益信主張自治之說而不用熊氏之心益决矣且當劉熊互爭之交忽有異軍特起之劉湘其代表張再來京向政府表示謂川軍之意欲推劉湘督川而任但懋辛以省長四川方面亦有此種電來政府固决不與劉湘者然以其在重慶占有勢力亦不便不加敷衍最後决定乃劉存厚仍爲督軍熊爲省長劉湘爲重慶護軍使俟熊克武表示就職即以帮辦軍務畀之如熊不肯就則將省長令劉存厚暫兼而授劉湘以帮辦劉光烈張再之赴津即在此時張回函劉不回亦以此故今旣有此情形而政府仍毅然下此命令恐西顧之憂正未能免也（十二月三十一日） 
[北京通信（吹萬）]  
　　羅素講共産主義與中國 
　　羅素與柏萊克女士曾游俄親見俄共産黨之眞相故羅素學術研究會連日對於「中國現時合宜採用共産主義與否」一問題多所討論前晚在石逹子廟開會對於此問題討論終結兹錄其辯論要點於下以供國人留心此問題者之參考羅素之言曰凡事當分理論與實際理論雖好實際或有不能行者當分理想與手段理想如此手段或可不必如此以理論言共産制陳義甚高而以實際言則行於今日之中國不能有利但根本理想則誠宜求逹最平等之共産制而其求逹之手段則可百出不必徑逹徑逹或因欲速而不得逹對於現在中國實行共産主義一說贊成者與反對者各有理由反對者謂實行之於軍事經濟兩方皆當感受困難以軍事言各國皆有軍隊則中國不能不有以自衛行共産主義爲各國所反對必被封鎖侵犯中國之實力不足與各國抗也况今中國方苦兵行共産於此時并不能裁兵至於以經濟言則共産主義僅能行於工業發逹之國中國爲農業國非所宜也如此時在中國行共産主義當得俄助但中國與俄國情形不同不必學之贊成者則謂中國現時内亂不已官吏貪汚加以北方災荒民人流離日本復時謀侵略南北復不統一爲今之計惟有聯俄聯俄可以抗日可對本國爲重大之改革而不受外國之侵略（二）亞洲人常被制於白人但在白人之下謀獨立之機會至少隸於日前更甚惟俄爲新造國又主正義與聯無被呑憂故不如聯俄以行共産制比較二者以觀以今日之中國行共産制實爲時機未熟但時機不久即至如日美或日俄宣戰時中國或可乘機改革今則大敵在前止可安待也柏女士謂「關於工業方面方觀察則中國工業大不發逹當待工業大昌後行共産主義方有實益如於此時行之若受歐洲與美國之封鎖機械不能入口則實業永無發逹之日故行共産主義當從振興實業着手好壞不在資本主義與社會主義實業發逹而不良固壞但資村主義爲必經之階級欲發逹實業不得不求機械之供給欲得機械之供給不得不與資本主義之國家接近對於外資能不借固佳然國内之富豪倘不肯以其資辦實業則借外資亦爲無可如何之事近世文明與古異今在使用器械使古所無者今有之如今能不用機械則中國行共産制亦可爲發逹本國實業而無資稍借外債中外合資固無妨然必權自我操如政府借此搗亂以利益與外人而轉利其私却是無法止可推倒政府但革命而行共産制至難成功以各國皆反對之也爲中國目前計當求得一政府使錢不入私囊又當有可恃之軍隊總之此事當視中國之實力如何如實力足以禦外侮實業發逹即時機一至即可改革共産主義之準備爲工業敎育實業旣興百事可舉中國今日以生貨出口而以熟貨入受損至大欲實行共産主義且不求直接先以工業主義爲目的先與美聯絡實業發逹以後共産制卽可實行」學生問「聞俄國自行共産制後百事皆興有諸」柏女士謂「關於俄國之敎育改良工人增多食物分配均匀皆有名無實敎育反不如何其所謂良好學校者僅在都巿便外人觀瞻之少數學校而已其他鄉間學校則内容多不可問且因受經濟之影響欲印書而不能至於食物分配則城巿每無飯可食城居者欲就食於鄉爲法律所不許工人不得一飽多無力工作惟鄉間則尙好工人因機械多即人力減少故都主不用機械然此實謬論與實際不符因機械多則生産多方足以應用也政治上之名稱與工業無關即行共産制而勞動者仍不改依然無補中國雖有富者但亦不多均貧富未必能使人人裕足興實業多生産即可分餘以給貧民如有六工人人日縫一衣日得六用機械日得六則可餘五人以作他工資本歸國有由政府提創固佳但（一）當能集資（二）有良好政府（三）外國不反對具此三者則行共産制以倣俄亦可但俄國受外國之害至大中國各海岸多外國商埠實行共産而後恐商埠轉擴大」羅素謂現在中國不當怕外資投入待實業旣發逹償外資不遲工作有三時期（一）無工可作（二）當工人時期（三）資本家時期現方無工可作則方求作工人令外人爲資本家亦無傷云 
[閣議中之中俄通商條約（三續）]  
　　（第二十七條）俄國貨物運入中國照中國稅則一律課稅中國貨物運入俄國照俄國稅則一律課稅（第二十八條）兩國入口商船所載各貨按照稅則一律納稅外倘海關騐貨人員丁役與該商各存己見不能定價之時准各邀客商二三人前來騐貨估價卽照該商人内所出最大之價納稅以免收稅不公（第二十九條）凡兩國船貨納稅以凈貨爲率所有一切貨物應除皮毛計算如因此而生爭執仍按照前條辦法辦理（第三十條）如因爭執正在討論之時稅關不得將爭執數目任意塡寫册上倘貨物如因損壞而減價時兩國稅關均照所減之價課稅（第三十一條）兩國商船如非漏稅及走私船上人員應行優待倘若遇有天災在兩國之任何海岸碰壞擱淺以及遭風收口該處海關官吏應即設法妥爲照料通知附近領事官知照以晤睦誼如未遭險各貨物不欲出口自不納輸關稅（第三十二條）凡船隻遇盗應由地方官設法追拿嚴辦所有追得贓物均交領事官給還原主萬一正犯不能緝獲或有盗無贓及追贓不全不能因此索賠（第三十三條）兩國兵艦互准往來各地所至口岸均照最優國相待一切買取食物烟煤甜水修理船隻各無阻礙所有一切進出口關稅槪不輸納兵船船長地方官與之平行相待（第三十四條）凡兩國兵船商船之水手船商等人私逃經領事官或船主之請求地方官應實力查拿解送領事官或船主收領（第三十五條）凡兩國負罪人犯越境私逃經公使或領事官之請求地方官應實力查拿解　公使或領事官收領（第三十六條）本約用中俄法三文合繕二分校對無訛將來文字解釋以法文爲準本約以十年爲期自互換之日起至十年期滿止如欲修改須先期六個月備文知照（第三十七條）以上各欵旣成條約須於簽字一年之内由兩國大總統批准交換始生效力 
[京聞零拾]  
　　各省派員覲賀元旦十年元旦總統在懷仁堂受賀各省區軍政長官紛派代表來京覲賀其已向公府函索入門證者如次（一）直魯豫巡閱使兼直隷督軍派李鴻譽（二）粤邊防務督派陸裕光（三）東三省巡閱使派泰華（四）浙江督軍派盧小嘉（五）陜西督軍派郭涵（六）湖北督軍派楊文愷（七）四川督軍派傅維藩（八）熱河都統姜桂題察哈爾都統張景惠綏遠都統蔡成勳均親往覲賀 
　　新疆將施局部戒嚴政府近致電新疆楊增新一電略云俄黨侵入新疆中央屢次研究確已認定積極人手籌劃辦法惟刻下斯項手續未定暫准將阿山喀什伊犂塔城進化等處戒嚴此外並准加添軍警在前列各處實行搜剿土匪以免乘機擾亂俟政府定出的確政策再行電令照行並希速將戒嚴事宜覆報存案 
　　敎部籌議敎育基金范敎長近因京内外各校職敎員每以薪金問題致起風潮殊與敎育前途有莫大妨碍特招集本部各司會議討論規定學校基金辦法以擬中央交涉通令各省就各項罰欵内酌提數成分爲專門中小各校基金所生利息分配與官立各校至京師各校除現有之基金外再竭力擴充按各校等級實行分配 
[廣東舊國會之近狀（平）]  
　　舊國會自間關赴蜀失意而反幸粤局底定軍府重興宜即聯袂來粤正式開會矣乃從事實上觀察則雖經孫中山一再邀請而議員仍多觀望考其原因由於關餘尙未能交涉提回讀員歲費茫如捕風而北方又多方運動各議員爲所誘致者不少其他若政學會派更裹足不前以是之故舊國會之能否在粤開會實一疑問現聞各要人擬先開非常會議以定方針良以正式國會召集需時法定人數恐或不足即令足矣而或有他系分子攙雜其間轉礙進行不若非常會議可以主張一致貫澈目的當經籌備一切準備開議惟有一部分議員反對以爲非常會議僅可産生軍政府即改組軍府大綢亦僅可規復前日之大兀師府西南護法四年迄無良果不可不再進一步組織正式政府故宜召集正式國會選舉總統方爲根本辦法兩說相持昨二十九日粤籍國會議員特假座廣東圖書館請孫中山開談話會探其意見孫氏尙未有何等表示但謂余素尊重國會凡事可由國會自行解决因此未得要領然以來粤議員觀之則將來亦僅開一非常會議而已惟開議之後尙有最大之爭點卽政府之組織法是也大抵在粤議員雖號稱民黨亦分二派一純粹的孫派二非純粹的孫派純粹的孫派其所推戴祗有一孫中山故主張獨裁制以爲從前合議之弊政出多門事兹無成不可不改弦更張遂並聯省制度亦掊擊之以爲此時尙未能實行聯邦近日各省所倡自治帶有地方色彩不免將國家分裂故須設一正式政府不特西南各省應行聯絡即北方亦望其悔過來歸以成統一之大業其志願可謂大而非純粹的孫派則以爲事實上恐不能辦到不如暫仍其舊以免西南分裂無餘僅成一廣東之軍政府以此二派意見尙屬紛岐故舊國會雖開議亦未可爲樂觀也 
[川省獨立自治之進行]  
　　熊劉均已來電贊成 
　　川中各將領於十二月十號十二號兩日在渝開軍事會議决議川省實行獨立自治復於元日通電熊劉兩公徵求同意熊督於銑日復電表示贊成其原電云元電接悉諸兄籌畫善後本發揮自力之義主張川省自治商詢于武並爲反覆論列開陳三端崇議宏規甚佩甚佩吾國設省分治由來已舊辛亥改建共和而省遂爲組織國家之基礎其勢力亦日漸擴大然於時立法省未能認明而省之勢力自是仍無直接表現之機會又復逼迫　中央少數人乃得利用之以行其割　專斷國政之私先無閒南北而皆然者故或高談護法而綢維盡撤或侈言統一而内訌紛乘變幻離奇莫可究詰我川省値此舉國分崩之時獨求根本解决之計斯武所爲細繹電文而欣慰無已者也武於統一固夙夜企期於護法尤終始無二惟愚以爲統一云者非謂以北統南或以南統北而僅由所謂中央政府私與各省長官妥協而成者也護法云者亦非謂前一約法可任各省長官擇其便者護之不便者毁之至舉人民自由權利剝奪無遺者也蓋必民意爲强有力而後國法得所保障必地方團體鞏固而後統一始可完成且此爲求安寗自由之保持猶不過政治消極條件而其最大目的乃在鼓勵人人之創造力以改進社會故今日亟宜本之以共謀川省政治之革新一面確定制度一面卽應護我七千萬人得以直接間接行使或參預前此少數人所　擅之政權前者鞏固國家之基礎後者實踐民治之前提而尤爲重要若復容忍少數人操縱其間無論護法主旨無由貫澈統一希望無由逹到徒多立名目資爲政爭國家之紛亂將日甚川人自决精神因此次戰爭而彌著今旣經重大犧牲知必有偉大建設以酬其後克武爲政數年自愧無所樹立尙幸諸兄順應輿情主張正論於以發展自治奠安鄉土不惟克武藉減愆尤於萬一國家前途實利賴之因詢特覆不盡欲言克武銑印 
　　聞劉積之總司令相繼亦有復電至渝自治一層仍表示同意惟對於此種問題的一部分尙微有異議然各將領已全體贊成大體已屬毫無變更夫川省自治方建設伊始意見微有出入固亦爲當然之事惟人民方面宜起而力圖之勿使實成所謂軍人自治而後川省之自治乃始有希望也 
[福州通訊（遂夫）]  
　　省庫券仍須實行上下游陸續援防新箱屍案已宣判 
　　福建發行省庫券之議早經旅京閩人邱功襲等函財政部歷舉五弊請尅日電阻本月二十日財政部有電到閩略謂迭據旅京閩籍紳商代表到部聲稱閩省發行省庫有利證券病商擾民等情查此項省券前據魯贛皖等呈請發行後經人士反對募集亦亟甚結果閩省可否收回及發行情形如何希覆等語李厚基及財政廳長費毓楷頗爲驚駭特電福建旅京同鄉會略稱此項證券與山東情形不同尊論悉舉之弊當日早經計及力爲防杜而於届期償還一節尤　切規畫確有把握近年歷次借欵均經到期償還並未稍失信用現因公債已吿結束上年預借丁糧亦經照數清償當兹靑黃不接不過爲借欵一種證據藉資周轉價値旣無從折減日商更毫無關係除從長妥籌外特此電復云云究竟阻者自阻行者自行惟以國家稅抵押未經財部承認顧欲以一電而生效力亦難矣 
　　上下游各地前被粤軍佔領近則接洽完楚儘於十年一月接收現查各縣情形如下仙游前經派隊接防現軍隊尙未到齊知事田疇亦經北軍委任惟關於釐局人員多歸南方委任建寗泰寗兩縣地處稍僻以是接收較早前由雷團接防王旅到延復改委曲建章左承恩兩知事亦經接事將樂縣知事周賡慈歸化羅汝澤永安彭驥德化李德俊均經接事大田知事范維已委任未接事其餘各縣月内均可一律接收完楚 
　　福州新箱屍之内幕早紀前報兹聞此案經閩侯地檢察廳檢察官唐燕詒起訴後被吿人劉鄭氏劉德金提出抗吿再抗吿先後均駁回遂於日前開庭公判審判長章朝瑞主任推事劉熙敡陪席推事徐體乾蒞庭檢察官唐燕詒書記官前爲劉映譬後爲何　先劉鄭氏委任律師丁濚該廳指定律師侯光第劉德金委任律師林祥熊該廳指定律師鄭綬被害者劉程氏之兄大鵬委任私訴律師呉敬經召集證人陳厝轎班翁吓目謝賊存被害者之父漢章兄大鵬母陳氏被吿人劉鄭氏之夫劉德金之子朝貴到庭公判前後兩次旁聽之擁擠爲蔣王暗殺案後所未有辨論終結後數日　十二月二十九日上午一時宣判劉鄭氏殺人之所以處死刑褫奪爲學堂監督敎職員之資格二十年劉德金共同殺人之所爲處無期徒刑褫奪爲選舉人資格二十年均已聲明不服上訴惟此案隠幕尙多檢察官之檢查味盡能事輿論頗注意於控訴審 
[贛議會兩派之搗亂]  
　　江西省議會已於二十四日休會二十九日合羣議員以議會名義發表一宣言書痛詆戚揚末云戚省長之行爲黑暗如此饒副議長之舉動悖謬如此本會爲立法機關所恃爲保障者法律而已今在戚揚暴力之下購買流氓擾亂議會江蘇議會之前事可爲寒心同人等認爲法律失去效力議會不能行使職權祇得宣吿休會靜候中央解决戚揚一日不去職則同人一日不能出席甯甘解散羞與戚揚相見於吾贛政治舞臺之上然又不忍全省父老兄弟諸姑姊妹久陷於水深火熱之中是以下此决心以與劣吏戚揚相奮　現經多數决定　此休會時期赴京訴顧非逹到撤換戚揚贛人治贛之目的决不罷休惟我父老兄弟諸姑姊妹鑒其肫摯憫其愚直或發函電或著論說予以贊助以爭最後之勝利而讜言社一部分議員亦發布宣言書謂同人等認民選省長案爲法外行動恐貽地方莫大的隠憂認彈劾省長案爲違背細則先壞議會自身的保障深歎非法何以自治非法何以繩人旣不能力爭於議塲惟有通吿於全國任龍欽海等假託省議會名義無故休會揑詞詆毁然屬地方大局計爲議會信用計誓不認此兩案有成立的理由竊恐遠道傳聞不明眞相用布顚末敬候公評云云其内部之自相搗亂亦可槪見矣 
　　尙有要聞二及地方通信轉入後頁 
雜評一 
[馭下素嚴（默）]  
　　以官查官例無不代爲洗刷者故此次皖聶之查辦蘇齊彈劾案而爲之開脫凈盡早在蘇人意料之中但代爲開脫腊詞亦必稍近情理若聶之稱齊爲馭下素嚴則適與其爲人相反聶祇知護齊而不知己所負之責任悍然不顧亦正與齊相等 
　　江蘇吏治之腐敗就腐敗之齊之下腐敗之也此而猶曰馭下素嚴則不嚴者江蘇之吏治將若何江蘇財政之混亂孰能亂之齊之下混亂之也此而猶曰馭下素嚴則不嚴者江蘇之財政將若何齊文過飾非而庇護其下則有之嚴則未之見也齊剛愎執抝而爲下所蒙蔽則有之嚴則未之聞也齊之名譽齊之與蘇人感情所以惡劣若是者孰成之則齊之下成之也此而猶曰馭下素嚴則不嚴者齊之名譽與感情更將若何 
　　嗚呼彈劾案之結果而使齊得一馭下素嚴之美名而去非特爲蘇人不及料抑亦爲齊所不自料者乎 
 
 

Page 8

 
 
國内要聞二 
[邕垣通信學生力爭琿春案之巡行]  
　邕垣省立第一中學校學生近因琿春日人自由進兵我國政府屢向日使質問彼方託詞延宕已有月餘尙未有正當解决羣情憤激昨（十九）特召集全校學生討論對付辦法經大衆議决集合全體學生於翌日下午整隊巡行全城各處街巿以喚起社會之注意是日該校學生一百餘人首由該校出校巡行路經城内大街石牌坊出城外沙街木行街等處凡所經之街巿均派定演說員隨隊演講分發傳單并以兩事敬吿國人略謂看這兩年來受了日人的侵凌侮辱何只一事大的小的眞是難數當局不力爭人民不力爭後來的困苦還多得很學生也是國民一分子今天看見琿春案的交涉似乎越過越不好敬以兩事敬吿我國人起而圖之（一）琿春案要爲當局後盾責日人退兵保護治安由中國完全自負（二）抵制日貨堅持到底以洗恥辱凡我父老兄弟諸姑姊妹不要放棄天職等語又該校學生巡行至水閘門後各商相率列入巡行隊隨行者甚多亦桂省之創舉也 
[運河工程局會議之結果]  
　　江北運河工程局開第一次評　會到會者數十人於二十九日下午三時開會韓紫石主席宣佈第一年工程計畫案合裏運河中運河及上下游堤工與沂沭之規畫共需經費一百萬元除現有之畝捐約四十萬元外尙有不敷應如何籌補此外工程之進行程序方法請諸君討論王某謂運河縱貫南北關係農田之灌溉與商賈之交通前清特設專官歲糜巨萬民國以來無人　管閘壩之啓閉不　故農商交受其害兹幸水利協會組織運河工程機關吾等宜勉力襄助不可使當局獨任其難但運河之利害關係與工程局之苦心籌劃局外人不知底裏故多漠視應將此次第一年計劃書印刷成幅分送各農商會及省議會使人人曉然於關係之鉅則籌欵自無隔閡衆鼓掌贊成并將工程計劃逐條由徐科長朗讀經衆討論後韓會長用起立法表决至下午十時始散會三十日上午與商會各代表磋商貨物加成辦法各代表以運河關係交通商人本應分擔義務惟徵收方法必須研究以免釐局舞弊公决至總商會議徵收方法鹽務及小輪亦應酌量捐助已由馬俊卿周榖人與之談判俟欵有成數卽照計畫案興工矣 
[南京快信]  
　　各機關自明日（四日）起照常辦公省議會明日大會恐仍難足法數開議 
　　陽曆新年齊督派參謀副官多人赴各師旅團營犒勞軍隊每名賞酒肉洋四角以示鼓勵 
　　張作霖派顧問許藻章赴蘇皖贛等省接洽昨抵寗今晨晉謁齊督談二小時辭出 
　　齊督委省署政務廳長蔡寶善兼軍署諮議已於今日（三日）禀知到差 
　　張志潭潘復派盛澤丞來寗謁齊督有所接洽 
　　王省長以本省財政支絀已逹極點現擬由政費撙節入手昨指令各機關所有兼差人員槪不准兼薪並擬商請齊督核減軍費 
　　嚴財廳長訂整頓捐稅辦法四項已令屬遵辦（一）另訂辦理捐稅員司賞罰章程（二）多派暗查輪流抽查辦理捐稅員司利弊（二）布吿人民舉發辦理捐稅員司弊端但須證據完全如有誣吿等事依法反坐（四）按月比較准增無減如有特别情形須預先呈報查核確實後方可酌量核減 
　　王省長昨諭諮議廳將本署各科人員另加委任 
　　政治研究所定本月十六考試王省長頗注意 
　　江蘇水利協會開常年會已將各案議畢各屬研究員連日紛紛回籍 
　　駐京瑞典公使柏古通昨由滬來未入城即轉車北上軍民兩長派温交涉員到站照料 
[杭州快信]  
　　省長定五日請紳商各界宴會以盧督列首座 
　　金衢嚴處四郡旅京同鄉呂公望毛雲鵬袁文藪陳榥劉焜杜師業劉鳳威等二十一人聯電到浙以各屬選舉調查仍前遺漏同一浙省將有畛域之分請爲設法維持聞省署昨已令各該管道尹派員會縣　實查明　覆以憑核辦 
　　高審廳長陳福民前日因事赴蘇職務暫由民一庭長鍾洪生代理 
　　玉環知事杜宗濂奉令調省後迄今尙未交卸現因兩次水災勘驗各費支出甚鉅呈請在行政費項下開支財廳查所報諸多不實批令不准 
　　羊巿街仁和場公署現因原有房屋不敷辦公由鹽知事顧松年呈准運署定本月十號移居前望江旅館舊址 
　　印花新章簿據等項改貼一角案全國商界否認浙省昨已接奉財政部來電准予暫緩 
　　貨物捐加征賑捐案絲綢糖布等各項認捐公所俱不承認紛呈省署轉咨乞免 
地方通信 
[松江]  
　　軍警會禁壟斷烘料莊正滿等組織柴公司向縣署朦請給示保護勾結游兵散勇在沿浦一帶用賤價强買稻草否則即用柴業公司名獲每柴一船强索　錢兩角鄉民不勝騷擾相戒裹足以致燃料來源日形減少先後經城廂内外公民呉伯庚姚蔭松錢魯詹等函縣禁阻復經縣農會長呉步蟾電省請懲昨該會奉到省批云巧代電悉該縣組織柴業公司究竟如何實情候令該縣知事詳細具復以憑核辦此批現縣署已令探警王長慶確切調查又因松人一致反對已由縣會同松江防守司令部會銜示禁一面由司令部派員至沿浦一帶偵查如遇游兵散勇即行拿辦 
　　爭欵風潮禍及學務七縣慈善敎育聯合會截留坐落松江境外之舊府屬公欵公産奉賢勸學所首先發難拉去松江勸學所所畸該縣學田租籽萬餘金以致松江冬季學欵不能照發現聞張彬士所長將集縣立各校長會議減薪辦法 
[蘇州]  
　　荒田生麥縣屬唯亭鄉中十九都十三圖合盤漊村接近洋澄湖邊一帶荒田頗多中有荒田一塊約有三畝有餘近日　生小麥麥頭甚秀已一尺餘高該處農民見之羣相稱異詢之老農亦莫明其故或云此種小麥秀而不結然不種而生究何理也 
　　新年狀况陽曆元旦各機關例應放假蘇城高等審檢廳及鎭道關縣各公署一律自元旦起至五日止停止辦公五天惟各學校僅放假三天其餘商界則毫無舉動 
　　鄉民被盗呉縣知事公署據第二警察分所長袁均呈稱轄境觀音山地方農民吉金保家被口操北音盗匪二十餘人手執木棍撞門而進闖入内室翻箱倒篋將所有衣服首飾鋼錫器物及現洋八十四元銅元七千五百文搜刦一空携贓分路逸去其子寶生並受微傷請予勘緝當經派委承審員帶同錄事署警人　馳往覆助無異昨已分咨陸軍警請飭同一體嚴緝務獲解究 
[南通]  
　　鎭使赴寗通　鎭守使張　佳氏奉齊督軍令前往寗坦接洽一切日昨業已遄程前往聞不出三日仍回通縣 
　　公債實行縣自治公債定十年一月一日起開募聞募　力法係由各區分擔大區任募七萬元小區二萬元總額共二百萬元 
[鎭江]  
　　學務彙志丹徒第四區學務委員郭維周以各校校具未能完備不惟形式太嫌簡陋且恐於敎管衛生方面亦多妨碍擬擇要添置以資整頓聞已呈請縣署發給添置費矣對江新洲第三國民學校因學生日多特由周校長商准學務委員自陽曆一月起實行添一敎室及級任敎員一人又鎭屬揚中縣視學員王君奉敎育廳令飭入縣視學國語講習所聽講昨已遵令首途 
　　旗民堪憐鎭郡旗民貧苦居多自光復後生機盡絕每年冬季由柳肇慶善士募集欵項散給錢米以資救濟全年柳因事赴京暫不回鎭因無人繼起賑濟致旗民大失所依時届隆冬雨雪連綿號寒啼飢情實堪憐不識鎭地慈善家能設法维持其生命否也 
　　誌雪本月二日天氣奇寒朔風怒號午後二時雨雪至晚始止約計得雪二寸有餘農民額手稱慶咸謂爲來年豐收之兆也 
[揚州]  
　　委催佟任交代財廳對於江都前任佟知事交代除委儀徵縣知事監盤外並委專員章家駒　揚守催 
　　發現滅倫案邵伯楊家橋農民王書毓薄有田産因子其禮違忤分居各　書毓前因出外忽而殞命經其禮僱人抬回備棺收殮不容伊母王張氏親近屍身王張氏大疑乃訴經縣署委王承審前往開棺騐得實係受毒身死王知事以案關滅倫已於二日派警隊拘拿王其禮到案澈究 
來件 
[修訂法律館徵求意見簡章]  
　　本館爲集思廣益起見隨時提出立法上重要問題徵求學者意見由調查費項下撥欵以作報酬凡經本會審定之意見書及本館所有草案由法學會雜誌發表以供留心立法者之參考兹擬定簡章如左第一條徵集意見問題在北京及上海兩處日報上發表第二條應徵者於限定期内開具姓名位址籍貫隨同意見書遞到修訂法律館第三條意見書經審否認爲有相當見地者贈以百五十元以下五十元以上之報酬但本館有俸職員之投稿毌庸贈酬第四條投稿在徵求期滿後或徵求意見問題　涉者如經本會認爲有相當見地亦得酌予　表但不贈給報酬第五條意見書槪不退還 
　　第一次徵求意見近代各國關涉財産諸法大都偏重權利人之保護所以維交易安全而謀社會財富之增殖也邇來經濟學說變遷學人多倡保護弱者之說立法論之趨向漸爲所移易而關於借權之立法亦遂有保護債權人主義與保護債務人主義之爭債權法中涉及此兩主義者有如下列數端（一）自然債務應否認其存在（二）債權人及債務人之遲延責任並遲延之效果如何（三）債務不履行之責任是否止於賠償損害抑應兼採强制履行及代履行之法（四）因不歸責於兩造事出所生之危險應由債務人負擔及是否可採損失分擔之法（五）債權之對無力應否認其存在（六）債權人之留置權是否必限於與其債發生原因有關之物始能存在（狹義留置權）抑不限定何物（廣義留置權）及債務人生計上必須之物是否得爲留置權標的（七）債務人受不當損失之契約可否聽其隨意解除（八）金錢或其他不特定物之債務人如因事變致一時無力清償可否據爲減免或展期之原因（九）利息之最高率最多額及滚利印子等方法應否限制（十）不當之違約金債務人可否請求減額（十一）受雇人於其受長其拘束或顯有不利之雇傭契約可否隨意解除及雇主對於受雇人應負如何保護之義務（十二）合夥人關於合夥債務應否負連帶責任及退夥後之責任如何（十三）保證人除特除約明外應否一律認爲有擔保清償之責其先訴檢索等抗辯應否認許及立證責任如何（十四）非保證之經手人應否對於債權人負如何責任（十五）失火人之責任如何（十六）因經營礦業工塲等大事業致服勞之人受有損害或經營鐵道汽車等危險事業致他人受有損害者是否不問其有無故意過迭一律使任賠償之責以上所舉僅其犖犖大者我國立法宜採如何主義使如何實現願與當世君子共商確之倘於上例各端外更有所發抒尤本館所深望也收稿日期至民國十年陽曆二月十八日截止 
 
 

Page 9

 
 
   
 
 

Page 10

 
 
本埠新聞 
[一年來各公司航業之調查（二）]  
　　（二）英國郵船公司中國至英國之郵船以該公司爲最巨其船舶往來以搭客與運載郵件爲主而以輸運貨物爲附惟其航駛之輪船不止歐亞一路經理亦不止一家現時英國郵船公司所經理之各公司共有五家即（一）英印郵船公司·（二）東方奥倫汽船公司·（三）紐絲綸輪船公司·（四）保安汽船公司·（五）聯合輪船公司是也五公司中之保安公司ＵuionS·S·Co與紐絲綸公司聯合公司ＦodoraIS·S·Co之船均不至中國故從略其在中國方面航行者亦有三公司（一）卽英國郵船公司自有之船（二）爲英印公司之鴨家郵船BritisbIndiaＳ·N·Co（三）卽東奥公司Eastorn＆AustraIianLine三公司中之船隻噸量以英印公司爲最多現有輪船逹一百四十七艘行走至中國者有德加大·日本·芝鴨家·丹逹·笛爾惠亞·鄧尼拉·託烈拉·等七輪其中之鄧尼拉與笛爾惠亞兩輪係航行孟買至中國路線其餘則往來印度中日者乃由喀爾格逹出發經仰光·檳榔嶼·星加坡·香港·而至上海復往横濱門司然後取道厦門還國現在該公司又在製造新輪二十艘内有七艘將造就出廠俟新輪落水以後將以兩輪加入中國兹將各新輪名稱噸量錄下（一）茄曼烈Gamaria（二）茄烈泰Garada（三）茄摩蘭GarmuIa（四）茄别泰Garbeta（五）茄瑞迺Ganana（六）瓊代Gandia（七）湖臺烈Woodarra至言英國郵船公司自有之船本年力爲擴張去年該公司往來歐亞之船僅十四艘繼以往來中法英國之貨物極多各輪不敷裝運送又加入阿烈普亞AIipare及蘭化矮Labore彭谷號Banoa等三輪以專運中國至歐洲之貨物卽於郵船方面今年亦增加喀什摩埃·與開勃號兩輪而孟買船路之向由印輪行駛者今年該公司亦增開梅拉號KarmaIa新輪一艘下月五號便可開始駛行而添行之中歐郵船喀什摩埃Kashmir本星期六亦可從倫敦開出且本年於南美航業更極力擴充前以一萬噸以上之五輪行駛者今又增加五艘悉係一萬三千餘噸之海輪僅南美一路現定十二萬噸之運貨量聞五新輪於四月内可以出廠駛行又聞該公司尙有四十萬零七千二百六十八噸之輪船在建築中異日一經造成其航業前途之發展亦可驚矣統計該公司已在航行之船有六十二艘共爲五十五萬五千噸云 
　　至於東奥公司之航行於中國者初亦僅東方號與聖愛爾勃號兩輪至去年秋間亦擴增加奴奈號Kanowna一船其航線自新金山之曼爾勃羅出發至日本之神户爲止而迥航線初擬由日本神户先至上海次赴小呂宋今已改爲由東洋直逹香港以還金山矣 
[太平洋航業之競爭]  
　　日美兩國商輪競爭太平洋航業日輪船首先減收運費而美國各商輪亦於上年十一月三十號實行折減運費二成以資競爭情形早紀本報美輪減費以後日本公司又更進一步爲第二次之減短水脚蓋因開支較省費用較少雖一再減費猶不致有虧耗而美輪則不然船中職員經美政府上次取締不准任用外國人後其薪工開支在在較他國輪船爲巨上次之八成收取水脚已覺受其暗耗此次又聞他國輪船第二次減收運輪太平洋裝費當以若不同時減短則與營業攸關故上海及香港各美輪公司因此事又開第二次會議結果則仍抱進取主義萬一他國減費美輪亦照減現在港滬各公司已一致决定矣 
[實業界之新消息]  
　　甬人王吉士·謝崇敏等以實業爲富國之源爰投資創辦工廠五處布置均已完備出品亦頗精良兹紀其内容如下 
　　（一）錦華錫紙廠吾國烟盒中所用之錫紙向以舶來品爲多王謝兩君僑日有年自抵制風潮發生遂奮然歸國創設錫紙廠於滬北岳州路之虹鎭當初辦時以未知製造之配合方法謝君乃又赴日本儕身工役練習化合之法還國之後卽於去年五月内開始製造未及一年已有成效現在已有男工六十七名女工五十名每日可出錫紙一千五百磅南洋烟草公司因其出品之優故每日出貨由南洋一家包用近來開日夜工趕造　覺供不應求其經造手續須歷十餘次大約先以靑鉛八成鎔成尺餘長之短條配合點銅錫二成入機器軋併於一起再切邊上油碾成薄片然後發交男工鎚擊如箔復經女工分張襯紙切成方塊始可裝箱出售現該廠出品之貨有二百張一磅四百張一磅並二成點錫三成點錫等數類而王謝二君猶擬擴充至每日出三千磅爲止並聞該廠機器係吾國自造云 
　　（二）海華織造廠該廠由顧海珍謝榮華等發起專織各種線毯迄今已及四年現有織機六十部男工八十名女工七十人廠中所用之打花紙板及提花機器均係中國自造毯質原料完全爲本國棉紗染色漂坊亦於廠内自行設立廠址亦在虹鎭與錦華廠等聯屬於一起其紡紗分人工·及機器·兩種現在出品之線毯已有檯毯與床毯兩種顔色分十餘類花紋多至三十餘類現時每日可出三百條以松鶴牌爲註册商標每日出貨恒覺不敷銷售其經理爲袁秀全君今以廠基尙有餘地更須添造新廠增加工織刻下已在預備建築中（未完） 
[聶雲臺元旦日之演講]  
　　主張辦商人補習學校·商界俱樂部·商界圖畫館·宴會公開 
　　元旦日南京路商界聯合會曁義務夜校於下午一時假新世界北部自由　開慶祝大會各界來賓曁會員到者千餘人由幹事玉才運陳曉嵐諸君分頭招待秩序整肅二門由蔣夢芸韓慰英派贈該會新出版之商鐸週報臨時事務所由陳亮公招待其秩序（一）振鈴開會（二）主席陳曉嵐報吿開會宗旨（三）會員向國旗行三鞠躬禮（四）總招待員潘勵紳君鋼琴獨奏（五）義務夜校敎員學生全體唱慶祝歌（六）演說（甲）潘勵紳演說新年商業希望（乙）任矜蘋演說今後之希望惟在社會之改良與夫一般靑年之發奮有爲聶雲臺君演說主張先由本會聯合　路商店辦一商界義務學校或立一商界俱樂部以備商友補習學問之所略謂余（聶君自謂）在英國所見商界俱樂部猶如吾商界之有聯合會各路都有惟每星期内必有名人演講一次二次不等其立意無非交换智識聯絡感情内且各公共圖書館陳列各種書籍任人入室閱覽此則頗能增進商人學問又參觀哥倫比亞大學頗有年長之人在内補習吾上海靑年會及精武體育會皆最好之機關所有舉動皆有益於人如游戲賽球運動均最高尙而能長精神商界俱樂部若能辦成則商友均可享絕大利益我兩月以前在美國游歷各地見各馬路皆有商人機關名稱大都爲俱樂部各路商人於公餘後無日不會叙凡一禮拜内必有公共之宴會一次我亦與會數次察其意旨純係發揚精神聯絡感情交換智識互講學問每於宴會塲會必有專門家輪流演講凡關於工商業敎育衛生道德諸問題以及極有益的科學拔藝莫不相與考究凡俱樂部内皆附有公共閱書室雖極小之俱樂部亦必有一間小屋之陳列置書籍雜誌圖書於内閱之均切實用之書閱書者常有數十人吾意各路商界即　辦一商業圖書館如英文及各種科學關於衛生工藝如商貨目錄商業行名各種正當之日報旬報週刋雜誌凡有實益必需置備均應儲藏講演並重更有純正學校輔之則獲益至大南京路之夜校内容吾未詳知滋再述一種補習學校設施的大槪補習學校非專爲學徒兒童而設已經成年之商人知識不齊程度不夠者亦應愼擇敎材趕緊補習倘或草草設立必虚糜經費無成效可見學問知識習不完的誠如古語所謂做到老學到老吾在美國到哥倫比亞及他處各大學均見有數處銀行裏的管理等人均曾在大學畢業還在聽講還在補習可見吾們的學問眞是補習不了如天津南開大學校長張國慶先生學問程度均皆可稱且又往美國大學補習一年回國仍充南開校長還有數位今在歐美咸皆如此勤苦補習因爲科學時代隔了幾年又有新的顯明出來非學不可所以補習是最爲要緊個人知識普通知識商業知識辦學知識奉勸諸君已具學問的亦當格外研究還有一種年長的人最好亦須補習吾所以希望本路與全上海各路均應組織此補習學校更望全中國組織愈廣愈妙再說宴會吾國商人最喜鬧無事之應酬愚意此後酬酢宜改有益之聚餐每次必有演講發揚極正當之精神庶幾體育衛生科學知識交誼聯合均受好處（未完） 
[基督敎會歡迎聶雲臺紀]  
　　總商會會長聶雲臺君此次歷游歐美歸國對於宗敎敎育多有心得聶君原係協贊會發起人該會爲叙别悃藉商會務起見本月二號聯合各自立會假北四川路廣東富道堂於午後四時開茶會　睛演講届時雖値大雪嚴寒到會者頗衆史牧覺甦臨時主席報吿開會李君路得致歡迎詞畢會衆起立歡迎並致謝聶太夫人捐地建堂盛意聶君起立首述謙謝意演說謂鄙人對歐美人士於中國態度頗有感慨美國人爲中國靑年會及播道事業極盡祈禱演講勸捐熱忱深可欽佩歐洲無比表示亦因大戰痛創之餘元氣未復足見物質之反響可畏中國今日救危當鑒歐洲前車極求推廣其督敎會事業尤當賴敎内外人士發揮「互助」「協贊」精神注意與社會接近本會發起組織社交敎會卽爲應此需要不患捐欵無着但患祈禱不力果衆志堅定必得勝利鄙人歷年營商事前不他顧慮一意仰賴歸榮上主每幸化險爲夷猶憶芝加哥有婦人創辦新村專仗基督精神辦理各項新事業大見成效趨若千萬人一方爲之移風易俗鄙人極爲感動家母此次捐地建堂聯表實行贊助之意非敢沽譽希名但求歸榮上主望同志諒解並一致進行不勝榮幸云云陳春生君麥克洛君相繼演說討論建立社交敎會進行方法並徵求委辦頗得要領接開茶點歡叙即由曾季融君祈禱散會該會同人均欣欣抱樂觀云 
[商界聯合會慶祝元旦補紀]  
　　百老滙路元旦日百老匯路商界聯合會開慶祝大會到會會員先向國旗行三鞠躬禮然後公推李澤源主席施幼明記錄主席報吿今日本係慶祝會兹因本會會甚多不妨討論一切進行方法其大端如下（一）本會是九年一月四日成立週年伊邇宜開週年紀念大會改選職員現因會所窄小俟遷移至本路靖遠街新屋内舉行新屋約二月秒可落成（二）本會所附設之施醫局近因年關伊邇各醫生均有事赴籍且各醫院亦須停診故施醫局於陰曆十二月朔日停診待諸明年續行開診並添加施種牛痘（三）本會附設之乙種義務夜校於是月十五號考畢卽放寒假假滿再行開校（四）本會擬預備造徵信錄以表明九年份會内一切事務以上諸事均付表决通過六時散會 
　　西華德路西華德路商界聯合會日前在該路義務學校舉行慶祝元旦禮是日到會者百餘人公推翁國勛主席並由民福里學生擔任招待會長沈佩樂典禮所有秩序如下（一）向國旗行三鞠躬禮並三呼民國萬歲（二）主席致歡迎詞歡迎聯席新會長沈佩蘭（三）推舉副會長嚴雲卿（四）職員榮天祥林漢基邱嘉樑劉子佩唐繼寅相繼演說大致對於民國十年之規劃及勉勵會員等語（五）主席祝謝（六）振鈴散會時已中午矣 
　　山西路元旦日山西路商界聯合會開慶祝會於事務所是日爲新職員受任之日故會員來賓到者極衆約三百餘人門首由童子軍收入塲券並由該會職員招待新會長王少庵以家中喜事於事前商請許雲輝代辦其秩序有該會職員顧肯夫林仲餘及夜校學生王玉堂之演說以愛國求學諸問題相勗勉夜校全體學生之唱國歌及拳術學生周根寶之英文故事薛寶楞之中文故事殿以顧肯夫鄒秉成之雙簧及魔術又童子軍滑稽戲法至鐘鳴十一下茶點而散 
[甘督調動聲中之旅滬甘人電]  
　　甘肅旅滬同鄉會昨致甘肅電云甘肅寗夏馬雲亭先生鑒眞電悉感電佩極蔡成勳楊增新有調甘說我公旣請廢督望均拒絕甘肅旅滬同鄉會長王時敏等江 
[旅滬江西同鄉會之聲明]  
　　江西旅滬同鄉會昨致京津同鄉電云江西旅京津同鄉會敎育會商會農會各界聯合會學生聯合會警察學會各縣旅省同鄉聯合會曁各公團各報館公鑒省議會通過省長民選彈劾戚揚兩案本會業經通電贊成并當力爲後盾以期實現聞有主張以呉某等長贛請求政府任用者實與民選主義相反本會爲旅滬人集議之所從無此種提議外間别有作用之表示本會不負責任誠恐傳聞失實特此聲明江西旅滬同鄉會叩 
[新任駐奥國公使明日抵滬]  
　　新任駐奥公使黃榮良已於昨日（三日）下午由津浦車到甯聞黃君在寗勾留二日將於明日（五日）乘滬寗路中班快車來滬云 
[瑞典公使業已北上]  
　　驻京瑞典公使博古通已於前日乘滬寗路頭等車赴寗轉車北上 
[公廨内組織特别法庭之磋商]  
　　僑滬無約國人民日見其多爭訟之事因亦日夥北京法權討論會已建議在上海組織特别法院審理此項訟案然成立尙須時日即俄國人之刑事訴訟雖已由領袖領事派員至公共公廨審理然亦屬暫時辦法故江蘇特派駐滬交涉員許秋　君對於公廨受理無約國人民訟案亟欲以極平允之方法解决俾期盡保護國之責任爰本此旨商請領袖英總領事就公共公廨内組織特别法庭一所專理無約國及無領事裁判權國人民之訟案俟將來特别法院正式成立再行裁撤遇訊上項訟案之承審華官由交涉員指派陪審西員則由領袖領事選充聞領袖領事業已同意不久可實現云 
[暹王來華之先聲]  
　　暹羅國王來華游歷一事去年三四月間曾盛傳一時嗣因有事中止久未提及今華僑聯合會接暹羅中華總商會來函報吿謂暹王現擬於二月間帶同親王隨員等來華先到上海轉至長江一帶並北京等處游歷然後轉往日本請爲預備歡迎　　聯略云云該聯合會現已從事預備矣 
[土木工程碩士回國]  
　　安徽濤縣薛君卓斌於民國六年秋由清華學校派送美國留學入　省理工學校專習土木工程得有碩士學位乘中國郵船南京號回國前日（元旦）抵申寰球中國學生會游學招待部幹事許君親往碼頭相迎并照料一切薛君對於土木工程造詣極深此次帶有圖樣數十幅以備將來之需要云 
[福建學生被拘後之近况]  
　　福建學生劉開祥陳國瑞江秀清林壽昌王希昂陳晉昌林佑民劉友賢許世雄等九名因被閩商陳鳴岐父子並謝翔高等被人暗殺案牽涉在滬被拘寄押地方檢察廳業已多日昨日午刻該生等在押所聲言我等在押多日究竟如何辦法請早示知云云事爲譚檢察長聞悉立詣押所慰之曰此案前後詳情已經本廳長電逹大部候示本廳長希望在滬公判甚不願將君等解閩但尙未奉明令祇得勸君等靜候毌噪言畢又將上等茶葉餅乾等物分贈該生該生收領後稱謝而退各歸號舍 
[義國開辦華貨陳列所之函知]  
　　中華國貨維持會昨接義國遠東商會會長倍納函云敬啓者敝國奈波利地方中義商會現在决定創辦中華國貨樣品陳列所爲將來貴國各種出産行銷義國之先聲本商會日前接到該處寄來詳細章程已由義文譯成漢文登入十月份報第一至第三頁兹特奉上一份請速照轉貴會各處會員製造貴國出品各工廠並請登入貴國各處報章緊要新聞以便欲思推廣國貨各商廠照章直寄貨樣以便接洽後推廣可也 
[華茶葉之悲觀]  
　　華茶之銷行國外者巿面日見衰頽竟有地落千丈之勢昨日有某茶商談及最近茶業之凋敝情形爲記於下據云自俄國内亂起後華茶銷路日少較之歐戰未發生以前紅茶不過十成之一二綠茶不過十成之三四經售洋莊之各茶棧及茶號困苦不堪停業者已過半數去年西湖紅茶存底約有十餘萬箱洋莊購去一二成餘者均在公司棧房租金奇重售得之欵不過抵棧租而已茶客血本完全蝕去又去年祁門紅茶六萬餘箱洋商購去約六成其餘四成均由茶棧於九十兩月間託洋行寄往外洋代銷其時鎊價約八九先令合申元一兩寄去外洋之茶合計成本每磅約一先令八九辦士今外洋之價每磅祇可售八九辦士尙難脫去加以先令奇縮歷來罕有虧蝕尤巨現滬埠珍眉尙能出銷價較開盤跌去十兩之譜秀眉等亦然存底約有八萬餘箱平水茶價亦跌去七八兩存數約八九萬箱目下亦無售主祁門茶共來五萬餘箱除售去萬餘尙存四萬餘箱全然難售各茶棧墊去茶客之錢爲數甚巨轉動不易加之年關將近焦急萬狀上月間曾要求政府借欵維持迄無眉目日前祁門茶棧曾在茶業會館開會集議决定停辦祁茶一年以圖疏通陳茶所定辦法如有私自接茶（即接茶客之謂）者罰銀五千兩如私自仍做祁茶者所有陳茶損失應由該茶棧負完全責任云云各茶棧均已簽押茶業之消極可謂逹於極點矣 
　　又一報吿云茶業會館董事陳兆　等前電政府瀝陳茶商因難情形請准撥公欵一百萬元以資維持至今多時尙無正式回文惟聞近日已接某總長來函大致謂政府垂念商艱極願設法維持當已令財政部向各銀行代爲商借無如各銀行以金融緊急無欵可借以致無能爲力心餘力絀請爲鑒原云云茶商得此消息更爲懊喪云 
[洋布巿面稍有起色]  
　　洋布巿面去年歲杪以來稍有進步之象惟聞牛莊方面巿面已成破裂之局四川方面購貨最多且有現欵到申不日可望將訂貨出清各呌貨莊排出之疋數旣已較增而各項花色復因需要之旺價已漲高如白布原布索西緞絲光布等莫不進步考其原因實由於價格之低廉惟新年各業休假本埠呌貨洋行如怡和公平等亦將停止拍賣一星期預料經此一星期之停業後巿面將益有起色又聞去年年終各呌貨洋行營業决算巿面雖疲莫不獲利云 
[上海取引所决算消息]  
　　譯經濟報云近接大阪電訊本埠日人創設之上海取引所去年營業已經决算曾於去年十二月二十六日召集全體股東大會公佈計本年營業决算凈計蝕虧十三萬六千元（日幣）惟刻已由董事部議决股東將與以紅利六釐由去年結餘紅利二十九萬八千元内分派云聞自華商交易所設立以來該取引所營業上受影響頗巨云 
[雜糧油豆餅交易所籌備開幕]  
　　上海雜糧油豆餅業交易所日前開理事會曁經紀人全體開會議訂大連油豆賣出買進各種成單格式並議訂如賣出者巿價較訂定之價漲起本證據金四分之三時卽遵繳追加證據金若干兩又買進者巿價較訂定之價跌落證據亦照前加繳並議定注意條規如下大連豆凡期前抵直每車作四百四十八擔計算凡届期交現其斤量亦照上開之數計算銀兩如有多少照原定之數相差不得過百分之一俟貨出清後互相找結如届期交貨以本月及上月所到之貨爲合格出貨之期以交貨之日起十天爲限本交易所之成單爲本所經紀人賣買期貨成交後之信據或在期前轉賣與買回或届期交現與抵直均須仍由原經紀人至本所接洽以清手續凡非本交易所之成單及印章不全與未經本所理事人簽字者均不生效力凡非本交易所之經紀人不能簽立成單議畢後即於昨日刋印通吿定於舊曆二十七日（明日）在邑廟萃秀堂開全體大會將所訂章程報吿並籌議開始交易情形聞二洋涇橋堍新建洋房恐陰曆年内未及工竣開始交易故先在三德堂房屋先行練習入手開辦云 
[甬商會又電詢對付附加捐法]  
　　上海總商會曁縣商會昨日又接寗波總商會來電云東電計逹加徵捐稅一成滬埠究竟如何辦理乞速電復寗波總商會冬云云聞該兩會接悉後擬卽電復略謂振捐附稅各省反對滬商尤烈護軍使電逹中央已交財政部核議結果如何尙不可必云 
[囤米准予吿發紀聞]  
　　淞滬糧食維持會曾於去歲年底函請公共捕房查禁奸商囤積米糧高抬巿價以維民食兹聞麥警務長以日來米價每石已漲至十元亟應查禁無如界内洋棧林立而米販每於囤積時手段非常秘密縱極防範難免百密一疏刻除派探偵查外並准無論何人若能指實囤積地點許至捕房吿發卽行派探往搜如果證據確鑿定予禀請公共公廨按律究辦云 
[妓察停止營業之預備]  
　　公共租界内妓察第一次抽籤應禁止營業者計一百七十四家内有三十餘家係長三堂子彼輩營業賬目向有習慣無論收入支出均照陰曆三節結算工部局限令休業之期在陽曆今年四月核之陰曆適當明年二月底是以彼輩以若待至期休業則正月兩月放出之賬勢必難以收齊而房租一項旣係三節付欵則須付至端節是届期休業非但無益而且有損故凡此次抽中之長三堂子多主張於陰曆年終遷往他處至於雉妓一類亦已有一種準備擬届時改作居家藉被干涉云 
[國民大會策進會幹事紀]  
　　國民大會策進會昨日（一月二日）午後五時開第十九次幹事　會公推李澤源主席首由主席報吿出發代表朱定一唐豪二君自甬回申俟一月十日各省代表會議開議後再定出發地點次報吿講員主任韓鏡湖君四號可抵天津預定十一號至北京次金拜仁提議一日評議會議决因各省代表會議爲期已迫一切提案關係重要慮疊開評幹會議公同討論并請各省已到申代表列席磋商提案孫道勝主張應請會員亦加人評幹會議以期集思廣益表决通過次孫道勝提議應發一通吿徵求評幹員會員對於此次提案之意見惟須儘一月十日以前送到以便討論周生財附議通過并經决定由文書股速即起稿通吿全體會員并悉該會近日籌備各省代表會議時一　手續頗爲忙迫各幹事每晚至十二時始散會云 
[國内輪船進出口貨物之調查]  
　　進口貨（長江）招商局之江華輪船昨由長江裝來之貨的麵粉一千五百包牛油一千二百五十桶占米一千二百八十包棉花二百十六包皮油二百十桶水靛三百七十七桶烟葉四百十件生漆一百四十七桶藥材二百二十七件點銅一百五十五塊棕片七十件夏布九十六件連紙五十六件銀洋四十四箱蠶繭五十二包靑蔴五十六件蔴生油八十五桶碎布一百五十五件機花四十七包冬笋一百八十三簍銅元二十五箱綢緞八件白木耳二件黃白　二十八件牛羊皮三十五件雜貨三百九十四 
 
 

Page 11

 
 
件又華大輪船裝來之貨有夏布三百十三件機花一百四十包芝蔴五十五包生漆四十七桶銀元十箱皮油十桶羊皮二件雜貨六十四件又寗紹公司之寗紹輪船裝來之貨有黃豆四百五十包小麥三百五十包木耳二百七十箱機花一百包皮尤四十五桶又轉甬貨花生三百包靑蔴二百八十四件桐油一百桶藥材四十六件紅棗一百包（烟津）太古公司之泰天輪船昨由烟津裝來各貨有煤三千包鹹靑果四百六十九桶粉絲四百五十五件絲頭六十八件蝦油七十罎藥材四十三件木耳十二件銀子三箱蝦干三件沙參十二箱（福州）三北公司之寗興輪船昨由福州裝來之貨有松板一萬四千八百八十八塊箱板三千五百三十六塊紙頭三千三百九十四件靑果四千五百八十七桶笋干五百十五簍茶葉二百二十五件松香一百二十五包桂圓四十五箱荔干五十八箱點銅錫二十四件南木板十六塊魚皮膠三件雜貨十八件又招商局之圖南輪船裝來之貨有上下紙三千另五件笋干一百八十八簍鹹靑果三十七桶松香四十包圓荔干六十四箱花錫二十件藥材二十件橘餅十包茶葉十三件洋瓶十六件紅麵橋紅十三件花干雜貨十二件（靑島）太古公司浙江輪船昨由靑島裝來生油九百七十桶生仁六百二十二包野絲七十七件黃絲四十二件雜貨九件 
　　出口貨（寗寗）太古公司之新北京輪船昨日裝往寗波之貨有白米二千九百三十一包麫粉一千三百五十包黃豆五百五十二包花生三百三十五包生油一百四十四桶糖一百二十包烤皮六十二件洋訂八十二桶香烟四十箱藥材三十四件烟絲十七件雜貨四十八件又寗紹公司之新寗紹輪船裝往寗波之貨有白米三千三百零九包麫粉三千包黃豆四百六十包花子三百包糖三百四十包石粉六百包粉干二百零六件花生三百四十包玻璃一百九十五箱蝦油七十罎瓜子六十包　子五十一件沙籐四十三件鹹魚五十九包橘子五十六桶香爐三十件又轉口米三百六十六包雜貨一百四十件（福州）三北公司之寧興輪船昨日裝往福州之貨有麵粉一萬零五百包黃豆四千四百六十三包白米二千二百六十包豆餅一千五百張菁蔗六百六十件皮油三百四十一桶洋布紗三百十三件水烟二百零三箱　子一百五十九包棉花九十包牛皮二百八十七件白糖一百包藥材八十件瓜子五十一包石膏六十五包鐵板二十張　礬十六包金針菜十一簍冰糖十包 
[淸心學校六十週紀念會紀]  
　　九年十二月三十一日滬南淸心學校開六十週紀念會於校内思鮑堂先期遍謂各界來賓及歷届畢業或肄業生於是日下午二時許開會來賓男女中外人士約六七百人由敎務長張石麟碩士致開會詞歡迎來賓繼奏樂樂止即由該校學生串演新劇劇名「掮木梢」雖未十分成熟然尙不至呆滯演說競爭與賽　六名由王大章等評判得獎者三人題爲改良社會風俗又次爲正劇「暴徒殷鑒」晚七時起仍舊開會來賓男女在千人以上（一）軍樂（二）趣劇「一夜三命」（三）國樂（四）喇叭合奏（五）正劇「愛國血」痛言外債之弊害計十二暮諸劇員莫不各盡所能從事表演以故掌聲不絕大受來賓贊許劇終散會此該校六十週幻念第一日之大槪也 
　　十年一月一日爲該校六十週紀念之第二日下午二時開會來賓較昨益多場内幾無立足地大約在千六七百人以上該校學生刊印紀念刊分送來賓是日秩序（一）國技計四十一節中以螳綁手·美人拳·單刀拐·魯智深醉打梅花操·及猴拳尤有獨到處（二）茶點凡來賓到會者莫不分餉茶點殷殷招待以表歡迎（三）攝影（四）繼續開會（子）軍樂（丑）祈禱由李恒春牧師祈禱（寅）主席報吿郭秉文博士演講大意謂余（郭先生自稱）亦本校之學生本校自開創以來迄今十六載爲中國學校中之最早者對於職業竭力提倡如印刷事業有美華書館及商務印書館等皆本校之學生所創辦者初辦時規模極小今則有如是之發逹則推想將來本校更當有無窮之希望也次由該校同門會會長高鳳池報吿略謂同門會爲欲留一紀念已决意建一新校舍經費約在二萬餘之譜言時并出示所繪新校舍圖樣末由舊同學朱視三述當日該校開辦時之情形甚詳并聞朱君年已古稀爲同學中之最年高者時已六時遂由新舊同學及敎職員等偕同來賓至膳堂聚餐并發送紀念册晚七時復開會（一）音樂（二）趣劇（三）軍樂（四）趂劇劇名「呆呆」（五）絲竹（六）雙簧（七）正劇劇名「覆水」幕目分警報·拒援·仗義·受責·濟助·辭行·試情·勸慰·　悔·訂婚·成禮情節甚佳演時由該學校生分送說明書閉幕時已十時餘矣旋即散會 
[廣東小學成績展覽會紀]  
　　閘北寶源路廣東小學係陳鴻璧女士等於民國元年創辦現有學生二百餘人分高初兩等及幼稚科前昨兩日舉行成績展覽會來賓參觀者甚衆該校舍已早募建規模甚佳成績以手工刺繡爲最優餘亦多有可觀云 
[浦東花業公會農部已准立案]  
　　浦東花業公會張文彬等呈請上海縣公署轉呈滬海道尹江蘇實業廳省長公署備案並請轉詳農商部兹已接到縣商會轉來農商部批示錄其呈文與批示如下 
　　呈文爲花業公會呈准立案事竊浦東西地方土産以棉花爲大宗民等向於北蔡視橋魯滙召樓沈莊周浦題橋陳行蘇家橋御界橋中心河等處鄉鎭開設牙行軋莊販運子花花衣爲業惟以地轄上南川奉各縣散處四鄉交通不便於營業情形未有互相研究處所不特無發展之基礎　且流弊之滋生當今世界潮流生計競爭愈演愈烈無論何項營業非羣策羣力即有失敗之虞當由民等發起暫借上海浦東公所創設浦東花業公會節次開會互商經同業四分三以上之贊成經衆議决暫行規章二十二條並由同業公推民等以發起人資格經理籌備事宜除俟開成立會時選舉董事執行規章外爲特造具表册連同暫行規章　求縣長恩賜察核准予轉詳省長實業廳道尹批准立案轉詳嚴商部註册實爲公便 
　　批示上海縣商會致浦東花業公會函云案奉上海縣公署公函内開案奉江蘇實業廳訓令開案奉農商部訓令開案准江蘇省長咨據該廳呈送浦東花業公會改正簡章請核咨等情檢送簡章咨請查核等因准此查浦東花業公會暫行簡章旣據遵飭改正尙無不合應准備案除咨復外合亟令仰該廳轉飭知照此令等因奉此查此案前據該縣轉呈到廳即經據情轉呈并指令在案兹奉前因合即令仰該縣轉飭知照此令等因奉此合行函逹即希貴會查照並轉該公會知照可也等因到會奉此合亟備函貴公會查照爲荷 
[女子聖經學校之同樂會]  
　　西門外斜橋路女子聖經學院於元旦上午九時全院職員學生齊集禮堂舉行新年同樂會先期請徐百宜演說兹將秩序錄下（一）開會（二）國歌（三）祈禱（四）讀經（五）新年歌（六）顧監院說新年之快樂（七）明校長講述歐美近狀（八）彈琴（方　趙愛娟女史）（九）徐百宜演講題爲九年的回顧和十年的希望（十）朱葆三之二女孫及王女史等餘興（十一）茶點散會時已十二句鐘矣 
[中華武術會新年聯歡會紀]  
　　中華武術會於陽曆元旦下午六句鐘舉行新年聯歡會到會人數約四百人先由主席呉志靑君報吿開會宗旨繼由周桂笙君介紹李懷霜演說略謂民國正朔自南京政府頒布以來迄今十年民間對此新紀元終覺興味冷落是實社會習慣未能改除今日貴會之聯歡會大足發展新年快樂改革社會觀念云云次有崑曲·聾唖生演說·京劇·古裝跳舞·表演武術等節餘興有盲人打靶·力士擲球·孩童對號等得彩者均有贈品是晚并舉行叙餐會加入者有十餘席之多 
[天馬會今晚閉幕]  
　　天馬會舉行第三届繪畫展覽會各節迭誌前報連日冒雪往觀者頗多該會本届出品較上兩届更爲精選西洋畫部江小鵑之油像劉海粟之「北高峯」陳曉江之「石塔」李超士之「味覺」汪亞鹿之「錢塘江」王濟遠之「秋雨」楊淸磬之「竹影」張邕之「靜物」洪野之「朝色」丁悚之「人體」周淑靜之「裸體」蔡謙吉之「一綫天」皆係聚精會神之作聞展期至今日准於下午八時閉會云 
[聯益善會近訊]  
　　虹口聯益施材會主任陸文中因昨日天降大雪於午後一時率令調查員等數人沿途招尋無棉衣褲之窮人數十名帶至該會每人攝一照相當給棉衣褲一套並酌予白米數升一般瑟樎之流聞而往求者頗形擁擠昨日午後二時起至五時止該會發給衣米甚多如此雨雪泥濘之會一般無衣食之窮黎得免饑寒良由諸慈善家相予補助之功也 
[温州旅滬同鄉會定期開會]  
　　温州旅滬同鄉會昨致各幹事函云敬啓者兹定於一月九日午後二時在本會事務所開第三届第一次幹事會届時務乞惠臨勿遲爲荷計開提議事件如下（一）推舉名譽會董（二）林炎夫黃敏之等報吿温屬籌辦振務經過之事實（三）黃子瑜等報吿辦理崇明同鄉被蔡某槍斃之經過（四）臨時提議事件 
[兵工廠與造船所照常工作]  
　　兵工廠及造船所之各工匠年假三天昨已届滿昨日起均已照常入廠工作矣 
[憲兵營調查高昌廟居户]  
　　京師憲兵第三營營長以高昌廟爲軍事區域而工商之寓居者亦頗多現爲愼重起見着令境内居户詳細調查一律取具保結方准居位昨飭第九連那連長會同警察遵照辦理矣 
[又有閩省散兵來滬]  
　　邇來閩省時有散兵送滬照章應由閩督先期電吿以便派員前往照料乃本年元旦日閩省又有散兵三百餘名來滬即遣送在浦東爛泥渡登岸松滬護軍使署先期並未得有閩督電吿以致無從接洽幸爲該警探悉立飭該管軍警馳往安置以憑轉送回籍何使深以滬地多匪若不先期知照抵滬後設或竄散恐爲匪類勾誘貽害地方實非淺鮮爰於昨日電知閩省請於遣送散兵來滬前先行電知俾使接洽云 
[沈區長派員調查松屬客民]  
　　松屬沿海灘各縣頗多巢湖帮客民流寓其間年來境内迭出搶案訊據獲犯供出同黨以巢湖籍居多數兹江蘇水警第一區沈區長爲維持治安起見凡境内之住有巢湖帮客民者須覓具保以憑稽考業已派令該署督察員徐亞伯率警前往松金奉南川靑各縣詳細調查該客民户口責令取具保結造册送候查核册内務將住址年籍現何職業詳晰註明云 
[前晚發生之兩搶案]  
　　新閘爰文義路一千六百二十號門牌居人陳姓家於前晚七時許被盗匪四人闖進出示手槍將屋中男婦驅諸一隅嚇禁聲張遂直逹内室任意翻箱倒篋飽擄金珠飾物銀洋衣服携贓而遁事後失主檢點損失七百餘金乃開明失單報由該管捕房飭令中西探捕馳往兜拿各盗均已逸去該探等即向事主詢問被刦狀况一過歸禀捕頭轉禀麥警務長通飭各捕房一體跴緝 
　　又前晚七點四十分鐘有盗匪四人突入虹口百老滙路八百卅五號門牌應慶記修理機器店内袖出利器嚇禁聲張正擬搜刮銀洋適有人自外來覩狀大聲喊捕該匪等見事不妙祗將店主婦所戴金戒兩只搶取逃逸事後該管捕房得報立飭通班中西探捕馳往兜拿未獲速詳詢各盗面貌服式通知各捕房曁特别機關中西探捕人等一體留心偵緝務獲解究 
[商號循例請緝竊匪]  
　　南巿十六舖等處各商號以陰曆年關將届各處貨物客商均從碼頭上落平日經過各碼頭時每遭攫匪逞强肆刦或挖包竊物殊爲地方之害向例年終由商家公函縣商會轉呈第一區警察署請爲派警查拿碼頭竊匪及逗留在境之過犯禁押過年至明春元宵節後始行釋放各在案今届仍循曩例已由各商號聯名函致縣商會轉函第一區署長查照成案辦理以靖地方 
[麫粉船遭風傾覆]  
　　駁船户某甲昨日午後承裝某洋行麵粉數百包運往三北公司寗興輪船駛至十六舖外灘適値潮水湧急該舟子撑持不住以致覆没舟子二人同時落水經鄰船救起所有麵粉已盡行傾入浦中損失頗屬不資云 
[戳傷姦夫之訟案]  
　　滬城老縣前一百二十八號門牌有爲小本貿易之靑浦人戴其光昔娶通州女子現年二十五歲之潘氏爲室夏曆春夏之交戴因事回原籍日久不歸該氏遂遭孫成六引誘成姦日來戴由籍返家畏孫不敢與較前晚一時許孫又在該氏家續歡未幾孫大呼救命左右四鄰疑爲火警紛紛入内察視見孫之腎囊已被用刀剪破受傷流血極多乃報吿崗巡前來將戴夫婦拘獲抄出剪刀一把連同傷者立送一區二分署由王警佐提案研詰據該氏供稱婦人遭孫姦佔以來爲時已久迭次唆使婦人捲物偕逃氏堅不允致孫成六僨而用刀自傷腎囊是實戴其光供民妻被孫姦佔因其羽黨衆多脅力甚多不敢與較餘供與該氏相同孫成六供今晚實遭戴乘我熟睡之時將我腎囊戳破求究王警佐察得孫之傷勢非輕判并送地方廳究辦昨午奉魏檢察官預審之下判戴其光潘氏分别收押兇刀存案孫受傷屬實諭送新普育堂醫生察視傷勢輕重再行核辦 
[各被吿交保候訊]  
　　英商來生洋行在公共公廨呈控唐鼎臣鄭源興欠銀二萬五千兩又該洋行控唐鼎臣欠美金一萬元又意商寶克洋行控愼和號陳步淸欠銀一萬一千一百五十六兩又唐晉記辛江配同控洪裕成拒絕正式賣契蓋戳請追損失銀五百兩又張鑒卿控范含章欠洋二百五十元又同德太控陳老仁欠銀二百九十四兩各案均已由廨派探將各被吿先後傳案諭令照章交保聽候排審 
[滬南中華路前晚之火警]  
　　滬南中華路黃餘泰桂圓雜貨號後面棧房前晚一時許不戒於火頃刻冒穿屋頂當經救火聯合會鳴鐘吿警即由各區救火會　皮帶車火龍等到塲施救熄滅計共燬去樓房五六幢及棧中所儲雜貨被燬亦多問起火之由係因棧司做夜工不愼所致事後由崗警將該號經理人帶至第一區警察署經趙署長問明飭即申解警　司法科訊究 
[指控縱火行竊]  
　　無賴韓德釗於九月間至法租界周呉氏家賃租後樓居住前日呉氏夫婦因事出外韓心起不良潛至呉氏房内縱火將氏床上所置之鐵箱一只内儲現洋飾物値價頗巨竊取而逸旋有鄰居方長源等到來將火撲滅經呉氏回家察悉報吿捕房請緝在案現爲法捕房包探楊振富偵悉前往將韓拘獲惟原贓已被用去無從吊案帶入捕房經捕頭結據韓供支吾諭令收押聽候解究 
[華探拔升探目]  
　　滙山捕房包探自張林泰被控搶土後其同伴張金寶周耀庭均相繼辭職以致不敷差遣經該捕房捕頭與西探目柏生禀請麥總巡向滙司及總巡捕房借調金福濤殷玉鼎二包探前往替代迨土案結束張林泰發押西牢一年探日張炳成亦因統率無方去職所有華探目一職迄未派人兹經代理西總探目彭山君查得頭等包探金福濤辨公勤奮幹練堪以拔升探目因特禀奉麥君諭着該探於本月一號起升充探目仍在滙山捕房當差金探奉諭後昨已到差辦公矣 
[小工猝斃]  
　　小工名阿生者向在碼頭一掮包爲生日前下午至法大馬路某茶館啜茗先至茶爐畔洗面忽然倒地氣絕身死當經該茶館主報吿大自鳴鐘捕房捕頭立飭包探韓邦逹到塲察看後即將尸車送同仁輔元堂騐尸所旋即禀請中西讞員蒞所騐得該尸委係因病身死並無另故因無家屬由堂棺殮厝柩義塚 
[妓院私設煙具]  
　　專查妓院之三十五號西捕與八百二十五號華捕前日在新閘白克路三十一號門牌雉妓院内查有煙具備設以其違章即將該院鴇婦金朱氏連同烟具帶入捕房詎氏遂向西捕行賄洋三元求釋當被連同賄洋拘至捕房禀明捕頭諭令將氏轉送公共公廨發交看護婦看管候解公堂訊核 
[拘獲燕子窠主客]  
　　老閘捕房捕頭偵悉廣西路六百五十四號屋内有人開設私烟間於前日派令華探姚錫卿居阿巧顧阿根與西探奎　協往拿獲煙間主張阿根及烟客呉阿林呉阿福陸根生孫金全等連同煙具一併帶入捕房經捕頭逐一詰問之下諭令押候解送公堂訊究 
[大行臺旅館主被控之傳訊]  
　　湖北路花世界游戲場主在公共公廨呈訴大行台旅館主尤梓才於該游戲塲上層失火時與其用人阻止游客下梯致將該梯擠壞由工部局諭令修竣費去銀五千兩洋七百七十八元又唆使鄰人蓋章公禀攻訐並登報以該游戲場不能應付房租停止營業請追損失及前項用費共銀一萬五千兩洋七百七十八元等情業已照准由廨出單諭令探捕將尤梓才傳至公廨奉飭交保候訊 
[新塲男孩候屬認領]  
　　浦東新塲男孩張連生年十四歲隨其兄阿興來滬學習泥水匠施在南巿董家渡上岸忽然失散在途迷失由崗警查見帶入第一區警署詰得父母均故兄爲泥水匠等語當飭留候屬人認領 
[身帶煙土被拘]  
　　老閘捕房包探陳阿根前晚在福州路平望街見有一人形狀　張向之盤詰對答支吾當在其身畔搜出烟土一包遂將其人帶入捕房經捕頭詰據聲稱名呉得勝烟土係友人囑爲代携捕頭以呉不應身帶違禁物品諭着押候解送公廨訊究 
[誌謝]  
　　民國新曆社刊行民國十年新曆一書内容注重商業以便商家購用昨承該社惠贈兩册又商務書館惠贈英語週刊第二百七十三第二百七十四號兩册又少年雜誌第十卷第十二號一册書此併謝 
中華職業敎育社通訊 
[十年一月二日上午十時農業敎育研究會紀錄]  
　　到會者鄒秉文原頌周唐荃生葛敬中季子峯袁　番沈信卿黃在之尤慰高郭秉文公推鄒秉文君主席 
　　一鄒秉文君報吿偕王企華君原頌周君　　學校情形附報吿書謹就原報吿書所開改革乙種農校辦法七條略加修正公推鄒秉文王企華二君草就意見書由社呈請敎育部改訂乙種農校規程并將該意見書就近呈送江蘇敎育廳商請邀集農業專家組織初等農業敎育委員會或鄉村國民學校切實試辦俟有成效再行推廣一面將辦法七條分送各乙種農校並報吿建議官廳情形 
　　一季子峯君提議在鄉村國民學校内附設農業班案議大意已采述上條辦法内由初等農業敎育委員會就鄉村國民學校試辦 
　　一季子峯君提議初等農業師資養成案　　原案留存備向敎育廳接洽 
　　一黃任之君提議徐靜仁君委託本社計畫當塗職恭學校由社轉託本會重加研究規畫進行議公推鄒秉文君前往調查草具計畫書報吿本會 
　　一黃任之君報吿穆抒齋君擬在上海楊思鄉創一農村職業學校委託本會計畫議公推孫恩　唐荃生原頌周三君前往調查草具計畫書報吿本會 
　　一公推傅煥光君加入本會爲會員主席鄒秉文（簽字） 
來電 
[華孚商業銀行總管理處來函]  
　　敬啓者頃閱今日貴報第二張北京專電欄内云此間金融界經中交兩行會商外國銀行出任維持表面稍覺鎭定惟馮氏所設華孚等已停止營業等語閱之殊爲詫異查北京華孚銀行係敝處分行並無馮氏股東任内去年營業頗稱發逹更無停止營業之事務請貴執事據實更正爲盼專肅即頌著祺華孚商業銀行總管理處廑啓一月三日 
[上海學生聯合會來函]  
　　（一）各界人士公鑒本會邇來經濟雖不充裕而從無派人在外募捐等事至於本會出版品通俗義刊（每册售銅元一枚批發僅五文）及國日貨調查錄（非賣品）早已停刊乃常有無恥之徒在街頭及旅館重價兜售刻據報吿且有冒充本會職員者持本會出版品在旅館向旅客捐欵收據上所刊圖章有學生鐵血救國團字樣招搖撞騙實堪痛恨兹特登報聲明務希注意勿再受愚各旅館執事嗣後再遇此等人前來疑擾倘能將其送捕嚴懲　猶幸訟上海學生聯合會謹啓正月三日 
　　（二）本會急賑游藝會急待結束凡各團體及私人擔任銷券者務祈速將劵資結算送至法租界白爾路三益里十七號爲荷上海學生聯合會謹啓正月三日 
雜評二 
[甘同鄉電感言（訥）]  
　　馬福祥請去張廣建之感電以報紙不諒其爲民諸命苦心加以爭督之名故憤憤然表示不平然使今日而接受綏遠都統之任馬將何以自解乎以名義言特别區之都統猶之督軍也中央不便逕以甘督予馬而特以蔡成勳對調是不啻間接以督予馬也馬苟一思中央之用意能安然受之而無愧乎 
　　馬之感電又主廢督以消除民治之障礙是馬之反對張廣建非僅對人問題亦對制度問題也使馬自身旣受等於督軍之職而又容納蔡成勳之督甘非又自違其廢督之主張乎非適以證明其非眞心主張廢督乎張苟反唇以譏馬又將何以自解 
　　故今日馬自身對都統之接受否與對蔡成勳督甘之容納否二者皆足以騐馬言行之何如也雖然今之以爭督而主廢督者比比皆是馬又何足論哉 
公布欄 
[江蘇高等審判廳]  
　　民庭判决（民庭一）一件曹生保爲執行案件不服在寗地方審判廳之决定提起再抗吿一案（决定主文）原决定撤銷發還江寗地方審判廳更爲適當之裁判一件徐宏文爲租田涉訟不服南通縣署之批示提起抗吿一案（决定主文）本件抗吿發交上海地方審判廳受理一件夏玉章爲買田涉訟不服江寗地方審判廳之决定聲明再抗吿一案（决定主文）本件再抗吿駁回再抗吿訟費歸再抗吿人負擔（民二庭）一件陳天才與劉茂高爲買田涉訟上吿一案（决定主文）本件上吿視爲撤回即予註銷一件　仰山與孫　谷爲債務涉訟宾訴一案（决定主文）本件控訴狀仍予撤銷控訴審訟費歸控訴人負擔十二月二十九日 
[上海地方審判廳]  
　　　示送逹（全文在本廳揭示塲公布）（民一庭）一件尤方孝等與尤金氏等婚姻雜物糾葛涉訟一案（判决主文）原吿尤方孝等之請求駁回訴訟費用歸原吿尤方孝等負擔仰受送逹人尤方孝知悉特示一件錢質甫與劉懷清因捐物糾葛一案（判决主文）劉懷清應返還錢質甫杣木綠呢面大冩字檯一隻柚木轉寫字椅一隻紅木大理石　檯一隻柚木西式椅四隻柚木磁面茶几二隻白銅茶壼一把訴訟費用歸劉懷清負擔仰受送逹人劉懷清知悉特示一件五成孚與魏阿金等房租糾葛涉訟一案（判决主文）魏阿金鞠和尙各應償還堃記公司房租洋三十三元六角陳義標應償還房租洋二十八元均交由王成孚具領並將所租房屋速即遷讓訴訟費用歸魏阿金鞠和尙陳義標三人平均負擔仰受送逹人魏阿金鞠和尚知悉特示（民二庭）一件許誦虞與夏筱波等執行異議一案（判决主文）原判撤銷姚順卿訴夏筱波債務案内本廳查封之坐落上邑二十八保二區南十二圖　字圩一百零三號許迪堂户（現改許誦虞户）則田五畝一釐認爲許誦虞所有本案訟費師夏筱波姚順卿負擔仰受送逹人夏筱波知悉特示 
　　判决主文（民一庭）一件判决蕭吉甫與王氏會欵控訴一案主文本廳民國九年九月二十九日之即時判决廢棄之原判關於蕭姓會欵之部分撤銷翁王氏在第一審對於蕭吉甫之請求駁回本案訟費歸翁王氏負擔一件判决鄔邦慶等與印景高賬簿及欵項涉訟控訴一案主文原判關於鄔邦慶應還上海全盛信局銷三十千零四百七十二文及民國六年八至十一四個月之本街分見簿認定係鄔邦慶取去之部分撤銷鄔邦慶經手所欠上開信局鐃三十千零四百七十二文應負清理之責民國六年八至十一四個月之本街分見簿認定鄔邦慶並未取去鄔邦慶其餘之控訴及張宏裕之控訴均予駁回本審訟費歸鄔邦慶張宏裕印景高平均負擔一件决定王永昌與周紹　顧田糾葛控訴一案主文本件上訴狀撤銷一件判决丁金松等與倪耀卿租地糾葛一案主文倪耀卿應將上邑二十四保四區二十三圖浦東張家浜口丁金松丁鳳鳴所有之基地分别交還丁金松丁鳳鳴營業丁金松丁鳳鳴其餘之請求駁回本案訟費兩造平均負擔（民二庭）一件判决倪文桂與沈冗桐購田糾葛控訴一案主文本件控訴駁回本審訟費歸控訴人負擔一件判决朱葆元與孫炳山執行異議控訴一案主文原判撤銷開北王家宅地方控訴人房屋作塲内動産准予啓封本案訟費歸被控訴人負擔一件决定周錦記訴沈守山米欵糾葛一案主文本件訴狀准予註銷訟費歸原吿人負擔一件判决顧阿大等與陳氏因基地糾葛控訴一案主文本件控訴駁回本審訟費歸控訴人負擔 
　　牌示一件包永康呈爲妻繆氏不守婦道避匿無跡請求備案脫離夫婦關係由呈悉爾妻繆氏不守婦道倘合離異條件可正式起訴所請備案脫離夫婦關係無此辦法此批 
　　批示一件董明發狀請協助執行由狀悉查該不動産旣非黃安濤所獨有又未指明某部分爲黃安濤所有礙難准予查封此批一件董明發狀交查封費洋由狀悉查黃安濤之不動産未便查封已於　聲請狀内批示矣呈繳之查封費應予發還仰即檢證來廳具領可也此批一件何傳針狀請展期由狀悉限七日内將李嘉德交案倘敢抗延定傳該保人來案押交此批一件羅以增狀請給領由狀悉查本案卷宗尙未奉江蘇高等審判廳發回所請應從緩謹此批一件施佩生底請給領由狀悉查本案卷宗尙未奉江蘇高等審判廳發回所請應從緩謹此批一件鄭世賢狀領欵洋並請執行由狀悉查債務人已繳各欵並存案證物准予具領除欠利息候傳案訊追此批一件王舒氏狀請銷案由狀悉准予銷案此批一件李爕坤狀領欵洋由准領此批一件居馮氏狀請執行由狀悉准予飭吏執行此批一件顧沈氏狀領洋據由准領此批一件克太生狀邻案欵由准領此批一件陳慶富狀請銷案由狀悉准予銷案此批一件徐尙亭狀交欵洋由准交此批一件呉友三狀請銷案由狀悉准予銷案此批一件沈吉氏狀請執行由狀悉此批一件喬福來等具狀更正由狀悉此批一件江老三狀請銷案由狀悉業已當庭諭知矣此批一件顧協記狀交假扣押費由准交此批一件顧沈氏狀交受狀證由准交此批一件朱華春狀請執行由狀悉准予繼續執行此批以上十二月三十日 
[上海地方檢察廳]  
　　批示沈川福據訴爾岳母朱老太將爾女巧雲帶往天津等處未得爾之尤許懇請截留擇配等情查所訴係氏事範圍着自向同級審判廳請求可也此批沈黃氏查閱訴詞顯係婚配糾葛本廳未便受理此批郭樹勳狀悉爾予投河溺斃本廳業經騐明在案母得多瀆此批李　章查刑事不許和解仰即知照此批以上十二月三十日 
　　批示張　氏狀悉本案已爲不起訴處分並經當庭諭知在案毋庸多瀆此批王蘭生狀悉案經起訴尙未判决所請應毋庸議此批金馬氏狀悉所請未便照准此批楊阿全狀悉准如所請辦理此批王建浦狀悉仰即遵傳來廳聽候訊奪毋抗傳干咎此批顧木生狀悉案已查明靜候起訴可也此批　孚正狀悉爭柴糾葛係屬民事範圍本廳礙難受理此批周熾榮等狀悉候申送江蘇高等檢察廳核辦此批向正林向李氏狀悉准提案訊奪此批王化生狀悉案已起訴毋瀆此批以上十二月三十一日 
[滬海道尹公署]  
　　批示一件金山縣公民王桂森等呈爲已革巡員貪贓枉法環請飭縣押逐以維治安而覓功令由呈悉查該縣禁烟調查員舒展前次充當巡官旣經馮前知專查出種種劣跡撤革有案何以現任朱知事復委充今職殊不可解且此等職務如非操守廉潔實心任事之人當此敬特於烟禁前途毫無裨益避足爲不肖吏胥開敲詐擾累之門此案所呈果宜自應先行撤委依法究辦第詞出一面仰金山縣知事澈查明確秉公核辦具報勿稍徇隠干咎切切此批一件南滙縣民高鍾義等呈爲劣　非法爲害益烈未便再事姑答籲請迅予撤議並嚴令南滙縣切實澈究依法懲處藉紓民累由呈悉查此案前經飭縣查明核辦具報迄未據復殊屬玩延據呈前情仰南滙縣知事迅速澈查明確秉公核辦具報毋再徇延此批一件上海縣民婦蔡邪氏等呈爲奉判更正　户並求諭知册書曁函知曾丈局道契不得轉户歷呈原縣迄今並未批示請調卷飭縣迅予核准以保産權由據呈已悉仰上海縣知事迅速查核辦理此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南滇息羽記（十二）] [  中寶]  
　　南美洲之中華國慶日 
　　南美距中國最遠以方位言我中國可云在東半球亦可云在北半球而彼則在西半球與南半球無往不相反無往不相左故在南美人眼光中其視亞洲大陸之中國終不能脫離「希望」兩字之成見偶遇羣兒共戲於道旁或游手好閒者成羣　矚之時若有一中國人士經其旁大衆必連聲低喚曰「支那人支那人」若較其他英法美德葡意西等　人更有可加注意之要點者實則中國僑民在南美衣履大抵清潔整齊非如北美唐人街之惡形陋態較之南美白黑合種之土人無往不作懶懈相者優勝多矣 
　　號稱南美第一大城之巴西首都有一地理上之名稱最足與記者上說相映證巴西都城環巿皆山離巿區較遠處之最高峯名『支那景』VistaChineza山景最佳游侣均　摩托車往此山命名獨以支那著稱猶之中國十數年前内地僻壞不知海外情事動以『看西洋景』四字爲表示奇異觀念之習語也彼曰『支那景』我曰『西洋景』東西兩大洲適以一名詞一習語遙遙相對在雙方接近後回想當時甚屬有趣 
　　但在雙方未接近之國家於國際間感情却極易有美好之希望中國對北美較對南美爲接近因中國在數十年前已有極多數之華工往北美曾以舉止習慣上種種抵觸引起彼邦人士及輿論界之惡感也若南美則異是試就巴西而言各葡文報舍對日本人因權利衝突肆排詆外對於中國殊鮮不易除之惡感一千九百二十年十月十日爲中華民國第九年共和紀念麗河各晨報所著評論大抵同聲贊揚中國所特長所專美之諸要端如文學如美術如施政方針反覆臚陳均屬持之有故言之成理 
 
[國慶節之中華會館] 民國九年十月十日在巴西國麗河舉行祝典 
筆記 
[重逅記（一）] [  紅蕉]  
　　惜庵曰余初識陸言貞時彼芳年才三五明哞皓齒嬌憨　麗依人尚如畫眉鳥也兹則春光未老紅英先謝飛絮沾泥不堪回首矣踽步湖多烟花如綺芳草似剪東風着枝花乃頻落如雨無涙解愁忽聽蕭寺鐘聲清梵微微似爲東風懺悔妒花罪過聞之悵結不勝乃又重逅言貞於西泠橋畔棖觸前塵於邑不已念夫疇昔髫年情景歷歷如昨試一圖目宛宛可憶也綺情温馨本如春風之煦人然而稍一自怠即溺恨海往往沈淪莫由自拔言貞初亦幽嫻貞靜之好女子也今乃墮落至此甯不可傷當三年前余奉母遷杭鄰院馮生竹君以乞花種來吾家漸相過從遂稱莫逆馮生俊雅如女兒倜儻風流彌復多情爲文纒綿悱惻淸綺如其人生平惟最愛花嘗謂好花如美人紅顔易老小復可再花則一歲一放彌復已時而佳人類多薄命愈覺可憐以愛花之心溆及美人情益眞摯視天下女兒咸係天僊謫居奉敬愛護無微不至殆　瓊葩之含苞初放無勿可人也花好月圓之辰常自誓畢生不惹佳人之一嗔一怨但願皆紅霞薄施雙渦常呈甜笑低呼竹君僊郎不已也 
 
[　渴掘井]  
劇談 
[霓裳新話] [  野驢]  
　　本舞台因拆造房屋故已於二十四夜停鑼是夜綠牡丹演小放牛紡棉花雙齣好戲未至八時已掛客滿牌綠上場卽彩聲四起兩包廂爭擲鮮花者無數迨第二齣紡棉花啓幕彩聲更若春雷震耳場中供花籃十數對皆贈綠作臨别紀念者四廂正桌復爭擲鮮花自始至終萬花環綠之身不絕除寒雲主人第一次登台會串外雖梅郎無比盛况也 
　　亦舞臺班底高慶奎回京白牡丹住蘇州聞全班往杭州演至年底待新春原址工竣後重行開幕綠則受南潯富商某之聘堂會四日計聘金八百元即於二十五日首途南潯冋後則輟演一月即在長漢路西公陞里寓邸習練戲曲以求藝術上孟晉 
新聞拾遺 
[鬬氣] [  丕承]  
　　北浙江路承吉里有開鐵行之朱某者日前借某總會煎煮洋烟烟將收膏時忽來一友某甲在傍與朱嬉言謂煎好後須兩人各半朱認以爲眞急曰此物價昂如何可以各半甲曰汝旣不肯對分則我必將該烟踢去朱乃大怒曰汝眞欲踢去則不如我自己踢之乃竟舉足一踢而甲亦連踢一下兩人之皮袍鞋襪及地下均淋漓盡致鍋中所餘無幾據云該煙共値五十元之譜聞者咸謂朱之鬬氣鬬得不値得云 
[抛戒] [  立德]  
　　前晚某游戲場大劇塲時正演二本閻瑞生演至蓮英僵臥麥田一幕前座觀客紛紛起立以致後座觀客皆不能見於是紛紛抛擲橘皮果殻余旁坐二華服女郎亦將橘皮抛去詎一女指上鑽戒亦隨之俱飛適落前坐一少年　盆帽中少年斗覺立取視之則爃然一鑽戒也女郎乃上前道歉求還嗣經旁坐者　解逐還之女郎暈紅兩頰而去 
小說 
[社會小說衆醉獨醒（二三七）] [  瞻廬]  
　　第三十八回登講壇侈談敎育訪吟朋僞託文明 
　　倘然我不貪戀劉氏的財産便早已提起訴訟和劉琪脫離關係怎及我的知心詩友西廂待月生端的不悗亞東第一鍾情男子他贈我的十願詩語語都從心坎裏挖出我最愛的是結末兩首一發見他的眞情眞義一首道的是『痴心願作花間蝶常繞裙邊欵欵飛』一首道的是『痴心願作階前草印得　鞾淺淺痕』他和我並無中表關係又不是從小便見　的不過在詩社裏面邂逅相逢便把我欽佩到這般模樣服服貼貼的做我的奴隸他又不但肯做我的奴隸并且肯做我裙邊的蝶脚下的草似這般的眞情眞義無論亞東亞西亞南亞北再也尋不出第二個照樣的人他說是亞東第一鍾情男子據我看來竟是世界第一鍾情男子····翠娥旣這般着想所以幾個月來他的心理上竟起了大大的變化對於時間問題便存了兩種觀念不曾入社吟詩時是一刻抵三天到了現在恰是三天抵一刻怎麽喚做一刻抵三天翠娥和劉琪訂姻是在二月初旬這時離着暑假日期尙遠依着翠娥心裏最好這日子快快兒過去劉琪快快兒回來眨一眨眼便是暑假早早兒洞房花燭成就了五百年風流眷屬然而越是等得焦急這日輪越是黏着鰾膠似的不肯輕易過去等過一刻足足的有那三天的長久怎麽喚做三天抵一刻翠娥入社吟詩和那西廂待月生宋吟香詩筒往返是在四月初旬這時離着暑假日期很近依着翠娥心裏最好這日子慢慢兒過去劉琪慢慢兒回來日光菩薩多打幾個盹柳梢兒掛在斜陽（你便是柳樹精可曾掛在斜陽）再也不放他下去然而越是恁般設想這日輪越是揩油似的轉得飛快過了三天彷彿只有一刻的光景（鐘表有快針慢針方寸地亦有快針慢針）從來知女莫若緈 
自由談之自由談 
[記昨日近感] [  鵑]  
　　雪一日夜大地俱白放眼八方似驟易爲粉裝玉琢世界莊嚴華妙逈異平昔吾於此有感焉雪之色白似示人以高潔無瑕雪之質冷似示人以恬退無爭竊願名利場中人其各以雪之白爲志趣以雪之冷爲心性否則世宇覆擾永無寗日矣 
大昌煙公司徵文揭曉（丁等） 
[大小嬰孩牌香烟調倚漁歌子] [  賈粟香] 　　 
　　英美香烟上巿來商標大小兩嬰孩丰采足笑顔開錦綳獨坐試新裁（商標特别） 
　　烟葉人誇質地良烟絲顔色帶深黃靑果味翠蘭香枝枝純粹請君嘗（烟質純良） 
　　日日烟銷億萬枝大昌二字署公司君出品我投資年年利巿盡人知（公司批發） 
　　六十錢兮五十錢包分大小好香烟鄉鎭上巿塲遊任人吸取惹人憐（巿價低廉） 
　　游戲場中士女遊空包換券有人收佳品贈妙文求大孩更比小孩優（佳品惠贈） 
　　招紙張張大字題粉牆黏貼遍東西車站遠電杆齊捲烟廣吿讓孩規（廣吿分明） 
　　水路通舟陸路車行裝携帶樂何如消宿酒伴閒書嘗兹况味客中居（旅客便携） 
　　除郤清茶瀹性靈此烟饋贈便家庭逢慶壽値添丁祝他繭桂有餘馨（禮物代用） 
 
 

Page 15

 
 
   
 
 

Page 16

 
 
常識 
常評 
[遊民] [  老圃]  
　　禮記言生財有大道生之者衆食之者寡朱子解之曰國無遊民則生者衆矣朝無倖位則食者寡矣去歲杜威博士遊於中國言今日中國有游民三一曰兵隊二曰官吏三曰僧侣皆無报事事爲國之蠢 
　　兵隊之爲游民也人皆欲揮而去之惟恐不速然吾謂裁兵雖爲政治問題而實爲社會問題人皆惡兵如蛇蜴其實爲兵者亦在可閔之列主將雖富兵則甚貧主將雖貴兵則甚賤使國中無此主將而僅有實業家招集此類人衆不名之曰兵而名之曰工人使之日出而作日入而息此輩固中華民國之良民也由此言之則根本問題在使此輩得相當之職業若僅曰揮而去之則去後爲盗雖未必再劣於兵亦未必加優於兵故裁兵者非揮而去之之謂當使之任工作其頑劣不任工作者當使之入監獄充苦工其兇惡不任苦工者則以秦將白起之法處之此去游民之法一 
　　官吏之爲游民也人皆以官吏爲詬病或以不充官吏爲高此大誤也使率舉國之賢者而皆以不充官吏爲高則一國之政事將盡入於　茸不肖者之手而國事愈不可爲矣故國民之責任在驅除游民之官吏尤在盡職爲官吏一洗游民之積習以吾觀之此所謂冗官者固可謂之游民其所謂隠士者亦安往而非游民藉曰不爲游民當自國民盡責任始此去游民之法二 
　　僧侣之爲游民也非宗敎之優劣問題乃宗敎行政之優劣問題佛敎景敎孰優孰劣及何者適合於中國今姑弗深論但有一事敢斷言者中國佛敎之辦法顯不如景敎上焉者說精微奥妙之理匹夫匹婦不能與知下焉者僅知燒香膜拜不能得减化之益景敎則不然其禮拜說敎之法皆井井有條不啻爲國中之道德專門學校故國中人民不論敎育程度之深淺皆在宗敎勢力籠罩之中此非中國佛敎所能及也吾謂中國僧侣固多下　之游民但不能并其宗敎而排之當由宗敎家自謀改良之法第一當使僧侣受高尙之宗敎敎育第二當注意於感化使寺院爲道德敎育之機關果爾則僧侣之人格旣高而又有益於社會安得賤之曰游民此去游民之法三 
國民常識 
[酒色財氣談] [  慕道]  
　　前萬竹校長現任中華書局的店長李墨飛先生一天晚上在該局演講酒色財氣四個字的常識意義很淺簡易明而且頗有裨益世道人心的地方鄙人也深然其說不敢緘默因此借我這支秃筆將他所講的簡略寫了幾句以供獻閱報諸君之前 
　　酒酒的害處我想通人大槪知道了但是上海的酒店也不算少眼見到下半天簡直連座位都没有了店主同　官招待也來不及大有山陰道上應接不暇之勢這是什麽緣故呢委　不知道他的害處比鴉片烟還要利害何以見得因爲吃鴉片的他還偶然可以興奮精神助他辦事雖是傷了身體倒還不至闖禍要說是講到酒呢是越吃越糊塗越不能幹事費了錢傷了身誤了事還要耗去無限實貴的晷刻這是何苦呢不但如此倘然酒吃入肚内好似在那裏燒的一般到了後來將肚腸燒得如石灰般脆偶然遇著傾跌觸動肚腸很易折斷旣經折斷焉得不死我（李自稱）的先兄也是犯這個病死的怎樣不害怕呢所以我說比鴉片還要利害然而鴉片也不是好東西諸君不要誤會了 
　　色色的害處也不輸於酒而且他的魔力更大得多哩爲什麽呢我可以放膽說世界上的人没有一個不愛所謂「吾未見好德如好色者」這句話很確實的所以要堅决自己的志向不爲他蠱惑才好然而我所講的並非指定連妻子都不娶的說法那是不行的要而言之不爲所迷罷了 
　　財財卽錢錢是無論何人不可少的但是務必要取之正當用之有度大學註裏說「量入爲出則用之舒矣」像那樣做去必定没有不足的道理即偶遇不測之事發生也無大害倘然賭錢買發財票以及妄想種種不義之財那就反而自己要倒運還要將人格損失了 
　　氣氣這個字範圍是很大的什麽和氣怒氣負氣鬬氣使氣等種種的名目眞說不完要而言之當拿和氣爲主摒除一切閑氣那末就可以生財快樂平安過日子常現滿足的氣象了譬如我現在終日勞動僅博得一些布衣蔬食看那整年疊月不作一事的反得豐衣足食就不免要負氣倘若想起北方的災民來自然滿足了照這樣想來一個人没有不快樂的時候只要自己去尋就是了（乙種酬） 
商業常識 
[拍賣和投標] [  磐尊]  
　　拍賣又稱競賣是經手販賣的一法起自歐洲各國現在我國各大商埠多有了但是專門拿替人拍賣爲業的也是很少拍賣的方法有二種 
　　一種是普通的拍賣法行商受了物主的委託把所賣貨物的品質數量和拍賣的日期以及其餘各條欵宣吿於衆到期多人來集揭其貨以示人任人隨意還價一人先行發表衆人相繼增加到了没有加價的人那末出價最大的就是買主但物主不願在某價以下售其貨也可和拍賣的預先約定自己得爲還價人之一倘見最大的價還未饜所欲可以自呼一最大的價以破他拍賣旣定有立時交貨付欵的也有暫付定銀限幾天内隨時出貨的至於行商所繳的拍賣費例由賣主負擔的 
　　又一種是倒拍賣法也呌做荷蘭拍賣法先由拍賣的高呼一最大的價以待應聲的人倘没有人應聲那末依次落價那第一應聲的就是買主 
　　投標法要採辦多數貨物或需人攪造巨工時用的其法拿所需的貨物和品質數量或工程的式樣如何材料如何布吿於衆應者各寫明賣價封入函内投入預置的標筒中及期集衆人開標那價値最適宜的即爲賣主（乙種酬） 
衛生 
[食鹽宜少用說] [  陳言南洋上院]  
　　鹽爲鈉與　化合而成家常烹調無不用之實則依最近科學家研究所得鹽並非適當之食品北美紅人終年淡食身體甚强中非土人且不知有鹽疾病亦甚少反是則歐美各國因過用鹽而發生危險病症者時有所聞我國之患同等病狀者實亦不少特忽而不察耳 
　　蓋吾人體内所需之鹽分原有定量據醫家考察所得常人每日約需半兩而天然食物中所含之鹽質已足已供此而有餘故礦鹽之增添原可不必第增添量少猶不至影響健康若偶爾過度則結果實危險異常剖述之約有三種 
　　（一）腎贜過勞人身血中每千分含鹽質三分其無用者八分之一由皮膚排出八分之七由腎隨小便而出倘食之過量則腎贜不勝其勞每至失其機能而現衰弱之態美國最近醫家騐得患腎病者半由鹽起可不畏哉 
　　（二）胃腺之過受刺激食鹽過多能産生多量之胃酸（即鹽酸由食鹽遇水分解NagI+H20↑↓Naob+HcI與食物中所含硫酸化合而成NacI+H2S0４↑↓NaHso4+HcI）此種酸性質積於胃内能使胃腺受刺激而滅其分泌之效用故食鹽過多必致胃呆 
　　（三）其餘危險病症因食鹽過度而起之病症種目甚多最普通者爲水脹即俗稱臌脹是也蓋鹽性最易吸水每半兩約須水一磅以溶化之體内藴積旣多勢不能無相當之水分於是各部組織内水量乃驟加而臌脹之症以起此外如肺炎胸膜炎癉疽（係一種皮膚炎病）腸熱症黃疽病喉痧天花痘以及各種心痛肝鬱等病亦大率由於食鹽過度機關刺激太烈治療之法惟有先絕鹽食爲最妥當蓋沿用已久視爲和味要品鮮以衛生之眼光研究之而不知禍患正發於所忽者也 
　　綜上觀之可知食物加鹽並非合於衛生第習慣已成不能驟革且又不能得一相當之調味品以替代之故吾人祇得於用時格外注意苟可無甚妨碍總以少用爲妙因吾觀我國患以上諸症者日以加多而舊式醫生鮮知此道故略爲介紹西洋學說於此 
物品　　每千分中所含鹽量物名　　　　每千分中所含鹽量 
淡乳酷　　一·○四　　　牛乳　　　　一○·五至一二·六 
蛋黃　　　一·○四　　　蛋白　　　　一三·三 
菒類（生）四·二　　　　菒類（煮熟）三五·○ 
肉類　　　七·○　　　　麵包　　　　三五·○ 
蔬類　　　七·○　　　　牛排　　　　二一○·○ 
穀類　　　七·○　　　　燔牛肉　　　一三三至一九六 
（乙種酬） 
 
[我們也是提倡新思潮] [  應鵬]  
家庭常識 
[衣服材料及顔色之研究]  
　　衣服之材料大别爲動物質植物質二種動物質即絲綢毛織物（呢絨）獸皮等是也植物質卽麻布棉布等是也冬季嚴寒宜擇保護體温失散與能抵禦冷氣侵襲之物夏日酷暑宜選能阻遏外熱與減散體温之物麻布爲熱之良導體暑天服之頗覺凉快絲綢亦爲熱之良導體惟其導熱性較麻布略減故麻布絲綢皆不宜爲襯衣絲綢性質柔軟且有光澤用製外衣最爲美觀綿布爲熱之半導體較麻布絲綢略爲温暖四時常服無不適宜用製襯衣頗合衛生毛織物與獸皮性質略同其導熱性極微且能透通空氣吸收水分隨氣候之變化而保持體温之常度用作冬衣最爲適體 
　　衣服之色種類甚多其吸收熱度之力亦隨之而異大抵黑色衣服最　收熱紅色綠色黃色者次之至於白色則能反射光線收熱力最微試以雪證之黑取布白布各一方戴於雪上置之日光中則黑布所罩之雪其溶化之時必較速於白布所罩者由此卽可知黑色之易收熱光也故夏日宜服白色或淺色之衣冬季宜服黑色深色之衣若製襯衣則四時皆宜白色因洗濯之時易辨垢穢也（乙種酬） 
農業常識 
[農家以牧畜爲副産的利益] [  若潭]  
　　農家以牧畜爲副産的利益有兩種一種是直接的一種是間接的直接的利益是利用畜類的骨角皮毛直接增加收入間接的利益是利用畜類驅除田園間害蟲間接增加收入以下分段說明 
　　第一直接的利益（甲）骨畜産的骨頭如猪羊牛馬等類都含有許多燐質在内除去粗大的骨頭可以製造工業品外其餘細小的便可以作肥料這種肥料比較糞尿等類好得多用時先稱骨頭五十斤放在大缸内再加上石灰五十斤草灰一百斤水九十斤攪和一塊等了幾天骨頭自　軟的同麵粉一樣然後用以肥田收成定可加倍（乙）角牛羊的角在工藝中用途極廣故賣角亦可獲利（丙）皮我國製革的事業很不發逹但是社會上用皮的地方郤很多所以用皮賣錢也很容易（丁）毛畜産的毛是造　毯的原料牧畜的人家可以按時剪下去買剩下的便可以裝衣服旣可省買棉花並且比棉花尤暖 
　　至於畜類的肉可作食品歲時伏臘烹羊　羔大足以慰他們畢歲的辛勤這都是牧畜直接的利益 
　　第二間接的利益農家所倚賴的就是農作物農作物若是生了害蟲則收成必定減輕甚至完全失則那末不但一年的辛苦盡付東流恐怕衣食也要因之不給了所以農家對於驅除害蟲一事眞是要緊的很驅除害蟲的方法有用機械的有用藥劑的這兩種的成績好都是很好不過需要資本太多農家往往無力舉辦現在要想一面收驅除害蟲的功效一面又不費資本則捨牧畜而外不能爲功了譬如養雞鴨的人家遇着田園裏有土蠶等類害蟲的便可用雞去驅除他遇着稻田裏有粘蟲等類害蟲的便可用鴨去驅除他聽說日本用雞驅除蚱蜢效果非常的好至於果木園裏生了害蟲果子不到成熟就墮落的便可用猪將這有害蟲的果子吃下如此辦去害蟲自然減少農業自然發逹收成也自然增多這都是牧畜間接的利益 
　　牧畜旣然有這兩種利益那末農家就應當多養些牛羊雞豕不但個人的財力可以日漸增加就以社會經濟說起來也受益不少了（乙種酬） 
識字捷法 
[應用字] [  濟滄]  
　　棗果名从重朿 
　　棘小棗叢生者从竝朿音擊大者棗小者棘於文竝朿爲棘重朿爲棗蓋棗性重喬棘則低矣棘木多刺難長養者 
　　又急也又通戟又俗謂事之難辦者曰棘手 
 
 
