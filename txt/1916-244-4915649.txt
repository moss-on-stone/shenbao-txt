# 1916 - 244 - 4915649

 

Page 1

 
 
   
 
 

Page 2

 
 
時評 
[魔鬼] [  冷]  
　　人有魔鬼唯國亦然中國之至危急存亡之秋屢矣而每有天幸得有苟延殘喘之機會謂非天之厚我中國不可得也然每得苟延殘喘之機會必有不顧大局之人倒行而逆施復送中國至於危急存亡之地位是不顧大局之人者謂非中國之魔鬼不可得也 
　　夫人雖至狠毒决不願國家之由我而消滅人雖至愚蠢决不至以銷滅其國家爲得計然而今日中國之國家其危險何若去消滅之程度幾何然而爲之國人者非特不能有絲毫之補救且爲一人權位橫暴之故不惜推之波而助之澜苟有人心詎肯出此乎此我所以無以名之名此輩日中國之魔鬼 
[命令]  
　　九月二日大總統令劉人煕給予二等嘉禾章此令 
　　又令曾繼梧給予三等文虎章此令 
　　又令平爵内給予四等嘉禾章此令 
　　又令任命袁華選爲參謀本部局長此令 
　　九月三日大總統令九月七日仲秋上丁孔子祀期特派敎育總長范源溓恭代行禮 
　　又令派潘口口（原電潘下接前字應有漏碼）前赴江蘇一帶會同官紳履勘運河情勢統籌疎濬事宜此令 
　　又令參謀總長王士珍呈贛西鎭守使署參謀長龔煥霖另有差委請免本職龔煥霖准免本職此令 
　　又令任命王萬九署贛西鎭守使參謀長此令 
　　又令審計院院長莊蘊寛呈試署審計官胡璧城仍就國會議員懇請辭本職胡璧城准免署職此令 
[專電]  
　　北京電參院追認國員同意案頃唱名未畢計票均已過半數 
　　北京電參院訂兩點開會一點旁聽席已滿衆院議員及各機關持有特券均入記者席甚有立者政府委員到二人王君主席先報告請假七起無異議又二十五分人數始足宣讀衆院移付同意案用無記名聯票請國務總理出席衆拍手歡迎叚登台謂方今國家多故内閣一日不成立政治一日不進行大總統故將國員提出幸衆院已全體通過現移貴院請求同意祺瑞用舉特任理由及各歷史爲諸君告如唐迭掌外交曾總國務久爲中外推重孫歷任縣省議會曁衆院議員才具敏捷陳習經濟學洞明大勢程由海軍學生歷充艦長辦事勤奮張明習法政自列議席已多表見 
　　北京電王鴻年調查鄭家屯交涉已有詳實報告外部今午提出國議討論便復 
　　北京電大借欵魚日開始談判五國團額許二萬五千萬陳總長主先交六千萬 
　　北京電國院定提前審議三要案（甲）中交紙幣確定兌現辦法（乙）清釐田欵另訂辦法（丙）自治程序確定標凖 
　　北京電元首决在春藕齋組財政研究會以陳錦濤任會長莊蘊寛蔡廷幹徐恩元鈕傳善等爲會員專事討論維持財政重題 
　　北京電元首爲商榷憲法晚宴四議長惟王家襄赴津未到 
　　北京電衆院今日休議專開審查會 
　　北京電段愼重國務擬宿國院 
　　北京電審院决實行事前監督昨咨國院調查借欵用途 
　　北京電谷總長手下訓令誡部員此後下准兼充商業公司職員蓋爲殖邊事發 
　　北京電孫洪伊目的已達復履内部任 
　　北京電商會聯合會組國貨稅法起草委員會准下星期一開議討論辦法 
　　北京電温宗堯聘充外交顧問 
　　北京電祀孔派范源廉代 
　　北京電陳樞昌有長清史館息 
　　北京電特派郭泰祺赴滬慰問蔡鍔病狀 
[譯電]  
　　北京電日使林權助偕使署第一與第三參贊於三日九時因鄭家屯事赴外交部是日午後日使往見段總理亦因此事日政府刻要求（一）懲辦負責任之官員（二）警告滿洲各處軍警以免再有事變（三）賠償損失（四）讓與滿洲數處之警察權以上四條之細目俟日後再商中政府答以王鴻年之報告今尙未到故未便答覆中國政界以爲日人此次要求尙屬和平（三日） 
　　北京電聞大借欵之磋議將於星期三日開始代表中政府者爲陳錦濤而代表外國銀行家者則爲正金銀行經理（四日） 
　　北京電奉天消息云蒙匪爲官軍擊敗向海拉而退順天時報謂洮遼吳道尹已陣亡（四日） 
　　北京電據各省財政廳長報告每年入欵之數如下頭等省爲奉魯蘇浙粤蜀各在千萬元以上二等省爲直豫晋贛湘各在五百萬元以上餘爲三等省各在五百萬元以下各省中以粤最多每年一千五百萬元蘇次之每年一千二三百萬元（三日） 
　　北京電兩院自星期二起在衆議院開聯合會議討論憲法至憲法通過日止（三日） 
　　廣州電薩鎭氷請岑春煊交出其所管轄之軍艦各縣傳夾消息皆謂難民大受軍隊虐待且言及賑濟之困難香山縣之三鄕爲附近各村所攻婦孺死者頗多（二日） 
　　宜昌電據確實消息謂巫山縣爲匪五千人攻陷知事逃至此間匪現進窺夔縣該處稅關監督已逃至萬縣夔縣知事不知下落（二日）以上路透電 
[東方通信社電] [  日本人組織]  
　　北京電林公使因鄭家屯事件於二日至外交部提出關於善後處置日本之要求陳外交總長以中國政府現派王鴻年調查事實尙未歸京亦未據其報告故請俟其報告到後開始交涉（四日） 
　　奉天電蒙古軍由郭家店首途歸蒙三日早晨十時途次爲不知和議已成之吉林軍所邀擊日本騎兵行軍偶至該處告以和議已成之意而吉林兵却反射擊致有數名死傷吉林督軍聞報即派長春道尹及鎭守使參謀長馳赴該地設法調停（四日） 
　　東京電關於朝陽坡事件公電如左三日中國官兵在朝陽坡違休戰之協定攻擊蒙兵忽肇兩軍之戰端正在監視兩軍行動之日本騎兵部隊遂與兩軍交涉聲請停戰蒙軍當即應允詎中國官兵不應竟向日本國旗射擊故由公主嶺日本駐屯守備隊向吉林督軍抗議其結果由該督軍回答派參謀官取締官兵並調查事實（四日） 
　　北京電政府曾命張勳移駐安慶乃張竟不奉命復稱政府若視安慶爲重要宜另派人勳則斷不欲行云云（三日） 
　　濟南電民軍各首領與曲同豐並督軍之代表者於前日正式會見協議之下已將民軍之檢閱軍費補給等件調印各首領遂於三日遄回根據之地（四日） 
　　南京電故陳其美之部下流落上海者甚多生計極困馮督軍甚表同情特爲設法救濟或給以職或助以金現特派員前赴上海從事調查（四日） 
　　南京電江蘇陸軍補助敎育團畢業學生現有二百名之多馮督軍考驗成績區令三等最優等者派赴北京陸軍大學次者令派管内各軍專司教練劣等者仍留團内補修學術以期熟練而爲之用（四日） 
　　東京電在神户川崎造船所建造之戰艦伊勢號確定於十一月十二日舉行進水式該艦爲扶桑號之姊妹艦排水最三萬六百　速力二十二節主砲有十四英寸砲十二尊機關炮四尊副砲有六英寸砲以下三十二尊其設計全然爲日本之獨創基於歐洲戰爭之敎訓將裝甲及他細部之搆造均加改良此外並得日本海軍出動南洋之實驗關於罐水之消費及飲水之貯藏燃料之裝載等均以最新之法改良云（四日） 
　　東京電赴俄大使閑院宮親王一行定於十一日由東京首途赴俄俄帝即派本年一月赴日之企奥露基美海落維慈大公爲接伴員官場已得此電報矣（四日） 
戰電 
[（英人路透電）]  
　　巴黎電今晚公報云英法軍在松末河北岸合力進攻奪獲摩勒巴斯與松末河間廣六基洛邁當陣線上之德軍陣地聯幂衝擊敵軍佔據數村與克勒林叢林及重要戰壕德軍回攻一次爲聯軍擊敗加以巨創敵軍兵力雖厚不能抵當聯軍聯軍目的盡達聯軍佔據森林北部及森林一帶德軍各戰壕直至公白萊郊外爲止聯軍佔據森林及克勒里間敵軍陣地且於各地點越過兩地中間之大路德軍以重兵回攻而尤注重森林南面之陣地爲炮火所阻紛亂而退委棄死屍頗多所俘敵兵迄今已點見二千人戰利品中有砲十二尊機關鎗五十架德軍猛攻伏俠比特之陣地屢遭挫衂後於一凸點得立足地該處惡戰仍在進行法軍攻擊佛勒里村東面及西北面之德軍佔據戰壕數道及自佛勒里趨向錫哇芒之山脊一部分（三日） 
　倫敦電今晚十一時敵飛船數艘攻擊英倫東海濱在數處抛擲炸彈目下仍在從事襲擊官中宣稱敵飛船襲擊英倫者以此次爲最多顯以東部各郡及倫敦爲其目的物攻擊倫敦者已被逐退飛船一艘起火墜落敵飛船在相離廣闊之各區擲下炸彈多枚迄今尙未接有死傷或損失報告聞墜落倫敦之齊泊林飛船一艘乃起火降於空地當起火時附近四處人民羣聚歡呼官中宣稱現悉僅死男婦各一又傷男婦十一人孩童兩人財產損失至爲細㣲據近頃調查所得之情形京幾畿警區（面積七百方英里）内未死傷一人僅㣲損房屋二十五所爆裂總水管兩枝斃馬三匹他處損失亦甚輕且均無關軍事尙有飛船兩艘進抵京畿者悉被逐走官中宣稱敵飛船共十三艘爲襲擊英國最猛烈之一次其主要活動地乃在東部各郡顯以倫敦及米倫斯實業中心數處爲其目的物僅三飛船進抵倫敦郊外一於上午二時十五分鐘出現倫敦北部爲探照電燈發見抵制飛機砲及飛機卽猛轟之數分鐘後起火翻落於地且被擊毁安菲爾特附近庫佛萊地方覓見飛船殘物及半焦之屍體據各處報告觀之所失生命並不衆多蓋此次飛船之數甚多故也飛船在東郡及在南郡擲下炸彈甚多但大半落於海内或落空嚝之鄕間（三日） 
　　雅典電希臘已完全承認協約國之要求希臘之郵電事務今日起由協約國管理（三日） 
　　雅典電英法軍艦四十二艘現仍游弋譬魯斯港外中有三艦駛入港内拘去去德船三艘周時餘艦佔據希臘兵工廠之無線電局協約國公使同謁希臘首相柴米斯君旋筆議法使署草擬致該相牒文希皇寒疾仍未愈（一日） 
雅典電德人數名被逮尙有多人匿不敢出協約國公使之牒文今日下午將遞交希首相内列協約國最後之要求希臘民心頗爲震動（三日） 
[公電]  
　　廣東佛山請撤龍軍電各報館均鑒粤啓兵端敝鄕均在戰線之中自桂軍奉令停戰退紥後濟軍乃乘機進佔紛向各村屯駐姦淫搶掠無所不爲近復在高村地方捉禁良家婦女百三十餘口日則迫使服役夜則任意輪姦花地芳村一帶過往船渡勒令停止搜查財物悉數　取廣佛交通斷絕慘狀曷可勝言泣懇大總統迅電龍署督刻日調回軍隊分别查辦撫恤以蘇民困不勝盼切之至廣州南海五眼橋二十二鄕紳耆梁永芳何宗元等百七十五人同叩卅一 
要聞一 
[日報之所謂中日親善]  
　　中日親善之聲盈耳吾人爲東亞計者豈不曰東亞二國非袒誠相見互爲提攜黃人將無立錐地親善宜也不幸日人有誤解其旨者以爲親善云云特某種行爲之一手段東京萬朝報近著一論力主鄭家屯案日本不當提出要求以免激成華人反感考其用意蓋别有在茲爲節譯之覘一部分日人對於親善之解釋八月二十八日萬朝報曰鄭家屯案發生之後主張向中國要求滿蒙軍權警權者頗不乏人附和者亦衆然較其利害得不償失但爲人犬馬耳袁氏殂落以夾南方文治派（日人之爲我黨别曰南曰北曰武人曰文治）偶爾得勢親日傾向尤益顯著日本在中國大陸多不勞而獲優先權他日果熟謝枝事至順獲至大而絕無所損者也不此之圖而即以滿蒙軍警權爲要求不亦愚哉蓋滿蒙遼闊匪賊出没欲期駐防完備非多軍隊不可而中國豈肯輕以畀人藉曰畀諸日本其能保滿蒙之必安耶且經費至鉅何能負擔藉曰能之滿蒙安全猶等幻想然則何貴乎有此權利不特此也華人親日者僅南方一部若自段祺瑞以下乃至張倪之徒莫不排斥日本勢力北京政府雖或畀滿蒙軍警權於日行將激彼成變日本果不難一舉敗之然戰而勝不如不戰而勝又何戰爲俟之他日無事戰也 
[英報論府院權限問題（續昨）]  
　　（一）庫倫辦事大員缺本在特簡之列必俟總 
 
 
 

Page 3

 
 
統與總理議妥後方可委人乃徐秘書長旣未以說帖送呈總統府又未交國務會議遽將特任陳文運爲駐庫倫辦事大員之命令送請蓋印命令甫發而俄使之抗議已至在蓋印之前總理從未向總統言及此事也（二）某日徐秘書長以擬就之命令任郭宗煕爲吉林省長者送請蓋印此事與前案同一情形總統與總理從未預商及此總統當以任用此人有何根據爲問徐答稱係某督軍所請者總統不願稍起間隙乃蓋印歸之但送請内務總長副署時總長正色拒之不肯副署（三）徐秘書長又以任命審計副長之命令送請總統蓋印此事之情形與上所述者適同（四）國務會議决定上海道尹周晋鑣免職並擬成罷職命令但徐秘書長私將此條抽去不列入當日命令内迨院員詢及此事後徐始送呈總統蓋印（五）簡任人員之任免在法須俟國務院同意後始可發表惟嚴家熾任粤省財政廳長一案徐秘書長旣未商諸總統又未由國務院通過自擬命令送請蓋印總統詢以詳情徐謂出於粤省長與財政部長之保薦此言頗屬可欵總統遂不允蓋印留下備查次日徐來府催請總統恐啟總理之誤會勉强蓋印於上詎所謂保荐此人之財政總長竟拒絕副署總統聞之乃大驚異始知徐秘書長所謂出於粤省長與財政總長之保荐者盡非確實之言徐秘書長舉動若是總統當然不能無疑且徐參與國務會議儼若具有國務員地位者然凡外省致國務院之要電徐皆不送交國務員閱看不獨此也徐且不知照國務員擅發院令前曾自以國務院秘書長之名義電致江西李督軍指示軍事機宜又答覆衆院爲胡瑞霖辯護甚力以致内務孫總長憤而辭職徐行動之專橫以至於斯雖癡人於此亦不能無疑然總統猶以顧存總理顏面爲念不願多事惟假借名義發表命令之事不可不設法防阻總統抱此觀念乃於數日前致文國務院陳述意見其最重要者（一）總統可出席國務會議（二）國務院在開會前及散會後應將開議事件及議决結果呈報總統（三）凡送請蓋印之命令應由該管部長先行副署第一條可使總統參與國務會議第二條可使總统詳悉國務會議之進行第三條可使總統確知蓋印發表之命令已得該管部長之同意總統之意似以居中傳遞之人旣得國務員之副署確無朦蔽行爲而發表之命令確出於國務員之决議則總統自無拒絕蓋印之理由此言之所謂爭權者並無他意不過總統志在杜絕官吏朦蔽如徐秘書長之所爲者而已是以今之問題乃手續問題不可謂爲權限問題也此種防微杜漸之方法自非希圖奪權者所歡迎故彼等摭拾細故播弄是非遂有段總理暫時辭職之結果查奪權之人所利用以迫總理辭職者計有三事（一）總統批示國務院所呈關於某公司之文略謂實情非經調查明白不能發表命令（二）馮督軍請以中將銜或勳章賞給某海軍軍官總統批着給勳章（三）總統以未得財政部長之同意不允發表任嚴家熾爲粤省財政廳長之命令聞徐秘書長藉口上述三事力勸總理辭職段於行政新法本屬見聞不廣此乃無庸諱言者徐乘隙進言以爲總統如此行動志在恢復總統制並以總統欲出席國務會議爲爭權之證段總理暫爲其言所惑而不知手握足爲霸主之兵權者段也非黎出然則爭權者果爲何人不難知矣皖系之機關有所授意歸罪於總統其言縱辯徒貽人笑話耳總統德性人所共知彼廣播謠言謂總統志在恢復總統制者烏足損其毫末惟總統之外大有人在苟其人權力過分或不免爲狄克推多也所不幸者淺識之流惑於讒言惶惶然以恢復總統制爲慮在有識者觀之未免愚妄夫總統僅僅出席内閣會議豈卽足以恢復總統制彼危言聳衆者腦筋太覺簡單試問總統旣無兵權又無財力縱出席國務會議安能恢復總統制耶且總統所要求者僅出席於國務會議耳非欲參預决議權也總統可以向國務員陳述意見但無决議之權如是吾人安得謂爲侵越國務院之權限乎民國二年間袁氏從未出席國務會議然當時何嘗有責任内閣哉法國有責任内閣不行總統制爲世人所共認但法總統固參列國務會議矣事之足以辯明迷惑者孰有其於此者乎（完） 
[又有憲法案研究會組織]  
　　内閣問題解决之後其最緊要者即憲法會議是也關於憲法一宗尙有種種重大問題與之關聯故各派之人之意見不無多少差異有一部份議員發起憲法研究同志會各節曾誌昨報茲聞議員中之另一部份又有憲法案研究會之組織此團體爲舊國民黨派及孫洪伊派與共和黨派之一部之集合體關於憲法制定共取一致之行動者也屬於此團體之議員其數有二百數十名之譜特分錄其宣言書與簡章如左 
　　宣言書治國之本託於良憲良憲之成成於精審當制憲之時苟不假深思憑一派之意見動一時之感情輕卒贊同率爾通過本源一錯末流皆國家生命隨之以危同人等惟茲是罹不敢玩忽不敢偷安用集同志組成憲法案研究會作先事之討論免臨時之輕從爰將本會主旨宣言於後㈠不挾偏見憲法者國家的憲法非黨派的憲法也亦國民的憲法非議員的憲法也浸假制定之時不顧國家根本不諳國民心理偏於黨見激於感情則制定之憲法將爲黨派的憲法非國家的憲法將爲議員的憲法非國民的憲法欲求共矢遵循必不可得大亂之道即在於斯故本會研究憲法案以不挾偏見爲第一主旨㈡不偏理想共和國家首重民權民權之張端賴民智民智之發自有定程苟不按其程凡國家一切組織皆欲軼駕歐美偏於理想背乎事實其結果必至擾攘糾紛破壤國家秩序民權不但不張反以淪喪故本會研究憲法案以不偏於理想爲第二主旨㈢不囿歷史吾國歷史一專制歷史也吾民思想一專制思想也言政治只認識治者之作用不認識被治者之作用言政黨只逞自黨之主張不容他黨之主張言自由只知有我之自由不知有人之自由歷史之流毒已深思想之習慣已固當制憲之時苟專以歷史上之眼光不加以學理上之推求其結果必成一專制的憲法故本會研究憲法案以不囿歷史爲第三主旨㈣不局内情今之世界一國家主義之世界也故立國於今世者僅國國内治安人民福利猶不足以自存必使國家强健而後可竸存於世界之中故今世之國家其無危亡之患者不僅曰國家而已而必曰世界的國家吾團今日所處之地位則何如簡而言之人皆刀俎我獨魚肉今茲建設豈可局於内情暗於外勢故本會研究憲法案以不局於内情爲第四主旨本上主旨結合同志除却黨見共成斯會對於憲法案先事討究但求精審不尙拘束臨時主張各從良心純任自由不求異同於人但求有裨於國此則本會同人之所願也 
　　簡章第一條名稱本會結合兩院同志以研究憲法案爲主旨故名曰憲法案研究會第二條宗旨本會以自由精神按國情察外勢據學理以研究憲法案期成良憲爲宗旨第三條會員凡兩院同人與本會宗旨相同者經本會會員一人以上之介紹得爲本會會員第四條經理員本會公推經理員若干人經理一切事務第五條會議本會議事細則另行規定第六條事務所本會設事務所以便辦理一切事務第七條經費自由任捐 
[趙炳麟反對議員兼閣員]  
　　國會議員趙炳麟反對駱君繼漢主張議員兼國務員及呂君復建議修改議員選舉法第七條第二欵之意見書云駱君繼漢等主張國會議員得兼任國務員因條列英吉利等國憲法以爲中國法律所未有者當舍本國而從友邦呂君復褚君輔成等亦主張國會議員得兼任國務員而以議員選舉法訂明現任行政司法官吏有停止選舉權及被選舉權之規定足以爲議員不得兼任國務員之鐵證因提議修改議員選舉法第七條第二項加一但書於其下其詞曰但國務員得有被選舉權有此一語議員兼任國務員遂無障礙麟就事實上核之獨以爲有四害也立憲國精神注重三權分立倘以一人之身在議院旣有立江權在國務院又操行政權他日非議員之國務員必不易得議院同意恐國務員盡爲議員之專利公司此爲行政之害一也國務員旣盡屬議員而各省長官必由國務會議推舉他日各省長官其爲議員兼任國務員者之同黨不問可知也行政長官有監督選舉之責任辦理國會議員選舉時在内之兼任國務員者旣有推舉行政長官之權在外之主持選政者又有刦制人民選舉之力恐異日非行政官吏之同黨無一人可以當選阻遏民意銷滅公道國民代表機關變　爲個人逐利淵藪此爲立法之害二也他日議院政府互相把持權利如此其重爭權奪利之以議院爲依歸黨羽布滿京外魚肉平民暗無天日議院專制之毒恐千百倍於往昔此爲人民之害三也人民不堪其虐起而抵制怨氣所積軍人乘之一夫攘臂四方響應至是時所謂議院政府者不推自倒而中國之生命財產又不知捐棄若干此爲政治之害四也舍事實而言法律徒法展能以自行况駱君繼漢等所引各國憲法獨舍美而言英呂君復等欲修改議員選舉法專爲遂其議員兼任國務員之便圖爲箇人而擇法爲箇人而造法吾恐立法之人失人民信仰必自此始矣吾言而勝也使此種制度不現於吾國固中國之福抑議院之福吾言而不勝也留此以告天下後世使知今日議院中尙有反對議員兼任國務員者是非功罪當俟諸異日可也 
[紀川省之政務會議]  
　　八月十八號晚七時省長公署開政務會議各機關人員及紳耆到二十餘人首由羅省長宣言佩金才識短少受蔡公之委托責任所關絕不敢放棄惟川局糜爛百端待理望諸先生有以敎之如有執行事件不合時宜者諸先生或面言或賜函隨時糾正佩金絕不敢固執已見并云此非謙詞言際頗有一種誠懇之意語畢乃入議題直至十鐘後方散茲將議事結果大略錄下（一）治匪辦法議决所獲匪徒均須交地方官詳加審訊地方官辦匪仍適用懲治盜匪條例及施行細則但須詳報省公署及高等廳考核（二）集收鎗支并規復警備隊及團防由羅護督再行出示通諭使有鎗枝曾經各軍提用者得自行呈報各路護國軍曾提用此項鎗枝者應繳存各道署離道署遠者則由道尹指定處所至團防等如何辦法當另提專案（三）甄用人員擬設一甄錄處章程已擬定并擬聘駱公　爲處長政務財政兩廳長副之（四）考核財政及司法現任人員議定由省長製定表式發交各道按表塡註限期報省（五）徴收及報解撥支各稅辦法議决每月應撥各處軍政費按月由省長飭知財政廳臨時指撥（六）撥兌鹽稅以稽核所張經理未到從緩商議（七）籌畫維持兩銀行交通銀行兌換劵省城無行兌現自不能照收中國銀行兌換劵旣得大宗鹽欵自當卽時兌現擬先由限制兌現入手辦法决定仿軍用票掛字式以號數定之務於陽曆九月初開始限制兌現一月以後卽行完全兌現至　川源兌換劵决定停止行使惟如何辦法尙待考究此外尙有籌借商欵清除財政上積弊及文職減薪裁併機關冗員數案尙未完全議决云 
[羅鎔軒氏宣布治蜀方針]  
　　護理四川督軍兼省長羅佩金佈告云蜀自軍興萑苻徧野瘡痍滿目溯厥原由皆由舉義以來在川軍旅響應時期不一以致戰地張戰期延長所幸在蜀軍民曉暢大義故寗犧牲一部之利益以出全國同胞於水火嗣又忍痛戡亂軍民同德義旗一揮直曲立明周王解兵戰禍遂弭從此振軍安民秩序不難恢復惟地方經兵革之後人民在瘡痍之餘非亟整理難期速安本護督兼省長蒞蜀以來身在行間八月於茲周歷各處觸目驚心博訪深慮略知蜀中疾苦茲先舉治蜀急務以與我官紳軍民揚榷而共勉之一曰治軍二曰安民三曰理財四曰用人凡此四端皆目前至重之急務亦庶政最要之前提先挈綢領以爲方針他如提倡實業振興敎育開墾邊荒建築鐵道諸要政亦須次第興辦以期民困早抒百廢俱舉佩金爲民請命爲國馳驅雖督撫軍民决不敢稍存五日京兆之心立此標凖以自勉并望各僚屬亦本此方針以圖治佩金惟有開誠布公集思廣益綜覈名實信賞必罰以與我邦人共求治理奠安民生上益國家次裨閭里更願我邦人公平其心寗靜其氣士庶各循軌道良善有自濯磨勿時相驚以風謠勿挾偏私誤大局内外一心軍民同德庶治平可期邦人有慶斯則佩金之厚望也 
[奉天之三匪]  
　　黨匪巴匪胡匪 
　　滿洲日日新聞云滿洲宗社黨派之扶國軍揭樹旗幟擅行刦掠痛受士林之排斥彼等擬藉巴匪南下之力相與聯絡試其最後之運動而蒙匪又事與志違不得已而將停戰北還日本官憲亦因彼等動輙出入租界而受中國種種之嫌疑阻害中日邦交若瑞放任將於大局上生出非常之不利是以此次乘柴參政官來滿之機會經種種善後研究之結果益見大勢日非須將此等在租界地及附屬地之黨羣一掃而空於是始行解散最近猶有力謀運動之金鼎臣一派亦得有善後費若干於二十四日解散矣 
　　巴匪解散情形迭詳前報昨日張督軍電告中央謂巴匪深賴軍警用命友邦調和蒙人退去解散現正監視並預防其虛僞竊發並爲謀久遠免滋後患妥籌善後云云觀此則巴匪確已解散矣惟近來奉天有一種胡匪假託名義希謝滋事省垣因之戒嚴茲再紀其情形如下張督軍近來據各方報告胡匪連絡僞黨意圖在省擾亂特令宋處長及孫湯兩旅長軍警加班防衛據聞軍警目不睫者已五日矣張督軍以軍警宜鎭定從事遇有警信應以密號行之查察大小旅舍及住户之往來　定者仍須認眞不可稍忽並聞西門外某站近確有假名宗社黨人千餘人聚集蓋著軍帽紅帽　全武裝白番布腿縫三十年式快鎗每日明目張膽練操並時時由長春往奉天由奉天至大連由大連返奉千金寨公主嶺四平街等紛紛如織刻張督軍已商請外領及關東都督設法送出日站外或解散有願効力者聽聞已邀日官長贊同 
[杭州快信]  
　　杭垣紳商學各界昨日在杭商會開歡迎省議員大會到會議員祗三十六人 
　　北京敎育會致函省敎育會謂全國敎育聯合會定於十月十日開會請舉代表蒞會等語現悉該會公推經子淵錢墨君三人爲代表 
　　呂省長令民政廳謂現在外官制未經國會議定頒布縣佐一職將來應否設置尙難預定仰即轉飭各員知照 
　　呂督軍現定於本月十四十五十六三日假前講武堂講堂考試陸軍大學學生 
　　總檢察廳令高等檢察廳謂查關於鴉片烟之犯罪刑律具有專條官吏有犯科刑視常人爲嚴仰即嚴行檢舉不准有𩧉職守貽外人口實於禁烟條約期限關係甚鉅云云 
　　浙江興業銀行總經理沈新三現已告退遺缺該行已公請蔡谷清（即元康前充浙江江蘇兩省高等審判廳長）擔任 
　　嘉興縣知事袁慶萱辭職聞已批准督軍署諮議官張夢魁有繼任消息 
[南京快信]  
　　五年公債早經分配額數由財政廳通飭勸募惟事已數月各屬應購者尙屬寥寥昨日胡廳長通令各屬認眞辦法以國家財政艱困公債擔保之確實導諭人民俾愛國熱誠踴躍購買以濟國庫之危急云云 
　　八月份蘇省各釐稅捐數漸次解齊除大勝關三四處比額可盈餘一二成外餘均勉敷比較外間喧傳張勳因軍權問題電請辭督軍職昨據自徐來者（張之秘書）云並無其事並聞張之移駐安慶問題似萬難辦到 
　　省議會應用器具多所遺失議長請省長撥欵添補聞齊公除飭令經手人從速交出外當酌量購置鎭江交通銀行收歇未了事件槪由寗分行接洽 
　　唐少川已允北上昨日馮督特電歡迎在寗暫駐藉聆宏諭並詢啟行日期以便派員招待 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參衆兩院開會紀事]  
　　衆院完全通過閣員 
　　參院連番電請總理 
　　昨日（一號）下午一時衆議院開會追認全體國務員議長甫入座到場人數尙不過半即有人向議長質問孫洪伊谷鍾秀辭議員職之事於上月三十日經審查會審查是否准其辭職請議長答覆議長略言數語卽經人勸止卽由秘書長報告政府咨覆查辦胡瑞霖龍濟光田文烈三人之案又有新到議員數名抽定座次議長又報告汪榮寶現任駐比公使議員缺席請衆討論甫發言卽有人質問議長言是否有電致汪君請回議員之職汪如何覆電云云又有人發言謂議員請假已有規定久假不到祇好除名議長又報告山東議員某君因任知事辭職在議長之意欲爲其留缺而發言質問謂其不合院章者甚多又有呼嘯之聲兩次議長用表决法謂贊成某君久假不到除名者起立起立者多數又有人質問議長今日表决之件甚多不要紫之事可以不必提議有人大聲急呼言今日議案爲追認各國務員孫洪伊任内務總長忽辭議員忽辭總長其藐視政府與國會不能任其自由谷鍾秀辭議員之職審查手續尙未表明今日追認閣員之時爲不合法律張耀曾烟案人言嘖嘖今日追認閣員請大衆不投孫谷張三人之票云云議長當詢張耀曾孫洪伊二人今日是否出席請當面質問旋經查點孫張皆未曾出席議長用表决法謂贊成今日不投孫谷張三人之票者請起立起立者少數旋段總理出席說明今日追認唐紹儀爲外交總長陳錦濤爲財政總長程璧光爲海軍總長孫洪伊爲内務總長范源廉爲敎育總長許世英爲交通總長谷鍾秀爲農商總長之理由特請同意云云段着軍服有竊然可親一種之風範談話之時聲不甚高以故議員皆離席近前靜聽段退席時已二點二十分補任段祺瑞兼陸軍總長之咨文昨已到院議長遂宣告投票之法用無記名投票舊明同意與不同意同意者卽爲贊成不同意者即係反對散票畢議長又宣告投唐紹儀之票與范源廉之票唐紹儀之紹字勿寫少字范源廉之廉字勿寫溓字云云後又宣告兩寫均爲有效於是時已二點半鐘相繼投票至三點開匭指定彭允彝等八人爲監票員檢視共四百五十五票與名刺相符遂唱名報告而唱名者聲音矮小說不清楚議員與旁聽者皆不高興當有議員數人指問議長不用他報名另換他人云云議長亦未許可後又再易三數人報告終是念不清楚至六鐘餘始將名姓念完已完全通過計范源廉四百三十九票段祺瑞四百三十二票唐紹儀三百七十六票陳錦濤三百九十一票孫洪伊三百四十五票張耀曾三百五十七票許世英二百八十四票程璧光二百七十六票谷鍾秀二百七十七票宣布畢散會六點二十分又查昨日投票之時樓上之參觀座位均滿西人參觀者四五人日本參議者甚多神田正雄井上等皆往參觀而我國一般議員當此全體聞員投票之時中外均皆注目議院爲立法機關議員一入議場皆有法定範圍明明布告不准吸烟談笑而議員諸人則場内吸烟者有之場外吸烟者尤多迨投票畢開匭唱名之時而一般議員不能坐以靜聽於是有出去轉灣者偷空談天者議長恐其乘機散去振鈴三次回原座者仍不够原數議員亦太自由矣 
　　同日下午二時參議院開會議長王家襄主席議員出席一百七十四人始開會時未足法定人數延長時間至二時十五分足法定人數開議首由議長報告新到院議員二人抽定席次後又報告山西遞補議員某君持證書前來應付交審查又報告袁嘉榖因病辭職衆討論後議長謂認袁嘉榖君辭職者請起立大多數又報告各議員自行來函或委他人代爲請假十餘人皆無異議又報告劉議員顯世由貴州來函謂未到院已在一月以上可否變通辦理某議員主張照院法辦理不能以一人變更院法劉映奎謂託故請假已經不少若姑息從容恐將來非達於不足法定人數不止議長謂此是討論之時議長又謂前次阿穆爾靈圭辭職已經大會否决今又來函堅請辭職讀來函畢表决多數議長謂議員某五人未到院已達一月以上照院法應付懲戒蘇毓芳謂楊議員瓊與别人情形不同宜曲原其餘四人如無不得已之故障應照院法辦理議長謂俟到院之後有何不得已之故障再行聲明張我華謂前曾有人請求是凡來往公文電報油印分配大家否則經表决之事尙有未知何事者某議員謂前本員提出質問書請段總理出席答覆且有蒙古交涉欲行質問者甚多請議長電請總理出席議長謂段總理現在出席衆議院某議員謂可現打電話於衆議院請其出席議長遂命秘書打電話班廷獻請調查兼差議員研究辦法開議第一案新到院奉天議員王秉謙黑龍江議員戰雲霽證書審查報告審查長王鑫潤報告謂二議員證書雖稍有不合方式之處然皆遺漏引證條文於資格上毫無疑義本會終决該兩議員應准其先行出席其證書不合方式之處由該議員自行函致各本選舉監督另行換給是否請公决議長以審查報告表决多數第二案推廣單級敎授建議案首由提議人童杭時說明理由後王洪身謂原案雖小有出入然事關敎育萬無根本打消之理以是本員主張付審查龔玉崑謂本案意旨甚好但以此小題目提出於國會未免不合前曾創設北洋師範及各省師範人材本不缺乏况若設單級敎授師範學校每縣必須有數百人所需房舍亦甚多若一次畢業之後即行停辦未免棄之可惜若接辦則費欵甚多興辦敎育何必在此一舉是以本員不贊成原案鄭際平君則主張付審查議長以付審查表决謂贊成本案付審查者起立贊成者少數於是第二案遂否决某議員謂憲法會議何日開會請議長報告議長謂約在下星期二可以開會議長又謂適間打電話於衆議院段總理已去於是又打電於國務院據云今日有國務會議急切不能分身本席主張下次開會一定請其出席遂宣告散會 
[公府組織八處之磋商]  
　　公府組織原議分設八處曰翊衛處曰交際處曰軍事幕僚處曰秘書處曰侍從武官處曰管理内務處其餘兩處自係關涉財政事務者當時反對者極多以爲我國旣用内閣制總統府中不宜再有此種權限不甚分明之組織丁秘書長因唱府院合一之說其第一步即欲使總統出席於國務會議然府院合一之說段總理極不以爲然至以去就力爭此議遂又中止於是分設八處之議復活現已將此項草案送至國務院但聞國院中仍期期以爲不可其最待商榷者則爲軍事幕僚處以爲現在軍政旣集中内閣似乎府中不必再有操縱軍事之機關誠恐將來權恨推廣重蹈項城時代統率辦事處之覆轍而交際處之性質亦覺不甚明瞭故此案兩方磋商一時尚示易妥洽 
[恢復各級自治機關之咨呈]  
　　自省議會恢復以來各地對於恢復縣會以下各級自治機關之聲日高現内務部已擬具恢復京師及各地方各級自治機關辦法咨呈國務總理請即提交國務會議議决矣其文云爲咨呈事查國會省會先後奉令召集所有京師及各地方各級自治機關一體恢復擬請明令定期於十月一日以前由各該地方官召集原有自治職員繼續開會此項職員任期除中斷期間不計外以法定之期爲限一切自治章程暫照民國元年辦法仍一面由部調查列國成規按切社會狀况籌議地方制度擬具草案提請國會議决施行其三年十二月四年二月先後公布之地方自治試行條例曁施行規則應請明令廢止至京師與各地方情形不同前所設立之京都市政公所仍應繼續辦理相應咨行貴院希卽提交國務會議議决呈請大總統施行此咨呈 
[遼源案尙未正式交涉]  
　　張督軍前派之外交科員丁幹元公署顧問町野軍署顧問菊池外交部僉事王鴻年已將遼源事件之眞象調查明確先後歸來日本方面之當局似亦不以一般客氣浮說爲然此案大約於本月中即可具體解决二十九號日領與日本駐遼師團長本鄕氏（此次遼源軍隊及續發者皆本鄕氏所部）往軍署與張督軍晤談頗稱歡洽謂遼源事件渴望和平此次返國後並以此意介紹於繼任之人力期兩國敦睦云云張督軍是日戎服列隊奏樂迎極爲盡禮午後設讌欵待日領等並有交涉科員丁幹元參議于雲章在座 
　　遼源交涉發生而後至今尙未解决兩國政府皆以詳細調查爲入手辦法日本關東都督中村氏特派副官長本江氏與師團長二人赴鐵嶺與酒勾領事調查起事原因於日昨回奉張軍張長特派楊參謀長單副官長赴站迎迓該日官於昨日上午十鐘赴署回謁約談一鐘之久回寓瀋陽館 
　　政府特派員王鴻年前赴北鎭與馮師長磋商一切回奉後本擬次日回京惟因日本都督派員來奉調查遂暫緩起行張軍長於日昨下午六鐘鄭重筵席宴會部員并邀副都統三六橋交涉員馬廷亮陪席王氏乘此留奉之時光復赴遼源調查一切已於昨日上午六鐘乘車北上 
　　自遼源事件發生後外間傳說謂雙方業已提出賠償撫恤及交涉善後等條件似乎已在談判進行之中其實不然蓋關於奉天方面正由兩方當局愼密調查釀事始末並未着手交涉而中日當局確在北京力謀融洽意見務使此案和平了結也 
[山東又有不靜消息]  
　　周村護國軍已將其一部分解散是項軍隊除投降三十餘人外其他分投四散而赴章邱博山者尤多日昨文聞周村解散之軍隊二百餘人竄赴萊蕪境猝攻縣城該縣知事督率警投攖城固守相拒半日終因衆寡不敵於一號失守是晚官府亦接此項之警電並聞沂州附近向與周村護國軍接治之一部分現亦加入該團聲勢頗爲劇烈是誠一可慮之事也 
　　三十一號晚間軍署據探報稱有匪徒四十餘名潛行來濟當卽轉飭各處軍警嚴加防範至十鐘出進城門及旅店均被盤查十一點時知會各商號一律掩門一時戒備森嚴又儼似前日戒嚴景象至二鐘時膠濟路迤北果有鎗聲連發數響西南鄕警察署署長潘鳳東卽帶同警士四出巡查在膠濟大橋東北一帶荒地内獲匪徒一名着灰色大褂口操東音不移時又有炸彈從北方發現又魏家莊西南一帶連響數鎗旋復寂然所獲之犯已於昨早解交警廳轉送軍署矣據聞此項匪徒卽係周村前日以武力解散之餘黨也 
　　日前周村宣布混成旅旅長尤超凡及團長趙得勝罪狀云山東護國軍都督吳爲佈告事照得混成旅旅長尤超凡嗜利無厭殘忍性成顯抗命陰謀叵測亟　早正典刑以申軍紀惟念該旅長共事有年雖無奇才大略頗有小效微勞本都督綦念故舊不遺葑菲用是位之參謀以尊其名畀之旅長以展其力尤復剴切誥誡勤加指導冀其寸進孰意狼子野心終難馴服乃假本軍威力肆意妄爲指揮無知兵士恣行搶掠人民之呈控連綿偵察之報告疊積查自該旅長到任以來王莊一帶搶案頻出鷄犬不寗若趙虎臣張雨田張錫田李振聲李淑經等之被刦刀傷火燎家破人亡詳加偵察無不與王莊有關案卷俱在歷歷可考疊經總司令飭令查辦嚴申紀律而該旅長置若罔聞且復縱之搶刧從中分肥似此軍官殊玷國體本都督有令在先凡本軍官長兵士一律禁止請假他往而該旅長竟敢故意反抗私離汛地竊赴濟南運動一已之地位破壞山東之大局綜上種種被戮未爲不當而該團長趙得勝爲虎附翼罪亦逭故一并逮捕按律行刑誠恐爾軍民人等有不深悉易滋誤會是以特爲詳示須知本都督苟非萬不得已豈肯輕戮軍人惟事關大局未便枉法爾等軍民人等各安其所業勿相驚擾致干法紀云云 
[四川之省議會]  
　　川人對於恢復省議會事極力進行聞十四號羅護省長曾致省議會一文大意謂國務院漢電乃常年會及臨時會言之所指者係在召集與否依次序言之必先經召集然後有開會之可言至開會後始有常年臨時之區分况常年臨時本無軒輊仍應請暫緩開會待國會解决云云意蓋未允遽行開會也十六號省議會復召集議員開會自午前十鐘起討論組織審查會辦法所有缺額各股審察員計有三人已公决依法塡補現在省議會議員到者已有七十二人 
　　前川省議會副議長鍾書傳致省議會諸議員函云省議會諸先生惠鑒大盜竊國議會中斬自我不見於今三年足下固太息於惡政府之橫行山並飽歷八十日之磨涅顧個人關係尙可置諸腦後惟七千萬父老子弟呻吟於厲征惡稅厲行刑訊之餘則聲與淚俱聞之酸鼻天心悔禍殪彼兇該國會生還省議會自當恢復川人苦秦苛法已久且此次革命受創比辛癸尤甚山與足下旣爲只民代表自心以安民爲最要之主張且詳爲事前之凖備藎籌碩畫以五千里之睽隔未　親聆良用滋歉鄙見所及約有數種函陳大指敢乞贊同並賜補正（一）曰向中央政府請求對於川省五年副稅川西下南東北等所屬各縣一律免徴或緩徴頃已電陳内閣恐私人名義不生何種效力（二）曰向中央政府請求物稅摘項減徴（糖稅其一種也）（三）曰向國會請求制定憲法將省政府組織列爲專章并定小長由省議會選舉（四）曰本會附設財政檢查委員會（該會係於法定審查會財政股特别審查會外特别組織委員以議員任之斷自臨時省議會閉會日始至現在自軍民兩署至縣署以及其他徴收機關爲詳細之查核）凡有絲毫侵占則由會咨交省長或電請中央依法辦理（五）曰募集省債創辦地方銀行定期收完軍用票並輔以發行優先票（此議上年已决定惟未實行）（六）曰變官有各營業爲官商合辦有限公司（一爲濬川源銀行二爲官印刷局財政廳印刷局均應合併商有各印刷公司可買收或約并三爲雷馬屏三邊墾殖公司四爲實業科所屬各礦局及鑛務公司）辦法官商股各半於商股部分選出經理人由省長任命於官股部份選出監察人（七）曰對於社會上有實利團體與有關文化團體提倡獎勵之并資助之（一爲農工商等會二爲鑛業墾殖等會三爲通俗敎育會四爲國學保存會該會以在川碩學耆儒組織之　著書出報等事資助尤須加厚）（八）曰恢復團練制度以清匪類並輔以軍隊凡此數項理由恕未冗陳竊望足下采納依式提出匪獨私幸抑山更有言者人不可以無恥哀莫大於心死川人顧鰲張炳華一則製造民意一則爲請願帝制總代表人格全亡實鄕里之羞應提議取消其在川民籍又四川之請願各代表與籌安會代表與國民代表（以到場署名贊成君主立憲者爲限）亦應提議榜其姓名於各縣城鎭鄕議會俾他日選舉公吏時不再　入此亦激濁揚清之一法足下以爲何如（下略） 
[浙海政潮] [  靜眼]  
　　省長與軍人 
　　議長與政客 
　　錢江八月潮汛獨著政海波濤乃若與之相應近數日間省長問題之暗潮波譎雲詭令當局者　於措置旁觀者亦相顧驚愕甚矣吾國人之愛作官也 
　　統以記者主　言之軍民分治之權限尙未清晣省長與軍界旣不能不息息相通以仰武人之鼻吸而議會久經壓抑一朝聚合正如炭酸氣水入玻璃瓶中　壓旣久一朝爆發有不轟然駭人哉顧今日之紛紛者仍未已民政廳長王文慶在順序上有當然可得之資格然與之對峙者則有參謀長周恭顯周軍人也其背後森列多數之武器　然有一嗚驚人之態度雙方各不相讓而督軍於是苦矣 
　　督軍旣苦乃思得一第三者以調劑之聞前　督湯蟄老頗爲調停其間於上有秘書長陳時夏（前諮議局副議長）　任之說督軍尙未正式宣言而軍人劉任之電已逹於中央矣 
　　呂督軍兼省長事實上果能長久與否此有常識者所共見也軍界之聯電挽留果别有深意存乎其間與否殊不可知而一般神經過敏之士因是又發生一種危論恐省長問題不以中央之力而遂解决也 
　　又有一說謂呂公將卸其督軍之任而自爲省長然督軍將以何人任之苟中央貿然派出於吾浙軍界能否呵成一氣此則所關甚大　記者所敢妄揣矣 
　　吾浙軍界向以識大體愛秩序著稱余甚望保斯榮譽守其　盡之職責而移目光於對外際此世局紛紜宜如何努力自効乎行政官之委任聽諸中央可也 
　　省議會報到者約及一百十餘人昨日（二日）開談話會議定今日開正式會（四日）議長問題固常由政客之運動然此次大政客多半入行政界與赴北京上海諸處故中心人物殊少現所聞之議長副議長人數頗多不知究竟鹿死誰手耳副議長主張何竸明輿論頗稱一致唯議長有主張沈定一者然以發表推舉秦炳漢之信頗謂無此辦法至秦炳漢君擬議者頗多不知能否當選此外如周季綸張萍靑亦大有欲得議長之勢周係甲種商業學校長温州人張係杭人前任第一中校長茲方自北京歸也 
　　議　副議長之選舉約在五日火矅日雖與議會頗有關係而不及省長問題之牽動吾浙全局耳記者敢於握管之餘謹告諸公曰識大局化畛域抑感情憑理性而歸結於爲事擇人 
[鄂省軍政界雜譚]  
　　陳二菴濡滯漢上外間咸謂其運動湖北省長甚力屬員之隨同東下者因多係鄂人故亦盤桓漢口不去以致大爲鄂官場所注意已遣高等偵探秘密偵查其行動陳隨員中有劉一清者前曾爲參謀本部第一局長現住漢口英租界新民戲園後鳳墀里十四號每日親友前往拜訪者絡繹不絕前日捕房疑其爲黨人機關突然派捕圍搜該宅查出手鎗數支公文多件遂將劉拘至捕房經陳氏電告各機關詢問原因於是吳交涉員杜鎭守使劉稽查長楊會審委員皆先後往領署捕房證明劉爲軍界屬員捕房乃將開釋偕吳交涉員同歸 
　　圻水人湯筆三自稱係衆院議長湯化龍之弟名湯幼龍於前日午持湯化龍名片一紙赴武 
 
 
 

Page 7

 
 
昌地方審判廳謁成應瓊廳長要求審　傳　章民事訴訟一案准予勝訴成君見其言語可疑再三盤詰又無言能答起身告辭成君當飭投扣留送看守所收押候函詢湯化龍後依法嚴辦 
　　鄂省黃鶴樓爲名勝要區　來名公巨卿或省或畫莫不留有筆跡前日奉祀張文襄之奥略樓道衲李誠慶曾以建設張化祠署額立碑請於王子春已經允爲題聯其答詞略謂鶴樓爲鄂渚名區前賢多留匾聯以作紀念亦屬韻事本督軍兼署省長公務叢積未暇及此俟公餘之時當製聯懸掛藉補罅漏至建祠立碑跡近私諛均勿庸議云云說者謂王武夫而竟能以文墨自任云 
　　湖北風鶴頻驚至今未已三十日之夜漢口租界毘連華景街一帶商民又聞有起事謠言復大起虛驚武昌文昌門城樓是夜亦因年久失修倒塌附近人民聞聲初不知何故亦恐慌非常竟有謠爲軍署前發生炸彈者緣城門離軍署不遠也當道因此亦不敢解嚴並聞王督軍近據確報有人在長沙組織湘鄂聯合會擬勾通湖北水陸軍警冀圖擾亂刻已密飭所屬各文武長官嚴密防範水警廳長何錫蕃奉文後立飭所屬各專分署長盡力嚴防又以前次漢陽第二專署第一分署被焚當場捕獲多名並起出各種僞證由三嚴訊有該署警士胡桂廷葉恒發李洪玉三人或涉嫌疑或受僞聘當卽送交車法處訊辦其李洪玉一名已先行由本廳訊明處决茲復通行所屬諄諄告誡以冀其免蹈前轍云 
地方通信 
[松江]  
　　七寳鎭辦理務之比較郡北七寳鎭係松江靑浦兩邑交界河北隷靑治而河南隷松治以故鎭上警務及各種公益事宜亦均劃分辦理靑邑警務區員張伯平懲辦烟賭尙能實心任事故一般私售嗎啡燈吃之人大都逋逃南鎭乃松邑警務派出所之李巡長置若罔聞并聞有收費包庇情事因之南半鎭售賣燈吃及嗎啡者十餘處之多且聞其所率巡士亦多不守警規者　在一鎭辦理警務試爲比較以觀南半鎭未免失色也 
[無錫]  
　　警員會議警政縣警所於日昨下午會議由一等警佐吳桂森召集第一分所畢巡官第二分所胡巡官第三分所陳巡官第四分所陶巡官第五分所侯兼巡官警備隊劉隊長高督察員等在聞喜堂開議卽由吳警佐主席聞所提議之事爲厲行烟禁聯合軍警整理路政認眞訓練四項云 
　　籌辦公共體育場之波折無錫公共體育場現尚闕如前由學界禀經蘇常道尹轉詳巡按使核准飭江蘇清理官產處將城内察院墩撥給應用并由吳錫兩處官產處駐辦員趙某咨會縣署知照已由縣函知敎育欵產處着手辦理在案茲忽聞此項墩地已由官產處售與某機關再由某機關賣與某紳接管不知因何事出兩歧現錫邑學界正擬澈查底蘊云 
　　請獎捐資興學無錫侯氏國民小學曁秦氏國民小學均屬私人捐資創辦已歷多年成效卓著捐入欵項每校約有二萬元茲爲學務委員查確已據情呈請縣署轉呈中央請大總統特獎其餘孫氏國民小學捐入校費約有一萬元照章由縣呈報敎育部給與奬章以示激勵亦已呈縣照辦矣 
[鎭江]  
　　鎭軍陸續赴寗駐鎭要寒掩護隊奉調至寗已陸續開差葛應龍司令亦已移麾至省情形迭誌前報茲悉該軍隊准於本月五號一齊赴寗現各營將士及分駐各鄕區出防之軍隊正在摒擋一切以便　期聞差 
　　楊師長不日蒞鎭新派駐防鎭江之第十九師楊師長現已抵寗先遣派七十三團高團長來鎭料理一切俟要塞軍隊出發完竣即行接管防務故聞楊師長不日卽可蒞鎭云 
　　調查焚毁拖船案鎭江英商永和日商戴生昌兩小輪公司之元吉愃平兩拖船在橋頭市被鄕民集衆焚毁一節迭誌前報茲經駐鎭英日兩領事向齊省長嚴重交涉要求賠償損失速結此案現聞齊省長已飭駐鎭袁交涉員會同江都縣周知事前往橋頭市詳細調查禀復核辦 
　　發生流行疫症秋陽酷熱甚於三伏城廂内外近忽發生一種虎列拉（卽霍亂症）及危險之喉症一經傳染頗難治療日昨南門外有王姓一家三口同時均患疫而死聞者慘之 
[揚州]  
　　事主格斃匪徒江邑西鄕司徒廟地方農民錢國生家昨忽來匪徒多人身帶鎗械闖門而入當經該事主與匪奮關格斃匪徒一名餘匪均各奔竄事後由該事主至縣公署禀報周芷貞知事當派承審員吳君帶同檢驗吏前往勘驗 
　　洲民請縣勘災江邑南鄕瀕江九帖再興等洲前因　雨爲災田禾均被淹漫然尚有三成秋收可望自開放車邏壩後生機已絕有但稻籽顆粒無收且水勢不退麥变不能不種故近日洲民聯袂詣縣公署請求派員往勘并造具被災圖册請予備案 
[江西]  
　　政治刑事犯之分别詳查贛省李督軍遵令飭由軍法課處會同查明政治刑事各犯分别造册茲派軍法課長席　軍法處長王儒鏡副處長王履占等逐案詳查評議簽註理由詳候核辦昨席等將所造清册逐案評議分别應行釋放應行免緝及應歸刑事仍須執行曁通緝等四項表册詳註理由呈請李督軍覆核其第一項表册爲已經開釋之張季偉喻兆芬劉渭璜等第二項表册爲名除通緝之余子厚王仁煕歐陽豪等第三項表册爲仍應通緝之胡爾東胡金標陳金亮等第四項爲照原判執行之袁金廷劉全根王得勝等第一項共七十餘名第二项共四百零一名第三項共三十一名第四項共十四名 
　　南潯路裁嗣減薪之實行李木齋總理到贛整頓南潯路事已誌前報茲聞李君責成各科長各將本科所屬員司自行裁汰並令李氏除家澧家湖二人係屬專學仍准供職外其他李氏員司槪行删汰又以前總協理薪水太豐總理月支一千元協理月支五百元今旣裁員減薪自應先將總協理薪水減少以爲提倡議定總理薪金月支三百元協理月支二百元並聲明自已不能常駐辦事不久即當北上决不支薪又工程司田中啓次郎每月原薪五百元減削二百元實支三百元又聞此次規定開支營業科三千餘元養路工程五千餘元總務會計兩科九百餘元薪水月共開支九千元煤油六千餘元公費雜用千餘元路警九百元全路各項每月開支約一萬六千元又營業所所轄各站原有大站小站之分大站原設詀長一人貨員一人票員一人帮員一人小站原設站長一人貨員票員共一人現將大站改爲站長一人貨員兼票員一人不設帮員小站設站長一人兼司貨物及售票事務此裁員減薪之實在辦法也 
[安徽]  
　　預備省議會提案頃聞倪省長以省會召集期近所有省公署應付議會議决曁應交追認各案亟應預備昨已飭令各科員趕將各案一律辦齊務於十日内交廳以便開會時提交議决 
　　籌備省議會之意見未融安徽省議員自在滬設通訊處以來報到者已過半數（全省議員計一百零八人）如管鵬王蘭亭譚維洋方東徐傳友姚慶元郭成沛邢元偉王善繼張寳瑾黃廻吳克仁章光昭王雄風李宜吉凌銳張海潮岳筱雲王鑄九李迺璟宋　丁雲驤吳爾梅劉同文潘允中盧以莊桂殿華倪雲嶐等均主張在滬籌備一俟就緒再行遷省開會前已通告在籍未到議員限於九月十號以前至滬會議進行旅滬議員通訊處暫不取消而在省議員如趙繼椿張蔭森胡仲山丁銘禮等雖已在省報到近以旅滬議員不贊成返省籌備故亦置諸不聞不問現赴省報到者除彼輩外並無一人而倪省長自奉召集省會命令後卽電請安慶徐道尹懷寗朱知事就省召集限各議員於九月一號齊集省城并派委員俞秋陽專事招待議員以六邑中學校爲議員公寓一面委員赴滬與旅滬議員接洽疏通意見請取消旅滬通訊處移省以便籌商進行旋因旅滬議員拒絕未允故倪省長又電請徐道尹派員至滬磋商擬以洪孟揆爲交換條件（洪爲安正鐵路理事現仍　獄）並允將來在省開會决不發生意外舉動即議會提議議案亦當依法照行萬無留難云云 
　　法官　案之發覺皖省懷寗地方縣審判長周曉峯此次受理太湖縣周黃氏上訴案由周之同鄕楊雲卿（四川人）偵知該氏皢有家資遂勾串李小　向周黃氏之子周福和說項謂伊可代爲運動包案勝訴周福和遂交洋三百元楊得二百元周得一百元議定包其勝訴否則如數退洋詎該案田產價額在千元以上係屬高等廳管轄範圍旋卽提歸高等廳訊問　黃氏敗訴周福和以若輩朋比賣案遂逕向高等檢廳告發高等檢廳訊問後（由傳向榮檢察官訊問）當派法警傳楊對質屬實即由傳檢察官至楊住宅檢查證據當場查獲贓物遂將人物兩證發交地方檢廳嚴訊當由嚴檢察官預審確係詐欺取財令將李楊二人暫行收押至周曉峯如何處置有謂高等廳已令其自行辭職免予深究者有謂罪名純坐於楊雲卿一人將辦其冒充律師包案者惟周曉峰停止蒞庭刻已有日矣 
[天津]  
　　水災迭見本年自入秋以來大雨連綿河水陡漲漫溢决口之處層見迭出現聞容城縣白溝河鎭以上相距二十餘里西岸决口水冲邱家窪又白溝河以下相距八九里爲雄縣管轄之曹家營决口水冲小窪又武清固安交界之區渾河套决口水冲安次縣以上决口三處惟渾河套之决口較鉅口門數十丈波濤洵湧淹没田廬不少云 
[成都]  
　　軍官徴集處之通告軍官徴集處通告云本所案奉四川督軍飭開川省自起義以來軍隊林立戎馬倉皇未遑訓練現大局平定亟應整頓俾成勁旅各級將校爲軍隊骨幹尤應廣羅愼選用當其才川中陸軍各學校辦理有年人才衆多應予徴求茲特組織陸軍軍官徴集所派張顧問毅爲徴集長派黃成璋陳鳳昌周世英王亞特彭光祖爲徴集員專任調查各學校畢業員生凡現未任職者無論階級一律收錄詳列經歷彙呈以憑分别任用核發報告及辦事規則飭即尅日開辦等因本所遵於本月十五日就陸軍偕行社設所并辦特此通告凡曾在徴集規則指定陸軍各學校畢業現未任職者無論階級均希携帶畢業憑照證書依照本所接見時間來所報名接洽塡寫履歷以憑轉報際茲督軍緇衣好賢勤於求士知王褒當釋　而來郭隗自登台而見本所遵飭從事接洽周旋願祝稽紹彈冠用效山濤啓事徴集規則摘要錄後一資格被徴集軍官限於四川陸軍武備學堂官弁學堂速成學堂軍官學校軍官速成學校講武堂陸軍小學堂保定陸軍速成學堂及現留在川之外省陸軍學堂曾經畢業得有文憑現未任職者一地點暫假陸軍偕行社爲本所辦事處由梓橦街海棠春出入一時間報名時間以每日午前十鐘始至午後三鐘止逢星期日休息 
　　更正本月二號本報載農商部裁員事中有農林司辦事鄭憲武云云據訪員所稱蓋本於二十八日部令所發表者茲據鄭君來函謂前曾任農商公報繙譯非在農林司辦事今春南下早與公報斷絕關係故亦無所謂曠職云云此事諒係訪員記憶姓名偶有錯誤特爲更正以孚事實 
雜評一 
[二念] [  一子]  
　　今人處世須有兩個念頭一須撒得開一須拿得定 
　　何謂撒得開毁譽是非絕不計較也若能輕權利而不能輕一輕權利之心能重名義而又復重一重名義之念人言之來不能無悻悻則心境之芥蒂未除總是欲根也 
　　何謂拿得定利害禍福絕不趨避也若立志而不能如百鍊之金則臨時易於挫折行爲而不能如千鈞之弩則輕發難中事機自來外感之來而爲所誘攝或至進退失據者皆此握把不定故也 
　　能堅守此二念無論遇機中之機變外之變自能應付裕如而智巧不懼也能擴充此二念無論入世而言政出世而言道自能身心泰然左右咸宜也 
　　然而今人難與言此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發起地方自治研究會]  
　　本邑公民沈潣挹賈季英李佑之宋少蘭王稚眉周采臣陳琴軒吳叔田等以地方自治將次恢復特發起上海地方自治研究會以謀自治之進步茲將該會草章照錄如下自治爲憲政之基礎集會係人民之自由民國自癸丑以後自治萌芽摧殘殆盡各種輿論機關亦經蹂躪備至吾國民處專制淫威之下茹苦忍痛呼籲無門者於今三年矣幸而天祚中華共和再奠國會省會相繼召集而地方自治聞不日亦以明文恢復是法定代議機關行見完全成立焉雖然議會無人民之後援則基礎不能强固人民無團體之結合則意見必致紛歧同人有鑒於此爰以公民資格發起斯會爲地方謀公益爲自治求進步區區之意如斯而已惟才綿力薄勿克勝任吾鄕父老昆弟如表同意惠然肯來共策進行同人雖爲之執鞭而忻慕也謹擬草章於左 
　　一定名上海地方自治研究會集合全縣公民組織之 
　　二宗旨聯絡感情交換意見研究地方自治事宜以促進改良爲志趣 
　　三權限凡關於地方應興應革事宜有共同討論隨時陳請之權 
　　四會費由發起人擔任暫不收費 
　　五會員凡有公民資格者由會員二人以上之介紹均可入會 
　　六職員先選舉幹事員若干人主持會務其各項職員暫不設置 
　　七會期每年開大會一次每月開常會一次如有發生特别事件由會員若干人以上之請求得開臨時會 
　　八會所假定也是園 
[巡長夜遇仇人]  
　　南市第一區一分駐所丙班巡長董順祥前在閘北第四區二分駐所充當警察因迭次出力得以升補調至南市前晚兩時該巡長出外查崗行經豐記碼頭外灘見有三五人在後尾隨董不以爲異迨至裏街冷僻之所突來四人將其兩手反縛並塞住其口不使聲喊復將雙脚紥縛抛棄附近浜内然後紛紛遁去幸其時潮水未漲不致淹斃致天將破曉適有第十三崗警察經過聞得浜内似有人聲視之知爲巡長董順祥當即招集近處江北船户下不將董釋縛救起詢其何以至此董歷述前狀諒係仇人所爲然已神专糢糊語不成聲當卽雇車送回該所禀明李警佐並將水内沉没之鎗械撈起帶署旋由巡官帶領警察搜查兇徒早已星散李警佐以匪徒似此舉勳殊堪駭怪即赴淞淚警察廳面禀徐廳長請飭偵緝隊一體協緝務獲究懲 
[抄獲日人寓所之危險品三誌]  
　　北四川路魏盛里二十九號門牌李厚仍胡榮昌二人所招房客日本人新田貞四郎私藏炸彈案内之嫌疑人陳錦魁由淞滬警察徐廳長諭准取保開釋已詳前報茲悉陳拘留閘北司法科已歷三日因無人具保昨由嚴科員判解警廳司法科核奪 
[捕獲僞造紙幣之首要]  
　　旅滬甘肅人高梓專事僞造各種紙幣近有高之同黨徐某因病就醫靶子路鐵路醫院服藥無效於前日身死事爲本埠日領事偵知度高早晚必親到該院探徐之疾因即照會英捕房特派中西探捕在該院守候昨日黎明時高果獨自一人昂然入内遂即被捕解至捕房押候訊明核辦 
[印刷湖北錢票之周折]  
　　日前有人持所鑄湖北公濟錢莊制錢二百文之票式銅模至山東路振華印刷所以鄂省麻城縣商會名義囑印五十萬張該印刷所承接後轉托虹口乍浦路榮華堂日商印刷所分印若干該日商以此項錢票有關中國幣政卽印票樣呈請駐滬日總領事核示當由日總領事有吉明君照請楊交涉員許可付印嗣由楊君電詢鄂省得悉並無其事故於前日函請公共公廨轉飭總巡捕房二十七號號西探目彭山華探目李星福協往該兩印刷所將已印成之票一併吊存捕房昨送公廨請示卽據中西探目上堂訴明前情並將銅模與印成之票呈案請察又由振華印刷所延律師到堂聲明承接後因自已不能刷印故轉托日商並偕該日商至日總領事署禀明後始行付印請爲明察俞代襄讞商之英白繙譯官判候函致麻邑派員來滬證明再核 
[清理毘連租界官產之議復]  
　　駐滬楊交涉員滬海周道尹因清理毗連租界官產事詳復江蘇省長文云詳爲據情會銜詳復事本年八月十九日據上海縣知事寳山縣知事會丈局局長詳稱案奉鈞署墍江蘇滬海道尹周飭開奉省長飭據財政廳清理官產處詳清理官產地價發達莫如上海經界隠混單串紛歧亦莫如上海舉浦東沿浦各圖曁滬北一帶毗連之寶山轄地亦復呈此現象於此而欲確定清理範圍證明官有　官有則從前依法審定之產權憑證旣不定全且租界推廣不日實行而經界局尙待籌設關於官產區域一切土地非先由職廳處以行政處分特權查勘明確依據條例補價給證恐官私之界日淆惟有規定區域先就該兩縣毗連租界各圖查核糧單凡公佔稅科曁無糧無單應歸官產範圍之土地俟完全處分後分别給照註册行縣升科其地方公益團體減價請領之產亦應發給執照咞 
至僅有歷届糧串禀報失單核與麟册號數相符者應援處分條例第十三條補領新照但繳册費如查係留糧待補或有飛洒影射等獘除照條例第十八條分别補價外並擬擇尤處罰前項辦法懇飭江蘇交涉員滬海道尹轉行會丈局曁兩縣知事示諭商以俾知部頒執照爲最高級最完全之產權憑證目前轉契日後清丈均視執業印單有同一之效力以昭信用而利進行等情除批俟飭江蘇交涉員滬海道尹轉飭查議復核外飭行查照等因飭縣及會丈局查議具復等因知事局長等再四會議深以清理田賦已奉飭緩辦現於清理官產之外兼及民產與清理田賦無異似未便舉行遂即函致清理官產駐滬辦事處訂期會議茲由駐滬辦事處以清理江蘇官產處名義函開此案由敝處主稿會同財政廳詳奉財政部批飭積極進行早集巨欵等因（未完） 
[烟酒業代表即日進京]  
　　中國烟酒聯合會成立以來曾開大會譽定各省同業代表赴京請願迭詳前報茲聞各代表現已部署一切定於今明偕同總代表陳良玉起程進京會齊各處同業代表聯名請願 
[漆匠風潮十誌]  
本埠漆藝工人因要求增加工資同盟罷工迭見報端昨日北四川路有木作頭馬某包造之市房諸已工竣惟少油漆馬恐逾限受業主之議罰因雇小工先將屋内牆壁加以粉刷漆工等以其違犯同業章程糾集多人前往阻撓馬卽投報美捕房召集中西印捕突往捕拿共獲五十人一併收押聽候解送公共公廨訊辦 
[閘北開辦平糶局]  
　　閘北市經董錢貴三前日奉到縣公署攤發積榖存欵卽將此欵如數送交閘北慈善團採購　米在該團事務所設立平糶局每米一升售錢八十文凡數米爲炊者聞之莫不趨之若騖四區姚警正每日特派長警到場彈壓以免擁擠兆禍 
[公共公廨訊究烟案彙錄]  
　　泗涇路十三號門牌某號厨役山東人陳德興私藏紅土一包被洋藥公司查悉前日協同捕房前往搜獲當將陳與紅土帶入捕房昨解公共公廨請究先由洋藥公司代表律師偕證周永金上堂訴明前情並將抄獲紅土呈案請爲核辦中西官判陳交一千元人洋並保聽候查明於下禮拜一再行訊核 
　　北京路八百八十七號門牌某烟膏店私藏紅土被洋藥公司查悉前日協同捕房前往搜獲似係紅土煎成之烟膏數缸當卽帶入捕房昨將該店主黃以仁傳至公共公廨請究先由原告代表律師上堂訴明前情中西官判黃退去候驗明烟膏並傳該店經理到案訊核 
　　洋藥公司代表協同捕房於前昨兩日先後在福建路三百二十六號門牌又八百二十號門牌又六十四號門牌及廣西路四百九十九號門牌四烟膏店内搜獲似係紅土煎成之烟膏兩缸又十三盒一併帶入捕房昨由該公司代表律師至公共公廨譯訴前情請示中西官諭將烟膏暫存捕房聽候化驗再核 
　　住居虹口東西華德路爲鹹貨生意之甬人董芝林因私藏紅土被洋藥公司查獲將董拘解公共公廨訊供收押在案昨日復訊據原告代表律師上堂譯訴案請以董違犯中國第二百六十六條刑律請爲訊究訊之被告供稱此項烟土係出洋六十元向美國某輪船水手買來中西官判董交一百元人洋並合聽候查明於禮拜五再訊 
[最近商業調查錄]  
　　廠布本年夏季因各省地方不靖銀根緊急銷路平常調查各廠銷數計共絲光布一萬五千餘疋各色格子布三萬五千餘疋較之上年夏季減去十之二三自交秋以來銷路漸爲活動客帮如黑龍江威海衛新加破廣東營口大連等帮均有購辦故上海嘉定等處愛工社洽記理華大綸日升勤德華昌祥記匯綸符永昌永興等廠曰已加工添織布疋銷場本以秋冬爲最旺近因提倡國貨逐年銷數加增又値歐戰未已洋貨缺少本廠布値價相宜更受社會歡迎現絲光布每疋（五丈）售銀二兩八錢白格子布一兩八錢半色格布二兩二錢至二兩一錢 
　　小麥近因麫粉銷場不暢廠家購麥較少生意頗形疲滯各產地見此情形亦多減運來滬天津一路近更寂然無聞計最近一星期各路來貨由長江商輪運來者約一萬五千餘包此外自滬寗火車裝來者亦不過萬餘包調查輪車各棧現有存貨三萬餘包現市價格高貨尙稱穏定次貨則甚爲疲跌計漢口貨每擔開售規元二兩八錢三分次則二兩三錢徐州貨二兩九錢六分懷遠貨二兩九錢五分山東貨三兩零三分 
　　黃荳常年銷路向推粤閩爲最大蘇浙次之現在長江一帶新貨業經上市生意本應起色惟因廣東戰事雖已告停市面則尙未恢復該帮尙無購辦閩省客帮亦不多購僅江浙帮購入不足以振興生意故近來市面殊不見旺長江來貨亦甚寥寥市價頗難看好現漢口六月白開售規銀二兩八錢九江城門子二兩五錢五分九江夾靑二兩七錢九分徐州貨二兩六錢天津貨二兩七錢六分 
　　北貨現正新貨上市之際本年收成頗佳價格平穏滬地銷場尚佳調查現市紅棗天津頭户售九兩左右二户七兩至六兩三户五兩至四兩黑棗高莊八兩五六錢統子七兩至六兩五六錢大瓜子十二兩五錢天津子十兩零五錢徐州子十兩洋花生四兩左右花生仁五兩錢泊兒粉五兩六錢 
　　 
[國貨維持會評議常會紀]  
　　國貨維持會於前晚八時開評議常會討論浙省添設繭區一事各綢業公所均派代表蒞會到者甚衆首由議長汪星一君報告此事上届議會議决本會再併前案致函浙省議會當時推定鄙人起草今已脫稿遂宣讀一過並謂查江蘇齊省長去年三月二十七日批示中有云土產輸出以熟貨爲重良好原料在保護貿易國决不願其輸諸海外吾國商人圖目前之計無深遠之謀遂使絲繭出口日見增加綢緞工業日益衰微致國計民生因以日蹙言之寒心云云可見長官已洞悉商困矣近年綢價之貴爲歷來所未有造本旣重購者因價昂而朿手其原因均爲原料搜羅旣窮以致物稀爲貴此必然之勢鄙意如要維持綢業及機工不能不注重兩種辦法㈠實行廣興𧖟桑然此舉又非一時可能辦� 
到㈠添設繭區非但請循前例禁止且要減少繭區截留原料方足以圖補救衆皆贊成旋由各代表互相討論僉以治標之法須先限制添設循照前定條例辦理並稱吾國商業失敗由於出口多原料進口多熟貨爲一大原因是日出席者除錢江會館外尙長省議會力予維持禁止添設以維生計而保實業議畢時已鐘鳴十一下遂散會 
[縣敎育會改期會議]  
　　上海縣敎育會因九月七日爲該會職員常會適値祀孔日期故改訂於次日下午四時開職員會昨已通告各會員一體知照 
[通俗敎育館徴求動植物]  
　　上海通俗敎育館籌備處昨致農業學校函云案奉縣公署飭開奉省令設立通俗敎育館等因敝處遵卽開辦正在籌備期内自應妥訂章程廣爲搜集惟限於經費須仗各界諸公熱心協助組織成功除購置外凡學校學生之手工美術理科博物成績均可列入以供社會觀摩貴校本屬農業專門於動物植物二項平日旣兼搜並蓄研究精詳而於敝處博物一部自足匡肋不逮爲敢備函敬懇貴校長鑒核如有此項成績按照標簽塡明陸續送交資以陳列而裨社會（下略） 
[寰球中國學生會日校之秋季始業式]  
　　寰球中國學生會日校昨日上午舉行秋季始業禮新舊學生聯袂而至計約一百七十餘人之多敎職員亦相將入堂校長楊德鈞君先登壇報告上學期學生之成績並勉勵新舊學生發奮勤學次敎員董東蘇君演說大旨以注重自修而促進行爲勸次金驥臣君演說學術宜有竸爭心於課餘之暇亦當隨時研究勿自退步爲勸次林禹川君演說謂惜寸陰竸學術爲學生應有之事處今日之世尤須自勉習練各種功課當注意課本勿坐以待發厭惡光陰過去之緩蓋學生往往閑放之心勝過讀書之心時不免厭棄光陰故凡我學生當力除此弊次曹恂卿君演說謂讀書當温故以知新未讀之書當專心研求已讀之書更不可遺忘須時時翻閱講解爲最要詞畢卽由校長楊德鈞君宣告會畢全體學生向敎職員行一鞠躬而散 
[商業半夜學堂暑假補習科休業]  
　　前晚（九月二號）爲四川路靑年會商業半夜學堂暑假補習科休課之期於七時四十分鐘開會由校長卓鏞詩君主席並錫以訓辭次國文科主任周聽天君演說大旨强國之道首重敎育而今日敎育之要素尤以灌輸商界新智識俾各振興實業爲强國之大本本校三育並重不偏不倚我商界靑年欲受完全之敎育者亦可知所適從矣云云次每日一時科敎員蔡振君報告進行辦法亦井井有條殿以敎務長李墨西君之新奇西術至鐘鳴十下散會聞該夜校秋季始業定本月二十一號晚現正添聘敎員推廣學額冀臹完密云 
[培立學校開學]  
　　新閘愛文義路景星里聖公會聖彼得堂培立學校已於前日開學校中課程經靑年會敎員長朱樹翹及李翰紳二君重新整頓並由朱李二君允充校中視學之職隨時到校調查學課以促進步聞現在尙有餘額可補云 
[惠廉英文夜學開學]  
　　虹口德鑫里惠廉英文夜學係由留學美國畢業生李化民與方少文所組織嗣因校地狹小於前月遷往清雲里添聘佘伯方爲敎員現暑假期滿報名入學者甚多擇於本月五號開學並請學界名流蒞校演說 
[救濟婦孺會記事二則]  
　　中國救濟婦孺會前因查有拐匪名阿三者拐得女子阿秀一口由滬乘坐廣生輪船帶往汕頭販賣當因不及查緝故由該會電請汕頭潮海關稅務司於該輪到埠時卽行扣留昨接潮關稅司李尉良君復函云接准勘電以廣生輪船乘有拐匪阿三及被拐女子阿秀請截緝等由該輪到口時卽經本稅務司飭派關員下船搜緝當將該女子截獲送交汕頭警察總局收管相應函復查照云云業由該會備函移提矣 
　　又救濟婦孺會各經董調查上海一埠每年統計被拐幼孩及婦女出口者有五千餘口之多自設立救濟會迄今已屆三載查緝破獲者統計僅有一千餘口尙不滿十分之一茲經偵悉大帮拐匪匿居閘北者爲多且有一種奸徒爲彼代送名曰人行爰特派令調查員密查各拐匪匿居地點以便函請警廳協同查緝嚴重懲辦以重人道云 
[轉運公司之專利]  
　　南市滬杭車站凡有貨物運到向由各轉運公司派令夫役各佩本站總管所給之銅牌前赴月台搬運如無銅牌者不得入内茲由上海轉運公會長孫少卿將三濟裕通愼在滙通捷運三聯公益通達同和源公光華華運十二家轉運公司商准車站註册訂約換給印布證劵准在月台搬貨前給銅牌一併取消其未訂約之各公司不得入内昨經滬站出示通告矣 
[縣知事調查烟酒聯合會之内容]  
　　上海縣知事沈寳昌奉財政廳飭知督催焑酒牌照稅迅行呈繳 
 
 
 

Page 11

 
 
等情已紀昨報茲聞沈知事以烟酒聯合會成立迄今本署並無案牘可稽其種種辦法須調查會章方有頭緒是以函知該會總幹事請將各　員名姓及會中定章並意見書等照錄一份呈送到署以憑察核轉詳 
[修志局記事]  
　　上海縣修志局開辦以來將及三載業已經主纂姚子讓君編輯就緒然後北上所有未盡事宜托由主任李佑之君繼續進行現正鈔錄稿本繪畫地圖李君又以六年度預算在即當即擬定辦法將修志局名義定於本年底撤銷自明年一月起改爲志書刋版處僅設監修　校校對五人所有膳食工役雜費等一律減除以節經費 
[閔行鎭發生命案]  
　　本邑西南鄕閔行鎭某姓女子前晚不和何故被人用器繫傷要憲登時倒地斃命旋有人作證報告該鎭地方警察第一區警局謂該女實被無賴小和尙用竹椅凶毆致斃該局立飭長警將小和尙拘獲抄出凶器押送地方警察事務所請爲訊辦該所主任景毓華以案關人命卽將小和尙連同凶器押送地方廳由林檢察長諭將小和尙收押凶器存案一面委派楊檢察官沈檢驗員等雇坐小輪駛赴閔行鎭尸場相驗 
[病人死於車中]  
　　通州人徐富三年六十三歲向在浦東爛泥渡一帶求乞近因患病由警查見帶至第三區署由解警正飭送新普育堂留養不料渡浦後中途忽遇雷雨致在人力車中斃命當經十六舗地甲查知報告地方檢察廳派委檢察官蒞場驗係病斃卽飭地甲報堂收殮厝壇召認車夫交保候示 
　　又一訪函云徐長富年逾花甲不知何處人昨午在浦東爛泥渡附近倒臥道旁當爲崗警查見送至第三區警局經解警正察得徐身染疾病口不能言立派四號巡士將徐押送新普育堂醫治迨渡浦登岸該巡士雇菖左園所拉之人力車車送前往詎料行至淞滬警察廳東首卽中華路徐已氣絕而死該號巡警即命將尸停放彼處一面知照十六舗地甲喬忠投報上海地方檢察廳由樓檢察官毛檢驗員等蒞場驗明徐長富委係因病而死並無别故查無家屬判由善堂棺殮發封厝壇候召尸屬認領 
[被訴人染病殞命]  
　　查熊祥前因民事案發被人控由上海地方審判廳訊供判决延不履行因此奉諭將查發送地方監獄中附設敎養局内罰作苦工在案日來查在該局中忽染疾病發送新普育堂醫治無效於昨晨在堂斃命經該堂函告地方廳委派劉檢察官等蒞堂驗明實係因病而死並無别故塡明尸格判令尸屬備棺收殮 
[靑浦縣知事挾娼出遊之揭露]  
　　靑浦縣知事高繼宗蒞任以來與該邑輿情不甚融洽前因預審田租民事濫用笞刑經受害鄕民陳某訴由蘇省高等廳批准查究遷延至今殆可無事乃近來該邑人士對於高知事個人私德上尤嘖有煩言上月下旬高知事竟挾同娼妓往鄰省六橋三竺間嬉遊數日該邑紳士稔知高知事與齊省長夙有關係當電禀省長請予訓戒並呈請滬海道尹派員澈查茲將道尹批詞抄錄如下靑浦縣公民金詠榴程其章吳璸周昌鎬呈爲知事挾娼出遊擅離職守請派委澈查由呈悉所控如果屬實尙復成何事體仰候派委澈查究辦此批 
[鄕民兜拿匪徒續誌]  
　　徐先才樂回春張阿林等　搶全盛寳盛等信局包封洋五百元由該處鄕民拿獲經四區三分所解送司法科訊究已紀前報茲悉徐等三人前日已由嚴科員判解警廳司法科究辦 
[日人追獲搶匪]  
　　汪北人王小四仔前日在靜安寺路攔劫日本人某甲袋内現洋十三元當被該日人追獲扭控捕房昨解公共公廨經中西官略訊一過判王押候照請日領蒞廨會審 
[探警查獲匪徒]  
　　施家弄住户柯文卿之姪孫名興寳現年三歲由傭婦抱出游玩在竹行碼頭被匪搶去頸項中之金鎖片曾報警局查緝在案茲經探警等查獲此案匪犯吳阿泉一名惟原贓已無着落乃押送警廳司法科轉送地方檢察廳訊辦一面着失主自行到廳請追原贓昨日午後經檢察官提案預審判令收押候補提同黨再行訊辦 
[銀爐認獲失贓]  
　　南市振大典前有某甲持一寳銀至典求質估値洋五十元尙未付給當本甲乙不知去向遂將該寳銀送至一區署存核候示在案昨有北市同豐銀爐號遣夥赴署禀明日前在途被挑夫乘間竊去寳銀四只已報捕房請緝有案當將該寳銀認看屬實候再覓保具領 
[西崽偷竊鈔票]  
　　西崽嚴如松因竊華特路西牢内鈔票洋五十五元被五百十九號看牢華捕拘獲並在嚴身畔搜出麥根路一號洋人康卜所失之羅卜票洋一百元當將人贓拘入捕房昨日傳同原告將嚴解至公共公廨經中西官訊明判嚴押西牢三月贓交原告領回 
[盜賣車子]  
　　黃包車行主凌麗生扭陳昌樓至法捕房稱被陳盜賣車子三輛値價洋二百十元有陳桂臣目見可證據稱車子賣在蘇州故未吊到請求究追捕頭諭令管押昨解法公堂由凌麗生偕證人投訴前情訊之陳昌樓供認不諱聶讞員判限十四天還洋二百十元 
[苦女子眞是苦命]  
　　住居西門外唐家灣之張文標生有一女名苦女子現年十二歲前年七月十八日該女忽失所在張四處找尋毫無影響嗣經探悉爲房客李德勝吳振德包安亭等三人串通拐匿當時欲向李等根究詎李等已不知去向迄已二載昨日張忽在肇周路將李吳包三人尋獲嗚警拘送警察廳轉送地方檢察廳分别收押候追苦女子到案再訊 
[僞造影戲觀覽劵]  
　　無賴李銀仙因僞造虹口東和影戲園戲劵被日本包探中井查獲昨解公共公廨經中西官訊供一過判李押候查明於禮拜五解案訊辦 
[公廨訊理債務類誌]  
　　孫鹿鳴在公共公廨呈控蔡榮卿不理所抵奇美食品公司股單及借洋三百元昨晨由廨傳訊原告投訴前情訊之蔡供該股單係李方兩姓所抵且由楊小亭爲中中西官以證據確實判蔡交保限一月還洋 
　　黃伯齡控徐阿六不理擔保陳芝久洋一百五十二元昨晨由公共公廨傳訊原告投案請追徐陳二人投訴祗欠洋一百三十元中西官判被告交保限兩禮拜還洋一百三十元 
　　西洋商魯喊洋行在公共公廨控告美利廠主孫涵卿怡和春號主陳慶忠欠銀七百九十餘兩洋二百三十一元又美商勝家公司控劉巧林不還機器價洋昨由捕房將被告各人併傳到案中西官諭令分别交保候訊 
　　王姚氏控吳錫咸不還借銀二百兩昨晨由廨傳訊原告偕證顧鴻飛等上堂訴明前情請追訊之被告供不承認中西官判限原邀其子王鵬根到案質明核斷 
[同族爭奪墳地]  
　　朱阿虎朱其良朱阿毛朱季發叔姪四人同至法公堂控稱民人等有祖遺墳地一方坐落九圖内今被同族朱松林朱東生兩人霸阻圖呑請求訊斷朱東生偕伊叔母松林之妻楊氏投案供稱該地係祖上遺下共五畝四分有零今將方單呈驗並稱今被朱阿虎等四家盜賣墳泥須請公斷官問原告有無單契憑據朱其良答稱現在家中未曾帶來並云朱東生所種之地係在墳地籬笆之外聶讞員因兩造供詞各執判着原告交呈方單並傳地保到案再行核辦 
[婦人代夫投質]  
　　沈文高至法公堂控被姜文舟欠銀不還昨由捕房傳訊姜妻童氏投案聲稱丈夫文舟於上月初旬前往北京謀事不知何日來申故婦人投案候訊聶讞員諭該氏迅速函告伊夫限一月内禀覆再核 
[調查債務人家產]  
　　丁金常前至法公堂控被華老五虧欠往來貨洋二千九百餘元請求訊追華供認欠洋難以措還判令押繳在案迄今挺押不理昨由原告投稱華並非無力實屬有意不繳須求嚴追聶讞員判着原告調查被告家產禀覆核辦 
[英副按察使游歷東灜]  
　　駐滬英副按察使湯南君於前日請假乘輪赴日本游歷聞湯君假期約四禮拜即須回滬供職云 
[滬海道公署批示三則]  
　　公利礦灰公司經理鄭　勛禀爲創辦礦灰公司請示遵行由禀悉該經理組織礦灰公司是否按照公司條例來禀未據聲叙無憑核辦此批 
　　聚興公礦灰公司石榕夫等三人呈爲遵批續議無期請飭保護營業由呈悉候再飭縣促令灰船公所從速協議總期理法兩平母得各有爭執此批副呈發縣 
　　豫大烟葉行經理葉愼齋禀爲假票騙貨匿存堆棧懇請迅賜飭傳訊明提貨發還由禀悉董世安假票騙货實屬玩法已極據稱被騙之原贓烟葉七件現仍匿存正大堆棧該商號正可尋覓與正大棧素所認識之人或殷實舗保前往該堆棧說明當日被騙情形將原貨收回該正大棧亦係正經商號斷無有允從之理毌庸遽請飭傳以省訟累仰卽遵照辦理可也此批假支票一紙發還 
　　正誤昨報載鄭貽記控杜雲閣馮滌齋唐倬雲等賬欵糾葛一案賬欵誤排賭欵賬簿誤排賭簿合行更正 
氣候報告 
[（上海徐家滙天文臺）]  
　　已過者之報告九月三日太平洋中之颺風向西北偏西進行而至呂宋之東海濱緯線十五度之北直隷及江蘇問氣壓低下台灣峽之北有信風天晴而熱四日上海晴而熱涼風仍自東南偏南吹來氣壓下降在累年平均常數五密理之下四日下午四時前二十四小時内上海氣候温度至高九二·六至低七六·二去年同日至高八四·四至低六八·二 
　　未來者之推測四日下午四時三十分豫測天氣仍將炎熱且有雷雨颺風進逼台灣東海濱巴林塘峽然後進逼南海北部 
雜評二 
[是誰之過歟] [  訥]  
　　怒雨狂風禽鳥戚戚清風朗日草木欣欣可見世界無一物不喜清平者也乃我中國今日川則又入恐怖之境粤則尙在暗昧之中魯復現愁慘之象鄂屢生起事之謠是數省者甫露霽月靑光忽又陰　暗淡中央起府院權限之爭督軍有聯盟干政之信北地之蒙匪黨匪胡匪連接未已而遼源之交涉橫生是數事者亦無異波平浪靜之時突起迅雷震電中國之人心日處危疑憂懼中何能望其安心於職業乎嗚呼共和復國會開内閣立而人心如此國人試思是誰之過歟 
來函 
[中華工商研究會來函]  
　　棋盤街交通路中華國貨公司内設中華工商研究會昨日開職員與常會會員至者甚衆并歡迎泗水南京有限公司華橋黃君衡達會中現主積極進行如辦工商會報專寄各縣商會促工商兩界之進步并辦陳列所以資參考及派大生廠經理王君建中赴南洋各埠調查商情并携帶各出品之様與華僑聯絡貿易凡有志海外貿易推銷國貨者可將貨樣送往推銷并陳列之會中前得五洲藥房項君松茂首先慨交開辦費銀五十元會友感甚擬先送登廣告以誌謝忱 
[海德禮律師來函]  
　　啓者頃閱貴報九月三日本埠新聞欄内登載炸彈嫌疑人交保據陳履昌之代表魯定格律師上堂譯稱等語其中尙有誤錄之處按陳履昌炸彈嫌疑一案係由本律師代表帶堂聲明被誣蒙准交保並無魯定格代表等情特此函請更正希煩照錄來函門内是幸此啓海德禮大律師啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書新改錯] [  劍秋]  
　　毛西河著四書改錯頗爲經學先生推許余仿其意作新改錯 
　　有人此有土（改）有官此有土 
　　土烟土也當此民國時代烟禁嚴厲尋常小百姓雖懷挾一個烟泡夾帶一包　膏老土皮必請其吃官司坐監牢决不肯輕輕放過唯堂堂官吏方敢知法犯法有所恃而不恐故當改爲有官此有土 
　　一撮土之多（改）二十四箱土之多 
　　此句上下矛盾旣曰一撮何足爲多旣曰多决非一撮可知古人著書雖不講修詞學斷無如此不通者蒙以爲一撮二字應改爲二十四箱蓋土至二十四箱重量至少有數千磅售價至少値二百萬雖欲不謂之多而不可得如此則上下文之意義方不悖 
　　小人懷土（改）大人懷土 
　　懷懷挾也小人者尋常老百姓自稱爲小的者也旣無字職又無勢力何敢故犯法綢作此不正當之營業唯頭兒腦兒頂兒尖兒之一般刮刮呌大人物方能有此魄力有此膽量故當讀之曰大人懷土 
　　任土地者次之（改）販土者次之 
　　此句大錯分土授民使任耕稼（朱註）乃富國富民之事何至反受刑戮應删去地字而將任字改爲販字於義方確蓋當此厲行烟禁之際販運烟土應受刑法上之制裁無論頭大額角闊之什麽議員什麽代表必按律究辦雖不至死至少當請其吃幾個月之外國官司也故曰販土者次之 
麈餘觚剩 
[春笑軒見聞錄] [  野鶴]  
　　施守徴 
　　我記衞休竟復憶昨歲夏日薄游滬江車中遇宿侶殷君爲言守徴之事較衛休尤譎詭可喜殷君籍湘之某郡守徴卽其鄕人所述當不盡虛誕茲誌於此以資嗢噱守徴又名守五更自號洞虛道人其祖若父均習買無可稱者守徴幼時父亦訓之入市將爲學徒於某鐵肆守徴堅不願乃讀於某儒之家年十四始能作書顧亦拙劣陋惡若蒙子初習之爲時爲文已能通順且復揮洒稱志一題之成必千數百言特艱於鈔錄師輒疑有人爲之捉刀守徴亦以此爲苦朝夕習練凡期年未嘗進也一夕夢有長髯道服之人持斷腕而告之曰子腕不利書今姑以此易之驚寤旭日已升自覺腕有異振衣起書竟利捷若飛無復拘滯數月之後復夢是人語曰子不利業儒宜業術數守徴遂辭師歸刻意求詭異之書長日沈睡夜則露坐逹旦自言當得奇遇隣里目之以狂不之顧越數載其業遂成遇人輒告之曰我今已知休咎今古若亦有所諮乎衆遂交口稱之曰瘋人守徴亦未嘗慍會某歲之夏里中來一道人冥目振鈴行街衢中自言渠父與里中某仇今將展法盡斃里人庸夫凡子相顧惶悚議有以制之顧里中乏入克勝其任有某賈忽憶及守徴遂造其廬告之守徴曰無恐吾明日遲渠於衢得望其氣即可讅其爲何物所式憑也翌日果遇於衢退而告賈曰吾知之矣是爲狐妖若可擇寅肖者十數輩執刃而環攻復取陰水睡其面某當咒法以助之狐必無幸他日衆如其言道人果撲地爲狐竅裂而盡 
　　野鶴曰吾紀是事荒誕已甚未嘗明信矧邇世西學大繁閘理綦晣烏庸更以迂妄之譚進哉願讀者奇其事勿迹其理 
小說一 
[紀事小說匪紀] [  野鶴]  
　　野鶴曰斯事聞炎夙好某君某君且謂曾載日報譚綦詳稔憾吾健忘不能復舉其姓氏地址睛牕無營戲爲點竄區區之意亦以念叔世俶擾國無常型轉不若山林草澤之旌旍鮮舉斧鉞森森也舒管伸椾曷勝嘆喟 
　　（一） 
　　蜀中某嶺之陰箐篁葱鬱繁草緣徑日光射之作深緣色與山翠空濛相掩映徑旣曲遂麋鹿絕蹤獵人亦不復至幽蒨欲絕顧疾風吟嘯而外時有人語馬嘶出諸窮谷陽烏西墜之頃更必有湯湯金革之聲伊爲誰蓋金鷲大王之帝居也 
　　大王年富矣虬髯繞頰黑白參半雙瞳翳若無光長日無事嘿不作語顧步履絕迅無䞦趄不進狀其兩臂堅若純鋼遇者無幸免第勿審何以名金駑人之驟接之者恂恂若衆人類勿能知其爲勇夫更勿能知其爲盜魁 
小說二 
[二十年（續）] [  繭翁]  
　　洛琦噩耗旣布聞者震訝莫不咤爲怪事而密昔司痛子情切哀傷逾恒又以衰年體羸遂成怔忡之疾杜納耳亦神宇慘沮悲不自勝或見其狀謂以一夕之功似頓增十年老態而余妹痛悼所懽哀慟尤甚自經慘變鎭日懨　行止恍惚冥然若失知覺似洛琦逝後余妹精靈一縷亦隨之同逝但存軀殼生矣 
　　讀者於此必謂洛琦之死殊多疑　在理不能不一究其因實則當時輿論譁然亦不無疑猜其事顧死者臨命之際有一書遺留書實洛琦親筆關係綦重即杜納耳得謠死兄手中者也今紀之如下 
　　吾洛琦愛伯南也今去死界已邇瞬息瞑矣然當此奄奄瀕絕之頃舍吾而外初無餘人知悉今乘一息未盡特搦管作此爲世之人告庶吾逝之後不致疑是疑非累禍及無辜也剛吾弟離吾實在（此句筆畫糢糊艱於辨悉似以數數塗改所致）五句鐘時弟行未久包爾敦旋授鑰於吾作辭而出吾則獨留謄寫直至六時始已謄錄旣　尋復登樓以今日有獸骸多具存儲四號氷室之中因登樓察閱視部署當否迨旣入室扉忽　然自闔此扉厚可徑尺啓閉其鈍且爲彈性之鍵闔之不能外啓余因哀聲號救久卒無應而氷寒凛冽冷透肌骨漸不能支則廻翔室中奔走舒活經絡藉袪寒威顧奔走良久殊不見效已復徧搜衣嚢集得紙片數事引火燔之就而取暖但火力徴弱一閃即已終無袪寒之術吾因長跽而禱冀天心仁慈延吾殘喘遲至門啓之時實則此爲妄想萬無可生之機蓋方吾禱時四肢爲冷氣所襲已麻木不仁以勢卜之刹那之間且僵凍而死吾其生　此冷壙中 
 
 
 

Page 15

 
 
   
 
 

Page 16

 
 
   
 
