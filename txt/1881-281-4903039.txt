# 1881 - 281 - 4903039

 

Page 1

 
 
[重印康煕字典出售] [  點石齋主啟]  
　　康熙字典一書本齋巳兩次用石印照相法印成縮本出售業經售完現又加工重印與前次不差累黍卽日發買其用綢面訂成一本者每本價洋仍二元正分訂爲四本者每部價洋仍二元三角正伏維賜顧爲盼出售處悉照舊例 
[原疫]  
　　疫何爲而作也或以飲食之不節或以寒煖之不時或以氣候之不正或以燥濕之不宜由於天時由於地氣由於人事一有所不節之處皆足以致疫春曰瘟夏曰癘秋曰疫冬曰?則以四時分其名也南人患痢北人患瘧則以地氣殊其症也或宜峻劑攻伐或宜温劑培補或宜汗或宜吐或宜下則人之氣體不齊受病不同而治法因之而異而要之其爲疫症則一也鄉愚婦孺　相譁以鬼神曰瘟神曰疫鬼言之鑿鑿一似形神如在也者禳之則吉不禳則凶於是有延僧人禮懺羽干士符設豐筵以致祭出重資以祈解而卒之仍不免於疾則亦委之於刦數甚至有謂天心不可知天道不可問者以爲歷數年來北省饑荒蘇揚浙滬諸善士竭力勸募得以集成鉅款源源接濟計自創辦協賑以來所以加惠於饑民者不可爲不厚且助賑愈疾之說屢登於報天心仁愛作善降祥揆理度情兹數處者均應享平安之福顧何何今年入秋以來無處無疫無疫不危上海虹口一區之地日有死亡而比戶皆病呻吟之聲伶　之態幾於莫罄形容此猶曰因製造自來水埋藏水管疏通陰溝地中濁氣上升以致中於人身釀成疫症而此外如維揚姑蘇武林等處亦紛紛病倒是何故哉按今年疫症外洋亦多傳染見於日報者不止一處威者亦天行時疫戾氣所致非盡關乎人事而獨於東南各省若不能無疑也者其實則亦不必疑也卽就上海一處而言捐賑踴躍固足首屈一指而風俗奢靡亦甚於他處甘脆肥醲不絕於口文繡錦騎不離于身乘馬東以　遊觀而西風颯颯且以披襟當之入戲館以悅耳目而夜露瀼瀼直以一身承之一二百步之路必坐東洋車則筋骨不舒而宴安爲酖毒之媒三五友人之集必上烟酒館則精神虛擲而淫逸皆疾病所伏如是而焉得不致疾殆疾之旣至又無良醫以爲之療治但撮數味藥品不辨陰陽不審虛實妄以投之竟有病本輕而藥以重之者若是而病者焉得不死其餘如揚州如蘇州如杭州等處雖不若上海之紛華靡麗奢侈暴殄上于天怒然其享用之厚日用之侈亦未能稍自裁節又焉得不致疫氣前者謠言日起以為瘟神下降必以藥物符水預爲禳解之術而神其說者乃托諸乩盤以爲仙佛降諭言蘇滬等處本當降以天刼因好善者多助賑功大故爲輕減一似疾疫之來猶屬避重就輕出者此說也其所謂某仙某佛之鸞諭固不足信然其言則末嘗無　也大抵天之於民固無不愛而民間自作其孽則天罰亦隨之正如朝廷之於民生殊甚愛惜而或自作不靖則亦不得過於寬假桁楊桎梏亦無非教也自令患病者不必言矣但當以良醫妙藥從事或可漸有轉機其尚未致疾者所宜深自猛省愼自珍攝勿貪口腹勿躭安逸勿以暴殄干鬼神之怒勿　淫蕩貽性命之憂有錢者早發善心以冀挽回刼運無錢者莫誇豪舉以冀自保身心夫如是雖有瘟神疫鬼亦將無能肆虐而况謠言之附會不足深信又何慮其及禍哉果報之說儒者不言然積善餘慶易則言之惠迪則吉從逆則凶尚書載之六經所傳理原不爽正不必以援儒入墨爲疑而置而弗道也彼以求神問卜拜懴育經迎燈賽會爲足以解禳疫病者易亦憬然悟而幡然攺乎 
[日本絲業續聞] 　　 
　　○前報載日本絲業新章不便一節刻閱日本報知此事彼此商酌未能議妥且有益加不便者綠日本人亦有不願與會而自已收買鄉絲與外國人富面交易無如銀行中不肯付銀故不能不鄉收絲旣無絲貨外國人亦不肯付價以故不得不入會而外國人又立意不與會中交易　造各執一見是以該會館內所積之絲約已有四千餘包不得出售然會館開支亦頗不少恐該會中人未必能持久也 
[親情甚篤]  
　　○日本新聞紙言日皇之姑母今年五十三歲於華本月十一日去世日官出有示諭令民間三日內不准作　宴會等事日國之於親情亦云篤矣 
[多事近聞]  
　　○本月二十日倫敦傳夾電音言法國兵丁前在阿非利加之哈買密鐵地方者刻不巳棄此前進駐於多尼思境內恐多境上地將爲法人鳩占矣 
[城防攺章]  
　　○江右城垣緜旦大約相隔百步便有營房一間而十數間之外又設立一官房三間一排者卽隊目　居也聞向例皆城守營駐紥其中嗣以髪匪肅清釐金日旺前憲慨騐標下左右兩營餉單兵苦故特重給餉銀更其名號曰選鋒增置哨官管帶日則操練各新式陣法早晚兩次夜則派令一營上城以嚴斥堠一營屯紥校廠築營而居定爲四月－班輪流更換當立法之初將弁奉令惟謹兵亦以增餉故壁壘－新刁斗之聲恒徹夜不止而城守遂漸退處於不守城矣旣而有念城守獨向隅者亦卽由釐金項下撥欵一如左右營之式并名之爲選鋒然駐城業已輸定遂不復攺派雖同一加餉而城守惟加操演陣式而已馴至於令承平日久卽兩營之輸駐城垣耆　不免稍弛而實則每營祗三百數十名兵內除上下各衙署富差所餘不及二百名責以巡守全城亦誠有鞭長莫及之勢近因中丞查閱新築各空心砲池行過百數十雉堞見寂無一兵在上而各營房官房皆東倒西歪馬牛羊豕蹧蹋成坑一種荒無景象頗覺不堪旋於回署時卽傳各營官切貢衆回以人數不敷調派請變通辦理中丞乃飭令三營一同上城分段常川駐紥無庸輪班並卽明定界址庶遇有疎懈之處得惟該管守者是問而仍酌量挑派人數駐守校廠營盤以資操練毋或偏廢故邇來城垣房屋一概興修其已完工者各弁兵卽入駐其丙并置竈設鋪皆有安居久處之思也 
[母子與訟]  
　　○江右某甲自幼業賣生性慳吝甚至床頭一妻衣不蔽體飯不飽腹勿問也已亦破敝精糲女之若素迨年逾耳順果積貲千金惟已勞瘁成　又尚未有子遂輟業閒居然自問枯楊無望生稊而况買妾價昂 
 
 

Page 2

 
 
此粲然物奚甘擲諸處牝　晚景之娛樂哉乃作撫養螟蛉之想適其兄及嫂先後亡一姪年已三旬貧尚未娶甲乃收養之亦不舍遽出重貲娶媳姪本非安刻苦者蓋亦屈指甲年姑隱忍而待也上月甲因病憊在床姪遂逼其和盤托出謂欲早爲預備俊事甲至此乃知數十年辛勤轉眼將盡爲人有不禁慨嘆而絕姪又逼其繼母詎甲妻亦以一生未獲飽煖么欲得此以爲桑榆之補分毫吝不肯與己雖身居孝中日漸攺其起居飲食姪不能再忍遂控之於官甲妻亦遺抱訴呈各投訟師大有勢不相下之概云 
[聚飲類記]  
　　○南昌百花洲有一酒館地居湖旁檻外荷花數頃頗爲幽雅而食物亦極昂貴故凡有意令人多費者尤樂趨之也上月二十後客有偶經其間見有人念餘桌皆工匠之流團坐面語言嘈雜迨哺啜旣畢起坐無常擾攘尢甚旁觀殊莫得其端倪越刻許聲更人嘩衆俱摩拳擦掌耽耽然似分兩造欲柯鬥者幸忽有穿長衫者數人自外至邀其一半而出餘亦逐漸散去繼聞爲錫箔坊內某兩行因事勒蜀坊來燭爆賠禮坊東卽照議付給詎該兩行以分鞭爆未勻自相爭競遂至停工尋釁此後亦未審如何了結也次日客仍過此又見有四五十人呼朋命酒據案飲餔再視其人則頗有美秀而文者惟坐中一人狀若木雞衆仍向之呶呶不巳聽其言始知是人乃與在江某宦爲至戚因託宦爲私通書院關節至前列被佔一＋餘名皆是人包攬者日久爲衆所查出此次遂扣其膏獎念金帶之同至該處開銷云竊謂是雖惡謔然亦足爲貪婪者戒惟不解該工匠等多爭放鞭爆一串卽於身分有加幾許而竟欲藉口以興蠻觸之干戈亦足見其愚而好亂矣 
[索欠傷命]  
　　○揚州有士棍王正富者混名狗皮其無賴可想見矣兩縣積案如山兩腿板花如繡現年約四十許前日在南門口因索欠打死一人收禁照辦先是狗皮與－安慶道友相好道友經手代監快陳淦借狗皮錢三十千文六分利息陳本赤貧因母喪借此育九歲一女貌頗端好道友與狗皮串謀如三年不還以女作抵陳時情急只得如議狗皮乃三年不問其本利前日遇陳大肆追呼如無錢還立卽取女陳允以三日後再議狗皮不肯互相扭結一失手時打陳倒地奄奄一息地保聞知卽令人負陳至狗皮家中當　氣絕遂率陳之妻鳴於縣立拘到堂訊明收禁行將照案詳抵云 
[名醫受辱]  
　　○揚州醫生其技有限所工者惟一術字非醫人之術乃悅人之術凡大宅之閽奴及內堂之婢媼無不恭維卑躬屈節醜態百出祗圖博一好字至於醫理實茫然也昨聞有一名醫一日於將晚時飛輿過新城大街忽爲一白衣冠者率僕人將其拖出飽以老拳輿亦打碎交地保帶去白衣冠者旋亦乘已輿而回嗣經訪得此醫誤用峻劑將某紳之太夫人藥死紳俟七終始報什恨云 
[兇犯收監]  
　　○寄居日本橫濱之華人韋滔故殺陳建兆由該處之中國理事官問擬斬監候罪詳奉駐日欽使勘准解來上海縣署監禁以及罪人將到各情均經列報兹悉該犯武藝甚精善能泅水故英會審員陳太守選派有力幹投協同中西捕並縣泒差勇於前日清晨至虹口三菱公司碼頭候接該犯待平午後四點鐘公司船傍岸差等登船解差卽將該犯交收該犯年約三十餘歲面黑相兇軀幹長大頸鎖鐵練手足釘鐐銬西捕爲開去腳鐐加上手銬二副西捕揪其髮辮華捕與捕役執其左右手扭之登岸盖恐其躍水而逃也解至縣署莫邑尊食卽升堂訊問據供廣東香山縣人因在橫濱地方向同鄉人陳建兆三次索賭帳無付爭毆之下卽將洋刀戳斃陳建兆是實邑尊訊畢飭將該犯收入內監云 
[竊鉛控辦]  
　　○德商法朗眞同經事華人某投英公堂控稱藥水廠中失去木桶上之紫銅　三道當向各工人搜檢惟周阿金有鐵鑿一柄疑爲行竊之具盤詰不認旋同至其住處搜尋見有紅箱一只試舉頗覺鄭重令其開看則內藏青鉛約及百磅又在雞糞堆中搜得青鉛二十餘磅兩共一百二十一磅亦係廠中之物故將人贓交捕送案請究陳太守詰之周阿金據供本邑人於去秋到該廠作工現在起案之鉛係我零碎拾取積儲者伏求施恩法朗眞又稱用周已有多年初不料其如是宜致新工人傚尤今始破案求爲懲辦陳太守謂周阿金久在洋人處作工今始破案則以前不知行竊凡幾情堪痛恨隨判荷枷一月日間發該廠門前示衆夜歸就近之樓流所收押俟期滿帶回捕房再行押至年終開釋贓交法朗眞領去 
[漏捐科罰]  
　　○英捕房管理鋪戶捐項之袁近仁至英公堂稟稱租界中押舖之四季例捐係論逐日押出洋數每季照簿核算輸捐今查得滿庭芳街肇州人所開之成興押舖其報捐之簿係另爲偽造者每季祗捐洋十元查其眞帳則每季應捐二十九元零爰將舖主姚阿鼎及眞僞帳簿一併送案請爲科罰伊開押舖已有多年曾有二次查明漏捐送案究罰云平捕頭稟核算成興押舖漏報捐項共有二百元之數姚阿鼎俯首無詞繼則求恩賈副領事請照漏報之數罰令繳案陳太守謂小押舖已重利盤剝今姚尚敢取巧漏捐尤爲可恨應得照數科罰遂將姚押令繳洋二百元云 
[被告保釋]  
　　○前有蘇婦胡氏投英會審署控稱親生孩寄養於王阿海家忽被價賣與陳東來叩請提究若交及提王到案則稱孩係胡氏私生至二十六朝便寄養我處胡氏言明按月貼撫養之資詎伊一去不返屨經寄函關照亦無回音我亦無力留養送往善堂途遇陳東來願爲收領是以給與陳太守飭將王姓管押着令交陳姓再訊曾经列報後陳投案禀稱抚此水孩殊爲週折今已患病身亡太守令陈交保谕胡氏自往寍波探明究竟稟候核斷前日晚堂太守又爲集訊問胡氏探得孩之生死若何答稱已往寍郡江北岸探問陳姓住處詎陳早已函囑　　惟聞此孩並未身亡太守問此說從何而得答稱據聞實在未死太守謂是案胡氏原遺徐恰卿爲抱呈控旋徐投請銷案自當允准而该　控徐朦请銷案本不准理姑念一再呈求始准提訊然據陳稱此孩已死而該氏則謂被挈回寍及令往探下落扔無實在殊属不解今案懸已久被告未便冉囑飭王交保陳交原保出去云 
[廢單質錢]  
　　○無錫人高景伯在滬南董家渡左近開設鐵錨店歷有年所而其在滬之族人同鄉亦多習是業者前高曾央其族弟高福泉向胡耀仙之妻母其氏借制錢四十五千文將田方單作質某氏不識字遽爲收下將錢交出繼某民以此單倩人觀看有識者告謂此係乾隆四十八年之單兵變後巳換新單舊者一律作爲廢帋某氏聞言知受誑騙囑婿胡耀仙尋到原中高福泉追取借欵於是高福泉卽向高景伯索討詎高景伯謂願借方借并有田單作抵竟置不理胡耀仙復約高福泉至十六舖橋茶敘兩相爭論卽扭入法捕房及送公堂訊理翁太守詰間情由令高福泉交保出去料理然高景伯素着強橫高福泉力難調停故事隔多日仍未了結前日原告復投案請追翁太守飭將中人高福泉傳到問因何不爲料理答稱實屬無能愿請管押不敢再往　景伯處太守部其緣故高福泉尚未答言卽據法包探稟稱聞得前日高福泉交保出外卽到高景伯處而高景伯非惟不理竟以爲中人多事遽欲飽以老拳高福泉豈其對手祗得竄逃現在安敢再往太守亦憶及春間有小東門外匯德錢莊控案亦高景伯將無錫地方之田單押洋控稱其單係舊單而未經繳銷者是此次蹈其故智况太守久聞莫名 
 
 

Page 3

 
 
斷將高福泉仍舊交保待移提高景伯到案再爲核辦云 
[福建叅將岱齡條陳臺灣事宜]  
　　○標下福建儘先補用參將岱齡爲敬獻　　　備採擇事竊卑職一介武夫毫無知識念年將領未 
建寸長寢食思維實忝厥職且祖孫父子兄弟世受　恩榮稍具天良能無奮勉值　臺灣　務少有所見敢不竭盡愚忱以效千慮之一得然 
而計拙不可以語策才庸不可以圖功居於卑而言高不在位而謀政種種僭妄殊無不經况以帋上談兵誠非易易惟乞諒其情而恕其罪爲 
我憲台陳之伏以憂灣巖疆夭險形勝之地富庶之邦自入版圖二百餘歲南北　良田沃野西沿海而東倚山四面汪洋萬里金湯之固也民 
番雜處華洋比鄰治亂安危攸關　國案東南甚鉅防微慮遠應在于日本諸國　番何人無能爲也生番數十種自不能盡悉爲何番僻處高 
山䆳谷之中日事漁獵衣則皮革食則腥生語言不通形類禽獸罔知畏法惟　殺人然沿山居民苟不貪其利而入其地尋其隙而攖其鋒生 
番僅知自守初無出害於民且臺灣風氣剛勁人民强悍居守則有竹圍攻戰則有铳據雖婦人稚子皆能以禦外侮亦不畏其害也何人作俑 
開山之議興數年來勞力傷財死亡相藉引亂搆釁邀利貪功致使生番知我虛實攻我營壘掠我鄉閭戕我官吏屠我人民遂猖獗莫之能制 
當事者于此別無良圖反欲議撫大傷　國體貽害民生得不償失功不抵罪罔知愧悔又從而爲之辭曰啓新化梗臣職當然獨不思謀必出 
於萬全事必求其有濟非安國家利社稷者必不可為也臺灣爲沿海七省門戶　番　臺灣山後藩籬𤲢之不爲無我益去之難必無他害一 
肇釁端兵連禍結匪伊朝夕所能畢事諸島逼處貪橫百倍于生番焉保其無眈眈之心固有待耳前此日本無故尚欲侵我安平擾我琅嶠是 
其明徵大騐也官斯土者不此之務反欲自啓其門戶墮其藩籬而盜賊不入者　　　况生番未必能卒服內山未必能盡開蓋生番雖愚蠢 
豈盡無知者於開山時不必出爲滋擾待工將成時出時沒東竄西伏環山千里要隘　　處守則不勝其守防則不勝其防或剗斷其棧道或 
燒燬其橋梁或塞絕其通途經路前功盡棄將遂已乎抑重開乎勢必再勦勦之不　　歸於撫撫之又不能竟撫撫而剿剿而撫始終無成算 
日敷衍一日年敷衍一年伊于胡底縱或幸成則開關徙聚耕種教養前後非數十年不可需糜非數千萬不足善後守成尤非易事　稿未完 
[步雲窟慵仙村居書懷韻卽以自述]  
　　○江干寂寂子雲居花繞疎籬樹　　　靜吟詩頻翦燭畫長攤飯每拋書半窓紅日睛開候一 
榻青苔雨過初最好西風蘆葦岸短蓑小笠釣鱸魚○幸無俗客掩柴闔盡日間游宛　山最是讓人風雨裏那堪老我水云閒書生豈有封候 
和仙藥偏難駐少顏莫道他鄉爲客久故鄉頻在夢中還○麋鹿爲朋鷗作羣豈　　　日相親呢喃妬殺雙雙燕消息傳來六六麟故紙一堆 
能誤我落花滿地最憐人西湖知有平生約十萬黃金拚買鄰聞黃氏昆玉有卜居湖上之約○胸襟瀟灑俗塵無一卷新詩聊自娛悶極踏 
雲尋舊侶興來邀月醉屠蘇只因志小心常足敢謂才奇胆必粗私熱辦查奉摩詰莆　懸得輞川圖 
　　微雲詞裔待定稿 
[同人集引溪文昌宮設菊花會流連三日極詩酒之樂率成四律綠請大墜壇政]  
　　○好結三生香火因移將芳菊献明神邀同名 
士爲高會讓與黃花作主人却喜閒身無绊繫幸教僻壤聚星辰一方士女来瞻　齊道今番韻事新○環秀亭前秀獨鐘嶙峋怪石疊成峯滿 
山紅葉清霜染遍地黃金碧蘚封文昌閣前有假山西有環秀亭地多種菊　種　離　原貴重花移堂上更鮮穠品評莫訝新枝瘦荷鍤親 
栽尚憶儂堂中盆菊俱在會者移來○宏仁堂內集羣賢爲愛孤芳敞綺筵人坐花間　共淡英垂燭底色逾妍題　不厭分高下爭坐何須 
讓後先醉後幽香滿懷袖奚如酈水覓神仙○不是柴桑處士家何來三徑掉烟　登臨　作悲秋感詩酒聊酬耐冷葩笑我歌呼呈醉熊憐他 
蔬瘦傲霜華從今再約明年會爲囑東籬早著花　　引溪王增泰昇階甫待删稿 
[光緒七年八月十一日京報全錄]  
　　宮門抄○發抄　旨四道○將軍岐等　奏爲特叅驍騎校同知摺○江督李　奏爲　　期內修守河工緣由片○閩撫岑　奏爲恭報渡臺 
日期夾片○浙撫譚　奏審明定擬摺子○八月十一日理藩院鑾儀衛光祿寺　　　值日無引　見○　貝子續假二十日○清凱請假十 
日○光祿寺奏泒恭辦棹張派出嵩申○召見軍機○發抄　張樹聲等奏修補同知　海等期滿甄別奉旨吏部知道欽此○又請將助 
賑之已故國子監典簿黎國庚建坊奉旨着照所請該部知道欽此○恭鏜等奏審問因姦謀命毀屍案定擬奉　旨刑部知道欽此○劉錦 
棠奏新疆積勞病故各員請䘏奉旨胡焜等均著照例交部議䘏單併發欽此　○○奴才岐元富陞松林跪　奏爲朝鮮國大通官因行走 
落後中途被賊拒傷搶去銀兩等物應將蔬防旗民地方官請旨摘去頂戴勒限嚴緝奉摺仰祈　聖鑒事竊查前准盛京禮部轉准禮部咨 
會朝鮮國貢使過境飭屬一體迎護等因當經分飭沿途旂民地方官妥爲護　　縣　民廳撫民同知廉隅禀稱朝鮮國貢正使洪佑昌等于 
七月二十日到站遵卽飭派兵役迎護于二十四日護送出境嗣于閩七月初一日訪問驕西胡家窩棚南道上有朝鮮國人被劫情事當派捕 
盜營弁兵訪緝旋據該處鄉約劉建鴻禀報于七月二十九日巳刻有朝鮮國大通官下　值因大道泥濘難行乘坐小車繞道至朱家屯地方 
突遇步賊二人攔車威嚇用槍將其左右腿等處戳傷刦去銀兩等物而逸現在店內舊傷請驗訊緝究等情查朱家屯距廳一百三十里當卽 
帶領刑仵會同旗界親詣勘得朝鮮國大通官卞春值左右腿有刀戳傷四處　縣卞　值供稱伊係朝鮮國大通官隨同貢使進京有事落後 
因大道難行乘坐小車一輛于七月二十九日繞道至未家屯地方殺步賊二人用槍戳傷搶去隨帶銀兩等物而逸伊至胡家窩棚店內養傷 
惟求緝究等語除飭醫傷務痊並懸賞嚴緝贓賊務獲究辦外理合禀請　奪等情並懸賞𡩋城守尉崇善轉據小黑山界官驍騎校恩魁亦以 
前情禀報當經批飭醫傷緝賊去後正繕摺奏叅間復據該廳馳禀以大通官卞　值傷巳痊愈因急欲進京不能久待先將贓物照例如數賠 
還並給搬盤費于閏州月十二日起程前進等情禀報前來奴才等查胡鮮國使臣滬署藉驥民地方官廳如何小心迎護方不失懷柔之意乃 
竟漫不經心以致中途被賊拒傷搶去銀兩等物雖因一人落後繞走小道不及監護　罪尋常忽可比未便稍事姑容相應請　旨將現任 
小黑山界官驍騎校恩魁新民廳撫　同知廉隅先行摘去頂戴勒限三個月嚴　轉賜　獲如限滿不獲再行從嚴叅辦除批飭勒緝外理合 
恭摺具奏伏乞　皇太后　皇上聖鑒謹　奏軍機大臣奉旨恩魁廉隅均着先行摘去頂戴勒限嚴緝餘依議欽此　○○李鶴年片　再 
伏秋期內南岸補廂埽工係上南河廳屬鄭州上汛八堡托二壩下首順堤二埽至中傭賛工九叚下汛九堡順堤十七埽下首十八埽至二十 
七埽歸工十段均係光緒五年停修底料朽腐水長淄逼各埽底先後匯凈補遺新　中九段中河願屬中牟下汎三墾順堤五埽至二十埽埽 
工十六叚係光緒六年緩修舊底捫朽河溜逼刷陸續匯凈趕卽按段補還下南　屬符料上汎二十堡魚麟二壩下首空檔托頭壩埽工五段 
光緒三年緩修又該堡托頭壩下首空檔順堤埽工四叚同治十三年緩修又該望挑未壩埽工二段同治九年緩修底料均已朽腐水長消注 
失後圖凈補還新埽十一段北岸黃沁廳唐郭汎攔黃埝三壩埽工三段七埧緼下騷擾埽工三段均係光緒四年緩修又三埽下首埽工四段 
 
 

Page 4

 
 
光緒三年緩修猛淄激刷各埽朽底先後匯淨補還新埽十段衞糧廳屬封邱汎西圈埝第一道托埧埽工二叚第二道托埧埽工二叚西圈埝七埽下首埽工三段均係光緒六年停修舊工同溜逼注朽底陸續匯凈補還新埽七叚下北河廳屬祥符下汎頭龜挑水三壩埽工二叚挑水壩下首空檔埽工五段係光緒二三兩年先後緩修又挑水五壩上首埽工二叚光緒五年緩修底料俱形朽腐伏秋水長溜趨各朽底先後脫胎陸續匯盡補還新埽十一叚又搶修埽工係南岸上南河廳屬鄭州埽汎五堡該壩下首順河上頭埽至十埽埽工十段中河廳屬中牟下汎三堡順堤藏頭頭掃上首頭至四埽又藏頭頭二埽並頭埽至四埽埽工十叚下南河廳屬祥符埝汎十九堡順河土埝磚壩下首埽工三段又該堡新挑壩埽工四段二十堡挑水頭壩上首空檔順堤埽工三叚共埽十叚北岸衛糧廳屬封邱汎西圈埝第九叚下首起土壩前六埽以下埽工七段均因水長溜注刷墊卑矮按段加廂高整以上各工經開歸河北二道督率各廳營分別補廂加廂一律盤壓穩定抵禦河溜得力理合附片具陳謹　奏軍機臣大奉　旨知道了欽此　○○岑毓英片　再臣毓英前擬定於閏七月十三日渡毫查勘防務業經奏報在案臣現將省中公事清理就緒此次拜摺後卽行渡臺俟查勘明確再詳細奏　聞謹附片具陳伏乞　聖鑒謹　奏軍機大臣奉　旨知道了欽此　　○○頭品頂戴浙江巡撫臣譚鐘麟跪　奏爲審明親屬相姦同謀毒斃本夫案犯按例定擬恭摺仰祈　聖鑒事竊查接管卷內據前署永嘉縣知縣顧總　祥報民婦玉鄭氏因喪母家共祖堂姪鄭潮雄及隣人金必惠通姦商同謀毒親夫王庭鶴身死等情經前撫臣楊昌濬以案情重大批飭速審解辦駢據接擬由府解省因犯供等絞委沈州府等復審嚴解屢翻行提屍親質訊未到致稽定　嗣據報姦夫鄭潮雄在錢塘縣監病故由府飭委仁和縣知縣趙篤恩驗訊刑禁人等並無凌虐情弊批飭携入正案辦理臣到任後清厘積案節次嚴催速給茲據該府提証審明議擬由臬司孫家榖覆審詳解前來臣親提研鞫緣王鄭氏鄭潮雄金必惠均籍隸永嘉縣鄭潮雄係王鄭氏本宗共祖堂姪出嫁降照總麻金必惠在王鄭氏家隣近開設藥鋪與王鄭氏見面不避巳死王庭鶴自幼聘定鄭氏爲妻同治十二年正月間王鄭氏尚未出嫁鄭潮雄乘問向王鄭氏調戲成姦後非一次八月不記日期鄭潮雄與王鄭氏續姦適金必惠走至撞見不依鄭潮雄囑勿聲張令金必惠亦與王鄭氏姦好後各遇便姦宿並未給過錢物王鄭氏之每鄭滕氏俱不知情十一月初問鄭潮雄知王庭鶴迎娶有期戀姦情熱起意商允金必惠將王庭鶴毒死以便王鄭氏常回母家續舊當在金必惠藥鋪取得砒末一包送交王鄭氏帶往夫家乘便下手王鄭氏不允退還十一日王庭鶴娶王鄭氏過門夫婦和好十四日鄭滕氏有銀鐲布袴橘餅託鄭潮雄送交王鄭氏鄭潮雄復與金必惠商允將砒末糝入橘餅用紙另包携赴王鄭氏家　王庭鶴赴地工作王庭鶴之母王朱氏在廚房煮飯鄭潮雄私向王鄭氏告知交給毒餅囑令與王庭鶴吃食王鄭氏恐被姑聽聞不敢推辭卽行收下藏入抽屜鄭潮雄回向金必惠說明嗣又控稱探望兩次往向王鄭氏催逼王鄭氏尙不忍下手二十八日黃昏時分鄭潮雄與金必惠向往村外看戲見王庭鶴亦在戲塲鄭潮雄稔知王庭鶴住房臨街卽與金必惠潛至王庭鶴住房窓外在窻縫內窺見王鄭氏獨處卽扣憲催過各以如不下手伊等將姦情張揚使其夫聞知定行處死之言向嚇鄭氏無奈應允鄭潮雄等各自走回十二月初三日晚王庭鶴自外回歸聲稱肚餓覔食王鄭氏卽告知抽屜內有橘餅令王庭鷓自行取食王庭鶴常食毒餅兩個上床睡臥旋卽毒發氣喘口燥不能言語王鄭氏喊起王朱氏進內查看救治不効移時殞命王朱氏因王庭鶴鼻口流血身死不明報經前署永嘉縣願德恆詣驗究出曾食橘餅起騐剩餅確有砒毒訊係謀情先後獲犯訊供通辭覆審議擬解府恐案情耒確節次委審由府解省因犯供狡屢發委杭州府　各委員　審屢解翻觀行提屍親質訊據報鄭潮雄於光緒五年七月十二日在錢塘縣監病故委員驗訊刑禁人等並無凌虐情弊批飭核入正案辦理臣到任後節次嚴催憲緒益據該府催提人証質訊明確該犯婦等翻俱由於畏罪並無別故議擬解由臬司孫家榖覆詳解勘前來臣親提研鞫據供前情不諱詰無起衅別故亦無另有同謀加功之人案等選節查律載妻因姦向謀殺死親夫者凌遲處死又例載親屬相姦如姦夫將本夫殺死或與姦婦商同謀死者姦婦依律問搩姦夫擬斬立決又因姦謀殺木夫爲從加功之人如亦係姦夫仍擬斬監候各等語此案王鄭氏因與本宗共祖堂姪鄭潮雄等通姦鄭潮雄起意謀殺本夫交給毒餅該氏先則　忍收藏繼復指使本夫取食以至王庭鶴因毒身死實屬四姦冋謀自應按律問擬王鄭氏除與堂姪鄭潮雄及金必惠通姦輕罪不議外合依妻因姦同謀殺死親夫者凌遲處死律擬凌遲處死鄭潮雄與從祖姑王鄭氏通姦復因王鄭氏出嫁戀姦情熱起意謀毒本夫致死亦應接例間擬鄭潮雄除姦從祖姑罪止絞決轉罪不議外合　親屬相姦如姦夫將本夫殺死與姦婦商同謀死者姦夫擬斬立决例擬斬立决業己在監病故應毋庸議金必惠亦與王鄭氏通姦聽從鄭潮雄謀死本夫取給紕毒卽屬加功亦應按例問擬金必惠合依爲從如功之人如亦係姦夫仍擬斬監侯例擬斬監候秋後處决左面刺兇犯二字該犯等事犯到官均在光緒元年正月二十日曁二年七月初四日欽奉恩詔以前情罪重天不准援免毋庸查辦鄭潮雄在監病故刑禁人等訊無凌虐情斃應與不知姦情之犯母鄭滕氏均毋庸議橘餅案結銷毀無干省釋屍棺飭屬領埋監斃斬犯一名之管獄官職名飭取另叅除全案供招咨送刑部查核外所有審明定擬緣由理合恭摺具奏乞　太后　皇上聖鑒勅部議覆施行再此係有服親屬通姦同謀殺死親夫之案例得專摺陳奏合併聲明謹　奏軍機天臣奉　旨刑部速議具奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
　 
　　 
 
 

Page 8

 
 
　　　　 
　　 
 
