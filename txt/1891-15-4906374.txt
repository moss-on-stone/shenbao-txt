# 1891 - 15 - 4906374

 

Page 1

 
 
[停收賑物] [  申報館協振所謹啓]  
　　本館自籌辦賑捐以來荷蒙諸善士以珍奇各物源源捐助曾兩次製　彩票以冀廣銷而捐者仍絡繹而來　恐問價無人未免有辜雅意是以　日爲始一概不收所望海内仁人如有願割愛以救飢黎者自行變價交來則尤　館所感深鏤骨者乎肅此布達　請善安 
[新印經藝三萬選啓] [  點石齋告白]  
　　經藝向無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編者盖戞戞乎難之本齋不惜重資延聘名手主持選政搜採務求宏富去取尤必精嚴古淡膚庸概從割愛不獨集石印經藝　刻之菁華卽各省書院社課及近時名人牕作亦幾已網羅殆盡自無滄海遺珠之憾洵乎無美不臻無題不備盡經生之能事極藝苑之大觀現已書底告成卽日開印計裝四十本准明年二月初出書　先佈聞 
[竈輯模助振] [  申報館協振所謹啓]  
　　茲有善士以全金描繒竈神模送交本舘恊賑所囑爲代售以賑災民蠟鼓聲中歲聿云暮黄羊䖍祀正在此時諸君子欲購者每張只收洋二分物美價亷莫此爲甚巳特此布聞維兾均鑒 
[二百四十九號畫報告白] [  點石齋啓]  
　　冬防爲緝捕善政自勇丁半多疲弱其事維幾類具文陽曲縣馬大令力矯其弊當募勇之初設立新法以試各項武藝俾免濫竽誠能以實心行實政者也至若劇盜敢刧婚娶之家學究妄亦官塲之體捕賊者反遭齒嚙見鬼者實可寒心艋津有三火毬之奇粤試有一炷香之弊或遇侏儒而留其影或被龜奴之攫其洋摹繒成圖維妙效肖後仍附閨媛等圖說及新附之人物畫譜准於初六日出售此佈 
[世富人貧說]  
　　涵怡生問於靜觀子曰俗語有之曰人貧世富此言何謂也靜觀子曰貧與富不兩立人之生也又不能遺世而獨立然則人貧則世亦貧世富則人亦富夫亦何兩歧之有哉所謂世富人貧者富者其外貧者其中也涵怡生曰是卽外强中乾之說所謂金玉其外敗絮其中僕亦聞之久矣究之見爲世富則明明有富之象也指爲人貧明明有貧之實也可得而聞之乎靜觀子曰富而可見則其富卽貧之騐也貧而可指則貧卽富之符也昔之人克勤克儉卑宫室菲飲食惡衣服初非安於齷齪卑鄙盖儉於自奉而豐以待人故顔子有負郭之田五十畝而以簟瓢陋巷聞孟子傳食諸侯猶曰安貧樂道至孟嘗食客三千則其富可見矣然猶是豐於待人之一端至於今日則反其道而行之豐於自奉儉於待人其自奉也衣必狐貉食必珍錯居必美奐出必與馬而戚族朋友有患難相告者掉頭去不顧夫其所以儉於待人者非眞别有肺腸也有以待人卽無以自奉有以自奉卽無以待人其所有者祗此數二者不可得兼則舍人而儘已人見其自奉之奢華待人之刻薄而不知其刻薄者亦實有不得已者在也雖然子之爲此問也又何故也涵怡生曰僕見上海之地市面則大不如從前銀根之緊急非常而用塲則日見奢華四馬路一帶每至下午以及夜間來者往者熙熙攘攘坐馬車則同車有女過市招摇上書塲則鑼鼓喧天笙歌聒地酒館林立家家炮鳳烹龍妓寮櫛比處處嬌鶯乳燕眞所謂朝朝寒食夜夜元宵此殆世富之一徵乎然而上海之宵小如是其衆也流氓如是　多也施粥之廠時有人滿之患棉衣之票常有不給之憂卽其摇罷乎四馬路口十字街頭衣服輝煌塲面闊綽見之者或疑爲宦家公子而其中輒有拐騙扒竊者流由是觀之所謂人貧者非耶或者謂貧者自貧富者自富是不可以一律觀也顧何以眞正富商儼然巨宦十日豐衣足食舉動僭奢而設有貧嫠孤獨以患難相告求其賙卹者卽爲數不多而亦置之不理花酒一夜兩三檯出局一呌五六人至節邊年底杳無蹤影娘姨大姐四處偵尋若此輩者其爲富耶爲貧耶果其富也則亦不必裝貧果具貧也則亦何必裝富此眞天下第一等難解之事先生盍爲我解之靜觀子於是喟然而歎曰此卽吾頃者所謂富者　外貧者其中之說也昔在蘇垣見一少年衣服都麗高視闊步昻昻而行余適與同行以爲此必誰家闊少也俄見其人一米鋪袖中出挑線縐紗手帕一方中包錢十餘文向鋪中購米半升袖之而出以問旁人則曰此其人所謂但怕落水不怕火燒者也蓋身上祗此數件火燒則孑然一身可以逃出落水則無可替換不能見人若此類者天下豈少也哉上海之地五方雜處人類不齊以外貌取人最足悮事然子以爲人貧而世富吾則以爲世亦未嘗富也余在上海作寓公已二十餘年矣姑無論其他但就吃著嫖賭四字言之前者上館子必以大者爲闊一食萬錢詡詡然以爲得意今則常聞人言某館之菜價亷某館之費較省斤斤者所計在此矣衣服則先時有以五十金買靑種羊者嗤然笑之以鼻曰找所衣者值百金也今則但聞某衣較某衣爲便宜某衣較某衣爲省費洋狐坎焜燿於市上卽有百金之裘千金之腋懸之鋪門久無過問矣至於嫖先時必以書寓長三爲闊其么二中卽明知其有可取之人而不肯呼以侑酒以爲品斯卜也今則有以打野鷄爲樂者矣書寓中人不輕易出觀劇具有與客人莫逆者則請客觀劇一切不費客錢蓋其所以　償於客者别有在也今則無論書寓觀劇必出局錢而戲資亦出於客且先時戲資總在一元八角方可坐檯位其檯旁一椅一几者需資四角而觀劇者往往以椅位爲恥必爭坐檯位無所吝也富春園正桌三角人多鄙之今則以三四角爲昻而减價一角之處無日不滿坑滿　矣賭則先時各棧内偶然消遣作葉子戲檯上現洋數百元燦然陳列一夜輸去五六千金淸晨一刻可以翻本今則每有大賭多係票紙其消遣者不過籌碼記帳而已諸如此類不可枚舉猶得曰世富也乎哉夫此猶其小焉者也 
[本館接奉電音]  
　　昨由京師電傳上諭一道敬謹譯登○十二月初四日奉硃筆志顔補授太常寺卿欽此 
[閬苑鶴書]  
　　麗皇貴太妃年届花甲近染時疫經御醫請脉進以淸表良劑究因年邁氣衰藥餌不易　效未及旬日卽於十一月十五日辰刻薨逝升天循制於宫中小殮以轎舁出神武門至東沙灘吉安所適玟貴妃金棺暫女前殿遵　立請玟貴妃金棺奉移後殿暫安卽奉麗皇貴太妃於前殿内先停至申刻大殮入棺皇太后特派總管劉德蔭前往恭備殮事凡麗皇貴太妃生前喜愛要物悉行以殉當入殮時並派内廷主位恭往行禮大殮禮畢麗皇貴太妃金棺於前殿正中暫安皇上於十六日辰刻親往吉安所奠醊一次並派總管内務府大臣户部尚 
 
 

Page 2

 
 
書協辦大學士福錕恭理喪儀所有應行一切典禮諭令查照從前莊順皇貴妃等成案酌核請旨加恩施行十八日舉行接三典禮由掌儀司知照各該衙門麗皇貴太妃薨逝應行典禮查照成案預備復於十六日頒發諭旨麗皇貴太妃薨逝十八日朕親詣奠酒行禮大内以下宗室以上並王公文武官員　於是日素服一日欽此嗣經禮部以十八日皇上親詣麗皇貴太妃金棺前奠酒行禮查核成案酌參親詣莊順皇貴妃寳頂前奏准典禮擬請皇上奠酒三爵舉哀一聲行一跪三叩禮可否之處恭候欽定等情十七日入奏請旨敬按麗皇貴太妃係文宗顯皇帝之妃卽榮安固倫公主之生母也所有此後典禮容後隨時登録○欽差督辦東三省練兵事宜廂曰漢都統定太帥片奏再奴才定安之子刑部學習員外郎阿暘阿於光緒十六年七月十四日由部請假四個月前來奉天省視本應飭其回京銷假當差惟奴才奉命治兵三省巡環校閱所有家務兼顧未遑合無仰懇天恩准將奴才之子暫留任所照料家務俾得專心兵事謹附片具陳伏乞聖鑒訓示遵行謹奏於十一月十六日奉硃批照所請該衙門知道欽此○值年旗爲咨行事准兵部文稱八旗滿蒙漢應行承襲公侯伯子男輕車都尉騎都尉雲騎尉恩騎尉例於年終彚帶引見承襲所有應襲各官例以十一月二十九日爲止核計出缺日期在此限外者應歸下年年終辦理其八旗滿蒙漢於本年年終應行彚襲項某干缺若干排有無應行奏襲預爲報明本部以憑核辦等因到旗相應咨行各固山各將本年年終應襲各官缺數排數有無奏襲卽日咨覆以憑彚報兵部核辦○禮部尚書臣宗室崑岡等謹奏爲請旨事據掌儀司文稱恭照十一月二十日卯時玟貴妃殯宫前行初祭禮二十七日卯時行大祭禮等因到部臣等查初祭大祭禮俱係讀文致祭例應請派土等各一人承祭謹將宗人府送到王等銜名繕　　　　　　　　　　　　　　　寫淸單伏候欽派二人按期前往將事爲此謹奏請旨於光緒十六年十一月十七日奉硃筆圈出和碩睿親王魁斌和碩莊親王載勛欽此當經部抄録諭旨知照宗人府轉行睿王門上於十一月二十日前往吉安所玟貴妃殯宫前行初祭禮轉行莊王門上於二十七日前往田村暫安殿玟貴妃金棺前行大祭禮○禮部片奏再恭查例開凡妃以下晋封貴妃未受册寳者製造册寳於大祭日焚化　語今玟貴妃薨逝尚未舉行尊封典禮應照例製造絹册寳由工部備亭敬謹送往陳設於大祭禮時焚化除行知各該衙門照例遵辦外謹附片奏聞於十一月十七日奉旨知道了欽此○户部具奏預撥光緒十七年分東北兩路邊防　費在各省地丁厘金鹽課關稅各項内共撥銀二百萬兩限明年五月以一半解部十二月掃數解淸倘有遲延指名糾參等因於本日奉旨依議欽此刻經户部將指撥某項若干分繕淸單飛咨各省督撫運司關道一體遵照矣前紀總理衙門考試章京一事兹聞總署堂憲將各衙門應考司員試卷詳加批閱擇其議論閎深者擬取内閣中書吳蔭培等三十七卷俟覆試畢再行合校評列甲乙填榜以便帶領引見恭候記名云俟品評甲乙後再將名次姓氏照録登報○鎭守黑龍江等處地方將軍依大帥克唐阿片奏再奴才前在軍營因傷失血過多致有眩暈之症此次在巴彦蘇蘇偶受風寒乃致觸發舊疾赶連服藥劑甫得小愈一經乘用車馬卽形暈迷奴才於萬不得已之中僅雇乘肩輿力疾前進以期無悮巡行惟此等舊疾未便遽除合無仰懇天恩賞給奴才乘坐肩輿倘仰荷福庇舊疾全愈奴才仍當乘用車馬以期便捷而重武備是否有當謹附片具陳伏乞聖鑒訓示遵行謹奏於十一月十八日奉硃批武員乘坐肩輿有違定制所請着不准行欽此 
[道士作賊]  
　　杭州人某甲由塘棲鎭僱小船來省携有竹箱内儲鷹銀三百九十六圓及登岸見箱之左邊洞穿一孔急開視則衣服摺疉如故並未顚倒錯亂惟鷹銀十二包向之平鋪箱底者早已不翼而飛矣問諸舵工皆以不知對回憶登舟時有茅山道士在船旁閒談良久而去或者被其盜取亦未可知君子曰江湖僧道每多不　不魀之流証諸見聞歴歴不爽甲奈何不知自愛竟甘與若輩爲儔耶 
[訪拿游痞]  
　　欽加知府銜漢陽淸軍府分防水利事務加三級紀録十次厲爲出示曉諭事照得漢鎭五方雜處游痞最多迭經奉憲拿辦在案兹訪得有等不法匪徒逐漸在鎭恃强倚勢每日三五成羣滋擾市廛夜則游行僻巷欺辱良懦甚或隱踞密室私賣洋烟開塲聚賭窩匪保娼謊騙民財拐囤婦女種種不法殊堪痛恨現當整頓保甲辦理冬防亟應嚴密查拿以懲匪徒而安鎭市除飭委派差拿辦外合行出示曉諭爲此示仰諸色人等知悉其各懷刑安分痛改前非勉爲良善本分府寛其旣往予以自新倘再怙惡不悛定卽拿案究辦如有被其擾害之户許卽將該痞扭案從嚴懲辦不得挾嫌誣告致十反坐其各懍遵毋違特示計開劉嘉言孝感人綽號陰陽判官張得夫漢陽人綽號勾魂無常蕭益三黄陂人綽號五殿閻王陶谷臣漢陽人綽號北泉大王夏漢卿黄陂人綽號紅呌雞公劉海靑孝感人綽號瞎眼太歲姜玉峯黄陂人綽號孔雀血方雨甘武昌人綽號引魂旛田子谷漢陽人綽號小諸葛魏老么卽堃山綽號穿宫太監忠賢九千歲吳佑亭漢陽人綽號神算軍師楊寳田漢陽人綽號催命小鬼王春華漢陽人綽號無敵大將軍劉直眞黄陂人綽號劉花王楊盛漢陽人綽號兩頭蛇姜階甫徽州人綽號鐵打心腸胡家謨江夏人綽號生產鬼洪禹門黄陂人綽號賽金剛李老開漢陽人綽號鐵筆御史黄老陸李靑雲湖南瀏陽人柯鼎元卽柯先生湖南湘陰人自號小諸葛彭蘭生湖南長沙人陳步靑湖南人袁茂生湖南湘潭人李俊卿湖南長沙人張復卿湖南長沙人夏德昌湖南益陽人綽號教師張潤珊湖南湘潭人 
[鎭江近事]  
　　原任鎭江府福太守擇於十一月十八日開吊在城印委各員均往奠醊二十五日經家人扶柩出西門至招商局碼頭登舟取道維揚北上各員及各駐防營均至江千恭送○有地名楊林者距京江非遥村民三四十家結廬萃處務農之外大約業燒窰者爲多大老五小老五同居一室皆嫠也合土笵金頗能獲利某夜鼉更三下忽來盜匪數十人持械毁門而入翻箱倒篋刼去衣飾若干次日二孀皆入城報請緝捕當盜得贓後卽至鎭江簰灣笡大房客寓投宿事經某甲所見告知坊捕擒獲四人嗣經帥邑尊訊問見與二孀所報相符施以嚴刑該盜遂不敢狡賴供出同黨四人窩留某處急飭差捕往捕果將四盜獲住訊供之下供亦相同因一并釘鐐收禁將贓給失主領回○鎭江營劉參戎奉上憲札令署理某處遊擊所遺參將一缺派黄參戎前來署理抵鎭後以洋馬路老長發棧爲公館擇吉本月初二日接印須俟劉參戎起程然後進署云 
[上海六馬路仁濟堂接到友謝槐卿施幼琴大河口收撈尸身廿五日發來函照登]  
　　少欽老伯表兄大人閣下昨日由送電報人帶至鎭江托電局寄奉第四號信定達尊鑒今午刻接到儀徵送來三號台諭領悉一切仰蒙不惜經營指示周詳聶觀察亦俯憐災尸諄諄見諭敢不竭盡微忱以副委任謹當與各善士經辦者和衷共濟惟求死者得益江心撈獲尸首以圖打撈凈盡庶幾死者無憾斷不致執已之見而惜經費以悮大局　關綺注耳今日動手改棺收殮自早至晚共殮三十八具每尸給新棉被一條新棉衣褲一套其餘明日改棺至於棺木鎭江來三十二具雖好總不能比本堂之棺相去甚遠旣後有六十具可來准定先用吾堂之棺可也惟衣被不敷然棉衣褲曾向十二圩赶辦五十套亦可敷衍其被在後已蒙與棺同有寄來可以無慮不足矣惟打撈一節現在剩屍必在江心最深處而漁户小舟不能在江心洪波巨浪之中竭力打撈焦思無術適太古洋行儀徵經辦洋棚之買季良兄帶木料前來添搭棚篷以蔽尸棺伊亦頗有善心與其相商另雇大船滚鈎伊自到江中督理照此辦　或能多撈亦未可知今日一天未有撈到今晚爲止未認之尸一百零二具已認未領者約有二十餘具或路遠另須患法裝去或貧 
 
 

Page 3

 
 
乏艱於盤費情景不一然貧苦者聞有沈仲帥與瑞方伯委　靖營王俊臣軍門派營務李吟　師席暗地給發盤川計路之遠近使其敷衍事固盡美無如人心刁詐異常冐領或重領因此不能大張曉諭只可暗地而行至打撈之費漁船每獲一尸給錢千文亦伊所出槐等晤李吟翁詳細談及伊云若將尸棺搬到鎭江認領莫好於此伊願同到鎭江貧乏者給發盤川云云此翻大刦官塲中武昌衛朱鶴軒一家二十餘口卽是鎭江上船者現任瓜州司陸雲卿兩淮鹽知事鍾振軒上海道署當差從九保舉縣　之戴天恩字雲峯其餘尚無認領不知其詳哨官亦有數名至泗源溝董事吳子英先生經辦其經費係揚州復茂錢庄李維新與鎭江陳煦春二善士合籌也吳子英翁辦事精細冐領尸棺之弊可以無慮上海船底到申竟無尸骨因該船底灰炭同尸骨聞說早經被人抛入長江很心已極毋庸言矣照相方信謙兄今日雇船到鎭江趁輪回申所有照相共百零三尸到申曬印印好卽寄一套來須託鎭江電局專人寄到大河口爲要然須每尸最少印十張可以分掛各輪船馬頭敷用也空信仍寄儀徵託其專人送來因儀徽信力三百若鎭江信力則須八百文再二號來信未曾收到不知託何輪寄下念念卽請籌安姪謝恒槐表弟施幼琴頓首 
[廉訪拜客]  
　　新任江蘇臬憲陳舫仙廉訪於前晚乘測海兵船抵滬以廣肇公所爲行轅本邑道營廳縣及英法兩讞員均往謁見昨晨廉訪至城廂内外各衙門投剌答拜午後一點鐘時卽登官舫帶以小輪船赴蘇履任聞廉訪業奉兩江總督沈制軍檄令總統江南全省水陸馬步槍砲等營至昨報紀晚八點鐘時各官紛紛出城迎迓云云悮接在張謙訪事後合記於此以志昨非 
[使節指西]  
　　出使德俄意奥大臣許竹篔星使於昨晨排導出轅上德公司輪船本邑各員均至江干恭送隨於下午啓輪 
[傳保諭話]  
　　上海縣冬漕開徵後陸邑尊定於初八日傳齊各圖地保當堂諭話至本届米價刻已酌定年内先淸者每石折錢三千四百五十二文云 
[續述英界火災]  
　　前夜九點一刻鐘時英租界胡家宅大興里失火已紀報端兹查得火起於里中二百九十三二百九十四兩號石庫門内陳姓家廚房因作夜膳遺火薪中以致火發延燒後門屋椽火遂上熾幸鄰家均有自來水急取以潑之捕房亦舁藥水龍往救及各洋龍畢集則已火滅烟消矣 
[上海縣署瑣案]  
　　崔朝宗至王長根協盛股皮店吞烟斃命王協同頭鋪地甲榮文投縣報請騐屍陸邑尊將屍弟崔朝德帶回訊鞫諭令回籍邀同其父投案訊核崔旋奉父顯順來申由王同業中人向之理勸前日業已勸妥令王給以扶柩洋二十元崔父子首爲之肯遂約同投縣求銷○董召順之媳金林被顧長靑誘出逃匿金匱縣境陸邑尊備文飭差關提到案訊鞫之下判令鞭背四百下交董領回顧則笞　若士荷枷一月前日枷期已滿帮審委員宋二尹飭提覆訊供稱小的現在已知悔過求賜恩寛二尹着將枷開去笞臀六百板押候伊父來案具領○積竊姚永林前由新閘巡防局拘拿　縣陸邑尊訊明一切判令笞責荷枷前日宋二伊飭提研諸姚一再苦求稱如蒙老爺開一綫之恩則小的誓必去邪歸正矣二尹着將枷開去押候交人保出○無錫船户方金寳扭常帮船户朱二觀至案訴稱被伊將船鎖住陸邑尊升堂提訊方供稱小的駕米船來滬朱忽將船奪去是以扭送案下請賜究追朱供稱小的載米來滬行至塔港厘卡正在報捐突被方船碰撞傷及船身及來滬索賠置之不理因此將船扣住並無别情邑尊以兩造各執一詞諭令候函詢塔港厘卡再行定讞前日接得卡上覆函略謂是日方朱二船確至卡上報捐並無碰撞受傷之事邑尊諭令朱將方船交還不准多事 
[英界公堂瑣案]  
　　包探何瑞福禀稱朱崇基投捕房報稱伊於昨日附乘江天輪船來滬旣抵碼頭思就聚興棧借住有大方棧接客李從貴强欲接至伊棧以致口角爭毆被李將塔連袋奪去内有對時表二枚洋銀二元及零星物件小的因拘李至捕房詰之不招解案請訊朱訴稱職員係紹興人昨日黎明時附乘江天輪船抵　李邀職員至伊棧職員不允李卽逞蠻奪去腰間所繫之袋内有　喴表一枚馬表一枚洋銀二元及零星物件隨經大方棧主稱法捕房已獲住一人李供稱小的係湖一有現在大方棧接客昨因兠攬主顧以致爭執當有四人將小的毆擊小的乘間奔逃隨被扭入法捕房指小的竊表捕房以並無贓証顯係揑誣遂將其人收押現在不知尚有捕房否小的實無奪袋之事蔡太守飭交捕房帶回查明法捕房所押之人究竟如何再行核辦○一百零四號巡捕禀稱昨日小的巡路時見唐阿榮手携銅釣鏟刀詰得在浦東鄉下竊來今特送案唐供稱小的係浦東人銅釣鏟刀在龍王廟鄉間竊得欲至此間付質突被拘拿蔡太守飭押候送交浦東爛　渡巡防局就近傳失主領贓發落○秦阿興訴稱殷大興竊取火油一箱追獲人贓交捕送案殷供認初犯泥首乞恩蔡太守判令管押七天贓給失主領去 
[法界捕房瑣案]  
　　葛蕃甫同轉因昨晨迎送憲節故遲至十點二刻時始莅捕房發落旣升座包探王榮培卽禀稱桂榮生所押水烟袋一支今已吊出同轉着提桂訊究桂供稱水烟袋實係小的自已之物同轉一再研訊堅執前供遂喝令笞責二百板水烟袋仍給押店領去○昨登小流氓周瑞元强搶鄉孩張錦全之錢三百文葛同轉飭提訊究周母章氏訴稱前日兒子携三歲之幼弟在外閒游適有他孩搶張錢物悮被拘拿同轉謂爾孩早已供明與四戔子等同搶爾尚來此巧語花言乎十餘齡孩子不令入塾讀書任其遊蕩忘歸幹出此種歹事糊塗老誖一至於斯遂喝令將周責手心二百下交章氏帶回管束○王郁兩包探送行竊會德豐洋行出店人李春生衣箱之陳寳大串竊之秦小星及陳之妻弟王阿四至案禀稱陳盜賣與釘攤上之白漆一桶刻已經小的等吊到矣葛同轉問秦曰此漆是否爾竊供稱此漆由陳串同小的行竊售得洋銀一元一角問陳曰秦所供情由爾聞之乎陳供稱小的本在會德豐管碼頭晚間住宿棧中如將客貨竊售卽可發財何致竊同事之物乎問爾在會德豐幾何時矣李失箱時爾在何處供稱小的於前年十月二十日進會德豐李於十月初一晚六點鐘時失物其時小的正往招商局北棧前藍烟囱輪船上剥貨請大老爺查問可也謂秦已供明與爾串竊衣箱尚何狡賴供稱小的實被秦誣包探禀稱李在陳手上認見所失手套陳卽邀李至小東門外鳳樓春商議及李前往陳非但不理反敢邀同流氓友生等多人責其誣良爲竊勒令付給烟貲同轉問陳曰此事爾幹得甚好還能强辯否答稱手套由前在輪船當水手之友生借與小的同轉問秦曰衣箱究由何人行竊供稱實由陳串同小的往竊陳推諉不承同轉問秦與爾有何讐隙定欲誣爾陳哭泣不休同轉謂爾當直說不必放刁陳供稱秦霸佔小的之妻小的懼伊久不回去矣此次不知何故反誣小的串竊同轉怒謂一味胡言仍着管押捕房其時已當亭午遂與謝副捕頭婉商待下午再訊副捕頭曰可洎鐘鳴兩下復升座飭包探將李傳案李呈失單一紙同轉問爾可知陳在會德豐幾年矣答稱小的在彼五年陳祗二年之譜謂棧房重地如何任生人入内行竊答稱陳本同事有時住宿棧中以此不疑其行竊問十一月初一晚陳是否在北棧作工答稱是晚北棧並無夜工問失箱時陳可在棧答稱是晚天適卜雨有車夫將行主之包車拉入見棧房門已洞開方知失竊問陳入行時由誰舉荐答稱由小冩石阿福荐來及失箱後小的將情告石石不肯究追反與陳串合哄小的至小東門外致被陳毆同轉復命將陳秦王三人帶案問陳曰爾稱十一月初一晚正在北棧作夜工如何李不得而知供稱小的確在藍烟囱輪船剥貨謂今已有人對質尚敢狡猾喝令掌頰一百下問白漆如何竊法陳供稱白漆確由小的與秦串竊問爲何兩人合竊供稱秦時 
 
 

Page 4

 
 
向小的問棧中可有餘貨小的回　並無餘　不料秦竟私行竊得然後向小的說明小的見事已如此令秦濳售得洋銀一元一角然小的未得分文均秦用去問白漆可竊難道衣箱不可竊乎供稱小的實未竊過衣箱問秦曰究竟何人竊取衣箱供稱十月二十八日伊約十一月初一日四點鐘時在浦灘會面届時陳由碼頭上岸據稱有事在法公司輪船現欲進棧夜膳須兩點鐘時方可竊物陳聞言嘵嘵置辯同轉著再掌頰二十下喝令跪在一旁復問秦曰後如何入内如何竊箱供稱其時天忽下雨昏黑無光陳持手照開棧房門入内掮箱而出命小的雇車裝往陸家石橋少頃見陳携一鋪盖乘車而至換雇他車將鋪蓋押在松興押店得錢一千六百文衣箱則裝至小的家中藏匿而鋪蓋由何人送人押店供稱由小的掮放櫃上陳向店夥議價繼稱恐棧中生疑卽携洋回棧及小的掮箱回家僞云有輪船友人托寄次日陳至小的家同將箱掮往大東門内典得洋七元仍由陳收執問爲何爾如此好心答稱陳曾欠小的洋十三元五角據云遲日一併交還小的是以將洋全數交付包探禀稱秦本不安本分其父恨深剌骨日前携箱回去其父聞而大怒令伊胞兄袖藏利刃將伊剌死幸伊赶急奔逃祗傷其鼻同轉問秦曰所典衣箱之票現在何處供由陳收執轉問之陳供稱票由秦暗遞與小的之妻請提　研問可也同轉謂不肯直供可再掌頰四十下旋問王曰竊箱之事爾是否與聞答稱小的向以賣水菓爲業與陳並無糾葛亦不串同行竊前日悮被局差拘案問爾能將押票檢出否供稱如蒙釋放定可檢呈同轉着一併還押下期再核 
[善域同登]  
　　昨有三湘寄客由協同興寓書本館協賑所云僕弱冠依人老猶作客欲作濟川之楫恨無點石之金憶光緒已卯晋豫洊飢曾約合省同人各捐一月束脩　振災所後東南數省水旱偏災亦皆勉力輸將現在順直水災奇重謹措洋銀四十圓聊爲一粟一絲之助云云又遼東行志土捐助順直賑洋五十圓又耐道人以楊　桶捐洋二十元寄交彚解中有求合家平安者有求令子明年入學者并附寄無名氏因合第平安捐洋七元無名子　子捐洋五元計共三十二元兹數君者或頻年壓線慨分博士之羊或遠道貽金敬付春江之鯉或集腋以製狐裘或憫災而施蚨貰各存善願廣積陰功倘非所謂作德日休爲善最樂者歟謹登節略以表謝忱 
[書林種]  
　　昨有湖南趙君以琴瑟譜及騐方侯鯖一箱交本館協賑所囑爲變價以濟飢民一則玉軫珠徽纎手調絲桐之韻一則靑芝赤箭婆心拯瘡痏之災其用　殊爲善則一計每部兩本價洋二角又浙東無名氏助石印尚書後案一百部每部售洋三角捐挿架之琳瑯救斯民於　炭是眞所謂煮字獠飢者　所望博雅君子速臨購取俾災民及早得沾實惠同慶來蘇此則本館所馨香以祝者也 
[蘇省撫轅抄]  
　　十一月二十六日知縣周禀銷管解甘餉差從九馬調原禀知奉松滬總局札委貨捐查驗差○二十八日新選常州府總捕通判李彦鍾禀謝奉飭赴任差人來轅禀報　邱分卡委員候補巡檢柳翰香於二十六日在差病故○二十九日代理吳江縣張嘉言禀辭赴任縣丞陳鍾頴禀謝奉委臬轅監印差 
 
 
 

Page 5

 
 
   
 
 

Page 6

 
 
   
 
 

Page 7

 
 
　　　 
 
 

Page 8

 
 
   
 
 

Page 9

 
 
[江西官報]  
　　分發知縣陳蘭生繳照係安徽附貢署義甯州吳忠謙卸事回省奉新羅坊司胡堉藩調省差委以正任臨川温家司姚光　調署臨川武進士章柏俊禀到候補道賀元彬禀謝　其起服行知從九何家謨謝咨補永豐沙溪司通判郭承瀛委解第七批漕逝進京從九江鴻逵咨補安遠板石司府經施增泰起服來江信豐楊溪司陳恩華禀辭赴任署建昌縣丞黄裳吉禀辭赴任上高縣兪人錦據報丁憂以補用縣王鵬海輪委署理鹽局馬先松往南京繳實收刑部郎中劉秉楨親拜都昌麻謡星子縣周景祁俱卸事淸理交代回省新選臨江通判恩霖業已到省飭赴新任傅晋泰委解固本銀進京指分典史張廣貴繳照係湖南監生知縣何其坦禀謝豫省賑捐保案知張紹基委解第八批漕折進京從九劉芳晉解徵信册往吉南贛回禀謝儘先酌委一次行知指分新海防典史章森繳照係浙江監生府照劉祖培起服來省同知陸錫康禀謝拔委知縣一次張鵬程起服來江道庫徐玖正加捐縣丞由京騐看回 
[邗江官報]  
　　十一月廿六日夏鹺尉徵由通屬來揚廿七夜江都轉由省回轅廿八日白分轉璧委解京餉廿九日督辦保甲郭觀察老太太人秩榮慶闔城官紳均往祝嘏輿馬冠裳頗極一時之盛 
[接録江蘇籌辦順直賑捐滬局十一月分淸單]  
　　許復盛錢三百文高云彩二百五十文丙漢記五百文馮保元二百五十文丙達夫五百文台捐局四百文錢泰來恆興各五百文錢恆順四百文鼎豫三百文陳壽千錢二百文正興五百文吳少芳二百文謙益五百文孫長慶許玉之王宏葆胡俊卿丙宏賓丙　俟張老遠薛懷意各二百文成豫森王巨源各三百文丙長順五百文卯引之四百四十張慶堂一元湯秋　羅和豐各五角黄藴初二角羅珍山五角楊仁山二角陳伯卿一角石子銓因病全洋九元銅洋一元茸城雙桂堂四元隱名氏一千文合善氏忠恕氏各五百文王瀛珊十元鄒子英五元徐煥恩一元初鈺村二元逢高王子蕃各一元劉占元態日　安長治楊澤培陳應洪各銀一兩譚得勝銀五錢陳克陞胡炳章何文軒劉陳氏童德貢各銀一兩胡恢亭銀五錢張氏五兩陳興科三錢二分王玉記顔煦劉崇漢各一兩胡金山銀五錢胡祖均一兩劉必元五錢楊雲山陳金玉各銀一兩唐春榮體義恆各五錢義興森一兩劉秉綬體義號同裕厚馬耀臣五錢世德堂一兩曾敬臣張楚咸各五錢黄　如楊克卿劉鯉庭各一兩王一峰五錢無名氏十兩無名氏一錢八分劉燕洋五十元百忍堂三元吳高氏二角馬九齡一元吳吳氏四知堂各二角李任庵五百文楊海淸王秀泉吳呈祥各一角松柏堂錢一千文周淸泉一元楊其實二百文吳徵祥二角王新鏡二百文三四麟二角臥游居士蔡一元張吉藩三百文王劉氏二角綠野山房羅一阡文張鹿大五百文善寶堂箕二千文曾玉山一元得安居士余洋二角宋雲菴一元李壽臣二角補屋氏四角李龍云一角務本堂余一阡文李趙氏二角蔡迪亭一千文西山　者裘二户文福元堂彭　壽臣各錢一千文吳伶秀因錢不敷兌洋錢二百文倪湘渠二元李鳳笙三　無名氏一元龍西氏榮陽氏各十元陳氏手二角京口興記惇叙堂各十元愼記二元裕泰十元和生　元咸德四元利記春和振德升號生和元吉通和成康裕記通游廣生名二元高熙甫十元無名氏三角聚奎堂白湧源久大行源盛各二角一太三角恆源二角聚茂二角復盛祥順三槐　世者堂寶謨堂各二角益茂三角天德二角徐邦年六角陳銓記四角恊順行陳崇淋進茂行各五角高順興三任景記任瑞記各五角無名氏源利莊各二角丁尹耕一元毛錦程余　馨金之齡葉昌先　壽昌各二角歐樹雲四元寶善堂王十元聽濤軒周二角達字後祈四元浙江鎭海　貝并十四元張國林十元鎭海北岸炮台陳騰文八元駕壽　陳醒菴大同乾裕隆順各一元周裕茂通源龐泰　五角彚老一元王天成仁德永善昌雲從裕昌宏盛李泉昌各五角沙啓記善記無名氏崔記大户各二角震大　記仁餘各一元日茂一角吳邦耕一元久夫五角餘生一元子訓五角餘三號同泰懋昌行恆愼行一美號載興各一元新恊成久大海味莊各五角此單未完 
 
 
 

Page 10

 
 
   
 
 

Page 11

 
 
　　　　 
 
 

Page 12

 
 
[光緖十六年十一月十九日京報全録]  
　　宫門抄○發抄硃批四道○浙撫崧奏審明象山縣閙事各犯分别按例定擬摺○直督李奏請開復大員頂戴片○又奏請優卹片○又奏請補守備片○十一月十九日兵部太常寺太僕寺鑲黄旗值日無引見○卓公長春福森布海緒各假滿請安○莊王澍貝勒崇光各續假五日○絪貝勒桂全各請假十日○兵部奏派點騐軍器之王大臣派出睿王漪貝勒瀅貝勒麟書崑岡熙敬容貴榮禄○啓侯續假十五日○侍衛處奏派田村值班派出恩公慶公英侯○提督衙門奏拿獲盜墓賊犯孫二卽孫山等四名請交刑部○召見軍機皇上明日辰初至醇親王府看視畢還海○發抄李鴻章奏副將玉祥調補河屯協副將等缺奉硃批該衙門知道欽此○又主簿衛鵬舉之長女母故絶粒殉母懇請旌表奉硃批首照所請禮部知道欽此○張煦奏新授岳州守鍾英等到省赴任奉硃批知道了欽此○又查閱營伍起程日期奉硃批知道了欽此○○浙江巡撫奴才崧駿跪奏爲鄉民求免漿捐聚衆挾制謹將首從各犯分别按例定擬恭摺仰祈聖鑒事竊象山縣地方設卡抽收土漿厘捐印委各員辦理不善鄉民藉端滋閙前經奴才飭委查辦一面先將玩悮各員據實紏叅於光緒十五年六月十七日恭摺具奏欽奉硃批此案着卽飭屬確查究辦知縣王宗丞着卽行革職鄒文沅着開缺以府經歴縣丞降補餘依議該部知道欽此欽遵轉飭確查緝審旋據報獲蔣國治解由該管道府提訊並據寗紹台道吳引孫以確查王時惠實無主使情事訪諸象山縣城鄉土民衆口同聲同寗波府知府胡元瀠將赴府投首之孔照才卽孔人華及續獲蔣國治二犯訊供解省卽經奴才發委杭州府訊辦旋據杭州府知府李士彬訊擬解由升任按察使廖壽豐審擬具詳因情罪未恊飭再訊擬去後兹據覆審明確由署按察使唐樹森審擬詳辦前來奴才覆加查核緣孔照才卽孔人華蔣國治均籍隸象山縣務農度日該縣鄉民向種鶯粟收熟熬漿土名曰象漿光緒十五年三月間縣屬墻頭等處地方添設分卡試收漿捐因漿價驟昻商販裏足致土漿滯銷鄉民歸咎捐卡紛紛欲求撤免五月二十日孔人華携帶土漿十餘兩赴市出售路過墻頭分卡被不識姓名巡役瞥見勒令報捐不允將孔人華扭住一時觀者人多衆心不服致將該卡門窓棹椅等物打毁孔人華乘間走回經該縣知縣鄒文沅聞信馳往彈壓人衆已散當邀委員王宗丞進城會商禀報一面飭差查拿而孔人華回家後憶及捐卡不便起意乘此求免漿捐糾衆赴縣署挾制當向在逃之王順發徐金木歐成和等商允分投紏人同往二十一日早晨孔人華與王順發等各自糾集鄉民一二十人同赴縣城孔人華又逼令現獲之蔣國治沿路鳴鑼紏約鄉人聞聲赶至蔣國治鳴鑼之後旋卽赴田工作並未同行上午時分孔人華等偕抵縣署聲稱尋覓委員求給免捐告示鄒文沅坐堂開導孔人華與王順發等仍復要求是日適值城中市集觀看之人愈聚愈多不知何人擁入三堂並幕友等書房毁壞門窓器物經鄒文沅知會營汎派撥兵役彈壓並由在城紳士趙世春竭力解勸孔人華等始各退散該縣委因聞得在籍紳士内閣中書王時惠有從中主使情事禀經奴才批司飭委會同查勘據報孔人華聞拿投首當飭訊辦並飭道查明王時惠有無主使情事一面將辦理不善之委員候補知縣王宗丞象山縣知縣鄒文沅先行恭摺奏叅欽奉硃批遵復行司轉飭確查緝審續獲蔣國治提同訊解並據該道禀覆查明王時惠實無主使情事將犯發府審據供認前情不諱詰無閧堂毆官重情擬議解由臬司審擬具詳應卽擬結查例載直省刁民假地方公事强行出頭逼勒平民約會抗糧擅自聚衆至四五十人尚無閧堂塞署並未毆官爲首斬决又聞拿投首之犯俱於本罪上减一等科斷又光緒十一年准部通行凡由流三千里加一等者均發極邊足四千里充軍又沿江濱海有持鎗執棍混行門毆將鳴鑼聚衆之犯杖一百流三千里又律載斷罪無正條援引他律比附加减定擬各等語此案孔人華先因携帶土漿赴市銷售被巡役扣留勒捐致旁人憤激打毁捐卡尚非該犯之過惟于回家後憶及捐卡不便輒起意乘此求免漿捐商允王順發等並逼脅蔣國治鳴鑼糾集鄉民數至四五十人同赴縣署要求挾制以致衆鄉民毁壞門窗器物實屬逞刁第該犯一聞查拿卽自行赴府投首尚有畏法之心自應按例問擬孔照才卽孔人華合作直省刁民假地方公事强行出頭逼勒平民約會折糧擅自聚衆至四五十人尚無閧堂毆官爲　斬决例上减一等擬杖一百流三千里惟案情較重仍請酌加一等遵照通行擬發極邊足四千里充軍蔣國治鳴鑼聚衆謂係被逼勉從亦未隨同入署遍查律例並無作何治罪明文自應比例量减問擬蔣國治應比依沿江濱海持槍執棍混行門毆將鳴鑼聚衆之犯杖一百流三千里例上酌减一等擬杖一百徒三年該犯等事犯到官雖在光緒十六年三月二十六日恭逢恩詔以前核其情罪係在部議不准援减之列應不准其援减分别定地發配折責妥置該縣紳士王時惠業經由道查明並無主使淸事犯供亦屬相符應毋庸議勒捐釀事巡役飭縣查拿嚴懲縣署捐卡被毁物件已由紳士認賠修復該縣墻頭等處添設之卡亦由府局察看情形禀經一律裁撤其被孔人華等逼脅同行之鄉民人數旣多又均不知姓名應請寛免查究以省株累逸犯王順發等飭緝獲日另結此案限内僅獲首從二犯尚有在逃滋事各犯未獲仍應照例開叅除將全案供招咨送刑部查核外理合恭摺具奏伏乞皇上聖鑒勅部核覆施行謹奏奉硃批刑部議奏欽此○○李鴻章片再據順直賑捐局詳稱接准降調頭品頂戴浙江巡撫任道鎔函開本年畿輔水災奇重上煩宫廷宵旰之勤念係舊日服官地方未忍坐視捐備新科棉衣褲一萬件附輪解津分撥自維受恩深重不敢仰邀獎叙等情前來臣查任道鎔起家牧令擢任封圻歴官五省逾三十年所至有聲前後在直隸服官尤久同治八九年在順德府任内籌辦畿南賑務爲前督臣曾國藩所知特疏薦擢嗣在藩司任内整飭吏治綜理庫儲籌辦義倉著有成效臣與多年共事知之素深兹以直境水災關懷舊治情殷推解臣前次推廣賑捐原奏聲明時交冬令應請廣勸棉衣又經户部以棉衣爲冬賑急需電致各省廣爲勸集今任道鎔遠道解濟至一萬件之多益被災民實非淺鮮雖據稱不敢邀獎未便没其好義之忱查奏定章程道府以上捐銀至五千兩例准開復原銜前任河東道總督候補按察使成孚捐助賑銀五千兩經臣奏奉諭旨賞還頭品頂戴今任道鎔捐助棉衣萬件按照奏定捐章核計銀數合銀一萬兩較之成孚所捐有盈無合無仰懇天恩可否將任道鎔開復頭品頂戴之處出自逾格慈施除飭籌賑局司道騐收分撥外理合附片陳請伏乞聖鑒訓示謹奏奉硃批任道鎔着開復頭品頂戴欽此○○李鴻章片再總兵銜兩江補用副將王榮和自同治初年入營隨　髮捻各逆積功荐保今職光緒六年派令總辦天津至上海南路電綫工程並督課學生練習測量九年展造上海至廣東陸路電綫又接辦浙閩電綫十年又辦兩廣電報避及添設瓊雷等處電綫皆該副將親督創造細心研究艱苦經營均能洞中窾要尅期告成嗣因派赴南洋各島察看華人商務感受瘴癘請假回滬旋因積勞病故據總辦電報事宜東海關道盛宣懷詳請議卹前來臣查副將王榮和早歲從車迭著戰績嗣後辦理蘇浙閩粤等省創設電綫事宜勞苦工艱跋涉數千里兩次保獎均經部駁未克酬其勞勩今因積勞病故殊堪憫惜合無仰懇天恩俯准將總兵銜副將王榮和勅部按照原銜從優議卹以慰忠魂而示激勸謹附片陳請伏乞聖鑒訓示謹奏奉硃批着照所請兵部知道欽此○○李鴻章片再泰寗鎭標房山營守備調署萬全營守備白興年老多病應以原品休致請勅部照例開缺所遺房山營守備汛地遼闊操練巡防均關緊要非精明幹練之員弗克勝任兹查有補用守備鄒瓛年四十六歲由馬兵隨剿捻匪出力歴拔督標右營右哨千總復因辦理海運保准以守備補用該員明幹耐勞熟諳營務以之補授泰寗鎭標房山營守備員缺實堪勝任亦與例章相符擬請准其補授以裨營伍除飭取履歴咨部外理合會同直隸提督臣葉志超附片具陳伏乞聖鑒訓示謹奏奉硃批兵部議奏欽此 
 
