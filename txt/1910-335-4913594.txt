# 1910 - 335 - 4913594

 

Page 1

 
 
   
 
 

Page 2

 
 
[宮門抄]  
　　十一月初八日召見軍機沈錫珪吳懐淸 
[交旨]  
　　十一月初一日軍機大臣欽奉諭旨資政院議决地方學務章程會同學部具奏請旨裁奪一摺着依議欽此 
論說 
[檄新法官] （咸寗崔雲松稿） 
　　中國數千年來。社會。一切體制不能分化。無大無上。皆以一臼之科範。消鎔而歸納之國家統治。機關亦在影響模糊中。無分業維持之可言。司法。也。行政也。乃以一機。關運。轉之隨四千。年爱閒挜事之歲月以俱去。此不過社會體制一。端耳。他如此類者何限。而即此一端。已生種種紏葛。影響於團體生存者。其弊不可以屈指數天時人事。環而相逼。遂有司法獨立。法官出現之第一日。以世界大勢衡之。此舉爲社會體制日進健全。文明可喜之現象。以祖國歷史衡之。爲作古自我。數十代初演之正劇。此作後用日佳。爲國利民福者當自第一次法官之。開幕始引領西望。祥雲蔚蒸六百數十員法官。皆當範金而鑄。香花以祝而不能自已者也。 
雖然望之殷者責之厚。自屬人。情所宜。然法官對於。中國之社會文明之。法學寳貴之法典。皆有絶大責任負之而趨發揮平日之學識使。各方面皆得其宜乃新法官惟一之天。職運用稍一不當。啟天下以反唇之稽。新中國受其惡影響者甚大。法官。個人之前途。猶其小焉者耳。日本新刑法頒布以來。法官運用不善。大受社會排擊。有主持廢司法考試制度者。有主持設陪審員以監督之者。一時全國激昻。至有目法官以小兒弄刃之謠。吾新法官皆一時伯樂之選。學識卓犖。中外洞悉。或者不蹈日本覆轍。以貽全體羞。然虎尾春冰。戒之宜早。故不用賀而用覈。亦關。係攸重。擁護司法聖神之區區微意而已。 
　　社會如一種傀儡。有種種機關。構成其體制。始成。一實在物。共兩大。以悠外。而各種機關。必有運行之線索。操縱屈折。圜轉不息。傀儡始有登塲。軒舞之一日此有機體。惟一之要素推之一切機械物無不皆然者。司法爲社會。體制之一機關。而運。行此機關者。需用綫。索不一而足。如鑑定罪人之法醫者。擁護平衡之辦護士。（吾國曰律師名實太不相符宜急更正）移惡化善之典獄官。豫事先防之感化院。其他小焉者。尙不可以指紋計各方面同時伸縮。以運行此機關者。原不專限判檢之一官。但國家毅力舉。辦三數年必期於成。諸種綫索自。有觀成之日就現。在言現在乃有一 
　 
 
 

Page 3

 
 
絶大艱苦。加於新法官之。身而非一番奮鬥。則機關滯。體制壞國家改革歸於泡影。而無善果之可。期 
　　社會日趨複雜。法律現象如影隨形。亦如山隂道上。令人有應接不暇之。槪。區區固定的數種法條。其不能泛應曲當　綸萬有也固宜。惟望司此機關者。以抽象的純理。消納此複雜之活事。實又以複雜之活事實。應用此抽象的純理。波瀾無常之社會現象。與因果一定。之法則鎔爲一丸。俾社會進化而無滯。乃二十世紀司法者惟一之常識。負此職任而不能自逸者也。故私法一科。許司法者類推解釋。以純理彌補之。公法中如刑法一科。前世紀學者。不許類推解釋。宛如金科玉律。有不可以絲毫假借者。自然科學發明以來刑法所支配之人類。其根本定義已覆。不許自由適用。惟憑固定的法條以應之。所謂見死法而不見生人。已爲今日法曹社會所排斥。無復立足之餘地。然則無。論何種法律。皆憑司法者藉明逹之學識。以補法律之缺。陷者端推其平日之修養何如。乃大地萬國所同然。而在吾國數千年混沌社會。禮治法治。主義未分。綿延以至今日者。一旦欲剖而離之。使涇渭各歸其道。入手時更添一層困苦。而外國法又在初繼受時代至理名言。灌輸於吾人腦髓者又淺。於世界法學之趨勢。及吾國各法典之機。桥癥結稍未融通。即陷於四面楚歌應付。皆窮之旋渦中而不克自拔。排除種種綱羅。使社會早食法律之益。豈非吾儕學法律者所共勉。也耶。（未完） 
[來稿]  
楊京卿度論國家主義與家族主義之區别 
　　近日憲政館因討論新刑律。而牽及禮敎問題。持論者謂法律是否應與禮敎相關。以此爲爭論之點。度以爲無論何國之法律。未有不與其禮敎相關者。此問題殆不足論。所當論者。今日中國之治國。究竟應用何種禮敎之一問題而已。則姑舍法律而言禮敎。 
　　論者若以爲中國禮敎之節目。乃天經地義之所不能移。有之則爲中華。無之則爲夷狄。有之則爲人類。無之則爲禽獸。中國有此數千年之禮敎。此其所以爲中國爲人類。東西洋各國無之。是夷狄也。是禽獸也。不僅其所謂文化者。非文化。即其無禮敎之法律。亦非法律。不可倣效。以貽用夷變夏之譏。進而論之。即憲政亦違背禮敎之政。决不可行。如以此論爲前提。則度惟有緘口結舌。不敢贊一辭。以拱聽主持禮敎者之。議論而已。 
　　若不敢爲此極端之論。而曰東西洋各國並非夷狄禽獸。亦自有其禮敎。不過與我不同。彼以。其禮敎。以入彼之法律。我亦以其禮敎。以入我之法律。二者皆是。不必相。同也。如以此論爲前提。則已明認各國亦有其禮亦有其敎。矣夫禮敎非夷狄禽獸所能有也。且禮敎之爲物。有是而無非者也。旣明認彼與我各有禮敎。即明認彼與我各有其是。夫天下事豈有兩是者。况禮敎爲人禽之界。而可謂人禽皆是乎。宋儒有言。人禽之間。决無中立。若非我人而彼禽。則必彼人而我禽。以此難論者。不知何詞以對。然則此禮敎問題。直成一不可解决之問題矣。不僅不可解决。且其以禮敎爲天經地義不可稍移之說。已覺脚跟搖動不能牢固。何也。天下必無兩種相反之天經地義。而皆可謂之是者也。由是而言。則禮敎並不能謂之天經地義。不過治民之一政策而已。審時變之所宜。應以何種政策治其 
民者即以何禮敎治其民。一切政治法律敎育。皆視之以爲轉移。無所。謂一成而不可變者也。 
　　此義旣明。然後論中國與各國禮敎何以不同。即論中國與各國政策何以不同。 
　　中國數千年來。分立之時少。而統一之時多。言治國者少。言治天下者多。旣曰天下。則無與國之並立。無對外之競爭。但求内部之安寗。已稱平治矣。而於毫無界限之天不。不可不勉爲界限以範圍之。以免散漫而不。可治。於是爲設家族之。界使家。自爲團。族自爲羣。各自謀其生活。因其。天然之長幼。而爲之立。家長焉家長之權利。義務。皆比。家人爲重。家人全體坐食。家長一人謀食。此其義務也。白首之兒。一切行動。聽命於黃耈之父。此其權。利也。國家法律。亦本此意。家人有罪。家長連坐。此其義務也。有所謂家法者。家長可以自行其立法。權以擬具條文。又可於神堂祖祠之地。自行其司。法權。以處分子弟。國家皆。不問之。此其權利也。於是天子治官。官治家長。家長治家人。以此求家。庭之。統一。卽以謀社會之安寗。故中國之禮敎與法律。皆以家族主義爲精。神者也 
　　各國則不然。自其有國以來。無一日不與他國並立。與其分一國之人。而爲無數家。以競於内。不如。合一國之人。而爲一家。以競於外。必使人人有獨立之生計。以盡納稅之義務。成年以後。不被養於家長也。必使人人有營業居住等。之自由權利。成年以後。不被抑於家長也。而未成年之時則敎育之義務。管理之權。利皆屬於家長。故其家族。主義。亦未全。行掃除。特以之爲養成國民基礎之地。耳成年以後。則變家人而爲國民矣。以君主立憲國論之。則國。君如家長。而全。國之民。人人皆爲其家人。而直接管理之。必不許間接之家長。以代行其立法司法之權。也於是上下一心。以謀對外。人人有生計。則其。國富。人人有能力。則其國强。其所以爲敎育者如此。故各國之禮。敎與法律。皆以國家主義爲精神者也。 
　　以此義告論者。論者若曰。吾寗舍國家主義。而言家族主義。則度亦不敢 
 
 

Page 4

 
 
贊一辭。若圓通其辭曰。中國與列强並立。日即於危。非國家主義。不足自立。然中國固有之禮敎。亦不必變也。則取人之國家主義。留我之家族主義。並行不悖。不亦可乎。度以爲儻能如此。豈不盡善。而無如其相衝突也。試舉衝突之事實以論之。（未完） 
專電 
[電一（北京）]  
　　資政院奏調用人員擬仍留院設立圖書室派充編譯員奉旨依議 
[電二（北京）]  
　　倫貝子擬令議員參預憲法經澤公就商樞府各樞臣謂議員參預憲法未載資政院條文詎可濫干 
[電三（北京）]  
　　御史温肅奏粤省定期禁賭抵欵不敷請由大淸交通兩銀行暫借墊付 
[電四（北京）]  
　　閩督電奏閩省財政困難隱受源豐潤之累懇飭度支部酌撥百萬由閩從緩籌還因京餉賠欵定限均嚴新舊營餉又係計口授食稍緩虞譁潰 
[電五（北京）]  
東督黑撫奏報徵練陸軍設立兵備分處曁軍械局 
[公電長沙]  
　　各報館鑒本會初四開敎育成績展覽會十八閉會乞登布湘敎育總會 
[公電（廣州）]  
　　各報館鑒粤庇賭議員劉冕卿黃有恭張乃瑞崔鎭文爲任不候查辦受賭商蘇秉樞嗾使初六搭泰順赴京請聲討自治研究社庚 
緊要新聞一 
[監國亦軫念東省時局北京]  
　　軍機處日昨電寄東督錫淸帥略云本日奉監國攝政王面諭近來外交失敗國事日艱東三省爲祖宗發祥之地逼處兩强大局岌岌不可終日且外人勢力之膨漲又復相逼而至國際前途不堪設想嗣後惟有責成各軍機及外務部與三省督撫和衷共濟勞怨不辭所有一切外交尤宜妥愼辦理以保主權而固國體等因相應電寄貴督煩請轉知吉江兩撫一體欽遵辦理 
[憲政館草定新官制之内容如是北京]  
　　憲政編查館自奉初三日縮短國會上諭兼遭資政院連次之大攻擊遂於兩星期以前疊開館員大會議定將新官制從速改訂限明年二三月以前全部告竣且請赶明年底試行新官制 
　　先是改訂官制自今年二三月間已舉定吳廷爕等十二人爲起草員然起草員不過數日一會略加討論而已至是始實從事於釐訂各員逐日到館分行編訂其編訂之内容多倣日本官制云 
　　内閣官制樞密院官制草案業經第一次提出樞密院即弼德院之改稱然兩者名目爭論尙在未定之中該院擬設大學士一人恊辦大學士二人顧問學士十餘人而各部行政大臣均充顧問至内閣官制亦已擬定内容係設總理大臣一人副大臣二人各部行政大臣各一人均列於閣員現已將官制通則二十餘條議决十五六條矣惟日本内官制於兩者之外尙有無任大　一種中國新官制草案則不定此種大約將來賦閑之大老均須入樞密院矣 
　　外官制關係最大因内閣及各部官制在各國大致從同而地方情形各國不一非斟酌本國情形以定之難期至善也先是外省官制未屬草時其先决條件在中央集權地方分權之問題署粤督張堅帥在京時曾至憲政館發揮自已意見謂當採日本地方官制後經館員屢次提議决定採中央集權制度然决定督撫不爲民政部屬官其他關於督撫之體制上亦均比日本從優 
　　起草外省官制者爲館員吳君廷燮草案已於昨日第一次提出各省定以巡撫爲長官巡撫屬於内閣不屬於民政部巡撫之下設四司及秘書廳四司者民政度支勸業巡警是也每司置僉事其以下爲科長科員民政僉事例爲巡撫次官其交涉提法等使非關於民治者均留之而直轄於各專部在軍事河工等省分巡撫得稱總督然事定則撤其名目仍稱巡撫焉巡撫以下爲府州縣其名異而其職掌同皆爲巡撫之屬官惟仍視地方之大小分别府州縣之名而已 
　　以上所舉皆第一次提出之大略以後隨時討論當多更正變易之處大約早則年底遲則明年二三月可以告成也 
[辮髮末運日近一日矣北京]  
　　京師自濤貝勒等提倡剪辮以來凡稍有知識者莫不賛成其說相率繼效以模仿文明然從前除軍界外尙僅止各公立民立學堂行之近來則官立各專門高等如殖邊財政稅務實業法政巡警交通等學堂亦同時剪去日昨第一初級師範學堂學生繼續剪去者又近五十人計湖北七人直隷八人江西五人湖南九人山東四人河南五人廣東安徽各二人四川陜西各一人惟 
 
 

Page 5

 
 
大學堂學生因剪去髮辮竟被監督　某各記大過一次然各學生以爲吾輩以一大過換辮子一條何樂而不爲是以繼之者其志仍不稍懈云又得内廷最近消息剪髮一事業經監國與各大老擬定政學軍等界皆限於宣統三年剪盡其農工商等界皆限於宣統四年剪盡聞此項旨意准於年内頒布 
[兩江又有借欵之電奏北京]  
　　聞日前江督張安帥有密電到京探其内容係稱江南需欵。甚亟財政支絀擬向外國銀行息借若千萬定期償還刻已草有成議懇請允准等情聞樞府已將原電交度支部閱看云確否俟探明續詳 
[閩議局電訴選舉衝突北京]  
　　資政院昨接福建諮議局來電謂本局公推會議廳議員因愼重其事先於研究會討論可舉人員九月十七正式會照局章用無記名投票以過半數當選呈督候核現已四十餘日猶未選派聞有人在督署控選舉違法茲事照章本係公推敝局以選舉行之係爲愼重起見研究會及大會全體議員俱在事皆公决且用無記名投票更可自由選擇用過半數當選尤徵公意近有一派人專圖破壞議會造謠唆動局中一二人被誘生事官吏乘之此事聞督已電京欲取消選舉敝局爲權限及名譽計已質問閩督乞主持公論閩局高登鯉劉崇佑陳之麟等叩 
[资政院要聞拾錄北京]  
　　資政院與樞臣齟齬一事政界中人多知爲某邸一人所主持茲得最近消息某邸所以動輒與資政院反對者亦係被人蠱惑所致而其主動者則爲憲政編查館之某某等數館員該員等素爲某邸所信任因見資政院屢次摧折該館特派員並倡議裁撤該館故對於資政院極爲嫉視屢次在某邸處鼓其如簧之舌以短資政院而某邸亦竟爲之驅使與資政院激戰云 
　　聞監國於資政院與樞臣齟齬一事極爲注意已屢次與各樞臣憲法大臣密議辦法日前特召楊京卿度李侍郎家駒赴三所密詢良久聞監國之意極不願資政院與樞臣有意見曾對某樞臣言現在時勢危急朝廷固决意實行憲政以圖補救惟如此屢起衝突恐救亡之不暇反足以召亡爾等務須妥籌和平調劑之法是爲至要 
　　又聞監國日前曾特召倫貝子至三所密詢要務並交諭謂觀近日各議員與。樞臣之糾葛雖名樞臣亦有不是惟各議員亦多有不合之處其於爭議時每不容反對者發言。且遇事喧嚷紊乱秩序恐各國議院亦無此種舉動俟閉院後須另籌取締辦法以肅院規云云倫貝子退後即轉知副議長沈侍郎遵照以便閉院後核訂辦法 
　　資政院奏請速設責任内閣一事本定初一日内奏茲　是日呈遞封奏三件除已奉准之地方學務一摺外共餘兩摺均奉旨留中聞　兩摺一爲速設責任内閣一爲請旨明定未設新内閣前軍機大臣應擔負責任之制度並請宣示樞臣是否祇承宣詔令副署諭旨抑或負有參預機務之責任等語詳情俟訪明再誌 
　　上月二十七日資政院特開秘密會議其所提議之外交案係爲開平礦務澳門界務兩項問題聞議案通過後外部各堂仍不以各議員所議爲然以爲外交非行政可比議塲議論較之交涉談判情節絶不相同須俟與各該公使會議時再定辦法故决不承認該議案爲已决定必行之件云 
　　樞府前以資政院民選議員屢次攻揭政府隱私擬用籠絡手叚奬以職官以箝其口不意事機不密外間喧傳殆遍不便實行故目下有作罷之意惟倫貝子意見以現修訂憲法關係重要各民選議員多係通才已决俟閉院後酌留數員奏請協纂一切以期詳愼說者謂此仍爲政府收攬議員之變相未識確否 
　　軍機處昨用正式公文轉諭資政院謂該院閉會在即届時監國臨院禮節亟應預定希趕于月内入奏以便降旨實行 
　　資政院秘書廳一二三等秘書官現經總裁倫貝子副總裁沈侍郎等公同商酌就前調各員内遴擇相當之員奏請補授計應補一等秘書官三員二等秘書官四員三等秘書官四員尙餘一等秘書官一缺擬以丁憂内閣候補中書范熙壬署理共計此次應行補缺之員除范熙壬外共十一員日昨倫總裁等已將各該員履歷繕寫綠頭籤并另具淸單繕摺奏請引見補缺矣名單錄下一等秘書官李紹烈一等秘書官蔡璋一等秘書官王孝絪二等秘書官張祖廉二等秘書官曾彝進二等秘書官高种二等秘書官黃鎭三等秘書官余逢侯三等秘書官朱紹濂三等秘書官崇霈三等秘書官馮文俊 
[王用霖又請質問政務處北京]  
　　資政院議員王用霖日前提出質咗會議政務處說帖一件内容如左一立憲國之内閣精神全在會議今雖責任内閣未定而會議政務處實爲開議基礎不得不認爲全國總攬機關凡内治外交政策自應由政務處决定方針以期無誤本員對於現勢深抱杞憂不知政府對於滿蒙藏之經營政策以何者爲急救之方針二近數十年外交失敗其根本之解决不言可喻然兵無可恃恃在善謀苟無一定方針則謀不適用將何以支持危局雖曰機事不可不密然有方針之確定與無方針之確定其勝負早决於帷幄 
 
 

Page 6

 
 
之中也東事危迫政府早有成算否三列强對於我國無不宣言保持現勢顧列强所謂保持者其目的在已獲之權利也而我國政策亦必以保持現勢爲最要已失者無容計未失者如何保持政府應預爲籌定其大要之點若何四列强耽逐無不倡機會均等主義顧均勢破則必爭均勢成則協謀起皆非福也兩害相因無一而可政府取何良策以爲善全之術五報紙暄傳倡論聯盟殊不知聯盟乃强與强恊商之舉動非弱國所宜弱與弱聯盟以抵制一强可以弱與强聯盟以抵制衆强不可也此中利害政府自應深悉究取何主義不爲浮議所搖動否六國際無道德幾成爲世界之公理能賣人而不爲人所賣操縱有術其計謀能使羣雄互相牽掣不能協以謀我斯外交之能勝任愉快者也不敢謂政界無此人亦曾物色而特任之否至於内治爲外交之後盾政要若何宜先提及機關若何宜急改良如何不啟外人干涉如何不使主權有失此尤非漫無主持可以推行盡利也明知政府自有權衡不容置喙但人民對於東方之現勢頗多驚疑爲此本員遵章質問經規定贊成員會同署名應請議長諮詢本院决定照章咨請會議政務處酌定日期以文書或口說答覆抑或照章認爲秘密聲明大致 
[京師近事]  
　　此次奏定之行政綱目事務類别表分外務財政軍政司法内務五項（外務）外務部（財政）度支部（軍政）海軍處陸軍部（司法）法部（内務）民政部學部農工商部郵傳部理藩部專以屬於國家行政事務爲限其應屬於皇室事務及不屬於責任内閣統系者均未列入 
　　各部司員近來所得烏布實太冗濫前某御史條奏謂各部筆帖式多有派一二等烏布者所以黃祖詒一案官犯五人筆帖式竟居其四皆係用人太濫之故現經政府議定自後各部司員非主事以上實官不得派上等烏布聞不日實行 
　　自八旗憲政會質問變通旗制處以來旗人頗有動意除紛紛入該會爲會員外刻順直諮議局議員吉君靜懐樂君綬卿又擬連合同志繼續上書質問復有資政院議員崇芳亦擬貝說帖質問變通旗制處云 
　　浙撫增韞昨電外部轉請代奏謂月初擬分往寗台温各屬校閱軍旅所有一應來往文牘擬派藩司代拆代行歸期須在半月左右云 
　　德國皇太子不日來京外務部已於二十五日具奏聞監國已飭内務府將集靈囿西院修飾齊整爲德儲君駐蹕之所應需欵項飭由度支部照撥 
　　内廷人云近日海軍大臣洵貝勒薩軍門及度支部澤尙書連日召見係爲籌補海軍經費問題並於退後連次密議惟仍無相當之辦法聞據洵貝勒意見擬籌辦海軍公債以資補苴而澤尙書則不以爲然以此事雖爲救急之辦法然細按現在情形恐難收成效須詳愼籌擬再行决定聞將於日内在海軍處會同軍諮政務王大臣特開會議研究一切 
　　軍諮處現擬派學生兩名至美國留學武備先令每廳廳長各保二人五廳共得十人再由堂官於十人中選二人前往然尙未指定何人 
　　監國近因各部院籌備憲政事宜一律提前辦理所奏摺片非常之多退朝後又須至三所逐件披覽故此數日間必於午後四五鐘始能歸邸休息 
　　度支部尙書澤公近與稅務大臣那相國胡侍郎密商擬將全國稅率不分日用品及奢侈物一律加征以增收入正額刻正改訂舊章聞須俟資政院閉會後方能宣佈 
[時評]  
其一　　國庫不統一。各署欵項自爲收放。則往往發生濫費侵挪之弊而國家財政。遂時處於危險之地位此確。立國庫制度。統一收支機關之所以不可以一日緩也。 
　　今度支部已决定在京各衙門欵項。統由部庫收發矣即各衙門向來所直接收入之零星雜欵。亦必須躉交部庫存儲矣。統一國庫。其機殆兆於此乎。 
　　雖然以各衙門數百年相仍之積習。因緣爲利者。盤踞甚深而且固。度支部縱有煌煌奏案。其能必。各署之皆降心以相從耶　不然彼外務部二百七十餘萬兩。之存欵何竟堅持而不交出也。 
其二　　近日各衙門答覆資政院之說帖幾如舊日士子應鄉會試時。所射對之空策。大率舖排門面。敷衍达一篇循例之文章而已各衙門皆係三等秀才。不通舉貢。其腹内空疏。虚應故事。誠無足。責所可怪者。資政院議員。以有限之光隂。若法律案。若預算案。待議者甚多。何必貪此敷衍成篇之空策。而紛紛出題目而不已乎。 
　　記者曰資政院議員。除賣弄會出題目外。固無他能也。子何怪焉 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[澳門兵變詳紀澳門]  
　　澳門亂事係因驅逐敎徒而起茲將各函電彙錄於下上月二十八日三點鐘澳門水兵在南灣登岸會同駐防陸兵變亂要求澳官盡將山大羅沙尼院慈善女士驅逐出境當時該灣附近民因商店多驚懼閉門惟轉瞬復開仍如常貿易是日陸兵復成羣逐隊沿街遊蕩惟未大閙又函云二十八日下午三點鐘澳門海陸兵官因葡督不肯宣佈政府驅逐敎士令致動公憤羣帶鎗械圍困澳督衙門强迫下令驅逐並分派隊伍坐守各敎堂冀捉拿女敎士（男敎士已盡出澳）各街住眷舖戶槪行閉門幸葡督允從乃漸解散聞現漸安靜矣又函云二十八日兩點鐘後葡國八大利亞砲輪有水兵數十名乘坐杉板掉至澳門脚車廠前即向空放槍岸上防兵早已串同相約起事一聞鎗聲亦燃鎗答覆旋有防兵約五十名由大砲台營房而出與水手會合向前進發值至督轅有兵總馬田土欲勸止叛兵勿放火鎗内有一兵以鎗刺直指兵總小腹逼令歸位否則置諸死地該兵總殊不驚惶且云吾正欲到此就死叛兵旣到督轅即分派水手二名步兵一名差兵一名充當代表進謁澳督申明要請驅逐芝兆敎土及敎女之意并索辦法數條一在澳門頒行葡京禁止敎團之諭二驅逐敎團出境包連符冷詩士架及加那亞慈善女敎士在内三封禁威打那華報館四加增兵士粮銀澳督當將葡京來電内容關於禁逐敎士者對代表說知謂芝兆敎士已經擯逐出境其餘别敎團所爲大有益於兒童吾當暫行遵依祖國之訓令以處置之該兵代表又向澳督表說謂余等似犯營規然所以爲此者乃欲求頒行律法並無心懐别項不法之意見故也求恩准將今日隨同滋事之兵免予責罰澳督當時准如所求故叛兵遂退歸兵房並不生事聞香港帮辦蘭利因某差弁有一小女寄養澳門育嬰堂故電詢澳門酒店東主是否驅逐嬰兒店主覆電屬實且云嬰兒明日來港澳門加那詩亞符冷詩士架兩尼院女尼（慈善女士）多已乘昨日早船由澳到港據伊等稱說二十八晚驚險殊甚并聞澳門牧師亦被恫嚇已有紳民多人携同眷屬離澳赴省港居住又駐港葡領昨接澳電謂澳中現已平靜又函云自昨禮拜二日澳中防兵滋事以來香港政府與澳督迭通　信因港督於旅澳英人毫無保護殊深憂慮二十八下午澳督有電覆答香港政府謂英人利益甚爲穩固滋閙已平大局復挽等語并聞澳督確已電致葡京奏請開缺旋接葡京理藩大臣覆　略云汝可將政治交與正臬司威多路署理或云此次葡兵之亂由澳中葡人聯禀葡政府求留敎民在澳該禀内容大綱經威打那華報刊佈於衆故激動葡兵起事嫉恨該報要求澳督爲之停閉查威打那華報乃葡人施路華所編輯迭著論說勸容敎團留住澳地以爲澳人之益者某敎尼稱說吾目擊叛兵一隊行往兵房要勒别兵同往面見澳督惟别兵間有不允因而互相毆打叛兵與各兵在南灣公園會議甚爲激烈籌議計畫喧聲嘈閙或言有因鬥致命者惟吾不能查確二十八下午兩點半鐘父母之到尼院取回子女者甚多所有汕頭福州日本前來之女童在澳中尼院肄業者已由澳内殷實之家爲之收留安置又聞葡國駐港領事昨日得接官文謂門澳按察司威多路奉委署理澳門總督傳說威多路臬司照例發誓署任澳督後即行電奏開缺果爾則前督之中軍馬沙度將或有補澳督之望前日澳門牧師己下令敎士穿着民裝衣服 
　　澳門巨商陳君席儒因澳門葡兵鬨閙特於前日電請粤督卽派兵輪前往澳門駐守前山以防意外督院接電後當即商由李水提即日派兵輪數艘前往保護聞各兵輪抵步後已有電禀覆謂全澳已平靜如常 
　　旅港維持會楊瑞階崔其標等致北京電云外務部民政部陸軍部資政院列憲鑒澳門兵變索加軍餉驅逐敎民華人震驚紛紛逃避鄉民憤詈向多惡感亂機已伏後患尤長乞派水陸兵防藉資保障 
　　香山旅港商民電云廣東增制憲鈞鑒澳督辭職葡京命澳臬署理亦辭澳門無主華僑震懼倘葡兵橫行禍不堪言乞加兵守前山灣仔豫備入澳保民 
　　南屏北山各鄉民電云勘界會自治會報界公會自治研究社呈督憲水提憲鑒昨葡兵突變全澳震動澳若亂各鄉勢殃及乞請速派水陸軍駐紥灣仔前山以資保護林維琮楊士敏等叩 
[中國實業恊會成立紀事南京]  
　　勸業會同志會　　成立於上月二十七日已誌前報昨日由該會發起在公園花廳開談話會到會者五十餘人由陳闌薰坐辦報告今日之會即前次之同志會共商切實進行方法幸各省屬協會物産會諸公在此宜即商定因無一實在機關萬一美國實業團前商懋遷公司及中美銀行等事一旦提詢無人承答豈不貽笑李平書先生前己擔任進行今日卽請平書先生爲主席衆賛成李君提議本會名稱頃蘭薰先生謂同志會二字純然社會名義而非法定名義可否定名曰勸業進行會向淑予君謂不如以實業協會爲名範圍較大在平等社會本無所謂勸現各處農工商會齊立加一協字對下則爲協同即對國家亦爲協贊似以實業協會爲妥某君請加中國二字遂决議向　予君言此後在飭　　　　　　　　　　　　成爲中國實業協會會員資格但團體機關惟活動乃能成立貴乎其有伸縮力也往往一會章程委曲繁重不能遵守仍爲無益然則本會章程 
 
 

Page 11

 
 
終以簡單爲宜决議定爲中國實業協會簡章臨時由向淑予君草定簡章七條逐條由大衆討論通過畢照簡章第四條公舉理事二人用投票法李平書君得四十五票向淑予君得十四票當選次多數爲陳蘭薰君十三票錢幼琴君十票向淑予君起辭願擔任他部而以理事推陳蘭薰衆不承認李平書君亦謂吾輩只宜籌商辦法而已向淑予君復推舉次多數陳蘭薰君錢幼琴君虞洽卿君張右企君劉芋珊君爲會董末又推舉陶賓南君爲調查主任因此次辦法先由調查入手故也即請向淑予君主稿草定詳細章程調查章程亦由主任起草錢幼琴君請定第二次續會日期衆定以十三日所有詳章即在續會時定議時已五鐘遂散會　　附中國實業協會簡章　　第一條本會以聯絡實業各界調查全國實業研究進行方法以發逹國人之企業能力爲主　　第二條凡表同情於本會得會員二人以上之介紹者可爲本會會員會員皆有相助之義并當盡力於本會一切事務 
　　第三條本會辦法如左（一）交通及調查交通各地調查實業上一切事件（一）研究及編撰研究實業上之智識即以所得之結果發行（一）建議及籌辦關於實業上之利病及重要報章書籍等事件申告當局其有可興辦者會中視力之所及得籌辦之 
（一）本會專務分四部組織（甲）庶務部（乙）調查部（兩）研究部（丁）編纂部每部置主任一人部員無定額任期三年 
　　第四條本會職員由會員公舉（一）會長一人暫虚（一）理事二人主持本會一切事務（一）本會置會董無定額（一）本會公請名譽贊成員無定額 
　　第五條本會基本金由會董籌集並由各贊成員捐助其常年經費會員須年納洋兩元　　第六條本會暫設事務所於上海白克路第五百五十八號各地以次分設 
　　第七條本會執行細章另定 
分類新聞政界 
[浙撫會議廳審查科議案紀聞杭州]  
　　浙撫會議廳爲常年設立機關其參事審查兩科議員業已派定前日適值會期審查科議員湯紳爾和援據憲政編查館定章提出議案以會議廳審查科範圍有三其一則審查諮議局議案其二則行政裁判在裁判廳未成立以前亦可提議及之但須俟法規規定後始可實行其三則督撫之訓令地方官之命令以及本省單行章程有與現行法律相抵觸者會議廳議員得以呈請督撫核辦現在諮議局旣已閉會行政裁判亦未規定此二條旣屬空設則惟有第三條可以審查然必俟施行之後已生出與法律相抵觸之惡果而始行呈請核辦於事已遲此後擬請凡撫憲命令訓令以及本省單行章程經參事科議决可施行者槪請交審查科審查以便公布由議長增中丞宣示表决多數賛成聞已將添入議事細則以便實行矣 
[通飭各屬禁運米糧出洋杭州]  
　　杭垣商會日前具呈撫院請申米糧出洋之厲禁當蒙中座核准撰擬文告尅期通頒十一府略稱浙省本年收成尙稱豐稔各處米價理應平减乃近日市上米價忽又騰貴異常省城如此外縣可知目下甫交冬令米價即如此飛漲來歲靑黃不接之時當不知若何景象頃據杭州商務總會呈稱恐有奸商運米出洋等情食爲民天豈容奸商私運出洋致碍治安除通飭海口與鄰省接壤各局卡認眞嚴查並行司局轉飭遵照外合行出示曉諭爲此示仰軍民米業人等知悉自示之後倘有販運米穀出省出洋者立將米穀一半罰辦充公一半飭在本省出售以示懲儆其有囤積居奇以及抗騐闖越情節較重者專案詳明嚴行治罪惟浙省境内仍准依舊糴糶任便流通各縣卡之書役司巡如敢得規賣放或妄拿擾累一經察出定即從重究辦 
[官紳提倡禁烟之熱誠天津]  
　　直督陳制軍以禁烟大臣因禁烟期限緊迫奏請飭下各省將軍督撫切實整頓以收實效當經札飭禁烟局咨行地方官嚴加查辦而順直禁烟分會亦於日昨午後二鐘在私立第一中學堂開順直禁烟分會大會經閻君瑞亭演說立憲國民宜結成團體振刷精神以决意禁烟爲宗旨復經張君伯苓演說凡屬國民宜互相勸戒早期去此鴉片毒害到會者聞之一時鼓掌如雷 
[巡警道重申造屋禁令蘇州]  
　　蘇城街道狹窄異常於行路之人殊有不便前經通飭各路區長傳知房主欲起造房屋須讓進三尺大街讓至一丈六尺闊爲止小街讓至一丈二尺闊爲止奈各房主近日仍有不照章讓進茲特出示曉諭所有城内建築房屋自十一月分起須先赴警務公所申報候警道派員查明後給與執照方可興築至城外建屋仍照馬路向章赴工程局報領執照 
軍界 
[電覆防勦兩粤邊匪情形廣東]  
　　粤督日前准軍諮處電開畧稱欽廉雖奏報一律肅淸惟近日匪氛仍復猖獗務須加緊勦滅等因大吏准此以近日防城東興地方與越南邊境革黨起事不免牽動邊防且與西省接壤橫州一帶西匪竄入山深林密素爲藏賊之區此拿彼竄非東西合勦甚難見功已與西撫往返電商辦法大舉搜捕並照會越南總督如遇匪警即便會勦四面分紥營隊似此越境旣不能竄東西又復防剿森嚴當不難一律盪平昨已將各情電復軍諮處矣 
[實行安插裁撤陸路各員弁辦法杭州]  
　　浙省水陸各標營前經增中丞奏咨裁撤現將陸路各員弁按照寛籌出路辦法凡游擊都司守備千把總各員弁令其各持補授委署札文分往五路巡防隊及上江紹河甌江水師各營呈報該管官騐明差遣業已開列名單牌示知照略謂浙江水陸各標營業經本部院一律奏咨裁撒現將裁撤陸路之游擊都守千把總各員弁按照寛籌出路辦法分發五路巡防隊並上江紹河甌江水師各營差遣凡實缺之游擊都守按月照章給予膳資銀六兩千把總四兩由該管官彙案領給署理各員不給外委已領一年恩餉亦不給如有志從戎者應各持補授委署札文遵照後開分派各路呈投由統領管帶驗明收營差遣 
[城守營篆暫申中營兼護松江]  
　　城守營曾游戎恆德猝然中風出缺後提台劉軍門初擬調閔行汛劉千戎署中營守備而以中營守備沈守戎升署城守嗣因已電江督請委爲日無多遂暫令沈守戎兼護城守營篆 
學務 
[敎育會定期選舉職員蘇州]  
　　蘇城敎育會會長及勸學所總董 
 
 

Page 12

 
 
照章每年選舉一次現届期滿定於本月十七日在草橋頭公立中學開會選舉業已遍發傳單矣 
[私塾改良之先聲湖南]  
　　寗鄉縣勸學所以改良私塾爲現今要政爰傳集城内各塾師會議改良方法擬開辦私塾改良分會一所公舉禹君夢彝爲會長辦理會中一切事宜並由勸學所每人發給學部奏定改良私塾章程一部以資考究其下第二區之私塾計五十餘處亦經學董童君晋春調查入册由勸學所傳集各區共商辦法聞現已一律試行改良照章辦理矣 
[松郡府中學續招新生松江]  
　　松郡府中學今年又届五年級生畢業之期明年應添招新班學生六十名現已移知敎育會轉咨七縣一廳敎育會探詢各高等小學及格學生以便預備宿舍並定十二月二十一日考試新班 
實業 
[粤省行商集議預備選舉會董情形廣東]  
　　初一日下午粤東七十二行商同人齊赴晏公街總商會會議選舉會董辦法兩點半鐘搖鈴開會各行商各會董均入座衆推李坐辦聘臣主席李言商會同事現未齊請先公同研究隨由出口洋庄商會盧澤霖等六人起立交出獻議各條座中每人分送一紙後逐條宣佈畢秦祥光言弟等聯同獻議無非按照定章欲各行踴躍公同擔負以維商務毫無成見其中可行與否請衆公决施行李坐辦言商會事繁能得多人任事固佳惟向來三上期會董五十人到者不過十人左右終席者常三數人而己嚴會董言商會應多選人才擔負尤望各行勿自放棄張會董星階言弟等力任多年辭不獲已此等義務不特勞怨且應酬日衆尤覺傷財尹會董茂泉言此項獻議極好如能實行無人不賛成左仰祺言旣座中無反對者即此議立可施行請由各行及有會份者各舉代表由代表複舉會董五十名再以次舉總協理坐辦似此亦與部章符合可無庸再請部示座中均以爲然李坐辦言今日同事未齊俟下期齊集會董通過再行定期請衆公决報部實行可也盧澤霖等六人起謝遂退李坐辦復與衆暢談會中應辦各事半小時盡懽而散 
雜記 
[馬新貽竟有遺傳性山東]  
　　同治間原任江督馬端敏公因强奪彭某之妻爲張汶祥所刺嘖嘖人口已徧國中今其侄孫世薰亦效祖行强姦其佃戶翟某之妻爲翟所遇竟以短銃將翟擊斃四鄰驚起羣來捉拿乃是馬某無敢問者遂一鬨而散伊懼翟氏上控托馬駿辰調處付翟家大錢三百五十千文含糊了事然端敏奪人妻而被刺世薰姦人妻而殺人官家子弟較之乃祖似更上一層矣 
[曹炳麟並無姦佔事南京]  
　　江縣張制軍日昨批海門民人陳錫琮禀云前據崇明縣沈令詳稱曹炳麟買娶沈長發次女秀雲爲妾已經生子三歲沈長發本生二女該民之子陳玉麟原聘長發長女秀淸未婚夭亡業經庚帖兌正無異　該民與沈長發纒訟意在没長圖幼曹姓買妾有據並無姦佔情事移提該民將及一年延不投到顯係情虚畏避請將案註銷倘再上控並請發縣訊辦等語當經批司核明飭遵具報在案乃該民並不赴縣遵提投訊輒來轅妄凟實屬刁健本應押發姑寛嚴斥不准仍仰蘇提法司迅遵前批將縣詳核議飭遵具報 
[李葆春聯名請奬孝子武昌]  
　　湖北蘄水縣士紳李葆春等聯名具呈學署謂該縣廩生詹大奎即正富於同治三年粤逆擾蘄被執脅從不屈墜崖而死其事已載縣志伊子兆魁兆周二人因父死難哀痛尋獲屍身回籍安葬廬墓三年應請照例分别給旌以重節孝而勵末俗王次泉學使以詹大奎見危舍命洵屬大節堪欽其子尋親廬墓亦爲克盡孝道當飭該紳等抄錄縣志並詳叙其子盡孝事實禀由該管地方官轉詳到司再行核辦俾昭愼重 
[鐡將軍不日蒞鎭閱操鎭江]  
　　新任江寗將軍鐡寳　留守擬於日内來鎭簡閱八旗練軍各營操演故署京口副都統明星五統制接電之下遂諭飭各營員弁預備迎迓並一面整頓營務以備留守蒞觀云 
[淸談]  
　　觸目警心之葡萄牙亂事　　近日所最令人觸目警心者莫如葡萄牙亂事。一亂再亂其影響且波及於澳門 
　　當其。始也集千。百之民。黨一舉而。覆假托立憲。愚弄國。民之政府。不數日間。易君主爲民主戎衣大定。一揭其愚民之。假面具。使彼僞托立憲之舊政府。不能立足于歐西之海角。卓哉民黨。有國有家者大可因之而　然悟。惕然懼。翻然變計。一奮發其所。爲天下雄。以求自立于二十世紀之世界者。 
　　近者又因該國革命。後盛倡社會主義。其最新法令。首爲　逐敎士。而澳門總督。仍保守故智。奉行不力。遂有此水陸兵士。聯合暴動。公舉　表。務强迫其允從而後已。民黨之氣槪。烈烈轟轟。大足以儆彼一般愚民之官吏。而爲世界之壓抑民氣者戒。特不知彼之食民脂飲民膏。而日以愚民爲事者。對此警耗其亦有動於中焉否。 
　　記者曰。今日我國亦立憲。亦採取泰東西文明國制。而言好惡同民。是何不一借鑒於葡人以實行其有則改之無則加勉政之策。 
　　疑疑莫釋之川粤漢借欵 
　　近日所最令人疑團莫釋者。莫如川粤漢路之借欵。 
　　此一欵也。湘鄂人拒之。四國代表。促之。郵外二部。又相與推諉而秘密之。而於是乎有移借他省之一。說而於是乎有照蘇杭甬路辦理部借部還之一說。 
　　然則此項借欵其　移用他省乎。抑將部借部還乎。否則或將滿拒欵者之意。而謝絶促借代。表之要求。乎而乃推諉者推諉秘。密者秘密若以此非國民所宜問者。惝恍迷離。含糊應付。旣不敢顯違民志。復不欲稍損。邦交。尙書則。逍遙津門。部委。則極。意敷衍。他日之結果。誠哉未知鹿死誰手。 
　　今日者高藩司又匆遽進京矣。吾不知其果關於此事乎。抑無。與於此事乎。而說者曰。是殆爲。簽約分謗地也。道路。傳言。紛紛。擾擾漢臯。鄂渚間幾若。衆口。一致者然。嘻路事危矣 
[史乘]  
　　紀康乾間文字之獄　　本。朝文字之獄。計分三大宗（一）戴名世南山集一案。（一）錢名世名敎罪人一案。（一）胡中藻詩集一案。 
　　三案者皆輾轉推求。株連多人。惟錢氏案憲廟欲以文字辱之。免其一死。特賜名。敎罪人額。令懸門首。復命廷臣撰爲詩歌。窮形。盡相。指斥彼之罪狀發伊家屬。刊爲專集行世此稱創格 
　　戴名世一案時當聖祖之世。發見最早獄吏羅織最甚。波及無辜亦最著。當是時。桐城方望溪先生以此。案爲人嫁名序集中。幾罹慘禍。而先生宗人方。孝標者。嘗仕。吳藩。受僞。職著滇游日記。中有指斥本朝語。同時事發。部議方戴兩家丁男。凡在五服以内十六歲以上。均立予斬决。其未成年者。及諸。婦女。盡發旗下爲奴。時上怒甚。矢威不測。羣情危懼。幸政府諸老咸悉先生寃。于上。前營。救甚。力上意稍解改從寛　免死。全家没入。旗籍後數歲釋出。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　十一月初一日第二十一次議事　　是日下午一時開會議長入座報告今日到會者一百四十人隨將學務章程案依議旨朗讀衆起立秘書官報告文件十五種（甲）各議員質問政府說帖由議長詢全院意見均得多數贊成（乙）政府答復文件（丙）股員長報告 
　　議長令陳請股長說明審查四川鐡路始未方還說明關於此事陳請書三件有兩件可作議題者有一件不能爲議題者李文熙謂此種陳請書大約分爲二項一對於事者一對於人者後項爲關於私人之事前項則不能不交資政院會議世界各國發逹實業以交通爲起點今郵傳部旣無此魄力不能使交通發逹則必須借重商辦乃郵傳部對於商辦鐡路非但不能盡力維持且無處不用其摧殘手叚川路欵項皆由零股招募則人民受痛苦較深今倒欵至二百萬郵傳部皆置不問似宜直接與郵傳部交涉劉緯請以三陳請書作爲一議題萬愼主張宜彈劾郵傳部陶峻主張與劉緯同雷奮謂三件中有一件可成議題其餘兩件皆可不問以將來只有一個議案也全院均贊成雷說 
　　次爲新刑律案特派員楊度說明主旨而推言刑律不能不改良之理由其理由約分二項一國内一國際謂本朝刑律皆循唐宋明舊制而唐宋明舊制又皆沿於秦律其改正理由即因與預備立憲宗旨不合試舉大者而言緣引比附亦其一例也舊刑律皆置重於緣引比附此卽與立憲主義不能相侔世界立憲國凡法律無明文者皆不能緣引比附今當憲政進行之時人民自由皆須保護卽納之於法律範圍中不置之於法律範圍外也其二爲國際的理由現世界法學自十七世紀以後法律皆有共同之原理原則如合此者即適用否則即不適用如所謂治外法權有國君主大統領外交官皆有之其中又有排斥他國法律雖在他國而仍用本國法即所謂領事裁判權是也領事裁判權據條約所定譬如原告爲華人被告爲外人在外國領事署起訴原告爲外人被告爲華人在中國官廳起訴此種條約損失國權甚大今上海會審公堂乃至無論原告被告皆用外國官會審如近來敎案不過一種宗敎關係乃地方有此案件地方官幾至不能審理此與原理原則頗不能符合今次法律改良將審判辦好使外人服從吾國法律服從吾國審判此修訂新律之主指也又新舊刑律之比較其不同之點如何第一名目不同今新律惟有自由刑等四種與舊律比較皆屬減輕第二則條文不多舊律條文至一千八百餘條之多新律俱用槪括主義只爲抽象的規定蓋天下事變無窮而修文有限若用具體的逐事逐條規定此非適宜辦法且非善良辦法故新律多用槪括主義第三死刑减少東西各國死刑皆甚少新律主皆宜採用之第四處死刑之方法舊律方法甚多推其欲死之之原因實不過恐其爲害國家爲害社會而已旣以死之爲宗旨則處置至死而止至處死方法分别輕重殊無實益德國瑞典奥大利匈牙利西班牙英俄等國皆只用一種其他以軍法從事者大槪只一法不必再於處死方法而分别輕重卽絞之一法而已又有特定塲所即密刑塲所是也第五犯罪年齡犯罪年齡分三等即七十二十五舊律以十六歲新律所採則十五歲幼年犯罪如置之監獄中只能日就下流不能悛改新律注重敎育一事此亦舊律所無也 
　　此外於精神上於主義上又極可注意者凡國家欲成爲法治國必經一種階級即由家族主義進而爲國家主義是也國家採用何種主義一切政治法律皆被支配於其主義之下當未成法治國以前無不爲家族主義世界各國皆所不免不獨中國爲然其所以然者卽國家主義未發逹不得不如此也故欲維持社會安寗不得不維持家族制度古所謂誅九族誅三族是以族爲本位對於國家犯罪卽處以誅族之罰因此主義之故其結果至於以立法司法之權皆畀之今之所謂家法卽家長之法家長至於可以殺人乃至擅殺人是以兩權皆付家長也此吾國數千年來刑法主義所在即維持國家安寗政策所在然而能傳至於今何也以無國際交涉維持一家安寗卽所以維持社會及國家之安寗故此法律爲適宜之制度又爲適宜之精神今世界大通宜使全國人民合力對外惟此之故非使其生計發逹能力發逹不可未成年者權利義務負於家長成年者負於本人非家長所宜過問使其成爲國民現社會情形國家主義是否發逹國家主義與家族主義是否衝突其衝突究如何維持一方求國家主義發逹一方求家族主義存在未見其有利也我國號稱四萬萬人合力對外安能抗我惟四萬萬人皆在家族制度之下非對於國而負責任安見其不劣敗也四萬萬人中大約分爲二級一家長一家人家人又分爲二一男家人一女家人家長對一家負責任男家人乃家長豢養之而管束之女家人則坐食者也故四萬萬人中只少數家長而已爲工爲商無非爲家庭生活官吏亦然非對國家負責任故從國家主義觀之有謂爲貪官汚吏者從家族主義觀之又安能加以貶辭此所以孝子慈父多而忠臣少也欲使國家主義發逹必自孝子慈父皆變爲忠臣始欲使孝子慈父變爲忠臣必自使有獨立之生計能力始欲使有獨立之生計能方必自與之營業自由及各種自由始誠如是也則與國家主義日近與家族主義日遠此卽新律之精神及主義所在卽與舊律之區别所在故欲國家主義發逹不得不使家族主義退後一步最終又將暫行章程五條說明大致不外溝通新舊律一種辦法精到透闢歷一時許掌聲雷動又言此爲吾國有史以來第一次典之編定希望諸君議决通過（未完） 
本埠新聞 
[馬橋區域將如何劃分乎]  
　　本縣田大令照會城自治公所文云據馬橋區十圖圖董周宗瑜楊維幹王承堯張本楨何錫麒孫槐庭金鴻源張之綱陸梅新沈澄淸等呈稱竊前奉憲諭籌備地方自治特派王紳納善楊紳洪釗前來宣講勸導時董等適值農忙未遑詢謀僉同僅由耿君光覲張君秀光等數人前往閔行與各董會議遂有合閔馬顓北四鄉爲鎭自治之請草創之初事無頭緖亦不得不爲此挈　 
 
 

Page 19

 
 
提綱之舉諸老輩竭誠扶掖煞費苦心董等亦至爲感佩但於事實殊有未宜今調查業已竣事亟須赶造選民册以備選舉而各圖以未得確當之分劃規定遂阻事機董等亟盻自治成立聚首輒以分合孰宜相商遂於十月初一日假强恕學堂集議辦法至者共有一百二十一人皆具有選民資格者僉以辦事議事種種方面合四鄉爲一鎭萬不如馬橋自立一鄉之爲宜謹按自治區域標準城廂以街市毗連爲斷隔半里以上者不得以毗連論又鎭鄉區域以舊時某鎭某鄉所轄各都圖爲準夫城湘必取街市毗連者當爲辦事便利計推諸鄉鎭其理亦合今馬橋街市離閔行街市十二里離北橋街市六里離顓橋街市九里往返動費一日之光陰辦事豈能便利此其不宜合者一也馬橋向轄十圖自有局董與閔顓北本各分區辦事社會上習慣已久此馬橋一鄉揆諸舊例新章不宜與閔顓北合者二也是以董等詢謀僉同敢以馬橋獨立一鄉爲請或疑馬橋公産公欵較他鄉爲多故爲此分區攘利之舉此則自有合縣官紳之公判董等斷不敢循私偏見有誤大局合并申明所有十月初一日集議事宜並繕簽名淸册一并呈覽等情據此查顧董言前以顓北馬閔四區并合爲鎭等情具報即經由縣據情轉報在案據禀前情正在批示照會顧董將當時如何議併確情具復察奪間適奉籌辦處憲以劃分區域事批縣會同貴所議復等因業已照請邀集各區妥議茲又據馬橋區一二四三十六十一圖監生圖董張秀實張益謙沈謙吉劉秋田沈何淸喬松泉蔣淸鏡王鶴書耿宗愼王儒耕徐也齡李政等呈稱竊辦理地方自治首在明定區域謹查部章或分或合以地勢便利衆情允洽爲主義伏思顓北馬閔辦理公益向來聯合本年五月初八日四局在閔行普安堂集議聯合自治無不簽字允認現在調查戶口業已蕆事忽有周宗瑜等懐挾私見妄刊傳單將秀實砌名發起煽惑鄉愚紏集多人朦禀憲案擅將馬橋一區劃出分辦爲異日攬權地步實屬不顧大局董等籌商再四仍主聯合不認分辦請將四三十六圖一二圖十一圖仍與顓北閔三局合辦以維公益而促進行等情前來合并照會爲此照會貴所即於邀集各區會議如何劃分區域時一併妥議見復以憑核明轉報 
[訊金琴孫被害之嫌疑犯]  
　　金琴孫被人鎗斃案内之嫌疑犯王三前晚又由縣署帮審委員承明府提案研訊王三供山東臨淸州人家有老母小的向在太古碼頭爲小工與前撑糧米船之張才和認識後來張才和充當巡捕因他妻舅患病欲回鎭江叔父家中張遂於十月初五日邀小的一同趁船送回鎭江後仍與張搭輪回滬行至半路小的忽然發暈在船復發瘋病不知人事亂跑亂跳被管輪洋人驅逐上岸張才和遂偕小的跨上小船小的失足落河經人救起不知如何把小的送至靖江縣衙門訊過三堂小的自知從未犯案當未到衙門之前由王老爺與一姓李之人囑令小的胡亂供認向做竊賊又做强盜無論殺人放火均可承認並囑小的胡供九月内上海金琴孫被人槍斃一案是小的做的小的回答不知如何打死王老爺說你只須供在三馬路弄口見金四下車連放兩鎗所有洋砲係前年江隂案内之王金堂在洋行内買來王老爺又囑小的承認搶刦鄉村某姓家贓物同伙九人謂照此供認必不受害當時王老爺給付小的棉褲一條又由靖江縣賞給棉襖一件王老爺謂送至上海當再購辦衣服並給費用所有供單上供語係由王老爺呌人寫的小的實無打死金四之事王金堂張三兩人並不認識江隂案件亦實無其事前在太古碼頭亦未偷竊土藥當時捕房拘獲竊土之人押在西牢小的在捕房押過一宵翌日即由洋人帶至西牢竊土之人自稱與小的並不認識至王老爺在靖江充當何項差使小的並不知悉李姓又不知其名此次小的實因發瘋不知人事是以自用小刀在肚腹上連戳三下受傷甚重押在靖江縣署時曾由官醫診治至今傷口未痊今蒙提訊所供是實承明府一再盤詰矢口不移判仍還押候再訊究 
[請减房租之通函]  
　　英美租界請减房租事務所致華洋各房東書云經租帳房大執事先生曁貴東翁均鑒敬懇者竊商等營業海上託庇宇下者有年矣凡歷届房租增價向未反對茲因近來時事不同滄桑屢變故貴行所定租價較諸市面恐慌情形實難擔負素仰貴東翁系出文明急公好義際此中外商民交困之時務希慨念時艱可否俯賜將所轄房租暫行折减聊蘇商困一俟市面興起不妨再行從長計議商等具有天良異日果能市面較今强勝必當規復貴行租額以爲報稱也統希早布仁風是所切禱 
[關於减租問題之批詞]  
　　滬道劉觀察批美租界請减房租公立事務所禀云租界房租疊經本道照會領事官轉飭酌减昨又出示曉諭並切實商减在案茲公平洋行因升大衣莊曁萬順永烟紙店房租一月未付遽爾搬去排門已飭陳繙譯囑令該洋行分别交還該莊店務各照常安業聽候商辦爲要着即傳諭遵照 
[續誌發現死屍之疑案]  
　　昨報紀尙文門外發現無名男屍一具由二十五保十一十二兩圖地保報縣請騐一則茲悉昨日午前上海縣田大令帶同刑仵至王家闕路屍塲相驗訊據地保周永吉顧愼之同供昨晨小的等聞知俞木涇河畔有一男屍即往細看似係被人仇害者因即報案請驗並查悉並無屍屬大令飭仵驗得該屍年約三十餘歲身穿藍竹布長衫藍布棉袄褲頸間圍繞布帶一條結在喉間面部沾染汚泥形似勒斃後抛棄河内大令復離座親視飭吏填明屍格遂諭地保報堂棺殮厝壇召認一面赶緝兇手務獲嚴究所有死者遺下茶葉一包小洋二角連同布帶一條帶回儲庫 
[衣服華麗之竊賊]  
　　前夜有巨竊胡松朝葉桂生二人掩入花衣街沈姓家竊取皮衣書籍等物逸出巡邏隊巡長等在途撞見因該二賊衣服華麗不以爲異後由失主覺察追捕始行拘獲連贓解至工程局詰問稱係杭州人同居滬北成都路家有老母去年竊過南市竹行弄某姓家一萬餘金現在尙有零星原贓存放家内局中當飭偵探帶同該二賊至公共租界捕房請爲協吊原贓歸案訊究 
[盜匪指拿同黨]  
　　閘北巡警總局偵捕隊前日帶領眼線王福貴在西門緝獲夏四朱鴻生周福林等三人指爲搶刧浦東高橋沈姓家之 
 
 

Page 20

 
 
盜犯當即解回局中經司法科孫裁判分别研訊王供是晚雖與夏等同往行刧並未分贓故敢出首告發訊之夏亦供認不諱朱周二人則供不知情孫裁判喝令將朱鞭背四百下周笞責五百板仍未承認判一併還押候再覆訊 
[調查崔祖蔭籍貫]  
　　松江府戚太守札上海縣文云奉藩憲陸札奉撫憲程札開吏部咨文選司案呈所有宣統二年七月份月選佐雜典史崔祖蔭一員于本年八月十五日具奏奉旨依議欽此相應開單知照可也等因到院除行江藩司外抄單札司查明籍貫轉行知照等因到司奉此除分行外合就抄單轉飭等因到府奉此合行抄單札飭到該縣卽便遵照查明崔祖蔭籍貴具報如非該縣人氏亦即申復計抄單崔祖蔭江蘇人由前任湖南歸德府鹿邑縣典史服滿起復今簽選廣西柳州府柳城縣典史缺于本年八月十五日具奏奉旨依議欽此 
[傳訊倒欠鉅欵案]  
　　利源通號控蕭邦泰倒欠鉅欵一案昨經公堂傳訊原告延担文帮辦費烈律師上堂請追被欠銀一萬五千餘兩訊之蕭供該號股東葉仁齋亦欠商人鉅欵可以劃抵業已在外商明葉之胞弟明齋亦深悉其事寳讞員商之英康副領事判蕭仍交原保候補傳葉明齋到案質訊再核 
[城内]  
　　無可延緩○某當夥黃本鈞即少卿　林阿金等騙去珠飾值價頗巨由黃將林扭至閘北警局轉送到縣訊明收押在案茲又赴道上控牽涉原濿及倪姓昨奉滬道批　提訊林求寛限了理判仍還押並着原差戴升林阿五限七天勒催料理 
　　道批彙錄○李包氏禀批此案飭據　詳以該氏控被串竊一案馮直堂稱各物實係李高氏同倪阿炳並蕭姓至該氏家中取去逃避伊曾帮同尋遇蕭姓容即交案現已令馮著交蕭姓一面飭差嚴緝至所控縱火圖害等情移准一路三區巡局查復稱該氏住屋於六月十八晚失火係由該氏自在樓上誤將油燈撞倒致兆焚如馮直堂係住樓下當時並不在家據稱縱火似非實情等語業已批飭分别比緝勒交集　詳辦在案着即知照程源潤禀批該商所控墊欵前據該廨詳復送交商會理帳催復着交訊追在案原中在商務總會旣有俟葉發財如數歸趙之語則此項墊　應由葉歸遠已無欵義仰會審官照案着交訊追以免拖延而昭公允仍即具復毋違陳雲鵬禀批案經前道迭次嚴切批飭乃竟抗延不遵殊屬不成事體究竟嘉定縣何時移會何以迄未遵此辦理是何情形仰靑浦　立即查明具復察奪毋得刻延前道先後批詞一併抄發元興莊經理胡仲彰禀批候函致稅務司轉致大關帮辦西員查明田廣盛船隻扣留備抵抄黏附 
　　官事○分省通判李景軾昨至道署禀見一路分局正巡官德淸禀知由寗回申銷假 
[南市]  
　　請緝贓賊○十六舖大成水菓行前晚被賊掩進内室　開帳箱竊去現洋一千零八十九元鈔票二百二十六元小洋四百角昨由該行執事朱壽卿開具失單報告總工程局請爲查緝 
　　文憑無著○名利棧寓客薛鈺傑帶同家丁張　發擬乘長安輪船赴寗公幹旋在馬頭上失竊舖盖皮篋皮衣操衣及各項文憑奬札等物報請工程局緝查在案茲由某副探查獲大逹馬頭小工陸阿榮及混名綁子　鬁並沈阿毛等三人認竊不諱並稱在行仁里内分贓時被人恐嚇已將衣包一個抛棄後又查獲該處鄰居林小毛許萬茂小孩王順德等交出衣包内有衣服八件又吊出棉被皮馬褂解案訊實惟文憑均已抛棄判陸戒責三百下押六月綁子　　戒責二百五十下押十四天沈阿毛責一百下押七天許林二人各戒責一百下王責五十下均從寛　出贓存候失主具領 
[閘北]  
　　各執一詞○陳怡生前日至四路分局控告張少卿曾收押櫃洋一百元向索不理等情即經黃正巡官將張傳案質訊供詞各執判張交保着原告邀到經手人張才寳再行訊斷 
　　圖竊無憑○陳國泰控馬四掘壁圖竊一案昨經四路分局黃正巡官訊無証據斥釋不究 
　　寡婦受欺○寡婦劉李氏投禀四路分局稱被應和記誘騙再醮呑没財物昨奉黃正巡官諭飭地保提應到案質訊核辦 
[英租界]  
　　硬扣用錢○德商美勒洋行控北四川路森泰電燈號王陳鈴木不還貨價銀七十三兩前日午後由廨會訊被告不到由其夥俞銘巽到堂代質據稱陳住福州未回所有欠欵因原告尙有囑代兜去值銀二千一百五十兩之燈泡不付用錢是以扣除其實並非虧欠寳讞員商之德裴繙譯官判俞先將欠欵料理應得用錢俟陳返滬自向原告理處　　勒限淸理○前開新天仙髦兒戲園之吳梅仙即吳阿二因欠金汝厲保險費銀七十餘兩又不遠陸錫恩劉阿泉戴榮根押櫃銀兩被控由廨交保諭令淸理在案詎吳延約不理前晚復訊各原告投案求追訊據吳供小的並不虧欠陸錫恩銀兩其餘欠欵乞恩寛限判仍交原保限七天淸理如違惟保人是問 
　　借單還洋○吳少梅控四馬路萬家春番菜館夥沈庭芳借單不還曾由公廨斷沈交保限繳洋三百元在案前晚復經公廨提訊沈供已還洋一百元餘求寛限設法料理判仍交原保限一月淸理如違提案嚴　 
　　拔還押櫃○翁天記控已閉麗仙髦兒戲園主汪紫波不還押櫃洋一百三十六元前晚由廨提訊屬實判汪交保限十天内先還洋四十元其餘每月拔還二十元 
　　能否覔保○東華大成祥和昌盛等各號同控東來雜貨號主王庭甫即庭壽欠銀一千六百餘兩逃逸不理一案前晚由廨提訊原告情汪爕華到堂代表請追訊之王　欠不諱罰交人銀亚保限一月淸理如無保人收押追繳 
　　驟難訊　○揚州人陳正興偕妻母韓周氏控告伊妻韓氏即韓老四私逃爲娼一案昨由捕房將韓氏解請公堂復訊中西官判仍還押候甘泉縣來文再行訊斷 
　　賭興何濃○無賴李壽生張松甫孫桂林陳丫頭俞阿寳等十人在九江路弄内擲骰賭博由公平洋行經租人報捕將各人一併拘獲昨解公堂訊實判李等各罰洋二元充公如無力繳洋改押捕房兩天 
　　查獲贓賊○江北人董福生竊取法租界寳昌路比國婦人望梅潑司之金飾值洋五百元及緊要物件寄於姚六桂家茲被包探周志仁將董姚二人及收贓之崔桃子一併查獲昨解公堂訊實判董押西牢九月姚押四月崔押兩月　父原告領回 
　　留以有待○浙江路同春坊八百十三號妓院鴇婦夏阿寳因將十歲幼女夏愛寳留養院内被捕查悉昨解公堂訊實判夏鴇罰洋二十元充公女發濟艮所留養 
　　騙子收禁○陳仁林張阿根串騙范史氏陳金侯衣物及劉阿金之脚踏車等物由探沈阿岳查獲昨將兩人併解公堂訊供屬實判各押西牢半年 
　　官媒勒索○公共公廨官媒邱徐氏之副手白阿姐王陸氏因向鴇婦夏阿寳索許規費洋四角被寳讞員查悉即將白王兩婦提案訊供不諱判一併送縣訊辦 
　　以媳控姑○甬婦王李氏控其姑王葉氏任意凌虐用繩綑縳等情昨由美捕房解廨訊究葉氏供稱因媳私逃是以用繩縳住並不凌虐德襄讞商之英潘副領事以葉氏用索縳人究違租界定章李氏勶逃亦有不合判姑媳各押本廨兩天李氏期滿交其夫王 
 
 

Page 21

 
 
嘉林領回管束 
　　超拔幼妓○棋盤街八十號么二妓院鴇婦王陸氏因容留幼妓唐金林懸牌應客由探將王鴇與女查獲昨解公堂復訊屬實判王鴇押女所一月金林發濟良所留養 
　　小孩攫物○女子孟彩貞控小孩沈壽根攫取金環又周福生控小孩喬四羅搶取布衣由探將兩孩一併拿獲昨解公堂訊供不諱判沈押捕房七天喬發押棲流所一禮拜　　幸無實據○成衣匠趙嘉常控夥徐阿二竊取值洋一百六十元之皮衣昨由包探將徐拘解公堂訊無實據判徐交保候下禮拜三查明再訊 
　　借端行竊○彭樹亭託詞租賃房屋混入張桂生家竊取衣物嗣由包探查獲昨解公堂訊明彭係過犯判押西牢半年期滿再行驅逐出境 
　　串竊衣物○周金生等控楊和尙王嘉春瞿芝春串竊皮衣各物由探查獲昨解公堂訊知楊係五次過犯　押西牢一年期滿驅逐出境王押一月瞿押兩禮拜 
　　訊明姦拐○王阿毛控陸金坤奸拐伊妻王陶氏由探將男女查獲昨解公堂訊明判陸押四月氏押女所兩月期滿准其夫來案領回管束 
　　復訊賊黨○黃孫氏控沈福生串竊值洋一千元之金飾昨由捕房將沈之同黨周阿福及收贓人包雲鶴併解公堂復訊屬實判沈照原斷還押周押三月包罰洋五元充公　　呑没金戒○天津人控新景園浴堂值堂人羅淸福呑没值洋念三元之金戒一只昨由捕房將羅拘解公堂訊供推諉判交保候查 
[美租界]  
　　馬車傷人○俞友豪昨日經過漢璧禮路被毛學祖之馬車撞跌受傷由捕併送捕房捕頭命毛償還養傷費洋兩元給俞具領自行醫治 
　　撞壞塌車○某西人昨乘馬車至乍浦路橋被蔡長明之塌車撞壞葉子板由捕將蔡拘押再行核辦 
　　少婦私奔○住居茂海路二百念八號之洪寳生昨至捕房報稱髮妻尤氏年十七歲忽於前晚逃逸請爲查緝捕頭准之 
　　索債爭論○徐鵬榮昨向王阿雲索債口角扭控捕房捕頭諭赴公堂禀控 
[法租界]  
　　索償不易○周信南控趙金鴻欠銀七百餘兩不還經公堂判押日久仍未料理茲經原告將寄往東洋之狗皮運回送存捕房拍賣得洋念元八角昨日呈案先給原告具領其餘押候先交洋二百元方准交保出外措還 
　　核算欠欵○法商台義黃包車公司控經手租車人沈金階短交租洋八百八十元一案茲經公堂聶司馬會同顧副領事在公事房内傳同兩造將帳算明沈實短交洋七百六十三元五角連失去油衣各物折價核算共欠洋九百七十元零二角一分諭限兩禮拜還洋沈遵斷而退 
　　負債纍纍○洪佩卿虧欠各行號往來銀兩無力彌補瞹地逃避經各債主具禀公共公堂飭拿未獲旋由差探查知洪妻李氏匿居法界某客棧内因即禀知法廨協探將氏逮案帶回訊辦嗣經中西官查知洪佩卿尙欠法商利喊洋行銀兩遂飭來差退去候再函復核辦李氏准予交保限七天將氏夫交案訊究 
　　鄉愚無知○張扣泉在八仙橋菜塲擺設牛肉攤近因私儲無印牛肉二百餘斥被宰甡公所西人在伊家内一併抄出除將牛肉充公外送捕解廨訊究張供冋在鄉間耕耘此次來申謀事牛肉係諸親友託爲帶來送人並非販賣又因不知章程以致悮犯務求恩宥聶司馬商之顧副領事判從寛罰洋五元以儆違章 
[海上聞談]  
書所見　　昨日有一操蘇州音穿緞掛帶眼鏡之某甲在大馬路某雜貨店内。購買毛巾一打。審擇再三。始與該店夥議價。價旣定矣。店夥戕取以包裹。某甲忽猝然問曰。該貨爲何國製造乎。店夥答曰。此係中國自製之最上品也。某甲曰。中國自製乎。言已。掉頭欲出。店夥追問曰。汝不願購中國貨乎。我以汝爲中國人。必喜用中國貨也。某甲不語。舉步欲行。店夥又問曰。汝且細審貨物之優劣。勿徒震外國貨之名也。汝必欲購外國貨者。我店亦有。汝且來。某甲仍佯若不聞而去。於是該店夥笑詈曰。兩肩扛一頭。我以汝爲人耳。不料竪頭畜生也。 
　　嗚呼。中國人之無愛國心如此。倘若輩立於會塲上。開口。演說。必曰愛國愛國。勸諸公用土貨。抵外貨。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[督辦鹽政處奏查明雲南鹽觔礙難加價並辦理此案原委摺]  
　　奏爲遵旨察核具奏恭摺仰祈聖鑒事宣統二年十月十九日軍機大臣欽奉諭旨資政院奏覈議雲南鹽斤加價一案請旨裁奪一摺著督辦鹽政大臣察核員奏欽此欽遵鈔交前來查此案臣處於本月初三日據雲貴總督李經羲電稱滇省鹽法非變通莫由補救現擬於邊地减價内地减額二共短收銀二十二萬餘千兩當此帑項奇絀百政待興何堪驟失鉅欵因思近年貨駄稀少馬脚低賤鹽價平落擬於内岸銷鹽每百斤提加馬脚銀五錢以資彌補自十月初一日一律試辦請查核會奏等因當經臣以提加馬脚銀兩屬之公家名實不符且减鹽額而加鹽價銷路能否暢旺民食有無妨碍電查去後旋據該督電覆目前試辦尙無窒礙然於名實不符之處終難目解且查光緖三十四年七月御史王履康具奏山東增加鹽價擬請嗣後他省不行援以爲例以淸界限而恤商民一摺奉旨度支部知道欽此當經度支部咨行各省遵照在案今該督所擬補救滇鹽辦法名爲提加馬脚銀兩實屬增加鹽價殊與光緖三十四年七月度支部遵旨咨行各省之案不合雖鹽爲國家專賣品而滇省鹽務甫經加價之後又復加價實非鹽法所宜　處正擬咨商該督令將提加馬脚銀兩即行停止另籌補救之法現在奉旨交臣察核具奏自應將臣處辦理此案原委並雲南鹽觔礙難再行加價各節據實陳明伏候聖明裁奪所有遵旨察核具奏緣由理合恭摺具陳伏乞皇上聖鑒訓示謹奏宣統二年十月二十四日奉旨已錄 
資政院　請書 
[羅傑擬請明諭剪辮易服與世大同具奏案]  
　　具案議員羅傑等謹據院章第十五條辦事細則第百六條提出擬請明諭剪辮易服與世大同具奏案一件應請議長作爲議題會議竊維我皇上以天亶之聰繼先帝之志疊頒明詔趕辦憲法範圍以内最要次要事項全國人民僉以爲轉貧爲富反弱爲强在此一舉祗聆之下感激涕零臣等外衡世界大勢内覩帝國近情以爲國家富强固非變法不可實尤非變形不可何則變法貴有精神而精神卽寓於形式我國辮裝其形式特異於六十餘國然使閉關自守不相往來不競國防雖更千載不變可也今旣與世界交通人皆大同我特標異其可乎哉辮裝不變其害甚多請爲我皇上約略陳之辮之害何軍人挽辮或藏冠内或露冠外操演不便一也舟車之中以曁工廠一掛機輪骨肉粉碎二也與列强交脫帽爲禮我獨不便感情難洽三也華人出游恒受譏刺國民外交不能親切四也形式不改精神不振垂辮如故民忘維新五也浣沐不便塵垢易凝腦氣不淸衛生有碍六也舊裝何害衣長袖博妨碍運動民兵無基軍官不武一也工人賈夫不便厥職商戰輒敗此一原因二也項無硬領逼之豎頸胸必屈曲肺病易生三也裝服旣笨運費過昻探險遠征以此見阻四也投刺理裝非僕不可官紳坐累宦習難除五也官服繁重不乘人轎輒御馬車國耗厚薪吏仍多窘六也紗皮疊更廉俸不給不給則必取之非義所取不義則必病民病國皆害之不可殫述者也此十餘害之結果即爲貧弱之原因而阻富强之進步關係如此言之疚心夫斷辮易服何以與富强有關也請嘗試言之常時便於體育急時便於角逐尙武之氣振及全國此一利也國内商旅海洋探險喜身首之輕適挈行李於隻手此二利也機房無性命之虞衣冠有輕簡之便作業不苦人奮厥職此三利也沐髮可勤束身能緊搆思無昏濁之苦胸挺無病腹之媒此四利也國際論交不以服異而見惡免冠致敬不慮髮嚲之可層外交日親政策愈活此五利也四時數襲帽草弁　中産以下之人易謀蔽體位卑俸薄之吏不以致累加之通刺整裝取擕自便不惟僕從可以因而减免車轎亦可因而漸去居宅亦不必有繫馬降輿之閒地行之數年向之官吏爲珠頂裘帶輒費萬金以致罷官而後不能自存者今則以出寡而有贏金向之社會爲冠服相耀而侈及轎馬家丁宮室以成侈俗因俗侈而國貧者今則以簡質而有餘潤其利可勝言哉夫禮宜因革孔子稱爲時中易曰窮變聖人取其通久是以近今外而出使大臣内而尙書侍郎以曁軍商工學各界多因所業不便或剃或剪或被短衣時會所趨朝廷默認天下之人罔不服我皇上識時知變與世大同然臣等以爲與其默認臣民剪辮易服而使各爲風氣以失統一之規模何如明降諭旨定以整齊畫一之制使天下耳目一新立憲之精神亦與俱振（未完） 
小說 
[義俠小說盜俠] （二十） 
　　於是敎士出其低顫之聲吐。問此二人曰。今日在上帝之前。允汝二人爲夫婦汝願之乎。此語一發。此二侍者乃彼此相視。若有所語。左次之侍者唇吻略動。而右次者。則立搖其首。二人之視綫。交集於新婦之身格蘭那極之答詞。尙未出口。而新婦奮然曰。此結婚滋可鄙。吾决不認彼爲夫。一語乍發。格蘭那極聞之。如巨霆之震擊。驚駭無度。週身之血。皆沸上其面立謂麗榴曰。汝何爲無故反汗。麗榴不。答疾出袖中小刃。力揕格蘭那極之胸。刀光瑩然。銛利照眼。而長不及尺。格蘭那極出不意。大驚　猝不及避。而刀鋒已力過其胸前衣服。直劃肌裡格蘭那極固通士。身手至疾。見刀鋒已及股膚。知避亦無倖。疾仰其身而。跌直出尋丈之外。胸前己阌刀傷。血乃湧出麗榴方持刀痴立。格蘭那極己疾踴而起。大罵曰死哉悍女。竟敢出刀刺我麗榴見格蘭那極已從地上躍起。瞬息之間。已身將入其手不及琽審。舉刀疾刺已咽此時高碩之侍者。忽一躍而前舉。手疾攫其刀如電光之一瞥。麗榴之刀。已入侍者手中。格蘭那極見而大喜。稱之曰。汝 
 
 

Page 27

 
 
乃大好身手。矯捷無倫。語旣已。疾剽及麗榴之身。擧和欲擒麗榴。麗榴夙意候康吉不至。圖與格蘭那極并命。乃力剌格蘭那極不死。而刀復爲高碩之侍老所奪。則頓足大。　殺那之。頃見格蘭那極已逼近身畔。顔色獰厲如鬼。必欲攫得麗榴而甘心。麗榴亦知已身苟爲所獲。者則求死不得。其苦較死爲。酷而倉卒之。際無可以致死之具。惶迫至於極地欲奔至璧間。觸壁圖盡。而衣角已入格蘭那極之手中。力引不釋 
此時之麗榴。蓋危險逹於極地矣。然天下之事意外之拯。往往即伏諸危險之中。格蘭那極旣力攬麗榴之衣。狠然而笑。謂麗榴曰。汝食言之人。乃欲求死。今且觀汝能逹求死之目的否。一語未畢。忽高碩之侍者。力躍而前。出其絶巨之拳。力擊格蘭那極。格蘭那極受拳立仰於地。右手本引麗榴。衣角。至是受拳亦立釋 
國外新聞 
[葡萄牙革命後之希望]  
　　本埠葡萄牙僑民中有聲望之某君昨日致書字林報館詳述葡萄牙共和政府之新政略謂新政府目下不特注意内國諸務且兼及國外葡民之利益該國之前途將有佳望並聞上海葡萄牙總領事巳親接官塲公文請其示告葡民謂共和政府將實行舊朝所定合法之負責現已印就傳單散與東方該國各領事署請領事官員竭力增進寓居外國葡萄牙家族之國民精神且組織學堂敎授葡國語言文字及該國之歷史地理内謂葡萄牙榮耀之族譜諸民無論生於何地均不應恝然忘懐葡民生未離歐者所享之利益今將推廣而畀諸遠東僑民蓋僑寓外國之民因於海陸兩軍被禁陞級嘖有怨言故也新政府對於商業亦深爲注意故建議各處須組織葡萄牙商會據該員云新政府之孜孜經營無論結果如何然此種裨益國家及同國國民之舉動實爲前途興旺之佳兆云 
[美國軒輊中日移民詳誌]  
　　據某日報載西十一月二十九號舊金山電云舊金山移民局醫員即近來查出印度移民之蠱病者今復查得中國移民亦同患此病該醫生將拘留擬查之華民於夜中從其耳内取出滴血而以顯微鏡察之乃知血内含有一種微生物向爲中政府辦事之醫學士金君適在舊金山研究眼科當用顯微鏡查察之時曾在旁叅觀彼亦承認所得之結果惟反對此病係在移民章程所列危險傳染病名目之内彼並提出質問十七欵請醫員覆之一面即往報告華盛頓公使故此事已成爲外交問題金君謂日本移民移民局醫員並不查驗如此事不能完美辦妥則中國將行抵制美貨今在舊金山購買鐡路材料之吉長鐡路委員業已聲明彼將俟該問題議結後再行開購各物云 
[摩洛哥前王之跋扈]  
　　初七日倫敦電云據阿丹電稱摩洛哥前王末拉率兵攻擊華生里斯殺斃酋民多名擄去洋及駱駝一萬四千頭聞末拉已立誓攻擊裴皮拉按西九月二十號有電謂末拉率領大隊黨羽行抵距裴皮拉一百英里之勃洛地方裴皮拉爲英屬沙曼里倫沿海之要鎭 
[法屬蘇丹之戰耗]  
　　初七日倫敦電云據巴黎電稱華台之曼薩里國王於西十一月九號在屈里其爾附近攻擊陸軍中佐摩爾手下之來福槍隊三百名兩軍激戰多時敵軍不敵而退是役馬敵軍陣亡者計兵六百名泰特其逹廷國王同遭非命華台國王身亦受傷法軍陣亡者爲陸軍中佐摩爾及士官三員又兵四十名受傷者士官四員兵六十九名 
[西十一月英國貿易情形]  
　　初七日倫敦電云西十一月英國出口貨所增之數計棉織品占金一百十八萬零九百四十三磅羊毛織品占金三十三萬零一百六十五磅機器及五金製造品占金六十四萬七千零四十六磅（以上譯字休報） 
[英皇法總統赴荷先聲]  
　　初七日柏靈電云荷蘭外務部大臣在海牙宣稱英皇及法總統將於來年夏間謁會荷蘭女主荷后則擬於夏初再訪比君比后於勃魯塞爾 
[英國船業爭端近聞]  
　　初八日倫敦電云調停船業爭端合同業己簽定將由工人投票取决（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
