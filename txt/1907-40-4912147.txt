# 1907 - 40 - 4912147

 

Page 1

 
 
   
 
 

Page 2

 
 
[新賀]  
　　新禧[  申報館主人拝手]  
[電傳諭旨]  
　　三十二年十二月二十六日奉上諭恩銘奏舉劾屬員一摺安徽太和縣知縣王樹中合肥知縣方永　署霍由縣試用知縣李維源均著傳旨嘉奬撤任六安直隷州知州熊祖詒辦事乖謬遺累地方前辦灝沚原卡候補同知崇安私移堵卡减折招攬前辦茶釐候補同知張樹昌不知自愛聲名狼藉前署寗國府通判許濟均借差需索操守平常常塗縣知縣郭繼泰斷事多偏粗鄙近利旌德縣知縣王家丕幕丁用事被控右案前署蒙城縣知縣候補知縣張其濬浮躁近利勘災不實在任候補知州宿州州判張肇元貎似有才操守難信候補知縣王淸治行止不檢有玷官箴補用知縣晏澤營藉差　勢聲名甚劣建平縣梅渚巡檢楊增順擅授民詞當塗縣采石巡檢陳禮 
 
 
 

Page 3

 
 
璋縱書索詐休寗縣屯溪巡檢陳文烇縱捕拷賊懁寗縣敎諭舒濟士論不孚五河縣敎諭朱柏年卑璝迎利潛山縣訓導張文杰被控營私前帶威靖右營兩江補川遊攀徐超海捕務廢弛前帶巡　左營李萬勝勇不足額左營千總邵錫榮鑽營卑鄙補用千總張承啟不守營規均者卽行革職前帶卓勝營馬隊補用遊擊姚魁武衐隊出防需索粮草擾害地方著品職永不叙用候補直隷州知州文英巧猾近利前署黟縣知縣候補知縣張武相庸懦無能疎於聴斷着以府經歷縣丞降補和州直隷州知州德　心地慈祥短於才具廣德直隷州知州王康平政治廢弛難期振作徽寗府同知丁繼瑞性情忠厚約束不嚴懷甯縣知縣鄭思賢精力不强難勝煩劇五河縣知縣徐日昌年少才疎尙欠歷練均著開缺另補餘著照所議辦理該部知道欽此○十二月廿七日奉上諭端方等奏江寗等屬秋禾被災請分别蠲緩漕糧一摺江蘇江寗等屬本年夏秋之際霪雨爲災收成歉薄應征新　若令照常完納民力實有未逮加恩著照所請所有山陽等十二州縣成災田地並上元等五縣歉收田地及鹽城等十三州縣勘不成災山地應征本年漕糧及改征折色銀兩均著分别蠲緩帶征其上元等五縣未墾荒田同江都縣及揚州衛營　壓廢田地除墾熟啟征外其餘坍荒地畆應征漕糧米石均著仍予蠲免以紓民力餘著照所議辦理該督等卽照所請詳細開明區圖村莊頃畝及應行蠲緩細數刊刻謄黄徧行曉諭務使實惠均霑母令吏胥舞弊用副朝廷軫念民艱至意欽此同日奉 
　　上諭恩銘奏查明各屬秋禾歉收請分别蠲緩一摺本年安徽省各屬被災被旱被風被虫田畝收成歉薄本日業經降旨將錢漕分别蠲緩以示體恤若將應征錢粮照常征收民力實有未逮加恩著照所請所有被災較重之宿州等四州縣並泗州之舊虹鄉通境應完本年新漕悉予蠲免其節年災緩民欠漕米並准遞緩情形次重之鳳台等三十州縣内除潛山宿松二縣光緒八年沙壓田畆無征外其餘同鳳陽等州縣勘不成災保内歉收田畝應征新漕及節年災緩舊欠漕米均著分别緩征以紓民力餘著照所議辦理該撫卽一併刊刻謄黄並將各該州縣區圖村莊分晰蠲緩詳細刊明徧行曉　務使實惠均霑母任吏胥舞弊用副朝廷軫念民艱至意該部知道欽此同日奉 
　　上諭端力等奏江寗等屬秋禾被灾請將新舊錢糧懇恩蠲緩一摺江寗等屬本年夏秋之際霪雨爲災收成歉薄若將新舊錢粮照常征收民力實有未逮加恩著照所請所有由陽等三十五州縣廳同淮安等四衙歸併各州縣經征屯田被災歉收及未墾荒田營壘壓廢各田應　三十二年地丁錢粮均著分别蠲緩其上元等州縣廳衙　年未完原緩遞緩各欵均着分别展緩帶征以紓民力該督撫卽照所請詳細開明區圖村莊頃畝數目刊刻謄黄徧行曉諭務使實惠均霑母任吏胥無弊用副朝廷趁念民艱至意餘着照所議辦理該部知道欽此同日奉 
　　上諭恩銘奏查明安徽被災各屬請分别蠲緩錢粮一摺本年安徽宿州等各州縣被水被旱被風被虫秋收均形歉薄若將應征民賦照常征收民力實有未逮加恩著照所請所有被水較重之宿州等四州縣並泗州之舊虹鄉通境本年下忙民衛各欵錢粮悉予蠲免其節年原緩各項銀米並准一律遞减其鳳陽等各州縣應征各項銀米均著分别緩征以紓民力該撫卽刊刻謄黄徧行曉諭務使實惠均霑母任吏胥舜弊用副朝廷軫念民艱至意餘著照所議辦理該部知道欽此二十八日奉 
　　上諭岑春萱奏查明南洲等廳州縣被水受旱請分别蠲緩遞緩錢漕蘆　等項一摺湖南本年夏問南洲灃州安鄉等廳州縣湖河泛漲低窪田畆悉被淹沒濱湖隄岸間被冲潰高旱田畝入秋受旱收成均形歉薄若將應征錢漕蘆課等項照常徵收民力實有未逮加恩著照所請所有南洲灃州安鄉等廳州縣均著照勘明被災輕重情形將應徵錢漕蠲緩遞緩以紓民力該撫卽將所開詳細數目刊刻謄黄徧行曉諭務使實惠及民母任吏胥舞弊用副朝廷軫念氏艱之至意餘著照所議辦理該部知道欽此正月初二日奉 
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨林紹年奎俊均著加恩賞穿帶　貂褂欽此同日奉 
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨載澤著補授御前大臣並加恩賞穿帶　貂褂欽此同日奉上諭上年順天直隷各屬被灾地方業經分别蠲緩粮租小民諒可不至失所惟念今春靑黄不接之時民力未免拮据加恩著將被災歉收之武淸等州縣廳各村庄應徵本年春賦地丁錢粮等項並原緩光緖三十二年及節年地丁錢粮等項分别緩至本年麥後啟徵其坐落武淸天津二縣地方之津軍廳葦漁課漕粮地畝並歸入該二縣災歉村庄一律辦理以紓民力該督卽按照原奏開明詳細數目刊刻謄黄徧行曉諭務使實惠均霑母任吏胥舞弊用副朝廷履端布　嘉惠畿彊之至意該部卽遵諭行欽此初三日奉 
　　旨廂白旗滿洲副都絲著　朗阿暫行署理欽此同日奉 
　　旨鑾儀使著卓凌阿暫行署理欽此同日奉 
　　旨正白旗　軍統領著塔克什訥暫行署理欽此 
[敬告丁未年新年諸君（春）]  
年年有第一月。月有第一日。何謂新。第一月猶是月。第一日猶是日。何足賀。人人目中以爲新則新矣。人人意中以爲可賀則可賀矣。可賀在人人之希望。而不在循例之新年。今日非吾中　預備之立。憲後之第一新年平。年年之新年可賀。則今年之新年更可　。今年 
 
 

Page 4

 
 
之新年可賀則。今年以後之新年更可賀何也。預。備之程度日高則。希望之程度亦日進。希望之程度日進。則新年之氣象。益將煥發而。不同。猶之天寒歲暮。萬象索然。凡百事故。至此時而結束。因革損益。亦姑待於來年。一般之社會。皆有凝寂不動之狀態。及夫爆竹一聲。桃符萬户。靑蛀聒耳。罔非怡悅之音。黄犬迎年。亦有驩虞之色親友。道吉祥之語。庭宇呈獻歲之化。氣象爲之一新。精神因而一振。喁喁萬民其心中目中皆。若有千百未來之事業。將與此歲月俱新者。新年無盡。希望亦無盡。希望無盡。事　亦無盡。天下無不能達之目的。前途有無　數　幸　。美乎哉吾二十世紀預備立憲之新中國。美乎哉吾二十世紀新中國國民希望之新年。 
　　積三百六十日而有一新年。卽積三百六十日而增一希望。希望者。幸福之母也。俾士麥惟希望南北之聯合。而小德意志黨之排沮。曾不能捆其非常之功。加富爾惟希望全意之統一。而議會多數之反。對。曾不能屈其不撓之節吾丁未年之新年諸君。獨無中國立憲之。希望乎。當詔旨　下之時慶祝之會。遍於東南。歡呼之聲達於衢。野。諸君未嘗　有轟烈之氣象。迨改革官制。視爲具文。集權中央。迹近專制。不免皆有失望之觀念夫失望者。消極的而非積極的也。使因一事之失望。而遂無一毫希望之心。則國事將如江河之日下。惟因暫時之失望。而必欲達其希望之的。則精神且以磨勵而益奮。吾願吾諸君之心中。日日有一可遂之希望。吾願吾諸君之目中。日日。有一可賀之新年。因新年而生希望。因希望而成事業。吾于未年之。新年諸君乎。吾新中國未來之事業。又安知不隨歲月而俱新乎。 
　　且夫萬物生於初春。萬事立於始基。去年之七月。猶爲佈告預備立。憲之第一日。今年之新年。乃爲實行預備立憲之第一年。諸君如以。今年之新年爲可賀而人人皆有希望立憲之心。則此後且有無限。可以道賀之新年。諸君如以今年之新年爲不可賀。而人人皆無預。備立　之意。則此。後將撫一二可以。慶賀之新年。矣新年之可賀不。可賀。於諸君决之。中立之立憲不立憲。於諸君之新年决之。時哉不。可失。時乎不再來。諸君能不辜負此新年乎。吾聞術家之言。以丁未。爲不祥之年。吾見歷史所載。惟丁未多凶亂之變。常此萬象發皇四。民欣幸之時。吾亦不願多作懊喪語。惟願諸君因此預備立憲之新。年。而加意兢惕焉。則敬爲丁未年之新年諸君。三呼萬歲者焉。 
[專電一北京（十二月二十六日）]  
　　留學生禀留英宗濂留歐江川鄂三省學生電禀外務部懇留吳宗濂監督學務。（白） 
[專電二北京（十二月二十六日）]  
　　賞銀津貼民政部奉懿旨賞給民政部津貼銀四萬兩。（白） 
[專電三北京（十二月二十七日）]  
　　粤路公司定期公舉議長及開股東會粤路公司電致農工商部郵傳部定期正月初七日公舉議長廿六日開股東正戒會。（白） 
[專電四北京（十二月二十八日）]  
　　議裁各道及用佐貮之法編制館議裁巡道酌留關粮鹽河各道其鹽無督銷糧無押運者均裁河道視地要　酌裁均　去　屬。　任。各邊彊需員鎭攝以府兼兵備銜。惟不兼轄至旁　州　分說佐貮用人以日本文官委員會例設考驗處實缺候補一體甄别委。任（白） 
[專電五北京（十二月二十九日）]  
　　侍御密叅商部某御史密參商部振貝子奏補叅議一缺請先派員行走擇尤補授名爲愼重要缺實仍引用私人。摺上留中（仁） 
[專電六北京（十二月二十九日）]  
　　奏請區别政司法之制御史吳鈞奏請定外官制請將行政。司法嚴行區别分期實行。（仁） 
[專電七北京（十二月二十九日）]  
　　奏請添設各部七品小京官俾壽奏改定官制宜妥籌階級請添設各部七品小京官。若原缺以舉貢生員畢業學生考試籤分學習奏留後照拔貢例升用。摺上交政治館核議具覆（同） 
[專電八北京（丁未正月初二日）]  
　　黄昌年叅摺留中黄昌年奏叅軍機大臣慶親王及在農工商部行走之視　元邵福瀛。指爲乳臭小兒原摺留中（白） 
[鴉片庽禁於徵之辦法蘇州]  
　　蘇撫自奉到政務處咨會禁烟章程各條當即從官埸辦起先後派員調查通省候補吸烟人員飭令依限戒除爲民先導茲副陳搤以禁止　藥進口一時旣不易辦到固常先禁民同吸食則將來洋藥不禁自絶惟禁民吸食又非壓力所能收效除寓禁於征别無良策現在烟館旣限期閉歇而土店林立必須嚴定稽徵方免流弊連日與　金殿臬司妥辦辦法現已議有端緖大旨擬設稽徵官膏總公所於省垣並設四分所於各路警局令各膏店一律領取憑照免繳照費土棧帶售膏者亦須領照如售膏一兩按照時價值錢一千文准加價一倍售 
 
 

Page 5

 
 
作二千文食户只准買膏不准買土土棧只准賣土與領照之膏店　膏出售外來販土者亦必持有膏店憑照方准買土所有加售膏價溢欵准各該店扣留一成作爲津貼餘九成解交稽徵公所除仍提還原收膏捐外卽充作設立官戒烟局及收留吸煙負民飯食藥丸延醫診治並委員薪水局用火食一切等項如再有盈餘即作爲地方巡警經費至各州縣亦擬設分公所由地方官會同紳士仿照辦理進出欵目飭令按月核實造册詳報以便稽查此事現已擬定聞不日即須派員專辦矣（甲） 
[直隷禁烟之阻難]  
　　西正月三十一號保定府訪函云據衆人傳說本城内烟館三百七十家已均閉歇是誠足以滅除吸烟矣然探知貧苦之人因無力購置烟具在家吸烟而覔死者已有數人直督告示已在各縣張貼然據我儕所目擊者苟非縣官實力奉行則民間亦不卽遵辦也譯这林報 
[湖南防匪要電彙錄長沙]  
　　湘撫復鄂督電黄楚中昨據解到常發臬司嚴審茲奉電示復飭該司遵照切實研訊俟得確供詳陳查革命黨内誠如鈞諭文人學生甚多即如此次匪亂脅從多起事速與尋常土匪不同詳細查訪　因匪目以軍界學界均勾結一氣揚言煽惑到處有僞碼頭官傳遞消息並爲其黨與往來接待之地致被誘動者極多現在匪氛雖息而逆首在逃醴陵湘潭餘匪時出搶动拒捕殺人長沙善化亦有劫案米貴歲闌頗覺可慮防緝未敢稍鬆尤賴兵务鎭攝知關憲圍廑以上陳岑春冀叩 
　　鄂督致湘撫電湘境匪亂已平地方漸安歲事將關江南軍現已撤回鄂軍似無須留駐許多鄙意除　留步隊一營砲隊兩隊駐安源外並令卽於此步隊一營中每日限一隊往來洙州醴陵萍鄉一帶遊巡以資鎭攝留管帶戴壽山一營仍駐岳州平江各駐步隊兩隊足用餘均調　因陸軍部有派員檢查各省軍隊之信是第入鎭之營隊不能不先期籌備也尊意如同卽望電復洞 
　　湘撫　鄂督電春冀　陳湘省目前情形計已達鑒現値匪首在逃米價騰貴人心未靖實賴兵威鎭定鄂軍能緩至來春撤防較爲妥愼如須預備檢查必不得已擾懇於准留之步隊兩營砲隊兩隊外再請添留步隊兩營以一營駐省城一營分駐醴陵湘　各兩隊俟明正查看情形再商請陸續調向緣江南軍現尙有步隊兩營分紥萍鄉各縣一營駐南昌贛邊旣實湘境尤未便獨虚可否俯准之處伏候察核示遵春費叩 
　　張統制致湘撫電鄂軍將士越彊剿匪數月以來備嘗辛苦當此天寒地凍竟能不避艱險勇氣百倍洵堪嘉尙宫保督憲頻閱來電亦深奬許特飭慰勞仰即一體傳知務各益加奮勉始終如一以副憲　近來情形如何望卽電復彪 
　　張統制再致湘撫電奉宫保憲論卽飭白標統壽銘率該部全標步隊三營並砲隊左隊楊管帶纘絡率駐岳步隊一營年内先行向鄂王協統得勝及李標統襄隣之全標步隊三營均留湘不調除留萍鄉步一營砲兩營外餘兩營以一營分紥　陵湘潭各兩隊以一營紥省城等内　論轉　等請現在　標統駐省二營及砲隊并駐瀏陽一營均已預備　船起程回鄂矣彪（興） 
[會議設立息訟公所京師]  
　　日前議政王大臣會議謂自奉旨預備立憲所有各事宜亟宜次第舉辦應咨行各省督撫飭令所屬州縣設立息訟公所選舉公正紳士充常總董嗣後除遇有命盜重大案件仍由地方官審理外其他口角爭鬭婚姻財產槪由公所調和理處俾息訟端而免拖累藉爲地方自治之要點而樹預備立憲之基　並擬先由順天　起一俟公同擬定郎行奏明辦理（上） 
[度支部籌募國債之風說]  
　　西二月一號北京訪函云度支部尙書溥　與各督撫商議仿照直督袁世凱公債票辦　每省勸　國債其數自三百萬至五百萬止以爲舉行新政之的欵惟東三省不在其内以滿洲人民肯太貧窮故　其實滿洲人省分利之人非生利人也淸朝入中國已二百七十年其開國皇帝之子孫至今尙受養於滿洲政府計豢養此等無用人民之費約得銀一千萬兩中國前曾發行昭信股票除各海關稅務司簽字盖印之票照數付還外本利皆未付淸今欲在國内籌債恐亦甚難也譯字林報 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[政府整頓東三省之計畫]  
　　西正月三十號北京訪函云數日前曾致一函述及振徐兩欽使所上整頓滿洲東三省吏治財政等事之條陳現經政務處大臣及民政部尙書核議除中國所失路礦等利權向日俄兩國索還一條外飭均照准因日俄實爲南滿洲之主人如中國於目前多事之秋遽向之索取權利恐失友誼也據聞中國政府第一件擬辦之事卽重練奉天吉林黑龍江三省之陸軍以備日俄戌兵撤盡後剿辦鬍匪此等馬賊中國地方官深受其累滿洲商業之不興亦由於此京津兩處官場傳言自東三省官制改定後民政部尙書徐世昌當奉簡充奉天總督前充出使德國大臣現任江北提督蔭昌曾在奥京受武事之敎育當奉簡充東三省滿洲中國軍隊之總統譯字林報 
[外務部要電摘錄北京]  
　　堅拒長沙城内開設洋行日前外務部電覆湘撫畧謂長沙城内開行事日本使近亦來照請照英日兩領所請在湘省卽發告示經本部駁復並於該使來晤隨時剖辯總期内外堅持至租界章程本係湘省與各領議訂現應如何與各該領磋商以期妥洽 
　　祁道留部差遣日前外務部接到川督復電云祁道前經隨同章道世恩赴德國訂購製造新式槍枝药彈機器現此項機器尙未到廠點收章道又已身故自係祁道經手未完之事惟大部旣需材孔亟應請即留差遣俟明年機器到時能無舛誤最好如有必須調回原手檢理質証之處容再電請暫調來川祈察核飭遵（駒） 
[學部近事北京]  
　　學部議整頓學界之宗旨去臘十六日學部各堂憲召見時兩宫以留學生趨向不正面諭設法整頓嗣榮尙書與嚴達兩侍郎會議以各省學界風潮多爲留學生倡言平等自由之說所激動查外洋學派以德國爲最純正應多派留學生赴德肄業嗣後留學外洋者應注重於德當以德國之學派爲中國學堂之模範而各省學堂趨向應以忠君尊孔爲第一宗旨刻擬重編章程以便頒發各省遵行云（上） 
　　甄别八旗學堂敎習學部達芝甫侍郎前擬整頓八旗學務現因考察各旗學堂諸多腐敗飭令督學局查核各學堂敎習名册所有十二月十五日至正月十五日應領脩金槪行停送務須詳加甄别查其學問優長敎授得法者分别派充各堂敎習如有不能勝任者應卽撤去另行延聘通才以免濫竽而重學務（多） 
　　電催留德法律王博士來京聞學部各堂因現在需才孔亟電致出使德國大臣轉飭留德法律博士王寵惠於二月間回京到部差遣以資贊助（和） 
[禮部近事北京]  
　　講求典禮日前儀制司滿鳴贊等官呈請設立研究所奉本司隆掌印傳諭前該鳴贊等官擬請設立研究所以便講求典禮一節業經溥尙書批准照辦現議擇地建立俟春問工程完竣後卽行定期開講（日） 
　　旌表孝行禮部准都察院咨翰林院編修潘昌煦呈稱江蘇華亭縣優廪生閔檝孝行懇請旌表等情於客臘十一月十六日具奏奉旨依議欽此（助） 
[庫倫大臣之要電北京]  
　　去臘庫倫大臣有要電到京略言俄國近派商務大臣至蒙古在伊羅古司卡及哈克圖等處遊歷志在經營蒙古其欲辦之事有三（一）俄國茶磚由哈克圖輸入者近年日漸减少茲特調查其所以减少之故設法以維持商務（二）伊羅河金礦權利擬設法擴張（三）測量伊羅古司卡鐵路之支線擬推廣敷設直達哈克圖其窺伺蒙古之意殊難測度懇速准備以防不虞（日） 
[奉省抽收洋貨釐金之交涉]  
　　西正月三十號北京訪函云駐奉英美德日本四國總領事與趙將軍辯論在南滿洲向洋貨徴抽厘金稅捐一事大約俟財政處將捐章撤銷後卽可了結領事公會皆謂瀋陽安東縣大東溝三處當與中國境内各口岸一律看待華官則謂以上三處尙無租界應得向洋貨抽收厘金及各項稅捐俟租界劃定後則租界内自不再抽捐各領事不允承認此議而要求收回捐章譯字林報 
[會議添派使臣之計畫京師]  
　　外務部王大臣近日會議擬將現在訂約各國未經派有專便者陸續添派前往以敦睦誼而利交通現正物色人材寛籌經費並籌畫久於其任之辦法云（上） 
[俄國撤退滿洲軍隊]  
　　十二月二十五日東京電云駐紥哈爾濱之莫斯科軍隊隊業已撤退其餘駐紥吉林及左近之軍隊定於西三月一號起撤防譯字林報 
[俄國藉端索酬之傳聞]  
　　日日東報載倫敦電云接奉天來電謂俄國於定期前撤退滿洲戌兵擬向中國要求有以報酬之譯文匯報 
[南滿洲鐵路公司籌議改良]  
　　十二月二十七日字林報云南滿洲鐵路定於西三月三十一號由軍政署交給公司公司擬大加改良大連灣埠頭須重行建造其傍卽築一鐵路火車站埠頭上裝一電機以便裝卸貨物致改設一律鐵軌之工程計路長四百餘英里約須一年始能告竣譯字林報 
[南滿洲鐵路連糧免費]  
　　十二月二十六日東京電云南滿洲鐵路於昨日起裝載軍往中國中部賑飢之高粱不取運費譯字林報 
[長春商埠選定外國租界]  
　　西正月三十號北京訪函云中國政府已在二道溝選定地基一大方作爲新開吉林省長春口岸之外國租界其餘如吉林府哈爾濱滿洲里等處商 
 
 

Page 10

 
 
埠之租界將於新年後再行選定云譯字林報 
[晉人反對福公司]  
　　西二月二號北京訪函云山西巡撫電達外務部反對福公司派英國礦學家赴平定州探採煤苗以憑化驗因山西人與福公司爭論在山西開礦一事不甚和洽也福公司近與盛宫保所訂在澤州設立鍊鐵廠章程四條山西人亦不允承認譯字林報 
[日本簡派滿洲外交官]  
　　十二月二十八日東京電云日本已簡派總領事一員駐紥哈爾濱領事一員駐紥吉林譯字林報 
[西報載赫德將去中國]  
　　二十九日倫敦電云英國德立因報載稱總稅務司赫德請假兩年將於兩禮拜内由華起程回英將來未必再回中國此卽一千九百零六年西五月上諭簡派督辦稅務大臣位在赫德以上之結果也譯字林報 
[西報訪事評議唐侍郎去就之關繫]  
西二月一號北京訪函云前兩禮拜郵傳部侍郎署理外務部侍郎唐紹儀兩次奉旨申斥責其選用司員失之不公計上封奏彈劾唐侍郎者爲一頑固之翰林院侍讀馬吉樟及其餘蠢不知事之御史數人無怪唐侍郎擬俟伍侍郎廷芳於西二月十號前到京後卽辭職退歸廣東故里也唐侍郎乃袁世凱之密友爲袁督所護庇之人故唐侍郎之失敗半爲反對新政守舊黨自鐵良不次起擢後勢力盛於改政黨因該黨領袖澤公現任御前大臣乃一無關緊要之職也聞政府有意簡用滿員以代唐侍郎所謂援引成黨用人不公皆托詞耳惟欲於滿員中選一可繼唐侍郎者實非易易且如朝廷倚任蠢不知事之滿員則庚子之禍恐將再見矣譯字林報 
[逋臣蹤跡]  
　　倫敦支那報云傳言康有爲現居墨西哥在銀行辦事譯十二月二十九日字林西報 
[華工尙願往南斐洲]  
　　西正月三十一號保定　訪函云屢有人查問南斐洲今年尙須添用華工與否蓋如須招用則願往者尙不乏人卽此可見鑛廠管理之善因决無人現願前往而不與已往者詳論一切也譯字林報 
[營口警察情形]  
　　西正月三十號北京訪函云營口關道尙以廣東會館爲辦公之地該處中國警察計分馬步水道三種共有警兵警官五百人歸一道員節制譯字林報 
[新年祝詞（天）]  
　　噫嘻今又新年矣。吾如新年何。吾又如吾同胞何。 
凡人之對於新年也。其感情有二方面。念萬象之更新也。則躍然以。喜。思光陰之易逝也。則悚然以懼。以今日中國之現象。與吾之感情。衡之。世界之風潮。日劇一日。國民之沈夢。年復二年。同胞智識之進也紓。而外人壓力之來也速。自今以往。如水日益深。如火日益熱。吾念及此。吾方欲爲新年作十日哭。何暇祝爲。 
　　天僇生曰惡。是何言。我中國有五千年光榮之歷史。有四百兆靈秀。之人物。今日國民之程度。尙在幼稚時代。旣曰幼稚。則前途甚遠。來日方長。無不可就之事。無不能成之功。如旭日之始升。如春花之早。發。如樹之始。茁參天蔽日。正在於他年。如人之初生。建功立名。本俟。諸異日。然則我國民今日特患不自立耳。誠能自立。則二十世紀之。世界。方將爲黃色之種所嫥有。彼碧眼黃鬚兒。必將拜我下風也。吾轉念及此。吾且喜。且驚。且懼且權欣。且鼓舞。中心躍然。距踊三百。乃不于元旦日。酌椒花之酒。持長春之杯。三跪九叩首。作新年祝詞。招國魂之來歸。以爲吾同胞勸。其詞曰。 
　　皇天嘔　萬物兮。竭紛迕而回蝕。時冉冉其代謝兮。倏更易乎裘葛。花菲菲其散芬兮。草萋萋而始茁。醫神州之沃壤物溢兮。　霍翕習而藴鴻質。帶以黃河白水之漨湃奫　兮。掍以華峯恒。峯之　朗坱。圠。是　吾祖吾宗之櫛風沐雨。百戰所經營兮。濟之以五千年之聲。明。文物胡時日。黤黮而遒逝兮。顝海水其羣飛般摠其肌盬腦兮。颮　雲汎。攢嶷以滂迷。國魂靡所止息兮。繞地三匝。乃無枝之可依。朕旣　此　艱兮。樛巫陽抨要之。倚崑崙之顚以吹法螺兮捫金發鼓而陳詞。樛黃靈而諏則兮。忽乎魂之焉歸。黃靈作而鑽策兮。羲氏。占曰善哉。利召國魂而惠此下國兮。指日月以爲期。聆誥而惑渙蒙。釋兮。　焉魂交　焉形開。洞出雲窟之窐寥　濞兮。攘入寒門之　。崴崔嵬。霧習蒙合軋。勿痑沕。而國魂靡。所得見兮。神冥目攫心上假。而不怡。吾令炎帝執　兮。抨太皞使爲師。以仁義道德爲原質兮。以孝弟忠信爲鑪錘。左執槼。而右握榘臬兮。召重華而相之。鑄國魂使。重出兮。諏吉羊而自馳。曰汝不我卽旣三千餘年兮。情怇怇以悁悁。悲下民罔所託命兮。翍蒙霧而遄旋。中野不可以久淫兮。盍歸來乎。邱國。岣嶁之峯有天書下降兮。其光灼乎九幽。曰予以國魂畀而兮。而其合羣力易性質以力扼此洪流。而誠忘身衛國兮。而出朕値。朕必如而願以爲酬。曰承嘉命維茲魂之一線兮。是乃軒羲姬姒禹湯。周孔漢唐明宋之所貽留。予誓進絜江鄂退援滇粤掍長江上下。大河南北兮。以求墜鼎而光復我金甌。系曰。中宸胚渾育彙類。地胡爲。傾天胡醉魂。歸來兮神哉沛。道之超超鎭高邁。元黃氤氳睨天　。呑翕九阮浀區内。我國民兮斯多。於須樂兮發蒙蓋。 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[美日兩國之外交]  
　　十二月廿六日倫敦電云美總統羅斯福而告　謁之人謂外間所述彼　告嘉禮福尼省國會議院之辭並無最據彼從未逆料日本將以哀的美敦書相示並不揣度有戰事之患彼深惡人妄言戰釁彼已在美京與日本　議條約大約西三月間約稿已可發父國會矣○廿九日柏林電云美京公牘載稱日本人留學美國一事業已了結○廿九日倫敦電云美總統羅斯福美工商部大　蔑客夫又與嘉禮福尼亞省所派國會議員商議日本人留學美國之交涉據議員云彼此已各會意當有一令人滿意之結局云 
[日本足尾銅礦工人滋事情形]  
　　十二月廿五日東京電云日本上野省足尾銅礦礦工滋事有爲首八人社會黨通信員一人因與此案牽涉被捕銅礦公司總辦未死其傷勢亦日有起色公司所用之人不知下落者一百五十名留於醫院者有十五人昨晚滋事之礦工在鎭内各客館搜查異得礦公司所用之人足尾地方之百姓皆震恐地方官皆改裝潛逃警察兵已添派　往今日下午有兵七三百七十人行抵該處○又電云足尾亂事漸見平定兵士已遍紮境内追捕滋事之礦工有數人從山尖下墮受傷今日下午尙須圍攻○又電云日本足尾銅礦自大兵到後即田平靜現仍捕拿滋事之人昨日東京按户搜查社會黨日日報辦事處以及該報辦事人之住宅亦皆一一檢查○十二月廿七日東京電云足尾銅礦礦工已有一份照常工作該處有暴風大雪 
[俄國籌欵振饑]  
　　十二月廿七日柏林電云俄國在本國内地籌借羅布七十兆元爲災巨賑濟之用 
[日本爲陣亡將士建坊]  
　　十二月廿七日柏林電云日本在旅順口建立牌坊以記念日俄戰時两國陣亡之將士 
[俄人整興遠東航業之計畫]  
　　俄京信息　中國東汶鐵路公司於日俄戰時曾失去輪船多艘現已决定不再自行添造但與俄國輪船公司訂定由各該公司置備輪船來往海參威及日本中國各口岸 
[俄法不賛成弭兵之議]  
　　十二月廿九日柏林電云俄法兩國政府之意皆以爲下次海牙和平會商議弭兵一事尙非其時 
[波斯新設國家銀行]  
　　十二月廿五日倫敦電云駐波斯京城之路透電訪事函稱國家銀行籌集資本英金五伯萬磅請予設立之約業已簽押該銀行所獲利權甚多並准俟波斯皇家銀行發行鈔票五十年期滿後此權即歸其所有該銀行應偕給波斯政府英金六十六萬六千磅西三月二十一號　六付一半否則此約即行作廢 
[俄國降將身敗名裂]  
　　十二月廿五倫敦電云俄國海軍中將尾婆革多夫對馬之戰投降日本軍法院定以監禁十年之罪已由　皇批准譯字林報 
[委員查取孫襄讞被控卷宗]  
　　公共公廨襄讞孫耳三明府於去臘爲人禀揭奉道憲瑞莘儒觀察委員查辦聞去臘杪在廨查取某某等案卷數起而去（力） 
[徐敬吾將由𡩋釋回]  
　　上年江督飭弁夏鳴皋來滬拘獲羣稱爲野鷄大王之徐敬吾一名謂爲革命黨解赴金陵審辦茲聞督憲委員訊得徐在滬售書爲業僅係無賴一流實不足以稱革命黨因禀由午帥卽行交保開釋聞日間將次回滬矣（力） 
[飭查大閙公堂案内租界人民之損失]  
公共公廨讞員關絅之太守於去臘杪接奉蘇撫公文飭將前次大閙公堂時租界民人死亡數目及損失物件詳細開單禀報太守當卽飭承照辦凡當時漏未報明者均可於此時續報以便禀請上台核奪（力） 
[電請將應桂馨押解回滬]  
　　去臘上海道喘　察電禀蘇撫陳中丞謂候補知縣應秉鈞即應桂馨自十二月初五日在會審公廨斷結後曾囑至公廨攝影不意應私行赴蘇現在英領催迫請將應桂馨派員速卽解滬以便攝影云云（力） 
[上海徐家匯天文臺警告中國海濱風潮象號釋例（特爲中國漁舟商舶而設）]  
　　中國商船漁船往來於十八省海濱者能知天象與海而種種警告風潮之現象而有益於行海者非一日矣長幼相傳父子相授故　　者見油然作雲或大風捲浪一切險象有妨於行海者則已行者立卽他往覓藏身之地未行者仍泊港内免不測之患待風浪稍靜再掛軌前行 
以其經歷而能知此警告然海中商船仍有覆沒人民仍有溺死者每年不止百千有時竟有十萬之多者是僅知此天象與海面現象有時亦不足恃彰彰明甚蓋此等記號未必時時顯明即顯明矣而爲時已遲舟子仍不及避於風潮未起以前者亦不一而足也蓋此等風潮往往不限於一方者　從一记而他往者其行動之速率捷若火輸譬如颶風距臺灣東甚遠而福建海濱風靜如常毫無險象然　一三日後而竟至者　四五日後而竟至者 
　　近自電報發明後颶風雖起於遠方而中國海濱瀕危之地亦未有天象　海面之藝告者本台往往先能知之故在數年前本台創行報風規條在牛莊天津芝罘威海衛靑島漢口鎭江上海吳淞大戢山寗波逼知福州厦門　頭等口岸設立木杆同時懸掛颶風將至之旂號然此等記號必細細解說而後能知漁人在口岸内或在小海灣及海濱一帶海島停泊未能實獲本台警告之利益 
本天文台因願助多數行海之人持請命總稅務司及查察海濱　處人員願設馨告記號新法海關各員極力賛成故於緊要口岸設立高杆凡行海者見高杆有象號即知　險將近而頂防之勿冐險遠出惟舊時經驗法亦不可不留心蓋有時亦可照此 
而避風也茲立新例如下 
[風朝象號（此次紀號意義與舊式無異惟舊式意旨細繁恐漁人難以領（會茲特另特意賅法簡之象號應於高杜俾漁人一目瞭然]  
　　此記號掛於高杆在塔燈旁以及各處海關前其名列左 
　　石牌山表角東澎島（以上廣東省屬）東挺島北挺島烏龜嶼牛山島三石山東犬山東湧（以上福建省屬）温州府北魚山小龜山鎭海縣寗波府（以上浙江省屬花烏山余山　瑘島（以上江蘇省屬）成山頭崆峒島猴磯（以上山東省屬）秦王島大沽（以上直隷省屬）牛莊（以上東三省屬） 
　　此例於光緖三十三年五月初一日實行（每處信旗臺所在稍加留意便能知之） 
總注意 
　　（一）凡有象號（圓方等式）無論單雙掛於該處杆上該地必有大小風潮 
　　（二）凡持兩個象號時風潮必較大於持一個象號時　 
　　（三）懸掛象號後距風潮之來爲時不等或一二下鐘而至或二日而至須觀風潮行動之遲速 
象號解（甲）單號 
 
 

Page 18

 
 
（第十八版） 
（一）本處及向南者能遇大風 
（二）本處及向東者能遇大風 
（三）本處及向北者能遇大風 
　　 
[（乙）雙號（几日中掛以下三式雙號象號（夜間在坸燈旁懸日紅燈爲記]  
　　（四）本處及向南者將遇大風大有危險 
　　（五）本處及向東者將遇大風大有危險 
　　（六）本處及向北者將遇大風大有危險 
緊要注意倘有時因有阻隔未及警告則行海者不能因高杆無象號而任意往返仍宜觀天象與海面之警告以補本臺報告之不足（助） 
[新年團拜會之慈善心]  
　　初二日滬上紳商沈縵雲王寶崙發起新年團拜會借座總工程局於十時開會意在移欵作賑以恤灾區到者二百八十一人收捐欵洋一千二百十三元小洋六十一角對開一枚銅洋六元以六成助淮北以四成助皖北振資（助） 
[法領宴賓]  
　　駐滬法領事巨籟達君於去歳念九晚柬請駐滬各國領事並東方匯理銀行大班亨利亞君公司行大班白臘台君及白利度君柏爾德蒲雅兩律師法工部局首董席羅君總辦臘番利也君曁各紳商等到署舉行跳舞禮並備上等西筵以欵嘉賓至鐘鳴十一下始各散歸（深） 
[法員由漢來滬]  
　　代理法領事喇伯第君於去歲除夕由漢口領事任所乘立茂輪船來申當由總領事巨君偕副領事惠德君至碼頭迎迓入署聞喇君勾留數日即當返漢云（深） 
[厘局批詞]  
　　淞滬厘捐總局於去臘杪發出王董等禀批云此項土布厘金上届畢董承辦無閏僅繳錢五萬九千八百串核諸畢董認繳已屬减少本局因念近來洋布盛行土布銷塲略滯是以通融昭准試辦一年期滿正値餉源支絀之時各該商具有天良亟應照額加繳以盡急公義務何得以明年捐數恐致短絀頂爲懸擬之詞率請减繳所禀斷難准行且查本年十一月該局禀乾豐等號商包認出口布疋等捐案内曾據該商董面稱旣辦認捐權操自商設法補救易收成效及各項認捐連年加額者多乞减者少各等語甫出該董口不應自相矛盾偏於此項布厘希冀减捐仰布捐局傳諭王董等遵照飭令照畢董原認之數每年加足捐錢六萬串以復舊額而裕餉源該董等如再飾詞求减或將前項布捐仍歸該局照章辦理或另招殷實妥商接認總期厘務商情兩有裨益該局員比較攸關務速妥議詳復察奪母延又批陶振磬禀云此案旣經由州分别提訊取結斥釋則事已完案今何得添砲多人來局復瀆究竟所禀是否屬實抑係該牙户嫉妬同業有意纒訟均應撤究仰太倉州立卽飭查明確據實具復察奪母任朦混（宜） 
[示諭行用裕蘇官錢局鈔票]  
　　去歲臘杪上海縣王大令出有示諭云本年十一月廿八日奉裕蘇實銀錢局札照得本局鈔票改良業奉藩憲批准茲印一元五元十元三等鈔票現經刷印齊全行使在卽禀請藩憲加蓋圖記並編列中西號碼票紙中製有水印江蘇裕蘇官銀錢局字様分發各店各莊號行用推廣所有前出舊票儘收不發現在新印鈔票推行各埠一律行使誠恐商民人等未及週知合行通飭札到該縣卽便遵照一體出示曉諭仲衆週知錢糧釐金生意賣買一律通用暢行無阻母得挑剔尅扣是爲至要等因到縣奉此查此案前奉藩憲札飭卽經示諭通行使用在案茲奉前因合再出示曉諭爲此示仰諸色人等一體遵照行用毋違（宜） 
[松府戚太守示文（爲陳克棠招搖事）]  
　　爲出示曉諭事照得本府訪聞有陳克棠者自稱會稽縣人與本府爲姻親在上海游蕩有時匿跡租界寳善街新開客棧再事招搖查本府親友中並無陳克棠其人顯係棍徒假冒作札飭上海縣移會英法公廨一體查拿究辦外合行示諭爲此示仰諸色人等知悉本府關防愼密事無鉅細躬自裁决從無一人敢進言者凡接見紳士祇談公事不談訟事署内無親串逗留卽原籍諸親友各安本業從不干預外事惟上海五方雜處難保無棍徒招搖撞騙爾等勿受其 
愚同干重處切切特示（宜） 
[松府飭送上控縱火卷宗]  
　　屍親祝嗣豐去年因通濟公棧縱火圖賠保險銀兩焚斃五命投上海縣控告縣主王大令尙宋訊結祝復投臬轅上控臬憲朱廉訪批飭松江府戚太守親提通案人証解府訊辦太守札飭上海縣王大令先將全案卷宗錄送親自調查再行提集原被人証解府訊鞫大令奉札後刻已遵照辦理（宜） 
[挽留董事]  
　　城内輔元堂董事姚佑申現因年老力衰具禀上海縣辭退縣宰王大令以姚董辦事精練特諭慰留故本年姚仍 
照常辦公云（宜） 
[道署發審易員]  
　　浦東總巡一差於去臘奉滬道委謝明府接辦謝力辭不准已於去臘念七日到差至道轅發審則另委候補知縣寳子觀明府頤接辦已奉道憲下札矣（宜） 
[查覆塜地並不出售]  
　　上海縣王大令接到英工部局函稱滬北珊家園水爐公所塜地曾經立案不准出售近來本局訪聞該 
 
 

Page 19

 
 
地仍在兜售請爲查究等情大令卽傳該業柱首徐傅二姓到縣據稱塜地前經汪前升憲出示保護永遠不准出售已成鐵案並不再敢出售惟殯舍及餘地招人承租是實大令判具結存案一面函復英工部局查照（宜） 
[買辦虧逃]  
　　文匯報云華俄銀行副買辦黄震之虧蝕巨欵而逃其數有謂在十萬八萬之間者然大槪皆以謂在二十萬之外其人乃正買辦之甥故其虧欠之欵當由正買辦擔任現已出票拘人想不久卽將被逮矣 
[賭之爲害]  
　　法租界小東門大馬路新街等處因捕房列於新年弛禁賭博以致賭台林立流氓之乘間搶賭者亦到處皆有深原中西官鑒於賭之爲害而嚴以禁之（深） 
[新年不准賭博]  
　　租界向章於新正三日内弛禁居民賭博茲英租界捕房捕頭訪得已故惡丐鄭子明羽黨小黄牛等於去臘杪來滬不免滋生事端因飭中西各探捕諭令界内居民於此三日内一槪不准設攤賭博以免肇事（力） 
[茶館主具結不唱花鼓淫戲]  
　　法界各茶館演唱花鼓淫詞最爲傷風敗俗法讞員陳明府曾商諸西官諭飭一體永遠禁止詎各茶館主仍陽奉陰違照常演唱明府震怒立傳樂意樓聚寳樓鳳皇台五鳳樓等六家茶館主到案大加申斥勒具永遠不唱花鼓淫詞切結存查從寛開釋（深） 
[封屋備抵欠欵]  
　　去歲沈耕孫葉潔甫所開生大土行倒欠晉和等各錢莊銀五萬餘兩潛行逃匿曾由商會移請上海縣緝拿嚴追一面將城内道前街沈之住宅先行發封備抵王大令接到移文已於去歲臘杪飭差將沈屋封閉矣（宜） 
[迷孩待領]  
　　江北小孩施麥淸客臘在途迷失由總工程局巡士帶至局中旋有潮州人王華通到局認領孫明府訊知孩不願隨回判發堂再核（尺） 
[禁革差役藉紙燈需索]  
　　上海縣差及三廳差役向届年終將紙燈發給各店户藉以收取規費去臘被總工程局訪悉一槩禁 
革違者拿辦（尺） 
[革退劣保]  
　　上海縣王大令訪知閔行鎭十六保十八圖地保董鳳山有庇護土妓營私害公情事特發革條卽行革退不准化各復充（宜） 
[懲責巡士類志]  
　　總工程局三十六號巡士劉泮分去臘因 
酒醉闖至鹹瓜街黄宜興藥行内滋鬧行夥魏琪珍劉銀友勸解不允送至局中由裁判官孫明府判責五十下記大過兩次○五十七號巡士王連卿因去臘擅雇石匠蔣金土代差爲巡目查出卽交警務處將王卯名斥革再由裁判所判責王一百下蔣責四十下一併逐出（尺） 
[西探禀陳縱火納賄案]  
　　去臘十二月二十七日公共公廨據美捕房五十四號西探馬克濤禀稱華人胡雲培卽胡蓮卿在西華德路二百四十三四號門牌開設瑞記洋貨號保有火險銀一萬八千五百兩於本月二十四日該店轉租押店之披屋内起炎瑞記盡付一炬左右鄰押店與薙頭店亦被延及事後查得胡前數年曾在該處開設薙頭店因得保險銀後開設洋貨號去年三月胡在成都路用他人之名保險後亦縱火賠得保險銀六千两刻又縱火查明無誤爲此將胡傳至捕房訊問供詞伊竟抵賴不認卽釋之使回詎至是晚十一下半鐘胡至庽所叩門则入以手巾包一炸彈相似之物余見之大駭迨明開包視之均首飾另有銀票五百兩謂係送余者請將失火之事從中周旋余揮之使出次早告知捕頭將胡拿案茲特解辦請爲訊究關讞員會同英巴副領事訊之胡蓮卿胡延博文律師到案聲稱現訊本案不必牽涉前事惟此案可請堂上改期訂訊中西官互商之下判將胡蓮卿帶回捕房押候訂期會訊（力） 
[火案註銷]  
　　美界貿泰外國成衣店於去臘被火捕房將店中執事諸志仁夥友范顯淸傳至公共公廨中西官於去歲臘抄研訊被告延担文律師將捕房所控各節逐加辯駁以並無實在縱火形跡請即將案註銷關讞員准如所請（力） 
[補錄南市火警]  
　　去臘二十七夜南市老太平弄同泰藥材棧起火旋由各處水龍馳往救息總工程局恐有縱火情事特傳行主費鳴皋到案限交保險單再核（尺） 
[南市火警]  
　　昨日午前十二十鐘南市新馬頭北首來億藥店後面不戒於火幸卽撲滅僅燬樓房三間（尺） 
[美租界火警]  
　　初二日淸晨美界西華德路永吉里楊阿林家失愼當由救火會西人驅車救熄計燬房屋三間（似） 
[流氓開槍傷人]  
　　新正初二晚十點鐘時英界二馬路燕慶 
園酒館門前有流氓三人向祥陞公客棧執事陸一生拆梢不遂卽開放手鎗適中陸之要害陸帶傷奔至西首廣誠興烟館訴諸其督旋即倒地視其身上血溢滿衣經該棧司帳趙開喜投報老閘捕房捕頭立飭包探竇如海米順前往查辦一面將屍送闰界斐倫路驗屍所並傳地保投上海縣禀請相驗惟凶手已不知所至矣（力） 
[拘獲浙省魁]  
　　去年除夕英界包探竇如海拘獲行刦浙省上虞縣陳姓家之盜魁陳桂林一名解入捕房押候堂期解訊後移歸上虞歸案辦理（力） 
[西探獲盜]  
　　去臘除夕楊樹浦北首楊裕法家被盜匪十餘人明火執仗破門而入刦去銀洋衣飾等件由楊投報捕房飭緝昨由美捕房八十八號西探在元芒路拘獲是案盜犯朱二張二兩名帶入捕房押候解訊（似） 
[補紀蒞驗自縊]  
　　去臘廿七夜半有一年約五旬左右之某甲自縊於南市揭普豐會館前欄干上爲二號巡士李得藩解救到局暫發待判所至天明氣絶身死局董函報上海縣王大令蒞塲驗得委係自縊後喉閉而斃照章塡格飭地甲報堂收殮　壇（尺） 
[大令驗屍]  
　　去臘廿九日梧州路東洋車主施阿二向張步雲索取租洋無着反被兇毆而向氣忿呑烟身死由家屬報知捕房飭　倪順泉傳地保報縣請驗當經上海縣王少谷大令於翌日帶 
 
 

Page 20

 
 
同刑仵人等蒞場相驗委係呑烟斃命飭由屍屬備棺收殮聽候緝兇訊究（似） 
[補錄上海縣案]  
　　向由乍浦來滬購運洋貨之船户郭瑞祺於去臘十二月十四夜在氽來廟遇盜搶刦翌日往報金山縣因不收禀帖卽投府署呈控旣而郭夥潘阿四在滬忽見一船係伊叔潘某於十一月十夜八乍浦失竊之船過船查詢見船主李西德所穿元布袄及砍斷繩索俱郭船被刦原贓因報由工程局水巡將李及金阿巧王阿二並檢出之鐵尺鐵銃西瓜刀等一併解局移縣經襄讞洪明府訊悉前情惟郭稱尙被刦去現洋一百六十二元票洋二百元而李等三犯堅稱是案由名老方者紏往共六人祇四人過船搶得舊衣布被實無洋銀明府喝將李掌頰鞭背各五十下仍各執前供不移明府判三犯釘　收所候解金山縣歸案郭等自投該縣禀究○三林塘鎭民張蘭仁等　遞公呈禀控余道生由縣訊押保釋後屢向列名諸人滋擾控請提案管押茲因　兄余達夫代求交保已奉允准惟不得再在三林塘逗留違干一併提究○工程局船捐司事被人毆失錢洋由塘橋巡局函解駁船夥秦銀狗訊押在案今由船户曹　和賠繳洋四元小洋四十七角明府判秦責三百板具改過結交曹保釋○邵鍚瓚喊被陳姓呑沒股本經明府訊得原被俱在南匯境内判往南匯控追（宜） 
[補錄去臘廿六日公共公廨𤨏案]  
　　王杏生張秋濤串竊勝業信昌宏法　底　各行號廿二家紫銅招牌銷贓與邵阿生處報由包探何阿春拿獲人贓解案請究襄讞孫大令商之英巴副領事判王張各押三月邵不認收贓交保查明再訊○徐樹林誘拐伶人陳彩林之婢女名愛姣由徐培芝說合價賣於蔡林氏爲媳已付身價洋廿二元經陳報捕解究大令判徐押西牢兩年培芝押捕房半年婢交陳伶具領○桂榮氏被夫桂阿茂控告淫　亦奉大令提訊桂供因氏不守婦道向阻不依求究訊之氏供衣飾均被典質盡凈求察大令判一併逐出完案○徐阿海因舅母陶邵氏賣媳杏銀向之見毆由捕解究陶供被甥徐阿海行兇訊之徐供因舅母將養媳杏銀賣娼故向理論不敢行兇訊之杏銀供求發堂大令判徐押三禮拜杏銀發濟良所留養擇配完　○著名流氓陳小蟹卽陳和尙屢次持刀攫取行人衣物茲爲包探采順拿獲解究並稱戳斃小夜壼案陳亦在内大令判押西牢五年（力） 
[英租界捕房事]  
　　新正以來英捕房包探王梅庭等拘獲行竊廣東路張雲廷家綢皮衣服之楊瑞清行竊怡順昌報關行烟鎗之李均卿行竊洋人對時表絨毯等物之張阿芳　取汕頭路王阿三耳　之匪人王吉安均經拘入捕房嗣因張阿芳曾在洋涇浜攫取陳更生洋銀五元捕頭以事在法界飭探送至法捕房訊辦○楊元生控洪孔氏洪桂生硬借不遂行兇昨由包探王梅廷將二洪拘獲分别管押候堂期解訊（力） 
[公共公廨紀事]  
　　會審分府關讞員近　警役卯首李元等令傳諭通班各役嗣後捕房等解到各案統限公堂退後一點鐘開單呈閱遲則不收○新正初二日捕房飭七百號捕送迷路女郎朱連香到廨請爲安揷太守著交官媒看管聽候訊核（力） 
[美租界捕房事]  
　　陳阿三竊塘山路某木作木料由　錢盈棠拘入押究○　　毛在新記路一百四十四號門牌挖門圖竊由五十八號印捕提入押辦○元旦包探倪順泉等在梧州路拘獲賭徒林阿大林東霖王阿蘭等三名押候解辦○王阿狗在武昌路取七百三十三號門牌張姓家洋元由六百九十一號捕　獲帶入押辦○陳榮法等五人在　老匯路聚賭由一百零二號等捕拘入押辦似 
[新年笑談]  
　　去年時報有新年百笑一則其所言皆眞懽悅而笑也然事有不可笑而甚可笑者戲廣其意演數條如左 
西友遇中國人拱手。稱恭喜恭喜發財發財。可笑 
紳商兩界翎頂輝煌乘馬車若風馳電驟到處抽柬名曰拜年乃竟。不見主人一面。可笑 
兒童穿新衣服歡躍若猿猱問以何喜曰寳寳大一歲了。可笑 
放爆竹敲鑼鼓震耳欲聾。可笑 
歲杪數日猪羊鷄魚之肉宰割烹調多多益善而婦人於元日則必　。吃素。可笑 
家家男婦老幼必吃長生果。可笑 
大家眷屬靑樓妓女著艷服坐皮篷車不避朔風凛冽。繞游張園愚園可笑 
老學究必於元旦取紅紙書吉祥語。黏諸座右可笑 
元旦妓女出門必向喜神方繞行一過。可笑 
吃檻欖茶。可笑 
闊客穿翻毛馬褂茸茸然。可笑 
各處寺觀中游人如蟻覽之祇糖擔點心擔糊塗畫張歪斜泥佛而。已。而來者仍氣喘汗流挨肩擁擠可笑 
新年數日四民輟業獨報館主筆不稍休暇甚有乘火車乘輪船乘。小舟范范然至滬者。可笑 
窮思極想做笑話。以博大家之笑可笑 
[志謝集成圖書公司初等小學敎科書]  
　　集成圖書公司聘請名人按照學部新章編緝各種敎科書兹已將初等小學第一學期所用之初等國文敎授　初等習字敎授案初等歷史敎授案初等地理敎授案初等理科敎授案初等圖畵敎授案初等算術敎範初等體操敎範初等樂歌敎範（以上敎　所用）初等國文敎科書初等歷史敎科書初等地理敎科書初等理科敎科書（以上學生所用）等刋印成書昨承以全帙見贈　之義雖相　而理則高深文甚繁富而意不複雜凡辦初等小學者苟得是書而用之敎者學者皆受其益誠　行敎科書中特别之善本也（顚） 
來函 
[商會經收淮徐水灾賑欵第十三次淸單]  
　　唐晉記五金行主唐晉齋先生助規銀三百兩金山縣屬洙涇鎭商會　總理一飛先生函解松隱商務分　募四十五户共　九十六元洙　商會勸捐八户共二十四元合行登報以揚仁風廿四日以後捐助開正再登合　聲明 
[蘇路公司經收淮北工賑捐第二十次報告]  
　　洋　公所交來顧　慶求父病愈洋一百元蘇州吳訥士　經募　振霄洋十元查涵二洋十元徐鎭之洋十元龔　　洋十元朱遂款洋十元章　英洋十元蘇省　路公司領　工程　徐　遠君　來京張銕路工程處洋五十元蘇省銕路工程處洋五十元以上統共收洋二百六十元正合急登報以　仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
緝捕一端尙須治標辦法臣等職守攸關尤期辦到完全程度以立地方自治之基礎下察畿内消除奸宄之方上慰朝廷整興庶政之意所有籌辦巡警遵旨議覆各緣由恭摺具陳伏乞皇太后皇上聖鑒訓示再此摺係順天府主稿會同巡警部辦理合併聲明謹奏光緒三十二年七月十九日奉旨依議欽此 
宫門抄十月二十一日外務部欽天監侍衛處値日無引見四川知府瑞齡謝思値年旗代奏八旗兵丁等謝賞半月錢糧恩召見軍機那中堂瑞齡 
户部謹奏爲核擬舉貢截取揀選就職各項捐欵銀數摺 
户部謹奏　核擬舉貢截取揀選就職各項捐欵銀數恭摺仰祈聖鑒事竊准吏部咨稱光緒三十二年五月初四日奏酌擬舉貢錄用就職各員選補班次一摺奉旨依議欽此欽遵咨行到部查原奏所擬章程内除截取舉人揀選舉人並五貢就職各項官階以及選補班次等項均母庸再行核議外其各省舉人中式已過十年報捐分發未滿十年者准其按年捐免並舉人以鹽庫各大使用五貢就職按察司經歷鹽運司經歷州判府經歷縣丞等項於應掣定一項之先准捐指項各節臣等詳加釐定分别酌撥銀數繕具淸單恭呈御覽伏候欽定俟命下之日卽田臣部行知吏部並通行各省遵照所有酌擬緣由理合恭摺具陳伏乞皇太后皇上聖鑒謹奏奉旨依議欽此 
財政處户部奏爲遵旨會議具奏摺 
財政處户部謹奏爲遵旨會議具奏事光緒三十二年六月十九日准軍機處抄交署兩廣總督岑春煊奏爲廣東省改造一文銅錢謹陳造辦情形一摺奉硃批財政處户部議奏欽此查原奏内稱廣東所造銅元流行頗廣迨　年九月奉文禁運出口銷路頓滯而錢局購存紫銅尙多積欠銅價甚巨自非變　購造不可因思一文制錢僻處固屬信服繁區亦仍通行徒以舊式成本太重官家受虧過甚無力鼓鑄而　鑄銷燬之弊亦因之叢生今酌量於輕重印字之問擬造一文制錢用紫銅六成鎔配白鉛四成每文重三分二釐正面印光緒通寳四字背面印淸文廣寳二字中鑿元孔以便貫串較諸舊式具體而微輪廓字畫均令精緻工作旣精則不易私造體質非重可免銷燬仍舊以千文爲一串定價銀七錢三分與舊有制錢一體准完錢糧關稅曁一切官欵出入一律造成發行市面商民均稱便利現在每日可造三百數十串合計銅鉛工作略有虧耗將來造數日金自可顧　成本雖無餘利可言而便民惠　存銅欠價亦皆有所歸着於局務市面泃屬兩有裨益等語臣等伏查中國幣制未定向惟生銀與制錢通用最廣而民間貿易尤多利用制錢近年各省制錢缺乏始議鑄造銅元以救錢荒惟銅元定價原與寶價懸殊故操縱失宜即不免弊端百出臣處臣部前因各省銅元鑄數日多致紊圜法奏請酌定限制並禁運同口期以消息盈虚稍濟其平今廣東省銅元减鑄購銅欠價甚多奏請改鑄一文制錢便民用而顧銅本所稱繁盛之區利用銅元亦仍通用制錢其偏僻地方民間仍多用制錢擬酌量輕重印字之間以杜私造銷燬之弊各等語所陳均不爲無見查審定幣制補助貨品亦關緊要一文銅錢習用最廣如果鑄造得宜定價與實價無甚懸異自無不推行盡利弊少益多旣據聲稱造成發行商民均稱便利並據該督將新造制錢式樣咨送臣處一部臣等詳加審察分量質色配造尙均適宜應卽准予試辦惟現當整頓圜法之時鑄造事宜各省務歸一律現在廣東省添造一文制錢各省自均可仿辦查臣處臣部前請整頓各省銅元奏明槪由户部頒發祖模今若改鑄制錢仍應由臣處臣部飭令造幣總局按照廣東省所擬辦法審定分量成色製造祖模輪廓字畫鐫刻精細並分識省分加入一文字樣頒發鑄造銅幣分廠酌量添造作爲補助貨幣其發售價値應按照新造庫平一兩銀幣合制錢一千四百文一律合算不准私爲增减造成之後應照舊有制錢一律流通毫無歧異錢糧關稅等項官欵均准交納以利推行所有議覆廣東省請鑄一文制錢緣由是否有當理合恭摺具陳伏乞皇太后皇上聖鑒再此摺係財政處主稿會同户部辦理合併聲明謹奏奉旨依議欽此 
宫門抄十月二十二日吏部翰林院廂黃旗値日無引見吏部奏派驗看月官之大臣派出陳邦瑞唐景崇景厚張亨嘉張仁黼堃岫伊克坦沈家本儼忠張瑞蔭李灼華忠廉徐士佳黃昌年蔡金臺恩昌又奏派揀選官缺派出榮中堂寶熙王垿伊克坦値年旗奏改派値年之王大臣派出順王特圖愼召見軍機楊捷三 
學部等奏爲詳擬考驗游學畢業生章程並請酌給奬勵摺 
學部等謹奏爲詳擬考驗游學畢業生章程並請酌給奬勵恭摺具陳仰祈聖鑒事竊臣部於本年四月奏准考驗游學畢業生自本年始每年八月舉行一次業由臣部通行各省並經奏請欽派大臣會同考試在案現據各省咨送應考學生陸續到案亟應議定考驗章程以憑辦理查上年考驗游學畢業生辦法因其時科舉未侬學部未設　照鄉會試覆試之例奏請在保和殿考試本係一時權宜之計現在科舉旣已停罷又値朝廷綜核名實振興百度之時自應妥議章程悉心考驗臣等詳考外國制度大都學成試驗與入官試驗分爲兩事而條理實相貫通故當其就學初　嘗有得官之心及其入官亦未聞有不　之士敎育之所由精進政治之所由修明　基於此臣部此次考驗游學畢業生卽各國學成試驗之意擬酌照奏定分科大學畢業及高等學堂畢業章程由臣等會同欽派大臣按照所習學科分門考試務求詳密試畢酌擬等第帶領引見恭候欽定分别給予進士舉人等出身俾人人皆知其隆重仍將某科字樣加於進士等名目之上以爲表識而資奬勸京外衙門可就所分之科分别調用加以試驗奏請錄用實官庶幾循名責實各盡所長用副朝廷因才器使之至意所有臣部詳擬考驗游學畢業生章程並酌　奬勵各緣由謹會同臣聯芳臣唐紹儀臣塔克什訥恭摺　陳並繕肯淸單恭呈御覽伏乞皇太后皇上聖鑒衷示謹奏奉旨依議欽此○謹將考驗游學畢業生章程五條恭呈御覽一考試分兩塲第一塲就各畢業生文憑所注學科擇要命題考驗第　塲试中國文外國文一第一塲每學科各命三題作二題爲完卷第二塲試中國文一　外國文一頭 
 
