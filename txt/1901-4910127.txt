# 1901 - 172 - 4910127

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現巳所餘無多本局因急欲結帳擬將所餘之書减價出售每部計九八規元二百兩是書間有誤釘處刻巳查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[新舊邪正辨]  
　　今之飛揚浮躁跋扈恣睢者動曰我新黨也我志在使中國效日本之維新也見有膠執不通拘墟自守者則斥之曰舊黨鄙之曰頑錮一若中國一日不除此輩卽國勢一日不能振興者然噫黨固非美名　新與舊亦何可各執一偏以致顯分水火哉今夫三綱五常千古不易者也主聖臣忠父慈子孝兄愛弟敬夫倡婦隨以及交友以誠毋或爾虞我詐不特中國一日不可廢此義卽環地毬各國曾被文明之化者舍此亦不可爲國不可爲人彼自命爲新黨者輙侈侈然曰君民平等曰人人有自主之權噫執斯義也必致三綱淪五常紊膠膠擾擾無復有名教禮義之大防安在其能行維新之政哉然則舍維新而專主守舊國其可以雄强乎曰惡乎可夫道千古不易者也而運會則隨時而變遷人生唐虞時卽不可守草昧之舊法生夏商時卽不可守唐虞之舊法生周秦時即不可守夏商之舊法何况生今之世五洲通道開亘古未有之奇而猶曰我自有一成不易之道彼運會之變遷與否概不得知安在其能興也浡焉蒸蒸然有日上之勢　客曰若是則彼康梁之徒固志在維新者也子奈何必嚴以闢之曰爲其似正而實邪也爲其飛揚浮躁跋扈恣睢而不知有三綱五常之大體也我故持之以正而使自邪說無自鳴於時持之以正奈何一在正其學術彼康有爲之箸僞經考也謂六經皆後人所僞爲大言炎火旁徵曲引其邪巳先中於人心由是而主張公羊昌言孔子改制支離狂悖益復難堪迨其徒梁啓超主講湘中更侈語民權指斥朝㝉所評學堂課藝悖逆之語累牘連篇甚至謂中國君祚太長指大清爲殺戮世界苟非學術誕妄亦保忍效此亂臣賊子之行爲此不能不大聲疾呼使學人知所趨向者也一在正其治術當康有爲始入京師卽紏合公車上書侈陳新政多方譬喻洋洋數千言及釋褐登朝更自忘其爲新沐聖恩肆其狡謀句結臺諫見有不附巳者卽登諸白簡鋤而去之旋復嗾令密上封章攺考試章程裁同城督撫易衣冠之制廢拜跪之儀直至謀甲頤和園逆情敗露皇上始知其有心亂國下詔拘拿然且隻身竄至外洋暗與梁逆句連創設保皇保國諸匪會恣情簧鼓獵取資財其政術之邪有如此者使非明正其罪遐邇宣傳不將使無父無君者恃有逋逃淵藪藉口於攺行新法終於煽惑人心乎要之黨旣有新舊之分卽新舊中亦各有邪正之别主舊法者出之以正則陳綱紀講倫常遵憲章明禮教天經地義賴以維持否則端剛之徒皆守舊者也而溺於回邪之見則拳匪之禍且由是起而國幾爲之傾頽言新法者必如張劉袁諸巨公才學識俱高庶足采新法以輔益我國家而不使國家反爲新法所紊亂否則彼康梁之談新法何嘗不頭頭是道而心術不正則大之使人人皆改效泰西風俗而數千年聲明文物漸至蕩焉無存小之則號召匪徒潛謀犯上回天飛龍謂逆會迄今仍未翦除邪與正之殊其所關繫者甚巨彼守舊者固宜慎於抉擇矣彼維新者益宜知所從違矣於是乎作新舊邪正辨 
[硃筆恭錄]  
　　四月十七日吏部具奏江蘇巡撫聶緝榘兼銜一摺奉旨著加兵部侍郎銜欽此又簡放漢庶子一摺奉硃筆圈出吳郁生欽此又騐看月官無人一摺奉硃批知道了欽此 
[本館接奉電音]  
　　昨日午前西安行在飛電傳來上諭一道敬謹譯登○五月十二日奉上諭廣東正考官著裴維侒去副考官著夏孫桐去廣西正考官著李傳元去副考官著伍銓萃去欽此 
[樞臣近况]  
　　西安友人來函云仁和相國性本和易兼之兩耳重聽故諸事謙退榮相慈眷極隆議事尚能和洽鹿尚書耳亦重聽性情近刻而多疑辦事頗有霸氣瞿尚書人極明敏聖眷亦甚優渥將來國事轉移不能無望於此公惟年力雖强而亦多病耳 
[贊襄政務]  
　　西安友人函云京師設立政務處行在派出提調二人一爲陳瑶圃邦瑞一爲樊雲門增祥並派郭曾炘徐世昌孫寳琦先行察閱條奏登記擋册分别可行不可行呈交政務處大臣察核以定去取至京師則由慶王李相崑相派徐壽朋陳璧于式枚張佩綸辦理此事 
[首重理財]  
　　西安友人來函云國家帑項所入每年約八千萬應還洋欵須二千五百萬加以此次賠欵則每年國用不足三千萬未免難於支持故皇上如見各大臣時屢屢垂詢理財一事將來返蹕後想於各項財政必有一番整頓也 
[賠欵贅談]  
　　西安友人來函云和議巳定賠欵四百五十兆周年四釐行息惟年限尚未能定倘以三十年爲限每年應還二千六百萬零核至還清計共七百八十兆零若展年限未始不可稍抒財力然务數遞加至五十年則須一千餘兆未必合算也 
[練習洋操]  
　　京師訪事人云步軍統領衙門檄飭南營叅將金叅戎於四月杪傳集本營兵丁挑選年壯力强者六十名派赴駐京英叅贊寳羅君處學習洋操每日晨六點鐘晚五點鐘在左安門内法華寺廟前操塲操演兩次寳叅贊躬親指授旋又在東營八旗兵内挑選少壯者若干名每日派赴日本某武員處練習洋操所有派習洋操各兵每名除原領口糧外每月加給洋銀六元一俟操練純熟分别飭回各本營充當洋操教習俾將來緑步各營一律攺習洋操 
[吏部定期回署]  
　　京師訪事人云吏部堂憲定期五月十九日回署辦公刻巳經本署差役糞除堂室安置各物禀請本部各司員届期進署辦事矣 
[稅司定期徵課]  
　　京師訪事人云崇文門外稅課司定期五月十六日開關徵課故由順天府糧馬通判擇於五月十七八九等日傳集經紀行户等人赴宅點名畫卯 
[武衛右軍抵京]  
　　京師訪事人云甘肅提督妾軍門桂題奉命統帶武衛右軍十營由山東抵京暫駐安定門外俟聯軍撤退後分駐五城以資彈壓 
 
 

Page 2

 
 
[募軍巳足]  
　　京師訪事人云前者欽命議和全權大臣李傅相擬招募壯丁五百名編爲親軍小隊刻巳募足分别派給軍裝器械矣 
[除吏不易]  
　　京師訪事人云自疉奉嚴旨整飭部務裁汰書吏以來京師六部堂憲屢次傳司員會議辦法各司員皆無主見而吏户兩部書吏多有禀辭差使者司員深慮公牘浩繁頭緒紊亂未允其請嗣聞有留舊吏在署辦公兩月之議而舊吏中亦有不願留署者故此事將有二十餘日尚無端倪陳給諫奉派會辦亦甚形掣肘惟陳玉蒼給陳巳將五城舊吏辭退大半每城差役只留一名當差餘均革退蓋五城公事本較諸部簡易目下又值洋兵未盡撤退地方公事尤稀故此舉易於更章也 
[考官爵里志]  
　　上本日欽奉上諭簡放廣東廣西考官本館接廣東裴主試號韻珊河南祥符人庚辰進士現官鴻臚寺少鄉夏主試號潤枝江蘇江隂人壬辰進士現官翰林院編修廣西李主試號橘農江蘇新陽人巳丑進士現官翰林院編修伍主試廣東新會人壬辰進士現官翰林院編修 
[英改軍制]  
　　西字報云英國朝廷近擬整頓兵制凡國人之例應入伍者責令一律從軍然刻下章程尚未經釐定也 
[銀行倒閉]  
　　西歴六月廿六號卽華歴本月十一日德京柏林來電云德國來四克銀行忽然倒閉所欠各債溢出資本之外不知日後將何以了之 
[喜極而狂]  
　　西字報云英兵某甲從征搭涩司華列受代而回其妻見之喜出望外提籃入巿沽酒巿脯意欲爲之洗塵甲至此忽喜極而狂突將家中六孩掣出洋槍悉行擊斃經鄰人報知巡捕立時拘禁以去下之獄中迨妻回猛見滿室血痕屍骸狼藉良人巳不知所往詢之素所洽比者告以故不禁駭極仆地及起則放聲痛哭散髮狂奔蓋亦瘋狂欲絶矣 
[東撫袁慰廷中丞飭議編書札]  
　　爲札飭事案據籌辦崇實學堂候補知府朱守鍾琪禀稱敬禀者竊卑府於本月二十六日接奉鈞札委令籌辦崇實學堂事務遵將學堂應辦事宜通盤籌畫竊謂其中要領急切待行者無如編書一事書不編定無以治中學中學不明無以通西學此理之萬不能易者請爲憲臺陳之四部之書至多學堂年限有定欲令一時遍讀羣書無以爲教不令通知各學大義又何以爲學此西國所以有溥通學書也中國無溥通學書所以不能不以編書爲急若書不編定則四部之中究竟應讀何經應讀保史何者應急何者應緩兼攻則不暇偏廢則不能况書不畫一則學無定程教無次序易一教習則宗旨頓殊守一專家則門户盡閡日授以泛無條理漫無稽考之業恐學生卽有忽視中學之心在堂則敷衍課程卒業則終歸廢棄教者以是爲教學者以是爲學數十年來各省學堂成效可覩此書不編定無以治中學之說也學中學以明理學西學以治事天下斷無理不明而能治事者近見各省學堂專重言語文字算學等事而於立身冶世之大皆未與之講明其中所成人材不但無兼通之人卽有專精西藝一門者反於中國之物理人情大形隔閡夫設一學堂成就一二奔走之材獲益巳鮮矣况事理不明並不足以盡奔走之用耶推原其故皆緣中學毫無定程可以任意敷衍以致抛荒義理徒襲虚名用之應變濟時識者知其不可此中學不明無以通西學之說也方今鄰禍日深人才消沮不但爲國祚興衰之會實中學絶續之關學術不明中國必無自强之一日現蒙憲臺設立崇實學堂諄諄以中學爲重此誠得興國造士之本日前晉謁並蒙令聘人編纂中學課程書是尤開辦學堂之急務當經秉命延接卑府舊友順天府生李熙來省與之面商一切卽屬其與江蘇舉人袁大啓順天舉人李點酌議編書章程以備采用兹由該生等將章程擬送前來卑府伏查原章大意擬按京師大學堂奏定章程分定功課按南皮張制軍勸學篇所論讀書之法與應讀之書依類編纂其未備者叅以巳見擬編之書專爲溥通學而設但取精義要旨不采繁文亦不自著一字務使學生於三年期限之内將各種學問皆能得其要領知其塗徑若詳盡溥通則需待專門之學其書皆按日分課末附問答以便教習有以稽查學生易於警記所議各節似尚切實可行本之大學堂原奏與勸學篇一書亦尚非漫無依據自立新義者可比此札未畢明日續登 
[匪亂又熾述聞]  
　　蕪湖訪事友人來函云休甯等處近日閧傳寗國一帶紅匪又復猖獗并有寗國巳經被困之謡然恐談者過甚其詞也 
[保衛礦師]  
　　武昌訪事友人云湖廣總督張香濤制軍近接駐漢比國領事照會知有比國礦師三人由漢入川擬於成都重慶等處查勘礦務當卽行知洋務局轉飭沿途地方官會營派撥兵役按站護送並電致四川總督奎樂峯制軍飭知所屬一體保護是亦懷柔遠人之至意也 
[嚴懲擄勒]  
　　松江訪事人云擄人勒贖之案層見疉出上而監司大員下而里巷胥隷苟可温飽彼卽垂涎思噬近者兩江督憲劉峴帥以若輩狂悖無忌不勝憤怒爰嚴定新章通飭各府州縣如獲到擄勒重犯卽按匪棍例就地正法治亂民當用重典郡人士咸頌峴帥之福庇民生不置或曰擄人勒贖之犯獲到卽需就地正法係奉賢王大令所詳請也 
[兵丁不法]  
　　松江訪事人云府署前隙地近有山左人李姓昆季設攤出售彈弓前日忽來提轅小隊江西人張某排衆直前索弓試挽繼問價值李索小洋銀四角張遂默不一聲携弓揚長而去李尾隨其後至府橋畔張回顧問欲何爲李請略給資本張大聲曰爾須錢可隨至提轅算取李仍不捨遂逢張怒遽扭毆之時李之弟及其友劉某蹤至上前排解張竟任意肆毆署中人出勸張亦不允於是旁觀者咸抱不平令赴府署喊控張見勢不妙將所携文書信手撕毁隨奉府尊余太守委發審委員沈大令集訊一過發華署訊鞫華尊林大令飭將張及李姓弟兄曁劉某暫押入晚提訊李求騐傷痕問張則稱偶齎文書道經彼處爲飛彈擊傷眼珠與之理論反被攢毆致將文書扭毁大令飭仵騐其目則雙瞳皎然完好無恙遂笑之以鼻諭兩造不得固執爭訟具結麾之使退翌日忽有哨弁侯姓投訴一切並帶張聲請再騐大令諭以不必乃復提劉管押貢院一帶考巿中人紛求釋大令諭覓本地的保釋出 
[盜刦典鋪]  
　　安慶訪事友人云距省城六十里江家嘴附近某當鋪爲合肥李紳所開上月十八日之夜被盜三十餘人用軟梯猱升而入斫傷一更夫二鋪夥劫去洋銀首飾約共三千金有奇事後執事人開單投報縣署縣主劉大令立卽委員往勘一面懸賞嚴拿迄今數日尚未破獲也 
[皖垣火警]  
　　安慶訪事友人云上月二十五日之夜城北飲馬塘某氏婦潑翻火油燈致肇焚如之禍婦以變生倉卒不及施救葬身火窟中殊可憫也 
[徽郡火警]  
　　蕪湖訪事友人來函云上月二十二日徽州府城内大街某姓店不戒於火一時烈燄飛騰不可嚮邇延燒一百餘家貢院東西轅門皆被殃及亦浩刼也 
[當塗蝗患]  
　　蕪湖訪事友人來函云蕪湖與當塗接界處近日蝗蝻叢生居民赴縣禀報縣主陳雲湘大令卽督率護勇小隊差役人等前赴黄池一帶查勘諭民捕治 
 
 

Page 3

 
 
[蕪湖茶巿]  
　　蕪湖訪事人云太平縣本産茶之地刻下龍門湘潭一帶新茶開巿浮染大賈往者甚夥業巳將頭二批茶運出聞往年約售洋銀三十萬元近來稍形减色然亦不下二十萬元之譜也 
[潯郡官塲紀事]  
　　九江訪事友人云上月二十八日江西南康府葉太守因公來潯謁見廣饒九南兵備道兼九江關監督明華亭觀察并拜會各同寅假同春和客棧小駐行旌旋卽返斾○江西藩司張筱船方伯札委湖口釐捐局余鐵生太守至潯上勸辦捐輸凡報捐實官祇須二成七上兌一時聞風者皆視爲終南捷徑焉○近日譁傳各處匪徒頗有蠢蠢欲動之勢前營遊擊胡遊戎商諸後營遊擊徐遊戎分定界限城外歸胡遊戎派外委陳松山督勇巡查城内歸徐遊戎派外委胡鼎煊督勇巡查○本月初二日之夜保甲總巡黄麗生明府督勇巡至大順和客棧見棧中寓有三客而號簿上止載一人因命提到棧主從重笞責以爲藐玩者儆○德化縣沙珠垣明府查知近日竊案繁興皆由捕役查拿不力所致遂將捕頭余啓張九提案痛責收禁翼房 
[蕪湖官塲紀事]  
　　蕪湖訪事人云辦理蕪湖昇平北廓上一五三鋪保甲委員徐綬臣少尹現奉撫憲王芍棠中丞簽掣請補寍國府宣城縣水陽巡檢○洋務局委員程大令聞有撤差之說或謂因太古輪船一案轇轕也○蕪湖新關稅務司董君建造住屋頗極輪煥落成後請道憲吳季鄉觀察蕪湖縣陳雲湘大令曁洋務局各員飲讌極盡賓主之誼○蕪湖電報局員黄栢三大令到差巳四載有餘並兼辦和州分銷局素爲上游器重兹聞大令陡患狂疾某日持刀將所豢之犬猛砍人莫敢近聞現將晉省就醫不知何日可占勿藥也○管帶精健右營李葆林副戎本月初四日奉撫憲王芍棠中丞電調入省副戎即於次日附瑞記船輪上駛不知有何要公也○旌德吕太史佩芬奉典試黔南之命綸綍傳來梓桑增色太史眷屬寓居蕪湖一時賀客盈門頗極車水馬龍之盛○安徽學憲綿大宗師現巳由徽起節十六日宿許村十八日宿太平署十九日宿六埭二十日宿青陽二十一日蒞池州 
[江玉笛]  
　　武昌訪事友函云庫欵支絀司農仰屋興嗟錢漕爲天庾正供萬難任其延緩湖北藩司瞿賡甫方伯因札委各員分投催繳日前又委盧明府紹植赴嘉魚縣守提○鄂垣繅絲局自歸商辦後成效昭著獲利頗豐今春總理其事者特派司事數人携銀赴河溶沔陽黄州仙桃鎮蔡甸等處收買新繭現巳陸續載回來源旣旺價值亦廉大約本月中旬即須重興工作矣 
[京口雲帆]  
　　鎮江訪事人云新任京口副都統奇統制克伸布履任以來將營務悉心整頓以旗丁久陳操演通飭所屬各佐領每日率勇赴大校塲練習戎機不准仍前懈怠○日前常鎮通海道長久山觀察出示曉諭曰鎮郡係通商口岸五方雜處痞棍最多每日三五成羣酗酒打降滋擾巿𢋨夜間遊行僻巷欺凌良懦爲害尤深甚或開塲聚賭窩匪保娼謊騙民財誘拐婦女種種不法殊堪痛恨若不查拿懲辦何以儆兇� 
暴而安閭閻除開單札飭地方官會營按名拿辦外合亟出示曉諭爲此示仰軍民人等務須互相勸勉痛攺前非勉爲良善本道寛其旣往予以自新倘敢怙惡不悛定卽拿案重辦决不姑容三尺森嚴毋貽後悔其有被害之家許將該地痞扭送來轅發縣究辦仍不得挾嫌誣告致干反坐其各凛遵毋違○有地棍名小老虎者潑皮訛詐無惡不爲前因某姓命案膽敢從中唆弄冀飽私囊事爲署鎮江府許東畬太守訪知拘案重責枷號三月遊行街巿以儆效尤 
[客官拜謁]  
　　浙江候補道陸觀察祥泉因事來滬假寓長發棧昨晨命駕進城至上海縣署拜會汪瑶庭大令大令迎入花廳清談良久然後握别 
[整理膏捐]  
　　日前江蘇巡撫聶仲芳中丞委候補縣陳荇香明府來申稽查烟膏捐兹悉中丞以目下需欵浩繁委員分往蘇松常鎮太各處一律抽收膏捐上海前雖舉辦僅解南洋陸師學堂經費之用捐數無多恐尚未一例舉辦故委陳明府來滬會同縣主汪瑶庭大令將城鄉巿鎮悉令抽收除解南洋陸師學堂經費外其有盈餘彚解蘇藩司撥用等因昨巳由陳明府會同汪大令出示曉諭矣 
[研訊會匪]  
　　會匪龍澤厚又名積志在法界小客棧經上海縣差役拘獲解送法公堂訊取口供於前日移送到縣經縣主汪瑶庭大令當晚研訊龍供小的係湖南湘鄉縣人三十二歲父名錦林與母在籍耕田度日小的於光緒十九年分來滬　奇兵營當勇二十一年六月告假回籍二十四年三月往浙江台州府投緝捕營當勇至去年三月告退即在彼處販賣雜貨爲生本年三月至海門乘輪船繞寗波來滬訪尋堂兄龍桂堂無著至奇兵營尋訪朱什長時朱派往羅家灣防營前往會唔耽擱半月旋因朱告假回湖南小的移寓法租界小客棧小的又名錫堂並非積志積志另有一人係湖南長沙縣人距小的家六十餘里與小的鄰村人家有親於二十四年來村探親小的始與會面并知又名龍高益長小的十一歲亦曾出外當勇小的並不爲匪求鑒大令飭提前與同營之劉長生質訊劉稱於二十一年分在山海關江西臬臺陳大人所統壽字左營當勇龍積志在壽字前營伊之堂兄龍桂堂與小的同營積志來營探兄因此識面桂堂時常提及伊名確係積志嗣後裁撤分散小的於今春來申至四月初三日忽與龍積志相遇據云欲往奇兵營尋訪朱什長旋卽分路後又相遇正在同行即被拘獲是實大令復詰龍澤厚則供稱并未到過山海關當勇且此人亦不認識實遭誣害大令傳陶漢質訊陶供稱小的於光緒二十年分隨陳大人至山海關駐防龍積志於二十一年分到關小的與龍見過數次是實大令以龍狡展喝鞭籐條五十下龍仍不供認爲匪又飭上天平架約一時許仍熬刑不認大令謂爾在台州寍波等處放票紏人入會有人在南京被獲供出爾由寗波逃至上海故上憲密札緝拿爾旣不實供如解至金陵斷難寛恕諭畢仍飭收禁候示 
[印兵回國]  
　　昨日午後駐紥下海浦一帶印度孟買兵數百名整束行裝乘英國某公司輪船遄回故國蓋以目下和議巳定防務解嚴故唱刀環之句也 
[暫停發落]  
　　昨禮拜五爲法租界捕房發落之期緣判責人犯無多捕頭飭探禀知公廨讞員杜枝園大令暫停判案 
[移提逃婦]  
　　昨晨法界包探持法捕頭函至美界捕房稱有包車夫徐阿四之妻俞氏不守婦道匿跡伯頓路第一百八十五號門牌屋内請移提歸案訊究捕頭卽令包探採倪順泉將氏拘獲交法包探帶回解訊 
[售票求恩]  
　　梧邓南巿倉橋街日增南貨店私設小彩票每紙售錢十文經保甲總巡朱森庭明府訪悉情由以其誘騙資財攸千例禁通飭各叚巡防局員一體查辦旋由二十三七鋪巡防局員邱友林二尹查獲彩票式樣並傳作僞之許榮生到案研訊許供小的無知誤犯願將所有存票悉數銷燬叩乞開恩二尹著具攺過切結免予重懲 
[冒牌銷案]  
　　前日南巿董家渡湧昌銅錫店主馮德榮查見車夫沈順之所載銅盆五枚係由源昌銅錫店主張鴻生冒刊湧昌牌號因鳴二十七號巡街捕將沈扭入捕房旋復拘張一併營押張知事不得了潛浼銅業公所董事方金滿出爲排解馮遂投捕房請免究辦捕頭禀知馬路工程局總辦葉孟紀司馬司馬准如所請著兩造和趴切結存案備查銅盆給張領去沈從寛開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四員文告]  
　　京師訪事人云德國格知府巳回本　由海知府接任其事前月某日出有告示云大德國管理德界知府海爲出示曉諭事格知府業巳回國所有德界事宜均　本府管理　　德兵退竣再將本界地面交還中國前經慶親王派出官員自可漸漸接辦惟須親來本署將地面事宜詳細晤交並實成　員所辦各事本知府仍須提撕監督至該員接任後亦可出示曉諭商民惟告示在張貼之前必須本府過目以定可否嗣後商民切須遵示　語言與遵本府無二該員更須盡心彈壓地面欲與巡捕官管理如一華人與華人涉訟及華人犯罪均歸中國審斷所有四人與華人各事仍歸本知府自斷至華人犯死罪者心須本府允准方能正法居民人等均各照常安居夜間點燈各事小心勿誤巡捕及水車土車等費均歸本府自行開發日後居民人等無須花費　遵毋違特示 
[南巿捕房紀事]  
　　淮安府屬某邑人朱殿良駕一　扁舟停泊萬聚馬頭浦畔探知其妻曾氏素與潘金保有染潛心偵察果於前曉獲諸船中潘情急將朱推墮浦江幾占　頂幸由二十八號巡街捕急往救援得登彼岸遂一併送入捕房捕頭令押候移解馬路工程局禀請總辦葉孟紀司馬訊究○昨日裕泰源米行　出店林仁枝雇小車張留基運米若干袋至新馬頭交卸不意甫至大馬頭張忽不肯載送林向之理論致相扭毆某號巡街捕見之一併拘入捕房捕頭令押候解送馬路工程局禀請葉司馬訊究○上月十九日某號巡街捕見有女孩一口迷失歸途因卽帶至捕房捕頭禀知馬路工程局葉孟紀司馬備函轉送普育留養俟其家屬認領昨日老嫗陳氏自稱家住周浦鎮女兒巳由陸　撫爲　　媳今因失路寄跡於此請給領回捕頭令覓近處作店鋪作保方准領去 
[英美租界公堂會訊案]  
　　英商惇信行主投本　領事署控華商顧豐順合開信昌絲廠不肯加付股本銀兩由英總領事函致讞員張柄慪司馬飭提顧企菴顧怡菴到案訂於前日午後三點鐘會訊届時英副領事梅爾思君蒞廨會同司馬升座原告投案聲稱商人與顯豐順合開信昌絲廠嗣以虧耗銀六萬餘兩彼此公派應由顧再加股本銀三萬兩今顧豐順巳病故此欵應著其弟顧企菴等核付顧企菴等延担文律師之帮辦費律師到案聲稱顧豐順雖係信昌股東今巳病故其弟企菴等願另立憑據將信昌絲廠推與洋商執業是以不願再加資本叩求公斷司馬商之梅君准如所請著顧等具結完案○英商仁記洋行主控偉記號主裘岳輝定貨不出並中人蘇寳森延不付利前日張司馬會同梅　領事研訊原告延哈華托律師到案請追蘇供前者偉記號主裘岳輝向仁記購定各貨約計價銀三萬餘兩嗣岳輝病故其于　生年尚幼稚不得巳由職員代爲理處另立合同照常出貨現巳出至二萬餘兩祗欠銀一萬四千餘兩當職員出理時並未言及　付利息且職員係屬代辦卽有利銀亦應情讓求鑒司馬商之梅君者限一　拜内先　本利銀一萬六千兩所有棧租一概　去准其隨時出貨兩造遵斷而退 
[英美租界公堂瑣案]  
　　徐春林控寳華輪船水手萬有富吳阿六陳　勳串竊茶葉四擔經包探張阿五劉阿炳拘獲昨晨解案請究徐投案伸訴前情萬等同供稱此項茶葉由徐倩小　等帶來因未　稅被新關查出一併充公何得指爲行竊讞員張柄樞司馬商之梅副領事著帶回捕房候函請稅務司查明再核○日前　城河畔某骨董店主馬炳元之子金榮向同業各店騙承古銅香爐及花瓶等物事後各店主向馬理論馬卽投報捕房捕頭令某包探將金榮拘獲解案請究馬訴稱兒子金榮素不安分今竟在外騙取各物質錢花用職員無力賠償務求嚴辦金榮俯首無　司馬判令馬賠洋銀五十元金榮責手心二百下管押捕房三月○賊犯周阿根迭次犯竊遞解回籍兹又來滬行竊經包探張　成緝獲解案請究司馬判押捕房六月期滿仍遞解回籍○流氓秦小隆巫桂榮向楊方明訛詐不遂恣意兇設經巡街捕拘獲解案請究司馬判各責五百板伽號一月○石工陳大興沿途抛散石塊有碍行人經包探竇如海拘獲其夥余利安解案請究司馬查得陳前曾因案判罰不應怙惡不悛著罰洋銀五十元以儆○唐如豐竊取登豐天元各客棧衣服鞋襪等物經包探李四春緝獲解案請究司馬判責一百板贓分别給還失主 
[法租界捕房紀事]  
　　偷兒宋元泉行竊對時　一　爲失主報捕查獲解案供出同黨阿松大令判押候補提到案復訊昨日包探將阿松拘獲阿松又供出同黨某甲一名因一并拘入捕房押候堂期解訊○乞兒某乙手持土布數疋向八仙橋某押鋪求質爲包探拘獲供認某丙所竊送送入捕房押候堂期解訊 
[美租界捕房紀事]  
　　昨晨錢正投捕房訴稱在虹口某西人處服役究被仁卿阿信二木匠詐去洋銀三元請爲查辦捕頭允飭包探查獲以便解送公堂禀請讞員張柄樞司馬懲辦○前日傍晚時車夫張阿四戴貨至斐倫路誤將河畔所圍鐵欄杆撞斷適爲一百七十七號巡街捕所見拘入捕房捕頭令賠修理費洋銀五元從寛釋出 
[江西官]  
　　候補府謝若潮接查城内保甲知縣馮用縣往九江　　史悠　辦巿　卡夏翊宸委赴鄉查案從九邱景行接查順内保甲胡嘉祿接查進　保甲汪正邦禀見　署丁澤委辦順直秦晉賓官賑捐吳　　餘　　　折回都司除敬賢卸帶江軍後營哨官回知府殷崇光接查進賢門知縣陳綬恆彭承先俱解地丁　由解漕折俱陜西回彭騰瑞卸辨滁槎卡回王祖　往　　守提漕糧王啓烈催前代分宜縣征存銀兩鄒嘉年解餉赴金陵典史柏長青清江催减　回　　　廬陵獲道欵回譚金品九江公幹回賴家濬委辦河背卡分省補用縣熊士勳由萍鄉來省童益升由皖來辦順直秦晋各捐代龍泉縣劉芳現報丁憂查准補斯缺羅大　據署吉安府篆何師吕電稱該令前署　水縣　代收案報結自應飭赴龍泉本任准補會昌筠門司許廷恩經手捐務未能到任而署事之員早經湖　查有輪署吉水典史尚未繳委之馬維　　署此　於該處　情尚覺熟悉應調署筠門司缺以期人地相宜羅文昭餘干公幹回盛時賡向步　俱解餉金　回劉世芳禀謝甄别行知鄭　詔往新建騐收提工譚元　　春催屯糧回鄭承志高安催地丁回朱璋往建昌催减平沈歡然往上海宋厚山由皖來江 
[富貴壽考]  
　　李大善士助銀洋一百十六元五角本堂　徐　　交來　　捐廿六元　生昌蘇班交來醫藥捐一百角毛開林善士十元三難妶嫠女史由嘉善寄來集福册捐四元滬北天后宫前廣益善堂司　嚴偕　施則敬朱佩珍　榮俊葉貽鑑等謹誌 
[上海六馬路仁濟善堂經收咸有一德施醫給藥一文册捐正鬅十五至三月初九日清單]  
　　關石山人大善士率眷屬等助洋六十元乾德堂洋廿五元三省堂廿元銅洋十元另七角沈宗畡十元廿七角邵隱名十二元　忠　堂洋十元另七角銅洋一元汪國桂徐祥芝寳大李隱名無名氏五户各洋十元張長福張裕泉劉金彪義善源莊湯隱名五户各洋五元蕭孔　堂洋三元余氏二元八角汪遺德堂洋二元四角漢口寳成號大昌洋行陳蘭鈞張雲溪朱達夫李鈺川曹謝氏皖南無名氏八户各洋二元儲俊卿卜友松李祥麟汪柏　　　庭陳福臻李齊安鄭錫光葛慶榮王潤珍謙祥益利泰昌是同源姚公遠同元莊和　莊六吉號生仁號永利茶號怡記行蔣尚志堂求平安人　　詩　人　　公記朱單氏皖南無名氏瓜洲無名氏無名氏無名氏無名氏無名氏隱名氏卅三户各洋一元裕成號洋一元銅洋二元丁子乾松茂醬園對洋一元四角山左無名氏十角楊不留名八角餘杭鼎泰莊洋六角銅洋二元源記德利兩號各友洋六角張善甫朱　仁張月卿吳序鎬張學涶吳嘵江問心齊　然　陳德潤堂仁友瑞友無名氏無名氏曾謙益十四户各洋五角金永興舟金華德舟金順合舟金鑿詳舟楊　福客人多黑山人新安余關榮又無名氏許　　鎮　　海　　蛟川村十二户各四角許壽臣三角王林祥陳阿受黄姓郭解氏劉石氏龔劉氏陳丁氏隱名氏八户各二角高氏一角半徐炳鈺成玉發　　　　　德楊子卿許幹臣郭趙氏佟崐氏八户各一角同和號杭州無力子各銅洋十元無名氏銅洋六元六角有心無力銅洋六元又銅洋五十角木丁東銅洋四元四角　　如粗心氏各銅洋四元　源木行銅洋三元七角訪農氏銅洋二元李久康榮廣大陳　名隱名氏無名氏五户各銅洋一元以上共收洋一百九十二元一角半銅洋七十五元七角 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　太子少保尚書銜雲南提督調補貴州提督奴才馮子材跪奏爲奴才接電調補貴州　管恭摺叩謝天恩仰祈聖鑒事竊光緒二十七年正月二十七日接閱電抄二十五日奉上諭馮子材著調補貴州提督雲南提督著張春發調補夏毓秀著調補湖北提督欽此當卽恭設香案望闕叩頭謝恩訖伏念奴才嶺表庸才滇邊專閫起家行伍受四朝授職之恩蒿目時艱膺通省防營之寄守邊　逾六載隕越時虞持重惟在兩防西南扼要冰兢自矢恐貽君父之憂時勢多艱常抱忠貞之志兹復欽承恩命調補貴州提督飛電當春瞻雲有日遷之内地無非卹老之恩不棄衰年永切致身之報所有感激下忱理合具摺叩謝天恩伏乞皇太后皇上聖鑒謹奏三月二十六日奉硃批知道了欽此 
　　馮子材片再奴才渥荷天恩調補貴州提督應卽迅赴調任以重職守惟去年九月接到家信言夏間大雨山水暴發將奴才母墓所在之山衝塌不堪囑早請假回籍設法修理以免再塌等情奴才當時卽欲請假惟念身任邊防又值中外啓釁乘輿播遷正人臣以身報國之秋况移孝作忠古有明訓義不得兼顧私恩雖心有不安而事當從緩兹幸得調内地　卸防邊諒必和局巳大定天下無事奴才當年卜葬不能慎始致有衝塌之虞悔巳無及若不乘此未履調任急回修理倘再衝塌將有爲人子所不忍言者其將可以仰承聖天子以孝治天下之至意惟有籲懇天恩賞假三月俾奴才得以回籍修墓以盡子職俟事竣期滿仍當馳赴調任謹慎供職以報高厚鴻恩斷不收稍耽安逸自外生成有負朝廷寵任也是否有當除咨兵部外理合附片具陳伏乞聖鑒訓示敕部施行謹奏三月二十六日奉硃批著賞假三個月欽此 
王之春片再署池州府知府許晉祁丁憂遺缺應卽委員往署以重職守兹查有候補知府陳兆慶持躬整飭明幹有爲堪以酌委署理據藩臬兩司會詳前來除檄飭遵照外謹會同兩江督臣劉坤一附片具奏伏乞聖鑒謹奏三月二十七日奉硃批吏部知道欽此王之春片再臣於光緒二十六年十二月二十四日准兩江督臣劉坤一兩湖督臣張之洞公電前奉旨購米辦理轉運商由各省籌辦協濟始在清江設局繼復移至漢口數月以來竭力籌辦運艱費重嗣奉旨於龍騶　水運外另籌襄樊達潼關陸運由寨與關至西安運費暫由陜撫借撥部欵由籌費各原省歸還現在鄂局存欵將聲陜省需米甚急存鄂之米必須籌欵方能接續起運核計不敷之欵非由各省通力合作不能集事務望籌撥鉅欵解鄂等因當經行司遵照籌解去後兹據布政使湯壽銘詳稱遵查前奉諭旨派委在清江設局購米轉運所需米價運費業經由司在於節年漕折項下籌撥銀一十萬兩解局濟用詳奉奏咨在察兹于無可設法之中移緩就急在於庫存節年漕折項下再撥庫平銀二萬兩委員解并漢口轉運局兌收濟用等情詳請奏咨前來除咨部查照外謹會同兩江督臣劉坤一附片具陳伏乞聖鑒謹奏三月二十七日奉硃批户部知道欽此 
升允片再准雲南巡撫臣丁振　電咨查有雲南試用道盧國熙以陜省被災過鉅籌欵維艱禀稱願以積年經業贏餘共庫平銀一萬兩捐助陜振並據聲稱實係訪悉灵情甚重憫念阽危報効巨資出於誠悃斷不敢仰邀獎叙轉咨　解前來奴才伏查振捐章程官紳人等捐助振銀至一萬兩以上者准子奏請獎叙該員目覩時艱輸欵濟振銀數在一萬兩以上核與奏獎成案相符雖據聲請不敢仰邀獎叙究未便没其急公好義之忱查該員係以試用道分發雲南補用可否仰懇天恩優予獎叙以示鼓勵之處出自聖裁謹會同會辦陜西賑務大臣刑部尚書臣薛允升合詞附片具陳伏乞聖鑒謹奏三月二十四日奉硃批盧國熙著仍以道員歸原省儘先補用欽此 
王之春片再臣前准行在户部咨議覆陜西撫臣岑春煊奏陜庫短數過鉅續請撥欵一摺光緒二十六年十二月初三日具奏奉旨依議欽此單關指撥安徽省協陜銀三萬兩卽經行司遵照迅速籌解去後兹據布政使湯　銘詳稱現於無可設法之中移緩就急在於庫存地丁項下籌足庫平銀三萬兩飭交商號合盛元具領勒限正月二十日電匯赴陜西撫臣衙門投收以濟要需詳請奏咨前來除咨部查照外理合附片具陳伏乞聖鑒謹奏三月二十七日奉硃批记部知道欽此 
王之春片再據布政使司湯壽銘詳據蕪湖縣詳據家丁高升禀稱竊家長本任銅陵縣知縣劉佐宸前因辦理盜案草率撤任留緝在蕪湖一帶訪緝贓盜無獲兹於光緒二十六年十一月初三日在蕪湖寓中接到家信老家長患病沈重家長卽日附輪回籍省視詎老家長巳於本月初四日在籍病故家長係屬親子例應丁憂等情由蕪湖縣詳報到司轉詳前來臣覆核無異除咨部查照外謹會同兩江總督臣劉坤一附片陳明伏乞聖鑒勅部開缺施行再所遺銅陵縣知縣員缺係衝繁中缺應請咨部銓選合併陳明謹奏三月二十七日奉硃批吏部知道欽此 
留京辦事大臣崑岡等片再臣等上年奏報第五次殉節官員家屬内單門之筆帖式康端書母完顔氏等殉節等因共計十二名口查筆帖式康端書現存並未殉節又第七次内單開内務府員外郎端金於七月二十三日聞洋兵入城率同妻薩克達氏妾慈氏女僕傅氏均自縊身死等因係順天府咨報内　内務府員外郎端鑫妻薩克達氏等語摘錄具奏未將語意分别明晰以致誤嚴端鑫身死現在查明員外郎端鑫係名端鑫來文誤書端鑫該員現存並未身死又七次内單開之國子監學生牛桂榮子媳邢氏於本年七月二十日洋兵入城吞藥殉節等因係僅屬該學正之子媳邢氏殉節牛桂榮現存並未殉節相應請旨將康端書照主事例卹典端　照四品官例卹典牛桂榮照六品官例卹典一併撤銷以昭核實謹附片具陳伏乞聖鑒謹奏奉旨依議欽此 
青州副都統奴才　　岱跪奏爲佐領患病呈請原品休致恭摺仰祈聖鑒事竊奴才據青州正白旗佐領毓和呈稱竊職現年六十三　食俸餉四十三年現有加二級紀錄五次於咸豐十年七月間出師直隷通州山東冠縣等處兵一次同治元年九月間出師山東臨淄縣兵一次共打仗五十六次殺賊六名咸豐十年五月間派赴萊州防堵一次同治六年十一月間派赴烟台防堵一次因在軍營染受潮濕膀腿疼痛曾經醫治痊愈今舊疾復發多方調治迄未見痊何敢以病軀戀棧貽誤公事懇祈原品休致等情奴才當經派委左司章京廂紅旗佐領林福前往　騐得毓和實屬舊疾復發具結前來奴才覆覈無異合無仰懇天恩俯准將佐領毓和原吕休致如蒙俞允再將該員出征打　功　　册咨送兵部核辦外理俣恭摺具奏伏乞皇太后皇上聖鑒謹奏奉硃批著照所請兵部知道欽此 
李興銳片再南昌府知府江毓昌因病請假所有該府印務查有廣信府知府查恩　堪以調署遞遺廣信府印務查有現署贑州府事　　交卸之候補知府姜秀　堪以署理據藩司張紹華會同臬司柯逢時具詳前來除分檄飭遵外謹會同兩江總督臣劉坤一附片陳明伏乞　鑒謹奏奉硃批吏部知道欽此 
 
