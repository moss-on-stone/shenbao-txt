# 1919 - 218 - 4916698

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[無誠意之推諉（冷）]  
　　意者可以感覺而不可以指證者也故同爲一事同屬一言而意之不同有在焉故以無誠意相督責已有不可解之說况乎復以此推諉耶 
　　今如京電所傳謂不派代表南以北爲無誠意派而被拒北可謂南無誠意因而派王苟如所云是王之爲代表特欲以無誠意諉之於南而已誠意果若是耶 
命令 
[八月十一日大總統令]  
　　前經特派郭宗熙督辦東省鐵路公司該路關繫國際交通護路事宜尤爲重要必須有熟悉軍事大員節制護路各軍方足以資策應郭宗熙躬任民政難以兼顧著改派鮑貴卿督辦東省鐵路公司事宜兼護路軍總司令所有護路軍隊即責成該督辦節制調遣務當督飭切實整理認眞防護以重路政此令 
　　又令特任孫烈臣兼署黑龍江省長此令 
　　八月十二日大總統令參謀總長張懹芝呈請任命朱古朋爲江蘇陸軍第一混成旅參謀長兼淮陽鎭守使署參謀長關福爲通海鎭守使署少校參謀均照准此令 
專電 
[北京電]  
　　王向徐言如南方同意總代可承認故徐已令龔電懇軍府贊成王俟得覆始南下（十三日下午一鐘） 
[北京電]  
　　總代表前晚决定安系並開幹部會議事前絕未徵西南同意某要人勸阻無效昨閣議通過僅形式安系會議時羣謂北總代不派南謂北無誠意如總代被拒卽南無誠意又謂有責任者直接議和無先徵同意必要（十三日下午二鐘） 
[北京電]  
　　昨午後二時龔親送委證至王宅王答須徵黨議决任否回時太平湖開會一致贊成王任總代（十三日二午二鐘） 
[北京電]  
　　王全權證較朱前次删去電院候核字樣各代表再加委任（十三日下午二鐘） 
[北京電]  
　　院約务代表删日開談話會王等俟各代表互相接洽後起程（十三日下午二鐘） 
[北京電]  
　　王總代表發表後龔閣亦將提出總代表仍由院下委狀不發明令昨晚委狀已送王處分代表一律不更動 
[北京電]  
　　王揖唐昨謁徐時謂内閣任提誰均可帮忙徐謂我仍主周樹組閣（十二日下午五鐘） 
[北京電]  
　　近京中紛傳川滇衝突劉部旅長賴心輝來尤播此說今某處得川電已證明产確 
[北京電]  
　　陸榮廷來電謂和局仍應如五月前滬會狀况如各各接洽或由段主持不敢聞命 
[北京電]  
　　頃院電軍政府稱總代表派王揖唐卽日偕呉鼎昌等赴滬（十二日下午九鐘） 
[北京電]  
　　十五日下午閣員全體要集代表商今後辦法分代表中有二三人辭職現尙慰留 
[北京電]  
　　外交部昨議德奥復和辦法時提出取消中日共同防敵協定謂敵性消滅無防可言陸海兩部委員據今年時效聲明謂兩國旣互有契約此時無議廢止理（十三日上午十一鐘） 
[北京電]  
　　電陸使轉商和代表對德復和（一）完全採用英美商約（二）日德有關中國事項德應允認我在國際聯盟提議（三）先解放俘虜（十三日旧午二鐘） 
[北京電]  
　　敵僑請郵電自由與各國一致院議俟對德奥復和令下後再議（十三日下午二鐘） 
[北京電]  
　　芳澤將歸國（十三日下午二鐘） 
[北京電]  
　　華盛頓消息美當局商日本逐欵聲明一面疏通上院速可决和約上院已活動 
[北京電]  
　　昨安系大會决定月底兩院閉會下月再開臨時會議預算並制憲憲法起草完畢將開大會（十三日下午二鐘） 
[北京電]  
　　新國會憲法草案已經三讀正式通過全文百條最異點除管部閣員外另設不管部閣員佔總數三分之二並爲國務員（十三日下午六鐘） 
[北京電]  
　　李奎元電任湘全省防務帮辦（十三日下午二鐘） 
[北京電]  
　　派九師中一營一連赴西伯利（十三日下午二鐘） 
[北京電]  
　　孫烈臣電吿遵令先赴新任再回籍治喪（十三日下午二鐘） 
[北京電]  
　　張敬堯派蒯季删代表來京（十三日下午二鐘） 
[北京電]  
　　岑電林葆懌遣衛隊赴詔安無軍隊攻閩事（十三日下午二鐘） 
[北京電]  
　　曾彝進使日卽發表 
[北京電]  
　　黎電徐否認派黎澍代表事（十三日下午二鐘） 
[北京電]  
　　有全國聯合根本護國團通電斥李曰垓谷鍾秀陰謀勾結欲恢復舊國會 
[北京電]  
　　沈銘昌昨到京 
[北京電]  
　　曾毓雋請以黃培松長閩（十二日下午五鐘） 
[北京電]  
　　參陸處通電沿邊防事應徑電邊防處（十二日下午五鐘） 
[北京電]  
　　張敬堯電紗廠已賣却難挽回（十二日下午五鐘） 
[北京電]  
　　京報記者潘某已保釋（十三日下午三鐘） 
[香港電]  
　　兩院昨議决留孫文 
[香港電]  
　　岑覆龔謂林保懌衛隊塡紥詔安署外無别軍赴閩閩亦無滇軍李厚基所報非事實（十二日下午二鐘） 
[香港電]  
　　粤路警察因庇奪烟犯毆偵探被警廳游擊圍捕路警盡逃槍械搜去（十二日旧午二鐘） 
[香港電]  
　　粤贛邊匪經陳光遠與軍府協訂防剿法三條（十三日下午三鐘） 
[香港電]  
　　孫文辭後軍府要人主照陸先例電滬挽留將提出政會（十三日下午三鐘） 
[香港電]  
　　滬代表昨邀各界茶會卽席簽書爲最後請願伍長粤今日投遞（十三日下午三鐘） 
[杭州電]  
　　楊督元（十三）午因病出缺（十三日下午八鐘） 
各通信社電 
[北京電]  
　　電軍府總代表已任王揖唐即赴滬 
[北京電]  
　　陸武鳴電徐主張恢復五月前和會勿向各個人接洽又謂如段派主持和局西南决不願與議 
[北京電]  
　　曾毓雋赴北戴河參與會議（以上十二日）以上平和通信社電 
[北京電]  
　　某使電日對交還靑島主張四項（一）劃靑島陸地爲三甲公共租界乙日本租界丙中國轄地（二）護路日軍二年後撤回（三）關於鐵路行政用人操優先權（四）未悉 
[北京電]  
　　王揖唐受總代表全權委任證後俟與各方面接洽再定行期 
[北京電]  
　　寛城子交涉地點雙方决定在長春 
[北京電]  
　　飭財政部撥欵二萬元賑陜省水災 
[北京電]  
　　决議在滬設立物品展覽會準定明年赴美賽會 
[北京電]  
　　邊防事務處組織案議决即以明令公布 
[北京電]  
　　政府電西南否認更易閩督 
[北京電]  
　　財部將公債向銀行押入十萬發薪餉（以上十三日）以上中華通信社電 
[北京電]  
　　魯案聞日本將有强硬主張任何調停均不承受政府現持冷靜態度專俟聯盟會成立再解决 
[北京電]  
　　總代表定王揖唐分代表仍舊惟聞徐佛蘇堅辭施愚注有齡亦有辭職說分代表或須更動 
[北京電]  
　　外人因我和議久停又將提出勸吿故政府派人赴北戴河邀朱復出朱昨來電力陳不能再出徐龔乃决定改派王揖唐 
[北京電]  
　　張廣建電吿助川防拒藏番之甘軍已開抵玉樹地方與川軍銜接一氣互爲聲援 
[北京電]  
　　呉光新回京謁段述楊浙督病狀段昨特電浙慰問 
[北京電]  
　　財部函陸部七月份軍事交際費已飭照撥 
[北京電]  
　　沈銘昌回京昨見徐報吿魯省交涉經過情形徐將委沈爲公府顧問 
[北京電]  
　　高而謙使日案因各方多未同意暫緩提 
[北京電]  
　　烟酒專署規定烟酒牌照稅率分甲乙丙丁四等徵收并逕派調查員分投鈞稽嚴防奸商偷漏局員徇匿等弊 
[香港電]  
　　舊會定明日開會議孫文辭職事聞多數主挽留（以上十三日）以上中孚通訊社電 
公電 
　　北京國務院致西南電廣州岑西林先生伍秩庸先生林悅卿先生武鳴陸幹卿先生雲南唐蓂賡先生上海孫中山先生唐少川先生鑒前者和會中輟三月於兹中央渴望和平迭經開誠籌商以冀早日續議迭准諸公來電亦主張以讓步之誠意謀積極之解决同心共濟利賴良多兹因總代表朱君啓鈐引疾辭職特委任王君揖唐爲全權總代表呉君鼎昌王君克敏施君愚方君樞汪君有齡劉君恩茖李君國珍江君紹杰徐君佛蘇等尅期蒞滬希知照尊處所派各代表接洽一切時局艱屯益非昔比千鈞一髮係此曙光務望毅力主持俾議題力從單簡議期務從短縮屏除枝節促進平成大局早一日安甯即人民減一分痛苦言瞻征軫載佇良籌無任迫切心湛文 
　　郴州來電各報館均鑒頃閱報載張伯烈上軍政府一函牽涉敝軍語盡揑誣駭異萬狀兹謹將敝軍事實及張氏歷史略一陳明之一稱敝總司令李公書城在火線上勾來軍隊實屬憑空揑造夫斗寅等隊伍原係駐荆沙靖國軍民國八年冬因攻宜失利隨第二師師長朱熊至湘西津巿待援時敝總司令李公書城已奉譯聯帥命令爲湘西防務督辦兼授鄂軍第一路總司令當奉聯帥命令將斗寅等隊伍撤交敝總司令率領且當時聯帥有以鄂人兼領鄂軍名實相符之通電可覆案也果屬勾結聯帥早加罪矣且敝總司令奉命於敗軍之際受任於危難之間以新師之隊伍禦方張之勁敵所戰多捷彰彰在人耳目非敝總司令之德望兼資足以服衆制敵斗寅等亦烏得而歸附張氏斯時乃以各方勾結軍隊爲言是以小人之心度君子之腹此其揑誣者一也一稱敝軍已受趙師長編制更不知何所據而云然敝軍在長岳未失以前餉糈原由譯聯帥支發自花石攸醴大戰以後道路隔絕敝軍與湘軍趙師長交誼素厚米糧火食惟有向趙師長借給自是以還仍照常貸領且湘鄂兩軍作戰亦係敝總司令與趙師長下共同署名命令何張氏以趙師長重友誼而助友軍借濟米糧火食遂謂歸其編制不特誣敝總司令及斗寅等全體並趙師長亦且重誣之矣且更理之顯然者敝軍係奉譯聯帥命令編成之軍隊如歸趙師長編制安有不禀請聯帥通電軍政府及護法各省各軍之理匪惟敝總司令及斗寅等所不忍爲亦趙師長决不肯以義始利終而受之也矧鄂軍名義昭然日月一切指揮統攝之權敝總司令未嘗一日間斷時與軍政府文電往復事實具在人所共知蓋趙師長分湘軍之餘澤維繫生命厚誼摩雲官兵無不感激涕零一俟大局定後敝總司令當然從清償還張氏亦鄂人也鄂軍蒙人之惠得以保存而不知感反以莫須有三字加之是誠何心謂非别有用意挑撥惡感欲斷絕敝軍生命而何此其揑誣者二也（未完） 
法國無線電 
[十二日里昂電]  
　　協約國國際最高會議於星期一日研究改良夏比利脫倫條約關於匈加利事務最高會議靜盼羅相勃拉細亞拿氏之覆文最高會議雖於最近牒文中再三要請絕無消息遞到職是之故最高會議要求羅馬尼亞内閣不承認派往卑資代表之態度並表明意志願與協約國一致進行據匈京消息克勒滿沙氏宣布巴黎遣派將軍四員將蒞羅京之牒文爲羅國檢查員壓擱義國飛行家一員在羅京空中飛行將此項牒文之原文印刷擲下 
[十二日里昂電]  
　　蘇尼克消息任勒首相於星期二日晨行抵聖石門 
[十二日里昂電]  
　　古本海琴消息據希爾新福報吿宣稱過激黨因運輸困難情勢極爲危險莫斯哥方面因糧食缺乏嚴重之擾亂日增乃使里甯政府不得已須研究遷至都拉 
 
 

Page 5

 
 
   
 
 

Page 6

 
 
中美新聞社無綫電 
[九日舊金山電]  
　　八日加省中國商會在會所欵宴伍朝樞徐謙及山東代表孔祥柯伍氏演說謂太平洋兩岸中美兩大共和國合力以謀世界和平及公道之伸張美國對於山東問題之表同情足證美國國民注意華事云云 
[九日舊金山電]  
　　據華盛頓八日消息稱星期二（五日）上議員華生君在議院演說歐洲和約謂該約許日本管領山東半島倘非日本退還中國或爲確切之宣言余不信該約得邀批准 
[九日舊金山電]  
　　據華盛頓八日消息云是日官場方面接得報吿稱日本政府不日將發佈正式宣言表示該政府對於山東爲最後處置之意思據聞此項宣言蓋欲消除一切誤會與欵惑云 
[九日舊金山電]  
　　佛塞爾八日消息云中國國民聯合會是日宴欵中國議和專使又舊金山八月九日無綫電訊云華盛頓八日消息云此間聲稱欲求遠東貿易機會之發展必須增加往來中國各埠海參崴菲立賓西貢印度支那等處之船隻如目前國内國外貿易航綫之同一辦法云 
[九日舊金山電]  
　　此間商會航務董事會呈請美國航務部將太平洋各埠往來運貨費酌减其擬議如下石油罐品鮮果上等皮革舊報紙雜誌等每頓由六元五角減至五元五角鐵鋼産出品皮革油鉛等每頓由十四元減至十二元 
[九日舊金山電]  
　　聖的哥消息云太平洋艦隊定於星期六晨（九日）開往加省聖比杜魯海軍總長但尼爾氏擬下星期二（十二日）首途往檀香山九月一日左右偕無畏艦紐約號及驅滅艦四隻歸舊金山上時威總統將大閱該艦隊 
路透電 
[匈羅近戰記]  
　　九日匈京電新總理菲里特里克氏語客謂外間所傳恢復帝制之說實屬为確過激黨諸兇徒均已就逮但未加害將由法庭審訊 
[十日丹京電]  
　　昨日匈京電稱對匈封鎭昨已取銷美國糧食船一艘今日抵此載有供匈京兒童用之大批罐牛奶新政府下令取銷過激黨政府田地公令 
[英法之生活問題]  
　　十一日倫敦電本星期開始後工界現局較爲安靜罷工或自解體或受調停使憲政工黨手腕爲之大堅而常道對於警察之極端派亦持强硬態度已發生良好影響肯新登與巴定登巿政局工役罷工後垃圾積存兩星期頗礙公共衛生當道出示招募工役許給年金招貼甫出罷工者均不顧其領袖勸吿無條件上工利物浦大局如常警務處於星期六日語工業聯合會代表謂堅主拒絕恢復罷工警察原職自軍警出現後無賴等均不敢逞志且將所刦之物乘黑夜棄於背街藉免被罪偵探曾搜查多戶查出贓品極端派唯一希望乃在三聯盟會之投票直接行動投票之舉目下正在進行月杪之前不致藏事但據現象觀之此種方針已漸失勢全國路工聯合會總秘書昨在雅茅資演說警吿工人謂屢以罷工爲恫嚇足以釀禍勢必失其權力而受無窮之害彼以拒絕令路工罷工贊助各爭端之故受人詆責但此種舉動僅足擾亂治安耳逹於進步之唯一安途乃在立憲政府云云礦工聯合會幹事部之加德氏昨在諾丁漢演說反對三聯盟會之方針謂足危害國家蘭加希爾與哲希爾礦工聯合會在波爾登開會决議勸礦工拒絕直接行動自治部國會秘書工黨議員華爾虚氏吿知大會謂直接行動乃不能入國會亟欲由他途得勢之失志政客所主張據警察總局宣稱曾查見文件徵明有人密謀在倫敦建設勞兵政府日内可拘獲首要諸人 
　　十一日巴黎電糧食總長請各公民協助抵制生活代價之昂貴巴黎各處已組織消耗人公會志在管理各項巿面使零售之價得減百分之五十 
[各國近事記]  
　　十一日巴黎電塞勒州勞工聯合會希國國會通過提案主張大赦並拉議干預俄匈兩國事務爲警察所阻 
　　十日巴黎電飛機哥里亞士號載客八人飛往加蕯白蘭加擬取道蕯哈拉沙漠而逹法屬西婓逹加鎭　　九日倫敦電陸　祥今日入謁亞力山大太后以中國總統所助醫院等捐欵歐之 
　　九日倫敦電泰晤士報商務增刊載有梁啓超一文主張逐漸循序裁廢釐金局 
國外要聞 
[基爾運河改歸公有之影響]  
　　法國無線電社巴黎通信云基爾運河改歸國際公有後德國海運事業將受一莫大之打擊而尤以波羅的海及北海間之海運事業爲尤甚按基爾運河爲溝通波羅瓣海及享亨堡商埠之捷逕歐戰以前德國所征基爾運河之通過稅極重所有該運河之商業幾全在德人掌握之中瑞典那威及亨堡間之交通水道全爲德人所壟斷如由瑞典那威輸入德國之木材五金硫化物等乃德人海運事業最關重要者也按德人所以能壟斷基爾運河者實因德國對於該運河有操縱之全權德國商船通過基爾運河得享减稅之特殊利益若他國商船欲與德國商船競爭必先具有兩種觀念一經由基爾運河上溯愛爾勃河而逹亨堡惟所納稅則較德船爲鉅一繞道丹麥及斯來司維克華斯登沿海岸以逹亨堡則運費當大增瑞典那威等國典德國各商埠間之海道交通所以爲德國壟斷者職是故也基爾運河一旦决定改爲國際公有後列國商船大可利用此新航線而亨堡容納商船之噸數該將大增設列國商船得在基爾運河自由競爭減輕往來之運費增加船舶之噸位則由瑞典那威至德國之運費必能與丹麥及斯來司維克華斯登鐵路之運費相抗衡至目前爲止凡由瑞典那威運往德境之商貨以經大帶海峽而改由鐵路線裝運者較爲有利而德國航業公司則享有减費之特權基爾運河一旦改爲國際公有則形勢將爲之一變亨堡容納之商船當較前大增而其所以增加之結果則因有外人與之競爭也 
國内要聞 
[英議員對山東問題之態度]  
　　中央政聞社得倫敦消息云英議員少校慕理氏於本月（七月）二十一日在衆院抨擊和約内之山東决案查慕氏於西曆一千九百年在中國服務曾充前外相格雷氏之國會事務秘書並於去年充當英外部之政務機要股股員慕氏謂和約内有數條欵無人希望能任其永久存在者如關於山東之條欵即在此例此種議論首相佐治君即爲第一之贊同不諱者也慕氏當將德國佔據膠澳之歷史又將一九一五年日本對華之二十一條欵曁中日條約先後詳述一過並謂實際上該條約即謂予日本以在中國北部軍事經濟之完全霸權亦不得謂言之過甚也慕氏謂協約各國曾邀請中國簽署對德和約中國亦允簽署惟須將關於山東各欵加以保留方可而四國會議未予允可中國乃謂倘能將德約内之某項條文加以修改庶免日後拒絕中國重申前議則中國亦可簽署乃四國會議仍不許可於是中國各專使不得已而拒絕簽字並提出抗議該抗議書略謂和會之解决山東問題並未予中國以公道中國各專使如欲簽署必先將正義與公道之心理及愛國之天職完全犧牲方能從事故代表團特將此案原委訴諸世界以期得不偏不倚之公論云云慕氏將該抗議書中之上開字句對衆郎讀以便載入議會錄内慕氏謂此事之情形如此故中國代表團要求和會將德約修改殊非創舉蓋協約各國曾要求將巴獵巿特黎陀維司克及巿喀獵司德西條約修改已有先例可按據本議員所見關於此次議山東一案其最要維何所謂膠澳者雖彈丸之領土然實足爲今後百年間歷史之樞紐凡我同人試一覽東亞與圖自當明晣蓋在日本已據有朝鮮旅順曁滿洲各鐵路是已踞有北京東北面之險要而膠澳又爲北京東南之門戶且猶未已也現日本復要求取得德國在華所享之一切鐵路權此等鐵路可以直逹陜西等處之最富礦區由北而西實有庸捲全亞之勢且關於此事其中有一要點實令人無從摸索蓋按照和約内之規定所有德國對於膠澳之種種權利均須捨棄讓與日本且按照和約内第一百五十七條之規定德國在華所有之一切動産或不動産例如膠澳曁其他一切權利無論係由德人所辦之工業或興辦之各事業或因投資所發生之利益而應歸德人享受者完全讓與日本云云此種含混之條文意義載入約内本員實大爲詫異夫所謂應歸德人享受之種種權利吾人爲知德人所應享受者究是何物按照該條欵第一百五十七條之特定所謂應移歸日本享受之種種權利究竟有何標準有何限制總之山東問題不久必發生枝節而日本所處之地位亦不足爲樂也慕氏演說之結論則謂據本員所知本國與本會之輿論對於和約關於膠澳之各條欵全非一致似不必登諸議事錄内爲宜又有一議員爵紳西賽爾君演說言皆中肯略謂此次和約較諸從前所訂之各國際條約長處甚多其長處之一即爲條約内所載關於領土曁其他各項事端之决案規定有隨時可以覆核之機會至關於山東之各條欵本議員確信其應行修改且不久即當修改也云云 
[記北京之新學會（靜觀）]  
　　新學會自呱呱墮地以來爲時僅數月耳然若一考其發育史則知雖爲新生之産兒實已早具有健全之人格蓋彼之生也乃蟬蛻於母體之中另成一完全之新體耳母體者何即五年以後之研究系二年以後之進步黨元年間之民主黨也當時民主黨屹立於同盟共和兩派之間人數雖不多實尙取穏健態度頗能調和於兩派之間迨與共和併而分子已嫌複雜及六年復辟以後初依軍閥激怒友黨未幾黨首見戕形同渙散則黨勢已有式微之嘆矣其始附和之徒旣多得食遠颺不顧而去卽昔之所謂共患難者亦有不終其德之人其能砥柱中流不稍變動者僅有最初之民主黨中堅及曾隷進步之少數人物年來新思潮瀰漫中土該派感受迅速且證以歷年政略上所得失敗之敎訓乃知此後欲　黨勢之擴張非建築一種偉大勢力之基礎不可於是新學會乃脫穎而出共組織章程寥寥數條不設長不分分部以研究學術爲主以講演爲重要事業當該會成立時依法應向警廳呈請立案呈中具名者爲范靜生不意被呉總監將范之呈文駁回其理由則以會名之「新」字爲辭謂該具呈入好學深思原可爲人所其諒無如人類不齊誠恐挾過激思想者　入其間等語有謂呉氏對於此事不敢自作主張曾經請示政府始發表此種批示者又有謂聽憑廳中某科長之主張呉氏未加可否者究竟内容如何不可詳知該會中之主要人物有對於警廳批示主張置之不理者有仍主張設法疏通者現尙未决昨日（八月十日）爲該會開講演會之第一次警署尚未嚴加干涉僅派警官警士各一到場旁聽是日主講者爲美國杜威博士胡適之任通譯到會者共有一百八十餘人下午四時開講講演歷二時四十分雖揮汗如雨而聽衆肅靜無一離坐者博士所講另詳六時閉會公撮一影而散據聞以後每星期均延名人講演一次 
[杜威博士在新學會演說（續）]  
　　還有一個原因就是因爲從前世界各處不相聯絡自電力汽力盛行以後各處互有交通東崩西應不能倖免何以這次牽動全球的大戰會生於此時就是這個道理又如歐洲大戰而致印度大荒也是這個道理我說這番話並不是請大家對於世界的文化抱悲觀乃是要請大家知道現在大家對文化責任的重大設如有一物低落没有一處不受影響的所以要請大家努力維持極力創造方纔所說的不過是從社會和政治兩方面的觀察現在從心理學解說習慣性更可以證明這個道理習慣是什麽習慣就是有走過的熟路以常道而論人斷籣不願避熟而求新人之所以能在强固習慣中而走新的路以求進步是很可注意的事何以守舊的人類通性中有人能走新的路以求進步這就是舊法子不能適應新時勢不變不足以圖存的緣故臂如落水的人斷不能循在地上走的常軌現在大戰後在時勢何曾不是這樣照心理學上說人類雖因外界需要不能不變更但是他們變更的時候往往不用意識的方法祇是一試一試的去做用上當學乖的法子以爲滿足這是普通動物的習慣猴子貓兒狗鼠都是這樣的曾有心理學家將老鼠關在四面有門有機關的籠内他屢試不得出一旦他試着了以後他一次熟一次這就是投機的暗中摸索的方法我們往往自鳴得意以爲我們是人那知我們的時候還要與禽獸取同一方法即稍爲加了一點思索也是有限現在世界大勢旣已變更還長此不改未免太不經濟了所以我們以後的正軌乃是要打破這種投機的暗中摸索的方法而改用意識的方法（第一）意識的方法不是用從前的老法子作盲目的行動乃是有意識去思量去設假定再去試驗但是人類往往有黨見不能一致行動不能一致行動不是不要緊的事或者可以相輔而成但是用意識去思考的時候一有黨見就非常危險他的害處的三種一不肯看完全的事實二不肯求完全的知識三不能有澈底的思想這種的遺害眞大呵黨見的害處可以此次和會爲例當這次建設世界和平的時候各國的專使應當如何研究世界全體的大勢民族的需求將來的利害纔可以算是對於人類盡責而他們計不出此一點不平心研究祇是狃於前歷史上内政外交的舊法子預先存了私見不定全局的計畫去應付事實而反找幾種事實去帮助他們的私見以定出這種流毒無窮的和約來這種大政治家大外交家口頭何曾不說愛國愛人類呢但是一旦問他們是否用科學的方法統籌全局則他們不但不懂並且要笑我們因爲他們有成見在胸以爲歷史的方法是好的取科學的態度去研究是空想的他們更以爲解决這種大問題的方法是容易的祇是問他們自己的道德和良心好了弄到結果彼亦一道德此亦一道德彼亦一良心此亦一良心流毒無窮遺害無極這都是因爲他們的道德和良心没有用過科學的方法去研究所以還是他們自己的私見將來若是他們失敗下來了大家對於他們或有許多恕辭或以爲這是時機不好或以爲這裏面有歷史的關係或以爲他們的良心道德太好了所以受害其實他們其餘的罪是可以恕的惟有他們愚蠢的罪是不可恕的他們的動機狠好是我們可以承認的他們有愛國愛人類的心思也是我們可以承認但是他們不能用科學的方法和態度去研一切的事物所以他們高等的知識被低等的感情壓下去了往往有許多極小的事被他們有意放大至於不可收拾細細考察與其說這是他們道德的失敗毌寗說是他們知識的失敗我舉許多與大戰有關的例却請大家不要把本題忘了我的意思不但是要大家藏得這些事實乃是要大家是要忘了遇事當用科學的方法當取科學的態度（第二）思想還有一種害處便是不肯受歷史的敎訓如此次大戰歷史學家和其他學者都信與拿破崙戰後有許多相同的地方本來可以從歷史得到點敎訓預防许多禍患無如這輩外交家政治界都不肯注意豈非可惜舉個例來說依歷史的經騐說戰時最受人崇拜的一定是有决斷有勇氣的人但是戰爭製造出來的英雄不見得便是和議適當的人物因爲戰時要迅速要立刻實行和議要通盤籌算要謀永久的不謂這次的議和的人物還是英國的路易喬治法國的福煦意國的歐蘭豆這都是戰時出風頭的人物却也是威爾賽宫裏出風頭的人物再拿美總統威爾遜來說他是個戰前狠有名的政治家固然不能說是戰時的英雄可是他也不能不負一點不受歷史敎訓的責任要是他到歐洲的時候肯受一點歷史的敎訓不要那輩戰時英雄來與和議許人民送代表到和會去自然有人輔助他的主張但他不採用歷史的敎訓他以爲只要他的主張不差他到和會去如果不能貫澈他便通吿各國人民求他們的輔助不多一回他爲了費美問題使試了一回却失敗了其實人民没有代表自然没有人去輔助他他便終歸失敗意大利脫出和會日本逞這機會對於山東問題也佔了勝利（第三）還有種思想的障礙便是好用好聽的抽象的名詞像自由人道民族自决等等却不去研究事實的解决方法戰時也有許多人落了這個窠臼拿現在歐洲的經濟狀况做個例自從戰後因爲軍費太重全歐破産工人也因戰事心理上困疲萬狀大家不去研究這些問題設法補救而高唱自由人道究竟有什麽用處總而言之我這番話是要證明世界的變遷要用科學的方法研究實際的問題要打破從前投機的暗中摸索的方法我們要求新智識新思想去適應這新世界我們要知道自從十八世紀發見蒸汽機以來便是種實業的大革命現在世界的變遷以及發生的種笙危險都是這實業大革命的結果所以我們應從這一點上去研究方法去救文化的危險如果有人對於這些問題和實業大革命的關係有些懷疑吾再簡單舉幾個例來都是與中國有關係的第一要不是實業革命中國可以永遠閉關自守第二要不是實業革命中國政費不會增加財政便不會因難更不用去講管理財政的新法此外如家庭女子工業問題等等也都受這實業革命的影響有人說實業革命在歐洲是自身發動在中國是受外國影響情形不同其實外國也不是各地方同時發動也是一地方發動後去壓迫别一個地方其爲受外界的影響與中國情形正同從前歐洲受了這實業大革命的影響因爲當時的政治社會都没有預備所以犧牲得很不少遇事補救狠有許多不經濟的地方現在中國正該趕快想法子去免除這許多不經濟的障碍再說世界的勞働問題從前的舊觀念以爲資本和勞工兩階級是一成不變的兩階級的戰爭無非是增資問題到現在却不同了不單爲物質的競爭還有許多政治敎育的問題所以現在的勞働者不但是爭增資問題還要工廠管理權財政支配權商場和運輸的分配權他們一步一步的做去到那時便把資本和勞働兩階級完全打破這個勞働問題不是近來新發生的是發生於封建時代的到現在有一千年了何以至今還没有解决可見當時歐洲人的行動方法也是投機的也是暗中摸索的不是預先有思想的自從實業大革命以後不但工廠與勞働者受其影響並且政治敎育宗敎文學等都受其影響全社會受其影響現在英國勞働者要求政府完全召回征討俄國過激派的軍隊及取消徵兵制度否則同盟罷工現在雖則是消極的將來一定要變爲積極的總而言之從十八世紀及十九世紀的初期實業革命以來一切電信汽船汽車等交通利器把世界變作一家現在吾們應當研究怎樣安排一切的制度怎樣將從前的智識學問重新組織下去應付現在的時勢以及吾們應取怎樣的態度現在的世界是總算賬的時候中國這個古國不應純去模仿應當自己創造物質方面西洋已佔先了一百年中國自然稍微吃虧但是社會方面西洋也還没有把科學的態度去研究東西兩洋都有新的需要中國本來狠注重社會方面像人生問題倫理問題等所以希望中國旣與西方同處個新境遇中應當努力創造有所貢獻於世界的文明吾自到東方以來覺得東方對於科學雖差經騐卻富幾千年的經騐背着走不動固然不好然而經騐也有許多好處含有許多人本觀含也可用新的方法來整理一下應用到社會科學方面去西洋文明的大缺點是物質科學進步太速而社會科學人生科學不能同時並進例如造一機器可以破壞無數的産業而他方面没有保障實在是狠危險的所以我們應當研究怎麽使社會科學與物質方面有點欠缺然而現在對於社會科學的問題正與西洋一般他有幾千年人生科學的經騐可見於社會方面是向來注重的我希望中國不單去輸入模傲要去創造對於文化的危險有所救濟對於西洋社會的缺點有所補裨對於世界的文化有所貢獻（完） 
[京華短簡]  
　　日本外務省參事官芳澤謙吉於本月八日抵京後對於吾國當局尙未爲正式之訪問偶與在野人士有所往還亦都爲私人之酬酢據芳澤自言此次來華雖不能說與山東問題絕對無關然實未帶有何等具體之使命不過以彼居華日久特來此一察國民對於山東問題實在態度如何將以調查所得歸吿外務省再定對華最後之方針而已云云現聞芳澤已定明日下午八時半出京歸國 
　　八年度預算案新衆院現已審查完竣其結果預算委員會對於歲出不敷兩萬萬有餘已核減一萬五千萬此外尙不敷五千一百萬元之數委員會討論彌補不敷辦法擬由政府募内債五千萬元其餘一百萬元則由銀行墊欵劃撥聞審查總報吿本星期五日即提出大會討論 
　　日昨新國會議員陳鴻　等提案查辦隴海鐵路督辦施肇曾賣路呑欵略謂隴海鐵路爲横貫中國是部之大幹綫其重要不下京漢該督辦施肇曾就職八載賣路呑欵元年五年向比公司借欵合中國銀元四千四百餘萬元而所成之路僅開徐一叚計二百七十六公里同成鐵路借欵一千餘萬元至今欵已用罄路尙未成施某恐呑欵之罪被人揭發設計彌縫僞造賬目由觀音堂至　關一段又暗與某國結合以包工之行賣路之實無着欵項不下四千餘萬元呑欵之鉅亘古罕聞此皆有誤國家要政涉及刑事範圍施某身爲督辦應負完全責任云云 
　　俄國沃木斯克政府旣將遠東代表霍爾瓦特撤回後聞搂已改派陸軍中將羅贊諾夫接任斯職羅即於六號携同少將謝米諾夫賣爾林並隨帶機關槍隊行經哈埠前赴海參威聞羅氏對付激黨向持嚴厲手段至霍爾瓦特協約各國以其駐東日久熟悉情形仍欲留任他事吾國先亦已表示同意去電挽留統由中東路之司顧問彙轉司氏得此電後亦頗感謝吾政府之意 
[長春中日軍衝突案訊]  
　　長春中日軍衝突一案我國主張就地解决當經吉長道尹陶彬按照昌黎事件先例與駐吉森田日領開始談判兹聞陶道尹以彼方希望甚奢頗難解决因有移歸中央辦理之請惟政府方面尙擬维持原議業由外部電飭陶道尹相機辦理藉省周折至前此外傳各條件現經確查係屬臨時善後之處置原文計共五條已於上月二十日雙方簽字實行内容如下（一）二道溝車站中國巡警與日本軍隊感情不洽立將該站所駐中國巡警二十名全數撤退（二）南嶺所駐之中國砲兵營應立即退出二道溝附近三十里以外（三）現駐二道溝附近三十里以内之中國步兵營騎兵營除裴其勳所轄之兵士二百五十名准其暫駐原處守備外餘者均須一律限期退出（四）南嶺砲兵限於七月二十一日撤退步兵騎兵之部分於七月二十二日撤退餘者亦須於七月二十四日完全退去（五）中國兵隊不得在二道溝附屬地三十里以内駐紥如有少數軍隊必須於附屬地三十里以内通過者應先向日本領事商妥得日本領事之認可方准通過 
[奉吉風潮平息後餘聞]  
　　自七月六日政府頒發命令特任孟恩遠爲惠威將軍鮑貴卿署吉林督軍孫烈臣爲黑龍江督軍之後吉林形勢漸呈險惡現象及至上月中旬形勢更爲緊迫風聲鶴唳草木皆兵中外人士之眼光咸注集於吉林一隅其後高士儐因某問題之壓迫卒服從命令聽免師長之職至本月六日孟恩遠派劉名顯將吉督印信交送鮑貴卿鮑即行接篆視事現孟氏交卸竣事已於十號自吉起程來京高士儐并即同時離吉吉省目前局面已屬如常安謐惟軍隊經此變動不免紛糅雜亂稍須從事收束又此次風潮發生各屬土匪多乘間竊發鮑貴卿接任後卽從事剿捕昨來電呈報謂匪黨　集盤踞三姓等處業飭精騎嚴行兜剿現在我軍雲集不難指日盪平惟吉防各隊始經接管其間錯雜情形尤須鎭攝况軍需浩大亦應竭力策籌云云至軍隊問題張作霖本欲一手節制實行大東三省主義今孟已去目的可逹對於吉軍决計從新編制昨有要電拍致政府略謂吉林陸軍改編事宜現責成裴其勳辦理將來吉省兵額定爲三師擬以吉軍第一混成旅與第四混成旅及第一師之餘部合併爲一師即定名爲吉林陸軍第一師以吉軍第二三兩混成旅合併爲一師即定名爲吉林陸軍第二師以黑軍第十九混成旅擴充爲一師即定名爲吉林陸軍第三師云云此爲對於軍事上之布置行政方面張氏亦在積極集權吉林省長一席非張夾袋中之人物不可雖各方面均有推薦終難有效聞張以現在吉事已平曾經兩度致電玫府力保徐鼐霖堪　此任請即正式任命惟聞徐氏尙多遲疑能否目下即就此任未可預斷也 
[川滇黔俱進會之宣言]  
　　川省與滇黔軍隊去年以來因大局未寗感情尙稱融洽軍政府特派藍天蔚爲慰問使來川慰勞於七月十三號抵渝重慶余鎭守使於十二號特令飭巴縣知事 
 
 

Page 7

 
 
派人到南岸海棠溪覓定地點舖設歡迎聞藍君進城後即駐於將軍祠當道多往拜謁十七日藍君發表對於各軍慰勞辭獎勉甚至重慶各界近有川漢黔三省俱進會之發起其目的在溝通三省意志袪除誤會以謀互相提携凡三省軍政界要人皆在羅致之列滇軍顧軍長品珍亦川黔俱進會發起之一人川滇黔俱進會組織成立顧君亦被舉爲會長據渝中傳聞顧軍長本擬至渝籌商該會一切事宜後因他故未成事實昨俱進會已將宣言書發表略云川滇黔三省同處西南以顾形之參互事勢之推蕩而有今日三省皆山國也形勢扼塞獨四川爲之門戶他方有事於滇黔必先取四川四川有事於他方必先得滇黔蓋川無滇黔則後顧可憂滇黔無川則藩籬盡撤此地形之參互也前陳宦督川迫於滇而獨立曹錕呉光新屯重慶敗於黔而遁走滇軍出駐叙瀘黔軍進駐重慶逼劉存厚退兵陜西熊軍入主成都四川兵事遂成鼎足此無論三省主兵者宗旨同而趨向一也就令滇黔不挾誠意然因劉戴之事懲前毖後亦不肯肆武力以禍鄰封就令四川不慊客軍然抱虞虢之憂形格勢禁亦不能懷虞詐而持異說况三省當局皆一時豪俊夙昔旣當共賦同仇比年復同經營國事歡然携手亦固共宜此事勢之推蕩也綜斯兩故蓋川滇黔之聯合也久矣聯軍之出湖北陜西者步伐整齊略無參差比戈偕行同袍共詠其精神之協同利害之一致初不但如魯衛兄弟而已然即一城之内主客雜居百里之間壁壘相望流言誤會易起猜嫌職權配分動招尤怨况北方軍閥簧鼓多端不言滇黔侵川則言蜀人排外冀挑惡感以便擊瑕由前之說則厝温火於積薪之下僅得未然由後之說則留蟻穴於金隄之隈終憂其潰故知消除疑忌共矢匡持聯約設言蓋非得已加以近來情勢尤有急要者數端其一則匪患未平也頻年改變蜀地淪爲戰區潰卒散兵挾械嘯聚殺人越貨視爲故常刦質索贖等於巿賈蜀民之苦羣盗甚矣駐兵雖重文吿雖嚴然以彼此猜防各謀自固或恐藉戰力疲驟見乘於他兵或慮備多勢分不樹敵於土寇因循自誤匪以愈多若不早謀併力不舉清鄉始僅蠭蠆有毒後且虎狠在由明末流冦不難見於今日矣其一則財力不支也軍興以來川以一省財力供給各軍雖云富源無竭實以物力大艱矧後商旅裏足農田失時民所資生百興俱廢若不合作通謀統籌兼顧或因積隙便召内爭則兩敗俱傷誰獨利焉又其一則邊防堪虞也藏人蠢動擾我西陲州縣淪胥邊氓塗炭徒以内政糾紛未遑遠略遂令强狡生心邊地日蹙失今不圖恐吐蕃亂唐之轍跡民國將循之矣川滇南界並逹康郵我三省暗爭鷸蚌失備犬羊門户洞開堂奥焉保是近則寇在廷階遠則憂及藩服鬩牆召悔豈有涯哉同人等有見於此爰集同志組織斯會復通電三省軍民長官各路將領得其贊許會已成立其宗旨以謀三省根本之結合永久之利賴凡三省中當行之事得以次第舉行意外之爭得以早爲消弭建此大猷恃有兩道公以衡其事理誠以齊其心志公則利害均一自不至私鄉土而不計他人誠則意見蠲除自不至假公言以便其私計衆思羣議務衷於此雖知才非所逮思亦勉爲其難所願三省文武官帥邦人諸友念其忱欵加之匡扶庶幾内力强固得以促進和平是不特三省之南針抑亦統一之嚮導也云云 
[福建之提倡國貨談]  
　　自巴黎我國專使拒絕簽約而後福建之提倡國貨熱大有一日千里之勢福州原設有保存國貨公會七月二十八日該會開職員會籌議進行方法到會者爲會長林炳章及各職員下午四時搖鈴開會由林會長宣布開會理由畢鄭副會長提議八條經各職員詳細討論最終議决如下（一）通函各省省議會學生聯合會商會敎育會上海中華國貨維持會調查維持國貨等各團體以便互通消息（二）通函各縣學生分會敎育會及團體調查出産品以便趕印國貨錄分送各界（三）登報聲明本會如遇應行前往各工廠商舖調查國貨時當 
查證劵以昭愼重（四）撰印勸用國貨淺說（五）會員常捐五角以上每月徵收一次五角以下每季徵收一次（六）每月職員會以第四星期六行之（七）女界勸導部當場委託勸導員林韻芳女士組織（八）各部辦事細則由總副幹事及文牘員起草待各部參酌後得全體職員會通過導守之以上各條議决後由林會長當場宣讀畢即搖鈴散會時已五點半矣 
　　蕯鼎銘所組織之民立工廠現正着手進行又有人組織五金工廠亦在進行之中省立女子師範則組織紡紗廠現已成立今福山保女書院張沈兩女士又提倡籌辦製造廠製造毛巾及一切日用品廠所擬定三處一在城内在觀巷一在南台水部門外一在南台舖前頂其經費由兩女士親往各界勸募認股者甚爲踴躍福州魚翅帮日昨由善慶堂召集該帮各商東會議决定自今以後咸辦固有國貨如仍有私販某貨者一經查出即與斷絕交易昨已由李慶安呈請閩侯縣立案籌寗縣現亦組織國貨維持會日昨開成立會發起人及演說團員紳商學界到者約二百餘人下午二時開會公推劉孟芙爲臨時主席報吿開會宗旨次由來賓商會郭萝藏報吿斜灘商會抵制之進行方法又次來賓耶蘇敎士許君演說終由三界議决各界公推代表二人紳界推劉孟芙范履亨商界推胡恒利柳福記學生界則由演說團代表幹事任之推定後即宣吿散會越日繼續開會議决自今本會成立之日起禁止採辦某貨如再查獲則將該貨焚燬並科以罰金所有舊存之貨限苓曆七月十五日售盡自十五日以後不得再賣莆田學生聯合會前已組織販賣團實行販賣兹又擬組織國貨公司每股五元分爲五百股現已招有百餘股一俟招足股本即派員往省厦港滬等處採辦國貨回莆開辦莆田女學生現亦組織販賣團每日分投售賣國貨並到處演說至厦門之提倡國貨亦甚熱心前記小走馬路之織布廠現已開辦其所織布疋質美而堅火柴製造廠現正在籌辦中不日亦將正式開廠兹中街又有人倡設儲金團其計劃就中街各舖户每日儲金一元爲後日興辦實業之股本此爲漸進之法昨八月四日已開始徵收每舖日捐一元就該街及附近合計每日可得百元倘各街能仿行之則興辦實業之基礎不難日見鞏固矣 
[長沙近聞]  
　　湖南紡紗廠一事自經楊晳子與張督交涉後議定月计交洋二十萬元即行訂約月底交洋四十萬元其餘七十五萬元按期交付現在二十萬元之欵業已籌齊惟月底應交之四十萬尙無着落昨由各紳商公舉姜濟寰李逹漳蕭萊生揚衡齋朱月明魏振邦六人赴鄂與湘籍富紳朱恩紱磋商籌欵事宜並一面由商會通函各行業招借欵項以資進行 
　　昨財政部來電謂湘中軍餉現已按月提前撥給所有湘省應解中央之印花稅烟酒專賣費牌照費契稅等項專欵原指有一定用途請即按月解部勿再截留以紓財力等語聞張督隨經電覆允即照辭九 
　　湘督昨電政府略謂南北屢次戰爭湖南均受巨禍所有地方糜爛情形較他省爲尤甚現在默察大局决不至於再戰湘省民政亟待維持查三湘已爲客軍駐滿請速規定湘省應行整頓吏治辦法迅即示知以便遵守說者謂湘省政治已爲張之軍隊破壞無餘今果欲實行整頓則自整頓之可耳而必作此請示之空文意果何在也 
[漢口雜訊]  
　　中美新聞社漢口通信云鄂省實業廳現遵部令籌畫推廣省城第一第二棉種試騐場此種試驗場中國已有多處試種美棉頗著成效但一般農民尙未採用美國棉種 
　　武昌造紙廠爲數華商所合辦現呈請當局免徵原料通過稅造紙原料均由各鄉區供給若復抽稅則所出紙價將大受影響 
　　武昌第一紗廠爲華商自辦近已接到英倫定買機器交貨單俟布置定妥卽開辦 
　　實業廳近開會議决四項計畫（一）在本省南部設森林畜業試驗場（二）懇開荒廢山地（三）本年内於各邑各開一貧民工廠（四）改良本省河運 
　　白蠟與松油銷路仍好棉價因銀巿緊急校爲鬆動胡麻子價亦增高 
　　武昌官鑄局目下鑄出銀元不如一二星期前之多銀元進出約七一·一至七三·三上星期定貨裝出寥寥全無現買交易 
　　漢水上游及沿長江一帶多處洪水爲災難民陸積抵此當局正在設法籌賑 
　　鄂省因水災收成歉薄米價大漲湘省因天氣亢旱稻田收成亦大受損害據報吿鄂省國民協會請省議會與商會發電至美國上議院致謝其代爭山東問題 
　　漢口前德租界現由中華人管轄界内所設驗疫事務所已開幕 
　　袁世凱帝制運動主要人之一楊度現至漢口小駐殆將往湘省家鄉一行 
[河南新舊製造品之調查]  
　　中美新聞社開封通信述該省新舊製造情形照錄如下（一）汴綢汴縐汴綾此三種開封所出絲性雖不及蘇杭之純熱近年花樣翻新行銷亦漸遠矣沁陽亦多有之惟不及開封耳（二）萬壽綢商邱鄉民飼養家蠶者歲可得四千餘斤仿照毫州織造惟質薄不甚耐用行銷未廣（三）絲拓城之許大莊郭草樓一帶歲可得絲五六千斤各縣亦多有之惟無定額臨汝歲出二千斤運售魯山（四）絲帶線帶爲許昌出産民間農隙以染絲或棉紗織成花樣亦正可觀行銷兩湖歲亦不少安陽武陟亦有製者（五）毡帽許昌所出較粗厚銷售兩湖長葛所出較細多販售周口（六）棉布新鄉多以女工織成歲可二千餘疋行銷山西獲嘉亦有之銷於山西潞澤等處禹縣洛陽偃師南召等縣歲皆六七萬疋行銷外省（七）羊皮襖孟縣畜羊者頗多取皮硝以爲衣質粗可銷鄰境西人設莊收買生貨用織絨氈（八）羊皮氈陜縣所出大小皆備惟質粗不及陜西之柔軟行銷亦頗不少（九）羊皮牛皮盧氏出産行銷漢口（十）南陽縐南陽縐查南陽南關業織機者甚多行銷外省日見輰旺近且花樣改良爲出洋之一宗（未完） 
[杭州快信]  
　　軍政各界重要人物今日（十三）午前齊集督軍署會議特别要公省長遣杭關監督沈爾昌代表聞因楊督病危籌商善後問題 
　　楊督病今晨更劇甚爲危殆醫家束手署中已預備後事督軍職務由范參謀長暫代 
　　寗台鎭守使何豐林嘉湖鎭守使王桂林聞將即日來省已先電吿矣 
　　蘇督李純曁淞滬盧護軍使先後來電慰問楊督病狀新簡山東省長屈映光昨來電報吿已於十日接篆視事此間舊僚屬曁同鄉親戚日來先後赴魯者已不絕於道 
　　杭嘉湖各屬水災經迭查勘無可挽救此間官廳現擬會紳妥籌剔荒蠲免辦法以惠災黎 
　　嘉湖各屬絲吐同業會以時艱財窘原有稅率繁重力難負擔公舉代表鍾景楚等來省請願要求酌減齊省長昨已令行財政實業兩廳會同悉心核議呈候復奪海鹽縣屬通俗敎育講演員周藴良在北區被莠民聚衆毆打阻碍進行該縣敎育會長張廷梁飛電到省已令敎育廳尅速派員查究 
　　杭縣知事王吉檀抵任後因病即向各署請假現尙未痊昨又展假三天 
[南京快信]  
　　江蘇全省學生聯合會爲山東馬良殘殺商民灌雲陶知事販運米糧二事昨推代表黃曝寰唐世光徐允中等四人晋謁李督談話約一小時李督對於馬良殘殺商民允去電嚴責（馬係李門生）對於陶知事販米亦允即派員前往密查四代表復至省署謁齊省長答稱已在查辦中 
　　南京學生聯合會昨邀本城各報社主任到會商組各界聯合會進行事宜因意見未能一致無結果散會 
　　江蘇全省學生聯合會十五日在蘇州開成立大會又聞南京學生聯合會定今日開會歡送全國學生聯合會理事王德熙 
　　東海因財政困難借欵無着通電各省軍民兩長商減軍政各费以維財政狀况 
　　各縣息借冬漕進行困難財廳長胡翔林頗爲焦灼昨謁齊省長請示辦法 
　　省敎育第五次行政會議已於昨日行閉會式 
　　聞駐湘之蘇軍第六混成旅曁駐贛之第十九師李督主張無論如何本年冬决撤回蘇防 
　　李督派赴鄂贛勸募天津南開大學捐欵代表劉潛昨已公畢回甯聞鄂王占元贛陳光遠均各捐二萬元充開辦費並允向各方面代募捐欵協同進行 
　　王桂林昨銷假到廳照常辦公 
地方通信 
[松江]  
　　敎育會籌備改選縣敎育會各職員於十二日午前開選舉會籌備會討論改選手續如下（一）選舉會長用雙記名票（二）會員均須繳騐會員證然後入場投票如會員證已經遣失得由會員互相證明於大會後補給（三）現任敎職員當然認爲本會會員惟以縣巿鄉公私立各校爲限（四）新會員仍照向例停止選舉權（五）推定會塲職員 
　　講習會提前閉幕小學敎員夏期講習會原擬講習四星期初開幕時由倪伯英張彬士兩主辦分投延聘各地敎育家來會演講一方面又令各廳講員輪任實習敎授並於實習敎授後開批評會討論得失會務上極爲振作詎因近日發生時疫講員聽講員紛紛離會會務頓生阻障爰於十二日提早閉幕矣 
　　連日迎神驅疫之可笑數日間城内雖疫勢已殺惟西外一帶疫氛轉惡聞駐紥小普渡之浙督衛隊團一連中病疫者多至三十餘人附近居民亦復死亡相繼於是發生迎神驅疫之事十號晚間先有人舁猛將神像游行各處十一晚即迎金風司十二晚復迎痘神聞十三十四兩日尙須續迎楊侯及瘟神云 
[蘇州]  
　　臨時時疫醫院成立警察廳長崔怡庭擇定穿心街組織臨時時疫醫院并延西醫惠更生楊濟之等擔任醫治業於昨日正式成立由崔廳長飭委衛生科李科長爲該醫院總幹事並派專員常川駐院凡人民患疫者無論晝夜隨到隨治不取分文一面電知南區警察署每天抽撥巡警四名輪流守衛並即通令各區署傳諭各長警遇有患疫人民應急送院施救云 
　　無錫縣定期焚烟之呈報蘇常道尹王可耕昨據無錫縣知事楊萝齡呈報以本年四月一日起至六月末日止據各警區及稽查員等獲解烟犯各案均經分别判决執行在案所有没收儲存烟土烟具等件業經造表呈奉核准定於八月十五日焚燬爲特具文呈請派員監視等情王道尹據呈後當即令候屆時派委本署科員前往監視 
　　業田會議决剔荒徵熟本年夏間霉雨連綿低區田畝盡遭淹没其舊呉長二縣境内之高區田畝尙可補救乃各鄉農民亦竟紛紛報荒蘇城業田會各棧主特邀請各巿鄉董等於夏曆七月十四日在玄妙觀方丈内開會公議决定剔荒徵熟並議定各棧統一調查辦法以防揑報各種弊病又議定舊長元呉三境一律統一調查辦理其詳細手續定於七月二十二日仍在原處開會再議 
　　會議維持敎育費續聞呉縣學界因減折經費集會討議略紀昨報兹得另函報吿較詳續錄於下呉縣縣敎育經費有减七折散放之說敎育界人員聞之大起恐慌十一日縣敎育會在胡書記橋事務所特開緊急會議朱會長及各會員全體出席並邀請各巿鄉學董及勸學所長蕃振霄各區學務委員蒞會共同討論維持辦法當經公議以縣敎育費係由地方附加稅内撥放逐年盈餘積存已成鉅欵本屆經費因何缺乏莫明其故公議電話請温知事出席答復旋接回話温知事赴道尹署未回嗣經勸學所長潘君以此事尙未接奉正式公文未可據爲確實遂公議先由會具公函詢問縣署有無減成之舉俟接復信如果確實即公電省敎育廳清派員調查學欵出入細數以維敎育並經各學董學務委員等約定八月十五號爲發欵之期屆時如有减折無論成色多寡一槪暫緩具領聽候公决議畢散會 
　　法官考試三誌蘇城法官初試筆試情形已疊誌本報原定十二日試騐商法刑法刑事訴訟法三門嗣因天氣炎熱改至本日（十三）舉行上午六時點名人出塲規較前兩日尤嚴飲茶小便等處均派有監察員並不准另紙起草兹將各門試題錄下商法題（一）商業經理人未得主人允許擅爲自己或他人另營商業時主人得爲如何處署（二）商業註册後該管官廳之公吿與註册事項不符時應以何者爲據能否對抗不知情之第三者刑法題（一）論區别一罪數罪之標準並關於數罪之處分方法（二）某甲前犯乙丙二罪僅就丙罪判處五等有期徒刑六月宣吿緩刑甲於緩刑期内因迷信方術將丁綑縛挖取丁之左目配藥服食拘案審訊又發見前犯乙罪問甲是否累犯應如何論處並如何定其執行刑刑事訴訟法題（一）現行各級審判廳試辦章程預審歸審判廳刑事訴訟律草案則歸檢察廳孰得孰失試詳具理由以對（二）試就下開各點加以釋明（甲）中間判决先行判决（乙）捨棄上訴撤回上訴（丙）吿訴吿發自首附錄江蘇司法官考試事務分處通吿蘇省筆試及格員名定於十九日下午九時通吿所有及格各員仰於二十日到高等審判廳内本分處領取半價火軍票及口試入塲劵二十二早車由蘇啓程二十四早在京報到二十五早到塲聽候口試行期試期均極緊接如還定限槪不補試各該員等於筆試完竣後切勿遠離致自貽呉特此通吿 
[崑山]  
　　楊湘涇高區官之種種敲詐楊湘涇警察所高若澗巡官索詐銀錢不勝　數兹就盡人能道者十餘則錄下七年七月農民張阿大之母與其堂弟未婚妻口角致其弟媳投江自盡張阿大有犯罪嫌疑被需索洋五十元十月農民高阿三因碰和被詐取洋七十元十月沈安涇王永卿亦在茶館看碰和被罰洋三十元十一月地保張品華亦在茶館看碰和被罰洋二十元八年一月農民鍾遂璋與其親戚許和尙爭論房屋事鍾被詐取洋二十元二月鍾壽雲與澱西村葛阿毛有墳地糾葛事壽雲被索洋二十元度城鎭陳明福謂其犯有賭博被罰洋四十元二月二日榭　鎭茶館主蔡善林因與在所病斃之呉順風交好被詐取洋二十八元三月南浜村農民童福林與三家村徐小毛等酒醉滋事被水警將顧木金送縣究辦童徐等懼遭牽累請高設法索謝洋一百二十元四月度城鎭陳秀卿謂其犯有賭博被罰洋八十元十二日楊湘涇鐵店陸金觀因收竊贓鐵練被罰拘案罰洋二百元楊涇茶館主呉海棠謂其在店碰和被拘案罰洋二十五元五月楊湘涇到上海之脚划班船繆鴻軒謂渠帶有戒烟丸藥飭警搜查並無實據然高亦索取洋五十元楊湘涇蔣文生因前曾私賣燈吃被罰洋六七元七月下叚村農民高克中因與工備口角被高詐取洋八十元沈安涇村張春華前曾吸鴉片烟高竟派警到張家搜獲 
烟具被罰洋七十元 
[無錫]  
　　米禁一張一弛無錫號稱産米之區各處紛來採辦以致米價層漲不已無錫縣知事楊萝　爰即通吿定期禁米出境並咨逹上海武進呉縣等縣知事以後如再來錫辦米須各縣食米缺乏專爲接濟之用先期咨會並由該縣給發護照限數採辦咨則一律禁止出境以杜奸商藉口偷運惟當地米商聞訊大恐已請商會轉呈縣署收回成命以維米業楊知事因兼顧本埠米業起見聞已批允通融矣 
　　城區疫氛稍殺無錫救治時勢始由普仁大同兩醫院擔任繼有臨時時疫治療所及縣立時疫治療所日前錢莊絲廠兩業亦聞辦治疫所但以醫治兩業之人爲限成續均佳昨今兩日各醫院及治療所收治之人爲數日少惟疫勢則較前劇烈日來各鄉鎭亦有患者鄉民間於常識狃於挑痧佞神舊習所願各鄉董亟起籌備治疫新法得以迅掃疫氛云 
[鎭江]  
　　防護運河堤工江北運河一帶水勢盛漲下遊堤工坐辦萬立鍾爲防護堤工起見昨特通令高寶車邏下遊各防汛弁兵一體防範毌稍疏虞據聞高郵車邏兩汛水勢已漲至九尺餘矣 
　　組設國貨負販團之計晝鎭郡近有曹君慶牟君星明等發起組設貧兒國貨負販團招收貧苦兒童取保入團給與制服及徽章賣具等均標明提倡國貨字樣作爲活動之警吿以示不忘凡爲國貨均竭力代爲推銷若關於抵制之品更覺注意每日早間由管理員發貨與貧兒晚間除收貨本外以赢利之七分歸貧兒一分爲之儲蓄其餘十分之二作爲敎育以及其他特别之用先暫設事務所於吉安里麗惠學校内俟捐欵募有成數即就小馬頭賃屋開辦 
[揚州]  
　　電報局請添飛線揚州電報局近因報務紛繁每月收轉商官報計有萬號之多原有水飛線不敷配用擬添設飛線三條一由揚至南通一由揚至清江浦一由揚至十二圩以期無積壓之虞聞業由該局陳局長呈請交通部核奪矣 
[寗波]  
　　火車定期加價滬杭甬鐵路之寗慈段搭客運貨日見繁多開支亦漸增加現鄭巡察已奉總局長令知該段車價擬自本年九月一日起寗波莊橋及横塘慈溪往來之頭二三等票寗波横塘及莊橋慈溪往來之二三等票又寗波慈溪往來之三等票均各加洋五分不日即當登報通知矣 
[杭州]  
　　巨匪解湖訊辦巨匪李六爪子前充湘防先鋒營哨長罷職後竟敢率同所轄師船十艘槍械六十枝遁入太湖爲匪迭犯重大槍案經江浙兩省懸賞緝拿未獲詎天網恢恢此次在蘇省呉江縣就擒解浙由軍署審訊一過因犯事地點在湘當即押解呉興歸案審辦 
　　楊督軍因病請假之訓令楊督軍訓令軍事各機關云案照本督軍因感受暑熱稍有不適業於蒸日電呈大總統請假半個月俾便安心調治除重要事宜仍由本督軍親裁外其餘日行事件委本署參謀長范毓靈代拆代行除咨行並分令外合亟令仰知照此令 
[南昌]  
　　石城剿匪情形前月石城匪首郭慶鴻携帶悍匪竄入瑞金之沿江旋又轉回縣屬下鄉之桃花際距城八十里駐寗都陸軍呉營長桐奉令派湯振海連長牽勁旅一連到縣會同郭知事洪連長購覓嚮導三路進攻探得該匪約三百餘人在桃花際布署周密並有二十六日先攻瑞金之說湯連長等詢明路線由山後進佔桃花際要隘匪徒見官軍至槍炮齊發官軍還擊俄而洪連長郭知事由側而夾擊匪知不能抵抗向隙背逃往長汀而去官軍四路追捕鎗斃匪徒多名活捉匪徒十數名搗毁匪巢三處經此一番痛懲死灰諒無復燃之理矣 
　　擴充盧山警察盧山爲長山中游第一勝境山水清秀空氣新鮮於衛生上有莫大之利益故年來中外人士卜居其間者日多一日一至夏令前來避暑者尤多是以房屋日增商務日盛雖有警察分所維持其間而山面廣闊巡緝稀少究難保護週密九江警察廳長韓振山擬將盧山警察擴充以資護衛現已擬定將原有分所改爲警署名曰九江第四區警察署另設分所一所於蓮花洞名曰九江警察第四區一分所署設警正巡官巡記長各一員分所設警佐巡官巡記各一員八日省公署已接到韓之呈文但不知能否照准也 
[湖北]  
　　鄂官紳籌辦急賑鄂屬監沔潛天京鍾黃孝各邑今歳江河漲發保障堤垸多被冲潰田地房屋悉遭淹没溺斃人口不知凡幾甚至全村全家老幼無存現雖水勢漸退浮屍極多收不勝收被災難民連日盈千累萬逃至漢宜鐵路京漢鐵路堤上搭棚居住顛沛流離苦不堪言漢口總商會長萬澤生慈善會長蔡輔卿貧民大工廠總理呉幹廷刻擬急籌賑濟昨日渡江面懇王督軍何省長轉呈中央政府飭財部撥欵散放已蒙督軍省長面允電請政府撥欵賑濟蔡君並派調查股主任張君搭車向漢宜一帶鐵路切實調查災况一面在商會慈善會設立籌辦水災義振事務所勸募捐欵矣兹將鄂省長官呈政府電略錄於下鄂省本年入夏以來雨水過多近因襲水陡漲加以川湘之水交併而至又兼山洪暴發以至濱臨江襲各縣堤防多被水災現在各縣或以水漲堤危或以水冲堤潰或以被災請賑各等情紛紛呈報計江漢道屬則有夏口漢川沔陽孝感應城安陸圻春黃岡漢陽等縣襲陽道屬則有天門潛江京山鍾祥荆門竹谿等縣荆南道屬則有枝江宜都松滋石首江陵監利興山五峯等縣無不大水爲災吿急之文日必數起此時水勢仍盛漲未已恐被災之縣尙不止此數轉瞬秋汛尤爲可危災象已成情形極慘伏查皖豫兩省本年均被水災曾經仰邀矜　鄂省事同一律擬懇優賜賑撫俾無數災黎得保生命占元偑鎔等一面仍應就地籌募捐賑並分派各縣設法疎洩補種雜糧其未破堤防督紳竭力防護受災縣分仍按照災歉條例分别辦理再夏口之張公堤爲漢口屏障今年因上游之天門漢川等縣破堤甚多因之直灌夏口之張公堤幾至水與堤平此堤一潰則漢口悉遭湮没占元等日昨面往督勘撥兵數營搶險加高并由偑鎔遴派熟悉水利人員研求疏洩之法目前如不再漲可保無虞但水勢洶湧實無一定把握此尤深切隠憂者也合併陳明王占元何偑鎔支印等語八月十日已奉總統命令撥銀三萬散放矣 
雜評一 
[王揖唐（一子）]  
　　王揖唐安系之首領亦卽新國會之首領也此次任總代表能自犧牲安系所盤踞之新國會開誠與南方議和人將稱王之公若爲安系計而先欲自保其新國會則其自私不待人言王將奚擇乎是故王氏之爲總代表不必先問南承認否也不必先問能疏通否也祇須自問能犧牲否耳不能犧牲縱承認其爲代表而議之亦必無成又何爲多此一番曲折哉 
[和議推測談（默）]  
　　上次和議停止後即紛傳分投接洽之說於陸於岑消息不一如今日李曰垓之到京亦即所謂分投接洽之一證也乃於李甫到京之後忽有續派總代促開和議之舉其即爲分投接洽之成效歟抑分投接洽無成而翻然變計歟如因分投接洽之有效則此次續開會議不過完形式上之手續固有幾分速了希望如因分投接洽不成不得已而改爲正式接洽則會議之無把握依然如故耳或曰此次續派代表由於外團又有再勸吿之一說或又謂由於西南嚴切詰問之一電以敷衍面子果爾則皆非基於眞心讓步有議和之誠意也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王揖唐任代表之和議前途]  
　　平和通信社消息北方總代表早有派王揖唐之議嗣因南方反對以致延擱許久乃昨得京電突然發表王爲總代表據記者（平和社）所知大約係因梁士詒周自齊等紛紛赴北戴河會議聞與朱桂莘已將和議條件商妥朱亦漸有允南下意安系得此消息大爲恐慌深恐朱一復任則議和全權又落他人之手適逢南方來電限期派出總代表故不問南方態度如何先將王揖唐總代表之名義發表以爲先發制人之計耳惟王爲總代表旣已成爲事實此時南方對之究取如何態度在時局上殊大有輕重遂訪旅滬之南方某要人以此意叩之某要人答曰依余個人之意見王揖唐人格手腕本卑不足道然余反對之者並非僅反對王之個人實因王任總代表則議和條件决不能妥協和局必不能成功因（一）南方所提出之條件以排斥軍閥限制武人爲唯一要點王揖唐爲安系之首領向來擁護軍閥不遺餘力則見其自身有大不利益之處决不肯承諾安能望雙方條件之妥協（二）南方於法律問題現必須以解散新國會爲議和之先决條件而王揖唐卽新國會之議長焉有身爲議長而肯解散其國會之理此條旣辦不到則妥協又必無望其結果不過徒耗時光而於和議絲毫無補也記者又問南方各當局現對王揖唐爲總代表之態度何如某要人謂主張拒絕之者當然居多數惟亦有謂不必論其爲何如人物祇視其有無全權解决議和條件如能有全權即無須專對某人某系而反對之聞在滬之某公前曾唱此說但余亦不以爲然如王揖唐北方固付之以全權者此人南下議和决不能使雙方妥協已如前之所云是與其任王揖唐明知其不能促進和議何如另擇一相當之人使條件有解决之望也况王本非誠意言和之人無非藉此延捱和局俾安系得在北方從容布署行其陰謀在吾人視之王揖唐此次南來純爲安系預定之一種詭計南方人士决不可誤墮其術中也云云 
　　聯合通信社消息昨十三日爲和議冉停後之三月又三日正午十一時南代表辦事處接到北京國務院龔心湛署名之印電正式通吿派定王揖唐爲議和總代表其餘各分代表槪仍其舊辦事處接到此項電報莫不以爲出自意外蓋王氏出任代表對南方軍政府與此間代表團絲毫無所接洽也記者（聯合通訊社）得此消息即分訪各要人大率皆重視此事且各有驚訝之色以北京此種舉動突如其來毫未顧及對手方之意思其情形殊爲奇特也至西南對付此事之態度一時尙難明瞭或將由軍政府徵取護法各省意見以定行止此間代表團鑒於四圍形勢誠恐承認王氏與之開議則社會輿論將認西南爲信任安福置國家大局於不顧徒爲瓜分權利之計且和議根本不利於安福今與安福開議不啻與虎謀皮之故南代表此時繼難對王氏表歡洽之態度非至王氏有何種誠意謀和不加破壞之表示護法各省有承認開議之意思社會輿論有南代表并非信任安福之諒解則王氏雖親到上海亦乏開議之機會也 
[楊善德作古]  
　　浙江楊督軍患病日重經上海縣知事及盧護軍使代延中西醫生連日赴杭診治詎醫藥岡效於本日（十三號）午刻作古上海警察徐廳長得電後立即趕乘特别快車赴杭料理善後盧護軍使請滬杭甬鐵路局長特備一號花車一輛在上海南站以便隨時啓發該車已於今日下午由北站送往南站大約今晚當有專車由龍華赴杭 
　　又訪函云昨晨松滬護軍使署秘書杜梅叔由杭返滬述及楊督軍之病勢更爲增重痰壅氣喘已不能言語其聲失音恐將不起正在嗟嘆間旋於午後接得浙省督軍公署來電悉楊督軍已於本日逝世業經派員至滬購辦棺柩聞擬明日大殮駐松砲兵第四團團長王精甫昨日得悉楊督軍病故噩耗後即於昨日午後乘坐快車杭帮理喪務一面分令所部各螢營長迅速至杭弔唁故駐滬之砲二營營長梁友諒業於昨日夜車赴杭送殮 
　　另一函云昨得某方面消息浙江督軍楊樹棠於十三日午刻因病出缺聞楊督之病係起於夏曆七月一日初僅寒熱遺尿色黑由浙軍第一師長張載揚介紹醫生沈少山診治指爲濕温服藥三天病稍輕可每天已能吃粥二盞至初五日病勢復增經本署軍醫長及金子久醫治指爲黃疸病後由英商哈同薦滬醫金百川並楊宅電邀夏應堂先後赴浙復診亦復無效金夏現已回滬近日復延德醫康科施打二針稍見起色至昨日忽爾長逝年六十三歲應需棺木事前在上海某處預購計四五千金云 
[四團體聯合會議紀]  
　　昨日是午四時商業公團聯合會全國報界聯合會學生聯合會總會上海學生聯合會等開聯合會到者工商學報各界約六十人討論秩序如次（一）討論補簽德約及中日直接交涉問題（二）討論西北軍事密約問題（三）討論國際聯盟委員長問題（四）討論營救山東各界被蹂躪及北京被捕學生辦法（五）陳述各界聯合會有組織必要意見由學生聯合會劉振羣主席報吿第一案黃大偉起言此問題無討論價値因凡爲國民應完全表示反對衆無異議民國日報葉楚傖言旣然反對則方法如何尙須討論擬派人至西報聲明反對理由黃大偉沈卓吾顧文萃朱錫麟等相繼發言討論結果（一）拍電至美國上院巴黎專使及内地工商學報各界（二）派人至西報接洽舉定湯節之黃大偉二人主席又報吿聞政府又有西北軍事密約之舉擬拍電政府表示反對沈卓吾言宜通電各省警吿各界朱錫麟言宜發函至京津學生會密查沈卓吾言所謂密約若經調查而得則政府已經締結可無疑義不如先行警吿政府略謂政府若尙欲締結密約是政府棄國民非國民棄政府常萬元言此事宜先籌備對付方法主席言現在暫可不必議及辦法朱錫麟黃大偉何葆仁莊振聲等亦繼續發言討論結果（一）警吿政府（二）致電各省各界至籌議對付辦法則議决今日暫緩提議主席又報吿現須討論國際聯盟會委員長問題題偉言陸徵祥不能爲委員長之理由有三（一）不解英語不能與美國接近（二）二十一條爲陸徵祥所簽字則已失其發言資格（三）只能代表北方政府故委員長不若於王顧二人擇其一顧文萃言電中宜聲請於王顧伍三人中擇一否則恐安福派從中利用任矜頻言今日中國存亡繫於國際聯盟故宜注意常萬元劉祺等相繼發言其結果爲（一）拍電政府反對陸徵祥而指定王正廷（二）拍電陸徵祥專使責以須引責避嫌（三）拍電北京學生聯合會與政府直接交涉（四）拍電至各省各界鼓吹不贊成以陸氏爲委員長主席又報吿山東馬良之違法及北京學生之痛苦宜速籌辦法常萬元主張拍電各省並鼓吹輿論黃大偉主張須更拍電西南要求拍電北政府嗣後經沈卓吾李恒林顧文萃等討論結果（一）拍電北政府取消馬良之戒嚴令及釋放被捕學生（二）拍電各省勸其速電北方政府營救（三）鼓吹輿論（四）拍電西南政府主席主張各種問題併爲一電拍發沈卓吾主張分發結果贊成後議遂公推葉楚傖沈卓吾郭霓裳何葆仁馮少山劉振羣爲電稿起草員劉祺言聞北政府又有向舊銀團借墊欵二千四百萬元之舉衆議另發一電於北京政府警吿之主席又陳述各界聯合會有設立之必要如抵制事等宜各界聯便推行方能收效嗣經黃大偉莊振聲等討論再三至八時始散會 
[學生聯合會總會消息]  
　　學生聯合會總會臨時委員會於昨日上午十時開會委員長常萬元主席瞿世英記事（一）主席報吿昨日議决各案均已照辦（二）瞿世英提議日來外交問題由中日兩國自行解决之說漸甚前者英美調停八條頗遷就日本日本尙以爲未足則他日中日兩國自行解决强弱判然山東問題尙復何望云云議决拍電政府反對（三）顧文萃提議謂外交險惡安福横行在魯日人不按公法擅捕學生等種種行爲應由本會將此種種情形詳細函知歐美各國留學生及居留華僑設法造就輿論使外人皆知日人之無理則他日提交國際聯盟時或可得些微主持公理者之援助云云主席付表决通過遂芨會 
　　附致各地學生聯合會快郵代電學生聯合會鑒五四以來抵制之聲震盪海内國人額手相慶以爲此次抵制收效必宏乃曾幾何時似又稍懈今日何日歐約雖拒簽而政府補行簽字中日自行解决之聲浪時聞於耳鼓正抵制吃緊時也而可稍懈以貽五分熱度之譏乎應請貴會對於抵制本原來主張積極進行講演調查尤宜注意專此即請公安中華民國學生聯合總會啓八月十三號 
[留法學生今日放洋]  
　　留法儉學會派往法國學生六十餘名已於十二日晚在法國郵船公司碼頭登輪一時車馬紛紜送行者絡繹於道寰球中國學生會亦派代表恭送上船惟聞「湄南」Nanrm號尙有他事躭擱未曾啓行定十四日（即今日）開出呉淞云 
[部派留美學生已有抵滬者]  
　　寰球中國學生會游學招待部忙碌情形業誌本報兹悉本屆除清華學校假該會辦事外其餘留歐鎕美之自費生由該會招待者不下百人敎育部派留美學生亦已有陶慰孫女士秦渝君等數人抵滬已於前日至該會報到聞已定有船隻一俟到齊後即出發也 
[拍發美國急電之限制]  
　　太平洋商務公司通吿拍至美國之急電今又可照收惟每一商行每日僅可發一急電以十個字爲限云 
[（上）非清華學生在張園攝影]  
[（下）靖華赴美學生全體攝影（八年八月十二日）]  
[太平洋電費减輕預紀]  
　　字林報云今年九月起太平洋電費將大減輕往來電信皆然約照現有價格减少十分之二由中國發出之電費將來確收幾何今尙未切實决定但數日内可望發表太平洋商務電報公司總董馬凱氏宣稱九月一日爲始由舊金山至馬尼剌之電費每字美金一元减至八角由舊金山至中國者由一元一角減至八角八分公司營業以酌視情形減收電費爲政策當太平洋海電未安置以前舊金山至馬尼剌之電信每字收費二元四角七分此後將减至八角舊金山至中國者從前收費一元七角二分此後減至八角八分太平洋海線甚長成本旣貴維持之費亦鉅今竟大減電費想可爲大衆所嘉許也此後電報交通將復原狀減費之後獲利未能豐厚惟以美國與遠東間之貿易日臻發逹故不得不核減收费近來太平洋電報曾有延擱但延擱之程度尙不似歐州與遠東間之甚蓋線路中阻電報積壓且不能由俄德傳逹故歐洲與遠東間之電信往往延擱自兩星期至一個月不等現信常狀恢復太平洋電信不致再有延擱如將來生意興盛有添置第二海線之必要則公司定從速添置之云 
[旅滬魯人之呼籲]  
　　（一）電北京反對屈眏光北京大總統國務院均鑒山東爲南北要銜兼外交内政緊急異常省長一席即富有經驗尙難措置裕如屈映光品行卑劣不識之無在浙江時虐民媚袁曾剝欵至二百萬之鉅其他種種劣跡罄竹難書今伊長魯不啻山東直接送於外人懇速收回成命另簡賢能山東協會叩元 
　　（二）電北京請查辦馬良北京大總統國務院鈞鑒馬良在山東以媚外故激殺馬雲亭等三人舉動　横國人共憤懇派員澈實究查馬雲亭等何罪致殺如無確實罪狀馬良草菅人命罪不容辭請卽正法以洩民恨而遏亂萌山東協會叩元 
　　（三）函魯督請懲戒馬良少卿督軍大人鈞鑒東省頻年擾亂民不聊生自公督魯黽勉從事稍就安謐方期休養生息以圖長治久安奈外交險惡人心震動賴公鎭定得保無恙凡有血氣孰不欣感馬良藉媚外要求戒嚴公恐招排外物議免爲聽從待渠不爲不厚孰意狼子性成得步進步竟敢無故摧殘敎育殺戮良民對於國爲蔑法對於公爲罔上其知者爲馬良跋扈不知者爲受公主使倘公不懲戒馬良表示眞意將來戕賊民氣之咎公不得辭公卽不爲東民計寗不自爲計耶懇垂念民艱限制馬良無使殺一不辜保公之名拯民之命一舉兩得諒公必不避除異己之嫌任馬良縱横咆哮坐視魯民横遭茶毒而不顧也肅此上陳伏祈鈞鑒即請勛安山東協會啓八月十三號 
[旅滬粤人歡迎李惺盦]  
　　旅滬廣東善後協會粤僑商業聯合會潮洲會館糖雜貨會大埔同鄉會嘉應五屬同鄉會各團體於前日午後三時開會歡迎廣東各團代表李惺盦計赴會者數十人公推徐固卿主席宣布開會理由繼由李代表演說詳陳粤東民不聊生之苦狀省長問題一日不决即粤民一日不安此次承廣東三十八社團推舉而來惟有懇求同鄉諸公一致贊助以拯粤民於水火實爲全粤之福云云各代表亦相繼演說隨議决電粤力爭共維大局至六時而敏 
[請求保護複籍華僑之呈文]  
　　院内務部農商部文云爲華僑複籍請求依法保護事竊查中華民國臨時約法第一章第一條中華与國由中華人民組織之第二條中華民國之主權屬於國民全體是中華民國之國民實爲構成中華民國之重要成分今者上海發生華僑複籍問題一時羣情疑駭衆論沸騰而政府尙未人明確之解釋夫旣曰華僑當然取得中華民國之國籍凡約法上中華民國國民所應享之公權私權華僑當然一律享受查國籍法第一章固有國籍第一條第一項第一欵生時父爲中國人者第二欵生於父死後其父死時爲中國人者第三章國籍之喪失第十二條第一項第四欵依自願歸化外國取得外國國籍者第三項依第一項第四欵喪失國籍者以年滿二十歲以上依中國法有能力並經内務部之許可者爲限等語可知華僑之居住於外國及其屬地者祇須其父爲中國人卽依中華民國之國籍法取得其固有國籍或以國際上種種法律之關係不能不取得他國之國籍者如未經内務部之許可當然不能認爲國籍之喪失又查七年八月五日公布之法律適用條例第一章第二條依本條例適用當事人本國法時其當事人有多數之國籍者依最後取得之國籍定其本國法但依國籍法應認爲中國人者依中國之法律等語蓋以國籍法實含有國際性質之法律中華民國之國籍法純取血統主義但不能强制他國所制定之國籍法與吾國取同一之主義使不陷於抵觸因之另行制定此項條例以濟其窮而予複籍者以例外之規定根諸以上之解釋則複籍華僑之仍爲中華民國國民於國法上毫無疑義爲特呈請國務院内務部農商部鈞鑒迅賜呈請大總統通令各地方長官及駐外領事剴切公布凡屬複籍華僑仍爲中華民國之一分子應與内地國民享有同一之公私權利實力保護毌得歧視而免誤會幸甚幸甚謹呈江蘇省敎育會上海縣商會中華職業敎育社上海靑年會歐美同學會上海基督敎聯合會寰球中國學生會上海救火聯合會 
[旅滬粤閩人致北京電]  
　　旅滬粤閩人團體昨致北京電云北京大總統國務院内務部農商部鈞鑒報載農商部撤銷南洋烟草公司註册執照一事海内外華僑同深震恐查華僑複籍如簡照南者不下數百萬因祖國政府不能保護居留之地又多虐待不得不忍痛而寄外籍此爲吾國特别原因應有特别周全辦法簡照南一人何足惜如數百萬華僑何况該公司爲股份公司豈能以一人而牽及公司全體該公司竭十餘年之力成效眧著每歲爲國家挽回利權千餘萬政府非惟不保護之不獎勵之反將其註册撤消國内實業誰不人人自危國外華僑誰敢歸辦實業從前因政府保商不力故華商多掛洋旗及在香港英政府註册該公司以愛國之故在農商部註册今因愛國而反遭摧折恐此後中國實業盡變洋旗叢雀淵魚言之滋痛政府如忍棄此數百萬華僑則已如曰不能棄也則簡照南應予矜全政府如不欲華僑歸國興辦實業則已如欲其歸也則南洋公司之註册執照不能撤銷前讀内務部批開簡照南請回復國籍尙無不合惟須自行請求脫離日籍取具證明文件等語業經駐滬日本總領事准可證明在案則更無撤消理圸此事影響華僑及實業前途至巨華僑以敝省粤閩籍爲多團體等關係較深理難縬默應請將撤銷該公司註册執照一案收回成命數百萬華僑之向背及全國實業之興衰惟政府一舉措間耳上海粤僑商業聯合會泉漳會館潮州會館潮州糖雜貨聯合會叩 
[寰球中國學生會餞别出洋學生攝影]  
　　（八年八月十二日） 
[華僑聯合會歡迎會紀事]  
　　華僑聯合會昨日下午二時開歡迎會歡迎小呂宋回國華僑馬玉山及先施公司永安公司等新入會之會員計到會者有馬玉山黃詠台盧滌塵嚴裕樑張炳榮李兆容王惠周李觀森梁國楨關會成陳炳謙許奏雲邵南棠劉治平鄒薌谿洪穎生程秉春劉燕卿及會中職員等五十餘人由會長李登輝主席宣布開會歡迎誠意繼呉應培報吿新加坡華僑林秉祥此次返國對於本會進行會陳述各種辦法並認特别捐欵五百元謂此次因病未能在國内久住現已返新加坡嗣後凡關於本會之事以及籌募經費當可極力帮助繼朱遐九宣言本會現已將章程修訂决於民國九年四月開全體大會所有海外華僑團體屆時均派代表返國將來對於祖國應行舉辦之實業自當着手進行甚望祖國政府以及各報館各團體特别注意加以敱吹本會之全體大會關係祖國實業前途甚鉅可惜祖國現在對於華僑創辦之實業不惟不保護且任意摧殘即如農商部撤銷南洋烟草公司註册一事最足令華僑灰心喪氣繼李登輝言本會已致電農商部質問如無合法之答復將來本會當向大理院提起控訴繼胡道南言滬上現有多數團體對於南洋公司事極抱不平已紛紛去電質問並得法律事實兩種切實考察證實農商部違法逆理摧殘實業虐待華僑之罪狀繼黃詠台王惠周計奏雲等相繼演說對於華僑複籍問題討論頗久遂决議由華僑聯合會呈請内務部將國籍法第十二條附帶條文解釋明白宣吿國人並議决種種辦法繼李登輝復謂祖國政府旣不能保護華僑則保護華僑的責任即在本會務望我華僑協力一致結成極堅固極有勢力之大團體任政府如何黑暗决不足爲我華僑害云云時已鐘鳴七下遂宣吿散會 
 [P縣商會歡迎會長回會就職> 
　　南巿縣商會昨日午後四時開會歡迎正副會長回會就職到者有會董會員王一亭姚紫若葛吉卿馬驥良穆抒齋張樂君陸崧侯干蘭坪朱吟江葉丹庭沈潤挹葉鴻英莫子經徐炳輝李詠裳朱子謙等五六十人旋副會長蘇筠尙蒞會全體共同歡迎而會長顧馨一因抱有徵恙預函該會請假十天是以未到當經各會董將經過情形報吿畢然後將會務進行事宜互相討論良久直至六時始散會 
[碾米業特别會議紀]  
　　反對滬寗路局加征延車費 
　　機器碾米公司爲滬寗路局加征延車費事特由司月益盛廠印發通吿邀集全體同業於昨日在總商會三層樓上開特别大會午後二時董事張樂君錢貴三評議員朱安生曾影毫蔣敬文鍾華庭張杏園曁司月各同行先後蒞止開會後由錢董出席宣吿謂此次滬寗路局加征延車新章苛刻太甚查向來米石到後有五日之期限每噸取洋五分五日後始取棧租今新章車到祇能以六小時爲限逾時每噸取棧租洋一角第二日二角第三日三角第四日四角第五日五角以後皆作五角限期若是之迫棧租如是之鉅即隨到隨出尙虞不及且我業本自有棧房非與雜糧可比因是同業頗爲恐慌應請公衆注意旋經公衆討論之下决定否認由公所函致車務總管韋燕君陳述障碍理由聲明繼難承認議畢復提議儲金贖路一事各廠之前次未到者業已分别籌認爲數頗屬不少因加征延車費事關係緊要故時已不及遂决定改於下次開會報吿數目再議辦法議畢散會已六時矣 
[米客杜絕船戶作弊之會議]  
　　米業南帮公所係米客所設近因内地行家託客人在滬經賣米貨往往被船戶攙水作弊受害非淺雖迭次整頓終難盡絕昨日特由董事嚴少泉莊桂清等邀集米客全體及米船各船主在竹行碼頭公所開會雙方磋議之下决定今後攙水之弊務必祛除盡凈水脚項下每石加洋二分並另貼升合一升以資補償其利若嗣後再有潮濕攙水查出定將船戶主送官廳按法究辦並將船隻充公以杜作弊一面呈請官廳給示立案一面將增加水脚及另放升合通知内地各行家以備照發各船戶亦贊同而散 
[中華愛國公司之創設]  
　　本埠商人盧煒昌邵廷玉陳定一周鼎銘等近發起創設中華愛國公司統辦全國著名國産及一切日用必需之物品以應愛國者之需要藉資提倡國貨振興實業資本定額爲二十萬元現在本外埠之附股者異常踴躍不日即可招滿開始營業云 
[本月内浙茶運滬計數]  
　　本年浙省産出箱茶經由滬杭甬鐵路陸續車運到滬已逹五萬四千餘箱迭誌本報兹將本月一號起由閘口報裝火車運滬箱數列下八月二號一百七十二箱三號十二箱四號二千二百零二箱五號四百二十一箱六號九百四十七箱七號五百八十九箱八號七箱九號一千零三十七箱十號二百八十箱十一號二千四百七十九箱以上共計八千一百四十六箱按批由杭至上海南車站卸入貨房均經報關保險由海關洋員驗明後由該路運送處逐日撥裝塌車送往滬北元記洋棧云 
[關於時疫之消息]  
　　浦東沿浦一帶近日疫氛漸減爛泥渡上海醫院分設之臨時醫院連日掛號人數已減去十分之六洋涇 
 
 

Page 11

 
 
鎭神州醫藥會臨時醫院踵門來診者每日雖尙有五六十號都屬輕症惟楊家渡老白渡一帶患重症者較多該處所設之上海醫學研究所臨時醫院每日掛號者五十左右患重症者十分之三經中西醫士施治類多起死回生南匯縣境北蔡周浦等處患者頗多旬日以來傳染漸入内地如南匯城厢一帶及奉賢南橋一帶患者略見增多惟靑村港近日已見稍殺 
　　上海醫學研究所此次組織滬西浦東兩處救疫醫院中西醫士見習生等盡心服務頗爲社會所稱許其中醫方面由董事丁甘仁派定西醫方面由敎員仲景堂延請至於一切事宜由董事顧賓秋督率辦理兹將該所職員姓名錄下滬西醫院中醫馬濟仁章守衡丁蘭蓀西醫談浚民徐佐堯浦東醫院中醫顧淞南朱琳生西醫周家臣蔣紫偉顧光遠病院中之中醫爲廣益時疫醫院監院黃體仁徐繼鴻陶可箴西醫爲秦山森仲景堂沈錦泉而中醫專門學校另授西法之見習生王葆良陳企周盛載銘劉佐彤韓奎章楊照炳王元濟孫恩霖等往來浦東西及病院等處襄助診務 
　　濟生會前日接崑山李平書來信報吿該處時疫頗烈爰於昨日派濟生隊隊員葛雄夫陳允恭前往調查以便進行葛陳二君於午後回申據云前一星期滬甯鐵路貧民車中有一搭客路經崑山患疫斃命未幾該處車站相近某茶肆女主即患疫斃嗣是而城中而四鄉接續蔓延城中尤甚該地紳商業在崑城設立臨時救疫醫院延請中西醫多人施治濟生會亦補助經費一百元每日赴診者絡繹不絕惟路遙病急殊多不便故濟生會擬今日仍派濟生隊醫員帶藥前往分投救治 
　　閘北巿經董錢貴三前因境内發生時疫以各處小街里巷及空地上垃圾堆積便溺滿地最易醖釀疫癘特函請四區張署長責成清道員每日督率夫役認眞掃除一面由署長出示禁止居民不准在空地上任意溲便迭紀前報當此項禁令初行之日岡警等一體注意犯者必遭拘罰乃越時未久長安路福新麵粉廠貨棧後面某公司空地上垃圾便溺依然狼藉不堪煌煌禁諭視若具文滬北工巡捐局曾通吿地主凡係空地均須圍築竹笆以免被人作踐事逾半月未見實行惟新民路烏鎭路口之義塜上所埋棺柩連日由慈善團僱工遷移用駁船運往眞菇新阡理葬不日可以吿竣 
　　蓬萊路地方分監前因各囚犯發生疫症經李獄官將各犯中强健者七十名寄禁顾檢廳第一看守所在案邇來該監内疫氣逐漸消滅是以由李獄官諭飭各役於前昨等日往該所中將各犯分批陸續提回分監禁錮 
　　淞滬警察廳於八月一日開辦時疫消毒所逐日由防疫醫員帶同夫役藥品前往染疫身故之家施行消毒自一日起至十日止共計消毒五十四戶兹將騈氏地址列下八月一日陳姓女大王廟三號陳姓女大王廟街劉姓男富潤里方姓女富潤里二日汪姓男天官牌樓過姓男四牌坊方姓男凝德里端姓男林蔭路馮姓女大吉路丁姓女車站路三日裴姓女蘆蓆街潘姓女蘆蓆街郭姓女引線衖四日周姓男福佑路三號童姓男福佑路五十號黃姓男陳巿安橋一號胡姓女楊家衖南十三號顧姓女喬家浜喻姓男穿心河橋沈姓男石皮衖齊姓女愼裕里五日劉姓男張家花園張姓女踏水橋劉姓女踏水橋黃姓男踏水橋王姓男方斜路祝姓男景福里閻姓女壽祥里六日薄姓男裏關橋堍張姓男敦仁里謝姓男有志里三號張姓女井亭三號陳姓男平安街王姓男南京街七日錢姓女魚行橋周姓男東街潘姓女中華路十九號陳姓女侯家浜李姓女萝花樓四十八號居姓男萝花樓二十八號八日周姓男太平衖陳姓女豫園街劉姓女裏倉橋九十二號張姓男萝花樓王姓女萝花樓九日陳姓男梅園路二十一號高姓女石街張姓女有志里張姓男義弄十日孫姓男呉家弄陸姓女會館對門陳姓女大三廟姜姓女曹家橋馬姓女中華路 
　　高昌廟警區李巡官近以時疫未靖居民患病者仍多亟應清理垃圾以除穢氣昨特會同憲兵率領清道夫分往各街道挑除垃圾並將臭藥水沿途澆洒以消沔穢而重衛生 
[爛泥渡開設醫院之籌備]  
　　浦東爛泥渡紳商爲籌辦醫院事昨假三區警署開會討論先由陳泉生報吿時疫醫院經過情形自六月十三起至七月十三止共治門診四千八百餘號次經衆討論僉以爛泥渡一帶五方雜處客民叢集平日即無疫症患病者往往以醫藥乏資束手待斃醫院實爲目前切要之舉故公决創立永久醫院以維善後而利將來當即組織醫院籌備處於三區警署推定職員姓名如下籌備處主任曾獻庭駐辦員陳泉聲籌備員劉頡雲潘作臣潘杏亭沈杏苑汪微舟蔡熾文陸兆麟劉耀廷孫葆初蔡維新王烈松張錫華孫偑蘭莫錦芳 
[靑年會定期舉行網球比賽]  
　　賽拍網球爲强健身體之第一方法歐美人士極爲注重夏秋之間又爲拍球之最好時機故本埠靑年會遂有第四次華人網球比賽會之舉行凡屬華人善拍網球者無論男女均得入會比賽其種類骝分五條（一）男男單獨比賽（二）男子成對比賽（三）男子成對讓與比賽（四）男女成對合賽（五）女子單獨比賽報名期自陽曆八月十一號起十五號新鐘十二時止該會事務所或體育部均可報名惟報名時每人每種付洋一元成對比賽須二人合付洋二元比賽期自陽曆八月十六號起三十號止除星期外每日午後新鐘四時起在該會操場比賽前列二名均有獎品 
[派定軍艦開赴湖口會操]  
　　海軍司令公署日前接第二艦隊司令官杜錫珪咨呈略稱湖口爲長江天然門戶山川竣險頗合軍用扼要駐守足以控制現擬定期本月下旬調集所轄艦艇分期會操以定考成所有其他艦艇應否參加操演以增經騐之處理合咨請核奪等情藍總司令接咨後已派定江犀江利湖隼建安宿字列字楚泰等艦七艘飭令趕速準備馳往俾得編配入隊分期列陣會操兹因操期已近各該艦艇定於今明兩日啓椗出發 
[江孚輪船失愼餘聞]  
　　招商局行駛長江之江孚輪船此次由漢下駛在浦口失愼已誌本報兹悉該輪已於前日抵滬因船身機器均尙無大碍故仍可開行來滬惟沿途所裝貨物當貨艙起火時均抛入江中損失不少故發生保險問題正在交涉此外搭客均在浦口上岸均無損傷昨日該公司以此次該輪失愼幸浦口救火會及該輪在事中西人員奮救得力未肇巨禍特由董事會提議給以相當酬報云 
[北京召集鹽政會議之轉知]  
　　松江孫副運使近接齊省長電内開頃准財政部鹽務署電以整頓鹽稅收入問題召集鹽政會議以資整頓除電知各鹽區長官外特電轉屬知照等情除電兩淮段運使外特電仰即屆期到京與議云 
[請保沙灘遺産之呈批]  
　　江蘇特派交涉公署前據報吿實邑高橋沙老鼠沙等灘地係奚姓業産近聞將秘密賣與某國人爲業事關匣際領土請爲查辦當經楊交涉員令寶山縣知事詳細確查迄未據復昨有公民奚嘉猷具呈交涉公署略謂故父奚谷永昔年置有高橋沙等處灘地四百一畝歷經承糧執業前有浚浦局忽在該地圍籬築屋正與該局交涉尙未解决現聞有人從中造謠含沙射影淆惑聳聽以爲秘密與某國人議賣但此地現正向上寶沙田局呈請清丈升科旣在未奉部照之前何能出賣請爲保全遺産等情當經楊交涉員批示云此事先經本署令縣查辦據呈前情候再合行寶山縣知事遵照前令辦理一面訓令寶邑知事仰即確切查明迅速覆候核辦毌遲云云 
[關於賑務之函稿]  
　　仁濟善堂蘇浙皖三省籌振處接皖南籌振事務所來函云敬啓者張賢翁於舊曆七月十三夜三時抵蕪同人當即到船迎迓暫駐敝事務所十四日公同研究調查方法由敝所推舉呂竟成翟展成王迪成三君伴同張賢清君於十五日大早出發先查蕪湖之萬春圩縣知事余詠南亦陪同前往因該圩係特别災區不能不特别注意也該圩查竣即往宣南一帶大約至速須一星期方能旋蕪再八日賜函蒙贈藥三百瓶已派人至德和船提取知念并及云云 
　　又接呉江旅滬同鄉會轉報南滙災情函云逕啓者頃接南滙縣農會來函内開南邑濱海地質斥鹵本年入夏以還久早不雨六月初霪雨兼旬河水陡漲較低區域盡遭淹没迨七月初六颶風大作驟雨傾盆直至初八晨風雨始息在田禾棉重被摧殘荒象已成人心惶惶節經敝會將迭被風水災情報請縣知事轉呈省道公署在案兹特略陳梗槪函請貴會轉逹仁濟善堂附設之江浙皖三省籌振事務所如荷撥賜振欵尢深感禱特爲轉逹云云 
[學校消息僔紀]  
　　圖畫美術學校西門白雲觀圖畫美術學校附設之函授部前因天氣炎暑方張各學員紛紛到部請假暫行停課兩星期兹已於陰曆七月十六日照常發課下學期加課寫生畫日内正事編輯各種寫生畫講義兼之新生報名踴躍各辦事員大有日昃不遑之勢 
　　承天學校北河南路口承天英華學校學生分會定於月之十六號（即古曆二十一日）晚假座虬江路上海大戲院開游藝大會抽得之資即充義務學校經費兹將秩序列左（一）奏樂開幕（二）演說（三）絲竹（四）拳術（五）跳舞及歌唱（六）影戲（七）魔術（八）新劇（九）奏樂閉幕 
　　培德學校虹口清雲里培德學校其徧制分高小初小幼稚女子高小及中學第一年級共五部本年下學期定於新曆八月二十日開學日來報名入學者頗多 
　　羣賢女校南巿花衣街　施家衖羣賢女學蒋暑假期内每日上午仍補習三小時以免荒廢學業本屆招生前往報名者頗多該校秋季始衆定於夏曆七月二十八日 
　　愛羣女校本城蓬萊路愛羣女學校學生甚爲發逹舊有校舍位置不敷本屆暑假期内新建樓房三楹俾事擴充并爲添設甲種專修科之用定於陽曆八月二十六號起招考新生三十一號開學現報名者已絡繹不絕 
[浙商校同學會成立紀]  
　　浙江省立甲種商業學校旅滬同學會業已組織就緒於前日下午假靑年會開成立大會到者三十餘人一時開會首由臨時主席周君報吿組織經過情形繼於會章略有討論經逐條通過並舉定沈一陽爲會長王玠爲副會長中文文牘呉興祖西文文牘梁鼎新會計陳彭庶務葉倬散會時已鐘鳴五下矣 
[少年宣講團浦東演講記]  
　　少年宣講團於前日（九日）午後出發赴浦東陳行鎭容與會演講預由該會派員來滬歡迎乘閔馨輪船至塘口上陸該會已派有軍樂隊等候歡迎遂會同步行至陳行即在該會塲休息至晚八時開會來賓到者有千百餘人至深夜二時方散開會秩序如下（一）容與會代先報吿開會宗旨並述歡迎意（二）少年宣講團代表報吿演講宗旨及表歉忱（三）少年宣講團絲竹（四）宣講（五）該團化裝演講（勸導事實黑暗家庭）（醒世事實義士）觀者肅靜至慷慨激憤之處掌聲不絕宣講要題甚多不及詳載該團於十日晨僱舟回滬此行頗受歡迎云 
[呉稚暉今日講演]  
　　本埠靜安寺路全國報界聯合會昨致各團體公啓云呉稚暉先生此次由唐山南歸現在滬上呉先生道德文章舉國傾慕敝會敦請呉先生於陽曆八月十四號下午新五時在敝會演說願聞呉先生名論者請届時蒞會可也 
[第十師給發軍餉]  
　　駐防淞滬等處之陸軍第十師官兵餉糈向於月初核發邇因欵絀以致七月分該師薪餉甫於前日奉匯到滬昨由盧護軍使飭各軍需長至署核放 
[派船攔緝私鹽]  
　　緝私第二營營長薛萬有訪聞塘口閘港等處浦而近有梟匪在奉賢南滙沿海灘僱船裝載私鹽將經該處出口爰於昨日令飭第五隊沈隊長迅調師船四艘分駐塘口閘港二處凡遇鹽船即行攔緝解候充公 
[江灣救火會定期舉行迎龍會]  
　　江灣鎭救火會於本年三月間改組以來會長蔡香孫等對於會務進行頗力近由該會自籌捐欵添辦洋龍一具并由萬國體育會加入機龍一具該會爰訂於本月十五日（即陰曆七月二十日）上午十時開迎龍會以表歡迎兹將開會順序錄後（一）開會（二）全體入席（三）會長致開會辭（四）演說（五）新龍代表人答辭（六）往操演塲舉行操演（七）散會 
[紅十字會消息兩則]  
　　呉淞防疫醫院爲檢騐往來輪船搭客疫氣而設前清時本係官辦自入民國後改歸中國紅十字會總會辦理近因該會新副會長蔡廷幹履任接收會務現已就緒所有呉淞防疫醫院亦應早爲接收故日昨特派文博亭黃友柏譯次宋（此三人係稅務處海軍部人員）鮑康寗等四員偕同醫生候光迪徐生棠前往呉淞將該院器具藥品等項逐一點收以清手續 
　　紅十字會副會長蔡廷幹自蒞滬以來對於紅會一切交盤事宜已經接收清楚現因本任稅務會辦一職責任綦重未便久懸定於明日（十五號）乘滬寗夜車回京供職 
[汽車碾斃人命案兩則]  
　　楊樹浦老公茂洋棧出店丁仲貴於本月三號在滬西長浜路同孚路轉角被浦東人張阿二所開六百四十九號無人乘坐之汽車撞倒碾傷當經美國人『興』及一百二十四號華捕所見令張停車不依疾馳逃去該捕將傷者送院醫治無效延至前日身死由院通知新閘捕房派探將尸舁入虹口斐倫路騐尸所候報官相騐一面查明張阿二係某西人雇用之侍者肇禍後將車駛至其主門首棄車逃回浦東因即前往提獲於昨午報請公共公廨李襄讞會同英包副領事蒞所騐明丁仲貴委係生前被汽車碾傷要害身死塡明尸格升座公堂由捕房禀明查獲被吿情形並稱被吿之主以被吿肇禍係伊之汽車故已送洋七十五元至捕房撫卹死者家屬云云旋由見證美國人『興』證明是日見被吿在長浜路同孚路開車將人撞倒曾令停止詎被吿反向東飛馳而遁我急將該車號碼錄下吿知捕房云云又由一百二十四號華捕禀稱被吿肇禍地點係在我站崗之前面其時被吿見已將人撞倒開機迅駛而來我亦幾乎被其撞翻當喝令停車不聽我即鳴警笛有到鄰近華印各捕奈彼車馳甚速致爲兎脫云云並由尸父丁家振尸妻丁陳氏相繼報請伸冤中西官諭着尸屬具結領尸棺殮並將蕪卹洋七十五元給領張阿二帶回捕房收押候改期訊究 
　　汽車夫高有林於本月八號在南京路河南路轉角開駛五百七十七號汽車不愼將天津路升記綢莊學徒朱利增撞倒碾傷腹部醫治無效殞命由捕將尸舁入虹口斐倫路騐尸所報官請騐經尸屬禀准免騐自行棺殮並由捕房將肇禍之汽車夫高有林拘解公共公廨奉飭押候查明肇事實情再行解訊在案昨晨由捕將高解廨請示即據工部局車務處捕頭上堂譯稱此案業經捕房查得當時被吿在南京路開駛汽車係照工部局定章司機並無不合且本案亦無充分證據請爲訊核訊之高有林供稱照章開車係死者自不經心等語關讞員核供商之英卓副領事以此案旣據捕房查明並無充分證據判即將案註銷被吿開釋 
[汽車疾馳之科罰]  
　　汽車夫陸渭山王榮生王金法沈友生等四人日前駕車至法新租界徐家滙滙路疾馳而行當馬寶建路捕房捕頭脫雷沙克查見以陸等不應違背定章抄錄號碼於昨日飭探一併傳解法公堂請究先據該捕頭上堂禀明陸等違章情形詰之陸等供稱實因洋東有要事故囑民人等開駛快車自知違章求宥中西官判各罰洋三元充公示儆 
[馬車碾傷行人]  
　　昨晚九時許有某號馬車駛經公共租界雲南路撞倒河南人劉其海碾傷肩臂等處當由老閘捕房九百八十三號華捕前來將馬車拘入捕房一面雇車送受傷人投醫院醫治 
[電車傷人兩則]  
　　湖州人丁雲生昨日下午行經廣東路被某號電車撞倒腦受重傷昏暈不省人事由老捕巡房四百五十九號華捕瞥見當即前來抄錄電車號數另雇車送丁往醫院醫治一面歸報捕頭候示又有安徽人周玉森昨日下午道經南京路被某號電車撞倒受傷當由老巡捕房三百五十四號印捕到來雇車送周入醫院一面抄錄電車號數呈報捕頭查核 
[指控盗賣黃包車]  
　　住居公共租界楊家墳山明德里之婦人周李氏近受羅阿三慫恿購得黃包車數輛出租車租由羅承收詎該氏自購車後被羅將車悉數盗賣人即避匿該氏四出找尋前日在閘北杉板廠將羅尋獲扭入該處警區移送司法科訊得案涉刑事乃於昨晨備文飭警將兩造併送地方廳午後經檢察官提案預審之下判羅收押該氏退去候示 
[　　西南鄉閔行鎭人顧長福專在該鎭一帶代人施打嗎啡針過癮前曾爲警查獲押送地方審檢廳押辦日前期滿釋出仍操舊業兼售洋烟燈吃前日又爲該處縣警察第一分所查悉密飭長警馳往將顧拘獲抄出嗎啡針數支藥粉數包並烟膏烟具等併解到抽申解事務所於昨轉送地方檢察廳訊辦 
[水巡警查獲帶土犯]  
　　錢茂生者不知何處人昨晨私帶烟土數十兩往十六舖擬乘崇明輪船動身被人察破密報水巡隊警士到來將錢拘獲連直烟土押送到隊移送警廳司法科轉送地礆廳訊辦 
[駁船戶挾貨潛逃之請緝]  
　　上海縣商會致淞滬警察廳長函云逕啓者據洋貨業錦春義同豐永兩號略稱竊商號等於八月七日由出貨店司張金生雇定萬聚碼頭船户張奎金駁船交與棧單至楊樹浦三新廠出雙馬牌粗洋布六包計一百二十疋草牛牌粗洋布四包計八十疋人塔牌粗斜紋布兩包計三十疋又至怡和廠出圈三兎牌細斜紋布兩包計四十疋共總十四包計布二百七十疋於本日上午十一時開船至次日上午七時未見駁到當派出貨司速至怡和兩廠詢問據棧中人云均於七號下午四點鐘如數出去始知該船戶張奎金居心不良挾貨逃逸現雖派人四出查緝毫無下落該船戶向爲邮敝號當雇裝駁貨件故此次遂將棧單付托初不料挾貨潛逃探得張奎金有胞弟張惠金即二玩子亦在萬聚碼頭駁船爲業未知與張奎金有無通同情弊商號以血本攸關商力薄弱惟有仰賴地方官廳嚴爲偵緝貴商會有維持商務之職懇乞迅予轉請淞滬警察廳飭諭警探嚴緝駁船戶張奎金到案追繳貨件並乞飭提張惠金即二元子到案研訊以全血本而儆效尤無任公感等情到會查商號駁運貨件熟識之駁船方可信托今該駁船張奎金忽蓄心挾取鉅數布疋私行潛逃妨害商業前途實非淺鮮據略各情相應函乞貴廳查照飭諭警區跴緝至紉公使 
[土案牽涉客棧經理]  
　　寄寓香粉弄三十五號門牌連元客棧内之浦東人陸文元近在威海衛地方購得烟土三百七十五兩夾帶來滬圖販被特别機關中西探目偵悉將陸拘解公共公廨訊押候究等情已誌本報昨經捕房查得陸尙有烟土被廣東路（即正豐街）四百九十五號門牌上海樓客棧經理許阿新呑没將許拘解公廨請辦據中西探目投訴前情以本案係由美領陪審要求仍歸原陪審官訊核關讞員與英卓副領事得禀判許仍帶回捕房候禮拜四美領堂期解訊 
[索詐剝衣分别押儆]  
　　流氓馬仁金前晚與張阿五等在雲南路藉端向徐壽生索詐不遂剝取徐綢長衫一件圖逃經徐喚捕將馬張兩人連衣一併帶入捕房昨晨解送分共公堂請究據原吿徐壽生投訴與被吿等均不相識前晚行經雲南路將我攔住剝取綢長衫一件圖逃經我喚捕追獲在案之被吿兩人確亦在場等語訊之馬仁金供稱此事係在逃之戴某所爲與我無干求察偵之張阿五供亦推諉中西官核供以馬係過犯實屬屢辦不悛判押西牢一年張阿五押半年期滿一併逐出租界吊案之衣交原吿領回 
[公廨毛檢察官挈眷回任]  
　　公共公廨檢察處檢察官英人毛鼎氏前於西曆一千九百十五年九月間奉該國政府電召回國服務戰地此間職守由總巡麥高雲氏委派監獄西員史賓斐氏兼代至今已有五載近因歐戰終結毛氏返國給假完姻事畢挈其夫人乘坐皇后丸輪船來滬於前日下午到在埠黃浦灘公司碼頭起岸總巡捕房及廨内中西辦事員並駐廨西捕頭惠勒氏等得悉均在迎迓毛氏一一握手周旋旋乘坐汽車駛往虹口暫寓禮查旅館三百十號房間休息數天即將蒞廨視事 
[請求給領發所留養之養媳]  
　　法租界居民王正連家十四歲童養媳小鴨子於去年九月間逃出被虹口蓬路五百九十三號門牌屋内之蘇州婦人金陸氏拐賣與乍浦路二百六十七號門牌鴇婦李田氏所用之粤妓院内學習戲曲旋爲王尋見控由閔行路捕房派探將兩氏及女一併獲解公共公堂訊明判决金陸氏押女所二年李田氏斥釋身價不追女發濟良所留養王正連退去等情曾見報端兹王於前日具禀公廨以童養媳係被吿拐賣今奉判决發所媳母迭來索人要求將小鴨子給領俾仍爲子婦經中西官察核之下諭王偕子及女母同往濟良所商明辦法禀復候核 
[指控騙取紅木器具]  
　　王式谷前日投老閘捕房指控厦門路四百三十二號門牌内之皖人顧天復騙取値洋一百三十八元之紅木器具等情昨由捕房將顧拘解公共公廨請究經中西官略訊一過判顧押候查明再訊 
[滬南工巡捐局批示照錄]  
　　滬南工巡捐局批呉關泉呈爲懇請准予售紙便民由云呈悉該民請公厠前售賣粗紙帮同照料以輔公益所呈亦不爲無理由惟公厠本爲便利人民而設當然不應收資與陸家花園等處私厠自行售紙公家未便干涉等情形逈然不同未便援以爲例仰即照此批 
[縣署批示兩則]  
　　張福根呈爲地保串賣嗣産朦轉道契請求咨局吊單提訊澈究由嗣産以繼書爲憑縱無繼書亦應有親族爲證來呈聲叙不明顯有隠飾不准 
　　牙吏蔣升呈爲梅承業等抗稅不繳請飭吏訊追由候提梅承業曹周氏等訊追此批串五紙暫存 
[誌謝]  
　　滬南半淞園於日内開瓜菒大會兩星期業已次第陳列齊全藉助秋興昨承該園惠贈優待劵六張又銀行週報社惠贈第一百十一號銀行週報一册書此併謝 
來件 
[克勞氏演講美國廣吿公司稿]  
　　（今晚在中國廣吿公會開演）　 
　　鄙人於未演說前當先表明歉意因鄙人星期六日始由廣州歸初以爲九月十日開會及星期日方知今夜即需演說時候忽促祇可量力爲之諸祈鑒原爲禱查美國廣吿公司在初爲一種不正當之營業人都不尊重之經若干時逐漸變成一高貴之職業且定有條例異常嚴重與他業同一洗從前卑鄙之氣猶憶先祖時代經理廣吿之人與販賣無道德之書者受同一待遇以其祇知謀得他人金錢而無相當酬報故多遠避之今日一美國廣吿經理在商業上地位名譽莫不尊重且能多知商務之秘密勝於一公司律師鄙人限於題目祇論美國廣吿社不欲批評他國之簧吿社本會指定鄙人演說美國中國之廣吿公司極含乎鄙人能力因對於他國之廣吿公司情形實一無所知也美國第一廣吿經理開始其交易於一八四○年地點爲費立台非城名曰廣吿經理實則發行人之代表耳彼僅與本城及外埠數家報紙接洽招徠廣吿逐家奔走游說費城商人所得廣吿彼從中抽們金若干由報館給予之如是以後他人仿效之者日多凡無事爲者或不能爲者輒改作廣吿經理致凡敎書不成或開一酒店不成者皆從事於此祇求有耐心雖被公司或商人逐出亦不稍畏懼再當時並無一定之吿白率一味向登吿白者謀金錢愈多愈妙而結果則極小由此可見凡最油滑最無賴與最善游說者輒成爲一最得利之廣吿經理如是者約二十五年廣吿業始大改革一八五六年美國廣吿業之泰斗羅惠民創辦一新式廣吿社爲後人之模範羅氏自備資本向百餘家報館購定若干地位均付現欵然後將已定地位分作多少小地位出售與其主顧價目由羅氏自訂定此法一行此業大興人逐漸重視之從前一班祇用游說與請求手段之經理人當然不能與預買定大地位之經理人競爭因地位先買定出價可較廉而利益不薄反較重旣不能競爭皆被淘汰祇剩一二大報之特别代表而已羅氏固改良招徠廣吿之法當時廣吿性質仍限乎小通吿或啓事關係一地方者與上海報紙之啓事或通吿相同如某輪船到正卸貨即成一吿白且當時美國「廣吿」二字不常見不常用所云之通吿或啓事僅稱之商人之名片並無特别之意鮮生效力若在今日一廣吿必愼重擬稿作樣書畫俱全逈乎不同當時之小吿白又不變動即鉛字已模糊仍留在至一二十年亦不改返視今日登廣吿者每有不願同一版再用者良以其指定之出版品價格高貴費亦重大故又查當時所出報紙都不引人注意雕刻工夫未發明遂專用粗笨沽字作樣筆畫重濁兼有用影體字者然形式與規模極不整齊此種情形仿彿如中國之小印刷局因此廣吿如何能有生趣惟在當時登吿白者自以爲知足而其生意固日加也自羅氏提倡收買廣吿地位後二十餘年無人改變凡能賤價購入地位而貴價售出者必獲大利且登廣吿者在經理方面可得較廉之價不必向發行人直接同時經理中有勢力者儘可强迫發行人祇可由彼經理廣吿再有時發行人因銷路日廣欲抬價經理人可聯絡反抗之如此賣進買出之手續經理人祇充作一掮客並不負責登吿白者購定地位生利與否經理不問惟將賬目詰清而已（未完） 
來函 
[唐山孫文中來函]  
　　敬啓者牙刷一項充塞巿而者向係日貨爲大宗歐美出品居其次至於國貨除舊式之廣東牙刷外則絕無僅有矣某嘗於天津遍充國貨牙刷大都製造不得其法如廣東牙刷則失之太硬天津所製者則失之太軟而且組織太密毛太長入口竟無活動之餘地鄙意牙刷爲人生要品銷路極其廣大當此抵制日貨之際亟宜於滬上辦一工場專製此品骨角鬃毛皆係本國産品得之甚易所當略加研究者惟製作方法而已近見報載上海將有牙簽工場出現惟牙刷一項似尙無人注意用特表而出之倘蒙登入貴報來函一門俾得喚起實業家之注意幸甚 
[淞滬警察四區二分所來函]  
　　逕啓者十一日貴報登載騎兵隊馬夫一再蠻横一則與當夜事實微有不符想係傳聞之誤兹將實情列左九日夜十一至二差站和泰押店前巡警戴錫昌瞥見梅園路拆卸屋料之處有數人形跡可疑向前盤問陡被毆打致受微傷因衆寡不敵致兇徒乘間逃逸究竟是何等人物逞此毒手敝所尙在訪查并無指爲陸軍三十七團馬夫所爲曁詳報警廳情事請爲更正以免誤會是荷淞滬警察第四區第二分駐所啓八月十二 
雜評二 
[南方態度何如（庸）]  
　　北方總代表已改任王揖唐矣王氏眞能代表北方與否北方任王爲代表國民滿意與否且不必言吾人所急欲知者南方對王氏之態度何如耳唐少川君前此對北總代之人選問題曾表示不問其爲何人但必須向抱主和之宗旨如以主戰派人物出膺斯席則無益之開議殊不樂爲（此係聯合通訊社消息見前報）故以唐君之態度言之王揖唐爲代表當非唐君所願接待不知軍 
政府方面以唐君之態度爲態度乎抑如北方所推測南北皆更換總代表而苟且以和乎此則關於軍政府之護法信用者也 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
遊記 
[燕遊拾遺（二）] [  亞鶴]  
　　夕照寺在廣渠門内興隆街迤南未詳其創建年月清順治初已圮僅存星一楹蓋其由來久矣清雍正間文覺禪師元信嘗退居於此殿宇修潔完整析津日記謂燕京八景金台夕照即此寺所由名然金台夕照地朝陽門外與此渺不相涉故日下舊聞考業已力辨其誣宸垣識略云東南寺院多停旅櫬故舊址重新頗爲軒廠夕照南台其最著者魏之誘過夕照寺詩閒來僧院愛幽清斜日軒窗逈眼明鐘磬不聞林鳥寂鮑家詩唱古先生都巿舊聞云按寺爲東南城寺院之最整潔者寺内地藏殿兩壁左爲王安昆書高松賦壁高丈餘而行欵端若引繩信非名手莫辦右爲陳壽山松畫皆清乾隆時所作也寺僧有名法雲者以能書名其人本不識字常往來於駕雲甫尙書第覩尙書作書忽有所悟遂能自運尙書奇之指授筆法且聘爲代書一時書名大噪求者接踵有鐵門限之風然胸旣無書目又無帖遂流入甜熟一路矣今寺之内院有巡警分駐所殿壁松畫與題字尙知保存僧寮軒牕明朗雜植花木春暮海棠丁香紫藤盛開惟以僻在城隅游侣殊少有孤亭一座傍寺垣翼然而起登臨四眺觸目靑蒼清末士夫之官於警廳者每當休沭日憇讌於此亭即京兆祝氏所建也 
新智識 
[童子軍游戲（續）] [  上虞陳伯源譯]  
　　此種游戲於數排競賽之時亦可舉行之其法先取二排於圍圈之内使一排居之由其他排中選擇一人作爲射者射者每中一人則於其排中可出一人而助之被射者即須退出圍圈如是輪流射擊以射盡敵員爲限 
　　擊盡時候之長短即爲二排勝負之標準 
　　（十九）踢球 
　　此種游戲在叢林間行之最爲適合 
　　擇一開暢無庇之處使某居之參賽隊員則各覔鄰近藏身之區以自隠之 
　　隊長乃取一球使向某處滚轉某見球即以足踢之然後向前奔出以捕人員蓋球之出也匿者各須躍出面踢之也 
　　倘球已踢還原處某則不得再事捕人且必須奔回居所再以足踢之設球已停於某之居所某亦不準再行捕人而公證人即須鳴笛以表之 
　　當一員之踢球使還某處也其他隊員乘間可以調易地位或另覔匿身處而居之 
　　隊員苟爲某獲其人即須解其頸巾或取白巾繫之臂上助某而捕他員惟不准足踢此球且每聞公證人之笛聲必須仍回某之居所 
　　參賽者勝負以其極後被獲者爲準 
　　此種游戲倘在田野間舉行之則某之居所可用白粉塗地以代之而匿者則須事閃避逃遁以免捕獲 
　　此種游戲全隊亦可參賽其法先使一排爲某其餘諸排作爲匿者倘一排捕人已盡則另取一排以代之如是輪流以其捕人吿畢時間最短者爲勝惟其被捕之人即須引退不得再事捕人故此法倘在冬令行之殊稱勿宜 
　　（二十）挑戰 
　　賽者二人各登桶上相距約九尺手執竹竿竿端繫以擊拳手 
套藉避險危各以竿互相挑擊落桶下者爲負 
　　（二十一）持秤競賽 
　　取木版一方平置於一棍端平衡之作爲天秤 
　　擇長五十碼可馳騁之平地作爲塲圍試使各員一一執棍而前以板不墜而逹目的地者爲勝或取其最遠者勝之蓋賽者鮮能逹其目的地也 
雜錄 
[古人家書] [  瘦鵑]  
　　英國名流乞斯德菲爾貴族訓子書 
　　乞斯德菲爾貴族LordChesterfieId爲英國名流之一德望文章並爲英人士所稱所著有家書一卷專爲訓子而作名言至理絡繹行間其價値正不在吾國曾文正公家書之下予嘗讀其惜陰擇交諸書深爲服　率譯一二亦足爲吾少年之晨鐘暮鼓也 
　　愛兒知悉吾作此書别無所望於汝惟冀汝能確知光陰之可寶而知所善用之耳愛惜光陰世之人靡不知之相與傳述已成口頭禪然眞能實行其語惜陰如金者有幾人哉吾嘗見夫偷惰者流無所事事擲光陰於虚牝至堪浩歎雖有人苦口良言反覆申述光陰乙價値謂舉世珍寶殆無足與易者其去絕 
 
[巴黎意大利大街之風景]  
迅如白駒之遇隙一去則不復返言甚透徹然猶未能發其深省非勸者之不力實人之自棄自誤也試觀歐洲全土日晷儀觸目皆是揣其初時建設之意亦不外使人愛惜光陰勿等閒虚度苟善用之獲益匪尠一失則不可再得用意誠善用心亦良苦矣獨惜世人渾渾噩噩茫然若無所覽以致古人垂訓雖盡善盡美亦終目爲具文而已須知光陰云者實爲吾人無盡藏之財産安可不加之保守而重視之耶吾爲此言蓋欲令汝知光陰之可貴而善守此財産耳夫財産猶有時虧蝕來去無常而光陰之財産則畢生爲吾所有苟不虚擲無殊富人故吾所望於汝者非口頭上之愛惜光陰當於實際上致以全力始足矜貴汝更勿謂一生光陰悠悠無盡稍縱似亦無妨以吾觀之汝求學中至可寶貴之光陰僅二年耳以吾人爲學鞏固學基當在十八歲以前過此則進益較艱且學問者爲吾人藏身之所少時不知努力於學問如植物萌芽而不加灌漑迨至老大則藏身之所又安可得吾之所謂藏身者即自謀生活之謂也吾为敢謂汝必能孜孜向學永矢弗懈蓋以吾人欲置身社會文事學業自不免偏廢在吾固不願有是誠恐事勢所趣有不得不爾者故汝今日之光陰當視若至寶不容一分一秒虚暼而過汝當暇時可以求學比之行道而深思之苟汝一日多行幾程即可早逹目的之地汝藏身之所得早日成立則汝立身乙基亦得早日鞏固凡此數者成敗之機當視汝寶貴光陰與否以爲之判吾言諄諄不啻金玉汝當永誌而躬行之迨至十八歲時必有斐然可觀者矣 
小說 
[潛艇歷險記（續）] [  翠岑譯]  
　　第十六章被沈 
　　R十九號乘黑夜潛行離島台列克富儲新得之智識行將大有助於來者惟艇與英國海岸之間爲德水雷所阻R十九號悄然離敵境而逝敵毫無所覺比天曉希里戈倫之海岸已不見天空清靜海不揚波目力所及海面空中均無敵人之影回國之途程可稱安隠離根據五十英里R十九號乃發電報吿艇之地位及到港乙略刻於司令部司令部得報即以輕快之偵察飛機飛報諸巡艦俾R十九號不爲誤擊午八時R十九號之守者報曰艦長乎左首潛艇 
　　諾愛爾時値守望聞報意必同隊之英潛艇及觀則大詫德艇也狀似希里戈倫二艇之一爲最新式之潛水巡洋艦時距R十九號艇首之左方約二英里閱者須知德艇得R十九號所發之無線電電文雖爲英海岸之密碼然力固至强敵艇遂决其必爲英艇之返港者所發乃伺以待之諾愛爾所見者即是艇也諾愛爾審情度勢知敵艇强大之砲火必非R十九號之敵乃急命下潛甲板之艙門旣闔即大聲急呼報吿於艦長　長謂下潛實爲首策則更發令督促蓋惟下潛R十九號乃可一爭其命運而以魚雷與敵艇相持也 
　　艇身甫下水面忽轟聲大起若千百霹靂於一處者聲似發 
於艇身之内部台列克與諾愛爾爲震動所撼仆撞於内凹之室壁R十九號斜下方向突爲所止艇尾轉下疾沉至一百二十尺之深度一七時半口徑之礮彈欲擊司令塔巔者發自敵艇之甲板目的未中惟彈花爆裂鋼片洞穿斜面之艇尾R十九號之電燈機爲震所毁全艇入於暗中艇身亦遂平降於海底海水自裂空入轟聲若瀑斗一呼聲起自機房諾愛爾識爲機師所發聲曰艇後全已矣有人未出否？聲出無應者機師稍慰砰然一聲通艇尾之横截水密鋼門遂闔艇後海水侵入之聲雖巨亦不復聞久之艇員以電炬四囑艇内則除一人爲砲彈碎片所創而死外餘悉自後艙遁出無一傷者惟地位小而人衆多時久空氣且變混濁爾時則雖無敵人加害全艇亦必同盡衆因不無異態雖然今猶有一計也其計維何曰潛水室氣鎖也潛水衣具雖爲激入之水毁其大半且即有人脫艇浮出而自艇至水面相去非近亦至非易然必需有一人焉冒此巨險而後始可出R十九號於險台列克則曰此非其時設敵艇而猶巡弋水上者則浮者必被救以爲毁艇之餘生無效也三小時後英驅逐艦將至不如待之台列克之意蓋知司令部至預吿之定時而不見R十九號之至必遣巡艦外出巡覓惟R十九號在海底如何始得爲英艦所見而救之乎却而茂司請於艦長曰吾將冒險爲之吾懷一刀出艇則去足下之鎭鉛而上浮台列克曰若是則重盔不去不將頭足易位乎却而茂司曰易位亦佳足先出水易惹人目得救更速也諾愛爾曰却而茂司胡不以空氣救生圈環之頸間乎却而茂司曰然此法良可試即不效亦决無害也吾身且可繫一緊閉之空鐵罐俾浮水面易招人見却而茂司得艦長允許束裝旣竟遂入空氣與水互換之密室室門啓忽有海水突入却而茂司急後退門以壓榨空氣之力亦遂復闔危險得暫去而却而茂司之計不得行蓋氣鎖之外層已破海水滿注室中R十九號之人并欲由此路出而不可得也 
[自由談之自由談] [  不冷]  
　　王揖唐王揖唐北方已派爲代表來滬會議矣南方代表果贊成之否今日尙未有表示也或曰觀其號可以知矣彼苟來而先向唐少川作揖唐或首頷之 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 
[老申報]  
國内舊聞 
[電氣吿白（同治十一年五月初二日）]  
　　電氣通表一法又名電表又名電線究竟電報二字可以包括矣何謂電即迅雷風烈之閃電世間之快捷無有過於此也何謂報即報信通音傳書寄柬之謂也我西國都郡縣鎭業已裝遍四通八逹經緯縱横無處不到凡遇至要之事用電線通報雖萬里之遙片刻週知所以有裕國便民之宏用至於行商坐賈更不可少前電報書中雖係中國字樣　　　係外國寫法恐與中國商賈不識外國　　　不便行用今將外國號頭改作中國碼號新出一書名曰電報新書書中更有金匙　　變法凡寄書信除兩人議定照新書號頭用加减乘除變法之外他人槪不得知比之書信往來被人偷拆竊觀者更秘密焉故特表白以便官商之用如欲寄信或來本行取信紙一張或用外國號頭或照電報新書碼號再用變法雖經手之人亦不知其中所說何事但人名地名住處不可用變法恐本行不行信送何處也或照號箱上字跡印出均可今將本行寄信價目列後凡上海寄信由香港至廣東福建等處信紙上只寫十字者價洋四元二十字者價洋六元此後凡多加十字加價洋三元多加一二字者與加十字同價凡上海寄信至東洋等處每信紙上只寫十字價洋二元二十字價洋三元此後凡多加十字加價洋一元半多加一二字者與加十字同價所出電報新書在本行出售每本書價英洋三角特此佈聞上海電線行主人啓按此爲我國有電報之始電報之名詞甫於此時發生而所謂電線行者即今大北公司之前身也當時賴以通報者惟此海線一條所通亦只港粤厦滬四埠且以租界爲限不得入内地也線成於開埠之後東逹日本西逹歐洲前此只發歐文電其後編華文爲碼號（即大北電碼與電報局本不同）以招攪華商之電報又以阿拉伯數字不能盡人而解乃改用華商習用之碼字此則改碼時之廣吿也報費之貴倍蓗於今而其所述密碼之法亦殊覺幼稚然在當時已新奇甚矣 
國外舊聞 
[秘船由澳門載運猪仔虐待案（續）]  
　　間官於是定斷曰今定此案一遵萬國律法蓋吾國近來與西洋各國通好往來是已入萬國之籍内也他加與吾國有事自當依大例而行今日之事吾國安得不執此例以定讞乎按與諸傭人所立之約出名者一人名阿他士其約上並無船主姓名則傭人之背約與否固非船主所能把持間矣且此案之可疑者有四約紙之立是否按例而行有無違背一也約中之言是否有碍世道二也立約之時是否有詐誘情事立約之後是否有虐待情事三也船主請本官拘回傭人歸船似非所宜四也查東洋之例凡爲人役而立約者其約不能轉給他人祇與立約之人有效從前曾有人僱東洋人運之出外并將約轉給他人而朝廷聞之即令其人回國而原約作爲廢紙即如月前有廣婦携東洋女子至上海駐紥上海之東洋領事業將該女子送回本國此事今已存案又曾有東洋人傭工出外至一處地名阿花意（檀香山）本朝廷風聞此事即設法將此人取之回國不令其在外傭工緣吾國之人祇能在吾國爲傭若傭於他國則國家不但無此例且在猖禁之列也今此約立於澳門似可照澳門例辦惟查萬國例法有云事雖爲他國之事如有干其國之風俗則宜禁止云云然則此事旣在吾國審訊則應歸吾國例辦明矣至於其約中僅言作役八年而於作役之地方風俗規則毫不言及各傭人初至其地言語不通何能得知國中情形雖爲期祇八年實係作八年奴才於不識其例之國也其爲有礙世道也如此吾國固當從公而斷不能背例相助也拐騙之事雖無實據而仍似有百般引誘情節且約上一面有印一面無印夫約以印爲憑今此約之印不完備則該傭人將何以爲憑也船上虐待之事或曰無或曰有其實不得知惟途中有數人尋死不願生且船旣進口司事者執意不欲使英領事巡查似有隠匿者種種光景大可疑慮再英例載人出洋船中每人所宿之地當有七十二方寸寛大今此船則僅有其半皆屬不合至於凡各國相接之事必立有盟約其衆人逃至我邦始能代爲緝獲否則不能爲其出力也且立約之時我未嘗目覩今欲我令衆人依其相立之約我不知該一人果能不背其約耶又不知該船主果能善待諸人不至帶往他國賣爲終身之奴才耶我旣不敢保不負約則我惟有不管而已依我而斷該船主所請之事斷不能行諸工人均可令其自主我不能代爲驅之歸船也案遂定 
　　記者曰英法之禁販黑奴也載奴之船視同海賊一般奴販旣不敢横行於大西洋改道東來而我華人幾爲黑奴之替身矣南美諸國本爲伊布林半島民族之所闢而地廣人稀特甚此澳門猪仔之所以販往秘魯也夫工人出洋亦奚不可者美之西部與南洋羣島之華人當右般摧折之餘尙得有立足地者何莫非出洋工人之賜若日本之於巴西訂約移民歲以增益且指定地域所居成聚至其境者恍若在日本之内地焉苟我國政府而稍留意於是則世界中當有若干地域早蔚成中國之雛形矣我國旣螻蟻我民人亦從而螻蟻之若此案之得受法律解决萬千之一二而已可勝慨哉 
文藝 
[滬城感事詩（鴛湖居士）]  
　　（同治十一年六月十八日） 
　　洶洶百里怒潮聲滬瀆風高撼未平芳草春深黃歇浦畫船朝發闔閭城木棉着雨花初放水蜜含香桃始生覽物怡情殊不恶惡海鄉今已罷談兵 
　　利競錐刀舉國狂紅鬃碧眼去來忙飆輪遠集番人舶鉦角紛圍估客檣廣散漢錢團海巿别燒秦瓦蓋阿房鉤輈大半通華語安用歌詩壘鬼方 
無端幻術啓波臣世界絪緼草木新室耿羊燈疑不夜花開鶯粟有長春銷金歲月悲竊旅率土生涯間海濱安得斯民袪嗜好一時風俗頓還醇 
　　傾城顔色鬬呉娃北里豪遊記狹斜此日雕梁仍燕壘昔年隘巷盡蟲沙高樓落日聞瑤瑟大道垂楊走鈿車開遍園亭紅似錦無人知是戰場共 
　　日練犀軍據上游樓船直下海東頭民間籌策剸江蜃天上征輸運木牛世事渾如沐猴戲功名敢笑爛羊頭倚篷有客閒無緒遙聽勞人起暮謳 
軼聞 
[捕頭爲賊所賣（同治十一年六月初八日）]  
　　竊賊之於捕役其爲怨毒也甚矣始則多方凌辱繼則百計苛求每月規例稍不如數則箠楚立加每案發覺稍不致餽則恫喝無已故其孝敬也若子孫其畏懼也若罪囚而捕役則很戾如凶煞貪惡如豺狼積怒旣久毒發必猛此自然之勢也友人自杭郡來爲予言有某捕頭者最魚肉竊賊賊咸恨之剌骨而無如何届一日有賊某自鴛湖附舟來甫抵章家橋時尙未泊也即遇某捕頭遙立岸上呼使近前問之曰此行頗得利否賊某因令泊舟橋畔與之耳語曰我此行毫無所得同舟一江右人係雲游行道者在禾大有所獲其槖中金尙纍纍數百也予在舟中曾細察行藏渠係游蹤無定不受君輩節制者君曷緝之爲一飽乎捕頭甚以爲然密伺其上岸即陰尾之行然此人實販夏布爲業四月間運貨至嘉湖習以爲常現蓋由嘉禾賣葛歸也特其人太謹細將付榜人金令舵工隨往錢肆出洋數元囑辨好歹然後核付焉捕頭偵得之大信某賊之言爲不謬蓋銀錢苟非偷得者何必令人辨别耶因直前縶縛之并回船取其行李以歸至家中大加拷掠堅令其承認一案炮烙之慘無復人理卒以事無左驗明知其難以誣服卽啓囊搜得其金復研鞠再四絕而復甦不得已自誣爲賊捕頭因責以月月貢奉之數至次早某捕頭之妻僞爲憐而釋之者曰吾觀爾非眞行竊者吾今私放爾去并資以十餘金爾宜速渡江旋餘干愼勿逗遛杭地致再爲渠所獲住則性命休矣蓋恐其有控冤之舉故恫嚇之客唯唯謹受敎旣出則肢體殘傷而面目毁敗心殊不甘因走訴於常所主之夏布莊莊主見人至大爲不平曰某客素謹厚今受如此污衊如此苦楚是烏可不爲之理哉且江右人近敦鄉誼正在起建會館宜往見會館董事藉逹於方伯公庶此冤可伸矣衆從之因慫恿見方伯盧公備述情事公大怒曰省會之地安得如此肆行乎急檄邑侯查究各役舉不承因令某客同跡其居處房屋則固捕頭之所爲也公誚讓邑侯曰假虎威者而至若此其不分皂白也久矣責以捕務將聽其誣良爲盗眞盗安從獲哉邑侯大慚歸即提捕頭痛杖之而革其卯并追取其原銀厚資遣某客回箱事定捕頭始恍然曰是賊某之賣我也急往蹤跡之則已遁去不知所之矣夫天下事戒其太過方榜掠拷問時亦太志得意滿矣卒之因以致敗爲利也而利仍非我有爲役也而役至於終革然則人亦尙留其有餘哉 
 
 

Page 19

 
 
   
 
 

Page 20

 
 
   
 
