# 1915 - 218 - 4915268

 

Page 1

 
 
   
 
 

Page 2

 
 
時評 
[名譽（冷）]  
　　時至今日尚有人自愛名譽者乎自己且不愛尚有人愛惜他人之名譽者乎名譽不愛惜尚復知有所謂禮義廉恥者乎 
　　今人最不顧惜之名譽曰賄以爲賄者中國人之通常事也其於自己輕輕受之而不爲恥其在他人輕輕加之而不爲過然苟反諸清夜之良心能無自愧乎然此猶屬諸常人無足深怪也至若國家所設之官吏非以賄列諸重刑者乎乃於極關重要之機關輕輕加人以賄名而又輕輕去之加之去之固甚便利而獨不思受之者其將何以自立乎嗚呼名譽之蹂躪如此在官場固宜應爾而欲以是激發人禮義廉恥之心難矣 
[命令]  
　　八月十二日大總統策令汪天鐸給予四等嘉禾章此令 
　　又令楊晉授爲陸軍少將此令 
　　又令任命黃實章爲京師地方審判廳長此令 
　　又令蒙藏院呈請任命任承沆爲參事梅方義方燕庚爲司長 
梁秉鑫爲秘書應照准此令 
　　又令内務部呈准甘肅巡按使張廣建呈請任命唐正杰袁光銑楊昌年爲甘肅省城警察廳警正應照准此令 
　　又令陸軍部呈請將周振清授爲陸軍步兵上校齊　授爲陸軍騎兵上校應照准此令 
　　又令陸軍部呈准吉林巡按使孟憲彝咨擬以霍嵩武接襲世管佐領請准接襲等語應照准此令 
　　八月十二日大總統申令據奉天巡按使張元奇電稱新民縣地方於七月二十九三十等日迭次大雨西北兩壩均經漫決全街水深七八尺廳署及民房商舗多被冲毁傷斃人口無算四鄉被災者竟至一百三十餘村屯多之盤山縣亦以連日大雨遼水暴漲沿河之一二三等區地畝被淹殆盡房屋大半坍塌此外瀋陽遼陽海城營口彰武興城雙山鳳城寛甸黑山等處亦均先後詳報水災現飭財政廳籌撥款項趕辦急賑第災區旣廣來日方長非有數萬元不足以資接濟擬懇援照浙江江西等省酌撥帑項以卹災黎等語該省頻年荒歉戶鮮蓋藏兹又天降霪霖遼河泛溢致遼陽道屬各該縣俱成澤國哀我黎庶昏墊何堪著財政部迅撥銀三萬元並由本大總統捐銀三千元尅日滙奉交由該使遴員分赴災區妥速散放毋任流離失所以副本大總統軫念民生之至意交内務財政兩部查照此令又令據河南巡按使田文烈先後電稱該省新安洛陽鞏縣濟涇沁陽許昌等處迭因大雨連綿山水暴發東北　河西北同河同時漫溢民隄相繼決口秋禾淹没房屋冲塌其餘電報不通之處尚有未經報到者已分别確查等語該省連年兵燹塗炭已深民氣未蘇偏災復遘哀我黎庶疾苦何堪著財政部速撥銀三萬元並由本大總統捐銀三千元尅日滙交該巡按使遴派妥員馳往被災處所分别賑濟以拯民生交内務財政兩部查照此令 
　　又令交通部呈查復京張鐵路弊端並就礦煤車票營私勒索四項分别整理各情形該路紀綱敗壞無可諱言應責成新任局長劉式訓淬厲精神破除情面將一切積弊摧陷廓清前局長關冕鈞辦路多年於路員泄沓市儈把持未能毅然改革咎實難辭業已撤差准從寛免議其餘不職各員司如呈分别察看開除降調以示懲儆現在財力艱難鐵路要政上益國帑下利商民關係至鉅固宜注重技術尤應愼選廉能准如所議由該部切實施行毋得仍前玩泄是爲至要此令 
[專電]  
　　北京電平政院已呈覆查辦朱學曾案内容（一）聲明總統此次交院長庭長查辦非交院審訊具見愼重司法之意（二）摘斥大理院原判與平政院裁决異點謂大理院調查未盡認證未確但語意甚輕（三）謂朱年紀尚輕人頗循謹辦案手續尚無不合且係秉承庭長辦理當不至有受賄狥私情事惟未免疑縱應如何處分出自鈞裁 
　　北京電政事堂參議因張鳴岐電請鎗斃融縣知事陳道聯呈謂前奉諭憲法未定約法有效如有不遵可建議糾正張鳴岐所請實違約法語袁總統批堂留意 
　　北京電全國師範校長會議今日開會總長諮詢案（一）國民人格敎育與生活敎育並重應用何法逹到（二）欲使附屬小學臻於模範之地當如何規畫進行（三）讀經方法問題（四）國民適用之文字與高等文學異趣欲置國文於科學的基礎之上教科當如何選擇下略 
　　北京電孟憲彝被劾除由朱慶瀾查辦外並另派員密查地位已摇動近有監犯越獄案愈足促其去任 
　　北京電許世英電呈稱病辭職袁總統批現在查辦未便照准 
　　北京電王賡將赴吉林殆將任巡按使 
 
 
 

Page 3

 
 
　　北京電公司法將重行起草 
[譯電]  
　　北京電北京不日將有一英文新日報出現由日人舉辦聘英人爲主筆據亞細亞日報載稱日使日置易請中政府速開張家口·龍口·洮南·赤峰·多倫諾爾·熱河·爲商埠且質問延宕不實行之理由（十三日） 
[戰電]  
　　其一（英人路透電） 
　　巴黎電今晚公報宣稱亞拉北面有砲隊戰事亞貢炮火加倍劇烈德軍先用含有煤氣之砲彈轟擊拂曉時德軍以聯隊居首猛攻比拉爾維爾路維安勒俠國化葉特山谷間法軍之陣地中央敵軍曾攻入法軍陣地日間經法軍回攻逐走敵軍僅餘第一道陣綫仍在敵手法軍且俘敵兵若干人敵軍又在更東進攻法軍 
戰壕亦全敗退（十一日） 
　　巴黎電亞貢德國皇太子之軍昨夜在瑪里台里斯及方台哇俠爾姆進攻數次全爲法軍擊敗泊萊特叢林之戰事仍在進行伏斯巨敵軍進攻無效（十二日） 
　　彼得格勒電公報謂德軍於星期一夜及翌日復猛攻柯夫洛西面防禦工程戍軍回攻擊退敵兵三大隊俘敵百名獲機關槍一枝德軍攻擊洛伏喬治夫斯克南面防禦工程者亦遭挫衂德軍仍在哇斯特得蘭加羅商浦爾土斯克方面猛取攻勢俄軍雖然損失及經久戰然已得有援軍在布格河全陣線奮力抵禦星期一日晚間俄軍已在愛柯及通里加之各路將由斯恰安堡進攻之德軍逐至更南且在自特文斯至波里維資陣線進逼退走之敵軍以鎗刺逐走數枝隊自維泊里士至魯柯夫及佛洛逹伐及通恰爾姆之各路均有惡戰德軍進攻者均失利（十一日） 
　　彼得格勒電德軍刻距柯夫洛六英里柯夫洛已成空城所有機械工人皆已移往他處德飛機日至里加昨有齊泊林一艘飛於里加砲台之上盤旋天空距地甚遠（十一日） 
　　彼得格勒電高加索俄人日益勝利僅一縱隊於前數日内曾俘軍官十九員兵一千一百七十二人輜重車數百輛軍火及戰具若干俄軍在各村覔見土耳其傷兵甚多並獲有槍砲及子彈 
（十二日） 
　　倫敦電漁船七艘瑙威貨船一艘又瑙威商船戈蘭格號（一○八一噸）俄國貨船一艘英國商船哇克胡號（四二七九噸）皆被擊沉再英國大商船洛薩里號刻擱淺於海灘聞各船人員皆已遇救（十一日） 
　　羅馬電公報稱意潛艇在亞德利亞海上部以魚雷擊沉奥潛艇一艘奥艦中人皆溺斃 
（十一日） 
　　倫敦電海軍部宣稱輔助巡艦印度號本月八日在北海巡哨時爲敵潛艇發魚雷擊沉 
（十二日） 
　　彼得格勒電俄國洛伏夫倫雅報謂德國曾向俄國提出單獨議和之條件以加里西亞與逹逹納爾兩處割歸俄國擔保邊界土地之完全各不侵犯德國則取埃及以予土國賠償逹逹納爾之損失（十二日） 
　　倫敦電泰晤士報米蘭訪員稱德國運動教皇出而議和以歸還比利時爲根據德奥於此種舉動中表露其不願再有冬戰之意（十二日） 
　　倫敦電薩洛尼加消息謂德國刻方從事凖備以攻塞國今已有兩軍團屯駐哇沙伏境内距塞孟兩國邊界不遠（十一日） 
　　倫敦電今夜漢米爾登將軍公報謂昨日加里波里半島澳軍及北面陣地曾有惡戰澳軍地位略有變動但就總結果而言澳軍所佔之地今已較多三倍此皆由於澳軍勇敢衝擊之故北面陣地尚未續得進步聯軍已以重創加諸敵軍法戰艦聖路易號稱亞洲砲壘有砲六尊已爲法砲擊毁其五（十一日） 
　　倫敦電逹逹納爾海軍副司令報稱英潛艇一艘於八月八日在瑪摩拉海口擊沉土國戰艦巴逹洛薩號另有潛艇一艘在逹逹納爾擊沉砲船白基薩凡號及空運船一艘（十二日） 
　　倫敦電俄國股票市價頗好或謂因逹逹納爾戰局轉機之故咸謂因大公爵尼古拉斯突然襲擊之故大約以前說爲近蓋黑海油股票市價尤好也俄國滙兌率亦由一四四落至一三六（十二日） 
　　倫敦電軍械部大臣喬治今夜宣稱已有工廠三百四十五所歸軍械部管轄廠主所有之利益皆有限定餘利則歸軍械部工人爲國犧牲廠主與工人皆專心一志務期製造大宗軍火接濟前敵以敗德軍（十二日） 
　　伯里陀里亞電今日實業大臣瑪蘭氏閱兵波薩夫人以旗幟贈與赴歐助戰之凡安撒急備軍斐人應募從戎者頗爲踴躍統兵爲摩海德大佐（十一日） 
　　倫敦電崑斯議事廳今日開會集議内瑪加拉傅士主席通過籲請政府宣佈棉花爲禁品之議案（十一日） 
　　倫敦電公報局稱首相愛士葵與瑪根拉近閱海軍愛士葵且向海軍將士演說勉勵有加 
（十一日） 
　　紐約電美國拉丁民族之代表會已發意見書分致墨西哥各黨請其消滅異見和衷共濟（十一日） 
　　其二（德人德文報專電） 
　　柏林電（由倫敦轉）八月十二日德軍大本營公報云古爾倫戰局未變愛區杭將軍之軍在尼們河南特維拉部分擊退猛攻之俄軍勁旅加以重創且俘敵七百人旭爾資將軍之軍已占據洛姆沙東維士拉及伐爾恩橋端砲台將敵軍逐至拉里夫河南加士河對岸旭爾資之軍自本月三日俘敵兵四千九百五十人軍官十一員獲機關槍十一枝加爾維資將軍之軍已占據桑白洛夫取道安特里桀夫向東進攻洛伏喬治夫斯克前無新戰事德軍飛船一艘以炸彈擲擊比洛斯土克車站曾聞巨大之炸聲里哇波爾特親王仍在追擊敵軍且與敵軍後衛交綏已越過末夫加一部分德軍已占據魯柯夫麥剛森上將之軍激戰後已擊破固防之敵軍陣地俄軍開始沿布格河至巴爾資希夫全陣線退走 
　　德軍在亞貢維安勒俠圖北面占據法軍防守之陣地數處且俘未傷之兵七十四人軍官兩員獲機關槍兩枝炸彈砲八尊敵軍於拉哈拉特東北交戰時大受損失致爲德軍奪獲戰壕一道俘敵兵數名戰濠餘兵均逃散棄有死屍四十具 
　　柏林電彼得格勒私家消息謂俄政府已於國會提出議案擬召集全國携械之警察遣往前敵助戰華沙之陷落俄人深爲拂意蓋是地有最大之兵工廠數所工作者共十萬人（十一日） 
　　柏林電德國海軍部宣稱輔助埋雷艦米特哇號越過英國海濱防軍於英國海濱數處播置水雷七日夜間在哇克萊島東南遇英國輔助巡艦拉姆塞號發砲擊沉之救起四十人内有軍官四員翌日米特哇號爲英國巡艦四艘所圍艦長旣將拉姆塞號及英國某帆船之俘虜置之安地後即自沉其艦艦中將士均已安抵德國某口岸德國波羅的海艦隊一分隊於八月十日攻擊亞倫羣島西南之烏土島迫令泊於該處之俄艦隊退走俄艦中有湯加洛夫式之鐵甲巡艦一艘（八千噸）德艦隊復將岸上之俄國排砲擊至無聲同日有其他德巡艦在里加灣口哇塞爾附近追逐俄國魚雷艇入灣俄國驅逐艦一艘曾有火燄騰起德艦雖屢爲俄艦施擊旣未受損亦無死傷（十二日） 
[東方通信社電（日本人組織）]  
　　東京電政友會定於明日在新富座開彈劾大隈内閣之演說會由此反對政府之運動將見勃興（十三日） 
　　東京電外務大臣一缺經大隈伯與各駐外大使交涉兹已得駐法國大使石井菊次郎男爵允諾就任因即請發歸朝命令男爵已凖於十月上旬歸國石井男爵係由加藤前外相所推薦想今後之外交政策自無變更云 
（十三日） 
　　東京電青島海關稅務司聞已任命立花政樹氏所遺大連稅務任命江原忠氏（十三日） 
　　濟南電山東鐵道之貨車列車已於十一日開通日久停滯之貨物一時爲之流動一般商况遽呈活動氣象又青島方面綿紗綿布火柴及雜貨等交易非常之盛市景　復舊觀 
（十三日） 
要聞一 
[美人視察戰局之意見]  
　　大陸報八月五日東京消息云美人瑪克唐納爾氏前爲紐約太陽報東方訪員垂十五年太陽報所記俄日戰爭及拳匪亂事多出於瑪氏手筆嗣爲小吕宋海電局總理歐戰發生後斐列濱美國紅十字會舉瑪氏爲特别代表前赴戰地調查慈善事業瑪氏一月間離小吕宋至中國特西比利亞鐵路入俄境勾留三星期復由俄入東普魯斯時興登堡元帥方奏捷於瑪蘇里安湖也後出德國遍遊瑞典丹麥比利時荷蘭諸國最後至英國盤桓多日卽回美國今由美附日船返小吕宋本星期二日船抵横濱瑪氏登岸遊覽曾向人述其對於戰局之意見日開戰之始德國東陲防衛極不周密致爲俄軍所乘德人鑒於往事防患將來故必以波蘭爲俄德中間之緩衝國苟德軍果能驅俄軍出波蘭境而據有之則必立波蘭王國以固其東疆焉余自戰地歸來深知戰况敢謂無論將來結果若何交戰諸國徒兩敗俱傷耳卽獲勝之國亦必不能償其所失今生利之寳貴生命喪失不知幾何勝者縱有所得亦豈足爲生命之代價乎戰局何時了結余不敢遽下斷語惟余在倫敦時英人輿論似謂戰事之結局尚可於今冬見之倫敦領袖人物亦作此語余曾詢其理由則不能答也余意他旦和約告成歐洲地圖當不致有大變動除波蘭爲德俄中間緩衝國外其他土地上之支配當一如戰前之舊狀各交戰國所奪之地終必互換交還余在波蘭時曾進謁興登堡元帥其人誠軍界奇才德國賴之以恢復東普魯斯其制勝之點與其謂德軍隊與彈藥之優勢非俄國所可及無寗謂興登堡戰略之優勢逈出俄將之上也余察視各戰地醫院見傷兵醫治情形頗屬週到與常人所懸測者不同斐列濱人甚注意於戰爭中紅十字會之事業且願盡其醫救戰地傷兵不分畛域之職務云 
[英報測度德人之計劃]  
　　字林報七月十五日倫敦訪函云詳察近事逆料將來雖所料者日後證之未必皆絲毫不爽然有時亦淡言微中焉記者今敢預料德人將於秋間侵入吾國讀者當已屢聞敵將入寇之說今或斥余言爲不經但記者之作此言與絶無實在根據者不同蓋德國曾有秋間和局可成之宣言今若出師叩我海濱予吾人以打擊然提出一種敷衍和局之建議即可大有影響此乃德國所熟知者就敵師登岸而言記者不謂其必能有成但知其必有此舉今居於倫敦者見兵士往來不絶以爲倫敦一帶有極衆之軍隊要知東面海濱軍隊尤多若比較其衆寡則倫敦軍隊之數尚不及東海濱軍隊之萬一此記所者欲爲讀者確告者也吾人已凖備以待敵師之來惟慮其不敢有此行動耳若敵師果來則其結果若何吾人可深信無疑焉 
[俄報之麥剛森將軍與其戰術論（續）]  
　　哇斯特洛得一戰即因包圍俄軍左側而勝但有一古而甚堅决之答詞以應此戰術即中軍之攻破是也去年九月間吾軍嘗破奥格斯多夫林中德軍陣地之中央迫令興登堡退軍去年十月間維斯土拉河一役吾軍破其在伊范格洛特附近之中軍擊退其包圍之兵而吾軍且得乘機繞道前攻華沙附近之德軍焉不寗維是即與奥軍戰亦常求其抵抗力最弱之處而破其戰線蓋如此破敵人之戰線　時較少也 
　　惟獨洛特兹一役與嗣後在加里西亞之戰事據余所見微有不同蓋麥剛森之軍專趨奔所選定之方向步步前進點點是爭百折不回縱有所犧牲亦不顧惜猶如蝗蟲之飛集於米薪之堆縱令遇火被焚亦徐徐前爬而以其體撲滅火光此種害兵之戰術卽麥剛森氏戰法之根本如今年五月間加里西亞之戰事乃全由是推廣而實行圓滿者也 
　　此種戰術之根本並非新創乃自古旣有之如德巴尼人之戰於曼提耐亞也旣斯巴坦人之陣線遂分列其步兵爲五十行而馬基頓之亞力山大氏更推行此種陣式至於圓滿無憾創立十六行之密接方陣後行之矛於前行之矛旁伸出於外凡此種歷史上之比例多不勝舉惟麥剛森氏莫大之功績全在其洞悉分行列隊求合乎現時作戰之技術而爲人向持所難能者耳麥氏命其排列之鎗林進逼炮口而分其砲隊爲三四行野戰砲隊在前次之以中等炮隊（至四寸二之砲爲止）與榴彈炮隊而毆以重砲隊（皆九寸至十寸之故）但此種分派並非四行平列乃將砲隊定爲部分互相掩護劃定距離線四道以便作戰也若與如此分配之砲隊交戰甚爲困難尤須有勢力相等與彈程遠大之砲敵之方可與戰苟非然者縱有射擊最準而最精之野戰砲與之對立亦終不及德軍之重炮隊蓋其雖可力拒而一旦爲敵軍重炮隊所發見即將爲其所轟亂不能再抗拒總而言之與麥剛森戰若求獲勝則非有彈程遠大之重炮甚多隨便應用斷難有望也 
　　麥剛森氏步兵之戰術亦獨有其特質去年十一月間吾軍旣羣相驚曰彼人之趨奔機關炮也成羣結夥彼人之進攻也率以縱隊云余初聞德軍用縱隊進攻之此種議論甚爲駭怪及去歳十一月間余躬赴戰地屢次目睹德人之進攻方信人言果然的確爾今余在加里西亞又見有步兵作戰觀其所布置善莫大焉預使炮兵爲猛烈之炮火直射吾軍之戰壕當是時也其步兵方漸漸集於攻擊地點之附近而先求一森林樹叢或一死地勢形似一山坡山谷者否則亦須有一鄉村以爲避身之所然後凡所必需之隊數如由一連而一營由一營而一團陸續會集其地至於大戰則會集者尤其多焉 
雜評一 
[師範會議（無名）]  
　　國家之本在敎育敎育之本在師範此固盡人知之也今全國師範大會議其所議定者果有大影響於將來者乎抑亦如他種會議之徒事形式也 
 
 

Page 4

 
 
本行呈准　大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小吕宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處匯兌押滙生金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四四九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[寗波真老宋梧岡醫士胎產傷寒雜症婦女全科]  
英界三馬路跑馬廳禮拜堂安康里南弄二百三十六號 
[浙江江蘇省財政廳諄勸商民貼用印花稅票及續奉　部頒條例第二次摘要廣告]  
查中央頒布印花稅法前經本廳摘要登報一年於茲續又迭奉　財政部飭於前項稅法稍有增益業行各屬遵辦深恐商民未及周知特再摘要廣告務各注意毌胎後悔計新增稅法各條開列於後　一推廣印花稅額在十元以下者不論屬於第一類第二類均貼用印花一分於票面上加蓋圖章或簽一字　一修正印花稅法凡第二條第一類之契約簿據不貼印花或未蓋章畫押者處以二十元以下十元以上之罰金貼不足數者處以十元以下五元以上之罰金又第二類之契約簿據不貼印花或示蓋章畫押者處以二百元以下二十元以上之罰金貼不足數者處以一百元以下十元以上之罰金　一藥品香類貼用印花辦法藥品照售價二十分之一貼用印花其價値不及二分者以二分計算貼印花一厘香類中香枝每枝貼印花五厘香塊及香末每兩貼印花一分一律加蓋舖戳凡發售藥品及香類不貼印花或貼用時未蓋舖戳及貼不足數者處以十元以下一元以上之罰金　一罰金執行規則應貼印花之契約簿據每届六個月即每年六月及十二月由警廳檢查一次於三個月前出示曉諭凡不依法貼用之契約簿據於檢查時發覺及巡官長警平時糾發或人民告發應由警廳依照修正稅法處以相當之罰金於訴訟時發見由審檢廳及兼理司法縣知事依法處罰　一滙票貼水單據照稅法第二條第一類銀錢收據一項貼印花二分其十元以下者照推廣稅額案貼印花一分 
[中國紅十字會開辦本埠南北市風灾平糶募捐]  
本埠風災爲數十年來所未有業經本會調查南北各叚被灾貧户錢米並賑并給資修蓋草棚在案惟念災深人衆値此青黃不接薪桂米珠嗟我窮黎其何以堪當於本月三號起假南市龍王廟爲第一平糶所平價開糶復緣此次災民以閘北一帶爲尤夥用特商假閘北慈善團續辨第二平糶擇於八月十一號卽七月初一日開幕以期實惠均沾但來日方長經費綦鉅非頼衆　斷難有濟務所　各界仁人念切　　解囊協助宏此義舉曷勝跂禱之至如蒙　慨捐請逕送本會總辦事處照掣收據惟祈　公鑒　上海二馬路中國紅十字會總辦事處沈敦和啓　 
[賞格]  
啓者有業成衣匠之沈桂林住在坆山路九十八號雖立沈桂記衣攤爲名平日專司誘騙受其害者不可勝計於今春嗾使伊子沈濟民即四寳串拐黎湘惠之妾卽老三誘騙珍珠飾物業將伊子及老三獲案究懲沈桂林則聞風規避守提丹餘無着爲急登報倘有知其下落通風報信因而拏獲者謝洋四十元如能將沈桂林扭交新署歸案訊辦者謝洋八十元鄙人將洋存儲新署交保間以待决不食言特此　黎湘惠白　 
 
 

Page 5

 
 
   
 
 

Page 6

 
 
要聞二 
[修正新刑律草案之因果]  
　　今年參政院代行立法會議政府將以刑律草案提出交議各節已誌各報兹悉此次修正之刑律草案其内容計分爲三十八章四百三十餘條除將前清刑律草案不適用之各條文悉行删除外并參酌各國之成規審度中國之現勢斟酌損益修訂一種民國刑律草案此事自去年著手辦理今年又特行組織刑律協議會審議此項草案内容此會自組織以來已經數月之久迭次討論始將草案共同協定其内容比照前清之刑法草案及暫行新刑律與夫參政院議决之補充條例加以修正政府因民國成立已將四稔各項法規俱經前後制定惟刑律一種仍用前清刑律草案殊爲缺點此次修正刑律一事政府倍極注意决定今年參政院代行立法會議開會時提交院議一俟議决之後卽行頒布施行昨有某法學家談及此事謂修正刑律一事自前清至現在其中沿革情形亦吾國改良法制最重要之一事因紀述之云新刑律之修正起於前清光緖二十八年清廷鑒於通商交涉事益繁多因派沈家本伍廷芳將一切現行刑律按照交涉情形參酌各國法律悉心考訂妥爲擬議務期中外通行云云此新刑律編輯之始三十年四月開始編輯三 
十三年八月總則草案告成十一月分則草案告成由憲政編查館分咨在京各部堂官在外各省督撫討論參考分别籤註到館彙擇核定三十年五月學部以新刑律草案多與中國禮教有妨分條聲明奏請飭下修律大臣將中國舊律與新律草案詳愼比校斟酌修改以維倫紀新舊兩派對於刑律問題之爭議蓋自此始也清廷允學部之請飭下修律大臣會同法部再行詳愼修改删併奏明辦理宣統元年十二月法律大臣會同法部奏進修正草案奉交憲政編查館查覈覆奏二年十月憲政編查館考訂完竣奏請交下資政院歸入議案於議决後奏請頒布施行交院之後先付法典股審查議員中之新舊兩派因此大起衡突憲政編查館特派員楊度到院說明此案旨趣演說至四五小時之久舊派議員羣起非難之其後分爲藍票白票兩黨藍票黨贊成原案白票黨反對原案各持極端之理由以决最後之勝負兩黨衡突之點以刑律中無夫姦一條爲最甚其表决之結果卒以贊成原案者居多數白票黨遂歸失敗是年資政院會期僅能議决二百餘條即已届閉會次年武漢起義其未經議决之草案因之即行擱置此爲前清時代修訂刑律沿革之大略也民國成立之後總統特頒命令在民國刑律未制定以前暫時適用前清刑律草案但與民國政體相抵觸者概行删除等語其後以執行之困難乃决意提前修正又以修正需時遂以補充條例之先交參政院議决今修正草案已完全脫稿一俟院議通過後國民新刑律之出現固可屈指計之矣云云 
[最近司法界之新例]  
　　融縣知事案之補救特令嚴懲廣西融縣知事楊道二案係在上訴期間内由該省張巡按使逕呈總統辦理實爲自有司法制度以來所創見循是以往司法將根本破壞更何獨立不獨立之可言司法部有見於此日前特呈請總統明發命令誥誡各省長官以後遇有未經審判確定之案件須依法定上訴手續辦理由部呈報該省長官不得率呈總統致蹈破壞司法之失對於廣西巡按使呈報楊道違法受贓一案亦指摘其種種錯誤蓋非咎旣往但欲其愼將來耳此呈上後已奉總統批准即由部通行各省遵照辦理矣 
　　法官懲戒法之規定司法部呈總統文略謂查文官懲戒機關係照文官懲戒委員會編制令分别組織現在法官懲戒事件旣凖用文官懲戒法草案則懲戒機關似可凖用編制令卽由現設之文官高等懲戒委員會兼任不必另行組織並擬比照文官懲戒法草案凡遇可法官發生懲戒事件由部聲叙事由附具證據呈請交會議處各省監督司法行政之巡按使及特别行政區域之都統如認司法官有應付懲戒行爲時應聲叙事由附具證據咨由本部呈請交會議處議决後統由部呈請大總統行之以期畫一云云奉批令准如所擬辦理即由該部通行遵照並交文官高等懲戒委員會查照 
　　文官懲戒法之修正現行文官懲戒法因韓巡按使之建議由法制局與銓叙局會同修正其對於文官之褫職處分已擬定如左（甲）普通處分仍照仍案經過二年可以任職凡官吏有過失及違誤情事均援用此條（乙）特别處分另行規定分爲三級一非經過五年不得任職一非經過十年不得任職一永遠不得任職卽褫奪終身爲官之資格以上爲官吏之貽誤重要公務及情節比較重大者得援用之惟最後之一項爲官吏有犯贓情事者援用之此層大約仍當由法庭判决也 
[所得稅已批准實行]  
　　財政部實行所得稅消息早有所聞此稅爲新稅之一種其所據理由則謂與近世學者主張賦稅均平之原則頗爲脗合蓋有多量之收入方納少數之稅欵富者無所損貧者不爲擾也周總長到任後即力主實行曾將此案提交政事堂核議先將大體議决近聞已由財政部擬定施行細則呈請總統鑒核當奉批准實行依部中預計此稅如能辦理得法每年至少可得五百萬元之收入 
[國與民之儲蓄思潮]  
　　荒賑基金之籌儲近來各省水旱迭見雖經政府疊施賑濟然災黎未獲普遍之惠而國庫已有竭蹶之虞値兹財政艱難各機關經常支出預算本已不敷益以特别發生之鉅欵實有萬難負擔之勢如近數月來各省賑欵已逹五十餘萬之譜昨江蘇又以風災賑濟十萬元鉅欵迭頒非設法補救不可兹聞政府擬仿歐美各國成例訂定荒賑基金條例已由法制局將草案擬就昨特交財政部修正一俟修改妥洽即將呈請頒行矣聞其内容即以每年歳入二百分之一作爲荒賑基金以後遇有賑欵即由基金内動用庶不至牽動預算各省亦酌量財政情形每年籌儲若干惟至少須五萬元以上云 
　　郵務儲金之討議郵便儲金自上年政府提議後卒因手續太繁未能遽行兹聞徐相國擬先從工商方面着手漸漸普及辦事旣易收效亦巨曾與周梁二總長磋商業將编成議案提交政治會討論實行其計劃有二優點有三兹爲分述如左一現金儲蓄使小額之儲金日積月累漸而爲永久生活之資料蓋吾國工人勤勉奮作僅供仰事俯畜之用一旦失業則仍不能免於凍餒弱者流爲丐强者流爲賊推其故半由無敎養半由無最便儲金處之故有之則工人平日之積隨時存於郵局郵局與以存支各摺據凡郵局之兼辦者無論何處均可持摺存支按期付息保管有地則累日積時因利生利利率之增加且足以擴充其原額於平時之節省免異日之困苦便利工商法美意良二滙撥儲蓄以現錢流通固非至便之法銀行滙兌仍有扞格之嫌有郵便儲金則大小商業可以郵局法定之數存於郵局爲基金郵局註册即與以撥票及收票各若干到欲撥欵與他人時即將撥票書明姓名欵數交郵局郵局卽於册中存欵内減去若干其收積欵亦同一方法蓋有郵便儲金而滙兌之費大可節省便於工商人之利益較其他爲優 
　　郵便儲金者國家所有故設時有一定之基金惟其宗旨對於人民則救濟貧困對於國家則吸收小資本而爲大資本此其優點一郵便儲蓄意在普及無論何種銀行其範圍之廣必不能如郵局之多况郵政與儲金有連帶關係國家不可一日無郵局則郵便儲蓄永無消滅之一日此其優點二郵便儲金將有專益凡儲金者有保存存欵之特權即遇破産之事非經本人許可郵局不得僅憑摺據擅發存欵此其優點三以上係簡單議案俟國務會通過後卽呈請總統指撥基本金若干先於北京試辦並明白申令以激發人民之儲蓄思想 
[膠關交涉有未解决說]  
　　中日青島海關條約於本月六號由總稅務司與日本駐京公使公共簽字已誌前報兹聞此說尚屬不確且雙方交涉尚多糾葛蓋因日本要求照德人在青島辦法中國應將關稅收入百分之二十提交日本吾國雖承認此欵惟聲明俟日本交還青島後即行停止履乃日人堅不允將此但書規定在條約以内因此惹起他國人之輿論即吾國人亦不能不疑日本歸還青島之預諾恐成畫餅也 
[吉林添設鎭守使之原因]  
　　政府新添延琿寗阿蘭兩鎭守使員缺並簡高鳳城徐世揚充任已見命令連同日前發表之吉長鎭守使襄其勲所新添之三鎭守使俱屬吉省地面政府此舉爲鞏固吉林邊防實基於孟將軍此次來京之建議緣吉林一省西連内蒙東鄰朝鮮北接俄羅斯實爲邊防最吃重之要地故此三鎭守使之添設實分任三方面之防務延琿鎭守使即所以設防東邊寗阿蘭鎭守使卽所以設防北邊吉長鎭守使卽所以設防西邊並所任之高鳳城徐世揚裴其勲現均充該省各混成旅旅長（吉林軍隊有第二十三師及一混成旅近頃第二十三師改編爲兩混成旅共成二混成旅裴任第一混成旅旅長徐任第二混成旅旅長高任第三混成旅長）各督所部分區駐防經費所增無幾而邊防可望鞏固實屬一舉而兩得聞鎭守使公署所在地一係長春一係琿春一係甯古塔云 
[吉林模範監獄大越獄案再紀]  
　　模範監獄石字號罪犯於六號下午二鐘時肇變一節曾紀本報兹悉是日起事後看守兵之槍械藥彈盡被罪犯搶去看守長見事不了乘隙逃出當即電告軍警各機關部調隊往擊及軍警各隊至時見獄門堅固獄牆高厚不易攻打均在四外圍護觀動靜罪犯等見軍隊已到即由内向外放槍射擊槍聲隆隆響若連珠軍警皆不能近前自二鐘時起至六鐘時止無計可施司令官玉團長遂將東營機關槍運至連擊兩陣得搶進大門之内軍警皆有傷亡及進大門而二門均以鐵造成不能再攻遂又退致大門洞内休息至十二鐘半時又下令猛攻亦未奏效軍警各隊遂又散開四下圍防因時値夜深並未用力攻擊此初六日下午二時至夜十二時半攻獄之大略也獄内自是日下午二鐘時起將房間燃燒至黎明時火猶未熄據在外高處瞭望者言獄内房間似已燒燬罄淨僅有獄内西南隅一處尚未燃獄内原有司法巡警六十餘人起事時僅逃出十七人其餘四十餘人聞已死於獄内 
　　初七黎明三鐘時有犯人十九名由監獄西北角小角門闖出聲言爾等軍警若不讓路獄内尚有看獄長官若干名盡行槍斃云云軍警見有人出立用槍彈擊斃於監獄西北胡同處所内有一十八九歳之犯尚有受傷犯人二名據該二犯云獄内現下安置挖洞脫逃女犯恐被姦汚縣梁投井覓死者已有多人慘狀不可言喻又聞監獄内共有水井三眼六號午間各犯見不能脫逃又兼外面槍砲愈攻愈緊凡膽怯者均投井自斃聞水井三處皆被屍身填滿獄内已無處覔水獄内女犯二百餘人當時有驚駭倒地不省人事者有被囚犯役使不堪奔走者在電杆上縊死亦有數名 
　　六號晚又下二次戒嚴令街中行人一律阻止並將各門由警嚴守初時只出不入嗣則出入一律不准各街加添雙崗各軍警查店員於是晚下臨時命令對於各旅館小店夥房凡無業閒人概不准收留住宿以防他變聞日前在獄倡議越獄者雖有舊拘之犯而新由長春曹營長送解兇犯報字掃北者實越獄犯中最有力之人先謀占據望警樓居高臨下迨用機關槍連擊之至七號下午八時始行攻進當該獄罪人劈開鎖拷放槍亂擊時孟巡按使遣人向獄中擲一告示大致謂該獄衆犯有不犯死刑之罪者居多數本巡按不忍一律翦除仰該犯等即將此次謀畫越獄 
之爲首者舉出懲治其餘如能服绑概行赦免逾時由獄内擲出回書一紙内言凡係獄犯皆爲首人非逹到最後之目的不止云云省内大吏曁高級軍官見獄犯不服命令遂主張以機關槍並四磅砲向獄内轟擊故兩日來鎗聲未斷而炮聲亦時有所聞昨日半夜時裏外對擊甚烈槍砲及狂呼之聲慘不忍聞獄内女犯聞聲喪膽集聚一處號咷痛哭男犯等恐惑亂其勇猛之心即回槍將女犯等擊斃多人哭聲始止獄内統計犯人有一千二百餘名加職員書記司法巡警等共一千三四百名除職員巡警逃出者不計外下剩約在一千三百名上下被軍警用砲轟擊現在屍身堆成兩垛而犯人未受傷者僅有數十人現仍持槍支持初七日晚七鐘時槍聲始息街上始有行人傳聞已就獲罄盡凡就擒各犯所有徒刑在五年外者均經法庭審訊明白立予槍斃犯屍由苦工抬出掩埋由上午至午後三時已斃死一百二十餘名見者酸鼻其餘案情較輕者均於日昨午後轉送西關習藝所看押是役最吃緊之時間爲初六夜一時頃犯人以寡難敵衆拼命携槍由牆闖出欲想逃逸者百餘人當被軍警盡數拿獲 
　　七號晚五鐘時悍囚手中槍彈已不存一顆遂自將槍枝抛擲牆外大呼諸位請進於是軍隊中有勇夫三人奮然直入大隊繼進至則衆囚已束手待縛但見徧地死屍與扯碎之钞票紛紛散亂陸軍當將爲首之悍匪浩大與掃北二人及爲從八十餘人綑綁驅至高等廳旁空地内行刑掃北高呼獄中諸兄弟不做美將三萬子彈浪費於昨宵使吾手中今尚有一子一彈足抵官軍兩小時而有餘繼言此時死亦値得矣語未終陸軍舉刀連砍三下口中猶大呼好好（按掃北即下九台殺死日人案内主犯進獄尚未數日善使槍能兩手齊放）浩大則連砍八刀始瞑其餘各匪槍斃居多立時就旁近空地埋之每穴藏屍七八共爲穴十餘從獄中救出之犯（即不附逆者）計三百十人記者往觀滿院陳屍尚未檢點猶有氣息未斷者手足顫動時發哀呻情形奇慘聞新委之醫官王惠民氏昨午猶擲紙牆外求救可憐今日竟與典獄科某科長同葬身血泊中矣 
[鄂省清查屯田繳價之不平聲]  
　　鄂省財政改革後頓形竭蹶至今日言整埋仍然日處窘鄉凡可以增加擔負於民者已百出其搜括之法可稱無微不至現在增稅加捐之策已窮於是竭力於清查官産出售不獨田房地皮場廠廢署湖河山林礦産皆在變賣之列卽鄂人公有之黃鶴樓古跡清理官産處亦議出售此事鄂人雖反對其害尚不至於奪産而清查漢口新河後襄河玉帶河三河基一事則幾無異於强奪民産然此猶不過漢口一隅之業主地戶受禍現在尚未着手實行輿論已極沸騰詎官産處昨又發表一侵害全省農民之策其事維何即清查屯田繳價一事是也查湖北屯田坐落五十三縣清承明制授之軍戶耕種實則買賣交易與民田無異清季湖北裁衛清田卽頒章程飭種戶繳價給予營業執照嗣因民人反對乃改爲繳納稅契費即給予執照當時遵章稅契領照者固多而遷延觀望未及領照者亦屬不少現清理官産處詳奉財政部飭推翻前清成案凡已　照者仍須納契稅一次其未領照者則仿江西清理屯衛章程飭按上中下三則繳納地價補發執照惟未經領照之戶究有若干改革後省垣文卷蕩然而各縣卷宗亦多散失無可稽考兹由官産處詳請巡按通飭各縣查問往日經手徵收之屯書屯丁不難水落石出俟各縣調查確切造報到省即可着手進行現省垣武昌縣耕種屯田各戶聞信皆大起恐慌以所種田畝皆出相當地價得來今又須繳官價何堪擔負衆議以爲官中如須繳價應向前代領田軍戶之子孫追繳方爲公允若責現種各戶承繳則萬難承認刻已通知全省各縣農人之種屯田者公籌對付之法矣 
[江西磁業公司合併御窰之先聲（曳泥）]  
江西磁業公司自前清丁未成立定股本四十萬元設總廠於景鎭從事製造設分廠於饒州研究改良一切布置悉依四十萬元資本規畫迨後所收股本僅十六萬元以十餘萬元之實力支持四十萬之規模改良工作又復兼程並進擱積甚多暗耗頗爲不少辛亥光復工廠駐兵贛亂歐戰相繼迭發客路停滯加以借銀扣息種種損失前資已罄後不爲繼營業不暢職是之故 
　　自去年改用包工辦法工頭各自督作公司坐收毛利現在實力每年可出貨二十萬元公司可得毛利二萬餘元但若作二十萬之交易非十萬成本不可該公司現在計畫籌欵之法不外或招股或借債或請求補助之三途而已際此時勢經濟維艱三者無一非易與者該經理將商之陶務監督收歸官有或官商合辦亦屬維持之一法也 
　　歸官辦之計盡在公司免籌欵之勞而前途發逹或尚可期改良目的或尚可逹固非失計爲官窰計現在僅餘空屋窰爐器械蕩焉無存與其從新建設曠日需資何若因公司已成之基事半功倍且官窰意在創立模範誘起將來之企業則該公司自在提倡之中故亦未始非兩得之道也陶務監督業已來鎭調查一切俟計畫略定即行赴京商定開辦該公司經理亦於日前來鎭與陶務監督商訂條件事務就緒尚須報告股東會商定妥聞此辦法已得一部分股東之贊同則不久將見諸實行矣 
 
 
 

Page 7

 
 
地方通信 
[北京]  
　　熊督辦請假省親籌辦煤油礦事宜熊希齡氏春間卽有回籍省親之意因總統一時未允其行而美孚公司副經理又適以商訂合同來京熊氏自應留與接洽故歸計只得中止兹聞熊氏之母年老多病倚閶之望甚切熊氏遂重申前請將前後所得家中函電附呈總統鑒核懇求允准給假並請派員代理籌辦煤油礦事宜聞於日内進謁總統面陳一切未知能邀允准否 
　　江蘇請移巡按署之理由蘇州紳民擬援廣西例請江蘇巡按使移駐蘇州已略誌各報兹探聞政府關於此事内部已有一部份之贊同者其贊同理由如下（一）蘇州四通八逹交通便利爲省行政公署所在地甚爲適合（二）蘇州在前清時代卽爲江蘇巡撫駐節地前例可援並各項衙署具備移治之際並不需何等之特别經費（三）蘇州與南京相距不遠且有火車直通朝發夕至軍民兩長遇有商辦之要政尚不至有阻隔之虞（四）南京旣有將軍駐節且係通商要埠巡按使即移駐蘇州於市面繁榮决不至有何等影響而蘇州有巡按使移駐商務或可漸呈殷盛 
[鎭江]  
　　汛員搶護堤身連日風雨江北運河水勢漸形增漲日前上游運口汛二正閘埽工被水刷塌同時清安汛雙金閘埽工亦被 
漫溢各該汛員報由萬坐辦購料搶護一面督率各員弁將緊要堤工一律保護以重河防 
　　攤派醫商認公債鎭江醬商營業近來日見蕭條而種種捐稅又紛至疊來縣中所派四年公債業已認購近浙運使又委專員來鎭募集醬業公債緣鎭埠醬商所銷之鹽係爲浙省引岸故有攤派公債之舉連日該業董張連城范小泉與之一再磋商共認七百元聞委員尚嫌太少恐一時未易解决也 
　　烟酒實行公賣鎭郡烟酒公賣事宜前經高局長委任王君來鎭調查現已查竣赴省禀復準備實行在鎭烟酒各商以公賣一經實行於營業頗多損害現擬禀請局長减輕稅釐以恤商艱 
　　警長取締媒行鎭埠近來奸拐偷竊之案往往皆由媒行發生鄉間婦女經媒行引誘或串竊主人衣飾或送入下等娼戶名爲帮傭實使賣淫甚至與台基通同一氣與拐匪朋比爲奸惡蹟甚多殊堪痛恨現由王警務長明定章程凡各媒行務於十日内取具正式商店保結方准照常營業逾限無保卽勒令閉歇每一媒行各罪册薄一本將逐日薦送男女傭僕來自何處送往何家保人何人以及該傭僕姓名年歳籍貫詳細載入簿内每日將薄送區一次以備查考一面出示曉諭一面飭行各警區一體遵照 
[杭州]  
　　丁司長到杭查案財政部庫藏司司長丁道津奉命查辦蔣前廳長參案於昨日（十二）抵杭刻業已逼謁各當道所有蔣柳熙被參各節已請各機關將凡與參案有關卷宗一併檢齊以便詳加審核逐項調查 
　　杭垣又有暴風雨昨日（初二）下午一時半黑雲蔽空狂風四起自舊旗營至城站一帶馬路塵埃飛揚不可張目沿途電話桿線亦有數處絞亂繼而大如佛豆之雨點沛降街巷隂溝宣洩不及　　至四五寸行旅往來有褰裳揭厲之苦其時錢塘江上波浪掀高數尺議渡局卽懸紅旗暫行封江惟由杭開赴聞堰米船因未預備致檣帆擊斷米袋均受潮濕又清泰門茶居凉棚亦被風吹倒城牆上小樹吹落軌道共有四五株幸經保線夫移去尚不致妨害行車 
[廣東]  
　　李巡按卸任去粤卸任巡按使李國筠六號交卸之後本欲乘坐兵艦往港嗣因諸事尚未摒擋就緒故改擬七號由廣九鐵路專車往港擬在英皇酒店逗留數天然後赴輪北上行李共有二百四十餘件六號晨早已着長堤泰安旅館運往安徽輪船轉付滬上沿途保護李使離粤者係有前衛隊二營營長陳毓英一排長吳宗興二排長蒙貴森三排長廖遠漢四排長吳玉華等今日（六號）省垣各官吏均到公署道賀新任明日又擬往港餞行送往迎來其勞頓可知矣 
　　張巡按接任詳誌新任張巡接使由佛山乘坐電輪蒞粤至西村登岸改乘二人肩與由大北門進城從城基直抵觀音山六日上午九時許由軍署天橋到巡按使公署有衛隊百人擁護下午一時接印視事將舊日辦事人員一律慰留政務廳長鄭謙亦留辦三月張使履任後旋即出示佈告并電逹中央分咨各機關查照是日全城所屬官員均到署道賀並呈履歷其手本多沿前清例用紅紙稱老帥及大帥等銜并寫禀賀禀見等字様張巡按是日祗與龍將軍之差官及卸任李巡按使龍鎭守使姚鹽運使海關趙監督政務廳長鄭謙營務處長鄭榮接見其餘均令翌日傳見是晚李使設筵欵待張使又在本署公宴龍上將軍八日申刻龍鎭守使又在本府與李使餞别故李使始於十日赴港巡按公署辦事人員一律照舊惟飭委李國治爲本署衛隊統領陳耀棠爲稽查員并檢查出入襟章又委趙某等三人爲内巡捕丁龍則調爲外巡捕張使旋發出通告云鳴岐與吾粤父老相别數載矣曩者待罪是邦愆尤叢集至今循省猶用疚心此次被命重來正思竭其愚誠以爲捕過之地乃値天不悔禍迭降奇災火熱水深民困斯極沿途周覽滿目瘡痍爲之幾廢寢食深顧邦之賢逹惠然肯告以民生疾苦俾得藉知民隱　籌救濟之方惟此問公務殷繁鳴岐辦事向係躬親批閱設使來賓戾止其時適有要公勢難輟筆停牘倒屣出迎來賓徒有跋涉之勞鄙人未獲諮詢之益兹定每日午後二鐘至四鐘爲見客時間所有紳商士庶因公來見者立即延見如適有公事萬難分身延接者即由　待員代見其非會客時間來見概由招待員代見庶不　　　時間而情意無所隔閡特此通告願共識之張鳴岐謹白 
　　女子航空第一人尚志女校教員洪美英女士於此次飛行家譚根演飛機籌賑時得唐夫人（唐夫人爲譚君妻族之姻婭）紹介與譚君暢談飛機學術因允在譚君開演之日搭乘飛機譚君極爲歡迎查中國内地並未有女子搭乘飛機者洪女士實爲中國女子航空之第一人也 
雜評二 
[所得稅將實行矣（默）]  
　　所得稅以生産所得之純收入爲標準世界認爲較公平之稅法若施於我國而獨謂爲不可行我人固不忍出此然而徵課方法之不易亦爲各國所公認而於我國尤甚焉 
　　其一多隱匿而不能確知其數也我國富宦之所得每多不可告人於是諱莫如深而有寄頓外國銀行之一法富民又麕居租界可隱匿於調查不及之處且此種稅法非若營業稅之可以外標推定苟其有心脫稅卽窮於應付矣倘姑舍富紳大賈之財産不論而徒苛察職員教員雜業等勞力之所入豈適當之法哉 
　　其二稅率之不易公平也課稅不可不普及而公平乃爲財政上之原則而所得稅則各人之來源不同如勤勞所得與自財産而得之收入額雖相同而納稅力已不等此其間如何分别又對於生活必需費而加以課稅是驅人民而使之益貧更不合擔負公平之原則果均予以免除否凡此種種而欲規劃適宜又豈非極難之事哉 
　　如欲解免隱匿之弊而過辜探索則將隣於滋擾如但計收入之豐而區分不當則民力亦將不勝各國課此稅法不外兼用查定法與申告法兩種然申告旣虞不實調查員與納稅者又易起紛爭法且有時而窮我國今旣决行此稅亦嘗研究而得妥善之方法乎倘未有把握而貿然以行則流弊寗有窮盡耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省委查勘災情記]  
　　齊巡按使因上海縣境風雨爲災特派委員王滄來滬調查已屢誌前報兹悉王委員自蒞滬後先將淞滬警察廳管轄各地方會同廳長徐輔洲及各區署長履勘一過然後協同地方警佐首領景敏華將地方警察所轄各區鄉鎭逐一調查從閔行鎭入手查得該鎭地方大小船隻之遭風覆没者共有三十餘隻船户人等有無溺斃因各船戶現已一律歸家無從稽考警署門前有新修石駁岸半被風浪冲坍現正由鄉民公請修葺陸地房屋所坍者僅有朽舊草屋現在均已自行修理地方平靖尚無大碍次會查顓北馬橋等處房屋間有坍塌現亦從事修繕查詢田内花稻情形據各農民稱此次風雨花稻受傷尚不甚重此後果能雨暘時若預計尚有八成收穫云云王委員查竣後遂於前日偕景警佐回滬稍事休息今日再同赴東溝及高陸行一帶實地查勘以便彙覆巡按使核辦 
[防範煽誘災民之飭文]  
　　齊巡按使因上海風災以後恐有匪徒勾煽災民乘機爲患飭行道縣嚴密防範等情已略誌前報兹將滬海道尹於奉到齊巡按使電飭後轉行淞滬警察廳及上海縣知事原文照錄如下四年八月七日奉江蘇巡按使齊電開此次風雨爲災迭次情形節經電飭妥爲撫恤誠恐不肖之徒藉災煽誘窮民無知或受其愚合亟電飭仰卽督董會同營隊嚴密防範毋稍大意切切等因奉此次風雨爲災深恐匪黨乘機造謡藉端煽惑迭經會商鄭鎭守使妥籌防範現撫卹事宜正在督飭廳縣著手進行察看地方情形尚稱安謐除仍嚴密防範並咨行外仰卽遵照辦理 
[甬興輪船出險]  
　　寗紹公司之甬興輪船在崇明附近洋面遭風擱淺由該公司派遣府浙等小輪往拖救已迭詳前報兹悉昨日上午已拖回滬上經公司察看甬興船身尚無損壞聞將艙面等處略加修葺卽可照常開駛云 
[注意無照入境之印度人]  
　　滬海道楊道尹昨奉江蘇齊巡按使飭開案據金陵關監督兼江寗交涉員詳稱准駐寗英領事函稱近聞時有印度人入内地游歷並未執有領事署發給之護照此等舉動不獨違背約章且於領事管轄權多所妨碍爲此函請貴署長轉飭地方官遇有此項印人入境須令交出護照呈驗如其無照私行應即解交就近領事署發落以免兩不相照致生意外之事等因准此查該領所稱尚與約章相符除照復外理合具文詳請伏乞巡按使鑒核通飭本省各地方官一體注意辦理實爲公便等情據此除分行外合亟飭行遵照等因楊道尹奉飭後當卽轉行所屬各縣一體遵照嗣後遇有此項印度人入境務須特别注意妥愼辦理 
[救國儲金昨日之收入]  
　　昨日（十三號星期五）爲中國銀行收受儲金之第一百零四日計收銀洋二百二十三元連前共計已收洋七十二萬四千一百六十一元銀五千四百六十二兩二錢三分四釐 
[海軍司令先後來滬]  
　　海軍總司令李鼎新君此次入京事畢後曾奉部飭至烟台洋面校閱洋洋各兵艦操演水陣戰鬥各法業已操竣由烟台乘坐海圻巡洋艦回滬已於昨日午後一點鐘抵淞換坐小輪進口回至司令部即將校閱兵艦情形呈報海軍部查核 
　　海軍左司令林寳彝君右司令饒懷文君現在烟台會同校閱事畢因尚有整顿江防事宜須與李總司令商辦故飭通濟艦候泊烟台以便乘坐赴滬據聞林饒二司令約明後日亦可抵滬 
[測量隊借用兵艦]  
　　陸軍部因須測量江浙兩省沿海灘形勢曁海洋明暗礁島曾派測繪學校吳監督率領測繪學生三十名先從浙江各洋面測量繪圖現在浙省各洋面之礁島及海灘地勢均已測畢因吳淞口外之五山頭即黃龍泗洨大羊大戢佘山等五山係爲淞口出入之緊要門戶故由吳監督特向海軍司令部暫借聯鯨兵艦於前日帶同各學生乘往吳淞口外測量 
[防軍須明地勢]  
　　步兵第三十八團團長馬錫瀋君以本團所轄三營現均奉命調滬駐防製造局惟軍隊抵防之後須明地勢方知險要而製造局内外地甚廣闊内設軍廠門類尤多且適臨浦濱亟應測繪地圖以資考查故於昨日派委第二營所部之袁排長督帶士兵四名携帶測量器具分往製造局内外測繪地圖以便設卡派兵防守云 
[勸用國貨分會之組織]  
　　勸用國貨會日前接崇明費利川君來函稱該處贊成提倡國貨者不計其數擬組織一崇明勸用國貨會以利進行一切辦法貴會當有成規望爲示知云云旋由該會函覆辦法並寄上章程數份又南市顧翕周袁頌豐兩君前日向勸用國貨會索取各項章程發起南市勸用國貨會現已擬定地址在南市南倉橋水神閣日即可成立云 
[國貨月報出版預誌]  
　　泰華書局編輯主任黃礪生君現就該局組織國貨月報專以發逹工商提倡國貨爲宗旨准本月十五號出版聞黃君係國貨維持會調查職員亦係勸用國貨會會員日前曾函致兩會聲明此報乃提倡國貨之公共機關範圍甚大並不偏拘一會已得兩會會友之贊許並聞該報社即設在南京路大慶里一百十一號泰華書局編輯部内並特約戈朋雲陳良玉王文典許奏雲袁履登洪承初舒蕙楨徐春榮及熱心維持國貨諸君擔任義務撰述云 
[親民電報彚編之價値]  
　　親民電報彙編爲吾國第一次創見便利交通往來之用書迭經交通部批准各電局一律通行江蘇直隸河南福建等省巡按使署准予備案通行外各界購買者絡繹不絶日來安徽巡按使又批云該社以英文編爲成語附列字碼旣便檢索亦省報費考訂至爲詳細除照准備案外本署訂購二十部俟書成後應先試用以爲提倡云云足見該編之價値矣 
[宗教家之鍼砭]  
　　美博士李佳白君於前星期在法租界寳昌路尚賢堂演說耶穌教之正門派應贊成宏量派之理由未及說其全體明日星期下午四時半聞仍繼續演講以畢其說按該演說題在恢廓教會之智識與其度量使其不可抱自是之見以他教爲必不足觀誠足爲今之宗教家下一鍼砭也 
[部定整頓釐稅之辦法]  
　　上海稅務總公所出示云奉財政廳飭開本年八月一日奉財政部飭開釐金積弊由來已久各省辦理以來實力整頓者固不乏人而存心敷衍者亦不能免前經本部派員密查深知獘竇尚多以致稅收多無起色兹又擬定整頓辦法十五條應飭遵照切實辦理其第十條以下條文通飭各局卡一律照繕出示曉諭使各項弊資皆得舉發毋稍有違等因抄發章程遵照辦理並將第十條以下出示曉諭俾衆周知等因並章程到所奉此合將第十條以下條文照繕出示曉諭一體遵照毋違此示計開一釐稅惡習得費則下票以虧國不得費則加成以累商如查有此等情事應卽嚴拿重辦以照炯戒一此卡舉發彼卡獘端除追出贓欵金數　給外仍查明情節輕重量予奬勵其有通同舞弊之卡一併嚴辦一商人被勒出費情非得已如有據實禀報查明非虛者即嚴拿舞弊人等從重懲辦不得苦累商人倘揑詞誣控亦即反坐一商人具控應取店保優予看待即於本日派員迅往查明實究虛坐一釐稅收征銀元應將例征銀錢數目合成銀元刋印捐例懸於局卡門首俾衆易知且免臨時核算之煩 
[菸酒公賣之進行]  
　　江蘇第二區菸酒公賣分局於本月十號開征由謝局長諭令該兩業之承認已設分棧者繳呈押款一體開征在案兹悉皮絲旱潮烟等業尚未認定並一再求減押款謝局長乃向之開導聞已就範日内亦將分别認包云 
[難民騷擾會館續紀]  
　　法租界洋行街潮州會館前被湖北難民要求撫恤乘隙竊去皮箱内所藏之銀洋一百八十五元後爲華界巡警拘獲三人並在眞茹鎭續獲兩人法捕房以事在法界發生故將陳玉春等提回捕房押候訊辦在案昨解法公堂請訊該會館司事包榮豐投訴前情請求追究陳玉春陳清山陳文清陳玉平陳玉浦等同供因原籍荒年出外求乞共有四十餘人至該會館時係同伴某甲等入内難民等均在門外等候是否行竊難民等實不得悉聶讞員判各押十四天期滿永遠逐出租界 
[染工把持停工續誌]  
　　染業灰色小行各工匠進止工作由各坊主報告法捕房請爲維持已紀昨報兹經捕頭查得此次停工並非因加增工資不遂而起實係灰色小行頭李勝先綽號蹺脚阿二向各坊主索詐不遂故勒令各工匠停工當飭包探將李拘入捕房各坊主亦卽投稱李於五月初四日逼勒停工至今各坊所受損失約有四千餘金請求重辦捕頭向李詰問一味支吾諭令管押候解公堂訊辦 
[再紀南兆貴里之新鬼]  
　　向在蘇州開行蘆墟小輪船上賣票之　州人朱正初被人謀斃於福建路南兆貴里内由公共公廨中西讞員驗明棺殮緝兇究辦等情已誌昨報兹聞死者每月必有一二次帶洋數百元來滬購買烟土此次聞亦携洋來申購土不知因何被人用刀砍斃惟捕房察勘倒斃之處並無血跡似係移尸至此又以尸姪朱善卿供稱死者庽居小客棧内或者於庽所被人謀財害命棄尸路隅亦未可知昨由麥總巡通飭各捕房捕頭轉飭中西包探各於管轄區域内調查大小各客棧循環簿有無記載庽客蘇州人朱正初名姓以便着手偵緝 
[婦人認領屍棺]  
　　浦東爛泥渡迤東花園石橋琵琶浜内上月杪發現被人暗殺之男尸一口由二十四保二十四圖地保陸佩生投報地方廳委派法官蒞場驗明咽喉頸項前後共受刀傷五處又加麻繩硬勒委係致命而死判令棺殮候查家屬並勒緝兇犯等情已紀前報兹悉死者係崇明人王寳生住該處二十四圖内洋涇廟北首向在吳淞口外某島由江海關所設之燈塔上爲燈夫月得工洋六十元服役多年舊曆上月二十八日王寳生因事告假回家不料於夜間九時許行至琵琶浜地方被匪徒見財起意將王攔阻用刀亂戳並用繩勒斃然後攫取財物而逸王妻王趙氏在家毫無消息次日由地方廳褚檢察官等蒞場相驗時該氏不知死者爲已之丈夫亦到尸場參觀因見該尸面貌與夫相似大爲疑慮旋至江海關禀明稅司發電至該島查問嗣接回電謂王寳生因事請假已於二十八日領取工洋一百數十元手指上帶有金戒二只並指明身穿衣服様式該氏得悉之下以琵琶浜一尸必係其夫無疑昨特協同該圖地保至地方檢察廳禀求嚴緝兇犯到案爲夫伸寃並請將尸棺給領埋葬 
[老婦愛憐孫女]  
　　浦東老婦陳羅氏之孫女現年十一歳小名珍兒前憑媒許字於爛泥渡婦人張氏家爲童養媳詎張氏近來屢將珍兒百般凌虐以致受傷事爲陳羅氏知悉乃於昨日帶同珍兒至上海地方檢察廳禀請驗究並要求飭提張氏到案懲辦林檢察長諭候驗明再核 
[馬車撞傷孕婦]  
　　江北孕婦某氏前晚行經漢璧禮路橋被某號馬車撞倒碾傷足骨當由一千一百二十四號華捕到來一併解入捕房捕頭命將該孕婦先送醫院醫治再核 
[木匠跌斷右臂]  
　　木匠沈德興前日在楊樹浦日本第一紗廠工作偶不經心從高墜下跌斷右臂由廠主片送同仁醫院請治不識能免殘廢否 
[批頰兩下之報復]  
　　紹興人孫長生以販賣豆芽菜爲業住居鐵路北王家宅隂曆四月問有同鄉董振忠醉後向孫妻王氏調笑被氏批頰兩下經隣衆勸解了事詎董於前日下午手執宰猪尖刀至孫處尋仇報復戳傷孫長生之肚腹手臂等處其子孫兆賢上前救護亦被戳傷手指當由五區二分所崗警將董拘獲移送檢察分庭預訊屬實押候核辦 
[毆傷江北小孩]  
　　江北小孫王大長子與王培源前日因細故口角互相扭毆致被培源毆傷頭面由閘北四區崗巡一併拘送檢察分庭預訊屬實提起公訴經孫推事判王培源處拘役二天以儆 
[僕人誘拐閨女]  
　　西門外某姓家之女年已及笄許字某姓擇於今秋完姻不料該女於上月間將家中所有席捲而逃約値數千金其母偵騎四出杳無蹤跡近始探悉爲僕人高玉堂引誘逃出避匿嵩山略二十二號門牌遂投報法捕房飭探將高並該女一併拘獲又在高身畔抄出六門手鎗一枝並書信一封此信由高致其友人内言當時勾引該女伊竟不從及用手鎗再四恐嚇始允捲逃現已出外諸事已平請勿憂慮等語該探立解捕房捕頭以高誘逃閨女不法已極先命釘鐐嗣以事出内地飭將人贓並手鎗解送上海地方廳經檢察官預審屬實起訴審判廳訊究前日下午由該廳推檢各官開庭命提高玉堂並該女到案研訊原告偕證人投案請求究辦問官以攸關風化傳諭禁止旁聽再四駁詰有一時之久始行訊畢判高玉堂還押該女暫交原告領回聽候復訊究辦 
[走失女子之嫌疑]  
　　滬城西姚家弄某姓家之女現年二十歳尚未許字上月杪該女忽然不見其父四處找尋毫無影響嗣疑鄰人朱良甫及房主朱妙發等有串誘情事當向詰問兩朱堅執不認乃至地方廳禀控當經林檢察長核准昨飭法警將兩朱提案預審均不承認判兩朱交保候查明實在並偵查該女下落再核 
[復訊朱小二寳捲逃案]  
　　粤人黎湘惠在公共公廨控沈濟民陳福生唆令伊妾朱小二寳捲取値洋八千餘元之金珠飾物偕逃一案訊供詳情已迭紀前報前日午後由廨復訊先由原告代表禮明律師上堂譯稱被告沈濟民誘騙原告之妾之衣飾托陳福生消贓後沈卽將此款向某公司保有壽險銀五千兩今雖據捕房向各處吊取原贓尚有値價最鉅之宛鋼鑽戒眞珠練等物並未吊到應請勒令收贓各人將原物交出訊之沈濟民延穆安素律師到堂辯稱吊案各物均由原告之妾親交被告變價繼由安德臣律師代表秦元春上堂聲明被告所買之物係由陳福生携往據稱係其親戚囑令代售與收買賊贓有别要求成全旋由押當代表律師投案請追當本王襄讞商之美領郭君判被告分别交保無保押候復訊再核 
[招認被拐男女]  
　　上海縣知事公署昨出示諭云爲出示招認事案准福建思明縣公署咨開案照禾山保董公曾送到被拐男女九口查詢均係上海人民亟應咨請該原籍地方官查明失主取具確實保家來案認領回歸除將該男女送交育嬰堂收養外理合一律照像備文咨送查照希即按照像片出示招認務於一月内見復以免久延等因並送影像一片到署准此除將影像存署候認外合亟示仰各色人民一體知悉如有確係被拐家屬迅即來署取閱影像認明取具的保前往領回勿延切切特示 
[女拐子禁押兩年]  
　　拐婦周王氏（卽著名拐匪周金林又名麻皮金林之妻）與在逃之王某及已經由廨訊實押辦之曹培培串拐楊樹浦居人王發郎之十八歳女兒王桂卿並不知名之女子兩口藏匿愛而近路高壽里四百十七十三號屋内於七月十六號將該三女誘至某輪船艙底帶往大連灣圖賣抵埠時即經該處巡警攔獲帶署訊明函請上海婦孺救濟會帶回報告捕房先將曹培培拘解公共公廨訊實押辦該女等分别交還各該家屬一面飭提周王氏等解究尚未緝獲詎周王氏前日在黃浦灘適被救濟會偵探遇見鳴捕拘押昨日捕房傳同王發郎父女將氏解廨由王襄讞會同英白繙譯官研訊實屬判周王氏押女所兩年以儆 
[姊弟與兄弟爭論]  
　　鎭江人王德坤及其姊黃王氏前與山東人田四田五弟兄在北浙江路互毆由捕查見一併拘解公共公廨訊據王德坤供稱田氏弟兄串拐伊姊來滬價賣是以與之爭執判一併管押候查在案昨晨復訊先由王德坤投訴前情並據黃王氏供稱丈夫住居九江已出外四年因與弟至鎭江尋夫不遇有一老婦邀至其家致遭田等誘至滬上圖賣訊之田四供稱庽居北浙江路上月間與弟至鎭江探友遇見戴姓婦人即由戴婦爲媒出洋六十五元價賣王氏與弟爲妻當有王德坤出立筆據帶滬後曾於六月初三日邀親隣吃過喜酒請爲調查質之田五與其兄所供相同繼由中西包探禀明調查情形並將賣身據呈案請察中西官以兩造供詞各執且事出内地判一併押候備文解送上海縣知事署轉解鎭江歸案訊辦 
[义袋角多一橋梁]  
　　工巡捐局批鼎豐木植公司禀云據稟已悉所稱在閘北义袋角沿河築溝建橋及硬木駁岸以便起卸木植等情於水陸交通暫無妨碍自可照准惟該處有本局規定路缐尙未開築將來如於路線經行之處實有阻碍該公司仍應拆讓填平仰即知照 
[請求排溝築路]  
　　小東門内長生橋迤西第二第三段各舗戶永豐保太東來升吳悅來六露軒劉恒順等聯名遞禀工巡捐總局云商等向在長生橋至館驛橋一帶租賃小岸房屋開設店舗營業前因各業主禀請貴局將該段面北舗屋和律造建浜基俾得開闊道路以興市面當奉批准並由業主囑令即日遷讓等情當即先後遷讓以俟工逡仍行遷回原處交易現幸該段退建房屋將次告齊稍俟數日即可言旋惟查該叚排溝築路尚未動工商等以遷讓退屋停滯交易業經兩月頗受影響竊念與其待至全屋竣工店舗遷回開張營業之後再行排築不若乘現在退屋將竣未竣之際急起一併築造至房屋一應完備而路工亦可同時告成旣可促進全路工程商等亦得於遷回開張之後免受排溝築路阻滯交通之損失爲特不惴冒昧具禀請求局長知會工程處將該段路溝迅即排築俾竟要工而維商市實爲德便 
[巡官搜查烟窟]  
　　南市第一區一分駐所巡官安義泰查得南碼頭無錫人鐵匠孫良夫家有私賣洋烟暗設燈吃情事因於昨晨帶領長警進内搜查獲住烟客荳腐司馬榮生染坊司高桂芳並起獲烟槍兩支烟燈四只烟灰烟膏烟泡及製烟器具等連同孫妻魏氏一併拘解到所飭送警廳司法科轉解地方檢察廳訊究又聞該巡官等先於前晚至南碼頭三角街紙紥店内查見店主朱春實違禁私吸起獲燈槍烟膏等件解入該所亦於昨日移送司法科轉解地方廳訊核 
[烟膏店私賣燈吃]  
　　山西路一百三十號門牌烟膏店主金源高私設烟榻售烟被捕房查獲昨將金連同烟具一併拘解公共公廨經中西官判金罰洋二十元充公烟具銷燬 
[串攫烟土之懲治]  
　　王啓文在公共公廨控山東人宋繼舟在江西路糾黨串攫値洋一千三百五十元之烟土詳情已屢誌前報前日午後由廨復訊據原告代表律師上堂譯稱此案迭經堂上研訊證據完備事關糾黨搶劫有碍租界治安應請按律嚴辦訊之宋繼舟亦延律師到堂辯護良久會審官王肇之君商之美郭副領事判被告押西牢四年示儆 
[郭睦邦交之投贈]  
　　駐滬日斯巴尼亞國副領事魏聖取君前日由中政府贈給五等嘉禾章魏君領到勲章後已去電道謝 
[商業函授學校定期開課]  
　　北浙江路晉康里中國商業函授學校有正科預科補習科之分定隂曆七月十六日開始函授聞日來函索章程報名繳費者頗不乏人云 
[仍照原判執行]  
　　沈家巷鄉人褚毛毛因酒醉後闖入其友夏根新家臥室被夏疑有别情以木棍毆傷腰背等處經閘北檢察分庭李檢察官提起公訴孫推事判决褚毛毛宣告無罪夏處拘役七天當時因檢察官不以爲然將原被一併收押在案兹悉此案並未提起控訴褚毛毛僅押一宵翌日卽行開釋夏照原判執行 
[兩造各執一詞]  
　　費士卿至閘北檢察分庭訴秦小四冒名　貨據稱四月間雇秦包搭哈何花園凉棚工資早已付清此次該園開會由他人承包詎秦又冒書名條車去蘆蓆五車請爲追究前日由李檢察官飭警傳訊秦供前次費尚欠伊工洋四十二元屢索無着故以蘆蓆五車抵欠並非冒取檢察官以兩造供詞各執均無確證將案註銷 
[調查被告家産]  
　　正大大成豫成隆泰盛大萬禎等七戶前至法公堂同控飯店主胡毛大虧欠往來貨欵共計洋二百餘元將店盤去逃逸尋見後向索不理求請追洋判胡押繳在案今已逾限各原告又稱胡將店盤去得洋一百餘元且原籍尚有家産實屬有意不繳須求嚴追胡供盤店之洋已經用去原籍並無産業判胡還押著原告於七天内查明家産禀覆核辦 
[保人嚴追墊欵]  
　　唐少蘭前因虧欠房租洋六十元逃逸由房東魏元泰控經法公堂責令保租人楊宏秀如數賠出後楊將唐尋見扭控公堂押限繳還楊宏秀墊欵洋六十元迄今未繳昨又提訊唐供店中尚有生財什物俟變賣後即行料理判還押限繳 
[少年似有神經病]  
　　少年王芝林前日在虹口派克林路沿途胡鬧由捕查見拘押昨解公共公廨經中西官訊供語無倫次以王似有神經病判送醫院驗明再行帶堂訊核 
[和尚偷竊鈔票]  
　　僧人道德偷竊寄寓滬城沉香閣之朱朗雲鈔票洋一百五十元逃匿租界經朱偵探報告捕房昨由包探將該僧人拘解公共公廨經中西官訊明以該僧不守清規着送地方檢察廳訊辦 
[查票人瞥見竊賊]  
　　湖北人楊金寳陳耀連前日在福建路摸竊徐明子袋内現洋銀表當被電車公司查票人瞥見鳴捕拘押昨晨解至公共公廨經中西官訊明判楊陳二人各押西牢半年示儆 
[過犯又犯竊案]  
　　住居北京路四百七十二號門牌之劉洪福控張洪生掩入伊家竊取衣物等情昨晨由探將張拘解公共公廨經中西官訊知張係過犯判押西牢半年贓交原告領回 
[禁售有碍衛生之食物]  
　　英美工部局衛生處控乍浦路二百六十二號門牌粤人鄭侣祥出售冰忌林製法不合有碍衛生且未向工部局領取捐照等情昨晨由公共公廨傳訊先由工部局衛生西人上堂譯訴前情請爲禁售訊之鄭供工部局西人曾來看過是以出售中西官會商之下判鄭開釋以後不准再售如違查出究罰 
[誌謝]  
　　昨承經界局總務處惠贈中國歷代經界紀要曁各國經界紀要各一份書此誌謝 
雜評三 
[借災煽惑（訥）]  
　　凡足以煽惑人者必有所藉口也有所借端也其所藉之口所借之端必有理由足以動人聽聞者也若夫災風也水也由於天也究非人力所能爲也其不足爲煽惑人之理由無待言也縱有人挾此以煽惑人人豈能信故雖煽惑無懼也政府第弗爲足使人藉口使人借端之事可矣災亦安足煽惑人哉 
[氣候報告]  
　　（徐家滙天文臺天氣測候報告） 
　　八月十二日中國低氣歷現全體向中國海岸線前進北海道 
 
 
 

Page 11

 
 
東京（越南）天氣下沈南菲律賓羣島有劇烈之氣變甚堅定是日　熱上海附近一帶有雷雨 
　　十三日天昏沈而稍涼和風自昨日起由西北方吹來風雨表上升 
　　十三日下午四點三十分預測太平洋中瑪里安拉斯島與琉球島間劇烈之氣變漸發展舟山南有新季候風北方有無 
定之和風天氣昏沈且有陣雨 
　　十三日下午四點鐘前二十四小時内氣候温度至高八三·五至低七三去同日至高九三·四至低七五·二 
來件 
[中國紅十字會駐淮施藥處簡章]  
　　第一條本處係紅十字會會員捐資創辦專爲救濟貧病而設純乎兹善性質得總會之允許定名爲中國紅十字會駐淮施藥處 
　　第二條本處應夏季需要所施皆時症要藥其他無關緊要或必須診斷而後可服之藥概不具備 
　　第三條本處所施諸藥經紅會監製者居其大半即另購藥品亦必經其遴選故取材精嚴收效甚易 
　　第四條凡來本處索藥者無論何人不取分文惟須服從規則聲明所索何藥由辦事人次第授與勿得越次爭吹任意濫索 
　　第五條凡施諸藥悉由病家指名索取自願服食假使一劑霍然頓慶復生本處固不欲貪天之功縱或病入膏盲藥物無靈本處亦不任无妄之咎 
　　第六條本處經費皆由辦創人自行捐助並不向人募化在事諸人亦係義務從公概不支薪 
　　第七條本處以本年隂曆五月初二日開幕七月十五日截止 
　　第八條本章程有未盡事宜經總會承認得隨時修正之 
　　主任吳範民中俠文牘潘曾衍著存幹事許壽柏新甫潘爕伯和 
來函 
[時雨藥房來函]  
　　敬啓者今夏狂風暴雨人受暑濕想較往年爲尤甚一交秋季痢疾必多敝藥房心甚憫之特合痢疾散敬贈要求賜登來函欄内俾無力病家有所取治外埠函索附郵票三分須開明年歳配發藥分特此字懇順請善安上海法大馬路八仙橋首安里時雨藥房謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬水木作同人祭風神文] [  時癯]  
　　此次風災房屋毁傷不少一般工菥於是大出風頭有應接不暇之勢亦一時之奇遇也爰擬是篇以博閱者一粲 
　　維年月日水作主祭人阿土生木作主祭人阿木林謹以猪頭三牲香燭果品致祭於 
　　飛廉箕伯兩大神之前而謝之曰蓋聞天道無私具見好生之德仁風廣被同沾下逮之恩竊同人自厠分工界以　物力維艱餬口時虞不足工資菲薄進欵能有幾何終歳營營徒勞版築半生碌碌略解方圓恨執業之卑微問誰人兮憐我何幸於月之某日忽蒙 
　　大神下降風聲所樹當者輙靡一時棟折榱崩聲威並震牆傾壁倒屋瓦皆飛如此雄風得未曾有同人等臨風瞻仰甘拜下風以爲大神之能大出風頭也在居民雖詫爲奇災而同人則驚爲奇遇東招西　戶限爲　朝出暮歸應接不暇同人之聲價於是增風頭於是健有急待　葺者有重行建築者甚至徒子徒孫力不能勝畚　手不能握斧斤者亦得濫竽充數徵逐於瓦礫之場 
博取厚資同享酒肉何其幸歟撫躬自問實始願所不及料也然而飲水思源伊誰之力不有大神之破壞何來同人之建設是直接受其害者居民而間接蒙其益者同人也神旣大有造於同人同人敢不馨香頂禮竭錢圖報　自今以往倘蒙神明默佑格外施恩捲土重來常叨福庇賜鴻毛遇順感激靡涯矣敢獻時羞用伸謝悃神其有靈伏維尚饗 
[新世界竹枝詞] [  漱冰]  
　　新世界幕適當夏末秋初滬上又多一銷金窟兹將樓主與遊客雙方心理咏入尺素想亦閱者所首肯也 
　　十里洋場圈子兜都來高閣出風頭　餐影獻兼香茗風景何如樓外樓 
　　危樓花様又新翻引　遊人笑語喧試向泥城橋上望香車幾輛到張園 
　　六級層樓可摘星繁華滿盛入疏櫺金風玉露秋高日最好來觀跑馬廳 
　　幾多怨女與痴男聽罷灘簧意態愍我亦傷心王粲者賦詩譜入自由談 
譯著 
[間諜生涯] [  天虛我生]  
　　（五）大公爵之情書（續） 
　　頃之一侍者進引予至餐　午膳肴　多列野味膾炙至精且佐以酒予頗甘之食竟公爵之書記入以一函授予曰公爵致意請君即行可於途中閱之予遂受函而出先以電話致威廉街囑書記斯丹麥爲予告假兩月上輪之後剖函以視公爵訓令則寥寥數語外並附一千馬克之支票三張五百二十鎊之支票一張咸預存於英國銀行中者信中且曾設有不敷可於三日前預告即當趕寄云船中無事乃思進身於倫敦社會之方法其地習尚奢華類喜揮霍故金錢轉失其效然性好奇如游歷家或漁　諸人轉能引其注意在理予固不妨幻身爲游歷家也然此女郎性情如何何者始能投其所好予於此時殊不能窺其崖略故抵倫敦後即庽澹斯兒場旅館旣知女郎所在乃復移庽於蘭客郎旅館留心訪其蹤跡始知其人固好乘馬日必偕其友人馳騁於海忒公園中予得此機亦即乘馬而往日　　於泥路以待其至第五日果與女郎値其時尚在早晨當風一騎衣袂飄舉望之如神仙之徒順其從騎極多咸善馳騁瞬息卽逝次日復往又與女郎及諸人遇予俟其遠方復縱轡追之得識其繫馬處問之廐人始知女郎日於此時來園馳騁予遂决意以控馭之術見長於女郎之前引其注意蓋予着手之初正不必與其交談但須彼識余之面足矣其後予又有所聞則此女郎尤有怪癖每日必至賽浮旅館啖食楊梅予遂亦至賽浮一探其勝其地蓋一花圃點綴極精繁花密葉交映庭戶人行其中殆如鳥之在林魚之在藻至足樂也且擇風景佳處架一彩棚四圍嵌以玻璃之窗其中紅男綠女各踞一桌以啖楊梅其楊梅亦與尋常異初不盛以盤盌法以銀盆　小楊梅樹一株一綴楊梅可十餘鮮紅欲滴色澤至可愛食者即於樹頭摘而淡之素手嬌映嫣唇笑含令人發爲膩想特其價値甚昻一盆之費實需金镑一枚也普通之人不過一盆已足惟予每食輒四五盆故人莫不以予爲異一日女郎坐處適與予近予過女郎之前女郎注目及予比予遠則淺笑顧其友曰此人殆與楊梅有讐故必拚命啖之其友皆笑此語予實聞之不禁竊喜知予怪癖之狀已縈女郎心曲所難者則其爲人實端重而不佻予苟注目及彼彼即逃目而避致予不敢冒昧通辭 
詞選 
[滿江紅和陶益滋三十述懷原韻二闋] [  程筠甫]  
　　燈月同圓喜今夜照人歡樂（正月十五爲君生日）正好是樽開綠醑花簪紅萼世事如棋空打結光隂似水難留昨恁胸中塊壘抑何多誰消却才藻富休言弱園林好何須拓聽哀絲豪竹悲歌且莫濁世不分涇與渭敝裘遑論毛和　莽天涯何處覔知音琴心託 
　　塵海滔滔君莫問幾人齷齪姑且向池邊放鴨亭邊放　遯世猶垂門外柳濟人常貯囊中藥算年年好景此宵多今猶昨事已誤方知錯時未失休抛卻但良辰美景忍敎寂寞天暖天寒人莫測花開花落春偏覺憶兒時書味近如何燈前嚼 
[ >雙紅豆（集詞牌）] [  東園]  
　　念奴嬌　人嬌庭院深深碧玉簫洞仙歌徵招望海潮望江潮月　梨花節節高暗香透碧　 
　　錦堂春畫堂春春霽垂楊摘得新鞓紅虞美人憶桃源醉桃源燭影摇紅點絳唇巫山一片雲 
[浣溪紗看牡丹]  
　　富貴年年說牡丹不敎走馬送長安春來常覺酒懷寛芳草思量多處采好花趁着半開看閒情一片暮雲間 
自由談之自由談[  邗上劉正鵠] 　 
　　救國儲金發起時　民稍具愛國心者無不踴躍輸將五千萬元之數似不難指日貯集詎意邇來收數日見遞減大有每况愈下之勢豈吾民熱度眞僅五分鐘耶 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十章（續） 
　　威廉遂前叩門迨門啓則哈勃克已去不見影矣威廉乃以安娜交之配新司遂亦歸去則諸人已罷談茀萊克與小愛克增將寢而寄宿諸孺子則已寢嫣紅則方閒坐在者嫣紅自早起以至晏寢無一時肯或畷其事如今日者殊不多得故見威廉歸卽笑語曰威廉汝視我乃轉懶失威廉俯而親額曰母汝長日治事實亦過勞能少息亦殊合於攝生嫣紅曰此安可者吾烏敢廢吾事特以頭痛劇故不得不少蘇息耳小愛克呼曰威廉此間有顯微鏡及巖石爲勞倍股遣其弟涕姆送來者願汝藏之威廉曰彼輩何必汲汲如此然送來亦佳蓋配新司頃爲我言彼實尚未用此今吾不妨送往意者彼殆以察麻布之絲縷耳嫣紅曰今時已晏彼輩且寢矣威廉曰否吾適方送安娜歸且理痕尚外出配新司當候門未寢阿母俟予予去卽來也言次遂往叩配新司之門配新司出應受其鏡且請少入坐話蓋其健談之性固尚未嘗少減也威廉謝之云夜已深勿能再勾留致阿母俟久配新司曰然則汝歸者可趣安娜歸汝告彼謂其父且歸矣威廉曰吾非已送之歸耶配新司曰然但歸而又出彼謂密昔司安西來嘗命彼以口信授密昔司好禮倍登故又來君家至今未歸威廉曰然則媪誤矣彼固未嘗至予家也配新司曰安娜固告予每日必來汝家以吾思之君母當亦　之矣威廉曰渠來亦不過一詢安否耳爲時亦不甚久配新司曰然則汝未之知矣蓋彼每夜之出至暫亦須一句鐘也言次威廉恐嫣紅待久遂與配新司告别而心中則殊以此事爲怪念安娜每夜必出而又必詭言在予家果何意哉念至此遂啓其門循田塍而行 
奇情小說 
[秘密汽車] [  東埜譯]  
　　第五章（續） 
　　柏利德聽說回頭望了一望微笑道那窮鬼嗎這裏主人告訴我他是某律師僱用的書記員嗜酒若命幾幾無一日不在醉鄉你看他那副神情糊裏糊塗的不消畏懼得看官話雖如此若使柏利德再留心觀察幾時當知道蜂蠆有毒不可以大意的那時挨周等四人坐滿了一桌一壁飲酒一壁交頭接耳談他們的正經俗語說酒在口頭事在心頭此時眞有這種情狀他們說的話兒聲浪極輕不過有時偶不經心吐音略重加之夜闌人靜難免被靠壁那人聽了去 
　　醉翁之意不在酒四人略飲幾杯潤潤喉　便一齊起身開了那扇碧紗門溜入咖啡室裏那自斟自酌的客人起先傴着肩背垂着眉睫形式大似磕睡此時忽然清醒起來見四個人魚貫而入那碧紗門上彈簧餘力未盡還在那後左右的摇晃他留心看在眼裏點了點頭欠伸而起喚酒促付清酒錢扣上鈕子大踏步走出門口精神活潑毫不像一個窮苦的書記員 
 
 
 

Page 15

 
 
   
 
 

Page 16

 
 
   
 
