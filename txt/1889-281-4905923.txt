# 1889 - 281 - 4905923

 

Page 1

 
 
[發廿四史預啓] [  圖書集成局主人啓]  
　　本局關印古今圖書集成一書早已排印齊全祗以卷帙繁重加以去年訂匠忙迫異常致第三批出書之期稍　　　臘底已將第三批書發出全書完畢矣隨於圖書集成印　之後卽刊廿四史刻下已將排至一半用中國潔白　　　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書畢子可　　部隨印隨出約於本年終全書可以告竣諸君子有欲先覩爲怏者幸卽早日至申報舘掛號可也如至全書印成　辦者不照預定之例須再行定價今印有樣　欲觀向申報館領看此布 
[圖書集成告白]  
　　啓者本局所印古今圖書集成早已裝釘齊全由預股　君持粟來領尙有未經提取者亦望及時　去以　先　爲數之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[憫災文]  
霪霖匝月泥淖載塗兀坐小窓憂心如擣有客敂門而入一笑道寒暄白雲巷外史蹙然曰天降大雨饑饉𢙨臻哀此下民何以堪此子亦有策焉能拯民於塗炭中使之不愁艱食乎客曰是何必然我與子田無半畝室少一椽畢世縫裳爲人作嫁旣無田租之歲人又無佃價之可收卽遇凶年惟慮米糧之昻貴然一家數口日食米百餘文極之米價倍昻亦惟二百餘文而己歲之豐歉惡足介我懐來哉外史曰惡是何言也子爲一身一家計誠哉豐歉之不足關心亦知億萬黎民無不仰給於粒米一旦猝遭水患顆粒無收待哺嗷嗷實有慘不堪狀者乎筆墨多暇請爲子詳哉言之其或富有田園廣連阡陌平日局面闊大奉養豪奢不織而衣不耕而食終歲惟收取佃人之値度支自覺從容當此災况猝呈田租旣不能徵納而居恒費用省之實覺其難卽使縮食節衣自奉不妨儉約而貧窮親及平時尙思沾潤餘光一至時難年荒有不賴以衣食者乎此其苦况實有難以言語形容者其次半生節儉漸致小康累寸積銖購得良田數十畝一年收穀數十石亦可安坐而享其成遇荒則租値難收饔飱不無難繼欲向親朋借貸而白手成家之輩多以刻薄爲心平時旣不肯讓人此際乂安望人之照顧此其窘况亦可知已至於鋤雲犁雨之流足　手胼之子佃得薄田數畝終年勤動血汗如珠幸而望慰篝車豐穰可慶除完租之外尙可贏餘升斗以飽妻孥所藉以爲旨畜禦冬者惟此田角塍頭芸瓜蒔韮耳値此凶荒已兆不特飢寒難免妻子啼號萬一遇田主之虎而冠者且更敲撲追呼急如星火徵收佃値略不從寬王有鬻妻孥貨衣褐以爲之彌補者嗚呼噫嘻古稱無告窮民孰有甚於此者哉子今者旣無沃產連雲又不親鎡基之事無怪坐觀成敗等諸不見不聞試一思焉有不疾首痛心不安寢饋者乎且年來凶年之慘亦不第此已也遠而遼瀋燕齊晉豫諸省或旱或潦年穀不登易子析骸傷心慘目方賴東南諸善士源源接濟得以殘喘苟延不料今日者江浙又告災矣自顧且不能周何暇更顧及鄰省浙江災况其見於本館報牘者千篇一律如披鄭俠流民圖鐵人見之亦當下淚江蘇地濵大海素產木棉雖無蛟水爲災而霖潦兼旬吉貝俱憂霉爛間有種禾稻者則甫經刈穫尙未登塲著雨發芽不堪礱米甚至柴蕩一遭水浸亦俱腐爛不堪雖民性馴良尙不虞其爲盜而飢寒交迫貧不聊生苟有以餓死不如犯法爲詞者有不斬木揭竿狡焉思逞者乎在迂儒之見咸歸咎於中國創興鐵路遽動大工以致天降奇災示之以儆天壇之火已爲亘古所未聞而浙江發蛟至一千餘條之多亦屬罕見罕聞之事於是言官封章屢上奏請飭停滿紙陳言如塗塗腐不知鐵路雖便於運貨實則征戰而以裝兵械凶歉而以裝糗粮絶迹飛行莫便於比今旣外洋互巿四海一家此種鐵路輪車較之鐵甲兵輪尤爲必不可緩之物特可爲通達事務者論不能與物而不化者言耳且古有以工代賑之法荒年乏食老弱旣給以乾餱强壯之民儘可令其從事大工得値以資果腹本朝那制軍產成總制陜甘之日適逢苦旱民不得生公檄令脩治蘭州省城俾貧民得所餬口迄今讀其碑記猶想見豐功偉烈度越尋常焉今者鐵路之工遠在鄂豫燕齊諸省江浙黎庶勢難荷鍤而前然兵燹之餘城垣不無圮壞而官河大道亦類多淤塞不通者與其集千萬貲財使飢民在家坐食曷弗以工代賑及時而籌濬築之方乎　曰子言誠然然僕則田無半畝室少一椽亦惟畢世縫裳爲人作嫁已耳子旣操報館筆政得以論斷是非盍筆而存之以爲袞袞諸公作芻蕘之一得乎外史曰諾遂此筆而作憫災文 
[京華客述]  
　　八月初山東巡撫張朗齋中丞奏稱東海關光緒十四年征收稅銀五萬數百兩核之欽定正額贏餘計　征一萬九千八十五兩有奇請旨飭部援照上屆減免七成五厘章程酌中議減奉旨交戶部核議欽此○前報紀有一老嫗倒斃於前門外布巷子祥盛公布店前當經中正司官相騐是否服毒未得騐明因由城憲轉飭五城司官一同會騐云云茲聞八月二十四日經五城司官齊集該街詳細會同檢騐據仵作喝報實係因病身亡决非毒服當由各司官出具切實屍格詳報中城城憲○八月下旬戶部飛咨各省督撫內開前歲部中以籌畫河工要欵曾擬章程五條一爲河工開捐二爲裁撤各省長夫三爲鹽商捐輸四爲當帖預捐五爲匯號捐欵現因籌畫鐵路要需着將各條詳細聲覆如藩庫存有前項銀兩亦卽專差解部云○前門外打磨廠普善粥廠年例十月初一日開杓本年諸善士因見街巷貧民較往歲多至數倍乃公議自九月一日爲始施放早粥是日貧民來廠領粥者約有二千餘人諸善士除施粥外每人復給以京錢一千文一時貧民載道歡呼聲如雷動○八月二十八日晨有一綹手冐充戶部差役攫取某司員車上衣包帽盒正欲潛逃經諸皂役眼見立卽扭送署中司務廳究辦旋經廳官搜其身畔藏有名片十餘紙片上姓名大半係六部九卿諸當道又在懐中搜出鉛錫所造僞洋銀五十餘元寳銀一錠當飭本地面官廳將該綹手加以鐐銬咨解北署嚴刑究訊 
[營口叢談]  
　　直藩司裕蘭浦方伯交卸府尹事務後地方官竭誠遠送車馬如雲於本月初五日十下鐘時方伯乘傳到營正磚圍子舊鎭海營駐卽官塲資雇魏家小班演戲歡宴二天至初七日午前天津派鎭海兵輪到營接迓方伯方伯卽怱怱辭別登舟初八淸曉正欲展輪無奈駭浪拍天不敢起椗至下午始解維○在營文武各官旣送　 
 
 

Page 2

 
 
方伯啓行後卽於初八日公宴道憲初九日復爲賞重陽之舉連日仍召魏家小班唱演霓裳一曲飄飄欲仙紛擲纒頭幾如密雪○今秋雖稱豐稔然民間原氣未復携妻女到營求售者依然日有所聞薙匠鄭姓買一婦作妻年僅三十餘齡貌頗不惡問其身價云祗東錢五十五千耳合之滬上制錢蓋祗八千八百文又一孫姓携其妻子意欲售入妓家妻知之誓不肯往孫以烟資告罄無可奈何遂轉售與一農父得受東錢一百六十千烟霞癮重琴瑟情輕往日糟糠竟可置之不顧世有黃衫客其能免於利劍之揮乎噫○初八淸晨關帝廟前劉家盛花爆鋪無端失火烈燄上炎平屋三間頃刻化爲焦土猶幸救者麕聚得免殃及池魚惟有三學徒被火所燒焦頭爛額奄奄一息恐難免於性命之憂耳○營○之操鴉片業者向推大德福爲巨擘後見土藥源源而至未免攘奪生涯因禀請地方官頒給官牌商人運土到營必經官土棧代完捐稅然後分消數　以來獲利不少本月某日有巡丁見大德福櫃上置有私土一包因卽取呈章幼樵司馬司馬以其爲數雖少究屬有意走私遂照例罰鏤十倍復將主人笞責枷示旣又在西源茂油坊查獲私土三十五包司馬以執事人係某姓明經不便枷責因斷令罰銀二百兩以充善堂公費其土亦以十倍罰捐執事人一再籲求謂比土早已照完捐稅惟積之日久印花不免模糊耳司馬詳加察騐果有二十四包隱約尙存字　乃祗將十包照罰云○今年貂獺等裘異常昻貴時方九月巿上已空雖有狗盜其人恐孟嘗君亦不能以白狐裘奉献矣 
[己丑恩科福建鄉試官板題名全錄]  
陳懋鼎閩縣附　陳雲霖侯官監　周景濤福州附　藍志仁古田附　翁清泮連江附　林灝深福州附　王　瑚閩縣附　鄧克俊閩縣監吳拱震南安優　陳其勳莆田廩　鄭熊圖閩縣附　鍾爲楨福州附　鄭宗郇莆田優　何廷獻閩縣附　胡詠琛侯官副　劉子才長樂附林百熙侯官廩　劉語銘閩淸附　林　丙閩縣監　周麟書同安附　林師望侯官優　林　珣閩縣附　陳永鑫福州廩　林徵祥福州廩吳日營晉江附　鄭叔忱長樂優　沈翊淸侯官優　林葆芬閩縣增　力　鈞永福廩　李光坤莆田附　張壽榮閩縣附　馬則璧侯官貢黃宗鼎臺北附　陳鴻章閩縣廩　藍燦然福州附　曾毓經閩縣附　林秉芳長樂附　劉煥章閩縣附　陳觀光莆田附　李向榮臺南附劉道南福州廩　林振光長樂副　陳壽琯閩縣附　林鼎衡閩縣附　易城璧晋江附　陳柏侯閩縣附　葉在鋆福州附　廖鳴韶侯官附葉在衍閩縣副　何鍔先侯官附　李應金侯官附　王化章駐防附　鄭貞衍長樂附　張　煒侯官附　陳汝梅長樂附　黃重光泉州拔吳豐昌閩縣附　施樞金閩縣附　林葆章福淸附　黃葆鋒長樂增　王冕元福淸附　端木琝閩縣附　鄭瓊林閩縣歲　吳弼昌閩縣廩翁成琪福州廩　吳彬年侯官廕　林慶禧侯官監　池仲佑閩縣增　柯德樹長樂廩　李淸琦彰化附　李遇春閩縣優　梁兆騏侯官附龔鴻圖閩縣監　沈堃年詔安副　陳景基閩縣附　陳仲謙福州附　郭曾焜侯官監　劉汶澄嘉義廩　陳易奇長樂廩　祝　誠侯官附林履廾龍岩貢　梁贊翰福州貢　方曾授侯官附　林蔚華福州廩　陳元音臺南貢　宋天策駐防附　江呈輝臺北廩　陳成侯侯官附蕭雲鏞安平附　劉崇翊侯官監　黃冕南汀州廩　卓及鋒羅源廩　陳俊灼福州增　莊德樞閩縣附　蔣　詒閩縣附　翁祖蔭莆田廩馬正輸閩縣附　祝茀康侯官附　梁益謙晋江訓　唐瀛波閩縣附　胡兆衡汀州廩　陳燮友興化附　陳祖乾長樂廩　楊　詩連汀拔劉　欽侯官附　周家琪連城拔　陳　烜侯官附　陳應桐閩縣監　葉在泗閩縣附　陳元凱侯官監　林鵾年侯官附　莊公衛福州附宋愼儀莆田優　李書銘福安拔　宋爲儀侯官附　林式璟永春增　陳朝楨古田附　陳鉅前閩縣廕　劉志芳寗洋廩　鄭鴻琛長樂附林瓊藻龍岩附　林玉銘侯官副　鄭伯溶長樂附　陳步墀同安廩　陳韻珂福州廩　梁銘勳侯官附　董夢弼長樂附　黃丹梯福州附林　菁侯官廩　蕭逢源鳳山廩　鄭紹曾福州廩　陳　恭長樂附　蔡恩煦晋江優 
[副榜]  
　　陳蔚章侯官副　李毓文安溪增　郭良弼閩縣增　曾冠春長汀貢　江　炳侯官附　王元穉侯官訓　鄭徵元侯官優　陳壽彭侯官監陳　浚長樂附　馬啓人閩縣附　彭耀樞侯官附　陳其相閩縣附　林駿達侯官監　劉宗昆莆田貢　沈璘慶侯官貢　洪　謙閩縣監李雲鴻邵武附 
　　本科福建鄉試揭曉之日本館卽由電飛傳全榜譯列報端惟是姓名容有悞傳前後不無倒置茲已接得官板題名全錄因再照列右方　　本館附志 
[武員病狂]  
　　接九江信謂有自蘄州城來者言及某都戎於梧葉飛時曾染魔疾喜怒嚬笑每反其常嗣將家丁奴僕逐出八月十九日赴黃州府送恊憲添孫晬禮　有黃州中都楊姓以聲名平常調省某都戎益駭而狂二十一日歸至署中口多囈語越日黎明陡然發狂手執廚刀直斫其女並其夫人俄竟自刎跟丁多方救治終不能甦妻女懨懨尙存一息此豈有宿孽歟姑照錄之質之知其底蘊者 
[曲徑藏春]  
　　姑蘇有唐傅兩妓前以某公子與賭徒申某爭風釀事經縣中訪聞將該妓等驅逐出境傅則匿跡銷聲不識勾留何處惟唐妓另遷別墅里理生涯門庭若巿車馬如雲不知高坐堂皇者其亦有所聞耶 
[癡婢杜死]  
　　紹興府會稽縣紳土金姓之婢素與隣婦相識婦與某甲名爲寄子而實有桑中之約甲窺金氏之財私謀諸婦與婢串通竊得金鐲一雙夤夜偕遁中初時只羡其財旣得婢又慕其色意欲取婢爲室婦不允購阿芙蓉膏裝入月餅內謂婢爾主失物徧處訪拿禍不遠矣雖悔無及盍食此以自殉婢急取食之　夜分毒發呻吟牀蓐婦復倩甲負至西城下亂草叢中適爲某店夥友收中秋節帳者所見詢其由來當時婢尙能言直陳始末情形某店夥卽報知金姓及金姓至而婢已畢命矣於是呈報會稽縣林邑尊當卽前往相騐婦與甲同時到案不知如何定讞也 
[監犯輕生]  
　　侯官監獄每多閙事近有要犯陳文献係外府寄禁上月某日未知何故當夜分時候竟將利刃自剌其腹挖出肚腸割分兩截後又劃破胸次方手軟氣絶事爲同禁某犯所聞卽喊集救援然已無及矣次晨侯官縣盧大令得報據實申詳大憲委隣封閩縣祁大令到監相驗一面提監牢差役到府訊辦云 
[閩事紀新]  
　　福州著　地棍某甲綽號鐵丁獅窟宅於省會北閂引類呼朋魚肉良懦事爲保甲總局所訪悉飭勇密拿甲自特羽翼衆多猶敢逞强拒捕幸各勇奮力得以成禽併及其醜類某乙想須盡法懲辦也○詔安某生因案提府質訊發交侯官縣捕廳包海珊少尹管押嗣欲應科試無計脫身　致忿恨交加病不起某日之夜濳取小利刀自刺其喉鮮血直流霎時殞命閩縣祁大令聞報照例親臨相騐飭備棺　成殮俟其家屬到來具領○邇　天氣炎蒸無殊盛夏禾苗杜槁顆粒難收日前奎廉訪蔡觀察親詣鼓山叩禱祈沛甘霖不知蒼蒼者天果能俯如人意否也○重陽佳節暢好晴光居人皆至烏石翠屏諸山作登高雅集茱因酒熟菊爲詩開美景良辰無過十比至若逢頭稚子樵髻嬌兒則更用百尺綵繩賭放風箏以供嬉戲地方官深恐遊人太衆滋生事端特委員弁帶營兵上山彈壓草綠花紅之際映以雪鋌霜戈誠哉別開異景也 
 
 

Page 3

 
 
[南糧續聞]  
　　浙撫崧振帥欽奉諭旨查辦南糧頃聞儲憲衙署應發南糧每石向銀二兩現已減去二成每石得銀一兩六錢杭州駐防營兵南糧折價每石錢三千二百文外加耗米五五織署匠糧每石錢三千六百文外耗加一一現駐防仍照舊章惟匠糧尙未經理淸楚想亦仍舊也 
[因瘋尋仇]  
　　杭織造文尙衣由京帶來周姓家丁於初三日晚十下鐘忽患瘋症手持烟鎗狂奔至花廳將玻璃窓及一切器具打成雪片復至總辦陸某住宅將欲尋鬥陸知其來意旋卽遁去周將所有單夾衣服三十餘件金表二隻玉扣版一副阿芙蓉膏二缸一槪拋棄在地手捶　足踐之又將金鐲一雙套於臂上左右阻擋不住稟請文尙衣著巡捕官向縣署借得刑具鎖於儀門左側卽日遞解回籍 
[走失女孩]  
　　杭垣上板兒巷某姓於初五日傍晚失去女孩年約十一二歲身穿竹布衫元色布褲四下追尋蹤跡杳然其父母終日啼哭求神問卜俱無靈騐未識掌上明珠何時復返也 
[潯陽瑣記]  
　　九江九華閂外下磯灣每多乏嗣古墓秋宵風雨詩唱鮑家凉意蕭然悽動心魄近以江水泛漲風浪猛衝白骨纍纍慘不忍覩日內經體仁堂善士收瘞於東門外義山掩骼埋胔亦無量功德也○有某甲者近以家食維艱槖筆走四方初時游歴乎朝鮮繼復佐臺灣戎幕夏秋之間　水土不服病歿於臺北府城經同鄉多人醵貲收殮日前家屬接得噩耗兒啼女哭搶地呼天延僧道爲之招魂幷設助殮諸君之長生祿位惟靈柩尙稽數千里外不識有仁人義士能設法運回否也 
[殺妻兩志]  
　　貨郞兒鄭起家居某村落去天津六里有奇其婦某氏鹿車共挽鴻案相莊樂聚天倫甚自得也本月初三日鄭趁墟已畢彳亍而歸手搖喚嬌孃其響叮噹因風遠送旣至索茶甚亟婦正作午膳以勢難兼顧却之以致夫婦勃谿多占脫輻鄭怒掣赶麫棍向婦擊來婦頭破血流腦漿迸裂痛極而仆一命嗚呼地方旣據實報明卽由縣署委廉帶同刑仵隱婆馳往相騐塡明屍格將鄭鎖練帶回聽候訊供核辦○浮家泛宅之流以臨淸以上爲上河臨淸以下爲豫河本月某日有楊柳靑郭啓瑞者　舟至上河購得利刀一柄同舟共濟者謂其沿路神色不寗舉止失措早知其蓄意不良然亦未敢明問也初三日袖刀而歸郭有少女娉娉嬝嬝十三餘荳蔻梢頭春風未破時適出戶赴比隣女伴之招室中惟留椎髻妻踞坐炕頭不以爲意郭怒謂我非蘇季子落拓歸來爾何至面冷於冰不與欵洽回思利刃尙在袖中陡出剌之正中腰脇再接再厲而氏已玉殞香銷矣練總以事關人命將郭拘獲投縣禀報情由初五日委廉王大令前往屍塲　仵檢騐後不知如何辦理也 
[漢口瑣聞]  
　　初八日漢口到有英國兩枝　桅兵輪一艘小泊兩天卽於初十日晨開去或曰九江有人滋事由電速令前往以便保護西商然歟否歟不能預决焉○今歲之夏有考生遊行租界致與華捕互毆經文武各官竭力籌防始免於難事後調營勇駐紥洋街計共十二棚旋卽撤去其　至本月初五日始一律撤回云 
[厘局易人] 　　 
　　委辦羅昌河厘務吳士靑太守現奉藩憲阿嘯山方伯札委辦理皖南保甲局兼辦墾荒事宜所　羅昌河厘務差札委候補府梁若舟太守泰亨接辦梁太守奉札後當卽趨轅謝委不日卽行赴局視事云 
[遄回珂里]  
　　升任順天府尹陳六舟大京兆之長公子仍住撫署聞於月之十七日率同眷屬買舟東下遄回揚城居住聞長公子有改官皖水之說大京兆淸廉公正素爲皖民所信服若得長公子捧檄重來固此邦人士所昕夕盼望者也 
[委署塲缺]  
　　署理兩淮海屬板浦塲大使懋鹺尹續瓜期已屆亟應委員接署以專責成按是缺輪應酌委經歴茲鹺憲於該班內詳加遴選札委趙鹺尹壽佺前往署理業於本月十二日牌示矣 
[䢴江官報]  
　　九月初八日通分司楊分轉稟知回署初九日揚軍廳施司馬由秦郵工次抵揚初十日厚鹺尹格委淮南總局發審差 
[憲眷赴皖]  
　　新任安徽巡撫沈仲復中丞之瀛眷於昨日三點鐘時在金利源碼頭乘測海兵輪前往皖省尙有家用物件則載以鈞和兵輪本埠自關道憲以下印委各員均詣碼頭恭送 
[滬江潮漲]  
　　昨日下午浦潮盛漲老北門等處水可沒膝凡有事出入城闥者皆倩乞丐劍負而行云 
[禍起舟車]  
　　前日下午浦潮乍落有船滿載磚瓦從蘇州河駛過新閘適有柴船由東向西迎面而來互相碰觸驀然響震互有損傷兩船戶各將隙漏補苴隨至茶寮評理後不知若何了局也○昨日亭午時有包車夫從四馬路浦灘向西奔駛乍過一品香番菜館突將一衣冠楚楚之人撞倒頭額被車槓觸傷左脇亦遭猛擊以致呼痛不絶宛轉泥中隨復勉强起身恨恨連聲而去車夫一若不見不聞也者竟自飛奔逃遁 
[道示照登]  
　　爲查案嚴禁事照得上海爲華洋貿易總匯銀錢之外巿面通用鷹洋歴經各前道因案示禁永不准有洋拆名目致滋流弊上年十二月復有北巿公大等庄虛做拆息空盤買賣情事奉前撫憲專札飭查行據錢業董事會議洋拆一項永遠革除聨名禀復又經由道剴切示諭不啻三令五申乃爲時不過數月近見申滬各報每日仍登有洋拆若干字樣實屬愍不畏法除密訪指拿並飭上海縣刻日傳諭南北錢庄董事據實查明稟復核辦外合先出示曉諭爲此示仰南北兩巿各錢庄知悉爾等須知銀洋錢三幣交相爲用全在公平交易一經偏重必有壅滯之虞此皆巿儈奸商徒知囤積居奇把持壟斷爲損人利已地步心存叵測法所難容自示之後爾等有則改之無則加勉倘再查有洋拆名目則是顯違禁令甘蹈刑章定行提案訊明照例重辦决不姑寬毋謂言之不預也切切特示[  光緒十五年九月　日示]  
[祈晴念切]  
　　邇來晴少雨多裴邑尊連日祈晴幷禁止屠宰迭紀前報昨日禁屠期滿而天公陰雨如故邑尊遂又出示禁屠早晚執香步行詣壇祈禱賢父母爲民請命亦云至矣 
[路斃可憐]  
　　昨晨天未黎明時法捕房某號華捕巡至老北門護城河畔見新弔橋堍有一路斃屍骸年約五十餘歲身穿短衣單褲足上雙興涼鞋並不知其姓氏因卽奔告捕頭捕頭立派包探郁廷湘請同仁輔元堂司事協同棺殮 
[縣案彚錄]  
　　陸阿元控張陸氏吳王氏誘逼髮妻曹氏爲娼一案經上憲訪聞札飭上海縣將原被一干人解省訊辦茲悉此案已經訊明將陸土兩氏收禁候擬陸曹氏發回上海縣前日裴邑尊飭將曹氏暫交官媒候傳親族到案具保○唐老五袁阿六計韓氏因將翁阿毛妻陸阿金賣與榮阿大爲室經裴邑尊關提到案訊明情節飭將陸氏交官某候本夫具領榮求追身價姑候備文將唐袁及韓氏一併解回無錫縣訊追榮可自行投案前晚復由帮審委員詹明府升堂訊究卽飭原差領文起解○新閘厘局巡丁錢永因舞弊受賄經局員函送到縣前日經帮審委員詹明府升堂訊究錢一再求恩明府飭令荷枷示衆以示儆戒 
[英界公堂瑣案]  
　　本邑人戴某家在英界景行里其父本操歧黃術戴得其法乳亦藉三指作生涯前年曾納王氏爲妾幷買婢女韓秀貞以供閨中使令秀貞年祗八齡土氏遇之虐肆行撻楚以致遍體鱗傷隣人聞之曾向捕房聲訴捕頭謂爾如肯爲質証本捕房方可拘戴及王氏送官隣人不允此事遂作爲罷論前日捕頭憶及前事派包探唐寳榮前往查得秀貞受傷屬實因拘戴暫押捕房一面將王氏及秀貞解送公廨蔡太守命將王氏暫發官媒收管秀貞交棲流公所留養俟解戴到堂然後訊供核辦○盛桂扭張新堂陳惠榮至公廨訴稱小的與張等同爲 
 
 

Page 4

 
 
木工同在一處工作偶因細故口角不休以致夥友張毛毛被新堂毆擊受傷陳更助之恣橫因將毛毛舁送案下請賜騐傷蔡太守騐得毛毛實被毆傷飭送仁濟醫院醫治新堂暫行管押陳交人保出俟毛毛傷勢告痊投案訊供核辦 
[法界捕房瑣事]  
　　有某甲者年甫弱冠瘦若枯柴而其衣履翩翩則又大有慘綠少年之態前晚由小東閂外中園吸烟而出往某酒肆行沽砉然一聲有一烟槍由懐中墜下酒保見上鐫中園字樣知係竊贓立卽通報堂倌扭甲入捕房備捕頭着押候解送公堂請訊○有賊手一竹竿濳伺於興聖街某店門旁至晚乘人不備戳取檐下所晾衣服二件卽所謂矗天表也事爲巡街捕所見將人贓送入捕房○細崽胡長生串同管得安竊取酒肆洋人之物歴經訊鞫早經備紀情由前日下午包探王榮培帶管入城協同八鋪地甲至管盈州絲線作吊出絨單皮鞋各一騐之的係原贓隨向盈州盤詰盈州諉之李阿三包探遂將得安及原贓帶回捕房以候覆訊 
[懴資移賑]  
　　昔有達士製齋懴聨云修善果以慰親心事屬渺茫近年來薄俗成風休問是假是眞無可無不可禮空王卽超上界談何容易說者謂西方有佛付之半疑半信其然豈其然見此聨者莫不嘆其識見卓絶作事圓融矣然猶以齋懴爲善果也夫齋懴是否善果非所敢知而究之禮空土不如施實事邇來各省災况洵屬耳不忍聞鬻女賣男重逢莫卜生離死別一往無蹤安得黃金徧贖文姬歸漢也茲有如如居士者自隱其名來函助賑內稱紉秋宗襟弟送先室懴資六十元本不敢領因念東省待賑孔亟特將此項移賑山東代贖婦女以祈冥福諒不亞於禮懴也云云如如居士豈獨達人抑亦仁人也觀其識見卓絶作事圓融更超前人萬萬是眞能修善果施實事者歟他日災黎婦女重逢別離再聚知必望風泥首曰生我者如如居士也祐我者居士先室也助居士生我者紉秋先生也豈但足資冥福方且世世子孫享福無窮也書此爲諸君勸[  上海四馬路高易籌振公所陳德薰識]  
[許賑愈病]  
　　滬有亦遽生者善行素敦慈懐愛物今歲女公子舊恙復發勢甚於前月之十一二日尤覺沈重各醫束手無策生念善可回天歴觀不爽因望空禱告若得病愈自願量力捐賑以救山左災民祝後仍延原醫診冶果獲安康因具函備述前事幷交來洋二十元以助東賑且云災不止此後當冉呈請列報章以勸爲善云云聞亦遽生見義勇爲有活菩薩之號江南北極閣中鄉人供有長生祿位可知善氣感人黎民頌德故此次一誠上格天祐善人爲羣黎拯飢溺之災卽爲女公子種無窮之福也[  上海四馬路高易籌賑公所陳德薰識]  
　　謝星海年伯出守彰德招司記室猥以家累覆函婉謝不意　杳魚沉想寄書郵學作殷洪喬矣昨承電寄垂詢行期奇作復後賦一律以 
[寄意焉他日當繕稟驛遞也]  
　　迢迢飛電閃吳淞刮目何知到阿蒙過客光陰非舞象通家閂第憶登龍幼時侍先人官都賃居廡下項斯莫便逢人說豫讓難爲悅已容聞道山河眞鐵鑄願隨函丈荷陶鎔謂試辦鐵路[  子雲韓奇拜篙]  
[江督轅門抄]  
　　九月初九日候補道劉麒祥見○初十日淮安府張謝飭知赴任知縣丁紹芬奉委府發審差○十一日泰興縣郝謝飭知赴任○十二日淮安府張辭恭赴蘇謁撫憲並赴任知縣范桓奉委府發審差○十三日督轅牌示於九月二十日換戴暖帽○十四日正任阜寗縣蘇超才缷代理東臺事回○十五日南河同知張紹炳奉委蘇皖賑捐報銷湖北知縣賀朝盛新疆來 
 [G　　上海四馬路盤記東間壁求是齋書局設售籌賑票啓 
　　本局歴年存積抵欵項下石印各書數至累萬滿目琳琅確眞精本僕漢中俗士宦遊卅年近因精力漸衰欲歸鄉里竊嘆各路灾險情形令人不堪回首擬將存書照本折實設票仿照吕宋號單爲憑逐月開彩每張售洋二角半連買四張對號時憑票送石印中外青樓圖說一部售票項下除登報彩書等費外槪交賑局撥解災區以期實事求是涓滴歸公今售英十一月票卽華十月十五開彩本局變通定章得彩取書照碼搭配欲兌現洋照碼四折悉聽同善諸君撥助樂施之便有忠票務速來購本局深幸望焉○頭彩一千七百五十元○彩六百八十元○三彩四百四十元○四彩二百廿元○五彩各四十四元○六彩各廿二元○七彩各十二元○八彩各四元半○九彩各二元半○頭彩上下各四十四元○二彩上下各廿二元外埠來購局力槪請自給 
　　袖海山房新印小題文府精本出書啓 
　　自有西法石印以來花様之新幾乎層出不窮然選擇不精反致貽悞本莊不惜重金將小題文府精益求精另倩善書者繕就廣延江浙名宿及屢掌書院者再三詳校正其訛譌汰其冗長更益以名人課作若干篇竭數閱月之心力得文一萬六千有奇有美必收無題不備較諸前刻不啻有上下床之别付之石印每頁十六篇字跡較原本僅得三分之一然筆畫雖同夫蚊脚而繙閱能察乎秋毫非特少者便於揣摩卽老者亦能一目了然毫不碍於目力且横寛竪短旣可重疊又能卷藏舟車携帶莫便於此至墨色之匀凈紙張之堅潔裝訂之精雅洵石印中之别開生面首屈一指者也名之曰小題文府精本有目者自能共賞之耳嗣後並有二三四集之選容後出書再行登報刻下初選業已工竣每部分訂十二本碼洋十二元如欲先覩爲快者請至三馬路老巡捕房間壁本莊發兌躉售面議格外從亷此白 
　　美國佛羅斯製　邦補益藥水 
　　專治肝勞肺癱瘵癆飲食停積胃口呆滯心悸多驚四肢酸軟身虚體弱陰損陽虧宗筋不舉氣血衰敗　酒色過度水土不服小兒不長成小兒血不强壯病後元氣未復精神委頓吸烟人身體瘦弱烟瘾新斷精神恍惚傷寒症初愈軟弱以及五勞七傷等患服此皆效諸君賜顧請向上海四馬路中西大藥房大馬路晉隆洋行寶善街晉隆分行曁良濟藥房在四家購辦大瓶一元五角中瓶一元起碼小瓶五角原箱十二瓶價目格外公道批拆另議美國佛羅斯醫生謹啓 
　　詹誠德堂始創鎗上戒烟三香膏說 
　　近來巿上紛紛出購鎗上戒烟三香膏或云獨出心裁或云方傳外國痴心妄想冀國僥俸之財不知鎗上戒烟之一法我店主人費十載之苦心方能成效且得發四草之功力　　盤　苦斯豈可不擇方不選藥以微賤之物則顧利已不顧損人焉能持久耶諺云膏丹雖無認　然入口豈難分僞若一人戒烟初次試用一試不見靈再試不見驗似此　　　有用之錢買無用之物乎溯至本堂開張以來無一　能持一二年者其故何與試查各報光緒九年至十三年售三香戒烟膏等店無一家存者皆因方與藥不靈耳　此　店　　與本堂生惠毫無所得面識者定知其僞因恐魚目混珠不得不登申報聲明凡外埠託人代買或内信局代購須騐明本堂藥目書一本方係眞貨該膏和入烟内燈吃若無　　　之氣味者定係假藥速由别局查明方可三香戒烟膏每兩二千五百六十文○發四戒烟膏每兩一千二百八十文○發四草戒烟丸仝上足串不折上洋中和里内詹　德　　 
　　擬設養正學堂啓○章程詳七月朔報中○願學者赴紫來街愼記洋行葛友樵先生處報名取閱章程外埠函來卽覆 
　　易曰蒙以養正聖功也得其養雖蒙可以入聖失其養雖不蒙而放辟邪侈之事每出於蒙者所弗克爲　近時候補葉君將署滬倅忽以兩公子留園打架中丞聞面　委嚴　各員約束子弟此因子而累父官者又如前年宋君書升之子以借銀細故鎗斃張書常復自擊身死縱捐資免咎而失教之蹉普天同惜此以子而貽父戚者　報載之屢矣苟早能納之軌物亦何致喪厥身家旭目擊澆風情殷救世洋塲學塾如林鮮臻妥善擬集同志於明年春月在滬北設一養正學堂廣延名宿畫課文藝經書兼聘西儒夕課繙繹　致　程嚴密出入有稽未敢遽望宏通但求不踰繩檢庶多一正士卽少一敗類凡有子弟而不能親教者儘可送來　業富償脩膳貧得酌减竊自信聖賢爲必可學愚蒙無不可化也惟是事當創始舉待衆擎或匡其思慮之未周或助其財力之不逮薄海通人當必有聞風響應者不禁翹首以俟焉松陵困學居士任廷旭申甫氏謹移 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書彩助賑]  
　　待賑之區至今孔亟籌賑之束至今漸窮和寳齋主人乃以書彩助賑之法進其法照呂宋票章程設票四萬號而變通其例每張五條每條兩號儘十號一全張收價二十分之一爲洋三元就二元中提出洋西角以助東賑積小成大統計可籌得賑洋一千六百元誠於待哺哀鴻大有裨益待王西歴明年正月呂宋票開彩時託滬報館保付彩件且其付彩也仿一榜盡賜及第之例無一號落空其得彩較多者又可代爲銷售而先折付現欵法至善也本所承齋主以票託售用特代布區區惟願好善君子速爲購取公私兩便云云上海文報局協賑公所啓 
[讀甲報載有日本才女三小素詩不勝欽慕勉成俚句三章錄乞玉臺繩正]  
　　遠從東海達中天一種才華絶俗緣儂愧半生蛙在井羡 
君游戲似飛仙盥讀新詩眼界開依稀魂夢到粧臺更欽班女閨中友謂聨珠女士都是蛾眉絶妙才筆花開處吐奇芬姑射仙人現五雲笑我蕪詞無格調詎堪題贈月中君[  涇川女士麗淸王夢鸞稿於竹西]  
[達夫仁兄工繪事前月赴劉觀察之招往武林現已旋滬重陽日相遇北里蒙示倉山舊主贈別兩絶依韻奉酬錄呈哂政]  
　　依劉一月住之江客舍摹臨管下雙深羡名帥付衣鉢君出畵師任伯年先生之閂雲烟落紙共心降佳節重陽惱雨風品茶遣興與君同競稱袁 
多情甚贈有新詩出袖中[  槐庭舞綵人初草]  
[題平湖丁素娟嘉善程綺雲二夫人繡餘倡和集卽塵品貞女史指正]  
　　展卷芬芳約約來令人不厭讀千回廻文織錦差相擬詠絮哦風正所該我愛詩中都有畵程夫人素善繪事誰欺閨裏盡無才一編寄語加珍重莫漫荒蕪等草萊[  善夢生稿於仙蜨留香舘]  
[上海四馬路文報局內山東賑捐收解處經收寶應通源莊賑欵細戶淸單]  
　　另登寶應通源莊同善公局經募第十批賑欵朱綬生祈子孫閶消災身旺洋二十元遵訓艸堂言泰求病速愈許康生求父康健幷先母資冥福二戶各洋十元傳經堂洋二元許少澄求姪泰病速愈洋五元平安堂洋一元五角助善堂錢六千五百文愼行堂錢六千文寶應鹽店同人錢四千文止記定每堂二戶各錢二千文興記錢三千文無名氏則心隱者二戶各錢二千五百文吳君手無名氏錢二千文吉十一山人餘慶堂龐力丞公義軒和致祥德馨堂和同昌宋胡氏八戶各錢一千文甘泉學温黃叔平二戶各洋一元宜祿堂黃子驤榮檄堂德福堂張道人五戶各三百文田魯與李㔟成王伯陶孫國佐葉稅棠崇寶堂末意堂徐曾三黃渭堂花泮香王蔭槐朱卜義王賓秋花永鈞張漢襄嘯記苗心渠孫厚瓜無名氏恆惠堂二十戶各錢二百文金瑞祥和森泰宋肯堂慶餘堂麟德堂無名氏承慶堂七戶各五百文　銘堂六百文花秋四百文朱必安張趾仁楊紹棠朱心齋楊楚江李　齋蔡瑞廷成虞廷許懐　范維乏陸振昌彭仰鴻范壽彭史烺銓無名氏汪杏江程濟晴魏如齋劉可亭李心菴　燕堂花陳氏何岫生植本堂爲慶雲延康生僧劉瑞　土仲淸蕭稚軒花臣香王貴靑謝友竹王觀松李韋賢無名氏蕭久仁蕭久義吳久禮花永欽花永豈花永銘花永先花小女無名氏徐花氏吳花氏楊健卿楊少實楊營之楊煥又汪子盤汪桂生楊文符桂容孫楊嗣齋程殿揚朱湧泉紀蔚文詹秀頻王鴻盛朱說來務本堂吳灼三趙壽百方甫卿姚治平唐佩亭賈乾太朱明亮和易堂無名氏吳字王張小泉曹腴之七拾四戶各一百文以上統共實收英洋一百零四元於九月拾二日由寶和莊交到合併聲明 
[上海文報局恊賑公所經收美國秘魯總領事府劉惠臣司馬經募寓居秘魯中華官商捐助東賑臺銜數目淸單]  
　　駐秘叅贊林捐秘銀六十梳駐秘領事劉捐秘銀五十梳駐使秘者隨員鄭捐秘銀十梳駐秘領者供事龔捐秘銀四梳寶隆號五十梳寶芳號三十梳梁奇二十梳黃國玉十五梳陳亨永同興鐘亦萬和安保安號永安昌和昌號古乾初源昌號王裕妥以上十戶各捐各捐秘銀十梳李才福源棧葉南養李楊氏利貞何子剛佐兀堂鄭麗山穌文波高星樓榮盛貞記羅卓卿古華松李亦生謝寶山福靈黃三貴卓仲曹勝榮發號張糺兌潘洪新昌盛吳晚廣昌號廣全勝梁愼豪黎亮夫二十六戶各捐秘銀五梳益記店廣經源和興號義生號養和堂時昌伍卓喜七戶各捐銀四梳鄧貴李侶桐卓然舘李楨談長泗相舘羅文睦廣紫連盧光悅隆舘周德留春閣廷方馮光耀一四戶各捐秘銀三梳關長泰力薄氏鐘已養陳怡星陳建丁陳星池陳恊盛堂蘇榮黃信辛杏春堂萬興號劉友呂來謙李保兄建安堂廣勝昌梁丹銜彭九永安棧黎榮葉攀廣益隆益啓㦸別野黎劍堂陳娘喜萬隆李杰黎士時曾觀恩黃連黎亨范秀興三十三戶各捐秘銀二梳鄭九如鄭達村陳石泉興羅冠和合堂和合號就昌蔡福鐘勝永同棧同興棧鐘福何英潘國喜廣蘭盛陳合和新興隆陳有梁貫梁記梁潤喜二十二戶各捐銀一梳按秘銀一梳卽如一元童六錢六分以上總共秘銀六百二十七　匯來英銀八十八磅三先令四辨士合計實收上海規兀四伯十一兩八錢七分合幷聲明 
[缸口廣堂報銷謹]  
　　切惟樂善好施回仁人之雅願而鈞稽出納亦司事之明心敬堂旣承諸君子之捐助自應樽節應用候年終彙刋徵信藉資致核第爲日較遠誠恐未得先覩爲快特將六七八月分收欵呈列如左唐茂枝十八元陳善亨十五元鍾藹堂三十元徐棣山黃佐卿譚幹臣朱寶珊吳春池關鳳書王欣需各六元吳渭川四元周逢塘張金和陳雲齋徐俊艮各三元何瑞堂趙復疇韓三義各兩元振華堂洋布業錢廿八千六百五十徐云岩錢三千莊源大一元八角復泰恊興各一元半順益泰祥記各一元洪記七角五何立昌六角○共收　一伯三十五元一角半又錢三十一千六百五十文○又收建堂捐謹登徐棣山五十元唐翹卿五十元李光琴五十元陳幹庭三十元陳印波廿元聞合興銀十一兩洋三元應洽興銀十兩趙日興銀十兩石仁記十元何祖記五元吳榮波十元王三福五元○共收洋二伯三十三又銀三十一兩○又收施醫給藥捐登徐棣山五十元王許氏余博源三十元萬阿來信士五元區耀南一元梁山光信士三角○共收洋一百三十六元三角 
 
 
 

Page 10

 
 
   
 
