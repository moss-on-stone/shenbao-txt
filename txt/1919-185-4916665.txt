# 1919 - 185 - 4916665

 

Page 1

 
 
   
 
 

Page 2

 
 
   
 
 

Page 3

 
 
時評 
[避（冷）]  
　　中國每當一事困難之際則其事之有責任人大抵用避之一法以逃此困難今中國之事無一而非困難矣故避之之人幾於無日蔑有也 
然而最近之可異事則莫如段爲安福反對組閣事將避之天津王爲安福强使組閣事又避之西山是所避者不在外來之困難而在内部之困難矣避之用繁矣哉 
命令 
　　七月十日大總統令　巴黎會議對德和約關係至鉅迭經電飭各全權委員審愼從事頃據全權委員陸徵祥等六月二十八日電稱我國對於山東問題自通知大會宣言維持保留後最初主張註入約内不允改附約後又不允改在約外又不允改爲僅用聲明不用保留字樣又不允改爲臨時分函聲明不能因簽字而有妨將來之提請重議又復完全被拒不得已當時不往簽字備函通知會長聲明保存我政府對於德約最後决定之權等語披覽之餘良深慨惋此次膠澳問題以我國與日德間三國之關係提出和會數月以來乃以種種關係不克達我最初希望曠覽友邦之大勢返省我國之内情言之痛心至爲危懼推究此項問題之由來誠非一朝一夕之故亦非今日决定簽字與不簽字即可作爲終結現在對德和約旣未簽字而和會折衝勢不能詘然中止此後對外問題益增繁重尤不能不重視協約各友邦之善意國家利害所在如何而謀挽濟國際地位所繫如何而策安全亟待熟思審處妥籌解决凡我國人須知寰海大同國交至重不能遺世而獨立要在因時以制宜各當秉愛國之誠率循正軌持以鎭靜勿事囂張俾政府與各全權委員等得以悉心籌畫竭力進行庶幾上下一德共濟艱危我國家前途無窮之望實繫於此用告有衆咸使周知此令 
又令　吳炳湘晉給一等文虎章此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電　安系昨爲新閣再假投票結果田九十八周四十九田旣决絕不幹龔請以次多數遞推段亦爲然但該系幹部仍否認（十一日下午三鐘） 
　　北京電　徐語人安福欲提朱深除非將法律改成國會提交總統同意方可（十一日下午四鐘） 
　　北京電　安系願將中行利權讓出以成立籌邊使官制爲交換條件故本日衆院會議並無辯論連開三讀通過咨送 
（十日下午九鐘） 
　　北京電　段閣呼聲又起或竟成爲事實（十日下午九鐘） 
　　北京電　某西人評昨命令謂不啻表示欲補簽字之决心 
（十一日下午四鐘） 
　　北京電　陸徵祥電法已批准和約英日亦將批准原議五大國中有三國批准和約卽發生效力（十一日下午四鐘） 
　　北京電　府外交委員會决定不簽字辦法第一步訓令專使先向和會聲明（甲）中日德間之山東問題不得由關係國自行談判應俟國際聯盟開會時提出議案聽候公决（乙）未經公决前日本不得藉口履行和約强奪山東經濟上之權利（十日下午九鐘） 
　　北京電　國院前通電各省認抵制日貨爲排外擧動應卽嚴行取締京學生聯合會因分電痛駁（十日下午九鐘） 
　　北京電　政府提出和會應行討論之件（一）國際同盟（二）經濟同盟（三）萬國郵政大會（四）萬國法律會議電令陸使悉心辦理 
（十一日上午三鐘） 
　　北京電　中日軍事協定期至德戰終了止現某國要求延長以俄亂平後爲失效之期陸軍當局極端反對（十日下午九鐘） 
　　北京電　報載日政府將遣特使來華遊說中日親善之必要並聞犬養毅氏將被此命刻正與我駐使接洽中（十日下午九鐘） 
　　北京電　段派商與日人訂續約表面靑島行政權歸還中國 
（十日下午九鐘） 
　　北京電　西藏懸案政府商准英使各派代表同赴拉薩議結 
（十日下午九鐘） 
　　北京電　公使團不允取消禁運軍火（十日下午九鐘） 
　　北京電　奉吉政潮均由日人牽動見日使向外部聲明所有日僑生命財産應由我政府擔保（十一日下午三鐘） 
　　北京電　九日交通機關得奉訊吉長電報忽然不通銀行滙兌亦停形勢危急（十日下午九鐘） 
　　北京電　吉林孟恩遠不願來京其部下有獨立說（十日下午九鐘） 
　　北京電　奉張電請黑省軍民分治政府復電贊成惟宋小濓不允就省長祗可暫緩實行 
（十日下午九鐘） 
　　北京電　派張錫鑾赴吉調停風潮吉扣鹽稅八十萬（十一日下午四鐘） 
　　北京電　鮑貴卿電謝軍又在大烏里車站搜去華商欵項二千萬盧布懇向俄使嚴詰並實行國外出兵計畫（十一日下午四鐘） 
　　北京電　徐電裴其勳勸高士儐服從命令（十一日下午四鐘） 
　　北京電　郭宗熙電辭護督及本職並陳孟部應加撫慰徐意派趙爾巽何宗蓮馳往調解趙以疾辭院得長春電奉軍一旅開到（十一日下午三鐘） 
　　北京電　陳籙展假七天 
（十一日下午三鐘） 
　　北京電　陜陳許衝突日甚電張錫元調和（十一日下午四鐘） 
　　北京電　派李奎元爲湘省軍務帮辦（十一日上午四鐘） 
　　北京電　龔語人國内和議先决法律再及事實（十日下午九鐘） 
　　北京電　北總代表朱辭錢繼將成事實（十一日下午三鐘） 
　　北京電　朱辭不來京復龔電中有是非靡定黨見紛紜現營商業謝絕政聞等語（十一日下午四鐘） 
　　北京電　敎部派赴浙省留蔡專員回京報告蔡允回任 
（十日下午九鐘） 
　　北京電　王揖唐又避往西山（十一日下午三鐘） 
　　北京電　各界聯合會今日正式成立（十日下午九鐘） 
　　香港電　昨日國民大會討論外交失敗問題旋赴軍政府請求頒佈懲治國賊命令發表對外宣言取銷各種密約伍廷芳答稱凡此舉動皆須財力與軍械國民能接濟之否衆韙其言後見岑春煊代表作第八次請求任伍廷工爲省長以達粤人治粤之目的待至午後七時迄無滿意答覆衆失望乃往總商會請求開會通告各商舖全體罷市非至省長問題解决時不止商會總董初不允但卒從其請發出自十一日起全體罷市之傳單（十一日下午四鐘） 
　　香港電　廣州商店罷市要求以伍廷芳任省長（十一日下午五鐘） 
各通信社電 
　　北京電　某要人云某派確與日本協商自訂靑島收回條約由阪西氏居問說合 
　　北京電　長春吉林間電報已經不通張作霖急調駐紥鄭州漢口奉軍回奉 
　　北京電　當局决定促開滬議與軍府直接商榷兩者並行 
　　北京電　吳鼎昌昨日來京述朱啓鈐仍堅辭不就總代表職　朱啓鈐另電徐世昌並西南各總裁主張錢能訓繼任總代表但安憲派反對錢繼任 
（以上十日）以上平和通訊社電 
　　北京電　吉林軍隊暴動張作霖電請派宋小濓前去辦理院復宋堅辭不往 
　　北京電　津繼商會電請通電各省禁止運米出洋　　北京電　熊希齡來京報告河工緊要請發巨欵趕築堤岸（以上十日） 
　　北京電　岑西林電望北代表速到滬煊巳派馮曉靑就近疏通俾早解决 
　　北京電　郭宗熙電吉省軍心已略平息仍在勸　　　北京電　派宋小濓長吉現擬改長黑俟奉吉平息即發表 
　　北京電　吳鼎昌奉命三次赴津促朱總代表即日南一（以上十一日）以上中華通信社電 
　　北京電　提周咨文仍未送出聞因安福全部尚未疏通就緒己未又有不再出席之說恐難通過故暫緩　　北京電　决以錢能訓爲總代表惟須俟江汪兩代表先將條件商妥後方始南下 
　　北京電　外團對我不簽字迄無何種表示政府昨又電陸徵祥詢善後意見 
　　北京電　歐和慶祝多數主張從緩舉行現已擱置　　北京電　院電沈銘昌靑島問題中央正力籌解决方法望團諭人民顧全大局勿尚意氣所請辭職應母庸議（以上十日） 
　　北京電　院電呂調元速將被災人民設法救濟并將已破各圩從事宜洩未破各圩竭力搶護母便災區擴大 
　　北京電　參陸處覆熊克武電川邊危急旣由尊處接濟甚善中央現已預備餉械不日即可撥付 
　　北京電　孟恩遠電允將印送交郭省長即日來京風潮可免外傳吉林獨立不實然日來此間吉奉衝突謠傳甚熾 
　　北京電　郭宗熙再辭職有宋小　長吉說預料吉潮未平不至實現 
　　福州電　李厚基聞土匪攻襲漳州被擊潰散昨　飛電飭前線軍隊嚴防勿令竄入境地 
　　濟南電　此間各界人士憤某國人之蠻横官　又不能强硬交涉又將有罷市舉動 
　　濟南電　日來沂屬一帶鬍匪更形猖獗聞此項鬍匪均由靑島海面輸入（以上十一日） 
　　以上中孚通人社電 
公電 
　　北京學生聯合會電　上海全國學生聯合便轉各省各團體公鑒據北京晨報載政府陽日通電禁止揚外略謂各省抵制日貨排斥外人之舉動日甚一日殊屬非是務望各該長官剴切曉諭萬勿有排外舉動卽中日邦交亦應仍前待遇云云竊以國民此次舉動純以正義人道爲根據反抗强權以及其他苛酷之秘約不平等之條件絕無排外思想各團體宣言具在文電可徵各友邦多能諒解此旨表示同情五四以來國内並未發生排外事件於日人亦從無排斥之行爲若謂力爭主權爲有損中日邦交亦應劃清界線不得漫言外人此猶詞意含混恐滋誤解而已至即中日邦交一語特别申言則直以各國皆在排斥之列尤非事實日且未排遑論其他似此矢口出辭誠恐淆惑觀聽國民雖愚何能任受在政府即存弭患未形之心在友邦或有禍將及我之戚人方以過激相中傷我竟作繭自縛母用失計除據情陳請政府更正外謹此電聞願共洒斯恥並希保持固有精神謹愼自持勿貽政府以口實爲禱北京中等以上學校學生聯合會叩靑 
　　北京學生聯合會主堅持不簽字電　全國學生聯合會曁各省學生聯合會各報館各團體公鑒近聞政府電巴黎專使如得交還靑島保證卽追加簽字似此辦法與無條件何異政府本無定算遷改靡常望國民仍堅持不簽字决心並電政府力爭北京中等以上學生聯合會叩灰 
[路透電]  
[德約簽後之世界近狀]  
　　八日華盛頓電　參議員洛悉氏在參院提議請威爾遜總統將所傳日德兩國間條約詳情告知參院 
　　五日倫敦電　薛西爾氏今日在希慶演說謂歐洲經濟現局殊爲嚴重人民不能得充分之糧食各項運輸皆爲失其常序貸債之制或受重損或已全毁今外務最急要之問題爲設法整理經濟使復常位吾人今爲自己利益起見必準備辦理此舉如有必要則當扶助歐洲吾人尤當規定和平政策而勿碍及歐洲經濟之恢復吾人如着手進行則勿以所發展之革命主義而驚駭此項革命主義歐洲任何各國縱不連吾人在内多少必被波及云 
　　六日倫敦電　今晨全國各敎堂舉行感謝和平禮英皇英后及皇族各員均臨聖保魯敎堂與會 
　　五日柏林電　韋到謠傳政府關於德國分疆事將發生重大風潮中央政府與普魯士政策意見抵觸 
　　六日巴黎電　德政府致文克勒滿沙氏謂德國準備立行履行和約關於賠償各條欵請即組織協約國專家委員會至柏林會同德代表一員估計一切損失　　六日巴黎電　和約調印後法德間仍不能互通郵電須視德國履行和約條件之情形逐步准許 
　　六日倫敦電　政界盛傳現擬以英美意兵一混成隊至巴黎參與七月十四日法國戰勝祝興協同作戰之各小國亦蔣派兵五百人 
　　六日巴黎電　法國衆院將提出議案發行協約國國際彩票英金四千兆鎊以作修復法國被毁城鎭之用此項彩票將在協約國與共同作戰國發行 
　　六日巴黎電　駐巴黎美國華萊斯氏豫料白萊斯將成法美運輸及美國與中歐諸國通商主要口岸因其地理上之位置及利源均非他港所能及也 
　　三日倫敦電　駐倫敦之共同新聞訪員得悉協約　與共同作戰國請荷蘭引渡德前皇者其數將有二十二三國之多 
　　七日巴黎電　七月十四日法軍擬舉行凱旋游行所過各街有以坐位及設壇售錢者衆院提議照價徵稅百分之八十 
[航空界之近情]  
　　八日紐約電　飛船Ｂ三四號因天時不佳展緩由美飛回英國 
　　六日華盛頓電　海軍總長台尼爾氏致電英國飛船Ｂ三四號賀其樹非常之成績此舉將便英美邦交更爲密切 
　　六日倫敦電　英皇電賀飛船Ｒ三四號之船長斯考德少佐並祝其平安歸來謂此次飛行爲新時代之發端英美人民已因戰爭而密結今因此可於承平時更爲親近 
　　六日倫敦電　航空部宣稱飛船Ｒ三四號於今日午後二時安然降落美國米尼特拉之哈齊爾赫斯特此次行程計長三千一百海哩任何飛機從未有行此長程者以一百零八點十二分鐘達之該飛船乃以自有之力飛達美國驅逐艦因聞該飛船汽油將罄曾往援助但並未拽之而行 
　　六日米尼特拉電　飛船Ｒ三四號由霧海中飛出盤旋於停機場之上距地約千呎後得無線電報知停機場已佈置妥當船可飛下乃由船員數人持下降傘先下察視停機場之佈置當時有美兵五百人襄同辦理故在十分鐘内各事皆巳辦成船員多神疲目赤但皆快樂大約八日即將飛回現巳增置汽油等物據駕駛員云此船以一夜之經騐居然抵此誠爲異事氣候變狀知之不詳故飛越大西洋至爲危險云 
[各國近事記]  
　　五日哇太樺電　坎拿大下院通過議案准婦女有選舉並列席國會之權 
　　六日倫敦電　英相喬治氏已抵克里西士擬靜養兩星期 
　　六日柯洛恩電　愛士葵氏應勞勃森將軍之請現游柯洛恩 
　　六日丹京電　匈國避難之政治家多人已抵維也納籲請協約國助救匈牙利免使長受過激黨之控制並使得以組成穩健之社會黨政府 
　　七日巴黎電　法總理克勒滿沙氏巡游法國兵燹區域在聖康丹城時居民謂求於冬季以前予以適當房屋充分燃料並借資於農夫行政務宜從寛總理向衆演說謂聖康丹與他處災情相似云云居民皆信任總理 
[意國之糧食騷亂]  
　　六日羅馬電　米蘭等鎭糧食及衣店被刧白里斯西亞發生騷亂死一人傷數人數鎭商家已將物價大爲減小政府現嚴厲計畫對待壟斷者社會黨宣言不負騷亂之責任 
　　五日羅馬電　土林等三鎭因糧價昻貴發生騷亂羅馬商家已允減輕物價百分之五十 
國外要聞 
[法國整理商港之計畫]  
　　法國無線電社巴黎通信云自戰事開始以來法國當局用其偉大之眼光一貫之精神竭力恢復國民之經濟生活現各種大工程之實行計畫正在籌備中如整理商港疏濬河道修繕道路敷設國際鐵道及規劃瀑布等皆是此項計畫由法國最高工程會議籌備進行該會議於一九一七年由工部總長格拉凡氏創設格氏搜集各種主要材料悉心研究分門别類草成具體之計畫聞此項草案將提交國會逐項議决將來工程告竣法國商埠之發達可操左劵試述如下 
一哈佛爾關於整理哈佛爾之草案已由國會通過規定經費爲二百兆法郎哈佛爾將來當爲法國北海岸之大商埠一旦工程告竣該港可與歐洲大商埠如亨堡·鹿特丹·恩凡爾·不來梅·利物浦·等並駕齊驅一羅昻羅昻輸入額最鉅爲法國各商埠之冠爲考察該港需要起見特設一委員會以研究之並擬建築船舶停泊所使港内碼頭地位寛暢上下貨物迅速便利第欲使羅昻港能容納最大之商船非開濬塞納河之下游不爲功云 
一高恩高恩港亦將加以改良而擴張之如碼頭鐵道均宜大加擴張通海之運河亦宜疏濬云 
一洛歇爾關於整理洛歇爾商埠之計畫巳預備經費百兆法郎爲建築各項工程之用如擴張河港改良碼頭開濬河道建築船舶停泊所使吃水十密達之船舶亦得停泊其中 
其他如聖那才爾·侖德·波爾多·奇隆特·杉德·馬賽等埠所有整頓之大計畫現正在研究中關於整理馬賽一港之費用擬特定爲五百零十兆法郎計畫中如建築船塢改良商港擴張碼頭疏濬河道皆須見諸實施將來各項工程告竣後加以鐵道運輸之便利則馬賽一埠必爲歐洲最大商埠之一也 
除整理商港之大計畫外鐵路交通事業亦宜改良如聯絡瑞士及大西洋各港之鐵道聯絡亞爾薩斯勞蘭及法國内地之鐵道聯絡英法之鐵道（英吉利海峽隧道）皆應逐漸加以改良云 
國内要聞 
[北京通信（靜觀）]  
　　北京專門以上學校新調查北京專門以上各學校比較各省爲多蓋自民國以來决定國辦高等敎育省辦中等敎育之計畫地方高等專門各校比之清末乃大減少各省中學畢業希冀深造之士無不負笈擔　北來京師就性習所宜謀入相當學校則不能不將各校内容詳細調查爲好學諸君告焉 
　　北京專門以上學校大别之可得三種一屬於國立者一屬於私立者一屬於外人所設立者國立之中有直轄敎育部者有直轄其他各部者私立之校以敎授政法者爲多外人設立之校則僅有二所耳 
（一）北京大學校址在後門馬神廟校内現有哲學中國文學史學英文學法文學德文學數學物理學化學地質學法律學經濟學十三門此外尚有預科若干班補習班若士班全校人數三千畢業者已有千餘人校内有寄宿舍惟不甚敷用本年署假内招考預科一年級及本科法文學門德文學門一年　預科改爲二年畢業木科改爲四年畢業並實有選科制度當蔡校長任事時壹意注重自由研究養成學生自修及自治之能力自學潮澎湃蔡氏去職現一般人士均希望蔡氏之惠然復返也該校招考章程現巳登入京滬各報（二）北京高等師範學校校址在廠甸校内現有六部五科全校九百二十五人巳畢業者六百人校内有寄宿舍該校年來亦頗能注重新式敎育訓育一方面純取自治主義畢業學生多爲社會所器重本年招考英語史地理化博物四部預科並體操專修科（三）北京女子高等師範學校校址在宣武門内石駙馬大街校内現有國文圖畫博物三專科及初級師範本科三班全體人數一百六十畢業人數三百餘校風嚴肅本年招考英語數理化學家事三科預科又保姆專修科一班以上男女兩師範均免收學膳費惟專修科則須自備膳費（四）北京法政專門學校校址在西城太僕寺街校内現有政治經濟法律三科本年招考預科二百人（五）北京農業專門學校校址在平則門外羅道莊校内設農林二科共二百餘人本年招考八十名（六）北京工業專門學校校址在西四牌北祖家街校内現有機械電機機織化學四科實習工廠頗完備全校二百餘人本年預科本科均招考（七）北京醫學專門學校校址在前門外後孫公園校内現有醫學本科二百餘人已畢業六十人數授不用講義純中學生筆記且注重實習附設有診視所本年招考醫學本科二班約在六十名以上百名以（八）北京清華學校校址在北京清華園該核專爲預備留學美國而設内分高等科及中等科考取新生資格極嚴非英語有高深之造就者不能企及也校轄外交部校風純似美國此次學界風潮該校學生愛國熱潮尤較高於他校焉（九）俄文專修館校址在東總布胡同亦轄於外交部蓋純 
 
 

Page 7

 
 
粹外國語專門學校也校内現有五級共百五十名巳畢業者六十餘本年招考事未詳（十）内務部警官學校校址在北新橋本年不招考校内現有一班至明年底畢業專用以造成專門警政人才其入學之資格一法政學校一年半畢業或警察學校一年畢業者二陸軍學校畢業者（十一）北京稅務學校校址在朝陽門内大雅寶胡同爲稅務處所直轄考取新生須英文之程度較深方能合格畢業之後派在各關任用待遇頗優本年招考學生二十四名考期已過矣（十二）陸軍大學凡屬於陸軍學校皆直轄於陸軍部參謀本部其考取學生手續多與其他學校少異大學校址在西直門内虹橋其學生稱學員學員入學之資格須受有軍官且曾畢業於陸軍軍官學校服軍職至二年以上經參謀本部之初再兩試及第者入學手續先由所屬之長官具册保送經初試合格再受再試再試合格始能入校蓋純爲造成將帥人才而設也校内現有學員五百餘人並有寄宿舍（十三）中央陸軍測量學校校址在西城祖家街内分高等科尋常科兩班由各省測量局選送校内現有學生八十餘畢業之後專任全國三角測量（十四）航空學校校址在南苑校内分術學兩科術科習飛行及製造學科習各種軍事學共一百二十餘人專收海陸軍之現有軍職者（十五）軍醫學校校址在東城六條胡同校内現設醫藥兩科全校人數三百畢業之後由部派赴各軍任軍醫職本年招考醫學兩科試騐時外國文程度不甚高深（十六）軍需學校校址在東城煤渣胡同本年招考事項未詳以上五校咸屬於陸軍部及參謀本部凡入學之士除學膳費均由校供給外並本月津貼銀兩元若大學及航空學校學員之原有職務者並准其照支原薪（十七）交通部鐵路管理學校校址在李閣老胡同全校學生二百人現分高等科日文科兩班日文班專爲畢業後派在南滿鐵路辦事而設本年招考高等科一班（十八）交通部郵電學校校址在李閣老胡同内容未詳（十九）交通部唐山工業專門學校校址在直隸　縣唐山校内現有土木工程科鐵路機械科全校二百餘人已畢業者二百餘人本年招考本科一年級及預科一二年級插班約六十人入學資格須英文程度較高畢業者擇尤資送美國留學其餘派往各路實習此校雖不在北京但以其内容甚佳因並述之以上三校皆爲交通部所直轄蓋專爲造成交通專門人才而設有志實業之士可注意及之也（二十）中國大學校址在西城根此校在北京私立各校中規模較大全校學生一千四百餘人内有大學部專門部中學部（二十一）朝陽大學校址在東城海運倉此校係汪有齡私人所設内有商法兩科全校人數二百餘有寄宿舍據聞敎授尚認眞（二十二）民國大學校址在宣武門外儲庫營全校學生三百人内有大學預科有專門部專門部並設有夜班所以便來學也惟聞此校現尚未經敎育部認可（二十三）中央政法專門學校校址在崇文門外北五老胡同全校學生三百八十現設法律一科以上四校本年暑假期内均招考（二十四）北京滙文大學校校址在崇文内盔甲廠係美人所設立校内現設文理神三大神本科預科分文學理學師範三部外有補習班專爲預備入協和醫學校及山東基督大學正科而設（二十五）北京協和醫學校校址在東單牌樓北考取學生專重英文敎授與實習並重此校現亦爲美人所有據聞以上兩校現將合組爲燕京大學此外尚有蒙藏院所屬之蒙藏高等學校因其内容未及調查故暫付闕如至其校址則在西成石虎胡同云 
以上所列共二十五校北京專門以上之學校盡於此矣學校旣多則北來求學之機會自易惟隨求學而發生者有兩種問題焉（一）爲經濟問題（二）爲選擇學校問題年來北京生活程度日益增高中人之家措辦學費頗感困難但依記者愚見以爲學生生活貴乎樸儉似亦無取乎多金茲就最低級言之凡收學費之校如大學則每年三十元專門則每年二十五元（現在且多收京鈔者）膳費每月平均以六元計則年需七十二元書籍之費每年二十元其他雜費以每月四元計則全年爲四十八元如此合計則年有一百五六十元巳可敷衍再擴充之能得二百元更可應有盡有矣 
[南北和會動機之一線]  
　　自外交吃緊因有速决國内和局之主張近日駐京公使團方面對於吾國拒絕簽字後觀察亦謂南北分馳國内尚無一致行動遑論對外頗多觖望之詞故當局近亦决心排除萬難進行和議無論朱桂莘願去與否擬先邀其來京一商進行方法一面命汪江二代表與唐接洽一面逕電岑陸等互商辦法國務院並於陽日通電各省區長官内容係轉錄陸徵祥專使來電原文略謂頃接到巴黎陸專使等拍致朱唐兩總代表等來電一道内謂此次巴黎大會我國因德約保留未發生效力故祥等未經簽字此中曲衷諒邀洞鑒惟目下善後問題諸待參究外交前途益形險惡陸使等燭見内情洞察外狀實有痛哭流涕之概期望國内統一語出肫誠當此國步艱難内外交迫務希諸公勉籌大局力促和平以息内爭而謀一致對外之實千鈞一髮稍縱即逝除敦請各代表齊集滬瀆開誠商洽賡續進行外特電謹聞敬候明敎同時復電天津朱總代表略謂刻接汪江二代表由滬上轉來巴黎陸專使等致滬上和會通電一道茲特錄奉台閱危詞悚論言之懍然目下外交日棘合力亟施補救方針庶得幸免淪胥早息内爭所以徐圖對外各等情前來除電台鑒外務請顧全大局勉任艱鉅究定何日啓節尚希先日示知以便接洽無任盼切之至云云惟聞朱桂莘氏近來對於和議態度非常消極外間有謂其經各方面疏通已打消辭意實非眞相蓋朱氏以此時政局混沌暗潮起伏無常甚不願再作馮婦致陷左右爲難之境昨曾有電來京極力推薦錢幹丞吳達銓二人請擇一自代據熟知此中消息者所觀察大約正式内閣未成立以前和議復開恐不能成爲事實也 
昨有某政客談及和議問題謂現在政府及南北代表皆不反對和會重開所爭者不過政府主張由西南另提條件西南主張北代表先行南下再議辦法政府則主張先有辦法然後再派北代表南下近日雙方接洽不過此數點而已岑西林前日拍電來京主張繼續和局辭極籠統政府對之亦尚無具體簽覆惟此時極欲徵求朱總代表之意見前曾由當軸電知吳鼎昌令就近詢問朱氏之辦法並順便來京磋商一切吳氏已奉命辦理並於昨日下午來京赴府報到觀此種種情形似和議復活又非無希望也 
聞熊秉三氏曾於日前抵京竭見東海面陳在津與各方面疏通關於謀和之種種情形及各方對於和局之意見隨後並陳述對於組閣之計畫出府後並邀外交協會同人等籌畫對於外交問題進行之手續昨日上午十一鐘又來津下車後先到英租界朱宅晤朱總代表面談東海對於時局所抱之宗旨並請朱氏勿萌退志並力勸朱氏到京共謀和會之進行旋即電邀王鐵珊諸人在朱宅早飯談至下午二點始各回本宅熊氏日内并有南下赴滬之說 
[孟恩遠免職後之吉林形勢]  
　　吉黑軍政長官更動一節已見明令國務院當於七日致電張作霖及郭宗熙其致張電云昨頒明令鮑貴卿調任吉督孫烈臣署黑省督軍等因務希敦促孫署督從速赴黑以資交替而重國防是爲至要奉諭特達其致郭電云頃頒明令孟恩遠授爲惠威將軍著即來京覬見另任要職藉重長才即以鮑貴卿署吉省督軍其未到任以前暫由貴省長兼攝除另電孟督外務希執事實力擔任至軍政事宜尤須加竟撫循母使疏虞是所至跂等語 
昨日政府方面消息謂孟恩遠内調將軍已有電道謝並稱尅日交卸一面約束所部勿滋誤便鮑貴卿亦即口赴吉接事鮑底缺未開將來是否即眞未定吉省長郭宗熙辭職政府未即照准黑省實行分治將另簡省長正在物色中宋小濓呼聲頗高但亦尚未决定 
據中美通人消息孟吉督調任惠咸將軍後吉省軍隊曾來電質問政府頃外人方面傳說孟督已宣告獨立與北京政府脫離關係長奉吉林間全在掌握中風聲甚緊蓋純襲民國六年秋間之舊例表示强硬態度以冀留任之故智也　又某國人方面所接長春來電亦云七日孟督軍内調及鮑貴卿繼任之令發表後吉林陸軍有全部反對之說人心動搖有避難於滿鐵附屬地者又貴重物品多託外國銀行保管並聞交通方面亦接有電訊吉長電報忽然斷絕等語又中行方面亦有電訊謂吉省中行已由吉軍把守匯兌停止云云可見吉林形勢頗有不穩之象不知政府何以善其後也奉天某外報據省署消息云吉林省長郭宗熙特電大總統陳述奉吉風潮之原因謂奉吉惡感非孟督軍之主動係吉省軍官之主張請派員宣慰即可平靜云云又聞總統因孟督集兵於長春曾親電孟督令其速即將增駐長春之軍隊於五日内撤去仍駐原防免貽各界口實此爲奉吉問題最近一大關鍵如孟督能服從總統電令則奉吉問題當然告一段落不然糜爛狀况非吾人所忍言也 
孟吉督在長春增添軍隊以防奉軍前進並籌備種種抵抗方法已詳前報茲聞張使除已决定預備騙逐外昨又致電孟氏質問其在長增兵用意何在並令迅速答覆惟孟氏尚未聞有覆電來也 
奉軍副司令孫烈忱偕同清鄉局督辦王恩普參謀長秦華顧問劉鴻恩帶同馬弁衛兵三十餘名於六日（即星期日）十鐘五十分乘特别專車由京回奉自孫副司令定期返奉之電到後總參謀長張作相代理副官長俞沐潭五十三四兩旅長代理政務廳長潘　年財政廳長王永江秘書長袁潔珊敬務處王連坡及使署各處長並衛隊旅長各營連排長均於昨日下午六鐘往車站迎迓孫等於十一鐘進城即赴使署謁見張使報告在京會議情形及調動孟督辦法此外又陳述邊防事宜畢始行退出張使於翌日正午設席於俱樂部爲孫等洗塵 
[中央財政窘况]  
　　中美新聞社八日京訊云政府近來度支奇絀又不能借外債行政費從何出近日有政府將元年公債票大批售與外國之風傳國會乃提出質問龔財政長昨向兩院解釋謂本年四月五日因國庫空虚政費無着内有軍費一項尤極急要不得已將元年公債票售去一批但祗售與本國商民並未售諸外人售額總數實祗二千萬元銷餘並無九千萬云云按此項公債票並無國稅爲擔保亦未註有贖還付息用銀明文故政府用京鈔付息如到期京鈔跌價亦可以京鈔贖還票價每百元自二十四元半至二十六元半政府又爲續籌政費起見思得一策欲將此項債票由府部擔保歸上海中國銀行付息並贖還得此擔保後票價乃較平時漲四成至六成售額總數又得六百萬元是則在政府與購票人二方面特以京鈔價之漲落爲賭博耳苟京鈔之價復原則政府勝若現價數年不變則購票者勝現政府發售此項有擔保公債票較尋常元年公債票實多得五六十萬元惟京鈔今後二年内若仍照現價則同一票額而有擔保公債票之到期用銀付息與尋常元年公債票之以京鈔付息相差懸絕政府將居失敗地位此項公債票售得之現欵早經用罄幸關餘自意使取消抗議後已於上星期六撥付六月份官俸軍費得藉以應付惟政府目下又須籌一宗鉅欵充小徐邊防軍費銀兩財長爲應付本月份政費事曾通電各省長官令竭力核减政費妥征地丁稅欵務使涓滴歸公並將餘欵迅解中央云云一面又擬向京津中外各銀行商借短期小借欵多起云 
[外交團不允弛禁軍火]  
　　中美通信守消息云前政府要求公使團將五月五日所訂禁止信軍火於中國之約取消現公使團鑒於近來中國時局之未定不欲取消此禁即日本公使亦已表示不允之意故公使團日内將以不克取消此約之簽覆送交中國政府云 
又據英文京津泰晤士報云日本駐京使署現在正式宣布反對解除運輸軍械及子彈入華之禁令並將此意知會北京外交團之領袖因此中國政界重要分子殫其勢力欲得取消此項禁令之目的已難獲日官之协助此理之至顯者也查除義國使署因與中國訂有購買軍械合同並未表示反對取消此項禁令外其餘北京各國使署均立於反對之地位據云義國公使目下似待其本國政府之命公方能取决辦理日本在與列强協定禁止軍械入華之先曾與中國訂有供給大宗軍械子彈及一切軍需用品之合同而日本今竟毅然犧牲一切即美國去年八月曾與中國訂有供給軍火合同而今亦堅持不運各國爲尊重協約之議甯犧牲固有利益惟義國獨舉各國相牴觸殊令人不解云 
[川邊西訊]  
　　字林報六月十二日打箭爐通訊云邊陲現局視前較安南路湘鎭之騷亂其勢大弱日來磋商調停辦法頗有進步聞叛黨已交出來福槍　餘枝過山砲兩尊駐紥河口以防事變之華兵奉命開往裏塘卽占據該地並不費力裏塘周圍之形勢旣見鞏固巴塘因以受良好之影響該處人心已爲安定惟裏塘與巴塘間之立登（譯音）地方尚未恢復治安故打箭爐由南路與巴塘之交通今仍阽危通拉薩之北路現無阻礙目下旅客之來往者頗多泰半自打箭爐出發圖西公（譯音）寓巴塘多時今已回甘孜啓程之前曾由鎭守使委充甘孜民團四團長此舉殊有智謀蓋可鞏固該公内附之忠忱且可聯合甘孜藏人受素孚衆望之軍官約束其人固傾心以事華員者也鎭守使且注意近來張德之事變其志殆欲防杜日後重行發生曾因此計殺藏務譯員一人南方宣慰使安某抵此後殊受當道冷遇旣而旅費告罄計無所出不得已乃向鎭守使乞貸數百金朿裝而歸成都近來此間曾接成都解來之軍餉八萬元豫料日後尚有欵項解至往日成都每月運解打箭爐之軍餉其數大逾於此今西部時局俶擾當道得此區區已甚感慰也邊防經費至爲支絀雖四處羅掘而所得仍不敷發給兵餉聞巴塘軍隊現從事預收六個月之榖稅打箭爐則以勒索茶商爲務本年初曾塡發售茶執照今限茶商於五月杪前繳足執照費否則即由縣知事拘押勒繳鴉片入稅亦爲軍餉之一部分種烟之地愈捐愈廣以致糧食大缺價爲飛漲工值因以增高日用各物幾無不昻貴也 
[京華短簡]  
　　周和閣問題安福派始終表示反對前昨兩日聯開緊急會議其中一部份本欲借此爲周氏疏通乃其結果仍屬無效據昨日情形該派態度異常堅决决不予周以同意决定以勸田戴段爲前提至萬不能已時方肯投周氏同意票已向政府爲半公式之表示聞東海對此頗爲憤慨曾宣言謂組織内閣以現在趨勢論確以周樹模爲最相宜無如某派故意阻難因之不能卽口實現倘某派堅持到底余認該派非反對周君卽是反對現政府予仍須二次引咎辭職言下太息不止 
據外人方面消息駐京荷蘭公使因對德和約旣經在歐洲簽字世界戰禍已告結朿中國雖拒絕簽字然事實上無戰事可言要求政府改善對於敵僑之待遇所有敵僑至檢廳呈報之期希望改一星期爲一月聞政府以戰爭狀態尚未正式消滅未允所請 
國民外交協會九日在石虎胡同由理事各幹事開臨時談　會集議事項决定如下（一）决議十二日午後二時（星期六）開全體幹事會商議一切（二）推定林王兩理事往見龔總理詢問外交經過情形及對德約不簽字後最近之辦法（三）擬通電全國各界主張不簽字後辦法由林王兩理事起草俟開幹事會通過後發表其條目如下（甲）奥約仍簽字（乙）國際聯盟仍加入（丙）不簽字情形請政府明令宣布（丁）恢復山東權利舉國仍當持以毅力積極主張（戊）對德戰爭請政府明令宣布終止（己）軍事協定條欵應卽宣告無效（庚）以後外交完全公開（四）電巴黎各專使致謝不簽字决心（此電已發） 
　　天津總商會昨有電來京請禁米糧出洋電文如下連年水旱今歲麥糧減收倉庫無餘民食堪虞米食各糧價值增漲已成珠桂若外洋來華購賀現仍陸續運載出洋民食恐慌倘不急行禁止國民生活於茲斬斷言念及此危險萬分應請鉤座急行通令各省禁止米麥雜糧出洋以保國脈而重民食不勝迫切待命之至天津總商會齊 
[中美新聞社京訊]  
　　總統行文國會以中國旣未簽字於和約對德仍在戰事狀態中請國會即速切實表示政府對德應取之態度關於此節通信員得華人政界可靠消息謂總統曾致電陸徵祥令代表速直接與日代表開議靑島歸還問題以日本前向三大國宣言必歸還靑島爲根據說者謂總統此項訓電係受徐樹錚及親日派以及日人壓迫之結果彼將與日本直接訂一關於山東兩國權利之約以滿日人之意一般人僉謂此約一經訂定則山東問題即不能提出國際同盟此舉之斷送國權與簽字無異 
朱啓鈐與錢能訓均不願赴滬爲議和總代表現有派汪有齡爲代理總代表之說總統與安福部均不反對汪故汪氏似頗有望國内和平形勢似日有進步國會問題可望滿意解决新國會會期八月十二届滿被時不至再延會且將永不召集如此可解决此難題新國會亦不失面子南北統一後另選舉一合法新國會以前之國會自然皆消滅云 
政府任孟恩遠爲懷威將軍後東省風潮並不即平政府已接吉林軍隊將士來電數通詰問調孟之理由並謂吉省軍民皆不願孟離任又有一消息謂吉省將宣佈獨立但未證實政府復電令孟氏約束軍隊維持秩序並謂軍人必須服從命令政府調孟之舉軍隊不得違抗云據兩年前政府曾一度欲調孟離吉彼時吉省軍民大起風潮且宣告獨立政府不得已取消成命今政府故智復萌不知彼曾否自思有無實行命令之權力誠可哂也 
庫倫陳毅電稱謝米諾夫近得某國接濟大批軍火現擬從彼之根據地索倫山進兵至車臣汗以截斷張家口與庫倫間之華軍交通請政府速派兵援助如本月底前大軍不到外蒙或將投降云云内閣接電後於星期日開緊急會議黑吉奉三省熱河察哈爾新疆代表均列席又有蒙藏王公二人及陸軍　長與西北籌邊使徐樹錚當經决定邊防問題數事並由徐氏報告防禦方法據云六月底已派國防軍七千人由張家口赴營上星期續派二千人由京由發八百人已在途中前鋒於七月一號到庫倫軍行頗利並在京津定購汽車一百六十輛以便運兵其中已交貨者三分之一云 
今日總統對内關於外交之布告已發表（見命令）徐總統之對内對外政策於此可見一斑日來各處人民及軍界領袖如張作霖鮑貴卿倪嗣冲均來電贊助不簽字可見東海頗得各方擁戴惟徐樹錚不以爲然昨見東海長談謂中國從此孤立於協約之外又提出種種論據均曾見於東報者最後力請總統召專使回京並由平政院懲其失職之罪又請發一對外布告謂中國代表之不簽字爲無效當再補簽云論者謂總統之布告即係簽復徐樹錚者按代表之不簽字確使東海勢力一伸此後對於國内和平問題定可以其意見使武人派服從昨政府接上海汪江兩代表來電表示和議可望重開一切已預備唐紹儀等對八條欵願讓步惟國會問題仍最困難如北京國會能解散和平可立現即使不能解散亦尚有一調和之法即由兩國會合議憲法正式舉徐爲總統汪江請政府速進行此事力勸朱啓鈐或他人速任總代表之職云政界多謂新國會值此時勢難再存在即國會中人自己亦有此感想僉謂與其爲民意所逼不如自散之爲愈安福内部現亦不一致已分成意見絕對不同之數派王揖唐幾難以維持其前途亦從可知矣 
昨總統府會議决提出周樹模組閣案於國會咨文已擬就蓋印惟現在似安福尚不表同意安福一聞總統得段祺瑞之同意提周組閣即通電各省當局請贊助田文烈安福領袖中多以段祺瑞此次助周大爲不滿安福之不助周因周不允加入安系不允安福之要求而安福必欲操縱政府其政策在組一表面的混合内閣但總理必須軟弱無用一聽安福之指揮者此爲安福之最後戰爭該系人知此次一失敗將無立足地倘能於内閣佔優勢則對於國内和議亦可調和據上述情形觀之可見總統提閣咨文一時未必送達國會惟安福現已自知爲公衆所不容故周氏若一提出國會或有一部分可望通過也 
[程潛出走紀]  
　　湘南總司令程潛與湘政府單獨媾和一節外間屢有所傅頃得確息程氏忽於上月二十九日逃去復經切實調查始知程氏於潛逃之前三日駐湘南粤軍總司令部曾發表通告一件略謂據駐馬田墟盤查哨報稱頃有陸鴻逵黄復二人通過步哨線不受檢查形跡可疑經將其扣留報由營長轉解本部等情前來當將黄復提訊據供現在程總司令部充譯電員有徽章可證日前奉程總司令命令前往迎陸詠霓（卽陸鴻逵）頃經過馬田墟即被扣留不知何故等語當以旣屬程部職員檢其行李又無可疑之件即行釋放次訊陸鴻逵則言語支離檢其行李於鋪蓋内搜出要函三件密電碼三本排定通電稿一通日記一本查陸所帶函件俱屬破壞西南大局之證應即暫行扣留云云此通告旣經發表其密函電稿亦經附印於是各軍大譁羣起攻擊即程氏所部軍官亦紛紛與程脫離　係於是程氏雖欲掩蓋亦不可得且勢力孤單人心憤激程自知無可再留遂於二十九日夜半率同衛隊若干向資興大路逃去次日經湘南民政處長林支宇知悉即急電軍政府及西南各要人云趙宋諸公通電大義凛然賣國政府已爲全國所共棄程氏竟與暗通誠獨何心頃查程氏確於昨夜十二時出走現與駐郴湘粤各軍共同維持秩序云云並一面通令所屬出示布告維持公安矣茲覔得陸詠霓所帶各函件摘錄如次（一）薛子奇致程潛函略稱現商定擬請我公以湖南全體軍官名義發一通電痛陳國勢危急湘民水深火熱迫切不　再待聲明秉承中央收束軍事以期保境息民一致對外且加入朱澤黄名派同鄉軍全體出名更可表示此舉純出父老公意末謂我公發電後即當接濟湘軍軍餉云云（二）曾毓致程潛函略謂道途梗阻精神上早巳息息相通認爲新交中之最有希望者茲爲解决湘局計請詠儀兄專赴郴州會商辦法所有一切解决計畫均由詠霓兄面述 
[尚有要聞及地方通信轉入後版]  
雜評一 
[廣州之罷市（默）]  
　　前上海等處罷市爲要求去曹陸張也曹陸章之不易去以有軍人派援助之也今日廣州之罷市爲要求用伍廷芳爲省長也伍廷芳之不輕允亦以有軍人派把持之也然而北之軍人派卒不能不屈於民意而去曹陸章南之軍人派能終抗民意而不任伍爲省長乎 
粤人希望軍民分治久矣請願至八次而總裁不敢言會議不能决則軍人把持之力量可知我向者以爲南方軍人護法必能尊重民意今乃亦恝置不顧效北方軍人之所爲豈中國之軍人派至今尚不覺悟乎抑必以迫民罷市爲快心乎 
[第一步辦法]  
　　府外委會議决不簽後第一步之辦法令專使聲明中德日間之關係不能自行直接談判須俟國際聯盟開會時聽候公决在未公决前日本不能藉履行和約爲名强佔膠澳經濟上之權利此主張應全國一致堅持而不少游移者也乃觀十日之命令躊躇却顧措詞含混不能堅持不簽之意見於言外豈府外委會之决議政府亦尚不以爲然乎果第一步而不能辦到者則其他種種辦法更不必論矣 
 
 

Page 8

 
 
要聞二 
[章江要聞錄]  
　　敎育廳長之逐鹿　許壽裳廳長因省長偏袒議會無理取鬧急欲去贛雖經各方面竭力勸慰僅允暫時留贛而去志仍不能打銷熱中者流聞此消息紛紛逐鹿者已不乏人聞贛人梅士煥（安福衆議員）現已運動成熟不日發表敎育界人多以此說爲可靠而據京訊則謂政府將以前江蘇敎育廳長符鼎升（宜黄人曾任江西敎育司）繼任就比較上觀之符之人格似優於梅即就經騐而言符亦較梅爲優但梅爲省長門生（梅前任法政校長時曾拜戚門爲所契重）又經議會推縠確有幾分把握未知鹿死誰手也許辭職後本城敎育界除敎育育及各中學以上校長迭往挽留外女子師範學校曾電致中央及呈請軍民兩長維持茲將七日陳督批示錄下　呈悉許敎育廳長學術行誼久爲本督軍所佩重凡所設施措置允能嘉惠士林倚任方殷詎得容其遠引前據呈稱病辭職均經指令敦留并由本督軍會同省長合詞電部請留各在案迭准部電均敦令力疾任事想該廳長對敎育素具熱誠定當有以慰學界攀轅之望不忍遽遂初志也 
國民大會之動機　自京滬愛國人士組織國民大會後本省人士以我國專使旣已拒絕簽字自應爲政府後盾急籌正當對付辦法遂有組織國民大會之動機現由前省議員邱宗漢等聯絡紳商學界發起組織其宗旨純以愛國熱忱擁護中央一致對外爲主體至集會辦法均採取最穩健主義業經磋商數次七日復在沈公祠開談話會議决公推代表多人分赴省議會總商會敎育　農會及各社團接洽擬於九日仍假沈公祠　籌備會討論組織方法聞簽名發起者已有四十餘人之多 
鐵路便橋之危噞　南潯鐵路工程之窳敗固已盡人咸知所有橋工建築均以敷衍從事草草通車橋工之廢弛弗顧也行車之危險弗願也其山下渡瀛上二處之便橋皆設備簡單掩人耳目前次山下渡便橋岌岌可危經該管段長屢次商請坐辦張毅立時修葺以保行人而張一味敷衍不問路事該段長不得已祗得於橋基下逐一加增螺絲釘以固橋基現因天雨過多水勢暴漲瀛上便橋工程尤劣車行其處該橋卽左搖右擺振振有聲大有不可終日之勢該處工程段長見勢危險萬狀即報告坐辦張毅再請趕緊將該便橋加增大片石圍堤以鞏橋脚經屢次請求張始派養路工程司黄壽頤於日前至瀛上視察旋即返潯其對於該橋之危險能否從速整理尚不得知 
焚紗索賠之交涉　綢緞洋貨公會於六日開董事會棉紗業紛紛來會聲稱本月二日經報關行棧將紗交火車運省當時通濟公司付有交單回印於下午四時當面封鎖不料夜半三時紗車火起焚去棉紗九十件價值二萬四千餘元函詢通濟公司僅以空空洞洞之詞卸責應請諸公秉公討論經衆討論良久就中以主張邀齊七十二行商開全體大會追償紗價並應追算路局賬目居其多數羅朗山云此次棉紗被焚係南潯路第一次發生之事宜用文明辦法先行派人與之接洽某君云曩歲京漢車及津浦車均因油缸起火燒去行李酌予賠償此次南潯路貨車失愼亦應負賠償責任羅又云賠償與否刻不敢必惟就火車而論信用亦甚緊要如必如數賠償恐一時無此鉅欵或由運貨費内陸續扣除衆以此事非羅君調解不下於是公推羅朗山爲總代表曾明廷曾廷灜郭壽山王爵芳張贊承萬春谷爲代表前往九江與路局嚴重交涉全體贊成六時散會贛縣商會庚日電總商會云據商號曾際芳林鴻興投稱以接萬安泰電稱火車無故遭焚所裝際芳洋紗三十八件鴻興四件悉被焚毁請懇貴會責令路局照賠事　商業特據情電懇鼎力維持云云聞該路局已暗中派人來省四而偵察動靜經探悉各紗業語意定欲賠償遂回潯報告路局微露意旨允認賠償奈刻下無此鉅欵請緩期分繳以維路局而全商本俾得公私兩盡云云 
[南京快信]  
　　李督昨又根據各方面電促朱桂莘南下温世珍復電稱朱無南下意 
省警廳昨出示取締人民集會結社即法定　團體開會亦須預先公函通知警廳許可始准開會否則即嚴行干涉 
前因商學界風潮戒嚴現地方安靖市面平定昨已宣布解嚴 
軍警政紳商學報各界聯合會定十五日開成立會 
敎育部派參事湯中來寗調查蘇省學界最近狀况昨日抵寗住高等師範學校 
新國會議員邱珍等八十餘人電各省反對李盛鐸王揖唐六日之通電 
龍建章奉命赴粤昨抵寗今晨轉車赴滬 
錢幹臣電告李督已派于寶軒來寗接洽 
天津各界聯合會代表馬千里昨過寗赴滬 
松靑電車公司有外股嫌疑實業廳長張軼歐昨已派員赴松密查 
直魯皖豫蘇五省爲肅清匪患起見本年應在寗開會討論聯防撲剿辦法聞李督昨已電直魯皖豫各督軍商定開會日期舉派代表來寗會議辦法 
明日（十二）爲恢復共和紀念日各機關均停止辦公一日 
省署昨委艾善潤充善後工廠廠長又委王清濤赴銅山蕭縣尹榮修赴高郵寶應泰興等縣搜捕蝗蝻 
李督咨送軍官四十名入保定軍官學校肄業派軍務課員楊國藻帶領北上 
地方通信 
[松江]  
　　請阻立案　邑　耿道冲馮受祜吳前楣錢銘銓陸規亮顧葆康張樹動雷　許麒祥馬寶瑩張朋張爾鼎等因林某等所組之松靑長途電車公司態度詭秘疑有外股　入已於魚日公電交通部請勿立案茲復於十一號致函縣公署云縣長鈞鑒敬　者近日各報喧傳有人組織松靑間長途電車公司呈請交通部備案准行部中以茲事重大行查松靑兩邑有無外股并詢地方人民是否同意云云道冲等竊維發展實業便利交通誠地方當務之急第此事關係兩邑利害前途至鉅究竟公司發起人中之主動者何人列名者有無　託招股章程之是否　善路線所經必有損害農田水利毁壞廬舍墳墓之處能否不致釀成事變兩邑人民均應公司討論衆議妥協方可進行道冲等均松人何以事前松人絕無聞知即行呈部立案行爲秘密殊駭聽聞恐其中疑　所滋即異日禍機所伏現青邑各團體已分電省部一致反對道　等亦已公電交通部懇勿立案除將電稿附呈鈞鑒外請賢長官鄭重主權顧全民意呈復省道萬勿准予立案以安衆心而杜後患不勝迫切待命之至 
　　押遷佛　　石湖塘第七國民學校舊以尼菴校舍自前校長徐正光被控撤換後暗串本地人謝某托稱菴係謝姓家菴將佛像搬入敎室不許繼任校長龔紫雲在内開學　不得已暫租附近民房爲校舍縣署得悉後已兩次派　前往責令尼僧遷移佛像均因徐謝等從中阻梗未果遷出昨日警察所重派内勤巡長率同警察四名赴鄉督遷尼始遵命現　　校長亦已遷入矣 
　　淫　爲災　入夏以來淫雨兼旬河水盛漲沿河居民幾於俯首可汲各鄉低　已大半漂没舊屋危垣因而　　者不知凡幾稻柴每斤索錢八九文食米每擔值銀七元至八元不等聞此次淫潦中棉花受創最鉅如果再不放晴則秋穫歉薄將爲不可　之事實矣 
　　省令嘉奬辦學人員　松江縣署奉敎育廳令云呈及日記均悉察閱日記以該視學視察所見之狀况與勸學所長商酌整頓方法以促進行辦法極是金山衛鄉學董張琴軒籌畫經費推廣學校熟心敎育殊堪嘉許又縣立第四高等小學校校長朱廷珪辦事認眞成效　著均由該知事傳令嘉奬以昭激勸其餘應行撤換或　戒之校長敎員應由該知事督同勸學所　照該視學所陳　酌辦理仰　知照李知事奉令後現巳轉行遵照矣 
[蘇州]  
　　崑山水漲之憂慮　崑邑自五月中旬以來陰雨連綿徹夜未　水勢陡增約五尺餘以致溝　悉盈田禾盡淹鄉農來縣報荒者絡繹於途倘水勢再漲則城内亦將成爲澤國矣 
　　飭查存米　吳縣知事温棟甫奉齊省長虞電略謂近日米價陡漲本省長以順念民食權衡情形調查蘇省存米數目除分電外仰於五日内將各該縣境存米數目以及來源積榖等詳細查明呈報以憑核辦云 
[無錫]  
　　商會改選會董之波折　錫邑商會改選會董於前日開票後即有人抗議謂舊會董不應就第二次之聯任楊知事意如依照商會選舉法第二十條之規定辦理則連任人當然無效如援鄰縣武進上海等處辦法似可准許大有左右爲難之勢故即擬就電文呈報省署轉請農商部解釋 
　　　市近况　夏蠶因天時久雨氣候寒冷頗受挫折收成大減初五六日各鄉繭行開收出數寥寥通縣年景祇存十分中一二惟質地頗佳有過於春繭每　絲一擔祗需夏繭五百餘斤而春　反須六百餘斤日來夏繭行均已收評貨亦烘就售開夏乾繭每擔一百二十二兩至於春乾繭亦因絲銷奇暢夏繭減收市面大好售開春乾繭最高價格爲每擔一百五十兩　　小菜塲騐屍之疑案　城内祟安寺小菜塲内於昨日（九日）早晨忽發現屍身一具年約二十餘歲身穿汗衫竹布　玄色　　無鞋面有　痕一時　論紛紜有　係被人毆傷致死者有謂係因貧極無　服　寸致死者嗣悉死者名徐三寶前數日曾住居玉泉旅館其母現在王姓帮　惟究竟因何致死咸不得知旋由該圖地保報告警察第一分駐所轉報縣署正擬派員蒞騐而死者之母得悉到場即到分駐所請求免騐並具切結自願備棕收　經分駐所轉報縣署允准後即於當晚由死者之母備棺收殮云 
[鎭江]  
　　鎭郡大雨紀聞　鎭郡　雨連綿爲日已久昨日（九號）又雷聲隆隆大雨傾盆自晨至午雨勢猛烈一時溝道不及宣洩如山　小馬頭堂留　王家　小街新河等處地勢稍低者竟積水没踝行人裹足直至晴後半小時許方退四鄉農田植棉大受損傷江潮盛漲洶湧異常由鎭開往六合等處之小輪均由鎭江關監督諭令一律改開慢車仙女鎭班並即停駛 
[杭州]  
　　霪雨中之浙屬水患　夾旬以來霪雨連綿浙屬如長興吳興德清各邑河水泛溢一片汪洋田廬圩塘時有冲毁呈報災象函電紛馳人民渴望晴霽以圖補救詎前日（九日）傍晚達旦狂風暴雨澈夜不止四鄉水勢更不堪收拾各處房屋之牆坍壁倒者亦不勝枚舉而天氣寒冷潮濕異常尤易釀成病疫棉花綠　等因遭水患收成亦必減色杭屬之臨平　橋海寗之許村長安嘉興之王店新塍嘉善之西塘干窑湖屬之梅溪等處因遭霪雨均成澤國平地水高數尺非但田禾麥棉盡遭淹没即桑樹亦半在水中居民登樓舉炊並聞長安壩水己齊日尤爲危險錢塘江中常有屋材及牛畜等順流而下尤足見上江一帶之水患矣 
[漢口]  
　　漢口各園體致京電　北京大總統國務院鈞鑒對德和約拒絕簽字報紙喧傳計成事實仰見俛採與論愼重國權薄海内外同深欽慰惟　國旣拒絕簽字對德戰爭應否宣佈停止對於和會應否宣佈理由對日交涉應如何著手政府諒已深籌熟計成算在胸擬請明白宣佈以免誤會漢口各團體聯合會叩佳 
 
 

Page 9

 
 
   
 
 

Page 10

 
 
本埠新聞 
[西報對通過領照案之評論]  
　　十一日字林報社論略云報館領照案曾經一番激烈筆戰而昨日會場竟無一人發反對之議論此乃大堪訝異者贊成方面多一百十票在執照條例案提出以前納捐人多已退出會場票决之結果可一望而知此次所以無辯論者殆有種種理由（一）此事早經報章發揮盡致納捐人當已决定主張當場如再討論徒費時間（二）日人納捐者嚴陣以待旨趣明顯人數亦衆與之抵抗徒勞無益（三）明知領事團未必批准新律故不必發言反對致留不信任工部局議董之形跡此外尚有一事不可不述者昨日之結果未嘗非反對者攻擊過甚所致蓋納捐人多有不以新律爲然或以爲提案不合時機者然卒對工部局投票贊成所以表示其不滿意於加諸工部局之不公道抨擊也字林報嘗反對執照條例指爲草率失當此言確有根據觀會場主席英按察使之批評即可知之主席職務所關不得不發議論以爲與會者之指導按執照條例第二條許警員自由入屋是否與其他執照之條例有根本不同之點論者或未能意見一致第自由入人家室之問題最爲普通法律所防忌誠有如英按察使所言者且第七條隱約規定工部局可以裁判官自任無須經法庭許可没收財産而法庭僅可於事後行使職權以判斷此後之處置此尤任何法庭所不能承認者也領事團或領事團之一部份因此種或有他種理由已表示其不批准此項附律之意思由此言之此案何爲亟亟提出誠屬費解惟昨日會議不得謂爲全無結果蓋其他必要之提案業已因此通過而工部局總董丕爾斯君任職多年勤勞素者納捐人頗不樂與之　觸故純爲屬人的理由而言昨日會場之贊助總董固無人不引以爲歐也昨日有一特色定將引起大衆之討論者則日人現能操縫市政之權力是已據吾人所知日人之有投票權者確數今雖未詳約有二百二十人此數現巳足以隨時左右提案如其所好將來日人票權有加無已充其量不僅可壓服會場且可操縱工部局矣字林報此言並非挾有排日精神不過就事言事以爲一部份人民不能指揮他部份人民否則與原理不合也尾大不掉之弊宜預防之而預防之方法其最簡單者則爲分段選舉議董如是地産章程必須重訂人或有因其施行有年而不願改革者但上海日臻發展漸非現有之地産章程所能適用無論吾人願意與否必須重訂之時日今已不遠矣 
同日大陸報社論略云昨日納揖人會議之結果可一言總評之曰報館領照律之通過日人大有力焉察日人納捐者數逾一百三十五人一致投票贊成附律他國人各本其個人主張或贊成或反對不一其趣若日人則無一反對票也此爲十分天然之趨勢無足爲異蓋世界唯一國家仍能服從如工部局所提出之取締報館律者厥爲日本而世界唯一國民對於此種議案天然視爲無碍言論自由者厥爲日本人民當其整隊入場如機械之行動投票贊成此案時彼不過應合其推動力以使其僑居地方酷似其本國制度耳惟上海可媲美日本同爲世界中取締報館之地以前尚須得領事團之同意而後可今各國領事已有正式聲明其意願拒絕此案不使實行者且觀英美按察使之宣言此項附律確與英美兩國法律牴觸不能適用於英美法庭是以昨日會議全無效果事勢仍與工部局未提議時無少異也 
文匯報云昨日納捐人與會者計四百三十八人共七百零八票蓋一人有不止一票權者最多之數爲一人而有三十一票權 
[國民敎育促進團成立]  
　　昨日午後各團體代表假靑年會開國民敎育成立會將章程通過並舉定幹事部職員如下（主任）李登輝（副主任）沈信卿（書記）盟宣穎（會計）陳鐘聲（幹事）黄任之蔣夢麟吳大偉何祿甲夫人會議畢由誠靜怡提出意見以廣學會瑞義思博士旅華年久對華感情極厚且言論之間對於此次國民運動尤極推崇現在預備歸國查瑞氏與英首相喬治氏同鄉平素相友善自應將吾國人民希望主持公道之意托其轉達以爲將來國際聯盟補救之地步特發起以十三團體代表名義於瑞氏啓程之日公宴送行並面遞說帖說明此次運動眞相以便轉達英首相此議已經通過並推定李登輝及沈信卿黄大偉誠靜怡曹雲祥起草該團事務所暫設於靑年會章程附後 
　　國民敎育促進團說明書及章程　時會艱危羣情激蕩救國之道固亦多端而溯本追原端惟敎育以吾國敎育事業之幼稚在在有待於改革與擴充而論時勢所宜取逕之易則莫如致力於演講故以演講方法補助敎育實爲本團唯一之旨趣進行之始姑以本埠爲限依社會之習慣及人民之程度約分四部曰學生曰幼童曰成人曰婦女演講之方法及材料亦因以各異大概學生宣專請名人開便演講而工商界則宜遣人赴工廠商店於一定之時間逐次演講婦女又宜取開會之方法至材料則除學生應專講近代學術及道德修養外其餘三部宜就國民常識劃分深淺層次以期循序漸進例如衛生一題先講衛生之必要次及人身之構造及組織次及疾病之原因及徵候次及預防及治療之方法而生理衛生學之知識已不期而傳播矣遇有時局大事更宜借題發揮例如和約告成先講和約與中國之關係次及歐戰之由來及經過而世界歷史地理之知識又不期而傳播矣凡此皆需有精良之圖表資料與適宜之人材故每部之下有編制出版敎練三科以專其任輔以調查交際出納三科而以時進行可無阻矣此爲規畫大概在於區域之畫分時期之支配是在各部之準度所宜約計一年之内成效必可小著惟人才與經費爲進行之元素是又在各團體視其能力相助爲理也（章程）一名稱定名爲國民敎育促進團　二宗旨從調查及演講入手促進國民敎育　三分子包含左列之各團體每團體以一人至二人代表之江蘇省敎育會·中華職業敎育社·上海縣敎育會·上海縣勸學所·寰球中國學生會·上海歐美同學會·上海學生聯合會·中華續行委辦會·中華基督敎女靑年會全國協會·上海基督敎女靑年會·上海基督敎靑年會·中華奉督敎靑年會全國協會·上海基督敎聯合會·此外續加入之團體經上列各團體之介紹得隨時由本團承認之　四組織設董事會由各團體之代表組織之設幹事部主任一人副主任一人書記一人會計一人幹事四人幹事部之下設四部（一）學生部（二）幼童部（三）成人部（四）婦女部每部設部主任一人部員六人部主任即爲幹事部幹事部之下設六科（一）調查科（二）編製科（三）出版科（四）敎練科（五）交際科（六）出納科每科設科主任一人科主任卽爲部員科員無定額　五職員職務（一）幹事部總理各部之事務而督察其進行（二）部（甲）學生部以演講方法促進中等以下學生之國民智識培養其國民道德激厲其國民精神（乙）幼童部對於工商界及一班之幼童施以演講式之敎育以代學校敎育（丙）成人部對於工商界及一班之成人以演講方法實施通俗敎育（丁）婦女部對於普通婦女以演講方法實施通俗敎育（三）科（甲）調查科調查敎育現狀（乙）編製科編製各種圖表模型以及敎育用具以資演講時之應用（丙）出版科編撰及發行演講時之材料（丁）敎練科舉行模範演講造就演講之材料（戊）交際科聯絡外界（己）出納科募集及保管經費　六職員選舉及任期幹事部職員於每年九月由董事會選出之部員以下由部主任提出由幹事部承認之任期均爲一年 
七會期每年九月間全體會一次幹事會每月開常會一次其餘特别會及各部會無定期　八經費經幹事部之通過由各部出納科募集之　九修正本簡章得以董事會多數之同意修正之 
[蔡孑民最近狀况]  
　　北京大學校蔡校長引咎辭職以來政府及學生各方函電紛馳迭請復職早見前報前日各界代表到杭力勸蔡氏鑒於各方誠意難却已有暫時犧牲成見力維大局之宣言最近於九日兩發佳電一致敎育部一致學生會已正式宣告回任惟最近蔡氏狀態如何何日可以北上頗爲各方面所注意據北大學生挽蔡代表狄君福鼎十一日重行到杭見蔡之報告謂蔡病體漸瘳對於校務及學生非常關切北大今後招考新生延聘敎員辦理畢業審定敎科皆須於暑假上半期定局學生方面若全國聯合會北京聯合會對於佳電立即有覆電表明眞意北學生覆電尤爲懇切大概蔡氏一俟體氣稍健運動後冐中不至出血必然趕即到京現狄君已反京報告一切蔡氏離杭之期當亦不遠矣 
[全國學生會評議會紀事]  
　　昨日（十一）下午一時全國學生聯合會開評議會到會者四十三人旁聽四人評議長陳寶鍔主席杭州代表黄維時紀事評議員就席評議長卽登臺宣告開會後即繼續報告今日上午鎭江來函謂有人私運糧食幾千袋裝南洋號赴滬信至請本會即派人赴黄浦灘調查並云本會現已交幹事部去辦云又云今日專討論本會會章先請審查員報告審查經過情形當由審查員李中襄起云草章多種其性質最不同之點可大别爲二說（甲說）（一）完全評議性質（二）以各省學生聯合會爲單位（三）無常駐職員（四）無固定會所（五）限制小學校學生及巳出學生界學生爲會員（乙說）（一）評議兼執行性質（二）以個人爲單位（三）有常駐職員（四）有固定會所（五）包含小學校學生及已出學生界之學生爲會員以上二說請各評議員細心討論陸梅僧云常駐職員與建築會所有密切關係夫本届因外交激起全國學生大團體之結合但此團體與國家命運及敎育前途均有至要之關係倘無一定機關下届恐不易召集蓋學生如器械然因器械無電機等不能流動所以望器械流動必須電機而望學生之永久結合又必須設一機關始可且此次學生舉動内外共仰若同曇花一現殊爲可惜所以希望將來作一番轟轟烈烈之事須注重實行以奠本會基礎將欲實行非有永久完善之機關不可有人以爲目的太大碍難進行不過凡百事體能抱一種堅忍心無不可成就也程學愉云學生所作事業僅能及於學生範圍據乙說草章觀之如游藝塲圖書館博物院體育館運動場等類應歸國家與地方上建設且總會具極大之規模而各地學生仍不能享受利益恐各地學生將有與總會脫離關係之虞依本席意見各種設備雖爲導進社會上靑年所必要但可不設之於總會歸之各省學生聯合會創辦可也余上沅贊成程說李中襄云前途欲抱無窮之希望當先募集鉅欵建設一總會所而後可按計畫逐步發展則可以調劑各地財力限定年度數年以後各省可以達到普通又有總機關則各種偉大計策可通盤籌劃免得各自爲政其弊（一）少數人操縱（二）多數人負擔經費少數人享受利益（三）似集權性質則各地不得自由發展乙說提案人羅隆基云學生時代大凡熱心愛國居多而畢業以後脫離學生關係與社會各種惡習相染遂變爲賣國賊曹章一流亦未可卜所以欲監督畢業生又非建設一固定會所不可若本會無一總機關與國中無政府一般凡事皆無統系至於多數人負擔經費少數人享受利益一說實不成爲理由試看現在我國國立大學有幾而經費亦係全國負擔何以各地不爲之普設故建設事務所毫無妨害也程學愉云政府性質爲國家統一之行政機關全國學生聯合會絕非統一之行政機關且關係重要事項於每届評議會時均可解决亦非絕對的無統一之希望至大學校爲國家所設立有一定程度有一定年限若程度相符合當然可以錄取全國學生總會事務所各地學生是否可以同時駐入而駐入有無妨害本席實多懷疑邵禹襄云非在校學生可以入會於學生會根本上已有動搖有云此番有刺激下届恐無刺激有云畢業學生熱心辦事者可聘請會中辦事依本席以上二種主張純係個人私德問題倘私德不良雖常駐機關内恐賞凉月清風以外亦未見有何動作至監督畢業學生恐亦非易易討論結果以各省學生聯合會爲單位當由黄維時起立云草章訂有特别區各省以下應加各地二字衆贊成至會所討論結果亦不贊成建設對於學生問題採取不包含出學生界之學生爲會員其餘主張再付審查員詳細審查再行討論但前次所推定審查員熊夢飛黄維時李中襄常萬元劉珙五人實屬太少爲此經衆表决再由評議長推定柳敏何世楨余上沅劉慶平四人爲審查員嗣由江西代表張德錦提議華僑旅滬學生會應派代表二人請來與會衆贊成遂由評議長宣告閉會時新鐘已六下矣 
[上海學生聯合會評議部紀]  
　　昨日上午九時上海學生聯合會評議部在事務所開評議會由副評議長程學愉主席茲將議事情形及議决各案照錄如下（一）聖瑪利亞女學代表俞慶堂女士提議本會暑假後組織永久義務學校辦法由該部多數通過（二）會長交議組織大中華紡織股份有限公司事由各評議員互相討論結果允付審查舉邵禹襄任矜蘋何世楨三君爲審查員（三）靑年會商業夜校代表提議中國派往國際聯盟會之代表應由各省召集各界大會由國民公選當由南洋公學代表邵禹襄報告全國學生聯合會對於國際聯盟會遣派代表議决案由各代表互相討論結果與全國學生聯合會取一致行動（四）民生女學代表任矜蘋提議上海國民儲金救國會章程並由任君說明先由學生聯合會通告各團體派遣代表組織籌備會經各評議討論認爲必要多數通過其章程至下次開評議會時重行討論云 
[慶祝法國共和紀念預誌]  
　　江蘇特派交涉員楊小川君昨准駐滬法總領事韋函稱本月十四日爲本國共和紀念日除通告本國人民同伸慶祝外是日上午八時半在韋爾登花園舉行慶祝典禮除函中外官紳外相應函致即希查照 
上海商業公團聯合會昨通啓云敬啓者七月十四號爲大法國共和紀念日我中華民國與法國同爲世界大共和國邦交素睦理應同伸慶祝用特通告各團體各寶號務請於是日懸旗一天以伸賀忱而敦睦誼無任盼禱　 
中華工業協會通告工界云敬通告者法蘭西爲世界共和國之母從前不知費了幾許國民的腦血始享有自由幸福之權本年陽曆七月十四號又值法國革命紀念日本月四號美國獨立紀念日吾工界曾致慶祝美法兩國均屬共和國體並嘗以正義與人道與吾國以絕大之援助吾工人對於法國重大紀念日自應一體慶賀以表示中法兩國工人親善之誠意並祝法國萬歲中華工業協會通告七月十一日 
本月十四日爲法國共和紀念日法捕房施總巡於昨日上午傳集各華探目曁探捕等諭謂是日界内舉行慶祝懸燈掛旗人民游觀者必衆深恐宵小滋事應多選幹夥分住交界地點與要道等處加意稽察以重防務各探等唯唯而退旋由施君用電話知照各捕房一體遵照所有捕房内部辦公人員除值班照常任事外諭於十四十五給假二天以示休息捕房應解瑣案亦由公廨論停兩日俟禮拜三再行解訊 
[任徐樹錚爲籌邊使之反響]  
　　平和期成會聯合會通電云北京段芝泉先生國務院陸軍部靳總長天津曹經略使各巡閱使各都統各省督軍省長衡州吳師長各省省議會敎育會商會各團體各報館均鑒本會本日致大總統電文曰北京大繼統鈞鑒和會再停統一失望國本不固險象失呈凡此情形屢經本會及全國各界陳明政府請飭全體代表回滬賡續開議力救危亡竭誠哀鳴已逾兩月未見實行然自江汪兩代表南下人民猶私衷竊幸以爲和議或有復活之機乃近日政府復任命徐樹錚爲西北籌邊使并提出此項官制案於新國會全國聞之不勝駭異此次内爭徐樹錚刁唆播弄實爲首謀迨和議旣開又復操縱把持從中梗阻凡我國民莫不同深切齒政府不察復畀以大權是不啻先樹和平之障碍益促國家之危亡一得之愚竊爲此懼夫一國官制當然以法律規定且必屬於憲法範圍今徐樹錚爲擁大權計其擬定籌邊使官制凡軍事民政實業敎育悉歸其掌握純爲該個人權位起見於國家設官原理全有未合此爲國民所疑者一徐樹錚爲軍事協約之主謀迄今外患内憂此約實階之厲今幸歐戰終結密約自在取消之列乃徐樹錚復藉口俄亂而設邊防且圖延長軍事協約是設此項機關無異以國家軍事之權畀於外人之手此爲國民所疑者二徐樹錚旣擁籌邊使名義擬設行署於北京包頭庫倫等處而交通器具以及一切設施備極侈張當此財政奇困安有此鉅欵供其揮霍勢必犧牲國家權利以借外債民生凋敝巳達極點孰肯以汗血膏脂代償此私慾之債乎此爲國民所疑者三上列諸端或爲法律不許或係國命攸關或重國民擔負和會重開必爲南方藉口使國民朝夕渴望之和平勢將愈趨而愈遠大總統素主和平海内共仰奈何以夙昔之主張忍破壞於權奸之手生靈塗炭誰實尸之清議尚存固不能爲徐樹錚寛亦不能爲政府諒也本會自議和以來凡關於和會前途之障碍靡不掬誠勸告今以徐樹錚一人關係危及國家鉅痛切膚不敢緘默應請大總統詳審利害收回任徐樹錚籌邊使成命撤回籌邊使官制案并嚴令徐樹錚母再干預要政梗阻和平存亡關鍵實係於此臨電母任惶悚待命之至全國平和期成會聯合會叩等語特此電聞敬祈明敎全國平和期成會聯合會叩蒸 
[商帮協會開臨時會]  
　　旅滬商帮協會昨下午開臨時會討論各件（一）漢口洋雜貨帮黄壽山崔瘦痕譚書田張瑞甫來函述稱上海三洋涇橋河浜永隆洋雜貨號於本月初五日由大阪襄陽輪船盜改　頭裝到東産洋傘磁盆口盂甘積糖各貨五十餘件經漢口同益公報關行代報進口箱面（亞）字收似此貪圖小利破壞大局請嚴行對付等情應討論案議謂此事事經本會忠告該號竟置之不答决由本會通告各帮不再與永隆交易以爲不愛國者之鑒（二）江西帮胡宏猷君報告向代江西貴溪范大源號及其各聯號駐申辦貨各該號共欠四莊銀六千數百兩前日貴號突函達上海錢蔣公所謂該號與宏猷斷絕關係各錢莊因與宏猷斷絕往來而該各號欠申莊銀兩有賑簿可騐送請察核等情應討論案議决先由本會電詢貴溪范大源如何糾葛一面函致該處商會請將所欠申欵如數滙申以清糾葛（三）本會屢接匿名函件指斥某某購辦某貨如何對付議决來函旣係匿名而受指斥者又非本會會員概不置理云 
[請勿開弛米禁之督署覆電]  
　　本埠南北市兩商會一再電請督軍省長勿弛米禁旋得督軍省長會銜覆電謂漕運軍米兩事已電請中央修改原電已紀九日本報昨日該兩商會又接督軍公署快郵代電略謂上海總商會並轉縣商會鑒歌電誦悉晉饑秦糶恤鄰猶然况漕轉京師有關根本果使米糧充溢何莫非兩利之圖惟頻年以來東南民力盡矣若復因米價騰漲致吾民有艱食之憂誠如來電所云時局未靖險象環伏有不得不兼籌並顧者此案聞部中與省署曾有商洽本督軍以事關民政未便爲出位之思今接來電即已照轉齊省長察核辦理矣督軍李靑叩 
[調查假運軍米之函報]  
　　南市縣商會昨接中華工業協會總部函報查明滬上米商假運軍米出洋情形原函略云假運軍米出洋事關民食關係重要業經各團體呈請當道嚴行阻止茲據本會調查員楊子奇調查實情如左假運軍米出洋事現已查得各米店出販情形其地點新閘一帶之米店十居八九其價值在七元五六角左右米是中等帶炒色運往日本之米上等價八元三四角裝出由米店包辦出吳淞口外如有阻礙米店概不負責先付銀洋然後交米此種米糧並非在店裝包運出實由蘇屬無錫常州吳江常熟等處採辦時即在米船上打包轉運駁船再用小火輪拖出吳淞口外運上外洋船每日要運出三四千石之數另有奸人代至交涉使署内請領護照或有幾家合借一空大巨屋外貼某米棧紙條專門堆積至數萬石之鉅然後運出此一節由米店内訪出實情又有北來辦米大掮客現居新開河旅社内此乃第一最大米蛀蟲望本會速即設法呈請當局阻止扣留以維民食云云 
[中華工業協會請維民食電]  
　　南京李督軍齊省長浙江楊督軍齊省長上海盧護軍使鈞鑒據聞漕運規復奸人乘機在江浙一帶假採辦軍米之虚名以遂其大販出洋之私利江浙雖素稱産米之區然當此靑黄不接尚遠加以連日霪雨堤堍潰决秋收難期豐稔以致各埠米價飛漲小民日食維艱人心惶亟敝會迭接各處工人函告設法維持特此轉呈務懇迅電阻止以維民食不勝感禱中華工業協會叩眞 
[太倉旅滬同鄉會餞行記]  
　　太倉旅滬同鄉因同鄉吳琢之不日將赴法留學並由中華工業社委爲中華駐法工業代表昨日諸同鄉朱浩生項惠卿顧敬甫項介繁王茂卿胡鹿生張載之朱臯聲毛坤生項甘伯項吉雲施耀球張旭東顧耀新等假座嶺南樓西餐館爲吳君餞行先由會長吳挹峰起言謂此次小兒赴法留學荷承諸同鄉餞送實不敢當但冀其專心求學稍增知識庶不負諸君今日歡送之厚意云次由會董朱浩生演說以吳君志行純粹熱心愛國上年任事於求新廠此次爲國事奔走備任其勞爲各界所欽崇今者赴法留學注意於工業一門異日飽學歸來於我國工業前途大有裨益即我同鄉亦增無上之光榮茲特與諸同鄉設筵祖餞壯君行色聊盡鄉誼次由會董項惠卿發言大致欽佩吳君之靑年志學竭誠勉勵並述其希望末由吳君答詞致意並謂鄙人年幼無知此次受外界之激刺痛國勢之阽危欲救中國之貧弱振興工藝實爲當務之急此去海天萬里期以十年得能學成返國貢獻於社會共圖工業之發展聊盡國民之天職云耳語畢主賓開筵入座觥籌交錯暢飲盡歡而散 
[旅滬華僑開懇親會]  
　　本埠華僑聯合會定於今日午後開懇親會各界要人均有專函邀請其函云近因南京各處學校暑假停課華僑學生多數到滬旅行並有各埠華僑鉅商多人返國敝會謹訂七月十二號（星期六日）下午新鐘三時在美界老靶子路一百三十三號本會開懇親大會夙仰先生關愛華僑敬特專函奉迓台從蒞會訓導一切藉聯情誼而增見聞届時務望惠　勿却是幸 
[試發中國與北美間急電]  
　　文滙報云太平洋商務電報公司宣布自七月十一日起收發中國與北美間之急電其費三倍於常電此爲初次試辦隨時可以中止 
[滙豐銀行定期給息]  
　　英文滬報云本埠匯豐銀行接總行來電稱一九一九年上半年股息現巳决定每股給息英金二鎊五先令内須扣除所得稅定八月十一日給發 
[中國紅會代表赴瑞與會]  
　　大陸報云中國紅十字會醫士王培元將代表中國紅會參與在端士舉行之萬國紅十字大會定於十一日乘某日輪由滬赴英大約四個月後可回又中國紅十字會所派定之顧問代表柯士醫生現巳赴瑞士云 
[中國對外貿易之好消息]  
　　中美新聞社云歐戰以前中國由外洋輸入麥粉甚多戰時中國自造麥粉增加遂能以其盈餘輸出外國一九一七年共輸出五十萬桶其中一半運往俄國 
六月份中日間貿易日本輸出共日金一百○六萬五千元輸入共日金八百五十三萬四千元兩兩相較中國獲得日金一百五十三萬一千元茲列表如下（下日金計算）計出口滿洲一·三五一○○○中國北部三·七四五·○○○中國中部四·九五九·○○○中國南方四九·○○○總數一○·○六五○○○元進口滿洲一·七二九○○○中國北部一·七七二·○○○中國中部四·四八七·○○○中國南方五四六·○○○總數八·五三四·○○○元 
[一星期之棉市報告]  
　　美盛洋行報告云近七日來棉價因氣候不佳梅雨連綿已漲一兩一擔近數日之大雨使江浙兩省之新棉收成必減據調查云今年祗有七成今惟有天氣連晴庶可補救或則秋間有重霜亦佳不然損失極大或以現狀論之棉花正值幼稚時是已受病加之天氣雨多晴少將來能否成熟尚難斷定若收成旣不佳棉價必漲一班棉商均以天氣之變遷爲進退紐約利物浦印度之市面仍穩無大變動又據美國棉局報告今年收成有八成半可出棉一千萬擔以上茲附錄各地棉市報告如下　通州海門崇明大雨積水已三四寸農工已停止極望乾燥天氣　上海因雨多之損失已有三成天再不晴損失更大　浙江雨多又出蟲低田已没情形更惡　長江流域河南湖北天氣稍好但總望乾燥收成始佳　陜西雨水尚平平但種時巳晚三四星期亦望天氣不惡　直隸天氣最佳棉田希望甚好 
 
 

Page 11

 
 
[七月份浙茶運滬計數]  
　　滬杭甬鐵路之浙省來滬箱茶運銷外洋五六月份由杭閘口逐日運滬箱茶之數已誌本報本月已届旺令逐日來滬之數較前更夥茲將按日運到箱茶確數列下　七月一號由閘口運到十車計三千八百四十七箱　二號由閘口運到二車計三百四十四箱　三號由閘口運到五車計八百五十一箱　四號由閘口運到四車計五百九十九箱　五號由閘口運到二車計一百零九箱　六號由閘口運到四十六箱　七號由閘口運到七車計二千一百五十四箱　八號由閘口運到二車計五百十二箱　九號由閘口運到二車計五百七十三箱　以上共計來滬箱茶九千零三十五箱連上次總共三萬五千二百四十九箱均由滬杭火車運至上海南站卸入貨棧然後撥裝塌車陸續分送滬北各茶棧云 
[普益習藝所提倡製造國貨]  
　　普益習藝所董事張月槎提倡製造國貨不遺餘力對於電汽用品等項亟思由習藝所研究製造對於日用所需之陽傘一項尤思有以抵制舶來品特輸鉅資派人往南京寗波杭州等處製傘工場參考改良製法近已向愼昌洋行訂購軋傘骨機器一架運華以便仿造 
[商店籲懇免加房捐]  
　　公共工部局議自本年秋季起增加界内房捐二釐及附徵特别捐若干日來各商號聞悉後以際此市面蕭索各物昻貴原有各項開消已屬無力負荷何堪再增輾轉討論之下决定由每一馬路之大小店舖連合爲一組繕具無力擔負之理由書各蓋本店圖章分呈工部局外交團駐滬特派交涉員署上海總商會英美會審公堂要求體恤商艱打消前議云 
又函云虹口北四川路天漳路武昌路崇明路等處各舖户商民因聞公共工部局於此次收取秋季房捐時有加收二釐帶收特别捐若干情事僉以值此米珠薪桂市面凋疲之秋設再加增負擔商民等實屬力有未逮故各就各路結合一小團體擬就種種不能負擔之理由繕具禀詞分别呈請外交團與工部局及各該管長官總商會等處各機關籲懇曲爲體諒免予加增云江蘇特派交涉公署昨據商人利華號李潤泉等三百九十户公呈略謂工部局驟加房捐不恤商艱公請照會領袖總領轉飭工部局取銷等情昨經楊交涉員批示云呈悉該商等所呈困難各節殊深憫念已據情函致領袖總領事查配辦理俟復到再行示知可也此批　又悅古齋等一百二十一户呈同前因楊交涉員批呈悉此事已先據利華號李潤泉等呈請應併案辦理仰閱利華號批示可也此批 
[海關改定焚土期之知照]  
　　江海關監督公署昨函松滬護軍使略謂本關緝存私土定期運往浦東窰内焚燬一事前以連日陰雨諸多不便暫緩舉行茲據賴稅務司來函改定本月十六日舉行焚燬所有監視各員請先行通知以便届時蒞場等因除分致各機關外合再函達轉知派定人員仍於是日上午九時到場會同監視爲荷 
[選派學生赴美學習無線電]  
　　吳淞海軍學校畢業生盧文祥等三十一名前經海軍藍總司令派令分赴各艦隊實地練習以增學識茲聞海軍部擴充無線電臺需材佐理令行海軍總司令於該班畢業生内選擇品學優良者造册呈候派赴美國無線電專門學校肄業以資造就而增電學業已由部與駐京公使接洽一俟選定即當派往聞暫定學額十名俟有餘額再行續派 
[沈寶昌交卸護理道尹職]  
　　上海縣沈知事前因滬海道尹王賡廷丁艱給假治喪奉令兼護道尹及江蘇保管敵僑財産事務分局長現王道尹於前日來滬銷假視事故沈知事即於昨日（十一號）上午十時將道尹印信及保管敵僑事務分局長關防各一顆及各項文電卷宗派委孫繼宗賫送道尹公署面呈王道尹即於是日交卸兼缺當由王道尹接收循例接見各屬職員一面分别電呈銷假視事茲錄沈知事分報交卸兼護各缺電稿如下　南京省長鈞鑒寶昌前奉令委兼護滬海道尹及江蘇管理敵僑財産事務分局長職務業將兼護日期分别呈報在案昨奉令知王道尹現以銷假回任等因所有兼護職務即於本日交卸除將印信關防各一顆及護理期内各項文電等件派員逕送接收並分電外謹先電陳 
[五誌覆船之慘有劇]  
　　法商立興洋行之立昌小輪在本邑閔行鎭西南女兒涇地方被俞新發蔡和亭之石子船撞沉溺斃搭客男女數十人嗣經撈獲各屍由該洋行遣代表袁初蘅至地方廳禀請相騐奉委沈檢察官沈檢騐員等乘坐小輪往騐等情迭紀本報茲悉沈檢察官等於前日乘輪前往停放各屍之處在閔行南十二里女兒涇附近午後再抵該處查得是日該小輪遇難男女共有三十六人連日已獲各屍除經各家屬認領外尚有五具無人認領已由普安堂棺殮棺蓋未釘前日又獲六屍四女二男置放岸灘迨沈君駕臨命將已殮各屍將棺蓋揭開連同四女二男相騐俱係溺斃分别塡明尸格諭令一併拍照棺殮其四女二男六屍當場亦有半數由家屬到場認領沈君准之仍乘原輪回滬返廳禀復時巳深夜矣 
[浦東發現虎列拉症續誌]  
　　自兼旬霉雨以來浦東沿浦一帶已發生霍亂等症曾誌前報茲悉三區曾署長以鄉民死亡日多已函商公立上海醫院委派醫員多人逐日診治並假定爛泥渡口救火會事務所爲醫室連日前往診治者前日七八十人昨日多至二百餘人醫生開方配藥幾應接不暇 
[官場慶祝恢復共和紀念]  
　　今日爲中華民國共和復活紀念本埠各行政司法機關均奉部令停辦公事藉伸慶祝故英美會審公廨關正會審官除分别照會輪應到廨陪審之義副領事羅君日副領事林君查照外並諭知檢察處條示公堂門首停理讞政一天俾本廨辦公人員及當事人等一體知悉 
滬杭甯兩路管理局局長昨特通飭所屬各科處所於今日一律放假一天惟須酌留一二人於上午到公以便辦理要務至於各站則仍照常辦事一律懸旗誌慶 
[交涉公署復仁濟堂函]  
　　逕啓者昨接大函以爪哇火山崩裂被災華僑待賑孔亟分别籌募集有洋三千元交由荷蘭銀行合成荷幣電匯至爪哇領事代收備放囑爲轉達飭公正華僑具領散放等由具見貴善堂見義勇爲無遠弗届曷勝欽佩除將來函轉達爪哇領事請爲查照辦理外相應函復即希查照爲荷 
[各業認欵籌備廢約]  
　　木器同業　木器同業公會認欵如下　韓順興森記號二百額紀鵬飛二十額童滙塘十額任琴舫十額貝富林十額王錦章八額楊順慶六額羅金海六額蔣長友六額毛渭江陸額胡振定四額黄金土二額潘阿根二額任恩彩二額郎信初二額陶華記四額以上共計二百九十八額源昌泰記號一百額王肇豐五十額施敦甫八額徐炳如六額魏昌本四額楊正勳四額王鴻林二額曹錦章二額何春波二額管惟滙二額共計一百八十額老協泰元記號一百額劉鏡湖六額楊益清六額歐陽慶餘四額曹德盛二額許四二額石道龍二額楊慶山二額馮福慶二額張五二額魏娘姨二額共計一百三十額恒泰號一百額張桂亭四額王澤生四額史基榮四額陳星甫四額楊開泰三額郭能安二額楊啓龍二額徐少明一額曹德堂二額共計一百二十六額協興號五十額王少甫二十額徐炳香六額周仁生四額周家光四額王如星六額王冠臣六額嚴梅芳二額葉生章二額黄維榮一額周師法一額林品發一額徐阿友一額陳昌標一額童鶴生一額共計一百零八額華昌號一百額曾國慶四額蕭福霖四額黄拷林四額李春芳二額正　鈴二額沈晋昇二額毛錦文二額沙楊寶二額薛阿三一額共計一百二十三額美利號五十額何江洲十額丁珩章六額朱福田六額宓培元六額沈行權二額夏元魁二額孔夏記二額徐金山二額共計八十六額仁康號二十額戴貴富十額林海峯十額張沈記十額王萬福四額張瑞康二額楊正培二額李吉昌（學徒）二額共計六十額新昌豐記號二十六額丁荷庭四額韓炳初二額李寶林一額林明如一額任昌　一額陳毓鐘一額湯廣福一額金土根一額金炳章一額張美甫共計四十額雲大號一百額姚義順號一百額黄利昌號一百額陳永興一百額孫烈昌五十額同發公司一百額朱榮泰號二十額張紹鴻六額共計五百七十六額 
　　南貨業　滬南王家碼頭同泰南貨同人認欵如下　沈　生十額王殿卿四額鍾田生二額楊子賡二額沈瑞　二額童子儀二額費芝卿二額莊海耕二額薛永良二額楊永清二額沈警己六額尹雍舟二額陳珍林二額儲生林二額儲杏松二額以上計四十四額洋二十二元 
　　北貨業勤餘行　邵祖蔭五十六額何榮記四額李芝春四額王泉清四額陳松喬四額余永興四額方品雲二額李佐良四額張餘慶二額沈永隆四額孫餘順二額萬永和四額邵　慶二額萬勤昌四額邵永林二額施廣茂四額邵貞秀二額盛財記二額胡雨靑二額盛元義二額郭熊飛二額盛祖培二額盛祥泰十額管行來二額盛福記十額管貞治二額羅祥興十額管行乾二額盛春記四額管學進二額盛壽山四額阮元文二額管行夏四額阮竹林二額翁錦德四額賴青杏二額楊阿金四額施順泰二額張正國四額盛梧園二額童林高四額盛定榮二額姚洪記四額共計二百額合大洋一百元 
　　利和海味行　吳榮鼎二十額沈炳南二十四額戚晨翔二十四額周紹嘉十額徐仲本六額沈同君四額林興二額嚴少渭二額邵午亭二額邵寶楚二額盛德榮二額金謁蘭二額　林良二額以上共計一百十二額 
　　興業　虹口中虹橋德潤典同人認欵如下　下德潤典認三百額宋尚德認二百額朱雲龍認三十額周安屏認二額朱有文認二十額程振全認十額劉芝軒認二十額顧屏南認十額汪達夫認六額李階平認四額鄭安甫認四額汪本章認四額莊鍾枬認四額方淵泉認四額查節寒認二額蔡炳昌認二額　巍存認二額方修文認二額共六百二十六額計合洋三百十三元 
　　洋雜貨衆　洋雜貨業前於七日在民國路同義善會開茶話會茲將認額列下　田桐春一千額方王氏五十額阿根車夫二額史久朗一額呂沛泉一千額陳氏四十額阿盧女傭一額周貴熙一額章裕號一千額周應氏四十額阿陳女傭一額姜福祈十額西柱各友一千五百額王范氏二十額乳嬸嬸一額邱雲書十額綸新號二百額鮑信和五十額戴阿桂四額郭鳳岐四額毛淮三五百額馮泰生四十額徐澄清十額謝椿霖四額沈茂昌五百額竺金繁四十額陸毓齋八額馮蓮舟四額馬聚成五百額孫福元三十額呂仕周四額鮑友照四額鄔松懋五百額惠豐洋伙二十額范成久四額潘紹銘四額傳渭川三百額姜俊甫二額李冬福二額洪象春四額顧瑞堂三百額謝梅清二額陳立堂二額賈若川四額泰昌祥三百額黄懷清二額葉瑞祺三十額沈貴發四額張茂章二百額章有生三額柯允甫二額何志成二額潤泰二百額馬蘭生二額田東來二額袁敦範二額乾泰興二百額王全法二額章伯銑一額吳文祺一額恒豐泰二百額李芳記二額陳彩生一額周全昌一額田生發一百額金元元二額徐茂昌一額邱月亭一額元昌順一百額胡鶴林二額趙鴻鋆二額項慶和一額鴻泰一百額濮全生二額潘鶴齡一額鄭方權一額源泰昌一百額章松壽十額耀西林一額江祥文二額錦記一百額楊熙春十額潘榮慶一額陳斌二十額新順一百額邱禹廷十額何潤昌二額洪錦奎十額榮泰祥一百額顧吉堂四額孫源海二額邱榮卿四額史滋卿二百額范一鳴四額李鴻年二額王生仁二額呂翔華一百額王金甫三額朱阿法一額水瑞甫二額魏桂生一百額吳瑞昶三額甘大林一額烏文卿二額正泰衣莊一百額戴　梁四額徐乾康一額陸德興二額章允甫五十額鄭善章二額阿福車夫一額濮阿金一額王聖甫五十額經寶善二額樂舜臣二十額姜梅堂一額李　雲五十額周鳴岐二額孫益堂十額陳金生一額裘德成五十額柳榮　二額樂泉堃二額程信才二額王氏一額倪嘉甫七十額胡康海一額何康甫二百額方揚春七十額陳小達一額葛春芳十額張駿甫七十額陸杏生一額徐景甫十額何松壽十額袁省三一額袁忠茂五額徐星綏十額朱吉恒一額張蓮卿四額邵春水十額范成裕一額王永山四額侯華鑫十額黄仲臯四額胡卓堂五額唐銀生二額方宗朝五額章阿榮二額金錫侯五額阿和二額邵桂舫五額應叙才二額范儒林二額勵森林二額張壽泰二額周渭澄三十額方宗珪二額沈景陽二額洪文初一額邵夏生一額邵定芳一額陳靄靑一額馮濟蓮十八額汪照南二十額謝知三十額屠德福十額周松盛二額王延如二　趙震賡一額蔣子亭二額劉子建二額施生甫一額田寶順一額朱元盛一額王松堂一額陳至堂一額共計一萬一千一百五十一額 
[各學校消息併紀]  
　　務本女校　西門黄家闕路務本女校爲前邑紳吳懷疚創辦自捐歸縣立後昨日舉行中學科第一届高小科第六届初等補修科第三届畢業式勸學所所長李頌唐縣公署三科主任錢紳齋均蒞止首由校長曾公治報告本届中學科畢業生共二十人高小科共四十人初等補修科共三十八人一學年中無缺席及實習模範家庭曁家事實習室者各有奬狀旋即請李頌唐給憑給奬並致訓詞略謂當世界潮流鼓盪之時一方面常輸入新智識一方面當保存舊道德詞極懇切繼由該校高三主任敎員丁守吾致訓詞略謂諸生畢業後或居家恊助家事當以學校中家事科實習所得施行母怠或再升學則處團體中須有主意幸勿以他人之是非爲是非云旋由校長略述改歸縣立後之經過爲難情形語極透澈茲將該校本届中學科畢業生姓氏錄下袁　蘭崇明經畦菊上虞姚季琅臨海朱瑞鹿崑山馮蕊嘉定姚仲琳臨海　興　上海張佩　慈谿楊麗華上海龍揚俊湘鄉秦之葆上海張訓慈上元孫多董壽州蔡梅英吳縣曾達羣上海諸芹　武進朱瑞利崑山孫家修上海田采雲上虞楊越珍氏縣（高小科補修科略） 
　　裨文女學　西門外裨文女學學生自加入上海學生聯合會後即設立分會各會員勤謀會務不　餘力近自暑假以來該分會會員回里分任個人演講及貧民敎育及敦勸本鄉商界貴家婦女絕對的不購某國之貨每星期各會員均須報告成績於該分會所以各會員胥奮勉從事在校會員除日集鄰近兒童施以貧民敎育及學生家族演講外又努力發明日用品節衣縮食事事躬裁其成本均由各會員解　捐集現實行製造之品（一）香粉純用中國原料精練而成其功效夏日用之可去汗污冬日用之可除油光爽身潤膚莫此爲貴而撲小兒痱子尤屬相宜（一）手提袋是袋以夏布或綢類製成咸繡以美麗之花卉及國恥之字句賴以警覺一般婦女國恥之觀念（一）石板拭斯雖微物然大都來自某國故該校會員專心仿造成績　佳（一）信箋信封板子純關於國恥之史令人臨池執管亦不致忘却國恥其他種種應用物件仍擬繼續發明聞該分會所發明之物如各界願辦該分會頗歡迎將其所獲之利皆集爲聚金爲他日振興實業或國家急須之助云 
　　進益惠正兩學校　九畝地進益學校及英租界南京路南香粉衖惠正學校均爲張開濟辦理本學期兩校皆定七月十二日（今日）舉行暑假休業式張君恐學子課業荒廢特設暑假半日補習科他校子弟願學者亦可報名入校均不取費 
　　紹興旅滬學校　虹口東唐家弄紹興旅滬學校定古曆六月十五日行暑假休業禮柬邀來賓演說校董到校觀禮擇優給奬該校長朱堯臣恐暑假後功課就荒特設補習科概不取費定十七日開課又新編時事新國文十六課以引起兒童愛國思想作補習科課本 
[學生國貨公司之組織]  
　　中華學界聯合會總幹事程　碧君對於國貨頗徵熱心提倡現賃定法租界霞飛路一八三號房屋一所擇期開幕聞内部佈置甚屬周密招待顧客均係學生擔任且隨時演講以資勸導想愛用國貨者届期必踴躍往購也 
[半淞園演放汽球]  
　　滬南半淞園内定於今明兩日及下星期日訂請美國航空家比立士君配放汽球三天據云高可五千尺左右誠奇觀也倘遇天雨改期補放並聞園内長泰號主商由英美烟公司於放汽球之第一日隨同門票每位贈送前門牌香烟以助清興云 
[江蘇官産處處長易人]  
　　清理江蘇官産處處長會　奉財政部調京另候任用遺缺委孫啓椿接充現孫已於前日接事昨特分函滬上各機關查照 
[思婁堂進德會新事務所成立]  
　　北京路思婁堂進德會開辦四載對於社會事業提倡不遺餘力例如義務夜學演講部社會服務部等現因會務日漸擴充曾經提議組織事務所籌辦各員已誌去年本報經營年餘始慶成立訂定今日（十二）下午六時在北四川路寶興路轉角該會新事務所開成立大會首由會長報告歷年之成績並請名人演說佐以幻術游戲日前已由該會函致各會員想必有一番熱閙也 
[發起齒科醫學會]  
　　本月二號上海齒科醫學同人假座四川路徐景明牙科局開討論徵求會員會議到者二十餘人已定一切進行辦法以四川路徐景明牙科局爲籌辦處北四川路司徒博牙科所爲臨時通信處待徵求會員結束開成立會聞該會宗旨以研求愛國精神聯絡同業感情發明齒科學理交換智識爲前提云 
[西砲台定期試砲]  
　　上海兵工廠承造陸軍部過山陸路兩種快砲每月應造八尊歷經遵辦在案上月份之山陸各砲業已造竣現定下星期一起在西砲台地方試騐瞄準速率及配藥之多寡以便塡表備考惟試砲時際深恐附近居民驚疑故於昨日函請松滬盧護軍使出示曉諭以免人民悮會 
[押店收押竊贓之科罰]  
　　老閘捕房捕頭查悉浙江路十八號門牌其押店主陳五老收押某西人失贓匿不報告違章請廨出單於昨派探陳阿根將該押店主傳至公堂請究據西探開納上堂訴明前情訊之陳供詞推諉中西官得供以陳匿贓不報違章屬實判罰洋三十元充公示儆 
[放生局施醫給藥]  
　　南市陸家浜放生局向例於每年六月朔始延請醫生逢單日上午在局施診給藥以惠貧病本届因有閏月交秋秋遲原擬展緩舉行乃連日天時久雨寒燠不調患病之人甚多且該處半爲江北貧户寄居故已規定舊曆六月初五起仍於午前在局開診給藥不取分文故每逢單日貧病之前往求診者甚衆 
[輪埠扛夫要求加價]  
　　本埠各輪埠碼頭扛夫近因米珠薪桂生計艱難羣向工頭要求加增上下貨扛力以資維持各工頭敷衍多日未見表示該小工等乃邀集各帮全體扛夫會同組織　體宣告停止扛駁一而擬具公函分送各公司大班買辦原函略謂近日生　程度日見增高而中國工價較他國低廉我勞　界中人實係苦楚是以加增動議喧傳已久且扛夫缺乏兼之米珠薪桂百物昂漲貨物　集按諸經濟原理加價勢不容巳現各洋行扛夫頭目及全體扛夫公同議决嗣後上貨一件由碼頭扛至棧房照舊價加給銀四分即日起算爲特請求貴公司大班買辦體恤扛夫懇求俯允照加不勝感激云云各公司未能一致允許故昨日仍未上班扛運致到埠各商輪卸貨深感困難 
[陸紀元自刎殞命]  
　　大東門外紫霞路顔料公所對門二十五號門牌爲金線商人周子芳居住尚有餘屋轉租與賣梨膏糖之陸紀元居住已有多時前晚陸不知因何用刀自刎傷及喉管不及施救登時血如泉湧倒地氣絕周得悉大駭報告崗巡轉報一區警署趙署長恐有别情將周收押一面於昨午令飭十六舖地甲盧永德至地方廳稟請相騐旋據婦人尤陸氏投該廳稟稱無錫人年四十六歲已死陸紀元年四十三歲爲婦人胞弟此次實係自盡與人無尤請求免騐等語梅廳長據稟後諭飭不准下午三時委派熊檢察官毛檢騐員等前往相騐當騐明已互陸紀元實係自刎而死並無别故塡明尸格判尸屬尤陸氏自行棺殮 
[私造鉛角之押儆]  
　　法捕房探目深德福包探宋阿新王榮生日前偵悉　人林阿桂陳金桂李阿五等三人租賃新租界白爾路新民里一百五十五號門牌内私行製造鉛質僞角在市混用故此前往將林等三人拘獲並抄出四八開數百角及製造模型器具等物甚多帶入捕房押候解廨訊究等情已誌前報昨將林等三人一　解送法公堂請究先據沈探目上堂稟明前情並將抄案之僞角呈鑒詰之林阿桂供認私造不諱陳李兩人同供民人等與林係朋友是日前往探望致被拘案餘供支吾李襄讞商之法副領事德君會判林押西牢一年陳李二人各押六月以儆抄案之僞角一供銷燬 
[尋獲五年前逃妻]  
　　崇明人李阿五昨至法公堂控稱髮妻夏氏於民國二年間私由原籍逃來上海今被民人偵悉妻子與汪善榮姘識匿居法新租界故此來申報捕飭　將妻子與汪及妻母夏沈氏一併拘案請求訊究詰之汪善榮供民人向開塌餅店原告之妻實由伊母夏沈氏領至民人處並由民人給與沈氏聘禮洋三十元同居一處爲日已久有鄰居等人可證實不知係有夫之婦故敢姘識詰之夏沈氏供女兒與汪私姘婦人實不得知是實李華氏供因丈夫無力養活婦人故此逃來上海與汪私姘實係母親介紹是實中西官判沈氏交保出外着汪邀證人到案證明再行核辦 
[猪工業公所開選舉會]  
　　猪鬃工業滬常鄂三帮工人爲聯絡感情共謀利益起見自願發起組織公所自去歲成立以來已届一載照章重行選舉所董及各帮職員於十三日開選舉會是日陸續到會者約三百人相繼投票下午六時開　當選各職員姓名列下總董王植副董華文紀滬帮帮董張耀忠王阿富凌雲鶴吳耀西常帮帮董張根慶蔣志生管文明管源明鄂帮帮董王永貴張黑子吳才盧富亭 
雜評二 
[爲漕運事告北京當局（庸）]  
　　霪雨兼旬水潦盛漲低窪之田多成澤國早禾受損歉象已成即使米價尚平而爲防災慮歉起見亦當積極維持米禁以事綢繆奈何米價方繼長增高而北方之漕運政策持之益堅必欲貫澈其龔斷販米主義使東南人民不罹於餓莩不止耶地方長官之與中央政府猶手足之與腹心也脈絡貫通聲氣相應决無故爲扞格之理使漕運政策而果可行於今日蘇當局素以擁護政府爲職志又焉肯力持異議而不曲意將順其出斷然之態度而累電抗爭者誠有見夫未來之危險疆吏職守所關實有萬難曲從之勢北京政府縱不以人民呼籲爲意亦當稍稍顧及疆吏之陳情而一審其利害近日北方當局所寢饋不安者非彼目中之過激派乎須知過激思潮之傳染其主力不在文字語言之煽誘而在生活問題之　逼紾民之食而使趨於饑　是直爲傳佈過激主義者効絕大之勤勞耳災象如此米價又如彼北京政府而苟非以釀亂爲快者宜速深思之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[旅美觀察談（百三六）] [  一之]  
　　美國通用英文爲歐洲近代文字中最淺易者然其開通下等社會中人之知識或引起兒童對於購讀界之趣味尚非專賴區區文字所能遽奏宏效此則倡言（敎育普及）與力謀（人民智識程度平等之諸人士所當深加注意者也我國十餘年來敎育事業日見消沈人民智識益趨卑陋論者動云於尋常文言中加入若干（的字）（了）字便可使未受敎育諸氓隸盡行了解聽者不察亦遂覺耳目爲之一新此猶知二五而不知一十也昔宋狙公蓄狙成羣食匿不繼將設法限制之先與羣狙曰與汝櫟實朝三枚夕四枚可乎衆狙大怒繼誑之曰然則朝四枚夕三格爾衆狙悉伏而喜試問一怒一喜之間狙公許予之物果得略有所增減歎由此可知欲使人民智識發達專從文字上設法仍覺換湯不換藥也 
美國報章雜誌文字而外圖畫之功尤鉅紐約世界報詩家谷屈理平報等星期增刊附有五色斑　之哭迷畫（哭迷Gomie者嗢噱之謂也）四五歲之兒童即得人手一紙而從容爲購讀界一小顧客盡中人物光怪陸離大抵非笑非哭别有一種引人發　之處每畫均有淺言註解兒童得之視看圖識字讀童話等事更覺其新奇而有趣也此爲引起兒童趣味之一端 
又以記者觀察所得欲知一國報章雜誌啓發下等社會之能力如何可先往其各理髮舖（或薙頭店）以一覘其所購讀者爲何物也理髮舖之書報最足代表具初等智識者之一般心理並足以知同城所發行者何種專屬貧民社會之購讀物也美國理髮舖中尋常日報偏不易得而其最習見者偏屬於隱含滑稽性質之諸畫報（即鞫奇Judge被刻Puok生活Lnfe等週刊）可知世界種種之印刷物最足開濬下愚之知識者固莫圖畫若也圖畫足濟文字之窮何我華諸賢俊獨恝置之而弗順乎 
新拾遺 
[飛行家之自述（下）] [  俊時]  
　　第一日出發之時共八機四爲新自訓練畢者上午德國攻勢甚急砲火甚厲余等遂向其陣線而行離地約六千尺順巨風逆而而來進行殊緩將近敵營已被窺見羣以機關槍向我射、擊數彈掠耳而過余等於是時猛擲炸彈火光燭天應彈而起敵人攻城之舉暫止而轉其全力以擊飛機二機遂中彈而落地余等得安然返駐地次日作戰之時在晚間夕陽已下又無明月余等得以奮力攻擊其大本營　其膽夜退走三十餘里後七日間余等作戰不稍休加以陸戰隊援軍亦至得大勝之　獲數十萬人巴黎以安而余以墜地多次受傷甚重臥病於紅十字爲院者二月時雖安臥院中然心未嘗一日忘戰事也在病院中總統夫人親來撫慰余尤受夫人特恩旣以動章授　復以極美麗之鮮花揷於病榻旁之花瓶中且以温言善語慰余余深感其誠　之意若夫人者莫不愧爲我神聖之共和國總統夫人矣 
　　病愈後歸視家中一次與我愛妻及子女作數日之歡叙假滿復入營作戰爲時約五月遇險數次未嘗爲擔惟有某日正在飛行猛攻之際機翼爲彈所穿司機者進退失據遂復被彈所中司機者飲彈而　機乃下隆　一泥潭中余得未傷顧地在　　因被俘焉 
　　余自被俘之後囚一古式禮拜堂中容俘三千人英人爲多餘爲法人德人待遇苛虐備至每日作工無息而食不能砲衣不能暖稍一不愼筆楚即至迄今思之不寒而慄如是者半年未幾城爲協約軍所奪回德軍竄避余等三千人遂得重覩天日釋放後復入飛行隊是時我法飛行軍組織法與前大異分門别類人才　出余以久練之資格得入偵察一隊每日出發一次以敵軍駐紥形勢繪圖呈大將以定攻守之方策此種飛行爲全隊之最難非歷經大戰者不能勝任而以歷時之少危險亦減而余之得終免於死者亦以此也 
飛機作戰之　捷較徐柏林勝百倍惟有最困難者一端當爲駕駛者所習知蓋即不能停留空中也軍事倐忽空中尤甚當進則進當止則止惟在當止之時飛機往往不能隨意停留肇禍之故半皆以此國人不乏發明家願一補其缺也（完） 
 
[中西女塾生演劇攝影（在大英戲院）]  
　　劇中人演者 
　　坐　椅者美麗　施美珍立美麗背後者良心夏露德立檯上者女子程叟齡立女子左面衣上白下黑者（耽樂）顔雅清立女子右面衣上白下黑者（末節）邱貞愛立檯左衣全黑者時刻　談振華立檯右衣全黑者鄉愚張梅麗　　（前排八人自左至右） 
　　富翁　方速安糊塗徐有容利己顔菊麗饕餐夏瑪利靑年黄倩儀虚榮周湘雲囂張朱葆筠誇張黄靜容 
　　第三幕　設宴 
　　　畢後衆人各舉手祝女子萬歲惟其時女子之友一麗病劇　死良心守陪之 
小說 
[潛艇歷險記（續）] [  翠岑譯]  
　　諾愛爾方醒聞呼聲乃然燈出至隧道道中無人惟有一筐中盛食物及杯水諾愛爾徐語曰然則彼固不欲絕吾耶惟此食物不知有毒否却而藏司曰吾試之吾飢甚矣諾愛爾出視其表白九點十五分却而茂司吾守之汝先睡以後交相輪值也却而茂司食竟倒睡即着諾愛爾則添薪於爐兀坐守望以待俄人之再至夜將半忽聞有人呼其名諾愛爾幾不自信其耳以呼聲至熟惟一時不憶何人耳燈旣然悄然離熟睡之同伴而出至隧道呼聲復起則見頂上石天花板之穴啓可見一人之肩首俯而下窺頸御茸茸之皮領廣　之帽下覆額際而目乃糢糊不清然諾愛爾一見之下立時辨認其人不禁爲之大驚彼何人斯曷德樸之市議員明迪格爾也 
　　第二十四章　福達愛斯之兩訪客 
　　凡外觀似極小而無關緊要之偶遇每有釀成異常之變端者彼歐晤司脫房浮勃倫能斯萊恩即曷德樸人民所誠信之市議嗣明迪格　是其例也方其與諾愛爾涉訟而敗彼於運動至俄國之企圖已存　望矣後與其黨鮑立司潑拉托夫偶談是事潑拉托夫於無意中慫　之而彼至彼得格拉之討乃定决携其外觀小匣而實際最猛烈之金剛石至俄以交與極端派之首領佛拉迪茂克洛司的維區且彼之離英赴俄易事也以彼許得之聲望立時即得充紅十字會赴俄救傷隊之隊員憑證旣得遂渡北海至挪威乘横斷半島之鐵道至芬蘭之明尼亞而入俄京方其抵彼得格拉　正在諾愛爾二人至洛平司基大街十九號屋之前十二小時也明迪格爾至俄京悉R十九號巳抵克朗斯太而艦員諾愛爾福達愛斯方小住俄京且不即去因起疑慮謂諾愛爾或未忘金剛石收件人之地址今在俄京或且訪之設更從中有人洩吾之謀豈不大危因急至佛拉迪茂處告以或有英國海軍中人至此有否縱不可必但有英人來君當善防之不幸果不出其所料諾愛爾與却而茂司竟至矣明迪格爾欲出晤佛拉迪茂克洛司的維區不之許謂吾一人之力足制之而有餘汝但觀吾成耳比二人囚於是明迪格爾復請見俄人乃許之是時德人（即明迪格爾）在穴上大呼曰哈羅丨福達愛斯鄙人來此君當大詫君之愛犬無恙耶堂費當然歸原告唉！雖然此事爲君死前最得意者矣諾愛爾曰汝意若是耶明迪格爾曰否此非吾意吾知之耳吾且問汝汝以僞金剛石欺吾友克洛司的維區是固何意諾愛爾峻然曰吾爲之吾自有故知其故者且非一人明迪格爾聞語似失驚大聲曰何故 
[自由談之自由談] [  不冷]  
　　心口不一　中國人最可恨之性質爲敗壞百事之原者厥惟心口不一某日某某二婦至某家家主婦有自美購來之洋布若干某某婦亦欲分購之旁又有一婦已先在者語二婦曰我勸汝等少買洋貨用中國布做衣亦甚佳也二婦尚未答主婦曰然則汝頃閒所購去者曷勿還我婦勿能答嗚呼此即所謂心口不一之一證也 
 
 

Page 15

 
 
   
 
 

Page 16

 
 
   
 
