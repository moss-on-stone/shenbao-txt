# 1915 - 210 - 4915260

 

Page 1

 
 
   
 
 

Page 2

 
 
時評 
[有無（冷）]  
　　今人每謂處事之不當者曰顚倒是非以爲中國人之無是非心也久矣雖然是非之顚倒情尙可原何則古人所謂此亦一是非彼亦一是非是非本難一定也而我且以爲中國人並不知有無矣 
有無人目所能睹者也有證據可按者也有則决非無而無亦不能有也而中國人乃能用其說於兩可之間譬如有人犯法無罪有罪一判而定也乃忽曰無罪忽曰有罪已難分别矣然猶曰此或出於兩人兩時也若官場查案之慣語云事出有因查無實據者非有無兩義一時同發於一人一事者乎嗚呼有無且可淆亂罔論是非哉 
[命令]  
　　八月三日大總統策令李祖年給予四等嘉禾章此令 
又令廣東巡按使李國筠呈請任命陳嵩澧爲南海縣知事樓守愚爲揭陽縣知事曾昭聲爲吳川縣知事魯國斌爲澄海縣知事李鍾嶽試署乳源縣知事應照准此令 
八月三日大總統申令廣西巡按使張嗚岐呈核察屬吏請予分别奬懲等語署　甯縣知事韋文林才具開張職事修舉署武鳴縣知事温德溥有守有爲治行卓著馬平縣知事劉家正識練才長治匪得力均晉給四等嘉禾章署北流縣知事黄占梅才明識練力爭上游晉給五等嘉禾章署懷集縣知事黎祖瑩理財治匪均能報最署荔浦縣知事張秉彝勤政愛民歷久無倦署容縣知事吳兆梅清慎自持民安政舉署藤縣知事任祖安勤政愛民勉爲循吏均給予六等嘉禾章署横縣知事梁清平政平訟理匪戢民安署龍州縣知事李登華悃幅無華廉謹誠懇署左縣知事樓岑條理詳明盡心民事署修仁縣知事羅瑞椿長於緝捕民賴以安均著傳令嘉奬調署鎭南道道尹柳江道道尹王藩性情乖張不諳治體署桂林縣知事徐有祥才欠開展人地不宜署貴縣知事蔣航政事廢弛屢戒不悛均卽免去本職巳撤藤縣知事吕鳴逸辦理驗契擅收撥糧過户規費雖非入己究屬咎有應得交文官高等懲戒委員會依法懲戒並交内務部查照此令 
又令刻因陜西左近一帶有布種鴉片情事經電詰該省長官據呈愚民乘隙偷種巳飭縣認眞查禁並明白示諭分路委員搜查亦經明令内務部行知該省巡按使切實申禁母任不肖之徒營私罔利各在案鴉片之害創巨痛深幸條約禁絶之期瞬將届滿各該長官宜如何恪遵禁令絶其根株乃風聞陜省地方仍復栽種土藥官吏竟不過問如果屬實則吕調元前呈認眞查禁示諭搜查等語豈非揑詞粉飾欺蔽中央著内務部派員前往切實查勘倘有陽奉陰違敗壞要政惟該巡按是問此令 
又令據振武上將軍龍濟光電呈逆黨鍾明光在省城積厚坊擲抛炸彈趁濟光出勘災情狙擊未遂並傷斃隨從軍官人等當經拿獲據供在日本東京晤見孫文留住三四日朝夕聚議進行方法現受僞任來粤暗殺不諱業經懲辦並請將軍官　紹周等分别恤奬等語逆首孫文遣人暗殺意圖傾覆國家實屬殘忍性成餘黨甘心從逆幸災擾亂尤屬慘無人道著該上將軍會同巡按使迅飭軍警加意防緝並著各省文武長官飭屬一體嚴緝務獲重懲所請奬卹軍官各員一併照准交陸軍部從優呈立此令 
[專電]  
　　北京電周學熙梁士詒袁克文阿穆爾靈圭孫多森薩福懋張鎭芳李湛陽李士偉孟繼笙區昭仁虞和德創辦之通惠實業股分有限公司已發表簡章公舉李湛陽薩孫袁區爲籌備人經袁總統批准立案每股五萬元由創辦人擔募收足四分之一以上即開業（一）爲各種實業之計畫經營及介紹（二）爲一切金融及信託業務（三）爲各種債票之募集或結辦總裁副總裁推舉後由總統選任此公司頗爲内外注目 
　　北京電平政院昨又傳詢朱學曾由曾述棨發問聞即作爲查辦終結 
　　北京電鮑宗漢昨投案訊畢即放歸 
[特約路透電]  
　　北京電英文京報謂外間傳說封爵案已由袁總統提交參政院云云茲悉此說未免失之過早法制局新近擬定封爵以代勳章之草案刻仍在總統府草安可有世襲一條今已删去聞袁總統將以此案先交政事堂核議繼交國務院審慎研究然後方提交參政院深望袁總統及其顧問闗於此種頗可辯駁之計畫勿過事操切云（五日）　　北京電中國銀行盈餘自去年八月起至今年七月底止共得一百三十一萬元較前届多獲二十七萬元分行之數己由三十七增至七十美國格林氏昨日抵京將永久駐華以辦羅克菲爾氏資助醫學之事業（五日） 
[戰電]  
　　其一（英人路透電） 
　　亞姆斯特丹電今夜之　事己逼近華沙柏林公報謂俄軍已由白洛尼陣地敗至砲台外防線巴伐里亞邦里哇波爾特親王之軍現正攻擊華沙華爾斯區將軍所率之德奥軍已占據伊凡哥洛砲台西部至維斯土拉河止德公報承認俄軍重攻麥剛森上將之軍（四日） 
　　彼得格勒電近三日内戰事屢於公報中證明其勇偉之性質德軍志在奪取華沙力圖擊破拉里夫河之俄軍哇斯得蘭加至洛姆柴陣線之戰事尤爲激烈德軍受窘頗甚曾於數處被迫據壕而戰俄軍陸續轟炸地雷頗爲得手有敵兵一全軍沿拉里夫河之支流斯克士伐河與譬薩河而下向拉里夫河進攻俄軍陣地此爲敵軍第一次以法境援軍出戰德軍於此已完全失敗蓋彼等以一星期之久逐走某村中之俄軍後防兵一聮隊而爭奪洛夫哥洛（譬薩河入拉里夫河處）附近拉里夫河渡口之戰事甚至猶未開始敵軍若干藉森林之掩護得達該河俄軍方面惟其砲隊爲俄軍所阻不得渡河致已渡之兵幾全爲俄軍以鎗剌斃之敵軍遭此挫衂乃調法境援軍至羅商策應該軍進行較速惟有哇其河阻隔於前敵軍於是乃變其攻擊方面現在拉里夫河與哇其河間之陣線力圖前進敵軍在哇斯得蘭加外東北面以大隊步兵進攻俄軍戰壕歴三日之久大遭損失僅前進二三俄里本月二日敵軍曾施猛攻受挫而退當時俄軍曾見敵軍馬隊自擊其步隊迫令於受挫後重行進攻德軍於此死亡甚衆敵人聚大隊步兵於波克希夫尼資附近圖渡哇其河流域但爲俄軍砲隊所阻敵兵　至散辭俄軍損失甚大但敵軍希圖由拉里夫河陣線痛創俄軍後隊之計畫經俄軍奮力抵御後乃不得逞麥剛森將軍之攻勢因以受阻（四日） 
　　倫敦電彼得格勒來電謂華沙之咖啡店及公園中出入之人仍未全絶惟旅館已　其無人俄軍之布置迄今仍頗妥帖波蘭戰地範圍日見縮小惟德軍屢次惡戰受損甚大興登堡將軍被迫復調援軍策應拉里夫河之軍哇其河之支流今爲德軍襲取鐵路戰畧之大阻力德軍縱抵枝線之哇斯特洛夫車站然過此則地勢險阻僅能掘壕而守鑿地道而進德兵一隊衣俄國戎裝圖擊維泊里士河陣線全數陣亡（三日） 
　　亞姆斯特丹電古爾特萊消息謂伊泊爾陣線復見大戰砲聲隆隆且有地雷轟發之聲撼天震地殊爲可怖傷兵運抵古爾特　者絡繹不絶 
（三日） 
　　羅馬電據確實消息德軍於五六兩月間在東境之損失共有將士二十七萬人（三日） 
　　巴黎電意國軍官一員巳抵地中海英軍大本營會商意國海軍與英法軍合攻土耳其方法（四日） 
　　倫敦電德國與協约國仍在巴爾幹半島各行外交上之競爭昨晚駐雅典之協約國公使往見希臘首相提出集合之建議（四日） 
　　巴黎電今日下午公報謂德國皇太子之軍在亞貢終夜激戰連攻三次一次攻二一三山一次攻方台哇俠爾美一次攻瑪里台里斯處處爲法軍步砲隊逐入戰壕亞土瓦及伏愛巨均有手擲炸彈之劇烈戰事利於法軍法軍曾在巴蘭柯夫擊退回攻之敵軍一次（四日） 
　　倫敦電貝爾福今日在倫敦劇場愛國會演說謂吾 
 
 
 

Page 3

 
 
人敢謂除子彈與鎗砲二項外對於敵軍戰鬭力並無誤料之處德人如早知戰事如何進行則將不徵一兵不喪一命吾人本非黷武之國吾人遣派遠征軍十六萬人曾爲衆所歡迎惟英軍死傷之數今已過原派之軍英軍之成績則遠出豫料惟此僅吾人今所進行事務之一部分耳（四日） 
　　倫敦電外相薩沙洛夫今日在國會演說極讚日本對於戰事之盡力謂前十年内之經歷巳證明俄日之相親俄日之交誼苟能一變而爲更親密之聮盟則實彼此有利之舉也膠州陷落之中日交涉並未礙動俄人之利益故俄人得坦然處之俄國之態度曾爲中日兩國所稱許中俄邦交亦頗輯睦故能訂定中俄蒙古協約云（三日） 
　　倫敦電英皇與皇后乘車赴保羅敎堂舉行戰事一週紀念日之祈禱禮禮儀簡樸愈覺嚴肅動人當英皇由伯明罕宫車至敎堂時英皇身御戎裝衆皆見之沿途歡呼不已（四日） 
　　雅典電土耳其青年黨領袖安佛氏已離君士坦丁查閱達達納爾海峽扣克基里斯·亞特里安洛泊爾之防務聞將在墨斯太法巴沙會晤布國參謀部（三日） 
　　雅典電希臘各報評論土布協約謂布國如圖攻擊塞國則希臘應輔助塞國拒布云（三日） 
　　彼得格勒電俄國國會開幕各大臣及外交團皆赴會議長演說嘉讚海陸軍並表示俄民與協約國所同具必獲最後勝利之决心又謂陸軍旣有此模範凡平民之從事於工商業者皆當竭其能力以助國家云云首相戈里米金代表俄皇繼起演說謂此次國會之所以臨時召集者乃出於國家之需要諸議員或服職陸軍或投身紅十會各能裨益國家殊可感謝尙望諸議員知時局之艱難愈爲奮勉進行想諸議員及國民定能竭力犧牲以達最後目的也俄國自一八一二年後從未有如今日之經驗將來最後之結果究屬如何目下尙難逆知俄國作戰之準備不若敵國之完善不獨俄國若是即實業更爲發達能力偉大之協約國亦未嘗準備齊全今俄國人民當出其全力以應付時局茲請國會通過下述數案（一）召集第三批預備隊及國民軍（二）國庫續發鈔票（三）國會議員參與供給軍械及他種軍品之事宜至於戰事發生後國際交誼及軍事與財政地位將由各部大臣自向國會報告茲尙有一事爲國會告者卽波蘭自治是也波蘭人民此時深望脫去德國之覊絆尼古拉大公爵於開戰之初曾發宣言書允許波蘭自治今當使波蘭人知俄國宣言之可恃此爲最重要之舉今日奉俄皇面諭特向國會宣佈俄皇巳飭内務部草擬准許波蘭於戰事結束後自治之新案國民勇忠俄皇極爲嘉許故國民無論奉何宗敎是何階級俄皇允一視同仁首相演說將畢時謂最後之勝利必屬協約國又謂戰事未了之前其可爲政府所注意者惟因戰局而發生之問題而巳（二日） 
　　其二（德人德文報專電） 
　　華盛頓電駐美奥國大使署宣布八月三日奥軍大本營公報如下 
維斯土拉河與布格河間之戰事昨日仍在進行非常劇烈聮軍獲有新勝利現正進逼全陣線已攻破數處且追擊向蘭資拉北面退走之敵軍伊凡哥洛俄軍殘兵已向砲台退走德軍在伊凡哥洛西北穿森林區域進攻 
哥里柴及橋端砲台中間海濱之戰局殊形沉寂大隊意兵復五次進攻波爾齊沙附近之高原激戰後均爲奥軍擊退死亡甚衆意國援軍爲奥軍砲隊所轟因而潰走卡林西安邊界之敵軍乘濃霧之際圖攻泊洛亞根附近之開倫杜夫完全失敗克里斯台洛山附近有哨隊戰事意兵六十人失二十九人（四日） 
　　柏林電雅典消息謂德潛艇擊沉英國運船亞勒龍號船中之人泰半溺斃德意志銀行發布之每星期報告謂七月最後一星期内所入金數增加馬克七兆枚開戰之第一年共入金一千一百四十七兆枚前星期兵債繳入之欵共馬克二十六兆枚兵債已繳之總數爲馬克八千九百三十九兆枚占購劵總數百分之九十八分半丹京政治報載有社說謂德國於開戰週年之末確巳獲勝而穫其修武之果各交戰國完全變更實業狀態而能奏效者僅德而已其成績固可令人欽佩然亦由組織完備條理井然以致之德國所以能於第一年獲勝之理由殊易知之至於最後之成敗則僅須視其能否維持陸軍與實業優勢定之維也納消息謂奥政府巳開始宣布俄國於開戰時待遇其外交官及領事官之情形（三日） 
　　柏林電海牙消息謂俄使署正式宣稱俄軍因缺乏軍火巳奉命離棄華沙現正預備炸毁維斯土拉河橋梁前敵傳來消息謂德軍圍攻伊凡哥洛愈逼愈緊外砲台八座旣被攻擊則内砲台俄軍逃亡之機日少德國國會議長開姆泊夫博士巳獲賞白帶鐵十字勳章（四日） 
[東方通信社電（日本人組織）]  
　　東京電山縣公爵後仍續訪大隈伯爵告以此際勿作辭職之想以仰體聖意等語勸其留任其結果今日内閣會議出有三種議論卽改造·留任·絶對辭職·是也議仍未决惟加藤外相辭職之意屹不少動其意以此非法律上之責任内閣辭職之原因實爲司法事項對於上下無從置辯有此失態故不作留任等思想其結果除辭職外無他道元老方面則似希望留任改造其一部分若留任或改造一部分等則現存内閣恐有意外險惡之政變云（五日） 
　　東京電前台灣總督陸軍大將佐久間伯爵昨在仙台地方患腦溢血症卒倒今晨薨逝（五日） 
[要聞一]  
[英報警告政府之言論]  
　　倫敦日日郵報社論曰英倫室家安甯田園無恙太平氣象掩映眼簾居斯土者囿於表面之安靜遂視此爲樂土而無遠慮今政府方有防敵入宼之措施而德人巳知之綦詳凡居於設防境内之英人所知者德人莫不知之政府此種凖備果爲完備乎記者不能無疑焉戰事將及一年之久而平民議院之宣告猶謂各項事件皆極不完善如來復鎗機闗槍之接濟卽其一斑去年秋間有人呈請承辦機闗槍政府不許之美國之來復槍政府又不預先定購以致今日尙以來復鎗不足供給新兵爲慮政府諸公籌畫如是誠難爲人所信任此記者對於防敵入宼之凖備所以不能無疑也昔之干預軍裝致使前敵兵士缺乏利器者今或又將干預防敵入宼之問題敵之入宼與否視吾人舉動錯誤與否爲轉移苟海軍有一誤行則敵師壓境之禍即將不免記者深願昔之干預達達納爾戰事者今勿復干預海軍之行動前海軍總司令斐希爾氏因論達達納爾戰事意見不合决然辭職干預者一日不與政府斷絶闗係則斐希爾氏一日不入海軍部然干預者今在混合内閣中仍爲極活動之人物也今日聞政府另設一部研究發明之新器而以斐希氏爲部長斐氏就此職後必能有所作爲以濟時艱固無可疑然斐氏爲海軍專家國民應要求政府以海軍大權授與斐氏俾得盡其所長惜乎國民對於國事眞相完全隔閡新内閣雖以時事略告國民然其隠秘不宣者正復不少亦何怪乎國民之不知斐氏復職之重要耶 
[波蘭之逐鹿談（續）]  
　　然傾覆俄軍之大戰不在自南而北乃在自北而南蓋由俄國至波蘭之鐵路共有五線惟獨伊范格洛特越考維爾至繼野夫一路有東南之方向而由華沙越布勒斯特至候枚爾一路則有東下之方向其餘三線如伊范格洛特越布勒斯特與里多夫斯科至莫斯科如由塞特勒茲至泊洛溝野與由華沙經維爾納至聖彼得堡者皆向東北而行苟其不遇北來之敵軍即能按此方向而退是也至於是所最合宜之地則爲哇索維茲經畢洛斯托科至布勒斯特一線但興登堡元帥嘗利用哇索維茲要塞堅忍之抵抗力即拒轟擊已有五個月之久者其以西施行攻勢現在其地德軍已得攻破拉里夫流域甚固之要塞陣線而且已至布格流域使華少至維爾納之鐵路深受損害焉然尙有三路堪供退軍之需而俄人亦曾用之運輸故其退出維斯土拉河以西之陣地而竭其力以阻其魯伯林與恰爾姆兩處之敵人惟未計及德軍沃嶧石上將之渡越維斯土拉河如是神速耳沃嶧石上將旣已渡河而石勒吉省之後備軍大約有奥匈之軍攙雜其中亦在拉多姆加兩方面相繼渡越維斯土拉河一似在棋盤之上者乘勝而進絡繹不絶自是華沙與伊范格洛特間之維斯土拉河鐵路遂亦斷絶交通矣再往東北約距六十啟羅密達之處有東洛倫加至魯伯林之鐵路中心點曰魯考夫者在焉沃嶧石上將之軍苟能得此則戰於魯伯林之俄軍不啻覆没矣但俄人亦深知其利害故先迅行退出魯伯林詎知俄人今方擬抵抗沃嶧石上將方面而伊范格洛特重鎭即須割棄也哉 
此雖爲大勝然尙非斷定勝負之戰績大約此事現正在其東北醖釀之中據國露斯奇茵哇里報稱東普魯斯之東南隅有德國全軍團之大軍待機而動云其實此卽歇伏之軍不過稍事靜養以便大破哇索維茲並開通經畢洛斯托科至布勒斯特與里多夫斯科之路或沿格洛特諾列隊東進此外尙有第三枝德軍由庫蘭與里陶恩分途前進以爲其梗按德軍種種預備方畢之時旣已料其必有今日之舉然尙未意其有一日千里之勢也爾今德軍分途併進之勢旣銳不可遏則去拔除華沙王宫之俄幟而使其永不再見於維斯土拉河流域之日當不遠矣 
[美國務卿白乃安氏之演說本報旅行記者抱一]  
　　當中華實業團行抵美京華盛頓時美國務卿白乃安氏實爲主任招待第二日午刻宴團員於商業俱樂部白氏主席酒半白氏起立爲極長之演說摘譯大意如下 
余嘗至中國徧遊其南北深知中國社會情狀有斷非外國人所易知悉者其對於美國隨處表示其親愛而其最足表示者有三端其一政體仿我美國改用共和其一多派留美學生傳習美國學術其三厚待美國至華傳敎士及青年會不惟彼此從無齟齬且獲其贊助不少中國政體改矣今所最需要者厥惟敎育譬之人身政體其元首也敎育其腦也苟無腦雖有元首其何濟今列國並立當利害衝突時不恤用兵力解决自吾思之譬之個人遇利害衝突揮拳相鬭孰不從而非之而獨於國家間揮拳相鬭何也自吾思之何不以軍備費擴張敎育苟欲派學生留學他國者何不移軍備費以多派留學而他國亦何不移軍備費以接受留學也中美兩大國共此太平洋若彼此提携共進或者於世界和平問題有絶大之闗係今茲所言吾蓋純以公民資格而非以官吏資格官吏不過暫時我公民之本分自在耳 
明夕復宴之於合衆國俱樂部白乃安氏復出席演說大意謂吾所欲言盡於昨日第尙有一事報告於諸君當吾至中國時獲識今袁大總統吾之佩服袁氏外交手腕之敏妙實始於此蓋其時方總督直隸地方有抵制美貨之舉余乃進謁問袁公以有無其事且叩其意見如何公半晌不語自懷中徐徐出紙捲烟燃而吸之以示余則美產也各亂以他事暢談而出衆大鼓掌 
白氏之任國務卿常手行囊四出演說人初不知其爲國務卿也未幾而白氏爲美德交涉問題與總統威爾遜氏意見不合辭職以副卿藍辛氏繼其任藍辛氏固平日主張聮絡中美感情者記者返舊金山又獲聽白氏於獨立紀念日在博覽會廣場大演說世界和平主義云 
[南京快信]  
　　財政部來咨嗣後各釐稅局長查有不合資格者一律撤換在候補知事及存記人員内遴委勿得濫充致滋流弊 
齊巡按使現據句容溧水公民韓光耀等禀以周于圩堤潰决擬請將山鄉借穀截留半數充作賑卹堵築决口特飭各該縣知事會同勘明妥籌善後辦法 
中國交通兩銀行奉財政部飭令國賊條例業巳公布施行如遇黨人滙儲欵項接濟内地匪黨准其一律扣除充公 
泗陽布商王福五在浦購貨漏貼印花被該縣巡警拘留現聞商業公所巳電請左道尹撤銷懲辦並舉代表來省申訴 
齊巡按現據如臯縣民張震禀稱該縣助理員薛蔭元朋呑公債特飭該縣知事查案訊明詳復察奪 
大蕪鎭守使鮑貴卿請假回籍昨謁軍民兩使旋即乘車北上 
雜評一 
[封爵（無名）]  
　　路透電謂封爵制尙未提交參政院且云深望袁總統及其顧問此種頗可辯駁之計劃勿過操切嗚呼何其言之緩而諷也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[凖備實行新約之討議]  
　　中日會議實施新條約事宜一節巳詳昨報茲探悉政府曾因此事大開會議討論中日新條約施行凖備之辦法案其内容分爲滿蒙警察法令中日混合裁判組織法及其施行細則滿蒙日人經營農工業之監查規則地租法及其手續納稅法滿蒙及山東應行開放商埠地點商埠章程吉長鐵道管理法改正要項等會議之結果若何尙未宣布唯聞對於商埠地開放一事巳决定將前年六月所宣言開放之商埠地七所中之龍口勞山灣張家口三處先行開放其他四處俊財政上之籌畫完備後再行逐次開放然據日報則稱中日條約之實施期雖定爲八月二十五日然就現在情形觀之中國政府雖屢開會審議尙未得一成案即對於細目之交涉中國政府所提示之成案日政府大都難表贊同故條項之實施期事實上必將遷延若干日云云 
[行政與司法之最近潮流]  
　　政法權限問題平政院與大理院俱爲最高獨立機闗性質上絶不相統屬今平政院乃審理大理院已判决免訴之案件在法理上固多爭論即事實上如須傳大理院法官到案質訊亦有許多不便之處而此案旣由當局交片似又不能不辦並聞日前都肅政史莊藴寛氏曾上一呈文於總統以平政院大理院之權限未劃分明白於此案進行上頗多窒碍有請總統明定權限之說又聞此呈乃前月三十一日所上内容雖不得盡悉而其大意似不以夏壽康彈劾司法界爲然呈中措詞尙不著痕跡惟謂糾彈事件權限不清亟應明定法規俾資遵守云云 
　　司法獨立制度司法次長江庸呈請開去本缺馳赴各省考察事宜另呈瀝陳在東所見請培養司法元氣已詳誌前報嗣經總統遣人慰留未許辭職並批其請開缺呈文云該次長襄理部務夙著勸勞值茲時事多艱正賴悉心匡畫所請開去本缺之處應母庸議如是則考察各省之說當然不能得請矣至請培養司法元氣敬陳管見一呈則同時奉批云司法獨立制度爲一定不易公例雖一時未能遽臻完善儘可責備賢者不當嫉視法官該次長所陳各節深有見地即由該部通行京外審檢各廳振刷精神益圖上理用副期望云云 
[酌改審判制條陳之議覆]  
　　大理院長董康氏之司法條陳早巳喧傳人口但董氏所上原係密呈卽政事堂交片司法部時亦只稱有人條陳並未指實姓名究竟是董非董就表面觀之亦殊無從徵實不過該條陳中有數條爲董夙所主張故外間因此推知其爲董耳今司法部議覆之文巳公表爲錄如次七月五日准政事堂交片國務卿面奉大總統諭有人條陳酌改現行審判制度察核所擬各節意在絜新矩舊因時變通足備采擇着司法部按照所呈分别覆核議定辦法呈候頒行以裨法治原呈鈔發等因並將原呈鈔交到部竊查原呈共分七端所陳各節大體自係因時制宜其中有本部早經籌及或業經施行或在舉辦者惟間有一二事闗變更法制尙須從詳計較未敢遽議施行謹按照原呈各端分别爲大總統陳之二原呈謂不告不理不宜株守也謹按原呈此端可分三項一審理刑事案件發現其因犯本罪結果牽及他條者逕由審判官從一重科之二審判確定前發現數罪俱發時逕由審判官各科其刑三親告罪雖非親告亦論是也查第一項即所謂附帶犯罪各級審判廳試辦章程第一百三條原有現行犯附帶犯罪僞證罪可不經檢察官起訴逕行審判之規定則審判確定後依刑律從一重科刑自屬審判官應爲之事第二項發現各别數罪現行法例惟縣知事兼理審檢職務准其逕行審理至各級審判廳均應交由檢察官起訴是即舊律鞫獄依本狀推問不得於狀外别求他事之意而舊律因掩捕搜檢檢得被犯别罪者仍須推理正現行訴訟通例偵查中發現别罪應行論告之意特舊制無分審檢故掩捕搜檢與推理合爲一人而現制偵查旣有專責論告斯應屬諸檢察官耳若審判時方始發覺在舊律雖無受理之規定現例則旣有檢察官蒞庭監視自可移請當該檢察官卽行起訴或以口頭行之以期迅速一轉移間費事無幾而論告審判分爲兩機闗相峙自足以防文致羅織之弊至恐檢察官審判官均舍置不問則事係廢弛職務自應由部分别情節予以儆告或交付懲戒嗣後並擬由部飭知各審檢衙門對於刑事各案如遇以上情節務必盡情舉發依法懲治以期有罪必罰第三項如妨害安全信用名譽及秘密罪以及姦非罪刑律須親告乃論是爲檢察官起訴權惟一之限制良以妨害安全等罪其致害於個人者大其致害於國家者小而姦非罪則闗係於家庭安甯個人名譽者尤重除因姦非罪致釀人命别經發覺其名譽已不足顧惜應依刑律補充條例第七條論罪外餘若因别發而遽廢親告似轉足以壞個人之名譽妨社會之安寗且家庭詬誶檢查恒有所不周卒如舊律論告無人徒成具文似轉背有罪必罰之旨一原呈謂再理不能以有益被告爲限也謹案現行再審制度采取被告利益主義誠不如采取訂正事實上錯誤主義爲足以維持公益本部早巳籌及並經擬定條文旋以時適清理積案若改訂此項辦法上告案件勢必驟增前擁後擠慮其叢脞而法律編查會現正修訂民刑事訴訟暫行章程此項主義已根據刑訴草案妥爲更正故一時未及呈請頒布單行條例茲積案已漸就清理該條例擬即由部提前呈核儘先施行一原呈謂上告案件大理院得於法定範圍内改定刑名及刑期也謹案上告審對於上告案件得於法定範圍内改定刑名刑期與否現行法令原無明文規定惟上告審向來守法律審之狹解對於刑名與事實不符各案固逕予改定刑名而對於裁量失當案件大抵不予糾正以致相沿成例現法律編查會修訂民刑事訴訟暫行章程已擬有得以改定之專條以便援用惟事闗上告審職權及變更向例當由部咨商大理院茲得該院咨復略稱凡原審所認定事實與所判刑名不符者均以判决撤銷原判改定相當之刑名自元年改組以來疊經著爲行例至刑律法定範圍以内法官本可自由裁量苟非違法上告審自無從干涉唯是新律施行未久判例不多雖在法定範圍之内誠不免有輕重失平之弊則上告審仍應予以干涉之權自廣義言之亦一種糾正違法之道嗣後本院所有刑事上告案件若按法定標準認爲情罪未協者得撤銷原判更定其刑期及金額俟數年後判例之蒐輯足備準繩法官之經驗漸資嫻熟再依常制等因是改定刑名該院旣有先例而改定刑期金額亦復贊同自可著爲定例如蒙核准當由部通行各上告審判衙門照此辦理二原呈謂秋審舊制宜規復也謹案原呈所言意在矜慎民命其用心誠屬周至惟查前清刑律死罪階級旣多條目又繁罹大辟者不盡可死之徒故有秋審制以救其弊逮至清末例應緩刑者日見其多秋審解勘已同具文九卿科道核議更成虚語每歳分送抬册各衙門指出籖議者百不獲一徒事紛繁無裨實際故前清光緒三十三年法部奏變通秋審人犯摺内巳有其名似屬求詳其實等於勞費等語况查現行刑律專科死刑者不過對元首危害對外危害殺尊親屬及强盜故殺等數條而各該科條原呈已一一列舉不在猶豫執行之列其他於死刑而外或得酌科無期徒刑或並得酌科一等有期徒刑判决前斟酌情罪旣有餘裕判决後不服上訴定有明文縣知事審理案件有覆審判衙門爲之覆判地方以上審判衙門審理案件有相當檢察各廳監視糾正迨判决確定據報到部並有非常上告或再審等辦法以爲救濟歷經審核已較秋審周詳現擬死刑案件分别呈報俟奉批准方由部分别咨飭執行巳蒙批照准在案是覆准之權操之於上似尤不庸規復秋審舊制致啓紛議而紊事權一原呈謂判决書宜定體裁也謹案判决書定式各級審判廳試辦章程第三十八條原有詳悉規定嗣以條目稍繁現行已改爲判决主文事實理由三段並迭於五月間飭令判詞務宜簡明他國名詞不得任意襲用又於六月間飭令判詞内事實可但就足爲判决基礎者摘要叙入理由務宜簡扼等因通飭各審判衙門遵行並咨大理院查照各在案至内容恐有參差茲巳由部分别民刑事判决决定曁第一審上訴審覆判審等各項目釐定程式一律通行一原呈謂審判應用紙宜劃一也謹案從前審判衙門采用黏卷式誠不免有叢脞之弊本部早鑒及此擬先以劃一爲第一期之改良然後由部釐定程式從新通行劃一之法業於四月問由部指示繕訂方法紙尺用寸以及移送歸檔等各項辦法飭令各審檢衙門限兩月内通行並咨照大理院各在案現各省已一律遵此辦理同時並飭各審檢衙門調取其現行各項用紙簿册等及各項處務細則飭令繕訂彚案詳部現巳陸續送到正在次第審核一俟核齊卽擬折衷訂定一律通行一原呈謂民事案件提倡外結並禁用律師也謹案此端所稱各節闗係於上告審職務及制度者頗鉅當由部合原呈第三端一併咨商大理院茲得該院咨復内稱民事案件之應上告於最高級法院所以統一法律之解釋確保人民權利原文提倡民事外結當係減少上告而非停止上告之意至減少上告宜設法勵行二策一定考核法以上告撤銷之多寡判成績之優劣二設法施行和解勸諭當事人雙方讓步輕微案件更設强制和解之法以免無益之上告至律師因從前登記稍濫良選不多以致詬病然遽廢斯制亦屬因噎廢食當非原文本意似可因時制宜限定員額稽核公費嚴予甄别並限制代理等因到部查審理案件以經上級審撤銷之多寡定成績之良否原係本部歷來考查法官之標準卽派署員缺呈請任命亦大抵以此爲據至律師甄别迭經擬訂章程嚴格審查在案現更定有監督方法嚴密管理並列舉其應守義務稽核其應收公費以資整飭業經次第施行董收律師之利而去其弊至千元以下案件擬以高等廳爲終審減訴訟人遠途上告之苦經三月間呈准施行原呈所稱數百元案件已不復有京控之途其他輕微案件行强制和解之法業經部商同法律編查會設法擬訂其闗於商事取和解制度准由商會公斷並由部主稿會同農商部施行矣綜上各端除規復秋審及俱發親告論罪各端揆諸現行法令似可無庸置議外其餘各項均由部先後舉辦成案可稽惟以整理方始就緒成事未易人見致外滋疑慮上闗　念黽勉戰兢猶恐不及臨呈無任惶悚云云奉批令呈悉審判制度本難驟幾盡善祗宜因時損益漸求完美據呈各節尙屬切實可行著即如呈辦理卽由該部通行遵照 
[大理院清理民事訴訟之變通辦法]  
　　司法事務本甚繁劇自更新官制後司法行政與審判分立質成之責專屬大理院訴訟事件更形積壓因從前覆核制度不過就已成之案詳核其於法律有無違誤一人可日結十數起若現行上告制度須將全案卷宗審理一過平均計算須兩日始畢一案遲速之由實判於此初非人之能力有今昔新舊之不同該院不得已商之司法部一面將民事管轄呈請變更一面酌調各省廳員來京帮同清理民事訴訟以四閱月爲限此外凡可簡略程叙用便進行者由院長疊與各庭長熟籌盡力辦理計每月所結民事案件較常時約增十之五六無如紛至沓來源源不絶統計民事案件未能結出者常在一千一百餘起際茲財政奇窘各機闗方力求裁汰該院不敢提議添庭擬就該院巳定預算之中爲酌劑盈虚之策將會計科除主任書記官外現有薦任書記官二員改爲委任又統計科事務單簡併入記錄科辦理原設主任書記官及委任書記官各一員即行裁撤又選任律師概停津貼統計每月節省約在九百元以上即以此欵遴選高等審判廳推事數員作爲代理推事襄理訴訟其俸給待遇均視高等審判廳庭長俟該院推事缺出計資叙補以上云云已由大理院呈明總統奉批令准如所擬辦理矣 
[叚總長續請辭職之未准]  
　　陸軍總長叚祺瑞假期届滿病仍未痊又復呈請辭職略謂兩月以來多方施治亟願早日就痊起効微力至今胃熱雖已較減飲食亦能少進而咯血未止精神益覺委頓醫言時方盛暑不能施以補劑求效過速轉虞變症仍以靜養爲宜擬懇准予開去陸軍總長本缺並管理將軍府事務兼差以便安心　養俟病體告痊仍當再圖報効其軍學編輯局總裁一職則巳遵令將該局撥交訓練總監云云當奉批令據呈交暑後病情閱之殊深厪系着再給假一月安心調理 
[南潯路收歸國有之一說]  
　　南潯鐵路辦理十餘年時有無米爲炊之慨故總理吳伯琴氏兩次來京俱有懇中央設法維持之陳請近聞政府已允極力維持至中央維持之法自不外由官投欵收爲國有聞其初計由張鎭芳氏諸人所經營之通惠公司出資而以某鉅公爲督辦吳氏則仍爲會辦後此計畫不知因何打消最近交通部則擬以沈兆祉氏爲路局總辦以沈爲内史又爲贛人於中央地方俱能聮絡也南灣總理向例由股東推舉近旣由官經營則總辦應由中央任命故沈氏首當其選也惟沈氏前因事赴上海近有電來謂卽日歸京大约即爲此事云 
[京山寃殺敎民案之結果]  
　　前湖北京山縣知事熊定韜以起義軍人而膺邑宰重任旣無經驗又乏學識於民國二年冬驟聽紳士孫玉亭等之言誣指天主敎民李某等四人爲亂匪未及詳訊供證即率電請軍令正法並詣該縣坪壩寨地方之天主堂内大肆搜索以致釀成敎案由駐漢法領事提出交涉上年春經吕前巡按查明熊之魯莽特飭撤任查辦其結果以孫玉亭未具報告書禀不負誣陷責任惟將熊革職發交武昌地方廳訊辦拘押數月旋有某偉人爲之緩頰幸免於罪惟法領事於今春復以此案拖延年餘未結嚴詞照詰並開列要索條欵於是重山段巡按飭特派交涉員委派徐科員前往該縣與知事白研秋君會同天主堂總司鐸德君就近磋商和平了結之法茲巳得坪壩紳民之承認議定四欵如下（一）恢復敎堂名譽由地方公送縣城及坪壩天主堂匾額各一方並備酒席五桌（二）坪壩寨夏安寺係地方公廟由縣公署主持永遠租與天主堂設堂傳敎（三）籌給巳死敎民家屬撫恤錢一千串（四）地方紳董在縣具永不仇敎切結乃議欵簽字一星期後第一四兩欵已經履行第三欵之恤金亦經交付六百串而該縣紳董等忽然翻議來省具禀巡按謂贈匾送酒皆縣知事所勒許恤歀原議祗四百串一千串乃知事委員强迫孫玉亭承認渠家道窮困僅能勉籌六百串懇求飭減又以夏安寺原設有初等小學校一旦改爲敎堂學校必因之消滅子弟失學殊非善計云云段巡按因前據交涉員詳稱所議各欵已得紳民同意今該紳等又持異議特飭行該縣知事再行酌查情形具復以憑核奪 
[續紀江西之水災（一槩來稿）]  
　　江西贛州水災情形巳詳本報茲有某君以所得吉安傳來　　消息投稿本館謂江西此次水災冲壞禾苗淹倒房屋溺斃　　人畜不少流離瑣尾之狀慘不忍聞用特照錄如左 
今歳自入春以來雨水尙覺調和禾麥秀秀農民方慶有年乃七月七日八日連日大雨九日水勢猛來頃刻之間驟深丈餘其地勢稍高從無水患之區亦以猝不及防而漂洗一空者低漥之地則登樓不足而登屋頂登屋不足而升樹巓哭泣之聲慘聞數里終夜若鎗彈轟發東響西應者房屋之傾倒也若野獸咆哮引頸長號者牛馬之悲鳴也小孩則以　繫詣樹杪纍纍若碩大之果力竭聲嘶不晝夜而斃矣婦女則以盆自盛放乎中流聽其所之不旋踵而覆矣高阜之上人影憧憧者災民之泅水而得救者也饑無可奈則宛轉於地或仍自投於水水面之上屍身隨波上下或相抱持或相繫縛幾於打撈不盡凡諸種種筆難罄述 
三四日後水始漸退而四顧茫茫不見炊烟般頽垣敗壁觸目皆是竟有全村覆没者如河湛村人口七十餘家得救者僅男二女一而已其無家可歸嗷嗷於野者不計其數雖由各鄉穀會發粟賑濟而以水旱頻陵田野歉收所積寗復有幾且搶刦之風一夕數起白畫行刼亦若行所無事若因衣物漬壞貨品霉朽而思曝諸日下者則大半被强有力者攫去吾民何辜遭此慘禍上之人救濟無法而地方紳耆亦莫展一籌此景此情誠可憐也 
[山東棉業界之希望]  
　　前山東實業司長潘馨航在司長任内以山東爲棉產最富之區棉質又長而紉魯省向無紗廠需用紗線純恃舶來品天產坐棄殊屬可惜曾特派員調查全省產棉實額此較各處棉質出紗之良窳並派學生多名赴南通大生紗廠學習紡紗工藝種　預備正在著手進行詎裁司之議起而紗廠之組織亦遂擱阻自歐戰綿蔓後舉國上下以提倡國貨爲挽回利權之機會而紗線又爲人生日用所必需亟應開廠製造於是濟南實業界僉以茲事體大必得研究有素之人方能辦理無誤維時潘君適在濟甯籌辦南運湖河疏濬事宜遂函促旋濟重整旗鼓潘君乃於數月前來濟商議集股組織辦法約請軍政各界重要人物協助財政廳長楊味雲鹽運司長王鹿泉前兗州鎭守使今陸軍次長田韞山政務廳長鄧璞君等皆擔任發起每人認集五萬元並委林茂泉馬惠階籌備一切佈置略定潘因事入都面謁總統國務卿詳陳籌備治運情形並以鉅欵無從籌措呈請辭職政府擬予以政事堂參議位置潘君以紗廠一節承同志協助未能留京時適蔡巡按入都亦力勸速回組織紗廠以饜衆望遂婉辭參議之職業於前日偕蔡巡按旋濟現聞入股異常踴躍指日可期成立矣 
地方通信 
[蘇州]  
　　新廳長接任預誌蘇州新警廳長崔鳳舞前日來蘇謁見當道後即乘車赴滬擬定（七號）接事現聞决於今日（四號）來蘇受任昨巳由警廳總務科長安錚君通告各區署長均穿制服前往火車站迎迓矣 
　　水警敎練所畢業水警各專署前設之水警敎練所將届一載刻由第三專署長仇志　呈請水警廳長校閱各生程度預備畢業昨趙廳長委派陸軍中校何翼然前往將各生詞至王廢基 
 
 
 

Page 7

 
 
操練水陸軍各陣式步伐整齊擬即日頒給文憑矣 
　　氣象學之演講蘇垣經此風災後吳縣敎育會議决（七號）假葑門丙草橋南首省立第二中學校開宣講大會延請前在東京氣象臺職員王植甫君演說届期紳商各界之往聽者必不少也 
　　機匠罷工之餘聞蘇垣機業風潮將平巳誌報端昨午緞業董事杭筱軒等在雲錦公所議决花緞加三分素緞加二分照錢碼計算呈請吳縣知事給示曉諭後即在午後六時將示諭懸掛於該公所門首矣機業自前清迄今常有聚衆滋擾情事推究原因皆爲生計困難之故現下米價益昻蘇紳潘濟之君爲維持起見已在道尹公署及縣署禀請出示平價昨巳照准出示殷道尹孫廳長於前昨兩日特派調查員並偵探隊密查有無匪類混跡乘機煽動昨日所獲各犯巳發警廳司法科預審 
[江北]  
　　碭山匪禍劇烈碭山土匪猖獗情形已誌前報茲聞於七月二十二日有大股土匪攻破杜樓寨將李大鵬之胞弟鎗斃三十日土匪二百名圍攻碭城南十里邵陳樓寨攻入後鎗斃守寨居民十三人住城内之江防聞砲聲即帶隊救護被匪用盒子砲擊斃十一人共失去快鎗三十餘枝受傷者尙有二十名財產被捲一空更不待言同日碭城東四十里王屯莊王振圖之妻汪氏被匪架至門外該婦謂鎗斃我則可若欲從爵狗賊則萬萬不能並極聲駡詈因以觸匪之怒致被鎗斃全家房舍樊燬殆盡現碭山居民大有人人自危之象 
[揚州]  
　　推定選舉調查員國民會議與立法院選舉調查事宜昨經周知事邀集城鄉各士紳開會議於陽曆八月八號開始調查選舉人及被選舉人資格以便編造名册所有八區調查員當時亦即選定第一區吳策吳恩棠韓伯炘第二區王贊臣第三區凌鴻壽第四區蕭淞第五區王餘慶第六區任桂森第七區王鳳儀第八區詹介臣周知事並將選舉調查進行程序及編造名册手續辦法黏單示諭各區矣 
　　高校暫時遷移江都縣立第二高等小學校係借用府學文廟爲校址日前明倫堂西間突然崩折屋瓦椽樑及懸額等紛紛墮落幸值暑假期内敎室無人未受傷損當由該校長俞錫榮函報縣公署派員履勘由縣飭知敎育歀產經理處立即召匠勘估撥欵興修聞此項工程匪旦夕所能完竣轉瞬署假期滿擬在文廟泮池旁鄉賢祠内略事整理暫行授課 
[鎭江]  
　　遣散緝私軍隊聞淮北六岸督銷局長黄覲宸兩淮緝私第一團水師第一營長張仁普奉令遣散緝私營當經會議以調集一處恐滋事端擬就分駐地點分段資遣均各給予恩餉一月由淮北票商裕源等八認所有軍裝船隻由運司派員接收 
　　印花檢查尙未實行印花稅法罰金執行規則每届六個月由警察總所檢查一次官中前曾出示曉諭各商恐其騷擾莫不惶恐異常現王警務長以實行檢查照章應於定期前三個月曉諭知照深　區警悮會昨特通飭各區候示辦理一面並函復商務會謂敝所應行檢查契約簿據尙未定期實行届時舉辦必當專函奉告尙希轉致各業代表云云 
　　城西女校游藝會城西女學校日昨特開游藝會陳列各學生成績品以備參觀男女賓到者甚多章知事亦派員蒞會 
[杭州]  
　　浙紳請築海塘海甯海鹽平湖三邑士紳朱錫恩等於四號電呈北京當局請截留巨欵興築海塘原文云北京政事堂轉呈大總統鈞鑒七月二十七夜浙西沿海各邑巨颶爲災風狂潮猛海寗鹽平一帶海塘坍塌九百餘丈怒潮内灌沿海田廬盡墟災情奇重爲數年來所未有若不趕緊堵築秋汛瞬届更屬可危伏乞大總統俯念七郡生靈存亡所係迅予援照廣東基圍潰决案截留巨欵刻日興築工艱欵巨全賴政府主持不勝迫切待命之至除禀由巡按使呈請外謹先電呈海寗朱錫恩徐光溥錢士選海鹽朱福詵張華清徐士培平湖陸殿魁陳翰等同叩支 
　　紹興搜查軍火三號上午八時紹城水澄橋王宅忽來九十八團營兵十人據云奉團長命令前來搜查軍火當時即有二兵守門不許出入一面復挨户搜查内共三十餘家一一檢畢並無違禁品物搜出後又盤詰數小時之久始回營復命此事因何發生外間揣測不一或謂係有人赴營報告故有此舉 
[安慶]  
　　法政學校將舉行畢業安徽法政專門學校法律政治兩科去歳已届修業期滿惟因部覆未到未及考試畢業而各科學生又以旅費不貲難以佇候均紛紛返里茲該校巳奉到部覆除轉學生李斌等三十名批駁外餘均准予畢業昨巳牌示定九月六號爲該兩科考試畢業之期矣 
　　韓巡按預備交代安徽巡按使韓國鈞昨接政事堂來電調任湖南皖使一缺已簡任李兆珍其未到以前卽令安慶道尹徐鼎康先行護理韓使奉電後即令各科將巳辦之事從速辦理一面預備交代大約本月初十前後即可交缷并聞韓使昨巳有電致京辭職想政府必爲慰留也 
[湖北]  
　　隊長詐欺取財定罪卾省武昌縣署警備隊長李小山與收發員胡忠明因苛索因案管押原充毡呢廠總辦前清道員嚴開第多金被嚴郵控平政院咨卾行查經叚巡按委派夏知事汪文鈞到縣會同審理以李小山犯詐欺取財罪判處四等徒刑監禁六個月即在該縣署執行並未移交地方廳裁判至胡收發員係該知事吳實棣之妻弟表面雖巳撤差實則仍居署中並聞李小山巳藉病保釋在家而吳知事亦未得有如何處分　 
　　來鳳駐軍剿匪無功湖北來鳳縣近年盜匪横行人民受害早經派兵會同該縣警隊兜拿奈匪勢甚熾迭經捕拿僅獲喻源澄一名餘咸盤踞深山不易擒獲昨經縣紳以軍隊剿捕不力在軍署控訴當經王將軍檄飭該縣知事速會軍隊設法緝拿又有控訴駐紥該縣卯崗軍隊有索取財物清事者亦經王將軍嚴飭該管長查明究辦矣 
雜評二 
[新約將届實行矣（默）]  
　　遷延爲中國上下之通病而此遷延之念一生於苟安一生於畏難苟安與畏難之心交併而遷延乘之以爲今日不爲尙有明日明日又望後日迨夫時效巳過而我所預定之手續仍一無所成於是不得不草草了之以此小與個人交大與國際交無不失敗者當中日新約初成時以爲有三個月之延期可以從容爲之日復一日而實施之期忽忽將至試問所謂籌備所謂調查所謂協商種種成績較之日人何如赴機遲速之比例相去又何如耶中國國事至此而尙不痛除皆習我甚爲國人懼也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風記（十）]  
上月二十七夜及二十八日大風爲災滬上水陸損失曁附近海濱之受災情狀巳迭詳本報茲又續有所聞分别錄後 
　　川沙縣災民已散川沙濱海災民聚衆一事巳兩紀前報茲悉江蘇齊巡按使因據該縣范知事電告災民聚衆情形昨特電飭滬海道楊道尹着即就近調查相機辦理楊道尹以前日已會同鎭守使派員往查昨日已有報告當即據情先行電復一面趕備食物兩萬磅銅元數百千由海闗商借小輪運赴災區趕放急賑旋又將詳細情形由電呈報而鄭鎭守使則以川沙地處海濱梟匪甚多恐其乘機滋擾業於前日酌派軍隊兩排前往彈壓現聞該處已安靖如常災民多已解散靜候給賑矣又聞該邑災民此次聚衆之原因緣已兩日無食縣官董事尙未出而維持故鳴鑼聚衆一唱百和惟其中並無一男人因恐有男人在内官廳必將爲首滋事之人拘拿懲辦故以婦女小孩相聚求食爲要挾惟范知事於未經鬧事之前亦曾電省請欵尙未得覆說者謂該縣董未免拘泥成例設於事前籌墊欵項趕放急賑當不致有此風潮云 
　　電氣燈重放光明南巿等處電燈現巳由内地電燈公司派匠逐段修整於前晚起先將裏外馬路大東門内外大街及民國路一帶（即拱宸門以北）次第開點至各店舖之燈線尙未接妥大約日内亦可工竣 
　　電話線趕緊修接聞中國電話局在内地所設電線亦多遭風損折以致未能傷遞消息業由該局派先將行政軍警各機闗之電線趕緊裝接現在已可通電其餘各處尙有阻滯 
　　瞭望台預備修築浦東三林塘瞭望台被風吹坍後地方警察第五區即至縣知事公署報告茲經沈知事查得該台係於光復時所築因該處一帶時有盜匪出没　患閭閻故經官紳公議特設此台以瞻盜蹤而便防堵現旣遭風坍塌未便任其廢棄故巳飭令地方警察所派員估勘以便籌欵修復 
　　運木船業已出險旅滬湖北帮商　之范楚興船自卾裝載木植來滬銷售上月二十八日行至吳淞口外外銅沙洋面遭風擱淺後經該號得悉卽雇小輪兩艘開往施救昨巳將所裝木植缷下與該船分用兩小輪拖回南巿 
　　烏山船傾覆餘聞烏山船主婦祝吳氏雇江北人趙和尙等打撈漂沉之豆餅等物後疑趙等呑匿貨物器具扭控一分駐所即由該所將趙及同伴陳光福移解警廳司法科訊供不認留候核辦在案昨司法科巳函致該區請卽查明實情及該船傾覆地點復候核斷 
　　美孚行認領火油美孚洋行前有火油一千箱交陳連順駁船載往浙省之德清地方詎於上月二十八日天未破曉時駛至製造局前浦中遭風漂失嗣於二十九日爲高昌廟淞滬警察廳派出所巡官楊永芳查知雇工撈起五百二十三箱寄存沈家花園内一面告知失主前往認領昨由美孚行洋人克利親往高昌廟警區認領當由楊巡官一併給予領去惟撈獲之亞西亞牌火油二百五十汀尙未有人領去 
[歡送游美學生之警語]  
　　寰球中國學生會於前日下午五時開會歡送北京清華學校學生及會員趙國材唐露園朱樹翹諸君男女來賓二百餘人先由主席鍾紫垣君致詞歡送鍾君因患咳嗽請朱少屏君代表演說謂余有四大問題第一歐洲戰爭何以能持久至今第二他國人之欺凌吾國者何所恃第三今日中國最要之事維何第四學生以何種學術爲最要此四者可作一總答曰科學而已要知國之富强皆由科學造成故願諸君此去注重科學實爲至要云云次李佳白博士演說美國各大校之精神及性質洋洋千言雜以詼諧頗足聳聽次穆藕初君演說謂中國社會日形墮落並非幼稚而實屬暮氣良由學者不能用所學以興社會今觀諸君赴美各習實藝洵屬美事諸君旣抱此宗旨必須實地練習有裨實用並須研究其確實條理幸勿徒事課讀忽略實驗之功勉之勉之次伍廷芳博士演說謂諸君今日遠適異國以求學問務宜發憤進步勿怠吾國土地之廣鑛產之多甲於全球至今尙罕開採者由於人材缺乏從前出洋者往往習政治經濟等科其目的在乎爲官要知社會上種種事業無非國家一分之責任從前學風趨向專圖利祿今宜痛除積習母求做官而求爲有裨社會之人今中國最缺乏者乃農工路鑛等科如能各就所志習成專門歸國時不第有大造於國而利達亦在其中矣更有告者諸君當慎守範圍不可稍入邪途設有一人品行不端則全體蒙羞國體攸闗謹之慎之次清華學校副校長趙國材君代表學生道謝謂今日承本會開會送行榮幸無極且得聞諸先生敎訓全體學生必然深印腦中勉成所學以不負諸先生今日勤勤勵學之盛心云云便畢後又欵以茶點至七時而散 
[小學敎授法講習會閉幕]  
　　江蘇省敎育會於暑假期内附設小學敎授法講習會開會情形已三紀前報茲將近日狀况　錄於下三十一日第一課管理第二課算術仍唐曾二君分講第三課江君易　續講音學極爲詳明約延長一小時始畢是日聽講員實到一百七十六人八月一日第一課錢君笙仙講讀法敎授之心得第二課曾君算術第三課陸君佩萱講體操要義是日聽講員實到一百六十四人二日第一課錢君講讀法第二課吳君講習字第三課陸君講體操是日聽講員實到一百五十六人三日第一第二課均楊君講訓練第三課陸君講體操是日聽講員實到一百五十五人四日第一第二課吳君講圖畫第三課仍陸君講體操是日聽講員實到一百五十六人至是會事已竣是日下午省敎育會特假凝和路也是園招集聽講員開茶話會到者一百六十餘人又講帥職員二十餘人本請范靜生君演說范君因感冒未到乃於三時開會先由蔣君季和報告會事始末情形並述對於聽講員希望之意嗣延孫君潤江（名觀潤南通農業學校校長新從實業團游美並調查農務回國）演說在美所見學校與中國異同之點及闗於實業之學生動作情形言之扼要聽者動容繼由袁君觀瀾將新近由京前赴湘贛等省考察敎育情况詳細演述於經濟之豐嗇學校之良窳皆再三注意末復發表己見謂近今辦學之缺點乃在無責任心研究心辨别心信仰心深望吾省諸君力矯四弊努力進行不必因經濟之不足而自挫敎育之精神又推言社會對於學校信仰之所在洋洋數千言約兩小時方畢一時鼓掌之聲不絶（兩君演說均另有記錄容後績布）於是共攝一影以留紀念至日落始散會各聽講員皆歡然告辭近已分途回籍矣先是張君士一願授聽講員以米勒氏十五分鐘體操遂於八月一日至三日每日下午四時起敎至傍晚甫畢並有徐君紉生張君嘉壽畢君雲程襄助爲練習者矯正姿勢共計聽講員中始終從事畢業於斯者得三十五人張君並刋有簡單說明分貽各學友其熱心殊不可及合并誌之 
[學欵不得移作他用]  
　　上海縣知事公署昨飭各巿鄉學務委員賈豐芸等文云奉江蘇巡按使公署飭開准敎育部咨開案奉大總統交下敎育綱要第五條各地方固有學欵宜分别保存不得移作他用並說明改革以來各地方固有學欵半充他項行政之用固由財政紊亂竭厥兩稅不分致遭侵奪亦由前次辦學所用經費不分國家地方稅項一併開支界限旣淆自易摇動現在財政旣有統一之望其舊有學欵屬於地方稅範圍者應即保存不得移作他項行政經費之用由敎育部與各省巡按使妥商辦理等語查世界競爭非敎育普及不足以圖存歷奉大總統訓令兢兢以興學爲念以後地方學務亟宜切實進行惟興學之難第一節即在經費近聞各省有將舊有學欵移作他用者不知此項學欵經若干年之籌畫蓄積而成一旦率意挪移更從何處得此巨欵現當地方敎育急起直追之時新欵尙宜力籌舊欵豈可移用相應咨行遵照大總統所交敎育綱要辦法將一切固有學欵認眞保存慎母移作他用以便趕緊興學並請飭下所屬一律遵照母得藉端移用是爲至要等因准此查蘇省各縣敎育費疊經本公署通飭切實保存嚴禁移挪各在案准咨前因合再飭仰各該縣知事一體遵照此飭等因並奉江蘇滬海道尹公署飭同前由各到署奉此除分行外合飭該委員查照 
[遷移義塚問題之諮詢]  
　　引翔港遷移義塚問題本邑沈知事曾接滬海道尹飭文以據公共租界工部局函告塚地購就已與該處董事接洽遷葬究竟工部局現購地畝是否在租界之外該處董事有無接洽飭即查明具覆等因沈知事以本署無案可稽當邀該鄉經董王銓運到署面詢一切經紀前報茲悉沈知事是日邀請王董到署後即將楊道尹飭查兩端詳加諮詢據王董聲稱工部現在購定地畝聞在二十三保十圖界　係坐落租界之外惟該地究在何處董事等雖接有該局來函未據詳細聲明至遷葬手續甚繁來函遷費一層並水提及如何辦法亦未說起况此項義塚爲厚仁堂所管理亦須向彼接洽董事等對於此事實未知其詳細云云沈知事當囑王董邀集厚仁堂各董會議辦法詳細禀覆以憑轉覆楊道尹核辦 
[搜獲盜匪私藏之軍火]  
　　上海縣警佐領袖景毓華君查得巳誅盜匪陳桃桃之兄陳桂全及夥盜王阿二之兄王阿東二名現尙在逃未獲且聞在上海縣境之華涇鄉附近蘆灘地方私藏槍械子彈仍敢潛行刦掠爰於前日選派偵探孫門松趙杏山王桂生陳錦等馳往蘆　查拿詎陳桂全王阿二等竟開槍拒捕致被脫逃未獲旋在陳桂全家搜出雙統快槍七桿又七米里九口徑快槍一桿毛瑟槍三桿又在河内起獲槍彈數十排巳於昨日就近解送華涇鄉第三區警察派出所代爲收存以便提回核辦午後該偵探卽回滬報告謂即通飭各區一體嚴緝 
[僞造軍用鈔票案辯論終結]  
　　張百全即宋茀泉因由在逃之同黨賈仲文糾合在虹口鄧脫路四號洋房内私設機器印製川省一元僞軍用票由美捕房中西包探查獲連同張同春（即張東生）及庖丁胡雲盛出店楊文華一併拘解公共公堂訊供管押候核等情巳迭紀本報前日午後由會審官王肇之君會同德領裴君繼續研訊先由被告代表費性惇律師向被告宋茀泉詰據供稱前在日本留學今年三月問回國來中庽居法租界名利棧因與相識之賈仲文在途相遇談及伊與某國人合辦金鷄牌牙粉公司故於六月間租賃鄧脫路四號洋房製造牙粉並由賈推舉我爲經理月俸三十元嗣賈與甲乙二某國人同赴廬州故公司内祗我與庖丁出店等三人至於僞票之事祇聞賈與某國人談及在我並未同謀云云訊之張同春（即張春生）供與宋係同　是日適在探望致被誤拘質之庖丁胡雲盛出店楊文華所供與前略同惟稱機器等在樓上查出我等在樓下非經呼喚不能上樓故樓上機器聲雖曾偶然聽見亦不知所做何事張同春確係宋友是日適來致被一併拘捕等語復經中央政府代表穆安素律師逐一盤詰之下即向堂上譯稱此案證據全備發生地點雖在租界然案闗私造川省僞票應請照章引渡嗣由被告代表費律師辯論良久中西官會商之下以案經辯論終結判張東生交五百兩人銀並保宋等三人還押　八月十四號（禮拜六）宣佈堂諭 
[私造官錢局票案續聞]  
　　沈漢生等前在湖北僞造該省官錢局錢票爲官廳查悉拘拿沈等即潛逃至滬匿跡法新租界錫祥里五十一號門牌重復私造當爲法捕房　目黄錦榮包　韓邦達方福林偵知前往拘獲沈漢生等五人抄出印刷未竣之僞票及機器樣片押候訊究在案茲經湖北省行政公署及官錢局得悉於前日發電至法捕房請爲嚴行管押候派人來申引渡歸案訊辦云 
[赴浙放賑員報告災情]  
　　浙衢龍游開常等縣洪水爲災業經本埠紅十字會派員馳赴各縣查放急振茲於昨日接到查賑員蔡天泰等報告略謂此次浙災以開常爲最龍衢次之現抵龍游查得該邑城區災民一千八百三十九名東鄉一千七百二十六名南鄉二千三百二十五名西鄉四千三百八十四名北鄉一千五百二十七名共計　萬一千八百零一名所最苦者膏腴之田悉成沙磧無可再墾以致中上之家頓爲貧户且該鄉水亭地方大水之後繼以火災被毁房屋數百間災民皆風棲露宿聚哭沙洲當經趕爲橅恤每屋一元其開常各縣尙須繼續往查云云 
[發現身受刀傷之女屍]  
　　滬西小沙陀華洋交界處浜邊前日發現年在三十歳左右上身無衣之女屍一具經戈登路捕房捕頭與華探目陳永康查見察得該女後頸有刀傷一處實係被人謀斃惟該處地點非工部局管轄當囑十二圖地保蔡福堂報請他方檢察廳檢驗收殮 
中一訪員報告滬北小沙渡附近小河内昨晨發現刀傷女尸一口該圖地保因無尸屬出認報告地方檢察廳請驗林廳長即委樓舫檢察官沈錫卿檢驗員率同錄事法警等蒞場由樓君諭飭將尸身移至岸上如法相驗據沈檢驗員驗得該女尸年約二十餘歳上身無衣下穿藍布褲小脚無鞋頸項及腰間均有蔴繩紥縛並有刀傷三處腦後一處委係致命而死死後用繩紥縛移尸至此樓君親視無訛飭由善堂備棺收殮發封厝壇候屬認領一面回廳禀復林廳長即諭飭全體法警偵緝兇手一面候備函移請各機闗一體協拿解究 
[受價讓地之期限]  
　公共租界工部局擬在靜安寺路哈同花園附近闢一馬路名曰哈同路惟該處居民阮增祥阮金泉阮秀榮阮源順阮根林阮阿毛吳生華吳四海等之房屋均須拆讓故由工部局各西董議定地價及拆費共洋六千七百元商令該居民等取價遷讓嗣由各居民遷延不遵控經公共公廨傳案訊供諭各退去如有别項理由着於禮拜四（即昨日）到堂陳述在案昨日屆期各居户均不到堂惟原告代表高易帮辦律師到廨即由闗讞員會同英領卓君升坐特别公堂先由牌票間中西各捕上堂票稱奉諭往傳時據說准期到堂今臨訊均不到案不知何故繼由原告代表律師投案譯訴前情並稱查洋涇浜章程工部局有購地築路之權且該地價已經各西董議定並巳送存公堂而該被告等亦曾到過地產公司應請堂上限被告等於七天内拆屋讓地否則請飭押遷由工部局自行拆屋其拆費亦須在地價内扣除云云中西官會商之下即會同簽判云查洋涇浜租地章程載明工部局修築公路有權收買民產此案被告等八户均臨訊不到應給諭限十四天受價讓地此諭 
[阻止電車進行]  
　　前晚九時許華商電車公司之六號電車由北往南至滬軍營附近經三號查票員查出坐客江北人王三所購之票四分早已逾界責令補購不從王倉卒下車跌傷面部未幾爲王三之子王七所知糾合十餘人候該電車駛回時强將電桿拉下阻止進行遽將買票人毆打旋由崗警將王父子二人拘住解至一分駐所移送警廳司法科訊究 
[莫知其子之惡]  
　　徐清澤前在海門誣告劉啓成等僞造鈔票經海門縣訊明確係誣告判將徐清澤懲辦在案茲由徐清澤之父徐久成於前日具禀上海鎭守使署請求飭令海門縣迅將伊子釋放昨奉鄭鎭守使批示云禀悉爾子徐清澤誣告劉啓成僞造鈔票經海門縣訊明因念爾子精神喪失所致尙非有心誣陷詳准免予治罪僅依刑律判决監禁二年以防將來危害巳屬格外從寛所請未便照准 
[仿造鞋油帽粉]  
　　甬人繆仲茂在滬上組織一觀渡社仿造各種外貨以供國人需求茲已造成美芳牌鞋油帽粉二種質淨色鮮不讓外貨云 
[習藝所倒斃工人]  
　　小西門外普益習藝所昨發電話至地方檢察廳謂頃有工匠某甲忽然倒斃請爲相驗林廳長卽委樓檢察官毛檢驗員等蒞所驗明委係病死並無别故尸由該所代爲棺殮樓君等卽回廳禀復 
[薄幸郎何以爲情]  
　　女子陸囡囡同居有恆路某弄内與東嘉興路祥記米店内之小主人陳萬全私識有年近陳另有他好與陸絶交陸與之理論口角回家呑服洋烟圖盡迨送至同仁醫院巳不及施救毒發而斃旋由陸之家屬將屍舁至陳處陳即投報捕房捕頭以事屬噯味斥不准理 
[母子串拐處女]  
　　婦人彭陳氏之女月仙被李董氏之子李世津誘拐至五區警署境内賃屋姦宿前日經彭陳氏偵知匿跡之所投報警區將李董氏母子及彭女一併逮案移送檢察分庭經李檢察官預訊據月仙供先由董氏屢次來家引誘並　往現住之處租定房屋質之被告母子亦供認不諱判月仙交陳氏領回管束董氏及李世　分别收押候解地方檢察廳按律嚴辦 
[愛養媳得罪姘婦]  
　　虹口海能克路住户量新和之十四歳養媳阿雪被其姘婦錢朱氏凌虐受傷經董控由捕房昨派包探將氏拘解公共公堂請究原告偕證小孩量根實上堂證明前情訊之朱氏供詞狡賴中西官以阿雪手臂等處均有咬傷痕跡且經阿雪供明遂判錢朱氏押女所四月女交其翁領回 
[婦人凌虐婢女]  
　　山西路五十七號門牌婦人沈錢氏因將十五歳婢女陳夏香凌虐受傷經老閘捕房捕頭偵悉於前日派探顧阿根往查屬實當將氏與該婢一併帶入捕房驗明傷痕分别拘留昨解公堂經中西官訊供不諱判沈錢氏罰洋三十元充公夏香發濟良所留養 
[阿哥幫助妹子]  
　　閘北大統路住户王和尙之妹在光復路復錩絲廠學習繅絲前日與同廠女工陳薛氏等口角起釁互相扭毆和尙見妹受虧怒不可遏將陳薛氏之頭面毆傷由四區　警一併拘送檢察分庭經李檢察官預訊之下判王收押候辦 
[巡捕被賊擊傷]  
　　美租界哈爾濱捕房二百五十八號華捕前晚巡至兆豐路聞該處居民大喊捉賊當即追上見有竊賊四五人正在奔逃該捕方欲拘拿詎反被竊賊用鐵器　傷頭部痛極倒地竊賊即乘間逸去少頃歸禀捕頭飭送同仁醫院療治再核 
[石匠大起衝突]  
　　石匠施心表（卽杜仁章）與同業顧中桂章寳來並婦人葉陳氏等因租屋糾葛前晚各邀同類數十人在北京路九百八十四號門牌金波樓茶館内評理一言不合羣地爭毆互將板凳茶盞飛擲傷及葉陳氏頭額流血不止一時人聲鼎沸經一千零二十一號華捕查見飛報老閘捕房捕頭立飭通班中西包探前往攔獲施心表葉陳氏張雨林等一百二十二人一併帶入捕房當時存洋保出者四十四人餘人分别押至昨晨解送公共公廨經俞氏襄讞會同美領郭君訊悉前情以事起細微不應聚衆互毆判爲首之施心表顧中桂章　來葉陳氏等各罰洋二十元　　　案者罰洋三元不到者保洋充公内提四十元赔　　　　　　　損失 
[銅匠挾嫌尋釁]  
　　銅匠蔡小堂被作主辭歇後疑係同伴吳瑞卿唆使前日糾同張阿虎鄭伸記等百餘人在虹口嘉興路向吳尋釁經吳友柏可發報捕當將蔡張鄭三人拘獲餘均逸去昨由捕房將蔡等三人押解公共公堂請究原告偕證上堂禀稱被蔡糾黨兇毆並欲將伊抛入狄思威路浜内圖害生命等語中西官判被告還押候補提同黨到案併究 
[小工糾衆行兇]  
　　滬城天官牌樓四福如意樓門前之餅攤係陳有慶所設昨晨陳向寗紹碼頭小工寗波人劉阿發索欠口角詎劉老羞成怒卽糾同類多人將陳毆傷其時適有陳之友人劉德標在場向之解勸亦被若輩擊傷頭顱流血滿身迨守望巡警到來若輩即一閧而散祇將禍首劉阿發一人拘獲連同受傷人帶入一區二分駐所並由杭小湘投所作證當經略詰一過轉解地方檢察廳由檢察官預審並驗明劉德標陳有慶受傷屬實劉傷勢較重立飭送往新普育堂醫治其行兇之劉阿發諭飭收押候究 
[湖北難民過境]  
　　前日下午有湖北難民男女四十餘人行經閘北义袋角欲至浙寗帮水木工業醫院借宿當爲四區二分所崗警查見歸禀譚警佐親率長警到場彈壓並傳爲首之甲乙二人到所諭令趕速出境一面由閘北慈善團及某木行等給發川資洋數元該難民等即向南翔一帶而去 
[代薦生意之誑騙]  
　　住居海寗路一千九百六十五號門牌之黄科生偕證江茂生控被朱羅雲以代薦生意爲由騙去洋四元七角昨由捕房將朱拘解公共公堂訊供屬實判朱押西牢半年期滿逐出租界 
[筆店主脫然無累]  
　　法租界西新橋街一百六十一號門牌陳洪興筆店起火卽熄捕房以該店保有火險故將店主陳紫安即陳芝明及轉租該店房 
 
 
 

Page 11

 
 
　售　洋貨之許萬清　解　公堂請訊陳傷商人店中貨物　銀三百兩火係許處所起許供因有蚊　晚上燃點數烟香　火什物以致起火聶讞員姑念尙未成災判許罰洋五元充公陳無干開釋 
[究詰嗎啡來歷]  
　　法捕房訪知徐吳氏家藏有嗎啡飭探前往抄出眞贜並將徐吳氏張蔣氏陳雨生楊翰臣等解送法公堂請訊吳氏供嗎啡係楊翰臣持來抵押洋銀與婦人無干楊供嗎啡係陳雨生托商人送往吳氏家中並非己物陳供由蔣氏託我送去如何來歷須問蔣氏蔣氏供於此次大風後在黄浦江邊拾來不敢販賣判蔣氏罰洋四十元楊陳各罰洋二十元吳氏無干開釋嗎啡充公 
[流氓攫取金環]  
　　流氓朱阿五前日在甘肅路源茂里搶取李王氏金環逃逸經小孩顧和尙喊捕即由途人顧阿喬帮同追獲鳴捕拘押昨解公共公廨質訊屬實判朱押西牢四月示儆 
[頑劣小孩之暴行]  
　　劣孩祝桃有前日在虹口小菜場攫取李張氏家三歳女孩英弟之銀項圈圖逃由捕追獲昨解公共公堂訊實判祝孩發押改良所四月以儆 
[傭婦被疑]  
　　大東門外篾作街徐豐漣家前日失去手提小箱一只内儲首飾票洋等件約值四五百元徐以傭婦王孫氏情有可疑當報一區三分駐所即由警佐率警往勘將王孫氏連同貼鄰之王清裕婦人王叔氏及證人鄧五生等併拘到所盤詰一過移送警廳訊辦昨經顔司法科長提案研詰王孫氏等均不承認判王孫氏暫押王清裕等分别交保候派探復查核奪 
[車夫私售黄包車]  
　怡羅公司派人至法公堂控稱袁華郎向大包頭目租去黄包車一輛值洋一百元今被袁私自售去請爲追究袁供車子停在途旁被人竊去不敢私售判押限十四天交還原車 
[都是錢債糾葛]  
　　徐鴻記控費葵揚欠洋二千四百元又賈恒久控沈映泉陳有英等不理欠銀又古熊彪控譚澤南不還墊洋又方柴氏控陸嚴　又陳梁氏控張杏泉又谷均德控陳阿四均欠欵不還昨由捕房將該被告等傳至公共公廨中西官諭令分别交保候訊 
[布告菸酒公賣之實行期]  
　　江蘇第二區烟酒公賣分局出示云照得本分局奉江蘇省菸酒公賣事務籌備處飭委辦理第二區菸酒公賣事務業經出示公布在案查本區菸酒分棧次第成立茲經本分局詳省核定限於八月十號一律征收爲此示仰本區菸酒等業商人一體知悉自示之後該商等務各恪　前頒章程由棧驗貼印照定價公賣母許稍有抗違倘有隠　嘗試等情一經本分局查出定當按章處罰决不寛容勿謂言之不預也其各遵照母違 
　　更正昨　　上午停止開庭一節茲悉上海地方審判　現仍照舊辦公並無上午停止開庭之事合行更正 
雜評三 
[川沙風潮（訥）]  
　　法者以威畏人者也人於有生無死之時固可以法懼之至若有死無生希望盡絶則法之極亦不過死而法非所懼矣如近來蘇杭兩地之機工鬧事雖由於生計困難然不遂所欲尙不至於死故　以軍警執　法以繩之者彼猶　而散也若川沙鄉民遇此太災之後人亡家破不得拯救去死無幾其聚衆鬧事也已百非所畏然則今日欲平此風潮者亟宜設法賑濟有以救其生而不暇威以死　警之彈壓其後焉者哉 
來函 
[漢口茶業公所通告書]  
　　敬啓者陳翊同先生熱心茶務經驗多年並通中外商情故每有發明切中利獘前在農商部稅務處條陳意見均蒙嘉納敝公所奉到行知在案此次又承先生以所擬改良種植製造辦法七條見示合天時地利人力三者兼籌統顧平易近情無一事不從根本上解决漢莊早已傳觀殆遍特恐外埠猶未獲家喻户曉敝公所爲此印成傳單以當廣告俾世之業茶者奉爲模範庶得以副先生殷殷提倡之盛心矣所有辦法按語附刋如左 
計開 
一添種趕寒露節添種新株多多益善四年即可收穫年年添種一次新種成漸將老樹拔除 
二鋤士秋冬時鋤鬆坭土 
三耘草將茶株旁之雜草耘淨 
四下肥如菜枯豆餅等類 
五取暖於冬令用稻草覆蓋樹根庶免凍壞 
六製茶留汁搓揉時盛以木桶留取原汁 
七禁潮茶本年長壽平江禁潮茶茶味香濃　所未見故得利殊厚各產地如有　水之弊設法禁絶之 
總此七條尤以添種之一條最爲要緊求過於供舍添種外無他妙法就西曆一千九百十二年詳細調查印度錫蘭爪哇出數已及八百萬箱三年以來大約有增無減有此出產鉅數迄未足歐美之購求今計印錫爪三處最低之茶價仍合華銀四十兩以外計其獲利本年約八千萬兩今漢巿約計之盈餘不過五六百萬兩并福州計之與印錫爪比較仍未及其十分之一吾華爲產茶之祖反退步至如斯其極若不急起直追坐令天然美利將爲攙奪殆盡果能處處廣添新種五六年間可　曩年全盛時代十年後當與印錫爪並駕齋驅或將過之如山户依法鋤土耘草下肥取暖則明年收成當大增年年如是則年年加增諸條盡行不獨出產加增且茶味香　獲大利如操左劵兆　　此三十八年旣有眞知灼見用敢掬誠奉告盡其一得之愚諸君子同具熱心或不以斯言爲河漢也 
[漢口商會盛協理來函]  
　　敬啓者竊鄙人旬月以來迭接滬寄匿名函件甚多雖所詢各事類皆出於誤會而要其愛國之心實足令人欽佩每欲據實答復奈未註明姓名住址投寄無從昨又接上海協興公司郁君樹聲一函雖已經具名然其人旣素不相識且不知其住址所在用特擬上答復書一紙敢請貴報館登入來函欄内以便周知藉釋羣疑事闗公益諒爲大君子之所許也盛竹書謹啓 
附擬稿一紙 
盛竹書答上海協興公司郁　樹聲書逕復者來書聆悉甚佩敎言惜於此事眞相及鄙人所抱宗旨未能了了致多誤會之詞有不得不略爲辯明者請亮察焉竊鄙人自改革以來忝任漢口商務總會協理於今四載向來辦事俱以顧全大局爲心毁譽之來誠非所計即如救國儲金一事凡稍具愛國思想者莫不視爲當務之急鄙人忝爲漢埠事務所幹事之一對於進行方法屢經發表意見并提倡商界月薪儲金首先由駐漢浙江興業銀行提儲鄙人曁全體職員薪金一月計銀元八百元（鄙人現任駐漢浙江興業銀行總經理）載在報章當邀鑒及至若讌請某某銀行大班一節此乃商界交際之常本無足怪且亦因漢口錢業前受辛亥兵燹損失與該行尙有債帳闗係迄未清理近以錢業收入各帮償還債歀多係減成分期將來如何轉還該行債務自不能不商籌妥善辦法免碍進行此中情形固不足爲局外人道亦非局外人所能洞悉也今來函不問事實徒逞謾駡本無答復價值誠恐訛言傳播誤會紛來其闗係箇人名譽者事猶小而影響世道人心者患更鉅竊爲此懼未便默然敢布區區惟希公鑒 
[崇明夏錦林等來函]  
　　敬懇者民業魚船一只歷歳在洋捕魚於七月二十七號夜一點鐘許民船抛泊崇明二條竪河口外猝遭風潮激烈民船傾覆在船男女六人盡皆落水幸蒙就近水警第一段第三所巡長張君應勳親率巡士急放舢舨將民等男女六人一併救活現民無以報德除禀謝李分署長外懇乞貴報館登錄來函欄内不勝感謝 
[金大海來函]  
　　余友張鳳樓於八月二號自嘉喜搭杭滬快車到申時約一點鐘即喚黄包車至五馬路民興旅館行至習藝所南忽有盜匪四五人借換車爲由乘問將張君所帶皮夾内鈔票一百二十元現洋七十五元共一百九十二元强行搶去張因寡不敵衆右手受傷盜即向西逃逸適此處距離　警稍遠追捕莫及祗得投二區總署報告途遇民興旅館接客陳某一同到局報告之際忽見三四　夫拖遇即指面有麻子認識之人當場拿獲搜出鈔票一百元經署長訊問麻子供有陳三坐地分贜並供出某某等四五人一併拘獲現解總廳訊辦竊思白日發生搶案且存滬杭往來要道該車夫等通同爲盜實爲行旅之害想執政諸公爲保護行旅計必能從　懲治之寒匪膽而保治安爲此投函貴報乞卽登入不勝感激之至寓五馬路民興旅館金大海投稿 
 
 
 

Page 12

 
 
 
 
　　 
 
 

Page 13

 
 
   
 
 

Page 14

 
 
自由談 
游戲文章 
[模範家庭] [  端趨]  
　　居必廣厦或洋房食必珍　或大餐衣必羅綺或西裝 
人其門有歌聲喧聲絲竹聲博具聲詬誶聲有脂紅粉白之香味又有庭溝廚　種種臭味 
人其室几榻桌椅壁鏡花瓶茶臺烟盒地毯門帘大餐檯冩字檯 
自鳴鐘俱備而極華美雜陳而無秩序窗隙多積塵室隅多積穢食器多積垢 
壁間所懸非粗鄙之月份牌即裸體畫愛情畫非闗於升官發財之格言即琵琶紘子等種種之樂器 
架上所儲非吹牛拍馬講義三十三種小說即麻雀牌譜撲克譜與淫學等書 
男子須畢業官僚養成所女子須畢業自由女學校男子必擅運動之能力女子必其外交之手腕 
男子旣成年除預備作官外不必務其他之職業女子于家事有傭婦於撫嬰有乳嫗除供男子玩弄外亦不必有職業 
起臥食息不必有定時每日晨興當在上午十二時前夜寐亦必在夜半一時後食時尤當參差不一 
出門遊玩無論遠近必乘車即勿置摩托卡必備馬車數輛 
端趨曰模範二字新流行語也旣有模範之地方模範之學校斷不可無模範之家庭爰作斯文聊資採取讀自由談諸君必有韙我說焉 
[夜花園賦仿阿房宫賦] [  半仙魏起予]  
　　炎天熱夜園設遊人集男女褻誤盡百有餘户車轔馬疾名園新華與享白蝶　蜂狂納凉亭畔人影衣香周廬千列徼道綺錯輦路經營修除飛閣旣明華燭乃張帷　熒榮焉飄飄焉送往迎來趣不知其幾千萬約有女懷春禾燕何遊吉士思秋不凰何求待月西廂意合情投金針暗度眉語幽幽玉臺新詠目秀娟娟一園之内一室之中而密結良緣朱户姬姜青樓媚娘秋波沆眄春色暗藏目窕心與其樂洋洋文君聽琴相如渴也細君鼓　曼倩肌也乳燕窺簾雕檻曲也游魚聆樂畫欄欹也流水遊龍車馬至也往來如織樂出於不自知也一妍一媸鬭豔弄姿色授魂與長相思焉有盼會合者一十二時衛豔之桑中陳娥之上宫齊女之簾　一詠一觴情致纏綿地遠心同畫圖不能繪幾度春風高唐夢寂巫山雨　聲名狼藉滬人見之亦不顧惜嗟乎一人之情千萬人之情也楚娥搊　人與月同行奈何求牡羣雌逐聚　兩雄爭使鶉　之什多於墜樓之綠珠禽戲之言多於碎琴之碧玉相貽芍藥多於下嫁之彩鸞别抱琵琶多於高歌之黄鵠牆茨致誚多於著節之柏舟園柳興嗟多於懷清之涙竹使漁色之徒不以情而以目虎被耽耿其欲逐逐迷香洞逍遥谷風流藪澤罔知恥辱嗚呼傷社會者社會也非閨也玷閨者閨也非男子也嗟夫使社會各訓其家則足以　閨閨復重社會之名則遞一户可至萬户而齊家誰得而污衊也滬人不暇自哀而他人哀之他人哀之而不戒之亦使他人而復哀他人也 
詩選 
[酷暑戲作四首] [  詩圖]  
　　何處好消暑暑消小寺中松樓仙梵迴竹　石泉　龍挾寒潭兩蟬嘶敗柳風一枝榔栗杖探勝嶧西東 
何處好消暑暑消溪澗邊瀑聲留客聽雲影就鷗眠閒泛艇如　醉吟詩欲仙臨流爭濯足懶把釣綸懸 
何處好消暑暑消亭沼旁淡烟扶竹瘦疎兩助荷涼照水影俱綠折花衣亦香斜陽誰倚笛高詠答滄浪 
何處好消暑暑消巖洞問談禪頭點石讀畫目游仙泉冷琴心古雲深鶴夢閒陶然意眞適蘿月送人還 
[讀史十四首之二] [  東園]  
　　歷盡紅羊治刧多有時玉帛化干戈唐平回紇宜歸國漢盛匈奴便乞和難得將才忠武岳能除僣號越王陀昇平景象於何見風不鳴條海不波 
古今能得幾承平雅頌歡騰一片聲已見九州乾淨土莫敎萬里壞長城漢軍細柳非兒戲明代三楊是老成多少相公多少將安危注裹最分明 
筆記 
[蠻荒慘劇（五續）] [  指嚴]  
　　杜必明求榮反辱期福得禍大背初心於是憤悶欲覔死日夜如醉若痴間行隴畔比於屈大夫之行吟　顇然一日晚微聞團焦下二人相語（彼敢縱火焚主人之宅何有於朋友雖然主人懸賞求犯事者吾輩盍舉發之一則報怨一則可獲重賞何樂而不爲）又云（彼女誠奇異有福而不享乃作計潛逃甘噉糠覈服垢弊而不悔又累其夫翁受人困頓是殆不祥之物也雖然亦愛亦太憨不卹老父之艱而私匿一婦以彼家資何患不得美婦而甘身毁家以殉之且又無出頭地愚哉）語未巳必明突入掩執曰吾不爾禍屈子爲證捕彼兇人吾赡爾終身可矣二人喜果指某工爲縱火者而榮女則匿榮氏室中必明奔告於祿捕某工鞫之果得實祿氏例佃人有罪不報官長輒私自處置之於是宣告某工大逆不道當極刑必明怨榮女甚則誣爲與某工有姦同謀縱火意在殺夫及舅姑罪大惡極亦當極刑顧榮女迄未可獲徧索榮氏室無所得捕榮父子幽禁日夜榜掠必明恨甚請祿即殺 
爼醢之未晚也又曰女實可愛且彼未嘗一語抗吾顰笑巧媚至今未忘吾苟得之猶當寵專房蓋此等逃遁之計必係汝子及榮父子迫脅所爲也必明唯唯聽命歸而立逐其子欲縛之以獻祿氏其妻不肯遂縱之自是父子避面恩義幾絶矣無何祿氏之黨羽徧布卒偵得狡兎之窟而捕焉 
自由談之自由談[  嘆月]  
　　提倡國貨貧民尙能竭力維持而一輩闊老富翁需用之物大半用洋貨棄國貨嗚呼 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十九章（續） 
威廉默坐無語亨利曰汝何思乃爲此狀曰無之吾思密斯　安西來恐未必能從汝願耳曰吾父以愛憐少子故吾知其必無阻威廉曰但理痕爲敎徒且奉敎至篤恐未必肯嫁其女於敎外亨利率爾對曰彼爲吾父之僕吾爲吾父之子彼安所不願窮其極吾亦戴一闊簷之冠巳耳意蓋謂入其敎也吾父之僕此語在亨利思之固以爲勝着然威廉則恐密斯特安西來亦且因此之故而阻其子之婚事耳故不禁默然以思亨利曰汝何爲又不語嗟乎汝直我命宫魔崇汝何嘗多愁特欲娶安娜耳威廉曰否否吾非念此特爲汝深盧耳亨利願汝聽我忠告凡事於未成之前熱誠萬勿宜過度致一朝失望萬念俱灰回念前程俱如泡影當此之時而有不心灰意敗者未之有也故吾以爲汝與安娜其愛情亦宜稍自節制勿過高有如僵朁自縛輾轉致不能脫亨利吾非好爲失意之言蓋君子謀事於未成萬不宜熾其希冀之心也亨利曰吾拜君言但吾之心有如游絲每不自主輒纒繞於安娜之身雖欲自脫又安可得哉威廉曰汝巳將此意告之安娜乎亨利摇其首曰未也今時機猶未熟耳威廉曰使我爲汝必另有一種理想蓋吾之愛安娜旣巳如是之堅則......威廉言至此忽返身曰密斯安西來怒予蓋予此時梅麗已搴帷而進故威廉不禁失措自念吾爲此語梅麗將母誤會歟顧梅麗殊不措意微笑言曰阿母己呼汝二人多次汝二人乃咸未聞今宜往矣 
奇情小說 
[秘密汽車] [  東埜譯]  
　　第四章（績） 
　　縢達讀畢眼波汪然欲涕長嘆一聲道柳仙你忍心眞個去了說着一歪身靠在椅上手足無力那張信紙飄飄颻颻的墜落在地板上了 
　　第五章 
在柏奈洒與柏奈火車站之間地多棒莽加着白楊蕭蕭風雨晦冥之夕每有狐狸豺狼出没所以平常時候人跡不大走到火車中乘客憑窗眺望只見陰翳叢木中露出幾個灰褐色的屋頂還是十七世紀中通行之式可見那屋子巳陳舊不堪了屋子周圍繞着高高數仞之牆牆外又種着無數松杉榆柳之屬年湮代遠枝柯糾結彷彿替這一所古宅在四面圈了一個極堅固的藩籬任你是此間土著天天在林木間走過苟不得其門而入裹邊雖有宫室之美百官之富一些也瞧不見且說某天夜裹這古宅中一間書室裹面忽有熒熒星火那火是從一盞手照燈中斜射出來白淡淡光芒一線只照在窗下寫字檯上幾張文書之上室中其餘各處依然漆黑窗上罩看厚絨的黑幕似防人在外邊窺視那時有一個紳士打扮的人伏在案上專心壹志的校閱文書作書的不必瞞過列位索性直說出來那人便是社會黨黨魁達而登了他面上欣欣然有得意之色口中　着烟斗徐徐而吸只見青烟縷縷從喉舌鼻管間奪門而出騰得文書上面霎時間烟雲滿紙那文書種類各不相同也有從西伯利亞寄來書着俄文的也有從意大利奈泊爾寄來簽有法文花押的也有從南北美各國寄來書着英文的他不慌不忙依次讀下去起先讀一張俄文書信不及終篇就摇頭微笑把文書丢在一旁嘴裹自言自語道這種笨計策如何可以使得接着又看一疊厚逾徑寸的意大利書信隨看隨棄不加臧否後來看到一篇極長文字叙述黨人秘密行動立意要推倒意大利國會使得羅馬無數警察紛紛不得安枕他越　越有興味一壁讀那書信一壁又抽出一張意大利地　端祥審慎從某處到某處用兩個指頭在地圖上劃來劃去烟斗中火星熄滅也自不覺 
 
 
 

Page 15

 
 
   
 
 

Page 16

 
 
   
 
