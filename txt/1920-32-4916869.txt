# 1920 - 32 - 4916869

 

Page 1

 
 
   
 
 

Page 2

 
 
   
 
 

Page 3

 
 
時評 
[三分其權（冷）]  
觀近京津間事所謂三分其權各不相下而又各不相屬者也何謂三分其權人民行人民之事疆吏行疆吏之事政府行政府之事疆吏不能强人民政府不难令疆事人民亦不能動疆吏與政府所事各殊而所爲又各無可奈其何以成爲國家之治理耶 
夫人民與疆吏與政府互有關係而不可或分者也今不但意見各殊而權力之所至幾如仇敵之各守其界執政者含糊而容忍之不思早爲之所其將長此以終古也耶嗚呼 
專電一 
北京電靳電顧維鈞施肇基容揆詢國際聯盟近日進行曁對魯案有何表示顧復稱聯盟會目前專解决歐洲各善後問題魯案各國無表示容復稱美上院近正調停兩派意見對外無表示（一日下午三鐘）北京電福開森條陳對日答復根據德約未簽不能與日交涉辛博森條陳先派稅務司等外國職員外國顧問赴魯考察發表 
（一日下午三鐘） 
北京電蘇敎育會各團體電無與日本直接交涉理若與談判顯違民意貽笑全球又青州學生會電日人交涉誓不承認又魯省會電聞當局有直接交涉消息萬難承認（一日下午三鐘） 
北京電靳復西南電山東問題解决方法不外提出國際聯盟與填接交涉兩途究竟何者爲利自當愼密考慮以求適當（一日下午三鐘） 
北京電國民外交協會决議魯案通電全加反對直接交涉並上書東海推代表四人謁靳請從民意（一日下午三鐘） 
北京電津電話曹銳布告禁止學生游街楊以德再請宣布戒嚴曹已電京未覆津敎職員以當局此擧摧殘民氣破壞敎衣蹂躪人道願全體辭職將有宣言書發表敎廳長召集各校長議提前放假 
（三十一日下午二鐘） 
北京電京學生聞馬駿等有槍斃說亟用萬急電津曹力阻並推祈大鵬等三人謁靳求救靳謂如楊以德槍斃代表予卽槍斃楊以德祈更請電津釋放靳命秘書擬稿照發（三十一日下午二鐘） 
北京電敎職員赴院爲津事由郭則澐代見八人敎員面遞公函郭謂津代表未被槍斃敢擔保但楊以德確措置失當一切事當代達靳學生三十一人四時點名入院某秘書代見言與郭同　 
（三十一日下午七鐘） 
北京電敎職員聯合會昨兩電津曹未復頃再電云此次天津各界因反對山東問題直接交涉討論籲陳純出愛國熱心且係人民公意乃楊以德嗾使軍警解散各會連捕多數敎職員及學生横加毆辱死傷相繼執事身任疆圻不聞向政府力爭以保主權而對於横蠻之軍警則不加制止同人等實深駭憤務請將在拘之馬千里等釋放並將楊以德及肇事之軍警卽予懲辦以謝國人此電拍後抄呈總理附函聲請力維外交敎育界願爲後盾（三十一日下午一鐘） 
北京電敎職員代表謁靳由郭則澐代見代表關景山等依次質問政府對津事有無嚴辦命令曹銳、 
有無槍斃代表之事郭答無總理意主持平自有法律解决代表駁稱津學界擧動無非爲政府外交後援乃曹楊媚外縱容軍警横加毆捕人道何存我等不承認此事有何法律關係望轉請速電津釋放並將楊撤懲郭允轉達乃退 
（三十一日下午十一鐘） 
北京電靳見學生代表對外交决從民意（一日下午五鐘） 
北京電安系决倒靳將提彈劾案（一日下午八鐘） 
北京電五百萬鎊借欵由英法美日共同承受日美協商結果對滿蒙除外相互讓步改爲旣得權擁護雙方有已同意說（一日下午三鐘） 
北京電駐美容代辦電復美對俄黨並非絶不過問惟以目前形勢不能不撤兵（一日下午五鐘） 
北京電搶刦廣源金店盜犯三名今午游街後在天壇外槍斃 
（一日下午五鐘） 
北京電徐樹錚謁段力陳蒙防擴大請將所部西北四旅改爲四師（一日下午三鐘） 
北京電徐以東北邊防吃緊商段指調參戰軍開赴吉黑協防 
（一日下午三鐘） 
北京電滿站電連日由伊運到俄傷兵數千到站轉赴横道河子又伊埠開來列車裝日本婦孺甚多又某國軍在山頭架設大砲 
（三十一日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
北京電楊增新電俄舊黨敗兵五六百人由山内竄入伊犂内二百餘允解除武裝餘未允已飭伊犁楊使勒令解除（三十一日下午三鐘） 
北京電哈爾濱電本埠三十六棚地包等處華俄工人密議罷工製旗五千餘上書驅逐某國人及霍氏字様已由司令部勸導華工不得干預（三十一日下午三鐘） 
北京電吉督電雙城子站及二站於宥日被激黨佔領舊黨軍隊已傾向激黨查該站係我國領土已飭司令部向該黨交涉促令出境（三十一日下午三鐘） 
北京電滿站電由滿赴西伯利亞車票停止賣買禁止華俄商民赴俄（三十一日下午三鐘） 
北京電湘張電吳劍學等率大隊假道追擊周偉吳部沿途騷擾現又佔領我桃花坪一帶居民甚恐慌請電南方阻止（三十一日下午三鐘） 
北京電孫烈臣電日十三師勘日赴西比利亞（一日下午三鐘） 
北京電張作霖電派機關砲隊屯邊保護華僑（一日午三鐘） 
香港電憲法會議擱淺咸集矢政學會議員現謀組織統一會擁唐繼堯爲魁對付政系但政系以軍府恃各省軍爲後援對外間運動不措意（一日下午一鐘） 
香港電昨岑伍各軍長在督署開軍事會磋商湘南軍事問題吳佩孚派三代表列席（一日下午一鐘） 
各通信社電 
廣州電宥日參院鬻曹因章士釗違法制憲宣告除名更將撤其議和代表胡漢民謁西林詢分代赴滬接洽何事何以己與總代均未之知岑謂接洽有成自當請君等簽字至接洽條件事先未便明言胡以此語告人羣相大憤（一日）以上聯合通信社電 
北京電各省答徵集魯案意見主拒直接多數西南堅持付國際聯盟解决 
北京電蘇督電已遵派員赴滬請王正廷專使北上北京電蘇督電陸軍第二師着手裁減業已竣事北京電新借欵預定隂曆年底先交五百萬兩 
北京電徐樹錚昨回京今赴府院陳述册封事及善後辦法 
北京電魯案徐靳主俟呼省復電到齊再定方針 
北京電陸徵祥　向當軸建議主速開滬會免爲友邦藉口（以上一日）以上中華通信社電 
北京電鮑貴卿電崴綏電信不通已派重兵赴穆陵一帶扼守 
北京電閣議决向各國聲明中東路缐由中國完全負保護責任（以上三十一日） 
北京電桂省來員謂武鳴現謀統一實力派排除政黨牽掣滬上南北代表意見不一亦經派人調解 
北京電當局有從閩人請促日先結閩案山東問題暫不開議意 
北京電西南軍府各總裁覆電粤艦赴汕爲維持地方并無他意 
北京電劉鏡人將銷假赴任聞因中日交涉與陸外長約有辦法 
北京電傳聞楊以德槍斃學生政府否認此說學界代表謁靳求救靳謂絶無此事當電津釋放 
北京電五百萬磅借欵年内實行先交五百萬元 
北京電院以財政支絀請各省縮減政費未見覆允頃復派人赴直皖蘇鄂等省面商（以上一日） 
香港電軍府擬請唐繼堯陸榮廷來粤維持現狀聞陸可來唐决不離滇（一日）以上中孚通訊社電公電 
廣東石行會舘議員之通電省議會敎育會商會農會各報舘並轉各團體均鑒國家多難憲法未成鵬翰等職責攸關時切悚懼此次南來制憲本期早竟全功勉副海内喁喁之望不幸又遭挫折負疚實深然罪有攸歸詎能代人受過用陳顚末以待公論原地方制度第十一條第一項原案爲省設省長一人執行國家行政併監督地方自治意在取參事責任制不取省長獨裁制與已通過之第八九條精神一貫又與本憲法第一章第一條之中華民國永遠爲統一民主國脈絡相通而張君瑞萱所提修正案爲省長執行省政務國家行政得依法令委托省長執行之其意與原案完全相反蓋取消參事責任制變而爲省長獨裁制破壞民主統一制變而爲地方分治制矣况乎目送手揮意别有在設第十一條第一項表决通過將進而爲省長民選又進而爲縣知事民選之主張夫民選在學理上之研究姑勿與論第默察我國現狀舉凡一切行政官吏盡仗於民選之手流弊孔多可以預料將來憲法告成約法無效之時而舉國無有能奉行之者其危險孰甚鵬翰等不敢附和無庸諱言然依法定手續果有出席人數四分三以上眞確之贊成當然服從奈一月六日表决張君修正案時起立者四百六十三人有人目擊起立人數不確提起疑義要求反證表决起立者一百四十三人而當日出席議員總數爲五百九十二人贊成張案者旣有四百六十三人反對張案者旣又有百四十三人兩相合算與出席總數實不相符其爲點查人數時秘書非將贊成者以少報多即將反對者以多報少毫無疑惑此中情弊昭著故復有數十人要求依憲法會議規則第三十八條點唱表决及投票表决或依第三十九條徑行投票表决吳副議長始而應允繼而猶豫乘隙按鈴開門使彼黨蜂擁而退從此遂無結果乃彼派竟認該案爲已通過議長所發議事日程遂從第十一條第二項起於前次表决未終情形一槪抹煞益動公憤有廖君會賢等二百餘人具函聲明應將第十一條第一項再付投票表决尤見當日贊成張案者不及四分之三議長置之不顧鵬翰等又請將地方制度從緩討論先將民國二年之憲法草案議决宣布冀免糾紛其他政團及個人尙有協商調劑之法槪不容納本月二十二日彼派多人忽在議場内外將主持公理之楊君山光圍毆重傷已經起訴法庭以神聖尊嚴之議場而被蹂躪至此尙復成何事體鵬翰等爲爭良善之憲法及保守憲法會議規則起見爲人仇視無淚可揮惟有暫相容忍冀促林森吳景濂及其同派人之覺悟而國家且或因此反陷於不可收拾之地位則鵬翰等心力俱盡於斯矣臨電不勝惶恐之至石行會舘國會議員俱樂部謝鵬翰吳涷等一百六十三人同叩印 
北大北高敎職員通電申報轉各報舘鑒北大北高同人一致議决山東問題反對直接交涉贊成交國際聯盟公斷並要求政府電飭直隸省長曹銳即釋天津各界代表恢復學生各種自由嚴辦榻以德請全國各界一致主張北京大學北京高等師範全體敎職員公啓東 
世界路透電 
○英報論美國之和約保留案 
二十六日倫敦電泰晤士報社論謂美國參議院大半保留案英國不難承忍認之餘者亦可用調和方法以修正之英國殖民地與印度在戰場上所得國際聯盟中之票權固不可奪削之但美國並無不可亦得六票權之理由云 
二十六日華盛頓電共和黨參議員八人於一月二十三日與參議員洛志氏會商後洛志氏告知政黨大會謂共和黨不願將其對於國際聯盟約章第十欵與孟羅主義之保留案有所改變大會當即休會民主黨領袖希志柯克氏稱政黨大會業已明白議定對於聯盟約章導言與各節之保留案惟第十欵及詳則尙未議妥民主黨現方秘密集議俟商妥後再答告洛志氏 
○大使會議與德國戰犯 
二十六日巴黎電英意日美四國大使今晨第一次會議法總理米勒蘭氏主席討論關於引渡德前皇之荷蘭來文卒議决交法國法學專家研究此事草擬覆文 
二十七日巴黎電德國復致牒協約國請勿要求履行和約中交出戰事罪犯之一條 
○俄激黨與他國之關係 
二十六日巴黎電法國辯論報云過激黨政府已通告協約國非至締結休戰約後未便核准商務關係之恢復如不締結休戰約則協約國刻在俄國口岸之船隻將被一律毁沉 
二十六日倫敦電過激黨公報載有農軍前鋒已抵中國邊界行近科布多至比斯克之大路消息此路軍力若何現尙未知但目有未可視爲過激黨主軍之前鋒大約此路軍隊與近在伊爾庫次克作戰者同屬一類 
○印度之對付敵僑 
二十七日倫敦電印度德里路透訪員電稱印政府出示非至和約成立五年後敵僑不許入印 
○飛行界之新消息 
二十七日倫敦電泰晤士報論飛行業與英國將來之關係謂平時飛行業至關重要各國皆然尤以英國爲甚若現已測量與正在調查中之航空路線一旦開通英國可與印度加拿大南斐澳洲紐絲倫等處直接交通則其關係之重大莫可估計先須有一番冒險事業然後一般商民政客珍惜光隂者始可往來天空雖冒險事業旣有困難且多危險然不能因其困難危險而不爲蓋飛行不獨省時且可使英國與其殖民地愈爲接近感情諒解更爲密切其效非他事所能及卽皇太子之吸力亦未必能如飛行業之有效云云 
二十六日丹京電昨日大火焚燬飛機二百架内有大機兩架此物係儲於華倫丹德儲機廠以便轉交與協約國者起火原因不詳損失約數百兆馬克 
○愛爾蘭之近事 
二十七日倫敦電每日新聞稱美國來復槍二千枝半月前運登愛爾蘭萊爾省海岸業已分給於衆 
二十五日倫敦電愛爾蘭總督費蘭巨發出文告謂如有人能於三個月内報告證明去年七月三十日後暗殺十四警員之兇犯賞英金萬鎊若秘密報告因而破案者賞英金千鎊凡告密者苟與暗殺案有關而非正犯可得政府之特赦與特别之保護 
○天體之變異說 
二十七日倫敦電每日郵報今日載馬可尼之文謂世界各處無線電截收種種逈異尋常聲音想係從另一行星發出者 
二十八日倫敦電科學家對於馬可尼之推測皆包疑念大都謂此種離奇之聲音係太陽的磁石吸力擾亂之故 
二十八日墨京電墨西哥維拉克魯士與浦特拉二處復有地震 
○大英銀行之招股說明書 
二十八日倫敦電據可恃消息大英銀行因財政部之請求已展緩發表其募集股本之說明書俟政府發行公債後於四月間再行招股大英輪船公司勞合航業公司與倫敦威斯明斯特及各州銀行皆與聞招股事而以若干優先股給予大英輪船公司股東此銀行之總部將設於倫橔敦凡大英輪船公司所在之各口岸如東方澳洲等處皆須逐漸設立支行豫定資本爲英金五百萬鎊現已付資本爲二百萬鎊此銀行將以更大便利給予在世界各處之英商 
○印度罷工與美國勞工之物價統計 
二十五日倫敦電路透社孟買訪員電稱英印公司之船烏工人數千現皆罷工要求加資並多給一月工資以作酬金勞工調停會開會時紗廠工人派代表出席與議决定向孟買總督陳述如廠主於四五日考慮其要求則工人願恢復工作又議决請求組織委員會調查孟買紗廠工作之情形 
二址九日華盛頓電勞工局發表物價統計謂美國零售食物價格於此六年中較前增高少自一半多至二倍而躉售價格增價尤高一九一九年與一九一三年價格比較如下肉食增百分之五十八牛乳油增百分之一百六十鷄蛋增百分之一百六十一麥粉增百分之三十三麵包增百分之一百七十九米增百分之三百八十三山羊增百分之一百五十三咖啡增百分之六十四茶葉增百分之二十七糖增百分之一百六十四牛乳增百分之八十八衣著增百分之三百二十五家具增百分之二百八十五建築材料增百分之一百五十二以上各物平均計之各增價百分之一百三十八 
○匈加利之君主主張 
二十七日柏林電匈京電稱基督敎社會黨與農黨主張復辟者已於選舉中獲大多數蓋以社會民主黨與急進黨多不投票之故國會將决定將來之君主大約加爾皇之長子俄土太子可以獲選 
○各國近事記 
二十六日紐約電最近二十四小時内此間發生痒症二千八百五十五起 
二十七日倫敦電德國海軍大將勞特氏前因諭定部下將德國艦隊在斯加巴佛洛自行鑿沉故被拘留今已釋放回國 
二十八日倫敦電英法意三國總揆熟商後英政府遂不允以赴歐執照給予麥克唐納爾氏與白克斯登氏 
蓋此二人乃瑞士萬國社會黨大會所派之代表 
二十五日柏林電德報稱西班牙不承認羅林氏爲駐西班牙之德大使豫料德政府將另行派人 
二十六日柏林電德財政總長歐士白格氏因前任財政總長赫爾佛里克氏斥其藉戰謀利故控諸法庭今日審訊完畢歐氏出時倐有人放槍三響轟傷之 
二十九日紐約電比士里漢鋼公司報告謂一九一九年獲利三十七兆元據一九一八年少二十兆元報告又稱歲杪時在手之定貨有二十五萬元 
二十九日紐約電西班牙移民五百入已抵此間尙有千人行將續以此間工價高大之故 
二十九日紐約電美國救濟處報告國務院謂美人寄出救濟其親屬之食物數千包皆堆積丹齊行將腐敗二十九日華盛頓電西姆士海軍大將詆實責美國海軍部未於一九一七年備戰一節將由參議院派員調查海軍總長台尼爾斯氏已請調查員詳報當時在役軍艦之數及美國對德宣戰前海軍之狀况 
一日東京電朝日新聞稱海參崴聞已完全爲革命軍所據有而社會革命黨領袖梅杜維狄夫氏已代羅薩諾夫氏爲海參崴俄軍總司日兵現守中立 
國外要聞 
○專使團會議紀錄（十一） 
第二十五次會議錄「八年二月二十五日十二時十分出席者王全權施全權胡公使顔公使唐中將嚴參事郭專門委員岳秘書長」（一）陸總長因病不能出席施全權提議推王全權爲臨時主席衆贊成（二）議决海軍部來電應與吳少將振南接洽後再行酌擬電復（三）施全權報告八年二月二十四日出席萬國海口水道鐵路會情形英國原擬草案六條删去一條爲五條益以法國提出二條共爲七條均已通過此次會場所討論者係法國代表提議凡受過戰禍之區域二十五年以内不在運輸自由範圍之内英代表等均以二十五年之期過長不能贊成議决年限一節容再决定義國代表催辦起草二讀英美代表亦言不可遲延本席覩此情形非常意所有第四次會議錄中分任籌備各問題亟須趕辦前日已向總長提過今再重言申明至本席所擔任者共計四種前已將草案兩種提出請求諸君討論其餘兩種（稅則天文臺）亦已脫稿兹將草案印就請諸君閱後發表意見（四）嚴參事報告上星期六日本全權委員處派其秘書吉田君來稱因報上傳載關於山東文件貴處已送交大會敝國全權特派我來詢是否確實當告以俟詢明敝國全權後再行答覆日本秘書去後卽陳明陸總長王全權均謂業已送去回告可也次日即由電話告知日本秘書此項文件確已送去伊問手續如何答以係送秘書廳又問何日送去答以五六日前送去（五）議决假定下星期二請各國新聞記者來此茶叙並請顔公使嚴郭兩參事擔任起草擬一宣言以備與各訪員談話後各人分給一紙俾免有譌傳之慮（六）議决各報所載日本内閣總理在議院發表關於山東問題之宣言應先電詢章公使是否符合俟得復再行商定對付方法（七）唐中將代遞朱文黼所擬關於於領事裁判權意見書華法文稿各一件 
第二十六次會議錄「八年二月二十六日十二時出席者陸總　長王全權顧全權施全權唐　中將嚴參事郭專門委員岳秘書長」（一）王參事章專門委員因有報告臨時列席王參事報告昨日往訪比國代表損失賠償會副會長詢其損失賠償原則已否議决渠答稱尙未議决惟貴國要求賠償數目亟應從速提出以便登記證據必須齊備多多益善次談談論隴海之事應請章專門委員報告章專門委員報告賠償損失原則據該副會長稱尙未議决已由王參事報告當訽其原則未定應依據何種方法辦理彼稱可用節略報告要求賠償數目至遲下星期三四必須提出因賠償損失股先須討論各國要求總　數也彼詢隴海之事重要者共分幾門答以最重大者分四門一現欵被扣二已成材料被扣三未成材料所受損失四歐戰期内隴海空付息欵彼稱現欵及已成材料被扣問題當然成立未成之料比廠同有關係亦應提出惟息欵一層尙未研究總之隴海損失關係比國資本家及各廠鄙人於本國報告亦當特别帮忙貴處報告未提出以前鄙人可以私人資格代爲研究一過惟請於本星期六交來以便至遲下星期中即可提出賠償損失股等語現定兩種辦法一用簡捷方法提交賠償損失會作爲一種註册手續二詳細報告俟提交五國會議時再行提出惟比代表再三囑付證據要求收集完備請總長轉告沙多爲要（二）議决潛水艇事請吳少將前往探詢再定辦法（三）議决自明日起十一點鐘各全權到會先行閱視各種華洋文函電公牘通知主管人員届時將各種安牘交到會議室以備觀看（四）岳秘書長代王公使提出領事裁判權問題草案 
第二十七次會議錄「八年二月二十六日八時出席者陸總長王全權顧全權胡公使顔公使唐中將嚴參事郭專門委員岳秘書長」（一）施全權提出烟禁問題草案請求討論議决一二三三條宗旨已定惟三條或分或合俟再探詢各國口氣後再定辦法至所空日期定爲一千九百二十年正月一號（二）施全權提出天文臺問題草案請求討論議决由德國送至北京裝設原處其到達北京日期以和約簽字後一年爲限（三）施全權提出郵政問題草案請求討論議决通過（四）議决請新聞記者茶會定於星期二其請柬用陸總長個人名義 
國内要聞 
○山東問題與靳陸 
陸氏請假半月 
山東問题自陸徵祥到京後仍無正式表示陸氏又以以遠行初歸身體困乏兼患齒痛迭次閣議均未出度度 
其意以山東案關係重大須徵集各方面之意見方可定外交上之應付方針昨日（三十）東海特約陸氏於午前十一時在四照當歡讌作陪者除全體閣員而外有段祺瑞曹汝霖章宗祥諸人並有魏宸組及陸氏隨員等數人一以爲陸魏洗塵一爲對於山東案有所協商陸氏臨時因病辭謝並未到府并具呈請假一月仍派次長代理部務當局祇允給假半月並囑假滿卽到部就職據聞陸氏請假之原國與山東問題頗有關係段祺瑞對於魯案本主張直接交涉近日意更堅决陸氏身當其衝責任所在不願匆促進行且鑒於四圍之形勢與前此未簽德約之關係不敢出以冒昧而又不能爲堅决明瞭之表示因此應付頗覺爲難故特請給病假名雖休養實欲避此時機至陸之意志據其親信某秘書所談陸氏對於山東問題始終本多數公意之决心非不肯負責祇緣政府意見與國民之意見尙未達一致之時機故陸亦未敢下斷然之表示陸當在專使任時本主拒绝簽字現爲外交總長更可行其所志决不至違反不簽字之精神拂國民公意惟進行之手續則不得不按最近國際形勢之變化使不簽字之精神仍然存在而於交涉上亦不至因此而瀕於失敗但外交變化非言語所能盡惟陸氏總不脫乎此則可斷言最近頗有人主張有條件之直接交涉惟與陸氏並未詳細接洽故陸亦未表示反對或贊成之態度云 
昨日（三十日）上午十時北京益世報記者訪問靳氏叩其對於山東問題之意見靳謂山東問題所關甚大余（靳自謂）刻正在考慮權量之際尙未决定走那條道路惟所敢告於國人者卽余之審决純以土地主權爲前提以國家利害爲標準絶不掉以輕心絶不出以意氣绝不羼雜個人之權利私見一俟考慮確當即行宣告國人好在國人對此問題皆係發於愛國熱誠如果政府主張有利於國諒無不得國人之同情况是非利害旣判然分明何取何從有所謂人同此心心同此理者乎嗣又將其個人現在之觀察反覆論列頗爲詳盡因在考慮未定之際不便發表談話約半小時之久乃興辭而退○京學界爲津案奮起 
嚴詰政府大舉游行 
昨日（三十）上午北京學生聯合會得天津學生會電話報告谓楊以德將於下午二時槍斃所拘捕之學生代表馬千里馬駿等五人因此特開緊急會議議决（一）舉代表四人赴國務院謁總理請其嚴電阻止楊以德之非不舉 
 
 

Page 7

 
 
動（二）電慰前日被楊以德衛兵毆傷之學生（三）决定三十一日游街大會路缐及旗幟字句等「其祥細辦法一下午一時與會四十餘校學生整隊齊集天安門二遊行路線經西長安街出宣武門經騾馬巿大街入前門至天安門三旗幟上書山東問題不得直接交涉福建問題須根據國民主張辦理恢復天津各界言論集會之自由營救天津被捕代表字様四口呼力爭外交援救天津」（四）陸專使歡迎會暫行延期（五）召集全國國民大會在北京開會（六）今日每校舉代表一人赴國務院請謁總理明白表示外交態度以上六項議决後當又致一急電於曹銳令其勿得出此其原電云「十萬火急天津曹省長鑒風聞馬駿等五代表有槍斃消息請萬勿行此違法舉動致招國人公憤北京學生聯合會陷」至三時學生會舉出代表四人急赴國務院謁斯靳請其嚴電阻止 
靳氏聞訊極爲驚愕憤然謂學生代表曰如果楊以德敢槍斃學生我便槍斃楊以德云云學生代表當請靳氏速電楊以德阻止並命其即日釋放被拘之學生靳氏一一承諾並允卽刻發萬急電報與曹銳令其速釋學生學生代表即退出 
「附致各省通電」全國學生聯合會總會曁各省各地學生聯合會均鑒山東問題政府舉棋不定意存直接交涉福建事件調查已經兩月迄未聞嚴重辦理據理力爭而日本恐嚇頻來日僑民到處尋釁福州之懸案未結天津之荼毒又來無故毆傷我學生其蠻横可謂底極曹銳楊以德身爲長官昧乎職守竟然爲虎作倀效忠日人封閉各界聯合會及學生聯合會縱令軍警對於游行講演反對直接交涉之學生横肆凶毆濫施捕逮前後傷及數百人瘡痍滿目禁錮數十人日施鞭笞毁殘其肢體斷絶其飮食慘酷已極莫卜身死而大肆淫威有加無已每日必傷數十百人捕數十人勢不殺盡我愛國之學生不已中央政府不但無惻隱之心反敎唆曹楊等嚴厲執行强爲壓制意欲使我全國之青年志士滅跡銷聲以遂其中日直接交涉之主張以飽其中日軍閥親善之大慾是天津學生爭外交之結局將不轉瞬而移於全國各地此誠萬死一生之關鍵千鈞一髮之危機我全國學生設不於此强抗爲一非常之奮鬭爲一最後之犧牲不特無以對國家恐亦不知將來之死所矣頗聞敎育部及各省敎育廳有提前放寒假之議其居心命意不問可知務祈各聯合會於此期間振刷精神持以毅力猛於進行喚醒國民監督政府力抵日貨以盡我外爭國權内除國賊之天職到底不懈庶可挽大命於將傾生死關頭諸希努力揮淚陳詞不知所云北京學生聯合會陷 
○天津學生大慘劇續聞　 
天津二十九日之大慘劇其情形已誌昨報聞受傷學生八十餘人皆係分送益民大同盧氏三醫院調治三十日楊以德飭警至該三院聲明不許學生住院因該三院地址均在華界且與警務處相距不遠恐學生多來探視使彼不安也三醫院無法只得將傷生一律轉送法界海大道海軍學校附屬醫院有報界某君於下午曾親至該院探視見内有四人受傷甚重腦骨有繫碎者據醫生云生命十九難保「四人姓名一爲水産學校吳恩元一爲南開學校雷季光一爲北洋法政學校葉壽康一爲北洋女子師範陳葆貞」此外又有受重傷者一人名褚其光年十五歲胸間爲剌刀戮穿約三四分之深現曹銀曹銳已會銜佈告禁止學生游街違者以軍法論華界軍警密布如臨大敵聞楊以德曾再請曹銳宣佈戒嚴曹已轉電政府尙未得覆然其實已與戒嚴等天津各學校敎職員睹此慘狀五内如焚已以職敎員同志會名義發表宣言其文如下天津各界代表被捕以後各校覺生於一月二十九日下午全體出發齊集省公署爲山東福州交涉問题請願孰知竟演成慘劇不可收拾青幼稚之學生而遭武裝兵士之蹂躪學生被打之受重傷者甚多其中最慘者卽弱質之女生與十一二齡之小學生茶毒尤甚有成廢疾者有不省人事者有嶇血者當時慘狀目不忍睹在學生不過要求見省長請願而已在省長亦不過欲拒之不見或使學生回校而已胡又武裝之兵士而蹂躪此最幼稚最弱質之男女學生爲無論此次學生之舉動爲愛國與否爲山東問題與否當時亦無須用武力對待亦何忍毒毆此弱質之女生與幼稚之小學生耶以徒手學生而學荷槍實彈之兵土搏戰卽日人之持朝鮮亦不過如此况我同胞况我學生况學生與素來無仇不相認識之兵士乎當時軍隊有衛隊有馬隊有北洋營務處兵士有步兵有武裝警察有保安隊等左右夾攻四圍撲擊學生何辜遭此荼毒敎育何辜遭此摧殘吾儕任職敎育服務社會對於敎育有莫大之希望對於一己之職務亦有極大之責任似此蹂躪姑不論學生爲愛國爲山東問題爲福州交涉卽以人道而言如此慘劇尙有何人來學尙有何心敎授爲人道計爲敎育前途計處此萬難之際萬望各界同胞主持公論急國自决曷勝急切待命之至」聞各校職敎員昨日開會討論此事述及當時情形及見重傷學生觸目傷心異常激憤多數主張罷課爲公理之後援惟尙有幾校職敎員未與會者須得同意日内將開會繼續討論一俟通過即實行罷課又中西　女學美國人某君（該枃敎職員）自聞學生被傷之訊急赴省署要求將此項學生釋放並欲面見省長而曹銳以患病對美人坐候許久始行出署臨行時云以中國官吏對於國民愛國如此對待可謂笑話 
至男女學生受傷人數據津報調查續紀如下盧氏醫院經盧玉甫診治者十餘人内官立中學李景祺年二十歲頭後剌傷至骨腰部亦受擊傷掛號第四十七號郭玉珍女師範學生腦震失神掛號第四十八號歐陽傑女師範生腰部打傷人事不省入院時曾注射强心劑並内服赤酒三十瓦始稍能轉動已移住於東門臉北洋女醫院在延年醫院醫治者爲邊同元傅宗熙邵調元夏文蒸等三十餘人均係於面腰腿等處受重傷又大仁醫院經陳文錦診治之古志安年方十五歲胸部出血昏迷不醒生命恐不能保又薛沛玿梁銘皇李瑞臣三人頭破巨口流血盈盆又王志德耳被剌穿腦後帶有刀傷又龔顯宗左眉紥斷眼皮破裂又在北洋海軍醫院住院者五人該院傷單如下（一）法政學生易君庽二等養病室十二號全體紅傷六處左眼下二處頭蓋二處幹部數處剌入甚深（二）水産學生許恩澐寓二等室十一號腰後内傷不能轉動（三）南開學生雷策光寓十一號槍傷頭手足（四）南開學生寓一等二號趙長泰中槍剌腦震失知覺（五）女師範生唐寳珍腰背受重傷每日赴院換藥者三十餘人又據學生會方面消息云前日午後省署前流血慘劇告終後受重傷學生均由各校同學架往就近醫院療治當晚就醫人數如下（北洋醫院五人）李津天津人年二十二歲吐血兩口背受重傷趙長泰天津人年二十一歲背胸受傷神經衰弱昏迷不醒徐恩澐奉天蓋平人年十九歲肺傷易某河南光山人年二十四歲鼻額腦後受槍剌傷唐溪莊廣東人年十八歲頭背面均受傷（婦嬰醫院四人）郭恒珍腰傷李靜軒腰傷侯悅琴頭傷周之廉左脚及背傷（北洋女醫院一人）歐陽傑棒傷（盧氏醫院二人）郭玉珍李錦祺均受重傷其未住醫院　者有（新學）張譽右脚傷吕少炎微傷張金容左脚傷富鈞左手傷黄元贊胸傷（師範）范同德腰傷（南開）王志德腰傷古志安年十五歲重傷（有性命危險）（北洋大學）陳元凱陳泮嶺（均胸傷）（新學）黄書動腰傷王克珊周延旭腿傷朱寳藩腰傷薛沛昭微傷（南開）雷策先頭傷（私英）潘旭（水産黄輝均受重傷）（南開）潘世蔭頭傷（師範）童世壁張龔三目傷邊同元微傷（南開）傅宗熙邵鐵漢手腿傷（高工）夏文警腰傷（女師）梅貽珍臂傷（南開）梁銘　（私英）佟士壁腰傷范同來微傷（法政）范緒初（新學）富甯錫左手傷（中西女學）王世明頭傷王愷張杰王世珍重傷鄺芸生鄺蓮生宋梅增聶雲均受傷（水産）胡調濤李延恒許乃莊（高工）崔克恭李玉貴董鑑涵陳文軒王傳彝李右襄均受傷（省立第一中學）牛漢融臂上剌破曹先曾腭下剌刀傷劉俊修頭問剌刀傷張緒溥指折胡嘉謨脇肋受傷嚴永忠臂上剌破王國珍腰間扭筋此外尙未調查清楚者爲數尤多 
○陸子欣對閩案意見 
福州事件因日人藉口調查未竣延宕至今昨日（三十）下午三時半旅京福建各界聯合會代表陳蓉光莊紹祖吳慕唐高興偉林志昌鄭天挺等赴堂子胡同進謁陸子欣催速對日談判陸以牙痛不克親見由王景岐秘書代見當由代表陳述來意略謂此次外交關係重大務希政府根據民意辦理青島問題萬勿直接交涉 
福州問題則請依據國民大會議决之七欵向日本嚴重交涉又谓此次交涉極爲危險必使國民人人明瞭眞象始可預爲挽救爲政府後援云云後由王入詢陸氏竟見旋出語代表云青島問題政府持何種態度實難預告不過能堅持一步卽堅持一步至於福州問題以來京時間甚短且未到部故一切函卷尙禾深悉此可向陳次長接洽外交公開一事陳次長亦已有預備云據陸氏親信告人云福州事件近日雖在停頓中惟不能不立交涉之方針以爲預備但日本方面多以排貨問題爲此次福州衝突之起因當陸使由歐回國途中所遇之日人皆以嚴重取締排貨爲請並云刻下日商因此損失十分有八若不急圖制止將來爲禍之烈當不止福州一次惟陸氏以爲排貨出於我國人民之自動實非政府意料所及固不關於國際通商條約倘日政府關於今後對華方針能爲努力之改善則我國人對於日本自有一種親愛之精神抵制之風不禁自絶故陸氏對於福州之案件祗認定當場之損失以爲交涉之根據聞已將此旨電告沈王兩調查員 
○旅京閩人請去李厚基 
旅京福建各界聯合會昨上呈政府請去李厚基其原文如下竊李厚基以軍閥庸才濫膺聽寄蹂躪地方數年於兹閩人再四隱容冀其悔悟自新或可相安無事今竟怙惡不悛更加肆行無忌全閩百姓已在水深火熱之中忍無可忍綜其歷年罪惡更僕難數兹姑撮其大端謹爲鈞座陳之夫國家養兵原以衛民李之軍隊　悉皖北遼潘積年盜匪軍官如周永桂王獻臣賈文祥黄開第等皆以殘殺爲能福州城内白晝搶刦永泰同安武平連江仙游等處兵過爲墟閩民無辜罹此荼毒此縱兵刦掠其罪一閩省烟患將告肅清軍興以後李縱駐紥各處軍隊示意民間使種罌粟周永桂在永泰勒令種烟得賄三十萬元來玉林於漳泉亦令民播種獲賄無算與李分肥地方烟毒遂一發難收此勒種烟苗共罪二李於敎育極力破壞停發敎育費縱兵强佔校所武平縣立小學校被營長黄開第佔據校長鍾某出而理論反遭槍斃閩學生罷課至今福州陷於無敎育地位李亦置若罔聞坐使青年子弟久荒學業此摧殘敎育其罪三奸商黄瞻鴻兄弟殺害學生平民激成罷巿學生訴於檢察廳案歸法庭辦理李袒護二黄提入陸軍醫院縱之出獄因是罪人漏網死者含寃此破壞司法其罪四學生爲救國運動李出示指爲匪徒縱兵拘捕數千人錮禁一晝夜此誣陷學生其罪五日僑無故行兇當場捉獲十三人李徇日領意釋放且封禁學術週刋解散學生會禁止一切救國行動以媚日人此甘心媚外其罪六閩案發生李一味推諉毫不負責肇事地點亦不派人履勘外交部調查員到閩索寫眞而不得遂使日人有所抵賴交涉延宕至今未有完滿結果李實尸其咎此貽誤外交其罪七福建時報爲閩最正輿論機關李之違法舉動多被揭載因此銜恨拘捕記者李睡仙至今尙在陸軍監獄閩人寃之李又諭警察廳及軍署副官處勒令各報於出報前三日將稿繳閱違者科以重罪從此閩中各報噤若寒蟬黯無生氣此箝制輿論其罪八閩省上下游礦産稱饒一而以龍巖安溪爲最李令費毓楷將兩處礦産抵押外債二百萬迨各界探悉反對諉謂事由政府主持甘心斷送實業此盜押礦山其罪九閩省巿民流通端賴紙幣週轉李委其爪牙劉友敏陳椿等爲福建銀行總協理種種舞弊發行不兌軍用劵吸收現金肥己致全省金融大受恐慌又委費毓楷辦理屯田到處設所騷擾連江縣强指屯田五萬畝每畝收費一元至五元如不遵行由省派兵靳追行同盜此搜括私服其罪十凡此十大罪惡事跡昭著盡人皆知令閩民三千萬慘不聊生莫非李氏一人之禍而甘心媚外喪權辱國致使閩聽岌岌可危尤在罪所不宥大總統整飭吏治夙有明令頒行李氏身爲封疆大吏握篆軍民不思公忠體國保乂地方乃溺職作奸殃民誤國如此眞是弁髦法令目無中央自有閩省長官以來未有如李氏罪惡之甚者立褫厥職尙不足以蔽其辜若猶任其横行流毒將伊胡底爲此合詞籲請懇將李厚基即日罷斥遴賢接充以屏凶邪而救閩禍實爲公便之至 
○京華短簡 
五百萬鎊借欵由銀團代表與財政當局迭次會商已略得有頭緒預定隂曆年底先交五百萬元由美日兩國銀行籌墊銀團方面要求此次借欵主要仍在撥充裁兵經費又烟酒借欵有併入五百萬鎊之說 
據中美通信社消息外交陸總長以對外密約除關於中日方面之密約業已完全宣布外其關於英法等國方面者並無密約之締結日内將由外部正式通電聲明 
政府於民國五年間在日本興業銀行借欵五百萬元以國家證劵作抵七釐行息期限三年今已届償還之期曾由該行向我政府催索履行合同當局以此事不便延緩卽飭由交通部籌欵於昨日將欵項第一部滙交該部駐日經理處代爲歸還 
京中關於檢貨問題前經國民大會議决由總商會及學生聯合會會同執行頗有成效連日崇文門籌處破獲日貨不少均爲檢查員所没收前日日使具文財部要求嚴重取締惟財部以學生查貨之事與稅捐局無關擬將據理駁覆 
清華學校校長張煜全辭職外交部方面疑以留英學生羅忠詒繼任聞昨日清華學生代表赴美使署謁見美代使表示反對羅君任校長擬於蔣夢麟范源濂二君中擇一人擔任此席惟政府對於羅君之任命並未商諸美使署故正式任命尙未發表將來或予取消亦未可知○東三省通訊（國奴） 
中東鐵路之現狀 
哈爾濱政權所屬 
哈爾濱函云東北情勢近自美兵撤回之說轟傳以來爲之一變日本向與謝米諾夫親密而於中俄合辦之中東鐵路又非常注意謝氏近與霍爾瓦特爭權頗爲劇烈蓋謝氏恃有後援欲攫中東鐵路之各種權利霍氏與爭迄未定局現在鮑兼督辦對於中東鐵路抱定合同以與抗爭一切越軌行動絲毫不能承認卽如加價一事日前霍派繙譯司弼臣到吉與鮑督辦磋商鮑力稱現在羅卜稍漲不必加價如從前客票二十倍貨费六十倍之多且應送清賬至今未到公司内容實屬不合公司組織之通例等語司氏回哈以語霍霍甚爲困難觀察現在之趨勢鮑督辦將有嚴厲之表示以定其督辦對於鐵路應有之權責免致長此放棄云云哈埠商民聞之對於此層非常熱望蓋督辦主持其事中東路必有一番整頓也 
至謝米諾夫宣佈遠東總長官名義以後霍亦以原有之遠東總長官名義發行佈告濱江道尹見此布告即提抗議一面電禀省垣軍民兩長官及鮑督辦鮑卽電詰霍霍甚爲支吾然又不能不答復遂覆鮑督辦大致云鄙人因臨時政府元首被大勢所驅故於大局未定以前宣佈住中東鐵路租界俄民鄙人爲俄政府之代表受國家之全權有維持之責蓋爲恐俄國鄰省高級長官有侵犯中東鐵路權限起見更恐有擾亂本地治安之虞復將中東鐵路之地主權利情形亦曉諭俄國人民此種佈告與現在中東鐵路所有主權毫無妨礙特此敬告貴督辦此次鄙人所籌之法實與彼此權利有益尙祈貴督辦賜愛力爲贊助是幸云云鮑督辦以霍於此時尙欲行使侵害我政府之行爲如不亟予駁斥轉恐成爲默認遂卽復以此事本督辦已將不能承認之理由電令董道尹等轉達諒已接洽貴坐辦用意本督辦亦所深知惟中東鐵路事同並有保護沿缐人民之責故同時於領土主權之下當然不能容第二國家施行其統治權至坐辦係路務人員尤無政治上之關係職是之故應請貴坐辦卽將布告取消其公司人員及沿缐僑居之俄國商民另由本督辦宣佈查照合同盡力保護特電奉復並祈亮察等語現在中央政府亦以此路係合辦地方主權萬無可以退讓之理聞已密飭鮑督辦悉力抗議勿任侵害我國權矣 
○魯議會反對直接交涉電 
申報鑒本會於二十九日致北京大總統國務院外交部參衆兩院電文曰頃據省議會赴京代表來函報告當局對於日本通牒有傾向直接交涉之意閱悉之餘不勝驚駭查山東問題留待聯盟解决國民實熟權利害初非冒昩主張誠以德约關於山東三條我國旣拒簽於先美國又保留於後英不法亦表示贊成將來形勢之變動不可懸知而目前列邦固尙以正誼相標榜日人於山東利權旣已强佔冀彼退讓無異與虎謀皮是提出聯盟容有收回之希望直接談判斷無利益之可言弱國外交全恃公論爲後盾單獨交涉列强雖欲置喙而無從故日人甘言利誘使我墜彼藩籠任其脅迫承受旣有所難堪决裂又有所不可爾時進退失據雖悔何追且膠澳問題與制我死命之二十一條吸我膏血之高徐順濟草約皆有密切之關係接受日本此次通牒不啻爲各約加一重之保證縱能稍復利權無異吞人鈎餌况承認與日交涉是已承認德約爲有效揆諸前日之拒簽在自身爲以矛陷盾在外交爲覆雨翻雲國際人格寗復存在尤可慮者駁回通牒異口同聲舉國民情已大可見是提交聯盟解决縱歸失敗猶能上下固結協力圖存倘竟與日協商已先失國民之信仰對内旣無統馭之能力對外復陷荆棘之危途瓦解土崩奚以善後是日本通牒之拒迎實我國存亡之關鍵諸公藎籌謀國尙望三思滬血掬誠伏希矜鑒懇即協電政府一力主持魯議會叩 
○南京快信　 
孟恩遠昨日（三十一）下午七時乘滬寗車抵寗李督派副官陳廷謨乘汽車赴下關車站迎接即入城謁李督下榻軍署西花園 
收容所德軍官兵士六十九名黑龍江德官兵三十五名吉林德官兵三名均已於昨日（三十一）上午由滬寗車赴滬李督派收容所馮所長曁憲兵汪隊長護送 
察哈爾都統王廷楨電告李督准支日來寗並稱已商准交部備車運送駐浦之第十六帥各團營赴哈自個日起陸續開拔 
李督前通令各師旅團營兵士缺額不准就地招補昨特派第六師團長王起鳳赴直招募新兵一千五百名俟訓練純熟即揆補各營缺額 
王克敏昨過寜赴滬劉恩格由滬來轉車北上 
齊鎭守使已出京抵津准明日可返寗 
南京總商會會長蘇錫岱逝世後所遣職務經該會全體會董議决由現任副會長甘鋐兼代並决定二月八日爲蘇前會長舉行追悼大會 
[地方通信]  
[松江]  
各界聯合會之緊急會議松江各界聯合會一月三十日下午四時半開臨時緊急會議評議長　　雄主席共到仐生聯合會商界聯合會基督徒救國團基督敎青年會縣敎育會巿敎育會新聞研究社救國十人團拒賭會等九團體代表十四人首巿主席報告報載天津楊以德解散國民大會委員會各界聯合會救國十人團學生聯合會並拘捕學生及各界代表又山東問題北京政府竟有與日本直接交涉之趨勢本會應如何援助及表示之處請衆討論結果議决「關於天津事件」（一）致電天津曹省長速釋被拘人民恢復團體並踐行前此撤懲楊以德之宣言（二）電軍政府速轉電北京政府撤懲楊以德並不得干涉人民愛國舉動「關於山東事件」（一）再電陸外長促其駁回日本通牒預備提交國際聯盟（二）發布警告文字促國民注意一致力爭末議决調查演講積極進行辦法散會兹將該會致曹銳電錄下天津曹省長鑒楊以德媚日殘民罪惡昭著公前對人民代表面允負撤懲之責今竟悍然反汗一意偏袒釀成此次風潮猶復電請北京政府解散團體嚴辦學生前後矛看悖謬若此豈神經錯亂耶抑受人壓迫耶以一省最高長官竟有如此行動公之名譽固不足惜獨不思爲國家稍留顔面乎請速釋代表撤楊氏嗣後對於人民救國運動不得横加干涉否則壓力所施必生反動勿謂我人民無能也松江各界聯合會卅一 
省議員請嚴米禁電南京督軍省長鈞鑒蘇省向稱産米之區每届新穀登塲米價低落至春夏始見增漲今歲秋收確係中稔而米價不見其平反漸　貴爲歷來所未有報載滬上米價已達八元顯有奸商乘機偷運窮思鈞座爲維持民食計曾設查禁米糧機關何以奸商仍得售其伎倆難保無賄縱情事惟念貧民生計維艱挺而走險貽禍無窮爾來盜案迭生未始非米價昻昏受其影響若不早爲遏禁來日大難後患不堪設想爲特迫請鈞座嚴令禁米機關認眞查禁一面通飭各縣一體禁止出境至本省流通責成各縣商會稽查無論糶糴均須執有護照方可載運以免偷漏而顧民生蘇民寺甚省議員朱世瑾盛元音叩 
[蘇州]  
一巿民協會宣告結束舊歷戊午冬月蘇州巿巿民因振興電燈公司有外股嫌疑特組織布巿民協會另謀創設新公司一年以來經營籌劃已得多數紳商贊助所有資本亦由發起人簽字擔任蘇州電氣廠事務所業已成立附設於總商會内故巿民協會於一月二十八日起宣告結束通訊處亦同日取銷云 
督拆河道障礙物吳縣温知事鑒於人冬以來天氣亢旱各鄉河道淺涸船隻難行特派水利委員孔直和前往東山渡村一帶詳細調查遇有漁壩或竹栅阻礙交通者即知會該管警察分所派警監督拆卸以便行旅 
[安慶]  
阜陽縣格斃著匪阜陽縣著匪陳大治前曾屢犯搶案嚴拿未獲兹因日久潛回阜境東鄉與頴霍交界之陳家橋地方因爭奪女伶武妮姐集黨數百人與該處土棍趙老虎抬槍火砲互相械鬭該縣高知事聞警即率衛隊前往捕拿該匪等竟開鎗拒捕幸衛隊人衆當場格斃陳大治一名餘匪逃竄遂將女伶武妮姐帶署招屬領回一面嚴拿趙老虎及匪夥等究辦云 
[雜評一]  
[津事感言（默）]  
國民每責當局無誠意而當局謂以誠意待國民夫所謂誠意者信而不欺之謂也然而今日當司對於國民之要求果能信而不欺乎要求而不容納則已容納之後而不實行即足貽國民以口實如楊以德者前次旣允撤換而遲遲不實行乃演成更甚於前之大慘劇今當局又已有楊以德措置失當之言旣知其措置失當則宜立即撤换之雖無補於旣往猶可弭風潮於目前而乃仍不决定者何也又如對曹銳請頒戒嚴令一面表示决不照發一面又令酌度而不毅然拒絶又如學潮起後對代表每以和平勸慰對官吏則又承認其嚴萬手段是均不能令人無疑者也 
總之今日天津旣釀成如此大慘劇而不速將楊以德嚴行懲處不速令曹銳改換手段從長處理則當局之非無誠意卽無能力二者固百喙莫辭而風潮益將無江收拾矣挨 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
○基督徒在天安堂歡迎王使紀王專使對基督徒謂須具强毅精神以衛國昨晚八時基督敎徒集麥家圈天安堂開歡迎王專使大會由周亮亭牧師主席唱詩祈禱畢卽由周牧師略述歡迎王博士之意全場起立向王博士致敬王博士即登臺演說謂鄙人蒙諸君榮加歡迎愧而且感鄙人在和會無功可言其經過情形已迭在别處演說諒諸君已明兹本應撮其種種有關係者再報告諸君之前無奈連朝勞舌體有微羞祇可作簡單之演講務希諸君諒而宥之此次歐洲和會我國之利害關切國人固屬覺悟而外人亦所洞曉其中要點莫大乎山東問題蓋山東雖屬一省我國存亡全係於此今入日人之手北可破我北京門戶南可挾制長江更有高徐順濟兩鐵道發展其活動能力我國腹心已爲彼齒牙所嚙加以東三省之實權早被佔去北京至山海關復因庚子條約所縛有兵不能捍衛疆宇北京首都已陷重圍莽莽神州將作禁中之臠今我國人對於山東土地亟起力爭誰謂不然惟爭之進行當人人具永久的强毅的精神而不可躁切一時陷於客氣之舉動昔者一千八百七十九年德法戰役法失亞爾薩斯勞蘭二省法人永記不忘越數十年終得收回故土今我山東爲中國孔子聖地其利害關係自較法之二省尤巨故吾人不忘恢復聖地當較法人之對於二省尤堅而且久日人之蓄意包圍我海岸政策久矣於歐戰劇烈各國不暇東顧時伸足於山東實行其犄角之勢一面以秘密外交助成其久懷之志美國雖欲力護中國爲秘約所困遂亦不得不對之而讓步然國人當知此非美大總統所願實爲不得已也吾人雖失敗對於助我之良友仍當感佩且外交因時而變將來國際間變化恐非仍屬過去之現象惟吾人之宗旨則當立定不移切不可變如今之山東問題已在和會拒絶簽字即表示反對日人不能承繼德人之權利今苟復與日人直接交涉是直推翻拒絶簽字之宗旨矣故鄙人個人意見殊不以今與日人直接交涉爲然譬如涉訟當事人已上訴呈於法庭問官正預備審判而兩造已在外和解事後如再欲以曲直有所起訴法庭詎耐其曉瀆乎况美國上議院因保留案未批准和約山東問題亦居保留案之一倘我國今竟遽與日人交涉自行解决試問將置美國一片熱忱於何地且貽美國以難堪我國演此賣友之行爲其心安乎即云時勢變遷處境緊急亦應待美國批准和約後察其對於保留案之究竟表示再作計較亦未爲遲故鄙人對於關心山東問題之同胞前敢貢獻八字曰「以逸待勞」「冷靜態度」務祈諸君味之蓋日人今亟亟欲與我直接交涉者無他如强有力者刦奪良民田地後復欲索契據以圖久佔耳今我不與日人直接交涉即田地雖被奪契據尙在之比例也至外交之變遷及我外交上應持之方針非短時期所可講亦不便宣佈故從略今在座諸君全屬基督徒請論基督徒應得之感覺在昔基督徒爲縉紳先生所輕視目爲不愛國而吃洋敎者實則基督徒亦國民之一份子耳其愛國之熱忱較諸非基督徒有過而無不及之象如此次我國雖未派兵赴歐固屬抱歉然有十五萬華工赴歐服務殊爲生色不少華工初赴歐時以生計問題居多固無可諱言但旣赴歐後靡不振起愛國之精神克勤厥職爲西人所讚美無他賴有青年會之道德敎育灌輸耳蓋工人每日作工八小時旣暇即趨青年會慕道信敎而青年會之幹事皆屬富有學問道德之基督徒留學生其中自美國來者五十餘人自英國來者十餘人自法國來者二人自中國來者三十餘人彼等至青年會服務經過險難無數始得達其所至地點其熱心勇敢卽崇信基督敎之成績也是時留法學生倍加於留美之數何服務社會者僅得二人乃在美留學生多屬基督敎徒在法留學生多非基督徒之徵象也綜是以觀基督徒實爲熱心愛國服務社會之好模範吾人當愓而勉之然或有人對於宗敎上與戰爭生種種疑問即耶穌愛人爲旨不可戰爭殺人是也英國曾有少數人不願執戈從戎而甘投身紅十字會及工役此輩確守基督敎十誡之一「不可殺人」亦未可厚非但余個人意見當以勸人與制人同時並用所謂恩威並濟是也譬如有盜持手槍於此天安堂門前强搶行人時計銀錢天安堂中基督徒本耶穌推愛仇敵之旨跽其前百方勸說求彼勿搶盜能聽其勸乎吾知盜將掉首不顧或竟傷害之蓋彼志在搶刦慾燄如狂雖忠言哀勸亦不屑入耳矣其時吾人爲維持秩序計爲保護善良之生命財産計豈非奮勇捕盜而後可乎今者我國際問親遭一强盜國刦掠矣正吾人預備奮勇禦盜之時也其實行用武之時雖未可預料當爲期不遠蓋歐洲之普爾士已銷滅東方之普爾士方興未艾縱有國際聯盟會恐難弭平第二次之大戰禍欲銷滅此禍除非東方普爾士不存在然東方普爾士今又如何可使不存哉諸君乎此正我基督徒較非基督徒尤應格外表示愛國心具强毅不拔之精神以衛國之日云云演說畢由周牧師致謝詞祝福唱詩而散時已鐘鳴九下矣 
○國民大會宣言與通電 
對外宣言中華民國九年卽一千九百二十年二月一日上海農工商學報各界謹以至誠宣告於實行民治主義諸友邦之前曰歐戰發生以來日本乘歐美諸友邦無暇東顧之際進行其侵略計劃吾人不勝憤恨前者巴黎和會諸友邦尙未了解我國人民之眞意對德和約第四編第八欵第一百五十六至一百五十八條之規定致將膠州灣租借權及德國前在山東所享有之一切利權判歸日本我國人民以此項判斷違反正誼爲世界眞正和平之障礙是以學生罷課商人罷巿勞働者罷工奔走呼號以拒絶簽字諸友邦篤愛公理人民無不予以贊許美國上議院且通過山東保留案吾人方冀國際聯盟開會在邇必能矯正前此之失今日本忽據對德和約及一千九百一十五年五月二十五日中日私訂之條約及換文通牒我國繼承膠州灣租借權及德國前在山東所享有之一切利權並要求開始交還此項權利之交涉吾人聞之異常駭異用將理由分述於後我國旣對德宣戰所有前訂之中德條約早已聲明解除自應直接收回膠州灣及德國前在山東所享有之一切利權日本何從繼承此吾人主張不能與日本交涉之理由一也對德和約我國旣未簽字日本何能據此以行之於未簽字之國此吾人主張不能與日本交涉之理由二也歐戰期内中日問私訂之不平等條約未經我國之國會同意當然不能發生效力我國專使曾經在巴黎和會提議廢除雖目的未達而我國人民實未嘗承認此項條約至於一千九百一十五年五月二十五日私訂之中日條約及換文係日本以哀的美敦書强迫締結尤爲我國人民所不願聞此吾人主張不能與日本交涉之理三也我國爲完全獨立國日本無代辦我國外交之權若膠州灣租借權及德國前在山東所享有之一切利權由日本取之德國而還之我國則日本益以東亞主人翁自命即爲妨礙我國獨立之漸此吾人主張不能與日本交涉之理由四也上海爲各省農工商學報界萃集之區昨日特開國民大會到者約六萬餘人一到同此主張倘弱京政府違背吾人之主張逕與日本談判無論將來之條件若何吾人絶對不能承認因北京政府素依賴日本之借欵以壓國民故日本通牒到後全國各團體函電紛馳請其將此項通牒原封駁回彼等皆不之顧諸友邦人士須知現在北京政府之舉動無不與民治主義相反早失國人之信仰不能代表吾人也望諸友邦人士羣起注意俟我國將山東問題提出國際聯盟會時予以精神上之援助世界之眞正和平其繫於是乎上海國民大會宣言 
對内宣言比年以來人心阢隉國事蜩螗無非素懷侵略之强鄰甘作傀儡之奸祟爲之厲階私約疊締閩禍旋生國人奔走呼號尙未獲民寸之效而日本政府忽據我國未簽字之對德和約曁違反國際法之二十一條及換文通牒我國各省各團體不願與之直涉談判喪失主權以貽非笑於各國種惡因於將來函電紛馳均主將日本通牒原封駁回不料負事實上之責任者 
動與國民意思相左竟有與日本直接談判之傾向噩耗傳來羣情憤激滬上各界特於一月三十一日集會於西門公共體育場到者異常踴躍謹以公衆表决之結果爲我國人陳之（一）山東問題國人以巴黎對德和約一百五十六條至一百五十八條之規定將我國應收回之權利判歸日本全國罷課罷巿罷工從事拒簽各國輿論深表贊同美國上院且通過山東保留案英法亦默示承認吾人方冀將來之國際聯盟有以主張正誼豈能隳日人之詭計出爾反爾形同補簽德約及追認二十一條以陷國家於萬刼不復之境此吾人所以公决原封駁回日本通牒候由國際聯盟直接收回山東權利也（二）日僑在福州無故圍毆我國學商軍警係由其領事署警察長在場指揮彼國政府不事制止反調艦前來蔑視我國達於極點各地得此消息立開國民大會所决議者大致與京滬無甚出入現經雙方派員調查日人掩飾末由此吾人所以公决閩案照京滬各界大會决議八條辦理也（三）歐戰以後中日間私訂之不平等條約如二十一條軍事協膠濟路換文高徐順濟曁滿蒙四線鐵路合同以及其他之借欵契約壟斷我國之軍事交通實業等權妨害我國之領土完全有一履行卽是啓世界第二次大戰巴爾幹之覆轍不遠吾人其可復蹈幸此類條約未經我國之國會同意根本上不能成立此吾人所以公决不承認歐戰期内未經國會同意之一切中日不平等條約也（四）勾結日本軍閥以圖自固者當推段祺瑞爲主體靳雲鵬徐徐樹錚爲羽翼吾人非不知建議奔走大有人在然石敬塘之流誰擁戴之曹陸章之輩誰利用之兹段徐手握重兵靳氏盤踞要津長此以往欲求中國不爲三韓之續其可得乎此吾人所以公决聲討段祺瑞靳雲鵬徐樹錚也以上各條事人無論如何决無讓步之餘地苟目的不達惟有本犧牲之精神作最後之奮鬭屆時挺而走險不列辦法在所必行（一）向中外宣言不承認此政府請各友邦停止借欵並保存關餘鹽餘（二）全國國民停納一切賦稅（三）各省各縣曁各城鎭組織自治機關辦理一切事宜（四）軍民官吏如袒政府吾人卽盡其能力以驅逐之當此民治主義奔騰澎湃之日誰忍舉生斯息斯之國家以供少數官僚武人之孤注自衛衛國誼不容辭凡我同胞諒同斯旨 
致各省督軍省長電各省督軍省長鑒北京當局頻年爲虎作倀車跡昭然兹復怙惡不悛置國民駁回日本通牒之主張於不間趨向直接交涉此間羣情憤激業於一月三十一日開國民大會到者踴躍異常公决原封駁回日牒照京滬國民决議之八條辦理閩案否認私訂之中日不平等條約聲討段祺瑞靳雲鵬徐樹錚此爲吾人最後之讓步倘無圓滿　解决國民不能再負納稅義務徒手奮鬭亦所不辭公等係服務於國家非傭役於私人當能尊重民意否則舉國洶洶將以敵視北京當局者敵視公等其能獨抗怒潮乎急不擇言統祈諒察上海國民大會 
○如臯學生反對直接交涉電 
如臯旅滬學生致本鄉電云如臯學生會轉各團體公鑒頃聞對於山東問題復有直接交涉之說曷勝惶駭日人多方謀我似此安危所繫若不奮起推翻何啻自行斷送後此國事何堪設想特電達貴處務希一致力爭誓　不承認切盼切禱旅滬學生高唯朱育琇高宗聖等同叩 
○天津兵擊學生後學生總會電 
致北京電（其一）北京總統府國務院鑒楊以德違法殃民激動公憤天津學生於旣受蹂躪之後請見省長要求拒絶直接交涉山東案速辦理閩案交涉恢復學生會所名正言順爲全國人心理所同乃曹銳非特不見甚且縱兵横擊致傷者頗多似此殘暴行爲何可復忍應請立予撤懲以平民憤中華民國學生聯合會總會（其二）北京總統府國務院均鑒天津學生檢查日貨純出愛國熱忱國事敗壞至此端賴國人共起挽救曹銳楊以德等竟敢摧殘之不遺餘力設非有意殘民媚日何至於是尊處對於此等爲處作倀之官吏如尙再予優容是不啻顯認通同一氣誓當與國民共棄之何去保從諸維自擇中華民國學生聯合會總會致天津電直隸曹省長鑒楊以德殘民以逞先生身爲長官不加懲處已有罪戾當學生到署請願要求魯案拒絶直接交涉閩案從速辦理並恢復學生會所名正言順全國人心理所同然乃先生縱兵毆擊傷殘滿目似此横暴罪浮於楊已電達北京政府查辦望即痛自改悔允許學生所請庶可以贖前愆中華民國學生聯合會總會 
致各省電全國各地學生聯合轉各界各團體各報館鑒二十九日津學生結隊請見省長要求三事（一）魯案拒絶直接交涉（二）閩案從速辦理（三）恢復學生聯合會會所名正言順舉國贊同乃曹銳不惟不見甚且縱兵毆擊傷殘無數似此野蠻行爲聞之實堪髮指除逕電北庭立予撤懲外特通告全國請共起聲討以爲天津學生後援中華民國學生聯合會總會 
○學生總會最近來往電 
致各地學生會電各地學生聯合會公鑒一年以來吾學生界以犧牲的精神爲救國的運動雖成效尙未可必而同民氣則已伸張不幸之中猶堪自慰今則福州交涉尙無解决之期山東問題又告燃眉之急吾學生界適以寒假之故大率紛紛旋里恐散處四方之後團體之組織旣無救國之進行或懈誠非時局危迫之際所應爾用特專函通告務希各地同志在寒假期内更當利用有暇之光隂作有益國家之事業或演講時事或編劇排演或調查日貨或設立義或組織各界聯合會以相策應或臨時召集國民大會以解决時事事關公益無不積極進行庶幾大好光隂不致虚擲而社會受益要亦無量想各地同志無不以國家爲懷盡奮鬭之責殊途同歸無庸喋喋特取策勵之意聊貢督促之詞務祈亮察並希猛進中華民國學生聯合會總會 
江隂學生會來電全國學生聯合會鑒江隂商會長私袒暗進劣紗奸商經本會前往質問無可推諉老羞成怒嗾使奸商廠工百餘暴毆多人受傷乞予援助以維民氣江隂學生聯合會 
○證劵物品交易所創立會紀事 
昨日虞洽卿薛文泰等發起之上海證劵物品交易所有限公司假總商會開創立大會預定秩（一）振鈴開會（二）籌備主任宣佈開會辭（三）公推臨時主席（四）主席指定糾儀員四人（五）主席請籌備員報告設立各事（甲）呈請備案事件及經過各件（乙）已繳股份及股銀總數（丙）設立費用賬略（六）推定創辦檢查人調查股銀確數（七萬八千八百五十二股）（七）選任理事及監察人（甲）主席指定投票管理員二人（乙）投票（丙）主席指定開票管理員四人（丁）開票（八）議决事件本所章程職員報酬（甲）理事長（乙）常務理事長（丙）理事（丁）監察人（九）主席報告被舉之姓氏（十）定期開理事會選舉理事長及常務理事長並議定營業細則（十）（一）開會各股東到者除虞薛外有聞蘭亭洪承祁鄒靜齋沈潤挹等四百零八戶計八萬五千四百零八股所定一點三十分鐘開會因斯時股東未齊延至二點十分鐘振鈴開會由籌備主任虞洽卿宣佈開會辭旋經各股東公舉虞君爲臨時主席虞君報告經過困難情形略謂中國交易所爲商業上極重要之機關在二十年前由袁子壯周熊甫二君發起卒未成立民國五年冬間孫中山先生又復發起鄙人追隨其後當時北京農商部批准證劵一項而物品尙未批准是以中止民國七年因外人在中國設立取引所之故各業商人乃與鄙人共同組織於是年七月始設創立预預備會當時推趙林士鄒靜齋 
盛丕華周佩箴洪承祁五君爲本所籌備員至今日始成創立大會屈指二十載交易所之創造艱難一至於斯幸今日股本已超過原額數百股可知我國之商業程度日高將來本所之成績必大有可觀云云次經主席指定糾儀員樓項等次經籌備員盛丕華報告呈請備案及經過各事並謂所收股洋均係現欵現存於中國四明第五銀行又福康等五錢莊惟自發起迄今之費用共有二萬一千九百餘元照原定之數多用一千九百餘元是否一律報銷由公司完全擔認請各股東公决旋經各股東舉手贊成歸公司開支主席又請各股東舉代表調查經過賬略各股東公司舉方樵伯賈玉田二君詳細調查無誤次謂各股東投票選舉理事與監察員等二十餘人遂經各股東公舉聞蘭亭趙林士馬乙棠沈潤挹爲開票管理員當即開匭檢得虞和德八萬二千八百三十三權爲最多數當選爲正議長次鄒靜齋八萬零五百十八權盛丕華八萬零一百二十三權李雲書七萬八千七百三十八權趙林士七萬六千三百七十五權張澹如七萬五千九百三十權聞蘭亭七萬三千八百二十五權周佩箴七萬三千二百九十五權張樂君七萬三千一百零四權洪承祁七萬零零四十一權李柏葆六萬九千七百三十一權沈潤挹六萬八千四百五十權郭外峯六萬八千八百六十六權薛文泰六萬五千三百六十六權蔡芹生六萬二千零八十八權魏伯楨五萬五千三百十三權吳漱園四萬九千九百四十八權馮友笙四萬八千六百九十三權以上係理事員十七人又舉糾察員三人爲趙芝室五萬九千六百十八權吳麟書六萬零九百十六權周枕琴五萬三千八百六十權又選舉候補理事員四人爲張靜江江少峯朱葆三趙芝室及候補糾察人三人爲馬乙棠朱子謙樓恂如迨舉畢由各股東公議理事長每月薪水洋六百元常務理事長四百元糾察員每人一百元均通過惟各股東云鄒靜齋君報告交易所章程其中第二十五條與三十七條須修改主席亦贊成删改又經聞蘭亭介紹新從外洋歸國之甯波人郭峯熟諳商業此次延聘爲本交易所之理事員均舉手贊成乃經郭君演說大致謂鄙人在長崎道勝銀行服務一十八年迭欲返國創辦實業苦無知遇此次回里適與趙林士聞蘭亭諸君暢叙蒙不棄延爲理事員但鄙人才掘識淺且不諳上海商業上習慣務請各股東時時指導云云後主席云理事員雖已舉齊理事會須緩一星期再開互舉理事長等云云迨畢已七下鐘乃摇鈴散會 
○中國號出險後之消息 
大陸報云據昨日所接私人消息中國郵船公司之中國號出險後即入長崎船塢略經檢驗查知修理一切至少必須兩個月方能竣工該船所載之金銀可時可轉運到滬本埠銀行迄無所知故頗焦盼聞銀貨不能及時到滬熔成寳銀以供年關之需據銀行家云本埠粤帮現收買現金轉運香港新加坡故銀行家甚望金貨亦能早日來滬云 
○遣送京津寗德粤俘回國三誌 
我國政府遣送京津甯等處德奥俘回國計共一百四十二名除日前寗車到滬百名外其北京遣送之德俘四十二名昨亦到滬聞須於星期一晚上船星期二開駛回國云 
○美國自由公債付息之函知 
上海商業公團聯合會昨致各公轉函云敬啓者昨接是海駐華美國商會書記卓卜門君來函内開商業公團大鑒兹啟者花旗及友華二銀行爲美國政府所發行之自由公債票經理處凡購有該項公債者可持購票時所收之憑證依按日劵價至該二銀行取息該二銀行并可代理此種憑證送至美國交換正式債劵以便該公債滿期以前取息之用該二銀行對此代理事業除收取保險費郵費外不另取資如上海及附近各區之華人購有此項公債而未知該二銀行可代理者請貴處代爲通知并希即將此函譯登上海中國各報以便週知爲盼等因到會合行函達卽希轉知貴會各會員一體查照是爲至禱 
○任矜蘋致王正廷書 
爲提倡國民儲金事 
正正廷專使鑒本月二十六日我同我的同志董天爵以中華救國十人團聯合會代表的資格到青年會來看先生請先生到慕爾堂去演講在這個時候我本想陳述我的意見可惜没有陳述的機會現在我且把他詳詳細細寫出來我這一通意見雖然是發表我的主張但是與先生所講的「經濟問題」却也很有關係先生說「現在我們應當注意的山東問題以外還有民生問題」先生又說「現在是機器時代不論什麽槍砲潛艇飛機都是機器造出來的我們應當設法把歐洲廢止不用的機器運回來來開發國内的實業來發展中國的本能」先生所講的話我同那天到會聽講的許多人没有一個不表同情因爲中國的貧弱是爲了軍備不振興政務不整理和社會百業不發達但是軍備所以不振興政務所以不整理和社會百業所以不發達的原因是爲了經濟不充裕所以我們要救國先要改革中國的軍備政務和社會的現狀要改革中國的軍備政務和社會的現狀先要充裕經濟充裕經濟開發實業是一個入手的方法開發實業旣是充裕經濟的方法那麽實業怎麽様的開發是不能不研究的對於這種研究我也曾用過一番工夫所得的結果覺得解决這個問題的樞紐不是在於機器是在於人才和財力的聚集但是聚集財力和聚集人才不是空言所能做到的應當要想一個具體的辦法這個辦法我就主張實行「國民儲金」組織「國民儲金救國會」現在我把我從前所擬的關於國民儲金救國會的章程完全寄上一份這一份章程的規定我不敢說没有錯誤但是能夠照了這種章程去做一定能發生兩種重大的能力這兩種重大的能力就是經濟的結合和思想的結合爲什麽要主張國民儲金呢就是要把人國多數人的少數財力聚集起來造成一個極大的經濟團體運用這個經濟團體的能力來開發一切實業充裕國内的經濟進一步講就可以消滅國内的一切危象國民儲金的能力旣在上面說明一定能得大數的同情但日或者免不了少數的懷疑懷疑人的意思以爲儲金以後雖不致再有袁世凱第二來刦用這種金錢恐終不免有少數人把持或弄權的結果這種懷疑雖也是從經騐方面發生出來的但是我終要說他是一個錯誤因爲我所主張的儲金與民國四年的儲金完不同民國四年的儲金是把支配的權柄託給儲金會的我所主張的儲金所有支配的權柄仍舊由儲金人操握至於國民儲金救國會不過是一個居間的證人現在我且寫兩條規則來證明他儲金規則第三條「儲金處或銀行所儲之銀非經儲金人簽名無論何人不得提用」這一條規則是證明無論何人没有儲金人的簽名不能刦用或把持儲金 
儲金規則第七條「儲金人旣爲國民儲金救國會會員後提欵移欵須由儲金人簽名國民儲金救國會蓋印」這個蓋印就是代儲金人向銀行或儲金處聲明儲金人的提欵没有違背儲金規則第二條「儲金人所儲之欵專爲救國之用」和犯儲金規則第四條「儲金人所儲之銀若違反儲金規則所定之用途雖儲金人簽名亦不得提用」爲什麽要組織國民儲金救國會呢組織國民儲金救國會的意思除了我儲金人向銀行或儲金處證明提欵外就是徵集全國的意見因爲單有了經濟没有支配經濟的計劃和思想實業也是不能開發的現在再把關於徵集意見的章程寫幾條出來國 
 
 

Page 11

 
 
民儲金救國會章程第二章第五條第二項「評議員名額依入會會員分配之會員以每百人爲一隊每隊得舉評議員一員」又第五項「評議員代表每隊多數會員意見」又第八條第八項「以評議員三分一之出席開議出席評議員過半數之同意决議」看了上面幾條章程可以明白每一個會員都有發表意見和陳述計劃的權利所發表的意見或計劃經兩次多數同意以後即可實行那麽經濟家和思想家的携手就可無形的實現出來經濟家和思想家携手以後不論什麽實業都可以發展實業發展以後經濟就可充裕經濟充裕以後先生所說的「樂觀的中國」一定就可以産生出來上面是我所陳述的意見我陳述這種意見這回是第五次了從前四次的結果都是失敗爲什麽失敗的呢因爲没有力量去造成一個有力的潮流現在想請先生來負這個責任倘然先生以爲這種意見確是有益國家的請先生發表一篇意見或是在演講的時候盡鼓吹提倡的義務那麽中國就萬幸了（下略） 
○未來之青年會全國大會 
年來中國青年會事業非常發達在各大都會均相繼設立青年會至現在止已有三十處在學校内設立青年會一百六十五處會員共達五萬人之譜以提倡德智體羣四育培植青年完成其人格爲宗旨每歷三年必舉行全國大會一次今歲爲第八届大會之期已擬定於四月一日起至五日止在天津召集預計各青年會派遣代表到大會者當有八百餘人連海外來賓並國中名士到會人數必在千人以上北美青年協會副總幹事巴樂滿氏及新近歸國之歐洲和議專使王正廷氏等均已决定赴會云大會所擬討論者爲中國改造中之青年會進行方針及建設計畫現在青年會全國協會已組織全國大會事務處（上海崑山花園四號）分科籌備而天津青年會亦已專委各員分組豫備一切各城巿各學校青年會則方亟亟商定提交大會核議之建議案並討論遣派代表赴會各事云 
○烟酒聯合會常會紀事 
中國煙酒聯合會昨開星期常會首由主席陳良玉報告前日續接廣州軍政府來電内開烟酒稅抵借美欵事據北庭有日電復藉詞搪塞不允取消復予文日嚴電詰阻云云報告畢由俞葆康起言北政府一意孤行不恤人言殊非我兩業人民所望爲今之計惟有一致堅持以挽兩業之厄運衆皆贊成次報告接京中來函云美欵雖已停付而會辦尙未撤銷旣經停付又復實行稽核喪失稅權莫此爲甚應再協電爭阻洪小楚起言稽核之權無論如何不能屬之外人我國民對於一切土地裁判等主權方合君力以謀挽回而政府則輕輕將此稅權畀諸外人太阿倒持深可痛心豈我國獨無此項人才乎次報告菸酒國内公債劵近日進行情形旋由金拜仁報告此項通告已刷印五萬張公决即日分寄全國兩業次金印侯報告近日公賣局發生店舖零認月捐之說不知依據何項章程應由會函詢公决俟查明事實再行核議議畢時逾五鐘乃散會 
○報關公所評議部開會紀 
南北巿報關公所評議部昨開全體大會到者石芝坤朱眉舫朱子景何靜之鄒靜齋吳壽康並查賬員余明琛諸玉堂等首由評議長報告開會略謂前因所董交出之公所歷年賬略業經各查賬員詳細復查内有未明瞭之處應如何辦理請衆公决當經各評議員互相討論决議如下（一）所有公所賬略錯誤之點應俟下星期召集全體同業再開大會請董事知照原賬房趙子卿到場核對（一）下届大會應討論公所財産契劵如何保管辦法衆意僉同付表决通過散會 
○四川崇明兩路聯合會紀事 
四川崇明兩路商界聯合會昨日午後七時在事務所開職員會會長張鱣堂主席宣布議事各案（一）報告各處來函（二）報告總聯合會募捐基本金（三）討論抵制日貨辦法提交總聯合會公　（四）本會認總聯合會月捐費由衆議决認定丙等會費（五）報告評議員林蓀君辭職事主席請諸君討論衆議决由本會出公函當場公推陸挺生卓桂鴻持函挽留之如林君否認公意决計引退本會作最後之挽留（六）陸文中提議本會贊助上海聯益施材會爲入會員凡本路上有貧苦之人及乞丐等倒斃路上無人棺殮由會員報告本會當派調查員調查確實即致函該施材會領取棺木以資殮埋全會職員贊成（七）報告總聯合會函推認銷日報多數意見先認三十份俟各職員竭力推銷再行增廣以上一一通過直至十一時餘方宣布散會 
○勸止排斥日貨之官話 
上海總商會南巿縣商會同接上海縣沈知事公函云頃奉松滬護軍使署訓令内開頃准内務部咨開准國務院函開准外交部函稱准日本公使照稱近來北京排斥日貨之運動又復激烈學生團及商務總會均有散布傳單禁購日貨之舉動中國官憲不爲何等澈底約束實難索解請根本的取締等語並附北京國民大會抵制日貨委員會傳單前來查中日係屬友邦通商又爲條約上日人應享之權利學生團等竟名日本爲仇邦又日貨爲仇貨此種舉動實屬有背國際禮儀相應將日使來照及傳單一併抄送核辦等因查中日通商載在條约昌言排斥已屬不合兹復加以仇貨仇邦等名詞誠如外部來函有背國際禮儀抄錄原件函達查照飭屬设法取締以重邦交而社口實等因並准外交部函同前因請予核辦見復到部查排斥日貨舉動亟宜設法防弭切實制止除令行京兆尹京師警察廳切實遵辦曁先復國務院外交部外相應抄錄原件咨請查照飭屬辦理並希見復等因附抄件准此查商民等排斥日貨一案前於上年十二月間承准國務院外交部敬電以此事已准日使節略警告誠恐各地人排貨運動日烈致釀成重大案件益難收拾請特别注意設法取締免滋藉口並囑將去年五月山東問題發生以來上海地方人民學生有無何等軼出範圍舉動曁如何約束並如何保護日本商民之事實先行詳查見復等因當經出示剴切曉諭并通飭所屬一體注意查察設法取締一面將滬上辦理此案情形詳晰電覆國務院外交部在案兹准前因除咨復外合行抄錄附件訓令仰該縣即便轉飭所屬一體遵照設法防弭切實制止爲要此令等因計附抄件到縣奉此除分行外合行抄錄附件密函奉達務希查照特别注意設法防弭切實勸止是爲至要 
○英卓副領事行將回國 
駐滬英國副領事兼公共公廨陪審員卓乃爾氏自蒞任以來將近十載去年曾奉該國政府命令調升威海衛商埠按察使至今尙未履新近卓君欲歸國一行經告假於英總領事法磊斯氏業已核准現定本星期内朿裝乘英國公司郵船首途所有公廨陪審一席待卓君行後由該總領事另行委員庖代 
○第十師軍米第二批之滬 
陸軍第十師前因呈准陸軍部採辦軍米萬餘包此項軍米因近來南路米價昻貴派員分赴鎭江蕪湖等通商口岸採辦其第一批業已運滬昨據該員電禀不日裝運第二批請飭各關卡照騐免稅放行云云師部當即分咨查照矣 
○南黄浦現駐軍艦之調查 
現泊南黄浦之軍艦聽候海軍總司令部調遣者計有七艘兹將艦長艦名士兵人數列下楚泰砲艦艦長饒涵昌兵士水手九十一名楚同砲艦艦長陳訓詠兵士水手六十二名楚　砲艦艦長余振興兵士水手六十二名甘泉運艦艦長張兆宣兵士水手三十二名利通運艦艦長周翰勲兵士水手三十二名宿字魚雷艇艇長高憲乾兵士水手三十八名湖鷹魚雷艇艇長李君玉兵士水手三十八名 
○維而蒙路暗殺案三誌 
張孟介已因傷斃命 
前軍政府安徽陸軍少將張孟介日前晚間七點時行經法新租界維而蒙路國恩寺門前被人持槍擊中腰間當卽送往醫院醫治一面緝兇訊究等情兩誌本報兹因張傷及要害延至前晚十點餘時氣絶身死當將尸身車送同仁輔元堂驗尸所聽候禀請中西官檢騐核奪 
○日華紗廠工人要求花紅 
浦東陸家嘴日華紗廠本名鴻源紗廠曾由日商盤頂始改今名自繼續營業以來經發生罷工風潮兹該廠男女工人因前鴻源廠每至年終均發給賞犒（俗保花紅）以示優待故於前日向該廠經理日人要求未遂反被毆辱以致激成衆怒於是日全體同盟罷工當經駐廠派出所夏巡官得悉深恐人衆滋事立用電話報告三區曾署長督同長警到場彈壓始各散去昨爲星期日例須休息尙無事故未知今日能否解决也 
○因公殒命之救火會員舉殯紀 
滬城竹素堂經綸絲線店主陳和生係仁元救火社會員於陽曆一月七號在老北門外舊倉路口救火受寒歸家當晚身死救火聯合會以陳因公身死詳請官廳發給匾額並定於二月一日舉殯等情已紀前報昨已屆期蘇浙兩省各縣救火會會員來滬吊奠者頗多陳之靈柩先期已遷入四區救火會中暫厝前晚該區各會員設奠公祭畢將靈棺送至救火聯合會大廳昨午各區會員與外省火會會員及英法租界救火會會員又呼團體童子軍等各向靈前行三鞠躬禮至午後一鐘由該會毛會長諭令將靈柩舉殯送殯者排隊出發兹將程序錄後（一）救火聯合會自由車隊（二）警察廳騎巡隊（三）聯合會各馬隊（四）警察廳軍樂隊（五）童子軍（六）英法租界救火會員（七）各埠「蘇州嘉興善楓涇無錫蕪湖松江興化吳淞閘北」救火會嗣（八（工巡捐局所贈赴義成仁匾額（九）一二兩區救火會員（十陳君之遺像亭（十一）三六兩區救火會員（十二）淞滬警廳所贈急公殉義匾額亭（十三）閘北救火會員（十四）上海縣知事所贈捨身赴義匾額亭（十五）五七八九等各區救火會員（十六）陳君制服亭（十七）外埠各團體代表（十八）輓聯花圈（十九）四區救火會員（二十）靈柩「裝入馬車以四馬拖載四週均紥鮮花」由該會發引往東由董家渡往北由老馬路直達十六舖往南走中華路由大東門入肇浜路往北老縣前進方浜路往西走梨園路往北走露香園路繞民國路再入方浜路往南走縣南路進肇浜路出西門往西徐家滙路一直到墳山安葬 
○各學校消息併紀 
萬竹學校城内九畝路巿立萬竹男女國民兼乙種商業學校三部學生共一千一百餘人係李墨飛爲校長本月二十三日寒假來正十三開學 
豆米業公學大東門外中華路與邑廟内萃秀堂兩處豆米業所設商立高小學校桑丹笙爲校長兩校共有學生一百五十人本月十八日寒假來正十四開學該校長爲便利學生起見商之該兩業司年於來正春季始業時將中華路一部學生併入萃秀堂内授課俾取一致現正籌備敎室從事擴充 
倉基學校小南門内藥局弄巿立倉基小學有學生二百餘人吳璧臣爲校長本月二十一日寒假來正十二開學 
隆德學校大東門外龍德橋巿立隆德男女國民小學學生共二百六十人劉友芳爲校長本月二十一日散課來正十一開學養正學校城内三牌樓巿立養正高小兼國民男女學校兩部學生合五百餘人劉世杰爲校長本月廿一寒假來正十七開學育英學校梅溪弄私立育英小學校係邑人徐鼎臣辦現有學生八十人本月十九放假來正十七始業 
普益社商業夜校南巿大東門外鹹瓜街口青年普益社附設之商業英文夜校已於昨晚（三十號）休業並請南洋中學敎員孫鐵仙演說其開會秩序如下（一）主席副校長汪智湧報告開宗旨及學業成績（二）全體唱詩（三）主席祈禱（四）普益社日校敎員四音合唱（五）孫鐵仙演說（六）校長孟保羅給憑（七）餘興（甲）特别唱詩（乙）魔術（丙）喇八獨奏（丁）變簧（戊）絲竹（己）茶點（庚）幻燈（辛）散會 
申新學校東馬橋申新學校本定寒假後遷入薩珠衖新校舍兹以房客等不及遷讓展至暑假期内實行惟明春添聘敎員業已訂定且於高小筆算地理兩科參用英文本以期學生畢業後實用現定夏正十二月十四日寒假庚申年正月十六日開學 
鐵華學校法租界巨籟遠路善樂里育英國民義務學校爲陸鐵華女士創辦迄今四載兹定推設高小科並因外界有同名之校發見故决定改稱鐵華兩等義務學校又擴充女子實業科增聘各專科敎員校舍大加刷新各科義務生額推廣至二百四十名現定來正十六開學 
滬北公學北四川路三多里滬北公學學期試騐己將完畢刻正籌備寒假休業典禮及二月七日懇親會八日同樂會之各種手續 
振華打字學社振華打字學社創設打字專科已十三年備有最新式打字機器四十餘座常有學員一百餘人本年該社畢業生周桂馨鄧寳森陳培基顔士釗等由該社社長杜錄和先後介紹至上海紅十字總醫院路透電報局等處充當打字員成績甚優均得豐厚薪水故來學者益多前多子里課堂不敷應用已於舊曆十月遷移至乍浦路聯安里第一家加添新式機器十數座推廣學額擇本月二十六停課新正月初六開課 
○犯兵解歸直省訊辦 
現充松江衛隊團兵士之王懷玉前會在直隸省垣犯有重要案件潛逃來蘇投入浙省衛隊團充當兵士近爲四省經略使直隸督軍曹　訪悉於一月十六日密電浙省盧督軍請將該兵看管並派經略使署衛隊第一團掌旗官劉國漢南下至杭守提盧浙督軍接電後即將該兵王懷玉飭傳至署派員暫爲管押前日曹直督所派之劉掌旗官抵杭當將該兵面交起解由杭即乘火車於昨日下午七點時來滬立乘北站火車解回直省歸案訊辦 
○串黨騙銀案之訊判 
柳泳源前投法公堂控婦人張王氏串同在逃之數人將僞銀子向商人騙去現洋六百元等情旋經包探將王氏及嫌疑人楊月庭拘案判聽候再核在案昨又傳訊先據捕頭上堂禀稱查得被告楊月庭於此案雖無關係惟私開客棧請爲訊究繼據被告楊月庭代表巴和律師稱被告對於此案實無證據應請將楊開釋中西讞員會商之下以此案經本廨訊明被告張王氏串黨騙銀罪已成立着押女所一年楊月庭雖無證據惟不應私開客棧容留此種匪類着罚洋二百元充公以儆 
○控追往來銀兩案之覆訊 
晋安同益兩莊前延逖百克律師爲代表投法公堂控已閉某號主金元記不理往來銀洋甚巨人已逃逸請求提案訊追等情後由捕房將該店主婦金施氏傳案亦延巴和律師代辯一工判限理在案嗣由被告託人向原告以四成半料理後祗少原告九十五元故昨又傳訊先據原告律師稱日前接得被告律師來函内稱可否將此欵寛免惟對於被告方而已經受虧不少豈能再可讓去仍請訊追被告律師稱前由捕房將被告之店發封後原告派人前往看守其時失去一鐘箱子亦被攝開此項損失應由原告負責原告律師又稱原告派人前往看守時即被捕房將此人驅逐豈能負失物之責且此一鐘何能抵此九十五元請核中西讞員會判此案前經本廨判决時被告並未言明有失竊之詞所請一節碍難照准着照原斷執行 
○告忤逆案之宣判 
法租界興聖街林魁記顔料店主婦林艾氏前延律師爲代表投法公堂控伊子林文藻忤逆判着被告給伊母洋二千元外再每月貼償費洋二十元嗣因被告抗不遵諭經原告仍延律師投廨請追被告亦延巴和律師爲代表投廨控胞姊林梅秀在家播弄是非以致家庭不寗請求着令遷移後由公堂迭次傳訊諭下堂諭飭遵各情已誌前報昨又傳訊經中西官商明堂諭曰此案屢經本廨傳訊對於林文藻之胞姊兩人如果同居一處難免日後無吵鬧之事着林梅秀兩人即行遷居外令林文藻貼償兩姊每月各洋十元林文艾氏控案仍照原斷執行此判 
○陳贊庥交保開釋 
台州人陳贊庥前被浙江水警廳偵探范顯揚延律師代表在法公堂指控在原籍犯有盜刦重案被告亦延達商律師代辯否認有盜刦行爲判着原告交出證據到案再核各情已迭誌前報昨又傳訊先據被告律師稱此案懸擱已久原告迄未將證據交案應請堂上將案註銷等語中西官以原告所控被盜刦倩事迄未將證據交案應即註銷並着被告交尋常保出外限一年内不犯刑事案准予撤消 
○新閘路火警續誌　 
上月二十三號午後新閘路三百十八九號門牌裕泰豐洋貨店樓上起火延燒隔壁裕泰源洋貨店新大房茶食店樓面事後新閘捕房飭探調查起火緣因禀候核奪等情嘗紀本報兹悉所派之華探王梅生及一百另九號西探己經查明起火之家曾向某某等公司保有火險一萬二千兩被波及之兩店亦各保有險銀一千五百兩並向裕泰豐經理人孟友生詳詢當時起火情形歸禀捕頭核示 
○汽車夫開駛空車之傳訊 
汽車夫莊阿四前日開駛一百四十四號汽車經過南京路未載坐客被二百七十九號印捕查見以莊不應在熱鬧處所開駛空車有遠定章當即抄明汽車號碼回訴捕頭業已禀請公共公廨出單傳究矣 
○各被告交保候訊 
英商喊釐洋行在公共公廨呈訴樂永來不出定購洋碱請追損失銀九千四百五十六兩又美商茂生洋行控吳槐卿欠銀三千餘兩又李光祖控振勝烟廠經理王佐卿不付期票銀八百兩又華勝印刷所控王佐卿不還貨洋七千八百二十四元又馮步洲控馥大蔴號蔡玉田欠銀又王金記探丁福堂應阿表假蘇洲興業商塲爲由串騙介紹費洋三百三十元又顧金榮控張紹雲不理抵欵本利洋三千另六十元又麥鄧氏控梁振才掯留值洋三百九十元之財産等案上星期六由廨准飭捕房將被告各人先後傳至公堂中西官諭各交保候訊 
○舵工唆衆罷工之被拘 
南巿木商公所近悉向爲木植船舵工之周某係寗波人現圖發起爲同業各船夥友向船主加增工資散布流言聳動各船舵工爲同盟罷工之舉動自在茶肆聚集恐釀事端函請第一區警署查究趙署長已派警調查明確昨將周拘獲留候核辦 
○攔路調戲女工 
前日傍晚浦東陸家嘴有通州女子張金英由香烟廠放工歸家行經陸家宅附近被無賴崇明人問寳郎攔路調戲當經該女母舅張長生撞見上前干涉致起衝突揪扭一時觀者途爲之塞經崗警到場將陸周二人連同女子張金英併解三區警署訊究 
○拐妹案赴道控訴 
川沙縣人張信初之妹紅珠前經受聘忽於去年二月間走失旋偵悉被蟻媒董包氏陳包氏誘往松江價賣與錢連生爲妻上月間　山張信初赴松將伊妹及錢連生連同誘拐販賣之董包氏陳包氏等）併扭控松江縣署請究詎該縣並不深究將董陳二婦開釋張紅珠亦不交伊胞兄領回以致大爲不服昨日來滬將情具禀滬海道尹請求令飭該縣秉公訊辦 
○革兵搶攫白布 
前日清晨有某鄉婦携帶白布六疋由龍華擬往徐家滙鎭求售行至斜土路郁姓墳園附近突來北方口音者三四人强將該婦所　之布攫去分散逃逸該婦哭泣而返聞此等搶匪皆係斥退軍人逗锱留滬地流而爲匪云 
○賣烟犯屢辦不悛 
王弟榮前因私賣洋烟兩次爲警拘送地方廳訊判前後監禁七個月又罰洋三十元至今年舊曆七月中期滿釋出又在陸家浜西弄中秘密私賣燈吃前日爲警查悉入内抄獲烟燈四只烟槍二只並烟膏煙灰空烟盒千餘只併送地方檢廳究辦 
○縣署批示二則 
傳恭弼爲建築埠頭呈請備案由呈及報告單均悉該商等集捐建築董家渡及公義碼頭以便交通熱心公益深堪嘉向應准如呈備案可也 
二十四保二十四圖地保陸培生呈爲檢查困難呈請鑒核由 
來呈於飭查地畝之事意存推宕殊屬匪是候令行塘工局酌定辦示飭遵 
○淞滬警察廳批示七則 
金振聲批呈悉查本年告訴失洋人張樹賢等迄未投案質訊迭經派警查傳則又無著其爲所訴不實可以斷言應准將茶房金小桃保釋以示體恤所請追償損失之處着無庸議 
談奎章談鄒氏批呈悉查爾女成金不别外出旣據查悉爲陳耀平誘匿准即隨時扭交崗警解究可也 
楊善卿批呈悉案經派探調查仰候查明復到時再核 
徐國詳批呈悉查本案前據四區四分駐所單解到廳當以原告王介之等臨訊不到派警查傳又無住址質之爾子徐寳遂等則又極口呼寃即經當庭决定如王介之等三日後仍不到案准即將案註銷予以保釋在案兹已逾期自應遵照庭諭辦理仰即速覓保候釋可也 
吳紹泰批前呈業已明晰批示母庸多瀆 
王錦堂批據呈爾子王根生慘遭陶阿篤等糾人毆斃等情旣據報請上海地方檢察廳派員蒞騐應靜候騐明核辦所請飭緝之處仰候令行該管區隊查明緝拿可也 
朱趙氏批據呈贅婚朱晋發貪戀外遇意圖害妻　女等情查預防備案廳歸司法衙門核辦不屬警察範圍所請看無庸議○誌謝 
務本女校各敎員所組織之「新婦女」每月一日十五日發行現第三期已出版内容有婚制改良的研究等篇昨承惠贈兩册又滬西慈善協會定於月之十五夜假座新舞臺演劇籌欵除由該臺全部藝員排演好戲外並請崑曲家演崑劇昨承該會惠贈戲劵四紙又文明書局惠贈五彩新式賀年信片十六頁計分八種頗爲美觀誌此併謝 
來件 
○留滬烟台海軍學生再告國人書 
留滬烟台海軍學生謹再泣告於國中父老兄弟諸姑姊妹之前曰同人等以八十一人出校來滬一再宣言力爭三事舉凡含哀請願之呈文冒死陳情之代表無不應具盡具而彼海軍部始終無一語之慰藉無一欵之容納始則以加薪放假相誘致繼則以革除少數相咸脅今於無可如何之時意敢暮夜苞苴公行賄賂暗中逐動不肖份子惑之於歌舞色妓之場醉之於酒肉呼盧之地以致因此墮落而返校者有十餘人又復致函學生家屬恫嚇脅制利用家屬以迫脅學生因此牽制而返校者又有二十餘人再以同人中因奔走致病請假歸里者又有十餘人以致在滬宣誓决不回校者僅存二十五人又復力竭聲嘶飢寒交窘嗚呼此何時乎非同人等之末日乎同人等固手無寸鐵之學生也徒以良心不可死公理不可亡腐敗欺騙之敎育不可不推翻公平正當之章程不可不恢復故有此一舉耳今彼必以老敵離間之種種獪計所以困寇讐者以困學生則同人等之必至路末途窮彼固早操萬全之勝算嗚呼彼能辱没青年之良心實行自殺之政策其忍尙可問其毒尙可言乎青島福州之交涉不聞後盾而以獅搏兎之威力已及學生可憐膏脂豢此無用之材徒憤危亡空悲壯士之志魯難未已推抉眸看越寇之飛來力弱援窮寗延頸待奸人之斧鉞耳彼謂金錢之魔力萬能我謂青年之人格神聖也此身一日尙存奮鬥之雄心不死寄語若輩特殊勢力家勿謂入盡可欺理皆可滅須知田横五百壯志可追苟不自覺悟五步之内當能以頸血濺汝也此次團體渙散原知造成青年界莫大之罪惡灰盡全國人莫大之希望咎不可辭罪無庸諉惟望輿論痛加指摘於此次改革奮門留一莫大之紀念則此二十餘人雖犧牲一己亦所願也林琪王之烈熊墨林鄭公德王作民王立勲郭德權孟憲愚馬崇賢衛啓賢謝世億周燮歐汪炯徐錫鬯高翔鵠翟驥身楊錫茂聶開一王啓剛李錫祉廖新鼎朱鳳藻查夷平黄秉衡齊鎭午謹啓中華民國九年一月三十一日 
來函 
○南京路商界聯合會來函 
逕啓者本會頃接安徽奬劵發行所送來用本會名義致該發行所一函查本會對外函件均經會長蓋章從無用普通信紙信封也此函不知何人假托名義且安徽劵頭奬之有無與本會絶不相關特此聲明書記處啓 
○孟文耀致閘北水電廠函 
閘北水電廠大鑒近日之自來水放出混濁不堪煎沸後氣味異常水爲飮食要素衛生大有妨礙急宜整頓以重民命造福地方實非個人禱祝已也閘北居民孟文耀拜上住大統路崇義里五七七號二月一日 
雜評二 
[道尹非上訴機關（庸）]  
和誘案屬於刑事範圍縣知事雖以行政官兼理司法然於此等案件必依司法程序辦理告訴人對縣知事之處分苟有不服應向該管上訴機關請求救濟無向上級行政官廳呈訴之理蓋縣知事於司法事務範圍以内有獨立之權不受上級行政官廳之干涉也 
川沙人張信之因不服松江縣訊斷伊妹被拐一案而赴道尹呈訴手續未免差誤雖然根本之弊仍在縣知事兼理訴訟行政與司法權限不能絶對的劃清致普通社會每多誤會觀於此而益知各縣司法公署宜迅速成立而不可緩矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶　] [  諤聲]  
美國人麥甘密曾隨俄軍觀戰謂俄國軍醫遇有傷兵送至必問之曰是否飮醉某日有傷兵入院與醫士談某武員在奉天戰功及在鐵嶺救護砲隊出走情形言當時某武員若何身陷重地若何苦戰乃醫士忽問曰彼曾否飮醉嗚呼是何言歟而俄人之沉洏於酒於斯可見 
汪破園辛亥游記由哈爾濱至莫斯科道中載有一節曰傳君羲年從食堂車中購得明信片一紙所印碑碣俄人嘗以中炫人固我國之奇恥大辱也庚子之亂俄兵佔我寗古塔城甯古塔副都統訥蔭者固滿洲世僕奴隸根性得自遺傳者也乃爲俄將立碑紀功以博其歡碑成時俄將遲切科夫已爲海參威行政長官訥蔭乃越萬山輦送威埠以獻遲切科夫乍不敢受以問俄皇俄皇亦謂不應受之會遲切科夫去任此碑遂委於海參威碑文不知何人所撰凡三百六十字並譯成俄文鐫之碑隂其原文曰「夫值甲仗星馳之日而能以禁殺爲心當寅威凱奏之餘而能以招懷爲事俾百姓各安其業一城奠厥攸居此其人求之於中國不爲罕聞而求之於外洋實所稀有乃不意今得之大俄國東海濱省巡撫遲公焉公爲俄疆名宦海隅舊臣於本年夏陡有拳匪倡亂釁搆鄰邦公乃統節制之師琱戈電舉擁貔貅之衆鐵騎風馳竟以八月初旬據塔斯時也覩山城之烽燧𣚦負塞途聞火器之砰轟哭聲遍野以爲敵人入境玉石難免俱焚而况言語不通華民安必無恙豈敢期其不肆殺戮城中安堵如故哉而公則不嗜殺人而能濟衆其始則軍容甚盛闞若雷霆其終則愷澤旁流霈如雨露緝盜賊以安民業百務俱興開囷食以救民饑萬家食德他若設養疚之所以理民痼建義熟之坊以便民學在施其恩者固已無懷不至而受其惠者行見有口皆碑矣予等幸被涵容得依光彩是翁矍鑠堪比功建壺頭都督仁慈難禁碑留峴首忻此日干戈已戢俾寰宇羣登袵席之安冀將來和睦恒修幸吾輩共享昇平之福也是爲記」其下尙有「署理寗古塔副都統訥蔭率闔屬官員舖商等建光緒二十六年十二月吉日立」三十一字及商舖之名二十九家今則此三十一字已不知爲何人鑿去然吾國之奇恥大辱固永不能湔也云云余以此等明片極可爲吾國國恥之大紀念乃以之詢侍者有購買者侍者以無對及後詢之汪君始悉此種明片在萬國公司車乃有出售余所乘者帝國快車也 
詩錄 
[感懷]  
蜉蝣身世易滄桑放眼乾坤黯自傷報國難酬宗慤志憂時空具賈生腸深藏城社多狐鼠徧歷關山盡虎狼我欲卜居無樂土更從何處覔仙鄉 
[山居]  
能修清福是神仙小隱山中别有天半畝紅梅圍竹屋雙棲白鶴伴琴筵偶招野老閒談謔靜共孤僧笑問禪從此桃源身可寄浮雲世事一齊揚 
[題酒樓壁贈半痴]  
美酒貂裘換青蓮是後身人多思欲富子獨樂案貧抱膝長吟慣掀髯共笑眞我來懷好友留句待詩人 
[奉題吕南龍世丈秋山載酒圖]  
黄葉秋風幾度來柴扉雖設半常開奚僮遥指西山麓笑說先生沽酒回（不受酬） 
新聞拾遺 
滬江大學之籃球聲（一）滬江大學A隊與同樂會B隊於日前（星期六）二點三十分在滬江大學比賽籃球兩方公請西人菊克爲公證人戰時旣届銀笛一吹雙方即行開戰球藝均不弱惟滬江方面似稍缺團結力角逐二時結果爲三十三與三十一之比由同樂會得勝（二）三時三十分滬江大學B隊與青年會B隊在同一球場比賽初時滬江方面甚爲得利球時在青年會方面惟青年會二守將身材　甚高大常被拒出無何滬江被罰遂被擲入一球厥後　戰屢北結果遂成三十九與二十六之比勝利歸青年會B隊云[  瓊生]  
韶州運動大會再誌十七日來賓愈多運動員益加振奮上午九時齊集會場開始運動是日運動節目與時間支配如下上午九時至十一時四百四十碼徒手競走英光始興高小團體運動樂昌務本國技操演跳遠等運動十一時至十二時爲韶州中學兵式操講武分校唱進行歌十二時後休息下午一時至三時爲二百二十碼低欄競走女校二人三足競走韶州中學英德縣立國技操演曲江第一高小花縣高小團體運動三時至四時補行十六日跳高持竿跳遠運動及女生百碼競走滇軍四十一及十一兩團操演國技并其他各種運動是日運動結果以韶州中學兵式體操演習各種隊形及射擊衝鋒等步伐整齊變化迅速情神尤爲勇敢各校操演國技乃單刀雙刀齊眉棍柏橙花諸術均屬確有研究始興拳師張君鳳池年五六旬亦當場奏技觀者頗爲嘆賞又有數齡學童多人其拳鋒亦嗚嗚作響頗有少林遺風隨後督辦署馬伯驥孫翔龍曾拔三副官相繼演技最特别者孫副官運用氣功挑選學生中力大者手持柏橙向肚上連打五六下不能震　其功夫尤稱精　足球隊運動爲南韶留省學會組織身體活潑技術精嫻成績極優武裝競走爲講武分校生所組織先卸除肥裝就寢一聞集合號音即行裝裹全副武裝出發此次决賽第一名文偉背負三四十觔重量計自聞號音至决勝爲時僅二分七秒鐘舉動最爲敏捷第二名包國權時間相同惟服裝欠整第三名朱敬歷時三分鐘動作亦稱迅速云[  聲]  
六中演劇救哀鴻本歳長江下流蘇常各屬迭被風災水災鎭江省立第六中學學生因於初六初七兩日假座大觀園化裝演劇二日所得戲資悉數助賑劇目第一日爲「五百萬」「小刋江」「婦女鏡」三劇第二日爲英國大戲曲家莎翁傑作「肉劵」入場劵有五角三角二角三種售出之數甚多特别花樓一間價五十元爲某公司所獨包兩日戲均異常精釆並聞該校學生復於初七晚增演世界亡國痛史一齣以資國人借鑑[  瓊生]  
圖書館狐狸偷書南京龍蟠里石城圖書館房屋甚多藏書頗富　地處偏僻過從不便故閱書者不甚踴躍近聞館中時有失書之事櫥中書籍往往不翼而飛所奇者他種書籍均未遺失惟易經一書時常失去已有數次後經該館執事派人　暗中窺伺始知實係被狐狸所竊惟狐狸不竊他書獨竊易經不知何故[  冠英]  
揀花生機之發明吾國花生一項運銷美國爲大宗但因不知揀選致貨色不匀而銷路於是滯鈍大多運美國之後由美國行家另行揀選始能出售蓋美人之炒花生不用人工而以機械若花生不匀入機焙炒必致小者焦而大者生有能出售以故縣商會副會長蘇筠尙君有鑒於此特囑其長子蘇祖圭君（現肄業同濟大學機師科）創製揀花生機一種必期土貨暢銷意至善也現蘇君費半年之精神方克成功得符其乃父之遺囑聞此機若用以揀花生每二十粒一英兩（盎司）則每二十粒中皆一律大小若欲揀十粒一英兩則十粒亦一律大小無不匀之弊誠良機也此後則吾國之花生商可直接運至美國出售不必再轉手他人矣此機不日裝就試用聞已爲一大花生商定購矣[  黄鋤雲]  
小說 
[十四號英或却而司台維著] [  蔣夢芸]  
上所書其受書人之姓名爲余而非梅茵友朋間書札往還本屬尋常事特此書逈非尋常可比蓋其種種疑點足令余視此爲非尋常之函件也第一余性至落寞且職務至忙碌故向不涉足俱樂部至今猶無一女友至與婦女通函札則更未曾有其事今此書明爲女子寄余者誠足令余深惑而不解第二投書之女郎形跡奇疑旣不露面又不吐姓氏况書面又無具名之人余初疑此書或爲女郎所悞投然書面所書之受信人姓名住址確爲余而曾無隻字之錯悞於是余所謂悞投之說殊不能成立當余未啓此書之先腦海中已呈此無數之幻想幻想愈久而所想愈幻想愈幻而愈不能自解神志乃爲之亂意欲以之擲諸壁爐中付之一炬任其作何詞奇幻至何種程度皆不之理此計殊佳可免却無數之思慮顧中心又不忍實行旣乃决意啓此書讀之蓋排解之念初不敵好奇之心焉特書啓而余入疑更深愈不能解脫矣書曰 
「華德君余今謹致最善意之忠告於君此忠告在余亦可謂之請求事在君固爲之極易易而於余及當事人所事實有大利實則君亦有利而無絲毫之害其事維何卽於此聖誔節前後一星期中請君停止職務凡有人來請君診疾或登門求醫者不論其爲何人不論其爲來自何地務一槪拒絶之幸勿爲之措手君如能遵我此約則余事後必致相當報酬於君以謝君之美意否則於吾事不利或致失敗於君亦殊不便君明達余雖未與君一面余固素所欽佩故我知君必能允我也余最後尙有一言者幸君勿懷疑吾等所謀爲不道德之行爲庶知現時余雖不能明以事之底末告君然事後君必能知余今日之言爲非僞辭幸自圖之乃盼十四號」 
書止此署名處僅「十四號」三字而無確實之姓名辭意荒誕果不出余之所料爲一非尋常之書信余讀是書竟瞠目結舌半晌不能作辭腦海中之思潮如潮鼎沸神志益爲之紊亂余自有生以來乃未曾遇有若是事之奇幻者即目之所接亦以此爲第一遭曩嘗聞諸余友雪洛克所談渠身所探歷之奇案波譎雲幻每令人不可思議以此擬之似相彷彿不圖昔所耳聞引爲空中樓閣者今乃竟成爲事實且親歷其境誠爲余意想所不能及脫半月前而發生此奇事者則事亦易易雪洛克探案至夥任何奇幻之疑案結果莫不一一爲其破案設我持此函馳至渠處一經其運用腦力我知不數分鐘事必大白更無庸余怛怛於懷特今乃不能渠於十日前因案事他去今猶未歸余殊不幸而不能復得渠之協助依賴之希望旣絶全乃復運用余一己之腦力以思想此事余先探想此中之秘密意謂致此書於余之人必爲案中之主人可無疑而此人必爲一犯罪之奸人渠因欲達渠犯罪之目的故必欲謀殺一人脫其人被謀而死者則犯罪者之目的達否則其人被謀而未死或受創而得醫復生者則犯罪者之謀敗故誓欲使之死而後已又惟恐其得醫而救因致此書於余囑余勿爲之措手渠亦知是間附近醫士僅余一人設余而墜其計者則渠事成矣余涉想至此自以爲理想甚合事理雖不中所去亦必不遠因自决曰余安可以避危險故而助惡人爲奸哉余誓不遵此約余必不因其人有恫嚇之辭而生畏余思至此心身乃大快一若轉瞬間即將冒險救一人者余意旣决方欲摺書上樓忽余妻自校歸初余雅不欲以此事使余妻知良以婦女之憂思較男子爲尤甚設渠知此事必倍覺驚恐或尼余勉遵匪人之約以免危險則余事必生阻梗然余妻目光至銳余匆蘧間雖急將此書掩藏顧已不及粉紅色之信封已入渠目而余灰白之臉益足起其猜疑之心渠曰是書果何自來哉余亦能一觀此乎言時聲疾而發抖余不能答渠益疑且誤會此書爲情書余雖明知與之一觀者則誤會當立解然余終不忍以此奇幻之辭使之憂懼渠益恨恨淚且汨汨出余幾失笑不得已而出與之觀中心深恨余乃不早爲之掩藏渠閱此竟果轉色一變而爲驚惶之狀曰華德此書果何自來哉余曰一華服之女郎親自遞來君意云何渠曰君將何以處此乎我意殊余曰我意已决余言至此囁囁不復能續蓋深慮渠聞余言而驚恐失色也 
[自由談之自由談] [  默]  
　　示威學生以遊行示威官吏以戒嚴示威示威之方法不同用意則一也然學生之示威不過遊行一週而已官吏以兵警之力摧殘而踐踏之則官吏之威已足消滅學生之威而有餘又何必再用戒嚴之威哉 
 
 

Page 15

 
 
   
 
 

Page 16

 
 
   
 
