# 1913 - 249 - 4914567

 

Page 1

 
 
通信 
[論人和憲法三大模範及其信政立法兩權之消長（九）（游歐客）]  
　　美總統之權利及其勢力 
　　歐美政治學者於美總統權力意見至爲不一有謂美總統權力薄弱逺不及立憲國君主者有謂美總統權力偉大逺在立憲國君主以上者雖然此當分别而論二說固皆是也而皆非也若就憲法所規定總統之權利言之範圍確爲狹小若就實施上影響所及之勢力言之則又廣大無垠與其拘執陳腐之條文而失其眞母寧求諸靈活之運用而發其奥也 
　　一憲法所規定之權利 
　　美國憲法所列舉總統之權利如有指揮全國海陸軍之權有指揮聯邦警衞兵之權有主持外交之權有接受外由大使公使之權有締結條約之權有任命行政官吏其職非公舉者之權有大赦輕重刑事犯之權此皆其最著者不特不能比之立憲國之君主即法總統之權利美亦多所不逮雖然在憲法上美總統固無召集及停止議會之權也然近時每遇立法明行政衝突總統可以停止議會時月修短由總統自定之遇有緊要之時總統可以召集特别議會或兩院同時召集或僅召集一院姓聽總統酌定又美繼統無提出法案之權然在議　得以宣布政見於立法上隱示議會南針其力亦頗宏巨惟不似法國之内閣制總統有提出法案之權議會對於政府提議照例須付討論不必票决先得成立美則僅能旁敲側擊其所陳之政見究能提出與否殊無把握議員提出之後能成立否更難預定就此節論法總統權利誠有優勝於美之處然美有術補此缺憾行政機關雖不能直接提出法案彼固可以授意同黨之議員代爲喉舌上下兩院不乏與總統有密切關係之議員則與總統之能自提出法案者原無大别如近日威爾孫之教書述其對於關稅改革之意見至爲詳盡而下院民主黨議員即立刻提一關稅改革法案與總統之教書所臚列者絲毫無異不過多一轉折而己美議會中議長權力甚大然與英法不同故必多數黨之重要人物始能被舉彼有指派各專股委員之權而英法皆用互選議長之下另有所請法制股者專爲起草各種法案尤爲英法所無英法用内閣制政府有提議權法案皆由政府起草美則以此股代之議長旣爲多數黨領袖臾有全權及於此股無論何種法案幾皆可以影響及之此在形式觀察似與内閣制異至其實際運用就中實無差别内閣制雖可自提法案然能通過與否其權仍在議院總統制雖無直接提議之權然使總統所宣布之政見與多數黨相接洽則議員中白有出爲提議之人至於通過時之難易原與内閣制一律無所謂彼善於此者也證之歐美近事美制未必遽不如法政府對總統負責任於上下兩院無關係行政因以獨立不附屬於立法總統爲行政首長議長爲立法首長彼此互有所需即使其爲敵黨亦能交換條件各得其平相成之處反多相牽之處反少倘皆出於同黨則行政與立法更能打合一片固不盡如論者所謂兩相隔閡聲氣不通者矣法之行内閣制爲欲兩權調和有時總統與内閣或不同黨互相牽制無事能辦則行政上先自分裂亦未見法之果勝於美也在憲法上美總統無解散議會之權然以美之情勢此權無關緊要美之議會兩年改選一次爲時極短而總統任期則爲四年不難與之相持若法之議會四年改選一次則解散權實屬萬不可少此又所慮各有不同非眞伸於法而屈於美也然美總統之不裁可權及停止議會暫不發表之權實足以限制立法專横爲行政之保障孟德斯鳩法　有一倘使行政權之方面無權停止立法權所議定之法案則立法權將成專制蓋以立法能任意制定法律時有毁壞一切侵及行政及司法之虞美人首慮及此故當議 
 
 
 

Page 2

 
 
會通過法案總統意見不合得以送還再議若不取　原案必欲堅持與總統相抗須經上下兩院再爲票决所占多數須在三分之二以上總統始得屈服否則議會固無能强總統以必行是總統一人之權力竟可敵上下兩院票數六分之一亦不可謂不强大矣復何取於解散議曾是又内閣制所不及也（未完） 
時評 
[今後之視點（默）]  
　　臨時政府成立後人人集視點於北京黨爭旣興南北交惡視點分集於南北洎乎南方宣布獨立戰釁大閣則視點又移集於南方今各省獨立相繼取消兵禍日漸消滅所餘者僅江寗一隅耳江寗若平戰事終結則南方或可無事而北京着手建設之機動人之視點又將移集於北京 
　　建設大綱不外此三要素行政則己有熊内閣負之矣將来一番更動自必有使人注目之處今姑勿言立法機關則近来之參衆兩院闌珊殊甚將何策以整理之乎兩院之根抵不清則將来選舉總統制定憲法如何能獲良效果今雖於總統之權限問題憲法之起草問題此兩事之先後問題己經多人研究議案山疊辯難蠭起然其結果良否則尚未可懸揣至司法一事則因經費之支絀事權之争論而敷衍遷就於精神上迄未收獨立之效今後宜亟思所以改革之策此三者皆爲民國生死存亡之關鍵苟不注以全神副以全力則其危險較此次南北之戰事萬萬也戰事平而時局即定此點一誤則將啟後来無窮之紛擾我政府我國民盍速集視線於此點 
[命令]  
　　八月二十三日臨時大總統命令陸榮廷特授以動二位此令 
　　據廣東都督龍濟光電稱該督率兵入粤廣西都督陸榮廷協助兵械陸續接濟始克削平禍亂等情陸榮廷　助龍濟光平靖粤亂力顧大局保全實多厥功甚偉己特授以動二位用彰殊績所有桂省隨同砲濟光入粤將士者有勞勩者即着該督等查明呈報以憑奬敍此令　　任命區濂署兩廣鹽運使此令 
　　任命嚴家熾爲廣東財政司長此令 
　　任命陶雲鶴爲陸軍第八師第十五旅旅長何鋒鈺爲陸軍第八師第十六旅旅長此令 
　　陸軍　長叚祺瑞呈請任命劉建章爲陸軍第八師第十五旅第二十九團團長敖盛周爲陸軍第八師第十五旅第七十團團長梁得勝爲陸軍第八師第十六旅第三十一團團長朱文藻爲陸軍第八師第十六旅第三十二團團長應照准此令 
　　陸軍總長段祺瑞呈稱陸軍騎兵上校張九卿請加陸軍少將銜陸軍騎兵中校劉德掄請加陸軍騎兵上校銜陸軍騎兵少校高在田請授爲陸軍騎兵中校應照准此令 
　　代理國　總理段祺瑞呈稱楚西掣騐局局長吳學莊潛逃曠職應請卽予免宜等語應照准此令 
　　代理國務總理段祺瑞呈請任命沈爾昌爲楚西掣騐局局長應照准此令 
　　代理國務總理叚　瑞呈稱據山東都督兼署民政長周自齊呈請任命葉錫年爲淄川縣知事孫丹林爲高苑縣知事黄盛元爲惠民縣知事王繩祖爲濱縣知事周禮爲滕縣知事安永昌爲魚台縣知事王鴻陸爲蘭山縣知事倪桂殿爲郯城縣知事王毓菁爲費縣知事綦衍麟爲沂水縣無事楊兆庚爲荷澤縣知事吳保和爲單縣知事王汝漢爲聊城縣知事朱鴻鐸爲堂邑縣知事李德存爲莘縣知事阮　模爲臨清縣知事李書田爲武城縣知事孔憲廷爲德縣知事金榮桂爲臨邑縣知事時克蔭爲禹城　知事王文丕爲樂安縣知事韓光祚爲平度縣知事盛挺森　陽榖縣知事章光鉦爲朝　縣知事馮樹勛爲掖縣知事張汝鈞爲濰縣知事吳鎭濤爲膠縣知事徐德潤爲壽光縣知事黄鋆爲昌樂縣知事樊祖爕爲日照縣知事彭一卣爲長清縣知事陸淦爲恩縣知事吳燾爲海豐縣知事許葉玲爲平原縣知事應照准此令 
[警信]  
　　南京訪函太平朝陽二門全夜鏖戰南軍仍堅守各門兩方面及各砲台之砲火異常激烈城外架大砲多尊向城轟擊城東受殃甚重各城門及各處房屋中彈焚燬者甚多平民傷者甚衆寗軍己處絶境惟從戰甚勇外人豫料北軍將於今日入城（特約路透） 
　　南京訪函二十二夜南軍希圖奪回紫金山之天堡城並本得手南軍勇不可言與敵軍徹夜鏖戰不少休息敵軍安駐山巔以機關槍抵敵惟寧軍曾將進攻太平門之北軍擊退若干里而於半山之間奪得一地位富貴山砲台曾大受損傷有大砲一尊業己無用聞柏文蔚曾於夜間率兵五百名潛行出城取道下關繞東南城垣由後襲擊北軍以助清除山麓敵兵寕軍旣得紫金山而失之旋雖復得卒爲北軍所奪若非詳知第一師與第八師兵士之態度則殊莫明其理由何在第八師乃以前在南京攻擊張勳之兵組織而成第一師乃一雜團蓋於光復時招募各省逃至南京之流民組織而成第八師志在戰鬭第一師志在刧掠寧軍每次轟擊佔領紫金山立功者皆屬第八師之兵士寗軍領袖因第八師之兵從戰過勞嘗派第一師兵士前往代之而該兵一見敵兵即紛紛遁走兩次皆然第一師前日失守紫金山後其炮隊團長許錫光（譯音）及其餘軍官五員因奉令鎭守天堡城不能盡職均經軍事會議處宣布死刑處决示衆昨夜北軍復屢圖衝入朝陽門雖遭失敗然城上大砲一尊曾爲砲彈所毁己另以一砲代之 
（特約路透） 
　　南京訪函二十二日終日寂靜未見開戰兩方而之兵士夜戰之後似均困憊幕府山今日曾第一次升旗開砲六次轟擊獅子山砲台浦口炮隊殊不得力縣知事羅維禮（譯音）忽失所在諒己逃逸今晚八點三十分鐘時寗軍復猛撲紫金山延半小時之久九點四十五分鐘時復直衝上山路透訪事望見戰塲幾近山頂山上炮聲於十點三十分鐘停止惟因在黑夜不能定其勝負是時朝陽門一方面復炮聲震耳兩方面各用野戰炮轟擊獅子山炮台每數分鐘開炮一次全城似處槍林彈雨之中城中盛談張勳殘忍之故事皆謂張入城後必殺兵民以洩舊恨城中己廣募新兵給以槍械置於城上關係稍輕之處寗軍顯己決計無論如何不與北軍調和連日擊退攻城之北軍後乃抱痴望以爲尚可逐走北軍耀威寗城余意照目下情形似難持久（特約路透） 
　　南京訪函外間謡傳北軍己攻入城中實則迄今未入一門太平門並未竪有紅旗北軍一再攻城均爲寗軍擊退昨二十二夜朝陽門有寗軍一隊啟門衝出勇不可當北軍辟易兩英里之遥今日路透訪事親見寗軍攻擊太平門外一英里半北軍所佔之某要隘外間所傳北軍入城一節顯係豫期未来之事城中防衞較之兩年以前益見鞏固今日之戰事似在前三日交戰之處北軍曾終日攻擊朝陽太平二門今日正午時有寗軍六百名衝出城中攻擊北軍所佔太平門外磨盤山之舊式砲台全歸失敗蓋未至山麓即爲北軍擊退被俘者甚衆紫金山上及周圍之北軍因得鎭江新抵之援軍兵力益厚逺處望見彼等登紫金山及行於通太平門之各道寗軍自信力能保守該城惟中外人士豫料北軍可於二十四小時内破城而入紅十字會極爲忙碌鼓樓紅十字醫院己有傷兵二百餘名城牆外之傷兵殊難救出 
(特約路透) 
　　鎭江電星期六晨寕軍仍佔守南京二十四夜太平門朝陽門均見激戰北軍之野戰炮極爲得力城中己起火數處兵民傷者頗多寕軍之地位孤絶無望豫料北軍將於今日入城（特約路透） 
　　鎭江電星期六日運来北軍傷兵一百七十人據稱北軍曾攻擊太平門勝負未悉公平等五船所載之北軍己在鎭江登岸乘火車赴寧巡洋艦五艘己由鎭江駛往上游據此間軍隊聲稱不出兩日寗城必下惟並無確切之證據以明之（譯字林報） 
　　牯嶺電李烈鈞己率日本同志六七人由南昌出亡其行蹤甚秘南昌商民曾付以銀二十萬兩約明須於官軍抵境以前離城 
（特約路透） 
　　牯嶺電林虎己逃至湖南離德安時曾施詭計先請人民離城繼將部下兵士喬裝商販官軍抵城見無敵人即徒手入城以期購買食用各物忽一聲信號喬裝之軍皆携械擁出入城之官軍不及走避者皆爲所殺（特約路透） 
　　牯嶺電江西之亂據表面情形觀之業己崩裂（特約路透） 
[特約路透電]  
　　北京電據北京日報載稱袁世凱接張勳来電謂官軍追擊寗軍時忽有一日本兵艦以探海電燈照視官軍致多不便該報復稱中政府己行文詰問日使 
　　北京電天津法日租界官員爲爭讑界線齟齬己久昨日兩方面中國警察忽因此互起衝突旋有日本警吏一員赴法國警局以期解决此事爲法租界中國警察毆擊該警吏不爲退懾卒達目的現料不致再有餘患 
　　北京電聞内務部呈請袁總統移去農林試騐場因有碍住居之故 
[譯電]  
　　南京電二十三夜南門東門附近均復見戰柏文蔚己出示宣布安徽江蘇兩省獨立　　南京電何海鳴致書德國領事署謂前悞指德國巡洋艦轟擊獅子山砲台今查明並無此事無任抱歉云云 
　　柏林電德國各報因何海鳴致函南京德領事道歉殊深滿意此事業己了結 
　　成都電胡景伊雖得黨與之信任其地位殊爲可危據成都所接各方面之消息大局漸近黑暗擾亂和平者皆胡之私讎兩星期後田禾收刈之後恐將發生大亂消息靈通之各界預料不日將有大舉距重慶三日路程之處己見小單尹昌衡現駐雅州觀望風色 
　　北京電據成都愆期之消息尹昌衡殊不安於位恐將作變 
　　北京電外交部致北京外報訪事之函謂當時袁總統僅命懸賞購拿叛黨首領云云實與七月二十二日之命令不相符合蓋文内會命馮國璋懸賞購拿黄興等或其首級也 
　　北京電財政部撥洋四十八萬元與新任熱河都統姜桂題以充軍費姜將於下數日内啟程赴任 
　　北京電憲法起草會議決宣戰文須由國會議准如國會不在會議期内則大總統僅有宣戰目衞之權 
　　北京電孫寳琦似有受任外交總長之意 
　　北京電英文北京日報載稱陽曆九月間北京將有一日文報出現聞係黨人之機關報 
要聞一 
[南京血戰記（六）]  
　　文匯報云據二十三日南京消息星期五日幕府山初次協同轟擊獅子山所用之砲乃八寸口徑者發彈無多 
 
 
 

Page 3

 
 
星期四夜張勳之兵攻擊南門受挫而退星期五全夜南門附近鎗炮之聲隆隆不絶星其六晨浦口砲隊與獅子山炮臺復相轟擊至正午始己　寗軍曾於下關慘殺人民凡被疑爲北軍者或来自浦口者均遭戕害馮國璋曾於星期五日通告鐵路辦事員謂極欲保全下關商民及外人之財產浦口砲隊曾於星期五日上午八點鐘至十一點三十分鐘之聞停止轟肇獅子山以便城中日本領事署更調衞隊星期五日郝拉姆培及查爾登兩君乘鐵路公司小火輪懸挂英旗赴浦口時爲南軍炮擊聞係故意　此蓋兩君由下關碼頭上船衆皆知之也柏文蔚現助何海鳴守城且帶来援軍二千人 
　　中國巡洋艦五艘己於星期六下午駛抵寗城下游數英里之處豫料將會同浦口及幕府山北軍轟擊獅子山及城垣 
　　張勳曾至滬商請滬寗鐵路辦　員由鎭江開車輸運軍隊至距戰地約十英里之某站張勳似嘗先派代表一員至滬辦理此事因未如願故親自来此聞己商妥滬鎭客軍亦將照常開駛據確實消息張勳在滬之際寓鐵路車站之某私車内 
　　金陵輪船於今日下午抵滬據該船搭客聲稱星期六夜及星期日晨獅子山炮臺與浦口炮隊復相轟擊浦口所　之炮内有一彈擊中下關萬國出口公司新屋受損甚巨兹傷及該公司看屋之印捕曾由金陵輪船送至鎭江醫治偒勢甚重恐患血毒中國巡洋艦六艘泊於寧城下游十英里之某處尚有小砲船一隻泊於距寗不及五英里之某處浦口馮國璋之兵若干豫備在該處渡江至寗金陵輪船駛至蕪湖附近時南軍曾發數彈幸示擊中一人 
　　　林報載二十三南京訪函云張勳曾於星期二日下午三時行抵紫金山麓屢圖攻城均未得利後於星期三日下午攻入城門後路援軍未及馳　而寗軍己衝鋒而出因復退走迄今未能擊破一門　惟紫金山幾全爲張軍佔領現料該城不日可下浦口北軍每日轟擊獅子山二三次每次約一小時之久惟並不能重創敵軍調和之舉業己作罷蓋寗軍不肯交出何海鳴何仍在城指揮一切 
　　此間糧食漸罄上下江輪過此之時輙請稍加接濟而無一應者若非某旅館出其積存之糧食暂行濟助則吾人（此知外人言）之境遇將不堪設想郵政局照常辦事城内外居民之郵件均可遞送日者有書記二人郵差二人於勉力辦公之際落水溺斃 
[来稿]  
[對於全歐議員觀光團来華之質疑（留歐問人）]  
華法聯進會之代中國政府及參議院徧　歐洲各國議員到北京觀光一節久爲各報喧傳歐報論其事者極　詫異以所邀請之　乃係指名各國議院中之一二人且皆擇其與法國社會黨有私交者始邀請之各報均謂我國有意區别而右黨及政府派尤爲憤怒在　本宜籠統邀　各國議院再由各國議院自行推出代表始爲正辦若僅就易於招集起見私交個人即使全到中國亦不能以議院法團視之名義不順手續曖昧於交際上植種種之惡感不特無益而反有損此不能無疑者一也 
　　各國均認此次邀請爲中國政府及參議院屬託因此頗至牽動外交更令承認問題生出阻礙蓋華法聯進會旣以内閣總理趙秉鈞爲正會長又以外交總長陸徵祥爲副會長此見於該會編造各國之詳文題名錄中重以袁大總　黎副總統屢次函電該會皆譯示各國以爲交遊光寵而參議院復通過二萬金爲議員来華者之旅鄪虠交　又行文於各使館屬其暗爲照料駐義代表吳宗派復請駐歐各使館聯名電請加費謂二萬金决不敷用凡此皆事實昭著爲全歐所共知似此辦法與政府及參議院出面者安有何異此不能無疑者二也 
　　各國政府以此辦法奇異頗懷輕視之心甚且疑我參議院輕躁狂妄捷倡世界之社會革命而未被邀請之各議員尤懷不平以爲中國有意歧視因此駐京各公使中頗有舉以問外交部者其影響可知嗣總長宣言政府竇未與聞其事各議員之定計來華者大公掃興故我舉行開院典禮之時並無一人到院而被請來華之各議員早己朿裝告别預備就道特以吳請加欵未成遽作罷論至今親友相見輒舉以爲笑談而我國人尚在夢寐信口吹牛鋪張揚厲以爲莫大榮幸此不能無疑者三也 
　　據某君之演說各國議院皆有聯華黨此原不成一名詞亦不成一辦法同人在歐　無所聞惟聞某君以法人般樂維君介紹之力更利用我政府及參議院之名義及各國使館之暗助加以各國議院中之社會黨本爲一氣而好自由及世界主義之人所在多有起而虚與委蛇此亦爲意中事必謂歐人重視其事竊元之敢信也使如某君之說各國議院皆組議有聯華黨題其未在聯華黨之議員必皆爲不聯華之人而後可也聯華黨則助華其不入聯華黨者則勢必反對華彼衆我寡是又無益而有損矣實則國際問題純以行政機關代表如承認等事立法機關權力每雖及之欲求他國承認而運動其反對政府黨以與其政府黨衝突有是理乎此不能無疑者四也 
某君又謂各國旣有聯華黨吾因上下議院亦當組織一善鄰團以應之是吾國全國之中頃刻當於兩大政黨之外又有聯美聯英聯德聯法聯日聯葡聯某聯某　黨稍具政治常識者有如是之辦法乎惟國人方爭以挾外力自重　正合心理又與時髦流行之國民交際互相發明宜其舉國若狂驚爲最新奇之大發明惟不知聯某聯某之黨將各樹一幟乎抑共組一機關乎如英法俄三同盟國與德奥義三連合國顯分兩系互相敵視我議員中之聯某黨聯某者亦將於本黨政綱之外而另闢一新天地以相對壘乎抑在善鄰團以内者卽爲善鄰之人不在善鄰團以内者卽爲不善鄰之人乎此不能無疑者五也 
　　某君又謂各國右黨皆侵略派左黨皆平和派遂卽斷爲吾國當聯絡左黨排斥右黨以爲外交之天經地義此實大謬世界政治情形决不如此單簡國交但論利害不論感情與私人交際不同往往有最仇敵之國忽　同盟本連合之國忽起戰事其例不堪枚舉總之必其關係最密切者始能禍我福我必係眞友眞敵方有提携或防禦之可言其對我國倡瓜分者固爲右黨然對我國倡保全者亦爲右黨至若左黨則皆以不勤逺略爲主彼之視我如秦越之肥瘠彼固不瓜分我然决不保全我彼惟知有平和以本國之利益尚不願與人戰其能爲我出死力乎若以人道主義論之但使利害不相接觸則歐人幾無不講人道主義若果利害相反卽社會黨未敢盡信北美之虐待華僑者非社會黨之工黨乎其講人道而保衞之者非共和黨之政府乎英之利物浦爾比之安土而府屢攻華人水手非皆講人道之英比兩國之社會黨乎至如法瑞等國原無華工足跡則人道主義自無窒礙倘眞信賴入道平和而皷舞吾國人之惰心是不啻相率以自殺此不能無疑者六也 
　　嗚呼庚子聯軍而後外人威刦之勢大成野蠻排外之舉遂絶共和告成而後外人同化之力大著權利自衞之念亦消以崇强權重刑威之民族羊質虎皮而復盡去其種族宗教國家藩籬之觀念則其禍尚堪言乎如彼雨雪先集爲諼死喪　日無幾相見此同人所爲椎心泣血而不能己於言也留歐同人謹啓 
[雜評一（無名）]  
　　柏文蔚之宣布獨立柏文蔚不能守安徽而却来援江寧不能獨立於安徽而来獨立於江寧不特宣布江寧之獨立且更宣布江寗與安徽二者之獨立江寗己由何海鳴宣布者無論矣安徽之獨立豈能於寗城中宣布耶是可異矣　兵士之驕縱能將兵者不在使兵能戰而在於使兵能聽號令不在於使兵能聽號令於平時而在於使兵能聽號令於戰時聽號令而戰一也聽號令而死二也於敗時聽號令而不潰三也於勝時聽號令而不驕縫四也有此四者然後謂之能將兵我見昨日北京来電記兵士之毆擊議員也我願北京之統兵者注意焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[揚軍會攻南京記]  
　　鎭江張軍本部念一日來電稱張軍前敵之揚州生力軍陳兆豐團長己攻下幕府山雨花台現與張馮兩軍會合下關南京己在官軍勢力範圍之内云云 
　　徐師長寳珍前擬帶兵親攻南京因病未果兹己就痊擬尅日渡江以臨前敵揚軍聞師長將身先士卒勇氣百倍 
　　徐師長以寗揚電報往往不能消息非常阻滯特將師部電話機器添設電桿由瓜洲鎭江直通往南京以便節節靈通無所隔閡 
　　張鎭撫使日前電調清江劉之潔護軍使部下三營赴寗會剿現該軍己用小輪拖帶由揚州東關城外經過自十九夜起以至今日尚陸續過境云 
　　此次攻剿寗軍揚軍以張文生司令爲前敵日前得捷報後聞徐師長遣副官長周芸台撫慰各營出征將士有云此次殲敵上以敵國家之愾下以慰前軍統之靈故各將士涕泣受命異常奮發云 
　　何海鳴於十九日以安民告示百道發寄揚州江都縣公署李知事飭令收發處銷燬 
　　六合陳團長兆豐部下兩營於十九日奉張鎭撫使電調開往南京 
　　方旅長更生傷勢甚重恐將殞命趙營長彥龍傷己减輕聞醫士云如不發熱尚無大礙其負傷之蕭營長迄今尚無下落 
[鎭江軍事報]  
　　二十二三兩號鎭江續到海軍巨艦十一艘魚雷艇三艘又招商海輪五般計載北軍七千人停泊半日二十三號午後五時陸續啓輪上駛進攻金陵　　二十三號夜半時滬寗火車由滬裝兵數營及砲彈槍彈甚夥運往龍潭然後分批繞道前敵日内南京必有一場劇戰 
　　二十三號上午十時　揚軍四營均乘民船用小火輪拖帶由瓜洲出發先至十二圩然後渡江赴寗助戰　　查辦使雷震春海軍總長劉冠雄二君亦於二十三號午後分乘海圻海容二艦過鎭上駛 
　　二十二號午後六時有海軍巡洋艦三艘及辰字魚雷艇一艘均由上海駛抵京口下綻江中聞因南京不日將有大戰鎭江爲長江下游咽喉該艦等到鎭將以截留敗軍下竄也 
　　省中昨調蘇軍二營分駐丹陽奔牛兩處由丹陽縣知事出示布告略謂奉程都督電開溧水溧陽金壇丹陽武進各縣知事鑒現調蘇軍駐紥奔牛丹陽兩處防堵潰兵經過該縣應耶妥爲照料并曉諭商民母稍驚疑云 
　　江北鎭撫使張少軒日前由鎭督率馬步各軍進攻金陵現鎭郡祗有北軍三營分駐南門外都天廟及寳蓋山金山等處以資防守此外沿江各要隘則由三十一旅各營駐防云 
[皖省軍事紀]  
　　胡師長督師赴蕪日前省城開往魯港戰線各軍隊適與柏軍相遇以機關鎗攻其不備幸駐荻港兵艦助以大砲始將該軍擊敗省城軍界頗有煩言胡師長遂於昨日親督二標三營各軍隊前往剿辦所有曉皖省軍事暫由鮑旅長代辦云 
　　倪都督赴任先聲倪都督先鋒隊馬統領帶領軍隊約二千人己於十九號過舒由桐城前赴安慶携有都督佈告數十張沿途分貼略云奉大總統令開（中略）等因奉此除傳知各營嚴申紀律外合亟佈告仰商民人等須知前歳瘡痍至今未復兹當青苗遍野之時正耕穫忙迫之日迺柏文蔚龔振　等聚衆稱戈殘民以逞人民何辜地方何罪本都督奉令進勦亦本弔民伐罪之義凡我商民生命財產應有完全保護義務復何忍以安民之舉再累吾民爾其各安生業勿自驚擾所有採辦之物一律公平交易勿得高價抑勒兵民各不相侵自能水乳設有不肖兵士藉端索擾准其扭送来轅一經訊確卽按軍法從事决不姑寛爾商民等亦當軍民相愛倘有揑誣等情致有妨害軍聲亦從嚴究懲本都督兵民一視决無偏畸其各仰體誠意切切母違 
[湘省取消獨立後之調查]  
　　軍人之遣散湘省此次獨立所招軍隊現由譚督擬定遣散章程所有甫經招来尚未成軍者每人發給洋銀一元以爲路費其己經成軍或開往他處者卽由各該處發給每人五元一律遣散無許逗留滋事　　耗費之總額湘省此次獨立所有一切耗費如招募軍隊調遣出發購辦槍械加工修理以及各項軍裝與夫運動設備並取消後各黨强索逃亡旅費種種欵項合計不下三四百萬元又聞據省議會調查共耗七八百萬云 
　　科員之退休湘省當未取消獨立時譚督卽以合署辦公爲詞將都督府所有各科科員概令即行退職每人許給休養金三個月義務金六個月（因前年六個月義務概未給薪）補足减薪二月（因上年軍士退伍科員亦曾減薪）除照給正薪外尚補給前項等薪十一個月如月薪百元每人補給千元合計府中科員六十餘人己退去五十人僅留十餘人辦公自取消獨立後所有各機關科員及辦事人等均以時局如此各項長官必由中央簡任僚祿位終難保全遂各紛紛呈請辭職以兾得此十一個月之休退重金云 
　　金融之滯塞湘省自宣告獨立後人民吸收現洋現錢己覺爲數甚鉅政府籌備戰事購辦軍械亦多需現洋或申漢匯票致市面金融頗形滯塞聞取消獨立之前一日政府尚令湖南銀行發出現洋四萬餘元分送各特别偵探以爲調查軍事之用迨正式取消之日各黨人之逃亡旅費又多需現洋或申漢匯票爲數更復不貲故近日湘省現洋每百元可換紙幣銀一百一十餘兩申漢匯水每千兩需補六百餘兩銅元亦頗缺乏造幣廠近加開夜班原定每日限鑄銅元七十萬枚近日加至一百十五萬枚尚苦不能接濟 
　　長沙報之重組長沙日報向来反對中央所有登戴往往偏執己意鼓吹二次革命最力至取消獨立之日該報仍大書岳州己經開仗湘軍佔領新堤羊樓峒新店敵軍退散嘉魚蒲圻等事迨昨日取消之告示徧布省城該報遂不自安記者各自逃避且稱本報己改由廖漢瀛接辦並公推劉人熙擔任名譽總理一切事宜尚須重新組織自本月十四號停版二十一號重行出版等情業己發布傳單云又聞國民日報亦有改組復活之說惟出版尚無定期 
　　湖南公報之復活湖南公報原係共和黨機關報前爲他黨擲放炸彈旋又聚衆打毁將其封閉今旣取消獨立國民黨人紛紛逃竄該黨遂又捲土重来議將湖南公報繼續出版現正重新組織添購鉛字等件一俟組織就緒即行定期出版云 
[浙江近来之防範]  
　　省會兵警之檢查日前軍警會議有聯合瞭臺添設照逺號燈及搜查城廂出入行人之舉兹聞軍府參謀處己擬具草章咨送衞戌司令警察廳等處請求同意略稱此次贛寗事起浙省力持鎭靜以保全地方安寗彼肇亂之徒難保不以浙省未受動摇致深怨毒現各省雖相繼取銷獨立寗蘇戰事漸就敉平浙屬尤須加意防範以達始終保全安寗之自的省會地方重要對於軍火及一切危險品物尤宜嚴行搜查以遏亂萌而除隱患兹飭本府參謀處擬具浙江省會兵警檢查暫行條例草案應發該處詳細審查有無遺漏及穻礙難行之處並由警察廳擬具兵警檢查細則一併呈復来府以覆核定實行 
　　都府附近之戒備浙省戒嚴後種種防務本極周密近因長江一帶亂事敉平在即誠恐敗兵竄擾業將贛皖接壤各要隘派兵嚴堵而省會之戒備亦愈嚴緊聞都督府附近之守衞近因稽查隊取消加派司令官吳鼎元特别編組昨經該司令分咨軍警各機關略稱奉都督委令本省宣告戒嚴本府爲軍事最高機關自應編組守備隊以資捍衞現將步兵第二十四團第一營又該團機關鎗一連暫編爲都府守衞派本府參謀中校吳秉元爲司令長以專責成云云 
　　南京戰後之湖防太湖一帶曾由吕師長電商江蘇警備總司令李英石君特派第一隊劉統領赴湖會議己籌定防湖政策詎日内因南京將有大戰恐亂兵四竄無從限制而嘉定鈕軍亦己潰散難免乘勢脫逃分入太湖方面葉旅長特據情電告即由吕師長於　日電省乞援現己飛電湖防令其設法堵　截並飭會同劉統領迎頭痛剿以弭亂萌 
[國務院之朶頤談]  
　　段代總理以國務院决算册開報各欵多涉含混將本院秘書專任會計事務之程經世一員先行免官在案日昨有人往晤國務院某秘書談及國務院庶務科笑柄謂茶葉一項每兩價值四元大約因北京茶葉不好故派人前往天津置辦但每次購買一兩每月凡三四次來往車費川資另行開帳此一事也又國務員每星期内約在院内吃兩次便飯每月七八次至十次不等然每月此項報銷總在四五百元之間計每桌便飯須用四五十元光景此兩宗均極小事其報銷己如此餘可類推此項報銷歸庶務科辦理向由秘書程某經手程在國務院中雖係秘書除辦理此事外絶不問及他事本月報銷册子爲各秘書所見見其種種浮報不冒羣起詰問程無以答遂致因此免官云 
[政府短期債額之調查]  
　　臨時政府成立年餘其他成績無可表見而借債額數之加增實有足令人望洋生歎者若比欵若奥欵若五國借欵固彰彰在人耳目矣而長期借欵之外尚有短期借欵外國債劵之外尚有内國債劵約略言之有借自禮和三井各洋行者有借自保商交通各銀行者有借自内地富商及海外華僑者確實統計數額己達七千萬以上其中有由南京政府移交者有與外國工廠訂購物件發生者有由各部自行籌借者財政紊亂兹爲列表於左以供有心人之研究焉 
（甲）内債之部别與數額 
　　（一）財政部四一五○三五六○ 
　　（二）陸軍部三六九○一七四 
　　（三）海軍部一九四三四八三 
　　（四）教育部七八二三一 
　　（五）工商部二一一七三○ 
　　（六）内務部四七九六四 
以上四千七百四十七萬五千一百四十五元 
　　（乙）外債之部别與數額 
　　（一）財政部四六○一○三九 
　　（二）外交部二八六五○三一 
　　（三）陸軍部一○三○五八一七 
　　（四）海軍部九九七七九四一 
　　（五）教育部一○五四五五五 
　　（六）工商部二八八七 
　　（七）内務部八二八八○ 
以上二千八百八十九萬一百五十二元 
統計七千六百三十六萬五千二百九十八元 
地方通信 
[松江]  
　　珠街閣鎭之防務青浦珠街閣鎭自滬地戰事發生以来影響所及商民驚恐附近各鄉又時有匪警風聲益急該鎭商會總理高蔭嘉曁議董龔仰韶等爰特組織商團並由黄春逵朱鏡心發起保安團先後成立於本月二十號午後一時假珠葑市公所關聯合大會訂期出防駐鎭葆安水師及警察局并各機關均有代表到會團員来賓約二三百人首由臨時主席高蔭嘉君報告開會宗旨次由湯莘農君演說勗以辦事須有恒心幸勿始勤終怠次朱鏡心君於黑板上書葆安營巡警局商團保安團和而己矣十五字次唐頌堯君演說請地方有警須兵警前導商團保安團一致聯合相輔而行始克有濟末由倪世儀君劃定出防地段並演說防禦方法全體贊成遂摇鈴閉曾時己鐘鳴五下矣 
[鎭江]  
　　錢幾仍未上市當鎭揚兩軍交鬨時居民紛紛遷徙商舖全行閉歇現戰事己和平解决故居民之距離不逺者均己陸續遷回各店舖亦大半開市惟各大錢莊計二十餘家均仍未上市云　　鎭郡地震二十二夜一時鎭郡忽然地震約三杪鐘始止人心大爲驚惶 
[雜評二]  
　　湖南省之損失湘省此次獨立若軍隊之招募遣散若軍裝之購買修理及種種運動設備與夫取消後黨人之出亡費機關之裁改費等合計銷耗之數據省議會關查約共七八百萬元然此僅就公欵之喪失而言倘合商民所受之損失計之其數當絶可駭 
　　湘雖獨立未用兵之省也而其耗費己如此矧贛皖蘇粤諸省之血職者乎矧中央爲南方各省用兵而所受之損失乎此亦他日財政史上一傷心事也 
　　國矜院之法費國務院庶務科開支茶葉一項每兩價值四元另加車費川資每星期之兩次便飯每桌約四五十元此中雖爲經手者之舞弊然其糜費之大己可概見 
　　我聞政府因財政困難而始用减政主義繼又欲搭放公債票則其急急於撙節可知也而國務院之浮費濫冒乃如此此雖小費然合類此者計之爲數亦自不少政府宜有以郭清之（默） 
　　多難殆興邦歟多難所以興邦吾不知此次之多難其　興邦乎抑亦覆邦乎然吾徒見二次革命之結果流亡載道耳殺人盈野耳國家則債臺高築而己矣偉人則匿跡銷聲而己矣 
　　或曰一代貞元肇造之秋必有驅除羣雄之舉蕭牆喋血同類相殘多者且數十年少亦七八年或五六年經數十次之芟夷百餘番之血戰而後推戴一眞主者以君臨全土漢唐宋明之肇興罔不由此今次之革命共和而非君主也何亦血戰如是耶嗚呼其然豈其然乎 
　　徐胡何前怯耶自張鎭撫使督師金陵而徐寳珍一軍身當前敵然徐之初則固宣言中立者也自倪都督進兵蕪湖而胡萬太一軍親爲前驅然胡之初亦嘗附和獨立者也子輿氏有言若夫豪傑之士雖無文王猶興之二師長者何必待張倪而從興也抑亦所謂公等碌碌因人成事者耶 
然而二軍將士之冒矢石親鋒鏑者固自若也夫何前怯而後勇耶此殆有行或使之者矣吾於是不得不爲二軍諸將士臨風而太息矣（萍） 
本埠新聞 
[淞滬停戰後種種]  
　　各方面報告提要 
　　鄭鎭守使因近有匪徒造謡煽惑己飭警廳嚴拿 
　　鄭鎭守使昨派駁船至淞口裝載軍械兵士来滬防守製造局 
　　鄭鎭守使聞有陳其美所招之台州兵二百餘人開往嘉興己派軍隊赴松江迤西防堵　 
　　穆警長續編警備隊一隊駐防閘北 
　　穆警長前日派員率領巡士至高昌廟一帶按户搜查匪類 
　　吳淞砲以中前日又遣散降兵一百三十餘名 
　　鄭鎭守使昨日飭撥開花砲彈二千五百顆運往南京以爲攻城之用 
　　南京戰鬥　劇昨有受傷兵民數十人運至滬上 
　　滬寗火車每日上午下午己各有一班開往鎭江 
[吳淞特派員函]  
　　海圻海容等七軍艦以及招商局四輪船爲江隂砲臺阻止停泊下游張黄港四圩港等處者己於二十二日下午開往鎭江聞江隂砲台亦照吳淞辦法給餉遣散 
　　淞口軍艦現尚有通濟飛鷹策電虎威四艘駐泊砲台灣火車碼頭等處 
　　獅子林北砲台兵士己於二十四號發給恩餉三月一律遣散下午一時派兵押上火車勒令回籍南石塘砲臺下午鄭一律發餉榜晚押登火車赴申惟官弁尚未離臺 
　　海軍陸戰隊第一旅長李厚基現任命爲淞口總司令節制各軍 
　　開赴嘉定之北軍三千内有二千己於二十三號晨由李旅長親率回淞計乘客車十七乘用汽機車二輛拖回各兵仍分駐中國公學等處其隨同各兵輸送軍糧之人力車夫亦己回淞由營優給工資而散 
　　太古洋行大通立順二輪船現爲紅十字會雇用滿載餅乾米麫雜糧於二十四號上午九時懸紅十字旗出淞口往南京救濟戰地難民 
　　鄭鎭守使因滬地屢有謡言故昨又雇壳件洋行輪船拖帶大駁船二隻至淞口炮臺灣火車碼頭裝載軍械器具及兵士等駛回上海防守製造局 
[特别訪函一]  
　　穆警廳長前日通令各署長云案照本廳長前奉都督省長命令於廳部夙經訓練之警察中挑選精壯者編練爲警備以資鎭壓業經本廳長編練己成警備　四隊惟現在閘北一隅尚屬空虚警力不敷派遣兹擬卽日再編警備隊一隊駐紥閘北以資防護所有隊士百人概由各警署之長警中挑選爲此訓令各該署長一體遵照如巡長巡士之中能於槍法純熟胆力精壯堪爲警備隊士者限予二日内查造名册呈送以便編練成隊 
　　穆警廳長以高昌廟一帶舖户居民刻奉鄭鎭守使准予各回原處惟恐匪類乘間混入勾串爲患故於二十三號派委第三分署署員陸仲嘉率領巡士十名先往該處按户搜查匪類不使混迹以維秩序 
　　鄭鎭守使訪聞有台州兵士二百餘人由綽號老虎牙之王某爲營長此項兵士查解陳其美運動招募而　即日開　嘉興地　希圖在該處舉事故特　派軍隊二連速赴松江迤西一帶鐵路嚴加堵截 
　　太湖盜魁焦窩子　爲黨人煽惑四出搶刦牽制水陸軍　曾誌前報兹爲水警第二廳李廳長偵悉業己分調砲艇密佈各要港嚴密查緝一面令飭駐紥閔行之太湖水師第五營（即前滬防第一營）全部師船於前日調往太湖一帶防堵所有滬南浦江迤西至松江等處水面由第 
 
 
 

Page 7

 
 
四警備隊沈葆義統領飭派第五營營長王壽良分調師船沿途梭巡 
　　水警第二廳所轄之鈞和遊巡艦向駐上海浦江此次亂　發生之後曾由李廳長調往閔行駐防免被南軍所擄現下戰事己平交通無碍是以由李廳長飭令鈞和艦長董君親至鄭鎭守使處請給護照俾仍在浦江一帶巡緝嘗由鄭上將面諭如果經過製造局浦面祇須揚旗爲號夜則懸掛號燈即可通行無庸另給護照云云因此鈞和游巡艦己於前日駛回上海仍駐大碼頭浦面 
　　水警第二廳所管水師各統領現均兼辦警備隊曾由省行政署另刋關防頒發啓用惟統領所屬各營管帶關防尚未頒發仍用舊有關防以致參差不一昨經李廳長重行刋就各營關防二十顆轉發各統領分别頒發啓用 
[特别訪函二]  
　　製造局陳督理出示云照得本局於七月十六日午後因戒嚴暫停工作隨後匪徒攻局經海陸軍苦戰多日現雖將淞滬一帶匪黨剿平而南京未下長江一帶仍未肅清局防尚在戒嚴在匪氛未靖以先一時斷難開工全局員司工匠小工夫役人等經此變亂遷徙奔逃雖無守局之功而瑣尾流離情形不無可憫前經瀝陳苦况電請陸軍部籌款接濟以善其後迄未得復而本月十五日奉陸軍部電奉大總統令上海鎭守使鄭汝成兼上海製造局督理現准鎭守使函催速籌結束辦法以便交代查局欵支絀在未經停工以行久己一空如洗變亂之後銀行固不肯再挪中央亦無接濟一月以来無米爲炊困難情形諒亦該員司等所共悉在本督理未經交卸以先覩此困苦流離亦不忍不略籌體恤以資結朿而便交代現己與鎭守使一再切商籌定辦法查七月十六日停工乃星期三午後擬卽將該星期六天應發工食全數核發此外再給恩餉兩星期其應按月發給薪工亦一律發至七月分爲止此後即暫停核發約估所需銀數商請鎭守使代爲電部乞恩准予照發籌欵匯滬以資分給而便結朿並一面赶辦交代將来開工與否仰候鎭守使商請部示核奪爲此出示曉諭仰局員司工匠小工夫役人等一體知悉一俟部欵匯到再行隨時示諭辦法定期給領併卽知照 
　　日前有湖北人鍾知祺與張姓等二人在英租界四馬路口福安茶樓招集鈕永建部下潰兵王金標等五十餘人聲稱往助南軍當將王等姓名一律開去言定二十四號晚間八時發出口糧詎届期並不照發鍾等避匿不見昨日午前鍾在四馬路中華第一樓啜茗適被王等尋獲向其追問索去名單鍾堅不承認乘間潛逃經王等追至華界老北門口將鍾扭住蜂擁入城當由該處崗巡劉金泉索嘉銘上前攔住帶至二區第一分署經署長孟荃蓀詢明前情質之鍾知祺供稱年二十一歳現住傅小坤家至訊其王等所控各節則謂並無其事孟署長飭送司法科侒辦 
　　江北鎭守使　勳因攻擊南京未下派員来滬向製造局借用開花砲彈鄭鎭守使當飭撥炮彈二千五百顆點交来員運往南京以備攻城之用日昨己由滬寧火車起運矣 
　　淞滬警察廳所屬各巡警此次所繳之槍計有數百枝子彈尤多照章每槍一枝機關完全者應給洋四元子彈每百粒給洋一元曾經穆廳長訓令照數核發在案兹穆廳長因各巡士繳械業己多日應給賞欵本擬早爲核發惟目下經費支絀省欵尚未領到故未發給聞己擬定於本月三十一號一律核發云 
　　江西民政長汪瑞闓隨帶衞隊二百名赴任前日道出上海暫在西門内關帝廟駐紥兹聞汪本擬卽日起程因有别故擬在滬勾留一星期再行赴任云 
[英租界訪函]  
　　南京戰事劇烈故滬寗火車祇開至丹陽卽行折回兹車務總管因悉張鎭撫使屢獲勝仗南京不日可下京口亦己安靖昨特出一條告定於即日爲始每日上下午兩班開赴鎭江以便商旅 
　　岑春煊此次受黄興等之愚欲爲招討大元帥反惹起政府及黨人惡感逃避異域暮景堪憐前日聞有長電一通致其旅滬家屬情詞悲切卷者亦爲岑嘆惜不置 
　　兩軍連日在寗垣戰鬥甚烈互有死傷所有受傷兵民由紅十字會救護隊至戰　運至京口分會救治兹因人數過多昨將受傷兵民數十人由鐵路貨車運滬於午後三時半抵站卽由紅十字分派員司前往用病車舁至天津路臨時醫院救治 
[法租界訪函]  
　　法租界總巡藍維藹君以防務雖己告終南京戰事正急該處居民紛紛避難来滬人數衆多恐有拐匪乘機拐販婦女小孩離人骨肉雖有婦孺救濟會偵探在各輪船隨時查察猶恐耳目難周故飭派包探嚴密查緝如查有拐販匪類即行拘案嚴懲 
[閘北訪函]  
　　前日下午吳淞砲台又遣散降兵一百三十餘名先經函致警廳顏科長謂派員在車站照料顏君卽率同課員王普同王尚偉顏覲侯及第二警備隊長警一排等分投引導該兵等購買船票各回原籍以免逗遛在滬 
　　閘北第二警備隊徐隊長曾派長警二排分駐吳淞恢復秩序兹因該處一應防守事宜統歸北軍擔任故此項警備隊己於昨日一律撤回 
　　前日穆警廳長訓令閘北各區署長署員每署各派長警一排撥入第二警備隊歸徐隊長調遣詎天保里四區第一分署長警因此復起風潮據聞該署甲乙二巡長上月曾乘亂紏黨將署内二等署員及書記等推翻逐出穆廳長回任後尚未查辦及此若輩遂愈無忌憚要挾藍署員將某某等調往警備隊被調者心不甘服刻下兩方暗鬭甚劇不識如何了局也 
[南市訪函]  
　　淞滬警察廳長統領警備隊穆君前奉鄭鎭守使飭知搜查各團體各機關所藏槍械旋據各區呈繳約有步槍五百數十支子彈機關槍彈及刺刀皮件等物甚夥業經穆君關明清册呈報鄭君請即撥輪裝運回局查收存儲 
　　穆廳長前因防護地方曾向製造局承領六密里八毛瑟槍一百六十支兹奉都督省長命令着將前項械件如較檄還並派石某等兩員来滬承領解省應用昨穆君己將鎗械皮件子彈等一併交来員提回蘇省　納矣 
　　上月間警廳秩序大亂之時曾有修槍匠謝桂棠號房劉吉林將穆廳長委任各警員紛紛赶逐事平後己由穆君查明將劉謝二人併革逐詎仍託足該處揚言欲與該廳科員爲難現穆君己飭該處警區查提究懲矣 
[城内訪函]  
　　上海縣知事吳君昨發第一百廿三號布告云案奉上海鎭守使鄭函開風聞有某商團擬改爲救火會名目再行集合之說當此軍事未平凡未經呈奉本使核准設立團會一概不准私立如有敢私相結合請立卽禁止解散倘敢故違並即拿送究辦是爲至要等因奉此除函請淞滬警察廳查禁外合行公布須知集會結社依民律本須呈報核准手續完備方可舉行况值戒嚴期内自應遵戒嚴法第十四條第一項辦理仰商民人等一體知照特此布告 
　　前日傍晚城廂内外又起謡言謂南軍又到若干卽夜必與北軍交涉嗣爲鄭爐守使訪悉以此等謡言實足摇惑人心遂復令飭淞滬警察廳長穆君嚴拿造言匪徒務獲解究穆君除飭探警四處查緝外並於前晚九時派警備隊分往各城門口把守禁止交通如有商民出入須對答口號方准放行 
　　兵災善　事務所開辦以来被難家屬前往具報者絡繹不絶本城縣後祥和里内學生傅杏弟母子級流彈擊斃亦己由屬人據情具報昨吳知事己派該處紳士　往調查屬實即將當時墮下之砲彈一個檢出呈送到署留候酌核 
[吳淞潰兵由嘉竄太始末記]  
　　八月十四日吳淞潰兵退據嘉定太倉距嘉定僅二十餘里祇有江蘇第二師八團二營康營長炳猷所帶兵士兩連奉派駐守不敷防堵深恐潰軍北竄蹂躪太倉縣知事洪錫範即急電都督省長請再派兵堵截 
　　十六日太倉得都督省長威電開黄渡安亭等處己有重兵分駐縣知事以該處係崑嘉連壤太倉未便空虚再發電請速派兵待至夜間警信頻傳又急電催請派兵　　十七日奉都督省長霰電開己急電朱師長速派重兵到太堵截靜候數日兵猶未至 
　　十九日上午八時半潰兵果自嘉竄太城中僅　　有兵兩連及巡警四五十人而潰兵有二千之多無法抵禦潰軍先佔據司法署及學堂廟宇等處縣公署在小北門内地非通道因未竄入嗣後略有整備故能完全保守居民猝聞潰兵入城不及遷避各典行商均受恫嚇爰舉代表紛紛向縣知事請願要求和平解决免致兵禍後潰寧中有自稱司令之劉某帶衞兵到署緊餉甚急經縣知事營長等喻以利害陳　百端力勸反正始猶負嵎幾至决裂直至晚問劉某又獨身到署經知事營長等一再開導該潰軍己殘乏不支遂定繳械就撫之議一面由縣知事康營長會銜電省請示一面由劉某回營通告 
　　二十日地方各界代表又先後来署要求速行和平解决縣知事卽限令劉某從速答復潰兵中之强悍者猶自負固且當時適有崑山瀏河各官軍進剿之謡該潰兵尤不自安紛紛整隊迎擊居民大慌秩序幾爲一亂其實官軍並未到太經商會總協理向商家籌募公債立刻集銀一萬元市總董亦籌集二三千元請縣知事從速招撫然潰兵中有數百人卒不願受撫於侂半時出城西竄其餘各兵均遵從劉某一律求降願各趕造清册於次日午蘭送署 
　　二十一日上午縣公署收到潰兵清册布置招撫一切手續下午二時許會同康營長實行招撫令各潰兵次第到署先繳軍械再點名給予印証如願回籍者憑證給銀十元其不願回籍者照章編入軍隊約四時許潰兵中有二三百人口操湘粤土音排隊到署不肯先行繳械勢甚洶洶經劉某登臺演說始將鎗械點繳五時半官軍七十九團團長張建功率所部二千餘人到太即將各城門潰軍逐去嚴行駐守斷絶交通以中學校義倉爲駐兵處以楊先賢祠爲司令部先由事務官到縣署洪知事即告以現狀劉某適在署亦與接洽嗣後營官均陸續到署衞兵計百餘十人其時潰軍又正在繳械擁擠萬分秩序幸未搗亂 
　　二十二日上午八時洪知事方就寢卽有官軍甚多到縣公署請知事即速至司令部知事乘輿而往經張團長詢問一切移時回署十時許劉某爲官軍拘拿到團本日縣署辦理軍事手續甚繁所有潰軍繳出槍械子彈軍裝等項一律由該團點收卽定明日凱旋是日就撫潰兵除多數己散外尚有二百餘八逗留縣署大堂不敢出門一步　　二十三日官軍將逗留縣署之潰軍一律押至該團並將駐守縣署兵士撤回上午十時以後搜潰軍營長趙珊甚急卒未拘獲遂即陸續拔隊開往嘉定查此次潰軍到太官軍又大隊来城卒能和平解决轉危爲安縣知事康營長曁各辦事員竭四晝夜之辛苦艱難收此良果亦大幸矣惟經此軍事之後地方一時尚難肅清嗣後清鄉事宜現正由縣知事會同康營長妥籌辦理 
[崑山幸免竄擾]  
　崑山與太倉壤地相接自嘉定潰兵退至太倉後崑邑商民知亦難免竄擾驚皇殊甚幸得宋知事預先佈置省中又早派重兵防堵得免擾亂前日崑邑商學各界特備牛肉二千磅麵包三千磅分送各營酬謝兵士一面由知事訓令警察事務所至城廂客棧茶坊酒肆盤詰好宄警務長陳大猷除飭市鄉各區區員嚴密查察外即親自帶領長警通夜嚴查近數日己在大街日陞連等旅館查獲敗兵十餘名均送縣署拘押候究至駐崑第七團三營張營長昨己率領全隊開往黄渡防堵現在留崑軍隊尚有第五團第二三兩營駐紮縣署司法署以師範學校爲團部第八團亦有一營駐紥城隍廟地方安靜秩序如常高小學堂均將開校所有本城居民遷避至滬者亦己陸續遷回矣 
[紅十字會紀事]  
　　紅十字會昨晨九時接鎭江紅十字分會白廉醫士来電有傷兵五十一人二點三十分到滬沈仲禮會長率一班救護隊並滬城分會救護隊華童公學童子隊赴滬寗車站接運計汽車四輛病車一輛橡皮車三輛擔架二十副於三點三刻排隊運至廣西路紅十字會醫院 
　　鎭江分會專電云紅十字救護醫船今夜一時過鎭並不停輪今晨由鎭分會特派紅十字救護小輪飛駛南京協助矣 
　　中國紅十字會第二難民留養院爲南京等處避難人民而設由江寗紳士公舉院長紗業公所聞蘭亭君允假愛而近路紗業公所己由沈會長函請聞君認可矣 
　　二十五號上午接南京紅十字分會寳琅醫生郵寄鎭江来電鼓樓紅十字醫院現有傷軍二百三十人醫院不敷借用禮拜堂及學堂暫設醫院三所又住一百人一切用費甚鉅歸紅十字總會開支南京掩埋隊己埋屍九十具紅會中人辦事均甚得力寗軍仍據城中戰縣劇烈情形甚慘寳琅八月二十五號鎭江發 
　　張鎭撫使勳念三號由南京堯化門致紅十字會沈仲禮會長電云漾電悉貴會救護警船到至爲歡迎此復張勳敬 
[徽人大聲呼籲]  
　　旅潯徽州同鄉致旅滬全皖同鄉會電云昨接婺源議會皓電稱頃接屯溪亂軍来徽索餉力難支拒請速維持等因竊惟緩則匪氛益熾急則流寇堪虞回首故鄉心殷力薄伏祈汪允宗洪偉臣金慰儂余魯卿洪希甫金稷廛諸君轉商旅滬全皖同鄉力籌萬全之策以保一方之安旅潯徽州同鄉會禡 
[安揷江西難民]  
　　江西難民李雲章李海平李王氏李朱氏等男女大小約一百餘人分宿於滬寗鐵路附近廟宇内前日有男女二十一人至虹口斐倫路順泰五金雜貨店内索洋四角不遂吵鬧當被該店夥陳錫卿鳴捕一併帶入捕房分别拘留昨解公共公堂請示經聶襄讞會同英領伽君訊悉前情深爲憫惜判候函送臨時救濟會設法安置 
[警長通令緝盜]  
　　江蘇淞滬警察廳長統領警備隊穆君昨日訓令城内分各區警察署隊云案據曹家渡警察分署呈稱竊於十七晚八時據廿七保十三圖地保嚴阿寳到署報稱十六晚三時突来盜匪八九人手持鐵器至該圖内陳金林家搶去金押髮一支金圈一付金騎頭一支現洋四十餘元單夾衣二十餘件事主略受微傷當時在草田内搜獲盜匪一人其地與英捕房相近適有印捕前来將盜拘去呈明請緝等語往勘屬實理合呈報鑒核飭緝等情據此除函查外合亟令仰該署遵照偵緝爲要此令 
[求實小學校定期開學]  
　　北山西路德安里求實小學校開辦迄今己踰三載本年下學期起大加擴充推廣學額並定八月三十一日行始業式九月一日上課有志求學者前往報名即日入學可也 
[振新小學推廣學額]  
　　派克路富華里私立振新小學校經徐惠施君等創辦以来迄今四載平日熱心教育實事求是故来學者日增月盛至今歳暑假止己經滿額致後來者均有向隅之嘆徐君有鑒於斯故於暑假後推廣學額擴充校含於原有職員外特聘朱炳堯君襄助一切兹擇定九月一日上午行始業式即日上課有志求學者請往報名可也 
[羣學會附設函授學校]  
　　羣學會以南方開戰後經濟困難中學以上學校多半停課學生廢學堪虞因急謀補救之法設立函授學校暫分文學工藝農業法政圖畫五部凡十八科用通訊法教授其校所附設小南門内倉基路該會日来男女各界報名者聞亦頗不乏人云 
[抵押鉅欵之糾葛]  
　　樹德公司股東葉茂生葉杏生因不理英商麥尼爾瓊士及華商陳一齋抵欵銀五十三萬兩被控經公廨飭傳未到昨據葉等延覣師上堂代表譯稱被告因事離滬請聲緩期集訊堂上准之限於一月内投案候質 
[齷齪訟案]  
　　愛文義路居户陳　氏控自稱民黨陸軍步隊三十九團軍需官之湖南人譚鍾嶽竊取金飾鈔票其值洋五百八十餘元等情昨由捕房將譚拘解公堂訊供不陳稱與原告有染此項現洋實係代氏延醫醫治下部傷肅用去關讞員商之英領哲君以原告所控無憑將譚斥釋 
[拍賣抵債]  
　　孫順記前控韓朗卿將房屋基地抵押其欠本利洋一千七百三十元己經公堂提訊挺押不理昨孫又投稱韓　非無力實屬有意挺押求恩嚴追韓供求恩交保出外俟覓到得主變價歸還聶讞員准其交保出外將房地拍賣作抵 
[雜評三（訥）]  
　　變更法浙區域問題昨日杭垣某某等報均載浙都督接奉中央密電謂江蘇版圖浩廓每有鞭長莫及之虞此次寗垣發生亂事卽其明証現因肅清在邇善後之策補救萬端前准衆參兩院提籌擬以蘇松常鎭四府劃入浙西區域浙本接壤之地控制較易特先電商俟一切布置妥貼再行宣告云云是說而確也則記者不能無疑 
　　以法理言省制問題早經國務院提交院議屢次修改而有改省爲道之說雖延宕多時卒未議决然將来必有頒布之日今果欲變更江浙區域者似宜俟訂是省制時施行以昭劃一此其可疑者一也 
　　以情勢言如因江蘇版圖太浩廓控制　便則利用寗蘇分省之議亦自成一說何必劃蘇松　鐘於浙西而使浙省轉有版圖浩廓之嫌乎此其可疑者二也 
　　以事實言此次寗垣亂事發於肘腋並非田於鞭長莫及皖贛之版圖不及江蘇浩廓而亂事亦不能免以此比例可以恍然於亂事之不關版　圖矣此其可疑者三也 
　　浙報所載之消息果確亦于極有研究價值之問題也 
来函 
[絲廠謝工部局保護信]  
　　上海租界工部局總董斐亞斯總　雷福森議董諸位先生均鑒敬啓者天禍中國搆成内訌滬上因　製造局祇知炮火圖功不顧生靈塗炭七月二十三號南市己遭蹂躪復移機關於閘北糜爛之来間不容髮人心大恐挽救無方廠等處此危地不特生命財產無可保全卽此羣情惶迫之際僱用女工二萬餘人勢亦立將瓦解因是咸集本業公所討論急救方針遂有請求貴工部局設法保護問題當時華人商會代表曁夏粹芳等多人均以救護閘北十數萬生命爲目前急務訽謀僉同全體一致於是公舉代表丁汝霖吳子敬二君躬詣貴局面商一切深荷熱心許可於二十七號卽派萬國義勇商團力擔義務不惟脫華界於危險亦以保租界之安寗弭大患于無形受良好之結果在華商出於情急援求俾期無辜人民免遭流血之禍而貴局志在長治久安務使北境肅清庶冺切膚之患廠等躬承實惠豈容虚褒兹者團軍告旋功績偉隆雙方至誠可表天日廠等謹於本月二十一日開會公議不敢以敝國形式俗例酬謝高誼反失摯誠尊重之意仍請丁汝霖吳子敬二代表趨赴台端面遞伸謝之書敬誌景仰之忱旣表貴局援救之隆情並頌商團保衞之厚意深盼從兹以往與列國商界交誼益敦相得益彰尤願貴工部局惠念邦交久而彌篤無任企禱之至專伸謝悃敬頌公安伏惟均鑒民國二年八月念二號絲繭總公所曁閘北華界十五家絲廠公啓 
[振豐號函]  
　　啓者近日南市内地自来水異常溷濁較之浦江之水不如逺甚水爲飲食中人人所必需亦日日所應用當兹夏盡秋初正疫癘發生之候全賴水之清凈方可於衞生有益日来城内外居民鑒於自来水之不潔己　　煩言該公司竟置若罔聞若不設法便之清潔恐城内外居民飲此污穢之水將来發生疾病受害豈可勝言願該公司急宜整頓不可一日緩圖是爲至要務請貴報登入来函一門爲荷振豐號（按水公司現己從事整理） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[狗咬吕洞賓論] [  侍仙]  
　　傳曰人心不同有如面而現於外一望而不同可知心藏於中無由測其所以不同也俗語云不議好人必狗咬吕洞賓夫以吕洞賓之飄然爲仙又豈特好人而己而狗且咬之是猶桀犬之吠堯堯不以桀犬之吠而損名而狗則終成爲狗耳然爲狗則可乃有人也而不狗若者此狗咬吕洞賓之喻所由来矣昔晉侯飲趙盾而嗾熬有棄人用犬之誚國人當華臣而逐偰以心不自安而奔康衢有善噬而客避其門宋酤以猛齕而酒遂不售公孫子與徐子鬭徐子不肖公孫子賢者也然而徐之狗攫公孫之腓而噬之此非所謂不識好人者乎然猶曰賢者與不肖者鬭自取之耳至若有人狀在室擊之至盡爲狗形又或幻爲人立戴冠上竈一吠百吠形聲顯然狺狺相迎而不己焉豈人之無良哉無亦犬性之險惡寳然今人詈人曰狗頭曰狗肺以人而比之於狗居之者亦自嘊嘊旦暮間叫囂乎東西竄突乎南北結成狗黨詡其狗才噴瘋狗之毒甘走狗之名赤股躁躁非猘卽瘈豺附其舅狼倚其奸非但不識好人遇惡人而濟惡有餘非但能濟惡人遇好人而欺之尤甚有不惜鑽狗竇以害人者矣有不惜託狗監以求名者矣甚且連合狗盜以肆虐者矣鄉恐之人以爲此天狗凶煞之下降也每引避不遑而正人君子不忍狗黨横行同謀抵制若輩必百出其蠅營狗苟之技與正人君子爲難於是乎吕洞賓雖身列仙班猶且迎日而吠豈不異哉雖然昔有二猛犬主者恐其傷人以繩繫其頸他犬十數咸来侮齧後脫其繫還噬十數犬或破其脅或絶其咽凡殺四五犬無與敵者最後羣犬中有兩犬大如龍虎者出不意来與此也猛犬鬭各殞其一其存者亦流血呻呼越夕併死然則犬必有自相殘斃之時好人爲衆所推重終不失其好人之名也即好人而爲惡犬所傷人亦無不惜之憐之欲逐犬殺犬而甘心也禽獸之行又何責焉則且舉純陽先生笑飲岳陽樓頭可也 
[新幼學（見賢思齊）]  
　　單端稍平人心略定權之堅强而上操者政府勢之衰敗而下落者國黨上海南京謂之戰地香港日本謂之匿處馮張中央之使黄陳黨人之首取消獨立乃擁護之先聲運動軍隊乃擾亂之後看戰事起而鎗砲飛暗殺至而炸彈擲從順名爲附和改過號曰反正野戰是砲之名来福卽槍之號 
海外奇談 
[丹國人之特别性質] [  粉蝶]  
　　勞勃脫者巴勒司人也爲某銀行司帳一日携八千圓之銀票一紙自市歸家及檢皮夾票己不翼而飛急返身沿途尋覔至城根見一人適折腰拾其所失之票向之索取許以重酬其人曰爾向余行一大禮則我將原物奉還誰欲爾酬勞勃脫怒曰汝向余行一大禮不欲汝禮票全數贈汝可也二人相爭均不肯行禮竟以銀票復投於路彼此不拾分途而去云 
[英國最近之疑獄]  
　　英國卡羅登性慈善急人之急初設肆於城中家道富足後遷居山中以避囂　一日有老者四人衣衫破碎欲借一宿卡羅登掃榻納之至明日卓午四人尚未起疑而入視見三人身首異處而一人不知何往駭極報之地方官官至調騐思年皆衰老必非奸貧若不堪必非盜素不相識必非讎知與卡羅登無涉必捕得所逃之一人方有端緒正凝思間忽有人報曰有一人遍體鱗復死於山後枯井中念使卡羅登往視之果卽所逃者也問官反覆研究不能得其眞相不得己繫卡羅登於獄卒成疑案云　 
[畫師殺女]  
　　某國名畫師柯姆脫司所畫惟妙惟肖而尤善畫春册故不數年而成巨富生一女聰慧異常十四歳己能爲父代筆皮相者不能辦其眞僞也其父愛之若掌上明珠國王子登徒子之流也聞柯姆脫司名屬畫春册一百幅如果合意可得上賞柯姆脫司日夜窮思己畫成九十九幅而計畫己窮心甚焦灼女乃於密室續成之柯姆脫司視之始而喜繼而駭曰此女必敗壞門風乃喚至前突以手鎗擊斃之旣而自悔曰此我之過也遂收拾資財火其居廬入山不知所終 
尊聞閣詞選 
[蘆花和上海潘少卿韵] [  瘦蘭]  
　　蒼蒼一色徧汀洲露白爲霜巳九秋溷跡烟波容易悴等身蓬梗願難酬溟濛可有飛鴻渡飄泊何妨宿鷺投蹤使泥塗暫屈辱長江萬里任邌遊 
　　不染塵囂不自輕好同白水訂新盟感時空下孤臣淚失　徒傷孝子情羞與蓼花爭艷色不同柳絮得狂名勿愁兩鬢如霜白自古英雄老一生 
[蹈雪和聚星堂韻] [  小蝶]  
　　高樓窗户開百葉六扇玻璃映晴雪屋角青山盡白頭林下流泉半凝絶好風吹香入簾幕竹外梅花一枝折地爐宿火留餘温照壁寒燈猶未滅何人策蹇過溪橋手凍韁絲不可掣風帽斜遮短笠篷虬髯細綴冰花纈入門大笑索酒嘗盈兜抖下珠璣屑爲道炎凉轉瞬間世變滄桑驚一瞥山隂之棹不可放春婆之夢不可說何如斗酒詩百篇百戰不許持寸鐵 
[平昌道中] [  小蝶]  
　　野店荒鷄唱曉天平明行色上吟鞭漫山小雨輕於霧盡被長風吹化烟 
　　魚軒如鯽尾而行繞壁沿溪路不平新月一灣山四面却扶殘夢聽灘聲 
　　疎烟籠竹柳添黄突兀崎嶇嶺道長一線環溪隨路轉偶中時見浣衣娘 
　　嶺外旌旗巷口營夜潮初落曉寒生多情最是如鉤月送我垂楊岸畔行 
遺聞軼事 
[項學仙] [  侍仙]  
　　項學仙前清康熙時人住後岡負膂力工鏢嘗游秦晋燕趙間强暴聞其名不敢犯嗣陜督以千金聘至厚遇之隸標下一日出黄金五千白銀三萬命獻某相學仙因叩首曰今陜甘兩廣之地天災流行餓莩載道明公盍以此賑饑民將全活無算此子孫公侯萬代之業小人不敏不慣爲人暮夜求也督怒繫之獄越明年某相敗督亦去位始釋歸爰杜門不出以歧黄術自給門臨河荇藻掩映之間嘗以箸取魚烹以佐酒妻某氏豔而勇弓鞋三寸能撲人於數十丈外濟南道上曾佐其夫敗劇盜百餘人云侍仙曰予幼時卽聞項學仙之爲人以爲豪俠類也治　其對陜督數言則仁人君子之用心又非豪俠比矣或曰相卽明珠督亦旗下人 
[自由談話]  
　　世界各國政體大概不外乎三種曰專制曰君主立憲曰民主立憲今吾國非所謂東亞共和先進國乎溯曰辛亥一役滿清推翻由專制一躍而進共和吾人得享自由平等幸福者皆革命二字之所賜也然而共和國無革命之理若夫總統失德由　會彈劾之議員不良由人民改選之無所再用其革命也是革命二字之名稱己在天然淘汰之列乃者政府臨時告終正式將届忽有少數偉人以一己之權利競爭甘冒天下之不韙竟倡二次革命贛江倡亂於前寗皖獨立於後風聲所播全地糜爛不惜舉吾人之生命財產供彼等孤注之一擲幸而成也大則可以革繼統總理之命次則可以革總長都督之命不幸而敗不過往外洋一走了事其存心之殘毒未有甚於此者且也復效辛亥革命之故智以爲登高一呼萬山必應豈知人心厭亂不爲所動雖有少數無知之徒附和其間然師出無名征討不當終歸失敗是則革命倒未曾革得半點而我十數萬向胞之生命數千萬之財產己被他革得乾乾凈淨嗚呼吾民何辜罹此慘刧無怪外人此次不承認其爲交戰團而目之爲亂黨也宜矣[  老桃]  
　　大戰之後必有大疫以其骸骨遍地臭氣薰人江河屍腐隨波逐流毒氣四射釀成瘟疫今年自贛事發生以来死傷軍民奚止數萬雖得紅十字會收而掩埋而不無遺棄時值炎夏釀疫甚易故願中西各醫家各藥房多製時疫各藥廣傳患疫各方俾人民知所預防 
　　杭州俗例以七月三十日爲東嶽大帝誕日宜發冥餉撫卹孤魂故四境鄰縣之助繳冥鏹紙錠錫箔等類不知其數鄰近各處之有東嶽廟者亦莫不如是併而計之不下數千餘金今年雖值市面凋疲經濟困難而此舉未嘗稍减以有用之金錢而付於烈焰豈非可惜際此各處兵刧人民流離周濟撫卹猶恐不暇乃置目前慘狀於不顧而從事無影響之孤魂征討蒙藏不助軍餉而助無稽攷之冥餉迷信牢固何至若是孔子曰未能事人焉能事鬼無迷信家三復斯言[  孚忱]  
　　滬上爲人烟稠密之區時際夏秋之間于防疫一項最宜注意况經此兵燹之後適當酷烈天時穢氣蒸騰感觸尤易願我衞生家即有以研究良法付由慈善家印刷成單廣貼通衢務使家喻户曉藉以預防亦滬上近今急務之一端也知疚昨因事偶過閘北一帶見水菓攤接續皆是所列多己分之瓜蚊蠅羣集而就食者如堵又地上瓜皮相積不但有礙行人且成爲一種惡氣尚望執政者之有以禁止之[  知疚]  
小說 
寫情小說 
[黄金祟（六十一）] [  天虛我生]  
　　縑素俱入行篋渠有小影予嘗棄之書屜中者渠亦檢之而去故予揣其存心殆將去而不返瀕行更有一言則曰彼友人之三千金終當有人償之或即不償亦無傷也而尤可異者其友人復来亦不一言索資此則殊不解其用意然予本有是心渠果舍我而去者則三千金由我償之亦無不可惟其友人来此盛氏子必引入此室其親密殆如手足惟彼友人則頗現鬼蜮之色時以眉目向予作態要之其人假以三千金者將有所圖於我耳珊哥試思其人之愚殆弗可殁放蓋誤認我爲何如人耳要而言之彼與盛子均爲黄金所祟則我從而祟之亦何莫非彼自取者耳言次頗現得意之色惟予心中則殊不爲然因思筝兒但知人爲黄金所祟而不知己身實爲黄金之祟也惟對於我則爲愛情之祟實無涉於黄金因之益感其情有頃蘭兒棒榼進見予兩人並坐床唇　歛步欲退筝兒呼之進蘭始置榼於臨窗之几眄予而笑子因揣度蘭兒　以笑予之心不禁紅暈於面筝兒則殊不爲意令其移案近榻璇兒亦進遂與蘭兒移此雲石之案以就床唇筝兒更令移一磁礅於側指令予坐啟榼視之中貯七巧之碗小鮮七式均頗清潔因呼酒與予共飲蘭兒移椅近案屈一膝就椅執冰壺先爲予斟玻璃之杯容酒至多斟之且滿即强予飲予有難色璇兒笑曰阿姊跪而勸酒必弗飲者寗弗罪過蘭兒啐之璇爲筝兒斟僅及一分筝兒己亟止之蘭乃自斟滿盞且曳璇兒與之共坐擎杯憨笑一飲過半更强璇兒及予飲筝兒曰阿蘭胡樂至此蘭曰自遷至此惟見阿姊如觀音然低眉恨眼日端坐於紗㡡之中始於今日乃見笑容乃見行動寗不可樂筝兒色赧因以目瞋之而蘭兒益復憨笑不止梅姐聞聲至見予四人共桌而食亦欲參加於此筝兒頗現憎惡之色即推盞弗飲亦弗肯饍托爲憊倦倒床而臥梅姐曰阿姊畏煩何如移席中庭以挹晚風筝兒曰阿母誠能體女兒之心也梅姐顧予曰珊哥且共予飲予猶未應筝兒曰珊哥亦病勿宜多飲（二）（未完） 
文字因緣 
[集東坡句題玉田恨史] [  穉馨]  
　　腸斷寫愁縈字字斷腸愁是斷弦琴從今造物尤難料還盡平生未足心 
　　無緣却見夢中身此理何須更問人詩句對君難出手情鍾我輩一酸辛 
[偶集花月痕句四絶題玉田恨史] [  病魔]  
　　罡風吹不斷情絲死死生生總一痴生死悠悠消息斷參横月落最相思 
　　我来一切觀空處碧落黄泉皆誑語破鏡無端得再圓除非化作頻伽去 
 
 
 

Page 11

 
 
   
 
 

Page 12

 
 
   
 
