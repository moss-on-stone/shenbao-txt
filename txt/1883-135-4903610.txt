# 1883 - 135 - 4903610

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[重兵說]  
　　昨錄東瀛新報內言日本慕兵向有拈鬮之例拈得者入伍爲兵近有鄕人子拈得此鬮而不願往聞輸官以銀二百七十元乃可免役商諸其父其父不允子遂懷忿釀成弒逆之案云云細觀此事而後知日本之兵之不見重也夫使日本國家而以當兵爲重則拈鬮者方且視如呂宋票之發財而羣以拈得爲樂矣何至拈着之後轉有不願人伍者耶納賄之事貪吏住往蹈之然亦當視其事爲何如事果使重兵則有輸銀於官而求爲兵者斷無輸官以銀而求免役者且果重兵則爲兵之人或者以技藝考得之或更世隸兵籍不列齊民之內兵有缺額卽以老兵之子弟充之是皆可以選兵而又何必行拈鬮之法哉綜此數端日本之兵不得謂之重矣拈鬮之法大抵以民情不願爲兵之故始創此例以爲拈得者勢處無可如何只得低首下心束身入伍所以示公平絕規避也然行一法必生一弊相沿旣久轉開貪官賄賂之門得以上下其手相率取巧此種風氣若令他國聞之豈不齒冷竊爲日本不取也蓋選兵而拈鬮已非整軍經武之道納賂而免役更屬刻剝攘竊之尤白本近來仿效泰西大造兵艦精練鎗砲自謂師武臣力不難比盛於泰西諸國而縱橫於太平洋之上乃其用兵之本意如此而選兵之親矩又如彼然則欲其兵之日強也其可得乎泰西乓在多者當推法蘭西兵制之善者又莫如德意志而兵器之精兵船之堅號令之明糧餉之厚無事有事皆成勁旅所以壯國威而衛民商則諸國不相伯仲惟其視兵旬重以兵之身家性命爲與國家休戚相關乃能得其死力而稱雄於歐洲也竊謂且本此法較之中國之待兵者更屬輕率通商以來中國情僞類爲外邦所深悉曩者有英將爲中國任軍旅之事具言中國待兵不得其道如戈登所著論說可謂深中寲要者俟然中國之不重兵者乃後世之流弊而非立法之初意也歷代兵制固無一定本朝沿前明之法滿蒙漢軍之外各綠營皆如舊制若以選兵之法言之雖不同于取士之嚴而挑選身家清白年力強壯之平民以入其伍意非不鄭重也試思糧分三等曰守餉曰戰餉曰馬糧馬糧之數倍於戰餉以其一兵所食之外又有馬乾也而行伍中之得補馬兵者再閱憲操如技藝精强卽可拔補額外統計人伍之後凡三四次賞給卽已由兵而官異日歷階至提鎭者其少時不過一兵而已明時增設武科舉人進士鼎甲之名一如讀書出身而科甲所取人材重在挑選宿衛若外用則轉讀行伍爲正途而以科甲爲旁階車兵之意於此可見至於餉糈之外優恤兵丁如紅白喪葬等事則例有賞給出征陣亡則有卹銀己拔官階者廕以世職調遣之時棚中另設火夫以供衆兵燒煮又有長去以代衆兵挑擔傷疾則醫治之病廢則送歸之而將宮哨弁在營甘苦與共生死與同尤必恩義相聯方可得力此其待兵原不可謂不重所以見爲輕者以從前餉銀雖微而風氣樸陋人情古厚月得錢二三千俯仰之資已無不足而晚近以來則奢華成習日用縻費以故當兵食餉不敷贍家而充補其缺者大率游手無藉之人遂致恃血氣之勇以作奸把科而行伍之士轉爲正人所不齒耳又况承平日久武備廢弛統帶哨員不得其人每發且餉展轉尅扣以致兵丁所得愈微而民間束身自愛者不敢託足也嘉道以來减兵增餉原砍挽風氣於萬一無如弊習相仍不能盡革今若欲仿泰西重兵之法不必別事更張但舉立法之本意深體力行妥立教練之規嚴定賞罰之格俾爲將弁者各發天良則爲兵丁者咸循本分數十年之後中國之兵必不至遠遜泰西彼日本之拈鬮以取之復納路以免之者盖不可同年而語矣 
[本館自已接到電音]  
　　○本館於昨日接到在津友人專發電音到本館有三月二十日上諭一道敬謹譯登○三月二十日奉　上諭山西大同府知府員缺着黃照臨補授欽此 
[倫敦電音]  
　　○本月初九日倫敦發來電報言英國駐紥埃及總領事名馬勒忒英廷欲命爲駐華公使而馬君堅辭不受云又十七日電報云俄皇與皇后加冠踐祚之期現己擇定在四月念一卽禮拜日舉行大禮云 
[東報彙譯]  
　　○東京時事新報稱前福島縣兇徒鬧事之犯人五千餘名早經嚴密解交京京法司查辦前聞除自由黨縣會議員河野廣中六名外其餘五十名悉數釋放回鄕矣○內閣轉據外務卿咨稱駐朝鮮竹添公使牒稱我駐紥朝鮮京城之兵士法守營規品行端謹足以揚我國威等語業由內閣轉送宮內省遞奏此次特旨恩賞在高將士食品折價遞賜統領一元半將弁一元隊長五角兵卒二角五分由太政官行知副將波多野氏祇領頒賞矣○鎭西日報言長崎監獄署內所羈之罪囚邇來多罹發熱病因此於本月十八日東港病院所聘洋醫師夫牙馬氏同吉田院長山根醫學士並帶生徒至大黑街舊監內用心診視查明患　病者已六十餘人計死者四人其餘病勢諸多危險而新患者逐日加增據醫士言今若不用意豫防則將來囚徒必至傳染幾遍也又佐賀地方監獄患此病者亦有一百七十名之多尚幸當港不至蔓延如彼之甚或有謂此病係由過于苦愁所致也○長崎警察署於本月初一日至十七日人民來署稟報盜竊之案共計六十二戶夫一彈丸之地於十數日間被盜如許之多何盜風之熾也○日日新聞云此次整頂軍制亟須將徵兵條例更定以昭劃一其最娶數條如前之應限三年徵集之兵今則改爲一年向例父母五十歲以上得免從軍今則改爲六十歲以上並不准一切雇八情代如長男年紀適富之時卽召集編入豫備軍內每一禮拜操練一次此說雖屬傳聞然非無稽之談也○聞高廷之閔應植及隨員於三月三十日行抵東京寓於京橋街山城軒此陳係從一品判書閔泳緯之子參判閔泳翊之同族當去歲高京民變之際扈從王妃出奔竭力護衛及事定後百司皆就其第迎王妃回宮此事已屢見於報高王以其有扈從之功特擢三品兼參軍機事去臘奉命遊歷外國先赴上海盤桓數月旋赴香港轉至長崎神戶今來東京但其舉問不甚淵博惟其風度醇謹沈默可風耳○太政官於本月十七 
 
 

Page 2

 
 
日頒示第十八號章程以全國府縣分爲五部劃定疆界永以爲例以便隨時派遣巡察使週歷所在察看民情將來巡察使大槪以元老參事兩院議官充補爲多並將各府縣開明列下　甲字部東京府神奈川千葉茨城朽本琦玉等一府五縣　乙字部大孤府西亮府兵庫岡山德島和歌山廣島愛媛高知山口烏取等二府九縣　丙字部長崎館本福岡大分鹿兒島冲繩等六縣　丁字部山梨岐阜靜岡愛知三重滋賀島根等七縣　戊字部羣馬石川官城長野福井秋田山形福島業手新瀉靑藤箱館札幌根室等十四縣　以上全國共計五部三府四十一縣○日皇近來崇尚聖學不時召侍講元田入官講貫論語化供叡聽○本月七日駕幸橫濵離宮御輦過麴町區第一番地之際有陸軍會計局一等書記官不知因何撞突儀仗被小石川巡查房之巡查拿交護衛營查辦矣○長崎縣令石田爲諭禁事照得自東京本九天守臺起算在北緯三十七度三十分西經八度五十七分之處我國稱爲松島又名竹島朝鮮稱爲蔚陵鳥歷年兩國政府議定日本人民無得妄自波海任意上陸合行曉諭示禁毋違特示○日本兵士時有與巡查爭鬧情事實所不解本月初四日傍晚本港巡查山浦氏値巡五島街之時適有兵卒三名一見巡查卽揚聲放歌形似酩酊巡查雖欲見原勢有不能於是向前叱止不准放歌而兵卒出口詈罵不得巳上前捉拿該兵等不但不從而且分曳巡查之手彼拉此奉不論情理行至駐防砲兵營門前撒手走入門內巡查將其不法綠由告之値班門兵請交出方纔逃入之兵士三名門兵不允彼此爭鬧間適該營中軍出來查問其時門前觀者甚衆難以理會中軍着入門內細訊巡查遵卽入營再將該兵有犯國禁情形告訢一番務求將該兵交出帶回衙門查辦以盡職務等語中軍答謂軍人犯事自有軍法懲治照如此品行不法當以軍律處治一俟查辦再爲通知山浦氏乃怏怏而出 
[官眷抵杭]  
　　○浙撫劉仲良中丞之官眷人等自原籍起程於本月十六日船抵武林門外下碼頭兩縣之辦差人等忙卽傳齊各埠夫頭至下碼頭聽用撫轅之各色執事人等并備綠呢大轎五乘皆於是晚出城迎接至十七日九點鐘各官眷始登岸乘輿由武林門入城一直大街直抵撫署前驅用全副執事旗傘鮮明儀仗整肅及頂馬對子馬戈什哈等亦皆齊備其護送者則有長江水師炮船各勇反撫轅親兵洋鎗小隊等不下數百餘人其恭迎者則有撫標兩軍杭恊一營城守各哨及駐防之楚軍新練之洋鎗隊無不由武林門外列隊而立一路旌旗映日矛戟成林眞有如火如茶之盛旁觀者無不嘖嘖稱羨也 
[苦行頭陀]  
　　○西湖之寶石塔卽十八景中之寶石鳳停是也而杭人則皆呼爲保俶塔謂係保錢俶歸國而作語非無因故塔之下舊有保俶禪院咸同間赭寇擾亂後塔尚存而院已燬前年有一遠方僧雲遊過此遂卓錫焉僧名嶰筠雖小住有緣而大修無力計惟草創三椽聊蔽風雨而己現疑募造大殿以工程浩大無計可施爰於佛前立願願身立釘關餓七畫七夜自首至足有鎖一百零八把用鍊鎖定俾有大力者將鎖開盡則洪願可酬而大工可創因于本月初十日進關關內上中四面皆排以寸許尖釘僅容一人卓立不能偏倚關外助有數僧人擊柝環守晝夜不絕任人觀看此外更有僧侶八人背負黃布肩負竹梆且擊且行遊行城市城廂上下週遊殆徧柝聲槖槖日夜不絕蓋非此不能哄動大衆也聞立至第六夜始來大護法兩人將鎖盡開至第七日遂得出關然人已奄奄一息命不絕者如縷想該僧具此苦行所謂有志者事竟成也 
[皖省官報]  
　　○三月初八日藩司盧牌示樂昌三山巡檢一缺檄委試用縣丞梁國勛署理十六日鳳陽府經歷一缺檄委試用府經歷王嗣民署理 
[皖垣决囚]  
　　○皖垣於月初奉到部文由府獄提出監犯一名年約三十許押赴臬署前點名復卽綁赴市曹處决聞該犯名張二係廬江盜刼案內渠魁也 
[電工抵蘇]  
　　○督辦蘇浙閩粵設立電綫事宜主錦堂鎭戎前於初二日由滬開工添綴鐵線一路上泝已於二十二日工程抵蘇卽於婁門外之官瀆橋添列水綫一道仍尋津滬綫路由齊塘而友金閶二十三日因天人雷電未卽動工擬於二十四日先行接錢入城插桿至新建蘇局門首然後折而西南由閶胥沿城根以達盤門出城後逕往平望偏西作支綫於南潯鎭再折回由平入浙波江望西興進發云 
[鄕人械鬥]  
　　○閩俗強悍樂於械鬥而莫盛於下游如漳州象州汀州各屬鄕民無不懷好勝之志或因睚眥細故或因口角微嫌始而逞手足之強繼則以槍刀從事或此鄕與彼鄕相鬥或此鄕卽與此鄕相鬥住往習以爲常其斃命而自行賄和不請官相騐者亦所時有今歲上元日聞丁州上杭出有械門一案因黃姓與羅姓爭墳遂至互毆某明府赴鄕憚壓竟被困在垓心嗣經某郡尊督帶兵勇千名原欲解闡息門詎兩姓洶洶未已兇燄甚張故郡尊亦退處於十餘里外足見鄕民之胆頗壯而官兵之勢頗弱矣駐紥兼旬尚無定策迨至二月望日聞漳州城外有散乓數百名四處投宿又無統帶官約束究不知兵從何來居民多心驚胆裂只准兵住城外不准進城蓋亦防微杜漸使其無可乘之機以絕禍明也此係閩省友人所述信如是也行軍紀律安在耶 
[輪行更期]  
　　○英法公司輪船開行日期每於春秋兩季互換盖以風勢有順否故也今年春季更期定於上禮拜六卽二十二日法公司輪船開行爲始禮拜六卽二十九日英公司輪船亦照例開行其收信限期則更定于每禮拜五云 
[西人測風]  
　　○本埠徐家匯天文臺之能神父言測得本月十八日有風自呂宋馬尼喇之南而來漸向西北由海而陸直指北路至中國乃分而爲三一路於念二日早七八點鐘由上海之西南逕過一路至上海之南面海中此禮拜日雷雨所由來也尚有一路則亦向西南而去西人之于風信可謂察及纖微矣 
[輪船修竣]  
　　○招商局之興盛輸船前由津開行中途與某沙船相撞沙船立卽沉下船上諸人則由該輸船悉數救起此己列報是役也興盛船亦畧受損傷故旋滬後卽至船廠修理刻已完竣於前日出塢今日仍開往津沽矣 
[賽馬續誌]  
　　○昨日爲本埠西商賽馬第二日天期氣清衆西商莫不興高釆烈觀者亦復踴躍爭先寶爲香車絡繹於道較第一日尢爲熱鬧午後半點鐘起第一次十馬順全隆勝第二次十二馬怡和勝此次輸贏最大第三次十馬美最時勝第四次六馬拉古勝第五次七馬梅博閣勝第六次十二馬沙遜行勝第七次十三馬順全隆又勝第八次九馬梅博閣又勝第九次七馬隆茂勝賽至九次時已將暮矣今日如天氣仍佳則跳浜者益形快意而觀者當愈覺濟濟也 
[推廣電燈]  
　　○本埠英美兩租界復用電氣燈巳列前報茲悉電氣燈已裝　英租界大馬路按叚立杆矣 
[工人斷指]  
　　○本埠虹口外虹橋堍之遠昌機器店內有寍人俞西榮前日在機器上做工偶爾不愼致被機器截去手指一節立時暈倒旅送同仁醫館救治而甦然則作工者何可鹵莽從事耶 
[馬車傷人]  
　　○前夜十二點鐘時虹口順泰碼頭相近地方有馬車二輛並駕齊驅竟將行路之兩鄕人碰倒在地及巡街捕至則馬車已 
 
 

Page 3

 
 
不知何往祇將兩鄕人送同仁醫舘　人稍有微傷卽能歸家一係張穆京年己五十六歲楊樹浦人也受傷較重現住醫舘調養云 
[狗亦畏死]  
　　○英法美各捕房大嚴狗禁而放生局則保全狗命亦旣屢列於報矣玆聞前日午後英界華捕在盆湯弄口見一極大之黃犬捕以短棍擊犬之臀大負痛狂躍連躍五六次高過人南張牙舞爪大有噬捕之勢捕亦束手退避犬始向東而去傍觀者無不昨舌同日法捕房拘到各犬中有一極大之黑毛犬關入籠中俄而有一老婦到捕房認犬在籠外大呼曰阿黑阿黑黑犬聞呼躍至籠口向老婦下淚如雨老婦懇捕房釋還其犬捕房不允謂俟送交放生局時在認可也老婦又至籠前視犬犬尚依依似欲其援手者傍觀者無不惻然夫雞猶憚爲人犧而謂狗燭不惜命乎觀此二事固不得謂狗之無知也已 
[復論押舖]  
　　○兩江總督左侯相札飭英會審員陳太守查禁質押鋪諭令一槪攺爲當舖太守飭差傳語祥保大福元福如等十三家到案諭令妥商稟侯申詳等因已列前報昨由該質押舖等聯名具稟太守閱稟之下謂據爾等所稟與當鋪之利息及一切章程無異惟當舖二十四個月爲滿爾等之質押舖祇十四個月爲滿實因資本稍短之故請准照常安業云云旣稱與當鋪無異爾等何勿槪領當貼竟改爲當舖可也否則任爾等平時祇稱質押並不領貼及究問之時又稱與舖無異如是則私開當矣此等稟詞爲雖詳覆上憲卽將稟擲還該舖夥又稱容商之舖主會同各鋪主妥議再行稟覆又稱或有舖主現不在滬者亦該邀齊尚求寬限日期太守姑准所請又諭爾等各鋪主大半係有體面之人爾等當告知主人應准上憲之諭免致干咎悔莫及也該舖等均唯唯而退 
[英界公堂瑣案]  
　　○趙阿生稱昨向殷順榮索欠洋二元反被毆打以致頭顱受傷由捕拘案請騐傷究辦殷順榮供與趙相識而趙時到我家向我妻調戯昨被我撞見與論被毆我之頭顱亦被毆傷並無欠趙銀洋之事伏求明察陳太守謂趙索欠無憑本不准理據殷所訴恐非無因且騐得殷受之傷較趙畧重姑判罰趙洋二元給殷養傷○十四號華捕稱王萬言前曾犯竊獲案奉斷枷號一月前日期滿開釋不意昨日夜深時在路見伊詰其伺往答言支吾及搜其身畔尚有鐵鑿一柄故特送案王萬言俯首求恩陳太守以其怙惡不悛殊堪痛恨判責六十板枷號一月發頭門示衆鐵鑿存銷○華捕昨見馬夫邵阿幅所駕之馬腹下有傷有違租界章程特將郁與馬匹一併解案邵供在公一馬車行帮夥此馬係新馬昨日試令湍車並未載客陳太守騐得馬固有傷判罰邵洋一元撥充醫院經費馬令牽囘喂養俟傷座始准駕車 
[法界公堂瑣案]  
　　○昨日又訊僞洋一案原告投案候示而全順昌信局之人仍未保出太守訊詰之下據崔廣順供因洋元包封及信均未書押故卽退還彼店據彼去係客人所寄店中未便盖印因卽取回太守詰及祟夢熊據稱是日不在局中未知其詳而王楚寶稱送洋來時亦不在店太守謂前期崔廣順稱有姓胡者同在局中此人何不邀來法包探稱信局中刻下有人在外太守着傳進旋據胡德元稱送洋來在二點鐘時崔坐帳檯收尖放入抽屜內囑我出收條兩點餘鐘出外至爲點鐘方回退洋書押之事槪不與聞太守研詰再三着將崇王胡三人交保出外查究稟覆崔仍管押○捕房解送賣甘蔗之席阿福事緣賣蔗爭價起釁將尖頭蔗刀戳傷買者之啘霎時鮮血直流經捕將席拘押受傷人送仁濟醫院據該醫生云逾半月始能痊愈故翁太守着將席阿福暫押俟傷痊再核○巡捕解送男女兩人請訊翁太守骷問何事據去通事答稱巡街捕於昨晚兩點餘鐘在打狗橋南首見彼兩人爭競解案太守詰及該婦據吳羅氏稱南匯人丈夫羅金元種田度日我因有病到滬就醫因該棧主欠我當押錢三十六千五百文立有憑據向其索錢以致爭論遂被捕拘及詰之該男子據金雲亭稱亦稱田度日因伊要開棧故用去洋一千二百九十元無如資本大虧與伊相處兩年現己拆開去年經人調處給伊川資俾得回去今年又來吵鬧至憑據係伊父到來逼寫等語太守謂兩下錢文各無憑據但旣自認和姦着各責八十板○前報列情節支離一案昨日捕房將徐阿桂許唐氏解案兩人仍舊狡展太守謂男女均属無　着將許唐氏掌責一百下徐阿桂責八十板○同昌錢庄當手朱松泉被押法捕房一節巳登前報昨日金裕委復投案訴稱朱松泉名下慶追還銀五百數十兩而內有黃萬盛等名下數目亦均不對太守詰之保人何在答稱卽醫士朱滋仁也太守着將朱松泉交保出外理明帳目限五日稟覆○生昌雜貨倒帳一案疊次研訊均列前報昨日順泰安康坤和三錢庄投案稱李俊方至今仍置諸不理現在到案請爲嚴鞫據李稟稱尚須寬限二禮拜如到期不繳請照例懲辦翁太守謂爾今日自己當堂認限姑准兩禮拜後再核 
[戒烟開局]  
　　○去歲盛杏蓀觀察所設上海戒烟局冬至後以天寒停止今聞重將開辦設局在陳家木橋南堍西首弄口想有志戒烟者又得早離苦海矣茲將送來原啓附登衆覽　啓者本局得有異方籌集公欵設局戒煙三日斷癮百不失一前在天津試辦戒過四千餘人經署北洋大臣直隸爵閣督部堂李奏聞在案又於去秋分設滬上戒過六百餘人均已著有成效茲因經費不敷酌擬戒規諸君有志戒煙卽請查明遵照可也具列如左　一本局設有上中下三等客位上客每人精屋一間中客五人一間下客二十人一間其上中二等之器用服食均極精美　一上客每人應捐助經費尖十元中客捐助經費洋兩元下客免捐其不足十元者卽居中等之位不足兩元者卽居下等之位所捐之洋彙登甲報用誌美意　一女客亦每人一間應捐助經費洋五元其不足五元者不收　一戒者須一月前掛號遼方函寄須註明住居姓氏及戒時願居何等以便寄奉戒單來往信力槪歸自給　一本局原係善舉諸君有意相助一文錢不嫌少百千萬不嫌多　一好善者子如遇吃煙諸君卽望代爲勸誠冀虧播傳 
　　光緒九年三月念五日上海陳家木橋戒烟局啓 
[浙省撫轅抄]  
　　○三月十九日章甫銷厘捐局襄辦交案差　○二十日牌示曉諭事照得時交夏令天氣漸煖今本院定於三月廿四日換戴凉帽爲此　曉諭閤属文武各官一體遵照毋遠特示　章甫稟見叩辭赴新篁厘局　大奧斯馬加欽命駐剳上海頭事兼署意國和國領事官夏士拜會辭行　通事史錦鏞　施學謹俱叩見辭行 
[蘇省撫轅抄]  
　　○三月二十三日候補府楊錫麒稟知奉藩憲委赴滬公幹　○二十四日補用副將電線局總辦王榮和福建人上海來赴浙江　分被江蘇試用伺知蔣文鴻四川人稟到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
