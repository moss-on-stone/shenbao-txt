# 1909 - 55 - 4912957

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章二月十一日奉 
　　上諭甘肅寗夏鎭總兵員缺著馬安良調補巴里坤鎭總兵著馬福祥補授欽此軍機大臣署名奕劻世續張之洞鹿傳霖那桐十一日召見軍機秦綬章 
[交旨]  
　　二月初五日軍機大臣欽奉 
諭旨民政部右丞劉彭年奏學堂辦理不善流獘滋多亟宜整頓變通一摺著學部議奏欽此 
　　二月初六日軍機大臣欽奉 
諭旨載洵等奏請先撥經費一摺内將崇陵曁行宮工程經費並未分别聲叙殊欠明晰所請一百萬兩應專歸崇陵工程之用其行宮工程應用經費數目着即核竇奏明請旨以昭愼重欽此又奉 
　　諭旨貝勒載泃等片奏赴陵查勘工程應知照郵傳部預備專車並分别給予憑照等語著依議又奏開用關防日期知道了欽此 
　　吏部奏派恭途德宗景皇帝梓宮大臣開單呈覽一摺初五日奉 
硃筆圈出鄒嘉來吳宗濂瑞良孫紹陽烏珍汪榮寳陳邦瑞曾習經喬樹柟徐坊土垿黃均隆　熙彥祝瀛元沈雲沛李經楚恩順伊克坦劉若曾許澤新李十鉁欽此 
論說 
[論國民對於僑民之觀念（酉陽）]  
　　我國民之躍出内界。以與外界相接觸。而演競爭之劇者。蓋猶在幼穉時代焉。其蹤跡不出户庭。服先世之畎畝。用高曾之規矩。終身不知有外事者。若干人。其服遠賈。適異國。孶息於他族卵翼之下。終身不知有祖國者。若干人。此兩種人者一則習用鎖國主義。而不知外人已破吾之藩籬。而挈之以走也。一則暗合殖民主義。然無如外人已置吾於囊槖。而負之以趨也。嗚呼。此四百兆之同胞。數萬里之方域。非吾神明遺胄。食毛踐土。長子生孫。以成此種子者乎。非吾聖賢豪傑。經營草昧。締造艱難。以留貽此生存種子之一片乾凈土乎。此種子之產於此土者。對於内界之保存。宜如何寳貴。對於外界之激剌宜如何發憤。對於内外界同胞之種種危險。宜如何發生其感情。圑結其愛力耶。 
今荷人迫吾僑民入籍之問題發見矣。僑民奔走駭汗。乞援政府。其抵制之法。不外設領事定國籍兩大端。本報已論之矣。顧猶不能已於言者。則以僑民者。爲國民一分子。此一分之子問題。印入國民腦筋中。不知國民作何觀念也。記者以解釋問題。喚醒國民爲天職。本宋子罕哭介夫之心。爲鄭監門繪流民之筆。舉吾國曩時對待僑民之失策。與今日對待僑民之要點。一一貢獻於國民之腦筋中。當亦國民所心許乎。 
試先與國民論遠因。南洋者。在唐宋時代。已爲歐亞交通之起點。明成祖征服安南諸國。商民麕集。以次而達於海外。於是爪哇諸島。遂爲僑民之大市塲。明季歐人東漸。本屬意於印度。旣至印度。沿洋東航。至爪哇諸島。得與僑民相接。因知吾國地大物博。起叩關求市之思。然則南洋者。固歐亞之間接物也。明季國初南洋勢力。幾全在吾僑民之手。若吾政府能聨絡僑民。或吾僑民能聨絡政府。一氣經營。則南洋固吾有也。英人之經營印度。亦在此時。然英政府亦未嘗有成算。祇以英商之大東公司。組織商務。繼而組織保護商務之勇圑。繼而組織擴充勇圑之兵隊。據印度爲英有。吾國道光季年廣東鴉片之戰。彼卽移印度之兵隊而來。未煩英政府經制之兵也。以吾僑民當日在南洋之勢力。比大東公司之在印度。有過之無不及。乃彼之發達如此。而吾僑民之失敗如彼。此可爲痛哭者一也。 
更與國民論近因吾國之據海以抗政府者明季有倭寇國初有鄭氐。嘉慶時有艇匪。因此政府制爲海禁。不許國民出海。其先在海外者。槪目之爲匪。於是僑民與祖國。遂成永隔之勢。歐人正以其時施行殖民政策。彼居主位。而吾僑民反居客位。此爲聚鐵鑄成之大錯。悔不勝悔矣。然在甲午以前。海軍。成立之時。若乘此兵威。設立領事。與各國嚴訂條約。尚可收回半主之權。猶憶南皮督粤時。派員考察商務。美其名曰撫慰僑民見之。至於感泣。謂不圖今日復見漢官威儀。於是時也。用全盛之國力。因僑民之飢渴。折衝樽俎。游刃有餘。失此不圖。遂成終古。此可爲痛哭者二也。 
更與國民論現象。向也。僑民之視祖國。爲無關繫之物。荷人之視僑民。爲無意識之物。故彼此亦相安耳。自甲午以後。祖國有何種失敗。即僑民有何種困難。僑民漸知祖國之彰響。關繫密切。乃發生其愛國之思想。政府亦假託祖國之形式。點綴而噢咻之。荷人以爲華僑將翼而飛也。先謀所以翦之。而迫令入籍之風潮起矣。然而僑民果有抵制荷人之實力乎。政府果有保護僑民之實心乎。就現勢論之。僑民所自立者。祗有商會學堂。此外毫無依據也。政府所表見者。祗有宣慰。此外毫無作用也。以吾國處憍之舊習。當彼國沈鷙之陰謀。譬如涸轍之魚。求西江之水。水未至而魚已腐矣。此可爲痛哭者三也。 
悲夫。吾國民思想之薄弱也。拳匪之亂。愚者曰。殺洋人。智者曰。殺洋人必開兵端。然罕計及僑民數百萬。若彼國效吾之法以爲報復。則僑民無焦 
 
 

Page 4

 
 
類者。此固由國民之愚。亦可知對於僑民之冷淡矣。夫僑民者。闢國之利器。商塲之導師也。多一人佔地於海外。即少一人佔地於國中。地寛則利廣。此國民所享受者也。吸海外之文明。輦海外之資財。以灌輸於祖國。在經濟生活品上。均爲。加人之資料。此亦國民所享受者也。然則國民之得僑民補助。豈少也哉。譬之大樹。國猶根也。國民猶幹也。僑民猶枝也。一折其幹。則枝可立亡。然盡。削其枝。則幹亦立萎也。 
今於間不容髮之時。爲急則治標之計。舍政府而誰呼籲歟。然治本之計。則不在此。凡國際問題。表面上皆以公法解决。其實最後之解决。非公法也。乃國乃也。而所以製造國力者。非政府也。乃國民也。國民當以僑民之事。爲深恥。爲大憂。時時喚醒其觀念。振刷其精神。如越王勾踐之報吳。如畢士馬克之報法。務達其目的。於是以學戰。以農戰。以商戰。以工戰。以兵戰。黃旂龍影。飜飛於諸大洋中。則僑民所處之地位。各國將歡迎之保護之而不遑。何區區荷蘭之足以箝制哉。如不然者。吾不敢言其後矣。 
專電 
[電一（北京）]  
　　度支部議覆淮安關本届短征銀兩准免賠繳嗣後每届定額十八萬不足責成經征之員照賠有餘儘解仍力除積弊化私爲公和盤托出期復舊額奉旨衣議 
[電二（北京）]  
陵差各員因無薪水已兩次求請給奬 
[電三（北京）]  
　　慶邸病愈今已入直 
[電四（北京）]  
　　江督端奏報提督程文炳巡緝長江情形硃批程文炳仍當不時巡緝 
緊要新聞 
[籌辦海軍之最近聞北京]  
　　日前召見肅邸澤公鐵尚書時攝政王諭以中國海軍不能振興必難與各國並駕馳驅故海軍最爲緊要須伍年内辦有成效並諭各王大臣現辦海軍務須精益求精若徒有其名不但處靡鉅欵且益增外人之輕蔑云 
攝政王日昨諭飭籌畫海軍事宜大臣肅王澤公鐵尚書於陸軍人員内及他衙門人員中擇平素考查具有才幹之員開明淸單吾覽以便擢遷海軍之用 
議籌海軍王大臣日前通電魯粤閩等省調查現有之海軍學堂辦法以備擴充聞刻已議定添設海軍實習學堂六處除山東廣東福建浙江四省臨近海灣處所各添一處外寗蘇兩屬亦各設立一處 
肅邸等日前在王府第會議擬將各南省現有之水師各軍一律先訂畫一營制餉章以免各省自爲風氣惟情形容有不能强同之處應俟薩軍門來京後再行擬訂又以軍港爲海軍命脈擬先知照陸軍部將各省所勘報軍港咨送本處詳細選擇如果適用再派專員復勘又聞肅邸等以籌辦海軍籌欵爲最要故昨日已行咨稅務大臣籌議辦法 
肅邸澤公等擬另建籌辦海軍公所將舊有海軍處自陸軍部劃出以重權限 
[魯撫奏陳改元事宜（續）]  
　　又查成案凡改元以後鼓鑄制錢改用年號此定制也然今日之銅元非從前制錢之比現在幣制紛如因而仍之則流禍胡底夫吾國承平時之幣制無所謂本位亦無所謂補助品生銀而外制錢而已然閉關之時不特中外未曾交通此省與彼省亦多隔閡故偶有平色之參差僞鑄之緝獲其被害之區域有限無與於經濟界之恐慌自海禁大弛益以歷年賠欵外人操金融之出入而恐慌始見我國旣習用生銀而又加以平色之輾轉掊克於是墨西哥等國銀圓乘間而入民間旣利其取携之便而又少平色剝削之煩且與制錢十進位有相乘之習慣舉中國朝野上下數十年來爲墨西哥等國銀圓宣洩之尾閭而不覺迨各省亟亟鼓鑄大小銀圓又以形式不整齊成色不畫一先不能博民間之信用而賠欵大宗及通商巨埠外人更屏抑不用蓋經濟權之倒持所由來漸矣而恐慌再見然猶曰銀位之出入與傭値負販小民積銖累黍者或未必有直接之影響也自數年以前銅斤驟昂制錢缺乏各省爭鑄當十銅元爲補苴之計夫旣鑄銀元不能不鑄銅元爲補助品法理上所應有亦事實上所必需然朝廷旣未法定何者爲本位何者補助品限制旣已不明施行即慮無序而所鑄大小銀元尚有七錢二分及七分二釐之規定銅元則槪定價格曰當錢十文循是以往乃生兩大弊一則與制錢相較其値曾不及 
 
 

Page 5

 
 
半而奸民之私鑄與外洋之輸入者接踵徒飽少數人之貪壑一則銅元雖由官鑄而國家正供多以銀計官以虚位之銅元而吸收實錢而再吸收實銀則謂之盈餘民以寸積之錢文而一易銅元而再合現銀則不勝其折扣夫吾國小民生活程度尚低不特貿易出入不及一銀元且不盡及十文之銅元然則十文銅元即據事實爲規定似尚不可爲補助品况益之以銅質之劣價格之不相當官民取與間之不平又加民間發　鈔票均無法律之限制都邑城鎭各色行店任意出票眞贋百出虚詐萬端債權債務兩無保護一經摇動影響及於各處市塲如今年沿江海各埠比比皆是而恐慌乃大見蓋至是而全國人民咸直接於恐慌地位敲吸骨髓非特剝膚而已也（未完） 
[覈覆京漢鐵路動用借欵報銷北京]  
　　郵傳部會同度支部具奏云前准軍機處鈔交卸辦鐵路大臣盛宣懐奏京漢鐵路全路動用比欵收支表册造銷完竣一摺單一分光緒三十二年十月二十三日奉硃批該部知道單併發欽此嗣准農工商部將該大臣造送華洋表册移交郵傳部前來臣等當即督飭司員詳細鉤稽查京漢全路正軌岔道共長二千五百餘里除盧保一叚純用部欵業於光緒二十八年七月二十六日經外務部會同户部奏准核銷外其自保定起至漢口止槪係借用比欵營造七八年動支數千萬其間帳目雖悉以法金爲本位然在華提欵均按照市價兌換銀兩而各省平色又復不同華帳洋帳錯綜叅伍頭緒至爲紛繁三十一年四月商部遵旨派員會查路礦欵項案内曾將該路截至光緒二十九年十一月十三日止大槪情形查明關單覆奏在案此次報銷自應將造送光緒二十四年起至三十一年止華洋表册逐一覈校再以商部已經查明原單互相參攷綜其用欵約分三類借欵賠欵曁比京公司帳項下純用法金上海道勝銀行出入項下純用規銀南北路工程項下純用洋例銀而均以洋例銀核結計此案收入借欵賠欵冋息行車餘利等項共合洋例銀五千二百八十一萬八千八百九十六兩六錢六分支出歷年就本付息及全路工程行車經費等項共合洋例銀五千二百十三萬零八百十二兩零二分均經以散核總並以法金規銀統覈洋例銀就帳論帳尚屬相符擬准開銷收支兩抵應結存洋例銀六十八萬八千零八十四兩六錢四分此外尚有小借欵法金十二兆五十萬佛郎克據原奏稱交卸時尚未動用等語此項結存銀兩並小借欵佛郎克均應統歸前接辦鐵路大臣唐紹怡接案造報以重鉅欵正月二十七日奉旨知道了 
[陜撫奏設存古學校北京]  
　　陜撫恩壽會同甘督升允具奏略云竊維立政以儲才爲先通今以師古爲準自三代以來先聖哲王莫不資經史文學遞相傳守而因文見道學者賴以嚴禮義之防近數十年歐美列邦發明新學由格致以宏啓悟其推廣化電聲光之用誠能以實際勝空言然萬國皆各有所長斷未可一意師人而失其故有謹案奏定學堂章程自中學以下均注重讀經高等以上復有經科以寓保存國粹之意關中爲兩漢經師淵藪宋元以來尤多守道篤學之士近來風氣漸關好博矜奇或吐棄故常偏重新籍而學堂分科肄習鐘點有限於本國經史文學難求深造自非專心設敎不能致廣大而盡精微查湖北江蘇各省均於高等學堂之外設立存古學堂以講求中學上年御史李浚奏請敕令各省一體建設存古學堂用意至爲深遠奴才當與司道等悉心籌議意見相同現擬就省城貢院舊址建設存古學核一所講求經史詞章各學輔以輿地算術查有前太常寺少卿高賡恩宿學耆儒善人師表堪以聘爲校長並另延分敎數員以爲之助其學生則就舉貢生員及中學堂畢業生中擇尤考取學額暫定五十名如多成就再行擴充一俟三年畢業循序而進推展四年上之則升入專門大學以蔚通才次之則養成中學敎員以資傳習其畢業奬勛辦法均請倣照湖北學堂奏准章程辦理至敎授管理一切規則遵照奏定學堂章程母或踰越仍由奴才督飭提學使隨時認眞稽核開辦之初及常年經費已飭藩司設法籌撥撙節支用 
[京師近事]  
　　外部昨接駐京各國領袖公使照會係因三月十二日德宗景皇帝梓宮奉移西陵各公使均擬恭送以申哀忱聞將由外部具奏 
出使德國大臣廕昌與肅邸之大世子憲章等己於初六日上午十一點鐘搭乘京漢專車啓行赴上海是日送行者除中國官員外並有德國欽使及參贊官等多人 
鐵尚書現已開去禁衛大臣差使攝政王擬以京旗陸軍第一鎭統制鳳禹充任日内即可發表 
日前某侍御奏叅内廷宋總管劣跡多端不可枚舉現奉隆裕皇太后懿旨革去總管差使交内廷地方處充當苦差以示警懲 
郵部李尚書現已决定將本部附設郵電派辦處鐵路總局一律實行裁撤歸司辦理 
 
 

Page 6

 
 
京師近日謡傳前年開缺之某大軍機政府因有某項重要交涉係出自某大軍機之手請監國攝政王開復原職不知此謡從何而起 
俄人擬在買賣城及某省都會增築西比利亞支路以期擴張其軍事上商業上之勢力事爲　倫辦事大臣所知當即電致政府　一面據約力爭一面極力籌築庫張路線以杜覬觎 
郵傳部以各省鐵路逐漸增多枕木一物半皆購自外洋殊非得計現經各　議商擬於京漢鐵路道淸鐵路路正太鐵路線兩旁廣種樹木成材後以備枕木之用並聞不日即將派員赴日本北海道等處採購樹種鹿大軍機查辦東三省事件曾調前汕頭電報局總辦候選道伍湛忠充當隨員刻下伍隨員已奉鹿中堂密諭先行出京赴奉又聞鹿中堂向與徐欽帥有舊誼此次查辦若所資屬實直言覆奏則碍交誼若瞻徇則有負聖明故擬將此差力行辭退日昨京奉鐵路局預備之花車已經帶回天津暫時勿用未知能否邀准 
欽派承修定東陵工程大臣林侍郎於初七日早七點鐘帶仝隨員乘京通專車出京至通州下車再從旱路赴陵動土開工並聞是日宿於燕郊又聞洵貝勒倫貝子澤公等亦於初七日前往崇陵舉行動土禮節 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[土膏商罷市風潮詳紀湖北]  
　　湖北開辦土膏牌照捐武漢夏三鎭均歸警察避兼辦各土膏商人因章程内有代收捐欵每家給循環簿逐日淸查貨數盤算出入帳據各節與商情不便一再懇求删改均未奉允自二月初二三四等日漢陽各土膏店即有創議罷市因圑體不堅旋起旋息初六日爲各土膏頒領營業憑照之期漢口各小土膏店是晚遂糾集多人以土膏帮董祥豐厚福康等店不肯出力羣將其店搗毁並發傳單令三鎭土膏店一律於初七日罷市有赴店購買土膏者咸令其往地方官衙門購食又有奸民多人沿街查看私自售賣者立毁其店江漢關道齊觀察深恐釀成意外當禀督院請令彈壓不服者准其格殺勿論並由陳筱帥委派督中恊陳協戎士恒來漢會同駐漢陸軍四十二標標統管帶並巡防隊統領管帶巡查市面商務總會總理齊相琴君刋發傳單令各土商於當日午後至會集議將章程不便之處簽註明白俾便代求寛免時土商到會者有十餘人均願極力維持各任勸諭各土商照常開市江漢關道夏口廰各出告示嚴禁閉市略謂土膏店憑照均已領完各店均皆遵辦現有莠民藉此滋事逼令各土膏店收歇擾害治安阻撓要政現禀明督憲派營巡緝倘有藉端滋事即行拘究不服彈壓格殺勿論决不稍寛勿貽後悔 
東京通信 
[嚴懲冒領官費學生]  
　　使署牌示云據湖南同鄉會禀稱前有楊淸沅冒領已故學生余明肅之官費共三百七十元月前始爲會計科查出惟楊供係武陵自費生李禹門抵押於日本江户川館伊不過代日人領取本同鄉會不敢遽信竊思楊生及李禹門均係武陵縣籍在本會西路範圍之内當即函托西路分會確實調查近得報　云此摺實係李禹門所抵押惟李已於去年十二月還國尚未來束似此不正行爲殊非自愛之意其應負賠償之責自不待言但本會旣爲聨絡感情起見其有逸出防範破壞秩序情事本會實無法律以規戒之且彼已還國更不能追徼原欵等情查楊淸沅冒領官費殊屬不知自愛限咨明湖南撫部院飭縣向李禹門楊淸沅家屬迫繳該數外應并將楊淸沅學藉削除 
[請補官費彚電續報]  
　　胡使致蘇撫電自費考入官立高等專門各生照章應改給官費前經咨請應否一律照准希電復 
蘇撫覆電諫電悉蘇省官費生學部文以原額十八名爲限彭應蕃等二名已補欵亦滙去餘俟缺出再補碍難額外准添咨即到啟泰銑 
粤督復電剛電敬悉前電發後准學部咨以日本現有官費生作爲定額俟畢業遺額將自費考入官立高等習農工格致醫學者以次挨補請即照辦 
[附江蘇應補官費生名單]  
　　吳會英婁縣　謝祖元武進　葉浩靑浦周藎臣奉賢　以上東京高等商業三年級　張振無錫　仙台高等工業二年級　陸輔陽湖　東京帝國大學文科二年級　高勝儒丹徒　屠密武進　以上東京高等工業二年級　沙世傑崇明　錢樂眞無錫　以上千葉醫學二年級　汪傳祁吳縣　東京高等工業二年級　唐在賢上海　諸人龍上海　季新益海門　以上名古屋高等工業二年級　李士襄崇明　水產講習所一年級　沈競海門　盛岡高等農業一年級　江彤吳縣　長崎高等商業一年級　李長基鎭洋　仙台高等工業一年級　葉秉衡南滙　戴侗丹徒　以上長崎醫學一年級（此單據上年底調查） 
西報譯要 
[香港停閉烟館]  
　　字林報載初十日香港電云昨日此間停閉烟館二十六家係數月前某合同内載定之欵目下境内烟館約尚有二百家 
[英國止派哈爾濱領事]  
　　文匯報載十一日倫敦電云英國外務部次官胡特君近在下議院答自由黨議員里斯君之問謂英政府於哈爾濱領事問題詳加研究該處英人之利益尚不足償此費用故現已决議設法使奉天總領事隨時赴哈查閱以便報告該處大勢更變情形 
[海參威封鎖之期]  
　　文匯報云兹接電音謂海參威自由口岸之制將於西五月一號廢去 
[駐京法使之更替]  
　　文匯報云裴台納君經法政府簡爲駐華法使現任代公使巴君將回巴黎充任外務部亞務局總理 
分類新聞政界 
[紳民禀控縣令嗜烟湖北]  
　　湖北來鳳縣田大令嗜好頗深因該縣離省較遠於禁烟禁令置若罔聞不惟不遵章斷戒仍復明目張胆吸食現被該縣紳民劉兆龍等迭次禀訴督院陳少帥以禁烟禁令何等森嚴該令爲一縣之主旣有嗜好自應遵章速戒以端表率乃迭據該縣紳等禀訴實屬藐法理應揭叅本部堂寛恕待人姑再予以自新之路飭司轉札施南府立飭該令勒限戒斷如敢陽奉陰違一經調所查騐確實定予撤差 
[淸繳慈善公欵之批飭江西]  
　　贛撫馮中丞以商務總會轉據候 
 
 

Page 11

 
 
選道夏紳敬莊等摺開元升鼎恒兩典欠繳育嬰淸節公欵三萬二千數百兩公議呈請飭繳一案當即批示云查憲政編查館奏定城鎭鄉地方自治章程第一章第五條第五欵凡城鎭鄉之善舉列明恤嫠保節育嬰等項良以保息行亡首及無告是慈善經費存放尤關重要本部院正擬通飭行查以淸欵項據稱淸節堂育嬰局存入元升鼎恒兩典公欵二萬九千餘兩又欠息至三千二百餘兩之鉅現値開辦地方自治之際並前奉民政部行查保息善欵先宜及時淸厘以昭大信而重善舉仰布政司會同提學司札飭南昌府督同南新兩縣傳諭該兩典管事勒限將本息各欵如數淸繳勿任諉延刻日具報夏紳等經管堂局善舉尤屬責無旁貸何以欠息三年任其延宕即非瞻徇亦近放棄一併由兩縣會同夏紳等分别查催是爲至要須知諮議自治各局成立以後地方公欵絲毫皆應監查不能如前僅歸一二人主政也 
[官紳籌議警察經費寕波]  
　　定海警察事宜久議未成正巡官王覲甫君向廰催籌經費史悠揚司馬當邀丁紳紫垣來署磋商該紳以近來新政迭出均而欵項定邑地瘠民貧殷户甚少市面亦極凋敝碍難捐派但警務爲地方要政屢經上憲札催辦理豈容再緩擬即定期邀集各紳商等會議妥籌的欵以資開辦 
交涉 
[中日委員交收電綫奉天]  
　　中日兩政府旣定電線交涉條約各派專員至大連將關東洲鐵道附屬地内之電線均歸日政府管理而日俄戰爭時日人所設附屬地外之電線則歸中政府接收業經中政府所派洋員彼得仙氏會同日政府所派之遞信省書記田中氏通信管理局長加藤氏前往遼陽鐵嶺奉天長春安東等處照約交收畢即回連畫押 
[札禁洋人購買山地鎭江]  
　　江督端午帥因去歲英人湯姆師曾在鎭郡南門外購買山地釀成交涉深恐以後復有前項情事特於日前札行鎭道迅即札縣責成董保嚴行查禁一面示諭各鄉民不得貪利私售如敢故違應即提案從嚴究辦 
軍界 
[三省會奏搜捕邊匪之廷寄南昌]  
　　江督贛撫會懇軍機處代奏電云前奉電寄諭旨飭將淸鄉事宜認眞籌辦等因欽此遵即電商粤湘同時並舉各淸各鄉並各派游擊之師於交界地方駐巡便哨現定辦法八條一解散脅從令自具悔呈如不具呈别經發覺重辦二飭營駐隘口督率紳董綑送本地要匪三查明無匪之村其紳土不庇匪且能籌防禦匪者酌予奬叙四派得力一營駐邊在各洞梭巡與零星分紥各處防營互爲聲援五數村連環互保又十家連環互保造丁口册六器族禁法舉族長户長如有入會者罪坐族户長七嚴查私藏軍械勒令呈繳其向辦圑練及獵户所用鳥鎗並良民自備禦盜者呈官騐明烙印編號發給印照註明某鄉某村某户所置並取鄉村董事及族户長保結將來捕匪獲有烙印鎗械按號究辦外仍罪坐出結之人八嚴查客民之入境者方汝騤電商已飭俞明震詳擬章程核辦竊維匪之難辦一則因界連三省此拿彼竄兵去匪來應請旨責粤湘贛三省合力搜捕一則因沿邊一帶三點會匪蔓延已久有不入匪會者或被刦或被擄鄉民慮被報復不敢告官因而入會日多庇匪自保而眞匪蹤跡益難究詰矣正本淸源尤非愼選牧令使之久任不可惟邊境缺瘠事難從前尚有優缺調劑近因銀貴錢賤向之優缺今更賠累勢須别加津貼三年爲期果能盜戢民安立予優擢如此則官能保民民自爲官用而不爲匪用容即統籌全局奏明辦理再贛南向有巡防後路五營分駐要隘遇有匪警不敷調遣前派往之省防吉安四營事定仍須調回現辦淸鄉搜捕餘匪仍須兵力擬就原有副後一哨招足一營計三百餘員名專備駐邊搜捕臨時調遣認眞訓練不准零星分佈歸贛南道統領請敕立案謹請代奏旋准軍機處電開奉旨端方等電奏悉所擬淸鄉辦法八條尚屬周妥著即責成廣東湖南江西各督撫嚴飭所屬合力搜捕認眞籌辦其愼選牧令一節尤爲扼要即著妥定懲勸章程奏明辦理欽此 
[電調將校之不允浙江]  
　　歸化副都統三六橋總制以邊省整頓軍務襄理需才特電致督練處指調現充新軍督隊官顧乃斌等三員經靳參議禀請中丞謂陸軍部定章各省陸軍人員如須調用者應先禀由大部核准咨照所調省分方准給咨啟行不准逕自電調以符定制即經中丞照准電復三都統請自向陸軍部申請 
學務 
[直𨽻全省敎育會開會天津]  
　　直隸全省敎育會經提學使等提倡現已成立已於初七日在天津開會 
[選舉學務議員揚州]  
　　揚州府中學堂自開辦以來生徒未能滿額兹已由嵩祝三太尊行文八屬招生赴考并飭各屬公舉公正紳士爲衆所信服者一人到堂評議至經費則由錢漕各項扣入如仍有不足着由八屬公同籌撥云 
[補入留學官費安徽]  
　　皖撫近准出使日本大臣胡欽使咨開以安省官費生早稻田大學政治經濟科學生姚煥同校師範部理化科學生劉裕湛等業於去年卒業回國空出官費懸未補入自應查照學部章程擬將考取東京農學實科肄業生潘贊化胡遇璜補充官費空額其鮑庚等三名餘額應俟陽歷三月後考取官立農科各校生照章補入等因中丞准咨後即行藩學兩司查照備案 
[奉邑勸學總董易人浙江]  
　　奉化縣屬勸學所總董孫君玉仙業將東游所遺總董一職日前開會公舉王君菉軒（係寗波法政學堂畢業人員）以承其乏昨己呈請邑尊請昭會該紳接辦 
實業 
[郵部接收萍潭鐵路檔案圖契江西]  
　　郵傳部奏稱萍潭鐵路原用官欵修築經臣部與前督辦鐵路大臣盛宣懐商妥改歸臣部管轄兹准盛宣懐將初次築造萍鄉鐵路卷一宗接通醴陵軌道卷一宗續展至湘潭縣洙州卷一宗承運萍煤物料會訂脚價合同卷一宗與萍鄉煤礦 
 
 

Page 12

 
 
互租地畝卷一宗自開辦起至三十四年三月止萍醴洙收支報册七本又萍鄉安源至宗家坊止地契一百六十六張宋家坊至醴陵陽三石止地契萍界七百四十八張醴界七百零五張陽三石至洙州止地契醴界二千五百五十七張潭界八百九十三張並各副契領狀總分地圖分别咨送前來均經臣等督率司員照數點收逐一編輯以備查核至該路收支報册截至光緒三十二年底止業經臣部會同度支部奏明核銷有案其三十三年正月起至三十四年三月止收支報册亦經盛宣懐咨報到部一俟核明再行會奏 
[工業傳習所之批示安慶]  
　　皖桐工業傳習所前經候選道姚旭明等創辦組織一切漸有成效但經費不足勢難持久日昨該紳等上禀皖撫請飭桐城縣妥爲籌畫酌提公欵若干作爲常年費用當奉撫憲批云振興實業實屬當今要務該道等夙習工業學成歸國於本縣開辦工業傳習所洵屬熱心敎育深堪嘉尚惟工業一事造端宏大斷非一手一足之烈所能集事其中包括學科甚廣非普通學粗有門徑者不能深造有得更非傳習數月可以出而任事若僅招集貧寒子弟授以織布等粗淺工藝辦法尚易奏効但現在各處學欵支絀異常省中籌辦工業學堂規模尚未完備該縣有無餘欵可以接濟並辦理是否得法仰提學司會同勸業道核議轉移知照 
雜記 
[贛省司選員之糾葛南昌]  
　　贛省諮議局籌辦處前奉贛撫扎飭各廰州縣由省派司選員會同司理選舉事務先儘法政學堂畢業地方員委充不足則保薦品學兼優者補充當經議定八十廰州縣擬派司選員四十名而法政畢業地方員適敷派充之數各畢業員聞之欣然色喜後不知因何畢業員祇派十名其餘三十名均由保薦補充畢業員遂大失所望近日廣信府有人禀准郡尊考取司選員數人來省而諮議局已保薦派定於是大起衝突初二日省垣敎育總會星期開會報告此事會長亦不便分左右袒將來如何定奪容俟探明續錄 
[廣文親宰胙肉松江]  
　　自至聖升爲大祀後丁祭須用二牛事後宰割不匀爭端斯起松郡本届代理府學劉廣文親率家丁持刀及秤如陳平宰社銖兩無差 
[奏叅拜門生之李道江寗]  
　　李道本森拜門送贄一案現得確實消息業由江督屬稿會同蘇撫具摺奏叅即日拜發 
[縣令濫刑斃命蘇州]  
　　吳江縣李令國琮日前訊問某案内之竊賊一名因訊供不認喝令重責差役等即用大板亂打致將該犯之腿打爛立時殞命大令飭人將該犯送至班房一面禀請蘇州府派委鄰封相騐何太守委令震澤縣張令往騐張令繳札遂改委元和縣吳令往騐確係濫刑斃名詳報核辦 
按該犯是賊非賊旣未有確實之供據李令竟莫班黑白濫刑斃命記者曰不如此不足爲中國之刑官 
[巡警拐逃婢女案之臬批蘇州]  
　　蘇城陳景福家婢女被北路巡警兵拐逃並拐去金飾錢洋等情已迭紀前報兹又經陳景福親赴臬轅具禀奉左廉訪批云此案昨據北路巡官申報業已飭縣嚴拿並著原保勒交在案據稱許永明本係巡警並未斥革如果屬實以巡警而拐人子女該管巡官事前毫無覺察事後又托稱已革希圖規避尚復成何事體候移請巡警總局查明究懲並查明許永明原保舖户飭縣勒交由局行知該原籍訪緝仍責令該巡官上緊嚴拿並追起被拐婢女務獲解究一面由司飭縣先提許吉氏嚴訊究追著即知照 
[司事串竊巨欵鎭江]  
　　駐鎭裕寗官銀錢分局司事陳某於初八晚串竊鈔票九千數百元乘間逃跡現聞該局已移請丹徒縣查緝 
[鄂督派員請領會典湖北]  
　　鄂督陳小帥因外務部新印大淸會典告成奏准頒發各督撫衙門各一部並准電稱頒發會典宜恭摺謝恩仍速派員來京請領等因昨特委派候補知縣連炳晉京請領 
[窰灣鎭乂出盜案徐州]  
　　宿遷縣屬窰灣鎭同福蛋廠於本月初十夜突來盜匪多人越墻而入搶去銅元九十三千所有鋪蓋箱籠衣服又匯票戮三個亦盡行攫去業已報官勒緝矣按徐屬民風强悍盜案迭出有地方之責者若不急於此時整頓捕務則商民無安枕之日矣 
[先農壇搜獲子彈安慶]  
　　皖省輜重隊前經馬砲營兵變之後早已招復成軍駐紥東門外先農壇内日昨該隊官長偶於神龕下搜獲子彈一包當即傳齊隊下兵士嚴加詢問均答以不知云 
記事 
[日本新發現之奇聞]  
[東洋花蝴蝶]  
　　我國小說戲劇中。有淫盜花蝴蝶一齣。久膾炙庸夫俗子之口。今日本新被捕之著名淫盜名電小僧者。事頗與之相類。其人身輕似燕。步捷如猿玲瓏活潑。往來倐忽如電。故羣呼爲電小僧。日本貴族夫人閨秀及女學生等被其淫誘者。不下數十輩。爰將電小僧之歷史。述錄於左。以供閱報諸君茶餘酒後之談資。 
[電小僧被捕時之狀態]  
　　大坂堂島濱明治旅館。裝飾華麗風景脩然。於本年（東歷）二月十九日。突來一紳士裝束之美男子。舉止闊綽。衣服艶麗。時計眼鏡均金質手上之鑽戒燦亮如貓兒眼。自稱爲醫學士。到即簽名於旅館簿中。曰田中半三郎。下署埼玉縣人。是夜召舞妓二人侑酒。開懐暢飲。燈炧人靜後。肉慾大熾。擬留其一伴宿。舘主人却之。座不果。二十日。有一人來訪。不知其姓氏。自稱曰弟。授以户金而去。二十一日晨。該紳士易穿雁尾服。對鏡再三而出。將及館門。忽有警察署越村刑事至。攔阻其前。詢之曰。汝何名。汝果名田中半三郎乎。該紳士色驟變。越村刑事盤詰再三。始供稱向爲東京醫師。時計眼鏡等物。均係竊得者。當即拘至警署。復加訊究。由懐中搜出醫學士上村良之名刺。及東京植村春子受取滙欵之証書。與二十二元之滙劵。於是警署始恍然知爲赫赫有名之劇盜。即旗次越獄之電小僧也。春子爲其情婦。早在鎌倉警署供出。故大坂警署知之。此次越村刑事所以突來掩捕者。因館主人見其揮霍過甚。恐非善類。且每日遍閱東京新聞紙。故潜赴警署報告也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
　　江蘇蘇屬（蘇州長元吳） 
長元吳初選監督以投票區所業經劃定轉瞬閏月朔初選日期將届管理各員照章由縣酌派可勿再議而監察各員非熱心公益衆望素孚者不克膺此重任昨特函請潘紳祖謙等薦保敎員以資臂助而潘紳等以選舉調查事務所早於去年撤銷同人等對於監察一事素未研究未便以恒泛之人濫行薦舉昨已函復初選監督另行派委矣 
[士民實行調查]  
　　浙江（處州麗水） 
麗水縣初選舉事務所成立後當即派員實行調查兩月以來將次竣事計各員報告凡合選舉章程五項資格者城鄉僅得四百餘人尚須派員審查聞投票所共分八區計城内一區東鄉一區西南北三鄉各二區不日即可開報初選監督矣 
專件 
[諮議局事務調查會意見書（留日學生來稿）（續）]  
　　第一中央道省行政上立法上之權限諮議局章程第六章第二十一條規定諮議局之應辦事件凡十二條 
[一議决本省應興應革事件]  
　　其下附以案語大意謂凡所列舉以本省之事爲止以明國家地方之分雖然於此有第一問題焉所謂國家地方之分以現在中央所掌爲國家事務督撫所掌爲地方事務乎抑护英法日等狹小之單一國之制將其歸之中央者爲國家事務歸之地方者爲地方事務乎如曰以現在所掌者爲區分則軍事外交與夫中央財政而亦歸之諮議局應議之範圍乎如曰仿英法日之成例則以吾國地理歷史上之關係有萬不能歸之中央者而亦歸之諮議局應議範圍之外乎此二者之不足爲區分之標準抑亦明甚然則惟有出於斟酌中外另行規定之一途則又有第二問題生焉他日規定之方果採聨邦國之制以若干重大事項歸之中央而以其餘使各省保留之乎抑採單一國之制以若干無妨統一之事項歸之直省而以其餘保留之於中央乎如採聨邦國之制試問與我國體合乎不合如採單一國之制則又有第三問題生焉現世界行政學者分行政爲五種曰軍事行政曰外交行政曰司法行政曰財務行政曰内務行政前四者皆認爲應以中央統一之其可分配於各省者獨内務行政耳雖然内務行政中亦旣甚多其類矣有經濟行政有敎育行政有衛生行政有警察行政此四者除經濟行政中之貨幣度量衡電信鐵道郵便等外將盡歸之各省乎抑猶當留若干項爲中央之所掌乎抑即歸之各省之事務中有可令其自由活動者乎有猶須立於中央監督之下者乎此皆他日開議之先當一一大爲研究者也夫國家行政其事務之繁也如此其分畫之難又如彼今其章程中曾不稍示梗槪吾深爲諮議局之議員難其任矣 
[二（原第六）議决本省單行章程規則之增删修改事件]  
　　原案語曰此爲叅與立法事宜攷現世界各國雖以下級之自治體亦得制定關於其圑體之事務之法規其所根據者謂在公共圑體具有自主權之原則然竊謂在吾國之省其所以不能無立法權者似又不能以此爲例何也法規之爲物固宜全國一律不可此輕彼重使國民有所趨避然使其習慣的法律無妨國家公共治安者與其過而廢之寗過而存之此所以現世界之立法一方雖極重統一而一方則又極重習貫也吾今欲問吾政府以民法論若我國家之廣風俗之雜他日欲以一部成文之民法通行全國能乎否耶以地方自治論若我南北之風氣通塞有殊生計之進化程度各異他日欲以單一之自治制通行全國能乎否耶若是乎吾國立法權之不能集中抑亦明甚則他日不許容各省以一部分之因地制宜之立法權將何以利民生而因民俗乎今其所謂章程規則者如以狹義解釋之則僅各國下級自治體之自主權而已如以廣義解釋之則吾不知其範圍乂何如矣然當今日諮議局之開則其困難又不止此今日民商法憲法與夫其他法令尚未頒布在各省旣無國家最高法律以範圍之將何所依據以議决其單行之章程規則耶即議决之又能無妨於國家編定法制之大權耶且如前所言行政權限尚未分明即其事務之誰屬不可得知各省將何所據謂是爲本省之所當規定耶嗚呼其亦難矣竊聞美洲聨邦以立法上之分權名於天下各邦得各從其先例習慣制定多數之單行法而德則不然民刑法之集中於中央固不待論甚至救貧法保險法移民法家畜衛生法亦爲中央立法之範圍其權力之廣實聨邦國中所罕見焉吾國他日於此二者宜何採乎效德乎效美乎抑美不能效而德爲我所當法乎抑即效德而又當斟酌輕重其間乎此不獨諮議局之權限問題實吾國家法制前途之大問題也 
同人等以行政立法二者爲他日省政治中二大職務亦即爲諮議局之二大職務所欲與吾國民商權者此其一（未完） 
本埠新聞 
[租界食鹽事宜之交涉]  
　　浙撫增固帥電咨江督蘇撫云頃據上海食鹽事務所朱道等電禀運鹽兩船滬關扣留數日又法界所設復新銷鹽支店管事三人無故被巡捕拘押並將舖内所懸告示持去英捕亦將該所告示索去錄底查鹽務爲我國内政不准外人干預載在約章鹽　被扣或因滬道未及知照稅司至法捕無故拘人殊出情理之外請飭滬道傳諭稅司速將鹽船放行並詢明法公堂因何理由拘押三人務令刻日釋放總之租界食鹽兹已奏歸官辦斷無中止之理尚乞鼎力公爲維持是所至禱云云江督接電後以事關主權即錄原文飛飭滬道蔡觀察查明情形相機妥辦 
[義領照請保護絲廠]  
　　閘北久成絲廠各女工因管車人管理過嚴羣起反對兹由廠主義國人亞得利格里禀知該國領事法羅納君照請滬道行文該處巡警局妥爲保護以免擾事 
[分電力爭佛山輪船命案]  
　　初九日粤人集議廣州佛山輪船命 
 
 

Page 19

 
 
案後發出外部及粤督粤商自治會數電已紀昨報兹聞昨又分電各埠同鄉以期合力對付而伸公憤電文錄下廣州佛山船葡人踢死華人案張督迭催葡領訊結不訊不覆寃沉國辱事關公憤乞聨電外部粤督主持 
[工程局董查究行賄]  
　　南市人和永花行倒閉後曾由和祥和豐等莊將行主吳祥麟之母程氏妻朱氏扭控總工程局判令交保尋交延至今正始將吳祥麟尋獲送局收押兹局董風聞外間傳言去冬程氏朱氏到案時有人代爲運動用去洋六百元以二百元餽送裁判委員餘給丁役此事攸關局中名譽因於昨日傳吳督萃卿到案訊據供稱去冬朱姓喪事時確有邵子芬言及此事惟付洋與否實不知情判令交保候傳邵子芬到案訊究 
[西門馬路仍由公董局興修]  
　　西門外至斜橋一段馬路曾由總工程局詢問滬道應否由局修理抑或仍歸法公董局經修當經蔡觀察轉致法總領事查詢在案兹聞法公董局打樣西人業己往勘准於日内開工興修無須工程局經辦昨已禀復法領轉致滬道飭知矣 
[鄉民又與淸潔所爲難]  
　　閘北鄉民因糞頭仗勢把持羣起反對已紀前報兹悉前日早晨復有鄉民黃福生等數百人至三路二區虬江橋地方與淸潔所爲難該區張副巡官聞警立即率同弁長巡警人等前往彈壓一面飛報三路一三四等區及總局騎巡巡邏等隊一體協拿和鄉民均即逃散現張副巡官已會同德正巡官禀請總辦核奪矣 
[函請法領查拿流氓]  
　　已革道轅探夥麻子可小曾向吳淞偵探沈榮福索取賭規不遂糾領流氓將沈戳傷經滬道蔡觀察訪悉飭探拿獲發縣收押在案兹蔡觀察查得尚有同黨蔡福生馬扣鐵阿炳岳樂阿六等尚未就獲現在避匿法界因於前日函請法總領事飭令捕房派探查拿解道究辦 
[移提洋行買辦]  
　　和商德昌洋行控買辦馮梅卿所定洋酒與原樣不符曾經公共公堂寳讞員會同和領判馮賠洋二千九百元限期繳案詎馮抗不遵斷案懸莫結兹和領以廨員並不飭催頗不滿意函致滬道札廨飭催昨寳讞員查悉馮梅卿住居老北門城内避不出城因即移請本縣李大令派差協提解案追究 
[體操學校發給文憑]  
　　中國體操學校去年年終畢業由江督札委滬道面加考試兹江督已將文憑頒發到滬計最優等金安田稔二人優等李達吳樂天秦雨沈澤民柳冀高褚衍等六人中等何焜華蔡兆棠戈銳沈霖王文林許僎董粹曾頓栢林朱家麐王光華汪東鰲等十一人現聞該校乂招考本科生百名限閏二月朔日截止 
[日本禁烟會代表宴客]  
　　日本禁烟會代表蜜耀谷君昨晚八點鐘城匯中旅舘邀請各國代表領事宴飲以聨邦交 
[德國副使往日]  
　　駐京德國副使麥德思男爵來滬已紀昨報兹悉男爵定於明晚乘公司輪船赴日本公幹約一月後回滬再行北上 
城内 
[染工行兇]  
　　義泰灰色布坊染司鄭生陽毆傷張延金昨由西區將鄭張二人及見証董阿大解至一路巡局訊究張延金供今晨至關帝廟燒香經過該坊晒塌忽有染司十餘人將小的攔住誣指竊布肆行兇毆該廟香火董阿大出爲解勸仍不釋放後由巡士到場將鄭拘獲請究鄭供坊中時失布疋今見張延金似欲偷竊被同車撞見向論互毆小的並不動手董阿大供目見該坊染司將張痛毆判鄭出養傷費洋五元交保斥釋 
[嚴辦僧人]  
　　僧人月來打毁太平街一誠茶樓檯凳等物昨由一路巡局復訊判責三百板瑣項三天發犯事處示衆期滿再送改過局收押三月 
[道批五則]  
　　陳泮禀批旣係粤人應赴粤呈請前已批明不必再瀆執照發還朱金華禀批旣己二次赴廨具禀何以均未批示所稱　擱不爲無因仰公共租界會審官查明辦理具報雷震揚禀批此項單地究由何國洋商換立何號道契仰會丈局員查明暫予止丈俟斜葛理明再行勘辦可也抄黏並發韓孫氏禀批此案經本道準情酌斷詎容再有異議所請碍難照准惟此項貼欵源利莊並未依限遵繳殊屬非是仰公共租界會審官速照前批飭遵母任延宕楊談氏禀批案經衡分别移本道秉公斷行批示時逾數月楊世勳等置若罔聞殊屬藐玩仰蘇州府速遵前批取具遵結呈道銷案倘敢再違即將楊世勳押解來轅以憑發縣訊辦仍將遵辦情形具復母遲 
[縣批三則]  
　　袁愼生禀批查朱謂夫欠欵原借洋一千二百元業據拔還二百元前己訊明現在祇須將欠欵淸還自可無事其公益公司之欵係爾抵借自應赶緊淸理各遠各欵母庸邀同朱謂夫與該公司料理來呈意在牽扯希圖拖宕着速遵照赶理早釋訟累母再嘗試率瀆永和公司禀批趙阿金租賃房屋積欠租金己屬不合尚敢勒令各租户亦不許付尤爲不近情理如租賃房屋不立租契不用中保該公司亦屬疎忽現據呈求姑候飭　諭令理償趙怡生禀批丁家賢欠爾造價洋三百三十元未付續中爾向伊租賃除地起造房屋爾何以不即扣收前欵仍付頂首洋一百元所有年租如何交付呈叙未明察核來詞顯有紏葛未便以空言率行備案 
[官事]  
　　長江水師提督程文炳已革郵傳部尚書陳璧太湖水師巡防營統領胥明德昨均到道拜會江南外海水師蘇中營一號艇船補用把總莫廷俊到道禀見 
前署崇明縣典史候補道庫大使周亮工禀謝奉委巡警總局偵捕課員差城汛于總周思傑禀知由松回滬銷假候補知事俞文瀚禀銷梅家弄巡防局員差 
南市 
[整頓電燈]  
　　南市各處電燈久未揩擦光力不足兹經各商家禀准總工程局轉致電燈公司調換燈罩並於各街道添設電燈百數十盞以期光明透澈裨益行旅 
[先理莊款]  
　　去臘晉元莊夥扭控平安粮米公司執事黃惠甫欠銀一千八百餘兩由工程局判令交保淸理在案兹該　因未了結到局禀追並由船户侯揚福附控據稱去年代該公司至松江裝米被婁縣查與護照不符並有冐名臨安縣家丁情事將米充公當時小的代墊用費洋二百餘元迄未交還等語昨由陳叅軍傳黃復訊據供被侯欠去買米餘洋一百四十餘元判交的保限一月先將莊欵理楚一面着侯邀公正人與黃帳 
[僅僅罰洋]  
　　新舞臺伶人潘福順因與大順水菓行夥張福生口角毆打巡士己紀昨報昨經工程局　探查明並傳張福生到案訊明情由判潘罰洋二元充公 
[一女兩字]  
　　丁阿才與弟婦朱氏扭控求新機廠工人葉瑞友誘佔未婚姪媳李金鳳昨由南區解至工程局請究葉供因丁姪遠出久不歸家故由女母許與小的爲妻求宥判戒責五十下斥退金鳳留候傳伊母來案訊核 
[閘北]  
[圖賣養媳]  
　　陸寳生控沈陳氏圖賣養媳昨經巡局孫正巡官提案質訊判氏交保邀同原媒調處 
[拐犯就獲]  
　　拐匿沈柳堂妻女之東洋車夫郭海昨日挽車至美界因違章拘入捕房捕頭詢悉郭係拐犯飭探移送四路分局判責二百板押候再訊 
 
 

Page 20

 
 
英租界 
[大可充公]  
　　宋文彬控鄔福記許阿炳陳錦春等不還賭洋一千七百八十五元昨經公堂訊明判鄔等將洋如數繳案充公外另再合罰洋七百元以示儆戒 
[限理押欵]  
　　英商愛爾德控許海全抵單不贖昨由公堂曾訊原告延律師到案求返質之許供求寛限判交保限一月淸理 
[僞票騙銀]  
　　林珊笙控張仁甫將敦和莊假票騙銀等情由探將張查獲昨解公堂訊明屬實判張押限一禮拜繳洋五百五十元再核 
[失火罰鍰]  
　　廣東路萬祥樓茶舘失火一案昨晨由探將該館主馬如堂夥友馬河元邱阿桂沈春廷一併解廨復訊馬等延某律師到案代辯旋據五十四號西探禀稱該店保有險銀二千一百兩並欠房租洋三百餘元當起火之前數日聞有股東十二人聚集會議己將股單併於馬如堂查馬之叔父在南亢開設白玉樓茶舘保有火險銀三千兩現己焚燬險銀如數領足此次該舘起火情實可疑請爲澈究判罰洋五百元充公馬等仍帶回捕房押候繳洋開釋 
[父債子還]  
　　日商三井洋行控錢少林不理貨銀昨由公廨會訊原告洋人投案求追錢延費律師聲稱此欵係被告之父錢梓林所欠現其父己故請爲寛限料理判錢仍交原保候再會訊核奪 
[暫准交保]  
　　英商裴來德控朱松柏唐曾林周惠生將地售賣後延不遷墳昨晨由探將三人傳至公廨朱等延愛律師到案聲請交保判一併交保候訂期會訊 
[馬夫罰洋]  
　　張英豪控馬夫俞阿弟駕車不愼將伊撞傷昨由公堂提訊判俞罰洋二十元另給原告醫費洋五元了事 
[被誣圖盡]  
　　王順生前晚闖入戚瑞生家被戚指爲行竊扭入捕房押候究辦詎王押將辫線解下自經圖盡由捕查見喝阻昨解公堂請究王供因訪友悞入伊家兹因被誣行竊無顔歸家是以圖虀判押捕房一禮拜開釋 
[不還押櫃]  
　　顔年靑金松林等六人昨至總巡捕房控方子元不還東淸輪船押櫃洋一千一百七十元　爲追究捕頭着赴公堂控告 
[承認誘姦]  
　　唐徐氏控徐靑泰誘姦伊妹徐翠玉等情由探將徐靑秦拿獲昨解公堂請究徐供認屬實判押捕房三月 
[拐匪收押]  
　　賀王氏控謝大祥拐匿小孩昨晨由探將謝解至公堂訊供屬實判押捕房四月 
美租界 
[巡捕越界]  
　　英捕房六十四號送信華捕前日下午乘脚踏車至吳淞路界外三路三區巡士以該捕違章越界帶回局中嗣由盤副捕頭赴局保釋 
[傭婦墜樓]  
　　吳路唐姓家傭婦朱徐氏前日從樓上墜下跌傷足骨由唐車送捕房轉送女病院醫治 
[西婦酒醉]  
　　某西婦前晚酒醉至吳淞路廣東女子王春杳家胡閙由西捕帶入捕房押候酒醒核辦 
[俄人互毆]  
　　昨有甲乙二俄人在百老滙路因索欠起釁互相毆打由印捕一併拘入捕頭飭赴俄署控告 
[不期而遇]  
　　蕩婦王氏向與陳阿三姘識近復與陸大有染昨日陳陸二人在該婦家遇見互相鬥毆由捕一併拘入捕房捕頭以事涉噯昧斥退不理 
法租界 
[深夜火警]  
　　前晚兩點半鐘永安街同安里泰豐海味行不戒干火焚去房屋十餘間捕房以該行保有火險飭傳行主解廨候訊 
[捕頭辭差]  
　　法捕房華捕頭王佐才今因另有别就向麥總巡辭差麥君慰留不允准其告退 
[加給薪水]  
　　法捕房去年新招之華捕七十二名業己滿年昨由各捕房捕頭禀准麥總巡每名加給薪銀一兩惟内有十餘名因未能合格尚須察看再核 
國外新聞 
[葡國禁演弑王故事]  
　　初十日倫敦電云巴黎電稱此間有接葡京里斯本私家消息謂近有某處大開宴會在會諸人裝扮王族及暗殺茄洛斯王及王太子之剌客復演弑君故事並備棺槥骨殖僞行葬禮當經警察干涉諸人拾石亂擲故警察即以手鎗佩刀擊散當時並有軍隊彈壓各街現已拘獲二百人 
[統監大臣嘉讚美敎士]  
　　初十日東京電云韓國統監大臣伊籐王答覆美國駐日大使奥平君謂松風君所述之言全屬訛傳美國在韓各敎士啟發韓人頗有成效統監大臣與各敎士之交際從無如今日之誠篤 
[美國海軍界近聞]  
　　初十日倫敦電云美國上下兩議院聨合委員已將前所核准之海軍修訂議案註銷羅斯佛總統對於分艦駐泊太平洋一事頗不爲然叢鑒於俄日戰役俄國分艦之後遂弱其戰鬥力故也 
[塔孚脫注意日僑問題]  
　　初十日鈕約電云塔孚脫君近與羅斯佛總統會商審查日人在美情形以便於受任宣詞之中縱論一切 
[美國國務大臣袒日之言]  
　　初十日鈕約電云美國國務大臣羅德近在和平社赴宴時論及開列福利亞省近事謂該省好事之徒形同匪類日本駐美大使高平小五郎男爵時亦在座 
[近東大變局一百二誌]  
　　初十日倫敦電云俄政府照會塞爾維亞謂證諸政治情勢維持和平爲塞爾維亞最要之利益俄政府之意塞國如貪欲土地不特不能得各國之助力及表示同情且將與奥國構成兵禍云初十日柏靈電云土爾其與布勒嘠利亞開始交涉頗有告成之望德相蒲羅親王因奥國外務部大臣愛氏與土爾其内閣總理大臣希氏訂定條約特電道賀 
[無綫電報將達西貢]  
　　初十日栢靈電云巴黎法人謂本年歲杪時無綫電報可望由愛番爾塔接至西貢 
[德國兵部百年紀念]  
　　初十日柏靈電云德國近舉行普羅士組織兵部百年紀念德皇太子並各帮兵部大臣均到塲觀禮 
來件 
[法公堂罰欵收付淸單（續）]  
法公堂自一千八年正月起至六月底止共收罰欵洋七千零七十一元四角付公堂六個月費用洋一千三百七十四元四角九分付巡捕房充公洋二千二百五十三元二角六分付仁濟醫館及病院治押犯醫費飯資洋八百五十六元六角七分付劉仁才做押犯衫褲二百套工料洋二百六十元付探夥赴南翔嘉定提案川資洋十一元五角四分付探夥赴鎭江提案川資洋一百四十九元九角付探夥赴蘇州提案川資洋三十五元七角 
付寳和佔看鈞昌餘燼洋四十八元零一分付普育堂善舉洋五百元付仁濟醫館善舉洋二百元付輔元分局善舉洋一千一百三十一元八角三分付放生局善舉洋一百元付果育堂善舉洋一百五十元 
　　以上共付洋七千零七十一元四角 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[南京勸業會坐辦陳蘭薰演說詞]  
　　中國爲四千年文明古國飲食衣裳宮室器用文化之開中土最早車有指南漏可知時則製器尚巧自古然也惜後世矯文返樸動以高曾矩矱爲尚而奇技淫巧有誅遂致苦窳拙敗而不之恤良由閉關自守不知以研究爲改良以競爭爲進步無怪事事落人之後也雖富有天產而農林失植利少因天寳藏不興貨多棄地又無甚大資本之工業不求爲托辣斯之大商家實業不振馴至貧弱果孰執其咎哉考歐美列國富强進化之次序大抵由農而進於工由工而進於商乂由工戰而進於商戰以中國工商與他國工商戰必敗之道也工商旣敗雖有强兵無能爲力欲求不敗之道必先研究商戰之術則賽會其首着也英國一千八百年在倫敦首創賽會英之工商發達獨先殖民地亦最廣法之巴黎德之栢林奥之維也納相繼開賽各都亦同時相繼興盛日本舉辦勸業會目的專以改造土貨行銷外國抵制外貨流入而商業以之勃興此東西各國賽會所由來也白人自哥侖布尋得美洲後初不過數人數十人經營公司厥後自東紐約錫加哥波斯頓迭次開會以迄於西桑港市面之興恒與賽會爲終始英屬之新嘉埠檳榔嶼法屬乏安南尤以勸業會爲殖民地之主動力西人有言英雄以造世界爲已任建造世界以賽會之力爲最大蓋賽會者聚集多數人之心思財力論比協材成事較大獲益尤多以視管子之分士農工商各爲一鄉者其利益自不同也前此中國不知其故商埠之大如天津漢口香港靑島上海等處均被外人租佔放棄權利受其法律範圍後悔何及此舉之力不惟足以振興南京城北市面大帥遠見所及方修寗省鐵路此會即爲鐵路之紀念可也世界商業本以鐵路輪船銀行等事爲最有勢力之機關然無賽會則鐵路輪船銀行等事不　利其固有焉能發達况此會對於學界成績爛然則有敎育普及之功對於農業研究墾　則有大興地利之效對於工業則搜取原料可以改良製造對於商業陳列物品一若廣登告白他若轉運公司保險公司銀行商店旅館戲館等均可同時興辦其利有不可勝言者而且噐械雜陳足以研究兵工製造之事業則鼓勵精神發揚皇威而軍界受其影響改良風俗補助敎育操練立憲議會之國民而社會收其利益凡此之類對於朝政小之增長國稅大之鞏固邦交胥於是乎至於廣集財力大興工作普通人民之被利益更不必言吾或庶政方新如練兵興學巡警局所均屬消費顧實業不能進步恐財政日匱庶政亦不可終日則隠憂方深也大帥考察政治以還師人之長補已之短於庶政而外尤注重實業一項凡可以興起實業者無不實力舉辦而尤注意於勸業會者良以江南地勢輪軸交通又處揚子江之中流商業繁興尅日可待且公園地處城北濱臨後湖開城通湖種樹修路便成勝景爲之設牧畜塲跑馬物塲植場花圃等項又創建築公司布置一切皆足以佐勸業會之興盛者也惟此會爲南洋第一次不敢張大其事故賽品限於本國國外之物則列入叅考舘還期各省恊贊會董事會設法出品陳賽以副我陶憲之期望凡我同人住居南洋一帶地方尤宜視爲切已之事南洋之榮辱即一身之榮辱今日之會承諸公賁臨其爲熱心賛成可知也下走材疎學淺又無商業經歷全賴諸公毅力維持旣認爲應辦之事必矢竟成之志抑記有之凡事豫則立西哲有言事功之大小視思想之廣狹爲衡一事之成全在未開辦以前一開辦而事之成敗已决不能復易矣現當籌辦之始可不其難其愼冀底於成惟願諸公賜敎匡其不逮則幸甚 
小說 
[譏彈小說滑稽魂（四）]  
　　第一回　老紹興半路截輪船傻知縣當堂標别字 
一面想着。心上甚是得意。便乂問那位包師老爺道。老夫子旣是撫帥那邊的幕府。此番出來。一定有什麽要緊的事情。請問老夫子往那裡去。到底是怎麽的一回事兒。包松濤聽了。拈着幾根黃而且秃的鬍子。先咳𠻳。� 
了一聲。吐了一口痰。不慌不忙。安安頓頓的說道。我此番要回到紹興去。也没有什麽事情。那買辦等了半晌。等出他這樣的一句話來。一時呆了一呆。急問道。旣是没有什麽要事。爲什麽在半路上叫我們停輪。包松濤聽了。依然毫不在意。淡的答道。我要搭你們的船。怎麽不要呌你們停輪呢。買辦聽了。直氣得個得個目瞪口呆眼睜的看着包松濤的臉兒。看了半晌。一句話也說不出來。那心上說不出的十分懊惱。暗想這纔是三十歲老娘。倒綳孩兒。我做了多年的買辦。今天平空的上一這個老頭兒的惡當。天下竟有這樣不知進退。不通世故的糊塗蟲。待要和他吵閙罷。却又是自已情願停輪的。說不出什麽來。只得口内說道。罷了罷了。總算上了你的當就是了。說着。頭他不回的走了出去。那包松濤還在那裡咕嚕咕嚕的。一個人說道。你們這個輪船。原是搭客的。我搭了你的輪船。是熙顧你們的生意。什麽倒說上了我的當。難道我是不出錢的麽。就是在半路上停輪。也是你們自已情願的。與我什麽相干。說着。又喃喃呐呐的駡道。這個混蛋。眞是個勢利的東西。了起先只說我有公事。便樣的恭敬。後來聽我說了没有什麽公事。就登時的板轉臉皮。走了出去。還說上了我的當。你想可惡不可惡。包松濤自言自語的。駡了一會。也没有人去理他。只好罷了。只說那買辦氣冲冲的。跑出官艙。走到賬房裏頭坐下。把這件事情對衆人說了一遍。自已也不由得笑起來道。我自有生來。没有上過别人的當。這眞是破題兒第一次的辜情。衆人聽了。也没有一個不笑的。後來傳到船主耳朶裡頭。曉得了這件故事。好不把買辦埋怨一番。 
 
 

Page 27

 
 
   
 
 

Page 28

 
 
   
 
