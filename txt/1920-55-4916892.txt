# 1920 - 55 - 4916892

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[互俟機會]  
[  冷]  
近日以來各方面之活動均似稍靜者非平息也互俟機會而已雖然不儲實力於平時徒俟機會無益也 
　　蓋世界也者實力之世界也非偷情健忘之人所得而有爲者也然實力斷非强力之謂無論何種行動皆有實力在於其間唯虚張取巧之術不能與其例耳 
　　古人云國家閒暇及是時是即預儲實力之時也今雖不得謂閒暇而所謂時者亦無幾然而苟能不耗其時而儲實力焉則他日機會之來或不至虚遇耳 
專電一 
[北京電]  
　　今午靳仍未到院故閣議停開（二日下午二鐘） 
[北京電]  
　　安系爲財李運動兼代國務總理甚力故靳今日仍不銷假（二日下午二鐘） 
[北京電]  
　　豫督問題從緩再决靳辭呈退回頃已收下院事照行明日閣議可照常出席（一日下午八鐘） 
[北京電]  
　　豫電趙督决仿吉孟例抗命中央其部下已嚴加戒備人民多入敎堂求庇（二日下午二鐘） 
[北京電]  
　　天津方面連日有重大會議目的在維持現閣團結北系撤回前軍促成和局（二日下午二鐘） 
[北京電]  
　　陳光遠電留贛南蘇軍已轉李督緩撤（二日下午二鐘） 
[北京電]  
　　新衆院下星期二開議安系决召外交當局出席質問閩魯兩案方針（二日下午二鐘） 
[北京電]  
　　經濟調查局委員反對參議正總裁反對副總裁内訌甚烈（二日下午二鐘） 
 
 

Page 5

 
 
   
 
 

Page 6

 
 
專電二 
[香港電]  
　　李烈鈞現駐花縣握粤路中樞駐韶桂軍因缺接濟被挫頗鉅軍府與莫商已派人調停擬滇軍附鈞屬鈞附源屬源（二日下午四鐘） 
各通信社電 
[北京電]  
　　王印川卽赴汴受當局敦促負疏通任務吳之督豫段亦主張暫擱 
[北京電]  
　　張弧農確定後鹽署長不出段永彬姚豫二人段係張弧保姚係陸宗輿保暗爭未定（以上二日）以上中華通信社電 
[北京電]  
　　院電鮑貴卿韓入旣有三月二日獨立說務於琿春增防勿令入境并將近情詳查報告 
[北京電]  
　　某醫來電允勸趙倜自辭請政府緩下撤換令（以上一日） 
[北京電]  
　　徐聞靳辭職竭力慰留段亦勸靳勿去靳辭意已打消仍續假周樹模王揖唐組閣朱深代閣均謡傳 
[北京電]  
　　外交無人負責陳籙暫署部長說將成事實 
[北京電]  
　　劉鏡人堅辭使日徐不悅諭吳笈孫仍促劉行 
[北京電]  
　　福州案小幡表示可以讓步開議期仍未定 
[北京電]  
　　衛戌總司令部京警廳曾議被拘學生擬令出具保給即予釋放 
[北京電]  
　　府促王印川迅赴新任維持汴狀已準備即日啓行 
[北京電]  
　　方樞昨入府謁徐報告和議接洽情形 
[北京電]  
　　參陸處電各省兵費減二成事請切實履行以符原案 
[北京電]  
　　敎部上月向某銀行借欵接濟敎育經費已函由財部承認籌撥抵償 
[北京電]  
　　政府以中日攻守同盟說係屬謡傳恐傳聞誤會擬通電聲明（以上二日） 
以上中孚通訊社電 
公電 
[陜西省議會快郵代電]  
　　各省督軍省長省議會商會敎育會各法團各報館均鑒查川督劉存厚性情貪鄙反覆無常前在四川驅逐羅督殘殺戴戡塗毒生靈糜爛全省始奪得川督一席嗣因熊師逼近成都該督聞風膽怯率數千殘敗之衆逃駐漢南靦不知恥要求中央留其川督名稱編爲國軍冒稱兩師希圖蝕餉陜政府遵奉中央命令即由陜南人民每月籌給該軍餉銀十一萬五千元直至去歲九月地方力窮財竭紳民紛紛呈請陜政府始轉請中央允自十月起該軍餉項由中央籌撥旋即撥洋四十萬元而十一萬五千之向額仍勒令民間供給反時時挑播釁端激成譁變以達其姦淫擄拐之目的前與周彭兩軍搆難蹂躏備至今與鍾師長起釁騷擾殆徧槍林彈雨之際尤靳派火線軍需等捐四十餘萬元即以浮冒雨師計該軍餉項巳屬有赢無絀而該督貪壑猶未滿也去歲八九月間竟在南鄭設立糧務總局並於寗略褒沔等十一縣各設分局名爲籌辦糧秣實則施行種烟政策按畝派銀限期繳纳計以上各縣共派銀至一百七十八萬餘兩初則强民種烟違者苛罰繼則勒租民地自行播種而原派之欵仍不少減見禁烟佈告則悉行扯毁遇委員出查則極端阻撓現時烟苖尙未出畦而派欵巳靳民繳清陜南百姓因之破家蕩產賣兒嚮女者指不勝屈尤復發行軍用鈔票吸收民間現金以爲該督開設銀行之預備查封鄉民倉糧賤價勒買轉出售於市場從中漁利其他縱兵摧殘學校佔據民房砍伐墓樹種種殘害筆難罄數無論官吏紳民一有不遂其意卽遭慘毒漢南人民哭號連天呼籲無靈而該督天良喪盡毫不願惜一若陜南方面惟若所爲無或敢加過　者似此侵奪陜省主權違抗中央禁令罔顧國家外交豺狼其心土匪其行實爲民國以來所罕見本會於去歲十一月間因人民紛紛請願特開臨時大會兩次電請中央政府速調該督離陜迄今兩月之久尙未明示　法近日以來該督益肆淫威愈無忌憚本會因省長之召集受人民之請願復開第二次臨時大會業經議决一面速電中央重申前請並推舉本會副議長景凌霄赴京面陳一面咨請省長轉陳中央速予調離如中央政府再不表示辦法吾陜人民爲自衛計惟有籌畫最後自决之一法耳所最恨者該督種烟殃民旣已貽害陜南而事關外交更恐禍及全國除將本會致中央電文並條列該督不法事實附寄閱外尙祈共表同情協電中央俾該軍得以早離烟禍不至再發實所深幸陜西省議會有印 
中美新聞社電 
[華盛頓電]  
　　日本天皇勅令解散國會内閣意見極不一致國會中政黨多數贊成擴張選舉權日皇於星期四日命令原敬總理行動其先國會中對於選舉案曾有猛烈競爭云 
[倫敦電]  
　　糧食部將繼續設立五年 
[倫敦電]  
　　波蘭。羅馬尼亞。立得尼。三國外務總長將在華洋開會討論與俄國勞農政会媾和問題此事經協約最高會議允許此三國與俄新政府本已媾和惟其他與俄毗連各國之媾和約中此三國仍將加入 
[巴拿馬電]  
　　在運河區域中之工人一萬五千人前有罷工之勢現已終止因承受英國公使本耐德氏之調停罷工者大半爲西印度人從英國屬地來者 
世界路透電 
[協約國與俄國之近狀]  
　　二十三日倫敦電亞昌格爾軍之陸軍中將戈夫爵士又陸軍大佐兩員軍官多員聯名上書首相喬治氏促請承認勞兵政府並陳述過激主義傳出俄國德國勢力展布俄土之危險此皆有害於大不列顚者 
　　二十五日倫敦電紐約世界報載特羅斯基氏評論協約國對俄政策之談片謂過激黨媾和條件與夫過激黨望和之熱忱均未稍變凡與俄國恢復和平關係之第一國必可取得商務利益過激黨至春間可以壓倒諸舉兵反對者媾和以後紅軍之動員即將解除外人投資於俄國者可得相當之保障又謂波羅的各國現正與勞兵委員磋商媾和事宜云云關於最後一節昨日莫斯科無線電報曾述及之據稱里特倫得波蘭芬蘭立陶苑之同意後决計與過激黨於四月間開媾和談判華沙亦有消息徵實此說 
　　二十五日倫敦電每日電聞載二月十八日諾伏羅西斯克電稱台尼金將軍已組成民治内閣以前桐州議會議長米爾尼柯克氏爲總理 
　　二十六日倫敦電莫斯科無線電報稱勞兵政府已致文美日羅三國聲明願與媾和之意 
　　二十三日倫敦電今日高等議會所討論者爲俄國問題聞高等議會曾審查因過激軍勝利而今時勢變更之許多問題俄國現存有糧食甚夥而歐洲則急需之此爲當日討論之點衆且期望俄國恢復元氣現料大會不日將宣布决議 
[高等會議與君士坦丁]  
　　二十三日君士坦丁電英國高等委員宣布協約國决計不奪土耳其之君士坦丁並警告土政府如再屠殺阿米尼亞人民則將大事修改和約云云土政府大爲感動土國内務部致電各省當道宣布協約國之决議並命設法阻止傷害非回敎徒撤退巴土姆英兵之議業巳取銷 
[各國近事記]  
　　二十六日倫敦電愛士葵氏在培斯萊獲選爲國會議員國會中人深信愛氏之復入下院必將切實牽動内國與世界政策之趨勢國會休息室中訪員現皆推測喬治氏能否與其舊黨之領袖爲政治之調和愛氏將於二月二十九日就席 
　　二十八日倫敦電據官中宣稱和會巳討論加西里亞地方阿米尼亞人之被屠殺事宜將即設法對付此事　　二十六日倫敦電愛爾蘭自治議案規定以烏爾斯特六郡爲烏爾斯特區域 
　　二十六日倫敦電下院休息室中消息吉特士爵士已被擇定爲駐華盛頓英國大使商部大臣似將由工部大臣郝恩爵士繼任 
　　二十五日倫敦電泰晤士報謂出口赴美之貨漸見增多而美國來英之船裝貨地位大逾需求此可有助於平滙率問題 
　　二十六日倫敦電紐約電稱美國造船家爲英國代造油船四艘計價洋七百萬元因英國船廠已無餘暇之故 
　　二十三日倫敦電每日郵報探悉航務公司主人與飛船建築公司數家已組織一團體調查能否以商務飛船往來於英國斐洲東方之間 
　　二十五日巴黎電法國鐵路風潮之起乃因要求開釋犯過之司機人一名未經當事者許可所致罷工者現要求增加工資鐵路國有並取銷懲戒例 
太平洋路透電 
　　二日北京電新任駐華英使亞爾斯登氏四月中旬可望抵京届時現代理英使蘭博遜氏將請假回國 
　　二日北京電美國摩根銀行職員拉芒氏即代表美國銀行團在華利益者現已抵日本 
　　二日北京電中國無線電今日由里昻傳來者徵實二十三日路透電社所傳協約國已允由德國組成法庭試審協約國所指定罪犯之消息並謂指定罪犯五十六人之名單將於一星期内送交柏林附以打字機繕成之牒文共五頁此牒將由高等議會審定之名單係巴黎協約國戰爭罪犯委員會所擬内有英國指定者七人法國指定者十二人比國指定者十五人意國指定者四人餘如波蘭與羅馬尼亞所指定者 
　　二日香港電香港所分得之戰事勝利品如下重砲一機關槍十軍盔二十軍包二發信號器一割鋼絲器四臼砲二 
　　二日香港電棉紗報告云内地堓求甚殷加以陰曆新年之始華人例須購買若干以示惠顧之意故市價頗堅固每包漲價五元至十元不等有三千包之交易羅比匯率漲落靡定購貨乾於遠期貨殊無把握收盤市價頗堅計售去三千一百包存而未售者二千八百包未提出者一萬六千包孟買到貨九千包 
　　二日澳門電當道因銀幣乏特於昨日發行五先十先之紙幣二千張頗受居民歡迎銀行今日亦發行每張五十先之紙幣 
　　一日大阪電大阪鐵廠勞工爭端已釀成騷亂工人六百名暴動擊破玻璃窗惟即經警察恢復秩序大阪鐵廠爲日本最大造船廠之一僅櫻島一廠用工人四千餘目下之風潮限於櫻島廠爲美國所造載重萬噸之東方水手號輪船巳於今日安然下水風潮之起乃因公司拒絶工人要求增加工資之故 
國外要聞 
[東京通訊]  
[  次筠]  
　　英人布蘭德之中國財政論 
　　在國際新聞協會演說 
　　英人布蘭德素以精通中國事情著稱於世此次代表倫敦泰晤士報及美國各報東游曾在國内發表獨　言論引人注意昨已來日二月二十二日國際新聞記者協會特開歡迎大會於東京帝國旅館日本外務次長埴原氏政務局長芳澤氏通商局長田中氏極東課長小村氏及各國新聞記者數十人皆出席由該會會長頭本元貞氏致歡迎辭言及中國問題之重要及英美日三國宣互相信用互相和解以圖解决此問題云云布蘭德氏答辭則專以中國爲題大意謂中國問題猶現在之歐洲問題食糧問题而巳人口增加之急迫常爲中心事實個人主義之流行實督軍圖私利私益之結果也日本之將來亦猶英國惟視食物之供給如何耳日本之通路有三減少生產率或增加經濟之壓迫及困苦或努力於獲得食物之供給而冒險開戰日本非如英美流之殖民國其將來惟恃產業之發達中國實供日本產業發達之廣大市場故日本對華政策不應侵略及有領土野心因侵略政策不能與善良商業關係兩立故也英美日三國應共同再建設中心勢力於中國三國設立監督機關承受及監督中國財政十五年或二十年爲救中國現在困難及發達過去有力市場之唯一希望有效之建設及改革絶對不能期待中國現在之統治者中國通步惟待外人努力中國欲財政充裕及能自立捨外人公正管理中國財政外無他法中國要人皆承認此說惟不敢公然發表而已若英美日三國公認此種政策之必要則作成此計畫亦無大困難誠實之商議實爲必要鄙人此次東遊之目的在促三國共同行動之必要然反觀日本在北京代表者之行動不外表示與英美大異其政策而巳如現在之單獨對華借欵不過增加中國之困難及負擔而巳單獨借欵政策早改一日則中國及對華有利害關係之國即早利益一日布氏又云吾人對於中國之改革負重大之債務此債務惟對過渡時代之中國困難表寛容之態度方能償還吾人須知中國係全無準備而卒遇西方物質文明之所致也布氏又論中國現在之學生運動謂彼等係出於知議階級之愛國感情應表同情不應怨恨及抱敵意云 
國内要聞 
[靳雲鵬辭職之經過]  
　　靳翼靑因辦事掣肘態度消極曾於二十七日向東海口頭請假兩日一面并囑院秘書廳準備辭呈此項辭呈已於昨日（二十九）下午五時送府東海事前得信先後兩次派吳笈孫袁乃寛到棉花胡同委婉勸慰均無效果現辭呈尙未批答聞靳氏此次决心辭職具有兩種原因第一山東問題安福意見與全國輿論絶不一致應付方法極感困難第二安福要求更換汴督迄今仍在進行大有不達目的不止之勢靳氏因事實上不易辦到而又無術排解有此二因計惟有一去了之據某機關消息靳氏提出辭呈之後東海恐慰留無效頗有挽周樹模出組内閣之意昨曾交諭吳秘書長往徵周氏意見俟得確復再向各方面分别疏通惟以目下政情度之周之組閣亦斷不成事實又聞此次暗潮之生雖由更換豫督風潮而起究其内幕甚爲複雜緣吳光新之督豫不過表面上揚言實則某方面冀以吳督鄂王子春調豫然後再及於贛使長江之局勢一變故近在京畿之曹錕不惜連電保趙甚且以去就力保之非有所愛於趙也不過爲欲保　狀計不得不出此一途也靳恐此事發生牽及直皖問題動摇北洋派之大局故遽　退志云 
[武力士涉下之北京國民大會]  
　　近因山東問題各省公民先後開國民大會表示反對直接交涉北京因學潮影響政府防範輦嚴各界無從舉惟對於山東問題則仍著著進行因之昨日（二十九）香廠南頭忽有國民大會發現茲將該會經過情形分誌如左 
　　事前之决議北京國民大會原定於二月六號開會後因政府調派軍警竭力防阻故遂中止前日各界抵貨委員會假某地開國民大會籌備會議决於昨日下午二時在新世界南頭空地舉行國民大會惟開會日期時間事前均嚴守秘密至昨日始發出傳單臨時通知該傳單内容略謂山東福州事件問題政府尙未按照民意向日本交涉而天津復有拘打學生之事現時事已急迫應請大家於是日齊集該地討論對付方法云云 
　　開會之經過二時一刻開會到者二十餘團體公推龔某主席報告開會宗旨後各公民自由演說詞意均極激昻當時有基督敎徒許姓老太太（年已七十餘歲）演說最爲特色大致謂今日國民大會對於中國前途頗關緊急爲子愻計爲公理計不得不爭回靑島取消一切密約以謀後生之幸福 
　　議决之條件各團體演說旣畢當卽表决請願政府條件如次（甲山東問題不得直接交涉駁回通牒提交國際聯盟（乙）福建交涉須根據國民大會議决條件辦理（丙）廢止中日軍事協定及其他一切密約（丁）釋放京津被捕代表恢復言論出版集會自由（戊）如政府不顧民意則實行上海國民大會决議之各種辦法　　警察之干涉當人數合漸多時該處警察見勢不妙即鳴警笛召集附近警察數十人向學生詢問情形學生不顧樹起國民大會之旗幟警察等不許執旗學生不允相持有數分鐘之久該警等遂一擁而上奪去［國民大會］之大横旗及其他之小旗並驅散游民及人力車夫當時有女子師範學生十餘人分散國民大會宣言書忽來便衣警察數人向女生手中力奪雙方相持頗久惟女生總以體弱力薄祗得任其奪去最後復來武裝警察數百人解散大會迫令各公民散去雙方頗有衝突到會者多有受傷醫學專門之紅十字會旗幟亦被奪去被拘者有公民陳廷璠及學生王某張某等十餘人警察驅逐公民約費一小時之久方始散去 
　　擁擠之狀况當開會時新世界以南幾無隙地因之公民多購票入新世界二三四層樓欄内人　之滿學生演說聲公民鼓掌聲警察干涉聲互相響應如山崩雷動 
[俄新黨要求引渡謝米諾夫]  
　　政府已電令拒却 
　　政府日前得海參威報告俄新黨司令部正式通告我國謂謝米諾夫由赤塔逃往滿站又加爾米柯夫亦帶械率兵向華境虎林哈埠等處分竄應請悉數引渡否則將自由行動等語當局得此消息已密電沿邊長官對於新黨要求應卽嚴重拒絶其謝加兩部逃入我境并合卸除武裝停止活動如不允從則須驅逐出境以免彼方有所藉口 
　　據另一消息俄國新舊黨戰爭舊黨在在敗北所有在俄勢力竟已盡失加爾米柯夫與謝米諾夫二人皆以其敗殘卒竄入我境惟俄新黨對於我國感情頗好力顧邦交不肯窮追入我境地以引起我國之反感然又恐謝加二氏在我境地收拾殘餘乘間而起因要求我國將加爾米柯夫與謝米諾夫二人引渡與彼以絶後患孫烈臣鮑貴卿兩督對於此事不敢自專特會銜電致政府請示辦法政府以謝加二人旣率軍入我境地我國爲維持中立鞏固國防起見自宣令二人之軍隊悉數解除武裝不使他族實逼處此以擾我人民侵我主權惟謝加爲俄舊黨健將因與新黨政策有異故率兵相爭兵敗來奔苟侵我主權顧全我之中立如命解徐武裝則我國自黨以政治犯待之不便引渡故政　覆孫鮑之電命答覆俄新黨謂我國刻下僅能使加爾米柯夫與謝米諾夫解除武裝使之不能再有活動至於引渡則一時難允云云所謂一時難允者其中尙有含意義蓋政府之意如果謝米諾夫與加爾米柯夫野心不死圖　我地以爲失之　隅收之桑隅之計則我國惟有以兵力從事引渡於俄新黨以絶後患按謝米諾夫前曾有擾我蒙境之野心及其在俄之地位稍固而我國蒙防亦復鞏固於前始戢其野心今其敗殘之餘幾已不能軍當不致自取覆亡耳 
[農商部仕版之解剖]  
[  靜]  
　　人員濟濟 
　　中央闊部莫過財交因其一握全國會計一管全國交通每年皆有積千累萬之收入附屬機關棋布星羅於各省入其門者路道旣寛而收入亦厚也近年以來以國内經濟發展之結果農商部亦漸居重要地位附屬機關日見推廣本部收入亦復可觀因此奔走政海者對於該部間亦以［闊衙門］稱之焉蓋就其用人一端而論除附屬機關不計外其列在本部職員錄者殆已及四百餘人而錄事一部分猶不在内以視民初元增加何止二倍人數旣多則行政事務與經費支出自必隨之而增可以無有疑義 
　　論農部官制所定特任官一人（總長）簡任官十一人次長　事司長技監）薦任官五十二人（僉事技正）委任官八十二人（主事技士）凡已經任命者皆實缺也此外文官高　考試及格分發到部學習期滿者與薦任職分部任用者皆可爲候補之薦任官文官普通考試及格分發到部學習期滿者可爲候補之委任官凡實缺與候補均依一定之法律手續取得官吏之資格至若由總長隨意下一部令任某某爲參事上行走僉事上任事主事上任事或在某某處辦事或逕稱爲辦事員則與法定稍殊矣且其中同一任事也又因僉主而各異同一辦事也又因［員］字之有無而各殊行走於參事上也可得月薪三百以上儼然與高級之僉事技正同科問其果爲參事之候補乎則旣無法定之明文又未經長官之呈准而部内以簡任職升用之僉事固别有人在也以簡任職分發到部者亦未嘗無人也（簡任職分部任用可稱爲簡任職候補各部大都有之亦可算爲法定之一種）僉事上任事月薪及百元以上者待遇可以准主事但亦有月薪僅五十六元者主事上任事與辦事員則絲毫無所區别日薪多者及百元以上少者亦可及四十元至於無［員］字而逕稱［辦事］者則其上必冠以形容詞如［派在某處］［暫留某處］等此項人員有爲未到任之實業廳長或已退職之實業廳長亦有因身分較高不願受僉事上任事之名而其月薪則巳及二百元左右者亦可用含混之名稱焉惟其中有由僱員錄事中提升作辦事員者則與外來逕稱辦事員者有别有實缺人員中僉事技正加稱參事上行走主事加稱僉事上任事高等文官及普通文官學習期滿分别改稱僉事主事上任事則　外來逕稱某某上行走或任事者又有别蓋凡僅以總長所下部令逕任爲某官上任事者其不能認爲有候補之資格固與前文所言參事上行走不能爲簡任職候補同一比例因法定之候補薦任官除高等文官外復有分部薦任職與已有實缺委任職之曾經呈准以薦任職升用各員即所謂補官三輪中之第一第二兩輪也惟照普通習慣凡由部令隨意任用之辦事員任事等雖支最低級之薪四十元（錄事之月薪有多至五六十元者）亦與委任以上之官一例待遇其身分則逈與僱員之錄事不同可以列名於職員錄可以公共團拜及照相（以上二者錄事皆不與）此外又有技師調查員測繪員三種屬於礦政司内之地質調查所論其性質雖不屬於法定委任實缺官吏而論其待遇則與高等及普通辦事員相當蓋以其職務論較爲確定故與隨意添設之員稍有不同也茲列各廳處司各員數如左表 
 
 

Page 7

 
 
　　參事廳參事四行走六任事五辦事八辦事員三學習一共計二十七 
　　秘書處秘書四行走一辦事四主事上任事一辦事員一共計十一 
　　總務處科長僉事四僉事一主事十六分部任用薦任職二僉事上任事十五主事上任事十五辦事員十四期滿學習員一共計六十八 
　　礦政司司長一科長僉事二科長技正一僉事二技正六所長技正一主事六技士九分部任事薦任職四僉事上任事四技正上任事十六主事上任事七技士上任事一文官高等考試及格分部十二技師五調查員十測繪員二共計八十九 
　　農林司司長一科長僉事三科長技正一僉事八技正三主事十二技士十分部薦任職五僉事上任事十一技正上任事。主事上任事九技士上任事十文官高等考試及格十二文官普通考試及格二辦事一辦事員八共計九十六 
　　工商司司長一科長僉事四科長技正一僉事五技正三主事十三技士八僉事上任事十一技正上任事十四主事上任事十一技士上任事十六文官高等考試及格十一文官普通考試及格二辦事員十共計一百十 
　　漁牧司司長一科長僉事二科長技正一主事五技士六分部薦任職二僉事上任事一主事上任事四技士上任事一文官高等考試及格一辦事一辦事員八共計三十三 
　　前表所列凡有本職而復有兼職者不列又某官上任事各員内有巳具有薦任職候補資格者（如考試及格之文官分部學習期滿爲一類又分部薦任職爲一類又有留學生甄拔考驗及第分部任用爲一類但此類人數較少爲便於記述計特附入高等文官之内）皆混括稱之未加區别觀上額則於該部現有之人數巳可了然又除前表所列外復有隨意設置之員有支薪者有不支薪者如顧問諮議及總編輯均不屬於官制之内而爲長官隨意聘任或委任此等用人情形不僅農商一部如此凡中央各部院類是者數當不少且有一公通原則焉即機關愈闊綽而非法定用人之數愈多謂予不信請再看財政交通兩大部 
[京華短簡]  
　　自豫督問題起後河南方面消息日緊某機關昨得開封報告趙倜於二十五日通令駐紥各縣之陸防各軍一律移駐於京漢沿線如湖北交界之信陽州直隸交界之彰德府并黃河南北岸均駐有重兵開封省城附近駐紥南關東關之陸軍馬步砲各營均改駐於鄭縣開封省城於二十五日宣布戒嚴以第二旅旅長柴得貴爲戒嚴總司令省城人心驚慌異常居民皆紛紛遷徙 
　　福州交涉中日開議尙無定期惟聞本案調查員王鴻年前日曾到日使館謁見小幡公使爲正式談判前之意見交換王氏除聲明中國方面希望之條件外并叩詢日本對於此案能容納中國主張至何程度俾將來正式談判雙方均有一定標準可免種種誤會而易於解决會談約歷三十分鐘之久始行辭出 
　　山東問題經政府連日討論結果巳决定俟閩案交涉之後再行提出故近日有趨於緩進之勢聞昨日政府巳决議先派人赴魯調查近狀並定應調查之要點多端（一）日本佔領靑島後之設施（二）膠濟路日警之數日及其分配（三）膠濟路礦山之情形並有無被日本開採情事（四）日本居留地之情形（五）工商業設備之現狀又聞駐美容代辦昨有新十碼急電拍達　院及外交部略謂美國雖退出國際聯盟會議但我國之山東問題本具有充分理由仍應根據原議提出歐會萬不可直接交涉當軸批閱後已交國務院存留備案 
　　前由北京大學轉入北洋大學之工科學生近因北洋大學校務停頓聯名向母校要求爲彼等開班聞北大敎務會因此特開會議一次議决以該生等旣原爲北大學生礙難坐視其失學置之不理决定暫爲開班便彼等求學有地俟北洋大學照常開課時再歸該校 
　　去歳六月間天津領事團提議修浚白河以後卽互相商治至去年十二月又復會議一次當時决定先派工師數員從實測量然後再定施工辦法日前所有測量各事業巳完竣領事團常又根據測量結果在英領事館召集會議當場將海河工程局所提先將白河河口改修再爲浚河議案一致通過旋即根據議决情形通牒各國商業會議所徵取意見聞日内將送交駐京外交團提向政府交涉以便施行 
[英人解釋英美法對華借欵]  
　　字林報屢載英人巴克斯特氏與哲白特氏投稿對於英美法借債於中國事頗多指摘倫敦泰晤士報駐京訪員佛萊塞氏於上月二十四日由京投稿字林報爲英美法辯護其言甚長茲節譯其大旨於後略謂稍悉英美兩政府對華政策者皆知此兩國皆竭力反對有害中國之交易惟個人交易往往不易約束如克里斯浦之借欵與太平洋興業公司之借欵皆未嘗商及美政府是巳駐京公使固不能約束其國民使之不皆活動而駐京公使之言亦不盡爲其政府所採用顧事有無可疑辯者則英美政府咸有一種誠意不欲中國受有不幸之交易而英美公使亦皆盡力施此方針不過有時偶有最好不成立之事而竟成立耳五百萬鎊借欵爲不能有益於中國之一種交易但英美公使事與願違竟與聞之其所以然者徒以無可奈何耳巴克斯特氏乃斥英美使署贊助此項借欵以期擁護靳氏地位希望靳氏舍日本而親英美姑無論巴氏詆斥靳氏之言是否確實惟就兩使署而言英美之參與借債實與靳氏之改變傾向無關巴氏又有英美使署冀得交換故助成借欵其實靳氏始終親日將使英美失望等語此種言論未免誤會時局徒使華人對於英美政策生錯誤之印象實則此政策已於美政府因銀行團而發之文中誠切說明矣近數年來中國無日不向下疾馳趨赴慘苦破產之域濫借外資浪費無度國家實貴產業或賣或押彼握權者祗圖籍此固其地盤未嘗稍以國家幸福爲念而日人之承借者亦祇圖其自己利益不復念及中國之幸福也此種行逕必有途窮之一日東方他國前有如是行者終致喪其獨立如中國不即回頭亦必蹈其覆轍外人爲索欠計必施行大規模之干涉甚或有類似瓜分之舉動日本現有一黨難免不主張瓜分中國蓋以爲中日毗連且有他種原因一旦分割日本定可獲更大之部份也至於他國則以分割等舉動與其利益相反他國皆有國内間題不便運用兵力於遠東假使一旦有事他國定不能多所獲焉故其利益在維持中國現狀祗求中國安寗人人得以同等機會經營商業於願已足無他希冀中國政府愈良則商業機會愈多歐美不願中國擾亂非對於中國或其人民之幸福有特殊之注意不過因中國完整而有良好秩序庶與其利益相適耳新銀行團組織之政策即在此近來日本政策與新銀行團宗旨不符他人之所見及者日本獨不見之此殆日本眼光太遠而覺新銀行團對華之態度與日本所抱予取予携之理想矛盾不合歟日政府不能悍然進行其單獨之政策其故有二（一）日本有一派不與政府同一見解日本商界今受一明白敎訓漸知必先得華人之好意然後始可與華人經營規模大而有利之商務中國抵制行動愈趨愈勁足徵好意之無存日本工商業乃大受影響激怒中國則不利於商務日人現以此見解促其政府反省從前日政府全由武人把持不妨逕行己意不必顧及商人之呼籲但今昔時勢不同日本軍人貴族今亦稍知之矣普通選舉權之要求即欲去代議制政府之虚名而求其實者今漸使軍人貴族覺悟矣是以日政府在今日斷不能不恤輿情况今日輿情係因政府對華厲行侵略政策致使商人喪失金錢一事而發乎（二）日本對於他國尙有不能髦弁之條約義務旣須服從英日盟約所載彼此行爲不得碍及任何他一方面利益之條欵又未可抛棄與美國協定之進行主義戰時日本對於英美或可無所忌憚但在戰後則不可不格外鄭重故日本今若在華採取單獨行動則直破壞其對於英美之條約義務必不爲英美所容世界雖亂日本雖强然猶未能容日本任意行動由是言之日本在華之慾望與他國載見於銀行團計畫之宗旨彼此或有調和之希望也試再言借款問題日本屢言必貸欵於北京現政府以免其傾覆而他國則以爲現政府宜令傾覆俾中國得以重新做起但日人巳允贊助中國若他國拒絶借欵則日人未免丢臉綜之五日萬鎊之借欵其事細微英美法三國寗願蹙額頭贊成之不願攖日人之恨而使銀行團問題愈增　　因此理由英美法卒贊同五百萬鎊之議巴氏遂指英美法有所希冀要知使署所希冀者欲得一健全之中國俾中外人士交獲其益而非供强梁漁利之腐敗中國也陰曆新年前借欵迄未成立日人乃於最後五分鐘獨出九百萬元日幣以踐行其允諸中國之約日人此舉係單獨爲之但日人以爲借欵大綱旣由各國同意則日人所行者不過行各國所已贊同但因電信遲緩·致未完備之事耳 
[楊增新請協濟國防軍費]  
　　援東三省之前例 
　　新疆僻處邊陲向恃協餉以爲設施前以加入歐戰國防亦覺吃緊又因近年俄國新舊兩黨相爭俄邊不靖伊犂·塔城·喀什·阿爾泰·各屬邊防處處戒嚴合計六七兩年陸續添募之兵不下數十營每年兵費不敷不下百數十萬此項軍費並非經常之欵實爲特别軍費又係關於國防與省防不同昨聞楊新督咨呈政府以歐戰發生俄國内亂以來新疆與俄逼近國防異常戒嚴沿邊各地無處不添派軍隊故年年添兵設防每歲軍費所需約計巳達二百六十餘萬之多無米爲炊實覺智窮力竭歐戰雖終而俄亂日形猖獗邊防尤加吃緊又不能因無餉而不設兵嚴重防守致生他變且同一疆域同一國防東三省以省防變爲國防曾賴中央之協濟新疆事同一律未蒙中央協濟分毫即以目下新疆國防之重要與夫財政之奇蹶而論是較東三省爲更甚俄亂一日不靖即新疆國防一日不安當此軍費浩繁羅掘俱窮之時應懇俯念邊疆危困設法協濟臨時國防軍費百數十萬元以資應付並將添募各營餉項依法追加一俟俄氛稍靖邊境稍安再將臨時兵隊分别遣散以節餉糈 
[吳佩孚對易汴督問題之憤慨]  
　　大駡安福派 
　　直軍吳偑孚師長因更易汴督問題曾電京反對措詞極爲憤慨（略紀前報）原電如下保定曹經略使南京李督軍南昌陳督軍武昌王督軍開封趙督軍各省督軍省長各都統各師旅長護軍使鎭守使鈞鑒佩孚於本日呈上大總統總理一電文曰北京大總統國務總理鈞鑒頃據豫省議會通電謂中央欲易趙督吳光新軍隊乘機進行大有不能中止之勢當此和局未成外交孔艱鐘鳴漏盡夜行不休未悉居心安在夫疆吏非一家之私產政權非一系之營業恃其讒慝而不德於民倒行逆施以逞無疆之欲輙爲當局過也慨自安福跳梁政綱解紐窮凶極惡罄竹難書稍有血氣咸不欲共載一天而乃長惡不悛鬼蜮百出值茲全國蜩螗之秋潛爲位置私人之計祗知擴張黨勢不顧牽動大局如果一意孤行勢必釀成大亂丁巳易督之戰禍波及三年未識當日肇禍者亦有動於中否耶查趙督蒞豫數年民情愛戴即稍有不愜於當局亦不應以武力壓迫吳光新旣爲長江上游總司令何又得隴望蜀似此野心勃勃不奪不壓萬取千取法紀蕩然排除異己人人自危政府比年來舉措設施無一不違反民意全國所痛絶者則保障之全國所贊許者則排　之順我者昌逆我者亡舉滿清所不敢爲項城所不肯爲而政府悍然爲之曾亦思武力威權較滿清項城爲何如全國之大能否盡爲爲一系所盤踞疆吏之多能否盡爲一黨所居奇兆民之衆能否盡爲一人所鞭笞以若所爲求若所欲徒見其心勞日拙也師長痛怵時艱不忍見中原塗炭務懇我總統總理整振乾綱勿爲安福所利用立飭吳光新軍隊仍回原防以弭戰禍并宣示决不輕易趙督則豫省之幸即大局之幸也迫切陳詞伏祈察納示復爲禱師長吳佩孚率第一路全體同叩漾等語謹此電聞務乞協力主持公道以遏異謀而弭戰禍則豫省幸甚大局幸甚師長吳佩孚率第一路全部叩漾印 
[駐湘客軍反對張敬堯苛捐電]  
　　物價受加捐之影響軍人亦同感痛苦 
　　駐湘各客軍官兵等反對張敬堯米鹽雜捐通電云（上略）湖南督軍張敬堯蒞湘兩載未聞有一善政只聞物議沸騰貪婪之心愈出愈厲現又無故而重加米捐·鹽捐·紙捐·魚肉捐·亦明知人之議己遂聲言爲軍事費藉以掩人之口實是猶服盜之服行盜之行而冀人之不以盜目我也烏可哉此捐也重捐湘人而并重捐吾國軍駐湘之軍人也欲爲緘默豈可得乎夫湘省稻夫雖屬富饒而當此大軍雲集之時亦不過僅足供湘省軍民之用是出運之禁宜嚴也乃該督於出運稻米一石捐洋一元遂大開出運之禁以致米價每石驟增一元數角其漲價尙不知伊於胡底卽以現時而論每一軍人每月食米數目衡之巳於每人加捐四五角矣是以吾餉項奇絀之軍人而爲該督助捐軍事費古今中外恐無此情理也此不能不爲通告者一也至於食鹽爲人人所必用乃無故而每包加洋一元二角鹽價亦遽爲增漲是我軍人凡在湘者均不能逃其剥蝕此不能不爲通告者又一也紙張一項爲物雖徵爲俎至廣公私日用皆所必需乃該督到處創立紙捐局强迫以行之誠爲古今來刮財之新政而亦誠爲古今來之奇聞也其思想眞入非非矣此不能不爲通告者又一也且現在市場魚肉又皆到處增加重捐我軍人雖對於魚肉非必要之需乃凡百什物之價無一不受其影響而遽爲增漲此不能不爲通告又一也總核數端凡湘省無論軍民人等每人每月皆得爲該督出捐洋六七角之譜其餘蠧國害人之事不勝枚舉夫湘省兵災匪患達於極點人民塗炭巳不聊生若再受此殘刻虐政殊不知湘人之何辜也駐湘各軍隊露宿風餐枕戈待旦縱含辛茹苦皆知分所當然而際此薪餉欠關累積數月朝不給夕枵腹堪虞而再爲該督納此分外之捐即吾軍人忍受而不言亦恐惡貫滿盈爲天人所共憤其患將有不堪設想者矣用是冒昧直陳敢告於我大總統國務院陸參各部俯體下忱速爲我駐湘軍人設法除此刻捐并祈各報館代爲通告於全國之人以徵公論而辨是非不勝迫切待命之至陸軍第三師·第十一師·第二十師·第十六旅直隸各旅·奉軍駐湘官兵等同叩 
[紀寗波抵制日貨中之三訟案]  
　　寗波學生團十人團兩團體調查日貨極爲嚴厲先後查獲者均付一炬並由各團體會同商會邀集各業限舊曆己未年十一月初十日爲止封存日貨不准再售各業商人亦均一致允許小販以生計攸關限至舊曆十二月底爲止槪行禁售現甬江一埠已達廓清目的然亦幾經困難矣爰將其經過情形撮要錄下十人團聯合會於去年十月二十六日據人報告崔衙前恒豐洋貨號有私進日貨情事當經該會派員會同學生會調查查員前往該號查得日貨絨布百五十餘疋并及西貨等暫存商會候處二十八日學生團十人團總商會三團體開會議决將日貨充公西貨領回罰洋三千元充作地方公益之用並將經理李行月遊行街市一週事後該號股東李安水聞聲不服先挽城紳張某調停經兩團體拒絶繼則繕狀控告十人團聯合會會長金臻庠勒罰巨欵之罪當經檢廳却下因李某一再催訊檢廳乃於十一月初十日傳訊學生團亦具狀參加公推代表四人投案候質樓檢察官首傳金君詢問當時情形畢又傳李行月到案勸諭一番即行却下而散李某仍挽張紳轉圜張乃假商會開會無效越數日竟片請商會將恒豐日貨倩人拍賣得價洋一千四百四十元全數歸還恒豐學生團十人團聞聲後追究前貨而張巳鼓輪赴滬矣當由三團體假商會開緊急會議仍不得要領現在此案迄未解决想將來必有一番交涉也餘懋紙號陳勝源專貿日紙起家學生團因調查該號疊受奇辱積怨已深十月二十一日學生團又受該號辱駡甚欲閉門行兇學生團乃召集全體公决將該號主陳勝源及其子道顯遊街警衆一面將該號色紙運存商會候查陳某乘去臘學校散學團體勢孤之時揑控金臻庠爲主動人實則金是日並未在場自去臘二十日至三十日旬日之間連訊五次當二十七日第四次預審時檢官勸令金君將紙發還了案金答以此事係學生會經手未便作主檢官勸道再三金始允函知學生會並至商會徵求意見商會王叔雲君以檢廳旣有此意不如令該號備函將紙件每種截留一樣其餘暫行發還如樣内日後查係日貨任憑公議處罰金亦以爲然王當電陳來會告以此意陳亦首肯允即由號内備函提貨詎陳又未照辦與王衝突并喊同挑夫五六十人聲言定欲硬搶幾至用武附近巡防局聞聲即派巡防到會保護内有巡防某甲以陳某不應如此蠻横面斥其非乃陳卽扭該巡防至巡防總局見王帮帶不在旋卽扭至地檢廳請究巡防局帮帶王懷芳聞訊卽逕赴檢廳控陳勝源以私擅逮捕罪經陳檢官開臨時庭訊問以陳逮捕巡防撕破號衣屬實因時巳晏即諭令將陳某父子發押一宵候偵查再行究辦刻聞王帮帶已函請檢廳迅予提起公訴矣大綸綢緞莊去年十月間有人告該號内設有掛壁字號取名誠記專運日貨分銷本街等情經各團體查明屬實當晚在該號内開會學生團十人團總商會及該業董事司事等在場均以大綸巧立名目破壞抵制本應懲罰經該經理包品璋再三懇求議决從寛罰洋四千元由包出立願據了案不料事隔數月忽訴金臻庠以欺詐取財之罪經檢廳於去臘傳訊金反覆辯論檢官以包某所控證據不足刑事案不能成立已當庭却下矣 
[南京快信]  
　　豫督趙倜昨又派諮議張子晋來甯謁李督接洽某項要公住華洋旅館 
　　八省同盟聞决定暫不推領袖 
　　李督昨密電靳雲鵬勸勿萌退志 
　　院派參議袁良昨過甯赴滬迎胡維德入京 
　　和議近又有活動消息南代表曾彥鄭椿森日内將由滬來寗轉車入京接洽 
　　省議會議長崇固赴鄂交漢洽萍公司借欵一案昨公畢乘輪返寗 
　　　傳善集股在滬創辦極大紗廠昨來寗謁李督商請認股聞李督允認二十萬元鈕日内卽赴津京再轉車赴鄂贛各省接洽 
　　此間白米每擔現已漲至將近八元尙有步漲之勢聞蕪湖米價亦漲已從嚴查禁 
　　省立各校有延長寒假一星期開學說 
　　齊省長准七日由津返寗 
　　王桂林實授全省警務處長［蘇州上海兩廳長不歸管轄］各界昨均往道賀警務處機關俟齊省長返甯着手組織 
　　省敎育會請設臨時理科視察員茲奉省署指令暫從緩議 
　　倪嗣冲明日日（三日）誕辰李督派諮魏俊赴蚌祝賀並慰問病狀 
[杭州快信]  
　　浙省禁烟頗著成續現奉中央明令擬由部派員來浙查勘省署昨通令各縣知照并先將境内有無烟苖發生確切查明具報 
　　省署昨通令各縣知事浙省籌辦災賑支用公費歷届在原撥賑欵内動支百分之五此次注重工程賑欵無多所有分區勘估手續各費應在原有行政費項下撙節開支如需費較鉅實在不敷准呈明困難就縣稅公益费或準備金兩項酌量補助 
　　西湖黃龍洞素稱名勝載在志乘現被外人　佔基地經住持譚誠覺呈請省署維護已令杭縣王知事速查具覆核辦 
　　尙有要聞二及地方通信轉入後頁 
雜評一 
[靳内閣之前途]  
[  庸]  
　　靳雲鵬因曹張之助力徐段之慰留據昨日所聞已有打消辭意之說政局上軒然大波似可暫歸安靜雖然靳即一時不至遽去而其前途之命運仍有不可必者靳氏此次之求去爲汴督問題也汴督問題一日不解决則靳氏求去之原因一日不能完全消滅徐段雖各慰留靳氏而　汴督問題皆無切實讓步之表示一旦此問題急轉直下靳氏必仍無辦法此前途之不可料者一也 
　　敎育農商兩長之懸宕夙爲靳内閣一大難關安福雖要索甚奢不肯放鬆一步然以新國會方在閉幕之中無爭持之武器得以稍延旦夕今第三届常會開始而兼農商之田文烈又已辭去内閣補充問題形勢驟急安福苟不滿所欲必將藉此爲倒閣之工具而靳將無法應付此前途之不可料者又一也 
 
 

Page 8

 
 
國内要聞二 
[南京靑年會之慶祝會]  
　　接受舊中協署 
　　甯垣之有靑年會於茲九禩會員初十數人現巳達一千六百人所辦學校始僅一班繼增級分科現且十數班矣發展迅疾方興未艾昨日（二十九）該會舉行正式接受舊中協署典禮中外來賓到數百人李督派副官陳廷謨蔡代省長派科員濮忠厚代表蒞會美領事戴君胡敎育廳長張實業廳長孫縣知事旣紳商各界仇繼恒·陶保晋·甘鋐·等相繼蒞會下午三時摇鈴開會主席溫世珍報告略云靑年會之蒸蒸日上皆軍政長官協力提倡·與夫各界諸君一致贊翊之功·爲多方民國七年秋僉以所賃會所簡陋狹隘不敷展布勢　醵資搆造不可乃有募金之舉定額三萬預計購地二萬開辦及常年經費一萬而建築費另籌之美國總會未幾李督軍移節來寗同人商請將舊中協署撥給靑年會建築新屋卽經李督慨然批准咨部立案顧中協舊署屋雖寙敗不適於用而地址衝要交通便利按市計值奚翅踰萬前此短徵之額不啻一舉而充實之快孰甚爲茲值慶禮歷述梗槪以誌締造艱難云云奏樂畢主席報告今北美靑年會協會總斡事巴樂滿君來寗允籌巨欵協助特爲介紹巴君用英語演說謂美國靑年會參與歐戰輔助兵士當時祇希望中國協助十數萬元而中國熱心慷慨協濟至百萬數千元十倍於美人希望之外足徵中美兩國人士感情之厚已臻極點繼又瀝述北美靑年會新　展之經過情形並謂美總統威爾遜有言一國之盛衰强弱即視乎該國靑年會之發達與否末謂此次經過香港廣州厦門福州上海杭州蘇州等處靑年會無不蒸蒸日上有一日千里之勢云云奏國樂畢李督代表演說謂靑年會爲製造新靑年改良新社會之機關其要旨曰發展生識增進康健敦礪品行養成活潑之能力蓋靑年會之社會敎育精神的而非機械的積極的而非消極的也省長代表演說謂吾國今日朝野上下幾成一無道德無法律之世界一般高等流氓旣以徇私攘利之行爲提倡於上而在下復有種種跅弛放任之說以揚其波靑年子弟識力未定靡然從風酒色烟賭陷溺日深然彼靑年豈好自堕落乃無社會敎育以範其身心浸染於寓惡社會之感誘不自覺其入於下流耳倘靑年會日益發達則地方之不良份子日益減少其有功於社會國家豈淺鮮哉美領事戴君紳界陶保晉相繼演說畢全國靑年會協會總幹事余日章致答詞略謂我國二十年前靑年會祗有天津一處會員不過數人且係外人主持今全國有靑年會四十餘處又各商埠各道屬學校附設之靑年會有一百七十餘處會員已達四萬數千人完全由中國人主持靑年會得有今日之發達實軍民長官維持之力紳商各界贊助之功鄙人謹當代爲感謝今南京靑年會得此最適中之地點實　南京靑年之大幸基礎立定進行即在顧間也今有一事激剌吾腦筋翻旋吾胸膈若骨鯁　必吐乃快　卽　於今日國人所謂救國二字是也救國救國談何容易鄙人有一極淺比喻譬有人經商本錢祇有千金希望發至百萬然必須逐漸發展由千積萬由萬至數萬至數十萬以至百萬斷無由千金一日卽可發至百萬之理今日之熱心志士愛國學生奔走呼號或結一團體或開一大會打一電報反對某事痛駡某人與事實無絲毫補救徒虚擲其寶貴光陰要知今日之萬惡政府腐敗官吏倒行逆施無所不用其極豈畏人開會打電痛駡者哉鄙人以爲欲救國非養成完全之人格不可完全之人格者卽須人人有敏捷之腦筋健全之身體而尤不可缺者道德蓋今日之賣國者腦筋何嘗不敏捷身體何嘗不健全惜缺乏道德心故也靑年會所注重者爲德育智育體育羣育此四育即爲養成完全人格之利器云云時已五鐘遂奏樂攝影散會 
地方通信 
[蘇州]  
　　二次敎育行政會議吳縣自七年九月開第一次縣敎育行政會議後迄已年餘一切事宜均待討論現由勸學所長潘振霄呈請縣知事召集第二次會議經温知事核定三月十三四兩日爲會議期間每日下午一時至五時爲止議塲仍假勸學所辦公處一切切會議細則均照第一次辦理先於十三日上午十時行開會禮並指定邑紳莊炳章·宋銘勳爲敎育行政會議特别會員已分令縣立各校校長各市鄉董事·視學勸學各員·學務委員·等届　蒞會參與會議矣 
　　敎育家演講吳縣敎育會會長襲賡萬定舊曆本月初九日起特請江蘇省立第一師範學校附屬小學主任吳研農君·及天賜莊景海女學敎員西人趙君蒞會演講　天趙君並携帶器械數種以助餘興 
[松江]  
　　盜犯執行槍斃去臘夥刦浦南寒二十七圖顏姓戕殺事主顏秀卿族姪案内之盜犯蔣阿二由縣呈准高等審判廳判處死刑業於本月一日午後三時押赴南城月皇閣執行槍斃矣 
　　新華印刷公司歇業松地印刷公司推新華爲最完備振華次之惟因營業不振之故歷年均遭虧折現聞　華各股東已公决歇業并將鉛字銅模等生財器具盤與上海國光書局得價一千六百元云 
[南京]  
　　李督派員赴津興學天津河東陳家灣尙師傳墳前地方有　氏半日學社一處原係出天津河東警察分署並紳董勸辦所有購置地基建築較舍開辦經費以及歷年經常各費均係由李蘇督完全擔認惟開辦數年一切課程未臻完善現擬重行改組增加經費愼選敎員擴充學額以期名實相符免悮貧民子弟擬按照　育部頒訂半日學校規程辦理正名爲私立秀山學校半日部全部學生分爲四級上下午各二級定額二百六十人所有學生書籍筆墨等項統由學校發給以恤寒畯緣天津河東地方雖屬附郭實係落鄉居民多半貧寒向藉小本營生其子弟均無力求學李督生長此　知之甚悉故振興敎育擬先由半日學校入手以期謀生求學兩不偏廢另再設法推廣小學漸次及於中等敎育現已延聘敎員補招學生定期三月間開學仍派本署秘書劉潛赴津主持一切云 
[鎭江]  
　　米麥價之飛漲調查全鎭米糧存貨僅有二萬餘石較往年短少三萬餘石麥則因滬上麺粉廠派人來鎭購辦小麥故　月一日陸陳泙價　　價高等米每石八元六角次則七元五角高小麥每石價洋六元 
　　工商興學鎭埠瓦木業董事擬籌　巨欵設立鎭江工業私立兩等學校專爲造就工界子弟不久即可成立並聞金山河木業亦有組設學校之舉錢綢江廣三業亦組設　商學校是亦敎育普及之先導也 
[安慶]  
　　皖省官界祝壽忙三月三日　嗣冲壽辰皖垣各長官如財政廳長陶　　業廳長高炳麟敎育廳長董嘉會等均已先後赴蚌聶省長亦於二十九日乘安豐兵輪赴蚌祝壽公務暫委政務廳長李大防代拆代行 
　　皖議會定期開會省議會九年第二次臨時會現定四月一日開會業已通函各縣在籍議員届時蒞會矣 
　　丁漕滯納罰金己未年未納之丁漕附稅財廳令自三月一日起照串票一律加征二十分之一懷寗縣已奉令施行 
[嘉興]  
　　小兒發生急性傳染症日來禾城十齡以内之幼孩發生一種急性傳染症初起時上吐下瀉手足冰冷知覺麻木旋即肌肉　動醫藥無效半日内即斃死後體現靑色口自不閉據僧道傳說小兒之患此症而死者已有數十人中醫謂之驚風症未知確否現居民之有小兒者不令出門以防傳染云 
　　新春又雪禾邑自新春以來連日陰雨直至二月二十八日天始放晴不料三月一日西風又起氣候　寒午後陰雲密佈即下大雨入夜降雪天明起視屋瓦皆白積雪寸許漸即融化 
[杭州]  
　　部員磋商雪話國有事交通部電政司現擬將各省城商埠所有商辦電話公司次弟收歸國有展設長途電話分軍用民用兩種即將原辦各公司改設爲電話局由部委局長總司其事杭州電話公司亦奉部員朱鵬壽前來磋商該公司董事會以事關重大須俟三月二十一日開股東大會後方可解决朱部員接洽畢先行回京覆命矣 
 
 

Page 9

 
 
   
 
 

Page 10

 
 
本埠新聞 
[卸任英公使抵滬之迎護]  
　　駐京英公使朱爾典氏由京卸任來滬搭輸回國早經外交部通電本埠交涉公署妥爲接待並由交通部電令滬寗火車派撥花車赴寗迎迓等情巳誌本報茲據路局消息朱公使於二號晚九時恐未能抵滬聞須於三號寗滬夜車附掛抵滬本埠政界楊交涉員·王道尹·徐警廳長·沈知事等昨得路局電話巳預備今晨聯袂到站歡迎并聞西南要人孫中山唐紹儀等以英公使在華敦睦邦交主持正義亦預備開聯合歡迎大會以表歡迎又一消息前任英使朱爾典昨日午後二時行抵浦口乘英艦過江附滬寗花車定二時半開行晚間九時許到滬住英領署車站有護軍使署之兵列隊保護沿途有騎馬印捕隨行今日晚間在上海總會赴英人中國協會之宴會明日即乘日船返國因留滬時間忽促其他宴會槪行辭謝云 
[羅柴諾夫來滬之兩說]  
　　文滙報云前海參崴俄軍司令羅柴諾夫將軍現避往日本日内即將率其眷屬與隨員前來上海云 
　　路透社消息云茲悉近充海參崴俄軍司令羅柴諾夫將軍不日將携眷來滬之說官場未接徵實消息該員今仍住日晒某旅館恐未必移居滬地 
[四團體反對借欵之對外宣言]  
　　中華民國九年三月一日卽一千九百二十年三月一日中華民國全國各界聯合會·中華民國全國學生聯合會總會·上海各界聯合會·上海學生聯合會謹宣告於各友邦之前曰北京政府純爲頑强官僚武人所盤據其對内對外之舉動荒謬顚倒不僅爲民治主義之障礙抑且爲世界第二次大戰爭之導線吾人曾疊次電請各友邦勿以欵項借給彼輩頃聞日本又墊日幣九百萬圓此種借欵以法理言之則未經我國合法國會同意以事實言之則不啻假以殺人越貨之武器我國人民皆極端反對頻年以來日本屢以金錢軍械接濟我國之少數頑强官僚武人以致禍亂延長各友邦之商務亦受此影響而有停滯之虞吾人積恨在胸乃採抵制日貨之策冀彼工商界澈底覺悟以糾正其政府之對華方針茲日本一再破壞各國不借欵與南北當局之約言將盡攫中國之主權利權以爲排斥各友邦之憑藉各友邦其維持正誼予以有力之警告乎是則吾人所盼望感謝者也中華民國全國各界聯合會·中華民國全國學生聯合會總會·上海各界聯合會·上海學生聯合會宣言 
[學生總會召集特别會電]  
　　本月二十日在滬開會 
　　全國學生聯合會總會致各省特别區域學生會電云據京·津·魯·湘·留日·寗·學生會函請特定三月二十日召集評議部特别會於上海請派代表三人中華民國學生聯合會總會 
[上海學生聯合會交際科通告]  
　　上海學生聯合會交際科昨發緊急通告云本科現在要到上海各團體去接洽這個事非常的要緊中國的存亡在此一舉了所以請諸位同志無論如何千萬不可以不到會帮助辦成這個事現在定三號午前十二點鐘在會聚齊再出發各界接洽一切 
[聲辯密商攻守同盟之院電]  
　　代理松滬護軍使何豐林昨日致江蘇省敎育會及縣商會等函云逕啓者准國務院東電開據上海江蘇省敎育會縣商會等聯銜電稱近日謡傳日人要我訂永久攻守同盟示魯案可以讓步誘我直接交涉全國震駭請從速宣布辦法等語查所稱密商永訂攻守同盟各節毫無其事似此無端揑搆顯係有人挑撥希轉知該會等勿得輕信浮言爲要等因相應函達卽希查照分别轉知爲荷 
[華僑聯合會開會紀]  
　　華僑聯合會於一號下午五時開會到者李登輝·吳應培·許冀公·曹讓之·謝復初·謝碧田·侯德廣·傅溪水·胡道南等並荷屬西華僑聯合會回國請願代表黃宜猷由李登輝主席報告開會事由並宣告歡迎黃代表繼黃代表略致答詞次由胡道南報告去年四月至今年二月收支賬目經衆議决照印徵信錄發給各會員繼曹讓之報告馬玉山承認月捐自二月起每月十元王洪恩自一月起每月二元曹讓之提議本會應發給各會員職員以會證李登輝提議本會臨時幹事章程諸多未妥應行修改况本會自續辦以來日見發達即來滬華僑亦日見其多應將幹事改爲董事並擴充額數以利進行遂將修改草章付衆閱看經謝復初·傅溪水·許冀公·曹讓之等互相參酌修改文句並經衆公推名譽董事及特别名譽會員等李登輝又提議公推胡道南爲總幹事又董事十九人除現有幹事改充外另行函聘許冀公提議荷屬事通告書應依元月十七日議决辦法印刷分發全國各團體機關以上各議案均經到會全體通過七時散會茲將各員姓名列后（名譽會董）簡　南·林秉祥·簡玉階·馬玉山·（特别會員）陳炳謙·李清泉·李興濂·施能詠·（名譽會員）郭樂·郭標·（正主任）李登輝（副主任）吳應培（董事）許冀公·曹讓之·傅溪水·朱遐九·謝碧田·謝復初·侯德廣·胡道南·其餘俟函請承認後再行宣布 
[組織滬海道屬勸學所聯合會]  
　　滬海道屬各縣勸學所因組織道屬聯合會於日昨假上海勸學所開會到者爲上海縣勸學所所長李頌唐南匯葉壽祺·潘　海門黃鎭岳嘉定顧瑞靑浦蔡鍾秀川沙張志鶴金山李儉繹·張作邦太倉錢自輝崇明陶鑄松江張樹勳奉賢朱聲鳳等於午前十時開會至午後四時散會决定通過該聯合會草章九條照錄如次第一條本會以滬海道屬各縣勸學所組織之定名爲滬海道屬各縣勸學所聯合會第二條本會宗旨以關於勸學所職權内應辦事宜互相討論進行方法並謀解除地方敎育行政上困難問題第三條本會會所因交通上之便利暫設上海縣勸學所第四條本會以各縣勸學所所長爲當然會員但有事不能到會時得派員代表第五條本會於每年陽曆二月七月各開常會一次遇必要時經三縣以上之同意得開臨時會第六條本會議决事件須呈監督官廳核辦者由各縣勸學所具呈或會呈但於議决案定之會員提議案務於常會期前七日寄至會所第七條會費由各縣勸學所共同擔任第八條會務主任由開會所在地所長兼任第九條本會章程呈報敎育廳備案如有未盡事宜得於常會期内修正之 
[商界總聯合會總董旋滬]  
　　各馬路商界總聯合會總董陳惠農前因國會一再電邀前往廣州參與制憲旋因議員主張互異憲法會議停頓陳君又復盡力爲之調解後因滬事殷繁乃請假暫行離粤業於昨日到滬矣 
[縣商會定期開董事會]  
　　上海縣商會現訂三月五日（即舊曆元宵日）午後三時開今届春季第一次董事會提議關於該會進行事宜昨已分别函至該會各會董查照請於届時共同蒞會與議 
[女界交誼大會預誌]  
　　神州女界協濟社爲注重社交聯絡女界起見自民國七年起於每年陰曆正月十五日開女界交誼大會一次邀請滬上學界知名女士歡聚一堂以資聯絡後日（即陽曆三月五日陰曆正月十五日）午後二時復在該社所辦神州女學内開本年度女界交誼大會又以值此社交公關時代正宜不分界域男賓一例招　故此次男女賓兼請聞是日除琴歌古樂舞蹈及名人演講外並有新奇有趣味游戲多種以助餘興云 
[昨日之金市]  
　　期貨標金自開紅盤價一百七十一兩五錢以後日跌一日緣某匯頻小之故昨日大條又長八七五［掛八十三辦士二五］遠期長一辦士［掛八十三辦士三七五］以是三月份標金開盤爲一百五十二兩未開先令時價一百五十一兩八九錢尙無受主因是業中人咸恐先令放長金價尙須疲跌之故先令揭曉勿動美匯漲洋一元而某匯忽漲半分蓋因大連帮連日賣與各銀行者日有數十萬元且銀行家銀根見鬆所以抬面人心頓堅金價横跳而賣阇更少三月份標金價最高漲至一百五十六兩五錢（較晨市最小價每條漲銀四兩六錢）後雖跌至一百五十四兩七錢然收市之際先令市面轉軟一百五十五兩三錢五分尙難買進烚赤價亦漲二三兩惟各銀樓首飾價均無變更 
[友華銀行銀市報告]  
　　中美新聞社譯友華銀行二日報告云昨日倫敦當地銀價爲七先令八便士出口銀價爲一便士紐約與倫敦間往來匯價爲三元四角七分此間正式金元價漲一分金鎊價不動市面終日穏固無出口交易商人之要求業由銀行應付金融鬆動市價似不至再漲云 
[殖邊案之近訊]  
　　本埠殖邊銀行自生財拍賣後一般執有該行存欵簿及鈔票之貧寒人士無不失望奔走呼號函電飛馳一無效果自洋商執有該行債劵者擬控訴該行股東北京農商部於會審公廨消息傳布後始動北京當局之注意農財兩部曾經協商會同派員來滬清理乃事閱多日部派清理之員迄未來滬本埠楊交涉員旣憐一般追償者之困苦復不忍該行一切債劵輾轉逼迫盡數跌價流入外人之手昨乃特派該署通商科長卓健伯氏於今晨專車北上向農財兩部再請早日實行清理以紓民困 
[美報旅滬韓人開會紀]  
　　大陸報云昨日午後韓人約五百人在夏令配克影戲園開大會慶祝朝鮮共和臨時政府成立之一週紀念高唱國歌并有人演說會場秩序齊整故捕房不加干涉散會後各執高麗國旗分隊游行云 
[己未年各業盈餘之調查]  
　　（十） 
　　法租界小東門外大街一帶魚行其營業有冰鮮行·鮮魚行之分冰鮮係江海之魚用冰夾藏者若鮮魚行則專做内河洞庭山浙湖之貨自城門舊址至十六舖鱗次櫛比生涯頗盛氷鮮各行去年生意頗佳鮮魚行因陰曆十一月内河河道冰凍兩星期銷貨不繼稍受影響然年終結果尙有盈餘冰鮮行今歲新開者有兩家一牌號長豐一牌號公大茲將各魚行去年盈餘數錄下 
　　冰鮮行豐號二萬公順八千源茂六千源裕一萬鴻昌一萬五千源通三千源利一萬泰昌一萬乾豐二萬生記五千東昶泰二千洽豐一千 
　　鮮魚行瞿長順一萬五千同仁昌一萬五千衡泰三千裕潤公司三千永泰三千復泰平 
[查禁運米出口]  
　　江蘇齊省長查得自去冬以來米價漸漲入正之後每石驟增至十元左右難保無奸商私屯食米高抬價值潛逃出口情事若不嚴行查禁殊碍民食爰於前日除通令各縣知事查禁屯積及阻止輸運出境外並令行江海關監督轉令洋常各關卡巡扦人等詳細稽查如無護照即係私運即行扣留深究以杜偷運而維民食川沙縣境之白龍港係爲通達外洋之港口前因滬地禁米出口甚嚴乃有奸商私將米石運入浦東内地改從白龍港偷運出口曾爲水警查獲嚴拿私販迄未獲案事爲川沙縣賴知事訪悉以該處旣有奸商偷運米石情事自應嚴予查禁故於前日分函水警第一第二兩　各派師船分駐白龍港之内外嚴行檢查如遇船隻停泊該港者即當詳細搜查 
[各輪船之行踪]  
　　英國輪船公司經理太平洋輪船公司之開希茄號巳於二月十八日抵倫敦海伐號已於二月二十六日離哥侖布經南洋香港等處而抵上海英印公司之裘不拉號將於三月十日離孟買來申亞挪號於三月十三日離孟買來申又日本號由香港來申大約三月七日抵埠 
[浙滬間裝設電話之昨訊]  
　　浙江盧督軍擬於滬浙間裝設長途電話曾經咨請交通部核准委派劉參謀來滬辦理其事已誌前報茲聞劉參謀實係軍務長劉譁臣自奉委後曾經交通部電料處磋議據聞裝置此項長途電話預計約需三四萬金祇以需線甚鉅且年來電料價資較昻非萬金可能藏事劉軍務長業巳報告盧督軍核示並聞浙省電話局將收歸國有云 
[駛行街車之請願]  
　　陳漢明律師代表中國街車公司呈工部局以請願書懇准其街車（卽按站駛行之汽車）開駛於本埠其路線爲愛文義路·海寗路·西藏路·等處 
[滬杭路紀事三則]  
　　運送軍械滬杭甬鐵路管理局任小山局長昨奉浙江代理省長馮電云本署現有子彈一萬三千顆由滬運甬快槍一百八十五桿由甬運滬除塡給護照外希飭各站妥爲裝運等因當經任局長分飭上海南站及甯波站查照遇有上項子彈快槍來站報運時卽便驗明護照指撥軍輛趕速裝運聞此項軍裝巳於昨日起運矣　　運來現洋杭州商會於上年冬間因維持市面起見呈准軍署分飭財警兩廳禁運現洋出口如遇必需時須由商會塡給護照驗收並經咨照滬杭鐵路局飭站查照在案茲悉新正十日内經杭商會塡明護照交托火車運滬之現洋約計十五萬元此項現洋皆係銀行及錢業同行劃解之需並聞個中人云元宵節後杭地商用增進出口當見減少云 
　　查禁車役串　販土任局長查得滬杭鐵路車役人等近有串同土販私行販土情事當以當茲烟禁森嚴在路工役竟敢受賄串通私帶實屬目無法紀昨特飭知上海巡官蘇木廉杭州巡官吳曉峯嚴密訪查以憑究辦 
[現泊浦江軍艦之調查]  
　　現泊南黃浦聽候海軍總司令部調遣之軍艦計有七艘茲將艦名及艦長員名水手兵士名數錄下楚泰砲艦艦長饒涵昌兵士水手共九十一名楚謙砲艦艦長余振興兵士水手共六十二名楚同砲艦艦長陳訓詠兵士水手共六十二名定安砲艦艦長劉永誥兵士水手共三十二名湖鷹魚雷艇艇長李君武兵士水手共三十二名辰字魚雷艇艇長蕯福疇兵士水手共三十八名宿字魚雷艇艇長高憲乾兵士水手共三十八名 
[馬鴻烈赴杭過滬]  
　　陸軍步兵三十八團團長兼甯波鎭守使署參謀長馬鴻烈將任浙省憲兵司令曾誌前報茲悉馬氏奉浙省盧督軍電召已於前日由甬乘坐江天輪船來滬即旅昨日轉乘快車赴杭 
[黃佐庭靈枢安葬期]  
　　前留美學生監督黃佐廷靈枢業巳抵滬曾誌前報茲悉黃氏爲中華聖公會老敎友曾任堂董是以各敎友深滋哀悼悼現定於本月七號（前報悞爲六號）即星期日下午二時在狄思威路中華聖公會救主堂内舉行喪禮三時發引至靜安寺路國墳山安葬想届時素車白馬必極其盛也 
[蘇筠尙枢定期安葬]  
　　巳故上海縣商會副會長蘇筠尙曾經各界開會追悼茲聞蘇君靈棚巳定本月夏曆十九日午刻發引營葬於中新涇之西二十九保五圖一區内昨巳遍發告窆矣 
[昌興公司經理被害案之昨訊]  
　　圖賞誣攀之昭雪 
　　昌興輪船公司經理美國人惠士於去年八月二十一號在楊樹浦平凉路被人謀斃棄尸道旁經捕房查悉後懸賞二千元該公司亦願賞千元通飭中西探捕及法捕房並内地官廳一體緝兇未獲迨至本年一月一號有江北人呂文林（卽李德財）投靜安寺捕房密告願充此案線人據言兇犯即曾經公堂訊辦逐出租界之王愛福（又名王阿福）捕頭即飭華探沈崇禮西探貝麒往將王與嫌疑人之昌小二子兩人先後獲解公共公廨押候澈究嗣經虹口捕房西探目利扶司與華探目蔣榮生詳細查得實係呂文林圖貪賞洋誣指王昌兩人爲兇犯且查呂前次因西華德路某錢莊被刦一案呂亦充眼線陷害多人經公堂訊明判押西牢四年釋出未久復萌故態據情禀明捕頭將呂拘押等情迭紀前報昨晨押解公廨請究即派中西包探投訴王阿福因足患凍瘡送至醫院經西醫將王兩足截去並禀明呂文林與昌小二子誣害王阿福各節並據捕房刑事科代表律師上堂譯述前情請將謀命案註銷另行起訴呂昌兩人貪圖賞洋串供誣攀王阿福謀財害命等語而昌興公司亦由代表律師到堂贊同捕房代表律師之請求經關讞員核供商之美丁副領事會同簽判云捕房律師請求照准王阿福逐出租界處分准予一併取消陷害王阿福之呂文林昌小二子均押候訊明澈究此判 
[陳雲溪妾服毒殞命續誌]  
　　粤人陳雲溪妾王玉蘋服毒殞命經公共公廨中西官驗明等情曾誌前報昨日下午會審公堂張襄讞會同意副領事羅斯審理此案陳雲溪由陳漢明律師代爲辯護並由中國醫生詳呈證據請此婦確患腦衰病云云經張羅二君會商之下判陳雲溪開釋將案註銷 
[汽車又撞斃一人]  
　　汽車夫吳兆林前日在河南路開駛三千二百九十三號汽車不愼將行人高幹祥撞倒碾傷要害由捕查見將高車送醫院醫治無效旋即身死由院知照捕房將尸舁入斐倫路驗尸所於昨日午後報請公共公廨李襄讞會同美約副領事蒞所驗得高幹祥生前委係被汽車撞倒碾傷腦部身死無訛塡明尸格卽升座公案由捕將肇事之汽車夫吳兆林拘案經中西官略詰數語遂於驗訊單上會同簽判云騐得高幹祥委係被汽車撞倒碾傷身死着屍屬具結領尸棺殮吳兆林押候帶堂訊究此諭 
[警廳長通飭取締汽車疾馳]  
　　淞滬警察廳長徐國樑近來查悉汽車傷斃人命之事時有所聞爲尊重人道起見特於三月一號通飭所屬各區署警正佐等轉飭各警於站崗服務時無論晝夜偶有汽車駛入界線亟應舉手阻止無論馬路闊狹均應令汽車夫開駛慢車如該汽車夫等不遵應卽拘送來廳訊究 
[南市警官之禁賭]  
　　淞滬警察廳長徐國樑因所轉境内人民每藉口陰曆新年開場聚賭曾預令所屬並須發佈告從嚴申禁在案現南市第一區警署趙署長及一區一分所王署員奉令後昨特傳諭各長警每於出勤時如查見茶肆或居家店舖仍有牌九撲克等賭博者當場回署報告以便撥警前往查拿或遇體面商舖喝令停賭如違一體拘解究罰該警等如索賄徇隠一經查出定予責革示懲决不姑容云 
 
 

Page 11

 
 
[再請會勘鴻升公司碼頭躉船]  
　　浦東塘工善後局董朱日宣呈上海縣沈知事文云爲查復鴻升公司建置碼頭躉船旣係違章且係佔用危害津渡乞賜轉呈函飭會勘取締拆除以重民命事本年一月三十日奉鈞署第七十七號訓令奉江海關監督公署指令據上海縣知事呈鴻升公司佔用公地危害津渡請轉稅務司飭理船廳會勘由奉指令並繪圖抄件均悉即經函致稅務司查明核辦茲准賴稅務司飭據理船廳查復向來凡有欲在浦口修造碼頭及安建躉船等事照章均應報明理船廳並先將擬建之碼頭躉船繪圖送閱由廳查勘該地點情形再行核明准否現在浦東塘工局所稱鴻升公司安置碼頭躉船各節並未據該公司來廳報明及按章程呈送圖樣未便先往查勘嗣後該公司如將圖樣送請勘騐再爲核辦函請轉致令轉查明等因到局奉此遵查此案民國六年六月二日即陰曆丁巳年四月十三日新聞報載山北輪船公司在浦東美册二千二百十七八號地產前安署碼頭躉船向江海關理船廳呈請准其安設等情經浚浦局知照該公司訂立辦法兩條一山北公司應存浚浦局規銀一萬兩作爲該兩號灘地升科之押櫃銀兩二該地所有未竣工程須俟本局與理船廳核准船發准據方可動工惟須本局第六號至第十號所劃之地位興工塡築此兩條辦法山北公司答復允爲照辦並存銀一萬兩業經浚浦局知照理船廳查照等語查浦東各義渡規畫統一辦法浦面留寛十丈停泊帆渡各船公路定寛三丈利便往來行旅呈奉核轉滬海道尹交涉員核准函轉浚浦局並令會丈局會勘有案鴻升公司請轉美册契地不將碼頭公路依式劃留復經呈轉交涉員轉請美領事訂期會勘並先函止浚浦局不予塡泥若如新聞報所載是鴻升公司明知此案正在交涉乃以山北輪船公司名義向浚浦局預存銀兩接洽議訂係爲規避交涉起見第案未議結道契至今未發在浚浦局果不得預准升科允許興工塡築且該處碼頭曾經會勘又經交涉員轉函止升於前斷不能諉爲不知在理船廳已由浚浦局知照雖以山北輪船公司出名第旣妨害公渡碼頭不能因鴻升公司之未經報明送圖便可聽其自由建置董局因該公司安置碼頭躉船佔用公地妨礙公渡碼頭呈請函轉稅務司轉令理船廳會同查勘取締固爲保全地方公益亦係尊重理船廳職權爲正當辦法今謂鴻升公司未經報明及呈送圖樣未便先往查勘嗣後如將圖樣送請勘騐再爲核辦云云此爲對付未經興工以前之方法若鴻升公司之安置碼頭躉船已經建築豈得置諸不議且該公司之不送圖樣顯因有所妨害故違定章乃竟可任意建置殊堪詫異究竟該公司不送圖樣因何得能建置碼頭躉船應請理船廳澈查宣示並立予取締拆除以重公益而順民情該處賴義渡（卽爛義渡）公渡碼頭現被該公司建置妨害地方渡客生命危險已極理合具文呈請鑒核迅賜轉呈江海關監督函請稅務司轉致理船廳會勘取締立予拆除以維公渡而重生命一面分呈滬海道尹·特派交涉員一併函轉仍請理船廳一同會勘實爲公便謹呈 
[各學校消息併紀]  
　　蘇州旅滬公學蘇州旅滬同鄉會議决開辦蘇州旅滬公學已貨定校舍於新閘路壽康里曾誌前報茲悉該會巳公推徐蓮舫尤懷　爲校務主任經費全由職員及會員擔任日來佈置完備已定正月十八日開學 
　　養性女校派克路養性女學校本學期開始招生以來新生報名頗衆高等級揷班生尤多於昨（一號）上午十時舉行開學禮畢由校長周袁學孟朁同敎職員開會計論敎務上進行事宜並派定各級主任敎員編訂各級課程定於八號星期一正式上課 
　　培本小學寶山路口培本小學今年改爲第一校昨日上午九時舉行第十一届始業禮校長朱企民首致訓詞其次各敎員相繼勉勵逮十二時始散該校第二校分設於北車站北首公興路鼎元里第五弄現在房屋修理業巳竣工定三月十日開學 
　　基督公學密勒路基督公學日夜校部俱訂於夏曆正月十八日開學日夜校各種中英文學科槪重新編制近日報名入校者頗夥聞招生定額已將就滿云 
[靑年會今晚之演說]  
　　靑年會交際科定今晚八時請進步雜誌總主筆范子美第三次演說社會改良問題［新思潮與舊禮敎］范君前在該會演說二次聽者無不覺悟本次演講古代之禮敎與今日之新思潮有多少矛盾衝突之點如何根本的改革誠爲最切要之間題末演加拿大得處勝景及實業種種活動影戲以助餘興届時各界人士均可前往聽講 
[靑年會商業夜校學生分會消息]  
　　四川路靑年會商業夜校學生分會於陽曆二月二十八號下午四時在靑年會會食堂開交誼會籌商組織維持會事其大槪宗旨即維持義務學校久違之計公推徐贊華爲臨時主席議定一切進行方法並舉定維持會委辦員二十一人徐贊華·姜維良·孫道勝·張叔雄·余鵬·孫紹康·林樂生·林昌兆·洪紹棠·顧馥棠·卞毓英·馬志堅·阮仲華·鄧叔平·秦寳瑾·鄭瑞麟·張棣華·樂組毅·曹方庭·謝炳炎·楊螢·臨時委辦長徐贊華·書記孫紹康·迨至散會已鐘鳴八下矣 
[少年宣講團遊行宣講紀]  
　　少年宣講團總部於前日（二十九日）午後舉行第九週游行宣講在本埠西門關帝廟開講陳子和講［愛人如己爲今日求國團結之要點］胡峴香講［我國社會之劣風俗及改良方法］兪光芝講［對人對己之兩方並進　救亡之預備］聽者二百餘人講畢參以通俗游藝聽者頗得滿意並分贈各種白話印品復由王維民舉行露天學校照章授課學生二十一人又有兪光昌·朱漢光等組織自由車游行隊車後均立有［五分鐘］［虎頭蛇尾］之警告白旗游行各處藉以提醒已減熱度之國人各商界頗贊許該隊等回團時已晚矣 
[上海第一國貨公司之討論會]  
　　昨日本埠中華救國十人團聯合會所設之上海第一國貨公司毛刷工廠由經理兼技師崇淦泉·監察董天爵·馮松園三君召集創辦人邱稼禾·莊劬庵·朱睿豐·虞植卿·徐立祥·朱昌利·馬家木·汪奇芙謝玉麒·汪浩·任矜蘋·等十餘人至寶山路製造所參觀繼復至樸下討論進行事宜先由經理崇君將製成各種毛刷分給各創辦人傳觀次監察董馮二君報告經過情形次各創辦人發表意見當即議决再由各創辦人添集創辦費五百元繼續製造至出品在市場試銷後再行着手招股 
[華安合羣公司春宴紀]  
　　華安合羣保壽公司乘新年餘暇邀請中西人士聚集全體職員及本埠外埠各經理員於前晚五時假座泥城橋一品香樓下大廳舉行庚申年春宴到者百數十人席間由總司理郁賜演說公司之辦法次營業部主任呂岳泉報告己未營業之經過及庚申擴充營業之希望九時散席同往天蟾舞臺觀劇而散 
[騐收新建大達碼頭之工程]  
　　南市十六舖大達輪步公司因推廣輪埠在關橋迤北添建最新式之碼頭一座預備爲停輪地點並在上面建築木房俾往返各客之搭輪者從中憇息安放行李等情迭紀前報茲悉該碼頭自客臒竣工後尙未騐收現由通州總公司張總理派員來滬在碼頭上下察看一周因該處須停頓閔南平湖等班小輪河下浮泥淤塞小輪不能靠近碼頭尙爲缺點擬再撥派工人用挖泥機在沿浦地點將淤泥挖去幾尺免致阻碍停輪而於潮落時亦便於停岸以利行客 
[乞丐凍斃雪中]  
　　本埠自前晚起天氣嚴寒雨雪相間而下至昨晨彤雲密佈下雪甚大寒氣砭靑舊城濠一帶露宿之流丐受凍後内有一丐年約三十餘歲在途凍斃由崗警查見報告該管第一區警察署趙署長即飭十六舖地甲前往查明死者並無家屬報請善堂給棺收殮舁厝義塚 
[閘北醫院照常施醫給藥]  
　　閘北醫院於三月一日由總董錢貴三·沈聯芳主任趙灼臣副主任王彬彥·請坐辦兼醫士顧霖周帮辦兼西醫陳維翰·胡回生·徐橘香·任農軒·等照常施醫給藥仍由羅興友·徐幼棠·兪元爵等擔任庶務 
[謝邦清張毓濡聯袂赴杭]  
　　上海兵工廠總辦謝邦清松滬護軍使署參謀張毓濡均於昨日上午七點三刻時由南站乘坐快車赴杭晋謁盧齊軍民二長面陳要公 
[保護漕河涇濟急社之道署佈告]  
　　上海縣知事署令民人唐祖鎰等文云案奉滬海道　尹公署第二二七號指令本知事呈遵查該民人等籌辦善舉環請備案給示核明陳復由奉令開呈悉已准予備案給示矣仰即知照此令等因并發布告一道到署奉此合行令發仰該民人即便查收張貼此令 
　　附滬海道尹公署佈告爲布告事案據上第縣公民唐組　等呈稱竊公民等世居上海漕河涇鎭距縣治西南二十里許昔係僻壞今爲要區近與法租界毘連又當鐵路銜接加以蘇省獄舍建設龍華兵隊駐防土著客居户口漸臻繁庶人稠地隘時疫未免發生甚至貧者死無以殮苦者痤不能歸頻經費寓目何以爲情公民等集衆合謀　設濟急社辦理施棺埋葬等事觕定簡章已於八年春間開辦因組織伊始經費未裕先辦施棺事宜惟慈善事業每易中止又易爲不肖之徒所破壞必得禀請備案庶足以垂久遠而杜紛擾幸托字下之仁幈永作里中之保障爲特繕具公呈粘呈簡章捐啓仰乞俯賜察核姑念籌辦公益准予備案給示保護並求諭令縣公署一體照准布告施行地方感甚幸臨頴無任悚惶盼切之至等情到道據此除批示外合行布告諸色人等一體知悉爾等須知該社施材給藥係爲熱心救濟地方貧民起見事關善舉自宜公同維護倘有無知之徒藉端滋擾即由該社鳴警拘究决不寛貸其各凛遵毋違特此布告 
[新檢察官蒞廳視事]  
　　北京司法部近委浙江人許步雲（號德珊）爲上海地方檢察廳檢察官許已由京南下於昨日抵滬當詣檢廳禀到即日蒞廳視事 
[昨日公共公廨訊理民事案紀]  
　　昨日（星期二）公共公廨早堂民事訟案輪應兪尊孫襄讞及英卓副領事會審爰將訊判各案挨次紀述如下（一）［葛榮甫控陳成林不理欠欵案］此案自前年判决被告償還洋二千八百餘元後因被告無力歸還以故押追至前月間陳以在押已久禀請開釋而原告之律師不同意故仍拘押茲陳仍要求釋出方可設法還債原告之律師到堂尙未極端反對［結果］被告開釋料理（二）［奚僊嵩與弟少如爭奪故父朗如遺產案］先據被告奚少如之律師譯稱敝當事人住居閘北不在租界敝律師之訴禀内業已陳明云云次據奚僊嵩代表林百克律師起稱該被告前曾在貴公堂涉訟有案可稽何忽詭稱華界居民等語末由駐廨管理傳提事宜之華擇目邵錦春等投案禀明兩次往香粉弄被告之妾處傳被告皆未見後偵知被告在廣西路福致里六十七號門牌妓院内灶披　上吸食鴉片烟過癮乃請出提票前往將其捉住云云［結果］二月十三日被告禀詞註銷本案改期再訊（三）［包金記控葉繼康不理茶葉價案］原告因事不到由其所延代表林百克律師商得被告之律師同意到堂請求改期［結果］改期一禮拜再訊 
美商利達洋行在會審公堂呈控福建路（即石路）曲江里八十五號門牌志成顏料行經理蔣璞齋定購顏料延不出貨請追貨價及損失等情由廨准詞飭傳因被告抗傳不到昨日午後二句半鐘經美副領事丁瑞門君蒞廨會同陸襄讞升座第一公堂即據原告代表林百克律師上堂向見證汪永康詰據供稱被告於民國七年來行定購顏料當時訂有合同嗣因貨價日見跌落延不出貨所付來元順莊支票銀九百兩到期亦不照付云云並由林律師起稱被告抗傳不到要求按照原告所控銀六千六百四十二兩六錢缺席判决並請給諭將定貨拍賣發封志成顏料行備抵損失云云經中西官得供會商之下逾援筆判曰被告抗傳不到應准原告律師請求缺席判决著被告償還原告銀六千六百四十二兩六錢並將存於利達洋行貨物先行拍賣報告公堂一面將志成顏料行發封備抵此判 
　　又午後兪襄讞及英包副領事在第四民庭訊判之案如次（一）［盛宣懷遺產分配案］盛氏積資甚鉅子嗣亦繁分析遺產殊費周章故其夫人莊氏具禀請求准予按照監督分產人李經方所擬辦法判斷此禀繕呈後子嗣中有名毓常者對於該辦法顏持異議故而傳訊先由請求人莊氏之律師起稱李經方所擬分產辦法盛氏親族會曁各房子嗣多數贊成次由其他數房之律師三四人起立各方不反對該辦法又次盛毓常之律師起稱敝律師代表敝當事人反對該辦法者如一切公產·公共貴重契據漢冶萍股票等項該辦法涔均無妥貼之處置再該辦法所載組織董事會一條此數端皆極反對而賬目中開支宮保營葬費多至五十萬元此欵亦屬疑賣是以要求將此案改期一月俾詳細研究如有所得再行條舉惟敝律師知盛氏遺產内有現欵一百餘萬元毓常經濟困難非比他房富有要求將此欵先行分析等語請求人之律師又起稱該辦法經親族會全體通過今是否因一部份之得產人反對即失效力應請明察至此兪襄讞親向請求人之律師詳詢擬此辦法時經過之手續及列名親族會人是各房何等親族等情問答數語［結果］改期會商堂諭報告册及六年六月份之議案附卷（一）［凌承志堂控王勝祥馬張坤·售地不交方單請追已付地價案］前因飭傳被告不到曾令原告登報通知茲因馬以伊是地保兩造賣買地皮伊職在蓋戳至於賣主不交方單不能向伊追索故延律師到堂要求將馬之控案註銷並與原告代表朱斯芾律師辯論一過［結果］着王勝祥照數償付第二被告馬張坤由原告律師繳出律費銀二十五兩准其修改禀詞改期再訊（一）［婦人秦嚴氏控嚴小嬸嬸不還欠洋一千元案］被告因事赴蘇［結果］改期七天再訊 
[拐匿女孩之押儆]  
　　法租界居民吳質丸家之女孩吳妹妹於上年十二月間被貼鄰婦人陸陶氏誘拐至浦東藏匿伊母家中現爲事主偵悉報告大自鳴鐘捕房飭探前往將陸陶氏並女孩一併吊出帶回捕房管押昨日解送法公堂請究先據捕頭上堂禀明前情繼據原告投訴被拐情形詰之陶氏供此孩實由婦人之房客某女子領至婦人樓上游玩後因原告已經報告捕房婦人深恐累及故暫藏母親家中餘供支吾中西官判以陶氏誘拐女孩罪巳成立着押女所六個月女孩交原告領去 
[和尙吸烟罰二元]  
　　僧人華亮指控在唐家弄二百二十六號門牌開設佛店之僧人培基敎唆其徒將伊行兇並被軋往小茶館藉端拆梢等情由該管捕房飭探王桂亭前往拘拿培基正在吸食鴉片過癮遂被連同烟具一併帶回押至昨晨解送公共公堂請究先由原告投訴被告敎唆弟子行兇拆梢情形次由王探禀明往查時被告正在吸烟狀態禀畢將烟具呈察質之培基供稱實因日前原告偕徒住施主家諷經禮懺原告將徒之法衣燒破兩人曾起衝突然我在院開燎吸烟過癮並未預聞等語李襄讞核供商之美約副領事以被告違禁吸烟着罰洋二元充公烟具銷燬 
[私售鴉片押兩月]  
　　廣東人蕭榮山因在滬西麥根路九百六十七號屋内私售鴉片烟被該管捕房捕頭偵悉協同西探往將蕭與烟具烟膏一併帶入捕房昨晨押解公共公廨請究經中西官訊實以蕭破壞烟禁判押西牢二月烟具烟膏一併燬去 
[懲罰賣煙犯併紀]  
　　法租界公館馬路（即法大馬路）一百十一號門牌捷元號主陳良結又某號主馬友如並小東門洋行街某號門號之陳玉山協盛號主陳振英元大號主潘大等五户邇因私開挑膏店售賣烟膏烟土爲法捕房西探長石維也偵悉於前晚督同包探等前往各該户抄出烟土二大箱又數大籃盒頭烟數萬盒連同陳等一併帶入捕房諭充交保候核昨日解送法廨請訊先據捕頭上堂禀明前情並將烟土呈鑒詰之陳等供稱此項烟土實在未禁烟之前買來不敢私售餘供支吾中西官判以證據屬實豈容抵賴着陳良結罰洋五百元押二年准予贖罪馬陳各罰五百元潘大罰洋二百元陳振英罰洋一百元一併充公烟土没收 
[婦人私帶鴉片煙]  
　　婦人顧趙氏在北市私購洋烟大者四十二盒小者一百盒藏在身畔雇坐黃包車往南擬乘輪往閘港一帶販賣行至外灘爲警查獲人證解送一區警署轉送地檢廳罰辦 
[閘北賭案兩起]  
　　閘北四區巡官李壽山前晚率警巡經滬寗鐵路北潘家灣見沈保其所開之小茶館内有多人聚賭李巡官命警拘獲賭徒王阿文·陸阿弟·徐永和·浦福廷·陳旺等五人連同頭家賭具一併解入警署經警正顏璧城提訊一過判各罰洋三元繳洋開釋又梅　路朱張氏家亦於前晚糾人聚賭經李巡官查悉率警前往抓獲賭徒于德彩·陳阿二·朱福林·孫阿二·劉相臣·楊慶銘·唐三·唐道華等八人連同頭家解入警署押候訊辦 
[因賭起釁之訊判]  
　　姚寳和·王阿毛·偕見證張紅口指控通州人張君明·温州人沈廷桂·在七浦路七十八號屋内搶去銀洋二十七元·及值價十元之銀表練眼鏡並勒寫百元之借據等情昨由滙司捕房包探傳同原告將被告拘解公共公堂請究即由原告上堂訴明控告案情詰據被告張君明供稱起先之事我皆不在塲後來兩造議定書寫借據由原告將我邀往作保是實沈廷桂供稱去年冬遭火後親友俱來慰問故於新年歲首備酒請客席散賭賭消遣乃原告等在閘北邀來郎中（即牌九司務）　搶花假賭察花致起糾葛並無搶洋情事求鑒中西官核供　　被所供縱有其事然不應爲首紏賭判各押西牢一月以儆 
[串竊案辯論終結]  
　　滬寗火車站北首王家宅婦人李王氏於二月二十五日下午因事往親戚家迨事畢歸家爲時尙早不料窗户被人用刀砍破氏入内調查見房中綢布皮衣服並銀洋布疋等均已被人竊去急　單投報五區二分所請求嚴緝牛警佐立飭巡長夏正長率同巡警馳往詣勘後即於當晚在附近李周氏·周張氏·曾韓氏等三家臥床上抄出少數破舊衣服並零星布疋惟綢皮衣服銀洋仍無着落遂將三氏連贜送所傳同失主併送地方審檢廳當由沈檢察官預審明確起訴審判廳請爲公判一面函致該分所命傳該巡長夏正長於三月二號下午來廳候質昨已届期午後該　堵沈推檢兩官開庭審理原告李王氏投案伸訴前情請求嚴追尙少失贜夏巡長投案禀稱正月初六日即二月二十五號傍晚時據李王氏來所報告失竊後經巡長前往察看見附近鄰人俱係外籍客民不無可疑遂入該鄰家搜查即在李周氏·周張氏·曾韓氏三婦臥房床下抄出原告所朱少數原贜乃將該贜與三婦拘所研訊三互相推諉不認嗣據李周氏供稱［爲伊子李蘭亭所竊規已逃逸在外因此由所將一干人證送廳訊辦是實質之李周氏等三婦仍彼此推諉稱此項抄出之少數贜物不知從何而來求鑒沈檢察官起而論告略謂李周氏等三婦今日雖供詞狡展然李周氏前在檢廳預審時已供認爲伊子李蘭亭竊來今日尙有夏巡長到案證明則李周氏等三婦共同行竊罪行已成立應請審判長判决云云堵推事遂諭辯論終結命將三婦還押聽候宣判原告退去夏巡長回所供職 
[押店收贜之科罰]  
　　英商洋人鮑而於日前被賊竊去價值五十元之大衣一件後即報告捕房請緝現爲公共捕房偵悉該贜質在法租界永壽押店當即飭探投報法捕房派探協同前往將贜吊出於昨日將該押店主傳至法公堂請究先據捕頭上堂禀稱該押店不應將巨價大衣以五元收下實屬有意收質賊贜違背定章請爲訊核繼據公共捕房中西包探禀明前情詰之永壽押店主供實因該賊持來祇要質洋五元是實中西官判以不應違章賤價收質着將當本不追外再罰洋二十元以儆贜交來探帶去 
[藉端攫取皮夾]  
　　無賴章阿四藉口賭博在唐家弄將甬人翁發發扭住兇毆並將翁之皮夾一只攫取逃逸經翁大聲呼救在後尾追至老閘街附近適匯司捕房包探陸連奎迎面而來帮同攔獲帶入捕房禀明捕頭押候解廨請究 
[坐黃包車遺失皮夾]  
　　常州人周仲工於昨携帶行李乘坐滬寗火車由籍來滬車抵北站雇篛某甲之黃包車擬待漢口路之大陸旅館詎甫行數武忽稱橡皮輪損壞乃代爲轉雇劉運桃之車馳經中途周在車上檢點各物並無遺失惟内儲鈔票洋一百零五元之皮夾一只已不翼而飛疑劉與甲串竊將劉扭至老閘捕房經捕頭詰得事出西虹口因即派捕將兩造併送至滙司捕房飭探王桂亭查明解究 
來件 
[加入國際聯盟之主張]  
[  徐東藩]  
　　愚於二月朔日南旋在津浦車中因友人詢及魯事曾草山東問題答客難一則披露滬報當時並亦談及吾國加入國際聯盟之事愚意吾國加入聯盟爲必要故加入與否一層想無甚討論嗣渡富春而入芙峯不聞國事已二旬矣月杪返滬讀時事新報紀見有吳君統續對德和約一文臚列國内名賢之說引起吾國以得入聯盟之行政會與否爲加入聯盟條件之討論折衷羣議以期達於至善誠爲盛事篇末吳君陳義尤高深足佩仰竊思今日吾國國事之紊亂國力之薄弱在國際間之無名譽無地位而列强對吾又不甚措意且又易爲某國所間致起種種誤會其將長此終古乎抑有機會可乘得圖善將來乎皆與日後吾國加入聯盟與否一事爲甚有關係以故欵欵之愚不能自己執筆而書一自忘其　陋以與國人共商權焉 
　　自美總統宣布十四條件爲歐戰媾和之基礎而國際聯盟規約在巴黎會議於以構成是則國際聯盟之產出究不得不謂爲造成將來世界和平之一較有組織較有力量之機關成立亦即世界和平趨勢至此增進而吾國政府人民欲實行偃武修文之表徵也至於聯盟規約能完善與否將來能完全實行與否世之輿論能一致盡力贊助與否吾人目下對之自不能不有幾分之懷疑然世事非可一蹴而幾今之國際聯盟以視前次之海牙平和會之如何其進步當爲世所共認矣愚意各國正宜憑藉此次聯盟之規約盡力而厲行之則將來之眞正永久和平未始不可由此達到而即以今日爲始點事在人乃努力自視可也故在今日世界各國無大無小無强無弱皆有神聖莊嚴莫大之促進世界和平責任以加入國際聯盟誠心遵守規約極力圖善將來以謀世界之和平發展而造成一永久和平之世界自不應因其利於己而始贊助此神聖之機關而始爲全世界人類圖謀安寗也此吾國因盡促進世界和平之責任有不得不加入國際聯盟也 
　　國際聯盟之行政會權力擴大五强佔其五諸弱小僅得其四而吾國此次竟不被派人迸諸諸弱小之後豈得爲平爭之宜也以要求入行政會爲加聯盟之條件亦宜也然當此世界列强漠視吾國之日外交關係風雲險惡之時而吾國又處於若是之國際地位故此種要求實非前途確有把握自宜愼重出之若輕於一試恐目的不易達適足以失其本來之希望中某國之計而招國際之惡感今試言之 
　　前次吾國上下在拒簽德約之先曾數度詳愼討論以爲不簽德約恐失去國際聯盟會會員之資格列强愈迸吾於局外而吾國種種國際問題因之更難以得直後知簽奥約即可加入國際聯盟故遂定拒簽之議是吾國拒簽德約以有奥約可簽可得國際聯盟會員資格也以將來加入國際聯盟而吾國國際問題得直較易也嗣後某國代表施其種種手腕以圖破壞此事唆使奥代表更改對吾國和議之條欵以使吾難堪一面復在會倡僅簽奥約不得遂爲國際聯盟會員之議企迸吾於聯盟之外幸列强持正闢其非而奥代表亦終承認原議略修正之條欵而吾國代表簽字奥約吾國遂取得國際聯盟會會員之資格是加入國際聯盟乃吾國之所渴望愚藉此以伸吾國之曲求公道於國際間也若有何種情勢得使吾國不加入國際聯盟而迸吾國於局外者又爲某國所日夜　祝百思而不得者也 
　　目下吾國以入行政會爲加入聯盟條件列强如能容納吾要求事實至善設列强不爲吾聽以吾言爲過則吾因此不加入除吾有特强理由足以直吾之所爲則世界各國鮮有不以吾爲背棄和約維利自號無心以維持公義正道無誠意以謀世界之永久和平而圖人類之安全幸福若是吾國在國際間之地位之名譽又安得不下而各國之對吾又安能望其有奸感哉此爲完成吾國本來之希望免中某國之計除却國際間之惡感者有不得不加入國際聯盟也（未完） 
[靑年會幹事與會員之問答]  
　　（二續） 
　　問會費外何故再需募捐答平均計算每一特别會員享用各項利益其供給費每年每人出費洋六十元今祇收會費洋十六元相差甚鉅若將會費加增則經濟不足者難免裹足不前有阻靑年人之進步故不得不另籌經費以彌不足也 
　　問靑年會所辦何種德育事業答本會雖非敎會然係各敎會敎友所組合所辦之聖經學校個人佈道團祈禱團以及德育演講會皆係啓發人之靈修養成道德之基礎因之在本埠各禮拜堂奉敎受洗者每年有五十人之譜 
　　問靑年會中學較會外中學優點何在答靑年會中學所以優於會外他中學者由於觀察社會情形得風氣之先且來校肄業至多注重在營謀職業本校本其心理逐步改良現已幾成爲完全職業學校此其優點也 
　　問日夜校各有敎員學生若干答日夜郵差學校汽車學校紗業公所夜校順利夜校共有敎員五十人學生一千四百二十二人 
　　問日夜校有多少畢業生答日校一百七十三人夜校三百十五人　　問日夜校每年可盈餘若干答日夜校出入大抵僅足相抵即稍有盈餘亦但敷添置校具等等因本校各級人數均不使過廿五人無有以三十四人爲一班者故敎員易見效而經費則難有盈餘也（未完） 
來件 
[梅吉言律師來函]  
　　逕啓者據敝事主鄭衡之君云貴報於上月二十八日及今日所登殊有失實與敝事主名譽有碍按敝事主乃前新業公司董事已故鄭錦峯先生之第三子從未有龍龍二字之名伊於上星期日由本律師伴赴捕房存洋二百元作保亦無離申避拘情事請即更正 
雜評二 
[循例之否認]  
[  庸]  
　　國務院東電否認日人要求締結中日攻守同盟之說政府此舉固爲循例之事而爲一般人所預料者 
　　蓋以前事例之政府每逢外交重大問題未至可以發表之時期或巳露灼然不可掩之事實無不絶對否認卽如膠澳一案當日人通牒未至以前政府何嘗不一再申明曰並無直接交涉之意乃日牒朝提而政府傾向直接交涉之心理夕即言之不諱而况中日攻守同盟之說不過外間有此傳聞或日人有此希望政府旣未與之締結又安肯默認而不斥爲造謡耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記] [  （本報特派員）中一]  
　　［六］ 
　　以記者所涉歷凡甲國人至乙國不待咨訪而即能感彼我之不能强同者厥惟兩類材料第一種爲語言其次則爲飲食我中國與日本雖屬同居東亞而此兩者之自然分畛域猶之亞洲之與歐美足令旅行家演成種種之笑話也日前友人陸君以鐵路工程專家赴日本工廠視察以不諳日語故對日人輙以Ｓodoes一語敷衍之猶之不諳英文者之只說Yes及前清下官對上司之只说［是是是］耳一日陸君赴［日本料理館］（即菜館）試日本菜料理館中例以一［下女］陪侍猶之中國店之有茶房也日本侍役之於顧客恒瑣瑣相問詢以致其殷勤懇欵之忱而下女爲尤甚陸君初點一菜爲［炙牛肉］繼聞下女欵欵語亦不解其所謂而順便以Ｓodoes（其意爲是-是-）隨口應之不意一轉瞬間而日本所謂上菜之［生魚］等物腥惡難下口者已滿陳几案而陸君以出語在先無從反辯只得破鈔自認晦氣而巳實則此種［生魚］在我雖覺其腥惡而在日本尙爲國民性所同具之佐餐美品記者聞陸君言因憶及相類似之笑話一則若干年前有他國人士往西班牙國旅行者一日囑侍役入市購牛肉二磅以不解西班牙語乃畫一牛於紙而註洋碼2字其旁不意逾時侍役以二紙來乃［看鬭牛］之入場劵也鬭牛爲西班牙［國民性所同具］之遊戲在西班牙人之心目中亦何嘗知來客之不願看不願聞乎 
　　日本有一種最簡單之佐餐品曰［大根］者記者於抵東京之夕在日本橋區鍜冶町附近某市場得之蓋瘦長似東洋參之乾蘿蔔也聞此外尙有經鹽漬之一種詢諸留日華人謂其味甚可口惟其鹽未經洗滌時帶有一種特别臭味乃某西洋人竟謂此種鹽漬之大根其惡臭實與死尸之就腐者相等此種過甚其詞之說最足顯國民性不相同處之易興惡感此亦記者重洋咨訪中絶妙之資料也 
　　記者爲中國人平時酷愛中國菜之習性自與出洋諸靑年一經登陸卽須尋覓中國菜館者大有同情之感我中國人好與親知聚處一隅故在海外各埠覓菜館有一便法即默記中國館所萃之街名耳以美屬言舊金山則格南街GiantArenue也紐約則百樂滙Broadway七十七街九十六街等轉角也美京則第九街NinthStreet飛拉特飛城Plriladelphia則九街十街間之累試街RaceStreet也檀香山則Mnunakca街及旅館街(HotelStreet)也惟在日本不名街而名町在東京求中國茶館宜往神田區之神保町日語稱神保町爲Genbocbo此又我國出洋過日本諸少年所當事前默記者云 
雜談 
[情書話] [  瘦鵑]  
　　英國哀麗沙白柯伯女士ElizabetbCooper嘗有［中國婦人之情書］ "TheDoveLetlersofiaChinaeseLady " 
一書之作近由倫敦福立司書肆出版全書以函札三十九通綴合而成玩其口吻固似出吾國閨人手而由柯伯女士譯爲英文者據柯女士言作者爲前清直隸總督某氏之女芳名曰桂麗（譯音）嫁顯宦劉某情好綦篤未幾劉某隨振貝子周游世界江南草綠王孫不歸桂麗獨處深閨時興藤蕪遠道之思征鴻過樓遂多尺素而每一着筆輒作要眇含愁之音蓋閨中思婦語也柯女士又謂距作書後之數年其夫巳爲兩江總督（吾生也晚殊未聞兩江總督有劉某其人者敢以質大雅）政聲甚著而桂麗亦巳兒女繞膝備享天倫之樂治家多暇復肆力於慈善事業惟深自隠諱不欲爲國人所知耳其作書寄夫時芳紀甫十八書中頗多至情語兼及家庭間瑣屑事雊誦一過令人想見其綠窗下喁喁作兒女語時也茲摘譯其第一通云［吾愛見之自君之出此山巔之屋殆已喪其靈魂矣在昔是屋固可寳而今則已成一空窗之廢殿間嘗獨上高台俯瞰山谷則見谷中日巳西𣨎狀若一赤金之球瀉其修影於平疇之上作深紫色吾對此落照乃知君今日又不歸矣嗟夫吾儻弗能與君共者曉色雖媚直熟視而無睹即此明艶之夕陽亦不足以澤吾雙眸也然君勿以吾爲弗懌致益旅愁吾百凡如舊無異君在家時每爲一事悄然自問曰是足以悅吾夫乎脫吾夫弗悅者吾决不爲此日者梅姬欲斥去君平日所坐之長椅謂此椅笨其徒足礙人手脚而吾則不之許必欲眞於故處俾長日相對似見君高坐其上方引火吸水烟也彼小案亦時在椅次不忍移去君如欲取案頭書翰及君所嗜之酒者展手卽可及梅姬昨復取短松一株寘高台上吾見松乃憶君語君嘗謂此松絶類一叟兒時似屢屢受梃故其背屈曲至是斯語殊趣吾至今憶之於是立囑梅姬移　此松於内院以示親稔梅姬頗繩松美謂有逸致惟吾竊謂樹幹本修直其美純出自然而今乃以人力缚之使曲傴僂作老人狀是則巳失其眞不足貴矣］所語多有思致自是情書作手末數語尤見卓識可抵龔定公病梅館記一篇 
科學談 
[電氣門閂] [  志衡]  
　　此種門閂係銅質製成釘於門上不能移動而閂之旁亦有銅板一塊釘於牆上或板壁間當門關上時適與閂緊合此板上有銅絲二根經過電池而裝入屋内如電燈之機關然若機關向下一按電流一通則銅板發生極大吸力吸緊門閂則雖有大力者不能啓此門也若門外有人按電鈴屋中人聞聲後僅將機關向上一動電流一斷則門外人自可推門而入也如此旣可免開關之勞且較平常之門爲謹愼此種門閂方發見於美國波斯頓城某家 
新聞拾遺 
　　爲財迷持刀殺老婆杭桓柴木巷某甲者素性庸懦而酷愛蒲橒娶妻吳氏伉儷間亦稱甚篤日前某甲往友人家作葉子戲局終約負洋三元另懊喪而返路經羊市街忽暼見某劵店所懸黑板上大書頭彩尙存快奪錦標云云某甲覩之不止心爲之怦躍即摸袋内尙存輸剩洋一元數角乃悉數購劵三條而歸欣然向妻道之詎其妻始聞賭輸旣又聽買歸彩劵三條一時因痛惜銀錢不勝忿恨經大發獅吼之威立逼乃夫去退某甲無奈只得向該劵店婉商退去兩條尙留一條而歸至晚仍被其妻抄出次早硬又拉夫同至該店定欲完全退刦該店堅執不允雙方正在大起交涉之間適有某店學徒來購此劵卽爲之代購而去其事始寢不料至第三日開彩電碼由申傳來三條悉中頭奬某甲聞之忿火中燒誓欲與妻拚命即歸家持刀大呼殺此白虎妻謂一萬五千元無福消受乃一條五千元之財亦没福耶其妻見勢汹汹急避往娘家現聞某甲狀如痴迷口中尙喃喃駡白虎不置云云噫亦財迷之一也[  秋聲]  
　　狐猫捕蛇之奇聞予公所蓄有猫數頭其一大如狐兩眼碧波有光毛長約寸許帶黃白色性好疑而嗜蛇予友張君愛護不啻掌上珠每餐必飼以牛肉戲呼名曰阿壽猫殊性靈呦然如喏見者咸驚爲狐猫日則捕蛇於後山夕則伴予友宿於榻下去秋七月間在後山草叢中忽遇一蛇狀如踏地灰撲經與此猫昻首奮鬭呼呼搏聲各施利器旋時蛇力漸不支卒被猫嚙斷七寸而斃猫則自鳴得意而歸噫如此猫者固世所罕有當以質之研究獸學家[  秋聲]  
　　黃潤卿效學潘烈士黃潤卿出身華胄因玩票而下海殆後竟淪與優伶爲伍矣初漏臉時觀者僉謂追踪德霖抗衡啘華將來不可限量詎演之未久魔力日薄非特不足與陳梅並提即後生小子之尙小雲潤卿亦不能敵也京中不能立足迺來海上又不得意繼溯江去漢又爲王洪壽百般播弄身不由自主復來滬上隸亦舞臺更鬱鬱無聞今年本有入大舞臺消息而此席爲賈老三所奪乃乘輪北上擬搭天津某戲園舟過大連囊空如洗烟癮大發憤極投海自盡矣惜哉[  亶]  
　　吃湯團語成惡讖向爲廣告掮客之管某平素身體强盛毫無疾病幼年雖略嗜女色近來亦痛改前行矣去年十二月二十五晚十句鐘偕二三友人在四馬路四時新食湯團忽然謂友曰過年僅　五日不知能彀多活一歲否出語不祥聞者訝之是晚歸家尙動定如昔翌晨其妻先起身治瑣事至十二句鐘時往喚之則巳殞矣究不知何時絶氣四時新一語竟若前知然如此無疾而逝亦可謂善終也[  亶]  
　　蘇州科第團拜會蘇州科第中人吳鼎臣汪鼎臣兩君發起於舊曆新年正月初十日假申衙前汪耕蔭義莊舉行科第團拜禮並設聚餐會藉以聯絡感情先期函知各科第中人故昨日環秀山莊之前車水馬龍極盛一時計咸同光宣四朝科第中之到者共有八十餘人若蘇常道道尹王可耕高等檢察廳長王樹棠及曹夔一曹賡笙劉雅賓鄒紫東汪幹卿費玉如等爲文科第中之著名者也武科第中則有朱小江及水警廳長趙會鵬等上午十時團拜十一時攝影十二時設宴聚餐至在時後始各興盡而散[  懷之]  
　　和尙寺裹吃春酒日前偶至蘇垣北寺游玩信步而行至該寺客室前自南扉間窺見有一中年婦人頭帶燒買絨帽艶裝高坐挈一小孩圍交大吃煖鍋旁坐一和尙則作陪客敬酒並將煖鍋中之蛤蜊蛋餃等物以敬該婦亦效俗家之例口稱元寶等語婦亦還敬如禮其樂陶陶而香司務在旁侍候是亦吃春酒中之新見聞也[  懷之]  
小說 
[言情小說雪夜冷箋] [  菊似]  
　　（二） 
　　有頃少年止其悲懷徐步至書案之側坐案次遂執筆作書書曰［方余作此書時心中苦乃暪狀腸寸寸斷涙潸潸下茹痛飲涙而修此慘痛之箋萬不料此箋乃爲汝而發尤不料述此慘痛之事乃汝逼我而爲之嗟夫翿妹我愛汝至深日夕夢圖爾允我所求敦知汝今日所言乃令我絶望耶爾謂守貞不嫁余初不信汝有此高潔之志行且汝又胡可不嫁者不過汝故作遁辭以欺余耳不然者我貢君以心曲胡乃無一辭見慰即吾爲初識之人而爾之視我亦不當峻拒至是當時余心懵懵尙未審君之心黠今我思之重思之乃恍然悟君之棄我如遺矣 
　　嗟夫余誠不自諒而求愛於君然苟非君愛我在先我又何至慕君至於斯極而罹此大恨試尋思以往之跡爾當赧然猶配當時爾以美色悅我之目以愛情亂我之心以誓言堅我之信至我不能拒汝離汝絶汝而爲汝愛情束縛牢固而不能自解汝又當憶别時之纏綿雖在稠人廣衆中汝亦不避投我懷中縱哭復悲聲高呼毋忘我毋忘我至於别後相思之苦相念之殷又可自函中覆讀也 
　　洎余來就汝自念别久相晤情當益摯顧相見時汝待余冷若路人余尙以爲汝年長矣或因避嫌故爲落落之態豈料後此一見再見三見而汝之冷淡如故也彼時余已疑汝矣亟欲責汝然猶百端自解不信爾變心之速又苦無機緣足以罄余心曲有時含意欲言又遇人至余遽易言以語汝今余將遠行試爾心曲爾卽毅然答曰早行當也有時兩人靜對語微及愛情爾色立變非以他語亂之即飄然去矣因此輾轉不能自遂者直至今日即今日余之所言亦自問初無開罪於君實則余巳以至誠懇之心自陳其一生希望此著在余視爲孤注冀得一當汝不待余言畢卽毅然峻拒始曰儂誓不嫁矣再曰上帝不許我嫁也無論何人問我斷不允之又曰後此幸勿再以此事　儂噫此等冷峻之詞在愛情未濃者聞之或能忍受余與汝愛情何如者乎爾果有腦根當憶汝昔日之誓言實則今日所言不過重提前誓爾欲寒盟則寒盟可矣胡又諉諸上帝嗟夫翿妹欺我巳足乃并欲欺上帝耶 
[自由談之自由談] [  不冷]  
　　一番曲折始而告假辭職之先聲也繼而辭職告假之後盾也三而慰留而打消辭意告假辭職之效果也四或再告假而再辭或再慰留或即准許於是閣員乃更迭矣此謂一番之曲折 
 
 

Page 15

 
 
   
 
 

Page 16

 
 
   
 
