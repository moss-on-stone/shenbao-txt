# 1905 - 141 - 4911532

 

Page 1

 
 
[電傳宫門抄]  
　　四月二十三日召見軍機丁寳銓趙東階 
[滇督奏請興築滇蜀鐵路摺代論]  
　　奏爲擬請興辦滇蜀鐵路恭摺具陳仰祈聖鑒事竊查滇省南通閩越北達黔蜀崇山峻嶺舟楫不通而自來五金礦產藴藏甚富近以民間生計極難公家度支極絀外省富商大賈畏道途險遠轉運艱難商務日形疲滯居今日而講求財政固非鐵路不爲功况滇處極邊尤非興辦鐵路不足以自保利權而固封守杳滇越鐵路由法訂　修築現正築叚赶辦尅限程功商務之暢興計日可約前據滇紳在藉翰林院編修陳榮昌等請在雲南省城自開商埠經臣奏明在案竊念由滇至越路達外洋由滇至蜀縣　腹地滇越旣通鐵軌川漢亦已籌修中間相隔僅一千餘里揆情審勢斷難任其間隔不通亦斷無出境之鐵路已通而内地轉終於隔閡才路且及此不辯又將坐失先幾臣與司道等再四商酌意見相同正欲陳請籌辦適據雲南在籍紳士翰林院編修陳榮昌庶吉士羅瑞圖李坤主事倪惟誠張忠胡壽榮道員徐秉和李光翰王鴻圖馬啟祥湯曜知府何紹堂等禀稱鐵路之利中外所爭然自辦則利歸諸巳人辦則利屬諸人滇越路其往事矣一旦告成自滇通蜀之路勢將接踵而來若不及早籌維自行開辦必貽後悔即湖南廣東等省亦屬前車伏思川漢鐵路曾經四川總督奏准開辦滇省事同一律該紳等查得雲南省城達四川之瀘州叙州等處計程皆千餘里修築之費約需一千數百餘萬兩且路達川黔三省官民合力集股衆擎易舉當不甚 
 
 
 

Page 2

 
 
難擬請興築滇蜀鐵路設立公司籌欵尅期開辦仍照川漢鐵路章程專集華商股東期與川漢滇越兩路首尾銜接脈絡貫通商務必日臻　色利權亦不至外溢等情請予核奪前來臣查該紳等所擬興辦滇蜀鐵路實於商務交涉兩有裨益明知欵鉅工銀而衆議僉同勢不可緩惟當竭蹶籌維官商通力合作以保利權而興商務如蒙兪允再由臣分咨川黔督撫臣督飭官紳設立公司妥定章程合詞奏明辦理除咨政務處商部外務部查照外理合恭摺具陳伏乞皇太后皇上聖鑒訓示謹奏（震） 
[彚譯俄兵艦駛至吳淞口外情形]  
　二十三日字林報云昨晚本處接到消息謂有俄義勇艦隊輪船五艘三烟囱巡洋艦一艘裝煤船三艘於昨日下午泊於揚子江口未幾巡艦行駛入海六點鐘至八點鐘時吳淞口外又泊有運船七艘　日德文報接吳淞來電云俄裝煤船六艘已抵此處口外又電云俄艦隊之全隊現泊於口外之馬鞍島 
　　同日文匯報接吳淞訪事員電云今晨余登俄義勇艦隊輪船之一其船異常污穢現在開始洗凈船上水手甚充足大半係俄人亦有法人德人充當者又兩艘裝有無線電器又運船一艘載有鐵製之浮水碼頭數具每具載重五十墩該艦隊之司令官二人於今晨來滬以便請命於俄長官據云全隊由馬達加斯加徑駛來此該輪船共計六艘此外有護送之巡洋艦兩艘已於昨晚離此他往恐係德美輪船公司行大西洋之輪船所改裝者又電云腦威徒立司輪船由日本赴漢口於今日下午到此報稱在吳淞口外並未見有兵輪但見有輪船十艘泊於北水道之東並見有日本魚雷船四艘由日本向南而駛又電云有可靠之消息謂俄波羅的艦隊現將到此已有輪船二十七艘於昨晚抵此處相近又電云此處口外有日本魚雷船與俄巡艦已交戰一次魚雷船即退 
[林京卿賞侍郎銜電催來京本館京師專電]  
　　本月二十二日商部具奏紳商承辦勸業銀行請予奬勵一摺同日奉旨前太僕寺卿林維源著賞加侍郎銜著商部催令來京督飭認眞辦理欽此（散） 
[外部咨照各使華輪行駛内河不准掛用洋旗本館京師專電]  
　　華輪行駛内河不准掛用洋旗已由外部知照各使據奧訥使覆稱照辦韓撲使胡使云已轉告政府餘多未復（艮） 
[粤人電請抄示美禁華工約稿本館京師專電]  
美禁華工約寓美華商電達政府者有十餘次人計數千粤人電請外部抄　約稿己寄往矣（屯） 
[限期彙送鐵路各項帳册京師]  
　　蘆漢鐵路復奏後奉上諭責成商部會同北洋大臣認眞稽查當經商部尚書振貝子密派本部右丞紹昌隨帶司員前往大津與袁宫保密商一切此事本館據天津專電登諸二十日端兹探得袁宫保意見擬先就表面上清查再行密派妥員暗訪細底日昨紹右丞已乘早車回京當卽禀復振貝子旋由商部與袁督會銜行咨盛大臣著將前次調查各節有未聲復者詳細聲復并將各項帳册彚送備核均限一月内咨送到部未便稍延計開所調各項帳册一蘆漢鐵路工程帳册一蘆漢鐵路行車帳册一蘆漢鐵路行車盈餘存欵帳册（以上三項均自西一千九百零四年起）一萍醴鐵路行車帳册一淞滬鐵路奏銷後行車帳册一總公司收支帳册一粤漢鐵路已報總公司帳册（震） 
[諭准提關内外餘利以造京張鐵路天津]  
　　直　袁宫保及吳侍郎燏棻奏提關内外鐵路餘利自造京張鐵路已奉旨允准（屯） 
[商議中英合造九龍達廣東鐵路]  
　　二十三日香港電云本港昨日定律局聚曾時香港總督云現英公使與清政府正在北京商議中英合造九龍達廣東之鐵路一事商定後當將所訂合同交來閱看譯文匯報 
[議設學部之近聞京師]  
　　前日皇太后召見榮軍機時詢以整頓學務之策榮對云整頓之法學堂章程亟宜統一然若無專員考查則事斷難成前者吾國無專理學務之員故所定學章無非抄集東西各國舊本於君國教育情形極爲隔膜爲今之計莫如設學部遴選能員專任此職開去各差以示鄭重太后據奏諭令與張百熙會商現二學務大臣已决計奏立學部惟孰爲尚書尚未定蓋榮恐開去軍機差使張則恐學部不如户部每年進欵可有七八萬也學部司員擬以大學堂進十館譯學館選員調充不久將入奏矣（乾） 
[張大司農奏請考查司員京師]  
　　張野秋大司農蒞任户部後即注意整頓各司員聞日前面奏兩宫請將各部司員詳爲考察是否熟悉公事抑或熟悉何部政務即行改調以期各盡所長亦不致有隔閡之弊其有不諳工事之司員限若干月認眞學習隨時考試倘越限仍不能辦事者准其出署歸外選以整部務聞兩宫頗爲嘉許（坤） 
[吏部擬請咨考各署司員京師]  
　　吏部自裁書吏後每司添派司員各管各股並分領股總股帮股名目現計該部司員均有專責並無閒散惟文選考功兩司公事較繁不敷分任日前掌印部郎張檢劉華二君面禀各堂憲以滿漢司官人數甚少尚有一人兼辦兩股事宜誠恐日久貽誤請照外商兩部辦法咨取内閣及各部院候補五六品司官咨送本部聽候考試以定去留問各堂均已允准惟鹿大軍機以吏部向無咨考司員之例必先會商然後再行具奏請旨遵行（訟） 
[黄侍御叅劾岑李二帥京師]  
　　粤督岑雲帥桂撫李仰帥意氣互矜　不相下昨被黄侍御上摺叅劾計有十欵蓋皆言其以私害公云（乾） 
 
 

Page 3

 
 
[倉塲監督呈請辭差京師]  
　　倉塲委用監督都察院都　福全自以倉務重要恐人地不宜呈請准其辭去倉塲差使仍回原衙門當差昨經總督倉塲侍郎議商謂該員旣已固辭未便勉留遷就應即咨照户部查照並叧揀選一員以資委用聞户部各堂議及此次輪應記名監督内閣侍讀賽崇阿委署現已知照内閣出具考語以便轉咨倉場矣（訟） 
[商部飭李郎中認眞經理漢陽鐵廠武昌]  
　　日前盛大臣行咨商部以漢陽　廠改歸郎中李維格接辦并責成該郎中將漢陽鐵廠認眞經理並令將籌辦情形隨時報部以憑查核（震） 
[商部飭查火柴公司開辦情形京師]  
　　燮昌火柴公司疊次具禀控告湖南和豐火柴公司冐牌經商部電咨湖南巡撫轉飭飭商務局勒令和豐不准冐牌嗣經湘撫電復遵照辦理各在案乃日前和豐禀訴商部略謂和豐牌號係於光緒二十一年因湘省旱荒禀准前湘撫陸中丞集股開設所用雙移等標牌皆奉前湘撫陳批准行用燮昌公司所用雙獅標牌與雙移目是不同何得指爲影射假冒且燮昌於光緒二十九年始在漢口創辦是該公司開設在後更不應謂我冐彼牌今一再禀控顯係壟斷請自今以始與該公司劃定界限所運之貨燮昌不得過洞庭以南和豐不得過洞庭以北懇請大部咨行鄂督湘撫轉飭商務局立案并嚴密稽查云云現經商部批飭該公司應將開辦年月及股本若干遵照部定公司章程速卽來部註册再行核辦云（震） 
[商部章京禀請游學日本京師]  
　　日前商部差遣章京四川補用道周健吾鳳觀察崗禀請本部各堂自備資斧游學日本現經各堂批准并札飭就便將日本工商情形隨時詳細攷查具報到部以憑查核觀察奉札後刻已整頓行裝不日即將東渡矣（訟） 
[奏請建設海贛墾收公司海州]  
　　江北之海州贑榆兩處東濵大海廣斥數百里比年海勢日東潮灘益遠計自海州北境入贛榆界五六十里抵山東日照縣境有雞心灘其地長狹約二千餘頃自州治東抵淮安阜寗縣境三數十里有燕尾灘約二千餘頃可墾可牧日前海州紳士在籍翰林院編修沈雲沛安徽候補道許鼎霖等呈請援照通州通海墾牧公司成案與翰林院修撰張謇曁地方各紳等集合資本銀三十萬兩建設海贛墾牧公司就雞心燕尾二灘築堤開渠漸次招墾並聲　堤成繳價墾熟升科等情即由恩藝　會同江督周玉帥具奏略謂該編修等鳩合鉅資創設公司實爲興利墾荒起見核其所請洵爲今日要圖懇恩昭准由該編修等妥爲承辦於地方民情均有裨益聞己奉旨允准（訟） 
[創辦機器花生礳油廠鎭江]  
　　常鎭道屬之泰興縣十產極富尤　花生爲大宗鎭江廣帮行號每歲購辦花生油運往香港者不下千餘票（每票百石）然每以油數不足卽購生貨轉運兹有湘人何萸生等集股三萬元在該縣就近收買花生創設機器磨油廠特具禀泰興縣詳請常鎭道核准以興工業而裕商源（井） 
[招商承辦各項製造廠武昌]  
　　鄂督招商承辦製造呢廠巳志本報茲悉應辦之廠有塞門德廠呢氈廠造紙廠製革廠等數項出示招商承辨凡入股者予官利五釐五　後分報效紅利二成如辦不得法則由官津貼以足五釐之數使入股者不至受虧現在估本除呢廠需欵稍多餘廠有十萬金卽可開辦（履） 
[集欵自設紡紗廠九江]  
　　九江土產以棉花爲大宗向運他處銷售郡紳劉雲樵觀察以地方固有之利輙付外人未免可惜創議籌集鉅欵六十萬兩開設紡紗廠以挽利權（遯） 
[侍御條陳删削例案京師]  
　　昨有某侍御具摺條陳略謂各衙門律例頭緒紛冗比例尤多百弊滋生皆由於此擬請飭下各衙門務將例案一律删繁就簡擇其緊要者詳細列表逐日呈於堂司各官留心閱看切實考察遇有應補應選各缺及應行收放欵項應辦公事自能了然洞悉官吏雖有舞弊之心則亦無從著手當可弊絶風清政務日見起色云（訟） 
[刑部奏革舞弊書吏京師]  
　　刑部餉銀處之書吏湯有光把持公氣燄凌人在外包攬等情頗多刑部堂官以現當整頓部務之時豈容若輩在内舞弊於爰本月十五專摺奏革（坤） 
[月考奬賞移作學務人員薪水江西]  
　　省垣高等學堂向章逐月一考分别奬賞爲數不貲今年二月起當將月考裁去移作學務處各員薪水夫馬等費惟圖書儀器向歸學生自辦今旣裁去奬賞則寒素之士力有未逮且學生中大半皆無津貼故各學生已聨名五六十人瀝情上禀奉批著派辦政事處核明轉飭各縣速籌津貼可也（晉） 
[水師學堂監督改升總辦南京]  
　　署江督周玉帥前因北洋派來杳攷水師學堂之海軍遊擊蔣遊戎超英係北洋水師畢業學生出身學業旣精經驗又富即具奏留江省委以監督江南水師學堂之任玉帥又慮監督職任有限不能握學堂之全權昨由清江行轅飛檄來寗改以遊戎升充水師學堂總辦俾得改良一切以立南洋海軍之基礎云（豫） 
[學務處批鎭江府學堂禀控經廳案鎭江]  
前任鎮江府祥太守銳意擴充學務於常鎭道拆舊城建菜市時即禀准立案城基全歸學堂執業以贍經費詎祥太守病故後葉經廳遂將城基之最扼要者向現署府憲德太守朦請執照給與糖商朱朗軒等串由高紳出名承領當時學堂本不願與較奈學產正多恐盜賣從此開端不得已疊禀德太守請卽查辦而太守卽委經廳自行查復該廳强詞飾辨多方搪塞致激學界中人之怒遂於前日禀 
 
 

Page 4

 
 
知蘇學務處旋奉批示略云此項城基旣經該府批明全數歸堂該經廳自應遵札先行履勘界址秉公辦理乃前旣延不履勘後復給照紳富情節可疑難保别無情弊仰鎭江府迅卽飭縣履勘查明詳辦（井） 
[奏請擬設揆奮學堂江西]  
　　贑省營制己就常備中前兩軍改練步隊一恊業經護理巡撫周瀚帥奏明在案兹又援照練兵處章程於省城設立督紳公所並擬另設揆　學堂其章程大略以本省候補同通州縣佐貳雜職甄别入堂肄棄兵事嗣後遇有軍中添派員弁及一切關涉營務差委即就學堂肄業各員遴選擇用現已會同江督具奏矣（晉） 
[西省警報廣州]  
　　廣西匪亂自經岑督勦平大股後秉節回東雖飭地方官籌辦善後而零星餘黨未絶根株故仍留重兵分駐防範入春以來兩次警告幸均先後防勦未致死灰復燃不意近日又接柳州府及黄統領電謂平樂匪勢猖獗南甯西鄕匪黨愈衆聲勢甚大請示機宜適岑督連日公事棘手且聞有人奏劾憂悶未已忽接此信焦灼異常因此咯血頗多精神甚爲困頓云（列） 
[統制飭辦巡警鎭江]  
　　京口副都統奎統制因旂丁在外生事相習成風舊有巡查局幾同虚設特飭左右兩翼改照通行警察章程辦理巡警藉資得力（井） 
[贛撫愼選幕僚南昌]  
　　新任贛撫胡鼎帥在東撫任内郎奉軍機軍信江西營務廢弛亟須實力整頓又上月在金陵時聞得江西官幕聲名甚劣故於幕府人才頗爲留意以爲整頓内外一切根本接印後即電調浙江知府徐太守及山東和縣竇大令辦理文案并電聘福建周君辦刑名以帶來倪君辦錢榖至原有幕客惟留吳君辦理新政事宜及前委部大令帮辦文案此外尚有武職三員一實缺副將一參將一游擊將委辦統領整頓營伍事務又有文武巡捕二員將委辦收發整頓出入公牘其門稿簽稿等家丁則一槪裁撤云（晉） 
[查覆缺少軍裝彈藥江西]  
　日前營務處司道詳覆護撫周瀚帥略稱委查惠民門外原儲鉛彈火藥經前統領汪道瑞闓移交郭前統領人漳接管後卽經移處立案乃上月查得鉛彈火藥失去頗多除叧咨現管廖統領查照外所有原儲彈藥現已改用後膛槍砲槪不合用自應另行儲存以昭愼重請核又南昌府同知倉司馬爾楨覆稱委查常備軍現存器械軍裝核與郭前統領册報全不相符除開列清摺呈報外詳請核奪等因奉瀚帥批候移交新任撫憲一併查核辦理想須澈底根究也（晋） 
[會昌縣因妾撤任南昌]  
　　贑屬會昌縣劉大令炳輝未蒞任時買一有夫之女爲妾議價三千金先兌一千二百時大令適奉委赴任其夫前來領價因即派充門稿納賄專權無所不至詞訟各案收押者多至數十百人以爲勒索地步上控之案層見疊出道府各憲於去冬大計時卽欲參劾因同鄕某當道緩頰始免昨已撤任察看矣（晉） 
[松江府札各縣文]  
　　（爲鐵路公司派員專司水利事） 
光緒三十一年四月十三日奉藩憲效札承准督辦鐵路大臣盛照會據滬甯鐵路總管理處沈道敦和朱道寳奎禀稱切職道等案奉憲札據錫金嘉寶等縣各紳董來禀鐵路經過河道勢將填塞懇請保全水利等情仰該道等卽與總工程司格林森妥速籌議禀復等因下處奉此伏查河道爲民生利賴之湍固難慨行填塞鐵路爲國家富强之政尤宜因地制宜必須並顧兼籌庶幾措施悉當職道等前經會議擬請派委二員專司其事並由總工程司格林森飭知各叚工程司遇有鐵路經過河渠溝洫之處凡應建橋砌洞置管以及更改河道等事先期繪具草圖交由委員會同地方官與公正紳董妥商定奪曉諭鄕民後再行動工等情具禀聲復奉批照准在案現在滬錫軌道凡與水利有關之處合即遴派幹員分叚辦理查有丁憂四品銜江蘇候補知州王牧斯沅堪以委充自滬至長專管水利委員五品銜江蘇候補通判陳倅欽鑅堪以委充自長至錫專管水利委員以長邑虎邱山之南第五十六號木樁爲分叚處所滬錫兩叚工程司伊富斯葛羅富等亦經格林森通飭遵辦該員等薪水援照伴護委員章程自到差三日起按照西歴每月各給薪水銀六十兩公費銀四十兩舟資銀二十五兩由工程項下開支以資辦公除札委到差並移知購地局所有派員專管水利緣由理合禀報並祈行知江蘇藩司曁蘇松太道常鎭道通海道通飭鐵路經過各州縣一體遵照以期周密是否有當伏乞批示祗遵等情據此除批示外咨司查照轉飭沿路經過各該州縣隨時隨事一體遵照會商辦理等因到司承准此除分行外合就轉飭等因到府奉此札縣立即遵照辦理毋違此札（金） 
[記本埠商董公宴美國官商互議美約事]  
　　二十二日七點鐘本埠商董公宴美國官商於趙園六點鐘時賓主已相繼戾止美新領事勞君追述中美兩國交誼并引庚子議和時美公使曾從中調停以及金磅還欵等各事以爲環顧各國與中國交谊之篤無有愈於美國者兹因工禁牽涉商情本領事未免不安敝公使前日所說一本至誠實非虚假施子英君答云貴國與敝國交誼向爲上下所共知亦爲中外所公認所以不滿人意授人口實者不過工　過　波及旅客耳若於往美士商子以自由並將工禁酌予改良商董等於貴國來貨將歡迎之不暇尚何别籌抵制哉商董等今惟恪遵貴公使明教靜候二月笔改良可也勞君云華工改良仍待政府裁决然本領事及在滬美商均極願相助君等如有所見不妨函示本領事當函禀公使凡可辦到者無不 
 
 

Page 5

 
 
竭力至於士商則一定優待况我大總統公正明惠即黑人之在美者亦不令稍受委屈豈有貴國十商轉多苛待乎至二月之約或恐不及以敝國開議時候向有定章且此去又將暑假矣叙譚至此已鳴鐘七句二刻遂肅客入座互相酬酬迄至興辭報時鐘巳十一下矣（外） 
[俄將軍自稱爲日擊退]  
　　二十三日倫敦電云俄公使報稱滿洲俄商能開姆將軍攻擊日本某陣地被日軍擊退俄軍傷亡之數約有數百人之多檢查官不准公布細情譯文匯報 
[美國留意東方問題]  
　　二十二日倫敦電云美兵部大臣灘夫脫君當美國蛙哈欲蛙省民主黨聚會時登壇演說云美國現擬凡遇東方有新問題美亦須有分於内因美在東方商務日甚一日故也至美之屬地非列賓羣島最少必占據一百年或數百年不定决不肯輕於棄置 
[日本又擊退俄軍]  
　　二十二日東京電云本處官塲宣告滿洲戰地俄馬步各兵來攻匯源堡門北日人所建造之防護具爲日軍所擊退二十日伯馬兵四隊來攻昌圖西北八英里之肇通地方日軍亦擊退之是日晨俄馬兵退至蒙古北界搜尋糧食蓋北滿洲頗有缺少糧食之苦也 
[俄艦隊擬突至海参威]  
　　二十一日香港電云俄波羅的海艦隊現尚在南方昨傳向北而駛之謡言實係不確目下艦隊尚在中國海操演行駛擬由日本之束直衝至海參威 
[德訪員已抵澳門]  
　　二十二日香港電云法國裝載訪員之息雪利輪船於今日下午已抵澳門擬駛傍俄艦隊所泊之處 
[法總統邀日親王宴飲]  
　　二十二日倫敦電云法總統羅倍君已邀請有棲川宫親王及其夫人中繕當時法首相及外　與駐法日使皆在坐譯字林報 
[英樸提督派爲東印度英海軍司令官]  
二十二日倫敦電云英二等副海軍提督樸君己派爲東印度英海軍艦隊之司令官 
[電告並無輪船蹤跡]  
　　二十二日東京電云本處接電音阿勒墨輪船於二十日抵暹京冷宫時報稱在途並未見海軍之蹤迹在越南海境亦未見與海軍有關係之輪船譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[咨調南北洋魚業章程北京]  
　　日前南洋奏陳設立魚業公可開　情形當經奉旨該部知道茲悉商部已行咨北洋調取官魚局詳細章程并咨南洋曁照會張殿撰迅將訂定詳細章程報部以備核奪（震） 
[商部又催開辦商會鎭江]  
　　鎭江商會疉經商部札催常鎭道勸商舉辦郭觀察因與通商銀行總理尹稚山往來最稔卽擬舉爲商會總理未幾尹商病故虧空道署存欵至四十餘萬以致觀察無暇問及商會事宜頃又奉到部催乃飭各業首領速行集議開會　（井） 
[鄂城議設電燈自來水漢口]  
　　漢鎭興辦電燈自來水早誌前報兹聞督憲張宫保擬在鄂省城内亦一律興辦以便居民其欵則由官錢局如數撥用且聞事在必行決不中止（　） 
[請辦自來水續誌廣東]  
　　粤商伍寶光籌集股本禀請開辦自來水巳誌前報嗣悉該商復申前請旋經雲帥批示略謂自來水爲便益民生之事自應亟籌舉辦惟該商所集股本究竟是否可靠並稱附有洋股將來有無轇轕仰廣東善後局會同商務局妥速查議詳覆察奪（暌） 
[絲行須用官製平秤南京]  
　　每届新絲上市各絲行多用大秤收買鄉民苦之目上新絲將見商會議員禀准商務局訂造平秤上蓋大印頒發各絲行備價領用并由縣出示曉諭如有不領商會官秤仍用從前私秤者即從重科罰云（豫） 
[九江茶市九江]  
　　新茶現己開盤計祁門茶四十四兩至五十五兩寗州茶三十二兩至三十五兩餘容續報（遯） 
[漁船屢遇水雷吳淞]  
　　本月初旬二汛漁期有山東沙船一艘溧水船一艘江北帮沙船二艘均因至吳淞口外捕魚致遇浮雷失事其致禍之由或悞認水雷爲箱篋撈取時遽被炸烈或因碰於水雷致被轟擊另有一沙船亦遇浮雷一具疑爲木箱撈置船中始知其誤只得穩藏艙底載至瀏河口倩機械匠將機關截斷取出火藥幸得無事（旋） 
[寗波小輪船覆沒四志寗波]  
寗波小輪船覆沒傷人一事已三志本報兹悉此輪已於日昨由洋關中人並超武兵輪各水手竭力起出並由兵輪拖至對岸渡口惟艙内屍身尚多被難家屬群向高子勛大令滋閙大令一再好言撫慰並諭以次日將屍身一齊撈出衆始解散日十二日至今共計撈獲屍身三百零五具高大令以及府委各員連日均在江心寺蓬棚查看屍身夜間即宿寺内辦理頗稱認眞（坎） 
[利濟小輪肇禍鎭江]  
　　泰昌公司利濟小輪船於月之十四日午後由鎭載客開住瓜洲駛至江心誤碰某姓小麥船舟子五人悉數入水幸即設法施救均獲生全惟所載小麥百餘石漂没無存現舟子已向該局理論索賠矣（觀） 
[擬設柯總辦行臺武昌]  
　　八省土膏統捐總辦柯遜菴中丞抵省後與鄂督會商善後辦法均甚秘密昨聞柯中丞擬就省城設一行臺以便　與鄂督商辦張香帥業已歡允昨北路小學堂已遷出聞即作行臺之用也（履） 
[鋪張柯總辦公館宜昌]  
　　總理八省土膏捐局柯中丞日内當由省垣來宜現由東湖縣代辦公館擇定在二架牌樓街某姓家陳設一切房屋寛廠前爲土局總辦曾寓居是宅近又格外修理街面　造東西轅門鐘鼓樓堂屋臥室官廳廚屋修整一新大約下次輪船柯撫當可抵宜也（謙） 
[太守蒞鄕勘案江]  
　　皖梟劉世發佔一孀婦關設肉店於西鄕李塔匯曾被土梟瞎子阿雲兩次抄截事平後劉遷怒各土棍遂以被盜控人婁署經黎大令移咨飛划營提到周阿四顧阿有並陳阿四等訊供解府周顧等翻供不承省中大憲又以此案别有枝節擬派員訪明來松會審十三日府尊田太守遂偕同黎大令親赴李塔匯逐一勘訪俾他日會審不致竟見參差云（　） 
[委員查察各釐卡舞弊鎭江]  
　　金陵釐金督辦陳觀察維彥以近來振興商務之時萬不能苛刻商人横加勒索查各屬水陸釐卡每有舞弊事情特委幹員分赴各卡破除情面嚴察諸弊瓜洲上游釐局己由王大令蒞局稽查矣（觀） 
[縣令飭查匿名揭貼蘇州]  
　　新任元和縣　花樓大令友萼於本月十三日蒞任後卽有匿名揭貼遍貼於大小各衙門語多譏訕任意污　大令聞知不勝忿怒立飭差役及親信家丁四出查訪務獲究辦（隨） 
[紳董設立醫藥社蘇州]  
　　蘇屬紳董龔鼎徐濤張鑣李鋆等合同志數人籌集欵項在葑門内帶 
 
 

Page 10

 
 
城橋西首設立醫藥社延李東伯醫生爲主診施醫給藥已於本月初六日開辦矣（隨） 
[土釐糾轕安慶]  
　　皖中太湖縣有土行數家其稅釐係田釐局核定每年包釐若干由各行分攤繳解日前該邑忽有監生胡某具禀藩憲謂某委員竟向彼一家索取包釐至四十六兩之多請　查究當經聨方伯批示謂查該縣土行每年包釐庫平銀四十兩係由各行户分攤繳解歴經申報有案豈有獨向一家索取四十六兩之多所控殊難憑信該監生迭控不休其中必有情節仰太湖縣確切查明據實禀覆核奪云（咸） 
[拐孩發覺松江]  
　　城内鐘停橋上福建人某甲開設糖菓攤有同鄕夥伴某乙誘拐對鄰肉店中八齡幼孩被控到官甲以無憑不承遂管押在案近來該糖鋪之同鄕有致某乙之信中謂如果訟事不了祗有將幼孩托故送還云云適爲肉店主所見始獲實據鄰右聞之擬遞禀驅逐云（賁） 
[嚴懲毁學紹興]  
　　越郡負郭之峽山地方前由士紳某某等組織一雙山學堂和之者甚衆詎有頑錮鄕民指爲多事集衆將堂搗毁當由某某等分投府縣禀請提懲該鄕民始知畏懼自願認賠伏罪熊太守以此風斷不可長仍欲嚴辦以安學校而儆效尤（頤） 
[鄂督聘用政治法律幕僚合同]  
　　大清國湖廣總督部堂張諭飭總辦湖北洋務局岑與大日本駐紥漢口領事官永瀧議定聘訂 
　　早稻田大學講師松平康國充當湖北省政治法律幕僚所有訂立合同條欵開列於後 
　　（一）松平康國受聘來鄂應恪聽湖廣總督部堂節制總督部堂亦以優禮相待凡關於政治法津之事總督部堂或面加詢問或派員前往詢問均須切實考查詳細陳說遇有泒辦事件或從事編譯或從事講授均須聽總督部堂命令隨時認眞辦理 
　　（二）松平康國由湖北每月給與薪水洋例銀三百五十兩一切用費在内按西歴每月一號由善後局支發從本年西四月分起支 
　　（三）松平康國來鄂川資由湖北給發龍銀二百元期滿回國川資亦由湖北給發龍銀二百元 
　　（四）此合同暫以二年爲限限内無故彼此不得辭退倘期未滿湖北欲辭退除應給回國川資外須給六個月薪水如松平康國自行辭退則湖北只給回國川資不給六個月薪水倘期滿後彼此相宜仍可按年展留不必叧訂合同 
　　（五）松平康國如於限内病故即以前條川資并六個月薪水作爲弔卹殯殮之資 
　　（六）松平康國在鄂辦事由官租給華式住房一所屋内應備家具器皿酌給一個月薪水聽其自辦此項只給一次以後不得續請添補回國之時點交存留不得携歸 
　　（七）松平康國於日歴七八月歇夏之時如欲回國即聽其便來往川資應由受聘人自備 
　　（八）此合同冩立三紙一存湖廣督署一存日領事署一存交松平收執 
　　大清國湖北按察司按察使洋務局總辦岑大日本駐紥漢口領事永瀧早稻田大學講師松平（履） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
元請俟補都司後以遊擊仍留原省補用以上福建勸捐請奬尋常六員甘肅補用道江聨葑請加二品銜甘肅試用通判李支請俟得缺後以直隸州知州月甘肅試用府經歴謝幹年甘肅試用縣丞陳清灝枃請俟得缺後以知縣用不論雙單月選用縣丞甘肅候補州吏目吕鑫堯請俟縣丞得缺後以知縣用以上甘肅勸捐請奬尋常五員　江蘇候補同知吳憲奎南河候補同知何樞均請俟得缺後以知府用江蘇候補知縣汪國楨請俟得缺後以直隸州知州用江蘇試用縣丞王道康請俟得缺後以知縣用以上清江浦周家口勸捐請奬尋常四員廣東候補道黄榜書江蘇候補道沈琬慶朱廷勱黄家瑜慶錫庚直隸候補道徐鼎康吳家候楊善慶吳籛孫徐爾榖江西候補道汪瑞　周學銘湖南試用道徐國柱分省補用道潘希祖候選道陸恩　林雲龍陳阜張鎭芳均請加二品銜廣東補用道龔心湛請加二級廣東試道羅忠堯廣西試用道繆國璋均請仍以本班儘先補用江蘇候補道陸樹藩請交部從優議叙二品銜直隸補用道王崇烈徐華清均請給二品封典道員用河南陳州府知府劉更　道員用湖南候補知府李常度道員用廣東試用知府宗振道員用候選知府胡瀠均請俟離知府過道　後加二品銜分部郎中楊奎儒請奏留後以本班儘先補用商部平均司郎中沈瑶慶分部郎由林謀昌張傳綸分部員外郎裴祖澤刑部員外郎葛維森直隷候補知府李丙吉分省試用知府楊蔭桐候選知府吳丕球朱佩珍均請加三品銜道員用山東登州府知府吳筠孫請俟離知府任過道班後加二品銜直隸保定府知府朱家寳天津府知府凌福彭山東青州府知府曹允源山西平陽府知府楊士夑均請以道員在任候補直隸候補知府張符元河南試用知府葉季銓江西候補知府張鴻南劉詒愼涂懋儒江蘇候補知府曹榮黻程更森福建試用知府胡之楨廣東候補知府蔣慶頤分省補用知府楊毓璋均請俟得缺後以道員用吏部主事吳海户部主事叚世德外務部主事江慶瑞商部主事王　貞直隷試用同知王賡詩候選同知龎式鋆均請加四品銜刑部候補主事朱仁壽請仍以主事儘先補用内閣候補中書王慈劭請俟截取同知得缺後以知府用江西袁州府同知胡尚德直隸遵化直隸州知州齊耀琳均請以知府在任候補北河候補同知陳汝鈞阮忠極直隸試用同知李經湘浙江候補同知吳粹賢范慶銳江蘇候補同知袁體乾廣東候補同知王樹魁分省試用同知張學賢錢震候選同知張應東張景泉直隸候補直隸州知州吳增鼎江蘇候補直隸州知州饒鳳湖南候補直隸州知州方荃候選直隸州知州朱錦威均請俟得缺後以知府用在任候選同知河南府通判謝嘉祐請俟同知得缺後以知府用直隸候補直隸州知州葉嗣高直隸州用雲南補用知州沈炳章均請俟直隸州得缺後以知府用不論雙單月選用内閣中書羅迪楚請仍以本班不論雙單月選用直隸州湖南安福縣知縣趙從嘉請俟直隸州得缺後以知府用直隸州用直隸候補知縣王維墉請俟歸直隸州班後加四品銜直隸保安州知州吕懋光湖南長沙府通判舒鳳儀均請以直隸州在任候補在任候選道江蘇贑榆縣知縣徐樹鍔請仍以道員不論雙單月儘先選用廣東靈山縣知縣朱孝威請以同知直隸州在任候補江西餘干縣知縣兪省三請以同知在任候補江蘇試用知縣洪冀昌陳世輔浙江候補知縣左忠勳范澤溥分發試用知縣陳薰候選知州馮麟霈均請俟得缺後以同知直隸州用廣西試用通判王廷琛分省候補通判洪銓河南補用知州張光照直隸候補知縣徐沅李國楓馮汝驥羅正鈞鄭焯董恩慶江蘇候補知縣薛振基朱維藩葛恩元湖北候補知縣李曾麟羅慶昌浙江候補知縣林伯虔廣東候補知縣冷春膏鄒增祜傅汝梅江西候補知縣陳華鈞山東候補知縣于焌光河南試用知縣吳鳳藻廣西候補知縣劉詒曾黄翕雲南十挑知縣薛銓善特用知縣裘兆蓉候選知縣劉希曾徐元釗朱榮光鮑德明均請俟得缺後以直隸州知州用兩淮試用運判陳方銘請以本班儘先補用候選布理問袁照藩同知銜江西試用知縣潘譽恩均請加四品頂戴江西試用知縣曹鈞吳涵江蘇候補知縣翁有成奉天試用知縣戴章勳候選知縣龎樹楨均請加同知銜直隸試用按經歴潘兆鳳請俟補缺後以通判廣西西隆州州同蔣有椿請以知州在任候補長蘆候補運判許朝身安徽候補通判王鏡堂江西試用布理問倪思九安徽試用州同嚴國衛候選州同朱琳席裕祺分發補用州同衛澤高直隸試用州判張　均請俟得缺後以知州用俸滿教職裴維信請以信滿教職候補知縣本班不論雙單月選用長蘆海豐塲大使張炳坤請以知縣　任候補不論雙單月在任候選如縣定興縣訓導紀墀請仍以知縣不論雙單月選用舉人余敦本祁祖鎏請以知縣不論雙單月選用候選布理問任福源請仍以布理問不論雙單月選用副貢就職直州判黄仁壽請歸部儘先選用廣東候補鹽經歴張錫晉黄覲宸兩浙試用鹽大使楊慶生江蘇試用直州判丁樹曾直隸候補府經歴李保成張光鑑江蘇候補府經歴金潤棠江西試用府經歴李自怡湖南試用府經歴吳壽慈廣東試用府經歴董銘議叙府經歴胡景新分省試用府經歴李鴻栻候選府經歴蔣有謨分省試用州判張光溶直隸候補縣丞崔榮桂胡寳善陳汝賢張廷銓北河試用縣丞張川丁宗英東河試用縣丞王逹江蘇候補縣丞張應浩王德培陳兆生費紹冠謝承壽馬星源安徽候補縣丞熊必壽陳忠溥焦發昱韋承元童文漢浙江候補縣丞張國豫陶錫慶王康祖顧德漳江西試用縣丞張啟明張善祿山東試用縣丞吳源曾徐文淵廣東試用縣丞張蔚森葉謙黄作霖廣西試用縣丞鄧焯森湖北試用縣丞康世澧湖南試用縣丞滕林分省試用縣丞楊文炳金紹基王季瑛羅濟和劉世瓊王學謙汪桂程繼曾　鴻猷　選縣丞張經年馮炘榮韋永貽張極王季琳于焌聲張世均劉燿馮汶張家　王學廉張廉泉均請俟得缺後以知縣用候選訓導鮑中涵請加五品頂戴候選訓導徐聨芳請俟選缺後以教諭選用廣東試用鹽知　龔心濂請俟補缺後以鹽大使用鹽大使職銜沈世齡高　蕭錫綸崔炎李學敏樂逹用均請以鹽大使不論雙單月選用縣丞職銜吳春瀛張學申于焌駒么寳光高鈞孟繼榮馬炳麟劉運鈞聞鳴岐桂巖劉秉權沈德基洪棟孟鴻熙翟懋楠寗雲鎧叚芝清繆鍾輔周其祿郭緒棟坸請　縣丞不論雙單月選用府　歴銜應治沅　以府經歴不論雙單月選用江西試用府　磨汪勤業安徽試用府照磨黄綬浙江試用縣主簿吳錫九均　　補缺後以縣丞用江蘇補用典史朱乃賡湖北試用巡檢姚　生歐陽　浙江候補巡檢丁有庠浙江候補典史曹炘候典史洪奎　請俟得缺後以縣主簿用禀貢生洪舒禀生陳汝熙附生劉令龢楊文台　請以縣丞不論雙單月選用禀貢生汪福熙葉全慶增貢生許肇祥吳增敏附生汪霆均請以訓導選用候選從九品陳玉樹附貢生葉 
 
 

Page 17

 
 
[商情不服]  
　　周留記即周惕英與楊允之顧敬齋以銀錢糾葛控之英界捅房昨由包探至楊宅將楊允之拘入捕房管押本埠各商家聞之以體面商人被人控告照章應先傳訊不應遽出提票因是羣焉不服故於今日刊布傳單邀集紳商至商務總會會議一切（外） 
[少尹懲淫]  
　　本縣水利廳孫笠幹少尹日來查得本邑各書坊有違售淫書等事各茶館每招集無賴演唱淫詞故於前日出示諭禁（金） 
[警察不法]  
　　本城民立中學堂前有牀榻等物寄存沈香閣空屋昨因新收寄宿生遣茶房某前去取出有北局人十三號巡士斥其礙路遽相口角將該茶房扭住兇毆旋復拖進局中招同各巡士蜂毆一頓遍體鱗傷始行釋出現聞該學堂已函請警察總局澈究矣（望） 
記者按警察巡士祗有拘人之責並無毆人之權本城開辦警察以來巡士之行兇滋事者已書不勝書是非所以保衛治安適所以害民而已噫 
[女犯提案]  
　　竊取本城徐姓家金飾之乳傭張顧氏巳由本縣汪大令派差前往湖州關提到縣諭交官媒收押候訊（金） 
[火頭被拘]  
　　法大馬路西首楊源興烟膏店前晚二點鐘時忽然失火經各租界洋龍帮同救熄計焚燬樓面四間延及比鄰大德米店事後將店主楊振堂拘入捕房捕頭准予交保候查明解堂訊罰（火） 
[滬南雜誌]  
　　南市薛家浜河道現已開至平石橋昨日河工生事蔡君在各叚察看見小普陀橋迤西未經開深故由公董親自施掘加深五寸其掘出之泥暫堆岸畔聞已有人價買爲填築草泥塘之用○昨日午後撫標滬軍續備右旗帮帶沈千戎率同哨弁督帶兵士赴河道施工隨詣二十三七鋪巡防局拜會局員汪二尹請撥勇照料以免閑人滋事○董家渡天主堂司鐸前因頑童滋擾車馬喧譁函請二十三七鋪巡防局員出示禁止不料甫經粘貼輙被撕毁頃汪二尹已另行繕發飭地甲糊裱張掛並隨時看守（土） 
[上海官事]  
　　江西試用道金仲潛觀察昨日由京南下道出滬江住北市長發棧午後到道拜會○駐滬廣東轉運委員王太守秉必昨日因公到道禀見適袁觀察因事至洋務局太守卽往該局禀陳要公○本縣學師邵子安廣文福淸昨日因公赴松投道轅請假五天○交卸本邑學師陳福生廣文世培昨至道轅禀知即日赴蘇公幹（金） 
[上海縣案]  
　　鄕人錢萬金控王秀坤盜賣屋基汪大令於前晚提訊錢供兒媳相繼病亡外甥王秀坤强欲嗣爲小子之子小的因已有螟蛉孫兒大佛故不允被王訛洋四十元立有不再滋擾據小的有屋基地一畝孫兒患病時將方單向韓姓抵洋一百二十元今被王串同地保吳琴蘭冐贖盜賣與朱姓求究大佛卽桂佛供同王供母舅錢萬金前欲嗣小的爲子因帮伊種田許爲小的娶婦後因悔賴給洋四十元此次母舅自願將屋基出賣命小的與吳琴蘭作中賣於朱姓收過定洋一百二十元向韓姓贖出方單交付朱姓吳琴蘭供亦略同大令斥五吳冐贖盜賣判俱交保俱五天限結方單仍交韓姓收回贖洋歸還朱姓如違嚴辦（金） 
[浦東巡局案]  
　　前日浦東三林塘巡局函解著名流氓朱東生等三名至保甲總局奉謝岳松明府提訊判各責數百板移送改過所禁押三月○浦東華通洋棧執事解送偷竊米豆之陳阿四一名至總巡局謝明府提訊判枷號示衆○汛捕在途查獲積竊顧順新一名解局請究謝明府訉明屬實判責三百板驅逐出境（土） 
[會訊英商摩素控同義泰擔保欠銀案]  
　　英 
商摩素控買辦何養源賠償臭猪油價銀一案前日午後英副領事德君會同襄讞孫明府覆訊原告高易律師到堂譯稱同義泰保單當由張前憲送至迪副領事觀看後領事送還請再於末尾加添要句前日原告同夏姓繙譯來廨見冩此單之書辦詢其究屬當時先行加添抑是先至同義泰打圖書他答張前憲諭令加添之後復送去打店號圖書帮繕代書顧昌華供稱前訊此案之前一日摩素帶同夏姓繙譯到廨讥問當年同義泰保單是否添冩之後持去打用圖印抑是先打圖印然後加添書辦未曾回答適來一同事聞言憶及謂其時並非張憲乃魏憲甫經蒞任命再於保單末後加添數語其時同義泰圖章已經打好問畢承夏繙譯諄囑務耍言語留心須防七千餘兩銀子弄到自已身上又囑明日午後等候署内千萬不可走開夏繙譯供前問顧姓他說單上加添之後拿至同義泰打圖印尚有英公館楊先生在旁聽見孫明府復詢顧是否有言顧答並未說 
 
 

Page 18

 
 
此被告延律師哈華托起辯譯稱今書單之人供明同義泰先打圖印然後加添且同義泰店主李宗裕向在輪船管事當時占夥打用書柬圖書店係股分合開李全不知有此事直待去年店經封閉方始知悉實與李姓無干况此單祇保被告到堂並非擔保銀兩明府商之德君旋諭原告繙譯如果同義泰先打圖書然後加添此欵斷不能斷令被告賠償俟再查詢原差確實再行核奪（木） 
[再訊鞋作毆探案]  
　　包探劉銘芝至馬立師地方捉賊爲鞋作夥王國起等攔阻將劉推倒浜邊以錐戳傷各情均紀前報昨早英德副領事蒞廨會同襄讞孫明府覆訊捕房將王國起等解到哈華托律師先將劉探前供逐層駁詰畢傳讥一號門差王湘舟供華二月二十一日下午八點鐘時劉銘芝帶同探夥送王國起等進捕房時逢四十號三道西捕值差當由小的傳話據劉探供因捉賊被王國起等將賊放走並將包探推於浜邊等語哈華托律師復冋該捕反覆駁詰毫無疑義哈律師稱此案尚有見証許多供詞請午後訊問明府商之德君俟訂定訊期再訊各人仍帶回捕房（木） 
[公共公廨晚堂案]  
　　邱子卿前控朱鳳山圖賴借洋一百九十元經前讞員訊明將朱交保清理前晚堂奉讞員屠司馬提訊邱稱此項洋元係已故僧人之錢並非小的之欵朱抗不遵諭求追質之朱供求展限措繳司馬判交原保出外取具限三個月内繳還甘結送查○姚華明控逃媳孫氏被金小弟姦佔一案亦奉司馬提訊姚供孫氏過門兩年餘兹忽逃逸求辦訉之氏供因夫翁凌虐到相識金姐處繅絲度日金小弟係金姐撮令求宥訊之金小弟供實名龔寶卿金姐代小的爲媒租房裏虹口不知氏有夫之婦求恩寛宥司馬判孫氏交姚具領管朿與龔一并省釋○捕送在路相打之男婦阮純增陳金氏請究氏供浙江乍浦人夫於去年病故被阮純增誘同來滬押入會香里某妓院現經兪阿鳥出洋贖身出來詎阮與小婦人滋擾質之阮供前娶氏爲妻過門未久即被捲逃在途相遇勸令歸家因之吵閙婚帖呈電詢之氏供帖係僞造司馬判金陳氏交官媒管押阮具不再向氏滋擾甘結斥釋（木） 
[公共租界早堂案]  
　　前日周留記控楊允之侵吞地價銀十八萬兩當經飭提到案惟牌票上悞冩銀十八兩原告延費烈律師到堂請將牌票改正聲稱前年周留記與楊允之合買地皮各出銀九萬兩現值價銀四十萬兩楊允之現將是地私自押與業廣公司計銀八萬兩前日又欲變賣經人調處周再出銀五萬兩楊出絶契所抵業廣公司之銀由周承認過割後周姓過户轉換道契不料楊又將是　另賣孫耳三明府商之英副領事將牌票當堂改正著將揚允之管押再行訂訊○美東香烟公司控楊炳榮竊香烟錫包紙一捲約值洋十元判責二百板枷號七天○婦人謝浦氏控被其姑謝朱氏夫謝招生於二年前押入野鷄堂子得洋八十元講定二年爲限現已期滿又欲將小婦人别賣故此投濟良所孫明府官判責謝招生二百板枷一月謝朱氏戒責二百下浦氏准發濟良留養擇配○孀婦汪李氏投擠良所由董送案汪李氏供寗波人夫病故已三年爲小姑凌虐受苦不過務求超豁其父李如寳亦投案聲訴官判暫發濟良所留養○某洋人控韓桂生開設茶館時當吵閙請傳案禁止昨晨傳到明府諭令閉歇以後不准再開從寛釋放○余惠堂朱錫根控被錢三山竊去衣被判枷念一天以儆○捕解雉妓王小寳陸彩林拉客違章請究王小寶供江西人現年十五歲祗有一母在家去年賣與福康里王阿王家已做二个月生意陸彩林供十六歲本地人家住鳳林里夫做彈棉花生意並非雉妓倚賴帮工洗衣爲活官判王小寳暫發棲流所留養陸彩林著傳其母到案給領並飭提王阿土到案再行訊奪○印捕解張錦生竊銅壺一把查無失主判責五十板釋放○張正明控王紀和竊取洋銀一百元寄頓葛之珍處詎萬意圖吞沒訴探拘獲王已用去十二元葛已用去二十二元判將王葛各管押三月起案之洋交張領去○管文義路捕房送在途互毆之王元明張友德吳阿六王阿大王君高喬阿六等六人到廨捕頭禀稱王等紏衆在途爭毆將張阿四頭顱擊破請辦明府驗得張果有傷痕但不能指實何人所打判將六人各責一百板張阿四開釋○包探錢少蘭張扣子到案禀稱係劇盜張大虫之船户求究訊之扣子供小的並不犯事明府判省釋著其安分營生（木） 
[法租界公堂案]  
　　王仲如沈子堂前控陳斌卿坐莊漢仁辦貨侵呑銀一萬數千兩迭奉疎大令訊供押追迄今日久挺押不理原告送次求追昨日命提復訊陳供王等所控數目不符小的有帳簿現在四川公所在瑞卿處大令著將帳簿呈候核奪○周子卿禀稱向陸姓轉租房屋開設學塾月初陸姓之婿楊阿狗及伊妻前來索取房租小的以楊非房東未便給付楊夫婦輒動手兇毆扭案請究大令判將房租付清卽日遷移楊阿狗楊陸氏交保候核○烟妓王阿大由王徐氏押入姚沈氏花烟間未幾被王徐氏誘出經姚沈氏扭控捕房解奉大令訊供昨沈氏投稱王阿大被徐氏押入小東門某花烟間拘案請究王阿大供被徐氏拐出賣與沈氏未幾又被轉賣於小東門花烟間旋據在蔣氏左阿六投稱阿大卽小婦人之媳去年在家逃出今始　獲伊母現住菜市街求准領回大令判將王徐氏王阿大并還押著蔣氏邀同伊母來案候核○孫望金妻周氏與陳海濤姘識爲孫尋獲扭案請究奉大令訊供判將周氏交本夫領回昨日孫投案具領周氏供如允丈夫領回必被賣入妓院小婦人情願發堂大令准發堂留養再行核辦（水） 
[美租界捕房事]  
　　甬人尤餘記控稱在百老匯路開西衣店前有俄婦某氏託製衣服工價洋十元迨製就後持往索錢婦非但不給反將衣服撕破請爲查辦捕頭令自投駐滬俄總顀事署控究○鄕民李光華投捕房控稱行經百老匯路突有人自後奔來將所持衣服三件搶去請爲究辦捕頭允之○馬夫陳阿三將同伴朱儀成扭住行兇打破頭面由巡捕拘送捕房捕頭將朱送同仁醫院醫治陳押候解辦○昨日馬夫林主生王阿生車上載客七人巡捕以其違章拘送捕房捕頭令存洋保出自投公堂候訊（火） 
 
 

Page 19

 
 
   
 
 

Page 20

 
 
   
 
