# 1894 - 4 - 4907439

 

Page 1

 
 
[延請杭州訪事人] [  申報館主人啓]  
　　啓者本館今欲延請友人在杭州采訪時事舉凡官塲要務里巷瑣言新奇可喜之談雅俗共賞之事務須詳加偵訪連付郵筒如有願就斯席者請先函示新聞數則并開明住址以便修函延定倘弗合宜恕不作眷肅此布悃維冀鑒之 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[開印合肥相國七十賜夀圖夀言全集] [  圖書集成局代啓]  
　　合肥李傅相七旬夀辰皇太后皇上宸翰頻頒恩綸迭錫王公督撫以下咸以夀言頌祝誠盛舉也京都同德堂藥局主人由都門覔得原稿照式繪圖付之石印首列賜夀盛儀次　翰聯額次謝恩次夀堂次戈登堂次各國公使次大王廟次吳楚公所祝夀等圖合二十七種復　　王侯公卿撰述夀序夀詩夀詞夀賦夀聯不下千餘首宏篇鉅製無美不收囑本局刋印以廣　傳刻巳開印俟工竣再行佈聞 
[論鐵路可以弭盜]  
　　昨以聞俄人築置鐵路棖觸於余懷發爲狂瞽之論顧但言敵以鐵路窺我亦當徧築鐵路以便調兵運餉以爲禦侮之計止言其一不言其他也其實則鐵路之設其用甚廣且更可以弭盜風營口友人有與余同心者郵來一簡謂由牛莊迤北一帶今年秋收極豐而近日盜風更熾關中人之回家者道經其地常被搶刼月朔之日竟有二十七人約伴同行中途遇盜驚惶無措盜黨止有四人各執洋槍攔住去路喝令各自解囊二十七人者皆赤手空拳誰敢不惟命是聽銀洋衣服都被搜掠一空此外商人或七八人或五六人或四三人之被刦者更不知其凡幾無力報官亦惟吞聲飮恨而已地方官絶不以捕盜爲事東三省地曠人稀捕盜本非易事惟有興辦鐵路市廛旣盛盜自消滅於無形裕國便民無過於此此說也錄之前日報中夫其言牛莊地方盜風之盛至於如此則地方官之羞亦營汛之恥也謂東三省地曠人稀捕盜不易然東三省講求練軍經營軍務亦旣有年其志固在於防邊豈於内地盜賊之縱横竟絶不一過而問焉然則於此等地面而欲求其盜風之弭惟有地之曠者勿使之曠人之稀者勿使之稀顧地欲其勿曠人欲其勿稀則惟有招募人工開墾荒地之一法而如浙江嘉湖等處之客民往往與土民齟齬甚至常有械鬥之案况今年牛莊迤北一帶秋收極豐而盜風乃較往年尤熾則是地上之豐收不啻爲漫藏之誨盜故欲爲弭盜計非設鐵路行火車不可蓋鐵路旣設火車旣通則地雖曠已變爲通行之孔道往來商旅便於行程自必日增月盛向之稀者變而爲多則彼盜賊無從下手自必日漸斂跡矣有貢疑者曰向來沿江沿海之地從無輪船故多江洋大盜行刦客商漂海行江時遭險厄厥後西人輪船通行盜風遂戢洎乎中國自製輪船駛行於長江及沿海各處與外洋各國輪船並駕齊驅而沿江海之輪船竟時有扒竊行李貨物之事甚而至於輪船上常有人蓄心縱火此其爲害有更甚於盜刼者矣鐵路火車之足以弭盜者得毋類是乎余曰不然輪船之所患者不過扒手小竊明火搶刦之事則罕聞也至於縱火之計則必係與該輪船有深仇積恨者蓋輪船失火則全船灰燼彼縱火之計雖毒要亦損人而不利己盜固無是心也雖亦嘗聞有盜賊僞充搭客行至中途忽然動手恣行搶掠者然究不常見而輪船之與火車其情形又不同也輪船行於江海雖有顚動之時而苟遇風平浪靜則尚有可以行止自如之時至於火車則行於鐵路其迅疾較之輪船不啻倍之人坐其上斷不能起立起立則未有不倒者前者上海至吳淞之鐵路駛行時余仍一至江灣再至吳淞從未敢於火車正當行駛之時忽然起立卽聨車諸人亦未見其有起立者猶記第二次至吳淞時將至而尚未停輪之際有一客性急立起方移步而顚幸其時車門尚未開不至跌出路上否則危矣試觀馬車當行駛之時斷不能植立不仆卽東洋車亦未有能直立車中一任車夫之拉行者可知人坐火車决决乎不能若輪船之行立自如故恐盜賊之黨僞充搭客中途行刦此固不容慮也然則倘在該處設置鐵路駛行火車不誠弭盜之一法乎况牛莊本屬東三省地面而東三省邊界多與俄接壤當此俄人銳意創行鐵路之際而中國亦并力築路未免啓鄰國之疑若爲防盜賊通商旅濟糧運救災荒起見或卽借以爲名則鄰人且無疑矣夫中國之所爲固不必防人之疑而能使人不疑則尤爲計之得焉第不知謀國者亦嘗通盤籌算計及於此也否乎 
[本館接奉電音]  
　　昨由京友電傳上諭一道敬謹譯登○十一月二十七日奉上諭江蘇蘇州府知府員缺緊要著該督撫於通省知府内揀員調補所遺員缺著詹鴻謨補授欽此 
[京師火警]  
　　京師宣武門内兵部窪石牌胡同路南某甲充當神機營馬夫每歳秋間必預購草料以備三冬喂馬之用本月初七日薄暮不隄防院中遺火被風吹入草堆以致火勢炎炎頓覺炙手可畏幸人多手衆急取水以澆隨有官廳汲桶到來得以及時撲滅僅將草堆焚去並未延及住房自新設西安水會聞信來援則已烟消火滅矣 
[入告邊情]  
　　烏里雅蘇臺所轄咕音諾顔札賽克兩盟西南界内金山翁滾山二處所出有金砂甚旺大吏恐因開採滋事歴經奏明封禁尚恐民蒙人等潛往偷挖特設卡倫二十二處由兩盟派出官兵嚴密梭巡並輪派札薩克一員專司其事每年秋冬之時由軍帥派員往查以昭愼重本年定邊將軍永軍帥派委筆帖式梅鶴等員前往查勘並無偷挖礦砂情弊點察各卡倫官兵均亦如額遂由管卡札薩克車林多爾濟等出具印結交回烏城據實禀覆刻已由軍帥馳奏九重矣 
[學憲行程]  
　　四川學憲瞿子玖宗師行抵瀘州聞於十一月初六日起馬約計初九初十日卽可按臨重慶矣 
[式宴嘉賓]  
　　張太史炳琳翟太史伯恒先後抵揚均經登紀兹運憲江都轉以兩太史文旌蒞止自應稍盡地主之誼遂於月之廿一日申刻在本署肆筵設席邀請公讌肴陳水陸美盡東南賢主嘉賓甚形歡洽直至譙鼓初敲始各興辭而散 
[揚城薪貴]  
　　諺云開門七件而柴薪居首蓋較油鹽等尤加緊要也邗上近因河道淺狹來往船隻擁擠異常 
 
 

Page 2

 
 
地方官逐日派人將河道疏通因見瓜州口入口柴船旣高且大殊與河道有碍遂商令各篷主將柴船無庸駛入暫就寳塔灣一帶卸儲俟河水漲大再行照舊運赴篷前卸載此亦一時權宜之計也各篷主恪遵功令在彼賃地堆儲惟寳塔灣距城稍遠彼肩販之流遂藉此居奇高擡脚力較往日竟增至倍蓰一時小户人家莫不有薪桂之嘆云 
[大令晉省]  
　　前任巴縣周少傳大令交卸後在行臺養疴現已喜占勿藥携眷晉省其家人仍在行臺盤踞經耿大令簽差傳唤到案掌責押遷 
[派兵捕盜]  
　　番禺花縣交界地方近來盜賊横行無日不出刼案該盜等動輒百十成羣每刦必數十家慾壑旣盈始肯罷手鄉民遭其擾害幾至十室九空聞該盜刦物之後每在鄉間祠廟分贓　無顧忌兩邑宰見盜賊如此猖狂非縣差所能緝捕遂會詳大憲請撥營兵前往剿辦 
[鎭江火警]  
　　鎭江訪事友來信云本月十九二更時西門外王家巷南首有某姓家因晚炊不愼遺火於積薪中至夜半火發家人知覺急呼鄰人灌救所幸太平水缸近在咫尺赶卽取水灌救祝融氏始敗興而返焚去草屋兩間迨鳴鑼告警水龍絡繹馳來則已烟消火滅矣 
[金焦寒黛]  
　　鎭江旱乾日久將屆七旬曾經各憲祈求雨雪現在長節已逾多日圖呈九九會集消寒廼當圍爐煖酒之天無異冰泮春融之候加以風伯揚威愈形亢旱近日居民喉燥異常迄今雨師滕六均未税駕四境龍塍久已一律龜坼來牟之早播者悉見乾枯遲種者均未出土晚蔬寒菜半屬萎黄園叟亦無從取水灌溉人民待澤盼望非常所願彼蒼者天早霈祥霙下慰蒼生之望也○本月十四日長至令節前數日鎭江關道署頒發紅諭是日五鼓大小文武官員各穿花衣齊集萬夀宫行朝賀禮屆期道憲黄觀察都統保統制率領印委各官於五鼓時整肅衣冠排班行三跪九叩禮鳬趨表範虎拜修儀分庭燎寳燭之輝覘珮玉鏘金之度雍雍肅肅誠盛典也○廣興兵船由外洋駛赴漢皋於月之二十日午後六點半鐘駛抵鎭江因爲時已晚卽在蒜山江中停泊旋於次日天破曉時鼓輪上駛○天久不雨百物乾燥火災疉見丹徒縣水利廳張焕文少尹防患未然於前日發貼簡明告示曉諭商民小心火燭講求火政有備無患古之善教也○海防理事同知每屆隆冬之際向不出行查夜兹屆錫司馬蒞任以來關心民瘼不辭勞瘁每當日晷西斜帶領兵丁出外稽察雖風高月黑依然徹夜梭巡胠篋之流均知歛跡居民得以高枕無憂云○本月十八日爲西國耶穌誕生之期鎭江各西人及天主教堂循例用松柏冬青編紥門旁間綴以天竹子翠翠紅紅天然鮮艷而租界中各洋行皆懸燈結彩十色五光輝煌奪目闔郡文武各官均詣各國領事署及税務司并西國各官商道賀各官商均欵以西式茶點冠蓋往還頗極一時之盛○丹徒縣王伯芳大令前赴姑蘇弔王可莊太守之喪云云已錄報端兹大令在省事畢卽於月之十八日清晨自蘇起程仍乘原舟由内河行駛旋於二十日午刻出丹徒口在招商碼頭停泊其時署中差役人等均在江干恭迎大令命駕登岸乘輿入城遄回縣署 
[鹿城宦蹟]  
　　温處道蔣幹臣觀察於十二日黎明排導出轅詣西關大校塲與温州鎭張奎垣軍門會閱操演三聲號砲直進營門各營將弁在營門站班跪接如儀蔣觀察張軍門升演武廳東西兩公座隨命開操將臺上紅旗一招須臾布成大陣以次遞演雲梯籐牌連環對子諸陣式以及打靶直至夕陽西墜然後命駕回轅是日也隊伍嚴肅步伐整齊旗幟迎風戈矛亮雪軍容荼火觀察軍門皆顧而樂之各將兵均賞賚有差○徐乃秋太尊抵任以來在棚扃試未及政務兹於十一日午刻考竣回衙勵精圖治隨詣府前倉點騐倉榖畢一面懸牌十二日招考代書命題以清訟論核取代書四名筮期十八日給戳放告是日當堂閱收各縣呈詞計有二十餘紙○温州鎭張奎垣軍門示期十八日在大校塲考閱各營水陸將弁屆期打靶射箭各有等差雖張軍門大量海涵不加黜陟然千總中之箭不中的槍無著靶者殊不免赧然抱愧惟世職中方學習者尚堪自慰耳○英國駐甌新任領事官滿君思禮於本月初十日附北京輪船來甌隨於十一日進署接辦公事○前任英領事務君謹愼接辦以來正在建造領事署引繩削墨尚未落成轉瞬間已於初十日交卸遷調云 
[潯陽紀事]  
　　江西九江府邵太守舉行府試所有瑞昌德安湖口三縣正塲招覆案於本月十八日頒發示期二十日初覆計德安批首爲劉君焕章瑞昌柯君逢吉湖口彭君柳川○德化縣薛俊甫明府以天公靳澤滕六潛蹤深恐來歳春苗不能暢茂特出示禁止屠宰并於本月二十日黎明躬詣城隍廟設壇祈雪至晚鐘鳴九點同雲密布瑞雪繽紛次晨出户望之但見一片江山悉是粉裝玉琢而搓棉扯絮猶紛紛然六出花飛也是果邑侯之誠能格天乎抑會逢其適乎而來歳豐穰已可豫卜矣○郡治西門外龍王祠向有道流主香火邇者榱題軒牖時見凋零經富賈巨紳鳩工修葺朽者新之圮者整之卑下者更從而崇高之月斧雲斤昕夕從事董其事者涓吉本月十八日已刻上樑爆竹之聲聞於遠近 
[詩輯告成]  
　　杭州府詩輯初二集均已告竣此舉創自紳士丁松生明府恐有滄海遺珠未歸珊網現復刊刻三集計一百卷分訂二十餘本於本月中旬告竣其中流寓以及閨繡僧道等無不兼收並畜斯眞合郡之文獻也夫 
[嚴懲痞棍]  
　　杭垣豐樂橋地方有混名强盜阿毛棺材和尚者著名痞棍也羽黨二三十人往往遇事生風現爲錢塘縣朱小笏大令訪聞飭差拘獲當堂將棺材和尚笞三百板强盜阿毛笞二千板荷以頭號大枷在豐樂橋示衆除奸宄而靖閭閻大令誠得圖治之要矣 
[宜昌祈雪]  
　　上月之初宜昌各官以天時亢旱農田不甚相宜特出示禁屠竭誠祈雪至十三晚示令開屠邇者騰六君依然洞府深藏未肯以萬斛瓊瑶灑遍大千世界羲氏和氏仍推出一輪紅日敲之清脆作玻璃聲聞憲意欲再禁屠牲以冀上蒼感格云 
[刨棺可恨]  
　　松郡南門外社壇地方某姓婦作古後經其家屬於二十一日殮以桐棺厝諸郊原二十三夜夜靜更深突被匪徒將棺蓋刨開盜取屍身所穿衣裙等件並髻上所簪銀器計共約值十餘千文翌晨經屍屬瞥見告知地保投婁縣禀報張邑尊於二十五日輕車减從前往檢騐未知能否破案也 
[繙譯揭曉]  
　　福州駐防繙譯鄉試今科取中三名現禮部塡榜郵遞閩督憲譚制軍將榜文懸挂署前照墻上第一名長瑞第二名連陞第三名銳祉三君俱係翩翩年少高折桂枝聞者咸艷羡不置 
[理事易員]  
　　本館在日本國神奈川縣訪事人來函云大清駐紥日本大臣汪芝房星使去年履任時因前任李伯行星使丁憂回國各隨員未經差滿留在節署辦公至今歳冬間瓜期已屆乃於九月中奏調王君同愈袁君寳璜李君維格及石太守羅直刺西繙譯某君業已仰邀兪允將次赴東所有横濵理事黎受生太守扣至本月十九日任滿星使派石太守爲之庖代太守在山東鹽院差次接准札文擬於銷差後回珂里省墓須俟明歳杏花春雨時方可赴任星使遂委邱玉符明府暫綰横濵篆務明府本在節署供職十九晚乘火輪車至横濵擇吉二十日履任是日接印後卽乘馬車往拜各國領事及日本地方官正午至一點鐘時中華各紳董各會館司事公學教習陸續入署道賀明府接見之下頗示謙光黎太守交卸後擬於二十一日乘火輪車往游神户西京諸處神户爲七年前舊治地藉此可與諸舊雨重敘闊情大約小作勾留再行遄返其瀛眷則先於十九日附郵船會社西京丸赴申江矣 
 
 

Page 3

 
 
[火災續述]  
　　嘉興南門内河東街紙行橋堍鈕姓家忽遭回祿之災昨已紀其大略兹悉鈕有雛婢不知如何遺火積薪中延及柱椽以致不可抑遏幸洋龍吸水靈便併力噴薄將火龍火馬掃蕩無遺祗燬前面樓屋兩椽人口略無傷害所有紙行橋石欄擠墮後行人相繼踣於水中經人如數援登並不淹斃然已魂飛天半驚駭欲狂矣 
[明州零拾]  
　　寗波訪事人云本月二十四日爲寍紹台道吳福茨觀察女公子出閣良辰新壻籍隷揚州先期航海至寍暫假關署爲公館是日道署懸燈結綵迎新壻行交拜禮旣而大開筵宴演劇娛賓闔郡文武印委各員均赴轅叩賀次日新壻偕女公子過門二十六日署中又徵召梨園清歌妙舞誠熱閙也○郡城南門外下駕橋戴震生米店主之子年甫十有四齡本月二十日入塾讀書至晚不歸各處偵尋杳無蹤跡想已被匪徒拐去矣 
[普施甘露]  
　　本月朔日寗波江北岸佘使君廟演戲時倐肇火災以致焚斃二百餘人參目傷心莫過於此事後道縣及各行號皆出資啓建道傷諷經超度自月初以迄日内無日不施放瑜珈燄口髠奴生意十倍平時二十四日起江東七塔寺僧亦立願建醮是日有釋子五十六輩赴廟拈香一律穿偏衫繫哲那環瓔珞旙幢異常燦爛前導有頭牌香亭執事之類招摇過市幾如賽會一般所過街坊觀者如蟻神道設教君子蓋無取焉 
[松試又述]  
　　學憲牌示各學新生仰於二十九日已初刻入院覆試務於前一日將册結送進想新生之應餽學師贄儀者當從速定議矣○二十六日提覆南匯青浦文童南匯題而恥受命焉是猶弟子青浦題而不以仁是猶執熱均作小講及入手○二十五日考錄優生第一塲上海應考者一人婁縣應考者三人南匯金山均無之六學共十二人 
[詳記會議布局善後事]  
　　本邑楊樹浦奏辦機器織布局火焚後北洋大臣李傅相委津海關道盛杏蓀觀察南來查辦已記報章昨日午刻觀察約同本邑各官及中西巨商會議一切屆時觀察帶同某委員先到江海關道聶觀察適因小極委貨捐局總辦王毓平太守會同招商局總辦沈子梅製造局總辦劉康侯直隷鐵路總辦嚴小舫三觀察上海縣黄愛棠大令英讞員蔡二源太守法讞員葛蕃甫同轉商人葉誠忠及湯姓並局内工頭丹科另延馬禮孫蔚霞彭脱并祥生耶松二船廠二西人先後戾止齊集局之西首前總辦楊藕芳觀察公館中略叙寒暄盛觀察核明是局新老各股及官欵存本數目隨將焚毁之機器廢銅廢鐵並寄存他棧之布若干開列清單請爲估值復言局中地基及與局相離之地基共二百廿餘畝須公同估計價值隨估得每畝值銀三百兩惟須丈量究竟若干畝始有成數又有前者建屋未竣之工頭周阿二開呈水木工料價銀請爲發給旣而盛觀察與各人公同估見所遺之産約值銀十四萬二千九百餘兩惟地基須丈量廢銅廢鐵須拍賣旋復互商善後事宜謂官欵定俟將來出紗一包提銀一兩歸償新老股則將現存之銀按成償給庶商股不致過於受虧官欵亦易歸楚至所存之銀須先給應付各項然後攤償衆商議至此各西人先告辭而出各官商又將諸項詳查計算大令略問各項情形直至五點鐘時始議畢盛觀察乃設宴欵留盡歡而散 
[戲塲肇禍]  
　　本邑南會館自二十五日起由商船帮中人集資演劇以答神庥昨日有西門外郁姓女郎年約二十餘嬝嬝婷婷無異臨風弱柳雇小車而往行經校塲之畔突被無賴攫去頭上鍍金壓髮簪女郎駭極狂呼而無賴已捷足奔去矣又有小毛郎者划船户也昨日午後懷抱幼孩擠入會館人如潮湧磕仆階前致孩被踏傷左臂未知能否醫痊也 
[悍無人理]  
　　英租界四馬路西首梅春里第一百零三號屋内有小四者開設臺基容人苟合今春又買得十齡小女子逼令爲皮肉生涯女子未識風情不慣作摇錢之樹以致鞭鸞笞鳳凌虐不堪日前無故用火烙烟籖亂刺遍體鱗傷現在此女已一息奄奄臥牀不起捕房近在咫尺諒必設法查拿也 
[酒客揮拳]  
　　昨日四下鐘時有西洋人四五輩聨袂至虹口鬥鷄塲金恒豐洋貨店購取零星時已深入醉鄉不知天地爲何物選擇良久無一當意者店主金安生婉告之曰小店貨物無多不足以供雅鑒請至别店庶幾得慫心所欲不致虚此一行乎西洋人不諳華語誤以爲有心奚落向之用武擊碎窓上玻璃兩方金遂不肯甘休攘袂而起比鄰某甲聞聲來勸西洋人疑是店夥贈以老拳甲眼角受傷奔赴捕房控訴及捕頭飭包探往捕西洋人早已逃逸無蹤矣 
[錯中錯]  
　　寍波人王娘子者以鬚眉而冐巾幗之名不知何所取義夙與蕩婦阿成私識賃居楊樹浦美興秆妾意如膠郎情似漆韶華共度其樂無涯月初娘子有事赴甬東託比鄰友李姓代爲照顧閱數日因欠租值經屋主將屋收回阿成頓失雞棲倩李向某甲家賃一下榻處旋與紡紗局工匠阿朝姘識移花接木恩情更勝於前舊日蕭郎久已抛諸陌路矣前晚阿朝推扉而入意圖重拾墜歡黑暗錯投甲妻之牀甲妻正在黑甜鄉大驚而起高呼捉賊鄰人籠燈而至視之則廬山之面目畢呈固阿成所心維而口誦者也乃於次日集同黨向之理論阿朝亦約同衆無賴在鶴鳴樓茶肆嚴陣以待隨有善於排解者令阿朝付給荼資負荆請罪而衆流氓以無從染指復向甲妻索酬蝶閙蜂喧紛紛不已甲妻無奈賂以洋銀兩元始各鳥獸散 
[滬上瑣聞]  
　　有某甲者家在本城也是園浜彈棉花匠也生有一女小字阿娥與比鄰陸雪山之女杏珠素來和好珊瑚玉樹接葉交柯影形相隨親逾手足某日杏珠瞰母有事往鄉間遂檢點樓金箱將所存元色縐紗私贈阿娥阿娥許製鳳頭鞋答之昨日母事畢而歸詢知其事堅向杏珠索回雌鳳女龍互相爭鬧流氓范阿九子香等聞之欣然曰是可以博酒食也乃揷身入内向之調停勸甲至王家弄酒樓多方恫喝甲知若輩非善類急解囊以付酒資復賂以洋銀半元若輩乃一哄而散○浦東人桂龍不詳其氏族僑居南倉橋之北以販賣鷄鴨爲生日來窮極計生忽串同甲乙等人以銅錫製就簪環鍍以白金持向各處質錢分用入其彀者往往賠累不堪某日又將僞銀臂釧兩雙令甲持至菜市中向鄉人抵得德禽數翼鄉人不知其僞欣然受之閱日又令甲携僞物往北事爲鈎玉弄人和尚所見尾隨其後以覘旣而甲施施然入某戲園一曲霓裳賞心悦目和尚遂回至英包探茶會將情向某探說知探乃偵至戲園曳甲使出搜其身畔纍纍者皆米元章之贋本河豚當塲擲入火爐掌其頰而逐去甲怏怏而返訴諸桂龍相約向和尚興問罪之師擁至吉祥樓言欲控官究辦和尚略不畏懼大言曰爾之行業江湖上謂之賣牌不自知罪犯彌天而尚欲向人饒舌耶一時從而和者咸指斥桂龍桂龍理屈詞窮卽付給茶資而去○著名賭棍阿小家住滬城老學前向在虹口賭檯估看洋銀邇來捕房賭禁森嚴阿小無可謀生遂遁入城中每晚在家内糾人聚賭凡有劉盤龍之癖者趨之若鶩通宵達旦擾攘喧譁前晚又糾同各賭棍大張旗鼓至夜半時不知如何風聲外洩乃立時遷往他家○本邑人某甲向以治庖爲業家於大南門内兪家弄與某氏婦私識已久素喜賭博將氏首飾典質一空前日氏向甲斥罵甲無顔見人吞服洋烟毒發而斃甲母知之大興問罪之師氏懼央人理勸出洋銀十三元爲棺殮之資甲母始不復咆哮 
[幸免成災]  
　　紹興人羅某在本城薛弄底開設鈺泰柴炭店去歳携其梅鶴暫住店中昨午其妻在廚下作午餐悮遺星火於積薪中當 
 
 

Page 4

 
 
時並未知覺至一點鐘後濃烟直冐勢若燎原幸鄉人取水澆灌得免巨禍然左右鄰已受驚不淺矣 
[解犯起程]  
　　陸連貴戳傷兪長根身死由上海縣訊實收禁擬以軍罪發配福建前日黄愛棠大令委典史騐明面貌箕斗聽候備文起解昨午飭差由外監提出押解起程 
[放槍肇禍]  
　　本月二十四日爲西歴一千八百九十三年除夕有工部局辦公人名巴立孫者以虹口西人牌納司病故前往檢點家具見一手槍裝有藥彈遂扳機放之不料悮中一車夫斷其肋骨嵌入肺中急舁送同仁醫院求醫醫生辭以不能將彈取出捕頭聞知其事立將巴立孫拘住於二十五日解送英領事署控其放槍不愼以致傷人領事飭押候二十八日訊究此說得諸西報故車夫姓氏尚語焉未詳正在譯列報章又得本館派往英公堂訪事人述稱昨日海門人王寅順投公堂遞禀訴稱父親王奎郎年四十五歳向在劉姓家當車夫本月二十四日傍晚五點鐘時行至美租界乍浦路五十五號屋前突被某洋人手持小洋鎗放出藥彈擊中乳旁受傷倒地昏暈不醒洋人又連放四鎗巡街捕聞聲而至將父親載至捕房禀訴情由轉送同仁醫院救治醫生不能將鎗彈取出告以頗難施治嗣經捕頭飭包探將行兇洋人拘押捕房尚未解訊父親自受傷後救治無功勢將因傷斃命不得已奔投案下禀求提犯會訊究懲蔡太守收閱禀詞允爲核辦特未知果能伸雪否也 
[捉狗拘人]  
　　一百四十八號巡捕投英公堂禀稱昨日小的奉令捉狗見有狺狺者無人典守意欲納諸籠中突有貢文林者出爲霸阻言是伊家所豢小的告以皮帶上並無姓氏例合禽拿貢卽唤其妻出將小的扭住兇毆小的掙扎間扭住貢之髮辮伊妻欲扳開小的之手悮將貢手咬傷當被毆時小的失去對時表一枚今特將貢送案請訊周阿金王阿喜同禀稱小的等隨同華捕中狗目見華捕被貢夫婦所毆貢供稱小的係天津人家畜哈叭狗頸間已圍以皮帶惟未鐫名姓以致被捉向索爭執狗已脱逃小的右手大指被捕齩傷斷不敢兇毆巡捕貢王氏卽顧王氏供與相同蔡太守判罰洋銀三元酌償失表 
[保人受累]  
　　有仇笠山者欲當保泰洋行買辦之職倩新北門外汪雲從水烟袋店主汪琢如保銀五千兩保單上蓋有汪雲從圖記旣而仇虧空行中銀七百餘兩避匿不見行主向汪理處汪置之不睬遂延律師威金生控諸英公堂並將汪扭送案下英讞員蔡太守訊知一切判令押候比追汪挺押翼房延不理楚太守又出信票派差持赴值年領事署禀請蓋印簽字至法捕房請捕頭派包探孫錦榮至店中查檢存貨裝入木箱派人看守以備抵償並諭令店夥不得擅自移動違于查究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[使傳續聞]  
　　湖北巡撫譚中丞欽奉廷寄馳赴四川查辦要件前已紀諸報端兹悉中丞携帶隨員六人計候補道二員一爲　觀察庚一未知其名姓此外尚有候補縣四員宜昌各官聞十一月十二日在省起節卽擬在城北土藥局預備行臺旣而探聞中丞以公務冗煩攺期至十八九日就道并聞湖北巡撫　上意命廣東藩司覺羅成允署理未知確否 
[讕言可笑]  
　　湖北枝江宜都兩縣毗連之處江畔有開山廟不知所奉何神亦不詳其建於何代神其說者謂舟行過此祀之可得順風祀後如荷神庥一帆直達須照本船之式造一小者懸諸廟中不經之談孰有甚於此者乃土人傳述謂日前有某輪船於此擱淺船中大副二副諸西人祈神默佑得以轉危爲安遂擬製一小洋銕船送諸廟内復潔具牲醴用以酬神嘻泰西之人凡事須實事求是烏肯佞神謟佛鄰於妖巫淫覡之所爲爲此言者獨不畏旁人之竊笑乎 
[禁止囤油]  
　　煤油價廉而光亮人皆樂於購用然性易引火不可不防重慶近日運到煤油甚多地方官只准零星分售不得在城中囤儲是亦防患未然之道也 
[婢女痴心]  
　　女子生而願爲之有家父母之心也至於婢女雖無父母而爲之主人者此心亦何獨不然不謂婢别具痴心方屇妙齡早有絶人逃世之思欲結佛氏因緣而不得遂甘爲倩女之離魂抑亦異矣謝某新會人充當縣署書吏家於縣城之福寗里界有美婢小名銀蓮年已十九深得主人歡謝與妻譚氏恐其鬻人作妾不免見凌於大婦故爲之擇配多所遷就而猶未有合也婢聞主擇配對主婦言曰婢子賦性惟眈清凈久已厭絶人事爲人妻妾皆非所欲惟願長齋繡佛以終此身而已主婦曰爾當青年何遽作此想但不使爾爲人妾而擇好人家安置之不亦可乎上月某日憑媒以婢許字於田邊鄉朱某爲妻訂明於本月初二日交價翌日卽迎娶以歸婢知之卽於上月二十九日潛取掠鬢之刨花香膠飮以自絶及爲主婦所覺以藥救之奈不嘔吐勢瀕於危謝恐其死於家不免遺穢乃用肩輿舁婢於殯宫以爲就死之地至則婢已死於肩輿中矣婢無父母親屬可告謝遂備棺卽殯宫殮而葬之 
[日報照譯]  
　　十二月四號正午十二點鐘時天皇召熾仁親王入宫中賜膳并賜德大寺侍從長德川從三位鷹司從三位花房宫内次官黑川東宫大夫香川皇后宫大夫岩村御料局長高崎久峨兩宫中顧問宫池田從二位津輕正三位由利從三位德川正三位陪食○去年日本兵船千島艦駛至紀州正在乘風鼓浪之時突被英公司某輪船撞沈事後海軍省延律師控於横濵英裁判所被告彼阿會長社亦斷斷不已至今春將案牘移交上海英刑司判斷迄未訊結近又發回横濵上月二十九號千島艦遭難弁兵之家屬倩代理人岡村彦輝具狀控於横濵英裁判所索償撫恤銀三十號裁判所將控狀繕出發交彼阿會社長察閱聞索償法銀十二萬一千佛郎克 
[嚴懲惡棍]  
　　本年三月本邑西南鄉閔行賭棍彭大鵬陸毛豆金生玉等糾黨開賭旋由鹽捕營勇往拘彭等膽敢持械抵拒當塲獲彭及周阿土等人解送縣署陸金等逃逸無蹤黄大令將彭訊供笞責遞解山西原籍周等分别枷杖邇者金自念爲日已久諒可事外逍遥遂潛回閔行向賭徒張禮生尋釁上月二十日糾合同黨列陣浦灘適張貿貿然來遂不問情由肆行毆擊並將衣服剥去且復勒索洋銀張無可奈何忍氣吞聲而罷事爲閔行司陳少尹訪悉備文詳縣大令立飭家丁往訪簽派捕役拘拿及抵閔行將金拘獲旋見彭亦在是處因一併拘解到縣前晚二鼓時大令升坐花廳研訊張投案訴稱小的向以耕田餬口安分守己十月二十日上燈時金忽糾合羽黨將小的拉至浦灘毆擊以致受傷復將上下身衣服剥盡勒令出洋銀一百元小的無力允許延約迄今兹奉提訊爲此來案伸訴大令問金因何將爾兇毆答稱金實與小的有仇問有何仇答稱今年三月金與陸彭欲在小的墳地上聚賭小的不允因此懷恨在心大令謂本縣查得爾本甘心將地租與金等嗣因金等不給租資因之不允答稱並無其事實因小的驅逐賭攤致被毆擊大令命提金至案謂本年三月爾等在鄉聚賭滋事逃逸無蹤其時本縣曾將爾父提案押交旣而爾父患病從寛保釋一切俱不深究蓋欲爾等棄邪歸正攺過自新耳不料爾竟膽大妄爲糾人報復十月二十日究竟如何逞兇從實供明尚可恩恕金供稱小的係本地人年二十七歳三月前確曾犯事自是卽攺過自新旋於十月内回家始悉張在家賭博恐遭貽累喝阻不依意欲扭來案下禀明並無糾黨逞兇之事大令著掌頰四十下金堅執前詞大令著再笞臀四百板問招否金仍一味支吾大令命再責二百板金始供稱張所供租地一節事屬子虚卽張之住屋亦賃自他人何來墳地是日小的入内見張在桌上摇寳因卽喝令黨羽動手問黨羽爲誰供稱袁阿根丁念生金和尚及不知姓之阿寛問袁等何處人答稱南匯人問如何到爾處答稱雇舟而往張稱金所有羽黨均金山縣人袁等皆與金有仇大令命將金再責二百板提彭至案謂爾自三月犯案遞籍後何以一年未滿又到此處究竟在何處逃回彭供稱小的因妻子故後棺柩尚在閔行是以來此折回安葬不敢逗留大令著笞責四百板與金分别收押自新所張亦非好人收入待質所聽候查明是否將地出租抑金强佔再行核辦 
[上海縣署瑣案]  
　　船户卜金甫控流氓謝阿發攫取白米二包由二十七鋪保甲局送縣請辦黄大令訊供之下諭候飭差往永順昌烟館將米吊案再訊其詳已列報章前日原差將米吊到大令晚堂提訊原差跪禀小的往永順昌吊到白米由卜領去轉送泰順米行卜訴稱小的係本邑人操舟度日前日攬裝泰順之米及卸船少去二包旋查見在謝船上向取不允反紏合流氓計木林等逞凶胡貴生解勸不依現在米已領回叩求明鑒胡供稱伊等在某茶肆索米小的爲之解勸謝不允後謝供稱此米由挑夫悮送前來小的本欲交還因不知失主是誰故暫寄永順昌烟館内後向小的索取正欲送去卽將小的扭局送案龔阿狗供稱小的在永順昌當堂倌一日謝掮米前來硬寄小的不允伊卽抛入館中大令判令將謝笞責五百板枷號一月發犯事地方示衆胡笞責二百板從寛開釋龔收入所中候提餘人到案再訊○張羅氏挈子阿狗控楊陳氏藏匿伊媳秀英黄大令訊供之下限日交人其詳已記本報前日楊陳氏將秀英交案至晚大令飭提訊究張羅氏訴稱小婦人原籍嘉定丈夫於八月中病故前住紀王廟現遷治下小南門内兒子阿狗於去年九月十三日由曹金夫爲媒又定楊陳氏之孫女秀英爲媳十月十二日過門童養本年十月三十日曹領秀英至楊陳氏家小婦人向索不還是以扭局送案今日秀英已到叩求給領回家阿狗訴與相同曹供稱十月之杪小的將秀英領出不及歸寍卽在家中暫住一天次日送去目下張家往領不知如何不放叩求恩鑒楊陳氏供稱小婦人家在江北現住治下南門外浣衣餬口秀英是長孫女兒子現在原籍去冬將秀英許字張家過門後被張母子不堪凌虐故正月中往領直到十月杪始許回家現在如欲領回須具不再凌虐切結秀英供稱年十二歳在張家爲童養媳每至晚上未婚夫與婆婆輙肆毒毆張羅氏供稱小婦人並無凌虐之事實被誣指大令謂爾等日後均是親戚理應和好遂著張羅氏具並不凌虐切結將秀英當堂給領兩造唯唯大令問有保人否張羅氏供稱有然現不在此大令著覔保人來案始准將媳給領今晚營交官媒收管楊陳氏等亦命具結而追 
[英界公堂瑣案]  
　　包探顧阿六禀稱昨日小的巡至四馬路某茶館見沈阿生竊取某客身畔所帶當票三十一紙因之拿獲搜出剪刀一柄如知其慣爲剪綹生涯今將人贓送案請辦沈供稱小的係寗波人前者雖以剪綹爲生今後不敢再犯矣叩乞施恩願祝公侯萬代蔡太守飭押候遞解回籍當票翦刀存俟失主認領○一百四十二號華捕禀稱孩子馮叔榮沿途竊取轎門帘小的見之拘拿送案馮供稱小的係上海人父母俱亡依姑母度日偶然犯法求恕童子無知蔡太守判令責手心五十下押候傳姑母領回管束轎門帘存俟失主認領○一百十一號華捕禀稱小的見王利卿席桂卿二人沿途打架是以獲案請懲王供稱小的與席同寓某處因向借用襪子以致忿爭席供稱小的係蘇州人素操謝石之術偶爾與王爭執尚乞恩寛蔡太守判令各管押一日 
[法界捕房紀事]  
　　某蕩婦家在四明藁砧辭世後遺下子女各一不甘寂守與同鄉人某甲有私旣而盡室偕行棄子女於不顧氏有小姑僑寓醬園弄第五十九號屋内因憫兄嗣凌替將子女撫養在家子年僅十齡日與小流氓爲伍不思習上甘入下流前晚至石路天仙茶園看白戲迨至歌闌舞罷報時鐘已十二下回時門已下鍵不得已蹀踱簷下以度寒宵旋爲匪人某乙誘至某粥店飽飫雙弓米復挈赴小東門外待天明後携往廣太恒小烟館開燈呼吸癮已過語孩曰汝少安毋躁我去去卽來乃竊取烟鎗而遁值堂人見乙去久不返向孩盤問語涉含糊遂扭至捕房據情控訴克捕頭訊問之下值堂人稱此鎗值洋銀三元捕頭以孩年幼無知未便加責斷令館主及值堂人小孩各認賠洋銀五角飭某包探知照其姑母繳付洋銀領孩回去○公館馬路某皮箱店主虧欠各欵甚鉅連日將貨私行運出各債主知之扭其夥某丙至捕房聲訴捕頭命押候堂期解請讞員訊理○東洋車寓主某丁以車夫某戊竊去車中坐墊扭送捕房捕頭命押候解訊 
[上海北市絲業會館籌賑公所施少欽經收順直山東河南山西賑捐八月初九初十日第三千六百七十七十一次清單]  
　　初九日保安氏五十元揚州念慈氏病愈還 
 
 

Page 10

 
 
願由寳和莊來洋四十元柳巷黄　松侵佔徐鶴和堂基地願出資求和徐　非願得價如數移助十四元仁和長樂軒完願十二元江隂華市鎭王泰階求病速痊十元蘇省吳　甫求父病速愈十元潮橋官運局連城總埠廬江氏求保産婦大小平安分娩順遂花洋十元計重七兩金陵姚雲門募方姚氏洋四元又方長源一元朱三洲三元銅洋一元忠實堂洋二元方濟之一元○閩省山陜會舘蔚泰厚募山右豫章郡定陽郡各洋十元無名氏五十户各二元周監於二十元汪景雲十元綠筠新舍同豫王念句安雅堂華四户各　元孫錢亭虞友三各二元厦門蔚泰厚記山右心靜堂厦門瑞祥莊健茂宗記莊榮瑞號王潤甫山右慶瑞堂六户各十元厦門港恊發號老隆豐號部合安號史順成號港順發祝港　記號柯晋松部福泉順號鐵鼎瑞號瓷保和號建豐號廣裕昌顔俊德福和春號福裕興十四户各六元源豐潤記源豐號昌記號三户各四元無名氏廿七元通源號十元李增順五元源豐潤汪俊卿楊太和餘慶堂四户各四元許德豐李萬勝東園氏怡德堂福泉成五户各三元胡梅賓馬鶴亭張華書柯益興天津寳聚號成泰號正泰興王小雅四合順　　美隱名氏彙源號楊崇裕隆愼號同昌號范承源十六户各二元朱藍田豫和號各一元恊和信號募鷺　瑞祥莊厦門建茂莊各洋十元鷺江鎭泰祥葉清濤六元厦門柯晋松六元源豐號四元世德堂慶豐源莊各二元無名氏廿一元四角又十户各二元張升三募廖怡之洋四元港裏海關公捐四元黄輔亭四元樂善軒不倦齋補拙軒三户各二元不書名劉輔臣陳霞軒王予九黄忻泉五户各錢一千文共一百四十二户合台番五百三十二元四角錢五千文合規元二百九十九兩五錢八分南豐張沂村募張光舊堂重洋九元譚厚德堂王太原氏江慈蔭堂江福房江祿房劉四善堂李小權位劉竹安堂隱名氏九户各洋二元隱名氏留玉删堂張友竹堂曾劍琴位徐存德堂湯先芳位劉萬燕位李英賢位張慶善位張入遵堂隱名氏十一户各洋一元揭敦厚堂七四洋二元仲甫位無名氏各洋一元劉餘慶堂陳善本堂徐厚積堂劉延釐堂劉鳴岐堂儲慶元堂邱登梯堂儲劉氏劉楨生彝疇趙純丹鄧留餘堂徐福廷揭階平位劉佛慈位饒道積堂十六户各七三五洋一元李冀元五五五洋二元亦政堂六二洋一元張仰卿五九洋一元吳寳令五二洋一元湯勉吾五一五洋一元嚴盛德堂五一洋一元曾彭琴堂李吉慶堂各五錢洋一元劉日新堂四八洋一元崇興堂公田堂怡怡堂三户各四五洋一元共五十二户合光洋六十五元銀一錢八分○初十日浙慈馮谿橋善士爲子簾青病求速愈續助由誠記莊錢聽三先生交來洋三百五十元又答願洋二元閩省東海士爲喉症愈還願由寳和莊來洋十元泰慶坊隱名氏求鬲應脇痛速愈洋十元又求父病速愈四元又三　均求父病速愈合洋六元高郵耿琴氏魯以求多福洋五元又爲内子羅氏求病速愈洋五元無錫蔡宅求兒内外症速愈五元湖州拯鴻居士五元杭垣七石山房三元慕六居二元味蘭書屋一元南通州嚴增榮求内鄭氏便血病痊二元無名氏一元三角姚伯欣一元嘉定空空生吳歸氏各一元無名氏五角大場邱藍氏求合家平安諸事順遂銅洋三元江通帶來求功名錢一千文 
[上海北市絲業會館籌賑公所施少欽經收順直山東山西賑捐八月十一至十四日第三千六百七十二至七十五次清單]  
　　十一日三山遊客吳明士　願重龍番洋四十二元楊姓求父病速愈洋二十元古睦湻安達觀氏奉邑尊諭捐頒發收照售價移助由義橋寄來十元又陳貴友船友求兒愈速愈酬願十元青陽匯釐局局一元○公和順王子橋交來丁西爽軒銀五十兩慶善堂單廿兩裕昆堂單趙積福堂各十兩隱名氏二兩共五户合黄平銀九十二兩批見規元九十兩零四錢九分○又行義堂單京錢二十千文無名氏昆裕堂趙三義堂趙三户各十吊隱名氏四吊無名氏五户各二吊又一吊又二户各五百文又二百文共十四户合京錢六十六千二百文合銀二十二兩九錢五分批見規元二十二兩五錢九分二厘○太倉汪仲虎在南京勸募同鄉鄉試諸君元卷月餅等費移助口食餘資黄俊之手洋二元毛鳳台邵甘甫孫萊峰三户各一元汪復初錢二千四百文王子馭孔頴生楊敬敷陸雄伯陸仲甫陸季和陸曙五汪耀甫八户各七百文何濬臣孫仲衡許弼丞陸禮南王彬如陸彤十高正卿王滬生顧愼行徐抱仙繆研馨黄俊之李頌文十三户各五百文李虎臣周麓卿凌薪之李聚五四户各四百文沈麟軒王鳳台郁吉甫錢會甫錢藴甘蔣介眉淩守一黄秋航馮仲華黄孫劬趙受之馬孫香馬仲野李銘庭陸孫坡黄松雲龔伯堅錢復三蘇安之黄蔚生廿户各二百文郁挹芳陳憶椿程濤孫沈甘卿趙衡士周曉嵐六户各一百文陸献夫周雅恩張頌周陳月笙黄少彭張秀峰新陽顧夀夫共錢一千四百文陸吉卿宋蔚翔朱萬　共錢六百文蔣永侯陸維鑒兪懋璿共五百文蔣雲卿時孟儀時孟儀弟共五百文顧少麓伯錢與三共五百文陸許王寓内共五百文胡伯行胡仲和共五百文楊吉卿資同共四百文楊瑶圃平齋共四百文共六十五户合洋三十二元錢七十文○十二日凌　齋善士由通州張明記寄來洋二百元江青官由泰亨源來規元十兩零四錢五分求病速愈洋十元揚州葉元超元弼永消災延夀洋九元孫斷鎭恆昌異三氏五元敬恕堂自安省到柘鎭一路平安四元無名氏求平安二元又香斗資移賑二元楊郭氏求安睡一元蕪湖同昇號無名氏銅洋廿元○浙松慶福緦莊丁曉芳募第九批洗復生洋五元求免災升榜同捷各二元黄劉氏二元銅洋一元又無名氏石無名氏眞無名氏善無名士無名氏凌年記六户各洋一元桶捐一元五角金錢生吕叔籌錢星槎孫碩甫沈楚珩五户各七角張子元老扇鋪銅洋五元共十七户合洋廿二元銅洋八元○十三日汪鐘祥求病速愈由正大來洋十元西塘杞夏子四元嚴頌萱祈刼病延年二元蘇州龔升記求身體平安並求妻平安二元龔傳鼎求身體平安二元龔傳增龔劍芝求身體平安各一元新塲周馥山求病速愈一元○十四日揚州夀頌氏求子宿恙除根體健由寳和莊來洋四十元劉鎭祚求内子病愈廿元無名氏廿元平陽郡規元十兩平湖李緒曾病愈完願洋十元安慶譚兆魁爲嚴恙愈完願洋十元安慶李寳善堂求慈闈康健合家平安洋五元鑑湖氏求保平安洋五元七十有三老人求間瘧速止二元孫贊卿洋一元○福和莊來楚永乾泰恆募芹香居士求名洋一百元方外石麟洋四元無名氏光裕堂無名氏卿靜居士森玉堂五户各洋二元無名氏二户各洋五角共九户合洋一百十五元 
[上海北市絲業會舘籌賑公所施少欽經收順直山東山西賑捐八月十五至二十日第三千六百七十六至八十一次清單]  
　　十五日無名氏由源豐潤來洋四十元杭城許善士廿元僧道無緣人因室人于氏十週廿元恆與酒行中秋節筵移助十元無錫顧守愚十元徐掌珍求病速愈十元陸昭容五元無名氏二元姜堰留褒堂張祖蔭各二元廉秋泉完願小洋五十角○十六日新樹東由惠泰莊來洋五十元杭城李鴻遠求子宗震病速愈十一元無錫顧謙谷爲長孫雨生冰　速愈十元陳綠求病愈十元浦南葉鎭夏士駿求父病速愈十元隱名氏九元小洋十一角新安吳有霖求妻范氏病速痊合家平安洋四元寓襄垣拾翠主人由蕪湖匯豐莊寄來四元王記求合家平安二元無名氏五角○江右綠　精舍錢二百六十三文又募無名氏九五錢二千文友松居士梅先舘主恂庵主人三户各九五錢一千文秋佳居士福綏堂　清華堂李三户各足錢一千文共八户合洋八元○十七日葛昌眉服符病愈完願洋廿元葛傅樸求保三場平安十元席素銘求妻病速愈並求人口平安廿元無錫達源莊募履綏堂華懷德堂侯由同康莊來各十元嘉善黄錫麒求妻病痊由楓涇寄來十元營口電報局張百愚張伯裕求心事如意各六元董姓求病愈四元慈谿棠蔭書屋完願三元無名氏一元○泰亨源來餘慶堂洋二角鈞記時記章祀祥記四户各一角○十八日吳興綿力子爲長女炳貞求病愈廿元古夥吳業書廿元李森記一元福州蔣礪丹翁募邵武州董子珊太尊十四元杭州章洛卿資父冥福十元王培挂十元趙長春求病卽愈五元徐越岩五元海陽思補軒由石門寳成典寄來三元銅洋二元江西臨城釐卡大測堂主人求舊疾速愈洋二元夀蘐堂主人爲李儀叔辰求平安益福一元又求全家平安二元無錫同源無名氏求兒病愈二元江西石鎭街中州勉善軒同善軒各一元嘉興翰墨齋佛匾願求保體恤各一元河東成記求母親無病常康健一元○江西吉安分府署募韓肇賢求保平安洋一元積善堂劉五角餘慶堂劉三角樂善士好善士餘慶堂劉三户各二角積善堂劉一角無名氏五户各一角共十二户合洋三元○蘭谿嚴裕達行募無名氏無餘堂近仁氏三户各二百文無名氏一百三十文陸懷德堂孝友軒無名氏三氏各一百文共七户合洋一元○十九日無錫顧子瑞求子女瘧疾速愈顧展如求女瘧痢速愈各洋五元清江厚昌潤月饒費移助二元鎭寗州署鳴周氏祈佑體健五角又求合家子女平安一元海氏五角鎭生銅洋廿一元○二十日錢塘無名氏爲夫病求保速愈洋一百元潘汪氏廿元杭壇章民道人祈慈福夀並合室平安廿元無名士李十元錫金局夏恕之十元無名氏申源記來五元無錫恆義號無名氏求病速愈二元太原子樹滋堂各銅洋廿元○招商局來東海關夀光海口税局蔡敦復善士募敦睦堂白鹿堂青溪寄漁三户各大錢三千文萬豐棧益隆棧義順棧益隆西益昌棧同盛公同茂公瑞和公張書堂敦信城范貴林立麗成十二户各一千文恊泰棧德隆棧恊昶永大成棧東和順興順盛連增棧晋隆棧義誡公九户各京錢一千文共廿四户合錢十六兩一錢四分 
[上海北市絲業會舘籌賑公所施少欽經收順直山東山西賑捐八月廿一至七日第三千六户八十二至八十八次清單]  
　　廿一日復茂恆錢莊經收揚州恊賑公所由恊源莊來曹寳銀一百八十八兩一錢三分七厘合規元二百零一兩二錢九分八厘李珊庭保合宅康健各友平安洋一百元常熟永益莊挹翠書屋廿元高大昌十元江隂趙省三募陳佳福求父病速愈十元南潯張蔭庭四元朱阿寳二元蘇城貝龍珍各二角○江西臨川李家渡卡募不書名洋廿元慈恭堂無名氏吳長庚三户各四元乾豐典無名氏日新　三户各二元應孔時應孔固王杰夫王萬鎰應　懷應孔門正成行祥泰號八户各一元共十五户合洋四十六元内銅洋一元○永豐莊來福州新泰厚募丁重安重番四元謝幼亭二元王予九謝燮亭陶固臣三户各一元何竹蓀何仰雲各台票四元畢少陔二元李宇澂范瑞菴黄劍農朱署江侯翰卿柯柏薌彭錢芙向暉庭盧半松黄清和許陶淵十一户各一元共十九户合銀廿一兩三錢八分○廿二日杭州隱名子求慈齒恙速痊由餘大莊來洋廿元楚水王吉甫四元補過氏余求病愈三元吳興氏爲小兒起患時症求保平安二元安徽潘黄氏無名氏各一元無名氏一元程姓四角打包餘資二角錢一百十二文○廿三日　玉老人規元三百兩免力子求瘧速愈洋五十元補過資求保　疾速愈廿元泰州恆源陳福堂十元太原氏病愈還願四元顧懷德二元朱李氏一元雷岡氏一元白門謝平安仍求平安人一元○廿四日蘇州丁門張氏求病速愈由泰源莊來洋二百元蘇裕成莊求病速愈人三十元東台厘局有心無力人爲内人舊疾求愈五元王江涇有心無力人二元山東青州府諸城縣相州鎭愛閒堂王筠松堂王各二元　俗堂王積德堂王各一元謙益堂王燕貽堂王味經堂王仍古堂王四户各五角五上强台子移月餅費一元半湖黄清記一元銅洋五元○廿五日趙顔氏規元六兩九錢二分五厘蘇城勉力氏祈保室人汪氏肝病不發體健洋五元○廿六日湖墅厘　王完心願由萬成莊來洋一百元又募瑞安縣蘇明府八元又常山縣王明府　善縣江明府統領吳淞緝私營陳遊府三户各四元平湖達順坊歴年存積小錢兌换洋一百元浙慈陸堯臣爲求母親康夀求次兒塞疾全愈祈保合家平安並爲長孫省湯餅筵資三十元西冷許陳氏求臂痛速愈由寳和莊來三十元一經書屋還心願十元無名氏銅洋三元蘇城華天益王半痴同募七月下旬桶捐錢六十文泰園乾記銅洋一元○廿七日金韻關求病速痊保夀由彚康莊來洋一百元古越汝南懷生氏前得彩助賑今再湊集奉勸得諸君續由源吉莊來洋一百元玉山汪宗濣陳氏病愈還願六十元徐源茂三十二元陸承昌六元沈東　五元吳陳鏞求女病愈二元○福建山陜會舘董事恊同慶募通源號台番十元楊恊記六元同昌號承源號恆益號厚坤號寗遠居同豫銀號聚義號乾泰盛延陸氏汪正大源泰號太原氏始平氏十三户各四元河南氏彙源號聚興號永泰和永盛號寳聚號成泰號七户各二元陳筱玉鷹番一元忠義堂林錢五千文天泉號三千文福源典一千二百文龔敦本堂信源典各一千文高雲溆六百文高恭士四百文共三十户合規元六十五兩三錢五分○杭州羊俱頭奎元蒼定遠方募椒陵兩銘堂爲祈病保安謹助十願錢一千文曲陽城麐爲祈病保安謹助十願一千文治溪養鈍廬助五十願五千文清華書屋洋三元共四户合洋五元錢五千文 
[上海新關後源通官銀號勸辦順直義賑公所經收第五次賑捐清單]  
　　郭善慶堂洋四角張記牛奶店洋一角炳生洋一角復初洋一角芝舫洋一角余忠銘洋一角隱名氏洋一角無名氏續助洋一元曹華亭王榮昌詠梅詞人各洋一元怡記銅洋四元知過齋洋十元韋仲吉洋六元漆夀長洋六元孫元記洋一元江夏氏洋一元太原氏洋一元夏湘西武城氏瑪記珍記滿記大記德記覲記杏記各洋一元馬冀中洋六元月湖松甫氏曹平銀十兩零六分計五錠崑山寳源典洋一元隆記洋二元勉力子洋四元隱名氏銅洋一元勉力子銅洋一元冬讀書齋洋三元有造齋來夀各洋一元得住且住齋洋三元力二元慈學經募李恆泰洋一元隴西無名氏洋二元陳麟書洋二元羅堯産洋二角戎　山洋二角應孝文洋二角戎章發洋三角翁以忠洋三角裘益卿洋三角裘達三洋六角朱維允洋四角戎舜洋三角上夀章魯翁三姓洋一元兪生盛洋三角義行洋二角劉友洋二角三友洋三角季咸記洋一角存養齋洋三元燃藜夀屋四友博餘各洋一元隱名氏洋四元尚友軒周洋五角仁夀堂袁洋五角毘陵隱名氏英洋十七元銅洋二十元餘蔓堂徐洋一元 
[上海後源通官銀號勸辦順直義賑公所經收第六次賑捐清單]  
　　磘灣誠興厚號銅洋三元錢三百文王席孵錢二百文葉昌同洋半元張武奎洋半元金培蓮錢二百文凌佑保錢四百文清瞻堂洋二元金小全洋十元顧百祿洋五角姚大姐洋二角彭樂志洋二角森森固洋一角不樂書名共洋五元龍川槐蔭堂洋五元王槐蔭堂洋二元 
 
 

Page 11

 
 
盛戊生求病愈洋二元龔心友洋十元安昌洋二元陳大生洋一元陳大成洋一元許嚴氏許象孫許孟廉許敏孫敦孫許麟孫各洋一元許小鳳錢二百文許五鳳錢一百文許尾鳳錢許頂鳳許雙鳳各錢一百文許選伯錢二百文許仲膏錢四百文許來之錢二百文許綏之錢二百文許書曾洋一元許恭仲錢五百文求免病人洋一元力不從心人洋五角黄寳生洋一元張瑞珍洋一元張季華洋一元張慶珍洋一元查秀珍洋一元華桂英洋一元麋孟通洋二元天南遯叟王韜求病愈洋十元懷衡女史林洋一元素芬女史陳洋一元通州錢紉秋洋二元張益三錢二百文王永順錢二百文豐和棧錢二百　惠孺子洋一元高助一元太岳之胤錢四百四十文廬州義和典同人續助洋二元大順和洋二元沈芝亭洋一元童隆聚洋二元王禮耕童萬茂行黄太生各洋一元童大豐洋二元徐三太胡裕聚鍾宏太抱樸山房瑞吉雲鹽棧各洋一元鼎和分典同人公助洋十二元賀福興洋一元同康德錢莊洋二元孫美和鹽行永太鹽行王同和鹽行浮槎山民程益和鹽行各洋一元春和洋二元汪義和鹽行胡慶程同睦鹽行各洋一元邵敕義四開洋二十元求嗣子恊茂典王小圃各洋一元汪以均錢四百文張柏卿錢一百文張雲洲錢四百文吳鎔卿錢一百文半覺道人錢二百文二齡童錢二百文悔過子錢四百文保平安四百文求嗣子二百文程幼廷錢四百文金義卿錢二百文金聲逮錢二伯文李氏二伯文百忍居一百文朱勳錢二百文王伯英錢一百文朱麟記錢一百文張正卿錢一百文里仁居錢二伯文齊通甫錢二伯文柳源茂錢二百文柳秋賓錢四百文垂蔭處錢四伯文詒榖堂錢六伯文暢懷居錢二伯文臨薌舘主錢二伯文若谷子錢二伯文非非道人錢二伯文周梅生錢一伯文春暉堂錢四伯文陳松卿錢一百文衛榮生錢三百文劉芝田錢二伯文魯錦芳錢二伯文源太錢二伯文柳信豐錢二伯文求嗣子錢二伯文程大徽錢二百文宋岳年錢二伯文汪燮臣錢二伯文無力人錢一百六十文 
[上海虹口无濟善堂施粥捐欵第一次清單]  
　　信昌隆態姓善士來胡君秀鋐助洋六十元麥君潤齋爲娃孫永和幸列賢書親友厚貺苹儀移助洋五十元黄君景村家慈八秩夀辰親朋厚貺祝儀移助洋四十元高君任與送來北窻高臥生善士助洋二十元鄭林氏病愈還願助洋十元卓國卿爲保平安助洋四元黄子如二元○黄毓齋善士經募司省三翁洋十元金巨卿洋五元吳尉青黄蘭章無名氏劉四氏四户各洋一元無名氏四角不留名銅洋二元隱名氏銅枚錢一兩五錢正○陳麗明洋十元又經募楊信之廿瀚臣九章號增祥鎰吳春池譚三祝堂春記莊瑞盛仁記八户各五元吳積善堂怡成二户各四元陳張氏大豐號義成號黄毓田四户各洋三元廣楊興吳敬堂全信質廣泰祥廣和記益昌號黄松齡勞翰泉泰和舘無名氏杏花樓鴻豐棧陳潤記成順泰怡柯小尋遂初居詠花書屋恆慶公十八户各二元陳招弟陳應權陳應深王公義公泰照相號馥蘭號譚瑞初勞敬修勞兆泰唐月昇唐泮卿何恕堂廣同昌十三户各洋二元○以上共收英洋三百二十四元四角銅紋銀一兩五錢銅洋二元合併聲明 
[上海虹口元濟善堂經收十月份各善士常捐清單]  
　　唐君茂枝十月份洋五元唐郁君陳可良陳秉元翁醉樓韋文圃五户各二元唐冠興唐乾初二户各一元黄敏田王毓川二户各五角○張明之全年洋十二元邱寳麟九月份洋一元全信質六月至十月洋二元梁誠謙九月至十月洋二元愛香室恆生義立生盛大生四户冬季各洋五角○鄭程先廖慧寗錦章號三户九十月份各洋二元全亨號九十月洋三元林蕚樓永增祥廣泰祥萬順豐吳捷三慶昌仁黄毓齋怡威號八户九十月各洋一元元昌號怡昌號長和號李珊記正大源燧泰號六户各洋六角順興源聚昌號源泰號寳興號生昌恆昌順德長茂成昶利恊昌成利亨永成恆裕昌震泰來鏞　祥日盛同春寳成升和源泰昌二十户各洋四角○麥桂潤堂一百願十月份錢三千文源滄號五十願錢一千五百文謝鑑記三十願錢九百文梁日三廿五願七百五十文九章號禮和帳房二户各廿願各錢六百文　仁新十六願錢四百八十文華榮和永義源怡珍居戚益齋湯鴻賓小舫主人巢子餘巢潘氏延夀堂潤德堂鎰記十一户各十願各錢三百文至義居六願一百八十文廣和記致寳長洗　先三户各七願各錢二百文華榮昌殷茂庭殷守泰殷守源殷許氏殷恆懷讓德堂湯雲亭張令誥九户各五願各一百五十文乾元押裕祥莊程茂生三户各三願各錢九十文靜慮居守拙子湧幢氏三户各二願各六十文楊方氏楊柳塘錢紀堂孔匯生守綱子陳鳴齋樹春岐峰少筱守庵家慶吳氏王氏邱氏沈氏錫媚玉媚蔡嬛淑貞十九户各一願各三十文唐伯東五願全年錢一千八百文鄭程先廿願九十月錢一千二百文佩記三願九月至十二月錢三百六十文陶德寳九月至十二月二願二百四十文○以上共收英洋六十五元六角大錢十七千九百十○合並聲明 
 
 
 

Page 12

 
 
   
 
