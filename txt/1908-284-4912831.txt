# 1908 - 284 - 4912831

 

Page 1

 
 
   
 
 

Page 2

 
 
[今日本報目次]  
第一張交旨論說專電緊要新聞 
第二張接緊要新聞分類新聞瀛談新三笑 
第三張各省籌辦諮議局本埠新聞 
第四張小說國外新聞 
交旨 
　　九月二十三日交內務府本日軍機大臣奉 
諭旨逹賴喇嘛著於十月初六日已正在紫光閣賜宴欽此同日交吏部本處奏繕修清檔完竣請將承辦各員及在館供事等照例酌給奬叙摺奉 
旨均著賞給議叙欽此又奏總校章京及尤爲出力供事懇請奬勵片又奏纂修收掌譯漢等官請奬片均奉 
旨依議欽此 
九月二十二日交陸軍部軍機大臣面奉 
諭旨陸軍部擬請派大員會考陸軍游學畢業生一摺著派醇親王載　那桐叚祺瑞考試欽此 
 
 
 

Page 3

 
 
　論說 
[論江蘇蘇屬諮議局選舉期限（心）（史）]  
　　諮議局選舉之期。照章程所定。正月十五日初選。三月十五日複選。本無所容其紛議也。自直隸首定延期之規則。各省於此問題。百寖寖有援例之意。竊獨疑焉。夫選舉之延期。非得已也。力不逮也。北方質僿。籌辦員行政之餘。兼有提命之能事。其所以遲遲有待者。容或有故。吾蘇無庸遙度。但就吾自有之能力。與身處之地望而計之。蓋吾蘇之選舉期。有難與天下並論者。天下皆一省一籌辦處。吾蘇乃一省兩。籌辦處。地少事簡。止當他省之半。一也。即以半省論。吾蘇寗屬。距省窵遠之處。已　安行旬日而後逹者。徐海等屬是也。蘇屬往時鐵道未通。輪船未駛。自蘇逹各旁縣。至遠不過四站。今則一日數往返者若干屬。沿鐵道左右。深入內地。不過百里以內。其極邊烟瘴。幾同荒服者。獨常州府。之靖江一。縣必經。鐵道旁一站之江陰。渡長江天塹而後至。所謂險遠者。盡於是。道里近於交通不便之省之一縣。與交通稍便之省之一府。二也。他省士民。有互數百里而無一開明之士者。吾蘇不待文王而後興之豪傑。三十餘屬中居其大半。籌辦處拱手而仰其成。即有少數不自振作之州縣。以省憲之命令假鄰屬士民之提挈。蓋二三處　　省模範勢猶緩。各屬之大半扶掖其小半。乃迎刃卽解之事耳。籌辦處於士民。有激之使進。無勒之使退。何故就其事力所能集者。而轉限制之。三也。二十二省之內。無論何省。皆無半省一籌辦者。即本省之寗屬。人和地利。且遠非可比於蘇。萬一他省。竟先蘇省之蘇屬而行選舉。蘇人早以踴躍公權自命。後其結果如彼。則顔面何在。四也。有是諸因。不當得延緩之果。就積極一方面言之已然矣。 
或者曰。選舉縱今日畢事。開會亦在法定之九月初一。勇不獨先。怯不獨後。力爭提早。實利安在。應之曰。此第一次之選舉。獨以愈早爲愈妙。將來有前任之議員。爲後任之預備。無勞新選舉之人特别注意。轉可遲新議員之發生。然規定於章程者。且如是其從容也。今從赤地起樓閣。此言權利。彼言義務。皆爲無。責任之討論。發生法定之議員。然後告語者有定向。聽受者有定分。其爲實益。何可以數量　。即爲立憲前途之氣。象言人民參政之實事。早有某姓。某名之議員。出入於觀聽之表。亦足以。聳動鄙僿摧破頑固。黄帝子孫。自謂神明之胄。乃今始眞具代議之制一一可指其人以實之威鳳祥麟。其不以先覩爲快者。恐非人情。所宜有也。抑此尚爲中國普通言耳。吾蘇分籌辦處爲二。而不能并諮議局而二之。此爲寗蘇兩屬心理符合之事。然有多數之符合。未嘗無少數之異同。士民共效其言論。復與法定議員執兩而用中。倘所謂議員爲一體而開會輪流兩所之原議。由寗發起而蘇贊同者。他日或尚煩於開會以前。有所布告以與督撫爲約束乎。雖會議細則。由諮議局自定。督撫原無所容其從違。然事。豫則立。不容不爲蘇人留研究之地。此又較他省多一應提早之問題。就消極一方面言。苟可早而故抑。之使不獲早。概括言之。足使士民失望。抽象言之。又不免令蘇人少解决之餘地矣。書此以代五屬之請願可乎。 
專電 
[電一（北京）]  
　　政務處擬於萬壽後奏奬條陳時政人員首列者爲程堉袁勵準 
[電二（北京）]  
　　樞臣議定變通旗制處辦法准十月十五日入奏 
[電三（北京）]  
　　陸軍部議奏各省添設軍政司秩從三品由部開單請簡 
[電四（北京）]  
　　駐德欽使孫寳琦電催政府請飭廕昌速來接任 
[電五（北京）]  
　　滇督錫良昨又電奏事重力衰恐誤大局仍請速派大員帮辦軍事並飭部速濟欵項 
[電六（北京）]  
　　政務處决議將西藏改設行省簡派重臣駐守張蔭棠爲副亦議决 
[電七（蕪湖）]  
　　麥奎私運銅官山礦石五十墩經過常關被楊道扣留 
[電八（厦門）]  
　　閩藩尚其亨統領孫道仁今日（二十六）來厦迎迓美艦 
 
 

Page 4

 
 
[公電（安慶）]  
　　各報館鑒皖路礦總會今日開會公舉洪思亮充正會長吳傳綺副會長各代表添舉康逹充路協理 
緊要新聞 
[諮議局籌辦處鄭重用人北京]  
　　憲政編查館以各省籌辦處有奏派候補官總埋者殊失諮議局本意且於局事恐難獲益必須紳士爲政而以官員副之最爲妥善故已電咨各省並限年內一律成立不得諉諸欵項難籌任意遲延 
又軍機處議商各省應設之諮議局籌辦處關繫重要非任用得人措置難期裕如應卽電飭各該督撫嗣後委派諮議局人員必須愼加遴選量其才能派辦勿拘資格官階亦不得瞻徇遷就以免貽誤要政 
[重訂通商條約之先聲北京]  
　　政務處外務部前議重訂通商條約一節近經諸王大臣議定從新疆青海西寗等處人手先將中俄通商條約改訂因近年俄商漸入西青等處交易殊與約章違背且新疆商約係前總理衙門於光緒七年與俄人訂定俄貨入境暫不納稅一俟商務暢旺再行重訂約章故現擬將以上三處商約先行重訂俟中俄各約訂妥然後依次推及各省商埠將已成文之各條約重行商訂 
[逹賴喇嘛與西藏北京]  
　　逹賴喇嘛覲見細惰迭紀前報現又探聞逹賴是日在仁壽殿照部定儀注行禮畢卽呈進黄哈噠皇上立而受之旋賜座龍床勞問畢始垂詢藏事逹賴奏對均由唐古忒譯官轉由壽尚書及諸軍機大臣奏聞約過十二點鐘始行退出是日頒賜賞品極盛二十一日由理藩部代行謝恩 
逹賴籌議藏事策略交由慶邸轉呈兩宫御覽略紀前報專電現經探得內容分六大綱（一）請頒禮敎法規（二）重訂傳敎約章（三）拉薩各礦准由藏民協力開採（四）擴充唐古忒學校兼習漢文（五）印藏邊界妥訂設防章程（六）請駐荷出使大臣宣布印藏界址於保和會 
軍機政務兩處議定二十二日起會議藏事除原有各部會議大臣外由軍機片交外部左丞張蔭棠亦列議席以便諸事轉商逹賴不致隔膜 
軍機大臣日前片交政務處令即知照外務度支理藩陸軍郵傳農工商等部請將各該部應行預籌西藏政事辦法務於二十二日携園預議聞該處提調昨已片行各部矣 
此次應與逹賴會議整頓西藏政務各條件業經軍機處王大臣議妥於日前面奏兩宫聞已奉諭派肅邸爲會議藏務大臣因該邸於西藏情形極爲熟悉也 
農工商理藩兩部以藏地情形不甚熟悉現請逹賴之親隨喇嘛二員逐日至部考證西藏地理圖籍 
外務埋藩陸軍三部刻已決議准十月間請逹賴喇嘛至南苑閱看第一鎭行軍以彰國威 
日前政府又接駐藏大臣趙爾豐四川總督趙爾巽會銜來電聞其內容係請旨訂明逹賴與地方官之權限以免改革藏政有所阻礙 
[于使考察普德憲法之原奏北京]  
　　考察憲政大臣于式枚奏考察普魯士國及德意志聯邦憲法成立情形略紀前報茲抄得原摺如左 
竊臣准憲政編查館開送考察憲政要目曰成立前之歷史組織時之情形查各國憲法其精粗完缺不同其成立之緩急難易亦不一悉視其國體之本原民情之習便成以積漸不能驟致則其歷史及締造時之情形固當詳實考察者也德之興始自布郎登堡侯繼兼襲普魯士公後稱王復以普魯士國王兼德意志聯邦皇帝建國始自明初迄今垂六百年至道光三十年始爲立憲之國開國以來賢君繼軌積盛强大已在未行憲法以前而其歷代法制創垂皆今日憲法之所本阿布列十始定家法傳長子禁分封約喜母第一始建大學設高等裁判所約喜母第二播路德新教等議會特權約喜母斐立奬科學及商業取得諸法制斐立威廉第一定司法獨立權大斐立改定行政統一法畫行政區域各部行政局課分治工業商業立諮議官立青年養育會議官廳斐立威廉第二廣興學校使學官獨立自治斐立威廉第三廢屬農之制皆今法之所本考其建置之跡遠自數百年近亦垂百年而其國民當德意志人徙塡普魯之初已能互相團結立地方自治行政農工商漁諸業尚在今王家未居普魯士之先其所由來者遠矣自大庫非司提以後以專制國著聞歐洲九世相承並以恭儉寛仁好學書於史册盡心民事力行當敎君於其民自比於供役民於其君則頌以聖賢上自專制而下無違言君民相安鬱爲强國自拿破侖以申張民權之說鼓動諸國民使抗其上及法國再倡革命各國響應普爲最近民黨大起遂有柏林三月之變而立憲之機不可遏矣旣議立憲乃謀國會復以騷擾反抗停閉者三解散者再政府與國會各以不法相詆詰勅使臨諭加以叛逆之名方事之殷至於聚衆闕庭搆兵都市刦奪武庫迫逐乘輿請斥相臣脅制大將日本學者謂普之憲法 
 
 

Page 5

 
 
由愛國心生與法以革命購得者不同由今觀之其心即出於愛國其迹已近於革命矣猶幸其君善於撫馭不至釀成法國之大亂耳卒以解散國會之日宣布憲法用畢十麥之議改定三級選舉之制出以獨斷而憲法乃成溯其造端之遠事變之繁知其成立之艱難固如是也普憲法旣頒行越二十年而德意志聯邦憲法亦議定則畢士麥以聯邦大宰相爲參議院議長以各國尊普魯士王爲德意志皇帝之歲宣布實行先由各國政府自相商定聯邦會議僅應諮詢故爲各政府保留特别權利最多人皆知普憲法有欽定之名而不知聯邦憲法在議會亦並無確定之權力也當普魯士號爲開明專制國時專以總大權於土爲政故歷代皆以摧抑等族議會特權爲先務至有固王權如鑄銅之喻而加議會以久忘之稱及國民請開國會則更注意回復等族議會之權利而於國民之請則屢靳焉先後政策欵若相反蓋其先之等族議會皆以有勢力者把持行事與平民無涉不摧抑之則有害於國與民其後民氣大盛則慮有損於國權而等族議會固平民所習見宗仰者乃欲以此隱爲抵禦至今以上議院代表等族議會與下議院並立互相維持張弛輕重因時制宜其要在扶弱抑强利於民生便　行政而已未可以一概論也臣自抵德以來蒐羅羣籍諮訪儒生就其舊史所傳參以諸家之說博采詳擇芟煩舉要輯爲一篇於普魯制度大端及立憲本未約略備矣憲政館原咨謂考察應詳於普國而略於聯邦惟德意志聯邦立憲與普魯士事跡相出入必互相考校而首尾始完至於民氣之消長國權之予奪並足爲得失之鑒不可略也謹將普憲法及德憲法成立情形分繕清單恭呈御覽應請飭下憲政編查館存備查核九月初三日奉硃批憲政編查館知道單二件併發欽此（清單續登） 
[廈門預備接待艦美艦彚誌]  
美提督行轅已一律完工近日麥觀察正料理舖陳油漆等事惟大廳內裝設蓮花式大電燈一對尤爲奪目廳之外堦徧排花盆約數千盆如月季玫瑰竹松茶花苿莉玉蘭各花甚多聞係由漳州租來共五千盆左右左營校塲與美提督行轅相對而十墻緜長十餘丈皆將倒傾麥道昨往查勘以此大非所宜當招泥水匠估價赶工興修 
厦道劉子貞觀察以親王及各憲將到深恐匪徒滋閙特札委韓室三府經爲查夜委員而於各大小客棧尤面諭格外小心撥巡調查勿使匪徒混迹爲要 
洪軍門以姜艦將到冬防期届札委各哨官帶隊分紮各處出防緝盜以靖地方又委劉德杓總查每夜巡視各處以臻周密 
陳列所建築未就聞上海香港各埠商人携貨來赴陳列者已有十餘處均由商會報到注册林總理均派人妥爲照料 
厦廳鈕司馬昨復諭飭各保董事云照得攔街搭台演戲最爲廈門惡習際此美艦將臨各處街道正在設法整理更不容攔途搭台演戲阻碍行人違犯警律除出示曉諭外合行諭仰該董事即便遵照迅即傳諭大小舖户居民人等知悉自諭之後遇有喜慶或酬神演戲務在偏僻之處或各廟宇內演唱不得仍前攔街搭台碍及行人倘敢故違卽指名禀究母稍徇延切切特諭 
又廳縣會銜四言告示云大差到境備辦供張借用椅棹悉照舊章其餘買物概給銀洋倘敢騷擾綑送來堂定即重辦以儆荒唐合行曉諭其各遵行 
昨官輪到廈內載新軍六百餘人身上軍服皆繡三十七標字樣當由廳尊派人照料送至廈港前營舊兵房內安插聞　係頭站新軍其第一隊第三隊不日亦可抵埠孫統制恐人多擁擠故分三隊而行云 
此次美國來華艦隊其確數已經詳細調查計水師艦二十二艘水師兵一萬三千二百五十二人 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湘路定期開工長沙]  
　　湘省鐵路前以爭執官辦商辦迄未動工現經張中堂允准免改官商合辦洙昭亦允歸湘公司自造又准由度支部銀行　借銀一千萬兩故近口湘省紳商投欵入股異常踴躍前定六百萬元之優先股約一二月內可以招齊昨又接度支部來電允將息借之一千萬兩由湘公司隨時支取應用現在湘公司議定先將洙昭長昭兩面同時並舉準於十月初一日行開工禮聞已禀報兩院憲並電逹同鄉京官矣 
[川鄂邊境戒嚴紀詳武昌]  
　　湖北鄖陽府屬房縣宜昌府屬之巴東縣均與四川巫山縣毗連現巫山東鄉莠民范世棟等藉抗捐爲名聚衆滋事刦犯戕勇釀成鉅變業由川省調撥防營至縣緝獲三犯分别懲辦居民旋各安業惟范世棟及餘匪梁尚東等已聞風逃匿巴東房縣境內川兵現已跟蹤追至鄂邊宜昌鎭傅鎭軍廷臣安襄鄖道施鶴笙觀察特據情飛電禀報鄂督核示陳小帥以川兵旣已跟蹤追捕鄂省自應迎頭堵截特電飭傅鎭軍施觀察宜昌府存太守駐紥襄樊之左路巡防隊統領吳剌史調撥防營二哨分駐房巴兩邑扼要堵截併加派馬探偵緝勿得疏虞致釀不測 
[京師近事]  
郵傳部陳尚書擬由京張鐵路接修張熱鐵路曾紀前報惟廷都護前曾奏辦此事目下布置若何商股是否已集均不知其詳細現陳尚書已電致都　請將情形迅速電覆 
法部派審處承審員善佺等昨將貽穀迭次呈遞之清供彚齊呈請葛尚書及紹王兩侍郎審閱經葛尚書將供詞揀出三張批駁另行呈遞 
駐華美國公使前經提議互駐全權大使以敦誼睦現外務部頗難其人某邸擬派伍廷芳而伍則覆電力辭故此事能否實行尚難預定 
農工商部溥尚書議設人壽水火保險公司經紀前報現聞尚書與度支部澤公提商籌欵辦法以庫儲不裕决計改爲官商合辦一半提撥官欵一半招集商股已由溥尚書委員妥訂章程矣 
二十二日七時外部連接要電四件均係月前新訂軍用洪電密碼聞係駐英公使李伯行駐美公使伍秩庸西寗辦事大臣奎煥駐和公使陸徵祥各一電當晚即由司電逹拉密封送袁尚書慶邸那相府第其內容未經探悉 
軍機大臣近日片交內閣轉傳各部院曁值年各旗迅將未經賞在紫禁城內踦馬之一品文武大員並年過六十以上之二品文武大員查明銜名併註明年歲送交軍機處以便彚畢呈進請旨施恩 
蒙古哈逹親王前日由蒙古到京理藩部壽尚書親往接待並會商內外蒙古應行整頓各事件 
陸軍部昨有電飭甘新督撫添練陸軍並謂該兩省毗連俄境回漢土人聚族雜處非厚集軍力不足以資鎭攝而固邊疆 
分類新聞 
政界 
[皖省商學界拒貴福電]  
寗國商學界致貴福電安慶敎育總會轉貴太守鑒公爲社會不容世所共知寗人不敢戴公寗地亦非樂上公如他適寗人感甚寗國六屬商學界等叩 
又致皖省撫藩學憲電安徽撫藩學憲鈞鑒貴福爲紹衢不容寗國亦不敢承認豫守在寗士民愛戴乞緩遷調以定人心商學界叩 
[江督批飭禁烟之嚴厲南京] 　　 
　　甘泉縣前以遵查禁烟情形禀奉江督批云查禁民間吸烟先從在官人役入手固屬正論然該令於吏役則云勒戒查驗而於家丁則云人類不齊難免私吸試問家丁且不能周知何有於吏役家丁且不能禁絶何有於齊民如此而望商會督商團董以督民恐亦空言無補矣如此而謂甘泉合境之無烟館本部堂雖欲信之而有所不能矣須知禁烟要政朝旨嚴迫斷非文字敷飾所能了事仰查驗官員戒烟所迅即飭府嚴督該縣遵照迭次章程實心辦理勿再敷衍塞責致千理咎 
[貧民習藝所之善舉奉天]  
　　民政部張元奇司使出示曉諭略調奉天省城每届冬令設廠施粥以濟貧民現奉督撫憲諭由本年起停辦粥廠創設貧民習藝所招收貧民分科習藝使爾貧民人等得以謀長久之生計等因本司當即於同善堂內擇地興工規畫一切所中工藝計分六科曰建築曰縫紉曰染織曰印刷曰木工曰鐵工人所之始必須按照章程考驗合格方准收入年歲以四十以下十三歲以上者爲合格身體以强壯無疾病爲及格暫定額數三百名統限二年期滿所有衣食宿舍皆由公家備給以示體恤爾等如有願入所習藝者須赴該所號房請領願書加具保條塡寫報名聽候示期考騐爲此出示曉諭仰爾貧民人等一體知悉須知創設宗旨專爲爾等貧民預謀生計以期人有恒業國無游民與罪犯習藝所性質迥不相同爾等幸勿自甘暴棄其各懍遵勿違 
[勒限查報吸烟人數廣東]  
　　巡警總局通飭各屬查報吸烟人數多有視爲具文絶不一字答覆間有禀報亦祇憑差役地保一面之辭并非實數現在决議發給大木牌之際必須先查吸烟數目然後製造木牌 
 
 

Page 11

 
 
方有把握現警局再行通飭各屬限一個月內查報清楚否則分别詳請嚴參决不寛假俟得各屬吸烟人數即將木牌式樣札由各地方官照造頒發 
[縣官發賣彩票奇聞淮安]  
　　已革鹽城縣席大令畫堂去任之日由某董托言官清似水虧欠正供發行義廉堂彩票二千六百張官紳聯絡散　各鄉良民不勝逼勒茲由該縣紳民蕭向榮等公禀督撫略云鹽城董事止知媚官不顧害民如前歲孫令慶璜署任未及三月上憲固未撤參該令亦未辭職而城董突揑職向榮等同學多人禀請留任奉督憲嚴加批斥斯已奇矣不料駭人聽聞今又有彩票逼民出錢一事查鹽城縣缺丁銀漕米雜課稅契等項除奉公外歲有贏餘萬餘金席令在官未及一年固未銀餘减收亦未捐廉爲地方辦一善舉虧空不知何來去年上忙開徵即撥五千兩償夙債及冬漕時其三弟又撥五千兩回籍家用今春兩女出室又奩資五六千金其餘私置衣服什物更不計其數然則虧空之中非由鹽城人累之也內幕信用錢穀郭禮香兩目青肓其姪郭瑞初代筆買批賣案賄賂公行鹽人受害方恨其參革之遲何嘗有絲毫德政可指該董豈有不知其所以竭力代謀者非徒博舊官感激蓋欲藉此以示後來之官使知董事如此能力不可以不納交而後權勢乃益炫赫於是奇思幻想造出彩票二千六百張每張三元計共七千八百元散派四鄉各户稍有身家者必掗送二三十張或五六十張令其轉託親友設無處託銷除派收一半外餘票勒令每張出洋一元極少五角始准將票收回隨又派送别家票內載明六月十三日開彩至今寂然前此已受套騙後又添出新票掗送無已催欵甚於催科當此大雨滂沱秋成危不可保敲骨吸髓皆民膏血即國帑告虛所攤派鹽城紳富捐亦無此巨數今竟强派硬勒行同無賴爲此粘票代陳疾苦伏乞速飭禁止再散並押追前收洋元以顧官聲而舒民困奉撫憲批云據禀該邑紳董因該前縣席革令虧累將其服物售賣彩票冀獲盈餘似此奇想天開殊駭聽聞席令之利令智昏固無足怪第現任王令並不查禁一任劣董蠧役紛紛苛派苦累小民是誠何心所呈票式內有刋印商同新任王公字樣足見王令亦與聞其事實屬官官相護罔恤民艱仰按察司即將大令詳請示懲一面飛飭淮安府派昌前往勒令席革令將此項彩票按照原價全數收回繳銷並飭縣查提票內列名各董到案訊明詳辦以爲媚官虐民者戒禀及票式併發仍繳 
軍界 
[浙撫札委三處人員浙江]  
　　浙撫札藩司文云本省督練公所現偏仿照南北洋辦法直隷歸本部院督辦業經遴派參議官考核各省現行規制力求改良呈由本部院親加裁酌擬訂暫行試辦章程實行舉措通飭遵照在案前有三處總辦應卽裁撤照章公所內應設副參議兵備參謀敎練三處各設帮辦曁以下各委員自應分别補充署理給札任事以專責成茲查湯守仰暉等十二員均堪分任其事所需薪水照章支給除分别札委外合行開列員名抄單札飭札到該司即便查照附員名單副參議兼兵備處幫辦以候補知府湯仰暉補充參謀處幫辦以陸軍學生舉人楊立言署理敎練處帮辦以第二標統帶官蔣尊簋兼理兵備處籌備委員暫缺軍需委員以候補經歷沈夔補充考功委員以陸軍師範生縣丞職新補充執法委員暫缺參謀處謀略委員以陸師將弁學員謝起鸞補充測繪委員以南洋陸師學生潘慶麟代理敎練處校兵委員暫缺學務委員暫缺參議處文案以候選州判李書勛補充兵備處文案以正任於潜縣王廷授補充參謀處文案以補用知縣楊繼忠署理收支委員以補用知縣方民書補充 
[桂撫電告布置沿邊防務辦法廣西]  
　　桂撫張堅帥整頓沿邊防務添練新軍駐紥各情已迭紀前報現張撫因越匪近圖內竄而潯横思歸各屬盜風亦熾邊防吃緊特飭莊道赶速將新軍防務編布妥當并札派蔡鍔充當新軍幫辦卽日會同莊道將全邊形勢查明妥籌布置現經莊蔡兩員擬定分作四路布置辦法俾內地各處即使有事亦可首尾相應各路均以邊防爲定點計自邊防至寗扈爲中路至上思爲東路至歸順爲西路至博白爲後路惟沿邊上思博白等處均與欽廉各屬毗連自應將情知照以便遇事聯絡現該撫已將各路布置方法電知欽廉道鎭查照矣 
學務 
[華俄商業學堂之擴充漢口]  
　　漢口華俄商業中學堂現推廣學額擴充堂址已於日前招考學生一次計取吕文蔚等八十四名並於二十一日覆試一次定於二十四日揭曉示期人堂肄業 
[學生旅行返校蘇州]  
　　蘇城公立中學堂日昨由各敎習率領全體學生至無錫旅行在該處小住一宵即於廿五午後整隊返校 
實業 
[奉天商民照常開市奉天]  
　　奉天商民罷市一節已誌前報茲悉十七日天津商務總會協理寗星普太守路經奉天見商民罷市詢知商民不願納七五四三二五等捐特與首府高太守首縣都大令極力向商會磋議和解擬以一二等捐减少議至晚十二鐘始有端倪經商會承認故十八日一律開市十五日巡警局拿去之北關永發祥櫃夥程某天佑號櫃夥趙某東關仁義號工人某十八日午前由商會去函保釋矣當十六日罷市後民間有賣粮食不得者巡警總局特諭令各鄉商販由鄉間運粮進城出售恐爲商民所阻在鄉間歸鄉鎭巡警保護送至邊門交內城巡警接護在各分局門首發賣以免民間乏食 
東督徐菊帥以此案曾奉軍機處查詢刻下事已平靖因即電覆略云十六日奉天省城因房捐事宜商民罷市歇業當時情形頗爲不穩故飭巡警總局派警彈壓旋又召集商界紳董解說房捐理由務　家喻户曉并妥爲開導業經一律解散至罷市時對於外人尚無粗暴舉動合卽電聞以抒厪系 
[札催勸認津浦路股山東]  
　　津浦招般處札云案照津浦路股爲 
 
 

Page 12

 
 
本省權利所關前撫憲與本司道等一再籌商力任其難認購一百萬兩維時以售票限期卽日截止事機緊迫少縱即逝不得不先由司庫籌墊巨欵再行分募歸還又恐合省紳民力有未逮復議不足之數出自公家旣爲一省保利權復爲衆人輕擔負其所以爲東省計者固已仁至義盡凡我紳商士庶具有天良果能勸導有方自必輸將恐後無如各屬因循觀望以致時逾多日僅據署觀城吳令首先禀報勸集兩大股當時本處詳請撫憲給予記大功一次以示鼓勵奉准通飭在案其委員勸辦地方亦止泰安新泰兩處認定二十大股浮於原定額數其餘各處印委各官均無隻字禀報現在湊解賠欵業已届期司庫急等滙兌而債票尚無眉目若再遲延貽誤咎將誰歸合行排遞四百里飛札嚴催札到立卽遵照迅速勸募須知此係地方官應辦之事其無委員之處固應自顧考成即有委員之區亦不得稍存推諉總期早集巨欵勿誤公需一面將辦理情形尅日禀復本司道等未嘗不體恤寅僚該員亦應稍知緩急勿再玩誤自取愆尤本司道等有厚望焉 
[頤和公司股東會蘇州]  
　　蘇垣頤和罐頭食物公司開辦以來生意不甚起色現該公司因有存貨數千金尚未售去致經費異常支絀日昨持邀集各股東會議辦法有謂宜將底貨拍賣卽行停辦者有謂暫行停辦另換工師設法改良者聞當時尚未决議 
[漢冶萍公司定期開會漢口]  
　　漢陽鐵廠大冶鐵鑛萍鄉煤鑛已於今春合併更名爲漢冶萍煤鐵鑛公司呈請農工商部註册在案茲因添招新股人多觀望特於二十四日假座漢口商會柬請各商帮團體宣佈公司辦事情形并勸認新股云 
雜記 
[三合會匪之騷擾廣東]  
　　三點會即三合會之别名近日復由外洋流入內地省城東北郊外如燕塘附近墟村小販耕種無不入會頃聞榕樹頭村會黨尤熾明目張膽在該村外茶居地方搭蓋棚廠日則開賭夜則設壇拜會該處同和昇平兩局紳士以其爲害地方出而干涉匪等竟敢恃其黨大人多於本月十二日將村外之棚拆去遷入局中將局紳逐出盤踞該局開賭 
[帮帶追獲巨盜蘇州]  
　　太倉州屬河川橋居民汪德輝家前夜有盜二三十人撞開大門擁入行刧由鄰佑奔赴營汛禀報迨飛划第五營帮帶陳世培馳至盜黨已得贓而去陳即分兵四路兠拿當塲追獲劇盜四名連贓物一併解至太倉州署請辦旋又派撥師船分赴各港口追緝餘盜 
[批飭徐州道提訊團匪南京]  
　　豐縣王大令之全禀報擒獲團匪姬慶林等情形江督端午帥批云據禀該縣督同練董營隊偵獲團匪姬慶林李二李三高凑王年趙三王福燕等十名並格斃樊四康望二名均已解道收審等情緝捕尚屬得力至稱該匪等係著匪任斧頭即魏斧頭夥黨現在任斧頭已經駐紥豐縣之華山防營李哨官殿珍拿獲亦已解道應即飭由徐州道立提該匪姬慶林等及提同任斧頭研　確情録供擬議禀辦一面仍飭會營購線嚴密查緝並移隣對營縣天各防軍一體協拿逸匪高燕等務獲究報再所請將此次獲匪出力之練董練長等奬給功牌之處並由道復核詳辦仍移蘇臬司知照 
[鹽船聚衆案和平了結鎭江]  
　　淮南十二圩各帮鹽船聚衆反抗輪船裝鹽一事迭詳前報茲悉此案已由儀棧督辦徐觀察竭力調停傳集各帮船董剴切開導告以此次借撥北洋愛仁商輪來圩裝鹽實因湘岸脫銷鹽船行駛稽遲緩不濟急故暫用輪運此後不援爲例該船户等愼勿拘執成見致蹈愆尤所有裕和詳等湘鹽四票本交輪船運湘現江岸旣不情願自應設法變通仍將此四票改歸江船裝運另將棧存淮北餘鹽交輪暫運一次免致該輪空回有所藉口現在各鹽船均仰體憲諭一律解散歸帮分叚停泊店舖居民亦已安堵如常 
[杭屬荒象已成杭州]  
　　本年秋旱杭屬被災者約有五縣餘臨晶三屬爲最甚仁錢次之四鄉各村鎭已經赴縣報荒者共十七處各鄉民來省跪香者亡經三次尚未委勘故復於本月十五日聯合仁和縣東北鄉四十餘圖計約五百餘人赴撫轅跪香袁求勘騐十七日錢塘屬鄉民十五村亦踵至跪香均經增中丞親自撫慰並允即日派員分赴災區查勘設法蠲賑 
[瀛談]  
[殺兒]  
　　法國有一婦人名若凡倍者喜殺嬰兒。爲人覺察。控之下獄。復有某辯護士及某新聞記者。出而翻案。卒爲此婦運動出獄。改名匿迹。嗣此婦偕情友圬者某。投宿于某村莊。圬者早起工作。婦乃託詞請諸逆旅主人。謂生性最愛嬰兒。孤眠不慣。願抱其孩同處。聊以慰寂。主婦許之。即以六齡之兒付之。迨夜分聞鄰房有奇聲。破扉入。則六齡之兒已斃命。諦視之。見是兒以手巾絞死。其舌已被嚙去衆怒。執拘而歸諸警吏。一時全國轟傳。羣欲置之死地。政府立調馬隊彈壓保護。至今尚未定罪。辯護士聚訟紛紛。有謂故殺者。有謂無知者。彼此競爭不决。然無論如何。此婦手殺嬰孩。證據確鑿者已七八命。而裁判者尚審愼如是。亦可見彼中刑律之失當矣。 
[新三笑（三十七）]  
　　寳琴道。什麽呌做正經的閒話。吳紳道。我看世界上的人。做你們一般人。最是有趣快活。一點没有心事。一日出幾個堂唱。應酬幾位客人。混天糊塗。一天一天的過去。寳琴把嘴一歪。眼一睃道。虧你也說得出這種閒話。我們這種人猶如　在十八層地獄一般。那　還有什麽樂處。吳紳正欲偪他說這句話。乃道。你們旣然没有什麽好處。爲何不嫁你。寳琴道。像我們這樣的醜陋那一個要呢。吳紳道。眞人面前你也不要說假話了。你的熟客甚多。難道無一個看得你對麽。寳琴道。吳大老爺你有所不知。現在的人。滑頭的多。規規矩矩的少。有幾位可以跟他的。他又不要討。他要討了。或者大老婆不許。有幾位要討的。看他的光景滑頭滑腦。没有錢的。又是靠不住。吳紳笑道。我替你做個媒人阿好。寳琴道。你不要瞎說。吳紳道。那有瞎說之理。你如果有心從良。我確有一個朋友要討位。不但討你。而且連月仙要一同討去。寳琴道。是那個朋友。吳紳道。你先猜一猜。寳琴道。你的朋友這裏來過没有。吳紳道來過的。寳琴想了一想道。我雖不是仙家。我不必三猜五猜。只一猜便猜個十分透着。月仙在傍笑道。我也猜得著的。寳琴道。就讓你先猜。吳紳道。快些猜出來。月仙笑吟吟的說道。你的朋友豈不是年紀有六十餘歲了。頭髮已是半白。姓木晶是麽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
[湖北]  
　　湖北敎育總會經鄂督照派襄助諮議局籌辦處規畫一切昨特印刷選舉人草簿二千份分致各廳州縣並繕公啟略謂本年六月二十四日憲政編查館王大臣奏定諮議局章程並選舉章程限一年內一律辦齊我省八月初旬已奉到部文並各章程業經遵設諮議局籌辦處將諮議局章程及選舉章程頒發各府廳州縣並由督帥加札飭遵限赶辦竊思諮議局爲採取輿論之所諮議局成立乃庶政公諸輿論之實行倘吾民抛棄權利不知遵章如限選舉匪獨自外生成亦目違背朝旨將來各省羣起笑駡謂鄂人程度不及尤爲全體之大辱定章湖北議員八十名以明年正月十五日爲初選舉期期限異常迫促每府廳州縣應得議員名額必由督帥分配而分配議員名額又必據各府廳州縣選舉人名册之總數分數以爲乘除是分配議員名額爲實行選舉之根本選舉人名册又爲分配議員之根本而各鄉調查選舉人資格造具草册送呈本籍地方官彚繳督憲尤爲根本之根本也現距選期不遠往反動需時日星夜赶辦尚虞不及儻稍一因　則選期必誤關係甚距萬不可忽望接信後即日招集各鄉正紳分區調查照章程內凡合資格者造具草册送地方官塡寫官册並要求一面詳報督帥一面將合邑選舉人名册榜示通衢以供衆覽詳報之册其到省之期以冬月初旬爲限再遲不到則赶不上此次選舉矣事關公益諒必踴躍從事爲桑梓福也 
[江蘇（蘇州長元吳）]  
　　長元吳諮議局事務所經費現經各團體熱心認捐茲將認定之數録左自治研究會捐洋三十元附程秉之吳桐叔各捐洋五元商務總會先捐一百元蘇商體育會捐洋十元附倪詠裳杭小軒鄒樁如各捐洋十元陸仲英捐廿元程秉之捐洋五元敎育會捐洋五十元附程秉之捐洋五元吳桐叔捐洋五元三縣勸學所捐三十元豐備義倉捐洋二百元學務總滙處捐洋一百元女　濟堂捐洋五十元育嬰堂捐洋七十元男普濟堂捐洋五十元拒烟會捐洋十元附姚清溪捐洋十元王文周沈璧涵程秉之各捐洋五元該所現有經費共計八百元聞倘或不敷再由同人擔任 
該所所訂調查注意附則已録前報現又續訂數條一併録後一城鄉情形不同普通調查勢有不能行於鄉村者可隨地隨時通融辦理一調查員至該區時先明白宣講選舉之利益井申明並非爲稅丁抽捐之故俾衆周知接晤本區圖董及本鎭士紳體面商家等詳詢本區內有合選舉資格者共若干人鄉人見聞較確不難得其大概即據所述載入記事簿中一記事簿記載旣畢即照簿中所載親赴各處調查查得無異一面塡入草簿面將合格諸人姓名詳開一單繕寫多分徧貼交通最便之處並聲明如有遺漏准本人於若干日內親向調查員面陳如果確係合格者卽行補入草簿其餘未盡事宜苟於大旨不背皆得由調查員隨時酌奪載明記事簿中報告事務所可也 
[又（蘇州崑新）]  
本月二十三日崑新兩邑紳商學界開會籌商初選舉事宜已誌前報茲悉是日午後二句鐘假座新廟後園開會張胡兩令蒞會監督城鄉到者爲勸學所敎育會商會各善堂各公局及各鄉紳董會塲頗形擁擠公推方君惟一爲臨時主席議定入手方法設事務所爲總機關舉定陳紹虞君爲所長調查事宜城內推定紳商學界二十餘人四鄉先由各區經董學董及熱心志士分任之竣事以十月底爲限一面將諮議局章程派員分往各處宣講當日因時已薄暮約定明日再開談話會妥議細則遂鳴鈴而散另一訪員報告云事務所議定設於城內新廟公舉方君還爲所長陳君觀瀾副之未知孰是 
[又（蘇州常昭）]  
　　常昭兩縣自治會敎育會勸學所議事會商會五團體分别爲諮議局事開會推舉幹事調查員先行組織調查選舉事務所於十月初一日開始調查鄉鎭則由議事會議員擔任發起每區組織調查分所以爲一區之機關并由敎育會勸學所通告各區勸學員及評議員尅日組織宣講所 
[又（松江金山）]  
金山地方自治期成會初十日開職員會提議諮議局選舉事擬照學區分界劃區各舉調查員一人自十月初一起分投調查限一月竣事經衆贊成現已刋就表式由調查員分别領取一面由各職員往四鄉宣講 
[官長設立]  
[江蘇蘇屬]  
　　荻撫致憲政館電云蘇省諮議局籌辦處業經遵照奏定章程遴選明逹官紳創辦已於本月十六日開局所有辦法章程及各員紳銜名容即咨呈立案頃據籌辦處官紳洋稱查諮議局選舉章程第四十一條投票人以列名本屬投票所之投票簿者爲限對於被投票者並未明定界說疑義乃叢在甲說被投票人與投票人同以本屬投票區爲限乙說被投票人以本屬初選區爲限丙說被投票人以本屬複選區爲限甲說最狹自不可據乙說最廣亦非初選時應據自以丙說爲近但有同城州縣之處如蘇人籍貫在長邑住所在元邑造册時應人何邑之册依籍貫則在長邑並無住所何從定其投票區之所屬依住所而執丙說則投票者將不得選其同籍之人甘蘇垣三邑同治昔日科舉不分畛城故籍貫住所都不要同彼此任事亦幾統三邑而爲一故投票於長邑各區者有選舉某人元吳各區必有同舉某人者設以二十票爲當選票額某一人於三邑各得十九票俱不得爲當選人彼得二十票於一邑者方可爲當選人是五十七人信仰之效力轉不如二十人信仰效力之厚似亦非情理之平此種關係有同城州縣之處皆然非第蘇城也開票檢數自以各本區爲限無併算之法然在有同城州縣者似實際不得不併算可否准同城州縣於開票檢數後互以票數知照一體併算則投票區域即可依住所爲定若不併算則或依籍貫或依住所皆有窒礙現止調查造册究應如何辦理謹候飭遵又第五十四條有姓名不符云云投票用無名單記法投票簿與選舉票對照何從别其姓名之符否如僅指姓名之數則與下文放棄選舉權何所區别以上兩端懇請電逹北京憲政館等情前來特肅 
 
 

Page 19

 
 
電詢敬懇電復以便飭遵爲禱 
[江蘇寗屬]  
　　寗屬組織諮議局籌辦處刻已略有端緒茲將逐日籌議情形摘要列左八月二十七日紳士投遞第一次公呈二十九日投遞第二次公呈 
九月初四日許九香先生電邀張季公至寗籌商一切即於次日同謁大府張許兩先生意恉以别有他項職務不能駐省專任斯事公推仇淶之魏梅村兩先生駐局專辦以一事權大府之意則於四公均將藉重故採納公呈照會四紳經理局務及派官籌辦立案統於初五日定議 
初十日督轅送到公呈批復兩件批詞録左 
一件貴紳等公呈公同推舉正紳籌辦諮議局籌辦處由來牘閱悉諮議局爲輿論會歸之地官紳本虧同負責任該局未經成立之先組識草案詳定規則事埋至爲繁頣自當迅設籌辦處切實議辦所議公同推舉正紳開單呈候酌要辦法極是希候集議選定照章遴委仍候撫部院批復 
又一件貴紳等公呈推選諮議局籌辦處正紳請派委由來牘閱悉希候照章派委此復 
十三日仇淶之先生蒞敎育總會報告諮議局籌辦處委派正紳行將發表聞官界擬以樊雲門先生爲總辦紳界則以張季直先生爲總理是日仇先　並報告已函致張許二先生另函轉託沈友卿先生敦促二公到寗會議并籌議處所及以後組織方法 
十五　籌辦地方自治局奉到督署委派籌辦諮議局官紳樊藩司等札文一件（姓氏已録前報） 
附致上海張許兩先生電議局開會衆盻甚切乞速臨望復恆等皓 
又致　農工商局熊秉三觀察電寗屬議局同幸主持亟盻賁臨開辦繼恆等皓 
十六日仇淶之先生蒞敎育總會報告樊方伯已電促張許二公來寗會商開辦事宜是日由仇先生與寗府各紳籌議寗府事務所組織方法并與寗屬各紳籌議全體辦事方法定議十七十九兩日次第開會集議十七日寗屬同人集江蘇敎育總會寗垣事務所提議組識江寗府屬籌辦諮議局事務所議案 
一名稱江寗府屬籌辦諮議局事務所（元寗兩縣事務所附設所內） 
一宗旨以敦促全屬籌辦諮議局之進行爲宗旨 
一處所暫設江寗府屬敎育會事務所 
一職務先推書記一員陳君萍蓀駐所辦事其餘職員即由到會諸君排日擔任每日二人現在籌辦處尚未成立尚無一定職務暫訂每星期午前九時星期三午後三時到所集議一經費預算約五千元元寗兩縣擔任七成三千五百元外五縣擔任三成一千五百元 
仇淶之先生提議諮議局籌辦處官紳現已發表亟應先行組織寗府事務所合力籌辦聞蘇屬皆由各團體更番担任寗府擬即照辦諸君有願担任者應承認簽名茲將簽名担任義務各員録下夏藹如孫紹筠　張曾璧　陳萍蓀　顧花巖　濮仲垕　賈雲堂　程一夔　王一山 
　顧配巵　祝成之　龔紹三　楊緝庵　侯建伯　竟厚之　竇田萊 
　善豐之　仇亮卿　施震卿　陳玉曜　夏楫顏　朱信君　巴蘅濱 
　陳伯埜 
本埠新聞 
[青陽港賽船交涉要電]  
崑新紳民上江督電青陽港賽船迭禀滬道禁阻英領復詞推諉羣情憤迫請電飭堅持崑新紳民方還等漾 
又上滬道電賽船事見英領復詞今日城鄉集議羣情憤迫仍請堅持方還等漾 
滬道禀督撫憲電青陽港西商賽船事先迭向英領商阻渠言此係各國商人公同舉行非一人可主請函致領袖查核等語又經照會領袖去後頃接崑新兩邑紳士方還等電禀城鄉集議羣情憤迫請爲堅持除再切實函商領袖禁止並電飭兩縣諭紳靜候商辦勿憤激生事外謹陳賽期已迫伏候核示祇遵 
按二十六日文滙報載各西商至青陽港賽船一事業經滬道允准赴賽未知確否附誌於此以觀其後 
[江督批奬浙江旅滬學會]  
　　浙江旅滬學會呈請立案奉江督批云來牘閱悉貴紳等於光緒三十三年八月間徇旅滬同鄉之請組成浙江旅滬學會以敦厚鄉誼互換知識維持公益爲宗旨現已試辦一年繕具章程呈請立案等情具見熱心公益惠及梓桑詳核會章亦均切實可行應准如呈立案希將入會人數舉定各職員銜名並開會以來所辦事宜隨時報查此復章程存 
[滬道允准洋商採辦土貨]  
　　南滙縣境海潮寺等各鄉鎭前有商人朱小園勾串洋商開設分莊收買子花曾由南滙縣禀奉滬道照會該國領事禁阻在案茲該領函復謂該商並非在該縣各鄉開設行棧係屬暫托人採辦十貨運滬銷售未違約章等語蔡觀察以旣未設行僅係採辦土貨似可照准已飭南滙縣查明核辦矣 
[盜賣公所義塜案近聞]  
　　南市溧水水爐公所義塜被人盜賣與工部局　築馬路一案迭經滬道照會領袖領事飭令退還迄未照復昨該業董事薄德明等又禀奉滬道批示云案經照會領袖領事飭將地形復還原式以順輿情尚未復到應候備文照催諸事均應由官作主期於就範焉得遍發傳單别生枝節所禀殊屬冒昧着即靜候商辦母得另起波瀾倘敢不遵設有意外事端定惟該董是問凛之愼之又聞蔡道以該業義塜究竟工部局如何侵佔亟應調查現委譯員陳震東二尹前往勘查以憑核辦 
[淫婦請追被騙鉅欵]  
　　著名地販陸道生誑騙淫婦王周氏運動費洋三千元一案昨由捕房將陸解至公共公廨復訊王周氏供被大婦王陳氏控告後陸道生即至婦人家中謂運動官塲可以不到公堂被騙去洋三千元嗣又由曹潤甫勸婦人捐入西籍由曹取去銀三千兩且於未經入籍之前先被取去洋九百五十元求恩併追陸道生延愛理司律師到案辯護旋據穆安素律師役稱前堂王周氏供詞牽涉多人爲此到堂查問捐入西籍情形寳讞員商之英巴副領事判陸帶回捕房王周氏還押定禮拜四再訊 
[欽使清游]  
　　欽派赴廈接待美艦大臣毓朗昨至英界商品陳列所游玩片刻後即帶同譯員唐介臣觀察至高德洋行購買眼鏡當由高 
 
 

Page 20

 
 
德醫生親自迎入攷騐眼光代配雙光吒力克鏡片鑲成無邊金絲眼鏡後遍視各種磨光機器暢談良久乘車而去旋又偕同隨員乘雙馬車赴滬南製造局游覽各廠晚間由駐滬美總領事邀請飲宴 
[薩軍門預備赴廈]  
　　製造局船塢督辦薩鎭冰軍門現因毓梁二欽使將次赴廈迎接美艦軍門亦定日內乘坐兵輪赴廈照料 
[蘆鹽裝輪南下]  
　　江督奏准借運蘆鹽十萬引接濟淮商業由漢陽輪船先運頭批一萬三千五百包不日南下端午帥昨特分電滬鎭各關道俟該輪運鹽到關迅即照會稅司免稅騐放 
[電催各關籌解賠欵]  
　　各省海關攤解英德等國賠欵現届秋季應由滬關彚解而各關道間有未曾解到者聞已由蔡觀察分别電催籌解矣 
[謝劵]  
　　中國體操學校定於十月初一日午後在鐵路懸橋北首操塲開第二次運動曾昨承惠贈入塲劵書此誌謝 
[城內]  
[申斥淫僧]  
　　上海縣李大令批僧人祥壽禀云該僧身處方外不守清規經提案賁釋後不卽回籍逗留滬地且至老君新廟與尼悅寛胡閙實屬淫刁可惡禀求給領被封衣服行李器用旣未指明實在究係何物無從查核未便准領至爾屢犯姦案估惡不悛更何能保釋耶不准併斥 
[懸賞緝犯]  
　　上年冬間浦東金家橋鄉民反對渡捐叙衆滋事一案茲屆一年將滿首犯嚴吉甫祝龍生朱七寳等三人迄未弋獲昨經本縣李大令懸賞緝拿如有人拿獲嚴吉甫賞洋二百元拿獲祝龍生朱七寳每名賞洋五十元 
[刑訊盜案]  
　　搶刦西門外皮坊案內要犯蔣永慶陳大復前晚由縣復訊蔣責一百五十板與陳跪鏈時許仍各抵賴判還押再訊 
[移提拐匪]  
　　劉寳裕今春由蘇州拐一十七歲之女子周根云來滬賣於小東門强盜文卿之花烟間爲娼得洋六十八元茲被女父周少泉控奉吳縣移文上海縣提劉到案押候解回吳縣訊究 
[房客滋擾]  
　　盧掌生前租姚琴舟房屋開設烟間去年禁閉後即行遷出茲盧妻阿巧强欲索還挖費時向滋擾由姚控奉縣署帮審李明府提訊判阿巧交官媒管押掌生交差候質 
[小賭免究]  
　　槽河涇小茶館主張有根紏人賭博由龍華巡局送縣訊係小販在彼抹牌並不抽頭判交保斥釋 
[追還地價]  
　　李義和盜賣祖坆得洋四百餘元前被堂兄李鳳池控奉上海縣訊斷將未收地價洋一百五十元存於得主爲買地遷葬之費茲義和又與康子雲將前欵取出由鳳池稟縣提訊判義和限三日將洋交案如違押追 
[道批五則]  
　　施榮福禀批此案前於六月間據該縣録供禀請遞籍交保就近查緝陳奎榮等到案再行傳質當經批飭移商公廨辦理迄已三月何以尚未商妥起解仰上海縣查明具復抄粘並發徐振玉禀批此案旣經警法科查訊所控屬實仰夏叅事官查明轉飭責成廠主董含芳趕速清理如仍不遵即行送縣從嚴究追陳朱氏禀批旣經報縣驗訊究係如何情形仰上海縣速即查明禀復察核勿遲鮑立三禀批案已由縣訊明堂諭尚爲平允何得來轅架砌圖翻不准粘件揭還趙章氏稟批此案旣經本道飭縣將曹林林一犯解轅候訊如果實係氏子趙庭林因名姓相似致被誤拿一質立明毋庸嘵嘵混瀆也 
[官事]  
　　新任江蘇提學使樊恭煦高陸行工巡局員嚴善增江南裏河水師提右營後哨二隊把總李時芳浙西鹽捕營安瀾輪船管帶陳永壽昨均到道拜會稟見 
公共公廨襄讞王篤基禀知赴松江估修河工洋務局差遣委員梁　初稟知由蘇回滬銷假 
[南市]  
[定期開會]  
　　總工程局定於三十日在局開會選舉領袖總董昨特柬請滙道蔡觀察屆時蒞局監視選舉 
[誤用銅洋]  
　　沙船夥杜二懷誤以銅洋一枚至趙萬茂洋貨店購物被店夥除明甫將洋擊毁向諭口角由巡士解至工程局判陳給還洋五角銅洋銷毁 
[車夫互毆]  
　　車夫徐堅三趙七因事口角互相鬭毆致趙傷及頭額扭至工程局控告判徐戒責二百下交保趙自行醫傷 
[英租界]  
[銀樓失竊案定斷]  
　　河南路揚慶和銀樓夥友洪增祥竊取金飾值洋二千二百三十六元昨由捕房派探將洪及伊父洪阿二並吞贜之唐寅初解請公室復訊判洪增祥押西牢三年洪阿二唐寅初各押西牢一年 
[復訊拐案]  
　　沈成章控陳阿二張秉泉串將伊妻榮氏轉嫁與奥國公館用人李坤生一案昨由公廨復訊判氏照原斷發押棲流所九月陳斥釋張押捕房兩月 
[失火罰鍰]  
　　浙江路七百十九號門牌剃頭店失火後由探將店主戚三解廨收押在案昨晨傳同鄰居王德豐蔣和尚陸阿文杭大生烟紙店夥葉某等復訊據五十四號西探禀稱該店保有火險銀三百兩起火時戚並不喊救請爲核辦各鄰居均供由剃頭店後樓起火戚三則堅稱由杭大生樓上起火中西官以戚實不小心判罰洋一百元如無力繳洋改押捕房兩月 
[貼償傷費]  
　　萬連生毆傷劉添一案昨由公堂復訊劉妻朱氏投案求究萬供劉被包車夫毆傷與小的不涉判萬給原告醫費洋二十元完案 
[深夜賣烟]  
　　唐文卿烟間深夜賣烟由捕查獲解廨訊究判罰洋十元充公 
[公堂瑣案]  
　　三泰公司控張阿金歐阿標串竊洋紗昨日復訊判張押捕房二月歐從寛斥釋壽阿四控探夥蔣阿二陳春全拆梢洋二十元訊無証據判陳蔣交保開釋 
流氓王阿泉搶取倪王氏金挖耳因王患病判押棲流所半年逐出 
[美租界]  
[捐欵觀望]  
　　楊樹捕北引翔港鎭業由工部局編訂門牌前日派人前往開收房捐各舖户以此項捐款爲向來所無不允照繳收捐人當即回禀局董請爲核奪 
[曲在印人]  
　　某印人曾向肇勤路陳娘子外國成衣店定製西衣昨該印人忽以衣不合式爲言堅欲退還至捕房稟訴捕頭着該印人付洋取衣了事 
[混用銅洋]  
　　朱阿龍昨至四華得路汪姓錢莊混用銅洋被汪察破送至捕房捕頭著將銅洋充公朱暫押斥釋 
[協提被告]  
　　百老匯路西式成衣舖主王振山被人在法公堂控告虧欠銀兩昨由法包探持票禀明美捕房派探提獲即由法探帶回候訊 
[法租界]  
[客棧倒欠續誌]  
　　吉祥街鴻發棧倒欠巨款一案棧主車阿連管事人魯大昌前日投廨候質先據收租人許秉奎供被欠租六千餘金連裝修在內帳房唐秀蘭稱押櫃數百元尚未收還皖省劉宦之姪稱存款一千兩面交棧主管事人及梁某手收薙髮匠某甲稱騙去押　洋五十元茶房十五人同供每人押櫃洋二十元均請追還質之車魯二人初則諉卸聶司馬斥其狡展車始稱人兩股墊銀八千兩棧事概由梁魯二人經管所欠各債均該係二人挪用虧空並非公中虧耗魯供棧事由梁梓蔭總管中西官諭各原告退去候責成保出之馬明軒先將各零户理清車魯押候補提梁梓蔭到案訊核 
[合股紏葛]  
　　丁德慶控沈瑞秉不付房租前日由廨提訊沈供與丁合開麫館因有　葛是以未付判沈交保限三日內將股單呈案驗明再斷 
[移提逃犯]  
　　南匯案犯徐秋林　至上海匿跡法界昨由該縣派差投廨經聶司馬將徐提案判交來差帶回歸案訊辦 
 
 

Page 21

 
 
   
 
 

Page 22

 
 
   
 
 

Page 23

 
 
 [G普天下衛生第一奇葯 
廣東彭壽堂始創參茸芝术海狗精壯陽種子如意酒專治陽痿神效非常功力極大一補有十年之功 
本草載海狗腎功能生精補腎助陽益氣專治諸虚百損五勞七傷等症立見奇功夫海狗腎功力已如此之大况其精乎本堂不惜工本煉取海狗腎之精　佐以滋補貴品製成此酒功力更大凡陽痿不舉未　即洩夢遺滑精舉　堅久烟容面黄肌瘦四時酸軟耳鳴眼花夜　頻多一切虧弱等症服之立愈最奇者雖白髮老翁　虚損之身體只須略服少許即覺一道補氣直透丹田頃刻腎關煖健元陽强壯異常　有出神入化之妙反弱爲强之功况少年服之則根本愈固到老康健五臟百脉永無積弱之患豈恃增壽益嗣而已哉常服百病不生多子多壽補命門益氣血强筋骨美容顏　胃健脾髓充精滿大有返老還童烏鬚黑髮之功因此酒神效萬　敢稱第一絶非誇口大瓶四元小瓶二元雙料加倍取效更速如購十瓶九扣○如不善飲酒另服參茸芝术海狗精如意種子丸功效同酒每瓶二元每料廿瓶卅六元大瓶加倍外貼煖腎壯陽膏尤妙每對二元四角調經夢熊丹每盒四元專治婦人百病效若仙丹眞海狗腎每條六元○四鞭壯陽丸每兩三角每盒四兩一元婦科白鳳丸立止白帶丸均每　一元○上海棋盤街廣東彭壽堂啓 
[商辦信義儲蓄銀行添招新股廣告]  
本銀行爲推廣生意挽回我國利權起見添招新股一百萬元每股一百元正不折不扣按年八釐行息半年付息一次以交銀之日起息在各處信義銀行支付其餘攤分紅利充當一切職員應得權利另有章程乞就近取閱可也售股處鎭江二馬路○信義銀行○上海鐵馬路天妃宮○信義銀行○北京前門外長巷下頭條胡同○信義銀行○宜昌二牌樓○信義銀行○漢口河街董家巷○信義銀行○武昌芝麻嶺○信義銀行○湘潭十二總信義銀行○蕪湖二街○信義銀行○長沙南正街信義銀行○南昌石頭街○信義銀行 
[萬國大藥房大擴張添招新股之章]  
萬國大藥房始創於癸卯年在三馬路後　至東棋盤街生業日見發達惟因房屋窄小遇　泰西各藥到埠不便　儲以致局面尚欠　展今擇吉遷移至棋盤街泗涇路口三進大洋房開張裝修將竣由股東　舉中法大藥房黄　九君爲總理沈李　君爲經理黄君辦理中法大藥房迄今已二十年調度有方獲利倍　實爲新界傑出之才故由各股東令黄君入股一萬元點見萬國藥房貨物生財一萬三千餘元亦作爲一萬元外旣欲擴充實業自宜籌足資本以便展布一切况米國新藥人體滋養料已經有電到申將來歸本藥房一家經理需本尤必浩繁爲此集議另添招新股洋四萬元共計六萬元以收合資共事之效如有志斯業者請觀以下簡章乞與中法藥房黄　九君接洽是荷簡章列下一本藥房議添招新股四萬元每股　一百元一次交齊　一如有人入股至五十　者本藥房當舉爲董事員　一遠道之人如願入股請速發函關會　一股本概交中法藥房黄楚九君先經收給收條俟　各股收齊後一律改發股單　一所有詳細章程載列股單後幅茲不　錄　萬國大藥房謹啓 
[北洋州官礦有限公司招股廣告]  
啓者本公司蒙　北洋大臣咨准　農工商部立案註册奉飭開辦先集股本行平化寳　二百萬兩分整股零股兩種整股每股銀一百兩零股每股銀十兩官利長年八釐欵分兩　交納次日起息中國　　　　均可入股查此礦業用土法開採煤質極　烟層極旺地勢兼占優勝並蒙　　允特别寬展礦界他礦不得援例如在本年九月以内交欵附至十零股者另酬紅利股一股作爲優先股一律給息關於管業内容悉按商規參照商律辦　現已集有官股五十萬兩商股數十萬兩額滿立即截止如有願入股者本埠請至本公司與天津　號兩處取閱章程交納股本外埠可向天津銀號所設之分號内交欵匯費公給特此奉聞幸勿自悮此啓　天津三义河口玉皇閣内北洋　州官礦有限公司啓經收處上海天津銀號寓寗波路一百三十五　興盛棧内　天冿天津銀號　保定府天津銀號　唐山天津銀號　北京天津銀號　　家口天津銀號　漢口天津銀號 
[公順堃記新到各貨]  
本號自甲午年創設以來已歷十有五年自運外洋呢絨綢緞精製時裝男女洋服專辦軍用衣帽兼做學堂體操衣帽以及巡警號褂無不精益求精物美價亷早蒙官紳商學界皆許現有新到各貨開列於下鼻烟色鏡面企呢長袍料每件洋三元各色格子花呢每尺大洋三角各色半光厚呢　單幅每尺大洋八四角賽緞鏡面呢五尺闊每尺大洋一元角半正號衛生衣每件大洋一元頂市毛呢一扣鐘每件中小號四元三元二元半毛絨線每札十二支大洋一元四角其餘各種呢絨羽緞雨衣絨毯絨布絲襪等類名目繁多不及備載倘荷　官紳商學界賜顧請至白渡橋北挽即北四川路二千零五十九號　公順堃記號啓 
[新鮮日本東京牛痘苗已到]  
上海英租界河南路老巡捕房北首 
東亞公司書藥局 
[吉房出售] 　 
蘇州中張家巷有六進住宅一所平樓廂房花院共計一伯四十餘間其内一切不及全錄如有欲用者請至王洗馬巷志成信面議抑或來申後馬路志成信接洽均可此佈 
[皖省各大憲鈞鑒]  
竊惟歙俗樸　無猾奸無寃訟訟易成信讞乃近有三五刁衿以類聚聚　以夜專以揑名誣告破壞公益　繫善類爲能鮑紳振炳者任事勇敢不避嫌怨尤爲若輩所忌適前撫馮喜告密遂遣心復踞省垣朝上一詞暮投一禀所列名有與　最親密者有物故數年者有從無此人者鮑落落置弗較於春間已謝郡學職任（近時郡學風潮尤惡中監督洪紳　監學王紳家佐皆以不安其位辭去茲復力辭　會總理商會現無接辦者勢必解散嗚呼往者已矣然當此立憲年限已定地方自治端緒紛紛如亂絲待人而理而負時如　紳者且相與引去鼠狐高鳴　鳳閟音眷念前途憂心如擣伏望○當軸諸公造福地方嚴飭有司盡治其黨庶陰　消而刁風戢端　正士不至以盡本地義務爲畏途闔邑幸甚不勝切待命之至歙縣紳商學界鄭廣鎭許鴻熙鮑鴻方德黄家　程肇莘汪達本宋昌熾程源銓吳中僎　會同吳文傑鄭沛鮑誠周程焯許　仕黄懋熊等同謹告 
[横濱正金銀行上海分行廣告]  
謹啓者本行資本金洋二千四百萬元公積金洋一千五百六十萬元總行設往　濱分行設在英國倫敦法國里昂美國紐約舊金山布哇東京大　神户長崎以及中國上海漢口北京天津烟台大連順牛莊遼陽奉天鐵嶺長春安東香港孟買等名都大邑均有　通專辦銀行　有一切交易無不竭誠應接素蒙　中國官商稱道如存欵一年期息五釐半六個月息四釐半三個月息三半逐日往來息二釐半其餘匯票押匯等格外克已倘蒙惠顧請至本分行面議可也　横濱正金銀行上海分行經理人鈴木島吉謹啓 
 
 

Page 24

 
 
   
 
 

Page 25

 
 
   
 
 

Page 26

 
 
小說 
偵探小說 
[意外之奇案（三）]  
　　距受產之一年前。麗亞克忽於宴會之間。遇一可愛之少年。此少年者。爲英國之陸軍大佐。名　克生。丰貌至美。麗亞克一見此少年之面。覺心經中驟有一種不可思議之激剌。似目中所見男子。乃皆不如蘇克生之美。而此蘇克生者。見麗亞克與。愛地玲之丰貌。亦驚以爲都麗無倫之天女。斯時蘇克生之目光。乃專注麗亞克與愛地玲之面。麗亞克與愛地玲亦。舉其曼麗之目光。以視蘇克生。三人之視線。乃如空中之電浪。飛行於空氣之中。來往至速。人如磁石之吸鐵。其有一種至偉絶大之吸力。與男女之感情。正復相似。蘇克生注視有頃。則疾趨而前。至麗亞克與愛地玲之身畔。鞠躬爲禮。斯時此二女者。乃不期而向之答禮。言笑至洽。已而蘇克生請與麗亞克同跳。麗亞克立頷其首。愛地玲從旁睨視。二人之狀態。意至不懌。乃佯謂麗亞克曰。姊與蘇克生君。初不相識。今相見僅第一次。即有如是之情。愫乃至可怪。語已。左顧而笑。麗亞克一聞此語。紅暈其頰。俯首嘿然。不作一言。 
充愛地玲之意者。以爲吾之都麗。與吾姊等耳。顧何以此男子者。乃不就吾而就吾姊。愛地玲思至此。乃大不樂。遽舍麗亞克而他去。麗亞克乃與此少年之大佐蘇克生跳舞。會中之貴女命婦。見此二人之丰彩。乃大稱羡。麗亞克微聞其語。雖靦然不。語而意至愉快。後此蘇克生乃常至麗亞克許。或坐談頃刻。或携珍物玩具以。贈麗亞克兩。人之情愫至深蘇。克生漸蓄求婚之意。愛地玲初意不懌。繼乃自念吾與麗亞克者。同爲無告之女子。父死之後。孤獨無倫。果吾姊而得隹婿者。吾且當代爲之愉快。何可忽作如是之思想。愛地玲思至此。乃悉舉其胸中妬恨之積念。而擲之太空之中。絶無一絲之痕迹。 
逾此兩日。蘇克生又至麗亞克許。適愛地玲他出。而麗亞克方斜坐榻上。手中持一新出之小說。見蘇克生入。乃自榻上起立。笑謂之曰。蘇克生君來乎。蘇克生驟見麗亞克之面。嘿不一語。力奔麗亞克之前。與之接吻。麗亞克頰乃大頳。力脫蘇克生之腕。而謂之曰。蘇克生君勿爾。何故如是之鹵莽。一語未畢。忽足音颯然。自外而入。麗亞克立舉其目。以視此入室者爲何人。不期此入室者。非他人。即麗亞克與愛地玲之保護人勃雷博士也。 
國外新聞 
[近東大變局十三誌]  
　　二十五日倫敦電云駐奥京維也納德國大使近向奥皇約瑟呈遞德皇答復奥國歸併斯利亞赫在戈維拉問題璽書又據柏靈電稱德國外務部已嚴駁外間所傳德皇允以兵力助奥之說此書措詞頗覺誠摯塞爾維亞京城伯爾格來得電稱奥國商肆多家昨晚被亂民搗毁玻璃窗塞國憲兵任其所爲不加禁阻土政府於星期六日下諭召集步兵三大隊旋接布勒嘠利亞和平之信卽於當晚收回前命（以上譯字林報） 
二十六日倫敦電云意大利已贊成大會綱要現悉克利脫與希臘歸併問題不在討議之列布勒嘠利亞函告英國謂當竭力避去戰禍必不輕與土國開釁云二十五日柏林電云布勒嘠利亞已允協商東方鐵路問題駐德土國大使不認土政府備兵之說（以上譯文滙報） 
[日本歡迎美艦隊續誌]  
　　二十五日東京電云美艦隊自史潑萊將軍以下大小將弁均於今晨乘坐專車行抵新橋車站車中佈置悉仿美制車站附近人山人海並有學童一千五百人聚集站中高唱美國國歌頗娛聽聞史將軍卽偕其職員並其他少將三員赴芝離宫其餘各艦長則赴日本旅館由政府設宴欵待旣而復互行拜會晚間由美國駐日大使在署設宴歡迎聞東京各報館亦擬設宴請與艦隊同行之美國報館訪事四員今日又有頭批艦隊水手二千七百人前赴東京 
[美總統近事]  
　　二十五日華盛頓電云美總統羅斯佛近與共和黨候選總統塔孚脫在白宫會談深信厥功必能告成據傳羅總統俟斐洲游獵回國後將任鈕約某報館之主筆 
[德法斐洲交涉近聞]  
　　二十五日倫敦電云前斐洲卡塞勃倫斯法國駐兵凌辱德國領事署職員致起衝突一事近聞德政府擬將此案交海牙萬國和平會秉公判斷 
[俄報警告波斯]  
　　二十五日倫敦電云俄國某官報近載有論說謂波斯商務凋敝國威貶落政事紊亂俄國將在愛澤培干（波斯西部之省）用兵鎭亂 
[德皇賜日親王寳星]  
　　二十四日倫敦電云德皇以黑鷹寳星賜日本閒院親王 
[德國撈獲汽球]  
　　二十四日柏林電云德國汽球赫兵賽爾已在北海撈起惟乘球者現尚不知下落以上譯字林報 
[香港禁烟問題近聞]  
　　二十六日倫敦電云殖民部次官西萊君近在下議院答覆自由黨議員台洛君謂殖民部大臣克魯君已在研究香港總督對於禁烟之條陳不日可望决議 
[摩人與憲兵激戰]  
　　二十五日栢靈電云摩人近與憲兵隊激戰憲兵死傷甚衆以上譯文滙報 
[美國選舉近聞]  
　　二十五日鈕約電云現外間多謂紐約一城爲選舉之管鑰據全國無黨派投票觀之民政府候選總統裴乃安已操勝劵若裴氏再在鈕約獲勝可無他慮 
[美人感日歡迎艦隊]  
　　二十五日鈕約電云美國各報皆詳載横濱歡迎美艦隊事頗爲贊譽美政府已諭史潑萊將軍代美國國民致謝日人歡迎艦隊之盛意以上譯泰晤士報 
 
 

Page 27

 
 
   
 
 

Page 28

 
 
   
 
