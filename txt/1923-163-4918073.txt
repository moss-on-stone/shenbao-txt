# 1923 - 163 - 4918073

 

Page 1

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 2

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 3

 
 
第一萬八千零七十三號;中華民國十二年 西曆一千九百二十三年六月二十號
星期三 * *時論（本館特約） 
[時局轉機] [  心史]  
　　時局之久久擾攘孰爲之軍閥爲之也軍閥之久久擾攘孰爲之政客爲之也軍閥不破政客不散時局必無轉機曹錕者軍閥之傀儡也牽傀儡之缐者理宜爲軍閥中較有武力可恃之人曹家將數人所謂武力可恃者首推吳佩孚次馮玉祥又次王承斌倘此數人合牽一線不許傀儡本身變怪軍閥之保存時期較久即時局之否塞患苦益深就中以馮玉祥爲尤狡治軍頗以紀律自鳴能僞爲激直之言能虚飾樸誠之貌造作不已又懸宗敎之牌號耶穌之門面以自標異幾幾乎收一時之譽假以時日無難駕吳佩孚而上之軍閥有後起之材尤時局之大患也夫曹家將中有吳佩孚三國演義所結撰之許褚典韋等耳馮玉祥亦駸駸有徐晃張遼等資格乃以比肩而事丞相爲不足以出奇而制勝欲兼攘華歆之功居畿輔之地行纂奪之能玩曹錕於股掌一躍而爲司馬懿曹眞曹爽之流固不足供其一吷即吳佩孚亦爲王陵諸葛誕之流矣馮玉祥之計畫如是而謂吳佩孚能始終俯首帖耳出馮之下乎今國内鼎峙何止三方合縱連横綽有餘地能遽有司馬懿外捍强敵内除異己之實力乎吳佩孚出兩次死力以成曹家將首領能心服甕中捉鱉之功令久享挾天子令諸侯之利益乎且吳佩孚久尸曹家將之名當其平旦天良發現時未嘗不以爲愧正緣馮王諸將相與等夷不敢違衆自孤其勢今驟褫其首領之威風而仍使蒙曹 
 
 
 

Page 4

 
 
第一萬八千零七十三號;中華民國十二年 西曆一千九百二十三年六月二十號
星期三 * *　　家將之醜竊恐吳佩孚雖愚未必甘此此軍閥必破之一轉機也若夫政客凡不務正業向政治中討生活者皆可當之而以八百議員爲固定之禍本以民選爲後盾無黜罰之可加以約法爲保障無刑辟之可畏適値羣小用事自愛者竄伏之日一國務員登台先之酒洒食繼之以賄賂官制以外濫占缺額預算以外濫支俸給議員有兼數職者有化名入各機關收兼職之實而并不能按其兼職之名者更以子弟親戚遍布各署引誘鄉里小兒爭趨首都染指於國民之汗血問其鄉情何以如此之重則曰爲下届選舉之預備多蓄轎班以作扛抬之用也閣員不肖以議員爲轎班議員不肖以選民爲轎班設官分職頒俸制祿竭四民之膏血以養轎班而不足安有餘暇問及國事民事長此不巳率獸食人人又相食名爲鬻爵而西園無錙銖之入人盡獵官而終南有萬千之徑政客之卑劣於今而極十年摀亂從未至此於是充其無忌憚之量明目張膽票賣總統謹愿者且視爲當然稍問紀綱驚爲怪物夫怪物則爲非常少見可知也今日之大幸正在此揭破顏面醜如曹錕劣如馮玉祥下賤如津保一切要人居然能指揮國會選出人人掩鼻之總統一經選出軍阀自變於中國民誅殛於外政客無所容其身自然奔迸竄伏而更不得以法統等名相號召今日尚在千鈞一髮之時一日未選曹錕國會之罪狀一日未定然大勢似必不可免蓋邇來之議改選强半由於議員之急欲出售也此政客必散之又一轉機也軍閥破政客散民 
國萬歳國民何修而得此夫使軍閥而摧殘政 
客政客雖屈而益有辭政客而抵抗軍閥軍閥雖戢而益自固今將并軍閥政客爲一案而與國民共棄之此十年來未有之佳運有人民何患無國家醜惡之政府正以滌除爲快若其建設之事或言改職業選舉或言改考試選舉吾以爲必成職業政府而後定當别爲篇 
國内專電 
　　北京電昨夜某派會議分一個月内一個月後開選舉會之爭結果邊派失敗張志潭戰勝因保定盼一個月内選舉免黎派號召夜長夢多皓（十）（九（晨某派再開會議决定増　 
補閣員缺額完成内閣以籌欵爲前提又議洛吳袖手不對務設法使吳表明擁護最高問題但據洛息吳將請病假兩星期不表態度）十九日下午一鐘（ 
　　北京電津派决議外交難應付再　　 
强顧維鈞就職謂並非戴顧實係用顧作盾牌將來不稱意可以未經國會同意揮之而去仍以國會通過者攝政一方以顧抗顏使外交系自裂顧覷破此意兩次答謂如能催國會通過未嘗不能就職昨某派决再令議員勸顧以議員信任面目動顧顧又答容考量）十九日上午十二鐘）　　北京電研究系捧曹有條件）一（先議憲（二）參議院長須王家襄）三（新閣員二名由張志潭介紹某派謂研系瀕年侘傺稍示惠便肯就我）十九日下午一鐘（ 
　　北京電皓）十（）九（特别閣議僅内法交三長外次等四人到）一）秘書廳罷工由三長一次調停准發兩個月二十五日發一個月下月五號發一個月各職員不滿各科長疏通無效今夕再勸明日能否勉强開工未定（二）决高培樞爲潯陽道）三（議鄂豫兩督電詢内閣何人負責究竟如何合法結果不理）十九日下午八鐘（ 
　　北京電使團對外部照會黎辭職文决議暫不答覆又黎照會取消上年辭職咨文亦决暫不答覆）十九日下午八鐘（　　北京電曹錕派員由濟運彈五十萬赴保（十九日下午八鐘） 
　　北京電津李根源發通緝令緝二十三人）十九日下午一鐘（ 
　　北京電保再勸王克敏長財某銀行長等勸王何必將中行葬送在政潮中王因躊躇）十九日下午一鐘（ 
　　北京電使團得奉天消息張作霖態度不主急進謂觀察形勢苟能不戰屈人之兵更好否則聽中山合肥子嘉回信）十九日下午一鐘（ 
　　北京電巧）十（）八（夕徐邦傑李際春奉曹錕令赴山海關更將赴奉徐等皓）十（）九（晨五點出發（十九日下午一鐘） 
　　北京電京津外國訪員均不直某派舉動謂並非黎氏足以使人信仰係某派手段拙劣之倒影（十九日下午一鐘）　　北京電在津領川資議員又有數十回京）十九日下午一鐘（ 
　　北京電領袖葡使符禮德昨日申刻出京）十九日午一鐘（ 
　　北京電張英華昨申刻赴津吳毓麟昨夜回京）十九日下一鐘（ 
　　棗荘電華票函商會多數已患精神病日後恐成廢物再飲食自洋人人　　 
去後亦無人顧問望仗義援救山中小口糧現由鄭每日接濟六百元）十九日下午八鐘（ 
　　棗荘電某要人云田熊通電中西票一律救出今西票出華票未出不踐宣言國民應起質問（十九日下午六鐘）　　棗荘電華票函求商會搭救詞甚哀）十九日下午六鐘（ 
　　棗荘電中興公司新經理吳炳湘今日到棗）十九日下午六鐘（ 
　　棗荘電匪軍編制日内尚難竣因山中内部不統一）十九日下午六鐘（ 
　　濟南電匪首争官將裂華俘畏急孫籌成來濟請田速救嘯）十（）八（早带病返滬言報吿後仍回棗田 
派人入山密函吳長植示機宜（十八日下午十鐘）　　漢口電應城匪係由應山竄來有槍三百餘支軍署銑（十六）電潘旅一團往剿皂市圍篠）十（）七（已解意神甫綁至京山匪首劉某釋其僕人令歸備欵百萬來贖僕巧）十（）八）到漢漢天主堂卽派兩教士至京山營救由交涉署電請孝感潘旅派隊護　　　　　　　　 
往應城縣知事皓）十（）九（快電軍交兩署報告意神甫被綁情形謂已派人至京山設法營救）十九日下午五鐘（ 
　　漢口電日領對交署銑）十（）六（晩答覆仍不滿皓）（十）九（又照會交署提要求五條）一）布告嚴禁排日）二（解散外交後援會及各類似團體）三（取締排日言論）四（取締排日運動）五（如違反卽嚴辦六署刻正擬稿嚴駁（十九日下午五鐘）　　漢口電胡景翼派諮議陳慶陶來卾商陜軍援川各事）十九日下午五鐘（ 
　　漢口電十八師留省砲兵兩連巧）十（）八（晩由快利輪赴川）十九日下午五鐘（　　漢口電津保連日來電極多均與總統問題有關並有保將開重要會議令各省選派代表解决政局之傳说）十九日下午五鐘（　　漢口電鄂駐洛辦事員王仁沛奉吳命回鄂與蕭有所接洽）十九日下午五鐘（　　福州電自黄炳武戰敗後省城米價每石减至二元）十九下午二鐘（　　福州電會宗鑑有長閩消息惟尚未發表）十九日下午二鐘（ 
　　香港電沈鴻英銑（十）（六）電反對孫以學宫等地抵押向米行借供軍米謂英已師次英清東西兩江並起夾擊指顧肅清羊石商人母齎盗以糧云云）十九日下午九鐘（ 
　　香港電張其鍠取道海防入龍州多日聞現在已扺南寧定期就省長 
職）十九日下午九鐘（ 
　　香港電洽）十（）七（巧（十）（八）廣州警察四出拉夫每區拉三十名聞自開戰以來共拉去二萬餘人）十九日午九鐘（ 
　　香港電前江防司令陳永善在港被剌中三槍入醫院兩肋槍彈已取出惟下部麻木不能行動已出醫院謠傳滇軍師長蔣光亮日 
前被人剌斃確否未知惟證以最近東北江戰事蔣確未一赴前敵似可信）十九日下午九鐘（ 
　　香港電某方息篠）十七（沈軍由連江攻黎洞北軍當左翼謝文炳右翼沈鴻英居中親率隊猛攻滇軍朱槐團忽倒戈反攻楊希閔梁鴻楷楊錦隆等軍不支乃棄源潭退守銀盞坳現沈軍已退駐源潭滇軍傷亡七百人一團長一營長被俘失槍千餘）十九日下午九鐘（ 
特約路透電 
[中國時局記]  
　　十九日北京電據華員方面消息王正廷因俄國代表團所持態度之故擬辭中俄交涉督辦職華人各界因中俄談判之開幕又將因以展緩深爲扼　　中國以談判延緩之咎歸諸俄代表謂越飛氏固病而莫斯科政府儘可命越飛氏之副與王正廷開談判且越飛氏三個月前已允與中國開談判而今乃專事俄日談判殊欠誠意云 
　　十九日北京電廣州消息沈鴻英或將歸嚮孫中山　　十八日廣州電粤人促請孫中山釋嫌議和俾免西南各省人民續受苦難並因北京政局搖動提倡西南聯 
盟参與國務 
　　十九日北京電皂市倫敦教會中人顯出險因該鎭仍被匪圍也英使署已促請中政府命地方官設法保護外國教士漢口英領事亦取同樣行動聞各教士仍與外間互通電話 
　　十八日倫敦電外部次官麥克尼爾氏今日在下院答覆問話時謂津浦路刦案中之外俘皆已釋出列强刻正考慮賠欵及將來擔保之問題 
[萬國法庭第三届會議]  
　　十八日海牙電萬國法庭今日在和平宮開第三届會議新法官王寵惠博士已正式就職德國所派之施萊金教授以参預温白勒登號輪船案者今日已出席此船在一九二一年被德政府阻止穿行基爾運河協約國 
以其違背和約要求賠償德國則謂此船開往丹齊載有四千噸之戰品以接濟當時與俄戰之波蘭故德國阻之 
[意國火山大噴火]  
　　十八日意國加太尼亞電愛特拉山東北部作巨大之爆聲後即有數穴噴火熔石流下者毀良田佳林其多且毀加斯蒂格里盎火車站林瓜格洛蕯匝恐將爲廣三萬邁當之熔石流所毁 
　　十九日倫敦電羅馬消息稱愛特拉火山轟發爲患至巨今已有三村及小村若干爲熔石埋没林瓜柯河薩鎭或陷危險火山發巨炸五響後四周人民大恐紛紛逃避婦稚皆跪地乞上帝聖母施恩逃難者絡繹不絕時時回顧火山見熔石由四面流下山發炸聲後即有熱灰騰起高與雲齊無何四周有惡臭之氣包圍歷十分鐘之久繼有沸石落下延燒葡萄田等熔石噴出之穴距山巔甚遠今火山已成一汽烟熔石混合之巨體物自陶火拉遠望如一大火爐全境滿積黑灰據最近消息熔石流危及林瓜格洛薩及加斯蒂特里盎二鎭者已於中途分爲數道流入山谷故二鎭可免遭遇毁滅鎭中人民奉當道之命幾全逃離無家可歸者三萬人迄今尙無死傷軍隊及官員已馳往難區拯救災民現料目下之損失已大於一九一○年一九一一年之爆炸 
　十九日羅馬電拉泊爾電稱近二十四小時内往蘇經曷山噴出熔石及熱氣據米西拉消息愛特拉火山熔石塊有落至方定及陶米拉二鎭者地面積聚頗厚最大之熔石流深三十呎每小時約行二十五碼當其道者無物可毁現已埋没三村林瓜柯河薩鎭現爲四道溶石流所包其中一道已將與該鎭接觸 
[巴爾幹危機已過]  
　　十八日倫敦電奥匈京城傳來消息皆謂巴爾幹開戰之危機現漸減退南斯拉夫國報紙前張皇其詞促政府以武力干涉布國革命者今己不作激烈論調南斯拉夫首相願以外交方法防阻布國破壞和約小協約國本擬於六月十五日聯合向布政府交涉嗣以各大國代表有不贊成倉促引動之諷示故未果 
[俄軍開近阿富汗]  
　　十九日倫敦電聞阿富汗政府因波克哈拉及裹海境之紅軍近有中俄開到之新步兵大隊及工程隊増厚势力故頗以爲慮阿富汗邊界紅軍之哨營已見增多庫什克之砲臺現亦從事修理據傅此與俄農民大殖民計畫　 
有關 
[渡越太平洋之新紀錄]  
十八日温哥武電加拿大皇后輪船現得渡越太平洋行程最速之新紀錄計自横濱開至賽馬嚴雖天氣不利僅費三畫夜十小時五十二分之時期其平均速率爲二○一六海里 
 
 
 

Page 5

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 6

 
 
第一萬八千零七十三號;中華民國十二年 西曆一千九百二十三年六月二十號
星期三 * *特約路透電二 
[英艦拘留土械續紀]  
　　十八日君士＋坦丁電英驅逐艦拘留土國運送船一事詳情如下英當道接報告據謂土人於土希爭執正烈戰氛瀰漫時曾違背墨達尼亞之休戰條約私自運兵輸械前往塞拉斯今乃凖備將大砲與兵士運回云英當道遂派驅逐艦夜間巡查口岸淸晨果拘獲土國運送船一艘而土國在塞拉斯之軍事設備乃由此證實 
[美國對於英法之海上酒禁]  
　　十八日倫敦電外部次官今日在下院稱美政府確向英國提議擬立一約便於禁酒令之實施擬請英國准美在距海岸十二哩爲搜查英人船隻而美國可准英船載酒惟須在十二哩内封鎖不動此事刻在考慮中美國此種提議並不牽涉國際公法中領海條文之變遷 
　　十八日紐約電聞法使己布置辦法凡法國船隻之船員於開船回國時在三哩界限外每日可得酒半里的而在三哩界限内則此酒封鎖船中　 
　　十九日華盛頓電財政總長己命公共衛生官員依守外國之法律准輪船載適當數量代藥之酒衆視此令謂海員食事所用之酒將視爲醫藥品 
[飛行北極之不利]  
　　十八日瑙威京城電瑙威海軍部接艦長阿孟森之弟來電據謂接阿孟森從諾維克發來之電報告五月十一日試騐飛行極爲不利故飛過北極之計畫不能不抛棄云海軍部己諭合阿孟森接濟團儘速從譬資伯勤回國 
[菲人巳爲世界第一拳家]  
　　十八日紐約電菲列濱拳家維拉氏今夜與威爾斯人韋爾德氏即上届博得世界拳擊之錦標者比賽觀者四萬人在第八回合中維位氏將韋爾德氏擊倒於是世界第一拳擊錦標遂爲菲列濱人所奪 
[馬克價又落]  
　　十八日倫敦電今日馬克收盤爲七六五·○○○市塲意見皆謂德當道今莫能固定其幣價法佛郎亦隨之而跌至七五比佛郎跌至八八·四五 
[各國近事記]  
　　十九日東京電内閣今日决議任前駐波蘭日使川上氏爲與越飛氏談判之代表 
　　十八日西姆拉電英國飛行家今日擬攻擊邊界民族以懲其槍擊英兵擄刦印人之罪時誤入阿富汗境擲下炸彈致阿富汗人死二傷五而牲畜亦有遭擊斃者英政府聞之即向阿富汗道歉並允賠償全部損失 
　　十八日比京電比皇己囑塞尼斯氏組織新内閣塞氏須俟與其同志商榷可否解决干德大學改組問題後方可决定進退 
　　十八日倫敦電據當道宣布英國之建新潛艇並不與華會海軍公約牴觸 
　　十八日莫斯科電列寗現巳移至部外某村養疴聞其病狀略有起色 
　　十八日那格浦電印度主張不合作主義之重要人物巴卓氏乃國民大會行政委員之一且爲因英人不許印人持國旗游行而倡消極抵抗之領袖今日己被拘捕 
　　十八日里加電在比里斯託克附近遇害之俄軍官係巴拉柯維志將軍之弟而非將軍本身 
　　十八日華盛頓電美政府各科會議時哈定總統述全國收支詳數謂本年盈餘二萬萬元去年則不足八萬二千三百萬元 
公電 
　　長沙兩師長通電各報館並轉各湖南會館同鄉諸公均鑒我國今日内亂未己外患日深利害相權寗無輕重安攘之計當决幾先若彼日本與我同洲唇齒相依腹心豈異本天然之結合宜互助以共存而反侵犯我主權助長我内亂乘我之危脅訂二十一條欵甘爲戎首拒還旅順大連幸災樂禍恐我一日稍安積慮處心肆彼侵略主義我國人忍無可忍始與經濟絶交無非促彼覺悟其保東亞和平乃竞焊然罔顧殺傷宜昌市民又復在湘撗成六月一日之惨劇迭經交涉不惟毫無悔禍之心抑且加派軍艦示威挑釁其所以敢如此行所無事者非由我同胞忘於捍國衛侮之大義耶所望邦人君子速息内爭犠牲權利共謀對付以保疆　　　　　　　 
土庚等不敏願爲前驅　切陳詞竚候明敎湖南陸軍第一師師長宋鶴庚第二師師長鲁滌平同叩佳印金華來電中報館轉全國各法阑鑒馮玉祥逼走總統罪孽滔天叛國暴徒神人共　願吾國人同聲致討浙江嚴元旦張寳　 
吳如晦巧 
國外要聞（王光祈六月十二日柏林） 
[德國特约通信]  
德意志之青年運動）七（各種宗教之青年運動 
教青年運動）舊教（）三（基督教青年運動）新教）三（ 
猶太教青年運動茲請分述如左）一（天主教青年運動在各種宗教青年運動之中以天主教青上運動爲最有勢力其基礎完全建築於天主教堂之上帮其组織極爲嚴密有序逈非他種宗教青年運動可比其總機關共分兩種一爲德國天主敎青年男子協會總部GoncralsekrerariatderkatbiloscbenjunglingsvereinigungenDrnydohInnfds其地點在ＤUSSEldorL共有雜誌七種（）一青年摃遵jugendfubrung二天主敎青年幹事通信報吿Korrespondendenblattfurkotbolicbejuendprasides三青年會deriugendvereill四守　thnDiewacht五青年守衛Diejungivacbt六　路AmScbeidewege七青年力jugendkraft一爲國一主敎青年　　　　　　　　　 
女子協會中央部ZentrslverbandderkatboliscbenjungfranenvereinigungenDEUTSCGLANDS其地點在Bicbum　　　　　　 
共有雜誌四種）一（天主敎青年女子協會幹事報吿Vorstandsblattefurkatbiliscbinjungfrauenvereine)二）青年女子協會Derjungfrauenverein)三(母會DerMutterverein)四(谋生InsLebenbinaus至於此種青年運動之意義當然以製造天主敎徒爲唯一目的據戰前調查德國共有天主敎徒二千三百八十二萬人约占德國人口全體三分之一有餘）其時德國人口共計六千五百萬人）彼輩團結之甚爲堅實在政治方面則有中　　　　　　　　　　　　　　　　　 
央黨爲其活動機關對於德國政治常有舉足輕重之勢兩年前更由該黨組織青年學生團體一種名曰新德國Zeudelltscbland以爲將來保天主敎義發掦中央黨勎之備天主敎青年對於宗敎一事常與左黨立於反對地位譬如德國憲法中曾謂國家權力係由國民賦與云云本爲左黨得意之筆而天主敎青年則以爲此種規定有違天主敎義據天主敎義凡一切最高權權力其原始皆由上帝賦與若照現在憲法所定係由國民賦與則其結果國民勎將隨時更改國體發生革命云因而對於現行憲法大施攻擊又如戰後左黨執政大削敎會勢力從前德國國民學校以宗敎爲主要科目限制極嚴戰後左黨主張宗敎與敎育分離敎一科遂不如前此重要而天主敎青年則以爲宗敎與敎育須謀致仍宜恢復從前宗敎在學校中之固有勎力即此兩例已可想見天主敎青年對於左黨措施之如何不滿矣 
）二（基督敎青年運動此派青年團體亦有兩種一爲基督敎青年協會ChristllchemVereinejungerManner其機關雜誌爲自由青年Ｆreijugend一爲意志青年協會DerBunddeugscberjugendvereine其機關　誌共有二種）一（忠實DieLreue）德意志青年協會（之報吿MiggeilungenausdeinBunddeutscberjugendvereine就德國基督敎徒數目而讑约有四千萬人本軗天主敎徒爲多然因其團結之力遠不如天主敎徒之堅故其青年運動亦遠不及天主敎青年運動之盛惟有一事之天主敎青年運動略有進步者即基督敎青年運動漸已由青年培養而趨於玥年運動）狹義的（是也此派運動首領EmilEngelbardt牧帥會於一九一九年九月二十九日Magdeburg之會提出一種建義由全會通過認爲此後該會之原則其大意略謂吾人希望青年於自負責任之覺悟中以獨立创造其自己生活及民族生活換言之吾人宜努力由青年培飬漸進而爲青年運動）狹義的（云云此則爲天主敎青動中所不多見者矣 
）三（猶太敎青年運動德國猶太敎徒約有六十二萬人僅占德國人口全數百分之一然其團結之堅更逾天主敎徒而上之從前猶太敎徒之在德國爲所不齒甚至於白晝不敢公然步行正街之上惟百年以來彼輩苦心孤詣慘淡經營於不知不覺間遂將德國經濟大權漸漸移入手中大之如銀行事業小之如百貨商店猶太敎徒皆占極大勢力其在政治界中如那提老）去年被刺之外交總長）西門等）前任外交總長（皆爲一時　 
名望其在學術界中如馬克斯安斯坦輩又爲百世帥資其民族復興之象實已蓬蓬勃勃如日東昇吾人若將現在猶太民族與現在中華民族一較則猶太民族可謂有人而無國而中華民族則可謂有人而無國則雖在歐洲强族壓迫之下亦可以翻身有國而無人則雖處亞洲土地肥沃之區亦不能立足故凡有志改造中國者不必先問國之强與不强但先人之弱與不弱矣猶太敎徒旣在德國占有最勢力因而大爲一般德人所排斥嫉姤在大學校中則有反猶太人會之組織而同時表同情於太人者又能反反太有會之號召在猶太敎徒自身亦組有德國猶太青年協會VerbandderjudiscbenjugendvereineDeutscblands以爲對抗之計該會現有會員二萬人與右黨青年運動）如德意志國性青年同盟即排斥猶太人力（及其他各種宗敎青年運動對抗亦可謂獨立不撓者矣 
[瑞士通信]  
　　紀蘿山古英雄二百年紀念會 
　　自近東會舉行於瑞士蘿山）即洛桑）萬邦人士風從雲集於笠芒湖上蘿山之名遂與日來弗並傅按瑞士爲二十二郡集會之聯邦蘿山Lausanne者　郡Canton 
deVand之首府也　郡郡徽是白下綠中著小字兩行曰［自由］日［祖國］上白下綠之取義郡境在遏白因山Alp下田　腴美風景淸幽峰　晴雪邱隴茂草一白一綠上下恒相眏也至［自由］與［祖國］實爲瑞士人立國精神二百年前　郡巋兮Clly巿之大浮上校MajorDavel會以抵抗熊郡Beru政府之苛政爲自由與祖國捐軀其後瑞士各郡盡得自主彼此結合爲一邦基乃益鞏固古人捐軀赴義奮身爲國之功績久而彌彰一九二三年四月二十四日蘿山會議重開適爲大浮氏起巿舉行極盛大之祝典名有演説士女遊行蘿山敎堂神道學總敎福乃樂Fornerod演眞誠至死不變敎旨謂大浮之精神勢力常在人間視亞力山大拿坡崙之物質勢力爲更宏大巋兮巿有大浮故宅肩摩榖擊爲從來所罕見街巷間均以青松白花爲點綴並於街口遍紮松枝牌坊臨笠芒湖之豐碑左近野栗樹各街口之花亦若爲彼　郡人士助與　郡［女詩神會］懸賞編新戲遍地演奏崇德報功亦事理之所當然也惜我中國今尙無此奮身爲者耳 
 
[大浮少校遗像]  
　　此係瑞士　郡爲國捐軀之大浮少校塑像在蘿山　　幾乎家家供奉以示瞻慕）一九二三年四月二十　　四日適爲二百週年） 
國内要聞 
[北京通信] [  隨波]  
　　不成政府之攝政内閣 
自本月九日起新華門内無總統自十三日起北京城内無政府今雖有一掛名之攝政内閣實際上只有内海財法交五個閣員）有人謂只四個半閣員因張英華尙未經國會通過也）無總總理而以已經辭職之半 
個内閣主持國政政治之不成體統當無有過於者且即以攝政内閣言今方爲期四日而其種種滑稽舉動無不令人噴飯拉雜錄之不管一篇新官塲現形記也今之攝政者曰國務院其實乃爲高凌　一手所把持高因逐黎倒張有殊動津保兩方極倚重之高遂恃以自驕高又爲第二席閣員今無總理無外長依次得主席攝政會議益增其跋扈高向在私宅辦公現國務院一切公文均席捲往紅羅廠各閣員在所建議亦多先商於高而後辦高儼然爲一代理總理無復顧忌咋日高向某閣員言黎元洪一切行動都係李根源所計畫要對李麻子下個敎訓某問敎訓之道奈何高曰即通緝耳此言果則其氣燄眞如帝如天矣高對黎素不相能其積怨之由則因昔年高向袁世凱求湖北巡按使而黎阻之高語人彼書在漢陽兵工廠當提調時黎爲其僚屬無所建樹不圖其今乃如此云云高以爲怪語足辱黎氏實自增其陋耳 
今之所謂攝政會議可謂非常制度保系要人均可隨意拥入前日國務院會時馮玉祥亦列席而其旁乃坐一衣服麗都之政客一時國務院秘書均爲注目會旣　 
散羣相怪異謂此何人乃不相識後調查之乃某報館之經理無不驚訝按新聞記者得列席國務會議當自某君始某君固可爲新聞記者吐氣然而國務會議未免開一新例矣 
　　攝政會議之鹽電有四總長兩次長列街其間獨漏一吳毓麟而以孫多鈺補之吳次日由津趕回北京首問高凌　何以將我易爲孫多鈺高不能答會議席上吳大發牢騒並謂攝行職權者係國務院要列名須用體閣員銜今日當更正箐秿發但大家商量彭李之不能列名固不必言而張紹會在津亦不能列名張廷諤見此機 
會不覺脫口而出謂可以電話微求張同意衆聞言爲之面面相覷張廷諤亦覺失言後乃糊用國務院三字包括更正對外則諉其罪於張廷諤謂係張擅改原稿所致其實張何嘗改因地位關係只得含冤受屈代人受過耳攝政會議之第一幕即鬧此趣劇人徒知其滑稽不知其曲折如是以 
　　攝政之閣員只有吳毓麟可與高抗手而其見亦往往相左程克徒知諂事高氏凡有爲難之事均告奮勇代 
庖張英華則八面玲瓏個個不得罪李鼎新唯諾諾 
陪席而已沈瑞麟爲外關係迫於無法只得追隨五閣員之後無足置論近日吳毓麟吳景濓二人均勸顧維鈞就職高凌　獨默然二吳之勸顧均係嫌高跋扈意欲拉出外長爲首席閣員將高壓下吳景又與顧新有蘭譜之誼更欲藉此勾通内閣高窺破此點暗中扺拒甚力說者謂張紹曾之不能復職亦强半受高之制何况於顧顧而見機决不人此漩渦也 
　　今無國務總理而院秘書長則巍然尙在此亦顃於滑稽 
之舉然近日逹到國務院之文件皆不相干之事日前攝政會議未成立時張廷諤未來秘書廳僅剩一秘書某辦事員以所來電文呈閲某秘書曰無須閲看盡交編譯處公佈可耳蓋明知無重要文件也今日之院秘書廳情形殊無異此其閒逸可知而張諤則視之猶有厚味紅蘿厰交通博物飤館兩處每日至少到一次高五有奇癖好夜坐張周旋高宅候至深夜不以爲苦然張之事紹會無此勤懇也 
　　最奇者農次劉治洲爲李根源靈魂無人不知李在天津作總理而劉逕借本部索薪爲名一度闌入攝政會議高凌　不能明白擋駕乃使人諷其中止出席）蓋認劉爲偵探）而劉仍不悟謂非代表李根源出乃係代表農商部出席亦善於詞令者矣現敎次沈步洲見獵心喜亦擬起而效尤彭允彜大懼乃託張英華商之保系閣員仍許其回部張之長財彭奔走最力張德之已　商於高吳謂彭　仁函吿黎之行動皆印泉之計晝 
彼並未參與可否聽其出席叄政會議高不允謂閣員中彭之時譽最壤不能聽其來高之把持不足責若彭者朝三暮四忝居敎育長官眞令斯文掃地矣 
綜觀以上所述攝政内閣之若何現象可以槪知棘門壩上顃於兒戲侵孟衣冠而已攝政云乎哉（六月十 
七日） 
[十六日兩院會合會之情形]  
　　出席議員僅過半數解决黎氏離京事 
十四日之兩院談話會因保派議員吳宗慈之動議言張十六日開兩院會合會解决黄陂總統問題禁止他派議員發言遂草草决定下六日開兩院會合會是晚保派方面即著手佈置在袁家花園發給議員節敬每人五百元以出席十六日會合會爲唯一條件一時議員往領者約三四百人十六日兩院議員在衆議院議塲開會合會已領節敬之議員當然出席大牛奮勇然金錢勎力究不　 
能使人人入榖故是日到會者雖有六百人左右而出席則僅四百餘人其中奉浙議員確因本省關係不欲向前鄂籍議員則以與黄陂同鄕之故當然另有一番咸感想其餘政學會及擁護張紹曾兩派亦取反抗態度至大孫派則竟無一人到會因此之故遂不能足三分二之人數然保派議員急欲將此問題吿一解决以免長夜夢多發生變化故力力主過半數即可開會新近歸附保派之研系議員亦附和其說遂以四百七十二人之出席通過馬驤之動議聞不出席之議員認爲開會違法聯合提出抗議逆料兩院中必有重大反　也茲將是日會合會情形誌之如下昨日）十六日（下午二時開會合會由衆院議長吳景濓主席延長時間至三時二十分主席報吿簽到議員五百六十人在議塲者四百六十七人休息室尙有八十餘人屢请不來吳榮萃等主張延會星期一）十八日（再開會合會解决一切鄭江灝等反對之主席當指定陳銘鑑鄭江灝蔡正煌景耀月王茂才雷殷饒孟任等往休息室催請少頃陳銘鑑登臺報吿云銘鑑等到休息室向各未出席議員徵求其意見若何擬代慱逹並请至會埸説明自有解决方法他們（指未出席議員）有人主張延會又有一派主張開談話會如開談話會他們即到埸藍公武謂今日之兩院會合會係上次談話所表决今日萬不能推翻駱繼漢謂國會組織法第二十一條第一項所載民國憲法上之議定由兩院會合行之今日乃議總統問題並棵憲法會議故不須憲法會議之人數有兩院人數過半數即可開會主席謂今日到會埸有四百七十二人但係解决黎總統辭職事件出席人數究應若干其手續如何請付討論彭漢遺謂民二民六會開會合會其人數爲兩院總數之過半數但非討論總統問題今日係討論總統辭職事件關係重大萬不能以過半數即可解决張我華質問主席現在人數旣不足即不應開會何得出席發言吳宗慈謂今日非制憲之會議乃解决總統辭職問題有過半數即可開會此種問题似乎應由兩院各别討論惟事情重大時機急迫故宜以兩院過半數之出席表决之陳士髦謂現在旣非談話會又非聯合會不能有人出席發言藍公武謂據總統選舉法第五條第二項所載今日宜討論黎氏因何故而去職以解决黎氏之責任問題林長民謂會合會本爲制憲或議定制憲程序之會議若當國家大事變之時兩院爲謀意思統一起見可以以過半數之出席而開會合會以解记之但此並非法律題乃政治問題之一現象將來總統選舉係風於法律範圍以内自不能牽入政治問題而引以爲例王玉樹贊成過半數之人數開會吕復謂今日開會乃政治問題上之一重大事件本席贊成林議員長民之主張但國會爲立法機關應以法律爲根據若非常事變尤應注意法學今日到會而不出席之議員當然有一種主張爲尊重同人共同之意思以引於法律軌道上似須先謀疏通之方法本席主張開談話會請議長諮訽衆意駱繼灠主張即談話會繼續開大會主席按報號次序請鄭江灦發言鄭江灝謂本席意見擬在談話會内發表玉乃昌謂關閲各國政治史每當政變之際國會當然有一種之表示現在不出席之議員自然有一種主張宜暫改談話會俾其充分發表意見復繼續開會合會以解决之主席以王乃昌動議即開談話會諮詢衆意衆贊成遂開談話會仍由陳銘鑑等往休息室催請未出席各議員入塲時正四時開談話會時彭漢遗謂黄陂任期自過河問代理滿後已無辭職之可言現在旣已樂職本會宜討論一切之善後問題陳家鼎黎元洪自民六十二以後爲民國罪人其問任其遷延一年之久實爲國會之羞當然許其去職張魯泉謂黎已遯去津門按大總統選舉法第五條第二項應由國務院攝行大總統職務現在宜訂於星期二日）十九日（組織選舉會選舉繼任總統籍忠寅謂總統選舉法應於三個月内組織總統選舉會按之约法一方面由國務院攝行職務而辭職問題國會無明文規定不宜自投入漩渦牟琳主張即日解决黎氏辭職事件馬驤登臺發言略謂值此時局危急之秋應用快刀斬亂蔴方法處之如就法律说鄙人有三疑點一解釋任期問題是否爲憲法會議之職權二辭職問題是否爲大總統選舉會之職權三解職問題法律并無明文規定應用何種手續均有詳細研究之必要惟今日所急宜解决者對於黎元洪出京後所發表之非法命令不能不設法制止故七席提議仍恢復大會表决一大總統黎元洪六月十三日辭職出京應即依大總統選舉法第五條第二項之規定辦理自十三日起黎元洪所發命令概不生效一主席問馬議員之提議有無附議者附議者二百餘人主席遂宣吿改開大會以馬議員之提議付表决張端發言反對吳宗慈謂七席對於馬君之提譏極端贊成如不贊成試問黎元洪如在津下令解散國會同人將如何表示駱繼漢謂大總統旣已離職出京則國會主張依大總統選舉法第五條第項之規定辦理係當然之辦法無反對餘地請主席付表决主席報吿在塲人數四百七十二人宣吿以馬之動議付表决贊成者請起立起立者三百五十四人多數遂散會散會之後各政團代表王乃昌雷殷胡祖舜等四百五十三人復共同協商對於内閣問題之主張雷殷胡祖舜等相繼發言一致反對張紹曾復職并議决即日致電保曹明白表示其拒絕張紹復職之態度茲錄其電報原文如下保定曹巡閲使鑒自張紹會任職以來違法失職書不勝書迭電聲明早邀諒察前經參院通過不信任案移付衆院行將議决設張氏稍有廉恥早當掛攻擊無地自容乃藉口責任問題棄職逃津猶復派遗黨徒挑動政潮置大局於不顧值此黎氏出走國務院衛行職務人心漸安張氏又欲逞其野心乘機取利此　卑鄙小人殃民誤國爲國會多數所不容若聽其攘奪政權再尸台鼎同人職責所在義無反顧慶父不除魯難未已是因張氏一人之進退使政治益趨泯棼殊與公維護全局之意磊相違反際茲政潮甫息非國會與當局互相提挈危險實鑫故欲謀解决時局之糾紛當先除國會内閣之隔閡安靖人心排除障碍舍張氏退出内閣外其道無由謹貢區伏祈裁察政團協商會王乃昌等四百五十三人同叩 
[北京巿民大會之宣言]  
　　北京巿民近爲對内對外表示主張起見定十七日在天安門開巿民大會惟在此軍閥專横之下此種巿民大會必非彼輩所樂聞故能否開會尙是問題也茲姑錄其宣言如下近來政潮迭起時局糾紛國勢有累卵之 
 
 
 

Page 7

 
 
第一萬八千零七十三號;中華民國十二年 西曆一千九百二十三年六月二十號
星期三 * *危民情無安枕之樂言外交則旅大之收回絶望而衡湘之惨劇遽聞言内政則總統之來去無名而輔弼之匡扶多闕長此而往民何以堪夫國號共和則國事當聽諸公論政言民主則政體應洽乎輿情是則政治淸明之國家猶有人民自决之需要况乎政府適在虚懸鄰國頻來侵擾而爲國權之主體係政事之本根者又安可充耳無聞坐視不救乎北京市民鑒外交之緊迫懼内政之混沌爰本自决之精神冀求合宜之方案特定今日召集大會綜其動因計有數項長沙六一事件日本軍艦長官縱兵登岸開槍殺人蔑視我獨立蹂躏我同胞夫日兵之逞兇由於湘人之排貨湘人之排貨由於日本之違約求旅大收回爲激烈之運動是湘人此次之犧牲乃爲全國而犧牲也日本此次之威迫乃向全國國民而威迫也北京市民對此爲全國而犧牲之運動安可不表同情對此向全國民而威迫之行爲安可不持異議此其一旅順大連爲東省之隩區實北京之屏障旅大若失畿輔即危日本依强迫成立之條约逞永遠割據之陰謀政府抗議置若罔聞人民力爭視同無睹毀彼信義其罪尤小亡我國家其禍實大北京市民安可不討論辦法坐待滅亡此其二溯自民國成立向無合法内閣去年張閣產生通過旣由金錢罪惡尤難指數如彭允彝之摧殘敎育劉恩源之紊亂金融而張與朋比作奸愛護唯謹即其證也近内失信於人民見彈於國會業已畏罪逃津復又思歸攝政夫内閣爲國務之樞機總理係閣員之領袖是否可以去留任意毀譽由人北京市民應有嚴重表示以免宵小横行此其三日者元首去職總理逃津政府無負責之人國事呈不安之象京師秩序時刻堪虞軍警餉需籌撥難緩北京市民爲圖自己之安全應求適當之解决又以元首係全國之安危内閣總中樞之政令本非近世之思潮新政之軌轍梭維現制瑞士舊規是否可以施行亦可借資研究此其四凡此四端或關外交或屬内政非有精密之計畫不能解决非有羣衆之勢力不能實施今日市民大會旣有自衛之决心當求正當之方法旣非偏於理想自不尙乎空談務使坐而言者必可起而行之以措人民於永安而奠國家於長治此則今日大會之宗旨也謹此宣言以明眞象 
[張英華之過節計畫]  
　　我國年節恒爲財政金融之難關但年來財政無論如何窮窘而每遇年關節關依然能安穩渡過此其故蓋由 
我國財政向無預决算而會計制度又未成立國家收入每爲財政當局所隱蔽藉留自由挪用之餘地非待至萬不得已之時决不輕易獻出迨年節關至實在不能設法則出其一部分以資救急故不知財政内幕者恒以渡過年節關爲苦其實支出愈多則秘而不宣之財源歸公者亦愈多此過去事實所以昭示吾人者亦至明且顯矣此次張英華渡節辦法原靠五月分鹽餘與特種流通券兩項鹽餘一項縱能如數發放亦不過三百九十七萬元而其中業已指定用途者有三百萬元之多財部所能自由支配者不過百萬元而已不幸此次因政局發生變故匯豐匯理道勝正金四行遲疑不放匯理則以金佛郎問題道勝正金以俄發債票事件態度尤爲强硬昨日（十六）天津滙豐一行雖已如數發出若上海匯豐亦允照放則可得三百萬元之數但此三百萬元幾皆有一定用途財部所能使用者寥寥無幾昨晨代理監務署長吳晋夔曾與韋爾敦磋商數次韋以道勝匯理正金三行無磋商餘地爲辭滙理雖有電詢本國政府之言恐亦不過搪塞之手段而已即使允即發放而節前已萬來不及矣鹽餘所能挪用爲數極屬有限故　不能不向他方面設法聞其昨日在閣議席上所報吿者謂小借欵已有六十餘萬元加以特種流通劵三百萬元可得三百六十餘萬元惟此數尙難敷用故又派張競仁朱有濟沈鴻昭等赴中交兩行磋商墊借一百五十萬元五月分鹽餘發出後先還七十萬元其餘八十萬元則以後按月攤還今暫就已有之現欵中分配用途軍警機關先撥四十萬元其餘各機關即以所餘之現欵二十萬元平均分配各發一月之五成而特種流通券配搭三分二定於今日發放云云聞軍警當局對於四十萬元之發餉深以不足爲辭後張又請王克敏到院商量王亦以愛莫能助却之但端節旣有此點綴當可敷衍過去不至發生别種問題也至中交兩行不肯墊借原因實綠財部所交中國交通鹽業大陸金城邊業勸業等七银行之鹽餘其係轉賬一到手即須發出者則悉歸與張英華有關係之邊勸兩行因此一行對張殊覺不滿謂有利之事則爲他行所得爲難之事則山央五行承受揆諸事理未免不平此所以對張所要求之墊借不肯承諾也 
[西報紀北京混亂狀態]  
　　字林報十八日北京電云昨日國會議員代一表團晤高凌　高詳述曹銳派對於現局之政策謂今未便許張紹曾回京蓋除黨魁外尙有國會議員四百五十人反對張氏也曹　亦自電張紹曾促其辭職内閣並不承認李　源代閣命令故不以黎總統准内閣辭職命令爲有效内閣現方促請顧維鈞就外交總長職高又謂曹錕之左右不主張在制憲吿成前選舉總統云國會委員團後往謁顧維鈞據華字報載稱顧有就職之意財政部於端節得各銀行之濟助得將京畿軍警之餉發出計中國銀行交通銀行金城銀行鹽業銀行大陸銀行各墊十二萬元以後三個月内之鹽餘爲抵共六十萬元大局暫時沉寂乃因大衆承認近今之行動手段太卑劣之故内閣亦知黎總統准彼等辭職命令之有效故彼等現處之地位乃屬違法惟黎總統在天津英租界施行職權亦屬悖理國會因畏與論不敢加以論斷外交團臨城匪案懲戒條件將於本星期中提出今衆皆爲之惴惴馮玉祥王懷慶今皆自悔孟浪王承斌在津覊留總統强索印信衆皆指王學臨城土匪之綁票王不自安已赴保定向曹錕解釋一切有此種種原因故今舍有組織之反對曹錕及曹黨之瓦解外當不致有其他急迫之發展也 
[直系亂政中之東報論調]  
世界新聞社云北京政局劇變消息傳至日本後東京各報纷纷著論批評其態度有堪注意者茲擇要彙譯大意於後 
　　（一）讀賣新聞山東刦車湖南排日兩案未了北京驅黎怪劇又起中國時局去大亂實已不遠黎元洪爲直系軍閥所擁今復逼走之夫直系軍閥負維持北方及中部中國秩序之責在理當助北京政府和平解决臨城長沙兩案恢復地方治安乃反窘迫政府釀成可悲之現象即此一端可證中國實爲一謎使人不易索解曹錕爲爲目不識丁之武夫不能自簽其名若直派計畫成功竟爲總統則中國大局將益惡恐將爲一種大禍殃之起點中國社會上經濟上已極杌　不寗危機四伏以前擾亂原因尙在今再加以武人政客官僚之搗亂危險益甚若復有飢荒等天災發生則全國勢將大亂而不可收拾目下急須注意者爲保在華外僑之安全英美人現正計畫共管中國或共同出兵此等計畫是否合理姑不論但能否實行乃一疑問即使能實行是否能得結果仍不可知也 
　　（二）東京朝日新聞中國亂事疊起環生已成慣例今直系軍閥之保定派又以圖擁曹錕爲總統陰謀逼走黎總統黎氏無兵力可恃但輿論頗寄以同情黎未出京之前曾於十一日咨請國會討論辭職問題似决心以彼之去留一事歸法律解决不願於武力之下退位者北京外交團同日討論大局意見不一或主助中政府維持秩 
序或主予中政府以警告結果决議靜待大局發展再定辦法總之苟非政局愈惡全乏秩序危及外人生命財產之時吾人殊反對駐外兵於北京但直系軍閥當此臨城案外交嚴重之際而實行一種大不利於中國之陰謀實爲遺憾吾人望日本政府仍守其對華政策非至萬不得已時决不干涉也 
　　（三）日日新聞黎總統已爲直系陰謀之犧牲品矣黎氏就職一年日在政争包圍之宫其地位極不穏固此次直系欲擁曹錕爲總統暗鬥乃至破裂黎曾屢次宣言非　 
依法解决决不辭職今倉卒出京當然引起非難之批評但彼手下無一戰士完全被圍於敵黨軍遂之中不得不出於一走唯此一走爲武力戰勝法律之表徴實爲中國共和主義之不幸此後時局如何可以逆料直系必乘此機會將曹錕擁出但擁曹之目的將不如去年擁黎之易逹國會對此計畫未必贊成議成員中雖多保派但擁黎者亦不少苟有多數出京國會即不能開會直系内部亦不統一如吳佩孚本不贊成曹錕即爲總統以爲時機尚早倘曹氏部下悍然　澈澈其計畫則吳派之離異殆勢不能免再則南方之態度亦不能漠視南方護法主義始終甚堅直系之違法詭謀必挑起其劇烈反對無疑又段祺瑞張作霖在中國政局上絕未失勢經此上激或將聯絡黎派及南方派一致反抗直系亦未可知 
[羅案又開調查庭一次]  
　　劉崇佑提出調查證據意見書 
　　一月以來羅案久無消息近日政潮倐起世人對於該案亦幾忘之地方審判廳於此滿城纷擾之中昨又突然開調查庭十五夜九時發出傳票十六午前十時開庭仍不通知檢察官及律帥且因其特别迅速之故凡關心此案者亦無由到廳旁聽據聞其傳訊之人惟羅文幹黄體濓兩人其訊問之點係就於財政部咨呈與國務院批准公函之來往日期略有所詰而已昨晨有人聞信前往旁聽者門口守衛謂今日係對口供律師亦不來故不許旁聽遂被拒絶又律師劉崇佑近因法院又有所調查日昨又遞一調查證據之意見書茲錄其原稿如次爲再陳調查意見事羅文幹被告詐財及僞造文書一案辨護人於五月十二日曾將調查證據意見詳陳在案所列各項反證及種種損益之計算諒蒙查核近閱卷宗知貴廳一月以來陸續又向國務院財政部各處行文調查十四日並派員到財政部查詢一切雖本案檢廳違法起訴問　貴廳對之如何處理尙無宣示而就本案事實言則新　旣有調查辯護人自應對所調查之點績陳所知以供參證（一）財政部咨呈與國務院批准公文之日期五月十四日貴廳訊問證人徐行恭有國務院批准公函是否假的之語又調取國務院財政部各收發文件簿及函詢各情似於當時國務院批准日期有所疑惑查財政部咨呈兩件係十一年十一月十日所發該部總發文簿亦係同日掛號一掛財字第一七二號一掛財字第一七三號則是財政部發出之件毫無疑義可知國務院收發簿雖無收到财政咨呈及發出批公函之掛號然調案之原咨呈兩件皆有前總理王寵惠親筆批語下皆註十一月十一日則知該咨呈當然爲十日到院　 
故總理於十一日親批又院之批准公函即照總理親批之語擬具該公函在財政部方面雖當時未掛號於收文簿而調案之函稿則有前院秘書長梁宓親書照繕發下註十一月十三日等字可知該公函當然爲是日自院送部若疑院之批准係在合同簽字之後倒塡日期補具公函以爲彌縫則王寵惠梁宓皆有親筆在上非傅案證明辦事之眞相不能作此認定且此節在國務院原有一至顯之證據爲貴廳調查所編者院之兩函皆經用印國務院有監印官至第一科有用印簿據辯人所知國務院之用印簿内十一年十一月十三日載明是日秘書廳調用印四顆此四顆之印即該函兩件封内封面各一顆是也夫咨呈之批是總理親筆押有月日公函 
内容即照批語所言函稿有秘書長畫發亦押有月日　 
又有經手辦稿之人且有第一科人員經手蓋印載明於用印簿人證之效力如何姑且不論即此種種物證實已證明該批准公函是十一月十三日所發并非十四日合同簽字之後之所僞造者矣至於該函未列號亦未列人發文簿此不過手績問題且屬國務院之事與財部無涉與被告人尤無涉從來各官廳密件不列號者多矣即如大總統指令至不公布者即皆不列號似未足執爲疑問（二）五年展期合同第十五欵之英文本是否正本該合同第十五欵英文中文各異此係中文之錯誤前呈之意見書已詳言之貴廳以是否合同正本爲問或疑　廳之英文合同並非正本耳查送案各合同係財政部以責任檢送之證物法院旣調取正本當然不能以草本或副本蒙混且正本合同有契約者兩方正式簽名 
蓋章最易識别草本或副本則無之今請就於卷内該合同騐明有無此等正式之標識即可了然（合同不祇准關税日期與國務院議决取消日期之先後有無關係貴廳訊問證人及調查公函中皆極注意於法意對於關税之批准是否在國務院議决取消本案合同之後意者將以此證明當日法意兩駐使催辦之急迫與否及有無以不批准關税爲要脅也查法意兩駐使催訂之急皆有案卷在廳至於閣議對於本案展期合同認爲未曾成立責成外財兩部本此宗旨不使此項合同成立係十一年十二月八日之事十二年一月十四日院又函部催其照辦於是財部於一月十八日乃初次函逹安利洋行聲明否認此爲我債務者方面之舉動也至於彼債權者方面則十一年十二月十四日代表函部報告已履行合同取消購貨合同辦理完竣一月二十二日安利洋行來函聲明抗譏其後類此之函甚多十二年二月十日華義銀行函部報告已履行合同布告换票手續我財政部皆始終未有以答之蓋在我雖主張並未依法成立而在彼則早按照新訂辦法施行我又未曾實行我之主張使新訂之辦法歸於無效則是我雖有取消之空言而實際則不生取消之效力謂人必如何重視我國務院之議决者實大誤也况修正關税案法田國係十一年十一月十六日照會批准意國係十一年十二月三二一日照會批准而財政部第一次致函安利洋行否認新合同則爲十二年一月十八日彼之批准在前我之通知取消固在後乎貴廳如欲調查請函詢税務處即知此呈京師地方審判廳 
[臨案結束聲中之雜訊]  
　　十七日濟南通信云被擄華票今日仍無釋放消息滕　紳士被拘山中者已有六人陳調元已回徐州只黄參謀尙在山上全國商會代表現已來濟旅京山東同鄕救濟團代表管象坤亦被土匪扣留至赴泰安之領事團十四日曾開一次會議結果已證明此次刦車案一由於交部之失察再由於土匪欲解抱犢崮圍所致將來交部人員與山東軍政當局須負全責已由各國領事及津浦路孫局長外交部温代表簽名作爲將來交涉之一種根據十六日下午八時英領事Tours美領事Davis美參贊外部代表温秉忠津浦局長孫鳳藻車務處長周善同機務長泰銘博山東交涉員馮國勛及其秘書李厚勤科員鮑錫贊等專車抵濟住津浦賓館徵聞擬於今日或明日晋謁軍民兩長後即晋京向公使團報告一切 
[臨城案之英美外交態度]  
　　英報表示不滿意 
字林報社論云自臨案被擄者釋出後本報）字林報（曾披露有味之紀載數則雖其性質爲新聞而非意見但頗有詎論　値其一英倫密特爾斯日路製造區議員湯森氏於本月九日致電在華營之英國工程業行家勸吿後在下院質問政府曾以何法保護英人在華生命財產政府答稱已令駐北京英使力主組織一鐡路警察隊並取得對於鐡路收入之較大管理以保路警之必得薪給又謂彼應與他國公使會商一致行動按此第二段答詞不啻一人以右手給物而以左手索回之也其二·倫敦太晤士報於臨案發生後似頗能振振有詞本月十五日社論中又力主設立外員管轄之憲兵隊外國管理鐡路及鐡路財政又警吿中國倘華會對華政策中止實施乃中國自取其咎其三·曼楷斯德指導報於十六日報端載稱英國若干最大商業團體對於臨案非當注意其四·據今日消息不列顚工業協會以在華商業受損正向外部陳述並條陳應付中國亂局之切實辦法此最後消息頗堪滿意英國在華許多有價値之市塲業已鎖閉而英政府猶以爲對華貿易不足注意至爲可怪今工業協會之陳述或可改正政府之誤見乎 
　　英國工商界漸能重視華事而美國意見據昨日所得消息殊令人失望此消息係五月八日至十四日傳出已逾一月但其間苟曾有變更者吾人必得報吿據昨息稱哈定總統以爲中國之混亂純由於財政不穩祇須續予以借欵即能成立一有力中央政府以如是之高級方面而有此言實堪悲歎哈定總統詎不知財政不穩决非自已發生在中國則尤爲執政者腐敗不道德之直接結果若對此等人續予以借欵則所置得者祇有財政愈不穩固全國愈亂而已又司提反君深信所謂「道德化之領袖」及耶敎學校不知此兩者欲其有效至少須再經半世紀此種讌會中之廢話吾入聞之已熟誰能信之但在美國則影響絕巨十四日華盛頓方面發出一種半官宣言主張續予借欵波士盾謄寫報謂「美國輿論不許用臨城案爲侵犯中國主權之藉口」夫美國輿論苟果以華人槍殺美公民電滿德柯爾曼及擄刦其他美人爲維持中國主權之正當理由者則其心理誠難索解矣 
　　吾人今日不願提任何公使之名致有疑彼等不注意本國公民幸福之嫌特吾人實無此意故不必有所諱言麥克萊爵士與舒爾滿博士斷然了解臨案關係之嚴重而寢不安席顧臨案結果於中國爲禍爲福其樞機泰半握於彼　之手此則爲彼等國人共同之感想也據吉爾般脫君昨電中謂英美兩使現正在静候他使發動因彼等所奉本國政府訓令均不切實明瞭之故此說自出於傅聞但不爲無因使果爲事實者則兩使曷不同樣的向倫敦華盛頓剴切陳述俾得爲一致之斷然行動不漠視中國主權反助中國有民獲得較良政府乎以兩使之地位此舉可望成功且可得兩國在華公民全體之後援也 
[政變後鄂魯當局之態度]  
　　湖北國聞通信社漢口通信云北京政變旣由軍警領袖藉名要索欠餉而公然釀成無家可歸之黎黄陂至此當亦無暇顧及梓鄉之湖北現狀滑稽者謂黎雖未能依法而去然尙可以［終其任不下鄂長二道命令］之一 
語爲江東父老豪但鄂督蕭耀南對於鄂長問題曾謂拒湯自兼實具有維持黄陂地位之苦衷不知至此又將何説在黎未走以前外間謠傅謂某系允將蕭兼鄂長令到若何時期發表但須將蕭兼之二十五師師長另畀某氏蕭甚不願意記者據以詢諸某方則謂此種謠言絶不可信云云實則蕭氏今日所處困境亦有與黎略同者如鄂方所欠軍餉多者十月少者半年據聞各軍軍餉照例有兩個月的在督軍署活動臂如欠餉十月者籌餉機關實只積欠八月以是各師旅長知其内幕者多懷不服蕭耀南固不敢如此妄爲但敢於如此掯留軍餉者蕭亦莫奈若何也日前蕭因接據急報謂駐紮武穴黄州一帶之鄂軍第四混成旅頗有不穩之形勢當即手論（因事急不及待行文）財政廳尅日爲該旅等等 
籌足軍餉兩關交由該旅長劉佐龍携往防次發放並謂該旅關係鄂局至重設竟譁變則省城内外軍隊必羣起效尤大局不堪設想嗣後該旅軍餉務須按月照發不得稍有遲延聞財廳奉諭立即照辦劉佐龍已於十三日領訖返黄州矣先是劉因所部欠餉比較各軍獨多全旅幾有斷炊之嘆請餉不應辭職不准遂孑身來漢表示不再幹幸所部多係徵兵深明大義坐是故該旅欠餉獨多蕭之手諭突然維持或亦别有深意但各軍欠餉猶多蕭亦將奈之何哉 
　　山東十七日濟南通信云此次政潮人人皆知爲保方所鼓盪山東旣在保曹肘腋之下當然須悉索僘賦以圖報效聞前晚省署曾接保定陸繡山參謀長萬急密電一道内容雖不能盡悉然昨日熊省長曾召王財廳長到省署會議一次微聞將由某項欵内抽出若干趕速解保以協助最高問題之進行此説證以熊炳琦之將赴保定頗爲近理 
[南京快信]  
　　寗垣各團體組織救國聯合會二十一日關成立會現正草擬宣言 
　　各公團連日接各處表示對北京政變不平代電巳近百通現正擬有所表示 
　　齊督昨接李開覺自鄂來電謂奉院令赴各省報吿政變情形巳於銑日由漢來寗准今）二十（日可到齊飭副官處接待 
　　孫傳芳來寗與齊督密商時局後准今（十九）晚由寗轉津浦車赴保洛有所接洽　 
　　省議會今（十九）日下午開預算合併審查會 
　　省議會因在省人數不足故未發開大會通吿 
　　太湖接近蘇州各處有人鼓動湖匪圖擾鐵路兩長昨特密電水警廳長趙會鵬嚴密防範 
　　皖北盱胎縣與蘇境毘連盗匪猖獗竄擾堪虞又阜寗一帶匪氛亦熾兩長均電淮揚鎭守使派隊分頭堵剿　　寳應縣知事呈報近有皖北土匪竄入轄境圖擾已飭警備隊往剿 
　　韓省長以丹陽縣境屢出刦案知事胡爲和捕務廢弛特嚴令申斥並勒緝贓匪懲辦 
　　淮屬女子敎育向欠發逹久有在淮陰設立第四女子師範學校之議現揚屬人士呈奉省長允准預定江都爲校址淮屬旅寗同鄕大起反對將有一番爭執 
　　實應小學聯合會呈敎廳請增設初級中學蔣廳長以所呈與施行新學制標準不合礙難照准 
　　江都縣知事呈省長敎育廳請代捐資興學劉清泰之母劉楊氏咨部褒獎 
　　女體師以本届畢業生各地函聘者供不應求特定　　擴張學額刻正謀增築校舍方法以便秋季始業時多招新生 
　　警務處通令各縣自七月一日起各縣警察分所長由處直接委任 
　　新委淮北緝私統領郝得志定明日赴扳浦接事 
　　洛吳通電緝拿之顧問薛雲章皖馬亦通電取銷諮議母許招搖 
 
 
 

Page 8

 
 
第一萬八千零七十三號;中華民國十二年 西曆一千九百二十三年六月二十號
星期三 * *自由談[  虞山陳映霞画　] 　　　　　 
[一知半解] [  仁]  
飛行家確言·謂犬吠之聲·能於高四英里 
之上聞之· 
[南歸雜詩] [  天笑]  
　　遠火空林漸向微殘陽故故惜芳菲暮鴉尙作盤旋態不信黄昏只亂飛 
　　南歸後有人詗京津近事者占此二十八字答之 
哀樂中年幾斷腸誰吟秀句摘奇香天花已隕靈根盡説與嬋娟笑一塲 
　　吳妓吟香者博覽小說一見即識余詩以謝之范里書來慰阿耶嬌兒十四已抛家眉尖眼角還如畫那有勞工印火花 
　　　永兒在柏林西門子廠去年煆鐵火花濺傷眉間秘不以　　　　　 
吿近寄照片來弟妹力索疤痕無有也　　襟尙餘香袖尙溫狂歡清怨總無門幾番檢點還思索難浣春衫舊淚痕 
　　書此憮然 
[偉人軼事] [  佩萸]  
　　我們都知道美人安迪生是今代的大科學家他發明許多電氣事業上的東西利益最大的就是那電燈當他小的時候頭腦生得異於尋常醫生都説他要犯腦病但是他的母親却知道他是可造之才廹於家境無貲求學他的母親在家務之假敎他讀書後來居然從賣報童子一躍而爲全世 
界的大科學家奇極了當他年輕的時候他家裏設了一間小小的科學試騐室一天他試騐輕氣忽然走進一個鄰家的小孩子他就對那小孩説倘使你的肚裏灌了輕氣你就可以飄飄蕩蕩的升天去了好像輕氣球一樣小孩聽了當　 
然喜歡安迪生就把輕氣强廹的灌進去不料非但不能升天而且那小孩不能動彈了嚇得安迪生直跳起來連忙喊他的母親帮助他用藥水消氣幸而小孩漸漸醒了大事化爲無事［見安迪生之歷史］（英文書名） 
低眉變怒目[  烟橋]  
　　菩蕯低眉誰也都知道的因此韋陀捧着杵王靈官挺着鞭他一點兒不變慈祥的態度自從阿羅漢愛上了孔方他就看個透穿心知這般衆生也可以利動那麽天下眞没有難事了因此把眼抬起來只見那四大金剛還是圓睜怪眼不－ 
知道是什麽意思冷眼看去原來虎視眈眈只注意在施主的袋裏不禁好氣又好笑了後來有一位酒肉和尙想借着塑像裝金沾些光去却是碍着菩薩的地位抵椿把菩薩搬去換上一尊泥傀儡那時菩薩再也按捺不住了便把低眉豎起怒目睜開第一步向劉海借了一串金錢把阿羅一個個套住做個護法第二步坐定了蒲團一百個不理不過菩薩没有金剛的能耐怒目也不得長久四下裏逼得緊雖不落下湯罐去却畢竞像和尙般給香伙趕出了 
[自由結婚經過七星期之結果] [  邗濱釣徒]  
　　第一星期我的至親愛者我把你的小影整日價嵌在我的心上拿他安慰我的靈魂 
　　第二星期我的摰愛者我願永久與你在一起兒鶼鶼鰈　妒煞那天上牛女 
　　第三星期我的親愛者我願爾我濃厚而甜密的愛情始終如一不被他人奪去 
　　第四星期吾愛你近來爲什麽鬱鬱不樂又不大講話使爾我愛情減色 
　　第五星期我的綺穠這幾日你何以不回來又對着我似理不理的難不成此刻别有所戀麽 
　　第六星期綺穠你現在旣别有所戀那末我也戀愛别人去了你要曉得戀愛是人人的自由啊 
　　第七星期哼我明朝請律師和你離婚 
他們因爲自由戀愛二人便自由結了緍结婚後共計經過四十九日以上就是他們經過的態度和情形到了第七星期的那末了一日他們倆眞個離了婚離婚就是他們自由結婚經過七星期的結果旣結了果那以後的話我也没有説了 
[字類趣談] [  茸餘]  
　　嘗觀某筆記謂［射］［矮］二字後人纒誤［射］爲寸身二字合成即身短之義當讀［矮］［矮］爲委矢二字所合成即放矢之義故當讀 [射 ]此二字解説頗有趣不知果爲後人所纒誤乎 
　　盜賊二字俗諺亦反用按竊物爲盜如「鷄嗚狗盜」是刼掠　　爲賊如傳［殺人爲賊］是今則稱明火執杖者曰强盗竊物曰賊骨頭豈非反用乎 
　　王荆公之解字殊牽强可笑彼謂竹擊犬爲笑土皮爲坡信如此説則犬生二口爲之哭水之骨爲滑矣 
　　上小下大謂之尖此字妙極趣極然卡字爲不上不下之形因何不讀爲中字耶 
　　亡心爲忘言其心不在意事多遺忘也然忘字之心搬在半邊即爲忙字豈今之營營逐逐者良心多歪在半邊者耶金木水火土五字倘效現在體操中之疊羅漢多可成字如鑫森淼炎圭是也 
[影戲識小錄] [  周世動]  
　　影戲中之舉動快慢相反 
　　抺粉之濃淡須視扮演者皮膚之黑白而定 
　　攝演時眼不得呆望鏡頭否則兩眼無神 
　　表情須出於自然恍如身歴其境勿徒事做作一若與己無關 
　　攝哀情片必佐以極悲哀之樂聲以觸其悲思　　欲爲影片明星務須多看多學多摹仿 
　　名作影片不可不看不良影片不如不看 
　　凡一片之出其影響於社會如何導演者負有重大責任下流分子勿使混入影界以免累及影片之價値 
社會小説 
[人間地獄（九六）] [  娑婆生]  
　　第五十回别具肺肝香車迎老妓推翻嫡庶畏冡子喚親娘 
秋冰一開了門笑對着江浩源道你爲什麽這一旱來江浩源也不回答抬起頭來一瞧秋冰只見他一張又黄又油的臉皮包着骨頭額角上的皺紋重疊一條一條比英大馬路五龍日昇樓下的電車軌道還要多滿嘴烟薰的焦牙一笑全顯露出來江浩源一看必中禁不住打了一個噁心心中歎了一口氣道此人到底老了這副樣子還比不上我結髮夫人來得乾凈淸爽怎麽他出堂唱的時候燈光掩映脂粉輕敷起來還有幾分人樣如今他霍地從床上扒起來怎麽這般如此心中老大不快所以秋冰和他説話幾乎全没聽見走進小房間内四面一瞧並没有第二個人在内却往床面前沙發上一坐秋冰進來仍舊向床上一躺瞧著江浩源這東張西望的樣子也覺奇怪問你尋什麽江浩源道我聽見娘姨説昨天晚上你有一個小姨妹老四不老四從北邊下來和你睡在一起因此他呌我不要敲門怎麽你房間裏並没人呢秋冰笑了一笑道老四啊他從北邊下來和我談到天亮他回泰東旅館睡去了我再三留他嫌我這裏夾不肯住在這裏我還是一個人睡的這樣熱天兩個人擠在一隻床上是不大適意江浩源微笑道那末你以後便永遠一個人睡罷秋冰瞇縫著老眼做出花樣向江浩源溜了一溜道這到也要看起不能一定呢一種鈎魂攝魄之情完全流露出來若在平時江浩源一定要趁勎凑過去温存一回無奈江浩源這時候見秋冰這副不梳不洗的隔夜面孔實在鼓不起什麽興趣勉强的向秋冰澹澹一笑秋冰還不明白接着道今天不是禮拜嗎你行裏封關爲什麽出來得如此之早江浩源道我有事體秋冰道阿是看房子霞飛路你去過嗎到底那所小洋房怎麽樣頂要緊是要有　浴間和沿馬路的陽臺不然狠不便當呢江浩源搖搖頭道我今天出來是有正經事體並没去看房子房子慢慢交辰光早來兮到節邊還有兩三個月呢秋冰聽了這話老大不願意頓時面孔往下一沈對江浩源道你這話眞不像一句話難道我們的事不算是正經事嗎 
　　校正昨日人間地獄末二行靱字是靸字之誤綠字是繡字之誤拖字是掩字之誤合即校正 
三言兩語[  鵑]  
　　我讀前人的詩見有一首捉搦歌云瓜皮艇子長二丈小姑十撑九不上何如泊岸待潮來免打江心逆流　這一道詩是説撑船須要待潮順流逆流撑去是徒然費力不濟事的撑船是如此辦大事也何嘗不如此但那保定旗幟下一班不識時務的小人偏要逆流撑船好了如今風浪已漸漸的來了我們只須張着眼看他們打翻船罷 
 
 
 

Page 9

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 10

 
 
第一萬八千零七十三號;中華民國十二年 西曆一千九百二十三年六月二十號
星期三 * *國内要聞二 
[湘西問題益徵和緩]  
　　關於湘西問題之眞相巳詳昨報即最近譚趙往返電文譚痛斥湘省不應自殘趙則力關謠言之非兩電要旨亦見前報專電茲因該兩電極可注意特錄原文如下（譚部長來電）趙省長林議長宋師長魯師長葉旅長賀旅長劉旅長夏司令謝鎭守使吳鎭守使蔡鎭守使田旅長劉旅長陳統領常德唐旅長灃州唐旅長宜章王司令鑒湘以甌脫自居保境底民或尚可爲人所曲諒若通欵北方引致敵兵自殘同類則是甘與正義爲敵後有千秋何以自處此問發現洛吳致鄂蕭一電有湘省趙總司令擬以四旅兵力解决湘西陳渠珍蔡鉅猷所部甚願我方援助將來作戰區域當在桑植大庸慈利鳳凰長豁溆浦一帶即希密飭荊沙宜昌施南鶴峯軍隊嚴行準備届期相機援助炎午成功是爲至要等語見者皆爲齒冷兩年以來國有大事湘皆無以自見猶可諉爲力不從心若助順則以無力自居助逆則殘民以逞天下基謂之何湘西蔡陳諸將擁護元首服從命令世所共知無故稱兵自相殘殺遂以此開南北之戰端以桑梓爲孤注揆之良心豈宜出此湘中明達必不謂然諸公身在局中利害與共若有其事何可雷同務望合力打消切勿輕舉蓄力待時以圖利國延闓在外與有榮施否則自相煎迫各走極端湘軍十餘年歷史因之　壞弔民伐罪海内豈無健者素託深交勿謂延闓不言也延闓東（趙省長覆電）萬急廣東建設部譚部長畏公鈞鑒東電奉悉無任惶悚我公爲國心長愛鄉念切語出肺腑敢不凛然惟此間事實有與鈞電所云相去甚遠者言之則似文過而飾若不言則又恐無以自白恃在愛庇謹爲我公一略陳之湘省迭受兵禍創痛最深自公倡自治恒惕承懷惟冀力行以事休養雖成效未可遽言然固兢兢以保境息民爲幟志若謂引外兵以糜爛桑梓恒惕雖愚斷不至喪心病狂冒此大不韙於天下無論彼方是否確有此電恒惕始終實未聞知其中有無造作流言故爲離間冀收漁人之利者我公明察盍致三思年來西南渙散常易爲北所乘湘省爲護法之區苟各省能力謀團結於綏靖國家有具體計畫即求議會舉全湘而再爲巨大之犧牲亦所不惜若互攘位徒事内爭勝則如虎負　敗則引狼入室不獨無益於國且重增痛苦於民所謂救國實以亡國恒惕對此不敢苟同即揆之我公夙昔愛鄉愛國之初心庸願出此此又恒惕所欲爲我公陳述者也辰州自護芳去後謠言以寗此間對於蔡使亦無不可諒解之處陳統領公忠體國提倡鄉治舉辦敎育實業不遺餘力地方攸　賴湘人共知於前此謠言尤無牽涉恒惕素隸帡幪謬承托付惟力事内部團結以維現狀心力交瘁猶懼勿勝何至自抉藩籬授人以隙其爲奸人播弄不問可知要之恒惕在事一日即當盡責一日一惟秉公初志以息湘民斷無故履危途自叢咎戾舉凡我公所明諭要以鄉國爲前提藉曰未能敢不加勉敬承苦口用布赤心謹電迫陳伏望示復恒惕元按湘西問題本俟湘鄉會議决定該會議巳閉幕一致主張解釋誤會以鞏湘局即譚氏不來此電形勢亦巳和緩惟楚人好謠近因湘鄉會議又有譚趙决裂之宣傳衡陽鎭守使謝國光寳慶鎭守使吳劍學决來省城解釋誤會（巳見昨函）是一切謠言均將打消矣又章太炎近因湘外交案由北京辦理指爲通北趙有電辯覆云急上海法租界敏體尼蔭路裕福里二號章太炎先生鑒灰電奉悉此次日兵槍殺市民民憤巳極初由省政府向駐湘日領提出抗議乃彼以國際關係必由駐京日使向北外部交涉不得巳經省務院議决電北外部請其向日使提出抗議在聯省政府未成立以前湖南一省旣未列入國際團體舍此别無辦法至於請鄂派艦赴湘絶無其事且亦無用其來顯係有人造謠别具作用至云借題歸北尤不敢承恒惕支宇鑒内爭不巳國亡無日抱定自治主義始終弗渝當茲外患侵凌之日方痛心疾首之不暇何至喪失人格一至於此我公對於湘省自治愛護素力尚望始終維持母使乘機破壞者得售其奸以爲明察之累謹此布復諸希亮鑒趙恒惕林支宇叩元 
[長沙通信] [  華]  
　　楊交司長之談話交涉仍在延宕中 
　　六一慘案之交涉完全停頓双逢北京政變外部三日無電到湘人民甚爲懷疑十四日記者晤交涉司長楊宣誠楊雖抱病但仍至辦公室披閱文件記者入室時楊正服藥面容頗有病狀楊首即發言曰我甚願議會因我交涉不力提出不信任案則我之生命可以久延否則病莫能支矣本署職員自科長以至辦事員昔爲淸閒機關終日可不到署自發生交涉以來外宿者均遷入署内廢寢忘食困倦不堪有患眼疾者有患痔瘡者　署無一健全之人幾與痛院無異記者慰問數語即叩以交涉近况答云此數日無交涉可言日艦假口未奉政府公使命令不能撤退縱再交涉亦屬徒勞故此案勢必久延莫决我方宜抱定堅忍主義使彼無詞可假近日彼方狡謀百出仍思尋釁我方不宜墜其術中茲舉數事奉告 
　　（一）沅江輪抵省以後旣無搭客復未裝載貨物且日淸公司現巳宣布暫停營業乃該輸忽於日昨放空船至湘潭勾留久之仍放空船而返蓋日人明知目淸碼頭必有許多學生聚集長沙人民態度漸趨穩靜口人無隙可乘惟湘潭民情仍在熱烈中擬以該輪前往激動潭人之怒以便另生交涉 
　　（二）前日忽然放砲七響聞者爲之變色蓋是時不獨外交緊急且湘西丰有謠言人心惶惶談虎色變以故一聞砲聲莫不驚懼失色嗣經調查始知係日艦所發謂是日日領事登艦故艦長有此禮節交涉司翻閱外交公約知領事在駐在地内公式判訪艦長艦長可以鳴砲歡迎當時致電詰問日人果以此語答覆惟領事往返艦上不下數十次公式拜訪亦有數次何以前者未聞放砲今忽爾爾能不令人無疑乎 
　　（三）日艦每夜放探海燈光線四射湘江無用探海燈之必要且交涉未發生以前日艦及其他各國兵艦皆無放探海燈之事該燈照耀行人之眼亦係故意驚人交涉司電請勿放該艦則以演放無碍等語相搪塞 
　　（四）長沙秩序平靜巳極日商儘可安心恢復營業乃日領堅不允從男女僑民仍集居領事館官廳再三與之交涉均稱日人不能購得食品官廳以此事爲近來所絶無借曰有之亦可由官廳專人代辦日領仍堅持不肯用意至易窺見蓋彼方仍在宣傳長沙排日事件借此表暴所宣傅者之非虚耳 
　　（五）另有日人多名每日輪流入城購物或故意撞倒行人或故作怒態抑價或不給値攫物而去此種無意識行動爲往日日人所無今竟繼續發現其居心不問而知無非欲借題鬧事耳 
　　以上數項皆爲彼方尋釁之確證楊並謂關於此點今日本署巳宴請本國長於外交之人才如曾寳蓀女士及趙運文等代向各國駐湘領事聲明近日我市民遇事容忍官廳保護日僑尤力彼方無詞可假不難博得各國同情云云按長沙近日雖仍戒嚴巳不如前數日之緊急防護白畫街市步哨多巳撤退晚間仍分布街中外交會旣經改組人民决無浮動之虞矣 
　　近幾日之外交迄無進步以前人民對於外交之激烈不外學生工人首爲之倡工人又惟學生之馬首是瞻自經戒嚴以後軍警密布城廂内外荷槍納彈如臨大敵青年雖有勇氣亦莫能與有槍階級抗况各校長諄諄訓誨約束綦嚴各處正在舉行暑期試驗故學生己跳出圈子態度冷靜異常市民遂呈羣龍無首之氣象羣衆性質有時熱如火炙有時冷若冰凝今之態度殆巳漸趨消極往日各學生調查日貨不避寒暑今亦無之外交後援會自改組以後青年之勢力轉移於公團代表之手所謂公團代表者高談法理固所優爲至若實心任事有辭勞瘁則吾不能遽信凡此現象皆爲官廳所深喜者蓋官廳之志願僅求日人不得反噬或交涉不至擴大而己至日人方面往日雇用之華人皆被捉將會裏去（外交後援會）重賞之下無一勇夫（以重金雇用僕人無一應命者）日人大有坐困之勢今則不然受傭之華人見市面巳恢復原狀漸漸歸來仍爲日人服務因此日人生活上需要品得之甚易不必再由輪船往返湘漢輸運接濟日商現有石井照相館及二三牙科醫院依然復業惟大多數仍掩門以　官廳催促日領數次日領僅答以從緩再說實則日商之不全體復業在華人疑神疑鬼以爲彼等正作長沙不靖之宣傳非如此不足以取信於人而以記者觀之日商自知復業而後勢必無人過問故仍坐待時機吾再言官廳之近况省長公署及其他機關似皆忙於過節無暇理會外交所未忘懷者惟一職責所在之交涉司耳然該司自經幾次苦戰後（舌戰筆戰）日人高溝深壘堅不可入以爲湘省不能辦理外交非由北京外交部與日公使談判不可該司始知賣盡氣力亦僅取得無結果而返遂變計改攻爲守不以一矢相遺外交部雖於十四日來一電報措詞空泛無比僅謂巳根據來電照會日使日使允電政府核辦現在北京總統出走内閣渙散何心辦理外交國勢如此政府如此尚何言哉 
[湘交涉停頓中所聞] [  幹]  
　　被捕者與自殺者 
　　六一慘案發生政府巳力盡其對内之責任如宣布戒嚴也解散外交後援會也逮捕外交會人員也（如該會臨時主任劉士奇商專學生李繼明均被捕去雖隨即經該校長保出然李巳受辱又萬練英夏曦夏明幹敦亮皮兆麟王基永戴曉雲等七人均經戒嚴司令部出票拘傳惟均巳避匿未被捕去以上諸人皆外交會分子也）務在使日方無所藉口我方對此可謂困頓己極而日人方面則仍視若無事向之交涉以游詞搪塞不曰須請命政府即曰須靜俟時機不與交涉則更淡然漠然矣十二日交涉停頓十三日又以楊交涉司長病莫能支派第二科鄧承暐科長代赴日領署談判辯論至兩小時之久仍然不得要領而交涉遂以　置 
　　六一慘案國人無不悲憤長沙私立萃湘女子藝術講習所縫紉科實習主任敎員向體四女士曾因憤自殺雖以食管未斷尚可醫治然究竟能否無性命之憂醫者尚無確實把握乃自此事發生後常德又有因憤自殺之兩學生昨該縣來一通電雖下半段爲電局遺落不知爲何人所發然觀上半段所述於學生自殺情形固甚明瞭也其文云「本日上午十時常德三德中學校學生李益焜陳英憤於長沙日艦槍殺市民曁常德日人毆傷學生事慨國事之不競因相繼身死身旁搜得絶命書一紙略謂某以身殉爲國人倡云云除由該二生家屬在在 
該校大禮拜堂收殮成禮外並定於寒日特集各界開會追悼」其下未知尚有何措詞也 
[南昌近訊]  
　　蔡成勳决心助保曹贛蔡爲保系健將對於最高問題早巳表示擁曹曩時蔡有所求逕呈保曹秉命而行黎雖多方裁抑終不可能因之贛長問題成爲懸案春間某督促陶家瑤來贛蔡請緩期三月其時軍政界即傳最高問題不久實現省長將爲主座（指蔡）酬庸之具陶何能來及前星期保曹代表胡恩光來贛軍署招待敬如欽使賓主所談事秘莫詳惟胡甫出省而京潮發生又方本仁出師韶關亦即示威南服一法可見今日之蔡在擁曹各督中亦稱量要分子曹如上台蔡必首擁即一般官塲心理亦多主擁曹以蔡得其援大衆祿位將因而益臻鞏固也 
　　潯路股東開會不准南潯鐵路前此擬開十三次股東大會解决路事官廳因値戒嚴批示暫緩現董事局又呈請蔡督理准予開會原呈略般稱南潯鐵路有限公司股本五百萬元本路材料工程約銀一千五百六十萬元自民國十年八月開第十二次股東會巳歷三載自蔡儒楷總理逝世本路股東迭向京外官署少籲改選復據公司條例及本路章程應行召集開會質問董事局疑爲故意推延紳等屢催張協理來省面商六月一號張協理出席公同議决簽字定於陽曆七月十號起至十六號止在南昌省城正式開股東大會通過修訂章程選舉總協理至於開會地點容俟開會一星期以前另行報告戒嚴司令部警務處飭派軍警以資彈壓頃讀省署咨覆議會開會文件深幸援軍業巳過境地方無事贛省各銀行早經開會本路股東會事同一律所有南潯鐵路有限公司股東遵照條例向章開會緣由理合詳陳察核旋由戒嚴司令部曁警務處會銜布告禁止該路局暫緩開會略謂戒嚴期内凡人民集會結社與時機有妨害者均應禁止歷經軍署曁本部處迭次佈告各在案嗣因旅大及取消二十一條協約之交涉發生全國譁然羣起力爭並有外交後援會之設本省人民亦接踵而起請設、 
斯會當以人民愛國如此熱心未便拂逆特予通融照准並限於開會之前一星期呈報以便從容調查分别准駁茲據南潯鐵路董事局呈稱爲通過修訂章程選舉總協理定期在省城召集股東開正式大會地點俟開會一星期以前另行報告請派軍警維持等情核閱來呈似以爲一經呈請槪予照准殊不知後援會僅屬本城人民所組織非如鐵路股東各縣皆有一經召集人數必多現値鄰氛不靖宵小潛滋爲保衛地方安寗起見除批示暫緩舉行外誠恐人民不知眞象合行佈告其各凛遵母違此佈 
[川省楊森軍隊敗訊（成都通信）]  
　　川省戰事延長未巳不過戰地時有遷徙前日在省近又移資前此楊森率領大部隊伍猛攻省城東路之龍泉山在山泉舖·赤水舖·張飛營·茶店子各處與賴心輝張亞光各部隊伍激戰五日夜因傷亡過多楊乃退去正面移兵猛攻左側一路淮州廖塲日前復經熊軍余師迎繫又復相率退去近據賴心輝一日電報邊防軍同二混旅一部追擊楊軍於三十一日午後八時巳將資陽克復現追擊至飛紅舖前面進逼銅鐘河（資中屬）又左翼樂至之敵亦派邊防軍前往威襲今日必可佔領又據藍世鉦軍之藍指揮文彬報告該部巳又到嘉禾場由羅泉井球溪河向資中前進追擊楊軍又據熊軍總指揮部參謀處報告云楊軍於三十一日晨退至臨江等（資陽簡陽之間）被我軍追及該軍後隊略爲抵抗又被我軍痛擊隨時紛紛潰退資陽我軍正在追擊中等語傳聞楊森將在資中與熊軍决一死戰資中爲四通八達之地北聯安岳南接自井東到内江决戰之地尚多雙方相持恐不能如在龍泉山頂之易分勝負也 
　　又聞劉存厚現在北路棄去綿陽開到保寗暫事休養擬在保屬將欵籌好即行開兵取道鹽亭與楊森合再作後圖川省戰禍將日延日長也 
　　字林報十八日北京電云據此間各方面消息楊森在川巳完全失敗滇軍現由南面拊其背勢殊岌岌據益世報載稱吳佩孚己棄楊森任留存厚爲川省北軍總司令藉以改變其態度蓋吳向不認劉爲其同志稱之爲流寇也 
[青島治安無慮之外訊]  
　　大陸報昨接青島某英人來函謂外傳青島不靖消息均屬不確實則青島地方官治匪不遺餘力今匪氛巳靖所傳天津美僑加里波狄少佐十二日在青島附近爲土匪據去之說全與事實不符蓋加氏上年向日員承築道路繼乃分包與人迨功成後有一承包者似未將工資付淸小工適途遇加氏乃尾之至旅館向其索資館經理以電話召警察警察旣至邀加氏至署陳訴館經理派職員一偕加氏同往兩小時後該職員歸稱警署問話後巳覊留加氏館經理即報告英領事英領事派譯員往查時美領事亦得訊由電話探問警署答稱恐小工與加氏爲難故爲加氏之安寧計而覊留之美領事謂可即釋之警署即照行北方某報謂青島警察多屬前之土匪此乃反對華人之宣傳運動查青島警察多來自北京曾受良好之訓練其保護居民尤勝日警臨城匪案發生之夜青島警察偵探四出搜查旅館娼寮拘獲百餘人審訊後内有九十人當衆槍斃於是奸宄寒心均不敢逗遛境内據警長語通訊員青島百哩之内現無一匪徒外間所傳青島附近匪患消息張大其詞皆屬某方面近六個月來之宣傳事業此種手段殊可鄙也總之青島今日之安靜與日人治理時有過之無不及也 
[駐哈蘇俄代表易人]  
　　哈爾濱國際協報云俄國勞農政府駐哈東省鐵路地帶特别代表栢谷丁氏因患肺病不能任事業巳辭職赴貝加爾鑛泉養病近經勞農政府正式任命前遠東共和國政府國營（國家經營之謂）總長士荷璧氏接任按士荷璧氏原係威埠中央職工聯合會副會長勞農政府以哈埠外交問題政治問題比較尚少而經濟問題時有發生此次任命士荷璧氏以其富於經濟知識也惟勞農政府原否認財産制度今派代表反選富於經濟知識之人可見勞農政府知遠東方面不能不適用經濟政策將來對於遠東必有一翻新經濟政策出現士荷璧氏前在威埠副會長任時與日人交際之件甚多頗悉日本情形且長於雄辯前任遠東共和國第一期國民議會紛亂如麻之時彼在議塲抑揚演說牽制羣議久著雄辯之名此次選爲代表殆欲用以與吾國折衝歟 
[浙議會開會紀]  
　　討論應付時局方針 
　　浙議會十九日下午二時開第十次大會議員出席八十人政務委員三人由沈議長主席報告議事日程共列九案首由蔣玉麟動議北京政變本會爲民意機關應否有所表示請公决朱章寳云威逼總統不啻盜賊行爲現在本省制憲己經過起草審查亟應督促實行以解决今日政局葉向陽云昨日省憲協會電致本會促成省憲本會究應如何表示許祖謙云本會對於黎氏復位前祇認爲事實上之總統現在對於國會亦不能承認其爲法律上之國會應抱定門羅主義函告軍民長官勿捲入政治旋渦查人偉云本會對於中央不必表示可否以免捲入旋渦但設法救濟省憲催辦户口登記如期辦理總决許國楨主張通電宣告獨立陶毅主張電請國會趕速制憲盧旌賢云國民心理不贊成武人總統本會應本此通電以符保境安民之主旨顧紹鈞云國會浙籍議員表示極爲正當本會應爲後盾請其力爭至於實施省憲尤盼望一致進行陳惠民云請軍民兩長維持保境安民本是一面籌備施行省憲張韜云實行省憲須先有一種組織現在省憲施行法尚未議定本席以爲預備初步應與各法團接洽如何過渡方法俾利進行蔣玉麟云本省對於中央除普通行政外軍事財政早巳脫離關係儘可依照程序實施省憲屠用錫主張截留一切國稅不必再報解中央葉向陽云本會對於北京事變應由秘書長起草電稿至於自治大綱及實施省憲不妨從長計議祝紹箕云浙江惟一宗旨係在自衛現省憲機會巳到應即促成總决咨催省署迅速調查户口並以中樞生變各省爲自衛計惟有發布通電籌備省憲衆贊成通過遂回復議事日程開議浙江省中華民國十二年度省地方歲入預算書歲出敎育費繼續二讀許祖謙蔣玉麟對於法校商科經費主張删去王承祖朱章寳張佩璇主張列入方欲付表决在席人數不足旁聽席法校學生頓足喧譁遂由議長派守衛制止預算仍未議决而散 
[杭州快信]  
　　此間輿論界現鼓吹聯省自治實行省憲各團體主張促國會議員南下另行集會軍民當軸態度現尚沉默 
　　師校慘劇案地審廳裁决後俞爾衡等不服以原裁决書理由欠缺擬即向高等廳提起抗告公開期恐需時日 
　　永嘉縣商會以温州係海關口岸商務繁盛與杭甬一律决議援例改組總商會張省長以事屬可行巳咨部核示 
　　省議員鄭邁等賄賣營長案自施旋解省後地檢廳尚無動靜至章肇修在逃所遺高審廳民二庭推事缺昨巳另委李維翰接充一面報部備案 
　　第一區捲菸特稅局至上月底止巳報解稅欵十八萬元有奇其他各區局亦紛紛報解共在三十萬元以上 
　　浙沙灶地墾放局係屬創辦成立月餘一切開支巳商准當軸於省道經費項下移借二萬元以資挹注 
　　紹蕭鹽平海甯各塘工局呈報梅汛安润瀾 
地方通信 
[松江]  
　　逆倫案三志石湖蕩謝陳氏被次媳徐氏與壁鄰周宋氏母子毆打斃命一案巳根據屍弟陳杏堂向五庫警局報告之官文書舉石湖蕩方面探訪所得載諸十八十九兩日本報茲悉屍子方面巳經來松謂伊母係被周宋氏毆打致斃極力否認媳婦謀害自謂婆媳間祗有互扭事實至屍弟陳杏堂之報告尤認爲瘋癲胡鬧行將運同匿不舉發之地保併予呈控欲將罪案加於周宋氏一人身上惟石湖蕩人咸指次媳徐氏爲倫常蟊賊茲再補記所得當日情形如左巳死之謝陳氏共有三子一女長安齋次鶴雲（即逆媳徐氏夫）三小全雲女則嫁與同鎭楊姓該氏因不容於子媳向在松江帮傭每次回家必被次媳百般凌辱甚至該氏之嘴亦曾被次媳撕破外間所傳毁鍋碎蓆等事尚屬小焉者此次該氏於古曆四月二十四日由普陀燒香回家不但即爲子媳屏絶飲食且連床上不准安睡以稻草舖地爲伊睡臥之所自氏因家堂中點香禱告被讒毆打之後數日不食嘔吐糞水·蛔虫旋於二十八日身死迨入殮之日屍弟陳杏堂前來吊奠察悉被害即將次媳徐氏鎖於死者之足周宋氏則罰令於靈前長跪然後赴局首告詎當晚屍屬家中即爲小全雲成婚說者謂無論伊母被媳謀害抑爲周氏毆打態度竟似此安閑尤無怪受輿論指摘及警局飭拘逆媳即由巳死謝陳氏故夫前妻之女壻高某出爲力保並擔負隨拘隨交責任是以祗將周宋氏解究在周宋氏於警所預審供詞謂死者被次媳徐氏毆打伊曾出爲勸解並無帮同行兇之事惟此事究竟如何辦理俟十九下午由縣預審後再行續錄 
[蘇州]  
　　水警派船遊巡太湖江蘇水警趙廳長訪聞太湖土匪有圖擾鐵路安寗之謀曾奉督軍公署密令嚴防當經令行滬杭滬寗二路路綫經過之水警各區隊加派官警添船駐防在案茲查蘇之太湖爲本廳所屬第二區轄境無錫一帶又爲滬寗路綫所過之處河港紛歧橋梁尤多非添師船駐防不足以資保護故於前日令行第二區師區長迅派師船選調得力官警凡鐵路經過之河港橋梁地點應各加派巡船駐泊以重防務至太湖地方素爲水盜出没之區旣有前項謠言必非無因應調淺水兵艦仁勇靖湖昭武靖安等艦駛往該湖寛闊之處上緊遊巡遇有形跡可疑之船隻宜詳細盤查以昭周密一面移文浙江水警來廳長請派兵艦開往太湖會巡 
　　肉業依然罷市此間肉業罷市後連日集議反抗手續縣署派警四出拘捕爲首之人並將抗交肉業要人之地保收押示懲由是月繳二百元之承認同歸泡影各趨極端曠日持久必愈難解决矣 
　　委定各區淸道稽查蘇州警察廳長李桂卿君以時届夏令瓜皮菓核人民任意傾倒易生疫病特照舊例委任東區巡官馬麟閣南區巡官徐瑜西區巡官敦光裕北區巡官商學文閶區巡官張景華兼任夏令臨時淸道稽查 
[奉賢]  
　　　一高籌備二十週紀念會奉賢第一高小校自前淸創辦以來巳届二十週年茲於六月十七日由校長王兆璋君邀集校友開籌備二十週紀念會到會者三十餘人議定於前進庭中建紀念塔一座並定古曆六月初二初三兩日開紀念大會表演學藝編演新劇請名人演講并演唱京戲崑曲影戲幻燈等想届時必有一番盛况也 
[無錫]  
　　五七團對湘案主張無錫救國五七團長沙事件特於十八日下午四時在事務所開緊急會議到團員數十人來賓有永制十二團代表李棟珊等公推徐萼芳爲主席石淸麟爲紀錄首由主席報告長沙日人槍殺華人案件畢經衆討論須從根本上辦法一面爲湘地後盾一面斷絶經濟抵制劣貨議員聯合邑中各團體作强有力之舉動當場推定徐萼芳石淸麟兩君與各界接洽一俟接洽就緒定期開一聯合大會以便一致進行議畢散會時己六時餘矣 
[揚州]  
　　掣驗局未收規費之呈復稽核造報總所前以海洲小輪緝獲合泰和私鹽船户供稱曾在下關掣驗局繳納規費令運使飭令該局查復昨丁司長己據復到謂此案係在施前局長任内發生詢及舊日司忓並嚴詰各方面僉稱委無其事毫無影響此後自應更令在事員役隨到隨掣有私提私無私放行不准稍有抑勒以杜流弊云云即經轉復該所察核矣 
[鎭江]  
　　布告鄉董權限大港市董事夏啓泰具呈縣署略謂鄉董一職地方人民沿襲前淸舊習不明權限誤以一切民刑訴訟事件董事皆有權過問以致託名招搖者遇事假借名義輙用承攬實足敗壞董事名譽故鄉黨自好者往往鄙董事而不爲不知董事職權所在純係行政範圍並不得干涉訴訟事件司法獨立明明另設機關啓泰承認董事職務竊恐有前項情事發生當先有明確表示蓋名譽爲人生第二生命不得不思患預防擬請給發布告俾衆週知以免人民誤受欺詐等情丹徒翁知事據呈後巳於十七日印發布告張貼該市矣 
　　催繳假處分餘欵鎭埠天泰小輪局主秦道生家産訴訟業經結束曾誌前報茲聞審判廳前執行假處分時委任俞世誠爲管理人安案結後其收入營業餘欵及計算書理應即日繳廳飭秦核領詎俞延不交還爲期己久故秦道生復狀審廳請求限繳審廳批云狀悉查此案假處分原因消滅後迭經令催管理人俞世誠速將餘欵及營業計算書繳核迄逾多日未據該管理人遵繳實屬玩延巳極姑候飭吏嚴催如該管理人再敢延宕本廳自有相當辦法併仰知照云 
　　繭稅收數較旺丹徒貨物稅總所每年所收徒邑繭稅其數甚淡本年徒縣所出繭貨較往年增加數倍故該稅所派往各市鄉收入此項稅數竟達二萬六千餘金據云實爲歷年來所未有云 
　　組織商界聯合會南寳堰鎭共有商號二百餘家爲研究商業聯絡情誼起見特由商人王元等發起組織商界聯合會現巳籌備就緒定於二十日開成立大會 
　　米價回鬆之原因鎭埠食米前因來源稀少逐漸增漲高米巳貴至十一元以外近日蕪湖江北等埠運來大批客米各礱坊米行貨如山積故價格突然跌落高米僅售十元上下云 
[淸江]  
　　合作棉塲職員本年江蘇推廣棉産在淮陰縣發散棉種一百七十石駐淮棉業指首導員馬德祚周歷纩村視察生育情形指示栽培方法並於五市二鄉設立合作棉塲七處改良栽培考究育種使一般棉農得以觀摩效法以收推廣實效各場職員均係第三農校畢業生對於桑梓棉業之推廣素抱熱忱馬君爲增進各員棉作學識起見特訂六月十二日起就第三農校農業推廣部開第一次研究會請東南大學植棉專家孫玉書君及第三農校飽有棉作專門學識經騐敎員馮馥棠王作薪王亞農葉介明諸君逐日演講詳加討論更附設棉作展覽會棉業圖書室以備瀏與會除各塲職員外省立第一農塲棉作部第三農校推廣部淮陰乙種農校均派員出席旁聽直至十五日始　别攝影而散 
[南京]  
　　師範講習所酌授國語之廳令敎育廳令各縣知事文云案查前據滬海道屬縣敎育會聯合會主席薛蔭田呈爲本届聯合會議議决請令各縣師範講習所聘請專員講授國語祈鑒核等情前來當經批示旣據分呈應候省令飭遵嗣奉省長令據該主席呈同前情令廳核議復奪等因當以該會所陳爲注重國語起見自可照行惟師範講習所修業期限甚短所修科目甚繁其應行注意者實不僅國語一科而各縣之需要國語者講習所亦早巳設有此項目似可令行巳設甲種師範講習所各縣按照各地方需要情形酌量辦理等語呈復省長核示各在案茲奉指令内開呈悉如擬辦理等因奉此合行令仰該知事轉飭知照云云 
[湖州]  
　　絲市疲滯之原因新絲自登場後因洋莊絶無銷路是以當地各用户均看賤停收各行交易亦甚淸淡以致價格日益見跌最近市價高貨每百兩（天平秤）六十二元較前跌十元而各絲商仍不踴躍逆料難望起色 
　　錫湖輪船公司近訊錫湖輪船公司曾由湖錫紳商發起額定資本十萬元業巳認招足數聞行駛航輪巳在上海訂購計需規銀七千兩船長一百二十英尺闊計二十五英尺該公司於前日在錫召集各股東恊商進行方針决俟建築碼頭等手續完備後即行開駛 
[嘉興]  
　　商聯會定期選舉職員中街越城商界聯合會現由籌備員黄桐生等三十六人籌備竣事現巳發出通告定於夏曆五月初十日下午一時借座縣商會選舉正副會長及各部職員知照各商號届時指派代表出席僣議云 
　　補選縣會議長平湖縣議會議長徐嘉麟因案辭職故該會特於日昨補選議長共到議員十人互選結果葛昌樞得六票當選爲議長刻由會備文咨請官廳備查並分報各機關柛照矣 
 
 
 

Page 11

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 12

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 13

 
 
第一萬八千零七十三號;中華民國十二年 西曆一千九百二十三年六月二十號
星期三 * *本埠新聞 
[滬人士對於北京政變之表示（六）]  
　　唐章等電京催議員南下昨聞唐少川章太炎等多人聯名電京護法議員催速南下云 
　　旅滬議員電關北京國會旅滬國會議員昨發通電云全國國民公監軍閥矯法勾結國會解職分子集合北京擁戴破壤約法解散國會之黎元洪爲總統同人次宣言否認今日愈演奇迎合軍閥意旨隨開兩院會合會否認黎元洪十三日後之命令爲無效同時又承認黎元洪同日辭職咨文爲有效狐理狐搰莫此爲甚更議决由國務院攝行總統職權不知各閣員業經黎氏明今准辭而列席者並無總理及外交陸軍敎育農商自不得以少數搆成國務院何能援引攝行之文故即以彼輩之所謂法亦復自語相違不合邏輯無怪自愛者紛紛退席似此横行專爲軍閥鷹犬尙欲妄談約法以欺國人用特嚴詞拒絶希共鑒焉旅滬國會議員同叩皓　　總商會函邀會員與會上海總商會近以時局日趨險惡於十七日開臨時會董會　議决本月二十三日午後二時開全體會員大會已誌前日本報昨已由會印就入塲劵附函分致各業代表曁各會員務請届期至會列席與議共商進行云 
　　總商會復廣肇公所函廣肇公所昨接總商會復函云逕啓者接誦大札因時局緊張所以責望於敞會者甚至正言莊論極拜高誼敞會亦國民之一天職所在奚敢自諉業於十七日臨時會董會議决即於本月二十三日下午二時開會員全體大會討論一切决定辦法特先奉復以慰注念 
　　商總聯合會之會議昨日下午二時各路商界總聯合會）江西路（開會到者有江西路東北城百老匯路浙江路崇明路中央九路四馬路愛克界滬西四路大東門山西路虹口六路滬北五區邑廟長浜路北山西路唐家弄虬江路二十餘路商界聯合會代表馮少山主席報告各方面對時局均有主張惟尙未預備妥洽吾儕商人應一致進行今日爲一種預備會諸君有良好主張請即發表俟星期六總商會開會員會後本會加入正式提出云云次霍守華演說云報載總商會將召集　時會員大會但無人相助不能有爲本會對救國運動雖在預備封期但須防他人破壤吾人主張民治主義係純潔之救國運動向所謂救國云者乃政客官僚之假面具商人每爲蒙蔽即如近日各圑體皆曰救國然眞正救國者仍不多見又如吾人之民治運動彼政客聞之一定畏嫉彼等蓋欲以金錢買與論製造空氣也至曹錕黎元洪等均係爭私利以政權爲工具吾人應反對到底再者吾人救國原爲排斥不良份子絶不可再爲政客利用中國今尙有一缐生機全在商人彼擁有鉅資之巨商或不免有所顧慮但普通商人則極愛國近日反對曹錕已歸一致然尙有少數人曰此非無主乎試問北京何日有主何日有外交何日有法律又有以爲如此各省將起亂事但亦决事至此是皆政客之言淆人觀聽者也尙有一要點吾人主張官更須受制於人民機關並非人民都去做官總之吾人不懹私見擇善而從生死存亡咸在此民治主義而此民治主義應早預備不肆空談祇求逹到不求其速終有圓滿結果此次機會極佳因商會與吾人取同樣態度蓋商會較政府有信用也惟吾人非追隨商會乃監督商會若民治機關成立余信官吏决不敢爲惡因商人有最大權力威力本可應用若仍因循外人將管理中國矣現總商會將於每日開委員會七會所有意見可以提出次馮少山云總商會每日五時開委員會由委員再舉五人爲責任委員余亦爲其中之一據彼等云對本會主張頗有懷疑之處余謂民治運動即商人革命商人本有一種權威如德休里士亦一商人現國　　　　 
家有事皆與磋商彼等聞言均爲首肯至商會諸人均甚熱心但頗穏健應如何奮鬭仍在全體商人外人對我商人政治運動屢表示願以友誼相助如關餘鹽餘安格聯總稅司不願交與政府現因人民無切實辦法已應政府要求允撥議員製憲費而存欵之銀行　亦有食言再借欵政府之說總商會關於此事已函漢口銀行界質問不日即有復信因此民治運動之辦法應要求外人將關餘鹽餘交給商人組織之機關次陳家實主張多發通告再開會議以後每日開一常會霍守華主張以總商會爲總機關下次本會開會再選舉委員出席該會次陳翊庭主張由到會代表擔任宣傅員　對霍陳二君主張贊成遂散會 
　　同鄉會聯席會今日開會旅滬各省區同鄉會聯席會本定昨日下午五時績開會議因廣肇公所亦於同時開會故未舉行茲定今日下午准五時仍在廣肇公所開會開届時正副司年曁定海同鄉會等將提出實行民治運動方法案請各同鄉會精密研究分頭進行免致空言無補失信社會云 
　　蘇社致齊燮元函本月十五日蘇社理事會開會當時提議對於時局之意見經到會同人議决函到本省督軍實行保境安民等情已誌前報茲錄原函如下軍崇鍳日來京師雲擾政綱幾絶同人等集議海上不勝棟折榱崩之懆懼默念民國十二年來蒼黄反覆有一種勢力發生即有他種勢力起而代之此起彼仆有若循環而最後解决必根民意此徵諸往事而不爽者也同人等鍳已覆之前車測未來之趨勢以爲目前任何是各拘石年修模　雲字勢匪此香被孫謂居以爲　觀外留觀製久猶門有觀矯自佔山觀火遂匪美山處此最云爲票處係失規存首巢三筆健士據後中即去首瑤中觀華方面絶對無可依賴惟内飭吏治外避黨爭差可自衛而衛國盱衡海内可語此者山西而外厥惟江浙今各省兵爭未已而中央又變出非常在政潮湍急之中僅此太湖流域此較完善之區或可爲國家稍留元氮萬一各方牽引捲入漩渦欲如今日寗可復得公夙抱保境安民宗旨務祈始終貫澈勿爲大力者負之而趨昔實融之於河西錢鏐之於吳越時代則異事勢相同公高掌遠蹠胸有千秋利害是非必已早歸洞鑒蘇浙唇齒休戚相關並請加意接洽因天然之形勝作未雨之綢繆則公之造福東南安有涯涘杞憂迫切用敢掬誠進言專泐敬頌勛祺拜希亮察 
　　留日學會之通電旅滬留日學會昨發通電云全國同胞均鑒黎氏出走政局飄搖列强干涉高唱入雲曹錕一介武夫敢攫首座逼宫慘劇竟活演於號稱共和之中華民國違法妄爲野心勃勃觀夫國務員攝政車站奪印司馬之心路人皆知時機危迫國家將亡而國人猶熟睡未醒一任羣小橫行不起自决豈人心已死歟夫黎氏復職本由軍閥擁戴今逼走黎氏者仍爲軍閥翻手雲雨魑魅魍魎趙孟所貴趙孟能賤而最終之痛則歸於人民吾民處水深火熱之中欲拔無由者久矣慶父不除魯難未已豈忍再受痛苦而不謀所以保國安民之道敞會愚見以爲解决國是舍下列五策莫由）一（黎氏回任不回任不成問題宜速仿瑞士採行行政委員制擇國中有聲望者舉爲行政委員九人或十二人從中再推委員長一人負對内對外責任）二）速謀南北統一各派代表開對等會議於上海孫中山應早日取消廣州政府並由北政府撤銷孫傅芳之閩督令以消除閩粤戰爭）三）兩院不辦選舉曹錕根本不能爲總統國會爲保全名譽計應於制憲以外不問别事）四（實行裁兵節餉）五（濫借外債者宜澈查帳目嚴處刑罪以儆賣國賊與中飽犯尊處如以爲然乞一致主張國家前途實利頼之旅滬留日學會叩皓 
　　西服業同志會之通電本埠四服業同志會會爲北京政變事發出代電云全國各公團曁各報館鑒此次北京劇變事出非常唯一禍首當屬曹錕黎氏自取孽 
障固不足惜馮玉祥號爲健者一朝變節甘爲成濟尙復何言狐鼠當道騰笑萬邦瞻念前途不寒而慄惟是獨夫竊國悉在一時尙不足慮所戚戚者國民思想涸蔽往往黨同伐異各懷私見良足悲已國危矣事急矣吾人若再無澈底之主張一致之行動勢必家破國亡共淪於萬刼不復之地彼印埃滅亡可爲殷鑒吾全國國民對於直系軍閥當一致聲討義無反顧一面旣否認曹爲總統一面再加曹以重創蓋國有大盜終無寗歲管蠡所及竊有一端即曹慕管君所一致抗税爲最後之民治運動是也國民必須嚴重聲明敢爲禍國魁首者生必鑄其鐡像死必毁其棺槨曹錕旣敢行非常手段攫取國璽吾民烏能不以非常手叚以對付那伏望各界熱心志士實行提倡海内不乏愛國同胞當必有聞風響應者尤有不能已於言者即吾國民對付一種突如其來之急案頭腦必冷静心腸必须熱烈而主張更須貫澈步驟尤須一致國之存亡胥繋一線急切陳詞諸希公鑒上海西服業同志會甘漢光叩皓 
　　川民自决會請國會遷地川民自决會昨致北京參衆兩院電云北京參衆兩院護法議員諸公鑒黎氏登臺原非合法然旣爲直隸系武人擁出苟稍明事理亦當有始有終去留當由兩院諸公依法解决乃倒黎仍屬當日擁黎者彼曹錕何人洪憲勸進督軍團造反最近臨城刦案罪人乃敢恃武凶橫圖竊有位國家成何體統其罪寗可勝誅諸人代表民意自能一致奮鬭特恐處賊人之室不得自由行使職責請速出京自行擇地集會與國民共謀國是若利祿薰心徘徊歧路或竟背道而馳則遺臭定與曹逆千秋也臨電不勝引領之至上海川民自决會叩皓 
　　工界救亡會之籌備安徽駐滬勞工會十餘工團發起之［全國工界救亡大會］連日籌備委員分向各工團接洽頗臻圆滿茲已分發通告定明晚）二十一）八時假法租界嵩山路六十四號勞工總會内開聯席籌備大會其議案一發表宣言書二召集全國各工團大會三聯絡各工團加入本會四經费問題 
　　曹亞伯之來電曹亞伯自香港來電云章太炎柏烈武馬君武居覺生張溥泉趙鐡橋徐朗四凌子黃朱香溪諸 
同志及各報館均鑒曹吳纂國深忌憲成驅出黃陂迫散國會叛跡昭著罪不容誅正誼未盡銷歇國内豈無男子共和旣隳無分南北當伸大義除此奸兇曹亞伯銑 
　　警廳取締集會自北京政局驟變後淞滬警察廳接到匿名信數封徐廳長於昨日起諭令所屬各區署隊派出外勤長警每日下午八時以後加派長警擇要巡防如有人擇地集衆開會者必須禀明本廳核准否則一概拒却仰各一體遵照云 
 
[臨城刦案攝影之五] （抱犢崮上之巢雲觀）是觀為各外票拘留處觀係石製年久失修規模猶存門首鐫有巢雲觀三字筆勢矯健自土匪佔據此山後觀中香火即被逐去匪首孫美瑤謂山中居處以此觀為最華麗云 
[浙藉議員來滬之所述]  
　　在京議員已失自由 
　　浙籍甬屬國會議員張申之於昨晨由京南下抵滬當日 
即乘輪回甬據其所述在京議員行動皆不自由彼出京時在前門車站上車軍警搜查甚嚴凡乘二等車以上之旅客均須留名彼當時係假用友人鄭某之名片故未留難又據張君云此後誓不京云云 
[孫中山對北方時局態度]  
　　電知議員出京 
　　國聞通信社云駐滬中山代表方面昨接中山來電電中大意謂對於北方政變已電國會議員從速出京其他各方面亦已去電通告此意至滬上各人如有意見囑随時電告云 
[孫陳行將復合之滬訊]  
　　士紳從中斡旋 
國聞通信社云本埠私人方面昨接粤省來電謂粤中士紳聞北京事變竭力調停孫陳一致對外業已分向洪兆麟林虎黃大偉接洽與孫一致云 
[章太炎致川中各將領電]  
　　主張速推出全川總司令 
章太炎致川中將領賴心輝等電云簡陽賴總指揮兼轉各師·旅·長·各司令鑒前得漾電以擁護自治捍衛四南自矢義正詞順足以寒賊當而壯軍聲嗣聞龍泉大捷資簡瀘相次恢復是知師直爲壯非暴力所能干犯也唯義師林立統帥尙虚聞羣情屬望態公實稱允愜屬以北方政變曹錕·張紹曾·馮玉祥·王承斌首行稱辭迫黃陂北走高凌霨等僭稱攝政直系惡蹟播揚中外斯時亟宜推舉全川總司令近合滇黔之援遠増粤湘之氣内以自固疆圉外以解决國紛諸公義務於是始舉敢佈腹心惟希亮鑒章炳麟銑　　 
 
[臨城刦案攝影之六] （匪巢附近荘中鄉人生活之一斑）鄉人生活極苦山中土匪毎就鄉人境况高下指定各户按月供給饝牛馬等各若干違令者全家生命均不保官兵來則非特席捲所有且一不遂意即誣指鄕人爲匪類任意嚇詐故據鄉人謂兵匪均吾人大害惟兩相較匪猶於兵也 
[孫傳芳去後之閩局滬訊]  
　　各代表赴閩南接洽 
　　國聞通信社云據閩省政界來滬者云此次　慱芳離閩北上局外人頗多揣測實則孫之入閩即宣佈和平解决閩局因是遂爲洛吳不滿數加責備故不得已而有漸易和平傾向武力之意然閩地險阻海軍旣不能用命民軍又未易制服加以　黃不接軍食維艱事實上頗多困難然洛吳終不之諒孫旣困於環境乃毅然覺悟舍閩而去當臨去時將督理職務託王永泉兼代王不受遂由其參謀長代拆代行孫去後王永泉·周蔭人等態度尙爲和洽軍務事宜决定維持現狀惟薩鍞水因海軍方面關係頗有辭讓之意經各方勸告薩始無辭今已各派代表往閩南各軍接洽云云 
[總商會責成官塲速救華票]  
　　本埠總商會昨爲臨城華票迄今未釋官塲漫不經意特致南京齊督元電云南京齊督軍鈞鑒臨城匪目就撫多日華人大部尙在覊留家人懸盼國人譙讓返諸良知何以自解乞速電令溫交涉員陳鍞守使妥速辦結以全終始而完職守上海總商會叩效 
 
 
 

Page 14

 
 
第一萬八千零七十三號;中華民國十二年 西曆一千九百二十三年六月二十號
星期三 * *[省敎育會促制省憲之通電]  
　　江蘇省敎育會昨致本省各公團通電云江蘇各總商會省農會六十縣商會農會敎育會上海蘇州律師公會暨各法團均鑒本日致江蘇省議會電文曰自法統號稱恢復以來人民日夕企成之憲法迄未吿成政府徒謀集權中央致禍亂相尋未有寗日今且演成軍警驅迫元首出都之醜劇國家前途岌岌不可終日非速謀聯省自治難救危亡尤非速制適宜之省憲難期聯省自治之實行查本省制憲事前已由貴會議决制憲規程應請查照前案尅日選舉省憲　草員進行制憲事宜以應時局之急要至爲企幸等語合電奉逹即請一至主張爲昐江蘇省敎育會皓 
[海軍催餉之孔亟]  
　　電貴監務署爽約 
　　海軍總司令杜錫珪以據各艦隊司令海軍官佐呈稱時値端節亟待歸賬請即籌撥現欵以資結束等情杜總司令據呈後以端節軍餉待放急迫當經電請中央曁鹽政署吿急請撥迄無以應致節前無欵發放當向中交束陸等各銀行探詢亦稱未接到通知單駐閩及長江各艦隊官佐士兵候至初四日仍無分文撥到異常憤激現由各艦隊官佐聯名致電鹽務署質問何以不照前次閣議定案按月撥付海餉四十萬元限令即日答復如再無切實辦法恐有激烈舉動云 
[赴棗意美兩領事之行蹝]  
　　意副領回滬美領事赴京 
　　大陸報云前赴棗莊營救穆安素律師之意副領事費拉得洛氏已於前星期六日回滬費氏曾與調查匪案之中外委員團辦理一切該團之報告業已草成美領事逹維士氏已赴京親向美使報告一切數日内亦可回滬 
 
[臨城刦案攝影之七] （被釋西人一部分在浦口下車時攝）自左至右㈠穆安素㈡鮑惠爾㈢蘇洛芒持槍者乃車中衛隊也 
[寳山西鄉之越貨案]  
　　民當鉅子居覺生家被刦 
　　寳山城西鄉楊行鍞東巿梢民黨鉅子居覺生）即居正（家中於本月十八日夜半一時許突來盜匪三四十人先分派數匪四面把風衆盜破門而進各執手槍蜂擁入室事主隨取手槍對付無奈寡寡不敵衆被盜奪刦并將居正捆縛餘人嚇禁聲張任意翻箱倒篋又將鐡箱撬開將内儲要件毀損所有銀洋·鈔票·金鐲·飾物·綢衣·緞料盡行搜刦方單亦被刦去據述損失甚巨聞事主被縛後各盜心在搶刦未料居正設法斷繩出外報警當由所長派警數人前往兜捕又嗚鑼吿警盜聞聲即行逃逸後白事主投縣報緝馮知事於昨晨前赴察勘又派探偵緝務獲懲辦云 
[調查長沙案之日委員來滬]  
　　平田學正氏 
　　長沙日兵槍殺華人案日政府業巳派定外務省書記平田學正氏爲查辦委員平氏已於咋日偕同赴閩委員渡邊郁三郎抵滬暫住豊陽館日内即須搭輪前往長沙調查云 
[萬國敎育會代表已抵西雅圖]  
　　吾國赴美參與萬國敎育會議之敦秉文博士等代表於本月四日乘坎拿大號由滬前往昨接其來電已安抵西雅圖矣 
[余日章之行蹝]  
　　在京養病 
　　青年協會總幹事余日章君因接洽會務特於前月之底赴東三省一帶游歷在該處青年會從事講演及考察乃余君在安東時因每日演講次數太多胸腹致有不適後赴奉天病勢有加無已遄回天津時擬即南下因病情頗重現赴北京協力醫院就診日昨來電謂已微有起色云 
[英國文學家將來華]  
　　文匯報云英國著名文學家兼小説家威爾期斯氏ＨＧＷells本年擬旅行遠東約九月間可抵中國 
[英使仍來華參與滙豊落成禮]  
　　文匯報云昨報稱駐京英使麻爵士因北京政局不請不能來滬舉行星期六日匯豊銀行新屋落成禮一節茲聞麻使仍將偕使署參贊福克斯氏於星期五日到滬俾執行此盛禮云 
[兩聯會代表今日同赴寗垣]  
　　江蘇縣議會聯合會以恢復自治案已由省議會議决 
咨請省長公布由該會推舉李味青狄思霖兪惟珏三人代表赴寗謁見韓省長請按照單行制早日公布又滬海道屬縣敎育會聯合會爲反對重檢小學敎員各敎育會應加以援助由該會推舉李味青·朱萃·徐震民三人代表赴寗謁見敎育廳蔣廳長請撤消重檢辦法兩聯會各代表約定於今日（二十日）同出發赴寗分頭請願並以南京中正街交通旅館爲集會地云 
[納稅華人會明日開會]  
　　公共租界納稅華人會理事部昨發通吿云逕啓者茲訂於六月二下一日（星期日）下午准五時開會討論本届當選新理事就職手續及一應進行事項等届時務希台從撥冗出席無任企盼云云 
[兩商總聯會又有合併聲]  
　　五馬路商聯會等所發起 
本埠自商總聯會分裂以來遇有大事會商每各異其主張不能一致五馬路商聯會及古玩公會·義德堂·麵粉公所等數團體曾經集議多次於昨日午後七時又在五馬路商聯會開會妥籌勸和方法僉以兩會均係本埠商界之領袖閩體何堪任其各樹異幟對於邇來外患内亂日形危殆商民爲自救救國起見更不容兩會之重啓糾紛公决致函兩商總聯會請即日提議合併辦法並公推陳春盈·王漢良等分頭往山東路·江西路兩會先事接洽云 
　　附原函逕啓者國勢阽危至此已極吾商民爲自衛衛國起見應如何連絡一氣共維危乃自兩貴會因意見不合致各樹一幟積時旣久相左愈甚縱甲會有正當之主張而乙會亦不肯起而贊助爲袖手旁觀之態現象如此至堪悲痛諸君如不愛國則亦巳矣否則　牆之爭請從此息外人方倡共管之說諸君豈無禦侮之心爲國是爭爲民權爭用特函勸合而爲一共策進行本埠商民不勝翹首以俟專此佈臆諸維垂照 
[廣州變賣清眞堂之力爭]  
　　上海回敎公團所接之粤電 
本埠回敎公團昨接香港穆民博愛社來電對於廣東財政當局變賣粤省清眞禮拜堂事請一致力爭原電如下「各鄉耆鈞鑒廣州東郊清眞禮拜堂因財政局通吿投標變賣懇貴同人電逹孫中山力爭此舉粤港穆民博愛社」 
[調查各貨巿價之公函]  
　　裁釐加稅之預備 
上海縣商會昨日通吿各業代表函云逕者案據上海稅務總公所函開案奉財政廳訓今内開案奉督軍省長會令准財政部電華府會議對於我關税議定第一步先辦値百抽五第二步値百抽七五第三步値百抽十二五均主關稅遂漸增加釐金遂漸裁撤使商業稅務兩有裨益飭由財政廳關監督召集熟諳稅約人員共同討論决議應先調查各該處所销各貨現在市價分别高下折中扯定等因並　調查表式令衍到所合將奉發詷查表照式油印函送貴商會請煩轉發各業商將各貨現在市價詳細開載於十日内送所以憑彚轉等情據此相應節錄原函並調查表紙送請貴業依式塡註尅日送會是爲至盼 
[鐵路員役要求養老金之近訊]  
　　滬寗杭甬兩路員司夫役人等所要求之養老金醖釀已久迄未實行近聞該兩路接交通部電對於養老金分配辦法須由該路酌量情形擬復再候核奞惟限於機務一部份員役其他皆付闕如全路員役以爲同風在路服務自應利益均沾似此辦法未免多數失望故擬再行申請務懇全路分配以示一視同仁之至意云 
[暗殺閘北兩警犯將解軍署]  
　　淞滬警察徐廳長以暗殺閘北五區巡士張鳳嶺賈富明二命案内之兇犯顧阿大（即野　阿大）王阿新（即麻皮阿新）苗金奎·管阿毛等四名業經偵緝隊郝隊長復訊均已直認不諱此案自當結束應將該四犯照錄供詞一併呈解軍署訊辦爰特令筯司法科長劉春團將該兇犯等解請松滬護軍使署依按軍法辦理以儆兇暴云 
[淮陰派員來滬拘劇匪李文標]  
　　江北劇匪金螃蟹·劉華山·李文標（即李二蒲）等去年五月間在淮陰縣異常猖獗該縣五市王圩等鄉鎭屢被蹂躪搶掠焚燒慘酷已極嗣經官軍兜剿始行逃散李文標一名則　匿本埠勞勃生路經眼線報吿淮陰知事備文派稽查劉士鈺帶同見証楊法古來滬投請弋登路捕房加派華探目毛伊文將李緝獲昨解 
公共公廨請究據楊稱伊係兵士去年土匪攻打淮陰縣時李實在塲云云經關讞員商之英威副事判李收押展期七天預審明白再核 
[新繭之出口訊]  
　　絲繭爲我國出口大宗貿易現因海外銷路疲滯交易異常清淡惟上星期中新絲輸出額尙稱暢旺計七日中運往孟買·倫敦等處黃白絲二百九十件運往紐約四百五十件運往里昂·馬賽四十八件共計一千一百五十八件華絲商共收得絲欵銀一百二十餘萬兩新繭子亦由筑後丸日郵船運往日本八十二件約値銀二萬兩左右 
[部令牙刷公司呈送貨樣]  
　　本埠雙輪牙刷公司前呈政府懇准援案完稅昨奉農商部批令云呈請援案完稅一事准稅務處咨復應請轉飭雙輪公司擇定惟一名稱刋印於商標貨品之並將重刋之商標貨樣呈部轉處以憑訓令江海關監督遵照辦理云云 
[厚生廠布疋准照洋貨納稅]  
　　上海厚生織布廠自製各種布疋呈請財政部稅務處請准按照機製洋貨現行税法納稅昨已奉部批准其援案辦理云 
[中華商團募金事務所遷移]  
　　萬國商團中華團募集其金事務所向附設在天后宫總商會内昨該事務所改遷於百老滙路利號内該團現時雖巳募得成數然尙在繼續募集中各界如有捐助欵項可直接送往該號云 
[路局長通令嚴查拐匪]  
　　滬寗滬杭甬路局長任小山昨通吿兩路警務處各巡宫文云項奉交通部令開查近來各日報所載各處時有匪徒誘拐幼孩携往遠埠售賣情事鬼蜮多端殊堪痛恨各路客車日開多次難免無該項匪有混跡其問藉圖誘拐遠遁爲此令仰該路所屬注意嚴密察查遇有上項情事應即會同地方軍警查獲解究以伸法紀而重人道等困奉此合亟分行本兩路各巡宫一體遵照團筯各站兵警及跟車包探遇有上項情事立即拘獲解送該管地方官廳懲辦云 
[查緝拐匪之魯督電]  
　　魯督署秘書之子被拐 
淞滬警察廳昨接田中玉電云警廳鑒本署許秘書之子榮會十二歲浙紹人能北音面長圓平頂右腿微跛錿日被拐希速查緝務獲田中玉　 
[蘇議會禁止皖米打包議决案]  
　　江蘇省議會議决禁此皖米在寗打包以維民食案文云皖米在寗打包久已懸爲禁令即浙連皖米通過蘇省前經財政廳佈吿亦祇准於煤炭港裝車直運不許在寗打色所以防來運蘇米出境用維民食意至善也乃本年下關一部分商民朦請弛禁經省署批准雖僅指定在煤炭港一處並加以種種之限制然弛禁以來時未逾　米價據呈高漲之象數米而炊者羣起恐慌且查皖米經由大勝關入口米商完稅往往以少報多情弊所在顯然可見同人等認皖米在寗打包來運蘇米妨礙民食絕非省署所定種種限制所能杜絶爲根本計惟有維持禁止打包舊令以免民食恐慌應即咨請省署嚴行示禁謹議 
[友華銀行滙市報吿]  
　　昨日友華銀行滙市報咎云自十六日後倫敦大條銀價近遠期各長一二五纽約銀價長至六角五分八七五倫敦紐約間匯價長至四元六角二分半今日此間滙價掛牌與十六日不同者僅美金長至七十二元七角五佛郎長至一千一百七十五枚晨間開盤市况穩定成交價約與星期六日同英鎊售價六月份三先令一便士八七五七月份三先令一便士六二五八月份三先令一便士半美金售價六月份七十二元七五七月份七十二元六二五八月份七十二元半日金售價近期六十七兩二五遠期六十七兩半銀行匯票定價英滙本月份三先令二便士三七五七月份三先令二便士一二五遠期三先令二便士美匯近期七十四元七五遠期七十四元半法滙一千二百十枚近兩倫敦銀巿中印均購人偷敦及紐約之市况均穩定　　 
 
[臨城刦案攝影之八] 自左至右㈠某中國官員㈡英人愛理斯㈢法人金士柏（本報今昨所刋各影即係兩君惠贈者）　　 
[上海商業市况彙錄]  
　　金融 
　　昨日銀幣早午兩市皆爲七錢一分八釐六毫二忽半浙江現洋稍有運到故釐價較節前（初四日）小去二毫半中國銀行由杭州運來洋十五萬元又由甬江運來洋五萬元各錢莊亦自杭州運滬 
洋十五萬元由甬江運來洋十萬元 
　　銀拆仍見　象早市息價九分午市收盤價六分比端節前略商一分是國銀行裝往杭州大條一百四十一條 
　　昨日束洋公司及昌興公司由歐來滬裝來之大條銀計正金銀行由東洋公司裝來一百四十一倏又匯豊銀行由昌興公司裝來一百三十條又大通銀行由昌興公司裝來一百四十四條已經各該行分别提取入倉矣 
　　昨晩止中外各銀行查倉庫存現銀二千二百十七萬又現洋三千四百七十三萬元大條二百七十四條 
　　分債票 
　　昨日各項公債市况雖甚活動但價格仍因政事關係依然疲軟金融公債現貨千元票開盤六十九元八角收盤跌至六十八元一角計小一元五角六月期結果比節關小二元四角收盤價爲六十七元六角七月期開盤六十八元六角期後最小價到過六十七元收盤雖回高八角此節前尙遜去二元三角八月期計三元收盤價爲六十八元二角整六現貨開盤五十元零八角收盤退去四十八元六角計低二元二角六月期最小價低至四十八元一角收盤回高至四十九元一角此節關　小一元九角五分七月期結果此節前小二元收盤價爲四十九元三角八月期收盤四十九元三角計小二元四角償還八釐收盤二十六元比節前小六角七年長期收盤四十六元五角計小一元綜觀全市各商大致因惠惡劣政事斷非短時所可平靖人心甚爲虚弱手中執有存貨者莫不亟謀脫空頭家遂乘勢抑價故交易雖旺而價極疲軟云 
　　國内滙兌 
　　昨）十九日（内滙仍照常通滙價格變動尙平京津银滙價與節前 
相同洋洪滙則好起七角五分北京公砝價一千零五十兩零五錢銀元爲一千零六元天津行化價一千零五十八兩半銀元爲一一 
千零五元濟南濟平價爲一千零三十七兩二錢半計小二錢五分銀元則好起一元五角價爲一千零十元半青島膠足仍爲一千零六十八兩銀元漲高二元價爲一千零九元烟台烟估遜去二元計價一千零三十八兩銀元不動計價一千元漢口洋例小七錢半價爲一千零三十二兩五錢銀元高二錢半爲一千零十元元 
其餘各滙各與節前行情無異云 
　　外幣 
　　昨（十九日）各種外幣巿况頗有發展氣象各票市價漲多跌少美票買一元九角比節前好起五釐日票漲三釐買九角三分六釐港票提商二釐價計一零一分半法票大一釐價爲一角二分六釐羅卜大票買二兩二錢計大二錢五百元老票買三兩計漲五錢五元至二十五元遜去一兩價爲三兩五錢二百五十元票買一兩二錢德票買一元五角坡票計一元零二分英票計八元九角五分荷票計七角二分價格均與節前相同蓋市上需給之數無所軒輊故價榱毫無遷移云 
　　金市與滙價 
　　昨日星期二大條銀近遠期均弗動八月份標金開盤三百二十六兩四錢未開先令爲三百二十六兩六錢先令揭曉弗動有法滙大二十五法郎美滙大二五餘價均無變更標金最小跌至三百二十六兩先令等市况頗呆滯仍與星期六收盤市價相等計銀銀 
行賣出八月份先令價三先令一辦士半買進三先令一辦士六二五又賣出八月份美滙價七十二元半買進七十二元七五又賣出八月份東匯價六七八七五買進六七六二五標金因此亦升降但略高至三百二十六兩三錢交易甚淸故至十一時許即行收盤價爲三百二十六兩二錢午後標金初較上午略小價爲三百二十五兩九錢開盤最小至三百二十五兩八錢先令依然弗動標金高至三百二十六兩一錢先令美滙價仍爲上午市價惟東滙較鬆一二五銀行賣出八月份先令價三先令一辦士半買進三先令一辦士六二五又賣出八月份美滙價七十二元半買進七十二元七五又賣出八月份東滙價六七七五買進六七半標金則又小至三百二十五兩九錢嗣後市况並無伸縮仍爲前價標金買者略多所以最高至三百二十六兩五錢收盤 
　　棉紗 
　　昨日星期二棉紗客帮交易尙稱活動而以日廠紗居多數四川萬縣帮購買二十支五福現大包五十包餘如天津威海衛烟台牛莊汕頭浙江江西蕪湖野鷄等客帮買進本紗三四百包日紗有千二三百包本紗較星期日市盤減小二錢五日紗雖盛而低廉廉 
故小去五錢公會上小包亦祇丹鳳日紗成數十包各廠皆無開出至交易所標準紗價近期跌去一兩違期跌一兩四五錢三口紗大阪電報與上星期六不相上下美花電報大跌近期小一百十七個磅音違期跌九十二個磅音印棉朋掰而漲二羅奥浮辣漲四羅比白洛處小十二羅比時局緊以是客帮大都少買惟花價甚商故紗市得以立定云 
　　茶市 
　　昨日洋莊茶市祁門紅茶與路莊綠茶略有零星交易湖州平水綠茶與寗州建德等處之紅茶華洋雙方踓有談判然昨市未有成交綜觀大勢市面已趨平淡之象紅銷去一千一百九十六箱天祥錦隆兩行較多購進售盤自三十九兩至五十八兩市價尙屬堅硬惟銷路則因怡和同孚各大行家觀望已無上星期之佳温州紅茶存底雖不過三千餘箱不難脫手然英商行家仍乏需要市面尙無發展言睡市僅由昇和永茶棧售與道華洋行計六下箱價二十三兩二錢五分較前稍爲軟弱綠苶總計成交九百十三箱珍眉貢熙兩項略佔多數珍眉銀去三百九十七箱婺源屯溪等處之高莊貨售盤六十止六兩至七十兩較上週尙無漲跌惟温州低莊之茶售盤三十五兩較前已跌二三兩貢熙銷去一百五十九箱全是白頭洋行買進售盤自三十六兩至三十一二兩巿價尙堅珠茶市而仍無重大發展秀眉蕊眉去路稍形　活潑惟售盤十止六兩巿價尙未回高云 
　　呌莊 
　　上期因端節將届各客商帮均各有事循例止拍一期昨日又値傎 
星期二輪應英商公平洋行不限價拍賣排列花素羽綢斜羽綢元絨泰四緞細斜市原布漂布等各種疋頭二百九十二件計一萬三千八百八十疋與前次所拍之數相較則少拍四十一件計二千零七十疋各客帮及本街行號之蒞塲拍呌者尙不冷淡綠秋銷各貨客帮亦預先備辦市面尙稱堅穩云 
[滬海道屬敎聯會呈敎廳文]  
　　請撤消重行檢定小學敎員辦法 
滬海道屬縣敎育會聯合會日前開會議决推舉代表赴寗謁見敎育廳長呈請撤消重行檢定小學敎員事茲將該聯會呈敎廳文錄下呈爲重檢小學敎員窒碍難行請求撤消事竊檢定小學敎員 
我蘇已於民國七年舉行當時各縣小學敎員均經依法檢定其合於規程第十四五兩條各欵之規定由貴廳審核後認爲合格者業蒙塡發許可狀通令各校聘用在案比以第一届檢定合格者巳届五年貴廳又議重檢滬海道屬各縣敎員僉以自經前次檢定合格後早已取得敎員資格實無重受檢定必要紛函各縣敎育會轉請敝會建議撤消重檢辦法敝會以茲事體大即於本月十七日召集臨時大會當經到會各縣敎育代詳如討論僉謂重檢小學敎員辦法立論未能持平事實尤難辦到徒滋紛　無裨敎育一致主張呈請撤消試申其理如下述廳量長原文有敎育事業與時俱進從前所認爲程度相當者衡以現在敎育之趨勢未必適合等語此或即爲重檢之最重人理由惟敎育趨勢雖係與時俱進絕非因人而施不論檢定及免檢定合格苟係同屬敎員即當同受敎育新潮之支配詎能以其從前資格之不同而判其現在之合於敎育趨勢與否且定其不合時宜之度有八年五年之差至各地敎員之是不適應新敎育則省縣視學報告具在偶一省覽不難周知設必假重檢爲考核之資則立論旣未持平辦法何能愜當就根本上言之此其應撤消者一重檢　行辦法第八條乙項須得省視學兩次以上優良評語方得爲正敎員　按之事實尤難辦到省視學道各一人以轄境之廣而全道數千百學校委之一身旣足跡之歎難周優評之可得且省視學到校 
察時往往全校敎員未能徧及以此而斷爲未合規定將以前所承認合格之正敎員一律降爲助敎員殊不足以昭折服且遵官 
廳勵行義務敎育愛護師資之本意就事實上言之此其應撤消者二小學敎員責任至重俸薪極微優待條條例多未實行而檢定明文連翩而至平論之官廳對於合格敎員不妨加以取締惟合格者亦應明定優待章程令縣實行縣不足則益以省欵如是則敎育之成効可期若一再檢定則徒擾小學員况重檢辦法事理上又有窒礙難行之處就待遇上言之此其應撤消者三各地敎員在平時有省縣視學·市鄉學務委員之考察縣知事勸學所及市鄉經董之監督督察重重至嚴且密乃必謂平時之督察爲不足憑而有待於一紙書表之檢定在官廳固以改進師資爲言不知學識卓越自愛人格之敎員及將睥睨弗屑憤而之他究其所極何裨敎育故第一次舉行檢定論者已多詬病一之爲甚其何可再就情形言之此其應撤消者四有此四端重檢小學敎員辦法斷難實行除將開會時训代表所主張於日電陳外合再推舉代表呈請准將江蘇省檢定合格小學敎員滿受檢定暫行辦法迅予撤消並請轉呈省長咨請敎育部將施行檢定小學敎員辦法第八條檢定合格之員以滿五年至八年爲有效期間一節准予修改務使小學敎員一經檢定即與師範本科舉業生享受同等待遇以昭公允而免紛擾再敝會臨時會照章在上海集會即借用上海縣敎育會鈴記合併陳明 
[奉化災民代表來滬]  
　　請寗波同鄉會撫恤　 
　　奉化剡源鄉地方日前有嵊匪一股竄入焚毁民房八百餘間死傷人畜無數咋該地災民代表四十餘人由甬來滬向寗波旅滬同鄉會請求撫恤云 
 
 
 

Page 15

 
 
第一萬八千零七十三號;中華民國十二年 西曆一千九百二十三年六月二十號
星期三 * *本埠新聞二 
[保護蟲鳥之省令]  
　　江蘇省長公署訓令六十縣知事文云案據江蘇省昆蟲局局長吳偉士呈稱竊害虫猖獗原因不濫獲蛙虫尤其較著蓋動物之互相保持其權衡以防止法外之蕃殖上動物學上之原則苟一日人類出而干涉使失其權衡勢必愈形蕃殖農民受害滋深是故歐美各國以及日本特發布法律加意保護厥功甚偉事關局務進行擬請鈞長通令全省當茲春夏時期舉凡有益之烏除學校採集以備敎材外所有人民不得肆行網獵即國外僑民朝夕豺獵用資娛纅者亦應婉商各國駐寗領事一律禁止至於秋冬之際鳥類生育時期已過然仍須設以限制每人所獵不得過多大者如驚·雁·雉·鴨之屬以三隻爲限小者如燕·雀·　·鳩之屬以十隻爲限無論城鄉出示曉論俾人之知所警戒而裨益農田實匪淺鮮又查蛙類動物如俗名田鷄等其除滅害虫之功人所熟知禁止捕食例有律令而迭據各縣關心農隱者報稱無知之徒取以佐食並藉以爲營業者仍不在少數長此以往實有碍農事之進行應請鈞長申命各屬重加偵查苟有違犯不予輕貸俾職局得於人才方面積極進行職局幸甚蘇省幸甚所有以上各緣由是否有當理合備文呈請鑒核等情據此查捉捕田鷄迭經飭禁有案該局長所請重申偵查係屬杜絶私捕起見除指令外合行令仰該知事遵照嚴密查禁出示佈告如有捕食以及出售情事應即從嚴拿辦毋稍寛貸此令 
[修理嚴家宅土塘之呈文]  
　　浦東塘工局董朱日宣呈上海縣知事署文云呈爲浦東五十三圖塘身潮汐冲刷殘缺亟應加寛防衛尅日興工呈請核准立案派警彈壓飭保照料事竊查二十二保五十三圖東溝北首嚴家宅外土塘一段水勢直衝坍及塘身外灘削盡岌岌可危設遇　雨秋汎難保無虞業經繪圖估工尅日雇夫挑築以資防禦查該段塘工曾於光緒三十三年呈縣詳道紥營修葺就塘裡加築一道計長五十六丈由局置器津貼賞號工竣請縣親履騐勘詳報在案迄今十有六年外塘坍盡冲及新塘不得不趕速培修以資鞏固惟是取土爲難照章就近民田取用以重要工計工長一百十二丈七尺高七尺五寸面寛一丈八尺底寛二丈三尺除俟工竣核計土方報請騐收外合先繪圖具文呈報仰祈鑒核轉呈滬海道尹立案並乞令行第六區警察所彈壓諭飭董保到工照料實爲公便等情業奉沈知事第二四九號指令云呈及繪圖均悉應准據請轉呈道尹立案並候分行辦理可也仰即知照此令 
[奉賢縣獄官舞弊之實地調查]  
　　如臯縣管獄員侯世芬前在奉賢縣獄官任内妄報囚糧營私舞弊經歐陽知事查明詳報蘇州高等廳令飭歸上海地方審檢廳訊明詳辦已紀前報茲悉此案上海地檢廳派員將侯世芬提案研訊供不承認奉判收押一面禀明車檢察長於昨日另派幹員往奉賢縣按欵實地調查眞相覆候核辦 
[串竊鉅數黄絲案之結果]  
　　兩場車夫各押十八月 
串竊漢口路和聚棧·益豐長兩家値洋二萬一千元黄絲十七箱之場車夫李春開·左阿根·及有帮同日本人收受此項竊贓嫌疑之夏子鑫·戴魯梅·沈阿堂·沈三和昨晨又經公共公廨提審李左兩人供詞互相抵諉夏等延慕思律師代辯以彼等對於此事實無關係要求開釋而收贓之日本人井上亦延日本律師到堂謂所買之絲當時並不知竊來今被捕房吊去要求發還云云經李襄讞核供商之美白副領事以李左兩人竊盜罪已成立判各押西牢十八個月示儆夏等四人均具結開釋聽候作證日本律師請求將絲發還不准 
[南滙縣之刦財擄人案]  
　　呈請軍署緝辦 
浦東龔家路口附近南滙縣二十保八圖鄉民葛丁氏家前於舊曆四月二十一夜被川沙縣七圖土匪奚國香奚毛大奚才生顧如松梅元順等三十餘人持械破門而入先將葛丁氏紮縛繼即闖入臥室刦去金飾銀洋等物並將該氏之女蘭珍擄刦而去藏匿無蹤事後由該氏將被刦及擄去閨女各情呈請川南兩縣請緝並具呈軍署請求緝辦云 
[滬西破獲大賭窟]  
　　獲到賭徒四十九人逃者不計 
近有人在滬西勞勃生路英華里後面設立賭場經戈登路捕房捕頭得悉於前晚十二時半督同華探目毛伊文·包探沈崇禮·及西探各帶手槍密往將該屋前後門把守乃始進内各賭徒紛紛竄去致被逃去數十名僅獲四十九人連同賭具帶回捕房旋查明該屋屬於華界遂將各賭徒及証物一併送交閘北四區警局訊辦 
[續誌擅開汽車撞斃人命]  
罰三十元 
　　某西人之侍者周阿元於本月十五號在福州路弄口擅開其主之汽車進弄致將塌車夫許阿二撞倒碾傷身死由公共公廨騐明飭屬棺殮周交五百元保均詳前報昨經中西官提審由尸妻許張氏挈帶五歲孩子投案泣訴其夫拖塌車度日旣遭碾斃使伊孤兒寡婦何所依持請求仲雪云云質之周供汽車本係洋東開駛至弄口下車由我駛進弄内曾揑喇叭死者自不留意以致與車相撞等語李襄讞得供商之美白副領事以周對於碾斃人命是否有罪訊無証佐姑不深究惟其旣無開車執照擅開汽車違犯定章應科罰金三十元充公 
[工商友誼會常會紀]  
　　工商友誼會於星期晚八時開常會到二十餘人童理璋主席報告議案請衆討論結果（一（長沙惨案主席謂連日各團體多注意於北京政變遂置此案於不顧日兵艦接踵來華不知日政府有何用意公决再電趙恒惕責成辦理并電請各國公使主張公道並質問駐華日公使通過（二（對北京政變問題主張出孫中山照元年先例爲臨時大總統以便對外負責（三（討論生活問題　 
補救法及暑期衛生勸化團等公决對失業會友量力介紹職業衛生勸化團照上年辦法以星期三六晚間出發徵求會友加入（四（陳克　提議近求米價復漲於勞工生活極有關係本會應有表示公决請米業團體限制米價請當局查禁出口（五（主席報告下次宣講地點另發通告十時散會 
[理科實騐競賽會消息]  
　　本埠敎育會理科敎授研究會爲促進各校注重理科實騐起見特辦理科實騐競賽會定於七月七·八兩日爲滬海道屬各校競賽會期七月七日爲中學組七月八日爲小學組地點在上海小西門外中華職業敎育社新建之職工敎育館内其章程已由該會發送滬海道屬各縣學所·及本省敎育廳轉發所屬各校現該會正從事籌備一切通知與賽各校須於七月五號以前一律具函報到以便分組云云附錄該會業經訂定之實騐競賽時刻於後一（預賽各校所派之應徵生於各該期内上午十時親自報到將携帶之實騐用品點交該會事務處（二（下午一時聚集本會理科實驗室點各入塲準備一切（三）下午一時半起開始實騐）四（四時終一律停止實騐（五）四時（半各校收集器具（六）五時 
散會（七（其他事項臨時布告 
[北京工大化工參觀團抵滬]  
　　國立北京工業大學（即前北京工業專門學校）化工參觀團於昨日早晨抵滬寓孟淵旅社共十餘人俱係本届化學工程科畢業生由該科主任吳承洛敎授帶領今日起與該科敎授戴汝楫同率學生參觀本埠各工廠之與化學有直接及間接之關係者該團於前月由北京起程經過天津·塘沽·唐山·德州·濟南·博山·青島而抵上海所至備受各工廠之招待並詳爲解釋聞該團在滬須勾留兩星期再往杭州·蘇州·無錫·南京·武昌·漢口再由漢回京云 
[端節後兵工廠船塢均照常開工]  
　　上海兵工廠及江南船塢各工匠前日（即舊曆端午節）均奉各該廠長給假一天以示休息昨日（十九）起仍各照常開工以期趕造軍用物品所有江南造船所日前承修浙江之超武軍艦刻已工竣出塢暫泊浦中日内即須開駛赴浙聽候差遣云 
[憲兵發餉一月]  
　　京師憲兵各營薪餉久未發給結欠已有五月之久刻因舊曆午節各營虧欠賬欵均須歸還故由各營長要求核發茲由憲兵司令車慶雲呈奉陸軍部設法籌措先發欠餉一個月所有駐滬之憲兵第三營汪營長已於前日奉滙到滬當即轉發各連分别散放矣 
[滬杭路預備痧暑藥]  
　　滬杭甬鐡路任局長現因夏令天氣炎熱往返各列車乘客恐有感受暑熱發生痧症情事昨特諭令本路醫官鄭葆隄製辦痧藥水及痧藥丸等分發各站及列車中預備藉以施救云 
[護車使通令協緝命案兇手]  
　　松滬護軍使署前日接上海地方検察廳來函云據二十四保二十二圖地保陳介眉狀訴沈家弄草庵東首錢姓田内有倒斃無名男屍請求蒞騐等情經敝廳派員驗勘旋有邳縣人張是中到塲認係伊子名雲龍騐得該屍磪係生前受傷身死除飭屬收殮並另行緝兇外案關人命兇匪在逃相應函請飭屬一體協緝此案正兇獲解懲辦等因何護軍使昨已通令所屬各軍警一體協緝矣 
[水警緝獲三匪徒]  
　　江蘇水警第一區偵探李得標等前日在滬緝獲本年舊曆三月十三夜行刦青浦河灣村徐禮祥家案内之盜犯唐有才·行刦太倉蓬萊鎭沈敏三家之盜犯唐友德·搶刦奉賢東鄉六十三圖方璜孔家之盜犯趙德才·等三名均於昨日解經商昌廟水警第三隊備文轉解閔行第一區訊辦 
[馬霍路搶案盜匪之拘究]  
　　馬霍路三百七十五號門牌方補生家於本年四月三號被盜搶去値洋三千二百元之金珠飾物迄未破案前日特别探目張芝卿偵悉寗波人王阿生係此案盜匪乃協同西探長壳羅香將王拿獲昨解公共公廨禀稱所搶各物查係消贓於浙江鄞縣地方請求備文俾便前往吊贓云云當經中西官核准備文移請鄞縣吊贓被告還押展期十四天再訊 
[拘護謀斃周阿五案之關係人]  
　　小蓬頭（即周阿五（於一千九百二十年八月十八號在浙江路八百九十四號門牌某烟紙店樓上之小總會内被人謀斃曾由捕房緝獲兇犯一名解經公共公廨懲辦前日特别包探蘇長生偵悉寗波人陳夢石對於此案亦有關係因將其拘獲昨解公共公廨經中西官略一質訊判陳還押展期七天查明再訊 
[續誌沸水燙斃男孩之訟案]  
　　　理髪店主衛壽朋之學徒李小黑子燙傷男女兩孩致四歲男孩大書子因傷身死報請地檢廳派員詣騐又將衛李訊供判押候辦等情已誌昨報昨午屍父陳永來投地檢廳具狀訴稱鹽城人爲小本生理家居四區總署後面廣肇路四十二間地方兒子大書子今年四歳此次遭衛壽朋路中責打學徒李小黑子致李手持鉛桶内滾水激翻燙傷我子及鄰家五歲女孩我子醫治無效而死曾奉派員騐明然肇此禍端皆衛毆徒所致要求究懲又有化萬　亦投廳具狀禀稱掦州人現在電燈公司爲小工與陳永來同居一處我女孔登弟年五歲是日與陳大書子在門前嬉戲忽被李小黑子滾水燙傷大書子早經傷斃我女登弟所傷亦重氣存一息爲此來案聲請嚴究許檢察官據禀後立時乘車詣孔家憸騐孔登弟傷痕果重諭令妥爲醫治許君返廳於下午　提在押之衛壽朋及小黑子到案研詰所供彼此推諉問官判令分别還押候示 
[侯阿毛呑烟畢命]  
　　本地人侯阿毛年二十歲昨晨三時許背人呑服生鴉片烟自盡經家人察覺送往仁濟醫院救治逾時斃命由家人備棺收殮聞短見原因係情場失意云 
[電車搭客被擠跌斃]  
　　湖北人毛羅臣前日下午於南京路附搭電車因擁擠跌下頭顱骨破碎不省人事巡捕欲送入醫院其同伴未允乃扶之返寓至昨晨增劇始車送仁濟醫院治因爲時已久未能奏效旋即身死 
[救火車撞傷婦人]  
　　某姓婦人昨晚九時許在民國路行走被救火車撞倒跌傷頭部等處經法捕房九十號華捕到來車送仁濟醫院醫治一面抄錄救火車號碼呈報捕頭候示 
[圖害丈夫姘婦之被控]  
　　楊樹浦捕房一千二百十八號華捕陳某近與婦人吳阿菊姘識賃居於樹浦路七百三十八號門牌經陳妻魏氏得悉前日唆使陳立友糾同多人手持石灰包突入阿菊家内向阿菊迎面抛擲冀傷其目阿菊立即趨避未遭毒手旋投滙山捕房控告捕頭派探趙光壁將魏氏及陳立友拘獲昨解公共公廨由李襄讞會同美白副領事略訊一過判被告分别押展期七天再訊 
[妓女被虐案改期再訊]  
　　廣西路福祥里五百十八號門牌長三妓院内妓女花珍珍被惡鴇凌虐强迫打胎投入濟良所已誌本報昨晨專查妓　之西捕頭摩豪將該惡鴇任沈氏·妓傭沈吳氏·及爲花妓打胎之穩婆朱氏一併拘解公共公廨據花妓供稱孕係與鄭姓客人所受假母恐我不能爲其賺錢故命傭婦沈吳氏伴我往北海六十號門牌朱氏處打胎等語沈任氏延甘維露許理兩律師代辯中西官判三被告各交一千元舖保改期再訊 
[蔡陽弄中之賣烟案]  
　　滬南王家嘴角蔡陽弄中之老三在家私設洋烟燈吃爲一區一分署查悉於前晚飭派長警前往拘拿當將烟客朱龍生施阿二裘壽坤盧田生等四名拘獲抄出烟證押解到署昨送地檢廳訊辦一面着探警補拿老三到案究辦 
[南巿商家請逐乞丐]  
　　南巿各處里衖門樓下及冷僻街道間每有羣丐相聚臥宿爐碗雜陳一經染病任意放便且横臥道側穢氣薰蒸過者掩鼻妨害衛生莫此爲尤現經各該處商家目撃狀况以時届夏令穢風散佈最易醖釀疫　函請縣商會轉請該管警區派警公别驅遂聞警區方面對於病丐以無處安插頗爲棘手云 
[開汽車不愼傷人之罰賠]  
　　汽車夫王阿銓日前駕車至法新租界地方司機不愼將鄉人洪連根撞倒在地不省人事後由巡捕到來抄錄號碼一面將受傷人送往醫院醫治昨因痊愈出院故由捕房將被告傳至法公堂請究先由原告洪連根供是日民人在前行走被告之汽車從後面到來將民人撞到受傷請求訊究詰之王阿銓供是日適因下雨車前玻璃窗沾有雨水前面行走之人不能辯明是以肇禍求宥壽讞員商之法正領事德君判王罰洋十元再賠原告損失洋二元以儆 
[搶匪禁押六月]  
　　無頼羅阿寳日前串通在逃之楊三寳等在法租界搶去董永祥家小孩頸内之金練陳開文家之皮箱等物質洋化用現爲包探將羅拘獲惟原贓無從吊案昨解法公堂請究先由兩原告投訴被搶情形羅阿寳供認搶取不諱中西官判羅押西牢六個月以儆 
[私賣洋烟之科罰]  
　　李洪金蔡根福兩人邇在法租界地方租賃房屋私設燕子　�在内吃食洋烟事爲包探查知以李等違背禁令爰於前晚稟禀明西探同至該處抄出烟具等物甚夥帶入捕房昨解法公堂請究詰之李等供認私賣燈吃判各罰洋三十元充公烟具没收 
[公共公廨訊案彙錄]  
　　昨晨公共公廨民三庭由陸襄讞會同比領訊理（一）比商隆興洋行訴楊隆記欠鑽石價銀案原告代表羅傑律師以被告迄未進辯訴應請缺席判决被告代表甘維露律師則請求將被告暫釋以便與原告核對賬目俾知控數是否相符羅傑律師反對謂被告已登有遺失賬簿之告白則當然無賬可對遂命原告西人上堂證明被告購買鑽石係付期票到期無欵各節結果被告應將取去鑽石如數交還原告或給付原告銀七萬九千九百七十一兩五錢四分並繳堂費（二）隆與洋行延羅傑律師訴沈逸之欠鑽石價銀案結果被告應將取去鑽石交付碑告或償還原告銀一萬七千五百七十兩一錢三分並繳堂費民四庭由俞襄讞會同英密副領事訊理（一）張星橋延台維斯律師訴陳詠韶不還墊欵案結果着被告償還原告洋一萬六千六百八十八元並堂費准除去地價銀一千八百兩核算（二（席友漁吳耀庭欠股票價洋案結果改期續訊又午後民二庭由李襄讞會同英密領事訊理（一（滬海實業銀行延羅傑律師聲請破産案由理賬員告查賬情形故債權債務兩方代表許理·施乃德等律均向該理賬員盤問結果改期再訊（二）益鑫皮革公司主胡元初延羅傑律師聲請破産案結果着理賬員將胡元初人欠欠人各賬目查明限一個月報告公堂再行核奪民四庭由張襄讞會同日副領事訊理（一（王錦生訴吳小弟欠債洋案結果着原告自行登報通知被告於十四日内到案候訊如逾期不到即照原告所訴缺席判决（二（婦人楊翠英訴與其夫馮根祥離婚案結果准免堂费候飭傳訊核（三）凌雲生訴凌胡氏遺産糾葛案結果准予提前排訊（四（丁潤濤訴丁關聲·劉占田·唐雲泉·周坤生等不理押欵案结果改期訊理 
[誌謝]  
昨承商務印書館惠贈第十三卷第五號［少年雜誌］及第四○二號 
［英語週刊］各一册謝謝 
來函 
[張孝若致江亢虎函]  
　　亢虎先生　鑒家君致黄君任之論教育書有無父過激之説涉及足下乃連得足下來書詳知對於社會及禮教主張知家君前所聽聞者全非事實極爲歉仄敬希察亮爲荷即請著安張孝若敬白六月十七日 
公布蘭 
[上海地方審判廳]  
　　民庭　雲主文一件判决燓慶　與枚卿因債務涉訟上訴一案（主文（本件上泝駁斥一件判决陳光顯與徐夢春等因欠租及遷讓房屋涉訟一案（主文（徐夢春王友才吳四實與招生租住源昌公司　有之房　限　個月内遷謢徐夢春並應償還房租洋八十元又掃街農小洋　角王友才　應償還房租洋十七元又掃街費十角與四寳並應還房租洋五十二元又掃街費小洋十五角與招生並應償還房租洋三十二元又掃街費小洋八角本年陰曆五月初一日起之房　徐夢春王友才與四寳與招生各照原定租金付至出屋日爲止其租金分别繳由陳光顯具領本案　訟費用歸徐夢春負擔五分之一王友才負擔五分之一吳四寳負擔五分之一吳招生負擔五分之一本判决不准假執行一件判决盛蘋臣與施福生因債務涉訟一案（主文（施褔生應償還生大銀行洋一百元○○二角四分又利洋八角八分（民國十二年陰曆四月十六日起之利息照一百元○○二角四分元本按月一分之利息計算付至執行終了之日爲止但利息不得超過元本數額本利欵洋均繳由盛　臣具領本案訴訟費用歸施褔生負擔一件裁决粱悦庭與杭金龍因貨欵斜葛一案（主文（本廳民國十二年雜字第六二號假扣押　　　　　以上六日十六日　　　决黄文祥與徐　樂因　欵　訟一案（主文）徐　　應償還黃文祥洋三十四元二角償還張加生洋三十一元二角本案訴訟費用歸徐　榮負　一件决　决聶承裕與蔣家法因貴　涉訟一案（主文（蔣家法廳償還大成行洋二百六十元零四角三分繳由　承裕具領聶承裕其家之聲　請駁斥本案訴訟費用歸聶承裕負擔三分之二蔣家法負擔負擔三分之一一件判决倪東嚴與俞褔全因保證債務　 
紏葛一案（主文（俞福全應償還倪　嚴損失注三十五元一角倪與嚴其餘之請求駁斥訟費歸倪東嚴負擔十分之七俞福全負擔十分之三本判决應予假執行一件判　朱廣祿　許寳林因借欵紏葛一案（主文（許寳林　償還朱廣祿借欵七十一元訟費歸許寳林負擔一件判决張友讓與申林記因工資涉訟一案（主文（申林記應給付張友讓洋一　六十元張友讓其餘之請求駁斥本案訴訟費用歸申林　負擔五分之三張友讓負擔五分之二以上六月十四日 
　　公示送達（全文在本廳揭示屬公佈（一件范榮　與陳永林因欵項涉　更審案件左兩遺因欵　涉訟更審一案前經本廳定期審理因上訴人范榮鄉所在不明傳票副狀均屬無從送達茲據被上訴人陳永林聲請公示送達本廳查與民事訴條例第一百八十一條規定於符應予照准並依同案 
例第一百八十六條第一項選任律師張恩　爲該上訴人范榮卿之特别代理人右仰上訴人范榮　知照 
 
 
 

Page 16

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
 

Page 17

 
 
第一萬八千零七十三號;中華民國十二年 西曆一千九百二十三年六月二十號
星期三 * *本埠新聞三 
[新異錘鑽之運滬]  
　　南京路同昌車行新由美國運來奇巧錘　螺旋鑽按其鑽之大小互相插入柄内計包賅四件三件不等又有六套螺絲鉗可裝卸大小十二色之螺絲帽此項器具皆純綱鍍鎳光耀美麗且一器數需售價又廉故爲修理與家居者之所樂購也尚有適用於有汽車與電池者之電池測騐表等亦皆精美云 
[微微公司增設飲冰室]  
　　微微公司樓上新設飲冰室定於今日開幕内中佈置頗爲完備有風扇·留聲機器等應有盡有且地位寛敞可坐百餘人備有用券簿每本計洋一元分十四張每張計小洋一角而出品尤爲精良係著名熟手所造其各種價目如下各色冰淇淋每碟二角每杯一角冰淇淋梳打每杯二角冰凍嗬囒水屈臣氏每杯角半正廣和每杯二角半凍冰鮮牛奶每杯一角菓子露·刨冰花·每杯一角半西點每角三件咖啡紅茶可可牛奶茶等每杯一角半 
[利興經售屈臣氏汽水]  
　　北四川路祥順里口利興號開設有年舖面裝璜亦甚美觀營業殊稱發達而所經售各物平時以罐頭食物糖菓餅乾葡萄酒白蘭地并各色應用日用品之類而每届夏秋又經售屈臣氏各種汽水專做批發爲數頗巨而該號與屈臣氏廠相距甚近交通便利故汽水可無缺貨之虞并備專車運送無論地方遠近零星打數以及大批打數均可立時應送爲滬上汽水業中之最新式營業法云 
[黄祥華出品之暢銷]  
　河南路中央救火會對面·黄祥華號專出售各種丸散丹其所出各品均精選上等材料監製其中之如意油爲該號首創功效之大知者甚衆此外如萬應寳丹專治舟車暈浪嘔吐及發閯等症亦奏奇功又有玉樹神油亦爲專治皮膚症之良藥若火燙·刀傷等無不藥至病除更有婦科鳥鷄白鳳丸一種亦爲極靈之藥近日國内外採辦者益衆云 
[永安紡織廠職員之新組織]  
　　楊樹浦永安紡織廠自三月間改組以來組織逐漸完備近該廠職員又發起消防隊·及俱樂部各一於端午日開成立大會該廠經理及工程師各有意見發表大旨謂消防之事於公私有益爲大工廠所不可缺者今之發起出於同事之自動足見各同事之見義勇爲至於俱樂部之創設在表面似係各爲自己之快樂於公司無甚關係其實各同事能有快樂之胸襟强健之身體辦公當更有精神公司間接受益亦得增多次討論章程選舉職員繼復取出各種消防器具演習救火方法午刻聚餐盡歡而散 
[勵志團前日之大演講]  
　　本埠勵志宣講團於十八日下午四時該團宣講員徐惠施·吳光麟·顧泉生·郭叔亮等在小東門中國通商銀行門前相繼宣講「國民有公是非議員不做猪仔方有良好政府産出」·「精神與良心救國」·「提倡國貨爲救國之良策」·「欲和平統一先去軍閥之障碍」諸題並有民國路商聯會舒警民宣講「國民之責任」並隨發各種印刷品一時聽者不下千人至講畢己鐘嗚九下聽者仍環聚不散足見愛國之心人所同具也 
[戚秀甫演講養蜂學]  
　　今晚八時···在青年會 
戚秀甫君於養蜂學研究十數年成效大彰平時最喜將其養蜂經騐與心得對衆演講竭力提倡俾衆倣行獲益者甚多本埠青年會訂於本月二十日即今晚八時請戚君在該會演講養蜂新法并有幻燈片數十張隨映隨講聽者更易明瞭有志養蜂事業者均可往聽云 
[復旦癸亥商科同學之聚餐會]  
　　昨晚復旦大學本届商科全體畢業諸君假座大東文姬廳開同樂聚餐大會并歡送馬燦然·余愉二君留美席間演說者甚多皆謂離校後對於母校如何盡力對於同級諸君如何維繫感情當時議决組織一復大癸亥商科同學會以爲實行盡力母校維繫同級感情之機關並舉定張君爲書記云 
 
[復旦大學癸亥商科同學會聚餐攝影]  
[海屬淞滬學友會之歡祝會]  
　　海屬淞滬學友會以海屬同鄉張景璵·（南洋大）張月洲·（中華工專）侍啓祥·（化學工專）李容·（南洋附高小）邵玉田·（育材高小）諸君行將卒業特於日前午時假座半淞園舉行聚餐會藉表歡祝之誠意並聯絡交誼到者有王雨生·周增麟·武可瀛許堅·李安·劉鏞·李家璞·姜鴻銘·等十人入席後由東道主致歡祝詞杯酒言歡頗極一時之盛攝影後始各散云 
[大埔同鄉會聘醫送診]  
　　大埔同鄉會鑒於天氣炎熱疫癘日多貧人每苦無從求醫特白會員羅玉亭介紹余默敏·吳碧霞兩女醫士即日起在英租界淸和坊二弄四十二號施診聞該二醫士頗爲熱心云 
[「現代生活」第二期巳出版]  
　　新時代學社贈閱之「現代生活」半月刋第一期初版己罄第二期己於十五日出版内容更豐富自後欲索閱者請附郵票（全年）二十分直接函寄浙江餘姚新時代學社暑期辦事處當按期寄贈云 
[法國影戲院續映滑稽佳片]  
　　法租界法國影戲院前日開映滑稽大會影片極受顧客歡迎一經開幕歡聲雷動足見羅克卓别林之可以動人聞今明兩日（即星期三四）續映兩日兩夜羅卓二氏片照常開映長片更換「刼獄復仇」第七八集滑稽四本亦與前日不同且聞該院爲優待顧客起見門票減價祇售小洋一角二角云 
[滬江今晚開眏「多情英雄」]  
　　滬江影戲院自今起開映「多情英雄」共計八大本該片曾在愛普廬映過云 
 
 
 

Page 18

 
 
第一萬八千零七十三號;中華民國十二年 西曆一千九百二十三年六月二十號
星期三 * *[「皇后末路」之我觀]  
　　吾人耳却潑林新婦巴賴女士PolaNegri之名久矣迄未一覩顔色近在卡爾登影戲院開映之九大本「皇后末路」一戲Ｐａｓｓｉｏｎ即巴賴之傑作也吾人欲知巴賴之姿色藝術以及巴賴現今在電影界中可居何等之地位均可於此片中得之是劇係攝取法國革命史中路易王失國皇后上斷頭臺之事巴賴飾皇后緋麗ＭａｄａｍＤｕＢａｒｒｙ初飾一工女銀幕初映爲一帽肆店主婦方滿面堆笑對買客貢其謟諛之辭其時巴賴手執針線憨態可掬見店主婦足恭之狀不覺失笑繼而爲店主婦所見則立易其容後受主婦命送帽出順道至其情人季蘭處帶言帶笑如小鳥依人態至娬媚其時適路易王衛隊遊行街道市民聚覩者道爲之塞巴賴自季蘭處出爲觀衆所擠致被一騎軍撞倒毁其帽匣玉容失色掩面而泣蓋自知不免痛責矣嗣將毁帽携回店中店主婦見而大怒且掌其頰適爲踐毁此帽之軍官所見賠償所値並撫女肩巴賴此時涙猶未乾即輾然欲笑天眞爛漫令人解頣後軍官約至其家欵以茶點言笑甚歡適上級軍官來訪遂藏女於屏風之後女性好動俯身偷窺上級軍官於鏡中見之心動巴賴方欲縮避而屏風忽倒此幕背景絶佳後爲上級軍官刦去閉諸一室誘以珠鑽此時巴賴面上漸漸表出被動神色卒犧牲愛情甘心屈服於金錢勢力之下蓋自此而漸趨於冶蕩矣其後上級軍官以負債不能償迫巴賴盛裝艷服誘惑總理俾售其術此時巴賴演來心有不甘而又不敢抗祇有飲泣呑聲自傷薄命一失足成千古恨可爲解放女子下一碱砭及後朝見路易王時强吻王頰則完全妖淫浪態與昔判若兩人矣後於無意中得見季蘭驚皇失措蓋天性未洎問心内愧非慧心人焉能悟此及萬民啣怨排乏緋麗之時巴賴易服外出眼見自己之情人當衆揭陳自身之罪惡一時悔恨交集欲哭無淚蓋芳心巳寸碎矣此場表情悲慘動人儼然逼眞眞將當日緋麗皇后之滿腔心事盡情寫出此尤難能而可貴者也吾不得不歎觀止矣晚近電影界中爲人所稱道者如麗琳甘許以悲哀勝南捷穆淮以妖冶勝康斯塔文以天眞漫爛勝今巴賴直能兼擅三者之長而均表演於是劇之中此巴賴之所以能克享盛名是劇之所以名貴也歟 
　　一劇之優劣在乎一二主角表情之良否而定此固盡人知之然於全劇之結搆配角之當否亦有莫大之關係晚近影片雖多究其情節不流於平庸即陷入枯澀又往往着重一二主角之表情而於配角之表演略不措意致全劇精彩盡失往往不能饜觀者之欲綜觀是劇結搆精密一幕演來能將國王之昏庸專制之淫威苛政之流毒民氣之激昻一一深印於觀者腦筋之中久久不去兼哀感頑艷而有之至於演員方面如巴繭之做作固無間言而法王路易之優柔好色季繭之英雄激昻軍官之趾高氣揚店主婦之勢利國民之啣恨以及鳩形菜色之飢民等莫不栩栩紙上繪聲繪色是全在全體演員之一絲不苟方克臻此非一二人所能爲力也一經烘託襯映遂成此可泣可歌之偉片我不得不於是自慶眼福矣（懷麟） 
[電影名伶惱門塔文之略歷（三）]  
　　當夜塔文家中如何喜喧且不表再記次日淸晨惱門欣然就道與「潘琪」一同前向維太葛臘夫攝影塲而來計是日之前往者人數不甚多緣當時電影即美利堅人對之亦不甚注意前往應徵者不過五十餘人未幾一瘦削之少年登台高呼且以手指室之甲隅曰女子請集此邊復指乙隅曰男子請集此邊并請各位勿大聲喧嘩呼到大名者前來口問惱門於是即站在女子席中心中却又喜又懼幸其母在旁略壯其膽又不知口問範圍如何作答心殊忐忑久之一身材高大之人自外昻然而入先向一一察視再一一問答至惱門目注者久之惱門駭甚此高大之人即向惱門曰狠對不起此處不能留用如小姐年齡太輕之少女 
　　他說這句話不打緊惱門心中深爲難堪眼腔裡却漸漸露出珠淚來一粒一粒在他面上滾下來此瘦削之少年在旁見之惻隱之心大發即向此高大之人作耳語移時此高大之人漸有允意轉了顔色用狠温和之口氣向惱門曰我們此刻一劇中雖然用不到你下次或須用着時照我的意思小姐留在此處也不妨不知肯屈就否但是每星期之薪俸却狠少只有二十五元當時惱門滿口答應正式入電影界即自此始當時年祇十四歲（伯長）（待續） 
[競武塲今晚又有大决鬭]  
　　長浜路南成都路口之競武場新聘到各國之大拳術家定於今晚與前次得香檳之却待未克君决一雌雄想此次比賽較前數次當更有可觀入座劵統售一元幼童免票云 
[昨日之菜市]  
　　蔬菜價廉 
　　昨日南北市小菜塲蔬菜價較前日低廉各價如下 
　　北市　　　　南市　　　北市　　　　南市 
　　蝦每斤四角五百八十文大黄魚每兩十五文十五文 
　　鹹帶魚每兩二十文二十文甲魚每兩三十文三十文 
　　青魚每洋三斤三斤扁蒲每斤一百五十文六十文 
　　班魚每兩三十文十八文鯧魚每兩二十文二十五文 
　　白魚每兩二十文十二文　魚每兩五十文三十文 
　　沙魚每兩三十文十五文鯽魚每兩四十文二十五文 
　　鹹蟹每兩三十文三十文烏賊魚每兩十二文十六文 
　　梅蛤每兩四十文三十五文　魚每兩二十文十八文 
　　牛肉每斤二角半二角　魚每兩四十文二十三文 
　　羊肉每斤三角六分三角雄雞每斤三角五分三角六分 
　　鴨蛋每只四十文三十文鴨每只一元二角一元 
　　鷄蛋每只三十文三十文蛤蜊每斤一百十文二十文 
　　龍鬚笋每斤百二十文百六十文豬肉每洋三斤半三斤半 
　　冬瓜每斤百四十文百二十文黄瓜每斤一百文一百文 
　　雌鷄每斤四角二分四角菠菜每斤一百文八十文 
　　蓊菜每斤一百二十文蛙肉每兩二十文四十文 
　　毛荳每兩二文十文茄子每斤二百四十二百文 
　　鴿子每只三角二角半菱白每斤百二十文百二十文 
　　元菜每斤五十文五十文葱每斤一百文八十文 
　　　菜每斤四十文三十文　魚每兩十五文二十文 
　　鹹香瓜每兩四十文三十文　笋每斤一角六分二百四十文 
　　黄荳芽每斤百四十文八十文辣茄每兩四十文 
　　芋艿每斤一百六十文 
[本埠各劇塲速宜注意衛生]  
　　亦舞台更須改良 
　　本埠各劇塲對於角色之聘請及新劇之排演均能互相競爭然對於衛生上設備竟毫不注意小便處則視爲可無之物故均擇最汚穢處水果食物則蠅蟲亂飛亦不稍加取締滬上京劇塲除亦舞台外因地位較大故改良尚易當此夏令衛生最當注意深願各家極力改良如卡爾登夏令配克等西人所辦之劇塲地位亦並不廣座價亦不見貴而淸潔則勝過萬倍目下最須急行改良者爲亦舞台因該台樓下之小便處大便處即在正廳南側晚間旣無燈光觀客又不在一定池中小便大便處之汚穢更不足以引諸於文字復加以太平門常開故在正廳中之觀客費去極高之代價乘憑有若何之名角在數小時中飽聞臭味未免太不値得樓上之女厠所及小便處均在包箱旁邊臭氣亦不弱樓下當此夏日爲經理者亦當替看客之衛生設想安得持有名角可號召而不注意看客之衛生須知聽戲與衛生孰爲重要盡人可辯别也 
[集會表]  
　　陽歷本月時期地點召集者事由 
　　廿日虬江路上海大戲院美國貧民救濟會游藝會 
　　廿日閘北文監師路飛虹學校常會 
　　廿日晚六時半一品香醫學會半年餐會 
　　廿日晚六時五十分四川路青年會智育演講會 
　　廿日晚七時西藏路寗波同鄉會淸心男女同學會聯合會常會 
　　廿二日西藏路一品香吳興電氣公司常會 
　　廿二日至廿三日南市紫霞路普益社展覽會 
[今日天晴而熱]  
　　昨日午後四時三十分徐家匯天文臺氣象預報云天晴而熱揚子江流域恐有雷雨暴風海濱一帶有東南微風·及霧氣颶風仍緩近臺灣東南向北進發臺灣與琉球間風向不定本埠温度在午後三時前二十四小時内最高九六·一最低七二·九去年同日最高八○·六最低六八·五 
 
 
 

Page 19

 
 
第一萬八千零七十三號;中華民國十二年 西曆一千九百二十三年六月二十號
星期三 * *常識 
常談 
[記宋徽宗鐵大觀（一）] [  老圃]  
　　民國四年河北人掘古塜得絶大之鐵大觀通寳十三枚周建初尺二尺徑六寸半實中華有史以來之最大錢其文作瘦金體與御書折十大觀無異眞道君手筆也此錢携至洛陽爲京客所得洛陽人雅不欲古物流入他所乃訟京客繫之獄中是時范壽銘爲河北道得此錢拓片寄示淮陽縣知事蔣中覺蔣精於鑒古尤嗜古錢乃使專使赴汲謀之於范卒以百金易得二枚後與范遇又續得二枚余今春寓居吳門與蔣比鄰乃以一枚見贈其錢合背書法遒勁可喜昔人有不喜蓄古錢而因愛徽宗書專蓄崇寗錢者戴文節亦雅愛瘦金書謂嘗見石刻數種其神氣皆不及錢文此錢瘦金書尤推巨製惜不令文節見之誠所謂毫髮無遺憾波瀾獨老成者也 
衛生 
[夏令個人之衛生] [  權]  
　　時至夏令天氣漸熱個人衛生尤宜注意免至秋間疫癘相侵茲撮擇數端以供研究 
　　（一）晨起及臨臥時齒牙均宜刷洗潔凈不但固齒亦且强胃而夏令尤可减少齒牙間細菌之發育 
　　（二）衣服宜穿寛大者以麻織品最爲適合質料不宜過厚而宜多孔隙則皮膚能獨空氣自然舒暢 
　　（三）飲食須排次匀稱關於腥宿不潔之物不可食偶一不愼實致病之原也 
　　（四）日必一浴不惟潔身亦所以激皮膚之運動冷水浴較熱水浴更爲適宜當身體疲乏時作半分時之熱水浴極爲有益 
　　（五）作息須有定時上午作事以四小時爲度下午以五小時爲度苟能於休息時間内時時行有益於身體上之運動尤善 
　　（六）睡眠須足量每天至少須有八小時之睡眠夏令日長夜短往往不得充量之眠致使日間精神疲倦此當應時注意者也（乙種酬） 
經濟 
[種枇杷樹之利益] [  乃光]  
　　枇杷又上市矣予於是有斯篇之作 
枇杷隨處可種只須氣候和暖無須細别土質濱海之地則尤佳就其栽培言則便於他種果樹者遠甚只要任其自然旣不要施肥亦無須剪枝（若遇土質過肥過瘠或徒長而少果時可酌量加以調和修整）且少害敵（問有害蟲集於葉上可摘聚而焚之與果實無甚影響蓋時己夏季果實早巳採完矣）故無論家庭園圃郊野山地均可栽種雖不具農業知識亦有纍纍之果實可得蓋不費管理也 
　　栽植法有種生及接樹兩種通常不接亦可種生四五齡即能結果以十五齡至二十餘齡爲最盛一樹可得果百餘斤每斤售價一角（佳種猶不止此）每樹値十餘元以每地一畝種樹二十株計每年共値銀二百餘元若有地五十畝則有樹一千株利且逾萬元矣以此不費培養之勞而可坐獲大利樹藝家盍起圖之 
　　按枇杷爲我國原産東南各省多種之而洞庭山之白沙塘棲鎭之大紅袍尤聞名日本亦有之惟不若我産之佳故有由我國輸往者至其效用以可生食爲初夏需要最多之佳果可作蜜餞餽送親友可以製膏作滋補用倘能講求栽種及製作改良之而推廣之亦未始非一種實業也（乙種酬） 
道德 
[仗義的工人] [  仲軒]  
　　某晚記者自大觀樓餐畢歸經石路而折入廣東路忽見衆人圍繞一黄包車余過而視之則見一商店學徒向一人力車夫哀求索還遺失之物車夫持强不允圍觀者見學徒可憐皆代之向車夫說情請還拾得之物無如萬惡之車夫蠻不講理擁拾物爲己有堅不肯還余知彼未受敎育之車夫非可理喻擬鳴捕懲之斯時突於衆人中躍出一工人各車夫曰速還之他人之物安得便爲己有車夫仍不允工人怒揮以老拳頗重車夫懼乃自衣内出綢一段還諸學徒觀者皆大快而散工人復向車夫曰彼學徒失此歸將受店主之呵責甚或施以夏楚汝所得區區而使人皮肉受苦於心何安彼苦苦哀求而汝貪心不動眞無心肝者若敢多言我當重懲汝車夫知不敵憤憤而去車夫與工人同爲苦力乃一則貪鄙一則俠義此工人誠難能可貴矣余樂爲之記（乙種酬） 
法制 
[我國亟宜廢止檢察制度] [  陸繼愷]  
　　檢察制度之不適於現代巳爲世所公認我國現行檢察制度沿用前淸帝制時代承師日本而制定之者然其職權之擴大遠勝於日本採取國家訴追主義之外再增職權訴追主義且因檢察官吏以刑訴有法律上之保障對於搜索逮捕拘押益復肆其横暴人民罹受法官專横偏頗之痛苦不知凡幾故侵害人民之種種自由莫若刑訴且因檢察官依自己之處分向審判廳提起公訴時審判官每以融洽檢察官爲主旨而予以審判其結果仍不能使案情至臻明瞭而人民之寃枉甚多是檢察制不啻國家特設蹂躪人權之一種機關與實際毫無　益此檢察制之亟宜廢止而採用陪審制也（乙種酬） 
市政 
[舊城改造新市及平地建設市塲之異點] [  董修甲]  
　　歐洲各城多從舊城改造者其困難之點甚多南北美洲及奥大利亞洲各城全係平地上建築者其美點極夥茲先述舊城改造新市之困難次及平地上建築城市之美點舊城改造新市之困難 
　　（一）舊城改造新市先須毁壞巳成之物甚多致物主往往反對拒抗困難一 
　　（二）由舊城改造新市地價因之不同以買賣土地爲生涯者往往乘此時機高提地價妨碍新城計劃之實行困難二 
　　（三）由舊城改造新市往往因巳有之房屋不便拆毁致改良計劃不能一一舉辦困難三 
　　（四）由舊城改造新市費用繁多因旣需拆毁己成之物之費用復需預備實行新計劃之鉅欵加之舊城土地上旣多營造之物其售價必較平地無營造物者爲多如此用費鉅大於改良時籌欵不易困難四 
　　平地建設市塲之美點 
　　（一）從平地上建設市場可於建設之始先購極多土地其平地旣無營造物地價必廉 
　　（二）從平地上建設市塲可以收得極廉之土地迨一市之計劃逐漸實行後地價增長則可使一市産業之生産力日見增加 
　　（三）從平地上建設市塲因在未實行城市計劃之先預購土地則以買賣土地爲生涯者不能高提地價藉以得利 
　　（四）從平地上建設市塲因平地上巳成之物甚少故毁壞巳成物之費可以省去 
　　（五）從平地上建設市塲因無營造物故無舊有物主反對拒抗情事 
　　（六）從平地上建設市傷可以將一市之計劃通盤打算并可依計劃而實行之如一市之工場區住宅區零售店舖區批發大公司區以及學校區皆可於計劃中一一劃定街道公園及其他遊戲塲亦可預爲留存如此辦理庶可使一市成爲一極新式極完備之城市矣（不受酬） 
科學 
[化學常識] [  天夢]  
　　（五十五）鋰之說明 
　　（一）名稱鋰 
　　（二）各種名稱拉丁英德各國的名稱都叫做「Ｌｉｔｈｉｕｍ」 
日本名稱叫做「里丢姆　　　　」舊譯及現在决定的各稱都叫做「鋰」 
　　（三）符號Ｌｉ 
　　（四）存在天然存在的爲矽酸鹽燐酸鹽等擴布地面雖廣但是爲量狠少至多的礦石祗含有百分之四·五又海水礦泉及烟草灰分中亦有存在的 
　　（五）性質係一種銀白色的金屬物爲金屬物中最輕的原質比鉛稍軟比鈉稍硬熱到一百八十度鎔融熱度再高便化成氣體入水起分解作用在空氣中燒之放白色的强光不易同空氣裡面的　氣生作用、 
　　（六）舉例純粹的鋰入火便現鮮艷紅光並發出一條紅色綫這是在化學試騐裏面常常看見的又外科術上有一種治石淋的聖藥就是炭酸鋰是一種白色粉末的東西、 
　　（七）製取取鎔融的　化鋰用電氣分解法便得或用炭酸鋰還元也行 
　　（八）總結鋰的化合物除治石淋症的炭酸鋰外尚有燐酸鋰　化鋰等也狠重要的（乙種酬） 
雜錄 
[敬告滬上青年] [  崧]  
　　滬地當江海之交水陸交通均極便利文明物質先著祖鞭爲中國商埠中首屈一指凡經營商業奔走名利者莫不薈萃於斯即内地之富商鉅室亦都願作寓公視爲樂土居於是者祇需經濟充裕無論何事嗟咄可辦即腹地之通都大邑亦遠不敢望其項背吾人得生長於斯終老於斯不知幾生修到誠盛事也唯因户口殷繁五方雜處形形色色之事有不可思議爲内地所絶無而上海則司空見慣者如流氓也盜賊也娼寮也賭窟也以及大旅社游戲塲販賣書畫醫藥假作卜巫星相等種種黑幕無非誨盜誨淫報章旣書不勝書社會亦視同慣例租界捕房雖有禁令亦未見有效果凡居留或涉足滬上者偶一不愼即遭奸盜拐騙小則傾家蕩産大則犧牲性命身敗名裂猶餘事耳由是言之上海實爲卑劣齷齪之淵藪墮落人格之地獄又何足取唯是地廣人稠消極之事實所難免矧當此世風日下道德淪亡欲圖挽救非一手足之烈願旅居滬上之純潔少年隨處朿身自愛愼母爲環境所迫而致自貽伊戚也（乙種酬） 
問答 
[葉雅然問] [  沈錡]  
　　予友黄君之表兄芮聊式吳門人氏曾游學東瀛現執敎於滬濱與芮女士交女子肄業滬西某女塾頗相契合並私訂百年之好後其兩家父母攷查家譜男女兩方均係同族兄妹遂不許惟芮君與芮女士戀愛達至沸點抱寗死不願分之宗旨且芮君提出兩種問題（一）在歐西風俗族人可自由結婚没有同姓的限止爲什麽在中國的家庭就要反對　　（二）按照中國家庭的制度表兄妹是兄妹式的子女們結婚可以實行堂兄妹是兄弟式的子女們結婚不能實行難道兄弟式的子女們有血統的關係兄妹式的子女們没有血統的關係麽現男方之父母因愛子心切己示許可之意惟女方之父母因同姓之關係堅持不許此對因緣究意如何解决請於問答欄内批露 
　　答論理婚烟祇應有同族之限制不應有同姓之限制然現行律有同姓爲婚者離異之規定現在民律尚未頒布適用現行律時代不能不受此限制 
 
 
 

Page 20

 
 
第一萬八千零七十三號;中華民國十二年 西曆一千九百二十三年六月二十號
星期三 * *   
 
