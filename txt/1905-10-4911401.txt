# 1905 - 10 - 4911401

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行端摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分件繋編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨甲報館申昌書室及各書坊購取可也 
[除惡務盡説]  
　　著名惡棍范高頭自經中西探捕嚴密查拿之後迄今已閲兩月餘除已將其所置小輪船扣住搜出簿籍藉知羽黨姓名並獲其黨陳富炳朱仁才張全發卽何全發解經英美等國租界公廨讞員黄耀宿司馬訊明判令各責三百板陳朱管押六禮拜張管押六月外近日包探李星福又獲沈根福林慶全且查知英總領事署所雇華人王佑庭卽王幼亭有爲沈林納賄求庇情事告知捕頭轉禀總領事會總領事亦有所聞遂飭包探將王拘押以便澈底根求而范依然逃逸無蹤莫能弋獲是豈别有遠引高飛之術歟抑尙有大力者爲之耳目爲之腹心歟夫范高頭與其弟毛毛廣集羽黨横行不法罪惡滔天統計前後之被挾仇致死毁屍滅跡者不下數十人去年戳斃新關汘手張振麟今年九月又與其黨陳阿妙有隙濳遣沈林與楊大等將陳誘至吳松口用手槍撃斃剖腹刓心然後棄屍浦内經陳家屬控諸縣署有案可稽乃毛毛已由司馬及縣主汪瑤庭大令會同英副領事德爲門君訊實收禁西獄二十年而高頭仍法外逍遙迄未逮案是非有人徇私袒護曷克如斯不觀南巿馬路工程局捕頭胡瑞龍與水巡捕頭陳向榮之事乎當胡陳未敗時與范聲氣相通一任其在南巿開設報關行小輪船局偷漏關税孰不知爲得賄故蹤直至前署江蘇巡無端午橋中丞札飭查提鬼惐隂謀始無可諱飾可知范到處恃有財力不乏護符今胡陳已奉上憲批飭斥革卯名管押改過局一年俟期滿再行核奪而王又因賄庇其黨沈林以致拘案候訊如何懲儆在上者自有權衡何事妄爲擬議所可慮者其黨如陳朱張及沈林等五人業已次第就獲胡陳與王亦因得賄徇庇案發被逮獨范仍在崇明横沙一帶胡行妄作不稍濳蹤觀其於逃避之時偵知卞長庚購得洋紗數百包不納漏規載之出口卽被將貨劫去人亦不知所之是其消息尙靈黨徒尙盛兇横猶昔可想而知猶記前者高頭嘗以聲名浩大案積如山畏官嚴捕改易姓名自稱曹全卽曹阿全投江海新關充當巡丁頭目時其弟毛毛改稱曹勝充當上海縣署捕役同惡相濟顧忌毫無小民相顧驚疑莫敢顧問南面署亦熟視無覩竟忘共爲草菅人命迭次犯案之稔惡兇徒變幻情形令人難測今若復聽其漏網吾恐其瞻愈大其毒愈深沈林等雖已成禽尙有綢莊毛毛王毛毛楊大等相助爲虐他日必復有如張振麟陳阿妙之身攖横禍慘不妨言者且高頭之情罪昭彰甚於毛毛毛毛巳收禁西獄二十年而高頭獨可以遠颺倖免何以服毛毛之心然漫言緝捕正非易易是宜先去其羽翼而後其身始無可逃今綢莊毛毛王毛毛楊大等已由捕頭派探密捕矣其得賄私庇如胡瑞龍陳向榮王佑庭之外或按簿籍以稽或就見聞所及但能偵獲一二執法以懲其餘目當鑒及前車相與銷聲匿跡當此范已財窮勢蹙之際賄賂亦將難籌羅綱之投計必不遠國法具在何可或寛前年呂鏡宇尙書備兵海上時嚴拿巨棍張桂卿立命就地正法地方賴以又安蓋元惡巨凶未便稍縱一路哭何如一家哭也况范高頭之惡跡尤數十倍於張桂卿乎所願有戢兇禁暴之責者熟思而審處之焉 
[日廷命將]  
　　華歴十一月初二日日本東京飛電相告去日本海軍副將希拔雅馬註譯自日音按之華文是某山也俟攷已於前日經日廷簡令總統旅順軍務矣 
[俄帥歸期]  
　　昨日駐滬日本總領事官小田切君函示華歴十二月初三日東京所發官電内開攻圍旅順之日將飛電報稱俄人乞降之事己於十二月初二日料理齊全計員弁八百七十八人兵士二萬三千四百九十一人其中有六百七十人係哨官差弁均願矢誓而回惟統領三人海軍提督一人甘爲俘皮總統司堵瑟爾則在於初七日繞道靑泥窪遄回本國 
[俄卒生還]  
　　華歴十二月初三日日本東京來電云俄國降人之立誓不再與於軍事者日人已許於本月十一日由法公司某輪船取道長畸載送回國矣 
[查船令弛]  
　　昨日駐滬日本總領事官小田切君函示華歴十二月初三日東京所發官電内開刻下遼東一帶已入日人之手日員因示定十二月初二日爲始盡弛海上查船之令然除官用船舶外仍不准駛入旅順口門 
[譯俄帥乞降及日軍受降文牘]  
　　旅順俄軍降服日人之事本報己屢書不一書兹承留寓日本東京友人寓書相告云明治三十八年正月朔日之夜攻圍旅順統帥某君電達大本營大旨謂本日午後五下鐘時有一敵軍武弁齎書投呈水師營迤南我軍第一營管帶某君至晚九下鐘時轉呈統帥乃木希典略稱閣下於搆兵之地一切情事諒 
 
 

Page 2

 
 
所深知敝帥逆料今後再在旅順口與貴軍爭持徒損軍威絶無裨補故願洞開壁壘訂期乞降想閣下亦同此意見也所有乞降親約還當委定人員與敝處所派人員擇地議訂事機至此不得不然肅此布陳并達敬意俄中將司堵瑟爾致攻圍軍司令官男爵乃木閣下迨翌日天明日帥乃木氏作書覆答曰一千九百零五年正月二號旅順口攻圍軍司令部乃木希典覆陳司堵瑟爾大將閣下子於貴軍開城乞降之事及互商一切章程與閣下同兹意見且亦與有光榮予今遣旅順攻圍軍參謀長伊地知事恪依今當遵示帶同參謀及各隨員若干人於一千九百零五年正月二日正午詣水師營會唔貴軍所派人員互議章和鈐印爲信呈候批准付以全權卽可共商此肅也肅此奉覆兼表敬忱此上關東要塞司令官司堵瑟爾將軍麾下 
[述俄艦逸出旅順口巔末]  
　　日本大阪某日報登中國烟臺來電云東歴正月一日有俄弁二員俄兵四名由旅順口乘小艇至烟臺迤東相距四十華里之養馬島其中一弁一兵病莫能興留住島中燎養餘於夜半抵烟臺未幾有俄國滅水雷艦四艘一名司誇羅奴伊一名司他脱奴伊一名何臘司脱奴伊一名息路奇伊竄入烟臺口内隨以旅順港務局所轄之小輪船一艘有見者謂司他脱奴伊及司誇羅奴伊皆有陸軍在内小輪船所載者係武弁蓋認其帽而知之也翌日又有俄軍艦一艘曁小輪船四艘遁至東海岸下碇關前迨午後一下二刻點時小輪船駛離其地始知其名尼脱伊實俄督阿列幾息夫乘以游覽者至何臘司奴伊祇重三百一十三墩造自俄國某船塢自餘三艘艦身較大詢之艦中諸弁皆緘默不言惟司他奴伊管駕言自二百零三諾脱高原失守我俄諸艦幾於無地容身迨六日前日軍圍攻益烈致諸艦無一完全昨夜十一下鐘時始突圍而出云 
[譯俄報論波羅的海艦隊東下之艱危]  
　　俄國諾烏賢烏列米耶報論波羅的海軍艦東下之難謂必先於亞東得一海灣可以寄泊其大要曰荷蘭政府若肯於森達諸島或木路鏗羣島中擇一島嶼坐落司馬脱臘島西北方介乎荷葡兩國所轄宣木羅島中間者讓與我俄任我俄就大島嶼内選擇適宜之海灣俾軍艦東來於此寄泊并建築製船廠船塢煤棧之類諸艦始可放瞻東行兹者波羅的海諸軍艦之鼓浪而東幾與昔之滑司誇迭額馬及夫利司脱夫與夫科倫蒲司同一危險之事蓋由科倫司達之脱以抵海參威海程相隔甚遙局外各友邦聲言我艦隊此來途中則不能借給港灣俾艦中人稍資休憇以及修船購煤似此四無奥援子然孤立行海之險如是如是眞有令人慄慄於心者矣 
[記客述奉天兵事]  
　　營口來電云頃有客歸自鐵嶺談及邇者俄人每日將軍士載送東北方其數約逾三萬人窺其意蓋恐日軍扼守高麗溝絶其歸路故爲是調兵設防也其由奉天以北迤邐至開原沿途官舍民居强行占據舉凡老者穉者抱疾署負傷者載道流離慘難言狀更有闌入奉天城内將官署改作兵房者將軍增瑞帥被俄將希卡木所壓制人民憤激非常俄統帥苦洛拔托金須迫令鑿去省城南面垣墉以備敗軍由此遁入增帥尙未之許也 
[記客述海參威防務]  
　　烟臺來電云頃有客歸自海參威談及俄兵艦薄額伊利刻方入塢修繕所泊滅水雷艦及魚雷艇共八艘破冰船三艘巿廛之東距海峽八西里俄人築有砲臺六座甚占形勢臺上安置巨砲口阆悉對海洋日中來往各船臺上人皆得辦認明確海峽之右巿街迤南另有三四砲臺砲門直指海上巿西則有砲臺一座巿北鐵路之畔京築有砲臺迤東防守最嚴惟巿中絶鮮兵士合計海陸軍總數當逾二萬名 
[記日將巡視臺南事]  
　　日本臺南新報云東歴去年十二月二十三日午前我陸軍統領上田氏率同幕僚谷田氏等五人由斗六乘火車出巡午後四下鐘時行抵臺南驛第二旅圑長佐治氏及參贊坂井氏列隊郊迎上田氏旣下車相携入館舍小憇隨定於二十五日巡視鳳山翌日巡視打狗然後返旆回行轅其巡視安平嘉義日期刻尙未經明示也 
[毁艦述聞]  
　　華歴十二月初三日日本東京來電云旅順所毁俄兵艦中有一鐵甲船及一快船巳零落不堪無從修繕其餘或尙可整治如新 
[日派郵船]  
　　昨日本館得日本宰戸友人來電云自旅順俄人降服之後日本郵船株式會擬卽立派一輪船常川往返神戸靑泥窪兩處 
[粤督岑雲帥電奏柳慶剿匪情形]  
　　廣州訪事人云廣西軍務自經粤督岑雲帥將四十八個匪洞痛剿之後軍務頗爲順利兹覓得電陳柳慶軍勦匪情形請外務部代奏之稿用照錄之外務部鈞鑒柳慶兩屬軍情十一月十五日奏報至案濟軍各營十月在思恩勦匪追擊三晝夜共斃焊匪三百餘名匪首褚大撃斃何十二亦受重傷查褚大爲前踞梅寨股魁悍兇最著黨羽尤多一旦就殲人心稱快二十一日各匪合股回思恩聲稱爲褚大復仇經濟貴兩軍攻撃追勦斃匪百餘現由龍濟光督飭濟慶榮貴各軍分路防堵四面兠截以免竄入四十八洞匪巢自初十攻破後黄忠立督率熙成各軍晝夜跟追不准收隊連日報稱三峴金洞灣洞喇洞等處迭獲勝仗先後擒獲生供五十餘名槍三十餘枝馬二十餘匹陣斬首級百餘其中槍墜崖而死者甚多目下大股星散陸發窮蹙洗匿據匪供稱已被官兵槍傷肩背刻方飭各軍加緊嚴搜並責成王芝祥將洞内善後事宜妥籌禀辦所有柳慶兩屬續報軍情謹請代奏 
[星使赴湘]  
　　漢口訪事人云欽差查辦事件大臣鐵寶臣星使馳抵鄂省小駐行旌十一月二十七日由鄂乘某輪船向三湘進發聞不久仍須折回也 
[委署都統]  
　　鎭江訪事人云京口副都統奇健亭統制克伸布因病出缺所遺篆務經江寗將軍永子茂留守檄調江寗副都統奎仲元統制來鎭署理旌麾戾止當在指顧間矣 
[愼重軍需]  
　　金陵訪事人云此間洋火藥局兼造土藥歲出火藥爲數無多今者各處操防需用孔亟大憲爰飭赶緊製造惟碾藥廠　宇　朽暫停工作以便興修亦愼重軍需之意也 
[浙省官塲紀事]  
　　杭州訪事人云海防同知錢司馬增勳在任期滿上憲奏請以仁和縣蕭藴齋大令升補己奉吏部覆准由藩憲翁筱山方伯飭赴新任旣而又接部文以大令經徵屯田賦短欠且升補同知於例不合因詳請以勞績班周司馬序補○西安縣縣丞某君因事開缺 
 
 

Page 3

 
 
藩憲翁筱山方伯牌示以嘉善縣主簿曺少尹鑑淸調署 
[贛省官塲紀事]  
　　江西訪事人云此間政事月報初擬由撫憲按月評定榜示照牆後改爲三閲月評定一次黏榜大堂撫憲夏菽軒中丞交卸之前將七八九月政事月報評定揭曉計一等十員萬載縣張之鋭臨川縣戚揚信豐縣向步瀛星了縣楊煥南昌縣汪如棠樂平縣馮用霖新建縣黄錫光進賢縣陳慶綬清江縣孫增廣豐縣呂用實二等二十二員三等四十五員姓名不及備錄○贑南寍三府所轄各州縣地居邊要民情强悍械鬥刼掠之案憎見疉出缺極瘠苦各員視爲畏途雖有津貼銀然尙不敷甚巨邇者大憲察悉情形擬共加增各州縣津貼銀三萬一千金俾辦公不致竭蹶 
[白下官塲紀事]  
　　金陵訪事人云本年九月海分司交四壩恒泰號商解繳鹽釐加價銀至兩江支應局局中司事某甲膽敢串通恒泰號夥私留四萬兩存放裕源祥錢莊取息六釐期以四閲月總辦王鹿峯觀察不及僥察復於十一月初旬某日電致海分司署嚴催海分司某鹺尹以此欵前已解清取有支應局圖氓收修據情電覆觀察向局中各司事嚴追甲乃向裕源祥收回事爲兩江總督周玉帥所聞立將檄委慶西園觀察充當支應局坐辦以資臂助而免疏虞○前任江南提督李壽亭軍門年老多病一再呈請開缺蒙恩俞允後卽由松郡節轅料理一切遄返豫章十一月二十三日道出白門晉謁兩江總督同玉帥小作勾留○前者飛霆輪船因建孟蘭盆會不戒於火機爐器具悉數被焚督憲以此船向歸儀棧差遣責成總辦某觀察賠修近日觀察浼某權貴函致兩江總督周玉帥爲之説項觀察亦詣轅禀見陳明管帶及各執事順卽照賠懇於摺中力爲洗刷聞玉帥已准如所請矣 
[京口官塲紀事]  
　　鎭江訪事人云江南全省提督楊鏡巖軍門前赴金陵謁見兩江總督兼南洋通商大臣周玉帥事畢即於十一月二十一日乘策電兵艦抵潤州下椗江中鎖城文武各官咸登舟投刺軍門接見之餘卽命展輪遄回澄江防次○常鎮通海兵備道兼鎭江關監督郭月樓觀察自開辦冬防後卽飭各叚委員及各營哨弁認眞稽察猶恐奉行不力每晚二鼓後督同小隊親出嚴巡詩云王事鞅掌不遑啓處觀察有焉○鎭江府德乾一太守接奉上憲札文遵卽曉諭鄉民興辦圑練每家五人中抽一人按期操練設局巡察藉以弭宼盜而衛身家○淮楊鎭總兵馬麗牛鎮軍前赴金陵謁見署兩江總督周玉帥事畢乘舟南下十一月二十四日道出潤州小住戎旌拜會各當道翌日卽揚帆北渡○焉任江南全省提督李壽亭軍門奉旨開缺後十一月二十六日乘某輪船上拆道出鎭江旋卽鼓浪而西遄返江西珂里○鎭江下遊釐捐總辦莫枚臣太守報丁太夫人之艱遺差經上憲遴委江蘇候補知府志太守元前來接辦聞日内卽將由蘇戾止矣 
[上海官場紀事]  
　　上海縣主汪瑤庭大令初擬於開辦冬防後每夜親率勇丁詰奸禁暴嗣因公務紛繁特委江蘇候補縣丞林夢吉二尹疱代已於本月初一日到差矣○昨日江蘇撫標中軍參將仉翼南參戎因公來滬謁見蘇松太兵備道袁海觀觀察旋赴上海縣署投刺拜會縣主汪瑤庭大令 
[] 請嚴約束 
　　本邑浦東保甲總巡謝岳松明府前據楊家渡鎮董某某等人禀稱近有駐泊浦濱之俄艦兵丁時時結隊遊行鄉民舞知往往在自後追逐若不嚴加防範深恐滋生事端且有甲乙二俄兵飲酒至醉調戲鄉婦楊氏等情請卽設法禁約因卽面禀蘇松太海備道袁海觀觀察請照會俄總領事約束兵士母再任意游行觀察准之刻已備文照會駐滬俄總領事闊雷明君轉知俄艦管帶矣 
[嚴申酒禁]  
　　浦東保甲總巡謝岳松明府前據某圖地保來局禀稱近有華人私藏洋酒一二瓶守候浦中各兵艦士卒登岸向之求售致西兵醉鄉深入時肇禍端等情因飭查拿售酒之人究辦在案兹復傅諭浦左各酒肆不准西兵入内飲酒如違提究不貸 
[三載考績]  
　　上海縣汪瑤庭大令接奉松江府田紹白太守札開奉護撫憲效札開准吏部咨開本年係舉行各官計典之期自光緒二十七年十二月起至光緒三十年十二月止飭令按照定章將内外各官有關計典各項速卽按册塡寫送院呈核事關計典務須詳細查考塡明詳報切速等因遵卽通飭各房書吏速卽檢查塡註造册申送府轅 
[花下開樽]  
　　昨日在滬達官巨商設席張氏味蒓園公讌簡任湖南巡撫端午橋中丞簉座者爲欽命電政大臣吳仲懌侍郎欽命議約大臣呂鏡宇尙書出使西藏大臣唐少川京卿簡駐高麗大臣曾敬詒京卿商務部楊杏城王丹揆二參議蘇松太兵備道袁海觀觀察以下約百餘人妙舞淸歌花圑錦簇銜杯話雨其樂何極誠宦海之清驩名圍之盛會也 
[志十苦心]  
　　本邑志士徐顯擬赴東瀛留學成城學校已紀昨日報章兹悉徐家甚清寒此次立志出洋將所有微産典賣殆養摒擋川資並於右臂上自刺學業不成不回故國四字是誠有志之士哉 
[諭捐車照]  
　　本邑馬路工程局釐定章程令各車戸納捐領照方准在馬路中驅馳前數年經總辦翁子文太守接辦局務時查悉民間自置之馬車東洋車從未捐及因之出示曉諭一體抽捐惟往來客官所乘馬車報各局中另給免捐憑照邇來太守忽又酌改章程著令一律輪捐領照嗣後無論何項馬車經過馬路如無捐照卽由巡捕扣留 
[薄懲鑄匪]  
　　昨日包探沈阿岳投英美等國租界公堂禀稱小的查得張春咸陳文星汪慶財等匪人私鑄當十銅圓有小車夫陳紀寶自見因曾爲文星載送銅圓三次然均在半途交卸未知售與何人兹在張家搜獲鑄錢機器一副求卽訊懲張供稱小的在虹口菜巿街開設烟館並不回家家中房屋托妹夫顔秀中經管不知何來鑄錢機器求賜鑒原文星供稱小的受張連生之雇僅鑄二月刻己停歇聞目下張在漢口汪供稱小的曾買過銅圓二次讞員黄耀宿司驰商之英副領事德爲門君判將張管押一年文星管押在月汪管押一月機器充公 
[申報館協賑所經收紅十字會十一月初一日至十一月三十日止第八次清單]  
　　初一日沈樹庭洋一元○初五日吳佩萼洋廿二元崔瑞麟元十兩○初八日張鴻寶元廿兩無名氏求保平安洋四元○初十日韓雲記洋四元○十一日松江汪協源局來於擠仁棉衣捐洋五十元寶應福興潤局來京江丁悔齋龍洋四元小洋四十角○十三日守信子洋廿元銅洋二元恆記行宵波永義昶局來洋五元裕興康局來京江合記洋一元裼州億大局來了愿子遜堂氏洋三元○十四日樂善堂洋十元汪氏洋十元○十五日敦信堂洋十元謝記洋一元○吳馥堂洋十元幼女吳雲珍洋五元王壽　還心愿洋一百元○十九日埭溪繆山氏節省日用費洋十四元由全盛局來○二十日金姓洋念元森泰銅洋二元○廿一日雉臯隱名氏洋十元銅洋六元○廿二日徵觀軒方舊棉衣五件○廿九日姚錫漢求天花卽全洋十元正以上總共收洋三百二十八元标元三十兩銅洋十元舊棉衣五百件 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四續江南商務局禀復籌議設立商品陳列館及商業學堂經費辦法房屋建置情形禀]  
　　然伏思商品之東列原以資商民之實驗非徒虚設已也故尤需研究管理商品之員司商學專科之教授原以啓商民之智識亦非徒口授巳也又必需證驗參稽之標本今陳列館舉學堂相聨一處則商學堂中理化博物各專科之教員卽可兼任同品研究管理之事而陳列館所列之各商品又可兼爲商學標本之用兩者和資經費與辦法皆較便而較省謹擬商品陳列館長一人聘用留學日本商業舉學生充之管理陳列員二人聘用習於物品陳列之事者任之高品研究員二人卽以商學理化博物二教員兼充之其餘會計書記圖册等員司或以本局員司及商會執事等兼充之至學堂則以兩科課程計需專科教習共十一員大半需聘留學外洋畢業之學生而另延請品望素著深明教育理法者一員爲校長以職全校教授管理之事又聘用日本留學商科大學畢業生一員爲總教習聘用熟悉學堂管理法者一員爲舍監此外司庶務司文牘司圖書司會計各員則或以各科教習兼充或由本局各員兼任凡此陳列館與商學堂兩處之分司分科各職任務使備所應備有所應有而免簡率缺略之弊此商品商學特聘員司與通融兼任之辦法也司道等又伏思今日中國商務之不振固由於商民知識之淺隘見聞之卑陋而共知識見聞之淺隘卑陋雖半由於利導教誨之朱施亦半由於提倡鼓舞之無術今旣以兩者爲利導教誨之資旣可藉此以行其提倡鼓舞之策識擬於商品陳列館分期由員可研究演説及隨時刊行商學報章外如有商民人等能改良舊製創明新法確有成效者由商品研究員試驗是明本局後准由本局詳請予以專利奬以花紅以爲提倡之先導商學堂五年畢業後除由本局呈明添設商業專修科使畢業有志之生徒再行研究交涉決侓財政各高等專科商學以爲異日入大學之地步外如有聰顠有志品學兼優之生徒亦准由本局擇尤詳請咨送商部試驗或派徒東西各國商　肄業或竟予以出身遺歸各地實行商業之事似此以商界之振興更爲事省而效速此商品商學激勵後效之辦法也司道等渥蒙訓誨周詳惟期於利導教誨之責交有所盡而於因人因地之外尤斟酌於因時所宜以爲注軍實行之主意此籌議辦法者三也[  此章仍未畢登容俟翼日賡續]  
[法界停訊]  
　　昨爲法租界公廨訊案之期讞員陳楚生大令飭丁咨照捕房暫焦讞政大約須伺候端午帥及曾星使也 
[薄懲劫盜]  
　　前日包探陳雲忠在新聞路五十二號門牌洋房後拿獲桀石撞開王芝發家大門行刼首飾之盜犯張元德一名解送英美等國租界公堂禀請懲辦時王受刀傷巷重未克到堂昨始投案聲稱是晚張等毁門進内小的從睡夢中驚醒被張砍傷頭顧刼去銀臂釧二雙金戒指一枚曾投上海縣署禀報陳探禀稱被刧之贓只由小的查獲銀臂釧一枚張供小的係江北某邑人行經此處驀聞有人聲鼎沸因之駐足以觀並未劫物讞員黄耀宿司馬商之英副領事德爲門君判責三百板管押九个月臂釧給王領去 
[上海縣署瑣案]  
　　本城四牌坊協順祥皮貨店向與源吉錢莊往來上月三十日有周林泉者持源吉字條往取往來摺店中人疑之　以司帳者方出外俟歸當送來迨周去後卽至源吉莊詢問並無取摺情事始悟其爲騙子至本月初一日淸晨周覆往取遂被獲住搜其身畔藏有鈐印本店僞圖章之字修十餘紙立卽扭送警察局押解至縣前晚縣主汪瑤庭大令升堂研訊周供稱小的係浦東人十一月二十七日送米粉來滬在某小客寓内與蘇人陳姓遇邀至某戲園觀劇付給字修兩桨命往恊順祥取摺大令判掌頰五十下笞臀一百板押候飭差持僞修至協順祥查明再行懲辦○捕役徐文解洪小毛及藍洋布三疋至案大令訊詰之下洪供稱小的在陸長發船上爲夥洋布由某店託運被巳歇船夥孫永林竊交小的時在深夜被捕獲案求賜鑒原替供稱洪係船夥受孫之愚求將人贓給領大令判責洪二百板連洋布給陸具領　流氓張二眼素與某某等無賴子專慣向人滋詐前月欔取蔣性婦所簪金小挖耳報捕緝獲解案請懲張直認不諱大令判責一百板發押改過局八月届期察看能否悔過再行核竊 
[南巿捕房紀事]  
　　前晚某號巡街捕見鹽販多人負鹽飛奔正欲拘拿若輩巳葉鹽而逸當將鹽二十四包帶至捕房捕頭令禀請馬路工程局總辦翁予文太守充公○小竊楊晉卿潛至某航船十竊取某姓衣有一包巡街捕見而追獲解入捕房捕頭令押候解至馬路工程局禀請總辦翁子交太守訊究 
[英美等國租界公堂瑣案]  
　　前者姚恊芳控姚金奎湯阿二串竊田單等情襄讞委員孫耳三明府訊得恊芳將撃受傷且田單不知因何日某洋人交出因飭押候杳明再訊昨日包探王阿榮將金奎及湯並韓桂生解案恊芳延律師博易律師到堂聲稱田單共五紙被湯串同金奎竊出一紙托韓抵押洋銀三百元現巳吊回請治其串竊之罪韓供田單由湯交來抵押洋銀三百元湯供田單由金奎押得洋銀三百元自用二百元其餘各人分用讞員黄耀宿司馬商之英副領事德爲門君著將金奎及湯韓押候禮拜五再訊博律請將金奎保出司驰著存洋銀三百元爲質○出售鋼輪東洋車之洋人記林控車夫楊阿福周阿金謝阿根曹阿福任意把持宵妨貿易等情司馬訊究之下記林令執事人梁某帶同傭人某甲役案供稱某日楊違犯行中章程被洋人取罰楊不服出而把持有乙丙二車夫正在曳車出門突被楊等所阻以致折回甲供稱小的目見楊等十餘人聚集某茶肆任意把持乙丙供稱小的等曳車出門時有不識姓名之十餘人出而攔阴因卽折回楊周同稱小的等並無把持之事惟前次偶因細事被洋人扣去工資洋銀三元心不甘服曹謝同供小的等並不犯事亦未把持司馬商之德君判將楊資二百板周責一百板曹謝省釋○前者恒豐信和記利泰昌同利公各號呈控駁船戸陸毛囝沈生發沈金生范掌松行竊洋布羽綢等物司馬訊詰之下陸等同供原贓售與南匯縣境魯家匯地方司馬出票往提至今未到昨日包探劉銘芝又將陸等解案禀稱當小的赴南匯縣時縣主陳大老爺許將收贓人送到然至今杳無音信地保潘彩山亦置若罔闻司馬商之德君判將沈責三百板押一年陸毛囡卽黑炭毛囡責三百板押六月沈范各責二百板押三月一面出票提潘保到案訊核○某姓家婢女張蘭英被主人凌虐不堪乘間逸出經包探邊槐洲解案禀稱是晚小的途遇蘭英啼哭不止向之盤詰據稱在三馬路開設妓院之鴇兒王張氏家爲婢屢被凌虐逐出門外小的因告知捕頭送至王張氏家王張氏拒而不納小的告以如不收留當送公廨氏稱聽便可也蘭英供稱奴係天津人賣與王張氏家三年矣求恩超豁王張氏俯首無詞德君以凌虐婢女久干例禁商請司馬將王張氏掌頰二百下罰洋銀五十元充棲流女所經費蘭英發所留養前者謙和洋行愛文司控買辦陳鵬飛誆騙金鋼鑽約指及耳環一案牽涉馬夫李可三司馬屢次著保人王雲卿交案李已畏罪逃往寗波昨日公差米升包探李星福將王解案王延律師李楠芳投案請寛限二禮拜將李交案并稱李在寗波患病藥方呈電司馬謂何不早爲聲明隨商之德君謂如不照例懲儆恐將來效尤者愈多隨判令將王管押捕房三月 
 
 

Page 10

 
 
[法租界捕房紀事]  
　　前夜公館馬路萬有成茶葉店不戒於火延燒左右鄰房屋七椽捕頭查得店中曾保火險因將店主吳子良店　何玉泉拘入捕房昨日午後捕頭准子交人保出俟堂期解請讞員陳楚生大令訊究○法界流氓楊阿毛藉端訛詐被人控諸上海縣署縣主汪瑤庭大令出票飭差恊同包探拘獲送入捕房押候移縣訊辦○扒手某甲竊得對時表一枚被包探查悉拘入捕房捕頭命押候解送公堂禀請讞員陳楚生大令究辦 
[美租界捕房紀事]  
　　本邑匪人張春成混名小張桂卿其横行不法情形己可槪見邇省串同汪慶財陳文星諸無賴賃得裏虹口臬號門牌房屋購有機器私鑄當十銅圓前晚經包探沈阿岳查悉帶同五十五號西包探前往拘獲　機器等物解入捕房捕頭令押候解送公堂禀請讞員黄耀宿司馬懲辦○前晚三百七十二號巡捕巡至怡和馬頭見某西人深入醉鄉手舞足蹈因卽拘送捕房捕頭姑念未聚禍令押至大明釋去○昨晨有一病丐倒臥於兆豐路某西人家門外西人由德律風德報知捕房捕頭令四十二號巡捕前往帶回解送公堂禀請讞員黄　宿司馬妥爲安插○昨晨僑居百老匯路第九十二號洋房内之西人蜜司福投捕房訴稱被所麗馬失名阿順者竊去衣物請爲查緝捕頭　派包探留心偵緝 
[金陵官報]  
　　冬月十六日知縣何　駿禀知分寗差委十七日通判池貞銓由山東奉調來總巡各　卡凌墳禀知巡江十八日通判王國楨禀知起服到省運　　徒壎禀知奉委辦機器　車木差知府徐棠知縣羅之彦均奉委淸查銀元局差十九日候補道增齡孫茂德胡炳垣劉黄年梁登仕王龍韶奉余甄别指分江蘇試用知縣藍光策到由京引見回府　余廷笏奉委馬路總巡二十日舉務處司道候補道等均禀知本日　考寗屬各州縣補送出澤速成師範科學生農工學堂黎禀今日新班學生英文東文先行開課同知楊逢容通判常文炳均禀知分寗　委直隸州瞿鴻禮知縣曾廣璝均奉示　别縣丞邵煒劉兆鎔錄奉示騐看 
[蘇省官報]  
　　十一月十四日撫轅牌示十一月十五日各廟行香文廟藩憲武廟撫憲文昌臬熏太陽風龍神均劉道天局風雲雷雨神均郭道火神猛將均首府呂祖總捕都城隍府城隍都土　三首縣分詣行香又牌示十一月十六日長至令節是日五數應穿朝服齊赴萬壽宮行慶賀禮知府王銘漸禀知奉江寗藩憲飭知甄别加者留省補用知縣胡燡禀謝奉飭派蘇差委十五日藩轅牌示照得松江府海防同知黄琪現巳一年期滿應以撤回遺缺查有候補直隸州知州沈翊淸堪以酌委署埋通判崔　禀知奉　查營務事件差請補江隂縣丞厚禀謝奉飭准補江隂縣缺知縣查亮采禀知奉總辦寗滬鐵路工程購地局憲委辦第四叚購地事宜差孫寶瑞禀訊奉飭廿四年分海運冬　　内蒙保補缺後以直隸州知州補用縣丞毆陽榮宗禀謝奉委上海縣保甲差巡檢劉　屬禀知服滿起復禀到武　周禀知奉上海道憲憲委沿海稽查保甲差主簿盛　霖禀聞委署華亭縣典史事指分江蘇試用巡檢湯晉　禀知由籍領咨到省十六日知府宋康復禀知舉委師範學堂提調恙十七日同知李念典禀知奉蘇關道札委稽查蘇關　收數目及小輪拖船偷滬事宜差知縣金銓禀辭赴木瀆厘捐局差藩轅牌示照得署江隂縣顧山司巡檢陳翰貲期滿遺缺查有調補是缺之丹徒司巡檢程廷獻堪以飭赴綢任又崑山縣石浦司巡檢王維翰署事期　查有試用從尤品戴昌年堪以輪委署理又署新陽縣典史王　　期滿遺缺查有正任斯缺之王鼎銘堪以飭令回任又華亭縣敎騐何綺病帮遺缺查有分缺先補用訓導沈錫光又吳縣訓　張觀恩病故　缺查有拔貢敎職顧承　又署丹徒縣訓導居文麒期滿遺缺查有試用訓導倪家鳳均堪以輪委羅理○又牌示十一月分考試候補佐聨月課定於本月二十廿一兩日扃試十八日請補松江府海防同知泰錫鎭禀謝泰飭知准補斯缺知州用候補布理問吳惟聰禀知由籍憲服回省並禀知廿九年分山東工賑案内遵過知州三班呈請奉部核准正任新陽縣吳史王縣銘禀謝牌示奉飭回任十九日撫轅牌示十一月分輪應考　試候補同通州縣直隸州州同州判各員月課定於本月廿二日扃試管帶飛划左營陳應濂辭赴滬接管策電輪船從九戴昌年禀謝牌示委署崑山縣石浦司巡檢事二十日直隸州沈　　禀謝奉委署松江府海防同知事府經腃俞訓恭禀謝奉委震澤絲捐帮辦差從九汪承祖巿籍領咨起服回省 
[皖省官報]  
　　冬月廿二三日撫憲號大假帥於本日十點鐘出院赴蕪湖一帶閲操江西候補知縣惲金堂泰江西警察届委查抄安徽警察章程知府吳震謝奉行　甄别留省補用縣丞繼格知奉委解舉院麗銀赴太平廿四日候補知府許月菡姚肇椿均辭同撫台赴蕪湖廿五日四品銜截取補用直隸州郭育才到五品頂戴指分安徽試用府經陸誦芬到安慶府裕厚知下鄉查勘洲地知縣崔鶴知代首縣下鄉騐案廿六日委辦街口厘卡同知張廷翊到知過班知府五品翎頂指分安徽試用縣丞馬懋德到准補天長縣揭傅淵到知縣朱齎爵知奉委辦銅圓局文案 
[江甯藩臺彚解紅十字會捐欵第二批淸單]  
　　總統護軍等營旂并節制金陵砲臺揚金龍洋二百元識軍申　幫帶官洋四元前左右後四哨唯官各洋二元哨長洋一元護軍正副八旂每旂管帶官洋二十元欲旂幫帶官洋四元每旂哨官各洋二元哨長洋各一元金陵砲臺總臺官洋五十元四專臺官洋各六元五敎習洋各一元四機器倔洋各五角砲目五十七名合捐洋二十元○統領然字　營戴洋一百元幫帶盛字中營廖洋四元盛字中營炮隊水雷睄官陸員哨長六名敎習三名合洋廿　元盛軍營臺　官張用康洋四元琴鶴軒洋五元蘇綾霄王心沐洋各一元張幹卿洋四元黄海釣徒洋二十元衣谷老人洋十元管帶盛空前驚班洋三十元盛字前營哨官五員哨長四名敎習三名合洋十六元阮文煥吳虎臣洋各二元馬稼之洋五元吳淞砲臺總臺官張洋五十元南石塘北炮臺專臺官于南石塘南臺專臺官林洋各十元南石堵炮臺敎習吳竊之洋五元獅子林炮臺專臺官梢洋十元獅子林炮臺副　官趙洋五元獅子林炮臺敎習劉邦福洋五元吳淞炮臺測繪生馮吉隆洋三元朱海仙洋二元王心齋洋一元南石塘炮臺一　炮目七名二等炮目十一名共捐洋七元九角獅子林炮臺一等炮目八名二等炮目四名共捐洋五元六角　字中營親兵哨官王得慶洋一元雲李威洋十元胡小　洋五元張錫九洋五元胡建臣洋五元李　香洋四元李蔭庭洋二元管帶盛字左營江洋三十元盛字左營哨官五　哨長四名　習三名共捐洋十六元嚴受之洋四元許召棠干溪亭　初秋洋各一元管帶盛字石營劉洋三拾元補不足齋洋五角盛字右營哨官五員哨長四名數習三名共捐洋十六元陳子相堂炳奎汪心齋共捐洋四元管帶盛字後營　　　十元盛字後營哨官五員哨長四名敎習三名共捐洋十六元靳海秋吳蓋臣艾岑樓洋各一元郭靜輿曹東山洋各二元共捐洋五百二十八元○江南武威新軍六營統領官　榮斌洋一百元前營管帶官龔炳魁洋五十元左營管帶官易漋橋洋五十元右營官帶官　　能後營管帶官李芳園副營管帶官陳明山洋各五十元中營幫帶官朱　銷前　幫帶官魏廷傑左營幫　官惠占　右營幫帶官張紫成後營幫帶官劉淿鴻副中營幫帶官魏榮鎭洋各四元六營哨官共二十四員每員洋二元六營哨長共二十四員洋各一元以上　洋四百四十六元○長江水師江南瓜洲鎭總兵高光効捐洋四十元瓜洲營遊黎都守千把外委共捐洋二十六元五角江隂營副將都守　把外委共捐洋四十一元三江營遊撃都守 
[上海六馬路仁濟善堂經收施粥捐九月初一日至十月三十日淸單]  
　　初五日無名氏完愿洋二元十六日余積臣求合家平安洋十元廿二日曹子慈洋伍元十月初一日袁李氏爲長孫週歲酒資夥助洋十元初三日王養漁伍十元初五日　泰冰行交到金公館白米伍石初六日隱名氏求病速愈合家平安洋三十元初八日孫桂記洋十元初九日敬修主人規元四百兩十三日無名氏白米伍十石十四日江隱名洋陵元十七日榮陽運記求身體平安白米十石又洋三元四角芝蘭交　洋四十元廿一日河承德堂保合家平安洋四十元廿二日潘曾瑩洋四元大方棧銅洋一元伍角陳隱名洋十元廿五日沈東如求合家平安洋二元吳榮泰白米二石携銅口無名氏龍洋十元廿八日雖　輔洋二元王　遜洋一元錢廿文三十日徐來復洋一百元李隱名白米一石以上共收規元四百雨白米陸十八石洋二百玖十六元　角錢廿文銅洋四十一元伍角 
 
 
 

Page 11

 
 
   
 
 

Page 12

 
 
   
 
