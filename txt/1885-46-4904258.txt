# 1885 - 46 - 4904258

 

Page 1

 
 
[三十號畫報出售] [  申報舘三人啓]  
　　履端伊始氣象更新故本齋所繒此次三十號畵報皆選古時吉利事實出吳君友如一人手筆藻繒極其精良並附送嵗朝清供横屏一幅係子鮮先生所繒茲仍以潔白棉料紙印就墨花以便諸君隨意若色裝入畫報之首不加分文未附淞隱漫錄圖說一則閱者鹽之此佈 
[論中國邉防宜舍舟而用陸]  
　　嗟乎觀於石浦軍情而中國之所以禦宼者尚可不知變計乎余于中國防務言之不可以更　數而大　總在乎知已知彼四字知彼之所長而思有以避之知我之所短而思有以藏之然後用我之長乘彼之短此雖不可以常勝而亦不至於常敗不此之務而欲與彼之所長者相頡頏且勉以我之所短禦彼之所長是亦弗思之甚矣以舟師而戰於海中國之所短也是固不特旁觀之清者知之卽當局之迷者亦何嘗不知知之而猶欲强而知之則將何以操必勝之劵馬江之役中國兵船胥爲所燬猶曰中其計之故和議未决猝然相攻以致倉皇無惜至援臺之兵船則夫年已遲之又久迨尅期啓輪始勉强鼓行而南前雖有到閩之說實則傳國之言而各兵船之猶豫不進者如故也馭遠澄變兩兵船所裝之砲頗大又有水雷五十具吾不知船中之備此也曷故乃不壞於閩洋而壤於石浦嗚呼尤可慨已然即此一役也　非舍長用短之爲累乎或曰馭遠澄慶兩船雖曰　壞然法人疉攻　兩船者四次均爲華軍擊退直至法人用計雜於漁船而進華兵悮墮其術中始爲所毁以視南瑞等三船之早已遠遁者假國過之彼漁船者不知係法人在海面捉　枊係勾通奸細俱未可定總之法人之意則實欲毁我中國之兵船若我中國而必欲以兵船制勝則恐有不能把握者矣英將戈登近已爲埃及亂黨所戕彼固英國之大將而久爲中國効力能深知中國之利弊者也戈君曾言於李傅相曰中國之用兵也不必購辦上等之巨炮但用洋鎗足矣蓋華兵不知用炮則設或軍中携有巨砲恐轉以資敵人之用甚不便也計不如專用洋鎗且專用一種之鑰俾用者久而　練办未始不可以得手爲中國計有一良法足以制敵人之死命彼之所謂良法者蓋卽彼出則歸彼歸則復之故智而稍變其法謂日間與之相持而不與之戰至夜間而金鼓鎗彈以驚擾之使不得安眠彼若突出攻擊則又奔回而不與接戰於要隘之處多設伏兵以待之果其窮追則必墮我伏中若彼不出攻擊則終夜震驚使不得一刻安睡如是者數日敵人晝夜不得休息而我軍或輪班或分隊人多而勢壯以之擾敵而有餘彼欲戰而不能欲息而不得其有不進退維谷者乎此言也前曾譯而登之報中以冀當道者採聽而迄今亦未有試行之者今戈君雖逝而其言則固歴歴在耳及今而敗弦更張猶可爲也夫中國之水師　何嘗不可用載船非不　也砲非不巨也其行駛非不速也其機力非不重也而特苦於用之者無其人有砲而不能故有水雷而不知用則亦何益之有統帶大員管駕哨弁所謂三軍之司命一船之主宰而問以水線而不知間以方向而不辨放砲則責之砲手苟無砲手卽　目視砲而不知所爲船或被穿亦不知如何堵塞試觀馬江金拼法船亦有被擊者卽刻塞其罅漏尙能飛駛而遁以中國兵船當之則非沉卽棄而去耳法人之必欲毁中國兵船盖慮水陸夾攻也然中國之船未到而早已爲法人所壞則卽使果欲爲夾攻計亦未有必勝何如藏其船於内河而不出舍水師不用而專從事於陸軍之爲愈乎陸地用兵中法之勢尙足相敵而多寡之數中不啻數倍於法倘統兵大員盡如劉省三　撫者則法人亦安敢　肆去臘十一二三等日基隆浦捷是其騐矣至於關外之師諒山失守河邉棄地似乎陸軍亦不足恃　岑彦帥宣光屢捷見諸諭旨必非虚言惟在統帶之人善於用兵而已諒山雖失或可力圖恢復若馭遠澄慶兩船與夫馬江諸船之被燬則殊無報復之期由是觀之中國之防務其所最要者不在乎水戰而在乎陸戰盖可决矣中國之地爲法人所踞者惟基隆一區苟用戈君之計分隊輪班晝夜肆其驚擾不一月而法人必且自退然後各嚴邉備力　疆圉據險設伏用正出奇以逸待勞以主待客留水師各兵船以俟異日教練精　而後用勿亟於一試以自墮其設氣若是則法人亦將無如找何縱其四處繹騷早已有備無患臾駢老秦師亦是策焉陳當軸諸巨公其亦一計及之乎 
[本館接奉電音]  
　　昨接京友來電有正月初五日上諭一道敬謹譯登○正月初五日奉上諭欽恤庶獄仁政所先粤稽乾隆十一年高宗純皇帝特頒省刑諭旨大加恩施溯查嘉慶十一年道光十一年咸豐十一年同治十一年均欽奉綸咅遠紹前徽頒行曠典朕欽奉慈禧端佑康頤昭豫莊誠皇太后埀簾訓政仰見聖慈惠愛省刑厪懐宵旴祇承懿訓勤求治理惟願天下乂安萬物得所兹當紀年開秩允宜謹循成憲以示矜恤而召祥和所有刑部及各省已經結案監禁人犯除情罪重大及常赦所不原者毋庸查辦外其餘若大學士會同刑部酌量案情輕重分别請旨减等發落其軍流徒杖以下人犯一併分晣减等完結俾沾寛大之恩勉圖自新之路用副朕子惠兆民法外施仁至意欽此 
[鳳城紀事]  
　　去年十一月初十日戸部奏請將京官津貼自明年始暫停一年並飭各直省　各關道奉撥本年此項銀二十六萬兩曁客嵗積欠未到之銀趕急批解部庫侯解到時統存飯銀庫非有嬰需不得勳放云○倉匪唐家五虎經步軍統領拿獲歸案審辦傅言該衙門密請將該匪家産查抄未知確否○京師定例火燒酒不准私自入城恐有礙國課故也刻因新定章程减去稅課司巡數役該司堂官恐巡察難周特知照步軍統領衙門准各門地面兵丁協拿私酒開驅逐酒灘不准售賣刻已張帖告示矣 
[津沽軍事]  
　　統領駐紥小站盛軍之周軍門盛傳現在養疴回衛麾下熊羆由金昆盛波軍門代爲統率○鎭海兵輪在塢修理船中弁勇水手等人均閒散無事津海關　奉憲檄令將一切薪水减半開支以節海防經費簪駕汢君蓮甫懇請依舊照章關放未蒙允准○曹軍門克忠帶兵大管駐紥山海關迄今已有數月現上憲以奉天與朝鮮接壤或有意外之憂遂派軍關添募三營駐彼防堵亦未雨綢繆之意也 
[械鬪未成]  
　　天津炎會共百十家家家置有梆鈴除兵火外萬萬不可摇動蓋梆鈴係會中耳目一聞號召西 
 
 

Page 2

 
 
傾東應千百人瞬息雲集故也去臘某日法租界河干木椿上忽失去鐵箍兩具該處附近有一草棚津人謂之柴禾厰十四日廠中正在上柴附近孩童拾取遺柴枝斷梗以供灶炊看街巡捕悮以爲又欲竊取鐵箍也逐北追奔若緝窮宼小孩從冰上直過河東河東人不知有先箍之事咸怪巡捕逼人太甚巡捕亦麕聚河滣效灌夫駡座河東人怒不可遏猝然摇動梆鈴巡捕一聞梆鈴聲知將興問罪之師亦徵聚若干人持械以待時兩岸之人俞聚愈衆彼此皆欲罷不能正擬涉冰而過互决雌雄適逢營務處萬觀察張千戎先後經過竭力解紛始各罷手然一星之火可以燎　事後回思亦險矣哉 
[火驚彚誌]  
　　臘尾春頭歲務較繁祝融氏每乘間崦逞其　京口都天行宮某姓家於去臘廿三日因晚炊遺火星之燄遂致燎原幸爲時尙早各水龍閒警馳救方得撲熄計燒草屋三間○京口西門外小閫口勝江泉浴堂後一帶房屋突於去臘廿五日二皷後被匪徒縱火一轉瞬間火光燭天人聲鼎沸該處居民從夢中驚醒老幼喧譁啼聲一片其時風力又猛火勢愈迅居民奔避不遑有赤身從烈燄中逃出者眞令人目不忍視耳不忍隋縱火匪徒卽乘亂搶物幸有保甲局及寶蓋山易統領派弁前來彈壓匪徒始不得逞志少頃各水龍聞警馳至竭力灌救火始熄計燒去瓦屋草房一二十家最可駭者當起火時勝江泉浴堂衆人正在洗浴忽見池内火光照耀如同白晝駭極而奔不及穿衣亦有張冠李戴者幸經各水龍保護該浴堂方免於刼否則城門失火不眞殃及池魚耶○鎭江北瓜州口地方某姓家於新正初五日不戒於火江面照耀幾如赤壁焚舟聞燒去草屋瓦房約有二三十間云 
[鎭江年景]  
　　京口城内四牌樓地方王姓家平時曾欠某甲肉資不下八九千文去臘收帳時甲向索舊欠王不但不償反誣甲調戲伊妻聲言定欲鳴官甲不肯干休與王爭鬧始尙角口繼卽揮拳王力不能敵被甲打傷鼻破血流經旁人出爲調停勸甲將所欠作王養傷費其事始息一頓拳頭了却數千錢債討帳者固吃虧賴帳者亦豈得爲便宜○去歲鎭江市面稍有起色吃食店及百貨行較他業更爲忙碌臘鼓聲中猶見昇平景氣○廿三日有鄉人挑鷄十餘頭至艮山門出售忽來一客衣冠楚楚與鄉人議定鷄價揀選牝雞三頭謂鄉人曰吾且提往吉昌杳店權其輕重然後付價隨將手内洋巾包打開謂之曰此包乃小土一斤約值洋七元汝爲吾看守勿被人竊去言畢提鷄卽行鄉人見包上有清記牌號遂不疑立守良久而客不來心始疑之然尚不敢啓包嗣有某甲見鄉人呆立若木雞怪詢其故鄉人以實告甲曰此騙術也爾若不信盍解包視之及啓包則所盛者乃黄土也鄉人痛哭曰父命我持此雞換錢好去納糧今被騙去何面日見父好事者憫之贈錢四百文鄉人乃叩謝而去○鎭江西門外三元巷内某翁家本小康奉佛甚謹每於年終　持錢米票散給貧民去歲杪翁奉行故事於晚膳後携米票數十張躑躅街頭則見人街兩旁或男或女或坐或立者皆啼飢號寒之人也翁惻然動念隨取米票意將按照人數散給詎料若輩聞聲蜂擁而至將翁圍在垓心有杫袖者有撕襟者擾櫰之間已將米票散罄而若輩之未得票者圍擁如故詈駡不休幸遇巡街民團若輩各烏獸散翁始解圍而出諺云善門難開良不誣也 
[邑宰履新]  
　　新任鄞縣程邑尊於去臘二十八日頒紅諭到甯定于新正初十日履新想雙鳬莅止時必有一番新政也 
[宵小爲忠]  
　　近來甯郡小竊甚多報失之家不一而足從未見有人贜並獲者捕務廢弛已可概見去臘杪湖西花園弄某姓家被賊由後園挖壁而入其時某姓人俱在黑甜鄉中並未知覺比鄰人聞聲呼捕始倉皇驚起則見大　洞開賊已奔逸不敢追逐計被竊物件甚多無力報官惟有痛詈之而已 
[宜昌消息]  
　　宜昌城外　塚纍纍白楊蕭瑟斷骼縱横羅鎭軍見而憫之因命水師營兵數十人於傾圯者培茸之暴露者掩覆之澤及栝骨其信然歟○宜城内外每夜二鼓後卽有文武員弁往來梭巡以弭宵小而靖閭閻武員乃中前營之劉統帶並城外操防營文員爲張捕廳也○南門外有郭洪者多行不義鄉里惡之綽號　地王近將北鄉一婦人誘到家中潛藏數日該婦密托鄰居婦人荐在黄德順家爲傭及鄰婦往郭處領人郭不交出隣婦回告黄姓黄卽往禀劉委員爲地方官所聞派差在南門外田保正家拿獲郭洪當街責小板二千旋卽拘　縣署監押聞欲作地痞重辦使惡風之不再埽地也○客臘中旬彝陵船抵宜當有漢口領事所委繙譯官附輪前來查辦前次滋鬧教堂一事並拜會鎭憲及府縣各官鎭府縣均往拜答該繙譯官旋隨彝陵船下漢而去○宜昌有打包店二家一爲同泰豐一爲晉昌往年臘底無船行駛貨物不來二店内人俱回漢度歳去臘二十日後聞彝陵船仍有貨物運到　地同泰豐遂又派人到宜以備打包之用不似往年之回漢度歲也○宜昌去臘市面清冷且烟舘之禁甚嚴人多攺圖别業催租索欠之人比戸喧嘩多有撕打者幸天氣晴和小本貿易者尙可覔食河干蓆蓬市集喧闐粮食亦不昻貴編戸窮黎不致無以卒歲也○城内外營盤及操防營間日操演略無間毖誠以兵不可一日無備也○江水前漲尺餘不三五日又退還原漬想源頭活水來時當在巴蜀雪消候也 
[邗江官報]  
　　新任江甯府孫海岑太守雲錦於去臘二十一日到揚翌日卽揚帆晉省○湖北候補縣丞張元熙解鄂餉來揚隨卽兌交運庫 
[竹西新景]  
　　揚州攔江壁虎兩壩近已一律興工各憲因揚河水勢日見枯涸擬於去冬先將攔江一壩合龍俾可蓄水以通舟楫無如瓜洲一帶柴船擁擠異常致工料不能運至因於歳杪派弁前往令將工料提前以應要工並將爭先進口不遵攔阻之某柴船扣住砍斷篷纜各船始稍知畏懼不敢滋事云○馬市口陸羽樓茶社主朱某家頗小康素愛烟霞供養妻某氏向有癲瘋時發時愈一日天甫平明忽推枕而起翻箱倒篋檢點新衣朱見而疑之披衣坐起細察其狀似已吞服洋烟急取烟缸視之則二兩許烟膏早已不留涓滴正在惶急之時適同居之錢某至語以故錢令速購香油二三斤頻頻灌下灌後吐出成塊烟膏俱爲香油所裹該氏遂得慶更生云○楊城每屆年終卽有北方人販賣五色紙畫蛇神牛鬼懸遍通衢去歲來者寥寥雖轅門橋等處熱鬧之區亦不多見具皮貨綢縀等錶冷淡生涯幾如世外桃源問津客少至各店索帳者回來例在二十八九日刻因生意艱難故一至二十已紛紛上街索取似此景况恐避債臺中將亦有人滿之患矣吁○扶持可濟兩善局向例年終施放冬衣由運庫發欵交局董趙君金第領製去歲海防需欵庫儲支絀異常幸程都轉莅任後深憫窮黎竭力籌畫始得批准支撥　八十千又似此因深挾彍澤沛孤寒想中澤哀鴻定必謌功頌德也○拳城古旗亭玉皇觀隔壁陳姓家於去臘廿四日清晨失愼幸在白蠻水龍聞警畢集隨時火滅烟消僅焚去住屋三椽左右隣俱名無恙亦云幸矣事後查起火之由因陳連年貧困遂攺於早間送灶以期革　鼎新不意焚化紙馬火星飛入草中致罹此厄見者咸笑其愚而憐其窘嘻祭神如在而竟以游戲出之宜其神不肯佑也○儀征鹽棧自楊子穆觀察接辦以來竭力整頓百廢俱興去冬某日有委　押運北鹽到棧過秤時每批皆短少三五千斤觀察赫然震怒當將水脚扣賠一面拘拿船戸親自研訊分别枷示江干說者咸謂經此嚴辦各船戸無不慄慄危懼此後可不致再蹈覆轍矣 
 
 

Page 3

 
 
[黑店煮屍]  
　　蕪湖某油坊夥偕一僕人往鄉收帳而回身畔帶有洋蚨一百四十餘元行經南陵縣　之清　江鎭尋村店購午餐　喜食午肉遂蹤跡至牛肉麵館食畢檢蠹取錢所帶洋元偶然露眼堂倌傳一暗號衆人蜂擁上前驀將該夥頭顱砍下取洋俵分復將夥屍刴分六塊置湯鍋内煮爛以期蹤影全無食麵時其僕另往他店作餐至是來舘找夥舘中佯爲不知其僕見其語言恍惚疑必被其謀害爰投該鎭止街保甲局喊控局員帶同勇丁至該館查搜見有衣裹頭顱一顆遂將兇犯四名拿送局中局員刑訊之下供出屍在鍋中煮爛因將殘骨敗胔一并起獲解交地方官收監詳辦云此係去冬十二月初之事 
[閘雞籠]  
　　金陵狀元境某客棧之棧主婦雖已老徐娘未可云風韻猶存然體態清盈尙可人意有某甲名爲古押衙實則登徒子因下榻於其棧棧主亦棄家雞而戀野鶩者故甲得抵隙而入婦亦虚左以待握雨携雲非一日矣某乙者乃上新河之武庠生金陵風俗凡窩賭庇娼等事必以武庠中之佼佼者爲護身符又推一年最高者執牛耳餘則畫疆而治聽部署甯人名曰青皮乙以上新河之青皮曾爲甲所辱日夜伺甲隙將爲子胥之報平王者然甲暴戾常僇僕一日乙得其所僇之僕相與數甲短知甲所爲乙亦僞爲托逆旅者至某棧與甲比戸而居婦故心知其爲青皮而不知其實注意子甲也甲見婦與乙頗温存時竊竊然慮其喜新而厭故尙未發一夕甲正與婦擁樹飲纔三爵甲已倦頻顧婦婦亦我醉欲眠卽怱怱解襦鴛頸方交麝衾未煖乙忽挾數健者排闥入按甲與婦縳之如束笋俗呼爲閘雞籠當縳時甲在衾中尙自稱本府問何太急乙曰縳虎不得不急久之婦謂乙曰莽男子殊怖人然爾意官和乎私和乎乙曰官和私和任司空見慣者自爲之惟彼其之子當日太無香火情乃公不過卽以其人之道還治其人之身而已甲始悟然已無可如何又素貴不知乙將伊於胡底有何面目復爲人因語婦可飽乙慾壑以自全乙遂先釋婦俾括甲行篋付乙從者不足又以衣飾償之約五百餘金和旣成婦置酒爲甲壓驚坐乙西向而已與甲並肩行炙酒再巡乙矣指婦曰是眞解語花婦曰今日之事齊楚俱失我以一婦人遨遊二國間但願得大國之援取小國之賂便足令人破滋爲笑語未竟乙已反關去抵戸滅燭矣翌日甲責其僕宿樓上何不聞聲下救僕曰小的從夢寐中伹聞人說雞籠以爲尋常事耳初不料有意外且主人約法三章小的何敢踰閾甲遂嘿然少頃棧主來甲以被竊告欲爲追究甲不可然棧主爲人言人亦莫之辨也 
[入山遇蟒]  
　　武昌府屬之咸寍有山焉洞深而徑僻怪石參差古木蟠結人跡之所不到相傳昔日有人修道于此成仙而去邑中士人每視此山之落石卜科第之得失若落斗大乙邑中必中舉人一名如落巨石必中數名前科落石甚巨果有四人登賢書因名山曰掛榜山該邑十二都有周姓者鐵硯將穿芹香未掇遂棄家人生産欲從赤松子游間掛榜山之幽邃裹糧獨往得一洞府四壁白石皆見菩薩相下有一洞大如斛小孩曲體可入洞之上下石笋崚峋似犬牙相錯中有石座可憇周息足其上七晝夜忽有巨蟒自小洞探首欲出口大如箕齒利若釘目灼灼有光額上作淡金色周大怖狼狽而　嘗聞道家言煉丹將成必有魔鬼來敗之周以修道而遇蟒豈金榜無名者仙籙亦無分耶 
[獲盜緣由]  
　　全盛信局　被刼及獲犯各情已登前報兹又訪悉孫向在本埠某土行爲夥去臘中旬往朱家角一帶各郷鎭收得帳洋百餘元廿二晚趁胡阿福船回滬窺見船中洋信堆積如山遂暗地串通仝船之某甲起意將洋一千九百六十五元盡情撩去是晚孫即持洋歸家哄騙其妻謂在東家處借得洋二百餘元欲往别埠開設土店船已雇定可挈子女同往其妻初尙未悉洋數有若是之多竟爾深信不疑及登舟後見帶洋千許元疑其來路不明向之盤詰仍堅稱在東家處借來妻遂謂其夫若是不義之財日後必將殃及可速交還否則我當一死孫謂汝若不肯同往我願給汝洋數百元聽憑他去妻執意不允正在聲張而船已行至嘉定縣屬之安定左近某厘卡矣嘉境近亦出一盜案龍色尊通飭各卡一應往來船隻均須嚴密緝查星時適值孫船見其形跡可疑向詰支吾故得拘獲云 
[俄官會審]  
　　昨日法界公堂由俄國聶總領事與翁太守會審各案聶君熟悉華語華文頗能和衷商辦惟本國公事實繁有徒兼管法事未免照顧不週是以公堂案件仍請法國子副領事暫時訊理一面禀請駐京公使派員來滬會辦法界各事云 
[虹口雜聞]  
　　裏虹口之團練局勇因經費不敷業于去歳除夕裁撤○虹口公和祥碼頭昨日有江北小工某甲在藍烟囱輪船起煤忽然跌下　鐵器鏟傷足指血出如注卽送往同仁醫院敷治諒可無恙也○虹口捕房近有新例一條凡派夜差巡捕擕出之燈於天明落差時須將此燈交　管門巡捕報明號數該門差隨卽註册以便夜間按號給發倘該捕不報而致遺失者則責令賠償○虹口公濟醫院向有棺木施送凡在醫院病斃向無親屬者並不由地保報堂收殮卽以該院所備施棺安殮葬于義地此亦無量功德惟向來從未編列字號無從稽查近亦仿照善堂式樣一律編列字號註册待領矣 
[人贓並獲]  
　　前報賊星照命一節昨據包探秦少卿至英公堂禀稱緝獲過犯行竊之尤錦雲詰得許藩臺之幕友寓居萬安樓失去箱内銀票公文時辰表等件皆伊　竊又有朱姓在泰安棧失竊箱内金葉銀兩表壳等件亦伊闘入竊取當卽分别吊贓今將人贓送案李忠友稱是萬安樓之司事人去年有隨許藩憲來滬之人寓居我棧失竊曾報憲案及捕房迨後失主動身囑俟破案代爲具領今由捕房包探破獲有贓特投案請領朱若　稱是有職人員原籍紹興山陰回在泉州公幹今欲返里順道來滬寓居泰安棧因與同船同寓之友人出外迨返寓後卽據茶房言房門已開請看有無失竊情事卽入内察看箱鎖已被扭落失去金葉銀兩表壳報案請緝又報捕房今幸人贓並獲請爲給領趙阿林稱是泰　棧茶房朱客失竊錯疑我等茶房今旣獲賊吊贓我等之寃可白尤錦雲供常州人年二十歲屢經犯竊只求施恩黄太守商之夏領事判尤錦雲發捕房管押二年泰安棧茶房趙阿林看守疏忽致客失竊判罰洋十元給賞包探秦少卿以示鼓勵贓交朱及萬安樓李忠友分别具領 
[假犯訛錢]  
　　捕房拿獲索擾各店之張富卿解送公堂翁太守見其頸中繫有鐵鍊下墜一石訊之巡捕悉張每走至一店卽將石放櫃檯上硬索錢文并有黨羽在傍助焰非一二文所能了事因問爾是何處逃犯張供徽州人本做醃貸生意落魄至此並非逃犯所以頸鎖石塊者惟圖容易化錢並無滋擾情事太守問爾何處到來張稱初二日從浦左周浦鎭來此太守謂非逃犯亦係假冒犯人遂着俻文送縣辦理 
[均非安分]  
　　楊金和訴稱在興聖街開設舘有船戸沈禱壽紏同羽黨十餘人要來我家賭博我不允伊等卽蜂擁肆敺致我臉面受傷我妻亦遭痛打夥伴王阿慶被伊等拉斷髮辮適巡捕到來將沈拘獲餘均逃散沈供駕船爲業楊開煙舘邀我吸烟我素無烟癮因之回絕後楊和人打架我不相勸伊因之懷恨將我拘押捕房翁太守見楊臉上傷痕雖輕然情節較重因問斷辮之王阿慶爲何不到答稱家内無人故不仝來關可是拉斷頭髮答稱拉斷辮線太守謂打架現有傷痕不問可知賭博亦諒非無據兩造顯見均非安分之徒今姑從寛罰沈洋五角給楊養傷俟繳到後釋放 
[竊案彚登]  
　　公堂竊案罄竹難書篇幅無多僅摘其略○陳春福訴稱初四晚出外被朱阿二剪去髮辮捕亦在朱身畔傁出辮線多條諒向别人剪得問官着重責一百板○包探獲專竊馬車上照會之嚴三保失主二人亦投案甲訴翁太守判責六十板○王蘇氏控被同居之徐 
 
 

Page 4

 
 
金福竊去衣服若干件陶阿二稱亦被徐竊去　元等物太守飭將贓交還冉行判斷○廣義興烟館夥周同保稱被陳金寶竊去烟鎗一支至伊家内搜出太守判責六十板○巡捕見竊賊陳勝林携有三事件内之錫花瓶一對解案請判太守詰悉從城内艾家弄某姓家偷來判掌頰八十下贓留捕房候領 
[英界公堂瑣案]  
　　惇信洋行西人稱失去金練下之墜頭二件疑被侍者袁阿榮所取盤問不認及欲搜尋始行交出將伊交捕送案黄太守商之夏領事判袁阿榮笞責百板管押一月贓交西人領去○包探秦少卿稱向例租界中小押舗不許開至深夜恐其收受竊贓去歲查有三家違间已傳一家到案罰洋十元今續傳到乾源餘昌兩家請罰乾源餘昌兩鋪夥同供因謝年開至九點鐘並非有心違章包探又稱該鋪於二十六日夜十一點鐘後尙開門收押衣物若云謝年並宋見有香案黄太守商之夏領事照前斷各罰洋十元撥充醫院經費○華阿增稱同妻及孩在路行走突遭張阿貴調戱我妻我妻將伊掌頰伊尚不服與我爭敺由捕拘案我妻含羞故不到堂張阿貴供爲絲綫店生理當日因醉後與華碰撞並未調戱伊妻黄太守問華捕拘拿時有婦人在斱否答稱惟見華張爭敺華又稱我與張爭歐時已命妻回家及到捕房又喚妻對質太守判將張阿貴押候過堂笞責五十板○鮑家奎控任郁氏糾纏一事經黄太守諭令調處在案昨由華捕將鮑與該氏送案鮑申訴前因并稱該氏仍來吵鬧以致爭敺由捕拘案該氏供奉飭調停仍不付洋寔在被伊父欠洋太守隨飭值日差將兩造看管再行覆訊察斷○三百三十二號華捕稱見倪阿交王西生二人在戱舘門口恃醉吵鬧喝阻不依爲此拘案請辦倪阿交供在德國公舘爲出店實因酒醉所致王西生供在自來火洋行帮工與倪飲酒彼此皆醉懇乞恩施黄太守隨判倪阿交王西生各罰英洋二元○包探孔長生稱吳鶴亭持　三百文在路被陳阿春搶奪奔逃由捕阻獲人贓送案請　吳鶴亭投案申訴黄太守判陳阿春押候過堂苔責五十板起案之錢卽交吳鶴亭領去 
[善堂伙夫遺洋助賑]  
　　謹啓者本埠城内普育善堂紳董朱凝香先生來書述及堂中養病所伙夫陳春山年五十二歲安徽含山縣人向務農因亂後流落上海貧病無依經堂中留養後見其人尙謹愿派充斯役十數年來刻苦用心毫無浪費兹於新正初二日因病身故並無親丁殊堪憫惜當檢其牀鋪見枕　積有洋元乃爲其料理衣衾相木並擇地埋葬除用之外尙餘英洋三十元公議送來充作山東春賑以資該夫冥福兼種來生之德云云竊思該夫在堂十數年一身勤儉致身故後尙有遺洋助賑此等用人實所罕見其情可憫其志可敬未傾湮没請登貴報以彰其義[  上海北市籌賑公所施少欽謹述新正初四日]  
[過上海學學官作并序]  
　　子秀才也愧不副其名久矣今老矣衰不中用不敢妄談時務獨有感於秀才見今之秀才疇昔賴人扶奬一旦服官則不惟傲人以官職且有以學問驕人者是不爲背吾夫子忠恕之道耶頃經學宮下輿行十許步見途中携楮帛禱叢祠者衣冠市井曼衍魚龍未見有秀才輩奉撥香叩杏壇而致虔者宮墻寂若無人是不爲飲水而忘其源耶秀才也而如是耶予嘗妄謂前古後今足當翰林之稱者惟李供奉能踐秀才之實者范文正公一人而已今之秀才居文正之位則宜存文正之心行文正先憂後樂之言舉一出無一人以文正自任者此必文正之所隱傷者也昔鄭燮有曰秀才和尙互駡不休總是一場戲論予秀才也爲此詩駡秀才乎折自駡乎自駡則孱而無能駡人則贛而有罪所冀聞之者質諸閒居　漏之中効於家國民物之際發揮事業輔佐文章兢兢乎懇懇乎不敢喜諛惡直予智自雄必求滿乎秀才之量俾天下欣然覩秀才之明效用報大賢之陶冶老成之荐達而自騐其學術人品之果居何等愼勿若鄙人當師凋友替之日回思向者風義之篤壇坫之盛已爲前塵影事不堪把捉矣獨立蒼范自詠詩此秀才不遇於時者之所爲也天下不少老秀才閱予此詩荒江老屋中必有起而和之者是雖冷澹生活猶可避不秀才而忌秀才者彼徒以足榖多金自豪自莊子視之直鴻毛也朱文公嘗稱莊子爲大秀才予喜讀莊子援以解嘲略露秀才廬山面目盖千磨百鍊無敢墜失以至於今設還蜀有期誓必耕於寛閒釣於寂寞謁邨夫子而講禮讓杓鄉學究以訓童蒙諱庸吏之折腰儕老農以没齒秀才結局大抵如斯世間是非賢否請擲之六合以外奚足問哉奚足道哉[  練柔居士李士棻稿]  
　　門外無人乞福來月逢朔望展門開行香踵例惟官長飲水忘源是秀才廟祝香花趨若市里魁簫鼓閧如雷忽怱暫作循墻走兀坐輿中笑幾回 
[遊紐育可泥島登鐵鏁樓眺海]  
　　鐵樓突兀摩蒼穹振衣直上凌烟鴻萬頃長天千疉浪一時迸上狂奴胸狂奴胸中無不有兵甲三千才八斗目光　電排飛雲神鷹退融陰霾走腰間盤劍雙芙蓉文成星日暈如虹血銹千年磨不滅蘸水猶令滄海紅滄海紅虬龍死一水澄清八萬里從此蛟螭潛不起此志亦胡烈太奢償未必徒　精魄戰雲煙領取奇功歸健筆歸健筆光不　英雄抵死困毛錐文治何由四海一　孟霖吳廣霈待政稿 
[謁華盛墓敬題四律]  
　　佳城鬱鬱氣如輪此下長眠絕代人手絜山河歸選政口垂訓誥紹傳薪千秋令辟無斯量百輩英雄讓一眞矯首唐虞堪想象摩挲弓劍王余神暴秦酷政問誰支抗檄平提十萬師百敗不灰龍虎氣八年永奠富强基列邦交譽銘勳日阿父能奇斧樹時仁信早根無敵勇箇中難許俗人知功成不受從來罕况復奇功世所稀兵柄寗從杯酒釋袞旈不共角巾歸石臺火炬常垂表華盛頓有白石表高數百尺上燃電火是爲頓之表功坊云板屋松雲自掩扉頓居室板築與貧士布衣無異倘令夷齊生此域未　遺恨採山薇徬徨今古一長呼六合茫茫幾丈夫天與斯才生異域我悲上國少雄圖恰憐輔弼無諸葛轉幸苗裔少傲朱頓無後人骯髒天涯惰遊子九原心許表功無[  中原遊士吳孟霜沐手拜題]  
[夏間遊美國養兵院院地廣數十頃樓閣瑰麗老兵家室皆居此焉]  
　　赤帝宣威吏何酷驕陽欲炙三層屋駕言出游聊寫憂晚風遼野偕瞻矚雙輪輾轉穿脩林綠陰如幔綠車行濁瀑誰云纓可濯蠻山惜少劍鏟平窮谷百轉寡幽趣但聞蹄鐵聲𥻘𥻘廻崖忽地平崗見道是聯邦養兵院菌草瑶花入畫圖瓊樓石閣儕宮殿中有蒼頭千百人精銳人人經百戰百戰歸來四體殘折　斷脰行蹣跚想見當年征鬪苦陣雲火壘爭摶攢匹夫報國輕萬死拚將馬革塗腦肝肝摧腦裂功名畢餘生幸覩承平日撞金伐鼓魂已　繫壤歌風時自得稼圃安閒歲月寛室家團娶君　沃吁嗟乎治世養民亂養士紛紛王覇皆如是蠻陬善政猶有斯况我皇王聖人世徘徊三歎心有忡曾西奚陋夷吾功英雄不作覇佐死　看羯　開提封奇氣待衝星斗析壯心欲叩天閽通排空一嘯浮雲斷矯若翔龍捲天畔驅車電掣下高崗夕陽如火千山亂[  吳孟霖初稿]  
　　上海絲業會館籌賑公所施少欽經收山東賑捐十二月十七至十九日第五百四十五至四十七次清單○浙甯王錢王錢山陰不具名祈病得愈完願甯遠堂張汪氏爲夫保患四戸各十元陳春波求母病速愈五元張杜氏爲孫胎毒就痊四元方行素居兩元張瑞麥不書名張二戸各一元○平湖縣署彭君寶堂募富貴源頭同字二次五千八百七十號册彭澤記十元平湖善十酌斗閣捐新天棉衣三十二件新大棉褲四十七件新小棉衣九件新小棉褲十二件○成德莊募昌字一萬四千一百八十四號册勤業堂一元志和堂自求堂各三角留耕堂六言堂各二角以上五戸令來洋二元○同愼祥交來無名氏復新園六元席票一紙○陳君交來募昌字一萬四千七百八十六號册不列名規銀五兩不列名二元無名氏共十一戸各錢二百文張震華李學垚陳錦堂陳祥文方景陽張楚材顔錦彰周開寶楊阿伍沈阿春龔春生陳坤生王少記楊芝記徐富源盛阿狗濮壽生賈連材朱阿慶華阿狗曹 
 
 

Page 5

 
 
桂林丁阿四程金記張勝記徐阿香六少弟劉榮春朱松溪蔡新記姚永記李月記姚啓記刁文記方阿大龔四喜吳雲卿王紀法張南榮嚴義記章星記曹祿記張神記楊寶記王明岐王永和陸增賢沈士明張芳舲胡寶發顧芝生楊偉釗金阿小陶阿根陳俊泉翁瑞炳張靜裕廖啓守方阿華潘袁術馬阿狗史阿二方三東董阿泉陶金梅陶培楷姚玉龍翁連六十七戸各二百文以上八十戸共來規銀五兩洋十六元錢二百○趙君味青經售助賑彩票三紙計洋六元以上十七日○紹興馬照　求病速痊二百元由電報局楊交來曾雲亭二十元趙惠甲節省年禮八元周調梅五元沈記病愈完願浙寗存心子求慈母康泰本身安寗並求妻病速痊二戸各四元無名氏由同愼祥交來三元陶君輔求母病带痊三元又本洋三元嘉郡周模陶第五次賑欵高梅生釋寃氏三戸各一元唐同興洋貨號求生意興隆二元○環水山莊二十元停琴仙舘祈耇堂二戸各十元黄訪蓮十六元共計五十六元由璋湖張君春門交來○元芳洋行白君王巖募何愼堂四元何鄭氏何金玉各二元共合八元○嘉定濟平典募昌字二千三百七十六號册留餘氏孫心記金陵竹氏善記吳輔仁五戸各二元姚伯壎顧雲　恕無力無力氏通記汪翼呇姚映河屠松坡無名氏濟顧分典十戸各一元以上十五戸共來洋二　元○無錫濟順分典黄君烈文募昌宇五千八百七十號册休邑陳務本堂五元○鄭君敬能募富貴源頭同字二次一千八百三十號册程恆信金源興鄭通德鄭隆茂莊吳貺生五戸各二元潘樹梅三元孫亮甫羅錦甫頴對堂潘子賢陸輪香陸子律裕通行曹雲溪金吟香合隆茂泰九戸各一元以上十五戸共來洋二十二元○常昭内河厘卡徐君培之募富貴源頭同字二次六千二百十九號册徐　之沈榜花黄鴻賓徐陪之西戸各二元戴益堂無名氏汪永泰三戸各一元阮林記胡永清二戸各半元蔡錦文陸萬春各錢五百文無名氏一百文以上十二戸共合洋十三元○程大隆花行汪君少堂募昌字一萬三千五十八號册無名氏二元無名氏敦仁堂孫經　堂林三戸各錢四百文愼修堂汪少記松裕堂連連愷書帶草堂鄭潤德張隱善居士柳毛仁勳徐鳳熺鄭蔭三鄭裕春奚掌法十一戸各二百文筠蔭堂洪鄭善滋周慶元鄭善福周誦之徐敬齋蘭芬堂王吳少泉福記祿記壽記喜記慶記袁炳荃邢幼卿十四戸各一百文柳子記一百九十五文謝文裕一百　五文鄭有卿四百文總共三十二戸合來洋七元以上十八日[  此稿未完]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄本部奏開海防事例章程]  
　　計開一從前報捐選補新班遇缺先今捐過入新例雙月本班先單月不論雙單月並分缺先分缺間本班儘先分發指省免試用統照例定銀數二成交訥○一從前報捐選補新班遇缺今捐過入新例伶月本班先單月不論雙單月並分缺先分缺間三班儘先分發指省免試用統照例定銀數四成交納○一從前報捐選補分缺先前分缺間前本班儘先前今捐過入新例雙月本班先單月不論雙單月並分缺先分缺間本班儘先分發指省免試用應按照例定銀數八成交納准將原捐四成花樣銀捐數目作抵若　捐過入新例雙月本班先單月不論雙單月分發指省應不准其將銀捐數目作抵○一從前减成報相選補雙月本班先單月不論雙單月分缺先分缺間本班儘先分發指省免試用今捐過入新例雙月本班先單月不論雙單月分缺先分缺問本班儘先分發宿省免試用應按照例定銀數八成交納○一捐免保舉免考試除已在部庫照例定十成實銀上兌願由本職過入新班者毋庸另交免保舉免考試外其從前减成捐免保舉免考試者應按照例定銀數八成過班再曾經部庫呈交免保舉免考試續捐　階免保舉免考試照例准將前捐實銀全數作抵查同品之知府捐道員免保舉成案向係將原捐銀一千坧百兩减半作抵令補交銀六百兩較知州捐道員將前捐免保舉銀一千兩全數作抵僅令補交捐銀二百兩者捐項轉多兩倍未免偏枯太甚嗣後同吕攺捐及降捐免保舉免考試酌中定議統按例定銀數三成交納以昭平允均歸部庫收捐外省不准兌收至從前减成報捐之免保舉免考試　兩比次捐升曁同品攺捐降捐免保舉免考試仍不准其作抵以免牽混一報捐過班無論從前原捐幾次仍按出身報捐本職銀數過班如非捐納出身及曾任實缺續捐官階者此次應按照各官　捐本職銀數過班再查閑散宗室報捐宫職籌餉例内並無專條咸豐五年戸部會議軍器王大臣等奏推廣捐輸章程摺内陳明宗室人員准其報捐等因嗣於光緒五年奏准停止在案現擬暫開海防事例此項人員不准報捐未免向隅臣等公同商酌擬請將火器營章程内所載宗室人員准捐郎中員外郎主事理事官副理事官經歴筆帖式等官一律准其按籌餉例核减二成之數報捐以照畫一再閒散宗室向准一體鄉試此項人員擬卽請比照滿蒙貢生出身　捐各官銀數辦理並請專在部庫上兌外省槪不准收捐如蒙恩准應俟命下再由戸部會同宗人府吏部將銓補班次妥議具奏所有臣等奏請閑散宗室一體准其報捐緣由是否有當臣等未敢擅便理合附片陳明伏乞慈鑒訓示遵行謹奏○計開文職　捐分缺先用分缺間用班次内報捐遇缺儘數分先前分間前儘先前等項仍應停止文職報捐各項本班儘先文職分發分缺先用等項人員捐免試用筆帖式捐分缺先用等班捐免期滿新例報捐人員按卯輪選並驗者分發大挑一等知縣回籍聽候咨取人員准報捐分發候補候選人員准先行捐免遠省並捐入近省選補從前捐納捐輸並旁績各班人員加成過班查過班應按此次奏明海防新例辦理道府以至佐雜等官捐免補本班安樣歸入候補班勞緉補用人員報捐離任外官著有勞績各員捐免補本班各衙門記名人員准捐分發歸候補班補用各和門截取外用人員捐升准作爲雙月遞捐外任各官升補尚夫實任人員捐升外钎官員准捐免實授試俸及歴俸年限滿蒙應歸月選推升各官准其捐免試俸各省道府以至未入准捐免俸滿年限滿蒙郎中以下等官報捐本班儘先選用等班滿洲司員筆帖式應扣調京年分各員酌擬捐免現任理事同知通判准照撫民同知通判加成報捐外任舉人及各項貢生椎廣報捐捐輸人員呈驗貢監執照方准報捐内捐生宝交監生四成實銀係專歸部庫收捐之疑外省不准兌收各館謄錄供事分别推廣捐銜准照銜議叙現任候補候選人員准捐升銜頂戴常例所捐京銜添分部職銜從九品等官准指項報捐武職捐復隆捐人員報捐分發武職准捐指省分發武職過班應照文職過班一律辦理武職分發河工武職報捐儘先捐班前衛守備捐不論雙單月相升攺捐降捐現任捐升免離任扣算原資筆帖式加捐扣算銀數報捐人員分别現在候補候選翰詹科道准捐外任進士舉人報捐知縣職員報捐就職人員分别報捐勞績保舉教職人員報捐九品以下分發銀數分别報捐應補道府等員加捐分發　候補班五旨捐内閣中書報捐監掣同知八旗漢軍報捐各項小京官内務府人　捐　廕生報捐武職武職攺捐文職舊例增附訓導加捐過班恩拔副貢出身各大使豫捐保題報捐翎支捐免赴部投貢此條係指知縣以上軍營帶隊及隨營差委人員准其捐免其餘應行投供各項人員一槪不准捐免捐歸候補班教習捐免期滿八旗滿蒙文舉人繙譯舉人並漢軍各省舉人准捐小京官選用捐免五缺報捐部缺筆帖式委筆帖式軍臺人員贖罪新疆人員贖罪新疆人員捐免戍限新疆遣戸捐請釋回役滿吏報捐賞給千把總銜鄉屬義民及軍功頂戴人報捐賠項人報捐有服人報捐分發赴選取結起文捐入補班捐免坐補捐免試俸捐免實授捐離任捐職銜貴監捐封典捐分發指省捐離原省以上七十八條部庫及名直省均准收捐○查同治十年四月本部核定就職人員報捐本班儘先銀數章程○教諭由開例以前就教之恩拔圖貢生捐銀六百九十六兩准以教諭歸就教本班儘先選用由開例以後就教之恩拔副貢生捐銀九百六十六兩准以教諭歸就教本班儘先選用由開例以前就教之恩拔副貢生捐銀九百十二兩准以教諭歸捐納變單月本班儘先選用由開例以後就教之恩拔副貢生捐銀一千七十四兩准以教諭歸捐納變單月本班儘先選用○訓導由開例以前就教之歳優貢生捐銀四百九十八兩准以訓導歸就教本班儘先選用由開例以後就教之歳優　生捐銀五百九十七兩准以訓導歸就教本班儘先選用由開例以前就教之歲優貢生捐銀六百四十二兩准以訓導歸捐納雙單月本斑儘先選用由開例以後就教之歲優貢生捐銀六百六十九兩准以訓導歸捐納雙單月本班儘先選用○直隷州州判由開例以前就職直隷州州判之恩拔貢生捐銀九百六十六兩准以直隷州州判歸就職本班儘先選用由開例以後就職直隷州州判之恩拔副貢生捐銀一千三百七十六兩唯以直隷州州判歸就職本班儘先選用由開例以前就職直隷州州判之恩拔副貢生捐銀一千九十二兩准以直隷州州判歸捐納雙單月本班儘先選用由開例以後就職直隷州州判之恩拔副貢生捐銀一千七百八十五兩准以直隷州州判歸捐納雙單月本班儘先選用以上三項應於光緒十年十二月初八日奏開海防事例之日起分别開例前後辦理查光緒四年十一月二十五日吏部會同本部議覆御史孔憲設條陳章程内開嗣後佐雜人員　論何項勞績保舉俟補缺後以升階用未滿三年槪不准報捐免宝本班其自保案奉旨之日起扣足三年如願報捐　補免選本班者仍應照現行章程銀數加倍報捐以示限制又于光緒五年閏三月查據吏部覆稱兹據戸部片商前固本部查前定章程係指佐雜人員保舉補缺後以升階用者扣滿三年方准加倍報捐如典史主簿保奏以縣丞府經用縣丞府經保奏以知縣用者應如來咨按照奏定章程辦理其知縣以以報捐免補免選本班者並未另議自應按照推廣章程辦理以符前奏原案此外尋常勞績保舉免選免補本班經吏部駁俟補缺後以何項官員用者報捐免選免補本班　應一律准其報捐查光緒六年十二月十三日本部具奏外省報捐職衔摺内聲明有先捐從九品職衔遞捐各項虚銜願應試者仍令補捐貢監不准將已捐從九品職銜銀數作抵其有先捐此項虚銜續得勞績應保官階者亦應令補捐貢監等因在案嗣後續捐官階應查照勞績保舉官階人員一體補捐貢監至由捐職光祿寺署正中書科中書大理寺評事太常寺博士鑾儀衛經歴通政司經歴通政司知事太常寺典簿部寺司詹事府主簿光祿寺典簿國子監典簿國子監典籍翰林院待詔報捐各本職條下銀數與由貢監生報捐各本職銀數較少嗣　如有此等人員報捐應令按照由貢監生銀數報捐扣除捐職銀數又京外各官報捐分缺先花樣銀數本係按照貢監生捐足三班銀數報捐惟查員外　一項報捐分缺先銀數與由貢監生報捐員外郎三班銀數較少銀九兩嗣後如有此項人員報捐分缺先花樣應令按照貢監生捐足本職三班銀數報捐以防避重就輕之獘又員外郎報捐分缺間花樣銀數本係按照分缺先銀數核减一成今員外郎報捐分缺先銀數旣令補足嗣後員外郎報捐分缺間花樣銀數亦應一律補足應一併行知各直省遵照如有未盡事宜隨時由部知照 
[陳方伯上左侯相書]  
　　敬禀者　湜前呈寸禀計典籖頃接省　恭諗侯中堂安蒞甯垣襜帷暫駐藉數日憇留之暇慰萬家瞻就之思德澤猶新人民如舊度　懷亦於此惓惓也小兒善禀述　諭渥荷紆尊下問亟當聞命前趨惟其　具有下情不敢不耽陳　　　者山西之役經營六載遇事　制而苦心孤詣亦將百廢具興矣無何捻逆渡河之日正湜奉樹憲六百里札調晋省之時論者不問兵力　單薄　諒顧此失彼之苦衷而一意吹求以此獲罪卸任後朝　隨　憲台帶兵剿賊轉戰關隴將近七年雖鮮寸功而屢邀薦剡捐糜矢報在聖明洞鑒之中乃局外人猶未番然抵隙攻瑕至今未已道懷往事能不懷懷於心此次擔負　　又恐適逢其會前車可鑒覆轍堪虞觀望徘徊不敢擅離防所莫遂瞻依之願徒深企仰之私所有垂訓各端乞令記室條開見示湜無不敬謹遵照至撈刀河工一節此時軍事孔亟憲台或亦難兼　若湜力更　薄刻下勢難顧及尙求格外見原然旣奉鈞命自當從容商辦也 
 
 

Page 10

 
 
[光緒十二月十五日京報全錄]  
　　宮門抄○上諭兩道錄並○發抄旨四道○江督曾等奏知縣交氏欠欵　不清解請拿問監追摺子○蘇撫衛奏請留武員簡甲片○又奏請　勵片○江督曾等奏知府試看期滿照章甄别摺○大臣杜奏審明照例辦理摺○滇督岑奏請優卹片○十二月十五日刑部都察院大理寺侍衛處值日無引見○處王由東陵回京請安○齡公假滿請安○徐樹銘謝授宗人府府丞恩○瞿鴻禨謝授侍講學士恩○肅王請假二十日○内閣奏派騐放之大臣派出恩中堂烏位布畢道遠錢桂森○侍衛處奏派前引備引之大臣派出芬車澤公○又奏派王宴之大臣派出恩中堂○召見軍機○發抄潘鼎新奏請將擊傷法目之已革軍功留營奉旨覃志誠着准其留營効力該部知道欽此○文緒等奏宗室振英在管脫逃奉旨知道了欽此○又請將催辦押租不力之協領廉　摘　勤追奉旨　照所請該部知道欽此○又由京移撥旗了就到地　從優奏揷並加添兵額奉旨該衙門議奏欽此○○太子少保革職留任兩江總督臣曾國荃頭品頂戴江蘇巡撫臣　榮光跪奏　知縣交代欠欵廷不清解請旨拿問監追查抄備抵以重庫項恭摺奏祈聖鑒　竊照休致革職前任武進縣知縣王其淦在日徵收未解正欵銀兩延不清繳業經臣等奏請先行革職仍勒限兩个月按　完繳倘逾限不完另再從嚴叅辦奉旨着照所請該部知道欽此欽遵在案兹據江蘇布政使譚　培詳稱該革員王其淦徵存未解正欵銀一萬四千三百四十九兩零節經嚴催提解迄今日久僅據續解地丁銀一千八百三十九兩零尙有欠解銀一萬二千五百餘兩之多乃竟任催罔　疲玩　極當此整頓庫欵之際自應將該革員拿問監追查抄備抵以肅功令而儆效尤等情詳請奏叅前來臣等復查庫欵絲毫爲重該革昌王　淦所欠武進縣任内徵存正欵銀　爲數甚鉅被叅以後尙不赶緊措繳實屬罔知自愛且難保無侵蝕情獘相應請旨將休致革職前任武進縣知縣王其淦拿問監追查抄備抵並聲明是侵是擲按建懲辦除飭　州府先將該革員省寓及歴過任所有無財産　寄嚴密查抄並飛咨江相撫臣轉飭原籍吉安府廬陵縣查抄家産覆蘇備抵外諸合詞恭摺具陳伏乞皇太后皇上聖鑒訓示謹奏軍機大臣奉旨王其淦着交智國荃衛榮光拿問監追查抄俻抵並訊明是侵是挪按律懲辦餘依議該部知道欽此○○衛榮光片再准兵部咨具奏借補江西袁州恊協副將韓晉昌仍留蘇省委用自應將江蘇撫標中軍叅將曁借補之江西袁州副將各缺一併開除等因一摺奉旨依議欽此咨行前來臣伏查該員韓晉昌前由軍功荐保副將借補提標中軍叅將調補撫標中軍叅將於剿平西捻案内同治九年四月初二日奉上諭韓晉昌著以總兵記名簡放欽此嗣經前督臣曾國　沈葆楨曁署督臣吳元烟等以該員智勇兼優才略過人先後奏保足勝提鎭之任均奉旨留中行知欽遵各在案復查該員自委辦浙西巡務以來屢獲私梟立擒厥　巡防事宜着有成效實武職中不可多得之員現在旣經奉部奏痊開除江蘇撫標中軍叅將及借　之江西袁州協副將兩缺仍留蘇省委用合無仰懇天恩俯準該員韓晉昌留于江蘇以總兵簡用出自恩施逾格謹會同革職留任兩江督臣曾荃附片具陳伏乞聖鑒訓示謹奏軍機大臣奉旨着照所請兵部知道欽此○○衛榮光片再前因司監盜犯王二等越獄脫逃經臬司禀飭派候補千總蘇掄元帶同外委張遐齡前往江北一帶分投跴緝將逃犯王二彭學誌先後就獲解省訊明正法均經奏報在案查該千總等緝獲要犯備歴艱辛實屬著有微勞並據江蘇按察使許　鑅詳請奏奬前來臣覆查無異合無仰懇天恩俯准將儘先千總蘇掄元免被千總以守備儘先補用並加都司銜藍翎外委張遐齡免補本班以把總儘先補用並加五品銜以昭激勸之處出自逾格鴻施除咨部查照外謹會同革職留任兩江總督臣曾國荃附片具陳伏乞聖鑒訓示謹奏軍機大臣奉旨着照所請兵部知道欽此○○太子少保革職留任兩江總督臣曾　荃頭品頂戴江蘇巡撫臣衛榮光跪奏爲知府試看一年　滿照章甄别恭摺仰祈聖鑒事竊照前准部咨嗣後道府州縣無論何項勞績　奏歸入候補班補用人員卽以到省之日起予限一年詳加考核奏明分别繁簡補用又勞績保舉原係在省人員如有奉旨日期可計者應以奉旨後第五日行文按江蘇省照限减半計算以接到部文之日起計扣試看各等因兹據蘇州布政使譚鈞培會同江蘇按察使許應鑅詳稱查有候補班補用知府戴文佐年四十六歲浙江嘉善縣監生由分發江蘇府經歴捐升通判加提舉銜先行到省光緒二年捐升同知仍發江蘇是年六月領照到省直隷捐助棉衣案内議叙加運同銜新章考試取列二等試用期滿甄别留省補用隨辦江北海運出力保俟補缺後以知府用五年四月二十五日奉旨依議欽此又於江北河運出力保加隨帶二級嗣在四川滇捐局遵籌餉例報捐免補同知離任以知府仍留江蘇歸候補班補用請咨引見並繳免保舉銀兩七年十二月初十日經欽派大臣驗放十一日覆奏堪以發往奉旨依議欽此二十一日領照八年正月二十六日回省計自回省之日起扣至九年正月二十六日試看一年期滿例應甄别該員才具明練辦事隱成堪勝煩缺知府之任再諸員新章甄别前已考取二等詳請具奏　來臣等覆查戴文佐回省已滿年應卽照韋甄别補用察看該員安詳穩繡堪勝煩缺拓府之任合無仰懇天恩俯准將候補班補用知府戴文佐留省以煩缺知府補用　合詞恭摺具奏伏乞皇太后皇上聖鑒勅部查照謹奏軍機大臣奉旨吏部知道欽此○○奴才杜嘎爾車柳多爾濟恒明跪奏爲審明聚衆白晝搶刦殺人重犯照例斬决梟示恭摺馳陳仰祈聖鑒事竊准科布多大臣咨據杜爾伯特盟長拿送店努烏梁海賊犯多爾濟抄錄供招解送前來奴才等覆加　鞫該犯多爾濟係三音諾彦部落貝子達克丹多爾濟所屬店努烏梁海齊桑達什牛录入在蒙古勒沂住牧本年六月二十六日興管多哈爾旗下博爾什克等六人由霍爾洛邁河起行遇覓本旗多爾吉克拜等二十人内喀爾蕯克拜起意相商盜取牲畜衆皆允從共二十七人均各騎馬執持鳥鎗約同由博墨奇圖卡倫西邉會齊出去搶得杜爾伯特旗游牧崑都楞河打草之達賚漢旗下拉克的布衫等物又在崑河盜取騎馬一匹騾馬兩匹馬駒三匹後行至哈里哈圖地方日午見騎馬九人將馬匹物件全行搶掠訖遇見三人又將馬匹刀子火鐮等物擄去其内夥賊卓拉散巴喀木薩桑吉札布孟克　布莫爾塔克等十一名將盜擄之牲畜物件携回本牧餘夥賊賊博爾什克端多克斯哈濟博凌蓋多爾濟克拜喀爾薩克拜帕克巴吉克薩班泰額哩勒吉克噶塔吉多在棟盖碩特巴吉達克達克察漢阿勒泰等十六名行至達賚漢游牧索面里地方遇見杜爾伯插親王旂下放探兵四十二人將多爾濟拿獲夥賊喀爾薩克拜槍傷杜爾伯特兵鄂勒哲依圖斃命噶達古用鎗將杜爾伯特察朗打傷供認前情矢口不移案無遁飾查蒙古則例内載蒙古地方凡有聚衆執持軍器白日邀刦道路贓証明確實有殺人重情者不分首從皆斬立决梟示該管官照例議處又例載行竊人犯應正法者該管官罰三九牲畜各等語此案已獲烏梁海賊犯多爾濟聽從哈爾薩克拜聚衆執持鳨槍先後搶竊馬匹物件在逃之夥賊又將杜爾伯特兵鄂勒哲依圖用槍打斃其兇暴已極目無法紀自應按例問擬我爾濟合依聚衆持械白日邀刼道路贓証明確實有殺人重情者不分首從皆斬立决梟示例斬立决梟示訊明後於本年十一月初五日恭請王命派令署兵部帮辦章京扎朗阿理藩院帮辦章京榮昌等將該犯多爾濟押赴市曹處斬將犯首級解交科布多大臣轉送滋事地方懸杆示衆以昭烱戒並將在逃未獲夥賊喀爾薩克拜等二十六名飭令該處嚴加搜緝務獲歸案其失察之齊桑達什照例擬罰三九牲畜以示懲儆並抄錄全案供招分咨刑部理藩院外謹將拿獲聚衆持械搶刼殺人重犯審明循例正法緣由理合恭摺馳陳伏乞皇太后皇上聖鑒謹奏車機大臣奉旨該衙門知道欽此○○岑毓英片再各營瘴故員弁迭經臣附奏請卹在案茲續查有有記名提督蕭祥勝在營染受烟瘴旋省就醫於九月二十二日在省瘴故又有補用州判潘福蔭副將銜補用遊擊何金補用遊擊鄧永盛副將銜補用都司繆廷探遊擊銜補用都司劉德馨大理城守營中軍守俻高相齊都司銜補用守俻　鵬徐士亷馬友元張翔王思補用千總楊春萃申恩安國孔文經李同春丁鳳鳴齊有林傅秉成補用把總　玉仁楊寶章陳　正何炳蔚黄定邦趙榮華張自顯李佳馬得功何章萬學海周兆聯張鳳翁張全德繆瑞武雲騎尉世職周貴楊世　恩騎尉世職潘蔭恩外委袁浦興象乾武舉楊天祥武生蕭友蘭趙良忠蔡培桂等其四十三員名均染受烟瘴先後在營瘴故據記名提督吳永安鄒復勝記名總兵單修綱等禀報前來臣查該故員等隨征異域俻極辛勞現均染瘴捐驅深堪憫惻合無仰懇天思將該故員記名提督蕭祥勝及州判潘福蔭等四十三員名交部從優議卹以　忠魂謹附片具陳伏乞聖鑒訓示謹奏軍機大臣奉旨蕭祥勝等均着照所請交部從優議卹欽此 
 
