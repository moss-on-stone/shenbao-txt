# 1896 - 73 - 4908228

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[閱本報訓蒙受累慨而論之]  
　　天下四民惟士爲最誠以士者有學之人也然人不能生而有學必有先學之人以教之所謂以先知覺後知以先覺覺後覺也自天子以至庶人莫不有師於是天下之人皆知師之當尊而師之名遂重於天下然人之患在好爲人師今之爲師者多師之名雖尊師之實漸替人自束髮受書本期日就月將經經緯緯以博取人閶富與貴顯揚父母利濟羣生詎肯作白首窮經爲授徒餬口之計哉自朝廷以科第取人才凡士人讀書者非列膠庠不能得科第非得科第不能取富貴於是士之欲圖富貴者不得不沾沾於科第無如科第有定額不特童生之得爲秀才僅十中取一耳由秀才而望得科者更十不得一也由科而得第者較得科爲尤難於是天下惟秀才多矣而童生更多於秀才矣總之皆讀書之士人也大抵讀書之人貧者居多所以忍貧而甘爲讀書之人者欲博萬一之科第以圖富貴耳乃欲富貴者如此之多而得科第者又如此之少畢生吟哦終年伏案旣不能爲商又不能爲農仰事俯畜無以爲計世之知禮者猶尊之爲讀書之士人而庸耳俗目之徒毎嗤讀書之人爲無用之物然一遇得科第者則又無不謟之諛之尊之奉之若以爲得科第者皆屬通才而不得科第者尙皆茅塞也世人重科第而輕讀書以致不得科第者愈難謀生活矣讀書之士旣見輕於人則爲師之道自難重於世時人有套無違夫子題文云人生不幸作童蒙師世上難言惟先生事又諺云儘有千金嫁女斷無百金延師可謂慨乎言之矣閱前報紀訓蒙受累一則師之訓蒙本爲受累之事而此師之受累則更出於意外者矣據杭州訪事友云杭有莊某者邑庠生家景蕭條素以訓蒙餬口一日午後因事出外諸頑徒共爲捉迷藏之戲有王姓童年約十二三伏於積薪之上蒙以破席使諸童無可捉摸莊適自外歸王瞥見驚惶無措急從柴上翻下頭觸於石血流如注莊急以香灰敷之一面通知其家而王之父母反以師教不嚴大肆咆哮莊無奈再三懇求願出資包醫始肯舁之而去聞受傷頗重包醫之費甚鉅莊無可籌措盡將衣物典質先付若干訓蒙餬口毎年修脯所入其菲可知而乃出此意外之事亦何異驟遭横逆哉夫人毆人致傷自當出養傷之費未聞傷由自跌而亦使他人出養傷之費也况分屬師生豈有出費之理乎卽頑童不法夏楚偶傷亦不能强師出養傷之費也况此童係自從柴上翻下以致受傷非師之所責使傷也如謂在塾受傷必須索傷費於師則尙幸傷而未死耳如因跌致斃其亦須先生償命乎如謂先生不該出館則從師者能禁師之不偶一出門乎且能使童子常在師側乎能保童子不在歸側終無跌傷之事乎如謂先生教訓不善不能化其頑質則學生從師之後在家跌傷亦須先生出養傷費乎可謂無則之甚矣然而聚徒授讀良莠不齊鄉里小戸安知　義不能尊師重傅尙不足怪也近今師道日卑卽城市之中衣冠之族貎雖尊師而種種　備求全致先生坐皋比如針氈比比皆是束修則欲其薄供給則欲其簡而於先生之出入學生之功課不啻三令五申偶有閒暇卽嫌其太寛偶施夏楚又嫌其太嚴一經到館如入囚籠一若年費如許修羊稍不如意便不合算者然又有一等富貴之家延師如雇奴僕賓東一年不數面學生驕倨性成習見父兄之輕師亦不以師爲重致教誨難施在稍知自好者不肯素餐致誚鬱鬱居此而蠅營狗苟者尙以爲不啻風雲之際會難得之遭逢也亦何怪師道之日衰而天下之人待師之日薄哉 
[盤查糧庫]  
　　浙江訪事人函稱浙省毎届年終例由撫憲親臨盤庫上年因廖中丞在請假之期未及舉行兹中丞已於正月十九日銷假二十四日出門拜客二十八日親臨糧道署中盤庫是日辰刻糧庫大使及庫吏人等將一切預備杭府陳太守亦命駕前來監視俟撫憲駕臨迎入官廳小憇卽行開庫先祭庫神行一跪三叩首禮畢中丞升座庫吏隨將所儲銀兩逐一查騐無誤各官伺中丞起節後各打道回衙時已交已刻矣 
[開局鑄錢]  
　　廣東采訪友人云省中錢局前因鉛銅價貴虧短太多遂停鑄錢文不復從事於爐火去臘大憲見錢甚短絀且迭接江浙等省文牘咨請代鑄若干遂飭下局員將機爐修理齊備於今歲上元節後重復開工某日將錢樣呈繳憲轅大憲閱得製造甚佳比前益覺粗美爰下令除留存本省搭放兵餉外陸續解往江浙以資接濟想從此國寶流通民生有賴矣按錢局之設創始於前督憲張香師迄今將届十年所出錢文已不知幾許而民間所用仍少新錢誠不解其何故民或曰新錢銅質堅厚毎千約重六斤數兩合洋銀一圓奸商利其價廉往往購住香港鎔毁彼主持圜法者何不設法以嚴防乎 
[嚴緝運錢]  
　　江右訪事人函云江省錢價自舊冬以迄新正貴不可言查元宵後毎紋銀一兩僅兌足錢一千二百十餘文鷹光洋一圓僅兌足錢八百七十餘文據市面上人稱轉瞬二月茶客入市錢必加貴將來每錢一千可兌銀一兩矣翁小山方伯屢札各厘卡嚴禁運錢出境爲急則治標之計日前石灰窰卡起獲錢百千充公聞各錢鋪尙有陸續私運者不知省垣河干各卡能不任其不翼而飛否并聞有一種小錢鋪平日惠揀厘錢兌與匠匪毎厚錢一千兌常錢一千四百文或兌銀一兩次厚錢一千亦兌常錢一千三百文毎年兌運不知若干萬卽銷毁不知若干萬制錢安得不匱乏哉然此次錢荒竟至無所底止說者或歸咎於私運銷鎔或歸咎於壟斷居奇究皆無如錢儈何也爲今之計似應亟仿湖北章程由善後牙釐各局提出錢十萬串赶造局票毎票一張計錢一千文定限毎錢一千文兌九三八平紋銀七錢二分鷹光洋一圓兌錢一千文出入一律銀錢洋圓或由局交或由市往來聽民自便此法一行錢價不期平而自平再籌銀若干萬兩解往湖北卽兌其所鑄大小銀圓來省通用并速購銅斤機器亟仿閩粤章程赶造制錢前此治標今并治本庶乎方伯心關民瘼力救時艱之苦衷於是乎兩得也 
[沙溪火警]  
　　沙市采訪友人云正月十二夜萬籟具息四無人聲正欲欹枕而眠忽聞村犬吠聲如豹驚而出 
 
 

Page 2

 
 
戸遥見西南角火光大熾高徹雲衢其有如爆竹之震耳者椽桷炸裂也火星耀於目前者茅檐颺散也鳴騶而來富塲壓彈者丁少尹也銜枚疾走臨時麕集者水會中人也若夫老者喘於途幼者啼於路前者呼後者應抱負提携茫茫如喪家之狗者皆災戸也至於江干之泊船解纜隔鄰之堆貨遷移則又恐池魚之殃及也旣而錦羽衝霄火鴉飛越銀河瀉地水龍狂噴捲朱雀之旗收赤城之標視融神乃返旆而遁而四圍蔀屋已倐爾化作昆明刦後之灰惟荆楚茶樓巋然如魯靈光殿迨火熄水龍遄返則更籌已二下矣爰解衣就寢夢入黑甜及破曉重履火塲始詢悉肇禍者爲龍鍾老嫗是晚玉樓凍合寒粟生肌因拾積薪而焚之藉以取煖不料星星者已緣蘆壁而上霎時如舉驪山之烽延及四五十家事後濟衆善堂司事執簡編查戸口毎人給錢六百文使得購蘆席爲蝸居以蔽風雨○采訪者又云旅寄園之旁茅檐板屋密比如鱗十四日之晚有董某者邀其友甲乙丙作葉子戲正在知已知彼百戰百勝之時忽甲有青蚨落地不翼而飛乃翦燭挑燈遍地尋覓其時董等已徹宵不寢老眼昏花初不知吳回神與迷龍神已先後暗臨其室猶復鈎心鬥角雄踞五木塲中驀見烟霧漲空紅光射目急捨牌而救則勢已熾若燎原四鄰蝶夢正酣一聞呼救聲咸從睡鄉中驚醒赤身跣足捨命奔逃迨水龍數十鏖戰空中火正氏始得偃旗息鼓計焚去居民三十餘家某姓孩被視融氏襁負而去至上元節夜半時江瀆觀又報失愼幸在放燈之夜遊人興未闌姗一聞此言登時相率而來拆斷火道僅焚去小屋數椽迨水龍馳至半途見已火滅烟消遂緩緩言旋不復噴救 
[吳門火警]  
　　姑蘇采訪友人云本月初二日午後圑粉園某姓家因作午餐遺火積薪之内登時火勢左衝右突有類燧牛家中人駭極狂呼比隣聞而集救幸取水尙易不致一發難收僅焚去稻草一堆房屋得以保全無恙 
[戸部江南司員外郎陳正郎熾振興茶務議]  
　　竊維中國之茶務昔盛而今衰以出口多寡之數較之而瞭然可覩矣嘉慶道光以前毎歲出口之茶約值銀五千餘萬兩其時通商僅廣東一口各省茶商均須販運务東由總商與西人定價總商氣燄勲灼不惟華商趨承恐後卽西商亦惟命是從所謂十三行者是已然而商務日興稅收日旺茶葉出口之數日益增多此極盛之時也旣而諸行倒閉五口通商各省之茶分由各口販賣中國種茶之地運茶之商其數日增而中國出口之茶所值之數乃日少至光緒二十年出口總數僅值二千二百餘萬金較之嘉道以前頓减大半稅厘之項亦隨之而併减昔則茶少而值多今則茶多而所值反少者其故有三一則印度本日之仿種太多也英國當日銷中國之茶歲約三千餘萬恐利源外溢銳意收回遂於印度亞山地方以重價雇募国國茶師教土人以栽種製焙之法綿亘二千里茶樹成林近復推廣於錫藍一島叅用新機製焙無論製茶多少色香味一律無殊出口之時不徵稅鈔冒以賤值與中國爭衡上年出口之數較中國多至一半泰西自俄羅斯外英法德奥意比諸國皆銷印度之茶無復飲中國茶者以其價廉而物美也當日美國銷茶尤廣自日本廣行仿種亦减收出口稅以機器製成美國之利盡爲所奪僉謂守此不變再逾十年中國茶葉必至無一箱出口而後已此其攘奪利權者一也一則中國皆散商洋商之抑勒太甚也今中國之茶止銷俄國購茶者皆俄商卽英德各國商人皆與俄商辦運者耳自各口通商而後中國富商大賈尙能顧全大局力與維持惟千金數百金之小商資本無多只求速賣於是攙雜僞質跌價爭售之事起洋商欺其愚懦因而始則放價繼則故意挑剔低盤割磅之弊生毎以一人掣動全局今年茶葉萬不能留至明年洋商不買卽無銷路資本半由揭借至期不得不還遂相率以至賤之價哀求洋商購買而折閱、 
難堪矣然應交之捐厘稅課如故也因而傾家敗産捲逃虧閉無所不有彼此視爲畏途通十年計之幾無一年獲利者通十人計之幾無一人獲利者茶市敗壞至於此極尙忍言哉此其把持商務者二也一則山戸與商人互相愱忌初輙擡價居奇也茶自榖雨抽芽采摘製焙而成爲時不過半月粤商當目入山採買知其急欲求售勒價聨帮在所不免山戸日久知商人以賤價買之而高價賣之也遂故擡其價任意居奇山戸固不能不售商人携銀入山亦復不能不買比年遂多以高價買之山户以賤價賣之洋商者山戸偶然獲利而茶商無一不虧他日必致有貨不能售或皆洋人自行入山採買而後已此局一定除一子口半稅外捐厘盡付東流矣此其敗壞市面者三也噫茶務之江河日下至於今日譬之敞衣破屋自上至下自表至裏皆𡮦朽敗壞補救無從似此絶大利源惟有如秋空浮雲聽其自生自滅而已矣雖然當無可設法之中有四法也可以枯吹生使萬象頓回春意者則在國家洞悉本源以維持保獲之而已請質言之一曰叅用機器印茶濃厚略如雲南之普洱茶然色味雖濃而馨香遠遜西醫之考求飲食各品者咸謂華茶性味和平於人身有益無損印茶燥烈利少害多雖積習難變然此一語者卽華茶由衰復盛之機惟印度日本之茶雖居次等而機器製焙精潔無論中國製茶之時最畏隂雨若連雨十日茶芽將老不能不摘葉含水氣則以火烘之甚則烟氣薰人色香俱變且人工炒焙不能無優劣粗細之殊洋商於百箱中檢出一箱劣茶餘均以劣茶定價欲整頓一律則時日迫促天時旣不能定人力實不能齊此必窮之道也惟叅用機器烘焙製炒火候均匀物皆精美雖欲藉口挑剔其道無由而一人可作十人之工所出之茶亦愈廣矣且西商載茶回國船行赤道之下天氣蒸鬱時閱二旬茶之稍次者往往霉變西人喜用印茶者由印度至泰西計時减十日則霉變亦稍稀也近日俄商在漢口九江以機壓茶末製作茶磚如古者龍圑鳳圑之類運至英法各國羣喜購用視若珍奇因磚茶堅實可收數年雖由赤道經行色香味絲毫不變也茶末爲中國下乘視同棄物而西國珍之俄商利之設以佳茶製造西人之貴重何如此由華茶性質本佳亦中國收回利權之樞紐也宜飭各關道酌提欵項選募中外茶師各一人密赴印度考騐製茶之法購買機器入出製造壓磚機器潯漢已有十家亦購一分入山以佳茶試辦仿小龍圑舊式精益求精試辦有成然後酌提官欵以爲之倡令富商大賈廣集公司多購機器徧置出茶之地馴至華茶皆機器所製則性質之美過於彼製焙之精同於彼而茶商山戸一氣呵成當日勒價擡價諸弊端亦不禁而自絶矣此稿未完 
[觀燈肇事]  
　　杭州采訪友人云仁和縣屬山墩地方離城三十里居民大半以蠶桑爲業毎届新正向有青龍勝會花燈十餘堂鬭角勾心俱臻巧妙繼其後者有綢紥龍燈二架加以綵畫精雅絶倫自元宵至十九日始告止會首某甲鎭上富家也今歲見中日通商各埠華商禀請建立繅絲等廠遂亦擬糾股分在鎭上設廠繅絲貧民以我等平時專恃蠶桑爲生計絲廠一立則我輩衣食難謀因邀集多人向之滋擾甲恐干衆怒事遂中輟然報復之念固未嘗一日或忘也有乙丙丁三人於新正某日在家抺牌甲子聞之聳令地保往捉乙丙丁藉孔方兄之力得以轉園事後知係甲子所爲無不怒從心起及出燈之際甲恐其滋事特雇多人照料十八晚燈行至雙橋下觀者甚衆甲弟手持藤棍攔阻閒人誤觸某婦之首婦厲聲大駡旁人遂羣起交攻將龍燈扯破前面燈綵亦破壞良多甲所雇之人類皆本地貧民救護不甚得力迨汛也及防營武弁聞信前來彈壓則衆已紛紛散回無從根究甲乃收拾殘燈怏怏而去 
[燕市春聲]  
　　都門訪事人云新任廣東巡撫許中丞振褘　陛辭後已請假二十日約須二月初十日出都豫省京官七十餘人公議於正月廿二日在宣武門外嵩雲草堂張筵演劇醵請中丞以表思慕之情且盡祖餞之誼○前報于家圍玻璃營擔肩人毆斃少年一案兹悉死者楊二回教人兇手叚姓業賣餳者皆在附近居住楊二之兄於屍塲出首喊告控稱叚與乃弟平素挾讐因將其弟毆斃等語官不直叚將全案人証帶回大興署押禁審訊至楊二果否搶刼叚財抑或叚係挾嫌斃命容俟續訪再錄○皇太后現駐蹕頤和園所有南北海當差人因而略少正月中旬有二鄉人信步遊歴走入北海正在四下眺望被值班太監撞見將鄉人捆交官廳嚴審究詰嗣悉二人實係鄉民無知悞入禁苑官長恩施法外不曾詳禀將二人重笞釋放云○毆海關第一百三十六七兩結奏報華洋稅案内曾溢支匯費銀二十四兩零刻戸部行知浙撫廖中丞 
 
 

Page 3

 
 
壽豐轉飭該關道速將此欵提回以憑核算○蒙古王公年班來都者向皆於二月領俸後出都届時始得與各商交易銀錢欠欵割付清楚故凡與蒙古交易店鋪皆俟二月杪方催討欠債客歲一蒙人衣服車馬甚都行止不似常人僑寓於御河橋公館與裏館各商交易盡貴重物賒欠不下兩千金之譜商見其揮霍樸誠不加欵懼詎該蒙人竟於正月十九日黎明啓戸逃去交易中有彭姓者被該蒙人欠下三十餘金臺厘未的是早彭適來寓瞥見該蒙人屋内闃其無人箱笥一空詢之同寓迄無知者彭悟有舛急抽身去乘車飛赶追至德勝門内見一蒙人乘馬在前追及之果該蒙人迎頭攔阻不放蒙人抽馬鞭向彭勢將用武彭左支右舞蒙人不得脫移時聚觀人衆彭向衆詳述始末蒙人片覺理屈且恐禍及自懷中出布包與彭彭開視内係珊瑚十數枝瑪瑙鼻烟壺一具玉器數事度值可六十金彭思雖非原璧而值已過之遂縱之去其餘商家均遭詐騙矣 
[蘇隄春曉]  
　　訪事人云浙江候補縣龔稼生明府去年奉委押解臺灣藩庫廳赴閩刻已回省銷差矣○江蘇鹽務督銷局萬觀察福康於新正二十四日晉省謁見撫憲面禀要公刻於二十八日禀辭回蘇○正任蘭谿縣調署定海直隷同知朱司馬啓鳳業由藩憲詳請調補仁和因須俟奉到部覆然後履新故司馬仍赴定海署任刻已禀辭○浙海關稅務司李君士理日前來省親拜藩臬各憲商辦設立洋關之事現已由洋務局員在拱宸橋外擇地興工其相度基址及營造房屋式樣均請李君偕往指揮一切○浙省華商設立繅絲廠現已落成均由本地泥木作營造惟絲灶一座無人敢於經理執事者亦深恐不能合度是以特至申江招集匠工前來起造也 
[潯陽紀事]  
　　九江采訪友人云張香帥赴鄂履新道經湖口順便閱勘梅家洲武曲港各砲臺并赴石鐘山遊覽湖口水師恊許步青鎭軍湖口縣邢子鈞明府厘局委員聨敷青太守俱迎送如儀○去臘德靜山中丞之公子延觀察赴省省親正月二十四日由省至潯附招商局江永輪船東下○是日九江鎭宋頌臣鎭軍亦附江永輪船至金陵叩賀劉峴帥新禧標下各官及德化縣俱赴江滸送行○德化學教諭謝筱衫廣文士彤以名孝廉司鐸柴桑時雨春風人多沾溉兹經大憲登諸薦剡門下士及諸寅好道賀者接踵其門○九江府尹西庚太守示諭濂溪書院肄業生童准於二月初二日在考棚甄别○藩轅牌示瑞昌縣委沈維楨署理景德鎭分司委九江新關委員許應鋐署理 
[使相拜客]  
　　出使俄國大臣李傅相蒞滬等情迭登報章兹聞傳說傅相擬於昨日午後命駕進城拜會龍門書院山長朱太史並本邑紳董前署陜西藩司王竹鷗方伯方伯恐勞相駕立命家丁赴行轅辭謝擋駕稱不敢當傅相堅欲進城適大雨想須另定日期也 
[二尹請假]  
　　本縣縣丞吕蘭階二尹近因偶沾清恙昨日遣丁投赴道轅縣署請假三天 
[早堂停訊]  
　　昨日禮拜一英廨本有早堂因讞員屠别駕須往傅相行轅晉謁故公堂仍須停訊云 
[祀事孔明]  
　　昨日黎明時本埠道營廳縣以及佐雜各官咸詣也是園文昌閣循例致祭並赴南門外社稷壇祗神祠壇拈香行禮衣冠濟楚竭敬至誠皇皇乎鉅典也 
[准移飭緝]  
　　本縣黄大令昨接無錫縣傅大令來文内開上年十一月廿七日據萬安鄉十一都一圖地保黄順安報稱監生賈錩家於本月廿六日有江北難民至門求乞賈錩當卽給米以去詎至廿六晚初更時分被匪撞門而進竊去銀洋衣飾伊妻孫氏及傭婦丁媽均被拒傷當經會勘飭緝逸犯無獲兹已日久誠恐遠颺竊思滬上五方雜處客匪易於濬蹤合行移請恊緝等由黄大令披閱後立飭捕役上緊密緝並將送來賞格懸貼所開如有諸色人等拿獲全案贓犯送案者賞洋五百元正盜一名三十元首從並獲者一百廿元知風報信因而拿獲者一百五十元 
[浮屍報縣]  
　　昨日午前九點二刻時虹口德總領事署後浦中浮起男屍一具年約二十餘赤條條身無寸縷以麻繩縶其手足頭面有刀傷四處水巡捕見之奔告捕房捕頭令三圖地保王順和投報上海縣署請黄大令核奪 
[根究兇徒]  
　　前報紀兇徒已獲一則當時將行兇之夏昌林及沈包探所帶之眼線鍾錫林兩人均押在法捕房須英廨出有信票方肯將夏鍾交出沈探乃據情禀知屠别駕立出信票簽差恊同沈探於昨晨至法捕房提夏歸案將夏昌林暫押四馬路巡捕房向夏查詢一切據言却由陳小毛糾合前往惟當時動手者共有八人内中有二人能知姓名餘人皆不認識等語想此事尙須補緝兇徒然後再行解案訊辦也 
[索債吞烟]  
　　寗波人姚小生在籍時曾有英蚨二十餘翼出借與王東藉權子母嗣後王因有事來滬住居西新橋北堍姚屢次函索無著乃於日前航海來索王對以雖則有事終以日用浩繁毫無餘蓄只得俟諸異日不料姚迂執性成竟潛購紫霞膏一盒背人吞服比王回家見姚神色有異不類平常向之根問姚乃直言告之王大驚失色立卽遣人延請陳與昌司事來家施救一面據情報知捕房捕頭立飭包探黄四福往查現雖由該司事投以藥餌吐出毒涎然至今人尙模糊神色濈未復原不知能否無碍耳 
[失銅再述]  
　　昨報紀製局失銅一節兹悉李阿毛業已聞風逃避惟其父及夥伴某甲已於昨晨由高昌廟巡防局委員前往拘獲暫押局中想一經屠别駕函提自必將李等一并歸案以便澈底根究也 
[失洋可疑]  
　　蘇人某甲携其梅鶴來滬同居六馬路格致書院左近不知作何事業前日晚夫婦先後扃門出外迨回時則門已洞開查點物件依然無恙惟牀上所存鷹蚨三十枚不翼而飛矣此事想須投報捕房請爲查緝也或云此洋諒係熟識人所竊未知然否 
[英廨瑣事則]  
　　前日有一男孩年約十五六歲迷失路途由三百八十二號華捕拘送公廨請爲安挿值日差向問情由據言係崑山縣人家住千墩鎭名喚弤二官被匪徒誘拐來滬身上穿有皮馬褂已被質錢用去雖有親戚在胡家宅苦不知其住宅等語當卽據情禀知屠别駕著暫行收管候該家屬來案認領○婦人洪吳氏在途與錢楊氏爭鬧由三百零六號華捕拘入捕房轉送英公廨值日差向之詢問據洪吳氏云曾經憑媒聘錢楊氏之女爲童養媳現因回家向領掯住不放等情别駕著將錢楊氏交官媒押候訊奪洪吳氏隨堂候訊○昨晨有一瘋婦年約二十餘歲在英大馬路小菜塲胡鬧擺攤者莫不憤恨遂報知二百號巡街捕拘入捕房捕頭略詰數語飭轉送公廨别駕著交官某押候核奪○病民王阿桂僵臥通衢無人顧問由三百五十二號華捕舁送英公廨請爲安挿别駕以其病勢無甚重令驅逐出境 
[法界捕房紀事]  
　　老儀和棧接客夥夏昌林糾衆至浦東瑞記火油棧爭充扛夫將頭目陳福順戳傷腰脇事後由瑞記主人函致英捕房請緝一面舁陳至仁濟醫館求療并遣包探沈金隆帶同眼線至永安街中洽成烟館將夏拘獲送入捕房轉解公堂經鄭大令訊供之下飭押候核辦昨日沈探持英公堂信票投捕房呈騐請將夏帶回歸案辦理捕頭允之○縫工某甲癖嗜烟霞以致頻年落拓上月某日竊取某縫衣作作擡板旋又至菜市街王公記門樓上某縫工處竊取交椅復冐領衣服數件前日經各失主尋獲扭送捕房捕頭詰知各贓售於英租界五福弄某姓裁縫店内因遣包探孫錦榮帶至英界吊出原贓押候解送公堂請究 
[美界捕房紀事]  
　　去歲之杪周浦路豫順里沈公館内失去骨董若干值銀四百兩之譜報捕後捕頭令各包探爲之查緝至前日之晚包探施奎江行至英租界山西路更上一層樓之後見原贓俱在儀古齋骨董店内因將店主拘送捕房捕頭令押候解送公堂請訊○昨晨寗波賊犯李阿坤潛至琼記碼頭所泊江北船上竊取衣物正欲登岸經船戸陳阿泉拘獲交包探石金榮解入捕房捕頭令押候解送公堂請訊○前 
 
 

Page 4

 
 
　某某等號三華捕偕馬夫某甲至吳淞路某竹器店作葉子戲事爲捕頭訪悉立卽前往一併扭至捕房管押　須解送英公堂請訊也○前晚偷兒小角子竊得一銅頮具持至裏虹口質錢經包探施奎江巡獲解入捕房捕頭令押候解送公堂請辦 
[遷埋荒塚來稿]  
　　兹啓者蘇州葑門外青陽地一帶因商務局拓土開工掘起枯骨不知幾千萬億傷心慘具無過於此幸錫類康濟兩善堂廣發慈心隨時收埋庶免屍骸暴露今又聞覓渡橋一帶卽日興辦馬路是處墳墓亦難不遭其刦是以本園鳩集同志捐資預備棺匣代遷代葬如其間有礙之墳無力遷葬者請至閶門内閭邱坊巷雲錦義塾報名或至葑門外本園寓所報名本園雇工遷葬給照爲憑以便日後遷歸本塋適有墳主在外未盡週知故特懇申報館愳登布告幸勿自悞其餘無主之墳一律由本園遷埋義塚立石編號標記如有善士願助棺匣者祈送本園惟洋油肥皂等箱概不收領實因太狹窄之故一切條程開列於左一凡有墳主報名者本園給發執照一紙以備將來墳主遷葬時易於查核一代遷代理船雙土工石灰等項概由本園給發司事土工等不得向墳主需索一收埋枯骨本園製備木匣毎匣裝骨全體庶無男婦同骸老少易體之患一凡亡者年深月久棺木腐爛本園另換棺匣收拾全骨不使抛棄殘骸一凡墳墓已經葬有數代者本園仍照亡者原位次序排葬倘日後墳主遷去不致紊昭穆位次一墳主遠出而但有墳丁者該墳由墳丁報明或由親屬代報將來墳主歸來卽可查攷一鄉間俗例往往有墳而不速安葬或砌小屋或蓋柴草置諸道路者本園一律代爲遷葬應用一切等項並不向墳主索取分文一有墳而無主者由墳丁舉報其餘無主亦無墳丁者本園一律遷至義塚立石標記○附錄遷埋枯骨捐啓蓋聞免屍骸之暴露福種人間收枯骨以埋藏恩周地下然與人爲善須同善之有人獨力難成賴贊助於衆力兹者青陽地一帶因商務局拓土開工掘起枯骨不知凡幾各善堂收埋已屬無算　地大骨多甚有用　包裝埋恐難耐久本園心焉惻之擬集資雇工定製木匣毎匣裝骨全具兹聞覔渡橋卽日興工是處墳墓纍纍勢必遷讓本園爰就各城先貼招紙如有主無力遷葬者可至雲錦義塾報明本園當爲按名遷葬勒石標記將來本主自　遷歸者仍可指明領去其　無主者一律本園代埋以妥幽魂惟望諸君子廣發慈心力襄義舉自不至獨木難支矣所冀仁人樂善必多解藝　施敢云故鬼有靈定獲銜　之報倘蒙金諾請寄蘇州閭邱坊巷雲錦公所義園代葬處同人公啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院甄别]  
　　　事杭友云杭州敷文崇文紫陽三書院甄别和由撫藩臬三大憲分院考試本届預定於正月二十八日已列前報兹悉敷文委傅太守澤鴻紫陽委龍太守錫恩前往該院點名給卷早於二十二日下委藩憲龍方伯本擬親臨崇文扃試後因撫臬二憲均未親臨故未赴院二十三日始委鄧太守嘉純前往將事命題一節向係先期將題書好封固交付委員方伯恐或漏洩特遲至二十八日黎明交出繳卷之時敷紫稍遲以二砲爲度崇文則限期於上燈後卽打包封送兹將各院題目附後敷文生員孟子曰君子深造之以道兩章賦得努力愛春華得春字童生淵淵其淵賦得杏花消息雨聲中得中字崇文生員賢者在位至雖大國必畏之矣賦得德爲人表得蘇字童生蓋亦反其本矣　得政如農功得功字紫陽生員禹思天下有溺者四句賦得天下皆春得東字童生君仁莫不仁詩題與生員同至詁經甄别定於二月初六日考試已奉撫憲委向太守人冠往院點名給卷矣 
[縣署紀事二則]  
　　昨有糧米經頭某甲扭送糧米船戸王大桂徐子祥兩人盜賣糧米若干石禀請究追等情當經值日差禀明内署奉黄大令諭飭先生收所聽候提訊究追○丁瑞卿前日扭黄金源到縣控稱賣地遊約聲請訊追等情前晚經帮審委員曹明府提案訊斷丁供在某公館當家丁因主人欲置田地黄金源來說有地數畝言定價目毎畝一百九十元去年八月内成交當付定洋八十元言明立卽銀契兩清不料黄延約至今不將方單付來一味拖延是以扭控求嚴訊追黄金源供本地人有祖遺田地五畝有零言明出賣某公館當收洋八十元奈因其地共有方單三紙均已抵押他處計洋二百餘元所收八十元不敷取贖早已與丁婉商多付定洋俾可全贖方單以便清割詎丁不允是以延至於今刻因丁瑞卿指揮多人將兒子打傷求騐曹明府飭仵騐看黄子祥傷痕屬實因卽衡情酌斷黄金源旣欲售賣田地收過定洋理應交清方單兩面過割著交差限五日内繳到方單至黄子祥被毆受傷著令自行醫治再復訊核 
[江西官報]  
　　十二月十九日候補縣張桂芬在蘇浙賑捐奬加同知銜卽用縣王繩武繳照係陜西進士試用縣丞喬永怡捐免驗看就近到省府經汪鳴猷往新淦從九邱景芬往吉水韓長英往長寗陳潤林往南豐徐靈方往崇義宗承露往廣豐俱催墊欵楊紹由血國催道欵回李　由金陵銷巡捕差奉督憲給資回辦李家渡釐卡○二十日神　縣馮氷年禀知丁母憂余官　德化勘堤回署鄱陽縣胡欽銷牙釐局文案禀赴任桂森傳鐵路練費進京周宗咨解地丁銀進京王濟中由安仁緝私卡來省張肇基解九江　　京回師恩喜解漕折京回胡壽往餘干鄧楷往安福俱催墊欵指分從九胡福沛禀到係安徽人武進士唐槐由江軍回武舉陳鼎元接充親軍小隊哨官○二十二日中丞　　　道考驗省標三營二百六十三員各頂技藝補用縣徐緒昌廣信就醫回縣丞曾世榮往萬安梅兆萊往寗都杜仲淦往安仁　汝榮往崇仁俞永康往龍泉張洪鈞往龍南謝　申往臨川俱催墊欵○二十三日同知王祖蔭往金谿公幹從九李炯往李家渡辦釐卡府照梁庭槐缷辦興國保甲回　補安義典史羅詩源缷辦石城保甲回新選雲都縣夏　立禀到係浙江甲午翰林親兵前營哨官唐忠福進賢公幹回定南廳同知張更新大計案内叅劾該印務以補用通判史保恆酌委署理吉水縣丞蔡維熊浮梁景德司姚綸餘午典史潘藻芬均大計叅劾該吉水縣丞以申羣英署理景德司以許應宏署事餘干典史以泰和典史曾調鼎調署所遣泰和典史以馬維翰署理○二十五日進賢縣祁友觀缷　　理交代回俞官圻九江公幹回賀輝玉禀丁父憂張曾詔洪壽彭俱禀謝酌委一次行知知州趙輝收撫轅呈詞鄭輔清回九江文報局黄傳羲解江寗餉回府照王蔭珍禀期　假　最孫往宜春徐升輔往新城吳熙廷往分宜俱催墊欵童先吾往進賢辦保甲○二十六日黄際亨禀謝酌委一次行知弓世曦金谿公幹回賴家璿往武寗催墊欵○二十　日翰林院謝遠涵回興國籍委署安遠典史汪晋康並未在潯繳委以夏臣楨署理○本年正月初一日元旦朝賀後中丞親詣　廟武廟文昌宫藩憲赴眞君廟劉將軍廟曾張二公祠臬憲赴火神廟風神廟王文成公祠各行香 
[邗江官報]  
　　正月二十二日泰壩鄭分轉抵揚朱鹺尹文榘委留辦總局五成鹽價盤鹺尉文櫺委留辦總局收支洪鹺尹溶銷解南京餉差○二十三日范分轉辭回孔涵差次洪鹺尹溶辭回界溝卡○二十四日正任北批騐袁鹺尹到揚謝調署到莊場缺周鹺尹如瀛銷四浦差 
 
 
 

Page 10

 
 
   
 
