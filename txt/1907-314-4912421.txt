# 1907 - 314 - 4912421

 

Page 1

 
 
   
 
 

Page 2

 
 
上諭 
　　七月十九日奉 
　　上諭廣西桂平梧鹽法道員缺著張祖祺補授欽此 
宫門抄 
　　七月十九日　召見軍機　馬玉崑 
論說 
[論郵政無私拆書信之權（受）]  
　　人民對於國家。有應盡之義務。人民對于國家。卽有應享之權利。夫權利不一端。而書信自由亦其一也。此自由之權利乃經多數國法家民法家商法家。根据學說。上求政府。而政府又幾經研究社會集合之要素。國家組織之原理。而後知此書信自由之利。正所以保社會之安寗。進人民之幸福。爲立憲國民必有之利益。故特著之定章。傳之令典。以爲通國臣民所法守。 
考日本憲法第二十三條云。『凡交與郵局之書信。警察不得侵之。惟戰爭之時立法者得以例外行之。』又第二十五條次條云。『除法律之外。不得侵書信之秘密。此所設書信者非僅指交與郵局而言。蓋一切書信。均已包括在内也。』又普國憲法第六條施行規則云。『凡有披索家宅。檢查書信時。必經裁判官或警察或地方官等相會同。照法律所定者而後行。且必須會同被告者。或其家族而行之。』觀此則東西洋之保護書信。必如是之周且密者。良以書信一物。就人民一方面而言。則凡屬于家庭。屬于社會。屬于軍界學界商界諸部。卽在封函之内。卽爲個人獨有之秘密權。無論何人。均不得從而干涉之。就政府一方面而言。國家旣已售票而收其費。人民旣已購票而。納所費。則政府所處之階級。實已由主動之地位。移爲受動之地位。質言之。不過一公衆被傭之信僕而已。故但有。 
崑山縣楊湘涇鎭著名賭棍徐一青素以聚賭抽頭爲事前被該縣諸大令提案嚴辦管押多時詎料伊怙惡不悛上年勾引青浦光蛋張逸甫等到楊湘涇聚賭今年又擺賭檯于彙源染坊隔壁茶舘裏而已有百日之久該鎭經董汪之鑣並地保葉善法等得其賭規爲之包庇並不報縣請究 
[恆裕錫箔公司股東團體會啓]  
敬啓者本會於是月十七日在徐園開第一次會議凡吾外股同人到會簽名者共一千八日四十二股所有議定各事如左　一公舉正副代表當檢權數最多者爲湯君仲夫次爲薛君寳潤王君西星劉君少筠趙君子玉　一以後各事皆按照商律辦理　一商借定老北門外沿城脚同義會爲會所以後如　信件等交付會中者皆望寄送該處可也　一籌定經費每股先墊大洋一角　一是日未及到會者儘可趕將股數台銜住址補行開送幸勿觀望自悞　一此後會中如有宣布邀約等事皆刋於申報一處以免紛歧而省資費 
[襄陽丸新輪七月廿一開往長江]  
本行由神户川崎名廠製造新輪一艘名曰襄陽丸專走長江各埠船身堅固行駛快捷艙位寛廠裝修精美並有電燈風扇一切便適噐具可稱長江船之魁首今調大利丸買辦石亮丞君爲襄陽丸買辦石君老成精練應酬週到久爲紳商稱許所用各友及茶房等均精選熟手如荷紳商搭趁無不格外道地擇七月廿一晚開行務乞惠臨一試特此佈聞　日清輪船公司廣告 
[浙江旅滬學會成立廣告]  
浙人庽滬歳有增益未能團結一氣進步極難是以亟謀創設學會今粗幸成立議于八月初即須舉行大會辦理會中一切事宜以謀全省公益凡我浙旅滬官紳士商之熱心公益者務乞贊成此舉通信處在四馬路東首惠福里口新智社樓上本會事務所或惠福里内科學儀噐舘虞君含章處均可草章即向通信處索閱可也 
[工部局諭第一千八百六十一號]  
照得本工部局設立之華童公學准於西九月二號華七月廿五日卽禮拜一開學監院康普君准於西八月三十號三十一號即禮拜五禮拜六上午自九點鐘至十二點鐘在公學接受新學生學費每半年十五元如欲知詳細章程赴愛而近路請公學詢問取閱可也此論 
西一千九百七年八月廿三號副總辦麻經醴示 
[蘇城祥椿壽板棧新到陳紫香楠獨副]  
本棧向設吳趨坊自運四川桫枋江西圖心婺源血板以及各成壽噐各式俱全倘蒙賜顧無不格外克已以廣招徠此白 
 
 

Page 3

 
 
傳遞之責。而無開拆之。權有逾此權者是爲越職越職之咎。在上者得執法以責罰之。在下者得立論以糾正之。此固中外古今之公理也。 
吾國自院案發現而後。手槍炸彈日震駭。干一二秉政者之心目。杯蛇市虎。幾幾有不可終日之勢。歴觀近日各新聞所載。凡内而尚侍。外而督撫。大都人人有防不勝防。避無可避之苦。干是或設偵探之隊。或嚴出入之防。其甚者。且欲拆閱往來書信。以遂其密探之隂謀。謂徐錫麟。留學生也。則日本之書信當拆。秋謹浙人也。則浙省之書信當拆。其他如兩廣之名區。湘漢之險阻北京東三省之要地。長江一帶之口岸。凡爲革命黨所注意者。無不欲拆閱函件。以密爲之防。嗚呼。以預備立憲之國。而竟有此暗無天日。暴涙慘酷之舉動。是適足大傷國内之感情。引起國外之交涉。而無預防革命之目的仍有損而無益也。 
戊戍以前。朝野士夫。但有新舊之爭。尚無滿漢之見也。自八月政變以後。而滿肥漢瘠之說。始騰于衆口。于是新舊之旋渦。更轉而爲滿漢之旋渦。醖釀者再。而有庚子之變。嗣是此主排滿。彼主排漢此言復我帝族。彼言盡逐家奴。兩黨相爭。有進無退。而恩撫徐道之慘案。乃應時而一發。今政。府不知開誠布公。急行立憲。以平天。下臣民之氣。猶欲藉暗殺密探主義。以逞其專制獨一之主權。是適使忠實者受累無窮。狡黠者益滋口實。爲淵驅魚。爲叢驅雀。所謂大傷國内之感情此也。 
郵政爲萬國行政交通之機關當千八百七十四年。歐洲始有萬國郵政同盟會之設其時吾國尚茫然。昧然不知郵政爲何物故一任各國書信館之設。而絶不顧問。以内國本有之主權。而爲萬國均沾之公益。此誠自有交涉以來。吾國獨闢之創局也。迄後稍稍明白。乃廣設郵局于各省。至千八百九十七年。始附入萬國郵政同盟會。而吾國之郵票。遂得徧行于歐美而無阻。今徒以皖案之故。竟毅然行此不規則之舉設他國有執萬國。郵政條約以相詰責設此等野蠻之舉不宜附干文明之列致屛吾國于同盟會之外。我將何以自解。所謂引起國外之交涉者此也。 
　　嗚呼。淮徐災雲南旱。黄河决。彗星見天人交逼亂象已成。秉政者。苟内惕于中。方將豁逹大度。與天下。相見以腹心。果有黨禍庶幾消泯于無形。乃不此之圖。而惟以拆閱書信爲偵緝之妙策。是惟恐俄國虛無黨之不劇烈。而更促之爲法國之大革命也。何其謬妄無識若是哉。 
專電 
[電一北京（十九日午後八點）]  
　　保和公斷曾藉口中國法律未備列入三等專使陸徵祥電請政府修正法律限期實行（慕） 
[電二北京（同日午後八點二十分）]  
　　袁張兩督入京行轅袁定工部公所張定畿輔先哲祠已預備設專電處（大） 
[電三北京（同日午後九點十分）]  
　　京報昨日（十八日）由民政部飭令停止出版後尚有查辦之說（句） 
緊要新聞 
[日俄恊約之秘密條件]  
　　十九日文匯報接倫敦電云英京每日新聞俄京訪員聲言日俄恊約中未發表之條欵渠可述出該欵所載卽俄國承認滿洲全省爲日本應得優勢之地故將俄國在滿洲可以伸拓之勢力盡行棄絶云 
[外務部聲明不認日俄恊約]  
　　文匯報接北京電云外務部通告駐京日俄兩公使謂日俄恊約關於遠東之條欵若果有牽及蒙古一行省者則中國不能承認蓋蒙古均非兩國所應干涉也 
[兩宫飭議滿漢通婚禮節北京]  
　　昨日兩宫召見軍機後面諭内閣大臣謂滿漢通婚現已决計實行惟是禮節不同宜先訂定著卽片行禮部禮學館先議王公人臣宗室覺羅滿漢結婚通行禮節一俟議妥便當具奏以便頒行各省（未） 
[議定實行化除滿漢畛域辦法北京]  
　　初二日政府王大臣會議江督端午帥代奏葉舉人條陳化除滿漢畛域一摺聞經多數贊成决議按照摺中辦法三條實行（一）撤銷駐防凡京中京外旗籍一律改歸民籍編隷各州縣管屬其將軍都統事宜統由督撫治理（一）查滿蒙人等祖宗姓氏一律賜姓使與漢人無異（一）全撤旗人粮米准其營謀生計以圖自立（申） 
[變通學堂奬勵新章將次出奏北京]  
　　近日政府因外間風潮疉起欲停學堂奬勵聞學部會議謂停止奬勵有三可慮（一）學堂必有奬勵以資鼓舞方能日有起色若停止奬勵則誰肯入學 
 
 

Page 4

 
 
堂卽在學堂各學生亦將渙散是學堂不廢而廢也（一）停止科舉時力籌舊學出路原爲維繫人心起見以免屈抑人才致起而爲變今停學堂奬勵則新學無出路可籌又難保學堂中不屈抑人才矣（一）旣停科舉又停學堂奬勵朝廷用人將從何而取之現議變通奬勵以濟今日之窮除高等小學畢業生學力太淺母庸議外中學堂畢業生照五貢就職辦法高等學堂畢業生照舉貢考職辦法大學分科畢業生照進士辦法以後學生畢業祇給以文憑不作爲實官聞此項變通奬勵新章學部不日卽當員奏（未） 
[纒足婦人貶爲賤民之新令北京]  
　　嚴禁纒足屢見明諭近聞政府復議重申禁令嗣後女子纏足即貶爲賤民凡纒足婦人不能受其夫及子之封典云（未） 
[順天又議改設巡撫北京]  
　　日前政府又議將順天府府尹裁撤改設巡撫歸直隷總督管轄惟慶邸謂此事在同治年間曾經提議卒以窒礙甚多作罷今昔情形雖有不同要當熟慮深籌方可有利無弊故現尚計議未决云（丁） 
[日人對於松花江開放之强硬奉天]  
　　日本政府此次與俄國改訂通商條約極力要求俄國將松花江全行開放而俄國根據愛琿條約謂此爲俄國特權不肯認可彼此相持久未解決其後兩國政府將此問題與通商條約分别劃開俄國始漸有允意至日本所要求開放之理由兹略舉數端如左 
（一）愛琿條約係五十年前所締結現今在滿洲國際之地位形勢改變此約亦早失効力所謂松花江通航爲俄國特權者非今日之所宜言也 
　（二）據日俄兩國朴實馬斯條約所載均誓言以南北滿主權交還淸　國松花江爲淸國内河之一照淸國内河航行章程準據相待最優國　條欵列國均有要求松花江通航之權利 
　（三）據朴資馬斯條約俄國已約定吉林之開放旣曰開放則通路之　松花江航行權列國實應均霑利益 
　　以上之論據係日本政府對於俄國最後之通告聲言該河之通航斷不得爲俄人壟斷也 
　　叔子曰國勢强則隨意言之皆有理由國勢弱則據理言之亦終失敗　吾觀日俄之交涉而不禁慨然矣 
[日本經營東省鐵路之進步奉天]  
　　日本政府前派福島叅謀次長經韓國入滿洲至大連一帶視察其目的專以調查軍事改良安奉鐵路爲主近聞歸國之後與前在滿洲調查之寺内陸軍大臣會商擬俟經營吉林長春線路後卽變更安奉現在之線路云（申） 
[銅官山礦交涉案最近電文安慶]  
[皖撫致蕪湖道電]  
　　蕪湖文道台鑒速赴大通督飭朱丞張令高管帶實力阻止麥奎不得强運機器切須開導船户非得本部院示諭不准妄移一步院微印 
[皖撫致孫堂楊侍郎電]  
　　北京孫中堂楊杏兄鈞鑒銅官山一案貴省諸公力持廢約又公舉李星使到倫敦與凱　議尤見和平今麥奎强運機器入山曲在麥　頃電皖南文道督飭印委實力阻止並開導船户不　　移步煦在皖一日不敢不體察衆情報約與辯唯事機急迫全在迅速因應前准外部卅電已照會英公使得復再達今己五月實深懸盼煦魚印 
[駐蕪英領致皖撫電]  
　　馮撫台鑒又據英商麥奎禀稱大通地方官違背約章仍行嚇禁所雇工人等因務請貴部院迅照佳電飭該地方官不得阻止是爲至盼蕪湖英領事葛 
[皖撫復駐蕪英領電]  
　　英領事葛鑒電悉已於前電詳復請煩查照皖紳公舉出使貴國李大臣到倫敦與凱約翰面議本部院電請李大臣到皖已承認爲皖紳代表麥奎爲凱所延礦師自應靜候與凱决議若遽欲强運機器入山無益於凱徒激皖人公憤設有暴動本部院不能擔任請貴領事禁阻麥奎爲要撫部院馮叩 
[詳誌馬宗漢就辟情形安慶]  
　　十六日申刻處决徐錫麟黨羽宗漢于（卽馬子畦）已誌十七日本報專電茲悉是日先在臬署前設立關案由中軍官赴撫轅請領大令衆皆疑在署前行刑觀者如蟻乃該中軍並巡防緝捕營官已率兵隊逕至司監提出宗漢子行至該監南首空地尚問押役今日當在何處訊問不料劊子手驀將宗漢子打仆卽行梟去首級說者謂用此疑計蓋恐黨羽截劫也 
宗漢子由監提出時並提學生四名同行均以爲提訊不疑有變及行至隙地見宗漢子忽已就辟該生等悚然變色曰我們在何處辦理旋聞押役告以陪斬頃刻卽當開釋驚魂始定 
　　宗漢子處决後旋卽將在禁之學生八名押赴臬署驗明卸去鐐靠發交首縣管押以待各生家屬具呈保結一倂開釋 
　　各學生在監日久身體消瘦面目黎黑當在縣署開釋時各家父兄戚友皆咄咄曰爾等此後還要進學堂否各生泣曰我輩在先安能料到有這 
 
 

Page 5

 
 
革命黨爲害之事誓從此後回家别圖生業不願再爲他人受過矣（化） 
[越郡黨案牽涉醫生續聞松江]  
　　十八日松江訪函云近兩日松郡謠傳省憲飭拿革命黨韓半池父子（己誌昨報）茲經詳細調查知十六日下午府署接蘇撫密屯謂浙撫電稱嵊縣匪首竺紹康潛匿西門外韓醫生家飭卽密拿去云戚升淮太守恐致紛擾僅派差役萬全前往密訪一面飭傳鹽捕中營沈都戎到署商確適沈晋省未旋十七日由李哨弁進署太守卽予以硃條李賫諭出外隨以二人逕詣韓宅時韓以縣丞需次浙江嘉興差次家人以實對李卽請見其子鳳苞復以病辭李出乃至鄰近遍問韓宅有無他處人同居鄰居皆稱無有其時府差亦至以硃諭給看謂有竺紹康同居韓宅見諭驚慌異常立電嘉興一面由鄰居吳紳伯庚謁克戚太守禀明韓姓父子謹餫與竺並不認識萬無窩匪情事現太守深知此事必有人故弄狡獪希圖邀功已據情電復浙撫代爲辯白然外問張皇過甚謠傳李哨弁帶勇二十名分守韓宅前後户入内查抄並將韓子拘獲送官實則並無其事也（使） 
[民政部咨請東督試辦自治奉天]  
　　民政部咨行東督略謂本部前於奏定職掌摺内聲明地方自治事項歸民政司稽核業經抄錄原奏咨行在案查地方目治爲民政最要之端各國成法有議事會以爲謀議機關有董事會以爲實行樞紐而監督之權仍受成於府縣不時使人民練習政治啓其愛國之心亦且衆力易擎百廢俱舉法之美備莫逾於此惟興辦之之不得其道則武斷鄉曲魚肉生民之種種弊竇由此而生相應咨行貴督　察地方情　能否倣照直隸自治辦法先行試　此外如學會商會　一切關於公益等會皆地方自治之一端均應分别聲　抄章報部查　自此次文到之日起務希迅卽轉飭各府廳州縣按照前項速將一切辦法具册達部以憑核辦（酉） 
[江督責成府縣保護採石松江]  
　　督端午帥致松江府電略謂採石滋事案至今辦無頭緒現飭據滬道電稱非用藥試轟無以破鄉愚之疑路工不免稽遲總之轟石如果猛烈公司試辦人必先受害誰不惜命安肯冒險試轟果有危險另擬妥策不遲已飭府開導曉示如再阻抗定予指拿究懲倘有損傷惟公司担責等語公司尚未興工遽行暴動爲首必非良民可知自應拿辦以儆至試藥一層滬道電禀說理甚明就此曉諭開導民間當能相悟如再抗阻是有心敗壞公益應擇尤治以應得之罪卽責成該守禀承滬道會商各委督縣妥辦如再辦理不善别生事故白簡具在不能爲該守命寛也望飭縣一體懍遵（盧） 
雜錄 
[松江革命黨之小歷史。]  
　　一革命黨之歷史 
　　革命黨姓韓名文衡號半池年四十餘業醫以卑苟著聞於松江。家世甚微。幼時爲藥鋪傭。畧知藥味。稍長習醫於朱家閣陳醫。歸而行其衞於松。以庸名著。 
　　一革命黨之品行 
　　革命黨性諂。多結交松地官紳。時時與官紳遊。官紳有事。必緞其靴。晶其頂往謁以爲榮。人呼。以先生不應。或竟悖然怒。呼以老爺。則曰唯。揚然自得。故松之人莫不鄙其爲人。 
　　一革命黨之宗旨 
　　革命黨第一之忻羡。則在爲官業醫數年。稍蓄貲産。革命黨乃捐納佐雜。指分浙江。其目的所在。無非爲便交結官場地步。前因某紳故。得與府縣合撮一小影。革命黨遂以爲大榮。裝潢而懸諸醫室。 
　　一革命黨之行業 
　　革命黨性私利。而嗜烟紳董官場招之。卽輿乗往。平常之家。則必至夜方往診治。其更微。則覺不往者有之。請封則有定。價自某橋至某街幾何。自某街至某橋幾何。少一文不應。 
　　一革命黨兒子之歷史 
　　一革命黨子號鳳九一曰鳳苞。攻書足不出閭里。時與鄉曲滑少遊。前年得入黌舍。乃傳以家學。自其父出後。其子乃總行其業。 
　　讀史氏曰以若輩之人而浙撫目之曰革命黨則無一非革命黨矣以若輩之人而目之曰革命黨而捕之則無一不可捕矣顧非革命黨而目之爲革命黨則必。有指其爲革命黨之人不指出其誣控之人而加以反坐之罪吾恐以後誣控之風大行而所謂革命黨者豈僅一韓醫而止 
 
 
 

Page 6

 
 
   
 
 

Page 7

 
 
二十夜名角登檯正廳每位四角 
小蘭仙　征北海　小蓮英　金水橋　紅菊花　新安驛　劉玉翠　投吳國　賽春恆　煩雙天　小連奎　演水關 
劉玉香賽吕布　合演　花園贈珠　小春贈珠　小春穆　小賽鐵 
賽勝奎　萊月龍　郭鳳仙　全樵山　林黛玉小翠芬　准演新十八扯 
[天仙茶園]  
七月二十日戲檯包每位洋一角 
小永春　鍘包勉　小彩雲　賣餑餑　小慶祥　開山府　小金鐘　小五台　趙春奎　清官册 
白牡丹水上飄　合演　雙斷橋　小春來小勝奎玉娃娃小慶官雲中飛　紳商煩好戲　戲大溪皇莊　捉拿花德雷　小彩雲　打灶王 
二十夜大減價正廳每位二角 
趙洪小　分兵五路　玉娃娃小春來　捉拿謝虎　張湧泉大奎官徐春發　失街亭（空城巧計）斬馬謖 
趙如泉張月樓　界牌關　盤腸大戰　筱榮祥趙如泉郭蝶仙趙小廉金牡丹官長特煩名角改良新戲　杜十娘　怒沉百寳箱 
[春桂茶園]  
二十夜特請超等文武名角准演 
王玉芳　榮陽焚信　馮二狗　寳兒表盜　譚月明劉廷玉小德喜　　福祥獅陀嶺八戒功魂鈴 
小桃紅　玉鐲姻緑　劉鴻昇　包公鍘美　趙春庭沈韻秋李春來筱桂芬　鼎足三分　落鳳坡　金鴈橋　擒張任　取成都 
盖三省小金紅　蝴蝶夢　代演劈棺 
[丹桂茶園]  
七月二十夜大減價正廳洋四角 
毛仲琪　撫琴退兵　馮志奎夏月潤小子和夏月珊　文武新戲　左宗棠　吃人肉 
七盞燈小連生　全本　烈女傳　夏月華夏月潤小子和夏月珊小連生小保成　上海特别新戲　黄勳伯　義勇無雙 
[天仙茶園]  
（新排連檯改良時事巧妙新戲） 
寗波奇聞　分尸案 
現己習練純熟擇吉登檯起演 
[禮拜三拍賣　失火貨　魯意師摩洋行始創自同治十三年即英一千八百七十四年]  
准於今日下午二點半在四馬路　五百念一號門牌内拍賣日前文寳書局遭火餘　一應書籍並生財等貨此佈魯意代摩洋行啓 
[禮拜三拍賣魯意師摩洋行始創自同治十三年即英一千八百七十四年]  
於二十日二點半鐘在寗波路本棧拍賣頭號彩邊白邊元羽綢色花羽綢盛信花羽布三原圖棉蘭絨菊花會元羽綢鳳儀亭斜紋呢藏青厚呢公成元青絲絨一品富貴元羽綢九德素羽綢義記盧雪亭斜地羽綢陞官圖縐紋呢月華花斜龍虎花標禮和花羽綢色花席法增裕素寕綢稍漬元羽綢等貨此佈魯意師摩洋行啓 
[禮拜三拍賣　准十點鐘]  
本行於二十日拍賣人馬鵝牌羽毛大紅馬頭虎圈雙鳳虎牌嘰元青雙鳳馬頭羽綾單雙鳳呢七磅藍蟹　紅蟹紅鐘藍鐘紅瓶三Ｄ雙瓶布十磅紅蟹團蘭藍鐘三Ｄ布十二磅將軍細布一等金人漂紅瓶標等貨此佈　怡和洋行告白 
[禮拜三拍賣　瑞和洋行]  
准於二十日十點鐘在虹口崑山路第十號住宅内拍賣書樓大菜間臥房厨房洋琴木噐一應另星什物不計此佈 
[禮拜三拍賣　寳和洋行]  
准於二十日上午十句鐘在本行拍賣上等木噐生琴東洋棉紗香烟肥皂洋鉄茶壺蘭花肥皂絨毯汗衫洋線各式水菓糖醬皮酒香餅什物不計此佈 
[禮拜四拍賣　長樂洋行]  
准於二十一日十點鐘在新閘路四十六號拍賣洋琴一只書房間大菜間臥房間廚房間一切另星上等木噐不計此佈 
[禮拜四拍賣　貨物並漬貨　魯意師摩洋行始創自同治十三年即英一千八百七十四年]  
准於廿一日下午二點半在圓明園路新棧拍賣虎夾毯四包絨檯毯二包鉄釘五箱香水四箱顏料二桶皮酒一百箱牛　鷄絲巴德火爐地磚十五羅羅四板羅四榔頭鉗油繩皮帶打車車脚一應樣子鉄噐什物不計此佈　魯意代摩洋行啓 
[壳件洋行　禮拜四拍賣]  
准於本月廿一日下午二點半鐘在本行拍賣新麻袋一千數百隻麵粉袋二百餘隻届期務請駕臨小行面拍特此佈聞 
[禮拜四拍賣]  
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨皆列明拍賣部内届時請到本行面拍可也元芳洋行啓 
[壳件洋行　禮拜四拍賣]  
准於本月廿一日下午二點半鐘在本行拍賣盛信英牌白漂布四美女白漂布元羽綢恆豐降龍木什色花羽綢茂生送花圖門帘布救主圖什色素羽綢天福吹簫引鳳什色花標元羽綢又拍稍漬滅厘花羽布八巴利印度紗及稍漬花旗麫粉一百數拾包什物不計此佈 
[禮拜四拍賣　瑞和洋行]  
准於念二日九點半鐘本行拍賣琴酒香餅酒盤根地酒筆德水共百餘箱女皮鞋數百雙　及外國古書信人頭銀箱電氣風扇電氣燈鉄裁縫鉄床大菜檯木噐東洋顧繡衣服紗巾等不計此佈 
[壳件洋行　禮拜五拍賣] 准於本月廿二日下午二點半鐘在虹口華順棧六十五號棧内拍賣花旗象牌麫粉一萬二千數日包届期務請　貴客届臨該處面拍可也拍後限二禮拜出清特此佈聞 
 
 

Page 8

 
 
   
 
 

Page 9

 
 
   
 
 

Page 10

 
 
畫史 
　　抽氣筩 
專件 
[沈家本調查日本監獄情形淸單]  
　　第十　檢束 
檢束囚人之要務在使之生不能逃亡及不能自由行動之觀念構造固宜嚴竣而官吏戒護允須注重内外兩部不客稍忽 
　　其在内部者如監房之門扉出入隨時緊閉如銷銷鑰置於一定場所看守長掌之不令他看守訡知其處以杜賄縱之弊但各監鎖鑰均須一律設遇意外災變可以從容開放分房之間房可由主任之看守獨自開啓若雜居房則非有看守看守部長看守長之臨場無論何時均不能擅開恐一人勢孤囚徒結黨謀破獄也監獄中各種物品如工作之原料製出之物品及日用之薪炭米麥等藏儲定所依類整理餘如梯階板片繩索皆踰越牆垣之利器卽釘頭木屑玻璃亦足供破獄之用悉收存於有關鎖之處不宜散置於外按日本監獄定則囚人許其送書籍或衣類來監若被告人則更許其送食物此種書籍衣服食物之内防有藏破獄之利器須由看守長臨場督同檢查衣類臥具必須折割其縫書籍之文字中恒有圈點應用之字以通逃亡或堙滅罪證之消息卽使白紙亦可以化學藥品暗書於上凡此均宜用種種方法細心檢查再待遇被告人優於囚人飲食本許其自便然常自外間傳遞甚爲危險歐美各國於獄中俱自備精選豫定發己之名目價額聽被告人出資購食儼如食客之於飯店旣可省檢查之勞目不背以無罪良民而待被告人之意又歐美各國防傳遞書籍之弊於監獄中多購書籍設關覽室囚人均可借觀今巢鴨等監獄業已倣行 
　　其屬於外部者泰西各國監獄均置軍隊或五十或十人執鎗於門外　查以防外來之刦奪日本無之恐借軍隊之力反使看守生怠惰之念不能力行規則然看守僅恃掛劍實不足制馭外役之囚徒也 
　　雜居房不得拘置二人恐易啓越獄之念且囚徒無教育者居多居處僅止二人情易親檢凡違背道德之事勢所必有又監房無論分房雜居房每日至少須檢查一次若爲分房則於囚徒出外運動時行之若爲雜居房則於囚徒至工場或至運動場時行之決不可彰明顯著致令本人越獄之念益加激切看守之數宜分配適當如工場以二十人至三十人爲一團而必有守監視之若置二人以上反致彼此推諉工場安置電鈴各人自帶呼笛遇　掣鈴鳴笛可立傳至中英看守所全部之人應聲召集若夜間或休息日尤宜格外注重火警出於倉猝宜設消防隊其組織之法各吏役定分擔事務並選囚中人行狀極良無逃亡之虞及刑期過半者常時練習水機運轉之法由看守監督指揮練習之時有逾限至者懲罰如例 
内治部 
[批准改良商團以輔政南京]  
　　金陵五城團防局總教習馬嘉全禀請改良商團以輔察奉江督批示云據禀請將五城團防改歸督練公所節制不必列爲候補人員例差卽　成該學員綜理教練遴選武弁壯丁認眞操防凡城廂荒僻兵不及處所加密防維以絶奸究等情係爲改良商團輔助警察期裨地方起見查此項商團實有經費若干弁勇共若干人向來辦理如何情形如果現由候補人員管理視爲例差日形腐內自應改　整頓惟該學員自請綜理教練是否切實可靠鄉望允孚仰督練公所卽行傳見該學員面詢一切一面詳加訪查妥議辦法禀復查核（金 
[會議續辦平價局章程常州]  
　　常郡平糶局本定十五日截止嗣 
餘因米甚多於十三日有商會會議展期曾紀前報等情茲將當日所議章程錄下一平糶七局撤去西倉一局其餘六局改爲平價局一十 
 
 

Page 11

 
 
六日將糶票盡行收回一自十六日起無論何人均可購米不須用票平價米每升五十四文一買米不限升斗一每日須至上午十一下鐘停止不得早歇一府縣所派差役自二十日起酌量請减以節經費一巡警總局内所設之平價局於十六日撤去一平價局内量米人改歸六局各派一人一彈壓委員監察紳董商界值期諸君悉仍其舊（言） 
[批准派員專賣官膏南京]  
　　通州恩牧芳近以城廂烟館禁竣禀請江督派員經辦專賣官膏當奉端午帥批云柦查該州城内各烟館旣於限内閉歇其各鄉鎭烟館旣經酌予展限應依限一律禁絶無任逾延仰江南官膏局飭俟一届限滿卽查明造册報查一面由該局催令改委通海分局坐辦江守等赶緊前往設局會商地方官妥爲辦理（空） 
[禀請改良醫察湖南]  
　　湘潭縣自去歲設立警察學堂未見成效近日學界中人以該縣向有保甲去歲又設團防今保甲則名實俱亡團防亦流弊雜出爰於日前禀請大憲裁撤團防改良警察昨奉臬司莊廉訪批謂警察爲當今要政亟宜改絃更張另訂新法候飭新任廖令妥爲辦理 
[淮鹽總辦易委漢口]  
　　漢口督銷淮鹽總辦爲江南道員最優之差向係年更一次昨聞已由江督端午帥改委現辦湘岸督銷候補道李文石觀察接辦矣（今） 
外交錄 
[雞公山最近之交涉河南]  
　　河南信陽州雞公山交涉經許葆蓮觀察往漢磋商失敗後上憲又委寶太守綱前往聞各領事有不見寳太守之說太守頗覺進退兩難云（火） 
[允准俄商招雇華工福州]  
　　俄領事照會洋務局略稱敝國阜昌洋行現須招雇華工往九江地方工作茶餅技藝已與工頭郭其祥議訂章程請轉飭地方官勿得留難阻止等語洋務局以所訂章程尚屬妥恊該商係招雇工作技藝與法商魏池誘騙情形不同應准照辦隨卽照復領事轉飭該商按照章程辦理一面並飭屬勿得留難（聲） 
[日教員考查商學情形]  
　　日本東京高等商業學校教員瀧本美夫君昨乘日清公司之大貞丸由滬來漢調查商務學務情形聞尚須往津京一帶游歷然後返國（音） 
[洋商控追貨欵寕波]  
　　本月初十日有丹馬國商人必迪生携帶通事赴寗紹台道署面禀謂商人在江北岸開設萬國公司前雇本地人李樹棠爲買辦不料彼於出貨之後付給銀票到期往領知係假造請卽飭追等語觀察當卽派委洋務委員吳鋆傳集兩造質訊明確禀復核辦 
[教堂擴充房屋安慶]  
　　安省六安州天主分教堂房屋狹窄現該堂龐司鐸擬就該堂側近價買基址以便擴充刻已禀由該州轉詳上台請卽給發印契以垂永遠矣（化） 
軍事界 
[瓜洲總兵禀請開缺不准南京]  
　　瓜州鎭總兵高光効以氣血衰殘舊傷觸發禀請開缺奉端午帥批示云該鎭本係夙將在鎭多年任事淸勤深資鎭攝現在瘧疾旣痊加意調攝當易復元希仍督率所部將弁將水師事宜認眞整頓以期匪戢民安毌庸遽請開缺（空） 
[浙撫調軍防堵之近况杭州]  
　　浙撫張中丞於各屬抽調各軍到省時本擬調定海吳吉人鎭軍所練新軍五百名吳回電覆稱定海亦係要口未便抽調而省垣旣有各屬之兵撥到已足防堵若爲搜捕炸彈起見此物甚微如果黨人有心肇禍雖五千人亦無所用中丞乃止初十日又調寗波衞隊三百名雖云調赴諸曁塡札實則飭往嵊縣防堵也聞該軍已拔隊起行矣（木） 
[詳請加給犒賞銀兩安慶]  
　　安省巡防緝捕等營旗前於黨變之時擒拿首犯黨羽所有在事官長兵丁業經撫軍馮夢帥分别犒賞食物銀兩已紀報端現聞巡防營務處具詳大帥奉飭轉給該營旗犒賞銀兩實在不敷分派尚未發給擬懇酌加銀若干俾便分别核計派定一倂發給而鼓後效（孔） 
[札委兵輪管帶武昌]  
　　湖北水師楚安兵輪管帶某君現因另有差遣遺差經鄂省札委測海兵輪管帶張海峯都戎兼管俾資熟手（今） 
[咨請派兵彈壓]  
　　皖省靑陽縣屬之九華山每十年衆僧倡舉水陸道場大會一次今年七月底適逢會期來往香客如雲水陸並進難保無會黨帮匪混跡刻長江水師程軍門咨請皖撫馮中丞派兵前往彈壓以便水陸稽查藉弭隱患云（周） 
教育誌 
[改設女子師範學校常州]  
　　常州粹化女學原有師範簡易科開辦已三學期近以各處缺乏女教員遂改爲女子師範學校公推劉君荀八爲教務長現已聘定上海務本女學師範畢業生瞿慶安任雪航諸女士爲教員任孟潔女土爲監督茲己組織完備定二十二日行開校禮 
[批駁學生禀請咨送公學南京]  
　　江督端午帥批旅寗湘學學生鄧燕楠禀請咨送南洋公學由查上海南洋公學現改爲商部高等實業學堂該學有無缺額該生程度能否相合無從懸揣如該生自審程度相令該學乂有缺額卽由該生自往投攷可也（空） 
[江督批飭催解學堂用欵南京]  
　　署淮安府姚太守繩武爲籌畵淮郡中學堂經費禀奉江督端午帥批示云該府中學堂經費支絀所有各縣申解膳費自應照繳不得短欠昭卹院田租向由阜寗縣董事認繳該縣亦應嚴催申解以重學欵仰該府一倂轉飭遵照惟查該學堂所有職員未盡與部章相合應卽遵章辦理（宫） 
[英文譯學專科續行招生揚州]  
　　揚郡譯學專科學校專爲養成編譯所人材之用現於署假後復加改良擴充學額仍擬續招新生二十名不取學費英文程度以讀完華英進階初二集爲合格漢文程度以能作短篇淺論爲合格除二主課外仍添教算學體操二科作爲課餘（繼） 
 
 

Page 12

 
 
實業類 
[擬商川漢鐵路辦法北京]  
　　川漢鐵路因宜萬一段須經湖北轄境數百里故趙次帥擬於赴川時在鄂特留數日與張香帥商酌兩省修築事宜云（丁） 
[粤路最近之狀况廣東]  
　　粤路舉定總協理因大局紛亂未敢着手辦事近岑督開缺各股東咸慮反對黨乘間而入力催總協理羅黄兩君早日出任路事近黄君特與羅君商議並面請劉小卓擔任財政惟劉則稱將來如開銀行伊必担任若目下接管則勢難分身等語羅不得已乃函致董事局請刻日邀集創辦股東行商善董商議速行舉人担任財政自四大股東會開後小股東日形踴躍惟各行商以大小股東旣各張旗鼓自顧亦不能默視近亦遍請各創辦股東會議擬另設創辦股東會已將一切章程磋訂妥善不日分布矣（丙） 
[開會續議銀行事宜常州]  
　　常州商會總理惲莘耘君禀准商部在常州開設和愼儲蓄銀行先令錢典兩業認股十五萬元再邀各業認股十五萬元各節屢誌　報茲聞惲君又於前日遍發傳單邀請各業於十六日下午仍在文昌宫會議是日各業到者甚多先由惲君演說開辦宗旨繼將禀部章程當衆宣佈後令各業將認定股數簽字繼因各業須問明店主方能定奪故惲君與各業訂期覆議遂搖鈴散會（言） 
瑣事欄 
[坊子煤礦爆發詳記山東]  
　　德商在山東湖縣坊子地方開採煤礦失事轟斃多命已略紀前報現探得十二日因用爆藥失事致將礦洞轟毁在礦底之華上約二百餘名洋監工五六名皆被災殞命刻將屍首設法尋出數十名此項人悉由附近各村傭雇其家屬環繞煤廠號呼啼泣之聲達數里外又文匯報載靑島電云前禮拜一山東坊子煤礦爆發傷斃多人當由靑島派兵前往設法援救没入穴中者現在淸理礦道等事已將次竣工大約西九月内仍可照常開墾聞此次損失之數共有十萬馬　云 
[天津大疫]  
　　天津電云近日患霍亂症而死者己有一百二十七人唐山地方已死五十五人意國租界未詳日本租界亦死二人英租界中據昨日之報告染疫者已有一百四十三人矣譯字林報 
[批飭查究侵蝕賑欵揚州]  
　　揚郡平糶局已於上月底一律裁撤現有該局司事李開餘以米薑鄔起發所售米糧用九折升報銷又與底册不符浮支約有千金等語控奉趙都轉批云旣有此種弊竇何以事後方始禀控　係從中另有别情飭籌賑局一體澈查究辦以重賑欵（言） 
[高州通函]  
　　續學務 
統觀全郡學務俱覺退步各校學生日形减少揆厥原因則（一）以去年有考優貢之事及今年之舉貢考職愚人遂謂科舉之將復乃輕視學堂（二）無知村夫誤認學堂爲教堂且謠傳苛細諸稅皆學堂所抽遂萌仇學之念（三）緣欽廉匪亂毁教堂學校遂以爲學堂必罷相戒不令其子弟入學（四）强迫教育未行（五）腐敗之私塾仍設頑錮父兄多樂就此而惡學堂（六）學堂日多見異思遷者衆（七）匪亂與時疫流行人多不安（八）以畢業得奬勵者未多人懷觀望（九）管理教授不盡合法未能饜學徒之望退者多而來者少（十）學生程度幼稚好起無意識之風潮各父兄每不肯教子弟入學故今年學務不振至於如此惟各屬之入省垣各學堂及出洋遊學者陸續多人將來或有可希望耳 
[警察]  
　　府城業己辦有警察形式上頗不遜於他處惟歷時漸久亦將懈弛各屬城市問設有巡警局而觀其内容不過募十餘人以備數日則持鞭竿巡行一二周夜則擊柝看更而已未見其果能防盜也地方紳士曾無地方自治之思想安問其施行哉 
[民俗雜記]  
　　高屬風俗向稱樸陋近十平來漸變奢侈冠服器用競向新奇洋雜貨店日有增加物價皆趨於昂貴矣 
　　各城市向來祇有宣講聖諭者甲辰年信宜某君與郡中少年數人倡演說於府城西之觀山寺到聽者二百餘人大爲驚駭且詆排之不遺餘力幾欲陷以罪名某君等不惟不退縮且日號呼奔走謀設學會刋發論說以冀喚醒社會自是以後習見始不以爲奇焉次年郡城閱書報處開幕及拒約會起粤漢鐵路招股及議設女學研究立憲諸事靡不組織大會演說連日民智於是頗開矣信宜城内及東鎭市均有閱書報社商會亦成立茂名寶墟亦有閱報社梅菉水東諸處亦次第興辦 
　　去年郡城倡設女學堂聘到女士楊文珊沈權一二人爲教員連日開會演說男女界到聽者甚衆卒以頑錮者多反對事乃垂敗惜哉 
　　婦女纒足之風今漸改革記十年前有天足者人咸笑爲娼妓今且日議解放矣惟各屬中以信宜成績最著除未嫁之女尚囿於舊俗外餘悉天足即女子亦不　纎纎矣茂名東西北三路不纒足者近亦漸多大勢之所趨無復有遏之者矣茂信一邑中之巨族世家有閨女放足以爲之倡者 
[交通]  
　　高州府城至梅菉有江水通流惟河道稍淺祇能行駛帆船而已梅菉至廣州灣淺水輪船仍可行駛惜土人未能興辦將來恐爲法人　其利權高州至信宜水道更淺帆船亦有時難行信宜之懷鄉有黄華江可通梧州然其河道甚狹兩岸皆山水底多石舟行者常有戒心故不便利電線有安鋪（一曰岸步）至郡城一支與廣州消息常得靈通陸路由高州城至水東趕快一日可到至水東後卽乘汽船二日可抵省今聞法人欲與□□合辦廣高鐵路卽自廣州灣的擬援□廣鐵路成案夫法人之覬觎高州也非一日矣此路若成吾高又爲第二之廣州灣矣鐵路爲交通之最要機關亦卽大利之所在主權之所繫吾高人不自謀興築而授人以柄前途尚可問哉不知吾合郡父老兄弟對於此舉生如何感情也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[冩情小說幻邦奇遇錄（美國企格林原著）二十一）]  
　　誠以生平惟守此及時行樂之主義。人生於世。卽日優游康樂。畢生曾有幾何。此而不自愛其身。亦太苦矣。故爲我今日計。惟與君偕行。或猶足以達我生平之目的。君其能允從乎。尚其明言之母隱。尼卡忒聞具宛轉說來。情文兼至。不覺又觸其鍾愛之心。乃答曰。我何忍舍汝而行。使汝因我之故。而受其累也楷麥登時喜形於色。招女傭前怱怱與數語。顧尼卡忒曰。是傭名。屠拉我今命以導君。以逹於貴友所居之處。君但隨之而行。自無訛誤言畢。拍屠拉之肩。以速之去二人方啓行。楷麥又呼而止之。曰尼君。旣見汝友。其至奥秘之室以待我。尼卡忒未明此室之所在。思欲顧問時。屠拉低語曰。勿勞啓問我自知。之卽握尼卡忒之手。相率而去自宫後出。經一廻廊。廊之盡處。架以高梯。二人相繼而升旣達梯巓。楷麥卽以手啓臥室之門。門方闢乃駐足以讓尼卡忒人。尼卡忒見利輔賴諸人。均面外立。若甚注意於窓之外者己雖入室。彼仍趨立而未有所聞。尼卡忒亦不遽以呼之。旋見三人雖無恙。而喜爾達杳然不覺反滋疑慮。　欲旋身以問屠拉。而門己扄矣。自思我以援友而來亦爲所閉。楷麥之言豈欺我乎。乂念楷麥方羨我不置。詎設此陷害之計。方致思間。門復砑然闢突見喜爾達當戸而立。其後則屠拉也。屠拉以手指三人。若欲相偕而出此室者。尼卡忒會意。乃呼曰。利輔賴君利輔賴君。三人返顧之。不覺喜出望外。疾趨而前曰。尼君亦有重會之日乎。猶憶疇昔之夜。明明舟泊於培弁喬河之東偏。竊不解易宵而晨。身何以移臥於此。醒方大駭。猶幸三人同臥於室中。惟君與喜爾達則杳如黄鶴耳起視桌間食品羅列。正取以爲療飢之計。陡聞窗外大譁卽而視之則見君倒臥於安樂椅中。衣裳盡去。惟一鹿皮之短袴。縛於腰間前後二人。自王宫中肩之而出。我方駭極而呼。而君已怱怱逕過越數時許。而君又自外而旋顧旋。時身衣繡袍。乘坐輿中。有女皇侍於側。輿之所經。觀者咸肅然致敬。乂不禁奇異者久之惟終未釋然於心者。斑斑血點。遍於全身。而諦視君乂非類受重傷者此正不知何故也。 
國外新聞 
[火災]  
　　十八日東京電云昨日夜半箱館地方大火延燒至今晨九時始熄該處各國領事館舍美國領事署外餘皆燬去統計被燬之區約居全城十分之七 
[水患]  
　　十八日東京電云近時雨水之多爲近五十年所未見東京及附近九州縣均遭水災損失無算現東京與他處幾全隔絶粮食之類亦漸短竭尼谷（譯音）地方卽各國公使大臣等居留之地該處有英公使麥唐乃所築别墅一區現遭淹没又倫敦電云日本中部各地洪水爲患淹没村莊多處鐵道交通亦因之阻塞 
[紀英國軍隊深操]  
　　十八日東京電云此次英國馬隊大操其收局頗可奇異當紅軍之鎗騎隊自沙省白登出發後至倫堡岡丘與藍軍之近衞隊相遇兩軍隊同時並升至丘頂相間祇數百碼遂卽各自整備互相攻擊於是秩序頓失不可名言間有墜馬者受傷者情形至爲混亂 
[法國火車互撞]  
　　十八日倫敦電云法國暴杜海口至巴黎之快車駛至哥　拉地方與一運貨車遇猝不及避卽相衝撞當有七人受激而死傷者三十人又電云哥屈拉地方火車互撞共死十二人 
[大西洋艦隊未必東來]  
　　十八日紐約電云據著名之海軍中人某君所告謂美國大西洋艦隊决不駛至太平洋卽海軍中人亦多如是想故事頗可信云 
[美財政官之遠慮]  
　　十八日倫敦電云據華盛頓消息謂美國財政大臣定於本禮拜起按禮拜存放銀欵於國家銀行至少須五禮拜如是可以供商務上之需用而可免錢弊短少擾害商務云以上譯字林報 
[德法大臣會見之效果]  
　　十八日柏林電云聞法國駐德公使開彭氏與德首相蒲魯親土相見於腦豆内地方於摩洛哥問題之進步必有起色其有難者即在於法政府之以和平待遇摩國譌皇而引以攻擊斐資地方之眞皇云 
[俄新議院選舉期]  
　　十八日栢林電云俄政府定於本年九月初九日於聖彼得堡及莫斯料舉行新議院選舉以上譯文匯報 
本埠新聞 
[預備歡迎美國兵部大臣]  
　　美國兵部大臣達夫提乃合衆黨所舉定之後任總統也近因公赴小吕宋順道來滬約勾留廿四點鐘卽須啓行茲唐君元湛顔君惠慶唐君國安以我國與美素敦睦誼庚子賠欵旣蒙减收淮海巨災復蒙厚助卽我國商學兩界赴美者亦日益多該大臣又能優待我華人故於感情爲尤厚此次來華極應開會歡迎以表我國人仰慕之心爰定於本月二十三日四點鐘邀請官紳商學各界至靶子路趙家花園預商歡迎之法以昭鄭重（亮） 
[英商對于中國專賣鴉片之函牘]  
　　上海老沙遜洋行遍發傳單至各士行云中國要試辦專賣官膏一事上海各洋商謂其有背中英條 
 
 

Page 19

 
 
約前已禀控英此府今接到英京倫敦總行來函論鴉片專賣之事特譯如下上海老沙　洋行台鑒上次公司船寄上一函余等現欲報知鴉片專賣之事茲英國商會已將專賣問題與英京外務部商議據云本部已接英國在華之公使電信報告中國欲試辦專賣之事終不能得成今余等雖未接到英國外務部確實信息然常馬雷君已有信給本行愛德華沙遜君云渠已與倫敦外務部合辦鴉片之問題　於專賣之事渠自當更加仔細留意斷不能使其設立也（杞） 
[勇丁與巡捕之交涉]  
　　本月初緝私弁兵巡見引翔港北有私鹽數百担由秤手過秤挑入裕大醬園正擬查拘被該醬園以盜劫等詞揑報捕房派捕將勇丁張財福拘去覊押半月始行解廨現緝私弁目朱大斌以該處係屬華界並未歸工部局築路編釘門牌捕房不能越界干預爰特禀明滬道請向領事交涉（琴） 
[函請存放濬浦經費]  
　　新關稅務司以濬浦經費各省解存銀一百十餘萬兩現提出三萬兩備用外其餘須分存錢莊生息但此事應田滬道擔其責任爰干昨日函商滬道請爲核辦（毒） 
[滑頭洋東]  
　　燧生洋行買辦董芝芳前延栢爾德律師在法廨控行東柯勒不還墊欵銀三千四百餘兩又洋九百餘元一案經公堂准詞傳訊詎柯知事不了旋卽棄行逃往香港經探捕將情禀由中西官核發堂諭判將該行一切生財拍賣應得拍價若干悉數抵償董之控欠設或不敷仍行嚴飭追究所有該行被人私搬之生財各物亦飭探查明搬還以免干咎（泉） 
[洋龍夫之不法]  
　　前晚城内金家牌樓失愼時有鄭積金往看親戚被九鋪洋龍夫等攔阻不許人弄互相口角遂遭該龍夫兇毆失去鈔票洋五元英洋七元六角及糧串借據各物當卽訴知巡局副巡　諭飭地甲查明禀究（莊） 
[研訊捉姦案]  
　　前晚中區正巡官程賢訪明府提訊羅秋圃捉奸一案羅供稱向業排字妻何氏近與馮阿新姘識經友人訴知遂往捉獲求究且妻子不守婦道不願領回求請發堂訊之馮阿新羅何氏供詞支吾明府察得犯奸屬實喝將馮笞責六百板何氏發堂再核（杞） 
[巡士爭回權限]  
　　虞小娘石子船昨在閘北蘇州河中撞翻陳錦堂之江北船由巡士羅金生下船查詢忽被水巡捕西人指爲違章强拘過船羅急吹警笛拘舟子一人到局該西人又爲舟子索賠草帽經巡官黄大令訊無證據諭俟查明核辦並禀請總局汪觀察核示（莊） 
[受傷斃命]  
　　泥水匠陳阿順於昨早七點鐘在裘浜橋北寳山縣境被人刀砍數處重傷倒地由作主舁往同仁醫院甫至門前業已氣絶遂行舁回恊保報縣請驗（西） 
[美界火警]  
　　昨晨四點鐘美界北河南路狀元樓飯店貼鄰泰和堂藥鋪後面失火由救火會馳往撲滅波及廣德泰小烟館等樓房五幢捕房飭探查問互於推諉乃將該店主帶回捕房候查明起火情形核辦 
[新閘小火]  
　　昨晚七點三十分鐘新閘橋南某舊貨店失愼經救火會馳往救熄（哲） 
[道批四則]  
　　楊瑞卿禀批此案已移請商務總會吊帳查算復奪並批上海縣傳諭遵照矣鄭召臣禀批現據會審委員禀報所稱奉天金礦東鐵嶺縣屬平石門木牙鎭地方於二十八年七月間開工一節質之奚國榮則稱因有日本人阻擾未曾開工兩造供詞各執非行文詳查難明等語已批候移請奉錦道轉飭鐵嶺縣查復判斷矣着卽知照母瀆黏抄附曹裕卿禀批查閱抄黏案經水利廳丈明顧明華之地較單雖少而營地亦不相上下謂其侵佔何所據而云然旣據復訊仰上海縣吊騐單串確加查勘飭遵具報黏並發兪木泉禀批該處小工似此蠻横甚至巡士亦被吊打何以從未禀辦究竟有無其事仰浦東正巡官謝令查明禀復察奪（松） 
[上海官事]  
　　候補道何恩煌候補知府盧懋善官報局坐辦候補道沈林一福建石獅縣丞吳運朝昨均到道拜會禀見普陀兵輪管帶易錫棻昨日飭丁到道禀請病假三天（杞） 
訟案 
[上海縣案]  
　　虹鎭巡局前日函送張根根沈和尚周杏生並單刀一柄到縣奉帮讞洪明府審問張供向業鐵匠昨日厰中散工遇沈和尚等同在茶館吃茶復遇周杏生同行至界浜後該處鄉民前被匪搶疑小的等亦爲盜匪集衆蜂毆堅指爲盜三圖地保許某復令鄉民出此單刀誣爲小的等携帶扭局解案求鑒沈周二人供同明府察得沈之足上皮傷血流張周微傷屬實惟巡局旣以圖刦送案判各收押候傳地保訊明澈究○三林塘巡局解竊衣分贓之胡阿虎胡小弟訊究阿虎供竊得陳阿榮家布衣七件被小弟分去三件小弟供阿虎竊衣出外經　的撞見伊給小的布衣三件囑勿泄漏小的遂持衣當錢五百文判阿虎押改過局半年小弟父捕吊贓（車） 
[總工程局紀]  
　　總工程局孫裁判因錢債案証向准保人保出理處近乃有延擱不到實屬藐玩爰諭丁役以後再有延擱不交等案應卽改提該保訊問○潮州人翁蘭生因將已閉烟館房屋退租被同鄉張還城住居其内不遷控奉派探查逐茲有局使黄林向之攬爲包辦勒索費洋六　詎不代其完事翁卽催求並將黄詐洋各節聲明奉孫明府飭探解黄到案候訊○任煥章託名倉友律師用人藉案索詐由章元泰等禀控當經孫明府提訊供認不諱判報繳許洋五十八元昨復訊判押攺過局二年○流氓潘小祥因賭被茂生控局提案訊實押改過局二年茲因患病昨提出驗明交保醫治○蘇人施張氏被人調戯搶去金簪一支一案現又獲到沙雲祥胡榮生二名解案經孫明府訊判沈戒責二百下賠洋十元沙胡各戒責外著各賠洋五元（夜） 
[公共公廨晚堂案]  
　　何才前控趙養愚馮九如等代辦狼皮浮開帳目一案前晚奉帮讞寶大令提訊何才投案將浮開洋四百二十餘元賬據呈案請追訊之趙供與馮九如雖係交好然買物與否權操何姓求察訊之馮供並不浮開求察訊之張阿根供據開各賬實是浮開判趙還洋一百八十元限十四天繳領馮張交原保各繳洋一百十元○夏雨田控符少齋不交伊所保之符炳章虧銀一案亦奉提訊夏供符炳章欠銀逃走應向其兄卽保人符少齋追交訊之符供求寛限交人判交保限半月將弟炳章交案如違未便（根） 
[公共公廨早堂案]  
　　出店吳葉亭私竊洋東　丸八包挽人携至蘇州出售經洋東查悉報捕解究吳供稱愿賠原價洋元帮讞寶子觀明府商之美白副領事判押限七天照繳丸價洋三十二元再核○妓女王小寶張富寶高招弟等因犯事發濟良所押禁在案昨已滿期由所送訊判一倂發棲流女所擇良婚配○應阿小藉端在百老匯路向陳寳寳勒詐洋四元不允兇毆報捕解究判押一月○錢榮安在畫錦里開設絲線店於去冬設計在婦人朱鄒氏處騙去值洋一千元之眞珠二百餘粒嗣朱赴粤至今返申向索恃蠻不睬經氏控奉中西官簽差將錢提案朱偕王步蟾投案求追訊之錢供此項眞珠寶係王持來押去洋三百元後來轉押在後馬路恊升號周邦元處得洋六百元現在計算本利需洋八百元判押限七天將原珠繳案如違以哄騙擬罪○馬夫曹阿泉違章快馬由捕解究判押候枷示五天○許張氏與馬許氏串拐朱仲餘之妾並捲逃衣服各物報探解究判押限上天交人在案昨解請訊判還押再展限七天交人○蔡阿三以僞鐲一對至楊慶和兌換眞鑲金手鐲爲吳桂堂　出 
 
 

Page 20

 
 
破綻報捕解究判押三禮拜○流氓劉永法專與黨類許紅四攫取唐陳氏金飾等物報捕　獲許紅四解辦在案昨由包探米順將劉永法解究明府以許供詞明確判劉押西牢兩年○林才生與　德俊經老沙遜及信禮洋行先後控告傳究判交保訂訊○周袁氏與袁裘氏被王子才疑控串禀眞珠一案昨解復訊明府以原告兩次不到判兩氏交保候訊（根） 
[法租界公堂案]  
　　周士雲前控陳鶴卿之妻陳張氏將已嫁爲妻之婢女月蘭領回藏匿冀圖别賣繼又　羅阿長附控張氏是伊髮妻後將庚帖婚書竊去捲逃等情概由中西官判令張氏交保候飭查明禀復在案昨又傳全案人証集訊月　稱屬前娶小女子爲弟媳得財禮洋一百元後周忽欲作妾故由主母領回陳張氏供祗收禮金一百元並無二百四十五元日前確嫁過羅阿長爲妻後因貧無立錐仍囘娘家至卅一年份由羅胞兄掌秀出場向伯父商勸償還羅洋二百元由羅出立離異據呈驗旋由羅之原　　董宋生廷許亦園地保王洪亭盛信卿等同投案禀稱確知羅娶張爲妻後來私逃惟得洋退婚等情則概不知情聶司馬核供判張氏仍交保餘人斥退鶴卿還押候傳羅掌秀到案再訊○陳俊才投廨控莊海山前定麫粉若干包言明二月間出貨詎遷延至今掯不出貨求請提究質之莊供因該貨於三月間始到故此不出陳又稱此貨商入亦向豐裕行購來可以查詢判莊交保候向豐裕行查明究竟何月到貨再核○單徐氏前控米店主楊欣山騙吞存洋一千餘元一案昨氏又投稍楊祗肯先還洋二百五十元八月中再還三十五元尚有七百元則允每月拔還三十元惟婦人乃係寡婦全　頗此款生活今被如此掯延受　殊甚務求公斷判退去候著保將楊傳案訊核○嚴友梅前因帮同姊丈謝大居子誘拐池榮梅之妻徐氏往鹽城原籍經池控由公堂拘案訊押限交池妻及謝在案嗣因在押患病甚重由管牢捕頭將嚴解案請示中西官驗得患病屬　准予開釋醫治（泉） 
[美租界捕房事]  
　　昨日百老匯路有逃馬一匹撞斷徐阿胡金桃之人力車輪由捕將該馬夫拘入捕房賠修了事胡錫生冐充愼記洋貨店夥向增泰源號取玻璃若干箱由宋包探拘押候　（西） 
　件 
[上海出口花業公所規則（續）]  
第二十七條　本分所倘欲砂散非有本公所員全數四分之三以上賛　　　同總會不得議决欲改本條亦當如此 
第二十八條　本分所若果解散應將各公所員已繳之押保銀全行給　　　還亦按各人交出之經費多寡分别攤還 
第二十九條　本公所設有攙水棉花檢查所凡本分所員及贊助員有　　　將棉花銷往日本之時必須經由該驗查所驗查 
　　　該驗查所之定章悉按大日本紡績聯合會認定之驗查所定章　　　辦理 
[上海攙水棉花檢查所規則]  
第一條　本檢查所設於上海出口花業公所内悉按大日本紡績聯合　　　會認定之檢查所定章 
第二條　本檢查所允爲中外花商及他項販棉者檢查花中攙水多寡　　　有無將逐包加蓋檢查印戳倂給檢查憑單 
　　　經本檢查所驗定之後除萬一有再驗之事外在日本各埠概免　　　再驗 
　　　經本檢查所驗定者在日本各埠概免再驗萬一有再驗之事卽　　　作特别論 
第三條　請求檢查者倘因檢查而生異議或求再檢之時宜允其請但　　　有異議者必須於二十四點鐘内報明其意於本公所 
第四條　每次應按左定檢查規費繳納 
　　　　一鐵箍包　　　每包　　洋三分 
　　　　一大袋包　　　同　　　洋二分 
　　　　一中袋包　　　同　　　洋一分五釐 
　　　　一小袋包　　　同　　　洋一分 
　　　若非本公所員及贊助員則應加繳四倍 
第五條　本檢查所爲檢查花中攙水有無業經抽出花樣而因輪船急　　　於開行未及蓋印之各包袋本所卽通告日本入口地檢查所請　　　其在彼地蓋印乂裝花出口之際無暇請驗應報明其事由于本　　　所俟本所酌允轉告日本入口地檢查所 
第六條　本規則内所未定之檢查方法或檢查要項悉按大日本紡績　　　聯合會中國攙水棉花檢查規則及其細則行之 
第七條　欲改正修補本規則均聽大日本紡績聯合曾之贊同 
通信 
　　逕啓者近在不具姓名之信函自上海南京路郵寄勸學所函中之詞於上海報界似有關係茲特摘錄呈核此啓紹興人上 
　　附上海來信學界諸君鑒紹城胡秋田與陶某來申受紹府之託向各報館進賄賂登報改轉寃殺秋瑾之事專函告知云云 
[今將山東戴敬南方鶴人觀察募收第六批皖北義賑]  
　　諸大善士台銜銀洋數目開列於後○東平州王鴻瑞並代募原濟平渣尾銀二百十四兩扣色三兩五錢朱公館代交女界捐濟平銀一百兩立人洋二百元城武縣程建釗並同城公捐濟平銀八十三兩臨淸州李維誠並代募紳商濟平銀五十兩又二十八兩二錢六分立人洋六十元武城縣薩承鈺並代募濟平銀六十一兩内渣尾一定色三錢又庫平銀十二兩立人洋七十二元萊陽　葉汝源並同城公捐濟平銀十兩英洋十二元土　地稅局助庫平銀二百五十二兩英洋一百二十元淸平縣陳鉅前並募同城捐庫平銀一百零一兩夏津縣張汝鈞捐庫平銀一百兩榮城縣賈凝禧捐庫平銀五十兩南運歸德總局徐鼎襄捐庫平銀四十兩新城縣紳董捐庫平銀三十八兩原來靑課碎銀去色一兩三錢招遠縣賈景德並代募庫平銀十三兩一錢七分三厘朱公館代交女界捐英洋一百零一元六角立人洋三十五元濟平銀四兩京錢九千六百文又朱公館代交女界捐英洋一百元立人洋五十元平度州張世卿董同城公捐英洋九十三元徐吳氏捐英洋二十元江程氏萬嚴氏萬盛氏各捐英洋十元徐萬氏捐英洋四元徐程氏徐王氏梅徐氏各捐英洋二元新城縣王敬勳捐北洋銀二十元又代募立人洋二十一元英洋四元開元五角訓導葛光朝捐銀洋六元英洋四元典史沈兆榮捐銀洋六元北洋八元候補縣陳瑗捐立人洋二十元李鴻量安鴻儐劉奉璋各捐京錢二千文李璠根孫世卿周他山周樹堂薛翊宸喬茂東韓綸閣王少泉周化南孫偉堂李植齋各捐京錢一千文共收庫平銀五六八一七三合濟平銀五百七十七兩二錢五分收濟平銀三零八除扣色净收三百零七兩七錢收臨平銀二十五兩扣濟平銀二十四兩二錢六分收　　銀二百十四兩扣濟平銀二日十兩零五錢收靑課銀三十八兩扣濟平銀三十七兩二錢九分收立人洋四百五十八元合濟平銀三百零九兩一錢五分收英洋四百九十四元六角合濟平銀三百四十三兩六錢八分收北洋二十八元合濟平銀十八兩九錢收開元五角合濟平銀三錢收京錢九千六百文三二合濟平銀三兩又收京錢十八千文三三三合濟平銀五兩四錢總共收濟平銀一千八百三十七兩四錢三分以一零六二五升會上海交九八元一千九百五十二兩二錢七分正[  江南製造局代收皖北義賑處告白]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
