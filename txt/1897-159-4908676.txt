# 1934 - 159 - 4908676

 

Page 1

 
 
[彚解川東振欵] [  本館協振所謹啓]  
　　川鄂沈災未澹乞振之書急於羽檄災民待哺嗷嗷不言可喻本館承各省善士解囊相助俾不至歎無米爲炊惟災區旣多爲時又久卽迭次彚解仍不免杯水車薪之慮兹又由電報局彚解川東振銀一千兩雖云聊濟燃眉然尚望諸君念災民之苦籌振之難慨解囊金源源接濟是則本協振所馨香以祝禱告以求者也 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可憎輝藝圖誠一舉而兩得也計開朱漁珊帖一部高澹游山水一幅 
[力遏謡言議]  
　　前日本報紀天津甲乙二拐匪經人擊斃後市中謡言四起牽涉教堂語駭聽聞不能率錄法國領事官恐成巨患一面照請津海關道派兵保護一面人京向使臣禀商而杏花村拘獲拐匪一名訊之仍信口胡言謂曾拐得六七孩悉數由洋人購去其意蓋欲暫時諉卸以逭刑誅而愚鹵之夫信以爲實津津樂道幾於衆口爍金執　人閱之不禁喟然以歎曰津民之情性浮囂何竟至於如此哉猶憶同治九年天津迷拐小孩案發拘獲拐匪王三其詞涉及教堂遂致羣不逞之徒譁然而起殺領事毁堂屋焚洋行甚至害及法人十三名口卽俄商之毫不干涉者亦被毆斃三名其時崇大臣厚方綰三口通商之篆悉习措理民氣終不能平朝廷乃特簡湘鄉曾文正公赴津查辦文正固中外人所信服者也抵津後查得津城内外無一遺失幼孩之家教堂中挖眼剖心毫無佐証初時外間讕語有目擊教堂中心眼盈罈之事至此而杯弓蛇影盡釋疑團遂奏請褫天津府縣之宫發配黑龍江以示之儆而亂民馮瘸子等二十犯悉予駢誅此外擬軍徒者各二十五人毁者賠之死者葬之法人乃不復有後言而文正之寛猛兼施蓋亦已心力交瘁矣今者事隔二十餘載津人士雖承平久享應亦前事之不忘奈何平白地作浪興波又造此不經之語哉或謂教堂之無端被謗實由於教士之不知避嫌殊不知教堂中收養棄孩與中國育嬰堂並無差别中國旣有紳士以撫育貧孩之被棄者教堂中寍獨不可以結此善緣如謂藉此以挖眼剖心試問得此心眼何用乎昔尚疑其用心眼以製藥餌今則西書之講求醫藥者廣州上海等處已次第譯作華文且華人亦往往從學於西醫不少得其眞傳普施醫術者試問藥籠中果采及心眼乎蓋不待智者而始知其浮言之無據矣且天主耶穌二教固創行於西國而漸及於我華者也如謂教堂中果迷拐小孩行挖眼剖心之事則西國必先有行之者何以西人羣奉教士爲正人獨至我華而始知其行此歹事豈西人皆愚魯惟華人獨具卓識能洞知其挖眼剖心歟種種謬妄之說始惟一二人倡之繼臣羣焉和之誠有如文正奏牘中所謂此等謡傳不特見於天津卽昔年湖南江西近年揚州天門及直隷之大名廣平亦皆有檄文揭帖傳說紛紛究之殺孩壞屍采生配藥野番兇惡之俗尚不肯爲英法乃著名大邦豈肯爲此殘忍之事宜乎西人一聞此謗心中輙忿忿不平也今者幸法領事未雨綢繆照請派兵彈壓王虁帥更保護周至爲先事之防民之訛言或可漸息否則豐大業之案不難復見於目今不亦貽君父之憂而失邦交之好耶或曰子旣力白教堂無收購幼孩挖眼剖心之事然則拐匪何以竟明明禽獲施以刑訊又何以竟明明扳及洋人乎曰拐匪誠有之其拐得幼孩也男則售與梨園習爲歌舞女則貨諸倡館作夜度孃或且將肢體毁傷偪令沿街行乞歴來見諸案牘者卽罄南山之竹幾於書不勝書兹之被獲而詞及洋人意以爲洋人或可出而作護身符而不知其罪固終不能免也總之地方官遇有此等情事亟須剴切曉諭毋長亂萌得誘拐者則誅之遇煽惑者則懲之治亂於未興謡言尚可使漸息苟亂已興也雖以文正之碩望崇隆而辦理猶虞其轉手更遑論今日無文正其人乎於是乎作力遏謡言議 
[本館接奉電音]  
　　昨日清晨京師飛電傳來　硃筆三道上諭一道敬謹譯登○五月十二日奉硃筆福建正考官著葛賓華去副考官著謝佩賢去欽此同日奉硃筆廣東正考官著薩廉去副考官著劉福姚去欽此同日奉硃筆廣西正考官著尹銘綬去副考官著譚啓瑞去欽此同日奉上諭前據御史楊崇伊奏叅奉天鳳凰城岫巖城兩處苛徵租賦及遼南州縣勒索規費各節當經諭令依克唐阿松林確查兹據查明覆奏遼南州縣尚無需索規費情事惟應减緩租賦之處該各員旣不遵部議分别緩徵又不遵章减收實屬辦理不善鳳凰城廂紅旗防禦賞筠著卽行革職署凰鳳城廂紅旗防禦驍騎校純玉岫巖城廂紅旗防禦恩慶正白旗驍騎校得音均著交部議處鳳凰城守尉端岳署岫巖城守尉佐領慶祿失察屬員違章徵租亦屬疏忽均著交部察議餘著照所議辦理該部知道欽此 
[不允還地]  
　　本月十二日倫敦來電云前者希王請各大國禁土耳其人虐待跌殺梨及乙比羅斯二埠之希臘人兹者希廷忽又聲明土人實無虐待之事至占據跌殺梨埠之土人奉土廷諭旨徵收綿羊税花紗拉埠則由土廷派某員治事某日土官言於各大國使臣曰敝邦所奉回教中向有成例凡戰後所得之地不得退還敵國因戰時死傷甚衆故也今跌殺梨埠兵威所至旣已收入版圖自當永隷敝邦不得交還希臘德國使臣聞之似有襄助土人之意特未知他國如何耳 
[椒寢呈祥]  
　　本月十二日倫敦來電云本日得森彼得羅堡電音悉俄皇倪格爾之后於某日誕生公主祥呈椒寢喜可知已 
[中俄電線]  
　　日本報云俄人商之中國政府欲增設電線通至遼東繞出黑龍江省之海辣痕薄埠更以一線由西伯利亞鐵路之發軔處繞出愛渾以達東西伯利亞鐵路之尾中國總理各國事務衙門允之 
[出洋人衆]  
　　俄字報云中國山東省人之赴海參崴傭工者年盛一年去年約有一萬人今歳更增二千二百二十八人其從烟臺赴牛莊經吉林省而至俄之屬地作鐵路工程者大約亦有三千餘人蓋以山東農事不甚講求故若輩咸至海外謀食也 
[水底行車]  
　　西字報云英國擬在倫敦開一大隧道由維多利水底達蘇格蘭愛爾蘭兩島綿長二十八英里核定經費銀七千餘萬圓隧中興築鐵路以駛火車人云事成之後每年約可獲利二百十萬餘圓行其路者不知頭上輪船往來如織是亦世界中一奇觀也 
 
 

Page 2

 
 
[公司獲利]  
　　英國利爲波埠商務報云老太古洋行經理之倫敦崙格西火險公司現已開列一千八百九十六年清帳寄交各股友華歴三月二十八日正午公司中人羣集議事官商到者甚多僉謂去年共收保險費英金八十三萬六千一百六十五磅除去賠欵外尚餘英金十二萬九百十六磅諸董事爰遵舊例派給各股官利二分又公積英金七萬八千三百六十六磅連前公積共得八十七萬三千一百九十四磅按此一年中火災屢見公司中賠欵良多而盈餘仍若此之巨足見經理頗稱得手是以各股友同深喜悦稱頌首董不置首董亦以謙詞答之 
[軍門入覲]  
　　天津訪事友人來函云直隷提督聶功亭軍門入都陛見於月之初四日乘坐火車就道督憲率同同道至吳楚公所寄請聖安 
[鄂督閱操]  
　　湖北訪事友人來函云某日清晨湖廣總督張香濤制軍命駕出城赴皇華館左近校武塲校閱護軍洋操陪閱者爲漢黄德道蔡毅若觀察廣東候補道王觀察曁武昌府逢子政太守江夏縣徐性臣大令與操諸勇年俱三旬左右身材魁梧不類凡品週身均係洋裝共計不下千名聞工程軍亦在其列其操法分内外塲技之精者如抛沙包跳繩索諸類大爲香帥所讚賞閱畢已斜照銜山矣 
[輪姦巨案]  
　　蘇州訪事友人來函云盤門外青陽地某馬車行雇用車夫五人本月初七日黄昏時結隊閒遊至天壇廟後遇一鄉間女子年約十八九丰姿娟好踽踽獨行車夫四顧無人頓生惡念上前狎抱始猶調謔繼竟將女子推倒扯碎衣裙輪流姦汚姦畢五人一哄而散女仆地良久始能行動羞憤交加投吳縣署喊控賴大令訊悉情由勃然大怒飭傳穩婆騐之而信立出硃籖飭差知會租界巡捕頭恊拿未及片時將五車夫一併拘案大令升堂研訊若輩供認不諱大令飭各鞭背一千下釘鐐收禁再行詳辦 
[拐風未息]  
　　天津訪事友人來函云津郡迷拐子女之案前已兩紀報端兹者督憲以近日人心皇惑深恐釀出變端因面諭道憲出示曉諭大旨謂現在山東莒州破獲拐犯案情皆由外來變戲法賣藝之流收幼童拐去教以拳棒技藝爲生財起見故飭令出示外復派委稽察嗣後凡遇有變戲法賣藝之人入境必須查明若干人及出境時照舊查點人數與來時相符方准離境且於輪船火車每日開行之時委員稽查禁止携帶幼童出境嗣後如有回空沙寗各船亦必派員查騐有無携帶幼童之處方准放行又謂嗣後民間拘獲拐匪應卽送官究治不得私行擊斃倘再有前項情事或經苦主告發定行按律懲辦○河東某姓門外搶去幼孩被人追至火車站擒獲送縣研訊據稱姓魏名卜本地人在龍王廟浴堂爲剃髮匠近因失業與王姓友商同拐孩價賣尚屬初次云云此一事也又一人堂訊之時堅不吐實旋以受刑不過據供拐來幼童並不賣錢因無後嗣欲撫爲已子云又河北關下北極寺儈新收十二齡小徒正在門前閒行有一外來遊學之輩向問訊左近某甲認爲拐匪交本叚兵勇捉拿送縣據供羅姓來津遊學同伴共四人到北極寺借寓因向小和尚訊問被人疑爲拐匪扭赴來案再三研詰矢口不移遂飭取同伴三人切結及令所住之店主具保卽行開釋又東門内貢院前某姓家誤認慶雲縣府考童生爲拐匪扭送鄉甲局緣外縣之人言語不同情形亦異也幸經同人知覺赶卽約會多人齊至鄉甲局保出現在督憲防患未然派撥練軍按叚彈壓按照冬防辦理並聞各國駐津領事官亦均有戒心禀請駐京欽使電調各兵輪船將次抵津預作保護之計 
[甬上火災]  
　　寗波采訪友人云本月初十夜四鼓時裏濠河凉亭畔脚班寓所失火警鑼鳴處各水龍相約馳至吸水噴澆事後查知焚去樓屋七八幢十二日黎明靈橋門外協順菜蔬行三層樓上又肇火災遠近各水龍及寍防局所置洋龍分投救護無如火勢甚旺人力難施祗得退出公墻遥遥噴激直至鐘鳴七下祝融氏始興盡而歸計東至老江橋西至城下南至裏濠河第一道公墻及外濠河公墻北至半邊街及宫前第一道公墻皆已化爲灰燼共燬鋪户五十餘家三層樓百餘間誠巨災也 
[圩堤加固]  
　　蕪湖訪事人函云前報紀袁觀察捐廉修築麻浦圩江堤以爲南岸居民保障兹悉是堤最當衝要之邊江鄭盛江口三埠除就堤各釘排樁裏土堅築外究嫌堤身日削勢等懸崖委員陳筱泉少尉因請於觀察再捐鶴俸百餘金修築加固雖仍招致民夫每日每人特賞給飯食錢三十文因之鄉人異常踴躍將新舊各缺口加用三合土凝築堅牢近年是圩田價因江堤連年坍卸已如道旁苦李無人顧問自經修築田價陡漲三倍亦可見堤工之關係民生匪淺也 
[溺屍可駭]  
　　蘇州訪事友人來函云本月初八日蘇垣婁門外官河忽氽有無名男屍八具地保不敢隱匿飛報元和縣署李紫璈大令立卽帶同刑仵差捕人等出城詣騐見屍身均繫石條當令地保雇人撈起飭仵如法檢騐報稱委係溺斃並無他傷大令諭地保備棺收殮恐有苦主來案不准掩埋復飭將石條繩索一併存庫地保唯唯而退大令回署後立卽懸賞購緝並出示訪查死者有無親屬一面備文移請各水師營一體協緝 
[搶匪宜辦]  
　　蘇州訪事友人來函云本月初九日黄昏時某甲身負衣包手携白銅水烟袋出自盤門附某輪船赴申江路經瑞光寺前小橋突遇短衣窄袖之某乙將甲猛撞甲並未留心跌仆於地乙乘勢出小匕首割斷腰帶攫其所有如飛而逸是處係荒野之所甲追之不及痛哭而返現聞當道擬詳請上憲於瑞光寺左右添設營兵兩棚以衛閭閻誠如是則亦行旅之福也 
[東報譯登]  
　　東歴六月初一日長崎近市諸鄉人在諏訪神社爲伊東男爵祈禱事畢開宴於某酒肆歡呼暢飮并獻刀一口及御幣○東歴六月初一日北海道所屬函館埠冰雹猝隆天雷雨繼之亦異事也○日廷以俄國開設第二次萬國醫會於舊都木司哥城因派醫學博士緒方氏正規前往與會○日廷下詔設農工銀行各府縣咸欲派員莅其事松方伯令田尻夫藏次官召集地方官會議詳細剖陳 
[臺事述聞]  
　　臺灣來信云臺南苦列拉病甚多自西歴三日二十三日起迄五月初十日患者二百六十人醫治無效而死者一百九十七人然日軍中無染此者大約因保衛有方也○日本文部省派學生二十四五名至臺灣采風問俗不日將首塗矣○臺灣總督召募巡捕一千六百三十三人配置臺北新竹臺中嘉義嘉南鳳山宜蘭臺東澎湖諸地○某日有匪人種火於臺民家一炬成灰約焚去貲財二萬餘圓之譜日官捕其爲首者處以終身重懲役之罪各從犯亦以應得之罪罪之 
[白下官塲紀要]  
　　金陵采訪友人云某日督轅牌示提右營叅將廖得勝請咨赴部引見遺缺查有兩江儘先補用副將周士達堪以署理觀此是昨報所記廖楚材叅戎撤任一事實係傳聞之悮亟錄之以存其眞○吳大令錫官前奉憲諭赴無爲州清查普育堂田租事畢後於四月二十九日午後三點鐘時回省銷差○候補直隷州李刺史永泉到省已久屢得優差忽於今歳正月十六日病故某日由道庫大使曾叅軍貫之赴督轅禀知○前月某日保民兵船管帶楊君永年載散勇赴岳州遣散本月初二日回至省垣○江寗縣典史遺缺前經藩憲牌示著未入流譚本藩請補本月初二日譚君赴督轅叩謝○五月初二日正任金壇縣鄭大令鍾祥因事至江寗赴憲轅禀見○陳大令宗雍前請感冐假辭赴江北就醫本月初一日赴督轅銷假旋奉委辦理淮北督銷公所 
[上海官塲紀事]  
　　昨日係武聖誕期關道憲劉康候觀察松海防劉乙笙司馬以及文武印委各員於清晨赴西門内關帝廟拈香行禮○本城提右營廖叅戎入都引見遺缺爲留防太湖水師左營周叅戎署理周叅戎擇於本月十九日接印視事前日右營辦差人等咸至無錫恭迎 
 
 

Page 3

 
 
[局批照錄]  
　　籌餉貨捐局總辦戴星齋太守批示萬祥等禀詞云據禀該醬園酒作十三家每年認定三百二十五級計捐錢二千一百四十五文按月匀繳等情事屬可行惟該作等設有閉歇仍應照數繳捐不得藉口請减如有新開及本地作坊附入該業等認捐之内均須照章加增認數據禀前情應從本年五月分起按月照數匀繳逢閏照加毋稍拖欠仍由本局隨時稽查不得逾額多煮以示限制至所出之酒遵照定章赴本局請騐蓋印以昭愼重仍候報明督辦憲查攷此批結存又批示源來等禀詞云所禀各節雖屬實在情形惟值此撥欵浩繁該商等素尚急公自應照常承認以重餉需毋稍諉卸切切 
[游勇肇禍續述]  
　　本報昨紀游勇肇禍一節兹悉當演劇熱閙之時有湖南人李某在人叢中將某婦人任意訴笑衆人代抱不平遂將李扭毆李見衆怒難犯旋卽逃逸其時觀戲者恐李興師報復卽令停演正在紛紛擾擾李竟糾合數十人而來不問情由逢人便毆事爲龍華火藥局某君得悉恐釀巨禍遂飭勇丁多名前往彈壓并查蔡花名册悉是日有藥局工人一百廿五名停工出外恐肇事者卽停工之人飛函至上海縣請黄大令前往履勘是日本有汛弁陸君雲坡帶勇四名偕地甲在彼彈壓因閙事之時人多手衆不敢上前鄉人咸躍上屋面在要隘處將瓦飛擊得以當塲獲住五人汛弁及地甲等卽赴上海縣請爲定奪黄大令卽帶同皂快刑仵書役人等命駕出城乘馬車至龍華轉换肩輿往漕河涇鎭地甲在城隍廟中陳設公案大令略將市面察閱後旋卽入廟升座地保楊少蘭投案禀稱城隍廟演戲係由張大全范阿桂等爲首前日正在登塲演唱突有湖南人數輩向婦女調笑各鄉人見而不服湖南人曾受小虧昨日忽然糾約多人不問情由逢人便毆小的前往將受傷之人扶至廟内並在受傷人身畔搜出鐵條兩根呈案惟張范二人業已逃去劉洪逵供稱今年三十八歳湖南湘鄉縣人向在龍華子藥廠當工昨日放工無事約同八九友人至漕河涇觀戲人叢中被鄉人踏落鞋子因而爭鬧被毆同來之人見小的受傷上前勸解亦被攢毆受傷劉洪達供洪逵是小的之弟同在一廠工作劉其標供稱小的年四十歳與洪逵親戚昨日觀戲亦被打傷龍心田供稱小的亦受傷何福全供稱本地人在本鎭開設恒昌肉莊母親張氏年已七十有一是日在店中看守湖南人搶奪肉刀母親見而喝阻被伊等用板凳擲傷頭面求騐劉洪太劉龍喜劉寳衡等同供與洪逵同族伊等之傷旣已騐明情願自行醫治求提行凶人究辦大令飭忤騐得何張氏右額角有木器傷兩處龍心甲左額角右臂膊左腿等處均有傷痕劉其標頂心髮際左額等處均有傷痕劉洪逵頂心右額右手腕均有木器傷劉洪達右額角傷處用布封固未便揭看左肩亦有木器傷大令飭將受傷諸人擡送仁濟醫館求治何張氏交伊子福全擡回醫治一面飭令地保赶急查明兇手並訪拿范張二人解案訊辦並諭令各店鋪照常貿易將地保呈案之鐵條兩根帶回存庫旋行命駕而返至龍華遂赴子藥局拜會帮辦某君互談一切正欲换坐馬車時突有劉其太劉保建胡大英聲請緝兇究辦大令准如所請旋卽乘輿入城已時在二鼓後矣 
[收押候懲]  
　　西字報館繙譯人曾子安姦古有夫之婦并操刃恫喝本夫經本夫控諸法界公堂讞員鄭大令送請上海縣主黄大令訊辦旋由法界捕頭索回辦理此皆見諸報章者也兹者法界捕頭以曾自稱英國屬氏因於前日遣包探巡捕各一名押解至英總領事署英總領事略問情節飭暫行收押以待訊供 
[名醫回滬]  
　　青浦名醫陳蓮舫比部前由甬東紳宦以重幣聘往兹者滬上官塲又傳電往聘遂於昨日乘某輪船遄回蘆子城邊又將種滿董林紅杏矣 
[芙蓉作崇]  
　　本邑髹工徐桂生溷名漆匠桂生家居虹口元芳路設有小烟間頗獲厚利近與某氏女結露水緣并欲置之側室其妻悍而妬聞知其事竟於前晚暗購紫霞膏吞服至夜半毒發施救不及而斃 
[上海縣署瑣案]  
　　周慶福扭地甲夥役顧佳桂至案控稱寡媳邱氏被周渭賓誘逃尋獲後指交顧看管被顧私行放去蔣刺史飭差查明覆訊旋據原差在母氏家獲案請訊周慶福供稱兒子在日媳婦邱氏曾被周渭賓誘逃去年四月間兒子故世後又被周誘逃並捲去物件周係武生與媳之母家爲鄰顧佳桂供稱去年周慶福尋獲邱氏後來唤小的當時並不見周渭賓詢問房主始知邱氏所居之屋是周渭賓借下邱氏並未交與小的邱氏供稱年二十二歳丈夫故後公公周慶福聽人搬弄是非欲將小婦人價賣小婦人不允爲此逃逸並不捲物周渭賓是母屬鄰居小婦人由鄉下來行經董家渡與周相遇托伊代借房屋住有一月復到南匯母家今蒙提案願隨公公回去刺史以周渭賓旣未到案未便深究著將邱氏掌頰一百下交周慶福具領 
[上海巡局瑣案]  
　　本邑城廂内外清道事宜自經江海關道劉康侯觀察將奉行不力之袁嵩祝二尹撤差攺委保甲總巡鍾受百明府辦理卽增添夫役挨叚糞除每日午後有傾倒穢物者照章科罰視前者漫無限制以致糞草堆積如山者蓋相懸天壤矣昨日十一點鐘時二十三七鋪巡防局所派巡差巡至南倉街見倉基弄口迮復興茶葉店學徒任意將垃圾抛散向之阻止竟敢逞强因卽帶往局中禀請究辦局員姚殿卿二尹正欲升堂研詰店主迮某奔投案下籲稱願罰洋銀二角二尹遂再三申斥釋之使回○昨報紀唐森濤赴十六鋪巡防中局控被流氓王桂春蔡金海二人訛詐局員蔡蓉卿二尹飭勇將一千人帶局至晚間研詰唐森濤投案供稱小的本邑人向在北市營生是晚因事行經南市恒生碼頭突有不相識之蔡金海先向小的稱所欠洋銀三元若再不還恐于未便小的答以素昧平生更何有欠洋之事蔡卽使同黨王桂春將小的髮辮扭住軋至源興順烟館中任意訛詐所吸烟資三百餘文令小的付給小的帶錢不敷伊等又串令值堂人王新寳逼令小的褫衣抵償小的不願王卽將小的頭顱毆傷懇求訊究王桂春蔡金海同供本邑浦東人駕舟爲生蔡稱數年前唐森濤欠小的會洋三元至今尚未付楚是晚在恒生碼頭相遇向索前欵唐一味圖賴後至源興順烟館吸烟伊竟起身欲走堂倌向索烟資小的令唐將衣暫抵唐不肯致與堂倌口角小的並未向伊訛詐王新寳供在源興順值堂陸寳林供在源興順爲夥是晚有多人前來開燈漸至口角共需烟資三百餘文由堂倌王新寳報帳伊等均無錢付給小的令褫衣抵償並不打架二尹謂蔡金海曰爾等小船帮人往往自恃勇力藉端訛詐稍不遂意卽糾黨逞凶實屬目無法紀判將蔡金海笞責二百板王桂春四百板陸寳林旣係烟館中人深夜開張殊屬不合姑念初犯從寛笞責一百板各具切結交人保釋 
[英界公堂會訊案]  
　　前者德商愛禮司洋行主控華商順泰祥洋貨號主定貨不出屠别駕傳訊順泰祥主鮑惟舟鄭蓉初及執事人凌芝藩李桂生飭卽向愛禮司料理日久仍未了結因於昨日傳案覆訊愛禮司行主訴稱順泰祥於本年二月某日定購洋布約值銀二萬餘兩旣而順泰祥以貨樣不符願認虧銀二千兩將貨退還然只交到八百兩尚有一千二百兩至今分文未付請卽訊追鮑供稱號中諸務由凌李經理現在號已倒閉除資本無著外尚墊付莊銀二千五百餘兩目下尚有三股東未到須俟到齊後方可繳銀别駕問尚有未到之三人現在何處供稱在石門湖州等處約一禮拜内可到齊矣别駕商諸西員然後限一禮拜内繳齊認虧之銀一千二百兩 
[法界捕房紀事]  
　　洋涇浜五十九號門牌某洋貨店私藏軍火經包探偵知前日向晚七點鐘帶同夥役起獲手槍數十枝曁藥彈數箱店主及執事人聞風逃逸因將店主婦某氏拘入捕房捕頭以私販軍火例禁綦嚴命押候拘提執事人到案一并解送公堂請究○租界中向不准野鷄棲止昨經三道頭華捕張湘寳在瑞福里某號房屋拘獲野雞妓一口送入捕房捕頭略詰情形命押候解堂訊究○昨報紀新北門外天 
 
 

Page 4

 
 
主堂某教士失去鍍金十字架一枚報捕查緝兹悉此架業經查悉押於虹口某質鋪爰卽函致捕房銷案○租界中售賣菜蔬皆買主携秤而往近經各攤主禀請會審憲出示曉諭通用十六兩準秤無如習俗相沿仍有携二十餘兩重秤購辦食物者兹經各攤主置備準秤遇有人持重秤買物卽以此秤掉换昨晨三茅閣橋某攤主因此與買客齟齬互相爭論扭入捕房請捕頭判斷○南順泰洋行西人魯南控華人謝洪士欠洋三百餘元圖賴不還捕頭飭探將謝拘入捕房諭令三日内速將欠欵歸楚否則解送公堂請問官究追 
[美界捕房紀事]  
　　昨晨天潼路青雲里内棄有蒲包内孩屍一具四百十七號華捕見之回告捕頭飭傳頭圖地保周老關爲之收殮○積竊宋友麗經包探押解公廨奉判禁押捕房期滿遞解回籍兹屆期滿捕頭於前日下午派包探竇如海將宋帶至華順碼頭附某輪船解往鎭江原籍○前日午後某馬房逃出馬二匹奔至西穿虹浜打靶塲經二百六十七號華捕扣獲解入捕房捕頭飭傳馬主到案判罰洋銀一枚○前日傍晚長脚妙根土寳等女郎約十餘人年皆及笄由某繅絲棧工畢而回行至漢璧禮路新虹橋東首是處正建造房屋水木工匠雲集木工徐升全徐少雲二人向各女郎調笑復取石灰淤泥抛擲諸女郎以其無禮太甚將二徐揪住互毆經三百四十七號華捕拘送捕房妙根訴稱被毁洋傘一頂捕頭令二徐償洋銀六角從寛釋放○前晚元芳路某弄口棄有女孩一口行人某甲聞啼哭聲將孩取起置蒲包内掛於壁上久之始爲某號華捕所見則已氣絶矣因告知捕頭飭傳二圖地保奚坤寳收殮 
[行仁有術]  
　　日前姚君蘭洲惠函云周少屏善士新得麟兒將諸友所餽隆儀撥助賑欵計二十六位合洋四十八元又養福堂孫送嚴筱翁夀分銀六十兩分别祗領感篆莫名報李投桃互盡友朋之誼飛芻挽粟復攄振卹之忱一轉移間而嘉賓賢主相得益彰矣上海六馬路仁濟　堂司董等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[舉午堂案]  
　　沈慶控方延林欠銀逃逸前日午後屠别駕升堂提訊沈訴稱原籍廣東某邑現在治下泰昌士棧執事方欠土價銀二百五十兩有奇避匿無跡是以尋獲扭案方供稱小的所欠之銀有烟膏店生財可抵沈稱伊店並無生財别駕問方如何還欠供稱求寛限日　容小的出外措付别駕著取保出外火速措資○有混名黑牡丹之蕩婦某氏賃屋恩慶里開設臺基前經别駕訪拿遂令浪子張雲瑞浼土錦　李阿祥設法旋又投捕房控王李訛詐捕頭令某包探拘王李送案别駕研訊之下王供稱小的係蘇州府屬吳縣人携妻來滬藉縫紉餬口一日張忽言及黑牡丹臺基案發請向差捕求情小的嚴辭拒之張遂赴捕房誣控李供稱小的係蘇州府屬某邑人向業樂工此事實不知情别駕飭從寛開釋將案註銷○徐才雲控沃良寳盜賣桌子别駕升堂提訊徐訴稱小的係浙江寗波府屬慈谿縣人前月某日倩沃製桌子四張計洋銀七圓除付過外尚少兩圓七角前日向取沃已將桌子售與敖阿四是以扭案求追沃供稱小的係浙江寗渡府屬某邑人　定製桌子尚欠洋銀三圓四角索之不得是以轉賣與敖敖供稱小的向沃購取桌子並不知與徐糾葛未清别駕判罰沃洋銀四圓給徐具 
[英界公堂瑣案]  
　　水巡捕唐寳榮解羅桂泉蔡阿康周毛毛至案禀稱昨日伊等駕一划船手持刀械在清中追販私鹽人洋人見之連船獲住查視艙中見有長矛短刀手槍火藥彈丸之類大違租界及海關章程因令小的送請訊究羅蔡周同供稱小的　皆緝私勇丁因見有人販賣私鹽故往追捕恐其格鬥是以出槍械示之屠别駕據情商諸單繙譯官然後飭將羅蔡周及槍械移送上海縣署請訊○包探趙銀河禀　龐陳氏係蘇州府屬常熟縣人龐彦亭之妾私逃來滬船中與李阿二遇被李粥入倡寮適爲小的查知拘入捕房捕頭令解送來案龐陳氏供稱小婦人因事來滬李見而垂涎竟欲售入倡院小婦人頗不願意故與忿爭李供稱氏自願爲倡小的不敢强逼别駕著留候過堂研訊○包探孔阿才禀稱日前大老爺示諭菜市中不准私用重秤昨日徐良英携每斤二十四兩之秤向徐韋購物爭閙之下扭入捕房今者捕頭今小的送案請開韋吉投案申訴前情良英供稱小的向用此秤並不知目下爲違禁之物别駕判罰洋銀　圓秤劈毁○包探顧阿六禀稱日前賊犯沈蘭坪闖入法租界天主教堂竊取鍍金十字架兹經小的查獲告知捕頭解案請究天主教堂某教主投案領贓沈供稱小的見此物遺於路上是以拾歸别駕判令枷號兩禮拜贓給還失主○包探韋阿友禀稱近日英國藥房主人麥喇家中失去白毡毛巾及銀物約共十餘件報捕後捕頭令小的查知細患林榮甫所竊是以吊出原贓解案請訊麥喇投案領贓林供稱小的見主人將各物棄置故敢收存别駕判令笞責一百板○前晚王供　　　馬路某烟館向丁阿泉索取烟貲以致爭閙突將丁手指咬傷經人告知四百六十號巡街華捕將王拘入捕房昨晨捕頭令某包探解送入　　訴稱小的被傷手指叩請訊懲王供稱小的因索欠不還以致爭閙别駕判罰洋銀二圓給丁爲養傷費○包探竇如海禀稱友人王大春誘　　杏生家男孩金昌挈往他埠事經小的查知向之詰問稱已出售與人今特告明捕頭送請究辦任投案訴稱兒子被王誘去叩乞究追王供稱小的係南通州屬如皋縣人素與任孩相識此次自願隨小的出門故帶至通州售與某姓家得身價洋銀若干現已花銷凈盡自知該死叩乞　恩别駕著押交金昌再核○四百十九號華捕解某繅絲廠工人王阿虎王寳林至案禀稱伊等二人竊取廠中蠶繭售與李子清經廠中執事人陶吉升查獲令小的帶入捕房今者捕頭令送案請究陶投案申訴前情兩王認竊求恩李供稱小的不知其爲竊贓故敢收受别駕判令將兩王枷號一月李罰洋銀五十圓 
[金陵官報]  
　　五月初六日揚屬運河隄工局候補道何福海到南瑞兵船吳克威到上海裝機器回直隸州謝陶署江寗縣典史婁衡均見繞領南字營張國秋管帶　字左營　青雲奇兵右營叅將鄒理堂署提右營叅將周仕達淮安城守營叅將歐陽成松秀統淮北緝私水陸等營王俊南均見辭前統江靖軍余光德到安徽來准補碭山縣陳謝飭知赴任並銷府發審差知縣張篤禀知沐陽縣任内交兌算結清楚○初七日藩轅牌示高湻縣典史高慶培病故遺缺查有新班遇缺先典史于耀請補直隷州德存奉委　四叚保甲並奉司委解漕淮兵餉差調辦滁來官運分銷知縣朱文炳知縣李輔燡由蘇見撫憲　江西知縣楊樂修由江西解餉來均到理問王肇鴻禀知奉府委查寗屬七縣墊欵○初八日内務府員外郎慧祥到江西來進京巡道胡禀知赴銅山着礦帮代南字中營唐玉才　兵營遊擊李金洲登瀛洲兵船何心川送老湘合字營勇赴兵州回通判德山又榮勳均山蘇來分寗府經歴徐　麟山蘇來大河口厘捐知府羅章勸辦知縣葆慶帮辦均奉委四川賑捐浙江同知顧士頴叩謝委金陵洋務繙譯知縣許廷楨奉委聚寳門稽查卽到差保民兵船　永年辭裝藩司銀赴滬調署城守左營守備王得標禀知任事並交御督左營千總事督左營千總施登寳又把總史邦福均禀知任事○初九日揚屬運河隄工局候補道何福海帮代南字中營唐玉才均辭大河口厘捐知府羅章大勝關厘捐何維樸分省知府龔盛際奇兵營遊擊李金洲通判德山榮勳知縣李輔煇均見登瀛洲兵船何心川辭回上海平鏡輪船馬廷樹由丹徒拖貢回典史吳德麒銷府考搜檢巡查差准補碭山縣陳禀知赴蘇見撫憲○初十日藩轅牌示如臯縣典史查有鏕丁憂遺缺查有新海防分缺問補用典史張字藩又碭山縣典史宋學成病故遺缺查有新海防遇缺先補用典史姚鍾靈均堪以請補又海州州判馬廷選期滿遺缺查有試用縣丞朱榮第堪以接署沙漫洲緝私候補道丁葆元到候補道周家駒又嚴翽昌又松麟前統江靖軍余光德安徽直隷州左承伯到解文闈經費來通判羅允猷交卸通港釐捐回新選泰興縣韓愔江西知縣楊樂修均見督左營把總史邦福巡檢陳明讓奉示騐看南瑞兵船吳克威辭回上海開濟兵船李田到由上海裝散勇赴岳州回卽辭回滬知縣陳樹涵河北叚又李芳太平門外兼後湖稽查均謝委保甲差瑞州都司文明辭大使　賜書奉示考試 
[申報館恊賑所經收順直山東川東鄂省賑捐五月初一日至五月初十日止第十三次清單]  
　　五月初一日敦泰洋布號助川東洋五十元寄鷗室主助四川洋二十元元興長助川東宜昌洋二十元吳宅洋二元頤夀堂票元五十兩郝元升洋五百元倪靜泉洋三百元馮萃亭洋一百元兪子康洋一百元○初二日嘉興寳順局來暉吉園洋五元松江恊源局來不留名銅洋一元○初三日無名氏銅洋一元兩記求妻殷氏心寛身健洋三元銅洋一元○初四日浙紹全盛局來山隂看弈居士求病速愈洋四元無名氏洋五元○初六日夀萱子求小兒平安湯餅資移助洋一百元又求難産平安洋十元仁記洋六元趙春山前因隣居失愼將　資移助洋十元又募葉無名平安完愿洋二元許　琴洋二元周麗娟周素香銀寳桂姐朱姐陳招　共六户各助洋一元愛金洋二元○初七日馬仲忻洋五十元蘇州鴻源局來鼎隆慶醮資移助洋三十元○初八日松江順成局來汪少春洋二元無名氏洋四元○初九日松江全盛局來安貧子潤資洋二元隂名氏洋一元○初十日九華堂銅洋三元謝筠亭潤資洋二元以上總共收洋一千三百三十八元票元五十兩銅洋六元 
[上海陳家木橋電報總局内籌賑公所經收指明合助四川宜昌義賑第二次清單]  
　　天水還心愿規銀五百另六兩兩粤廣仁堂第三次經募規銀七百二十兩寗古塔電局湘平銀二十八兩原合規銀二十九兩五錢六分膠州電局同人洋五十元又同城諸善士洋五十元惠州電局洋五十元萊州電局洋二十元○常州電局來第二次經募奉慈洋二十元臧揚廷洋十元閔書恩洋七元史立甫洋三元陳增益洋三元三角楊麗蓉洋二元不書名翁洋十元不書名沈洋一元吉　達洋三元洪盛　洋三元益記洋三元徐雙福洋二元瑞和祥洋二元同盛祥洋二元不書名江洋二元錢祥豐洋二元保太和洋二元燦記洋二元屠菊泉洋二元齊敏卿洋一元德　生洋一元孟得霖洋一元張阿良洋二元朱天生洋一元朱玉泉洋一元周姓代募洋一元怡和公所洋十元錢洪生錢洪益路列桂同助洋七角共洋一百元○以上共收規銀一千二百五十兩五錢六分英洋二百七十元正 
[上海陳家木橋電報總局内籌賑公所經收四川義賑第四次清單]  
　　廣東愛育堂洋二千元原合規銀一千四百四十兩鑑湖補拙子規銀五十兩鎭江裕豐祥洋十元蕙培記洋五十元進修堂主人求病速愈洋五十元周星記洋一元四角衛琴氏洋二元葉潤之洋五角楊穉竹洋五角津沽王心蓉洋十元自鋤主人洋二元六爻氏銅洋二元○以上共收規元一千四百九十兩英洋一百二十六元四角銅洋二元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月初三日京報全錄]  
　　宫門抄○晉撫胡奏爲查明知縣縣丞互揭請旨交部議處摺○淮安關監督又奏　收税虧短情形摺○疆撫饒州奏爲委署副將片○又奏揀員請補佐領片○大臣載等奏爲循例奏聞摺○五月初三日工部鴻臚寺廂黄旗值日吏部引見五十九名工部四名太常寺三名正紅滿四名正紅漢一名廂白蒙四名廂白漢四名上駟院二名火器營二十四名内務府十六名○溥良等由東陵回京請　委○阿克東阿普齡各假滿請安○睿王請假五日○芬車請假十日○秀吉續假五日○溥侗續假十日○增祺請假一個月○世序徵麟預備召見○召見軍機世序徵麟○皇上明日辦事後至頤和園皇太后前請安後駐蹕○○頭品頂戴山西巡撫臣胡聘之跪奏爲查明知縣縣丞互揭各欵請旨交部分别議處以示懲儆恭摺具陳仰祈聖鑒事竊於光緒二十二年十二月十八日據長子縣鮑店縣丞高桂芬列欵禀揭代理長子縣試用同知梁永泉侵吞賑欵糾民保留違例科罰違札難派等情二十一日復據梁永泉互揭高桂芬玩視祀典違例作夀擅受民詞濫支車馬各欵並揭該縣典史楊國樑鬆刑賄縱監犯越獄及通同窩賭各等情當飭司將該代理縣曁縣丞典史一併撤任遴委候補知縣高凌霄會同該管潞安府知府陳澤霖馳往該縣按欵確查去後兹據該委員等查明禀稱高桂芬所禀梁永泉侵吞賑銀一節查梁永泉承領光緒二十一年該縣南漳等村水災案内修房銀一千六百二十餘兩均於二十二年十月二十五日如數發訖並無侵吞入已情事惟此欵先於是年七月二十三日由司領出該員並不及時發領直至十月二十一日始票傳南章等村災民赴縣領欵雖查縣卷内有九月初一日飭差傳領諭稿曁十月十四日原差禀覆各村農忙不能赴領禀件訊據原差梁順供稱均無其事其爲因聞禀揭始行給發復揑補票禀入卷藉事彌縫顯而易見又原禀糾民保留一節查梁永泉任内有武生苗其秀出入衙署該縣幕友恐部選實缺到任因與苗其秀商令席請鄉民公呈保留苗其秀等先赴潞安府具呈經該府照例批駮梁永泉並不禁止復任令赴省保留該縣丞高桂芬指爲梁永泉授意不爲無因此外因事勒罰違札攤派二欵均查無科罰入已情事至梁永泉所禀高桂芬各款如玩視祀典擅受民詞濫支車馬各節均查無實據惟鮑店鎭紳商每逢縣丞生辰由各社送錢四千文鹽當兩行各送錢一千文高桂芬在任亦沿舊辦理並無勒索規費情事又梁永泉所禀典史楊國樑各欵如通同窩賭一節查無其事惟該縣監候待質軍犯馬明貴於上年五月二十八日乘間脱逃當據該典史面禀梁永泉派人協同追捕而於三十日拿獲梁永泉並未禀報此查明梁永泉等互揭各欵之實在情形也臣查該代理縣梁永泉領災賑案内修房銀兩遲至三月之久始行給發事後復多方揑飾意圖彌縫實屬朦混取巧玩視災務武生苗其秀違例保留明知不禁監犯越獄旋經拿獲當時並不照例禀報均屬不合縣丞高桂芬沿習作夀雖收受錢文無多亦屬違例據藩泉兩司會詳前來相應請旨將前代理長子縣知縣試用同知梁永泉撤任長子縣鮑店鎭縣丞高桂芬交部分别議處至前署長子縣典史本任台懷鎭巡檢楊國樑疎防監候待質軍犯越獄卽時面禀印官於三月内拏獲該典史例無處分第該犯馬明貴越獄脱逃是否如法監禁有無鬆刑賄縱情弊應由司飭提該犯並刑禁人等審明確情另案擬議詳辦鮑店鎭縣丞高桂芬應請先行開缺與梁永泉一併聽候部議所有查明知縣縣丞互揭各欵請旨交部議處各緣由理合恭摺具陳伏乞皇上聖鑒再所遺長子縣鮑店鎭縣丞員缺晉省現有應補人員應請扣留外補合併聲明謹奏奉硃批著照所請該部知道欽此○○武備院卿銜淮安關監督奴才文紳跪奏爲關税一年期滿謹將虧短實在情形恭摺歴陳仰祈聖鑒事竊照准宿海三關每年應徵正額税銀二十五萬四千三百六十三兩六錢二釐又蒙欽定盈餘銀十一萬兩查奴才接管任内自光緒二十二年正月十二日起至二十三年正月十一日止一年期滿淮安關收銀四萬三千二百六十七兩五錢五分八釐宿遷關收銀四千五十二兩八錢三釐海關收銀二百七十七兩一錢二分六釐以上淮宿海三關共收銀四萬七千五百九十七兩四錢六分七釐共短收正額盈餘銀三十一萬六千七百六十六兩一錢三分五釐又淮安倉項下徵收茶税銀二十六兩八錢三分二釐海關徵收海船樑頭鈔銀二百八十六兩七錢一分四釐遵例儘收儘解毋庸比較本屆火耗不敷經費動支正項銀一萬三千五百五十九兩八錢九分伏查關税之盈虚由於商貨之多寡尤視年歳爲轉移淮宿海等關向以餅豆爲大宗自江海通商南北商販爭趨捷徑加以洋單侵佔水旱偏災愈形減色積年鉅虧情形歴經各前監督曁奴才據實奏陳在案上年春間正當災歉之餘貨價日昻銀價日落商販成本銀錢出入已經市價折傷大都畏縮裹足卽近關一帶銷售之貨亦復異常寥落迨交夏令始而亢旱繼復霪雨旱潦不均豆糧收成歉簿販運甚少惟山東邊界豆糧收獲稍豐而大宗餅豆盡由陸路赴青口出海雖有來關投報者大半零星小販糾税甚微嗣值南河豆石陸續投報冬季錢糧始見稍有起色而洋貨三聯單並買地土賃年盛一年卽以落花生一宗而論本産自江北淮徐各屬通年洋單運販合計不下六七千萬石之多洋税固增常税愈减加以運河回空糧船去冬凍阻山東未能南下以致隨帶土貨梨棗等税又未徵收由是庫儲更形短絀而應解京餉奴才設措通融幸未貽誤此淮關税務之實在情形也奴才受恩深重不敢畏難苟安亟思補救冀效涓挨無如時勢變遷圖維匪易未能徵收足額現值關滿截數比較上屆溢收銀五千七百餘兩而銖積十累奴才實已不遺餘力撫躬循省兢惕滋深所有本屆短徵税銀可否援案從寛减免之處出自聖主鴻慈逾格奴才無任迫切待命之至除將撥解支銷各欵造册送部另疏題報外所有關税年滿虧短實在情形籲懇恩施緣由理合恭摺具陳伏乞皇上聖鑒訓示再查額解河南銀二萬六千餘兩攤繳參價銀五千兩節省養廉銀五千兩内門部科司等處四季飯銀四千餘兩均屬無欵動支又兩淮鹽鈔銀一萬兩蓆抽銀四兩五錢三分均未解到合併陳明謹奏奉硃批户部議奏欽此○○饒應祺片再瑪納斯恊副將張清和丁憂遺缺亟應委員接署以重職守查有頭品頂戴留新疆儘先補用提督前迪化城守營副將曾松明光緒二十一年八月因病呈請奏明開缺回籍旋准咨查經臣聲明病痊尚堪起用因甘回滋事該提督留新醫治隨卽就痊上年臣委同撫標營務處前赴羅布綽爾辦理防剿事宜亦經奏咨有案該員老成穩練曉暢戎機堪以委署除給委並咨部外謹會同陜甘督臣陽模附片具奏伏乞聖鑒謹奏奉硃批兵部知道欽此○○饒應祺片再據古城城守尉克蒙額呈稱正黄旗正紅旗佐領文裕感受風寒醫藥岡效於光緒二十三年正月二十一日在任病故等情前來臣覆核無異相應奏明開缺另行揀員請補其所遺正黄旗正紅旗佐領員缺查有花翎坐補佐領廂紅旗廂藍旂防禦鳳琳堪以委署遞遺防禦員缺查有該旗雲騎尉世職忠賜堪以委署除咨部外謹會同伊犁將軍臣長庚陜甘總督臣陶模附片具陳伏乞聖鑒謹奏奉硃批兵部知道欽此○○奴才載信榮頤祥霖跪奏爲員外郎三年期滿循例題銷試俸恭摺奏開仰祈聖鑒事竊據泰東叚禮部員外郎恩培呈稱係正藍旗滿洲榮濤佐領下人遵餉例由監生報捐單月候選員外郎於光緒二十年三月士一日補授今職是年四月十四日到任邊關扣至光緒二十三年三月十四日試俸三年期滿等情呈請前來查例載滿洲人員由各項捐納肆川者亦照談叙人員之例試俸三年准其調陞等語該員二年期滿與調陞之例相符應請題銷試俸歸部銓選理合循例奏聞俟命下之日奴才等咨行吏部照例辦理謹恭摺具陳伏乞皇上聖鑒謹奏奉硃批着照所請吏部知道欽此 
 
