# 1903 - 289 - 4910960

 

Page 1

 
 
[墊解振銀] [  申報恊振所謹啓]  
　　齊東患潦民盡爲魚廬舍田園百無一二時當秋盡北地早寒嗟彼孑遺旣餒且凍本館從諸君子後籌辦振捐萬不忍畏難苟安不復效發棠之請爰都計諸君子所佽助墊以已貲合成庫平銀五千兩浼同和荘轉運前往以濟然眉所望薄海仁人博施廣濟拯彼哀雁袵席同登則區區之心當永永瓣香敬爇矣肅此布告敬請慈安 
[論粤督岑制軍飭查私販軍火事]  
　　自弓矢戈矛變爲槍砲而戰陣之間遂非此不足以制勝各國旣迭出新式以顧　自雄中國或出巨貲購於　國或設局自行鼓鑄數十年以來所出槍砲不知凡幾雖較之泰西各國未免相形見絀而挾此以平内亂當不啻摧枯拉朽而斷不任其蔓延嗚呼執是説也其何以解於今日廣西之兵事夫廣西之亂亦旣三年於兹矣滬鄂各局以槍砲解交軍前者不知其幾千萬使果持此以與耰鋤棘矜之亂民相攻擊其孰利孰鈍誰勝誰負固不待智者而知乃何以糜餉勞師曠日持久亂黨則聲勢日盛我兵則奏凱無期是豈　不畏死竟能以血肉之　與無情之槍砲相薄哉久而察之始知匪人所挾持者實非耰鋤棘矜而多快槍利砲且較我軍所用固有過之無不及也噫異矣夫欲製造槍砲非得至大之廠斷不足以濟事匪人根柢雖固其事未必能行若謂由官局私行出售則中國官吏雖甚不肖尚不至如是之膽大妄爲然則匪人此項槍砲固於何得之推原其故一由潰勇逃兵暗中售與蓋粤西匪徒其初皆係軍營遣散之勇所携槍械本未繳還迨後王之春蘇元春帶勇赴桂林部下兵弁大都與匪人相聨結時或以軍中槍械售之匪營藉宼兵而齎盜糧亦旣恬不爲怪此雖得之傳述然人言藉藉似非盡羅織之詞一由奸商暗中接濟蓋自前歲和約告成各國議定二年内均不得售軍之於中國然禁令雖如是而外國各廠局中國通商口岸各洋行凡向之以經售軍火牟利者此時旣不售之官場卽不得不於此中别謀生財之道於是華人之不肖者往往勾通西人将軍火輾轉販運售之匪人從前在香港各處查獲者已不知凡幾福建某姓亦以販售軍火爲税務司查知罰銀數十萬得以彌縫其事是皆報章所載中外皆知此外之未經發覺者更不知其幾何匪人旣得此法故得源源接濟富足有餘此皆匪營槍械之來源而可以懸椯得者欲絶其弊非嚴申軍律不足塞盜售之源非由海關嚴查不足禁接濟之事今者粤督岑雲帥查知私運軍火之處一由廣東肇慶等處運入梧潯一由廣東欽廉各處運入南寗一由桂林等處運入柳慶因飭各處關卡委員督率司巡人等嚴密盤詰毋得疎忽用意非不善然試問軍火之爲物並非如金銀珠寳可以納諸其懹是苟暗中無人焉爲之保護爲之通連斷不敢遽冐斯險且卽無此弊而旣入内地道路散漫亦殊難查故欲絶軍火之來源不禁之於海關之輸入與夫軍營之盜售而徒以一紙具文頒之於内地各關卡竊恐不揣其本而齊其末實未見其有益也嗟乎廣西之亂初時不過星火耳涓流耳以爲中國兵力雖弱平此小醜似尚不難乃不意蘇王旣　頇於先岑制軍負富代威名蒞桂已閲多時而亦毫無起色是不亦爲匪黨所竊笑而重貽外人之羞哉吾願手握軍符者有以熟思審處而幸無蹈蘇王之覆轍也 
[本館接奉電音]  
　　昨日午後三下鐘時京師飛電傳來上諭四道旨一道敬謹譯登○九月初一日内閣抄奉上諭商部奏請飭力行保商之政一摺中國自互市以來商務曰盛現在設立商部正宜極力整頓相與維持惟中國商人平日與官塲隔閡情誼未能遽孚而不肖官吏或且牽掣抑勒甚至報關完税多所需索商船騐貨到處留難遇有詞訟不能速爲斷結總緣辦理不得其平以至商情不通諸多阻滯著各直省将軍督撫通飭所屬文武各官及局卡委員一律認眞恤商務須力除留難延擱各項情弊以順商情而維財政倘有不肖官更仍前需索刁難隨時嚴行參辦勿稍徇縱欽此同日奉上諭順天府奏援案請賞給普濟堂等處米石各摺片現在節屆寒令近　一帶貧民生計維艱所有普濟堂功德林兩處恩賞粟米二百石朝陽等門外三處粥廠共恩賞粟米一千二百石蘆溝橋恩賞粟米四百石資善堂恩賞粟米三百石敬節會恩賞粟米一百五十石同仁粥廠恩賞粟米碱百石藍靛廠因賞粟氷三百石均著加恩照例發交該處員紳妥爲散放以　窮黎欽此同日奉上諭聶緝槼奏特參文武各員請旨懲處等語安徽候補知府黄家傑行止不憸復有嗜好候補通判左楨性情狡詐妄誕招摇前涇縣知縣汪贊綸聽斷草率妄事刑求前署蕪湖縣知縣候補知縣柳元翹性情貪鄙縱容幕丁署巢縣知縣陸恩壽險詐颔鄙物議紛騰試用知縣潘允章輕佻浮蕩瞻大妄爲試用府經歴張世隆假信謀差安徽府訓導章定建營私嗜利岳山巡檢王燕甲擅受民詞湖口鎭巡檢曾汝舟貪鄙無恥涇縣典史梅冠春揑造假結聲名狼藉試用從九品馬錦彬聲名惡劣統領安定等營記名提督韓大武　頇庸鄙工於鑽營均著卽行革職含山縣知縣郝廣涵才庸性懦難膺民社著以原品休致侯補知縣胡壽褀年力就衰聲名平常著勒令休致和州直隸州知州周煥厓才具平庸難膺民牧著以通判降補定遠縣知縣曾光煦假公濟私戀肥避瘠著以府經歴降補餘著照所議立理另片奏浙江試用知縣武高駿具禀求函營謀差使實屬違例妄爲著卽行革職以示懲儆該闻知道欽此初二日奉上諭文冶奏假期屆滿病仍未痊懇請開缺一摺兵部右侍郎文治著再賞假一個月毋庸開缺欽此同此奉旨這所參疎防監犯越獄之管獄官湖北署枝江縣典史萬世昌著卽革職拿問交端方提同刑禁人等嚴訊有無鬆刑賄縱情弊照例懲辦有獄官署枝江縣知縣李發宜據稱先期公出有無諱飾規避情事並著查明核辦仍勒限将逃犯黄么卽德林嚴緝務獲究辦欽此 
[電傳宫門抄]  
　　昨日午後三下鐘時京師友人專電告知本館云九月初一日皇上召見軍機大臣及振貝子伍廷芳陳璧○初二日皇上召見軍機大臣及朱福詵 
 
 

Page 2

 
 
[揭曉有期]  
　　昨聞本邑官塲得有汴中來電云此次順天鄉試大主考已定期九月十一日揭曉登科織記在指顧間本館當專發電　爲諸新貴作泥金之報也 
[請撥軍需]  
　　漢口日報云兩廣總督岑雲卿制軍電逹户部請速撥銀二十萬兩以應急需并有遲則全軍解散桂郡恐将不保等語大司空得電後卽與衆司員會議先匯兑銀十萬金餘俟行文他省恊濟 
[欽州盜警]  
　　廣東欽州友人來函云八月初九夜亥刻突有盜匪數百人持械入州城至上中下三街肆行刦掠至翌日申刻始散銀錢貨物搜括一空并擄去男婦百餘人殺斃者不計其數百貨釐金上下二分卡亦被劫掠無遺猖獗如此其何以堪 
[詳述寰泰兵艦遇難細情]  
　　南洋寰泰練船被印度皇后輪船撞沈一事前已迭紀報章然得自傳聞未免有語焉不詳之憾兹得船中帮帶武弁馬君熉鈺上各大憲禀稿於當日情事如畫如話詳盡無遺爰再照登以供衆覽其禀云竊照寰泰練船奉委運廣西軍火赴粤在汕頭洋面被昌興公司印度皇后輪船撞沈已由香港發電通禀在案伏查寰泰此次装運毛瑟槍馬槍共二千零五十枝槍子一百八十五萬顆無烟藥五千磅砲六尊並隨配各件共計大小二千一百八十七箱於六月十九日由吳淞張華浜出口是晚寄椗大戢山二十早五點鐘放洋二十一晚犯風在福建界霞浦縣境福安島抛錨二十四日風止早七點三十分鐘展輪每點鐘行八英里或九英里不等二十五夜七點四十三分鐘到南澳燈樓五十分鐘在汕頭洋面見後面有一輪船燈光嗣後速率極快愈駛愈近十一點五十分鐘該船竟向我船左尾直駛前來轉瞬間擠偪我船左近船尾旋傍左邊船　擦駛而過所有左　及　板船身並船板挑吊錨挑均已傾壞當卽急鳴汽筒告警一面停輪騐視下艙業已進水而且來勢洶湧立卽用抽水機器及手摇水龍竭力抽水設法補塞無如裂孔過大難於措手船沈及半遂令放下右邊舢板而該船聞我船鳴汽筒甚急亦放舢板前來互相救出員弁水勇升火並額外夫役等一百六十六員名當舢板放下之時全船員勇環勸管帶祁鳳儀先行渡過管帶答謂我若先渡人心必亂且恐舢板不復來渡爾等矣遂不聽及督同操練大副林建章駕駛二副姜廷才立在戰臺指揮渡人並飭令帮帶先過彼船督催舢板安置弁兵伊欲俟弁兵渡清之後始行離船詎寰泰被撞後船尾徐徐先沈及至一點四十分鐘所有弁兵将次渡完全船突然沈下僅有中桅露出水面丈餘大副林建章跌在船外遇救得生管帶祁鳳儀跌在船内遂隨船沈没比卽四面撈救迄無所獲事後查點人數除管帶外並溺斃四管輪楊復震及水勇升火夫役等共十二人伏查寰泰被撞之後管帶始則補救抽水安撫人心繼則飭放舢板指麾渡人有條不紊鎭靜如常豈料其具此仁心反至身罹其厄情殊可憫查行海章程凡前行之船或左或右理應豫先避讓斷無前船避讓後船亦無前船碰撞後船之理不待辯而自明日查失事之海面甚闊並無喑沙礁石何以該船直進不讓其冐昧衝突已可槪見律以萬國行海章程不獨船械軍火應由該公司輪船賠償卽所失人命及現存弁勇行囊物件亦應一律索賠以符公法除将遇難員弁人等及現存弁勇人等花名分别造具清册並現存弁勇人等到粤後一切情形另案禀陳外理合将　泰在汕頭洋面被英國昌興公司印度皇后輪船撞沈曁管帶祁鳳儀遇難實情先行禀陳仰祈憲臺俯賜鑒核 
[飭設商局]  
　　金陵訪事人云此間商務局之設已歴有年所司不過馬路工程及馬車東洋車捐欵當張香濤宫保權任總督時飭另設局所專辦路工商務局遂竟成疣贅邇者朝廷力圖富强特設商部凡有裨商業之事一律切實舉行各處省會之區自應設局興商互相聨　日前兩江督憲魏午帥接奉商部咨文飭於省垣設立商局其以舊設之商務局改辦耶於此局之外另設一局耶奉飭各司道方切躊躇刻尚未能妥訂章程備文申覆也 
[改委要差]  
　　金陵訪事人云甯鎭鐵路基址已勘定於數年之前祇以鉅欵難籌未卽興築兹者大吏籌有的欵亟欲開工而前委辦理是差之潘芸孫觀察已别有要差須另派他員監工建造督憲魏午帥接准鐵路大臣咨會遂札調五河鹽釐總辦沈期仲觀察佺監造寗鎭鐵路來省飭迅回五河差次摒擋鹽釐未了事宜卽赴甯鎭鐵路視事 
[奏調廢員]  
　　金陵訪事人云今春江蘇候補道丁蘭生觀察爲江蘇巡撫恩藝棠中丞參劾旣而湖南巡撫趙次珊中丞以觀察才尚可用奏調觀察赴中州効力自贖刻已欽奉諭旨准如所請觀察遂檢點行装不日卽将馳赴梁園苑苑矣 
[美使赴甯]  
　　金陵訪事人云美國使臣康格君奉本國伯里璽天德之命於日前命駕詣白門拜會南洋大臣魏午荘制軍熟商交涉要務歴一點　之久始握手興辭未幾制軍卽排導至領事署答拜 
[蕭規曹隨]  
　　江西訪事人云各大憲衙門内而門丁外而號房向有向屬員需索陋規情事門丁則自數十千至數百千號房則自數百文至數千文多少不等前護撫柯遜菴中丞在藩臬任内有見於此革除門丁號房另委妥員收發公事凡稿件文件均由署内委員經手内則分别發房送文案外則飭親兵送交署外收發公文所遵照轉交馬遞其各府廳州縣申詳文件由專差投交署外收發公文所卽給收條蓋用圖記有並水索取分文字樣其文件由委員飭親兵送交署内收發公文處亦卽給收條蓋用圖記亦有並未索取分文字樣槪不經門丁號房之手並無門稿簽押用印諸名目一切陋規不革自絶一切壅蔽不禁自除洵一時善政也今署撫夏菽軒中丞抵任以來查照新章仍由内外委員辦理不經號房之手並無門丁名目可謂蕭規曹隨矣 
[豫備倉儲]  
　　江西訪事人云省垣各義倉儲榖不下三十萬石近年歴遭水旱開倉平糶先後約計十餘萬石雖經隨時買補尚未滿額本年各屬　稻收成豐稔榖價頗賤大憲因飭照近年平糶原價收買儲倉旣可使灾荒有備又可免榖賤傷農上月先委某員往撫州買榖數萬石餘俟晚稻收穫時再買備豫不虞誠善政也 
[白門獲盜]  
　　金陵訪事人云日前駐紥上新河之某營勇會同保甲圑練巡勇並江東司差役在三山門外拿獲一二十餘歲體幹强壮之男子詢之此中人云係搶劫上新河某姓家之盜犯也 
[猪捐改章]  
　　廣州訪事人云上月下旬某日粤東善後總局憲牌示局前略謂各屬猪捐已奉督憲批示改爲專抽屠行業經遵照諭飭各商另議改辦屠捐章程禀局核定在案是以此後出口猪隻已不在抽收之列現據該附貢李樹芳等請免抽高屬出口猪捐尚可准照辦理至原禀所稱高屬猪隻販運來省途經化州税廠梅綠税館水東關釐廠江門釐廠省城釐廠迭收七次查貨物運銷愈遠抽數自多此必然之勢其各廠卡如何抽法本局並無案據惟豬捐一項旣經專辦屠宰尚不致有重抽之弊除申覆督憲察核外合行牌示爲此示諭該紳等卽便遵照毋 
 
 

Page 3

 
 
違特示 
[東越官塲紀事]  
　　紹興訪事人云紹郡釐金總辦周笠　太守志靖刻届瓜期上憲核計報解之數盈餘一成以上札令留辦半年以示鼓勵○嚴州右營守備缺奉閩浙督憲以本班儘先張渭卿守戎玉華請補刻已接到部覆核准飭令赴任矣 
[蜀江歸雁]  
　　聞之四川成都友人云新任蜀督錫清帥力崇儉約不喜逢迎當秉節入川時夔州府屬奉節梁山兩縣主均因供應過奢致遭參劾○江安縣境某山　苗最旺近由邑人張某糾工開採衆紳民懼其有傷風水控請發封張冐稱爲日本某商經　邑宰某大令電請重慶府張振之太守詢諸日本駐淪領事知所指日人並無合股情事於是将張重責收禁不久斃於獄中○成都府知府雷仲宣太守於六月中訪知金堂彭縣雙流等署著名劣役姓名提案訊明或用木籠站斃或則立時斃於杖下或則永遠監禁獄中猛以濟寛此之謂歟○川省所鑄大小各種銀圓早已暢行市上兹又製成當十當二十銅圓以救錢荒之弊每日機器局前往兑之人蜂屯蟻聚○南充縣何大令樹仁當錫制軍過境時辦差家丁責令某處圑首照輪火把錢不予則私行鎖押事後邑人赴督轅訴寃制軍大怒立将縣署家丁交蓬溪縣從重懲辦并諭令藩憲将大令撤回 
[鑑湖秋水]  
　　紹興訪事人云邇來越郡時有失孩之事上月某日昌安門外王姓子被拐禀請山陰縣飭緝自是一再呈催終無蹤跡縣主趙佑之大令不勝其擾而又無法以破之有某術士者向以圓光之技誘騙愚氓大令信之某日特延至署請其圓術士謂一經宣咒焚符可攝拐匪之魄使其昏迷投案并以稻草紥就人形祝拜四十九天定能破獲大令酬以厚幣令如法行之噫身爲民牧者旣無詰奸禁暴之方而徒信左道妄言爲此無益之舉旣可笑亦可嘆也○桐廬自濮匪肇亂後縣主史仲華大令政治一新民皆樂業刻又預籌冬防事宜已與各紳會商互相守望矣 
 [P上海官場紀事> 
　　江甯将軍信立民留守於前日蒞滬本城道營廳縣各員均往行轅迎謁昨日留守遣丁入城赴各署投剌謝步○前日江蘇候補道徐次舟觀察賡陛因公來滬赴道縣各署投刺拜會○江南機器製造局會辦唐子中觀察昨有要公至縣署拜會上海縣主汪瑶庭大令晤商良久始别○昨日江蘇候補縣詹頴生明府因公來滬詣縣拜會汪大令 
[法員北上]  
　　駐滬法總領事巨籟逹君於前日午後二點鐘時携其夫人登美最時洋行某輪船馳赴天津以便乘火車入京謁見欽使蓋有交涉機要須禀商也 
[上海縣署瑣案]  
　　前由浦東保甲總巡謝岳松明府移送陸季氏控陸桂春糾搶衣飾毆傷伊媳一案到縣縣主汪瑶庭大令訊知此事係同族陸泰山陸關寳及張朗卿等所爲遂判令将桂春笞責發押改過局一面飭役補提陸泰山等人前晚升堂訊究陸泰山供小的在嚴家橋開米店事緣張朗卿與陸季氏姘識陸桂春以陸季氏係族中孀婦甚不雅觀於七月某日糾人捉姦不獲忿甚乘勢欔取衣物小的並不同往桂春亦未将所攫衣物寄存小的家求鑒陸關寳供桂春是小的堂叔小的並未同往捉姦亦無攫取衣飾之事陸桂春供張朗卿前将小的未婚妻拐賣被岳父控告有案此次又與同族寡婦季氏通姦小的聞之於七月某日糾同泰山關寳往捉朗卿從後窓逸去小的忿極携取空箱一口現存家中小的刻患瘋濕症求恩釋歸張朗卿供小的與陸季氏並不犯姦實被桂春誣害大令判将關寳笞責二百板連泰山交人保出并取具改過切結朗卿責一百板取具不准再與陸季氏往來切結然後交人保出並飭地保趙蘭亭速赴桂春家弔取空箱聽候給陸季氏具領桂春發普育堂醫治○馬路工程局總辦翁子文太守移解竊犯劉發祥劉盤堂蒋大生及皮箱兩口衣句若干到縣前晚大令飭提研訊劉盤堂蒋大生同供小的等皆湖南人駕船爲業同鄉王李兩人在蘇州合造一船雇小的等爲夥八月十八日開行來滬劉發祥附之而至旣下椗並不上岸至二十六日王李同去不知所之旋於二十七日携衣物兩包下船小的等不知從何而來今王李亦不知逃往何處求鑒劉發祥供小的係湖南人前曾當勇斥革後暫住蘇州月前附王李之船來滬謀事抵滬後暫住船中不知伊等行竊昨日王将箱内衣服九件打疉成包囑小的負至十六鋪質錢詢問來由據稱在瑞昌木行竊得及至當中估錢時被失主認出将小的扭交巡捕解至捕房王卽乘間逃去小的並無夥竊之事叩乞原情大令喝令笞臀三百板鞭背一百下仍不供認遂一併收押所中衣箱存案 
[滬南騐棉局紀事]  
　　前日南市騐棉局巡丁查得鄉人王桂榮顧瑞生瞿木金朱秀棠以漬水棉花混售爰卽拘入局中昨日由局員何吉生明府研訊顧瞿互相推諉明府判各責一百板王朱免予深究飭将濕花曬乾方准領去○邇來騐棉局委員何明府查悉局中巡丁每向各鄉花販需索陋規殊屬不成事體爰飭家丁密查實在情形禀候定章整頓 
[虹口瑣聞]  
　　前日傍晚時有一駁船滿載煤斤駛至外大橋相近適某輪船迎面駛來不及避讓致被撞沈幸舟子四人素諳水性得未與波臣爲伍然所載之煤已盡付東流矣○前日傍晚時美租界密勒路第一百八十七號門牌王友發家有人将吸餘之紙捲烟棄於積薪中須臾火勢蔓延灼及窓户幸附近西人家置有水龍急将皮帶套道旁自來水龍頭上吸水狂澆始得烟消火滅 
[籌墊東振]  
　　啓者山東河决爲災情形甚重疉奉周玉帥電商盛宫保諭令籌辦義振各情歴經登報在案兹嚴佑这潘振聲兩善士親往災區散放義振嚴辦上游潘辦下游但以災區太廣徧野哀鴻冬春兩撫非數十萬金不可同人籌議多日殊覺爲難現在嚴潘二公卽欲　程惟有設法籌墊以濟眉急盛宫保首先籌墊銀三萬兩并製棉衣褲五千套上海道袁觀察墊銀四千兩信厚墊銀一萬兩席子佩墊銀五千兩朱幼鴻墊銀四千兩蘇寳森王瑞芝合墊銀三千兩曾襲侯捐銀一千兩陳潤夫墊銀一千兩汪漢溪墊銀一千兩焦樂山馬補之合墊銀八百兩陳養泉捐銀二百兩共計庫平銀六萬兩卽日釘箱装現交嚴佑翁帶去先行濟急再行續籌接濟之法惟災情如此之重若僅藉區區數人之力亦何補於萬一伏願海内仁人普發仁慈慨施援救俾嚴潘二公抵東後可以放手措辦不勝頂禱之至五昌里商業公所山東義振局嚴信厚周晉鑣謹啓 
[仁讓可風]  
　　啓者六月間周金箴觀察乘馬車行經大馬路時馬夫駕馭不愼致将包鴻卿先生坐車碰倒包君傾跌受傷金翁殊爲抱歉當卽備具英洋一百元作爲包君醫藥之費句君以彼此交好堅辭不受金翁更爲歉仄爰将該欵送交敝處撥充山東振捐爲包君造福則敬祗領之餘仰見金翁體察周詳包君心懷謙抑均有古君子仁讓之風莫名敬佩除繕付收條外謹登報章爲東省災黎九叩以謝上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贑撫防]  
　　南昌訪事人云署江西巡撫夏菽軒中丞抵任之初有家丁冐充門稿向屬員需索門包折席等情事經中丞查知卽将家丁驅逐並懸牌諭曰官署所用家丁專供役使本不准其干預外事本署院歴任所至約束綦嚴從無需索等事今值蒞江伊始凡署内家丁仍祇令供内役絲毫　准經手外事向來一切門稿簽押内外跟班用印執帖等項名色慨行革除所有各項陋規自可不禁自絶如有藉端索取者准卽據實指名具禀以憑查辦誠恐未及周知合行示諭卽希闔省寅僚以及諸色人等一體遵照切切特示 
[淮北鹺情]  
　　揚州訪事人云客有從袁浦來者述及淮北綱鹽向例五月開綱九月竣事自曩年風潮漫溢上岸鹽准被水衝刷後連年按綱補運以致本綱之鹽本年不能捆運且鹽河於霜降前後水卽乾涸而塲商票販又往往因細事　難不肯開運致誤事機上年經程前運司查悉大加整頓　立收發局派員駐局督催定限自五月起無論如何總須趁水開運依限運清否則官商均干未便乃今年甫至仲秋全綱引鹽已将竣事聞者咸曰淮北鹺務果能如此辦理歴久不懈又何患不蒸蒸日上哉 
[虐子案發]  
　　宜昌訪事人云湖北荆州府屬宜都縣民人某甲生有一子甫三四齡妻忽病故適有某乙者家有中人之　而膝下猶虚遂與甲議撫其子爲螟蛤旣而乙納一妾幸徵蘭夢而所撫螟蛉子已及九齡妾甚悍恐成立後成分其子之産也百計凌虐直至一息奄奄不待氣絶遽命人裹以蘆席瘞諸荒阡鄉農某丙頗具熱心目擊情形急以告甲甲卽投縣禀控乙懼罪輾轉央人緩頰得免提究適委員某君因公道出宜都頗聞其事迨公畢而回禀者荆宜施道某觀察觀察立卽将縣宰撤任改委王大令前往署理大令旣蒞任卽将乙拘案嚴訊或不致寃　覆盆矣 
[馬路工程局瑣案]  
　　前日沈　閣以蒋陳氏周雲龍無端滋閙倩人扭送捕房捕頭令解至馬路工程局總辦翁子文太守倩　　委員黄衡堂二尹研訊沈供小的係本邑人在王家馬頭裏街裕大米行執事去年十月某日赴英租界冶游與蒋陳氏相識嗣遂貨屋同居曾生一子寄養親串家每月由小的給資核算至今已費去洋蚨一百三十餘翼氏時向小的需索以故誓不與之往來詎知氏藕斷絲連時來滋擾今又與周糾合向小的强索銀錢爲此控求訊究蒋陳氏供小婦人係蘇州府屬某邑人年二十有九丈夫蒋某傭於英租界石路天仙戯園去年與沈野合私生一男暫由小婦人寄養親串家每月貼洋銀若干邇來沈将小婦人置之不顧度日維艱因情周同往索借不料沈非但不給反被扭控憲案叩乞恩施周所供與氏略同二尹判令沈給氏洋銀五元嗣後毋得再生枝節氏乃遵斷叩謝而退○彭文卿訴稱船户李洪喜吞没磁貨向之追詰突将夥計王錫榮毆傷叩求究辦太守飭水巡捕陳商榮将李洪喜及其黨李通桂彭應堂張大園趙根洪拘獲倩二尹研訊彭供稱小的係湖北人在新北門内開設碗店前雇石玉林之船至江西装運磁器駛至吳淞口外白茅沙遭風　損就近轉雇李洪喜将磁器駁運　申停泊竹行碼頭隨來店訴知原委小的卽遣王至船看守李意圖吞没反指王行竊糾人毆傷李　供詞一味含糊二尹命移解上海縣署請汪瑶庭大令訊究○姚伯棠控戴九元黄文秀欠銀一百餘兩等情二尹研訊之下諭令交人保出限三日内　明帳目禀復核奪 
[南市捕房紀事]  
　　前日有一女郎在南市馬路中徘徊觀望是係迷失歸途經江北舟子某甲送入捕房請爲安插捕頭頷之令留候家屬認領 
[英美租界晚堂瑣案]  
　　前者胡阿妹串同徐金生徐陳氏将其妻朱氏賣與魏阿桃旣而以捲逃爲詞控諸公廨經讞員鄧鳴謙司馬訊管押在案前晚提案復訊魏請追財禮洋銀一百元徐金生徐陳氏同供小的及小婦人爲朱氏作伐曾得洋銀十二元現　如數措繳胡供小的並未得過財禮洋銀求恩将妻給領司馬著徐與徐陳氏将所得洋銀十二元繳案然後荷以雙運枷發頭門示衆朱氏交官媒看管候追足財禮秉公核奪○徐阿　前控陸仁應誘拐表姪阿香事情司馬略訊口供飭暫管押前晚升堂研訊徐供小的與陸相識此次因事不睦遂将表姪阿香誘至瀏河賣與楊小狗爲義子向之理論竟敢逞兇求恩究辦陸供徐姦佔小的表弟婦某氏表弟向彼詰問遂誣小的拐賣伊之表姪司馬判将徐責二百板陸責三百板押候交人保出廳候備文移請寳山縣派差将阿香提案　奪○前者烟鴇包陳氏控宗德方将伊女小蘭子等情經司馬訊供管押在案前晚飭提覆訊包鴇聲訴前情李魏氏供小　子在蘇時向包鴇與其子心濤出名向小婦人抵去洋銀一百元賣與虔　李魏氏今心濤旣到捕房卽被人矇保出外司馬著分别還押候提小蘭子到案訊核 
[英美租界公堂瑣案]  
　　前日小利李阿金掩入陸杏生家圖竊經陸扭交包探顧阿六解案請訊李供小的前雖犯竊自經懲創業已痛改前非現方小本營生不敢再犯願覓妥人保出氷爲安分良民讞員鄧鳴謙司馬商之美總領事署繙譯官白保羅君著押候覓到妥人具保始准釋出如再犯案定罰保人銀一百兩并将李　律重懲○粤人李阿芬李載堂與車大胡阿二爭論車值致将手腕毆傷報由包探趙銀何拘送至案禀稱胡已送某醫館求治須閲兩禮拜方可告痊二李俯首求恩司馬判罰洋銀四元給胡爲養傷費○偷兒陳阿根混入高萬富家行竊由包探顧阿六拘送案下司馬判責二百板贜給高具領○無賴玉工陳阿林攫取韋阿二所携帽正四粒報經包探顧阿六拘獲其黨沈阿二解請司馬訊明枷責昨又将陳拘案司馬令提沈對質沈供小的與陳並不相識陳供刻由母親浼人向韋緩頰願償洋銀四元五角韋已首肯求免究懲韋稱此事確已經人勸和司馬判将陳押一禮拜以儆○容利西酒肆傭人沈金來竊取西酒兩瓶肆主疑蔣林利江仁生同謀報由包探徐阿華獲案請訊司馬飭卽開釋祗将沈笞責二百板 
[法租界捕房紀事]  
　　鄉人曹洪卿將地氷租與某洋商掯勒田單堅不交出致被洋商所控昨日讞員魏蒓塢大令飭包探恊同地保拘獲帶回捕房押候解送公堂訊究○前晚八點一刻鐘蘭芳里口錦芳廣東茶食店不戒於火韋捕房近在咫尺立時故熄僅焚去樓而一間事後捕頭查悉此店曾倩瑞記洋行保火險銀一千數百兩因將店主某甲拘獲略詰情由交人保出候查明究意因何起火然後解送公堂禀請讞員魏蒓塢大令判罰 
[美租界捕房紀事]  
　　前晚有一西人在篷路菜市將江北人吳阿玉肆毆被四百二十七號巡捕拘入捕房捕頭令押送該管總領事署禀請究辦○昨日某行軍夫李阿金曳載貨車至乍浦路偶爾不愼將吳三仔所曳東洋車撞壞吳之足背亦被碾傷事爲某號巡捕所見將李拘入捕房捕頭見吳所傷尚微令李償修車洋銀若十卽行釋出○昨晨偷兒張寳元潛至楊子路馬頭所泊某輪船上行竊衣物携之登岸卽被包探朱桂生拘獲連贓解入捕房捕頭令押候轉解公堂禀請讞員鄧鳴謙司馬訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
遴委候補直隷州知州王賡廷按照原叅各節　切訪查兹據該委員逐欵查明禀由該司道覆核會詳請奏前來臣覆加查核如原叅濰縣在烟台青島周村之間所有大宗貨物車載一過本地留銷　甚少間有二三客棧祗寓來往行人並無山積大宗貨物街市僅有零沽負販資本甚微且自青島至周村大車暢行之後貨物在　縣卸棧者無百分之一二卽按售　　　　金微押爲數亦甚寥寥並非者若周村銷貨差多尚可勉强認派也自前年委員到濰縣辦捐派以一萬餘金該縣鋪户全行閉門歇業嗣後官家巧立名目勒派濰商捐銀八十兩定爲歲額如極小之銅首飾鋪筆墨鋪點鹽菜線貨等鋪零剪洋布鋪以及女工黹繡之家亦　分攤認繳出示催捐危詞桐喝一節查長山縣之周村爲山東著名大鎭商賈雲集濰縣次之該處向無釐局前撫臣欲整理工商諸利爲民興務苦無經費可籌擬略仿各省抽釐成案酌收貨捐以濟地方之用官民久議未定旋據周村商董以按貨收捐等於抽釐數目繁重如由各商號分别資本大小　買衰旺酌定數目每年統捐銀一萬兩分年呈繳名曰商捐作爲地官應興利益及各項善舉之用自上年試辦起商情尚屬踴躍濰縣商務雖不及周村之旺然行商坐賈大小十九行行銷貨物尚較他處市面爲盛該處爲膠濟　路　頓碼頭地方繁庶應辦之事應興之利極多如設學堂築馬路興工藝等事必須逐漸試辦前因該縣學堂未立臣已撥給銀三千兩又因鐵路已通該縣應修車馬分路以便行李已飭商　局　撥銀二萬餘兩此外要需議照周村商捐以資補助上年曾　　縣商人公議認捐銀八千兩嗣因年關臨　議将冬季捐項緩至本年分季帶徵以紓商力本年三月十四日欽奉懿旨苛細雜捐卽行停止等因欽此當經檄飭司道欽遵辦理将瑣細捐項卽行停免該商等疑爲大宗損項亦在應停之列隨相率觀望希圖邀免卽經籌欵局司道派委候補知縣曾培會同濰縣知縣袁桐出示勸諭迄今欵尚未交該印委　亦遂未加催索並無巧立名目危詞恫喝之事又原叅濰縣知縣袁桐到任半年諸務廢弛詞訟拖延盜案疉出賭博不禁一節查袁桐自二月到任創立學堂振興丁藝尚知購求吏治其審理詞訟均係隨到隨審或因人証未齊未經審結者僅二二餘起二三兩月境内出有被竊行强之案二起均經勒限嚴緝濰縣賭風素熾該員到任後卽出示嚴禁尚非諸務廢弛又原叅袁桐年少性峻動用匪刑紳民畏之如虎一節原奏並未指明何事何案無從查　訪查並無動用匪刑情事惟該縣創立學堂袁桐擬暫租監生陳榮閒院作爲學舍陳榮不允該員開導不服頂撞隨當堂斥責致紳士嘖有煩言原奏或卽指此又原叅委員曾培前署濰縣知縣時值　教不和庸懦坐視釀成焚燬教堂巨案嗣辦理教堂賠欵强派濰民湊銀五萬餘兩從中分肥上憲聞其劣跡卽行撤任一節查光緒二十六年五月間濰縣拳匪焚燬美國教堂一所旋經洋務局爲美國教士議定賠欵銀四萬五千五百兩先由洋務局墊付銀二萬兩因曾培前曾署理濰縣知縣官聲尚好檄令前往濰縣會同印官勸捐在書院設局只該縣紳士陳性等公同收欵兩月之久收銀一萬餘兩交存縣庫曾培旋卽奉委代理樂安縣知縣此後收欵均由縣紳接辦曾培無從染指原參謂其藉教案賠欵攤派分胞自係傳聞之誤以上各節旣據該司道委員查明或事出有因或並無其事應請無　置議　袁桐向監生陳榮暫租學社因其不允頂撞輙予斥責辦理未免躁　桑已撤任調省任内所出盜案犯旣無獲應卽照例開叅並飭接任之員嚴緝贓賊務獲究報伏查山東地處濱海膠濟鐵路轉瞬　　省城　務繁興利益外溢亟應振興學校講求農商工藝以開風　而便民生無如經費支絀籌辦不易卽如中小學堂各府州縣至今尚未辦齊臣擬每府州縣每年酌助數百金通省十府一百七州縣歲需銀四五萬兩他如蠶桑一事山東出産不少祇因植桑養蠶繅絲不得良法遂致難獲大利現擬設立蠶桑學堂以期求精改良又華德公司鐵路鑛務本應商商合股因商股難集曾飭商務局代賈鐵路股票十餘萬兩一備将來風氣漸開華人得以備資向官購取同沽利益其鑛務股票現尚無欵購買此外民間應興之利不勝枚舉皆以費絀猝難舉辦又恐紛擾升任撫臣袁世　奏設籌欵局整理税捐大都取諸中飽者居多原欲以地方之欵興地方之利臣循其舊章補其遺漏量加整頓未嘗多　於民卽周村歲捐一萬兩仍爲本地農桑等事之用濰縣現認商捐如将來捐　亦湊作該縣學堂等項經費此係本地善舉民捐民用與公項無涉由官隨時督同紳商體察情形酌量辦理倘衆商始終觀望無所用其催追亦不必稍加抑勒總期於國計民生兩有裨益以仰副朝廷恤商愛民之至意所有查明知縣被叅各欵緣由理合據實覆陳伏乞皇太后皇上聖鑒訓示謹奏奉硃批知道了欽此 
[廣東按察使程奏報到任接印兼署藩篆摺十一日]  
二品頂戴新授廣東按察使兼署布政使臣程儀　跪奏爲恭報微臣到任兼署藩司日期叩謝天恩仰祈聖鑒事竊臣於留署兩淮鹽運使任内接奉兩江總督臣魏光　行知光緒二十九年五月十一日内閣奉上諭廣東按察使程儀洛著迅赴新任勿庸來京請訓等因欽此遵卽交卸署篆馳抵廣東省城奉兩廣督臣岑春煊廣東撫臣李興鋭飭知到任並委臣兼署廣東藩司篆務六月二十四日准升任臬司兼署藩司臣吳引孫将廣東布政桉察兩司印信文卷一併委員齎送前來臣當卽恭設香案望闕叩頭祇領任事伏念臣東浙菲材南　末秩乞外則一麾典郡晉階而六察觀風筦淮甸之鹺綱媿無涓效秉越臺之臬事攝慚藩條　被恩施益深悚惕查粤東當華洋山海之交衝布按爲錢榖兵刑之總匯萑苻未靖宜肅綱紀而甭盜源杼柚久空宜綜名實而蒸民困經正斯消邪　明刑以弼教爲先政舉在飭官方理財以得人爲本懲　當修乎内政綏來尤重乎外交檮昧如臣懼勿勝任惟有殫竭愚誠勉任勞怨隨時隨事禀商督撫臣認眞經理固不敢模　而廢事亦不敢操切以近名以期仰答高厚鴻施於萬一所有微臣感激下忱並到任及兼署日期謹緍　叩　天恩伏乞皇太后皇上聖鑒謹奏奉硃批知道了欽此 
[湖北學政胡奏激人材片十一日]  
　　胡鼎彝片再臣按臨各　於各學教官嚴加考察除将庸劣不職各員另行叅劾外查有内閣中書銜遠安縣訓導劉洪烈踐履無實學術　謹辦理學堂各事悉臻妥協最爲得力公安縣教諭夏　梅器識深穩留心政學來鳳縣訓導舒鎭觀品行敦謹仕不廢學 
 
 

Page 14

 
 
當陽縣訓　李炳范講約課士實事求是以上教官四員皆有用之才均州歲貢生楊超盧品端學粹鄉里矜式鄖西縣學廪生何子　學能務本尤精算術江陵縣增貢生田楨品端學雅辦理蒙學各　盡心籌晝士論翕然以上生員三人皆敦品積學之士可否仰懇天恩賞准將劉洪烈以知縣在任候選夏遹　舒鎭觀李炳范田楨賞加國子監學正銜楊超盧何子卿以教　選用以示　勵之處出口逾格鴻慈臣爲激勵人材　見謹會同兼署湖廣總督湖北巡撫臣端方附片具陳伏乞聖鑒謹奏奉硃批著照所請該部知道欽此 
[湖北學政胡奏叅劾教官片十一日]  
　　胡鼎彛片　臣按試各屬考察各學教官率能循分供職惟查襄陽府訓導左質謙蒙混要公貪鄙不職施南府訓導楊楷　守平常士讑不恊應請旨将襄陽府訓導左質謙卽行革職施南府訓導楊格勒令休致以儆官邪而肅學校謹會同兼署湖廣總督湖北巡撫臣端方附片具陳伏乞聖鑒訓示謹奏奉硃批署照所請該部知道欽此 
[江督魏兼湖督端奏陜省借領部欵請将漢口轉運局前存銀兩解還部庫摺十一日]  
　　頂品頂戴兩江總督臣魏光燾頭品頂戴兼署湖廣總督湖北巡撫臣端方跪奏爲陜省借領部欵請将漢口轉運局前存銀兩解還部庫並将不敷銀兩作正開銷邀免解還恭摺仰祈聖鑒事竊查前准户部咨准陜西巡撫升允咨陜西接運漕木咨部暫行酌撥銀五萬兩應　運漕省分照數籌還查潼關局册報共接迎凈米七百四十八萬五千餘斤支用運脚薪水等項共銀三萬四千七百四十五兩錢四分九釐卽係江鄂應還部中之欵等因應令将前項借欵部庫銀兩解部清欵等因當經行據前督辦轉運總局署湖北布政使新授湖北按察使岑春　詳稱遷查陜省派員在潼關接運寗鄂米石借撥部欵五萬兩前經詳蒙奏明應歸陜省造報其前在漢口所設之轉運局承領各省恊濟銀兩應歸該局造報者共庫平銀七十五萬一千七百八十五兩六錢八釐除轉運米石等項共支銷庫平銀七十二萬三千四百十四兩八錢五分七釐外尚存銀二萬八十三百七十兩七錢五分一釐前蒙奏明　候撥用在案所有陜省借領部欵應還銀三萬四千七百四十五兩二錢四分九釐擬請卽將前存銀二萬八千三百七十兩七錢五分一釐儘　解還部庫其不敷銀六千三百七十四兩四錢九分八釐無可籌撥應請作正開銷邀免解還　情詳請會奏前來臣等　核無異除咨部外謹會同恭摺具陳伏乞皇太后皇上聖鑒謹奏奉硃批户部知道欽此 
[兼湖北巡撫端奏抽收應城井鹽課税公並竹山縣川鹽陸課錢文摺十一日]  
頭品頂戴兼署湖廣總督湖北巡撫奴才端方跪奏爲光緒二十八年分抽收應城井鹽課税公費並竹山縣川鹽陸課錢文數目恭摺具陳仰祈聖鑒事竊湖北竹山縣抽收川鹽課錢及應城井課錢夕前經奏明每年彚報一次所有光緒二十七年分抽收前項鹽課錢文數目業經恭摺具奏在案嗣准部咨每年所收正課所支公費卽行併案造報毋得叅差等因當經轉飭遵照兹查光緒二十八年應城井鹽陸課共徵錢五千九百一十七串六百二十五文以八成歸正課錢四千七百三十四串一百文以二成歸公費錢一千一百八十三串五百二十五文又應城井鹽水課共徵收錢一萬一千四百七十五串五百二十八文以八成歸正課錢九千七百五十四串二百文以一成半歸公費錢一千七百二十一串三百二十八文又是年竹山縣川鹽陸課徵收錢二百四十串文總共通年徵收應城井鹽水陸正課並竹山縣川鹽陸課錢一萬四千七百二十八串三百文均經隨時解交善後局湊充軍餉其應鹽課内所　一成半二成公費亦經遵照光緒十年奏定　程分别作爲局用再應行不陸各課每年徵收約一萬二千餘串之數是年天氣晴多雨少蓄曬得宜經前司道等督飭局員認眞經收設法招徠方剔中飽積弊是以較前稍旺以後須當督飭局員認眞徵收以期愈有起　據署湖北布政使岑春　署鹽法武昌道梁　芬具詳請奏前來除飭将收支各細數彚案造册咨部外所有光緒二十八年分抽收應城井鹽課税公費並竹山縣川鹽陸課錢文數目各緣由理合恭摺具陳伏乞皇太后皇上聖鑒謹奏奉硃批户部知道欽此 
[蘇撫恩奏知府丁憂揀員請補片十一日]  
　　恩壽片再據江寗布政使黄建笎署江蘇按察使朱之　會詳稱徐州府知府齊蘭係正白旗滿洲雙山佐領下人由江西　州府知府調補江蘇徐州府知府於光緒二十九年四月十三日到任親母托　洛和舍　氏迎養在署於本年六月初一日在任病故該員係　親子例應丁憂所遺徐州府知府係沿河要缺例應由外揀員請補等情詳請具奏開缺前來奴才覆查無異除分咨部旗查照外　合　　兩江總督臣魏光　附片具揀伏乞聖鑒敕部查照謹奏奉硃批吏部知道欽此 
[盛京将軍奏展限昭信股票請奬緣由摺十一日]  
　　奴才增祺跪奏爲奉省各屬官商股票未能依限請奬完　懇恩再子展限以示體恤恭摺仰祈聖鑒事竊本年二月准户部咨開各省股票請奬奏請統扣至光緒二十九年七月二十九日限滿不得再行推展等因奉旨依議錢此欽遵咨行到奉當卽行局查照辦理兹據辦理昭信奉局署奉天驛巡道朱滎欽詳稱前奉札飭曾經嚴催各府廳州縣迅速查報並出示曉諭之後雖請奬者踴躍於　仍未能一律報竣現在限期又滿而綜計未能請奬者尚有二十餘萬兩推原其故實由於奉省原　股票紳商土著客籍各居具半兵燹而後或避回故土或移徙他鄉或貿易出外携票未歸或　轉抵押轇轕不清勾稽旣需時日駁　亦費周折以致請奬屢違定限並非無故延遲詳請奏懇再行展限等情前來奴才查股禀請奬前此展限半年已屬從寛辦理但奉省現與内地情形不同若因限滿槪子停止未免有阻捐生報効之忱亦無以昭示大信適閲邸抄直隸省現因股票請奬未能屇限完竣曾經　請展限奉允准合無仰懇天恩俯念奉直事同一律准再展限半年以光緒三十年正月二十九日爲限俾各屬得以詳　　核以免向隅再查奉天前遭庚子之夑不特公署案卷被燬卽官商承領股票實收亦多半遺失並請仿照直隸辦法補 
 
