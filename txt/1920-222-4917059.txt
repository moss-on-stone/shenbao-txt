# 1920 - 222 - 4917059

 

Page 1

 
 
   
 
 

Page 2

 
 
   
 
 

Page 3

 
 
時評 
[自以爲成功（冷）]  
　　觀各方面近日之情狀大抵自以爲成功矣即有一二尚未妥洽之事可以含糊者將以含糊了之不可以含糊者則以敷衍了之旣了之後又可高枕以事其所事急其所急爭其所爭非至生死存亡之交不再置念於國事矣　　然而失敗者則方潛伏伺機以圖報復之方也不能因此而得志者則方旁敲側擊以備乘時之起也故中國之改革永無澈底而時局之苟安决無幾時也命令 
　　八月十五日大總統令共和肇造五族一家向來中央對於蒙民無不優加待遇各蒙古王公喇嘛等亦多深明大義故外蒙自治曁呼倫貝爾特别區域均經先後呈准取消本大總統深幸遐邇同心不分畛域惟虞奉行官吏或尚因沿舊習浸至蒙情隔閡誤會滋生用特明申誥誡此後無論京外官署對於内外蒙古均應加意撫綏所有從前需索欺凌等弊務當革除凈盡並當崇尚黄敎維持習俗以順蒙情其有關蒙民福利者尤必悉心籌辦俾圖發達並由國務院轉飭法制局於此次改定西北籌邊使官制斟酌現在情形採取漢蒙參用主義妥愼釐訂呈候頒行用示中央蒙古王公之恉各該蒙古王公喇嘛等亦當仰體國家德意翊贊宏猷總期誠信交孚詐虞悉泯於以綏安邊圉同我太平本大總統有厚望焉此令　　又令特任陳毅暫署西北籌邊使此令　　又令薩木當扎木吹晉封爲郡王此令　　又令特任唐在禮爲裕威將軍此　　又令内務部呈准陜西省長劉鎭華咨請將藍田縣知事劉賡年醴泉縣知事賣纘緒試署朝邑縣知事雷震試署華縣知事王文芹試署澄城縣知事侯旬試署府谷縣知事李惟人免去本職均照准此令　　八月八日大總統令陸軍部呈請任命關景倫爲暫編奉天陸軍第一師步兵第二旅少校副官朱士勳爲第三團團附郭殿舉爲第四團團附楊振功爲騎兵第一團團附婁智達爲砲兵第一團團附裴春生爲步兵第三團第一營營長長璧爲第三營營長蕭國慶爲步兵第四團第二營營長孫鴻裕爲第三營營長魏祝三爲騎兵第一團第一營營長于鳳林爲第二營營長王永清爲第三營營長姚維忠爲砲兵第一團第二營營長趙萬發爲第三營營長馮舜田爲工兵第一營營長王世卿爲輜重第一營營長張旭升爲砲兵第一團副軍械官均照准此令專電一 
[北京電]  
　　吳佩孚應召到京分謁當局仍請速開國民大會現正討論召集手續（十六日下午五鐘） 
[北京電]  
　　蘇李復靳電純竭誠翊贊永矢初心苟可劻助敢辭赴蹈（十六日下午五鐘） 
[北京電]  
　　曹張擬十八同出京回任昨致南北要人通電内容（一）正式協商解散新舊國會（二）依六年選法組統一之新國會明年四月朔爲開會期（三）國會未開前召集國民大會討論去年所交付滬會問題至制憲歸國會不主國民大會（十六日下午五鐘） 
[北京電]  
　　財交兩部將實行改組（十六日下午五鐘） 
[北京電]  
　　周自齊今早十時自津來京顔前日到范今夜到明日同赴府謁見卽可就職（十六日下午六鐘） 
[北京電]  
　　决發命令禁兼職裁冗員（十六日下午六鐘） 
[北京電]  
　　倪電武穴毛鴻英譁潰潰兵竄皖願受撫已繳械（十六日下午六鐘） 
[北京電]  
　　田中玉電馬師着手改編惟欠餉三十餘萬魯實難籌請賜撥濟（十六日下午六鐘） 
[北京電]  
　　京漢路一律售票改收現洋（十六日下午五鐘） 
[北京電]  
　　權領電派南翔帶拖船赴廟街已與日人商妥所有華僑可一次救回（十六日下午六鐘） 
[北京電]  
　　宋小濓電謝軍要求准彼武裝通過沿路來崴或留滿站否卽武力從事乘機佔路（十六日下午六鐘） 
[北京電]  
　　黑孫電告謝軍定眞（十一）日駐大烏里我軍若不許通過彼卽以武力對待並有某軍暗助請示機宜（十六日下午六鐘） 
[北京電]  
　　日俄和約中俄許日船在黑龍江自由開駛營業影響吾國航權政府擬提出抗議 
[北京電]  
　　巴黎電俄社紅軍在波蘭進偪英法聨合通牒致俄勞農政府勸與波蘭先停戰再邀各代表至倫敦會議俄已派員赴英惟對波仍猛進將至波京英又電俄詰責復俟波代表到當議停戰 
[北京電]  
　　東京密電日政府密令現駐俄境興凱湖之第五師團出動預備佔領中東路形勢極危岌 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月十七日星期二（申報第二張）舊曆庚申七月初四日（六）專電二 
[香港電]  
　　海圻艦昨出發游弋汕厦（十六日下午六鐘） 
[香港電]  
　　贛陳對閩守中立派潘某來粤表示昨謁岑（十六日下午六鐘） 
[香港電]  
　　督署探報盧已令駐閩浙軍回浙當道聞李厚基辭職京擬任王廷楨督閩恐李去無藉口攻閩改取急進（十六日下午六鐘） 
[香港電]  
　　國會昨宣言段黨雖覆大法未復賣國條約原可依約法宣告無效亦莫由挽救非至護法救國大業完成不解除責任（十六日下午六鐘） 
[香港電]  
　　軍府令授莫榮新譚浩明陸軍上將勳二位林葆懌海軍上將勳二位趙恒惕勳二位吕公望鈕永建冷遹一等文虎章李根源于右任陸軍上將銜湯廷先勳三位另桂系將官十餘授勳三四五位（十六日下午六鐘） 
[香港電]  
　　留粤國會議員憤吳佩孚駡國會擬集會宣告孚罪狀以報復張魯泉王葆眞北上係代表兩院謁張曹詢北對護法意見並請復舊會（十六日下午六鐘）公電 
　　武進縣商會來電申報館轉各報館江蘇各商會鑒省長違法調俞長財廳侮蔑蘇民敝會議决拒絶借漕以伸民意特聞武進縣商會世界路透電 
[波蘭之勞農政府]  
　　十四日柏林電第四過激軍司令通告德國報界代表謂波蘭比洛斯土克地方已於六月三十日建設勞農政府俟過激軍占據波京後即將移往華沙而在該處與俄國勞農政府依據自决基礎商訂和約洛加爾報載稱波蘭人現恢復格洛丹士與桑恩兩處之德國舊砲臺在維斯土拉河陣線布置防禦工程 
[俄波之近情]  
　　十五日倫敦電星期捷聞載華沙電稱波蘭代表已於昨晨啓程赴明斯克　　十三日華沙電聞政府近東事務專家勞平斯氏將偕美使休士氏赴華沙不日即將啓程　　十四日柏林電波蘭軍已退出東普魯士境之蘇爾道其地爲華沙丹齊鐵路所必經之地距末拉瓦西北十五哩 
[各國之對俄波]  
　　十二日華盛頓電各報一致贊成美政府關於波蘭時局之牒文而尤稱讚不承認過激黨政府之態度　　十三日巴黎電巴黎發刊之紐約日報載稱德俄兩國曾於近十日内訂定軍事政治經濟聨盟志在推翻凡爾塞和約恢復戰前之德國邊界俄德奥三國另行聨盟如匈國協助波蘭則卽起而抗之　　十五日倫敦電迦芬氏投稿於觀察報謂法國承認藍格爾將軍一舉已使英國不能藉何理由因波蘭事而進行切實之戰爭並使東歐全部悉仰列寗氏之鼻息又謂英法協約必須修改應爲自由與好意之聨盟而不應有如目前關係之箝制聨盟也 
[俄國之鑽石包]  
　　十三日華盛頓電税關截得勞農政府寄與此間所謂駐美過激黨大使馬丹氏之包裏一個内有鑽石百餘粒現信此乃俄國前皇室珍寳之一部分　　十三日紐約電未經承認之勞農政府大使馬丹氏否認曾知俄國寄與之鑽石事並稱前皇室珍寳經勞農政府没收者　皆存於國庫中 
[各國之對德近事]  
　　十四日巴黎電協約國委員會在愛森集議擬按照斯巴煤斤條約調查改善德國礦工狀况辦法　　十三日紐約電按照目下之計畫德國交出之軍艦將損其舵而開足速力駛入大西洋由美艦隊發魚雷及大砲轟沉之 
[英國人之失業恐慌]  
　　十五日倫敦電星期捷聞徴實國人失業恐慌日甚之説據該報自各工業要點徴得之消息觀之利物浦造船業之前途殊爲黑暗船港工人與電氣業工人大受影響賦閒者已有數千人赫爾彭萊南威爾斯地方亦有此項消息傳來 
[美國無綫電費]  
　　十三日華盛頓電海軍無線電報自明日起可接受商業私人或新聞電信傳往法國商電取費與海電同新聞電費每字一角再寄往歐洲他國之電信亦可拍發由呈昻無線電臺傳遞 
[英美之火油菜]  
　　十三日倫敦電每日郵報載管理煤油事務迦　門爵士之談片略謂美沙波太米亞油井不歸爲國有任令競爭性質之英商公司開辦之繳納紅利税留充美沙波太米亞善後經費依照目前所擬計畫埋管運油經過叙利亞而達地中海法國已表示同意　　十三日紐約電紐約美孚油行已召集股東大會議將公司資本内美金七千五百萬元增至一萬五千萬元並議發股息每股本百元得息二百元 
[各國近事記]  
　　十四日巴黎電巴黎發現鼠疫四起死一人現望疫症不致蔓延　　十三日倫敦電駐英卸任日使珍田與其夫人今日與英皇英后茶會　　十三日倫敦電英皇今日接見駐華英使艾思敦爵士賜以勳章　　十五日倫敦電愛爾蘭柯克巿尹於星期四日晚在巿議會列席新芬黨法庭時被拘後現在獄絶食　　十三日華盛頓電台萊西州參議院已贊成女子參政權議案修正文台萊西爲贊成該計劃之第三十六州故女子參政權憲法之修正文已得必要之多數贊成　　十三日舊金山電羅馬尼亞太子已從火奴魯抵此太平洋路透電 
[雙城子之俄政府]  
　　十三日海參崴電雙城子今亦組織政府從此西比利亞東部又多一政府矣海參崴國會議員四人以雙城子巿尹爲領袖脱離海參崴政府之關係另行組織獨立黨决將地方巿政會改爲雙城子獨立政府帶有復古之色彩雙城子巿尹從海參崴回後卽頒發示文（一）否認海參崴政府及於雙城子權力（二）宣布雙城子巿政會爲雙城子唯一合法政府聞該巿尹已請日人以日幣三千萬元借與新政府而以各種讓與權爲交換品並允採用日本幣制所有境内華人凡不願效忠於新政府者已令巿尹諭令出境巿尹並發令罷免雙城子警長之職因其不服從之故雙城子街道聞現由日兵巡邏 
[吉林俄領之交涉]  
　　十六日北京電俄使署近曾請求政府對於俄國邊界予以必要之保護半月前過激兵一隊越入蒙境華兵欲以武力拒之過激黨乃退回俄界華人以爲高梅闊夫將軍必匿跡於吉林省故中政府與俄使署交涉俄使署已諭令撤換吉林俄領事而以長春俄領事代理吉林領署事務中政府不欲停閉吉林俄領署因其可就近監視高梅闊夫等之行動也 
[上烏定斯克之商務委員]  
　　十六日北京電上烏定斯克商務委員不久將到京聞勞農政府代表隨之俱來其領袖爲塞福爾通斯基氏其人乃著名西比利亞過激黨委員現改名竹林氏 
[南北近事]  
　　十六日廣州電出兵赴閩驅逐李厚基之籌備刻在進行中軍憲力守秘密日人通信社之消息無甚根據　　十六日北京電吳佩孚昨午抵京今日與張作霖曹錕晤談總統定今晚設宴欵待之國外要聞 
[德國特約通信（續）（王光祈六月十七日寄）]  
　獨立社會民主黨旣拒絶社會民主黨之請更於其機關報發表八個條件其意以爲社會民主黨若能容納此八個條件亦可入閣其條件如下（一）解散舊日一切反對革命之行政官署以工黨黨員補充之（二）取消一切例外之非法命令（三）重罰前次暴動要人（即三月柏林軍閥之變）（四）凡炭電鐵鋼之運輸交易種種事業槪歸公有（五）大土地與大森林亦歸公有（六）對於生活必需品須確實擔保（七）製訂法律槪以社會主義爲基礎（八）與各國講友誼與俄國速聨合實行和約應負責任此八個條件在獨立社會民主黨固視爲家常茶飯不足爲異在社會民主黨視之則以爲若容納此種條件無異自毁其平日之主張故社會民主黨憤而言曰吾黨拒絶軍閥派而願與獨立社會民主黨共同組一保護工人之内閣可謂竭盡心力矣而獨立社會民主黨乃不諒苦衷拒人太甚將來國家若有大變故發生獨立社會民主黨應負完全責任云云　　社會民主黨與獨立社會民主黨之携手旣不成功德國總統乃改命國民黨漢辭Heiz組織内閣國民黨在議院中亦非絶對多數若欲組閣仍非請求社會民主黨相助不可於是漢辭特赴社會民主黨接洽由母蘭及魯擺Loebe兩君招待今將其問答辭錄下漢辭問曰吾黨（指國民黨組閣貴黨（指社會民主黨）願相助否魯擺答曰我與母蘭君敢代表敝黨致答辭於足下曰吾黨已决議不與向右走之政黨（其意即指舊派因德國議院中舊派皆居右邊也）組織内閣其原因有二（一）對外國方面貴黨曾發布許多布告其宗旨與吾黨之宗旨極端反對礙難承認（二）對國内方面吾黨於前此執政期間已無法使工人滿意今若與貴黨握手其勢恐更難使工人滿意並且貴黨當選舉時故意破壞吾黨名譽如文告中有（君等欲脱離現政府之覊绊乎速選吾黨議員）之句故敝黨更不願與貴黨携手漢辭曰君言頗明確又問母蘭曰君亦有言否母蘭（即現任内閣總理）答曰無此是吾黨議决之案吾以爲將來無論如何無與貴黨在政治上共同工作之基礎漢辭曰甚善惟君等今日之答案對於軍閥派是否亦係如此母蘭曰黨然於是漢辭遂去國民黨與社會民主黨又無調和之望矣夫國民黨係屬於資本階級彼社會民主黨雖屬温和一派然亦主張社會主義者不過較獨立社會民主黨爲緩進耳又何能與資本階級之國民黨携手乎漢辭旣去乃向總統辭組閣之命亦可謂大掃其興矣　　中央黨號稱調和新舊者也故亦曾代國民黨向社會民主黨説項然社會民主黨之態度甚爲堅决於是中央黨首領托累寳Trimborn遂思聨合民主黨國民黨三黨組織内閣三黨議員爲數雖屬不多然可望社會民主黨與德意志國性民黨兩黨維持中立只對付一個倔强不屈之獨立社會民主黨而已中央黨旣欲與民主黨　手組閣於是民主黨亦提出六個條件（一）無條件承認Weimarer憲法（二）禁止帝政派之煽動（三）禁止任何階級專政或優先權利（四）在政治社會文化各方面上彼此應互相了解（五）禁止任何階級及種族之仇視（六）委任官員不以其黨派爲標準而以其能力右六種條件雖尚持平然與獨立社會民主黨及德意志國性民黨兩極端派之主張則甚相背馳現在兩極端派旣在議院中同占多數究竟此種内閣成立與否却是疑問且現政府即係社會民主黨與中央黨民主黨三黨所聨合組織已爲國民所厭棄今僅易社會民主黨爲國民黨仍係三黨聨合組織吾但見其混亂之局益形混亂而已國内要聞 
[北京通信（吹萬）]  
　　靳閣發表後之官場逐鹿與懲治禍首當閣員問題遲疑未决之時忽因四照堂杯酒言歡而靳氏署理内閣之令竟下徐氏此舉其迅捷殊出人意表靳本欲將各困難問題待薩代閣解决而後就任俾收駕輕就熟之效及在四照堂爲徐所窘迺不得不允就斯席一副重擔從此肩挑此固非靳氏所得已也靳氏署閣之命旣下於今日（十日）上午八時入府謁徐循例謝委其所陳言謙遜異常略謂彼迺一介武夫當此内訌外患相逼而來實不足以當此重任惟以總統之信任與友人之敦促遂不得勉爲其難幸總統神明過人以後事無大小悉由府中作主内閣但爲傳遞之人當或不致隕越徐東海亦温慰有加謂民國法律本規定責任在内閣一切事務當然完全由内閣負責亦當然由内閣作主吾但知内閣所議决之事爲之蓋印侵權之舉余必弗爲云云復討論閣員問題約四十分鐘即出其閣員名單至今恐尚未大定曹鋭之内務本已得靳張同意及徴其本人意見則竟得隴望蜀要求以内務而兼直隸省長非特靳張期期以爲不可即仲珊亦覺斷無此辦法不得不令其讓步於是最難解决之一部遂因是而解决矣葉恭綽之交通其先因受各方攻擊已爲靳徐所拒倘閣員名單早三五日發表則交通一席本已不屬於葉然葉氏固長袖善舞者也運動手段自命萬能且以周自齊與葉爲同系而靳又依周爲腹心周因之進言於靳曰前次内閣之所以掣肘者實爲財交兩部屬安福系故今公旣以財政委自齊倘交通不得其人財部仍孤立無助不足以有爲不如以交通畀譽虎公迺可以措置裕如靳爲之動迺力主任葉不知葉早爲狡兎三窟之謀如交通不得則謀農商農商屬志潭則復降而求幣制局總裁今則無事於此矣倘早日發表交通當無變更王迺斌初謀交通不遂則思其次以謀農商及内務將屬曹氏葉張又有移任農商之勢而王迺斌竟有改司法説矣政府任人之翻雲覆雨其可笑一至於此然據政界消息政府方面欲以司法畀王氏初非無故良以王之爲人素重氣節遇事大有公而忘私之槪無論何人彼可不顧情面任意更易及徴王氏同意王自知才位不當遂有種種無謂之要求因是而不能决旣而曹鋭讓步内務出缺而王氏之農商迺復穏固王寵惠雖有蘇李之薦因受曹張之反對以是不得司法司法得人復不易遂畀董康閣員名單至此迺略定然謀更易者正大有人在旬日來因閣員問題不知費了多少手續更了多少人員始有此結果亦云難矣至於次長問題目下亦正在逐鹿中楊潤初本屬民黨旣入舊交通系新舊交通分裂楊歸新安福部初組織由交通系薦於安福安福爲運動蘇省議員所費黨欵在當選議員中爲最巨以最多數黨選電告安福本部者卽此公也及靳民組閣楊與安部吳淵合組吃飯團背安福而助靳其後吳楊内部衝突吳曾登報聲明脱離關係而楊氏遂爲吃飯團魁復組北洋時報以擁靳當此次政變當然爲有功者之一楊固與舊交通系有瓜葛者也譽虎長交通楊遂謀爲交次及葉受外界攻擊交不可恃迺轉而依志潭謀内次曹爭内務楊復見機降以謀財政部印刷局長依自齊今志潭有回復内務之訊則此君内次成否已成爲一疑問交次則世章與廷爵兩徐相厄財政則已决定潘復兼鹽務署長曲卓新亦爲財次代復位曲氏前曾爲魯省財政廳長與靳周皆舊相識張弧則决遷幣制局倘譽虎交部不成則此位當虚以待譽虎恐不得已而居其次亦未可知錢能訓運動内務無成迺復理其故業昨電江浙兩省略謂太湖水利開辦經費准財政部來咨已照貴處由中央解欵内撥付十萬元蘇六浙四究竟何時可以照撥卽希電覆以便派員具領云云藉此以明無復得内長心一場遂鹿於此似可告一段落矣所謂懲辦禍首問題者在今日亦爲要案之一第一批禍首十人除李思浩一人外餘皆受日人保護此事頗受外界指摘日公使小幡迺竟於昨日通知我外交部及各國駐京公使聲明彼國護我禍首承認之九人者在彼兵營内藉口於國際道德及歷次先例谓無他種作用外部即以是請示於徐靳而張作霖氏則力主要求引渡恐日本以此數人平日所爲賣國行爲皆有功於彼國且留之尚足以乘機爲我國禍未必肯允我所請也我國民於此可以覘兩國問究竟利害若何與親善若何矣第二批禍首單亦已發表政府即有其餘勿再株連之言對於皖系巨魁段祺瑞氏各方雖仍有多辭謂不當舍之不懲而東海則以靳氏之關係與個人之私交故不爲己甚日昨奉天省議會復致電府院曹張力主拿辦段氏其電曰日内恭讀大總統明令對於此次稱兵喋血畿甸各禍首嚴予拿辦並將安福部實行解散以剷根株而平民怨仰見除惡務盡蕩滌舊污之至意凡屬人民無不同聲忻忭惟默查外問有不能無異言者段祺瑞卵翼私黨擅啓兵端自稱司令威脅元首總其罪惡罄竹難書比之徐曾諸禍首更有主從之分拿辦尤難稍緩再此次明令對於段氏竟予優容置諸不問僅治從犯而不治主犯揆諸情理豈得爲平邇來各省公私團體紛電中央請將段氏一併科以重罪民意所在公理益彰本會謹本斯旨電懇政府迅予拿辦以奠國基而伸法紀謹電奉聞不勝切禱之至云云言者諄諄恐聽者仍不免藐藐也以私情而枉國法豈亦刑不上大夫之意乎至於略跡原心曲爲之恕旣不能謂爲合法又非齗齗以法律爲口舌而反對國民大會之成立者所當出此也我國政府多半矛盾政治未上軌道於此可見一斑矣（十日晚） 
[新内閣種種消息]  
靳氏就職通電新内閣閣員業已明令發表就中如外交顔惠慶財政周自齊敎育范源濓本人俱不在京尚未實行就職故前日之國務會議亦未舉行聞政府方面已分電敦促前日公府宴請外蒙王公並預邀新閣員全體坐陪又靳總理於就職日曾有通電發出茲覔得原文照錄於下（銜略）雲鵬曩攝中樞荏苒經年以平日邁往之懷竊冀稍效愚誠有所匡救乃刷新政治之志願旣以事機多舛未克舉其百一即國人想望之和平統一苦心擘畫粗有端緒亦以牽掣梗滯未覩厥成因循引疾久深慙疚邇者國難甫寗亟謀建設迭承元首策勉仍以組閣相屬一再瀝辭未邀鑒察時會益艱責任益重自顧輇庸詎克肩承第以元首責望甚殷於義不敢自諉已於本日就職惟今日之局猶之洪波氾溢陽防盡潰挽救之策亦惟疏瀹開導使其咸循定軌而後乃有政治之可言故前此軍閥政團之弊皆今日所當引爲鑒戒蕩滌廓清與之更始尤必先謀統一使國基鞏固始可除舊布新以從事於建設之途此後凡可振導祥和者雲鵬當引爲先務力圖匡濟如天之福統一觀成其時百政待興羣流蔚起必有閎才碩望出任國重相與謀政治之刷新慰國人之喁望雲鵬當退避賢路爲太平之幸民於願斯足茲敬所欲揭陳者雲鵬暫攝國務之期當以國家統一之日爲斷所願邦人君子諒其愚悃羣策贊導俾底於成抑不僅雲鵬之幸敢布胸臆佇聞匡敎靳雲鵬眞印又自靳内閣發表後各省區已紛紛來電致賀茲錄江蘇軍民長官賀電全文如下（銜略奉九日電令恭悉我公重膺揆席載秉國鈞薄海臚歡蒼生受祜公孫入閣信西漢之得人謝傳登朝喜東山之復出况當天日重光之會已奏攙搶盡掃之功陸宣公不負生平賴此風雲際會司馬相能銷邊謫宁瞻兩勛名祗布頌忱敬祈垂鑒李純齊耀琳蒸印商議善後辦法靳氏就職後除眞日發一通電分致各省區外並定於日内召集一特别閣議集全體新閣員並曹張兩使討論施政步驟聞所擬討論之事項已由重要秘書預備日程大旨如下（一）統一問題分對軍政府之方法與對孫唐之方法（二）財政問題分清理舊債另訂新債兩項而新債亦分内外債兩（三）收束軍事問題分欠餉之還付方法及裁兵二成之手續（四）國會問題是否以國民會議解决兩國會之運命抑以舊約法召集新會（五）外交問題對於軍事協定如何廢除對於二十一條如何提出國際聨盟以上五項事關重大故不得不於曹張在京之時商量辦法俾中央與地方以後長保持和衷之聨絡亦即靳氏公開政治之一種誠意並聞不僅與曹張二使商議對於其他各省及西南亦均擬有電報通知冀收集思廣益之効云衆次長之逐鹿閣員明令旣已發表後次長問題尚未完全决定但據最近調查已略有定局大致内務許寳衡或楊潤財政曲卓新潘復敎育袁希濤司法張一麘外交陳籙農商江天鐸交通徐世章聞不日均須發表云新閣員之動靜新閣員發表後開内務陸軍海軍司法交通農商各總長均於前日上午八時赴府謁見東海面陳謝悃當蒙總統勉勵一番旋即退出赴院與靳氏稍事接洽卽先後出赴中央公園歡锓曹張兩使大會嗣於下午均先後到部視事接見僚屬畢當即發出呈報通告惟外交財政顔周二總長尚在北戴河敎育范總長尚在天津云 
[南北和訊一斑]  
籌辦情形南北和議總代表李純繼任其委任證早經由院辦妥專員賫送南京聞李督擬即就軍署組織和議辦事處所有人員槪以署中各處課人員兼任以節經費現正籌議移寗問題業經電滬促令分代表施愚李國珍二人來寗商洽一面並致電中央報告籌辦情形雙方態度廣東十日電云軍政府接到北方任命李純爲和議總代表之通告後卽發出承認之通電至關於會議遷移南京之件傳聞岑春煊由大局之關係上並無何等反對但須與陸榮廷熊克武等協議後始能合復云愛護約法南京某中將致電於政府云李督主張以舊約法召集新國會而對於國民大會並未提及並謂新選舉法選出之總統或恐因之而失其根據此無足慮者因東海爲全國所愛戴西南軍政府亦已贊同故安福之第二届國會不能成立將來召集之國會方爲第 
 
 
 

Page 7

 
 
　　中華民國九年八月十七日星期二（申報第二張）舊曆庚申七月初四日（七）　　二届國會則約法可以不致摇動云　　謀和計畫統一南北一事實爲新閣成立後之先决問題據聞此事經靳曹張三氏迭次會商之結果業已具有眉目關於地盤之分配亦經略事擬定以陸榮廷爲兩廣巡閲唐繼堯爲滇黔巡閲莫榮新督粤譚浩明督桂劉顯世督川譚延闓督湘陳炳焜長桂楊庶堪長川劉成勳川邊鎭守使趙恒惕零陵鎭守使熊希齡長湘如不願就則另行物色並聞將來開議時即本此預定計畫與西南磋商云 
[關於禍首問題近訊]  
　　據外人方面消息在日使聲明收容禍首未提出之前外交部曾致外交團領袖法使柏卜氏略謂中國禍首十名業經明令拿辦中國當局深信諸禍首藏匿使館界内應請領袖公使設法將其交出引渡與中國當局依法辦理云云法使接得上項公文當即通告各國使署並請各使對於此事自行辦理各使署接得此項通告後卽有數使署分别向外交部當局口頭聲明本使署並無收容中國政治犯情事日前日使致外部之公文卽稱接得法使通告之結果據聞日使對於收容禍首態度頗强硬無論如何决不交出其所持理由謂在國際公法上收容他國政治犯之權實神聖不可侵犯并謂今次舉動係按數年來前例辦理云云又據外人官場方面之意見以爲此問題終必歸於因循敷衍延長時日使人淡然忘之諸禍首遂得趙遥法外安然無恙又據外交界消息日本收容禍首之照會送交外部後代理外交部務陳籙因事關重要曾赴公府向東海請示辦法以免再激起人民之憤怒聞所議計畫卽將各省公民團體呈請中央懲辦禍首之文電向日本公使説明對於此案之民意决不可因袒護九人再鼓動各省排日之風潮一面再請公使團向日本公使提出忠告務令其尊重中國民意早日引渡俾速了此案云　　北京學生聨合會因日使通告外交部公然承認收容禍首聞此消息異常憤慨僉以此次安福禍首侵吞公欵枉法殺人純然屬於私人犯罪與政治犯絶無關係且彼輩昔日敢於如此作惡一般人皆疑與日本有密切關係是日人對於安福禍首事前事後皆不免有包庇之事實屬干涉我國内政無可容忍遂一致贊成立刻召集臨時會議討論對付辦法聞該會總務股已於前晚發出通告召集緊急會議云　　前竊據司法總長之朱深其地位係徐樹錚一手提拔故爲安福之鷹犬者無所不至而違法舞弊之結果經直軍方面爲之查出者竟有存欵四百餘萬之多（已被携去者尚不在内）朱氏對於家族毫無感情其父本一老州縣隠居本鄉不直其子所爲故亦從不來京此次朱深獲罪累及家族其八十餘歲之老母不知去向頗屬可憐云　　據天津消息李思浩前有云其在華俄道勝銀行隠避者殊不足信近經詳細調查李思浩已由某國人保護於前數日抵津現寓英租界本宅至用何法竟能安然抵津則不得而知惟其人在津則是千眞萬確云云第一批禍首逃入日本使署以段芝貴爲首當時日使只允携帶僕役二名衛兵二名同住次日梁鴻志又欲住使館不允遂商諸段芝貴段減去一僕從即許梁同住其後則陸續而來至於第二批之康士鐸等則與日之廚房商議各交一千元允爲收容費其待遇情形第二批不如第一批遠甚光雲錦聞已逃至上海張宣之列入有二種原因一爲獻議於西北軍計畫有秘密條陳在司令部搜出一爲徐樹錚曾以一萬五千元之天津支票交張宣托傳良佐代領亦發查出以致二罪並發云 
[湘江之政訊與軍事]  
　　此次湘軍攻克長岳始則一般武人飛揚跋扈近則議員政客又肆囂張日來省長民選及開辦省自治之議又盛倡於一時頃已有著名政客某某等數人極力鼓吹並集會於嶽麓山某幽靜清凉處所從事於省長民選制及省自治制之研究聲言將於半月以内製成此兩項草案以備上峯採用而期民本主義之實施雖譚延闓不以此爲然而主張者又爲一强有力之政客凡稍明湘政内幕情形者均信此草案成立以後政界必將有絶大之暗潮云　　湘議會已定於九月一日召集臨時會議現在該會議場所駐軍隊已經遷出正在飭匠估計工程以便修復惟一般輿論之於該會頗有非議之者蓋以法律而論該會早已滿期時效旣失自應卽時改選（湘議會成立以後民國二年曾開常會一次湯薌銘督湘將其解散五年正式恢復復開臨時會一次譚氏二次督湘又經開常會兩次臨時會三次）且該會份子複雜從前開會時屢次搗亂其毫無成績已爲湘人所厭惡前歲張敬堯蒞湘時復多獻媚張氏而博得顧問諮議頭銜及各種差委者主指不定尤不足以代表人民近已有人具呈省署請卽籌備改選以適合國民公意　　湘省敎育經費前次雖經規定以每年鹽斤附加税之六十六萬餘元撥作敎育專欵然以連歲以來軍事繁興此項附加税早經提作軍餉故敎費常欵左支右絀現經敎育委員會議决仍將此欵撥還另設機關管理永遠作爲敎育經費不得變更業已呈由譚氏指令照准其指令如次呈悉查湘省敎育素稱發達近因政潮影響反落人後推原其故由於經費無着以致作輟無常前功盡棄殊屬可惜本兼省長久擬劃分敎育經費另委專員經理俾敎育計劃按年遞進不虞中墜茲該會請將附加各項鹽捐撥作敎育常欵事屬可行應予照准候令榷運總局曁財政廳將該會呈内指定各欵查明數目會同册報本署著爲定案無論何人何時不得挪作别用至該項敎育經費經該廳局等查覆確定後應如何經理保管之處仍仰該會妥定章程呈署核奪云云　　續云湘西自常澧鎭守便王子斌被殺又復惹起波瀾其子王春初興兵復仇自稱常澧護國軍總司令率隊進佔慈利逼走卿鎭藩其後又自願改編業經電致譚祖菴察核譚氏曾分電駐澧州之李抱氷駐津巿之陳護芳兩司令飭即體察情形分别辦理如能就範改編亦甚相宜否則准其便宜行事相機處理李陳得此電令方在籌議進行而消息傳來春初復有大舉之耗蓋其前此之請求改編實緩兵之策也現在春初已將乃父平日剝削所得之資財一槪提出復勒令民間捐助巨欵以充餉銀招集西路各處悍匪至萬餘之衆除原有鎗枝千餘桿並奪得卿部槍枝數百桿分發各軍外徒手兵士則悉用梭標等件以爲武器又奪得慈利石門大庸三縣以爲根據地方聲勢浩大宣言非捉得卿衡必不放手刻已信其得力將官賀龍等之計劃將所部匪軍分作兩起一起扼守三縣各要隘一起分略附近各地方據軍界確息春初所部之先鋒軍已向常德縣城着着進取距常城一百里之菖蒲瓦地方已有王軍大隊駐紥卿部副司令李隆幹則敗至距常城七十里之盤龍橋正在收集殘兵預備背城一戰譚氏得此報告已令李抱氷陳護芳等迅即進兵以期早日平定並聞李陳恐逼之過急難免不四處亂竄滋擾地方業已定右剿撫兼施之法即日分途進取　　辰沅道尹張學源原擬率隊向川邊逃遁以爲田義卿軍隊所阻又擬折而之黔亦以有匪軍堵截其間祗得暫就永順保靖一帶屯駐現在譚組庵以迭據永屬人民呈訴張氏罪惡請予申討遂令剿匪司令陳渠珍率隊進擊張氏聞此消息以非戰無以自存遂一面整飭所部預備應戰一面招集館匪以厚勢力凡辰州所屬之鄔宿以上各地方均已派有重兵駐守其由辰至保靖各要道則均已挖斷蓋辰州以上地勢險峻非常要道一經斷塞即難通過雖有水道亦極爲陡急也就此形勢而論恐辰永之間又將不免於戰禍矣 
[魯學生會請討馬良]  
天津各界聨合會近接山東學生會電云魯省不幸逆賊馬良盤踞要津盜弄兵柄該逆豺狼成性蛇蠍居心假安福之威結倭奴之好去歲和約拒簽詢謀僉同山東尤感切膚之痛人民益覺憂心之焚於是全體聨合一致反對無非冀失之東隅者或能收之桑榆詎料該逆急謀破壞肆意摧殘以盜賊待學界志士濫用刑威以過激誣回敎良民立予槍斃忍心害理莫此爲甚况復組織庚申俱樂部廣樹黨援統領邊防第二師擅作威福其勢愈張爲禍愈烈尤可恨者閲牆禍起直皖操同室之戈討逆軍興曹吳請尚方之劍魯省適當其衝加以强鄰虎視土匪蜂擁稍知大義者不敢妄動該逆甘爲戎首不衡人言率烏合之衆抗驍勇之帥不待兵戎相見勝負已分猶敢負隅肆虐進攻不已迫商會墊借軍餉金融因之恐慌責小民輸送戰品巿面因之騷擾奉軍因以增加蘇督致來詰責禍國殃民罪難擢數若令長踞魯省後患益難收拾本會同人迫於利害不得不作猛獸之驅用是臚列該逆罪狀以告國人倘蒙羣起贊助鳴鼓而攻俾害羣之馬不能久於戀棧吞舟之魚不致終於漏網山東之幸亦全國之幸也 
[張宗昌抵贛情况]  
　　前援湘第二路總指揮暂暫編第一師長張宗昌十一日抵南昌庽百花洲奉直會館行轅十二日十時陳督前往拜會晤談良久十一時辭出張師長隨卽命駕往軍民兩署及各機關答拜當出行時街上軍警加班站崗陳有手槍隊一排跟隨張師長則有機關槍隊人數倍之均乘四人籐轎並有少數馬隊夾護疾趨過巿陳狀貌高胖轎輕身重嘗左右倚張身軀亦長人略瘦削留有黑濃鬚下午六時陳督在署設筵歡迎張師長金壽良參謀長及其隨員孫王袁林等高級軍政長官及三議長商會長龔士材紳士陳永懋皆陪席時張元旭天師適由滬來陳亦請來作陪張列第二座一時軍樂洋洋異常熱閙至七時半始盡歡而散聞在座時陳督多慰勞語並感其助防贛西之功張則屢述感謝贛省助餉優待之情及聲明並無黨系一以保衛地方爲主現未奉令移動當與陳督共維治安秩序以慰民望並言滬報載其軍隊開至巿汊之不確云云聞張此來（一）因到贛兩月因防務覊身始終未與陳督謀面久欲來省會晤一抒積愫又安福系造謡生事亟宜表白（二）該軍久駐湘省數月未領餉銀現在中央無欵接濟仍望贛中借撥聞張在省盤桓數日仍擬返袁外間傳其將派軍隊協防九江之説殊非事實政界定日内借順直會館（今年新落成者在都司前）召集梨園子弟音樽恭候各界以張此次在袁約束尚嚴皆爲欣慰頗有發起請筵以聨感情者兩月以來安系謡言甚多今陳張開誠布公杯酒釋嫌一般小民莫不大慰云 
[張敬湯被捕後所聞]  
　　張敬湯因煽惑軍隊圖謀不軌業經王督軍派員於十日夜半在漢捕獲交軍法處訊辦各節已見前報茲將續聞分述於後　　軍法處對於此案極爲愼重前日程處長親自提案審訊問張何得煽惑軍隊並示以證物張不肯招認答謂此均係仇人害我我决不肯作此不法之情事程處長乃照供錄呈王督軍請察核辦理　　前日有商民謝人傑在軍法處呈控張敬湯詐騙該商金錢甚多請合案究辦程處長已准如所請呈請王督核辦　　王督軍對於審訊張之口供極求翔實曾與軍法處長會商良久並面諭該處長認眞辦理勿得漠視聞張之烟癮甚大今處此軍法森嚴之地豈容其吞雲吐霧故烟癮大發甚至呼天籲地形狀極爲可憐云　　張在武穴煽惑軍隊聞其計劃悉出於秘書藍伯琴前日經武漢總稽查處在特别區拿獲業已解送軍法處訊究矣　　十一號由武穴附近開來張屬步兵兩營甫到諶家磯由馮旅軍隊截住直至夜十二點始在造紙廠收容繳械十二日一律給恩餉一月分别遣散聞此兩營軍隊均稱受張煽動是亦張煽亂證據之一也 
[寗垣中國科學社開會紀]  
　　本月十五日爲中國科學社開第五次年會大會之第一日是日會所布置極爲周到下午二時半該社社員及政學商各界來賓到會者不下八十人先由社長任鴻雋君致開會詞大意謂本社此次開會有特别可紀念者卽爲本社社所及圖書館之成立而所以能達此者皆由社員之熱誠與社會各界之輔助因説明科學社之目的爲由學者組織研究學説之所雖目前因能力不足但可爲文字之鼓吹然此後則希望力行實地研究云繼由書記何奎垣君宣讀山西督軍閻錫山祝文及南通張季直先生賀電於是來賓相繼演説敎育廳長胡玉蓀先生演講大意言中國古時學説雖發達而苦無統系故進步甚緩科學精神即在爲有統系之學問且言中國前數年社會趨向注重科學鄙棄文學今則頗移其重視科學者重視哲學不知德國之敗實非科學之咎蓋國家欲發達其能力非有科學不可也次由實業廳長張軼歐先生演説言中國近日新舊派學者之各偏一方前者專軍經驗而不問學之有無後者又尚空談不求實際皆無科學精神因言科學原理是天然的不是人造的中國古人喜以心造理不務觀察故科學不發達張先生演講時詼諧百出一座皆爲之傾倒因爲時已不早故要人到會者如警察長王清泉及各界代表皆無暇演講旋由社員楊杏佛君致謝詞閉會欵待茶點盡歡而散 
[魯人歡迎美議員盛况]  
義議員團十二日游泰山畢當晚即宿山上翌（十三）日專車赴濟南濟垣各團體於是晨八時均赴車站迎迓至九時議員團乘專車抵濟計議員二十人眷屬三十人督軍省長鎭守使代表敎育廳實業廳財政廳警察廳鹽運司巿政廳濟南道尹交涉公署各長官商會農會敎育會律師公會外交協會各界聨合會提倡國貨研究會學生聨合會各團體農工商礦醫五專門學校三中學一二兩師範女子師範及男女各高小曁在濟美人鵠立鐵道兩旁約六七百人遥見議員團順次下車一齊脱帽鞠躬三呼萬歲當由交涉署致歡迎詞美議員代表致答詞並與各界代表慇勤周旋遂乘官府方面預備之汽車人力車按照前定次序由車站出發至濟南飯店休息經過緯二路赴齊魯大學參觀沿途商家居户均懸掛國旗表示敬意至十二時參觀畢折回城内赴督署午餐督軍省長招待均極隆重席間暢談中美兩國親交前途尤爲懇切餐畢遂赴馬鎭守使署觀技術三時出署遊覽大明湖由歷下亭而鐵公祠而北極廟張公祠歷覽大槪並在湖畔少息六時頃出城由二大馬路逕赴緯五路慶商茶園觀劇觀罷散歸已十二時餘俱赴車站北上山東外交協會特裂紅緞長方大旗上書JusticeForShantnng公道與山東字樣贈送議員團以作紀念復送歡迎詞一份（歡迎辭已載昨報）商界聨合會贈山東東綢二十五疋繡花二十五件男女學生亦皆各有贈品云 
[南京快信]  
李督堅辭總代委任證亦迄未送寗滬公團電請李督派員赴滬接收和會卷宗並清理一切帳目李因不願就總代表故决不預聞蘇議會擬電京請解散新國會依舊法選舉合法國會各公團以時局平定公呈軍署請即下令解嚴李齊兩長會保文龢署兩淮運使李廷棟署蘇菸酒事務局長經鹽務菸酒兩署復電照准已先下委任令秦洸昨出京來寗謁李督面陳要政楚謙楚泰兩艦昨由下關駛赴上游巡弋造幣廠長王克均有辭職説副廠長朱蔭棠有升充希望地方通信 
[蘇州]  
吳縣勸學員連任吳縣勸學所勸學員彭應昌衛顧德胡如玉袁培基四君均届二年期滿照例應行更委茲經所長潘振霄以該四員任事以來辦事認眞不遺餘力擬請均行連任以資熟手等情呈奉温知事核准現己頒給委狀並呈報敎育廳查核矣標賞營牆石料蘇垣建立吳縣圖書館地址早經擇定王廢基舊營盤惟該營盤四圍營牆磚石各料頗多若以之建造新屋未能合用惟有售去另購新料現經縣敎育會將該營牆石料出未標賣定於八月二十一日投標出賣一俟售去即須開始建築圖書館房屋云將重查振興賬據吳縣公署第二次審查振興電燈公司賬據及祝蘭舫不允簽名蓋章各節迭誌前報茲悉祝已具呈道署略稱六月二日第一次審查情形業經電部有案本月四日第二次審查縣廳兩長均未蒞席遣派代表悉係蘇籍各法團到會者又均另推與小電機有關之人審查告竣絶無指出外股確據乃將所交賬籍悉數扣留其意何居殊深疑慮等云王道尹閲呈後批飭吳縣查復温知事奉文後即轉函各法國知照一面擬再定日期重行開會審查該公司契據云 
[揚州]  
八字橋巨刦案破獲高郵縣屬八字橋白晝發生巨刦一案經該縣知事彭世祺除飭警隊上緊跴緝外並咨駐防郵興軍隊一體協緝茲悉業經興化縣警備隊與高郵縣警備隊在兩縣交界地方緝獲盜匪十三人當場格斃四人解經縣署鞫訊屬實收監詳請懲治矣秋榖登揚揚州四鄉秋稻已次第收刈預計七成收穫新米價格每石由七元三角至八元左右云 
[南京]  
齊耀琳自請查辦私運蘇米電北京大總統鈞鑒國務院内務部鑒八月十二日滬報載江蘇省議會議員蔡鈞樞等上大總統公電内稱查齊耀琳前因李思浩介紹私運蘇米供給安福黨費醵成米荒等語閲之不勝詫異蘇省米禁已歷多年每值滬米價過八元雖軍漕准運之米亦均電請停運案牘具在更僕難終姑舉最近之事約略言之本年四月間據江海關監督呈奉税務處令准華僑協濟公會在上海購運米五萬石於海參崴等處又據該監督呈奉税務處令准華洋恊濟公司備米三十萬石分運香港等處耀琳均以蘇省禁運嚴電拒絶夫以税務處准運之米尚且一再截留豈有復准他人購運之理該電所指不知何因查蔡鈞樞等鄉望素孚夙深欽仰凡其一言一話均足風動一時决不至以毫無根據之談上陳鈞鑒除電蔡議員等提出確證明白答覆外伏乞迅即併案從嚴查辦不勝悚惶待命之至齊耀琳寒即 
[湖南]  
常德通俗敎育報厄運常德通俗敎育報係薛前知事所創辦開辦甫及半載苦於經費支絀山各界聨合會擔任維持乃因著論軍事招待費及鹽斤加價事觸怒紳富蔣佑齡及商會長羅芷安鄭蓮蓀等强迫該報停版現雖竭力支持而勢頗危亟已快郵報告各公團矣 
[嘉興]  
南鄉發現紅蜻蜓南鄉順風橋小字港等處十四日午後由北飛來紅蜻蜓數萬隻盤旋空際良久旋即飛集田野該處茅豆蔬菜等葉均被食無餘嗣即向西飛去幸禾稼等物毫不損壞農民視爲天幸云雜評一 
[廢督與裁兵（外言）]  
裁兵爲此次戰後之一機會余旣言之矣蓋以可由潰兵降兵入手也而廢督亦爲此次戰後之一機會蓋以可由勢在必易之各督入手也是故湘督可先廢川督亦可先廢閩督陜督亦可先廢若然則旣免兵爭之禍又可堵逐鹿之勞然後再推及各省勢自順而易矣若在旣無之督而復另簡則其無廢之之心可知也 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月十七日星期二（申報第三張）舊曆庚申七月初四日（十）本埠新聞 
[二十餘團體籌備國民大會]  
　　廣肇公所等二十餘團體爲組織國民大會策進會事特於昨日擬就函稿定於今日發布各團體其原稿云敬啓者民國肇造俶擾九年戰禍頻仍商業凋敝國權民命斵喪幾盡追原禍始莫非武人官僚議員政客盜弄我國民主權之所致今時機已至國民大會之聲喧傳殆遍國民人格之得喪繫於此舉失此不圖神明裔胄不啻自夷於奴隸民族尚何有爭冋主權之一日同人等痛國民根性往往騖空言而不求實際無形中之敗壞民國者不知幾許今國民大會之舉爲國家命運之所寄使我純粹之國民復袖手坐視其幸而不爲强權者所遏止亦難保不爲陰謀家所僞託放棄之結果無一而可况上海爲民意之中心全國觀聽之所繫國民大會之能否實現即以上海之舉動爲進退同人等鑒以上種種爰於昨日開聨席討論會决定發起國民大會策進會其（宗旨）在策勵國民以自動的精神進行國民大會其（目的）在一方促國人發表意見一方劑國人意見之趨於一致使國民大會得早日實現後本會卽行取消其（範圍）在不使武人官僚議員政客混跡於本會致國民大會非産生於純粹之民意耿耿此心如是而已當時與議同人一致贊同因决定暫假廣肇公所爲事務所爲着手籌備之地貴會爲上海國民團體之一國民主權當然不肯放棄則國民責任卽當然不願委卸因備述理由函請貴會於三日内推定代表自三人至十一人每日下午四時至六時蒞臨事務所（即甯波路廣肇公所）公同討論策進會進行事宜凡在成立會未開以前加入者槪在發起之列剴切布陳惟希公鑒竚候正式復示此頌公安廣肇公所寗波同鄉會全國烟酒聨合會上海紙業公會全國工界協進會武昌路浙江路百老滙路虹口裏六路滬西七路滬北五區愛克界三路唐家弄北山西路天潼路福德路吳淞路崇明路四馬路五馬路法租界東北城中城大東門邑廟豫園滬北六路華界滬西商界聨合會同啓八月十七日 
[定期討論對付罪魁辦法]  
　　昨有四川旅滬同鄉會留日學生救國團温州旅滬同鄉會中國花邊聨合會聨名發緊急通告於各團體云敝會等鑒於舉國共指之賣國賊有爲當道所情縱有受外使之庇護元惡未除後患滋大公决邀請各團體定於八月十八日（卽陰曆七月初五日）午前九時假北河南路天后宫後進樓上公開討論籌議對付敬特函請貴會推舉全權代表準時到會共籌辦法國家幸甚 
[吳佩孚覆商業公團函]  
　　商業公團接吳佩孚復函云敬復者接讀華札誦悉一切奬飾逾恒愧無以當此次興師討賊原爲民意所驅策即戰勝結果亦全國民意戰勝非直軍戰勝也前所主張國民大會蓋鑒於全國糾紛解决無術此疆彼界難期統一故願以全國民意之主張爲解决時局之標準辦法如何胥賴國人之研究縱不能全國一致卽由各地國民自由集合團體發表正大之主張當於國家統一大有裨益主權在民載在我國約法國民自决更爲世界潮流聊表寸衷藉答雅意專此奉復祇請公安吳佩孚啓八月十二 
[蘇人阻止借欵與俞紀琦]  
　　江蘇公民張我權等通函云上海各報館轉全省農商敎育會中外各銀行省立各營業機關均鑒齊氏不道違法殃民擅委俞紀琦爲財政廳長而俞亦覥顔就職違反民意渺視中央對地方爲民蠧對政府爲擅專大惡不除澄清無望蘇民爲自衛計已拒絶借漕爲相當防禦第聞銀行及徴收機關主管人員或因飯碗問題或因情而關係有借欵與財政廳者設有此事應作爲私人借貸不能作正開支我江蘇人之江蘇不能爲少數人所斷送我江蘇人之財政亦不能爲羣小所紊亂現方要求省議會清查在未經决定以前無論以何等名義動撥及締結何種借貸契約蘇民誓不承認特此通告敬請各銀行各徴收機關注意江蘇旅寗各縣公民張我權王之新孫繼宗伍學濟賀瑞民等八十六人仝叩 
[張季直覆蘇議員電]  
　　南京省議會王發蒙胡允恭荆保宸先生鑒蒸電悉前已派人切實陳説矣謇 
[舊國會補選劉顯世爲總裁]  
　　聨合通信社得雲南咸日（十四）急電云國會在雲南於八月十四開非常會議補選總裁劉公顯世當選 
[滬商歡迎法前總理隨員紀]  
　　前晚（十五）八時中國銀行行長宋漢章華商電氣公司總理陸伯鴻中法實業銀行買辦朱魯異商務印書館副經理李拔可四君假滬南沈家花園設宴歡迎法國前總理班樂衛君之隨員馬丹及那達二君並柬請商學界人士與宴者法人方面有新任法公堂會審官葛邦禮君法工部局學校校長高博愛君代理總巡費奥理君巴和律師及蘇榮理君華人方面有朱志堯謝仲笙沈志賢朱葆三顧馨一張文棚席立功莫子經諸君席間朱魯異君用法語代表在席華人致歡迎詞大意謂今日之會一爲歡迎馬達二君二因二君即將離滬恭送行旌辱承諸君惠然肯來鄙人等曷勝欣謝二君游華雖爲時無幾惟行旌所至於中國礦産之豐富原料之充足人民之習勞當亦略知大槪所惜提倡無人以致貨棄於地進行遲緩二君回國必能將此情形宣布於貴國人士之前得其助力互相提携使兩國交誼愈形親密鄙人等謹祝兩國萬歲當由那達君起立答詞略謂鄙人來游貴國見聞所及皆足以徴實貴國爲地大物博之國人民又皆優秀勤敏前途希望正自無窮即今在座諸君皆係各界鉅子冠冕羣倫鄙人得膽丰采無任欣忭貴國各業之振興悉惟諸君是賴敬祝貴國萬歲葛邦禮君起立云　今日雷總領事另有事阻不能與宴囑爲道歉中法邦交夙形輯睦今夕歡聚一堂實爲兩國人士愈形親密之鐵證謹祝兩國萬歲馬丹君起立云鄙人所欲言者那葛二君業已説過茲不贅述中國實爲無盡寳藏惟交通尚未利便必須多築鐵路務使全國貫串運輸便捷商業自可振興云云迨散會時已鐘鳴十一下矣 
[法國飛行家遲來原因]  
　　文滙報云戰時法國飛行隊中之著名航空家里古氏星期日晨從澳門乘自置之飛機擬向上海飛來星期六日卽電上海法總領事謂星期日午後五時可抵上海届時法總領事與捕頭等準備招待但昨晚竟未到今晨來電謂由澳門飛至福州之寳塔島因商舖關門無從購得煤油且遇逆風故决計在閩留住一夜今日（星期一）又來一電謂今日可望繼續飛行而達上海查福州適在澳門與上海之中間由澳到閩計四百哩左右費時四五小時由閩到滬亦需四五小時但在今日午後尚未有到滬之消息里古氏在中國南部之飛行界中頗着聲望已在澳門組織公司置飛機十餘架常在香港試騐飛行藝術駕機往來於澳門香港之間擬即經營飛行營業定期往來於廣州澳門香港福州上海各處 
[駐津法兵回國過滬續紀]  
　　駐津法兵由津浦路南下轉乘滬寗車來滬已誌昨報茲悉此項兵士前日在寗乘夜車已於昨（十六）晨到滬計法軍官三員法兵二十七名安南兵二名共三十二名行李二十六件即由法工部局派來之裝貨馬車二輛載去 
[南洋公司選送學生放洋赴美]  
　　南洋兄弟烟革公司選派留美商科陳其鹿傳耀誠農科唐啓字三人乘太平洋輪船公司（委内瑞拉號）郵船放洋赴美昨（十五日）十二點該公司招待中餐二點用汽車送該生下船并由該公司職員鄭健廬鍾可成李暮簡程萬張光宇等代表送船該生親友送船者亦甚多該船於昨日四點啓行并由該公司贈送每留學生襟章一枚以留紀 
[理科敎授研究會大會紀]  
　　十五日上午理科敎授研究會開大會於理科實騐室除會員外本地及松江寳山各高等小學校之理科敎師亦多到會首由總幹事吳和士君報告一年來之會務及理科實騐室之建築與設備情形其經費來源全係省補助欵曁各團體捐助計補助省欵一千五百元江蘇省敎育會六百元商務印書館三百元上海勸學所二百元省立第二師範學校二百元省立商業學校二百元實學通藝館一百元科學儀器館一百元省立第一女子師範學校六十元省立第一師範學校四十元合共三千三百元提議事件（一）隨時聘請相當敎師實授各種應用工藝案議决先從學校用品實用品化妝品藥用品入手學校用品如粉筆墨水洋墨水等實用品如火柴造紙鍍鎳人造顔料洋漿糊捕蠅紙等化妝品如花露水雪花膏生髮油等藥用品如薄荷腦薄荷油樟腦丸臭藥水光明水十滴藥水等以短期間敎成俾學習者能自行製造爲度得酌收學費俟聘定敎師後即登報布告不論會員與非會員均可來會學習（二）理科講習會舉行日期案議决明年暑假期内舉行在三個月前咨請敎育廳通令各縣保送聽講員於開講一月前爲保送截止期（三）通信研究應設專部案議决照辦俟職員會詳定辦法後即通知會員及各學校（四）理科實騐室特設管理員案議决照辦並推定中華職業學校理化敎師錢夢渭君擔任自年八月起全年酌送津貼費銀五十元選舉職員當選者如下（總幹事）吳和士（副幹事）章伯寅（編審員）王飲鶴王中丹朱和鈞杜就田凌文之陳景歧陳毅岑陳慶棠唐閏生黄頌林黄竹銘楊衛玉顧紹衣顧蔭亭共十四人（書記）華享平吳伯儔（庶務）錢夢渭朱有章（會計）戴渭清講演由吳和士報告視察淮揚徐海理科情形隨附對於敎材敎授設備上之意見討論此後理科改進問題議决敎材方面除必要之常識外當注重鄉土材料活用現行之敎科書敎授方面注重自動主義以學生觀察實騐所得之結果爲敎師施敎之出發點再加以補充整理散會已下午六時是日新入會者有劉芸書朱有章陳如翔姜世維許書紳馮福聲六人 
[國語講習會行將閉幕]  
　　上海縣勸學所於暑假期内假縣立第一高小學校開國語講習會早誌本報該會自上月二十二日開始講授以一月爲期至本月二十一（即舊曆初八日）終止到會聽講者俱有勸學所編給號證計各巿鄉敎職員等共一百五十人刻因行將終了經潘贊麟會長與顧胡兩敎師酌定自今日始正午講授語言文字下午分别考試俟績分終結塡發證書届時並柬請本埠敎育機關各領袖到會觀禮並列名呈報 
[總商會新董公訂互選會長期]  
　　上海總商會前曾有十五號互選會長之説茲悉經新當選各董事公同商訂定於本月二十五日（卽舊歷七月十二日）下午三時齊集總商會議事廳互選會長云 
[兩路發售京綏路聨票]  
　　京綏路通車已有三日故由滬到京綏路各站之聨票於昨日起返寗滬杭二路一律出售矣 
[各輪船進出口消息]  
　　國内輪船寗波寗紹公司之新寗紹輪船昨日開往寗波所裝出口貨有白米二千餘包麵粉八百餘袋紙頭一百餘件生鐵五百餘擔其餘爲香烟鉛皮鐵絲顔料瓜子水菓等各項雜貨又太古公司之新北京輪船昨日開往寗波裝往出口貨有荔子乾八十二箱白米五百餘包麵粉六百餘包點銅錫六十餘塊洋靛青一百餘桶及山芋粉藥材等各種雜貨　　長江招商局之江新輪船昨由長江開駛來滬所裝進口貨有白米三千餘包茶葉二千餘箱桐油一千二百餘桶水菸五百餘箱其餘爲小麥小捆紙頭等各種雜貨該輪昨晚開往長江各埠出口貨有黄白糖五百餘包生鐵六百餘擔棉紗一百二十餘包玻璃六十餘箱檀香五百餘件及鉛絲荔子乾細紙等各項雜貨太古公司之成京輪船開駛長江昨日所裝出口貨有紫銅一千二百餘擔牛荳油三十餘簍肥皂二百餘箱細紙三十餘件洋靛青五十餘桶蔴袋四十餘件其餘爲白籐鉛絲鉛皮洋紙顔料等類昨日怡和洋行之隆和輪船從長江裝來蠶豆及黄豆共七千五百包並藥材一百數十件　　港粤招商局開駛香港廣東之公平輪船昨日所裝出口貨有花生仁二千餘包麵粉三午餘包土布一千餘包花衣三百餘包電料一百餘箱棉紗二百餘包白礬三百餘件細紙一百餘件黄白糖三百餘包及藥材黄豆絲綢等各種雜貨又太古公司之綏陽輪船開駛香港廣東昨日所裝出口貨有黄豆小麥花生仁二萬餘包豆油五百餘簍及紅棗海蟄油魚乾紙烟土布皮蛋機油等類昨日怡和洋行開赴香港汕頭廣東之同升輪船裝去出口貨有花生肉二千數百包機器麵粉三千餘袋花餅一千餘袋電燈電料一百餘箱酒五百餘壜火柴二百餘箱上海裕興隆裝赴汕頭隆成之樟腦油三百餘箱及土布洋紗二百餘件象皮胎五十餘個怡和洋行前日自汕頭來申之財生輪船裝來進口貨有錫箔三千餘包蔴袋數十件罐頭食品及水菓千餘件英輪船公司之日本（Japan）號昨日（十六號）由香港開駛八月十九號星期四午後可抵上海又該公司之開伐（Khiva）號將於八月二十號由香港開駛來滬　　温州招商局開駛温州之廣濟輪船昨日所裝出口貨有黄豆四百餘包并肥皂香皂芝蔴花衣麵粉等各項雜貨國外輪船中美中國郵船公司之中國（China）號前於七月二十五號由上海開駛經過長崎現已於八月十二號安抵美國舊金山該公司之尼羅（Nile）號已從舊金山經過檀香山與横濱前日（十五號）由長崎開駛定於今早抵滬招商局中棧碼頭該尼羅號將於八月十九號早晨五點鐘直接開往香港云歐亞昨日法國郵船公司之阿摩瑞Amazone號從日本來滬並無乘客搭來已定本日開赴馬賽等處其由滬搭乘之客約有一百餘人英公司之克來盈號亦於今日開至英國之倫敦裝去出口貨以麵粉爲最多又該公司昨從香港到申之Plassy刻定二十二號開赴馬賽至倫敦及盎凡爾斯日本日本郵船會社之近江丸昨自日本來滬裝來貨物有大批藍白色之書報紙又有立馬及人虎美人牌之洋紗並火柴烟咀等項又有横濱丸亦於昨日到申裝來有上海老順記之大批鉛皮及細鉛絲六七千件洋釘千餘桶及大宗洋布機器等項更有麥加利銀行由輪裝來銀塊四百四十塊道勝銀行一百塊每塊約七百兩左右 
[友華銀行銀巿報告]  
中美新聞社譯友華銀行十六日報告云上星期六日倫敦銀價近期跌一先令八便士遠期漲一先令四便士紐約銀價不動紐倫滙價三六五此間定價不動巿况强固午後金鎊電滙價六先令半便士金圓價一一○此問存銀漸少兩日内必須補充其意味即中國將入出口貨有白米二千餘包麵粉八百餘袋紙頭一百餘件生鐵五百餘擔其餘爲香烟鉛皮鐵絲顔料瓜子水菓等各項雜貨又太古公司之新北京輪船昨日開往寗波裝往出口貨有荔子乾八十二箱白米五百餘包麵粉六百餘包點銅錫十餘塊洋靛青一百餘桶及山芋粉藥材等各種雜貨長江招商局之江新輪船昨由長江開駛來滬所裝進口貨有白米三千餘包茶葉二千餘箱桐油一千二百餘桶水菸五百餘箱其餘爲小麥小捆紙頭等各種雜貨該輪昨晚開往長江各埠出口貨有黄白糖五百餘包生鐵六百餘擔棉紗一百二十餘包玻璃六十餘箱檀香五百餘件及鉛絲荔子細紙等各項雜貨太古公司之盛京輪船開駛長江昨日所裝出口貨有紫銅一千二百餘擔牛荳油三十餘簍肥皂二百餘箱細紙三十餘件洋靛青五十餘桶蔴袋四十餘件其餘爲白籐鉛絲鉛皮洋紙顔料等類昨日怡和洋行之隆和輪船從長江裝來蠶豆及黄豆共七千五百包並藥材一百數十件港粤招商局開駛香港廣東之公平輪船昨日所裝出口貨有花生仁二千餘包麵粉三千餘包土布一千餘包花衣三百餘包電料一百餘箱棉紗二百餘包白礬三百餘件細紙一百餘件黄白糖三百餘包及藥材黄豆絲綢等各種雜貨又太古公司之綏陽輪船開駛香港廣東昨日所裝出口貨有黄豆小麥花生仁二萬餘包豆油五百餘簍及紅棗海蟄油魚乾紙烟土布皮蛋機油等類昨日怡和洋行開赴香港汕頭廣東之同升輪船裝去出口貨有花生肉二千數百包機器麵粉三千餘袋花餅一千餘袋電燈電料一百餘箱酒五百餘壜火柴二百餘箱上海裕興隆裝赴汕頭隆成之樟腦油三百餘箱及土布洋紗二百餘件象皮胎五十餘個怡和洋行前日自汕頭來申之財生輪船裝來進口貨有錫箔三千餘包蔴袋數十件罐頭食品及水菓千餘件英輪船公司之日本（Japan）號昨日（十六號）由香港開駛八月十九號星期四午後可抵上海又該公司之開伐（Khiva）號將於八月二十號由香港開駛來滬温州招商局開駛温州之廣濟輪船昨日所裝出口貨有黄豆四百餘包并肥皂香皂芝蔴花衣麵粉等各項雜貨國外輪船中美中國郵船公司之中國（China）號前於七月二十五號由上海開駛經過長崎現已於八月十二號安抵美國舊金山該公司之尼羅（Nile）號已從舊金山經過檀香山與横濱前日（十五號）由長崎開駛定於今早抵滬招商局中棧碼頭該尼羅號將於八月十九號早晨五點鐘直接開往香港云歐亞昨日法國郵船公司之阿摩瑞Amazono號從日本來滬並無乘客搭來已定本日開赴馬賽等處其由滬搭乘之客約有一百餘人英公司之克來盈號亦於今日開至英國之倫敦裝去出口貨以麵粉爲最多又該公司昨從香港到申之Plassy刻定二十二號開赴馬賽至倫敦及盎凡爾斯日本日本郵船會社之近江丸昨自日本來滬裝來貨物有大批藍白色之書報紙又有立馬及人虎美人牌之洋紗並火柴烟咀等項又有横濱丸亦於昨日到申裝來有上海老順記之大批鉛皮及細鉛絲六七千件洋釘千餘桶及大宗洋布機器等項更有麥加利銀行由輪裝來銀塊四百四十塊道勝銀行一百塊每塊約七百兩左右 
[友華銀行銀巿報告]  
中美新聞社譯友華銀行十六日報告云上星期六日倫敦銀價近期跌一先令八便士遠期漲一先令四便士紐約銀價不動紐倫滙價三六五此間定價不動巿况强固午後金鎊電滙價六先令半便士金圓價一一○此問存銀漸少兩日内必須補充其意味即中國將入於買銀之巿場則上海滙價必漲卽巿况有漲高之傾向云 
[猪油出口逐年加多]  
英文滬報云中國猪油出口之數逐年加多一九一三年僅輸出七十五萬磅去年則增至三百萬磅有餘就種種現象觀之猪油輸出之額尚可逐漸加增目下匯率不利輸出較爲沉寂蓋油商不願於每銀一兩值六先令或五先令十便士時將油售出也聞英政府限定猪油價格每噸不得逾英金一百五十鎊以目前銀價計之每擔合銀二十二兩故猪油出口之問題須視匯率而定也茲將近年輸出數列後擔數價值關银一九一三年七五五八六一○二七八○一九一六年九六○三五一二六五四三○一九一八年一一九八一○一八四四○四三一九一九年三一七五三○四八三三二七二 
[新米上巿續誌]  
本年因米價奇貴故新米出巿人皆引領而望深冀年歲豐盈米價或可回復前日浦東周浦新米（卽東新）已有第一批到滬已誌昨報昨日第二批又到計新粳二十五石爲滬南同泰振餘兩行售進計開盤每石十四元八角旋由各米店買去每家五斗至一石以備應門巿零售此項東新祇能煑粥須待閔行蘇松常錫等處西新上巿米價或可轉機也 
[商議退還錫米辦法]  
滬地米商在無錫購定之米延擱日久不能解决邇來新米業已上巿故昨日各貨主米行米店米廠相邀在公會籌商退貨所有損失升合銀息保險棧租蔴袋等費如决計不願運滬者各自將損失開列清單彚集赴無錫結算一面向縣農會聲明可無須運申一切損失應由該會擔負贊成者十之六七又無錫前次由滬地米商籌貼慈善經費每石二分現護照已不生効力故衆意取消云 
[商巿零拾]  
本廠布銷路現值秋凉時候正當用途繁盛巿上輕量之十一帮十三銷場好每疋漲銀一兩左右重量之十五帮十六帮銷場平平花旗斜紋如人馬弓老飛龍等商標頗見缺乏人馬弓每疋元九兩老飛龍每疋須九兩二錢五分中國唐山馬牌司門汀泥在滬銷場日益擴大緣近來營業建築莫不以水泥爲大宗原料以致現貨極缺巿上送廠者價五兩五錢棧房交貨者五兩二錢前次所定之價三兩六錢今已漲價聞現在定者今年已不及到貨云五金中之洋釘近由美國舶來者甚多一寸至三寸價格漸賤聞在八兩二三錢紗廠所用長毛絨現每碼計二兩八錢至二兩九錢又漿紗羢缺貨每碼價三兩又怡和日呢每碼二兩八九錢又灣脚鋼絲布每尺元三錢五分又三帽牌小羊皮二二至二六扯尺價三兩每件須漲銀十兩左右云 
[旅滬鹽城人關心桑梓]  
江北鹽城縣城鎭各典從前月息二分近年加至二分半以上地方人士以剝削窮民未免過甚特赴省爲民請命已經省長核准令縣飭典規復舊章仍按二分取息乃該典商等竟以歇業要挾旅滬鹽城人胡應庚等得悉此事特電省長道尹請速電飭趕遵前令照舊營業電文如下（其一）南京齊省長鈞鑒敝邑典商因復原利歇業要挾值此米珠薪桂貧民惶急萬分乞速電飭赶遵前令照舊營業以紓民困旅滬鹽城國會議員胡應庚公民田士泰等叩（其二）清江趙道尹鈞鑒敝邑典商因復原利歇業要挾值此米珠薪桂貧民怕急萬分除電省長察奪外乞速電縣飭典赶遵省令照舊營業以紓民困旅滬鹽城國會議員胡應庚等叩 
[漕河涇爭辦平糶之又一道批]  
漕河涇鎭爭辦平糶事迭紀前報而史䕫仍以阻撓開糶爲詞再呈道署請賜維持昨經王道尹發出批示云呈悉此案前據具呈迭經明白批示在案查開辦平糶本係加惠窮黎之舉其性質屬於義務無所用其爭執該鎭平糶業經張紳籌辦仰仍　照縣令迅予歸併以一事權毋再砌詞聳聽切切仰上海縣知事轉令該鎭平糶局遵照此批 
[六誌尋獲欺騙潛逃之米販]  
方介五在公共公廨呈訴鎭江人劉育民販米出洋致被牽累一案詳情屢誌本報昨山捕房將劉與關係人洪瑞亭併解公廨即據方之代　律師上堂譯稱被告於本年三月十三號傅原告向蕪湖海關擔保將被扣白米八千石發還後仍運往外洋復經税務司查悉傳令原告存銀五萬兩作保限將劉交送法庭訊辦嗣經原告偵悉劉潛居滬北公共租界故控請提究查此事發生在内地應請引渡如堂上不允原告所存海關保銀勢必無着云云訊之劉交送法庭訊辦經關讞員核供商之英包副領事判被告兩人仍各交五萬兩人銀並保無保收押復據被告代表律師聲稱此案查有日商關係應請改歸日本領事陪審堂上准如所請諭期禮拜六解請日領陪審 
[謀斃蓮英案後日開審]  
謀斃妓女蓮英案内之閻瑞生及關係人吳春芳由捕先後提解公共公廨禀明中西官諭着一併押候特别訂期研訊等情曾誌本報而外間傳説本案定於本星期一（即昨日）國審以故昨晨與蓮英有舊之一般姊妹花及關心此事者流均於上午九時許先後到廨觀審鵠立良久始知不確紛紛散去現聞此案由關讞員與英包副領事訂於本星期四下午二時半開審云 
[烟酒聨合會致京署電]  
請撤懲閩烟酒局長中國烟酒聨合會致北京烟酒事務署電云（銜略）疉接閩商務總會曁烟酒商公帮電開閩烟酒局長章景楓突使寄姪王煊帶隊及銅鐵匠闖入酒帮公所破箱開櫃奪取議案帳簿公所乃商業機關與捐税無涉乃擅入强取行同刦掠酒商全體憤而歇業等情到會查閩烟酒費已歸商人包辦不應任意騷擾公所係商人團體不應任意蹂躪今縱令私親率隊横行凡在商人莫不危懼伏乞鈞署嚴查撤懲以平商憤而維税政中國烟酒聨合會叩佳 
[審判廳長亦有調任消息]  
上海地方檢察廳檢察長梅伯孫前奉上台飭知與山西高等第一分廳監督推事譚辛震對調梅廳長正在趕辦移交已紀前報昨日司法界中得有電音悉上海地方審判廳長張子鄭業已有令調任京師高等審判廳刑庭推事所遺之缺以安徽地方檢察廳長戚運機調申接辦云 
[梅檢察長由蘇返滬]  
上海地方廳梅伯孫檢察長親赴蘇州齊門内密拿已革本廳書記官程冠吾無着後已於昨晨由蘇返滬到廳辦公矣 
[滬寗路洋總管由京回滬]  
滬寗鐵路車務洋總管李綽生（譯音）於六月間因北京交通部召集運輸會議由該路局長任小山派充代表北上與議閉會後正皖直軍事發生留滯都門不得南旋軍事旣定又因京滬交通未復原狀不克成行延至本月十四日始自京返滬昨已向該管局長銷差到公辦事矣 
[路局莫干山購地之契税問題]  
　　滬杭甬鐵路管理局昨致浙省武康縣知事公署函略云 
 
 
 

Page 11

 
 
　　中華民國九年八月十七日星期二（申報第三張）舊曆庚申七月初四日（十一）　　現在該縣莫干山購地六十二畝五分係由路局承買照章應請免納契税等因聞武康知事以國務會議議决國有鐵路收用土地免納契税原案固不應再徴契税惟法人爲不動産之買主或承典人免納契税但以收益爲目的者不在此限今該處山地並非鐵路經過線係開設避署旅館專以收益爲目的與購地築路便利交通者情形不同此中理由尚待研究爰特據情轉詳浙財政廳詳部核奪云 
[晨光美術會談話會紀]  
　　晨光美術會昨日下午三時假報會聨合會開發起人談話會公推朱應鵬主席汪英賓記錄（一）先由主席發爰組織該會之宗旨略謂今日中國美術界舊的抱秘密主義新的抱信仰自然主義兩者各趨極端長此以往中國美術前途實無希望吾人有鑒于茲故共同研究此會云云（二）通過章程（三）討論該會之志趣（甲）使美術家曉得發揮個性（乙）使中國人明白東西洋美術的精義（丙）鼓動社會領會美的興趣（四）選舉暫時職員編繹部朱應鵬幹事部謝之光美國通信員蕭公權聞該會係男女公開發起人中已有陸景蘭女士擔任徴求女同志不久並有美術雜誌出版該會通信處暫設上海愛文義路一千五百六十二號云 
[電工聨合會開會紀]  
　　電器工界聨合會昨晚八時開全體職員談話會公推李恒林主席首山蘇祖奎介紹事科師範學校學生唐學詠演説其題爲勞動界之代價次由主席報告前次正式選舉會之結果復由各會員推定各科科長科員全體通過惟名譽理事部衆議暫行停擱次馬家木辭評議長職全體認可復公推馬君任會計長職又次胡裕庭榷定年會日期主席答覆原定本月二十二號因是日乃是星其與慕爾堂敎務有礙故改爲下月四號（即星期六）下午開一週紀念大會末由各職員介紹新會員入會十餘人及繳納當年捐及月費等等復由唐學詠演説至十句鐘散會 
[紙業公會開會紀]  
　　昨日（十六）下午三時上海紙業公會開會由會長馮少山主席議案如下（一）國民大會除安福黨人外無不贊成故前日（十五）廣肇公所寗波同鄉會全國烟酒聨合會等團體聨合會議本會業已加入惟代表一層按照議决各項内有每團體推定代表可由三人至十一人爲度云云現除馮會長代表外應再續行推定何德初劉敏齋張佩珍孫傳雄爲代表加入會議全體通過（二）對於劣貨事前因日本侮辱我國經已抵制以冀予彼軍閥之打擊而促其人民之覺悟詎料此次我國内爭乃一則助安福摧殘直軍再則公然匿安福刑事犯徐（小徐）李曾朱九禍首於使館不顧公理藐視國際公法我人痛定思痛應請本業同人對於抵制再接再厲積極進行庶得公誼正道全體通過并推定陳仁甫俞子庸俞良甫王根賢邱起棠林修良史申生等七人爲辦理專員 
[青年勵志會開會紀]  
　　中華青年勵志會昨日下午二時開第二次職員會首由會長高鍾奎報告開會宗旨次由幹事陳復華提議國民大會本會應抱何種主義討論結果由本會推代表二人與上海各團體聨絡一致進行並通函至國民大會策進會以便推選代表加入討論並由副會長兼講演股主任王道三報告前日議定講演一項業已推定葛迺福萬鳳全高傑忠羊振鈴等爲各處講演員不日即行出發五時三十分散會 
[各路商界聨合會開會併紀]  
　　五馬路五馬路商界聨合會昨日下午七時開第三十次會議到者三十餘人公推儲紹基爲主席報告來往函牘及本路與北海等處施茶各善舉之經過次討論本會義務學校經費不足如何籌措當由副會長爲乃叔節省喪費捐助洋六十元次討論籌備選舉方法次主席表示開國民大會之理由徴求同意一致贊成惟手續一層尚須愼重研究詞畢由文牘員起草散會　　天潼福德兩路天潼福德兩路商界聨合會昨晚七時開職員常會到者十餘人公推陸譜熙爲主席報告義務夜校組織情形及經費缺乏狀况當經公推俞國珍陳文美陳廣海黄清棋蔡仁初爲代表籌募經費次議本會加入國民大會策進會陳廣海提議俞國珍主張調查清楚方可加入全體贊成公推俞國珍蔡百吉二人爲調查員俟調查清楚再行覆議又次請會計繼續接任案又次提議本會提早開週年選舉會多數主張照章辦理又次陳廣海謂八月十號提議會場毆人情事取銷董事資格一案鄙人未有此舉動何得將鄙人之名亦在取消之列蔡百吉謂此次鄙人亦曾列席可以證明其確未動手而且對於野變行爲亦極不贊成想當時人雜有所誤會陳君之事本會應致函總會對於陳君釋此誤會俾可繼續出席經衆通過諸事議畢散會　　法租界法租界商界聨合會昨日下午八時開星期會葉貺辰因事不克出席由副會長汪醒齋主席報告擬設平價糶米一節茲又募到貝潤生一百元鄔挺生及日新池各五十元范回春三十元各段商號如第囗段五十一元第二段二十一元第四段三十六元又小洋二十五角其餘各段捐啓尚未交齊容後續報開辦時斛米由本界各米號分認擔任收錢售票由各段推派輪　云云一體通過次報告租界通行印花税問題王君發言謂此項通告專指訴訟各件而言吾儕商民可不反對議至十時餘始散會附錄該會致各善士助欵平糶通啟云敬啓者敝會平糶事得先生熱心樂助業已佈置就緒茲定於本月十八日（卽夏曆七月初五日）起開始平糶地點借定白爾路錦章圖書局隔壁第三百八十九號時間每日上午八時起至十二點止糶價現定每升銅元十枚每人自一升至五升爲限敝同人等深恐辦理不週届時務希先生撥冗到塲或派代表來局指示一切以匡不逮是所切禱　　山西路昨日（十五日）山西路商界聨合會開職員會到者十餘人因人數不足改談話會會長許雲輝主席顧肯夫記錄先由會長報告總會彈劾案及國民大會情形次王少庵提議請總會一致反對印花税通過次議本會經費支絀義務學校暫行緩辦因時間已晚不及詳細討論付擱議即行散會 
[南洋中學校友開會紀]  
　　昨午南洋中學校友會在馬玉山開評議幹事編輯三部聨席會議並叙餐歡送朱少屏倪瑞君盧伯林蔭梅唐在均五君留美歡送會由會長錢新之主席聨席會議公推郭步陶爲主席鄭初年爲書記當時議决聨席會議細則經衆多方討論通過成立會員到會者甚衆至二時餘始盡歡而散聞該會會己舉定李柳溪爲函牘書記如有信件可逕寄上海中華書局云 
[乙種農校之成績]  
　　本邑閔行鎭縣立乙種農校開辦有年對於栽植培壅之法素所講求對於選種等事尤爲注意今年該校農塲所栽棉稻等物均繁茂異常生育頗佳與鄉農所栽者大不相同故鄉農之道經該校農塲者咸稱羨不止云 
[彭浦歡送留美學生領袖]  
　　閘北彭浦青年救國團昨日（十五日）在本會歡送留美學生領袖本鄉甘介侯君到者二百餘人一時開會其秩序如下（一）開會（二）奏樂（三）會長報告宗旨（四）致歡迎辭（五）請甘介侯演説（六）來賓演説（七）團員演説（八）來賓致歡送詞（九）本團代表致歡送詞（十）團員致歡送詞（十一）謝詞（十二）奏樂（十三）閉會（十四）攝影 
[中西區清潔捐招人投標]  
　　本邑中西區清潔捐向由龐道宗認包辦理以來已有兩年現在又届期滿該商仍呈請滬南工巡捐局長繼續承認姚石蓀局長據情詳請松滬護軍使核示辦理茲奉指令飭着另行招商照章投標承辦跳局長即行批示該商遵照外並規定最低價格公布令就近熟悉清潔事宜之商人届期遵章來局投標一面訂期十九日即陰曆七月初六日星期四午後三時邀請本局名譽董事開臨時會議互商辦法昨日己分函各董查照矣 
[湖北實業廳長來滬]  
　　湖北實業廳廳長魏宗蓮由漢口乘船至寗轉乘滬寗路特别快車於昨（十六）下午九時抵滬寓大東旅社 
[理髮匠公議加價]  
　　本埠操理髮業者以維揚帮居多近困米價昻貴各項開支均較前增加一倍昨日起各店主各夥友聚集該業公所公議加價聞此舉實由揚帮發起 
[請撈溺斃小工之屍體]  
　　前日午後浦東爛泥渡華通碼頭有小工　金泉因乘坐划船不愼失足落水溺斃屍身沈没無踪昨經屍屬開明死者服式馳報南巿救生局請求打撈 
[沙船遭風觸礁]  
　　滬商陳某之公裕順沙船此次由山東萊陽等埠裝栽花生及北貨等品來申上月二十八日晚間馳至瀏河海而實遇大風誤觸礁石貨物已遭水漬經該船耆民趙巧坤帮卸潘金生於昨日乘輪來申報告船主即向某公司雇就拖駁二艘由小汽船拖往瀏河公裕順處將貨卸去再行設法出險聞損失須三千餘金云 
[塌車碾傷童叟]  
　　塌車夫張其山前日午後儎運重貨木料途經北西藏路北蘇州路轉角（即新垃圾橋塊）偶不經心將老者王桂仁及十齡女子吳阿鳳撞倒於地碾傷足骨經一千三百四十四號華捕與探奚德安查見將張與受傷人一併帶入捕房經捕頭詰悉其情諭令將張收押受傷人車送醫院醫治據醫生云王之足骨已斷恐不免成殘廢云 
[汽車碾傷男孩]  
　　西門外三益里八號婦人席方氏之胞弟方四瑞年十三歲初從洞庭山原籍來滬肄業借住伊姊家中前日下午傍晚時該氏鄰家有人口角方四瑞奔去觀看適有公共租界仁記路二號門牌弟籐洋行之瑞典國人英倫（譯音）開駛一百八十九號汽車經過該處方上瑞不及避讓致遭碰撞傾跌車輪在左臂輾過受傷口内牙齒亦落下多枚當經巡警與該氏聞耗趕至將車扣留向之交涉經該西人述明一切命隨車之汽車夫陳土根交警帶去伊則駕車而去該警即將陳與方及該氏等送二區警署由杜警士略詰之下見方受傷過　立時備函飭警將方逕送新普育堂醫治一而將陳函送地檢廳該氏着自行投質即經檢察官提案預審一過判陳收押該氏退去候察看方四瑞傷勢若何再行核辦 
[汽車傷人三則]  
　　昨日下午二時許有某號汽車駛經公共租界湖北路撞倒鎭江人王子福跌傷頭部等處由老閘捕房三百三十號華捕到來抄錄汽車號碼另雇車送受傷人投仁濟醫院醫治一面歸報捕頭候示又有某號汽車於昨日下午三時許行駛公共租界四川路適有江北人徐五在路行走曹撞倒地身受重傷由老巡捕房八百九十五號華捕瞥見前來抄錄汽車號碼另雇車送受傷人往醫院醫治即持取傷狀單歸報捕頭請究又有一千四百三十三號汽車於昨暮駛經公共租界南京路抛球場附近撞倒本地鄉人沈錫堂首臂腿足均傷當經總巡捕房一百二十九號印度捕前來押令該汽車載送沈錫堂投醫院醫治旋即該汽車夫入捕房票候捕頭發落 
[汽車撞壞電車之科罰]  
　　汽車夫高榮生日前晚間駕車至法租界司機不愼夥法商電車上之踏脚板撞壞旋高將車後之燈熄滅圖逃當經巡捕鳴吹警笛始行將高拘獲帶入捕房昨解法公堂請究先據捕頭上堂稟明前情繼據三百三十一號華捕上堂稟稱是晚巡捕在該處站崗見有汽車兩輛自東至西被告之車在後面行駛竟欲穿過前面之車以致撞在電車踏脚板上當由巡捕令高停機詎高非但不停又將後燈媳滅圖逃詰之高供認自知不合求宥又據電車公司洋人投案求追損失中西讞員會商之下以高不應違章圖逃判罰洋五十元充公外再賠電車公司損失洋八元交保限繳 
[控訴路警獲煙舞弊案辯論終結]  
　　偵探蔣開濤控鐵路警局夥巡官彭春銓掉換烟膏並牽涉徐正明等一案前經上海地方審檢廳開庭審理判蔣押候往傳要證李吉祥來案再行公開辯論在案昨已届期午刻該廳陳許推檢兩官開庭審理命提彭春銓徐正明並在押之蔣開濤分别上堂略詰一過又提證人李吉祥至案研訊據供湖南人年三十二歲前在鐵路警局充當巡警已於八月一號辭職問官得供問曰六月六號晚巡官彭春銓破獲烟膏等一案當時爾知否李供稱我確曉得官又問次日（七號）上午此事如何供稱是日上午六時至九時一差我派在吳淞票房服務所以他事不知問官曰查得爾前往總局供明七號上下徐徐正明與一不相識人到局領入臥室絮語是否供稱並未供過此言許檢察官起而論告略謂此案原贓土漿並烟膏五百五十五盒曾經寳山縣解送來廳化騐的確並無僞造情事則蔣開濤已犯刑律一百八十二條誣告罪請爲公判問官會商之下認爲辯論終結判蔣還押餘人退去聽候宣判飭遵 
[騙子禁押年半]  
廣東人馬綱因有欺騙行爲被捕解由公共公廨諭着押候查明究辦在案昨晨經李襄讞會同美約副領事升座飭捕傳齊人證將馬提審由華探譚鳳池西探康仇分别投案稟稱查得馬綱係於本月七號至北四川路上海銀行内取得推上所置之空白支單數紙簽就數目計洋二百五十元先從西華德路中虹橋附近大順皮鞋店選擇皮鞋四雙言定價值令該店包好俟伊往購他物事畢再來付價取貨該店信之馬遂出外至附近二百九十三號門牌鳳寳銀樓内以大順皮鞋店名義揀選價值二百五十元之金飾令該樓夥丁金榮持飾隨至大順店中馬即予以上海銀行支單兩紙丁察出係無用支單遂疑該皮鞋店主陳葉范知情經陳聲明馬係主顧並不相識而丁陳等始悟馬係廳子但支單紙確爲上海銀行中物因該銀行向將空白支單置於櫃上任人往取惟遇支銀時須經摺爲憑無摺支單即不生效力云云並由丁金榮陳葉范王金瑞等相繼上堂證明馬綱先驅皮鞋繼應金飾情形質之馬繼供詞支吾中西官以證據確鑿判决馬綱禁錮西牢一年半期滿逐出租界 
[誌謝]  
昨承商務印書館贈第二百五十四號英語週刊一册又大世界遊戲場贈七月份游券十五紙書此併謝來函 
[武昌路聨合會馮梓才三復胡鑑人書]  
讀閣下復鄙人書因弟等爲時局糾紛欲求一勞永逸之解决刻已目的旣達前塗重大磋商手續端賴提携幸閣下良心未盡泯没自知（總聨合會所謂出席董事通過顯與民意不合）旣曰不合即是違反劾總董質問違法要求修改會章因此之故遂有今日孰是孰非豈非隻手可掩盡世人之耳目弟不甘盲從全由自動現將總會儉電及二號五號之全文大著作并弟等四號七號各手續等付之印刷公諸全國庶明眞相且昭黑白以後不再浪費筆墨乞諒之武昌路商界聨合會馮梓才三復 
[西華德路聨合會林漢基函]  
各路商界聨合會各出席董事鑒本路於八月十日開臨時緊急會議鄙人首先提出總會陳則民擅發五十七路反對國民大會儉電及維持舊國會之宣言爲違法請主席付表决（理由）未經多數議决贊成之電稿發出並將提議之事擇緊要删去改爲完全反對國民大會本人身爲舊國會議員可知總聨合會完全爲平民團體所組織不帶政治臭味旣兼總董自身之嫌疑宜知不應以月得六百元之議員費破壞全埠商界所組成之團體更兼律師理宜守法儉電發出後即有四十餘路之不承認當時主席請贊成彈劾者舉手到會三十餘人全體舉手主席再請認此舉爲不違法請舉手竞無一人舉手可知公理自有人在主席謂應如何彈劾鄙人答應暫時退席山副總董代出席召集另舉全體贊成繼有本路出席代表唐繼寅報告是日會場用武擾亂秩序之事請衆討論鄙人答宜調查確實何人用武亦應彈劾辦理此本路開會公理實在情形也已見八月十二申報及各報國民大會之應開已有全國各團體所贊成决不以一二人冒稱議决之電反對而中止舊國會議員號稱護法早起内訌以分而爲二旣有大多數不良份子被安福金錢所誘買任期亦滿應靜候國民大會之解决近疊見報載各路聨合會互相攻訐醜詆百出或因冒名贊成或因會場動武並有贊美陳則民發起組會之功以及各路全賴總會而有成績云云不值識者一笑須知總會係各路所組成全憑各路經費爲開銷段祺瑞贊成共和反對復辟其功不爲不小今因一念之錯用人不當被手下人所利用將逐出北京候國民大會處置此次擾亂會塲之事是否此出席數董事所作並未十分證明而即取消其董事資格而對於擅冒五十七路之儉電身處嫌疑地位發表維持舊國會之宣言總董彈劾案置之不問何厚於總董何薄於此數出席董事外間即有誤會總董如何範絡各路董事而不肯附和即被其取消出席與從前安福部無二儉電是否反對國民大會及發表舊國會祗能自不開會不能不准其開會此種之言是否維持舊會明眼人自有公論何勞嘵嘵代　鄙人本立於超然地位近因見諸君互攻不休對於會務進行有碍不得不出此忠告之言倘萬一出於過激手段對付各路紛紛宣告脱離則總董不推自倒而此次取消出席董事應由總會證明函致各該路任該路自行討論不任其爲代表出席爲合法因初出席時皆係各路所公舉並非由總會所委任若總董應否彈劾亦宜重行討論總望和衷共濟鄙人不才望有主持公論之團體出而調和解决此事以免組織納税人會議及聨合保險公司事有所阻碍並免貽笑外人耳知我罪我付之公論論華德路　議員林漢基啓 
[上海學生聨合會致四川崇明兩聨合會函]  
四川崇明兩路界聨合會公鑒來函質問平糶辦法及收支欵項未宣布事特分别答覆如下（一）平糶辦法查鄙會所負責任僅爲平糶籌欵至於平糶辦法早經同人議决將所籌經費移交各路商界聨合會總會及商業公團辦理此事於未開游藝會以前曾在各報披露貴會尚能記憶至於議案通過詳情報紙登載甚詳請隨時檢閲茲不贅述（二）收支欵項未宣布事查本會曾經登報請各團體及私人擔任銷票者於三日内將退券及票資送至敝會乃迄今各團體及私人仍有未來結束者即如貴會退券票資亦未交來票資旣未收齊退券亦未交清又何從得知收支欵項之確數明達如貴會諒能洞悉也至於外界謗議紛紛實無關大局蓋結賬之後須請各路商界聨合會總會及商業公團兩團體清查届時自有三團體共同負責現在無解釋之必要特以此重勞貴會之質問特答覆如上以後再有向貴會問難者即請出此函相示當能了解也上海學生聨合會啓 
[招尋尸首]  
　　安徽人俞全章年三十五歲和尚頭身穿白老布短衫藍老布褲足穿草鞋於昨日下午三點鐘時在江兩造船所扛煤因於碼頭掯板上失足溺斃至今未見尸首浮起打撈亦屬無着現尸首又不知隨潮流至何處因此叩求仁人君子如有發見此樣尸首乞求通知以便代爲收殮高昌廟江南造船所煤棧小工王升叩具八月十六日雜評二 
[鹽城縣典商加利感言（怡）]  
典商之營業其所謀之利專在剝削貧民於正誼人道多有未合將來此項營業能否永遠存在於世界尚未可知惟吾國此業相沿已久苟典主勿存過分貪利之心則貧民均甘受其剝削面可相安於無事乃今鹽城縣典商驟加月利至二分半致受地方人士之反對經省長飭令恢復舊利而該業竟以歇業要挾雖商人本以謀利爲宗旨然刻剝若此毋乃太甚當此正誼道逐漸昌明之際該典商其亦稍歛貪心乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[燕語] [  燕燕]  
　　京師不恒雨偶雨則道路泥濘不能步履非買街車無以成行而御者又故昻其值百數十步之遥代價輒至銅元數十枚其遠至二三里者或且非一二元不辦客之稍倔强者憤然舍車而步卒至襌屨俱污爲累乃至不可勝言蓋京師路政至壞雖通衢廣巿其溝洫往往不通盛雨之下片刻即成江河高可没踁御者逢此難得之機會自不肯輕輕交臂失之然而行旅苦矣或曰京師之不恒雨者正天之所以全行旅也然乎否乎　　京師警察之勢力至微儼然佩刀拱槍乃不能與圉人車夫較一日之短長蓋亦至可愍也汽車馬車不必諭卽以人力車言警察之視車夫往往避若蛇蝎必不得已而至出而干涉亦意婉而辭和不恤卑躬屈節平心靜氣以與之周旋蓋京師之横行於光天化日之下者有兩種人其一爲軍人其次則議員也軍人之高級長官固不致以人力車代步而副官弁役之屬恒多巿街車往來通巿間而議員則多自置包車兩種人出時便衣輕車一如恒人初無標識苟警察偶與御者齟齬座主即以盛氣報之或且攢毆毁辱靡所不至卽稍强幹者行施其職務而至帶區待究其結果往往警察反受訓斥故若輩爲息事甯人計與其先倨後恭毋寗佯爲瞶瞶百不顧問所謂不痴不聾不作阿家翁彼固熟習此訓也 
筆剳 
[生還記（下）] [  鴛雛]  
　　此時天已黯陸鋭固熟路初不患室内器物所格心念其人心變將何　處　耶我又何以處彼耶思時童子與母俱出燃燈一室生暈光雖舊式油燈不明而陸鋭已歷歷睹諸故物幾疑身在夢圓者舉目視其面殊嚴整秀在神韻初不因年而損乃逕前曰嫂乎我頃不敢遽以告此童子者以鄙人將來者乃眞噩耗蓋我同伍陸鋭實於此戰受傷傷潰而死死前以我爲同鄉命以絶命書至此書在我懷中我以不上爲佳防傷嫂心耳言已探囊作握書猶夷狀而目察柳氏之面柳氏謹然初不墜淚謝曰勞客遠道報息惟其人之死實由自取彼蓋誤會我意出而覔昔時所謂封侯者其實我以正業責之非欲充將軍之夫人也軍旅之事非正業之謂也彼今死矣我又奈何陸鋭聞言大震震其嚴厲之言不敢遽加發作不禁濺淚之頰防爲所見則避燈影而拭之方欲更言柳氏遽前拊其書曰鋭乎鋭乎得生還矣其已矣乎在軍國時代逃軍爲辱今猶不失爲智者耳棄爾殺人之生涯盡爾國民之本分我蓄有壤田數畝耦耕而食勿更患餓勿憂晚也陸鋭天良陡萌跽而言曰鄉曷戲我柳氏曰君自先戲我見君拾級升堂無一誤步即度爲君詎能以貌改音異而誑我哉返顧童子曰兒乎而父歸矣佐我陳有味蔬菜之食爲園圓之會兒曰諾食時我當爲阿翁講裁兵之要此課蓋今日校中先生所授我者也（終） 
雜錄 
[借酒錄] [  巨摩]  
　　夏夜無俚斗室枯坐回憶長日所聞談笑聲吆喝聲步履　鼓角聲鐘聲鈴聲棋枰聲琴聲劍廓觸地聲讀書聲吟咏聲縈迴耳鼓至此都寂惟一丸凉月臨窗窺人若慰清寥仰視天空明星三五熠燿生姿此時祗覺萬種思潮起伏無端爲理兎毫乙乙抽之　　日前微醉取洪北江詩隨手繙閲秋夜曲云錦衾羅帷愁夜長翠帶瘦斷兩駌鴦心中不知如何祗覺不快繼云秋深夜凉誰相憐知君此時眠未眠對此無可奈何境地偏要作詩恁是没得説　　天嬰室有句云人生識字憂患始當時驟讀之似憤激語年來多更憂患覺此心無一日懽偶經野外見茅屋斗大男婦老幼四五人或坐或臥唱流水小曲自然成腔飄飄若仙直不知人間有愁苦事至此始信天嬰先生詩是名言至理也布雷往日致余書中有我輩大患在乎有識之語余語布雷若無識便無人我無人我便無悲歡離合親疎恩怨亦無生老病苦無心想觸法無眼耳鼻舌心意將此完全之心懸諸虚空如明珠朗月徧照三千大千世界微塵芥子悉咸琉璃眞不可思議功德也 
新聞拾遺 
[饋茶葉孀婦進圈套] [  頑石]  
　　蘇州寳仁橋衖某孀婦富而乏嗣祗雇一女傭以慰寂寞性甚佞佛前日午後忽來一素所相識之某寺僧手携一小紙包誑謂孀曰此係普洱茶從四川帶來服之可却病延年敢以奉贈孀信而受之該僧復懇女傭往冲沸水俾一試茶味迨將茶泡回孀及傭共飲之贊不絶口詎一瞬息間二人目眩頭暈不省人事僧立即上樓將孀所有銀錢細軟飽掠而逸迨主僕醒來知係受愚檢查失物約及千元之譜後以恐人笑話不敢聲揚祗得自認晦氣云 
[藉印花大少賴嫖賬] [  景旦]  
　　揚州某姓家道小康有一子尚未娶妻惟好尋花間柳近日以揮霍過多致囊無半又而某妓院又向之索嫖賬約數千元左右某姓子見局賬上未貼印花（按揚州局賬必貼印花）乃異想天　立即反目謂我雖熟客何以局賬上不貼印花必訴之官該院主再三求情某姓子不聽後經和事老出而排解謂某姓子不必訴官院主亦不必追究局賬始允之院主怒曰漂倪格局賬也好説格爲倽做出格種事體某姓子只作不聞而去 
[古瓶碎] [  陶齋] 　 
　新北門某古玩舖前日來西洋男女各一舖主竭誠歡迎並取各種古物陳列賞鑒多不合意最後取出黑地三彩康窰古磁瓶一事西人接捧時偶不經心失手墮地立成虀粉瓶底仍完好舖主惶急甚遽向碎瓶怪呌西人問價若干店主拾瓶底示之計銀一千兩後經旁觀者勸主客各認一半損失西人無可辯當出銀票五百兩償之並將瓶底納藏皮篋而去 
[新娘死] [  吳秉恬]  
　　南巿張姓子聘城内　氏女爲室前夕成禮次日辰光甫動新娘忽腹痛如絞顔色慘變其家大駭急爲延醫醫未至而氣已絶遍身青紫疑爲中毒然隔夕初未進食殊不可解計自合巹至是僅歷數小時其父母聞耗奔至哭不成聲張姓子更懊喪欲死云 
小説 
[社會小説衆醉獨醒（一二六）] [  瞻廬]  
　　第二十一回絶苞苴侃侃發正言借鞋襪申申捱毒駡阿巧見了從裏面直竄的出來指着青巖駡道失了你的魂落了你的魄（誠哉是言也）你生着眼睛只算兩個出氣洞這麽大的一隻洗衣盆你都瞧不見裏面的衣服都被你弄髒了又提高嗓子喚道媽媽快來你浸着的衣服彼他弄得烏糟糟了阿巧娘鬭動了鬭鷄脚急急忙忙的從房裏出來瞥眼見了青巖上下端相老大詫異喚了一聲啊咦見他眯着雙眼紅腫着一塊面皮淋淋漓漓浸透了一隻脚這般窮形極相便雇着二十四個畫師一時也描摹不出青巖搭赸着説道好阿巧娘親阿巧娘可有鞋襪借給我一用阿巧娘冷冷的説道你今天爲着甚事眼鏡也没了面皮也腫了不尶不𡯓似醉似痴裝出這般怪模樣呌老娘見了生氣青巖不好把探豔被打的事依實奉告正想飾詞對付怎禁得阿巧娘鋭利的眼光只在他紅腫的臉上打轉瞧料了七分冷笑了一聲便道你原來受了説不出的苦痛面皮都給人打腫了哼哼這一下巴掌受用不受用青巖打了一個寒噤暗想這婆娘眞是精靈鬼怪這一下巴掌竟被他一語道破一口咬定難道他也在學校門首看打不成阿巧娘見他不開口又喃喃説道你進了劉公館的門我只道你一交跌在青雲裏替老娘面上增光（誰料青巖竟耳上增光）你今天捱了打卻來上我的門面皮腫得同拍熟豬肺一般眼睛睜得同嚇呆松鼠一般三分像人七分像鬼呌老娘見了怎不生氣青巖搭赸着道你説我給人家打腫了面皮你且還我一個證據打我的是男是女是老是少你且交代個明白　　 
自由談之自由談[  鵑]  
　夏夕人多不耐家居輒羣趨於巿尤有女人以艷妝結伴出羅衣披拂處散爲香霧釵鈿之光燁燁騰奇彩青年人於此偶觸邪念動致失德體弱者遇風露且嬰疾焉故夏夕實爲萬惡之夕人之病其身者十之五病其德者亦十之五也 
 
 
 

Page 15

 
 
   
 
 

Page 16

 
 
常識 
常評 
[寄生蟲之害] [  覺]  
　　植物有寄生蟲而植物受其害動物有寄生蟲而動物受其害人體有寄生蟲而人體受其害　　然則家庭有寄生蟲家庭能不受其害乎社會有寄生蟲社會能不受其害乎國家有寄生蟲國家能不受其害乎　　夫所謂家庭社會國家之寄生蟲者皆人爲之也何謂家庭之寄生蟲無事而坐食又無能力以自活所謂敗家子弟是也何謂社會之寄生蟲不農不工不商不敎育又無其他職業所謂無業游民是也何謂國家之寄生蟲無政治之常識而厠於官僚政客之中以升官發財爲目的以狂嫖濫賭爲習慣所謂高等游民是也　　人也而蟲之吾何敢人也而寄生於家庭社會國家是若人之自儕於蟲也吾又憐之惜之之不暇而急盼其幡然大悟躍出於蟲類而還其人之面目復其人之性靈也人乎人乎亦知人之天職在增進人類之公益乎 
衛生 
[老年衛生之提倡] [  鳳賓]  
　　吾人恒重視嬰兒之保育而忽於老者之頤養每逢老人有疾輒曰高年攖此藥石難施一若老者已臨就木之年而難於持久此種心理最易令人失望夫嬰兒固宜保育而年高者之調攝豈可稍忽乎　　享年久而閲世深者往往於社會中爲不可缺少之分子年幼之律師逢不易解决之問題每就詢於年高者而得解决之方法年幼之醫生遇疑難之病症不易察治恒取决於年長者而得準確之診斷故老者每爲幼者之良導師與慈母也　　蓋少年之精神如怒馬老年之指導如覊勒假使怒馬脱韁即有自傷傷人之患世有視老人爲贅疣卒至自誤終身者可引以爲鑒也雖世俗不乏老悖之流足爲進化之阻然不可不重視練達者使社會得指導而勿誤進也　　是故近年新大陸之醫家有頤養學之提倡研究老年之心理生理病理衛生以及特殊之情形與特殊之療法吾人深望研究此類學問者日多一日一則可使現今之耆老延齡益壽二則可使未來之耆老享同等之健康也 
[家庭必備之西藥] [  曹樂澄]  
　　　（一）阿母尼亞水爲無色液體有强臭及鹻性功用甚廣遇溺死縊死或卒倒而不省人事者用是水七八滴入温水中服之即愈或使嗅之亦佳　　（二）石炭酸一名卡波力克酸有純粹與不純粹兩種純粹者爲白色透明之塊能溶於水有特臭不純粹者爲黑色液體俗名避疫水均可供消毒之用爲預防傳染病之聖藥殺微菌力甚强　　（三）碘酒日本名沃度丁幾爲黑褐色液體用之有防腐消腫之功患瘡　擦傷等病用此酒搽二三次即能奏效　　（四）硼酸爲白色麟狀結晶狀如玻璃性極和平亦能防腐消毒以之漱口及洗滌耳目喉鼻外傷症效用甚大　　（五）樟腦油卽用精製樟腦一分溶化於十倍酒精中卽爲樟腦油爲防臭劑聖品患霍亂吐瀉或腹痛諸症用十滴或數十滴和温水飲之即能奏效　　（六）橡皮膏爲黏性膏藥如患外傷之較輕者可剪此貼之上列諸藥不過舉西藥中之最普通最適用者述之實爲家庭間日常必備之品坊間均有現購所費不資而功倍焉（乙種酬） 
家庭常識 
[硼砂對於人生之利益] [  姚友琴]  
　　硼砂（Na2B40710H20）爲無色透明結晶體難溶於冷水易溶於熱水爲化學用品之一硼Boron即由此産出硼酸（H3Bo3）亦屬此類發見於意大利之脱斯加尼府Tuscany一帶山其地中所噴出之水蒸氣内含之近代用途頗大在工業上之功用固不待言對於人生之利益亦復不少茲分述於左　　（一）藥用凡患各種外症不免潰爛癢痛等如用硼砂四五立突冲開水（與硼砂爲九與一之比）候温點下降至三十度左右時以海綿或棉花漬其溶液洗患處每小時三四次即可收效但所用之海綿或棉花用過不可再用　　（二）飲食食物中每含有微生物及各種毒汁置硼砂少許於内即保無虞且蔬菜類若先以其温暖之溶液洗之然後煑食則清潔無垢其色鮮美風味必殊肉食類每苦不能久置可糝少許於上雖在酷暑一二日中不致敗餧又可避蟲患　　（三）衣服衣服積垢日久能以洗垢料洗淨者可將衣服先潰冷水中復取出晾乾置入硼砂温液中使不洩熱（温度約在華氏五十度不可過高過高恐衣服受損或顔色減退）約三十分鐘後取出則垢類盡凈顔色如新絲綢等衣服用此法尤佳　　（四）房屋居住尤須清潔若房屋年久必多潮濕發生蟲類空氣因之不潔吸入肺部易染時症用硼砂散布各處此患免　　觀以上各節硼砂實有殺蟲消毒防腐去垢之功用雖無關重要然亦吾人衛生常識上所必需者故錄之以供閲者諸君採擇（乙種酬） 
商業叢話 
[裝潢之利益] [  廷昌]  
　　現在街巿上到處皆有洋貨店其中陳列物品大都裝潢得鮮豔奪目無論男女老少入其店中幾無一物不可愛幾無一物不想買此實爲近日洋貨暢銷之一大原因吾國商人於裝潢一道素少講求所用一切包裝貨物之箱匣瓶罐以及招牌紙類大都粗劣者居多無論其貨物如何精良外表旣不美觀卽不足引起買主興致故外洋貨物甚有裝潢之費倍於原貨成本者譬如香水旣儲以精緻之玻璃瓶外又加以錦匣或精巧之洋鐵匣並繪以種種悦目之圖畫及商標譬如仁丹旣裝以鍍鎳之洋鐵匣又附之以小鏡及啓閉靈便之機關推而至於尋常日用極微極小之物亦莫不精細可愛愜人心意我國俗語有云佛要金裝人要衣裝貨物亦應如是且此項裝潢之費仍可加入貨價之中取償於買王只要預先費些本錢將貨物裝潢得華麗些自能與洋貨爭勝人人皆樂購用現在廣生行所售香水肥皂等類泰豐罐頭食物公司所售餅乾等類均係國貨亦只因其裝潢與洋貨不相上下故銷場甚爲發達吾國商人若能人人仿照辦理則其所有貨物自然日見暢銷矣（乙種酬）道德叢話 
[西方格言（二四）] [  謝介子選譚]  
　　人所受敎育之最大部分爲其自己施與者（施考突）（Soott）　　節省時問不啻延長壽命（英吉利諺）　　僞友劣於明敵（德意志諺）　　愚者之心躍於其脣（英吉利諺）　　貸金錢釀仇敵（葡萄牙諺）　　自知其短可謂善人（英吉利諺）　　不良之書籍爲最惡之盜賊（意大利諺）　　吾名若毁吾生已矣（沙士比亞）（Shakespoaro）　　貓眠則鼠出游（荷蘭諺）　　有光之物未必盡黄金也（英吉利諺） 
公民常識 
[廢除太平公醮] [  瞿愛棠]  
　　我們中國人無論做什麽事没一件不步人後塵的但是迷信鬼神在現在世界上却要算第一等了何等可恥更何等可惜　　現在積習相沿的（中元節）又要到了無意識的（太平公醮）又要閙了實在令人極可痛心　　我從前曾做過一篇文章痛論打太平公醮的荒謬我現在把那警切的話重引幾句在下面（夫醮者祭也然非其鬼而祭之諂也且幽冥之説明明無形無聲究誰見而誰聞者乎天下事凡有形有聲者求之未有不應也若叩諸虚索諸隠召其可見可聞之僧祭其不見不聞之鬼果胡爲哉孔子云未能事人焉能事鬼由是以言凡迷信鬼神所以致家破身亡者非事鬼之不周乃事人之不周耳）就這樣説來我仍迷信鬼神是根本不能成立的　　有的説我們打太平公醮是爲撲滅疫病起見要曉得疫病的由來完全從地方不清潔居家不衛生的緣故若請幾個和尚和道士打打公醮便能地方清潔嗎便能居家衛生嗎便能撲滅疫病嗎　　總而言之我認定打太平公醮是白費金錢的如果我們拿這筆錢來做清潔街道講究衛生的用那疫病自然不會發現了卽不幸而發現了可以拿這錢來請醫生想法撲滅的這豈不是比求鬼求神打太平公醮好幾分嗎　　所以我敢大聲疾呼説廢除太平公醮是有益於個人的也有益於社會的咳我們何樂而不爲呢（乙種酬） 
少年常識 
[中華童子軍之經歷與前途之希望（續）] [  行知]  
　　（七）五四運動上海罷巿時童子軍維持秩序民國八年五月四日北京大學學生鳴鼓而攻外交失職諸官之罪京師各學校一律罷課軍警摧殘學生捕數千人拘留之於是上海學商工各界連日協商决定一致罷課罷巿罷工使政府覺悟并要求罷斥罪人釋放學生當是時各業罷巿百工賦　街上游人無慮數十萬肩相摩而踵相接不免有發生急病之人童子軍總事務所乃特設臨時急救病房八處救護病人異常熱心敦請各科醫員皆純盡義務醫治頗爲得力獲救之人甚多蓋童子軍規程本有救護人及醫治人之職并須學習簡要醫理及携帶緊要良藥故上海童子軍借此機會實行試騐急救病人之事焉是役也上海及各省學商工各界以愛國之故一致行動獻莫大之犧牲受莫大之損失而大局頗有轉機卒使政府醒悟免曹章陸三人職而釋放被拘學生且電諭歐洲專使不簽德約保留山東三欵全國人民參與國家大事以此次爲最赫赫有聲歐美輿論及西字各報咸大稱善謂中國民氣甚堅有莫大之眞精神非可輕犯而童子軍之堅强活潑尤印入中外人之腦筋謂他日必有大用云 
　　（八）荷蘭國萊納夫鐵君參觀中國童子軍荷蘭國童子軍大領袖萊納夫鐵君於民國八年來我國游歷在新嘉坡電致上海中國童子軍敎練員姚麟書君告以抵滬之日期届期姚君率童子軍一隊在輪埠歡迎萊君見之大爲欣喜即手挈被囊行篋登岸與姚君携手偕行其服式一如童子軍連日參觀我華童子軍頗爲滿意有時童子軍搭營帳萊君樂與童子軍同臥起同飲食觀察一星期萊君嘆服我國童子軍有國美之天質有馴良之德性謂可達到歐美童子軍之地位云萊君携有各國童子軍之活動影片姚敎練員特借澄衷中學校設大會場召集上海童子軍全體請萊君演試電影自五洲各大國以至各島無地不有童子軍之成績其中有極黝黑之人種而極清潔者亦有極野蠻之體魄而極靈敏者閲之足以使我人興起而奮發焉經此西友七日之敎訓及映演影戲示以模範告以要義姚君及童予軍大爲感佩及萊君離滬時舉代表購鞭砲數百串僱划船送至艦次以誌感謝及啓椗時姚君等於鞭砲聲中用旗語揚旗歡送此爲中西童子軍互相尊重聨合團體之佳話試一想其情景頗足以壯人志氣也 
識字捷法 
[應用字] [  濟滄]  
　　鹿獸也特者有角篆文作　上明中角旁耳鹿善顧故喙右向而上揚　象足翹然脊上者尾也又囷之方者曰鹿俗作簏　　鼠穴居小獸善爲盜爲黑死病（俗稱鼠疫）傳染之媒介篆文作　此字當横看大首伏身曳尾　　兎獸名篆文作　象蹲踞狀狀尾形俗體作兎魚水蟲也篆文作　上　象喙之鋭中　象身上之鱗下夾象其尾非火字也　　鳥禽之長尾者（鳥之短尾者爲佳）相沿爲羽族之總稱篆文作　上象首左出者喙注中者目右出者四筆一爲頸手二三爲翼四爲尾　象足 
 
 
