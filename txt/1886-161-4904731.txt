# 1886 - 161 - 4904731

 

Page 1

 
 
[躉售减價] [  申報舘主人啓]  
　　曾文正公家書本館巳刷印數次早經售罄現以來購　仍趾踵相錯特重印數千部紙張墨色以及校對比前更爲精細向本定價每部洋六角半兹如有躉買在五十部以上者其價當格外公道盖以此書爲仕商童稚均欲披誦故不敢居奇也零售價仍照舊此布 
[御定歴代賦彚開印告白] 　[  點石齋主人啓]  
　　歴代賦彚一書自漢唐以迄元明蒐羅各大家傑作纂緝而成分類三十部編次一百四十卷又外集二十卷逸名二卷補遺二十二卷計賦四千一百有奇坊間向無善本有志者憾之兵燹後益不可多得兹有雙梧書屋主人購到桐城方氏珍藏御定初印本子屬本齋照袖珍本精楷縮印卽日開工約於六月中成書物此預啓 
[日知錄集釋成書啓] 　[  點石齋主人啓]  
　　顧亭林先生日知錄一書閎博瑰麗上下古今黄濳夫先生爲之集釋此書益極大觀惟是翻刻日多譌謬日甚本齋特覔善本精繕綱校付諸石印縮成四本外用錦函定價每部二元准於廿四日出書談經世之學者此書實枕中鴻寳也尚望諸君從速購取特此預啓 
[丙戌科會墨出售] [  申報舘主人啓]  
 
　　本届丙戌科會試揭曉後本舘除先後將電傳題名錄登報外並託都中友人將官板題名錄并會墨迅速馳　其官　題名錄巳列入十九日報中所有會墨亦卽付工畫夜赶緊排仍印將題名錄列於首幅訂作一本刻巳將次工　　　本月二十四日出售白紙每部收回工本洋八分正想諸君當無不争先快覩矣售處仍照曩例先此布聞 
[七十九號畫報出售] 　[  點石齋主人啓]  
　　近來拐匪之多層見疊出書不勝書省中官憲遇有此等案件經審實後卽装入站籠傳示犯事地方以照烱戒本齋照摹入圖但願若輩觸目驚心知所畏懼淞隠漫錄圖說一則仍附畫報之末准於十六日出售此布 
[論越南近事] 　 
　　自古雄才大略奮發有爲之主類皆兵强國富鯨吞蠶食以肆其包舉囊括之心思然得之以威必懷之以德乃能使版圖新入者輸　歸服以爲出水火而登袵席吾儕何幸而得此新君也若一味逞强雙本而加厲焉雖其始牀於勢燄不得不俯首聽從然而枕戈嘗胆以兾雪恥復仇者豈特其故主哉民心不順累卵可危如法人之于越南其近事可慮矣本年二月法人上至保勝數百教中人千餘越南土人又有照晉州知州阮文光主和勾引法人襲踞　州復進兵攻打萊州萊州知州刁文持父子大舉義旗率三猛之衆曁黑旗餘黨痛擊法人死者六百餘名旋將照晉州克復保勝法兵往救又被擊敗奪去大開花砲九尊後膛鎗數百桿并欲截斷文盤詶大路保勝法人一夕數驚欲逃無路刻下烟瘴大起法人日有死亡又艽葑地方亦被該處義民約同黑雄共有數萬擊斃法人數百教中人千餘獲開花大砲數尊後瞠槍數百枝輜重無算近將有取諒山之勢此係越南來信所述又香港西字報言本港有人接到越南東京信息謂守諒山之法兵不知何故與中國駐守邊界之兵兩相攻擊交鬨之下法兵有十餘人受傷云云港報與本舘來函微有歧異是一是二俱未可知然其不悅于越南不且得諸約略乎夫法人之于越南耽耽逐逐巳數十年矣通商者幾何時傳教者幾何時要挾而桐喝者又幾何時迨釁隙旣開兵連禍結在法人之意自謂長驅直入不難越南之全境輿圖　古　握從此可雄視四大洲中庸詎知劉軍門竪義旗於前我國家重帮交於後互相抵禦勝負無常甚而譎詐爲懷馬江肇釁其後臺北之關防俞密浙東之罅漏難尋不得巳姑就範圍重諧和約而本朝以汪洋大度不欲與較短長百餘年藩服封圻任其自修條律許法人以保護特命使臣于諒山交界分畫鴻溝而又輾轉刁難歴久而仍無定見此其是非曲直明眼人自能辨之不必多費唇舌特勞師糜餉久而無功凡法人之極意經營者未免得不償失耳且取天下以武而定天下以文此定理也卽一城一堡何獨不然使法人旣得越南之後深仁厚澤使越民浹髓淪肌傾心歸服方謂南人不復反矣奈何不知大計奮其詐謀入教者倚爲腹心未入教者視同旒贅坐令民情憤發一二忠義之士轉得挾之以起事欲概加勦滅則山深箐密頗難深入其間欲姑示寛容又恐裹脅口多漸至不可收拾吾知法人於此不啻曹孟德之呼雞肋所謂食之無味棄之可惜也抑英人之以緬甸兵不血刃未十日而舉其都城遷舊君於印度一切政教號令悉以治英之道治之而緬之遺民俯首帖耳不聞有起而相爭者雖伏莽之徒時猶蠢動然皆旋起而旋滅焉吾非揚英抑法之言不過相提並論英居其逸而法處其勞巳覺顯爲軒輊此後之放敗利鈍木可預期卽目前而觀之不若决然舍去猶爲知難而退之良圖如必添兵籌餉不務德而勤遠略也竊恐螳螂捕蟬不知黄雀之俟其後矣或曰法人本不知兵唯思黷武耳舍德國之仇不敢問而爭南洋一小國卒又無善政以收拾人心微特安南不能坐享其利卽在歐羅巴境内亦徒爭長黄池識者笑吳王有墨焉盖秦始隋文不再傅而土朋瓦解無非先詎力而後仁義耳彼法人得毋類是是說也未免過當試質之明於世務者 
[諭旨恭錄]  
　　五月初七日奉上諭崇綱奏因病懇請開缺一摺駐藏帮辦大臣崇綱着准其開缺回旗欽此初八日奉旨尚賢着賞給副都統銜作爲駐藏辦大臣照例馳驛前往欽此 
[本舘接奉電音]  
　　昨日本舘接到在京訪事人由電飛傳本月十四日諭旨三道敬謹譯登○五月十四日奉上諭寳森奏假期届滿舊疾舉發懇准開缺一摺盛京刑部侍郎寳森着准其開缺欽此同日奉　旨文緒奏因病懇請開缺調理一摺文緒着准其開缺調理黑龍江將軍着恭鏜署理欽此同日奉　旨金州副都統着文格補授欽此 
[京師雜記]  
　　四月杪天津機器局造成小火輪船一艘長約二文有奇委員押駛至京恭備　聖駕幸三每時乘坐○五月初一日午後内城大宛兩縣城隍神出巡傘扇旌旗鮮明無匹是日天氣晴朗觀者塞途○前報紀　圜丘等五壇將次興修一事嗣聞工部勘得需欵其鉅奏請從緩興修奉　旨依議欽此又聞貢院號舍工部亦有緩至下次鄉闈添增之議未知曾否入奏也○户部銀庫刻經王大臣盤查共存銀七百餘萬兩核對册籍一一相符其餘平銀兩 
 
 

Page 2

 
 
約在一萬數千兩云○本月初一日禁城後門外十刹海附近小飯店學徒煮麫將熟添水鍋中偶一疎虞跌入鍋内鋪夥多人急爲提出己體無完膚矣刻經飯店主延醫調治未知可保無虞否○駐紥南苑之神機營馬步各隊巳於本月初六日清晨列隊回京因節届端陽天時漸熱故撤返京師排日操練一俟秋爽再撥一半入苑駐操云○本月初二日右翼海巡官兵拿獲偷竊南海工程處繩子人犯王存兒鎖往下處拷問供出同夥五六人竊過三四次遂解交步軍統領衙閂訊辦是晚又經工程處拿獲偷竊衣服銀錢之犯一名立卽重打　送官廳後輕人保出得免送官○福大協揆等諭派技勇弁兵於御河橋至皇城外設立公所數處駐兵彈壓不分畫夜逐叚梭巡因該工夫役爲數甚多其中良莠不齊迭滋事故故爲先事預防也○重五日奉宸院司員面禀六額駙略稱現在修理海内堤岸挑挖淤墊等工銀欵不敷請卽酌籌免得貽誤六額駙諭俟面晤醇邸時再爲籌議云 
一 
[古潞近聞]  
　　新任通永道許觀察於四月二十一日排導入署○石壩州判凌秋生别駕现因父病沉重請假三个月回籍親視醫藥遺缺以前署土壩　判之頴君誠代理於四月廿六日接印任事○四月二十七日下午七點鐘醇邸善車憲乘坐太平船由津抵通倉憲坐粮廳江浙糧道及闔城文武各官均往河干迎迓次早五點鐘醇邸乘馬晉京○善軍憲之車夫與康關無業海　某甲因書口　經人　散牛復集　多人爲報復之舉致將車夫打傷兩腿傷痕甚重舁至州署喊控張剌史大怒立飭差役將滋事人按名拘到甫欲升堂審訊適善軍憲遣人飛馬到署傳見州牧張剌史立卽乘輿禀見軍憲諭以此案孰曲孰直務當嚴行審訊按例懲辦剌史唯唯而退聞車夫被毆時失去銀兩零星物件甚多連日刑訊供詞狡展尚未定滋事者爲何人也○北門外振興茶局於四月廿六日黎明時失去藍布帳兩頂更夫知賊不遠出外尋覓適見貨房後荒塚浮土上露一繩掘之有蜈蚣梯子摇山動鐵刀鐵剪當票等物是夜更夫卽伏其旁偵探動靜鼉更三下果有一人至此尋物更夫卽起而扭住送州訊辦據賊供今年六十一歲香河縣人因失路誤至此處詰駁再三尚未吐實想日後加以刑訊終必和盤托出也○江蘇督粮道韓觀察於五月初一日乘舟回津○新任漢坐糧廳周方圃部郎於五月初一日到通寓南王恕園擇於初二日接印○倉憲於五月初二日進京奏江浙白粮婦數收竣 
[烟臺雜錄]  
　　方觀察陞補甘肅臬司一俟庖代有人卽當赴都　陛見觀察在烟多年愷悌慈祥商民愛戴今者奪我使君其能無去後之思耶○日前某鋪夥乘醉遨遊信宿未歸四處尋覓蹤跡杳然越數日偶於烟臺山下得之蓋因酩酊失足淹斃爲潮水湧出也别無傷痕惟損去一臂不知爲何物所囓是亦慘矣○之　山腰舊有陽主廟未悉造於何時商民祈禱往往靈騐端陽節演戯敬神遠近村島男女進香者不絶於道烟街好事者亦多駕船而往登高遠眺山之巓有一土塚相傳爲秦康公墓雖風雨漂摇而七尺荒墳千年常在旁有石碑一座乃秦始皇封禪時命丞相李斯刻石銘功者歴來官斯土者尋幽訪古輿馬紛如民間深以爲苦濳將石碑斬斷推墮海中今雖古蹟無存而月明潮落時漁叟釣童猶時見石碑放光照耀水面云○油棧生意連年清淡春初多有停止者嗣以行情略漲相繼開辦不料數月間豆餅價又落巿廛贸易何時復見起色也○魚巿尚好有所謂臺鮁者其價尤廉每斤值錢七八文其色靑碧眼大身圓每尾長尺餘首尾尖削如梭民間皆醃而食之近因粉食過貴小民困乏者多故咸鮮食以省米麥往往誤中魚毒頭暈嘔吐養生者可不愼歟○烟臺爲通商口岸各鍋房日解數牛以供中西人之朶頤有等牟利之徒於春初由西路販買數十頭在烟臺附近之集鎭存寓將牛租與鄉民耕種按日計錢迨東作事竣則牽赴鍋方售賣歴年以此爲利藪故鄉人未有飼牛　說者謂宰殺耕牛本干例禁今乃作此先耕後宰之計以圖得利竊恐數年之後耕牛日少于農務必有妨碍也 
[宜昌來翰]  
　　東湖縣試巳於五月初一日覆終其武童則示期初十日閱看箭○客有來自荆州者云中國電線刻巳接至沙巿三日内不取信資各號商貪占便宜爭先傳遞至宜昌電報局則巳由大憲委派謝君經辦云○烟館示禁後依然陽奉隂違近且窟啓烟雲明目張胆事爲官憲所訪悉又出示三令五申維彼奸民諒不敢公然開買矣 
[江西紀事]  
四月杪探聞彭雪帥將至湖口德曉峯中丞於本月初一日派委候補道史觀察星馳前往恭　旋聞雪帥將由湖口直抵九江並不繞道江省中丞因于初二日卯刻乘紫電小輪船駛往九江湖口等處巡閱炮臺并與雪帥面商公事臨行時各營列隊江干燃砲恭送○　神報賽雖曰古者儺之遺意然沿及近世變本加厲古意巳漸卽淪亡矣端陽佳節各廟皆舁神像巡游有扛抬響轎者將神像顚倒任意狂奔是直以神爲兒戲矣有奔入人家將神抛棄百般訛索者則又借神爲詐端矣神若有知必深譴貴邇日南新二邑尊訪聞其事出示嚴禁然若輩終藐視官刑不肯稍稍歛跡也○上年七月洪恩橋地方好事之徒糾約多人議修白馬廟先向四處派捐民間爲所挾持無不惟命是聽惟某公館心疑其人不肯輸納旋有數人舁神像奔入公舘中聲稱大神降臨飭捐若干當經公館中禀請臬憲諭飭保甲總局勒令該廟不准興修并將舁像之人嚴加懲辦至本年有某甲違禁思逞卽經南昌縣飭提究治甲懼投局具遵禁安分切結邇届端陽地方官恐不法之徒借迎神爲名假公濟私復萌故智煌煌告示三令五申少花一無名之　卽多留一有用之財不亦民生之大幸哉○上月杪北營房挑選兵缺以中靶爲憑靶立數丈之外人皆聚而觀之有十一齡童子立人叢中被某兵之鎗擊中其胸是亦无妄之災也○某甲家擁厚資開張錢鋪其子年甫成童在鋪習業一日被人誘至某倡寮不覺心動留戀昕宵銷金窟中糜費不少節當重午無可彌縫遂投入江東廟井中畢命傷哉○紫電小輪船漸形訬朽當經管帶者禀請撫憲油漆一新上月杪巳告竣工大憲委徐君敦仁前往騐收○德勝門官廳雨棚及過街亭歲久失修不無滲漏前經守閂委員禀請動帑修復奉憲撥閒款興工昨巳告竣委員騐收矣 
[學憲回轅]  
　　安徽學政貴塢樵大文宗試畢安慶卽起節回太平府憲轅途次爲風雨所阻在荻港停泊二天初十日辰刻駛抵蕪湖水陸各防營排隊迎迓者旌旗蔽日槍砲連天各員呈遞手版請安文宗逐一接見旋登岸謁客洎回舟己下午二下鐘矣時適值江風怒號濤驚浪駭憲舟因在江滸灣泊一宵至翌晨始掛帆下駛 
[九江近事]  
　　德化縣周雲耕府莅任以來勤求吏治訟者或准或駁卽於牘尾批示洞幽燭隠判决如流不獨健訟者不能淆其神明卽蠹吏猾差亦多有所不便闔邑士庶無不額手頌之○官醫局内近奉道憲延醫施種牛痘每逢施種之期必預先懸牌布告誠保嬰之仁術也○去歲嶺南紳商之僑寓潯江者闢地鳳皇橋左近建造會舘以敦桑梓之情經之營之刻巳告竣鳥革翬飛實爲各會舘之巨擘聞所費工資約計銀五千兩左右使非東粤官商急公好義烏得成此觀哉十三日資雇漢班演劇以慶落成履舄駢闐殊形熱閙云 
[寗郡雜聞]  
　　初十日黄昏時尚早赶卽撲滅得未延燒○江北岸之關聖殿每逢五月　奉開聖曁周大將軍出巡一次今年定於十四十五兩日夜巡視江北一帶聞此會大半係衆洋行捐助而成亦有紗船抬閣女保馬等類繡旙羽葆不亞於都神會之彤雲社届期士女如雲定有一番熱閙也 
[觸電致跌]  
　　前晚本埠二馬路大街口有東洋車兩辆各坐客人正在行駛之際車夫忽然跌倒坐客亦從車上跌下不能轉側有巡街 
 
 

Page 3

 
 
捕瞥見不知其故就而視之乃甫及其地亦驀然跌倒幸尚能起立因思此必有電線在地人爲電氣所觸以致如此乃將該四人俱送入捕房旣而查得並非電線係德律風之線偶然折斷持於電線上而其末下垂至地該車觸之因而致跌昏暈旋卽告知電燈公司將此一路電機暫停將所挂之德律風線取下始得無事甚矣電氣之可畏也 
[馬戲紀聞]  
　　車利尼戲棚上盖蘆蓆一經大雨滲漏堪虞前晚及昨天因之暫停演戯至昨晚始得照常開演盈盈三五蟾魄初圓士女游觀益覺興高采烈也 
[隨員看管]  
　　隨員回滬昨巳錄登兹悉莫邑尊告以曾襲侯電囑情形賀言願將短欵料理邑尊因命家丁將賀發交水利廳暫行看管以便回禀道轅云 
[鐵艦回申]  
　　本埠關道憲所轄鐵甲兵輪前赴津沽會操業巳駛回下椗小東門外浦面 
[美使抵申]  
　　美使行程巳登昨報兹悉美欽差田貝業巳偕叅贊哲士駐滬正領事石米得由漢附輪返滬矣 
[英廨事宜]  
蔡二源太守擇定本月二十二日接辦英公廨會審事宜關道湯小秋觀察卽循例照會駐滬各國領事昨晨公廨中書役人等至太守公館謁見太守隨乘輿次第往各領事署拜會羅少耕太守擬在署中開弔後再行遷出蔡太守因商借廣肇公所爲公館云 
[續諭烟舘]  
　　公太守以婦女入烟舘吸烟實屬傷風敗俗曾飭包探傳南誠信眠雲閣清芬堂等諭令毋許招攬違則重懲前日太守復商之祁繙譯備捕頭面諭包探嚴頌眉王榮培分往寄園中園梅園麗園臥雲閣清芬堂天成昌誠生延生如泰祥晉昌盛洪泰新恒茂春園黄發茂益泰及各小烟舘中傅諭嗣後不准招留婦女吸烟倘敢陽奉隂違以致肇釁被拘經人告發定提該店主嚴懲惟婦女不識字者居多故並未高張示諭云 
[形迹可疑]  
　　前日新關稅務司查得西阜火輪船進口船上有一閩人携帶朝鮮女子兩口年約一二十左右娉婷靜好丰致可人詰問含糊恐係拐帶隨派差送入道署請　究懲湯觀察飭一併交縣辦理昨日莫邑尊會同朝鮮官在簽押房内將三人研詰據閩人供稱在朝鮮贸易時購得兩女來華並非拐帶詰其因何到滬供稱意欲回閩邑尊見其言詞閃爍轉詰兩女供亦相同惟欲吐還吞不甚明晰邑尊着將閩人暫押兩女寄養善堂以便申覆道轅候示核奪 
[賊無空手]  
　　前日有小車夫某甲御車至金利源碼頭一轉瞬車照忽失所在當卽拉住一人搜之物仍烏有盖早巳遞人賣角黍之潘文桂手内矣適逢捕至拘住積竊陳阿大甯波阿才沈阿大楊阿大陸阿三潘文桂等六人由小東閂捕房解案昨晨原告未到潘供有車夫欲買照會曾託阿才轉囑阿大竊取言定錢六十文不料車夫頓食前言因將照會暫存我處阿大等兩人亦皆直承不諱太守判沈楊陸斥釋潘年老從寛阿大阿才分别笞責夫車照僅片紙耳旣不可以果腹復不可以彰身乃爲此區區六十靑蚨竟爾暗中行竊其亦如趙甌北所云賊無空手者耶 
[傳保催粮]  
　　前紀上海縣莫邑尊委員下鄉催繳錢粮一事前日傳到西北鄉江灣鎭各圖地保令將欠繳過多之各頑户開明姓字以便提道 
[覆估房價]  
　　洪慶齋倩木工陳竹香造房涉訟及莫邑尊提訊飭估等情均巳列諸前報邇日陳妻復赴縣凟陳莫邑尊諭令魯班殿甯紹帮各董公同覆估禀覆核奪 
[誘嫖反噬]  
　　蘇人孫富林年僅弱冠世習明角生涯父以其克紹箕裘愛逾拱璧月初所失所在冥搜多日音信杳然昨晨始得尋見詢之稱被著名無賴毛念堂等誘赴某花烟館身畔洋銀十餘元早巳盡歸鳥有向毛理說毛反稱富林積欠夜度資若干我等爲之担保汝旣情深舐犢當卽如數歸償否則娘子軍問罪興師怕汝不肉袒牽羊以逆乎孫忿極訴諸巡防總局不知馮剌史若何辦理也 
[訛字更正]  
　　昨本報後泰來祥告白内開張之開字悞作關字此係校對時失檢合亟更正 
[上海文報局協賑公所報解山東賑欵二十二批銀一萬兩公啓]  
　　啓者敝所自五月初七日報解二十一批賑欵後又承浙江厘局曁各處善長捐湊庫平銀四千五百兩并蒙李秋坪大善士彚解銀四千兩陳竹坪大善士彚解銀一千五百兩仍託新泰厚票號書定匯票計庫平銀一萬兩每千兩付交規銀一千另九十兩專足起解嚴佑翁兌收散放仍擬於本月二十左右起解二十三批賑欵如蒙海内諸仁人慨助祈早賜彚下以便搭湊彚解感戴無量[  粤閩江浙同人拜啓]  
[上海文報局籌賑叢譚第九十五]  
　　金君月槎書云讀來報知東省水患慘極奈力不從心向在定陽置有小店屋一間每年租息核計洋十一元謹如數寄奉轉解願同志中有恒産者有恒心量予分助云云天金君僅此一椽租金全輸賑濟彼崇墉櫛比夏屋渠渠者盍亦稍分餘息惠此災黎耶○漢口厘金總局惠到賑欵錢五十千計單開漢鎭上下兩局自四月十五日起至四月二十九日止衆善士三十三千鄒伸雅堂十千安徽江三千李黄朱湯四千聞係勸募報捐商人不論多寡隨緣樂助擲入缿桶遂於半月間集成此數聚米可以爲山積沙尚堪成塔名省局卡林立願現宰官身者仿照辦理災民庶有豸乎○松江鹽公堂馮君谿橋樂善不捲各省賑捐募集最多此次尤不遺餘力與潘君仲谿指臂相聨貺我實多輙筆報端以誌高義 
[觀西洋朝貢典錄得詩二十三首]  
　　占城國南運眞臘北新州國東北百里有巨口曰新州港壘石爲城枕水流濳鱷有靈能辨訟國有鱷魚潭凡訟不决令兩造騎牛渡潭曲者鱷魚食之直者屢過不死弱嬰無術拒飛頭怪有屍致魚夜則飛頭食嬰兒糞兒卽不育歲朝沐浴通身胆王元旦沐浴用人胆湯謂通身是胆也月夕酣嬉遍地謳俗見月則飲酒而歌蟾魄一年圓十二不知桐閏與春秋歲定以十二月而無閏○眞臘國海外曾傳富貴鄉諺云富貴眞臘七千餘里拓巖疆但聞宫室輝金碧不信樓船擅盛强宋慶元間大舉於占城而墟其國時戰象盈二十萬百塔會中參紫竹歲時列玉猿孔雀白象犀牛於前焚香而禮拜名曰百塔會　萬花頭上覓黄香蛟人螺女紛椎髻可似中華有孟光○瓜哇國交欄山下陳雲飛高史樓船敗績歸聖水千年留戰迹塔車十月事戎圍考終尚得諸姬殉國人死則妻妾赴火以殉鬪没翻憐一室非王以十月作竹槍會鬪勝者以金錢一文與死者之家而有其妻五百林猿誰噀化土傳唐時有民丁五百餘口皆無賴有神僧至其家噀化爲猿求孕者禱之猿交感則得否則無孕嗤他瓜瓞禱依依○三佛齊國俗尚分明出闇婆香中禮佛月中歌番婦於月盈之夕聨臂踏歌過親故之門皆爲贈錢物筏居有水遷流易國中水多地少廬筏而居水長屋浮則又遷徙 
麥隴無風獲利多諺云一季種麥三季收金萬里檻車馳上國廣人陳祖義宼鈔爲業使臣鄭和執之歸京師其害遂除幾番錦被貢兠羅欲求方物先除害始信功高屬鄭和○漢剌加國一谿襟帶繞王宫山没萑苻五嶼通地氣燠寒朝夕異其土朝燠而暮寒民懚醇樸古今同燃鐙石室驚星虎默名奉表天家貢黑熊試上椰樓東北望其居樓皆劈椰木爲之龍牙山色有無中○浡泥國笑指東南十四 
 
 

Page 4

 
 
州貝多宫闕映寒流王之宫室覆以貝葉香花潔禮千家佛其俗修浮屠教善持齋戒卉木凄驚六月秋冬燠夏寒被酒夕人爭止宿途遇中國人有醉者則掖之歸寢其家郤金天使並回頭明遣沈都事秩張御史敬之往諭其國郤金勿受舊時石子岡前路在金陵有浡泥恭順王墓恭順猶崇土一抔此稿未完[  平湖濳園主人張夢龍稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
　　　　 
 
 

Page 9

 
 
[上海三馬路與昌絲棧陳竹坪經募山東賑捐五月十一日第三百二次清單]  
　　漢口胡陳氏洋二元元羅陽氏朱陽邵許氏范春保夏定榮張經桂桂應寳林蓉塘伍嘉和　樂氏汪吳氏黄肖氏朱靜山邵文甫各洋一元王春茂錢一千文孫炳茂錢六百文汪春林鍾連三各五百文十四户各二百文九户各一百文以上二册計三十七户共洋廿二元二角五分○漢口森記經募永合公錢一千二百文泰昌正無名氏魏萬泰各一千文吳信順梅仁和德隆彰豐盛源福恊泰陳龍氏豐盛典各錢五百文裕昌棧陳李氏各四百文鍾仁氏鍾禮氏義記各錢三百文廿八户各錢二百文以上四十四户共來銀九兩七錢五分○蘇州正茂祥浙慈人來兹溪唐子求父體康健家安洋六元正茂祥節省日用又諸友求四季安順各洋二元○蘇州馮廣豐來陳銀泰錢六百文敦記友記各五百文基記錢四百文庭記吳阿金星記各三百文六户各錢二百文七户各一百文四十户各五十文以上六十户共洋六元錢二日六十二文○湖州恆裕典何馥泉翁募邵玉和堂錢一千一百六十文古織亷室丁紹杰趙沈氏各九百文承順軒楊仲山薛芾庭各錢四百五十文何傳經堂錢四百八十文周世怡間思居棲霞山舘何泰和王槐蔭堂怡怡軒錦豐行張許氏各三百六十文修竹山房周師記清淨道人各錢三百七十文塵雲道周俞氏陳樹桂堂胡廣昌陳信和丁星波王竹林曹星橋徐昆照朱合順高仰德堂河間松記各錢一百八十文六户各錢九十文以上三十七户共洋十二元内銅洋一元○湖州生泰衣莊洋一元又募蔡小各洋一元錢步靑洋五角陳海容錢三百文陳杏記錢二百文無名氏二户各二百文以上七户共洋三元錢三百五十五文○湖州愼興莊易安草堂丁丙記趙沈氏各洋一元蘿月山房虚對一個盧楚記無名氏各錢五百文沈時中堂錢四百文邱才記洋一角十户各錢二百文十四户各錢一百文以上三十二户共洋七元虚對一个小洋一角錢四三十五文○平湖全盛局來塔册又一千六百三十八號同字册同興典洋四元靑藜書屋洋一元五角嘉善堂盛具區山人各洋七角半萍寄生洋二角半棠潤氏錢三百文有恆堂雲恆氏各二百文蓬　生洋一角兩册共來洋八元○杭州應本經募史愆坤洋一元諸明仁本應各洋五角陳寧佳洋三角舒君才鍾小福袁小林林義安各洋二角陳鳳高長生褚永生合洋五角林義安洋一角徐玉芳虚對一個汪贊廷足對一個以上十四户共洋三元二角足對一个虚對二個錢五百六十文○杭州廣生募張洋一元馮黝洋一元項錢六百文胡錢四百文李錢三百文楊錢二百文五户各一百文以上十一户共洋三元内黝洋一元虚對一個小洋四角○鎭江德案鴻記錢二千文募無名氏錢五百九十文殷德新郭銘之方少甫孫峻峰郭湘州各錢五百文益和履泰各錢四百文顧佩翁錢三百文德裕堂錢二百文二户合錢二百文以上十三户共洋六元○鎭江并氏錢四百文益昌號錢三百文宋正廷黄祥麟各二百文十一户各錢一百文以上十五户共洋二元○西塘婁正豐來汪實善余正修各五百文四日各錢一百五十文四户各錢一百文四户各錢五十文合來洋二元○不留名洋四元○俞順利漆店經募劉東風胡王氏蕭陳氏俞文焕各二元俞王氏楊乘蓮各洋一元以上六户共洋十元○華衆會諸友六户合來产一元沈止日堂募無名户洋一元五角求安氏銅洋二元宏農氏錢二百五十文三户各錢一百文五户各錢五十文以上十一户共洋二元二角銅洋二元錢三十文○淮陽鎭署無名氏募六十户各錢五十文合來規銀一兩九錢三分九厘又文壽堂銅洋二元以上均係塔册○安慶福興潤局來二千八百三十七號同字册德和典求典務平順人口清吉續助洋十元徐興逵求慈親康健妻病速愈洋六元又求長孫病愈洋四元江樹田求合家平安悅山氏求身平安各洋二元凌榮生求父母康健身體平安豐泰裕各洋一元徐國治求病速愈吳献珍求平安江洪煦求平安各洋五角少山氏求天花平安銀飾一片無名氏銅洋二元以上十四户共洋三十元銅洋二元銀飾一片○蘇州六門總辦吳公舘内洋二元錢五百五十文總局各友錢二千八百文閶門分局陳錢二千文婁齊葑分局倪楓橋分局周盤胥分局葉虎邱分局趙各洋二元洋藥捐局薛又徐似翁募佑齋氏悟甡氏各洋一元以上十户共洋十八元○蘇州彭　生善士經募同元祥洋十元○台州載生氏求病速痊洋十元○瀏河陶靜涵緇楣氏經募隠名氏不留名居安記保平記補過子各洋一元薛雅堂洋五角王鈺興六元順各錢四百文靜記錢二百五十文陳于蕃金福源沈慶甫各錢二百文以上十二户共洋七元○鎭江萬鑑豐節省酒席洋五元○漢口無名氏洋四元元興長號交來○榕江廣和號洋二元○汪樂山洋二元無名氏求店友平安洋一元無名氏錢二百文○本日共收英洋一百八十九元半規銀十一兩六錢八分九厘虚對四個小洋十一角半錢一千八百四十二文銀飾鎖一片合併聲明 
[上海三馬路興昌絲棧陳竹坪經募山東賑捐五月十二日第三百三次清單]  
　　蘇州大通裕洋十元又蘇公正祥布號洋一元又募各友節省荼金錢一千另另九文石仁甫蘇愼欽各洋一元周敬卿玉景蒓蘇春露祝家槐華岐岩錢五百九户共洋六元錢二百三十九又蘇德豐祥洋兩元又各友洋三元三角萬興坊同泰坊范憶記丁選亭各洋一元同福祥坊洋七角七户共洋十元又蘇長盛號來長盛仁馬泰和李守記夏慶記楊祥盛李馥堂各洋一元李詠梅洋五角元兆洋四角壽岩壬申潤岩各洋二角五户各洋一角以上十六户共洋八元又蘇沈茂順無名氏各洋一元又蘇曹乾豐募帶經書屋錢三百芝輝堂錢八百兩户來洋一元○楊州元亨利募小航上人洋四元無名氏洋三元無名氏十户各洋一元無名氏六户各洋五角十八户共來洋廿元又楊州吉祥誠經募二百愿錢十千十四愿錢七百二十愿錢一千四十愿錢二千四愿錢二百二十愿錢一千十愿錢五百六愿錢三百四愿錢二百三户各錢三百以上十八户共來洋十八元○河南惇久裕　郝仙居無名氏各錢二千莊亷水王晴岩帥瑶階德鴻恩查光耀各錢一千李偉臣周瑞徴嚴誠甫芝英張春塘吕子揚余桓石鄧潤之楊岐山左文甫姚韭卿楊雨亭文如閻學恩王廣和各錢五百無名氏九户各錢五百以上三十一户共來洋十九元○清江人裕莊經募萱堂安江錢一千五百無名氏施椿吉泰求病痊葉張志記源記壽記豫記各錢一千靜記錢八百椿萱茂萱堂寳李平安李各錢五百生記錢一百以上十三户共洋十元○諸曁孫恆隆募新恆隆錢一千八百孫起琨錢一千五百杞瑚錢一千欽厚欽和欽烈號敦臨顔保和各錢五百無名氏二户錢五百朱鍾鍠馬金堂號敦亷石大毛朱芹記樓春榮陳召憩無名氏吳興書舘各錢二百十五户各錢一百以上三十四户共洋十元○杭州柳源搶洋一元有心無力人知足子合洋一元張韻甫孫久香朱錦堂毓秀堂各洋五角無名氏洋七角信誠堂陳祥潮各洋三角金琢齋梁佐臣各洋五角葛耀祖錢二百十一户共洋六元○塘西彚昌經募洋十元潮謝樂昌募李緣英洋五角錢一百廿陳思惠堂錢五百同美昌思澄堂各錢三百蔣錦如許傑生陳卜氏各錢二百六户各錢一百六户各錢五十以上十九户共洋三元南潯錦雲齋募廿二户共洋兩元寧波元生燭號銅洋一元又募三十五户共錢一千八百無名氏别募錢一千五百九十以上三十七户共洋三元銅洋一元潮謝集源樂善士洋二元硤石恆升澹遠後人經募十四户共洋一元錢三百九十安慶湯寳鑑錢二百無名氏二户錢二百逸名氏錢一百四氏共錢五百慈溪童禹權銀如意一只重三錢七分○鼎泰經募文洽堂鋤月居各洋一元世海堂醉月居　馨寳鼎記各得五角包生記丁細記陳雙記丁榮記姚萬記各錢五百八户各錢一百以上十九户共洋七元屈記洋一元錢九百三十周春輝洋一元湘樵周石渠階記嚴記黄嚴各洋五角無名氏錢二百九户共洋六元發泰號又象友妙性輪妙林各洋五角徐竹泉宋選鄉各洋二角費福福洋一角八户共洋三元晉昌諸友洋三元四角吳仲山募時金南王巧生唐柏和榮初根吳仲山蔣錦發朱耀奉均月規移助各錢三百陳良勲錢五百劉忠錢三百曹兩五洋一元唐晉記汝封各銅洋一元以上十二户共洋兩元一角銅洋兩元錢七百抱芳閣書坊募後知不足齋洋兩元葛直記洋五角鍾敦甫洋二角張和洲徐建庭各錢二百廿殷芝山錢一百五十三户各洋一角三户各錢一百王子衡錢二百以上十三户共洋兩元小洋十角錢一千零五十文陸裕泰王永興洋一元朱根生忻成記吳台記各洋五角戴殿寛張萬順各洋二角徐大寳洋一角七户共洋三元以上均塔册○杭州正和局寄來昌字册寗振豐募元茂號恆隆鹽棧蘇德泰公和鹽棧各洋兩元張隢蘭胡樹德堂思齊堂公昌懷德堂元泰義盛德茂永新祥和鹽棧源興服膺永發乾茂怡盛蘇怡隆曹德大大和乾茂坊棧曹福昌查永興感默氏余乾泰何萬源曹鼎和孫福生簫亨居士大茂寧廣順寧永隆寧振豐各洋一元查立大寧大成各洋五角以上三十七户共洋四十元○知非氏洋十元求免疾病人洋一元宏度氏洋一元又銅洋兩元恊正吕銅洋五元除害銅洋一元許錢氏求臨産平安洋五元○蘇州錢馬氏省服藥洋四元徐州勉勉齋主人徐平五兩五錢申規銀五兩七錢二分四厘杭省馬芳彬銅洋七元○本日共收英洋二百廿八元規銀五兩七錢二分四厘銅洋十八元錢二千八百七十九銀飾三錢七分小洋十角虚對開一個合併申明 
 
 
 

Page 10

 
 
   
 
 

Page 11

 
 
[光緒十二年五月初七日京報全錄]  
　　宫閂抄○諭旨三道錄前○發抄　旨二道○直督李　奏爲酌裁馬步各營以節餉需摺○江督曾　奏爲委署知府片○直督李 
奏爲揀員對調遊擊片○大臣謙　奏爲閱看駐防春操完竣摺○大臣社　奏爲大員患病照章派員查騐給假調理摺○又　奏爲遵　旨擇尤請奬摺○江督曾　奏河運漕船開行日期摺○五月初七日工部鴻臚寺廂藍旗值日翰林院引　見八十三名○湖南糧儲道傅慶貽謝　恩○福建副將梁成華謝　恩○恩公請假十日○張元普鄭嵩齡各預備　召見○召見軍機　傅慶貽　梁成華　張元普　鄭嵩齡○發抄　衛榮光奏遵查蘇常各屬搶劫案件並將防捕不力之常熟令議處奉　旨知道了卽着督飭各該地方文武員弁整頓緝捕以靖閭閻錢保衡着先行交部議處仍勒限嚴緝贜盜務獲懲辦餘依議欽此○丁寳楨請將素行卑污不知檢束之候補知詶姚紹崇革職驅逐奉　旨着照所請吏部知道欽此　○○欽差大臣大學士直隸總督一等伯臣李鴻章跪　奏爲湖北調防直隸武毅軍馬步四營現巳酌裁馬步各一營以節餉需仍留步隊二營以顧　畿東門户恭摺具奏仰祈　聖覽事竊前准署湖廣督臣裕祿咨稱湖北新舊防軍分别撤留案内户部以調防武毅軍四營應咨商直隸酌量情形奏明裁撤等因當查武毅軍馬隊一營步隊三營本係直隸提臣李長樂舊部歴勦粤捻久稱得力光緒六年　畿境海防吃緊由湖北　奏調來直派札　臺仍歸李長樂統領節制綠直餉無可籌措仍照章由鄂省按月解濟每年合銀十數萬兩蘆臺爲　畿東海濱門户關係重要東至北塘此至山海關一帶地叚緜長防營無幾甚賴豫軍協守以壯聲援上年直隸新募各軍先後撤遺海防更形空虚該軍人馬强壯器精藝熟正資捍衛要區本難輕議裁撤惟鄂省亦非寛裕近來月餉頻有延欠每遇緩急難濟之時暫由淮軍餉内設法挪墊但淮餉支絀萬分斷難長此墊給惟有將該軍酌裁藉資節省遂擬裁去馬步隊各一營仍留步隊二營庶事輕易舉鄂力尚可措辦而　畿境海防亦得兼顧卽經緘商裕祿籌議旋准覆稱裁去馬隊兩營核計减餉幾及一半以後所留步隊兩營月餉鄂中籌畫較易當督飭司局按數撥足源源解濟其未撤之先四營月餉及以前挪墊淮餉並當籌解歸欵所需遺資卽飭解津其装送遺勇商輪水脚由鄂兌付一併核　奏等因臣卽知照李長樂將應裁馬步隊　營迅速妥爲撤　一面收繳軍械號衣馬匹查該兩營勇丁共計七百數十人並員弁長夫人等號内籍隸湖南北安徽江蘇江西者人數較多應由津雇搭招商局輪船分起送在上海再搭江輪分送漢口九江蕪湖鎭江等口仍派員隨船約束分途押送回籍其餘籍隸東豫一帶應由陸路前進亦卽分派員弁押送不准沿途絲毫騷擾業於三月底四月初陸續起柱咨行經過地方官會同照料各弁勇等久歴該軍屢經征戰勞苦出身本非新募可比今遠道遣去餘蓄毫無情殊可憫應酌給四五六三個月薪餉各項以爲路費俾到籍後略作謀生之資免致流離失所所需此項遣餉及商輪水脚統由鄂省撥兌俟事竣核明數目由該省　案報銷現留兩營以後月餉曁以前直隸墊欵仍咨由湖北督撫臣飭令司局照數源源撥解以濟要需而顧大局所有鄂省酌裁武毅軍兩營緣由理合恭摺具奏伏乞　皇太后　皇上聖鑒勅部查照謹　奏軍機大臣奉　旨該部知道欽此○○曾國荃片 
再揚州府知府宜霖六年俸滿經部調取引　見現據該員詳以任内並無經手未完事件請委員接署以便交卸請咨北上等情所遺員缺應行委員接署查有試用知府程儀洛爲守兼優堪以署理據藩臬兩司會詳前來除檄飭遵照外謹會同漕連總督臣崧駿江蘇巡撫臣衛榮光附片具陳伏乞　聖鑒謹奏軍機大臣奉　旨吏部知道欽此　○○李鴻章片　再大名鎭標左營遊擊王得魁任所距原籍在五百里以内例應揀員對調查有督標右營遊擊蔡瑞山係密雲縣人距大名在五百里以外該員年强才敏堪以調補大名鎭標左營遊　與所遺督標右營遊擊卽以王得魁調補如此一轉移間各與例章相符該員等亦無違礙處分除飭取履歴送部外理合會同直隸提督臣李長樂附片具陳伏乞　聖鑒　勅部核覆謹　奏軍機大臣奉　旨兵部議奏欽此　○○奴才宗室禧跪 
奏爲閱看駐防各營春操並官兵騎射完竣恭　奏　聞仰祈　聖鑒事竊奴才莅任以來按年分春秋兩季閱看各營鎗砲准頭合演陣式兹屇春操之際奴才悉心校閱官員兵丁騎射命中者計有八成除子母砲曁四行營技藝冋于秋季操演外有擡鎗鳥鎗中牌有准者亦有八成及合演陣式隊伍進退頗屬整齊至駐防練軍一馬三鎗中靶者計在八成以上刀矛技藝並演練洋槍隊伍陣式亦屬齊整現經奴才逐一閱　較之往年頗見起色擇其技藝精熟之兵丁分别等第給予奬賞其技藝稍有生疏者仍飭交該營嚴加督練務期精益求精咸成勁旅以仰副　朝廷整頓操防之至意所有奴才閱看各營春操完竣　由理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○奴才杜嘎爾跪　奏爲蒙古大員患病照章派員查騐給假調理恭摺仰祈　聖鑒事竊據孔薩克圖漢部落盟長公密帕木改佈呈稱素患骽疾近加喘𠻳嘔吐氣塞神速等症雖經延醫調治總木見效實難力疾辦公呈請照章給假調理如蒙允准所有盟長印務　否派委副明長鎭國公阿育爾巴得丹占札木楚署理其札隡克印務派委副官旗章京車德恩瓦齊爾署理等情當經奴才照章派委筆帖式文哮渾前往查騐屬實取典印結禀覆前來奴才伏查該盟長旣　患病派貝查騐屬實自應照章給假兩個月令其調理所有盟長印務照依所請飭委副盟長鎭國公阿育爾色得丹占札木楚署理其札隡克印務卽飭副管旂章京車德恩瓦齊爾署理除將取具印結存案備查並檄覆遵照外理合恭摺具　奏伏乞　皇太后　皇上聖鑒謹 
奏軍機大臣奉　旨該衙閂知道欽此　○○奴才杜嘎爾跪　奏爲欽遵擇尤請獎緝捕持械盜匪出力受傷官兵恭摺仰祈　聖鑒事竊查上年唐駑烏梁海界内盜犯勾結盜匪循山負險持械抗拒補傷官兵當抄示格殺成案經該總管鄂勒哲依瓦齊爾挑選官兵二百三十員名馳往山内搜捕連日窮追摛獲先後解烏當於訊明後依律處决梟示當以盜匪聚衆四十七人搶刼殺人綑拿總管抗拒官軍實將邊閭之患該官兵先後掃數拿獲得以速就顯戮可否將緝捕出力受傷官兵擇尤獎勵出自　天恩等因於上年八月間具　奏奉　旨知道了在逃匪犯着卽飭屬嚴拿務獲究辦所有緝捕出力受傷官兵准其擇尤獎勵毋許冐濫該衙閂知道欽此欽遵札飭烏梁海掌印總管鄂勒哲依瓦齊爾遵將在逃匪犯嚴拿務獲並將緝捕受傷出力官兵擇尤保送以憑酌核請獎等因去後兹據該總管開單呈報前來自應酌擬請奬惟查烏梁海各旂每遇官缺向係由該旂出具衆心傾服甘結呈送補放此次緝捕出力人員若擬請獎升階與向章有碍是以奴才將單開出力受傷人員内核寔删减擇其尤爲出力者十八員各分别請獎空銜翎頂謹繥單恭呈　御覽可否照請獎勵出自　鴻施再查所有此次擒獲拒捕盜匪係飭由掌印總管鄂勒哲依瓦齊爾揀派官兵督飭嚴緝辦理妥速殊足以安邊閭而戢盜風可否將管轄烏梁海五旗花翎頭品頂戴副都統銜掌印總管鄂勒哲依瓦齊爾　飭下理藩院從優議叙用昭觀感之處出自　天恩所有欽遵擇尤請獎緣由理合恭摺具　奏伏乞　皇太后　皇上聖鑒　訓示遵行再蒙古叅贊入臣車林多爾濟赴京年班新任滿洲叅贊大臣祥麟尚未到任均未列銜合併陳明謹　奏軍機大臣奉　旨該衙門議奏單併發欽此　○○太子少保兩江總督臣曾國荃頭品頂戴江蘇巡撫臣衛榮光跪　奏爲恭報蘇省試行河運漕糧兌竣開行日期專摺仰祈　聖鑒事竊照蘇松等屬光緒十一年分冬漕前經臣等會議酌提漕糧五萬石試行河運飭委候補知府潘學祖前赴寳應水次設局辦理業將派運米數並籌議章程會摺馳　奏在案兹據署蘇松糧道韓慶雲詳稱據長洲元和吳縣吳江震澤丹陽金壇等七縣各將認運正餘米石分批購辦運抵水次陸續兌交共計正米五萬石耗米二千石餘米三千石於光緒十二年二月二十八日一律兌竣分作四起每起用船五十號共用船二百隻於三月初四日在寳應水次開行隨同江北漕船跟帮前進詳請具　奏前來臣等覆查無異除飭該粮道飭令襄辦押運各委員督押各船隨同江北糧艘相機前進毋任延悞外謹將兌竣開行日期會同漕連總督臣崧駮恭摺田驛具陳伏乞　皇太后　皇上聖鑒謹　奏軍機大臣奉　旨户部知道欽此 
 
 

Page 12

 
 
[光緒十二年五月初八日京報全錄]  
宫門抄○諭旨四道錄前○河督成奏校閱營伍情形摺○又奏譸辦運河工繁款絀情形片○蘇撫衛奏請展限僣辦分批運解摺○浙撫劉奏委員代勘秋審緣由片○直督李奏請補道員摺○又奏遵查仍請給獎片○又奏請仍照前保給獎註册夾片○五月初八日内務府國子監八旗兩翼值日翰林院引見九十二名○良貴假滿請安○尚宗瑞請假十日○畢道遠請假五日○值年旗奏派管理新舊營房之大臣深出尚宗瑞○召見軍機○○頭品頂戴河東河道總督奴才覺羅成孚跪奏爲校閱河標四營官兵技藝並仍督飭認眞訓練以肅戎政而重操防恭摺仰祈聖鑒事竊奴才前將由汴來東校閱營伍以及查勘運道各緣由附片奏明在案伏思國家養兵原所以禦外侮而衞民生全賴平時操演認眞俾成勁旅以資得力查東河所轄各營除黄運兩河修防官兵專習椿埽向不考騐弓馬外其河標中左右城守四營額設副將叅將遊擊各一員都司二員守備三員千總外委四十三員馬步兵丁除裁减後實存一千五百三十三名向歸河臣校閱本届輪應閱伍之年例應考騐奴才於三月二十八日馳抵濟甯後當卽調集各營官弁兵丁齊赴教塲先令四營合操大陣步伐整齊進退嫺熟施放連環槍砲穏練有法聲勢聨絡試演刀矛籐片滚撲擊剌俱尚便捷得法按日校閱將弁騎射嫻習可觀馬步兵丁弓箭中靶及演放拾鎗鳥鎗準頭均八分以上奴才擇其技藝純熟者當塲獎賞平庸生疎者分别責革勒限學習以示勸懲至前經選調練車一營旗幟號衣均巳齊備馬步洋鎗亦屬練習有法可期禦侮得力仍責成各將領督飭勤加訓練務使紀律嚴明咸成勁旅以期仰副聖主整飭戎行之至意所有校關河標營伍分别獎懲仍飭隨時認眞操演各緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○成孚片再現復河運首重修工本届爲加增蘇漕之始所有運河應辦各工迭經飭催提前赶辦庶免臨事周章奴才前將黄河春汛事宜布置妥協卽行束裝起程星馳來濟查勘各項工程尚多未竣其挑工一案間有未經興辦該道廳等僉以本年奉准專另挑工各案工欵前因司庫堨蹶撥發無期雖經分案奏咨飭催仍未能立時撥濟以致各案工程均多停待卽巳經興辦之工亦係道廳竭力設籌挪墊擇急先施勉　大局現據瀋運兩庫甫經撥到前項工欵共計銀三萬數千兩固可稍資接濟無如欵絀上繁時日巳促恐難速竟全工設有疏虞所關實匪淺鮮懇請設法籌辦前來奴才詳加察核委係實在情形一再籌維惟有就欵辦工先其所急以顧漕運查挑工尤爲要中之要當經飭道飛札承辦各州縣汛閘等員作速領款擇要興挑勒與嚴限完報騐收其餘各工亦經通儃設法赶辦並委妥員分赴各工會同廳員無分晝夜實力監催儹辦一面函催撫臣飭司籌欵續撥接濟兾可以速補遲所幸各湖存水前經築壩收蓄尚堪敷用一俟南路各工儧辦就緒卽先啓壩鋪水接濟漕運奴才仍親歴各工往來督催不任稍遺餘力以期無悞漕行所有工繁欵絀籌辦情形理合附片陳明伏乞聖鑒謹奏軍機大臣奉旨知道了欽此○○頭品頂戴江蘇巡撫臣衞榮光跪奏爲蘇省奉派三綫等布疋擬請分年辦解恭摺仰祈聖鑒事案准户部咨奏派江蘇先行製辦三綫布大萬疋油墩布四萬疋並年額應解三梭布五千疋限於光緒十一年解交　餘三綫布六萬疋限於次年八月内解庫等因奉旨依議欽此移咨到臣卽經轉行遵辦去後兹據者蘇州布政使李嘉樂詳稱本届奉派三綫等布爲數甚鉅蘇省海防現在雖己解嚴而　庫欵項支絀異常且三綫布産於浙江杭嘉二府油墩布産於松江嘉興等處均非隨地皆有其五色三梭布亦須預購花紗擇匠定織分别漂染近又機户稀少工價昻貴勢難依限辦解擬請本年先辦三綫布四萬疋油墩布二萬疋三梭布五千疋作爲頭批起解續辦三綫布四萬疋油墩布二萬疋于十三年通行起解作爲二批尚有三綫布四萬疋至光緒十四年接辦起解清楚似此分年匀批辦解庶期物力較易不致竭蹶等情詳請具奏前來臣復查今届奉辦三綫等布共有十六萬五千疋蘇省庫欵旣異常支絀一時不及織辦所請匀作三年分限解清係爲承辦舒展運解無誤起見合無仰懇天恩俯准展限儧辦分批運解俾免迫促悞公除飭司速籌工價督縣依限辦解並咨明户部外理合恭摺具奏伏乞皇太后皇上聖鑒訓示謹奏軍機大臣奉旨户部知道欽此○○劉秉璋片再本年浙省秋審囚犯藥據臬司核辦招册先期詳送經臣逐起覆核定擬惟臣現在病未全愈飭委藩司許應鑅赴臣衙門代爲逐犯提勘仍由臣親加確核具題以昭愼重除飭遵外謹附片陳奏伏乞聖鑒謹奏軍機大臣奉旨知道了欽此○○大學士直𨽻總督一等伯臣李鴻章跪奏爲直𨽻通永道要缺揀員請補恭摺仰祈聖鑒事竊照通永道薛福辰奉旨補授順天府府尹所遺通永道歸本年二月分截缺該道駐紥通州統轄永平府遵化州東路廳三屬十七州縣地面寛闊政務殷繁甯河及臨榆等處又爲海防重鎭且综理北運河道堤工關係漕運民生利病自修費核减以後工程倍難尤須認眞督率定例通永道係冲煩疲難要缺應由督臣揀選熟諳河務者聲請補授直𨽻候補道員中雖有現任知府及科甲出身人員但或情形未熟或資勞未深亦無記名分發人員惟查有二品頂戴候補道許鈐身年四十七歲浙江錢塘縣恩蔭生咸豐九年奉旨内用簽掣鑾儀衞經歴捐升郎中籖分工部行走十年移獎知府分發陜西以勞績保戴花翎道銜改省江蘇派辦洋務河工同治五年丁父憂旋丁嫡母憂十一年服滿奏調來直以勞績保加三品頂戴補缺後以道員用嗣經奏留直𨽻捐免知府本班以道員歸候補班補用引見回省試看期滿甄别煩缺光緒元年於出洋案内奉旨加二品頂戴二年發往船政衙閂差遣四年管帶兵船回津歴辦洋務海防出力七年丁生母憂九年服滿起復十年十一年兩次委署大順廣道正值東明黄河南堤漫口工程重大經該道馳往督率員弁設法搶堵合龍並將修防善後事宜妥籌布置於地方政務均能留心整頓又捐助書院義學等項經費輿情愛戴屢據紳民禀留有案現委署通永道措理妥協該道才具明幹辦事勤能歴奉要差資勞巳深吏治素所購求河工頗著明效以之請補通永道洵堪勝任亦與例章相符相應仰懇天恩俯念員缺緊要人地相需准以候補道許鈐身補授通永道俾資治理如蒙俞允該道銜缺相當毋庸送部引見理合會同兼管順天府府尹臣畢道遠順天府府尹臣薛福辰恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○李鴻章片再臣遵保派往朝鮮防護定亂出力人員經吏部分别准駁行查業經先行查覆各員奏奉諭縨欽遵在案兹據統領北洋水師記名提督天津鎭總兵丁汝昌將應行改獎及查覆各員呈請核辦前來臣查候補同知馬復恒原保以知府不論雙單月選用並戴花翎吏部以打仗出力始保翎枝所請於定章不符應令另核請獎擬請改加三品銜仍以知府不論雙單月選用山東補用知縣嚴道洪吏部以係别省人員行查有無奏調直𨽻前赴朝鮮案據查該員久在水師當差雖保歸山東並未離營到省前次隨隊東渡照章毋庸奏調擬請仍以直𨽻州知州歸原省儘先補用並加四品銜分省補用鹽知事解茂承吏部以係鹽務人員不准因地方勞續保狀查該員歴在水師出力由監生保從九品遞保鹽知事並未離營亦未簽掣省分且水師勞績於地方差委不同擬請仍以縣丞分省補用並加六品銜候補知縣直隸蠡高縣丞王仁寳吏部以現任人員行查因何派往查該員係光緒八年咨補縣丞並未到任卽派赴水師當差往來旅順朝鮮隨同定亂出力擬請仍以同知在縣丞任候補以上各員仰懇天恩勅部照准給獎以照激勸謹附片具陳伏乞聖鑒謹奏軍機大臣奉旨吏部議奏欽此○○李鴻章片再光緒十年搶辦東明黄河中汛十一二舗合龍大工出力請獎案内部駁各員經臣於上年十一月覆奏請勅部仍遵十一年五月二十八日欽奉諭旨給獎註册奉旨着照所請吏部知道欽此旋准部咨上届高村合龍大工聲覆請獎各員係奉諭旨仍遵前旨給獎是以欽遵註册此次同知趙德襄等十六員仍應照尋常勞績另核請奬等因臣查東明黄河南堤關係東南運道民生甚巨十年中汛十一二舖漫口正秋水最盛之時情形極爲危險幾至掣溜東趨全賴在事各員罔惜身命力與水爭俾得妥速合龍保全大局實屬異常勞苦與躬冒矢石無殊前巳詳細奏明在案若照常例給獎不足以示鼓勵且上届高村合龍大工係照異常勞績給獎此次事同一律未便兩歧據會辦河工候補知府桂本諴等具禀前來謹開清單仰懇天恩勅部仍遵前旨給獎註册以昭平允理合附片具陳伏乞聖鑒衷示謹奏軍機大臣奉旨着照所請吏部知道單併發欽此 
 
