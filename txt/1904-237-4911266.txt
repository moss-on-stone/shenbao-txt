# 1904 - 237 - 4911266

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[奏定商標註册試辦章程細目]  
　　第一條凡關商標所用之禀牘說帖等每一件作一通將呈請人姓名住址及呈請之年月日均明白記載禀牘說帖内之文字須用漢文其有用外國文字者亦須加譯漢文第二條本章程細目定有呈式須照定式詳寫第三條如倩代理經手人來局呈請須呈騐委託之憑信第四條掛號分局收受呈紙時將副本留存其正本即申送註册局第五條註册局收受呈紙時即將呈紙上註寫號數當將號數知照呈請人知照後如遇納係商標應行禀呈事件禀牘内須將原註之號數列入以便本局查騐第六條凡已註册之商標呈請時必須將註册號數記載第七條呈請人如初次由掛號分局呈請者則此後呈遞文件及繳送商標印板註册費等皆須由掛號分局轉遞第八條掛號分局備一簿册須將收錄之次序呈請之要領及辦理之准駁詳載於上第九條凡外國已註册之商標則呈請時須將本國政府印照抄繕呈遞第十條商標呈請續用時須將註册印照呈閱若在外國己經允准續用者須將原准續用之文憑抄呈第十一條凡禀牘說帖商標式樣不分明不完備者註册局可定一期限令其訂正完備即行禀覆第十二條呈請註册者及有他項禀告者如不照註册試辦章程所定期限或註册局隨時指定之期限辦理者註以程途遠近情形難易隨時定限其所請應毋庸議第十二條註册局於呈請之商標查無不合例者即爲註册并知照呈請之人呈請人接到前項知照即於註册局指定期限内將註册費及商標印板并前項知照原文一併呈交本局或掛號分局第十四條註册局或掛號分局收到註册費及商標印板時即在前項知照原文内蓋一收清圖記交還呈請人掛號分局如照前項一律收清應速即申報註册局商標印板須於每月底總結申送註册局留存以便刻入公報掛號註册各項公費於每月底總結申解註册局第十五條呈請人照第十三條第二項所定辦理註册局即准其註册將印照交付第十六條商標之印板或用木或用金類其板面長不得過四寸闊不得過三寸厚七分五第十七條照註册試辦章程第十三條禀請註銷所註之册者須具有禀狀正副二通禀狀内務將註銷之原委詳載如有證據物者亦須隨禀呈騐第十八條遇有前條情事禀請時註册局即將原禀收存將副本發交被告人定一期限令其訴辯閱其兩造所言如何酌核辦理第十九條註册局遇有註銷商標者或商標主不用其商標者或停止營業者均速令其繳還印照第二十條商標專用權由後人承用者須將其謐據呈送註册局禀請改換註册印照第二十一條註册試辦章程第十一條所定已經註册之人或欲轉授他人或與他人合夥須於禀狀上將授受人載明連名簽字將註册印照及合同抄一清本送呈註册局存查其已在外國註册之商標須將其本國政府印照抄呈如有前項情事將原册上添註後復添註在印照背面將印照交還呈請原人第二十二條註用商標主之住址或代理經手人偶有更換須速即呈報第二十三條呈請人照下開類别將其使用商標之商品指定如該商之類别有不能指定者由註册局爲之指定章程未畢容俟續登 
[詳述俄艦敗逃情狀]  
　　廣州嶺海日報登山東青島電信云七月初一日有俄國魚雷艇一艘於午後五點二刻時乘潮駛入青島口厥後拿維克兵艦隨之而至初二日又到一艦名曰沙立維區有人往詢交戰情形沙立維區艦統帶某君言我俄旅順艦隊奉命突出日本重圍直往海參威因於西歴八月十號即華歴六月二十九日清晨六點鐘時離旅順見有日本魚雷船及小巡洋艦各數艘在彼既而我拔揚一艦忽觸海中水雷乃返港内修理至十一點鐘時余等在距離旅順二十英里之海洋與日艦相遇其時日艦隊中有鐵甲戰艦四艘帶甲巡洋艦三艘護甲巡洋艦三艘小巡洋艦約六艘魚雷艇四十艘交戰至一小時有半日艦隊專攻我旗艦余等終得直衝而出但他艦若何景象則已不得而知迨余等向山東飛駛日艦朝日三笠敷島富士春日日進八雲笠置千歲高砂及魚雷艇數艘尾隨在後午後四點二刻許在山東海岸附近發砲攻我戰至兩小時余等飽受日艦砲彈日軍亦困憊不堪五點二刻時有砲彈撃中我艦望臺時水師提督佛得蓋夫與參謀官及數武弁在焉提督佽彈而殞屍身粉碎只留兩腿當即按照極榮耀之軍禮送之海中駕長及掌旗中尉一員同殉斯難參謀總長麥蘇斯威茨及各武弁均負傷然余等終能衝出至日艦不能狂追而後己而我艦舵已受傷不得己駛至此間冀得他人援助照目下情形而論余等斷不能復出海口即使將艦略行修理恐亦無能爲役矣艦中戰死者十二人傷者四十人麥蘇斯威茨與其他負重傷之八人已舁入青島病院施治望臺被毁水線之上有大孔三幸機器未經損害云 
[鎭軍受譴]  
　　本月十六日德京栢林來電云中國政府現已照會俄國駐北京公使云己行文申飭薩鎮軍以不能先事預防阻止日人在烟台拘捕俄艦里雪脫林尼之罪矣 
[俄艦被撃]  
　　華歴七月十五日英京倫敦來電云法京巴黎斯接西貢電報略謂駛抵西貢之俄國巡洋艦地亞拿計受傷之處有二一在船身一在水線下察其情形均爲開花砲彈所撃船中共斃四人傷二十三人 
[日德不和]  
　　七月十五日烟臺來電云彼處德人與日人頗不相能前已屢次交閧邇者日領事爲一鬥案特 
 
 

Page 2

 
 
蒞彼處復櫻德人之怒鄭石擊之兇手幸即捕獲己送交德領事究辦矣 
[日本招工]  
　　烟臺訪事人云近有日本人携貲至烟臺招募土著工人二千餘名前往奉天沙河子一帶修築火車鐵路已陸續雇用民船裝運北上矣 
[美使出京]  
　　七月十五日天津來電云美國朝廷特簡來華會議中國銀價大臣精琪氏准於今日出京所議銀價一事刻尚未經議妥云 
[僑氓呼籲]  
　　燕都報云美國苛禁華工之約雖經駐美大臣梁星使竭力挽回然美人成竹在胸日久迄無定議刻下旅美商民齊集舊金山中華會館將華工苦况繕成公禀七扣一遞外務部一遞商部一遞駐美使署一遞上海商約大臣行轅一遞前任駐美使臣行轅一遞湖廣督轅一遞兩廣督轅所望當道者堅持力抗則尚或可挽救於萬一特未識區區一紙果足動袞袞諸公之垂顧否耶 
[母儀崇儉]  
　　燕都報云近日皇太后懿駕小駐頤和園飭内務府司員遴選浙中婦女之工織紝縫紉者召入宫中教令宫人學習并飭慶邸之女公子在園同習績棉剌繡諸藝蓋慶邸生有三女皆極儉樸平日布衣蔬食得蒙皇太后寵眷非常刻下因欲振興女工故特令習此以爲宫人倡導云 
[署閩浙總督江西巡撫李勉林中丞覆奏道員被參各欵摺]  
　　署閩浙總督江西巡撫臣李興銳奏爲查明監司大員被參各欵據實覆陳仰祈聖鑒事竊臣於光绪三十年四月二十日承准軍機大臣字寄光緖三十年三月二十八日奉上諭有人奏浙江候補道許貞幹招摇貪黷各欵請飭查辦等語著李興銳按照所參各節確切查明據實覆奏毋稍徇隠另片奏杭州通益公紗廠撥有官本巨欵欠繳息銀前任無藩擅批豁免請飭查追等語著該署督一併澈查具奏原摺片著鈔給閱看將此諭令知之欽此寄信前來臣遵即密派明練篤實道廳各員分投馳往確查旋據禀覆前來臣復逐加稽核證以輿論謹爲我聖主詳陳之如原奏内稱杭州省城吳山東嶽廟總捕同知孟芳率其子及孫設乩壇於其中許貞幹名之曰飛雲閣廣爲號召每逢二八日仕商雜至求醫問卜之外尤多神怪不經之談杭州府知府宗培仁和縣知縣蕭治輝等有時呵道而往悍然置政體官箴於不顧許貞幹歴權臬運而又總辦洋務局總理營務處權傾全省巧借神道以開終南捷徑歴任撫臣藩司若非爲其所惑何至倚信如是一節查浙江省城吳山即城隍山上有東嶽廟旁五祖殿内向有飛雲閣光緒十年經官紳集欵重修勒有石碑事在二十年前並非許貞幹所命名杭俗迷惑鬼神久成陋習該處設有乩壇每月逢一八日仕商前往祈問者頗多壇非許貞幹所設自無待許貞幹爲之號召上年總捕同知孟芳之子孟桂嶸曾偶到壇後經該同知查知即行管束在署向例地方官逢朔望日均應往城隍廟行香必經東嶽廟門首原參謂杭州府知府宗培仁和縣知縣蕭治輝等呵道而往或即因此該地方官平日有無到壇訪查並無實在蹤跡原參亦未指出憑證自無從追究至許貞幹以候補道員到省不及十年兩權臬篆兩署運司又兼辦洋務營務權傾全省誠不免招人謗議然歴任撫臣所以倚任之者大抵出於愛才若謂許貞幹巧借神道以開終南之捷徑並歴任撫臣藩司皆爲所惑此亦言之太過又如原奏杭州省大井巷有聚豐園飯莊許貞幹以時過從旋因小事不遂所欲乃令其庖丁高生財與調任撫臣誠勳之管廚徐海泉知府宗培之管廚牛錦峯夥開聚寳園飯莊凡下屬餽送上司筵席非該園供辦靳不收納尤可怪者聚寳園三字之額許貞幹竟大書特書直署姓名懸幟爲招竟有指此飯莊爲許貞幹所開者一節查大井巷向有京式飯莊兩所一聚豐園一聚寳園相接數武向爲官商讌會之區上年撫臣聶緝槼到任首即通飭官塲勤求吏治不許常赴飯莊茶館飲食徵逐此後門前車馬遂稀聚寳園係高生財徐海泉牛錦峯等夥開甫經一載本年三月即因虧本歇業招盤另頂從前該園之額是否許貞幹署名無從查得確據高生財等聞先曾充過官衙庖丁均早辭出若謂因聚豐園不遂所欲乃令夥開聚寳園且餽送筵席非該園供辦不收則該園當不至於虧本歇業原參恐係傳聞之誤　此摺甚長明日續錄 
[兵艦奇災]  
　　鎭江采訪友人云向來查緝私鹽均以砲艇及杉板師船從事後上憲以若輩仍多漏網乃改用南洋各兵船火琯風輪往來迅疾私梟雖甚慓悍亦不敢猝攖其鋒矣近日有兵艦名飛霆者奉兩江總督督鹽憲魏午帥之命屯泊距鎭江上游二三十里之三江口以遏私販來源本月十三日之晚九下鐘時艦中火藥房忽然火起大聲陡發幾疑石破天驚一時人心洶洶有鳬水逃生者有轟斃艦内者未幾艦體即沈入水中有被灼受傷之七八人刻在耶穌教内地會醫院療治 
[柳變餘聞]  
　　香港循環日報云前者廣西柳州祖繩武部下降匪羣起復叛圍攻道府縣各署各官勢難抵禦紛紛易服濳逃馬平縣向大令伏於龍角街蕭宅後園道府則護以親兵數十人由東北郭雉堞間用繩縋出府尊陳太守有一愛女被匪擄去向大令之妾婢亦被擄無蹤考棚街鄭紳次媳梁氏年甫二十平日艶如花月冷若冰霜當亂作時身懷小首匿於鄰右破屋中歴四晝夜匪於臨行搜得欲執而污之氏急自刎其頸血濺匪面匪乃棄之而去氏亦昏仆於地幸由家人扶回救治得以不死誠烈矣哉 
[調船鎭壓]  
　　姑蘇訪事人云日前無錫金匱二縣米業董事不願以廟捐撥入學堂釀成闔城罷巿之禍並有匪徒隨聲附和焚燬楊紳住宅拆毁學堂雖經大憲調撥營勇星夜馳往彈壓而時逾旬日尚未浪靜波平撫憲端午橋中丞爰復札飭蘇捕營管帶胡豐齋遊戎於本月十四日帶領師船十二號飛馳而往擇要駐紥以壯聲威 
[飭興團練]  
　　姑蘇訪事人云江蘇巡撫端午橋中丞詳閱各州廳縣團練章程以川沙廳撫民同知陳桓士司馬及金山縣知縣蔣瀾江大令所擬最爲美善因飭各處一律仿照實力舉行業已一律下札飭知矣 
[賭徒刼犯]  
　　寗波訪事人云花會風行無處蔑有各當道迭經嚴辦若輩終視法令若弁髦日前某賭徒在鄞邑西南鄉茶園地方大開花會鄉民被其害者實繁有徒旋由綫人某甲赴縣禀報邑宰周少軒大令立即簽差前往拘獲楊仁法一名起獲洋銀一千三百元至韓嶺帀突有匪黨各持器械將甲及差役毆傷所携之贓連楊劫去迨馳回縣署禀訴情形大令勃然震怒急派巡防營哨弁章君帶勇前往復將楊拘拿至縣大令訊鞫之下笞責數千板發押刑房 
[湓浦鵑啼]  
　　九江訪事人云上月二十五六日雷雨大作傳聞江西弋陽縣河口鎭一帶起蛟衝塌房屋淹斃人畜不計其數○委署江西樂平縣知縣馮寄雲大令用霖下車伊始即至潯城謁見廣韶九南兵備道瑞莘儒觀察九江府某太守拜會各同寅小作勾留即須遄返○本月初五日潯城屠户劉某倩妻弟某甲掉舟赴江北載回花豬十數頭行至中流忽然傾覆人畜均遭溺斃無一獲生殊可憫也○本月初六日西 
 
 

Page 3

 
 
風暴作江中浪湧如山有一船滿載黄豆登時傾覆淹斃二舟子豆亦悉付東流○有梅耀清者以舟楫營生月初某日載得黄豆若干售與潯城西門外恒有店收得洋銀一百六十元初四日午後携至大街倩人估看忽被偷兒竊去一百元梅以資本皆由重利稱貸而來慟不欲生後雖禀請警察局及德化縣查緝然終無望珠還矣○江西廣饒九南兵備道兼管窰廠事瑞莘儒觀察於本月初九日乘長龍船往景德鎮查閱御窰監製上用瓷器○本月初七八兩日有德國法國兵船數艘沂江而上前赴鄂中○饒州府屬萬年縣境突然出蛟毁壞房屋七百餘所淹斃人口牲畜不少亦巨災也 
[瓜步揚舲]  
　　鎮江訪事人云本月初六日有法美兩國兵艦各一艘由滬上鼓輪抵潤小泊片時旋即泝江上駛直逹漢皋○月之初五日新勝營哨弁陳君督同線勇至某處緝獲會匪一名立即解赴丹徒縣署請縣主楊襟山大令研訊矣○浙西鹽捕中營管帶易都戎升訪得小河下游近有紅帮梟匪開塲聚賭爰於某日親帶師船前往巡緝○丹徒縣知縣楊襟山大令訪聞境内烟館茶寮時有地棍流氓向人索詐甚至串通竊賊坐地分贓惡蹟昭彰毫無顧忌因嚴諭差保悉心查察倘敢扶同徇隠察出併究不貸亦除莠安良之道也 
[茸城近事]  
　　松江訪事人云凶僧妙和前因敲詐案發由華亭縣孫花樓大令訊責驅逐嗣經巡防局勇查知臨行擅携藥王宫桌椅且行李中帶有兇器因復拘送至縣大令飭笞一千三百板與窩贜李某同荷雙聯枷發頭門示衆越五日然後派差解回楚南原籍○松隠鎭土梟高某爲小蘭生高阿虎之羽黨近經上憲派飛划副左營林沈兩哨弁拿獲押解至郡府尊田紹白太守飭發華亭縣收禁候訊○郡城舉辦團練府尊田太守手訂章程刊刷數十百册頒發城鄉各處一體遵行某日偕華亭縣孫花樓婁縣黎子新兩大令至普照寺總局會同總董楊謝兩君及四城叚董籌議一是○城廂内外土棍惡少前已懼捕遠颺近復結黨成羣横行街巿某夜甲乙二土棍借端向豐樂橋某釘鞋店主尋釁毁及比鄰某筆店街鄰不服將甲扭獲擬送縣甲母聞信而來强曳以去街鄰噤不敢聲張蓋畏結仇怨也○本月十四夜鄉民赴城隍廟進香者徹夜不絶自府署迤南竹木各器堆積沿街供鄉人購買府尊田太守華婁二縣主孫黎兩大令深恐人衆滋事先期入廟就西廊小憩隨從人等紛布廟外以資彈壓 
[惡棍遊街]  
　　流氓小福生即李福生前因白晝持械糾衆尋仇由上海縣主汪瑶庭大令拘案訊實詳奉上憲批飭站籠處死昨日舁至南巿大東門外江海大關橋及南會館南馬頭陸家浜小南門等處游行示衆派有勇丁荷槍防衞並令差役沿途彈壓閒人不許給以飲食所過之處觀者塞途寓滬西人聞之多有携攝影器照留小影者既而大令發出四言韻示飭差黏貼站籠之上其文曰李小福生著名流氓糾黨折梢藐法横行尋仇互鬥執持刀槍劣蹟昭著惡貫滿盈一經擒獲立子重刑站籠示衆儆戒游民各宜猛省故智毋萌回頭務早勿外生成倘再故犯照此重懲法隨言出特此先聲 
[閘北盜案]  
　　本邑閘北頭圖地方有同和糧食店焉前日之夜一點鐘時突有盜匪二十餘人毁門入刦店主周銀泉乘隙出外鳴鑼呼救附近團防局及保甲巡防局勇丁聞聲馳往在某姓花田内拿獲盜匪杜洪生劉得裕等七名解歸巡局局員章次荍二尹訊鞫之下杜供稱小的係江蘇徐州府屬宿遷縣人劉供稱小的係湖北某縣人詰以行刼之事同供小的二人初次來滬悞聽秦標及吳得順之言隨往行劫秦供稱小的係山東某縣人向在滬上喚賣牛肉爲生此次行刦同和由吳糾往二尹察得各盜皆因拒捕受傷未便覊留在局因於昨日黎明時親自督勇押解上海縣署請縣主汪瑶庭大令訊明懲治 
[琴堂鞫盜]  
　　前晚美界北河南路左近王家宅周銀泉所開同仁米店中忽有盜匪二十七人破扉而入肆行劫掠附近各村民聞警鳴鑼集衆分執刀械四面兠拿羣盜膽敢逞强拒敵後鄉民愈聚愈衆盜遂四散奔逃時已夜半鄉民恐遭毒手不敢窮追分投各要路扼守羣盜見無可奔竄避匿某姓所藝棉花中將至天明太陽廟保甲巡防局員章次荍二尹派勇兠拿搜獲劉德裕孫金標陳來喜王紀平張友才李士三曹正喜七名督勇押解上海縣署縣主汪瑶庭大令升堂研鞫劉供稱小的並不爲盜亦未拒捕故未受傷孫等皆狡展不承大令命跪練踏扛李士三始供稱此事由劉爲首手下共有黨羽數十人南至日暉橋北至寳山縣界凡本年所出劫案大半皆劉等所爲小的與王張只隨同行劫二次尚乞施恩孫陳同供小的等隨同行劫三四次大令命一併釘上脚鐐將劉收禁内監孫陳收禁外監王張李收押自新所聽候覆訊核辦曹未及訊供已因傷身死矣 
[照料馬頭]  
　　欽差大臣鐵侍郎良由京至天津乘招商局安平輪船南下准於本日午刻抵申昨日法租界公廨讞員陳楚生大令咨照捕房請派探捕至馬頭彈壓并謂刻有當差馬車十餘輛停在浦濱應飭妥爲照料捕頭允之立派包探遵照辦理 
[虹橋人語]  
　　前晚七點鐘時西華德路第七百四十五號門牌某老虎灶烟囱忽然火發熊熊毒燄羃䍥層霄經人汲水救之始得烟消火滅然四鄰已受驚不淺矣○前日傍晚時廣東小孩梁阿彩至蜜勒路某弄内見某姓家牆上釘有木質輪盤因即伸手玩弄不料輪忽倒下奔逃不及致被壓傷胸肋而斃後經孩之父母到來慟哭一切自行棺殮亦可哀已 
[分發人員騐看名單]  
　　新海防例掣籖分發郎中范紹森福建員外郎葉登第直隸主事蕭元宗廣東秦育澤山東王之籙山東京府通判趙葵畦山東内閣中書孫榮枝浙江秦樹忠廣西李夢庚直隸楊建綸江蘇李端燊貴州大理寺評事方大猷浙江太常寺典簿吳琨江蘇○俸滿刑部司獄呈請分發部寺司務徐廷襄浙江○新海防掣籖分發直隸州知州黎肇熙廣西知縣黄恩成雲南巡檢李鴻熙河南○新海防例指省分發道劉雨田直隸河南周學煇安徽湖北知府周錫綸江西河南趙世愚正藍漢山東汪一麟安徽浙江同知陳永熙雲南河南曾鎬正白漢河南　通判林瀛廣東湖南林鋆立廣東湖南鄭立德江西湖南姜彬貴州四川直隸州州同宋之佐甘肅四川知縣余德廣湖南江蘇陳丙鋆湖南新彊朱世旦湖南江蘇陳守義湖南江西武繼祖雲南四川椿齡廂白滿山西黄鏡澄江西湖南陳棠江蘇湖南王志恕雲南廣東張沅雲南安徽沈嚴江蘇湖北吳鴻壽浙江四川梅承礽陜西四川陳嘉猷陜西四川陳嘉献陜西甘肅朱壽枬浙江江蘇饒桂森順天山東陸嘉藻廣西直隸賀家惠湖南浙江余龍德四川湖南張兆韓河南江蘇布庫大使林陽煊陜西山西鹽大使高碧天福建廣東瞿宣惠湖南兩淮留毓岫直隸兩淮州同易煚湖南甘肅鹽經歴福蔭廂紅滿兩淮州判熊時暘四川湖北府經歴徐燊順天湖南鄧漢霖順天湖北柳焱森湖北江西樊鴻修山東河南王家驥江蘇安徽祝引年河南湖北江煥實浙江江蘇趙淦河南山東　此單未畢容再賡續 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學校求師]  
　　姑蘇訪事人云本月初七日長元吳三縣遴考師範生報名應考者計長洲舉人一名生監二十六名元和舉人一名生監二十四名吳縣副貢一名生監三十三名十四日揭曉長洲取程起鵬吳梅等九名元和取陸清翰顔士晉等九名吳縣取顧祖鑅汪廷沐等八名另有中小二學堂教習舉人管尚勳副貢查鳳聲二人經堂中督辦申送縣署請縣主李紫璈大令附送學務處考選出洋 
[新榖登塲]  
　　寗波訪事人云甬上新榖近已紛紛上巿聞今歲收成頗佳是以價值殊不昻貴每百斤僅售洋銀一元二角將來各鄉新稻一律登塲榖價勢必更廉閭巷貧民不禁欣欣然有喜色矣 
[甬江秋汛]  
　　寗波訪事人云鄞縣東鄉匪人王阿五周阿法前在滬上攫取日本人所携金物逃回本籍日前由駐滬日本總領事小田切君移文寗紹台道轅道憲即札飭鄞縣周少軒大令籖差將王周拘獲訊取口供然後押解申江歸案懲辦○盜匪某甲前曾夥刼嚴姓事發濳逃漏網日久日前潛至江北岸肆其穿窬之技突被巡捕拘入捕房由督捕華生轉送鄞縣署縣宰周少軒大令飭釘鐐收禁以便　律　懲 
[上海縣署瑣案]  
　　捕役徐文奉上海縣主汪瑶庭大令諭令往閔行緝拿竊賊張阿海被賊黨名阿木者擲石撃破頭顱旋由閔　汛弁某君將阿木及同黨唐秋拘送至縣前晚大令升堂訊究叱令將阿木鞭背二十下始供認某日與唐竊取某姓家衣服翌日復偕至閔行竊得楊姓家竹籃中銀飾事後由唐分給若干唐亦一一供認大令判各責二百板押候訊辦○嘉興縣漕糧經承金慶裕投南帥馬路工程局控船户李正元徐洪發二人短交米一百三十二石等情經總辦翁子文太守移送至縣前晚經大令研訊金訴稱李短交米七十二石徐短交米六十石向之究追一味延宕李徐同供小的歴來裝運漕米並無差悞此次實因連日陰雨致耗失並非竊取現願將船變價以償大令飭李繳洋銀一百元徐繳洋銀八十元○葉恒夫之妻楊氏捲取衣物隨同姦夫逃逸經葉尋獲控奉大令訊責發堂旋又串令楊吳氏朦保出外葉因復投縣禀陳大令飭提楊氏訊究仍著發堂收押楊氏在堂肆行滋閙堂董函告情形大令飭提詰訊楊氏供小婦人不敢胡閙自願安分在堂大令諭以如再吵閙定行提案收禁 
[浦東保甲總巡局瑣案]  
　　前日浦東二十圖地保陸佩生投保甲總巡局禀稱美利輪船水手十餘人沽飲大醉毆傷鄉民三人今特送請驗明查辦總巡謝岳松明府立即照會江海關水巡捕房未幾巡江吏梅羅投局禀稱已將行兇各水手拘獲明府當將受傷之三鄉人移送英美等國租界公堂請讞員黄耀宿司馬訊明核斷○前日傳瑞廷扭朱泉生等三人至保甲總巡局控稱伊等訛詐不遂肆意兇毆求恩究辦總巡謝岳松明府研訊之下判令各重責二百板○賈趙氏投保甲總巡局控兒子春發不服教訓等情總巡謝岳松明府查得氏前曾兩次控其長次二子違忤有案此次又控第三子殊堪詫異諭候傳到地保訊明核斷 
[英美等國租界公堂會訊案]  
　　前者英商怡和洋行資賜洋行德商元亨洋行瑞商華倫洋行利納洋行華商義善源錢莊環控華商同發昌號主周輔臣周紀南虧倒鉅欵等情案懸一載有餘尚未了結前日午後三點鐘時英副領事德爲門君德副領事麥令豪君瑞副領事馮谷君先後詣公廨會同讞員黄耀宿司馬升堂詰訊各原告公延律師高易主控二周延律師侯魯公伸辯捕房派某號西捕及華包探李星福將輔臣送案侯律師起而言曰兹者各原告已派人至廣東查過被告並無産業况原告各華商亦情願了案務請堂上即行斷結高律師曰二周倒帳之前在廣東收得保險費不少此係公司之欵不應私自用去務請堂上著即交出至於侯律師所稱二周在廣東已無産業究竟查過與否不得而知瑞副領事曰二周未倒帳以前所收保險銀例應追出司馬曰現在公堂案中存有銀一萬三各四百四十五兩七錢三分及赤糖棧單一紙應俟將糖拍賣再核因問輔臣曰爾店虧倒時存有現銀否答稱有貨無銀問各處所存之貨有帳否答稱此項存貨均歸各華商經理曾盤查四日之久開有清帳呈案至廣東産業已抵與香港及廣州各欠户别無餘存矣侯律師又曰請問堂上華商錢業中有無禀請將輔臣交保之呈詞司馬答曰有隨與德麥馮諸君商議交保之事德麥馮諸君謂如欲交保商業公所及廣肇公所皆可輔臣稱商業公所素不相識廣肇公所向不保人司馬謂若此則仍發回捕房俟將貨帳結算清楚於下禮拜一會訊定讞遂相約退堂 
[英美等國租界公堂瑣案]  
　　德商裕豐洋行主某甲投案聲稱行中失去棉花二百六十五包值銀一千一百兩已報捕房請爲查緝旋由包探趙銀河禀稱裕豐報失之棉花已經小的查有頭緒惟贓未吊齊須於下禮拜六解案請訊讞員黄耀宿司馬准之○六十六號西探與華探陳洪德解徐佛金張鑑榮張炳生王炳春至案禀稱伊等係魚販六月十三日在漢璧禮路向同業張桂生藉端勒索洋銀三元七月十二日又勒索二元張心有不甘投報捕房捕頭特令拘案請究桂生偕見証人張妙生投案訴稱此事實由王炳春爭奪菜攤而起然小的已在彼虚設攤有年心實不甘求恩究辦王徐堅不承認妙生供六月十三日王等向桂生索詐洋銀三元係小的目撃七月十二日之事則未知其詳司馬商之德總領事署繙譯官麥令豪君判將王責三百板管押一月徐責二百板管押三禮拜二張各責二百板○于守一投案訴稱某日小孩臂上所　金鎖片忽然失去查知學徒汪金福所竊已質得洋銀十四元因向其兄金榮理論金榮一味胡賴是以邀同質店夥某甲投案申訴情由甲供稱小的與汪近鄰向來相識某日汪携來金鎖片一枚權之重三錢有奇欲質洋銀十六元小的初允十二元後言及伊母親欲付會欵需用甚急遂付以洋銀十四元求鑒金榮聲稱小的之弟並無此事實被冤誣包探劉阿炳禀稱汪所質洋銀十四元用剩八元四角已由小的在臥牀上搜出呈請察閱司馬商之麥君判將汪責手心一百下交金榮帶回管束尚短質本若干著金榮措繳金榮不遵並不願領弟司馬遂判令笞責後交棲流公所管束○三百十四號華捕解馬夫陳阿根至案禀稱伊將駕車之馬痛加鞭策飛步疾馳致撞仆沈山全家小孩傷及頭顱迨小的拘入捕房捕頭著將受傷之孩送入仁濟醫館醫治醫生謂傷須閱一月方愈求先將陳懲辦司馬商之麥君判罰陳洋銀三十元以十元給沈爲其孩養傷費○劉葉氏被陳松泉撃傷頭顱遂喚令五百七十一號華捕將陳拘入捕房昨日捕頭令送案請究伶人小萬盞燈之婦某氏投案訴稱前日小婦人在門前閒眺陳貿然前來言欲入内開燈小婦人答以此處並非烟館亦非妓院陳不由分說肆意行兇鄰人劉葉氏前來解勸致被撃傷劉葉氏所供相同司馬商之麥君判責陳一百板枷示三日○水巡捕某甲解送在浦東爛泥渡行兇之潘桂生張少全張漲雲至案禀稱伊等籍隸湖北均在美最時洋行美利輪船當水手本月初五夜因乘凉起釁向馬林生顧金生肆意行兇適總巡謝大老爺不在局中以致無人彈壓旋毆傷彼處團練局勇二人現在尚未全愈求即訊究二十四保二十四圖地保查良卿所禀相同美最時夥陳丙生供稱奉買辦之命即於次日料理此事因念若輩均係食力小民償給洋銀若干詎意地甲執意不從是以懸擱至今兹蒙提究請即斷結司馬商之麥君飭陳携洋銀六元投彼處保甲巡防局請謝大老爺轉給受傷人潘及二張著具呈改過切結交保開釋 
 
 

Page 10

 
 
[法租界捕房紀事]  
　　正記洋貨號夥孫錫雲前因私收客帳洋銀五百餘元被號主查悉控奉讞員陳楚生大令訊供押追兹有人出爲調處願償洋銀三百三十元昨日號主陳子劬禀求銷案大令准之飭探將孫帶出覔人見保如無保人則帶回捕房押候核辦○扒手陳阿有在途行竊被包探抱獲解奉大令訊供著送改過所監禁兩月○陸紀元借住某小客棧行竊同房某甲之衣服被棧中人查獲送案請辦奉大令著重責六百板驅逐出境○流氓劉阿五在金利源馬頭向人藉端訛詐攫取花布數十疋被失主扭訴捕房解奉大令訊供著枷號一禮拜發馬頭示衆期滿責釋 
[美租界捕房紀事]  
　　前晚偷兒張炳生掩入海寗路第四十二號洋房某西人家竊取細崽陶巧來之銀質對時表及洋銀若干報經包探沈阿岳查獲連贜解入捕房捕頭令押候解送公堂禀請讞員黄耀宿司馬懲辦○昨晨七百四十三號華捕巡至唐山路見有無名孩屍一具因即回報捕房捕頭令地保報請某善堂備棺收殮 
[上海萬紅十字會捐欵五月初一至五月初十日止第四批清單]  
　　初一日○慶王爺倡捐京足銀五百兩○瞿尚書倡捐京足銀三百兩○那尚書倡捐京足銀三百兩○聯侍郎倡捐京足銀二百兩○伍侍郎倡捐京足銀二百兩○外務部丞堂參堂倡捐京足銀四百兩○外務部和會司考工司榷算司庶　司合捐京足銀二百兩○以上共京足銀二千一百兩合來元二千一百五十九兩一錢○陜西撫台升中丞籌墊庫平銀五千兩合來元五千四百八十兩湖北天門縣胡大令俊采籌墊英洋一千元山陰安昌沈懋同姪沈元以西鄰京足銀二千失愼免災　　移助英洋一百元長沙分會　揆初太守經募第二批湘平足銀一千兩合規元一千另五十三兩福建學院秦大宗師經募福字　十一號十二號十三號三捐册七十四户共洋三百二十八元梧州招商局鄺均裕有助步代募二十一户共洋十元江蘇學院唐大宗師經募第二批洋一千另十二元一角除去匯貲二元一角合來洋三百廿四元龍洋六百七十元小洋一百五十角銅洋一元除銅洋一元外當兌見規元七百四十一兩零二分丹陽縣楊大令紹時捐助英洋一百元又代募丹陽縣紳董八十二户英洋一百另七元小洋一百五十八角英　王弼臣交來春仙丹桂玉仙天仙四班合演除　移助英洋一千五百另二元一角一分三厘○初三日鎭江府交來　江粮捕分府饒應撑紳士吳士錡代募合那宫紳商富各户第二批英洋一百七十八元日本赤十字社特别社員孫實用淦捐助救護用藥品四大箱濮黄氏病愈捐助英洋八元○初三日安徽無名氏捐助小洋八角楊叔衡移助車輪賠欵英洋二元○初四日豫　興捐助英洋三十元德昶捕交來蘇州陳鏤昌求瘧速愈捐助英洋一百元　桂　方捐助龍洋一百元上海縣汪大令交來上海南北銀業衆商公助英洋二千元天津毛實尹覬察來電代收熱河都統松鶴師捐助銀二千兩合公砝化寳銀一千九百七十九兩四錢　分○初五日同和莊交來徐州府陽山縣代募二十三户共洋十四元錢四十三千合來洋六十八元○初六日廣東揚羅氏求病痊愈捐助新金山洋十元○初七日烏程邢大善士傳經移助追薦先榮祿公先太夫人念調年水陸無鐵英洋五百元○初八日江西廣饒九南道瑞觀察澂交來經募第一批　義禮智信　册英　五百另三元　有二百十七元爛印洋四十一元銅洋一元學業有勤捐助燕慶園　漢　一席計　四元○初九日周師霖移助尊翁六秩一總英洋一百元○初十日天津毛觀察來電代收馬宫保宫印　豈捐助新湘平銀一千兩又楊涂英洋一百元○又五月十一至五月二十日止第四批清單○十一日零溪惝怳氏送虞子垞兄堂上壽儀移助英洋一元商務王丹揆京堂文來崇明王樂善堂英洋五十元湖北黄涵之太守交來經募第二批龍洋二百九十四元小洋四角○十二日陳福氏求兒病速痊捐助英洋四十元出使駐韓大臣許子衡星使捐助規元二百七十二兩零三分二厘又代募駐韓使署領署參贊官領事官繙譯官規元二百廿七兩九錢六分八厘浙江温處道台童續募第二批英洋五百四十五元六角○十三日上海縣汪大令交來振華堂洋布同業許堃諸善士捐助票洋一千元合元七百三十七兩五錢新聞報館汪漢溪大令交來經募第一批正月起四月止規元二百三十九兩八錢龍洋八百三十五元英洋一千七百六十四元小洋三百八十角銅洋八十一元銅小洋七百四十五角零溪惝怳氏送海防分府劉封翁奠儀移助英洋一元蛟川沙鏡龍捐助英洋一元銅洋一元○十四日蕪湖朱公館節省潛筵移助英洋一百元崇餘莊交來讓善冥壽經資移助英洋三百元杭城東街　璣閣經募高讓德等十八户英洋二十二元○十六日西壩明記英洋十元上海縣江大令交來米麥油豆餅業董事張嘉　勸助英洋三百元無名氏　色洋十元某月波捐助龍洋十五元無名氏龍洋一百元通德王氏龍洋十元正定王氏龍洋六元滹沱散人龍　　元鄭懷卿龍洋一元胡及卿龍洋五元　名共龍洋一元曾康成龍洋二元錢杏　龍洋五元　伯敝龍洋五元錢榮階龍洋五元潘子樵龍洋二元蔣社壽龍洋二元張茂成龍洋二元以松氏龍洋五元萬福門龍洋二元順昌龍洋二元　茂性龍洋二元劉月記龍洋一元左厚　龍洋二元萬義生龍洋二元恆寳公龍洋二元桂華堂龍洋二元洪蔭之龍洋十元洪伯駿龍洋一元洪仲　龍洋一元典當莽龍洋二十元余昧清龍　二元程立庭龍洋四元如春龍洋四元怡昌　龍洋二元胡　　龍洋二元齋舜臣龍洋二元夏波澄龍洋二元福聚行龍洋四元全怡　軒龍洋八元吕尚　龍洋四元　十九日宋錫記英洋七　龍洋一元無名氏銅大洋四十四元銅小洋六十五角畢陳氏願　媳婦生産平安捐助　洋一元○二十日武林祝張氏求保生産平安消災延壽捐助英洋二十元常熟翁太守求病速愈捐助英洋二百元黑龍江副都統程印德全捐助江市平銀五百兩又代募　文案處江　平銀一百零五兩二共合來元六百三十五兩一錢五分又代募黑龍江副都統交涉處英洋一百十二元○又五月二十至五月廿九日止第四批清單○二十一日金陵城守協署吳繼培交來吳徵亭募助龍洋一百元廣東湖州道褚觀察交求代募嘉應州官紳洋七百六十五元饒平縣官紳洋二十二元備善縣官紳洋十二元共毛龍洋七百　十九元除貼水匯費十九元合來英洋七百八十元金陵桂薌亭觀察交來黄梅村大令代募無名氏捐助龍洋一百元廣西巡撫部院柯中丞籌墊規元二千兩○二十二日賡春集在天仙戲園客串餘資移助小洋八百八十二角○二十三日求安子捐助英洋十元楊伯亮交來朱金氏酬愿英洋三十元○二十四日寍波招商局　元琛司馬捐助英洋一百零一元又代募英洋九十九元共二百元江西泰和縣陳大令　垣指助英洋一百元交代募英洋四百四十元共英洋五百四十元湖北徐守仁棠遵故　光蓉　命捐助英洋五十元江陰陳星階捐助英洋五元○二十五日杭州恊德善堂交來經募銀洋五十元鐵嶺毓貳尹俊龍洋二元蘇松太海　道袁觀察交來出使駐俄大　胡星使捐助庫平銀一千兩合來元一千零九十六兩招商總局交來招商募局捐助英洋五十元陳禮陶捐助英洋五十元廣　源捐助英洋十元盧存資堂　洋五元立盛　英洋五元○　十六日浙江鹽運使許都轉交來代募浙西鹽商　洋一千元又作莫兩　錢清塲徐大使彭齡自助英洋三十元募助英洋廿元兩浙石堰　胡大使　自助英洋十元募助英洋三十一元紹興　驗所汪大使家鼎自助英洋二十元思義堂捐助小洋十六角内銅洋一角○二十七　署現漕運總督江蘇撫台思漕帥交來耕心堂志龍洋四元德存英洋八元龍洋二元槐蔭堂李龍洋四元怡安堂恆龍洋四元恩厚龍洋四元瑞成龍洋四元　堪龍洋四元李廷琳龍洋四元楊元溥龍洋四元天放閣交龍洋四元九思堂郡龍洋四元朱　瑩龍洋六元吳樹　龍洋二元尚昌厚英洋二元尚光錢龍洋二元胡本劉小洋二角胡俊章龍洋四元楊鍾秀龍洋一元胡士蘭龍洋一元胡士蕙龍洋一元張淑輝龍洋一元胡本周龍洋一元胡玉溥龍洋一元胡玉澄龍洋一元　積祺龍洋一元胡士楨龍洋一元蘇　森太守交來黄公續捐助神麯一千塊浙江昌化縣伍燮寅交來自助革洋三十二元募助英洋六十八元黄厚德堂英洋伍元○甘八日浙江提台吕軍門捐助英洋二百元又代募駐甬及鎭海各營英洋三百元○念九日江日勳英洋十元汪余氏英洋五元五八分共收元一萬四千六百四十　兩六錢七分公砝化　銀一千九百七十九兩四錢五分新湘平銀一千兩洋一萬三千七百六十八元批七三九五合元一萬零一百八十兩四錢二分六厘龍洋一千九百六十七元扯七三六合元一千四百四十七兩七錢一分二厘爛印洋四十一元兌見元廿九兩三錢一分五厘新金山洋十元雜色洋十元扯七二合元十四兩四錢小洋一千四百五十六角一分三厘扯七一五合元一百零四兩一錢一分三厘○以上共收元二萬六千四百十八兩六錢四分六厘公砝化賣銀一千九百七十九兩四錢五兮新湘平銀一千兩銅大洋一百七十八元銅小洋八百十一角救護用藥品四大箱神麯一千塊○連並共收元二十萬零四千三百九十五兩二錢七分二厘公砝化實銀一千九百七十九兩四錢五分新湘平銀一各兩銅洋三百零二元錢舜舉手卷一軸新菴諧鐸二十部扇面八葉新山白玉班指一枚江南大學堂課藝七十部鼻烟一瓶雄肚一事皇甫君帖一元通鑑輯　一部新史攬要一部五千字典一部新教授學十本支那通史五本圖書器一盒救護品四大箱神麯一千塊 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
例不准抵者以上六條除失察邪教釀成滋事重案情節過重仍不准捐復外其餘五條擬請一律推廣即按照降調人員加五革職人員加倍銀數准其捐復武職降革人員兵部原例革職者加倍半不准捐復又降調者加五不准捐復十四條内除永不叙用一條應昭政務處原奉不准捐復毋庸核議外其餘十三條分别比較情節尚有可原者擬請推廣酌加捐欵倍數准其捐復其情節較重者仍不准捐復謹逐條開列于後一休致人員一降革人員例止准其捐復原銜降捐虚銜者一因挾妓挾優革職者一收受陋規革職者以上四條擬照例定銀數酌加兩倍准其捐復惟降革以下三條應仍按照臣部所擬此次文職捐復各節一律辦理一軍政叅劾及隨時以闒冗懈弛等語叅劾者以上一條除軍政叅劾降革人員仍不准捐復外其餘隨時叅劾者情節尚有可原擬請一律推廣按照例定銀數革職者酌加兩倍降調者酌加一倍准其捐復文職仍應先行具呈吏部武職仍應先行具是兵部俟詳查案情核定銀數咨行户部由户部分别專案彚案具奏以免辦理兩歧一凡特旨降調革職者一實犯姦贓酷虐不法者一案關倫紀名節及身家不清者一事涉贓私囑托地方公事者一軍營失守城池革職者一打仗不力失誤事機尅扣兵餉營兵操變者一縱容弁兵擾害閭閻失事起釁者一縱容弁兵豢養盜賊以誤拿良民指爲盜賊私用非刑害人致死者以上八條情節過重仍未便准其推廣捐復京外旗綠各營武職從一品正二品例内並無准其捐復原宫明條今按照政務處一併推廣原奉自應比照辦理查例内凡係准其捐復原官者其銀數均係按照捐復原銜例銀加倍此次推廣武職大員捐復原官銀數亦擬按照武職獲咎大員捐復原官頂戴例銀加倍作爲此次捐復原官例銀再行酌加倍數定爲報効鉅欵數自其文武降革人員案情較重此次不准推廣捐復者如報効鉅欵亦應約略酌加倍數謹分晣開列於後一京外緑營武職從一品照捐復原官頂戴例銀加倍應銀八千六百四十兩均即作爲捐復原官銀兩一京外旗營武職例定一品捐復原官頂戴照提督之數加捐復原官加倍應銀一萬一千五百二十兩二品捐復原官頂戴照總兵之數各捐復原官加倍應銀八千六百四十兩均即作爲捐復原官銀數惟正一品武職爵秩最崇應不准推廣捐復原官一文職四品以下情節較重此次仍不准推廣捐復者以上所擬各項捐復原宫銀數係爲武職獲咎大員格於捐復之例者酌定如情殷報効統照此次所定各銀數酌加三倍至文職四品以下武職副將以下情節較重此次仍不准推廣捐復者擬照例定捐復原官銀數酌加四倍均即作爲報効鉅欵數目降革人員於捐復原官後擬推廣准捐復升階升銜酌定銀數謹分晣開列於後一捐復升階如降革人員原有捐保升階擬俟捐復原官後再按照升階例銀分别公私罪名酌擬銀數如實缺人員原有捐保在任以某官補用升用選用候補人員原有保俟補缺後以某官補用升用者即以知縣而論業經捐復原官若再捐復原有升階如原有同知升階因公罪降革者應照捐復同知銀數扣除捐復知縣銀二千六百四十五兩再捐銀八百八十兩因私罪降革者再加銀八百八十兩仍作爲補缺後同知餘以類推一捐復升銜如降革人員原有捐保升銜擬俟捐復原官後再按照捐復原銜銀數核收三成准其捐復原銜降革故員子孫出資捐復原官原銜頂戴翎棧酌定銀數謹分晣開列於後一降革故員准其子孫出資捐復擬照例定捐復原銜銀數公罪按一成五核收私罪及獲咎大員統按三成核收均准其捐復故員原官若並捐復原銜頂戴翎枝再按一成五三成銀數减半核收並准其捐復故員原銜頂戴翎枝以上各條内如係因案降革情節尚有可原以及隨時參劾休致各員凡係例准捐復原銜者此次臣部按照政務處原奏會同擬定推廣准其捐復原官或應加兩倍或應加一倍或應加半倍或應行减成其案情銀數均已詳細奏明如蒙俞允應俟具呈到部查係吏部兵部分别核定案情准其捐復之條再由臣部查核銀數相符即行兌收捐欵核准捐案如例應引見之員隨時具奏例不引見之員併案彚奏以免煩瀆其定例原准捐復之案自應仍照舊例辦理至文職四品以下武職副將以下情節較重此次仍不准推廣捐復各官及旗綠各營降革武職大員其有報効鉅欵者應具呈户部由户部查核相符再行摘敘緣事案由開列奏聞恭候欽定俟奉旨准其報効後作爲捐復原官再由臣部兌收再據政務處原奏内稱三品以上大員有情殷報効者以大員贍軍贖咎亦未便阻其輸納之忱似宜一併推廣應否准其開復原官由户部隨時奏明請旨辦理等語擬請嗣後如有獲咎文職三品以上及四品京堂情殷報効應由臣部隨時酌核請旨辦理至降革五六品京堂及翰詹科道等官例不准捐復原官者如報効鉅欵應按照例定捐復原官頂戴比照各項捐復原官較捐復原銜加倍銀數再行减加三倍應否准其報効奏明請旨遵行奉旨依議欽此 
　　　署貴州巡撫李奏爲川滇各軍剿平仁懷縣屬聚衆起事妖匪謹將川軍尤爲出力人員分别擇保懇恩給奬摺初一日三品頂戴署理貴州巡撫臣李經羲跪奏爲川滇各軍剿平仁懷縣屬聚衆起事妖匪現在地方如常安謐謹將川軍尤爲出力人員分别擇保懇恩給奬以資鼓勵恭摺仰祈聖鑒事竊臣於光緒三十年正月初六日據署遵義府知府劉寅浚飛禀府屬仁懷縣三岔塲地方有妖匪袁清芬袁均芬弟兄傳習邪教聚衆起事等情前來當即飛飭西路防營及地方文武督飭兵團尅克撲滅並嚴飭認眞保護各教堂不得稍有疏失復由省防飛檄常備中營宋振鐸馳往查辦均經據情電奏在案於正月十二日傳奉諭旨李經羲電奏悉據仁懷縣屬地方有殀匪聚衆起事等情著該署撫嚴飭所屬各軍赶緊分别剿辦並商錫良就近飭營越紥以防竄擾務將該匪徒迅速樸滅並督飭認眞保護各教堂毋稍疏虞欽此欽奉之下遵即電商四川督臣錫良立飭川軍營務處署永甯道趙爾豐統領道員劉兆庚就近調撥兵隊親督越剿臣經羲復加派左營尹慶元後營成國柱陸續開赴以助教勢並飭署道羹府劉寅浚親往督飭西路各營會商川軍相機辦理一面籌辦善後撫輯良民以散脅從而安反側旋據永寗道趙爾豐電禀該道督率各軍於正月十六日馳抵温水十七日川軍統領劉兆庚黔軍遵義恊副將余孝安四路統領江翰清等各帶兵隊繼至探悉袁匪住居三岔塲背山面河路極險阻上年臘月以仇教爲名煽聚黨與潛謀起事尊其父袁顯猷爲太老黄其兄袁均芬爲僞王悍黨何大滿何三算命么哈阿師子香何春亭袁麻九等爲僞元師軍師先鋒等官編立營栅分紥要隘正月初五日該匪袁均芬統率悍 
 
