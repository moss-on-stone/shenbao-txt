# 1904 - 230 - 4911259

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德史無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒　 
[新印歴代史事政治論] [  點石齋啓]  
　　是書集古今論史之作多至五百種如干夫之讀通鑑論沙張白讀史大略之類悉數採入無一遗漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[奏定商標註册試辦章程]  
第一條無論華洋商欲專用商標者照此例註册商標者以特别顯著之圖形文字記號或三者　備或製成一二是爲商標之要領第二條商部設立註册局一所專辦註册事務津滬兩關作爲商禁掛號分局以便掛號者就近呈請第三條凡呈請註册才蜛呈紙送呈註册局或由掛號分局轉遞亦可第四條呈紙内須附入説帖説帖内附商標式樣之紙務將商標式樣之大槪及照此項試辦章程細目内所定之類别與此項商標特定之商品均記載明確如由掛號分局轉遞須將呈紙及説帖添寫副本各一通第五條註册局心受呈紙查無不合例處存留六個月其間如無他人呈請與此抵觸者卽將此項商標註册第六條如係同種之商品及相類似之商標呈請註册者應將呈請最先之商標准其註册若係同日同時呈請者則均准註册第七條在外國業已註册之商標由其註册之日起限四個月以内將此高標呈請註册者可認其在外國原註册之時日第八條不准註册之商標如下所列一自害秩序風俗并欺瞒其人者二國家專用之印信字樣註如國寶各衙門關防鈐印等類及由國旗軍旗勳章摹繪而成者三他人已註之商標又距呈請前二年以上在中國公然使用之商標相同或相類似而用於同種之商品者四無著明之名類可認者第九條無論華洋商商標專用年限由本局註册之日起以二十年爲限其已在外國註册之商標照章來請註册者則專用年限卽從其原註册之年限但不得過二十年第十條專用年限屇满時欲續用此項商標者如在满期之前六個月以内准其呈請展限第十一條業己註册之商標主如欲將該商標之專用權轉授與他人或須與人合夥須卽時至註册局呈請註册第十二條業已註册之商標若與第八條内第一第二第四則有背者註册局可將其原主之商標註銷第十三條業經註册之商標如有與第六條第八條之第三則違背於此有利害相關之人准其呈請註銷但註册已過三年者不在此例第十四條註册局有請註之商標認爲不合例者應將緣由批明不准註册第十五條有不服前條之批駁者由批駁之日起六個月以内許其據情呈請註册局再行審查第十六條凡商標呈請註册人國商標主不在中國者或距註册局所較遠者必須擇定妥友報明作爲經手代理人此章程尙未登畢容候賡續 
[電傳宮門抄]  
　　昨日午後四點鐘時京師友人專電告知本館云七月初九日皇上召見軍機大臣史念祖是日並無明降上論 
[察視俄艦]  
　　俄艦阿斯谷爾逃至滬上入廠修理前日本館執筆人偕友登舟與俄將修相見之禮接談之下俄將導至各處詳閲一周見是艦下安三輪艙中之水業已戽盡船身於水淺之下一無損傷左舷則受一開花砲彈炸裂艙面數十處烟囱五具其二具已受大傷不能再用餘三具受開花彈子之擊洞穿小孔甚多右舷亦受巨彈洞成一穴刻下已經修補竣工前後桅檣兩枝前則毫無所傷仍高懸俄國旗幟後一枝已遭擊壞須叧行補葺矣將臺亦受砲彈之擊傷處甚多有一杉板小艇已碎破不能駕驶俄將言當戰時艦中計死十一人内有兵官一員餘皆軍士傷四十人重者二十人已送入公濟醫院療治輕者二十人仍居艦内見有三人一傷在額角一傷在耳旁一則傷在指上時方五下餘鐘各兵咸取麫包果腹佐以鷄子而其廚内庖人數輩正鼓刀割肉煮炙甚忙統計闔船尙存六百餘人均欣然有喜色大約修理完固尙非數日所能蕆事也 
[續紀俄艦沈沒]  
　　昨承駐滬日本總領事小田切君函示東京官電内開據旅順海軍望臺公報初七日晚有俄國形同奥鐵還尼之咆艦一箏在老鐵山海面觸雷沈沒按此事本館已於前晚接到東京專電紀諸昨日報端與此相同本可不贅重以小田切君之命爰再紀之閲者幸铁以複疉爲厭也 
[贑省多故]  
　　九江訪事人云近日傳聞江西省瑞州府屬新昌高安及饒州之樂平建昌之瀘溪等四境内均有匪人毁壞教堂及拆毁學堂之事上憲已委員往查從嚴懲辦矣 
[實業揭曉]  
　　京師訪事人云商部實業學堂於上月二十四日出榜揭曉因將錄取各省前列諸生姓氏摘錄於後八旗取六十六名崔永鎏正白張天元廂藍曾普正黄花連布正白黄錫恩正黄江蘇取四十九名王兼善楊　錢詩楨劉锺球唐文壽直隷取七十六名蘇世樟楊湛霖馮淑儀孫樹檉劉保謙順天取四十二名王綏圻許聯 
 
 

Page 2

 
 
峯孫　葛英徐世一安徽取二十二名胡慶逵劉傳純黃均呂靖民馬其初江西取十四名符鼎升歐陽彥謨曹夑裘英燦李述祖浙江取三十二名鄭濤朱興華葉鴻邃沈承焌陳樂信奉天取三名王之翰張贊臣孫香廣東取十六名胡慶科盧爵勳馮紹忠司徒衍蔡洵廣西取四名易壽一鄧慶梁大誠梁鴻年湖北取十五名王振毅王治壽童德禧王　卓石山儀湖南取六名梁鴻燕葛紹勳謝開杰鄭鴻袁樸瞿綬陜西取三名許銘新胡毓藩趙述曾雲南取二名朱綸王懋文貴州取九名李蘭馨陳徴祥李用瑾劉啓泰趙世緗山西取一名温兢山東取八名徐堦王昭棟趙汝鈞陳錫珍王逵四川取十六名李于藻鄧屬南雷尙綸鄧獻清楊鴻通福建取十八名姜瀚霖邱嗣曾陳毓康林凝暉卓峯河南取十七名鄭吟舫沈豫善張琪周維榕魏梁 
[飭停船捐]  
　　粤東船捐閙事情形已詳前報兹閲廣東時敏報云此事數年前已有商人赴善後局認餉禀請承辦局員慮其煩擾批斥不准嗣設籌餉公所商人復申前請公所各員欲許之時陶子方制軍方督兩粤仍飭善後局核議意不謂然事亦旋寢制軍薨後籌餉公所因招海晏公司譚有成等承辦歲繳餉銀二十二萬元先繳四萬元即日詳請開辦未幾公所奉飭裁撤此項捐欵歸併善後局經理局議仍有異同禀飭府縣查覆僉以事關通省船務商辦窒礙殊多請歸宫辦爰將譚所繳按餉如數發還而官辦亦游移未定不意本年四月間忽有保益公司何世清等用援照前章禀准承充今開辦未及數日卽肇此事當經府尊陳太守商令各善堂紳士勸諭船户解散照常執業一面詳陳撫憲張安圃中丞核奪中丞卽札局立將船捐停止其文曰爲札飭事案照保益公司商人何世清等承辦通省船捐係由該局詳准試辦原因餉絀時艱出於萬不得已之舉乃開辦伊始卽有鹽船聚衆滋事之案該公司商人違章苛擾辦理不善實屬咎無可辭自應卽予革退其船户人等並無片紙隻字控於有司輒自行紏衆滋閙致斃人命亦屬兇橫不法應查拿爲首鼓衆之人及命案正兇務獲訊辦至船捐一項原爲濟餉起見惟籌欵之道必須兼權利害審度輕重船捐創議多年迄無定論上年冬月司局會詳瀝言商辦窒礙情形至爲詳晣迨本年四月由局給諭商人何世清試辦具詳到院卽經本部院批局飭商妥爲辦理切勿苛擾滋事今果開辦未久卽肇釁滋事釀成互斃人命重案省河如此外縣更可想而知查商人原認歲餉僅十九萬四千兩於餉需所益有限而擾及全省輿情不洽縱使勉强從事亦恐得不償失本部院詳加審度並與司道會商均以爲船捐一事實屬利少害多窒礙難辦應即普免抽捐以示體恤除出不曉諭並分别咨行外合就札飭札到該局卽便會同布按二司遵照將船牌商人何世清等卽行革退移行各屬一律停辦船捐一面督飭府縣迅速開導各船户照常開擺毋再聽唆滋事並查拿爲首鼓衆下手傷斃人命各兇犯務獲訊明按擬懲辦仍飭將辦理情形詳晣禀報察核毋違此札 
[批斥匿名]  
　　福州友人來函云閩省武備學堂此次招考諸生以籍隷他省者雜則其間仇不能平譁然罷考旋繕一公禀投遞督轅督憲李勉帥見其末署全閩士民公禀而並未開列確實姓名卽發出牌示云本署部堂於某日接郵政遞送禀函一件外署陸軍學堂謹緘内則稱全閩士民公禀而並未開列一人姓名查　禀辭自係本省士子所爲非愚民無知者可比該士子豈不知匿名揭帖例不准理並有嚴拿治罪之條乃竟冒昧爲之實屬大干例禁合行牌示申斥該士子等如有陳訴事件儘可開列真實姓名遵照呈詞來轅投遞聽候委員接收呈送核辦毋得違例妄瀆致干刑章切切特示 
[姚康之司馬上直督袁慰庭宮保整頓課吏辦法條陳]  
　　竊維教育之道在乎學有指歸仕學之方在乎明體逹用固不必博聞强記盡是通材泥守成規乃爲记吏也今候補各員流吕日淆或自正途或由捐納雖不無有志之士而終鮮濟世之才何也出身不自學堂學業皆無程度使治一方不聞異政試按一事未見其長豈盡才有所不能蓋緣學有所不逮也嘗聞天下無癈物人生無棄材蓋物不裁成則天下無適用之物材不就範则天下無可用之材譬如大將治兵練一兵卽得一兵之用又如良　製藥蓄一藥卽收一藥之功育材之端亦猶此也伏維宮保勵精圖治百度俱新設課吏以拔人才懸優獎而資激勸凡在寮末欽偑莫名且以屢列前茅立予差缺期望之志不爲不殷學分四類任占一門體恤之心不爲不厚應收得人之效宜見傑出之才而事有不然理或未至豈立法過寛與抑引導有失當與宜效攺良之意略加通變之權卑職孤陋寡聞猥蒙培植愚衷一得未敢緘默狂瞽之言冀垂鑒察今者課吏分别四門曰政治曰洋務曰河工曰財賦每逢考試之日任人各占一題題目稍難輙存趨避乃有向習政治者忽占洋務向習財賦者忽占河工至於住館各員均有日記亦是隨意記載並無注意攻研如此則志趣不堅心無所適以此爲學學必無成以此掄才才何能就况値時事浩繁需材孔急若僅徒事虚文輙恐難期治理擬請損益舊章嚴定功課不准避難就易不准任意擇題住館各員尤應分門學習所著日記勿得躐等以求故言西學者悉貴專門講教育者先定宗旨貴專門則易精其業定宗旨則志慮不移若專門政治而政治之端甚雜教民養民卽宗旨也專門洋務而洋務之端甚雜抵制外人卽宗旨也專門河工而河工之端甚雜水利富國皀宗旨也專門財賦而財賦之端甚雜開源節流卽宗旨也果使殫心竭力精益求精庶幾準的在心文明日進不特此也更有請者今夫交涉之端乃是當時急務徴諸西學亦爲專門故修約章以聯邦交著公法以弭爭釁治外之法悉在於兹是爲牧民者應讀之書亦爲牧民者應盡之責今之官吏未嘗不知公法未嘗不講約章然徒知公注約章之名而不知公法約章之用諸多忽略不假深思及夫事起倉皇案關交涉聽則猶疑不决臨時則諮訪幕賓措置乖方勳輙得咎事機貽誤鮮不由斯宜於四科之外更添交涉一門飭令候補各員務宜悉心研究熟讀公法詳解約章或按朔望之期或逢三八之日由課吏總辦傳集各員博議詳參必求明析義存教誨必須設疑以命題學在師承何妨執經而問難蓋以律書之旨文意邃深章句之間不容疏忽若不詳加考核恐終不得其情古云温故知新又曰迎刃而解不熟而新理生矣技熟而迎刃解矣道雖異趣理則同歸誠能實力奉行學而不懈不出數載盡是成材或遇外侮當前何難相機應對未始非課吏之一道自强之一端敬陳管窺不勝惶悚是否有當仰祈宮保訓示 
[贑省官塲紀事]  
　　南昌訪事人云江西臨江府屬峽江縣境吳姓有一山林深箐密屢被新喻縣民人謝姓私行砍伐由吳呈控縣署縣主陳大令不早斷結亦不禁止以致上月某日謝姓復往被吳傷斃五人府尊某太守查悉前情禀知大憲立將陳大令撤任叧委周大令景祁前往署理○瑞州府屬新昌縣楊大令近以民教齟　辦理不善經上憲撤任叧委汪大令前往署理並委候補府曹太守查辦諭令及早調停了結然迄今尙乏端倪也 
[松郡官塲紀事]  
　　松江訪事人云江蘇候補道李觀察光瑜因公來松小駐婁縣黎子新大令公館中本月初三日詣提轅謁見江南提督楊鏡巖軍門清談移晷袖出文件與軍門密議良久旋卽辭退入晚軍門張筵欵之簉座者爲松江府田紹白太守中營何雪門參戎華亭縣孫 
 
 

Page 3

 
 
花樓大令婁縣黎子新大令初四日觀察起行軍門派策電兵輪船送之赴滬○江蘇臬憲朱竹石廉訪以松屬南鄉各村鎮土客各梟滋擾雖已稍稍平靖猶恐遺孽未能悉除因委候補縣丞陸二尹輕裝减從馳往各處嚴密查察現已竣專本月初四日詣府署謁見府尊田紹白太安面陳一切日内卽須回省銷差矣○本月初四日江南提督楊鏡巖軍門迭接電報知出使美國聖路易博覽會正監督倫貝子由香港起和回華將次過滬並知北洋練兵大臣鐵少司馬良亦將南下軍門隨於午後一黠鐘時命駕至大漲涇登舟前往迎迓標下員弁自中軍何雪門參戎以次曁正副巡警隊均恭送如儀 
[上海官場紀事]  
　　美國專使倫貝子隨員户部主事彭子嘉主政榖孫繙譯候補知州馮孔畏刺史國勳湖北候補道王省三觀察豐鎬浦東總巡謝岳松明府鈞龍華巡防局委員沈秋蓀二尹祺年均於昨日至上海縣署投刺拜會縣主汪瑤庭大令分别延見○安徽撫憲誠果泉中丞札委候補縣丞繼春平二尹格典史吳璧臣少尹文焕管解黃棕赴京交納昨日乘大通輪船來滬擬换裝外海輪船北上午後命駕入城至縣署拜謁 
[貝子行轅紀事]  
　　昨晨江海關道袁海觀觀察上海縣汪瑤庭大令英租界讞員黃耀宿司馬襄讞委員王松丞刺史法租界讞員陳楚生大令以及盛杏蓀宮保呂鏡宇尙書李京卿經芳吳欽使德章道員自楊壽楣朱寶奎楊士琦魏允恭延年等諸觀察均先後至洋務局行轅謁見旣而美國兵官及美水師提督某君到轅拜會由道憲袁觀察繙譯萬司馬中元迎接入内貝子接見之下欵以西式茶點茖談良久而别有頃商約隨員福開森君亦趨轅拜謁貝子以禮接見一下鐘時由德律風通知黃家庫捕房令派印捕馬隊來轅貝子乘坐紫韁雙馬車偕道憲袁觀察譯員某君等出轅往拜呂尙書海寰吳星使德　劉閣學宇泰復至虹口美總領事署拜會領事古衲君欵以西式茗點暢談多時握手而别回轅時已四句鐘復命隨員誠部郎璋代拜沈觀察能虎鐵觀察林六下鐘時貝子乘馬車出轅往虹口禮查客寓應工部局各董及西官商公餞大約今晚卽須起程北上矣 
[寶山盜案]  
　　前日夜半時有口操湘音之盜匪數十人明火執仗蜂擁至虹口迤北寶山縣境天通菴巡防分局左近王家宅王三六王四六家用巨石撞開大門闖入内室肆行刼掠王等見盜黨甚衆急從後門逸出欲唤鄰人恊力拘拿爲盜察知立卽追獲刺傷肩背然後將搜得之金戒指二十餘枚及洋銀綢衣等物懷之而去至天明王等投報寶山縣署縣主王緯辰大令以是處巡防局近在咫尺而局員毫無覺察心滋不悦諭候勘明嚴飭差捕緝拿究辦 
[傳領犯棺]  
　　去年馬夫吳福生與蕭正林在法租界蘭芳里因爭奪烟妓起釁蕭紏衆將吳福生毆斃報經上海縣主汪瑤庭大令騐訊明確將蕭拘案錄供禀詳上憲批飭將蕭解省勘訊大令遵諭派差將蕭正林解至蘇垣請臬憲過堂不意蕭忽患病斃於蘇監昨日臬憲札諭到縣飭汪大令傳蕭家屬赴蘇領棺大令已飭差遵行矣 
[飭勘佔地]  
　　本城四牌樓街俞天順漆店主因建造巿房私佔基地四鋪地甲告知董事楊振錄等具禀縣署縣主汪大令准詞卽批仰縣丞楊少尉查丈履勘禀復候核 
[兇案訊明]  
　　劉錦松因誘拐王錫卿之妻沈氏將王謀斃案發解經縣主汪瑤庭大令提訊以劉妻嚴氏曾與錦松同供劉家松有帮兇情事因傳劉家松與嚴氏証明在案前晚大令復訊屍父王老和投案候示劉錦松仍不吐實大令喝跪鐵練踏扛子良久又命鞭背七十下始供認三月十八日小的誘拐王妻沈氏同回浦東先借宿妹丈朱泉英家迨後回去向同居劉長發借得披屋半間與沈氏姦宿四月二十一日氏夫王錫卿尋到家内沈氏避匿劉家松内室入晚仍至妹丈家小憩次日小的在北蔡紏合甲乙丙三人同歸時已昏黃妻女子媳均已睡熟王在客堂内夜膳見小的入門卽拔刀戳傷小的手腕小的與甲乙丙遂將王曳至石橋東首半里許小的上前奪其所執之刀猛擊王頭彼遂倒斃後將屍身抛入白蓮涇相與散歸小的乃同沈氏逃往大團母舅家後被家松騙至周浦報知汛弁遂將小的與沈氏獲解案下大令察核供詞已與嚴氏家松所供符合訊之王沈氏供丈夫王錫卿與劉錦松同居仇老八家樓下去年九月間丈夫賭負不歸劉卽掩入房内調戯成姦今春被夫覺察欲將小婦人遷回真如鎭伊先回家安排一切劉遂誘同小婦人逃往浦東先住朱家餘語與劉錦松所供相同屍父王老和供兒子錫卿同住真如鎮向爲木工去年四月間與媳沈氏遷居新閘所生子女均置不顧由小的撫養沈氏被劉拐逃時錫卿適在鄉間翌日由房主仇老八來家告知錫卿卽來申至劉家查緝不知如何被劉謀害大令曰案發時爾來報驗請辦繼又禀求免穷並稱兒子落河身死度必有人賄爾洋銀今案已訊明自當照例嚴辦爾若得賄速交差歸還隨著將王老和交人保出劉錦松收押王沈氏仍交官媒收管劉家松劉長發魏木甫與犯妻劉嚴氏子劉義觀一并開釋 
[票匪案結]  
　　票匪王阿生之妻王戴氏前晚奉上海縣汪大令提訊王戴氏供去年由前夫挈至滬上賣與王阿生卽西洋阿生自到王處見來往之人甚多均不識名姓今年三月某日半夜時門前有剝啄聲王自起開門忽聞槍聲砰然婦人急至門首察看見王已被人擊斃至今毫無依倚求請安插張金標王金保同供並未向王阿生買過票布大令察得王金保並非安分之徒判押攺過所一年張金標判遞回河南固始縣原籍王戴氏判發堂擇配 
[樂育人材]  
　　倪君逢伯去年在法租界開設須才學堂中西并授所定學規與教育普通程度頗臻妥善今秋尙須推廣學額以廣栽培當夏季考試諸生刻已由中西教習評定甲乙揭曉榜示并酌給獎物以示鼓勵其前列者策論陳芹先陳德培張繩祥王鋐壽余慶雲倪懋廉王松山張孝思張仁壽張永燦英文陳芹先陳德培張繩祥余慶雲王鋐壽倪懋廉張鏞祥王松山池品泉黃士學算學陳芹先陳德培張繩祥佘慶雲王鋐壽地理陳德培陳芹先張鏞祥張繩祥 
[災生无妄]  
　　昨日江北小工孫九子在旗昌馬頭某輪船上工作適有花包從上墮下壓傷腦門及下部等處工頭余阿萬急倩人送至同仁醫院求治奈受傷甚重旋卽斃命余遂出洋銀一百餘元交其家屬備棺收殮誠无妄之災也 
[縫工猝斃]  
　　寗波人王長桂年約三旬左右前日附某輪船回籍行至碼頭忽患急病倒斃於地由巡街捕報知捕房捕頭飭探前往搜其身畔有成衣匠所用之物及洋銀五元並字條一紙書明向在湖州爲縫工因患病來滬擬回原籍醫治遂禀明捕頭將其所帶洋銀交同仁輔元堂備棺收殮暫厝義塚候家屬前來領回安葬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[篱苑秋聲] 　　　 
　　揚州訪事人云日前江都甘泉縣幸接奉江南鹽巡道徐　　三百里拚單内開寗省繪算師範　堂專課中文東文體操三項額收學生四十名内甲班二十六名不貼膳資乙班十四名每名月繳膳資三元定以二年半畢業由大憲給發文憑俾充各州縣小學堂教習本年爲甲班學生畢業之期當經兩江總督兼南洋通商大臣魏午帥派委會同本道考取畢業生十四名遵卽禀請給發文憑亟應招考十四名補入乙班入堂肄業除通飭外合亟札飭札到該縣卽選取合格之生監俊秀三四名於七月十五日以前一律保送到省聽候考試等因已遵卽出示曉論俾衆周知矣○連日掦河水勢湍譤異常有某姓灰船由仙女鎮行至灣頭一帶偶不留意爲大溜捲入波心登時傾覆是處救生船見之急往施救勢已不及船中二人同占滅頂翌日始將屍首撈獲吁可哀也已○本月初四日下午東關街鞭姓家不戒於火致兆焚如鄰近各善堂水龍急往灌救得卽撲滅僅焚去茅屋兩家皆係窮苦小民甘泉縣白大令見而憫之各賞給青蚨若干翼而起火之家亦從寛免究聞者善之 
[馬逸傷人]  
　　昨日午後馬夫某甲駕車至禮查路不知緣何忽然溜韁甲力不能支以致撞倒行人孫金榮碾傷足背血流如注一百五十九號印捕見之將甲追獲送入捕房捕頭姑念事出無心且孫傷勢尙無大礙令償養傷費若干從寛釋出 
[江南機器製造局紀事]  
　　江南機器製造局總辦魏蕃實觀察探悉欽差大臣鐵侍郎良奉命稽查上海製造局務并籌議遷局事宜已由京乘輪起程不日蒞滬因卽在局預備供張一面赶飭各廠委員司事迅將應辦工程整頓以待侍郎蒞局察核○日前機器製造局總辦魏觀察擬將局中砲隊營兵丁提出一百名編爲巡警軍分巡高昌廟一帶已禀請兩江總督南洋通商大臣魏午莊制軍批准觀察乃札委候選知縣謝汝舟明府爲巡警局委員叧委哨弁二人並將北洋某學堂調來之張某委充孝習前日已將所編之巡警軍次第點騐給發號衣定於本月十五日開辦 
[浦東保甲總巡局瑣案]  
　　前日王寶善扭陸少山至浦東保甲總巡局控稱被伊藉端訛詐不遂所欲紏人逞兇等情總巡謝岳松明府提訊口供以陸怙惡不悛判令重責五百板枷號數日○日前鄉民徐毛毛投浦東保甲總巡局控流氓陸虎豹無端逞兇經總巡謝明府飭提未獲前日徐在途遇見扭送至局明府訊知事起細微飭差帶去恊同地保妥爲調處禀復核奪 
[英美等國租界公廨會訊瑣案]  
　　奥商瑞嘉洋行投本管領事署控　商源泰號主盧吟泉定購洋布逾期不出等情奥總領事柯君准詞照會英美租界公廨讞員黃耀宿司馬司馬查得被告住居嘉定特於日前簽差至嘉定將盧關提到案訂於昨日會訊鐘鳴十下奥副領事許乙詩君帶同繙譯某君蒞廨會同襄讞委員王松丞刺史升堂研訊原告瑞嘉洋人投案聲稱盧向本行定購花羽綢十三箱洋縀十箱共計貨銀五千一百七十餘兩曾收過定銀三百十八兩此貨已於西歴六七二月到齊至今延不出貨請即訊追盧供瑞泰洋行之貨係父親與錢安生汪瑞堂等所定刻下父親已故商人回籍守制以致遲延尙求寛限定當依期出貨瑞嘉洋人又稱盧欲出貨須先覔殷實保人保渠於三月内將貨一律出清如不覔保人本行亦可代賣須先交銀四百兩連前共七百十八兩公貨售完盈則找給虧則將七百十八兩罰去亦不再追惟定貨至今之銀利常年七釐必須照算刺史卽將以上各情傳諭於盧盧稱情願覔保出貨刺史允之於是原被告皆遵斷而退○前者英商打靶總會託工部局洋人其愛生向華人談裕成定購基地不志一案曾經讞員　耀宿司馬二次堂諭著談叧覔相宜之地或價不敷亦可酌量增加詎談事諭後仍置諸不理日前原告高易律師函請黃司馬訂於前日升堂覆訊届時原被告畢集被告仍延候魯公律師到案聲辯司馬會同英總領奉署繙譯官德爲門君升座高易律師起而言日前次堂諭著被告另擇相宜之地現在曾否覔到談供前欠所購二十六畝叧外又增二畝高易律師謂被告此語與前兩次未下堂諭之先相同實係搪塞之詞請堂上先辦其二次違忤堂諭之罪俟律師曰被告於二次會審之後曾托著名掮客金姓四處訪尋實無相宜之地祇得退還定洋此語亦曾與其愛生説過其愛生亦曾向濮總辦説過高律師堅請先辦被告違堂諭之罪司馬與德君互商之下判將被告管押一月以氮違忤堂諭者戒候律師請攺押於公廨堂上中西官准之 
[英美等國租界公堂瑣案]  
　　三百九十二號華捕投案禀稱前懈四黠鐘時小的巡至勞合路第二十五號門牌某錢莊後門見賊犯王阿根携贜而出當卽拿獲唤同失主惠月洲送入捕房并搜得原贜洋銀七元銅圓十六枚制錢四千四百文今特解案請究讞員黃耀宿司馬會同德總領事署繙譯官麥令豪君研訊之下惠禀訴前情王俯首求恩司馬商之麥君判令從寛免責管押捕房半年起案之賊給惠領去○包探張才寶解送范小峯趙仲雪至案禀稱此二人持銅質僞洋銀至韓慶嵩所開烟店混用被店夥當場察破范趙與之爭執適一百四十號華捕巡至勸令范趙他適伊等非但不服反將捕扭住髮辫瓷意馏毆致被扯碎號掛失落銅質對時表幸五百十六號巡捕到來帮同拿獲解入捕房今特解案請訊韓供范來購香烟付給銅質傜洋銀囑令找錢小的察知令易真銀伊卽不問情由肆行用武巡捕來時亦被毆擊緣該處正在建醮一時附和者甚衆幸有他捕踵至始得拿獲否則必將釀成臣禍范趙同供此項僞洋銀係借自唐姓處小的並不知情尙求鑒宥司馬以范趙不應毆捕判各責二百板僞洋銀銷燬○包探沈阿炳解年甫十三之頑童朱耀坤至案禀稱朱與邱惠生同居乘間行竊邱所置綢褲二條報由小的查獲送請　懲邱投案禀稱朱賃居小的處甫閲二日伊父傭於某洋行伊母已　　臥订不起尙求鑒察朱供初次誤犯尙乞恩寛司馬見朱年幼姑免掌責交原告帶回交其父管束贜給邱領去○虹口永泰隆絲廠執事人遣夥某甲送在廠行竊絲頭之女工李王氏沈李氏張周氏戴周氏楊馬氏周李氏等六口至案聲稱伊等竊絲後潛匿飯籃中經管棧人搜出其中惟李王氏沈李氏所竊最夥且前曾犯案尙求重懲李王氏等同　自知不合尙乞恩寛司馬判將李王氏沈李氏各枷三日其餘張周氏等四婦各責手心五十下○巡捕解送頑童金殿卿至案禀稱此童專在租界遊蕩行竊器物捕頭念其年幼擬請大老爺送交捿流所安插司馬著交差押候過堂再行送所 
[法租界捕房紀事]  
　　著名流氓沈東狗及混名拖肚　阿根與住居法界之榮天生不知因何結成仇怨前晚紏同羽黨數十人各持兇器向榮尋仇稱欲置之死地適榮外出未遭毒手迨回家得悉立卽投報捕房請爲懲辦捕頭允之○某廟香工某甲昨投捕房控蕩婦徐雲弟將伊妻誘拐出外藏匿等情捕頭立飭包探將徐拘獲訊問之下據稱雖與伊妻時常來往並無誘拐之事捕頭准予交保候查明再核○永興里某雜貨號失去洋銀五十元將店司某甲扭送捕房請爲嚴究甲不肯承認捕頭命押候解堂研訊○甲乙二人借啓建盂蘭盆會爲名手持願簿向各處寫捐不知因何口角互相扭毆爲巡街捕拘入捕房捕頭命押候解送公堂禀請讞員陳楚生大令訊究 
 
 

Page 10

 
 
[金陵官報]  
　　六月二十六日藩轅牌示寶應縣知縣朱士俊報丁　遺缺查有知縣張應銘堪以署理候補道張錫燾謝委蕪湖米釐局差分省知府曾毓　湖南來運判吳允祿由鄂來知縣張應銘禀知叩謝署寶應縣牌示瓜泗厘捐知縣張翼軫專西來省叩謝並禀知于初一日接差鹽大使席信芳由揚州來二十七日蘇藩轅牌示署太倉州直隸州謝謙撤回遺缺應卽飭令准補是缺之　陶赴任督轅牌示七月初一日拈香之期文廟督憲親詣武廟委巡道文昌廟委藩台營務處夏見　防局李傳見知府黃齊禀知稽查江匪由滬回知縣舒霈禀知送龍神赴名容回代常備右軍左營陳法清謝委二十八日分省知府曾毓　運判路孝篤奉示考試知縣楊炳杰奉示　履歴五河鹽釐提調知縣曾廣璜到鹽大使　信芳孫貽善奉示考試纪職徐景堂劉長春均奉示騐看副將曾錫才由廣西來二十九日督轅牌示安慶營副將員缺前奏請以副將李振　請補經部　駁飭令另揀合例人員請補等因本部堂查　先實任蕪釆營叅將楊大章請補義國參贊威逹雷又李　均曾知縣張振聲禀知由海關守提奏銷上忙回叩謝冬賑粥廠蒙給酌委一次 
 
 
 

Page 11

 
 
   
 
 

Page 12

 
 
捐辦振採買轉運出力人員應令另按照辦振保獎章程具奏所有湖北恊解陜振雜糧轉運請獎之案應俟覆奏到日再行　辦等因自應遵照辦理惟查此次雜糧係奉旨飭令湖廣總督臣籌欵委員在於襄樊一帶採買嗣因河南賖鎭糧價較平復　　員前往分買該委員等仰體聖慈分投購辦催趲交倉陜省旱區驟增雜糧一萬五千餘石禆益災所全活飢民至今思之　有微勞足錄覆查奴才前奏本省辦振出力各員仍照異常勞績獎叙一摺於二十八年四月初十日奉硃批著照所請欽此又奏龍駒寨潼關轉運出力員紳仍于優獎一摺十月十四日吏部覆奏奉諭旨著仍照原保給獎欽此又奏辦理義振出力員紳仍予優獎一摺十二月初八日覆奏奉旨依議欽此均經欽遵在案奴才伏查陜省庚辛大旱借力衆擎在事人員同一有裨振務今各案均已仰荷殊恩同深鼓舞獨湖北轉運雜糧一案雖經保奏於先　屬虚懸於後有名無實未免向隅合無仰懇天恩俯准仍照原擬给獎以昭公允而慰成勞出自鴻慈逾格是否有當謹照繕清單恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將保獎湖北轉運出力各員仍照原案開列清單恭呈御覽計開督糧道具湖北安襄鄖荆道朱其煊擬請遇有應升之缺開列在前湖北督糧道譚啓宇擬請遇有應升之缺開列在前襄局運糧委員湖北試用同知趙麒擬請免補同知以知府留省補用湖北试用知縣馮鍚綬擬請免補知縣以知州仍留原省歸候補班補用候補知縣襄陽縣縣丞朱壽松擬請俟補知縣後以直隷州知州補用候選府經歴陳觀禮擬請俟選缺後以知縣儘先補用已革湖北興山縣典史汪興傳擬請開復原官世襲雲騎尉張尙澤擬請以都司儘先補用藍翎儘先補用千總熊治國擬請以守備儘先補用陜局運糧委員湖北截取同知歐瑞麟擬請俟補缺後以知府在任補用先换頂戴湖北试用知府存燾凝請免補本班以道員仍留原省補用遇缺前先選用知縣蔣玉棱擬請免選知縣以知州不論雙單月儘先選用湖北试用縣丞陳宗榮擬請免補縣丞以知縣仍留原省補用湖北試用府經歴李蘭皋擬請免補府經歴以知縣仍留原省補用賖局運糧專辦委員道員用河南截取知府桑寶擬請歸道員班後加二品頂戴奉硃批覽欽此 
陜西巡撫升奏爲遵旨查明摺十九日 
頭品頂戴尙書銜陜西巡撫奴才升允跪奏爲遵旨查明恭摺仰祈聖鑒事光緖三十年五月初八日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本年七旬萬壽迭經降旨施恩京外臣民無不均沾闔澤因思從前獲罪人員除謀叛立會之康有爲梁扄超孫文三名實屬罪大惡亟無可赦免外其餘戊戌名員均著寛其旣往予以自新曾經革職者俱著開復原銜其通飭緝拿並現在監禁及交地方官管束者著卽一體開釋事在此次恩旨以前槪行免究以示覃敷慶典法外施仁之至意著該部及各省督撫迅卽查明具奏欽遵辦理欽此湛恩汪濊薄海同觀查戊戌案内陜省監禁已革御史宋伯魯一員係於二十八年七月十六日奉旨今蒙覃敷慶典法外施恩該革員自在一體開釋之例相應奏明請旨開釋以廣聖慈謹恭摺具陳伏乞皇太后皇上聖鑒訓示謹奏奉硃批著照所請該部知道钦此 
署漕運總督江蘇巡撫恩奏爲恭報奴才接印日期叩謝天恩摺廿十日 
頭品頂戴署理漕運總督江蘇巡撫奴才恩壽跪奏爲恭報奴才接印日期叩謝天恩仰祈聖鑒事竊奴才於本月初二日交卸本任江蘇撫篆即於是日啓程當經電逹軍機處王大臣代奏在案兹於初七日馳抵清江卽日准暫護漕篆淮揚海道將欽頒漕運總督關防曁王命旗牌各項文卷飭委署淮安府汪樹堂署臣標中軍副將李東武賫送前來當卽恭設香案望闕叩頭謝恩祇領任事伏念清淮扼南北之衝總督有修防之責舉凡疏淪河道整頓營務以及通商惠工訓農勸學等事無一非當務之急奴才檮昧深懼弗勝惟有矢愼矢勤認真經理遇有緊要事件隨時會商督撫臣妥爲籌辦以期仰答高厚鴻慈於萬一所有奴才由蘇至浦接印任事日期及感激下忱謹繕摺叩謝天恩再奴才經過地方田苗均極望雨民情尙稱安謐合併陳明伏乞皇太后皇上聖鑒謹奏奉硃批知道了欽此 
護理漕運總督二品頂戴淮揚海道楊奏爲恭報微臣交卸護篆日期摺二十日 
護理漕運總督二品頂戴淮揚海關道臣楊鴻度跪奏爲恭報微臣交卸護篆日期仰祈聖鑒事竊臣欽奉恩命暫護漕篆於光緒三十年六月初二日接印當經恭摺奏報在案現在署漕臣恩壽行抵清江臣謹於六月初七日將欽頒漕運總督關防及王命旗牌一切文卷派員敬謹齎交接收任事臣接奉兩江督臣電飭即於是日仍回淮揚海道本任所有交卸護理漕運總督印務日期理合恭摺具奏伏乞皇太后皇上聖鑒謹奏奉硃批知道了欽此 
調署江蘇巡撫湖北巡撫端奏爲恭報奴才抵蘇接篆日期摺二十日 
頭品頂戴調署江蘇巡撫湖北巡撫奴才端方跪奏爲恭報奴才抵蘇接篆日期恭摺具陳仰祈聖鑒事竊照光緖三十年四月十一日奉上諭江蘇巡撫著端方署理等因欽此奴才當經具摺恭謝天恩旋於四月二十七日交卸湖北巡撫篆務均經奏報在案隨卽摒擋起程沿途經過溱北之田家鎭江蘇之江陰圌山象山等處均築有砲台以爲長江守禦因卽順路查閲考察情形又經親至江寗省城與兩江總督臣魏光燾面商地方一切事宜兼于南京上海等處考察官辦民立各學堂於六月初一日行抵蘇州卽於初二日准下任撫臣恩壽將江蘇巡撫關防曁王命旗牌文卷等項委蘇州府知府許祐身撫標中軍參將仉志鵬齎送前來奴才當卽恭設香案望闕叩頭祇領任事伏念江蘇素稱財賦之區巡撫實兼政教之責以奴才沿途考察吳會總號人材淵藪而學堂尙未勃興太湖一帶梟匪逋逃而緝捕殊多懈弛二者所關甚大奴才深懼弗勝惟有勉竭悃忱先加整頓其　地方應辦要政亦不敢稍涉因循以期仰答高厚鴻慈於萬一所有奴才抵蘇接篆任事日期理合恭摺具奏叩謝天恩伏乞皇太后后上聖鑒再奴才經過湖北江西安徽各省暘雨應時民情安謐足以仰慰宸　合併陳明謹奏奉 
 
