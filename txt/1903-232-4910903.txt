# 1903 - 232 - 4910903

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便　　爲　本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未　九通全書亦可藉此以上窺　千年之典章文物全帙關鍵其在是乎現在書已告成每部裝釘十二本無論曾　本局九通股票與否一律售洋銀二元有志經世學者請速臨申報館申昌書室及各書坊購取可也 
[禁耗黃金私議]  
今國家財賦竭矣計臣仰屋無計乃籌鑄金幣以劑之夫金幣誠宜鑄所患者中外互市以後金日以少價日以昻鑄而行之未必獲利說者謂宜禁市儈之販金出洋也婦女之以金爲首飾也僕愚竊以爲首飾固足以耗金且化有用爲無用曾於去歲妄參末議謂必三四品以上命婦始得用黃金作釵珥簪環否則祗准用銀用銅用珠玉翡翠珊瑚玳瑁之類蓋以此禁一下人之藏有金物者皆思出以易錢而市中之金乃不患其不足若夫裝運出洋販售實用以易外洋之銀出洋之金愈多則來華之銀亦愈盛中國以銀爲正幣銀多則國用足而民亦無不足更何害夫金之流入外洋哉今欲籌鑄金錢當先禁金之無益而妄耗者妄耗奈何一日寺院之以金塑佛象也考之魏書釋老志興光元年勅有司於五縀大寺内爲太祖以下五帝鑄釋伽立象五各長一丈六尺都用黃金二萬五千斤天安中於天宮造釋迦立象高四十三尺用赤金十萬斤黃金六百斤五代史閩世家王昶起三淸臺以黃金數千斤鑄寳皇及元始天尊太上老君象元史世祖本紀建大聖壽萬安寺佛象凡費金五百四十兩有奇今雖無此糜費而精藍梵刹到處如林佛象莊嚴無不以金裝飾合計二十一行省一千數百郡縣中所耗之金何止以萬萬計巳塑者不必毁但當嚴禁此後不得以金添塑而今之節省者多多矣一曰屋宇之以金爲髹飾也稽之史册齊書東昏侯後宮服御極選珍奇京邑酒租皆折使輸金以爲金塗猶不足唐書敬宗詔度支進金箔十萬翻修淸思院新殿及舞陽殿圖障宋眞宗作玉淸昭應宮　栱欒　全以金飾金史海陵本紀宮殿之飾徧傅黃金而後間以五色金屑飛空如落雪然雖以帝王之尊富有四海而將金妄費後人猶議其過奢奈何屬在小民而園囿亭臺罘　闌揗雕文刻鏤無一不塗之以金亦曷怪金之日紧耗而其價若此之奇昻乎禁之而金之源當由此稍裕矣一曰店鋪之以金裝飾招牌門面也攷招牌二字羌無故實意古者市中惟陳列百貨以事招徠後人踵事增華遂以招牌相炫耀猶憶予甫總角偶遊市　中見夫所桂招牌大抵白地黑字間有作硃字者巳詫爲新奇今則無一不用金始而金字輝煌繼且悉用　金爲　　至招牌之外門面亦胥飾以箔金一店之開糾工至數百人爲時至一半年糜費至千金以外而試問店中生意果因此而興乎店中利源舉因此而廣乎則何如歸眞返璞不用金飾招牌門面惟期貨眞價實使人信而購之之爲忽乎此店鋪之宜禁耗金者一也一曰箋扇經卷之暗中消耗也元泰定二年以國用不足罷書金字藏經草木子云金一爲箔無復還元以故南齊武帝禁不得以金爲箔宋眞宗祥符元年申明不許以金銀爲箔之制元祐二年禁私造金箔仁宗外家季玽犯銷金法劉庠奏言法行當自近貴始從之太祖出黃金一鋋示近臣曰此箋表袱盤龍金也令宮人洗滌銷鎔得之歴代帝王類皆昭示儉德如此蓋恐金一虚耗民財國用卽因之而不充也今者官塲祝壽則用泥金爲屏文十招凉則用冷金爲扇妓女衣服甚且用金線織成釋家更以金屑寫佛經或製金箋裝釘募緣之册由小見大積少成多一年之中耗金幾不可以僂指數較之齊東昏侯之作金蓮步步三國孫皓之使尙方以金作華燧步搖其耗費更有過之無不及宜乎金之貴至不可紀極也至於以黄金製鏡簽以黃金作水烟袋此尤近日妓家奢侈之惡習禁之尤不容稍寛或曰子之說是也然獨不虞禁令一縣吏役卽藉以騷擾乎則應之曰吏役誠國之蠹何事不藉端騷擾民間但使出一令而弊少利多則决計行之不必因噎而廢食今者金幣旣不可不鑄而金價又無術可使之漸平則惟有禁其無益而耗金者使金乃漸漸化無用爲有用而已矣他何暇計及哉 
[本館接奉電音]  
　　昨日午前九下鐘時京師飛電傳來旨二道上諭一道敬謹譯登○七月初三日内閣抄奉旨順天正考官著徐郙去副考官著葛寳華溥良熙瑛去欽此同日奉旨這同考官著王廷　于式枚傅增湘謝緖璠趙東閏雲祥張鴻翊萬本端吳廷芝鄧邦啓江忠伊鄧起樞陳培錕黃大壎周建蕃年鴻珂黃昌年杜本崇去欽此同日奉上諭端方奏湖北學堂學生王璟芳游學日本効忠守正請破格奬勵等語王璟芳加恩著賞給舉人准其一體會試以示奬勸該部知道欽此 
[電傳宮門抄]  
　　昨日午前九下鐘時京師友人專電告知本館云七月初三日皇上召見軍機大臣及振貝子 
[軍火弛禁]  
　　華歴七月初三日英京倫敦來電云前者北省拳匪亂後德國禁止各項軍火運入中華近日已奉德皇諭旨豁除此禁令矣 
[英租逝世]  
　　西報云英前相沙侯於去年辭職由其姪勒甫代之近以年老患病醫治無效於華歴七月初一日逝世擇於西歴三十一號行葬禮 
[士亂益甚]  
　　華歴七月初三日英京倫敦來電云土耳其國亂民滋事近者日甚一日其勢甚爲披猖不知土廷將何策以敉之 
[奥國火災]  
　　華歴七月初三日英京倫敦來電云奥斯馬加國波逹城某雜貨鋪突釀火災其樓上居人甚多 
 
 

Page 2

 
 
一時無從逃避羣向樓窓躍下以致死十三人傷十六人其神火焚死者恐尙有數十人 
[恭紀鄂省慶賀萬壽事]  
　　武昌友人來函云湖北諸大吏每逢皇太后皇上萬壽聖節必鋪張揚厲至曲獻媚兹之忱此次先於六月中旬釐定祝釐禮節第一各國官員至紗局大廳小坐看陳設古器然後至紗局門樓看兵隊行過第二邀同各國官員至布局門口看軍隊慶賀萬壽三呼畢各營艦以次升砲第三各國官員登布局樓上入席先奏軍樂再奏燕樂斟香冰酒時各官同起立聽鄺委員讀頌詞是日兼督端尚書亦在席間作誦曰今日恭逢我國大皇帝萬壽聖節重熙累洽巷舞衢歌率士臣民同效嵩呼共申華祝欣逢各國領事官兵船官工程官咸集武昌躬致慶賀邦交永篤友誼彌親曷勝感荷敬舉觸恭祝我皇上孝養皇太后璇闈秉訓寳籙延洪中天長奉慈暉薄海胥登壽宇並祝各友帮大皇帝大君主大總統康强逢吉壽考維祺與中國盟好益敦昇平共享本兼署　堂實深慶幸焉時預宴之各國嘉賓爲美國總領事魏禮格英國署理總領事佩福來法國正領事碼璽理義國正領事濮烈德俄國正領事敖康夫比國署理正領事萬和訥日本署理正領事矢田長之助德國副領事延興阿美國愛而開拿兵船管帶官化的美國萬來孛四兵船管帶官皮天落脫英國副領事賽斐勅法國副領事聶利士美國副領事華德士日本書記生古谷榮一署理稅務司克樂思美國愛而開拿兵船副管帶官羅音美國萬來孛四兵船副管帶官百而置美國愛而開拿兵船大副兵官康福得美國萬來孛四兵船大副兵官希來五特美國愛而開拿兵船二副兵官大美美國愛而開拿兵船醫官白來四德美國愛而開拿兵船三副兵官史米是蘆漢鐡路車務總管配唐郵政司多諾芬蘆漢鐡路總稽核朱蘇江漢關帮辦馬都納江漢關帮辦赫美玲日本繙譯片山敏彦軍醫神保濤次郎商務報館繙譯河瀨儀太郎此外英國繙譯翟蘭思巳赴湖南德國上領事倫愛森巳赴日本和國副領事郭梅雅巳赴日本瑞典國副領事丁乙尼巳赴江西均未到賀俄領事敖及日本繙譯片山均有恙不能赴讌因添入立孟一人至中國預宴各官則爲兼督藩　署藩憲署臬憲署鹽道糧道署江漢關道札道某王道萬震王道秉恩左道某李道葆恂黃道祖徽武昌府鄧守漢陽府琦守夏口廳馮丞漢陽縣周令及黃守以霖齊守耀瑪高守松如張守賡颺胡牧得福劉令承緖蔣令有霖宗令得福漢陽鎭督中恊撫中衡漢陽恊張副將閻員外海明法文譯員鄺守國華英文譯員陳委員嗣駒俄文譯員鄭委員誠法文譯員楊委員本适德文譯員施委員恩孚法文譯員俞委員鏞　文譯員鐡委員良日本文譯員某先期兼督憲出示曉諭曰兼署督部堂端示諭文武官員隨從夫役曁一切閒雜人等知悉一十六日邀集東西各國文武官員在紗布兩局慶賀萬壽理宜整齊嚴肅司道以下文武各官每員止隹帶一從人隨身伺候其餘僕從在紗局不得進轎廳在布局不得進樓屋此外各項雜役槪不准闖入局門外采紥牌樓各官轎馬在北寄頓皇華館前在南寄頓繅絲廠前自布局北界至紗局南界來往官道毋許閒人擁擠喧譁違者不論諸色人等准警察局勇立卽拘拿入局聽候懲辦各宜凛遵切切特示穆穆皇皇雍雍肅肅誠上儀也 
[詳述兵艦撞沈事]  
　　香港循環日報云六月二十六日午後昌興公司印度皇后輪船駛抵香港市上紛紛傳說有中國戰船名寰泰者在汕頭近處被撞而沈嗣訪悉皇后船由上海來港二十五日之晚約十一二點鐘時途次汕頭適寰泰由後鼓浪而來遂致相撞寰泰受傷殊重懸旗請救皇后船隨下放杉板小艇將水手救入艇中惟管駕某君及甲乙二武弁同立船橋之上不肯遠離未幾寰泰船尾没入水心船首亦相繼沈下聞船上共一百八十四人是役也失去一十三人及大副到港卽電禀兩廣督轅聽候發落或曰失事之處約距港一百五十西里目下溺斃人數尙未得知惟管駕官恐巳凶占滅頂同立船橋之兩弁則遇救得生皇后船旁洞穿一孔廣約三四英尺按寰泰製於西歴一千八百八十八年册註二千一百一十墩馬力一千六百匹容員弁人夫三百員名置有七寸克虜伯大砲三尊四十磅藥彈大砲七尊機器快砲六尊船身長英度二百六十尺廣三十六尺入水深二十尺此次由長江載有軍火甚多交兩廣軍前應用者 
[人生朝露]  
　　招商局於昨日得温州來信云普渡輪船駛至温州其管帶西人名阿台者因病逝世同日開平公司永平輪船停泊本埠船中大副猝然患病令司機之人同至醫院調治旣而獨自回船甫登杉板船亦忽急病經人扶上永平輪船至午後卽奄然而死 
[武建軍容]  
　　聞之廣州友人云湖北撥往粤中之武建軍兩營業巳馳抵省會由知府劉太守承恩千總吳千戎德宗縣丞梁二尹焯統帶分駐貢院及東較塲如火如荼營規頗甚整肅 
[截獲槍彈]  
　　聞之廣州友人云上月下旬某日海珠營勇丁在省河截獲毛瑟槍彈二十餘包均鏨有製造局字樣當經電禀督憲岑雲帥隨奉雲帥電飭查明海珠船如何知其蹤跡何以並未拘獲匪人務卽詳細禀陳聽候核辦 
[募軍赴桂]  
　　漢口訪事人云黃太守鳳岐前奉新任廣西巡撫柯遜菴大中丞委赴西粤柳州一帶招募精壯若干名以便征剿遊匪兹巳如數募足行將拔隊登程矣 
[贑撫蒞漢]  
　　漢口訪事人云新任江西巡撫夏大中丞峕由秦起節順道抵汴之信陽州乘火車赴鄂六月二十九日秉節抵漢皋小作勾留卽赴江右任所 
[鉅欵難裁]  
　　香港循環日報云粤東臺砲經費籌辦多年近來每年約收銀四十六七萬兩目罪臣剛毅來粤籌餉業經提去二十五萬兩又本省每年應還英德俄法貸欵亦在其中撥銀二十七萬兩日來紳士劉士驥等以廣東捐項繁瑣刻巳奉旨分别减免請將此欵豁除等情投督轅具禀督憲岑雲帥隹之批飭善後局據實詳覆局員以此項經費由行户自行認繳行之巳久並非苛派現在需欵甚迫未便議裁云云覆之 
[鄂省官場紀事]  
　　漢口訪事人云湖北候補知府黃太守慶瀾前奉上憲札委赴上海探查硝價兹巳事竣回鄂銷差○管帶裏河水師中營李大令祖蔭將赴荆門直隷州新任所遺營務上憲委本任長陽縣竇大令以莊接辦○湖北候補從九何少尹天元現奉上憲委充本科鄉試正考官文巡捕日前巳詣憲轅禀謝矣 
[珠江秋月]  
　　廣州訪事人云日前粤海關稅務司申詳督轅以粤漢鐡路工程司來函並繪圖一幅求准在花埭建築碼頭作火車渡頭之用曾經理船廳前往　騐據覆於行船來往並無妨擬請再飭南海縣履　果無妨礙照准鐡路工程師建築等情督憲岑雲帥治之立卽札行番禺縣會同稅務司親詣花埭將粤漢鐡路公司擬築碼頭地叚勘明是否於河道地方均無妨礙繪圖貼說禀復察核○西關保甲局員試用縣丞彭二尹鵬年於去冬兼充軍械局收發差此次奉委解軍火赴粤四年不適用督憲岑雲帥大爲震怒電飭撤差而以河南保　局員候補從九 
 
 

Page 3

 
 
盛少尹振調接辦其河南保甲則委試用從九史少尹天爵接辦 
[八閩瑣紀]  
　　福州訪事人云本年福州疫氣雖較去歲略减然患此者仍復不少近日颶風大作天氣漸凉疫鬼遂皆退避三舍矣○侯官縣所轄有地名琯頭者一大市集也自奉憲飭凡有商船入口不准在是處起卸貨物熱閙之場遂一變而爲冾淡世界商人以爲不便曾於上月聯名禀請洋關稅務司開除此禁不料行之未久稅務司留心察看商船在此起卸貨物甚於稅務有碍擬仍照舊禁止以杜流弊大約俟至十月當有明文矣○福州致用書院係前撫憲王文勤公所創春風化雨沾溉良多先在西湖沿後移建於南城鳥山之麓一切規模甚爲壯麗自院長林頣齋先生病故後延鄭虞臣先生主講席者十一年迨鄭先生移講正誼書院繼之者爲長樂謝枚如先生復歴一十七年教澤流播遠近同欽年來鄭謝兩先生相繼逝世紳士姜啓釗明經等以此院之立垂三十年濟濟羣英裁成頗衆因請上憲酌撥欵項就院後山斗閣西隅隙地添建名師祠奉祀三先生栗主蓋以志名師教澤之深也 
[札行錄科]  
　　上海縣汪瑤庭大令奉到松江府許子原太守札開轉奉學憲李札開照得本年癸卯恩科文闈鄉試所有各屬未經取錄之生員貢監例應錄遺合行通飭札府卽飭各縣各學查照歴屇行定塲期曉諭貢監生員定限七月十五日齊集江寗省城聽候考試逾期槪不收錄仍照向章試卷俱用浮票名册由該府鈐印彚送並查近年僞照迭見經各前縣飭發銷毁咨明撫部院嚴飭究辦在案誠恐愍不畏法之徒希圖射利作僞欺人勢所不免務飭各縣於貢監起文時吊取執照詳加核騐將印文色紙格式實有可疑者不准起送一面嚴行查究不得稍有舍糊致干例議其有由俊秀在同治十三年以後减成報捐之貢監如未遵照新章補交四成實銀及僅有遠年實收無部監照可騐者亦不准起文免致臨時扣除仍飭於點名持將部監照呈騐並傳知各貢監務於七月二十日槪行投文過期斷不收試如生員内有暫革及註劣未銷之生不得朦混送試均毋違悮等因刻巳出示曉諭矣 
[公論在人]  
　　南匯縣主戴子邁明府拘獲演說滋事之舉人黃火培顧炳彝張心九等四人疑係革命黨電禀各大憲後旋又釋出兹上每紳士秦月汀等具禀道轅以黃等並非革命黨品行公正其所演說皆是實學等詞昨日道轅懸出批示云查此案前據黃德淵控黃炎培姪孫侮慢尊長而炎培控黃德淵是痞棍兩相攻訐兹巳批府提訊著黃炎培速卽自行投府質訊可也 
[實未借銀]  
　　前報紀南市馬路工程局總辦翁子文太守因修理馬路經費支絀向廣濟公司籌借銀一千兩兹悉大守實未向公司借銀乃係申禀蘇松太兵備道袁海觀觀察籌撥欵項藉資挹注云 
[研訊搶案]  
　　寡婦徐朱氏控傳金三等黑夜行劫一案由法界公廨讞員魏蒓塢大令移送上海縣署前晚縣主汪瑤庭大令升堂研訊徐朱氏供小婦人家住二十七保三圖上有邁與姑只生一子年僅九歲傳金三向在附近掘泥本月初一日半夜時有十餘人用石毁門入内小婦人見傅爲首率衆行刼急從後門逸出突被若輩拉回紥縛姑及同居之伍阿全俱揮刃砍傷劫去衣箱首飾等物次日投報捕房捕頭著自行扭送小婦人邀同胞弟將傅及王裕興等八人扭送公堂兹蒙移案務請究追地保吳飛昆禀稱徐朱氏於昨晨來訴被刦情形及小的往查實係爭毆起釁伍阿全供小的租住徐朱氏之房屋本月初一夜傅等前來行劫小的出阻致被毆傷叩求察騐傅金三供小的在徐朱氏家附近購得錢小弟之空地一方出洋銀四百餘元掘取泥土雇龔錢六等小車夫十人裝運昨被徐朱氏糾領流氓二十餘人及包探等來將車夫七人曳去誣指行劫小的前往探問亦被扭住勒索洋銀一百元不遂其欲始送捕房王裕興邱寳地龔錢六劉絀榮馬舟桂黃連新等六人同供小的等籍隷阜寗鹽城兩縣在滬上當小車夫近由掘泥工頭傅金三雇裝泥土昨日徐朱氏無端糾人到來行兇復被扭進捕房誣以盜劫並向傅索詐洋銀錢阿六供小的係東臺縣人來申甫四天在靜安寺工頭羅金寳處裝運泥土亦被扭案求鑒大令核得此案情節頗重飭徐朱氏伍阿全退去醫傷錢阿六省釋傅與車夫六人槪行收押候確切查明澈底根究如虚卽當辦誣 
[電光石火]  
　　昨日午前英界三馬路抛球塲轉角處有德律風行工人猱升電燈杆上修理德律風線猝然觸電大聲疾呼轉瞬間巳仰面而斃旣而有數西人舁一紅梯聯步而上將屍身解下用繩縋至於地命人舁回其家 
[英美租界公堂會訊案]  
　　英商祥茂洋行主投本管總領事署控茂　林董同彰兩洋貨號出售冐牌肥皂等情經英總領事署繙譯官迪比南君函致讞員孫建臣直剌直剌旣卽簽差恊同中西包探將兩洋貨號執事人周金生吳阿連提到前日午後鐘鳴兩下會同迪君升堂研訊祥茂洋行買辦陳炳謙延博易律師處襄理訟務之愛立司投案聲稱日前祥茂行主接得一函備述四馬路茂泰林將祥芪肥皂隱戤祥茂招牌發售因卽訴知捕房捕頭派西包探意利偕華包探李星福往查李探倩其友林叙雲持洋銀五元先至茂泰林購得僞牌肥皂二十塊洋傘一頂囑於發票上書明祥茂字樣旣而又倩林至新閘董同彰購得祥芪肥皂五箱亦有發票惟載明祥茋字樣因查問茂泰林所售之僞皂云購自董同彰故往試之今將發票呈請核辦周吳延律師瓊司投案謂陳曰爾收到此信有無疑惑從前祥茂在此控告冐牌之事是何年月華文祥茂兩字是否各貨上均印明李探倩人往購僞牌肥皂時曾否言明欲查冐牌之事且祥茂洋行肥皂上所用圓印曾否禀請道憲大人禁止他人仿效陳答稱收信後毫無疑義前控冐牌一案巳不記年月祥茂兩字凡自製之貨均皆印明餘貨不一至圓印是否禀禁仿效商人未知其細須問主人今主人不在滬上故由商人到堂作证瓊律師謂曾否禀禁仿造爾爲買辦當知其詳陳曰實未深知西探意利禀稱西歴八月一號卽華歴六月初九日捕頭因接祥茂行主之信倩查冐牌之事遂至祥茂行查問情形時行主不在行中惟聞買辦陳炳謙言及來信上載明四馬路茂泰林洋貨店因偕李探往查屬實李旋囑其友林叙雲前往購得僞牌肥皂二十塊洋傘一頂發票上果將祥茋肥皂繕作祥茂因於次日禀控奉票飭提當向茂泰林查問店主何在吳阿連挺身自承且其號中尙有此種肥皂九箱詰問何來聲稱向新閘董同彰號購得執有同彰發票爰請補提同彰號主併以洋銀十五元囑林至同彰購得肥皂五箱約定次日取貨繕立字據直寫祥芪問以此貨從何處買來稱係蘇州人所製翌日林往取貨祇得四箱尙少一箱林堅向索取同彰號内有一婦人答稱須俟一點鐘時辦齊林如言守候未幾見周金山自外至從小車上將肥皂携之而入林尾隨於後見其用木印蓋祥芪二字遂足五箱之數交林携回林具言以上情事以故當日卽偕李探至同彰起出大小木印八枚僞牌肥皂十九箱連空箱二十八口帳簿兩本呈案其中木印共有四樣細查肥皂卽祥茂洋行之次貨今特一併呈案請卽究懲林供稱小的在大南門内開仁泰雜貨店與李探交好六月十八十九等日李探囑至茂泰林及董同彰購得僞牌肥皂餘供與西探所禀相同瓊律師將西探及林供詞逐層辯駁直剌商之迪君以爲時巳晚將周吳兩人還押捕房俟翌日午後復訊核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月十九日外務部正監旗值日無引見溥侗請假十五日召見軍機○二十日吏部翰林院廂藍旗值日吏部引見二十四員廂黄蒙六員廂白蒙二員兩翼二十三員内務府十九員山西城守尉額圖琿請訓敬昌續假五日吏部奏派驗看月官派出敬中堂陳邦瑞特圖愼郭曾炘增　楊佩璋崇壽張翼雙壽瑞璐黄昌年榮壽楊士燮梁文爆榮凱吳煦提督衙門奏拿獲結夥持械拒傷事主迭次搶刧之游勇盜賊李二卽　杜兒等十名又拿獲結夥持械刃傷事主迭次搶劫之盜犯小孟卽孟石頭又名便小子等四名又拿獲結夥持械毆打事主搶劫之盜犯逹峯卽小　等三名均請交刑部召見軍機及額圖琿○二十一日户部八旗兩翼值日無引見崑中堂因　子授内閣侍讀學士謝恩占鳳謝授内閣侍讀學士恩戴鴻慈假滿請安○二十二日禮部宗人府欽天藍侍衛處值日　引見裕庚謝授太僕寺卿恩山東道員用嚴道洪謝恩隆斌假滿請安文治請假十日潘慶瀾陳嘉言彭英甲預備召見召見軍機及潘慶瀾陳嘉言彭英甲 
[大學須知]  
　　杭州訪事人云淛省大學堂暑假將滿定期開學上月某日總理某君出示曉諭曰照得本堂給放暑假現屇期滿定於七月十二日開學所有新招諸生考列正取者須先期兩三日由其父兄或伯叔及在杭之保人率同來堂親呈證書聲明願受訓誨確守章程等語親筆畫押或加蓋名號圖章照例先繳　金及雜費等項半年方准留堂試學一二月後可行甄别以定去取其舊時學生亦須補呈證書出家　保人同來面交以歸畫一如欲應鄉試者無論新舊學生皆當於開學時到堂再邀保人報明請假不得藉辭遲延　來堂諸生届時未能足額及因事剔退缺額卽於備取中按名傳補亦照正取一律辦法旣留堂後如有自行退出及久假曠　犯規滋事等情皆應向家長保人察間爲此諭令肄業諸生一律遵照毋違特　 
[皖撫决科]  
　　安慶訪事人云鄉闈伊邇撫憲聶仲芳大中丞舉行决科典禮先期懸牌曉諭曰本部院示照得本年舉行癸卯恩科文闈鄉試凡大學堂肄業附課諸生必皆獻藝觀光期副賓興盛典本部院先以文詞之奇正决科第之後先願考者先赴安慶府衙門報名入册聽候本部院於七月初三日親赴龍門點名出題扃試考列前茅優加奬賞其不願扃試者不必報名 
[士棍斃人]  
　　松江訪事人云顓橋士棍李石生因搶醮案内奉華亭縣陳仲陶大令勒令伊勇徐錦言交出徐偕其弟姪及地保謝姓往拘驀被刃傷腹裂腸出而斃翌日謝等投案禀請騐屍大令密派公役往拿僅獲授刀與李之李阿蘭解案訊供釘鐐收禁 
[皖省官塲紀事]  
　　安慶訪事人云補授安慶城守恊副將傅恊戎永貴於五月某日入京陛見兹巳由京南下於六月二十六日回皖擇吉二十八日接受關防○安徽布政使司聯墨樵廉訪入京陛見事畢南下於六月二十二日回皖諏吉三十日受篆○六月二十七日藩轅牌示准補宿州時村巡檢陳世忠准補渦陽義門巡檢羅贊勲均飭赴新任供職兩少尹接奉行知隨詣轅禀謝料理履新○安徽候補　照　虞少牧德元到省有年適安慶府照磨沈少牧病故遺缺經上峯以虞少牧請補刻巳奉吏部覆准行知六月二十八日藩轅牌小著赴新任供職大約日内卽須擇吉接鈐矣 
[四明秋色]  
　　寗波訪事人云往來餘姚一帶之小輪局向惟利濟利泰二號輪日開行現又新製一艘於本月朔日爲始逐日往來○鄞慈二縣境内偏僻之區時有匪徒掘墓盜棺以致謠言紛起日前慈谿縣王大令飭差拿獲刨棺賊一人飭置本籠站斃○入夏以來雨澤調匀早禾收成頗佳價值亦漸平减目下每石較昔减至五六角之譜升斗小民同聲驩抃邇日市上現洋銀每百元升至一元六角或曰因各莊日事搜羅裝運出口所致也○駐紥大教塲之甬防常備營勇丁自前攺練洋操以來日由統帶認眞訓練提憲呂道生軍門復以時臨親閱視○象山縣境有德商十餘人測量地勢聞欲創立通商碼頭未知確否 
[請禁攫物]  
　　南市米業中人例於春秋兩季　羽士建醮數日今年四月某日迎賽至陸家浜被流氓攫去鑼鼓扭獲數人解送巡局請辦邇來米業董事張嘉祥等擬於七月内擇期設醮禀請城廂内外保甲總巡朱森庭明府出示曉諭諸色人等弗再攫物滋閙如敢故違許卽扭禀嚴究 
[浦東總巡局瑣案]  
　　前日浦東二十二圖團練局勇丁出外巡查拘獲犯夜之甯波人王成泉解至保甲總巡局總巡謝岳松明府研訊之下供稱迷失歸路求恩鑒宥明府著覓人保去○鄉婦陳陸氏投浦東保甲總巡局控夫弟陳金林無端兇毆總巡謝岳松明府傳陳至局命地保帶出調處無庸興訟 
[馬路工程局瑣案]  
　　日前南市新泰木行失去玉器及銀對時表等物因之投報捕房前日英租界某包探拘獲朱明昌一名查係此案竊賊經南市捕頭索回解送馬路工程局總辦翁子文太行倩襄讞委員黄衡堂二尹研訊朱認竊不諱判責二百板原贓給失主具領○江北某邑人周如熙與朱永全閔益亭購煤口角互相爭毆略受傷痕控之馬路工程局總辦翁子文太守倩襄讞委員黄衡堂二尹研訊著送上海縣署請汪瑤庭大令驗訊核斷○淞滬釐捐局護解餉銀之某號砲船哨弁楊介福遣勇丁楊啓明扭榮大至工程局訴稱前被竊取船上各物逃逸無蹤今始遇見是以扭請究追黄二尹研訊之下榮堅不供認因命移送上海縣署訊究○金阿二潛入南碼頭某姓家行竊鋪蓋經巡街捕杳獲解送工程局黄二尹研訊之下供稱鋪蓋在胞弟處取來二尹判責一百板押候傳其弟到案訊核 
[英美租界公堂瑣案]  
　　康道良竊取周巧福身畔所帶小銀錢十餘枚被周拘獲交包探方長華送案讞員孫建臣直剌商之英總領事署繙譯官迪比南君判責三百板發押捕房三個月○偷兒張全寳掩入陳榮香家行竊衣服燭臺等物報由包探何阿春拘獲送案直剌判責三百板發押捕房三個月贜給陳具領○鄒蓮甫前以蔣陶陶談湘舟强索中金肆行兇橫報由包探張全林拘獲解經直刺訊明押候繳到田單然後核奪昨日復訊直剌以蔣等不安本分發押捕房一個月期滿之後取具攺過切結然後開釋○董逹淸控其妻董楊氏卽楊二寳乘機逃匿等情直刺研訊之下董　小的之妻楊氏屢次逃逸今又匿跡提籃橋左近經小的尋獲不意有明芝者竟出而霸阻今旣獲案叩乞訊懲直剌著押候過堂懲辦○車夫顧金才將洋銀賄囑某號華捕求免拘入捕房被捕告知某包探拘獲解案直剌判責二百板枷號一月○偷兒王茂年掩入鄧雲山家行竊銀臂釧錫燭臺等物報由包探劉光震查獲送請究辦直剌判責二百板贓給鄧具領 
[法租界公堂瑣案]  
　　上月三十日黎明時小東門外長源飯館不戒於火延燒左右鄰及屋後小弄内各花烟館共計房屋二十餘幢長 
 
 

Page 10

 
 
源館曾保火險銀一千五百兩捕頭因傳集被災各户及見證人等查問起火原由二十五六十八兩號華捕聲稱目見柴内起火各夥以水澆之火不能熄遂將館主陸禮卿拘入捕房翌日解送公堂讞員魏蒓塢大令研訊之下陸諉爲衡泰魚行樓上火油燈炸裂遺火柴内致肇禍災大令著查明候核昨日提集一干人復訊衡泰行主張嘉奎及瞿長順等遞禀伸訴情由陸仍執定前供大令謂此事業經查明實係爾家起　尙　藉端推諉乎隨判罰銀一百五十兩時新樓茶館主汪阿三請追保險銀三百兩大令謂爾無憑據未便准理○前日黎明時八仙橋　首新拓租界中芝蘭里口萬泰槽坊不戒於火延燒比鄰德大米店周正淸水果店事後捕頭將坊主林少卿拘入捕房昨日傳同被災之王大昌等解送　堂林供是晚小的不在坊中不知如何遺火王供小的家内衣物盡付一炬求恩斷賠大令與法總領事署費繙譯官會商判罰林洋銀一百元提出二十元給王爲撫卹費○車夫徐俊發曹惠朱陳洪亭在梵王渡受人之雇裝運病斃菜牛路過法界被巡街捕拘入捕房昨日解案請訊徐等同供不知禁令求賜恩寛大令著枷號三天以儆○西人穆彦那控張子良强佔田畝等情大令訊供之下飭傳地保徐金山訊核昨日包探將徐及張解案徐供西人買地時小的租確在契上蓋戳迨光緖二十三年以後小的巳退卯由徐雲岐接充此田租與薛姓弟兄耕種時張子良是否霸佔小的不得而知大令著押候傳徐質核張交原保人保去○日前盛耀廷蕭長華與胡三王三子等人口角將胡王連戳數下各受傷受迨報捕後盛蕭已逃逸乃致將盛所私蕩婦王氏及帮兇之郭忠李富金拘入捕房受傷人送　醫院醫治昨日捕頭令包探將一干人解案請訊胡王同供小的一人各受刀傷三處大令飭將李交人保出王氏於三日内内將盛蕭交案郭還押○朱坤三訴稱家内失去衣服三件報捕查獲竊賊王少卿吊到原贓送案請辦大令判責三百板贜給朱具領 
[美租界捕房紀事]  
　　昨晨偷兒張厚甫混入西華德路甬人羅寛心家行竊銀質對時家一枚携至某押鋪求質被包探朱桂生拘入捕房捕頭令押候解送公堂禀請讞員孫建臣直剌訊辦○前日僑居提籃橋左近之某姓家失去婢女一口訪尋無著因卽投報捕房請爲查緝房頭允之 
 
 
 

Page 11

 
 
   
 
 

Page 12

 
 
   
 
 

Page 13

 
 
無從核扣若令於應給恩餉内照數扣除則被裁之兵所得無幾難以别謀生業更恐流蕩爲匪應自光緖二十九年七月初一日起按原奏辦法將簪兵分作十年截至光緖三十九年六月三十日止練兵分作一十年截至光緖四十九年六月三十日止一律裁盡應　之餉飭由藩司糧道善後局先期按成扣存彚案詳請奏報除通飭遵辦並分咨政務處曁户兵工三部查照外所有湖北湖南兩省　　兵丁擬自本年七月分成裁汰緣由理合會同湖南巡撫臣趙爾選湖北提督臣夏毓秀湖南提督臣婁雲慶附片具陳伏乞聖鑒再湖北巡撫係奴才本任毋庸會銜合併陳明謹奏奉硃批該部知道欽此 
[江蘇巡撫恩奏審明拐案人犯按例定擬摺十四日]  
　　頭品頂戴　蘇巡撫奴才恩壽跪奏爲審明拐案人犯按例定擬恭摺仰祈聖鑒事竊准刑部咨奏請嗣後外省命盜死罪案件無　凌遲斬絞立决監候舊例應會題者一律攺爲專摺具奏仍備錄供　咨部查核等因奉旨依議欽此查行到蘇自應遵照辦理兹據江蘇按察使效曾審解嘉定縣客民陳企倫因姦誘拐高朱氏價賣未成並商同苗一齋先將高朱氏之子高幅生價買得　一案奴才親提研鞫緣陳企倫苗一齋分隷海門常熟等廳縣或寄居縣屬帮夥度日或在崑山帮工營生陳企倫與高松觀村鄰素識高松觀之妻高朱氏習見不避高幅生係高朱氏之子年甫四齡高松觀常年外出幫工光緖二十八年五月二十日陳企倫至高松觀家閒遊見高朱氏一人獨處卽向調戲成姦並未給過錢物高松觀並不知情是月二十四日高朱氏託陳企倫推薦帮工陳企倫起意拐　得錢花用卽向高朱氏誘稱伊欲往蘇州一帶遊玩同往可尋帮工高朱氏應允二十五日陳企倫雇定不識姓名人船隻高朱氏抱子高幅生與陳企倫一同下船開至各處陳企倫因無熟人可託價賣未成在船卽輿高朱氏姦宿六月十三日至崑山縣地方陳企倫上岸與苗一齋撞遇卽向告知前情託苗齋先將高幅生價賣得錢分用苗一齋允從十五日苗一齋轉託素識之蔡錢氏代爲留意揑稱高幅生係陳企倫之外甥蔡錢氏稱知新陽縣屬正義鎭開設木作鋪之嚴司務正欲買子須先看人苗一齋卽往尋陳企倫告知一同向高朱氏揑稱欲至人家帮工携帶小孩不便不如將小孩寄養别處高朱氏信眞陳企倫當將幅生交苗一齋抱走尋蔡錢氏至正義鎭地方當邀嚴司務同來看人議定價洋十二元買作兒子嚴司務付洋抱孩而去苗一齋給蔡錢氏謝媒洋二元六角餘洋携回交付陳企倫收受並　告知情由陳企倫當分給苗一齋洋二元四角各散十六日陳企偷憶及素識之杜根堂卽往尋杜根堂告知前情央其容留數日杜根堂應允陳企倫卽將洋元算付船錢回復船隻將高朱氏帶至杜根堂家暫住陳企倫當卽回家十七日杜根堂亦向高朱氏調戲成姦因被杜根堂之母杜陸氏查知卽將高朱氏薦至李老四家傭工經前代　嘉定縣劉麟瑞訪聞飭差查拿未獲適高松觀回家不見妻子訪明情由將陳企倫交保呈報並據差獲苗一齋解縣訊押劉麟瑞未及集訊卸　　鴻森回任接准移交關准新陽縣海門廳先後將高朱氏高幅生杜根堂移解到縣訊供通詳批飭審解兹據審疑解　據　前情不諱究詰不移案無遁飾查例載誘拐婦人子女不分巳賣未賣被誘之人若不知情爲首絞監候爲從杖一百流三千里雖知拐帶情由並無和同誘拐分受贜物暫容留數日者枷號兩月發落又軍民　姦者姦夫姦婦各枷號一個月杖一百各等語此案該犯陳企倫因與高朱氏通姦起意誘拐價賣未成　該氏隨帶幼子高幅生價賣得贜該氏與高幅生均不知情目應　例問擬陳企倫合依誘拐婦人子女不分巳賣未賣被誘之人若不知情爲首絞監候例擬絞監候秋後處决苗一齋聽從陳企倫誘拐將高幅生價　得贓亦應按例問擬苗一齋卽當熱和尙合依爲從杖一百流三千里例擬杖一百流三千里到配折　安置杜根堂容留高朱氏在家居住又與該氏通姦應照軍民相姦例擬杖一百仍照容留本例加枷號兩個月高朱氏先與陳企倫通姦致被誘拐迨　復與杜根堂姦宿二罪相等從一科斷高朱氏合依軍民相姦例擬枷號一個月杖一百係犯姦之婦杖决枷贖追銀册報仍給本夫高松觀領回完聚餘訊無另犯不法情事亦無另有帮同拐賣及容留之人應與不知姦情之本夫高松觀均毋庸議蔡錢氏嚴司務訊未知情與不知姓名之船户均免查提除供招咨部外謹會同兩江總督臣魏光燾恭　具陳伏乞皇太后皇上聖鑒敕部核覆施行謹奏奉硃批刑部議奏欽此 
[署滇督丁滇撫林奏臨安石屏失守城池各員罪有應得請旨定奪摺十五日]  
　　署雲貴總督丁振鐸雲南巡撫林紹年跪奏爲臨安石屏失守城池各員罪有應得請旨定奪恭摺仰祈聖鑒事本年四月十八日廠　周雲祥拒捕起事糾黨數千焚劫個廠二十一日竄陷臨安府城二十六日匪黨復闌入石屏州城因緣城内奸民開門引賊亦由地方文武庸懦因循平時旣防範毫無臨時復張皇失措以致匪蹤所至如入無人之境該地方文武咎實難辭定例失守城池守土州縣罪應斬候同城知府及捕盜官俱革職擬軍同城之左貳官俱革職又分防各官本無城可守如所轄地方猝被匪擾　所官署持叅　職等語此次周匪肇禍假拒洋修路爲詞不特愚民被其煽惑卽紳富亦頗　通謀各該地方官　警集團紳民　謂周非係因公憤並不擾害人民不肯恊同守禦幾於衆口一詞城守爲難自可想見臨安之陷由於内應開門而匪入石屏　詐稱帶團入守所有臨安府知府准補大理府知府邱淮准補臨安府分防個舊同知周之瑞建水縣知縣吳朝昌署建水縣典史任連城石屏州知州方紹濂石屏州吏目東克明雖未能固守待援尙非棄城逃走揆其情罪不無一線可原可否籲懇天恩均一併革職免其治罪至石屏州知州方紹濂當匪黨王顯琮闌入城内經該員正言開導王顯琮旋卽斂戢在城多日尙無刦殺之事大兵將　王顯琮卽　該牧出城跪迎道左失守城池固咎有應得而匪黨反正亦頗費斡旋且甫經到任查與一月内自行收復情形相同似未便竟行廢棄應請革職隨營效力以觀後効至臨安建水石屏學宮均屬完好各該教職本無守士之責均請免其置議其武職各員弁容俟查明確情另摺具陳所有臨安石屏失守城池各員請旨分别辦理緣由是否有當謹合詞恭摺具奏再臣等在該府廳州縣印信均未遺失合併聲明伏乞皇太后皇上聖鑒訓示謹奏奉硃批著照所請該部知道欽此 
[署滇督丁滇撫林奏大兵收復臨安府城殲除首要搜捕餘匪情形摺十五日]  
 
 

Page 14

 
 
署雲貴總督臣丁振鐸雲南巡撫臣林紹年跪奏爲大兵收復臨安府城殲除首要搜捕餘匪情形恭摺馳陳仰祈聖鑒事竊杳剿辦周匪各軍屢次獲勝收復石屏會圍臨城各情迭經臣先後奏報並隨時電陳在案續據總統防團各軍按察使劉春霖電　我軍　克　莊扼要穩紥斷城賊犄角之勢復乘勝攻奪附城賊壘周匪屢遣悍黨出城衝突均經各軍擊退並槍斃悍目吳汶魁匪衆膽裂　竄入城緊閉四門不敢出戰馬柱楊國銘楊永壽等均　繼由石屏趲至會合各軍兠甲聲威益振臨城孤危樵汲繼絶勢在　危而匪黨倚恃城垣高峻未易仰攻兼以元江廣西寍州等處先有死黨濳往勾結土匪猶復抵死拒守以待援應劉春霖先經飛飭各該地方營團嚴密剿捕仍飭新任臨安建水府縣前往西莊一帶各村寨勸諭安撫覊縻反側預防搖動其普雄官廳等隘曁江外土司各要路派兵層層堵紥以杜内外竄突一面部署各軍以劉樹元督攻東北省防各營屬之以白金柱督攻東南蒙防各營屬之以楊國銘楊兆吉等扼攻西門而屬之馬柱補用知府王賡虞試用同知劉樹棫催趲調度此外謝鳳生魏榮斌王正雅莊德炳楊嘉紳等各率所部往來策勵士卒更番迭進匪衆疲不能支脅派丁男婦孺登陴恊守日惟然砲轟擊並以火藥抛擲延燒附近城房屋火光燭天各軍奮不顧身進盒城根爭先肉薄楊國銘楊永壽冐　直前尤屬銳厲二十七日黎明白金柱督領黄鳳圖馬文星速國相等率衆潛進一鼓緣登卒爲匪黨砲石所阻未能得手二十八九等日劉樹元督飭劉人儉謝有功陳天貴史鶴齡士爾棟等　挑選精銳競前奮躍亦復屢登屢墜各軍憤極攻撲愈猛槍砲之聲不絶於耳又各開挖地道備辦雲梯誓　迅拔匪衆震摺有縋城竄遁者均爲我軍截獲據供城中悍目疉經陣斃除郭六先巳逃匿在外其餘存者無多我軍攻堅過久亦屢有　折兼多觸暑病殁積骸狼藉劉春霖懸立重賞慷慨澈勵士氣百倍初三夜大雨如注我軍乘勢奮起雲梯百道一時並進城中哭聲所天賊亦奪氣王正雅用慶傑楊嘉紳等砍開東門趙偉陳天貴莊德炳等營與新任府縣一齊擁入城外各營仍層疉圍布以防匪逸該逆周雲祥正率衆突竄旋被生擒並獲悍目鄒富湯學文瞿桂慌嚴沁和蕭復興等五人騐明確係正身立子駢誅人心大快臨安府城遂於是夜克復初四日劉春霖整隊入城安輯拊循發欵赈卹難民填衢塞巷焚香跪迎權聲雷動當卽派營分門扼紥並遣兵四出搜剔伏莽以靖餘氛等情旋復疉據元江通海河西等州縣電稱悍目郭六竄伏建水縣屬之老黑山旣聞周逆正法率衆潛由觀音山僻徑於初六夜攻撲通海當經者通海縣知縣請補路南州知州彭繼志督率兵團擊追派隊跟蹤追剿該匪奔匿河西縣屬之七寨河復繞出八大河箐石窩鋪等處於十三日經通海河西兵團圍拿並其黨趙摩羊松王玉階等一律擒斬又元江之余松甘曉雲等亦皆燒香飲血糾合黨類蠢蠢欲動先後經各該處兵團拿獲究辦隨卽將脅從解散等語臣等伏查周逆借仇　阻路爲名隂逞其叛逆之志非特愚頑被其煽惑卽紳富亦從而附和甚且助械輸資揭竿一呼所在響應自個舊拒捕起事未及旬日連陷臨安石屏賊黨不下萬餘人及進窺通海四出勾結如何迷　峨河西江川寗州彌勒廣西元江各處土匪峰起警報紛傳勢等燎原幾難收拾臣等奏派劉春霖統率各軍節節進勦隨要扼防至大兵齊集合圍該逆猶敢作困獸之鬥攖城死拒冀倖外援可謂窮兇極惡當其肇亂之始鴟張尤甚非謝鳳生陳天貴等屢捷於中和鋪先聲不振未易挫其兇鋒非各營乘勝連克曲江館驛則險要屬賊負嵎益固非劉樹元頭營力戰杜賊繞竄則我軍腹背受敵大局幾爲所搖非白金柱由南路掃盪直前則諸軍無從聯絡而兵力不厚非楊國銘楊兆吉等由石屏分兵長驅迅擣進克西莊賊巢則無以扼其吭而斷其臂今幸仰仗天威將士用命卒克殲除巨憝收復堅城羽黨亦以次誅夷底定邊疆上紓宸厪不致遠勞鄰援實非意料所及按察使劉春霖身臨前敵不辭勞瘁發縱指示悉恊機宜巳蒙特恩賞給頭品頂戴應如何加恩擢用聖心自有權衡非臣等所敢瀆請其尤爲出力之督帶富字團練各營已保開缺富州通判補用同知直隷州王正雅請免補本班以知府仍留雲南前先補用並賞給勇號加鹽運使銜雲南補用知府王賡虞請俟補缺後以道員遇缺題奏並賞戴花翎知府用雲南試用同知劉樹棫請免補本班以知府仍留原省前先補用並加鹽運使銜請補雲南路南州知詶彭繼志請以知府仍留原省儘先補用並加鹽運使銜指分雲南試用直隷州州判施文熙請免補本班以直隷州知州仍留原省前先補用並賞戴花翎管帶阿迷團營准補新平縣知縣楊嘉紳請以知府仍留原省前先補用運同銜直隷州用雲南候補知縣汪本源請免補本班以知州仍留原省前先補用並賞戴花翎管帶樹字右營候選巡檢劉人儉請免選本班以知縣前先選用並加同知銜分統樹字兩營提督銜記名總兵劉樹元前於廣南肅淸案内奏准開復請免繳捐復銀兩以提督記名簡放並賞給淸字勇號分統蒙防各營總兵銜巳保補用副將勝勇巴圖魯白金柱請以總兵記名簡放並加提督銜督帶逹字五營副將銜補用叅將趙偉管帶武威前營副將銜補用叅將謝鳳生督帶逹字副中左右二營補用副將楊國銘均請以總兵記名簡放並賞給勇號管帶靖字中軍前營補用副將謝有功請以總兵記名簡放管帶武威右營補用都司陳天貴請免補守備免升都司以遊擊留滇補用並加副將衔管帶逹字副中左營補用守備楊兆吉請免補都司以遊擊儘先補用並加副將銜會帶管驛團營補用都司師紹先請以遊擊留滇儘先補用並加叅將銜管帶蒙防新軍前營武舉馬文星請以守備儘先補用並加遊擊銜管帶南防右營五品軍功黄鳳圖請以免補把總以千總儘先拔補並加都司銜其餘在事文武曁傷亡員弁兵勇容臣等查明彚請奬卹所有大兵收復臨安府城殲除首要搜捕餘匪各緣由謹合詞恭摺馳陳伏乞皇太　皇上聖鑒訓示謹奏奉硃批著照所請該部知道片二件併發欽此 
[署滇督丁等奏邊缺同知未便遽易生手請俟俸滿再行送部引見片十五日]  
丁振鐸等片再雲南龍陵廳地處極邊界連緬境前因英員議劃滇緬邊界分設洋關一切防務商務及籌辦善後各事宜在在均關緊要准補該廳同知周名建熟悉邊防交涉當經札委先行署理以期措辦協宜查該員係由鎮雄州知州升補該廳同知例應引見而界務未竣洋關甫設事務紛繁責成綦重且廳屬土司向之不服約束尤非幹練精明老成持重之員不足以資鎭懾未便遽易生事懽署事人員例不計俸推升無日據雲南布政使李紹芬援前思茅同知許之載之案請緩送引等情具詳請奏前來實 
 
