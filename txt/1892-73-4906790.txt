# 1892 - 73 - 4906790

 

Page 1

 
 
[急慢驚風緩急虚實辯]  
　　醫雖小道然其理甚微稍有遺誤其禍甚烈記云醫不三世不服其藥傳云三折肱知爲良醫言醫之不可不愼也誠以人生不能無疾故有方術以治之疾者人生之六患方術者治疾之大法辨藥審病正君臣立佐使以全其生全賴乎醫慨自醫學失傳歴年旣久流弊滋甚糟粕具在而精意不存有病名而莫之究有治法而莫之習其爲病也曰寒曰熱曰寒熱相搏治之者差之毫釐失之千里夫人内之五臓六腑外之九竅四關著之於色發之於聲寓之三部九候一失其平則疾　隨至神聖治於未兆工巧救其已然病者幸而遇良醫則生不幸而遇庸醫則死非病之必不可救也治之者失其道也醫有望聞問切四術誠能精察乎此治疾之道可得其半顧治成人易治小兒難成人之疾痛可以自言小兒之疴癢難以自逹且成人之病與小兒異故小兒别設專科小兒病之甚者曰急慢驚風俗稱急者速而慢者緩分言之爲急慢二驚通言之爲急慢驚風其驚旣有急慢之異其治法當亦有彼此之殊不能强而同之也蓋其中寒熱兩途有天淵之隔陰陽之分虚實之辨急驚屬陽是實是熱有夾痰夾滯之不同因互阻三陽經氣分陡然閉塞清竅不利鬱而成驚者居多又有内傷飲食外感風邪積而爲驚亦復不少有觸四時不正之氣從口鼻而入襲於肺胃熱結生痰變成急驚者此皆初病目氣未虚之證也至慢驚一症與急驚大相逕庭慢驚本屬虚寒火衰不能生土土虚運遲滯停傷胃故其病必由吐瀉而起先傷中宫脾胃爲後天之本寒則食滯難運消化失司凡見小兒面色青晄四肢厥冷或瀉或吐當知是虚寒無疑脉必細弱雖帶虚數不能作熱論因小兒之脈六七至爲平脈故也此慢驚初起外現之證也兩證不同醫藥豈能通治哉一日正與友人談急慢驚風兩症而求其治法某醫生適至某固擅岐黄之術懸壺巿中以利人濟世爲心者醫貧病人絶不取一文錢且時周其困急有仁人長者風余問之曰君如遇小兒急慢驚風兩症治之之道將若何某君曰余之治法與時下名醫稍有區别亦惟參之古方準之古書所論而已不敢以成見自是師心自用也然治此症奏效者嘗十之八九蓋曾身歴其境而親嘗試之矣治急驚者法當散之逹之或用香品以開之導滯和中數劑可安若誤治延久必見煩躁口燥啼多舌紅三關紋有紫紅色或現青色紋如見紋色黑者乃裏熱重也熱極痰生故喉間痰鳴如曳鋸聲勢必以化燥爲先亦有熱極生風以致啼器無涙時時患厥急宜用香品先開其竅逐穢豁痰可酌用殭蠶鈎籐瞻星菖浦燈心青黛山兹姑來菔汁而佐之以至寳丹清心丸皆治之之要藥也如治慢驚其藥又復不同當以異功散爲主方蘇子五榖蟲腹皮木香山查等藥皆宜參用取其微補微化以調養肝胃俟其正氣漸復胃氣得醒不致他變病可漸愈倘誤以攻伐寒凉再傷其脾是爲以虚攻虚生氣乃絶必致内傳肝經變證百岀土衰木侮津液内竭不能上注於目故日直視而哭亦無涙肝主筋寒則筋堅血凝則筋硬血虚則不能養筋故筋必縮角弓反張手足不能運動此肝經將絶之機也風因虚動名曰内風風動而厥厥甚則危矣治慢驚者如見以上諸證急用温補之劑雖不能全活尚可挽回治十可得其四五宜用參附補氣回陽白术甘草補肝和中更佐以殭蠶蝎尾鈎籐諸藥藉以搜風通筋風洩則筋軟再加以歸芍養血歛陰舒筋養絡稍加桂枝和營散寒或加薑棘甘温辛散一劑而陽回風袪再以調養之法臨證酌用如是始可以轉危而爲安反敗而爲功用心蓋亦良苦矣非身親其境反復揣摩奚能得此妙訣哉惜乎近世治慢驚者以參附爲毒藥莫敢輕於一試而不知景岳有云參附是慢驚之聖藥若不用參术之補中益氣虚陽雖回而正氣仍不能復善爲治者務使正氣復則邪自郤矣倘不先固其正以預爲扶持邪雖解而正亦可脫焉所以慢驚一證係幼科中至大之證乃久病之壞證也醫者遇此每爲束手考諸古書宋以前無有論及急慢二驚者惟有剛痙二病剛屬陽痙屬陰剛是實痙是虚此與急慢二驚名異而實同由此言之二證想反若是職者當有以知其然矣慢驚風又名慢脾風者因此證之起必先傷脾土土虚傳木木横生風故云所以一見面青晄四肢冷大便澹洩者先以和中培土夾滯者佐以消化夾寒者加以温散臨證時切宜留意恐先天不足正氣素虚一發卽有變端或因攻伐寒凉再傷其胃則温補回陽斷不可緩如云小兒無補法謬之甚矣但不知小兒易虚亦易實如見前證而復加以攻伐其不轉劇者幾希矣某君論此二病其理甚長我於是歎醫者之不可不多讀書也多讀書而尤貴乎善悟能化以意逆志然後能妙用無窮肆應不竭所謂游於方術之外者也然則醫豈細事哉 
[電音彚錄]  
　　昨接平遥來電云該處於十九日得雪四寸又接涇州來電云魏護院於十九日午刻進甘甘 
[金華殿中人語]  
　　年例於二月初一日請倭車庫至堂子奉設圓殿内竪竿大祀是晨皇上率王大臣入坤寗宫敬食神餘正月二十四日經奏事處開具王公大臣清單呈覽奉旨派岀二月初一日在坤寗宫吃肉和碩禮親王世鐸親王銜多羅克勤郡王晉祺多羅慶郡王奕劻喀拉喀札蕯克親王那彦圖郡王銜多羅貝勒載漪郡王銜多羅貝勒載瀅郡王銜多羅貝勒載濓多羅貝勒載澍喀爾沁多羅貝勒熙凌阿奉恩輔國公載澤不入八分輔國公載瀾科爾沁輔國公那蘇圖固倫額駙符珍和碩額駙扎拉豐阿鎭國將軍載瀛鎭國將軍載津大學士恩承大學士張之萬兵部尚書許庚身刑部尚書孫毓汶協辦大學士户部尚書福錕協辦大學士吏部尚書徐桐户部尚書翁同龢禮部尚書崑岡禮部尚書李鴻藻　兵部尚書烏拉喜崇阿刑部尚書貴恒工部尚書熙敬工部尚書祁世長理藩院尚書松森　都察院左都御史孫家鼐和碩恭親王賞肉一盤○吏部爲知照事所有揀補户科滿給事中一缺本部於正月二十五日帶領引　見爲此知照貴院轉令前經保送之監察御史慶綿宗室增濟鳳英慶祥富亮宗室托佛歡文郁端良德蔭榮山宗室載存麟趾寳安榮陞訥清阿秀林聨阪松齡宗室鍾華桂斌覺羅逹椿恩漙錦昌恩順如格文博等於是日寅刻穿天青褂備帶補褂並佩帶荷包手由赴西苑門外六項公所吏部公所内書到聽候排班帶領引　見幸勿遲悮因用印不及徑行白片○督辦東三省練兵大臣定軍帥安以東三省練兵現在改章在在需員差遣適有二等男爵德蘭泰工部筆帖式吉蘭泰均係京城正白旗滿洲恩特亨額佐領下人由京告假回黑龍江祭掃事畢回京道岀奉天情願投効呈懇留營當差等情查 
 
 

Page 2

 
 
男爵德蘭泰筆帖式吉蘭泰年力富强堪以留營効力除分咨吏户兵工四部海軍衙門正白滿都統查照外已附片入告　九重矣○順天府漢儒學諭現奉丞憲札飭於二月内府考爲此示諭大興宛平兩縣文童知悉赶卽赴學報名毋得自悮○吏部爲知照事所有揀補福建道漢監察御史一缺本部於正月二十五日帶領引見相應知照貴部傳令前經揀列之記名御史刑部郎中曹志清陳芾棠易俊三員於正月二十五日丑刻穿天青褂備帶補褂並佩帶對子荷包手巾赴西苑門外六項公所吏部公所内報到伺候排班帶領引　見勿得遲悮因用印不及徑行白片○兵部爲曉諭事武選司案呈准漕運總督於正月十七日咨到東昌衞衞千總孫萬邦於去年十一月初六日病故按限計算應勒歸十二月分截缺查此缺係第十一輪第四缺應用儘先人員照章以鄭工遇缺儘先捐輸人員擬選查有張起鵬順天人由六品翎頂歴保儘先千總遵籌餉例報捐衞千總銜又因獲盜岀力保以衞千總儘先選用復遵鄭工例加捐以衞千總遇缺儘先前選應將該員擬選此缺爲此岀叙傳令該員於正月二十五日赴天安門外朝房何侯撃簽不准不到特示○蒙古各盟旂王公年班進京朝駕循例　賞給綢縀數百匹並應加給監菜川資旅費賞項計實銀一萬一千數百兩例由户部照數發交理藩院分放倘部庫尚未發給而蒙古王公回牧在卽未便躭延照章先由理藩院如數墊放俟部欵領岀再行歸還刻由理藩院造具蒙古王公應得各欵數目分晰清册咨付户部查覈開放我　朝優眷藩封洵可謂恩隆誼美矣○烏里雅蘇臺蒙古何貝按班三音諾顔札蕯克郡王車林多爾濟病故烏城任所靈柩已回游牧應由内閣撰就滿漢祭文一道發送理藩院咨請侍衞處奏請派員賜奠並由理藩院備具羊酒遣派司員隨往陪祀經侍衞處奏請派員前往三音諾顔札蕯克何貝郡王車林多爾濟游牧王旗賜奠奉硃筆圈岀散秩大臣一等侯啓泰欽此除知會該大臣卽日馳往賜奠外並移知理藩院查照辦理 
[蘇試紀事]  
　　江蘇學憲漙大宗師於十八日考試長洲元和二縣文章正塲題目錄左長洲好勇過我無所取材孟武伯問子路仁乎元和是以謂之文也子謂子産有君子之道四焉其行已也恭通塲次題諸大夫皆曰賢未可也國人皆曰賢然後察之見賢焉通塲詩題賦得文士登甲科得科字○常昭新進案常熟二十三名吳魁蔡鐘鑫孫同潞李璜蔡敦善薛瑩黄光榮楊熙元陳春藻繆曾漙夏鈞夏爾鼎李藻孫祖鎬黄鴻祖徐元瑞瞿倫望翁震歸復元吳鼎元金鶴和徐德鶴錢家瑞○昭文二十名劉福祥曹瑞葛舜韶李士璠姚毓桂石清藻顧葆龢徐祖培屈汝桂許復宗周振玉龎鴻鼎吴倫徐繼齡沈銜曾汝棠薛翔鳳姚焕李青曹頴實○撥府八名李士敏蔡宇霖王鈞殷毓科周學濓黄焈元吳寅壽石鳴球 
[蘇臺柳色]  
　　蘇州藩憲鄧方伯於十九日詣撫轅請假二天○常鎭道黄觀察因有要公赴蘇謁見大憲面商一切於十九日傍晚舟抵胥門外官碼頭印委官員往迎如禮○横涇鎭某酒作主顧愛秋日前懷洋四十元買棹來蘇置辦貨物行至某處見各賭徒呼么喝六采烈興高不覺見獵心喜欣然入局鏖戰逾時竟如管夷吾之三戰三北所帶之洋悉數輸罄由是惘惘岀門行至道前街某烟鋪過癮時已昏黄繼而欲修五臓殿苦無燈燭適有某捕役持燈籠至顧卽取而用之行未數武突有前吳縣差金耀之子金二寳與開油鋪之朱石秀等四五人驀地追上將顧扭住便毆且云爾手持捕燈將我碰撞我輩作賊耶顧大聲呼救旋有該處地甲夥阿金岀爲勸解引至鳳池園啜茗評理顧募不敵衆任若輩說長道短旋經阿金斷令顧岀洋六元而顧身無分文惟呆坐若木雞嗣有顧之同鄉張古香岀爲擔保若輩不允定欲現洋繼而與張爲難竟以老拳拳敬旋將張所穿皮袍一件剥下大聲曰請以此爲質照地甲所斷之數取　可也語畢一閧而散張亦無可如何也 
[告示照登]  
　　代理寗波分府楊爲岀示諭事照得寗郡乃通商码頭良莠不齊近有一種不法棍徒藉賭博以營生常抽頭而漁利串同鴇婦雇用娼妓或擺酒而設烟或藏垢而納汚喧聚一室引人入勝年輕子弟無不墮其術中以致小則失業大則傾家敗壞風俗莫此爲甚本分府蒞任伊始自應一律查禁至本署書役人等亦當奉公守法不得岀外招摇酗酒滋事除傳保諭禁外合再岀示嚴禁爲此示仰闔郡諸色人等及本署書役知悉自示之後爾等務各安分守業痛改前非如再有前項情事一經訪聞或被告官定卽按名提究决不寛貸其各懍遵毋違特示光緒十八年二月十二日給 
[馳馬傷人]  
　　揚州馬巿口地當衝要行人來往如梭邇來陰雨連綿道途泥滑一日午刻忽一人高乘無鈴怒馬揚鞭得意幾如電掣雷奔迎面一老人正在彳于前進不隄防撞倒於地額角腰際均被踏傷登時昏不知人惟見頭面血液模糊淋灕不止馬上人見勢不隹乘間向迤南脫逃各店好善者爲之不平急取七厘散爲其人敷治一面用湯水灌醒舁送回家夫乘馬飛馳本干例禁矧在熱閙巿廛而又無鈴宜其有傷人之事爲民上者其可不爲之嚴禁哉 
[句容盜案]  
　　江寗府屬句容縣礲坊主朱某生有一女芳年二八娟楚可人無賴戴小和子者年甫十九武斷一鄉一日見女而涎之邀約湘中游勇七名持械破扉而入蓋思有以刼之也坊中諸夥蝟伏不敢蠕動聽其席捲洋銀衣服捆載成包呼哨一聲紛紛荷之而去旣而戴復反身入内室意在阿嬌女撑拒之餘得免白圭有坫次日朱投縣報案代理縣事汪樹堂直剌履勘屬實嚴比差役限日緝獲地甲某姓隨處留心偶見戴形迹可疑揮金如土遂通消息於捕快執而盤詰情由細視所穿二藍皮袍卽朱報失之物當卽送官嚴訊所有贓物及同黨名姓一一供認如數家珍直剌卽微服岀郊捐揮捕役公差得將五犯拘獲訊知其二方赴京口銷贓隨錄取口供於本月上旬會同城守營押解六犯由南門至府署府尊過堂後卽發往縣獄收禁俟稟明督憲奉到批示明正典刑 
[整頓吏治]  
　　金陵訪事人云聽鼓各員貧無差委者例准考吏治局得有獎賞爲薪米之貲而門外人捉刀者甚多局中轉因而擠岀現聞各員公議於扄門後徧查與考之人是眞是贋如有以紫亂朱者當卽以老拳奉敬本月輪儲憲考試定期約在望後云 
[團兵試操]  
　　本埠西商團練兵每年春間例有大操所以簡軍實而修戎政也近日已由香港將軍派三道頭二人來滬教習操練各團兵每逢禮拜六相與會集試操以資練習昨日午後三點鐘時在海關面前取齊再赴泥城外跑馬塲合操各陣軍容荼火頗有可觀聞香港將軍於下月間卽當來滬校閱想届時必有一番熱閙又當憑軾而觀操管以紀矣 
[雙鳧過滬]  
　　南匯縣吳子佩明府因有要公於昨午乘舟來滬舟泊大東門外大碼頭地方聞明府小作勾留卽當回署云 
[局員逝世]  
　　新閘巡防局員章山稼二尹辦事認眞曾創設路燈以便行人來往不料月初忍染沈疴醫藥無效延至前晚歾於公館中所遺巡防局差想須由道憲另派他員接辦也 
[惡丐游示]  
　　乞丐瞿長春張阿苗陸阿金等聚衆逞兇由上海縣袁海觀大令提訊之下判令懲責枷號赴各處游行示衆已見報章昨經丐頭沈春將瞿張陸三人由白虎殿帶岀鳴鑼游示以爲頑梗者儆聞張等均係江湖惡丐係前年處决江湖丐頭蔡慶之羽黨每向店鋪强索動輙兇横異常經此次懲辦後想當稍歛兇鋒矣 
[聽候提訊]  
前日午後帮審委員宋二尹升堂訊案時據高寳榮投案訴稱係本邑人今年四十歳光緒十五年正月間有徐陳如之妻 
 
 

Page 3

 
 
章氏向小的之妻金氏借去洋銀四十元至二月間又借三十元立有筆據言明照典起息至去秋止共收利洋七元錢五千文至臘月間忽有姚文田邱順榮等前來自稱局勇爲之調停令徐章氏還洋二十元將據收回小的夫婦富卽應允但此欵小的亦向王阿昭轉借而來至前日姚等又來將妻及王一併拘往十六鋪南局蒙局憲訊問將我妻金氏管押王阿昭掌責釋放小的因此情急來案喊控叩求明察二尹著退去聽候提案訊斷 
[嚴究行凶]  
　　朱張氏誣指李桂泉之妻李葛氏與周阿林通姦兩造爭論毆傷李及周兄子亭由捕將一干人解送英公堂蔡太守飭送上海縣騐傷究辦已列前報前日薄暮時帮審委員宋莘樂二尹升坐花廳研訊此案命提周子亭至案子亭席地而坐二尹曰何以不跪笞稱足上受傷不能下跪二尹問曰爾原籍何處現在滬上作何生理與何人肇釁遭何人毆傷子亭答稱小的係無錫人去年在治下大亨通客棧爲　房並不滋事忽遭朱張氏之子朱木木毆傷二尹謂爾不滋事斷無平空將爾毆傷之理答稱胞弟阿林何在虹口一帶挑餛飩擔曾與小的合成一會平日阿林向小的言及虹口地方生意難做喫客均是賭塲中人如賣餛飩總須賖欠旣次之後卽不歸還小的令其現錢交易不可賖欠致被賭徒朱木木懐恨本月十七日適逢小的會期是日午後小的至虹口向弟阿林收取會錢中途遇見阿林買肉回伊令小的在朱張氏茶肆中守候伊回家取錢小的正在啜茗忽見朱木木糾同四人蜂擁而來各執鐵尺不問情由將小的拖至飛龍島左近石子灘畔攢毆手足等處均受損傷後有巡捕至木木等始四散奔逃小的至捕房蒙捕頭送至解院用藥敷治旋奉蔡大老爺移送憲案叩求騐究二尹問爾弟阿林與李葛氏可有私情答稱小的昆季二人與李葛氏素不相識阿林斷不與李葛氏姘識實被朱張氏誣指二尹又提李桂泉至案供稱係寳山縣人向住鄉間現以成衣爲業妻葛氏因本月二十日係母親週期略備酒飯於十三日來申邀請娘姨前去飲酒本欲於十五日回家旋由素識之三元媽媽約合妻氏岀外啜茗三元媽媽向妻云爾夫貪喫懶做隨此等丈夫過活永無岀頭之日不如另嫁他人如能聽信我言現有嘉定富翁某姓欲娶一婦爾若願嫁我可爲爾作代我妻以其言語荒唐止色却之俄而三元媽媽向妻借洋五圓妻亦拒絶不料三元媽媽因此挾恨糾同苑子木木等將我妻毆撃以致失去首飾我妻被毆後手臂受傷當時回至娘姨家函追小的來申十七日小的赶至卽向三元媽媽理說亦遭毆傷迄今惟求仲寃二尹問曰爾妻與周阿林相識否三元媽是何人答稱我妻葛氏與阿林素不認識三元媽媽卽朱張氏也二尹謂曰爾妻旣不願再嫁亦不允借洋何以朱張氏將爾夫婦毆撃旣已毆撃如何波及周子亭答稱朱張氏行兇諒係挾怨所致况小的等被毆時在十七日一點鐘周子亭遭毆在午後三點鐘二尹飭提李葛氏研詰供稱係寳山縣人今年三十五歳在家紡織度日此次來申請娘姨喫時節無端遭朱張氏誣指與周阿林私識丈夫向之理論反被毆傷求恩伸寃一尹問爾曾否往絲棧中作工日前可向周阿林擔上買餛飩答稱餛飩並不購買在絲棧中作工祗有半日小婦人幼時在母家曾與朱張氏爲隣其時朱張氏開設肉莊故與相識餘語與李桂泉略同周阿林供稱與子亭係同胞昆弟小的挑餛飩擔朱木木等時向小的賖欠小的不允以致伊等挾怨小的與李葛氏從未見面安有姘識之理本月十七日胞兄子亭向小的收取會錢小的合子亭在朱張氏茶館中暫候無端遭朱木木等毆傷二尹又提朱張氏至案供稱係長洲人丈夫逝世後在虹口開設小茶館藉以餬口前日有茶客馬錦芳在座啜茗言有江灣婦人李葛氏由鄉間逸岀現在此間賃屋與周阿林姘識小婦人聞言正欲詢問馬卽偕小婦人至李葛氏室中探望馬光入内小婦人並不進去亦未將伊　賣兒子木木素來安分不敢行兇實被誣陷求恩明察地保邢秀山禀稱十五日李葛氏與朱張氏口角十七日李葛氏之夫李桂泉前來理論互相毆打有人來喚小的前去調停仍不解散小的代爲鳴捕俄而周子亭已受損傷據云被木木等所毆叩求鑒察二尹卽飭仵作騐得子亭桂泉二人手足等處果受損傷遂判將周阿林交伊兄周子亭帶回李葛氏交伊夫李桂泉領去所受之傷各自醫治朱張氏暫交官媒限交兒子朱木木並茶客馬錦芳到案覆訊 
[英界公堂瑣案]  
　　山東人王寳經訴稱現在裕豐洋貨號執事此次因事來治下僑寓春申福棧曾倩張月亭經買洋棉紗張住春申福樓下自言是恒和號夥及向巴利洋行買成付去山東太原永匯潤昌號票一紙憑太原永司事田步生照付銀五百兩不料張已由恒和號歇岀且將匯票遺失現欲將此貨運往鎭江而棧單尚未取到匯票是二十二日期雖曾列過申報恐到期别有紏葛是以將張送案張供稱小的係寍波人曾在恒和號爲夥現已停歇代買洋棉紗收過匯票確已遺失另有莊票銀一百零三兩早交與張姓廣東買辦尚應找洋銀六十一元已湊足呈繳矣王又抄錄申報告白呈電蔡太守飭將張暫行管押著值日差立卽知照太原永止付匯票銀如明日過期别無糾葛則一禮拜後覆訊核奪抄錄告白存堂○卓煥初訴稱吳阿高捱門而入竊去套褲一雙追獲人贓解送案下吳供稱小的係寍波人初次犯竊尚乞施恩蔡太守判令管押一禮拜贓給失主領去○包探張九意禀稱陳阿富竊取張王氏棉被一條經小的查獲人贓解送案下張王氏訴稱丈夫福卿被賊竊取棉被請准給領陳供稱小的係上海人向當小工近以衣食不周無奈犯竊自知該死尚乞恩寛張探又禀稱小的查得陳竊案纍纍實係積年老賊蔡太守判令管押一月贓給失主領去○包探沈金隆禀稱昨日劉阿寳至鮑竹浦鞋店誑取鞋兩雙中途奔逸今晨鮑自行尋獲搜岀原贓指交捕房解送小的恐此外尚有竊案求大老爺准再細查鮑訴稱贓已布到惟求給領劉供稱小的係廣東人有人托小的買鞋及買得其人忽不見故未付錢蔡太守交該包探帶回捕房查明此外有無誑騙之案於一禮拜後解候覆訊核辦贓先行給領○包探沈金隆禀稱孩子張阿金竊取陳佩玉家銅爐及鞋經小的查獲人贓解送案下陳供稱家在虹口張捱門入竊旣由包探拘獲請准領贓張供稱小的係寍波人父親向作　工家住虹口嗔小的習于下流笞責之餘重復逐岀無奈行竊以兾得錢充飢蔡太守謂本分府念爾年幼格外從寛判令責手心五十下交伊交領回管東贓給失主領去○三百二十三號巡捕禀稱昨日小的於巡路時見林松泉徐文富打架不休拘案請訊林供稱小的係江西　與徐同業鑷工細故爭毆求恩開釋徐供稱小的與林同鄉同業索錢打架以致身上受傷蔡太守察得徐受傷屬實飭差送入某醫院敷治林管押一禮拜○王順發訴稱小的傭於廣東路洋人蘭姓家被陳馬氏竊去鐵壺追獲人贓交捕送案陳馬氏供稱小婦人家住江北現在治下拾荒度日順手行竊以後不敢再蹈前愆矣蔡太守判令交官媒管押一禮拜贓給失主領去 
[法界公堂瑣案]  
　　前日小東門外花烟館龜子周阿四扭形似乞丐之無錫人玉阿和至捕房訴稱伊來吸烟四盒分文不給務請究追捕頭將王管押昨晨解送公堂包探王榮培歴禀前情朱明府謂王曰本委觀爾形容與乞丐無異猶欲假裝身分魚肉烟花乎王供稱小的手持錢七十文欲至小東門外薙髮行經一枝春茶寮旁弄内被烟妓拉入瑞昌烟店樓上之花烟館勒令吸烟小的因身畔無錢堅不欲吸故被龜奴等扭送捕房明府以龜子未到著押候提齊核奪未幾龜子投案明府問王衣衫藍縷如斯爾豈兩目青盲尚認爲大嫖客乎供稱是日傍晚小的等正在晚膳王獨自登樓小的告以此間非閒游之所來者須吸花烟王大摇大擺謂我特地來吸花烟爾豈見我衣衫不好卽知囊内無錢耶小的旣當忘八祗須認錢不認人卽呼烟妓開燈至被吸烟四盒向索烟值不給分文故卽扭送捕房轉解案下明府謂王若此形狀斷非大者官爾自應向伊先取烟值答稱大老爺明鑒小的等旣作此皮肉生涯則來者皆須極意奉承安敢先收烟值明府謂王曰爾窮困至此尚敢裝岀大模大樣取樂尋歡目今旣被龜子扭來理當懲儆乃判令押候掌頰二十下謂龜子曰些些小事竟敢扭送來案本當一體懲辦姑念初次格外從寛 
 
 

Page 4

 
 
嗣後若再有事端定須嚴拿究辦龜子連連稱是叩謝而退有從旁觀訊者謂花烟館被欠狎游資而亦欲控求追取則曷弗倣他處追租之例特設一局專爲長三書寓么二花烟館野雞臺基之類比追夜度資否則高坐堂皇者日日案如山積再欲其判斷風流瑣案并爲龜鴇徴納嫖錢毋乃過於勞悴乎哈哈○工部局收捐洋人訴稱公館馬路萬源祥洋貨店揟阻四季捐銀七兩是以將夥王春山傳請追繳王供稱租界定章每季房租銀一百兩者收捐八兩小的店房每月租價洋銀三十六元每季合共一百零八元照八厘算應捐八元二角四分目下洋人收銀七兩以巿價計之約洋銀九元數角是以不付明府商諸祁繙譯官祁君轉問洋人據稱此處房屋每月本收租金三十九元現旣减讓須房主預至工部局報明然後將捐議减明府飭王退去俟下期商妥再行核奪○陸季氏將孀婦戚蔣氏之女售與粤婦陳阿五並唆使戚蔣氏隨金阿三逃往江北其詳已列報端昨晨捕房將陸李氏解案原告蔣其亦投案候訊阿五供稱女孩小毛頭前由陸李氏偕其母送至小婦人家取去身價洋銀廿五元并謝陸李氏兩元立有賣身筆據不料前日陸李氏潛將小孩抱去是以小婦人來案請將身價追還朱明府謂女孩由本委岀票飭探帶陸李氏至爾家中提案如何信口胡言謂陸李氏潛將小孩抱去爾可退去侯本委追到戚蔣氏再行核奪當由洋人殱立四偕阿三之兄阿二投案求保明府謂洋商未便保人著將阿二管押准交的實人保去限半月内尋交其弟阿三並被誘之戚蔣氏再行核辦○小烟館主藍阿三訴稱陳阿和竊去烟槍一枝人贓並獲送案請究包探王榮培禀稱陳至捕房時自認竊槍朱明府判令押候笞責二十板烟槍給藍領去○沈阿三訴稱胡阿有欠小的鹹菜洋銀廿元胡繳呈十元朱明府著交人保岀限五日内還清○瑞泰洋貨店主洋人阿茂逹偕收帳人沈承齋訴稱掮客朱子良買去紅酒五桶計價銀二百八十五兩五錢當時收到洋銀數十元約少二百六十元旋付下葉子雲所岀二月十二日大生期票一紙初次持往照對葉稱到期卽付後向收忽云此票不是伊家所岀是以將朱葉扭案請追朱明府向之訊究葉供稱期票由葉維生借去是以不能照付明府問朱曰如此期票烏能向洋人購酒供稱此票有包丹書擔保明府曰包丹書實是紙包其人萬分不妥明府著將朱押候交保并著葉限交維生到案質訊○萬安樓客機執事人馬雲秋茶房朱和尚偕棧客衞道坤投案由朱　稱唐順興於去冬來棧投宿前日忽竊取衞客之衣經某包探獲住人贓送案請究包探郁庭湘禀稱唐與衞均住三層樓上前日衞失衣後兩次由茶房通報隨由小的前往在唐和合枕内搜岀寗綢單夾袍褂湖色官紗衣數件並上鏨光緒元寳之四開十六開等小銀錢數十枚鷹銀八元今特一併送案朱明府謂朱曰唐住至如許之久爾尚不知其行業乎想必平時待爾不薄爾故隠忍不言供稱唐於去年至今並無分文給小的明府問唐曰爾係何處人竟敢在棧中作好買賣乎供稱小的係丹陽人明府問係何府供稱丹陽府明府謂本委從未聞有丹陽府想爾並非丹陽人郁探又禀稱唐於去冬至萬安樓時曾自稱爲守備旣而棧中失去衣物甚多約值洋銀數十元之譜衞訴稱除查到各贓外尚少墨匣兩枚由京師購得每枚值洋銀一元馬訴稱上次有客失去銀十兩由棧中如數賠償繼又有客失去洋銀廿七元查問無著至今尚未料理明府謂本委在此間代理讞務已第六次矣常見爾棧有失竊事情明係棧中人不　愼之故著將唐身畔搜岀之洋銀八元給領以賠前客所失之銀并令於廿二日邀棧主至捕房觀發落復謂唐曰爾竊案甚多殊屬可　著押候笞責四百板荷枷三月游行示衆墨匣諭令棧主照賠○包探孫錦榮禀稱張四福竊取船上跳板一塊經十號巡捕拘案請究朱明府訊鞫之餘張供稱跳板由途中拾得小的不敢行竊明府著押候笞責二十板○前者嚴阿生因索賭債將注阿三撃傷送入仁濟醫館療治昨日捕房將嚴解案包探王榮培禀稱查得汪傷可愈惟邇日飯食不繼泰和棧主土阿生保嚴岀外朱明府准之著備膳給汪待傷愈再行核奪○又新園浴堂股東因分餘利控諸公堂一切情由均詳前報昨晨原告王永良偕土清泉馬永年巫錦山投案保人金子香帶司帳人金蒙炳到案訴稱小的奉諭後查知蒙炳所司之據並無宕欠事情朱明府謂若無虧欠則主人斷不控誣夥計卽檢岀子香具保蒙炳之保單給子香觀香謂保單上書明蒙炳如有洋銀上落之處由保人一律承當此刻已經虧空爾須赶緊理處諭畢著將兩金一併管押候交的保○去年金錫甫控馬雲山欠銀馬妻顧氏繳洋銀二十五元昨晨顧氏又繳十元籲求寛限朱明府允之○李福成交保後於昨日繳到洋銀三十八元朱明府著給原告泗源靛青行李紀生具領 
[湯餅移賑]  
　　今年正月廿六日余得長孫柬承諸親友餽儀優渥殊爲可感本擬薄治湯餅以荅隆情親友中有告以近來東賑孔亟何不以席洋移作賑欵免得殺生并又爲諸君廣結善緣因思此言頗爲有理謹將折席洋十二元交本舘協賑所移助東賑並再拜以謝高昌寒食生頓首 
[謝惠痘苗]  
　　兹啓者敝堂創始以來施種牛痘迄經數載蒙各大善士解囊相助以成善舉兹又承吳虹玉善士樂助痘苗十一支又不留名善士樂助痘苗六十支謹領之餘殊深銘感從此孩　赤子咸慶長春桂蕊蘭芽永稱榮茂矣請登報牘用佈微忱虹口後恩堂牛痘局同人謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[夫也不良]  
　　相松亭者揚州人也年逾而立雖衣履翩翩而家徒四陞其妻某氏蘇卿小家女也與相年相若尚有三分姿色生一女　已十四矣家住舁平橋并某嫗屋中去春柏隨某宦全金陵一去不歸杳無音信置妻女於不顧母女二人伶有弱質形影相依藉十指以餬口猶日不舉火更無暇計及房租房東某嫗家無男子所恃者惟此矮屋數椽放柤以度日今被氏欠租年餘催令他徙且念母女孤苦愿貼遷費洋十元氐感激涕零謂俟藁砧歸卽當譬趙不敢忘德也上月某日柏附棹返蘇不知其何故登岸後逈家門而不入逕至姘婦處逍遥度日氏屢次寄信柏置若罔聞有華某者柏之知交也艷氏之美垂延已久本月十六日贸贸然來謂氏曰柏兄可　忍心哉氏泣曰叔來大好請爲我致意郎君一切家計姑作緩圖現所最要者遷移事也妾已在某處擇定房屋待郎君歸岀立租契卽可遷移華曰諸逐至柏處掉舌曰嫂囑弟轉逹於君謂君旣視妻如陌路妻亦視君如宼讐請岀離婚據一紙從此伯勞飛燕各自東西柏聞之不覺怒髮衝冠袖懷利刃飛奔至家不問情田扭住妻　向腰間直刺一刀妻大聲呼救鄰人曅集將刀奪去不料襪管中又岀一刃將妻頭上連刺二刀妻受傷仆地又於腿上連戳二刀渾身鮮血淋漓面如灰土人事不省某嫗詢其故　目大叱曰汝旣囊槖充盈尚欲　訊耶時有對門某公舘之長隨朱某亦來相勸柏遽批其頰曰姦夫　汝也朱忿極禀知主人卽喚地甲至向之理論當經鄰右延傷科爲氏醫治然已奄奄一息未知能保性命否臆如華某者眞天下之忍人哉 
[花果會]  
　　二月十二日相傳爲百花生日揚州各南貨店曁各水菓攤特　金貲在菓業公所設立花菓會供奉花神陳列各色　鮮菓品並各種鮮花姹紫嫣紅幽香滿室惜乎邇日春寒太甚琪花瑶草大都皆尚吐苞　老梅數株涎然特立暗香浮動洵足壓倒羣芳廳上設清音一班擫竹調絲聲音嘹喨燈紅酒緑熱閙非常是日也雖紅日韜光而兩師尚未稅駕說者謂花朝無雨今年諸菓定卜實茂而味佳個中人聞之遂愈興高采烈猜拳行令直主更魚　　始各散歸瀕行咸至供桌前潛取數枚效陸郎之懷橘據云老年人食之可以倍長精神云雖曰俗習相沿然亦一年勝事也 
[上海六馬路仁濟善堂賑公所施少欽經收山東熱河賑捐二月初一至初十止清單]  
　　經川朱三畏堂大善士九八元三百兩元源莊來無名氏一百元古滇武子彛洋三十元古黟胡浣香女史悔過小子二户各洋二十元吳振名求病速愈吳可欽求合家平安王鎭欽求母病愈隠名氏朱端人五户各洋十元王子穆洋六元黎永慶堂五元無名氏三户合二元五角葛珊梅求病愈誦芬書屋錢寳綸堂無名氏四户各二元錢季良袁經笙汪葆求父病速愈吳慕勤鼎元典衆友隠名氏有心無力無錢人八户各一元無力郭書亭二户各洋五角廣誠信銅洋二十五元元亨銅洋十五元益興裕銅洋六元朱端人銅洋五元無名人銅洋一元○以上共收九八元三百兩洋二百五十元另五角銅洋五十二元○熱河誠心氏九八元六十五兩二錢六分元源莊來無名氏洋一百元又來無名氏洋五十元不留名清江承德堂復進三户各二十元朱子綬十六元眞州修本子爲父二月分平安完愿十五元江壽春十元蔡肯堂五角○以上熱河共收九八元六十五兩二錢六分洋二百五十一元五角 
[上海六馬路仁濟善堂經收咸有一德施醫贈藥册捐二月初一至初十日止第四次清單]  
　　干學源大善士洋一百元王重道爲少君求遺尿速愈豐泰莊二户各洋二十元潘銘記求内人病愈完愿洋十五元李碧溪求合家平安無名氏求家口平安無名氏豐泰衆友四户各十　鎭江無名氏七元王陶庵翁來求病愈人無名氏朱胡氏三户各五元八大善士曰元六角王陶虚正月份王陶庵二月分沈興林三户各四元張修士求夫病速愈業　楨求得貴子王存性三户各三元幼徴氏二元五角無名氏病愈還愿文峰堂林保平安李　求平安沈錫記保兒平安周浦夏史青富泉廣成昌梁澤昂鎔先何隠名破塵山人産妥氏白德堂免病病無　氏十五户各二元無名氏一元二角五分林振聲求病速愈鍾宅求平安無名氏焚香讀畫無名氏錢漱右軒錢胡氏模慈寳應十三位陳昌善堂金冶臣同泰店繼儘盛灣金砂局姚程小泉謝錦堂蘭陵氏唐倬雲十户衆周鴻星沈郭氏無名氏古月堂吉慶堂玉德堂樹仁堂謝龕山無名氏承恩堂吳見册盡心子見册勉力子席素釗無名氏蔗亭氏無名氏因學居士無名氏隠名氏三十七户各一元無名氏八角勉心氏六角九分林純求功名速逹林　藩求讀書聰明林門陳氏保平安無名氏林門彭氏保平安陳幼泉張承書程玉銜沈子英察紀方候小軒胡竹圃吳朗軒俞俊來吳友梅黄理桌張瑞雲吳承惠十八户各五角四知堂四角李杏川潘氏二户各三角隠名氏孔憲澤無名　三户各二角常熟福記無名名二户各一角無名氏九八元五兩吟春山房梅琴氏恩友氏南翹氏悟生氏靜安氏理齋氏偶卿氏八户各錢七百廿文載福氏正齋氏恕其氏慈竹氏金銀居士五户各三百六十文飛龍暫憩楊白氏不留名樂天居士四户各二百文無民氏無民氏二户各一百文席素釗六十文以上共收英洋三百廿五元六角四分九八元五兩錢八千六百廿文敬其事居銅洋十四元潘茂森東昇二户各銅洋七元恆豐信銅洋四元鎭江無名氏銅洋三元同泰店起之無名氏三户各銅洋一元共收銅洋三十八元 
[上海北巿仁濟善堂經收南北兩巿各米寳行代收米麥雜糧捐二月初一起至初十第一旬清單照登]  
　　永愼和寳行錢三千六百甘二文聚源行一千三百四十一文亁利一千八百六十文愼餘九百廿六文愼茂豐二千一百九十三文萬順公二百三十四文同順一千六百八十四文穗祥九百廿一文恊昌泰八百廿七文生源八百四十二文豐和二千一百七十三文元昌公九百七十四文同吉泰二千五百三十五文振豐一千九百四十一文豐記七百廿三文恆祥七百六十一文德盛七百二文裕祥二千二九十五文恆源二百四十五文晋泰一百五十九文同德一百八十六文元生長三百三文義記公七十六文唐永愼一百十七文　成義四十文萬源二千一百七十一文恊記二百三十四裕和一百四十五文永茂一百五十五文永順七百九十七文咸茂二百五十四文啓昌四十五文恆裕七十五文潤元一百七五錦祥五百八十一文義生一百四十六文萬昌行一百九十七同發六十五餘生六十三宏茂五十一衡大四百十七高昇記三百零七恆隆四百五十八源順恊六百五十七文錢恆泰一千三百八文大興合記四百五十八文同興二百廿七文泰潤二千三百六十二文潤泰五百七十二文萬祥正一百六文三穗二百八十六文震大一千廿六文義記二百三十六文長豐二千八百四十四文衍源二千六百五十一文生泰二百八十四文元和一千一百六十一文三泰一千廿四文聚泰一百五十八文南元昌一百廿一文松盛二千四百六十文甡義七十四文同泰一百九十二文新興九十七文愼生一百五十二文天和四百四十六文萬盛泰二百廿四文和記二百廿文正義隆三千四百七十八文愼益一百三十八文寳泰一千三百廿三文鼎昌源七百廿六文元吉泰六千八十六文裕昌一千七百五十八仁和利四千五百四十四潤和一千一百七十三天元三百六十五萬隆三百五十萬生七百四十六鎭生五百五十六和泰廿五長泰十五葆茂十七恊隆十五公正一十以上八十五户共收錢七十四千四百八十一 
 
 
 

Page 10

 
 
   
 
 

Page 11

 
 
[光緒十八年二月初七日京報全錄]  
　　宫門抄○諭旨一道錄前○發抄硃批五道○湘撫張奏請准已故大員在原籍建立專祠摺○豫撫裕奏道員因病呈請開缺請旨迅楊簿放摺○湘學政張奏恭報接印日期摺○前湘學政張奏泰報交缷日期摺○晋撫奎奏查明鄉　　中年老諸生摺○陜撫鹿奏　報學政閱文幕友姓名籍貫片○晋撫奎奏查報學政閱文暮友姓名籍貫片○閩督卞　奏伤藩司赴任片○二月初七日聽部翰林院鑲紅旗值日無引見○崑岡恩全各假滿請安○　貝子續假二十日○召見軍機崑岡　敬信皇上朋日卯初二刻升中和殿看版○發抄李鴻章奏寳泉局酌撥銅鉛　值等銀奉硃批户部知道欽此○又各州縣墊欵仍請准銷奉硃批該部議奏欽此○又李安堂補提標叅將奉硃批兵部議奏欽此○又陳維　補八溝營叅將奉硃批兵部議奏欽此○裕寛奏請以黄環調祥符令奉硃批吏部知道欽此○○頭品頂戴湖南巡撫臣張煦跪奏爲已故大員有功桑梓據情籲懇天恩淮於原籍建立專祠以彰崇報恭摺仰祈聖鑒事竊據湖南布政使何樞詳據衡楊縣知縣樊森甲詳據前長沙府學教授祝松雲等聨名呈稱已故前兵部尚書彭玉麟於光緒十六年四月初三日奉旨准於立功省分建立專祠五月十六日復儀　聖慈子謐剛直褒忠旌賢備極優渥凡屬　氣感激尤深伏查彭玉麟自咸豐三年粤匪竄湘之亂卽以附生爲侍　曾國藩招致幕中嗣領水軍曾國藩辦團剿賊始於衡州而練兵緊要關鍵則在創立水師議造砲船爲克復東南之本水軍十營九營領於武夫彭玉麟以　生　　間一切營制初無規仿獨賴彭玉麟苦心經畫周悉靡遺克成軍紀四年賊陷寗鄉破湘潭蔓延衡山遂進逼長沙屯靖　　百里中賊勢相聨烽火相望曾軍陸軍盡岀赴援獨水師屯湘中流維時議悉軍攻湘潭彭玉麟毅然奮勇前趨湘岸連檣十里皆賊舟彭玉麟倡率水軍三營首尾夾攻自衝其中堅同時縱火焚舟燒溺無算城賊奮氣突開北門遁走而衡山寗鄉靖港之賊見勢不敵亦皆潰散長沙之圍旣解衡州幸保無虞此水軍初次立功實彭玉麟之力居多而軍威卽由此大振自是克南泮復武昌漢口漢陽破田家鎭取胡曰奪小孤山復彭澤　江東流連破擬楊大通銅陵峽口降九江克孝感遂復天門應城黄州德安移攻金柱　烏江蕪湖東梁山皆克之最後大破九洑洲賊於洲築屯疉數十外作大城列舟環之水陸相護以爲江寍城犄角洲賊之援不能遽下前提督向榮和春曁李世惠皆以攻洲不克移軍去都興阿籌又言九洑洲危險曾國荃圍軍當退朝廷屢以爲慮自彭玉麟力志此洲剪滅勁援使曾國荃陸軍全力圍攻金陵覆　巢穴巨宼削平兵事大定論者謂非水訓肅清江面之功實不及此星粤賊之肅清由於克江寍人人知之而水師之豫剪賊援遏絶賊餉致城賊勢孤坐困四面受敵曲突徙薪功高事隠又有未經人道者彭玉麟旣始終於水師面水師成軍肇於衡州其功之奇實首湘潭逮於長沙衡　又係桑梓功德在民謳思尤切現經士紳公議自集經費擬於長沙衡州兩處建立專祠以崇報子等情由縣轉申詳請核辦前來臣查原任兵部尚書彭玉麟以諸生隨原任大學士曾國藩在原籍衡州創立水師岀奇制勝攻克湘潭挫賊兇鋒使衡州寗鄉靖港之賊聞風潰遁長沙之圍以解保全桑梓厥功甚偉前已欽奉恩旨准於立功省分建立專祠在案衡州長沙爲彭玉麟梓萬又係創如立功之地相應據情籲懇天恩俯如所請准於原任兵部尚書彭玉麟原籍衡州府曁長沙府城由該紳士等自行捐寳建立專祠並請列入祀典由地方官春秋致祭以順輿情而彰忠藎岀自高厚鴻慈理合恭摺具　伏乞皇上聖鑒訓示謹奏奉硃批著照所請禮部知道欽此○○河南巡撫奴才裕寛跪奏爲兼　要缺道員因病呈請開缺請旨迅賜簡放以重職守恭摺仰祈聖鑒事竊據開歸陳許道蔭保禀稱該員前在張家口差次感受　寒兩毆時常作痛自蒙恩補授斯缺連年駐工修防復受潮濕以致疼痛不輟益以浮腫步履維艱入冬後又增頭目眩暈夜不成寐一時難期痊可不敢因循戀棧禀懇奏請開缺俾得回旗調理等情據此奴才查該道蔭保在任三年整躬率屬廉潔自持於地方河工均能講求整頓溯其茌在之初正值鄭工未竣該道會辦局務尤能謹愼小心今以因病禀請開缺自應准如所請查該道將來病痊尚堪起用除行司委騐照例取給核辦　所有開歸陳許道一缺管轄三府一州兼理河務員缺緊要相應請旨迅賜簡放以重職守理合會同河東河道總督臣許振褘合詞恭摺具奏伏乞皇上聖鑒訓示謹奏奉硃批另有旨欽此○○新授湖南學政翰林院編修臣張預跪奏爲恭報微臣接印任事日期叩謝天恩仰斬聖鑒事竊臣蒙恩簡放湖南學政九月初五日跪聆聖訓後隨卽束裝就道馳抵湖南省城十一月十二日准前任學臣張亨嘉委員齎送關防並書籍文卷前來臣恭設香案望闕叩頭祗領仕事伏思學政一官整飭綱紀作養人才是其專責湖南山川深厚英儁代鍾文學武功兼資並茂兵事底定士氣日新將從藝術之林咸奮功名之路如臣擣昧懼無以資表率而廣陶成惟有恪遵聖訓愼簡眞才先質後文士以誦服儒先爲本通經致用學以博知今古爲優庠校修則地方風俗亦馴根柢深則異日入官不陋冀以仰副聖主造士作人之至意所有微臣感激下忱並接印任事日期除恭疏題報外謹繕摺叩謝天恩再臣經過直隷河南湖北地方年榖順成麥苗秀茁民情亦甚安謐堪以仰慰宸厪合併附陳伏乞　上聖鑒謹奏奉硃批知道了欽此○○翰林院編修湖南學政臣張亨嘉跪奏爲恭報微臣任滿交缷日期仰祈　　　　臣於八月初二日謹將文武考試完竣情形具奏在案隨將臣會同撫臣張煦取准優生四名恭疏其題　各項册卷　皆　　　　兹新任學臣張預於十一月十一日行抵湖南省城臣於十二日謹將學政關防並册籍文卷委長沙府學教授姚際虞齎送新任學臣張預接受訖臣交缷後卽行檢點行裝由相起程取道湖北河南北上趨赴闕廷恭覆恩命除謹具疏題報外合將微臣任滿交缷日期恭摺具陳伏乞皇上聖鑒謹奏奉硃批知道了欽此○○山西巡撫奴才奎俊跪奏爲查明鄉試年老諸生榜發未經中式循例繕道恭呈御覽仰祈聖鑒事竊照各省鄉試年老諸生如果三塲完竣未經中式例准查明實在年歳奏懇恩施歴經遵照辦理在案今光緒十七年恭逢舉行辛卯科山西鄉試　圍揭曉後查有年届九十以上之副具生郭俊彦等四名年届八十以上之貢生喬挺梓等七名均未中式調閱各該生三塲試卷文理明通字畫端楷咨准學臣　廷鶚查覆核對學册年歳俱屬相符據提調署冀寗道桂　道玉陞其詳請奏前來奴才覆查該老生郭悛彦喬挺梓等少勤蛾術耄守鴻編采芹逾七秩之年夙功深夫雪案獻藝畢三塲之試猶志勵乎風檐　青霄而驥展難忘思拾龍門之級占絳縣而鵬摶莫遂徒興鹿野之懷雖云景慕桑榆竊喜材同杞梓旣符年例允推盛世之休徴籲懇仁恩俾沐熙朝之曠與除將該老生等入學年歳造册咨送禮部查核外理合恭摺具奏並開繕姓名清單恭呈御覽仰祈皇上聖鑒勅部核覆施行謹奏奉硃批禮部議奏單併發欽此○○鹿傳霖片再查定例學政考試延請閱文幕反姓名籍貫由該督撫查奏等語兹新任陜西學臣黎榮翰於光緒十七年十一月初六日到任所延幕友潘應夔浙江湖州府增員生江鈎江蘇元和縣禀貢生左樹瑛湖北應山縣　生伍斯廣東順德縣附貢生李耆齡廣東順德縣壬戊科舉人錢鳳翿江蘇常熱縣附監生均非視學省分及鄰省五百里以内籍貫由該學臣開單移請查核前來臣覆查無異理合循例附片陳明伏乞聖鑒謹奏奉硃批知道了欽此○○奎俊片再各省學政到任例應由督撫查明閱卷幕友人數姓名籍貫開單奏報歴經遵辦在案兹山西學政翰林院編修王廷相於本年十月十八日到任循例將閱卷幕友姓名籍貫造册咨送前來奴才覆查學政所延幕友舉人錢佩青等均係籍隷外省並無山西本省之人理合照繕清單恭呈御覽除咨禮部外謹附片陳明伏乞聖鑒謹奏奉藩硃批知道了欽此○○卞寳第片再福建藩司係臬司張國正兼署兹新投布政使潘駿文於光緒十七年十一月十四日抵閩應卽飭赴新任供職以導責成除咨部並檄飭遵照外臣謹州片具陳伏乞聖鑒謹奏奉硃批知道了欽此 
 
 

Page 12

 
 
[光緒十八年二月初八日京報全錄]  
　　宫門抄○發抄硃批五道○蘇撫剛奏查明江蘇省驛站接遞福建奏摺中途拆換先行據實奏叅摺○江督劉等　奏揀員調補知縣摺○楚督張等奏請開復知縣摺○晉藩明奏恭報接篆日期摺○晉撫奎奏　藩司赴任片○二月初八日户部通政司簷事府正藍旗值日無引見○恩公志銳各假滿請安○麟公由東陵世京請安並請假十日○恩輝續假十日○李培元謝授右中允恩○内務府奏派致祭馬神派岀崇光○召見軍機皇上明日寅正二刻至社稷壇行禮畢還海辦事召見大臣○初六日徐致祥續假十日係傳冩錯誤並未請假附行更正○發抄李瀚章奏請以盧江補海門營叅將奉硃批兵部議奏欽此○又縣丞黄貽仍照原請給獎奉硃批著照所請該部知道欽此○又請展限驛站錢糧奏銷奉硃批著照所請該部知道欽此○裕寛奏聞封府知府吳重熹署開歸陳許道等缺奉硃批吏部知道欽此○又編修蔣良丁憂服滿懇請賞假奉硃批蔣艮著賞假兩個月欽此○○江蘇巡撫臣剛毅跪奏爲查明江蘇省驛站接遞福建奏摺中途拆換先行據實奏叅恭摺仰祈聖鑒事竊臣於光緒十六年十月十七日承准軍機大臣字寄光緒十六年十月初六日奉上諭前據兵部奏　蔭森楊昌濬由福建拜發揩仵中途屢被拆毁當經諭令卞寳第等查辦兹據卞寳第奏稱卽經派委妥員逐站挨查閩浙兩省驛站均無拆毁情事請令沿途各督撫飭屬嚴查等語奏摺夾板屢有遺失斷無各驛站全無拆換之理自應一體嚴查以期水落石岀着李鴻章剛毅各飭所屬挨站確查究係何處私拆卽行據實覆奏從嚴懲辦等因欽此當經行司委員認眞查辦兹據臬可陳泥詳稱前泉司張國正遴委候補知縣周玉鳴先至與浙江接壞之首站吳江查得該縣平望驛於光緒十四年九月初四日接浙江西水驛遞到福州將軍於八月二十三日拜發奏摺夾板一付外用篾包印花没紙封面先經浙江西水驛查騐篾包甚薄用天平秤過計重十二兩由西水驛遞夫殷世五手岀具甘結一紙經該站騐明復秤逐站轉遞至江蘇末站宿遷縣峒峿驛馬夫高雲轉遞山東首站郯城縣紅花埠驛接收查騐篾包計重分兩均屬相符取有甘結又十五年十二月二十三日平望驛接浙江西水驛遞到船政大臣於十二月十三日拜發奏摺一付篾句完固逐站遞到峒峿驛轉遞郯城縣紅花埠驛接收取有篾包完固並無破損甘結是蘇省接遞以上兩次奏摺夾板取有山東紅花驛岀具計重分兩相符甘結取有篾包完固並無破損甘結其爲並非蘇省各驛站失少無疑推十四年十月二十七日平望驛接到浙江西水驛遞到福州將軍於十月初六日拜發奏摺夾板一付粘有浙江皂林驛遞夫陳應高升甘結一紙載明外面篾包破碎微露摺匣係上站原來字樣逐站遞至高郵州界首驛查明號簿均屬與原來相符自界首驛轉送寳應平安驛則稱篾包尚屬完好並無擦破亦無皂林驛甘結查核情節顯係高郵州界首驛驛書拆換篾包將結放在匣内艨混轉遞禀由臬司行提該驛馬夫陳谷驛書韓應選到省發交蘇州府魁元研審供詞均屬含糊現在俱各患病未能嚴行審訊應請將失蔡之前任高郵州知州謝國恩先行揭叅前來臣查驛站往來文報關係甚事專管官宜如何選派驛書馬夫愼逮馳遞乃該驛書韓應選等接遞福建省摺件胆敢擅換朦混該州未能查岀禀辦實非尋常失察可比自應據實嚴叅以肅功令相應請旨將前往高郵州知州謝國恩先行交部議處除飭將該驛書人等嚴究確情從嚴懲　外理合會同兩江總督臣劉坤一恭摺其奏伏乞皇上聖鑒訓示謹奏奉硃批着照所請該部知道欽此○○兩江總督臣劉坤一江蘇巡撫臣剛毅跪奏爲要缺知縣揀員調補以裨地方恭摺仰祈聖鑒事竊照丹陽縣知縣查文清叅革奉准部咨光緒十七年七月初十日奉旨後第五日行文按限减半計舁扣至八月初十日作爲開缺日期歸八月分截缺所遺丹陽縣知縣係衝繁疲難四項兼全要缺例應由外揀　調補臣等於通省現任知縣内逐加遴選查有婁縣知縣張紹文年五十八歳安徽桐城縣人由俊秀遵例報捐藍生以縣丞選用江北糧台捐指江蘇咸豐十年先行到省克復南匯等城保舉免補本班以知縣仍留江蘇補用克復嘉定縣城保加同知銜並戴藍翎克復太倉尋州縣案内保奏奉旨君歸候補班前遇缺卽補俟補缺後再行送部引見並賞換花翎欽此奉部議駁又於攻克嘉興等城保俟補缺後以直隷州用並加運同銜克復湖州等處保奏同治五年八月二十九日奉旨署以本班遇缺卽補俟　缺後送部引見並賞換花翎欽此試看期滿　别堪勝繁缺之任任賴捻股案内保俟補直隷州後以知府仍留江蘇歸候補班補用嗣捐本班儘先前補用題署震澤縣知縣光緒七年丁母憂開缺九年服滿引見仍發原省歸原班序補十年二月二十二日回省嗣經請署婁縣知縣奉部核准於十一年十月初三日到任新章考試收列一等試署期滿題請實授歴俸早滿三年覆查該員才具穏解實心交民以之調補丹陽縣要缺知縣人地相宜與例亦符　蘇州布政使鄧華熙會同江蘇按察使陳提詳請具奏前來臣等　核無異合無仰懇天恩俯念員缺緊要准以婁縣知縣張紹文調補丹陽縣知縣實於地方有裨該員係現任知縣請調知縣銜缺相當毋庸送部引見請調要缺一切因公處分遵照新章照例查抵該員係初次請調所有應完罰俸銀兩仍飭查明依限完繳清楚另行進册咨銷至要縣任内並無積案未清及欠解錢糧承審案件已起降調革職叅限情事謹合詞恭摺具奏伏乞皇上聖鑒訓示再所　婁縣知縣員缺雖應歸部選惟江蘇省現有應補人員容俟奉到部覆截缺後另行遴員請補合併陳明謹奏奉硃批吏部議奏欽此○○湖廣總督臣張之洞頭品頂戴湖北巡撫臣譚繼洵跪奏爲查明已革知縣原叅情節甚輕才力尚堪起用恭援恩詔請旨開復原官　祈聖鑒事　查光緒十五年三月十六日欽奉恩詔内開自同治元年以來曾經任用現已革職官員若有事係冤桂被革果有才力堪用者在外聽候督撫查明詳開緣由奏明請旨等因欽此欽遵在案臣等查有已革湖北候補知縣史恩綿順天宛平縣監生報捐縣丞歴保知縣花翎同知銜留十湖北補用光緒六年委辦厘局因失察司事侵盜厘錢經前督撫臣奏叅革職核其原案該革員于司事伍宗城舞弊改寫票根侵盜厘錢二百八十餘串先雖失于覺察旋經查知卽將錢文如數追繳止擬檢與　總局查岀先行詳揭迨經審明實由司事侵盜入已該革員並無通同侵蝕情事該司事已因定贓照例免罪該革員卽按失察處分例止罰俸前議革職似覺情輕法重據布政使王之春會同牙厘局司道詳請奏懇開復前來臣等查該革員原叅案情旣有可原而其才具明　事理精詳從前委辦各事悉能盡心岀力若任令廢葉未免人才可惜相應恭援恩詔查開被叅案由奏明請旨合無仰懇天恩准將史恩綿開復　官原銜翎枝仍留湖北補用岀自逾格鴻慈謹合詞恭摺具陳伏乞皇上聖鑒訓示謹奏奉硃批著　所請吏部知道欽此○○新授山西布政使臣胡聘之跪奏爲恭報微臣到晉接受藩篆日期叩謝天恩仰祈聖鑒　竊臣於光緒十七年十月初七日在順天府府尹任内蒙恩簡授山西布政使仰荷召見二次訓誨周詳莫名欽感陛　後　印東裝起程於十二月十六日行抵晉省奉撫臣奎俊行知飭赴新任十八日准兼署布政使冀寗道俞廉三將印信文卷移交前來當　恭設香案望闕叩頭謝恩　領任事伏念臣楚北下士知識庸愚由詞館而陟諫垣歴卿寺而躋京尹涓埃未効兢惕方深兹復簡命榮膺藩條忝綰受恩愈重報稱愈難查晉省爲畿右要區藩司有旬宣重任值此地方彫敝物力艱難亟應愼度支以裕餉源清　　以培民氣如臣擣昧深懼弗勝惟有殫堨愚誠屏除積習遇事禀商撫臣認眞經理以期仰答高厚　慈於萬一所有微臣到晉後受藩篆　期並感激下忱謹繕摺具奏叩謝天恩伏乞皇上聖鑒謹奏奉硃批知道了欽此○○奎俊片再山西藩　蒙　　因　授布政使胡聘之到晉需時曾經奏明檄委署按察使冀寗道俞廉三兼署在案兹該藩司胡聘之　於十二月十六日行抵晉省應卽飭赴新任俞廉三仍令署理臬可以期各專責成除分覈飭遵外理合附片陳明伏乞聖鑒謹奏奉硃　知道了欽此 
 
