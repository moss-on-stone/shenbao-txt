# 1907 - 178 - 4912285

 

Page 1

 
 
   
 
 

Page 2

 
 
上諭 
[五月二十三日奉]  
　　上諭孫家鼐著稽查欽奉上諭事件欽此同日奉上諭景慶著充國史館總裁陸潤庠著充國史館副總裁欽此 
論說 
[各省匪亂之原因（吉）]  
　　比年以來。亂匪蠭起。二十二行省之以兵事告者。若山東之曹縣。江西之萍鄕湖南之醴陵。四川之開縣。兩粤之欽廉潮梧。少或兩三月。多或一二年。廬居蕩析。城郭邱墟。烏呼。誰致此者。而任我民塗炭若此乎。吾願爲觀變者進一解焉夫天下禍患所積。常伏匿於數十年以前。而動於數十年以後。而其原常出於大治。是故堂舍服物之窳也。恒不於其窳而於其未窳。人之病也。恒不於其病而於其未病。當其初。固無形迹可防。又常失於多所恃。洎乎一旦併發。亦或警之惕之若不克免。乃時過而輙忘之。此大亂之所由起也。角者吾知其爲牛。飛者吾知其爲鳥。走者吾知其爲獸。此其有形者也。以故繁霜日蝕。移星隕斗。不足爲天行之變也。山崩川竭。龍蛇據陸。不足爲地道之變也。水旱盜賊流民滿野。不足爲人事之變也。當其朝野無事。天子增修其園囿。文臣奔走於財貨。武臣酣豢於聲歌。四民豐侈其衣食。則其國必貧。其宰衡必貪墨而不諳大體。其將帥必驕惰而不能用命。其民俗必浮靡而忘其生死。識者已知其喪亡之垂近。爲之獨居流涕。發爲詩歌者。往往而有。以爲此非園囿。而天下之大陷穽也。此非財貨。而揭竿斬。木之資也此。非聲歌而。篝火狐鳴之兆也此。非衣食之饒足。而行尸。走肉之狀態。也易曰。履霜堅冰至。非一朝一夕之故其來漸矣。故當其酣嬉太平小民取德政之近似以諛其官。大臣借萬年有道之說以諛其上。間有憂深思遠之士。舉將來不堪之情狀。爲之痛哭流涕。不以爲狂。卽以爲詛。此亂之積於口者也。老臣享無事之福。爲朝夕之粉卹而不計後禍。貴游失家庭之敎。圖聲妓之娱樂而怠於學業。此亂之積於意者也。貴近挾勢分以傾軋其疏屬。言官忘廉恥以求媚於權要令天下志節之士。聞而短氣此亂之積於上者也。學校破法律之範圍。而日以服從爲恥。婚姻有自由之樂。而競以禮法爲迂。其弊也必至三綱淪陷禮敎滅亡。反失君臣父子夫婦之眞樂此亂之積於下者也。舉中外上下一切蜩螗沸羹之象。已不啻以刀兵殘殺。之慘禍。轉相告語。而顧以一方之烏合嘯聚。始覺爲非常之變。故不惟。其見事之晚。且豺狼。當道又安問狐狸之驅乎。嗟乎。民氣。淳則天下治。民氣囂則天下。亂此古今來得失存亡之幾。人倫之眞鑒。不可。以地辭易。者以故中外古今莫不制禮以防其過失。造樂以程其性情。間爲游散宴樂。以消其爭競。務使家庭鄕黨肫然保其太和之氣。然後天下國家可得而治也。否則上習於諂。而暮氣積於官府。下習於驕。而戾氣積於鄕校。雖日望其更張改革。庸有濟乎。 
專電 
[電一北京（二十三日午後七點五十分）]  
　　學部限制留學非有高等及大學文憑者概不咨送出洋學界聞之大爲反對（慕） 
 
 
 

Page 3

 
 
[電二北京（同日午後七點五十七分）]  
　　倉塲衙門嚴催蘇省欠解漕米速行起運并不准在京採買如延嚴叅（序） 
[日下近聞]  
　　王中堂自請開缺蒙加思賞給馳驛與欽差大臣體制相同沿途地方官均應供給照料故中堂近日興致甚佳同鄕往謁者皆得接見談及瞿事雖不免咨嗟太息而言下若含諷剌緣中堂與瞿雖誼屬師生但同贊樞垣時頗受瞿之擠排今同時開缺而一榮一辱判若霄壤雖同作下臺人物不無戀闕之忱然援瞿自况亦聊堪自慰矣 
　　度支部將從前各司名目分門别類併爲十司一切案卷均須依類調集方能照章實行然自揀派調查員專辦此事已及一月尚無頭緒緣各司案牘塵封山積竟無從下手不得已推令各司自行檢查而各司以調查旣設專局各員又奉堂諭特派將來即爲新司之印稿不肯越俎代謀於是互相推諉積擱不辦據部中人云若非堂官雷厲風行則日復一日恐新章實行之期斷非年内所可指望也 
　　澤公到部之始興高采烈迭次傳見司員忽欲改良幣制忽欲整齊度量衡凡關繫財政者皆擬同時舉辦大有一日千里之勢乃各司員引經據典竭力駁辨或謂某事見利而不見害或謂某事知二五而不知什一任舉一事皆有其困難之處於是澤公頗覺進退兩難而各司員知其易與更多方疑難以沮遏之一片熱誠從此氷消瓦解烏虖如澤公者不可謂非熱心國是之人然不幸而處百弊叢生之時代澤公其奈之何哉 
緊要新聞 
[又開預備立憲之大會議北京]  
　　日前政府諸公又因預備立憲一事大開會議僉謂中國方在預備立憲而京外各署仍未能廊清積弊總由上下隔閡聲氣不通之故應速設立資政院並添設民政院藉使上下情形互相通逹則興革利弊化俗籌欵等事似不難速收實效云（義） 
[决議改設川西將軍北京]  
　　政府諸王公大臣近日會議巴塘設官一事仍屬意見不一旋經鹿大軍機建議以成都將軍一缺改爲川西將軍管理川西事務並添設副都統一缺相助爲理似較得當現政府中人均賛成此議大約不日卽可發表矣（益） 
[江督爲嚴緝炸藥事致各關道電南京]  
　　據探稱近有逆黨多人用棺木藏匿炸藥由日本運冋内地并裝點扶柩眷屬以示不疑此項炸藥非止一起該道務速遴派妥員嚴密查緝并會商稅務司設法嚴緝此項炸藥以防不測（小） 
[禁止滿洲沿用日歷]  
　　中國政府以滿洲一帶居民有沿用日本新歷者未免違背國律故已由東督徐世昌下令嚴禁矣譯大阪朝日新聞頴 
[議定中立地撤退華兵奉天]  
　　東三省總督徐菊帥日昨電告政府云關東毗連之地係中國與日本租界之中立地中日兩國皆不宜在彼駐兵現在該處所駐華兵已與日總領事議定卽行陸續撤退以符約章（武） 
[英荷公使賛成實行禁烟北京]  
　　十一日外務部尚書那相往晤駐京英國公使及荷蘭公使商議禁止鴉片問題那氏之意謂北京内地種植罌粟已屢次滅小而禁止吸烟之令又復實行至租界禁烟從十二日起務希貴大臣極力賛助又謂雲南及上海等處屯積之鴉牌政府欲以相當之價值悉數買回以酬貴大臣賛助之厚意聞英使對於此事頗極賛成據稱本大臣不但願貴國富强并願貴國人民同離苦海本大臣應與津滬領事妥議辦法再行知照（佳） 
[部飭妥籌遣散船廠洋員機匠福州]  
　　外務部爲閩省船廠裁撤遣散洋員機匠事電致閩督略云迭准法使詢問所聘員匠如何辦理經本部復以未經議覆未便遽定辦法現陸軍部奏准暫行停辦所有船廠前聘洋員洋匠自應按照合同限滿遣散除照會法使外希查照合同妥籌辦理隨時電逹云云 
[農工商部不願接管航業北京]  
　　郵傳部陳雨蒼尚書到部以來查得輪船公司商股甚多一時殊難稽核擬將航路仍交農工商部管轄惟漙仲陸尚書會同各堂商議以航業一項現經奏明劃歸郵部自未便再行接管以清權限故兩說尚未决議（義） 
[陜甘同鄕京官定期會議路事北京]  
　　陜甘修築鐵路前因苛派畝捐激成民變辦理益覺棘手邇來陜甘士民已擬籌欵自辦不假官吏之手所有公舉之代表人張拜雲君已於日前到京遍約陜甘京官學界定於月杪大開會議决定辦法（益） 
 
 

Page 4

 
 
[派員襄辦天山鐵路北京]  
　　郵傳部堂憲會議新疆近接强俄地關邊要天山南北應各修鐵路一條以哈密爲兩線相交之起點惟是道路延長籌畵較費周折擬即揀派精通路政人員前往會同伊犂將軍襄辦一切以期擘畵周詳免致利權外溢云（益） 
[湘撫致外務部及稅務大臣文北京]  
　　（前略）洞庭湖設標事前承轉劄總稅務司派巡工司來湘測量頃據該工司額得志同巡工司奚理滿勘明由岳州到常德共應設浮標十二座計需銀五千一百兩繪　圖說節略請核辦前來察核所籌各節均尚妥洽需欵亦不甚鉅該工司諒已將辦法呈總稅務司轉呈應請鈞核劄行總稅務司飭岳關稅務司照估購備料物水涸卽行繪造湘江淤淺情形相同由湖上至長沙湘潭等處亦須擇要設標並請令總稅務司飭該工司一併測勘估報蓋長沙爲通商口岸湘潭亦時有商輪往來故須一律設建浮標也（後略）（句）按此事已略見十六日本報專電 
本埠要聞 
[稅司嚴防遊學生夾帶軍火]  
　　新關稅司以東洋回滬遊學生所帶行李護照祇寫件數其花色名目均不塡載以致查驗頗爲不便現值奉飭嚴查偷運軍械之時輪船進口均須逐細查察以昭愼重爰特函致滬道請咨駐日楊星使嗣後凡有遊學生請給行李護照須將件數花色名目一律註明以杜夾帶軍械云云昨瑞觀察已據情轉咨楊使矣（盧） 
[上海禁烟事宜二十八誌]  
　　蘇撫飭抄禁烟條陳蘇撫陳筱帥以上邑紳士蔡朱二君所上禁烟條陳八則及禁痚烟館後善後辦法甚爲周至特派員來滬抄取以備考核昨本縣李大令已飭承赶緊抄錄矣（厘） 
　　縣令飭塡膏店册結領狀諭單案奉道憲札開照得城廂内外各烟館業經限期閉歇如有情願遵章具結聽候查明給照改作膏店者自應明訂章程俾資遵守兹將酌定辦法四條開單札縣卽便遵照辦理一面出示曉諭並照會總工程局曁分移巡警巡防各局一體查照母違等因到縣奉經出示曉諭曁照會總工程局移知巡警巡防各局一體遵照辦厘外合行擬具領結册式刷刻諭發爲此諭仰該保即便遵照查明該圖内如有已閉烟館情願改作膏店者即將發出此項册結領狀遵章認捐取保按户塡註由該保加結彚齊送縣聽候復查明確以憑給照執業該保等母得徇縱需索致干未便切切（尾） 
　　稽查違禁烟館之善策本縣李大令因城鄕各烟館禁閉後仍有陽奉隂違情事爰擬一寛猛兼施之法在城則責成各段董在鄕則責成各圖董各就境内向烟館主導以大義懍以嚴法戒其勿再私賣並諭令四鄰監察見有違禁私售燈吃者卽喝令停止倘或不服就近赴局及董事處報告轉行禀解到官嚴治地保得賄庇隱一經察出則加等治罪云 
　　滬道飭拿違抗烟户滬道瑞觀察昨據梅　弄鎭巡局員汪鳴謙面禀該處爲上華兩邑交界之區有金樂卿所開烟館抗不閉歇瑞觀察聞之大怒立卽派令護隊管帶何都戎督飭探弁楊金及護勇人等前往拘拿解轅重辦以爲抗令者戒（棲） 
　　總工程局懲辦違禁烟户昨日總工程局副裁判官陳良玉參軍在生義弄查獲廣榮興小烟間私售燈吸當塲拘獲店主王子才店夥王裕村烟客唐萬應周炳生奉孫明府提訊王供不敢售吃唐供係親戚周供同居店内販米爲生明府判二王各戒責一百下限卽日遷移出境唐周斥退烟具銷燬（夜） 
　　節錄廣濟善堂董事李廷椿呈滬道禀竊奉諭禁烟後内地已蒙准設工藝廠收烟館歇夥入内習業但將來租界亦必一律禁止歇夥更多職擬設因利局於租界專辦借貨發賣如有歇夥流民俟局中訪查的確取有店舖保章即酌量借與各項易銷貨物照本批發自一千文至十千文止每日繳賬不加利息惟多積貨物恐致周轉不靈擬照英商之贈三捷表籌日商之贈藥籌辦法每月贈彩一次則無積貨之虞至不加利息或虞虧折擬由廣濟善堂勸捐接濟並議設立一戒烟官局籌備飯食給發丸藥均不取分文所需經費懇求飭知各善堂提捐資助並請函致商務公所勸捐接濟是否有當仰祈察核示遵 
　　附錄道批等欵設局借貨發賣流民取其餘利藉以謀生誠屬意美法良章程亦尚妥協惟行之有無窒碍亦應詳加考究至另設戒烟局祇須配製藥丸施送令吃烟之人報名領取酌定限期戒絶擬章登報無庸設所收養經費庶可節省希工程局總董查明一併酌議復奪此繳來禀刋章抄發（速） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江西全省小學堂畫一辦法（續）]  
　　一校地校舍現在物力艱難似木易盡合建造程式惟位置方向容積光氣以及關於衛生潔凈諸要項總宜格外注意除原有小學堂不盡合度者亟應設法修整外無論城鎭村集籌設學級或多級小學者可暫用祠廟公屋或租賃民房祗須有足容全校生徒之敎室體操場等注意其要項而修改之所費不多卽可成立倘必待經費充裕始議建設恐並及之說終無實濟 
　　一各小學堂原不應有寄宿舍或在大城邑及通商埠設立多級高等小學堂學生遠來就學離家較遠勢不能不酌量設備聽學生繳費膳宿（該費多寡應按地方情形由學堂酌定不設寄宿舍而代備午膳者例此）應有敎員一員兼理舍監事宜（或一員專任或各員輪日分任聽堂長酌定）惟校章敎科旣已畫一必其人於本地無相當程度之學堂可入（如初等已畢業而該地無高等小學者）始准其來學而寄宿故卽以一處論亦應預計兒童就學之便宜與其設多級學堂一所不如設單級學堂多所而於初等小學畢業其人級將滿一級時必預備高等小學之設置也 
　　一學費所以表明來學者之志願在本生父兄有應納之義務當一律徵收卽宫立初等小學亦祗可酌減而不應全免其餘公私各學各按本學堂情形酌定以不逾部章所規定之銀數爲淮（部章雖未限制民立小學學費銀數然爲敎育普及起見卽使經費不充祗應另行設法籌集愼母多收學費）其餘課業用品操衣靴帽及膳宿各費概由學生照间預繳歸學堂代備不能豁免 
　　一常年經費須有預算各小學堂編制不同卽無從統計其實數兹特設一例如左表 
　　單級初小學堂一所 
　　敎員二人（每員月俸二十千文）（全年共四百八十千文）（每月火食六千文）（十個月共六十千文） 
　　僕役二人（每月工食六千文）（全年共七十二千文） 
　　印刷物及紙張筆墨等茶水雜用（全年約共五十千文三十千文） 
通共全年約六百九十二千文 
　　由此表核之一級學生四十名以每名繳學費銀二角爲淮十個月可得銀八十圓合錢八十餘千文則常年經費每一單單初等小學預籌銀四百兩尚有盈餘每多一級可節省三分之一或四分之一推至最多級數終不離此定率各該府廳州縣所轄境内應設小學若干所應籌　費若干卽不難通盤核算或統籌或分任官紳並受責成卽敎育漸圖普及也 
　　一敎科用書自學部頒發第一次審定初等小學書目後隨時審定之敎本亦復不少雖高等小學所用書尚未著爲定本而　鄂直隸等省各小學堂通用之本亦近完備今旣核定畵一辦法敎科書亦未便歧異應候提學司按照此次所定學科課程就已審定各本中（如某科或某學年級無審定之本者始以尋常最通行之本及敎員編輯之本暫時代用）擇最精之一本配合各學年級釐定書目表頒發各小學堂一律遵用如各敎員有自行譯輯尚未發行之本可用作敎科書者應鈔呈提學司檢定俟奉准後始能代用 
　　一此次章程頒發後以本年下學期開學第一日爲實行之期該地方官紳曁各小學堂應卽遵照此項辦法先將原有各學堂從速整頓務合定章其未經設立之處亦次第籌辦於本學期之末撮舉遵辦概略隨同本年上學期報告先行呈報届下學期開學之前再將改正情形詳細繕册造表繪圖呈報候提學司派員視學須俟視學員報告後始准立案（已完） 
内治部 
[鹽商認繳報効借欵詳記揚州]  
　　補捐鹽商票本一案由各商公認報效一百萬借銀八十萬已載前報專電兹淮南鹽商已將此事議定辦法禀奉淮南總局批示略謂據禀遵認報効一百萬兩借欵八十萬兩請分循環兩次清繳前一次攤繳報効後一次攤繳借欵並准揚岸合繳并將借欵庫收仍照上年練兵經費息借商欵章程辦理等情查此案原奉憲飭籌捐票本二百七十萬因其中爲難情形甚多均經邀免此次飭捐票本仍難遵認請作報効借欵各一百萬兩借欵分年交還並不生息隨後又據各該商等以爲數太多商力不繼懇將借欵酌減又經本總局代爲面懇運憲減去二十萬祇借八十萬至揚岸並繳一節亦經禀奉運憲面允報効白萬歸岸繳借欵八十萬歸揚繳惟繳銀之期向來各捐均係分限呈繳若分循環兩次清繳約須兩年之久方能繳清當此公用浩繁如此延緩何能濟急所請勢難准行至借欵八十萬交還之期擬以四年爲限分四期還清仰候禀請運憲禀明督鹽憲立案以昭大信云云又聞此項報効照數攤派每大票應繳銀一千五百兩小票三百六十兩大商固無足介意小商任此巨捐頗有爲難以致羣與大商齟齬咸謂江督本擬在淮籌捐百萬乃因大商執意不認故有此特别舉動又謂此次雖將票本改爲報效字樣未必永遠豁免仍恐將來再行援案補捐云云而新商因票本改曰報效亦與老商衝突謂原案係補捐老商票本新商不與其列今將票本改曰報效無分新老一律攤繳是乃老商避重就輕之計以致輿情不服紛紛攻訐現新商已聯名通禀督憲運司并至淮南總局力爭請將報效借欵勒令老商擔任新商於認運時已經報效係屬有本之票此次補捐票本應與新商無涉等語未識能邀批准否（止） 
[常昭開辦地方自治會蘇州]  
　　常熟昭文二縣紳士殷樹森等擬在縣城開辦地方自治會禀奉陸提學批示云據禀已悉該紳等組織地方自治會及所呈章程不爲無見深堪嘉尚候札飭該二縣會同紳士核議遵辦（出） 
[吳江縣禀請派兵巡緝蘇州]  
　　吳江縣劉劉大令具禀蘇撫略謂據吳江蘆墟鎭董陸雍書等函禀昨有浙江嘉善縣屬三家村醫生陸桂生 
 
 

Page 11

 
 
被梟匪擄去四五日用洋七百元始得贖歸以後梟匪出没靡常鄕間農船被擄不少鎭南栅外約二三里俗名野貓圩係吳江與嘉善相連之地近來輙有大帮匪衆時時叢集入夜常有匪船數艘駛來鎭巿停泊窺探民情驚惶求賜禀請派撥水陸防軍查拿驅逐以消禍患等情查該鎭董等所禀甚爲可慮若不嚴行拿辦深恐釀成事端惟該鎭駐防陸師僅止三棚縣中巡勇無多兵力殊形單薄難資捍禦除仍會營督飭嚴密巡防外敬求俯賜檄營酌派師船迅赴緝拿驅逐並請咨會浙江一體派兵拿辦俾壯聲威而安閭閻云云（具） 
[飭辦印花稅捐揚州]  
　　揚州府日前奉寗藩憲札飭略謂民間借貸銀錢必寫立劵據爲日後索還憑証應飭令債主將借據呈送地方官衙門加蓋印花以昭信實而免訛舛惟舉辦新政需欵孔殷所有印花按例繳納捐稅如務須數解司以便撥用云（司） 
[派員勘查警區界限安慶]  
　　安省　察學堂現届畢業于二十一日大考當卽給發憑照分别派充守望巡目巡　巡士等差所有省城以外地段改區事宜由撫院恩中丞委巡警處提調劉啓文辦理其分區改區事宜昨由該處請委沈昌淦少丞前往勘查（孔） 
外交錄 
[英領因銅官山礦案晋省蕪湖]  
　　駐蕪英領事葛福君因銅官山礦事迭與皖撫交涉屢詳前報前日英領又函致皖撫請飭紳士勿再干沙皖撫接函後當將原函咨告大部一面卽嚴切駁覆而英領以礦約並未作廢礦師麥奎未便飭令離山兼以往返函商殊多閡隔特於十九日趁輪到省與院撫直接磋商以冀逹其目的云（儀） 
[英商購地取土之交涉蕪湖]  
　　前紀英商怡和洋行由李廣記價買宣道會堂山地一方以爲取土塡灘之用詎前日派工開挖該會謂其有碍行路出而阻止業經怡和行主禀明英領函致關道請卽派員查辦以重要公原函錄下據怡和行主禀稱該行在租界内建築碼頭係與李廣記訂立合同承辦前由李廣記價購宣道會堂之下山十以便塡築灘地之用昨日派工開挖宣道會謂其有礙走路不准取土該行用土在卽不能久停禀請轉請查辦等情前來查江水日漸增漲塡築工程萬難再延爲此特行函請貴監督查照祈卽速派委員查辦妥速了結以免遲悮該行工程是爲至盻并希見覆爲荷（少） 
[請示麵粉完稅辦法蕪湖]  
　　關道文仲雲觀察日前詳禀皖撫略謂益新機器麵粉公司係英商開設向例雜色粮麵概免稅釐至應否完納落地稅本衙門無案可稽抑係按照阜豐公司一律辦理請示核奪云云（少） 
[大連關開始徵稅]  
　　大連灣新立稅關已於二十一日開始凡運赴北方之貨均須抽稅俄國所設大連領事亦於十八日開署譯字林報 
[南美開設旅館]  
　　據日本某報所載謂南滿洲鐵道一帶現有人設立旅館以便行客有名大連旅館者業已竣工不日即須開巿尚有長春旅館在該路線之北端亦將開工建造云譯字林報 
軍事界 
[批准免調保護敎堂兵卒鎭江]  
　　駐鎭巡防隊統領赫明軒因江督擬於本年秋間奏請陸軍部派員來寗檢閱軍隊特飭麾下各營官督率兵士逐日訓練冀成勁旅惟巡防第三營曾奉省憲札飭分駐張王廟三里崗等處保護敎堂現鎭道榮觀察以伏莾繁滋巡防緊要木能調回合操已禀奉江督批准留防矣（應） 
[批准補辦征兵安慶]  
　　皖省督練公所日前詳請撫院略謂增補砲營兩隊曁步隊各營兵士缺額計共四百十五名職道等公同酌議惟有設局補征第上次應征之兵鳳頴兩屬最占多數此次擬在六安泗州兩屬及皖中之滁州和州兩屬各設一局每局派隊官一員排長二員其餘仍照上次辦理等情當奉恩中丞批准照辦矣（盛） 
[准撥弁兵治疾藥資安慶]  
　　安省督練公所以標營弁兵凡有染疾旣設軍醫診視而藥餌之資亦應籌備的欵日前核定在各營兵丁伙食餘欵項下動撥應用現已詳明撫憲准予撥給矣（上） 
[禀准綠營開辦巡警學堂安慶]  
　　安慶協標各營官弁士卒雖改名巡警仍多敷衍現楊協戎大章擬飭所屬各在薪餉内捐助經費創辦巡警學呇一所挑選及格兵弁入堂肄習以備他日改良地步業已禀准上憲不日開辦（上） 
[陸軍協標添輜營江西]  
　　江西陸軍協標現由贛撫瑞中丞擬仿南京混成隊式添設輜重一營特於日昨札委馮大令汝梅前往滬寗探明各物價值以備採購規 
[詳請改章兌發軍餉安慶]  
　　安省常備各標營隊月支餉銀均須兌換鈔洋發放向由收支委員經理現聞督練公所具詳省台擬嗣後由該所派員兌換即交各該營隊官長收領放給以免虧耗之弊云（若） 
敎育誌 
[圖畫生毛遂自薦安慶]  
　　壽州圖畫生張春臺日前具禀學署懇予考騐錄用當奉沈學憲批云查圖畵一門敎科固屬所重該生旣禀來司請騐自應准予傳試以覘能力示著本月二十一日辰刻携帶筆墨儀器前赴學務公所聽候面試（若） 
[詳請抽收木捐充作學費安慶]  
　　安少巢縣官立學堂經費異常支絀昨由該縣查明城鄕各木行擬每行凡售木價值一兩抽收買客銀二分以補學費業已詳明撫憲察核示遵（政） 
[批准另舉敎育會長安慶]  
　　夥縣廪貢生程朝儀等日前將另舉之敎育會會長禀請提學使立案當奉沈子培學憲批云據禀該縣敎育會會長胡元吉以襄敎省城難以兼顧現復公舉候選訓導程宗保接充以增貢生何宗敏爲副等情自係爲學務需人起見准予立案并飭縣會同儒學移知該會遵照辦理（敗） 
 
 

Page 12

 
 
[兩江師範學堂續行招考揚州]  
　　兩江師範學堂現届舊班畢業之期所遺學額日前由總辦李觀察通行各府州縣一體保送聽候考選云（差） 
實業類 
[稅務處爲變通茶稅事札江漢關文漢口]  
　　據總稅務司申稱據江漢關稅務司詳據俄商順豐洋行禀稱本行除在本口所設之茶廠外另在江西九江口岸設有分廠一處均係以茶未製造而成此項茶磚係應運出洋之貨但九江茶末甚少擬將漢口茶末隨時購軍至潯製造惟查茶末出口每百斤應納稅銀一兩二錢五分茶碍出口每百斤只納稅銀七錢是以碎料較製成之物應征之稅竟多至六錢五分之數照此辦理商力實有未逮擬請將在漢口所購茶末運至九江茶廠於出口時照茶碍之例按每百斤只征稅銀六錢下餘之六錢五分不納現銀卽須照數若干另具保單一紙存關嗣後若掣有九江關所發之執照注明該茶末確係製成茶磚運出外洋寄來漢關呈騐屬實方能將保單撤銷等情到關詳請核奪總稅務司查此案辦法有三端一係不准所請則此項茶末實在不能出口旣損商情又碍稅務一係准照所請於碎料出口時只徵成物之稅並具保單應准撤銷於商情稅務兩有便利一係在漢埠出口時無庸完稅俟在九江製成茶磚後則於出口時只照茶磚之例完納出口正稅亦與商情稅務兩得其益所擬三端未悉究以何項爲宜理合申請鑒核示復等因前來查茶磚之於茶末出口稅則輕重懸殊本不能混而爲一惟順豐洋行由漢口購辦茶末運至九江係專爲製造茶末運銷外洋自與尋常之販運茶末者不同應准通融辦理總稅務司所擬辦法三端自以第二端較爲允協應卽照第二端辦法辦理惟此項茶末旣照茶磚例在漢口每百斤納稅銀六錢一分下餘之六錢五分運至九江之應納復進口稅銀每百斤六錢二分五厘統應令該行在各該關分别呈送保單並限十二個月内一律製造成磚報運出洋呈明撤銷如逾限尚未運齊卽照章追完所欠各稅以杜隱射此項章程暫爲試辦一年如試行後查有窒碍之處再行妥定章程辦理（下略）（今） 
[飭查勒索開墾荒地蘇州]  
　　元和縣人顧世熿在二十圖開墾荒地由丈書圖董等婪索鉅費當至蘇州府署情禀控奉何太守批示云開墾荒地事關公益非有整齊劃一之規不足以收實效前奉農務局新定章程詳准通飭核議辦法該縣等如何遵辦應即迅速會同議復所稱元邑開丈二十圖黃字圩荒田由丈書圖董每畝索費洋五十元一百元之多如果屬實尤屬不成事體仰三首縣公同查明禀復核辦（出） 
[禀請咨送墾務章程安慶]  
　　几都湖墾務業已漸次興辦日前由墾務局總辦郭重光觀察詳訂墾務章程禀請藩轅轉詳撫憲咨部立案瑣事欄 
[批斥千預勘丈洲地安慶]  
　　安徽宿松縣職紳程文龍等日前具禀藩署略謂該縣新漲清洲灘地甚廣急應派員丈量給予佃種照章繳費以免毗連業户隱瞞侵佔等情當奉督辦馮夢華方伯批云該洲地業已由局委員分别查丈在案除丈量毗連各業外自有招佃認租繳費辦法該職何須于預仰安慶府轉飭遵照諭示聽候勘丈清理毋再妄自覬覦致干察究（孔） 
[官紳籌議禁烟辦法鎭江]  
　　常鎭道榮觀察日昨邀集紳董會議禁烟辦法所有收買烟具經費擬由官紳合籌准於五月杪出示勸諭各烟館一律閉歇有能先期閉歇者照上海例各奬銀牌如踰限不遵一經查悉定必嚴加懲治（庶） 
[先行禁閉差役所開烟館蘇州]  
　　蘇省禁閉烟館爲期已近各當道擬將在官人役之所開者先令閉歇府尊何太守及長元吳三首縣因於二十一日下午各傳本署差頭面諭飭將開設烟館之各役查開名册呈候察核併令傳諭如閉歇後無資改業准來本署報告由本官捐謙借給錢文不起利息云（必） 
[賭徒罰洋充作學費寗波]  
　　甬郡湖西桂花井地方勵旭廷家日前邀集巨富紳商聚賭抽頭事經鄞縣高子勛大令偵悉於二十夜帶領差役巡兵親至勵姓家緝拿當場獲住勵旭廷張國炳陳佩青林春生水鳳元等五人並賭具銀洋金飾等物遂一併拿至縣署大令提訊之下飭令各罰洋二百元充作學堂經費從寛免究（躬） 
[山西通函]  
　　晋省馬路自新南門起至撫署前止經過之街巷凡十一客冬開工後至今纔築完五百步長之兩街（以全體計之約百分之十五）經費已開消至十一萬餘金除原備之七萬兩外再無可撥之欵聞有停止之說尚未決議 
　　山西省城用煤取於距廠百餘里之西山轉運殊形不便近有分省道程觀察育分省知府郭太守俊擬集股築造輕便鐵道運煤入城禀由恩帥批飭太原商會同蒲鐵路公司會同核議聞已决議駁覆大旨謂辦事人不洽人意且本省利權不應師於外省人掌握云云蓋程爲江蘇人郭則奉天主敎者也 
[哈爾濱通函]  
　　濱江分道外道内所謂道外者鐵路以外最繁盛之區也俄人駐馬隊數百郵政銀行公園大澡塘皆備焉用俄歷行俄幣禮拜休息俄節休息一切皆俄俗也有俄巡警局俄領事館吉林之交涉局亦在道外華民訟案皆歸處分華俄訟案則交涉局員每日九點至十二點赴俄領事館會審天天如此交涉局稱俄領事館爲外部尊之也局中有翻譯二三人有事必曰叫某繙譯來見局員站而說詁無坐位有公事繙譯亦行裝必五品頂其入俄領事館並不得與上等俄員說話現黑龍江交涉局亦駐濱江所謂道内者鐵路以内也土著亦甚野陋濱江道署卽設在道内目下正在修築嗚呼試看今日之域中固是誰家之天下哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（三）]  
　　總長曰。童騃哉。敎亦多術矣。欽醇溺婦。乘駿牧猪。酒色財氣。四大界限。任爾優遊。貞雄不禁失色。憤火送裂。瞪目而。請曰。上官。謹聞命矣吾青年將校所戴履者國家。所服從者紀律。所涵養者學問。某之尊汝尊軍命也。汝之使某。使軍命也。汝種種謬誤之蹂躙將陷某於下賤之墮落區區不足惜。但蔑污軍命。奚逃厥罪。總長曰。痛快哉斯言。爾將以某之指。揮非從軍命而直陷之於下賤墮落乎。貞雄。爾在某前。實無。辯論之資格。爾今亦毋庸問其指揮。是軍命非軍命。是下賤墮落。非下賤墮落。某明告爾某實有專制爾之權力。不特以此下賤之事。能使奉行卽。甚於此下賤之事。爾亦何敢逆某命令而不奉行。貞雄曰。上官。軍令上果有此。種條件。某不敢悖。不然。上官使某爲國逆。某竟爲國逆。上官使某爲露探（日本譯俄羅斯爲露西亞以下從名）某竟爲露。探總長聞駁。掀案蹬足。疾聲。怒指日殺殺。不遵軍命殺。時則室内暴亂。守僕驚醒。昏夢中。但聞總長之。叫駡曰國逆露探。貞雄爾直是國逆露探。飲我嚴正之刑律。爾毋寃爾毋咎。時也總長之家屬。羣來問訊。且掖貞雄出。踉蹌歸寓。抑鬱無寐。但聞晨鷄喔喔啼落疏星。無何旭日升如丸。遂惘然出門。蒞參謀本部驟見已名已。削軍籍。頓如墮落北氷洋。支體戰擊。有舌不能成語。反然回旅舍。其心忐忑。忽欲暗殺。總長以明其陷誣。忽欲自殺於參。謀本部。前以伏屍明跡。危坐如魔。驟聞使者賫緘至。受而審視緘封作露西亞文。啓緘内儲銀券萬元。貞雄心知總長之謀。意欲焚具函券洩忿。忽然電話機連嚮不止。貞雄附耳聽。總長傳命也。其言甚委婉而親。意云如已悔悟忤逆之非。可卽日移其精力於遊蕩之界。吾甚樂汝。否則亦不汝從而更辱汝。貞雄答曰。某幼失怙恃。自治自學於今二十六馬齒矣。行不由。徑無一刻之怠荒。奈上官强以邪道試我。總長曰。原爾謹信。是特役汝。某勸汝毋効﨏夫之艮艮且自眩衆譽。某已爲之揄揚。此後絶無人贊爾方正矣。人生行樂爾。何徒事執抅爲。 
國外新聞 
[美國擴張海軍]  
　　二十二日東京電云美國東方各省之船廠數家業已攬定代美政府建造兵艦兩艘均仿屈雷諾脫格式其一擬裝配英國式平臥水輪約需美金四百零九萬圓其一則用美國式臥水輪亦需美金四百三十九萬元兩艦載重率各二萬　可架設十二寸口徑大砲二十尊云 
[太平洋美國海軍增加勢力]  
　　二十二日倫敦電云華盛頓報聲稱近日在地中海之美國巡洋艦華盛頓號及添内栖號現奉命特派爲太平洋美國海軍之後援隊 
[日皇觀博覽會]  
　　二十二日東京電云日本明治天皇於今日臨幸東京大博鑒會游覽 
[召見日將]  
　　二十二日倫敦電云日本山本大將於前日蒙英皇召見 
[責問政府]  
　　二十一日倫敦電云英國埃佛萊君佈告英下議院大衆謂前各藩首相請求政府熟籌徧益稅事而政府不從則不能不責政府之咎云云○又二十二日倫敦電云今日貝爾福君在下議院請政府明定日期以决解埃佛萊君之議論 
[减輕茶稅之提議]  
　　二十二日倫敦電云億林保守黨尼而特君在下議院提議將茶葉稅按值抽取百分之五十但每磅不逾五便士此議替助者祗十八人反對者二百十二人○又血洛浦省保守黨孛立喬孟君發議欲將茶葉減稅爲四便士財政大臣愛斯寛虚君答其議曰减輕間接之稅果余所最願望者但今糖稅事較茶稅迫促尤甚設或財政稍裕可以輕減則糖必先得具益云勃立喬孟之議贊成者一百三十六人而反對者居一百九十五人○乂電耶莫斯保守黨斐爾君發議凡英屬所産茶葉祗須每磅抽稅四便士財政大臣愛斯寛虚君又稱目今英屬之茶雖未有徧益之稅而其銷路甚廣已足屏華茶於英巿今且可屏斥俄茶等於巿上矣是以英屬之茶無需與以徧益之稅云斐爾君之議贊成者祗五十三人而反對者則有二百十七人故仍定茶稅每磅抽取五便士以上譯字林報 
[北京巴黎賽電車紀程]  
　　二十三日倫敦電云自北京赴巴黎之各電車中有波治斯親王之車已於二十一日駛抵俄國安苛芝克地方 
[南美洲地震]  
　　二十三日倫敦電云據歐美兩洲之地震力度表上發現某處必有極猛之地震約歷數時之久其中心點所在大約係南美州比魯國一帶云 
[交趾支那總督更換]  
　　法文報云交趾支那之新總督龐好君遺缺以毛來爾君接授 
[英干將游奥]  
　　二十二日栢林電云英王愛德華於西八月間赴梅林白特游歷且以拜訪奥皇法朗雪約瑟 
[俄國籌費造兵艦]  
　　二十二日栢林電云德國某報得聖彼得堡訪員消息謂俄國内閣會議准於豫算案外另撥一百二十四兆羅布於四年内分期交付專爲添造新戰艦之用云 
[德外務大臣之宣告]  
　　二十二日栢林電云倫敦晨報得華盛頓消息稱德國曾勸美國加增太平洋艦隊勢力謂甚有益并有爲美國陳說東方政策等情云栢林外務部見之特宣告謂德國無此權利可爲美 
 
 

Page 19

 
 
國陳說海軍之政策但德國甚願美國與日本同立於均等之地位 
[英國新兵艦]  
　　南中國晨報云英國新建巡洋艦音佛來克雪號已於本月十六日下水該艦排水量一萬七千二百五十　每時行二十五海里其鐵甲厚八寸架設十二寸徑大炮八尊 
[德皇將游英京]  
　　南中國晨報云德皇已諾英皇之請將於秋間赴英京游歷按德皇於千九白零二年在三林亨地方與皇王相會至去年英皇曾訪德皇以卜譯文匯西報 
本埠新聞 
[初誌縣訊無頭命案]  
　　法公堂移送鄭錦初偕胡靜軒卽媽丁控伊侄鄭阿坡被人謀斃分尸一案到縣經李大令親訊鄭供侄兒阿坡向寓陳鏡如卽子香與其于松堂卽阿大所開廣成發烟間近無下落因閱報載有浦東無頭命案一則後又在法新租界隂溝起出兩手左臂有藥水剌就鐵錨痕查阿坡曾爲輪船水手剌有此痕並據胡媽丁告稱陳鏡如父子曾以阿坡誘逃伊女桂香由同鄕潮陽人許姓理勸由胡代阿坡到陳處點燭賠禮足見阿坡被陳父子挾憤砍斃分尸抛棄是實胡媽丁供亦相同大令飭　儲庫之裝屍身板箱抬至當堂開檢命鄭胡識認有無阿坡之物但見箱内花布絮被草蓆破衣均有血跡乂有鳥籠衣三件適與陳阿　　　　　　　　　　之陳桂香供　二十一歲隨同父母住居廣成發成發　　十四夜被躭擱在店之鄭阿坡勾引成姦小女與嫂嫂卽阿大之妻同臥致嫂嫂亦被姦污至四月二十四夜爲胞妹窺破姦情告知母親欲將阿坡謀死小女密令阿坡向後面火燒塲遁去以後卽未面阿坡究被何人砍斃實不知情陳松堂卽阿大供年二十七歲廣成發係小的開設已十一年父親本在土行生理行閉歸家由小的另開廣成昌烟間歸父經手鄭阿坡亦由土行歇出去各在小的烟間借宿至今正十九夜掩入内室其時長妹桂香正煮晚膳阿坡吹息燈火將妹調的等因顔面攸關將阿坡逐出詎二月間復來小的遂將伊送至八仙橋戲經次妹目覩告知母親小阿坡族人所開之廣德成烟間交明并言自後再到小的店内定將脚踝毆折因此未來不知後被何人分屍謀斃陳鏡如卽子香供年四十六歲妻許氏生三子二女餘與其子所供相同大令謂爾女桂香供明阿坡負爾父子留養之恩誘姦姑嫂二人殺之殊不足惜案屬殺姦可將頭顱兩足藏埋何處據實供明本縣念爾父子生意中人被阿坡污辱語難出口憤極出此亦人情之常或可爲爾父子稍寛罪戾詎陳父子堅執前供大令遂判陳父子及陳阿四分號收所桂香交官媒看管鄭胡亦應交保以便傳質（車） 
[平糶局之現象]  
　　總工程局前在城内蓬萊路公益研究會内分設平糶局一所已於本月十人日復行開設局中共存秈米二百石糶至二十日卽已告罄故自二十一日起該局又行停糶局員蔡君屢次函催接濟均未運到而　下米價倍漲每石需洋十元左石平糶局所定之價每升祇需錢七十二文因是貧民日夕赴局觀望關心民食者不可不有以繼其後也（尾） 
[鄕董好行其德]  
　　浦東陸家行鄕董謝酉山朱福田諸君擬分設平糶局四處局址擬定陸家行張家橋金家橋錢郎中橋四鎭以便就近貧民糴食已准期六月初一日開局每斤定價四十八文（疏） 
[商團公會演劇助捐]  
　　滬北商團公會因雲南待賑孔急乂以同濟仁濟兩醫院經費竭蹶定於二十五六七三日下午七時半起在英租界南京路小菜塲樓上會演特别改良新戲並請紳商合串所取看資卽分日撥助同濟仁濟及雲南災賑其預定二十五日戲單錄下奏瓊賣馬烏盆伸寃司馬掛帥彩樓巧配華容擋曹掃雪打碗）演至此暫停十分鐘）頭本醒世警鐘（此係特編改良新戲）尚有廿六七兩日戲目明日續登 
[日人串騙綢緞]  
　　公共租界寗波路元生昌綢緞莊投報捕房稱被騙子陸世卿串通日人騙吞香雲紗當奉捕頭飭探拘獲解廨訊供還押捕房候再復訊在案昨日又有漢口路裕豐祥綢號投捕房聲稱四月廿六日有陸子卿與日本人一名來購花緞十疋計洋三百廿元送至吳淞路東升東洋號將貨收去陸與日人僞稱至正金銀行取洋卽在半路逃逸今知元生昌拘獲騙貨之陸世卿恐卽是陸子卿爲此報明請示捕頭飭探提陸令認確係陸子卿飭仍管押候禮拜四解送公廨併究（莊） 
[記地震]  
　　徐家匯天文台報告謂日内連有地震三次其一在二十一日午後五時約歷三十分鐘其二在當晚七時二十分亦歷半小時之久至二十二日晨四時相近又震約歷二十分鐘云譯字林報 
[縣宰赴寗]  
　　本縣李紫璈大令於昨晚動身赴寗謁見江督端午帥面禀要公（車） 
[道批四則]  
　　李愼記禀批此案李桂生姚式如前經批飭懲處如何辦理尚天禀復仰上海縣遵照前批究辦具報○楊樸禀批旣經移提應送廨質訊仍俟訊明斷結解縣還押仰上海縣轉移會審公廨一體遵照○馮鼎棻禀批廟捐公欵預備修理之用詎容任意侵吞仰吳淞關伊委員查明責令如數交出酌發妥董存儲具報○馬炳文等禀批案已由縣批准給示開辦應予立案惟禀内列名諸人何以與禀縣之件互有異同究竟上項善舉何人監督何人董理此外身在局中與聞其事者尚有何人著卽另行呈明以憑察核抄粘附（軌） 
[認領迷路婢女]  
　　美界仁智里二弄陳姓婢女出外購物在租界外米路啼哭經人送入巡局由局員飭差傳到陳姓主人認領（西） 
[工程局失竊]  
　　總工程局正裁判官孫明府前日正在訊判各案時有安放簽押房内之絨線袋内有銀洋四元遽爾失竊遂立飭偵探上緊緝查旋又查悉偵探長公事房日前亦曾失去洋四元六角諭各差探一併嚴緝務獲（愧） 
[地保示衆]  
　　縣差全順持李大令名片帶一枷犯至捕房禀稱該犯係虹鎭地保朱竹亭因包庇烟間奉縣宰提案判枷號二月示衆虹鎭今因過境照章請派捕護送捕頭准飭華捕護送至北河南路交界處仍由縣差將朱帶往虹鎭示衆（莊） 
[鴉片餘毒]  
　　婦人丁玉妹向居英界北浙江路源茂里以繅絲爲業前晚不知何故濳吞生烟經鄰人查悉送至仁濟醫院醫治無效身死 
 
 

Page 20

 
 
昨晨由捕房飭探報縣請騐旋有夫兄丁阿三丁阿虎投縣求免於午後備棺自行收殮（莊） 
[烟館繪圖備查]  
　　上海縣李大令因法界廣成昌烟間主陳阿六謀斃冋鄕鄭阿波分屍抛棄一案昨日本擬親往履勘嗣因别有要公飭差函請法讞員聶司馬派探協同來差至該烟館畫一圖樣以備查攷司馬得函遵即知照捕房辦理矣（絲） 
[上海官事]  
　　江西候補道周學銘江南候補道徐乃斌寶山縣竇鎭山　均到道拜會禀見出洋考察各國商務候補道徐經明到道辭行管解例木委員孫寶瑞到道禀辭返省試用縣承濮子澄到道呈送履歷交卸城内西區副巡官劉迺封禀知交卸警察總局督辦汪瑞闓到道辭行赴蘇（哲） 
訟案 
[公共公廨會訊案]  
　　日商半田洋人控華人孫楚卿定貨不出一案前午讞員關太守與日領事復訊原告由村上律師呈明定單請堂上飭令出貨不能再延致受虧折訊之孫供求寛限料理西官會商之下判交原保赶緊理楚○美商光裕洋人前控姚守臣圖賴貨洋一千六百餘元已還過五百元在案前日奉襄讞王明府與美白副領事復訊原告洋人投稱請堂上准姚具保出外拔還並補字據訊之姚供願補興隆票據求察判姚釋出補出一千一百餘兩票據完案（泉） 
[總工程局紀事]  
　　公共公廨派差函关沙船夥潘文煥到局因在租界瘋癲毆擊印捕訊供伊戚徐德祖在南巿萬裕碼頭公長茂沙船上執業請爲安揷等由孫明府當派探將潘送交徐處嚴加管束○金阿泉於天未黎明在太平弄負米五斗獨行經東區巡士查見以形迹可疑拘解到局旋由彚和米店主張兆惠投稱失米卽由陳叅軍提訊又有某某等兩米店請領失贓遂判金戒責一百下押候查核米暫存局○花衣街某老虎灶夥趙二因收買來歷不明煤炭兩婁爲東區巡士查知解局判將煤充公○總工程局三十二號巡士劉南暉因身染瘡毒被警務長查悉於昨日將卯名斥革（永） 
[公共公廨晚堂案]  
　　陳家珪控童琢甫老老高陞棧牌子頂賣與人一案前晚奉襄讞寶子觀明府提訊陳供出洋二千餘元向童盤買老高陞棧牌號當時言明不准另設有憑據各執詎童另行開設音同字不同希圖影戤請究訊之童供求恩斷明府判令交保出外限三天將招牌更換不准音同字異以示區别○王少春控沈長春造屋佔地一案提訊王供商民所購之地與沈地毗連詎沈於四月十三日擅自占地築笆向論不　求究訊之沈供求公斷判令退去候函致會丈局查明再訊（根） 
[公共公廨早堂案]  
　　鹽捕營勇丁黃福生前日隨同統領徐次舟來滬適遇鄕人龔炳泉挑鹽叫賣該勇以爲私鹽向之勒索不遂口角互毆由捕將龔黃併拘捕房於昨解究襄讞王肇之明府商之英巴副領事以該勇違章屬實判押捕房三月○泰順記報關行屢次失竊洋布報捕查緝兹經包探李星福查係張阿福竊得此布至押店質洋當往弔贓解究明府以報失四十疋祗弔到兩疋判還押候弔齊各贓再究○嘉定人陳和尚之妻李氏被李阿二姦拐來滬祖屋在新閘成都路昨被陳尋獲報探徐阿華拘究判李押捕房三月李氏當堂交夫具領管束○婦人錢殷氏卽蘇殷氏與沈王氏於四月二十三日被平望街開聚興棧之王阿朱飭沈耀榮到城内向兩氏誘賭致氏等輸去洋四百八十四元並金鐲各一對事後知王係局賭遂報由大觀樓茶會某包探夥掉號强盜阿錫出塲當時王自愿退還金鐲嗣因勒索謝洋二十元不允即令兩氏報捕派探張全林將王阿朱等拘獲於昨解究王延穆律師投案申辯傳訊顧雲慶葉阿鶴及林耀榮等同供訴前情訊之王供並不與賭明府判原被三人各交妥保俟下禮拜三再訊○鄭華華賣地與某洋人延不交割控奉中西官簽差赴上海縣將鄭提廨請示判押候交保訂訊○周時生向王巧生買得脚踏車一輛轉賣與謝金法又甲陳阿根轉售與邊成龍經失主某洋人認明失贓報捕解究在案昨復解訊判一併交保俟昨獲王巧生等再訊○開鞋店之蔣大海被朱來金赴上海縣呈控姦拐妻子准移提究在案拘經朱將蔣扭入英捕房昨日解究判押候查明於禮拜五訊奪○寶大邱金才史進法等開洗衣作違章以口噴水經工部局衛生洋人報捕解究判寶大罰二十元餘各罰十元充公根 
[法租界公堂案]  
　　徐泰記成衣店失火一案迭經公堂勘訊昨該店主徐寶山又延蒲石律師到堂聲稱管房人陳茂林因欠徐洋不還並作保代盛姓借洋一百五十元欲賴不遂以致誣害借據呈驗聶司馬以徐雖查無放火實據然前後供詞岐異啓人疑竇今姑從寛照保費扣罰二成外加罰一成共罰銀三百兩了案○女子林小園子被張四良在宿遷原籍拐至上海價賣與王劉氏花烟間内經女父李洪友母李葉氏求乞來申尋見報捕拘案判園子給李夫婦領回並賞給川資洋十元○林書元之弟媳羅氏日前逃出避匿新租界顧家宅謝姓家經書元偵悉以該處與華界接壞而謝姓亦在華界内故報由西區飭探王順往捕經法捕頭撞見以王深夜違章一併拘住解訊中西官判羅氏押候查明地址再核餘人退去○張龍慶控林春如吞股作弊等情提訊判交原保限下期邀到見議沈炳榮等到案再訊○陳阿四誘王陳氏賭紅黑實騙去洋一元一角判枷示犯事處兩月（泉） 
[美租界捕房事]  
　　前晚有甲乙二艦兵乘醉至百老匯路胡閙由捕先後拘入押候醒釋○胡桂華楊阿毛王金秀等昨在北四川路互毆由捕一併拘入押候核辦○塌車夫苗阿大陳阿掌昨在西華得路爭奪裝貨互毆由捕拘入押候核辦○李芳山王阿雲萬阿三昨持廣東拷綢衣十餘件至西華得路押店求質巡捕以其形跡可疑一併拘入押候查明核辦（西） 
通信 
[創設紅十字會之理由（續）王熙普]  
　　近年以來善舉極其發逹吾知吾同胞諸公當必以吾言爲然也滬上交通之地耳目易周苟辦理之得法卽足以模範全國辦理而稍有成效卽可以推廣内地故不辦紅十字會則已苟欲辦之必自上海始且熱心公益之士大半皆萮萃於斯不提倡之則已一提倡之踴躍輸捐熱心從事當不乏人也鄙人人微言輕斷不足以爲其事之起發人卽如江北賑捐提倡者亦二三大善士之力此事重大將十倍百倍於賑災吾料好善諸公當必有以成之者如其起發有人鄙人効蚊背負山以萬金爲倡首之捐至於紅十字會應辦事件條目頗繁以捐欵之多少定辦事之範圍脚踏實地斷無有不至善至美者也謹將人手方略及辦事秩序爲諸公縷晰陳之 
　　（一）暫設紅十字會事務所 
　　無論此會成立與否皆不可無暫時辦事之處汪惕予君熱心賛成願借其醫院之一部分爲臨時事務所自今日以後一切函件事故請直接大馬路小菜塲對面貴州路第二號汪惕予醫院可也 
　　（二）組織會員 
　　俟將本會章程發佈過後卽大開會員組織會所有本會一切職員皆於會員組織會之時學定之 
　　（三）求請秆政官之允許及其保護提倡 
　　大凡兹善事業法律上保護之條本會成立過後期得優美之保護所有本會一切行動權限亦須注册立案 
　　（四）禁絶害人毒物 
　　巿上所售各種嗎啡丸藥及各種有嗎啡之藥汁藥水由本會禀明行政長官約齊中西醫員塲分化以禁絶之（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
