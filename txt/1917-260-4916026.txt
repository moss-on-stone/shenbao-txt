# 1917 - 260 - 4916026

 

Page 1

 
 
   
 
 

Page 2

 
 
時評 
[水深火熱（冷）]  
　　水深火熱喻言人民之困於人事也今則中國人民之困於人事誠可謂水深火熱者矣而乃天不之惜復加以天災之水深火熱以困我人民我人民之被困亦甚矣 
　　雖然人事之困自爲之也天災之困雖非自爲而亦不啻自爲之也不然不利之局位置有年而竟一事不舉至今日而乃有此京師肘腋之間大水爲災之患乎 
　　雖然自爲云者非受災之人民自爲乃國人之執政自爲若云受災之人民則固無因而受天時人事之兩重水深火熱矣可不哀哉 
[命令]  
　　九月二十二日大總統令薛保筠孫家林均加陸軍少將銜方聯甲授爲陸軍步兵上校任居建黃德本均授爲陸軍砲兵上校馬登瀛郭兆棟成維靖徐德昌均加陸軍步兵上校銜羅鳳章加陸軍砲兵上校銜吳可章加陸軍輜重兵上校銜朱增授爲陸軍一等軍需正此令 
　　又令國務總理段祺瑞呈請任命許家瀚爲國務院僉事應照准此令 
　　又令財政縷長梁啓超呈請任命姚東彦爲僉事應照准此令　　又令内務總長湯化龍呈技正伍晟試署僉事楊騫辦事不力請予免職伍晟楊騫均着免去本職此令 
　　又令陸軍總長段祺瑞呈請將劉紱孫聲振趙裕謙高維嶽程貴吕恩藻郭福榮李瑞光均授爲陸軍步兵中校王振賢任鼎銘均授爲陸軍砲兵中校楊廷森授爲陸軍工兵中校田鳳來朱鳳鳴王登科黃鴻逵陳孝其梁世昌王成榮從馥馨王元煜邵文成陳經盛高其德余殿元均加陸軍步兵中校銜王允彪張榮科胡儼順范恩鑄劉維寅李邦傑許瑞祥均加陸軍騎兵中校銜李鼎葛家俊苗鳳翔均加陸軍炮兵中校銜高延文杜錫鑑曾鼎基石上林余照梅葆華楊淑德查廣昌王清林張增金田守元李德明姜長林張以樸張文敏祁德甫金樹棠均授爲陸軍步兵少校蔡元海陳韜張國允于長順杜鴻賓辛嘉榮陳玉龍均授爲陸軍騎兵少校陳平洋鄒喜廷均授爲陸軍砲兵少校吕鵬翥授爲陸軍工兵少校金士殿郭家賓吳長信王連藻傳上彩王慶榮徐景昌郝繼召柳長清魏培堂趙連陞隨翰卿喬立銓白榮興葛慶覃王起山李福昌滕祖輝王啓運張質楷吳鐸侯善長李宗藩張建藩蕭玉堂王興泰艾懷珍郝普振關如春高樹椿張清福王守清王德林劉清海落連仲張蔭軒趙元均加陸軍步兵少校銜劉鴻鈞張士彬加陸軍騎兵少校銜吳是高鳳雲張廣義顧煥章加陸軍砲兵少校銜宿同章陳德裕王繼先均加陸軍工兵少校銜王春元口萬成李廣生加陸軍輜重兵少校銜袁景漢馬鈺鏡王樹模均授爲陸軍二等軍需正王壽昌榻茂松范士濂陳於善符作臣均加陸軍二等軍需正銜吳志曾授爲陸軍三等軍需正譚斌宜葛金鳳均授爲陸軍二等軍醫正唐崇基加陸軍二等軍醫正衔舒裳輝加陸軍三等軍醫正銜宋德玉宋慶動均授爲陸軍二等軍法正金麟卞久均加陸軍二等軍法正銜襲積裕授爲陸軍三等軍法正應照准此令 
　　九月二十三日大總統令陸軍總長叚祺瑞呈請將魏聯芳加陸軍一等軍需正銜張同魁授爲陸軍二等軍醫正陳毓珩授爲陸軍三等軍法正張國柱黃榮紱徐渡均加陸軍二等測量正銜應照准此令 
　　又令李寅賓陳壽圖均晋給三等文虎章此令 
[專電]  
　　北京電馮得武鳴來電極關重要召劉承恩回京議復（二十四日上午十一鐘） 
　　北京電府院密電蘇贛二督實行聯防並各要塞重地應即頒令戒嚴（二十四日上午十一鐘） 
　　北京電海部請恢復淞滬砲台未設砲位之二十六處一律裝置完全（二十四日上午十一鐘） 
　　北京電章使電告日本對華態度仍取經濟干涉主義其他尚未决定（二十四日上午十一鐘） 
　　北京電財部將烟酒商銀行立案撤消公署撥欵四十三萬已 
向李盛鐸張肇逹追繳商股由投資人自行解决鈕傳善呈交法庭懲辦尚未逮案惟李已來京投到（二十四日下午二鐘） 
　　北京電魯第五師長張樹元來京商令抽調一旅討湘（二十四日上午十一鐘） 
　　北京電鏡清廢艦由交系李某出面以十萬元向海部承購轉售日人得價二十四萬（二十四日上午十一鐘） 
　　北京電中央准王廷楨在浦口設巡閱副使署（二十四日上午十一鐘） 
　　北京電鹽署會辦丁總稅司安均請假赴朝鮮（二十四日上午十一鐘） 
[外電]  
　　哈爾濱電俄國交通部次長巡察各處鐵路刻 
 
 
 

Page 3

 
 
抵哈埠轉赴海參威哈堪商界要人往見詢以政府已否設法整頓盧卜價值及輸運便利次長答稱政府利已設法惟私人運貨入俄爲政府所禁止以免居奇致令盧卜跌價（二十三日） 
　　哈爾濱電俄員　定章程於本月二十日起實行不准滿洲鐵路區域内售賣或釀造伏加（俄涵名）烈酒惟尋常酒與啤酒及外人所造之酒精仍可出售（二十三日） 
　　哈爾演電美國第一批赴　之紅十字僵若干刻由俄到此轉赴京滬以便回美報告一切（二十三日） 
　　北京電啓程入川之吳光新現已折回武昌會商湘事（二十三日） 
　　天津電昨日天津言而之運河潰决五處河水灌淹低地天津城又有一區域被水淹没無空可歸者約二萬人運河與保定府間之地一片汪洋恍若大湖故天津租界頗有被淹之險專門家昨往視運河决口處主張拆毁津浦路基若干俾水可流至天津之下惟此舉勢必毁壞田禾苟官場不允擔任賠償受害者之損失則拆毁路基之辦法是否適用尚爲疑問也目下災情甚爲可憫（二十三日）以上字林報 
　　北京電中國政府嘗電駐各國華使向各該國探詢對於中國出兵意見日英美电四國已均復電正式表其贊成之意俄國亦似無異議駐法公使來電且述法國對中國兵當與美國之兵同一待遇外交汪總長二十一日拜會法國代理公使就此問題密議甚久現在中法兩國所困難者惟輸送兵隊與供給軍器之二點耳（二十四日） 
　　北京電天津連日大雨以致運河堤防潰决雖經軍警兩界死力搶護無如水勢益加至今晨四時不得已防禦工事悉行停止日本租界及他各國租界漸被淹没津浦鐵路現已不通（二十四日） 
　　北京電中央政府爲出兵問題飭令各省遣派代表入京會議目下已有八省代表來京（二十四日） 
　　北京電長沙電云湖南第一師第二旅長林修梅下令戒嚴宜言檢查船舶聞林背後有陸榮廷想此問題解决非易（二十四日） 
　　奉天電現有蒙匪二千餘人出没於突泉開魯附近地方張督軍特派張作相率同征蒙軍四營馳往剿辦已於今日拔隊出發（二十四日） 
　　奉天電吉林有志何鐵顔等志願赴歐參戰現於各地設事務所募集志願之兵應募者頗多（二十四日） 
　　奉天電日本近至琿春之兵俟該事件解决後即撤退（二十四日） 
　　南京電李督軍刻奉中央電命查拿已革軍官　　藍天蔚劉建藩解京訊辦（二十四日） 
　　南京電新任安徽敎育廳長盧殿虎今日晋京（二十四日） 
　　南京電王巡閱副使爲接洽要務於昨日住蚌埠定明日回寗（二十四日） 
　　漢口電日本軍艦鳥羽號昨日入港日本在留人民三年以來未見軍艦來漢今兹鳥羽至漢欣喜異常現正準備開大歡迎會（二十四日） 
　　東京電石田文學士前爲接收莫利遜文庫前往北京已於昨夜携帶該文庫二萬四千餘册歸京（二十四日） 
　　以上東方通信社電 
[戰電]  
　　亞姆斯特丹電德國答覆敎皇之牒文謂敎皇不忍生靈塗炭力圜速了戰爭德皇久有斯志深冀敎皇最後之企圖得獲效果文中詳紀德皇登祚以來於紛擾多事之秋屢出死力以保和平彼於此次開戰前之爭端始終抱和平解决之志開戰之後復爲宣布願談判媾和之第一人德政府於敎皇所提出之各問題審慎討論謹事答覆云云（二十二日） 
　　倫敦電海格將軍報稱昨晚敵軍復在伊泊爾戰線以大軍從事回攻大受損失毫無效果德軍在聖巨里安東面廣闊陣線密集回攻破英軍新陣地但卽爲英軍逐退英軍在其他各地點擊敗敵軍加以重創兩軍鏖戰兩小時後英軍陣線安然無損是役敵軍作戰極勇損失絶巨敵軍在伊泊爾至末蘭路西面猛攻受挫敵軍並在蘭桀瑪克東面回攻爲英軍砲隊轟散（二十二日） 
　　巴黎電今日下午公報云昨晚德軍猛轟後復在香巴業邸境進攻爲法軍炮火所敗昨日法軍擊毁敵飛機十一架（二十三日） 
　　羅馬電公報云全陣線有劇烈之砲戰（二十二日） 
　　俄京電西部陣線參謀長杜克化林將軍已繼亞力克齊夫將軍任陸軍參謀總長據半官消息裁減陸軍業已决定乃因缺乏人工及欲撤回老弱及受傷兵士之故預料兵士家屬之贍養費行將大減（二十二日） 
　　阿眞廷京城電阿政府致文德政府雖未限定答覆日期但具有哀的美敦書之性質蓋全國今已堅决不移故也阿政府因未接德政府關於魯克斯堡案滿意之覆文故復要求聲明不直魯克斯堡之所爲並確認尊重阿國船舶之約言外交總長今日在衆議院宣稱德國覆文如不滿意則阿政府决議施行嚴厲之方法如至必要則擬派兵云衆議院正將表决與德絶交問題而德國覆文到院由德外相署名由謂德國對於魯克斯堡案極抱歉忱絶對不以其電中所言爲然蓋皆爲其個人私見與德政府之决議並約言並無影響也（二十二日） 
　　阿眞廷京城電鐵路罷工風潮日見夢延工人復以炸藥毁橋一座罷工者數千人現以攻擊軍隊爲務諭軍總長擬宣布戒嚴令（二十一日） 
　　阿眞廷京城電鐵路工人决議於星期一日一律罷工（二十二日） 
要聞一 
[中國派兵赴法助戰問題]  
　　字林報二十日北京通訊云法使康悌今已啓程回國據華字報云康向中政府提議派華兵三十萬赴法助戰以事理言康氏决未有此種提議凡信此傳言者徒見其不明歐洲戰地之必要且不悉中國軍隊之地位耳縱令中國陸軍堪以運往外洋戰於火線然所需船隻約須三百萬噸所費時日至少當爲三月至於續派精兵以足軍額供給糧械以實軍需諸問題尚不待言照目下之情勢協約國决不欲分其許多船隻以運華兵致使國内與戰地裝兵運糧事業因以遲滯况派兵三十萬海外遠征中國欲維持其戰力每日約須費洋五百萬元乎且此中尚有種種困難中國陸軍全無重砲且無馬達輸運車雖有飛機然在幼稚時代凡此要需悉無備置一旦軍臨法境恐不轉瞬而靡有孑遺矣從輓近軍備之觀察點言之中國陸軍所缺乏者千端萬緒不僅上述數事今若於簡短時期内一一齊備悉臻完善則其事至難顧此猶爲物質上之供給勉强應付未嘗不可爲之其最難着手者則爲將校之人才邇來戰術日精練兵者必深明輓近戰術而後可中國今若覓具有必要資格之將校以訓練三十萬人之大軍不亦難若登天耶中國軍官固有其特長第充量言之僅爲舊式之軍官旣不諳歐洲語言且不解輓近科學之發明以此情形而謂遺派大軍與協約軍並肩作戰於火線之中寗非純粹愚昧之談惟華人顯有派兵助戰之思想報章屢載此事且聞政府亦頗贊成蓋以中國雖已宣戰然係紙上空談若欲增進國家尊榮獲取協約國將來保護自當量力以積極從事參戰也華人觀念若是協約國極表同情允宜予以機會俾可盡力於公共目的雖然派兵問題試觀上述理由非輕易可行不可不大加討論查法使康氏出京之前曾有一種提議其議爲法政府所許可亦得協約諸國之同意且可爲中政府所容納詳情令在磋商中不久可望發表今姑約略言之康氏議派中國步兵兩師數約二萬五千人前赴法境駐於第二道陣線用於輸運之交通線及陣後他種事業步隊異於馬隊砲隊無附屬之軍械除戎裝與來復槍（或有之）外無他置備故運送一雇自屬輕而易舉所有應用之物未由中國運往者可在法國備置一抵法境旣可執役蓋用於陣後自無訓練壕壘戰術之問題也近十年内中國軍官之曾肄業於法國陸軍學校者約有二三百人若招此輩從軍赴法兼羅致能操華語之法國軍官若干人則語言之困難亦可不成問題法使此議頗可贊成蓋於中國則可有所作爲在事實上確有裨益者之機會也華兵旣代法兵保衛交通線則原有之法兵即可遣往戰壕第華兵亦非可作壁上觀者彼固有應貴責任且不能悉免危險之事業蓋交通線直通前敵當保衛運送糧械及施行相同之職務時常須出入於砲火下也此種經驗將爲華兵氣質之試驗苟遇困難而能穩健進行則華即可受壕線戰術之訓練矣世人共知華兵可爲良好戰士但須訓練有人指揮有人今中國軍事當道自認目下必不可派華兵直入火線暫宜令眞擔任能力所可及之職役此言知已知彼令人聞之滿意凡深悉華兵者皆信華兵必能以可爲模範之態度履行其所擔負之責任且信華兵之舉動必能早日引起訓練華兵戰於第一道陣線之要求也華人雖好苟安然逆料將來戰報傳來報告華兵作戰之勇績其能使華人讀之油然而生愛國之熱忱當有非他種勢力所可比擬焉 
[北京特别通信（一百十八）（飄萍）]  
　　九月二十一日 
　　湘蜀之風雲日緊 
　　召集參院又延期 
　　愚於八月二十四日曾致本館一函（通信第一百十號）内有述西南之嚮背形勢一段旣叙兩廣之意第一不滿之處即在傅良佐之督湘又曰雲南注意於川而兩廣注意於湘政府眼光則視川湘皆爲重要而不容滇粤之染指故非但兩廣解决無望即雲南亦恐不易妥洽 
　　又於九月三日寄本館以第一百十二號之通信言西南之四川於調停名義之下危機日迫不久且將决裂特書之以引起讀者諸君之注意 
　　上所言者皆在數旬以前其時事實未著但憑愚個人觀察爲此武斷之言今仍不幸而言且中關於湖南零陸之變昨日本報北京短簡中（燕生寄稿）已對於廣西與零陵之關係下深刻之觀察而今日（二十一）日人方面乃接十八日廣州所發電云陸榮廷所部軍隊已抵零陵此種電報是否可信且陸氏所部軍隊究有若干皆尚可以研究而陸氏近日行止不明日人方面又有此項電報陸氏與湘事不能無間接之關係殆已證明在政府方面所得報告如第二十師（范國璋帶）由岳州前赴長沙殆以厚傅督之兵力實亦預定之計畫也傅督所派第一師步砲各團業已出發湖南不久且有戰事發生而第一師能否當此討伐之任實亦一大疑問故湖南之事京中政府黨報紙皆以小醜搗亂爲言愚獨視爲有可以注意之價值其關鍵則全在與陸氏方面聯合與否然苟果與陸氏無關係者則劉建藩與林修梅等恐無如此大膽也至於四川方面政府所派軍隊近已着着進行吳光新所部已抵夔州而第八師之某某團亦已前往均將向重慶進發以重慶爲各軍集合之點陜西陳樹藩所派軍隊昨亦有行抵某處之報愚前函所謂調停名義之下危機日迫不久且將决裂者今尚仍在危機日迫之時代也因上述之兩大問題乃又影著於臨時參議院愚最近所報告該院召集之令原改定於今明發表（二十一或二十二）今日星期五國務例會之中乃將此項擬定之命令提出討議閣員所對愚等之言皆以命令措詞未妥須再起草爲言實則以所得各處軍報布置皆未就緒如湖南之防範可以無慮吳光新等之軍隊已抵重慶則政府方視爲命令發表之適當時期蓋陸陳唐等對於國會問題始終未表示贊成召集參院之意質言之並非不可贊成召集參院而以三方面希望不能滿足之故命令發表以後將生反響乃意中事政府知其然故亦視召集臨時參院之命令不啻爲對於西南宣戰之旗幟戰事未預備周妥以前此種旗幟固未便輕示於人也今日閣議所决定者大約在下星期一（二十四日）將開一次臨時閣議命令發表與否仍視各種軍報已否準備完全爲斷故二十四日亦未敢必其發表惟政府中人則云根本主張决不變更至彼時或可以發表亦未可知耳湘蜀之風雲旣如此矣謂兩方果稍有悔禍之心乎愚不敢作此妄想也嗚呼危哉 
[湘南一部分獨立之詳報]  
　　劉建藩據永州吳光新回湖北 
　　湖南零陵鎭守使劉建藩宣告獨立事鄂省傳已數日祗以前此傳良佐將入湘時盛傳湘省獨立而卒非實事故此番亦未便驟作報告兹向各方面再三探訪已證明確有此項通電而四川查辦使吳光新氏適又由宜昌折回岳州復由岳於昨專車來鄂與王子春督軍計畫對湘軍事於是此事眞相乃爲大明查劉建藩之任零陵鎭守使係繼望雲亭之後接事距今不過兩旬其任此職原因則由中央前簡傅良佐督湘湘中民黨聞命莫不反對在省垣運動獨立苦爲各方意見不一牽製太甚久而無成以望雲亭雖僻處永州手下兵力固僅十五營步卒然其地扼粤桂通湘要道該二省援湘軍隊方擬由此趨出得此地以爲根據由衡陽而略取長寶亦大足有爲故極力與望接洽要求獨立望氏本北洋系與民黨接近之人觀察大勢知粤軍並無入湘之志桂軍亦僅在邊界觀望徘徊以湘南一隅之守備隊（鎭守使所轄之兵名爲守備隊）而又缺餉乏械外援復不可恃焉能行此大事故堅持不允嗣經民黨再三逼迫暗中竟有圖害望氏之謀望乃藉晋省與譚延闓商議爲名脫然至省辭職而去劉建藩原民黨一分子曾任湘南守備隊區司令於是時遂乘機取得代理鎭守使劉抵任之際正傅氏入湘之時其黨咸聳恿發難劉見駐粤滇軍已中止來湘桂軍亦祗整備而不出發仍未敢驟動現因傅氏自食前言抵任後卽將駐岳北軍陸續調入長沙湘軍莫不憤憤傅氏又以劉不附已坐鎭湘南諸多妨碍到任未幾即改委前次至漢歡迎爲之疏通軍界之水警廳長陳璩章接任該鎭守使湘南各區守備隊聞信以劉係譚前督委任之人業已電告中央今傳氏無故突然改委殊爲不解如任其去職則今後全湘軍官必爲任意撤換遂一面聯電懇請傳氏收回成命一面通電全湘軍界合謀抗拒獨立之導火綫遂伏於此矣民黨乘此機會乃并爲在桂省方面運動使前派之援湘軍逕入桂陽郴州又使湘軍各將領密復劉氏贊成抵抗劉旣得此雙方援助膽氣遂壯故於十九日通電宣布獨立舉湖南所屬衡永郴桂地方之土地人民與中央斷絶關係現衡州所駐軍隊有湘軍第二師之第三旅該旅長李右文聞已奉傅督軍命令率軍向衡陽前進（近傳林虎已率粤軍入湘兹查此說不確）惟劉勢力實不能謂爲薄弱且湘中軍心皆摇摇欲動今後繼起響應者恐大有人是以傳良佐於派李嚴防外特商王子春督軍吳光新司令將現駐岳州已編作援川軍後隊之第二十師之一旅趕急調鎭長沙一面命湘軍二師長陳復初帶兵前往招撫如果不能和平解决即行進剿業令第二十師之一旅爲陳後援藉防其變蓋陳雖力助傳氏傳終以其爲民黨實無處不防制之也一面又商吳光新撤回援川軍隊若干嚴密對待湘軍並請王督軍增兵邊界爲之聲援以便事急徵發吳光新在宜昌本定二十日動身入川得電特折回岳州重將後路各軍分别調度暫顧湘防並因有須與王督磋商之處於二十一日晨乘專車來武昌面商聞將湘事籌畫妥當仍須急馳入川不能在鄂湘間久留今後湘事恐尚有許多變化且看傳良佐之對付手腕如何耳 
[南京快信]  
　　陸軍第十六師師部决定設在浦口第三十一旅駐紥浦口第三十二旅駐紥北京藉作總統衛兵宣衛軍改編第十六師逾額之兵士仍充清室禁衛軍其名稱擬將禁字改作護字 
　　軍署消息蘇省敎育實業兩廳經費經叚總理與財政部長核減辦法聞敎育廳經費每年四萬八千元實業廳經費每年五萬元 
　　公共體育場由敎育欵産籌撥經費添置器械以爲擴充地步 
　　討逆軍賞勲案聞准於國慶前三日以命令發表此間因種種謡言省警廳長王桂林令各署長傳知各巡士每晚至十時如遇形迹可疑者務期認眞盤查以防不測 
　　新任淮揚道尹王曜呈請兼理省長愈紀琦籌解淮揚道屬苗圃開辦經費 
　　財政廳長胡翔林前飭各縣酌留契紙百張現在各縣知事除酌留外餘剩契紙已實行繳還 
　　松滬盧護軍使電請省署保薦本署秘書長杜梅督遞補上海工巡局局長 
　　徐州邳縣公民張鏡如閣承武王仲寅等以該縣知事李時亮貪婪妄爲人地不宜來省告訴齊省長已令徐海道尹段母怠查明具復 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黔省態度之一斑]  
　　字林報九月五日貴陽通訊云各大路及貴陽附近之盜風現仍不息數日前此間槍斃盜匪十名但不足以寒盜麝若上峯果採用嚴峻方法調集軍隊記者知不須多時盜匪當可殲除但若責成縣長勦匪而又不予以充分之軍隊軍械則直荒謬之辦法耳但目前辦法固如是也黔省在表面上忠於中央頃聞滇省已脫離中央關係黔省旣未能與滇决裂故守中立又聞黔省終將取法滇省反對中央記者於此未便發表意見第自辛亥以還黔省舉動莫不唯滇省馬首是瞻也公園刻舉行追悼戴戡大會數日前大雨如注田禾頗有被毁之虞幸近日晴朗故可望豐收此問往來函電均須檢查即路透社所傳之電亦須檢視云 
[國務會議與零陵獨立事]  
　　昨日（二十一）爲國務例會之期上午十時許各部總長到齊照常開議召集臨時參議院問題因最後諮詢滇桂粤三省之覆電尚未到京故暫行擱置其開議之案多爲財政部臨時提出者而各報日昨所載外交部追加預算二十萬一案亦經提出議决最後對於湘省劉建藩等獨立之事亦略有討論至下午一時半始行閉會又一消息云昨日國務例會預定之要案爲召集臨時參議院問題兹確聞昨日已將擬就之令稿提出討論頗有與前次不相符合之處尚須再行討論又以西南方面某項軍事上之計畫尚未周妥故最後决定俟下星期一開一加班閣議再行審查發表 
　　又據英文京報云零陵獨立一事旣有傅良佐之正式報告又有陳復初等之一電是其事已萬確千眞矣零陵之地鄰近桂邊而桂軍援湘之說又久有所聞此事爆發似未可以忽視日昨向各方面探索消息關於此事之所聞彚記如左一政府方面對於零陵之計畫以另行派兵鞭長莫及不如仍以在湘之師攻之傅督來電派李右文剿辦適合此意已去電令其照辦一湖南軍界昨日曾有私電致梁范二總長謂零陵毗連廣西桂軍又逼近湘邊外間謡傳頗有桂粤湘暗中聯絡如辦理此事涉於操切恐致亂事擴大請從事調停免决裂一劉建藩旣聲稱獨立必有通電據某外人所談謂湖南來電劉建藩發布一通電對於現内閣頗多責備對於段總理直以數月來一切政變均醖釀於其力京中未聞此電想係中途扣留也一傅良佐來電對於譚省長延闓語多不滿關於此次零陵之變直以爲事前未必一無所聞又共同通信社十八日長沙電云湖南零陵鎭守使劉建藩湖南第一師之第二旅林修梅及其他各司令連各於十八日宣言自主與段内閣脫離一切關係當即通電黎黃陂馮總統陸巡閱使及其他各省督軍省長查照云云 
[江庸之孫文起訴譚]  
昨日其同通信社記者往訪林宗孟司法總長適林君公忙無暇由江翊雲次長代爲接見雙方之談話要點如下記者問孫文等逮捕命令可實行否江答關於逮捕孫等命令司法部中尚無此議唯檢察總長朱深君擬以獨立之權能直接起訴此說似尚可靠然欲實行起訴非詳細調查非常國會之組織及人員不可大約尚須經過許多時日方能實現此事本在總檢察廳權限之内固母庸提交國務會議通過也記者問復辟犯之判决如何江答雷馮兩逆已交軍事會議審判不歸司法部管轄結果如何無從懸揣至張鎭芳則大理院業已宣告辯論終結不日即可宣告判决其刑量如何則不可得而知記者問政府對於復辟犯之處置未免失之太寛尊意如何江答其屬於陸軍部範圍者非外人所得聞知其屬於司法部者已嚴令檢察廳迅行檢舉唯此事頗不易耳記者問洪憲帝制犯有特赦之說確否江答斷無此事唯彼等咸逍遥於外國勢力之下檢舉甚爲困難記者問起訴孫文及非常國會議員之舉由刑事政策觀之果認爲適當否江答余非政務官無答覆之權能言至此部員來回公事者甚多某記者亦興辭而去前後談話時間祗三十分鐘也 
[鈕傳善有拿辦消息]  
　　前烟酒公賣署長鈕傳善前日爲財政部糾參謂其舞弊營私請拿交法庭審辦據政界傳稱該項命令早晚將下至其獲譴之由則烟酒商業銀行實爲其重要原因之一據聞該行官本五十萬元付過四十三萬元均呈部有案惟商股則不盡確實梁啓超就職後曾派凌文淵徐新六梁文瀾三員前往該行查賬該行總理李盛鐸拒之不納後由部中特下部令謂本部認爲有檢查之必要云云始達調查之目的聞其結果查出無著之欵多至十數萬各委員據實呈覆是以有今日之嚴譴也 
[實業廳用人之資格]  
　　農商部張乾若總長對於各省實業廳用人頗爲注意現擬各廳科員由部派學習員充任並限制廳員之資格於二十日訓令實業廳長云本部用人辦法業經公布在案現在各省實業廳成立伊始用人標準自應特别規定各該廳按照官制額數所用人員應有下列之資格（一）農工商礦各科畢業之有經驗者（二）法政專門科畢業之有經驗者如非以上資格或有實業及行政經驗者得由各該廳長酌量任用仍當申明原由呈部核准但此項人員不得逾定額三分之一本部用意仍以專門人才辦理專門事業庶幾實業日臻發達人才日以蔚起本總長與有榮焉云云 
[東三省交涉之續聞]  
　　韓岸憲兵渡江落水致發重大案件兹聞憲兵敺打船户之時並未著有制服而日人之報告謂其赴黃柏甸子秘密調查胡匪而來肇事之頃輯安縣知事馮守田又未親往彈壓迨日守備隊渡江到縣反偕同警務長等逃往他處躱避以致日隊到縣無人與之接洽果使該縣知事有些外交經驗先將自已警團阻止尚不致傷及人命現在張督軍已知當時詳情即將該知事馮守田撤省聽候查辦並委岔溝門縣佐裴某暫行代理縣事一切緝拿兇犯令其會同省委妥愼辦理一面與日總領事赤塜氏商明謂係地方事件應就近籌商解决開日總領事方面已允歸安東日領事辦理現決定雙方派員調查該事件之眞相及曲直所在仍歸和平解决日本方面之調查員爲義州憲兵隊長米山軍曹中國方面爲東邊道尹公署交涉科長袁家達氏日内即往發生該事件之黃柏甸子調查大約不日即可和平了結也 
錦州事件昨報已述梗概兹又攎錦州報告此事件發生後縣知事警務長陸軍團長及居留錦縣日人均到肇事地點勘驗一切首先買置木棺將寺町氏收殮抬回藥房各回本署分别電禀上峰省長派員來錦調查取具肇事地點一般人證之切結回省禀覆省長日人亦電禀營口及奉天領事以便據情交涉并聞五十六旅旅長汲金繩聞信於十五號由北鎭縣（即二十八師師部）來錦即將閙事之兵士拘押四名並將駐錦騎二連調往他處藉免再生意外此案現移營口交涉尚無結果昨日日領事至軍署與張督會議並與馬署長磋議良久聞即係關於近日所起之交涉辦理錦縣一部分係由榮淑章氏經手辦理輯安一部分係由方梅生氏經手當局以歐戰方殷我與日本誼關唇齒不可啓鼠牙雀角之爭故主早日和平解决也 
　　吉林駐琿緝私隊排長張瑞臣前派緝私兵在凉水泉子分卞拿獲大宗私鹽三千餘觔聞運鹽之韓民數人自來琿後經該排長派兵至西關二道營子某店院内拿獲日人以該犯爲韓民不准私行逮捕且謂非有縣署正式公文不能擅自查拿該兵不得已即將該犯釋放呈明榷運局函請縣署照會日預請將該韓人交出核辦矣 
[山東之軍事消息]  
　　魯省第五師長張樹元昨接北京段總理電召當卽於九月二十一日午前八點半鐘乘坐津浦火車帶領衛隊一連赴京聞此行係商議出兵問題 
　　十九日晨張督軍接中央急電一通略謂粤已出兵侵湘勢將北逼急應迅派大兵預期對付該省軍隊究能提撥若干迅速電覆等情張督軍閱電後立即招集朱子芹馬子貞張樹元等人密開會議約兩句鐘之久始行散去聞已决定由第五師抽調一旅前往 
　　日前軍署會議係欲將本省各路防營改編陸軍籌備一切改編手續並因財政困難暫改營制餉章則仍照防營舊規暫不加薪已議定一切手續候禀呈政府允許即將實行矣 
　　日前平隂縣林知事具禀督軍聲稱駐該縣之軍隊與居民感情不洽日久恐釀出意外變故請求另派軍隊前往換防以釋氷炭軍署接禀後即派委軍事稽察員朱君前往密查原因限速電覆再行核奪 
雲南快信 
雲南此次舉行第三次獨立實出於萬不得已如中央能稍示讓步不毅然以武力對待者則滇省唐督軍素來亦酷愛和平决不肯輕易起事乃俟之旣久中央絶無以誠意商榷之表示且對於川之劉存厚名爲派吳光新查辦實亦另有用意觀最近來電不允滇軍駐川已可見一斑唐督軍於是忿忿不平前此徘徊瞻顧而不肯輕發者今則毅然主張出師其所先編之五混成旅又添練六靖國軍均已先後出發現在駐粤滇軍總司令官葉荃已令其於九月四日由滇乘坐專車率同各員兵起程赴粤矣 
　　昨有四川漢軍統領張某（駐紥寗遠）深憤時局紊亂亦願與滇軍表同意自請爲先鋒並派其高等顧問許志遠來滇爲代表與唐督軍商議一切現在諸事就緒唐督軍深爲嘉許擬將張某所統之漢軍編爲靖國軍第七軍滇省民黨周宗洛趙紳何民岩等亦以擁護共和爲標織擬組織一國民後援會以策進行已於九月二日午後一時就三迤總會開一成立大會討論進行方法到會者人數甚衆 
　　當兹國家多故之時滇省擬辦軍國民敎育以資培殖多數人才日昨軍政兩署議决後特通令蒙自思茅騰越各道尹轉令所屬各縣知事遵照選送其文略云方今時局多故人材需用尤急查本省中學畢業生省定額一百六十名已領有中學畢業文憑年齡在十八歲至二十二歲以内身體强健無痼疾者爲合格考取後分發駐省各補充隊學習俟四個月期滿後由各該隊錄其成續加具考語呈請送入講武學校肄業俾期養成下級軍官之資格惟現值財政困難所有在隊費用除被服用具由公家供給外須由各生按月自備伙食銀四元先期繳納以節經費至各屬邊遠瘴區如有合此資格者尤應廣爲挑送庶水土習服以備異日任用除先就省城及附近滇中各屬考取外蒙屬附近各縣曁臨安曲靖東川楚雄以兩星期爲限騰越並洱兩屬及大理永昌開化昭通等處均以三星期爲限統限電到日一面趕緊挑送一面佈告週知其餘未經指令各屬應由各該道迅飭一律依限趕辦事關考試勿延切切 
[在粤滇軍之出師凖備]  
　　駐粤滇軍前經陳督軍擬照中央原定辦法仍編爲陸軍一師另警衛軍十營餉項由粤省供給即由粤省節制業有成議惟孫中山以軍政府旣已成立不可無軍隊以爲後盾昨特函請張方兩師長到元帥府籌商辦法兹悉孫氏主旨擬改編滇軍爲討伐軍請該師長查核所部現有兵額及缺額人數總共若干列單備閱俾便編配其有情願退伍者即加給軍餉一月護送回籍其願充討伐軍者應趕緊編定使早日成軍準備出發至所有討伐軍餉械一層則自改編之日起一律由軍政府擔任給發並直接由大元帥指揮聞此事已得張方兩師長同意並聞孫中山曁全部職員已遷進士敏土廠辦公所有侍衛軍隊亦已妥爲支配刻下元帥府前并有永豐砲艦停泊以供差遺至府中公務亦經分科辦理計已成立者則爲參謀處秘書處參軍處秘書長章太炎因事出差現委汪精衛暫行代理孫中山又以該廠一帶地當水陸要衝防衛亟宜週密聞昨商請程司令檄飭舞鳳飛鷹兩艦駛入省河駐泊廠前一帶藉資防衛同時孫氏又致陸巡使一電其文云南密陸巡閱使鑒兩粤以我公主倡將士一致决定出師援湘西南局面轉固民國前途有賴矣文正董率義師出師聲討期使國會更生黎公復職從此袍澤可共驂靳相隨西瞻　桂喜慰無已孫文霰 
[周道剛代督後之川狀]  
　　周代督擬俟滇軍將資中退出後即行來省現暫在渝城設立行署辦公聞周前曾來電請將舊督院騰出以便作督軍署劉存厚氏已知會政務廳照辦該廳各科昨開會議以辦事人衆又因擋册繁多且前此遷移費尚未核消僉議仍求指定相當地點并付遷移費即可照辦 
　　周代督近與滇黔軍交涉請先讓出資井兩地滇軍只允讓出資州一時不能并自井而讓之故井地軍隊現仍時去時來似尚無退讓之决心徐孝剛早抵渝確將接第一師師長事重慶鎭守使則有任周駿之說熊克武氏民電京辭重慶鎭守使及師長職業經中央慰留又聞川滇和解之議係單獨停戰此後兩方傾向如何彼此均不過問顧品珍趙又新將來仍須留川羅佩金回坤鳳樓劉雲峯現在瀘不日回豫又聞劉雲峯在青神敗後腿受五子鎗彈因回自井暫住裕商公旋同衛隊往瀘縣劉法坤則已自行取銷第七師旅長名義稱警備總司令有回滇意刻正派隊四處追收捐欵一說謂將任爲第八師長顧品珍亦擬退出資城聞將來滇軍退後令第一師旅長劉湘填防刻劉已准備一切又聞資中滇軍准於九月六號完全退去赴自井暫駐日前自井滇軍紛紛開往瀘州兹悉近日又復開還三十號以來井地日日均到有滇軍各旅店甚爲擁擠似又在積極準備作戰中川事内幕仍未揭明也 
[湘省福祿宫錢商之大激戰]  
　　湘省坡子街之福祿宫本錢商會議銀錢價之公共場所近年有一般奸商操縱滙水預做遠期空盤輸顧之大較前清時之彩票殆又過之而因此起家者亦不少而正當營業之議場乃一變而爲公賭場矣今歲政府爲調查賣買空盤計置滙票登記所於該公所於是各奸商之賭空者遂私赴該公所附近之茶樓或下黎家坡之隨園（小酒館）秘密交易然每日銀錢行情仍必於衆目昭彰之處公共議妥故該公所中仍不寂寞詎日來滙水陡落其囤積現洋及漢票者恨同行中不相扶持當行情發表時或肆口毒詈或勢將用武一種騷擾情形筆難罄述本月十六日已幾揮拳至昨日開議行情時首先發布者即紙洋每百元爲二百六十兩一事有銀行行員某謂如此低 
 
 
 

Page 7

 
 
落商家受損頗巨還須大家維持其實該行當傳督未蒞湘時已囤積漢票及光洋不少實欲因此投機減輕賠累負擔各商又從而和之其資本輕而不敢大賭特賭者則又起而反對彼此爭執儼成敵國最後於唇鎗舌劍中勉强定紙洋每百元爲二百八十六兩光洋爲三百十五兩於是蜂擁而起兩方面椅桌交飛如雪片然從空而下幾於不可收拾其最後解决則準於今日酌將洋價加增以爲城下之盟然十六日在湘潭所破獲之奸商迄今尚未發落不知傅督意旨若何不敢故意加漲而最大多數之正當商人則羣延頸以望傳督之嚴申軍法庶得一掃歷任督長姑息養奸之風云 
[鄂省會决議遷移漢車站]  
　　京漢鐵路前數年漢口紳商卽有請將總站移至歆生路（即循禮門原有一規模窄小之車站）之舉以振與華界商巿京鄂當道亦皆贊成之旋因事中止上年省會常會省議員蕭延章等曾提出京漢車站移至循禮門之建議案交股審查未及議决閉會兹聞十九日開第六次大會由實業股員劉均登台報告審查大智門車站應移至循禮門之理由程國璠贊成之並言鐵路雖歸國有統轄屬於中央然地在湖北裝運往來於湖北本不可不一磋議擬由本會咨請省長轉咨交通部刻即實施惟循禮門似嫌過上當擇適中地點爲是高維昆謂此舉固善惟有不便之處如交通之遷轉建築之煩難胥宜慮及否則中央派員查勘必致發生種種難題且建築車站費用不資此項損失亦宜預等程國璠云損失諒不過一二十萬元若車站遷移後所收利益將不可限量利害相權輕重並衡遷與不遷不待智者而後知至於將來地點竊以愛國花園左近爲合宜此事本爲中央之特權本會旣經提議不得不詳加籌畫以期盡善盡美賀黻冕云此案似不必提起蓋前歲曾有遷移之說始終未達目的本會提議及此本屬要圖在事實上恐難辦到譬如此次咨請省長轉咨交部派員查勘一有人運動阻難則吾人所提議者仍將成爲畫餅如須提出非預先籌畫完善不可否則徒貽口實於人耳池澤民云此事自可向中央爭執如遷移至循禮門公家可獲巨利且循禮門舊有車站不必另建所改者僅一總字耳討論至此多以遷移爲主王代議長遂諮詢全場謂贊成原報告者請起立起立者過半數案乃决定惟程國璠以報告原文欠妥文字與手續均宜修改非有充足理由必難聳動當道之聽議長因請原審查股員修正該股員互相推諉議長卽宣告實業股員不肯負責祇有將原報告付印請諸君合同修正於是議論紛紜卒經指定程國璠賀黻冕二君協同斟酌定稿經公决後再辦文書此案將來不識能有效果否也 
[大兵南下之贛聞]  
　　車船被封之影響 
　　陳督率領重兵來贛自月初起逐日由南潯尃車輸送一次抵省時搬取輜重雜物封車推送甚爲忙碌蓋南昌除東洋車外有一種苦力以推土車乘人載物爲生活近則每日止供軍人驅使堆載物量往往重不能勝或推至中途力盡倒地軍人不諒其力弱往往以鎗柄痛擊車夫爲性命起見皆避匿不敢出然數口嗷嗷又不能一日不作亦可憐已 
　　近來開差調防封雇民船裝載輪船拖帶商民旅客受累亦殊不淺其封船時不論已否裝貨旣被封點卽有貨物亦須抛置岸上商船怕封避匿他方以致商人無船運貨而土貨不能輸出現金卽無從輸入稅收亦因而大減商人以血本所關尤學痛苦現開往吉安饒州等處之小輪亦已停班交通大爲梗塞矣 
　　自十二師陸續來贛出防者封船抵埠者封車其間商賈人民直接間接所受之損害頗爲不據聞昨日一天商賈所遭損失（一）蕪湖引成太莊辦有毛邊千數百元行至黃家渡被兵封住帶回省埠即將紙綑抛下經該商雇人搬起已有落水浸壞者數約二三百元（二）義寗詹姓客商雇有撫船裝載紙張苧蔴布疋等運往吳城解纜時爲兵士瞥見上船將所有貨物抛棄亦被水浸壞價約二百餘元 
　　連日車夫旣經避匿遂改變方法遇有粗人不問誰何卽行拘去勒令代盡擔負義務或有店家貨車遇見亦令將貨卸置街頭令崗警看護俟差畢來推或有鄕間婦女坐車來城者則驅令下車以供軍用因此連日街上不但車子未見即短衣窄袖之人亦甚少也 
[皖省近事]  
　　皖督軍倪嗣冲前因感暑患痢近聞病勢甚惡有增無減所有政務均由裴伯謙代拆代行並聞已舉裴自代未識確否 
　　段芝貴現派員在合肥設局招募新軍一萬五各餘據外間傳說不用以援川即載往歐洲又有謂倪病甚篤業已舉人自代而政府意擬令段招兵常川駐皖備將來萬一之用未知孰確也 
　　長江巡閱副使王廷楨現赴蚌與倪督軍磋商江面防務故日來已較舊加嚴 
　　前次馬統領親派軍隊至司令部收取一營鎗彈當時拿獲奪取鎗械之兵士二十餘名釘鐐收禁現聞各兵士已認供當日謀亂情形並供有某官長指使聞李良臣係一營某　某正目用手鎗擊死馬統領業已電請倪督法辦 
　　前次省垣兵變時曾經倪督電令六安及英霍三縣知事聯防截擊現聞英山縣劉知事電稱安慶潰兵迄無蹤跡惟安武軍六路五營管帶王傳祿緝獲迩兵八十餘名業已請示法辦六英霍三縣現在應否取消聯防請示指遵云云 
　　新任省長黃家傑擬於陽曆十月一號在蚌埠接印後即來省視事因省長印信在蚌故也省長公署現由懷寗縣朱知事派員修葺一新並聞公署左邊尚須建一瞭望台 
[杭州快信]  
　　下月雙十節期軍民兩長昨已會飭警廳轉諭商舖届日縣旗誌慶惟各界發起提燈會一律禁止 
　　十月三日戊祭楊督軍派童保暄（第一師師長）代表主祭以警務處長夏超爲糾儀官第二旅長李緯章錢塘道尹王守恂爲分獻官 
　　孫增大擅拆文廟案諉咎知事愈閙大齊省長將電部請示辦理 
　　新任杭地審廳長勞恭震喧傳於昨日因病出缺確否續報 
　　高審廳長昨委張紹範代理杭地審廳實習推事原有推事吕葆元調充鄞地審廳書記官 
　　鄞縣地方審廳實習推事王芝平資格不合昨奉飭開缺 
　　艮山門及臨平三墩各絲捐分卡昨奉財政廳令飭於下月一號實行裁撤 
　　陸軍軍需學校派送來浙見習生程鵬俞覺民二員經分發第一師見習現已期滿由童師長呈送考績表請加月薪楊督軍昨照章咨部派員會考 
地方通信 
[松江]  
　　鄕民報荒四誌自本月二十至二十三號止鄕民至松江縣署呈報蟲荒者已有楓涇五庫官紹塘小崑山吕蕩錢河等六鄕合松縣全境四分之一致每日縣署中出入報荒鄕民爲多李知事特派收發員每日在大堂上收呈以免鄕人擁擠入内現查松縣境内之受荒最重者爲五庫鄕之東西三保因該鄕蕩田居多地形低窪積水尚滿出蟲較多故全數荒歉者有之祗收十中一二者亦有之此種田畝已劃入官産範圍業已丈量召賣今鄕民突遭荒歉食用俱無焉有餘錢買此田畝故此次蕩田之荒蕪不啻與官産所爲難且該鄕近又傳染瘟畜致鄕民所豢耕牛猪羊大半染疫倒斃鄕人以種田爲生活以耕牛代人工今竟兩敗俱傷已無術維持其生計如仰賴官廳方面呈准減賦並將蕩田繳價一層籲求暫緩尤恐萬難辦至倘若責諸業户減收租額則荒之輕重又非一律減免不均勢必發生衝突故連日官紳方面籌畫此事苦無頭緒而報荒之案尚接踵而來每日人數必有千餘名狀紙必有百餘紙若不施行急速處分呈請省長指示辦法而仍以派員查復爲敷衍一時之策恐非計之得也 
　　知事與站長衝突嘉善孔知事爲調查學務警政及驗收楓涇新開河工等事於前日乘車蒞楓下車後卽在站長室休息該站代理站長孟君因未與孔知事謀面未識其人怪其在辦公室内耽擱入内詢問孔知事以我爲嘉善知事車站爲嘉善管轄豈有不能暫坐之理於是大發雷霆幾起衝突經從有將知事勸出始得無事 
　　警員得奬松江縣警察所領袖警佐那鶴年探訪長張德昭及楓涇警察分所長尹祖鋆在帝制風潮期内佐理前松滬護軍使楊善德佈置地方防務頗資得力事後由楊臚列勞續呈請總統酌給奬勵以資激勸已由總統核准各奬銀色二等奬牌一方於前日頒由盧護軍使轉交各該員祗領 
[蘇州]  
　　省立專門醫校第一届畢業九月二十日蘇州城内省立醫學專門學校舉行第一届畢業式省長特派代表楊君平疆蒞校餘如省議會代表錢君强齊蘇常鎭守使代表彭君丙一第四旅旅長蘇君坤山蘇常道尹警察廳長水上警廳長吳縣知事東吳大學校長葛賚思君省立第二中學校長汪鼎丞君及男女來賓數百人於上午十時開會校長蔡禹門君授憑給奬各長官致訓詞次來賓演說中華民國醫藥學會代表及校友會代表先後致頌詞畢業生代表答詞至午後一時半始散會頗極一時之盛聞此次畢業生共有二十七人兹將其姓名錄下孫其湛王象鍾江鍾濬張懋熙張彭年華熙阜陳宗京顧名瑗周潤民薛錫齡李君惺費學禮楊作朋朱元煇戴克久董荃華汝明顧述堯王倫鼎吕應蒙高孟剛許寶康程翰章唐文蓓章欽言穆子斐周廷偉 
金山 
　　鄕民報告蟲荒金山朱涇鎭附近田問近忽發現一種害稻蟲大與米蟲相似濳伏稻稈中奪食養分禾稻一有此蟲無不枯死現被害者已屬不少農民大起恐慌紛紛向知事公署報荒詹象九知事得報後隨即赴鄕閱勘一面飛報省長請派委來縣勘驗聞三保十七十八兩圖荒象較甚云 
[奉賢]  
　　預備組織習藝所奉賢縣公民張鳳臺等聯合紳富議辦平民習藝所擴充貧民生計籌定開辦費呈請孟縣長開辦孟縣長以該所常年經費無法籌措批令妥議辦法再行核奪旋張等請以全縣罰欵撥充而孟縣長又以罰欵有無不能預决未便先定用途續令另籌辦法於是張等復集各發起人議决於地丁稅項下帶徵附稅若干撥充該所常年經費業已呈由孟縣長核准照辦今日（二十三號）張等特在奉賢城内集議帶徵稅額及其他事宜以便早日舉辦 
　　追紀署期講習會奉賢縣視學朱君於今年夏間假縣立第二高小開署期講習會聘王崇杞張鳳齡浦文貴爲講師每一國民學校選派敎員一人到會聽講共有九十餘人日期三週第一週講各科敎授法第二週講模範敎授第三週聽講員試敎中間另請朱企曾報告日本敎育狀况各巿鄕學務委員演講職業敎育縣署繆科員敎授國語數小時後舉行聚餐會而散 
　　校友會編印雜誌奉賢縣立第一高等小學校友會自本學年起擬逐年刋印雜志一册内容共分十餘項除學校大事記及各種表册由現任職員擔任編制外其他如報告著作雜俎等項校友均可投稿限明年三月杪截止准六月初出版編輯員爲瞿際雲裴純熙朱醒華周昌時等八人 
鎭江 
　　派員考察防務新委兩淮緝私統領劉君以邇來興化鹽城一帶時有鹽梟販運私鹽乘機搶刦雖經通令各營長督飭部下嚴密防緝仍恐布置未妥故於昨日派出稽查員六人分赴高寶興秦東等處分别考察如有防務未周之處據實報告以便令飭重行佈置 
　　師長赴寗會議江蘇李督軍以我國出兵助戰問題業經國務院議决勢在必行約期半載後出發惟因軍官人材難得故已有電徵求各省督軍意見擬召集富於軍事知識之青年將校編成師團再行出發爰於昨日電致駐鎭陸軍十九師楊春圃師長飭其赴寗會議籌商遴選將才出兵助戰等種種計畫聞楊師長擬於明後日乘車赴省云 
　　莊票須貼印花江蘇財政廳胡廳長以錢莊銀號兌換條據係屬財物之憑證自應遵照部令依據銀錢收證貼用印花之例如法貼用現在京兆河南等處業已次第實行昨特令知江蘇印花分處李處長函致鎭江商會總理吳澤民勸令各錢商銀號一體依法貼用 
[揚州]  
　　知事晋省未返江都周知事前奉電晋省禀陳公務現在尚未返揚聞周知事以本月三十日爲李督軍誕辰（李年四十九歲）在寗恭祝后始行遄返一說謂本月二十三日爲周氏六十誕辰藉晋省餘暇在鎭遊覽金焦各山以暢心懷現署中公事均由陳承審暫行代理 
　　巿敎育會議事江都第一區巿敎育會於昨日（二十二）在柳恭開會提議各事如下（一）花果捐（一）索謝知事任内撥用警捐一千二百七十元（一）檢定敎員緩期十日（一）學田（一）會員需納會費每月小洋五角 
[清江]  
　　省校聯合運動之地點江蘇省立學校第四届聯合運動大會業由省署議决在清江浦舉行清鎭小輪現已通行交通殊爲便利而黃河灘南校場地點曠敞均堪適用乃聞省立第三農業第六師範兩校則主張另指地點但尚未確定 
[杭州]  
　　程監督丁憂杭關監督程恩培日前由京返正在辦理移交手續之際忽接其家屬來電程之母氏因病逝世程恩培接電後立向省署呈請給假已蒙核准昨已乘車回籍至新監督接任之期確定於十月一日惟程前監督因在母喪期内不克到署交卸聞各項事宜已面委總務科科長方書紳辦理 
　　戒嚴期中禁開敎育會第一區第六分駐所於昨日函致杭縣敎育會云頃奉警察廳函開查杭縣敎育會明日（二十三）在法政學校開常年大會到會人數甚衆且有因選舉而預備衝突之說值斯戒嚴期内豈容有此妨礙治安之舉業由本廳與衛戍司令部接洽戒嚴期内應暫禁止該會常年大會俟解嚴後再行核准爲此函達即希查辦並迅卽轉諭該會遵照母稍延誤等因奉此相應函達諸希查照 
[安徽]  
　　望江士紳又請勘荒本年望江縣水旱成災經該縣士紳援民國六年停收半賦并頒急賑成案呈請省憲派委會勘詎兩次委員赴縣縣知事均以勘不成災朦委會衛詳報該縣士紳現復具呈省署道署財廳堅求另委履勘藉分虚實 
　　商會贊成監視釐局皖省商務總會昨接北京全國商會聯合會來函略謂釐金積弊甚深所有民國元年議决改釐加稅案迄今未能果行現擬以全國商民意旨呈請政府就各項釐局由就近商會派員監視有無中飽有無擾民在商民祗有監視權并不干預財政利國利民洵莫善於此尊處意見如何即乞表示以便會議進行云云皖商會極端贊成已據情函復矣 
[武昌]  
　　白沙洲江岸大火記十九日午後二時隂雲蔽日北風怒吼江中白浪掀天忽聞白沙洲停泊造紙廠前面之木排失火該排係漢口商界在常德採辦於十八日晚行至白沙洲原擬次日順水下駛詎風大不便開行遂停泊該處擬雇小輪拖帶正在計畫間不料排之前段棚内忽然起火查該排共四叚連繫寛約三丈長約十五丈吃水約二尺五寸浮於水面者約二尺五寸排上堆積杉木木櫃等件詎排之前部棚内因午炊遺火致將篾棚引燃延燒後面木板比時風勢正烈霎時全部延燒濃烟冲霄不可嚮邇警務處消防隊及各善堂洋龍聞警馳至奈該排離岸甚遠水頭不能射及嗣得水警廳消防艦漢防號駛至以五枝水管激水狂噴約一小時火始稍斂繼得楚材江利兩艦二洋龍及水警廳之巡鄂艦駛至上風合力澆救始將火燄澆熄各分頭散去聞該排價值約三萬五千金上面之板木均成焦灰下層上端全行灼枯僅餘最下之一層尚可適用損失約在二萬餘金並延燒附近民船及該排引路之舵船均成灰燼又聞該木牌係胡正泰木牌乃漢陽鸚鵡洲木商之牌因攏漢陽未成始流泊白沙係十八日到者 
雜評一 
[烟酒銀行案（一子）]  
　　練銅案租車案等旣迭起於前而今又有烟酒銀行舞弊案發現於後凡有利可圖之機關無不黑幕重重莫可究詰貪利之一念旣深中於人心而一切營私違法之事遂無所不爲此爲中國之第一怪現象亦爲中國不治之第一大原因也然而考其舉發之故非由於權利上之競爭卽與黨派問題有關從未有一憑除惡去弊之良心爲國家維持法律而出之者每一案之結果恒不能令人滿意而無間言此所以政府之舉動常若雷厲風行而人愈狎而玩之骫法之輩絶不稍有所畏懽乎嗚呼政刑之失也久而人心益無術挽回矣 
[復辟造謡案]  
　　政府擬嚴治復辟造謡之人審實後處以死刑嗚呼此豈治本之道耶前之實行復辟者旣處之如是之寛大而僅傳復辟之謡言者乃處以死刑得母令人議輕重之倒置耶且政府處置實行復辟者之寛大不僅對於造謡復辟者難以應付也卽起訴孫文事亦嘗以此而不敢實行矣夫孫文之組織軍政府未可與復辟同視吾姑勿論惟此後凡有危及政體害及國本之舉政府能不因前之過於寛大而皆有所　躇耶然則政府欲防後來之危險須自重治前之復辟者始矣 
 
 

Page 8

 
 
   
 
 

Page 9

 
 
[真崎洋行專售]  
做麵機器　彈花機器　電汽馬達電燈機器　毛巾機器　發動引擎　織布機器　打繩機器　各種俱全上海北蘇州路一百卅號電話一七三六 
[懷安施醫局聘請陳伯威醫士毒門第一]  
花柳毒莫多於滬上而花柳毒藥之廣告亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昻而失治者尤堪憐憫同人等因于六馬路電車轉角處和興米店東首隔壁五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黃下疳散立止白濁丸均一律平價出售患者幸注意焉遠近多假冒請認明四十二號門牌勿悞 
[賛成人]  
朱葆三　陳潤夫　傅筱庵　朱鑑塘　周金箴　顧馨一　王一亭　丁欽齋　聞蘭亭　錢達三　謝蘅牕　項如松　孫彌卿同啓 
[九造真正血]  
人生百體補血第一鄙人近見市上所售之補血藥内有一種專圖速效得獲盛名無如服者感受藥熱難免有鼻血便血等症發生貽誤非淺心殊惻然因特悉心研究造成一種新藥定名眞正血藥係流質一經入胃全化爲血充乎百骸達乎四體旣無熱毒且無後患茲己趕緊製造定期陰歷九月即可發行並緣普及起見定價從廉小瓶每瓶洋八角每打八元大瓶每瓶一元五角每打十五元且有特别贈品特先披露外埠有願承銷此藥者請即函訂爲荷總發行所上海中法大藥房製造者黃楚九敬啓 
[煤價增漲廣告]  
啓者近因煤價無不日形飛漲推查來源缺少中外咸知輪船水脚之騰貴從來所未聞是以商情窘迫莫可宣言照此營業岌岌可危之勢爲特邀集全體同業切實整頓嗣後價目槪歸統一按時增價而保血本議定八月初十日爲始一例照後價額恐未週知特登申新兩報并西報聲明承蒙賜顧幸乞埀鑒煤價每噸頭號廿四元　三號煤二十元　東京煤廿八元　提漢白三十元　紅煤屑十七元　市寸屑十五元二號廿二元　提烟煤廿五元　山西煤廿七元　漢大子廿五元　烟煤屑十三元　開平屑十六元　上海煤炭商業公會啓 
[急告秋行夏令]  
蓋天氣反常秋令爆發較于夏暑尤爲危險人所致病更易觸受急症若救不得救防不得防偶一衛生失愼良藥無備延醫未及轉瞬生死攸關誰人甘忍坐視本主人體念同胞仁慈濟世不惜重資購就極品細料正道上藥虔製急救時疫痧藥水善治霍亂吐瀉胸膈氣悶四肢發冷絞腸吊脚㿔瘰鼠疫不省人事中寒受暑頭痃目花赤白痢疾凶險惡症效驗極多仿單細載眞有起死回生之功靈驗如神 
[秘製衛生紅雨丹人參百補丸]  
本主人親自督辦泰西各種靈驗西藥揀選各國優美女界化粧各品價廉物美藥目繁多庶不細載惠顧諸君請認明上海英界鄭家木橋第十四號門牌便是天濟大藥房謹佈 
[開設上海法界永安街太安里同豐泰特别改良行棧廣告]  
逕啓者敝行棧專代客商買賣貨物報關納稅水陸轉運安寓客商包送行李代寫船票向蒙各界贊許今爲旅客艱難優待主顧起見將敝行棧力圖改良替客買賣九九扣用報關納稅代客効勞轉運貨物均有定章包送行李從輕面議輪船舟車非常便當凡軍商學各界諸君大同胞請駕臨一試便知言之非謬也　謹將寓客價目列左頭等每位大洋三角五分二等每位大洋三角三等每位大洋二角五分飯金在内特别官房面議本行棧謹啓 
[久年夢遺而得愈]  
夫人之所不能免者病也然病之種類甚夥其最烈而劇者莫如遺洩一症矣其患是症之原因常由於少年早婚或因思念過度終日不置以致心腎不交無夢亦洩見色即流余亦患是症迄今已逾五載求醫服藥百無一靈且身瘦肉消神疲不醒飲食無味竟日沉迷非獨育麟之難得已知性命將不保余自思之病已如此惟聽天而已後蒙舍親王君傅云上海二馬路京都天寳齋藥局特别研究新法化學秘製純陽遺洩必愈丸能治一切夢遺滑洩等病且服之有中流砥柱之力余聞之遂購一料計洋五元按時服之五日始見應驗食而知味精神漸强厥後又購一料隨服隨愈非但遺洩全愈而且身壯力健舊疾巳已除喜出望外余思無德可報特將靈驗實據刊於報端以告患病同胞毌須别求但購是藥必得奇功可獲矣　南灣北栅彭梅卿謹啓 
[上海醫藥學校添招校外生]  
本校因普及醫學起見添招校外生以備有志醫學因職業　身不能到校者及中醫大家欲研究西法者而設本校用通函敎授最新醫學發行校外講義與在校者無異倘有疑義可通函質向本校當即詳細解釋答覆學費不取每學期僅收講義費郵費六元畢業義可來校寔習以資經驗章程附郵即寄校址上海卡德路九十五號洋房同濟醫院 
[仁丹起死回生]  
寰球無二常備神藥 
耑治　●中暑傷寒　●水土不服　●腹痛吐潟　●猝中昏倒　●頭痛目眩　●酒醉船暈　●積痞溜飲　●精神鬰結　食積不消　●時令疫疾 
目眩昏倒其他一切危急諸症即症仁丹眞有起死回生之神効矣 
拯危就安　仁丹係日本醫學大博士秘方配劑貴重葯料其功効萬應萬靈眩暈昏倒並危急 
諸症一粒醒神蘇覺拯危就安以故人生須臾不可離之懹中要藥謹防假冐 
假藥之害不但於衛生大有妨害時有惹起身體之危險可懼仁丹必装有森下博藥房字樣之藥包嚴封發售如有違此者凡是假藥賜購留意爲要 
仁丹　各處所有大小藥房並洋貨舖均行經售賜顧就近購取爲荷總經理上海河南路東亞公司仁丹部 
[萬國九洲第一靈騐耳聾聖品]  
京都天寳齋●謹告同胞●耳聾痼疾●我有神劑●服此立聰●奇驗神藥●包可斷根●另有立止心胃氣痛散服下立刻止痛每瓶一元 
凡患耳聾一症皆因腎水虚損相火上炎或因鬰火傷肝以致耳鳴耳脹耳熱耳痛等病本齋家藏良藥屢蒙官商試驗故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生精液退浮火除邪熱雖十年廿年舊症服丸一料竟獲奇功雖極重久年老聾服此丸二料無不轉聾復聰眞乃第一聖品每盒一元每料六盒洋五元如有兩耳挖損作爛宜用八寳吹耳散無不立愈每瓶七角若有虚言欺人罪我惟天○舖設上海二馬路西鼎新里内京都天寳齋啓 
[江蘇銀行廣告]  
本行開設七載素承各界信用總行設在上海江西路五十一號專收存欵兼做滙兌押滙貼現抵押放欵買賣生金銀及銀行應辦各項格外克巳己優待自有堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設儲蓄處專爲存儲零星欵項凡有銀元一元以上均可存儲活期利息長年四厘六個月年息五厘全年六厘並有特别定期儲蓄存欵亦常年六厘惟利息可分四期每三個月支取一次以資便利倘蒙惠顧本行無不竭誠招待也總行設上海英租界江西路五十一號電話二四五二分行蘇州閶門内德馨里南京城内黑廊大街鎭江風神廟巷無錫竹場巷南通西門關帝廟滙兌處南京下關惠民橋西首徐州東門内蚌埠頭道街堆棧上海蘇州路第四十五至四十六號六十三號門牌無錫瑞豐棧南京黑廊大街淨覺寺内 
[轉聾爲聰]  
僕身在中年氣體充實耳聰目明全無衰象自去秋偶病傷寒醫治無法延轉日深拖至三年始痊而元氣大傷兩耳聾閉聲息全無家人竭聲呼呌纔得領悟一二開方煎服百無一效報上所登治聾丸藥共有數家依次購服亦無影響竊慮若不去此病根則終年以往之歲月徒有形表終爲廢人常悶悶不樂後見上海河南路七號義商彭壽堂藥房耳聾丸仿單云雖十年念年老聾尙可還聰遂堅心購服以試其異法即愈之功用何如因先買雙料一盒依法呑服藥盡而竅開洞然直達一無阻碍則對面交談不比曩時之附耳不聞也惟須先爲注意凝神靜聴則萬無一失若無端相涉雖詞甚明晰亦祗如耳邊一陣風耳不敢間斷即來貴堂續買雙料耳聾丸一大盒依前按服略加分量退居靜室使耳根淸靜以固其氣詎服方半盒而窗外偶語之聲歷歷不爽最奇者新來兩女使竊謀房中衣服隔壁商酌予危坐室中聴得仔仔細細即告諸家人一詢而全體明白自此以後復我原聰不作痴聾之阿家翁矣感謝仙藥用肅蕪函　四明陳日升愈後謹啓　附價大盒四元中盒二元小盒一元雙料加倍新出珠不舛粉與衆不同零買每包三十躉批公道外埠函郵費自理　上海河南路七號義商彭壽堂藥房錄 
[淸快丸]  
居家出外以及四季寒暑不常或水土不服若能時之携葯　淸快丸可免一切外感實衛生之至寳也■淸快丸耑治■時疫惡疾　■腹痛吐瀉　■赤白痢疾　■卒中昏倒■惡心溜飲　■胃脘疼痛　■積滯痞悶　■飲食難消　■山嵐瘴氣■中暑傷害　■水土不服　■船車暈眩 
總發售處　上海日信大藥房各地大藥房洋貨舖均有經售 
[小兒百病無憂]  
本廬虔修小兒百病無憂散又名加味保赤萬應散專治小兒急慢驚風痰涎壅塞嘔吐不乳五疳十積瀉痢諸癎肚大項細大便不利夜啼口爛停食停飲等症每服二三厘加白糖滾水調服病至重不過五厘其效如神眞有起死回生之功本廬虔修此藥贈送親友已經三載凡遇危險之症服之無不著手成春凡育兒之家最宜常備以防不測每瓶藥本須規銀一兩今因濟世減收每瓶大洋一元小瓶洋五角另製外治立地平安小兒瘡癤藥大盒一元小盒五角如無效驗將餘藥退來仍將原洋奉還决不有悞 
上海盆湯弄絲業會館後寗波路口轉角五開間門面崔氏瓣香廬驥雲氏啓 
[請看精華週報第三期]  
外埠函索附郵二分即當寄贈（本埠一分半）精華週報社白社設上海南京路六十九號精華眼鏡公司訂閱全年大洋一元每月一角　眼鏡價目表附載週報 
[化州橘紅寄售]  
余宦遊浙省道出申江帶有平消痰止咳出喘順氣眞賴家園橘紅百餘盒托上海抛球場北首杏林軒寳號代售每盒一元如係假貨包可退換廣東化州李文治啓 
[白濁香甜露]  
此露治五淋白濁眞如仙丹一般靈驗且極香甜可口如溺管十分刺痛小便不出痛苦到要命一服此露立即利水止痛即愈每瓶三角上海抛球場北杏林軒啓 
 
 

Page 10

 
 
本埠新聞 
[宣戰後之海上風雲（四十）]  
　　救濟機關之設置江蘇特派交涉員昨奉外交部訓令略謂准和貝使照稱中德奥立於宣戰地位在華德僑擬請將德國商會房屋給予組織救濟慈善會俾慈善之德人得能行使救濟該會曾聲明祗於戰時時代所設置請爲照准等情查該會是否慈善和平其間德人性質是否爲慈善救濟以及内容如何極應詳爲調查爲特令仰該交涉員詳晰查明具報云云 
　　牯嶺船主之辭退招商局駛行漢口之牯嶺輪船其船主爲德國人聞外交部業已電知薩交涉員卽行轉商招局即日辭退交涉署奉電後已轉商遵辦矣 
　　鎭關德員之辭職浙省楊督軍查得鎭海關查驗洋員格蘭司而脫（譯音）籍隸德國業已辭職填給護照由甬赴滬若該德人暫寓租界候船回國應將其暫居地址查報備核故於前日電由江蘇李督軍電上海縣公署及交涉員等派員迎候妥爲照料 
[停售德州以上之通車票]  
　　直隸洪水爲患津浦鐵路北段軌道被水衝毁故由浦口往北之火車祇能開至山東之德州爲止昨日滬寗滬杭甬兩路所售搭乘北方鐵路之通車票如往德州以上者一律暫行停售已由該兩路車務總督發貼布告俾衆周知 
[輕質銅元係屬私鑄]  
　　淞滬警察廳長徐國樑接江蘇省長公署訓令云據南京造幣分廠長宋發祥呈稱九月七日奉鈞署令開據淞滬警察廳長徐國樑郵呈稱近有一種銅元面鐫交叉兩旗上下有中華民國當十銅元八字背嵌嘉禾一枝四圍並鐫英文外形與各省所鑄銅幣略似惟文字不同重量亦減且較現行銅幣差薄每與現行銅幣攫雜行使現在外問傳說係某國人僞造圖利商界相率停用影響巿面關係治安廳長以此項銅元應否准與流通先以辨别官私爲斷兹特檢呈五枚乞交造幣廠驗明日否官造抑係僞物迅賜示遵等情並附銅元五枚前來合行令發該廠長仰即查照驗明究竟官造私造尅日詳細具復以憑核飭遵照切切此令等因並發銅元五枚到廠奉此查此案前月二十八日准駐滬交涉員函詢前由並寄異樣銅幣五枚前來當以本廠於四年十月間銅廠奉飭停鑄以後南方商埠久未發售銅元且查本廠光復初年所鑄係開國紀念銅幣檢取庫中存幣與來幣互相平驗花紋字樣旣不相符成色重量亦復逈異諒係私鑄混雜等情函復在案奉令前因此項銅元飭庫平較一錢五六分不等質甚輕薄恐係私鑄居多至别省所鑄銅元本廠無從稽考但按法定成分而論相差甚鉅其非官造亦足證明除將奉發銅元存儲備考外理合呈復鑒核轉飭遵照等情據此除指令外合行訓令該廳長仰卽知照此令 
[産業過户之新定辦法]  
上海縣知事接江蘇財政廳訓令云案查田房契稅爲國稅收入大宗疊奉財政部文電交催飭令認眞整頓期裕稅收等因早經本廳擬具整頓章程通頒各縣遵守並令切實遵辦在案兹聞該縣民問積習多有重單而不重契之弊凡遇買典轉移祗由出賣人將所執田單又名執業單並私立推圖交由承買者執掌承買人即將此單與推圖送縣過户便可作爲管業之憑證雖另立有契據恒視爲無足重輕隱不投稅殊於契稅收入大有妨礙查此項田單係於前清洪楊亂後因民間産業契據大半遺失是以發給此單以爲完糧管業之根據但祗能對於原業主發生效力一經轉賣應即照章將另立契據連同縣給推收證持赴縣署分别投稅過户憑契管業前項田單祇能比例原業主之老契該縣民間誤認此單有永遠遞轉管業之效用實屬大相背謬兹由本廳撰就佈告一百張隨令印發該知事查收卽日發貼通衢務令將未稅之契依限投稅嗣後凡遇過户者應查照定章須持有契據及縣給推收證驗明契據已否投稅如已投稅即照證過户否則須令稅訖方予照過如僅持田單糧串及人民私立之推圖字據呈請過户者一概拒絶執行倘有不肖册書私自過户應卽照章罰辦用資整頓俾裕稅源爲此訓令該知事遵照諭飭契稅處及推收所切實遵照辦理萬勿違誤切切仍將收到佈告日期及實貼處所錄摺報查此令 
　　附江蘇財政廳佈告爲布告事照得田房契稅爲國稅收入大宗（中與令文同從略）該縣民間誤認此單有永遠遞轉管業之效用實屬大相背謬爲此布告仰該邑居民人等一體知悉凡係從前買産僅憑田單及私立推圖過户之户而未將所立契據赴縣投稅者應自佈告之日起限三個月内一律赴縣投稅寛其旣往免予科罰倘再逾限不稅則是有心隱匿一經查出或被告發定即照章罰辦决不寛貸以後遇有買賣産業務須遵照定章檢同契據及推收證赴縣分别過户投稅不得僅憑田單與私立推圖字據過户並即遵照母違此布 
[敎員控告警察廳長之呈文]  
　　小學敎員張海雲因被淞滬警廳長徐國樑毆辱心不甘服赴寗呈請李督軍秉公查辦已誌前報兹將原呈錄下呈爲滬警廳長徐國樑瀆職枉法肆威横毆籲求按法傳訊以維法律事竊文瀚世居上海於前年賃居大東門如意里後進與淞滬警廳長卽徐國樑之寵妾庽所比鄰其晒台相對窗口時遭徐之婢僕以竹竿戲弄毁物以其勢熖熏天辱不言已非一日不料本年七月九日晚間十時敎員方外自歸家突有一區三分署警察領同護衛公館貼身巡警多名蜂擁突入將敎員横拖倒拽至區未幾團解總廳該廳長不問情由親自拳足交加衛警十餘人百般蜂毆不獨遍體鱗傷血染衣衫且登時暈絶至押所始復蘇醒中外古今未有如徐國樑身爲廳長寵妾行兇毆辱斯文一至於此因之心難甘服即於七月十二日將事實狀訴上海地方檢察廳驗傷當荷飭吏檢騐氣已短促傷痕屬實並將血衣驗明惟因徐國樑有陸軍中將等銜由賀檢察官面諭須歸陸軍執法範圍竊查新刑律一四四條職官尚不得凌虐被告及嫌疑人等之行爲堂堂廳長竟以婢妾細故加害人民若是昏昧藐法達於極點縱使其個人威權即就陸軍刑事條例第六十四條濫用職權亦無倖逃法網之理否則上行下效巡警殺人警廳竟成淵藪民不聊生伊胡底止爲將横毆事實並粘呈檢廳狀稿批示一併呈電叩求大督軍俯賜恩准秉公執法迅予傳提被告交付執法長澈底訊究以伸寃抑而儆官邪不勝迫切待命之至 
[美領退還庚子賠欵]  
　　交涉公署昨接駐滬美總領事來函謂敝國退還庚子賠欵計七八九三月六萬餘兩相應將銀票附上卽希查收掣給收照云云薩交涉員以此欵應由何行滙部昨卽電詢外交部請速核示俾便滙解 
[西南半城緊急戒嚴]  
　　本埠連日戒嚴毫未鬆懈乃昨日（二十四號）軍警各機關又奉上海防守司令部緊急戒嚴命令並頌發臨時口令西南半城高昌廟兵工廠以至龍華一帶各要隘防禦線内凡非在公人員於下午六時起斷絶交通云 
[閩省續招新兵過滬]  
　　閩省李督軍近以省防緊要添招新兵一混成旅業已派員前往天津一帶陸續招募除已招得二百餘名先經送閩編練外前日又有新招之兵約二百人續來滬上因無駐宿之地由松滬護軍使諭令暫在滬軍營對面操場内搭蓋帳篷十四棚以便駐宿一俟閩省商輪到埠卽當起程赴閩 
[再誌截刦金條之破獲]  
　　閘北五區二分所署員牛玉麟破獲行刦南京路大豐永金舖金條案内要犯陳金川陸會堂等已兩誌本報兹悉此案之破先由該分所巡長姜春崧于宗廉巡警楊福田盧鶴年等於二十一號傍晚時在虬江路檢查行人見婦人陳張氏形色慌張詰其姓名住址對答支吾帶回所内經牛署員詳細訊問該氏供稱伊夫陳金川現在某酒店爲夥牛君察其言語吞吐面露恐慌之色知必有故遂親率長警帶同該氏至某酒店查詢遇其素識之張二郎詰問陳金川何在張稱不知遂一併帶回覆訊始據張二郎供出陳等犯案情事並由該氏供認其夫匿居虬江橋東新餘里二十三號門牌樓上牛君復率長警帶同張二郎前往拘捕樓下所住之日本人初不允許登樓經牛君述明來意該日人遂不阻撓牛君即囑張二郎上樓叩陳臥室之門陳聞聲開門牛君遂率長警一擁而入將陳獲住於枕畔搜出手鎗一支鎗珠七粒獲案後詳細研鞫供出若居义袋角恒通路恒通里一弄第三家之陸會堂一名並在逃同黨七人及何人携有手鎗何人在場動手所得金條如何分派等情一一供明不諱於是牛君派警將陸會堂續獲併解淞滬警廳訊辦聞陸尚犯有浦東刦案數起云 
　　又聞英美總巡麥高雲因南巿閘北兩處警署拿獲搶刦南京路大豐永金舖金條七百兩之男女盜匪四名搜出手鎗子彈及原贓金條一根已解送淞滬警察廳訊辦昨特選派中西包探傳知失主擬卽帶同交保出外之汽車夫劉炳榮偕往該所辨認各匪面貌並禀請公共公廨備具公文以便提回歸案訊辦 
　　另一訪函云一區三分駐所崗警前在小南門外拘獲形跡可疑之甲乙二犯抄出手巾包内赤金一塊約重六七十兩押送警所由宋警佐研訊疑與大豐永被刦金條一案有關送往警廳請爲訊辦在案兹由公共總巡捕房麥總巡於前日（星期日）午後飭派中西探目乘坐汽車同往警廳詢問眞相當由司法科員述明此案已經研訊似與大豐永無關該探等仍坐原車而返並聞此案已由司法科長提案審訊據該犯等供稱此金係由某丙等起意至某紳家竊來丙等現匿某處等語判將該犯等分别收押一面飭派探警按址往拿昨日午後已將丙等三犯續獲解廳發科訊懲 
[緝私船長解禾質訊]  
　　兩浙緝私分統趙廷玉近接嘉湖總司令童保暄來函以嘉善天凝莊同德典被刦一案現已緝獲盜犯張少元一句因其共詞牽涉鹽捕營第一隊船長張海清有通匪情事請即轉令該船長來禾候質等因當經趙分統令由第二營飭傳去後兹經該營長魏焯文查得天凝莊案内之盜贓係由船長張海清購線在浦東地方截獲匪船二艘得以起獲惟當時盜匪甚衆拒敵逃逸故未緝獲今該盜張少元於獲案之後指供該船長通匪顯係挾嫌誑供但案關牽涉官弁無論虚實自應歸案質訊以昭折服故已於昨日將該船長張海清送交趙分統請卽率同前往嘉湖總司令部聽候質證 
[爭攬渡客之衝突]  
　　浦江内八長渡各渡船定章每大船載二十人小船十五人每客渡資五文不准額外多索亦不准他項船隻爭攬渡客詎邇來各種划船及淮陽帮盪槳船時在各碼頭兜攬渡客以致與八長渡渡船迭起衝突曾經淞滬警察廳水巡隊長特派水警在各處碼頭彈壓近又經徐警廳長會同工巡捐局朱局長出示諭禁在案詎此風仍未稍息昨晨又有老白渡碼頭划船户男女五六十人在浦東西兩岸守候攔奪渡客各渡船夫向之理論遂起衝突兩造均受傷警廳所發布告亦被毁壞嗣由浦東第三區一分駐所警察會同水巡隊前往兜拿將爲首行兇之江北人王小和子金德興及混名小瞎子之某甲毛和尚等六人並受傷之渡船夫頭陳坤寶船夫楊富全等父子三人一併帶所連同被毁布告申解警廳司法科訊究聞該處渡船因船櫓已毁失過半故昨日停止駕駛云 
[路政行文以切實簡明爲主]  
　　滬甯滬杭甬路局奉交通部令開立言之道無貴冗長故善於文者言簡而意賅辭達而理舉鐵路行政利於敏速尤與其他官署不同稍一遷延事機已逝行文之時繁不如簡有不如無往者路局襲官場之積習凡有公牘爭尚詞章在他人可以數語了之者乃或動輙敷衍至數百言使閱者生厭而不終聞者茫然而不解又如明明可以電報速遞者必以公函易之明明可以面談或電話達意者則必以電報代之在其初不過力求愼重循例而行而時問耗失使當事者疲其精力更無餘晷以及他事之籌畫甚可惜也是故爲鐵路行政計公牘雖不可無而多一文不若少一文多一字不若少一字近來各路往來公牘往往反覆重查累千百言冗贅莫甚而草擬電報者尤鮮講求大都騰字衍詞可省至三分之二各局長對於此等末節向不注意遂使司文牘者以多爲能習成風氣公文之積壓延緩未必不由於此自今以始凡各路呈部文牘務以切實簡明力求迅捷爲主如事在急行而必須備案者先用電報電話請示或傳達而後補具公文各局長之對於部與各處長之對於局均應照此辦其爲路章或成例所規定者即可無容請示逕田各局長裁奪施行事竣呈部備案以期敏速爲此令仰各該局長遵照辦理 
[殖邊銀行遺失漢冶萍股票]  
　　上海殖邊銀行存有農商部户名漢冶萍公司普字第三千七百五十七號六百股股票一紙計面額三萬圓遺失無着業經登報聲明作廢並向該公司掛失一面函致交涉署請爲存案交涉署復以此事應先由銀行報部核准然後轉知備案云 
[推銷印花稅證之籌議]  
　　江蘇印花稅分處會辦郭詩煇因推銷印花稅並調查現在銷額及今届五月迄今銷稅阻滯原因特來滬上與南北商會正副會長接洽磋商此後擔任推銷稅證辦法到滬後先與上海縣知事沈寶昌督查委員李堯欽籌議推銷之法僉謂非另組銷稅機關實力推行恐難收效故於昨日特假滬北某西餐館設筵邀請南北商會正副會長曁各商董等聚讌以便討諭推廣銷稅方法 
[青年會商業夜校之休業式]  
　　前晚（二十二號）八時青年會商業夜校舉行夏季休業禮來賓約五百餘人首由全體學生唱中華國歌次校長卓　詩君宣布開會宗旨及報告秋季進行方針繼因秩序單所列慕　　君有要務不克蒞會特請該會總理曹雪賡君代致勗詞大旨謂今日之青年即將來國家之主人故須努力豫備庶他日無論在　南工學各界可爲我中國爭勝利云云所說皆至理名言聽者鼓掌如雷次給發奬憑及奬牌再次紥目打字競爭由敎員卓　昌君在旁爲之說明成績頗多可觀末映歐洲戰爭影片及活動電戲等至鐘鳴十下散會兹將各科畢業及得奬牌奬單者姓氏錄左（英文初等科畢業者）劉樹棠袁貞耀李榮（打字科畢業）胡慶萃（得銀牌者）國文科陳世俊英文科張增澍汪家謹鄭漢由朱保兹張光華畢雲程陳慕陶張佐漢江華卿（得奬　者）簿記科季大義唐敦伯打字科張乃祺國文科董翔雲英文科　友方劉樹棠孫春生袁懋藩程珩容會嗚葉景華沈斯美何趙龍孟志羣金燡民 
[寰球中國學生會之徵求會]  
　　寰球中國學生會近復組織徵求會員團於昨日午刻假座一品香開會宴叙共到三十餘人宴畢由余日章君演說謂本會全係中國人所組織每年經費旣無基本又無官欵所賴以維持者皆吾熱心同志之會費曁特捐兩項蓋凡爲今日之國民不必問國家之政治如何先觀社會事業之能力如何社會事業辦有成效則輔佐國家自必良善本會目的以改良社會爲職志請諸君借本會作一模範試驗地可乎本會成立迄今歡美人無不知爲中國人自組未營假手外人本會之存在亦諸君之榮即國家之榮也若不然則五分鐘之熱度不又騰笑外邦乎故行事勿徒托空言必以實行爲貴此次徵求惟願各同志協力進行務期達到目的行見衆志成城必能如吾之預祝云詞畢屢衆公推朱少屏君爲團長一時鼓掌不已復由余君宣布徵求規則繼以鍾拱辰博士及張默君君之演說勉勵至再語語動人在座者無不爲之首肯預計此次徵求分數當可倍多於前也會畢散席已鐘鳴四下矣 
[上海公學之競進]  
　　白克路上海公學開學以來已將數旬該校校長楊德鈞規定每逢星期六日開演講會一次敦請名流演講道德及各種科學問題並於校内組織體育會國樂會英語練習會演說練習會等體育會分器械技擊足球三部由陳漢卿唐豪錢文蔚三人分任敎練英語練習會由校長主幹演說練習會由金驥臣林禹川二人主幹國樂會則另聘音樂專家史文欽敎授除如書畫競爭會等不日亦將成立 
[平民義學週年紀念會]  
　　北四川路平民義學開辦已届一年前日（二十三號）假座北四川路廣肇義學堂舉行周年紀念會主席林　威首請來賓陳恨人丁湘田等相繼演說次敎員梁啓華譚子欣陳蘇悟等演說後由男校長蘇愛南女校長鄭卓文分述男女校一年經過情形并由學生劉健行朗誦英文中華學校學生盧溪源致祝詞學生郭慧珍致答詞乃散會 
[幗英女校之擴張]  
　　北四川路公益坊粤僑私立幗英女學校自去歲開辦以來成續甚優學生亦甚發達該校工藝科上學期係由競進女校敎師汪彤女士兼任女士前畢業於廣州女子師範學校歷執各女佼敎鞭富有經驗故自兼任該校敎席以來學生進步甚速現該校以來學者衆又添聘汪女士之母校（卽廣州女子師範）敎師許靜女士分任敎授工藝各門現又附設婦女半日工藝一科專授家常日用之各種手藝每月收費二元不限省籍隨時可以入學 
[小學校之學藝會]  
　　法租界愷自邇路中華高等小學校訂於二十六日（星期三）下午四時開學藝會并請新劇家錢化佛君特演魔術以助餘興届時各界均可往觀無須入場劵 
[機務總管之補實]  
　　滬寗滬杭甬鐵路機務總管芬慈代理期滿業經任局長呈奉交通部核准補實爾路機務總管自五年一月分起訂立三年合同至七年十二月底止聞芬慈係機務專門人才兼任兩路機務總管頗爲稱職云 
[飭查巡長之有軍官資格者]  
 
 
 

Page 11

 
 
淞滬警察廳昨飭各區所隊文云案奉江蘇齊省長快郵代電飭將所屬各警區一二等巡長有無充當陸軍官長及有文憑者仰即查明開單呈復等因奉此除分行外會亟令仰該署所隊遵照迅將所屬一二等巡長有無曾充陸軍官長及有畢業文憑者查明呈復以便核轉 
[委任全路督操員]  
　　滬寗鐵路全路督操員曾昭棟奉京漢路局來電調充該路警官業經任局長核准飭赴調任所遺全路督操員一缺聞已遴委焦理慶接充日内即須到差 
[閘北二段救火會歡迎新職員]  
　　昨日爲閘北二叚救火會歡迎會長職董之期下午二時開會除名譽會長謝蘅牕因事離滬不克與會外如會長陶子敢陳炳謙寶耀庭職董朱榜生鄧雨農徐乾麟陳維翰戴運來陳賢卿等先後蒞止首由隊長徐少棠代表歡迎辭繼由會長答辭旋又討論進行方法並攝影以誌紀念散會時已鐘鳴五下矣 
[花衣巿况之調查]  
　　上星期花衣銷場頗爲活動各紗廠收進者爲數不少其中火機花銷數尤多本花通州花等次之巿價甚爲平定比之前一星期略跌五六錢兹日商三井安部及内外紗廠辦進雲龍益泰花廠火機花一萬餘包及本花五千包怡和紗廠收進通州花五千包德大振新等廠收進火機本花餘姚等花約有三萬包大都係陽暦十月十一月交清南北巿各花行收進約有三十餘萬斤每擔收價較前又跌五角云 
[米行不復借斛]  
　　本埠南北巿米業因近來行家到船斛米往往借用他行斛子以致客人誤會不向斛米之家結賬反至借斛之行收欵彼此時起糾葛該業董張樂君有鑒於此擬乘今届秋季較斛之期設法整頓特於昨日邀集南北巿全體同業在仁榖公所開會籌議到會之行計共一百十餘家於午後三時開會首由張業董宣布開會宗旨請各同業自本届較斛之日起嗣後不許將斛借出倘他行有强借情事速報公所議罰請爲討論云云卽經該同業公議以張董所提整頓辦法有益同業均一致贊成簽字照辦至散會時已鐘鳴五下矣 
[押追地保欠繳之房捐]  
　　滬城四舖地甲周慶生因拖欠經收房捐洋四五百元延不繳縣經縣署一再嚴催置若罔聞前日由沈知事飭吏將周提案收押限繳 
[私鑄小洋案不服判斷]  
　　前在縣西街一百七十六號門牌内私鑄僞質小洋之范阿毛因被吳金榮向之稱貸不允報告巡警將范拘獲抄出私鑄模型與僞質小洋八十一角及一切烟酒證等連吳併送地方廳范卽改名趙根生嗣經訊明兩罪俱發判趙根生監禁五年又二個月吳監禁五年在案兹悉該兩人均不服判斷昨由各該家屬延請律師卽日提出理由到廳聲請上訴 
[驗收新造審檢廳工程]  
　　小西門外王家闕路新造上海地方審檢廳工程早經告竣惟看守所房屋尚未竣工兹由工頭先將廳基房屋照單點交經袁林兩廳長據情申詳蘇州高等廳派委陳劍秋於前日來申昨日會晤袁林兩君同詣新廳驗收工程畢即由林君飭派法警三名在彼輪值照料 
[游戲場補助慈善經費]  
　　英租界泗涇路中國救濟婦孺會因近來拐案日多留養愈衆經費不無竭蹶是以商由新世界主任於昨日起至十四日止開兹善燈會一星期所得游資以一半撥充該會經費以資補助並由會紥成各種燈彩繪畫拐匪現形記使人觸目驚心並將自被拐之時起至破獲懲辦止原原本本編成淺說粘貼各紙燈上尚有音樂跳舞留養院出品成績燈景台閣十餘架及種種游戲昨爲開幕第一日遊客甚衆門前售劵聞有五六千張之多云 
[指控攫取烟具之不實]  
　　新閘一千四百五十一號門牌紹興人魏柏州信妻王氏指控探夥趙家桂陸鼎根妄指開設烟間攫取烟鎗一支請爲追究昨由捕房將趙陸二人拘解公共公廨經中西官訊供不實判令將案註銷被告開釋 
[冒名騙洋之懲治]  
　　裕昌洋行用人王孝華控車夫顧明郎冒名向伊友騙取洋一百元逃逸昨由捕房將顧拘解公共公廨經中西官訊實判顧押西牢九月以儆 
[被訴人傳案交保]  
　　英商生昌裕何福等在公共公廨呈控羅遜之不付票銀二千兩又英商愛爾德林祝眉等控談國華等地皮糾葛又丹商寶隆洋行控王賢祺定貨不出欠銀四百兩等案業經捕房將被告各人傅至公共公廨請示中西官諭令分别交保候訊 
[混用鉛質小洋]  
　　閩人陳阿來前日午後持鉛質小洋至福建路七百零三號門牌某烟紙店混用被店夥沈東生察出鳴捕拘入捕房昨解公共公廨經中西官訊供不諱判陳押西西牢半年僞小洋銷燬 
[船隻稅准予減繳]  
　　承辦浦江船隻稅之商人談桂香因近來船隻衡少收稅減色與認繳捐額相差甚鉅勢難支持迭次具呈工巡捐局請滅捐額未奉准行嗣又呈請縣商會轉禀松滬護軍使滬海道尹江蘇省長等請爲體恤酌量減稅業奉批令該會相度情形准予酌減故朱局長現已令飭該商按月祗須繳稅二千八百元惟須預繳稅欵三個月存局後不得扣抵至月繳之欵限定每月十號指繳不准逾延 
[宰賣瘟斃猪隻]  
　　淞滬警察廳偵緝隊士陳繼賢昨日午後在南碼頭查見販猪人姚士棠王阿林等將瘟斃猪隻宰割混賣以其有違警章立卽扣住人證偕同崗警帶入一分駐所問明屬實飭卽申解警廳司法科訊究 
[捕房注意騙案]  
　　紹興人陸春生（即樂春生又名吟嘯）曾與在逃同黨數人在浙江路三百五十一號門牌虚設裕盛字號及五豐雜糧號華通碾米廠並在漢口路三百三十八號門牌開設久成錢莊濫出本票先後騙取各户貨欵及掛紅銀三千餘元並圖騙青雲齋紙號值銀一百十五兩之連四紙被該號夥裘正坤察悉報告老閘捕房飭探將陸拘解公共公廨訊供收押在案兹悉捕房對於此案非常注意除派捕至該錢莊看守並通告各商號概勿收用久成錢莊所出銀票外昨又派探將陸解廨請爲復訊被騙各户均投案請追經關讞員會同英卓副領事向陸略訊數語判仍帶回捕房候另行訂期研訊 
[革探爲拆梢領袖]  
　　住居閘北談家橋之談根根因其友張錦春在三元絲廠前調戲女工經四區姚警正判令鎖示廠前談邀同多人前往探望被警拘獲一併銷於廠前示衆旋有婦人朱楊氏經過該處向巡警報稱日前曾被談糾衆來家搶去金圈一副前日又有該處鄕民報區控談平日在鄕魚肉良善等種種劣跡姚君卽派巡長高雲龍往查昨據禀覆有已革偵探諸伯秀爲談等領袖專以拆梢打架敲詐鄕民爲事受其害者已有多人等語姚君即飭探警緝拿解辦 
[匪徒攔刦銀鐲]  
　　匪徒金光明昨在美租界吳淞路攔刼王新發家女孩王根妹手臂上銀鐲一副圖逃由王鳴捕到來追獲人贓帶入捕房押候解送公堂請辦 
[匪徒藉端攔刦]  
　　前晚九時有名陳選清者行經鄭家木橋被甲乙丙三匪攔住謂陳身帶禁品硬行搜檢陳即任彼所爲甲等搜檢無着乘間將陳身畔所帶之洋數元搶去陳即尾追至福建路日新里七百二十號見甲乙等入内陳遂報告新閘捕房當派中西探前往該屋見係賭窟若輩已聞風逃遁祇將賭具帶回捕房並查得該賭窟係著名賭棍阿林所設候禀請公堂傳案訊奪 
[過犯復來圖竊]  
　　吳阿福前因犯案驅逐出境今復至租界圖竊由探查獲昨解公共公廨經中西官研訊屬實以吳屢戒不悛判押西牢五年期滿永遠逐出租界 
[摸竊日婦皮夾]  
　　剪綹賊清江人吕小三子昨在吳淞路某號電車内摸竊日本婦人身畔儲有銀洋之皮夾被日婦告知七百八十號巡捕將吕拘入捕房押候解廨請究 
[巡邏警察查獲竊贓]  
　　浦東三區警署巡邏警陳玉祺等前夜三時許出外巡邏行經隆茂棧地方見有四人肩負重物形跡可疑上前盤詰若輩即棄物逸去旋經檢查該物係船上所用之油布篷大小四張知係竊贓當即帶回區内報告解警正卽於昨日出示招領 
[姦佔案附帶私訴]  
　　浦東洋涇鎭東栅口王永盛雜貨店主王裕堂前在地方檢察廳禀控施兆麒姦佔伊妻朱氏並捲去衣飾銀洋曾由該廳將施與該氏拘案訊明起訴審判廳判决施兆麒監禁三個月王朱氏監禁二個月已經該廳送監執行兹悉王裕堂起訴時尚附帶私訴奉諭着投審廳民庭起訴是以前日王裕堂復投審廳訴追捲去洋二百五十元經該廳核准聽候訊判 
[警廳招領江北女孩]  
　　淞滬警察廳於九月二十四日發貼傳單云爲招領事據二區警察署解送迷路女孩張招弟一口到廳訊據供稱年十三歲江北人在絲廠作工公公張餘二拉黃包車爲業住在老閘橋一百間地方草极内娘家姓卞住在老閘橋二十五間地方草棚内娘家伯伯也是拉黃包車媽媽拾棉花我因被公公責打一時逃出以致迷路等語當經飭探領尋無着除將該女孩送堂留養外爲此傳單招領仰該女孩家屬來廳認領可也此傳 
[派警協拿拐婦]  
　　新閘捕房九十八號西探昨至閘疵四區一分所報稱有拐婦張章氏匿居一百間地方請爲派警協拿當經趙署員派警協同該探前往將張章氏拘獲交來探帶回歸案訊辦 
[拐賣女子之控訴]  
　　住居重慶路四百二十一號門牌之王祝氏控女子戴巧珍與在逃同黨串拐伊女根弟帶往東三省販賣等情昨由包探將戴巧珍拘解公共公廨經中西官研訊一過判戴女押候補提人證到案再訊 
[渡夫毆傷渡客]  
　　浦東董家渡渡夫頭趙和尚等前曾聯合南碼頭各渡夫頭朦禀工巡捐局請求加價經各鄕民反對公呈朱局長飭將佈告取銷仍照原訂渡資每人收錢五文不得額外需索在案詎該渡夫頭趙和尚陽奉隂違仍按客收取渡資十文前日有鄕民吕阿發由董家渡渡浦因出渡資五文致被趙和尚之子祥林及船夥多人將吕扭住兇毆嗣經同船渡客代墊五文始行了事現吕阿發被毆受傷心不甘服故已於昨日赴地方檢察廳呈訴請求提究 
[婦人虧欠房租]  
　　老通源收租人昨至法公堂控稱房客朱王氏虧欠租洋四十四元延約不付故此扭案求請訊追詰之王氏供稱現正向親成　借尚未完全故未繳付請寛限措繳判王氏退去限三天内如數繳清 
[趁電車不付車資]  
　　甬人王阿林昨在吳淞路乘坐九十八號電車後面之六號拖車不給車資經二十八號查票之高麗人查見向補車資不允當被鳴捕拘入美捕房捕頭飭王存洋二十元保出聽候公堂請訊 
[火柴振動爆發]  
　　昨日傍晚六鐘半時有榻車一輛滿載煤油五十箱又有紅頭火柴一臬行至法新租界霞飛路維爾蒙路轉角詎上載紅頭火柴振動突然爆裂火燄四竄幸救火會近在咫尺即驅皮帶車到場撲滅旋由嵩山路捕房捕頭飭探陳之林將車夫某甲拘入捕房聽候核奪 
[糞穢抛入米内]  
　　米店主孫英紹至法公堂控稱本年春間由陳阿杜之胞弟前來陸續交易白米當被虧欠洋三十餘元向索延約不付日前商人又往索取詎陳阿杜非但不付反敢携糞一罐至商人店中投入米内以致不能售賣請求訊究並請追償損失詰之陳阿杜供此洋係胞弟所欠因原告時來吵閙故一時氣憤將糞投入米内今已自知不合求宥中西官判陳押七天　賠損失洋十元無洋改押十天以儆 
[船商控告經理之省批]  
江蘇省長公署批上海船商高兆源等呈爲假公歛錢具保壟斷環求令廳覈局准予取消公所保結名義由商自行投報以蘇商困由據呈該商同業公所之經理陳權把持需索假公濟私致令便商之舉轉成病商如果屬實亟應查究嚴禁至所請完納船捐由船商自行覔保領取旗照免致公所具保壟斷等情與原案有無窒碍此外有無妥善取締方法應候令行財政廳督飭吳淞沙船稽徵局查明核議呈復察辦此批 
[法公廨開訊民事]  
　　法租界會審公廨管理之民事錢債各案前因時届夏令天氣炎熱故由中西讞員傳諭各當事人暫停訊理現已秋凉仍由中西讞員諭知各捕房並傳當事人等於今日起每逢星期二四下午照常開訊 
[縣公署牌示照錄]  
　　上海縣知事公署昨日發出牌示云接據自稱勸業場全體股東名義之來函一件其中並不列名亦未用正式呈紙例不受理該股東等如有陳請事件應遵式具陳聽候核明辦理仰即知照特此牌示 
[公共公廨訊究搶案三則]  
　　劣孩王善慶徐小渭張泉莊先後串攫新唐家弄謝金寶大通路鄔錦昶北河南路崔恩慶兆豐路祝洪氏及某某等七家小孩之金鎖片銀項圈消贓於某銀樓被滙司捕房包探奚德安查悉昨將王徐張三孩拘解公廨經王肇之襄讞會同英白副領事研訊屬實以該三孩迭次犯案實屬怙惡不悛判各押改良所習藝五年並候補傳某銀樓經理到案訊核 
　　匪徒楊金榮前日午後在北蘇州路攫取楊永祥鈔票洋二十五元圖逃由捕追獲昨解公廨經中西官研訊屬實判被告楊金榮押西牢四年期滿逐出租界 
　　流氓吳和尚前日午後在湖北路攫取孫聞氏金耳環由捕追獲昨解公廨訊實判押西牢九月 
[法公廨訊究竊案三則]  
　　過犯洪金根糾同周仁德於前日深夜濳至法租界方蔭仙家後門越牆而進至樓上竊取紗馬褂花緞棉袍等衣服數件而逸翌日由事主察悉報告捕房嗣經包探徐阿東將洪周兩人拘獲並在某押店内吊出原贓昨解法公堂請訊原告投靠前情詰之洪金根供認行竊不諱周仁德供實係洪糾同民人前往行竊求宥中西官以洪屢戒不悛判押西牢三月期滿仍　逐出界　押二月贓給原告領去 
　　竊賊周長根日前至法租界某小客棧住宿至天甫黎明竊取單被一條圖逸當被棧主朱仁興察悉鳴捕將周人　並獲昨解法公堂請究周供認行竊不諱判押七天以儆 
　　過犯周阿三前晚濳至法租界馬滕璜家後門正在　門之時爲馬察悉由前門出外鳴捕到來將周拘入捕房昨解法公堂請究周供認圖竊不諱判周押西牢二月期滿仍　逐出 
[誌謝]  
　　昨承天華畫社送來社友尊我君所繪之出浴圖兩幅精美可覩足爲習畫者研究筆法之助書此道謝 
來函 
[大南門内顧宅來函]  
　　啓者八月初三日本宅走失男子一名年二十六歲身中面圓重眉短髮素患瘋癩覊禁家中是日剃頭浴身後赤　狂奔而去不知所往乃弟遠出謀生家中惟留老母勢難出外遍尋尤不忍聽其流離委塡溝壑敢乞貴報登入來函門内俾四方仁人君子見之或有聞知此人下落者求卽通信至上海大南門内顧家非三十三號錢宅以便尋認倘能母子重見感德靡畫矣 
[毛榮甫來函]  
　　逕啓者報載鄙人招摇撞騙被人擅控一節閱之不勝駭異鄙人是日並未到十六舖同春茶樓啜茗亦無被人狃控之事至鄙人投標租界食鹽均遵部章繳銀投標事實彰彰豈可憑空揑造至於七浦路機關係與運鹽公司合住並無假借名義至歐炳坤鄙人素不相識鄙人祗知有歐大隆准其得標後充當商巡今事旣不成無可言矣如何藉端招摇鄙人概不知情事關名譽爲此字達乞懇大主筆先生登入來函欄内爲禱毛榮甫啓 
[小學敎員講習會致各巿鄕函]  
　　啓者敝會兹徇本邑公立各小學校之請求特廣額三十名並設優待方法凡現任本縣巿鄕立小學校敎員由本巿鄕經董或學務委員保證者其會費得分期繳納計報名時預繳銀六元十二月一日前續繳五元特此奉聞即頌台社羣學會特設小學敎員講習會啓 
雜評二 
[順直水災（步啣）]  
　　滬上慈善家之奔走順直等處水災事方在涙竭聲嘶而天津大水淹城之耗又以見告矣夫順直五大河之爲居民患已歷有年所而如此次之巨而且頻則尚未之前聞官場起而救濟士夫相與籌賑雖不可謂非各盡其力之所能以爲援手然災區旣廣一時終有難於漙及之勢且秋風日勁轉瞬尤增衣褐之悲是故僅爲目前治標計對此五大河流域中之刼後餘生已覺扼腕興嗟之不能自勝而况河流失修宣洩無地此後年年歲歲之雨季淫霖其禍患之來寗有窮極耶據西電謂經專家察視將議毁津浦路基以避水患此固一時救急之不得已策畫也然亦僅以避運河决口之一端云爾若統五大河流之全局以測勘其道恐又將别有所在矣總之中國今世之治河者疏濬少而防堵多耗工糜費而徒以助横流之蓄勢此近日各省水災根本之所在也嗟我災黎溺已深矣身有斯民之責者尚其於治河本源加之意哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬嫦娥邀請衆仙遊月宫啓] [  嬾眞子]  
　　竊維科舉朝代衆仙同詠霓裳民國時期下界改從陽暦已遇八月周正卯夏令懸殊猶作中秋天上與人間無異羣仙撫蓬壺之佳勝動閬苑之清吟當西王母慶壽之辰曾親瑞靄自南天門分袂而後未接祥雲邇維白帝乘權碧翁攬鏡值龍色平分之候正清輝美滿之時水晶宫修造無痕惜陳後主未窺鉅制羽衣曲流傳有序特唐明皇莫記新聲非員有道骨仙風豈能至瓊樓高處幸對此良辰美景莫孤負璧月圓時爰修五色瑶箋藉招離渙爲迓諸仙玉趾恭候賁臨慨自花果山中大士遣猻猴護法華陽洞裏茅君召猿氏昇遐是以瓊島梨花降世作共和民主麻姑芝草托生爲内閣貴人他如五路財神枉籌安於帝代八百維漢盡推倒於會場天上石麒麟謫墮遭五刑之厄雲間雷震子幽因喪百里之威是皆上界星辰墮入孽海茫茫之内難向中秋月夜召歸仙神穆穆之班乃知猻與猿歷刦塵寰不如玉兎銀蟾得安棲于月疑也梨與芝飄香茵席未若木穉金粟長炫耀于天庭也蓋人世盡屬浮榮惟淨界乃歸極樂今者財神未至而三仙洞府仍請其玉妹光臨　漢莫來而四大天王尚乞以金身不降但宣聖因獲麟咸泣未便擾煩電母以聞雷失驚恐難招致其餘羣仙或居滄海或寄洞天或散處於十洲或幽棲於三島際此金波泛夜何妨作跨鶴之游况當玉宇無塵正好挾飛鳬而至准備共和之酒携北斗挹取瓊槳試看自由之花盡西池移來寶樹神仙喜游戲耳願今宵不醉無歸仙樂表歡迎兮俟嘉客到來即奏無須專電另譯斜行旁止之文敬爲搗霜待献不老長生之藥護啓（四） 
家庭常識 
[梅花肉] 　 
購精肥參半之猪肉一斤切成五瓣形式鷄蛋二枚碗中打散將上切成之肉投入拦均用箸逐塊箝入熬老油内灼至黃色即起另以砂罐盛水約一斤半用蓋蓋緊勿令泄氣文火將肉煑爛爲度再加食鹽秋油冬菰等物以作扶助品如此煑法味不走油不逃清香可口鮮美絶倫研究飲食家去其試之 
[南瓜蟹] 　　 
先將灰麵和冷水攪如粃狀再用老南瓜去皮切成細絲投入調均加食鹽醬油等物用鍋鏟盛入熬透油骨炸至能浮油面老嫩合宜爲度味甘而酥頗可適口 
[去目翳] 　　 
前馬骨去根葉燈火上燒成白灰以燈芯含於口内蘸唾點之其翳卽退 
[走馬牙疳] [  王從周] 　　 
楓樹球扯去毛塞滿食鹽瓦上燉炭存性加梅片省許其研細末糝之神驗（不受酬） 
[辟嚴] 　　 
以過錳酸鉀（西藥房購）一分溶解於千分之水中遍洒於地及溝渠等處則蟁患自絶計一握之過錳酸鉀卽足滅盡十畝地内之蟁所需僅值半元而已此法係自美國理科雜誌中譯出果否有效願實驗家有以證實之（栩按此法但足以殺子了）紅蟲不能除已成之飛蚊然除蚊極難固宜先絶其源也） 
[篾篐經久] 　 
抺生桐油於木製盆桶之類不可抺及篾篐否則篐篾質朡容易爆斷不能經久 
[種桃] [  讓竹] 　　 
桃實旣結務將貼近桃實之葉儘數摘去俾實懸空無碍可保不蛀窳及未熱先隕 
工業須知 
[彩色照相法（三）] [  王雅馴]  
　　（四）彩色照相之甲法以上法製成之膠紙布或膠布或人造象皮片告媒染於（鹽化銀）一濕於（硝酸）即時取出俟其變藍至帶微紅更浸於（鹽酸）四分蒸水百分中取出　置於半隂房下不得正對日光亦不得全黑更媒染於紅礬一分蒸水百分如前露置半隂房下乾之再乾再浸至象皮膠質貝煖水不化爲度更媒染於（硝酸汞）一分（銷酸）一分（白礬）九分（硝酸）二滴（鹽酸）一分半蒸水四兩混合液中乃乘濕照相以（醋酸鉛）（鹽化汞）（鹽化曹達）　像染色即得紅黃藍三色相配而成之顔色像或以（醋酸鉛）定其黃色後即將此黃色照相脫胚於另紙或布帛皮革竹木銅鐵片上而以熱水洗去其能溶之象皮膠質以定其白色而後更以（鹽化汞）（鹽化曹達）定其紅藍二色取去待孔即成 
　　（五）彩色照相之乙法用　粉成樹膠粉或象皮膠粉以水彩畫顔料分染紅綠藍三色壓成膠片上蓋銀鹽類粘性成光料卽印花染色術中之拔染防染劑應用澱粉粒務須精粗一律用紅綠藍三色之水彩畫顔料分别染過後則一爲赤青相合之　重紫藍色澱粉粒一爲黃青相合之顯明淡綠色澱粉粒一爲赤黃相合之晶瑩橙色澱粉粒此三間色所染之　粒各按分數調之鋪諸片上塗之極匀且磨爲極細之顆粒三間色乃轉爲重色雖明眼人視之亦不知含有水彩畫顔料也其隙則用（王製黑炭粉墨汁）填之使略同黑襯像及炭粉紙取其能吸光而不透光故光無遁形隨吸隨染收歛　色與光皆隱而不現觀之毫無色澤露出一若潔凈無瑕之玻璃片必俟照相後其色乃隨象而現彩色照相片之照相法印於平當照相鏡頭上加黃色玻璃一塊使實物之顔料光線先過三色澱粉然後及藥面上之銀墮類粘性感光料（卽銀粉與牛皮膠相合之物）蓋善通之照相乾片照相時必以藥面向鏡頭此則以玻璃面向鏡頭而以藥面向後也顔色光線經過三色澱粉之速力不同故紅色澱粉粒最不易傳成因紅色光線含紫最少其速力遂最慢慢則不易傳不易傳則後面之銀鹽類粘性光感料受光線還原化分亦少綠色澱粉粒與藍色澱粉粒則易傳感因綠藍光線純含元索故較速速則彩色照相片後面之銀鹽類粘性感光料受光線還原化分亦易故以此三色片照天然彩色之花卉樹末人物無不悉受其攝入即速以（王製炭汁酸）施之俾所攝之眞彩收縮不走此工程即宜於黃紫紙燈光下爲之眞彩收實而後以（醋酸鉛液）洗染五六分時間定其黃色頁片隂畫乃顯出更用清水洗去醋酸鉛水便得隂像眞相此時即可置於有光之處所照之天然顔色毫髮畢現乃於明窗淨凡旁置黃色盤中傾入（鹽化汞）（鹽化曹達）液更洗染十分鐘以定其紅藍二色清水洗淨曬乾卽成與彩色磁片或彩色黑襯像相類之彩色照相玻璃片矣（未完） 
短篇小說 
[情花（二）] [  維應]  
　　此書出版後一星期又有一客來見客爲女子自稱安蘚魯德亞斯道故識此名爲當時四等小說家嘗歎以爲其人思想瑰奇而文筆不逮 
　　安蘚魯德姿容非美而風度動人晴黑而巨聲音尖脆有似亨利鐵克遜原著中所稱爲動情之貌一見亞斯道卒然發曰汝乃纂竊吾文而自刋之亞斯道沉然有問曰其文何名曰情花亞期道知卽其新著而鐵克孫代擬之名也乃默思不答念是人或爲鐵克孫妻衣玄者必因新寡顔色傷戚似受　砧綦切其夫私貨其文吾今言之客未必信而天下或能相諒然足深傷女子之心吾不忍使此可愛之婦人悲惕過度亞斯道初見安蘚而卽覺其可愛斯亦奇矣 
　　亞斯道曰安蘚夫人此事僕不敢自承抑吾思安蘚者夫人别字今請示以眞名曰稿本上署名安蘚鐵克孫寗未見之亞斯道大驚曰豈謂尊稿吾得之與客哂之曰無庸深諱君即藏我手册吾尚有底稿在曰然則吾文夫人手著與安蘚哂曰汝之文與汝之文與文字實爲君筆然其中人物事實靡不由我搆思卽如書中彦乃吾所以自况而汝亦因之天乎乃以斯才賦斯人也往者吾讀汝文愛之以君爲至堪敬佩之人今乃失望然汝自墮其行無與我事兹戚戚者爲吾親愛之人逝耳亞斯道俯首不答念彼親愛之人必亨利鐵克遜已寗便客毁吾譽吾不願暴白其事以敗死者之名而傷生者之心（未完） 
 
 
 

Page 15

 
 
   
 
 

Page 16

 
 
   
 
