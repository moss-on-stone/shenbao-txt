# 1886 - 96 - 4904666

 

Page 1

 
 
[夢華廬賦海出書] [  點石齋主人啓]  
　　夢華廬主人選得古賦律賦一萬首分爲四集兹先出初集二千五百首交本齋石印業已竣工准於初六日出售凡八本外束錦函定價二元四角所願人置一編揣摩有得則屈宋班揚無難繼軌矣上海南申昌文瑞樓皆可購取如願躉售卽向文瑞樓議價可也此佈 
[石印五經備旨出書] [  點石齋主人啓]  
　　鄒梧岡先生纂輯之五經備旨向有通行版本後有人以七經精義一書分列諸經之上並附標題益便來學惟書中訛字甚多杖杜伏獵指不勝屬坊友以石印請爰延名下士悉心校正字仿正韻一律繕寫而白文以下之註講等字皆用隂文俾眉目清闕字之大小適乎其中至於紙張之潔白裝訂之整齊則閱者能自辨之分裝十二本外用錦函取携之便無踰於此准於三月初一日出書售價每部四元本埠掃葉山房文瑞樓醉六堂揚懷書屋南申昌皆可購取此佈 
[七十二號畫報出售] [  點石齋主人啓]  
　　緬甸内山有部民一種徧體皆有毛而面部尤爲蒙葺緬王好之居以别宮以爲玩物今爲英人所得携往歐洲以售觀於人本齋圖之列入畫報以明天下之大無奇不有焉准於初六日出售淞隱漫錄圖說一則仍附畫報之末此布 
[論中國創造鐵路]  
　　泰西各國無利不搜凡有益於國計民生者無不精心結撰雖縻千百萬金而不顧又官與商相連一氣用能集衆力而成大功且可以垂久遠中國則官商隔絶勢位懸殊近雖有招商集股之名而事經創始人易生疑加以開礦諸般動多虧折復遇一二乘機誑騙之人湊得數十萬血貲飽其欲壑控訴無從以致官自官商自商斷不能水乳交融爭勝于泰而各國如創設鐵路一事可類推焉夫鐵路之利于陸猶輪船之利于水也以之運漕則捷而便以之經商則省而安以之行軍轉餉則瞬息千里可以攸往咸宜歴經出洋大臣統兵大帥剴切陳奏爲此時必不可緩之要功而率審顧遲回不肯輕於一試者非謂我能往寇亦能往海疆諸險要業已大費經當何苦再於中原腹地自撤藩籬也要唯以度支之不足耳或謂度支不足何妨舉借國債核定本利若干於關稅項下分起歸還十年二十年仍得自收其利而乃長慮郤顧徒託空言使國富兵强可奏其效於旦夕間者竟坐失此機會焉豈非不通世務耶或又謂通商各國久擬於中國建行鐵路曩者自滬北至吳淞口已曾試過若中國自爲之則必藉口有詞羣然接踵俄之於琿春也英之於西藏也法之於安南也漸推漸廣勢必將沿邊重地皆有車轍馬跡以直逹於十八行省一蟻之穴可潰全堤此所由不敢輕舉妄動也抑知中國創造鐵路自行集貲則可借債爲之則不可譬諸置買田宅坐擁多藏指揮如意田則收租米焉宅則收租金焉一畆有一畝之利一區有一區之利若稱貸之爲之則所入之利不敵所出之息何苦爲他人作會計哉嘗有友人以千五百金買三千金之房屋卽將新契抵押千五百金其署劵時尚有房客賃居歳可得三百金以爲除去息銀猶得稍沾餘潤豈知甫及期年房客忽焉他徙房則空關而息不相讓閱四五年仍行轉售則已之千五百金僅存六百矣此言雖小可以喻大况鐵路之器用工匠皆中國所不經見又需借材異地其利權先已授人承攬者愈多創造者愈緩亦理勢之固然而無足怪乃昨閱日本官報謂此事已由李中堂奏准招募股分已具規模公然布告中外卽日舉辦聞得鐵路綫路第一條當于天津設至北京第二修天津分線南下由山東江蘇等省沿揚子江逹鎭江或接南京第三條由南京經上海而通杭州第四條由福建廣東轉至南寗等處實要接近南邊以通聲勢目下已將第一線路踏勘完竣不日開築將來次第擴充當無阻抗之事日報之言如此可知望鐵路之成者不止一國而中國之所以遲遲者實因招募股分之難初非爲他國接踵計也假使中國不果舉行他國忽於沿邊試辦又將何法以制之利之所在人必爭趨固不能禁人之不爲唯忖量乎已之能爲與否云至日報又云查從前中國運糧分河海兩運河運旣淤而難逹常年抛擲河工經費尤爲不少究屬無濟於事海運雖捷然有事之秋斷難自由如前年法事未了中國軍威大振之際何肯遽爾言和大半爲海運之梗塞恐悮大局是以草草言和此次中國之决意興辦上下同心或亦有鑒於前車斯言也似未中肯綮也試問法如無事中國遂永遠不知鐵路耶且鐵路旣成中國遂永遠無如法之事耶吾則曰中國之鐵路總以自行集貲爲上 
[本館接奉電音]  
　　昨日上午十一點鐘逾二十五分時本館在京訪事人由電飛傳本月初入日諭旨五道敬謹譯登○初八日奉旨遣錫珍爲正考官祁世長嵩申孫毓汶爲副考官欽此同日奉旨這同考官着張祖謨梁燿樞唐京崇徐致祥朱百遂鄭思賀潘頤福王作樞支恒榮黃思永吳樹棻楊崇伊張人駿胡隆洵黃煦張炳琳高蔚光曾樹椿去欽此同日奉旨内簾監試着桂年李鴻逵去内塲監試着恩明阿克敦恩霖愛興阿鄔純嘏劉綸坡王賡榮謝祖源去欽此同日奉旨這塲内督理稽察着左翼副都統致麟右翼副都統恩普去欽此同日奉旨這收掌試卷等所官着雷祖迪徐士佳裔步鸞朱占科宋蔭培孫橘堂張瀠壽李經野葉題雁聶濟時汪景星陳鴻綬郭恩第余連　包宗經李瀛瑞錫恩孫崇墉馮桂芳何宗楷袁寳彝楊傳書張九章去欽此 
[法報譯登]  
　　東京法字報云中法兩國劃界大臣沿路踏勘疆界迤邐望東南而行一日行至東華城突遇盗匪約五百人出而邀截經法國派駐該處之兵擊退當盗之未退時先閧入法國衙署將一小官刃傷旋卽延醫療治刻已告痊矣又云東京有一城本名洪安法人憫孤拔之勤勞王事齎志以終遂改名孤拔城以彰其功績盖中國之所深惡者卽法人之所深感者也特不識越南人意中以爲何若耳 
[土人肆虐]  
　　外洋新聞紙云吕宋敏得拿地方之人平日多奉回回教近因日斯巴尼亞人在該處整頓河道以便行旅該處人惡之因聚徒衆焚燬日人財産約値洋一萬八千元並伐大樹抛置河中以斷往來之路日官聞信立卽帶兵前往先諭該處人使不再有妄舉該處人不服又與日兵鏖戰日兵死一人傷六人該處人死十餘人受傷亦多又縱火焚燒日人房屋凡日人所駐之處卽肆行搜殺以洩其忿刻下官府正欲將此事查辦也 
[製船新法]  
　　外洋新聞紙云中國在英國船廠定造兵船二艘係備福建所用經中國駐英欽差曾襲侯之隨 
 
 

Page 2

 
 
員二人在廠監視約有四五个月二人於監造之餘頗有心得想得一法使船中機器及煤皆可省費而船行則較尋常爲速卽將新法告諸官府可見二人之留心製造推陳出新誠有非常人所能及者 
[兵船出險]  
　　前報譯登美兵船名阿拉者在廣東海口擱淺一事兹閱香港西字報云該船已於本月初一日出險至初四日駛入香港船廠託其查勘毁壞情形以便興工修理云 
[馬戯改期]  
　　前報登車利尼馬戯於上月二十九日在香港開演兹悉該戲班因事逗留是日未經到港至本月初二日下午始附輪抵埠當將各獸起岸運入戯園一路人海人山爭先快覩旋於初四晚開演想逐隊往觀者必愈形熱閙也 
[皖臬接篆]  
　　新授安徽臬司阿亷訪於初四日接篆丁潛生觀察交卸臬篆後卽往金陵謁見制憲再回安廬滁和道本任 
[查辦閙考]  
　　安慶府試時有童生數人在塲内滋閙當經成寳巖太守將某童枷號示衆此爲前報所已詳嗣據某童供出閙事者共有八人成太守卽飭首縣飭拿考童四名管押候訊夫諸童之應郡縣試亦爲求名計耳乃虛名未得而實禍先至何以對父師何以見親友所願昔天下童子軍咸以此爲前車之鑒焉 
[赭嶺春光]  
　　月前蕪湖陳姓花烟館爲祝融所祟事後隣居各災戶將陳家烟妓扭出攢毆鱗傷遍體陳藉嫖客之勢揑飾匪徒種火等情妄向琴堂控訴想爲民上者明鏡高懸斷不爲若輩所蒙蔽也○日前有甲乙兩僧互毆於野田泥淖中大有誓不兩立之勢有知其底藴者謂甲係某會舘住持乙則其徒也因負賭債竊錢以償故有斯鬥耳○清明令節風日清和遊人之登北郭赭山者無異蜂屯蟻聚或憑欄覔句或沽酒聨懽或藉絲竹以娱情或放風箏而遣興卽一切要拳棒者變戯法者說因果者賣點心者亦莫不擁擠喧譁利市三倍迨至興盡歸來見携錢挈紙之人紛紛向墓前祭掃誠有如昔人所咏紙灰飛作白蝴蝶血淚染成紅杜鵑者說者謂元人上河圖不足繪其萬一惟衣香扇影甚屬寥寥蓋有鑒於上年小鳳子之覆轍以故春色深藏不肯向墻頭微露耳○入春以後痘症盛行患者俱摽紅布於門外俾生人知所避忌小孩之因此殂殤者指不勝屈婦女每乞靈於神明燒香膜拜眞令人一大噱已 
[八閩紀事]  
　　黃沛皆觀察老成練逹輿論翕然日前楊制軍渡臺閱兵觀察隨節前往小駐基降廳署偶因公出房内失竊洋七十元并眼鏡玉器等件約値銀二百兩左右廳官願如數賠償觀察因其缺甚貧瘠堅郤不受遠近聞之咸謂觀察之高風亮節誠有非他人所能及者○漳泉一帶營兵逐日操練以待制軍臨閱大約本月杪可望蜺旌戾止也○新任閩縣李明府光澤於本月初三日接印視事○近日宦海中人湖南爲最盛聞定於初三日在會舘圑拜不特聨桑梓之情且以洽芝蘭之臭惟分金頗不菲薄聽鼓閒曹自顧阮囊羞澀不得躬逢其盛也○致用書院已於二月廿七日扃門課試○程雷兩太守日内赴臺聽候劉中丞差遣各帶佐雜六員 
[西泠碎錄]  
　　初二日清明令節吳山之省城隍例須出巡至武林門外之社稷壇行享厲之典是日黎明會中人等均已齊集恭請神駕至廟門外端坐辰初换坐顯轎恭迎下山一切儀仗皆極整齊嚴肅一路鼓鉦鍠聒旌斾飛揚後隨高蹺勝會扮演翠屏山叭蜡廟故事以及秧歌地戯後更有鬼會一隊所扮牛頭馬面無常摸壁及地獄變相狰獰跳舞令人怖畏是日午前天色晴霽觀者塡街塞巷惜下午神駕回城雨師已載道相迎人皆埽興遂卽怱怱由大街一直轉清河坊經司府前由登山西道上山故回殿時尚未抵暮也○俗傳三月三日爲北極元武眞人聖誕是日杭垣仁和倉橋之水德院觀橋之寳極觀孩兒巷之報恩觀及東街之水德廟各處無不香烟成霧燭炬如林日則鐘鼓喧天奉眞朝斗夜則笙歌逹旦楚曲清音而其中惟寳極觀尤爲勢閙緣觀中例有茶會香會懴會故初二夜之拈香宿山者善男信女指不勝屈且於是夜作大布施或分餅餌或給角黍或具數十人之餐或煮八百人之粥蓋以結來世緣也嗚呼人生如夢幻泡影今世尚不可知何論來世而人乃甘爲若輩所騙抑何愚哉 
[京江紀要]  
　　公和輪船於上月二十六日在鎭江關前卸貨時有搭客二人操湖南音云是盗犯去歳在江北犯案當有江都縣捕快數人一路跟隨至此方可下手擒拿一盗見勢不妙急欲躍入水中而髮辫已爲捕快緊握不得脫身一併就獲當卽解回江都歸案訊辦○洋藥局陳總辦現已回局當有洋藥公所董事詣禀租界中有某土行加秤售土曾經巡丁將購土者獲住數名恐於捐數大有關碍總辦諭泒巡丁在該行門首嚴密梭巡一見購土卽行拿獲將土充公惟遇年老購土者則酌量釋放並聞前日某輪船代該行運來洋藥四箱扛夫抬送時爲巡丁所獲運土者謂巡丁在租界中不應擅自拿人而總辦謂在中國地界所獲兩相爭執聞定於本月初二日提集人證會審想曲直不難立剖也 
[宜昌近信]  
　　蜀人某甲在宜昌當兵其父母望子情切遂雇其姊丈之船揚帆東下行至歸州之新灘地方船忽觸石而沉其父及姊丈均占滅頂是亦慘矣聞此石離新灘僅有一箭遠船行過灘須横駛而下方可無事稍不留心卽觸於石船便立碎矣○近有似喇嘛僧者帶領多人由川來宜文武各官俱往拜餽極爲虔肅船上高扯欽賜根噶札拉叅呼圖克圓嘉旗號來往名片則書嘉穆巴頭多菩和尚訪聞係蒙古人昔年曾在軍營立或此次入京盖備聖上召對也○近因河水驟漲貿易者多將河干草房拆卸而在岸上租屋售物市面爲之一改想活水旣來輪船又可暢行矣 
[考課類誌]  
　　金陵吏治局課改於二月十八日屇期仍在下江考棚扃試題爲呂端論聞此次韋觀察因有萋菲之者故以小事糊塗大事不糊塗自白然憂心悄悄愠於羣小雖聖人猶不免若輩謡諑亦何傷耶觀察其可以置之度外矣○金陵鍾山尊經鳳池三書院向於每月十六日課士兹因江南春山長回揚度歳到省較遲故改爲十九日由督藩軍憲率領肄業諸生謁師執弟子禮名爲送院鳳池則由首府縣率領諸童謁拜亦如之是日尊經盧吟閣山長再三辭謝督憲等遂祇赴鍾山講舍成禮而返其鍾山題爲舜發於畎畝之中至故天將降大任於是人也詩題賦得淡雲微雨養花天得天字尊經題爲子曰君子不器兩章詩題賦得滿江山色入淮南得南字鳳池題爲父毋之年詩題賦得孝爲德之本得爲字○惜隂小課校試諸生雜藝非博雅君子不能掌其權衡沅圃宫保蒞節以來向由幕中校對文案委員評閱殊不知一行作吏此事遂廢未免魚目混珠今歳院中姚君首議禀請仍由山長主其事蒙宫保俯允日前案發姚君等褎然前列咸服山長水氷鑑之明 
[澄江游鯉]  
　　江隂北門外閘塘刻已完工惟尚有河道十數丈未開船舶往來時苦擠擁二月二十八日午後倐有江西米船一艘在該處擱淺舟人謂因樹船碰撞所致與之口角順手執舵柄毆傷樹船之夥登時頭破血流宛轉倒斃地保見已釀成命案卽刻鳴官陳大令隨飭差役拿獲兇手送署審訊收監○駐紥黃山之銘春等營連日將山峯灌以火藥引火轟坍以備建築炮臺之用○大閘灣卽日興工建造木碼頭一座以便長江往來各大憲停輪○上年桃花港緝獲盗匪三名審訊收監嗣一盗病斃獄中其二於本月初一接到釘封文陳邑尊立卽升坐大堂判條騐綁押赴市曹梟首示衆 
[禁止燒香]  
　　禾中人素來佞佛春季佳節諸秃奴大開山門設無遮之會善男善女被其煽惑成羣結隊而來傾囊布施不稍吝惜一種 
 
 

Page 3

 
 
年輕婦女又於空門中結歡喜因緣大爲風俗之害近日宗太守出示嚴禁誠整頓風化之要務也其示云爲出示嚴禁事據秀水縣職舉貢生唐敦墀等禀稱竊查婦女入廟燒香本屬有干例禁禾俗信神重佛積習相沿甚至皈依拜師無端入寺齋宿及與寺僧結伴朝山風化攸關禀該給示諭禁前來據此除批示外合行出示嚴禁自示之後倘有不法僧尼哄誘婦女在寺觀燒香以及皈依拜師齋宿結伴朝山情事一經訪聞定卽提查究處至營兵差保人等藉端入寺需索滋擾并提究懲决不寛貸各宜凛遵毋違特示 
[戒煙喪命]  
　　有烟霞痼疾者於沈溺之餘而能翻然變計改過自新不可謂非有志之士然江湖術士妄詡奇方故示速效不顧他人之性命祗圖一已之貲財誠有大可痛恨者有葉少白者係江夏人在漢口西會館隄上懸壼賣藥招牌上書明一夜斷癮以聳人聽聞二月二十七日有陳某詣葉處請施妙手葉卽取一器上繫兩繩繩端有木茄令陳每手握一枚葉遂絞之旋轉之聲如紡紗其時觀者如堵但見陳縮手而不得靣漸泛白繼作灰色葉乃停機出藥令服陳覺腸肺如煎俄而大吐大瀉如霍亂狀精神已不能支是夜歸寢清水不能下咽次日午後復詣葉處就診旣畢歸家奄然遽逝陳之兄弟痛陳死於非命舁尸前去誓不干休葉見勢不佳向隣家借路而逸所有擺設諸物被陳氏搗毁一空當繼控官提葉訊究葉不得已挽人講解願出青蚨七十緍方得寢事昔人謂庸醫殺人罪當擬辟吾於此事亦云世之戒烟者其可鹵莽從事哉 
[試士類誌]  
　　去冬九江關道李亦青觀察招集闔郡生童在試院觀風至本年三月初一日將全案揭曉捐廉奬賞均從其豐士林無不稱頌○王信甫太守示期三月初三日甄别濂溪書院是日黎明太守親詣考棚點名給卷隨委經捕兩廳監視以杜傳遞等獘生童之與考者共八百餘人各題照錄於左生知及之仁能守之莊以蒞之童居是邦也詩賦得牧童遥指杏花村得花字 
[限日埋棺]  
　　本埠西門外晏公廟係沙船帮醵金建造招僧住持繼因該廟無甚出息暫收客民寄殯錢以補香積廚之不足現在僧亦遠出是以莫邑尊飭同仁果育普育等堂各董事將誰廟所存之柩限於清明卽邊如仍無人認領一律葬入義塚兹已一再展限聞准於月之十三日悉數掩埋惟是處塚地稍低入土後棺木恐易𡮦朽苟有親族在滬須速爲設法或另爲寄頓或運回原籍是亦一功德事也 
[搶女被拘]  
　　甯波人某甲賃居法租界同安里第十號門牌内甲去世後其妻撫子女三人賴十指以餬口女年及破瓜曾於前年許字英界乍浦路某乙之子月老紅絲雖經繫定而碧玉猶未嫁也去年女母亦病殁兩弟尚幼賴女撫育吹寒嘘煖倍著辛勤幸與舅氏同居朝夕得所依賴詎料乙急欲成了姻緣不及遣媒納采遂於昨日午後三點鐘時率領其子并糾同鄉十餘人先伏於同安里門口預雇野雞馬車一輛停歇路旁衆人見車至卽蜂擁入門將女搶出女伏地大哭其舅聞聲追出隣人知女被搶亦紛紛向前帮同奪回無如乙黨甚衆將女舅及隣人攔阻勢難猝解適法包探夥阿全及華捕孫進發路經是處見人打作一圑隨上前將搶女之五人拘住旋有一短衣人大聲曰此是搶親有我媒人在此不勞爾等過問意欲毆捕當經落班華捕拘獲送至捕房法捕頭正在詰問而乙已乘東洋車到捕房泥漬滿身稱被打傷該女一手抱幼弟一手携長弟而至俄而其舅至滿口猩紅各訴原委女亦稱因弟年幼擬待來年出嫁若草草了事實所不願法捕頭着將乙子媒人及搶親人等六人一併管押某乙斥退原告放回捕房定例凡拘進之人均須在身畔搜檢當在諸人身畔搜出爆竹兩枚自來火一匣暫存捕房俟解案時呈閱新郎君忒莽撞固宜小懲大誡獨彼氷上人吃不着謝媒酒反受一場拖累大不値得法捕頭以馬車於此等事不應受雇况篷帳車輛均已破壞若以載客必至肇事當將車照扣留并令將篷修好 
[船戶毆官]  
　　滬南洞庭山碼頭向有各船停泊船戶類多桀驁不馴前日有某船戶駁貨上岸商令排擋各船戶覇不容入以致口角紛爭當有巡船某委員見而喝阻各船戶老羞成怒羣起毆辱委員委員怒甚飭勇扭住六人捆送十六鋪巡防局請訊局員略加詰訊着將一干人解送巡防總局馮蓮士刺史飭將分别管押候訊 
[鹽犯狡供]  
　　盗冒鹽捕刃斃事主案内之李文明等各犯解府翻供發回復訊等事前已疉紀報端前日又經帮審委員王鴈臣司馬升堂研鞫各犯仍前狡展刑訊良久堅不吐供司馬飭監禁候核 
[獲犯不承]  
　　觀音閣劫案已曾兩記情形前晚縣署捕役在八仙橋左近獲到案中人犯一名昨經莫邑尊升堂研訊該犯張順海供稱原籍湖南曾充營勇是案並未入黨實被悮拘邑尊飭押候細鞫 
[碎衣被押]  
　　租界中粥店往往有竟夜不閉門者前晚法捕巡至西馬路玉露春茗寮相近某粥店見有一不倫不類之人據座啜雙弓米比捕至卽抽身遠颺捕因飭該店收拾不准通宵店主兄弟二人與捕口角撕碎號衣遂一併拘入捕房捕頭着押候送案請懲 
[索洋肇事]  
　　包探康阿順至英公堂禀稱王杏生等五人至三馬路同安里陳袁氏妓院尋釁致毁玻璃窗及盌盞等件拘至捕房王卽呈出該氏借票計欠洋三十元房惠卿爲中其間有謝阿多者渾名瞎和調實係著名流氓前曾犯事懲辦鴇兒陳袁氏稱小婦人曾向王之母親借洋現伊母已病伊卽逼令清債致中人先被褫去皮袍一襲小婦約期本月初十日還洋詎昨日伊竟糾同流氓七人行兇肆擊毁壞之物呈請電鑒方供與同王供前被欠洋二百元言明折還八十元分立期票三紙已收五十元尚存三十元屢向索取未得分文昨同胞弟錫生前往至錫阿多因我欠伊洋一元五角故令隨往俟我收得還伊並不行兇更無褫去中人皮袍之事不料捕竟連素不相識之二人一併拘案　據呈閱謝生供與相同謝供向王索欠跟同前往張阿林供前在元芳洋行爲庖人昨因偕同業人何賢渭談舉荐生意之事路經該妓院門前驀被拘拿到案何供與同包探又稟拘拿到案之人皆由該氏指明無悮羅太守問包探曰謝之混名何謂瞎和調包探答稱謝每藉端滋事挿身附和故有是名太守判該氏繳洋三十元除去賠物洋二元所云皮袍無憑不准惟其餘各人不應帮同肇釁判笞謝二百板張何各百板以儆 
[英界公堂瑣案]  
　　楊周氏訴稱小婦人住居東平里前夜樓下同居人失火並不呼喊及小婦人知覺搬出者已無幾矣有一洋鏡搬在伶人左月春家往索被毆爲此報捕拘案請爲騐傷左供小的在天仙茶園唱戯有一妻一妹與該氏同居是晚妻妹奔至戯園言被該氏失火波累且將衣物暫寄并欲躭擱我家旋該氏來言是小的之妻妹失火害伊以致互相口角由小的出塲勸散並不知有洋鏡事情羅太守騐得該氏頭面略有微傷判罰左洋兩元給償養傷○二百零二號華捕禀稱東洋車夫周錦山停車華衆會門口有碍道路喝令移去云是包車旋經車主人徐渭仁出頭覇阻爲此一併拘案請懲周供初來滬上不知規矩叩乞施恩徐供車係我物車夫停在門口我不知情捕頭稱該捕言被車夫與車主扭毆故特解案隨令該捕禀陳被毆情形該捕稱車夫意欲將小的兇毆實未毆及羅太守商之佩副領事以旣無毆捕情事姑照停車碍路之例判罰洋半元撥充醫院經費佩君然之○包探秦少卿禀稱前夜東平里失火時顧阿裕手持棉被一條情形慌迫爲此拘至捕房旋有婦人認贓今特解案顧供被在路中拾得羅太守判管押七天贓存捕房俟失主來領○周阿三訴稱昨夜十點鐘回家見一人形跡可疑且身上所穿之衣確是我物知係竊賊交捕送懲王利舟供認行竊惟稱被周打傷手足周稱獲住時被旁人打傷羅太守騐得王受傷屬實因謂周曰爾旣用私刑何必再交巡捕解案旣知獲贓交捕何得擅自逞兇隨飭周王一併押候過堂覆訊○包探陸阿興禀稱聞陳仁裕拾得金表金練意欲變賣爲特往拘及至捕房言願交出陳供拾得金表及練察知練係銅質容卽交還羅太守飭包探將陳帶回捕房押令交出表練再行解候發落○巡 
 
 

Page 4

 
 
捕禀稱前夜見陸太平身穿女衣爲此拘至捕房送案請訊陸供小的家近失火之處是時早經就寢一聞報警忙迫中悮服妻衣羅太守飭卽開　 
釋嘗見小說載國初進士王儼者工演劇一日正扮杜麗娘唱遊園驚夢忽報縣令來見未及更衣下檯迎迓縣令大驚干徐徐斂袵曰奴家王儼是也今陸見長官亦當改小的爲小婦人矣何仍脫帽長跪儼然自命爲鬚眉耶呵呵○捕禀昨見陳竹卿乘坐馬車自行拉韁在熱閙地方飛駛顯違租界章程爲特拘案該罰陳供粤人現在某洋行馬車是東人之物昨因有事自行拉韁實未飛駛佩副領事請罰洋兩元撥充醫院經費羅太守曰諾 
[助賑彚登]  
　　謹啓者今收到齊裕光寳号交來福建省建甯府崇安縣朱善士益生助九八規元五十兩放濟山東災區以保右足泡傷速愈壽命延長如此肫誠定能就愈也○接奉瑯琊留餘軒主人來示悉二令郎礽兄去歳秋起患肛癰醫藥罔效膿水交流備嘗困苦特助山東賑洋四十元囑叩關聖前默佑沉疴早日脫體推已及物美出兩全洵足以爲斯世勸上海北市絲業會館籌賑公所少欽施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茶捐助賑]  
　　今承本埠各茶樓二月分提捐顔玉樓錢五千七百四十二文也是樓錢三千五百三十一文洗心泉三千三百六十文長樂園二千零七十三文華艷樓一千九百三十五文以上五戶合共來洋十四元錢九百六十一文在各主人創立斯議用意仁慈座上客樂善爲懷尚屬輕而易舉此賑捐中之别開生面用特縷陳以供衆覽[  上海北市絲業會館籌賑公所少欽施善昌謹誌]  
[上海北市絲業會舘核奬籌賑公所施少欽經收山東賑捐三月初五六七日第九百五十三四五次清單]  
　　諸輔廷求母病速愈由無錫通裕局來一百元九江招商局孫來孫李氏得麟之喜酬愿五十元費雪生求母病痊五十元又求自病全愈五十元福建黃兆珪求妻李氏病愈四十元無力子求渡海平安十元沈奏雲代募十元浙寗大成煙號店友節省零用三元㬔城隱名氏三元耕麐氏生辰求平安二元又求子痧症平安二元錢愈氏一元以上初五日○春風座主人求妻病愈五元始蘇愼德堂陳由嘉定祥泰號來二元顔玉樓二月分月捐五千七百四十二文也是樓三千五百世一文洗心泉三千三百六十文長樂園二千零七十三華艶樓一千九百卅五文以上五戶合共來洋十四元錢九百六十一文同春號六百文以上初六日○本埠齊裕光號交福建建甯府崇安朱益生求右足泡傷速愈由　豫庄　規銀五十兩仲洛氏由巨豐庄來一百元青浦隱名氏六十一元李不留名九元二戶由全盛局來留餘軒主人爲次子患癰求痊四十元巨豐來無名氏三十元江蘇無名氏二十元山隂不留名人求兄病全愈家店由錢塘學來十元周逢楚記十元延陵幼童曾珪病愈續助六元葉長春五元煥文氏五元吳沈氏求病愈五元蘇城陸來無名氏四元吳日烜三元歸峻峯二元蛟川朱來安二元可熾鐵號罰小工欵二元省親子一元四合書屋半元潤東十三齡童趙籙壽一元○蛟川朱來安募昌册四千三百四十五號公舁行五元朱瑞源二元三合利二元朱涵養軒一元○昌　一千四百七十四號黃壽康一元胡子容半元不留名五角以上初七日 
[上海文報局内恊賑公所附收上年十二月初四江寗捐常熟愼和莊徐木君先生交來賑欵洋二百元細戶清單]  
　　吕闕軒先生經募昌字册七十三號福大號均福號裕順號祥豐號樂温慶餘堂求生産承恩堂福昇號求母病速愈無名氏十戶各洋十元又昌字八號玉芝堂張八元葉人泰十五元求慈安十三元五角五分免厄十元無名氏四十七元四角五分張保和樹本堂王陶吉記王德記張星記程記六戶各一元合收洋二百元今特補登合併聲明 
[上海四馬路浦灘文報局内恊賑公所經收三月上旬清單]  
　　初六日九江佩華朱靄卿二善士募杏花春舘黟縣無名氏二戶各五元鈍生氏二元五角朱靄卿二元潘灶　五角元甡莊交來江蘇城守叅府劉募九十元○初七日太倉陳二姑太太送奩儀移賑一元韓芝生太叔岳送奩儀移賑四元韓毓泉内弟送奩儀移賑兩元徐世兄送奩儀移賑四角袁九齡觀察送奩儀移賑二元盛杏　觀察經手洋二百元○金　福幼册盛陸氏募盛陳氏錢五百文盛陸氏洋一元盛世標五百文寳山縣王建侯王穀詒二戶各四元王周氏印送感應篇移賑十元王福塘王鍾琦王鍾鑽三戶各二元○二天共收英洋三百三十九元小洋四角錢一千文 
[上海昌棧陳竹坪經募山東沙洲賑欵三月初六七日第二百三十八九兩次清單]  
　　竹西惜隂居士爲父母求冥福洋十元宜石主人祈保家宅平安人口咸寧續洋十元張慶榮爲小兒病愈元愿洋十元成太昌茶捐洋十一元濟善堂規銀十兩同豐交來隱名氏洋三元虛對開五解朱壽昌求子病速愈洋二元積源氏銅洋十三元○申字單益昌銅洋五元泰昌銅洋二元○瓦梁硜硜子洋五元由太倉致大局交來○與字二百五十五號册川沙同泰典洋四元銅洋四元益泰洋五元齊雲山樵洋一元以上三戶共來洋十元銅洋四元○旰南羅　先翁經募昌字七百九十九號册李振堂李積之黎定謨三戶各洋二元朱幹卿朱佩珊梅紫庭黃炳南吳貴先吳芷庭危庾樓李宗之吳佑臣九戶各洋一元以上十二戶共來洋十五元○塘棲彚昌寳棧經募昌字二千六百八十四號册心愿氏洋二元朱西園張友樵朱文虎求脚疾愈人成記無名氏無名氏七戶各洋一元翁燦記洋五角朱榮春錢七百文仁昌號錢四百文以上十一戶共來洋十元五角○兩日共收規元十兩英洋八十六元銅洋廿四元虛對二元合併聲明 
 
 
