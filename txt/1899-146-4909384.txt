# 1899 - 146 - 4909384

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易是霜日空篋笥兹又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二　四本分裝兩套碼洋三圓世有欲於杏林橘升中獨樹一幟者請臨三馬路申報館申昌書室及各書坊購取以廣揣專可也 
[外臺秘要出售] [  圖書集成局啓]  
　　是書爲唐王剌史燾所輯剌史在臺閣二十餘年蒐求古今奇方凡一千一百餘重裒成四十卷鈎元提要卓著靈效宋孫中示刻之本前明程敬通先生刋印於後岐黃家久已奉爲圭臬惟板本久已散失巿無流傳本局由日本覔得初印原書用新鑄鉛字排印紙墨精良校讎詳愼現已工竣碼洋兩元五角在甲報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此飾 
[勸上海善士創設借錢局說]  
　　天下無生而不善之人其習於下流者非性使然也或迫於飢寒或拙於營運生機旣絶無業可圖於是强有力者爲狼貪而羊狠弱而狡者思鼠竊而狗偷等而下之又或詭計隂謀騙詐百出作奸犯科無所不至凡若此著無處蔑有而上海一隅實爲若輩淵藪雖城中有保甲委員巡查丁役晝夜稽察城外有巡捕包探昕夕巡邏見輙拘獲送究而座無濟於事者此何故哉良以俗尚奢華人多窘乏游手好閒之輩蟻聚蜂屯以致閭閻受其累行旅被其害至於如此其甚也說者謂若輩游惰性成縱予以巨金令經營以餬厥口彼且有所不願是殆天地間戾氣所鍾非可以人事補救然愚以爲其說究不免失之過刻夫人性皆善之說或疑爲迂闊而不之信顧竟謂上海諸匪黨皆一成而不可化則亦未見其必然竊以爲倘得籌一良法俾此輩有所藉手以自贍其身卽不致爲非作惡前者揚州創設借錢局立法周密貧民受惠非淺不知近日果能奉行弗替實惠及民否然其章程則固慮周藻密盡善盡美上海善士衆多善堂林列獨於此舉付之闕如不亦一大憾事乎上海爲通商大埠五方雜處人類不齊英法兩界會審公堂毆人攫物之案幾於書不勝書雖其人類多桀驁難馴愍不畏法然亦間有因貧困而致此者其迹雖可惡其情正復可憐官以爲同是流氓往往一律從嚴懲辦不知眞正流氓則仍逍遥法外卽使有犯必懲懲必從重而笞責不過數百板枷號不過數閱月其尤甚者亦不過管押一年半年而止期滿釋出故態依然官雖明察其術不幾窮耶邇來鳩形造面之流更時見於英法交界之處或乘間剪竊或向過客索錢竊怪上海善士甚多布施恐後何以貧人如此其衆論者謂五都之巿最易藏垢納汸繁華之區每多貧惰之子其勢使然無足怪者試就外洋而論英之倫敦法之巴黎德之柏靈美之華盛頓皆都城也商賈輻湊行旅薈萃而無業之子亦時出没於其間京師爲輦轂重地而匪徒痞棍到處横行每屆冬令施粥之粟米一再請益視爲常例此外省會熱閙之地亦莫不皆然蓋其地旣爲士商聚集之所則人皆以爲有利可圖不遠數百里襥被而至及抵其處則又以人浮於事無可謀生旅食維艱居大不易致流而爲丐爲竊爲盜爲匪若是者所在多有固非獨上海一處爲然也推原其故則多以手無寸鐵生計艱難致出於此言之亦殊可憫今上海若能仿照揚州創立借錢之局鳩集巨欵妥定章程凡有貧民以及賦閒無事之輩但有保人皆可酌借以錢俾作營生之本限以定額子以還期俾若輩旣有謀食之資何至甘爲下流而不知返卽有强而狡者或亦能從此洗心革面勉爲善良否則貧民愈聚愈多匪黨亦勢將日熾是誠人心世道之憂也所願樂善諸君實圖利之 
[本館接奉電音]  
　　昨日午前京師飛電傳來硃筆一道旨一道敬謹譯登○四月二十一日奉硃筆戴鴻兹補授詹事府少詹事欽此同日奉旨豐陞阿著賞給副都統銜作爲庫倫辦事大臣照例馳驛前往欽此 
[德使覲光]  
　　上海德字日報云頃接電音悉德國駐京使臣海靖男爵於華歴本月二十一日覲見中國大皇帝代德廷奉上黑鷹寶星一枚嵌以金剛鑽所值不貲并聞德靖男爵已定於二十三日出京不知其往何處也 
[俄人之言]  
　　天津國聞報云英國代理使臣至中國總理衙門言及俄國外務大臣曾告駐俄英國使臣曰本國政府實未向中國議及由滿洲築鐵路至京師若果請之逆料中國政府未有不允者 
[法人戒備]  
　　廣州博聞報云越南地近中華當劉淵亭軍門未歸附時曾任三宣提督至今海内省西北邊尚有部下黑旗兵駐紥法人恐其肇釁特派輪船遊弋其間近聞柬埔寨匪人肆行滋擾急飭駐紥近處之軍士修築砲臺英人之旅居越南者亦欲練兵備患云 
[意艦游弋]  
　　寧波采訪友人云近有意大利國兵艦四艘滿裝煤炭游弋三門灣一帶砲臺統領吳吉人軍門接奉浙江巡撫劉中丞電文如意艦偪近砲臺著旣開砲轟擊 
[鄂垣募勇]  
　　漢口訪事友人來函云時事多艱禍機日迫楚督張香濤制軍恩患預防委萬軍門赴樊城等處招募勇丁二千五百名俾訓練成軍藉資禦侮想有志從戎者當必奮袂而起也 
[日艦將到]  
　　漢口訪事人來函云日本兵艦名大島者業經航海來華查察長江上下游商務擬由滬江駛至漢口然後泝江赴宜昌沙巿等處 
[教案已平]  
　　武昌訪事友人云前者沔陽州教民互鬥經督憲張香濤制軍飛飭江漢兹道岑觀察照會英法兩領事妥爲辦理近聞督轅接到李剌史士英電禀知此事自某司鐸到沔後秉公調處令兩造各息爭端受傷之教民則優加撫卹其爲首滋事之人俟查明後驅逐出教由地方官照例懲辦刻已民情悅服安堵如常矣 
[三述台州教案]  
　　寧波采訪友人云台州匪人應萬德糾黨滋擾教堂勢甚猖厥雖經寧波提道憲調勇前往若輩略不畏怯聲言我等與洋人爭鬥諸君絶不相干請作壁上觀任我等一决勝負也台州府高太守屢與天主教堂 
 
 

Page 2

 
 
趙主教熟商趙君頗能聽從其言想此事不難平定也 
[互訂章程]  
　　湖北鐵政局與日本國家互訂銷售煤鐵章程前已略聞其事兹閱天津國聞報云此項合同係鐵政局總辦與日相撶逹氏訂立一日本政府允購置大冶鐵礦局鐵質每年以五萬墩爲率二日本政府定價每鐵一墩計價銀二圓卽在揚子江附近口岸交卸惟鐵質須有每百之六十五成色内合燐質一萬分之五分含硫質一千分之一分爲合式三如鐵質不能如式則價值亦當量爲酌减四所訂之價以二年爲限限滿再議五所訂合同以五年爲期如日本貴族議院議准亦可隨時更改一遵照華官議定每年當交煤四十萬墩不能滅少二中國如欲用日本焦炭亦可陸續購買三中國建一公廨以便管理煤鐵之日員居住四中國當建一鐵路直逹揚子江口以　轉連煤鐵其路所經之道亦當卽爲勘定 
[推廣振捐]  
　　揚州訪事友來函云上年江蘇淮徐海等屬疉被水災小民蕩析流離慘不忍覩兩江總督劉制軍關心民瘼奏奉特旨允准展辦振捐一年以資接濟仍照順直山東湖北四川等省現行章程辦理並以需欵甚亟加派各員分往各處勸募揚郡素稱繁盛又爲鹽商薈萃之所遴委兩淮候補監掣府李司馬光宗籌勸司馬賃定左衛大街某宅爲辦公之處涓吉本月十五日聞局並將新增推廣捐章摘錄數條榜示局外一准捐文武職銜一准捐文武封典一准捐翎枝一准捐文武官加級一准捐貢監出學一准捐棉衣建坊一准捐文武官因公罷休原職又註云末一條係照推廣優章專案請奬說者謂此誠千載一時之遭際彼坐擁厚資者旣得施予之名又遂顯揚之願一舉兩得又何樂而不爲哉 
[金沙試事]  
　　鎭江訪事友人云江蘇提督學政瞿子玖大宗師按臨金壇舉行科試鎭江府屬生童各塲概不搜檢且准繼燭俾得各盡所長然於體恤士類之中仍寓鄭重功令之意本月十六日文宗牌示云金壇縣文童頭塲堂東三十六號該童犯規改坐堂西惟卷中文理尚爲清順爲前列中出色之作本院雖有愛才之心亦不敢顯違功令深爲惋惜飭兩學將該卷註佾生册以示鼓勵予有厚望生其勉旃讀之益見宗師之寛猛兼施使人懍然不敢違犯矣 
[漢皋茶巿]  
　　漢口訪事友人來函云兩湖各處紅茶刻已次第到漢西人雖照常購取然不能如從前之踴躍英界江岸泊有俄羅斯輪船一艘俟裝滿卽當開行下駛又聞日内兩湖紅茶到有三十六萬一千五百箱寗州茶到有十五萬八千五百箱祁門茶到有十一萬零一百八十四箱不知浮梁大賈可得善價而沽否 
[漢陽火警]  
　　漢口訪事友人來函云本月十五夜二更時漢陽龍燈堤左近某姓家因賭口角致將火油燈潑翻登時烈燄飛騰不可嚮邇是處地甚幽僻水龍未克赴援祝融氏勢益猖狂轉瞬間左右鄰十餘家盡付咸陽一炬并有某姓幼孩不及救出致葬身火窟中慘哉至十六夜三　時漢口大智門外某姓家又不戒於火賴各鋪水龍聞警馳至竭力噴救僅焚蓬屋九間 
[鄂省官塲紀事]  
　　武昌訪事友人云湖北督糧道譚觀察之介弟以知府需次鄂中例應廻避現已改指粤東至候補道喬小鶴觀察候補府黃鐵生太守與譚觀察誼屬姻親亦已呈請改省矣○沈太守錫周辦理槍砲各廠卓著勤勞經督憲張香濤制軍專摺保奏請免補本班以道員留省補用奉旨俞允太守接奉行知隨赴督轅禀謝○鄂省應解京餉向係分批劃解現委任大令彤光程大令元愷管解第一批存直剌燾洪大令錫庚管解第二批各員奉檄後已禀辭就道矣○日前漢口糧捕同知張小夢司馬丁憂出缺上憲札委祥剌史泰暫行署理○日前委署湖南岳常灃道張觀察鴻順因有要公乘某輪船來鄂面謁督無兩憲妥商一切事宜事畢後聞尚須赴　江一行也 
[津沽鯉簡]  
　　天津訪事人云本月初七晚有某甲者至河北大街石橋畔聚德錢鋪兌銀互論價值漸致忿爭突有匪人一擁而入將櫃内現銀錢票搶刼一空事後執事人李某檢點所失約有五百餘千之譜遂具詞赴天津縣署報案其所失東新街同益成字號錢票則立卽掛失迨次日匪人持票至同益成取錢櫃夥見與掛失之號相符因卽告知地甲立時拿獲三名詰知同夥共有十一人旋至北營門外墻子濠内船上拿獲一名至十三日又有二人至西關外倡寮出錢票五弔令龜奴換現錢錢鋪中人覷出破綻告知地甲跟蹤至倡寮拿獲詰出北營門外濠内尚有匪船停泊因押至船上復獲一人船户聞風逃逸爰將船發交水地保看管人則一併送縣請究○犯官葉志超以中東一役失守城寨按律論斬屢蒙恩宥未經勾决去歲倒斃於刑部獄中旋由其子扶柩至天津本月十一日由津寓扶柩附某輪船回安徽原籍出殯時一切儀仗依然顯赫如逹官由海大道天華景園出紫竹林法租界過河沿途觀者咸謂其辱國喪師旣逭官刑宜遭冥譴○本月十一夜十一點鐘時忽聞雷聲殷殷起自西北轉瞬間疾風暴雨相繼而至幾如銀河倒瀉簷瓦間淙淙有聲雨中雜以冰雹大者如桃小者如豆約一刻許始止聞禾稼尚無損傷 
[漢陽樹色]  
　　漢口訪事友來函云漢鎭仁義司署附近某木廠有數人因事口角各奮老拳中一方姓者受傷過重登時斃命屍親聞信卽奔赴漢陽縣署報請詣騐黃州河溶沔陽等處均産蠶絲現已次第到漢聞之精於此業者謂質色並皆佳妙將來開盤時必能大獲其利也○本月某日上街德豐土店中突有甲乙二人手持本票兌取現銀店夥以向　店中並無本票行用明係歹人僞繕因將人票一併扣留解請清軍府金司馬嚴辦以儆效尤○協昌火柴公司開辦以來頗能獲利除暢銷兩湖外現在並推廣川黔汴滇諸處　風氣大開略分西人之利○漢鎭奏設夏口廳同知曾登前報兹聞部覆已准上憲遂委史二尹蒞漢督修廳屋擇地大智門内想不日卽可興工矣○聞之茶業　　　　　　洋存貨過多因之今歲洋商購茶不甚踴躍恐茶商不但無利可沾抑且折本甚鉅也○著名地棍毛某周某陳某三人聚　閙娼遇事生風受　憲者不計其數兹爲陳慶門閫戎訪聞飭勇按名拘拿以憑懲辦 
[龍眼夏景]  
　　安慶訪事友人云前者姚家口余某之婦率同子女將媳方氏虐斃經媳之母族禀控懷寗縣署時縣主顧大合政體違和因請崔明府臨塲相騐旋卽某委員提訊供詞狡展異常兼之帮兇之夫姊周余氏匿不到案不能審得實情遂將其夫交地保看管案緈族痛女情切赴府署及兩司上控近又控諸撫署鄧大中丞閱禀卽批示仰按察司札飭安慶府轉飭懷寗縣務將周余氏嚴拿訊辦詳候核奪○委署蕪湖縣學訓導金廣文懋榮在籍勸辦積榖公務覇身不克赴任呈請藩憲湯小秋方伯改委試用訓導程廣文洙前往署理 
[推廣租界示]  
　　欽命二品頂戴分巡蘇松太兵備道監督海關兼管銅務世襲三等男爵李爲出示曉諭事照得上海洋涇浜北首第一叚租界自道光二十六年八月初五日西歴一千八百四十六年九月二十四日前兵備道宫英領事巴會議定章後通商惠工地方日臻富庶至道光二十八年十一月初二日經前兵備道麟英領事阿會議推廣又經詳定界址繪圖立石嗣於第一叚租界之外又立虹口租界一叚光緒十九年五月十三日西歴一千八百九十三年六月二十六日由代辦各國領事事美國副領事易會商訂界均經勘定立界遵守嗣於光緒二十四年二月初十日前兵備道蔡任内准值年領袖德總領事施照請推廣租界並奉南洋大臣劉札准駐滬英總領事璧曁代理美領事衛以上海商務日繁租界殊不敷用照請推廣租界並不欲爭持華官之權凡干涉華民章程必先由地方官允而後行至推廣界限應由地方官商妥辦理等因奉經前兵備道蔡商議推廣公共租界地叚四址照會值年領袖西洋總領事華在案適前兵備道蔡未及辦竣奉文卸事兹本道　任並奉 
 
 

Page 3

 
 
南洋大臣劉檄委洋員福隨員余來滬隨辦當查上海商務日盛地叚不敷應由本道會商推廣以爲公共租界卽經督同福余兩員會商各國領事妥爲議定所有前立租界歴經會議章程並有推廣虹口租界續定新章凡華民房産田地墳墓河道各等利權均載章内應得保護此章早經工部局刊行且懸公局門首大衆共見之處卽可家喻户曉一律遵行除檄飭上海縣會同福余兩員曁工部局辦理工務董事查照議定推廣公共租界繪圖立石並照會各國領事外合行出示曉諭爲此示仰商民人等一體知悉自示之後凡在公共租界内除勅建廟宇及中國國家公用之地不歸工部局管理外其餘一切事宜均照定章辦理毋得違悮切切特示計開推廣公共租界四址一東自楊樹浦橋起至周家嘴角止一西自泥城橋起至靜安寺鎭止一線至新閘蘇州河南岸止一南自法界八仙橋起至靜安寺鎭止一北自虹口租界第五界石起至自上海縣化邊界爲止卽上海寶山兩縣交界之線仍以下至周家嘴角直線上爲止按此示曾登本月十五日報中當時僅由書吏擬稿尚未發貼今又酌改數處遍貼通衢爰再登之以供衆覽 
[示禁捕蛙]  
　　上海縣正堂王爲嚴禁捕捉田雞事照得青蛙俗名田雞一名護榖蟲能吸食田間螟螣蝻孽際害保禾實爲有益農田之物查鄕間有等無知愚民夜則篝燈掩捕晝則張網赶捉滿簏盈筐挑賣巿肆推其捕捉之由無非欲沾微利遂致相沿成習效尤日多歴經司仁輔元堂董事禀奉憲示嚴禁均經曉諭在案刻交夏令正青蛙生發之際尤當嚴禁捕賣以除蝗害而保田疇爲此示仰闔邑地保業佃人等知悉嗣後無論城鄕巿肆倘仍有違禁捕捉挑賣者定行提案嚴辦懲創决不姑寛其各凛遵毋違特示 
[備迎使節]  
　　昨日滬城提右營叅將廖楚材叅戎探知欽差大臣剛子良中堂將次蒞滬因傳諭標下各弁兵整齊隊伍以備屆時迎迓 
[校閱護勇]  
　　道署護勇額設八十名强弱不齊殊不足以資保衛道憲李健齋爵觀察大加整頓特於昨日一律傳至署中校閱以便汰汰弱留强自辰至午始畢 
[體恤獄囚]  
　　前日江蘇臬司朱竹石廉訪委稽查司獄委員朱明府龍光齎文來滬内開近日據各屬詳報在監人犯病故之案層見迭出推原其故皆由監獄不潔衣食不足所致現屆夏令穢氣薰蒸人犯易於染病尤宜加意打掃潔淨多燒蒼术以示矜恤縣主王大令奉文後卽飭禁卒遵照奉行並發給藥茶俾資調攝 
[中外聯歡]  
　　法界讞員朱森庭明府假靜安寺畔愚園置備中西筵席柬請法繙譯何世剛君及副領事余君大寫格君道署文案諸君赴宴歡聯樽俎美盡東南亦一時之佳話也 
[罰鍰難免]  
　　英界棋盤街德昌泰衣莊爲衣業董事梁兆坤開設月初陳宦向購衣服被莊夥陳保眞誣詣行竊禀控英界公廨讞員翁笠漁直剌訊責後判罰莊主洋銀五百元固已從輕辦理矣乃前日忽有陳王氏者自稱陳保眞之母投廨具禀請免罰鍰直剌知梁富有貲財且王氏非陳保眞之母因卽批示云貿易經營公平爲本滬上五方雜處過客甚多何能任意欺强氏子在德昌泰爲夥陳宦向購衣物竟敢誣良爲竊實屬藐法已極若不嚴加懲罰何以儆刁風而安行旅氏子不知自愛固屬咎由自取該店東用人不當亦屬責無可辭案經訊斷著仍遵照不得率瀆違式特斥 
[羞忿授河]  
　　甬人李順金向在外虹口某馬車行執役曾欠同事袁遂蓋可善楊七　洋銀二元五角前日午後袁等三人向之索取李力不能償袁等大怒　李所穿衣服悉行褫去李遭此大辱忿不欲生奔至外大橋畔聳身躍入浦中至今屍身尚未撈獲家屬以身死不　訴知三圖地保赴上海縣署禀控 
[美界捕房紀事]  
　　昨晨賊犯楊阿榮闖入漢璧禮路某姓家竊取衣服爲包探金立生查獲帶入捕房押候解送公堂禀請讞員翁笠漁直剌究辦○昨午跑灘賊王阿七混至公和祥碼頭竊取舊鐵被巡街捕拘入捕房押候解送公堂禀請究辦 
[善氣迎人]  
　　日前本館協振所承寓居四川萬縣鹺次諸大善士憫念災區慨頒振欵計句容濮東山善士助洋銀十四元上元蔣匯川善士助洋銀二十元歸州李觀寶善士威遠殷又新善士各助洋銀三元以上共計洋銀四十元又聶芸台善士助義振洋銀九十四元又蕭惠農善士偕夫人王氏四十生辰節省酒筵求佑身體清吉添福添壽移助洋銀五十元又蕭天佑善士以幼童外症已愈完願助洋銀二十元又蕭王氏求天保佑胎孚平安助洋銀十元又申北愼餘莊交來九峯知不足齋主人助山東振捐洋銀三十元又蛟川王克愚善士助東振洋銀二十元又鼎新糖行交來南通州求安氏助山東振捐洋銀三十元昔明韓大司馬文有言曰救荒如救火言其急不容緩也今被災之區家室流離田廬漂蕩麥收旣已無望秋穫未卜何期萬口嗷嗷勢將垂斃得諸大善士仁恩下逮義粟頻頒維彼黎庶孑遺或可苟延殘　善機所感天鑒彌昭行見荀鳳竇龍門楣克振其食報有可操左劵者謂予不信請拭目俟之 
[陶公匱記]  
　　鄕聞友人盛稱陶公匱之奇而未得一目覩也兹者長陽張君榮澤爲文以記之曰會稽陶七彪先生在寛任奇有潔癖尤好遊乃創爲行匱匱二合之層纍分之並列皆高一尺五寸三分深一尺二寸五分廣一尺八寸四分其一分二格上格高九寸有大屉如格大又分三横格上高一寸有屉廣一尺五寸八分深五寸蓄筆墨箋函地圖日晷刀剪鏡尺中格閒以竪板板二乃三分之無屉可蓄印泥盒視遠鏡風雨表左傍五分屉板中有電氣燈大如荔支按之白光熒熒射外復視安電燈板端訝其板銜銅板僅五分耳銅又骨其中二分而弱矣啓機銅箸摺疉側出旋而張之則燭盤也大且徑寸而强作其形井文錢棧自降貫其軸旣堅且安見者胥失笑下亦分格三中空置日記册左右有小屉蓄端研名剌表盒格外有揷刻銘記不用則閉之大屉外板卽爲門下屬屉底爲銅樞兩傍各爲半規銅鈎鈎可出入開則鈎出挂門與屉底平而作案而電燈燭盤光適宜案不失分寸大屉深如匱中小格屉僅得其深之强半近門之弱半虚之案前舒近五寸半札牘之前可容筆硯據案讀書作字文房諸具咸在案前格屉書帖字畫卽藏下格高四寸亦有屉如格大其一分三格上格高五寸七分有屉以蓄裳衣中格外拊之屉也啓其關鍵樞紐則椅高二尺三寸背上嵌磁片小象中刻自書八分剏造姓名年月背足皆有樞足似小篆五字形運樞而委折焉則納諸三寸八分之格樸雅精巧燭盤之亞也下格又有屉高三寸屉中並列三區間以薄板兩旁平分而四爲五區中區不復分蓄壺椀七箸等物四區皆洋鐵方合三區蓄茶葉餅餌一區中間設板孔十六置雞子覆以棉西人云宜火車匱下有座二寸隱機則容履綦凡匱選材必輕堅欲其微也表裏乱磨髹漆欲其澤也護以革篋欲舟車觸無損也物盈匱重不過數十斤欲一夫可勝也匱成人目曰陶公匱七彪行七號栗園行高誼敦閉門讀書落落難合其論學貴精貴恒貴戞戞獨造尤究心時務長於巧思其言曰文字何關世用惟創造利器乃克有濟耳余觀其所作若牀若鐙若案若輿若行軍帳殊形詭制益服其精思恒德爲不可及美國篤大柯林司英吉利船主司立射游歴中外獨推服七彪片紙隻字什襲珍藏見陶公匱驚歎稱善欲請圖式寄其國中登報仿造嗟呼泰西以工巧名七彪偶出餘技已足令其老帥哲匠稱道如此矧使盡展乃奇以濟軍國之用哉匱之銘爲仁和譚君廷獻所製其文曰深十三寸廣彊二尺疉弆半身不盈一壁有衣有食有圖有書容膝隱几交牀以居匪出機補攷工利攸往以御冬吾見子之心矣小而能容 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院課期]  
　　昨日上海縣主王欣甫　　　　　　　　　　　　　　一月二十六日畢行月課二十八日考試浦東三林書院肄業生童 
[重秤被罰]  
　　前日竊犯李阿仁王長生以舊鐵售與士錦川被包探黃　海韋三德查見拘入捕房轉送工程局經會辦委員司徒貽芬司馬提訊李供小的係福建某邑人在虹口公和祥馬頭爲小工舊鐵係從馬頭上拾取陸續積存王長生供常州府屬無錫縣人在虹口爲扛夫鋼板係不知姓名人所　　小的代售王錦川供無錫人向爲鐵業掮客僑居鐵錨弄内昨日李王將舊鐵百餘斤售與小的尚未成交卽被拘案叩求恩典司　詰其秤之輕重稱斤半爲一斤平日均以此秤貿易司馬怒謂重秤收贓法無可貸判令枷號示衆王一再苦求稱小的願罰洋銀三十元求恩免枷司馬謂爾如以後不再收贓方准所請否則斷難從寛王稱以後决不再犯司馬乃命邀的實人具保所罰洋銀充作修理馬路經費李阿仁王長生各責三百板具呈改過切結飭捕驅逐出境起案之贓及秤當塲銷毁 
[控追失物]  
　　李彦生陳壽山僑居英界大方客棧失去洋銀衣服相約投訴公堂前晚讞員翁笠漁直剌倩襄讞委員張司馬提訊李供監生揚州人本月十四日與陳同由鎭江乘江裕輪船至滬由三洋涇橋大方棧夥阿方招接入内賃居六十號房中至十六日午後一點半鐘時監生偕陳出外倩茶房貝夏生妥爲照管迨五點鐘時陳先回棧見房門半開箱上之鎖已被人扭去檢視之下失去洋銀七十七元及夾紗馬褂熟羅長衫各一件紡綢套褲一雙向貝查問諉爲不知詢之棧主周明珍反出惡言叩求究辦陳供與李同棧貝供小的係寧波人在大方棧當茶房之役前日李陳出外後未見有人入内至五點鐘後回棧忽稱失去洋銀衣服小的實不知情尚求明察周供小的與貝同鄕在三洋涇橋開設大方棧十六日江裕輪船抵埠來客甚多均係體面之人從無失物情事獨李陳自稱被竊殊爲詫異司馬判將貝笞責一百板連周押追原物 
[醫院紀事]  
　　甬人王阿多在外虹口某機器廠工作昨午偶不經心被機器軋傷其臂血流如注昏暈倒地經廠中人舁送同仁醫院求治未識能免殘廢否○浦東小工顧春榮在楊樹浦某紡紗廠工作昨午被鐵板壓傷足跦痛極倒地經人送往同仁醫院求治據醫生云傷勢尚輕可保無恙 
[上海縣署瑣案]  
　　英界公堂函送中華銀行買辦陳福寶葉思賢到縣前晚縣主土欣甫大令委縣丞劉二尹提訊陳葉同供在中華銀行合充買辦結欠乾大錢莊往來銀八萬八千兩現已央人理勸還過現銀一萬六千兩尚應找銀一萬二千兩其餘出立票據乾大業已應允日内當投案求銷矣二尹謂如此巨欵豈能輕易了結所供是否屬實尚難憑信著一併交差看管俟原告到案再核○浦東鄕婦薛單氏投縣禀稱小婦人被外甥沈祥汀毆傷求騐明提究劉二尹提訊之下薛單氏供兒子出外貿易媳婦在家被沈調戲成姦曾由小婦人捉獲嗣經族人理勸不許再與往來小婦人惓念親誼姑置弗論不料沈淫心未冺前晚復圖續舊歡小婦人閉門拒之伊竟毁門而入小婦人出而斥責致被毆傷求恩騐究二尹飭仵役騐得肋後果有傷痕諭令回去自行醫治候提沈到案訊明懲辦 
[上海縣署紀事]  
　　竊犯陳銀海前因犯案經上海縣王欣甫大令收押自新所前晚乘人不備將所墻挖成一穴意圖沈逸適被看役所見禀請大令提案訊懲○昨日烟妓花巧林花容憔悴蓮步輕移投上海縣署求恩准子從良王大令飭役暫行看管候提案訊明核奪 
[南巿捕房紀事]  
　　前日午後男孩顧連順女孩杏姐彳亍於南巿新馬路三泰馬頭哀哀啼哭某號巡街捕見而詰問皆不知所對因卽帶至捕房捕頭令地甲查問旋覆稱孩父夏三槐住法界中八仙橋操觀梅術今浼盧公和雜貨店中人保領捕頭允之○前日十五號巡街捕巡至新馬路董家渡見某姓家女孩在途啼哭詰之云年甫四齡因卽解至捕房捕頭令暫行看管旋由伊母某氏邀保具領捕頭允之○昨日午前六十二號東洋車夫高彩龍拉車至新馬路突有一百九十四號東洋車夫張金寶載客疾馳將高車撞壞由某號巡街捕拘解捕房捕頭令張賠洋銀一元○昨有張夫泉者不知何許人失去青蚨一百餘翼疑同類張阿龍所竊向之理論以致互毆適爲六號巡街捕所見拘解捕房捕頭搜查張身畔並無証據遂禁押片時一併釋出 
[英界公堂瑣案]  
　　鄕人范丫頭賃屋唐家弄迤北開設茶館入夜演唱花鼓淫戲鼓惑人心事爲包探顧阿六查知因於昨晨告知捕頭將范拘獲送案請訊范供鄕愚無知偶然誤犯後當痛改前非求恩免辦讞員翁笠漁直剌商之梅繙譯官判罰洋銀五十元以儆○包探沈阿鶴拘解流氓瞿瑞林到案禀稱前日此人向王成榮訛詐洋銀二元報捕後由小的查獲送案請懲王投案由訴前情瞿供向索欠欵並非拆梢直剌判令笞責五百板管押一年○包探沈阿鶴解積賊周嘉如到案禀稱此人屢次犯竊解經大老爺懲辦甫釋出復竊取馮阿寶家布褲一條經小的緝獲人贓送案請究馮投案請領失贓周供失業無聊流落至此直剌判令枷號一月○包探顧福其扭王如生至案禀稱前日薄暮時捕頭倩小的發貼道憲大人推廣租界告示於此人門首此人出而覇阻爲此拘請訊懲王供實不知伊是奉公之人致有此失尚求恩宥直剌判罰洋銀五元從寛釋出○包探趙銀河禀稱陳本桂竊取唐元豐家綢褲綢衣等件經小的緝獲人贓送案請究唐投案申訴前情陳認竊求恩直剌判押兩天交保開釋 
[法界捕房瑣案]  
　　蘇人俞蘭生前因以空票貼現倒欠巨欵經各俪王扭控公廨讞員朱森庭明府訊供後交人保出逃避蘇州遂將保人拘押捕房俞知事不重了自行投案迭經明府嚴比俞供認與英界大興里娼婦朱靜蘭私識曾出資贖身並置備衣飾等物所費不貲今朱娼坐擁厚資屢向懇商視同陌路求恩提究明府准詞出票飭包探至英界公廨禀請讞員翁立漁直剌派差協　不料朱娼已聞風避匿昨日包探禀稱奉諭拘提朱靜蘭被俞蘭生豫遣玉器作工人通知以致逃避明府命提俞到案重責五百板還押著隨堂帶比○瞿尚德前控姚少雲芒保畢柳汀爲夥吞用洋銀一百十七元朱明府訊供之下著交人保出眼同包探將各帳理算明白禀覆核奪昨日包探將原被告帶案禀稱奉諭算理各帳畢柳汀僅收客帳洋銀三十一元七角查騐帳簿筆跡不符諒被　主改換此次涉訟緣畢與店主之妾有染以致挾恨明府著交原保人保出限期繳洋銀三十一元七角瞿不肯遵斷明府乃將姚畢一併押後過堂送縣諭令瞿自行投縣備質○騙子葛福寶在清芬堂烟館騙取吳玉堂等人洋銀或二元或三元許薦至某繅絲廠工作昨日明府命提案著笞責四百板釋之使去○葉全泰水烟袋店主葉榮控被英界後馬路徐致堯誑騙珠花首飾經明府訊供押候交保出外昨日命提覆訊徐稱法界實無熟識之人來此作保求恩寛限明府著還押覓保○攫取小　臂釧之趙子祥竊取茶葉之王阿大前經明府訊明昨日提案著各　　一月期滿責釋○穴壁行竊之陳應福竊取某船局衣服之顧阿店朱寶林前經明府訊明昨日飭提至案著各責二　　　　一併 
 
 

Page 10

 
 
[金陵官報]  
　　四月十三日新授江蘇臬憲陸到候補道松峻到由蘇州回新授常州　德元辭知縣游毅之到由江西採辦河運米回又盧運昌禀知到普畜堂差並銷愛育堂差揚州營守備袁子和叩謝河運保案補缺後以都司補用巡檢王家駿奉示寫履歴　縣楊激雲禀知候補知縣朱湘於十二日病故 
[江西官報]  
　　署建昌府崔湘禀見謝委饒州營叅將錢鑑明署右營遊擊姚文煥萬安營都司曾玉策俱禀謝委通判邵循名委往瑞金提案指分縣丞宋維新姚潤俱禀見騐看李亭雲往宜春胡嘉祿往廬陵俱催屯糧李榮植往高安胡德源往餘干朱璋往湖口俱催稅契馮增耀毛用賓嚴宜煥李世廉施謙俱秋審執事萬年縣丞吳學優上高縣丞林鳳岡武甯縣丞葉汝錕義寗排埠司何震俱解秋審人犯指分道庫陳繼祥就近騐看建拔貢候選敎職邢大椿上饒捐納發　導楊遵襄俱禀謝考騐參將周國玉卸九江遊擊回知縣楊廷燮代新建下鄕勘案縣丞葉瑞年就近騐看指分典史吳振禧繳照王培芸起服來江楊國榜沈受之朱宗藩俱秋審執事彭昌期查各街道文揚藻由豐城永豐層山司范維齡樂平縣丞伊守相俱解秋審人犯臨江額外黃高龍病故遺缺查有巡閱内存記之袁州營馬兵黃定發堪以拔補松中　田轅往徐母江大夫人靈　致祭刑部七品小京官鄒國瑋辭行進　知縣周宗洛由泰和會審案回孫如賓　孝　堂點名收卷楊　翥由京解漕折回署豐城縣黃錫光禀謝委指大挑縣解鳴珂　熾垣從九方　俱繳照周祖望由奉　催地丁回　　中書徐履親辭周宗洛委往臨江發審章乃正季友敎點名薛鍾瀚由京解關餉回祝彬秋審執事府照胡照胡鳳池就近騐看上饒縣丞巴錫綸解秋審人犯新　永新縣丞朱　臣現已到省飭赴新任知縣　　隆委解地丁進京馬錫齡由寗都提案回楊廷燮代新建下鄕勘案回楊長濬由長江催運回縣丞陳體堯往上饒王永清往上高俱催减平方彦琦往安福成富春往泰和俱催稅契　　傳李錦麒俱辦吉水保甲宋維新往九江措資王鳳衢由星子催减平回黃存厚由浮梁就醫回梁桂芬由王山催糟折回潘行仁秋審曰執事王文蔚由瑞昌催墊欵回又往臨川催地丁指分巡檢劉壽萱就近騐署 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月十二日京報全錄]  
　　宫門抄○諭旨二道錄前○皖撫鄧奏爲奉撥抵欵銀兩不敷　解擬請　　　○江督劉奏爲江寧蘇州二藩司庫解收地丁錢糧數目清　摺○秦撫魏奏爲甄别府縣各官分别補用片○又奏爲彚報委署道府　縣各缺片○皖撫鄧奏爲留員辦理團防事宜片○秦撫魏奏道員到省飭赴新任片○四月十二日户部通政司詹事府鑲黃旗值日無引見○定公假滿請安○漙良由山東回京請安○陳學棻由西陵回京請安○李殿林謝署禮部右侍郎恩○打牲烏拉總營雲生到京請安○普公請假十日○漙僎續假五日○常明續假十日○恩壽何福堃預備召見○内務府奏派　髻山廣仁宫拈香派出車王漙公○　　軍機恩壽何福堃○○頭品頂戴安徽巡撫臣鄧華熙跪奏爲安徽省奉撥抵補各省釐欵銀兩不敷撥解擬請改撥恭摺仰祈聖鑒事竊臣接准户部咨奏准循案撥補各省厘金抵補洋欵一摺欽奉諭旨行令欽遵辦理並鈔錄清單咨行到皖當經分别轉行遵辦去後兹據布政使湯壽銘詳查遵查户部原奏單開抵補蘇州貨厘指撥安徽實存漕項銀二萬兩又抵補松滬貨厘指撥安徽清賦多徵銀二萬兩又抵補鄂岸鹽厘指撥鳳陽關常稅銀一萬二千兩又抵補皖岸鹽厘指撥安徽裁兵節餉銀十萬兩丁漕折錢平餘銀五萬兩歴年積存漕折銀十萬兩以上共指撥銀三十萬二千兩内除漕項銀二萬兩鳳陽關常稅銀一萬二千兩應由江安糧道鳳陽關道禀辦外所有指撥司庫各欵查安徽清賦案内多徵銀兩各屬均彚入熟徵地丁批解司庫計考奏銷並不另外專欵今奉指擬應卽在於地丁正項銀内提撥銀二萬兩同奉撥歴年積存漕折銀十萬兩一併照數撥解江寗省交納惟奉撥丁漕折錢平餘銀五萬兩查安省丁漕平餘每年約可提銀三萬九千餘兩先經詳奉奏咨有案所有二十五年應提前項銀兩已奉奏撥皖北振撫銀三萬兩由司墊解俟名屬解到提還歸欵現在並無存銀又奉撥裁兵節餉共銀十萬兩查安省每年裁兵節餉僅可提銀五萬九千餘兩並無十萬兩之數其二十四年節省餉銀除動放三起裁兵恩餉僅餘銀六千餘兩上年奉部撥皖岸鹽厘銀七萬兩當解銀一萬四千兩不敷銀七千餘兩應於二十五年節餉銀内湊撥足數是二十五年節餉實止銀五萬二千餘兩須俟來年奏銷戳數後始可撥解仍短缺銀四萬八千兩同丁漕折錢平餘一欵現無存銀共計不敷銀九萬八千兩詳請奏咨改撥又據署鳳陽關道童祥熊電稱鳳陽關積存歴年常稅等欵已奉奏准撥歸防餉無存本屆收數除動撥常年解支各欵外能否有餘甚無把握此次奉撥銀一萬二千兩爲數旣鉅實無以應電請奏咨改撥各等情前來臣覆加查核委係實情除漕項一欵俟江安糧道查核另辦外合無仰懇天恩俯准勅部另行籌欵撥補以濟要需而免貽誤所有安徽省奉撥抵補各省釐欵銀兩不敷撥解擬請改撥緣由謹恭摺具陳伏乞皇太后皇上聖鑒訓示謹奏奉硃批户部議奏欽此○○頭品頂戴兩江總督臣劉坤一頭品頂戴江蘇巡撫臣德壽跪奏爲查明江甯蘇州兩藩司庫光緒二十四年分解收地丁錢糧數目開繕比較清單恭摺仰祈聖鑒事案准户部咨同治八年二月初五日奏奉上諭户部請飭各員整頓丁漕按限奏報等語著自同治八年爲始督飭藩司將全省一年上下兩忙征收丁漕各實數及上屇征收總數開具比較清單詳明專案奏報統限各該省年底出奏以備稽考欽此當經轉行欽遵辦理嗣因各屬徵解銀兩須至年底始能截清當年難以赶辦咨部定限於次年二月内開單奏報業將解收數目按年具陳至光緒二十三年分止在案兹據署江寧布政使胡家楨蘇州布政使聶緝槼等查明光緒二十四年分屬解地丁江寧藩庫共收銀三十四萬三百六十三兩零蘇州藩庫共收銀七十五萬六千五百九十九兩零開具經徵各屬收地丁銀數比較清單詳請具奏前來臣等覆加查核統計江寗蘇州兩藩司庫光緒二十四年共解收地丁銀一百九萬六千九百六十三兩零江甯等屬比較光緒二十一二十二二十三等年分收數稍有短絀緣淮安徐州海州等屬被水成災蠲緩較多其邳州宿遷海州沐陽四州縣熟田錢糧停緩是徵數旣少收數卽不能見盈蘇州等屬比較光緒二十一二十二二十三等年分收數均屬有盈至各屬解司地丁係截至光緒二十四年年底爲止如數目稍有叅差將來歸於奏銷案内更正造報相應開繕比較清單恭摺具奏伏乞皇太后皇上聖鑒勅部查核施行謹奏奉硃批户部知道單併發欽此○○魏光燾片再前准部咨道府州縣無論何項勞績保歸候補班人員到省一年察看才具分别補用等因兹查有候補知府王公亮前於關隴肅清案内出力保俟補同知後以知府用應以光緒二十三年十月二十二日准補佛坪廳同知之日作爲知府到省扣至二十四年十月二十二日試看一年期滿例應補行甄别又商州直隸州知州羅壽昌前在乾州署任轉運運餉出力於湘軍攻克甘肅西寧等處逆巢請奬後路臺局各員案内保以知府在任候補二十三年十二月初三日奉旨應以奉旨後第五日行文作爲二十四年正月初三日到省以知府在任候補起連閏扣至二十四年十二月初三日試看一年期滿候補知縣關覲光於二十四年二月二十九日到省連閏扣至二十五年正月二十九日試看一年期滿均應甄别據藩臬兩司會詳前來臣查該員王公亮才識諳練處事精詳羅壽昌才具明通辦事勤奮關覲光精細安詳能耐勞苦均以繁缺知府知縣補用謹會同陜甘督臣陶模附片具陳伏乞聖鑒謹奏奉硃批吏部知道欽此○○魏光燾片再各省道府州縣無無奏調委署每屆三月彚奏一次歴經遵辦在案兹查陜西省自光緒二十四年十月起至十二月底止陜安道恩壽升授江西按察使遺缺委試用道陳兆璜署理糧道丁士彬病故遺缺委西安府知府童兆蓉署理所遺西安府缺委試用知府周銘旂署理代理岐山縣另補知縣陳兆煥卸事遺缺委三原縣知縣歐炳彬調署署寗羌州知州宼廉調省遺缺先委補用知縣徐普代理旋改爲署理署石泉縣知縣李蔚然調省遺缺委候補知縣張士英署理平利縣知縣吳功全調省遺缺委候補知縣鈕福嘉署理署華州知州楊調元撤任遺缺委請補華州知州唐松森先行署理署白河縣知縣侯鳴珂病故遺缺先委該縣典史莫汝功護理旋委請補斯缺之胡啓虞先行署理署延川縣知縣葉星文調省遺缺委現署延安府照磨李仁壽代理耀州知州朱蔭棠大計叅劾遺缺委候補知州余琪樹署理由藩臬兩司會詳請奏前來臣覆核無異所有光緒二十四年冬季分委署道府州縣各缺緣由謹附片具陳伏乞聖鑒謹奏奉硃批吏部知道欽此○○鄧華熙片再據毫州知州孫鳴皋禀稱該州界連渦豫本爲匪徒溷迹之區如今渦匪雖已蕩平而伏莽尚多且時值荒歉民心浮動整頓團練最爲吃緊現辦團防總董新補廣西右江鎭總兵李永芳假期將滿應行赴任紳民等以該總兵督辦團防操練有方紛紛挽留可否　緩赴任禀請奏懇前來臣查記名提督新補廣西右江鎭總兵李永　前因祖墓須修請假回籍嗣因假期屆滿事尚未蕆又爲風寒所侵觸發舊疾醫調需時禀經臣據情代奏蒙恩再賞假兩個月兹續假又滿應卽銷假赴任惟據該州紳民禀留係爲愼重團練綏靖地方起見合無仰懇天恩俯准將該總兵李永芳暫留原籍督辦團練俟秋收後再行赴　之處理合附片陳明伏乞聖鑒訓示謹奏奉硃批著照所請欽此○○魏光燾片再新授陜安道高賡恩現已抵省應卽飭赴新任以專責成除分别飭遵外謹附片陳明伏乞聖鑒謹奏奉硃批知道了欽此 
 
