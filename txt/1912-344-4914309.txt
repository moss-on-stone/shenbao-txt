# 1912 - 344 - 4914309

 

Page 1

 
 
社論 
[俄蒙交涉檔案（八）（無）（名）]  
　　(十)(八)庫倫之内政及重要人物活佛僭位後大興土木建造皇城展寛一十四丈又在崗登（地名）上建築大樓樓高九丈九尺計分三層每層八十一間工價銀十二萬兩限陰暦八月竣工樓内設一銅佛高八丈八尺價銀十一萬兩限四個月竣工又定官制設五部以海珊爲内閣總理海本内蒙古喀爾沁旗人早年在喀喇沁五府供差因犯案逃赴哈爾濱漫游西伯利亞各地通曉俄國文語精嫻漢文年五十餘歲現封公爵稱爲松彥光汗總理内閣兼管内務財政兩部事宜一切政務悉歸主持蓋蒙人本無政治能力全賴松某爲之謀畫爲之置軍械聘俄員賣礦產練蒙兵招致馬賊聨絡蒙衆等大權獨攬目無餘子所設五部爲内務外交財政兵刑等部内務設於舊時之印務處以崔大喇嘛爲之長外部設於前萬壽宫内以杭達親王長之財部設於前辦事大臣管署以圖什公現晉郡王爲部長兵部設於前兵備處以達賴貝子現晉郡王爲之長波公等副之刑部設於郵局西首官房内以那木薩賴公現晉郡王爲部長又前馬賊頭目陶什陶在蒙古東部犯案濳逃俄國俄保護而利用之此次率領死黨三十餘人來庫投誠活佛大喜封爲公爵充領兵將軍部下黨羽分列要津惟性殘暴往往魚肉商民時肆搶掠前次蒙古取銷獨立問題陶與杭王圖公三人反對最力其所招致鬍匪約一百三十餘人現均分駐要隘 
　　（十）（九）科布多之被陷庫倫獨立倡於杭達多爾濟及達貝子等其餘多數王公并未與聞事後相率觀望無敢贊成蓋知蒙古地瘠兵微斷不足以成事惟中國内亂頻仍又以俄國干涉不便用武守正各旗孤立無援活佛時以勢脅以利誘近庫各旗不免從之科布多阿爾泰各處仍復堅 
持活佛屢派使者前往游說蒙人縳送中國辦事長官訊得實情立即處斬懸首示衆事聞庫倫大爲震怒各署連日會議决計派兵前往當取俄營敎練之精兵二百雜以俄兵二十名佐以大砲兩尊子彈十餘駝於六月二十一號由庫起行行時兵心摇動紛紛逃匿抵科以後華蒙合兵防守其勢甚大庫倫來兵不敢前進星夜遣人向庫乞援七月二十四日續派三百人前往沿途多方徵調足成四千之數實在精銳不過五百科兵本不甚多各處赴援之師尙多未至僅阿爾泰援軍一營到科協助八月五號與蒙兵戰於科布多境我軍以大砲轟擊蒙兵大敗死者無算一時稍却旣而蒙酋陶什陶率所部精幹鬍匪赴戰科地援軍未至彈藥告竭蒙匪四面圍攻科軍管帶廣肇率衆誓死猛搗賊營猝遇伏兵全軍覆没蒙匪蜂擁入城闔市遭焚俄國領事出爲調停令參贊溥𨬔偕同官兵交出印信卽日離科有嗣後中國官兵不准進攻科城卽在科阿之問劃界互守等語溥𨬔事後出奔科境商民一任蒙匪魚肉擄人刧物慘無天日所搶商家貨物均用駱駝載回庫倫前後共數十起每起數十駝爲數實在不少也至科布多與阿爾泰本爲唇齒科亡阿危賴辦事長官帕 
勒塔竭力鎭守各處赴援軍隊伊犂撥馬砲步隊一千二百餘員名新疆馬步隊二營約千人合以阿境本有之兵約共三千齊集阿境預備開仗王科境蒙匪亦在三千上下由陶什陶部將帶率其中多半未經訓練現在相持於烏倫布河尙未開戰（未完） 
命令 
[十二月十日臨時大總統命令]  
　　任命鄂哲依爲四王子旗恊理台此令 
 
 

Page 2

 
 
任命羅平輝爲廣東外交司長錢樹芬爲廣東民政司　廖仲愷爲廣東財政司長鍾榮先爲廣東敎育司長關景燊爲廣東實業司長此令 
易甲　爲陸軍少將此令 
　　領參　　長事黎元洪呈請任命范騰霄爲科長應照准此令 
　　陸軍總長段祺瑞呈核議廂紅旗滿洲都統擬以塔克愼海寛均補參領保昌松立英顯晋明均補副參領當森同文諸禧景春恒福均補印務章京慶祿奎煥博羅里均補公中佐領海興阿桂生均補驍騎校請予准補等語應照准此令 
　　陸軍總長叚祺瑞呈核覆廂紅旗滿洲都統擬以熙麟泰升補包衣佐領裕准升補參領請予准補等語應照准此令 
　　陸軍總長叚祺瑞呈核議廂白旗蒙古都統擬以崇璋補公中佐統請予准補等語應照准此令 
　　陸軍總長叚祺瑞呈核議廂紅旗滿洲都統擬以伊克坦多軍蔭德宗緒均襲佐領請准接襲等語應照准此令 
　　黑龍江都督呈據札賚特郡王巴特瑪拉普丹函稱該旗一意贊助共和同造民國請代逹愚忱等語該郡王拒逆助順洵　深明大義應由該都督傳令嘉奬以勵忠誠此令 
專電 
　　北京電逆庫外部要求各國承認文云蒙古帝國外務部爲照會事茲奉敝國政府咨開我蒙全體爲保全原有領土及宗敎風俗起見故與清分離建設自立自主之國當奉黄敎之主哲布尊丹巴爲蒙古國君主兼將改敎及改元共戴各節請貴部知會各國查照除照會各國外相應照會貴部轉請貴政府查照承認立約以敦邦交下載共戴二年十月初九日 
　　北京電庫倫派杭逹王等赴俄申謝改期二十一日由庫起程擬請俄承認外蒙完全獨立俄政府宣言中國對庫問題如不解决俄皇將正式接待庫倫專使 
　　北京電外交陸總長明日將續與俄使開議蒙事據外交團消息俄使署昨又接到該國政府訓令内容未詳 
　　北京電外傳俄廷議遣專員到京磋商外蒙事件據外交團消息此事不確 
　　北京電探聞庫倫派蒙員二人到哈克圖運動該處大吏不敢拘捕 
　　北京電陸軍部遣員赴張家口熱河及近蒙境各地詳查情形 
　　北京電陸軍部電請晉直陜甘各省大吏在各邊界速築砲台以防不測 
　　北京電東蒙圖什結圖親王十九日抵奉天即將來京逹爾罕王定廿一日啟行進京均由蒙藏局預備接待 
　　北京電財政周總長宣言倫敦會議大借欵己有良好之望俄亦並未從中阻撓至中俄蒙事交涉俄亦願稍讓步當不至以武力解决此後惟望各省撙節財用减少糜費並實力整理内政則中國自有轉危爲安之日云 
　　北京電克利斯浦取銷優先權有要求賠償五十萬磅之說惟據財政部人云此說不確 
　　北京電六國資本團得倫敦消息借欵問題於稽查員一層略有討論克利斯浦團取銷後加入該團一層亦未解决俟此兩事通過即將修改草案全文電逹北京 
　　北京電報界俱樂部昨開會議禁烟交涉事一將關係鴉片條約詳細說明登載各報以促進一般人民注意二致電各省實行按照條約及協約嚴禁吸種三致電各省報界恊力鼓吹進行 
　　北京電國民黨接到河南支部寄來秘密印刷物一節現共和黨本部正追究造謡誣衊之人政團聨合會致本京各報館函關於秘密印刷物一事請不加評論以免悞會 
　　南京電財政部據上海道勝銀行代表郭業爾函稱華商連日向該行提欵已逹三百八十萬兩懇請設法維持昨特將原函交應省長轉告上海華商和平辦埋 
　　南京電應省長昨致龔傑電謂兩稅劃分凾須籌議請速來寗協商 
　　南京電禁烟羅處長呈請按照湘例展限八月昨經程都督批斥不准 
　　杭州電朱都督飭令解散共進會後各縣紛紛呈報解散日期地方較稍安靜 
　　杭州電法政專門學校今日行第六次畢業式朱都督及各司均派代表觀禮來賓甚多 
特約路透電 
[哈爾濱電]  
　　俄蒙密約簽押之期係十一月三號約中共載十七條據路透代表所得政界消息蒙古全權代表已將此項條件秘通告其他蒙王蓋該蒙王等前此曾不認呼圖克圖有權將蒙古全境大權授與俄人遂提出抗議書曾經歐洲各報於十一月十九號刊登俄蒙密約已含蒙古全境非單指外蒙而言約中首段有俄國全權大使廓索維慈與蒙古皇帝及王公所派全權代表按照俄蒙協約第二條議定以下所聞關於俄人在蒙與蒙人在俄之各項普通與特到權利之各條欵等語今將俄蒙密約最要各條摘錄如下第一條俄人在蒙古全境應照常有自由居留來往經營商業設立廠所及與俄蒙華或他國公私個體團體協商一切事務之權第二條凡俄人在蒙古全境經營商業以及輸人運出俄蒙華或他國之天産品及八造品應照常一槪免納各項捐稅第三條俄國銀行有在蒙古全境設立分行與個體或團體經營各項金融事業之權第四條俄人可用現欵或債劵營商惟私人之債劵蒙古管理國庫之王公不負責任第五條商務實業均不應施行龍斷權蒙古官員不能阻止蒙人或華人與俄人互相贸易或阻止彼等爲俄人雇用經管商務實業第六條俄人得在蒙古全境各鋪各城租地購地經營商業販售製造品物建造房舍倉庫棧房並得租借荒地經營農業惟牧場與關於宗敎之地不在此例第七條俄人得與蒙古政府自由商議關於開礦伐木捕魚以及其他各種營業之　與權第八條俄國政府在蒙古任何地點有設立領事署之必要時與蒙古商酌之後卽有權實行蒙古政府亦有權在俄國邊境各處派駐代表第九條凡俄國在蒙境内設立領事之處所或俄經營商業之地點俄國得設立商場槪由俄領事管理若無領事所則由上等俄商管理第十條俄國得在蒙古全境設立郵局與俄國邊界之郵政聨絡一氣一切經費均由俄政府担任第十一條俄國領事有用蒙古驛站之權如蒙人每月所供之馬匹數在一百匹之下駱駝數在三十頭以下均不付費第十二條凡蒙古與俄境毗連之各河及其支流准俄人自由行船俄國政府允扶助蒙古政府開　各河道及設立浮標燈塔以便行船蒙古政府應按照第六條准俄人租用河邊地畝以爲俄船停泊之所俄人且可於該處建造埠頭棧房第十三條凡俄人欲團運貨物牲口有權行用蒙古之河流道路並得由俄人自出經費建築橋梁設立渡船凡有用此項橋梁渡船者俄人有權收費第十四條俄人游行蒙古時若帶有牲口蒙古須供給草場此項草場可用三個月不繳費用三個月後蒙人方可取費第十五條俄人在蒙古與俄國鄰境地方本有漁獵割草各項權利今由蒙古切實承認第十六條所載係俄蒙華人民訂立營業及他種契約時應遵之手續法凡産業授受均須有成文之契據然後呈蒙古官吏與俄國領事核奪倘遇爭端須受公判若仍未解决則須移交會審處凡有俄國領事之地此項會審處須永遠設立否則須臨時設立其組織法係由俄領事與管轄被告所居區域之蒙王公同辦理凡會審處所下堂諭俄人一方面由俄領事執行蒙人與華人一方面則由蒙王執行第十七條訂定該約自簽押之日起發生效力該約以俄文書成其俄文正約及蒙古副約均於蒙古二年秋九月二十四日（陽曆十一月三號）在庫倫簽押調印 
[成都電]  
　　藏人嘗乘夜襲擊鄕城華軍死者三百名聞旦夕將有援隊開赴前敵 
[成都電]  
　　此間通用之幣日見惡劣十文二十文五十文之銅幣前用紫銅鑄造今改用黄銅新銅元較前輕百分之四流行市上之紙幣共洋一千三百萬元目下殊無收回之望 
[成都電]  
　　近謀叛之朱山已在都督署正法 
[廣州電]  
　　此間當道不日將調查各敎會及旅粤之外人 
[東京電]  
　　新内閣已於今晨行接任禮日皇已頒諭令齋藤男爵受海軍大臣之任掌璽大臣伏見宮親王及大侍從某均於昨日履任 
譯電 
[北京電]  
　　國務總理趙秉鈞今日（十九號）語德文報訪事曰臨時政府期限不致展長惟因國會選舉之延緩故將逾限三個月各處選舉目下進步頗佳議員於陽歷三月中旬均可抵京届時將召集國會以三個月爲限俄國對於蒙古問題之態度現已較爲和平曾據宣言願取銷庫倫條約或加重要之更改俄國僅注重於蒙古商業利益故中俄談判並無惡兆各報鼓吹以武力解决此事實無意識且有損中國之國體大借欵之豫望頗愜人意今惟取消克里斯浦借欵團之優先權稍覺爲難克里斯浦團要求暗償英金十五萬磅吾人僅肯五萬磅而彼尚未滿意大約將來必以十萬金磅了事大借款將以鹽課爲擔保品一俟借成卽將以四百萬金磅遣散軍隊以輕各省軍費之擔負然後各省可按期以入稅之一部分解濟中央政府云 
[漢城電]  
　　謀剌朝鮮總督案内各犯已經逐一鞫訊據某領袖供稱曾有人以此事密爲通告餘犯均稱余等曾有所聞惟曾勸戒主謀人安某勿行此舉云云按安即行刺伊藤安重根之堂弟 
[倫敦電]  
　　倫敦日報除泰晤士報及每日電報外均允於聖誕節期停刊一日續電云倫敦各報於聖誕節停報一日實自有報以來之第一次 
[倫敦電]  
　　土人現在米的蘭屠殺基督敎徒希軍與土軍在彼得拉斯村戰後現正追擊土軍 
[倫敦電]  
　　各代表復於十九號開議媾和談判毫無結果已展期二十一號續議因土國代表尚未接有政府正當訓令之故土耳其因希臘不肯簽定休戰條約似欲要求接濟亞特里亞洛泊爾城之糧食布爾茄利亞反對頗力各國大使定期二十號復行開會英國外相葛雷氏亦將參列是日會議後須過聖誕節假日後續議歐洲大局因有此討論大見鎭靜豫料英政府不日將以切實之公文宣布大局眞相 
[倫敦電]  
　　據政界消息各國大使已請各國政府准予阿爾巴利亞自治權並擔保塞維亞有與特里亞海交通之權各國政府已承認關於以上二事之要綱 
[柏林電]  
　　倫敦媾和談判將來雖不免有所頓挫然此間並未有慮其失敗之虞布國代表領袖逹萊夫博士語人云布國非得亞特里亞洛泊爾城决不願和外交界對於該問題皆有疑慮 
[君士坦丁電]  
　　聞土政府已命土國代表允與希臘代表即開談判不必候其簽定休戰之條約 
公電 
[北京政團聨合會通電]  
　　政團聨合會國民共和統一民主各黨支分部鑒第一届選舉期近民國生死所關望諸君轉告同黨選舉務選賢能方法務期公正切勿骫法積弊致干檢舉政黨幸甚民國幸甚政團聨合會皓 
要聞一 
[俄蒙交涉之眞相（三）]  
　　（北京特約訪員一葉子） 
　　蒙古問題之中俄交涉前函已詳前星期内之現狀自本月初八日中國政府以正式覆文致俄國公使文中要義不外前在參議院報告之中蒙關係依前清之例及不駐兵不移民不開墾不設官之四條唯以交涉之際稍留折衝讓步之餘地故其字句之間徹有不同答覆之原文如左 
　　（一）中國對於蒙古享有完全主權 
　　（二）中國政府對於蒙古之行政有監督權 
　　（三）中國政府非有特别事情不駐兵於蒙古 
　　（四）中國政府派往蒙古之官吏以是爲限 
　　（五）中國不移民不開墾一條當另定區域 
　　覆文去後俄國公使因與要求條件相去甚遠知非俄政府所能承認因謂須轉逹本國政府至初十日俄政府之覆電已到俄使因請於十一日在外交部會議陸總長約以午後五時會見 
　　是日參議院爲俄蒙交涉及六國銀行團借欵特開秘密會請陸總長及周總長到會陳述交涉之經過陸總長以俄使未有答覆無所報告且約俄使於午後會議故辭未到院午後五時俄使果至外交部與陸總長會晤先出俄政府覆電以示陸總長覆電之要旨如左 
　　俄國政府以中國政府之答覆全然蔑視俄國之要求因請中國政府再行詳考 
　　俄公使更爲之詳解曰 
　　貴國政府之答覆是根本的不認俄國政府之要求也中國政府對於蒙古欲與前清一例是俄國所萬不能承認也貴國若欲尊重國交而欲平和解决則請以議意答覆若必固執此見則更無餘地可商不必再行交涉云云 
　　陸總長答之云 
　　前次之答覆是政府之意見得參議院之同意而决定者不能以我一己之意見而有所改變但中國以顧全邦交非和協商更改之餘地今請以貴國政府提出之要旨報告大總統請其裁決再行答覆云云 
　　於是當日會見之後陸總長卽至總統府開會議至於深夜十二日又於總統府接續會議至晚始散散後即以長電通告各省都督 
　　此次交涉政府與民間之態度全然相異政府主張以平和解決民國之輿論則多欲訴諸武力自十一日交涉後政府中某要人曾言中俄之交涉解決非難特以解决之後民間輿論不免走於激烈唯可恐耳此言雖簡然政府所定解决之方針可以了然矣 
[藏邊告急警報]  
[英兵入藏]  
　　政府得駐藏辦事長鍾頴急電稱有英步兵四聨隊騎兵三中隊已入拉薩隨意自由行動而藏番又有内亂勢極危險請嚴重交涉云云總統閱電後當請趙陸兩氏到府商議對付辦法 
[藏番内亂]  
　　江孜關監督史悠明昨電政府謂藏番内亂其拉薩之三大寺色拉寺與第穆必　兩寺互相攻擊勢甚洶洶可否乘此機會由中央選派幹員查辦以察逹賴喇嘛之向背實情 
 
 

Page 3

 
 
逆佛之野心勃勃 
[各蒙不肯附和之攖怒]  
　　總統府秘書廳日前接得外蒙密探陳毓松電一件略謂庫約締結後逆佛哲布尊丹巴即有僞諭至内外蒙各盟旗令其各舉代表一人來庫與會並限於十五天内先行奉覆昨已届期承認者内蒙權有蘇呢特一旗外蒙有額爾特等十六旗餘均未覆逆佛大怒已令陶什陶烏泰整備兵隊凡不附和之各盟旗一律痛殺云 
[烏梁海會議情形]  
　　阿爾泰辦事長官帕勒塔昨致總統府電稱阿屬之烏梁海七旗日前齊集會議研究庫事當時右翼五旗散秩大臣巴勒多丹爾等均以逆佛不顧全蒙主權擅與俄人締結私約殊屬非是應聨合七旗公請逆佛取銷該約歸附民國此時旣免虚糜餉項將來更可免俄國之虐待而左翼二旂散秩大臣阿爾克舒訥等均異當反對謂漢人向來歧視蒙人與其併入漢人不能受共和之利不如歸附庫倫勝則無拘無束敗則投入俄國尚可求其保護兩派紛爭幾起衝突幸經派兵前往該會解散始獲無事請大總統將歸附庫逆之右翼二旗各員一律革職以示懲儆至右翼五旂各員不爲所惑實屬深明大義亦請分别嘉奬云 
[窺伺東盟警耗]  
　　駐庫調查員昨有要電致大總統府報告逆佛現由庫屬那賴哈撥派蒙兵一營取道庫屬霍羅呼都克進窺東四盟請飭就地軍隊火速防堵並稱烏蘭達布電局現已被蒙匪佔據將該局所有人員一律逐出請示辦法 
[庫逆進犯綏遠消息]  
　　政府前接綏遠張將事急電謂庫匪有進犯綏城之說當卽電詢詳情茲據電復活佛因聞綏遠蒙王等開會議反對獨立故與松陶諸逆商議進兵綏遠以兾破壞得信後當派軍隊三千名分布大青山坤都倫等處並頒戒嚴令以防不測 
臨時政府展期之商槯 
　　臨時政府期間轉瞬即滿日前政府有提議臨時政府展期一月或兩月者大總統以此事關係重大當電致各都督徵求意見現總統府陸續得各省來電對於此事主張約分兩派（甲）消極派以國會召集尚須時日正式政府萬難倉猝成立請展長臨時政府期限兩月俾得從容布置一切此派東三省及魯豫陜甘等省都督主之）乙（積極派以目下種種問題難於解决皆由正式政府未成立之故亟宜成立正式政府以便各國承認藉可了結交涉部題請政府速將要政辦理幸勿從事展長此派以粤晋贛皖等都督主之現大總統尚擬於日内再開會議以資取决云 
民國新計畫紀要 
[國稅分廳出現]  
　　國稅廳官制財政部早經擬定茲聞外省直接徵收國稅多屬地方官吏僅於省城設一國稅廳其勢不能兼顧各縣統設分廳經費旣繁情形又多窒碍聞擬定兩種種法一於煩劇地方設立分廳其離省較遠地方或數縣共設一支廳一採代理徵收之法委託他官廳行之以彌縫支廳之不及云 
[道區域分配]  
　　虚三級地方行政編制法屢經參議院咨催政府答復本擬一星期即行提出現仍遲遲未能交院茲聞其中曲折甚多實原於此次所定制度省係虚級實際無異廢省留道則道之區域不可不詳細規定聞政府已屢費研究若仍遵用舊有區域則道里分配不均控制亦不得宜如此照覆選區域未免偏重人口而略形勝最後議定斟酌於二者之間面積廣而人口多之省分則畫爲六道爲四川是面積雖廣而人口衡少之省分則畫爲二道爲吉林黑龍江是其餘各省均在四道五道之間計各省共分八十道云 
[儉德會成立大會紀聞]  
　　十五號儉德會　鷂兒胡同平介館開成立大會到會者二百餘人公推沈雲沛爲臨時主席首由主席演說開曾宗旨次由朱璞報告組織情形次投票選舉公推吳燦俞琦爲開票員沈君雲沛六十九票當選爲正會長朱君璞四十一票當選爲副會長次選舉各斡事員票投訖因時間稍遲票數太多不及檢查公决翌日仍在平介館開票次夏君清貽章君錫龢孟君國華等相繼登臺演說均極沉摯鼓掌之聲如雷攝影畢散會 
[參議院十六日停會之裏面]  
　　（駐京訪員率公） 
　　參議院近時每因議員缺廣者多且或任意遲到致開議之日逾法定時間許久尚不能滿過半數本定午後一時開會者往往一再展延至二時或二時以外祇因要案急待議决不惜特别變通展延三四次最遲如前星期五例會竟至二時二十分始足法定過半數開會詎十六日午後一時五十分缺席者尚有二十餘人之展延十分鐘至二時頃仍缺十餘人衆以缺席者旣如是之多雖再展一二十分鐘亦恐難望足數徒令早到者久待且愈通融愈怠玩不如宣告散會另行嚴切通告因此决議一律退廣 
　　查本日缺席人數所以若是之多者蓋尚有一種在原因隱伏於其中與往日之僅由少數人遲到者逈異蓋本日議事日程列有擁護約法一案由請願審查會提出因政見上關係别有命意之所在特由一部份人出此消極之手叚故本日卽再延展二三次至三四時亦必不能足數此案因吉林都督陳昭常將該省高等檢察廳諸克聰撤任諸克聰挾此嫌恨即至京向參議院請願轉咨政府查辦陳昭常以洩其憤居然掮出大題目名曰擁護約法案蓋謂陳昭常以行政官而撤免司法官是有損司法權之獨立而違背約法也吉林參議員楊策等數人因陳　常係外省人由巡撫而改稱爲都督且與該省旗籍某巨紳不合久有伺隙推翻之意近因吉省官錢局分紅事已屢借端傾陷而卒以事多誣揑未得逞志遂利用諸克聰之請願提於出大會以冀逹其查辦之目的實際此種請願案萬難成立且請願審查會併不應爲之提出者蓋約法雖有行政司法分權之規定而現時法院編制法尚未制定實行各省均有提法司爲都督府各司之一管理各該省之司法上行政事務全省各級審　廳之司法官均歸其監督黜陟此不獨吉林一省爲然以一省最高機關之都督而令提法司撤換其所屬之檢察官實爲權限中所應有之事並不見於約法有何等之違背且被撤者何得因挾嫌隙而竟借查辦以圖報復即使都督有違法應行查辦之處亦豈參議院以外之人所能提案請願卽使此等請願案竟能通過轉咨政府亦豈能於法律上發生一定之効力况該案中多牽引司法訴訟上問題照參議院法本不應敢受干涉司法之請願更何得違法收受且併爲之提出此皆是非曲直之顯然可見者特以彼等偏重感情與私見早已預設成心故非口舌所能爭公理所能喻前次旣將該案提議略經辨論因時晚未有結果方冀從此寖息免致激爭徒費時間而延誤别種議案顧參議院議長吳景　氏以東三省同鄕之關係竟於本日仍復列入議事日程一若以此等不相干之事挑起兩方激烈之舌戰爲足快者因是該院中大部份人均以本日排列此種議案勢必互相辨難致起種種之爭執而其他議案多不及開議徒費一番唇舌遂相率規避不願列廣而至有不足法定人數之結果云 
雜評一 
[聨美與親日]  
　　聨美之說一變而親日爲吾外交之進步乎抑外交上之趨勢有不得不激之使然乎或窮無所之不能不抛棄兩國間一部輿論之私隙而强與聨歡乎吾外交各方面之事實具在可推而知記者有不欲言之者矣雖然美固可聨而日何嘗不可親記者所欲一言之者美日之大勢可以商事譬之美人如誠懇高貴之大商家日常貿易落落寡合一旦信任則緩急患難皆可恃日本如敏捷靈變之大掮客目耽耽而欲逐逐有大志存焉志雖奢而周旋撮合之力亦往往得其效用誠懇高貴之商家固大可引爲同志而敏捷靈變之掮客要亦未可輕視之也是在吾政府辨其性質以善與之周旋而已 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李四考在鄆城就擒之詳情]  
　　山東曹州鎭施君從濱電告周都督靳會辦云月十二號拂曉有路步十七營馬管帶士貴在鄆境臨屯拿獲賊酋李四考並悍匪二名快槍三杆解送鉅野縣當經督　發審騐訊明確查該酋前竄濮境職鎭率馬管帶渡河追勦因逃匿無迹遂　馬管帶設法抽拿該管帶於黄河兩岸　布偵探多名並率隊到處遊繫奔馳兼旬始探明該酋由直隷清豐回竄左營一帶卽知會步四十兩營協剿比至匪又他竄立時分途追襲馬管帶追至林屯匪衆四逃李酋帶傷落後當被擒獲該酋糾黨數千狡逞有年不但曹屬地方久受蹂躙即江皖直豫各省亦曹荼毒跡其抗師對壘戕官陷城儼然大敵今幸仰賴聲威元惡成擒民寃得伸私衷竊慰應否解省抑就地正法之處恭候電命祇遵再管帶勇敢有爲勤勞素著此次建功最偉擬請轉呈大總統予補少校以示優異該管帶本係陸軍人員經前張鎭調曹委充管帶似與請補軍職之例相符除出力目兵照格請賞外在事哨官應如何奬叙尙祈鈞裁 
[山東移民吉省之成績（續）]  
　　移民辦法須知墾地面積最爲廣闊勞動需要已達極點非紏合全國人殖產之財力工力均不足以籌調劑而促進步我省倡於前尤貴各省繼於後至奉省民戶尤長於拓殖性質近數年來携眷負耒赴東北邊地領荒墾種者不絕於路祇以從前招懇等局無完善辦法斯聽其流移而莫爲之所自本會成立以來各省組織支部咸思以殖產興業之目的行移民實邊之政策以期發展業務鞏固邊疆本支部馬首柬來着鞭最早經營締造成效卓然惟墾戶尙少亟需分頭招致顧欲使繼起者之源源而來當使先登者之爰得其所况同奉至臨路途較近不速之來安揷尤易將來是否踴躍視已來者之是否安集以爲轉移逖聽者願否趨附視附近者之能否招致以爲行止故風聲一樹響應必多萬衆一心大效立致今日之計惟有不限省界不分種族凡我國民一體招待以調劑我人民以强固我邊圉而已 
[江蘇選舉總監督致籌備國會事務局電]  
　　蘇省辦理衆議院及省議會議員初選事宜各縣遵令於十二月六日十日分别投票選舉如期竣事者固多間有數縣以初選區内有一二投票區未能依法辦理作爲無効飭令重行投票在案查兩項初選日期卽援展延之令亦祇以十日爲限若限期已滿而各初選區之内有一二投票區仍未解决勢必延誤全省覆選日期現擬十日限滿之後如尙有一二區仍未投票者槪不准重行投票作爲初選辦竣以示限制而崇法令特此奉聞並盼電覆 
[金山縣鄕民閙租風潮]  
　　金山縣有鄕民蔣某者向充吳宅帳席因事爲吳辭退回鄕後即自稱農業會會員集衆演說要求减租理由鄕民多爲所惑旋卽鳴鑼聚衆阻止鄕農運米輸倉如來徵租者須自下鄕清算以爲如此辦法則成色可由我而定該縣楊知事惡其刁頑飭差拘案候訊在案詎本月十九號該鄕汆來廟一帶佃農卽聚衆數百人　往縣署要求二十日會合九圖鄕長二千餘人擁至洙涇鎭縣知事署喧閙楊知事避往他處不知何兵開鎗恐嚇斃一人傷三人現已由楊知事電請上海混成第三旅李旅長調鈞和兵輪飛　該縣彈　李旅長准電後立飭該輪董管帶駕輪速赴珠涇鎭妥爲解散矣 
[查勘紹興十萬畝沙塗]  
　　浙民政司長呈覆都督文云本年十二月十八日奉都督鈔發中國實業紹興支會呈擬擇新漲沙塗設立墾植公司由奉批據呈馬鞍鄕南塘塘外漲出沙塗十餘萬畝該會擬集同志設立墾植公司擇相當沙塗闢作試驗場並將堅實沙地分給災黎按戶册報頒發執業戶照用意甚善惟該地旣屬公家自應先由地方官查勘明白再行妥籌辦法以杜流弊仰民政司令飭紹興縣知事查明覆司議辦呈候察奪此批呈鈔發圖存等因奉此查此案前據該支會會員陸培等具呈前來當以呈及草圖均悉是項沙塗旣係天漲當然應歸國有就此籌辦墾植其於國計民生不無裨益惟現在該處有無土豪强佔沙棍盤踞情事仰紹與縣知事迅速查明具覆再行核辦等語批發在案奉批前因應候該縣知事呈覆到司再定辦法爲此吾乞都督察核施行此呈 
[浙人追祭朱舜水]  
　　本月二十日上午九時杭城舜水學社在金衙莊鹽局開成立大會各界赴會者三百餘人下午二時開追祭會追祭明末逋逃日本之朱舜水先生由臨時招待張詠霓等通贊魏在田君讀祭文張葆靈君司香兼司帛景季冶君方星海君司爵湯子枚君屠友杏君庶務羅偉當君等書記王卓夫君盛襄熙君報告歷史朱敏人君朱仲弼君會計余蔚章君等各臨時職員均預先齊集鹽局内之祭會場各執各事至下午二時各界來賓赴會計一千人之多遂開會用少牢致祭祭畢攝影散會 
[南昌兵變後現狀]  
[風鶴頻驚]  
　　十四號旁晚時忽然謡言蜂起謂有已經解散獨立營及第四團一二兩營業已勾結外駐某營希圖起事並約定時刻由順化門開砲入城當有秘密偵探偵得消息報告都督諭令護衛軍司令官歐陽武傳集所屬軍官秘密會議嚴加防患辦法除通域要隘及七城樓上多派軍隊徹夜步哨外並在　督府四週設機關鎗礮五尊府門及東西轅門添駐護衛兵兩連府後墻及楊家廠一帶分駐重兵扼要防護又在順化門安設櫗關砲兩尊三道橋一尊羊子巷一尊所有護衛兵士加用特别秘密口號曰備患兩字機關砲隊特别口號日百發兩字其他財政司省庫民國銀行軍械局糧餉局模範監獄等處加兵防禦尤爲嚴密直至黎明始行撤退惟李督諭令軍警仍須戒嚴以保治安 
[實行分治]  
　　李都督於兵變後業經召集會議提議善後辦法 
並電大總統簡任民政長實行軍民分治已奉復電允准照辦當由李督電保軍務司長吳介璋内務司長賀國昌及李盛鐸汪瑞　（按已簡任汪瑞　矣）諸君請予圈委並飭第一旅及内務財政兩司將舊藩署從速騰出略爲修理爲民政長辦公之處 
[委審判長]  
　　李都督令憲兵司令官兼執法處長　伯琅文云照得第一旅一團二營五六七連叛兵滋事亟應按照陸軍審判法傳集營長以下按律審判茲查有軍事執法處長廖伯琅堪勝審判長之任除令飭第一旅將營長以下各官弁先行看管外合函令委令到該審判長叩便查照章程分别辦理云 
[資遣散兵]  
　　軍務司於十五號布告云案奉都督諭照得本省　次解散軍　甚多各兵士　　遠近不同雖經分别給資飭令回籍誠恐仍有逗遛省垣者在該兵士等或因貧困乏資或因患病稽延其情實可矜憫　擬一律再給川資俾便回籍以示體恤茲經規定本月十五號起至本月二十一號止所有迭次解散兵士如有無力回籍者務於七日内各持退伍憑証或開且簡明履歷及遣散時該營隊官長姓名前赴章外航業總會貢院背偕行社兩處報名以候分别籍貫示期給資遣送回籍倘逾限不到仍前逗遛則是有意抗違一經查出即按軍律治罪 
[撤換門官]  
　　警視總監陳廷訓令云照得本總監前夜親查各城門查得章江惠民廣潤三門巡官均不在門駐守當此多事之時城門何等重要該巡官等竟敢深夜擅離其平日曠廢職守可想而知所有黄輝志劉永椿李炳炎三巡官應卽一併撤差以示懲儆又順化門巡官王鈞呈報被匪徒刧去快槍一枝查當夜叛兵敗後斬關而出者不僅順化一門他門槍枝均無遺失獨該門快槍被刧顯係該巡官早離職守以致擾亂之際巡警無人指揮器械因而遺失王鈞着卽撤差聽候查辦所失快鎗刻日查出呈繳母得遲延致干嚴讉 
[粤敎育會議禁學生演戲]  
　　廣東敎育總會因敎育司不允禁學生演戲事開大會議會員到者甚衆鍾敎育司亦蒞會據案中坐汪盧兩會長坐於兩旁先由會員馮侗若宣佈學生不應練習白話戲之理由畢互有討論皆主　止鍾司長起發言謂學生演戲歐美文明國所恒有若下令禁止恐外人笑爲野蠻云云葉夏聲君即起駁之曰吾國自有眞文明鍾先生乃以歐西風尚而抹煞之耶於是歷引立國主要注重學問道德兩途若徒馳騖外人風尚適足爲外人笑耳例如歐俗男女跳舞女子纒腰等等吾國能效之否歐西立國已固人才衆多故其習尚雖日趨奢浮尚與國事無甚大害然觀各國敎育家仍有引以爲病者况以吾國現當臥薪嘗膽之日其求學之切與需才之殷十百於各國而可令其舍業以嬉而不爲之止乎鍾君所言本會員絶對的反對鍾乃漫聲言曰現我廣東嶺南聖心等學生也常演戲何嘗有碍於學業葉君又駁之曰鍾君殆欲以此兩校爲吾粤學界模範耶予以爲嶺南等學堂　一西文繙譯舘耳竊謂吾國學生當以國學爲根抵學面成後乃可出任國家及社會事今鍾君乃舉是爲模範尤絶對的不敢承認鍾曰此另一問題惟學生演戲所費不過數分鐘耳葉又駁之曰每場雖不過數分鐘而學習時間預備時間豈數分鐘所能至耶吾見未出場時其小旦則梳傭爲之掠髮佳人爲之傅粉幾不知費許多光陰耳以此之故遂令堂内敎授管　諸職務同處於荒棄及至考成之日或因是而曲加體諒影響學界夫豈小故說至此全座爲之肅然鍾曰子是法律家以拘束學生爲主旨其實學生須有活潑精神不能强爲束縛者葉君又駁之曰敎育之事嚴肅與活潑不能偏廢以課程所規定若屬畫音樂及自山運動等皆足以活潑學生精神何必更增一演戲且鍾君所辦嶺南學堂亦必定有規則母乃亦算拘束乎鍾曰演戲實社會敎育之一種葉君殆未明此故爲是言予固注重社會敎育故以學生演戲爲必要若竟禁止則影響所及一般之新戲將絶跡而舊班復流毒於社會矣葉君又駁之曰鍾君母慮比如現在選舉有限制學生一條而社會不聞受其影響今　者在學生非在白話戲也舊班戲本已漸歸淘汰尚何慮耶鍾至是無可再語乃起對衆言曰諸君現欲作何辦法衆默然久之葉乃乃起言願要求重申禁令懲戒校長耳鍾乃顧馮葉兩會員言曰兩君旣如是主張願將意見錄出俾酌量辦理葉君拂然曰此全體意非予與馮君事也鍾君何出此言耶乃以問衆衆皆起立表同意鍾乃曰懲戒校長恐難辦到因校長固禮聘之以任敎育事者此豈可施懲戒乎忽有一會員起言曰黄錫銓如何言未畢鍾乃起問之曰子何言該會員乃而赤个能語葉君乃爲述之曰彼言被撤之前師範校長黄君及方言校長饒君也鍾曰是不同視師範校長唐君實難得之人才也衆聞言乃皆起立紛欲有言旋有人言若求以演戲當花旦者亦非難得鍾無如何乃曰若此諸君可將意見提出表决矣葉曰鍾先生本爲敎育行政長官若敎育則爲敝會之事今日之會先生應列旁坐實無表决之權不可不申明界線至懲戒及申禁兩事敝會旣全體表決無論能否執行本會亦自有正當之辦法願鍾君其圖之鍾默然盧會長曰鍾君亦本會員一份子現已表决可散會乃摇鈴而散 
地方通信 
[松江]  
[逃犯成擒]  
　　本月十三號夜分華亭縣獄要犯陸阿書等十名越獄逃脫翌日報由檢察廳派警偵緝孫典獄官因之上禀辭職茲聞陸等已由上海獲住四名檢廳已備文前往迎提矣 
[推翻前案]  
　　前清時有聶某者瞰南外荒田三十餘畝賄通徐地保五十元據爲己有鄕公所正副所長周薛兩人聞之即禀准前婁縣劉令拘徐斥革追洋充公田歸鄕公所開墾給予執照管業聶向戚守控訴不准民國成立復向謝民政長控訴亦不准近倩律師陳陶控諸民庭不知何故張推事竟以婁令所給執照爲無效並認周薛爲被告周薛訴辯亦不睬現聞將判令償還聶某田畝或墾費一千四百金　否容俟續探 
[七邑聨合會]  
　　金山縣議會議長高天梅君及諸議員於十二月二十號下午二時在醉白池開金上南青華奉川七邑聨合會到會者除川沙外各邑正副議長均列席推高天梅爲臨時主席宣告開會宗旨畢提議舊時府有之公欵公産本山各邑集合現府制旣經消滅應否由各邑聨合辦理當由莫子京楊了公葉桐叔朱子灝諸君等相繼演說全體贊成惟李　香君初頗反對旋亦贊同當場議决進行方法每邑各派調查公款公産　二人分負責任並經葉桐叔君主張以華亭　事會爲七邑通信機關衆拍掌及鐘鳴五下遂振鈴散會卽由青浦沈幼栽方仁後兩先生繕函通告各團體各　舘云 
[常州P ] 
[省會名單]  
　　武進縣省會初選自十二號重行舉　後卽於十四號當衆開匭自早晨八時起約一晝夜始畢茲將當選人姓氏錄下 
孫福康楊承侃劉廷釗孫鳳岡施恩湛符蔭棠蔣馳譽叚鳴謨費典是逹潘學襄虞如生惲曙初徐炎暉蔡晋成趙奉昇蘇友清蔣宗齡沈耀廷蔣芝園李榮芝楊擇吳爾猷謝瑞生梅元鼎陸景祺趙仲和王鴻惠金鳳唱朱漢卿姚大中王子林王純白汪文波殷灝蔣南衡呂春生莊燦全蔣梓戴笠耕馮漢業顧德初吳爾修吳景榮過鏡涵蔣炳生傅遴丁詠蘇泉孫莊士俊吳旭桐惲毓樞章沼丁同翰陶正鄒光澤黄孟英黄性中孫懹珍惲毓如白少伯周歧陽趙承年李國光蔣廷珍陳秉之趙衡劉子佩謝芝光莊洪馬其驥謝　士劉辛芸李宗亢周廷献莊洵施澤久姚伯承仇頤袁廷英趙懋生潘振華張廷甫朱溥恩周盤銘莊鼎仁何少敏毛皜李國梁白伯文姜福如盛景熙周嘉樹于潤生吳汝升童浩生李芝培施鴻發吳弼清高鏡清蔣怡李方王紹珍丁涵忍蔣澤民包企棠邵孟郇張南田劉邦鎭李鼎銘虞承謨江上怙張伯如惲國銓薛福海蔣同善叚彦偉朱衷程沈啓道章起鳳薛紹祖丁丕沈祖訓莊與九呂兆飛薛麗豐承祖蔭呂汝弼丁述義蔣葆華趙家棟莊伯軒吳士祿李謨胡志讓王觀光王嵩雲萬國屏孫同康龔大烈何金福王道平錢克勤沈鼎榮陳子霖姚宗聖許馨吳鈺蔡逹榮何芷卿盛培元張春霆呂寶生張定謨童可欽楊游孫其仁何國翰殷紀福汪才彬候補當選人 
馬震如顧子仁姚祖泰張榮春劉祥林藏伯倫張其煥張鏡淵鄒毓麟萬國鼎孫耕山黄雨松惲彦榮曹象乾馬鏡澄陳藩楊遇春許平生汪渰雲萬國元茅起錢連培陳宗器姚澍沈承烈虞子周王銘嘉 
泰縣 
[省會名單]  
　　泰縣省議會初選當選人郭雲官王運謀盧述古陳玉章宋尹東凌恩錫殷晏海沈沅丁福佑王昌謀李仁鑑程嵩齡盧金張殿田于紹賢陳壽昌李艮黄渡周紘順湯鼎儲起張廷鑑閭雲江王堃李煥臣朱甲昌戈鎭年葉㵎濱季炎伯蘇澍劉束秦庚許慶榮劉鈺和丁傅書劉廷楨董斅宜孫澈王錫光高碧嵐周輔臣孟廷璜周蘭亭滕詩虎宮士熙居國順景兆新張成瓚丁錫疇游昌甲吳沛胡炳衡羅毓桐陳致和陸鈞顧燧陳貞元王思源沈文鐸劉堂鄒藝海韓潮單陳俊 
宜興 
[省會名單]  
　　宜興省議會初選當選人五十九人呂啓允潘叙九徐少芝李希鄴許介人周畏聖崔祖棻陳維宣吳其樹湯新呂啓明潘稚亮方雲槎高晉文李希陶李植華沈□型史煥文謝保衡徐福榮吳樹聲陳維宗許仲菁周聘庚潘莘臣邵祖恩吳鴻甲潘輝清范浩崔宗傑蔣湘叔顧俊卿潘寶坤王自歧吳鴻基張圯鮑凌崔克順吳鴻鈞葛鵬翰蔣坤華朱文瀾余兆驊吳尚謙宗幼芬宗易掄秦介臣李雲峰蔣厚齋儲沛恩徐廣鈞任杳元邵善養賈如筠朱塤邵愛棠儲仁楊楚材程乃績候補當選人十三人譚祖培任濟康周徵熊張麟祥蔣丙華朱綬儲秉成童斐王綱路振夏禇宗唐宗成西芮遹成 
嘉定 
[省會名單]  
　　嘉定省議會初選當選人三十七名許蘇民顧仁鏡李玉堂候兆圭錢俊王式文黄守恒季朝楨朱鼎祿金文煥徐鐵如張世雄趙文郁陸維容王若農毛經學楊如棟武觀尚錢寶琳沈祖同童世高趙爾梅朱維仁廖養午陳乃鈞傅增昌顧瑞楊寶璐顧振功桑鏞潘保勤朱鳳翹徐榮灼戴惠偉陳容周曰庠王纘文 
雜評二 
[參議員之新法門]  
　　從前參議院之反對查辦案也則取積極的行動而出席恒多今參議院之反對查辦案也則用消極的手叚而出席頓少此亦參議院之新現象也 
　　參議院十六日之停會因是日議事日程列有擁護約法案故所謂擁護約法案者何案也即用諸克聰之請願案而偷渡查辦案是也諸本吉林高等檢察官爲陳督所撤挾此細微之嫌隙而掮出擁護約法之大題目以請願於參議院轉咨政府查辦該省議員中之反對陳督者遂利用之以提出於大會他議員知其隱衷相約不到會使不能開議以抵制之政黨之舞臺上從此多開一法門而參議院則日益蕭索矣 
　　參議院爲立法機關屢屢過問政治上無謂之事實本非正當職務敢告議長此後於此種瑣碎而費口舌之請願案不如稍稍棄置而從根本上多議幾種法案之爲愈乎 
本埠新聞 
[再紀馬車載運鎗械之疑團]  
　　東區偵探前夜在南巿集水街查獲私運軍火之馬車一輛將馬夫闞長龍陳道富二人連同起獲東洋快槍六支及皮件等物解送東區己詳昨報昨經區員將闞陳二人並東洋槍六支子彈六百粒東洋刺刀六把鋸子刀一把皮件六副送往商埠巡警局請爲澈究局肯穆君以案關私運軍火情節較重立委司法股員王君升坐研訊據闞長龍供稱年二十一歲揚州人現在愛而近路恒大馬房爲馬夫陽曆本月十九號七點三十分鐘時有一華人年約三十餘歲來雇馬車一輛當由我與小馬夫陳道富駕車同往駛至叉袋角地方五十九號洋房門口停車至十一點三十分鐘時洋房内走出洋人一名囑令該華人將蔴袋皮包數隻運上馬車内中俱是洋鎗子彈兇刀等物該洋人又令該華人押車同往我問其開往何處該華人稱往南巿過十六舗橋即是我二人年歲尚輕不知此項軍火係是違禁之物 
 
 
] 

Page 7

 
 
至受其愚及至十二點鐘車到十六舗長源客棧門口停駐遂將該皮包中各物搬運下車即被巡警拘獲送案當時該華人卽乘間逸去不知何往求察陳道富供十六歲亦是揚州人餘供與闞相同王君一再駁詰二人矢口不移王君乃禀准局長立卽備文將闞陳二人及軍火各物飭警押送地方檢察廳請爲訊辦及到廳後陳廳長即令收押聽候澈究軍裝各物一併暫存 
[續誌販賣火藥之奇禍]  
　　米掮客汪子裕私賣火藥在天元米店過秤忽然轟發灼傷多人詳情已紀前報昨日復由東區將當時目覩肇禍之見証應良春葉權以及汪妻葉氏並某鐵店經理陳阿六併解商埠巡警局由司法股員王君略詰一過隨即備文移送地方檢察廳訊辦 
[閉門靜坐之危機]  
　　西門内楊公館場三多里住户高某於前日夜半時忽聞槍聲一响槍珠從樓窗穿入臥房打壞板壁鑽入柱内其時高尚未睡坐於椅上槍珠從頭上飛過幾遭不測嗣經細加查察槍珠係從東北飛來高即報明西區警局請爲查究區員尋德星君得報後即飭長警前往查看禀復核奪 
[巿政廳禁烟文告]  
　　滬南巿政廳昨出通告云准上海禁煙局函開前奉民政長照會辦理上海禁烟事宜業經遵照開辦呈報在案惟查蘇省禁烟通令限於本年年底陰曆十一月二十三日禁絕限期將至再難延緩除諭飭各土膏店遵照辦理並取締戒烟藥店外復派調查員十四人於本月二十號起分叚清查吸烟人民以憑給發購藥執照限期戒絶此爲防止烟民延過年底陷身刑網之舉尚祈隨時勸導免起悞會以便進行等因查蘇省禁煙期限前奉都督通令並轉奉十月二十八日臨時大總統令禁吸食鴉片販運種植飭由民政各機關分别出示曉諭國民力除痼疾吸者立即戒除販者分别停歇等因均奉民政長遵照先後曉諭在案現距禁絶期限爲日甚近爲此通告諄勸本巿區域人民須知禁烟局此次取締戒煙藥店及派員分叚調查吸户憑發購藥執照係爲防止烟民陷身刑網之舉務各遵照聽憑調查依限戒絶勿稍驚惶致起悞會各土膏店亦務須共體旣意遵限早日停歇另謀生業免干罪戾有厚望之特此通告 
[嚴禁軍人吸烟聚賭]  
　　滬防水師第三營王管帶昨出示諭云照得烟賭兩項向干厲禁犯之者不特耗人精髓抑且竭人資財吐霧呑雲猶之飲酖止渴呼么喝雉不惜一擲千金其害之烈無論何人皆當視爲蛇蝎凡我軍界尤宜母玷聲名况鴉片禁絶近在目前稍知自愛者斷不肯留此污點貽剥膚之災至於聚賭往往勝則酒食徵逐敗則不顧廉恥言之實堪痛恨我營軍佐兵丁雖經本管帶切實開導已絶根株惟恐陽奉陰違合再出示嚴禁爲此示仰本營軍佐兵士一體遵照自示之後如果查有吸食洋煙及聚賭情事定當責革送請旅長禁羈營倉即有吸食紙烟者亦當重責軍棍百下以示懲儆而肅軍規其各懔遵 
[救國社陳明宗旨]  
　　中華民國救國社正副社長于右任周晉　温佐才等上書袁大總統黎副總統云自庫倫携貳暴俄逞强國民憤激籌維對付者有日矣雖主張有急切和平之異方法有外交武力之殊要其歸指均在國事然民氣發皇竟見叢脞或致變端反促危亡爰特設立救國社期因勢利導與團體相聨合穩健和平作政府之後盾專以鞏固民國保全領土爲前提蠲除黨見共謀國是爲主旨開化庫倫抵制暴俄爲入手惟茲事體大條緒紛繁非精密進行或滋流弊是以分組社團旣實事而求是不募軍餉取信用於國民誠恐宵小之輩刁猾之徒借口愛國薰心名利或招摇以亂序或影射而肥私右任等爲愼重國家秩序防微杜漸起見用特函呈簡章乞祈察准是否有當統希鈞令祗遵問電諒承大覽不贅 
[留學界征庫代表到滬]  
　　自俄庫恊約發現東京留學界憤激非常僉謂非用武力解决不足以張國威爰開大會公舉胡立生張義安二君歸國組織軍事機關預備一切因胡張均係西北人且曾經載事著有勇名必能勝任愉快之故現胡張二君已於前日抵滬矣 
[印度捕頭被害三誌]  
　　新閘捕房印捕頭目台物生被人暗殺已兩誌前報茲悉英美工部局各西董對與此事甚爲注意業已開會議決懸賞銀一千兩除通飭各捕房中西探捕嚴緝外並請南北巿政廳及法捕心一體協緝務獲究辦一面由工部局代表侃克律師於前日午後親至新閘捕房令將拘留之嫌疑犯甲乙兩印人帶至審事間盤詰良久復傳屍妻到塲詢問死者生前一切舉動及死後印人之輿論與甲乙有無關係問畢即將所錄供詞呈請各西董研究訂期解送英臬司署開堂研鞫 
[製造局裁汰員司之反動]  
　　製造局陳督理因奉部令裁減浮費特將繙譯館等十四處員司一律裁撒嗣又因議價處無人兼辦重復派員繼續辦理詳情均紀前報茲悉繙譯館等十三處委員趙學南等以議價處旣可復設其餘亦均可免裁業於昨日聨名具呈謂繙譯館等雖非自能製造然所譯各書及所辦各事均與製造軍械大有關係自與議價處同在本局範圍以内應請援照議價處辦法收回成命一律照舊設立以昭公允等語陳督理諭候從長核議再行定奪 
[楊兆椿濳匿法界]  
　　江蘇省民政長應君因查接管卷内有吳宗德呈控前奉賢縣民政長楊兆椿苛罰威逼致令吳頌揚自刎身死一案雖經程都督派員查實指令免職歸案訊究楊則濳回華亭原籍迄未到案現經指令華亭地方檢察廳長蔡季平拘解去後旋又據屍姪吳宗德來省呈稱楊兆椿業已離開原籍濳匿滬上法租界内請令法公堂會審委員飭探提解歸案訊辦等情故又於前日訓令法廨讞員迅即查提解省澈究 
[店舗被搶之疑竇]  
　　前晚一點餘鐘有暴客多人各執槍械擁至虹口東西華德路一千零十三號門牌廣泰牛皮店撞門入内嚇禁聲張並將該店經理梁鑑卿夥友陸亨卿之口用棉絮塞住不能發聲遂搜刧現洋五百餘元呼嘯而去事後始由厨司羅阿喜喊救經一百零二號七百二十三號華捕等聞聲赶至詢明原委遂回禀捕頭飭派包探王四福鍾鐸協同西探前往兜拿杳無蹤跡旋至該店勘明店門並無撞損痕跡似有内應之人並以厨司羅阿喜形狀慌張情更可疑遂將羅與塞口花絮並木棍等帶入捕房昨解公共公堂請究先由中西包探與該店經理梁鑑卿等上堂禀明前情訊之羅阿喜供甚含糊並稱頭顱亦被匪人擊傷安有内應之理關讞員商之德領師君判羅押候查明並飭嚴緝各盜到案於下禮拜六再行訊核 
[攬權納賄之下塲]  
　　曾入法籍現充法署繙譯之徐仁才攬權納賄劣跡昭著近爲法領事訪實即飭捕房拘禁於羅家灣西牢迭由副領事某君密提研訊證據確鑿聞須解往西貢大審院定罪云 
[購買戒煙藥章程]  
　　禁烟局長嚴濬宣君以烟民戒吸之後必須以藥抵癮是以擬就購買戒烟藥丸章程呈請上海縣吳知事查核施行茲將章程錄下（第一條）凡上海縣所轄境内吃鴉片者應將姓名年歲籍貫住所及每日吸烟分量開具清單報局領取戒烟丸藥執照（第二條）戒者領取執照時應指定戒烟藥一二種不准隨時任意改換（第三條）戒者應按照指定之戒烟藥仿單逐次遞减減淨後即將執照繳銷不准轉給他人（第四條）戒者購藥時應將執照交由賣藥舖戶於各方格内挨次蓋印店號戳記並塡明分量月日不得遺漏違者吊銷執照拘局勒戒（第五條）凡非携帶執照而購藥者除吊銷執照拘局勒戒外仍送縣知事廳酌予行政處分（第六條）戒者未曾斷癮而遺失此項執照者須覓切實保人按照底册補給新照（第七條）此項執照如已届截止期限不准補給惟外出回籍及從外境而移遷本境者得照前條辦理（第八條）凡年老人如有疾病者以及婦女人等欲合全料戒烟藥者須於領照時呈驗藥方並指定某舖修合塡入照内限期戒絕（第九條）凡旅行過路人等應領旅行小照一切限制與長期執照同等惟在一星期内有效逾限倒換（第十條）凡領取以上各照者均無庸繳納照費 
[宣布王佐才被選票額]  
　　上海初選監督吳知事昨日宣布云爲宣布事案照本邑省議會初選因有同姓名者王佐才一名無從决定准於十二月十八日出示通告諱遵大總統制定衆議院初選舉同姓名者被選决定令第一條先用証明方法並以第七條省議會議員初選準用之規定限於三日以内仰第八投票區省議會初選選舉人親至本署事務所簽字証明在案茲據該區公民顧顯舟等七十三人携帶選舉通告單先後來署聲稱當日所書之被選舉人實係住居二十九保一圖之王佐才分别立具証書呈請核奪查十二月初八日省議會初選開票王佐才得七十九票現據來署証明二十九保一圖之王佐才者計七十三人應卽以七十三票列册合亟宣示仰合邑選舉人一體知悉 
[巡警局嚴查翻戲]  
　　上海商埠巡警局長　君通令各區員云照得上海一埠東瀕浦江輸舶往來幾同梭織所載搭客良莠不齊近聞有等無業流氓三五成羣陰以趁船爲名見有同舟之人愚魯可欺者即行其欺詐手段或用翻天印或用倒脫靴等種種名目騙人錢財以致被騙各人行囊困乏有流落異鄕之慨興言及此良堪痛恨本局長有保護行旅之責不得不嚴中禁令以杜其弊爲此令知疏區員遵照迅飭長警於各輪船抵埠之際嚴行查察不得稍涉疏忽如遇有所謂翻天印倒脫悅等情事准卽拘解送局以憑按律懲辦以儆澆風而保行旅 
[、挽留警務長]  
　　閘北警務總所長一缺已奉江蘇都督委任　君爾揆字玉灰來滬接辦蔣總所長則另候委任惟總務科長任汝典等尙擬挽留昨日邀集全體警務人員具呈都督略云蔣所長之去留關係閘北大局（一）閘北警區跨上寳兩邑華洋雜處交涉棘手蔣所長任事年餘措置周妥驟易生手必多窒碍（二）閘北警界悉係光復時舊人患難相從上下交孚各警員咸樂聽指揮驟聞撤換如失慈母（三）所長任事以來積勞致疾商民愛戴關於警政一方面有須聨絡商團或市政廳辦理者指臂相維事　功倍易人爲之或恐彼此隔膜扞格難行在所長方幸得卸存肩遵即預備交代而汝典等爲閘北大局起見不得不籲懇大都督收回成命以順與情等語不識程都督尙能允許否 
[印人大背人道]  
　　楊樹浦周家嘴角新建之電燈公司雇有甲乙丙三印人專司守夜某日夜間該印人等遽將十七歲之機匠學徒無錫人吳生寳拖入板屋内翰流鷄姦致受重傷吳狂呼救命經廠中人聞知報告捕房將三印人一併拘獲吳送西醫處醫治前日上午已由捕房解送一干人至英臬署訊明屬實判甲丁各禁銅二年丙禁一年期滿遞解回國 
[發見無頭命案三誌]  
　　閘北四區境内發現無頭男屍已兩紀前報詎前日忽有謡傳各報亦載此案兇犯已經就獲該屍首級亦已究出茲經詳細調查實無其事刻正飭探嚴緝正兇以免漏綢云 
[捕房查獲鹽販]  
　　鹽販王四金李長春在徐家匯路口角旅因被捕撞見遁回船中當由該補報告法巡房飭派探　前往將船扣住並將李之男孩李柳之及黨羽王小弟蕭云生孫瑞生連同手槍等物一併解送法公堂經中西官略訊一道以王四金身帶手槍判押捕房一月餘人一併移送檢察廳訊辦王押滿後亦卽送廳併究 
[謝贈]  
　　江蘇省立第一工場定於本月二十三四五等日開放參觀昨承贈劵兩紙又和安小學校定於二十九日行畢業禮並開學藝會贈劵兩紙合書誌謝 
城内 
[縣知事批]  
　　○（染　司年永泰祥永和錦等禀批）禀及抄件均悉查該染業公所前售新閘卡得路義塜餘地一案迭被歇業染司王志深先後呈赴上海地方審判廳曁江蘇高等審判廳起訴俱經判决取銷是此案訴訟一端業已解决銷案在案茲該業司年永泰祥等以防杜棍徒藉端滋擾禀請給示保護等情前來事關維持公益固可准行惟該業公所前售塜地一案本署無卷可稽無從核辦仰即叙明前案原委呈候復奪飭遵此批抄件存 
[地方審判廳民庭批]  
　　○（衞蘭亭辯徐未生欠欵批）此案已於本月十四日宣判該商訴追米欵洋三百七十二元一角五分　折實爲三百四十元着令徐未生於判决確定後分四期拔還每月一期還洋八十五元今該民忽抗告前來聲請撤銷原判謂本廳以按月拔還十元判决不能吃此無妄之虧然則該商豈未見判决書耶查每月拔還十元之說係被告人之請求本廳已以爲期太緩駁斥之該商未明事理遽行抗告聲請撤銷原判殊與訴訟程序不合所請應不准行（沈　山請移警務所給還房屋批（狀悉該民所住樓房四間在馬路橋西首據稱被警局派人居住請予移咨給還等情查卷内二十七舖地甲收管結有發封之樓房四幢平房一間在普安橋下堍當傳該地保到廳查訊據稱普安橋即馬路橋警務所派警看守卽是此屋自應俟本案處分確定未便先行給還仰卽知照 
南市 
[改其畢業]  
　　○上海各業商團新班生本定本月廿二號舉行畢業禮其一應禮式已於前晚由總司令然在事務所開會議定茲因公會葉會長赴寗未回改期廿五日舉行 
閘北 
[小孩迷路]  
　　○前日由一區解送迷路小孩紀小一口至警務所經凌科長訊間一過判送惠兒院留養候領公共租界 
[拐案証實]  
　　總巡捕房六百三十七號華捕史文煇曾與馬光台張明裕李德勝至美捕房報稱西華德路二千六百九十八號住戶華王氏張楊氏專以販賣人口爲事業經捕頭將兩氏並小孩楊小干子楊小王子陶小梅子小兒子等一併拘解公堂訊據楊小干子供稱係被史捕抱至氏家中西官以史捕所報不實判與馬張李三人均交妥保四孩與兩婦分别拘留候核在案昨由捕房將牽涉之張四拘案請究訊據張供向在徐州當兵華王氏係是舅母張楊氏是我之媳來滬未久等語史捕上堂禀稱張四實是著名水販請爲澈究訊之王楊兩氏均不認串拐旋由婦人楊劉氏投稱楊小干子小王子均係親生請爲給領關讞員商之德師副領事判楊小干子小王子准交楊劉氏具保領回史捕與馬張李三人退去張四與王楊兩氏及陶小梅子小兒子兩孩仍分别押候查明於下禮拜六再核 
[打碎醋瓶]  
　　○劉少卿之妻桂林向唱髦兒戲近因劉欲娶劉長卿之妹阿二爲室桂林恨之前日適與劉長卿兄妹在途遇見致起爭執由捕查見一併拘入捕房捕頭以桂林受傷飭往醫院醫治劉長卿兄姝分别拘留昨送公堂請究判分别還押候桂林傷愈再核 
[流氓攫物]  
　　謝卓氏等控流氓陳阿三在武昌路攫取金飾等情昨由捕房將陳拘解公堂訊實判陳押三月示儆 
[木匠訛詐]  
　　木匠韋德全葉金樓因將木作頭鍾春芳軋至六馬路茶館内圖許洋二十九昨由捕房將兩人拘解公堂訊明判韋葉各押一月示儆 
[欠欵不理]  
　　張細臘控陳雲山不理欠銀昨由捕房將被告傳至公堂交保過堂候訊 
[搶匪入獄]  
　　匪徒毛德法紏黨持刀深夜在新閘路一帶截刧行人財物被探目劉森堂緝獲解送公共公堂押候補提同黨併究在案昨由劉探偕同原告張晥生徐錫卿將毛解廨請究經聶襄讞會同德領裴君研訊屬實判毛押西牢三年期滿逐出租界所有吊獲之皮衣銀票給予原告具領 
[私逃已久]  
　　無錫人楊榮昌之妻徐氏私逃已久並將楊之領子藏匿前日經楊來滬尋獲控由捕房於昨日將氏解至公堂訊明惟其領子仍無着落判氏交楊領回管束 
[無力繳還]  
　　德商瑞嘉洋行控用人鄭金發私挪帳洋七百元由廨判鄭押追在案昨復提訊鄭供現實無力措繳判押三月示儆 
[違背烟禁]  
　　虹口梧州路一百三十號陸祥和家私售燈吃被捕查悉昨將陸傳至公堂訊實判罰洋十元充公烟具銷燬 
[進退維谷]  
　　甬婦湯王氏因貧來滬幫傭無人引荐乏資回里前日至新閘投河圖盡由捕救起送留公廨昨由官媒將氏解案經中西官訊悉前情判給川資洋二元着回寗波原籍 
[串竊銀洋]  
　　松江人沈耕雲控吳長生朱康氏串竊現洋一百六十元逃至滬上昨由捕房將吳與氏一併拘解公堂訊知事出内地判均公别收押着原告自赴松江檢察廳禀請派探來案提回歸案訊辦 
[分别懲罰]  
　　老鳳祥余昌記及日商鈴木等八戶同控潘阿二徐惠良方阿高等串竊電燈消贓於魏金記沈根根陸順記由探將潘等三人查獲昨傳收贓人一併解至公堂經中西官分别訊明以陸順記不到改出提單魏沈各罰洋十元充公潘押三月徐方各押一月示儆 
[以僞亂眞]  
　　新閘路稻香村茶食店夥徐坤生控閩人張德標混用鉛質小洋昨由捕房將張拘解公堂訊實判押兩月僞洋燬去 
[窮途末路]  
　　紹興人田寳生因在虹口向西人求乞由捕查見以其違章帶入捕房昨解公堂請究據供曾在陸軍學校肄業略知中西文字因連遭顚沛流爲乞丐中西官以其可憐判送紹興會館安插 
[將次定斷]  
　　英商哈咪牛奶棚控徐長根出售牛食花餅攙和鐵釘等雜質以致傷害請追損失銀一千餘兩一案前日午後由廨復訊原告西人延海司律師上堂請追並將在花餅内檢出之鐵釘玻璃片等雜質兩信封呈請察核質之被告延羅禮士律師到堂代辯並據王福生等牛奶棚主及被告之子徐洪吉上堂証明所售花餅並不攙和雜質復經兩造律師互辯良久判被告仍交原保候會商堂諭飭遵 
[查究產業]  
　　新沙遜洋行買辦馬小眉因不理和記錢莊押款被控屢經公廨傳訊不到業將保人毛開林提押在案前晚由孫襄讞飭令將毛提案復訊之下以馬始終避不到案毛又挻押不理案無可期判毛還押者原告查明馬小眉產業問單呈候再核 
[咆哮公堂]  
　　姚實安控胡朝龍盜賣坆地前晚由廨傳訊兩造各延律師到堂互相辯護因姚出言挺撞咆哮公堂經孫襄讞與觀審之美海副領事判胡交原保候函致上海民政長查明册籍復到再核姚咆哮公堂同無法紀着押捕房一天以示車薄懲 
[弔閱簿據]  
　　水木作頭經同春與磚灰行主李韻亭因帳欵糾葛被控前晚由廨傳訊原告投案求追被欠帳洋二千餘元質之被告拱稱早已付清有原告曆年結單爲憑聶襄讞以兩造各執一詞判被告交原保限兩造於七天内各將曆年帳簿及結單分别呈案再核 
[電車衝撞]  
　　車夫陳文炳昨日拖車至西華得路與某號電車相撞致壤車輪當報捕房捕頭合陳自向該電車公司索賠修費 
[僕人行竊]  
　　肇勒路八十二號張姓昨報捕房云被僕人竊去鈔票三千餘元及股單息摺捕頭允爲查緝 
[俄妓肆潑]  
　　馬夫孔阿四昨載一俄妓因不給車資向之索討反被擊碎玻璃窗當卽扭控捕房候查核辦 
法租界 
[失火罰錢]  
　　臘葛納路第九號張六子家因撥翻火油燈肇禍曾誌前報昨由捕房傳張至廨請訊聶廨員姑念無心失火且未保火險從寛罰洋五元充公 
[曉鐘報警]  
　　昨日大將破曉新開河十三號門牌忽然失愼焚毁房屋五間嗣經捕房查得該屋係湖北人各小販租賃仝住當將某甲拘入聽候訊究 
[就此無着]  
　　車夫金阿狗因不還車主王金元車租並失去車中各件赂論不理控經公堂傳案押交在案詎挺押多日昨復提訊金供實在無力遵斷求恩矜全判押捕房一月了案 
雜評三 
[社會之悲觀]  
　　法當革命初期世家華胄日沉溺於歌樓妓館之中貧苦小民則輟業愁歎於室劇盜巨竊則白日横行於市社會上有此種種現象因以激成革命之禍今中國革命之告成已一年矣而此種現象仍未剷除當局者將何以善其後也 
來函 
[陸泰孚函]  
　　報載李韻芾控同德泰參號陸泰孚呑没股欵一節尙非眞相竊鄙人自經理同德泰參號以來迄已四年近因追股東李韻芾等欠欵起釁反被以先發制人之計誣鄙人行將湮滅簿據請求第一初級審判廳施行証據保全處分經鄙人委任陳則民大律師提出抗辯李韻芾等又復誣鄙人爲僞造薄據移送第一初級檢察廳辦理十月廿二號鄙人起訴於地方審判廳追繳李韻芾等所欠同德泰之欠欵并呈本號簿據於地方審判廳以爲主張債權之証據乃第一初級檢察廳又不按照法律行文向地方審廳提歸檢查或親往檢查反迭次勒令鄙人向地方審廳領回呈繳以供檢查經陳律師按律駁詰請求撤銷領繳簿據之不法命令該檢廳尚未出批遽允李韻芾之請求誣鄙人爲逃亡妄出句票句攝鄙人應句至廳該檢廳仍復違法勒繳簿據勒限三日繳簿鄙人立於威權之下祇得允之而出已於本日提出告訴狀告訴第一初級檢察廳凟職違法請求地方檢察廳核辦矣應請大報登入來函門内爲感 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[論運動選舉宜用婦女] [  瘦蝶]  
　　晨興呼炭吸餋徘徊道中適某甲匆匆過余前若有事者余謂之曰君何事皇遽若是耶甲曰無他爲運動投票人耳余晲而笑曰目的達乎甲曰吾半月來竭吾心力四出運動或直接或間接如淮陰之將兵多多益善然終恐爲捷足者所得心常惴惴然故擬據此繁盛之要道將再事運動以免最後五分鐘之失敗君其母哂余復　之以鼻曰君休矣君豈未聞運動家之方法乎類多各出心裁或餌以金錢或飽以酒食或代給舟車之費或價購投票之証種種手續固皆想入非非深合乎社會之心理矣君不能獨闢蹊徑以爭勝利顧欲執途人而强聒之豈有效哉甲瞿然曰誠如君論然余策已窮君能爲我箸籌乎余笑曰是無難也君亦知社會上魔力最大者惟色字乎孟子云食色性也孔子云吾未見好德如好色者也由是觀之無論金錢酒食終不敵以女色運動之較易試思今之世界一運動世界亦即一財色世界也然財之用有時而竊色則不然受人運動者每多棄財而就色君不見夫唐某挾西婦以濳逃而甘棄其内閣總理胡某以娶平妻故視都督如敝屣色魔之力大可証明矣僕爲君計易弗以色爲運動必占優勝君宜聨絡女界開通者以及妓界伶界許以厚賂出爲運動凡遇公民之有選舉權者必色授魂與眉語目成歷意獻媚無微不至陰陽二電吸力最大惑陽城迷下蔡固意中事迨旣受誘即要挾以投票如是則利權獨享何往不利以之逐鹿於選舉場人將望塵弗及而讓君先得矣君其亟起圖之勿自貽誤致令牀頭人抱憾君之謀事不藏而不得爲議員夫人也甲欣然雀躍而去爰述其語以質鈍根（二） 
[說將] [  何奇立三]  
　　自民國成立以來凡新舊人物稍負時望者無不蒙將字之榮名如上將也中將也少將也今日授一將明日授一將某某爲上將某某爲中將某某爲少將將才濟濟多如過江之　幾令人目不暇給耳不暇聞不可謂非共和之優點一時之盛事也然余猶有缺憾焉蓋有上將中將而無下將有少將而無老將不獨不相貫串即名目上亦微嫌不符故余以爲上將中將之下須名下將少將之上須名老將此外再立大將小將勇將怯將名將庸將健將弱將虎將鼠將長將短將肥將瘦將雄將雌將諸名目如是則量才授職有條不紊兼收並蓄無美不備庶幾天下英雄盡入彀中對内對外措置裕如而今日幼稚之民國將一躍而爲世界頭等之將國矣想留心國是者當亦深表同情也（三） 
海外奇談 
[求乞新法] [  頌斌譯]  
　　倫敦近有一種貧人胸前背後挂木板二塊長三尺寛二尺上貼雜劇館之本日劇目單遊行街市供人觀覽以求乞於人 
[新聞麵包]  
　　又有一種小麵包系兩片麵包中夾火髅一塊上有本日各舞台戲目各種要電要聞凡學生商人每於晨間購食之 
自由談話會 
　　東西各國皆尊重本國鈔幣外國人往彼游歷或僑居者必以所携金銀易彼鈔幣而後可以通用惟我中國則反是自鑄之銀元則有貼水折色諸般阻難而外國金銀紙幣則各商家歡迎恐後不愛國如此可爲痛哭今旣積習難返亦當稍爲留 
意擇邦交輯睦之國之幣用之對於强暴無理之國之幣宜合力擯絕勿用也 
　　他國人知愛國貨而我國人祗知愛洋貨衣食玩具悉以洋貨爲時髦抑知汝輩生命將斷送於洋貨中乎然若抵制洋貨必惹各國干涉而於世界交通之道有礙惟宜擇感情最好之國之貨用之 
若有卑鄙齷齪之國其民多貧苦襤褸經商我國恃我國資財以爲生而於國際上反百計欺凌吾國者此等忘恩負義之徒宜絕對不購其商品苟能恊力同心不及一年彼必餓死大半 
　　吾爲此言吾願有心人閱之轉相勸告漸見實行大足以伸民氣而禦外悔也[  鈍根]  
　　俄庫恊約告成吾民之熱血沸騰拒俄征庫衆口一致抵制貨幣到底不懈亦足見人心不死士氣堪恃矣詎我政府懦弱無能力主和平對於頑佛則和平開導也對於野俄則和平磋商也卒之彼頑者自頑野者自野和平二字仍不損其毫未因循坐誤一任其從容佈置蔓延而不可收拾噫蠶食鯨呑險象環集瓜分豆剖惡耗頻來而尙日日言和平事事言和平是直夢囈耳昏語耳願吾民勿爲所惑速起圖之 
　　自共和告成卽有多數偉人出現而所謂偉人者足跡所至無不受人歡迎供張之費動輒數萬金雖哀鴻遍野非其所急蓋所望於偉人者深故待之者厚也爲偉人者宜如何推誠相與爲吾民謀幸福乃東西奔走質其究竟不過以幾句演說了事甚或大言炎炎信口開河徒博人之拍掌而民生之疾苦時局之危迫曾未聞籌良策以補救之嗚呼是直諺所謂牛皮大王已耳烏得謂之偉人哉[  立三]  
國民愛國史 
　　湘督電達政府担任籌解征庫軍餉六十萬元聞戰即解　　漢口某巨商嫁女將以巨欵置粧奩女慨然曰庫倫背叛禍召瓜分不有國焉有家厚此粧奩何爲請移充軍餉父然其言即以巨欵交商務總會代收備作征庫之費 
　　漢口藥材幫川商認捐征庫軍餉八百元油業幫自十五號起每担油抽一百文助餉銅業幫每月每人抽工錢五百文助餉其他若泥瓦匠水果幫糞戶均開會譸捐甚多 
　　八號漢鎭中華學校開會籌畫對庫方法有旁觀人手持皮包上台演說并於包内出銀四百元交主席者下台逕去或追問其姓名則曰我無名氏也惟望貴校此舉有成耳 
劇談 
[紀十八夜老譚之胭脂褶] [  玄郎]  
　　此劇鬚生唱工止有四句純以白口做工見長滬上向以掃邊老生充之如熊文通劉培山輩間嘗一演座客多視爲極平庸之戲素不注意卽以大名鼎鼎之老譚演之亦賣不起座緣此劇不常見座客對於此中之情節多茫然而唱句又少遂不能惹起人之觀感蓋積習使然也其情節爲洛陽縣中皂頭白槐之子簡一舉成名巡按河南便衣私訪被偷兒小利竊去印信後又爲鄉約所得獻於縣令金祥瑞金素耽於酒邑事悉任白經辦倚之如左右手得印與白商酌白囑秘而勿洩自往宫埠窺探時簡之主僕正以失印故沮喪煩悶憤不欲生見槐形跡可疑拘入船中細審之不料卽老封翁也槐見子嗒焉若喪詰其故子直告之懇父設法援救槐告以印在金處簡卽欲往取槐恐事機不密或致决裂止之約其履縣查勘已在後署縱火囑簡即以空印匣授金急出救火簡從之金得空匣急甚請白計議白怪其入人彀中現事急勢危非置印其中不可金亦從之簡遂得安然無事而金亦賴以拔擢官階焉老譚去白槐老綀機警逼肖一老於公門中人物喜擢莊諧處處得體别子上岸先囑老僕一探有無行人臨行時子僕送之身向後檯以右手從左脇下暗止之細到之至金給以印後喜極而哈哈大笑卽禁聲四顧尤徵神妙其好處全在說做一貫說至何種語氣處卽演出何種神情每見時下唱敎子鬚生唱原板雙膝跪落兩句已到身仍植立不動至三娘吓方跪下做不顧唱唱不顧做變成兩截戲中如此類者筆不勝舉抑何可笑 
小說 
[哀情小說筠孃小史（十一）] [  秋庭]  
　　愛海恨河沉汨血性之男兒者大千世界殆已不知幾許杜字喵殘棠梨開遍春風池館　幙沉沉七尺素棺一幀遺影黯無語之落花咽悽聲之流水慘淡離魂摩挲遺蹟哀雛嫠鶴展轉悲啼如此哀劇雖實演之蓋卽吾書所叙最崇拜最欽遲之邗城李天亞先生也鳴呼先生死矣先生之死爲民國耶爲種族耶先生之死乃爲一敏慧都雅之女郎志士仁人不無爲先生　著者不禁爲先生痛矣况乎瑰　奇節萃於一門如筠孃如薇雲　鶴焚　碎琴斷瑟雖不無流於偏激之嫌然脉脉柔情茫茫末路不惜一死以爲知已者殉其志節亦足多也 
　　當天亞返美之日正薇雲　變之時蓋薇雲之父美上院聲望卓著之威克敦先生也頽齡辭職頤養林泉薇雲爲其長女幼子牙牙學語甫及三齡薇雲和婉貞順姿稟復聰穎絕倫故愛之最摰不啻爲掌上明珠充威克敦意必將爲愛女商一美利堅華族英妙之少年以爲之偶庶不負夙昔之期望不意薇雲憐才之眼獨注於中國留學生李天亞其人病夫之國爲世詬病蠢彼漢族復爲滿人之奴姻事審擇雖爲女子自由之權然如此不經大乖老翁宿志因是父女間頗有責讓之意矧一夫一妻爲美之國律所嚴定天亞早有妻茲事更無可議之餘地故薇雲雖具海闊天空之意見卽此數條法律之所在實足以關其口而褫其魄筠孃適翩然來美英敏態度犀利之言論更爲國人所屬目薇雲與天亞交誼雖篤積此數原因横生無限阻力又值天亞垂翅歸來鄙俗之士不無以白眼相加薇雲益覺中心鬰結莫可自解雖幸天亞之病躬漸愈宴會周旋常親聲欬然情以暱而見疏跡以疑而多阻天亞又在失志之時意致蕭索把晤時不能如前此之興高采烈誤以生誤玄而又玄薇雲亦漸以形跡見拘與天亞之相見日 
少而筠孃之處於其間者雖竭力爲兩方面之融合而融合者目融合猜阻者自猜阻筠孃且墮於嫌疑之旋渦天亞薇雲意中皆不無介介同心之言時致反目之誚矣第此等瑣節亦不過兒女之常情纖雲未足蔽月也無如變禍之乘每來意外威克敦諗知愛女之目的爲漢族李天亞深以門楣致辱爲羞且恐狂且之手腕足以蠱惑女郎閽者侍兒每爲嚴厲之戒諭故除一二會場外薇雲天亞得略　欵曲否則萬里蓬山莫來青鳥誦隔花人遠之詞大有拘鳳囚鸞之酸楚天亞則顧影自傷悵祖國之顚危痛彼美之蕭索迷離意境似染怔忡之重疾且時有持天亞之短者媒孽於威克敦前謂女公子日受彼傖之簧鼓宜　籌斥遂之方清廷捕逐黨人近頗嚴急曷不蕭之爲擯絕之地重則捕禁輕亦驅攆庶幾公益私謀兩得其利威氏深然其議遂謁中國駐美欽使密告其事使嚴爲防　母使天亞得兎脫而去一方又囑警吏便捕生于木屋引渡清廷實則威氏之意不過恐嚇天亞使之遠颺非眞欲囚捕之蔑國權而喪愛女心也然威氏雷厲風行之態度實足震駭黨人之居留是地者幸梁氏以戚誼所關囑生暫爲避地徐爲挽救之圖否則縲絏之憂實有不得免者然天亞之蹤濳 
而薇雲之禍作矣侍兒愛蘋憤主翁之狠辣悉以情奔告薇雲丐薇雲以婉詞爲天亞解釋熱腸墊念誠屬可喜然噩耗驚傳薇雲此際之寸許芳心苦痛焦忩後顧茫茫前途黯黯生不逢辰命途多蹇天亞天亞我實負之天倫之變至於此極挽日無戈補天寡石不如一死爲快於是含淚吮毫呑聲和墨艸絕命之書一章命愛蘋持付郵人寄哈爾大學愛華諸姊妹使轉致天亞之前俠女烈腸中外本多一轍纖兒一語變局立呈亭亭玉立之薇雲遂自飲其平日摩挲珍愛之手槍而爲自裁之舉矣鳴呼國勢孱弱種族凌夷致使海外俠烈同胞纒綿情種爲天亞而死抑亦我漢族羞也今日覩五色之國旗中華共和民族咸有鼓舞歡虞之象以視前哲痛心之史眞有令其滄桑之感所未慊者領土也王權也要在我民族好自爲之（三） 
 
 

Page 11

 
 
   
 
 

Page 12

 
 
   
 
