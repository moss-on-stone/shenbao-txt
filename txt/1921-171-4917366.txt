# 1921 - 171 - 4917366

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[零星借欵（冷）]  
　　自來政府之借債數在千萬以上者曰大借欵數在百萬以上者曰小借欵若今日京電所傳數在十萬以上者不得不曰零星借欵　　夫國家而至零星借欵其財政之窮亦可謂至乎其極矣何也蓋以不借欸不得大借欵不得小借欵又不得無己乃有此零星借欵也雖然我有不解於政府處理財政之人者此零星借欵果能永久度日乎微特零星借欵其力有限轉瞬告罄而零星借欵復不可得則將若何夫使暂時窮迫而後有來源則零星借欵爲救一時之急或尙可行今政府來源其在何處乎然則政府之爲此誠所謂苟延殘喘而已苟延殘喘其命能有幾時耶 
　　然而政府今日尚畏自治恐敵黨嫉反對者是無異病己垂危而日惟盜賊之是防抑亦愚矣 
 
 
 

Page 5

 
 
   
 
 

Page 6

 
 
[命令]  
　　六月二十六日大總統令特授趙榮華劉佐龍以勳五位此令 
　　又令　國際聯合會全權代表魏宸組電呈懇請辭職應照准此令 
　　又令　派王寵惠爲國際聯合會全權代表此令 
　　又令　任命李馨爲將軍府將軍此令 
　　又令　杜錫鈞晋给一等文虎章寇英傑晋給二等文虎章此令 
　　又令　沙多恩邦均給予二等大綬寳光嘉禾章弗郎梭恩邦狄西業武德均給予二等嘉禾章埃伯乃特瑪尼均給予三等嘉禾章慕禾巴司格埃篤伯樂均給予四等嘉禾章此令 
又令　程源深晋給二等嘉禾章柯鴻年給予三等寳光嘉禾章許繼祥給予四等寳光嘉禾章此令　　六月十五日大總統令　陸軍總長蔡成勳呈察哈爾陸軍騎兵團團附胡斗光因病懇請辭職應照准此令　　又令　陛軍總長蔡成勳呈請任命劉永田爲察哈爾陸軍騎兵團團附應照准此令 
　　又令　陸軍總長蔡成勳呈請任命杜九文爲陸軍第十六師副官長應照准此令　　又令　參謀總長張懷芝呈請任命王增福爲陸軍第三師二等參謀官應照准此令 
　　又令陸軍總長蔡成勳呈請任命張鐡來爲陸軍第一師步兵第三團第一營營長應照准此令 
　　又令　陸軍總長蔡成勳呈陸軍第二十師步兵第七十七團第二營營長魏宗淇輜重第二十營營長郭世林因病懇請辭職均照准此令 
　　又令　陸軍總長蔡成勳呈請任命右景山爲陸軍第二十師步兵第七十七團第二營營長王槐詩爲輜重第二十營營長均照准此令 
　　又令　陸軍總長蔡成勳呈准黑龍江督軍吳俊陞咨請以全勝補協領應照准此令 
[國内專電]  
　　北京電　京商業銀行貸政府五十萬月息分八實交九五擔保品印花票八十萬两月爲期指定鹽餘歸還頃簽字（二十七日下午一鐘） 
　　北京電　頃財部與邊業銀行商借五十萬利分八特種財產局擔保已成立（二十七日下午一鐘）　　北京電　道淸路應還褔公司到期本息四萬七千鎊爲當軸挪用王景春因乞退幸特種財產局有大宗老頭票收入遂於二十五日由津滙英（二十七日下午一鐘） 
　　北京電　航空原定大號飛機百架該大機不適用轉商英商掉換六十架談判不諧英以中斷航空經費爲要挾（二十七日下午一鐘） 
　　北京電閻相文潼關電三十九旅抵華州四十旅到華陰張旅到臨潼陳樹藩大軍集中醴泉將以鳯翔爲根據地（二十七日下午一鐘） 
　　北京電保定軍事會議結果對陜局决用兵貫澈原有主張派周符麟赴洛與吳接洽（二十七日下午三鐘） 
　　北京電陜陳電馬（二十一）電悉鈞座以地方爲前提敢不遵命前請各項希速籌辦現已曉諭各軍勿作軌外行動静候命令解决並懇轉電閻督勿受奸人挑撥 
　　北京電桂陸催餉甚急昨滙去二十萬（二十七日下午三鐘） 
　　北京電岺電粤軍交綏已證實中央果以廣西爲戡平西南亂事中樞宜早援救望仍貫澈前議使閩贛抽兵援助否則滇黔黨派紛援桂陷包圍斷難統一 
　　北京電曹張聯電上平自治潮策文長千言謂遏止旣不能疏通又無效何如聽其自生自滅　　　 
　　北京電　施使電加那大議會决議反對英日續盟並致電倫敦毛亨氏在大會上聲明如英日續盟則加那大與美另訂攻守同盟約束不受英日同盟約束 
　　北京電滂江電游各台廟活佛戞拉僧被匪擄去西烏珠王亦被擄匪首係奈端扎布王查該匪有俄人三名日人二名蒙匪七百餘槍械不全尙易勦辦（二十七日下午一鐘） 
　　北京電張英華運動鹽署緝私廰長甚力告老之丁恩且有電來保張（二十七日下午一鐘） 
　　北京電交部派貝克查滬寗路賬任傳榜因事來京（二十七日下午一鐘） 
　　北京電直礦省有阻力甚大不能實行（二十七日下午一鐘） 
　　天津電昨曹鍈趙玉珂赴保參列軍事會議（二十七日上午十二鐘） 
　　天津電雒培德來津旋卽赴北戴河（二十七日下午六鐘） 
　　漢口電王督宥（二十六）語某外報記者謂有安褔孫文吳光新三派聯合在武漢造謠煽惑迫令余走但余决部下盡變亦不離省又謂浙事政府已派人疏通不至牽動大局（二十七日下午六鐘） 
　　漢口電宥（二十六）午王督令憲兵按捕變軍軍官五名交軍法處訊明感（二十七）晨槍斃（二十七日下午四鐘） 
　　蕪湖電馬聯甲今晚赴寗明晚回蚌（二十七日下午八鐘） 
　　香港電粤軍宥（二十六）午完全佔領梧州城桂軍傷亡甚衆被俘数百並失軍用品無算桂軍游擊司令乃民黨劉震寰原駐兵岐嶺木雙一帶漾（二十三）拔隊向梧徑（二十五）宣獨立與魏邦平等合攻陳炳焜懼徑晚已逃請寬限六天讓梧陳炯明拒之更下令總攻擊梧遂陷陳炯明感（二十七）入駐梧城孫文已電令扶植桂人自治並嘉慰前敵將士（二十七日下午八鐘） 
　　無錫電今午後雨止農民竭力戽救（二十七日下午六鐘） 
[國外專電]  
　　紐約電紐約銀行公會昨在太平洋城以上賓禮招待施公使（發電日未詳） 
[公電] 　 
　　宜興來電申報館轉各報館及各縣公民鑒選舉根於選民各縣浮報之數盈千累萬違法選舉應速停辦者一選舉根於自治縣市鄉制迄未回復舍本逐末圖治彌亂應速停辦者二且根本卽誤羣以選舉爲買賣選票同於錢票選權等於債權賄賂公行罪浮盜賊應請於户口未清自治未復省憲未定之前暫停初選倘違法選舉依舊進行公民等除先提起僞造選民之訴請求審判外請即明令停止複選以正人心而重選政宜興公民許寳鼎吴葆棠徐仁鎔張圮潘子楨等叩 
　　粤軍報吿攻克梧州電各報館鑒我軍於二十六日九時完全佔領梧州鄧鏗宥 
世界路透電 
[伍德將軍之脱險]  
　　二十七日馬尼剌電伍德將軍偕其子同乘汽車駛至阿爾倍之里哥附近方欲越過鐵路軌道而適有載貨之火車未發警號駛過其前相距不足十碼險遭不測蓋以沿路高堆木料故不能見火車之至也 
[法國軍事雜聞]  
　　二十一日巴黎電陸軍總長巴爾都氏宣布來因陸軍兵力足使法國處於安全地位後内閣决議自本月二十五日起將一九一九年級之兵解伍歸田 
　　二十六日巴黎電駐叙利亞法國高等委員育洛將軍ＧＡＵＲＡＮＤ爲人暗殺不果法總理已電賀其二次脱險 
[駐美施使之英日同盟談]  
　　二十七日倫敦電紐約電稱施肇基在紐約州銀行家聯合會常年宴會演説痛詆英日聯盟謂此約大有害於中國而訂約之初甚至全未商諸中國若非中美兩國加入此約則不知遠東和平如何能使持久云 
[名記者作古]  
　　二十七日倫敦電前香港日報記者後以靈智學著作聞名之辛莱特氏ＳＩＮＮＥＴＴ已在倫敦病殁 
太平洋路透電 
[粤軍將入梧州]  
　　二十七日北京電梧州官塲消息英國婦孺十七名已由梧州前赴廣州粤軍今日可入梧州城未發生刧掠事端據非官塲電稱粤軍飛機在梧州天空擲下炸彈十七枚 
　　二十七日香港電茲悉粤軍已於星期六日占據梧州陳炯明現擬將肇慶之司令部移梧聞粤軍且占據容縣俘桂兵兩營昨日廣州有萬人結隊游行表示贊成攻桂 
[王占元之自負]  
　　二十七日漢口電楚報載稱王占元曾語謁客謂彼願擔保武漢不再發生事變叛兵刻仍在處决中且有重要軍官数員亦正典刑目下最要之事業乃在恢復武昌城舊狀彼將以全力經營之王又謂外間所傳黨人陰謀逐渠之説不值一笑渠願留鄂任督軍 
[北方近事記]  
　　二十七日北京電陳樹藩抗命之象日見顯明陜西隨時有開戰之虞 
　　二十七日北京電萬國交通大會中國代表章祜氏日内將啓程回國以大會會議情形報告政府章回國後將仍任隴海鐵路副督辦 
　　二十六日北京電外交部通告路透電社謂本月四日華字各報所載顧公使電致政府表示意見以爲英日續盟乃維持遠東和平必要之舉云云此説實屬不確顧公使並未來此電文 
　　二十六日北京電蒙藏事務局長喀刺沁氏日内將啓程赴蒙參與蒙務大會討論征蒙事宜 
[中東鐵路之鬍匪]  
　　二十二日哈爾滨消息鬍匪現蔓延於中東鐵路一帶北滿治安有爲擾亂之虞軍事當道目下顯無恢復秩序之能力鬍匪一大隊近將中東鐵路派至一面坡樸樸夫氏木塲之專家若干員擄去釋其一赴哈爾濱醵資五萬元如不照繳則擬槍斃所俘諸人同時鬍匪又携機關槍攻擊一面坡附近柯伐爾斯基氏之居留地要求贖欵五十萬元今晨中東鐵路局接被俘爲質者哀懇援救之電謂鬍匪已將贖欵減至二十萬元三日不繳則諸人均將被殺路局即將該電文錄送協約國國際技術部商會木塲主人等 
[東俄近事記]  
　　二十二日哈爾濱消息外貝加爾消息政府開會多次討論數項重要之改革聞政府議邀穏健右黨及右社會黨協同辦理赤塔消息克拉斯諾志柯夫氏接急電後已赴沃木斯克大約將續進至莫斯科此間軍事當道及右黨各報切實否認恩琴在外貝加爾敗北之説且謂恩琴支隊現繼續向上烏丁斯克前進未受嚴重之抗拒滿洲里消息波齊亞與大烏里間之路線有爲恩琴之軍攻擊之虞惟目下尙未實行進攻黨人乘夜圖炸路橋毁路軌均未如願 
　　二十七日海參崴電聞謝米諾夫已赴格羅台柯伏雙城子烏蘇里斯克斯巴斯克謝黨現圖奪占政權當地人民大爲恐慌 
　　二十七日海參崴電非社會黨大會業已閉會無實在之結果職工聯合會以大多數議决不參與國民議會之選舉大會於是乃從政府要求宣布解散 
　　二十七日海參崴電據民軍報告現有大隊鬍匪進逼海參崴　　　　　　　　　　　　　 
　　二十七日海參崴電日本軍事委員圖赴伯力者業已回抵海參崴米克（譯音）少佐被阻不能進至赤塔 
　　二十七日海參崴電伊滿LMAN地方之安土諾夫政府已開始辦事 
國内要聞 
[北京通信] （樸）豫歸客之直陜戰事談 
　　閻相文受任督陜之命令旣發而陳樹藩抗命之風説即隨之而至直軍逆知陳氏之必將抗拒也故以馮玉祥爲閻氏之先驅而另以吴新田之第七師向陕南進發陳氏旣蓄志抗命而又不能漫無布置故先要求遲兩月交卸繼則提出條件六項苦政府以所難而一面又令其部下軍官爲留陳拒閻之頑强表示布置二十餘日粗有頭緒乃於十八日由陳出名發一抗命之電至是而戰機已迫矣今日外間紛傳臨潼附近已於昨日發生戰事而末得其詳然有從河南歸者述直陜兩軍之最近戰况則多爲此間所不詳茲錄其説於次　　潼關地方爲豫陜門户而陜境之險要則在潼關以内非一入潼關即可勢如破竹也潼關之西爲華陰地势較潼關爲峻其西則臨潼其南則商州馮旅之入陜也並非抵臨潼之境陳軍守將党仲昭故撤潼關之防誘馮使入馮旅入潼關後即進赴華陰外間有馮旅抵臨潼之報告即原於此然党仲昭之兵自潼關退出實伏於潼關商州之間俟馮旅之過而從旁邀擊之馮旅不備頗爲所挫據河南所得消息馮旅損失約二三營而馮即因此退守潼關矣此爲二十一日之事京中未有報告故言者不能詳也 
　　陳樹藩之蹤跡近聞已不在西安據河南所傳陳實移駐西安以西之乾州自表面言之爲因三原之靖國軍迎閻驅陳慮腹背之受敵也然頗聞陳氏與劉鎭華依然聯絡一氣劉居西安陳居乾州實仍欲誘直軍深入而從而圍攻之彼之嘯電雖謂「力爭長江以北之奥區」似有敗則爲流寇之勢然彼實猶作負嵎之鬭並退守漢中之計畫亦非俟戰敗不肯出也 
　　三原之靖國軍本以驅逐陳樹藩爲職志與直派本有聯絡其代表某氏自去年以來常駐洛陽與吳佩孚接洽此次閻氏受任于右任張鈁亦有歡迎之電據河南所知張鈁已至潼關與直軍接洽頗有協同動作之意然直軍初未重視及馮旅旣遭挫敗始悟前非擬與于張切實聯絡現時計畫將在潼關組一聯軍司令部使靖國軍直軍聯爲一氣而以張鈁爲總指揮特此時又有一種風傳謂粤軍政府有電致三原令于張助陳圖陜西之獨立三原與河南間以交通爲陳氏所扼音信不靈故對於于右任之態度尙有因此而不免懷疑者然三原靖國軍之主力即胡廷翼所轄之田岳兩支隊于張亦恃以自存胡廷翼旣有討陳之電則三原方面未必即爲粤電所動也 
　　豫省人之所不明白者即吳佩孚之態度是也當陜西問題初起時陳樹藩曾派一商人范姓（疑即陳之秘書樊鼎一向往來湖北者）赴洛自稱在漢經商雖奉陳電委亦不過傳遞函電陳及各旅之意見皆不能代表吳氏當然不與深談然二十餘日來吳氏對於陜事始終無甚意見之表示陳氏嘯電到後有以此詢吳氏者吳答以閻督已抵潼關當自有辦法然閻馮以吳爲後援吳氏决不應如此冷淡也 
　　河南歸客之言止此愚且進述政府之態度政府對於陜事似巳退居第三者地位不復念表面上之威信而自有所主張即有所表示亦先探詢曹錕之意而說出話來則較所得於曹錕者尤爲和易自得陳氏嘯電後其致閻相文之電猶殷殷於綏輯商民保衛地方一似不主决裂而於萬一决裂之責任付之直陜兩方也者今日又派陸次何恩溥赴保商對陜方針矣一般人但謂北京方面除陳氏要求條件各電外他無所聞而不知政府固不甚問兩方亦不盡陳報也（六月二十五日） 
[北京通訊（鏡）]  
　　川桂鄂三省之情勢 
　　政府之計劃統一所最注意者實爲粤爲川月前政府曾以全力注意於川希望收川而後則粤勢自孤統一自易故信使往還赴川者相續於道無如川中諸將雖暗中與政府代表接洽而鑒於劉存厚之因服從中央而敗也莫敢先發近據駐川張委員報告川中惟劉熊二派最有勢力而劉力較大然軍隊之屬於熊系者爲數亦尙不少熊系於地方自治團體中頗占勢力故劉湘雖有北歸之心勢不敢發但能保此現狀以待時機云云政府得電後亦明知川中之事巳無法辦理初擬乘熊氏東下加以優禮冀或可兩面疏通俾得收服川省無如鄂省兵變之餘自顧不遑熊氏觀此情形態度益堅决然赴粤依然爲自治之進行於是中央之對川乃入於無辦法之地位日前電駐川委員但令與川省商權時自保境地實行自治勿引兵北上以助陳抗命而委員之回電則謂川省本但主自守不務境外决不派兵援陳云云中央頗信其說現中央進行統一之計畫巳移其對川之目光轉而以全力助桂期以桂省之力收粤財部對於桂省征粤經費業巳奉命儘先籌付而漢陽兵工廠亦巳先送一百萬槍彈與桂一面復令贛閩兩省助桂攻粤以減粤勢然以目下情形論閩省李臧自相猜忌一時實難出兵贛雖允出兵其能力亦甚薄弱且以楊慶鋆爲省長之故多數贛人頗致惡於陳復進行其驅陳運動故陳氏亦不敢以全力南向其征粤亦不過虚聲耳黔軍第二師師長袁祖銘到京後曾力請中央與以接濟俾得派人回黔牽制黔省使不能助粤攻桂中央恐因此招盧不悅但虚與委蛇日前在京被刺袁復大告奮勇謂己與黔盧已不兩立己不謀盧盧且謀己政府爲敷衍計與金四萬元亦不甚加以注意然據駐黔代表之報告則盧壽業已决定以一師兵力助李烈鈞攻桂桂軍後路又發生問題矣 
　　湖北問題形勢亦甚重大孫武一系將在鄂有所活動據政府方面人言王占元政府巳有免職意但繼任問題一時頗難决定今日鄂省代表往謁靳由殷鴻壽代見靳氏則改期下星期二親見殷氏代逹靳意亦謂政府巳决定易王云云張作霖有電與靳力保張錫鑾謂長江形勢漸呈不穩之象必得有宿將如波老者坐鎭其間方可無意外請於蘇皖贛或兩湖巡閱中擇一以與言外之意巳可想見又張之舊部奔走於津京間異常忙碌欲以李長泰爲軍務帮辦藉以緩和直系且揚言張之督鄂黃陂業經同意而鄂人則否認之今晚十時鄂人會於周樸老家共議繼任人物多數推蕭耀南然爲直系奉必不甘未得奉允靳必不下令鄂人第二步主張則進而求自决將來所謂八省聯盟之聯省自治或將因此産生亦未可知也然閣議對於王占元日來尙盡力敷衍王電請奬杜錫鈞等二鎭守使以勳五位劉躍龍等師旅長以一等大綬文虎章藉酬其未變之功靳氏即於今日批照辦同時陳光遠請奬吳金彪等剿匪功亦請授與勳章則批核議贛省駐京人員聞之頗表不滿據此以觀則政府之决心易王否尙未可定也（二十五日夜十二時） 
 
 
 

Page 7

 
 
旅京鄂人驅王運動無結果 
　　二十一日鄂省旅京同鄉赴新華門前請願徐派殷鴻壽代爲接見鄂代表要求三事（一）撤換王占元（二）將王占元在湖北侵呑之公欵一律充公（三）此次宜昌武昌各地所受之損失須王占元賠償殷氏當允許爲鄂人向政府陳述苦况並限期至二十五日下午二時有具體答覆故昨日（二十五日）下午二時鄂省十一府縣代表甘鵬雲等十一人如期齊赴警廳殷氏即親出接見對於鄂代表安慰備至略謂前次鄂人請撤王占元之呈文已先呈總統總統深嘆王占元實無鎭壓湖北能力然因在此責任内閣之下不便有所主張次將呈文送靳總理總理亦謂鄂人此次受害過深至爲可憫王占元在鄂似此兵變不巳將來勢須撤換惟目前政府有許多不能遽易他人之苦衷故必須時機到來始能發此命令最後殷氏又謂憑良心論鄂人縱不求去王占元王占元亦無顔再爲鄂督惟欲求保全大局及維持鄂省治安仍應以中正不倚素有聲望之大員繼王之後則鄂事尙有可爲云云鄂代表因其答覆尙無具體辦法仍力言非逹去王目的不休殷乃囑於下星期二（二十八日）上午十一時偕往謁見總理各代表仍不得要領而退　　武昌兵變焚搶之慘象（四） 
[京潮中之學界新决議]  
　　北京敎職員前已决議宣布馬鄰翼之罪狀今悉此項文字正在起草中聞尙欲加入馬氏在甘省作官時種種不良之事實俟一二日此文即將通過於敎職員之聯席會議公布之又昨日北京國立之各校學生男女代表全體會議於琉璃廠高等師範學校當即議决四項如下（一）控訴國務總理學生界以爲國務院衛兵打傷學生均係郭則澐秘書長所指使事後國務總理又不能負責辦理如懲辦衛兵及派員道歉諸事亦未能切實履行故衆意以爲已有訴諸法律之必要當即推定代表中之訴訟委員四人即何玉書尤憲祖周茹芝鍾少梅分頭向有力之律師方面接洽俟法律之手續研究妥協即向法庭正式起訴靳總理及郭則澐秘書長（二）救濟罷課期中知識界之損失自敎職員罷課學生界罷課以來靑年界之知識上的損失已甚感恐慌現經决議由學生界自動的組織校内學術講演會及暑期補習學校以爲長期間之救濟（三）調停淸華事件淸華學校爲罷課援助八校問題學生與敎職員方面引起多少之誤會北京學生界以爲淸華學校本可不受此敎育經費風潮之波及今爲同情心之衝動而亦陷入内部不安之狀態殊爲遺憾當即决議派代表四人赴淸華慰問并調處學生與敎職員間之意見以期其前途之和衷共濟（四）定期招待各團體自敎育風潮發生以來京中各團體贊助者實居多數所取之方法雖各有不同而其援助學界之行爲則甚爲可感以此之故不可不有一種之機會以期各方意思之交換現經决定下星期三下午一點鐘假某處地點開一北京各團體代表聯席會議報告政府對於敎育界種種不良之表示及學生界今後之對付並要求各團體發表其對於目前學潮之意見以便學界與各界團體實現其聯合之進行 
[京綏統捐反對益烈]  
　　西北各商團代表李秀甫等昨日（二十五）赴府院各部遞呈要求撤消京綏路統捐局公府由劉仲琴秘書代見代表即將理由陳述（一）京張路通行時即有辦理統捐之舉經商團反對始由國務會議議决以增加運費由交通部每年撥交財政部十萬兩以資抵補並以明令靳石示以該路永不許另立名目設立捐局今竟如此不知何故（二）外蒙商人生命財産此次損失極大元氣已傷萬不能再行加捐（三）洋貨僅完一次值百抽二五之關稅土貨乃節節完納釐稅今復加以值百抽二之統捐稅兩相比較太不相平未免抑土貨而尊洋貨（四）若設統捐局土貨因虧累過甚勢必停運各省捐局之收入亦必大受影響是以請求總統斟酌利害體卹商艱撤消該路統捐局劉答以本員亦深知此中痛苦當將來意轉逹總統聽候國務院定奪代表等並赴國務院見總理總理未在院秘書長因開國務會議亦未見各部總長均未到部僅遞呈文無結果而返又聞反對統捐之商團截至昨日止業有二十團之多聞尙有十餘團亦將陸續加入今日代表赴院遞呈請願乃係第一步如無效果即向第二步進行停止由鐡路運貨恢復昔日起早經商之舊狀以示决絶如政府再不省悟則將踐行第三步停止營業綏遠商會昨致商團代表李秀圃號電云統捐事已否辦妥如尙未蒙准則照預定方法進行現值庫恰失守影響所及外蒙商務會已完全停止各商均來會辭行無法挽留特聞觀此可知各商反對統捐之决心矣 
[卞西風雲之緊急] （開封通信） 
　　陳樹藩蓄心抗命當局早已料及故亦决意以武力進迫頃據洛陽巡署傳出消息吳使以陳屢派代表至洛求吳維持一面又派隊把守各方積極備戰當即語其代表某謂陳旣不服從中央命令予無帮忙之必要（據傳該代表受吳拒絶不願回陜業已由洛赴漢）陳氏聞信即會同各旅軍官計議實行拒絶直軍入陜之策其第一步計劃即姑先棄潼關引直軍小數入内包圍殲之使關内外直軍救援隔絶據謂此係會議時某旅長敎陳以「欲取姑與先挫其鋒」之法勝則要挾中央准其前電六條辦法敷衍下臺敗則退守漢中連川自固因陜直兩軍之戰略一利急進一利緩敵陳之戰略固不利於越關以禦閻吳之衆也陜軍旣誘敵入關一面又通電示威詞頗强硬吳副使刻知已無調停餘地日昨特以電話知照鄭州直軍二十四師令火速派精卒一千六百人以補閻部二十師缺額以厚軍力蓋閻部本范國璋舊部屢經征戍損亡甚多故以一團補入刻此項生力軍已集聚澠潼一帶（閻相文已至觀音堂設行營）專備開仗進攻矣頃據督署電話汴西已有小戰事發生 
[湘省援鄂之續聞]  
　　湘軍援鄂一事說者謂爲無異於攻桂援粤然據知其内幕者言自宜武兵變以後鄂人驅王之聲大起王占元現有地位發生問題各方所擬議之繼任人物咸推某副使曾密電湘趙表示求予援助之志趙氏一再會商决定僅出兵湘邊不入鄂境爲某副使遙作聲援故是舉旣非實行攻王亦非攻桂援粤可知矣 
[湘省政潮之一段落] 解散李韞珩軍隊 
　　湘軍第八混成旅旅長李韞珩原任警備隊司令於驅張之役厥功甚偉旋改編爲第十區駐醴縣南縣一帶去歲王育寅擾亂李氏原有嫌疑及趙再改編湘軍仍將其編爲第八旅厥後以恃功而驕頗加防範曾令與第十一區互易防地李氏復不遵行昨次政潮發生李又爲倒趙之主要人物事經十一區司令唐榮陽偵悉即電趙告密趙復查得實據即令第一二兩師會同十一區唐司令分路逼進醴南兩縣將其全部解散南縣李軍旣經繳械其駐在醴縣者以省軍四面進攻勢窮力蹙因即急電來省自願投誠趙許之即電委該旅二十三團長劉端廉代理旅長一面電令李氏移交一面電委一師師長宋鶴庚就近澈底查辦並通電各軍一體遵照至李氏則已逃出醴縣不知下落但亦有謂已至安鄉刻下尙與省軍抗拒者不知確否茲錄趙總司令電文如下查該旅長去歲在司令任内縱使王育寅蹂躪常醴復暗運子彈以資匪盜馴至名城失陷公私塗炭縱叛殃民本應嚴懲姑念隨征護法不無勞勳曲予優容以期共濟巨艱特令改區爲旅以觀後效詎該旅長罔知自愛昧於勗勵一味驕恣屢次抗命電召會議不來漢口紅會在孝感車站收埋變兵屍身之攝影（四） 
迭令移防不遵地方官吏以及征收人員又皆任情擅易不復知有政府等法令於弁髦視防地爲私産破壞政權形同割據茲據第十一區密報該旅長近復暗結奸人隂謀内亂似此種種行爲實屬破壞湘局該旅長李韞珩着免去本職聽候查辦所遺旅長一職著該旅第二十三團團長劉端廉接充仰即遵照交代具報恒惕馬刻聞李氏之兵本密定日内舉事使遲兩日發覺則醴安南華一帶殆矣 
[皖省軍餉與學潮]  
　　皖省安武軍軍餉年計五百二十萬元月計四十餘萬元連新安武增加之七十萬均在内但此七十萬迄今仍未籌有的欵故每至月底財政當局非常困難雖設法東挪西借以濟眉急終屬不敷且現時正在靑黄不接之際丁漕之欵又難挹注每年值此必向中交兩銀行借欵墊付約一百五十萬元以下忙丁漕歸償去年財政收入雖短絀數十萬元猶幸蕪湖米釐陡增八十餘萬元以彌其虧今歲困難更甚於前推其原因（一）一五停征年减八十餘萬又蕪湖米釐本年收數不能預定又增加之軍餉七十萬尙無的欵統共年支不敷約二百餘萬元前次所借皖北鹽餘稅欵三十三萬餘元如楊枝一滴僅度節關而巳而本年向中交兩銀行商借欵項該行以銀根吃緊祇允借一百萬元月撥十二萬五千餘元餘由公家籌措故陶財政廳長此次赴寗赴蚌胥爲籌劃軍餉問題（一）擬商馬聯甲就原有軍隊减額預計年减四十萬元然不啻與虎謀皮豈能辦到（一）擬與蘇省長商借江蘇駐蕪米捐倘無希望陶文泉將藉此下臺近日外間所傳陶將辭職即爲此也 
　　皖省議會戕害學生一案已由法庭傳訊數次尙未正式開庭首犯亦未拘獲連日以來全省各界憤甚行政當局極力調停亦無結果聞敎育界方面提出條件（一）懲辦禍首（二）受傷學生姜高琦身故後應撫恤金六千元並就省垣設高琦學校一所其弟敎育費由公家擔任每年六月二日爲安徽敎育流血紀念各校放假一日（三）敎育預算案完全否認此次議會通過者仍請照原交之預算案辦理（此次敎育經費預算案在外表觀察似乎巳一致通過並增加五萬餘元共六十餘萬元其實對於原案完全變更凡加敎員鐘點費一槪抹煞至義務敎育則就已有省城之模範小學經費劃爲義務敎育外增二千餘元故敎育界對此更憤）聞昨日聶省長特派政務廳長李範之警務處長程炳卿赴各校挽勸並令將各校門首之白布旗一律取消所議之條件除第一條由法庭解决外餘有磋商餘地今午一時各界在省敎育會開聯席會議又一消息周松甫孫希文現向省長要求允許彼等爲省議員彼等即可出任調停學潮當易平息然此恐一方面播弄之詞敎育界雖愚未有如此之甚也 
　　禡日本經羲亦有極長之通電痛責議會其末段云吾皖議會爲武力金錢所造汚染至深甘爲勢要鷹犬對於圖存自治絲毫無所動心今竟以掩護隂私抵制詰責明知豺虎噬人不惜當場煽動假手橫暴殺傷士類至十數人血肉淋漓道路慘痛目不忍覩實爲從來學校未有之奇禍議會領袖居法人地望馬聯甲倪道烺又爲任職奉法之人乃或爲敎唆犯或爲實施犯躬冒刑章居心險酷至於此極至以議會公共重地張胆歡迎個人巳屬非法而所歡迎者乃爲載賄而來重張毒燄之軍孽倪道烺議會諸人與之營謀選舉正當結合適與學校請願時地相值觸怒行殘尤爲無理歷年預算存餘金公私挪絀幾盡議會隂預其事惟恐追求發覆明知閉會期迫獨置學校預算不議多方支宕而以奔叩軍閥生祠空曹而去視爲急要一則謀解於官廳一則行媚於恩帥綜此數端肺肝如見人格喪盡旣難折服學校之心仍復强顔自生衝突相鼠尙復有皮羣小乃至無骨此不獨皖人之恥抑大爲邦彦之羞用敢敬告諸公維持世道同伸撻伐吾鄉父老兄弟懍於治絲愈棼皖亂將起當道一無可恃羣情渙散已極切膚之痛急等燃眉如何聯合羣論堅持正義共謀根本改革弭禍未熾乃足自救均有賴於賢哲不惟伸雪寃憤發張讜論已也遞信稽延登報奉覽衰庸强起揮涕以陳 
[蕪湖快信]  
　　據蚌來蕪者云倪道烺收買下屆省議員之總機關設南京秦淮河經理其事者爲劉道章胡慶之等聞目下受其支配可望逹當選目的者巳定五十餘人每人給補助費三千元至五千元不等領欵時須親書借據一紙 
　　皖敎育界刻請將省議員所兼各釐金及省公署顧問諮議等兼職一律裁撤嗣後議員永遠不得兼職聶省長已允照辦並令行各縣一體知照 
　　蕪湖各學校均於本月二十日放署假每校留學生六人敎職員兩人組織委員會專辦皖省學潮事宜 
　　馬聯甲二十二日乘安豐輪由安慶來蕪小住兩三日即赴蚌埠財政廳長陶鎔乘利濟輪於二十三晚由省來蕪與馬聯甲有事接洽次晚即赴蚌埠 
　　蕪湖新關五月份商人報運出口米數共計二十二萬一千七百四十一石八十九斤 
　　蕪湖近年日僑日漸增多日政府定本年八月間在蕪添設領事官前日駐寗領事往漢過蕪時曾託關監督胡惟賢代覔相當公館屋 
[浙省憲紀聞（六）ＵＬ生] 起草員之舉定及分組 
　　起草委員會旣將大體各問題討論决定遂於昨日選舉起草專員七人計當選者爲阮君性存王君儒堂褚君慧僧袁君道冲周君繼瀠沈君鈞儒何君建章各起草專員旣經舉定之後即於今日開起草會議先討論大體及省憲應分章節然後再就其互有關係者合併成組歸一人認定動筆現所定者共計四組十七章（一）總綱（二）人民之權利（三）人民之義務（四）省之事權（五）省議會（六）省長（七）省務院（八）立法（九）行政（會計財政）（十）法院（十一）敎育（十二）審計院（十三）平政院（十四）市自治大綱（十五）縣制及鄉村自治大綱（十六）憲法之修改解釋以上不過爲大體之分章至將來應少應多及章節次序俟起草畢後再定尙有附則一章歸各起草員就其起草之範圍内某項應歸附則者即草定附則一俟合併討論時再將各附則併合成章計總綱人民之權利義務憲法之修正解釋爲一組由何建章擔任起草此組爲憲法之根本事項省之事權市自治大綱縣制及鄉村自治大綱各章又爲一組歸袁道冲擔任起草此組爲中央與省劃淸界線及自治制度之事項省議會省長省務院法院審計院平政院又爲一組歸阮性存擔任起草此組爲關於機關之如何組織事項立法行政（財政會計）敎育又爲一組歸沈鈞儒擔任起草此組關於省權之如何行使事項以上共計四組分四人動筆此外王正廷褚輔成周繼濚則隨在斟酌研究如此支配大槪一部省憲起草出來决不致有負全省人民之望起草動筆之時期爲一星期然則一星期後浙省憲法必有一部完整之成文草案可以供全省人民之研究全國各省之參考有可斷言此間人士嘗顧謂記者曰廣東與湖南往往樹全國之先聲故其結果亦蒙犧牲實甚浙江於華新事業雖不居人先然常不落人後穩健精進四字或差足爲將來浙江貢獻於全國努力自勉之詞凡事旣浙江行之全國繼起影響或容易較速是又願我全浙人士以此自矢自勵者也云云 
　　尙有要聞二及地方通信轉入後頁 
雜評一 
[難能可貴（默）]  
　　鄂人以全力逐王而政府以全力保王於是言兵變則曰爲裁兵而起蓋以裁兵而兵變王旣可不任咎并可使各省之倡裁兵者不敢再言裁兵其說非不巧也然而王於兵變之後一面調遣變兵一面又大招新兵矣試問王果有裁兵之誠意耶言善後則曰辦理迅速蓋就其電報以觀未嘗不認眞辦理也然而實際上所謂善後者不過設一空名之救災機關調不可恃之兵於省外各縣對於災民之呼號仍一無辦法且武漢人心一夕數驚沙洋富池兵變又起試問王果有辦理善後之能力耶 
　　某使保王謂王辦理兵變難能可貴夫鄂省之兵變如此慘重爲從來所未有眞可謂之難能可貴王占元之大殺變兵軍官亦爲從來所未有更可謂之難能可貴特吾不識鄂人對此難能可貴之督軍感想將若何 
 
 
 

Page 8

 
 
國内要聞二 
[厦門籌辦自來水之會議]  
　　厦門富紳林爾嘉與各紳商集合資本籌辦厦門自來水公司經聘美國衛工程師來厦測量造具報告書計劃頗詳據稱若厦門人用水程度能如歐美漸增之速則必自北溪江東橋取水方可充足惟查天津各處水公司成立將屆十年每人用水平均每日不及一桶由此可知厦門用水當亦不過如是故水源可由本島取給云云昨六月十五號發起人林叔臧等假座白鹿洞山麓之頣園開會討論進行辦法出席者除林叔臧外有葉心鏡施光銘黄秀烺吳藴甫黄乃川黃世金葉壽堂諸君推林君爲主席籌辦人提出報告四條（一）創辦人報告呈請政府存案之經過手續及美國領事對於鼓浪嶼自來水之函件并報告已用之籌辦費（一）林副機司詳細報告測量情形及各圖式（一）議採報告書中計劃之决定（一）商議進行一切手續以上經衆討論後議决十一條大略如下（一）議决採擇衛工程師報告書内第一條計劃辦理（一）議决試騐實測費用照前議由發起人各再墊出五百元仍作優先股辦法（一）議决聘用林全誠君爲機師擔認實測及試騐職任薪俸暫定月給大洋二百六十元（一）議决設立籌辦處暫假電燈公司（一）議决籌辦處設主任一人（一）議决推舉黃世金爲籌辦處主任（一）議决試騐測量應用人員及費用由籌辦處主任酌辦（一）議决推舉林叔臧黃世金兩人起草本公司章程（一）議决股本之總額及徵收辦法大綱如左股本總額定爲一百六十萬元每股一百元分作四期交納認股時每股先交定金五元准於收第一期股欵時扣除（一）議决第一期股欵俟股份招足時定期徵收（一）議决所議各事所有缺席之發起人皆抄送議案以上議决後即宣告散會 
[杭州快信]  
　　省憲起草委員會自二十七日起停會由主稿員阮性存等擬訂條文以七日告竣續會討論 
　　武義公民徐鼎彝等六百四十三人昨電軍民兩長浙制省憲本順民意三屆選舉大相抵觸况濫製選民紛紛攻擊請即緩辦促成省憲幸甚 
　　本屆江山選民揑造至十一萬七千有奇較上届增四倍之多前經各公民呈訴部省道及第二高分廳未奉懲辦現該縣布告七月一日實行初選呈請展緩之電牘紛至沓來 
　　杭縣初選票匭管理員均已派定槪由自治員包辦 
　　公民毛强等控選舉總監督舞弊案聞巳延某律師代爲剖白巳過法定日期可望却下 
　　一二兩師各軍官昨在阮公祠開會追悼兪榆蓀連來賓共到二百餘人由督署諮議石鐸報告兪君歷史有人演說兪君曾赴日本研究細菌學爲桑園防疫捐軀今之政客其毒甚於病菌願諸君同等防之衆稱善 
　　六年度各學校流用欵項昨奉省飭仍許追認 
　　江浙絲綢杭銀行定七月一日開幕浙江儲蓄銀行及典業銀行可望成立 
[南京快信]  
　　現值靑黄不接之際又兼隂雨連旬米價巳漲至十元以外尙看續漲 
　　金陵關監督呈復取締銅元辦理情理兩長批仰仍隨時認眞查禁以防充斥 
　　唐人寅赴滬監視機器開標昨過寗赴滬 
　　南京地方公會呈軍署以據元武湖經理蔡鑑之等呈請出示嚴禁假託軍人到後湖恣採花藕齊督准如所請巳出示嚴禁矣 
　　熊希齡定二十七日午由潯乘江輪抵寗各機關長官均赴下關江干迎接 
　　顔啓漢啣府院命赴粤昨過寗赴滬 
　　省立法政學校二十六日上午舉行畢業式齊督派宋名璋代表致訓詞王省長曁各長官均親到觀禮 
地方通信 
[松江]  
　　敎育行政會開會紀松邑勸學所呈准縣署召集第二次縣敎育行政會議於本月二十六日午後行開會式到會者除各鄉學董各縣立學校校長各敎育行政人員外並由縣知事會欵産處正副董現任省議員全節堂董耿伯齊育嬰堂董吳伯庚商董張省三紳士謝宰平袁穆庵等一併到會列席二時開會首由主席張彬士所長報告宗旨從籌畫義務敎育費及挽救外縣拉租立言次縣知事沈岫芝致詞謂於敎育問題不甚了了故起立三數語即止次按議事日程開議按是日議案本列八件祗因時間不敷止將首列之「知事交議實施義務敎育亟須寛籌經費案」「勸學所提議遵令籌畫義務敎育經費案」「勸學員提議遵令推廣義務敎育請寬籌經費案」等三件合併討論結果决議附徵漕糧特稅充作義務敎育經費即將本案提出於省敎育行政會議請省長咨行省議會議决施行一面通函六十縣各敎育機關及本邑農商敎育各公團請其一致贊助至上海縣知事所擬籌畫義務敎育經費徵取各項雜捐辦法是否適行於松地决付審查再議並當塲推定李文來袁穆庵朱鶴孫周鐡橋朱翼庭張蔚丹吳致祥張省三等八人爲審查員而散 
[蘇州]  
　　東吳大學懇親會昨日東吳大學開同學懇親會先於齊門外車站駐有招待人員並豎大旗一面上書東吳大學歡迎赴會諸同學十一大字專備汽油船兩艘及拖船四艘在車站附近迎接來賓十一時半各處同學均巳到齊汽船抵校時校中燃放爆竹以示歡迎十二時十五分聚餐於臨時健身房觥籌交錯笑語雜沓頗極一時之盛二時半聚交誼會於林堂由江長川先生主席其秩序如下（一）軍樂（二）報告開會宗旨（三）葛校長演說（四）幼稚院游戲（五）唱詩班唱詩（六）上海同學會代表馬寅初博士演說（七）景倕會絲竹（八）無錫同學會代表薛學潛先生演說（九）四聲合唱（十）同學會會員趙光森王志稼兩先生之幻術（十一）奏軍樂散會是日校中備宿位甚多滬錫來賓大槪乘晩車回里其餘道遠者多留校云 
　　蘇州各公團請撤温知事電省長均鑒温知事貪鄙狡猾違法殃民前曾臚列各欵一再呈控地方各公團與該知事相持月餘凡百事務均難進行環請省長迅將該知事撤任以順輿情不勝迫切待命之至吳縣敎育會農會蘇州總商會市鄉董事公會漾 
　　絲織品議决加價蘇城各緞業以本年絲少價昻成本虧損前日特在文衙弄七襄公所開會集議决定無論綢緞縐紗每尺加價洋一分以資維持 
　　籌備省會初選本屆省會初選爲期己近各區初選當選人大致支配就緖而管理監察諸職員亦由縣分别函聘常熟吳江等縣均有人來蘇預定初選票售價五六百元不等暗中競爭甚烈前日有公民李某等呈請縣署將調查員姓氏完全宣布藉免掯不發給投票證初選監督當即函致各調查員切實辦理并將名單抄發如有錯誤趕即來署更正以便公布俾選民按段向調查員索取選舉票證縣署自七月二日起四日止停止辦公三天其開票所仍在縣署大堂已飭匠搭蓋凉棚所有應需枱凳各物亦己轉諭地保備辦矣 
[無錫]  
　　霖雨爲災錫邑於本月二十四日起大雨傾盆迄今未霽河水暴漲五六尺各鄉低田盡成澤國而以靑城市前洲鎭懷上市張經橋鎭等處爲最甚遠望一片汪洋稻秧尙未蒔竣現祗得暫停耕　低　農民刻正裝車出水以爲挽救但河水高而田水低河水與圩岸相平有圩岸己冲坍者亦不少故雖戽之使出亦屬無效各處圩岸大有岌岌可危之勢而城中商業日内亦完全停頓米市飛漲小輪及航船均不能開交通斷絶低窪街道均已淹在水中即平地亦多積潦官廳方面尙未聞有所主張若再大雨不止災象更不堪設想矣 
[揚州]  
　　麫包工人會議加薪揚郡各茶坊之做麵包者名爲白業近以所入不足以贍養家室爰於二十五日下午假佑聖觀内集合同業會議要求店東於舊曆六月一日始加漲薪工計正工二百四十文帮工二百文如不蒙允許則於是日一律罷工云 
[南通]  
　　蘇社通事務所成立蘇社通事務所昨假城南俱樂部開成立會計到理事張嗇公張孝若黄任之方唯一吳寄塵孫謹臣曁社員章靜軒費範九管石臣等五十餘人首由理事張嗇公報告開會宗旨次即討論一切進行事宜並推舉幹事十人以張孝若爲通事務所主任新入社員約四十餘人議訂細則六條錄下（一）本所辦理社務除依照蘇社簡章外以本規則定之（二）本所設幹事會議决社務由主任遴選幹事十人組織之就幹事中遴選一人常川駐所（三）幹事會每月開會一次以主任爲主席（四）本所執行社務分爲四部由幹事會斟酌緩急分期成立一調查部二研究部三編輯部四演講部各部設主任一員得以幹事兼任部員無定額視事務繁簡定之（五）本所設文牘庶務各一員（六）本規則有未盡事宜得由幹事會議决修改之 
[淸江]  
　　平市官錢局兌現風潮淸江平市官錢局去年此時曾一度鬧過兌現風潮不料本月二十四日復演第二次活劇計自下午一時起該局門首即有多數鄉人持該局錢票往兌旣而愈聚愈衆戶限爲穿而來者猶絡繹不絶該局原在大街文元巷内其門前又有隙地方丈平時行人經過並不十分狹隘是日則除文元巷内交通遮斷外隙地上亦擁擠已極該局見勢不妙遂托人向大街各錢莊如乾泰恒同昌復生永等商說代兌於是大街上亦擠軋不堪時淮隂縣知事朱玉峰警察局長劉端甫均巳聞耗趕至竭力維持秩序始得恢復大街草市口元康錢莊曾發行一種小票流通市面是日亦受影響幸該莊出票有限準備充足不久即風恬浪靜然巳飽受虚驚矣平市官錢局二十五日尙有多人前往兌現想風潮當可即日平定也惟一塲騷擾究因何故言人人殊容探明再報 
[南昌]  
　　熊希齡由潯到省熊秉三氏於十九日抵潯翌日即偕傅道尹游廬山陳督楊省長曾派新政廳長郝爾泰副官土弢赴潯歡迎熊以旣到大門安有不拜主人之理遂欣然偕其夫人於二十二日晨由潯啓行陳督遺代表蕭安國等赴牛行站歡迎熊夫人下榻中國銀行長王祖訓宅熊進城即往督署陳督備酒爲之洗塵暢談時事九時散席即回順直會館住宿該館與中行均在一都司前街比鄰而居往來極便有人詢熊君來贛任務據言陳督係舊相識湘省水災奇重江西産米甚富鄙人將向陳督代災民請願辦米振濟云云而外傳則謂其與時局上有所商榷也 
來函 
[老河口來函]  
　　敬啓者敝鎭自白狼刦掠之後饑饉薦臻生意日形蕭索茲值第七師全軍入陜假道於斯光化縣萬良銓假辦差之名行暴歛之實有邱得勝者爲該知事衛班長索牲口勒夫役四處騷擾至鄉人不敢上街夫役不獲乃强迫商會幫辦差使於是挨家逐戶搜括無遺雖發財而夫役不能仍滿於是邱得勝獻計謂河口一鎭營油坊麵坊糟坊業者不下四五百家平均計算每坊蓄牲口兩頭一馬一夫羅而致之夫役可獲千餘名萬稱爲善計於是邱得勝夤夜派隊出發乘各坊無備之時錢財衣物牲口夥伴擄掠一空此隂曆五月十二夜之事也迨黎明向商會報告而商會諸公反以抗差箝制衆人之口似此暗無天日呼籲無門只得據情瀝陳貴報爲主持言論機關請將上項情事登諸報端俾海内外諸君知我共和國家猶有如此害民之官吏也湖北襄陽老河口合鎭麵油糟坊同人公啓 
 
 
 

Page 9

 
 
   
 
 

Page 10

 
 
本埠新聞 
[關於米店領照事之消息]  
　　工部局覆總商會函本月二十二日上海總商會致工部局一函言米店領照事巳紀二十四日本報二十五日工部局書記具函答覆略謂二十二日來函巳悉茲覆者承示巳將工部局不以何種困難加諸安居守法米商之意轉告嘉穀堂米業公會聞之欣幸並悉該公會現稱米店憚於違犯工部局禁止囤積與居奇之章程不能得豐足之積儲故請撤銷領照辦法等情查事關公共之任何改革輒有人依據或公或私或眞或虚之理由而反對之茲米店領照事自未能獨免於反對但任何合理之計畫爲公益而施行者斷不能因恐有不負責任者或將濫用此計畫之故而遽撤除之事有頗爲必要且爲工部局所欲者米店應與工部局以種種方法通力合作遇有任何人物濫用執照所載明白淺顯之條例情事可即舉發是巳米店執照之條例其未載見於租界中各種執照者僅有兩條故此兩條係特别適用於米店第五條規定置備存米之正確簿册庶所儲糧食之總量可隨時查知之並非欲米店按時報告或以他法擾之故無理由可謂七月一日以後之米店地位將與今日地位有何差異也第六條規定米店應遵守爲禁止囤積居奇而發之各項章程目前尙未有此項章程而工部局希望决不致迫不得已而頒此章程但若有事變發生羣情鼓噪之時米店當知固可獲充分之保護然亦須遵守無論已否載見於執照之各種特别章程是以第六條對於工部局現有章程旣無所加亦無所减不過載列於執照中以求手續整一耳尤有進者衛生科人員現無視察米店之必要衛生科旣無此許多人員而生米顯亦無須視察也此事情形可簡言之如下巡警隨時查視米店是否各皆領照如旣皆領照則平時不復有何舉動惟工部局欲悉存米數量之時則授權與所委託之人員作此必要之調查耳但若尊處所云之六大公會出於自願能得存米數量之正確消息則捕房總巡定願接受其言庶必須不憚煩勞分赴各米店調查存數之情事可以大減而小米店且或可毫無管轄之必要矣惟與此事有關之人員其職權必須明白規定庶不致有時稍起誤會以上所言爲領照辦法施諸實行之詳情除置備簿册與半年繳執照費一元外未可謂米店因領照將有困苦甚於目前也尙有爲各有關係人告者領照辦法事關公益工部局不能因愚昧者眼光短淺之反對而不實施之但工部局時常準備補救疾苦故三個月内如米店主有以領照辦法使其感受困苦者則工部局願對其意見予以審愼同情之考慮貴會旣由若干米店陳請代達其意見故此覆函直接寄交貴會貴會與工部局間之交誼向有密切提携與和衷辦事之特性尙希貴會依照向有之良好習慣採行必要方法袪除誤會並以工部局保衛租界中經營合法商務者之意轉致米業中人云云　　交涉員致總商會函交涉公署昨致總商會函云逕啓者昨展來函接嘉穀堂米業商會函稱米店領照一事迭奉貴會轉來五顧問曁交涉公署函工部局並無取消之意據許交涉員意思囑敝業直接向工部局抗議等因聆悉之下驚駭異常貴會爲羣商領袖轉達商人疾苦此事發生後即請貴會轉陳交涉是貴會即爲敝業代表而五顧問爲租界華人所公舉敝業亦租界市民則華顧問又即爲敝業商人之代表貴會與華顧問向該局交涉不啻爲敝業之正式代表自無庸另行推舉即祈貴會速轉五顧問再向工部局據理力爭務達取消而後巳如該局始終不顧輿情則惟有照敝會議决停業以待檢呈同業議案請予亮察等語相應照錄議案具函奉達即請查照爲荷等語并附議案一紙到署正核辦間准領袖英總領事函稱迭准貴交涉員多次來函以工部局提議米店領照一事迭准上海總商會函稱據嘉穀堂米業商會曁機器碾米公所公函以領照爲取締囤積而米貴實由於私運上海存米愈厚則米價愈賤如存儲不豐没有天雨必致缺乏且上海棧租人工極昻囤積大宗更非事實故領照遺害甚大感致擾亂决難承受且米店係正當營業不應受領照之取締同業聞之大爲惶惑等情迭據上海總商會以衆情惶恐急盼解决請爲轉催詞至迫切屢囑轉致工部局妥爲辦理速爲解决各等因到署先後均經轉致工部局總董去後頃迭接工部局本月十五日及十六日兩次復函前來察閱兩函具見工部局於此事巳經極愼重之考慮並可見工部局辦理此項捐照之目的殊非如該米業商會所云藉以防止囤積其目的乃欲查明界内各米店存米數量得以實行編列經常正確之表册遇有意外工部局可有精密之統計預算界内有若干米石食用以憑妥爲辦理工部局本月十六日復函有云因此之故七月一日起工部局將以界内各米店一一捐照然施行此事之法必期各米店不感絲毫之困苦蓋目下米缺米貴情形該米店等實不負其咎也等因此數語應請貴交涉員查照特爲注意至於六月十一日台函有云洋涇浜章程第三十四條領照規定僅以肉食各舖爲限米店當然不能包含在内又第十一條規例增改必奉有約各國領事官駐京欽差批准方可照辦等由此說實有誤會本領袖總領事查洋涇浜田地章程第三十四條即增改規例於西曆一千九百十九年曾經修改所議新條文業經納捐人特别會正式通過並經領事公函及駐京公使團一併核准各在案此事貴交涉員似未注意按現行新章凡屬食物均可引用食米一物自亦包括在内應煩台端將前叙各節轉致該總商會等團體知之工部局此項辦法完全爲華人享受利益米業均係安分商民與刻下米缺米貴情形絶無關係工部局並無疑及各該米商之意該團體等應盡力與工部局合衷共助以謀大衆之幸福也合將工部局兩次復函照錄英文送請貴交涉員查照轉致該二函華文當趕印譯送合併聲明等因并附照錄工部局兩次來函英文二件前來查本署前因領袖領事及工部局對於米店領照一事巳有轉圜之意欲與米業代表面商辦法雙方意見可以往覆陳說且易於諒解期得一解决之法故轉囑米業公舉代表與工部局直接商議蓋因米業代表有利害密切關係陳述較爲詳盡之故仍一面由五顧問及本署分頭進行會同辦理并非囑其向工部局直接抗議而本署及貴會曁五顧問均可置身事外也嘉穀堂米業商會所稱各節殊屬誤會至領袖總領事來函對於領照一節謂與米店無礙自係依據工部局一方面之意見猶未深諒米業疑慮之情形現在米業旣不願推舉代表赴工部局交換意見希即籌商一通融方法惟有仍由貴會及五顧問再向工部局設法斡旋并由本署據情再與領團工部局繼續磋商以求妥善之解决又領袖領事所云洋涇浜章程第三十四條關於領照規定巳於一九一九年修改通過經領使團批准一節本署無案可稽除再函致領袖領事外相應函復貴會祈煩查照轉知再工部局復領袖領事兩函巳見本月二十一日本埠各報除俟領袖領事譯送來署再行函送外茲照錄工部局英文公函兩件附請台覽 
　　縣知事致嘉穀堂函與批示上海縣沈知事昨致米業董事奚元良等函云逕啓者案據閘北市經董錢允利趙光第函稱查租界米店反對工部局取締捐照議有七月一日停止營業之舉誠恐租界發生之後影響及於華界而閘北爲米市薈萃之區更爲勞工最多之處一旦相繼停止地方治安何堪設想允利等爲工部局取締捐照尙未實行似不必先停營業自召禍亂貽人口實應請迅賜傳知嘉穀堂米業領袖董事轉諭各界米店萬勿輕舉妄動釀成罷市風潮祗須共守不領照不納捐爲唯一之宗旨靜候法律解决將來工部局逼迫過甚不妨留最後對付方法允利等爲維持地方公安起見理合備函申請伏乞縣長鑒核施行等情據此查該經董所陳頗有見地用特函致務希查照轉向各租界米店切實勸導毋遽停止營業影響治安是爲至要又嘉穀堂董事奚耕虞等前因工部局領照新章實行期近特赴上海縣公署請爲轉呈交涉公署照會領事團轉飭工部局將領照案撤消日昨沈知事對於此案發出批示云呈悉此案前經據陳交涉署核轉迄今尙未奉復據呈前情除再陳請交涉署核辦外仍仰該董事等切實勸導英美兩租界各米業靜候交涉解决切毋届期停止營業自相紛擾影響治安是爲至要 
　　嘉穀堂今日開緊急會米業嘉穀堂董事奚賡虞黄潤康等以公共租界領照一事抗議尙無眉目七月一日將届前次會議諸案交涉不能如願須開緊急會議表决辦法故昨日發出通告定於今日（二十八號）在本公所開緊急大會邀同南北市各同業全體到會討論現巳通告同業矣 
　　碾米廠運米出租界租界内各碾米廠存有代客碾白之米頗多自昨日起各廠將各客碾白之米及未成碾白之糙米用汽車運赴華界南市及閘北棧房存放以免危險且待解决後再行措置云 
　　小車駁船無貨可運本埠專事車運米石之小車共有五六百輛又米業駁船南市有九十餘艘閘北有五十餘艘共一百五十餘艘此項車夫舟子皆賴運駁租界各米店之貨爲生活此次公共租界六百餘家米店自二十號起停止進貨後業已有一星期若輩生計頓失情形殊爲困苦 
　　米船到滬漸少南市浦江中米船近日到貨亦漸減少緣自米店停止進貨以來來貨不能出售且近日又天時大雨内地産米之區行家成本較漲故南帮之米之要緊用銀者皆已運至浙江一帶銷售矣 
　　淞滬糧食維持會函淞滬糧食維持會昨日開會後致工部局函云敬啓者接誦上年十二月十三日會審公廨函并鈔示十二月八日貴警務長復函囑敝會如有事聲請逕向貴警務長直接旣免費時且易收效等因感激莫名足徵關懷民食無微不至之至意茲閱報載貴局有通告租界米店限七月一號起領照一事因欲知租界内存米確數以資維持又悉總商會有擬請准米業自行查報之說敝會近見米業主張擬全體分别自行訂其休業事關大局敝會擬選派代表直接面陳應請貴局長訂期見示以便趨謁不勝企禱之至 
[國民大會致駐英公使電]  
　　二十六日國民大會散會後籌備員復在學生會開會討論執行大會議决各案辦法其結果决定對於英日續盟辦法五（一）致電英國朝野（二）致電顧博士（三）致電各國駐華公使（四）對各友邦宣言（五）通電各省各團體各報館對於否認北京政府辦法三（一）對内對外宣言（二）致電各國駐華公使（三）通電各省各團體各報館當即發出致各省各團體各報館通電其餘文稿因須翻譯英文不及拍發昨日將致顧博士電趕發原文如下倫敦中國公使館顧博士鑒此間於六月二十六日開國民大會一致反對英日續盟望公尊重民意設法力爭上海國民大會沁 
[彙紀反對英日續盟電]  
　　東北城商業聯合會電北京外交部顔總長鈞鑒英日續盟瞬將實行關係吾國極爲重大如該約再將中國列入則吾華不啻受其保護非爲失獨立之精神抑且損國家之主權凡屬國民誓不承認尙望迅電顧使毅力抗爭表示否認以何主權而全國命敝會同人願爲後盾臨電無任迫切之至上海東北城商業聯合會叩沁 
　　廣東金銀器工業會電大總統鈞鑒英日續盟志圖中國司馬昭之心路人皆見國民不忍爲三韓之續誓死反對伏乞我大總統特别注意速電駐使如約中有牽涉中國條文未經人民同意者提出抗議一致力爭愼毋失我大好中華主權再斷送國命不勝禱切哀號之至廣東旅滬金銀器工業會叩沁 
[北大旅滬同學會茶話會紀] 議决挽救京學潮辦法 
　　六月二十六日上午十時北京大學旅滬同學會假座寰球中國學生會開茶話會觀迎北京國立專瘦以上八校辭職敎職員代表譚熙鴻葛成勛留京八校畢業同學會代表孟壽椿北京大學學生代表謝紹敏高尙德葉麐3諸君會員到者三十餘人首由主席狄福鼎報告開會宗旨并諸代表發表來滬意見繼由葛成勛陳述此次學潮之經過事實末言政府現擬分法律經費爲二問題同人則以爲須注重人格問題將來解决須以此爲標的是否有當尙希明敎繼由孟壽椿述北京國立專門以上各校畢業同學會援助敎職員之經過情形末言在京畢業同學特委弟來滬將此等事實報告同學共籌對付方法倘得各地同學協力進行或不致前途黑暗也次由葉麐述至滬後與各界接洽情形大致對於此次運動俱表同情惟或以地位關係或以本無實力除打電報外不能與吾等以强有力之援助深望吾輩同學起而喚起國人注意此次敎育經費獨立運動之意義並與各界協同在實際上於此次運動盡力次高尙德起言在現在局勢之下都了解從政治上根本解决的必要但根本解决至少須需一定年月右在此期間任聽敎育停置實爲莫大損失我意擬本標兼治但所謂治標亦不是含糊了結之謂當有一具體辦法以解决敎育界人格問題希諸位注意此點末由公衆議决辦法數條（一）準一月内由本會發起開大會聯合各界共籌解决方法（二）致電徐總統速行指定擔保品並籌足敎育基金並電京師地檢廳長對六三訴訟秉公辦理（三）至函張一麐詢調停眞相（四）致函慰問北京敎職員並商議法律問題（五）致函各地同學會協力進行至一時許乃攝影而散茲將該會文電摘錄如下（一）「致徐總統電」北京徐總統鈞鑒前以京師各校罷課敝會曾有靑電奉達不謂兩月以來非特毫無解决國務總理靳雲鵬·敎育次長馬麟翼警察總監殷鴻壽等·又復橫肆摧殘·甚違我公文治之初心且置國家體面於不顧國步艱難非敎育無以挽救籌集基金爲百年樹人之計自屬正當且聞敎職員退一步而要求二百萬之擔保品數旣有限指定非難除此以外别無解决之方玩忽敎育必至亡國亂象已成豈不可懼萬望望博採衆議速定目前解决辦法擔保品應早撥予靳馬殷當速懲戒然後徐籌基金樹中華民或無疆之休薄海延望佇聞明敎北京大學旅滬同學會感（二）「致北京地方檢察廳梁廳長電」北京地方檢察廳梁廳長鑒六三一役國務總理靳雲鵬·敎育代表馬麟翼·警察總監殷鴻壽·橫肆慘殘致搆成傷害誣衊欺詐虚僞等罪聞貴廳已受理敎職員訴狀尙望不畏强禦秉公提起公訴司法獨立之精神萬目睽睽不容稍有偏倚今日報載貴廳長以此事棘手曾請示董總長等情諒屬不確北京大學旅滬同學會感（三）「致張仲仁電」北京探送張仲仁行生鑒京校經費及法律問題聞先生願力爲調停以先生素著淸直或能有濟惟調停之程度若何及府院部有誠意與否望將經過情形宣布天下北京大學旅滬同學會感（四）「致各地畢業同學會電」各地北京大學畢業同學會及八校畢業同學會均鑒母校被禍漸入於水深火熱之境敝會今日開會議决竭力挽救希各同學一致主張一俟大會有日當再通告齊集滬上商議辦法北京大學旅滬同學會感 
[蔣智由告浙人言] 須罷省選 
　　舊省議員選舉法法惡積弊多今旣失法效又浮造選民册舞弊當問官吏罪今聞有命令舉行人民義不當承奉官吏行非法政擾民我民起而抗拒之行義且正罪在官吏母憚官吏威告浙江各縣人民須罷選舉者蔣智由宥 
[陜同鄉對於桑梓兵禍之會議]  
　　旅滬陜西同鄉因聞直軍閻相文軍隊與陜軍陳樹藩部下有開戰之說當以桑梓梓疊遭兵燹不堪再擾特於昨日午後開同鄉緊急會議到數十人議决事項如下（一）電請中央迅飭閻軍勿再前進（二）電勸陳樹藩嚴飭所部勿輿開釁（三）電致本籍團體　停雙方軍隊各駐原防尅日休戰（四）善後事宜由陜人公决當即舉慮君擬發電稿至六時始散 
[航業消息紀要] 今日有一百八十九箱軍火運港 
　　本埠太平洋行本日有槍械子彈等各項軍火從吳淞口駁裝於太古公司之浙江號運赴香港起卸計共有一百八十九箱 
　　招商局之新昌號昨由香港裝來金子一箱又太古公司之順天號由天津裝來金城銀行之現洋五十箱計洋十五萬元而本日出口之浙江號計裝赴廣東者有本埠陳端記之寳銀二十二箱每箱六十只合銀六萬六千兩又錦經綸之寳銀二十箱合銀六萬兩裝至香港者有大德昌裝往永德莊之小洋三箱計十萬角裝赴鴻德莊一箱計五萬兩另有現洋四箱又裝至汕頭亦有現洋兩箱云 
　　昨日怡和洋行之德和號由長江各埠運來乾繭二百七十四包黃絲四件財生號由靑島運來黃絲六十四件太古之順天號由烟台運來絲綢八十一件招商局之江裕號由長江運來絲繭一百零二件 
[最近之麵粉市價]  
　　滬上各麵粉廠每屆新麥登塲之候必收買小麥以爲全年製粉之原料斯時粉價必由廠家壓小以備進麥之地步故本月中旬各廠在交易所抛出甚多致粉價逐步低跌曾至一兩七錢數分詎入夏以來霪雨過多小麥之巳收者身骨潮濕未收者被雨水所阻不能收穫且巳大受減折聞農家言祗剩十之三四成現下現貨麵粉如兵船牌等仍須二兩一錢以上故期粉現届隂曆月底將近交割之日不遠尙有壓小之勢照此麥價合計成本必不能在二兩以下故本月期貨與現貨不符合洋莊銷場仍未聞有繼續購辦之信息前次所抛出者惟福新茂新等廠尙有少數未解故各粉廠中有申大等半數因原料製粉之不合算暫時停車據此以觀麵粉之價亦必有增無減也 
[無錫米市之報告]  
　　閘北某米行昨接無錫同業快信云前日午後以來傾盆霪雨至今未止約有尺許塘水陡漲三尺有零如即放晴尙可無碍小麥來源雖陸續有到而身乾者甚少各粉廠胃口尙濃因被天時阻碍以致高頂麥及免磨麥均高角許潮次者稍跌米稻售客心思看高喊起二三角交易不多元大麥亦見起色黃荳數市未開緣申地價削去一錢有零存貨甚厚之故餅消冷淡恐將漸跌綠荳底貨已枯市形逐挺今將做開各市列下小麥河　一百四十五斤五元五角五分至五元高車麥一百四十八斤泰州麥一百四十六斤五元六角五分杜元麥四元四五角南京元麥四元二三角至三元九角五分大麥二元六七角糙粳八元三角次至七元五六角粳稻四元二角至四元零六分大籽稻三元八角至三元七角五分客秈稻三元四角五分至三元二三角機客白秈七元五角零至六元八九角河下白秈七元一角至六元五六角糙元八元八角機白大籽秈八元一角五分至七元七八角糙大籽秈七元五角至七元二三角糙客秈六元四角零至六元頴州黃荳五元四角五分懷遠黃荳五元三四角虹河大子荳五元四角七分山黃荳五元二角至五元零小子山黃荳五元一角至四元八角粉菉荳六元三角至五元七八角靑莞荳凈子四元四角零至四元三角零白莞荳四元八九角 
[錢莊擬改滙劃力之莊司意見]  
　　南北市匯劃各錢莊沿用之舊習慣自本年以來逐步改革茲有北市某某等錢莊發起擬將匯劃雙力一條永遠革除所有莊司一律改爲薪水雖經開會數次迄未解决實行邇爲寗紹帮之莊司（即出店）所知曾邀集各莊司於昨日在某處集議僉謂身充是役責任頗重逐日進出銀洋甚巨目今所收雙力按月最多者每人約可分五六十元最少者十元上下賴以養家餬口一旦雙力革除改爲月俸生計艱難甚爲可慮須要求各莊經理如欲實行其月俸與莊夥等一律分沾紅利云云現擬俟南市方面各莊司加入後尙擬訂期假同鄉會再開大會議决方可一致進行 
[外人證劵交易所將結賬]  
　　字林報云外人證劵交易所明日爲六月份結賬期聞此次結算可無困難與過去十八個月内所遭遇者不同今之情形可稱十分滿意自休戰後股票暴漲以來殆以此季爲最康健近三個月内證劵交易規模固屬不小但與一年前貿然投機之性質大不相同價格奔騰之時代現已過去經紀人與買賣者皆愼重將事根據穩健凡無豐足資本而冀僥倖投機者經紀人不願與之共事故三個月内之交易常在安全之途橡皮股票業巳擱置此季交易大都爲紗廠與船廠之股票云 
[續誌汽車搬運烟土之發覺]  
　　烟土騐係印産捕房律師陳述破獲情形 
　　公共捕房印捕正巡官裴立脫氏之汽車夫寗波人劉炳連串同爲二十七號西探副總目彭山氏司開汽車之九百零七號巡捕山東人華忠魁將裴正巡官之九十九號汽車私自開往東楊樹浦代人運輸鴉片烟土一袋中途被華印各捕查見截獲烟土汽車稟由楊樹浦捕房捕頭强生通知其主將該兩人拘解公共公廨押候訊究等情已詳本報昨屆續訊之期上午九時半由華探張玉嶺協同一百二十號西探傳同人證將劉華兩被告押解到廨經李襄讞會同英赫副領事升座第二刑庭研鞫首由江海關騐土西員當堂將所獲之土剖騐畢即聲稱騐得此項烟土係印度所産然印土自西曆一千九百十三年禁止進口迄巳八載而現今所騐者共出産時期至多不逾三年顯係偷運而來·未曾完納稅餉之私土所獲土内尙有一種小土騐得亦係印産産出祇有年餘蓋此土如産已歷八年則嗅之當無烟土氣味而乾枯已似石塊矣言畢退去次由捕房律師費斯福氏起立譯稱兩被告均係工部局所雇一在副總巡裴立脫處一在西探寫字間彭山處開駛公司汽車本月十六號夜總巡捕房二百五十二號華捕管連生上差站立門崗至十點鐘時管見第一被告（即劉炳連）從九百零七號華捕房間内出來管即詢以此時因何尙不回去劉云副總巡令伊至楊樹浦接一朋友惟時間尙早須假臥片刻並囑管至十一時半喚伊而劉即登車磕睡及至十一時半管將劉喚醒後至一點一刻管捕又見九百零七號華捕由河南路而來與劉將九十九號汽車開駛出外向東而去至十七號早五時許管見九百零七號華捕獨回據云劉因打野鷄被捕房抓去等語後來由捕房查明該被告等係將汽車開至楊樹浦東碼頭上旋駛入一黑暗之小弄内停歇其時該處有七百七十八號華捕見其車不停於馬路之上而歇於黑暗之僻弄内恐有非法行爲該華捕亦即伏於隔壁弄中以觀動靜俄而聞有多人言語及步履之聲乃出弄查察見有人將一布袋置入車内該華捕即向詢問劉當出洋五元行賄向該華捕云送你買香烟吃布袋内實係烟土該華捕答以車中旣有烟土定須偕往捕房言畢躍登汽車詎爲第二被告所見突將該華捕拖下該捕見勢不敵即鳴警笛召到其他華印各捕多名將車攔住第一二兩被告遂棄車而遁該華捕等乃將汽車與土車入捕房云云並命二百五十六號華捕管連生·七百七十八號華捕奚安祿·及總巡捕房包探尤阿根相繼上堂證明當時情形復由兩被告之代表律師向該探捕駁詰良久中西官以時已逾午宣佈退堂着將兩被告帶回捕房押候續訊 
[十一誌新世界之兇劇]  
　　新世界游戲塲北部發生開槍兇劇死一印捕傷一華捕經捕房先後拿獲關係人八名並在無錫緝獲開槍人趙 
 
 
 

Page 11

 
 
長山一名帶回押候解廨訊究各情巳十誌本報茲悉在無錫拿獲者並非趙長山係爲汽車夫之季大寳與此案亦極有關係昨晨由華探目黄潤甫協同西探將季押解至公共公廨並禀明前情以此案係由義領陪審要求解歸原審中西官訊究等語而季大寳延甘維露律師到堂代辯經關讞員核供商之英包副領事判季仍帶回捕房候義領堂期解訊 
[逆倫案犯聲請上訴]  
　　三林塘張欣生殺父一案業經地方審判廳訊明判决張欣生與朱健臣各處死刑朱潮生判處無期徒刑趙杏仁判令監禁二年各情已紀前報茲悉此案張欣生與朱健臣奉判均皆不服於昨午在押遣人具狀到檢察廳聲請上訴王訪渠檢察長據狀後諭令提出理由准予上訴云 
[省會初選之預備] 　　 
　　上海縣第三屆省議會議員初選舉事宜業經初選監督委定各區調查員分别調查上海市經董陸崧侯以上海一市選民衆多限期迫促投票入塲劵不及徧送仍照前屆辦法除由各圖董轉發外另函倩南北兩商會代爲分送茲總商會鑒於上次國會初選舉入塲劵發生糾葛函却代送茲將總商會市經董往返公函錄左（一）「總商會函」接准貴處函開奉縣公署送來省議會議員初選區投票入塲劵應即分發各圖選民希於六月二十六日午後二時惠臨以便將劵奉交轉發或派代表來處等因查前次國會初選舉分送投票入塲劵發生種種糾葛是辦理此事偶一失檢便多錯誤此次轉發前項入塲劵自應若何愼重現在敝會辦事人手無多决難擔任分發一事深恐怡誤於後合亟陳明於前專函奉復惟祈迅予另行覓妥辦理以臻完善敝會亦不再派代表有方台命尙希諒宥爲荷（二）「市經董函」逕復者頃奉函開（中略）敬悉種切查此項省議會議員初選區選民調查單前由貴會調查列入選民册所有應發投票入場劵仍請貴會轉發又商界總聯合會及温州旅滬同鄉會所來之選民調查單前亦由貴會轉送前來茲特將投票入塲劵三包奉上希分别轉交并轉發選民爲荷 
　　上海市經董陸崧侯前日（星期日）午後二時邀集各圖圖董在市經董辦事處開會籌議到者爲瞿春生等二十餘人惟九圖未到由陸崧侯主席經衆討論之下决定於七月一日前派人先至投票所（一救火聯合會）（二公共體育塲）布置一切預先函知該二塲主任知照繼又公推二區監察員呈請上海縣公署委任計開第一區監察員朱開甲·姚文枬·黃廷獻·楊逸·凌霄·毛經疇·姜駿·宋瑞·曹棟·奚敬堯·凌紀勛·曹澤民·王廷熙··王松齡·陳洪義·馮文蔚·陸仰賢·曹鴻徐在新·周鍈第二區監察員陸文麓·錢瑞履·毛恒遇·兪元爵·賈豐芸·葛尙杞·曹培甫·周長佑凌紀椿·林祖徵·徐在仁·郭傳縉·張東猷·程養禮·姚明善·王壯飛·錢徹銓·趙家預·賈豐棨· 
[外洋輪船進出口消息]  
　　中國郵船公司之南京號今日從香港抵申停泊招商局北棧旅客八十餘名由滬搭此船赴美裝出之貨共有湖絲四百件生鐡七十五噸礦砂二十五噸雜貨四十噸定明日離滬又有中國號已於本月二十二日從舊金山開還上海船上載有來貨四百三十噸大約七月十六日至上海十七日便開赴星嘉坡香港　　福來洋行之西卡瑪乃號此次由舊金山經羅城檀香山來滬因上海並無進口貨故至日本時逕赴小呂宋昨得來電謂今日可至上海船上有松木三百五十噸當日即須開赴舊金山從上海裝出者有天津轉來之羊毛等五百噸 
[法租界商業聯合會開會紀]  
　　前日（二十六日）法租界商業聯合會於下午八時開星期常會山葉會長主席（一）汪偉江錦春等報告本日國民大會情形衆議俟各團體取决辦法本會當一致行動（一）沈問師報告藥業公所來函以本租界衛生處近日發生藥店領照取締情事該業以中國藥材多屬草木等類無取締之必要且衛生處對於舖戶向無收捐權利請代設法打消等因衆議現旣該藥業公所函致華董應俟得有函覆再行籌議（一）潘則言劉屏仙等報告本租界忽連次發生刦案商民均有戒心学問師謂會員如晉大押當被刦時值大雨傾盆勢難捕獲衆議應請工部局嚴飭探捕加意防範以保治安議至十時餘始告散會 
[滬北商界禀鹽務官署函]  
　　滬北五區商界聯合會及胡家木橋商界聯合會爲鹽醬糾葛聯名函稟兩浙鹽運使松江運副蘇屬緝私統領各公署文云謹啓者治下駐閘北蘇屬緝私一團二營十三號卡對於本境（上海寳山交接處即閘北地方）醬油食鹽纎微悉指爲私拘押勒罰各節經敝會先後函稟奉批候查復該卡員辛金生奉營長余君撤差等因各在案詎後卡員黄君師前員故智商民不堪其擾致有王聚興之控訴敝會明據商民之陳述默察商民之痛苦覺商民實受劇烈之損害心殊憐憫且深太息謹將商民之事實公理陳述於下願鈞座一採擇而維持焉（甲）上寳兩縣交界處所（即本境）早經政府規定爲特别區域設淞滬警廳以理治安上寳兩縣不爭焉即閘北民刑訟案上海審判檢察廳通予受理寳邑法官不問也法律旣歸統一治理自無兩歧若以區區鹽醬尤執上寳以爲挾制於理殊有未妥况目今時勢不同滬上又爲通商巨埠華洋互市外貨且許輸入如日本鹽醬源源而來充斥市肆未聞有若何之糾葛而堂堂官醬不予特别提携反生種種阻礙是何異爲淵驅魚無怪掛洋旗者之日見增多也敝救爲國貨民生計不得不於鹽醬交通請求維持者一也（未完） 
[各學校消息彙錄]  
　　震旦大學震旦大學院本届暑考計預科卒業四十人工科周君醫科胡宋陳三君俱畢業得博士學位下學期均至國外留學俾資深造昨晚七時該院姚院長特於校内院長室爲畢業諸君餞行並請該校舊生列席杯盤交錯盛極一時至八時半始盡歡而散現定七月一日給憑放假九月五日六日七日招考新生三天八日開學上課云 
　　徐滙公學徐匯公學校友會於昨日（二十六）假徐家滙母校禮堂開第一次常年大會共到會員二百數十人十時許振鈴開會首由會長朱志堯宣佈開會宗旨次職員莊允升朱爕君謝冠生報告會務經過次該校院長山司鐸致訓詞馬相伯陸伯鴻二君演說大致皆不外勗勉頌禱之意次提議事件略有討論歴二時許散會舉行聚餐席次由張百多司鐸代表會員致謝該校院長校長等熱心贊助會務之盛意餐畢攝影攝影後參觀該校學生演劇係一短齣法文喜劇特爲編製以歡迎會員者情節詼諧表演純熟每一語出滿堂哄然幕閉由莊允升代表全體會員道謝發揮後生可畏之意亦極動聽時已薄暮遂各盡歡而散敎中諸會友即於此時入堂禮拜又聞該會附設之體育部亦於是日午後舉行部成立會云 
　　承天學校沈家灣湯恩路承天英華學校由周志禹獨立倡辦將近十年前因學生衆多校舍已經兩遷近該校校長周志禹有鑒於此特傾其生平儲蓄之資財購地自建校舍不久即行興工　　南洋醫學專校南洋醫學專校昨日舉行第二屆畢業禮先由校長致開會詞次由敎務長報告此次畢業人數共有葉植生姜輔周沈仲齡陸其祿崔仲斌詹祖望周子豪張允朔湯貞祥傅方來張士修等十餘人再由校長給發證書及奬章各敎職員曁來賓等演說末演餘興觀者鼓掌 
　　務本英文專門學校務本英文專門學校昨在郇幕畢行林業禮拜祈禱唱詩後首由本校年齡最幼程度又高之趙其傑朗誦英文聖書一節次由校長林鴻斌演說本校創辦之情形次郇幕執事丁文俊追述自身幼年入學之經過再次南高敎授林翥靑演說後由林鴻翥分等給奬女生林惟光鋼琴獨奏唱詩祈禱而散 
　　音樂研究會梅白格路坤範女子中學内上海音樂研究會設立之暑期補習班現已籌備完善科目分鋼琴風琴凡啞鈴歌曲音樂理論等定於七月十四日開課敎授者仲子通嚴永年王天福及西人福斯登姆云 
　　第二師範尙文路省立第二師範學校本屆有本科一二兩部四年級與講習科學生一百三十餘人同時畢業現將考試終結定七月三日散學並行畢業禮九月二日開課又附屬之第一部高小及第二部男女國民本屆暑假第一部有男生三十七人二部男女生四十餘人畢業經楊主事定七月九日放假並行畢業式八月二十二日開學 
　　城東女學南市竹行弄城東女學校定於七月二號午後借小南門火鐘樓開同樂大會屆時除本校學生表演音樂跳舞中西戲劇（中劇名愛國彈薪膽計西劇名希望）覞尙有英國幻術大家段恩氏及該校音樂敎員朱織雲之新奇幻術古琴大家吳浸陽彈陽春（操師曠遺音）及汪月庭之琵琶其餘細目繁多不及備載想屆時定有一番盛况也 
[石作夥戳斃同伴案三誌]  
　　商船會館前許順泰石作夥許紹倫持刀戳斃同作夥傳阿六報請檢察廳派員騐明並將兇犯許紹倫獲案訊供判押候究等情迭紀前報兹悉死者父母傅銀和傅何氏在家聞耗於昨日來滬去投檢廳具狀聲稱民人今年八十歲我妻何氏今年七十三歲家住浦東南匯縣境六灶地方生有四子長子己入贅於閔姓次子雙目失明三子亦入贅於張姓故小民夫婦全靠四子阿六度活今遭慘死苦狀萬分爲特投案要求仲雪並請撫卹又將屍棺給領等情奉王檢察長諭飭靜候查案辦理 
[科發藥廠參觀紀]  
　　本埠科發大藥房係股份有限公司向爲德國藥學家所經營自設科發化學製藥廠在華德路八十三號規模甚大昨由該藥房華經理江逢治博士束邀該藥廠股東及中外名人前往該廠參觀到者有康更生周宗良貝潤生薛寳潤張蘭坪阮介藩李逹孚吳蝶卿朱葆三歐靈生及許秋颿代表等共五十餘人該廠有新舊兩廠共分八部製丸部·製藥酒部·製流膏部·製藥膏部·皆在舊廠製香水部·製糖面部·化學分析部·烘熨部以及模型室·本廠出品陳列室皆在新廠兩廠有天橋相連皆用機器工作另有大棧房四所内儲德國新到儀器甚多是日亦開放任客參觀並欵以茶點而散聞此等大規模之製藥廠在中國實爲首創並聞己招有華股甚多云 
[寰球學生會消息]  
　　寰球中國學生會駐會書記兼會計史文欽服務該會已十有六年平日從公不辭勞瘁致患血症於本年五月三十一日去世該會董事及駐會幹事日校敎職員等擇於陽曆七月三日（星期日）午後四時在該會會所爲史君開追悼會凡該會會員及史君親友皆可與會輓聯祭帳等件可於七月一日以前送至該會云　　西門美術學校因募集基金印就募捐贈品劵一種每劵售大洋二元購者可於七月十六日至二十六日以前赴該校憑劵抽籤當依所得號數贈美術品一種該校爲便利購者起見託靜安寺路五十一號寰球中國學生會爲代售處俾北市熱心人士就近購取云 
[寧波旅滬同鄉會消息]  
　　寗波旅滬同鄉會自新會所開幕以來各部事業頗形發逹茲因舊會章尙未修正故諸事尙不能積極進行聞該會定於今日（星期二）下午四時召集聯席會議對於會章修正案先作第一度之討論云 
[人力車公會開會紀]  
　　日昨白克路華洋人力車公會開全體大會提議各事（一）議巡捕撬照事（一）議法租界常年律師去留事（一）議本月份應捐照會（一）議報告本月份賬略當由洋會長國恩華會長代表劉繩武報告畢即據會董曹順泰等報告巡捕在差撬車照不適當有傷苦力且一經巡捕將車拖入捕房輾轉處罰經過手續須三四日殊與營業妨礙若不議請本會律師函請工部局捕房傳諭各捕遇朽壞車輛隨撬隨解外以恤商艱當經張　雲律師代譯向衆宣言俟向捕房詳詢再核或聲明此意次徐陸兩董報告本會法租界延聘常年律師屆滿仍否繼續俟詳會長函詢該律師辭職與否再奪再次扣繳照會公議下月扣繳一成五號送會長騐封存末報告本月份賬略無誤遂宣告散會 
[家庭日新會開會紀]  
　　本月二十六號（星期日）下午三時家庭日新會在公共體育場開會會主爲王立才吳亦才會務爲第一次試行常識演講常識甚多如普通衛生智識電車汽車等情形皆常識也是日由黃任之講中華民國組織法關於平等自由權利義務等規定閘發頗詳下星期擬續講會外人亦可往聽 
[浦濱公益會常會紀]  
　　六月二十六日下午一時浦濱公益會在通訊處開常會由議長尹村夫主席表决議案如左（一）討論開辦浦江救生局案當公推趙芹波爲籌備主任姚幼安王彬彦尹村夫陳維翰朱紫珊許亦甫江政卿朱易千徐幼棠爲籌備員即日着手籌辦以期早日成立（二）佈置軍工路旁救生局嘹望臺基地案决議函致滬北工巡捐局劃淸界線以備建築（三）紗廠聯合會植棉試騐塲借用本會會所餘屋爲事務所案决議事關提倡農業准允借用（四）編纂本會成立以來報告及徵信錄案决議印刷七千份分送各團體及本會同人備查（五）購備各種暑藥施送各界案决議商請經濟部購備分送議畢散會時已三句鐘矣 
[閘北救火聯合會聯席會議紀]  
　　昨日下午四時閘北救火聯合會開會長評議職員三部聯席會議首由會長徐乾麟報告開會宗旨議决各案如下（一）議决三段救火會募欵購車案（二）勸新建房屋業主裝設太平龍頭案（三）議邢家橋公民潘培德等舖戶二十五家公函請商滬北工巡捐局修築該處馬路以利救火車馳驅免致繞道案（四）整頓出水案（五）議請工巡捐局趕裝新民蒙古等路電燈以利車行案（六）對於前會長移交事項略加討論而散 
[大團鎭救火會消息]  
　　浦東大團鎭商界發起組織救火會自成立後假公園房屋爲事務所購置救火器具等積極進行規模粗具茲有南洋兄弟烟草公司捐助銅帽等器具約值三百餘金之譜云 
[烟公司女工罷工續聞]  
　　浦東陸家嘴英美烟公司老廠葉子間女工要求加價未遂同盟罷工巳誌前報茲悉葉子間女工共有三百餘人平時工作頗爲勞苦而工資反不及他部分女工優厚兼之米珠薪桂難以餬口故於上星期四起相率罷工而廠主方面以際此霉天出貨較少堅不允予加價致風潮迄未解决云 
[輪船撞壞冰鮮船之賠償]  
　　周某之冰鮮船被招商局江安輪船撞壞後海關水巡捕房梅捕頭據該船戶報告當即致函該局核覆旋據復稱允予酌賠修理費洋五百元昨梅君已傳諭該船戶知照矣 
[換造大雅號船壳]  
　　江蘇水警游巡艦大雅號現因船壳毁爛由趙廳長呈准省公署指令換造業由滬南華興船塢訂造新船壳一艘船身計長七十英尺中寬十六英尺吃水七尺六寸改用柚木材料期限四個月工竣惟機器汽鍋則槪不重換一俟船壳造成再行移入新船換裝又虎威巡艦之鍋爐因已銹爛亦需另換乃該艦長有一百十三英尺且須時出外洋是以擬用對徑八英尺長須八英尺之汽鍋二只船身内外祗須油漆尙有策電巡艦僅須畧爲修理以上三艦共需工料費銀二萬二千餘元惟現正游巡洋面議定先將大雅巡艦提前換造一俟工竣再行挨次輪修云 
[定安艦入塢修理]  
　　海軍定安運艦現因機器鍋爐稍有損壞業經藍總司令呈部批准修理故於昨日駛入江南船塢興修矣 
[汽車碾傷行人]  
　　虹口百老滙路白渡橋堍昨日上午八時許有三千五百九十六號汽車駛過撞倒人力車夫江北人周鳳昌碾傷脚部由閔行路捕房六百零七號華捕到來押令汽車載送受傷人往同仁醫院醫治一面帶該汽車夫入捕房請究 
[留養迷路婦人]  
　　江隂婦人孫吳氏其夫孫少祥在原籍爲南貨生意該氏於前日獨自來滬欲習學絲紗廠女工昨在小沙渡地方訪尋親戚迷路由常州人徐存和伴送至四區警署請爲安揷顔署長諭送慈善團留養聽候函知該氏家屬來滬具領俾免失所 
[鴇婦受押幼女之科罰]  
　　無錫女子蔡四寳因被其母押入浙江路小花園鴇婦朱　仙（即夏老三）妓院内學唱戲曲而女不願自投濟良所解奉公共公廨諭着留候傳夏鴇到案訊核在案昨由專查妓院之三十五號西捕將該鴇傳至公堂稟明前情請爲訊核並據蔡女供年十一歲於上月間由母挈領來滬押與夏鴇逼令學唱戲曲預備爲娼因此逃出投所求援等語訊之夏鴇延律師到堂代辯經關讞員核供商之英包副領事以夏鴇故違定章判罰洋十元充公蔡女發濟良所留養 
[養媳捲逃之獲究]  
　　法租界八仙橋居戶王春山之養媳王秀金於日前竊取金鐲一副現洋一百餘元逃至伊父馮金海處由馮領至沈金氏家被氏將金鐲現洋悉數化用現爲包探偵悉將以上三人一併拘獲帶入捕房昨解法公堂請究先由王春山上堂投訴養媳捲逃情形詰之王秀金供因被翁毆打故此逃出金飾現洋實被金氏取去今情願隨翁回家質之馮金海供女兒逃至民人處時民人曾至親家處言明民人祗用女兒洋十元求宥沈金氏供秀金由伊父金海領來暫住數天並未取伊首飾銀洋餘供支吾捕頭稟稱金氏在捕房供認實取首飾今忽圖賴請核中西讞員判金氏押一月准予贖罪再賠還原告金飾現洋二百五十元馮金海罰洋十五元賠還原告洋十元以儆秀金交原告領去管束 
[昨日公共公廨訊案紀]  
　　昨晨公共公廨民四庭由兪襄讞會同美約副領事訊理張福生訴張振廷遺産糾葛案「結果」准派薛邁羅爲本案理賬員將所有地皮財着照三份分配其餘財産亦照分書分配報告公堂核准飭遵並諭飭唐頌淸將所有現欵等項着交理賬員一併辦理又午後民四庭由張襄讞會同美奥副領事訊理（一）李林狗訴姚祥堂欠欵案「結果」原告臨訊不到將案註銷（二）劉友蘭訴劉柏森不給醫藥費及墊欵案「結果」改期一禮拜再訊（三）胡瑞湘訴龔椿榮欠欵案「結果」改期兩禮拜再訊（四）陳月夫訴瞿育良不理貸欵案「結果」改期一禮拜着原告將賬簿帶堂再訊（五）殷桃生訴陸杏生不理貸欵案「結果」被告臨訊不到所有貸欵着原告具領究案（六）恒記煤恢店訴沈恭甫不還煤洋案「結果」着被告償還原告洋一百零七元三角七分五釐（七）婦人顧王氏訴宋王氏宋蕙芳不付珠寳價洋案「結果」候傳保人着交被告到案再訊 
[查獲一羣賭徒]  
　　張阿小與在逃之梁虹等在東有恒路一千七百二十七號門牌屋内組織賭窟日夜聚賭搖攤輸贏頗鉅經人函告該管捕房捕頭戤學生立即率同通班中西探捕往將頭家張阿小賭徒金連富王雙喜李阿利王金桂范阿四李阿金朱蘭法余阿全拿獲餘人均從後門等處逸去當將屋内一切器具汽油燈等物一併帶回捕房略詰一過飭張存洋二十元餘各存洋五元保出聽候公堂傳訊 
[賣烟吸烟分别科罰]  
　　寗波老嫗莊陳氏在北河南路三百三十五號屋内私售燈吃洋烟前日由虹口捕房副捕頭愛活生訪悉率同中西印各捕密往將該婦及男女烟客張阿璜周廷富王永慶王阿茂周瑞生邵同福李新茂拘獲抄出烟土烟膏烟具帶回捕房昨解公共公廨經中西官質訊之下判莊陳氏罰洋三十元餘人到案者各罰洋三元不到者着將保洋悉數充公烟具烟土等物銷燬 
來件 
[海峽殖民地敎育條例施行之經過（續昨）]  
　　林文慶之被誣新進派之攻擊（新嘉坡華僑一份子） 
　　或謂林君文慶爲議政局議員之一不能竭力爭持未免有負橋胞之期望此殆未知林君歷史與條例經過之實情者任意媒孽也林君雖生長南洋迨英京畢業回坡行醫旋創立國語傳習所（現星州生長多曉國語始基於是）并設孔敎會著孔論其嫡配及續絃二夫人均娶我内地女士滿淸時屢任外官光復間又任赴法國萬國衛生會代表南京總統府成立時又任要職民國六年新加坡開天津水災游覽會籌欵救濟推爲名譽會長我政府特奬三等嘉禾章其他對於祖國南洋社會公益諸事業奔走犧牲更難盡述至前後續任華僑代議士十餘年對於吾僑保護尤力成績卓著爲華僑代議士之冠至此回敎育註册條例埕出議政局局員十餘人林君僅居其一力難爭到實事勢之無可如何者或議其何不辭職以謝僑胞殊不知辭職何難林君非有所戀所不能已者以條例中苛刻之處尙可爭議减輕姑與委蛇庶有挽回萬一之望若悻悻而去或致居留政府取消吾僑一席之代議士其關係更重嗟嗟弱國無外交况寄人籬下者乎林君苦衷上等社會之僑界莫不深知曲諒唯在祖國距離較遠者鮮詳之耳至林君被誣原因亦頗凑巧當第二次條例通過後有人往貴林君何不反對力爭林君以爲寡不敵衆激烈何益乃有新進之人資格甚淺於居留地社會事情素少經騐即私往見華民政務司云要請願取消該條例該司囑上禀許代詳坡督新進者滿意面歸即作長篇文字投稿報館謝該司美意力詆林君之背廖於是激烈派繕無數匿名函嚇罵林君并欲置之死地林君持函往見該司詢其何由致此該司轉禀坡督科新進者以擾亂治安之罪拘禁兩月然後放出而新進者因商業失敗乏力淸還被債主傳票拘拿在案恐難逃囹圄之罪於是異想天開散布傳單并登報章以　政府之怒俾驅逐出境以避債累 
　　鄙人與林君及新進派素無恩怨亦寡交情唯憑良心之判斷深抱不平而揭此黑幕其原因有二（一）在南洋生長之華僑如林君才　及愛國熱誠殊爲罕覯乃遭此寃屈將來華僑之熱心家能否不持消極態度（二）内地各界不知眞相被此含沙射影之人所愚弄則輿論無憑將誤及國家前途故不得不爲揭出耳爲此佈告僑胞及敎育界此後舉事務取愼重態度忍辱負重爲有規律之行動庶不怡笑外人而國際地位有挽回之一日也 
雜評二 
[武力助桂（訥）]  
　　北京當局誤於以非法求統一以非法求統一非特不能統一且足以擾亂之數年來成績彰彰而今猶不悟以武力助桂攻粤至佳之結果戰勝粤軍征服粤省而已然試問征服一省即可以逹統一之目的乎若其不能則無益於桂徒助長戰禍使兩省之民益陷於水火或更引起糾紛牽連以禍他省之民人之憤恨北京者將不僅粤省而已是故今日桂省方面雖猶以統一二字動當局之聽而爲北方計實不宜再出此無聊之下策也况乎蒙邊之禍日益危險以全力接濟征蒙之不暇尙有餘力以助桂耶 
　　然而當局則不以北爲慮而惟南之是憂 
公布欄 
[上海地方審判檢察廳]  
　　布告第八七號爲布告事照得七月三日爲再造共和紀念日本兩廳遵例應停止辦公一天惟是日適值星期查照遵例應於七月四日補行休假一天合行布告仰該訴訟人等知悉特此布告 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[上海閑話] [  孳何]  
　　滬上公餘消遣機關西人曰俱樂部華人曰總會俱樂部組織有一定之章程其所以藉以消遣者唱歌跳舞會餐球戲有規定之時間旣有益乎身心又無傷乎友誼至總會消遣則僅麻雀撲克賭之一字耳贏則揚長而去輸則不歡而散怱怱而來皇皇而去時間恒至深夜旣有害精神又易傷友誼較之西人之俱樂部其性質實大相懸殊余深望社會上有起而組織西人式之俱樂部使人咸樂歸之俾總會漸漸淘汰是未始非改殺賭風之一法也 
　　滬上商埠開闢最早風氣開通亦最早惟是居民都係來自他處鄉籍各異以致習尙與程度亦至爲複雜其於鄉俗大槪牢不可破即以迷信一項論可以知矣打醮盂蘭盆會大佛會迎佛賽會一年四季中幾無時無之無路無之（指盂蘭盆會言）足以顯我華人程度之低淺貽笑於外人者姑勿論耗費光隂金錢且尤易滋事勞民傷財有損無益莫此爲甚使能移此光隂金錢爲社會作一種社會事業或創設工廠以提倡實業補助貧民生計使社會上多一有智識之人少一游民其利害相去爲何如余深望演講各團體起而勸導解釋一方尤冀華洋當道官廳嚴行取締使此風得從此减殺則亦滬上社會之一幸也（却酬） 
筆記 
[幻情記（下）] [  碧梧]  
　　一日少靑忽接芝雲書長盡數紙略謂吾生之隱秘旣已破露不復欲再戀紅塵自尋煩惱今巳棄家而出削髮爲尼一聲淸磬數卷梵經用以懺悔一切吾行蹤無定家人亦不知君亦不必追尋且不必以吾爲念吾爲君計當撇吾於腦海之外往事前塵作夢中觀今後當善爲珍攝别娶一女以慰父母之心而了人生之事至吾與君之未了情緣他生可續固不必拘定今世君果眞愛吾者當依吾言也少靑讀竟痛哭失聲廢寢忘餐者可十日人已乾瘦如臘矣其父母固明知其致病之由且曾見芝雲之函於是即用函中言反覆勸解少靑憂始少已病亦漸起然仍鬱鬱寡歡諸多感觸其父母復亟爲之娶以爲新婚之樂足以排解其愁緖也孰知少靑與新婦頗形落落或永日不與交一言或夜宿於書室嘗曰吾與新婦本不相識安有情愛可言吾所以娶者一則不欲忤父母之命二則不忍違芝雲之言而成此形式上之夫婦耳情愛云乎哉某年少靑因事赴杭州一日獨游西湖上路過一尼庵屋雖不廣而淸潔無塵誠佛地也少靑擬入内少憩乃方進山門見東廓坐一尼手舍利子閉目誦經其容貌絶肖芝雲僅微瘦耳少靑趨前觀之果芝雲也方欲呼之尼已有所覺逕起趨入少靑初欲隨入繼思此佛地也奚可冒昧乃倩一小尼請之出小尼去良久方出授一紙與少靑上書曰「身入空門情緣俱絶君旣愛吾於前今勿强奪吾志其速離此」少靑何忍奪其志乃欷歔歸（終） 
劇本 
[歴史劇雙忠墓（十七）] [  沈心工]  
　　趙武　爹爹這趙氏孤兒如今在那裏 
　　程嬰　趙氏孤兒如今在這裏 
　　趙武　這裏除了爹爹和孩兒之外没有第三人到底孤兒在那裏 
　　程嬰　那孤兒就｜就是你 
　　趙武　呀就是我麽我旣是趙氏孤兒爲何在這裏呢 
　　程嬰　你母親想到 
　　要你成人須敎養保安全托吾擔此重仔肩十餘年 
　　趙武呀如此說來爹爹是孩兒的再造天地重生父母也（跪下揮淚） 
歌謠 
[武昌柳（此詩倣波蘭民歌而作）] [  非百]  
　　武昌柳武昌柳露菜烟絲才幾日問爾因何成衰朽逆流而上易銓 
　　莫不是嚴霜摧汝心 
　　莫不是狂風斷汝枝 
　　莫不是堤邊水日日洗汝根上泥 
　　柳樹答我說客言都不是 
　　一非堤邊水 
　　二非狂風吹 
　　也非嚴霜戚 
　　自從北兵入武漢湖南湖北盡爭戰洞庭木落騷人哀巫峽猿啼鵑聲怨暮暮復朝朝垂柳不成條不知何處兵一夜盡摧燒君不見婴鸚武洲前芳草痕至今春來不復生 
　　拴馬兮花園 
　　馳馬兮稻田 
　　馬過之溪兮野獸不來棲兮 
　　馬飲之流兮野獸不來游兮 
　　彈穿兮墓門之血猶未乾兮 
　　雖謂乾兮骨上之痕千年不能再合兮 
瑣錄 
[小新聞] [  晉翔]  
　　巴黎風俗日蹈於奢婦女多好以鮮花作妝飾品近日發現一種别開生面之欵式結花爲冠編花爲裳織花爲履遙望之如麗樹一株淸香四溢聞每日所耗約數十金鎊彼格勒街一帶之花號因此莫不利市三倍云 
　　意大利某伯爵鑒於飛機傳郵雖捷然猶以爲費時過久近日異想天開發明用巨砲傳郵法聞說將信件置入一空彈壳内四週固以棉花放入一三十六生之巨砲内測路程之遠近實火藥之强弱雖數十里之遙瞬息即到可謂破天荒之新發明矣 
　　非洲東南山谷中近日發現一種山鵲大如麻雀身紅如火每累千累萬蓋天而來與日光相映所過處遍地皆作紅色土人擔之以供饌聞其血液可作油漆之用云 
小說 
[社會小說衆醉獨醒（三五八）] [  瞻廬]  
　　第五十五回探錦被背人求子息點明燈當衆報娘恩回想我佛滅度時代諸天哀號四衆悲哽萬不料到了今朝消受這許多艶福虧得臥在錦衾裏的是個土木形骸否則憑你金剛不壞身恐也不能自持楞嚴經第一卷曾說阿難菩薩被摩登伽女用大幻術攝入婬席徧體摩挲幾毁戒體這便是個前車之鑒閑話剪斷再說翠娥摸彩完畢徑到佛殿阿巧娘問道少奶奶你方才慌慌張張落去了甚麽東西翠娥想了一想便道我落去了一塊絲巾找了一會子才被我找到阿巧娘笑道這也奇怪你方才找覓東西時手裏還握着一塊絲巾你莫非一時慌忙騎了馬去尋馬戴了眼鏡去找眼鏡（婆娘賊也）翠娥没話說單把絲巾掩着嘴暗暗好笑阿巧娘又凑到翠娥耳邊輕輕的問了一句話（婆娘賊也）惱得翠娥連啐帶駡道賊婆娘狗嘴裏不出象牙你且仔細着∶∶說時揑着蟹鉗拳來捩婆娘的面皮婆娘捧着面皮討饒道好奶奶說說笑笑你别當眞那時佛殿上有許多僧衆鐃鈸喧天正在那裡大做功德都只爲一陣鶯聲燕語惹動了意馬心猿光頭亂晃法華亂念一道道的眼光都向翠娥的面部上擲來在這當兒寺裏的香工又端出幾碗上好的香茗請少奶奶少少爺用茶金兒覺得口渴取茶便喝喝了一口嫌着滾燙便放下不喝阿巧娘隨機應變（四字着眼）駡着香工道這滾燙的茶怎好敎小少爺喝燙壞了小少爺劉太太怎肯干休怕不敎當家和尙取着毛竹板子把你劈頭劈腦一口氣打出山門嚇得香工諾諾連聲怎敢道半個不字阿巧娘討了一隻空茶杯把那滾燙的茶騰出倒進方才减少了熱度送給金兒覺得温和可口便骨都都一口喝盡 
餘瀋[  豁安]  
　　開門見山相看不厭舉杯邀月物我俱忘非有仙骨無此閒心 
　　更盡一杯馬如飛去不惜可憐之别亦極一時之壯黃金白鐡當溷一爐赤血黑墨可空萬刼 
愛情爲誠意之花誠意爲愛情之種 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常談 
[民治基礎] [  覺]  
　　民治之基礎當建築於眞實之知識道德上虚僞者知識之賊道德之敵也 
　　就政府方面觀所以對待國民者非敷衍即掩飾萬惡之政治無一不以虚僞爲之根不惟無道德之可言即知識亦等於零 
　　就國民方面觀戶口虚僞也選民册虚僞也議員之所以産生亦虚僞也將行使其監督政府之權而盜竊此監督權者亦無一不以虚僞爲之根其知識更在政府下面道德亦等於零 
　　然則今日之民國其基礎實建築於虚僞之上也雖欲不危烏得而不危非人人破除虚僞力求眞實之知識道德空談民治何爲 
國民常識 
[願國民尊重國家主權] [  瞿愼言]  
　　每見今人書地址於天津上海等地之租界多省去其租字如英租界法租界則但書爲英界法界此種玩視國家之舉動殊非國民所應爲也記者竊不謂然請畢其說於后 
　　日本人每稱其國無論在何時何地必曰大日本帝國此其尊視其國家爲何如乎不謂我國人乃背道而馳玩視之恝視之漠不加意也 
　　夫租界之例蓋自吾國始其名雖曰租而實不啻劃此一區而屬之彼我國民宜如何痛心疾首念之不忘而奈之何恝然等諸無關痛癢之事耶 
　　雖然名之爲租界猶有一線歸還之希望也使吾國一朝而强則租約固可踐也（否則不知租至何時止矣雖直謂屬之於彼可也）夫國家之强全賴國民國民而置諸腦後不注意此租字猶不注意國土）則不特巳失之土地無一毫歸還之望而蠶食鯨呑余恐其將蔓延至於不可收拾也吾人試思國家之土地何等重要而被人侵佔吾人固已放棄國民之責任矣若再不極力挽救則幾何不同淪於奴籍也嗟乎小可喻大我大中華民國之國民可不加以注意哉可不加以注意哉 
　　夫我國民非不愛國也胡爲此等事竟不加注意耶考其故蓋有二（一）由於不知此一字之緊要（二）由於懶惰夫此字之緊要吾前旣言之矣茲請論其次吾人書此一字不過一彈指間耳然則吾國民何必偷此須臾之懶恝視家國被人笑爲麻木不仁之國民耶鄙人不佞甚願吾國民尊重國家主權毋以此小事而忽之也（乙種酬） 
經濟 
[國貨鑑别法] [  先知]  
　　國貨之品類旣夥辨别綦難國貨與非國貨常相混淆購者於茲深感不便余於此事久思有所論列今閱二十日常識欄王耽君問中有如何鑑别國貨一條適觸余懷爰就管見所及略陳一二鑑别方法藉常識欄發表焉余以爲購買用物時欲别其爲國貨與否首應注意物品之牌號如燕子牌之牙粉日光牌之肥皂吾人習知其爲非國貨無敵牌之牙粉雙妹牌之香皂吾人又習知其爲國貨購時只須一察其爲何種牌號即可定孰當購而孰不當購矣次應注意物品上之字樣如物品上印有紐約倫敦東京大阪等外國地名則其爲非國貨可知反之印有廣州上海天津北京等中國地名此其爲國貨亦可知其祗有英文而無中文之標字者亦依此法鑑别之如某國貨常有ＭＡＤＥＩＮＪＡＰＡＮ等字國貨則常有ＭＡＤＥＩＮＣＨＮＩＡ等字惟此在不識英文者不易辨耳此外國貨調查錄須備置一編以便疑難時有所檢查日報上關於國貨之廣告亦不可不留心及之他日遇新出之物品曾經廣告中註明爲國貨者則購之自無誤矣然最難鑑别者莫過於棉布一項因中國香港上海無錫等處自織之布質地優良與舶來品不相上下顧無標記可覩購買之時僅憑商人一言爲斷有時吾人以是否國貨諄諄相詢商人則答以君等學生提倡國貨自能辨别聞言之下殊覺難堪於是購買棉布時吾人有一相同之心理即布質過於輕薄顔色過於鮮麗者斷定其爲某國貨（因某國人常以中國風尙如何而變更物品製造方法如中國人喜衣質輕色艶之布即織此類棉布運銷中國）槪屏斥而不購似此依據心理以爲辨别國貨與非國貨之標準固有未當顧舍是以外實無别法可循也（乙種酬） 
筆生 
[溺桶便壺之處置] [  吳繼之]  
　　溺桶一物家常所必備其製用木板成桶狀外朿以篐上有蓋以防臭氣外溢多置諸床之近旁以供便溺之用然仍不免臭氣外溢余嘗見中人之家房屋不多者甫入堂即覺臭氣觸鼻殊於衛生不合夫内室爲居息之所床頭尤爲接近 
 
 
 

Page 18

 
 
之處日呼吸於惡臭空氣之中甚爲不宜且最易引蚊蠅之屬盤旋室中爲害更烈此不獨中人之家爲然即房屋高大者其内室亦難免此夫以一溺桶故受害若此社會風氣未開對於建設女厠所多所阻碍不能實行是不得不思有以改革之也 
　　房屋較多之家宜另闢一室距臥室稍遠專陳溺桶以供便溺之用（儼然一家庭女厠所）若苦夜間不便可再置一桶此桶專供小便大便宜於所闢之室行之晚間再將此桶置入室内次晨仍須歸所闢室中若是行之獲益匪淺而舉辦亦極易也 
　　溺桶宜常洗滌更宜注石炭酸水於其中可以消臭氣又可殺菌若中人以下之家房屋不多者仿此法行之亦可小奏功效也 
　　我國男子多用便壺無蓋者多　有蓋者少每置諸床前若所用日期稍久其氣味亦甚臭頗不合於衛生故便壺宜有勇敢扵　　鵬蓋且宜用石炭酸水洗之如是方可免除以上一切之害始合於衛生 
　　上二者吾國人多恝然不以爲意殊不知其害之烈有疾病死亡之危可不愼哉（乙種酬） 
社會常識 
[道德與法律之關係] [  瞽丐]  
　　法律所以制裁有形之罪惡道德所以制裁無形之罪惡無形者何即蓄於内而未發於外者是夫人之罪惡僅蓄於内未發於外是雖律所不禁法所不論然對於一己之道德上巳足搆成罪人而有餘此道德之制裁所以嚴於法律而可以濟法律之窮者也即以上海之游戲塲論在塲主血汗投資辛苦營業其舉動不得爲不當在游人逢塲作戲散步閒眺其行爲亦不得爲不正然試究場中之内容每日來怪怪奇奇形形色色一片乾凈土幾成爲無恥男女之穢墟其有關地方風化豈淺鮮哉君等不記昔日之夜花園乎夜花園之地方僻在鄉間時間僅在夏季固不若今日游戲塲之大且久也然而當時官廳猶三令五申禁止不遺餘力者何故亦無非維持地方之風化而巳故吾以爲今日之游戲塲在法律上雖無禁止之規定在道德上實有應受之制裁吾願正人君子淑媛令　自惜其聲名自潔其身體勿墮落爲道德上之罪人也可（乙種酬） 
雜錄 
[反對領照之米商注意] [  嚴艦釗]  
　　近者米商因工部局領照事頓呈不安之象各米業團體紛紛開會互相討論解决事宜近聞會議結果將於七月一號實行全體歇業之舉以爲拒絶領照之最後對付余竊爲米商諸君不取夫不論一事之大小均宜再三考慮不宜操切從事今米商旣聲明不願領照而反對之則當所以謀反對領照之充分理由乃米商不察貿然以歇業爲對付要知米店歇業徒使人民受苦擾而巳而於發行執照之工部局固無所妨礙苟長此相持不下恐米商之對於工部局此後將無談判之餘地矣工部局因欲保護正當營業之米商而欲知存米之確數是以不得巳而頒行此項執照實非必欲加諸困難於米商則米商亦當諒其苦衷儘可向工部局當道緩商解决不應操切從事者一也吾謂工部局旣已欲知界内存米之確數而頒行此項執照則米商儘可由米店公所米行公所派人按月出而調查存米確數然後造册彙報工部局則工部局旣不賴執照之力而亦可得界内存米之確數何貴於此一紙執照者故余深願米商以上項之理由直接向工部局當道緩商解决辦法諒工部局亦不難諒解而曲從米商之充分要求以取消該項執照而增進兩方之感情諒工部局亦所樂聞者也苟米商與工部局兩方面均得完滿之解决則不獨兩方之幸抑亦地方人民之幸也（乙種酬） 
問答 
[問草帽著綠色法] [  于鑛]  
　　今夏市上銷售之草帽微著綠色頗爲社會歡迎鄙人疊經試驗深淺皆未能適宜究用何種藥品配合若干分兩若何染法方得美麗之綠色幸 
　　海内熱心提倡國貨者不守秘密即於常識中詳切指敎無任感禱 
識字捷法 
[應用字] [  濟滄]  
　　逸失也从辵兎兎善逃也又奔也縱也又隱也遁也又安樂也又通作佚軼 
　　寃屈也从兎在冂下冂覆也音覓亦作冖俗作冪兎在冖下不得走益屈折也又枉曲也俗作寃 
　　尨犬之多毛者从犬从彡音茫彡音杉象毛飾或畫文也又雜也又音蒙尨茸亂貌又通庬 
　　犮犬走貌丿即𠂆音義均同曳从犬而𠂆之曳其足則剌犮也音跋又通拔 
 
 
