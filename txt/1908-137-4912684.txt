# 1908 - 137 - 4912684

 

Page 1

 
 
   
 
 

Page 2

 
 
上諭 
　　四日二十四日奉 
　　上諭陸寳忠奏假期已滿病仍未痊懇請關缺一摺都察院都御史陸寳忠著准其開缺欽此 
　　上諭都察院都御史著張英麟補授欽此 
　　上諭五品卿銜吏部主事勞乃宣著以四品京堂候補在憲政編查館行走欽此 
　　上諭陜西巡警道員缺著張嘉猷補授欽此 
　　上諭馮汝騤奏查明屬員優劣分别舉劾一摺浙江杭州府知府卓孝復嚴州府知府錫綸署台州府知府許鄧起樞署理寗州知州前署　湖縣知張懷信署錢塘縣知縣前署石門縣知縣伊象昂長興縣知縣丁維晋署鄞縣知縣黃羡欽天台縣知縣杜光佑慈谿縣訓導關維震象山縣敎諭丁謙旣據該撫臚陳政績均著傳旨嘉奬試用道嚴世颺舉止乖張聲名甚劣補候同知嚴延祚罔利取巧心術不端前者黃巖縣補候知州汪煦昏瞶糊塗辦案草率前管帶錢江水師試用通州嚴濱營務廢弛縱勇擾民前署臨海縣試用知縣蕭邦愷遇事操切罔恤民隠前者寗海縣試用同知江文光辦事任性不守正規前署孝豐縣候補知縣曾壽才具闒茸操守難信試用知縣占元前辦釐卡侵公肥私大負職任試用知縣史致祥營私罔上物議沸騰試用知縣楊鴻番素善鑽營聲名最劣臨海縣縣丞楊寳鏞縱差擾民臨海縣典史陳寳麟嗜好甚深均着一併革職試用道吳煒暹文理不通年力亦衰着以原品休致另片奏督帶湖州水陸巡防副將銜補用叅將提標候補游擊張窺德習氣甚深罔知振作管帶浙西河水師第五隊候補都司高本亮所管防地屢出刦案俱有缺額等弊均著即行革職驅逐回籍不準投效各路軍營餘著照所議辦理該部知道欽此 
[宮門抄]  
　　四月二十四日召見軍機勞乃宣 
　　 
　　 
 
 

Page 3

 
 
論說 
[論中國之退化（嫉俗）]  
　　今之論時事者。皆謂中國四千年來。有退化而無進化。農日以愚工日以寙商以疲。相推相衍而遂有今日之現象。然一究其農何以愚。工何以寙。商何以疲。則鮮不以爲專制之君。恐人心之反側故舉空疏無用之文學以爲餌。使袞袞士夫。皆柔其氣而塞其聰。而天下之人。遂昏昏焉日益退化而不　知。此言也。固一般社會之恒言。我不能謂其非是也。惟我以爲讀書識字者。非士夫之專業。若農工若商。皆與有責焉。彼專制之君以空疏無用之學餌士夫。此本唐太宗英雄入彀之說。其意專欲籠絡聰俊之人才。而其効力亦祇及於中人以上之人物。若夫芸芸萬衆。初不能禁之不讀一書。不識一字。使亦沿其空疏無用之習也。我謂今日中國所以農安其愚。工習其窳。商忘其疲。而若不自知其退化者。必有一至密切之原因。非蒙科舉取士之餘毒也。數年以來。嘗細察社會之心理。默觀内地之風俗。知我國人民所以愚頑至於如此者。實愚世惑民之宗敎。有以胎之毒而加之厲也 
　　何也。專制之君。所以舉空疏無用之文學以餌士夫者。將以愚民也。然其爲用。祇及於一部分。而若農若工若商。居全之大多數。設無防範之術詎無草澤之雄。則不得不有以束縳之。欲束縳之。則不得不用一法以愚之。而於是推崇宗敎之說生焉。宗敎者。按之無方。索之無象。其荒怪不經也。可以使人懼。其變幻無常也。可以使人惑。其言得言失也。可以使人委天而任運。其談因說果也。可以使人無競而無爭。而且更有前生之孽。來世之灾。修禳焉。懺悔焉。蠢蠢凡民智識本稚。方日夜兢恐之不暇。又安能更有思想。更有學問於是一傳再傳。人民皆蠢蠢如牛馬。鞭策驅使。一聽諸人。而專制之政府。乃可以牛馬視之矣 
　　夫宗敎之所藉以愚人者。豈不曰導人於善哉。而我則謂具無異導人以獸也。天之生物。有形體。有生機。有動作。有知覺。人不尊於獸。獸不賤於人祇以脑力强而能進化則謂之人脑力弱而不能進化則謂之獸。獸苟進化。何嘗不可爲人。人苟退化。亦復何異於獸。故人類者。有進化資格之動物也。旣有進化之資格。止宜誘之助之。使生活益爲幸樂。智識益爲完備而顧束縳而痼塞之。則人獸之相去幾何也。試觀鄉村之犬。遇衣冠之人則吠之以其不見也。久而習之。不復吠矣。然駭其能力之大。則又以爲神。而聽其蹴辱焉。此原苦於脑力之弱。不能悟徹生物之理。故隠然有宗敎惑懼之思想也。若人則脑力之强。明明可以悟徹萬有。而風雨水旱則驚以爲天灾。富貴窮通。則歸之於因果。全不求諸眞理。求諸人事。此非宗敎塞聰蔽明之爲害。使之等於村犬之陋歟。乃彼專制之君。正以其能導人以獸。益復推波助瀾。促之進行。以冀達其鞭撻四海牛馬萬民之目的而卒之農日以愚工。日以窳商。日以疲。數千年來。相推相衍。遂不免有今日之現象也。牛馬乎。牛馬乎。值茲新理大明之時。若不以科學之眞相。揭宗敎之面具恐五洲之人。皆將得而牛馬之矣。 
專電 
[電一（雲南）]  
　　白金柱王正雅兩軍會合圖復南溪駐紮三岔河 
[電二（雲南）]  
　　廣西緩軍龍裕光已到廣南府境 
[電三（雲南）]  
　　西路官軍現在水陸並進由新街夾攻壩沙指日可復 
[電四（厦門）]  
　　漳州學堂罷課有爲首者提學使電飭革退現均上課 
[公電（衢州）]  
　　申報館鑒江山庚子逸匪周渠清於十九日成擒 
緊要新聞 
[貽榖叅案近聞]  
　　翰林院侍讀榮光奏貽榖二子某某胞姪某某前曾隨貽同赴綏遠旋即回京仍爲貽主謀墾務實屬干預應請飭下法部一併提訊云云或謂榮侍讀於二十九年任某部郎中時貽榖曾奏調前往嗣以兩相齟齬經貽榖咨送回京榮與貽挾嫌已久而亦無如之何今見貽已落職遂有此奏此摺係十四日所上兩宮頗爲之動幸慶邸奏陳貽榮宿嫌之故僅交旨法部知道 
　　貽榖抵保定時曾與人言此案究有寃枉到京後定至法部訴寃并須與 
 
 

Page 4

 
 
鹿大臣涉訟事已至此而猶氣盛言宜不自引咎誠可異也 
　　又吉林函云貽榖奉旨革職拿問後早經吉撫朱經帥將該將軍住宅及所開各銀號一律封閉茲聞革職拿問之候補道斌儀吞没欵項甚鉅朱經帥又派吉林府潘守日昨前往文道河子將斌儀住宅封閉大約又須查扺云 
　　按斌儀前爲山東候補道經貽榖調往綏遠贊助辦墾者本月初二日諭旨稱其聚歛附益婪欵不貲亦是參案中重要人物查封備抵誰曰不宜 
　　十八日晉撫寳中丞致電軍機處云與綏遠城將軍貽榖牽連之雲南候補道景褆自鹿中堂查辦後該員未悉何日潜逃現已派委查拿 
[分期查驗各省保薦人員北京]  
　　日昨吏部電咨各省督撫内開保薦人員本部奏明分爲三期查驗第一期截至五月底二期七月底三期十月底業經奉旨允准除另抄原奏咨行外希卽飭令所保各員迅速赴部延 
[寗垣製造局被災詳聞南京]  
　　寗垣製造局鎗子廠炸裂略見昨報專電現得詳函云該局於本月二十二日已時突因槍子廠内藥箱炸裂成災廠局雖未傾倒而工匠藝童等轟死者五六人受傷者約一二十人聞此項藥箱尙係同治初年用剩之物庋置儲藥房已久近該局因擬擴充添購機器將箱挪置鎗子廠後進屋内以便暫騰地位安放新機詎内尙住匠童數十人是日有一童因取物行近藥箱失足傾跌箱被震動遂致炸裂現在轟斃者已由江督端午帥飭令該局總辦妥爲殮殯受傷者亦飭量加撫卹惟省中因近日官塲屢有嚴防匪黨之命令故不免訛言四起云 
[英山縣亂事餘紀安徽]  
　　六安州方直牧永昺近將防剿英山土匪情形馳禀上峯略謂本年三月廿七日酉刻准六安營叅將李金鑑交閱英山城守汎把總孫景昌禀稱本月念二日夜四更時分有土匪由西北門爬城入内各持槍砲兵器放火刧獄該獄人犯盡行刦去僅剩二名未走縣署屋宇燒燬念餘間民房燒十餘處學堂屋並天主堂屋雖存其門格窗扇用器俱己毁碎盡凈幸縣主躭避得脫縣差胡芳之父並胡芳之子均被刀傷斃命百姓受傷者亦十有餘人至天明時始由東北而去把總汎内僅兵二名勢不能敵先將大略情形禀明鑒核並據該縣北鄉茅草畈汛外委郭承志禀同前情正核辦間同日戌刻據霍山縣徐令專差禀稱得西鄉十八道董事來函謂英山縣楊柳灣敎堂被匪焚毁知士逃走現在匪仍未散又聞傳言英山縣署已毁監獄已刦學堂亦縣燒敎立即前往西鄉防堵等情知州隨派分州試用縣丞龔楷與得力差役分投前往查探並飛飭英山石令刻速禀報一面會營通飭所屬文武督軍董保鄉團將各該敎堂敎士加意保護並專差星夜赴廬電禀撫憲二十八日申刻復據霍山縣天主堂蓋司鐸函稱匪首阮大樹周大川率領强盜八十餘名附和者數百人將楊柳灣男女敎堂焚燬等情伏查州城距英三百六十里路途較遠機關不靈且派出查探員役甫於昨晚今晨馳往若必守候查覆竊恐輾轉需時緩不濟急隨一面商准李叅將督帶弁兵五十名先行馳往英霍一帶相機保護一面據情電禀撫憲調營派往鎭懾并飛飭英霍兩縣一體遵照惟此案於本月二十二日起事迄今已閱多日匪尙未散案情頗關緊要知州本擬會營督帶兵役親赴查辦奈州境與英霍連界此拿彼竄事在意中且城鄉共設敎堂十四處多半散居四鄉防堵保護在在均關吃緊故未敢輕離職守現經督飭兵役分赴四鄉巡緝防護地方頗稱平靖居民亦安堵如常堪紓憲厪 
　　陸軍小學總辦王道明德前奉撫委查辦英山敎案抵境後所有匪黨業經營兵兜勦星散地方亦漸平靖王道復派防軍分紮要路並出示安民不准遷移驚惶一面會同紳董督飭甲保查明被難户口共有四十九家分别災情輕重函禀皖撫請撥洋六百元以資賑撫馮夢帥當即飭賑捐餘欵項下籌撥茲賑局已函商六安厘卡就近借撥一面由局撥還以期簡捷 
[蘇路公司咨呈蘇撫文（爲松江水利事）]  
　　接奉照會内開據職舉生監劉至喜等禀以蘇省滬嘉鐵路阻河佔地有碍農田等情到院據此除批據禀莘莊以南鐵路於界綫之外越佔田地又復阻塞水道自應由公司迅即勘明設法維持以順輿情已照會蘇路公司查照勘辨並行華婁兩縣查明具復矣著即知照此批牌示外相應照會貴公司煩爲查照勘辦示復施行等因到本公司承准此查鐵路所經苟於農田水利有所妨碍自應詳細考求迭經知照工程司按照松郡紳士所指細加履勘有無窒礙能否改良仍恐非松紳會同履勘不足以釋羣疑本月間本總理復親往松郡即邀同具禀領銜劉紳至喜之弟名至澤者前往細加研究始知郡紳所慮按之事實殊覺過堂劉紳至澤亦自知非經此番親往終不能了然於心并謂公司築路祗能從大段規畫即如開溝一事有宜於開通者亦有不宜於開通者若徇農家之請不但通流并欲通船豈能事事盡如人意自是洞明體要之言郡中士紳一聞劉紳之議亦皆渙然承釋總之滬嘉路綫經過上海華亭婁縣靑浦等邑本屬低窪之區故全路祇百餘里而建造大小橋梁四十七架涵洞水溝 
 
 

Page 5

 
 
五十八處之多所以兼顧地方水利者工程計畫不爲不周况沿路水溝係從平地開出取土約以四十萬方計即不啻爲四邑境内新闢一四十萬方受水之區於農田似亦有益無損至於界石一事情形實與電杆相同查各處電桿假立民田之内於耕作毫無妨礙從未聞以佔地涉訟何獨於本省人自辦之鐵路界石而斷斷爭之今沿路界石必相距數十步或百步始立一方旣無碍於耕作何佔地之可言旣經本總理會紳履勘益見民情難與圖始易與樂成即郡紳等具禀之時固係關心民瘼而如以上曲折情形當亦非臆料所及相應呈復貴撫部院察核並札飭華婁兩縣曉諭民間俾知工程規畫早已兼顧農田界石與電桿無異尤不應再滋浮議實因級誼切禱抄行 
西報譯要 
[去年中國海關稅數]  
　　泰晤士報云海關造册處報告一千九百零七年所收關稅共關平銀三十三兆八十六萬一千三百四十六兩較一九零六年減收二百二十二萬七千二百四十九兩出入口稅餉皆較前年减少出入口之貨共值關平銀六百八十兆七十八萬二千零六十兩較零六年多百分之五零二七入口貨共值銀四百十六兆四十萬零一千三百九十六兩較零六年多六兆兩出口貨亦有起色共舉銀二百六十四兆三十八萬六百九十七兩按零六年出口貨僅有二百三十六兆四十五萬六千七百三十九兩惟上海貿易共銀一百三十七兆五萬八千二百三十九兩較零六年减少百分之十九云 
[俄售鐵路之風說]  
　　文滙報二十三日栢林電云倫敦晨報載稱俄國已將寛城子至哈爾濱之鐵路售諸日本 
[山東鐵路發息]  
　　文匯報二十三日柏林電云山東鐵路發給一千九百零七年股票利息其數爲四釐零四分之三 
[俄簡華使]  
　　二十三日北京電云俄政府已簡柯落斯土甫爲中國公使 
[補錄江督蘇撫致外部電（爲租界行用中國鈔票事）]  
　　外務部鈞鑒據滬道電禀訪聞各國銀行會議滬上除通商銀行此外中國各銀行所出鈔票聯絡抵制不用不特關繫市面大局並恐華商報復立起風潮爲患不堪設想業經職道照會領袖轉致各領事設法禁止能否就範尙不敢必務懇憲台電達外部切商領銜公使飭阻刻下户部銀行鈔票尙未行用能否電商度支部轉飭暫緩並候鈞裁仍俟領袖復到另陳等語查各國通例本國境内向不准用别國鈔票中國聽各國銀行鈔票一律行用之屬萬分通融今各國銀行忽劉議抵制不用中國鈔票喧賓奪主實足駭人聽聞無論此事一經宣布各埠商民激於義憤必用死力爭拒深恐釀生事端即於我主權國體論亦斷不能退讓一步惟滬道尙係出諸訪聞揆諸公理即各國銀行有此私議公使領事皆係敦尙睦誼深明法理之人諒亦不能任聽其作此無理舉動除滬道己照會領袖切實商禁外務祈鈞部迅賜照商領銜公使聲明如無此事則已倘有此事情卽電飭上海領袖領事轉致各國領事一體設法禁止以重邦交而維大局至户部銀行鈔票旣未行用應否暫緩之處仰祈鈞部密商度支部酌量辦理仍盻示復餘俟接有滬道續電再行詳達 
　　鈔幣交涉係前月中事卒之中國行使鈔幣不受制限者此電與有力焉外間尙未見過電文爰補錄之 
 
 
 

Page 6

 
 
   
 
 

Page 7

 
 
　 
　　 
 
 

Page 8

 
 
   
 
 

Page 9

 
 
　　 
　　 
 
 

Page 10

 
 
要摺 
[吏部等會奏議覆安徽道缺分别裁改摺]  
　　奏爲遵旨議奏事内閣抄出安徽巡撫馮煦奏稱皖省道缺遵照新章分别裁設以裨要政等因一摺於光緒三十三年十月十九日奉硃批該部議奏欽此欽遵抄出到部據原奏内稱皖省原設二道一安徽徽寗池太廣道駐蕪湖一廬鳳頴道兼轄滁和六泗州駐鳳陽同治五年割皖南之安慶皖北之廬滁和三府州設安廬滁和道均爲巡道論全皖地勢約分三路南路界連浙江江西諸省山深箐密土客雜居又阨長江入皖要衝所駐之蕪湖華洋互市交涉事繁實徽寗池太廣道主之北路與河南山東江蘇諸省壤地相接民風强悍夙稱難治實鳳頴六泗道主之兩道均兼關務皆爲兵備道此按之新章無庸議裁者也中路之安廬滁和道與院司同城責任較輕事務亦簡雖有照例勘轉之案件類皆隨同畫諾之具文奉行故事無裨實政此按之新章必須裁撤者也所有徽寗池太廣道應名爲皖南道仍以安慶隸之鳳類六泗道應名爲皖北道仍以廬滁和三府州隸之均照原駐處所管理關務各加兵備銜以資控制專管緝捕巡防諸務其各屬案件即不必照例勘轉以省周折而專責成至巡警勸業道各一員應卽照章添設可否援照湖北成案遴員先行試署之處伏候聖裁如蒙兪允應請飭下禮部改鑄皖南兵備道及皖北兵備道之關防各一顆並添鑄安徽巡警勸業兩道關防各一顆俾資信守等語吏部查該撫請將安徽徽寗池太廣道改爲皖南道鳳頴六泗道改爲皖北道二道均兼關務皆爲兵備道裁撤安廬滁和道一缺以安慶府分隸皖南道以廬滁和三府州分隸皖北道目係欽遵諭旨改官制以專責成起見應即准如所請徽寗池太廣道係請旨衝繁疲難要缺鳳頴六泗道係請旨衝繁疲難最要缺今改爲皖南皖北二道所有缺目擬請毋庸更改將來遇有缺出仍應請旨簡放以重職守至所稱照章添設巡警道一節民政部查核撫奏稱援照湖北成案遴員先行試署查湖北奏請試署巡警道一摺業經奉旨著照所請該部知道欽此欽遵在案該省所請覈與湖北原案相符自應准如所請惟嗣後部章奏定應仍令遵照部章辦理以昭愼重至所稱照章添設勸業道一節農工商部郵傳部查勸業道管理各省農工商業及交通事宜責任繁重該省旣請添設專缺應由該撫遴選合格人員出具切實考語送部會商考核請旨記名簡放其辦事細則應俟農工商部會同郵傳部議定後奏請頒行至所稱改鑄皖南皖北道關防各一顆巡警勸業道關防各一顆一節禮部查該撫奏稱請將安徵局設徽寗池太廣道改爲皖南道鳳頴六泗道改爲皖北道各加兵備銜並照章添設巡警道勸業道旣據吏部等部議准自應鑄給皖南兵備道皖北兵備道安徽巡警道安徽勸業道關防各一顆恭候命下由吏部撰擬各字樣兼寫清漢送部以憑鑄道所有遵旨會議緣由謹繕摺具陳伏乞聖鑒再此摺係吏部主稿會同民政部農工商部郵傳部禮部咨商辦理是以覆奏稍遲合并聲明謹奏四月初三日奉旨依議 
[江督等奏撥敎育總會經費片]  
　　再據江蘇敎育總會呈稱該會成立以來費欵累萬現值用欵支絀請撥助經費等情前來查該會爲寗蘇敎育之總樞創始於光緒三十一年同經學部奏定敎育會章程通行遵辦該敎育會一切章程悉遵部章辦理兩年以來江南學風日就整頓各府廳州縣學堂亦漸次成立實屬著有成效祇以用欵浩繁漸虞竭蹶自宜設法維持當飭江南財政局每季籌撥銀元一千元以資補助仍當由臣等隨時督飭該會士紳認眞辦理至此項補助銀兩應請作正開銷除咨度支部學部查照外謹合詞附片陳明伏乞聖鑒謹奏四月十五日奉硃批該部知道 
分類新聞 
政界 
[批奬出洋知府杭州]  
　　浙江丁憂試用知府楊建綸太守日前呈請撫憲擬自備資斧赴日本考察法政警監交涉理財等一切科學及其行政司法之權限如何分析俾資考鏡請給咨首途等情茲奉中丞批謂該員旣入仕途欿然自以爲不足不惜時間資斧遠適異國求廣知識深堪嘉許自應准予咨照駐日公使妥爲介紹惟時間有定事理無窮與其泛觀一切不如專察一門宜就平日已知之理研究現在應用之方庶幾不負此行耳（元） 
[鄭重職官履歷長沙]  
　　湘省遵照新章所有在任候補及分發到省各員均應分别考騐考試其應考人員自行塡寫履歷由法政官校監督彚册呈賚撫轅昨經湘撫岑堯帥批示以各員履歷恐有聲叙未明已發交藩司核對官册分别粘簽再行另造呈閱以後每月由該校將應考各員履歷彚送藩司一次由司覆核必須與官册定章相符者再行造册賚院核辦以省周折（目） 
[調查各屬城垣圖摺湖北]  
　　陳小帥昨札飭各屬府廳州縣調取城垣里數及城樓垜口卡棚礮台等項圖摺並飭將某門係在某處分晰詳細注明尅日禀復以備查核（胡） 
[調查局開辦之組織南昌]  
　　贛省調查總局因現雖開辦各員皆係生手未能即行辦事而調查爲預備立憲之基礎由該局總辦張玉叔太守諭令執事各員先將本省通志逐細簽註以便按圖布置以致各書記委員按曰抄錄頗有忙不及暇之勢（日） 
[楊廉訪由寗抵鄂湖北]  
　　新任鄂臬楊廉訪文鼎刻已交卸淮揚道篆由寗來鄂禀謁陳小帥後即乘火車往京聞須俟陛見後始返鄂接篆也（胡） 
交涉 
[中韓漁民閙事]  
　　二十三日字林報據東京電云漢城電稱福千 
 
 

Page 11

 
 
（譯音）省北部有中國漁民三百人閙事星期三日派稅關巡邏船前往查閱華人竟開鎗拒敵並虜去日人五名現日本憲兵及中國領事已馳往該處彈壓矣 
軍界 
[籌防蘇浙梟匪近情安慶]  
　　籌辦蘇浙梟匪駐防事宜張守廷鑾會同夏牧曾佑禀陳防堵蘇浙梟匪情形當奉馮中丞批謂分兵駐紮情形布置尙屬周妥廣德爲由浙入皖要道難保無匪黨乘間闌入藉圖窺伺該府等務當督飭分駐弁兵實力防範一俟各軍齊集迅即扼要分派以期周密并嚴飭營哨加意約束兵丁不得騷擾地方貽害閭閻轉使民間有兵不如匪之嘆尤宜誥誡營哨各官不得故意張皇妄殺無辜希冀邀求功賞此最爲行營中惡習該守等務當隨時申儆倘有騷擾不法等事爲本部院所訪聞當爲該守等是問仍將辦理情形隨時禀報毋稍鬆懈（心） 
[詳報營兵正法九江]  
　　贛省左路巡防隊統領詳報撫憲略謂第六營右哨第八隊正兵姚清泉胆敢于本年正月因口角爭毆將第七隊什長唐人瑞故殺并岂於訊供後乘間脫逃實屬兇悍當於訊明後照行營例立即正法以照炯戒并將該管哨官謝開祺棍責摘頂奉沈護院批准照辦（知） 
[請撥軍需器具價欵安慶]  
　　皖省常備軍需用馬鞍器具等件業經皖藩會同督辦處參議官向信裕公司訂立合同採購鞍轡三百八十一付計共需價規銀八千六百八十六兩有零議明貨須名廠製辦價係分批付交所有應辦第一批價銀二千八百九十五兩除該公司前已領過銀九百四十兩五錢除數畫抵外仍應找付銀一千九百五十兩目前即須交付經皖藩會详撫憲批飭支應局如數籌撥以便轉付（心） 
[派委聘請查馬員湖北]  
　　鄂軍統領張鎭軍以所屬馬隊各營有駕馬騎馬駃馬之分非深明馬醫者不足以資照料日前特派劉都司肇沅赴北洋馬匠學堂延聘最優等學生一員充當查馬員（胡） 
學務 
[師範坍屋傷人三誌杭州]  
　　全浙師範學堂坍倒洋房壓傷學生齋夫等情迭紀前報茲悉勞黍寅傷勢極重雖經西醫救治終恐難保性命全堂學生職　等擬與監工陸映庚爲難並聯合全校呈請各憲澈究歷述該監工種種刻扣工料尙不知各憲如何究辦也現省中傳說當拆卸舊屋改建新校之時所有鑤花每斤售錢三文舊蔑片每斤售錢五文逐日必親自監督不遺毫末小者如此大者可知矣（木） 
[添派學務佐治員安慶]  
　　皖藩沈方伯擬添派各州縣學務佐治官詳奉撫憲批示所陳州縣玩愒情形實堪深惡該司擬于各州縣添委學務佐治官一員牧令來請委派者札往贊助能自經理者不復再派暫定簡章五條酌定薪水月五十金試辦一學期後再行增訂於勸懲兩窮之外設此整頓促進之方區畫具見苦心惟皖省實缺瘠苦居多一歲驟增六百金恐難持久似不如每府選委一員周歷各縣專辦學務在佐治員所轄这區域不廣監督易周在牧令所出之經費無多担負亦易似此一舉兩全較更周備餘均照來詳辦理（必） 
[爪哇學生連續入校南京]  
　　去年江督允許挑選爪哇學生數十名内渡送入曁南學堂肄業華僑聞風感動去冬因復議辦第二次選送之事適奉江督電告寗垣學堂已定中學高等小學兩班來學諸生著速起程以便到此歸班敎授現已由勸學所總董選得學生三十四名由董事帶領内渡昨已到寗入校矣（商） 
[湘省敎育總會禀請撥欵長沙]  
　　湘省敎育總會自去冬經譚紳延闓熊绅希齡等組織成立並公舉正副會長業經租賃肇嘉坪房屋開辦現須照章籌設研究所凡聘請講員購備圖籍開闢演廳等事在在需欵昨由譚紳等具禀提學司請予詳定常年的欵須月撥白金以資應用又以各省敎育總會均係借用公塲湖南總會則賃居民房殊苦不便查貢院地址除起造優級師範學堂及指撥法政學堂外餘地尙多擬請指撥數畝留爲建築會塲地步（胡） 
[條陳整頓女學說帖南京]  
　　江寗粹敏女學敎務長張默君前上說帖於江醫略謂江南女學萌芽伊始而粹敏乃寗垣女學之先導自應悉心改良謹遵先聖知本之明訓已會商在堂各敎員將一切規律竭力整飭嚴定學生行檢分數務求高尙純靜當不至再有鼓衆退學之情弊而生與各敎員亦本身作則實事求是凡課本皆詳細考訂歸於純正俾道德與法律互相維繫盡其力之所及求其心之所安當奉端午帥批示云所擬整飭粹敏女學辦法以嚴定行檢分數爲主宗旨正大條理愼密亟應由該敎務長商同該堂監督照辦至校品缺乏擬請減損月薪代爲購備化巾幗筐篋之見爲文明公益这謀良堪嘉佩所訂粹敏學約十則條舉件繫於儒先義理世界大勢詳甄博綜洵足增進知識涵養德性應由本部堂發給洋三十元由該堂排印以爲女學堂臬（商） 
實業 
[測勘海清鐵路清江]  
　　海清鐵路洋工程師倭法呢得士華工程師章篤臣前在西壩設局辦事所有清河縣境軌道已於二十日勘畢現正接勘上游軌路（眞） 
[中西醫院擬設特别專科南京]  
　　江督札提學使文云近代醫流自居方技證叙和之脈訣久屬傳訛箋黃帝之内經又疑僞託於是子和攻伐景岳陰柔丹溪旣毗於水金元御復尊於火土以言其易如用菜而作虀以言其難如學書而廢紙一偏各得再述逾違視爲糊口之資鮮遘明心之彥豈知聖人之愼疾儒門之事親必九折而後稱良非三世不服其藥興言哲理彌慻民生將就中西醫院特開研習專科然新才造就非日暮所能興舊說紛歧恐流别之莫辨先行集試以廣裁成由本部堂認監督之權以提學司爲持衡之地凡江南省會醫學專家無論名重載金志同遯世各名一業宜有專長或方分内外或疾辨婦嬰或幼科之外痘 
 
 

Page 12

 
 
亦名家或眼術之精牙能兼擅旣蓄三年之艾應爭一日之名遵後列之章程各報名而應考分其等第給以文憑優等者記其姓名隨加差使尙等者禁其行術以保生民須知論列邦之制度醫家分學位之榮稽中國之刑章庸醫有殺人之罪事非作古亦理有大同者也調九候而明六度决不苛求齊百藥而著千金豈無奇士除出示曉諭外合行札飭札到該司即便查照後開章程妥切籌議辦理毋違 
[附考試醫生章程]  
　　一醫界範圍甚廣今以地方行政所關先就江南省城立有片號定有脈金之醫士一禮考選其有知醫而不問世只與戚䣊酬應者及曾游學醫科得有文憑者考否聽便不在此限 
　　一各醫生限於五月十五日以前赴提學使署報名投考將姓名牌號籍貫及所業何科現居何處逐一註明聽候定期考試届時由提學使牌示通知其現未懸牌亦願與考者一體報名 
　　一各醫生所報專科如内科外科女科幼科之類以及產科痘科眼科牙科等於某科之中專擇一事者是猶大學選科之例亦可聽其擇報凡報一科或兼數科者均聽 
　　一考試出題祗就醫學普通知識所必有者發爲總題但期明於醫術並不苛其文藻其餘發問數條各就本科難易不等亦不限令全答取覘程度高下以定等差 
　　一考試各醫生按照學堂章程分爲五等最優等優等者各給應得文憑並記名候給醫學差委中等者給予中等文憑以上均聽其懸牌行醫不懸者仍聽其便其下等及最下等者不給文憑不准行醫 
　　一經此次考選之後各將所得某等文憑註明於牌上凡無文憑者不得懸牌倘此次未經考試或考後補習有進者應候再考如有混行懸牌者由地方官隨時查禁 
[甬上集股處會議繳股辦法寗波]  
　　本月廿二日甬上集股處邀集紳商學各代表議決繳股辦法會所在寗城後市商務總會内到者共七十餘人午後兩點鐘開便公推商會總理秦君安爲臨時議長宣布開會宗旨次由盛省傳歷述路事辦理情形并謂欲保全商辦必踴躍集股欲集股必自本處董事繳欵始語頗誠懇聽者感動計當日繳欵者集股處董事秦安君二千股李松侯二千股吳葭牕二千股盛省傳一千股孫玉仙一千股方彭年一千股寗波府敎育會先繳二十股慈谿公益社一千二百股其餘各轉體除將經收股欵暫存各分理處外計陸續繳到集股處者共一萬五千餘股並有堂塲續認再次爲浙路保存會會員景本白演說繼議開第二次大會日期衆謂時近端節各業均須清理帳目恐未能專心辦理宜要求公司延長截止期限端節後開會較爲合宜遂議决五月十八日舉行會塲仍在府城南鄞縣學明倫堂并議定各業各帮由商務總會各董事力任運動合縣鄉約局勸學所敎育分會由府敎育會諸職員預爲組織已認者勸繳未認者勸認以維大局而踐前言計散會時已鐘報五十矣（來） 
[礦政調查局已准歸併山東]  
　　魯省礦政調查局能否與勸業公所合併曾由勸業道呈請農工商部批示遵照現已奉到咨覆謂現旣設立勸業道所有礦政調查事宜自應歸併辦理（無） 
雜記 
[蘇臬剔除年節賀禀蘇州]  
　　蘇臬左子儀廉訪通飭屬吏文云官塲陋習凡遇年節及升調除授到任等事必用八行箋禀或雙紅單彼此道賀無非一紙頌揚例語本司蒞任未久公事殷繁非特無暇答復抑亦無暇披覽合亟通飭嗣後年節賀禀務須一律裁汰以省繁文如係公事除申詳禀報自有定式其餘緊要事件及地方應興之利應革之弊皆可隨時用白信箋詳晰縷陳言不必文但求詞意通達字不必楷但求無譌舛脫漏惟必須親筆書寫藉以覘其才識學問實事求是有厚望焉（禾） 
[京員調查贛省禁煙情形江西]  
　　京員袁王政奉戒烟大臣命令赴贛調查禁止鴉片情形日前出潯晋省會晤各官商酌辦法即往派辦處及禁烟公所戒煙局等處調查一切文牘事實並擬不日親往城市鄉鎭查察有無明暗烟館曁種鶯粟地畝若干以便報部（四） 
[天津大火]  
　　十八日下午一點鐘天津估衣街西首某舖失火經各國水龍不會前往撲救至四點餘鐘始行救滅共焚去店鋪五十二家計燒燬房屋有三千餘間之多（也） 
瀛談 
[女敎員問題之解决]  
　　去年日本敎育開會於學士會院。討論女敎員問題。得其實狀如左。 
　　（一）生理的長處。無。　　（二）生理的短處。月經期與姙娠期之須靜養。 
　　（三）心理的長處。親切富於愛情。長於音樂。年少兒童。巧於待遇。不厭心煩。順從。 
　　（四）心理的短處。愛情偏頗。使男兒習爲女性。注意力不能繼續。輕於見聞。易爲社會上情事所束縳。乏應用之才。獨立心薄。倚賴心多。拘於私務則怠於公務。泥於小事而輕於大事。乏理解力。乏進取氣象。富於妬嫉。 
　　（五）社會的長處。生活費少。可以低廉之工資傭用之。 
　　（六）社會的短處。多家事上之煩務。多終身從事難事。 
　　短處之救治策 
　　（一）生理的短處。姙娠期前後適當之時間。當使之缺席。其間置臨時補育缺員。　　（二）心理的短處。女子敎育養成之際。當事者須知其缺點。十分注意。又隨時講求救治之方法。或以婦人爲中心。設立講習會研究會等。 
　　（三）社會的短處。制度及監督上。就其缺點而矯正之。 
　　敎育團以討論之結果。决定採用女敎員之程度如左 
　　甲女子可擔任尋常科第一第二學年之兒童。 
　　乙女子小學校全敎員之半數。可採用女敎員。 
　　丙有男女兩種學級之小學校。其女兒學級三分之二。可採用女敎員。 
　　丁單級小學校。不採用女敎員。 
　　戊男子正敎員難得時。可超越以上之制限而採用女敎員。 
　　已關於女子特有技術之專科女敎員。在第一項及至第四項之制限外。 
 
 

Page 13

 
 
   
 
 

Page 14

 
 
 
　　　　　　　　　 
 
 

Page 15

 
 
   
 
 

Page 16

 
 
　 
　　 
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（念四）]  
[  西泠悟癡生譯]  
　　時午膳已具。福邀衆人。入膳房餐畢。傾咖啡於杯。緩緩吸飲。忽聞門鈴鏗然。女僕赫震手持電信入。急取視之。則由羅士所遞至者電云。 
　　來電悉。雷果失陷。弟深悔事機之錯誤。今晨步行海邊。見有綠色小輪一艘。開向一荒島停泊。弟用遠鏡窺測。似有許多男女在内。弟告該處巡警。以無憑證。未便往拘。望兄速來此。遲恐遁去。下署麥闊勞博忒 
　　福曰。事急矣。午後火車開行。務須即往。惟予等此去。皆須改裝易容。倘無暗記辦認。倉猝中恐誤大事。予贈諸君一物。不獨彼此易於辦别。且足爲防身利器。因令赫震。將鐵箱及銅盒取出。揭開視之。則形式宛似手棍。而用鐵皮包裹者。衆皆疑惑。以此乃尋常之物。何須珍重若此。福曰。君等識此物乎。衆皆默然。福曰。予昔遊西藏時。遇柏靈一巧匠。出其新思想。製成一種鉛槍。其形與棍相似。用鉛與鐵合鑄而成。其機括係螺螄轉。上嵌銅圈。此盒内所儲即槍彈也。彈扁而圓。置於銅圈穴内。將螺螄轉一旋。彈即迸出。該匠剛製成六枝。旋即病故。是以其製不傳。今分贈與諸君。不較舊式之鎗爲靈利乎。衆皆欣喜異常。爭至後園試驗。果覺聲小而力遠。莫不嘆該匠思想之奇也。 
　　福曰。密司忒勞脫擬煩君先入其巢穴。見機行事。留波士倫君。與予等偕以爲後援何如。勞曰。惟君所命。然予承君所贈鉛鎗。恐不便携帶。若慮無暗記辦别。則諸以此小旗爲識。 
　　福曰甚善。但此行。人少固不。可人多亦不可。警長馬丁君。可留倫敦伺察餘黨然尙須得一精敏之人爲輔。君意中亦有其人否。 
　　馬曰。副捕頭攀透生。與予同事多年。緝案多資其臂助。予擬邀之。 
　　福曰。予亦素稔其名。眞堪爲君之輔矣。惟予等行後。君宜多派探捕。於監獄所禁之十人。加意防範。蓋恐彼匪愍不畏法。或乘隙强刧也。 
本埠新聞 
要事 
[醬捐已有眉目]  
　　南北市醬業加捐一案會議日久尙未就範茲滬道蔡觀察以屢奉上台飭催勢雖久延因於日昨向該業董事竭力開導聞南市各醬業刻已勉允每月認捐洋二千四百元惟北市祇肯認捐一次洋三千元觀察之意南市擬即作爲定局至北市認捐相去懸殊尙須諭董設法勸導云 
[飭派營兵移駐車站]  
　　滬寗鐵路開辦警察一事久有是議尙未實行茲江督端午師以各處匪亂頻聞火車來往難保無匪徒混雜現旣經費難籌緩辦警察應將各處巡防營隊移駐就近車站以資保護業已分札寗鎭蘇滬各關道移會巡防各營一體遵照矣 
[商會詢購滬杭甬債票]  
　　上海商務總會通函商界謂頃奉江督憲來電（原電已錄昨報）爲滬杭甬債票認購一事茲特將原電抄送台端能否購買若干務祈從速見復因必須照電赶在西歷五月二十六號以前也 
[擬定抽收蠶繭釐捐辦法]  
　　松滬厘局擬定抽收蠶繭釐捐章程以曹碼十六兩八錢爲一斤嗣後乾繭每担抽洋九元鮮繭每担　元即由各牙行代收繳解現已分移寗蘇各釐局轉飭各分局責成牙行遵照辦理 
伶人淫騙案補出牌票 
　　字林西報云李春來一案刻聞公廨已於星期四日發出牌票並經領袖領事簽字以便拘提復訊 
[姑妄聽之]  
　　馬立師路某姓家新婦過門月餘忽然斃命母家見屍身發現黑色心甚異之盤詰新婿則云前晚婦在牀上摸得一蚤虱置口内嚼之舌尖麻木遂吸冷茶半碗繼竟大瀉至天明斃命後詢左右隣居僉云夫婦甚相得翁姑亦無間言諒無别故因議將新牀拆卸焚去以免再害他人詎新牀拆去後見地板已洞穿一穴掘去地板地上亦有一洞但見蚤虱如蟻紛紛跳去乃以沸湯注入穴内旋有一赤練蛇一壁虎竄出赶速追擊但斃一蛇而壁虎仍被逸去 
　事 
城内 
[誘拐妓女]  
　　虹橋包飯作主魯小弟近在租界德順里誘騙雉妓李小紅捲逃入城茲被南三區巡士查悉將男女拘住一併轉解中局審訊判魯罰洋六元李妓發普育堂擇良婚配 
[路斃免騐]  
　　二十五保二圖地保郭懷仁投縣禀稱蘇州河沿倒斃寗波人李小山請爲蒞騐昨晨李大令即帶同刑忤人等蒞騐旋有周某等五人禀稱與李小山同鄉素來相識現李患傷寒重症是以斃命求請免騐大令准之 
[局批]  
　　一路一區巡警分局遊巡官批監生吳玉孫禀云據禀趙忠明欠租圖賴一節抑候查明飭提訊究可也摺存 
[官事]  
　　湖北候補道程頌萬前任蘇州織造崇啓候補道鄭汝騤道庫大使周亮工知縣李令先鈞船局委員陳景韶昨均到道拜會禀見卸任靑浦縣知縣趙夢泰專丁到道禀知奉藩憲委署長洲縣知縣捕盜局總辦候補知府駱騰衢辭地赴蘇湖北候補知縣王銘禀知接辦新關查驗差 
南市 
[灼傷身死]  
　　豐記碼頭曹協昌花砲作廚司施某前日傍晚因吸烟遺火硝磺内頃刻炸裂施不及逃避灼傷頭而延至昨日斃命 
 
 

Page 19

 
 
南區分局即將店主曹步瀛解至工程局請示諭令知照家屬赶緊收殮 
[搜獲賊窼]  
　　總工程局警務處訪悉浦東陸家嘴某姓專窩賊贜當派巡長前往拘獲竊賊童阿金童張氏陸福馨陳二寳等四人解至工程局押候訊究 
[串吞存款]  
　　已閉長源米行股東徐靄臣控經手山鴻飛司帳喬香譜串吞存款昨由工程局傳訊判候商會理明再核山還押喬交保 
[少一拐匪]  
　　拐犯羅竹卿昨在善堂因病身死由堂董報知工程局飭查家屬收殮 
[虧欠貨價]  
　　萬成板木行控木作主張禮耕虧欠貨銀一千二百餘兩昨由工程局傳訊據拱節邊即可理清准予交保 
[限期償欠]  
　　長源米行夥張桂榮扭同義米店主蔡月亭至工程局控被欠洋四百餘元由孫明府審訊判交保限節前理明 
[更調巡官]  
　　浦東新設四路一區巡警分局現由總局札調二路一區副巡官李震東爲該局副巡官遺差委南洋警察畢業生張應良接辦 
閘北 
[協緝匪徒]  
　　北河南路英人塔莫森家二十一晚被匪徒三人入内將用人等綑縳搶去衣物多件該洋人除投報捕房外並請英總領事照會巡警總局一體查緝昨總辦汪觀察已飭令偵探分投查緝矣 
新租界 
[火警]  
　　新閘愛文義路成都路東胡昌記本作灶間内昨晚二點半鐘失愼殃及後面住宅鴻源綢漿坊及西首平房桐清里樓房共毁房屋五十餘間 
[溺斃]  
　　新閘橋河内江北船户黃永盛之女年十六歲今晨八點鐘失足溺斃屍身尙未撈獲 
[馬車失事]  
　　馬夫王阿二前日傍晚駕車至新閘路適有某號電車駛來馬忽驚躍該馬夫從車上跌下坐客某甲亦被擊碎之玻璃窗劃傷手指旋由西捕到來帮同拉往 
英租界 
[押犯遷移]  
　　英公廨舊有女押所現已修理告竣昨寳讞員飭將男犯一併遷入並飭三班卯首多派副役照料以防疎忽 
[女子被誣]  
　　粤女秋和被印捕指爲拉客拘入捕房昨解公廨訊究秋和供主人開設荷蘭水廠出外購物女子在門首守候遂被寃誣求察判押候查明再訊 
[私造車印]  
　　王生記私造工部局火烙車印昨由包探傳至公廨判罰洋一百元押捕房三月 
[騙取草帽]  
　　某洋人偕見証楊阿榮控謝箕堂冒名騙取草帽等物昨由公廨訊明屬實判押捕房四月 
[押繳罰洋]  
　　傳培林因伊父傳子鳳騙吞丁長釗押櫃銀三百兩抗拒　差昨由公堂傳培林到案訊究傳延達商律師到堂辯駁中西官以傳霸抗屬實判罰洋四十元押候繳洋釋放 
[拐案訊結]  
　　朱阿四控陸四姐陸子泉吳福卿孔董氏唐秀英錢李氏董顧氏等串拐伊妻虞氏價賣於馬王氏得價洋一百三十二元昨由公堂訊明屬實判陸子泉押西牢半年唐秀英押官媒三月錢李氏押二月董顧氏押一月孔董氏押限十四天繳洋廿元氏之買女阿秀發棲流所留養陸四姐吳福卿押限二禮拜繳洋九十元虞氏交朱具結領回 
[復訊拐案]  
　　沙得祺控曹卓氏與粤人宋阿福串拐八歲小孩一案昨晨解廨復訊曹卓氏供與粤人吳阿和串拐吳已逃逸其夫亦因是案在丹徒縣禁押等語訊之宋阿福供不承認判押候禮拜六再訊 
[妻子有着]  
　　車夫陸阿福控郁阿炳顧竹亭李金泉王阿根楊雨泉羅加生串賣伊妻范氏並小孩兆林一案由探將范氏及孩查獲解廨訊究判郁押西牢一年顧李各押九月范氏押官媒三月餘人分别具結交保開釋孩交陸先行領回范氏押滿給領 
[不認逃犯]  
　　新閘捕房逃犯馮長發即張阿三前日由捕查獲昨解公堂請究馮不認在押逃逸判押候禮拜六傳同見証訊究 
[被控遷避]  
　　德商地亞士洋行控河南路德記洋貨號主殷德慶定貨不出一案昨由公廨飭差協探將該號發封詎殷已遷移無從發封該差卽據情禀復 
[串吞巨款]  
　　日商三井洋行控兪記堂等串吞銀一萬餘兩昨晨由探解廨請究判押候下禮拜二與日領會訊核辦 
[兄弟串合]  
　　姚文釗姚彩堂姚彩亭弟兄騙吞鄭達記周德記馬三元洋一千餘元控奉公廨訊押在案昨解復訊姚文釗供稱亦被各户欠去一千餘元判文釗還押彩堂彩亭交保限兩禮拜帮同料理 
[公堂瑣案]  
　　傭婦胡陸氏竊洋東鑽戒一案昨日復訊因無証據判交保開釋翁阿三多設烟榻判補繳月捐洋十一元另罰五元充公德大洋行控張榮桂定貨不出昨晨由探傳案判交保訂訊李德聰攫趙亞侯洋五十四角押西牢半年逐出過犯周阿福復入租界圖竊押西牢半年逐出 
美租界 
[俄人兇狠]  
　　楊樹浦路某俄人無端將廚子周阿德毆傷周投訴捕房飭赴該管領事署控告 
[撞跌小孩]  
　　周順生乘脚踏車至西華得路將某姓幼孩撞跌受傷由捕拘入捕房斷償醫費洋一元了事 
[走失婢女]  
　　粤人楊楊石赤投報捕房稱有十三歲婢女旺喜忽然走失請代查緝捕頭准飭包探偵緝 
[瘋人攫物]  
　　瘋人毛三元强取武昌路王姓物件由捕拘入捕房押候解訊 
法租界 
[急盻了案]  
　　徐詩伯之妻蔣氏背夫來申先在棋盤街妓院爲娼後嫁於鍾梅爲妾住居法新租界嗣爲詩伯訪悉控經公堂蔣氏提案判令發堂候核旋因患病經人保出茲鍾梅赴天津謀事特於前日偕同保人投案請示聶司馬諭令保人將氏交案再行訊核 
[取贖道契]  
　　陳文朝余德榮私將張聖盛抵押田單贖出轉抵經公堂判將陳文朝收押在案昨保人葉春陽同陳弟文德投案聲稱原告現肯再貼洋備贖道契然須文朝到場方無枝節聶司馬准予飭探將文朝帶出隨同原告等前往洋商處贖回道契如再有變仍帶回還禁 
[供詞推諉]  
　　周照全控蔣四福拐孩一案昨由公堂復訊蔣供由戴國富拐去小的竇未干預判還禁候核 
國外新聞 
[英相答復要求女子選舉權]  
　　二十三日倫敦電云英國首相愛斯奎士答要求女子選舉權代表書允於議院停議之前將選舉法制大加改革首相又謂彼對於女子選舉權一事無所袒獲惟信政府對於修改此事之議案不致反對也 
[俄擬减輕入口茶稅]  
　　二十三日倫敦電云俄國内閣决意於西九月一號起不再加徵雪蘭及印度入口之茶稅 
[英相深望議院復開]  
　　二十三日倫敦電云英首相愛斯奎士在下議院宣言謂彼甚望於西七月下旬議院可以復開 
[日美交換利益]  
　　二十三日東京電云按照日美商標條約美國允將在韓領事裁判權撤銷而美國在韓之商標則由日本獨任保護之責以爲報酬 
[斥革封禁報館之警察]  
　　漢城電稱英商所設之高麗日報經日本警察禁止出版英領事對於此舉頗爲反對日人自知理屈特將該警察長黜革了事以上譯字林報 
 
 

Page 20

 
 
[美艦隊行蹤]  
　　二十三日紐約電云美國艦隊由海軍大將薩姆士統率現在華盛頓浦格脫桑各口岸遊弋 
[要求徵收入口麻稅]  
　　十八日倫敦電云英國屈萊番爾格地方有種麻者三萬餘人集會擬要求政府徵收外國入口麻稅以上譯泰晤士報 
[允准津貼郵船公司]  
　　二十四日倫敦電云華盛頓電稱美國津貼來往日本中國澳洲菲列濱郵船議案經上下兩議院會議後業已批准 
[俄報歡迎英皇]  
　　二十四日倫敦電云俄國各報聞英皇游俄之說均極歡迎謂兩國邦交藉此當益復鞏固此行較之法總統近游倫敦益有政治之關繫云栢靈電云聞英皇及俄帝擬在里佛爾相晤 
[巡洋艦隊出游之期]  
　　二十三日柏靈電云美國巡洋艦隊將於秋際遊歷南太平洋並擬順訪薩摩島 
[比國火車失事]  
　　二十三日法國電云比國愛恩脫維浦地方火車互撞死者六十人傷者一百人以上譯文滙報 
通信 
[滬上營業家鑒]  
　　敬啟者邇來滬上人烟稠密各方人來此旅居者日見其衆而在滬營置產業者亦陸續增造房屋收租賃之利益惟近年間房主人屢次增加稅值其數幾倍於前至額外之挖費小租名目不一加之工部局新章又復增加巡捕捐二厘際此米珠薪桂之年市面蕭條爲開埠以來所未有旅居之人萬分困難現滬寗鐵路已經交通蘇杭滬鐵路漸次興築往來旣便旅滬稅屋者恐將轉而之他比聞新沙遜有六月朔减收房租之議此君特識加人一等竊謂凡營業家胥當以此君爲法毋使將來市面日益蕭條有如香港之地價一落千文不可不預爲籌及也尙祈貴報登入來函一門以告滬上營業家之收房稅者 
[朱明章來函]  
　　十七日報載捕頭緝獲鉅賊一則稍有不符蓋僕由蘇至申隨帶皮包一個内有友人托帶股票鈔票等件當時因火車未到在欄凳坐捐被同坐之人竊去隨即雇東洋車夫帮同追獲拘送捕房將衣包打開原物未失該竊王阿春即請捕房嚴辦僕隨即乘車來滬至天豐洋貨號躭擱並非僕自開之店也務希貴報登入來函欄以昭核實 
謝贈 
[世界社]  
　　老閘世界社發行所惠贈近世界歐美六十名人畫像一巨帙自貞德以及居梅禮各以生年之先後爲編訂之次序畫像下方又各綴以行略藉知事蹟取此以拆嵌鏡架或裝爲畫幅不特垩壁增輝且足爲觀感之助也 
[政聞社]  
　　泥城橋外政聞社事務所贈政論第三號一册宗旨主張國會促行憲政爲立憲黨之機關欲爲立憲國民者不可不一讀此編 
[學報社]  
　　棋盤街學報社發行所贈學報第一年第八九號各一册此報發明科學本本原原爲學校敎師生徒不可不看之書 
[數理化月報社]  
　　江蘇高等學堂贈數理化月誌第一號一册内容分物理化學數學三大綱并綴以物理計算數學雜題中國有此雜誌亦科學進境之表徵也 
[自新醫院]  
　　中國自新醫院贈丹桂茶園二十五日特排醫事新戲（中國人生小囡）入塲卷兩紙 
　 
　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 [G本埠欲購三星紙煙者鍳 
　　敬啓者本公司設廠以來製出各種紙烟久蒙　諸紳商嘉許惟本埠地段綿長本公司僻處一隅　賜顧者輙謂不便深以爲憾現今議定本埠各號經理　南市十六舖橋阜生號　南市鴻生碼頭協生號　南市王家碼頭萬泰隆　西門外生泰萃　法大馬路天主堂街口元泰亨　英界麥家圏永其祥　英大馬路抛球塲魁泰　北石路乾泰祥　新閘大昌　北泥城橋天達　虹口東桂芳口德和豐　美界提籃橋華天福　英大馬路勝利公司倘蒙　賜顧以及向購賣三星紙烟者請向各經理處就近批購可也　至本公司所製各種牌號價目列左國旗牌每大盒一元二角半小包三十文▲廿▲支金三星每大盒一元小包大洋一角▲五十支圓筒金三▲星每小筒洋三角少年牌每大盒一元一角半小包二十八文學生牌每大盒七角半小包二十文▲五▲支如意牌每大盒七角小包九文三星紙烟有限公司謹白總批發處在西門外方板橋德律風第一千五百廿一號 
　　痰化爲水 
　　大隆藥房化痰止咳奇藥 
　　本藥房秘製半夏餅專治男女咳嗽哮喘痰飲吐血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久咳失音產後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虚療損盛發之時膸意含服之二片立咳痰消咳止咳定喘平如不信將餅和痰入内立化爲水眞百試百騐之奇藥也每瓶一元小瓶六角順氣化痰丸大瓶五角小瓶二角半　上海望平街大隆藥房啓 
　　召租　新屋大减價 
　　馬立師馬德里新造庫門三間二廂三十元二間一廂念元自來水晒臺俱全弄内自來火轍夜統明出入靈便欲租請至泗涇路一號本行面訂　德和洋行啓 
　　三井洋行經理 
　　明治火險東京水險日本火險共同火險 
　　茲者本行經理明治火險東京水險日本火險三公司數十餘年辦理妥協賠欵迅速中外紳商深所共知餘不再贅今有共同火險公司已歸本行經理專保南北市房廠棧其價格外公道　諸公光顧請　駕臨四馬路北四川路口四十九號門牌本帳房面議可也　三井洋行特白 
　　　本院長宮崎德太郎先生襲辭日本帝國醫科大學甲野眼科醫局局長之職航海於光緒卅五年蒞華在上海創設日本博愛醫院已久前因日俄戰役所有院務托於門人綿貫與三郎接辦現已回滬親自應診眼科花柳病症内外科産科婦科兒科以及各種疑難雜症等一律照常診治凡瞎眼以鑲眼術外觀如常黑眼珠斜視者以手術醜形爲常貎白内障眼而十數年大明之疾亦以手術令得光明特此廣告特設妅婦庽院看護婦及産婆在院陪護上海英租界老巡捕房東首二十五號日本博愛醫院白 
　　癬疥衆憂 
　　癬之疥疾無足爲憂似可輕而忽之但腦徧筋系周身痛癢俱所難忍故蛟蝨攢嚙神經即煩憂不甯况癬又爲皮類病之最頑劣者遷延旣久往往毒水浸淫肌膚破裂旣受苦累又不雅觀故治之誠不容稍緩西醫博士唐乃安君又特製一種藥粉專治各種之癬舉凡（俗名綉毬風之陰癬）又如（金錢）（紅雲）（荷葉）（牛皮）諸癬名目雖多無非俗醫巧立而此藥一搽不數日保能全愈蓋癬之原因皆起於血液中穢料由汗排洩於外皮而又失於洗濯致微生毒物凝積其間故有此現症耳此藥淸血殺蟲功力惟一無二洵非別種癬藥所可也　每盒價洋半元外埠各藥房均有發售 
　　總發行所上海琪盤街中英大藥房 
　　老太古告白 
　　倫敦崙格西火險公司柯里仁火險公司叭喇定火險公司雙司勞洽具火險公司家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈告 
　　紹郡胡榮德堂馳名風濕天醫酒 
　　中外馳名天醫酒靈驗非凡專治七十二種風濕無論男婦手足麻木風氣入絡筋骨疼痛半身不遂左癱厪瘓腰膝酸軟面黃肌瘦五勞七傷諸虚百損濕入於痹濕熱不化飮食不消婦女乾血亂經久不受孕胃呆腹痛患上各症百發百中輕者一瓶痊愈雖三十年老症多至一料斷根此酒服之追瘋祛濕補血壯筋開胃健脾常飮延年益壽返老還童功效服法均載仿單大瓶一元小瓶半元每料六人瓶收藥本洋五元上海代售處老北門内長生菴隔壁華英學堂四馬路言茂源酒棧 
　　上洋任祥茂外國木器號 
　　本號製造洋式木器自運外國鐵牀黄黑籐椅漳絨花緞牀椅各色俱全另備摺籐椅千數只專門出租定織甄綢被面發客公道如蒙光顧格外克已請臨棋盤街三茅閣橋便是　 
　　異樣玲巧簡便 
　　本號自造金邊報脚眼鏡各樣花色比衆不同無論一切黑白藍片近光老光均備批發格外公道劃一不二如蒙賜顧請臨二馬路跑馬廰全昌鑽號 
　　老德記大藥房百補貢邦藥水 
　　本藥房探擇王道藥品加以鐵質苦心窮究始能煉成是藥蓋鐵質遇胃入血即紅紅則壯健之象也凡人面黄肌瘦形消骨立血分不和氣脉不壯飲食停積心悸咳嗽脾胃虚弱陰陽虧損魂夢多驚酒色過度精神委頓精血衰耗手足酸軟腰脇疼痛癆瘵等症靡不藥到病除總而言之名醫束手百病罔效之症服此藥立起其沉疔敢告服藥諸君惟願姑試一次而方知僕之言誠非虚語信而有徴矣在上海英大馬路口便是 
　　失票聲明 
　　啓者遺失三晋源弍月弍十日由安東立小棧抬頭匯由三晋源照付匯票壹紙計公　規銀五千三百六十兩限期五天付銀因中途遺失當登申報聲明作廢並在租界公堂上海縣署立案無論中外人等將票拾得均作廢紙已向三晋　説明原票不憑恐各寶號有未週知特此聲明　申寓安東中和棧啓 
 
 

Page 25

 
 
　　 
 
　　 
 
 

Page 26

 
 
商務論說 
[述歐洲救護失職人之策（錄商務官報）]  
　　歐美救護失職人之策。大都仿照德國。德國有所謂公立勞働局者。早己發達於六十年前。是後此制乃紛布於各處。此局蓋專爲失職者尋獲職業者也。其私設者。自千八百六十五年以後。即己有之。今旣遍地皆是。或由市鄉公立。或由營業團體私立。或由職業團體合立。凡欲爲傭及欲求傭者。皆可向局中登錄。局中設有待合室。己登錄者。購得入塲劵。即可出入於待合室。所以便其會合也。私立者稍取經手費。公立者不取費。以柏林一處而論。私立各局所取經手費。每歲率在六千五百金圓以上。德國全國公立私立。據千九百三年調查。普魯士不下二百七十六處。其年藉此尋獲職業者五十四萬五千六百二十二人。又是年德國總公立勞働局所紹介者六十萬人以上。 
　　勞働登錄方法。最完備而係市設者。則數明亨市勞働局。其私設而最有成効者。則首數柏林之中央勞働登錄所。此所係中央勞働登錄協會所經營。其房屋及各種設備。於全國各所爲最優。其房屋二進。一男部。一女部。男部屋内附設登錄事務所。及大會室。室容千四百人。求業者日恒集合於此大會室。室旁更有閱報室。酒室。裁縫室。整靴所。應急治病所。浴所等。大會室中每日有一定之時刻。宣讀招尋勞働人之廣告。願應招者可即時聲明。若一種業務。而應招者之聲明同時有二人以上。則讓有妻者居先。次則讓登錄最先者。女部屋内亦有待合室。容三百七十五人。凡食堂等類。亦無不備。 
　　德國又頗行勞働局之聯合法。使各地之登錄。藉此可以互換。其聯合之最著名者。如瓦登堡巴登巴利亞及普魯士等國。並以各局聯合爲一。而以瓦登堡爲創始。瓦登有十五局之聯合。巴巴利亞有六十八局之聯合。尙有中央互換所八所。巴登有十三局之聯合。又瓦登堡最爲發達。其各地勞働局。郵電交馳。日無間斷。且由中央互換所發布互換總覽表。夏季每星期三次。冬季二次。而其所需之郵電。皆免費者也。勞働人由勞働局指定之路程旅行者。汽車費並得减半。 
　　明亨市之勞働局。爲一市所公立。其勢力經營能力三者絶偉。殆無與匹。蓋巴巴利亞内務部。旣與以保護。政府又從而補助之。市出常年經費一萬四千圓以上。其局非但紹介各種勞働人而已。且刋行公報。時時論說其利益並報告關於勞働問題之統計。及其餘之布告。局以市會議員一人爲委員長。又市會議員二人爲委員。由勞働人公舉之委員三人。由雇主公舉之委員三人。合爲一機關以經營之。此外更有婦人委員。以各階級之代表人組織之。此外會計長一人。書記一人。男部事務員五人。女部監督一人。事務員六人。輪值待合室者二人。 
　　局中事務室頗多。室中各所。分爲數類。一職工所。二旅館飯館傭工所。三工女及無技能之女子所。四小童徒弟所。五農人所。六日傭。未有技能之男子所。七雇主所。凡各事務室。皆有附屬之待合室。又局中右圖書館一所。電話六具。每日　局自午前八時至十二時。午後三時至六時。 
　　所尤奇者近日陸軍大臣。方極力提倡。務使退伍之兵卒。依賴此局以尋相當之職業。其政府又提倡。務使卒業於小學校者。亦依此局以求職業。 
來件 
[送趙侯之申江新任序]  
[  敎諭陳志堅拜草]  
　　儒者讀書窮理其發而爲文章炳而爲事業本一貫事今觀於涇邑趙侯而益信趙侯自少雄於文以名孝廉出宰百里所至有聲前　年綰華亭篆熱忱興學慨捐巨欵臨去之日虧負纍纍侯處之晏如也華邑人士至今稱之弗衰去年四月來宰靑邑即用其所以治華者治靑利所當興侯靡弗興弊所當革侯靡弗革而於振興學校奬進英髦尤侯所惓惓致意者侯之善政不能備舉舉其尤卓卓者二端曰聽訟曰治匪侯之讞獄事 
 
 
 

Page 27

 
 
無鉅細必潜心研鞫務得其情而後己即遇至刁狡者亦不以盛怒相加方日霽顏靜氣以詰之然詰不數語而奸欺立破有不能稍匿其情僞者則神君之稱侯無愧色焉客冬梟匪横行夥刦掳贖之事所在皆是靑邑西濱澱湖逼近浙之嘉界匪類尤易潜蹤侯則先事預防首請提標兵若干置要隘並偕往相度機宜旣恐兵單不足恃復密請上峯益兵嚴備又設民團購兵械由城廂而鎭市而鄉村同時並舉其時適瑞方伯受勦匪之命江浙營伍統歸節制軍檄日三五至又過境之兵絡繹道路侯則具糗糧備舟船不使稍爲民擾復於兵匪相逐及匪跡濳伏處所多所偵探有所聞見即以申報上峯或告在事將弁俾便策應崑山陸家橋一役爲劇匪受創之始實侯先知其窟穴有以發縱指示也候於剿匪一事視之最重故一應官書必親自料簡往往日昃至夜午不稍休楓涇之役匪受大創餘衆四潰侯懼其窮竄入境與土匪勾結爲患乃親自巡邏凡匪所曾匿之鄉罔不周歷其時匪燄尙未大衰有尼侯行者侯則曰匪蹤係一境安危而可以一身利害計乎遂毅然以行向非讀書窮理有定識兼有定力能如是耶今已巨魁就戮大勢敉平而靑邑得以始終安堵者僉曰非侯之深謀藎畫不及此上海當海道南北之衝華洋錯處非精力過人膽識俱優者未能勝任上峯爲地擇人乃檄侯調任以去靑邑士紳以奪我使君之速也咸悒悒焉而鄙人以同官故時相過從薰德親仁積時累月目先侯之去將赴省垣役校事其爲悒悒當更何如也臨别綴侯之一二政績以誌景慕非敢有所虚美也侯其首頷之否耶 
路股報告 
[浙路旅奉勸股處收股記數]  
羅立庵十股侯井心十股唐吉甫四十股小菊處五股武井樊廿股李蟾笙廿股白輔唐五股胡菊潭二十股汪注卿十股清春如十股汪少廷一百股徐鴻寳一百股劉欣蓮十股趙湘臣十股張曉杏五股陳再興五股虞光惠五股曹安邦十股虞靜水十股鄭立甫五股賀凝泉五股樂賡財五股陶芸楣女十五股周德銘二百股楊建勛十股李勉臣五股陳壽徵五股榮慶之五股項翰臣五股金澤浦五股鮑子翼五股章陶軒廿股金伯簡三十股王澤生十股張幼廷十股瞿頴材十股　樂山十股鄭師李十股方翔閣十股陳選三五股諸翔九五十股謝丹銘五股張介身五股錢幹臣一千股洪子香廿股玉振之五股徐芙卿一百股黃心如五股談鉄隍一百股葉錦堂五十股陶芙塘廿股趙秋澄十股邵子峯二十股王　翔廿股馬筱川十股　毓萱十股　苑朗廿股葉苑夑十股商會一百股韓敬之十股辛賡西十股顧阜臣十股生樂三十股何文慶十股何華檀十股白紹濱十股夏英傑十股鄂子韓十股倭貴卿十股管掄一十股蔣熙臣十股孫岐亭十股孟品三十股吉謙益廿股楊冠如一百股沈春波一百股王彬廿股顏百川五十股榮耀庭一百股王夑堂十股法庫商務分會復善堂廿五股葉信德堂廿股孫子鶴三十股以上分繳王子振廿股丁之辛二股許長勝一股高翔九一股李慶林一股楊偉臣一股劉用侯一股任效文一股王龍文一股趙　奏一股劉枚晃十股思雁館五股許藻臣一股孫萬相一股湯允中五股應斐卿四股韓鳴臯二股韓錫九二股李月樵二股王殿甲一股周銘三一股胡大盛一股姜維周二股王鴻恩一股趙鳴謨一股韓喜壽一股李莪卿六十股陶在東廿股劉石孫三股李振號三股屈均普廿股太史恩鴻三股張作霖三股王楨二股李潤霖一股田芳山一股劉毓珊一股張志鵬一股顧壽山一股孫萊瑞一股姜化齋一股柴儒林一股劉希珍一股章周臣一股杜芳榮二股聶成林二股李秉恕三股李應辰一股以上全繳 
[浙路駐日經理樓歐荻林鐵路錚收股記數]  
　　林同興二股趙毓璜二股沈秉誠五股樓思誥十股林　翔五股金元勳二股馮妆良一股林祖蔭三十股沈祖詒三十股陳其文一股趙毓璜三股均分繳劉學源十股會序章五股均全繳 
[浙路楊古醖經理收股記數]  
　　利記十一股全繳利記一股分繳 
[旅蘇浙路集股會收股記數]  
　　查　如沈同樓張夢花位育學堂陳星昭周仲文倪　記倪鳳記吳承寅各十股朱坤記十八股丁條齋六十四股程文卿二十股吳申甫朱仲賢程紹林高山孫各五股陸專卿蔣達卿胡董卿胡子美各二股轎仁記一股以上均分繳李宜卿沈葆楨各二股全繳 
[浙路營口梁梁文臣收股記數]  
　　袁芸生六百股陳祥蓀三百股顧錫銘二百五十股程春園一百五十股張永良一百二十股瑞成恒一百股汪儀一百股陳華軒一百股朱穉侯一百股郭漁生六十股吳哲文五十股朱衍栽五十股王大承三十股張寳廉二十股咸春堂二十股郭祐君二十股郭長春二十股沈穉卿二十股謝振祥二十股周潤之二十股閻希聖二十股恒昌德二十股陸廷祥二十股　禹成王鹿芹張月琴張伯華王裕記沈壽生王介記王生記沈珊欣均十股周芹初胡子香王雲記王巧記孫靜軒均五股 
[浙路海門經理劉乙靑收股記數]  
　　寗遠行李維彩同德義生昌均三十股周履康福記和記恒記發記均二十股謝生茂范文明吳蓮溪大生堂種德堂吳增齡均十股沈仁記劉廷記林寗記寳祥寳和文華源興均五股謝和茂十五股鼎記二十五股董順記三股李殿記二股丁於臯一股以上均分繳 
 
 

Page 28

 
 
   
 
 

Page 29

 
 
   
 
 

Page 30

 
 
   
 
