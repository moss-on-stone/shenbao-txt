# 1910 - 121 - 4913380

 

Page 1

 
 
 [G 
[大同製蛋有限公司招股啓]  
　　二十世紀之世界合五大洲爲一大商戰塲長槍大戟互相競爭優勝劣敗而國勢之貧富强弱隨之我國近年以來外貨日銷内財日絀金錢流出外洋幾不能以億兆計今欲挽回已失之權利非製造土貨力謀輸出不可然中國可以製造之土貨大抵已有人倡辦於先羣附於後而我又欲從而分其利其必不可獲大利也明矣上海王席二君有鑒於此爰於數年前發起蛋廠一業製造鮮蛋成爲定質行銷外洋以供各國飲料及製造品物之用蓋是業從未有人經營之者以故不數年間贏利綦厚論者每艷羡之而不知其無他術也不過取他人之所遺化無用爲有用而爭人先着耳謂予不信請以他項物產比例之譬如茶葉爲通商以來出口之大宗今則被印度錫蘭等所產之茶所侵佔業此者不若從前之暢旺而蛋廠則正在萌芽時代宜其欣欣向榮也湖絲牛皮棉花雜糧之屬爲我國日用所必須即使有利可圖而民間因出口日多價値日昻或所受其間接致困之影響而鮮蛋則祇爲食品之附庸一經泡製遂成大業斯眞無窮之利也故際此競爭劇烈時代而欲謀一萬全之業以遺予孫舍此其奚由哉考海關貿易册近兩年中蛋黃蛋白裝運出洋者不下千萬擔於此可見外人需用之殷即以見斯業利源之厚今僕等深悉此業之利權可以獨攬爰敢擔任發起擬招集股銀五十萬兩開創一極大之製蛋公司惟念我國商業每壞於同行排擠奪幟喧爭而外人恃其長袖轉得乘機操縱以收漁人之利茶商往事可爲殷鑒否則人自爲謀不相統一即無排擠之事而情渙勢散其弊亦必受制於人均非久長之計故商之王席二君將原設之蛋廠十九處將來全數并歸公司仿照外國脱辣司辦法聯合一氣以立基礎蓋旣能統一則外人自無從肆其操縱之手叚而基礎始能確立然後再加擴充於出蛋之區名設一廠務使全國所出鮮蛋胥歸公司孙買並請大部給示於江蘇江西湖北湖南安徽河南山東七省出蛋地方准予專利如此則大權在握獲利更豐且從前出 
蛋之區每枚祇二三文今以設廠收買之故價値陡增間有增至七八文者是獲利者不僅公司且間接普及於閭閻足國足民均有裨益利人利已斯爲大同吾聞外國有鋼鐵大王鐵道大王之稱將來斯業發達名播中外雖謂之製蛋大王可也竊願同志諸君共同組織而盡力經營之是爲啓　簡章附後　初擬簡章　一本公司以合羣興業製造鮮蛋行銷外洋挽回利權爲宗旨　一本公司命名爲大同製蛋股分有限公司　一本公司股本額定銀五十萬兩分爲一萬股每股銀五十兩開辦之時先招一半計五千股合銀二十五萬兩日後擴充再行續招此二十五萬兩内已由發起人認定銀十二萬五千兩僅餘十二萬五千兩諸君欲購尙望從速　一本公司股本官利按月一分官利之外如有盈餘酌提公積外作爲紅利以十三份分派股東得十份以三份爲各董事及總副理各廠執事及上海事務所諸同人酬勞　一本公司每六個月結賬一次以正至六月七至十二月爲結賬之期二八月爲發給官利分派紅利之期　一本公司成立後先立董事局組織一切章程公舉總副理兩人稽查三人董事五人會計兩人共十二人爲辦事之領袖各廠經理人非經董事局全體核准總副理無權錄用其餘員可歸總副理節制去留　一尋常報告議事每月一次報告六個月賬略每年兩次如遇特别大事隨時開會公議所有報告事件均印刷成書送備稽考　一本公司禀請大部注册照商律股份有限公司辦理　一本公司製出品爲從前所未有擬禀請農工商部准予專利　一本公司於上海設立事務所後連大棧房一所以便辦理公事存積貨物　一中國内地蛋廠不過念四家今本公司已商之王席二君擬將王席二君所設在鎭江蕪湖九江漢口（二）揚州（二）興化（二）徐州（二）毫州上崗睢寗沙溝高郵窰灣靈璧台兒莊之十九廠將來悉數歸入公司其餘之廠亦當妥商歸併以一事權而期發達　一本公司現由發起及認股者暫行經理招股及一切事宜一俟股分招足即開正式大會公舉董事董率公司要政厘訂詳章　　 
　　本埠經收股銀處義善源票號　抛球塲恒升里　四明銀行　寗波路　源豐潤票號　乾記弄口　濬川源銀行　後馬路　信成銀行南市南碼頭北市自來水橋外埠經收股銀處漢口　蕪湖　南昌　九江　大通　南京　鎭江　揚州　徐州　淸江　寶應　鹽城　高郵　宿遷　窰灣　興化裕𡩋官銀錢局　　發起人周金箴　馬聘三　虞洽卿　陳子琴　周舜卿　丁价侯　董蘭舫　貝潤生同啓　 
[松江王秋菘儒醫來滬] 　 
　　寓寳善街新鼎陞棧期逢禮拜五六禮拜日　顧甘泉　席子佩　劉愷之　惠善欽　張緼和　仝啓　 
[捷安車務公司總協理會計董鑒]  
公司開辦未見宣佈今見申報請查帳略初三日另有别事請改初七日二點鐘　總股東啓 
[京江公所催柩回籍廣告]  
　　凡有各同鄕寄存本公所棺柩自光緒三十四年以前之柩因殯房窄狹必須騰空茲限本年四月十五日爲止務請各原主趕速搬遷回籍如逾期不遷由本公所代運回籍安葬義塜事在必行幸弗自悞 
[海内篆隸楷魏大名家沈桐生到滬]  
　　會稽沈雨蒼先生文章經濟彪炳一時而於篆隸楷魏各體書法尤能各擅厥勝茲將其書潤列左　楹聯横幅　二元　屏條　四元　扇面一元扁額大字每字五角　代收處上海棋盤街科學書局　同人公啓 
[停診廣告] 　　　 
　　本會議董張禾芬君現應浙省大吏之聘即日赴杭應診往返約須數日滬庽暫爲停診俟向庽日再行報告　上海醫學研究會啓　　 
[上洋四馬路乾源泰號始創第一眞不二價洋貨抄莊]  
　　本號開設多年素稱信實今因門面湫隘特爲大加擴充各貨益臻完齊如泰西綢緞特别紗羅鏡面貴企海虎絲絨各色咈布呂宋絲邊類皆自行定織而嗶嘰呢絨尤爲專門定價一律無讓應待極外恭和以資老少無欺湔盡滑頭陋慣裝潢茲已竣事擇于四月初三日開張届時務請紳商學界閨秀名媛一臨試之方知所言非讆也用敢佈告謹冀　公鑒 
 
 

Page 2

 
 
   
 
 

Page 3

 
 
上諭 
　　監國攝政王鈐章四月初一日内閣奉 
　　上諭前奉先朝諭旨設立資政院以爲上下議院之基礎聖謨宏遠薄海同欽朕御極以來日以繼志述事爲務迭經降旨將該院院章曁各項選舉章程釐定頒布責成内外臣工切實籌辦本年九月初一日爲第一次開院之期所有單開各項欽選議員宗室　王公世爵著魁斌載功納勒赫載瀛載潤溥霖全榮壽全載鎬載振毓爲載燕盛昆慶恕爲議員滿漢世爵着希璋黄懋澄志鈞榮全榮增延秀曾廣鑾存興李長祿敬昌劉能紀胡祖蔭爲議員外藩王公世爵着博迪蘇貢桑諾爾布色凌敦魯布色隆托濟勒勒旺諾爾布特古斯阿勒坦呼雅克圖绷楚克車林多爾濟帕拉穆達木黨蘇倫那彦圖索特　木札木柴巴勒珠爾拉布坦司迪克那木濟勒錯布丹爲議員宗室覺羅着定秀世珣榮普成善景安宜純爲議員各部院衙門官着奎濂陳懋鼎趙椿年錫嘏榮凱毓善劉道仁文哲琿張緝光李經畬林炳章慶蕃顧棟臣何藻翔陳善同劉澤熙魏聯奎趙炳麟儼忠胡駿王璟芳文溥吳敬修柯劭忞榮厚胡礽泰汪榮寳劉華長福曹元忠吳偉炳郭家驥爲議員碩學通儒著吳士鑑勞乃宣章宗元陳寳琛沈家本嚴復江瀚喻長霖沈林一陶葆廉爲議員自應先期召集以備舉行著以本年八月二十日爲集召之期所有該院議員均卽按照定期一律齊集將開院以前應有事宜妥行準備該議員等須知此次召集資政院爲中國前此未有之創舉卽爲將來成立國會之先聲務期竭盡忠誠恪守秩序克擔義務代表輿情用副朝廷實行立憲循序程功之至意將此通諭知之欽此軍機大臣署名奕劻世續鹿傳霖假那桐吳郁生 
　　宫門抄四月初一日召見軍機程德全吳慶坻 
論說 
[論設定地方稅之根本解决（塞）]  
　　凡百。政務之所由出。惟財用是資政務之整理。財用自宜先籌。而稅則於以起。焉政務之範圍有大小。大之爲中央行政。小之爲地方行。政於是籌 
 
 
 

Page 4

 
 
財用者。對於中央行政。而有國稅之設定。對於地方行政。而有地方稅之設定。此各文明國之通例。而吾國相沿之政體。雖無國稅與地方稅之界畔。然其。性質之所在。則固可以鑒而别之也。 
　　籌備淸單。以釐訂國家稅及地方稅。委之第三年及第四年。而實行之期。則在第四年及第五年。夫國稅姑置不論。至地方稅則隨乎地方自治之所由出也。地方有興辦自汉之舉。卽不能無地方稅。現時城鎭鄉之地方自治。各地業已逐漸着手。而於地方稅之規定。懸望尤亟。此其應事研究者一。况地方稅則。名不經見。驟倡之下。未必徧閭閻而喻意。偶有。不公。怨讟斯起。而反抗之舉且隨之。此其應事研究者又一。及今圖之。或亦不無小補於自治之進行歟。 
　　研究地方稅之得失。不可不先明地方財政之原理。近世所稱財政學。大致多指國家財政而言。蓋於財政學中。其地方財政最後起者也。故地方財政。在今日實處於幼稚之地位。而研究頗屬不易。然地方財政。與民生甚爲切近。其間得失。又爲編氓耳目所極易周知。而研究又不可不愼。竊願與天下一商榷之。 
　　分配地方稅之方法。各國學者間。最有力之論。其主義有二。一依能力原則而分配之方法。一依利益原則而分配之方法。能力原則者何。謂因其人民擔負之能力而定。其稅則之方法是也。利益原則者何。謂因行政經。費。於其人民所受之利益若何。而定其稅則之方法是也。 
　　古以地方稅爲租稅之基礎。因機械的國家說之發明。而羣焉深悉其謬。學者乃認近世國家說之正當。其於配分租稅之方法。不特應依據能力原則。且有倡爲應倂用利益原則者。此種議論。在國稅上而主張之者。尚無勢力。而欲以之施於地方稅者。則爲徒實繁。稅則之良否。影響於全國人民。者甚大安可不察也。 
　　財政學者。亦有以租稅宜悉用利益原則者。是何也因國家或地方團體之施設。有一部特受其利益者。以是而　用利益原則。自爲至當。其間倡物稅之率。宜比之人稅。而加高。資産所得。宜比之勤勞所得而加高之說。以救濟之者。往往有焉矣。雖然利益原則。近於報償之義。租稅不可有報償之性質。其理抑亦。甚明然則舉一切租稅適用利益原則之方法。殆不足採也。（未完） 
譯稿 
[英皇爱德華第七事略（再續）]  
　　一九零一年正月念二號女皇維多利亞崩翌日皇開樞密院會議。諸柄政者均蒞止。皇乃述其繼纘之故且宣明其政見當一仍其母之舊績焉。一九零一年正月二十四號。皇於聖乾母宫巴廟及皇家公社。宣布御極詔。二月十四號皇偕其后亞力山大行上議院開院禮。是年十月皇初以皇儀出游外邦。抵丹與俄皇及丹君會。一九零二年五月三十一號。巴亞斯族民領袖歸降之約簽押。南斐之戰因以敉平。呈在位所遇之盛舉。推此爲最。是年六月二十六號。爲皇加冕期。以病改期。旋聞皇疾將施刀圭。國人驚沮。旣而病瘳。卒於八月九號與后亞。力山大舉行大禮云。至加冕後人事跡。當麗之英吉利國史。故不贅述。惟其所歷大事。可撮紀其要焉。一九零三年四月。皇如葡萄牙及意大利。五月如法蘭西。一號抵巴黎。法人歡迎頗盛。是月皇復如愛廷堡及格蘭斯戈。后亦與焉。七月。法總統來英答禮。皇欵之如儀七月二十一號。皇率后游愛爾蘭及愛來萊特島諸名勝。八月。適奥。會其君約瑟。是年秋。張伯倫君出内閣。倡爲改革稅則之舉。十一月。意君意后抵英皇以禮欵之十二月揚嚇斯本隊入西藏所履之境。多前所未知者。一九零四年二月。日俄之戰興。四月。皇率后再至愛爾蘭。六月。皇會德帝於基爾。說者謂此會與政治有絶大之關係云。八月皇再適奥。見奥君。十月二十二號。俄國波羅的海艦隊於北海行非禮之舉。英俄幾以干戈相見。一九零五年四月一號。開浦湯至埃及之鐵路落成。是月。皇會法總統於巴黎效六月西班牙君抵英。八月法國海軍艦隊入英國海面。是月八號。皇臨樸資茅校閱英法海艦隊合隊。十二號。英日聯盟之約成。二十九號。日俄和約簽押。一九零六年正月。解散國會。舉行選舉。聯合黨大失勢。自由黨復其政權。是年。法國選舉新總統法里厄斯三月。西君與愛那郡主約婚五月結婚於滿特。里特有暴徒擲以炸彈。幸未成禍。一九零七年。皇如法意西三國。一九零八年康培爾班納門君告退首相。由愛斯奎士繼任。旋復簡陸特喬治君任財政大臣一九零九年之大事。以上議院駁絶豫算案爲最。一九十年之春舉行選舉。自由黨仍得保持其權。惟數已大减。近者皇出游皮亞里茲（法境）感冒寒。疾遂致不諱。嗚呼痛哉。 
專電 
[電一（北京）]  
　　外務部以使才缺乏議選本部司員派往西洋學習語言文字俟回國後擇尤記名預備簡用 
[電二（北京）]  
　　樞府昨日又電前美使伍廷芳催令速回 
[電三（北京）]  
　　鹿中堂語某部員云貽穀案迄未訊實雖死不能瞑目 
[電四（北京）]  
　　南洋華僑代表陸君請願書反海　　　　已擬 
 
 

Page 5

 
 
定俟各省代表到京同時呈遞 
[電五（北京）]  
　　鹽政督辦澤公以各督撫兩次反對鹽政章程意殊不懌俟晏安瀾回京商定整頓新章决計辭去督辦一差 
[電六（北京）]  
　　駐英欽使李經方續電政府擬先至英國皇宫唁弔請示遵 
緊要新聞一 
[英皇病狀及薨逝後情形]  
　　二十八日字林報載倫敦電云英皇晏駕時其子女均在側惟腦威皇后於星星日始可抵英當晚皇酣睡頗久九十點鐘間氣力稍振繼而復昏迷不省人事宫外情景頗形愁慘君人咸露立雨中面偎鐵欄以候佳報十二點十五分鐘時皇太子偕妃出赴瑪爾巴洛宫於是候者始知皇已晏駕續電云晏駕之時康脫白羅大掌教亦在側康諾脫公爵及公爵夫人現已回國行抵蘇彝士河皇太子發電訃告市長巴德君曰余之愛父已於十一點四十五分鐘升遐市長卽答電吊唁且爲倫敦國民代致唁詞續電云倫敦泰晤士報載稱皇於昨晨不肯臥牀靜養仍與秘書官勞萊司君辦理政務皇以勇毅之氣克制其疾故雖嗆咳氣逆之際神志淸明言談如常然晨間嗆咳極苦埀晚嗆益甚呼吸維艱乃昏昏沉睡每日新聞載稱皇疾實係氣喘胃病初起時擬在喉間開割旋召醫學博士桑母生君診視謂未可出此而皇尚力起理政並問及歡迎伏見宫親王及英日博覽會開幕之禮多所指摘且堅囑更變數處皇於當晚嗆咳不已呼吸不靈心房左部因之失其功用而酸素之給與乃不能爲之助二十九日倫敦電云本日爲倫敦及通國悲戚極深之日社會及政界諸務一律暫停皇后悲愴特甚自絶早迄　出入靈室不肯稍休國會於本日三點鐘時集議爲時甚短大法官及貴族約五十員同發忠事新君之誓惟下議院之到者極形寥寥樞密院已在聖乾母斯宫集議新皇喬治第五驅車入宫時國民恭向致禮者甚衆隨皇入宫之臣有内務部大臣屈其爾君康脫白羅大掌教樞密院各員均衣服制頗爲整肅歷一小時而散新皇喬治隨向衆宣言曰朕今心中悲惻不能多言姑述數語以盡此禮嘗憶先君有言一息尚存必竭力爲國民進求無上之幸福先君踐笔此言旣已美滿朕今纘述皇位擬竭誠悃繼述先君之志朕之私衷惟上帝鑒諸末後幷謂朕當常以扶植憲政爲念云云西五月十四號或二十一號將在拂洛格瑪亞舉行葬禮德皇及前任法總統洛培脫君葡萄牙皇曼吕爾比利時皇愛爾白腦威皇海康均將蒞英會葬各殖民地及歐洲各京城均有哀告揭示而以德國最爲顯著大德和電報公司接電云德國首相曁外務部大臣均託駐德英使駐英德使爲德政府代達唁詞吊慰英政府德皇已將出駐維斯培丹之事作罷大約將卽赴倫敦吊喪柏靈歡迎羅斯佛君之禮節亦已展期舉行國會出示於四五月九號爲英皇舉哀普魯士國會兩院議長均以誠詞吊慰英國失君之戚全國報章無不讚美英皇之政績初一日倫敦電云英皇愛德華之葬禮擬於西五月二十號舉行惟官塲尚無明文據内廷公告載稱皇於氣絶之際曾由康脫白羅大掌教代致特别禱詞並在皇之寢室舉行簡短之教禮據官報載稱英廷定於昨日爲始持喪一年至本年十一月七號爲止陸軍官員已奉命持喪六個月通國各教堂均於星期日舉行禱告禮堂爲之塞講道者咸尊英皇爲和平之主德母之貴子並禱告上天錫和平之福昌大新皇之運皇后亞力山大與新皇新后及皇族諸人同集白京漢宫私教堂行禱告禮德皇與駐德英國大使談及其叔父之升遐頗爲悲慟並謂一俟葬禮有期卽擬赴英二十九日柏靈電云德國海陸軍已定期爲英皇持喪八日柏靈長官及商務總會已均致唁詞俄國皇太后及俄皇之兄大公爵米歇爾均擬赴倫敦吊喪 
[民部消弭黨禍之苦心北京]  
　　革黨汪兆銘等訊擬詳情已迭載本報茲聞汪等起送過部之日經肅邸婉加訓諭大意謂汝等對於國事本甚熱心且汝等係由外國而回不知政府爲難之處亦所難怪但國家自有法律今不能不按照法律處待汝等然汝等亦不必灰心所有書籍應用等物仍可一切送進獄中以備研究倘有見地仍可隨時條陳送交余處代爲呈遞云云聞諸人皆甚感激其中有黄某者竟至聞而墜涙 
　　此次汪兆銘一案係由民政部會同慶邸議定罪名奏交法部監禁大理院中人因此頗以民政部踰越權限爲辭蓋大理院雖只有按律定擬之辦法然具奏後仍可由特旨减免死罪况監禁罪名屬於刑法他部未便干預大理院之政論如是按照法理此論固屬正當惟此案一經法庭正式審問所有株連之人勢必盡數逮問不但遷延時日且恐諸多窒碍民政部此舉蓋爲消弭黨禍起見其中亦有不得已之苦心幷非有意侵越司法權限云 
[都察院仍准代奏國會公呈北京]  
　　都察院前議各省代理續請代奏速開國會一事恐被申斥殊覺不便已擬婉言拒駁近日總副憲又復議商此事僉以關繫重大若不允爲代奏不惟有失人民 
 
 

Page 6

 
 
之望且恐全國皆歸咎於本院刻已决定届期查核代表呈内如無違碍字樣仍准代爲入奏 
　　聞國會代表團頃接澳洲華僑葉炳南等來電云澳僑請願代表公推陸乃翔君兼任已電陸君知照望諸公協力毅持又接四川諮議局來電云川省請願代表已由各團體選定教育會林君思進憲政會劉君行道法政學研究會廖君冶先後起程赴京與貴代表團合力進行特先布聞 
[俄人又欲代平滿蒙匪亂北京]  
　　滿蒙匪亂猖獗已載昨報兹聞駐京俄使奉俄政府命令向外務部聲稱黑龍江及東蒙古一帶近來胡匪猖獗刦搶之事層見迭出華兵力難防禦於俄國商務人命實多危險應由俄國特派兵隊自行搜捕以資保鎭否則將來俄國商民如再有損失須由中國擔認賠償云云未知外部如何對付也 
[開海鐵路又將借欵修築北京]  
　　郵傳部奏派郎中阮惟和爲開徐海鐵路總辦夏仁虎爲提調經經報該路自開封至海州延長五百餘里經費尚無所着聞該部沈侍郎已密諭阮夏兩人以該路辦事人名義向銀公司梅爾司籌倩銀一千一百萬兩爲開築之用卽以路作押抵至該合同内容有無流弊尚不得知 
[郵部查覆福建潮汕新甯惠潮路事北京]  
　　郵傳部奏稱據勘查福建潮汕新寗惠潮四路委員調部差遣工程司胡棟朝臣部員外郎光裕主事蔡傳奎許沐鑅等禀稱福建全省鐵路原估共二千餘里現先開辦漳厦一綫計長九十里鋪軌通車者十餘里其餘或正築堤鋪軌或正修造橋墩路綫平直工亦堅固卽機廠貨倉月台各項佈置亦尚得宜該路欵項計收到股本並糧鹽捐及利息一切進欵共銀一百三十七萬餘兩除支材料土工局用股息共銀一百三十四萬四千餘兩外尚存銀二萬六千餘兩全路工程尚須籌欵接濟此勘查福建漳厦鐵路之情形也潮汕鐵路由汕頭至潮州府城計長八十五里於光緒三十三年竣工其汕頭車站尚屬齊整車輛亦頗適宜惟汽車形式頗舊建築未盡合法全路股欵實收銀三百二萬四千餘元全路成本共支銀三百十二萬三千餘元遞年行車進欵除養路經費外僅得官利一釐左右此勘查潮汕鐵路之情形也新甯鐵路自新寗城至公益埠計長一百二十二百於宣統元年竣工工程尚合格式惟全路均用粗沙墊軌且路綫轉彎太多弧綫過促似宜改良冀圖進步全路股欵實收銀二百七十四萬餘元全路成本共支銀二百五十一萬餘元尚存銀二十二萬餘元遞年行車進欵除養路經費外僅得官利二三釐此勘查新寗鐵路之情形也惠潮鐵路據創辦人裁缺太僕寺卿張振勳面稱因股東渙散事遂中止懇代禀部撤銷等語並將勘查各路情形禀請核辦前來查福建漳厦一路工艱費鉅欵項業將不繼已由公司妥商臣部暫行設法籌欵接濟一面添募股欵以圖擴充潮汕一路最先竣工因路綫太短無利可圖業飭由潮州府城展築意溪一段藉資展拓其未合宜之工程應飭令陸續改良務臻完善新寗一路餘欵尚存二十餘萬元現飭令添招股欵由公益埠展至新會城一帶俾便交通而維路利惠潮一路前經張振勳呈請籌欵商辦惟旣據稱集股不甚踴躍而該路亦非交通幹綫自應遵旨將原案撤銷臣部體察情形擬將該路暫行緩辦 
時評 
[其一]  
 
　　監理官之報告某省虧耗數百萬也某道侵蝕數十萬也其查出一二弊竇者我見之矣至虧耗者之若何補救侵蝕者之若何追償則其結果未之見也 
　　嗚呼淸理財政之效力僅若是乎 
[其二]  
　　各省紳士恐路權見奪於外人也則爭之又恐見奪於官也則爭之夫爭之者將爭以自辦也然而惠潮鐵路則以粤人無力舉辦而郵部已奏請撤銷矣膠沂鐵路則以魯人不暇兼顧而郵部將收歸官辦矣 
　　嗚呼人民經濟才力之薄弱如是吾爲鐵路寒心 
[其三]  
　　前日本館接中國體育公學來函並擬就新聞一則謂二十七日體育公學全體赴貧兒院參觀該院門者答以有秘密事始終拒絶不許入内云云記者竊訝貧兒院有何秘密事而至拒人參觀殊爲可疑爰擱置不錄昨據友人詳述此事始知該院是日適走失一小兒教員幹事等全體出外尋覔門者以無人接待且以朱君少屏祇介紹一人而乃全體俱來故謝之參觀者堅欲入内遂啓齟齬時有該院幹事馮君自外返亦婉詞相告而公學教員學生則大怒謂鼠輩何物敢敗乃公興於是拳足交加揪馮君之假辮於地而蹋之扼馮君之兩手於背而毆之馮君急避而罷嗚呼無乃已甚乎夫馮君與門者却以院中無人作主亦是實情公學教員學生而能體諒者改日參觀可耳否則必欲理論改日與主持校務者交涉可耳乃必藉此一試其男兒之好身手無乃已甚乎 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[籌辦湘亂善後種種]  
　　長沙訪函云新撫楊中丞蒞任後又善後之策固在籌購穀米尤宜注重團防已通飭城廂内外各團將目前舉辦情形及籌欵方法切實禀報其未經舉辦者統限於五日内一律辦齊所有偏僻小巷不能獨力舉辦者應附屬各大街通同辦理一面另委道員四員分别地叚徹夜嚴查 
　　本月十九日早七句鐘時省垣小瀛洲吳文甫觀察躍金（現充兵備處會辦）公館見有人在屋上蜷伏疑爲匪類當傳該叚巡警環集兜拿其人情急思遁因在屋上亂走跌入小瀛洲塘内當被巡警撈獲其人身穿軍服據稱曾在某營吃糧旋卽押解兵備處嚴行審訊昨據外間傳言此人係在該處某婦家宿姦不意天明親夫歸來其人迫不及遁遂卽升樓上屋以致被拿並非匪類然軍人資格喪盡矣 
　　湘潭縣近日亂耗係因十五日縣署迭接匿名信函並見街頭出有揭帖聲稱於屬雞屬犬之日起事焚燬教堂學堂曁自治局勸學所警察局等處以取雞犬不安之意該縣官紳大驚查悉十七十八爲辛酉壬戌係屬鷄屬犬之期遂一面電禀省台請兵防護（已見前報）一面通傳該縣原有之營隊警察晝夜巡防此兩日内城門關閉極早居民甚爲恐慌迨至十九日市面依然安靜始悉前此係屬痞徒造謠恫喝之詞惟四鄉搶米 
之風一時尚未平息 
　　此次亂事除初六日在西門外火塲先後拿獲攫取貨物之人犯五名卽日梟示外近日續經拿獲之犯不下數十名現由兵備處詳細研訊於昨二十一二等日將要犯數名先行斬决 
　　方亂事劇烈時焚燬教堂洋行及輪船公司甚多故已成爲重大之交涉刻聞某國不要賠欵要求在長沙城内駐兵若干且長沙警察要求由某國代辦惟長沙十紳俱不許可又某國要索賠欵四□□現尚不知如何對付德國昨日又到小兵輪一艘 
北京訪函云會議政務處日昨接到軍機處封交湘撫楊文鼎電奏一件探係遵籌該省善後事宜原文約二千餘言當奉攝政王硃批十餘字有所擬甚善惟忌操切當以審愼漸進爲法等語除由軍機於當日電覆外並將該摺所陳辦法作爲政務處緊要議案 
　　聞駐京英使昨向外部聲稱湘省長沙府屬益陽縣常德府屬沅江龍陽等縣尚有饑民聚集未散請飭速爲鎭撫勿再任令猖獗别生枝葉外部現已電致楊署撫迅速妥爲安置勿得疏忽幷聞英日諸國有要求賠償二三百萬之說 
　　鄂省訪函云鄂督瑞制軍以武漢等處麕聚之饑民已近十餘萬復有游民攙雜其間深恐乘機滋事近因鐵路拒欵問題最易轟動大衆萬一人從中鼓煽實爲可慮因將此情與湘鄂主持路事者熟商故現在關於鐵路問題擬暫不在武漢開會 
[浙省請考法官要電]  
[增中丞致法部電]  
　　北京法部鑒查憲政編查館咨貴部文及復桂撫電審判廳如各省有已籌辦就緒都卽由該督撫咨報貴部奏派人員前行會考等語浙省籌備審判疊經專案奏明擬于春夏之交先設模範審判廳一所遴派曾任推事及法政專門人員先期委令預備開庭一切事宜現模範審判廳開辦在卽與廣西事同一律可否派員來浙會考前項人員以便從速開庭期符奏案再曾任京師及他省推事者應否一律免考乞電示增韞敬印 
[法部復電]  
　　浙江巡撫增鑒洪敬電悉模範審判廳自係試辦暫設機關究與法院編制法不合且省城商埠各級廳本年亟須成立是該模範審判廳尤當及早裁撤本部業經另文咨復至派員會考一節貴省係交通便利省分應仍照館部定章送京赴考其免考資格人員仍應詳查館章辦理俾免紛歧法部宥印 
[浙省閙事風潮彚紀]  
[台州]  
　　台屬禁烟苛擾勒罰激成暴動種種情形迭紀前報日前又有太平縣士紳林祖舜等聯名具呈撫院臚舉官紳防營串詐擾民各節奉增撫批札禁烟公所云據禀該縣禁烟董事李謙光（按李某本該縣地痞運動承充業經旅杭學界兩次控究）假公舞弊隨楊令赴鄉查勘烟苗計獲四千餘金所罰者皆殷實不種烟之家凡貧民種烟無力罰欵者鋤否任其自便是否屬實一面之詞殊難憑信仰禁烟公所迅飭台州府確切查明具復核奪至稱月内該縣四鄉鶯粟盛開如東鄉之晋岙裡南鄉之塗水頭西鄉之下山頭等處鶯花遍野等情幷飭親歷履勘督飭拔除務期根株盡絶是爲至要又有該縣農民孫顯鳳寃被勒罰充公控請伸雪亦奉撫憲批查謂違禁種烟田畝例應充公該民私種烟畝自應照章罰辦惟據稱該縣禁烟分所擬訂種烟一畝罰洋三十元該民人種烟半畝何以罰至六十五元之多是否經手人藉端索詐抑有别項情弊仰台州府轉飭太平縣迅速查明究追具復察奪 
 
 

Page 11

 
 
[會稽]  
　　會稽南池學堂職董許國泰禀奉提學司批據禀該職等創設南池初等小學將本村廣度菴改作校舍並將所有三寳戸廣施茶湯會田七畝零撥爲辦學經費旣經禀准有案該菴住持尼趙錢氏亦無異言王陳氏係局外之人何得串通陳阿全等無端搗毁地方官有維持學務之職節經具禀到縣何以迄未究追究竟是何情形仰會稽縣查覆 
[長興]  
　　長興薙髮匠與警察衝突經上台飭周統領前往彈壓反將城内外剃店打毁致起造謡揭貼等事已誌前報兹悉自打壞薙髮店後該邑之人頗抱不平而周統領又遍地抄拿薙髮匠且恐遠逸將各鄉來邑之小航内均躍入搜抄旋獲得齊心會人一名亦扭去管押遂致激動該會大起風波復打警局擊斃巡兵一名周統領之砲艇亦被打毁星夜逃回郡中面禀府憲經李　澄太守卽委歸安吳繼彪大令於二十五日前往相騐屍兵並查辦斯案 
分類新聞 
政界 
[新舊蘇撫定期交替蘇州]  
　　蘇藩陸升甫方伯奉旨理撫篆後因委署藩司一事久未解决遂請旨定奪日昨已奉京電廷寄准兼藩篆等因現經陸方伯定於四月初四日已時接受撫篆日昨河南巡撫吳中丞派文武巡捕鈕彝庚奎多李明遠三員來蘇迎迓新撫聞寳中丞交卸後日内卽須起程赴汴蒞新云 
[限造三年預算淸册之嚴厲蘇州]  
　　蘇屬淸理財政局接奉度支部頒發宣統三年預算册章程當卽由局另行酌定細章四十六條通行蘇省各署局所營隊學堂遵照趕赶編造淸册限於四月初五日以前送局彚編並聲明事關全國預算期限緊迫萬萬不容延悞如逾限五日者記大過一次十日記大過二次十日者以上詳請撤參司道以上由局開送職名呈請撫憲核示懲處以促進行 
[杭藩通飭各府嚴禁米穀出口杭州]  
　　浙省連年荒歉民食缺乏業經奉到諭旨通飭各屬籌辦平糶在案昨日復由顔方伯專文排遞十一府案奉撫憲札開照得浙省上年自夏租秋杭嘉湖紹嚴等府屬地方迭遭水旱災歉並成閭閻旣鮮蓋藏糧米因而缺乏轉瞬靑黄不接民食益覺爲難前經本部院電奏截留漕米四萬石業奉諭旨允准深恐奸商從中漁利偷運出海於民食大有關係除本省境内仍准流通以資接濟外合行札飭札到該司立卽轉飭各屬一體實力查禁母稍鬆懈一面出示曉諭倘有奸商偷運漏海出省查實卽行拿究懲辦設地方官查禁不力亦卽一倂參處决不稍予寛貸等因奉此合亟通餫札到各該府立卽轉飭所屬一體遵照 
[鎭道請撥截留漕米鎭江]  
　　常鎭道劉襄孫觀察日昨電禀蘇撫略謂蘇省灾區雖以常屬之宜荆爲爲最重然鎭屬之徒陽壇溧及徒治之沿江洲圩頻年荒歉災情之重較宜荆爲尤甚加以外來飢民絡繹不絶民食難敷困苦異常所有准截漕米應請先儘鎭屬備價祇領以濟民食未知能邀省憲允准否 
[贛省民食恐慌之眞相南昌]  
　　袁州地鄰湖南近因湖南米貴來袁搬運者日多一日致袁亦漲價郡人洶洶昨經府縣禁運出省民表安謐臨江産米雖多於袁州近乃因米價太漲人心惶惶新淦縣永泰市張某向開米店見市價有漲無止乃囤積居奇不售本地專運下河適鄉民入店買米遏而不糶激動衆怒一閧前往毁搶囤積一空張某見勢不佳急從後門遁去其子避匿不及被衆毆傷新喻縣秀口市米商范某運穀六百石下船停泊河口鄉民不服搶去無遺吉安産米較多近聞廬陵永新等縣皆有閙荒之事惟九江府商務總會鄭會長集資購公米數千石先運二千石到龍開河減價平糶鄉民以此稱道勿衰 
交涉 
[查復教堂購産碍難收回情形杭州]  
　　會稽縣陳令日前通詳省台以該邑職員孟慶善上控孟憲章盜賣祖産一案族議備價回贖據情詳奉撫院批示謂孟憲文等祖遺房屋前被别派孟憲章背賣與天主教堂現經孟安蘭等理處公禀議由族内備價贖回如無錯誤事屬可行該縣應卽就近告之教堂曉以定例妥議辦理如查明孟憲章實在蕭山教堂自應備文關傳集訊質斷較爲切實批仰洋務局迅速轉飭遵辦並飭由該縣錄報臬司及紹興府查照等因下縣經代理縣陳令詳溥關傳孟憲章到案據稱該族孟水公戸内所遺伏字號房屋原係兩房公産宅分東西兩院遵議兩股公分毫無徧袒此次售與天主當曾禀請蔡前縣核准過戸有此鉄証豈容飾控圖翻等語伏查是項房屋係兩房公産憑房族公議均公管業則賣與不賣個人自有主權彼此未便干預况卷查孟憲章賣與教堂東院房屋由縣禀府核准乃孟慶善明知立契出賣經受主改建教堂無可回贖故意冒稱族議屢請歸管刁狡迥異尋常一或不察難勉受朦並經知縣勘明屋已改建斷無回贖之理合將調查實情詳請銷案以杜纒訟 
軍界 
[陸軍部調員考查軍情安徽]  
　　陸軍部以各省新軍各鎭恊教育計畫辦法最關緊要自非切實調查考詢不足以重軍政刻已咨請皖撫遴派資格較深於教育情形最爲明晰之員赴部投到聽候檢查面詢以昭畫一 
[蘇垣新軍大閙屍塲蘇州]  
　　蘇垣四十六標新軍兵士在閶門外十房莊地方與鄉民因事口角爭閙兩相鬥毆鄉民之中傷老嫗一人新軍中傷斃火伙一名各兵當卽禀明長官報縣本月二十八日由元和縣吳大令帶領刑仵人等到塲相騐各兵士齊集屍塲迨大令騐屍時各兵士等因爭論傷痕大爲鼓噪將仵作毆傷大令遂諭停止相驗卽行返城禀明上憲於二十九日派長吳二縣前住相騐矣 
[郭人漳添設廉欽各營統計處廣東]  
　　郭道人漳以所轄廉欽邊防新舊軍隊散布各屬遠近不一近來各項新政新軍防營應各塡造財政統計調查預算表册期限迫促欽州去省窵遠各營奉到册表或未諳辦法輾轉詳詢往返濡滯每至逾期現在欽州創設廉欽各營統竍處一所凡廉欽各營一切新政册表悉由該所遴員專辦以歸劃一該所經費每營每日撥公費銀一十二兩新練軍各撥公費銀一十六兩作爲各員薪水及紙張郵電等費之需 
 
 

Page 12

 
 
學務 
[贛學改良學務之起點南昌]  
　　贛學王勝之文宗於二十四日請各監督議紳庶務長在學務公所會議定章每星期六均至公所會議諸事議决而行爲聯合官紳取决衆論改良學務之起點是日並議定各學當廚役酌加膳費問題决議俟下學期一律加錢二十文以示體恤 
[通行嚴定各屬興學考成杭州]  
　　學部以九年籌備淸單内第九年全國人民識字義者應有二十分之一是普通教育自應懍遵上年諭旨切實奉行各省府廳州縣親民之官皆有興學之責提學使總理全省學務尤屬責無旁貸且地方自治章程民政部亦經奏准頒行亟應督飭官紳通力合作計自上年奉旨以後距今已及一年究竟一省之中初等小學增設者若干簡易小學增設者若干私塾改良者若干課程是否照章管理是否合法特行文各省督撫轉飭提學司專案報部以憑考校並令嗣後定爲每學期報告一次學堂之增减學生之贏絀定爲比較本部卽以此爲地方官之考成其有辦理核實學堂學生陸續增多者自應專案奏奬如有因循欺飾不遵章程亦卽遵照上年諭旨嚴行參處浙省昨已奉到此項公文當卽札行行學司知照矣 
實業 
[常德舉定商會總理湖南]  
　　常德商務分會已經闔郡紳商公舉李君雨田充當總理擬就裁缺恊署中開辦惟前次投票選舉時以江西人饒君高福得票最多該帮商人因饒某未能當選頗滋不悅旋有孫某具禀府轅仍以饒某票多應卽當選爲詞昨奉批示以江西人之屢舉饒某及奉部駁（前年因舉定饒某申請省垣商務總會據情達部後奉部駁以饒某資望太淺未便札委）情形剴切諭知該帮商人始各默然 
雜記 
[嗚呼是誰之過歟杭州]  
　　撫院禮科參事官李中招權納賄捺擱呈批一案已誌本報兹悉幕府力主調停先將錄事王誠一人發府轉發錢塘收禁快班又受差役非法之凌辱致激動合署公憤並以傳宣官夏泰堦有意朦蔽漏夜推舉代表求見大帥增中丞亦以該縣草率立傳電話申斥改押候審所念八日上午十時由道府夏太守派委帮審汪國煊朱兆榮兩大令在府署提訊屏退隨從異常秘密王錄事到案後兩大令勒令跪供不允大加呵斥王云昨日錄事面奉帥諭到司質訊今僅一人到案從何質起且錄事奉公守法無供可供若云捺擱呈詞塗改年月種種舞弊概係參事官所爲並不僅此一案大帥亦早知之現兩公祖承審是案尤未悉其内容耶兩大令以該錄事强項怒形於色彼此商榷多時復以温辭慰籍謂此事關係甚大撫憲必不深究汝能略認疎忽其事卽可解决等語王笑而不答研訊至三小時之久仍飭還押現該錄事及合署公禀均於下午呈請帥座力主對質澈究惟撫憲當日密札臬司原文則似頗歸罪於錄事大旨以本部院衙門一切公事向係隨到隨辦不准梢事稽延此案難保非該錄事舞弊隱匿應卽一倂澈究詳辦除將該錄事並原卷號簿逕發杭州府收審外合亟札飭札到該司立卽轉飭杭州府縣同讞員卽提該錄事王誠到案核明卷宗悉心研訊究竟因何添改月份延擱隱匿舞弊情事務得確情錄取供語詳辦 
[飢民去而復來鎭江]  
　　鎭郡於旬日之間遺去飢民約萬餘人現在蘇常各屬遞送而來者仍屬絡繹不绝均經丹徒縣倪和甫大令派差雇船裝送回淸詎料各飢民抵淸江浦登岸後聞春賑不濟相率餓死者實繁有徒故多半折而南下矣 
[保生小輪被撞沉没漢口]  
　　漢口全鄂公司保生小輪向來行駛武昌縣及黄州等處日前在武昌縣卸客畢停泊於江岸碼頭忽被漢口利記公司利源小輪於泊岸時穿船碰腹立時沉没幸船中並無搭客大副等均經划船救獲無恙現全鄂公司以利源輪中執事係屢有意貝禀漢關道請爲追賠當奉齊觀察批仰武昌縣會同商船公會先將保生輪設法撈取並將被撞沉水情形查復核辦 
淸談 
[今日之大吏]  
　　董生有言。皇皇求利者。庶人之事也。然以方面大吏之尊榮。亦有斤斤焉惟利是圖鍥而不舍者矣。 
　　嗚呼。其斯以謂今日之大吏。 
[今日之宗旨]  
　　宗旨者。辦事確定之名詞也。然今日之所謂宗旨。則往往有始終異轍。彼此殊途者矣。 
　　一學生也。留學外洋時。侃侃而談。排官塲。詆政府。儼乎眞。志士也。及一入宦途。則利欲歆于前。爵祿縻于後。遂皇皇焉如飛鳥依人。反對輿論而不惜矣。 
　　一財政也。量入以爲出。　節以制用。固理財上不二之法門也。然在内則以集權爲政策。今日添一處。明日設一所。以爲位置冗員地步。在外則以節流爲政策。減薪費也。裁冗員也。若鰓鰓焉抱極端反對主義者然。 
　　嗚呼。其斯以謂今日之宗旨。 
文苑 
[涵芬樓古今文鈔序（嚴復）]  
　　有訊於復者曰。方今世變大異。舊學寖微。家肄右行之書。人詡專門之選。新詞怪義。柴口耳而濫簡編。向所謂聖經賢傳。純粹精深。與夫通人碩儒。窮精敝神。所僅得而幸有者。蓋束閣而爲鼠蠧之居久矣。今夫文章爲物。有爲時所寳貴嚮蘄。而不克至者矣。安有爲天下所背馳僢趨。尚克有存者乎。先生識。之三十年以往。吾國之古文。辭殆無嗣音者矣。復蹴然應之曰。奚爲其然也。客之爲是憂也。其亦昧於存亡之理已。物之存亡。係其精氣。咸所自已。莫或致之。方其亡也。雖務存而猶亡。及其存也。若幾亡而仍存。非人之能爲存也。乃人之不能爲不存也。且客以今之時爲亡古文辭者。無亦以向之時爲存古文辭者乎果如是云。則又大謬。夫帖括講章。向之家唔咿而戸揣摩者。其於亡古文辭。乃尤亟耳。然而自宋歷明以至於今。彼古文辭。未嘗亡也。以向之未嘗亡。則後之必有存。固可决也。蓋學之事萬途。而大異存乎術鵠。鵠者何。以得之爲至娛。而無暇外慕。是爲已者也。相欣無窮者也。術者何。假其塗以有求。求得則輒棄是爲人者也。本非所貴者也。爲帖括。爲院體書。浸假而爲漢人學。爲詩歌。爲韓歐蘇氏之文。樊然不同。而其弋聲稱罔利祿也一。凡皆吾所　術。而非所謂鵠者。苟術而非鵠。適皆亡吾學。功令之變。幾十年矣。而海内學子之所騖趨。亦曰以是新術。於吾之舊鵠最便。其於客之前所稱。舍以弋聲稱罔利祿。又無愛也。夫如是。而客以其向背。爲吾古文辭之所係以存亡也。不亦甚遠甚遠矣乎。若夫古之治文辭。而遂至於其極者。可以見已。豈非意有所憤懣。以爲必待是非後有以自通者歟。非與古爲人。冥然獨往。而不關世之所向背者歟。非神來會辭。卓若有立。雖無所得。乃以爲至得者歟。夫萬生極殊。而士各有所汲汲。客無謂繼斯以往。而遂絶是者徒也。則奚爲其如客之前言也哉。邇者邑子吳先生。方上下數千年。所網羅舊又僅萬首。爲之釐體别目。成藝苑鉅觀以餉天下之治古文辭。而不必專以爲術者。夫先生深於文者也。客欲徵吾言乎。則請以是編之風行而卜之。宣統二年正月嚴復序 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏請飭催直省司法統計報告限期送部摺]  
　　奏爲請旨飭催直省司法統計報告限期送部以備編纂恭摺仰祈聖鑒事竊臣部於宣統二年二月十九日准憲改編查館咨送司法统計表式解說並摺内稱此次擬定表式仍擬照舊限於文到半年内一律塡齊送館應請飭下各該督撫嚴督所屬衙門局所懍遵定限趕緊塡報如逾限不辦卽照貽誤憲政酌予處分以示儆戒至統計年分概以光緒三十三年爲始等因案表式分部省二綱自臣部及大理院及總檢察廳以曁京師各級審判檢察廳及已未設審判檢察各省所有司法報告皆應滙歸臣部列表送館此與東西各國司法統計體例正相符合查光緒三十四年六月十八日臣部具奏撰成三十三年統計表並請諭令各督撫將所屬州縣之刑獄訴訟調查列表按年報部等因奉旨依議欽此嗣於宣統元年十月十一日進呈三十四年統計表册摺内以各省應辦統計未據報部請飭下各督撫將宣統元年司法統計報告限於宣統二年二月送部母再稽延等因仰蒙兪允先後欽遵通行在案續據安徽巡撫將光緒三十三四年表册咨送到部山東山西陜西吉林熱河將三十三年表册送部四川僅送臬司衙門經費表一册甘肅送事實等册浙江湖北仍虛擬表式並無刑民事項統計臣部兩次撰成統計表祇據覈奏直省案件分類列表麚存梗概然各省民事案件及笞杖以下之刑事身不報部無憑纂列查憲政編查館本年二月二十九日奏覈議施行詳細辦法一摺内稱嗣後大理院旣京外高等地方審判各廳所定遣流徒等罪執行後摘叙簡明案由按季彚報法部又京外已設各審判衙門每月現審案件分别已未判决照從前現審月摺例改爲司法彚報統由法部按季奏陳以資比較而騐成績且該部年終辦理司法統計之時亦不患無所取材至外省未設審判廳地方所有遣流以下各案由各督撫送院覈定咨部例應外結之案亦應分别彚報如有任意不報或報而不實不盡者應由部查明據實參處等因奉旨依議欽此謹按照該館先後所奏嗣後大理院曁各省司法統計每年應由臣部彚總列表以符立憲國司法統計之定例臣等現正督飭統計處各員編纂宣统元年統計表未據各省將元年報告送部統計之綱維不具則司法之進步難期應請飭下各督撫欽遵前旨督率所屬府廳州縣迅將宣統元年所辦理之刑事民事監獄及司法經費等項凡應入統計者詳列報告限於文到三個月内一律送部其光緒三十三四年各省司法報告未經咨部者仍令於年内陸續補送備案如再逾限不報臣部應遵憲政編查館所奏卽照貽誤憲政酌予處分查取職名據實奏陳請旨施行再臣部兩次表成奏陳已設提法司省分統計卽由該司列表呈送並令已設之各級審判檢察廳迅將開庭以來所有案牘一律繕長呈部等語查東三省設立提法司審判廳亦已有年迄今未據詳報案憲政編查館及臣部奏呈九年籌備事宜清單内開宣統二年各省省城商埠各級審判廳限年内一律成立又臣部淸單今年應奏請簡放各省提法使現期限已届似尤宜令已設提法審判之省分振奮於前以爲倡導應由臣部嚴飭東三省各提法使除將自設司廳以來一切案件規制例應彚集報部查覈外所有元年統計報告限文到一月内先行呈部以備編纂該司等若仍因循玩愒逾限不報臣部職司督書惟有據實糾參以爲貽誤憲政者戒所有請旨飭催直省司法統計幸告限期送部緣由理合恭摺具陳伏乞皇上聖鑒訓示謹奏宣統二年三月十七日奉旨依議欽此 
來稿 
[海内外華商聯合請開國會書（續）]  
　　以言外交則孤立無助也各國對於交涉事件必先審民情之向背以定對外之方針甚且藉通國民氣爲後援故其事有百成而無一敗蓋以政府一二人之力與外人較勢以小而侮辱旋生以各省億兆人之力與外人較心以齊而藩籬易固勝敗之數不俟蓍龜矣我政府夙持秘密之主義每有條約提議輒成於少數人之手國人無所容其置喙其切膚之痛則以國人身受之吾見交涉則政府之交涉也非人民之交涉也賠欵則人民之賠欵也非政府之賠欵也事不經多數人之討論則其所决議者必歸於失敗一途旣失敗矣在外人以有成議而相難在國人以不預聞而反抗爲政府計何苦擔千均之重任以受謗耶此外交之失人心者又一也以内政則如此以外交則如彼僉曰無國會故無國會則無督促政治之機關無抵拒外界之能力第見此逐年籌備者有名無實廢而不舉無一不足增皇上之隱憂卽無一不加監國攝政王之擔荷已耳雖然使及今而猶得苟安無事暫顧目前則内外諸臣正不妨坐論從容依期展布而商等處覆幬之内戴高厚之恩亦豈好無病而呻故爲是危言以動聽哉無如自去歲以迄於今距請願不行之期纔三閱月耳而人心思亂已岌岌不可終日江蘇則宜興也泰州也浙江則武康也桐鄉也仙居也江西淸查戸口之釀亂也山西禁止種烟之慘殺也廣州潰變新軍之警告也揚州貧民閙荒之罷市也其甚者則本月湘省之亂亦以頻年米荒生計窘急而大吏辦理不善至於焚署毆官仇教閙學民變影響之鉅爲近年所未有將來撫瘡痍辦交涉又不知耗費若干欵項使國家益受貧弱之累追思及此可爲寒心夫内亂之循生由於民心之先變民心之先變由於下情之不通商等曷敢謂國會一開卽足措國家磐石之安登斯民衽席之上乎然而達下情而安人心其道莫過於是否則朝廷日以九年預備爲事而人之見者因本年各省民情之蠢動適與去歲阻開國會之事相繼而起則有疑人心之盡去者履霜堅冰山崩鐘應其結果豈第目前之亂象而已然則爲政府者與其私國家爲已有處此凋敝之後寢不安席食不甘味功不可保而過且隨之則何如以天下之國家公諸天下之人民俾各謀其家各治其身蚩蚩者縱欲乘機煽動亦不免有投鼠忌器之思卽未籌萬世之安亦可已一時之亂也且就令政府諸人多享此七年之專權恣慾而七年之後在勢亦斷無久據之理更恐大局愈壞斯時雖欲開國會而不可得徒留此敗家亡國之歷史永永不可磨滅又何如及早圖之藉以保其令名之爲得計耶（未完） 
 
 

Page 19

 
 
本埠新聞 
[各國官商對於英皇晏駕之哀感]  
　　文滙報云本埠各國領署商行自聞英皇愛德華第七千遐之耗多挂半旗誌哀英籍人民則均衣絰服或臂圍黑帶各洋行亦多有於窗間懸黑以誌哀者昨日暎領署舉哀之際忽接電音謂新皇定於午時御極國號爲何並未言及以意測之大約爲喬治第五故各處急行豫備於日中升旗致敬鐘鳴十二下各領事署及紅禮拜堂之旗同時升起而各公司則未能一致日落之際各處之旗仍均高懸擬至今日復落半旗各禮拜堂現咸豫備舉行葬禮頗形忙碌聞賽馬跳浜之舉設英皇葬禮不於星期六日舉行則卽於是日舉賽如葬禮果在十四日則擬於十六日舉賽蓋是日適爲海關假期也 
　　英國高等裁判所及會審公廨昨均停訊案件 
　　新皇喬治第五曾於一八八一年隨愛爾白維克托親王游歷至滬時爲十二月初旬庽滬時曾在英總領事署赴宴旋出游四鄉抵嘉興及平橋附近之山境皇獲鹿一頭所得獵品居隊中第二歷五日始回滬上滬道及會審委員先後前往拜會旣游公家花園極讚風景之佳後數日復出爲擊球戲並閱救火隊操演皇之激激爲時雖短亦頗歡悅云 
[監獄學堂畢業生之鋒芒]  
　　蘇臬左廉訪准江蘇改良監獄研究學堂畢業生陳璞（字琢君）之請札派來申隨同上海縣籌辦監獄事宜業已到滬假住四馬路龍興旅館昨卽帶同同學王友來王家棟到縣拜會田大令以臬憲所委祇有陳璞一人今又帶來兩人殊難位置遂卽函復陳君謂本縣監獄自改良以來皆歸紳董李鍾珏等經理本縣未便擅主實難認可云云 
[肉莊罷市風潮]  
　　英美租界内各鮮肉莊昨日一律罷市捕房莫明其故當飭中西包探恊往查悉係閘北新創之宰牲公司不准屠夫私宰並每猪勒令捐洋兩角所致該探等當卽回訴捕頭請爲核示 
[英商冒騙保險費續誌]  
　　英商馬立遜冒戤英京倫敦皇后屯田火險公司牌號在英租界南京路及杭州等處開設公司兜攬保險被總巡捕房查悉已將該洋人拘解英臬司署訊判拘留在案昨日又由總巡捕房探目李星福在九江路將該洋人同事華人賀茂生查獲拘入捕房押候訊究 
[振興牛皮廠失愼]  
　　潭子灣附近振興牛皮廠前晚起火閘北消防隊聞警往救行至中途忽聞捕房警鐘七下因卽折回而租界救火會駛車至新大橋見火在華界亦卽回去以致焚燬廠屋十三幢後經四路三區長警等及水巡隊之救火小輪開往帮同救熄聞昨已禀請巡警總辦前往查勘矣 
[盜案牽涉婦人]  
　　婦人王周氏錢朱氏沈徐氏徐沈氏朱李氏張阿寶等因盜匪周昌發案内牽涉昨由楊蔣兩包探將該婦等一倂查獲拘送公廨禀奉寳讞員著交官媒收押候訊 
城内 
[揑函攻訐]  
　　虹口著名賭棍萬毛毛前年冬間因警局捉賭拒捕傷人後卽避匿不出現已日久又復出塲與同黨張金貴等爭擺賭檯膽敢揑冐周紳之函送道攻訐昨被周紳聞知即赴道轅面禀請爲澈究 
[僞造力單]  
　　婦女盛土英曾將方單兩張托范錦雲爲中向邵文龍抵洋四百五十元該婦病故後忽有瞿炳元化名瞿炳生揑造假單租于洋商至會丈局轉換道契嗣被邵文龍知悉控縣移局吊到假單提集原被訊究瞿供土英係小的之妻並未揑造假單又據家丁馬福供稱瞿將一畝二分之地賣於家主收去定洋四百五十元判將盛土英出抵兩地充公召變提給邵姓抵欵馬欵自向追討瞿押候澈究 
[不認爲匪]  
　　一路巡警分局移解盜匪徐林福李得勝到縣已誌昨報昨提訊究徐俱近由原籍帶洋來滬擬販洋翡翠回去實未犯事李供與徐並不識面田大令察閱兩人搜出金戒係屬一式顯非實供判各釘鐐收押候再嚴訊 
[押追欠欵]  
　　朱明初控龐雲來欠洋不還昨由縣令訊據朱供　得珍珠被龎當洋一千四百五十元後由小的贖出除收尚欠一千一百五十元求追龎供亦有珍珠一粒被朱賣去照算祇欠二百八十元且有方單及珍球當票在伊處　龎龎候究追 
[道批照錄]  
　　泰和等禀批查曹家渡梵王渡坐落租界之外該處均設巡　局本有查緝之責惟極思非而路工部局藉口路由伊築歸其管理不許局勇往來馬路巡查因未照辦拘押捕房經本道飭廨辯明釋回在案所有陸合茂及瞿家宅是否靠近極思非而路抑相距尚有若干遠近旣被聚衆帶械搶刦並拒傷事主情節重大自必報明地方官前往查勘仰上海縣速卽勘明情形具復以憑核辦 
[縣令諭單]  
　　據提牢書金慶林禀稱竊照每年奉藩府憲札飭造報民數册籍一案事關達部彚總奏銷要件每届由縣諭飭四鄉各保傳差督同圖保舖甲查明一年男丁婦口及滋生故絶丁口數目若干造册交付經承彚造四柱總册呈核轉詳歷經遵辦在案無如奉行日久漸生懈怠每年除廿三北廿四廿六廿七廿九等保各傳差奉諭循辦外共餘十六十八廿一廿三南廿四廿五廿八三十等保各傳差屢以具文爲辭置若罔聞而上年皂頭倪　亦不領袖查造實屬不成政體現在调查戸口列入籌備新政茲又奉度支部旣實錄館通行造報均極重要未便再任該差因循玩視貽悞要公禀乞諭飭皂快頭役認眞辦理等情據此查造報民數册籍本係達部之件况調查戸口爲本年籌備要政豈得視爲具文現將新政戸口事宜已專案分别照會紳董調查所有例報民數亦應格外　實庶不致於表册數目兩相岐異所禀如果屬實該皂役傳差等均屬玩悞除批示並照案通諭飭造外合亟諭飭諭到皂快頭役倪　沈翔立卽遵照恊同各傳差認眞督催城鄉保甲將應造民數册藉切實開報呈　彚詳該役如再玩忽定干未便 
南市 
[查察車照]  
　　縐工程局警務處巡員查得境内東洋車每將本局　照藏　租界　照之下有心朦混殊屬刁玩爰派巡長留心查察如有無照之車立卽拘罰並禁止再事隱匿察出究罰 
[娶妾紏葛]  
　　商船會館前眼科醫生范春孫前憑轎夫朱寳寳之妻季氏及剃髮匠季某之妻計氏與　媒范百金等說合娶江隂婦人章鄧氏爲妾由氏之姑母徐王氏收去身價不料　其夫章掌榮來滬尋見　民扭控南區解至工程局訊明分别責押判候補提徐王氏范百金等訊究在案茲章已禀准江隂縣昨派　役到局關提由陳裁判提同季氏等復訊命與鄧氏交差解回歸案訊究並著范春孫自赴該縣追領身價 
[秘密交]  
　　新舞臺案目羅　扭控二房東蔡高氏蔡金鳳母女私取箱内鈔票現洋共五十五元又朱紳所寄銀茶壺一把向追不認昨由工程局陳裁判訊據氏供羅因月 
 
 

Page 20

 
 
底付帳乏資私向女兒借去洋二十元並無私取之事陳裁判以事涉暗昧斥退不理 
[房東見幾]  
　　鄭義盛草貨店主控劉友林 
租房開設萬和樓茶館近傷轉租居戸深夜賭博恐肇火災求請押遷昨經工程局湯裁判傳訊判釗交保限六月底遷去並諭房主讓租三月 
[藏匿婦人]  
　　划船婦戴湯氏在陳三家尋獲逃女韓戴氏當將陳三扭控南區解至工程局訊據陳供該氏由王家碼頭某米行包車夫同來轉租餘屋居住並非藏匿判陳交保限交楊到案候訊 
[閘北]  
[輪姦拐逃]  
　　已革馬巡傳長生與流氓周小連生王雲卿等串拐湖北老嫗夏陳氏之媳樊氏一案昨由四路二區巡士將樊氏拘解一區訊據供稱二十四日由同廠女工李阿五偕在法界某客棧傅等三人先已在内當晚被傅周二人輪流奸宿並欲拐往湖南氏因不願乘間逃回彼等復跟蹤而至在公益里口被巡士拘案是實質之傳周等一味刁賴巡官以案關輪姦拐逃情節較重判一倂解送總局聽候嚴辦 
[牽引成姦]  
　　袁福當前投四路一區控告向爲米業之無錫人兪正祥與妻程田串拐伊妻陶氏沈往無錫經黄正巡官提訊不認判兪交保着袁自行往尋在案前日由袁將程陶二民尋回上海扭案請辦昨奉集訊程氏供認與高阿順牽引成姦偕同逃逸陶氏供受程氏之愚兪仍狡賴巡官以邇來拐風日盛非從嚴懲辦不足以儆效尤判陶氏戒責二百下交袁領回管束程氏掌頰二百下與兪分别還押勒令交到高阿順再行嚴辦 
[勿再逞刁]  
　　殷松松曾經巡警總局訪拿未獲近因圖吞鄉民朱根生之田單被朱告發經孫正裁判訊實限五天押繳在案昨已限滿提案比究詎殷仍一味狡頑判再寛三天如再逞刁挺押定卽查明犯賭各節倂案嚴辦 
[英租界]  
[可望脫累]  
　　和商望賚洋行控慶豐莊不付票銀案内之蔣溶甫蔣友雲由廨一倂押追在案茲聞此事業已稍有頭緒昨奉寳讞員傳諭卽將蔣溶甫開釋蔣友雲亦着交保候示 
[幸禾喪身]  
　　蕪湖路月桂里新長春客棧保險起火已誌昨報茲悉當火熾時庽客李生林奚世賢均從睡夢中驚起奔逃以致跌傷業由捕房查悉已將兩人送往仁濟醫院請爲醫治 
[安揷病人]  
　　孫長夫王阿二均因患病倒臥路上由捕一倂車送捕房轉送公廨禀奉内諭飭送棲流所留養醫治 
[欺詐婦女]  
　　無賴揚六如冐充暗差巡捕昨在福州路向婦人王李氏拆稍洋元當被巡街捕查獲拘入捕房押候究辦 
[小孩迷路]  
　　小孩金克明昨在江西路啼哭由捕查見帶入捕房據稱寗波人年十三歲捕頭諭飭留候送廨訊核 
[包探獲賊]  
　　葉阿場朱阿毛潘阿橋串竊方阿福等車燈各物昨由包探殷玉鼎將三人一倂查獲拘押捕房候究又吳根福昨在松江路竊姚公銓家衣物由探查獏拘入捕房押候究辦又程子龍昨在江西路竊買裕寛車燈亦被包探查獲一倂拘押捕房候辦 
美租界 
[巡捕兇横]  
　　江北人某甲住居哈爾賓路昨向同居某華捕索討房租口角互毆甲被該捕戳傷腿際扭控捕房捕頭命送同仁醫院療治該華捕押候核辦 
[流氓横行]  
　　住居北四川路二十號門牌之張子卿昨至捕房報告云前晚在海寗路被流氓魯阿富等多人圍住蜂毆失去鈔票洋十元請爲緝辦捕頭准之 
[婦人訛詐]  
　　梁陳氏前在伯頓路常姓家帮傭支透工洋兩元昨常向討致起衝突氏卽投報捕房控被毆傷捕頭命送同仁醫院驗無傷痕斥退不理 
[事出無心]  
　　陳翹生昨經西華得路某日人家門前適該日人抛棄碎洋瓶擊中陳額血流如注當由日人同投捕房訴稱事出無心願償養傷費洋四元求請免究捕頭准之法租界 
[鄉愚受罰]  
　　徐雲卿手持無印猪肉在小東門行走由捕查見拘捕送廨請究徐供家住浦東爛泥渡肉在浦東購來因不知章程致被拘案判罰洋兩元充公 
[拐騙小兒]  
　　男孩謝阿大迷路啼哭由捕送廨請爲安插謝供紹興人年十年歲父母俱無祇有胞兄名阿寳現在寗波江東橋捕魚爲生我被匪人拐來帶有銀洋兩元被匪拿去判送回寗波江東橋父伊兄認領 
[無憑訊斷]  
　　大昌洋行洋東扭送細崽唐蜎 
阿四出店陳金才至捕房稱被竊去鑽戒昨解公廨訊據唐等同供於西四月十六號辭退生意時所有行李俱在女東家前檢點明白實無竊戒之事且鑽戒等物俱有女傭經管實被悞指求察聶司馬商之西官以原告控竊無憑碍難　理判一倂開釋將案註銷 
[無力罰洋]  
　　舊貨店主陳步發前因私收某洋棧所失之洋傘經公堂判罰洋一百元在案詎陳在押日久抗不交洋昨又解案據供實因無力並非違抗聶司馬商之顧副領事判押捕房一月了案 
[查獲逃犯]  
　　朱福生去年紏黨於深夜搗開天祥花園門入内將工人綑縛搜去洋三百元經公堂判押捕房三年在案詎未幾越牆逃走茲又被四十號華捕在途遇見送廨請究判照原斷加押一年以儆 
[更正]  
　　廿九日報載鴻興里柯公館姦污女傭一節茲悉柯公館有女傭名根梅者雇用年餘近因該女與家丁車夫時有口舌已於上月十三日一律開除詎十五日根梅率一老嫗至柯公館藉口辯誣百般滋閙當經鳴捕逐出遂卽了事前報所載不無傳聞失實合行更正 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[劄復]  
[江督劄復規畫全省教育案内乙之第六條]  
　　爲劄行事前據諮議局呈議决規畫全省教育一案内乙之六一條當經本部堂札飭寗學司移行淮運司揚州府籌商辦法劄局知照在案茲据寗學司淮運司會詳前來本部堂詳加察核兩淮中學堂其初名爲儀董學堂係程前司任内創設當時揚州風氣尚未大開安梅書院仍由司署照常課士程前司鑒於他省各處書院均先後改爲學堂遂酌提書院一半之經費禀設儀董學堂仍留一半經費爲尊古書院膏火及趙前司到任後以該堂學科未盡完備復經禀請更改章程推廣學額因改名爲兩淮中學堂並陸續改設高等小學及八區小學又將尊古書院改爲師範學堂而於鹽引内所提書院之經費遂盡改爲學堂之經費又復於貢規平餘項下酌量提撥資助兼收淮商子弟與地方人士肄業其間然兩相比較地方人士實居多數至光緒三十四年揚州府以學部定章各府均應設一府中學堂遂另籌捐欵設立揚州府中學堂其經費則由八屬担任以忙漕串捐爲大宗的欵兩堂旣係分辦其大概章程雖均遵部章辦理而學制一切則不免有所歧異查兩堂先後設立文實分途其學科勢不能統一而所定學額較之中學定章人數皆有不足所用經費則分辦較合辦爲多此諮議局原議合併之緣因也現經本部堂與寗學司等一再籌商似宜另議辦法查學部疉次文牘均飭各處竭力籌欵多設中學堂以廣教育今若將兩淮中學合倂則轉少一學堂近奉部章每府應設一實業學堂查府中學設立二年有餘規模已具只須斟酌盈虛卽能完備似不必消滅一學堂以完全一學堂不如兩存之爲便惟揚州府旣設有中學兩淮不必再辦中學且去歲奉到部章中學堂必具有文實兩科當由兩淮中學與府中學會商分辦文科實科至兩淮中學則係辦實科查實科所授科學與實業學堂相近是兩淮中學改辦實業則經費旣無須另籌而學科教習亦不至大有更張似覺事半功倍且揚州府本無實業學堂今以兩淮中學酌量改辦與部章旣屬相符且與府中學各辦各事所有客籍本籍聰頴子弟亦可以性之所近分别肄業似於並顧兼籌之中又可收因才教育之效茲擬具章程四條抄單交諮議局覆議爲此劄行諮議局查照須至劄者 
[今將擬具章程四條開列於後]  
　　一辦法案照部章每府應設一實業學堂以現在經濟困難之時更籌辦實業萬難措手擬將兩淮中學改辦初等實業學堂其一切詳細章程擬委揚州府監督該堂後再由該府酌量情形禀司核辦 
　　二名稱兩淮中學經費係出於淮南鹽釐擬改名爲淮南公立揚州中學堂將來改辦實業則爲淮南公立揚州實業學堂 
　　三學額兩淮中學係梅花安定各書院改辦本有外省外府本府學額俟改辦實業學堂後應由揚州府查照舊章酌量辦理 
　　四權限應委揚州府爲正監督另委深明學務之員駐堂辦理一切仍當就近禀由淮運司核奪至其中關於學科教員之事寗學司亦當隨時調查情形斟酌辦理 
　　以上章程四條就大概情形酌擬所有未盡事宜隨時察核辦理 
[記事]  
[二十六日議塲速記錄（續）]  
　　五十七號此議　前後殆有不甚符合如前而言仙女廟禁止後米市凋敝又爲非望仙女廟之弛禁其意甚難明瞭卽使此議成立尚須另行修改方可行用 
　　一百五號此議案範圍甚小全爲仙女廟米商一部之事議者引至禁米問題實與此議案無關 
　　一百十號又極言非一地方之事 
　　九十三號江北米市自以仙女廟七濠口爲最大但此議　究竟與出洋有無關　自有會場公議 
　　六號請議長取公决此案成立不成立 
　　十九號現在此請願書是一種口氣介紹議員又一種口氣若言禁米出洋是當成立若請願書所言實又無關總之諮議局可據問行　官米價不平數其原因旣燒鍋出口均當　止可連類而及 
　　四十八號禁米出口四字仍屬具文地方官已請截漕安有不禁之理亦須有禁米出口之法方可有所依據 
　　七十號米貴之後各處謠言蠭起本當另立議案種種理由實與此請議書全無關係 
　　二十五號現在介紹議員所言全在此請議案之外 
　　五十七號此案係仙女廟請禁各鎭出口現在所討論者係禁米出洋宗旨不同如何謂之修正（因時有多數主張修正者） 
　　二十五號民食問題自應成立但當分别此案第一宗旨在非望仙鎭之獨弛禁也第二宗旨在請减米捐尚須調查且始終無一禁米出洋之旨故言歸倂則可若修正則實無從更改　　十九號此議案無論修正歸倂已改成禁米出洋四字可俟燒鍋急議案决定成立後卽行歸倂則此案又不至廢棄 
　　一百十號現在以禁米出洋四字却將請議書一篇抹殺似當以禁米出洋爲主卽以燒鍋等爲輔 
　　十九號又請議長問大衆此請願書除禁米出洋之外是否倂提 
　　議長宣布如以爲不必再提者請起立表决大多數起立 
　　宣布嚴禁燒鍋緊急動議案 
　　二十五號此案尚須請提議人說明理由松江一府已日耗米二三千石究竟製作何種酒料又是種　人當有若干若一時立請禁絶則此輩工人作何安插 
　　三十四號甲言松江漕戸共有四十家燒出之酒卽名糟燒耗米實多至工人决不至閙事 
　　十八號現在似不必用嚴禁字樣用限制减少較爲妥當 
　　十九號此案卽當加一期限以何時爲禁絶之日 
　　十八號期限當立一漸减之次序此輩燒工易流爲盜賊漸次禁絶較易爲力 
　　一百二號禁止燒鍋實公事上習見之事恐仍是具又不如切實伸明利害請其暫止燒鍋請其嚴查禁止 
　　九十七號燒鍋本有例禁藩司每年派委員履查不過奉行故事今請暫禁是否兼指各屬若以民食爲前提應請卽行禁止 
　　十九號嚴禁燒鍋極係正當至有慮及與酒捐有損失者則以民食缺少至也處購米其所耗費亦正相等况光緒三十三年份曾因米少免落地捐者今日正可援例請免捐落地又　除厘捐是亦可加入此案中也 
　　四十八號現有兩種　决法一爲一律禁絶一爲暫行禁燒但兩面比較似以暫行禁燒爲是又酒捐本有認繳之人則亦受其損失又燒鍋之人若一聞將禁恐反屯積故限制數目亦屬有效 
　　十九號若言酒捐則本應聲明鍋停卽捐亦隨止至言屯積則米價旣貴酒　亦必無其人可無慮也 
　　議長請主張禁止者起立表决大多數起立 
 
 

Page 27

 
 
小說 
[社會小說淸夜鐘（三十四）]  
　　第九回說妙羲敷陳物理溯源流勸化痴聾 
　　世界上的人。都是在空氣裡頭過日子的。人的眼晴。看不見空氣。就像那魚在水裡頭。看不見水的一般。起先把一碗水傾在盆裡頭。把碗往下一合。是碗内碗外都有空氣。那碗内的空氣。雖然敵不住碗外的空氣。却究竟還有些壓阻那水的力量。所以那盆裡頭的水。都散漫在碗的四圍。在碗裡頭的。不過少許。這就是碗内空氣。不敵碗外的証據。等到把火在碗内薰了一薰。把碗裡頭的空氣。通通都赶了出去。把碗往盆中一合。那碗外四圍。都有空氣的壓力。再加上碗裡頭餘熱的吸力。外面本來在那裡擠。進來。裡面又在這裡吸進去。自然把這些水都吸在裡頭去了。所以他這個法兒。只能用一碗水。若是用了兩碗水。或者一碗多些。碗裡頭容不下的。就吸不進去這樣。的頑意兒不過。是物理裡頭最淺最近的一種。只要讀過幾句書。進過幾天學堂的。没有一個不知道這個道理。你們爲什麽要去聽信他。姜曉岑這一席說。只說得姜寡婦連連點頭。心領神會。原來姜寡婦的母家。也是望族。從小兒着實讀過幾年書。所以姜曉岑說的話兒。姜寡婦居然懂得。連姜曉岑那位兄弟。聽了這番說話。都連連的稱是。姜曉岑又道。方才他取出來的幾個白星。不過是個小小的手法。更算不得什麽。藥舖裡頭。有一種藥料叫做光明子。一面說着。在手中取出幾個芥子一般的東西。給衆人看了一。看道。你們看這就是我方。才在他指甲縫裡搜出來的。他把這個東西。放在指甲縫裡。故意把人的眼晴。左撥右撥。趁一個空。把這個光明子。含在口中。含了一兩分鐘的工夫。自然就會長出這一層外面的膜來。他却又把右手故意放在嘴邊。抹上一抹。暗暗把這個東西帶出來。就說是在眼睛裡頭取出來的說罷。又把那光明子。取了一兩顆納入口内。一刻兒的工夫取出來。果然長了一層白膜。和方才取出來的星一般。衆人看了。起先還不相信。後來見了姜曉岑當塲出彩。一個個都十分信服。起先姜曉岑的那番說話。除了姜寡婦母子兩個。别人還有些不懂。後來又聽了姜曉岑的一席話。却没有一個不懂的。大家把個姜曉岑又警信得像個神明一般。 
國外新聞 
[俄國名將逝世]  
　　二十八日倫敦電云俄國名將西來洛夫前於　　對馬島一戰受傷今因傷發逝世聞該將著有日俄戰紀三册已風行於世云 
[德員乘坐飛船抵奥]  
　　二十七日柏靈電云德國齊泊林伯爵已於今日駕乘飛船駛抵維也納 
[萬國飛船會之先聲]  
　　二十七日柏靈電云巴黎不久將舉行萬國飛船大會 
[土皇政體復原]  
　　二十八日柏靈電云七皇近患麻疹現已復原 
[英國實業界近事]  
　　二十八日柏靈電云英國綿織業工人爭論工資之術突大約可免（以上譯字林報） 
來件 
[大甡樹藝有限公司招股問章]  
　　一地扯本公司購買建平縣南門外二十餘里兪張村龍蟠山一帶山地四千餘畝另山田百餘畝土黄而鬆適於　藝距山一二十里之飛鯉橋畢家橋舟楫直逹蕪湖至漂陽泗安均不過百五十里而已 
　　二定名本公司自丁未夏開辦至今已閱三年曾禀廣德州建平縣立案定其名曰大甡樹藝有限公司此次　招股本之後卽向農工商部注册以昭鄭重而垂久遠 
　　三集股本公司開辦之始不招外股由創辦人凌劉楊三人出資試辦丁未夏至庚戍春計共用洋九千元辦理略具規模資本尚形薄弱爰議改爲股分有限公司共集股本洋二萬元作爲二千股每股十元一起繳足創辦人已付股本合九百股再認一百股另招新股一千股官利一律長年八釐以收到股本之次日起息經手招足二十股送給紅股一股多者遞加自購者亦如之此項紅股共計一百股其餘利將來在公積内提支永遠照派如股票息摺遺失由股東登報並邀同証人向本公司補給 
　　四十宜本公司山地平坦並無沙石所種以桑茶桐白爲大宗次則松竹桃李梨橘棗栗擇宜種之豆蔬花生甘薩僅作副産品 
　　五成績本公司現種成湖桑一萬八千株油桐六萬株烏臼四萬株茶三萬株建茶子一萬株其餘桃李諸果陸續購植佳種每畝七八十株四千畝可種三十萬株三四年後每百株結實值洋一元歲計三千元五六年後加三四五倍不等歲值萬餘元可預决也 
　　六施肥本公司注重林業不求速效所謂十年樹木也求木之長必固其本非施肥不可但山鄉無水草無河泥猪食頗貴羊草不肥戸口本稀人糞更少肥科專恃葉餅本公司種樹不惜工本以冀三四年後造成森林一勞永逸 
　　七派利本公司創辦人庚戍春以前墊本並未派過官利現議遲至四年後獲有餘利然後補派自庚戌夏起將此九千元作爲新股與新招之外股一萬元幷創辦人續認之新股一千元一律塡票以收到股本之次日起息以歸劃一此項官利仿照錢業三年一派因　藝非比他業不能立時見功又况急於派利移本作息商律所戒爰議定官利三年一派森林成立後每年與餘利一倂分派將來派利除官利外所有盈餘作十五成派以十成歸股東一成半爲公積三成爲創辦經理人酬勞一成半爲蓋事查帳人司事花紅 
　　八職任本公司專種樹木司事二三人足敷照料開支從簡暫由創辦人總理之種植一切事宜悉歸主裁以專責成 
　　九舉董本公司旣集股份應就股東中公舉董事及查帳人董事以有股份二百股者爲之查帳人以有股分百股者爲之公司帳目逐月結淸以備查帳人隨時查核年終抄帳報告股東值三年派利期先抄紅帳遲二個月涙利 
　　十自衞本公司山場空曠果木至成熟期防人盜　或請官保護彈壓或禀辦農團晝夜梭巡 
　　十一防患本公司按照股分有限公司辦法股本繳足俊不再冋股東添欵如遇意外虧損儘公司産業變價不得再向股東追補 
　　十二廣上本公司三年後桑葉繁盛館蠶繅絲日益推廣卽可自砌烘灶桐臼結子自說油坊以省運工利不外溢採茶製茶講求良法每逢特别會議先函告股東約期議决 
 
 

Page 28

 
 
來函 
[顧實等爲信義儲蓄欵復商務總會函]  
　　（前略）貴總會片示並錄示田邑尊函文均敬悉壹是實等仰承鼎扶縉仲公理五中銘德感荷無窮邑尊函諭蔡明德旣敢勒寫筆據顧陸諸君儘可檢據來縣指名具控等因簿實等原爲領款起見上月廿七日報紙登載邑尊招領信義儲蓄存欵告示當卽詣縣報明詎書差卽號房囑言縣中並無告示須至蔡明德處報名掛號實等旅滬未久縣署情形素非熟悉不得已遵囑前往詎蔡明德又聲言須提取二成作爲酬勞當時並欲勒寫筆據一紙實等不允是以迄今各戸均已領到儲欵而實等何猶向隅未能領得但蔡明德勒寫筆據當原未允無從檢呈而各貧戸所寫與蔡明德之筆據又均在蔡明德手中止有上月廿八日蔡明德郵函一封該函中聲稱曾在京禀控又稱儲欵發給如照　分攤未免受虧等語查蔡明德並未赴京禀控道縣兩憲發給儲欵定案豈能違越而蔡明德膽敢揑言赴京禀控以挾制官長爲口禪並意圖違越定案以威福在手爲賣弄此卽蔡明德招搖　騙營私舞弊情見乎詞之鐵証又本月初六日報載蔡明德發給儲欵聲言願貼償者不拘多少不願者聽此卽蔡明德藉端索錢之鐵証夫果係因公墊虧不妨禀明官長核辦准其抽提若干作爲貼償領欵者照案貼償亦極至公而蔡明德並不禀明官長限有定數陽示公道曰不拘多少曰不願者聽而隂實便其任意肆行勒索之計總之蔡明德本開老虎灶出身下流小人敲詐勒索係其慣技對於實等尚敢以此嘗試則其對於未嘗讀書明理之人何堪設想風聞伊儼居代表出入公門聲勢烜赫係有人暗中嗾使近更聞慾壑彌侈方又招致信義倒欠各存戸藉口包討預繳溥據以爲勒索地步此則工於作奸愈出愈奇矣實等書生戇直當言則言不知忌諱至於指名具控則均身有職業未便插身詞訟伏思信義倒閉一案早經貴總會維持於前則該蔡明德正藉倒欠儲蓄以下流小人濫冐公益之名横施鬼蜮之技其應否移縣嚴加懲辦自有權衡不敢安參末詞茲將蔡明德二月廿八日郵函一封三月初三日明信片一張初六日報紙一張一倂檢同附呈察核施行實爲德便顧實陸世鏊等同頓首 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
