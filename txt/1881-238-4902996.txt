# 1881 - 238 - 4902996

 

Page 1

 
 
[嚴防盜夥混客商中途劫殺說]  
　　行海之險惟風潮為最甚故遠行者內地數千里之程不以為苦若海中雖一　夜可達恒惴惴為以顚覆播越為憂一遇驚濤駭浪狂颶全船震恐籲神禱靡所不為苟得轉危為安不勝更生之慶矣於世際兵亂則陸路又畏暴客蓋地經兵　民居稀少商旅不復遄　而盜劫之徒乃時有出沒聣過客而顚越奪之行者結　自護猶懼不克然此惟亂世則然承平之世未有不喜遵陸之夷而憚浮海之險者乃海中又不特風潮也且險並不在風潮而　在於盜　也何也近來輪船盛　放洋不畏風潮水火相激而輪軸運動卽衝才船頭之逆風與無定向之颶風亦在所不畏不惟火輪一切帆船無汽機之用者近亦愈見精巧不至驟罹斯難成收口以守風或　輪以拖帶安之若相忘矣豈期船中復患盜　更險於風潮乎夫海中之多盜亦其常謂港汊紛歧島嶼羅列不盡歸沿海州縣管　匪徒聚處操小舟駕巨艦以行劫於海面之上行船不防其患則倏忽出沒往往　其　掠貨與人皆無可免然盜劫之患亦恒在洋面不廣之處若在洋巨浸水天彌深則雖盜亦不敢於下手以盜衆所操之舟類皆小巧輕　而又必於素常出入之處港　熟習始可　避黨與結聯無虞捕捉是以船未出洋而有被盜者未有大洋之中而盜船得逞其伎倆者此又盜之道也乃今則愈出愈奇竟時有盜夥混於　客之中至船放大洋而肆行殺掠者本報所載輪船出事與帆船橫遭此禍者歲凡三四案甚者船中諸入均被殺斃　貨沉船以逃亦可見行路之難無分乎中外水陸也然而無論輪船帆船西人與華人之船皆無有良法美意以絕斯禍者何也蓋內地之船搭客較多往來不停譬如駛行長江沿途停泊各埠凡有數而江岸縣闊不過一二十里尙覺易於防範而盜亦不敢遽行下手故幸免斯禍耳若外　則搭客不能滿倉或二三十人或一二十人盜黨苟適如其數則混冒入船中途舉事彼搭客何能敵也就令船中尙有船主大副二副等人水手至少亦有一二十名而輪船機器房等職司由皆　力過人技藝精熟船中鎗礮亦復預備齊至豈不可以拼力禦之者然　卒起事之際既不及防而衆寇一齊作亂或在昏夜或於無人後救之處劫者　殺者殺初不知誰為客誰為盜彼此愕　爭相避匿之不暇而　能與對敵乎卽為之船主者見解高卓能辨其人之黨與號令船中諸人與衆搭客起而　獲綑縛或驅而鎖閉一室然終恐其時之不及也竊謂船上搭客章程似　悉心斟酌出口之時關上　緝办應留意不得僅在貨物偷漏中求之長江等處尙可稍寬若天津閩越已防範此外四洲各洋相去萬里數千里者其所載客位斷不及內地之多所經　頭亦不如內地之盛一遇匪人作亂既不能查拿於舟中又不及　告於官府有不橫被殺掠者哉泰西各國船行地球之　幾於無所不到其於舟中所用水手若阿非黑番喜其愿而馴南洋野族取其廉而勤固不能盡用其本國之人第每船多者止用十餘人不敢悉招此輩者恐其羣聚作亂倉卒竊發舟中不能制防於舟中所用之人而未及於搭客中妥立章程嚴防禍亂亦行船事宜之大缺失也蓋盜夥冒充客商中途為變一經下手卽所出用資不難返攫歸已則亦何樂而不為哉近來中國內地屢有竊賊搭船亦出船資以混於客商之內每一往返所竊得斃數倍於船價以履行其術而公堂捕房獲　者亦復不少吾謂此亦事之漸機也竊賊不過一二人盜則聚黨結羣設使零落上船船中何能稽查但非內地搭客衆多之船鮮有不入手者豈非大可畏哉竊願於行船章程內增設一條以預防其禍亂云爾 
[恭錄　諭旨] ○七月三十日奉　上諭　儀衛　要　須欵請飭　解銀兩一摺鑾儀　　備　孝貞　　后梓宮奉移　普祥峪　定東陵　遠奉安一切要差須欵孔亟直隸　蘆歷年欠解該衙門地租生息銀兩為數甚鋸着治理總督嚴飭藩運兩司無論何款先提銀四萬兩務於八月初十日以前解到所解之欵卽飭藩運兩司由歷年拖欠地租利銀項下歸還藩運各庫以清欵目至每年應解地租利銀仍着照舊　解毋再延欠欽此○閏七月初　日奉　上諭吳大澂奏請調員差委等語江蘇　州直隸　知州廖綸揀選知縣　民表着兩江總督江蘇巡撫飭令前往吉林交銘安吳大澂差遣委用候選通判郭之　既據奏稱現在丁憂着毋庸調往該部知道欽此 
[續述鎗傷美總統事] ○美國狀師奇篤用洋鎗轟傷總統一節巳　列報竟矣茲閱美國新聞紙載奇篤起意下手之情形頗為詳盡因照譯之據云奇篤於　歷三月初六日至華盛頓貧不能支衣食無措至西歷五月十八猶恐　傷旁人也至是日總統乘坐火車奇篤乃得逞其志刻下奇篤禁於監中聞雖當監門未曾封鎖之時奇篤亦不敢走逸　美國民間往往擅殺罪人如為百姓所見定卽立時殺死故不敢出以　待定　云 
[照譯蘭州呢局西人來信] ○前報載有西人美思尼在蘭州織呢不及外洋故致書香港西字報而上海西字報館錄其書於報章本館曾譯而登之嗣蘭州管理機器之西人黎德滿二人見之大為不平因合寫一信送　字林報館錄入報中兹亦譯登如左其　日前者美思尼言蘭州織呢不能得法云云此說實不足為據美思尼之至中國也年紀尙輕向在雲南貴州為華人教演行陣於織呢一事初無所知且前此道經此地偶爾游觀何能知其詳細要知蘭地所有羊毛不能及外洋之細故所織之呢自不能及外洋之精此固不得歸咎於織之之人此處呢局自左侯相開辦之後迄今織造大呢年益加精左楊兩憲皆以為美彼何人斯而竟肆　訾護乎且美思尼來蘭之時局中止有一并實不敷用刻下又新開一并其水較清織呢亦較前更佳閱者幸勿惑於美思尼之妄言也 
[鐵路傳聞] ○中國創造鐵路一事久已寂然無聞閱西字報又提及此事云兹李伯相前曾奏稱鐵路之利有九而南洋大臣所奏則與伯相之見不同由此中止伯相深以為惜刻閱敝屣與左侯相商及鐵路一節意見頗相符合　有傳言云已派人丈量路　恐鐵路之興　或可望其有成然西人究未深信云 
 
 

Page 2

 
 
[寧郡火災續述]  
　　○昨報寧郡火灾一節係由西報譯出兹接寧友來函知其中乎肖有異處初四日午刻風潮大時靈橋門外朝南門面之永源水菓行因午炊失愼瞬息透頂烟霧彌空風助火威蔓延甚速在城文武皆帶民壯勇丁前往彈壓而因風號雨急聞警較遲不能早至搶火之徒蜂擁爭先凡火所未及者已爲搶掠店家人惟有挾取帳簿要件從烟霧中逃出一時如甕城天妃宫前半邊街竹行跟永豐亭扒沙巷地藏殿跟等處咸有戒心各處水龍雖聞警馳救均以風勢狂猛屋上不能立足且水頭爲風激散吹開頗難得力故各龍咸退出公墻外保護由是火燄愈揚火星隨風捲過對江壳塲頭之林得興舊貨棧房內燒着所積之敗絮破布亦即燎原當經臨安均安兩水龍渡江分救而間壁米棧木行臨江之餘屋已被延燒惟包房幸有圍墻隔開得保無虞至一點鐘時火勢漸殺風亦稍平兩處皆至公墻而止計靈橋門外被災處所朝南房屋東至江橋堍西至四乂路大成水菓鋪北至公墻朝北者東至江橋堍又折南而至外濠沙泰生米棧之高墻西至城脚南至裏濠河公牆惟靠城門左首之瑞椿燭鋪巋然獨存計燒大小鋪户約三十餘家燬去樓房一百數十間內有水菓行蔬草行四家醬園兩家此外則紙行蛋行洋貨鹹貨酒舘茶館麪館烟舘燭鋪拆兑舖盌舖花粉舖船信局餅店粥店而尤以飯店爲多其對江壳塲頭被焚雖二三家然屋亦燬去二十餘間當時火幾穿入甕城急將城門緊閉始得無恙江橋木排因風急浪高顛簸不定且多人擁擠鐵鍊將斷趕將木排帶開已有一人被擠落橋下一人被風捲入江中該處本有救生船皆因避災遠離故無救援者必與波臣爲伍矣迨火熄後濠河頭凌姓因火星飛落屋頂烟焰忽從瓦縫中縷縷穿出急招天一水龍灌救得滅深恐再貽後患留之仿守一夜次日酬錢三十千文并給油燭洋兩元是夜江東解元橋董姓亦遭回祿當經水龍灌救已焚去二十餘間又南門內塔水橋亦災隨爲撲滅僅焚小屋兩間一日夜間火患大小四見且在雨中亦可異矣 
[寧波氣候]  
　　○寧郡自上月二十九日起天又炎熱初三日傍晚忽風狂雨驟竟夜不休次日午初風雨更大拔木毁屋損壞船隻不可計數家皆閉户路少行人直至初五日黎明雨始住點河水漲與隄平田間棉花廣秈正在結實之際遭此摧殘大爲減色氣候由此驟變早晚可衣薄棉矣 
[重行朝審]  
　　○杭垣武林門外之老東嶽每年七月間有朝審之舉各號各班按日排定計此半月所費約需數十萬半由各人捐集半由各號墊用今歳七月逢閏各號公議將援生日重慶之例再行朝審一時會中人無不樂從爭先置辦現仍於七月三十日起閏月十五日止各號應期而集料此番熱閙定然較前尤勝也但聞杭省市面自柴米魚肉等物無物不賤而各店生意仍有虧折者錢荒故也賺錢既如此艱難何獨於鬼神之事勞力傷財皆所不顧是豈習俗使然歟有心者殊莫解也 
[風潮述餘]  
　　○本埠風潮情形疊經列報兹得餘聞爲補述之虹口招商局棧房共有十餘處其地形稍低者竟入水高至一尺半光景其餘各店舖及各行棧房或因屋漏或因進水致貨色敗壞不可數計寳善街朝南門面之店舖灌水深至尺餘今有襪舖水漬之襪已格外减價招賣云老閘左近寧波路地方某姓家墻壁坍倒壓傷鄰家甲乙兩人甲傷脰頸以致頭顱歪側不能抬直乙傷小腹致小便不通均送體仁醫院醫治南市洞庭山碼頭風雨大時沉没一小舟其中男女五口同遭滅頂嗣經人救起一婦並一八九歳之孩該婦分娩祗有五日救起後祗存一息旋仍身死業有善士出爲集資先與該氏棺殮復行雇舟送孩並柩回籍數日來浦江中之浮屍經救生局撈起棺殮者日有所聞並聞吳淞口撈起沉船之屍甚多該處棺木賣空昨晨有人向英租界大馬路慶雲樓茶舘對門之作舖購辦棺木七具聞亦係帶往吳淞殮屍者噫此番風潮爲虐亦可爲一小刦矣 
[斷令領妻]  
　　○前有譚雲龍遞呈法公堂稱係蘇人現在南寄園烟館爲夥有妻梁氏走逸多年不知下落現得友人知照云在新街一號弄內作花烟舘生意往探屬實知其依母而居故特投訴求爲提人斷領翁太守謂伊母即汝岳母可自前往好言講論將妻領回不必涉訟詎事隔兩禮拜復據譚雲龍投訴謂遵諭前往岳母不認即被趕出太守乃飭差傳人於禮拜二集訊女母梁袁氏供稱譚雲龍固係女婿伊於四年分糾人將女搶去被英捕拘解英公堂訊理復央蓬頭等來説自願退婚我又託大頭阿二作中岀洋九十元在後新街北新樓付洋立有退婚并收領據均呈案太守詢及譚梁氏供如母言太守將各據閲畢謂既有中人着爲邀到再辦昨日覆訊而作中之蓬頭陸錦山未到故太守略加詰問着譚雲龍領妻回去梁氏稱夫主領去將我價賣如何官謂儘可到堂控訴譚雲龍謂蒙恩斷領惟出外恐有變端求派差押送到船太守謂如生枝節亦可投訴着梁袁氏母女具結完案 
[犯禁判押]  
　　○昨報售賣淫畫一則捕房將在押之莫金詔解訊據供實情初至上海不知禁令其畫係張阿毛盤頂與我者而張姓亦未告知犯柰是以列出售賣翁太守謂此等物件豈有不知犯禁者今張阿毛何在答稱伊因虧耗盤去貨物後即自回鄉矣太守乃判莫金詔管押十天以儆 
[得供釋放]  
　　○福鼎興倒帳案內之送信人泰和晉茶房章廷友因其狡展不認送信故管押捕房經翁太守屢次開導竟屬一味狡賴昨法公堂再加研詰始供認轉遞信件屬實求恩釋放太守謂年紀尚輕供口似老於涉訟者今既供認故子寛釋但須具結存案備查章遵諭具結隨得釋出 
[私帶鹽觔]  
　　○凡輪船私帶鹽觔被關查出即予重罰定例綦嚴無如水手人等圖利心重間有夾帶者苟經船主查知亦必將本人送官懲究昨日捕房解到江寛輪船夾帶私鹽之張阿德一名請訊稱係該船火夫頭翁太守已接招商局函早知此事研詰之下據供並非火夫頭係當散工私鹽五十包爲仝伴張阿才者被船主查出張阿才在漢口已經逃逸我等實非仝黨兼不知情太守問船上當是役者共幾人答稱十四人翁太守隨飭將張阿德送縣辦理云 
[送辦螟蛉]  
　　○有談裕文年約七旬扭子談松泉至英公堂禀稱因無子息過寄松泉爲子抱時甫及周歳今撫養成人已爲授室矣詎伊不務生理日事遊蕩近已久不返家而昨有薛某到來稱我子與伊議定合開久樂戯園我子資本無着致累伊吃虧洋百餘元欲我認賠與論掙扭經人勸散今得尋見不肖子送案請照忤逆例處治其子談松泉俯首無詞陳太守隨判押談松泉一月以儆又諭談裕文如薛姓再來饒舌可即交捕送究談稱謝而退 
[農人受罰]  
　　○英公堂據惠捕頭禀稱昨在泥城外見徐德興家有水牛二頭遍身皮爛尚在做工殊屬可憫况租界中病馬駕車病牛做工均于例禁爲此將徐及牛二頭一併帶回送請科罰徐則稱以後不敢犯章當將牛醫愈再用中西官飭騐得牛身腐爛屬實隨罰徐洋四 
 
 

Page 3

 
 
元撥充醫院經費牛令牽回醫養云 
[補註]  
　　○初四日本報所登烟漏辨係程君靄如來稿當排印時誤將姓名脱漏而校對者又未見到日昨偶自檢出深恐掠人之美因附識數語於此 
[閏七夕偶賦]  
　　○雲容可許再來期别緒無多堪慰思銀漢添凉星又渡寳車續轍月同馳重翻巧樣樓頭乞更誓新詞殿裏知靈匹豔稱敷異蹟如何天眷惹情癡[  補蘿山人稿]  
[七月分分發人員騐看名單]  
　　○籌餉例掣籖分發　主事　員外郎升銜花翎杜炳縉山西楊濟世貴州　州同楊塽四川○籌餉例指省分發　道　花翎二品頂戴錢寳傳浙江江蘇　監掣同知　金福新浙江兩淮　同知　曾述之河南湖北楊允斌江蘇浙江　通判　先換同知頂戴曾麟綬湖南甘肅　知縣　同知銜鄭續祖山西陝西同知銜陸昀浙江江蘇　鹽大使　周士藻直隷兩淮　州同　李環裕雲南四川　州判　張彝順天四川　鹽運司經歷　萬立恒江西兩淮　府經歷　魏鴻書直隷浙江馮天瑞湖北浙江柏鼐安徽湖北貝藴章江蘇浙江張淦安徽山西　縣丞　魏觀瀾順天浙江尤潤章江蘇四川　州吏目　朱垚江蘇湖北董承宣四川湖北　廵檢　恭敏正黄山西蔡敦恒江蘇湖北昝昌杞安徽湖北葛錫爵江蘇浙江姚鴻基安徽湖北　從九品　李景雲廣東浙江陳慶瀾順天山西余宜湖南湖北蘇豫立江蘇浙江賈宇淸貴州四川葉復淦浙江四川張良弼浙江湖北　典史　范大瀛江西湖北戴篤昆安徽四川吳培身安徽浙江朱鳳翺浙江山西蔣鉁浙江甘肅張紹貴安徽浙江　閘官　鄧廷俊河南東河姜之烈河南東河　未入流　王康安江蘇湖北曹炳乾陝西山西○勞績出力掣籖分發　通判　先換同知直隷州知州頂戴孫繼高浙江○勞績出力指省分發　道　花翎布政使銜陳昌運江蘇貴州　知縣　藍翎同知銜宋芬湖南甘肅同知銜王駿儀湖北陝西史彪甘肅陝西　府經歷縣丞　何文炳浙江貴州　府經歷　茅纘浙江甘肅　縣丞　藍翎嚴書紳山東山西陳榮壽湖南甘肅劉榮增安徽浙江　典史　方傳詔安徽甘肅　未入流　哈立廷直隷奉天○進士呈請掣籖分發　知縣　同知銜凃官俊江西○孝廉方正掣籖分發　從九品　温士俊山西○議叙指省分發　知縣　莊殿華江蘇浙江 
[光緒七年七月二十七日京報全錄]  
　　宫門抄○上諭兩道錄前○發抄旨六道○國史館總裁景等奏爲請旨摺子○國史館奏爲請　旨夾片○御史邵奏爲特請撤銷派差夾片○皖撫裕奏爲奏請奬勵夾片○將軍岐奏爲遣撤教習夾片○又奏爲陳明夾片○大臣景奏爲奏聞摺子○大臣奕等奏請奬叙夾片○七月二十七日刑部都察院大理寺廂藍旗值日無引見○麟書假滿請安○喜昌由吉林回京請安○溥偀謝放西安副都統恩○載鶴等各謝授缺恩○道府唐烱等各謝恩○鄭藻如前往外國請訓○佩公續假十日○游百川請假十五日○召見軍機○發抄楊昌濬奏遊擊蒲陽春借補平川堡守備奉旨兵部議奏欽此○又禮縣令張汝學調補敦煌令奉旨吏部議奏欽此○又副將梁慶章借補洪水營遊擊奉旨兵部議奏欽此○又遊擊黄文新等留陝補用奉旨著照所請兵部知道欽此○又靖遠恊副將爲霖飭回本任奉旨知道了欽此○又知縣陳希洛期滿甄别奉旨吏部知道欽此○○國史館總裁户部尚書臣景廉等謹奏爲奏聞請旨事光緒三年九月十二日臣館欽奉上諭歷代史書皆以帝王本紀冠諸簡端我朝列聖相承均經國史舘恭修本紀敬謹尊藏伏念穆宗毅皇帝文德武功昭垂宇宙業經特命開官纂修實錄現已進呈至六年允宜恭修本紀垂示後昆着國史館總裁遴派提調等官督率謄錄詣實錄館將業已進呈之書照副本恭繕一分格遵編纂隨時進呈於實錄告成後陸續辦竣所繕實錄副本即恭藏史舘以資考証欽此臣等奉命之下即督率提調飭謄錄官恭繕穆宗毅皇帝實錄副本一分並派校對官詳愼恭校隨派總纂纂修等官按年編輯臣等覆加恭閲於光緒六年九月初八日具奏遵照恭進穆宗毅皇帝本紀之例自九月十一日起每日呈進一册至本年二月二十四日止淸漢字本紀正本各一分恭進完竣臣等復恐前後體例或有未符仍督率提調官詳愼敬繕穆宗毅皇帝本紀正本淸漢字各二分臣等謹于六月二十四日恭進尊藏乾淸宫二十九日尊藏皇史宬禮成伏思穆宗毅皇帝本紀與尋常書籍不同允宜倍加詳愼且係于臣舘常例功課之外敬謹裒輯所有在舘人員自光緒三年奉命以來編繕校對俱尚勤奮查例載常開各舘遇特交書籍纂辦者書成時如有格外出力人員准該館酌量保奏等語又恭查列聖本紀告成經臣館酌保出力人員均蒙恩准在案此次書成係奏明恭照實錄事例辦理除臣等總裁及總校官工部右侍郎興廉不敢仰邀議叙外其提調以下等官臣等擇其格外出力者公同酌保另行開列淸單仰懇天恩給予奬叙出自逾格鴻慈其次出力者由臣等核其功課多寡分别等第咨部給予優叙以昭曠典再前任漢提調官現任內閣學士兼禮部侍郎銜王之翰現在丁憂之前漢總纂官前內閣學士兼禮部侍郎銜徐致祥該二員均係京堂大員應如何給予議叙恭候聖裁所有臣等酌保格外出力人員緣由理合恭摺具陳伏祈皇太后皇上聖鑒訓示遵行謹奏奉旨已錄○○國史館片再臣館滿總纂官翰林院侍講學士祥麟漢纂修官翰林院侍講學士陳寳琛在舘有年矢愼矢勤此次恭辦穆宗毅皇帝本紀編校精審始終其事例得從優保奬惟據該員等聲稱屢經遷摺深受國恩不敢再邀奬叙臣等察其情詞懇切理合據實陳明應如何鼓勵之處出自皇太后皇上天恩謹附片具奏奉旨已錄　○○御史卲積誠片再六部司員例定學習三年始行奏留所以别人才嚴去取也歷年各部司員學習期滿從未咨回一人已足見堂官之奉行故事然猶未有不俟奏留便得要差如工部捐納郎中王慶鈞者該司員以軍機大臣王文韶之子光緒五年由捐納到部約計甫及兩年此次孝貞顯皇后大事輒派充帮總辦差使帮總辦者名目雖次于總辦而將來保舉之優十總辦同自派之後時論譁然不曰堂官瞻徇情面則曰該員巧事鑽營夫大臣任子爲郎原兾練習漸深以儲任使若初登仕籍即倚藉聲勢不次于進覬取優保則寒畯之士積勞積資皆將短氣此風一開臣恐六部司員以講求聲氣爲捷徑而反以學習部務爲具文也臣雖未識王慶鈞之爲人然聞其在部當差依倚門蔭侈然自盈是其器識之浮淺仍不離少年紈袴之所爲縱使敏給過人亦當量爲裁抑以資造就今學習未久遽畀要差豈一部百十人中竟無一二如王慶鈞之才者曹司壅滯若斯而破格率在貴近之子弟無怪人言之嘖嘖也近來大臣彼此徇庇已成積習牢不可破此次工部所派各總辦尚有寳鋆之子景灃景廉之侄素麟在內但其資格較深臣亦不敢過事吹求如王慶鈞之到部未久尤爲衆口所訾謷王文韶在樞臣中從政甚新時事多艱宜思所以副深恩而饜衆望伊子既招物議豈竟毫無見聞應請飭下工部堂官將王慶鈞撤去差使俾令專心學習部務以抑躁進而示大公亦保全王文韶之道也臣愚昧之見是否有當伏乞聖鑒謹奏奉旨已錄○○裕祿片再據布政使盧士杰安廬滁和道成允會詳據桐城縣紳士禮部員外郎光 
 
 

Page 4

 
 
熙等稟稱桐色　之後地方瘠苦備荒各欵均苦無所　措該邑紳士東河候補同知孫長　與其胞弟附貢生孫聯溎將祖遺分受本邑田產二十四庄計田種三百七十八石四斗六升額租三千一十石三斗四合計原買田價共銀二萬二百八十四兩五錢呈明除完納錢漕外所收租稻均捐作公田現經議定章程擇董經理永為合邑積谷賑荒之用呈請奏咨立案並請獎勵等情由該司道會詳請奏前來臣查該紳孫長　與弟孫聯溎于兵　之後報捐鉅產作為積谷公田計其原置田價數逾二萬餘兩之多洵屬急公好義查河南臨颕郾城等縣紳士陳　文等各捐積谷一千石均經河南撫臣援照城工獎遞加獎勵奏請　賞給頂戴奉　旨照準在案今該紳等捐田永備積谷較之尋當報捐谷石者為數尤鉅地方更屬受益　窮該紳孫長　原係候補同知孫聯溎原係附貢生合無仰懇　天恩俯準從優獎勵　賞給孫長　四品頂戴孫聯溎五品頂戴以昭激勸出自　逾格鴻慈除飭取前項捐田坐落清冊咨部外謹曾同兩江總督臣劉坤一附片具陳伏乞　聖鑒訓示謹　奏軍機大臣奉　旨著照所請該部知道欽此　○○岐元片　再奉省前因添練旂兵乏員教習經前署　將軍崇厚奏調紳　營洋　隊副都統銜　領祥順候選同知達崇阿副　領銜成貴三員帶領教習希凌阿等二十員名來奉教練各隊現巳著有成効自應分別酌　遣撤　達崇阿一員前情怯　準留奉補用成貴一員業經病故教習希凌阿請假回京均經先後奏咨在案今擬將教習常年巴彥春春明巴彥泰英林德壽海泉成　穆克登額兆凱等十員仍留奉省教練各隊其玉秀恒福德玉德泰連福春山常順富森恩禒等九員飭令祥順帶領回　照章加給一　半月口糧資遣以示體恤至該員等在奉教練各隊始終勤奮不無微勞足錄相應請　旨將祥順交部議敘玉秀等由各該營酌量從優鼓勵以昭憿勸除分咨外理合附片具陳伏乞　聖鑒謹　奏軍機大臣奉　旨著照所請該部短道欽此　○○岐元片　再奴才前準軍機大臣字寄先緒七年四月二十九日奉　上諭營口為通商口岸彈壓巡防均關緊要等因欽此欽遵分行去後旋準副都統博崇武咨報營口洋槍隊五百名巳於五月十六日移交山海關道續昌統帶並將捷勝營槍炮各隊飭派　領祥順管帶回省該副都統因在防所患病不克起程將原領木質關防差派委　領奉豆　送呈繳並聲明該副都統前因吉林隨帶官兵飭令該員等先行營帶回吉歸伍等因除將關防銷毀並　覆博崇武俟病痊後卽回本旗外理合附片陳明伏乞　聖鑒謹　奏軍機大臣奉　旨知道了欽此　○○奴才景瑞跪　奏為　中德　因患目疾呈請開缺恭摺奏　聞仰祈　聖鑒事竊據　孝東陵　中德營呈稱竊職現年六十二歲因患眼疾　治罔効惟恐　差不敢戀　呈請開缺等請前來奴才派　察驟屬實查郎中差務煩多必須年力精壯之員方足以資辦理茲郎中　榮因有目疾難以當　應請　其開缺所遺之缺俟　命下之　奴才再於應升人員內選　擬正陪照例咨　內　府帶領驗放所有郎中德榮因患目疾呈請開缺緣由理合　摺奏　問伏乞　皇太后　皇上聖鑒謹　奏軍機大臣奉　旨知道了欽此○○奴才奕榕那　濟勒端多布片　奏再印房年滿　貼式理　院候　主事崇祿因辦理邊　需員奴才等奏請將該員暫留庫倫印房辦理防務等因於光緒六年四月初七日奉　旨允準在案今防軍巳撇該　並輾經手未完事件自應　　　　京供職以節縻費查該員前在印房三年勸愼辦公深資臂助茲自　奏留　委又復一年有餘始終奮勉頗著微勞況軍倫恤居邊塞寒苦翼常而　　前曾在庫五年耐苦耐勞與現調委營務各員為日最久其得力亦與衆殊合無仰懇　天恩可否將理藩院無論滿　遇缺卽補候補主事崇禒請俟補主事後在任在本院員外郎無論　蒙遇缺卽補先換頂　寶出　鴻施　格謹此附片具　奏請　旨軍機大臣奉　旨著照所請該衙門知道欽此 
[折撫轅抄] ○七月三十日補用同知唐懌榕　知落司委解伊犁銀兩赴蘇松太道交兌差叩謝　○閏七月初一日浦江縣恩稟見叩辭回署　交缷　候補同知余　森由京騐放來省稟到　補用府　書稟知本日接辦事需局提調事務　萬福　稟辭赴　州接辦鹽局事務差　同知何毓祥稟知臬委發審局　審差　　丞任金镕由京騐看來省稟到署　冶興府舒稟辭赴任　試用巡檢劉雲由京　看來省稟到　○初二日典史張承錫由京騐看來省　到　謝廷澤稟辭　松廈　辦厘局差　○初三上署臨安縣李稟銷　局差稟　叩　　任　正任西安縣歐陽烜稟知落司飭知回任稟見叩謝　卽用縣路履祥稟知奉憲委轅下敬呈差叩見 
[省撫轅事宜] ○閏七月初四日常州府錢稟謝飭知光緒四年海運　保本班遇缺　奏　○初五日同知吳　稟謝飭知海運保得知府後加三品銜　知縣王銘吉稟辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
