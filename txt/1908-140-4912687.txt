# 1908 - 140 - 4912687

 

Page 1

 
 
   
 
 

Page 2

 
 
上諭 
　　四月二十七日奉旨廂紅旗漢軍副都統著連魁補授欽此 
旨碭𨬔著賞給副都統銜作爲科布多參贊大臣照例馳驛前往欽此 
論說 
[論雲南後患之所在]  
　　革黨佔據河口。三路進偪。其國家南顧之憂乎。然據近日消息。中路王正雅一軍。克復三岔河。東路白金柱一軍。徑攻河口。西路曾國楨一軍克復田房。以三路進者。以三路禦之。南溪埧沙。指日可得。以軍情言。則革黨不足患矣。自河口進行。上達蒙自。計程三百八十餘里。均崇山峻嶺。著名險要。以天然之形勝。杜亂黨之侵入。所謂一夫當關。萬人莫敵者。殆非虚語以地勢言。則革黨亦不足患矣。嗚呼。以滇南之百二雄關。占盡形勝。但使 
 
 
 

Page 3

 
 
整飭防營。簡練士卒。本不難防家賊而平小醜。所患者。防營之能力。但能對内。不能對外。但能禦突飛嘯聚之團體。不能禦朝夕訓練之敵師。此則雲南後患之所在耳雲南外交之失敗。更僕難數。而以滇越一路爲最。此路起點河口。中經蒙自以達省垣。即革黨中路之軍。由此進逼者也。而平時沿路景象。彼中或寓武士。於路工。或築碉樓於要區。或運軍火於内地。方且以他日軌道之所經。　彼。中兵力之所及。滇南人士。無不憂之。今乃於外人勢力範圍之地。革黨乘機竄入。迭佔山地。論者方驚心動魄。日以勦除革黨爲言。抑知蒙河區域。其驚心動魄之事。固有什百於此者。試證其說。 
其一爲沿路白藥所滇越路綫。山脉接續。開山鑿洞。多借白藥爆炸之力。設所存儲。其勢木不容已。然全路石泂。僅九十有四。而沿路所設之白藥所。乃多至五十六處（每處藏數百箱數千箱不等）其路工實需此大宗白藥與否。吾不敢知。但由河口第一啓羅至干魚洞六十四啟羅。無一石洞。而亦設白藥五所。此何故耶。白藥性質危險。除軍用品外。各國都懸爲例。禁雖工業上亦准採用。究須視用數之多寡以爲凖。斷不能於他國之領土。爲額外之積儲也。沿路洋工一千餘人。旣盡携用快槍。而又輔之以白藥。不亦重可慮乎。 
其一爲沿路法工所爲棲息路工。建造工所。本無可論之價值。然從河口抵省。法工所多至一百八十六處。有起於鐵路旁者。有距鐵路五里十里者。甚有距鐵路二十餘里者。窺其用意。在乎占領形勝不在乎棲息路工今日設所。之規模即爲後日屯軍之張本。滇人調查工所。據稱蒙河一帶形勢。己據三處（一）爲阿白山此山爲蒙河最高峯。三臺坡分設工所十二三處。法國陸軍大尉某氏駐紮焉。（二）爲猓姑山此山懸巖哨壁。爲上下必由之險要。有法工所五。而越工所不與焉。（三）爲抵足坎此山扼獅子山之關鍵。有法工所四。法陸軍大尉覇例氏駐紮焉。更進言之。自蒙自以上之石頭坡梨花山。阿迷之文筆山彌勒山。路南之紅石崖。宜良之水晶坡滑石巖。種種險要。無一不爲所佔據。異日工程告竣。或藉口保路駐兵。統之以陸軍大尉。眞所謂險與敵共者矣。 
　　有白藥所以儲藏軍火。有路工所以部勒兵法。着着爭先。步步爲營。已開駐防之先聲。而制雲南之死命。以視亂黨之起事。糾合小工烟丐等無賴之衆。弄兵潢池者。强弱旣不相侔利害亦相懸絶。所願謀滇者。平亂以後亟籌一自存之策。捍衛邊疆。庶雲南一片土地。不至爲越南之續也夫。 
專電 
[電一（雲南）]  
　　滇督錫清帥奉電旨錫良電奏悉趙金鑑督戰三日克復四要隘異常奮勇着賞給靖勇巴圖魯所有出力各將弁由該督查明擇優請奬並飭趙金鑑趁勢至壩洒期與白金柱早日奉功滇邊瘴氣素盛暑戰艱苦朝廷特頒暑藥交該督分給 
[電二（雲南）]  
　　革黨犯蒙自經官軍擊斃數十人餘黨潰退 
[電三（雲南）]  
　　錫督電奏蒙自官兵戰勝逆黨得械甚多趁此餘勇河口或可克復 
[電四（北京）]  
　　昨日（二十六日）召見度支部堂官諄諭竭力撙節 
[電五（北京）]  
　　又召見紹英垂問貽榖事慈意甚惻 
[電六（北京）]  
　　榮光奏參貽榖子姪經法部傳訊另覆 
[電七（福州）]  
　　新授山東藩司朱其煊（原任閩臬）定二十八日起節 
緊要新聞 
[國會問題彚紀]  
[五省名流聯合請願]  
　　據官塲中人言鄭孝胥張謇蒯光典湯壽潜陳三立諸人擬聯合蘇浙皖贛閩五省人士公上國會請願書現方起草不日即舉代表來京 
[湘省代表催遞意見書]  
　　湖南全省紳商請開民選議院代表蕭鶴祥胡挹琪等到京一節已誌本報現聞蕭胡兩代表於月之二十二日到都察院會見副都御史伊克坦陳名侃催求代遞意見書據陳副憲向代表人云現在都御史陸寳忠因病未到俟不日與陸總憲商妥即可代奏 
[樞臣嘉賞楊度之說帖]  
　　楊京卿度日前上一開設國會之說帖請軍 
 
 

Page 4

 
 
機處王大臣察核聞各軍機略閱一過於該說帖所載三利三害之說頗爲嘉賞其最動聽者尤在皇上在神聖不可侵犯之權　鞏固皇室數語云 
[建議調查日本初設國會情形]  
　　又聞政府近議開設國會問題楊京堂度建議先往日本調查該國初設國會一切情形按照中國現勢分别比較妥訂章程然後具摺奏請兩宮决定限期實行 
[俾侍御請禁各省濫借外債北京]  
　　日前俾侍御壽條陳政府略謂現在賠欵外債每年匀還約在二千萬上下籌備已十分爲難而外省督撫大吏不體時局之艱危凡舉一新政每以籌借洋債爲請不但本息愈積愈鉅且不免多生枝節請即電飭各省督撫嗣後無論何項要需均不得籌借洋債以挽利權 
[杜絶匪黨冒官購械辦法北京]  
　　日前政府以各省匪黨往往冒充官符私購軍火若不設法嚴防爲禍誠非淺鮮袁大軍機擬即通咨各督撫嗣後各省官用槍械子彈凡應購之洋行者必先酌定購買何國之物由該省大吏函致該國領事轉示該行棧以爲實據倘憑一紙公文其中難免僞造並擬商之各國公使倘遇有與上項未合之處請由該行就近報捕以杜假冒聞俟函商各公使妥洽即便通咨各省一律照辦 
又聞此事因江閩鄂粤四督日前聯銜電致政府稱各國於海牙和平會捕獲裁判尙未解决我國私運軍火之案迭出不窮請自擬辦法知會各國頒行以保治安等語故袁軍機有此建議而其所謂冒充官符則指前年皖省大通及近日浙省安吉縣（見十三日本報）兩事言之云 
[申明外國商船行駛長江定章北京]  
　　外部近議各國商船行駛長江時有背約情弊今當申明定章嗣後各國行駛長江商船應遵守西歷一千八百九十九年修改長江通商條約准於鎭江南京蕪湖九江漢口沙市宜昌重慶等八處往來貿易不准於定約之外再行要求聞已交稅務司核定不日通行照辦 
[法部擬定各署審判權限北京]  
　　近聞法部已將審判例章擬定權限亦劃分清楚所有巡警廳步軍統領衙及審判廳等衙門事同一律如遇户婚田產細故並拿獲竊盜賭博審明罪止枷杖笞責照新章罰欵或折作苦工者即應由各該署自行完結其有自盡並旗民詞訟先由各該衙門詳審如應擬定罪名在徒流以上方准送部槪不得以情節疑似者濫行送部以免拖累而清權限 
[滬關匯解雲南軍餉]  
　　度支部電致滬略謂滇亂需餉甚急現因部庫無欵可撥應由該關籌解庫銀四萬兩迅即滙解以濟軍需現蔡觀察已在海關征存項下如數動支交商匯解矣 
京師近信 
[福壽全倒賬續聞]  
　　此次閻秉章倒賬一案經外城總廳派司法處委員盛君子瑾會同商會辦理甚爲得手聞閻所負各户存欵自出示招報至今存户一律報齊確數約六十餘萬惟尙有二十萬至今無人來報乃吊到閻某天津宅内存户賬簿始知此未報之二十萬係福建某尙書之欵 
[姜軍搭車價值]  
　　前姜軍門桂題帶兵乘京漢火車南下其車價係減半付給據京漢路局禀明郵部此項車價共該三萬七百四十二元二角由郵部咨北洋大臣就近撥付頃據北洋電稱此項車價應歸淮軍銀錢公所撥付當己札飭該路局向該公所即日如數收清矣 
[川省加征土稅築路]  
　　川漢鐵路所籌之欵據公司核算不敷尙多現聞川督趙次帥已與郵傳部陳尙書電商擬將川省土藥稅加征二成俾得早日開築 
[議派大員調查各省警察]  
　　日前有某侍御奏參各省辦理警察日見退步虚糜巨欵徒事紛更請飭下各督撫實力整頓等語當經各樞臣會議擬倣蔭午樓侍郎調查各省陸軍之例派員調查各省警察事宜以便分别嚴飭整頓 
[信留守請挑練蒙兵]  
　　新簡綏遠將軍信勤專摺奏陳綏遠城各荒熟地畝計有數千餘頃蒙地人民風氣未開不知保衞之道西北邊疆一帶外人久懷覬觎之心擬請將現有蒙兵挑選精壯數千名認眞訓練以固邊陲 
[兩宫垂詢留學生品學]  
　　聞兩宮於此次廷試留學生極爲注意日前進呈考試原卷時即召見閱卷大臣張行彛等垂詢考選各生情形併詢及各生等學術品行果否純正該大臣等奏對爲時甚久 
[蒙古墾務入手辦法]  
　　督辦蒙古墾務大臣朱桂辛廳丞與徐菊帥商定蒙古墾務辦法先從蒙黑交界地方入手俟成效稍著再推廣至漠南北一帶并擬移民以實懇地俾工商業可漸次發達刻已據情申報度支部其經費即由度支部撥給 
 [P駐英李使電商礦政 
　　外部日前接到駐英李使密電一通即由值日司員封呈駐園外部公所聞其内容爲銅官山礦有應由部直接與朱英 
 
 

Page 5

 
 
使磋商之處並有請部轉電皖撫詢問事項云 
[會議編訂政治表]  
　　日前樞府會議憲政事宜擬飭編查館將各部院統計表曁各省政治調查局公牘文件調查明晰彚總編訂政治表按時進呈御覽恭請叅酌以便核定最近實行立憲之年限 
粤事近信 
[新寗展築枝路問題]  
　　廣東新寗鐵路公司禀呈郵部擬築該路支路一由石圍塘至新會四百五十里一由石圍塘至八灣尾二百五十里兩綫約計工價銀四五百萬兩勘估己竣請即日開工興築免得他人紛紛佔築支路等情郵部當即照復略謂本部有振興全國路政之責凡有禀請築路者如查無窒碍無不樂與維持惟與河道並行曁與他路並行之綫非特難圖利益并且與該公司有損不如一意將幹路造成再議興築支路尙不爲晚 
[自治會開大會議公啓]  
　　日前自治會發出公啓云文明各國均以服用本國貨物爲榮凡我同胞旣知貿易自由尤應振興商務以立富强基礎現在七十二行商集股舉辦輪船工藝燕梳中外踴躍此外各行舊制均當一律改良昔者德人勝法法人聯結團體担負國債振興工商不數十年復稱强國我國人民四萬萬商務徧寰球工商一興極大利權自可操劵月來雲南告警東三省時局日危政府諸公手忙足亂外埠各華商無日不切望衆同胞實行自治自治者凡居住於該地方之本國人年在二十五歲以上者皆有選舉權人人不能放棄立憲國通國之人皆負國家之責任故其國日强誠以國家者國民之所共有也合一國之人而共謀之則易爲力國家水陸軍備及敎育工商一切行政之費皆取之於民我國民自當同負責任共致富强前决議担任海軍捐以期速開國會連旬各行改良土貨日見其多亟應分别表揚以爲中外同胞勸茲定期二十二日公請衆同胞開大會議 
[華僑函認船股之踴躍]  
　　日前輪船會社接到吉隆華商三益棧等號函報該埠工商界得聞粤省提倡輪船會社爲中國莫大偉舉人爭認股至各埠工黨尤爲踴躍合集同志以結團體云云又爪哇八打威中華會館朱怒飛廖中翼等十餘人來函深恐股分截止特先掛號定購股分二千股准五月内將銀滙到 
[外部電粤酌賠辰丸損失]  
　　二辰丸一案聞外部以酌賠損失一層前經聲明允給惟不得過多此事應由粤督察核情形與日領事妥商辦理至禁止私運軍火一事日政府旣允設法協助並須即與妥商切實辦法認眞嚴禁以保治安刻已電粤辦理矣 
 
 
 

Page 6

 
 
 [G　　恕訃不週 
　　哀啓者不孝男崔有泰○由楨罪　深重禍延　顯考惠人府君諱國因享年七十有八歲距生於道光辛卯年由拔貢本省鄕試舉人辛未會試進士欽點翰林院編修丙子科同考官授左右春坊左右庶子詹事府左右中允翰林院侍讀侍講日講起居注官　欽差出使美日秘國大　誥授榮祿大夫普封光祿大夫請假退歸寄居鳩江公舉總理蕪湖商會事務創辦輸捐甘棠學堂慘於光緒三十四年四月初十日之戌刻壽終寢不孝有泰等於十一日親視含殮遵制成服擇期家祭不敢當奠忝叨年寅世鄕友戚誼恕報不週僅此訃聞棘人崔有泰由楨泣血稽顙 
　　瑞淸銀行廣告 
　　啓者本銀行經理法領事署註册之嗬嘰國地産銀行股票戌申年第二次英四月十五號開標對號單已到頭標第三萬一千三百八十九會第廿八號得標計　金七萬五千佛郎克其餘不及備載海内君子購有此項股票者駕臨本銀行查對是也下次　標頭標可得法金十五萬佛郎克海内君子幸勿失之交臂也 
　　上海天福洋行經理英國保險公司廣告 
　　本行在申數十年歷　上海南北市以及蘇州等火險事宜迅速妥洽今經理之英國保險　司資本富　殷實可恃凡經理一切昏公正無欺保費從亷倘遇不測賠欵異常迅速如蒙　各寶號曁紳商欲保火險者祈向　行賬房或到三洋涇橋北成康號内接洽可也恐未週知特此廣告 
　　奏辦湖北籖捐彩票頭彩五萬元四月廿八日開彩 
　　本局奉　湖廣總督部堂奏明開辦第七十六會票額設六萬張每張售洋六元中彩共九千九百九十八號計六張中彩一張以七成餘發彩派出彩票之　比各公司爲優准定期四月二十八日在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭信成銀行樓上○外埠來信力票刀一槪本局不付統歸自給○再得彩紅票如無本局騎縫圖章以及長方上海分局小印槪不收票兌銀因無根可查也特白 
　　 
　　上海虹口勸商塲敝舖所辦各種各樣貨物其價比别家格外克已此次自本月一十五號以兩禮拜限期各貨均到以供紳商之惠顧并另贈儀品不取價資即祈駕臨爲荷百老匯路二百四十八號 
　　萬國九洲第一靈騐耳聾聖品 
　　京都天寳齋○耳聾痼疾○我有神劑○服此立聰○不靈還洋 
　　凡患耳聾一症皆因腎水虚弱相火上炎或因鬱火傷肝以致耳鳴耳聾脹耳痛等症本齋家藏良方屢屢官紳試驗故出而問世非徒漁利也善治男女老幼久年初起一經服此一二盒立覺血氣調和呼吸靈捷補眞陰生津液退浮火除邪熱雖十年廿年舊症服此二三盒立見奇功極重久年老聾服此一二料無不轉聾復聰眞乃第一聖品每盒一元每料六盒五元不靈包退還洋以昭信實○效驗妙藥包可斷癮立有包單設不見效原洋奉還　　上洋二馬路西鼎新里第二石庫門京都天寳齋發兌 
　　金陵農桑學社廣告 
　　本社　務農種桑爲主義期於逐漸推廣開創實業故立社伊始首在研究種植開拓心胸以樹基礎社立於今年五月初二日署名曰農桑學社地仍城西南隅花盝岡下鳴羊街徐錦衣西園故址今傳爲愚園其中亭臺池沼若干處花藥竹木若干株備極迤邐曲折翳蓊參差之妙　近若鳳遊寺杏花村顧氏遯園鄧氏萬竹園卜太學味齋何叅議疏圃曁諸名流題咏古蹟留貽至今數十日年尤妙者疊石爲山嶔崎突兀復得六朝古石劉季　題名十六字嵌於其上下有石洞廻環繚繞曲曲通幽固已擅四序之鉅觀攬六朝之風景矣茲者園主人以福地難尋願公同好琪花瑤草點綴生妍走獸飛禽盤翔成趣欄圍萬字安排本馬騰空架設秋千恍惚彩鸞展翼選南朝之勝洵足娱情開北海之樽不妨假座摴　遊戲權偷半日之閑珍錯駢　兼有四時之饌若使小鬤　酒可敎力士傳呼任憑博士評茶不失雅人深致况風裝德律招飲相宜樂座設楸枰遣愁更易不堪枚　聊述大凡所望名公鉅卿騷人墨客聯翩戾止日涉斯園以遊釣之餘閑考農桑之進步不獨本主人之光抑亦斯園斯社永播神洲也夫謹啓 
　　鄒鳳威行書蘭花潤例 
　　夏口鄒君遊幕有年撫琴絶俗書畫尤佳今訪友來滬喜結翰墨緣　同好者幸勿交臂失之代擬潤　於左　扇額大二元中兩元小一元　堂軸三四尺一元　五尺一元半　六尺兩元　八尺四元　横幅同　條屏每幅減半　楹聯二四尺半元　五六尺一元　八尺兩元　丈紙四元　扇而册葉名片俱半元　帳眉兩元　壽屏碑志長卷市招另議　由上海大馬路怡春堂二馬路古香室三馬路九華堂四馬路大吉樓五馬路錦潤堂等廿家牋扇號代收　汪淵若　何詩孫　錢吉生　楊伯潤　陸亷夫　黃山壽同啓 
　　止咳定喘捷効化痰糖 
　　一切肺疾○一切痰病○一切咳𠻳○一切哮喘○一切感冒○一粒入口立刻平安當面見功 
　　此糖新由外洋運到廿美絶倫小兒喜食而且製煉最精功効最捷能於片刻之内將極利害之咳嗽哮喘立時平定如欲試驗可由患者親自來購當咳嗽大作喘促異常之時大人祇服一粒小兒祇服半粒入口卽化立覺喉中滋潤癢痛全消氣順痰寛哮平喘定妙在不論早咳晚咳寒咳熱咳男婦大小新咳久咳哮喘晨起服之終日不發臨臥服之安寢達旦多年癆咳服此定可除根大盒二元中盒一元小盒六角　　美界仁智里十三衖括打藥房發售　 
 
　　至靈至稳特别戒烟天心丸 
　　快哉快哉今環球東西莫不深惡痛疾曰烟又莫不大聲疾呼曰戒然則烟害果盡除乎戒法固盡善乎未也未也夫戒烟非難製藥爲難製藥非難立方最難蓋藥不在奇以靈爲主方不在秘以穏爲先僕自入東瀛千葉學校研究醫學窮思冥想　採旁搜有一醫未贊成者酌之有一理未盡明者辨之歷五年之久經十三次之改良而始獲此寒暖感宜老弱堪服最靈最穏之戒烟丸救世目的庶幾得達因即命名曰天心亦欲挽回造化之意非嗜利也諸君苟能鑒乎區區之苦心遂由此而喚醒夢夢之天心也豈不快哉豈不快哉藥味俱載仿單功效十人特色列於後○一用藥極純戒烟極靈○二戒時及戒後無咯血腸紅下痢口燥不眠遺精等痙攣症○三戒法甚便需日甚短七日後不思吸烟九日後烟癮盡除○四他種丸每服戒一錢天心丸則每服戒二錢故價半功倍○五無論有數兩烟癮者一律戒凈○六性質又極平和更宜於體弱者○七製法甚精緻○八經試驗十三次方成非鈔襲舊方濫用燥藥者比○九非惟能戒烟兼能治腹痛腹瀉胃痛咳嗽氣喘痢疾癲癎痙攣嘔吐不眠盗汗遺精衰弱瘋狂頭痛月經不正等症○十裝丸係凸字亮鉄盒着色心　圖説明書處方者爲記每管大洋一元如購十元則十二管遠埠信寄購力自給　　上海總經理在六馬路格致書院對門萬森醬園隔壁衖内新昌人參號四十三號門牌便是溧陽王儀白 
　　天仙茶園 
　　四月廿八日戲檯包每位洋二角 
小春廷水上飄水仙花小慶祥任長根小春廷白特丹水仙花小廷玉小　官玉娃娃董勝奎小永利 
風雲會七星廟煩演白萬齋合演取成都合演日月圖紳商煩好戲伐子都大戰惠南王 
七八夜新到各角登檯特煩好戲 
金牡丹李長勝筱榮祥萬盞燈金牡丹李春利趙小亷孟七趙春奎小客串小孟七　春利萬盞燈 
紅梅實閣紳商十二煩演太保何金壽堂樓詳夢王祥雲大閙嘉興天時盤津調腸十大八扯戰全本逍遙津曹逼操宮 
　　　　羣仙茶園 
　　廿八夜大大減價正廳每位洋三角 
小琴仙小詠仙小春穆王雅琴郭少娥徐處郭鳳仙賽勝奎賽月樵小連奎金　處紅菊花小金仙 
渭水河海棠花下河東富春樓准　母演回令喜崇檯四進國賣津搜孤商救孤合演百花點將 
　　新開丹鳳茶園 
　　廿八夜特煩新到文武名角好戲 
賽蘭奎賽蘭英洪秀奎鳳　處紫金紅白蘭花小奎官賽春奎小桂芬柴子雲陸菊芬牛桂芬小桂云 
准演　人案長亭會准演二進寒宮奪頭彩特煩取　煩演桑園會對銀盃煩演令碰公碑 
　　丹桂茶園 
　　廿八夜特煩名角拿手好戲 
小雙鳳夏月珊馮志　小子和七盞燈孫菊仙小連生夏月潤張順來李祥麟劉培山小保成邱蕊卿 
特煩名角全班文武演連檯好戲 
　　全本烏龍院 
　　春桂春記茶園 
　　念八夜新到名角特煩拿手好戲 
謝月奎張榮奎二奎官劉紫仙水仙花沈韻秋譚月明七仙旦小桃紅筱桂芬海棠花小桂平滿堂紅 
南北斗除三害拿父子手相會打麵缸紳商煩報箭一讐雙鎖山定軍山梵王宮煩演算　登殿 
　　丹鳳茶園 
　　特請京都初次新到眞正超　交武名角 
　　恩曉峰 
初一夜四郎探母代演回令初二夜失空斬街亭城計馬謖初三夜落馬湖水禽李　　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[浙撫馮奏添置兵船輪械摺]  
　　奏爲江浙會辦梟匪浙省添置兵船輪械情形恭摺仰祈聖鑒事竊查浙江杭嘉湖三府屬地濱太湖港汊紛歧密如蛛絲梟匪往來飄忽結隊成羣利械快船肆行搶擄出没於蘇浙之間此拿彼竄又以利誘愚民暗相勾結浙省連年荒歉饑驅日衆節次裁兵之後水陸巡防各隊未能實力經營以致匪燄愈熾臣蒞任之初正值浙西梟患鴟張浙東伏莾蠢動起事非有强兵利器不足以壯聲威杭嘉湖三府屬原有水師零星分駐呼應不靈欲調集則要隘深慮空虚欲驅戰則平日苦疏操練於是擇尤參撤力圖更始就原有水師之中先抽練游擊一隊駐紮嘉興居中策應繼添募游擊三隊分布嘉興湖州杭防另添水師一小隊均於上年十二月本年正月成軍一切營制仿照部頒巡防隊章程辦理食貴兵艱時異勢急舊營之餉酌量加增俟游擊各營訓練精熟擇要扼紮梭巡隨時換防調操即將舊營酌度裁汰以免虚糜此添兵增餉情形也添兵應配船隊暫租民船應用務擇快利輕便統俟造成更換去臘三公司輪船在蘇境被刦後行旅戒嚴人心驚擾保護航路不容稍疏當經臣電商兩江督臣端方江蘇撫臣陳啟泰江浙兩省各先在滬價租商輪拖帶兵船無分晝夜往來梭巡浙省共租小輪十艘並在南洋船塢定造淺水兵輪四艘計至五月陸續造成轉瞬絲市貿易繁盛商賈輻輳爲浙省出產大宗民生命脈所繫尤宜防意外而保商業一俟定造四輪告成即將商輪退租以節經費艦隊各軍應配利器先後在江南製造局購辦七密里九口徑快鎗一千桿隨配子彈五十萬顆上海洋行德國七密里九口徑快鎗二千桿配子彈二十萬顆又訂購二生的七密里口徑克魯蘇士乃得快砲四尊子彈二千顆愛司色爾得輕機快砲四尊子彈二萬顆目下槍械均已運浙砲訂五月間運到此又添置輪船砲械情形也臣查太湖遼闊毗連兩省梟匪利我事權之分轉得濳藏　密荷蒙兪允江蘇藩司瑞澂督辦浙西各軍悉歸節制調遣洵能不分畛域兩省定造淺水兵輪各四艘卽歸瑞澂一手經理仿照各國海軍章制編爲聯隊無事則會操巡弋有警則協力剿防冀臻劃一整齊通力合作似於兩省大局均有裨益至徵練陸軍之外各省舊營應照部頒巡防隊章程次第編齊臣移任江西在即各營亦因事調遣出防應如何裁减歸併之處未能即時撤回編定自當移交接任撫臣照章妥辦除咨部查照外理合恭摺具陳伏乞皇太后皇上聖鑒謹奏四月十七日奉硃批該部知道 
[又奏開辦官錢局片]  
　　再浙省財政困難入不敷出時借商欵以資週轉不得不與商業銀號錢莊交接而與商業銀號錢莊交通機關不得不仿江蘇湖北安徽等省設立官錢局較爲靈便設或市銀緊迫可藉官局以流通公欵艱窘亦可以通緩急經臣督飭司道公同妥議就藩運關局共集洋銀五十萬元作爲官錢局資本先行試辦如獲信用推行再擇各屬商業繁盛之區設立分局並仿江鄂皖辦　精製銀元局帖便利交易凡匯兌解交公欵與殷富存欵生息均由該局與商直接經理全仿商業銀行錢莊成法妥辦不准稍襲官中習氣茲據司道詳報三月初二日在杭州城内設局開辦會詳奏咨立案前來除咨部外理合附片具陳伏乞聖鑒飭部立案施行謹奏四月十八日奉硃批度支部知道 
分類新聞 
政界 
[委員守提房捐之爲難浙江]  
　　長興員房捐延不繳解前經喻庶三方伯札委候補知縣汪令前往守提現據丁令會同委員禀復以是項捐欵上年奉飭規復洋价須按照粉捐每錢一千文折合大洋一元是以各舖咸皆觀望前縣陳令束手停辦現將上年九月十八到任起至本年正月底止先行墊解大洋一千一百九十元餘俟收有定數再行補解奉批云浙省抽收房捐本係從輕核定在商民食毛踐土具有天良各牧令果能設法勸導區區之數似亦無不樂從該首令旣不認眞征收該令復又因循膜視以改積欠一年之久分文未解據稱自上年九月間接任起至本年正月止先行墊解若干試問九月以前捐欵是否責成前令補收抑任聽各舖户宕欠欵關按月湊解償項要需設有貽誤咎將誰歸該委員並不遵飭提解復敢會同飾詞塘塞殊屬不合應速邀同各號商切實勸導遵章收繳再延嚴懲不貸（斤） 
[織造盤查庫欵蘇州]  
　　蘇省新任織造棫尙衣履任後循例盤查庫欵查得所有歷年升餘銀二萬數千兩杳無着落不覺大駭因飭總辦傳該庫經承王子安詳細查究（禾） 
[擬定禁烟查驗所章程湖南]  
　　湘撫岑堯帥前奉諭旨設立戒烟局遵就省垣創設戒烟查騐所無論在任候補及分發到省人員均須調所查驗遂飭藩司酌擬章程詳請試辦昨經莊心菴方伯擬定十條極爲周密業已詳禀撫轅核准不日即當開辦（胡） 
[土膏店限期收歇長沙]  
　　湘省新設之土膏店三十餘家着即一律收歇已誌前報現又出示曉諭凡自去年新設者統限於三個月内赶緊收歇如敢抗違除立予封禁外仍當從嚴究辦云（胡） 
[法政講習所考試畢業南京]  
　　金陵法政講習所現届畢業已紀前報茲於二十一日開考提學司陳子勵躬歷該所詳視一切俟點名散卷畢始返署聞每日或考一門或考兩門約初二日方能考畢也（羊） 
交涉 
[寗都州禀報督委查辦兩敎起釁情形南昌]  
　　寗都州何敬釗直牧會同委員洪家衍大令將南京委員查辦耶穌天主兩敎起釁情形禀報贛撫略謂督憲派委之楊令先震及馬繙譯廷賡由吉安興國繞道而來初三日行抵卑境即赴天主堂晤董敎士查詢情形次日來署會晤詢悉係委查兩敎起釁地方官何以不爲保護及有無神拳等因所有神拳一層據楊令云昨晤董敎士知寗都現無設壇集拳之事並稱董敎士人 
 
 

Page 11

 
 
甚狡猾邰牧師須辦人一層與說無益又詢卑職敬釗以邰牧師稱天主堂内有習神拳十六人是何姓名卑職答以敎堂並無敎習神拳實無從羅舉其人且神拳因仇敎而起爲天主堂所深惡當無自習神拳之理又告以天主堂敎民衆多果有心與邰牧師爲難一經號召毁敎堂害敎士皆屬易易似不必習神拳而後出此恐係邰牧師過甚其詞以淆聽聞楊令等稱須往贛南密查神拳决意於初五日由水道赴贛觀其行色極形忽迫一再挽留堅欲起程似未便過於相强卑職家衍未曾獲謀一面合將委員楊令先震等到州赴贛日期及商辦情形禀請鑒核按南京委員楊令等業於四月二十日由贛抵省已將查辦情形分别電告江督 
[皖撫爲英山敎案致王道電安慶]  
　　王道台鑒洪密昨據方牧禀稱英山匪亂已平地方安靜甚慰至波及敎堂一節應即速與磋議遲恐别生枝節現在如何情形仍盼電復（美） 
軍界 
[防勇索費滋事寧波]  
　　　　寗防衞安勇皆以本處無業流氓招充入隊現因該營管帶戴錦堂約束不嚴遂致各勇丁日夜約隊坐談茶肆專於賭博等事索取規費凡茶肆有擺賭之家須索費十元或二十元不等甬郡釘打橋雙鳳軒茶肆擺有麻雀一桌某勇約隊入内索取費項肆主不允互相口角繼以彼此毆鬭某勇被某用刀戳傷而該肆什物均被勇等搗毁靡遺當由該管帶面禀寗道札府飭縣查辦適鄞縣黃令因公晋省即由捕廳飭差　開設茶肆主小長生陳浩二人拘縣責辦昨黃令由省回衙查知衞安勇平時索詐滋事劣迹多端即面禀寗府轉禀寗道當經張觀察諭飭黃令先將雙鳳軒滋事搗毁情形踏勘再將從前詐擾事端一一查明分别懲辦以肅營規而儆效尤（心） 
[鎭郡各標改練新操鎭江]  
　　江南督劉光才軍門二十四日蒞鎭校閱標下操法太舊因面諭改敎日本最新洋操并限三個月後呈請復行檢閱一次以覘有無成效（金） 
[部咨禁止濫役弁長安慶]  
　　陸軍部咨行各省旂鎭協標營於所屬弁兵不得違章濫役如以司號長充差役馬弁護目充稽查類尤宜切戒倘仍不遵定章一經查明即予嚴懲勿稍寛假庶幾軍禮旣明軍氣日振於經武圖强之方不無裨益皖撫准咨後已札各標營遵辦（周） 
[水師管帶請假撤差安慶]  
　　淮河水師長字前營帶禇守備銑請假離營爲日已久實屬玩視營務刻由皖撫諭飭撤換改委把總王煥成接充飭令督率勇丁認眞巡防毋稍疎懈（友） 
學務 
[馮撫批師範學堂坍壓事杭州]  
　　日前浙江師範學堂監督曁全體職員學生以學堂工程潦草壓傷學生呈請嚴處已紀前報現奉撫批云兩級師範爲造就全浙中小學堂敎員而設關係敎育前途至爲重要張前院一再派員調查繪圖購型力求完備雖庫儲支絀不惜重貲又恐官塲狃於積習工料一切不能核實特委候選道陸紳桂星爲總監工並調其弟陸令銳星由皖來浙襄辦俾兄弟互爲臂助旁無掣肘之虞委任旣專事權歸一陸道等承辦如此大工對於張前院有知遇之感情對於地方有應盡之義務宜如何規畫久遠力圖鞏固乃落成甫及匝月二門即已坐坍壓傷學生全校震懼本部院親蒞查騐見棟梁朽舊鬪筍淺短磚非扁砌牆自中空何怪宿舍滲漏之痕自壁間流出且西式層樓旣高且大四壁牆脚非石不堅貢院舊時石板石脚甚多儘可取用該道乃悉數拍賣據報僅得價洋一千二百二十四元六角所得之利不敵所失之害究不知該道是何居心且該學堂額設學生一千名每日每課室常有數十人登降出入今無人居住之新建二門尙無端坍塌則日用多人之禮堂課堂自修室寢室更爲可懼自應准如來呈聘請專門工師細加勘驗當改者改當修者修惟是庫欵奇絀前次建築費十四萬元有奇已經勉力支湊此次修改之費應責成陸道兄弟悉數賠償未便再支官欵如陸道等抗不遵行定予嚴行參辦仰藩學兩司派委妥員會同王監督曁紳學兩界公議辦法詳候核奪以平衆怒至勞生寅恭傷勢如何至爲惦念自應責成陸道包醫即幸而不死經此痛擊脑經已受巨傷將來恐其廢學亦應責成陸道賠償其身體損傷之費（木） 
[覆試法政學生長沙]  
　　湘省法政紳校第一班學生已於去冬畢業今年續招新班曾由該校於上月二十日前後試驗旋經評定試卷禀請提學司定期於四月十八日在署中覆試一次俟選取如額再行入校聽候尅期開學（胡） 
[江南法政學堂續招新生蘇州]  
　　江南法政學堂學員二百人已届畢業現擬續招新生不拘額數由寗提學行文蘇提學札飭長元吳三縣招考申送定期五月初一日考試第一班六月初一日考試第二班准於七月二十日開課（魚） 
實業 
[咨查請設開墾公司杭州]  
　　浙撫馮中丞近准農工商部咨開據溫州商會禀職員項肩等因温州海中小嶼間有漁民前往此外杳無人跡去年八九月間北龍山竟有外人豎旗之事若不實行整理外人恐乘間而入職商等籌集洋二萬元由創辦人先認一萬元設立溫州墾務有限公司將溫屬瑞安平陽管轄之南麂北麂北龍銅盤齒頭鳳凰等處各海山擇可墾之地共一千十八畝具報領墾期於振興實業之外兼保主權但海山係海外隙地未墾之時無人顧問旣墾之後難免紛爭須請移府勘丈給照并呈部注册保護瑞平洋面海山頗多因孤懸海外久成隙地該職商等設立公司招丁墾種實爲振興地利之一端合將該商交來呈式蓋用圖記并簡章合同票式公費七十元附呈查海權漁界相爲表裡前與北洋大臣會同奏設七省漁業公司江浙尤首先開辦若能從近島墾務著手招商辦以爲根據漁業畜牧自可逐漸布置而海界不至空虚温州所屬平陽瑞安永嘉等縣界内各島旣有可墾之地即宜由地方 
 
 

Page 12

 
 
官派員履勘招徠以興實業惟該商項肩等所指十三島是否向無地主能否開墾有無糾葛集欵二萬元除自認外其餘一萬元已否招集股票已否發出咨請助屬查報見覆（元） 
[准奬興辦實業人員南昌]  
　　萬載縣郭令具禀農業會長廪生辛觀濤實力勸導各鄉振興農林監生龍明照栽種松樹多至二十一萬餘株雜樹多至六千餘株照章分别請奬昨奉省憲批准各奬給五品頂戴以資鼓勵（工） 
[儲蓄銀行新股彩票江西]  
　　駐贛信義儲蓄銀行開張數月生意不甚暢旺招股旣難存銀亦鮮因特出新股彩票計六十萬張每張售洋一元分作五年十次開彩每年六臘兩月照湖北籤捐號碼給彩頭彩中洋五百元二彩二百元三彩一百元餘均照號分派如經五年未中者繳票時該行仍發還本洋一元曾經得彩者本洋不另歸還如果購票足額一舉即得六十萬元（工） 
[興業銀行開市漢口]  
　　駐漢浙江興業銀行刻已租定英租界一馬頭華勝公司間璧房屋於二十二日暫行開市俟後城馬路旁建築行屋告成即行遷移（洪） 
[瓷坯書畫改良江西]  
　　德興縣相距景德鎭百里上年雇景鎭坯工極力改良瓷器精好與景鎭不相上下今春長江瓷客往德興販瓷者漸衆緣厚雇高手書畫足與景德爭勝也（四） 
雜記 
[電告革命黨私運軍火杭州]  
　　浙撫昨接軍機處密電云據日本偵探員報告現有革命黨購運大宗軍火在浙江臨海地方起卸著即飛飭各沿海口岸府廳州縣並外海巡洋水師嚴密查緝如有疎虞惟該督撫是問撫台接電後己密電寗甌兩關道認眞督飭所屬密查並轉行各關稅務司遇有洋船進口嚴密稽查（若） 
[詳籌通志經費濟南]  
　　山東省擬重修通志曾由正提調濟南府張太尊學華詳請魯撫發給經費每月約需庫平銀二千二百兩常年經費綜共需銀二萬六千四百兩魯撫即行藩司查照按季撥發當在稅契項下借支銀六千六百兩於上月二十三日堂期飭庫給領訖惟藩司詳覆通志局經費歲需銀二萬六千餘兩究竟幾年竣事尙難預計期長欵鉅旣無此等大宗長年外銷之項惟前奉憲臺在本司任内詳議有分攤各屬之說然州縣缺况大非昔比如此鉅欵斷難責令認捐伏查通志一書爲一省政敎掌故所關未便中止惟有就稅契盈餘等項欵内隨時湊支仰請先行附案奏明以免將來造報爲難云云（有） 
[隊官迎提巨梟蘇州]  
　　著名巨梟丁家聲於去年經郎錦　軍門統領飛划營在嘉善某鄉緝獲解蘇經蘇州府發審局迭次研訊丁略稱素來安分並不爲匪梟目丁家聲另有其人小的實被誤拿旋電詢浙省始知丁匪業已拿獲正法因將丁禁諸長洲縣獄中候緝獲同黨質核茲有與丁梟同惡相濟之梟魁鄭道江由安徽省緝獲蘇藩瑞方伯得悉後即飭巡緝左隊官方壽山於二十七日帶領多勇馳赴蕪湖縣迎提一俟提到丁梟即可水落石出矣（禾） 
[革令削髮爲僧杭州]  
　　前富陽縣董令翰靑自經參革後虧欠各欵計有二萬餘金近因公私交迫籌措無方竟於日前濳遁某寺削髮爲僧僅留空信一封箱籠等數件而已宦海風波亦可歎矣（有） 
[縣丞禀求免發習藝江西]  
　　贛省已革縣丞蔡某前因勸辦賑捐發給假照業經訊明將該員從寛免其發配收入習藝所工作十年限滿釋放如不能工作責令服書識之役昨該革員具禀賑捐局願贖免發習藝己奉批示仰候詳請撫憲核示並移會臬司查照辦理（工） 
[上元令險遭不測南京]  
　　寗垣上元縣田令因乘輿出行至府東大街對面適來馬車二輛人多街窄因而擠住時來一東洋車欲從隙縫駛過不期車柄悞觸馬眼馬驚跳躍後腿竟將田大令肩輿撞倒大令由輿中顚出數步將藍頂跌碎花翖亦斷經僕役扶起狼狽不堪大令怒甚立將該車夫帶回衙中笞臀一千板枷號三個月示衆（口） 
[飛娘傳（七續）]  
　　簡曰。别無他物。惟有白玉獅子一對珊瑚寳樹兩株。此物爲希世奇珍。支那寳物。康德不惜以重金聘之。進於足下。以備我公公餘玩好之具。語畢。乃命僕人持二物進。置諸儿上煌耀　目。寳光燦然。海芬心心語。簡曰。蒙賜珍物。未敢拜登。惟此事當徐徐商議。容後復命。简疑其嫌菲。故意難乃曰。事頗危迫。間不容髮。萬一事發。圖之晚矣。海曰事關。人命。務須審愼。方不悮。簡復叮嚀曰。能今夕從事。更妙。語畢。簡卽辭。出海逡巡書室躊躇莫决。其妻梅爾微聞其事。見海芬神色有異。坐立失度。問曰君何所疑煩慮若此。海俱以實告。梅曰此事何難解决（未完） 
叢談 
[學校演劇之沿革（續）]  
　　迨後時勢變遷。而學校劇之日的漸易。敎育傾向。次第薄弱。漸等於普通劇。迎合閱者之意。以娱樂爲方針。流弊日滋。遂養成營利之劣性。薄給敎員。竟藉演劇所得。以贍其家。蓋初時非敎員生街。及學校有關係者。無閱覽之權。乃因評判旣佳。嗜劇家之求參觀者夥遂至納相當之責。則夫人皆許入觀。此其堕落之原因也。 
波靡日甚。而改革之論以興。一時高級僧侶學校長等。皆以救弊爲事。惜當三十年戰爭之際。萬事傾頽。各地學校劇。亦同時衰歇。曩者繁盛之况。遂成過去之夢華。 
迨戰事旣完。國民對於演劇之嗜好。翻然頓異。一般普通劇。皆力趨時尙。舞衫歌扇。簇簇生新。惟學校則雲散風流。無復再興之望 
然則學校劇。遂絶跡於近代乎。又不然。如瑞典國則往右尙。遺傳至今。一八八二年。伯倫市所開學校劇。　卑德斯王。登場用希臘語談話。可想見其盛矣。 
要之學校劇者。自來皆以增進語學爲目的他如傳古代之神秘劇。爲俗工所不解者。亦其特長也。故非娛樂之　。而爲研究文學之方其奬勵之也。豈無故哉。 
且學校劇與普通劇。其關係極深。如德國之奥披剌。（樂劇）必集寺院及學校之音樂科生。始能演奏。彼王室附屬之奥披剌。座名特列士丁者。初亦由索遜王國之寺院音樂隊所組成。罕普魯希之奥披剌座。其大部分。皆以富於音樂思想之美音家及音樂學校生充之。 
蓋學校生徒從事於奥披剌者。迄前世紀猶盛行之緣是以觀昔年日本音樂學校中設歌劇研究會聚男女生徒爲奥披剌之奏。有自來也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[爾摩斯再生之探案續出三捕愛姆生巨案（念七）]  
[  西泠悟癡生譯]  
　　福詢之曰。君於進庽時。曾見有來客多名否。李曰。此庽係著名旅館。出入住客甚多。予等入内。見有數人。携氈毯等件。運至樓下第四十八號客房。大約即新到之客。此亦旅館常事。君詢及此。豈與予等有關係處耶。福曰。誠然。因告以波士倫所言。衆皆錯愕不定。福曰。尤有可駭之處。予等庽樓上四十八九兩號。而伊等庽於樓下。何以亦在四十八號。諸君當恍然矣。花潑根曰然。則予等移庽可乎。福曰若是。則示之以怯矣。予料伊等此來斷不敢明攻。定然暗襲。予昔與莫立亞堆相持。不欲令巡捕保護者。蓋欲行予之計也。今則不然。事旣相反。且又迫在燃眉。惟有煩李君速行函知此處警署。令其立派得力探捕。以訪緝逸匪爲詞。至此駐紮保護。權免今夜之危險。諸君以爲何如。李曰。君言甚是。舍此尙有何策。遂立取鉛筆書就。喚庽僕使送警署。僕刚上樓。福急止之。曰此函寫誤。尙須斟酌。明日再投不遲。惟予等現已腹餒可膳房具晚餐以進。僕在旁遲疑半晌。始諾而退。 
李曰君旣令予作函。何見此僕又相阻耶。福曰予思此來羅士極爲秘密。不應走漏消息。適此僕上樓見其面有恨怒狀。於予等臥房有窺伺狀。予敢决此僕。即走漏消息之人。波君亦窺破一二否。波曰君即不言。予亦疑之。蓋當勃郎克司而立來時。獨見此僕張入樓下四十八號也。 
李曰然則此函送郵局乎。抑予自行投遞乎。福曰均毋庸。可令花君至門外。遞與落班巡捕。使其傳送可耳。 
時剛九月十三號。天氣澄清。月光如洗。報時鐘已鳴十下。庽僕上樓。催用晚膳。福取出藥酒一瓶。傾入玻璃盞内。謂波士倫曰。君先飲此。然後晚餐。波曰此何酒也。福低告之曰。君容雖易。喉音未變。飲此可變喉音。以免識君者之窺破耳。波乃一吸而盡。 
本埠新聞 
要事 
[淫伶姦騙案之文牘]  
[美總領事致滬道函]  
　　啓者今據敝國有名譽佑尼干律師禀稱禮拜四即本月二十一日爲李春來代表一案寳明府出言不遜頻有激烈等語本總領事閱中西各種日報照錄供詞雖李伶之案還無憑據而寳明府先已知曉李伶有罪竟以言語譏剌敝國律師未免有損名譽懇請貴道另派委員會訊本署亦擬另派員會訊並希嗣後敝國律師代表到堂務須租融相待是案訂於禮拜二會訊即祈迅速派定委員核辦爲荷 
[滬道致寳讞員函]  
　　敬啟者李伶一案頃接美總領事田來函謂執事用言譏剌佑尼干律師未免有損名譽屬另派員於禮拜二會訊等因到道查此案佑律師代李伶如何申訴並執事如何辨駁當時堂上一切詳細情形應請查明逐層見復以便核辦美總領事來函抄附靑覽除函復並轉商律法官外此請升安 
[寳讞員復滬道禀]  
　　竊淫伶李春來一案前奉憲札飭令復訊按律究擬等因遵於禮拜四早堂將李春來帶案會同美白副領事復訊原告廣肇公所請費烈律師被告李春來延請佑尼干律師到堂聲辯是日觀審之人擁滿堂下公憤所在萬目交睽詎佑尼干律師上堂即手指知縣而斥言曰貴分府爲大清國官違背大清國法律妄押無罪之人至七月之久請問被告何罪原告何人並引袁宮保奏定天津府屬審判章程第五十六條伍沈兩大臣奏定刑民訴訟法刑事規則第四十五條以相詰責知縣卽平心靜氣而告之曰本分府蒞事年餘從未見貴律師上堂然素仰貴律師之名譽不料貴律師今日竟爲萬人共嫉之淫棍李春來上堂辯護李春來淫惡昭著婦孺皆知豈貴律師尙未知曉實深不解此案本可早行訊結因瑞義兩國案件從中牽纒以致稽遲本分府於此案惟知遵守國律按法嚴懲靈芝草一案罪爲容留過犯現原告已赴東洋黃朱氏一案罪爲姦職官妻並詐欺取財應照竊計贜原告爲廣肇公所佑律師又云案尙未訊貴分府何以知其有罪知縣駁云案尙未訊貴律師何以知其無罪是時堂下觀審人衆聞知縣辯駁之詞人人感動情不自禁拍手者數四佑律師氣爲之阻仍復伸其强辯之詞再三請將該伶保釋並稱觀審之人拍手哄閙請爲辦理知縣告以李春來一犯罪惡昭彰係奉督憲曁憲台札飭嚴辦未便保釋至觀審之人拍手係一時　憤所發不平則鳴本分府無從阻止當商准美副領事靈芝草一案應照兩罪並發以重論輕罪不議律先行註銷黃朱氏一案訂下禮拜二復訊李春來還押當據捕房以公廨向章民事押廨刑事押捕房李春來黃朱氏一案係屬刑事請將該犯改押捕房知縣查所稱與向章相符因准其帶回捕房囑令小心收押在案正在具文禀報間接奉鈞函内開接美總領事函以知縣用言諷剌佑律師有損名譽屬另派員會訊飭將佑律師如何代李伶申訴並知縣如何辯駁詳細情形逐層禀復等因並抄函下廨奉此伏查該律師上堂時用手指斥問官藐視公堂知縣尙未加以詰問詎意該律師轉爲此先發制人之計殊不思知縣當時與該律師辯駁意氣雖然慷慨詞色仍屬和融據理相爭並無不合謂爲出言不遜實所不承謂爲有損名譽更所不解該律師代表李伶到堂聲辯其爲有益名譽有損名譽人口如碑公道自在豈因知縣一言所能增損間官與律師辯駁亦屬事理之常若因辯駁而遽謂諷剌遽謂出言不遜然則將來問官皆將箝口結舌低首下心伈伈俔俔以聽命於律師乎伏念李春來一案自起案迄今運動之說洋洋盈耳知縣素嚴與取且蒙憲札勉勵勗以愛惜聲名故雖經該律師再四堅請釋放知縣執意不允該律師見無隙可尋並知知縣訊理此案决不肯稍涉寛縱故爲此挾制之詞希圖更換他員顾審以爲放鬆案情地步知縣恫嚇有所不懼榮辱有所不計甘受外人之排擠决不受華人之睡罵仰祈憲台鼎力主持以申公憤而成信讞所有當時與佑律師辯駁詳細情形理合遵諭禀復 
[江督派員核對華洋合同]  
　　江督端午帥以各處局廠延聘外國工師敎習每於年滿辭退時節外生枝甚至唆令領事出爲干涉推原其故皆因所訂合同華洋文字不能𠯳合是以有所藉口現查有金陵高等大學堂敎員張廣仁曾在美國大學法律專科畢業精於英文亦明法律嗣後各處聘用工師敎習等事應將所訂華洋文字合同先送該敎員詳加討論酌核定妥再行畫押業已分札寗蘇件務各局及各海關道查照遵辦矣 
 
 

Page 19

 
 
[滬道對於彩捐之意見]  
　　本縣李大令爲彩票加價詳奉滬道批示云據詳及另摺所擬章程均悉查彩捐之設原所以推廣巡警保衞地方第以費無所出因特議抽彩捐取不傷廉輕而易舉且加費出諸購户與攬彩者無所出入揆之情理當無不從乃聞爲無知之人暗中鼓動意在撓阻實屬不顧公益仰該縣隨時訪查一有所聞無論開票攬票及諸色人等均即拿解來轅從嚴究治如代售之店敢於取巧漏捐即一面將該店先行封閉禀候核辦本道身任地方志在興利除弊當官執法無所用其執拗亦無所用其顧忌利害毁譽本道均以一身任之决不諉卸所擬章程尙屬妥善仍當隨時斟酌加密期於涓滴不漏以濟公用仍錄批速移羅道台知照繳章程存 
[江北購料興修文廟]  
　　江北文廟年久失修現由該處紳董禀奉江督發給護照派員至鎭江上海兩處採購磚瓦木料以便運回修理經過關卡均須免稅騐放 
[密查吳淞警政]  
　　滬道蔡觀察日前密委姚直剌（即正任太倉州）赴淞密查警政直剌便服輕裝祇帶一丁事頗秘密 
[興造無綫電房]  
　　江督端午帥咨商陸軍部特委兩江督練公所提調在吳淞口之獅子林砲台旁及崇明縣城東海岸上各造無綫電房一所業已准由淞鎭恒昌泰木作承造限五十日完工 
[示禁鄉民抗阻修橋]  
　　浦東嚴家橋爲上南川往來孔道現由該處董事籌欵興修昨已禀奉滬道蔡觀察札縣出示曉諭附近居民勿得抗阻 
[三育高等小學開游藝會]  
　　新閘路三育高等小學校定於五月初二日午後一時開第二次游藝會聞共有三十餘節届期往觀者當有一番熱閙也 
[華官查勘租界搶案]  
　　英人塔莫森寓居美界北河南路與閘北華界毗連日前因其傭人被匪綁縳搶去衣物等件禀奉英總領事照會滬道移知巡警總局查緝昨總辦汪觀察特飭警法科長聶司馬會同偵探科長汪少尉至該洋人住宅查勘 
[鄉人偷漏釐捐]  
　　西門外日暉港卡員查悉徐家匯附近鄉人某甲專事包攬棉紗偷漏該卡釐捐爰特禀由松滬釐局移請滬道密札上海縣提案究辦 
[謝劵]  
　　日本基督敎靑年會定於三十晚八時假座中國靑年會殉道堂特演中西日本戲曲並電光影戲京都戲法昨承惠贈入塲劵多紙書此誌謝 
瑣事 
城内 
[察勘蕩田]  
　　本縣李大令昨晨隨同滬道蔡觀察乘坐小輪至吳淞察勘蘆蕩塘田聞須征收蘆課云 
[媒人亂說]  
　　湯清泉控吳妙林賴婚由縣提案質訊莊堂生供姊夫吳妙林之次女由小的爲媒許字湯清泉之子湯掌卿爲妻去年四月十三日行聘擇定本年正月十三日完婚今吳中途悔賴求究吳妙林供妻弟莊堂生前云湯掌卿年祗二十歲從未娶親後查得掌卿年巳三十八歲前妻生有子女小的卽辭却不允詎四月十三莊將聘禮强行送來乞鑒判各退去着吳帶妻到案復訊 
[地保慣技]  
　　去冬浦東開河閙事一案該圖地保徐順齋嚇詐鄉愚得賄不少茲經本縣李大令訪悉提案訊究徐刁狡不認判交差候核 
[買屋紏葛]  
　　寡婦陸張氏控文生曹鍾奭霸佔房產由縣提訊氏供有祖遺房屋一間収租度日茲被曹霸佔求究曹供昔年價買陸姓房屋七間有契呈電判張氏檢呈執業憑據再核 
[分别遞解]  
　　楊家渡巡局函送形跡可疑之周昌吉等八犯到縣經李大令分别審明判將繆二等四人保釋周昌吉遞解通州季二陸二遞解泰興金阿桂遞解如臯昨已備齊文牘派捕押解起程 
[官事]  
　　丁憂四川通判夏紀灝候補知府金兆蕃吳淞貨捐分局委員劉思濬昨均到道拜謁英公堂襄讞員王斯沅請假三天洋涇巡防局員韓邦佐禀知於廿八日移駐張江栅楊家渡巡防局員蕭泗勳禀知於廿八日移駐東溝委署松海防同知聶榕卿司馬頒發紅諭定二十八日已時接印江蘇候補道嚴翽昌由四川原籍來滬假寓鼎陞棧 
南市 
[遍地荆棘]  
　　瑞日木行工頭戚炳和前晚被朱常甫朱照子等在某醬園後而隙地戳傷腿際及手腕等處旋由巡士一　拘送總工程局判送　驗傷訊究 
[米行虧空]  
　　元與瑞昌等莊控元仁米行股東印秀冬印寳甫沈萬生王松雲王文卿等欠銀四千五百兩約期不付昨由工程局傳該行執事王文卿訊明屬實判交保出外赶緊清理 
[追還田單]  
　　草貨店主孟利生控夥友顧巽吾吞没田單昨由工程局傳訊據供單已抵出判交保贖還 
[寡婦自由]  
　　周楊氏之寡媳沈氏私自逃出由伊弟沈發郎在湯毛毛家尋見控至南區解送工程局訊究湯供前由金阿景等爲媒出洋一百元并出媒金十六元娶氏爲室是實孫明府當即傳集人証訊明實情判金押限五天交還身價湯　沈氏各戒責一百下氏給楊氏領回 
閘北 
[遞解學生]  
　　私藏手槍匪摺之巡警學生史榮勝由巡警總局収押在案茲警法科員聶司馬以史在押日久仍無實供特禀請汪總辦將該生遞解安徽原籍了案 
[著交欠户]  
　　關云洲控卻阿靑圖賴欠款一案業經三路分局交保釋放茲關又至總局禀控聶司馬爰即函致該分局着保交出解案候訊 
英租界 
[研訊拐案]  
　　劉玉卿王海山張少武誘拐奉賢鄉人魏梁臣之媳陸阿五來滬串賣於楊星　爲妾經魏查悉報捕將各人查獲解廨請訊女供由劉拐騙到滬初居王姓家　至張處被伊等串賣與楊惟父親陸金福當時確亦在場求鑒陸金福供女兒自幼許於魏姓爲養媳被劉在魏處將女誘出串賣小的實不知悉楊供陸氏係由劉張王三人爲媒不知串拐求宥訊之劉張王三人供多含混判陸金福押捕房三月王押四月劉押西牢三年張押年半女發棲流所留養半年期滿另配楊星槎從寛斥釋 
[僅取一子]  
　　王鶴笙控妾孫氏與家丁私識捲逃一案昨解公堂復訊王偕伊戚周福記投稱此事現經親友勸明孫氏所生男孩歸王領回所有衣飾婢女均歸孫氏請爲銷案實讞員商之西官准即註銷 
[逃妾]  
　　周贊琴控妾賈氏捲逃昨由公廨提訊判周具離異結存查氏交伊兄賣源科具領 
[捉姦]  
　　徐根岩與李德星之妻私識前晚被李捉獲當將徐髮辫剪去任意毒　爲捕查見一併拘入捕房昨晨解廨請究判男女各押兩月李不應私刑綁縳亦押十天 
[虐待女子]  
　　黃順齋前在漢口賣得十五歲之女子胡阿妹來滬寄養於兪榮卿家茲因虐待逃出由捕送廨判發棲流所擇配 
[流氓化名]  
　　流氓張麻子前因犯案經公 
 
 

Page 20

 
 
堂押西牢九月在案茲届期滿解案發落包探禀稱該流氓實名王春壽今化名張麻子中西官以王不應化名判再押兩月 
[西崽該罰]  
　　粤人陳成記至新閘燕子路某西婦家兜售花布被西崽劉丁松周仁全施鎭江指爲竊賊肆行兇毆昨由公堂提訊判周等三人各罰洋一元押候繳洋開釋 
[情節支離]  
　　日商中野熊五郎控嚴柳江不付煤價昨由公堂會訊原告延村上律師投稱前年嚴向熊五郎購煤八十噸結欠銀二百五十兩延不交還求追訊之嚴供所簽合同筆跡不符實係僞造判嚴交保候函致美最時洋棧詢明情節再核 
[代畜告狀]  
　　畜牲會西人控鄉人王永林將洋跌傷由探解廨請究判罰洋三元開釋 
[公堂瑣案]  
　　迷路女孩陳英珍發幼女所留候認領德商惠大等洋行控劉瀚甫定貨不出昨晨將劉提案押候訂期會訊唖子某甲竊詹益三衣服押兩禮拜流氓朱阿九攫董蔡氏金挖耳押西牢九月逐出德商順全隆洋行控胡京甫定貨不出由探傳案判交保訂訊美商茂生洋行控陳炳嘉定貨不出昨由差探將陳傳案判交保候訊王阿生竊取洋人衣物押捕房兩禮拜某洋人失竊衣物金表欵爲馮金福所竊報捕將馮解究中西官以訊無憑証判交保候查 
美租界 
[拐案破獲]  
　　粤人李阿英前在鎭江拐賣幼孩濳至上海在武昌路開設烟館茲因案發由丹徒縣派差來滬協同包探拘押捕房候解廨訊明歸案究辦 
[日人兇很]  
　　人力車夫陶玉羣前日在南潯路被日人某甲用鐵棒擊傷手臂投控捕房飭送同仁醫院求治並飭日探查明核奪 
[無妄之灾]  
　　施阿六之子福才前晚被對門某姓家之樓窗墮下擊破頭額施投訴捕房飭赴公堂禀訴 
[索欠互毆]  
　　沈李氏在西華得路向潘阿云索取會洋口角互毆由捕一併拘入捕房飭投公廨追控 
[盜賣石子]  
　　葉祥舟因盜賣嚴姓石子由探拘入捕房押候解訊 
法租界 
[淫婦見棄]  
　　劉以根之妻陳氏與陳福生私識前日爲劉雙雙捉獲送捕解廨請究劉請將陳氏發堂情願離異聶司馬判氏押一月期滿發堂另行擇配陳押三月劉具離妻結存案備查 
[再醮吃虧]  
　　薛沈氏與夫婕春生爭奪遺產一案昨由公堂提訊聶司馬謂氏雖再醮薛茂榮有十餘年之久然當初並非明媒正娶所有遺業沈氏未便擅專前控各節着自行出外理處惟春生自後亦不得將沈氏苛待諭畢將案註銷 
[女子迷路]  
　　某女郎年約十歲身穿花布衫　布褲面有細麻前日迷失路途由捕送廨判發堂候領 
[移提竊賊]  
　　龔蘭生竊取徐姓物件昨由縣署備文飭派快役至公堂移提聶司馬准予帶回訊辦 
[過犯又獲]  
　　過犯王阿福在英界偷竊絨毯等物濳至法界由探查獲旋有英探投廨請予帶回中西官准將收贜人許孟春與該犯一併交與該探帶去 
[小竊示衆]  
　　袁阿洪在北京輪船被朱阿二竊去衣包一個旋即拘獲送廨請究判枷號一月發碼頭示衆 
國外新聞 
[飛艇墮地續聞]  
　　二十六日倫敦電云美國開列福亞省奥克倫電稱摩萊爾飛艇於試飛之際升高三百餘尺陡然墮地受重傷者十六人該艇爲世界最巨之艇計長四百五十尺有推機六座云 
[俄革命黨受罪]  
　　二十六日倫敦電云俄京聖彼德堡近開軍事裁判所有革命黨十一人及一千九百零五年革命首領扣爾尙有他犯三人皆定絞殺之罪其餘或服苦工或流遠鄉不等 
[共和政見]  
　　十七日舊金山電云美國開利福亞省共和黨贊成排斥亞人擴張海軍之政見 
[日美移民交涉]  
　　十七日華盛頓電云美國國務大臣羅德因近日日工絡繹赴美特向日政府抗議謂日政府若不自加阻遏則美國國會勢不能不定禁止日工入境之律云 
[俄德亦擬聯盟]  
　　十八日倫敦電云聖彼德堡各報載稱俄政府近有與德締结盟約之意外務部大臣伊斯華克赴栢靈會商馬基頓問題時擬乘便辦理此事大約爲俄德奥三國聯盟 
[美國海軍預備大操]  
　　二十六日紐約電云英國海軍部近籌畫西七月北海大操之舉計大小戰艦一百零四艘海軍大將貝斯福爲總司令官 
[空中高飛之進步]  
　　二十六日紐約電云爾萊脫昆仲近乘空中飛行器高飛三十四英里之遥 
[日人虐待韓民]  
　　十七日舊金山電云美員近自高麗行抵倫敦英國某報館記者曾往謁之據稱日本處治韓民諸多不公虐待之舉日益加甚屠戮人命刦掠財產當衆肆行毫無顧忌該美員並謂遠東日人近以苛刻手段抵制外人致使外人不能與之貿易英人聞此說者莫不感動 
[日艦駐太平洋之風說]  
　　十七日舊金山電云美國海軍大佐哈博生謂日本將派艦隊三十二艘駐泊太平洋其危殊甚故美艦隊必留駐太平洋以爲防禦每年並須加造戰艦六艘庶足以維持和平云 
[反對黑龍江鐵路]  
　　十八日倫敦電云俄國上議院因黑龍江鐵路須費英金三十二兆五十萬磅故反對頗力 
[請止占據埃及]  
　　十九日倫敦電云埃及國民黨懇求英國内閣停止占據埃及國都以上譯泰晤士報 
[法國總統抵英]  
　　二十七日倫敦電云法國大總辦統費利歐司外務部大臣闢肯及隨從各員行抵道浮口英政府早在該處設備供張頗爲熱閙各兵艦皆升砲致敬旋經英國奥塞親王迎接登岸乘火車進赴維多利亞英皇及太子郡主並皇族各員上下議院之議員均在該處拱候如儀嗣法總統等旣乃乘車赴白京漢宮與英皇愛德華皇后亞力山大茶會片時 
[歐洲夏行冬令]  
　　二十六日柏靈電云歐洲各處近皆多雨少晴瑞士地方邇來數日且有大雪 
[俄皇寛限懲亂]  
　　二十六日柏靈電云俄皇已准波斯政府寛限懲亂 
[後籐男爵抵俄]  
　　十七日聖彼德堡電云南滿洲鐵路總裁後籐已抵此間此行一爲答前俄財政員希樸甫（現任商部大臣）赴日之聘一爲解决滿洲稅關鐵路諸問題云 
[香港鴉片包賣人之惶恐]  
　　英國下議院通過禁止鴉片議案後香港鴉片包賣人無不惶恐謂將損失其利並稱尃賣之約尙有二十二月政府如果實行禁烟務須賠償損失之數云以上譯文匯報 
 
 

Page 21

 
 
   
 
 

Page 22

 
 
　　　 
 
 

Page 23

 
 
　　　　 
 
 

Page 24

 
 
   
 
