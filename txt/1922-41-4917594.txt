# 1922 - 41 - 4917594

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[軍閥與財閥之交構（老圃）]  
　　財政部咨嗟太息一若以無財爲甚苦者此虚僞也財政部無財掌財政者乃大喜若果有財則不能濫借不能回扣掌財政者乃大戚矣主兵者咨嗟太息一若以欠餉爲甚苦者此亦虚僞也惟其欠餉主兵者乃大喜若全國之兵皆按期發餉則雖刻扣其數有限主兵者亦大戚矣 
　　人但知財政部向各銀行借債而得回扣而不知財政部有僅得回扣而并未借債者　笨之師　旅長但咆哮於財政部之堂欲批總長之頰其意尙不惡其黠者乃與財政部互相諒解由師長旅長自覓銀行擔任借欵此欵并不交付即在銀行亦并無此欵但財政部與師旅長之間則有支票之授受財政部與銀行之間則有借欵合同之授受銀行但出回扣由財政部與師旅長瓜分他日支票果能支得則財政部銀行與師旅長三者之間更互相諒解利益均霑凡如此類者大率皆短期借欵至期不付則延期一延不己則再延再延不己則三延每延一次則加以利息債額即擴大一次而得回扣者即多得一次此其法創始于安福時代而盛行于前閣之財長而今則集大成者也 
　　人但知師旅長扣軍餉而不知道德較高者方有扣餉之事其下者并無所謂發餉凡兵多窮苦欠餉至二月以上大率不能支持而求退伍退伍後再招新兵又欠至二月則亦辭去如是者川流不息則向財政部所索得者皆師旅長之純收入易言之即與財政部銀行交構而得者皆純收入也 
命令 
　　二月十六日大總統令陸軍總長鮑貴卿參謀總長張懷芝呈熱河都統署參謀長兼軍務處處長舒和鈞因病懇請辭職舒和鈞准免本兼各職此令 
　　又令任命關崇祥署熱河都統署參謀長兼軍務處處長此令 
　　又令任命包述　爲綏遠都統署參謀長兼軍務處處長此令 
　　又令任命尙志署綏海鎭守使署參謀長此令 
國内專電 
　　北京電昨申刻財部招外銀團代表談話意在疏通九六公債之發行使外債亦按八四債票付給但外銀團以列國到期外債共三萬萬以上應發行四萬萬公債方可整理張弧稱謂中政府並非不注重國際信用此舉實非其時 
　　北京電耿布函詢千四庫劵用途昨張弧親筆答覆 
　　北京電京交行續印京劵百元五十元票兩種（十七日下午八鐘） 
　　北京電償債委員會長高不就改令董康（十七日下午八鐘） 
　　北京電航空署又向維克斯借欵條件（一）少交大飛機二小飛機十（二）飛機運送之損失公司不賠（三）飛機借欵以鹽餘公債爲抵押（四）借額三十萬鎊（五）用途以五萬爲京蘭航線建費十九萬爲購料每月供給航署辦公費五千鎊 
　　北京電外交團傳說陳炯明與某系訂三條件（一）實行聯省自治（二）對孫文地位宜爲一種表示（三）南軍北伐某軍出動係交系在津牽線惟第二項某方未肯斷然爲之 
　　北京電使團决議時局任何變化使團與京畿當軸必努力保持北京秩序不使稍有缺憾（十七日下午一鐘） 
　　北京電張曹間甚客氣張吳間信使尙未奏功王承斌來京言奉天以彼爲直軍師長不好表示眞熊故要領未得（十七日下午一鐘） 
　　北京電奉訊張作霖現將袒段黨之孫烈臣楊宇霆大加信任楊志澄赴奉接洽（十七日下午三鐘） 
　　北京電段在津語人外間疑我有所活動實太不知道我的性情我曩時爲指揮人的人因指揮不動自認失敗今日倒過頭來受人指揮我决不幹因外傳張作霖將關内奉軍交段指揮故段爲此言 
　　北京電岳州電桂確報孫文北伐係虚聲因曩時桂軍七十五營並未投降均四散民間爲匪待時而動粤軍兩師滇軍兩萬守桂故得無事今唐欲將滇軍携歸雲南孫文未允李烈鈞又恐唐歸滇則滇軍在湘桂間勢單故孫若北進桂匪必襲其後况湘軍已力勸孫軍如北進勿取道湘（十六日下午一鐘） 
　　北京電蕭耀南電孫文集合各軍號稱五六萬衡州已到贛軍多營近日各軍隊均乘船赴長沙孫文所派代表三人已與湘趙接洽謀擾鄂贛請示方略（十七日下午三鐘） 
　　北京電使團息徐樹錚就孫行營參議長桂林軍事徐不能完全參預（十七日下午一鐘） 
　　北京電蕭耀南電院湘趙態度平穏並無攻岳之事張師福來與趙總司令異常融洽亦無入湘意外傳湘軍助南係交系作用 
　　北京電洛陽消息吳趙間由張其鍠斡旋吳以餉彈助湘故趙親吳 
　　北京電吳佩孚電請以河東鹽稅二十一萬餘轉入部賬協濟本軍並奉收到部發領據一紙請備案 
　　北京電靳雲鶚旅一團由鄭開涿州（十七日下午一鐘） 
　　北京電外交聯合會呈内部請將部擬原議停止撥派警士改令山東省署就近考選警士并將接防主管人員之權完全劃歸魯省 
　　北京電新疆英領迫華民入籍案某使擬調停由中英派員赴新會同調查就地談判（十七日下午一鐘） 
　　北京電使團傳說霞飛赴日有法日軍事協定風傳蓋由英比軍事協定而產生此項情勢（十七日下午一鐘） 
 
 

Page 5

 
 
   
 
 

Page 6

 
 
第二張 
國内專電二 
　　北京電財部電王瑚中英欵前方催索甚急務望卽撥免生枝節 
　　北京電外部昨電奉吉黑將本月三號華府會議中東路案結果告之令其切實進行以鞏國權案見本報本月六日京電（十六日下午四鐘） 
　　北京電孫烈臣電院哈市民請願撤銷技術部保全中俄合辦不容第三者參預請主持（十七日下午一鐘） 
　　北京電英館參贊哈定本年應休息半年哈氏不願休息自請赴新疆甘肅游歷及攷察（十六日下午一鐘） 
　　北京電倪道烺運動蘇皖聯防以齊爲總司令自任副司令倒張許舉馬長皖正在計議實行 
　　北京電徐送西山地基一塊與溥儀師英人莊斯道蓋房莊並修一廟專供中國古人之好游者如東坡淵明等像前日落成愚民竟有往燒香者（十六日下午一鐘） 
　　北京電新社會報被拘者十六下午釋放（十七日下午一鐘） 
　　北京電今日外部正式發表長文報告華會結果最後希望國人勿失此好機會一致努力自奮 
　　北京電外顏昨赴湯山似係避政界煩囂（十七日下午二鐘） 
　　北京電部飭滬中行監理官傅宗耀將内債交換所取銷（十七日下午一鐘） 
　　天津電梁士詒全眷已來津箇（廿）（一）日假滿將提辭呈 
　　天津電法領通告三月四日霞飛到津法界市民一律懸燈掛旗歡迎（以上十七日下午十鐘） 
　　圖州電票價低落由各錢號分配軍餉刻届新正開張時期全城百餘錢號開市營業者僅百二十家 
　　蘭州電昨晚燈節遊人甚夥華林山省防步兵第一營兵士數十名闖入太和里毁物毆人經軍警督察處捕獲多名待查辦 
　　蘭州電隴南鎭守使孔繁錦電督省兩長略謂丁道津所虧公欵由伊擔保着丁回京勿庸扣留 
　　蘭州電潘省長以實業廳司徒頴被控多案電請開缺以洪延祺署理（以上十六日下午六鐘） 
　　漢口電粤孫代表在湘商北伐進行趙因與直有成議甚躊躇湘團體紛請粤代表轉懇孫氏假道川贛保全三湘並電逹桂林陳述湘民疾苦 
　　漢口電徐派侍從武官葛明翔赴保洛接洽銑（十）（六）來鄂與蕭協商 
　　漢口電武高學生電部請以余日章繼任校長鄂議員陳時因高師風潮向省署提質問案並請撤錢葆青敎廳長（以上十七日下午七鐘） 
　　香港電關國雄李明揚賴世璜谷正倫灰（十）（日）電告抵全州 
　　香港電桂林會議對北伐决任陳炯明右翼總司令劉湘左翼許崇智中路 
　　香港電唐繼堯前隊胡若愚部已抵滇邊與蔣光亮軍開戰金漢鼎發宣言迎唐回滇桂梧州以上河道不通 
　　香港電已返省海員代表今早回港到東華醫院會議要求先定工金始復職惟復職翌日卽須恢復舊工會名稱所議無結果明日再集議磋商現紛傳星期一可開工 
　　香港電省海員今日改選會長聞舉出盧兆徵（以上十七日下午十鐘） 
交通大學無線電 
[美議院之華會紀錄]  
　　華盛頓電參院巳通過希志考克氏之决議案案中要求將休士氏貝爾福氏維維亞尼氏非正式談判情形報告參院而尤注重四國協約且謂美國代表團之正式報告中絕未紀述此事令人不解 
　　華盛頓電參議員洛志氏以美英法日（關締結四國協約者）二月十四日致葡荷政府聲明四國决議尊重葡荷兩國在太平洋各項權利之牒文載入參院紀錄 
[美國將廢菲島陸軍]  
　　華盛頓電美國或將在太平洋條約調印之前完全廢棄菲列濱羣島之軍事防務聞陸軍部現正考慮此舉如爲裁减陸軍所迫而實行之則菲島所留戍兵將减成敬備隊 
[日諾瓦大會展期]  
　　倫敦電政界承認日諾瓦會議或將徇從法國之請展緩三星期開會 
[美國振俄之終止期]  
　　華盛頓電美國賑務處里加特氏與霍佛氏會商後宣稱豫料美國在俄之賑務當在九月一日終止届時農田收成可以上市美國現正以麥種十一萬二千噸運濟俄國 
[俄國之對外商業銀行]  
　　里加電勞農政府對外商業委員宣稱不日將設對外商業銀行資本二十五兆盧卜外人得投資管理權操諸勞農政府 
[丹麥之罷工]  
　　丹京電工人要求增加工資减短工作時間廠主不允以閉廠抵制之受影響者十五萬人麵包供給爲之缺乏 
[美國津貼航業計畫]  
　　華盛頓電哈定總統將於數日内以津貼美國航業計畫提交國會聞擬將前德船若干艘售與近所組織美國大西洋航務公司俾與外船競爭 
[全美女子參政大會]  
　　華盛頓電英國會女議員愛斯托夫人致電全美女子參政權大會謂英倫不日將舉行總選舉四月間未能到美參與盛會（以上十七日到） 
世界路透電 
[美議院中四國協約]  
　　十六日華盛頓電參院通過决議案請哈定總統以太平洋協約談判詳情通告議院參議員洛志氏及恩德華氏（皆美代表團團員）均起言政府並無隠諱恩德華氏且言關於取銷英日聯盟之談判情形大會紀事錄亦多未載因該問題大部分乃開非正式談話會討論也參議員希志考克氏謂當四國協約締結之際參衆兩院似處局外洛志氏答稱談話均由總代表爲之蓋此爲解决錯綜時局最簡單之方法也惟該約於提交他國代表團之前曾經美代表團透澈討論 
[法議院中之中法實業銀行]  
　　十六日巴黎電參議院財政委員會考慮約納萊氏關於中法實業銀行議案之報告報告中主張完全採納政府提出而經衆院核准之全文據國會界消息該銀行股東現結合會社拒絕交付第三第四兩次股欵預料福公司及意大利國家銀行均必贊成此舉蓋一執有一萬七千股一執有三千七百股也且料彼等必呈請本國法庭贊助拒絕續交股欵 
[英議院中之愛爾蘭條約]  
　　十六日倫敦電邱吉爾今日在下院動議通過愛爾蘭自由邦二讀案謂臨時政府之職權函待依法規定之庶臨時政府得從速開辦選舉今臨時政府所執行之職權未經法定此種情形乃英帝國歷史中所未曾有者現宜使愛爾蘭人民在選舉時切實擯棄共和之念而得合法之議會非以代表從前仇恨但以代表將來希望如照目前國會所爲此案通過將延時日恐續有騷亂流血事也雖貝爾伐斯近有狂憤之表示然望愛爾蘭南北兩政府領袖不久可聚首會商愛爾蘭國會當可於五六月間編定憲法俟編制後英國當通過承認此憲法之案然後北愛爾蘭在自决加入自由邦與否之前對此憲法予以攷察雖北愛爾蘭自决之權應於何時執行雙方意見不同然南愛爾蘭執政者對於此層並不堅持其英愛和約之解釋惟疆界委員會在八月以前未必能開始辦事故在十月以前未必能戡定界線目前南北關於界址問題之爭執顯然失之過早云議員查理克萊格提出南愛爾蘭方面之修正案主張此案須删除疆界委員會之規定或附委員會决議須北政府同意方能有效之說明否則此案不予通過一因委員會之設立爲破壞北愛爾蘭權利之舉動設委員會稍有疏忽則流血定不可免也統一黨李德附議旋開辯論又黨　於英愛和約之態度迄未稍變檢事長稱可以富有法學經驗者充委員會之領袖議員尼維爾氏稱疆界委員會僅戡正界線而非轉移大批土地此言頗爲張伯倫所稱許討論並無結果延會 
[英議院海軍預算質問]  
　　十六日倫敦電今日下院質問時某議員詰問是否將照吉狄士報告之條陳卽以國防大臣審查華會决議以期續减海軍預算經費張伯倫答稱本年内可否有此大改革政府尙未决定海軍陸軍飛行軍三者之某部份可否歸併將以帝國國防委員會之專門股員研究之 
[英議院之種種質問]  
　　十六日倫敦電今日下院質問時外部次官哈穆斯威氏稱研究中國將來讓與權之審查會其組織與職務將由中國與有關係國依照華會公約而派之代表開特别會議以决定之 
　　十六日倫敦電今日下院質問時外部哈穆斯威氏稱法國斐洲殖民地安南與瑪逹格斯迦增收棉貨入口稅此事有礙英國蘭開夏之商業外務已知之曾向法政府交涉但法政府不能减稅 
[華會英代表之返國歡迎]  
　　十六日倫敦電貝爾福由美京歸政府開午餐會招待之首相喬治主席稱述貝爾福在華會之功績謂爲有功於人類之和平與幸福喬治又宣讀哈定稱謝貝爾福翊贊之文貝爾福答稱美政府在大會中之行爲自始至終極可欽感不獨解决遠東陸地問題太平洋海上問題及歐洲限制海軍之問題且改變國際關係云貝爾福入下議院時議員皆起立歡呼致敬 
[美國參戰兵士給酬案]  
　　十六日華盛頓電參戰兵士給酬之議已使全國大爲鼓噪估計此舉需五十萬萬元哈定總統向國會聲稱籌募此項經費之唯一方法在徵收一般銷售稅否則給酬一事宜展緩俟此經費有把握時再議 
[英相之對埃政策]  
　　十六日倫敦電首相喬治外相克松與愛倫碧上將談話之結果爲對埃及政策之完全協定已議妥致埃及政府之函稿 
[南北愛爾蘭之相仇]  
　　十六日倫敦電貝爾法斯今日復有槍擊案死數已逹三十六送入醫院者共八十九名北政府决議實行携帶軍器律違者監禁兩年被擄之二十三人釋回時大受歡迎北人之在特里姆獄中者尙有十七名 
　　十六日倫敦電英軍尙未重行由南愛爾蘭撤退僅第十七騎槍隊由愛爾蘭調至英倫 
　　十六日倫敦電今日下院邱吉爾聲稱南愛爾蘭臨時政府已將被擄者二十六人設法釋放北政府關於摩那漢事件之報告與臨時政府報告不同英政府已致文南北兩政府雙方皆已允秉公調查故英政府告以如雙方願公開調查則英政府願派司法人員相助 
[法國之親俄宣傳失敗]  
　　十六日巴黎電法國境内之親俄宣傳現受巴黎時報之嚴重抨擊該報評論俄代表克拉新所唱俄法宜單獨談判與日諾瓦會議無關之議謂俄國根本上所必要者爲債務之承認對外人之擔保與開恩斯决議案之履行法國不願在協約國背後與勞農政府談判云云 
　　十六日巴黎電法總理普恩寶氏在衆院宣稱法國承認勞農政府實不成問題法國態度如故未有更變 
[墨西哥又將革命]  
　　十六日紐約電外間傳稱墨西哥旦夕將起革命風潮巨耶萊鎭行將被毁故台克才斯州白里斯砲臺已徵集美兵五千名以固邊防 
[各國近事記]  
　　十六日羅馬電首相波諾米氏在下院述及日諾瓦會議謂意國必踐行約言今擬照定期開會其日期並未更改 
　　十六日華盛頓電陸軍部宣稱駐來因之美軍擬即减軍官二百員兵三千名而留軍官一百六十九員兵二千二百十七名 
　　十六日倫敦電維也納電稱意國照會奥政府願供給借欵英金一百萬鎊 
　　十六日巴黎電今晨外交部開内閣會議由總理普恩賚氏主席所討論者全爲時事 
　　十六日巴黎電據華沙消息實業及財政當道現籌議在上西萊西亞與丹齊自由港間開一運河以供運煤之用 
　　十六日巴黎電波蘭政府應國際聯盟秘書長之請决議於三月一日在華沙開國際衞生大會 
　　十六日海牙電荷蘭第一議院核准發行借欵三萬萬圭爾特 
　　十六日倫敦電英倫銀行拆息由百分之五减至百分之四分半 
太平洋路透電 
[去年鹽稅之總額]  
　　十七日北京電一九二一年之鹽稅除供行政費外付與銀行團之凈數共七七九八七八三八元較諸一九二○年減少一○七六二六五元較諸一九一九年減少二六一八六六五元除應付以鹽稅爲抵之各項義務外一九二一年付與政府之鹽餘共七○四七四三三一元惟内有一千八百萬元或爲當地扣留或爲各省武員支用至一九二一年減收之故乃由地方官扣留之欵至歲杪尚未移交銀行團且因政府津貼所占鹽商優先權並購買產業需費甚巨所致一九二一年實收之數超過一九二○年一九二一年銀行團存儲之數已由六百萬元增至七百萬元 
[日本之海軍質問]  
　　十六日東京電海軍中將岡田今晨在上議院演說海軍比例謂日本第一防線固已減弱但他國亦無不如是阪谷男爵殊不以此言爲然謂日本不應承認以百分之六十之比例爲討論之基礎而當主張與各國處平等之地位阪谷又質問日本在海軍休息期滿後海軍力將處何地位岡田答稱條約所含之精神可保列强於海軍休息期滿後將設法賡續條約所規定之限制 
[日本之財政比較]  
　　十六日東京電前大藏大臣若槻氏於討論政府預算案之際謂大藏大臣平庸之政策使經濟現局更形嚴重若槻於是引述西歐各國之節政政策而興日本藉口告成國防計畫增加軍費相比較 
[東俄近勢]  
　　十七日海參嵗電前敵情勢稍佳紅軍兵力雖厚但在伯力外攻擊第一戰曾大遭挫衂 
[香港時局已靜]  
　　十七日香港電當道通告英美特别警士謂目下不再需彼等出巡 
國外要聞 
[日政府續布魯案協定]  
　　東方通訊社十六日東京電云關於山東問題協定事項今日由外務省追加公表云山東問題協定事項雖於二月六日將其要領發表然與其後外務省接到之條約全文對照尙有可注意點如左一條約文除前文及後文外第一章爲舊德國膠州租借地之歸還第二章爲公有財產之移轉第三章爲日本軍隊之撤退第四章爲青島海關第五章爲膠濟鐵路第六章爲膠濟鐵路延長線第七章爲礦山第八章爲舊德國膠州租借地之開放第九章爲製鹽業第十章爲海底電線第十一章爲無線電報第十二章二十七條及批准條約之第二十八條此外又有附屬文書六項條約本文之十一章與二月六日公表之協定事項相當附屬文書則以大體之附帶决議事項爲内容二條約之内容則於二月六日所公表者須補正之點如左（甲）爲本條約之實施而特設所要之重要委員會一爲處理第五章所規定之膠濟鐵路問題故當設一中日共同鐵路委員會一爲第一章之歸還租借地故而所設之中日共同委員會此等委員會中日兩國各派委員三名出席而第一章之委員會則爲處理歸還租借地之行政問題其他爲處理第二章公有財產之移轉第七章之礦山第八章所規定於開放舊德國租借地中之日本人已得權第九章之製鹽業第十章之海底電線及第十一章之無線電報諸問題（乙）由山東省撤退日本軍隊爲第三章所規定而預由中日兩國當局間所協議爲沿線軍隊於條約簽字後三個月至遲六個月撤退青島駐軍則與引渡政權同時或遲至政權引渡後三十日以内撤退之又此外議事錄中所記之重要協定事項如左第一項財產之移轉（一）日本臣民凖據中國之法律凡關山東問題協定事項中第二附帶决議事項（二月六日公表之山東協定事項參照）中規定之公共的企業當許爲組織之一切商業公司之社員及股東第二項日本軍隊之撤退（一）據條約第三條所規定日本軍隊撤退後凡無論何種日本軍隊决不殘留於山東省内無論何處第三項膠濟鐵路（一）於山東省内日本所建造之輕便鐵路及其附屬財產當目爲膠濟鐵路財產之一部（二）鐵路沿綫之電綫亦當目爲鐵路財產之一部（三）中國當局於接受鐵路後現供職於該鐵路之日本人僱員有存留或解僱之全權並得自由裁酌又於鐵路交還後立刻當行之更換僱員章程當照本條約第五章所定協同鐵路委員會决定之（四）日本人運輸主任及日本人會計主任之屬下當由中國人理事任命之於鐵路歸還經過二年半後中國得以二年半之任期任命中國人運輸副主任又右之中國人副主任於條約第五章所定以國庫證劵償還通知後無論何時可任命之（五）中國政府於前記之直轄職員不有任命日本人之義務（六）條約第章所定之國庫證劵償還不得以由中國以外籌集之資金行之（七）中國政府爲選擇日本人運輸主任及日本人會計主任起見當求日本政府供給有益之報告（八）現管理山東鐵路之日本當局所訂之現有契約或約定等種種問題當在共同鐵路委員會解决之於鐵路未交還前前記之日本當局决不訂有害鐵路利益之契約或約定第四項舊德國租借地之開放（一）條約第八章所謂（合法之業務）之文名不可解釋爲包含以農業及其他中國之法規爲據而禁止或照中國與諸外國所訂條約而爲外國人所不許可之企業在内然右了解與條約第九章所規定之製鹽業問題或根據條約第八章所可决定之已得權利諸問題並無影響第五項郵局（一）膠州舊德國租借地外之日本郵局於膠濟鐵路在一九二三年一月一日以前有交還之時當同時全部撤退之無論如何不能遲於右之時期（二）膠州舊德國租借地内之郵局與右地域之行政移交時當同時撤退之第六項請求賠償（一）關於交還在山東之土地 
 
 

Page 7

 
 
第二張 
所有權或人及財產之損害就於中國人民欲向日本政府或日本臣民請求賠償之舉在條約上雖並無何等規定但並非妨碍關於前項之請求（二）中國官憲可於前記請求賠償之一覽表中附加關於各請求之一切條項提出於日本官憲本件之解决如係向日本官憲請求者可經由外交機關如係向日本臣民請求者可依尋常司法手續公正辦理關於屬於後者之請求官憲之調查事實可應於必要依專爲此目的而任命之中日同數之官吏共同委員實施之（三）日本政府對於戰爭中依日本之軍事行動而直接所生之損害不負何等責任 
[東報對華會結果之論調]  
　　世界新聞社云華會閉幕東報皆有論評論其得失茲彙譯數篇以見一斑（一）讀賣新聞華會已於星期一日告終距開幕僅八十日是會之主要目的爲限制國際海軍之競爭今已逹到又訂結關於中國之協定多件是大會結果可云成功倘太平洋之眞平和果能由海軍協約與四國恊定之締結而保存則吾人對於大會之工作將更爲歡贊但日美間爭論之原因旣未能完全剗除僅僅限制海軍殊不足以保證和平故吾人誠不敢謂大會已得偉大之成功也在大會中最佔勝利者厥爲英國彼願與美國交歡故希望廢止英日同盟今藉四國協定之訂結已逹其目的且免傷日本感情海軍限制之結果彼與美國得保同一比例亦爲成功之一端再則威海衞在今日於英國已無用處彼卽乘機表示願歸還中國以博中國之好感焉勝利次於英國者爲美國美之財政雖不若他國之緊急然亦不乏困難今則彼之海軍力超過日本百分之四十儘可高枕而臥至於山東問題藉其調處而得解决又經其建議而成立許多關於中國之决議此亦大足以博中國之善意也第三之勝利者爲法國世人似以爲法在大會中最少成功其實不然彼雖未獲得任何積極具體之利益然對於太平洋問題竟得發言權關係其國際地位誠非淺鮮逈非分得若干戰艦噸位之利益所可比儗也再次勝利者爲中國彼藉英美之助迫日本對山東問題讓步又使列强締結許多利於中國之協定决議等實有得而無失其最失敗者則爲吾日本彼在大會中亦非未得絲毫利益者如減縮海軍計畫之協定可使彼得一蘇息實於彼有大利然此外則一無所有卽拖延甚久之加州移民問題亦迄未解决外國資本在日本之壓迫日見增加外國敎士在朝鮮之秘密行動日見活潑此等事恐於數年内將證明爲美國人仇視日本之來源由此觀之吾人對於大會之成績不表示欣感要非悖於情理甚願吾國民於此亦三注意焉（二）報知新聞據外務省發表之遠東條約全文按其内容實包括中國全部而言關於滿洲蒙古並無保留此可知滿蒙將與中國本部同一處置今後南滿鐵道及大連旅順租借地問題必相繼發生如是俄日戰役之結果已完全消滅吾國在華會代表之失敗實創傷帝國之生命毫無疑義此種卑劣行爲在華人卽謂之賣國當華會將開時吾國人口過庶問題爲全世界所承認此問題與法國陸軍問題衆皆視爲列强在大會中之難題後白里安氏之論據使列强不復討論法國陸軍問題而吾日本則因吾代表之無能已受不可救藥之損失矣（三）萬朝報九國協約已於星期一日簽字約中保證中國之領土完全與各國在華商業機會均等及開放門戸之主義此或未必使中國發生新局面但有一事堪注意者卽在華向無勢力範圍之美國今列强已承認其在中國有與彼等同等之權利此約各條中最有意味者殆爲第六條此條列强允許將來如發生戰爭凡不牽涉中國者彼等將尊重中國之中立權利此殆爲全約之精神按日本如與一國開戰必須取給其必需品於中國今此約之作用顯然杜絕中國供給日本以用品之門否則中國在將來戰爭中中立與否絕對與他國之利益無與又何必立約規定之乎日本並無黷武之意惟美國向以阻止日本於緊急時活動爲事此次之約是否含有將來之作用實爲可疑吾代表於此何以竟從美國之意而簽約殊令人不解也 
赤塔代表在華府之表示（續） 
　　上華盛頓會議書 
　　日軍旋將謝米諾夫帶至海參崴又用書函通知政府謂彼等認謝氏爲政治犯并保護之并擔保其不久即將出境同時日軍又在各處開始攫取俄國漁塲置俄官廳之抗議於不顧且有時驅逐之隨意指定俄國某漁塲應歸日人所有俄漁人爲兵力所迫不得不抛棄主權他徙日軍奪得漁塲後向漁人發一命令無論俄人日人凡欲操漁業生涯者必先以一日文呈文將漁塲形勢及其他一切詳細禀明日領事俄屬庫頁島及阿穆爾河口一帶之俄官均被强迫逼走日軍竟在該地組織軍事民政行政署蓋事實上已完全變成日本之領土矣俄民反處於外僑地位各地街市皆另編以日文名詞俄民之財產所有權槪被剥奪來往信件電報均受檢查俄民槪不得與遠東共和國官廳通聲息日軍又建築無線電臺及軍事堡壘且開始將德卡斯缺築爲軍港日軍此種態度卽俄帝室政府派赴日本之大使克魯盤斯基亦向日政府提出抗議謂日人侵害俄主權在俄境强迫施行日本法律日軍因見有多數俄人從事於俄土統一運動并謀連絡遠東俄民乃設法多方破壞海參崴之憲法議會代表乘特别快車赴海參崴途中爲日軍阻止不得前進扣留三日俄民向國際協約鐵路委員會請求始得放行一九二○年十一月九日各省政府代表在赤塔召集大會舉定遠東共和國臨時政府日軍聞訊希圖强迫海參崴沿海省政府不承認選定之中央政府允許沿海省政府種種援助另組織一政府與赤塔政府相對峙以便引起紛爭而與日軍以藉口得向外人宣言東俄之内爭固未已也然國民議會終不爲其奸言所惑拒絕其請日軍又施行狡滑之手腕大井將軍特别邀請沿海省議會各政黨代表謀當塲强迫容納其請求但沿海省議會終不爲所迫而卒承認中央政府以是東俄之統一乃得以告成日軍懷恨在心急謀洩憤遂希圖推翻海參崴政府日軍之計劃所在皆利用舊黨爲先鋒故藏匿舊黨爲日軍之慣技經俄政府通緝之要犯以及著名之復辟黨皆安居日軍大本營中或懸掛日旗之其他處所當日軍撤離哈巴羅甫斯克時曾與海參崴政府訂立條約劃定中立地帶於日軍與在日軍駐紥區以外之遠東共和國軍隊之間兩軍皆不得侵入此中立地帶即在伊滿與愛甫給尼甫加站之間然日軍雖屢經遠東共和國政府之抗議曾屢次侵過之擾亂地方居民日軍對於駐紥區域之出產品煤與糧食等槪禁止運出境外卽防疫之衛生車亦不准通行一方援助謝米諾夫黨施行在赤塔之故策（謝氏曾在赤塔蹂躪居民人民被殘害者不可勝數）使俄民聞謝氏之名而大起恐慌且有所謂（謝米諾夫對待法）之名傳於東俄各地殘殺搶掠無所不爲以武裝齊全之匪徒又在日軍保護之下更無所忌憚而放肆横行海參崴政府及議會屢次根據一九二○年四月二十九日之條約提出抗議均毫無結果該約係日軍司令部强迫海參崴政府所簽訂約中規定在日軍駐紥區域不得有武裝俄軍之蹤跡而日軍竟在古蘭垜海參崴及沿海省各要鎭組織俄反革命軍日高級軍官公然正式檢閱此項軍隊以故遠東共和國政府出於不得已於一九二一年三月七日正當憲法議會尙存在之時向日政府提出關於日軍司令部舉動之嚴重抗議一九二一年三月三十夜上項武裝匪徒之一部分起而謀推翻海參崴之沿海省政府政府保衛隊起而彈壓日軍竟將其武裝解除而置匪黨於保護之下一九二一年五月二十日海參崴又發現軍事犯多人藏於懸掛日旗之室内俄當局派人前往檢查日軍提出抗議謂在日本旗幟下之房屋斷無非法之舉俄警破門而入發現反革命黨二十五人炸彈二十五枚火藥甚多日本兵士及憲兵不准俄警入内室檢查并强迫律師作一僞報告書以混眞事實次日日憲兵復請先日搜查該宅之俄政府警察前往搜查當被拒絕日後日軍聲言又獲得機關槍兩架來復槍二十支及手槍子彈多件此種愚弄俄政府之事在日軍固甚普通也（未完） 
國内要聞 
[財政公開與九六債劵（一榻糊塗而己）]  
　　張弧自此次復任以後極力表示財政公開以便實行其政策連日向總統府呈出兩篇賬目第一篇即是一月以來收支欵項及各銀行借墊政費清單第二篇即是財政部歷年以來指撥鹽餘抵借内外短期債欵據稱截至本年一月底止欠付内外債各欵共計銀元一萬零四百零六萬一千五百八十二元九角但内債項下本月鹽餘尙可攤還一部分再由該部另行籌付一部分共約銀元四百餘萬元而外債各欵中如日本興業銀行及朝鮮銀行等欵均有庫券利息約可扣回銀元二百餘萬元又十年十二月及十一年一月分鹽餘項下攤還之外債尙有一百數十萬元俟結賬後亦應分别減除是上項實在欠付内外債各欵總數約計銀元九千六百萬元左右故須發行九千六百萬八釐公債以資償還此外勸業銀行官股股本一百萬元中法實業銀行期票法金五百萬餘佛郎尙不在内不知如何着落此財政部所謂公開財政之内容不過爲九千六百萬公債作解釋是否一一確實所不敢知但聞前日該部所分布之支出欵項巳有某某機關查明實未曾收領此欵亦巳呈明公府請飭該部切實查賬此欵究係交付何處否則何以任意開賬又敎育界亦以八校敎育經費準備擔保證券二百萬元迄今並未成立該部日前公開賬内亦經列入八校代表亦擬提出質問可見財政公開之一場糊塗也 
　　進行九六鹽餘債劵不但各方面表示反對難期實行即鹽餘所擔保之外債磋商轉移亦非易事聞駐英朱代辦日前有電來京分呈部院以馬可尼庫券借欵十萬鎊前係指定鹽餘爲擔保頃據英政府聲明我國發行九千六百萬鹽餘庫劵與馬可尼庫券借欵擔保品衝突請轉電催索該欵以資清結等語聞政府接電後巳覆朱氏一電略謂馬可尼庫劵借欵付息事原議鹽餘擔保現有窒碍仍擬取消由部另籌撥付欠息希與前途切實接洽云云但能否辦到殊難逆料又聞英國銀行界方面以九六公債償還日欵太多頗致不滿計指撥外債項下共三千零二萬餘元而日欵佔二千七百四十五萬餘日金此猶爲人所共知者此外内國短期借欵項下亦有日資約二千萬左右蓋各小銀行貪圖放欵政府折扣大利率高且得預扣利息故不惜以高利借到日欵轉借政府例如某銀行基金僅一百萬元而偕與政府之欵竟逹八百餘萬其欵何來不問可知刻下財政當局及内國銀行界正向英國資本家竭力疏通 
[王寵惠對二十一條之報告]  
　　三日在委員會答日代表詞 
　　關於二十一條件問題我代表王寵惠氏三日答覆日代表之演說外交部業於十二日接到施顧王三代表七日來電報告甚詳特錄如下三日全體委員會惠答復日代表全文洋文另電大致云昨聞日代表宣言放棄滿蒙築路借欵顧問敎官各優先權並確定撤回原案第五項之保留固差可慰惟其他事項仍未撤銷甚爲遺憾日代表謂廢止條約將成惡例不知彼時中日交涉情形至爲特别旣非爲解决爭端亦無交換條件乘隣國不備突然攫取重要權利而各國相視默無一言斯爲惡例耳或謂廢約恐貽成例不知此二十一條就其内容及當日脅訂情形而論在國際史上空前絕後更何貽例之可慮美政府當日鑒於此種特異情况同時分牒中日兩國（文略）中國政府被脅簽字後亦由我宣言（文略）此次會議原爲改良太平洋遠東情形以保國際永久睦誼本不爲維持現狀而設故中國代表團以爲一九一五年中日條約換文應請秉公審查務期撤銷理由如下（一）無交換利益（二）侵犯中國與他國所訂條約（三）此項條約換文與本會所通過各原則不能相容（四）此項條約換文已屢次發生中日間之誤會將來必妨及睦誼致本會所期望之目的不能逹到一九一五年六月日本總揆原敬在議院所提議案指摘二十一條之足擾害遠東和平直言不諱尤足參證云云許斯亦宣言美政府於中日交涉之時已按美國向來所抱政策向中日政府聲明如有妨害美國條約上權利及違背開放門戸主義之約章美政府不能承認等語至關於滿蒙條約之第二三四各欵中國所囗囗（電碼不明按或即許與二字之意）日本各種權利凖以最惠國條件當然不能由日本獨享云云許斯又提議將日本宣言及中美兩國答覆在大會宣讀載入會議紀錄鈞表示贊成並保留他日遇有機緣仍當設法解决此案之權利云云基鈞惠七日議八十三號 
[司法部籌備收回法權槪况]  
　　答北京各團體代表質問 
　　北京各團體外交聯合會因收回法權問題推舉代表鍾少梅方仲頴王毅於昨日（十五）午後二時往晤司法當局當由董總長與湯次長延見代表等謂各國在華領事裁判權不惟有碍我国或主權且妨害中國司法獨立之精神此次華府會議經我代表提交華會要求撤銷當經議决先由各國委員來華調查司法情形再行定期撤回現各國委員不日來華我國司法未能完備更以辦法不良時有所聞無可諱言此事因爲司法行政問題然於外交有關本會未便緘默特舉代表等來部探問貴部對於收回法權一事究係如何籌備並希從速切實進行董總長答謂各國在華領事裁判權非特有碍主權實吾國莫大之恥故我自長司法以來即力謀撤銷前曾特派羅文幹赴歐美考察司法並藉以聯絡各國輿論界力主撤銷現在已到撤銷機會本部正在積極籌備决議先就北京直隸江蘇湖北等省試辦初級法院其他各省已電令就已有廳監切實整理並派員調查督促再我國民刑訴訟係採大陸制手續太繁亦擬改用英美制較爲簡單並注意初級廳惟應先將法院編制法修改不日着手隨由湯次長謂本部對於收回法權籌備已如總長所言但經費困難各省督軍省長往往非法干涉司法以致部定辦法　難見諸實行尙祈國民團體爲强有力之主張剷除司法獨立種種障礙並特别注意宣傳以期領事裁判權得早撤銷云云代表等復謂貴部果能如總次長所云切實進行本會對外固爲政府外交後盾對内關於收回法權種種障礙亦當共圖剷除旋又談及東省法庭成立以來種種情形以及司法應興應革事宜時至四時各代表始興辭而出 
[遠東會中之中國關稅協定]  
　　日本政府所發表 
　　關於中國關稅之九國條約本月六日業經關係各國全權在華盛頓簽字現由日本外務省發表其要領如左第一各締約國代表一千九百二十二年二月四日在華盛頓採擇本項附屬决議卽本與中國關係現行條約改訂中國關稅率現實從價五分各締約國確認前項决議並承認因該改訂所增稅率前記改訂稅率經過公布二個月後卽須迅速實行（附屬）本會議之參加國以充足中國政府所增加之國費爲目的特協定如左 
　　現行中國輸入稅率表應卽行改訂其稅率表應爲中國與關係國所定之通商條約實行值百抽五前項關稅改訂委員會務須迅速在上海開會該委員會應從前次改訂之一般方針卽行改訂（以下從略） 
　　第二中國與英美日等國所規定之現行通商條約原有願賦課附加稅而裁撤釐金之意茲爲凖備履行是項及其他前記諸條約所規定之諸條件方法須速開特别委員會前記特别委員會由締結本條約國及希望參加該委員會之本條約加盟國代表組織之本條約實行後三個月以内即須開會其時期及地點由中國政府定之 
　　第三前記特别委員會在未裁撤釐金及履行其他條約上諸條件以前應考究可以暫行適用之規定故對於有稅品應賦課附加稅該附加稅之實行時期目的及徵收諸條件由特别委員會定之前記附加稅一律從價二分五釐但關於某種奢侈品得規定二分五釐以上惟不得超過從價五分之範圍第四第五從略 
　　第六中國陸海各處應行賦課之關稅率認爲均一之原則（以下從略） 
　　第七抵代稅在裁釐增稅之措置未實行以前槪課從價二分之五釐第八第九第十從略 
[赤塔代表之東俄時局談]  
　　昨日北京華俄社記者訪謁赤塔駐華總代表阿格列夫叩以遠東共和國内部之狀况阿氏答覆頗詳記其要點如下海參威政府之存在與舊黨軍事之行動遠東共和國政府與人民從未以内政方面之難題目之蓋所謂梅果洛夫政府（卽海參威政府）不過日本侵略東俄之經理日本對俄若不存野心梅政府萬無成立之可能也故沿海省日軍一旦撤退梅政府必隨之俱去其恃爲干城之烏合軍隊將於二十四小時以内完全作烏獸散焉回憶謝米諾夫黨羽在貝加爾省大敗於國軍後所有舊黨餘孽俱向中東鐵路區域逃竄中國當局置赤塔政府之抗議於不顧竟以所有舊黨送往沿海省駐紥沿海省久爲日本所盤踞赤塔政府雖欲追踪而痛剿之每苦於不能同時恩琴餘部自蒙古敗退蘭格爾一派復得協約之扶助由歐洲安抵威埠上陸於是沿海省驟添三萬餘名之亡命徒一變而爲舊黨之淵藪日本具有野心者也衣之食之慫恿之猶有可說恩琴所部奪中國之土地殺中國之人民而中國當局竟允其從容假道未敢損其毫髮可謂費解之至者矣舊黨分子旣得各國之助而羣集沿海省其與農民爲難及農民之自衛皆係當然之事於是戰禍綿延數月不已日人於供給舊黨軍火之餘復以武力解民團之武裝廣施金錢擁梅果洛夫以爲政然後所謂政府於焉以立逕向遠東共和國進攻輾轉而成今日之局大連會議開幕時日代表向俄代表宣言曰日本爲保全兩國邦交起見决不肯任舊黨自由活動以不利於赤塔政府其措詞之動聽態度之莊重在在易使吾人信賴而不願遽行派兵殺賊以演流血慘劇加之遠東國軍已於去春遣散所有防敵將士皆係毫無經騐之新入伍者以視舊黨之嗜戰若命安有不敗之理况舊黨之軍火乃日本最新之利器日本於必要時復奪軍事要點舉而讓諸舊黨謂遠東國軍能於最短期内戰勝兩敵者有是理哉舊黨軍隊操種種必勝之原因一鼓而陷哈巴羅夫斯克行見阿穆爾省瀕於危地不得不謂爲吾人過信日人之誤也（未完） 
[陳光遠電告南軍北伐]  
　　西南聯軍北伐有開始活動之象前晚某方面接衡州電局報告謂南方北伐隊業由全州開拔入湘其前隊現抵黄沙河連日有重要軍官多人隨帶衞隊到衡卽在城内設立行營云云同日贛督陳光遠亦有兩電到京一係眞日（十一）拍發一係元日（十三）拍發均冠有萬急字樣内容所述與上列情形略同並云黄沙河距衡州約五百里距永州只六十里南軍預定進兵計畫以衡州爲第一線以永州爲第二線並决定以主力攻鄂一面再分兵擾贛俾贛鄂不相聯絡然後長驅直下會師武漢等語電末又云迭據報告南軍開抵湘境者約在一師以上湘司令趙恒愓曾於日前召集所部開軍事會議結果决定對鄂贛虚與委蛇對南軍則取放任必要時並將湘中各軍移驻常德騰出長沙省城以讓南軍等語是湘軍態度已有附南之傾向局勢變更風雲緊迫除分電吳使蕭督迅籌戰守善策並飭各軍嚴防外究應如何對待之處務請迅示方略以便遵循云云聞政府對此尙無何等切實辦法但將前項電文悉數轉寄吳佩孚而已 
 
 

Page 8

 
 
第二張 
自由談 
閒話 
[粤僑紀聞] [  東越許厪父]  
　　粤人之工藝 
　　粤人商業旣稱發逹而製造事業亦有可觀大抵最關重要者爲生絲一項廣東各縣皆業桑而省城及佛山兩處出絲尤多其所製之香雲紗及荔枝綢（俗稱紅綢）堅固耐着可經十餘年之久凉爽無比且不易污穢略有汙漬則在冷水中一浸懸之空處隔夜卽燥不宜用熱水及曬在較烈之陽光中此等產物每年輸出頗多其外尤有夏布一項亦爲特產夏布之最佳者出於新　每尺價銀須二元以上歐美人頗喜之較粗者則潮梅等處皆產之二者爲最大之工業外此若草蓆花蓆紈扇葵扇竹器木器漆器寳石藥材象牙玳瑁等均有名於世通銷全球不特供國内之用也而余尤愛葵扇及象牙球二種葵扇之製能在扇面堆出山水花卉字畫精巧絕倫然此尤易於爲功獨象牙球之製則眞可謂巧奪天工其法取一大象牙刻爲球形用小刀剜入内部使成十箇以上之空心球層層玲瓏歷歷可數至多者乃至十五六層云亦可謂巧之至矣其他出品甚多難以細數茲特舉其最著者耳 
軼聞 
[龍異一] [  燕子]  
　　易曰見龍在天見龍在田蓋古人已言之詳矣少時聞祖父翠庭公講龍取水一事頗爲奇異某歲炎夏天酷熱未幾黑雲四佈狂風頓起飛砂拔樹勢頗猛烈鄰居某婦正在田中鋤草花忽見龍尾下垂粗如巨柱鱗甲開張水如奔濤一般隨龍尾上昇滔滔不絕婦驚極臥地攀草而伏轉瞬間迅雷一聲急雨如注逾半小時彩虹現雲端雨始霽狼狽奔歸衣裙盡濕矣 
　　燕子曰龍取水非驚奇之事書册所載都在河海中而此獨在平地取水言者鑿鑿似非無因潛淵藏芥佈霧興雲龍之變化神矣哉 
劇評 
[崑曲保存社會串感言] [  孤潔]  
　　續評第二日 
　　靈鳷以詞曲名家徇藕初君之約參預斯會迅電遥飛文旌戾止爰有感言之作顧所論列僅及第一日非全豹也予以消閑無事之身具有同嗜躬逢勝會能無一言續貂之誚其何能免 
　　見娘生老旦末三角並重唱白緊凑李式安君之瀏亮張紫東君之沉着貝企中君之哀感可謂神妙欲到秋毫顚而貝君江兒水李君古江兒水一折令聞者酸鼻最擅勝塲串工均細到 
　　男舟之鄧芝山以尙書致仕而饕餮刻嗇情形令人失笑朱杏農君嗓音豪關舉止極合老鄉官身分念福建曲子十分流利洵於副凈三折肱矣 
　　折柳陽關文情斐亹藕初君之李益舉止大方項馨吾君之霍小玉丰神綽約對唱寄生草么篇解三醒各折抑揚頓挫盡態極妍而夫人城一折如松風竹韵沁人心脾鷓鴣天一闋如斷綠零紅悽艶欲絕乃知五雀六燕銖兩悉稱二君可以當之矣 
　　江紫來君之付天機活潑演照鏡尤絲絲入扣一琴君之旦台步輕靈下塲急走眞有翩若驚鴻之妙 
　　思凡爲獨脚戲山坡羊諸折唱法與他劇逈異繩祖君體態旣佳唱白清越的是合作 
　　下山之付唱旣冗長串工尤繁重徐菊生君登塲一段身勢絕佳入後且演且唱到底不懈 
　　殷震賢君之小生配以陳鳳民君之貼旦可謂珠聯璧合偷詩一折細膩風光惟二君能描摹盡至鳳民君之唱白句斟字酌入耳動心唱繡帶兒悽惋欲絕降黄龍醉太平各闋唱白緊凑如水銀瀉地無孔不入所惜班底小丑形同厲鬼聲似惡鴞殊爲是劇减色不少客串最少丑角致容此輩羼雜良可歎也 
两雄並驅病奞奉 
　　紫東君舉止莊嚴聲音沉着演寄子彌覺忠義之氣溢於眉宇檢齋君身材活潑音調婉轉極合作旦架式演來自工力悉敵 
　　斷橋之小生驚惶情狀極難表演振飛君固神乎其技而鏡清君之白氏亦游刃有餘如得佳客串青兒當更生色 
遊戲 
[滑稽舞蹈官僚舞（下）] [  王庚]  
　　（方法）兩排由左右門出台姿勢步法裝官僚派牢不可破的形狀到台之中央兩排立定面相對立甲排和乙排互相談論 
　　甲排（恭喜恭喜）動作則兩手相拜作九十度之鞠躬 
　　乙排（恭喜恭喜）動作亦如甲排至動作之快慢可依佈景後的四拍子之進行曲 
　　甲排（請坐請坐）兩手作客氣請客坐狀 
　　乙排（不必客氣）兩手搖搖表示不必客氣四字狀 
　　乙排（去年一年財政順手否）姿勢作問語狀 
　　甲排（尙可尙可）點頭作得意狀 
　　乙排（恭喜恭喜）兩手揖拜 
　　甲排（靠民之福）點頭笑狀 
　　以上各種動作不過略舉數例演者可隨便問答語言愈滑稽愈妙但動作之快慢必依佈景後之音樂拍子否則减少興味矣演畢以上動作以後各人暢談有興味之笑話藉以諷剌現在之官僚最末各人口吟古詩一首依詩之内容而表演動作如此輪流演畢仍歸原位仍分二排進台幕即閉吾邑女子職業中學開游藝大會籌備經費吾等旅外學生適當寒假回家預備　入二種游藝同志命余編二種游藝限余二日内編成余卽編新劇和跳舞二種後因學校開學期關係未可加入表演余想這種官僚舞頗屬滑稽新奇且未見演過因發表於此以備諸同志之採取亦民附誌 
小說 
[社會小說人間地獄（三十一）] [  娑婆生]  
　　第五回名士情懷將詞買笑蕭娘身世以倌爲家 
　　經此一塲風波那其餘没燙著的幾個小孩子也不知避到那裏去了嘯秋道這時候纔告肅清程藕舲道他這裏怎麽這許多小孩子自然將人鬧昏了伍仲良道怪不到昨天嘯秋說他這裏是送子觀音呢眞是名副其實姚嘯秋道這裏從前我陪着朋友狠來過幾次狠曉得他的家庭組織我嘗說笑話愛媛媛這裏三間樓面除了做生意以外還附設幼稚園孤兒院保姆傳習所還帶點舊式育嬰堂的臭味你想怎麽不要熱鬧大家聽了全笑起來賈大人說道照嘯翁這樣替他分别機關巧列名目起來愛媛媛一身倒很兼幾個局所的差使呢差不多要同前清南北洋的紅候補道相髣髴了此時程二少爺恰立在賈大人的背後插嘴道本來上海堂子裏人呌做倌人倌與官也差不多老世叔不要見怪官塲中人本有一句以官爲家的口頭禪現在愛媛媛這樣兒女成行膝下承歡也可算是以倌爲家了姚嘯秋道仲梅你當心點莫尋愛媛媛的開心被他聽見了很不願意賈大人道這怕什麽姚嘯秋道不然愛媛媛可眞爲了這些孽障累住要不然他前幾年很出風頭的時候早可被人量珠聘去據說就因許多小的没安頓條件磋商不好方始蹉跎到現在還吃這碗飯賈大人聽了這話使勁的將手裏一張五索往外一打歎口氣道古今來許多大丈夫全爲家室兒女所累弄得憔悴顚連愛媛媛也正是此中的一個傷心人呢程二少爺道啊唷老世叔大發牢騷了一語未了門帘掀處走進一個綽約麗人正是 
　　幾番磨折英雄老兒女都能累此身 
　　不知那進來的麗人究竟是誰欲知後事如何且聽下回分解 
餘瀋[  鍾負我]  
　　言無誇行無畏難 
　　好言而不行寡成好行而無恒寡益 
　　今之人何言誇而畏難乎何言者衆而行者寡乎國弱眞因其在斯乎 
 
 

Page 9

 
 
   
 
 

Page 10

 
 
第三張 
國内要聞二 
[川鄂間最近之情勢漢口通信]  
　　正式和約卽將簽字 
　　久懸未决之川鄂和議迄今尙未告一結束因是川軍復謀攻鄂之說隨粤軍北伐之聲喧騰於耳鼓在此北伐高唱入雲聲中川省究竟對鄂作何態度極有注意之價值據軍界可靠消息川軍雖未盡泯其圖鄂野心而以西南步驟不一川軍派别紛歧之故欲圖逞志於鄂其勢頗感不易故川總司令劉湘自川軍援鄂失敗後即乘機與鄂言和停戰劃防之約去冬即已簽定其正式和約所以久久不决者其原因雖有多種而川鹽引岸問題要爲雙方相持不下之注意點顧此爲條件的問題非和不和的問題與川鄂間之友好絕不發生關係現雖有少數野心家及鄂籍旅川軍人運動川軍與粤孫一致實行攻鄂而劉湘鑒於川中情勢仍抱定門羅主義以鞏固川省自治之根基不爲人言所動外傳川鄂和議將决裂川軍復謀犯鄂者皆少數人製造之空氣非確近事實也吳使蕭督以川鄂表面上固己言歸於好而正式和約未經簽字究難免予陰謀家挑撥之口實曾電令上游警備總司令孫傳芳速向川省總司令劉湘進行和議以期早日成立孫氏奉電後乃派其參謀長陳詠屏爲代表專程赴渝與劉但接洽川省亦派代表劉文亞來宜與孫氏協商據聞雙方對於聯防勦匪之辦法均照前次議决無所變更而於川鹽行銷鄂岸問題亦已擬有辦法大約再經幾次磋議即可分請川鄂當道核准簽字之期當在下月初旬現施南邊境已無川軍踪跡但藍文蔚所部鄂自治軍千餘人尙盤踞施邊未退鄂方爲表示誠意與川締和並未加以攻擊刻以川鄂和議將成而該軍不川不鄂與雙方邊境治安有碍業由雙方當局妥商收撫該軍之法是川鄂間已無險惡之象張聯陞所部第十七混成旅步成一團前因鄂西吃緊調駐巴柹一帶以厚兵力刻因形勢緩和日前復調回襄鄖蓋即鄂西解嚴之第一聲也川鄂間雖目下無有問題而鄂西防軍尙達三師三混成旅之衆茲調查其軍隊名目及駐在地如下孫傳芳所部近畿第二師全部分駐巴東柹歸興山及沿江各要區盧金山所部第十八師全部分駐巴東野三關大支坪等處直軍第三師步兵第十團與十二團駐巴東第二十四師四十八旅一部駐宜昌趙榮華所部第十八混成旅駐施南鄂軍第三混成旅分駐巴東各屬毛恩永一團駐巴東西場口張允明所部補充旅駐宜都以上各軍約共五六萬人統受上游警備總司令孫傳芳節制布置嚴密川軍即欲伸足於鄂境亦殊匪易也（二月十四日） 
[武昌高師風潮近訊]  
　　赴京代表與敎育當局之談話 
　　武昌高師校長談錫恩招引軍警勒退學生激起該校風潮各節業誌前報茲探得該校赴京代表來信特記載如下代表等七日晚車到京後即分謁湖北旅京同學曁各名流均願援助次晨即至敎部先謁陳秘書文虎陳出示談氏盜名否認代表電閱後即謂此次來京係受全體同學委託此電從何飛來推厥原因顯係談錫恩措置乖張恐學生代表來京將黑幕揭破故有此圖窮化現之行爲且代表來京旅費係由全數同學捐出心果不願何肯捐欵事實俱在不難派員往查以明眞僞陳謂昨接此電部中同事即疑信參半今得面談更可知其不確諸君最好將此情形電告同學囑同學來電聲明自然失其效力旋將禍事起因曁當時所受慘狀詳細報告陳色立變良久言曰我不知談作事糟如如此地步眞是糊塗之極茲將部中所得談校長之報告約略言之先是前月三十一日談來一電謂學生非常囂張非大批開除不能維持次長閱後電令懇切開導切勿使發生風潮言至此謂電文公布否代表答云未見陳言談之爲人余已盡知次長現正在部最好請見代表等見陳次長後即首言起事原因次言當時經過末言代表全體同學三種意見（一）與談誓不兩立（即撤換）（二）派員查賬目（三）絕對否認談氏暴命次長即將否認代表電提出代表等除將與陳文虎說明各節擇要辦駁外復謂假造電報按法律須處徒刑即請次長派員追查如有虚僞願甘重究否則談盜竊學生名義私造假電亦應如法辦理代表復謂同學受此奇辱現在學校如處荆天棘地中請對於以上三種意見緊快解决否則目的不達情願全數犧牲次長謂余前得校長電告本學生學業爲重令其懇切開導不意其不善應付而有招軍警入校之事此事起因雖小關係全國敎育至大惡風一開各省武人起而效尤前途愈難收拾談當撤不成問題至收回成命一層應稍緩再作商量代表謂學生開除大部訂有條例果合條例當然不能回校若以籠統之詞武力摧殘則莫須有三字將何以服天下故同學抱定决心誓達三種目的方復原狀否則全體解散以爭人格亦所不惜次長又謂敎職員中何以無一人表示同情代表謂本校向例有重要事項發生須開校務會議通過施行此次事變除校長二三親近外其他敎員槪未得知目睹學生被拘之慘狀非常激憤不過與學生所處地位不同暫且不便表示談至此次長謂諸君且休息勸同學勿躁不久定有辦法代表乃退此該函大略也今日爲軍省限該校學生上課之日記者至該校探聽則鈴聲鐺鑄課堂猶空進視諸生則正忙碌收拾書籍行李不知談氏與兩長又將何以處之也聞今午後督軍招代表至署談話未知如何結果 
[湘憲實施中之省選問題]  
　　各派競爭者長 
　　湘政府近來於省憲之實施進行頗力而熱心於第一任正式省長者遂亦各及時進取其初運動省長之人物原不下七八人之多終以力量不及遂惟譚趙有此希望頃者熊希齡與林支宇兩派又各大張旗鼓以從事競爭林氏之忽然改變目標舍省議長而爭省長蓋緣擁譚之民康社團結力已甚脆薄擁趙之民新祉内部已發生暗潮有此弱點實爲第三者圖謀進取之絕好機會矧其所創辦之湘社社員旣甚發達團結又復甚堅某協會且願爲之後援自可圖謀進取近日湘社之極力就各屬組設支部或通訊處即足證其正在進行若熊派之對此其初原無决心近以慫恿者多遂亦欲牛刀小試業已從事組織以湘西善後協會爲大本營但熊氏在湘日少與湘人接觸無多必須以一種空氣包圍始能達到目的於是製造一種輿論謂吾湘旣實行民治則操政柄者即不能再用武人因武人專横已成一種習慣於憲法斷難遵守故第一任省長之適宜人物必須就文治派中擇其能融合新舊接近南北而又名望素著能統轄軍民者而任之湘人之中具備此種資格者僅一熊希齡氏是湘人不欲圖眞正之民治則已如欲圖眞正之民治則第一任之正式省長實非熊氏莫屬云云熊派旣亦爲運動省長之一於其他之欲爲正式省長者自多不利於是又有人暗中發布種種傳單以攻擊熊氏飛短流長應有盡有各派鈎心鬥角以從事競爭究不知鹿死誰手也 
[川省節餉裁兵之近狀]  
　　川省民窮財困達於極點近來無政可舉以致通信材料枯索異常前此之對外出兵事件因餉難籌現在只好改取虚與委蛇態度不即不離援鄂方面雖趨重和議亦並未正式結約援陜亦無變動暫守邊疆以待時機之來再作計較 
　　惟對内裁兵節餉自重慶軍事會議散後各軍師旅長尙能積極進行近來已有通電報告其裁汰情况查此種會議係屬公開不似其他之秘密集合單純爲一小部份人團結權力裁汰他人而暗增己力者可比故其結果雖無大好而在現時私力奮爭時代總算一點好象也 
　　川省軍　原來黨　甚多有陸軍速成派有保定軍官派有武備派有東斌派劉湘屬於速成其所直轄之第二軍軍官大都爲其同學劉成勛屬於武備其所部之第三軍軍官亦多同學但懋辛屬於東斌所部軍官當然同學爲多故在前此雖屬宣言裁兵而終有此裁彼添之勢現在旣取切實公開熊度無論何派軍人均須裁减如是則可望眞正裁减也茲將報告裁减情形之電探錄數則如下（一）第一混成旅旅長劉文輝電文輝於軍事會畢返叙遵卽着手簡編現已减汰員兵三連有餘并將冗職閒薪槪行作罷刻正督飭各團營再行逐細沙汰務使勉與議案支配月餉額數相符（二）第二十二師師長唐廷牧電職部自奉到豔電後當即議定遵照收束編制辦法以九十支槍爲一連所有護號槍工一律持槍統計職師此次編餘遣散士兵共八百餘人裁汰官佐共九十餘員斯與新定餉項符合（三）第七師師長陳國棟報告現在召集團長以上軍官到部議决裁减人數如下一師部减設官佐士兵三十人兩旅旅部各减設官佐士兵六人三團團部各減設官佐士兵十二人四營營部各减設官佐士兵七人五連連部各减設士兵九人其他砲兵團營亦凖步兵編制實行裁减每月約可節省四千餘元其他各師旅現在亦有電來電告狀况茲不備載 
[魯人爭膠濟路警權]  
　　已有貫澈主張希望 
　　自民國十年六月間北京政府有在山東設置第二警察督練公所之消息東省外交協會警察聯合會屢開聯席會議表示反對嗣經省議會聯合各法團通電全國一面公推代表赴都請願同時田兼省長亦致電中央從根本上反對第二名義結果由内務部聲明取消前議不料一波方平一波又起北京政府對於膠濟鐵路接防之主張一接防警士由京奉京漢兩路撥派五百人自帶餉械與山東膠濟路原有之警士合組接防一關於主管接防之長官由交通部遴員前來迨此種消息到東而後外交及警學各界認爲不妥仍以兩會聯席會議議决之結果呈請中央將遴派長官之權完全劃歸山東省署其全路警士亦統由省署考選至於餉械問題則無妨由京奉京漢兩路調撥現在此項主張該兩會已奉到山東省署覆函對此主張可望貫澈茲將公函内容錄下逕啓者准國務院公函内開據山東外交協會曁警察聯合會呈開膠濟鐵路之接防計畫請交通部保留調撥餉械之原議停止撥派警士之實行而令山東省署就近考選合格警士並請將接防主管人員遴派之權完全劃歸山東省署等語查此項計畫應由主管各部查核辦理除分函各部外相應抄錄原件函達查照轉行通知該會可也等因并抄送原呈一件到本公署准此相應函達貴會查照並轉行警察聯合會知照此致山東外交協會 
[鹽署拍賣山東官岸之反動]  
　　要求取消四公司契約 
　　去臘鹽務署爲年關問題决將山東鹽務官岸招商拍賣消息傳來鼎利鼎裕鼎新公利運四個大公司捷足先得即以十四萬元購買妥當迨至現在鹺業同人聞悉嫉憤交集聯合抗爭以故前成之契約省公署鹽運署遂亦不敢與之備案鹺務同人方面已數次致電鹽務署反對前項成約迅請取消一面再要求公開的投標前日並致函京津同鄉請一致主張原函如下北京天津山東同鄉會鑒東省鹽務官岸共計四十七縣多係列入優等投標拍賣可得百餘萬元乃鹽務署乘去年陰曆年底各界不暇顧及之時用迅雷不及掩耳手段派陶鎔徐鴻寳兩委員勾通鼎新鼎裕鼎利公利運等私相授受竟以十四萬元購買到手其中黑幕頗可想見業已屢電鹽務署否認在案况破除引岸在即倘若實行外人照四公司購買之價目賠償業商損失則業商受莫大之賠累懇請我在京山東父老俯念桑梓關係就近與鹽務署交涉打消四公司購買契約迅速投標公開以維桑梓而增國家收入事機急迫不勝切盼待命之至山東公民查寅綏左慶宜陳伯俊羅亞民張灼庭等同叩 
[皖議員之末路各縣紛判無效]  
　　皖省第三届省會初選除桐城宿松無爲滁縣等縣業已判决無效外查舒城初選舉訴訟移轉桐城縣知事公署審理頃各公團澄清選舉辦事處接到桐城來電謂該縣知事阮武仁已將舒城縣初選舉種種違法之點如選册僞造九萬餘名審查明確昨己宣示判决舒城縣初選舉全部無效等語按舒城與無爲同屬第二覆選區該區根本搖動已無救濟之方各縣初選紛紛判决無效皆因聶憲藩長皖時代辦理第三届選舉飭令各縣先報選民總數爭多减少往返駁詰并未實地調查所以一經訴訟莫不根本打消現在當選諸人知難挽回連日登報聲明自由召集槪未與聞者不一而足亦足見其日暮途窮矣 
[杭州快信]  
　　上海商敎聯合會籌備處致函杭縣律師公會請推國是會議代表蒞席昨（十六）下午四時開評議會推定許壬裘英查人偉三人 
　　省敎育會定十九日開臨時評議會提議事件（一）討論增加關餘分配案（二）關於籌欵贖膠濟路案（三）本會借用會塲規則案（四）關於中華敎育改進社經費案 
　　北京醫專校長湯爾和因敎育基金獨立問題前日抵杭與各學界有所商榷 
　　孫寳琦已由滬折赴寗波查振委員前甘肅省長陳誾准今日（十七）午車抵杭庽杭縣路三號孫宅先遣僕送行李到省 
　　紹屬省議員王以銓僞照舞弊現已密令新任知事顧尹圻拘捕餘黨至吸食鴉片之俱發罪昨由杭審廳先行判决處罰金五百元 
　　臨安縣境安北造林場現被莠民來紹圻等鳴鑼聚衆强攫山鋤拔毁林苗經主任莊景仲急電到省已飛令該縣嚴行拿辦 
[南京快信]  
　　法國霞飛元帥將於三月初旬由京來寗昨兩長召集各機關長官會議籌備招待事宜議决以下關揚子江飯店爲招待所温世珍爲招待主任徐秉鈞謝傅安尹仲權爲幹事軍界團長以上政界簡任職以上曁紳商學報各界領袖届時均着大禮服到車站迎送到寗之翌日各界備西餐在軍署西花園會議廳宴會並備汽車六乘兩長陪同往明陵古物保存所明故宫清凉山北極閣鷄嗚寺各名勝游覽 
　　兩長條陳膠濟路九事電係採寗總商會意見 
　　海軍第二艦隊司令杜錫珪昨日下午一時在韜園公宴齊王兩長曁軍警政各機關長官到八十餘人三時半散席 
　　本省施行地方自治日期省署規定四月一日實行昨通令認定施行自治區域各縣知事遵照 
　　一農學生因寒假已滿由籍來省者已有數十人昨集議對付盛建勳方法内容未悉惟駐校代表陳海洪仍查無下落 
　　寗垣電話改安地線裝用新機昨日起已一律通線 
　　常熟縣公民錢禄爵等代電兩長籌捐唐忠祠圍田一 
百四十畝請缎給示勒石以垂久遠 
　　泗陽縣敎育會長吳克賢有通匪嫌疑省警廳昨派員將吳押赴清江歸案訊辦 
　　淮安關監督冒廣生因丁内艱呈請開缺兩長昨巳電財政部請令慰留 
地方通信 
[蘇州]  
　　籌備蘇嘉路工蘇州紳商等前發起蘇嘉湖長途汽車公司自　辦以來各處紳此等均紛　周人　聞籌辦員某君於日内赴浙一行察看路線形勢一俟　蘇即須組織測量隊分遂測量聞此路之起線　先從蘇州至嘉興一段先行建築惟此項工程甚爲鉅大因該路所經路線港　紛歧水路連接橋　必多故工　必較滬太爲鉅云 
　　省令查禁烟苗吳縣公署蘇州警察廳同奉省長訓令准内務部咨稱值此罌粟　萌時期深恐各縣僻壞區域莠民違法播種合再咨查俾盡根株等因除派烟苗調查員八人分赴各縣週視蒞察以重禁令外合行令仰各該廳縣一體知照 
　　木凟開辦電燈蘇鄉未凟鎭地方頗稱殷實現由該處市董招集股本銀二萬元購就電燈機器在本鎭南街建廠開辦電燈昨特呈縣請予給示保護並請飭第二警察分所長隨時保護縣署據呈後巳淮所請頒發佈告並飭該處警所遵照保護矣 
　　鄧尉添設旅館光福鄧尉爲吾蘇名勝之一際此初春前往觀梅者絡繹於道惟交通不便游人雇舟前往當晚不能返城茲由該鄉某甲集資開設尋香旅館藉便探梅者之旅宿業於昨日開慕矣 
　　女子職業之發達蘇州私立女子職業中學自經齊督損助巨欵後該校董事長朱鎭守使及經濟校董潘子義潘子起二君亦均願借墊筴項從事擴充現正在籌設學校銀行商店郵局爲商科實習地步美術科添聘敎員加添授課時間專繡中西名家書畫美國華東敎育會委員伊思沛氏近將回國定該校繡品多件故近日招考插班應考者頗爲踴躍 
[無錫]  
　　肉業罷市之第六日趙知事前日下午返錫後即有省議員華叔琴晉署面詢財廳意旨及解决辦法據知事言大約照原額仍歸舊認商楊福椿辦理惟聞肉業方面消息謂若照原額認稅誓不承認因罷市將一星期全城六十餘家損失每日每家統扯洋四元合計己達一千五六百元左右各家己犧牲如此鉅大之利益仍獲得原額故堅不承認非達到减低目的不可如欲承認須歸認商吃虧與店家無干官塲方面則謂如不照原額追認須歸警所按頭散收以免堅持不决午後縣署用電話邀楊舊認商福椿進署磋商仍勸楊包認楊以如不减額向肉戸收稅爲難却之故至晚尙未解决又聞縣署自接商會市公所等請維持函後於昨日（十七日）特貼佈告勸肉商速即開市以免損失並分函商會市公所等請出調解茲己定今日（十日）在商會邀集肉業開會討論辦法並勸各商開市 
[嘉興]  
　　催報災民數目嘉興去歲田禾受災災民遍野本邑紳耆特組織災賑事務所籌欵散放官廳方面亦曾令飭各區自治委員將各該區内災民數目詳細調查列表呈報以憑轉省請賑現各區已次第報縣惟有二三區至今尙未呈報縣署特於日昨令飭未報各區迅將災民數目尅日報縣以便彙轉 
[鎭江]  
　　米價逐步增漲近來鎭地米價繼長增高十五日高白秈米每石又漲六角揆厥原因一則江北各屬去年俱因水災影響收成歉薄來源稀少一則奸商私運爲數頗鉅此後青黄不接恐米價有漲無落殊與平民生活大有妨害也 
　　廳委過鎭赴灌財政廳現委左述　赴江北灌雲東海沐陽等縣守提旬報表册該委業於日昨（十五）由寗過鎭改乘民船先往灌雲 
　　司令注意防務海軍總司令以時局不靖防務宜嚴昨特調派海容應瑞兩艦駛抵京口下椗江心以資鎭懾 
[揚州]  
　　五師開講演會揚州第五師範講演會以講師延期蒞揚於十六日下午始行開講題爲智力測騐及設計敎學法是日往聽者除該校歷届在揚畢業生外有各小學敎職員四十餘人 
　　烟業議改洋碼揚州烟業零躉店售出向係錢碼現各該號以受洋釐影響匪淺特公同决定於十六日始一律改售洋碼以免虧蝕 
　　呈報淹没鹽船濟南大源公司鎭昌輪船月前在塲裝運鹽引航海運圩在途遭風淹没鹽斤現經該公司呈由運署轉咨稽核所派員前往失事地履勘矣 
　　遴保勸學所長江都王知事因據勸學所長曾萬里呈請辭職除核准外並遴保葉貽榖吳庚鑫厲鼎鍹三人備文呈請敎廳擇一委任不知誰獲被委也 
[南京]  
　　東大植棉專科開學東南大學農科植棉專科於本月八九兩日招考共計錄取學員四十八名由農事試騐塲保送錄取者二十五人投考錄取者二十三人本月十五號舉行開學典禮是日到者除該科全體學員及敎職員　　尙若汪蘇昆蟲局局長吳偉士博士金陵大學農林科主任白克氏等先由農科主任鄒秉文報告設立專科之宗旨次由過探先報告東大棉作改良委員會對於改良中國棉業之經過及計畫略謂本校農科之植棉委員會乃由本校農科敎授中與植棉有關係各科學之專門家所組織而成棉塲現設於江蘇湖北河南直隸等省進行步驟尤重研究與推廣研究事業除農具病蟲害土肥等由各專門家分别研究外關於棉作栽培中美棉育種之研究則由孫恩慶王善佺葉元鼎及鄙人分任關於推廣事業己實行者（一）印刷品之分送本會所出己有三種（二）棉作展覽會去年在上海楊思鄉南京本校及河南鄭州武昌等處舉行之（三）分散純良棉種本會現時暫主不濫發非確能試騐者槪不發給（四）植棉人才之養成如各棉塲職員補習會乃本專科是也正在進行組織者有（一）兒童植棉競進團（二）全國棉塲聯合會次由孫恩慶先生報告植棉專科之課程畧謂本科旣以養成實用人才爲目的故本科各種課程亦本斯意對於實習一項特别注重故於四月至九月棉花生活之時即分派各生至各省棉場實地練習餘時均在校研究云云 
[南通]  
　　縣紳增拓義園縣紳張嗇庵近以各市鄉舊有義塜均屬狹隘荒蕪一般貧民大有死無葬身所之歎特捐資購得東廂舊校塲隙地二十餘畝設立義園業經分定男女區域擬就章程及册照圖樣由敎養公積社函請縣署布告於本月實行一面訓令各警區將暴棄骸骨及江干遺骸送交義園掩埋昨日（十六）經瞿知事照辦矣 
　　開鑿自湧水井通崇海泰總商會爲供給居民飲料注重公共衛生起見爰由北京延聘技工四十名開鑿自湧水井業勘定濠陽路南城塊東南營三處先行試辦刻正積極進行定於夏曆三月竣工聞每井深度約八十丈計工料費一千六百元曾經農商部鑿井傳習工師李程遠指導故出水異常鮮潔 
　　展覽得奬題名蘇省第二届地方物品展覽會本縣出品經審查合格給奬者茲由總商會公布如下（一等奬）大生總廠棉紗廣生廠棉油人和廠消毒紗布女工傳習所剌繡濟顚像耶穌父母像花草翎毛等件模範農塲草帽辦資生廠火車客車軌道模型（二等奬）馬樹人頭號關莊改良大布鼎新福記各色布樣監獄工塲各種綫襪鼎新恰石碱楊宜申植棉圖說十種軍山氣象台日照計雨量器赤道晷金沙游民工廠籐器漆皮鞋（三等奬）阜生通縐邢耀先電光布劉兆豐永昌通魁棉布通濟白棉布鼎新裕大白布監獄工塲彫刻屏聯漆器毛巾城南第一女校羅繡山水二吾照相館南通風景照片美華公司皮箱（四等奬）藥業公所各種藥材監獄工塲肥皂 
[温州]  
　　議員請申米禁省議員王啓文昨致省長函云去歲吾甌秋季田禾稍有收穫地人額手相慶以爲災後元氣未復所藉以補救者實在乎此乃奸商不顧民食偷漏米石以謀重利行政官廳漫不檢束反誤發護照奸商藉緣作弊販膏護照中途隠射時有所聞似此情形不加禁止勢必去年夏間之風潮重演於今日爲弭愚計不得不瀝情而陳應請鈞長迅令甌海道道尹將前發之護簽定之地點向原往之地點弔回護照以杜中途之隠射並請鈞長另令外海水警廳轉飭水警第三區沿江管轄一帶力加整頓稽查如有米食茹絲及關於民食之類非力加嚴拿不能補救於將來伏乞迅賜施行地方幸甚 
雜評一 
[對奉條件（默）]  
　　前數日盛傳直吳聯南信使往還粤陳所提條件謂直苟誠心服從南政府承認南方之總統者則不妨與之聯今又盛傳奉張聯南粤陳所提條件中之第二項所謂表示孫之地位者亦卽與對直條件同一用意也可見南之對直對奉一視同仁並不於主義上有所選擇但直旣以不能服從此重大之條件而聯南不成暫忍與奉决裂奉對此條件亦尙在疑慮之間則安知必予承諾以與直决裂是故今日北伐之聲浪雖高而尙以奉直間關係以爲衡奉直間之情勢雖急而尙以對南之關係以爲斷所謂時局變化者非眞有其他變化不過南北奉直是否合演一塲武劇而已 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
第四張 
本埠新聞 
[籌振俄災之大鼓吹]  
　　國際互助人道主義 
　　聯合通信社云去歲俄國大旱被災者數千萬人該處華僑亦同受困難去年冬初卽由京津各慈善家發起俄國災荒賑濟會推舉熊希齡爲董事長王葆眞爲幹事長設法籌振日前該會電致王儒堂聶雲台黄任之諸君及各報館轉告各團體要求共同救濟均荷允爲贊助現熊董事長王幹事長先後蒞滬擬會同本埠各團體開聯合大會商决捐振之法此事關係國際互助及人道主義聞各團體多已允爲籌畫不日卽當特開大會茲將來電及王葆眞君振濟俄災商榷書附錄如左（一）通電上海王儒堂聶雲台黄任之張仲仁鈕愓生曹雪賡諸先生轉商會敎育會青年會各報館各團體曁各慈善家公鑒救災恤鄰古有明訓此次俄國大旱災民至數千萬人飢餓待斃慘不忍聞各國輸捐巨欵力與賑濟載於報章我國南北近雖連年大旱自顧爲艱然以英美日法各國對於上年大災捐助賑欵至二千餘萬之巨我之受於人者如此其厚無論如何艱窘亦應節衣縮食竭力救援庶合親仁善鄰彼此互助之義同人等特發起俄國災荒賑濟會於北京設法籌募捐欵購辦賑物運濟俄國夙仰我公仁慈在抱胞與爲懷高瞻遠矚尤具眼光敬懇鼎力提倡賜捐巨欵俾得追隨各國之後同布義聲永銘慈誼不勝感禱之至俄國災荒賑濟會董事長熊希齡副董事長蔡元培王芝祥等董事劉芳王景春張英華汪大燮王人文王正廷劉鏡人王達惲寳惠胡適俞人鳳唐文高等幹事長王葆眞及全體職員同叩眞 
　　（二）商榷書救災恤鄰古有明訓人道互助世所同情慈善事業原無國界之屬惻隠心腸何容人我之别我先民視天下之衆四海之大皆吾胞與天下有一人之飢如己飢之况其數千萬之餓莩在我比鄰恤災救困誰無感於痌瘝之念乎茲據中西報載今歲俄國雨量缺乏田禾缺收糧食不敷供給煑野草以爲食和木屑以代糧啼飢號寒父母子女不相保遺棄流離死亡滿目其影響及於旅俄華僑停工失業迫而從軍徼倖以求一飽者亦有之矣於是英法伊比諸國均經决定賑俄之議陸續實行而美國尤率先歐洲滙欵運糧結隊赴俄收養災區兒童至三百萬衆良以賑災之舉純屬國際間之人道主義殊不必問其内政之如何也是故歐美人民募欵施賑踴躍前驅莫或梗阻惟我國人對此俄災尙無救濟之舉豈其好善之心有讓於人耶豈其對岸觀火以爲禍不及己耶只以旱振方竣水患踵來至有未暇及此者耳顧歐戰以還各國失業貧民無慮數千萬衆慘號痛呼結隊示威者何日蔑有然去年我國旱災赤地千里各友邦曾不以自國多故遂廢止振濟之事而熱心救助較之同國或有過焉組織國際振災會滙寄京欵至千數百萬之鉅救助災黎保惠婦孺不可以數計振施方法除散放衣糧之外旱則種樹鑿井潦則濬渠築阳旣蘇當時之困又防來日之難未嘗自諉貧乏亦未嘗牽及政治而與於我國之利賴其有形者可覩其無形者不可名今年美日兩國皆被災荒而彼乃在東亞對我水害則贊助國際振災會之組織同時又在西歐對俄飢饉施行大規模之救濟是其辦理慈善固無此疆彼界之分矣人旣有内外并救之好例我豈無一視同仁之雅量假令固執親疎厚薄之見必至人之各自爲謀雖國内義振亦何能募集而恤災救困樂善好施之理由將至根本破壞不能存在其危險如何此不可因内振而廢俄振要當博施而普濟也明矣子輿氏曰愛人者人恒愛之敬人者人恒敬之倘只知仰人之助而不知所以助人必至前日助之者而來日將棄之矣是故由良心言之爲感發憐憫之同情不忍不振俄一也由國際言之爲發揚人道之光輝不可不振俄二也至其振濟方法不必滙金國外但須運糧赴俄慰嗷嗷之災黎救奄奄之殘命少則保留百人千人之生存多則挽回百萬千萬之厄運而我旅俄十數萬之華僑亦受其賜或令遣送回國或畀正當生活不至流離無告鋌而走險豈非助人將以自助者乎况衡之好施之心不計功利博愛之仁發自天然眷念鄰災曷容自己用敢縷陳愚見以與國中人相商榷焉 
[港海員罷工中之航務]  
　　中國號蒙梯格爾號今日過滬赴美 
　　留港各輪逐漸開出昌興四輪同時在華 
　　中國公司之中國號本日四時由滬開赴舊金山本埠出口貨僅一百噸輪中所雇之甬帮新水手一百六十名與該公司訂定服職期限一班俟下次由美回滬時仍須解職以讓原水手回職大約爲六十天之行期也又太平洋公司之金邦號即日可從香港駛出二十二號到滬該輪進口時因上次（五號）在滬更換寗波水手以時間侷促未曾招足當時僅雇得一百十八名故輪中尙缺十數名刻已補招足額即俟於二十二日上船執役在是日午後三時該輪即還舊金山又昌興公司之蒙梯格爾號凖於本日下午四時三十分離滬還坎（送客小火輪下午二時半離新關碼頭）上海有四百噸貨運去至日本皇后號之開期滬行尙未接到港電故仍未確定又亞細亞皇后號由温古武開來明日上午四時抵淞此次該公司之四郵船一時盡在中國之港滬使該公司所有太平洋綫内之中美班輪無一在坎料罕遇也又怡和洋行之德生號輪在歐戰後從未來滬一次今次亦受罷工影響稽留香港刻已設法從香港駛出逕開來滬將於明日到此來申後暫時改航烟津綫又招商局之新華號亦將駛抵上海怡和又有麗生號一輪係自星加坡來滬今亦將抵香港該行於此船經過香港時並不多停時刻立即開出二十三號可以進口較定期提早三天云 
　　提督公司所招第三批水手之吕宋人昨已由樞石邦輪運抵香港以換二十三日赴港之銀邦輪内水手者該行所雇之吕宋人將爲長期間之服役與太平洋公司招換之吕宋人同一性質非若他公司所招甬帮水手之臨時代工可比也樞石邦號將於二十二號抵滬云 
　　德國亨寳公司之第一遠東班商輪海維綸號Ｈavelland十六號已從香港開出星期日上午可以進口抵滬該輪係摩托船艙位爲一萬一千噸此爲第一次來申將再開赴長崎横濱云 
　　英商天祥洋行現得倫敦電報該行於今年在遠東航業上又添英國巨輪公司兩家一駛中美一駛中澳在遠東中日斐三國之航務統歸其獨家經理該兩新公司之船舶刻已開出其船名及行名俟再詳報 
　　聞美國航務部今已將遠東之西雅圖一路撥歸提督公司派船茂生洋行之經理船舶巳停止現上海之花旗輪船公會祇太平洋福來哥倫比亞與提督公司等四家組織云 
　　今日法郵船愛瑞臘里第安號赴法本埠有留法學生許慶鑑搭此輪動身又有陳政和同船而行係往巴黎專習工程學者出口華絲計七十餘件 
[外報之海員罷工消息]  
　　字林報云本埠航務公司所接香港海員罷工消息甚少惟招商局昨接電報謂罷工事似將近解决水夫公會及船主代表曾於星期三日會商又有一電謂水夫决議再待一星期以視有無解决機會如仍無機會則議恢復内河航行交通其意何在殊屬不解 
　　星報云怡和公司未續接香港囑加派甬籍水夫電報此間航業界中人之意罷工不日可告終止不必續遣甬籍水夫赴港藍烟囱公司之亞加泊諾爾號在滬卸去運港之貨一部分定二十三日開往倫敦如届時罷工未已則擬不在香港停留該公司現不承載運港之貨且不賣香港客票其卸下之貨日後由他船運港如至二十三日罷工事仍未解决則所載運港之貨將全在滬起岸又該公司之亞加克斯號由新加坡開往倫敦亦不在香港停留其所載運港之貨物與搭客均將卸於上海昌興公司未接日本皇后號何日開行消息該船大約須在蒙梯格爾號抵滬後起椗也 
[海員後援會滙欵往粤]  
　　聯合通信社云本埠海員後援會自接港海員最後呼號後即通知各工會請將捐欵交齊以便匯粤接濟昨日工界協進會紡織工會各將捐欵送至後援會已與前日捐欵合攏由該會職員即時匯往廣州矣 
[國是會議之昨聞將來議題當扼要討論]  
　　國聞通信社云國是會議行將開幕各方咸極注意本社昨晤該籌備事務所辦事員某君詢以内部狀况據云現在各省區代表蒞滬者甚多對於會議組織方面自當力求完善以免臨時紛擾至議題範圍目前尙難預定然大致當扼要討論如裁兵理財兩大端要必爲會議中之重大問題現在收到各方意見亦大多注意及此云云茲將昨日該事務所接到報到代表及贊同電文分錄於下 
　　推定代表漢口銀行公會及通崇海泰總商會均有來電報告推定代表姓名電云（一）急電諒達敝公會所推代表陳如翔君因事不能赴滬特改舉四明漢行行長洪彬史君届時同秦褉卿君代表赴會先此奉達漢口銀行公會元（二）前准宥電召集國是會議起草委員會推舉一人至三人先議組織綱要接商進行事宜等因敝總商會於二月十四日召集會董特會公推張孝若君馬炎文君徐肇鈞君爲代表與會敬聞通崇海泰總商會鹽印 
　　贊同電文長崎華僑商會昨有贊同國是會議電文云承誦手諭知諸公熱心國是以利國利民爲前提中國政事前途大有希望聞風之下無任欣忭之至民意所趨大略相同經有二十一省贊同僑崎商會亦是國民獨非人情乎均同一致贊成獨惜商務覊身代表乏人敬修寸楮以表同情肅此上覆長崎中華總商會會長戴壽隆副會長簡心茹陳世望 
[禁止外人在内地設立行棧]  
　　通咨各省辦理地方官其注意 
　　國聞通信社云禁止外人在内地設立行棧一案前經商會聯合會臨時大會議决呈請農商部辦理昨奉農部批示云呈悉業經本部據情咨行外交部查照併通咨各省省長轉飭所屬長官如有外人在内地設立行棧情事自應提起交涉據約力爭以期禁止仰即遵照云云 
[霞飛將軍之來滬期]  
　　昨聞上海交涉公署二科科長陳震東君云法國霞飛將軍將於下月（三月）八日由北京抵南京躭擱半日九日即可由寗抵滬留兩三日始離滬回國本埠中外各方面現均已籌備歡迎之 
[太會顧問蔡廷幹等回國期]  
　　二十四號抵滬 
　　我國派赴太平洋會議代表團業經先後回國昨聞太會顧問蔡廷幹陳鑾劉錫昌徐光陸俊李時嵩等業於二月四號在美乘輪回國約本月二十四號可到滬已由外交部太會籌備處函請江蘇特派許交涉員届時派員照料并即函知江海關監督轉致稅務司免驗放行 
[護軍使署致電局長之兩函]  
　　爲愼重軍電起見請指明僉壬羣小 
　　松滬護軍使署前爲愼重軍電起見曾致函上海電報局請加注意嗣電報局長孫丹林復函聲辯昨何護軍使及該署參謀等處人員又致函該電報局長茲誌於下 
　　何護軍使函逕覆者頃接來函具悉一是查本署二月七日致貴局一函係爲愼重軍電起見並無他意茲閱復函所述詞意含渾諸多牽涉殊屬不合以後務望注意爲要至所稱杭督署有電係由本署報房積壓一節經飭查詢其中情形尙有出入現已令飭軍法課將是日值班電報告嚴行澈究以儆將來此致上海電報局 
　　護軍使署參謀等處函逕啓者頃閱二月十六日申新兩報所載貴局長上軍使函不勝駭異查本月七日本署致貴局公函係爲愼重軍電起見貴局長如自問對於本署電信並未積壓遲誤而欲有所申辯固不妨專就某電某電切實聲明母庸多所牽混茲閱報載尊函内有諸僉壬揑造羣小傾陷等詞射影含沙殊滋疑竇以萬衆具瞻这地乃有諸多僉壬宵小譸張爲幻實爲駭人聽聞茲荷代爲揭發感佩同深敝署同人恪謹奉公實不甘與若輩爲伍致令邪正糅雜黑白混淆尊函鄭重聲明自必確有所指應請台端即將諸僉壬羣小主名即日據實明白函示俾得共嚴非種之鋤庶免貽全體之玷同人幸甚敝署幸甚專此佈泐祇頌公綏鵠候示復松護護軍使署參謀處副官處秘書處交際處軍需課軍法課稽查處全體公啓二月十七日 
[各團體會議再誌今日開第二次籌備會]  
　　聯合通信社云各省區代表鑒於外交之失敗内政之待革特發起全國各團體會議解决一切問題曾誌前報現聞該會定今日下午開第二次籌備會茲將所發通告披露於後 
　　逕啓者同人等鑒於外交失敗純由内政不良所致在華會初開之日同人即以不承認北庭及其代表相號召蓋知明華會爲處分中國而召集北庭以媚外賣國而存在與其聽北庭到會畫諾不若讓列强裁判當時多數不諳大局者無以吾國代表列席華會爲憂試觀俄國雖未參與華會較之吾國己參與者爲何如今華會業已閉幕吾國國際之地位從此喪失殆盡如九國協約四國協定一爲公認我國全部爲各國共同保護之地一爲擴大英日同盟爲四國同盟魯案飾言勝利其實與允諾日本有承繼德國之權利無異二十一條匪惟不廢棄抑且證明爲國際上之正式條約他如取消領事裁判權增加關稅撤退客軍各國反藉口須先設會調查然後期於實行此無異開列强共管中國之漸凡此種種無一不爲北庭及其代表所召致觀徐世昌新春宴會對羣僚訓詞謂華會吾國所得之結果在舊式外交非二十年或五十年辦不到可見若輩富初之主張非即時斷送中國不上上同人對此憂心如焚一面由全國國民外交大會否認華會對於中國一切議案一面集合各團體代表組織中華民國各團體會議以擁護國權聲討國賊爲職志茲定於本月十八日午後一時假四馬路浙江路口商界聯合會開第二次籌備會素仰貴會諸君熱心國事務盼選派代表列席發揮卓見共策進行專此奉達順頌時祺中華民國各團體會議籌備會啓二月址七日 
[房客反對加租訊]  
　　民國路國聞通信社云民國路之南地屬華界昔日城濠淤塞滿目荒凉自拆城填築馬路後市面日臻繁盛地產權者頓獲大利房屋租價向較租界爲遜去年感受挖租影響如承記公司之房租早已加過二三成房客忍痛擔受迨廳縣禁止加租佈告發出該公司只通告房客從正月起再加三四成至五成於是各房客羣起反抗亦仿租界辦法假本路商業聯合會組織房客聯合會進行頗速聞已於昨日正式成立當舉正副會長文牘等職議决先以和平爲初步致函該公司陳述不能加租之理由促其反省如函商不得要領再進行第二步並將租金繳存銀行聽候官廳處分以免欠租之咎會議時衆情頗爲激昻當塲草定章程擬定函稿如下承記公司台鑒逕啓者敝會同人感受加租之苦痛勉應社會之潮流爰步租界後塵聯絡同志組織斯會以爲呼籲之機關業於昨日正式宣告成立迭據貴公司房客紛紛報稱以屋主甫於去年加租二三成不等房客均忍痛擔受現舉百業蕭條之際屋主忽發通告又加三成至五成且在廳縣佈告以後未免故違功令不恤商艱等語衆情惶急異常查貴公司房屋多造之於六七年前以昔之地價造本合之現收租金其利已薄去年加租係在交易所方盛之日故無人起而反抗今值市面簫條商業命脈不絕如縷何堪再加擔負以速其亡此廳縣之所以佈告以免社會之紛擾外人挾其財力勢力不惜以重金聘請律師要求加租卒至堂諭宣佈大都不允所請徒使若輩律師坐收漁人之利豈西官眞能保護我衆商耶亦莫非維持社會之安寗耶貴公司同處華界社會現狀自必瞭然於胸用敢代爲請命取沮加租通告俟異日商困稍蘇再行提議未爲晚也據實直陳卽乞垂諒示復以安衆心無任企禱此請公安民國路房客聯合會 
　　同益里法租界同益里心客近接經租賬房通知謂自正月起增加租金如不承諾須立遷出各房客以所居之房屋三年内業已加租三次年來米珠薪桂生活困難勢不能再行負擔遂公同議决提出公函拒絕加租之議並聞該房東爲人忠厚並無加租之意全係經租賬房希圖其中取利遂擅作主張云 
[取締擺攤之現狀代表靠不住]  
　　小東門與大東門並肇浜路方浜路沿街所設各攤經當道一律驅逐不准擺設各攤主數十人乃結成團體公舉代表羣向淞滬警廳並工巡捐局禀求體卹以全生命各情已紀前報茲悉該代表受公舉委任之後乃向各攤主需索費用或洋一元或小洋數角不等連日各攤主盼望情殷詢問究竟昨晨該代表等謂事已辦妥可向局中領照設攤貿易云云各攤主果向當局報領執照乃仍遭拒却不發有在小東門大街擺攤營業者仍爲崗警逐去各攤主始知代表之言不可信遂向交涉不知如何結果 
[嚴禁軍警遊玩公共場所]  
　　如有犯者該管官長亦予處分 
　　松滬護軍使接上海防守司令部稽查處報告以現在本埠華界小世界新舞臺共和影戲園及花鼓蘇灘書塲等處每日軍警往聽游玩者甚衆非但游客不便而於該商塲舞臺之營業亦有阻礙况均身衣軍服於軍紀風化大有關礙請爲整頓取締等情何護軍使得報後甚爲震怒以軍規如此疎懈實爲玩忽倘不嚴行取締將來何堪設想當飭副官處分函所惭各軍隊及警廳等愼重查案一面密派幹員分往偵查如若查見除將該士兵就地棍責外該管官長應予相當處分並罰月薪四分之一以示懲儆云 
[六縣爭舊松屬欵產之代電]  
　　六縣慈善敎育欵產聯合會爲爭管舊松府屬七縣慈善欵產一事於前日邀齊六縣敎育行政人員在滬城也是園開聯席會議公决辦法兩條並電呈省長公署請撤銷敎育廳委員並令飭松江縣勸學所將學租交出等情已誌昨報茲聞該聯合會所擬代電已於昨日繕發茲錄如左南京王省長鑒舊棇渐慈善欵產本會對於翁委簡章財政公開極表贊同惟董事名額多寡懸殊似未公允縣校聯合會文日開會敎育廳不遵聯合會規程派委列席本會認爲違法不能承認是日報紙發見松勸學所呈文固執私見違抗省令豈能强爲聯合請鈞署速飭敎育廳撤銷委員令飭松勸學所將府學田租融齊存欵雲間欵產完全交出再行訂期開會上海奉賢金山青浦南匯川沙六縣慈善欵產聯合會叩篠 
[滬上近日之病症花柳病居多]  
　　滬地入春以來患腸熱症及紅痧者死亡頗衆中國公立醫院現猶有患紅痧之病人數人天花患者己不多見白喉症亦不見如何劇烈租界各醫院門診上則以花柳病居多數蓋時届春令新生舊患皆易發現病狀也 
[全國基督敎大會預誌]  
　　字林報云基督敎徒將於五月間在滬舉行全國基督敎大會會期自二日起至十一日止討論敎務問題現已由委員會籌備一切各處敎堂之男女代表與會者共有千人中外各半此將爲中國設立敎堂以來第一次云 
 
 

Page 15

 
 
[北橋鎭建築天橋預備經過長途汽車]  
　　本埠鄉北橋鎭地處四鎭之中滬閔南柘長途汽車路從該鎭中市經過汽車公司已决定在該處建築天橋一座以便汽車經過該橋橋身高約一丈四五一尺長共百餘丈現在已將房屋拆卸預備開工建築又馬橋塘灣兩支路亦從該鎭起點一俟總路成功後即須着手進行云 
[昨日之金融市况]  
　　昨日銀幣市面仍轉小上午收盤爲七錢二分二釐一毫二忽半比較前日小去一釐三毫七忽半匯豐銀行買進現洋二十萬元友華銀行賣出十萬元價照市盤三月底期洋交易不多買者人心尙看小開盤七錢二分五釐二五收盤七錢二分四釐六二五比諸上日小去八毫七五 
　　匯豐有收欵八十萬兩餘如麥加利正金道勝友華等各銀行亦收欵七八十萬兩銀拆仍鬆收盤價爲二分比前日小去一分云 
[麫粉最近之市况]  
　　現貨麫粉市面本年夏曆正月以來漲起錢許銷路内地尙無大宗裝去祇紅盤所開者略有少許蓋廠家以小麥貨缺價高如明光南京等高貨皆須四兩左右故各廠上年停車及减少出貨者皆未恢復所出之品祗敷酬應本埠之銷途耳花旗粉本年正月有某公司裝到五六萬包以後亦未有船到或因香港罷工在途稽延之故茂新廠日前曾有二千五百包裝出口爲某洋行之定貨交解者交易所所拍期粉前日最高本月份拍過二兩三錢一分五昨日收盤爲二兩三錢又回小一分五釐麫粉股則市價不振已在三十兩進關云 
[糖北貨之市况]  
　　車糖各色見硬太古存貨花不齊隆江青今開四兩七錢約二千餘包號中存貨已將出完近有津浦一帶去路連日火車運去二千餘包香港罷工昨接汕頭來電聞日内可以解决北貨中黑棗愈開愈漲升足有三兩之譜天津胡桃大缺來信無升劃價到申合二十二兩實洋莊辦桃肉所致云 
[雜糧公會之通告]  
　　拒絶利興轉運公司買賣 
　　上海華商雜糧公會昨日通告各同業文云茲據志成公所同業方惠和元茂兩號報稱有由利興轉運公司承裝黄豆芝蔴等貨屢以提單出貨該公司一味推託延不照交曾由志成公所函詢運輸公會該公司竟託詞圖賴本會據情去函詢問亦不答復此事關係全體同業切膚之害爲特於本月十三日召集全體緊急會議當經議决按照上年與匯通轉運公司交涉案辦法凡執有該公司提單者應即歸還原客如有抵欵亦須收回或有未還提單及未收回抵欵者務於本月二十五日以前各自報告於各該公所存記自今以後所有該公司運來之貨全體槪不買賣以免受愚而遭損害凡我同業一律堅持到底如違衆意公同議罰除由本會查照運輸公會復志成公所原函據理駁復並函請總商會公斷外特此通告務希公鑒 
[偷珠當珠贖珠呑珠之異聞]  
　　西門金家牌樓二百零三號有紹興人章長生現在章同茂酒店生理其眷屬等甫由原籍來申前日臥室中忽然失去珍珠二十四粒並銀鐲一付夏布長衫一件及現洋等當時章開單報告警署請緝昨日章又到仰止堂玉業彙市調查始知此項珍珠係在張沈氏處向之根究據稱此貨爲與爾同居之婦人鄭朱氏向當舖當洋八元將當票賣給與我加利三角共洋八元三角在舊校塲某當中贖出云云於是章同張沈氏同到鄭朱氏處對質鄭朱氏知事敗露顔面攸關一時情急即將二十四粒珍珠呑入復中章等見而大該駭報告崗警將一干人證拘送二區一分所王署員誠恐鄭朱氏有不測之事判將原被告一併函送地檢廳由檢察官得供之下判將鄭朱氏發堂視察珠在腹部有無窒礙再行核奪章與證人張沈氏斥退候示 
[淞埠局要求路局添開夜車]  
　　淞埠自去年設局開埠以來工廠逐漸增加市面日益繁盛是以往來淞滬者火車每次開行車中幾無隙地而晚問天車更甚路局鑒於前項情形特添星期六星期日夜車三次以便行旅惟平日仍感不便終非久計現經商埠局去函要求添車一次不知可能實行否茲録埠局原函如下敬啓者查淞埠比來工廠日增市面發展淞滬火車乘客擁擠夜間停車商民頗感不使擬請於每日下午來八時二十分去九時之後再開來往各一班以利遄行倘能規畫兩來車以江灣爲交站尤爲盼禱此致滬寗鐵路管理局 
[浦東陸家嘴洋商工廠近况]  
　　英美烟公司浦東陸家嘴英美烟公司新老兩廠共有軋烟機器一百四十餘部男女工人八千餘人内分印花間葉子間烟絲間餳包間烘烟間及機器木匠等間所出牌號不下一百餘種雖各省連年水旱災荒而該廠營業並未受若何影響獲利頗豐現新廠已於陰曆正月初十日開工惟老廠因修刷内部緩至前日開工該廠大班以所偏巡丁人類不齊致工人竊烟之事防不勝防 
現經聘定前任三區署長解輔宸駐廠督率以資整頓而免損失云　　祥生造船廠浦東陸家嘴祥生造船廠係英商合股組織開辦最早營業極盛時約有工人三千餘人連年承造各公司輸船獲利頗豐該廠内部最重要者爲様子間其餘如翻砂車床鉗床冷作等部目下承造三北公司長江輪船一艘每日工人約有一千餘名 
[友華銀行銀市報告]  
　　中美新聞社譯友華銀行十七日報告云昨日倫敦銀價近期跌半便士遠期跌一便士人八分之三紐約價高至六五又八分之三倫敦紐約間滙價高至四三五又四分之一今日此間開盤市况甚穏交易價金鎊二月期爲三先令三便士又八分之七三月期爲三先令三便士又四分之三四月期爲三先令三便士半金洋二月期爲七一半三月期爲七二又四分之一四月期爲七一又四分之三中國與美國昨在倫敦售銀市况穏固紐約市况軟弱 
[沙船遭風擱淺舟子小毛桂失踪貨物損失不少]  
　　南市愼祥號之沙船馮萬泰號近由山東萊陽裝載豆餅北貨等開行來申於舊曆正月十七日晚間駛至劉河口外海風浪忽起致把舵者不能支持將船　蕩誤擱於海灘淺處船頭立時碎裂舟子落水者四人經洋面魚船救起三人内有小毛桂一人業已失踪該沙船幸擱在沙灘上雖貨物均已潮濕尙不致全船沉没乃由魚船將救起船夥三人昨日送至上海一面由愼祥號主雇定拖輸駁船前往失事處查勘駁卸該船各貨及打撈漂失之貨聞損失不少云 
[高玉山命案中之戴小四子]  
　　與命案無關注銷内地犯案先預審 
　　滬西宜昌路日商第五紗廠工人高玉山被人殺害後由捕房將案犯王寳樹獲解公共公廨判决監禁十年其涉及本案嫌疑之戴小四子則押候特别訂訊在案昨經關讞員會同美丁副領事升座提齊全案人證研訊捕房代表費斯福律師譯述案情畢以戴與本案有關係憑王寳樹供及今已將王從西牢提出請訊時尸屬亦延律師到堂陳述一切訊據王寳樹供稱高玉山被人戳斃時我目覩戴小四子持刀在場等語戴小四子供稱與王素不相識高玉山如何被人謀死毫不知情實遭誣攀云云中西官核供以戴對於本案訊無充分證據遂判註銷惟戴在内地尙有犯案故堂上又判函致檢察廳檢齊另案證據於下禮拜二移送到廨預審核辦 
[儲蓄會控楊潤身案辯論終結]  
　　萬國儲蓄會前延逖百克律師代表投法公堂控華總經理楊潤身違背合同一案昨又傅訊先由原告逖百克律師聲稱被告在原告處爲華總經理應負完全責任被告於上年陽曆十二月三十一號辭職後於月一號即登廣告所登各詞實有與京告不利惟於登報之時被告尙在拘東期間原告起訴後由公堂飭派西探知照被告停止登報詎被告竟藐視堂諭仍舊登載此即證明被告違犯刑事有犯新刑律第三百八十三條又被告自至東方儲蓄銀公司即有分經理劉叔謙向人兜銷東方儲蓄銀公司之會單被告蓄意詐欺爲法律所不容被告在拘東合同未滿期内竟將公司中器具信件紙張等物一併取去俾便引誘他人入其新公司且被告　識後並不將手續交卸淸楚以致接任之莊鴻生君　爲困難况被告在原告公司中充當總經理之職並非區區小夥計可比按諸法國法律凡在洋行執業者於辭退時不能將該行物件取出今原告受此巨大損失請追十萬元損失並不爲多因被告將會中内幕完全獻與東方儲蓄銀公司將來必受無形損失應講堂上訊斷等語被告楊潤身由穆安素律師代辯稱原告所控損失一節並未指明係受何種損害現由敝律師察得原告會内自從被告辭退後會户祗有日見增多並無受損之處足見所控不合至於被告尙有三個月合同未滿如果當時原告向被告聲明則被告應當照合同辦理實係原告有意不説俾爲日後具控地位今被告已經遂諭停止登報詎原告所登之報至今尙未停上實屬有意毁壞被告名譽使被告不能容身於商界原告所控各節毫無確證不過復仇而已請求堂上公斷訊至此時已入晚陳讞員商之法副領事歐君判以此案辯論終結聽候下堂諭飭遵 
[公共租界之賭窟]  
　　長沙路新閘捕房捕頭辛克來前晚協同西探目依克華副捕頭郭在泥城外長沙路一百十九號屋内破獲賭窟一所當將頭家方榮根賭徒王阿菊張阿二李德榮沈金奎朱長發吳裕生等共三十二人連同賭具一併帶入捕房着方拘留餘人准各存洋三十元保出昨晨奉公共公廨李襄讞會同英包副領事傳案訊明以方不應聚賭抽頭判罰洋二百元餘人到案者罰洋十元不到者保洋充公賭具銷燬 
　　北京路北京路三號洋房内之西崽童阿三出店岳阿橋大司務周月松因糾合毛榮林陸朱氏等男女六十人在房内聚賭抽頭被捕房查獲已將各賭徒拘解公共公廨訊罰茲捕房以童等不應糾賭抽頭漁利稟廨出票於昨由捕將該三人併提至公廨請究因該屋内海德禮律師設有寫字間以故昨晨海律師亦投案作證所禀情由（未譯）經中西官向童等逐一訊明以其聚賭違章屬實判各罰洋五十元充公示儆 
　　平望街平望街三十號住户王廷祥因將餘屋租與李財根聚賭違章由捕稟廨出單於昨將王傳至公共公堂經中西官訊實判罰洋五十元充公以儆 
[各學校開學消息]  
　　亟天英華學校沈家灣承天英華學校昨日（十六日）一午舉行春季始業禮其秩序爲向國旗行三鞠躬禮師生互見禮唱國歌當由中西各教員相繼演説大致勗勵學生勤學敦行不可有初鮮終旋由管理員李滌塵宣布規則畢校長周志禹致調詞後由各級教員率領學生入教室上課 
　　民國女子工藝學校新重慶路民國女子工藝學校昨日行春季始業禮新舊學生投到者二百餘人教職員皆到首由教務長邵仲輝報告改用語體文及一切辦法繼有教職員訓詞散會已鐘鳴五下矣 
　　立羣女學閘北新民路立羣女學成立未一月報名者紛紛不絶昨日上午十時行開學禮學生到者百數十人校長麥考爾曁校董沈問梅等相繼演説聞該校中學三年級已有三十餘人其餘各級亦人數衆多新辦學校有如此成績殊不多覯也 
　　聯益會義務夜校美租界梧州路上海聯益善會附設之義務夜校於前晚行開學禮首由教員宣讀章程繼校董沈卓吾演説大致謂願向學諸君明此義務夜校係爲諸君謀幸福非爲善會求榮譽當對於學業精益求精毋負創辦者之一片苦心云再由理事主任陸文中致勉詞大致謂求學者專心一志勿自暴棄云當塲選出學生郁義隆於該會施醫院任事末由校長周志禹致調詞畢旋即散會該會又設立半日學校業已籌備進行組織宣講團以期促進通俗教育有志求學者其注意焉 
　　涵德商業夜校新閘醬園弄口涵德商業夜校本學期已於昨晚正式上課學生已逾原定學額現正由校長應毓賢設法擴充以期普及聞該夜校注重商業英語文法譯作信札簿記算學等科延聘大學畢業教員三人分級教授故大東門八仙橋及虹口等處往學者頗不乏人云 
[飛虹學校明日開成立會]  
　　飛虹學校校友會定明日（十九日）下午二時在母校舉行成立大會昨已發出請柬茲將秩序列下（一）主席報告開會宗旨（二）書記報告經過情形（三）會員演説（四）名人演説（五）答詞（六）少年宣講團國樂（七）餘興戲法（八）攝影（九）茶點（十）選舉職員 
[孤兒院總院行開學禮]  
　　聯合通信社云上海孤兒院龍華總院男女學生於昨晨集於粹德堂（該院禮堂）舉行開學與禮院長蔡式之主席領衆歌詩祈禱後遂報告意旨略謂邇來吾國兒童教育刻不容緩是以本院男女學之課目已與各教職員一再討論應如何改良務使諸生於實際上有益現今所規定之課程較去年加增鐘點教法更爲妥　惟諸生　加意用且各處捐欵原原而來更　　廣學額　盡普及教育之職責方不負諸大善士之美意耳繼各教職員次第演説末爲該院畢業生馮華年致勉勸詞云吾人對於各課程似登龍華塔然當拾級而上若能達到極峯則見地與目光瞭而且遠矣末後敎員學生行一鞠躬禮旋即祝福而散 
[晨光美術會設立西洋畫研究所]  
　　晨光美術會同人爲提倡平民藝術起見自本年二月起特設西洋畫研究所以便工商學界同志之研究研究所之組織簡單而有力實爲發展勞動界藝術之利器同時打破現行學校制度之束縛尤便於學者之發揮天才在中國實爲創例聞先設晚班己請定宋志欽爲主任張聿光爲指導員定二十七日開學凡男女同志均可報名云 
[紹興旅滬同鄉會歡迎會紀]  
　　旅滬紹興同鄉會昨日（十七）下午三時歡迎旅漢紹興同鄉會會長周星堂君先由曹慕管致歡迎詞列舉旅漢紹興同鄉會之熱心桑梓如年前紹屬平糶災賑等事多賴漢會協助近時崧鎭石塘捐勸募尤多最後謂敝會成立十載歡迎僅第二次足徵周先生人望之隆與諸同鄉欽佩之殷繼由袁近初申述崧鎭石塘工程關係餘上兩縣利害重大要求廣爲勸募當經周君答謝謂此後滬漢兩會凡事一致進行期爲同鄉謀福云云散會己五時餘由同鄉會副會長魏清濤導游中國救濟婦孺會一周賓主盡歡而别 
[慈善副劵開奬紀]  
　　慈善副劵昨日在南市開奬場内開奬中奬號碼如下頭奬三萬六千八百零五號本埠廣滙源經售二奬三萬四千六百九十八號嘉興大利經售三奬一萬三千四百五十號杭州仁裕經售四奬一萬九千一百四十八號嘉善聞恒裕經售又四奬三萬四千三百四十三號九江惠然經售伍奬二千九百二十三號本埠有利元經售又五奬一萬五千六百零四號杭州悅來經售 
[工業銀行新組織提倡工界儲蓄]  
　　本埠銀行事業年來甚爲發達然大部分注重於商業滙兌方面至工業界之獲有利益者甚鮮現聞有旅滬江浙紳商王明河聶伸祺邵如馨等特集合同志及各工廠領袖組織中國工業銀行其主旨在提倡工人儲蓄及借貸工業資本聞擬定辦法以工廠領袖爲一隊勸募儲蓄事宜該行資本額定爲一百萬元並由某大銀行楊某陳某等主持其事行長一席决聘前杭州造幣廠總務科長邵愷泉擔任現正規畫一切進行事宜約下月初即可召集發起人會議决定具體辦法再行宣布云 
[益中公司開工期]  
　　滬上前有實業家葉沅坪及聶雲台等與留美歸國工程師數人創辦益中工程機器公司製造各種電器機械業己籌備月餘曾誌前報現該公司股欵三十萬元己完全募足第一期股銀亦己收齊己定新曆三月二十號在該籌備處即四川路三和里Ｂ字一○八號召集創立大會選舉董事及監察人并表决其他重要事件公司中應備機器廠地物料等早經預估創立會後即可訂約購辦本年七月全廠可以開工云 
[郵局停寄廣西保險包裏]  
　　郵務管理局昨發通告云爲通告事自即日始凡寄往廣西區域内保險包裏及代收物價包裏除梧州外餘處一槪暫停收寄惟平常包裏仍可照常寄往但須由寄件人自行負責此告 
[砌築陰溝須先籌欵]  
　　滬南工巡捐局將肇嘉浜動工填塞後其附近各處街巷並無溝頭砌築洩水不易每逢陰雨積潦成渠該處居戸商舖多感不便前己公函該局請速撥工排砌瓦筒溝道以便流通穢水茲聞此事己經姚局長核准飭知工程處分别丈勘後行將撥派匠人興工砌築故己知照各該商戸趕緊自行籌集的欵俾濟工需云 
[關橋電車軌道改築竣工]  
　　滬南華商電車公司前因十六舖外灘關橋拆卸後應將軌道改低以期與南北橋址道路一律平坦當動工時另在外面建設臨時軌道一條以便電車從葆泰碼頭起駛入該路往北復由大碼頭南首爲止駛入正軌以利行車茲橋路現已改築平低工程刻己告竣現在長路車己可往來通逹仍從原有軌道行駛昨已由該公司派匠將臨時路軌拆除外又將南北兩頭分路鋼軌亦己拆卸矣 
[湖隼魚雷艇駛滬興修]  
　　海軍總司令公署昨據第二艦隊司令杜錫珪呈稱　隊所轄之魚雷艇湖隼號年久失修鍋爐機件均已損壞不堪行駛業己飭令開駛到滬以便勘估興修伏候示遵等情蔣　司令據呈後當即指令照准聞該艇現己由鄂起椗日内即可到滬云 
[曹家渡火警]  
　　十六夜十二時曹家渡鎭東市某篾器店不戒於火霎時冒穿屋頂因所居毘連多是草房當即延及第二家幸保安救火會立即　　　　　　去草　　　云 
[救火會員千季良舉殯記]  
　　南市大碼頭東區救火會義務委員干季良因公損傷並積勞成疾醫治罔效逝世後該家屬訂期昨日舉殯己紀昨報茲悉死者年二十六歲係洞庭山人對於地方公益頗抱熱忱如遇火警無不親臨督救此次染患肺炎之症皆由因公出力損傷所致故經中西醫生療治無效當出殯時除由該會全體會員並各區救火會均派代表護送外有淞滬警察廳軍樂隊全隊列入其親友執紼者亦頗多數云 
[派兵檢查輪埠旅客]  
　　松滬護軍使以本埠南北車站及沿浦灘之輪船碼頭來往旅客甚爲浩繁值此時局不靖之際恐有奸人夾帶禁物情事自應嚴查昨特令行上海防守司令部及憲兵營等每日派令士兵輪流分赴各輪埠愼重檢查往來旅客有無夾帶違禁品物曁危險物件以杜弊混 
[猪隻提取公費之解釋]  
　　浦東大團鎭商業聯合會前以祥源萬成大興允豐等肉業夥友在滬提取披猪每猪另加公費銀一錢函致南商會查詢等情曾誌本報茲悉此事業經本埠沙船號家向該鎭肉業解釋誤會謂該項所提公費係爲該業公會開辦基本金之用祥源等各店己願贊助雙方和平解决矣 
[熬油公司私宰死猪之根究]  
　　七猪行主被傳到案 
　　南市同記呆猪熬油公司因將死猪私宰朦混出售事爲松滬何護軍使訪聞將該公司副經理朱三先行拘署候辦並將該公司之宰存死猪肉之棧房發封在案兹悉同記熬油公司係南市各猪行合股組設曾在軍署具結載明專熬呆猪肉油决不私宰死猪將肉混售如有違犯願甘究罰等語今何護軍使以該猪行等具結在先現敢抗違禁令自應傳案訊辦故於昨日派員飭傳源大豫和長源昇源源順潤大順記等七家猪行主到案以便候訊核辦 
[算賬流血記此之謂窮極無聊]  
　　太陽廟附近爲小工之劉小五子昨與王小二子算賬口角起釁王袖出利刃將劉左腿及左手掌戮傷各一處流血不止爲警查見拘送四區警署移送地檢廳當奉檢察官騐得劉受傷屬實着發堂醫治王着收押候原告傷愈再核 
[攔刼印人票洋案]  
　　黄包車夫許小二子昨在塘山路串黨張道梅攔刦某印度人身畔現洋鈔票一百二十元逃逸後由該印人報捕派探劉文軒往將許張二人拿獲拘入捕房詰問口供堅不承認稟請捕頭核示 
[浙江路之燕子窠]  
　　老閘捕房麥鄧兩副捕頭於前晚在浙江路二十九號屋内破獲燕子窠一所當將其主張九福馬連生烟客王阿榮王二郎王錫生章金生談阿根黄立元婦人倪王氏等連同烟具一併帶入捕房昨解公共公廨經中西官訊實以張馬二人故違禁令判各罰洋三十元無力改押西牢一月餘人各罰洋五元充公烟具焚燬 
[太陽廟内賭徒一打]  
　　江北人夏廣財戴義和丁永慶姜廣財劉得勝趙步才王家壽邱桂榮彭學嘉方阿三明慶咸正路等十二人前晚在閘北太陽廟空屋内聚賭牌九被四區巡官李壽山查悉帶領長警前往將一干人逮獲連同賭具及賭資大洋八元小洋四角錮元六千餘文解經顏署長訊明判各罰洋兩元以儆 
[王世元索詐鳧水仍舊逃不脫]  
　　船戸毛祥郎滿裝石子停泊隆茂棧碼頭有王世元駕一小舟駛至毛船向其索詐洋元正在爲難之時爲水巡捕查悉往拘王情虚鳧水脫逃由捕設法拘獲連同毛拘入捕房轉送地檢廳奉檢察官訊供一過判王收押毛斥退候查明核辦 
[波蘭過犯摸竊判罪]  
　　波蘭人撒司馬斯克於本月九號在北蘇州路公濟醫院門首電車上串黨摸竊同車日本人衣袋内皮夾一隻被西探康仇連　獲解公共公廨押候查究在案茲由捕房查明該波蘭人曾於前年一月間犯過刑事案業經公堂懲辦並逐出租界近復潛回施行攫竊昨晨將被告連同舊案卷宗解呈張襄讞會同英赫副領事察閱質訊之下以其屢犯不悛判决監禁西牢一年期滿仍驅逐出境贓交原告領去 
[王阿三畏罪自縊]  
　　王阿三因犯攔路搶刦陸阿貴圍由案拘押匯司捕房尙在偵查故未經公廨開審詎王自知犯案情急於昨日清晨五旬半至六旬餘鐘之間畏罪在押所解帶自縊於牆擘間所置之自來水管上迨五　　　四　　　　見　和解救然己氣絕身死當即報告　理押所之八十三號三道頭西捕轉報捕頭飭將尸體舁入斐倫路騐尸所稟請公廨張襄讞於午刻會同英赫副領事蒞所騐明尸體飭承填明尸格升座公位捕房將尸父王信川傳案據供尸身已經看過係兒子不好今已死不能復生等詞旋由五百八十四號華捕禀稱六句鐘時經另一押犯告知言厠側有一人立而不動我往視己經吊死即報告三道頭西捕又由八十二號二道頭西捕廩稱五時半我尙查點押犯六時得報往見死者吊於牆間之自來水管上是實中西官騐訊畢判曰騐得己死王阿三委係生前畏罪自縊身死着尸親領尸棺殮 
[是否扣錯了門]  
　　無錫婦人張謝氏住閘北長興里有女名阿仙在曹家渡紗廠做工前晚有崇明人劉阿二等不知因何至該氏家尋釁毆傷張之同居羅店人朱阿林之頭部由該氏鳴警將劉拘入四區控劉攫取伊女頭上鍍金壓髮金挖耳各一支又胸前所掛之金練金鷄心等物經顏署長質訊之下據劉供今晚因民妻宋氏在該里某姓家搖會民往尋妻悮扣張姓之門並無尋釁搶飾等事奉諭暫押聽候偵查核辦 
[學徒那裏去了]  
　　邵伯婦人唐方氏在蒙古路某姓家帮傭有子名三根子年十三歲去年由該氏弟皮匠方德文薦在姚家宅橋張德榮所開之鞋底作内爲學徒今年正月十八日潛逃無踪昨日該氏偕弟同至張處索人口角之下繼以用武由崗警一併拘入四區押候訊明核辦 
[汽車碾傷倪壽生]  
　　一千四百八十九號汽車於昨日上午十時許駛經文監師路撞倒行人倪壽生碾傷腿足當由虹口捕房四百零九號華捕到來押令汽車載送倪壽生投同仁醫院醫治即持傷狀單帶該汽車夫入捕房稟候捕頭核辦 
[先施化粧品推銷來滬]  
　　廣州先施公司自製各種化粧品裝璜精美氣味芬芳出世以來久爲社會所歡迎茲因推廣銷塲利便交易起見特設總批發所於上海天津路浙江路口聞近日益加改良如花露水白蘭霜生髮油均駕乎舶來品之上云 
尙有本埠新聞等轉入後頁 
雜評二 
[求公與平（旡用）]  
　　余讀農商部批商敎聯合會請禁外人在内地設立行棧文不禁引起無限感觸願略述所見與當世人士一商榷之曰天天眞正之理惟公與平而已民國承滿清之餘國際上之喪權失利指不勝屈或拘於條約或狃於慣例舉凡種種不公道不平等之事在偶游我國之友邦人士覺爲不堪須臾忍受者我國人忍唇含垢已非一日甚且如入鮑魚之肆久而不覺爲臭良可痛焉此次華府會議旨在謀納世界於和平故有羅特原則之協議自此原則表决依照新法變更舊法之通例論凡有與此原則牴觸之條約之慣例俱應改革而廢止在我官民除一二特别約定事件姑暫遵守藉重國際信義外爾餘不載約文之習慣自當次第改革母任外人不當利得之利權永永享受尊我國格即所以消除猜忌此種眞謀世界和平人類平等之趣旨要爲明達之友邦人士所樂與贊助何者此種行動非同野蠻民族之排外行爲而文明民族求公與平之正當運動徽獨法律之所許抑又道德之所屬望也 
 
 

Page 16

 
 
第四張 
本埠新聞二 
[陸順興失妻得妻鳳兮鳳兮何德之寢]  
　　華興坊内陸順興之妻小字阿鳳素來不守婦道去年歲底背夫私奔陸報告救濟會請求查緝該會立派探員虞占順往查茲經虞探查明阿鳳係遭盧阿法誘拐逃匿紹興餘姚地方即馳往將男婦拘解到申由該會函送地方廳訊辦昨奉推檢各官訊供之下判阿鳳交伊夫陸順興領回管東廬判决監禁二月以儆 
[染天花者街游罰百金]  
　　天花一症極其兇險且易傳染故本埠自去冬此項症候發生以來蔓延頗廣死亡至夥迄今尙有坐者公共工部局衛生處特甚重視迭次勸告居民速種牛痘以免傳染日前該局西員在滬寗車站對面之界路二百零一號成衣店内見一三歲孩子滿面天花該西員當以該店任令此孩住宿勢必傳染他人與公衆衛生大有防碍因通知該管捕房查明店主係寗波人喬永章遂稟請公共公廨出單昨晨將喬傳案據喬供患天花之孩係伊親戚是日因回寗波經過伊處稍坐片刻不敢容留等語中西官以喬蔑視衛生章程科罰金一百元充公示儆 
[戮傷曹國樑案中之兇手]  
　　曹國樑於去年十二月十號夜在楊樹浦路被人持斧砍傷腿部迄今尙在醫院療治兇手則均在逃前日經該管捕房華探目楊阿泉包探程明德季立仁等緝獲對於此案有關之山東人王三周根林揚州人張仁義等三名帶回捕房詳加偵查以張實無關係王周二人係當時行兇者昨晨將三人併解公共公廨稟明前情而張則　律師要求摘釋中西官判張開釋王周兩被告押候曹國樑傷愈再訊 
[盜犯患病送堂醫治]  
　　護軍使署軍法科查有盜犯陳祖亮患病甚重昨特派兵將該盜送請新普育堂醫治 
[訊理車輛違章案]  
　　星期四午後公共公廨車務公堂開庭由陸襄讞會同美約副領事訊理車輛違章案二十四起如次（一）陳阿富在外灘開駛汽車肇禍後不加救護罰洋二十五元（二）仇元子在楊樹浦路開駛　車撞傷行人罰洋三十五元内提出十元給傷者劉金堂爲醫費（三）楊松林在江西路開駛汽車不愼罰洋十元（四）徐阿寶（五）江子洪（六）曹筱弟（七）楊阿狗在派克路南京路等處聞駛汽車不聽巡捕指揮各罰洋十元（八）李昌順在靜安寺路開駛汽車不點車燈罰洋八元（九工阿敏）（十）李阿四（十一）許阿六（十二）潘三（十三）陳阿初在北四路南京路等處開駛汽車不聽巡捕指揮或不點車燈各罰洋五元（十四）林阿子（十五）曹索福（十六）　文玉（十七）彭毛狗（十八）嚴四桂（十九）陳阿郎（二十）張福林（二十一）李奚泉（二十二）楊阿慶在靶子路百老匯路等處開駛汽車違章各節洋三元（二十三）嚴阿寳在北四川路開駛汽車號碼不明候下禮拜四再訊（二十四）張毛狗將馬車停於漢口路坐於車上瞌睡罰洋兩元 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理各案如次（一）李鑄箴聲請給諭執管遺產案結果登報十四天倘無人反對即給諭掌管李柏葆遺產（二）豫信號延高露玲律師訴馮普生不理貨欵案結果改期一禮拜再核（三）柳鈺堂延朱斯芾律師訴老久大錢莊股東尹省三等不理押欵案被告代表甘維露等律師請求無限制延期結果改期再核（四）葉佐廷等訴董裕珍不分花紅案董延許理律師代辯結果展期七天再核（五）陸永春延甘維露律師訴陳周氏等玷辱家門案結果展期由兩造互商和解 
　　又午後民四庭由俞襄讞會同美約副領事訊理（一）永亨銀行訴裕昌煤號主謝蘅牕不還借洋一萬元又久大精鹽公司股票抵押銀四千兩案結果本案原告勝訴着被告於一個月内履行判决（二）江西路協裕錢莊主茅佩璆聲請破產案債權人裕順同鑫珍記均記等四戸延律師進稟追欵結果羅傑律師代表裕順等四戸請求狀存卷俟理賬員將協裕錢莊清理報告後再核（三）戚鳳樓等訴孫楚卿夏秉潮串通舞弊　目案結果限夏秉潮於下禮拜二减輕交二千兩舖保趕將號内一切賬目清理和解具報再核（四）漢昌紗號訴金惠泉定貨糾葛案被告延許理律師請求免予交保結果方姓德國人並金惠泉均具結出外臨審到案候訊（五）張渭生訴周雲冲抵押地產糾葛案結果准予改期訊理民一庭由張襄讞與俄員儀君訊理（一）光明烟草公司訴華美烟公司股東孫鋆卿賈榮章等違背賣買香烟合同請追損失案因被告尙未遵判履行故原告到堂請求追交結果限被告於二十四小時内將未交之欵如數還清如違即由檢察處提案訊追以下尙有四宗兩造均係俄人 
[介紹女醫士]  
　　英茂曼女醫士由巴黎大學醫科及彼得格勒醫學校畢業又爲法巴黎費達爾大醫士高足專門婦孺科及内科現設診所於上海江西路四十一號 
[誌謝]  
　　愛國女學國文專修科學生爲籌建校舍定於今晚假座九畝地新　　開游警會表演新劇　　谷陶趣　覺悟昨承　校贈劵兩紙又錢業公會發行之錢業月報第二卷第一號業己出版昨日承贈一册誌此併謝 
中華職業敎育社通訊 
　社址上海西門外方斜路三四八號 
[四川瀘縣之職業敎育]  
　　四川瀘縣永寧道尹兼陸軍師長楊森君熱心職業敎育上年特派員東下考察近在該縣通俗週刊上見通訊二則均紀楊君提倡事實亟照錄如下以見職業敎育之潮流逐漸傳佈於邊遠地方也 
　　敎導隊增加職業敎育（一民） 
　　日昨楊軍長通令所屬各師旅團營增加職業敎育九師由敎導隊首先實施聞敎導隊現已積極進行目前正從事於織履各學兵均富於模仿力雖無技師亦能單獨創作且熱心勞工趣味盎然成績頗稱良好又楊隊長素日亦深以軍人缺乏工作能力爲憾事此次旣奉上峯明令便悉心擘　爲一種具體的方案一俟織履確有成績即擬逐漸加授縫紉等科下期並擬於隊中附設工作塲所以期各營兵於此簡短期間求得一種足以自立謀生的健全技能俾日後各回團營服務轉相授受養成普通的軍人技能庶他日放馬華山牧牛桃源人人足以自食其力仍不牛爲二十一世紀所極端崇拜之勞動家云 
　　乞丐廠販賣所開張（縱談） 
　　瀘縣的敎養工廠雖是楊軍長大力的提倡文警察局長竭力的籌備實亦虧得他廠的廠長鄧君德先因該廠原是破廟兼以近來幾年的軍事那廟都是用來拴馬所以就弄成壁穿屋漏人跡罕到的了鄧君到事以來盡力的經營朝夕不懈除將該廠底音樂吹手旗傘大橋每日在廠操練聽人雇用外又將廠内所製的布疋　籐雨傘席子斗笠箸子草鞋等等仍在衙門口敎養工廠原有的地方販賣起來現在因開張的日子太淺知道的也就不多每天售出的貨也就有限我想慢慢的多些日子那銷路自然是比現時更大的對於工廠的補助也不敢說是無小補呢這是我們應有的希望鄧君！你也不要始勤終怠辜負了這番的功勞喲 
來件 
[朱鏡宙致上海總商會書（續昨）]  
　　僅上二項直接或間接輸出於海峽殖民地者計值己年達二百七十餘萬元之多他如烟絲一項（係閩粤所特製料租粗與北地所見不同吸時以白紙捲之宛如舶來捲烟南洋華僑普通皆吸此烟）據新嘉坡朱廣蘭君（新嘉坡著名之烟舖即以其人之名名之）之所述（與余同搭南京號回國者）每年新嘉坡銷數不下五百萬元是吾華僑與南洋貿易看舉足重輕之處己不難窺見一班至一九三○年之所以能遠過於一九一九年者其原因實由於一九一九年山東交涉失敗華僑一致抵制日貨提倡國貨之結果觀兩年來上海輸出南洋方面國貨公司之勃起即其明證 
　　以上僅舉海峽殖民地一埠言輸出人之數己年達二萬萬三千八百七十餘萬元之多則吾國與南洋經濟上關係之重要與其密切己可想見以人口言無論爲荷屬爲法屬爲暹邏吾華僑均占半數以上吾人苟欲擴充海外貿易者舍南洋其誰求之倘南洋華僑能與内地商界互相携手通力合作使吾國與南洋間成一經濟上之大連鎖則其　響於國家前途寗有涯涘豈僅區區聯絡感情發展對外貿易己哉吾商界不乏明達之士想己早見及此徒以内外情形隔膜每苦無從着手比年以來吾華僑感於外力壓迫之苦痛時思有與祖國商界聯絡進行之必要如爪哇華僑迭有組織市國南洋航線之提議斐律濱　僑亦時有此項主張見之報端今新嘉坡總商會更有徵求出品之舉吾國内商界倘能利用此大好時機進而爲商業視察團之組織考察南洋各島市場之需要並介紹國内商况以期發展海外貿易一方與華僑研究種種方法務使中國與南洋間之經濟問題互相結合成一大連鎖使兩方關係能由此愈趨而愈密愈久而愈固同時更進而謀南洋各島華僑與華僑間經濟上之大連鎖使彼此易於呼應不致受外人之控制此皆鄙人無窮之願望而深賴先生等之登高一呼以資提倡者也至若航運機關金融機關保險公司等皆吾所認爲經濟連鎖中之要件三者缺一不可尤望三注意焉總之政治聯絡易招猜忌敎育目的望其自主惟此經濟上進取無論何國何時皆不能加以非議且其關係能歷久而彌深終致顚撲而不可破日本年來南洋視察者之相望於道絡繹不絕殆以此歟抑又有進者年來以提倡華僑回國投資之結果頗有引起一種誤解傾向之虞即爲華僑中有以祖國優待投資之故而盡變其產業移家回國是也此種事實在不平等待遇與產業不振之今日南洋更易觸引吾己數四親見其人矣姑無論斬荆披棘千辛萬苦而得之地位决無於成功之日棄而不顧之理即以中國今日人口密度之高而論奬勵移殖尙恐不暇安而反其道而行之張乾若先生頗關心僑務曩晤於京師嘗謂此無形應響之結果將使南洋吾華僑固有之地位僅留皮骨其言實深可味鄙意以爲吾人對於華僑回國開放實業當然表示極熱切之歡迎顧所謂歡迎者歡迎其以餘資啓發中國之實業藉免外人之覬觎而一方對於南洋固有之地位仍望其保持勿失且須努力發展厚其實力靜待時機以明獲得前途無限之光明此亦深望海内時賢於提倡之餘加之意焉 
公布欄 
[江蘇高等審判廳]  
　　批示徐根松呈爲縣更調查不實請飰縣覆查執行由呈悉已令縣切實調查迅予依法辦理左此批陳國康呈爲與陳羊氏爭繼一案延　年餘請飭縣速結由呈悉仰候令行吳縣查明原案迅速依法辦結此批沈少兩呈爲與徐二太基地涉訟請飭縣照判釘界由呈悉此案何以延宕六年迄未執行完畢候飭縣查復一面迅予照判執行仰即知照此批二月十七號 
[江蘇高等檢察廳]  
　　批示江都縣張周氏同子駟　呈悉查故員黄慕箴卹金　書已奉部令頒到業於本月十一日令發江都縣知事查照辦理在案仰即逕向原縣公署請領可也此批曹何氏狀悉候調卷核奪此批徐公勉狀悉查此案前據青浦縣知事呈送卷宗到廳業經本廳查核令行該縣訊明依法核判并將原卷發還在案仰即知照此批闞吕氏闞阿多狀悉仰候調卷查閱再行核奪此批張錫如對於張春生案請求懲惡横報僞盜破壞以保名譽呈遞一狀許廣生爲聲請易科罰金案請求迅予决定呈遞一狀陳龍珠不服當熟縣批示抗告呈遞一狀張劉氏請求昭雪援婚等情呈遞一狀以上四狀業經本廳查閱函送同級審判廳核辦仰即知照此示以上二月十五號 
　　批示胡阿泉狀悉該民如有窒碍情形應向原審檢察廳即上海地方檢察廳具狀請求着即知照此批王吉祥狀悉侯調卷核奪此批夏效禹對於姜仲玉案聲請延期審判呈遞一狀侯白弟委夏喆兟辯護呈遞一狀朱象芳委陳立人辯護呈遞一狀劉福昌委陳立人辯護呈遞一狀以上四狀業經本廳查閱函送同級審判廳核辦仰即知照此示以上二月十六號 
[上海地方審判廳]  
　　判决主文（民一庭）一件决定梁誠謙聲明管轄錯誤狀請駁斥訴訟一案主文本件聲請駁回一件判决陳志賢與郁士荃損害春熟控訴一案主文本件控訴駁回本審訟費歸控訴人負擔一件决定姚沈氏與姚虎全路溝控訴一案主文本件控訴狀撤銷本審訟費歸控訴人負擔一件决定郁葆青等輿錢鑄禹欵項糾葛一案主文本件訴狀准予註銷訟費歸原告人負擔一件决定喬漢濱聲請假扣押一案主文本件聲請訟費歸聲請人負擔一件决定張景塘聲明窒碍一案主文本件聲明窒碍駁回聲明窒碍後訟費歸聲明窒碍人負擔一件判决耿昌洪與周富記營紙葛控訴一案主文原判撤銷周富記不得在閘北恒豐路東首七百六十五號距離四十八丈之内開設永爐本案訟費歸周富記負擔（民二庭）一件判决孫鑑堂與翁圭臣存欵糾葛准予回復一案主文本案應維持本廳民國十年十二月十九日之即時判决聲明窒碍之訴訟費用歸翁圭臣負擔一件决定徐明富與沈志成等因婚姻涉訟一案主文本件訴訟管轄錯誤駁回訴訟印紙費用發還一件决定周開驥與朱福昌欵項紏　聲明窒碍一案主文本件聲請照准一件决定高志芳輿施鶴齋租屋糾葛控訴一案主文本件控訴駁回一件决定嚴宋氏與嚴恆泰等因不動產涉訟糾葛控訴一案主文本件控訴管轄錯誤應予駁回訟費發還原告具領以上二月十六日 
[上海地方檢察廳]  
　　批示闞正方狀悉此案業經警區查復仰即邀同被告到廳訊明核辦所請撤銷之處着毋庸議此批劉金山狀悉查此案前經警區電復張煥義與曹福祥互毆並未受有傷痕已由該區排解了事因不成立刑事業予不起訴處分在案仰即知照此批錢崇洪等狀悉案已起訴所诅不准此批陳胡兵狀悉候調卷核送仰即　由上訴理由書可也此批曹徐氏等狀悉仰即遵傳　廳候訊此批嚴沈氏狀悉仰即來廳具領此批王包氏狀悉案己　訴仰候審判所請於本案無關之虚應毋庸議此批劉梅樓狀悉仰即來廳候訊此批趙郭氏狀悉所訴如果屬實可就近鳴警捕獲送廨案辦此批　　陳文萃狀及支票均悉　即來廳候訊此批陳三問狀悉本案正在偵查無庸多凟此批胡楊氏狀悉准予交保候訊此批　十珍據爾女於正月十六日忽然不見究竟是否自己走出抑係被人拐逃並未聲叙明白周長滿　非誘拐爾女之人夫便　穿牽　所請不准此　朱四狀悉案已却下所有空船一隻仰即逕赴水巡分隊請求具領可也此批馬陳氏狀悉候傳案核辦批朱麗祥狀悉所訴無確實證據應即却下此批盧丁均狀悉候　　後再行核辦此批以上二月十五日 
　　批示吳楊氏狀悉候訊明核辦此批顧阿榮狀　　告謝錫榮果有誘匿姪女意圖賴婚情事亦屬民事範圍所請准予備案應毋庸議此批湯富坤等所請不准毋再嘵凟此批曹何氏靜候核辦毋　此批邱林生等准予保外候訊此批朱應祺狀悉爾妻雖曾至楊氏之家究係如何走去無從證明何得以疑似之詞輒請訊追所請未便照准此批費萬田爾子召富與拿學寬互毆成傷業經訉騐一併收押無庸多凟此批張松林狀悉候同級審判廳送到是人卷後再行核辦此批紀隆興等准予保外候訊此批張阿妹准予保外訊此批蔡湯氏暫難准保此批劉金標如果與爾無于儘可來廳辯白免致拘究此批以上二月十六日 
[上海縣公署]  
　　批示郁全堯呈爲出具長子唐榮並無妻室證明書請查明轉呈由批呈悉己據情呈請交涉員核辦矣仰即知照此批民人劉少山呈爲捲欵逃匿聲請備案由批據呈該民祖　沙　金令茂船上耆民陳立言捲欵逃匿等情旣據向保交涉所有該船之賬簿圖記船要等俱爲陳立言捲去應由該民登報聲明毋庸存　仰即知照此批 
[淞滬警察廳]  
　　批示一件寡婦李王氏率兒大灌子批來呈已悉查該　之夫爲已故巡警李涉德身後遺有本廳捐稟卹　共洋八百元存放水大生息現因其子李大灌子已經成年　求具領篇務農等情查該來呈所稱各節尙屬　在情　應即准予知照原　該號妲　撥給領回以資　謀生而示體卹仰即取具領紹存摺送廳聽候傳知撥領可也此批一件李榮根批據呈已悉查爾妻張阿照捲欵潛逃旣經自行偵悉匿在潘家木橋南首居佳儘可獲投該管督區聲請拘究所請飭探協拘之處碍　照准批一　新仁記　來呈已悉低再令有警區嚴繼爲首匪犯務獲　辦所有起案之牛皮　件等准看先行給領此批 
 
 

Page 17

 
 
壹大張 
申報汽車增刋 
評論 
[成渝馬路計劃之經過及感想省]  
　　近有成渝馬路建築之計劃記者覺其重要提要介紹以供倡言築路者之參考焉 
　　（一）成渝馬路之重要成渝馬路之重要者因四川在中國處於國際關係之地位爲四川屏障之西藏巳在英人計謀之中若由西藏入四川可逞其獨握長江經濟權之野心日與英同謀分佔揚子江航權將叩虁關而窺我内地法則滇越鐵路之敷設亦爲其勢力深入之表現是四川已入英法日三國競爭之塲成渝爲川省中心又爲政治上軍事上商業上之要地若能於此建築馬路通行長途汽車則交通便利其或可打破其均勢而能求自存自立以保此完好山河也 
　　（二）建築成渝馬路主張以墊欵包工之理由成渝之路截長補短有八九百里其工程亦云偉大矣築路購車非八百萬元不辦若以官辦則往事已足爲龜鑑其不足以取信於民者昭昭也若以民辦則川地迭乘政變朝不保夕心有餘而力不足亦難成事實官民旣均不能辦故不得不由外人墊欵包工以辦之其辦法爲以此路爲擔保品以八年爲限由此路收入項下每年撥一百萬攤還路成而外人有監督收納之權而無干涉路政之權俟其墊欵還完由吾人自行管理墊欵之國則以美國其理由爲美國者未得插足其間之國也借此美國能助我發展内地之經濟勢力以抗英日法 
　　（三）成渝馬路計劃之感想其計劃書有言曰借外力以應付環境此弱國外交之無可如何者竊有所言焉旣明知其無可如何而又行之者搜索殆遍舍此無他之謂也作者旣以川省逼處列强危急萬分方欲築路以抗衡之豈可再引美人加入以增其危耶其豈不聞轟轟烈烈之四國協定乎彼四國方以携手同行之無方得華人之請自然樂爲然則成渝馬路其危乎殆矣即依上述墊欵包工八年之後即歸我有姑假定其能成事實則試間以官辦民辦爲不行者則歸還之日其將誰辦 
　　以上（一）（二）兩段均由樂愛人君所編成渝馬路計劃書中節錄者（三）爲記者對於此計劃之感想非有以反對成渝馬路之建築也對於墊欵包工一層實不能明瞭其用意固何在也 
專論 
[汽車之保守温暖法李嵩生]  
　　冬末春初之際氣候仍冷汽車中熱度宜常使和暖是汽車所不可缺少者也如汽車温度適宜駕車者雖於冬季清晨出發遠行亦不致發生困難 
　　汽車保守温暖法種類頗多茲詳述之於下 
　　（一）用各種燃料如石油油木炭煤煤油以及熱水等即以（諾屈羅）（Ｎotron）說之每更換一次燃料須十四小時熱度之容量爲一千五百立方尺保守此熱度每日僅費六便士 
　　台佛師汽車貯熱器中貯以煤氣依燃燈之法組織之其功用可立見價值極廉且汽爐亦受其利與汽車中用一火爐諾屈羅火爐 
　　無異以二圓柱大小製成之或用四圓柱花式尙有卡僕屈羅（Ｃarbotron）亦頗著名此種火爐依並通之通電氣如卡僕屈羅燃料省而平滑可於十二小時後更換之且熱氣隨時供給又致過度當火光燃於木版之上决無危險發生卡僕屈羅 
　　凡的吼塔（Ventiheta）亦用煤氣惟用者於空氣之使用及燃燒時所需空氣支配適度則熱度之供給頗易於此每點鐘所耗費之煤氣可以推測約自五至十五立方尺且可預定次數使煤氣注管均匀同時又有一凝汽瓣使之發光無須以閃射之火加入於汽車内 
凡的吼塔火爐 
　　完全用油之熱氣爐（ＴhePerfectOilHeater）Developa300C.P.雖最大之汽車内裝置之熱氣終無缺乏之虞卽在燃燒時移動極便且無烟灰發生欲購斯器者祇須三十先令 
完全用油之熱氣爐 
　　無燄火爐（FlamelessHeater）此乃因無燄故名每更換一次燃料須爲時十八小時并中間無須添加燃料此器售價十先令 
　　尙有專用熱水者卽爲衣克立山姆火爐（Eclipesm）此器專用煤及焦炭燃燒之其火門之製造在外部用以免除火險也 
[道路建築與吾國人心理李思順]  
　　國之强弱視交通以爲斷道路者國家之血脈也吾國現勢之弱實因道路之不築交通之不便有以致之今者全國道路建設會成立矣吾思其關於吾國民之利益者有三 
　　（一）地方安寗旣築道理以利交通於是所有深山峻嶺崎嶇險道盡被開墾汽車所及履險若夷强盜無以掩蔽其巢穴即無以出没隠現逞其跳梁兇悍之技人民亦不致常蒙其害且爲盜賊者本非其自然不過迫於生計之困難今交通旣便謀生自易况道路山嶺之阻塞皆通恐此輩不招不撫而自請出亦不願再受冰霜風雪之苦矣此亦弭盜保民之良法也 
　　（二）生計活動於未築道以前之人民或苦於内地產物之不得出外地商品之不得入兩者終不免於穹於道路興築之後交通利便異地往返轉瞬可到内地土民可勉力工作 
 
 

Page 18

 
 
開墾荒地以裕農產輸出已便則輸出必多外地商人輸入復易而銷貨亦必多兩者獲資必日厚生活自有餘裕矣至失業之工人與難民亦可趁此機會以期安插而不至於死亡相繼途有餓莩之慘矣 
　　（三）民智發展昔之苦守舊學而詆新學者若道路已成功交通利便以後新思潮可漫延滋霖於全國其極偏僻之地日受新學之灌輸與簸蕩使舊學再無存在之地位則守舊學者亦將盡轉而學新學矣其思想之陳腐者亦可藉此以轉爲新矣其勢然也且全國二十二行省之國民常有聚會之機會以交換智識融洽意見於是中國革新之策易着手矣蓋欲改良國家必先革新國民之理想者也 
　　雖然道路建設會亦成立矣會員亦日多矣此不過通商大埠之國民能如是其踴躍而交通不便之地貧富之人對於此舉之心理恐未能如是聞風而響應也茲將貧富人之心理揭出之與海内學者共籌改良之方焉 
　　（一）貧人之心理此類國民多智識未啓性質好懶或爲流氓而乞於富商大賈之門此點其境遇之不良然非其力之不足使盡驅從事工作於建築之道路必有怨恨之聲謂爲苦役謂爲不平等之待遇於是工作而不盡其力測其心之所欲乃想不勞而獲巨資飽食煖衣而無所事事或爲農家而耘人之田或己稍有土地而不足耕之輩使天時不利而年凶歲荒地主迫租則衣食不可保困苦流離而怨天尤人今之道路建築將實現矣彼輩之心亦必不願棄粒食之耕而勇往從工恐且視工作爲苦役而不樂爲其言曰粒食之耕其豐也吾之所有其歉也亦吾之所有也若夫去而爲工則爲人奴耳非我之利也有工人焉無須我也其不好急公如此私己之心未能去也是故此種貧人之心理宜有以開導之 
　　（二）富人之心理挾巨餈擁妻妾及其死也而遺所不知何人此亦懶惰不學所致無智無術己之所費日耗千金家人衣竹帛不樂與人以短褐僕妾餘梁肉亦不願與人以糟糠知有己而忘公家之事寗爲守財之奴蕩游之子不爲好義之人寗與無數金錢縱子弟以爲惡亦不好爲急公之人喜利人之利而不欲利人一由於智力之缺乏一由於利己之心盛此等富人更應有以無形中啓化之 
　　由此以觀貧富人之地位境况雖不同而心理則一蓋同是無智同是利己也故欲謀建築道路之速成非先開化此兩種人民以破除其利己忘公之心不可故能力爲提倡或以言論發揮於報紙以厚其傳播之能力或以游說宣傳其言論而不稍懈使此兩種人民翻然改途易其心變其性於是富人出資貧民出力全國道路計日可成所謂衆心成城衆志成路者也（乙種酬） 
問答 
[答鄭量君問（見本月十一日汽車增刊）旨顯]  
　　長途汽車路上載客之車西名白斯其容量現尙未發展據鄙人所知美國各邦通行之白斯多有每輛裝設三十二座者擁擠之時可載客四十五人英國通行之白斯設四十六座者極爲普通最大者設五十一座云 
　　運貨汽車厥名甲克其載量之發展與時俱增亦未臻其限度製造家及車主意見以甲克愈大則每噸貨物每里之運送費亦愈廉故相率採用重大甲克以省運費而造路工程師則以重大甲克毁壞道路之功能大足驚人常因少數重車之通行以致修養道路之困難及每年之修繕費日見增加故深惡之遂設法取締以限制其重量焉現今英美通行之甲克最大者可載七噸半普通者爲三噸至五噸云 
 
 

Page 19

 
 
   
 
 

Page 20

 
 
常識 
常評 
[脚踏實地] [  隨]  
　　脚踏實地諺語也而至理存其中蓋除實地之外而欲求立足之點吾未之見也有之亦不可以久 
　　投機事業之所以必失敗者虚而不實也造謠之所以徒亂人意不足取信於人者虚而不實也坐言不能起行終於無濟者虚而不實也 
　　非特此也攻人之惡者雖事事皆實而其中或有一事之虚亦往往减少其效力使人併其實者而亦疑其虚而今之人大都見不及此其列舉人之過失必以多爲貴或至虚實參半因是授被攻者以口實而惡人多借此以自遁 
　　吾願有實力者專以實力行善專以實力除惡力有不逮姑藏其鋒毋常以虚聲恫喝而冀僥倖以成事 
道德 
[適應環境之人事觀] [  右源]  
　　適應環境四字生物學家用以說明生物之進化敎育學家用以說明敎育之原理吾今更欲以之應用於通常之人事今試一觀吾國之人則處境順者即豐衣美食揚揚自得其甚者則爲官吏軍閥之專横爲富室巨戸之放淫至處境逆者即多疾首蹙額鬱鬱不樂其甚者或因經濟之窘迫降而爲流氓娟妓或感時俗之卑下去而隠世外桃源乃至愛國之士亦或因政府之黑暗外交之失敗至於自殺凡此豈亦爲適應環境哉徒見其爲環境所征服而已矣 
　　夫所謂適應環境者因環境之善惡而爲相當之應付之謂也是故其環境善者即宜以順應之其環境惡者即宜以逆應之譬之富人即宜用其貲產從事實業譬之官吏即宜盡其權能施行政事此順應環境之法也至於經濟窘迫即宜擇相當之職業時俗卑下即宜施適宜之敎育政府黑暗即宜聯合羣衆爲國民之自决外交失敗即宜訴諸同胞爲代表之後盾此逆應環境之法也 
　　總之順應與逆應均係適應環境之道蓋吾人本具有天賦之智能置之不用非惟可惜抑且可羞誠能本是智能以適應環境則不僅可以排除身家之困難更可以增高國際之地位與民衆之幸福吾因有感於吾國之政閥軍閥財閥率多横暴恣行而一般憂時愛國憤世疾俗者率多懷悲觀以至於自殺故特以適應環境之說進（乙種酬） 
衞生 
[敬告同胞幸勿無病服藥] [  徐笑雲]  
　　藥物是用他治病人人都曉得的若是無病便不須服藥但現在却有一般人他並不害病也要時常服藥什麽大補丸咧補心丹咧以及杜煎的補膏咧每天早晚按時進服好比日常飲食似的缺少不得一些還有一句俗話說道是（有福之人常服藥）推量這句的意義和世俗的心理以爲人有了田地家產便算是有福旣有這樣的福便想要保好身體弗使病魔侵擾巴得長久享受下去因此思患預防都要先時服藥所以這等無病服藥的人大都是家計豐裕的那中戸人家也就不暇顧及了 
　　要知藥有温凉潤燥各種的特性萬不可亂投就是服補劑也應研究是否與身體適宜不可認爲凡是補品都屬有益（今有向藥材購服現成煎膏者尤不相宜）須知也有偏勝的害處人體没有疾病的時候好似天平一般異常平穏一有偏勝便見得輕重高低今人每有服了補劑反至飽滿脹悶飲食减少的可不是爲了喜歡服藥反倒弄出病來麽卻病延年只在清心寡欲其次愼調寒暖那一日三餐便是補身的根本俗語道（藥補不如食補）可知榖食充足氣體自然健强只要食時常有節制斷没有偏勝的弊害再能夠寗靜心志屏絕嗜好保固眞元怡養天和便是補劑中無上妙品若不從根本保養伐性戕身單靠着草根樹皮算是可以滋補請問果能中用麽（乙種酬） 
經濟 
[冥壽爲不經濟] [  朱智先]  
　　我無意的翻到了一張紅的封套抽出一看原來是張冥壽的請客帖上面寫着是（某月某日恭值家嚴慈一百冥壽）下欵註着（追慶子某某某載拜）我不禁喟然一歎像這樣的追慶子倒也是孝思不匱把他父母的生辰牢牢紀着到了一百冥誕還替他大吹大做起來我想這死鬼有知一定要大笑三聲不過據我看來世上的人一經死後就變做骷髏白骨不上幾年化做泥土飛塵那麽還有甚麽尸囊可說至於死者的一縷精靈早經飄散開來更没有鬼魂之說做子孫的只要守着父母遺訓朝正路上走去就是到了父母冥壽的誕辰只須垂首幽思默然想望罷了又何必定要舖張揚厲把金錢如流水般朝外送去豈不是不合於經濟的道理嗎照我看來不如把這筆有用的金錢移助慈善事業或者撥充義務學校的資金像這種無謂的儀式我勸大家免了罷（乙種酬） 
法制 
[吾國約法上婦女有選舉權及被選舉權] [  蔣大椿]  
　　民國成立於今十載參衆兩院及省議會之選舉各已舉行三次婦女之無選舉權及被選舉權固已通國皆知無待再述但大椿細查吾國臨時約法全文固未曾明白規定婦女無選舉權及被選舉權請論其條文如下 
　　臨時約法第一條中華民國由中華人民組織之 
　　臨時約法第二條中華民國之主權屬於國民全體 
　　觀於以上兩條中國男子固爲中華民國主權所屬之一部分必與婦女合併方有組織中華民國之能力乃得稱爲中華民國國民之全體略而言之中國婦女不可不指爲中華人民及中華國民全體之一分子 
　　臨時約法第十二條人民有選舉及被選舉權 
義主憑文國外大恭請什麽東西社会六人物樸学國内研究者社会六人物少飛口 
　　第一條所規定之（人民）兩字旣無分男子與婦女則第十二條之（人民）兩字亦不得謂爲男子所獨有之名詞且 
　　七年上字一千三百零三號大理院判例載（約法載人民有信敎之自由等語尋繹法意舉凡人民無論男女及有無完全行爲能力均可自由信敎並不受有何等限制又查婦人私法上之行爲因受夫權之限制但其宗敎上之信仰自非夫權所能禁止） 
　　照上述判例用類解釋之則婦女之選舉及被選權自非私法上之行爲不受夫權之限制同爲人民全體之一份子亦應享此權利但現今吾國婦女竟無選舉及被選舉權因約法賦與者已早被參衆兩院及省議會議員選舉法所剥奪耳（乙種酬） 
敎育 
[創辦通俗夜學的重要] [  羅誠]  
　　通俗夜學是社會上最重要的爲什麽呢因爲一般人民家裏窮困當這米貴薪昻的時候怎樣還有餘金來求學呢或因八口之家的家長一家的人都要靠着他去做錢來生活好似寄生蟲一般因此没暇求學了有的因爲父兄有了特别事故就没有給他受完全義務敎育的這種失學的人都是我國國民之一份子應該要受些義務敎育所以應着他們要求和環境的關係就非創辦通俗夜學不可說到校舍可借那通學生的國民學校什麽黑板哩講壇哩學桌哩裏面都有便利非常直是好得很啊學者所出的不過一點紙筆費燈油費罷了（乙種酬） 
雜錄 
[舊曆正月見聞續錄] [  錫仁]  
　　余前有舊曆正月見聞錄之作篇幅頗長意謂可以止矣乃十四日一日之中耳所接目所觸又有令余不忍不言者爰又成此篇故名曰續錄有志改風易俗者亦可取爲參考之資料也 
　　十四日路見一賣淫唱之少年高唱淫曲聽者甚衆而幼年男女居多背人暗笑者有之口啣紙烟者亦有之背人暗笑者女童也口啣紙烟者男童也暗笑何事讀者想能知之吾不欲言至口啣紙烟之男童吾嘗問之因何常喜吸烟吸烟有何佳味何不以吸烟之錢改食糖菓等物乎彼答曰烟味誠不如糖菓味佳然在街上吸烟者甚多且多屬大人食糖菓者甚少且多屬幼兒人應當學大人不應當學幼兒吸烟係學大人且又體面烟味佳不佳不問吸此可算學大人時式而已此答余問兒童之言也鳴呼年耗九千萬之紙烟費有識之士所痛心者也彼自誤成癮者或謂習慣如此矣誰知乃有吸此學大人時式之兒童余又恐學人時式而吸者又非僅兒童也而所謂兒童者吸此數年又將成爲習慣矣嗟乎今日自誤成癮者何一而非當日之學人時式者乎有敎化之責者可以謀其預矣 
　　下午至通俗敎育館閱書路過縣敎育會通俗勸告揭示處遂順便詳閱至尾深喜詞句淺顯切實合於通俗之旨時有多數兒童見人駐觀亦趨觀焉余乃擇一十歲外者問之今年在何處讀書答曰現在家中尙未覔到覺校又擇一年相彷者問之云無父家内無人出學費母云今年不讀書矣嗚呼覔不到學校與家内無學費實爲吾國兒童失學之原因也兒童失學民智不啓又爲吾國日後人才缺乏之原因也安得學校萬所庇盡全國貧寒子弟乎然環觀並世所謂文明國家者其人民未受敎育者之少則此事亦非異人任也是所望於各界人士協謀擴充耳 
　　自通俗敎育館出電燈亮矣見一婦人在門口手執木板痛擊一十餘齡兒童之頭云飯前予錢敎彼至街市購物乃頃始回家問彼人何往錢何在言已在賭博攤輸盡矣據聞兒童與工人每年受賭博攤之害者甚多是亦應禁止之物也或曰如一家哭何然不禁止如多家哭何且禁後彼等未必竟無别事可做也（乙種酬） 
 
