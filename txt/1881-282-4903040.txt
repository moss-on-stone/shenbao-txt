# 1881 - 282 - 4903040

 

Page 1

 
 
[重印康熙字典出售] [  點石齋主啓]  
　　康熙字典一書本齋巴兩次用石印照相法印成縮本出售業經售完現又加工重印與前次不差累黍卽日發賣其用綢面訂成一本者每本價洋仍二元正分訂爲四本者每部價洋仍二元三角正伏維賜顧爲盼出售處悉照舊例 
[書廣商請在香港包買洋土包繳稅捐事]  
　　昨本報登有廣帮商人擬立包稅之法在於香港設立公司與英國印度商定凡自印度販來烟土一律由香港公局收買完稅於國家而內地販土者均在香港赴局買運分撥各口銷售從此不須捐稅而內地各處之巡船騐卡均可裁撤節省且每年應銷洋土若干亦有大槪數目先與英國印度訂明每年販入若干如有多銷再行照會添販凡印度等處有私販之奸商則英官與印員實司稽察中國海口如有販土之船私自運人而內地奸商買之則由公局之巡船在於各海面海口巡查事旣歸一欵成大宗若果能行是國家坐收鉅稅於該商人而一切煩瑣之務均可省豁豈不甚善故此章程業已議擬充協挽入呈遞於李伯相經奉附奏矣片中極言其立法之善謂已飭該商等與英官酌議俟有端倪再行禀請定奪然則此法之行否固未可知而旣經入告則憲意之以爲可行可知矣夫洋土捐税弊端自出查私緝漏亦見其煩今於加稅之時而有此一舉但貴成於該公局而诸事皆可歸於簡易其如左相原摺所稱每箱稅捐統收共銀一百五十兩而辦理之時必須多所防範一切費用谷開除凈盡正不知災餘若干今如所擬則約定收稅銀一百二十餘兩而以二十餘兩充局中海面海口巡船諸用以百金之整數歸公兩相比較豈不實在且官辦加稅仍就商販而抽之聽日分投售賣其弊自必白出今如所擬則集資本二千萬元統買於洋商之手旣入香港卽無私土而稅項又不零畸是商出其本而官收其利其有益於國殊非淺鮮矣雖然此事若行竊以爲於設立洋關之本意自相矛盾也盖洋關之設因有通商口岸而然口岸旣非一處故洋關亦分設各省旣經開關豈不欲抽稅之多而洋藥賣其大宗也今提洋藥於各洋貨之外則稅務定須減色雖收之於香港與收之於各洋關同是濟　國家之用而且照此辦法歲繳之數實有浮於關榷於關則減色於　國則有裨自可置之不顧然而烟土亦洋貨之端洋人通商爲本其貨自外洋販來流入內地暢行通銷是其主意今洋藥之來止於香港一處可銷而別埠不能歸其自連然則切洋貨亦何嘗不可槪在香港設公局以包買包稅也乎推行此法各處之洋闗不幾皆可閉置而爲問洋人初意請五口通商請十三口通商又請添開温州宜昌海南諸埠者又果何爲也天洋土偷漏在所不免巡局巡船諧多疏漏甚有因巡查太嚴而弊竇轉多至於巡船中載私土者若攺官辦爲商辦非不能弊絕風淸而實則其頭絡太紛其事權不一有莫之爲而爲者試思資本二千萬員收買洋土隨時轉連諒亦足以周注洋商喜於貨不停滯船到卽銷甚願賣於香港而天生五材良莠不齊近來中外人情日相稔熟西國風俗漸啓奸刁內地之人茍欲句通洋商囑令販土而運往他埠或於中途私相授受其在印度出口時英官印員則以爲至香港也其不能稽察也宜也中途旣將烟土偷出雖謂印港兩處出入口時可以稅照爲憑該局不難查騐而或人心鬼　於烟土偷出之後假報失事又將奈何至於該局派船在各口查察私土之說則中外商船出入者多洋貨名目不獨烟土該局將於各海口盡設分局悉何巡船而逐船攔騐否乎事歸商辦巡非奉官苟商船不服轉滋事端而謂其巡之可以太嚴耶不獨此也洋土價有漲落今洋商販土不入他口價之貴賤無由而知該局以鉅本收買壟斷罔利正不妨私自漲跌此尤弊端之最大者能保在局之人公正存心否乎竊謂利存爭趨情之常洋貨之來烟土爲最通商之處廣人爲多此蓋乘間而發之機而所以言能動聽者正以有資本二千萬元而巳 
[恭錄　諭旨]  
　　○八月十五日奉　旨刑科給事中員缺着師長灼補授欽此○十七日奉　上諭恩承現在出差步軍統領着麟書署理欽此同日奉　上諭太僕寺卿着吳大澂補授欽此同日奉　旨熙拉布所管左冀前鋒統領着長春署理欽此同日奉　上諭李明墀奏特叅庸劣不職各員等語湖南永順府同知克從疲軟無能縱丁舞獘挑源縣知縣萬修廉年老　預嗜好太重候補同知江肇成狡猾嗜利聲名素劣着一併革職臨湘縣知縣辜漟性情偏執官聲平常惟文理尚優着以教職選用以肅官方餘着照所議辦理該部知道欽此 
[建臺奉禁]  
　　○天津廣隆洋行地基有人建造戲臺擬欲開演本舘當時曾謂此舉若成利市必能三倍但恐官場詰責同業交爭不如中止之爲愈今得津信知所逆料者竟中蓋臺尚未成卽被租界委員訪知禀明海關道核辦關道周觀察出示並函請該管領事諭禁現在個中人等知難而退將臺拆卸作爲罷論矣而前報所謂雜耍館海順軒德聲園有困苦伶人淸唱帶串爲餬口計者是舉原不堂皇彰著其臺上懸一銅鈴引線達於門外有人守望每遇官府經過卽便搖鈴罷戲一日之間作輟不知幾次經此番觀察示禁若輩亦爲累及海順軒就此停止德聲園雖躭擱數天依然串演然門外之防範尤嚴差保之使費益鉅彼謀漁利者未能如願而此覔蠅頭者轉以吃虧矣 
[修治河岸]  
　　○天津閘口不俗名排汶雖係河沿却屬車馬往來捷徑河唇逼仄前年修理後近又頃圯每遇大雨泥濘幾難插足卽晴天過者亦須視履考祥愼其駕馭否則問諸水濵矣由是冠蓋繞道而行而是處遂成妓賭淵數雖平素原有妓寮而今則有加無巳從前只居旁巷現在林列當街每當夕照含山九子母鳩盤荼沿河排滿而旁有賭局一所從朝至夜擁擠不堪呼么喝六之聲喧喧盈耳受其害者何可勝數刻下平治道途所有賭館娼寮一槪驅逐其然面用丸泥封固加以編葦橫亘墻陰滌污穢爲淸淨易巇險作坦途王道平平率循者衆矣 
[連砲赴臺]  
　　○前月何制軍派蔡裕堂司馬赴粵購辦林明敦槍碼及運載外洋購來之七墩重六砲二尊已由海鏡輪船於本月初一日載抵閩省查此槍砲係購備台北砲臺之用俟有便輪東渡卽搬運前去並婦省局所存之舊式人砲亦撥數尊以壯觀瞻焉 
 
 

Page 2

 
 
[秋雨損棉]  
　　○字林報言近來上海連日大雨四鄉之木棉盡遭摧敗毫無收成云按今年秋雨連旬風潮過甚棉花之遭損者正不止上梅一處已也 
[公堂逞毆]  
　　○本埠英國帆船名阿西亞尼雅者船中有三名水手不肯作工船主具控於芵刑司拘到該水手等訊辦判罰每人監禁七日正在判斷之際船主亦在案訴供而三人中忽有一人向船主陡揮一拳正中其頦口而奔注驀然倒地署中差役等赶卽將行凶水手扭住加以手鐐邢司以其在公堂逞毆着押候再行訊斷三人中又有一少年水手見此情形不覺大笑刑可亦卽大加訓誨斥其不應云 
[酗酒罰禁]  
　　○西人名特未思者向在長崎以屠牛爲業近來忽至上海終日沈　於酒醉後屢屢滋事爲巡捕所拘解歸刑司署中判罰已非一次前數日又醉臥街頭復拘送刑司公廨則云此次務請免罰緣我擬赴東瀛衣裝已具船亦搭就可以不費水脚乞卽放我上船刑司乃令捕押之而去乃前日又遇諸塗則固未曾前往日本且醺然者如故蓋巡捕送之上船彼復誑稱有衣服等件必須往取遂脫身而去也刑司見其狡而頑因判令監禁一月以示儆 
[善捐再誌]  
　　○悽流公所擬添造房屋放額收養流民由陳太守籌欵議捐前日有遂初居士代募得蓉生居士助洋五十元等情均列前報茲悉二品銜山西候補道姚伯容觀察聞有此舉卽捐助英洋三百元已交由公所給以收條而公所除下屇彚入徵信錄聲明外仍囑本報登錄以鳴謝悃并聞太守已請各業董事酌議月捐該董等善與人同莫不忻然應許惟典押舖尚未允從竊思租界典押舖原以重利盤剝小民又安能分其利以濟貧民然各業巳皆從命而彼獨有違得毋於情理更不合耶 
[屋隨岸塌]  
　　○前日南市江西會館對河靠岸有房屋兩撞因石駁傾圮一同坍塌尚幸居人聞聲逃出不致被壓也 
[廣買田地]  
　　○邇來洋商在虹口東北老閘浜北一帶廣買鄉人田地巳列前報兹悉自英租界坭城迤西過新閘再西十餘里直至樊王渡地方靠馬路兩傍之田地皆有大行號收買以致鄉人居爲奇貨田價驟漲并聞邇來時有洋商之地復賣與華商而洋商又向租界外購地亦賣買之一變也 
[根究小錢]  
　　○前日法捕房華捕在小東門外巡緝見有拆梢黨嬲住兩人在途爭擾傍有蒲包一个於路邊不知何物拆稍黨見巡捕行至立卽散去該捕將蒲包查看乃係私鐫小錢卽將該兩人並錢一併拘入捕房由翁太守審問一人供名陶介松漢口人近因取妻虧欠各店戶錢一百餘千文現欲歸價貪小便宜欲買砂廣錢攙入大錢還之故將洋二十二元向小東門外貽德錢庄兌換砂廣錢計砂錢每元兌一千九兩二十文廣錢每元兌一千九百文共兌得小錢四十千零四百文託劉光林帮同携取路遇拆梢黨訛詐幸得捕來驅散而我與劉卽被捕拘進劉在輪船做生意實情託其帮携並無于涉翁太守詰之劉光林供與陶仝太守飭包探查問則劉果係在麥邊洋行輪船卽飭將劉釋放而令法包探帶同陶介松前往小東門貽德錢庄拘其店主包探去時拘得店夥王鈺昨晨捕房將人及砂廣錢并解公堂訊理王鈺供稱在貽德庄爲夥店主馬如舟有事回家太守　該庄本資多少此等小錢從何而來答稱貽德乃零兌錢庄本錢祗一百數十千文此小錢乃係陸續收帳之下盤剔出者太守謂汝供實屬奇異資本祗一百餘千而盤剔小錢竟至四十千之多况錢莊所收何帳致有如許小錢今當實供由何處買來將販私人交出汝卽可以無事著自想去飭將王鈺暫押陶介松亦有不合併管押再爲核斷云 
[吊打疉見]  
　　○前報凌雲閣烟館夥秦如山將陳阿四深夜吊打一案昨法公堂據法包探禀稱往仁濟醫館詢問據醫士云陳阿四素來病腫惟現則加甚人亦能不到案等語故捕房雖將秦如山解訊仍未核斷詎事竟無獨有偶法捕房又據人送到竊賊嚴阿二一名稱係爛泥渡船上被偷獲住送懲值班捕頭詰問嚴阿二不發一語當卽收押原咨退去而昨晨解案之先經大巡捕頭加詰始據嚴阿二供稱並非倫竊實被該船上人將我吊打一日一夜以致滿身受傷當由包探驗得受傷屬實并有繩痕但原告已去如黃鶴祗得將嚴送至公堂訊理捕頭備述情形翁太守遂問嚴以緣起據供本駕米船今在駁船帮工此船係停在爛泥渡碼頭駁貨船主因我穿其衣服上岸謂爲行竊致被吊打翁太守問駁船可有頭目答稱在虹口白繙譯官謂邇來私刑吊打之事層見疉出當予重懲以儆效尤問官乃着包探帶仝嚴阿二尋到該駁船主送究未知能尋獲否也 
[束脩太薄]  
　　○本城人江某遞詞法公堂稱在法租界訓蒙度日有徐姓子今年七歲憑我族兄江杏生荐來附讀言定每節修金洋一元乃端節未送而中秋節居然送到四開洋一枚不屑收受漢卽退還求爲傳追翁太守准詞將徐渭卿傳到原荐江杏生亦到堂候質據徐渭卿供稱我子祗七歲將來只好推東洋車耳况江先生曾有字條送來謂端節之洋不要矣遂將字條呈案請騐翁太守謂爾送子入塾原冀其識些道理此是栽培自家子第豈可爲幾角洋錢致涉爭訟今爾子尚去附讀否徐稱不去矣太守請今亦不必多瀆着送去洋兩元了事徐渭卿尚曉曉置辯太守　人家延師卽半途因故辭去其修金湏送一年今所斷安得不遵着卽送去所呈字條給還江姓云夫訓誨小學生頗費辱舌今年尚有閏月端午中秋間除去放學日子亦有二百餘天而四開一枚祗值一百九十文按日攤算每日不及一文錢訓蒙亦苦矣古所謂千金一字者何相懸之遠耶 
[判斷詳愼]  
　　○前報背夫奪女一案兹悉已由陳太守飭差提集人証覆訊原告汪阿汝申诉前情其妻陳氏仍供女已許配與魯阿友曾得財禮洋四十四元魯供陳氏作主將女許配與我實有媒証并有庚帖呈閱陳太守鑒閱汪詞謂陳氏無恥魯阿友所爲不法况女年雖云十四然視其身材頗小魯年巳在三十外如何婚配卽使婚配亦應汪阿汝作主豈容婦人背夫妄爲又復强奪深可痛恨呈閱之婚帖擲還飭汪先行領女回原籍紹興陳氏暫交官媒收管俟汪送女去復來滬上領妻管束魯阿友押候發落太守之先令領女者深恐其携妻同回又生意外判斷可爲詳愼矣 
[如請發堂]  
　　○前日有年約二十餘歲之廣婦沈氏手持剪下之髪投英公堂喊寃聲稱被人由原藉拐帶來滬價賣與爲木匠作頭之甯波人張明冲爲妾乃大婦甚凶時加凌虐苦狀難言今得間剪髪投案訴求超拔陳太守隨飭傳張明冲到案訊詰據張供買沈爲妾計出洋二百二十員我妻並未將伊虐打口角則或有之今願將妾領回當令分居沈氏又稱雖云分居而大婦實屬凶橫仍不免來尋釁太守勸令該氏隨張回去該氏叩頭乞恩謂甯死不願回去張稱沈氏旣不願同回請發善堂太守當爲允准着具請發善堂結照辦完案 
[索欠行兇]  
　　○英界租老閘大橋堍三元樓茶館內昨午後有丹陽口音餅師甲乙二人吃菜甲向乙索欠爭執旋致用武甲便以薄刀砍傷乙之頭顱鮮而如注經人帮同獲甲扭交捕房暫押乙投醫院療治想甲富解案訊辦也 
 
 

Page 3

 
 
[負母避難圖爲紀喜亭作]  
　　○冬十二月歲辛酉賊踞我鄉爲賊藪我今未及八九歲父兮母兮挈我走賊來賊去蹝不定瞻之在前怱在後白日雲昏夜火紅沈沈殺氣冲牛斗帳前戰馬喪其雌中林飛雉求其牡父兮母兮不我離南北東西死相守王師時雨下江南故園親戚重叙首光陰荏苒二十年父兮就殂母亦　延陵季子爲我言浙西孝子有某某負親江革是前身寫入丹靑同不朽吁嗟乎我心折兮我顔厚知否小人猶有母不能膝下常相依奔走他鄉僅餬口 
　　鐵沙磨鐵軒主人未是草 
[光緒七年八月十二日京報全錄]  
　　宮門抄○上諭一道錄前○閩督何等　奏報銷疏濬河道經費淸單摺子○又　奏估需修製軍裝工料銀數緣由摺子○又　奏籌欵備修河工夾片○大臣黎　奏揀委提調片○閩督何　奏請補都司摺○又　奏請補守備摺○八月十二日吏部翰林院正黃旗值日無引　見○芸公服滿請　安○卓公假滿請　安○廣西提督馮子材到京請　安○雲南補用道劉鳳苞謝　恩○截取道彭世昌預備　召見○六額附請假十日○掌儀司奏十五日祭　奉先殿惠王行禮○宗人府吏兵二部奏派三分之一之半之王公大臣派出禮王惠王謨公澂貝勒萬靑黎文煜志和許應　師曾許庚身文暉貴恒張之洞桂昂綿善周德潤周瑞淸吳廷芬錫珍鳳秀王先謙周鴻賓懷塔布俊啓珠爾遜保花尚阿容遣○兵部奏泒恭送梓宮之大臣　泒出恩麟梅啓照○召見軍機　○○閩浙總督臣何璟福建巡撫臣岑毓英跪　奏爲報銷疏濬省垣河道動用經費數目謹開具淸單恭摺仰祈　聖鑒事竊查福建省垣河道係分東西二港匯納上游延建邵汀四府之水而達於海東港直趨洪山橋其地窄受水少西港出洪塘由南港而入烏龍江其地寬受水多因年久沙淤自懷安驛之高山洲冲齧一口致西港之水半人東港而東港病自驛前道江中忽擁二沙洲逼水東行致東港益病綜計上游溪水流入西港者僅十居其二入東港者竟居其八以致光緒二三兩年上游各屬溪流驟漲奔趨省河城鄉內外泛濫成災經臣何璟會同前署撫臣葆亨與在事官紳熟籌治法窮源溯流將侯官縣轄之高山洲一帶缺層遞排插竹竿障其東流令其西向使東流之水不逕連於洪山橋其驛前道江中之沙洲開挖疏濬使水流而入西港來源旣分水力自減其洪塘一帶地處下游其西港之支流名爲中港均爲沙壅亦宜疏治東流自閩縣轄之鼓山邊起至蟶下洲新港口止西港自侯官縣轄之桔園洲起至斗米崎對岸溪尾止南港自螺洲九十分洲起至陽岐上灣邊角止中港自新瓏口起至陳尾江口止逐叚挑挖深闊使水易於宣洩由東西二港折入中港會合南港由烏龍江港五虎口而入於海港旣疏通則上游溪水可以順流而下省垣無橫決泛濫之虞矣至于各港沙淤處水淺者畚鍾可及深者人力難施先係偕用船政衙門機船繼由上海機噐局代向外洋購運連珠斗挖土機船併由廠添造土船以機船居中開挖土船左右隨之分裝沙士雇工運岸堆卸士船不敷分裝則添雇漁船帮運其疏通各處河洲沙地若不排插竹竿順勢保衛則水激沙搏非特河身仍多淤塞而溪流溢過河洲勢必復注省河城鄉復受其害故分叚插竹導水歸港以分其勢此閩省河道及疏濬之情形也溯自開濬以後四五兩年均無水患六年夏間大雨兼旬上游溪漲與潮汐同時並至水勢不减於二三兩年而省垣無水各鄉低窪處消退亦較曩時迅速是濬河插竹已著成效迭經奏報在案兹據善後局司道詳稱閩設周開濬河道自光緒三年九月開工起至四年四月停工止購買機器添過土船雇用漁船土工排插竹竿等項共用經費銀四萬二千九百九十八兩二錢二分零八毫內除撥用光緒二三兩年捐賑欵銀四萬一千七百九十一兩六錢八分一厘二毫三絲三忽八微又叅將黃淇彬續繳捐賑銀四百七十兩九錢九分五厘五毫外計不敷銀七百三十五兩五錢四分四厘零六絲六忽二微已由外先行籌墊俟賑捐欠繳各戶續繳到日再行歸補此次閩省濬河事係創舉並因水災之後以工代賑藉活窮黎且機船購自外洋開挖參用西法均無例案可循所報工料等項皆係實用實銷並無絲毫浮胃在工官紳文武員弁均係自備資斧亦未請銷鹽糧查近年各省勸捐辦賑均經奏准免造細册閩省濬河亦係撥用捐輸事同一律應請一律免造細册以示體恤至在事出力文武員紳容擇尤另詳請獎等情前來臣等覆核無異除咨部查照舛謹合詞恭摺具奏並繕四柱簡明淸單恭呈　御覽伏乞　皇太后　皇上聖鑒訓示謹　奏軍機大臣奉　旨該部知道單片併發欽此　○○閩浙總督臣何環跪　奏爲福建邵武左右營應行修製逾限損缺各軍裝砲械估需工料銀數恭摺具奏仰祈　聖鑒事竊照修製軍械數在一千兩以上例應奏明辦理兹查福建邵武左右營按照裁定兵額實應修製操防損缺各軍裝砲械先據開册詳經飭委前署順昌協副將袁鳴盛前往勘驗捐缺屬實出具印結由司轉移督標中軍副將按例估造工料册領去後兹據調署閩江督標中軍副將劉英傑呈據軍器局監造署督標中營都同周春雷等將邵武左右營應修製各軍械按例確估共需工料銀二千三百五十七兩四錢四分九厘除換下舊料變價銀三兩七錢零二厘扣抵外實書工料銀二千三百五十三兩七錢四分七厘俻造册領送由福建布政使陳士杰覆核明確詳請奏咨前來臣查各營逾限損壞及防勦損失缺額軍械例准派員查騐明確隨時動項製補今邵武左右營請修製各軍裝砲械由司查核例載年限相符據估實需工料銀二千三百五十三兩七錢四分七厘亦核與例價無浮其換下舊壞鐵料並據照例回火變價抵用旣據委員查勘屬實應請准予修製動支福建藩庫營額公費欵銀給領修製至應需鐵斤據估册內聲明附近營廳縣庫均無存儲廢鐵並應准購荒鐵配用除估册分咨部科查核外合將估需工料銀數緣由恭摺具陳伏乞 
 
 

Page 4

 
 
　皇太后　皇上聖鑒勅部查核施行謹　奏軍機大臣奉　旨該部知道欽此　○○何璟等片　再閩省疏濬河道全工告竣惟溪流湍激水过沙留慮及疏通之河復被淤積不能不筹欵歲修俾随時审其脈絡預爲疏瀹以免此消彼漲致墮前功查前有革監楊廷璣因鄉試傳遞文字擬軍援來捐贖銀一萬兩經前署撫臣葆亨與臣何璟奏請留作濬河經費經部覆准在案當將前銀分發西商各號承領生息自光緒六年起每年應行歲修卽就前項息銀動玄似此辦理庶經費不必常籌而河工可期永慶矣據善後員司道具詳前來除咨部查照外臣等謹附片陳明伏乞　聖鑒謹　奏軍機大臣奉　旨覽欽此　○○黎兆棠片　再船政衙門聚員將弁學生匠徒數百人於咫尺之地提調一員非老成端謹不足以資表率而孚衆望前提調吳仲翔已請咨北上亟宜遴員查有指發直　試用道呂耀斗隱練端方才議通達臣因函商北洋大臣李鴻章亦稱其堪收臂助鎭式浮囂現已檄調呂耀斗到閩委充提調是否有當伏乞　聖鑒訓示謹　奏軍機大臣奉　旨知道了欽此　○○閩浙總臣何璟跪　奏爲遴員請補陸路都司員缺以重職守恭摺具奏仰祈　聖鑒事竊浙江台州恊中營都司侯秉誠因案奏叅革職訉辦所遺都司係沿海陸路題補之缺接准部咨應輪用儘先人員各令揀補等因定例陸路武　各官奉　旨以應升之缺卽行升用並遇缺卽補儘先升用者行文該督撫遇有該省　題推缺出卽行　題補又儘先各官均按奉　旨先後挨次補用各等語臣隨按照定章在於　省巳收標陸路儘先各都司內逐加遴選雖有名次班前之葉春華未報收標查聲顯到標履歷甫經咨部係在出缺之後張乃　因久假不歸開除收標例未便遷就請補惟查有留浙儘先補用都司　鎭東年四十一歲湖南桂陽州人由勇目隨軍剿匪著績續於克復武康德淸各城出力案內保獎同治四年十月二十六日奉　上諭着以都司留浙儘先補用等因欽此十年二月收入浙江温州城守營候補並經照章查取並無朦混保獎各印結咨部在案該員年力正强營務諳習以之補授斯　而堪勝任核與例章名欠均屬相符合無仰懇　天恩俯念沿海陸路都司員缺緊要准以該員吳鎭東補授浙江亭州恊中營都司於營伍地方實有裨益如蒙　俞允俟奉部覆卽行給咨送部引　見恭候　欽定除飭取履歷另行咨部外謹會同浙江巡撫臣譚鍾麟署浙江提督臣張其光合詞恭摺具陳伏乞　皇太后　皇上聖鑒勅部議覆施行謹　奏軍機大臣奉　旨兵部議奏欽此　○○閩浙總督臣何譚跪　奏爲遴員請補陸路守備恭摺仰祈　聖鑒事竊掣補福建建甯鎭標右營守備蔡毓奇因病出缺所遺守備係陸路部　之缺准到兵部咨應用儘先人員行令迅揀儘先名次在前人員請補等因查是缺守備駐札松溪縣城溪山險阻最易藏奸巡緝撫綏均關緊要臣按照部册在於閩省陸路僅先各員內詳加遴選除先巳准補有缺外其名次在前乏態福增已報病故惟查有留閩儘先補用陸路守備廖麟書年四十四歲福建閩絲人由承襲世職恩騎尉於閩廠船工告城積年出力案內保獎以守備留閩儘先補用光緒元年六月十三日奉　旨着照所請獎勵等因欽此該員年强茲優於上游風土情形均尚熟悉儘先名次在前以之請補是缺守備洵堪勝任與例亦符合無仰懇　天恩俯准以儘先守備廖麟書補授建甯鎭標右營守備　缺於營伍地方俱有裨益容俟部覆到日卽行給咨送部引　見除飭取履歷另行咨部外臣謹奮同福建陸路提督臣孫開華合詞恭摺具陳伏乞　皇太后　皇上聖鑒勅部核覆施行謹　奏軍機大臣奉　旨兵部議奏欽此 
[省撫轅抄]  
　　○八月二十日知縣陳以垣銷津局差　從九徐兆澐禀知本日到齊門旱關盤查差　同知　文　銷津局差　知縣黃本弟禀知委赴溧陽查驗積榖差回任慶延禀知奉飭咨送松滬局差委　縣丞徐樹森禀知奉飭派蘇差委　○廿一日知縣孫家澄銷奉賢驗收倉厫差　從九胡肇墓辭赴南匯沙洲差 
[老德記傳髪水]  
　　○此傳髪水係本行所始創者歷十五年在印度日本新加坡等處銷售日盛一日凡婦女髪上所用之油膠等物所有之每處此水兼而有之且無其黏污諸弊用之頗皮長頭膚全無此係上等之料做成煎熬　亦甚留意用法將小些傅在頭上擦於髪根內 
[油膠等都不須用]  
　　○若遇大病之後髪必脫落　用此水必有大效因此大凍滋培於髪根髪若發白縣而漸漸復原然內並無染色或物也若常用之果必使髪　落用亦甚爲潔淨且議亦極少其至無渣滓故用購亦不必先爲搖動也上海一千八百七十六年十二月十四日上海大馬路老德　藥房告白 
[復登救解鴉片烟及諸毒良方]  
　　○自鴉片烟毒流入中國或有輕生誤食者往往救之不得良方　得救人良方用廣東省廣州府所產之木棉花六錢將雙手鬆再用潔淨大瓦鉢一個復用鐵火鉗又開架於鉢口之上再將木棉花　在鐵火鉗之上用紙煤然火燒木棉花淨烟成灰若不用箸挑鬆恐一時難以燒透且木棉花灰卽放在瓦鉢內加食鹽二錢用木棍擂木棉花灰併鹽數十下成細末將依方製法　灌此藥二副救之俟三四刻之久其烟毒卽可驅出矣若　鴉片烟至一兩零者勢甚將危依方製法連灌此藥三副救之俟一刻之久藥性行後自能漸漸還陽則病者卽可大吐　或十中之一有不吐者則從大便瀉出其烟毒亦自解去矣凡遇救人之際不可慌亂失措果能依方製法斯救一活一救千活千屢試屢效其騐靡涯矣倘木棉花　之不透澈淨煙者不效擂木棉花灰與鹽不成細末者不效調之不勻未連灰槪行服下者不惟無效反累人命於片刻伏望有心救人者照此方親手爲之奏功甚速請不可假手於人以致弄巧反拙患失前之用此藥有效有不效者皆因燒木棉花未能淨烟成灰擂木棉花灰與鹽未成細末且與人服之際未能用箸調勻將灰帶湯槪行服下數者之誤耳蓋此藥之力全賴木棉花之　　燒灰之時務須避風倘灰被風　桂則藥力微矣最爲要者服此湯藥之時碗底餘灰均須調服毌剩凡救人之急依方製之卽可起死回生否則誤人性命於轉瞬間矣昔人謂惜墨如金　諸君子當於此木棉花灰作如是觀可也倘木棉花一時難覓處須向富貴家尋廣東香牛皮墊褥內取之想計救人命之急　不至吝而不與也呈邑鄧姓吞鴉片烟四錢先　　油及各藥皆罔效俟予親手將木棉花六錢燒灰加食鹽二錢依方救之將藥湯服下一刻之久吐出卽愈臨川縣茅排地方程姓獨子年未及冠吞鴉片烟五錢始將諸藥救之不效復將木棉花六錢燒灰加食鹽二錢連服二劑三刻之久復甦自行大葉卽愈新城縣南市街打礱店凃某買糯米丸三餅搓如黃豆大用鴉片烟土七錢搓如菉荳大包於丸內巳時吞下至申時勢甚危急莫之可救卽將此藥服下一劑至次日辰刻予復徑省見其仍處定綫之氣不斷通體仍未變色細思病重藥輕又將木棉花二兩四錢燒灰加食鹽八錢　成細末調湯一碗緩緩灌下俟一刻之久其手足甫動二刻之久目亦　開三刻之久自可輾轉反側矣嗣全愈而予之所遇服烟毒者以九年計之五十六人依方救之從無一失併接各鎭友信云救活者總之不下萬數今所指之數人者不過舉其大略耳吾邑王坪村周某服山中所採之砒霜一名蟲藥予友以木棉花六錢燒灰擂末開水調服一劑略吐加服一劑大吐卽念又吾邑西坪墟林姓四月間往山中採來無名野菰一籃家十一口食之片刻腹內痛不欲生予友以木棉花六兩燒灰擂末調開水三大碗分十一人服之卽吐皆愈大凡救木粉給粉砒霜蟲藥野菰諸毒只用木棉花燒灰擂末開水調服一劑略吐加服一劑大吐卽愈又吾邑西坪墟林姓四月間往山中採來無名菰一籃舉家十一口食之片刻腹內痛不欲生予友以木棉花六兩燒灰擂末調開水三大碗分十一人服之卽吐皆愈大凡救水務給粉砒霜蟲藥野菰諸毒只用木棉花燒灰擂末調開水服之不可用鹽愼之愼之茲復詳具木棉花產於廣州府屬及救人效騐一切辦法乃補巳卯春申報所列救解鴉片烟毒長方之未盡善也嘗觀申報所製悟世道人種竹野人諸善長不惜巨資　刷良方採辦眞木棉花推廣救人施及北省　令人望風懷想而仰其功之嶷巍也伏冀後之　有心刋刷是方　卽將蘆花二字剛去呼爲廣東所產木棉花更確以杜射利者將蘆花冐充木棉花不顧誤人性命者戒閱者宜詳察之勿以予言爲無徵也　江西南城省南堂再謹啓其木棉花現在上洋北市拋球塲福綏用後齊裕棧內漢口流通巷正順棧要者祈領取可也 
 
 

Page 5

 
 
 [Ｇ>　　大觀戲園 
　　八月念四日演大賜福慶頂珠五人義戰北原河涧府四郎探母代回令狐狸緣節義廉明八月念四夜演金沙灘採花赶府文武合演二龍山孝義節翠鳳樓取榮陽代焚信崔屏山五家坡盜禦馬連環套 
　　天仙茶園 
　　八月念四日演大賜福火焚棉山海潮珠八蜡廟廻龍閣採觀回話失街亭空城計斬馬謖跳牆着棋朱仙鎮八月念四夜演戰盤河狀元譜雙包案瞎子捉姦四郎採母新戲萬事足綠牡丹 
　　全桂茶園 
　　八月念四日演大賜福九龍盃合演慮花計取雒城鳳儀亭雙鎖山新排全部新戲全班文武角色合演比眾不同九龍金鐘罩八月念四夜演花蝴蝶羅章跪樓山陕全新排文武合演新排全本燈戲文武全班角色合演全本大戰希奇變化十萬金 
　　老三雅戲園 
　　八月念四日演折柳陽關廊會書館鴻門撇斗寄柬磨斧財星照孫詐花婆八月念四夜演趙勸男舟醫桑女舟盜狐花報剪賣瑤壹北詐請師亭會拜師參相到令見娘遊街梅巔 
　　喜椿茶園 
　　八月念四日戲福綠壽奪小沛羅四虎狀元譜伐子都溫涼盞南北和借閨女八月念四夜演大三擋殺四門飛坡島胭脂虎玉堂春大嫖院十美圖城頭認子 
　　名醫遷寓 
　　邦江慮縣榮醫室今遷寓吉祥街其萃樓對門裕昶錢莊內專理外科梅結毒疑難雜症婦女乳患不用刀針日包好如欲醫治至該莊可也 
　　禮拜一拍賣 
　　於廿五日十一點鐘在太古棧內拍賣海帶八百八十九包帶絲念箱均稍有水漬倘各實號欲意者屆期請至該棧面拍是荷此佈魯意師摩啓 
　　禮拜一拍賣 
　　茲於念五日十一點鐘在三菱公司棧拍賣花旗粗布十包稍有水漬各貴客欲意者至時去該處面拍是荷八月念三日新茂行啓 
　　禮拜一拍賣 
　　本行廿五日兩點鐘拍賣馬箭紅嗶嘰色羽毛青羽綾信和雙工色呢色嗶嘰尺六美人元絨又漬天宮市布七磅飛馬七鎊八鎊九鎊天宮洋標藍象斜紋凈貨闊五彩花絨獅虎洋紅布孔雀細斜尺六美人元絨樹牌洋紅標等貨特此佈聞裕盛洋行啓 
　　禮拜一拍賣 
　　本行准於念五日即禮拜一十一點鐘在本棧拍賣九鎊十二紅牛兩布八鎊四紅塔紅牛紅船原布七鎊紅鴿原布等貨此佈祥泰洋行 
　　告白 
　　本行有地文契三張并印契三紙又手票一張計銀二百七十五兩以上三件俱本行出去如有交涉此三件事者須仍向本行晤談之後方可作爲憑據前所云市區係悮刻實是出去兩字通源洋行啓 
　　新開皮貨號 
　　本號自運各口皮貨擇於本月念五日開市交易如賜顧者請至二馬路東首是荷上洋悅泰來啓 
　　油漆出售 
　　西里加的漆公司開在倫敦本公司所這之漆最爲頂好其名加立等白漆者此漆比各白漆爲在價亦便宜色又經久尚有名爲多里西聞者將物漆好後任憑洗刷總不落色又有各樣油漆出售西里加的漆公司啓ＴＨＥ　ＳＩＬＩＯＡＴＥ　ＰＡＩＮＴ　ＯＯ．ＪＡＢ／Ｏｒｒ　ＣＯ　ＰＲＯＰＲＩＥＲＯＲＳ　ＬＯＮＤＯＮ 
　　急救悮吞鴉片烟神效方 
　　此方得之異備普施濟世功莫大焉方用人中黃三兩金銀花二兩炒梔子二兩土茯苓三兩生甘草三兩以上五味爲極細末再同江子二百個即巴豆定要去凈油紅棗一百去皮共搗成泥爲丸如核桃大每服只可一丸以面　沖開水將丸攬濃服之又將紅糖跟着多吃必令上吐下瀉乃保無虞倘若牙齒閉緊死一二日者胸前尚有熱氣可用剪刀將牙投開取竹筒放入口內用旁人口度此藥吹引下亦必令塗寫即愈能有死復回生之功也 
　　新開鐘錶舖 
　　本舖念五日開張在上洋西棋盤街西口坐北朝南門面發兌洋廣鐘錶定製新式時鐘包鍍西法金銀專修洋琴鐘錶洋傖電器等物無不精細較對修整士商光顧葛勝榮幸爲盼甘瑞璣謹職 
　　失票 
　　啓者今失去萬里雲票一張第四十五號八月三十期洋十五元已與前途說明作爲廢票祈各實號切勿收用丁梅記啓 
　　萬福來 
　　英十一月呂宋票全張六元半張照價遠方由信局來購者原班寄奉並有呂宋烟出售在上洋大馬路望平街口 
　　Ｊ．ＳＨＡＲＰ　ＬａＯｖａｌ，ａｃｋｎｅｙＨＲｏａｄ，ＬＯＮＤＯＮ 
　　本行開在倫敦專造頂好頂堅固之大小玻璃瓶以便裝花露水及藥水同抹頭油等瓶須蹙賣瓶樣及價目可以間取裝瓶上船之俱有手段小心從事不致有壞賜顧者可問夏兒拨造玻璃瓶行便是 
　　　　八寶眼藥 
　　　　售考人之兩眼中按五行而應五臓其珠中瞳子係腎水之精光明燭照全仗瞳神此實人身最關緊要之物或受風寒暑濕初時紅腫羞明眵淚淋瀝繼則旋生障翳遮蔽神瞳若不急行醫治必成　目而作廢人今本藥房不吝工資精製眼藥無論新舊眼痛以及紅腫昏花生星生翳速來購藥立見奇功倘年邁氣血交困雙目迷糊者常用此藥亦可復明每日約搽數些極宜避風惟藥性猛烈切勿口香至囑至　賜顧者須認明本藥房招牌庶不致悮上洋大馬路老德記藥房謹啓 
　　對號單 
　　英九月份對號單已到本號售出五彩三張各得洋五伯元今有英十一月份票出售顧客光顧請來購取爲盼特此佈聞棋盤街口同芳茶居對門實住號啓 
　　尋子 
　　茲有羅玉泰向在四川重慶府朝天門開錢庄有兒號日松森學名肇海小名花子出外十餘年家有老父無人看侍見字速卽回川勿延同人啓 
　　祥生廠啓 
　　英九月念六號遺失東洋回稅存票七紙計開銀八十九兩五錢一分四厘已向官銀號掛失有人拾得者望速送至虹口祥生燓鐵行童謝不爽 
　　必得呂宋票 
　　英十一月份票價隨犬市出售遠處信來原局帶回不悮望平街外國填對門必得啓 
　　呂宋票 
　　今售英十一月票每張價洋六元半張三元貴客賜顧請由局寄購並兌收逐月彩票價格外克已此佈棋盤街廣惠和啓 
　　　　火輪往長崎琿春 
　　　　啓者軋物司火船於八月二十六日開往長崎琿春等埠倘各寶號欲裝貨物等水脚格外相宜此佈裕昌行啓 
　　新開洋貨號 
　　開設法馬路紫來街東首朝北門面自運大呢哈刺羽毛花素洋布等貨發如蒙惠顧其價格外公道先行交易擇日開張此佈大源永號啓 
　　新開京都醉春園 
　　本園擇於廿五日開張在四馬路石路中特聘各路名司建立京式廳樓左右煖聞船亭嵌鑲美麗奇花異草百般精雅名人詩聯圍繞滿堂並邀道地名廚轉辦京蘇大菜滿漢全席掛燭豬鴨山珍海味喜慶壽筵幽敘雅談俱皆今宜內傍牙狀玲瓏精製異香　膏蒙山雀舌宛似靈芝排列伺候殷憨週至祈諸君光降是荷 
　　鴻福來呂宋發財票 
　　本行出售英十一月份票全張收洋六元半張亦可外埠分售請由信局寄買原班回件不悮上海實售街信隆典當對門鴻福來謹啓 
　　　　起首創製華字鐘錶發售 
　　　　此鐘表按中國時辰十二宮每宮分八刻每刻十五分以便閱者一目了然因從前鐘表之面只有西文故僕處心積慮別開生面於戊寅年始耑托回在中國最著名播喊洋行起首創製工料堅固身本較貴可走二十九時辰歷蒙什商賜顧風行海內遐邇馳名近來照樣仿造者實繁有徒唯小號精益求精非尋常所能及計開一尺二寸半高走二十一天報點報二刻播喊黑石鐘每架規銀三十兩二號九菊掛表每隻馬擺銀甘二兩丁字輪銀廿二兩又古色銀廿五兩二號八件馬擺掛表雙餘喴每隻銀十二兩雙怡嗱每隻銀十三兩五錢二號八件馬擺掛表雙播喴每隻二十兩三號雙怡嗱每隻十三兩五錢四號八件馬擺掛表雙播喴每隻十八兩又六號金錢掛表每隻甘四兩三號八件馬擺盖表雙怡嗱每隻規銀十二兩雙播喴每隻規銀十八兩定價劃一誠信無欺看准花式槪不退換又在三馬路復昇洋行內分售寓上洋大馬路拋球塲西首親仁里惜分陰齊主人何天生謹啓　　新刻說文部目出售 
　　是書向無刻本近得曾襲候手錄原本付梓流行現用白紙印成本洋一角半寄在上海二馬路千頃堂及各書坊代售 
　　頂替酒舖 
　　大東門外紫霞殿處長和酒店於中秋節出盤與應姓爲業所有前者一切往來票據帳目等情均向前途理直日後與替主無干特此聲明 
　　對號單 
　　英九月對號單已到茲有英十一月票出售賜顧者請速來購取外埠由信局寄購原班回件此佈棋盤街獲利洋行啓 
　　益記發財票 
　　本行出售英十一月票全張收洋六元半張照價外埠分售請仍由局寄買原班回件不悮茲有羅玉回件不悮又備救解吞烟木棉虛花敬送上海之馬路老富椿帽舖隔壁益記洋行啓 
　　外國泥土出售 
　　茲者本行今新到頂好外國泥土出售其價格外相宜如合意者請祈駕至本帳房面議可也祥茂洋行啓 
　　呂宋票 
　　英十一月票出售每張六元半張照算兼收得彩票格外克已賜顧祈至望平街長豐綢莊對門便是必發啓 
　　旗昶泳呂宋票 
　　英十一月票出售全張六元分半亦可遠由信局寄購即班寄奉並收彩票格外克已三馬路老泰興棧對門 
 
 

Page 6

 
 
   
 
 

Page 7

 
 
   
 
 

Page 8

 
 
   
 
