# 1919 - 179 - 4916659

 

Page 1

 
 
   
 
 

Page 2

 
 
   
 
 

Page 3

 
 
時評 
[引咎辭職（冷）]  
　　近日以來除陸使等引咎辭職外徐亦將引咎告退陳亦辭職沈亦自請罷斥一遇較難之事紛紛退避此固政界要人之常態也 
雖然中國事之爲難以我觀之今日尚爲開始自今以後或且有十百倍於今日者然而退避者退避競爭者依然競爭此又政界要人之常態也專電 
　　北京電　徐語人内閣再不成立外交應付無人惟有引咎告退（五日下午三鐘） 
　　北京電　此間各界日來討論不簽字辦法甚爲愼密内容未便披露（五日下午三鐘） 
　　北京電　陳籙認不簽字害多利少因而辭職雖經挽留仍未到部（五日下午三鐘） 
　　北京電　徐已兩日不見客亦未赴中海態度消極（五日下午三鐘） 
　　北京電　魯省長電告濟南日人妄捕學生激動公憤現風潮已平但應付各方頗感痛苦請予罷斥並懇外交上從根本解决以定人心（五日下午三鐘） 
　　北京電　本日閣議討論不簽後辦法通電各省聲稱此次因保留魯案不成拒簽德約（一）對協商仍保親誼對僑民仍照常禮遇（二）向協約各使說明内情請電告本國解釋（三）政府發布告解釋（三日下午六鐘） 
　　北京電　徐决提周不先洽商　　北京電　新閣仍推周决星期一提出（五日下午八鐘） 
　　北京電　今日衆院大衝突半因王秘書長庇護守衛長半爲中行則例案藉端報復當鬭毆時人聲鼎沸警衛戒嚴越二十分秩序始復（五日下午八鐘） 
　　香港電　聞昨日政務會議開秘密會討論不簽和約事仍主張堅持不簽以留將來挽救地步已據此意電告王正廷兩院昨亦開會結果未詳外交後援會擬七日開會籌議舉行國民大會（五日下午二鐘） 
　　香港電　香港和約慶典定七月十八十九舉行（五日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電　昨電汪有齡江紹杰聲明唐紹儀提出八條中關於外交兩事可允讓步餘則不能 
　　北京電　安福派昨日會議决通電駁和平聯合會所述之五條罪狀及預備下次選舉（以上四日） 
　　以上平和通信社電 
　　北京電　政府以拒絕簽字已證明通電各省嚴禁不得再集公民大會 
　　北京電　總統電吉督速將增駐長春軍隊撤盡免貽各界口實　奉吉兩督意見可望解釋（以上五日） 
　　以上中華通信社電 
　　北京電　院電陸使等慰勉并詢問各國對我拒簽後熊度囑詳細調查并斟酌善後辦法 
　　北京電　段聞徐又將辭職昨謁徐挽留云值此外交吃緊之時元首若有動搖殊非國家之福乞俯念大局勿萌退志 
　　北京電　使團簽認提撥之關餘三百萬自歌日（五號）起陸續撥交（以上四日） 
　　北京電　政府以此次外交情形重大昨特通電各省徵集意見以定應付方法 
　　北京電　院電西南七總裁歐約拒簽外交益緊亟宜謀和一致對外希速商唐總代表改提條件以便協商　 
　　北京電　公府和議機關仍由錢能訓主持　　北京電　外部因閩省日兵登岸事昨向日使交涉請令即日退出免碍邦交 
　　北京電　田農長照常到部視事 
　　北京電　察哈爾改旗爲縣久經議决嗣財部以庫欵支絀建議緩辦現由田都統復咨請早日籌備財部允爲設法不久可望實行 
　　北京電　沈銘昌辭職覆電慰留并飭轉諭商民靑島事政府自有解决方法務各安靜勿生枝節 
　　北京電　國際公法聯合會主張在中小學内加入公法敎育課程敎部以小學功課自有定程加入公法不特年幼學生未易領會且與敎育原理抵觸現决定於中學法制經濟科中增加公法小學暫不加入 
（以上五日）以上中孚通信社電 
法國無線電 
　　四日里昻電　勞事喬治氏於星期四日在衆議院演說時宣布裁判德皇之法庭將在倫敦開庭此項宣言會塲鼓掌歡迎之每日郵報宣稱荷蘭政府絕不拒絕引渡德皇該報並謂德皇將歸英國監視由英艦載之赴英囚諸倫敦塔以備出庭云 
　　四日里昻電　華盛頓消息威爾遜將於星期二日下午四時三十分行抵此間 
　　四日里昻電　葡京消息現傳波蘭已任命駐葡公使 
　　四日里昻電　克勒滿沙氏貝爾福氏蒂托尼氏因意大利要求問題曾正式集議 
　　四日里昻電　美國民主紀念法總統於是日晨在巴黎人士歡呼聲中檢閱美國軍隊巴黎滿懸法美國徽 
路透電 
[簽定和約後之各國]  
　　二十九日巴黎電　英相喬治與美總統威爾遜今日簽定英美兩國於法國無端受攻時擔任出助之條約 
　　二日巴黎電　美總統與英相雖已簽定擔任於德國攻擊法國時出助法國之契約但並非三國確已聯盟之謂一切須視美國參議院之態度爲决英國須美國同負責任始允遵守該約 
　　二十八日柏林電　哈尼爾氏昨以牒文兩通致法總理克勒滿沙氏第一牒文謂德政府由二十一日協約國之牒文斷定協約國與共同作戰國政府視十六日覺書中所許各節而未明白列入和約者同樣有效並不反對爲免誤會起見以所許之一部分載入正約第二牒文謂德政府承認不能拒絕來因倫條約但以爲雙方所託代管者應會集增補並修改來因倫條約　　二十九日巴黎電　明日克勒滿沙氏將以和約全文提請國會批准且將於衆院略述約中政治與軍事主要特點豫料將有熱烈之辯論 
　　二十八日華盛頓電　威爾遜總統於和約簽定後即電懇美國國民受納和約與國際同盟規約 
　　二十九日巴黎電　和會高等議會致文德代表謂一俟和約調印後封鎖自然取銷請勿置慮 
　　二十八日凡爾塞電　穆勒氏與裴爾氏及代表團其他人員五十人今晚啓程回國秘書四十人留駐凡爾塞今日午後簽定之外交公文（一）和約簽字者爲全權代表五人亦在内（二）來因河左岸公約簽字者爲法美英比代表（三）承認波蘭文簽字者爲五大國與波蘭代表 
　　二十九日巴黎電　意大利新代表已抵四國會議已將對奥和約經濟條約議妥四國會議大約將重行改爲協約國國際高等議會每大國以二人代表之　　二十九日巴黎電　星期六夜持火把游行及跳舞作樂以慶祝公理戰勝强權者到處皆是澈夜不絕 
　　二十日比京電　昨日全城殊爲安靜並無正式和平之表示僅略見比國與協約國旗幟 
　　二十八日紐約電　此間接和約簽定消息後嗚砲撞鐘奏樂以誌慶但其興奮之情不若休戰條約簽定時之出於自然 
　　二十九日柏林電　柏林聞和約簽定消息不甚震動德意志報載有一文謂德人終必報一九一九年之辱爲政府禁止發行　今晨保守黨各報皆有黑緣表示和約簽定之哀忱十字報標題曰德國命運已定 
每日新聞標題曰休矣並皆載有極悲觀之評論 
　　二十九日倫敦電　昨夜倫敦全夜慶祝和平直至天明始已今晨各敎堂舉行感恩禮到者甚衆 
　　二日巴黎電　衆院以三八三票對一票通過决議案將克勒滿沙氏以和約提交國會時之演說標示全國 
　　二日巴黎電　德國所最恨之人爲威爾遜總統並仇視法國全體今力圖離間協約國使英美之質言失其效力故協約國今須密切監視德國之行動法英美三國當固結如恒 
　　二十九日巴黎電　克勒滿沙氏代表協約國致書申謝土耳其代表團謂所接來書將續加以審愼之考盧來書涉及土耳其以外之問題且引起其他國際問題奈非一時所能解决和會極願速定和約並洞悉展長目下搖動時期之不便但詳察全局知非急切可以着手故土耳其代表團勾留巴黎無益可獲一俟交換意見之時機至時自當以能利便達此目的之最善方法通告土政府云云 
[中國代表不簽和約之當時]  
　　二十九日巴黎電　中國代表團絕對拒絕簽約昨未派代表至凡爾塞中國代表之舉動令人殊爲詫異　　二十八日巴黎電　中國代表團之拒絕簽約曾正式通告路透電社凡爾塞大會忙碌之中未受人注意中國代表團發表文告解釋不簽字之理由謂和會關於山東問題之解决殊欠公允中國曾於五月四日向各國首相會議提出抗議繼述和會决議以山東德人權利讓給日本巳引起全國抗議之情形中政府爲輿情一致反對之故被迫拒絕受納和約中之山東條欵 
[審判德前皇之預備]  
　　二十九日亞姆斯特凡電　巴黎消息云協約國不欲請荷蘭引渡德前皇惟將請其以國際同盟之名義通知德前皇謂須出臨國際法庭否則即當離荷豫料荷蘭爲國際同盟之一分子不致拒絕　法國國際法名家某氏語客謂審判德前皇乃依據道德上之原因故法庭判斷亦將純屬道德性質無處死刑或監禁問題德前皇所犯之罪大約爲遠背國際道德而興戎並破壞比國中立此二端須加重法庭將宣佈和漢索倫皇室永遠被廢且將使德前皇住於禁止擅離之宅俾止再出爲害云 
　　二十六日柏林電　德前首相郝爾維格博士於六月二十五日致書克勒滿沙氏請協約國准其代德前皇受審謂按照德國憲法彼在首相任時德皇所行之政治舉動其責全在其一人之身如有違背國際道德破壞條約之罪協約國　如何懲之懲之可也末望協約國尊重公共法律與憲法上所定之合法地位而俯允所請 
　　二十九日柏林電　柏林日報謂郝爾維格博士確負德前皇政治行爲之責至下動員令時止惟其責任不能引伸及於德前皇以陸海軍元帥名義所下之命令故博士所出之舉能否有成尚屬可疑 
[各國近事記]  
　　二十八日柏林電　工業聯合會因政府已允減輕糧價勸路工上工路工未允 
　　二十八日柏林電　西普魯士統兵員比洛將軍業巳免職 
　　二十九日倫敦電　英相喬治與其他代表等由法歸來英皇及皇太子並閣員人等均往維多利亞車站歡迎火車抵時英皇與喬治夫人挾臂出站繼乃與諸代表驅車回宫諸代表留宫二十分鍾之久乃至首相邸道中羣衆歡呼請首相演說首相乃演說慰衆衆爲大悅 
　　二十八日希爾新福電　就近今過激黨所下命令觀之彼得格勒現局危急過激黨準備委棄該鎭甚爲忙碌特羅斯基氏命克朗斯太司令於降服之前將砲臺炸毁過激軍退走之前且須拆毁橋梁車站住所種種 
　　二十八日希爾新福電　芬蘭參謀部報稱過激黨軍艦七艘二十六夜猛轟拉杜加湖哇洛尼資遠征軍之司令部損及醫院房屋及登陸軍隊目下戰事仍在進行 
　　二十九日西姆拉電　六月十九日阿王所致印度總督之書今日收到申請英軍撤退俾利便雙方之談判此書殊背六月二十一日印度總督之書内謂阿富汗之英軍仍將留駐現在之營所所定休戰條件不能有何修改 
　　二十九日倫敦電　勝利公僨在特拉法爾加十字街口招募三日得金三十九兆五十萬鎊 
　　二十九日葡京電　葡國新内閣業已組成以加杜杜氏爲總理巴里土氏任外交總長 
　　二十九日巴黎電　五金工人已依廠主之條件停止罷工 
　　二十六日倫敦電　銀市星期報告謂市况不甚穩健中國需求已减故價爲之落 
公電 
　　漳州國民大會通電　敝處國民大會破獲奸商漢源等號私買劣糖二百包價值四千餘元包重各百餘斤漾日晡率學生二百餘人親行扛至龍江投諸濁流手足重繭徹夜不休萬衆聚觀拍手稱快謹聞閩南國民大會叩宥 
國外要聞 
[飛行界之新發明]  
　　法國無線電社巴黎通信云最近報紙對於美國飛行家飛渡大西洋之舉著有長篇論說論列其事勃來雷氏曾於電光報中證明飛行事業之進步實始於飛渡英吉利海峽之役迄今已十載於茲並慶祝美國飛行家能繼續法人所發明之飛行事業而得顯著之進步美國水上飛機飛渡大西洋因得下列三種新發明之助力乃易於進行所謂三種新發明者一曰空中紀度器一曰飛機速率指示器一曰測量路程表空中紀充器一名比爾紀度器係美國中尉比爾氏所發明該器之構造僅一玻璃管中置氣泡以代水平線故飛行家在雲霧之中得以觀測儀器數分鐘間即能確定飛機之位置此紀度器之作用也風之速率實足左右飛機之方向譬之風之速率每小時行三十英里故推送飛機之速率每小時亦爲三十英里飛機隨風飄蕩不知定向欲解除此種困難須擲炸藥於海面十分鐘後發生極濃之烟或顯明之光此項新發明飛行家用之足以定風之速率及方向夜間則和發光炸藥第三項新發明即測量路程表用之以定飛機進行之方面者也 
[美國之新式電氣戰艦]  
美國戰艦新墨西哥號科學家爯之爲世界惟一之電力戰艦此艦近在勃路克林城海軍造船廠構造工竣茲方巡行海面在一般電機師視之誠一興味無窮之物也此艦重量三萬二千噸行駛時需三萬二千匹馬力即每噸需一匹馬力艦身旣經下水時需拖船十艘自該船廠水步上力推入紐約港自桅頂望台下至水平線得一百二十英尺其高蓋與一座十層樓屋相等船中裝置惟有電氣摩托與燃油器並無引擎或旋轉水輪聯於推軸鍋罏之下又無鐵格與積煤灰器且並無烟煤灰燼塵穢燃油器共十餘處其容量總數爲八千四百噸即等於六百八十萬磅或一百萬加倫左右所燒煤料惟油一項經過各項方法而生電力足以驅使推軸進行該艦鍋罏所發生之蒸汽每方寸供以二百五十磅蒸汽旣經發生出自鍋中之後復引就爐火達於四百五十之熱度有發電機二架分設二區爲推行之助卽設在汽鍋附近之下層其力各足驅駛該艦今其駛行速率爲十八海里（每海里計六千○八十英尺若在陸地則以五千二百八十英尺爲一英里有發生水輪力量機二具長各不逾二十七英尺分設二層爲鋼鐵所搆廣各六百七十五英方尺水輪之形略大於尋常裝糖蜜之桶而側置者此小小一機乃能發生一萬六千匹馬力之蒸汽其事幾令人難信向來船舶機器房中大抵汽管曲折縱横船人往來須傴僂經其下或攀越出其上或縮身過其間若在該艦則機房中僅有一汽管長祗十六英寸在此二發電機中各有蒸汽輪使之發生電力爲驅使該艦之用此種旋轉水輪自表面觀之最足耐人尋味者在其形式之小重量之輕與夫我藏之密其運行爲人所不能覩見者此一萬六千匹馬力水輪大小輕重較之昔年習用之三四倍巨大蒸汽引擎直不啻一小玩具而巳惟蒸汽輪轉之運行船主發令傳達或由電話或由指明器或由使役或由電光其道不一機器師立於轉電板上受令而駕駛或前或却惟命是從立能使速率隨意由一發電機使四具之摩托一併行動且能分其擔荷使發電機各任二摩托以却以前又能使兩發電機合併平均分任驅駛四摩託之擔荷各推軸皆有一摩托相聯綴云 
國内要聞 
[不簽和約之後聞]  
　　英皇來電祝賀戰勝我國於本月二日發出簽電文如下　大英國大皇帝陛下接奉來電祇悉敵國業經最終屈服世界和平爲其肆意破壞者今得完全恢復曷勝欣忭茲本大總統謹代表本國政府曁全國人民以最懇切之賀忱敬致貴大皇帝之前所有貴大皇帝代致貴國人民誠摯之意本大總統曁本國人民謹以同等之誠意還祝貴國人民統希貴大皇帝鑒察焉中華民國大總統徐世昌 
陳代理外長辭職前日即未到部視事昨晨（三日）卽赴西山暫養惟聞總統之意以現在外交緊急陳君在部諸事均甚熟悉須與陸專使内外相維一時决不令去職 
山東代表聞我國不簽字消息證實後昨日上午十二時更推舉張敬承張樹德聶澄澤王者塾等四人赴院請見龔代總理龔派林秘書代見代表等首問政府於不簽字後有何辦法如辦法而善人民理應一致贊助政府否則仍不免有反對之舉動林君言政府方面固竭力設法挽回外交之失敗在國民方面亦當共同研究庶幾羣策羣力於國事方爲有益林談話中又似露陸專使最近來電仍有辭職之意魯代表等以專使旣巳拒絕簽字請政府勿令辭職以便繼續辦理歸寓後並函山東各團體去電慰留陸專使 
中美通信社消息云我國對於歐洲和約拒絕簽字消息業經判明據某方面消息上星期四）六月二十七日）徐總統曾有電致陸專使等使不必簽字因各方面要求之故設貿然簽字或將引起國内之紛擾惟次日即爲簽字日未知此電果能收到否 
又云頃日政府因中國拒絕簽字問題通告其國民云上月二十九日之簽字日各國專使均到會惟中國專使並不出席故和約上中國不能簽字且中國專使亦并未解釋不簽字之故云云此種異說不知日政府從何處得來而發表於其國民又不知是何用意也 
[英報之拒約抵制觀]  
　　字林報社論曰人之論中國事者鮮不遽然加以形容之詞此誠可　之事在西人觀之兩種極相反之形容詞皆可加諸各個華人而皆確切不移中國個人如此中國全體亦然於是論中國事者旣以此爲是自不能不以彼爲非矣今山東問題爲論點之一吾人昨曾謂凡熟知遠東事件者莫不表同情於中國之拒絕簽約邇來疑慮紛起以爲膠州商務函電輒被延擱俾日人競爭者得以首獲其利此種疑慮爲日本利益計日政府宜有以袪除之然中國不簽約吾人所以表同情者非嫉妬日本以戰時行爲所換得之物不過以此爲中國感想深切且持之有理之公道問題耳第吾人對於中國之抗議與其代表之拒絕簽字固表同感而亦不能不爲勸中國及其人民勿採取並使世人視爲不當之行逕吾人此言非謂基於情理與愛國之學生行動及抵制爲不應爾也在西人心目中往往以任何學生團體指揮政府之觀念爲異要知中國學生之組織並非僅集合學業未成自作聰明之少年而成如一般人所誤會者其中實不乏敎育深邃思想富瞻志向誠懇以及莊重沉毅業已服役社會之人物彼等早已畢業出校但仍以學生自居此種人物爲愛國心所激動是誠中國歷史中之新紀錄夫以今日中國之現狀督軍團驕横恣肆蹂躪人民行政機關紊亂失職苟有人焉能組合大團體則其監督國事亦固其宜尤有一事亦爲吾人所當識者中國抵制風潮起於上海當其發生之初學生竭力指導趨於平和且力言暴動之非以抵制言華人之不購日貨猶英人之不購德貨在精神上殆無異點而在華人視之尤無區别焉抵制不屬論理學問題但係因時制宜之問題此事雖欲善爲利導之惟在今日中國時局不靖宵小潛伏之時代難保不越出範圍歐洲人士消息不詳鑒别不精當然不若在遠東者之見聞確切恐將視爲排外之舉動則其結果將有遣派軍艦甚或軍隊之事即抵制純出以和平亦難免有此誤會在袁世凱時代抵制日貨方發作時東京即嚴牒北京要求禁阻否則無幸此次日政府似尚無嚴厲行動但若至國際感情不贊成中國時則東京當道必乘機向北京提出强硬之抗議也總之山東問題中國理直氣壯得許多有勢力團體之同情可恃爲後援但吾人所力勸者中國及其人民不可稍趨於使人視爲不當之途徑蓋和約如是規定乃出於無知他日事理旣明則情感必趨向中國矣 
[京津各界聯合會議]  
　　北京中等以上學校學生聯合會發起函請各團體派代表數人至北京大學理科大講堂會集一面由學生聯合會在理科大學佈置一切昨日（三日）下午一時半起至二時半止各團體代表陸續到會多至二百餘人如天津各界聯合會代表安徽旅京商界代表僑商招待所代表天津學生聯合會代表旅京全閩學會代表華法敎育會代表江西寗都旅京學會代表京師總商會代表天津女界代表女界聯合會代表女子靑年會代表北京學生聯合會代表報界到二十餘人其餘各學校學生皆舉代表出席二時半開會先由學生方面簡單陳述五四運動以後之情形並對於各界接助表示謝忱次推舉主席依照預定之各問題一一討論至六時散會討論問題如次（一）討論外交問題内分兩項甲不簽字後之辦法乙贖回高徐順濟二路辦法（二）南北和議問題對於不簽字後辦法我國拒絕簽字純爲山東問題非對於德約全體及歐美友邦有所不滿關於此點國人對外應有明白表示否則友邦雖不致有所懷疑然日人慣使不正當之新聞政策向歐美傳佈中傷我國之消息故决定通電世界聲明我國拒絕簽約祗因山東問題絕無其他用意對於歐美友邦仍維持極親善之邦交并希友邦以正義相援助又戰事以和約爲結束今我國不幸以對德和約中有山東問題不公允之規定致不能簽約然對於和約大體仍然贊成而對德亦無繼續戰時狀態之意思故對於此種戰時狀態應表示終止乃决定請南北政府正式宣言終止對德戰時狀態至拒絕簽字爲加民公意政府徬徨未决而各專使毅然不簽字是各專使之處置國人認爲非常適當决定電往奬慰之惟將來收回靑島之交涉仍有待於日本政府之覺悟欲促日政府之覺悟先須日本國民之覺悟然對於日本人非使受痛苦决不能希冀其有所覺悟故决議繼續抵制日貨報於贖回二路問題謂高徐順濟二路之亟須贖回爲民意之所一致贖路之先决問題爲籌欵惟押路借欵政府應負其責故應責成政府負贖路之責如其不能國人應自行集欵存儲以備取贖集欵方法尚待商决對於南北和議問題謂辦法繁複非片言可决故暫不加以討論惟擬對當軸表示盼和之切希望從速進行云末復提議組織各界聯合會謂處此世界大勢之下國民之責任益見重大對外注重國民外交對内須待國民自决故國民非有完善組織之會集無以赴此責職乃决定聯絡各界組織聯合會對於上述種種周題之進行方法即取决於此昨巳推選各界聯合會組織法起昌員着手組織今日上午當能脫稿二三日内該會即能成立 
天津各界聯各會發布公電云各省省議會商會敎育會農會學生聯合會及各報館均鑒病垂危不知　結之所在國將亡不知禍首之爲誰無怪百藥無靈萬方無效今得大聲疾呼以告天下曰中國外交之失敗自表面觀之係政府之主持乖方不理民意而其實所以致此失敗之根本悉由於不良之國會使然現今之新國會非自詡爲民意機關者乎非自稱爲民間代表者乎其由賄買而來絕非民意之代表無論矣此次靑島事起全國各界主張不簽字廢密約之聲宣徧南北京津滬漢罷學罷市表示皆同而該國會者如聾似聵等於寒蟬祗知權利之是圖不顧民意之向背尤且借勢弄權包攬一切借欵多由其分用組閣亦任其指揮梗南北之和局操中央之政柄利於己者經營萬端利於國者一事不作安福其貌豺狼其心天下之所不容四海之所同憤雖罄南山竹不足以寫其辜竭北海流不足減其惡全國四萬萬之生命財産胥由此少數僉壬斷送之拍賣之是可忍孰不可忍名爲代表實我仇敵外有日本足以扼我吭内有若輩更能制我命國欲不亡得乎用特揮涕止涙正告我中國同胞受病之根須要注目慶父不去魯難未已萬不認此等優俳充我代議機關羣起而攻除此蟊賊接電之後分投進行或婉勸其解職或攔阻其到會各辦各方輕而易舉該議員等稍有天良亦斷不能再戀此棧也此乃治本之良方用以昭告於天下天津各界聯合會叩江 
[北京通信（鳴）]  
　　内閣與和議之形勢内閣問題近以歐會簽字與安福部條件之關係無人敢於上台而一時盛傳之周少樸田煥廷亦極沈寂於是不得不將代理之龔心湛拖長幾日聞龔頗與岑西林接近日來電報往來甚爲繁數龔每對人言西南方面現已有融洽之機或非虚語而岑又電其駐京代表谷鍾秀韓玉宸等言仙舟曩時與吾服官廣州最相契合且極肯聽吾說話務望時相過從以餈聯絡云云但谷韓雖接是電以爲龔如不請斷無自行晋謁之理日昨谷鍾秀與郭則澐會讌某宅谷以岑電之意告郭郭云然則君等何不一訪仙舟乎執此以觀岑龔接近之說殆已不虚又有一事可述者自李耀漢肇慶失敗後迭電中央懇求援助閣員中如曾毓雋陳籙等頗有主張接濟餉械使其復振而李之駐京代表楊子澄復日在參陸辦公處極力運動經龔心湛否認謂粤局已紊如亂絲如再添生枝節則愈不可收拾事遂作罷說者謂此亦龔對岑表示好意之一也 
安福部知岑龔情意相投於是聲言龔將借西南以自重致不惜枉己徇人日在曾毓雋家謀對付之策多數决定惟有及早推定閣總閣員使龔趕快下台所以該部勸田勸王甚爲碌碌而並不及龔然龔之爲人謹愼有餘開展不足其所以與岑往來電報表示好意者不過個人感情之關係若謂龔利用此感情即能於和議上切實進行爲負責之主張則亦非其所望不然與西林旣有接洽何以仍寂無所聞可知龔之態度仍一五日京兆之敷衍殘局而巳 
據此問一般人輿論續開和議必先組閣而組閣問題以安福部作梗故迄無頭緒安福之所以作梗以新國會問題故叚對於時局屢表示並無成見即其對於新國會亦非絕對不能通融現在主張保存新國會者在 
 
 

Page 7

 
 
内僅有曾毓雋等數人在外則有王郅隆一人其他皆不過附從而已苟當局有堅定之毅力實心以國家爲前提組閣和議均可同時並進該部要亦無所施其技頃得消自東海意擬密電各省長官各舉所知以多數推舉者迫之出組内閣果爾則築室道謀去題愈遠矣 
[北京通信（靜觀）]  
　　湘鄂之德僑財産德僑財産在我國各省者以直隸江蘇湖北湖南爲最多當管理敵僑財産事務局未成立以前農商當局即已着手調查預籌處置方法局旣成立遇事仍雙方令商辦理茲就湖北湖南而論德人財産之在該省者計有五處一武昌二漢口三宜昌四秭歸五新化全體價額不下七八百萬元内有洗紗廠打蛋廠榨油廠等一切機器及建築物均極精良農商部對於該處業經派員前往調查數次均有詳細報告到部前此頗有變賣之議一時外商聞風而至多方運動在農部專局之意究以爲該項財産係德僑所有雖一時爲中國所没收但和約不久告成將來如何處置尚不能定自未便轉售外商致有他日國際上之困難除外商外本國華僑某氏亦極力運動希國政府發售以便繼續經營各項業務在管理敵僑事務局與農商部會商之結果卽以售諸華僑爲然其理由一則以國内實業亟待振興海外華僑挾資歸國經營各事政府應特别提倡一則因政府庫空如洗財况萬分支絀能得此五六百萬元之收入財政上不無小補惟農部一方面對於第二種之理由則不甚十分贊成因此遷延未能遽决乃突有某某武人從中作梗意在攫此大利以入私囊因此事務局與農商部聞風惶懼遂將賣變之議暫行打消以爲旣不能售之華僑切實興辦實業母寗保存以待和議告成後之自由處置政府雖至萬分窮困亦不能貪此五六百萬元之利益將此財産落於武人之手也現已决計採保存主義日前兩機關主要人員又行會商雙方均無異議果爾則某武人等之慾壑恐終不能塞矣又聞德人在湘省新化所設之鍊銻廠規模極大農商部旣爲清理該廠財産起見已令委僉事唐宗郭會同該省省委切實清理云 
[撥付關餘問題之經過]  
　　據京報云外交團撥還我國關餘問題前因俄使館欲以之爲勿扣賠欵之條件暫時擱置嗣已應允並不留難而意大利方面又因白雪利氏解約問題致起交涉查意人白雪利氏前由財部僱爲顧問令赴上海清理德華銀行而白雲利氏對於此事不甚明晰辦理不善財部不得已即與解約然白氏竟以之控訴於上海會審公堂要求賠償名譽損失二十萬元會審公堂依其所訴以判决而財政部則以部中處分屬員不能承認會審公堂之判决此案交涉多時適此次各使提議撥付關餘而意大利公使乃表示希望以解决白雪利案爲條件各使均不贊成聞昨日業已解决撥還而白雪利案則不允意使之所要求又據中美通信社云上月關稅餘款各國公使均已允交還政府以應急需惟意大利公使獨不肯簽字允許此蓋爲白雪利案未曾解决之故白雲利意人而當中國與德國宣戰後派員清理上海德華銀行事時白雪利亦由政府派爲清理顧問并支酬勞金訂有契約在案及契約期滿時清理事務尚未告竣後白雪利忽向上海會審公堂提起訴訟謂須給以清理德國銀行酬勞金若干經被告中國官場與之辯論無如公堂審判員雖爲意中二國各一人然結果爲白雪利佔勝利判决中國官場應交付其清理薪金中國官場不服審判擬提起上訴而意國審判員堅持不允政府聞其事乃通告會審公堂謂此事須由政府直接辦理并謂政府已將白雪利應支薪金存入匯豐銀行俟經公允評判後白雪利有受此薪金之必要則立即支付政府并不留難云云則此事當巳告一段落矣乃近日意公使因此案尚未了結欲扣留關餘以爲挾制地步實爲謬誤蓋白雪利案爲國際私人之關係關稅餘欵有國際共同之關係界限分明不能混淆意公使小題大做乘中國財政困難急待需用之關稅餘欵故意不肯簽字交付抑何不明之甚也 
[京華短簡]  
　　前晚（二日）十時公府特别會議中新參衆兩院議長府院兩秘書長段祺瑞徐又錚曾毓雋等均列席對於外交問題謂我國旣不簽字應即交國會徵求同意對於組閣問題龔表示願早得替人而徐曾皆言周樹模恐通不過故又提朱深段謂内閣應通過周並謂如對周否决則我亦不以安福爲然故昨日（三日）情形仍以周與安福疏通至即將提出之說尚非事實 
中美通信社消息云蒙古風雲日見緊急政府已决用武力鎭壓出兵赴蒙上星期已有兵七千名陸續由張家口出發往蒙本星期一又自京調抵張家口二千名星期二復有兵七百名由張家口開赴蒙古 
赤塔華僑前被謝軍蹂躪極蒙損害本擬派員前往查撫就近交涉現將派李家　由哈往查或飭管尚平親往查撫 
政府昨接駐檳榔嶼戴領事電略言自六月二十二日以來因日人有抵制風潮致生全體罷工並有搶鬧米市之事惟地方秩序現已安謐 
[中美新聞社京訊]  
　　政府今日（二日）電巴黎陸徵祥今將新銀團之條件及辦法大綱速詳電報告並謂北京某某有力政治及財政方面對於新銀團極反對其反對之理由係以上星期駐美代理華使來電報告之七條爲根據云自上星期七條宣布及本通信員與美公使之談話發表後反對黨郎竭力反對百計加以誣陷安福系武人系及曹汝霖之交通系皆在財政界及鐵路界盡力運動使政府方面亦起反對同時在彼等機關之公言報京津時報每日發表攻擊新銀團計畫及贊助新銀團者之文字京津時報將美使之發表之意見完全揭載後附極長之批評大致謂該報信美使之談話係蒙蔽他人之耳目新銀團實係協約及美國之一種深遠計畫欲於工業及商業上束縛中國之手足藉以剝奪中國政治發展之權又謂此種計畫及美使之言不啻蜜包之丸藥吞下肚後方知其苦凡有思想之人决不信美使膚淺之論未謂希望中國能出力保持國權而反對新銀團者當大有人在云云據政府對於鐵路統一計畫已擬文簽復國會該答文中所擬計畫與新銀團計畫有密切關係國會中安福議員自始卽竭力反對近又行文政府質問三欵（一）中英公司曾上說帖於和會提議將中國一切鐵路借欵悉備爲一大聯合借欵設一協約鐵路局統一管理之權政府對此說帖態度如何（二）政府是否眞有意以四千萬元贖回英人所造之鐵路（三）政府何以接續與美國鐵路顧問佩扣續訂合同蓋佩如即提倡鐵路統一者今政府對於第一問巳答復不顧將全國鐵路歸外人共同管理且已電令巴黎中國公使通告和會中國不能接受此種計畫第二問政府答稱現在無欵贖路惟已令交通部從速籌欵以免外人藉口第三問簽稱顧問佩扣之提議不過表示一種意見而已云云按交通部素與武人派通同一氣故今强迫政府反對鐵路統一政府亦無可如何但此計畫與新銀團有聯帶關係二者皆爲中國整頓交通機關與財政不可分别而論若政府對於鐵路統一不能作主則新銀團之計畫必受影響今爲新銀團計應當從速表明其宗旨並願先借與中國若干行政費以度今日之難關不必俟總合同簽字如此政府可不必先向他處借債新銀團藉此亦可得政府之信用矣 
南北和議現有續開之勢徐總統曾力向朱啓鈐勸駕朱峻却現徐總統對朱已無望欲求替人意中惟有一錢能訓已向南方提出南方已簽覆認可所難者錢氏不願再入政界又鑒於朱氏在滬爲難情形亦有戒心惟目下此席舍錢莫屬政界中人皆人徐總統終能動錢以大義挽其出山云政府得滬上消息北代表江汪二氏到滬後已見南總代表唐紹儀及各代表聲言南方前提八欵北方碍難承認當經南代表答稱八欵可以變通南政府極願與北方相見以誠但求福國利民各不失威信因此北政府目下對於南北和議頗抱樂觀希望可以早日解决云 
[山東之外交潮]  
　　一波未平一波又起　　前日日人逮捕學生後盡力交涉至昨早五鐘學生始行釋出事甫了畢而北苑鄉人忽又盡聚院前爲民請命一波未平一波又起茲將兩案前後情形詳細調查揭載於下　先是一日上午本省學生團派調查員四名赴商埠調查國貨有齊魯學生王志謙君行至緯五路口見有小車數輛滿載麥袋即向前詢問何往未及數語忽有日人數名出而干涉遽將學生捕去擁交膠濟站旁之憲兵營事爲同學所聞遂由電　報告學生聯合會令設法援救一面又向城外二區警署懇金署長趕急與憲兵營交涉釋放署長力微無效即由電話報告交涉公署由該署派人前往索取而是時城内學生亦聞信羣往交涉公署懇唐道尹嚴重交涉須將學生即時釋回道尹遂派員赴日本領署交涉定晚間七鐘候信至時人信杳然學生大窘立時召集城内外各校學生在師範學校開全體大會磋議救援方法當以學生爲中國人民商埠爲中國領土學生向車夫談話與日人何涉而竟在我國境内逮我學生若不趁此急起直追迅行交涉則學生未知受若何痛苦若何危險今道尹派員交涉旣未得结果則不能不向我省長請命於是大衆議决齊往省長公署籲懇省長代爲索取全體男女學生約千餘人列隊而往秩序甚爲嚴整至公署前相率環立推出代表若干人晋謁省長陳述一切並請少長竭力維持言辭哀痛省長大爲動容立命唐道尹柯三往見日領嚴重交涉須將學生立時釋回以慰衆望道尹去後移時馳回言日人態度甚硬稱非將此次排貨中日人所受之損失完全償還與擔保商家永不抵制日貨辦到萬不能放還學生大譁稱日人此種不正當之要求吾人决不能受更請省長竭力幹旋否則皆願坐以待斃永不再回學校省長無奈急命道尹再往道尹臨行時向學生宣言此次若不與王君同來决不回城學生亦誓在省署靜候此時各街商家早已聞知此信義憤塡胸每家派代表二人或三人加入學生團體共同要求不約而至者萬餘人自院前以至院西大街東段院東大街西段悉數塡滿燈光通明中有高呼嚴守秩序者有擔送茶食者萬頭攅動羣目相向一時滿地怒潮一天慘色令人蒼凉雪涕道尹交涉多時仍不得要領舌敝唇焦日人終無釋放意學生情急又派代表入見省長省長未允學生一擁而入如濤湧浪翻衝進大門商界繼之聲勢洶洶幾不可遏省長聞報急令人勸止一面由電話報告唐道聲明民情激昻已甚令暫時在彼爲質若無美滿結果卽不能回城一面又向學生宣言誓與學生取同一態度此次道尹若不與王君同來即親身前往甯抛却省長不幹决不令大家失望學生受辱大衆聞言皆感極涕零鼓掌歡呼一律退出門外駢立靜候是時已近四鐘清露冷冷濕雲黯淡大衆秩序肅然毫不紊亂商家仍供送茶食弗輟及將近五鐘天色放明而唐道尹乘汽車至矣言王君業巳釋回交警廳收管請向警廳接去學生大歡即派人由警廳迎來移時至王君脫帽向大衆致謝萬人叢中高立木凳上報告捕去情形稱抵憲兵營後日人略加盤詰即安置華室中飲食床帳甚爲優待絕無强暴舉動大衆亦以王君未受虐待異常欣慰又恐日後再有此種舉動請省長妥爲保障省長宣言如再有逮捕學生情事定當一律辦理無論如何苟責任所在無不盡力做去是甘是苦大家同嘗諸君萬勿爲慮等語大衆聞言慰甚向省長稱謝而退陸續散去此一段壯劇遂守全閉幕而第二幕又開矣 
凡世界各國鐵路所經之處無不於沿段路下遍留橋洞以便交通者乃日人近在濟南附近之膠路洞大徵其稅嚴禁人民來往有過者必納錢若干多寡任意指定近更在東車站北苑一帶施行虎豹守關莫敢誰何日昨早間有北苑一帶鄉民擁赴省長公署要求省長向日人交涉令趕急撤退不得再行徵稅全體數百人叢立院前非得省長明白答覆决不歸去省長當卽派人令其推選代表面陳情形餘者悉退遂由學界數人代表晋見農民退往演武廳靜候更由一班學生隨時演講開瀹智識農民頗能心領审會各商家亦以鄉民遠來天氣炎熱爲之運送茶食者絡繹不絕至下午一時代表退出公署報告謂對於所要求條件巳得省長圓滿簽覆暫時派員調查竭力向日領事交涉令趕急撤退一方致電中央與日公使妥　籌畫必得完善結果方始罷休云云鄉人聞報大悅遂相率散去臨行時又由學生代表輪流演說致詞異常懇切鄉民類皆動容點首贊歎蓋所感受者深也日昨公署出一佈告專爲勸告各界而發特錄於下　照得愛國之心人所固具本省長雖非魯籍亦是國民旣爲一省長官卽負一省之責任時艱勢急寢食不安但救國須憑正軌而合法方可圖存若徒恃人衆一意孤行稍有不愼於事無濟反貽口實當亦非我人民之初心願我各界人民共諒斯指各安生業靜候解决本省長力所能爲無不本民意以維持保護决不置人民身家於不顧也敢布此心與民相見此佈 
[粤局近訊]  
　　廣東政象已成一四分五裂之形軍民兩大吏之號令祗及於勢力範圍内而不能提挈全局蓋自軍人各自爲政而軍政不能統一矣縣長由鎭使薦委而民政不能統一矣稅餉由防軍截留而財政不能統一矣近自省長問題發生俶擾尤甚張錦芳名爲護理不過莫督之一附屬物更無整理政將之權能各軍隊之進駐地不啻爲所割據最近如林虎之委肇屬各縣知事李根源之委四會廣甯兩縣知事皆不待省長之認可而先行任用當此主客軍彼此角立積不相下之時倘因權利爭執惹起衝突則爲禍不堪設想况餉糈供給日費巨萬竭粤省有限之財力以養此無窮之軍隊尤屬痛心此粤人所以渴望和平有如望歲也 
粤人運動以伍廷芳兼省長毅力進行迄未稍息三十號各公民團仍在東園集議二時開會羣以今日軍政府爲政務會議之期吾人應否繼續請願隨决議仍前進行以示民意之堅决於是由各團體舉出代表數十人隨赴軍府爲第五次之請願并具請願書其文如下爲請願事竊代表等　赴軍府請願懇速决任伍總裁兼任廣東省長前後計凡五次次第加入請願團體不下四十餘起際滋盛暑不憚奔馳無非仰體林總裁及莫督軍軍民分治通電之主張及容納人民粤人治粤之陳請乃第一次之請願在鈞憲則以爲茲事體大尚待磋商第二次之請願在鈞憲亦未能訂定辦法於是而張錦芳以非法護理省長矣於是而政務會議亦停止開會而於三次四次之請願在鈞府幾等於不知不聞查軍政府成立以來政務會議計凡四十七次并未有一次之停止今竟連次停頓不知用意如何在人民益滋疑慮茲爲第五次請願伏懇諸公當機立斷刻日公决任命伍總裁兼任廣東省長以釋羣疑不勝迫切待命之至 
國會議員質問軍政府書云頃聞代理粤海道尹張錦芳自稱准前代理廣東省長翟汪咨請護理廣東省長出示接印視事殊深詫駭查任免文武官吏屬大總統之職權而任命省長尤須出自大總統特簡載在約法著爲官規自西南護法國會付與護法政府以代行國務院及攝行大總統職權則任命省長有一切文武官吏當然以護法政府之命令行之毫無疑義乃粤海道尹張錦芳竟未奉護法政府命令而擅稱省長姑無論前省長翟汪有無交其護理卽使由翟省長咨請亦屬違法蓋翟汪未奉命免職而擅行離任跡近私逃而以逃官所委之護理於法詎生效力護法政府受國會之付託代行大總統國務院職權而對於此種棄職潛逃之省長不見追究對於此種棄職潛逃之省長不見追究對於虚懸之省長遺缺不迅補任對於違法僭擅之道尹不允懲處如其無心則爲失職如其有意則爲違法報紙傳聞護法政府經由某督軍疎通定有交換條件予以默認如果屬實尤爲重負國會付託議員等回憶去年李耀漢開缺由翟汪代理係由今政府根據軍政府組織大綱所定積極主張無稍讓步而此次經國會委託攝大總統職務以後及任令省長私相授受有如熟視無睹殊爲大惑不解其應質問者一今之政務會議即國務會議性質各總裁各代表應如國務員列席國務會議解務决一切政負其責任而不能放棄職守如果不願負責則依法惟有解職斷不能任意退席妨碍議决致國務無由進行乃自粤省長問題發生以後迭經公民請願及各總裁各代表提付討論而近日屢次開議一涉省長問題則各總裁代表相率退席使此問題懸案半月而不解决坐視道尹違法擅稱省長而不問蔑棄人民公意而弗恤似此不負責任實無異消極抵制殊屬不成政體究竟各總裁各代表是否不能再負國務院之責任而表示辭職之意議員等忝在監督行政不得不預爲大局之計此應質問者二基上兩事特依院法第四十條提出質問并依同條限期三日内答復國會議員鄒魯謝英伯等 
[廣東之兩院聯合會]  
　　三十日舊國會開兩院聯合會到會者二百十六人林議長主席首由王議員葆　說明提案理由所說甚簡單注重之點在請政府出席兩院聯合會說明公債發行之理由即便由聯合會將公債議决某某數議員反對之以爲政府出席聯合會無根據討論許久王議員表决林議長未曾宣告討論終止即付表决衆反對林議長遂終止表决意欲起立申明意見王議員以議長不應發言起而阻止林議長即宣言退席請吳議長主席吳就席　林登臺預備發言呂議員復以爲旣表决不應再發言林以表决前未宣告討論終止旣經反對并未宣告表决結果當然可以發言於是議場隨之發生衝突有某議員并未表未贊成反對惟於座間猛力擊案不已有惡之者厲聲責之某不服幾致動武雖經勸解而會場秩序已辭吳議長乃宣告散會散會後王葆眞君因議案被阻憤慨殊甚至議長室大聲罵進步黨人不是東西前袁世凱借債旣竭力擁護今護法政府發公債反破壞蓋指劉君成禺也適有前列籍進步黨某君在座遂正言曰余　曾列名進步黨者請少說此種語免生惡感又有某君本國民黨之老同志者亦昌言曰國民黨自殺自自賣自者不知凡幾豈國民黨卽有好名譽耶褚副議長恐起衝突乃將王議員拉開此小餘波始息有人謂昨日會中之衝突并非爲公債案實因王議員提案措辭不愼之故彼提案理由有（政府按月籌撥國會應支之欵以助完成制憲之事業勿吝少費而忘大計）等語在王議員以爲政府代國會議員籌欵議員當贊成公債而多數之意以爲公債之應發行與否視事實上有無必要若以爲國會籌欵而通過公債則國會議員之人格盡失矣况制憲乃議員應盡之責易得曰有欵即制憲無欵即不制憲今爲通過公債先與國會一不美之名即公債在必需之時亦不能不與反對况前此軍政府發行之公借一千餘萬圓實折不過百分之二三國家雖擔負鉅大債務而於事毫無救濟以所得甚少故也因此意見上之歧異乃發生此無謂之衝突於以見提案者之措辭不可不愼也 
[南潯路之内幕]  
　　江西省議員譚振黄爲柏提案云查南灣鐵路公司自前清光緒三十一年開辦以來糜欵一千數百萬而工程之廢弛開支之沉濫弊竇之百出誠有令人目不忍覩口不忍言者也辛亥改革後兩次向日本興業會社借欵共日斃七百五十萬元並抽收地方五釐附捐作爲債欵保息之用而人民之負擔遂因以加重矣迨至借欵告罄全路勉强通車而每月營業所收入仍不足供全局人員薪工及開車養路之費惟日日仰臺灣銀行鼻息特借債以資生活負債愈重償還愈難而日人方且援據合同實行代管營業路權一去國權攸關我江西將不免爲山東之續也天下最危險之事孰有愈於此者乎本席目擊斯狀良用杞憂以爲欲救該路之危亡非清查歷年積弊不足以儆將來非整頓公司内部不足以維現狀非實行收歸省有不足以保路權護就管見所及縷陳辦法於左（一）清查積斃辦法查前協理羅兆棟向日一借欵七百五十萬元九五回扣計日弊三十七萬五千元當李公協和督贛時函電交馳始將回扣爭回一半計日幣十八萬五千元有案可稽乃羅協理五年一月印刷報告雜欵收入項下僅列爭回回扣日幣六萬二千五百元其餘十二萬五千元究歸何人吞蝕應即嚴行追究以徵實在又原報告書借欵項下實收日幣七百十二萬五千元合洋七百三十六萬九千八百五十二元當元二三四年間金鎊價格繼長增高每日幣一元約合英洋一元二角至四角不等該公司於三年底欵項早已告罄至四年底歐戰發生金價逐漸低落以平均一元三角合洋近千餘萬而羅經手兌換祇有七百三十六萬餘其中侵没二百餘萬此項鉅大兌換必有摺據或兌換單爲憑應逐一稽核以重公欵而免朦混又宣統三年該公司借大清銀行（九三八）平五萬兩（二四）銀五萬兩地共合八平銀二一萬五千九百五十兩光復後大清銀行清理員陸長佑來贛清理時李公協和不願將欵撥還中央令財政司轉賬作爲撥充軍餉之用其實欵仍存公司並給以公文爲據旋贛寗之役李公去贛羅兆楝等意欲鯨吞此欵乃移存於德康錢號（係羅兆楝所開） 
秘不宜佈後被股東某覺察嚴詞質問始稱有此鉅欵羅等乃假慈善美名朦請京官贊許創設慈善總會將此欵撥作該會生息分助各善堂共欵十三萬元永存地方銀行生息作爲基金但今地方銀行所收者祗有七萬五千元其餘之欵究存何處外人不得而知應一併清查嚴行追繳（一）整頓内部辦法查該公司總理遠在京師協理不負責任坐辦張毅大權獨攬爲所欲爲股東旣不敢過問董事又無形取銷日日言裁員減薪而員司沉濫如故近且於百三十餘員司外忽又加派三十餘員坐領乾薪無所事事每月開支薪水近三萬餘元應即嚴行裁汰以節糜費又坐辦張毅養路工程司黄壽頣皆藉臺灣銀行勢力得充斯職盤踞路局朋比爲奸每次臺行借欵均從中漁利不數年來頓成暴富此次中日潮流發生舉國士民痛心疾首力謀抵制而張等甘心媚外所有該公司支出各欵概行使用日鈔即機件鐵器及細微各貨均購自日本近聞張等竟派人在省潯兩處代臺灣銀行用賤價收買股票爲數其多其居心尤不可問應電請總理速將張毅等撤換責成協理劉廷琦實行任事負清理整頓之責以維現狀又查該公司營業所收入自本年舊曆正月起至五月端節止共收銀洋二十八萬餘元全年合計當在七十萬元以外以後逐年遞增當可斷言若能將一切冗員悉數裁汰各種耗費力求撙節每月當可餘洋三萬餘元全年約計三十餘萬元路事自必日有起色矣（一）收歸省有辦法查該路股欵約二百七十餘萬元（鹽斤加價及關捐在内）借債七百五十萬元附加保息約一百餘萬元應先籌攤還之法擬發行鐵路公債一千萬元以四百萬收換股票及其他各欵以六百萬償還日債由八十一縣分别攤派事尚易行應即設立南潯鐵路省有籌備處由本會推舉公正人員詳訂章程實行收歸省有以維路政而保主權又該路旣發行公偵一千萬元應先籌付息方法准備還本以全信用擬按月發行南潯鐵路救濟劵作爲公債付息還本之用（救濟劵章程另訂之）俟償還公債或路歸國有後即行停止其籌辦救濟劵事務應由省長委派專員尅日舉辦以促進行以上數種辦法應咨請省長迅電該路總理李盛鐸曁協理劉廷琦尅日來贛主持其事一面由本會推舉公正人員會同會理事關全省路權存亡所繫萬難坐視不理謹依省議會暫行法第十六條第五項及第六項之規定提出建議案是否有當尚希公决 
[尚有要聞及地方通信轉入後版]  
雜評一 
[歐美輿論（默）]  
　　近日歐美輿論多表同情於我國民之舉動可感也又每以勿稍有不正當行爲爲勸使我國民知所戒勉善意尤可念也更有以未悉遠東情勢之外人或不免稍有懷疑爲中國惜者則我人感激之餘不能不爲懷疑者進一言矣 
蓋我國民此次之舉動早已宣明宗旨非特與各協約國之感情無稍損礙即與一般明白事理之日人亦並不有所惡感祗以山東問題關係鉅大我國人不能不求伸是非公理於世界之上所以毅然决然甘心犧牲一切以徇之者非僅爲我一國利害亦即爲世界之是非公理也抵制爲是非公理不簽字亦爲是非公理我國人旣爲此是非公理而爭豈敢稍自越乎是非公理之外此吾敢爲懷疑之外人告也協約各友邦孰不愛護世界之是非公理又孰不痛惡世界無是非無公理之舉動此次歐美與論所以表同情於吾國者亦非爲感情爲此是非公理面表同情耳是故是非公理不滅懷疑亦不過暫時終必有豁然大明之一日吾人又何以此爲慮哉 
 
 

Page 8

 
 
要聞二 
[軍府請劃乾縣爲中立地電]  
　　北京龔仙舟先生鑒現據李代表述膺馬日電稱頃接三原于督軍急函稱我乾縣守將王玨郭英甫於月之五日突圍退出王沿源退至樓松郭走醇化雖沿途屢被陳軍截擊差幸尚無大失不意陳樹藩復使其部下張金印張飛生姚振乾郭金榜白弋人分兵五路大舉過河聲言追擊王郭實則買犯我中原現郭金榜已開至化剡姚振乾已開至社杜村并威逼駐紥涇陽胡司令景翼之部下田玉潔使其讓路又聲言非將社樹借伊屯兵攻打三原不可此後陜西大戰之開自在意中刻正在緊急中查乾縣本爲王郭二守將血戰數月死守未失之地當然屬靖國軍轄域本無退出之理祇以張瑞璘陳樹藩誓志爭乾甚至加派重兵增撥藥彈欲藉我方後援之師誣爲釁自我開之據包藏禍心糜爛不顧我軍不忍鄉人重罹水火南北再起干戈故以陜民爲重乾軍爲輕大局爲重决然退出亦可以如陳氏之願矣何圖旣據乾縣又犯三原人咸望和彼獨挑戰賊心如是天理何存右任等於軍府委曲求和之時始終以維持挾局爲唯一之天職决未有稍隳戰爭之道德以遺軍府羞者故茲電陳之後陜西戰事再開右任等决不負責敢請軍府迅向北京政府嚴電詰責并飭令陳軍退駐原防地點而以乾縣爲中立地以免激成戰禍無任惶悚待命之至于右任張鈁叩文等語謹轉奉聞等情閱之駭嘆陳樹藩當和議開始之時抗命縱兵幾壞大局現和平並未破裂又復首先挑釁甘爲禍首始終破壞和局别有用心應請嚴振紀綱速飭該軍退駐原防地點并以乾縣爲中立地俾免接觸致碍和平仍望速覆岑春煊伍廷芳唐繼堯陸榮廷林葆懌孫文 
[皖省近事]  
　　皖省學生聯合會與省城總商會聞上海公民大會因歐洲和約簽字問題有電致各省議會昨特函致皖省議會取閱來電其函云聞上海公民大會因歐洲和約簽字一節致電於貴會轉知各界共謀對待方法惟此事關於國之存亡民之奴主一髮千鈞稍縱即逝務祈貴會即將該電抄錄一份賜下以供衆覽而便進行至爲玉禱云云乃省議會已將該電送至省公署秘不宜布並將上函退回商會故人民方面異常憤激 
省商會組織乙種商業學校其開辦費已將方復泰劉萬興正和祥各號私運日貨二五罰欵撥用其經常費則由子口稅項下征收現正籌劃進行擬於秋季始業開校 
印花處長舒邠如發起組織工商實業銀行擬訂股本三十萬元刻正積極進行 
新任懷寗縣知事左少濤擬於中旬來省視事現在合肥因交代手續未竣也 
[杭州快信]  
　　廢止繭行條例有碍絲綢營業當道現已洞悉惟案巳公布無可挽回乃擬訂絲繭分區辦法以期補救聞將特令杭嘉湖紹各縣知事會同商會召集絲繭商博採衆議呈候彙核 
杭城志成錢莊上月間倒閉所出支票約五萬金左右迄未備現收回各業大受其累紛請商會轉催清理奈該莊股東彼此推諉經理劉某亦未表示切實辦法至人欠欠人各欵爲數甚鉅現在着手清理 
紹蕭西江塘一帶因連朝霉雨水勢湍急塘工危險異常現已由鍾局長添雇夫役盡夜搶築以防不測 
衢嚴各屬被水現巳告退查勘員報告田尚無大碍 
紹縣狹　湖漁業保持團所蓄魚鮮被王煒巧立漁業公社名目運動攘奪纒訟頻年現又朦准飭警督率沿湖十餘村因生計攸關羣抱不平巳舉代表來省訴願聞該處民情洶洶大有不達目的不止之勢 
嘉善縣楓涇鎭民人畢子榮聚賭被捕突有姚松泉率衆拒捕奪犯搗毁警所經該縣牛知事呈報到省已令錢塘道尹派員查辦一面下令通緝逸犯 
官場消息各縣統捐局長早晚將有大批更動聞浙東居多數 
[南京快信]  
　　北京國務院電各省據陸專使報告魯案不能保留已拒絕簽字望將經過情形宣示各界俾衆週知 
院復電李督齊省長米糧缺乏規復漕運原爲接濟京津民食所請緩行規復之處碍難照准 
昨日爲美國共和紀念日各機關均懸旗慶祝李督派外交顧問謝傅安代表赴美領事署祝員以敦睦誼 
北京學界代表湯爾和敎育部秘書徐鴻寶田杭回昨過甯轉車回京 
沈金鑑昨偕段書雲由滬同車來寗聞與唐少川接洽事未得要領 
贛烟酒公賣局長蔡國器奉贛陳光遠特派來寗與李督商時同 
省署昨日（四日）牌示南匯縣知事杜福堃調署江陰縣知事朱寶璇調署南滙知事未到任前委分蘇全用縣知事張景祜暫行代理又海門縣知事趙占元丁銀請假遺缺委分蘇任用縣知事汪保誠署理未到任前委奚侗暫行代理 
直隸水産學校校長孫鳳藻昨來寗參　各學校並聞因天津某中學擬改辦大學來寗商請李督　奉直同鄉贊助 
李督派副官何紹璋等三員檢察城内鼓樓下○三處電局往來電報 
下關電避長袁長慶調充滬局出納科長部委省署第三科長金其照兼充 
地方通信 
[蘇州]  
　　印花稅收之呈報　江蘇印花稅分處於前日派委司馬裕來蘇調查吳縣印花稅辦理情形及現解稅欵數目當經温知事飭科查明自到任迄今七個月内所有銷數與商會併計巳遠一萬三千餘元比較歷任爲起色遂即據情會銜具呈分處核示 
　　畢業試騐續派監訌　吳縣縣立各高等小學校舉辦畢業由温知事派員監試業誌前報茲將續派各員錄下第五高小學校范承裕私立大同女校曁彭氏高小學校彭應昌明德女校曁典業樹德高小學校王昭横涇高小學校祝紀常均經先後奉到令知如期分赴各據會同各校員嚴行考試矣 
　　崇明外沙新設掣騐局　蘇屬緝私統領宋明善以崇明外沙地方毘連滸浦瀏河福山江陰鹿苑吳淞等處時有私　糾衆滋擾之事緝私兵隊稽察難週特商諸松江運副孫多　及稽核分所議定在該處設立鹽務掣騐局一所遇有經過鹽船由局查騐放行其局長一缺即委盧桂馨承充（盧係前任緝私第一團長）所有蘇州六門緝私隊全隊官兵四十餘員名及月餉二百六十餘元均撥歸該局編制巡緝隊所遺　州訊地即由駐蘇緝私第六營蔡和清派隊接巡已詳報浙運司轉詳財政部鹽務署核准令行遵辦盧局長已經就職蘇州六門緝私正隊長侯其昌副隊長熊起翼已率同巡士四十三名開赴崇明外沙地方經盧局長另於第一團内撥調巡士三十名丨併分别編制派赴相見港老滧口永昌鎭駐巡矣 
[揚州]  
　　軍隊試砲　駐揚第一混成成砲隊於三日下午在東關外天王廟地方舉行打靶全旅軍官及佟知事均往觀瞻其目標距離二千密達云 
　　查獲日糖　揚州鈔關外檢查日貨所因據鎭江某機關電話報告在劉姓划船查獲城内源泰南貨號私進日糖六包約值一百數十元當即抬送商會發落 
　　命案催審　江都民婦胡薛氏以其夫被巫有德敲詐糾衆毆斃經縣勘騐屬實在案現該氏以命案久懸上訴省署經省長批飭江都縣迅予審理並緝逃兇趙起榮併案究辦 
[嘉興]  
　　敎育家逝世　嘉善南門内鹽店埭萬仰哉委身於敎育事業非常熱心前曾剏辦南城國民學校（即今區立第一國民學校）城南第七國民學校後又兼任魏塘學校敎席事繁任重積勞成疾於上月杪逝　僉謂魏塘失一敎育家云 
[長沙]  
　　湘人之抵制熱　湖南學界維持會現擬組辦國貨偵查會以推廣眞正國貨銷路昨特函致滬漢兩埠國貨偵察會請將組辦章程各寄一份以資考鏡一面即在會内設處籌備並聞湘城坡子街新開之某綢緞店有值洋六百餘元之某貨假冒國貨售與湘陰某商號該貨抵縣時被該處綢業調查查出遂將　貨每件剪下三尺送交國貨維持會存查以爲將來證據其餘即於是晚焚燬 
[廣東]  
　　各屬水災之續聞　廣東護理省長張錦芳現以西北兩江潦水繼長增高告急電一日數起昨由省署加派幹委四名分赴三水所屬各圍曁肇慶清遠一帶徧爲巡閱遇有堤基潰壞即由該委督同當地圍董設法搶救並聞西北江各屬園基近因淹水冲激崩决堪虞各地鄉民搶救不暇而往來輪舶復因中流水緊多向圍邊行駛輪浪震撼潰壞極多張省長昨據大朗高豐各團董電呈後昨已飭行航政總局通諭各該輪渡勿向圍邊行駛以保公安又聞都城自五月十九夜通宵大雨西潦陡漲七尺餘二十晚又漲七八尺浸至華帝朝前福來店現仍有增無退左右一帶盡爲淹没　清遠地方因潦水發漲該屬岡坳基已被冲决三處霸地基沖决一處所有正雜各糧浸没殆盡惠州縣屬連日陰晦風雨大作東北兩江同時暴漲二十二十一日府縣兩城均被潦水浸入深者丈餘淺者數尺幸各街舖户多架層樓生命財産損失尚少惟值此早造將次登塲遭此巨浸鄉間損失則可想見矣 
 
 

Page 9

 
 
   
 
 

Page 10

 
 
本埠新聞 
[各公團對於德約不簽字之主張]  
　　各報館轉全國國民公鑒我國對於德約不簽字之主張外交當局旣能以國民之公意爲標準拒絕簽字則不簽字後之辦法我國民宜表示意見俾外交當局有所依據茲經各團體連日公同討論决定辦法如下 
一德約前在山東權利若膠濟鐵路及其他一切當然一律收回惟靑島可作爲自關公共商場無論何國均不駐兵（理由）自我國對德宣戰德在山東權利當然一律由我收回如謂日一在靑島曾用兵力則美國在歐奪回德人所佔之地何以並不佔取今我以示經自用兵力之故將靑島作爲萬國公共商場可以對於各友邦表示大公之意且不復以膠灣爲軍港又可對於各友邦表示開放門户極端希望世界和平之意 
一軍事協定當卽作廢（理由）四年五月日人强迫之二十一條協約未經國會同意久爲國民所一致否認况軍事協定卽爲該約第五項懸案之變相但範圍限於對德戰爭現德與日均已簽字則我與日之軍事協定已萬無存在之理故宜立卽作廢 
一高徐濟順預備合同應卽作廢其墊欵責成訂約人償還（理由）高徐濟順預備合同於七年九月訂立限四個月内訂立正式合同現已過期當然無效惟墊欵理應償還近各方盛倡捐金救國之議此固目前之急務惟此項墊欵國民旣以賣國之罪加之訂約人而乃代爲籌還何啻崇奬賣國此後憑藉政權者益將肆無忌憚動輒以國權抵借外債少數人享其利而全國人受其害民力其何能濟宜責成主持訂約諸人自斥私財以贖前愆此時國民所集之救國捐應暫行存儲 
上各條我國民如認爲適當請一致主張責成當局實行惟希公鑒江蘇省敎育會上海縣敎育會上海縣商會寰球中國學生會華僑聯合會上海基督敎聯合會歐美同學會上海救火聯合會中華職業敎育社公啓 
[上海學生聯合會消息]  
　　昨日上海學生聯合會評議部在事務所開評議會由書記朱敏章主席先由審查會代表何世楨報告審查結果對於德約不簽字以後該會主張之辦法嗣經逐條議决（甲）聨絡各界致電專使表示鼓勵（乙）聯絡各界電致南北政府請速向德單獨聲明戰事終了並向國際聯盟會聲明關於山東之德國權利均應歸還中國再由中國自將靑島開爲自由商港（丙）收回高徐順濟鐵路當責訂約人磋商取消路約（丁）取消參戰處又議决對於公共租界工部局取締報紙印刷品事由該會致書各領事及納捐人聲明反對並定評議部以後逢星期一五新鐘九時至十一時（上午）開常會云茲將該會致巴黎中國專使電錄下 
巴黎中國公使館轉中國各專便鑒公等拒絕簽字保持主權不屈不撓全國欽仰尚望竭力進行堅持到底國民全體願爲後盾上海學生聯合會微 
[魯督電告索回學生事]  
　　松滬盧護軍使昨接魯督張樹元來電云（銜略）昨接上海全國學生聯合會來電聞日人在魯地擅捕學生並堵截膠濟路甬道抽過人稅等情查本月一號有齊魯學堂學生王志謙等四人在商埠游行於附近膠濟車站遇有人力車裝載糧食該學生王志謙前往查詢突被日本憲兵擁往領事館聞訊當飭交涉員與日領嚴重交涉旋即索回至謂堵截膠濟路甬道抽過人稅一節並無其事想係遠道傳聞失實深恐謠諑不息展轉誤聽除將此事顚末電復該會外仍乞據電傳佈以明眞相母任感禱張樹元叩支印 
[送别留法學生預誌]  
　　上海留法儉學會因有會員一百二十人赴法留學定於本日上午新鐘十一時假法大馬路法國工部局内開會送别昨已柬請各界前往觀禮 
[通告納捐人會議報館領照]  
　　大陸報云工部局昨發通告致公共租界納捐人請其於七月十日午間十二時一刻齊往南京路議事　參　特别會議因工部局以報館等領照附委之通過爲極關重要也通告中聲明會議時間預料甚短云云但大陸報以爲會議時間未必甚短因將有一番爭辯也 
[中行董監事會駁京電電]  
　　北京中國銀行董監事會來電云上海中國行轉各報館各股東鑒本月一日北京公言報載旅京六千四百股股東致各省電其中事實與眞相絕不符合本會職責所在不能不略予辨正以免誤會如原電謂梁君啓超等及種種花名幾佔商股五百萬元等語查所稱八人中除林君長民並無股分梁君善濟僅有二十股外其餘六人合計僅六百餘股本行招股雖沿社會習慣得以堂記入股然所留印鑑皆須將眞姓名及住址開付本行以便通信即無所謂花名之說原電又謂研究系六年所入之股均係二折之四川鈔票等語查川鈔在六年收股時極低亦在五折以上並無二折之事况以上諸君所入股皆非川鈔自與事實不合原電又謂研究系通同舞弊以折扣鈔票入股至四五百萬之巨招股之時旣不通知舊股東又不通知商會等語查本行招股鈔現並收經於六年十一月在各地登報通知各股東及商會無慮不能周知現查登報後所收新股僅七百餘萬且多係舊股東認購研究系安能以折扣鈔票入股四五百萬之鉅至本會各董事僅黄君溯初曾入研究系原電所稱十一人中研究系竟佔九人之多不知所指何人本行發行鈔票七年僅發行五千餘萬準備現金實達二千餘萬原電所云發鈔二萬萬得息一千二百萬等語亦不知何所根據至每月由本行津貼研究系巨欵等語本監事會有監視行務及一切賬目之責此種巨額開支果有其事本會何以從未見及發電者果爲眞正股東請以姓名住址見示當奉約來行面談詳細藉明眞相本會極所歡迎中國銀行董監事會叩支 
[英公使取締軍火買賣]  
　　中美新聞社二日北京通信云茲覔得駐京英使朱爾典所訂禁止軍火輸入中國章程照錄如下　茲大英國駐華欽使訂定章程若干條亟應公布俾衆週知 
茲依據一九○四年香港政府對華法令第一百五十五條及一千九百○七年修正對華法令第十三條訂定禁止採辦軍火與軍火進口出口章程如下（一）人民不得自行採辦或代任何國籍之人採辦軍火在中國境内或租界内運載進口或出口與買賣交易以及議價訂購販賣等事惟行獵所用火器火藥不在此例（二）不論何人所圖所行苟爲此項章程所禁阻者即爲違犯本章程一經判决應得不逾五十磅之罰金或處以徒刑惟刑期不逾三個月或作苦工或否或刑罰二者兼施設爲本章程第一條所規定禁止進出口之貨一經違犯運載進口或出口則罰金可增至此項違禁品原價之三倍（三）凡屬本章程所規定違禁之品一經察出概行没收任由大英國欽使處置（四）凡本章程所規定貨品苟領有大英國欽使頒給之執照即不與違禁品視同一律（五）本章程定名曰一千九百十九年軍火章程一九一九年六月二日北京英國欽使朱爾典訂 
[海電往來仍有延擱]  
　　字林報云前料和約簽字後海電往來當可較前稍速詎知不然迄今仍無進步拍往歐美之電信仍有延擱各路依然擁擠中國與日本之海電在甘姆島接線而由甘姆傳至美國則僅有一線今上海與舊金山間之電信往往遲到七天想延擱地點當在甘姆也拍往英國之電信今仍遲誤而自英國發出之電信雖發電日期不同常同日到滬平均計之須躭擱六日尚望英國及早取銷電報之檢查及密碼電信之禁令而密碼電之禁用尤足使商家受累且致電報堆積也 
[三紀高昌廟砲隊營之火警]  
　　高昌廟所駐陸軍第四師之砲四團二營砲彈等械轟炸情形兩誌本報該師師長楊浙督軍昨日特委王副官由杭抵滬調查藥彈究因如何轟炸卽由梁營長詳細報告當時如何炸發及施救情形並將炸燬軍械房屋及軍械數目曁營副官王仕安於救火時際被榴彈炸傷腿部現經醫痊名情據實聲復請爲回杭轉復楊督軍核示 
[維持民食之消息]  
　　本埠米價逐漸增昻因内地來源稀少並有人藉軍米輸運夾雜出口之故該業仁榖公所嘉榖堂等業董恐大批米石輸出後無來源接濟民食缺乏爰擬限制辦法本埠米行祗能每户批售二十石米店則應酬主顧亦以五石爲限等情已誌昨報茲聞各行舖對於此議甚爲不便故巳另行擬訂保存米石辦法行家店家凡於門莊不加限制其餘客商交易不能躉數購糴惟齊省長已派專員許某來滬調查米石漲價原因有無奸商私運出口及現在上海一埠共有存貨若干查得確實情形卽須據情呈復聞許專員此次調查尚擬順便至江海關調查運輸部照及軍米護照確實數目以憑考核並悉行家方面對於採運一節均堅持止賣云 
[一週間之金融調查]  
　　自上月三十日至本月五日止國外之大條銀祗有道勝銀行來四百二十五條其餘各銀行進出於大連哈爾濱天津漢口寗波杭州南京蘇州通崇海無錫等埠銀洋各有百餘萬之多茲將逐日細數錄下（六月三十日）道勝由昌興公司輪船進口儎來大條銀四百二十五條中國銀行從大連來洋四十萬元又甯波來洋五萬元又南京來洋八萬元交通銀行由天津來洋二十萬元又南京來洋八萬元又裝去寶銀六萬兩各客帮與花米商裝赴江浙内地洋一百五十萬元又長江去銀四十萬兩（七月三日）中國銀行從南京來新幣二十萬元又蘇州來洋四萬元裝赴南京銀十八萬兩交通銀行由天津來洋三十萬元又南京來洋二十萬元又裝赴南京銀十八萬兩滙豐銀行裝赴天津銀三十萬兩金城銀行裝南京去銀五萬兩鹽業銀行亦去銀五萬兩各錢莊代客裝往天津造幣廠去銀二十萬兩又裝赴南京造幣廠銀二十萬兩又九江去銀十萬兩又長安（夏繭用）去洋二十萬元又杭州去（絲繭用）洋三十萬元又南通州去（花商用）洋三十萬元（四日）本街各莊裝赴杭州去洋十萬元又嘉興（米商用）洋四萬元又崇明去洋六萬元）五日（中國銀行由南京來新幣八萬元又裝去銀十一萬兩交通銀行由南京來洋四萬元又裝去銀六萬兩滙豐銀行裝往天律銀五十萬兩又裝漢口去銀三十萬兩道勝裝哈爾濱去銀十萬兩本街各莊裝往鎭江洋九萬元又南翔去洋三萬元 
上（二十八日）調查時銀圓價爲七錢四分零八七五嗣因絲花米金商之用度甚廣適中外銀行上半年結賬休息（一日二日）之期於是二號上午洋釐竟漲至七錢五分三釐午後雖即平復至七錢四分四釐然商業（指各工廠發給大宗工資者）大受影響且是日銀拆亦大至六錢八分三日之後銀拆已稍回落洋釐則仍在七錢四分六釐左右據云自墨洋不來之後全賴國幣應市惟國幣來源除天津南京兩造幣廠日出二十萬元之外只藉商業上進款流通市面近日商業惟各銀樓飾金售出甚夥蓋匯豐之盎斯金原價成本在三十二元所以此一二星期滬上消去飾金共值銀四百萬元有奇故洋釐得以維持云 
先令自三十日改爲五先令三辦士後迄今未動大條銀本係五十三辦士一二五昨日改爲五十三辦士半各銀行賣買鎊價致無準率蓋遠期價最短時（九月份）須照掛牌小一辦士昨日賣出者已與掛牌相差一二五至二五之間故標金之價升降無定業此者頗難捉摸也 
匯豐銀行第二批之盎斯金大約十號前後可到滬抛出者已有數十條價已誌前報然市上現貨烚赤已屬不多恐盎金到後價必鬆動惟一般鄉民自聞飾金價減至三十餘元後來滬購首飾金者甚多各銀樓莫不擁擠異常因此烚赤價反漲至二百六十兩至二百五十七兩 
昨爲星期六調查各銀行所存銀洋確數錄下麥加利存銀一百四十八萬洋七十三萬滙豐存銀三百九十五萬洋一百十萬大條三百九十三條道勝存銀二百六十萬洋四十四萬大條二百四十七條通商存銀四十萬洋五十萬東方存銀一百五十七萬洋二十六萬花旗存銀一百二十萬洋三十萬大條五十六條華比存銀五十七萬洋十七萬和蘭存銀十七萬洋六十七萬中國存銀九十五萬洋二百零八萬交通存銀四十五萬洋一百二十萬有利存銀四十三萬洋二十萬中法存銀一百零八萬洋四十三萬大條八十八條友華存銀三十萬洋八萬菲律濱存銀二十萬洋五萬各錢莊存銀一百九十萬洋三百九十五萬總計存銀一千七百二十七萬洋一千二百十六萬大條銀七百八十四條尚有華商銀行十餘空所存銀洋不在其内 
[一週間之鎔銀數]  
　　本星期北市泰亨源等各銀號共鎔化由歐美運來大條銀及本埠零星廢銀總共烊見寶紋一萬三千五百四十只核計規元七十二萬五千七百四十兩 
[海容艦赴閩估修]  
　　海容軍艦駐防崴埠因艦底破裂前奉海軍部飭令開駛到申修理等情已誌前報刻因江南造船的承修之利綏利捷利川利通等艦均係派定爲松黑兩江駐防之艦現奉部令催促故江南造艦所在在趕修以待出發海軍總司令藍建樞查得海容一艦現須大修工程較大非三月期限不能完工值此需艦調防之際萬難耽延是以電請海軍部核准開往福州馬江船政廳趕爲估修以重要公海容艦長奉令後已於前日啓椗往閩矣 
[滬杭路開行夜車後記事]  
　　滬杭鐵路開行夜貨車已逾五日前昨兩天稍晴貨物稍多該路車務總管因聞本路員役間有乘坐夜貨車往返各站者實違定章昨特通飭各員略云本路夜貨車除巡察員及本列車車長車守鈎夫外餘人概不准搭乘如有非在事人員乘坐夜貨車時該車長應即塡入報告否則一經查出惟該在事車長是問 
　　滬杭鐵路各列車供給旅客之大菜茶點向歸順利公司承包辦理本年五月起改由福州路之一枝香西餐館包辦當時訂定辦法夜列車不在其内目下該路夜貨車已經開駛夜客車亦卽將開行夜客車乘客中途須經四小時有半不無枵腹之虞日昨特由該路車務總管飭知餐車包頭從事預備以應旅客之需一切食品務求清潔至於價目仍照日車所售一律不得再行增加 
[閘北發生搶案]  
　　前晚有匪徒三四人在閘北胡家木橋地方將居民陳姓牆壁掘洞而入正在行竊事主從睡夢中驚醒高喊捉賊該匪等遂各執小刀嚇禁聲張並將事主男女數人一併綑縛翻箱倒篋刦去衣飾銀洋共值二三百元而逸事後經五區三分所警察查悉入内代事主解縛並令開單報案由唐警佐詢明該匪等面貌口音以憑跴緝 
[閘北緝獲携帶手槍人續誌]  
　　本月二日閘北偵緝隊隊士張用浦張福丁長順等在太陽廟北觀音堂附近緝獲朱進昌一名抄出手槍二支槍珠二十粒已記前報茲釆朱解隊後經隊員郝樹林詳細盤問據供年三十七歲太倉人其餘言語支吾昨晨已將人與槍彈一併解送淞滬警廳司法科請究 
[魯家滙鎭河中盜案之虚報]  
　　昨報載大團協泰豐花衣船在魯家匯地方停泊過夜被盜搶刦銀洋三千元報警飭緝一案昨經該鎭巡警前往踏勘查詢鄰船據稻柴船舟子聲稱晚間未聞動靜嗣在該花衣船艙底搜出現洋一千九百元鈔票洋一千元原物俱在不過由銀箱移庋洋麵袋中始知該船户監守自盜當將船户某甲拘局訊辦 
[大新墾務公司開股東會]  
　　浦東新場鎭周鳳鳴等發起集資十萬元組織大新墾務公司在淮安阜甯縣地方購地開墾嗣因該處地方風氣未開人民不知墾植之法故特在浦東一沙等處招募農夫數百名前往開墾數年以來頗著成效茲因籌議擴充於前晚假座本埠四馬路振華旅館開股東會公决逐年推廣程序及修改章程推舉職員姓名錄一　總理秦介侯　協理周鳳鳴顧愉靑　董事李主一張作霖宋靜厂周錦堂徐子萱　監察康庸僧黄濟北 
[民治學會與謝健往來函]  
　　湖北黄陂縣知事謝鑄陳（名健）頃函上海民治學會留靈華詢問該會内容甚詳茲將往來之函錄下 
　　謝知事致民治學會函　靈華先生座下每讀身心强健樂天却病諸書輒深神往近讀報章知有民治會之組織乃知先生通訊處健學佛有年鈍根無所得雖治民事材無所見唯自問尚有志求道非自甘暴棄之流樂天修養館辦法民治學會章程均所願聞如承不棄幸以見寄謝健啓 
　　民治學會劉仁航復謝鑄陳書　鑄陳先生大善知識惠示敬悉承訽樂天修養館及民治學會章程具見關心民治泃於蒭蕘有大賢之風無任歡忭敝會初名公會后改學會宗旨在模範縣模範市模範村上切實建設不尚政論剿說惟在講學以進民德辦實業以厚民力江蘇省初可觀者爲南通今欲合各地有志者而推行於一省或各省也敝會宗旨大綱如下　於敎育上取新敎育主義務施行平民敎育尤貴社會敎育普及至社會敎育則先生之素篤信佛學者大有裨於民德矣　於實業上期發展地方小實業籌平民生計而養成此項人才之法其道有二一曰星期講學一曰辦模範自治講習所講習所之目的與從前法政講習所大不相同在培養道德上自覺心有模範村村長之資格此等人每縣有百數十人則可以安坐而成模範縣矣市村長所在之處搗亂派自然絕跡也　此講習所不限於江蘇各省各縣人均可來每名每月共納費九元三個月至六個月畢業其費由選派各縣代繳或本人自繳俟章程印出寄上希望派人來學人格修養之精神則以樂天修養館學說爲代表决不至養成暴民政客可操左劵也　先生以前生慧業宰官現身若能以百里之地立模範縣於黄陂則以漢中原必有興者可與江漢相映也 
[工商研究會今日開職員會]  
　　工商研究會定於今日午後二時開職員會討論進行事宜昨特編印議案附函分致各職員届期蒞議其案如下（一）報告陳列所事前在王漢强君處討議仍請沈卓吾君向新世界商懇繼續辦理（因半年期滿）（二）報告上農商部陳明花邊公會因受種種窒礙請求維護以免周折事（三）宣布楊交涉員來函爲花邊公會所請已函農部事（四）董蘭芳與許鏡芳訟案本會能否調停其間（五）肥皂廠免稅事迄今未復應否電催（六）報告固本肥皂廠註册事已函催（七）宣布上海姚關監督來函允給貨樣護照准其免稅已給華盛國貨公司謝復初矣（八）本會經常費應如何籌備 
[國民愛國會討論儲金辦法]  
　　中華國民愛國會昨日開會討論儲金興業進行辦法由奚楚明陳公達報告謂今日已與法大馬路商界聯合會代表華民上海印刷職工聯合會代表徐小舟英六馬路商界聯合會代表王士通四馬路商界聯合會代表王震芝方東亮河南路商界聯合會代表吳明章五馬路商界聯合會代表王宗藩吳潤源石路商界聯合會代表倪慶洲學術研究會代表李大年徵求意見皆荷贊成自應聯絡各界團體從速議妥章程組織儲金機關切實進行當議决俟擇定寛敞地點邀集各界代表開會公决之後即行組織儲金總機關通電全國一致進行衆贊成次由林秀英女士演說儲金興業實爲今日吾國圖强致富根本之要舉且謀抵制之永遠更不可不從此入手凡我女界同胞亦當奮勉以求厥成云云茲將該會所擬儲金興業草章十條列下 
(一)各地愛國同胞各組救國儲金機關（二）各地愛國同胞每日節省日用糜費之財量力儲存或多或少均可聽便力能多儲者更好（三）各地愛國同胞應各發天良盡力勸導使儲金易成以達興業救國之目的（四）各地儲金人可將所儲之銀交於就近儲金機關記錄數目由儲金機關逐日彙存於就近可靠之商辦銀行或信任之商店儲存之（五）各地儲金機關之儲金人應選舉監督隨時查察儲金數目合力保管（六）各地儲金機關每星期應將所收儲金數目報告儲金總機關以備稽核總數（七）各地儲金總額達至一千萬元時即行聨絡各地儲金機關之代表議訂妥章先行創辦國民興業銀行爲嗣後開辦各種實業之金融機關（八）各地儲金能達到定額將國民興業銀行正式成立之後所有各地儲金人即按其所儲之數一律換給以銀行股單永遠收執享利此集資於國民事成仍還之於國民一舉數備莫善於此（九）國民興業銀行成之後將來舉辦各種實業需用一切工人應選取名地儲金人中之能辦事者用之（十）各地儲金如逾一年以後萬一不能達到定額者則各地所有之儲金應由儲金總機關通知各地儲金機關磋商改辦其他之　業公司 
[各學校消息併紀]  
　　坤範女中學　梅白克路頤康里坤範女子中學校於五日行休業禮校董黄奠華方鴻聲等均蒞校惟校董徐周卿應另有事函請張一鳴蒞校代表並有前浙江省議會議長沈定一來函權代演說大致以發揮女子本能養成女子人格希望坤校而來賓戈朋雲林禹川及張一鳴等均先後演說末師生行暫别禮而散並聞該校現已設有暑假補習科定於七日上課秋季則定於八月五日（即七月初十日）開校 
　　民生女學　法租界霞飛路貝勒路民生女學高初兩等及幼稚生之卒業考試已經完畢惟因美術專修科仍與他校取同一態度故本届畢業典禮擬於開學時舉行前日（四日）該校校長胡藴吟女士與各敎員率領全體學生在尚賢堂攝影以留紀念 
　　萬竹學校　本城九畝路市立萬竹商業國民兩部學校係李墨飛爲校長現有男學生六百人女學生五百六下人今届暑假時男生國民科有三十人女生國民科三十三人及補修科十九人應行畢業已由各主任敎員考試完竣正在塡給　書定陽曆七月十六暑假特舉行給執八月二十三日開學 
　　紫金學校　老北門内紫金路私立紫金國民學校係姚伯鴻主任學生一百四十人分爲四班由彭張盧須四敎員分任授課本届　舊曆六月十二暑假有學生十五人畢業暑假期内仍設補習科下學期定七月二十四開學 
　　師範附屬　城内尚文路省立二師附學校本届暑假高小三年級生三十三人畢業昨日有該校同部之高二高一並職業甲乙等科學生於午後一時就該校三四年級教室内舉行同學歡送握别會並有一二兩邵全體　童子軍列會開會秩序如下（一）奏樂（二）開會（三）報告（四）校長訓詞（五）敎師訓話（六）全體致頌詞（七）答謝（八）演劇助興（九）秦樂閉幕（十）散會 
　　友誼學校　老北門浸會堂友誼學校四日晚舉行慶賀美國獨立紀念會敦請美人吉爾太演說美國共和精神次由該校代表張舍我演說美國獨立原因及立國之要素又來賓王宗藩演說美國爲人道福星并唱國歌三呼美國獨立萬歲中華民國萬歲來賓衆散會時已十句鐘矣 
　　靑年會商業夜校　靑年會商業夜校學生自加入上海學生聯合　以來鎭日奔波頗形勞瘁昨日該會勸告員往南翔各處演講亡國慘肽聽者頗爲動容至晚八時始返　聞該會現止籌辦義務學校云 
　　滬東公社英文夜館　　揚樹浦滬東公社英文夜館自今年開學以來楊樹浦紗廠怡和紗廠以及厚生紗廠班達蛋廠等工人相繼來學者二百數十人未及半年所得殊多而以楊樹浦怡和二紗廠工人進步尤快故於昨晚特開給奬大會由該二紗廠總大班排十克君給奬並加以簡單之演說得奬者爲德芳陳顯子朱集雲並於給奬時由該社董屠董三小姐合唱英文歌 
　　振華打字學社　虹口乍浦路多子里振華打字學社現有學員一百二十餘人茲際各學校暑假之期來學者尤多該社社長杜錄和特加添最新式機器多　推廣學額以資普及其特别速成班學費比普通班尤廉 
[演說北京社會之現狀]  
　　四川路靑年會定於今晚（星期日）新鐘八時敦請北京靑年會幹事袁文芳演說北京社會之現狀袁君任北京靑年會幹事已十有四年於北京社會情形極熟届時必能振起聽者之興趣欲往聽講者先至該會事務所索取入座劵可也 
[仁濟善堂董事會紀事]  
　　六馬路上海仁濟善堂於昨日午后二時開第四次董事會届時各董事齊集開會探悉是日所議事件如左（一）推舉臨時主席（二）臨時主席宣告開會宗旨（三）决議文牘起草挽留總董朱葆三之信稿（四）决議協濟爪哇被災華僑（五）决議登報勸募稿（六）决議分頭勸募之責任（七）散會第一二條照行後第三條提出全體贊成已照原稿繕發提議第四條列席者决議以災情緊急待振孔殷未便久延决意先於經費項下撥一千元並由列席者分别捐認二千元議定日内先滙二千元外其餘陸續滙解云 
[紅會副會長急待交替]  
　　本埠中國紅十字會設辦事處向由副會長沈仲禮經辦本年四月底政府命令蔡廷幹爲副會長沈敦和着開去副會長職務當時由常議會公舉江趨丹促其來會維持現狀適届萬國紅會定期在瑞士開歐戰和平後紅十字大會特派總稽查王培元馳赴歐洲與會又逢罷市罷工風潮置毒謠言時疫醫院種種設施會務益繁迭次函電催請新任尅日來滬接事而一切存欵也産金銀飾物公債股票等巨細品物繕册以備移交上月二十號並請姚虞琴赴京迎旋由蔡君電告復二十號前後來滬繼復改期二十七月初又接蔡君電告謂俟新稅則改訂竣事後方能接任等語惟聞該會呂正會長以該會經費全恃募集年需十萬臨時水旱偏災兵災費用亦需數萬深恐新舊交替之際百事停頓貽誤善舉特函請蔡君囑其先派妥人來滬接收俾沈君得卸仔肩而維持會務之江君可以脫離會事以遂其旅行之願云 
 
 

Page 11

 
 
[基督敎徒之大佈道]  
　　基督徒佈道團第六次夏令大佈道以三馬路慕爾堂爲會場業於本月一日開暮每天午後新鐘四時半至六時半演講救國救世救人救魂之要道連日蒞聽之人有五六百之多今日（禮拜）仍於下午依時宣講無論各界男女届時均可往聽 
[華僑商店採辦牙粉]  
　　南洋羣島英荷各屬華僑近來内向辦貨者無日無之昨日南洋檳榔嶼達泉公司飛函上海友人托辦無敵牌牙粉多箱屬爲由銀行押滙火速寄往 
[第十師司令部執法官調動]  
　　陸軍第十師司令部執法官田懋賞因事撤任現經盧師長令委張發祥到暑任事一面已將執法官另委情形除通令所屬查照外並咨陸軍部查照 
[碾米業常會紀]  
　　昨日爲機器碾米公所開常會之期仍在總商會三層樓上開會下午二時張樂君錢貴三兩董先後到會同業到者有二十餘家開會後提議南京下關各轉運公司前此堆放米糧露天潮濕所受損害不少應提議補救方法繼又議前次函致下關運輸公會因運來糙米糙秈等貨每缺斤量應令派人在車站督飭小工庶免偷竊茲該公會已復信允許派人云云經衆議後决定再函該公會嗣後欠缺應負賠償之責繼又議中旬糠粞價因米價昻貴應予酌加遂議定米糠每擔洋八角轉頭糠五角六分白粞每石三元二角糙粞一元七角泥粞七角 
[縊斃屍體請求免騐兩則]  
　　二十二舖地甲金啓仁昨至地方檢察廳報稱西門内穿心河橋西首空屋爲黄姓之産茲派作頭錢雲生轉派伊徒張福林前去看管昨晚不知如何張在屋中解帶縊死爲此帶同錢雲生來案報請相騐未幾又據屍父張阿坤投案禀稱寶山吳淞人現在鹽捕營中哨一號巡船充當鹽巡我子福林今年二十九歲向在錢處爲徒昨晚自縊實屬與人無尤請求免騐民人自願棺殮梅廳長准如所請着具結送查趕緊收殮 
　　二十七舖地甲陶愼忠昨至地方檢察廳報稱本日奉一區三分所敬局傳喚據稱西陸家浜南首顧家廳張姓屋内有婦人蔣孫氏在彼自縊而死等語地甲查　該氏尚有家屬爲此來案具報請示嗣據屍子蔣登雲投案禀稱年十六歲現在毛家弄萃豐鹹魚行爲學徒父親福昶已於上月初十日病故母親今年五十歲此次不知如何在彼縊斃民人情願自行棺殮請求免騐當經梅廳長諭飭靜候核示 
[警察換穿白色制服]  
　　淞滬警察各區署所隊官長長警等夏季所穿之白竹布制服今届仍照舊例由警察廳長徐國樑飭知本廳庶務科製就預備訂期換穿已紀前報昨日徐廳長特用電話傳知各該警正佐一體遵照着於即日起於正午十二時後一律換穿白色制服並於警帽上加用白竹布帽套至下午自六時以後仍穿黄色制服云 
[檢查印花稅之請緩]  
　　印花稅大檢查向章於每年陽曆六月十二月舉行由淞滬警察廳會同上海縣知事分另派員從事檢查在案今届夏季大檢查尚未舉行聞商界方面對於此舉因已迭受苛罰今届正值商業凋敝之時又遭罷市風潮之損失是以公同會議擬聯絡公呈官廳陳明商界備受困苦情由請將夏季大檢查一舉併入冬季辦理 
[工巡捐局認稅人請减認數]  
　　認包滬南工巡捐局浦江船隻稅及清潔捐之各商人以今夏適遭罷市風潮及連旬霉雨影響所及損失不資爰特公函縣商會轉呈該局陳明困難狀况請爲核减認數以示體恤不知姚局長能否核准也 
[民事被告交保候訊]  
　　烏利文高濟兩洋行昨延逖百克律師爲代表至法公堂控唐儀三李壽田傅炳初三人虧欠原告等共銀九千餘兩此案雖係民事性質惟現因聶讞員抱恙民事暫行停訊深恐三被告避匿故請堂上著唐等三人各交妥保出外候訊等語被告祗有李壽田傅炳初兩人到案稱唐因有要事故未到案是實中西官判著傅李兩人交九千兩人銀並保出外廳候覆訊再核 
[收房租人虧欵被控]  
　　普愛堂昨遣陳成章至法公堂控稱前由朱春芳介紹薦薛培臣至堂中司經收房租職務詎甫届數月即被私自作弊去洋三千七百三十七元有零向論支吾故此扭案請求訊究詰之薛培臣供民人祇用虧洋一千四百餘元並無如此之多並有薦保人朱春芳上堂證明作弊情形中西官判著薛交四千元人銀並保限原告於十四天内查明被告究虧若干數目稟覆到案再行核辦 
[移提債務人訊理]  
　　吳文彬前被利源仁號主朱兆福在法公廨控吳不理借洋一案中西官以被告住居華界著原告投内地官廳起訴被告交保聽候移提嗣因被告無保管押在案昨日原告偕同内地官廳法警投案請求將被告准予移提訊理中西官判准予將吳交來警帶去歸案訊奪 
[花會航船之罰儆]  
　　閘北偵緝隊隊士張福前日在寶山路廣餘里第四十七號門牌查獲花會航船賀月炎一名已誌昨報茲悉此案業經段科員訊實判賀罰洋三十元如無力認罰拘留一月以儆 
[控訴佔妻案移提被告]  
　　浦東爛泥渡淞滬警察第三區署長曾永奎昨接上海地方檢察廳公函略謂迭據民人潘燦恩稟稱伊妻費氏現年二十五歲於民國二年間因家貧難度迭至浦東姑丈張阿華處帮慵迄今已有七年不料阿華心起不良將費氏强佔作爲第四妾故於上月杪將張阿華並費氏鳴警扭控三區警暑奉諭交保出外自行調處在案及張保出後置之不理請求移提訊究等情據此查原告所控各節長否屬實尚難憑信惟旣經扭交貴區希即移解來廳以憑訊究實爲公便 
[被拐女子求送回籍]  
　　濟良所西女董昨晨伴解不顧爲娼之女子徐桂英至公共公廨請示即據徐女供稱年十八歲原籍江陰父親蔣瑞泉在蘇垣觀前街某號執業女子名蔣鳳英因本年二月初三日母親患病女奉母命往蘇找尋父親在金間遇見王姓匪人致被拐帶來滬押入牛莊路五十二號半門牌雉妓院内日遭龜鴇凌虐不堪其苦是以投所求援且女子已經父母許字與人務求送回原籍經俞襄讞得供商之義副領事羅君判蔣鳳英（即徐桂英）留候函送救濟會遣回原籍尋交其父母認領 
[賣外國酒未捐執照]  
　　福州路（即四馬路）五百十三號門牌豫豐泰酒店因出售外國皮酒未向工部局捐照被工部局管理捐務西人查見以其違章稟請公共公廨出單於昨由捕將該店經理章華庭傳至公堂經中西官訊明判章罰洋三元充公 
[攫金簪押滿十天釋放]  
　　皖人王金山在湖北路攫取王陳氏金簪由捕追獲解經公共公廨訊供不認奉判押查在案昨晨由廨復訊即據中西包探投訴當時被告串黨攫取情形訊之王供仍推賴中西官以原告不刻從寛判王押滿十天示儆 
[流氓攫取烟搶]  
　　流氓王阿二與楊長慶前日同至無錫路八十四號門牌張阿林所設之私烟間内勒詐不遂攫取烟槍圖逃經張喚捕追獲人贓一併帶入捕房昨解公共公廨請究經中西官訊明判王阿二押三天楊張從寛一併開釋烟槍銷燬 
[食物店不捐執照]  
　　英美工部局捐務處西人指控陳根寶陳永生同在赫德路一千一百三十六號一千一百三十九號兩處開設食物店不捐執照有違定章等情昨由捕房派探將兩陳傳至公共公廨請究經中西官訊明判各罰洋五元充公示儆 
[門首粘貼怕不怕傳單之科罰]  
　　公共租界新閘路二千零四十九號門牌鐘表店及隔壁二千零五十號門牌小茶館兩家門首均貼有印就畫圖標名怕不怕前日清晨被該管捕房一千二百八十號華捕瞥見當即揭去稟報捕頭以該兩店主寗波人陳旺山江北人潘錫才不應粘貼此種圖畫轉請公共公廨出單昨將陳潘二人傳究即由中西探捕上堂稟明前情旋據陳潘投案供稱此項圖畫係晚間不知何人所貼次日清早開門遂被中國巡捕查見等語張襄讞與日副領事林出賢次郎得供判各罰洋兩元充公並諭以後不准再貼 
[訊結塌車碾傷左足案]  
　　台州人賈阿桃於五月二號在虹口黄浦碼頭被陳大所推之場車碾傷左足當時由二百二十七號華捕將賈送人醫院醫治陳拘解公共公堂諭着押候傷者治愈再核在案茲悉賈阿桃之足經醫生騐明傷已及骨故將足截去另配假脚昨經捕房將賈及陳分别傳送公廨由中日兩讞員訊悉前情姑念陳大事出無心今旣在押兩月從寛判令開釋賈留候函送該管同鄉會安置 
[竊案三則]  
　　公共租界泗涇路八號門牌某洋行因失竊值價洋三百元之橡皮輪胎三十九副報請該管捕房查緝去後經華探王金壽西探堯克偵知此項物件係孫富慶串同朱桂生所偷銷贓與湖北路八十號門牌史全來滿庭芳月桂里三十號門牌王福根所得贓洋已經用去因於昨晨將孫朱史王四人獲解公共公堂請究即由王包探上堂稟稱所有贓物現尚未曾吊出要求展期等語中日官諭將四被告帶回捕房收押候查明於下禮拜六解訊 
　　毛長德行竊龍江路林阿巧木作塲内木料一百十四件銷贓與崇明婦人陶陳氏被林查悉報告該管捕房派探李立仁將毛及氏一併獲解公共公堂諭氏交五十元人洋並保毛收押候訊在案昨經中日兩讞員飭將男婦兩被告分别傳提至案訊實判陶陳氏罰洋五元充公毛長德押西牢三月以儆 
　　小工王金山前日在楊樹浦路三十七號門牌瑞鎔鐵廠内所修之輪船上工作時行竊值洋五元之　器被西人瞥見報告管理人通知捕房飭探蔣阿二往將王連贓一併帶回拘押昨晨解經公共公廨中日官會訊屬實判王押三禮拜示儆贓給原告傾回 
[淞滬警察廳批示兩則]  
　　萃泰練金廠陳鳳寶批　據呈該商在中興路購地建屋開設練金廠業經飭區查明地屬曠野距市較遠尚不妨礙衛生應予照准給示保護仰即遵照此批布告隨發 
　　婦人陳朱氏批　據呈爾子陳友財違忤行兇爾媳陳氏在旁助虐各節是否出於一時氣忿抑或實有違忤不法情事仰候派警查明復到再行核奪此等家庭細故總以漸施感化母遽興訟爲上切切此批 
[誌謝]  
　　中華書局發行之英文週報現第十四期已出版昨承惠贈一册謹謝 
來函 
[國民大會幹事部致盧護軍使函]  
　　子嘉軍使鈞鑒敬啓者頃閱報章載有軍使復國務院電云有電敬悉遵即派包探秘密查復頃據報告滬埠並無激烈黨之組織惟法界設立國民大會辦事所一處係田桐等爲代表幹事暗中有孫洪伊主持等情除遵令密飭警捕偵員隨地嚴防以遏釁端外并乞轉呈主座云云閱悉不勝驚駭按本會自五月七日開第一次大會表决三條（一）拒絕簽字取消密約（二）懲辦國賊）三（釋放學生自經由各團體各推代表一人組織幹事部設立事務所以便執行三條謹守界限並無越矩之行爲至今已開三次大會到者數萬人或十餘萬人間或有過當之辭亦出於愛國之熱誠即前日大會所表决之八條亦以爲已簽字蓋旣經簽字是政府不順從民意民無表示則他日無提出取消議案於國際同盟之理由非有他意今據報章所載旣未簽字是誠國家之幸本會自當力籌收回靑島取消密約之辦法以爲當局外交後援所謂田桐等爲代表幹事孫洪伊暗中主持等情實係傳聞失實調查不確之所致伏望軍使爲之聲明力爭維持則國家前途幸甚矣 
[本悚來函]  
　逕啓者中華大戲院爲學生聯合曾演劇籌欵一事鄙人辱承同志見招僅居贊成之列今閱本日各報新聞攔内所載鄙人加入爲劇中人物之一殊爲駭汗鄙人素無演劇經騐豈能濫竽恐係傅聞之誤合亟函請更正不勝感荷　丁悚謹啓七月五日 
來件 
[和約不簽字後之進行]  
　　（引翔鄉農） 
　　高徐濟順兩路借欵之償還 
　　振興實業根本救亡之大舉 
愛國必須同心救國救國必須各出實力請與我國民言國民之資格我四萬萬國民應火速出力救濟國家之危急假定每人輸銀二元於國家即爲具有國民之資格能量力認銀以抒國難十百千倍於上約之數者即認其人爲有十百千倍之資格今作算除老弱殘廢無恒業者十之七其能出資者亦得一萬二千萬人假使有千倍資格者占萬分之一得一萬二千人輸銀二千四百萬元有百倍資格者占千分之一得十二萬人輸銀二千四百萬元有五十倍資格者約占五百分之一得一十四萬人輸銀二千四百萬元有十倍資格者約占五十分之一得二百四十萬人輸銀四千八百萬元計此項優等資格之國民共得二百七十七萬二千人共輸銀一萬二千萬元其餘一萬一千七百二十二萬八千人力不能多認以每人納兩元計得二萬三千四百四十五萬六千元合得三萬五千四百四十五萬六千元除去償還高徐濟順兩路借欵二千萬元淨餘三萬三千四百四十五萬六千元專作興辦實業之用辦五萬椗子之紗廠二十家需銀五千萬元二十二行省每省設一勸業銀行每行五百萬元共需銀一萬一千萬元此外墾植業投資八百萬元煤礦及鐵礦等三千萬元糖三百萬元紙三百萬元水産三百萬元玻璃二百萬元木材三百萬元五金工業三百萬元毛織二百萬元製革二百萬元樹膠工業一百萬元其他小工業共五百萬元餘四十五萬六千元設立一大陽傘製造廠其欵限四星期内凑齊已辦郵政儲金儲金局處可交郵政儲金局保管未設郵政儲金局處可交各當地商會保管逐日交到數目山各當地日報義務刊布並須由各當地國民公團監督之設立總會於上海各地方愛國國民投資數及其姓字概須報告總會由總會登報公布之僕一介布衣家無恒産寄跡田間愧無大力以抒國難敬籌百元交存上海郵政儲金局聊作涓埃之助救危圖存時機迫促愛國君子幸速預備勿復遲疑遺誤大局 
[全國學生聯合會致日本黎明會書（譯文）]  
　　黎明會諸君子均鑒此次敝國人民之愛國運動貴邦人士之能諒解者厥爲貴會諸君子貴會主幹吉野博士致敝國某君書曰（我知貴國雖盛倡排日所排之日必爲野心的侵略的軍國主義的日本而非親善的平和的平民主義的日本侵略的日本不獨爲貴國靑年所排斥抑亦我儕所反對者也侵略的日本行將瓦解未來平和人道之日本必可與貴國靑年提携）博士此語我國人士實不勝共感佩之情蓋此皆我國人士人人心坎中所欲發者然貴國人士猶有致疑於敝國此舉之害於怒而市於色者彼謂持侵略政策者爲日本軍閥派政府日本人民無與民而中國之所抵制乃連類及於人民地是則不可不辯夫以抵制貴國政府而使貴國人民受其損害誠爲遺憾諸君試思敝國人民内戴昏愚之政府外逢侵略之政策爲自衛計捨此更有何法吾儕運動之目的一則表顯人民之心理鳴歷來秘密外交之不當以促敝國政府之反省一則表示國民之能力藉經濟上之打擊以促貴國人士對於貴國政府之决心諸君須知我中日兩國人民本無深仇宿恨徒以兩國軍閥政府之狼狽要結遂致互相嫉視苟一日不解脫此軍閥則兩國人民永無親善之望各欲解脫其軍閥政府則非互助不可諸君須知德謨克拉西之精神已磅礴宇内順之者昌通之者亡武斷主義軍閥主義不適於今時勢有一存者必爲其國民之禍俄德其前車也殷鑒不遠我中日兩國國民允宜奮起各謀自决之道勿貽伊戚諸君須知我中日兩國人民同蟄處於軍閥惡魔之下正宜同病相憐患難兄弟之間尚何抵觸誤解之有况大戰終了歐美列强之中仍持侵略主義者行將挾其可憚之經濟政策席捲東來我中日兩國旣有唇齒輔車之關係正宜聯合共謀應付之方戮方同心猶有不能維持其東亞地位之恐况可持其金錢武力之萬能肆其鬼蜮之技倆剽掠我國以自摧殘乎諸君須知彼軍閥財閥之侵略政策即或倖而有成亦不過　若　少數人之慾壑於貴國一般人民殊無所利否則歐戰以來經濟上貴國之所得不可謂不多其結果徒長官僚財閥等之驕奢淫佚而已夷考社會狀態則物價騰貴米糧缺乏一般人民之生活乃愈趨艱窘（可恨年年　金線爲他人作嫁衣裳）諸言所得果安在耶吾儕不每竊爲貴國人民鳴其不平貴會諸君爲社會之先覺尚願振其遒鐸促貴國人民當機立斷根本剷除此二十世紀不祥産物之武斷主義軍閥主義敝國人民雖駘驚無似願追後塵以共謀人類之眞正幸福而保東亞之和平豈非中日兩國之幸亦無非黄色人種之幸耶草草陳詞佇候明教中華民國全國學生聯合會 
[中華工會宣言書]  
　　諺有之勞動者神聖也又曰民生在勤又曰利用厚生之道在乎工業是故至聖如大舜躬陶河濱耕歷山雄主如彼得曾作造船廠之工人美國歷代大總統有由木工出身者有由縫紉工出身者亦有由水夫出身者足徵從事工業實爲至高尚至尊榮之生涯也我國自古重工考工一書專論工業諸子百家復創工說良因社會上針錐之小船舶之大及日常一切之使用品與夫奇技巧術胥賴工之能力有以製出之也顧秦漢而降愚民政策流毒社會虚文學科遍乎國中業工者操繩守墨泥於舊式旣多不學無術之徒復乏百工居肆精心研究之謀因循至於清季積弊日深趨况愈下舉國賤工工人亦不自知振作遂使地大物博而無所用工業苦窳而莫能振利權外溢歲計不知幾千萬萬興念及此能無痛乎民國肇興共和締造人民平等載諸約法即我數千年來沉沉寂寂無團體無學術之勞慟家當共聞此霹靂之聲矣蓋此聲實保障吾人之人格人權使共濟於大國民之列吾人當應時而起努力前程發爲新穎之工業驅逐外來之貨品以競存於工業戰爭之大舞台中於以富吾家强吾國也第觀環球各國之物質文明如此其美且麗者皆由工業敎育之普及與夫工業國體之鞏固也蓋工有常識斯製品乃得改良工有團體斯感情用得聯絡而工業道德賴以提倡公共事業藉以發展此各國政府之提倡工會不遺餘力保護工人載在憲章從而工會林立工誌叢起特權專賣遍於國中奇巧發明無日無之也同人等有鑒於是慕各國物質文明之奇麗勞動法規之良美本平日民生主義之懷抱發起斯會冀掃傳統的賤視工人之惡俗挽社會上虚僞生活之頽風聯絡全國之工人合爲一大團以促國内工業之發展而謀工業自給永久抵制仇貨之方法至增高工人之身分寛裕工人之生計發達工人之體育開通工人之頭腦涵養工人之道德尤同人等創設本會之特别要旨也凡百工人盍興乎來 
[武漢學生聯合會提出對於全國學生聯合會意見書（續）]  
　　（四）學生聯合會職員應川負責任的分功方法以治事　凡羣衆之集合每每因事權之不專一互相觀望互相推諉事務叢脞積而久之百無一成此甚可戒也何况各處之學生平日未有結合驟然强三五心性素不相習之人同治一事其上者彼此敷衍其次者彼此猜疑其下者甚至彼此意見參商互相破壞以此治事不但有損於學生界之治事興味且有損於學生之自信力與進行之决心故欲求學生聯合會之成功職員之大部分均宜以一事專責一人務使事權專一進行迅速其事務非一人之所能了者由該員自尋心性相習之助手如此則可以收指臂呼應之效其人之不能勝任者由各處代表同意更易之亦不至以責任不明有可以卸過之餘地也 
本上所述茲擬定學生聯合會之宗旨如下 
（一）輔進學生間道德智識的互助　其辦法（一）敦請名人演講（二）藉書報以傅播世界新智識與新潮流（三）各校同時爲社會服務藉觀　以來競進（四）藉會所及各種聚會各校友得常相聚晤以促進情誼（五）由各校代表負責避免各校間妨害感情之事能如上述則各校間感情旣厚互助之習慣亦逐漸養成不惟此日有益於學生界之事業亦有益於將來社會各種之改進事業也 
（二）注意下級平民的通俗教育　其辦法（一）刊印（學生）報傳播時事及本會眞精神（二）刊印各種通俗小册子或送閱或廉價發售（三）定期演講以傳播時事及通俗科學日用常識（四）演有意義的新劇如上述則下級平民藉此固能多少得覺悟一改其今日昏迷不醒之狀態即吾　學生亦藉此有以磨鍊其實際材幹以爲他日應世之憑藉固不徒有以自盡其天職也 
（三）非關國家運命或名譽極大之事不干預政治　所以爲此消極之規定者表明此等干預政治之事雖遇必要時學生可偶一爲之然究非學生聯合會經常事業之一不承認爲學生聯合會經常事業者（一）免因動輙干政精力爲無範圍的活動有碍學課（二）免與政治太形接近易啓政客利用之心反對者因有所藉口破壞本會之根本使歸消滅（三）免因政治上細故發生學生界不一致現象有損本會之威嚴與信用由此故干預政治總以如此次外交及賣國事相等者一方關係國家存亡一方又無他種機關他種方法可以促政府反省學生聯合會乃有出而仗義執言之必要且即有何等仗義執言之事亦仍如此次由各省以自出意志發起以自由意志響應則發起者自審愼而不敢孟浪總之應請各代表注意者凡有勢力之集合外人固每易欲爲軌道外的利用即個中人亦未嘗不常欲爲軌道外的利用利用之者以其爲有勢力之集合因不審愼其利害而利用之受利用者亦以其爲有勢力之集合因不審愼其利害而受其利用如此故學生聯合會之受人利用乃不可不事先愼防者也 
擬定全國學生聯合會之組織與職務如下 
（一）此會爲臨時集合每年舉行一次每次更易其開會地點　此等辦法有四種利益（一）使各省人士心目中皆有全國學生聯合之感想（二）使各省因相互之往來得以互相瞭解各省學生界彼此之狀况（三）聚會地點不拘在一定地方免有常駐委辦及會所等開銷（四）免發生以一地方爲中心之嫌疑 
（二）此會由在開會地點之學生聯合會主持之各省區聯合會應各舉代表二人赴會　凡開會時之主席散會後之撰印報告書乃至開會時之用費除代表之路費膳宿用費由各省區聯合會自行擔認外餘均由所在聯合會擔認之全國學生聯合會旣輪流在各地方開會此種規定省去無數攤派等手續究之並非對於一地方責以何等偏畸之義務也 
（三）此會之職務有三（一）各聯合會報告一年中之成績以資以較而求進步（二）共同商業改進方法但爲多留各會自由發展餘地計故所議不必有拘束各會能力（三）共同商議其他各會應行一致之事此所議多爲有各會一致之必要者當然可以拘束各會（仍未完） 
雜評二 
[報紙與法律（邠）]  
　　上海租界爲各國人民之所萃而各受治於其本國之法律所受治之法律又必各爲其本國立法機關所制定者故欲定任何國人民之是否有罪必以其本國法律爲衡會審公堂之審判華人亦必以中華民國暫行新刑律爲依據此固章程所規定亦歷久之慣例也法律之原則律無正條者不爲罪一法律所不爲罪者不得以他法律罪之法治國之人民所當遵循者蓋如此 
以言我報界苟觸犯刑律斯誠無所逃罪苟爲刑律之所無或非立法機關所制定之法律我人固無受治之責任也今工部局有取締報紙之提議矣是將不經法庭而處分也有罪無罪無由申辨將使人何所措手足哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[旅美觀察談（百三一）] [  一之]  
　　美京國慶節最足引動羣衆之物不在各官署臺階之雜戲而在華盛頓故居維倫墅之一場演說亦屬出人意　外者演說預定下午四時舉行在正午十二時後自美京維倫墅之電車站口已有人滿之患購票人先至者前立遲至者後立銜接成一直線蜿蜒約半里餘記署違此盛會挾有一種之好奇心乃决意乘電車往以觀察美國人民百忙中之態度面所挾之德國式攝影片匣上車時被擠失墜事從蹤尋竟不可得警丁密布亦復茫然翌晨循俗登失物廣告而不料此　材料一二日間竟甚豐富失物之後大抵總難再得此節殊不足怪所可怪者德國舊式之乾片匣决不能用諸美國式之新照相器一入美民手中早成無用之物不知拾取者是何用意以記者觀察所得似乎即此一端可見諸美民中缺乏常識者尚不乏其人也記者以一時五分抵站直迨二時始克登車瞬息間車即滿載而去自謂時間上尚覺從容不意此長距離電車僅屬單軌尋常絕不見有如此盛况故無複軌不覺其苦此次猝不及備添車數次下行車未開回上行車又續出行至中途竟不得進直至五時十分車始上抵維倫墅之終站停半時許始克回京欲往者見人多車少而不敢下車思歸者求上車而不得數十里内扶老携幼僕僕中道者踵相接乃知趕熱關之苦美國尚視中國爲更甚也然美國方面名家演說之足吸聚聽衆在我國人眼光中又覺聞所未聞也 
新智識 
[童子軍游戲（四）]  
　　上海十二隊副隊長上虞陳伯源譯黄縣林嘵聲校關第一章　斥候游戲（十一）旗話 
隊長取其隊伍分爲甲乙丙三排 
甲排人員須精旗衛爲數最少丙排則最多甲丙二排爲進攻乙排爲守防 
擇一轟然高聳可以遠瞭之地（星頂山巓均可其目力所及四處之界線須先通告乙丙二隊）先使甲排執旗登其上然後乙排起行在所劃界内東竄西匿覓藏身之處而居之俟乙排去後約片刻丙排乃始出發魚貫巡行其目的在捕獲乙排然丙排一趨一向一進一退悉聽甲排旗話之指麾　 
此種游戲必須限以一定時刻設丙排俘虜數過乙排之半則攻者（甲丙二排）勝否則反是 
（十二）奸書 
此種游戲在森林中行之爲最適宜其法先以一隊均分甲乙二排於一指定之森林二旁使各駐營 
甲排中有奸細一私通乙排許以將甲地當時種種緊要軍略書於一信置諸樹上（此樹之遠近宜介於甲乙二排甲間）用密號禁之 
游戲開始之際此奸細即以一書置一樹上標以密號且折枝一二留跡其旁以爲甲排之標識旣畢仍回甲排營中 
雜錄 
[紫羅蘭菴隨筆] [  瘦鵑]  
　　悼亡之作須作至情語語語從心坎中打出染以血滬之漬調以哀抑之聲方爲上乘若徒　　字而則無異　婦塗脂抺粉臨銜哭夫聞者且掩口胡盧而去不如盡去堆砌以白描出之有似少年孀婦淡妝素服於清明上墳時嗚咽低泣旣以自吐其悲亦足令聽者腸斷也從來名家如王漁洋黄莘田均有悼亡詩傳誦人口女子悼亡則罕見佳作殆爲工力所限惟嘉興戴蘭英女史詩有可憐稚子情痴甚猶着蔴衣待父歸句悽惋不忍卒讀英國大詩人擺倫Byron嘗於十四歲時作詩悼其情人瑪格蘭派苟MargnretParker有草自芳兮花自紅我所歡兮今在帝之宫帝亦無情兮遽奪予之愛儂諸語詩　擺倫最先之作頗爲彼中人所稱美國文豪波氏EAPoa因夫人佛琪尼亞Virginia之死作短詩六絕哭之曰愛奈白爾麗AnnabelLee刻骨傷心字字是血美之人多諷誦焉吾於小說則未見有專爲悼亡而作者去歲嘗草一短篇曰悼亡刊之樂園日報朋輩見稿咸訝異予故作狡猶綴數語弁其首曰五年以前吾理想中似得一天仙化人之佳婦捉素月以爲面摘明星而入目能文如曹大家工詩如謝道韞善書如衛夫人越兩年吾理想中似覺婦已亡矣明月難圓彩雲易散愁結低徊因有悼亡篇之作是亦非非想天中一奇想也云云此則一時游戲語雖哀感已失悼亡本旨矣近人中　寶山詞家邵心炯善爲悼亡詞慘厲殊　下世後其後婦趙夫人嘗以艾廬遺稿一帙見遺詞稿中如金縷曲五　江城梅花引兩　十六字令四闋靑衫濕徧一　皆爲悼亡而作外此有八聲甘州三闋尤一字一涙備極愴惻蓋不特生者悼亡且以亡者之口吻悼生者也其詞云又羅雲壁用嫩凉天空房坐幽魂竟將儂殘咳換伊長歎哭過黄昏依舊鴛衾鳳枕鵑血染新痕我欲和伊語又恐伊驚小别尋常多恨况泉台路隔惟復卿卿凄凉痕影似我去年春想年來爲儂憔悴只要儂憐惜太多情爭知我於今孤負生死寃沈（其一）忽一天風雨弔空樓敎伊睡難成聽嗚嗚咽咽翻翻覆覆喚我聲聲道我心腸忒硬怨我不曾應我便應千萬伊可能聞最苦零丁嬌女痛慈烏頭白雛燕巢傾阿姑伴我井臼累晨昏更傷伊長含雙涙儘惹人非笑被人論總說道他因我死我爲誰生（其二）道生時離恨死時銷誰知更難禁且勸伊停泣暫時當我無恙歸寗還把自家將息算替我温存切莫拚　　枉築愁城客裏生來自憤便歸時憶我往事休論到頭有日相見在瑤京儂先向情天懺悔問幾生修得到無情無情到生生死死死死生生統觀三詞均作鬼語月白風清之夜長吟細讀如聞秋墳鬼唱矣 
[笑笑錄] [  不笑]  
　　一夕某君自倡寮轟飲歸夜已過半見夫人有不豫色似將於枕畔加以訓斥者某君懼忽得一策坐案次故不即睡以手支頤浩然長歎遽暔暔自語曰傷哉吾友傷哉吾友夫人愕然問故則復太息言曰吾友曹君娶妻悍甚邑邑欲死偶晚歸夫人恒於帳中加以詬誶達旦不止是眞俗所謂胭脂虎矣夫人默然是夕某君遂獲赦 
一童子在學校中因竊取同學物爲師所覺除名令歸并以書告其父屬嚴加管束父怒甚責之曰竊取人物爲世間不名譽不道德事爾何獨犯之似此奇辱　生不能雪爾惟有一死以謝父母爾將以何法死恣爾自擇可也童子囁嚅曰兒亦欲如阿爺之老而不死耳父念及老而不死是爲賊句益大怒顧亦無如之何 
一兒讀生理學與父論人類創生事父曰天之造人類也以泥灰搏成之無論男女皆泥灰所成者兒沈思有頃忽見其姊自外歸率然謂父曰阿姊面白百美有若奸花意者上天造彼時特於泥灰中和以雪花粉與美容散乎父笑呵之 
小說 
[潛艇歷險記（續）] [  翠岑譯]  
　第二十章俄艦掩護 
諾愛爾　達愛斯在前俄國海軍少佐勞特同基隨之亦同衆湧出狹小之艙口而登甲板自漆黑之艇中忽至　闊之海面陽光射目眩暈不辨一物後部之二砲於匆遽下潛時未及隱藏者今巳預備動作其餘砲手則蜂至艇前之二砲艇身是時已平穩如初甲板亦清除整潔專待作戰艦長與麥快亞共立航行台上舵師之旁蓋駕駛塔自被震擊後已失駕馭之力行使指揮端賴航行台之手輪矣驅逐艦已在一英里外方左轉作一環程意圖復近潛艇惟艦中各砲絕無動作蓋其意以爲欲毁潛艇則銳利之鷁首即爲無上之利器一觸艇身潛艇可立歸烏有　時萬衆嘿然砲手實彈於膛而砲手之長則靜待艦長之命移時靜寂之局勢爲俄人勞特司基所破勞突然躍起狂舞其帽足踐諾愛爾之趾諾愛爾方驚愕不解則亦未覺勞特司基大呼曰佳丨佳丨巧哉丨此俄艦才比耶喀也吾意决矣必無誤呼以俄語以忽頓忘操法語也諾愛爾聞呼即轉譯於艦長艦長曰吾亦惟望俄人之無誤耳時驅逐艦向轉與潛艇成並行線艦尾旗見聖安德羅之斜又十字明顯於白地之旗上儼然俄國之海軍旗也蓋陸上之俄旗雖已易帝國爲民主而海軍之崇奉固依然故我也雖然台列克司托克台而精密人也來艦或德人以所獲俄艦僞飾者或俄艦爲德人所獲因利其資而助敵誘引俄船者此等事實安知其必無則艦雖俄製旗雖俄旗而心中之戒備實不能不有 
才比耶喀駛旣近艦而清除似備作戰而最前之烟通穿有二洞一砲巳毁横棄叩板則一望而知其爲所受重創者艦中士官猶御帝國海軍之制服敏捷而精幹之水兵則惟長官之命令是從愼守厥職彼所至糜爛之紅旗衛隊革命獨於此艦未能一旋其改革破壞之手段無何勞特司基與此俄艦之艦長互致謙讓矣於是英潛艇之士官得備聞所以則俗毁　十九號之德飛機已爲此艦擊落且謂知俄國之戰艦與巡洋艦已突出月灣之危境僅受徵末之損傷而德國之高海艦隊自爲Ｒ十九號之魚雷所　亦遂未敢竊遍遂漸退撤以意度之或已回駛基爾云 
才比耶喀之司令官聞Ｒ十九號之境遇慨然願爲保護駛至克朗斯太且謂旣至彼處或有完善修竣以副未來職務之希望蓋Ｒ十九號於詳細調查之後始知實受大損當見驅逐艦而竭力下沉時甲板之巨彈被動而落而當落下艇舷時水平舵爲所扭曲艇底之假龍骨復不知如何自行卸去故艇之重量遂大減加以巨彈亦去而艇遂直射上浮不復能下潛潛望鏡旣被毁潛水之能力惟不完全之水櫃作用是賴Ｒ十九號至是實已殘廢於是艇中人知處地之艱急望早達克朗斯太之港翌晨才比耶喀之艦長與Ｒ十九號之艦長會晤於潛艇之士官室有是一席談英國海軍之士官得以備悉彼得格拉與四方騷亂之情形俄艦隊之一部已生叛亂士官被殺者數人兵卒之威權大盛都城之中暴動時起工價飛漲使人驚駭而日用品之價格增加更甚革命黨與過激黨之幹事部星羅棋布而國事之施行以阻爲過激主義所誘惑之　之至此始知虚僞之社會共産主義實有無數弊病蓋以强力分派富豪之田地事固不難而欲限制各人以能力所及耕種之田地之程度則又大難而互鬨以起俄德單獨媾和之消息復日甚一日彼狼蒙羊皮之德人知苟與不能統一之俄國停戰則東陲之師悉可移至西方以創英法而俄國可聽其自然待英法旣定俄人自必投服而入凱撒之版圖以是力以甘言誘之武力恐之所使俄人就範停戰俾得逞其野心迺蠢然之過激黨猶日以極端社會主義自詡而不悟極端專制之即臨共前也哀哉俄軍官甫别Ｒ十九號之無線電生得一發自俄京英大使之電文文係密碼語意嚴里文曰 
[自由談之自由談] [  不冷]  
　　不知大局　人有責人以不顧大局者斯尚不知中國政治家之習性者也蓋中國今日之所　政治家者非誠不　大局實尚不知大局　不知而欲顧之豈非　事哉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報國内舊聞 
[遇災修省（同治十一年五月十四日）]  
　　上諭翰林院侍講孫詒經奏天象可畏請遇災修省一摺朕臨御以來兢兢業業宵旰不遑期與中外臣工共求上理方今軍務未竣民氣未紓正君臣交儆之時豈上下恬嬉之日矧值本年五月初一日日食上蒼示警寅畏益深該侍講所陳隆孝治勤政理親君子遠小人並崇儉黜浮各節披覽之餘實深嘉納爾中外大小臣工亦當振刷精神各勤職業庶幾交相儆勉政事修明以迓祥和而消沴戾欽此 
　記者曰謂日食爲災變以科學之眼光觀之固不值一哂矣雖然處雷霆萬鈞之下惟此爲責難陳善之機無論其修省之實行否也而决不能以惡聲相報若今日者明知爲小人而我固欲親之明知爲君子而我固欲遠之即明詔大號於衆曰我必親小人而遠君子人亦無如我何天變固知其不足畏矣而人言亦莫之或恤覩此公然爲惡之現象不得不重有慨於被修省之假面者之猶有忌憚焉 
[問報關必用西字來書]  
（同治十一年五月十五日）中商鶴剿氏僕日三復貴館新　所論一切中外貿易之事甚服明於燭理公道昭然不勝欽佩茲有鄙見欲請貴館詳爲剖晣僕係貿易中人不明於事理尚祈惠而幸敎之夫貿易之流通在乎關稅之簡便今中國人有貨裝往各地口岸向海關報稅不能直達稅關必請西人寫西字報之始可納稅准報我等係中國子民一切語言文字於中國法例爲素習至西字爲西人所必習而於我中國則未也且中國人如在西人疆域内做貿易則不得不習學西國語言文字若上海及各通商口岸不過爲西人貿易租界並非西人疆域也焉有盡識西字盡用西文之理乃各口岸公然行之以此爲例某不勝其惑若說不必人人識西字何爲欲裝貨報關之時必咸往西人行託之代報乎此雖貿易中之隱情原非無故然果立法盡善中外一例何至存此弊竇譬如今英國倫敦地方欲新設一例以後凡英人報關必欲請中國人行家以中國字報關英商人其肯從此例乎語云前事之不善後事之戒也願中國有心民事者立法以均平之不使稍有所偏則臻於盡善盡美矣或謂西人來自遠方特寛其例以示招徠之意中國人因借西字爲漏網計乃此理不能盡知即中國生理人之較錙　者亦未能家諭户曉小民無知謂此例垂久意欲使中國人咸識西字而學習之然終無此理也貴館明於一切世事伏祈代解其眞意之所在明以敎之某等幸甚同人幸甚 
　記者曰此頗耐尋味之問題也其間蓋有兩問題在一曰英文問題一曰報關行問題就前者論當設關之初只有今之常關而已其手續固不如是也自洪楊之役上海騷亂關吏竄逃乃由英法美人代管洋商稅務是爲洋關之　矢亦即稅務司之前身司稅者旣爲外人斯不得不用外國文字以一國之國家行政而不以本國文字爲準此誠世界古今所無二然問題在稅務之應否司諸外人文字猶其枝葉問題也就後者論彼關稅之各用其本國文字者亦未嘗無此種業務之存在何以故蓋就一商店言似徒多此報關行之費用就報關行言固將代無數商店辦事較諸各商店之人自爲謀其所節省者甚多也分業節工省費之原理灼然可覩固不能與把持包攬者等觀或曰何不簡易其手續俾人人得以自爲乎然手續簡則鈎稽之法不密而弊且不可勝竊爲又一方面計似亦有不得不然者問者固致疑於當時之情形也特乞於今茲此擬問依然存在耳 
國外舊聞 
　　中外新（同治十一年五月十二日） 
楂華島美立便地方有火山在焉其不動時頗得坤靜之體而其動日極騰離燄之精附近居民常有震慴之意然該山之火燄殊非發越有時也或則屢年不動境土定敦或則飆炳頻仍略無寒土近者該境火山迸發火燄騰空燃炙遠近其竄避不及而死於烟燄之餘者實繁有徒然該境之災猶未已也該山左側有巨河綿亘山火動後所餘灰燼一塡河干不可以尋丈計怒濤激越兀立如山旋致圯廬舍不計其數水火交厄該島居民不死於火即淹於水其餘幾乎夫山中有火於義爲賁山下有水其義爲蹇斯役也殆賁無當而蹇有合乎 
　按楂華即爪哇也近日該島又有火山爆發之慘劇（見本年六月十八日本報）華僑死傷甚多孰知當時對岸觀火者今我同胞乃身當其厄乎 
文藝 
　　秋興八首和香海詞人用工部原韻（光緒元年正月十四日） 
　　古榖昌王寶書初稿 
越鳥南飛失故林秋風天地太蕭森登樓作賦哀江表抱甕忘機學漢陰弔古偶經黄歇浦還山空負白雲心江南月是長安月怕聽清宵萬户砧　胭脂井對玉鈎斜不見蕭娘與麗華戰血未乾金粉地客星猶泛斗牛槎二分明月吹長笛萬里軍聲咽暮笳三徑就荒歸未得寄人籬下笑黄花　天涯感舊謝元暉處士吳中訪少微囊底錢都隨蝶盡匣中劍已化龍飛憂時肝膽憑誰訴絕代文章與命違老馬近無千里志可憐髀肉至今肥　擔糞無能况着棋先機失算使人悲吳宫寂寞知何處湘水勾留又許時伏闕曾覘星北拱揮戈難返日西馳梅妻鶴子無消息獨自孤山有所思　遙從海上望三山却在蓬萊縹緲間下士免歸香案吏封候坐失玉門關靑衫明月孤舟涙黄葉西風下第顔海上輕鷗飄泊慣不隨鴛黨點朝班　無數靑山笑白頭絳都春變秣陵秋使吳未報延陵聘客蜀還添杜甫愁容易家書招旅鴈最難宦海捉聞鷗此身百鍊如頑鐵錯字公然鑄六州　身將隱矣莫言功來自昆明浩劫中百尺已消名士氣一帆難借故人風烏啼茂苑霜飛白楓落吳江水醉紅鴈北鵑南知已倦還山好作信天翁 
秋聲入調唱逶迤家有詞人繼漢陂句爲傷心留草稿情難分手遣楊枝異鄉風土腰先瘦半步雷池足　移畢竟故園忘不得采雲南望影垂垂 
　右詩昆明王君倉文所作君髫年舉明經擅靑箱之譽遭時不偶乃槖筆爲汗漫游惟喜博覽凡六籍笙簧百家肴饌靡不淹通蓋年未四十著書已不下百數十種矣甲戌秋禮闈報罷航海而南遠經吳會恨相見之晚瀕行和秋興八章錄呈貴館祈付手民於以覘豹變之一斑云　香海詞人並識 
[虎邱弔眞娘墓南曲一齣]  
　　（光緒元年正月十五日）古滇王倉文倚聲）步步嬌（六代江山成腐草金粉無人弔詩魂不夠消秋上心來靑山瘦了何處認南朝只一坏黄土巋然好　（醉扶歸）想他洗紅妝天賜桃花貌怪他墮靑樓風欺楊柳腰則這虎邱山上草蕭蕭不比畫裏眞眞能呌說甚麽夷不西子玉人嬌一般是紅顔薄命同枯槁　 
（皂羅袍）三尺殘碑未倒與千尋寶塔一樣爭高千人石畔路週遭池中劍去吳宫沼空山荆棘情根恨苗秋風蝴蝶珠花翠翹二千年不許朱顔老（好姐姐）除是有情人踏仙山縹緲背落日擬把魂招珊珊環珮也曾經劫火燒算只有靑山靠美人香草幾生修到且借酒將他的塊磊澆（尾聲）蛾眉見嫉知音少便地下長眠也寂寥算有倜江上鄉親蘇小小 
軼聞 
[殺子疑獄（同治十一年五月初六日）]  
　　寗波南門外有某姓者娶妻生子矣子方再週妻即物故因子尚在襁褓無人撫育遂納一妾妾撫其子劬勞備至視如親生而且行爲賢淑睦族和隣敬親禮戚事家主如嚴君治家事亦井井有條鄉里稱賢婦焉其家主亦頗倚賴待同伉儷且聞族親數稱其賢遂有專房之寵竟無再娶之思矣家尚小康設肆於市其家主日往肆中貿易晨出暮歸習以爲常至今年四月間其家主又復赴肆妾在家中照料午飯木柴須劈遂握鋼刀以從事小兒在側糾纒不已逐之不去手起刀落適中兒　鮮血淋漓倒斃於地其妾膽碎心驚魂飛魄散欲明言其故則恐主嗔欲偷棄其尸又恐人見遂將兒尸用衣包裹暗藏後樓堆積茅柴之中方謂其事可以隱瞞無從知覺託詞兒方在外頑耍何以頃刻不見各處假尋各處佯喚揑稱渺無踪跡被人拐騙鄰里雖知其事只因事關人命未敢直言且平口深知此妾爲人斷非謀殺其子者况彼此相處甚得不忍彰揚其事代爲書寫尋人招貼遍粘通衢報信者謝洋兩元送還者謝洋十元已可彌縫了事矣家主晚歸始知其事痛怨其妾照應不周以致其子遺失無耗而且連娶二婦僅生一子愛惜實深今則環顧室中嬉戲無形哭啼無聲中心慘淡午夜感傷起坐不安食眠盡廢徘徊燈右如坐針氈行至後樓之下血涔涔滴於額上仰首而觀樓板盡是血跡細詢其妾答語糢糊登樓四顧惟見茅柴亂積樓面忽聞血腥撲鼻遂將茅柴翻閱子尸在焉抱擁於膝仔細詳視　門劈傷血流遍體痛哭其子大詈其妾亦不詳詰根究次晨鳴官請治並邀族戚鄰右作證嫡室胞兄某忠厚人也細思此妾居平厚待其甥情狀必非有心謀殺詳細追問其妾始將原委述明勸息葬甥 
 
 

Page 19

 
 
   
 
 

Page 20

 
 
   
 
