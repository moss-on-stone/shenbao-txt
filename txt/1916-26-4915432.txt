# 1916 - 26 - 4915432

 

Page 1

 
 
   
 
 

Page 2

 
 
時評 
[其一再論年號]  
　　年號者泰西各國所無也泰西各國無年號而民主者不失其爲民主君主者亦不失其爲君主君主之威嚴不因之而加損也今中國君主之局尙未大成而先以年號之故每與外人起無謂之交涉抑末矣（冷） 
[其二三大案]  
　　北京三大案傳者不一今據北京電公子案以無證不易了結沈句案誤拘而已釋瞿案以受賄故而被捕是三大案已成三小案也俗語云大事化小事此之謂矣（冷） 
[其三熊度不明]  
　　何謂熊度言與行也故覘人熊度者不過覘其言行而已昨電言貴州熊度不明今電又言伍之忠於政府與否熊度不明夫以今之上下相率而尙僞行與言違言與行違言行相反熊度安有明之一日哉（冷） 
[專電]  
　　北京電公府連日密議有謂因帝制延期者有謂因財政要案者詳情未悉 
　　北京電外交團昨在瓦岡飯店會議承認帝制問題公決視平亂能力爲斷 
　　北京電第八師全師將開赴湘鄂爲曹後援 
　　北京電陸軍第八師已移南苑昨領餉二十萬元有不日開赴湖北之説 
　　北京電最近三大案沈句已解昨日釋回袁亦主從輕發落沈祖憲無故被留數日昨經總統傳見温語撫循某公子案因無法證明刻難了結瞿克明確因受賄嫌疑故至拿辦 
　　北京電財政部提請本年内國公債償還年限特别縮短以期暢銷 
　　北京電熊秉三來京原因或謂其與某某等反對帝制著名人物有舊政府欲其疎通似近是 
　　北京電奉巡按昨咨外部以蒙地匪氛未靖禁止外人游歷　　北京電前駐美公使夏偕復昨抵京 
　　北京電北京電車借欵已與匯理銀行訂約擬二月初開辦　　北京電田中玉次長不日出京查釐另帶陸軍部庶務科科長楊葆元爲隨員 
　　綏遠電歸化以北近又忽發現外蒙兵隊兩千餘人加入亂夥刻下事情已非徒事擄掠實含别項性質 
　　重慶電四川伍禎祥兵與滇軍接戰於新灘地方失利伍兵已退叙州現聞滇軍已紛紛向北 
方運動川南吃緊 
　　廣東電惠屬淡水羅岡一帶有人糾結圖逞合之平湖深圳附近之股不下六七千人號稱萬人係陳炯明在内陳並稱都督 
[特約路透電]  
　　北京電革命軍確已佔據叙州成都來電稱伍將軍聞在叙州北面三十英里但成都官場未接其報告故伍之熊度是否忠於政府尙屬可疑革命軍擬奪自流井之重要鹽井當道已派兵千人馳往助防雲南政府公報澄載雲南府德領事答覆雲南宣布獨立之函件大旨謂雲南願與德國增進友好邦交殊屬可感來文當轉呈本國駐京公使云（二十四日） 
　　香港電羅馬敎皇遣使齎書赴日本致賀加冕該使彼得萊立氏刻附天洋丸郵船赴滬（二十四日） 
[譯電]  
　　北京電據可恃消息云革命軍已進窺叙州官兵四千已抵重慶大軍日内將集於該處一星期内或將見戰但决戰期尙遠（二十二日） 
　　北京電革命軍已於二十一日攻陷叙州現向重慶嘉定大道間之自流井進發該處有鹽税銀百萬兩已先移往他處革命軍今向北上志在截斷重慶通成都之大道使重慶之北軍不能與成都相呼應（二十三日） 
　　字林報按叙州在岷江口岷江由北注入揚子江叙州約有居民四五十萬人商業繁盛滇省所銷之五金麝香顔料白蠟石油棉紗布疋等物皆由該處運往又自流井介於瀘州嘉定間川省食鹽皆仰給於鹽井全省有鹽井四十産鹽多寡不一而以自流井爲最豐云以上譯字林報 
　　北京電昨日參政院長溥倫覲見袁總統探問政府所籌征滇辦法及黔省軍情旋將所聞各節報告參政院諸以參政皆爲稱慰 
（二十四日（ 
　　北京電政府官俸自下月起減發七成並准交通部遲一月實行（二十四日（ 
　　北京電政府不日將發行内國公債洋十兆圓限六年内償還（二十四日） 
以上譯德文報 
戰電 
[其一] [  英人路透電]  
　　羅馬電孟國瑪狄洛維志將軍在比拉那擊敗奥軍孟皇出示謂與其接受奥國議和條件勿寗死亡奥京報章稱孟軍武裝一日不除則議和一日不能開始今欲解去孟軍之武裝尙須時日云（二十二日） 
　　白林狄細電孟皇及皇太子彼得已抵此間 
擬取道赴里昂墨柯親王及大臣三員應陸軍之請留於孟軍現由福柯蒂士將軍指揮擬接續作戰與阿爾巴尼亞塞軍聯合且望得協約國陸軍之助力保守阿爾 
巴尼亞而以斯庫太里爲根據地（二十二日） 
　　倫敦電孟國首相宣布文告謂當洛夫成西汀其失陷後不得不與奥國交換公文商議停戰以爲緩兵之計俾使孟軍得以乘機安退及使遠處陣線之孟軍不致爲敵所困又可使塞軍得時進抵亞萊西哇與杜拉沙此舉至少會延阻奥軍一星期今福柯蒂斯將軍所統之孟軍仍與敵軍接戰以期加入塞軍云（二十三日） 
　　彼得格勒電俄軍仍在力追土中軍（第三軍）哥薩克兵已出現於歐士魯姆砲臺附近 
[杭州圾慶餘堂雪記分設申號廣告]  
本堂去夏分設申號原爲便利買客起見業於五月間在北京路石路口西首建造高大店屋一俟工竣遷移正式開張現仍暫在二馬路抛球場發售虎鹿龜驢諸膠各種丸散膏丹貨價與杭例將來新屋落成再增飲片本堂設廠西湖之帝取靈秀之水煎煉諸膠陳足發售各種丸散赤莫不虔誠修製以副各省諸君惠愛之雅意特此告白 
[特聘西醫譚以禮設診華英葯房]  
二君醫學深　淸　紳效曾應朋輩之請出同仁醫院設於診海甯路又轉聘於華英大藥房先生　濟之心願宏矣（時間）每日開診　海寗路上午九時至十二時　華英藥房下午二時至三時半○出診下午三時半至八時（醫例）門診一元出診六元車資在内號金一角割症面議急症　請隨到貧病不計　電話住宅二六九華英藥房二六七周金　　朱葆三　虞洽卿等同　 
[世襲尉]  
　人　　　　　　　　　　　一　如法　　不出一月果然將十餘年　容斑點一洗而　用餘之　　　　　　　一日　　　　人以　濟　　　　　　　　有　　　　之　　　　　　　江杭州大井　朱公　對門江書　八月二十一日自杭州　局發人壽醫藥室開在上海盆湯弄即山　路集益里對門有藍龍商標上海只此一家各省　房　　代售　改　五彩　　　　子有錄年氏小像方是的眞外埠寄郵局最妥售價　　用　　　粉　洋二瓶每料六瓶洋二元五角雙料力大包愈不發單料每瓶洋二角五分每洋五瓶 
[上海衆益人壽諸蓄保險有限公司]  
緊要地址本　　政任妻家　　路一百廿五號宗旨本公司　人慨時之世多艱民生之凋數平時無　資之方末路有寡　之嘆用是發起力謀公共利益爲宗旨廣告性質本公司　起此種壽險實含有經紀之　數十文一日　　之法種類賏投保本公司壽險者約分兩等一按月　費兩元一按　繳費一元賠償凡投保本公司　險者一年内如　不　　可得　厚之賠償本公司茲擬冬月　三日先行投　　　　　本埠　　部經理員　　伯君朱炳文君添請外埠經理　内地已　定蘇州總　　　　卿言常州無錫總經理章　汀君王良伯君常熟經理吳傳生君外海如　　總經理成光　君　　　門南通總經理兪　搓　凡欲投保之家以及願任代理諸君即希就近與各總經　接洽爲荷　他　　　　請多位凡輪軌便利之處諸公如願擔在　存極大辛資之　　需閱經理章程　　亦可○　　峙臣○　理沈達協理錢明振 
 
 

Page 3

 
 
俄野戰砲隊轟擊砲臺後土軍益爲驚亂死傷及被俘者爲數甚衆俄軍旣進攻歐士魯姆同時托登湖境（歐士魯姆東北五十英里）亦有俄軍進攻獲勝致使逃往歐士魯姆之敵軍有兩面受擊之患（二十三日） 
　　彼得格勒電土軍仍在歐士魯姆境忽遽退走俄軍復奪獲鎗砲子彈等物且俘敵甚衆波斯俄軍占據蘇爾台萊巴特該處德領事及其組織之軍隊均逃（二十二日） 
　　彼得格勒電公報謂俄軍仍在追擊土中軍土軍現忽據由土爾土姆湖退走俄軍俘有敵兵且奪獲來福鎗子彈及各種軍需哥薩克兵在歐士魯姆衝擊土軍後衛刺斃數百人俘獲千餘人餘兵逃入歐士魯姆俄砲隊轟擊歐士魯姆砲臺（二十二日） 
　　巴黎電今日午後公報未載重要戰情今晚公報謂德軍轟發地雷及猛轟後攻擊亞拉至蘭斯大道西之法軍陣線攻入法軍廣數百邁當之第一道戰壕線法軍回攻逐走敵軍敵軍今僅占守凸隅之地數百碼法砲隊及機關槍隊曾加重創於敵（二十三日） 
　　彼得格勒電公報云奥軍屢圖奪回恰土里斯克北面小山未果敵軍在斯特里巴河中央下游及里斯特河攻擊均失利俄軍進攻敵軍所占伊柴洛維斯東北之小山及拉太資東南逹白洛伐村逹白伐村地受轟擊敵軍在伊柴洛維區東北炸地雷四枚炸陷地之四周今正在惡戰中黑海俄驅逐艦在亞拉土里亞海濱外擊沉帆船四十艘 
（二十二日） 
　　倫敦電陸軍部稱敵飛機兩架又於今日午後轟擊英國根德東面海岸英砲卽向之射擊海陸飛機羣起追逐敵機遁走不知所在地方無損失亦無死傷（二十三日） 
　　倫敦電英帥海格將軍公報云穆里柯爾胡魯區奇凡希三處地雷戰爭頗活動英軍砲擊芒希與佛勒蘭鄉敵軍工程頗得利 
（二十三日） 
　　倫敦電萊克將軍公報云受爾梅將軍於二十一日攻擊愛辛惡戰終日雙方互有勝負氣候惡劣大雨如注軍隊行動至爲困難道路皆水次日不能續攻嗣後愛爾梅將军奪獲土軍戰壕一千三百碼陰雨未止雙方死傷皆衆云云戰事詳情 
尙未接到（二十三日） 
　　倫敦電柏林電稱擊沉波斯號者乃土國潛艇土國將發表關於此事之公文德奥人以爲就美國 
一方面而言波斯號問題當可從此解决 
（二十三日） 
　　倫敦電羅馬電稱奥軍已舉布將福爾蒂區爲西汀其總督 
　　倫敦電陸軍部宣稱敵飛機一架於今晨一時月夜飛至英倫根德東海濱連擲炸彈九枚然後向海面飛去未釀關於海陸軍之損傷所毁者皆屬私家産業有引火炸彈一枚燒着房屋晨間二時即救熄計死平民一人輕傷男女各一人小孩三人（二十三日） 
　　倫敦電瑞典商船斯託克火姆號由紐約開出爲英艦拘入利物浦口岸詳細檢視所載貨品泰半爲食物聞郵包異常沉重内裝橡皮頗多（二十二日） 
　　紐約電瑙威商船錫格那號裝運鐵路材料由美赴歐接濟協約國行至中途忽然起火船身受損不得已折回美國（二十三日） 
　　倫敦電孟哲斯德指導報云明日國會將訂論瑞典禁止紙料出境一事（二十三日） 
　　巴黎電美總統赴歐專使郝和君今日語客謂此行乃以美總統對於與各戰國所交涉之重大問題之意見傳告美國外交家而尤注重潛艇戰爭戰爭及封鎖問題郝氏回國後將以其個人對於交戰國地位及輿情之種種見解報告美總統今日此行實與最後調停一事有關（二十三日） 
　　亞姆斯特丹電荷蘭泊美倫地方水勢復漲鎭中又有一部份爲水淹没他處房屋常聞坍塌軍界已令人退出俞特丹與蘇德胡兩處（二十二日） 
　　巴逹維亞電爪哇全境患水蘇瑪朗毁屋五十一所死四人傷八人遺失七人山土崩陷火車不通（二十三日） 
　　華盛頓電衆議院移民委員會對於嚴遵美日條約限制日本移民議案已表示同意 
（二十三日） 
[其二] [  德人德文報專電]  
　　柏林電德軍大本營宣布公報如下 
　　二十二日德軍於伊泊爾東南擊毁適軍戰壕六十邁當摩塞爾河與伏斯巨羣山間之德軍陣地及陣線後之數鎭爲敵軍轟擊未有效果（西境戰况）杜拉堡附近陣線有砲隊戰事（東境戰况） 
　　二十三日德軍在勒維勒炸毁亞拉北面長二百五十邁當之敵軍戰壕遂進占之俘法兵十七人亞貢德軍以炸彈交戰後占據敵戰壕一部分德飛行家以炸彈擲擊貝爾福東面之軍事處所（西境戰况） 
　　維也納電奥軍大本營宣布公報如下 
　　二十一日俄軍因於一月十九日在土波洛資及波乾大受損失故已於昨日停止進攻東北陣線各處除有間斷之砲戰外亦頗沉寂俄飛機隊以炸彈擲擊白里柴尼未獲損失（奥俄戰况）意軍轟擊鐵洛爾及柯爾狄那拉山坡奥軍陣地及泊台爾斯坦北面之山隘數處陣線他處砲戰仍頗活動（奥意戰况） 
　　二十二日孟軍棄械投降爲媾和談判之豫備條約孟軍今言陸續投降奥軍今進至内地惟未與孟兵接戰孟兵遇奥軍即降孟軍若能如是則奥軍准其照常營業而由奥員監督若有抗拒行動則奥軍擬以武力卸其軍械視爲俘虜此爲恢復孟　和平最速之辦法奥軍已以此情照會孟軍司令（巴爾幹戰况）東北陣線一帶均有砲戰俄哨隊在比里斯蒂亞尼附近敗退俄軍復圖進攻比蕯拉比亞陣線數部分處處失利（奥俄戰况）伊森沙境數處及杜洛米特斯陣線意砲隊更形活動意軍且以重砲轟擊里伐 
（奥意戰况） 
[東方通信社電] [  日本人组織]  
　　北京電聞袁英被捕事件之眞相係由前烟臺革命軍參謀劉基炎及國權報主筆劉某等之帝制反對派利用袁英勸誘拱衛軍之將校等擬乘北京軍隊多數南下防備薄弱之隙舉事事爲張作霖暴露張紹曾·孫鐘·景耀月等爲此事件均受嫌疑至沈祖憲之受捕則爲别一問題全非此事蓋因沈祖憲受四十萬元之報酬訂有契約先收五萬元將周自齊赴日用務之内容洩於上海某氏故也（二十四日） 
　　北京電雲南獨立之後四川勢亦不穩美國當局爲保護該地方之美國人並外國人特派河用砲艦兩艘由宜昌溯航想昨二十三 
日當抵重慶（二十四日） 
　　濟南電據報烟台中國官憲二十一日對日本人所經營之芝罘日報忽加迫害無法拘捕記者及社員數人是以日本官憲已與開强硬之談判當局對於言論機關如是暴悖故現非難之聲甚高云（二十四日） 
　　濟南電山東民間對於南方近日動亂之不　内政之紊亂外　之無終始時事日非甚爲憤慨以爲實行帝制係導國家於危亡故已勃興反對運動靳將軍心切憂慮特招民間之有力者加以戒飭（二十四日） 
　　東京電襲擊大隈首相所用爆彈之製造犯人業已捕獲是人原係高等工業學校敎師（二十四日） 
　　東京電政府之危機依然未改政府現正講求妥協之道各派均於今夕會合决定態度以現在之形勢似尙不許樂觀云（二十四日） 
要聞一 
[埃及與海權之關係]  
　　大陸報十二月一日洛特丹消息云柯　尼虚日報埃及京城訪員近遊蘇彝士運河考察該處防務來電曰運河兩岸英軍與埃及軍隊若干萬人終日慘淡經營佈置防衛工程開掘戰壕深亟六七尺西岸更爲注意防堵尤力堅大砲台已在數處起築東岸工程佔地甚廣英員估計屯集埃及之軍隊不下二十四萬人而新兵在亞歷山得里亞登陸者近日尙陸續不絶云云米蘭來電謂某敎士近由猶太回羅馬據稱德土準備進攻埃及目下耶路撒冷城已成一絶大軍營内有兵士十萬人所有敎堂悉改作醫院聞新近組制以攻埃及之大軍由德將特魯塞梅氏統帶云云又十二月十日倫敦消息云德國以爲不攻埃及而破英國之主軍則不能獲取海上自由近來沙洛登堡大學海軍建築科主任佛拉姆博士曾著一文論及此事載於德報倫敦晨郵報轉錄其説一節如下佛拉姆博士曰吾人賴上蒼之默佑節節進取無往不利今塞維亞已亡國矣君士坦丁已在我範圍中矣而加里波里之敵軍行將掃除一空矣吾人再進步以取埃及則可斷英吉利帝國之頸而握海上之自由權矣聞英相葛雷曾稱他日和　議定後英國願開議海上自由之問題然此乃欺人之談耳紙上空談庸有裨益吾人當以實力獲取海上眞正自由云云 
[廣東星期六晚之大恐慌]  
　　廣州特約通信 
　　一月十五晚（星期六）特别戒嚴爲歷來所未有一若大亂即在目前者其致此原因言人人殊據報中消息凡有四説其説列後而余訪之政界中人則所言較爲可信據言探報黨徒擇日起事傳之熟矣而十五日因有駐紥觀音山軍隊某營長爲龍將軍所深信之人近日有重要黨人回粤設法向該營運動許以十萬元價値先交一萬五千元定囑其於十五晚十二點半鐘舉事在山上鳴砲爲號城中人馬已備聞炮聲即一齊放火黨人規畫如此惟該營長忠於政府特將黨人運動情形禀告將軍將軍大爲嘉獎故即晚下緊急戒嚴令切實防範并聞是晚小北直街天香街口曾由軍人搜一過路行人肩挑惠州梅菜兩簍簍内藏有放火器具則黨人確欲在是晚舉事矣茲將此間報紙所載消息一併附錄於左 
　　是晚城内巡按使署洋花廳加派衛弁八名政務廳營務處各派親軍四名收發處派親軍兩名大堂二堂三堂門口各四各天橋六名砲樓一　署外則東西　門各四名頭門四名照壁脚四名其　司後街衛邊厚祥新豐正府等街華寗里口厚玉巷口均各派親軍六名輪値瞭望歸德大南東門西門小北大北以及文明門等處加派重兵防守至新城五仙門靖海門竹欄油欄太平門各處亦加兵扼紮嚴查來往長堤一帶悉派軍隊巡邏至城外各街由西門口起下至打銅街一帶各街口均派軍士手執長槍防衛長壽街水塔附近軍隊更多商民見政府戒備亦紛紛閉門自防十句鐘後西關一帶亦有刁斗無聲之態至其原因一説謂昨有黨人聚在小北直街希圖縱火事爲駐防小北城樓之將軍行署親軍第十三隊長祿翰章查悉當於星期六夕九句鐘時候拔隊馳往圍捕當場拿獲六人并起出縱火用品即夕轉解將軍行署訊據供認不諱龍將軍故即下令加緊戒嚴一説謂是晚九點鐘將軍行署接到駐港偵探密電謂陳炯明已率大帮黨羽來省請即嚴防等情龍將軍據電故下令戒嚴一説謂陳張（陳爲將軍監督烹饌人張係近侍陸軍少校職）等在長堤某館偵獲黨人粤軍第二軍軍司令廖允珊一名經協同警兵捕送回署訊據供稱本日夜十二點鐘在城放火起事布置已妥黨中人以新毛巾執左手爲號口令爲某某二字云云故是晚加倍戒嚴並下令如有某某口號即開鎗轟斃一説謂北郭以外傳有黨人由此進窺省城兼欲將自來水塔炸毁以便放火故西關自第一津起均派兵防守尤注意於水塔附近各街口　 
　　十五號晚軍隊在西關等處破獲黨人機關七處拿獲黨人數十名多穿綢縐衣服中有總司令七人拿獲後當即解將軍行署審訊皆已招認圖謀起事不諱昨日再審該黨人等謂無須再訊可照初供核辦云云聞各犯中有一名自稱係胡漢民之代表者除令水陸軍上緊跴緝餘黨外復下令解嚴刻聞凡因是役加派巡防之軍警自十六夕起已一律撤回矣 
[滇事與時局之别報]  
　　運兵之忙碌字林報十七日漢口通訊云第七師由京南下赴蜀入滇十二月二十八日第一批兵士過漢以後絡繹而來至今日始全師盡過計有一萬二千人及飛機六架由淺水輪船及汽船載主宜昌後再由旱地向前進發北京曾接消息據稱陜西蒲州富平一帶之盜匪已爲陜西南境陳鎭守使之兵擊潰云 
　　郵電之檢查字林報十八日武昌通訊云滇事發生後鄂省各口岸呈現一種新氣象往來郵電楖須檢查故寄書者宜愼重其詞句以免取禍近來消息甚少所知者即二三星期中此間小火輪皆拖帶船隻載兵往湘不復運載客商耳新來北軍駐於武昌而原有軍隊則開赴前敵云 
　　土匪之蔓延字林報十五日絳州通訊云此間尙未因政局而起震動官場出紅示佈告改換年號黃河流域與陜西境内土匪肆擾行旅不安此間客商敎士皆甚惶恐匪勢頗熾蔓延漸廣但無政治意味元旦寂然過去除衙署春聯新改外絶無新年氣象冬雪紛落明春小麥可望豐收農民頗爲欣慰云 
[北京快信] [  靑]  
　　昨某機關得確實消息叙州宜賓均於前日失守川軍已退保瀘州現瀘州府城已緊閉被圍甚急據某軍事專家云自滇入川以來叙州爲第一重線瀘州爲第二重線重慶爲第三重線現滇軍已攻入第二重線征滇軍隊若不能於旬日内抵重慶使滇軍先到重慶不但川省坐失而長江上流亦搖動矣 
　　前數日警察因順天時報尙有民國五年特派人前往交涉該報置之不理次日仍未改用警廳乃傳諭各送報人不准代送順天時報昨今兩日不但各機關無從購閲該報即居民欲觀此報亦頗不易日來北京謠言甚多　欲在該報得消息者望如飢渴云 
遠生遺言 
[游美隨紀第十一信㈢（在舊金山）（十二月十日] [  遠生]  
　　中國陳琪之賽會 
　　中國赴賽會耶賽陳琪耶賽中國耶 
　　（四）陳琪之私陳琪之運載各省貨物至美也有一大帮並不走各公司定期之船而自與一外人私訂合同包一無名之船兼裝各種客貨以做生意此中曖昧言者鑿鑿事關人私德且不記之但因此生出離奇（一）陳琪本將運費交與同伙（同包此船者）之洋人親信某乙（亦洋人）及到橫濱而此洋人忽服毒自盡某乙到美後不認　收此欵因此至今尙在此處到官司（二）此船走了一個多月尙未到美各省代表因貨久不到紛紛發急遍打無線電報尋之而尋不着幾乎急殺－又有若干貨品由定期某船裝送者本定裝載若干噸及裝載未完船主忽謂船已裝滿不能再裝因將其餘退回不裝而陳琪又復大亂不知何者已載何者未載也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰訊與東北警訊]  
　　川邊之第一戰據官中消息接四川邊報川滇交界之燕子坡橫江一帶川軍一營二連以上分駐巡防十八日忽有滇軍將領韓太中率混成一團突往攻之川軍分投抵禦戰至一畫夜黨軍傷亡約在三十名左右正相持中忽由後方又來滇軍約有兩營斷川軍之後路川軍猛擊突出退紥安邊鎭檢查傷亡五十六名叙州相距九十里已添派隊伍前往協防此係川軍與滇軍邊界衝突尙無大戰又據某西文報云四川邊境與雲南交界之處地名燕子坡橫江一帶原駐有川軍數營十八號晚忽有滇省獨立軍兵官韓太中率師一團猛攻經川軍抵禦血戰一畫夜獨立軍僞敗逃走川軍追之忽後面突出獨立軍一隊前後夾攻致北軍接應不及死亡甚衆而獨立軍雖獲勝利受創者亦屬不少 
　　蒙邊之緊急電政府現得外蒙密探員密電報告科布多附近一帶現下亦有黨人潛伏暗中亦以金錢運動軍隊並聞該項黨人日内即赴新甘兩省圖謀起事請預籌防範之策以免不虞等語政府刻已電令新甘兩省將軍及寗夏馬護軍使從嚴防查至於内蒙一面刻聞其地蒙匪與秦匪聯合侵入綏遠茲據政界消息自此等匪徒合攻綏遠後政府即飛電晉省文武大吏與口外某將軍竭力防剿無如兩處兵士現在所需軍餉甚急該軍長已急電政府請趕速匯解餉銀以備前進又據某京報載稱現得張家口通信云自蒙匪有受黨人接濟煽惑之消息以後其匪勢極爲活動確有預定分爲三路紛擾之象計一以綏遠爲根據地以圖南下且此股蒙匪爲最多一以歸化爲根據地以期往西北擾及晋邊一以甘肅某處爲根據地而擾陜境且藉與陜匪聯合以是刻下前列各處同時均告緊急其説大概非盡無因並謂政府由南苑等處所派各軍刻下已至張家口及大同一帶大約日内即可分途進剿矣云云 
[帝制延期之聲明]  
　　昨日（二十一日）外交部派部員赴從前勸告帝政延期之日英俄法意五國公使館聲明略謂雲南事件尙未平定該省僻遠征伐軍尙未至其地當此軍國多事之際政府應好將日前所决定之二月上旬舉行即位一事取消已奉總統命令特此通告云云惟據北京之某日報則謂據箇中人言雲南獨立事件突發致於帝制進行上有大障害故於客臘之末在總統府特開會議是時席間議論分爲二派一主張延期一主張争激實行然會議之結局竟决定採用折中之説即帝制仍舊凖備進行若雲南亂事愈成重大則可以延期於是先行改元以覘人心之向背是即洪憲元年産出之本因也繼又因各省軍民長官等陸續請願促進帝制而參政院遂有實行帝政之建議案提出一面注意日本及各國政府之態度若何以定行止迨至今日日本態度已行明了若中國强行帝政則恐釀起日本及各國間交誼上之惡感誠如是則中國前途因難不堪設想遂致不得已而有帝制延期之一幕云云 
[密謀案將從寛辦理]  
　　公府中密謀案之大致情形已迭誌前報惟傳説紛紜頭緒多端政府以此事關係重大又不願於現在時局中有此重大案件之傳播或於人心有所搖動故此案一時尙不能見有若何歸結茲姑舉京津各報所載及者再爲彙錄如下 
　　順天時報云袁總統對於近日京内發現之要案本擬從嚴究辦嗣經某要人以該案若經追究株連甚衆且於政潮影響甚大故請從寛辦理而免大獄並聞其所擬之從寛辦法先首告人處以誣告之罪以消此巨案然後於不動聲色中再處治首要各犯沈祖憲及句克明並同黨被 
捕者八人雖在軍政執法處看管頗承雷處長優待决不以謀亂人犯視之並聞沈句兩犯刻已密懇某某兩要人向袁公代爲婉説求免死罪某某兩要人已允其請而措詞即以無確鑿證據五字爲宗旨未悉果能照准否昨據一方面秘息交通部次長麥君信堅最近關於某重大問題跡涉嫌疑不日或將被免職之處分姑誌所聞以覘厥後 
　　益世報云二十日内史監阮忠樞有秘密封事一件遞呈後即儲藏於密匣内傳聞係遵查某要人目下之舉止情形聞其覆陳之要綱有查明某要人確未與聞今次發現陰謀事等語同日上午外交曹次長汝霖偕同蔡延幹孫寳琦赴駐京日英法三公使館拜晤日朱康三公使各會談良久略聞所談之件均係答覆日前三公使爲謠傳中央發現謀判帝制案之訪問又云政府對於社會流傳種種之謠諑深爲注意取締亦極嚴厲自此案發現後又生種種無稽之謠元首近以此事關係治安因於二十日飭政事堂通知各省嚴加取締以防引起亂端 
　　京津時報昨亦載有此案惟係申辯其文略謂内史沈祖憲被執法處傳詢一事係因某機關接偵探報告誣指其有嫌疑情事故由執法處依法傳詢證明其所指者毫無根據當即出署并非被捕聞旣證明之後并擬嚴懲報告不實者以誣告之罪又某公子通函某軍長煽亂一事係某軍長忽接一函語意支離跡近煽亂函封係某局公用之封後列多名某公子其一也某軍長當將原函一併進呈發交某機關查辦聞係該函劉某筆跡劉某本與黨人有關而某公子平日素有荒唐之目又與劉某往來究竟該函係劉某所書亦係取得列名者之同意均未可知嗣經執法處查緝劉某早已遠颺所列諸名旣無憑證則亦不復深究又新華宮内尉官瞿克明被捕一事聞瞿被捕之原因係將宮内秘密消息洩漏於外所致以上三種事故皆爲極尋常之事云云同時北 
京民强國華民視等報亦有關於此案之紀載文與京津時報大同小異故不復錄 
　　大公報云内史沈祖憲被逮已紀昨報茲聞此案 
與某公子等煽亂一案係另一事并無聯屬之關係此事聞係步軍統領衙門得有偵探報謂沈君叔姪及内侍句克明等受黨人賄銀五萬元諜危總統其宅中掘有地洞埋藏炸彈并曾在某處開會密議進行云云江統領得信即派偵探跟隨沈君及句克明之家室遂生種種誤會一再面陳請拘案訊辦前日奉令交軍政執法處即日將沈内史督姪及句克明等一併逮捕并派兵大索其家宅一無所有沈内史之姪沈進美及句克明均於前日釋放沈内史則云必死於獄不肯歸宅有友人往勸皆不允昨日袁大公子遣侍衛致書慰藉勸令出獄沈君仍堅執如前不知將來作何了結句克明之母做老媽多年句克明自幼跟隨總統曾妻以婢女當差已歷二十年素無差錯現在母子一併出宮 
[參政院通過特别預算案之情形]  
　　參政院代行立法院於一月二十一日下午二時三十分搖鈴開會參政列席者三十五人續到十人政府特派委員列席者四人院長溥倫主席宣告已足 
法定人數開議本年度路電郵航四政特别會計預算案（政府提出審查報告）由審查委員趙惟熙登演壇報告審查會議之結果略謂本案經本審查會兩次會議决議修正與政府原案略有不同其詳細之處曾由秘書廳油印分報無須再述按本預算案與總預算有所不同總預算爲人民直接負擔以收支適合爲原則特别會計預算以前收入超過支出爲原則其目的在乎營業故也至於原案編製則以向無張本故不過於追求云云報告畢政府特派委員登演台説明政府之意見説畢主席以審查報告付討論衆無討論付表决大衆贊成通過主席諮詢即開二讀會衆贊成乃宣告（本年度路電郵航四政特别會計預算案政府提出二讀）由秘書長林長民登演壇朗讀預算案全文主席挨次由歲入至歲出付表决一一經諸又政同意通過並無討論惟歲出第三欵梁士詒有所修正而已時三時主席得諸參政同意宣告三讀梁士詒請省略三讀程序即由秘書長將歲入歲出總數讀出衆呼贊成乃宣告散會 
[雲南形勢之一覽]  
　　自雲南宣布獨立以來其境内頗爲國人注目茲將該省之形勢險要略述其梗槪 
　　雲南省在前清分爲五道曰糧儲道曰迤東道迤西道迤南道臨安開廣道至民國改爲四道曰滇中道轄昆明等四十縣駐省城曰騰越道轄騰衝等二十九縣駐大理縣曰普洱道轄思茅等十縣駐　洱縣四曰蒙自道轄建水萊自等十七縣駐蒙自縣全境九十七縣西北多山高入雲界西境多水不利舟楫陸路門户以八關九隘爲要水陸交通以安平河口爲要疆域廣濶物産豐富爲我國西南大省也 
　　雲南交通原設驛路有四東逹貴州普安東南逹廣西西百色西逹緬甸八莫西南逹逹緬京東其鐵路已成者有滇越鐵路法蘭西承辦建築者也英人要求者有滇緬路一線由緬甸至省城擬自修者有雲南至貴州一線雲南至成都一線廣西縣至蒙自一線中部地方爲舊設之雲南澂江曲靖武定各府州爲古滇國之區域地當分水之脊湖泊最多兩漢六朝皆建都於此東南境爲舊設臨安開化廣南廣西各府州内通桂省之孔道外通越南之要津有河口逼近保勝防維不可稍鬆馬白關臨小賭呪河層疊嶂峻險異常都龍道路險要僅容一行皆境内最重要之地方矣南境爲舊設普洱元江鎭沅景東各府廳爲險了阻之區瘴毒之地内以易武猛烈爲陸路孔道湄江玀梭河爲水運要路思茅廳設有税關一處西境爲舊設大理楚雄蒙化各府廳居金沙瀾滄之間爲雲南西面之屏藩形勢險固防守之要地前清設提督於大理以資鎭守其地西通騰越北通西藏以大理爲居中策要之地防守軍務尤關重要西南境爲舊設永昌順寗鎭邊各府廳地與英領緬地相毗連形勢所係則有八關九隘與英人界務關　係交通問題尤爲雲南最要之邊地西北境爲舊設麗江永北各府縣與四川西藏相毗連境内種族甚雜土司甚多維西爲通藏之要害設有總兵東北境爲舊設東川昭通各府縣界於川黔濱于金沙境内地方偏僻山高地險惟魯甸地稍平衍永善頗便交通耳 
[滇軍攻川聲中之重慶]  
　　特别通信 
　　重慶爲川省要區自雲南獨立以來人心異常疑懼謠言蠭起雖經鎭守使出示解釋謂滇省肇亂業奉政事堂艶電朝廷申令革奪唐任職官聽候查辦不宥並命曹軍抵宜昌張師出漢口湘粤桂黔四省奏請前往攻討該省以蕞爾一隅不難尅日削平川境防堵綦嚴絶不容黨人入冦倘有亂徒潛煽定予查拿嚴辦等語然人民終覺不安紛紛推測且因本埠電燈近來明滅無常値此急事之秋益足引起地方之謠諑日前駐慶鄧營長探悉有重要黨人數名潛往叙城恐肇生他故乃一面密行通知漢軍一面派副官馬友于赴叙查拿馬到城後即同士兵數人微股偵查果於某客店内拿獲奏斐然鄧朝端二名當即派兵押解回慶聞研訊後已詳請懲辦渝商復泰恒許羣芳前月由綏赴萬行至開江之三溪口被匪百餘人各執快鎗聲言奉令檢查行旅將君芳行裹搶掠一空並將許拉去要求百金贖取該號乃向鎭府署川東道公署報案經兩公署分飭清鄉軍隊及梁山縣知事緝辦旋由清鄉軍派隊追擊匪乃竄往梁山復經劉兆靑督飭團警迎擊匪黨挾有利器開鎗抵抗互有傷亡後由該縣警備隊長鄭曉樓終　奮鬭始將匪徒擊散生擒首要數名許亦幸得脱險並奪還猪肥數起觀此一事則重慶附近之土匪爲患已足令人寒心况乎有雲南之影響黨人之運動宜其人心惶惶也 
[龍使征滇説果作罷耶]  
　　聞廣東之雲南征討使龍覲光現已奉准以虎門要塞司令黃恩錫爲前鋒統兵官率帶馬團一營本部二營共三營即日出師并委候用知事秦維綱於昨日馳赴前站辦理要需虎門要塞司令差務緊要以姜副司令兼𢺩此次征滇預算路程如由香港河内海防前往須經法國邊界誠恐有碍戎機現擬乘座兵艦駛由廣西梧州改淺水扒船駁載先抵南寗約會陸將軍征南後隊取道上思百色一帶直逹滇邊屈計路程大約二十餘日方能抵境近日爲龍祖餞者紛紛惟又聞廣州總商會以雲南亂事起後廣東大受影響幸龍使鎭守得宜地方賴以安謚現聞奉命征滇商民皇恐故已於昨日特電中央請收回成命另簡妥員前往而廣東自治研究社昨亦上書攀留大致謂龍使贊襄粤局措置裕如凡屬商民同深愛戴現當謠言未靖人心皇皇財産生命均惟鈞使是賴請勿棄粤遠離云云龍使據函後以此舉係奉朝廷特命斷非商民所能挽留將軍巡按使愛民若亦防範周詳自能保持秩序昨已正式覆答該社聞繼起尙有人爲面子之挽留者然則征滇征滇之聲雖喧傳究未知果實行征滇否也 
　　雲南自道尹周流昨午抵粤分謁當道龍將軍接見備詢桑梓近狀甚詳周稱唐任獨立後地方如常未見亂象云云龍將軍以該道在滇多年於地方現狀頗爲熟悉頃已電請中央保薦爲征滇行軍參謀以資擘劃又聞公府侍衛武官陸軍少將龍運乾已於星期五日銜命抵省一切舉動日内當可發表 
[廣東特别戒嚴後之大火]  
　　十六河南警察十一區一分署轄内洪德上街有利鞋店後座向租與陳姓居住雖　同舖而與業主分租者陳姓則在歧興西街另闢門户出入是日三時許陳姓所居住之處忽然失愼致兆焚如（此説係據該處警察之言惟有等坊人則謂有利失愼但有利與陳姓同屬一舖彼此相隔祗一板是以言人人殊）轉瞬已成燎原不可向邇夜候火始熄滅迨致十七晨早又復死灰復燃幸灌救急捷尙未延及舖户是日下午警廳消防隊長因危牆觸目皆是經派隊前往督拆計是役由洪德上街三十六號起燒至洪德大街九十五號止共燒五十九間其店號如下劉洪源福安堂恒泰忠記榮泰公益翰文齋敏香南來棧南和錦記悦馨館南昌隆生昌泰倫記共和書局平安堂葉記陳順昌陳順棧林泰陞同德綿祥美華隆張同泰巧興兆綸謙泰吉祥文在茲南各興讌南鉅成義昌松盛易南順煥章勝昌勝家公司有利文棧合記金華源昌盛興昌隆生昌榮盛英南文記志和和生等以上不過舉其大概餘均從略統計北頭洪昌押南安號及南頭浸信福音堂同棧等均未燒去照常貿易梁永芳鞋店及會馨棧烟絲店均因開拆火路已不能貿易歧興中被燒各户其各如下合益歧生堂陳逹卿公泰富貴樓計共五家統計是役實共燒去六十四間同日五時許十一區二分署轄内東莞街合益隆收買店住家因煮猪飯失愼計共延燒左右鄰約四十三家是處貧户居多情形極慘 
[宜昌發見石龍譚]  
　　湖北宜昌縣神龍山發見石龍王將軍段巡按使目爲新朝之祥瑞謂雖上古所稱神爵鳳凰黃龍甘露亦不是過故電奏請宣付史館記錄以答天庥政府雖未允所請然明發申令命保存留供考究亦未始無誇飾之意查此項石龍之發見本報早經紀載聞其發見山洞之歐人係川漢鐵路宜夔段之工師其先宜昌人士亦知有此洞惟因其巖巒深邃歷來從無人敢於一探該工師發見後即告知宜昌官商轉禀省吏王將軍當委測量局人員偕黃鶴樓顯眞照相館主前往測繪山勢拍𢺩龍圖其進呈之影片長五尺餘現該相館亦懸有一幅武漢人士閧動往觀者絡繹西人之好考古觀奇者且多往宜昌親考眞形現兩署已遵令飭該地方官酌派員警妥爲保護伹官場議論猶以石龍不現於共和時代而現於帝國成立之初實爲一德龍興瑞兆且發明由歐人尤足見非我國人傳會獻諛宣付史館誰曰不宜惟據學界中人言石龍一物爲湖北所夙有不足爲奇并引據史載永陽有石龍山云云按古之永陽爲今湖北應山孝感二縣地志乘雖載此山名而究竟不知孰是但旣曰石龍是必有石而龍者即此亦足徵石龍爲鄂中素有之物宜昌石龍誠不足爲奇矣 
[東三省之新匪禍㈡] [  化險]  
　　㈣西豐西豐境内現有大帮胡匪六百餘人匪首綽號西覇天率匪四出肆掠駐紥該縣之後路遊擊隊馬一營營長劉魁與孫哨官于哨長等帶兵往剿在揷花界與匪激戰戰至四鐘之久劉營長中彈身亡于哨長傷足部孫哨長傷腹部軍隊狼狽而歸至十二月二十六日羣匪直逼城下營兵出戰又被匪擊敗今羣匪聲言限五日内予以軍餉十萬元即行離去否則大舉攻城商民聞之咸爲惴惴不寗矣 
　　㈤海城悍匪鑽天燕子久已爲害閭閻屢捕不能得手現又嘯聚四百餘人竄入海城境内將該縣富紳劉煥章五歲之子擄去勒令出欵五萬元取贖該紳無法如數予之該匪又闖入馬家堡鎭將税局警局當店等搶刦一空官欵搶去五千餘元商欵搶去二萬元有奇臨行時又綁去三人該縣防兵警兵出而剿捕屢戰屢敗軍械盡失今匪勢猖獗愈甚該縣知事告急之電紛紛不絶 
　　㈥懷德奉天段將軍接到懷德縣知事急電稱匪首天下好率其部下八百餘人在懷德開通安興三縣地方大肆搶掠二十日懷德保衛團預警會同開通防兵前往剿捕詎匪衆兵寡開通巡 
 
 
 

Page 7

 
 
長陣亡一人懷德警長陣亡一人兵士陣亡二十餘人由是匪勢愈熾聞其中確有革黨數人爲之指揮云云段將軍接電後已飭派陸軍前往剿辦矣 
　　㈦開原開原匪首綽號二馬蛋子者嘯聚五百餘人大爲猖獗日昨該縣馬市堡鎭巡長鄭海祿帶馬隊百名會同西豐縣巡防兵二百名前往剿擊在關家村西與匪開戰數小時匪不少却鄭巡長見天色將暮又無接應正擬收隊乃匪中另分一股由後面包襲官軍腹背受敵傷夷頗甚鄭巡長中彈身死兵士陣亡者百餘人該縣知事聞報大驚已飛電奉天請兵矣 
　　㈧洮南巴匪内擾奉邊蒙旗雖未擾及而地方土匪如馮秃子于大楞子等嘯聚數百人到處竄擾嗣經石團長張旅長及蒙旗團練分路剿捕已見平定首要被擒脅從分散惟現在冬防緊要之際經段軍使電詢洮昌道尹王耒（耕本）及吳興權鎭使匪徒是否凈盡現狀是否安謐囑即呈覆旋接來電云已略見平靜矣 
　　㈨東荒黑省東荒一帶現聚有大帮胡匪匪首二人一號坐地龍一號鐵公鷄嘯聚至千餘人四出刧掠附近居民受害頗甚其桀橫者則起而應之因之其勢愈甚聞十二月二十八日駐紮綏化之防兵與駐於呼倫之陸軍前往會剿戰一晝夜官軍竟爲匪所敗聞匪中有軍官三人并有機關鎗五十餘枝頗不易剿云 
　　㈩海倫黑省海倫境内有悍匪車及亮綽號穿山甲者勾串五站山内匪首萬金綽號久戰及亞布里站匪首曾靑雲綽號大雲子等聚集五百餘人大肆刧掠業經剿平等情已誌本報茲復聞該匪已與坐地龍互相援助以分官兵之勢現竟議妥擬乘勢進攻海倫縣該縣因之異常恐慌大有草木皆兵之勢 
　　㈩㈠榆樹該縣（吉林屬）城北二號屯日前起有大帮胡匪二十餘人槍械整齊勢甚猖獗第四區長孫相臣帶警往剿該匪乃逃往張星屯適雙城縣駐防陸軍前來會剿該匪仍逃回二號屯陸軍跟蹤而至會同警兵與匪接仗約歷三小時許擊斃一匪陸軍王某等二名陣亡警兵聞有受傷者迨軍警奮力追擊匪勢不支四散奔逃現陸軍已將陣亡二兵擡回雙城至受傷警兵由四區請醫調治此軍警與胡匪大激戰之情形也又城南第七區界内日前忽有由高家橋地方竄來之大帮馬賤賊二三十餘名到處搶刦該區區長孫瑞卿帶警往剿與匪首軋五洋在佐家窩棚西江沿等處接仗四次槍傷胡匪二名拿獲匪中砲手劉景興一名打下騾馬四匹奪鎗數枝洋砲四桿現已一併押解來縣面見李知事報告剿匪情形該知事大加獎勵並將其用去子彈照數發給矣 
　　㈩㈡長春東省著名匪首劉夢九殺人越貨已非一日去秋該匪首赴奉省曾與黨人勾結圖謀起事日前潛蹤來長匿居城東范家屯被馬一營長曹輔庭前往捕獲現已帶營訊辦矣 
　　㈩㈢大賚黑龍江省賚城洮浪河兩岸自年前即有馬賊四五十人肆意搶掠居民不堪其擾聞經軍警剿捕後去而復聚今其勢燄尙張 
地方通信 
[蘇州]  
　　東橋鄉之盜案滸關區城東橋灣里鄉吳姓家前晚有盜匪十餘人明火執械擁入各臥室行劫並刀傷司　人吳德生一名適事主外出翌晨聞耗歸家檢點損失數百元即繕單報請該區巡官往勘並已轉報縣知事矣 
　　誌蘇垣之　雪蘇垣今冬氣候異常暖熱至前日更見和煦詎昨日忽起西北風愈吹愈緊午後三時彤雲密布陡降大雪至翌日黎明始止厚約數寸一般鄉民狃於成説僉謂此乃豐年預兆故莫不喜形於色 
[鎭江]  
　　柴販糾衆要挾閉市鎭郡抽收柴捐一事喧傳將次實行本月二十二號柴販聚集數百人上街要求各店舖閉市各商號以若輩糾衆要挾恐生意外遂相率閉市未知若何解决也 
軍警兩界防務加嚴駐鎭水上警察趙署長現因年關逼近且値滇耗傳來後謠言蜂起冬防甚爲緊要深恐匪徒奪貨刧財擾害商旅特通飭所屬弁警輪流梭巡聯絡防備駐鎭要塞掩護隊龔司令亦因鎭郡防務緊要特飭各軍探巡士每於夜間服務時整刷精神加意巡防第一旅第二團易團長吳小亭總巡親自巡查夜必數次故各軍探兵士無敢疎懈警察總局王勁臣警佐亦於夜間親率長警梭巡街道即偏僻小巷並無遺漏 
　　學務經費籌補方法明年敎育經費前經欵産處議决暫時辦法縣立各學校由該處籌款補助市鄉立各學校就各市鄉籌欵補助籌補方法擬定整頓原有中費捐一欵由各市鄉董經收以一半留市鄉支配一半解交該處補助縣立各校如中費以外各市鄉尙不敷開支再以原有特捐切實整頓全數留作市鄉之用若縣立各校不敷開支則由該處另擬籌欵方法隨時詳請縣署核准施行茲悉此項議决辦法已由該處詳准縣署施行矣 
[揚州]  
　　又有屯佃反抗增租東鄉屯田各佃因有開墾過種各費不肯仿照民田加完租籽前有宜陵河北莊營等處佃户聚衆閙事爬毁莊頭房屋曾誌本報茲聞大橋之東姜小莊等處屯佃亦因增租起有風潮聚衆反抗要挾田主照舊收租各田主讓步與否刻尙未决 
　　設立通用電話處揚州電話局現在城廂内外適中地點設置通用電話處十所以便居民通話每次收錢四十文如需送逹加收二十文其有預備通話劵者十份起碼則減半收費刻已擬定規則廣告宣布矣 
　　出示勸繳屠宰税屠宰税一事各鄉自宰之户多半不肯繳納東鄉已經迭起風潮現聞南鄉瓜州及西鄉南六集等處亦有事端屠宰税委員呂鳳書迭接報告已請縣公署頒發白話告示剴切勸導以免誤會反抗 
　　陸軍新團長蒞揚駐揚陸軍第一百五十二團沈廣清團長因病出缺後遺缺由馮上將軍咨請陸軍部任命第七十六混成旅部顧廷藩參謀長暫行代理當經部覆照准會誌本報茲悉此缺已經馮上將軍委派本署一等參謀趙桂城來揚接替已於日昨蒞任視事矣 
[南京]  
　　寗垣亦降大雪南京連年蝗旱各災迭見今歲交冬以來雨雪稀少農民頗以爲憂昨早（二十二號）大雪紛飛至晚已有五六寸尙未停止農民之喜可知矣 
　　城門擬裝電話省垣近日防務加緊王警廳長爲消息靈便起見擬將各城門添裝電話以便守城軍警傳逹事宜詳請在電燈廠内核撥裝費并按月加撥月費惟該廠係省有營業機關未識齊巡按能准如所請否 
　　飭發旗民欵項江寗旗民生計每月須用經費早已定有預算現生計處長錦山詳送一月份一千八百四十二元領欵憑單請求提前發給齊巡按查核欵數與核定數目相符昨特飭令財政胡廳長核明照發 
[安徽]  
　　苦旱時之臘雪皖垣自交冬令雨雪稀少田間異常乾旱四鄉菜麥多半枯萎農民方以爲憂昨晚朔風陡起彤雲密布大雪紛飛農民以來春可無蟲蝕之灾咸各欣然色喜 
　　將军未便越權頃有太湖縣紳士陳禮從等以該縣知事汪炳南自蒞任以來頗有政績日前逕赴將軍行署禀請挽留久任當奉批云禀悉該縣知事汪炳南政績優美洵堪嘉尙惟請久任一節係屬巡按使職權本將軍未便越俎該紳民等情殷愛戴仰逕陳巡按使署核辦可也 
[湖北]  
　　漢口近事彙誌自滇南告警後漢口銀根奇緊錢價日見增� 
加月初不過五錢零五今已漲至一分有奇官票換錢扣至二分之外市面因難已逹極點若不即行設法則陰曆年關必有不可思議之狀商會有見及此已於前日就現在漢口情形據實禀請湖北巡按使設法維持矣漢口杜鎭守使及周警察廳長前日曾會同派委二人在漢口郵務總局檢查長江上下各埠往來信件並飭該二員對於西方來信特别注意 
　　木商請免附捐武漢江堤歲修經費在前清時向賴竹木税之附加捐起義後曾經停止嗣因江岸歲修經費無出照章規復依舊增加在案茲聞金壽木帮會董劉耀庚以洋木進口徵税較華木輕重懸殊行銷内地有難易暢滯之别國貨滯銷利權外溢皆由於税捐擔負過重昨特瀝陳商艱要求商會轉請巡按使免除江岸附加捐以輕成本而擴銷路當經巡按准據情轉詳矣 
　　新軍又到一團王將軍前爲廣張軍勢曾派員赴直招募新軍計已招到一旅茲於十八日又由直隷正定濚城臨城等縣招足一團乘車到漢旋即過鄂駐紮於賓陽門内左旗舊址第三旅司令部内 
雜評一 
[何不再出一籌] [  默]  
　　叙州之戰訊方急而重慶已受影響而不安廣東有星期六晚之大恐慌東三省則匪警迭告綏遠歸化甘肅新疆一帶則分路起事之傳説日盛西南之情勢如彼東北情勢又如此軍書旁午當道其日不暇食矣籌安諸人今何默默不再出下籌以安之耶抑此即其所籌之安耶 
[果報載不確耶]  
　　報紙紛傳通告延期而半官消息則以爲不確謂僅通告報載二月初登極之説不確並非通告延期也不登極與延期實際上初無分别不過欲表明未嘗定期登極初非因滇事而延期而報紙所載遂一不確而再不確矣雖然報載二月初登極説已久各省大吏亦已有通飭趕辦賀禮者何不聲明報紙不確於先而今始聲明耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[儲蓄票開獎問題]  
　　上海總商會禀財政部文云禀爲溥利公司因儲蓄票開獎期近請迅賜核示以安人心事竊據上海溥利公司股東朱方幹等略稱上年由北京新華銀行發行儲蓄票當時刋布章程第一届開獎未中之票仍於次年四月二十五日在北京重開以昭大信其時敝公司承認江蘇全省消售實繳洋銀一百四十萬元之鉅開獎期近凡有各分銷處退回之票爲數頗多悉由敝公司墊欵存儲此乃保守官商之信用不能不互相維持者也現届第二期開獎之期爲時祇有三月從前售出未中之票户不下數十萬人咸來問訊是否仍照原定章程重開户限爲穿敝公司惟有以照章開標到期無誤等詞復之以慰商業之人心即所以維持國家之信用且民間購買此票視爲儲蓄旣有奉部核准一再開獎之定章即有商民輾轉抵押之事實如果稍有差誤發生種種糾葛殊難料理敝公司爲行銷江蘇全省之總機關不能不先行函請貴總商會察核據情禀請財政部核示以安人心而全信用等情據此伏查儲蓄票發行伊始由鈞部保證謂其信用與内國公債同一穩固旣將開獎日期刋明章程宣布中外則國信昭然人民有何疑慮惟現距四月二十五日開獎之期祗有三月尙無籌備消息人民之購買此票均抱中獎之希望儲蓄觀念尙在其次是以紛向消售之機關詢問該公司請求核示誠爲安慰人心維持大信起見據略前情理合具禀上陳伏乞鈞部俯賜鑒核批示祗遵實爲公便 
[浦東閙荒風潮八誌]  
　　浦東南滙縣災民在張江柵閙事後分途滋擾攔主上海川沙奉賢三境内種種情形已迭詳前報茲再將調查所得者拉雜錄下 
　　上海轄境提橋鎭前日有飢民數百人攔入欲向富户求振該鎭各商家慮其滋擾當集銅元三四十千文託該管地方警察五區第三派出所巡長漆宗文代爲散給各飢民乃顧而他地方安然無事 
　　上境楊思橋鎭飢民滋擾前報已誌其大略茲據該鎭人言是日飢民到鎭不下七八百名恆元花廠及某典當等以其人數衆多恐生事端糾集銅元若干千擬迎往鎭外散給維時步兵三十八團二營營長李廷美奉楊護軍使派委督帶步兵一連在彼彈壓李營長謂照此辦法不但不能求其安靜反將滋其要索殊爲非計遂力排衆議帶同部下迎至鎭外令衆飢民同入聖堂廟内席地列坐廟外以兵圍之已乃入廟撫慰良久擇其老穉婦女大口給發銅元四枚小口減半隨發隨遣陸續散去尙餘年力精壯者數十人問其如愿照此辦法則按名散給否則分文不給各飢民因人少勢孤不敢作梗唯唯領錢而去 
　　川沙境内三王廟王家港唐墓橋等處連日亦有大批饑民竄入由范知事帶警下卿撫慰解散地方幸均無事並由范知事在三王廟拿獲張江栅閙事案内爲首聚衆之饑民四名該處董事要求處以極刑范知事以若輩迫於饑寒無知妄作情尙可原未能允如所請該董等不服昨向滬海道尹公署具禀上訴 
　　奉賢縣東鄉沿海兩次風災秋收無着其初客民滋擾賴有新築土塘以工代賑今則蔓延愈廣内地響應頭橋分水墩新市周家弄泰日橋等處與南滙縣接界均有災民沿村迫脅官紳無法維持現届漕糧開徵若不設法鎭定恐有他患 
　　松滬護軍使楊善德君以浦東各縣近因饑民閙荒紛紛請兵彈壓領械團防保衛地方治安原無不可惟饑民非武力所能壓迫故飭派往軍隊凡遇災民須和平勸導解散愼毌操切從事並批飭各縣賑撫兼施以蘇民困 
[革除躺關舊例]  
　　水警第一專署長沈葆義以行駛内河之民船每届舊曆除夕及元旦日裝儎貨物經過釐卡例不完納釐捐名曰躺關今已由江蘇財政廳長知照革除此例不得任令闖越倘有偉抗應由護卡之水警巡船追拿究罰昨沈專署長已飭知閔行五厙德勝嚴家橋閘港各卡之保護師船一體遵辦矣 
[定期考試私塾敎師]  
　　上海縣公署昨飭各學務委員等文云爲飭知事本年一月十八日奉江蘇巡按使公署飭開查本公署公布暫行整理私塾規程第七條考試私塾敎師每年舉行一次由巡按使定期行之又本條附項每届考試竣事應將考試狀况及合格者並審查合格准予免試者分别造具清册請由各道道尹轉詳備案各等語茲本公署定期自各縣奉飭之日起至二月十五日止爲第一届考試日期由各該縣知事親加考試並於試前將調查名册詳細審查一俟考試完畢卽將審查合格曁考試合格兩項分别造册詳道轉報至前頒調查私塾表式各縣尙有未經詳報者尤應一面迅行造報一面仍遵照上項規定日期分别辦理事關整理國民敎育各該縣知事毌得稍涉觀望貽誤地方是爲至要仰各道道尹曁各縣知事一體遵照此飭等因到署奉此茲經本公署規定一月二十七日至二十八日爲審查期二月十三日至十五日爲考試期並辦法四條合飭遵照辦理務於本月二十七日上午十時集本公署敎育科開始審查並轉知本區内各私塾敎師務於考試期内各携筆墨齊集縣立第一高等小學校聽候試驗事關整理國民敎育切切毌延此飭 
　　附錄考試塾師辦法 
　　一報名自二月一日起至十日止其由學務委員保送者同（地點）上海閘北引翔港市鄉向尙文門内上海市經董辦事處報名蒲淞法華市鄉向北新涇鎭蒲淞市經董辦事處報名洋涇高行陸行塘橋市鄉向洋涇鎭洋涇市經董辦事處報名漕河涇曹行塘灣鄉向華涇鎭曹行鄉經董辦事處報名三林陳行楊思鄉向三林塘鎭三林鄉經董辦事處報名閔行馬橋北橋　橋鄉向閔行鎭閔行鄉經董辦事處報名（報名册）須塡明塾師姓名年歲籍貫經歷並設塾地址如調查時或有遺漏者須補塡調查私塾表務於二月十一日以前一併送署由學務委員保送者同 
　　一考試自二月十三日起十五日止每日上午九時至十二時分科試驗（科目）國文筆算珠算如算術一門未經學習者得由應試者自行陳明准予免試（地點）老學前敬業街縣立第一高等小學校 
　　一監試敎育科主任縣視學學務委員 
　　一免試遵照暫行整理私塾規程第六條第九條辦理如調查時或有遺漏者得由塾師自行報名並補塡調查私塾表由各學務委員彙詳務於二月十一日以前送署 
[指示購運禁品藥料之手續]  
　　上海總商會致華英中英中西五洲中法入會各藥房函云本埠中英藥房前日具略到會以先後向外洋購運硫磺粉鹼燐養兩種藥料進口海關因係禁品悉數扣留請函致海關監督轉商税司准予發還以濟要需而維商本等情即經具函商請在案茲准關監督復開藥料禁品約分二類一爲爆發物一爲麻醉劑或關地方危險或繫身命安全當此防務烟禁森嚴之時迭奉取締嚴查凡無奉行案據者槪不准驗放進出前項藥料雖爲藥房製藥所需伹洋人藥房均在該管領事署註册遇有採運進口亦遵約章具結送關驗放獨我華人藥房絶不早自爲計禀請中央註册訂章行知滬關照辦以致不克與洋藥房同亨應有之利益遇事自取其累前次葆翁爲華英藥房商放凈蜜糖及貴會轉由周道尹商放中英藥房强水之事均經敝處詳細聲復請爲轉致設法在案現在取締藥房販運禁品藥料雖有新章頒行但係向地方警廳縣知事處註册祗有開設内地之藥房可以適用今中英等藥房大都設在租界非地方警廳知事權力能及仍應照公司例在農商部註册酌定歲需各藥禁品數量禀請分咨陸軍内務兩部核准另訂章程將來或由貴會隨時稽查取締取結送關辦理或由公堂及紅十字會時疫醫院擔任其事均係變通中之正當辦法但在公家以取締嚴密爲主義在商家以辦理方便爲主義此數機關中何者最爲適宜具禀時更須集衆會議擇定聲請又總須將取締辦法證得切實政府有可取信庶可邀准不致權利讓人轉受人之束縛此爲敝處體念華商最後竭誠相告之言請告各藥房勿再惜小費專自顧不循章協力共籌辦法必欲以不可行而强人仍歸自誤更有一事則現在華人業西醫者甚夥無有自行購料此藥之事取締不得其法流弊必致無窮敝處正爲此事籌擬令槪在華商藥房轉購不准自行購料更非華人藥房先將註册各事辦妥不足以杜藉口目前中英藥料一節如果貴會能爲擔保取具該藥房聲明專爲合藥遵章出售决不妄售切結送署當爲商請税務司暫予通融辦理惟跡近專擅敝處以後實不能長此代爲擔負等因准此查華商火柴公司需用鉀綠養等藥料亦係先將每年應用數量禀請陸軍部核准立案迨採運進口又復繕具切結送由本會轉呈將軍署發給護照報關驗提運畢即行繳銷誠以事關購運禁品欲求進口無阻不能不費手續貴業採購是項藥料禀准立案者甚少當此禁令森嚴之際是以海關扣留之事層出迭生現海關監督所示向部註册辦法誠爲一勞永逸之計准函前因相應具函奉布即祈貴藥房查照迅即邀集同業會議辦理來函中最緊要之語謂總須將取締辦法證得切實政府有可取信方能邀准務希注意幸勿再省手續自貽阻累也 
[華人患癆死亡之統計]  
　　吾國死亡無統計有之者惟租界昨據公共租界工部局衛生處某西人言觀察公共租界之死亡統計癆病爲華人最可怖之仇敵其言良確蓋租界華民共六十二萬而每星期因癆病而死者必有十餘人或二十餘人如近三星期十二月二十七日至一月二日公共租界華人共死一百三十六人内癆病死者十七人一月二日至九日華人共死一百三十八人内癆病死者十二人一月九日至十六日華人共死一百三十六人内癆病死者二十二呀 
人合計二十一日間華人共死四百十人内癆病死者共五十一人而同一期間之内西人共死二十人因癆而死者無一人焉公共租界華人每年因癆而死者恆有七八百人之多然此不過上海一埠而已以吾國全國推測之則有數十萬人之多矣人生最易成癆病之時期恆在二三十歲之間每年喪亡數十萬靑年甚可惜也癆之爲害豈不甚於刀兵水火哉 
　據上海有名西醫某君言華人染癆之多蓋有重要原因二其一爲不講衛生其一爲不講公德不講衛生是以成癆而成癆之後每聽信庸醫或妄自用藥不知癆之爲疾無藥可醫如多得日光多吸新鮮空氣多食滋養品如鷄蛋牛乳之類病每能愈華人染癆者又不講公德隨意吐痰且如手巾碗箸等物與人共用而對人又自諱其疾以致家人戚友羣爲病菌所侵此風不改即種族之日趨於亡固不待異族之欺陵也 
[油豆餅存貨之調查]  
　　南市油荳餅業向以冬季爲銷路發逹時期來貨之暢旺亦推此時爲最本年入冬以來來貨仍頗擁擠而市面銷路因地方多故銀根緊急殊形疲滯現届陰曆年關調查油荳餅三項存積之數錄下㈠沙船存貨牛莊豆油五千件大連豆油一百五十件牛莊籽油四百件岐山豆油九百件靑口豆油一百件泊兒豆油三百件膠州豆油二百件萊陽豆油一百五十件輕皮生油二千五百件萊陽生油二千二百件乳山生油二百件牛莊黃豆一萬石大連豆六千石牛莊香豆二百石靑中餅二千片兩中餅一百片㈡本地存貨牛莊豆油四千件牛莊籽油二百件各口小簍豆油一千件各口小簍生油五千件牛莊黃豆二千石靑中餅一萬片㈢洋棧存貨牛莊豆油一千五百件牛莊籽油三百件大連元豆三千包以上共存牛莊豆油一萬零五百件牛莊籽油九百件小簍豆油二千八百件生油八千七百件黃豆二萬三千石豆餅一萬二千一百片 
[南市錢業紀聞]  
　　南市錢業因今届市面凋敝银根奇緊是以結束賑欵較往年略爲提早南市錢莊共有十二家現已有大半向各業清結並聞該業對於莊票加貼印花税一事仍難應命如明年必欲實行尙須另籌對付方法云 
[新閘橋工之催促]  
　　新閳橋爲閘北與租界往來之要道自南北兩堍建築橋基阻斷交通以來所築籬笆僅容一二人可以通行現届陰曆年關商界結賑之際行人往來異常擁擠故閘北工巡捐局分辦處除飭承造橋工之久記多派工匠日夜趕作限年内完工並將竹笆讓進數尺以便行人 
[滬南之行路難]  
　　滬南各處道路於前日大雪之後積雪結冰行人不便淞滬警廳徐廳長以現値陰曆年關往來者衆昨特飭知所屬各區署所趕撥清道小工按叚剷除以利行人 
[郵件寄費之改革]  
　　上海郵務管理局新刋第六十號寄費清單（舊單係第五九號）定於本年二月一日起實行内中所列更改各節極關重要而於快遞郵件寄費曁收寄包裹等費尤有關繫此項新刋清單現正分送各行號住宅以備隨時查閲凡未經送到者可向北京路郵局索取 
[設立敎育館之籌備]  
　　上海縣沈知事因奉齊巡按使飭照敎育部咨各省縣區域設立敎育館以供各校學生之研究限日成立等因業由沈知事擇定在銀河路也是園内劃出一部分房屋從事修葺以便陳列各種圖書儀器任人參觀 
[尙賢堂補助女學之計畫]  
　　法租寳昌路石牌樓尙賢堂學務聯合會曁中外女士會分發通告云本堂前曾有見於中國今日之女界其已經出閣者即有不能受學校敎育之勢然爲家庭敎育之根本計此等女界實有明曉西國語言曁其風俗人情之必要故嘗思設法以補救之今幸美國貝思克女士旣以襄助堂事而來則此項宗旨似不難於茲開始蓋以貝女士於社會學旣夙有經驗又在星加坡學校敎授華人英文多年也按此項宗旨以得一定之人數而敎授之且必受敎者對於家庭社會間見有缺乏此項之敎育時即有轉敎他人之能力與志願爲主其所定學科绝對不涉宗敎範圍今欲知此項宗旨有無可以開始組織之理特定於本月二十六日（即明日）下午四時在本會所商榷一切辦法請伍廷芳博士主席三時半先行茶叙凡各界士女對於茲舉具有意見或表同情者務希届時光臨不勝翹企之至 
[組織貞一女學校]  
　　孫陸佩珉女士組織貞一女學校定舊曆正月十九日開學其宗旨蓋欲培養女子固有之淑質使受完全德育及人生必須之知識技能兼收男生敎以普通學識每學期學費分爲四等（甲）六元（乙）五元（丙）四元（丁）三元若一家兒童有二人以上就學者得商減其納費額欲貼中膳月加二元校址在南成都路寳裕坊二百四十四號報名處二百四十三號現正分送簡章凡八歲至十六歲之女生及六歲至十二歲之男生均可前往報名云 
[萃英務本益智三學校之休業式]  
　　閘北南林里五弄私立萃英國民學校本學期考試已畢定一月二十七日行寒假休業式並於假期内擴充敎室以便來春推廣學額　 
　　英租界北無錫路務本小學校於二十三日舉行寒假休業式並畢業禮寒假後之開學期定於陰曆正月十二日計本届畢業者爲俞書寳奚耀宗等迨禮成散會時已薄暮 
　　美租界南成大弄聚寳里益智小學校於二十三日上午九時舉行寒假休業禮先由校長陶漢塵發給獎品並致勉詞繼由傳植庭報告寒假　之開學期定丙辰年正月十九日迨禮成散學時已午正矣 
[經正小學畢業禮]  
　　廣東路經正小學爲華詠唐君所創辦數年以來成績甚佳本月二十三日下午二時借座三馬路慕爾堂舉行畢業禮由李恒林君主席先由校長報告次王治心樊仰山及市北公學唐校長相繼演説李次九君給憑畢業者計秦永康談桂榮王引才陳國富四人華錦文君及楊君分給獎品學生唱歌而散 
[再誌建校佔地之交涉]  
　　滬西法華鄉因某國學校建築校舍佔用路基當經上海縣沈知事分詳齊巡按使周道尹請爲核辦在案茲聞沈知事昨奉周道尹批飭將該校建築四至以及面積若干佔用路基若干詳查具復以憑核辦 
[建築兵房類誌]  
　　陸軍第十師師長兼松滬護軍副使盧永祥君前以駐防吳淞之軍士尙無兵房可住曾經詳部批准添建草房三百三十間瓦房四十間已於一月三號雇竹匠周順泰購料建築限三星期造成茲悉此項草房造在吳淞砲台灣老營基後面業於前日一併造竣共計工料費洋八千八百餘元已由盧副使籌欵支給一面飭令現駐吳淞之砲兵十團第一二兩營又騎兵第一營官佐士兵曁馬匹軍械於昨日一併遷入駐宿 
　　盧副使又以現駐閘北共和路之步兵三十七團所統機關鎗隊一連官佐目兵刻均租借民房駐紮每月房租需欵甚鉅現擬租賃民地建築草房五間以作機關鎗隊官兵住房亦經詳部核准昨已飭匠趕速開工建造 
[籌辦消防事宜]  
　　駐滬軍事參議楊小川君與製造局總辦李宗　君於前日高昌廟培新里任姓民房失火後以製造局一帶尙無救火器具以致灌救爲難焚燬房屋多至二十餘間且焚斃劉姓軍官之女孩三口故於昨日商議購置皮帶龍頭等一切物件以防火患 
[稽查漏捐棉紗之借助]  
　　承辦洋機土棉紗認税南公所認商穆湘瑤昨致淞滬警廳函云竊商承辦上海洋機土棉紗進出産銷各税現奉財政廳批准歸湘瑤承認於本年一月一號開辦今照案於浦東之高橋洋涇爛泥渡浦西之徐家匯靜安寺王家宅胡家木橋西門等處設立分所遴派司巡稽查並將派往各分所巡丁自一號編至五十號各有戳記一方隨地稽查以憑識别而杜假冒其南北收捐兩公司設立於南市萬聚碼頭北市新閘橋堍東永興里惟是運紗販户良莠不齊　若漏捐在所不免分所司巡查獲後難保無强悍車夫野蠻鄉户恃衆抵抗滋生事端辱叨知愛應請通飭所屬轉飭站崗警士於分所機關隨事隨時認眞保護遇有偷漏棉紗並希飭警會同查拿以儆兇頑而維税務並檢戳記摹式敬請分别轉發等因昨警廳已飭屬知照矣 
[空屋因何起火]  
　　前晚十二時後閘北國慶路養正里第一弄第四家空屋内不知如何起火延燒左右樓房七幢昨四區姜警正已派探警詳查起火情形再行核辦 
[詐欺重婚之控訴]  
　　住居本城老學前街之沈秋屏（即蔡秋屏）家中已有妻室旋在外間又與沈徐氏成婚後沈徐氏因私造湖北官錢局鈔票案牽涉解至鄂省軍署訊明開釋返申沈秋屏即與之遠離棄而不顧沈徐氏心不甘服至地方檢察廳控沈詐欺重婚遺棄虐待請求提究當經林廳長派警往傳抗延不到奉飭改傳爲提昨已將沈拘案由檢察官預審判押候示 
[抵押田單之糾葛]  
　　楊介山前向蘇鶴山借得田單一紙托沈裕嘉向錢文祥抵押洋三百元錢又轉押於趙姓計洋五百元楊還洋後單未收回今春被蘇具控法公堂單在趙姓處吊出給蘇領去趙姓借欵着楊交還楊供祇抵半年即備齊本利向沈裕嘉取贖詎沈收洋後田單延不交還其洋應請向沈訊追沈亦供認收洋不諱判將楊沈二人及錢文祥一併押限料理在案迄今均置不理昨又提訊趙投稱沈裕嘉家有産業並非無力須請嚴追判沈等還押候查明有無家産再行核辦 
[保人追索賠欵]  
　　陸金和錢慶王合興等前向製皮公司承攬包辦牛皮收有定洋由王秋江擔保後陸等延不交貨由該公司具禀法公堂請追損失銀二千餘兩判着保人理直後由王秋江將銀賠出請向陸等追還故一併管押限繳在案得日王又求追錢供商人已繳過洋四百二十元王供現繳洋三百元陸供前亦還過若干元判着從速繳清違干未便 
[追索店夥宕賬]  
　　羅鴻順寳石店經理馬觀鈞至法公堂控稱店夥李慶雲陸續宕用銀一百零一兩於今年三月間另有他就自行辭退向索宕賬李言一時無欵立據歸還迄已逾期置之不理請求訊追李供宕用是實祗能陸續拔還判交人銀兩保限七天繳銀 
[減折還債]  
　　曹書亭前至法公堂控錢雲林將田單抵洋二百元逾期不贖向催延約請求訊追等情判錢交保嗣因無保押追在案昨日曹又投稱現有人出爲解勸折還洋一百三十元商人已允洋亦收到諸爲核示判將被告開釋完案 
[尙須明白具禀]  
　　張子廉在公共公廨控王子卿不退房屋等情昨日上午傳訊兩造均延律師上堂代爲辯護中西官諭着原告另具明白禀詞呈候察核 
[債務人無力料理]  
　　包啓東在公共公廨呈控馮宰雲不理欠銀七百餘兩由廨將馮傳案訊供押追在案昨日上午由王襄讞會同美領博君升坐民庭研訊原告延律師上堂請追訊之被告控稱逮案迄今已七閲月實因一時無力措繳請求寛限料理中西官姑念在押已久判交五百元人洋並保自向原告清理 
[石灰攙雜麵粉]  
 
 
 

Page 11

 
 
麵粉掮客張少堂將石灰攙入麵粉内售於　四捕房印度巡捕前日經四百四十八號印捕察出禀知印捕正巡即將用剩麵粉送請西醫驗明以食之有碍衛生禀明麥總巡轉請公共公廨出單昨將張傳至公堂請究先由捕房刑事科代表牛門律師上堂譯稱被告於去年十一月二十七號十二月三號兩次賣與印捕之麵粉十八包均攙石灰致該印捕等食之均患喉痛便結已經西醫驗明請爲澈究繼由四百四十八號印捕與印捕正巡相繼上堂證明前情訊之被告亦延摩西律師到堂代辯並經摩律師向原告見證逐一盤詰良久會審員王肇之君商之英領康君判被告交五百元人洋並保候將醫生驗明之麵粉呈案再行察核 
[僞造戲票之爭論]  
　　滬南愛興女子新劇社後臺經理周劍虹因該社收票人楊金生私刻圖章混銷戲票向之理論不服在途爭執由警拘解第一區移送司法科訊明發落 
[監禁擲包匪徒]  
　　勤昌莊學徒張良生持鈔票洋二百元出外被揚州人吳友生以擲包騙術將票洋悉數騙去嗣在法租界將吳尋獲當由法捕房解送淞滬警察廳轉送地方檢察廳預審明確起訴審判廳昨日午後由堵李推檢各官開庭辯論以吳詐欺取財罪已成立科四等有期徒刑監禁一年又二個月並追贓洋 
[拐案仍須澈究]  
　　恒豐路住户袁懷金之妻施氏及所生二男一女均於舊曆本年十月間被人誘拐無蹝袁找尋多日後在李茂者家瞥見其女小留寳料知其妻與二男亦爲李姓誘拐遂扭控該警署訊不承認將李交保釋出袁不甘服乃投上海地方檢察廳禀控昨林檢察長已備文移請淞滬警廳將李茂者着保交案解送到廳林廳長諭令收押候傳原告到案核辦 
[南商會協理辭職]  
　　南商會協理蘇筠尙昨致該會議董函云炎因家寒棄書就賈幼而失學壯不如人故但知自顧營商不求聞逹前謬承舉充協理辭不獲命自慚愚昧贊助無方未嘗視事竊居其名清夜捫心曷勝惶恧今届瓜期行將更選敢陳下情乞辭告退另舉賢能公私兩幸 
[瑙喴副領蒞任]  
　　瑙喴國新簡駐滬副領事韓思頓君於前日來申進署視事當由該總領事樂斯考君照會領事團查照 
[藝徒潛逃]  
　　崇明男子胡明德年十四歲在滬城新北門内某紅木作習藝因懼師責打私自逃出在南市王家馬頭迷路由警查見帶至一分駐所問明其師名金福不知姓氏奉飭留候認領 
[凍斃乞丐]  
　　東有恒路武林里過街樓下前晚凍斃有病乞丐一名昨晨由巡街印捕查見歸禀捕頭飭將尸體車送驗尸所嗣有江北工頭陳某慨捐尸棺一具代爲收殮厝壇候認 
[茶館拒却賊贓]  
　　竊賊陳仲友於昨日黎明時乘黃包車帶有毛巾襪帶甚多至福佑路同樂茶樓叩門欲將各物暫寄該店因不認識當時拒却當爲巡警查見向詰去吾拘入一區二分駐所由王警佐訊得係在海寗路日本人家竊來當好備文解送司法科訊辦 
[追獲攫取金環之匪徒]  
　　匪徒王阿根在唐家弄攫取王察氏金環由捕追獲拘押候究在案昨晨解至公共公廨經俞代襄讞會同英卓副領事研訊屬實判王押西牢二月以儆 
[究竟有無劣跡]  
　　王阿六深夜在厦門路徘徊窺探被捕查見以其形跡可疑拘解公共公廨訊供管押候查在案昨經中西官復訊王仍不認爲非判令還押候查明實情再行解究 
[追獲江北竊賊]  
　　江北人陳喜子前日在虹口歐加路竊取張三衣攤上舊大衣一件逃至華界經測字人沈某訴知張三趕至華界將陳拖回鳴捕拘押昨解公共公廨經中西官訊明判陳押兩禮拜贓交原告領回 
[船户扭住竊賊]  
　　劉金友前日在虹口浜内竊取船户瞿成記之白米二包被瞿瞥見扭交巡捕拘押捕房昨解公共公廨經中西官訊供屬實判劉押兩禮拜示儆 
[竊取打字機器]  
　　甬人袁小娘向在北京路六號門牌某洋行爲出店近因竊取該行打字機器一部經該行内之劉松甫查悉報捕將袁拘押昨解公共公廨經中西官訊供不諱判袁押西牢三月期滿帶堂再核 
[偷竊妓院衣服]  
　　錢江人蔡桂亭竊取湖北路二百二十七號門牌金愛林妓院内綢衣由探查獲昨解公共公廨經中西官質訊屬實判蔡押西牢年半期滿函送上海縣知事署遞回原籍 
[匪徒遞解回籍]  
　　常熟人戴春發前在南京路攫取沈孫氏金挖耳由探拘解公共公廨經中西官訊實判押西牢三月期滿帶堂再核任案茲届期滿昨由捕房將戴解案請示中西官諭送上海縣知事署遞回原籍 
[過犯又來圖竊]  
　　張阿毛在公共租界内圖竊由捕查獲昨晨解至公廨經中西官訊知張係過犯不應濳入租界判押西牢九月期滿仍逐出租界 
氣候報告 
[上海徐家滙天文臺天氣測候報告]  
　　已過者之報告一月二十三日黃海及東海有烈風揚子流域天清而甚寒山東雪徐家滙晚九時起華氏温度表降至十五度又八二十四日風勢略減取向西北氣壓甚高温度最低華氏表十三度此爲一八九三年所未有者也二十四日下午四時前二十四小時内上海氣候至高三四·二至低一三去年同時至高五四至低二六·四 
　　未來者之推測二十四日下午四時三十分豫測天晴而寒臺灣海峽東北風當大北部有方向不定之凉風 
雜評二 
[國癆] [  訥]  
　　中國人癆病之所以多謂由於不講衛生與誤於庸醫之手嗚呼今日中國人體上之癆病傳染及於國體矣平時旣不知所以保衛其國家而又任令一般庸吏無知妄作民之財力消耗殆盡國之政治百弊叢集此非一鬱瘵之現象耶癆死症也無醫藥可救惟善自保者或能挽回於萬一乃今之國癆非特不自保而復自擾之豈不殆哉 
來件 
[江蘇省烟酒公賣暫行細則駁議（再）（續）] [  崇通海泰總商會稿]  
　　第二十三條販運私酒警察團首約保人等以及鄰近居户均有干涉舉發之權 
　　軍警干涉加以團首約保鄰近居户所謂人人得而干涉之是也恐古今中外無此税法 
　　第二十五條省分局所巡丁未能遍設時依部訂局章第九條應由各縣知事及征收局員同負緝私之責如遇必要時得照章商由縣知事加派警察帮同辦理 
　　征收局員同負緝私之責足矣何必有遍設巡丁之規定多一巡丁即多一舞弊之人立法不可不愼 
　　第二十九條分棧支棧於本區域内商店查獲未貼乙種印照之烟酒應報由省分局所察酌情節照部訂棧章十八條規定罰金範圍處以五十元以上五百元以下之罰金 
　　一次税足通行全國不再重征此等條文當然取消豈不省事 
　　第三十二條私運烟酒或有舞弊形迹一經發覺得依部訂稽查章程第十九條報經主管局察酌罰辦 
　　粘貼丙種印照烟酒日久不到即係中途酒賣或偷漏出省應照指銷地點公賣費半數着落保人賠納托詞延宕依本細則第二十七條辦理 
　　産銷併徵通行全國種種苛例均可删除中途酒賣旣要着落保人賠納何不産銷併徵非特絲毫不漏省却多少煩擾豈立法者之意正税之外目的又在罰欵耶 
　　第三十三條公賣局巡丁及警察約保鄉鎭團道人等查獲私烟私酒應照部訂稽查章程第十一條報經主管公賣局變價一半充公一半充賞不得私自理處鄰近舉發得於充賞欵内提給賞金無實據妄報者反坐 
　　巡丁警察約保鄉鎭團首人等緝私權自有法律以來未見有如此規定况一半充公一半充賞大開敲詐之門雖有妄報者反坐及第三十六條之規定恐無以善其後也 
 
 
 

Page 12

 
 
   
 
 

Page 13

 
 
自由談 
游戲文章 
[雪之用途] [  覺迷]  
　　一千九百十六年一月二十二日之晚覺迷枕破磚擁敗絮而臥北風怒號冷乃不能成寐亟整衣起則雄鷄之聲未聞天下已白蓋於時雪花飛舞不俟雄鷄一聲天下始白明日出走街頭則一般苦力手一箒大如前清官員之照扇碌碌然掃地上積雪覺迷謂然曰蒼天賜吾人以可寳之物人乃不知寳藏棄之如此不亦大可惜哉讀者以吾言爲妄乎請述雪之用途如左 
　　裝入精緻之玻璃瓶内加香水花露水少許則成芬芳馥郁之雪花粉一瓶之代價當値墨西哥一枚且一般婦女必樂購之蓋市中所售夏士運雪花粉乃爲人造必遠不及此天然之雪花粉也爲某公鑄銅像爲某公鑄銅像報上數見不鮮然僅有其議未見實行顧銅價貴一像之鑄成爲費不貲無怪祇有議論不能見諸實行也實則可以雪代銅則一舉手之勞巍巍之像不難林立國中矣 
　　歲聿云暮債主登門不名一錢者將奈何古有雪花銀之説取雪花壓之爲餅則成銀餅範之爲錠則成銀錠則疊疊眼前者非盡爲雪花銀乎債主登門又何患一籌莫展乎 
[戲爲象牙商店徵求牙笏啓] [  劍秋]  
　　謹啓者牙笏一物俗名朝版本吾國固有之國粹品凡大臣朝見皇帝者率以兩手捧之俯伏丹墀叩稱萬歲典至隆物至貴也自滿清入主一切典禮悉從胡制牙笏亦遂廢棄不用歷年旣久流傳遂少幾與商彜夏鼎嗣爲社會上不經見之物殊爲可惜乃者恭奉明詔新皇帝登極日各官覲見均須垂紳執笏以昭鄭重政界諸大老以登極期邇不敢怠慢紛紛至小店定製限期迫促急於星火小店日夜工作猶復不及兼以歐戰方劇象牙來源甚少又不能以滑頭貨冒充供不給求束手無策而各省之來電定貨者復紛紛不絶小店本擬一律謝絶實以聖天子誕登大寳係千載難逢之太平景象分屬子民理應稍効微勞因是不惜重貲縣賞徵求凡藏有此項牙笏之道士先生戲館老班及各處東嶽玉皇茅山眞君三元三官大帝等列位神祇願得善價者請送至北京琉璃廠小店内當按照購買古董辦法加倍給値或有世家大族祠堂内之物情願割讓出售者小店亦一律歡迎價目等則列下 
　　甲等戲笏優人手中之笏忠奸賢侫隨時變易最合於今日政界之用每方酬足紋寳銀一萬兩 
　　乙等神笏諸神手中之笏香烟最重年代亦久合於今日復古之用每方酬北洋造弊廠龍洋七百大元家藏祠堂内之笏同 
　　丙等道笏道士手中之笏志心朝禮合於朝拜時三呼萬歲之用每方酬信成銀行一元鈔票五百張㈢ 
譯叢 
[觀印度大力士技術記（印度尼哈爾星格述）] [  甦]  
　　數年前予寓居孟買之派來司旅館一日友人邀予往觀世界著名大力士之奇技友人復語予曰吾嘗親見一巨象立於大力士肚上力士經此數噸重量之重壓竟未傷及其毫髮又曰大力士兩手握開足速率之汽車二輛能使汽車停駛云云友人所述大力之技術猶不止此然非予目覩予亦不復再述取厭閲者今姑舉予所親見者記之如左 
　　吾人旣至戲場場上覆以天幔顧容積至廣可容二三千人吾人入時觀者已滿幾無餘隙入座則音樂隊已開始奏樂所奏者爲英雄降臨之曲無何世界著名之大力士侔低南度博士乃登場矣其人至肥矮膚髮絶黑視其人殊不見有特異之處非如英國之生堂軀幹魁偉肌膚堅厚所穿衣服又不類技士蓋其時所御者爲晚禮服意態又至暇豫大似倫敦之紳士將赴俱樂部然予盻巨象出場一證其技然久久不見象之出場力士但向觀客演説其演説辭曰今晚又來獻技於諸君之前惟所獻者實由於精神初非身體所能即如一象立吾肚上何以能勝如許之重量無非使吾全力聚集於吾身之一部份所致所以能如此者則由修養所致修養之道首在飲食予終年茹素屏棄魚肉即蛋亦弗食此一篇之演説辭若在平時殊饒趣味但予此時急欲觀其技術轉使予厭演説旣畢卸其外套及領衣授其僕人預備奏技矣僕人所衣色至斑爛蓋仍爲印度裝束也時博士居中而立左右各置一椅兩手乃支椅背之上兩足相並足根之後橫一木柱柱之中心繞一巨練此練先令坐客拉之重乃不能舉僕人乃取一枕擱博士肩上復引練之一端縛枕上僕人四人分坐木柱兩端博士將手一撑身乃高舉而木柱提起矣四人則仍端坐柱上態至從容視其輕而易舉直類抱孩提旣而放下頃之博士又略用其力則　然一聲練之中央已斷爲兩起矣（未完） 
小説 
[俠情小説紅蘩蕗别傳] [  天虚我生]  
　　第八章（續） 
　　勃斯時方深思聞語乃曰海龍誰欲救嘉蓓者海龍曰吾亦謂汝不救佳也勃斯曰汝爲此狀誠庸人自擾但吾有一忠告願汝留意蓋汝以全神偵我不如稍稍移注於我較爲重要之一人海龍曰何人勃斯曰其人爲英國人也海龍愕然曰得毌紅蘩蕗乎其聲促而短勃斯夷然曰汝倘一問舒勿林國民者彼當有無數之事告汝海龍曰以理言彼前次之失敗厥罪已當繯首勃斯曰然然至今日此事當捱及汝矣海龍曰咄胡言勃斯曰然而紅蘩蕗已至巴黎矣海龍大呼曰汝愚魔乃駭我勃斯此時態轉從容言曰汝知紅蘩蕗之來其目的乃何在海龍雙目直注不復能作一語勃斯故緩緩言曰其目的物非他蓋欲向汝索取汝所保護之嘉蓓而已海龍曰若狂　耶勃斯曰吾語非妄吾親見一紅蘩蕗黨人於劇場之中海龍亟曰確耶勃斯曰確曰能獲之乎勃斯曰是未可以預言雖然汝能受我三千五百理佛許我自由者我當爲汝劃策海龍厲聲曰汝錢帖何在聲雖厲心則已躍躍然動勃斯曰在衣袋中汝可簽字爲易海龍不更作言立取筆蘸墨簌簌而書畫粗幾如韮葉書已遂授勃斯勃斯展讀曰僅兩禮拜限期乎海龍曰三千五百理佛能購幾許自由勃斯曰佳當今之世能在巴黎安居一禮拜者即已大幸矧吾乃有兩禮拜耶海龍今事已了容暫别俟有所求再來訪汝海龍國民吾甚樂見君也海龍不答但數勃斯所與之錢票兩目凶光全失但現貪婪之態如狼見食涎乃四滴勃斯起曰别矣海龍昂首曰止汝適間何言勃斯曰吾忘之矣海龍曰汝非告我以紅蘩蕗黨人乎勃斯曰此耶因復坐曰此人爲安東尼聖皆司國民從弟吾適遇之劇場其人乃紅蘩蕗黨也海龍曰其寓何所勃斯愠曰吾安能知但見其後曾入化裝之室或者明日尙須往訪白浪琪姑娘也姑娘住所汝自知之何必問我海龍以其語載入日記勃斯乃復披其大衣起辭海龍而去海龍送之門次高聲呼一衛戍件勃斯出名曰伴實監督也數分鐘後勃斯已出獄門𢌞首偶望則熒熒燈火猶射入於高塔之� 
間此塔即蒲而彭最後之子孫咒詈其祖宗處也 
 
 
 

Page 14

 
 
   
 
