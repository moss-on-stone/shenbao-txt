# 1892 - 198 - 4906915

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購収可也此布 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐頁行商罔不家置一編奉爲枕中之秘惜坊間輾轉翻則不免帝虎辛羊本局憾焉特用新印大字排成校對精詳一無訛悮刷印裝釘務極美觀刻已告成分爲兩本每部僅收碼洋兩角誠可謂亷之又亷矣諸君子有欲增鄴架之奇者請臨上海申報館帳房及各處經理申報處購取也可 
[送及門高太癡赴粤西序]  
　　太癡生名瑩字侣琴從余游者數年矣工書畫　詩古文詞爲人落拓不覊與人交無城府每當酒酣耳熱微露狂態見之者皆目爲傲倪而不知其所鬱結於其中者盖有深焉者也余初不識太癡因余友申左夢畹生而識之其時太癡年甫逾弱冠由蘇至滬詩名藉甚咸以一得識而爲榮紅袖青初多北面執弟子禮太癡藉此以一消其平日之塊磊頗有此間樂不思蜀之意時余老友忠州李芋仙先生尚未歸道山恒規戒之余亦曾以一語相勸而太癡以爲迂于仙謂余曰以太癡之才倘令走四方爲諸侯王借得階前盈尺之地俾奏其技則日試萬言倚馬可待若竟以詩人自命而步隨園先生之後塵不亦可惜之甚乎僕規之屢矣而不一廳少年盛氣哉余曰旣在少年自有盛氣古人所謂盛氣平過自寡此二語固非所以餉春秋鼎盛之人也太痴有才而使性由於世故不深閱歴未到有天姿而少學力耳子姑待之再閱數年學問漸深斯意氣自平矣此言固猶在耳也而芋老竟不及待厥後太痴果覺意有所悟不復戀戀於滬槖筆走析津然津地風氣雖不同於申江而游戲微逐亦未嘗遜於滬太痴至彼又不克自持至爲外物所誘薪水所獲入卽罄焉津地更無良友相規勸且所與共處者往往濳播弄之遂復决意舍去仍返滬濱由是而向之友朋亦漸散去賦閒日久無所事事至於至賣文爲活而太痴之閱歴則自此而進太痴之學問亦自此而深因幡然深悔昔時不聽芋老之言以余與芋老意見從同爰樂游余門盖經此一番磨折而向之以爲不入耳者今皆奉爲箴規也然而經此一番磨折而其境則益窘僑居滬地居大不易筆墨生涯日入幾何今年乃欲作粤西之游粤西山水甲於天下生其地者多賢士大夫如潘月　孝廉陳仲鹿司馬李體乾比部况葵生司馬潘子貞明經皆余舊交月舫雖不幸短命之數君者方興未艾太痴至彼若得與諸君子相晤一吐其胸中之所有以互相質証度必有相得益彰者然而太痴有此意而卒不果其所以不果者則其境不能成行也太癡僑滬久以硯田爲餬口日用僅足以敷安得此出游之資因而并日而作欲漸次積儲得少贏餘以爲舟車之費余曾托同鄉之宦於桂林者先爲之延譽顧同鄕雖諾之而所允爲謀者迄今無一信之覆其所云爲之設法者殊竟杳然前日太痴來謂余曰近數日間生涯頗不落寞有索書畫者以詩詞爲媵來者甚多苟得悉如此數日則屈指兩閱月卽可成行矣然有行資者猶不可不壯行色先生能爲之一壯行色乎盍爲臨别之贈言余笑應之曰余何言哉子之閱歴世故亦幾有年於世道之險夷人情之冷煖當亦辨之有素且千磨百折自南自北屬景備嘗靜言思之凡過往之境地皆生平之學問也余四月間送長男入都爲人作嫁臨行請庭訓余以三字付之曰謙忍勤余盖切中其病而爲之下樂焉今子之傲骨已漸磨折盡矣謙固不待余言至於百折千磨已歴數年則子於忍字亦早有心悟間關萬里襥被遄征并日而作以集旅費則子於勤字當亦無煩贅言然則余何言哉此行也若見彼都山水人物爲我收之錦囊中而於友朋徵逐之事則引前車以爲鑒得一知已以國士待子自能以國士報之卽不以國士待子毋寗婉以去之弗悻悻然見於面也嗚呼太痴落落塵寰知音詎難得哉太痴聞此言亦爲之欷歔太息而不可止遂書此以贐之欲爲撫琴作陽關三疉之曲太痴曰姑俟兩月之後俶裝旣成然後敬聽此曲何如則應之曰諾光緒壬辰夏仲高昌寒食生 
[交卸道篆電音]  
　　山東登萊青道盛杏蓀觀察調補津海關道已錄前報昨接烟臺來電藉悉盛觀察已於廿九日邜時交卸登萊青道篆務新任李子木觀察卽於是日接印 
[山右得雨]  
　　昨得平遥來電云二十日得雨約三寸二十一日又得雨約三寸天時尚未晴霽大約可無旱乾之虞矣 
[賀客盈門]  
　　黃昌岐爵軍門翼升養望林泉十有餘載卜宅於金陵之倉巷杜門謝客詩酒自娱而又廣行隂德施寒衣放冬賑盈萬累千久而彌篤誠寓公中之卓卓者也日前接奉電音欣悉已何恩綸補授長江水師提督軍門卽赴督　拜會劉峴帥晤談良久騶從多人導回私第見門前文武僚屬如雁行立脚靴手版絡繹而來軍門接見之餘精神矍鑠談論風生頗有古名將風宜其簡在帝心委以重任也 
[秦准銷夏]  
　　六月廿三日劉峴帥課試惜隂書院題爲用九天德不可爲首解范蠡三徙成名賦以題爲韻賦得風定池運自在香得香字上元縣陶仲彝大令亦於是日課試奎光書院肄業産生由山長秦伯虞先生代出課題阿元亮夏日高臥北窓下自謂羲皇上人賦以臥北窓下清風颯至爲韻賦得　棋留客竹齋寒得寒字讀吴梅村詩集五律二首不拘韻○金陵安德門地僻人稀樹林隂翳本月廿三日有三十餘歲男子手携雨盖肩負包袱氣如牛喘彳亍而來行至頽垣下見緑隂如幄席地小憇無何欹而坐者忽横而臥矣人見其指中微青面色不正知係痧症灌以百沸湯臥龍行軍散鼻息全無奄然遂斃富由地中禀官相騐實係因病身死卽飭善堂暫行棺殮候其家屬前來具領○聚寶門有棠甲者有爬山虎之目横行鄕里無惡不爲幾如猛虎在深山黎藿爲不探其氣焰之盛可謂横絶一時日前至某酒肆强店主人假以青蚨　百翼主人不允始而角口繼而揮拳虎力大身魁所向　靡旁有醉漢見而不平出其不意一足飛　適中小腹虎大吼一聲轟然倒地細視之盖已誤中腎囊畢命於景陽岡武行者手矣有人奔告其母母曰此子平日素忤逆又喜武斷鄕曲老身不幸生此子久爲天理所不容國法所不宥今幸假手於人得全首領尚賴祖宗餘蔭又何憾焉竟置不問母亦賢矣哉次日經地甲禀請江寧縣騐屍塡格飭媪領棺安葬將兇手提案訊供如屍親到底不請根究可以從輕發落矣 
 
 

Page 2

 
 
[遼陽郵簡]  
　　日前有船從田莊臺滿載荳餅而抵營口有搭客七八名雇兩杉板渡登彼岸本街豊源棧櫃夥留某因有事上船亦搭杉板登岸劉所坐之杉板内共三人另一杉板共五六人先行抵岸說者謂係蓋州郭家當鋪槍刦之犯岸上早有捕兵守侯盡數被擒劉之杉板宕於中流距岸尚遠二人望見同來之五六人已被擒拿遂各驚惶失措其一先躍入水其一欲行又止劉某睹此情形知二人係盜黨深恐累及於厄遂將未躍者推入水中以爲可免牽累不料岸上兵捕望見疑劉逼令二人下水其中必有原委待劉到岸立且加以黑索施以鞭撻盤問何故推二人下水劉某至此有口難分又被兵捕帶至下處拷訊一番始知其爲豐源棧外櫃又同到豐源棧質証果然不謬但自落水之二人是盜是良尚無証據暫由該棧　劉某保出以後倘有瓜葛須傳劉某到案如劉某者誠可謂无妄之災矣○鄭某者因開梨窖獲利倍蓰居然面團團作富家翁數年前其子高擷芹杳鄭又儼然稱封翁矣日前晤一素識之醫生使求診視醫生戲之曰爾死在旦夕速回家預備後事某聞言飛奔回家呼兒輩來吉以醫生之言遂成瘋疾迄今已半月每遇人來必回我於何日得死人皆笑之以鼻蓋其平日常以怕死爲心故聞醫生之戲言而遽因怕成痴因痴成疾禍福無端推人自召於此益信　近日來盜賊猖狂人皆慄慄有戒心前日二更後東街魁源永雜貨鋪驀有壯漢六七人毁門而入意圖搶掠幸左右鄰家露坐納凉尚未就睡閏聲齊集盜黨見勢不敵紛紛逃散該鋪以尚未失物並不追赶亦不報官未幾而元泰利亦被盜黨恐嚇居人預備不虞令鄕約逐户告知每夜於二更閉門各自謹愼至廿三夜後河沿錦茂利寧波　又受虚驚情事與前二次大略相同均無所失不知是賊是盜令人無　測度也○有山東人某甲携其眷屬來營作小負販挑水菜食物上街喊賣以謀并斗之賢朝出暮歸伉儷之間尚稱相得日前中偶觸暑熱臥病在牀婦侍奉陽藥遂央同業小販之某乙前來供奔走之役婦遂乘間與乙通奸嗣見甲病將愈恐露水因緣不能侍久欲將甲殺害然後捲物濳逃商重旣定取并州快剪刀剌中咽喉未死復勒以帶未遑細視一對野鴛鴦遽作黃鵠高飛及去而帶已鬆脫甲漸蘇醒遂呼房主求救房主聞聲往視詢悉情形囑投海防廳喊寃廳憲驗得受傷甚重案關奸殺遂移交海城縣辦理當由鄕約將奸夫淫婦訪獲到案想當照律重懲以挽惡俗也○近來暘雨應時四鄕農田豐收可望糧價因之跌落汕餅二宗亦形疲滯云 
[京江客述]  
　　距高資鎭里許有地名廟灣爲往來舟楫停泊之所十八日午後一小南灣船甫泊定船主怱怱上岸甲乙二夥在船打掃忽見隂雲四合雷電交加霹一聲船桅中斷甲額穿一穴而斃遍身見青紫色乙腿膝亦穿一孔尚未遽絶逾時口吻翕張一時觀者如堵或問曰汝作虧心事耶乙和盤托出並不諱飾盖船由奔岔開來購裝料石有搭客某年二十六歲將歸里完娶携帶洋銀三十餘元爲甲所見欲據爲已有商諸乙乙唯唯行至僻靜處適船主因事登岸中遂進艙舉刀砍某某長跪乞隣並云所有囊資願以相贈但求留我一命俾兩房不綠香烟戴德無旣矣甲不允乙勸止之甲亦不允竟將某殺死投其屍於河乙分得洋五元揚帆直駛比船主回問客何往誑以已附熟船去故船主始終不知也越日乙亦以不食死於是知乙得緩須臾者天特藉其口以告人令凶惡之輩咸知所警耳報應之速如此可畏哉○小暑卽後曾侍雨兩次土脉未能滋潤高阜田疇大半未插身苗玉大令爲民請命禁屠虔疇並魚蝦亦不許入巿謂上年兩次亢旱皆迎請都天大帝入城得以大霈甘霖遂擇吉二十日早迎神入城供奉萬壽宫每日道府縣憲親詣拈香又赴郡廟風神廟等處拈香如禮二十日下午七點鐘得小雨一陣未能霑足連日晴旭當空頭上片雲絶少催詩之意沾體塗足之輩其能無望眼欲穿耶○二十一夜更魚四躍忽聞人語沸騰俄而鑼聲鏜然急起視之遥見叅府署對街濃烟如墨知爲失火該處距水龍局不遠水龍聞信赶至俄而隣坊水龍絡繹馳救銀濤飛射赤焰遽衰僅焚去某烟燈草屋半椽尚是不幸中之大幸也○飛蝗迭經勦捕餘孽依舊滋生每於清晨薄暮振翼而飛東西南等鄕多被其災據鄕人云不但新秧被食卽棉豆等苗亦俱供醜類之一飽民爲邦本食　民天蟲孽不除則小民何所賴以餬口而於國計亦有所損安得蒼蒼者滅此么魔大蘇民困耶○荷花塘開濬成渠清水淪漣檣帆滿目絶妙一幅畫景近擬於沿隄一帶空地務令營勇塡築平整以便起造房屋開設店肆所收租息卽爲逐年撈瘀之費又添砌碼頭多處庶便人貨上下均稱便利果能次第奏功安見荒凉之境不可變爲熱閙之塲耶跂予望之 
[鑄銀日廣]  
　　羊城鑄銀局自前年開　以來所鑄錢銀甚顆而去年間已有携至新加坡行用者然惟一二盾之小銀爲多間有携其制錢至坡以供玩好右此外如一元半元以及五仙之銀則猶罕見此緣所鑄尚少卽在内地且有未能敷用故未有行至外洋也惟該局於此兩年間所鑄之　外間多未知之兹閱英員羅惹所出報章内有言及該局所出錢銀之數者爰卽爲之譯出以備關懷時事者資一考証焉據言羊城鑄錢局辦理甚爲妥當所鑄錢銀銷流甚廣所出不敷所用局内機器祗有五分之一經已開鑄其餘四分則猶未嘗運用計自西一千八百九十年五月二十二號該局開辦以來至西去年十二月三十一號止所鑄成元共有四萬三千九百三十三元而半元則有一萬七千八百四十七枚二角之盾則有五百六十六萬七千三百八十一枚一角之盾共有一千六百零九萬八千五百七十九枚五仙之盾共有一百一十五萬八千九百四十五枚統計所鑄之銀共值二百八十五萬四千一百三十七元八角半至於每日扯計局内所鑄銅錢得四十萬枚大小銀圓得一十萬枚倘得精工者爲之監造每日作工十點鐘之久一日之間可以鑄銅錢二百萬枚而銀圓亦可得一十萬枚云是亦可見該局規模之巨矣 
[法兵敗北]  
　　東京一地雖爲法人所據然不服法人之黨仍復大肆披猖頗爲地方之害雖經法兵迭次征果而屢遭敗北未能克奏膚功兹接海防來信言邇來法軍與亂匪屢次交仗各有勝負惟五月二十日之戰則法兵受創殊深幾於隻論不返先是法兵官巴連探知賊蹤所在遂偕營官卑治律各統一軍馳往征剿果與賊遇合圍一戰法兵大敗巴連已中鎗而亡内有越兵五人亦受傷殞命時有把總美力見主將陣亡欲奪回其屍以馬革裹之而還遂奮勇冋前詎中途遇伏被賊攔腰攻擊腹背受敵美力被彈丸擊中四處一在左腿一在右膝兩在小腹然美力雖受殊傷猶復奮不顧身曾不少却卒將巴連之屍奪回插治律總戎見賊勢雄厚前軍已敗勢難搗穴擒渠遂且戰且走狼狽而歸由是觀之亂當猖獗如此法人豈得高枕而臥哉 
[善於虎嘯]  
　　雜技之學不一其端以技著於時者各有所長然未聞有以虎嘯傳者昔江東阮步兵以善嘯著於時然此爲天籟之鳴非託其音於禽獸也然則毛燕某中之嘯不可得而傳哉甲本毛燕人旅處新加坡習爲小販其人固平平無足紀惟負有絶技善於虎嘯其嘯也吼然大震林木爲摇腥風凛然無異虎之驟至昨從友人遇之甲年不過三旬以外面瘦削若不勝衣與之語亦覺聲息甚微惟作虎嘯時則另有一番雄　因試令其呈技時室中有一犬門外停歇馬車二輛甲卽踞地長吼僅得一聲覺轟然不殊霹而室中之犬卽覺尾垂足顫亂竄不知所爲卽仕座諸人亦均爲之悚然色變有出視門外之馬車者見其馬料爲之戰慄若有不勝其懼　噫異哉技而至此洵亦可謂神矣因詢其所以得此絶技之由據言八年前曾旅處北慕娘一日承其主人之命携伴裹糧入山欲覓地以爲種植因至羣山深處亘古未通人跡惟見獸蹄烏跡縱横地中甲至是已竊竊而驚然事勢至此亦復無可如何於是日間卽偕伴而行夜則巢居於樹每至黃昏之後輙聞犀號虎嘯聽之旣久卽習其音一日正行間猝遇猿猴一隊踴躍而至不下數百頭之衆見人欲撲甲與伴驚極無可爲計甲一時情急遽伏地作虎嘯聲不意方引吭一鳴而羣猴皆辟易扒山越領頃刻俱逃甲至是始　其技之成由是藉此以恐嚇野獸者不知凡幾而所以得保全無恙者皆藉此一嘯之力爲多云以上皆甲所自言誠有如浦留仙所謂射雉卽獲内人展笑握槊方勝貴主同車者技之不可以已也如是夫 
 
 

Page 3

 
 
[查辦尼庵]  
　　前報紀寧城如意庵佛地宣注經府憲飭縣查辦兹聞後巿之觀音庵靈橋門内之薛蘿庵郡廟前之戒香庵芳嘉橋之接待慕皆住優婆夷不守清規或招引青年婦女宿寺拜佛或縱　無　少年聚賭抽頭甚至招妓侑酒無明無夜名爲清凈之地實爲污衊之塲事被鄞縣楊大令　聞飭差往提年少者聞風逃匿僅提到年老者數名分别懲辦或驅逐出境或勒令還俗所有屋宇發封入官或改設善堂或改自新所大令此舉可謂直捷痛　使昌黎見之必引爲同調 
[官開局]  
　　寧彼官鹥局現經府憲胡練溪太守示期於六月十六日在府署土地詞内開局施醫凡貧病之家無力延醫者均可赴局診治行見陽和普化疫癘濳涓有不共拜再生之德哉 
[閩垣瑣志]  
　　道宇山有王天君廟香火極盛六月十六日相傅爲天君誕期老少男女各携瓣香呼羣挈伴而來向天君座下膜拜通誠冀邀眷佑不下千數百人可謂盛矣○龍山巷有張姓者家頗小康其堂兄某甲游手好閒囊中告罄輙向張借貸張以其諳關宗派大度包容予取予求不汝瑕疵也詎料甲貪得無厭竟效穿窬胠篋者之所爲乘間將水烟袋皮袍等件竊去迨張查知偵騎四出則已蹤跡杳然甲可謂全無心盰者矣○有林　安者前曾隸名軍籍在後因案斥革林恃其膂力横行巿廛無惡不作人皆畏之如虎近被侯太尊訪拿到案立卽出示招告以便從重治罪聞者咸以爲快○頁院後有武廟俗呼爲北院前日有鄕人還願酬神召祥升班登臺演劇至祭江一折戲臺兩旁看樓上人多於曦正在凝神縱　有某營勇丁平日寄宿樓上此時見人多擁擠忽大聲疾呼手持桌椅權當兵刃任意亂揮人皆不敢櫻其鋒紛紛走避樓下而樓下觀者悮爲看樓倒塌恐被壓傷爭先亂竄擾攘喧譁不啻山崩潮湧甚有願仆在地被人踏傷者狼狽情形不堪言狀然則熱閙塲中其可貿然厠足哉○横街口有厠所焉前日有某甲進厠出恭忽口流鮮血昏暈倒地須臾氣絶人生如朝露良然 
[彝陵櫓唱]  
　　前日午後江口陡起暴風有小划船兩隻欲往西壩行至中流被風吹覆溺斃搭客十餘人風波之險誠可畏哉○前報紀川中於六月初一日過年云云兹接確信謂因里慶府疫癘投症盛行求神問卜僉謂過年方免　是該處人民悉於十一日懸燈結彩以爲除舊更新之意此後疫症漸見輕减宜昌備疫亦不似從前之盛又接川中信謂該處天氣寒冷宛似九秋節序宜昌則天時炎熱近日得雨數次始得凉爽二豎亦因之退舍矣○前數日來大雨淋漓江水陡漲又餘各船已泊老岸居民恐遭大水甚以爲憂然從來易漲則易退不必慮陽侯肆虐也○前任四川藩憲前日由宜昌坐沙巿輪船往漢經過之處鎗砲聲不絶令人想見大帥威嚴也 
[司機斃]  
　　寧數人董姓自幼習學機器現在招商局廣濟輪船爲司機副手日前由滬上開往營口等處行至余山相近洋面船中機輪忽損不能運動大副等手忙脚亂將别副機器開動董將已壞之機器細心查閱急欲修理當在機器之旁檢得大螺絲釘一枚知由機器墜下者不料輪船偶一顚播將壞機震動霎時間雙機連轉如風董避讓不及致被機器帶住軋成虀粉血肉糢糊令人不忍注視迄今此船業已駛回滬上矣 
[舍舊謀新]  
　　某氏婦已喪所天不甘茹蘖飤冰遂致招蜂引蝶與某甲結歡喜緣賃屋於法界昇平里第十八號房屋鴛鴦同夢不復念黃泉下有飲恨人矣氏尚有胞妹深閨待字姿態媏然因無親屬遂依姊以居甲日坐安樂鄕樂而忘返尚有舊時姘婦以甲履綦久渺遂興問罪之師前夜三點鐘時尋至昇平里叩門而入將中扭住欲與之拚命姊妹兩人恐甲力不能敵遂興娘子軍將舊時姘婦痛毆一頓姘婦人呼救命適巡街捕至甲等乘間逃脫追之不及姘婦無可如何躑足懊恨而返未知此後再動于戈否 
[奇人奇事]  
　　人之氣體各殊有逈出常理外者或以一身而兼具隂陽二體或倐隂倐陽變幻不定或半隂半陽略具形模見於說部者不一而足殆皆戾氣之所鍾也寧波石浦人名兩三者産時本係女體襁褓中又具男體迨年華漸長風韻嫣然父母鍾愛逾恒合作女　妝束椋鬢脩眉天然姣好　下雙鈎雖不能瘦如春筍然亦不致肥比秋蓮見者不知其爲巾槶丈夫也十七歲時由視族帶至　上送入　租界榮錦里第四家某妓處爲大姐居久之漸有知其底藴者然亦見慣司空不以爲異春花秋月易度光隂迄今已兩更裘葛前日隨同鄕三人附招商局江天輪船欲回故里及登舟被衆人窺出破緹恐係男扮女裝有意混入輪船非奸卽盜遂報知法捕房包探立將阿三拘獲送入捕房捕頭訊明原委著押候解送公堂　候發落未知葛同轉何以了此風流案牘也 
[欺侮鄕愚]  
　　除家匯人某甲向作小本貿易前日因有急需將衣服十餘件綑成一包貨以來滬欲入城質錢行至大南門二里許忽有乙丙二人冐充捕探夥役向甲盤問甲以實告乙内佯若不信指甲爲竊不由分說將包攫去甲竭力追赶將内扭獲至某茶肆理論不知如何了局也 
[察出弊竇]  
　　法界八仙橋捕房出店某甲與在押人犯通同一氣暗遞炳泡等物前日被可監西人察出禀明捕頭將甲官押捕房從重究辦 
[竊綢案結]  
　　顧晉祥西式顧繡店失竊府綢七十三疋報由包探觀阿六查明係該店車夫陳載鄕起意糾同張阿虎等行竊後又被各車夫搶散當獲陳載卿等六名　　十餘疋餘被携贓逃往江北蔡太守飭將人贓押候備文至每門廳派差恊糾已列前報昨據核包探禀稱奉飭備文派差同往海門廳投文添差協緝祗獲施萬坤一名起到贓綢四疋餘皆散矢無從查提今將施萬坤帶來並將前獲之陳載卿寺六名送請發落顧晉祥申訴前情施萬萬供係北人拾取府綢業已交出陳載卿供認起意行竊張阿虎仍供由陳糾同行竊陸子英陸文光同供各取一疋施茂隆　不知　　誤行受寄已交案矣包探又禀稱范發明已因病交保太守檢閱前卷判將陳載卿台責二百板發捕房管押六個月期滿再笞二百板遞藉張阿虎笞一百板管押三個月期滿再笞一百板遞籍陸子英陸文光各笞一百板奇贓之施茂隆姑念管押多時從寛保釋起案之贓交顧晉祥領去 
[限日緝兇]  
　　寧波人爲小工頭目之王阿多被仇人殺害將屍抛在裏無口王家宅相近港内由二十三保二圖地保沈泉揚投縣報騐代理竇明府騐明實係受傷身死卽由王之姑又沈瑞周外甥馮啓堂投案求請伸寃並求自行棺殮明府允之一面著　楫兇此已詳登前報昨晨明府升堂飭提沈至案略詰數語著於二日内將兇手緝獲解案延干血比 
[縣案彚錄]  
　　廿七鋪地甲陶升因揑報枷犯沈金生思病經代理上海縣竇奠高明府究出實清因沈枷期未滿遂將該地甲代枷三天以爲　票者儆前報已紀之矣前日枷期已屆由原差將阿帶案候示昨晨經明府　堂發落該地甲俯首求恩並稱以後不敢再犯前轍明府曰今日本當懲貴姑念知悔准卽開枷嗣後務須勤愼辦公不可貽悮陶遵諭而退○高福泰之弟遭鹽梟魏春發卽紗香匯在奉賢縣境内用鎗擊斃魏逃至滬上高聞信躡縱而至將魏扭控法公堂曷同轉研訊之下因案　人命飭將魏送縣再核前報所已紀者兹悉高福泰由公堂訊取供詞後卽投奉賢縣禀控昨晨竇明府提魏研詰魏供　係安徽人向以操舟爲業並非鹽梟明府着釘鐐收禁聽候備文解往奉賢歸案訊辦○石門縣某處家丁趙興誣指蕭山縣人胡養齋爲强搶婦女案中脫逃之崔阿德明當時力辯具非　不信遂報明英廨祭太守飭差將趙胡是到庭 
 
 

Page 4

 
 
訊之下始悉指鹿爲馬卽將胡當堂開釋趙則送縣訊辦由前任袁海觀大令訊供收所此已列報兹由趙央人向胡理勸情願登門服禮並罰戲一臺胡首肯投縣求銷可斷訟藤矣○朱庭襄控叔父朱洪順覇佔房屋一案昨晨由竇明府徣堂提訊庭襄訴稱係紹興人父親名洪德業已病故遺下房屋八十餘間被叔父霸住向論不理是以來案呈控前年　大老爺在任時曾經控告斷給叔父洋二千元日後不能再生枝節不料現在又生惡計叔父人尚忠厚實係其子唆使所致叩求明察洪順供稱兄洪德逝世後姪兒庭襄於訃文上不將小的之名列入是以向論明府查閱前卷果有　給洋銀之事遂謂洪順曰前次已斷給洋銀爾不能再將房屋覇阻着赶緊將屋交還庭襄於訃上不列叔父之名亦有不是着自向洪順服禮完案 
[英界公堂瑣案]  
　　包深顧阿六禀稱緝獲積竊王金生起到銀飾衣服係薛子卿薛金全等失贓今將人贓送案薛子卿稱失竊悲翠戒指茉莉簪銀如意銀環銀鎖等件已由包探起贓請先給領薛金全稱失竊布衣萇綢衫已由包探查獲人贓請領王金生供係寧波人連次行竊後當改過蔡太守判王金生笞責二百板發捕房管押四個有期滿再笞二百板備文遞籍起案之贓交失主分别認領○華捕禀稱寧波人王夏生住居客餞生計盡絶吞烟尋死由棧主報知捕房送住醫院救治得愈送請安置王夏生供係寧波人來滬尋訪親戚托覓技棲尚無機會下榻旅邸典質一空欲回故里又無川資不得已出此下策蔡太守飭候資遣回籍○羅大行訴稱雇坐無錫快船　接浙江恊鎭大人道出滬上遇見同鄕人任光發强欲借洋二十元不遂其計被用木棍擊傷腰間由表弟從旁解勸亦被擊傷爲此報捕抲案包探顧阿六禀稱查得任光發專在各船帮拆梢素不安分任光發供係山東人與羅大行同鄕不敢拆梢亦不敢行兇蔡太守飭將任光發交捕房帶回查明實情再行核辦○包探秦少卿禀稱范錦章與倪森榮合雇盛阿金之駁船裝東洋碗綢布等件被盛竊碗一箱值洋十三元綢布二塊值洋一元正在變賣適被獲人贓送案請訊范錦章倪森榮投案請領贓物盛阿金供係上海人年三十三歲撑馬駁船貪小行竊蔡太守請盛阿金受人之雇公然犯竊情罪較重判發捕房管押兩月期滿笞責二百板贓給失主分别認領○顧關關行竊洋人絨單由捕房包探拘獲盤詰供稱有王文炳串通行竊解案時久供與王文炳無涉蔡太守飭傳經辦此案之包探陸阿祥到案再訊已列前報昨據包探陸阿祥禀稱當獲顧關關時自認與王文炳串竊及獲王文炳一併送案顧關關供認如前王文炳供並無串竊之事太守判顧關關發捕房管押一月期滿笞責一百板土文炳省釋○包探黃四福禀稱王振祥前因訛詐和尚案奉判遞籍今又來滬拘拿送案王振祥供係丹徒縣人今在法租界營生不敢再犯前轍蔡太守飭覓妥保仍回法租界營生如無保人卽當笞責一百板遞解回籍○唐承方訴稱在虹口寶順里開釘書作承接美華書院書籍裝釘同業何桂林因爭工起釁乘醉滋閙楸翻作檯扯亂書頁爲此報捕拘案何桂林供係上海人醉後糊塗致擾釁端今願代爲整理藉贖前愆蔡太守飭將何桂林交保赶緊整理再候核示○包探唐寶榮禀稱李扣寶因犯竊遞籍已非一次今又來滬送案請懲李扣寶供係通州人在籍不能度日來滬冀謀生計蔡太守謂李扣寶一再遞籍豈容復來判笞二百板仍行遞籍○周衡堂訴稱曾向廣東人梁姓買地換過界石圍以竹笆已閱十餘年目下忽被奚秀發拆毁爲此交捕送案具呈請究奚秀發供伊侵佔小的基地心實不甘具禀呈閱祭太守飭將奚秀發父保俟查明後中行訊理禀詞附卷○四百號華捕禀稱廿六日薄暮七點鐘時有謝阿生駕車疾駛在百老匯路撞倒陳隆生特將謝阿生拘案李阿桂　稱係在籐椅店邦夥當日副稅務司遣拉風之陳隆生來取籐椅馬夫加鞭疾駛致被撞倒碾傷小腹昏迷不醒飲食不進陳隆生稱孫本邑人實被馬車徸倒碾傷曹生稱係廣東人造紙局因有人取紙同駕馬車回覆適籐椅店有幼孩在門口玩耍見馬車來驚嚇倒地並未碾傷陳隆生西人路稱當時實兒有幼孩玩耍謝阿生供係寗波人當時並未加鞭疾駛　見幼孩在旁驚嚇倒地李阿桂又稱並無幼孩在門口玩耍祭太守飭將謝阿生父保候查明再訊○廣東人王周氏訴稱係寧波人與陳阿樹爲鄰同買小雞伊之小雞被黃鼠狠偷食反將我家小雞捉去與之理論被伊毆傷是以報捕拘案陳　樹供係先被辱駡故與爭執不敢行凶蔡太守謂爾等有洽比之情不應以細故起釁飭將陳阿樹暫押赶緊自行理處○包探張九意禀稱前日下午見顧平金仇阿全携有綢縐女衣四件情有可疑立卽拘拿後有泗源號之季明將伊等具保今特解案季明稱在泗源號執事　平金等女衣並非竊贓可以作保顧平金仇阿全同供在江灣帶來典質蔡太守准李明將顧伊二人具保女衣給還○二百五十五　華捕禀稱丁安順陸小初在路打架拘案請訊丁安順供被毆傷衣已拉碎陸小初供因向索會欵起見如今情願賠衣養傷丁安順又稱陸旣願賠衣養傷求免深究蔡太守准之斥退○包探唐寶榮禀稱緝獲王阿海起到衣物係羅長開孫阿小等失贓今將人贓送案羅長開孫阿小投案請領王阿海供係浦東人年二十七歲蔡太守判笞二百板驅逐出境不許再入　界起案之贓交失王分别認領 
[請符助賑]  
　　謹啓者敝堂接奉雙桂軒大善士爲其堂弟際鈞症患匝脫並如夫人隂虧木旺又郎先天不足由蘇來函而請靈符救急樂助山東臥牛山賑捐洋一百元祈保合家平安大善士善願宏深疉次助賑均邀神佑吉人天相顯有明徵今復慨解仁囊將見善氣回春感應神速當此籌捐弩末元爲功德無邊符到病除平安永保除恭篆靈符具覆外謹登報牘奉揚仁風上海六馬路仁濟善堂籌賑公所施善昌等謹誌 
 
 
 

Page 5

 
 
 
有誦芬閣主人者夙有文癖家搆樓數十楹於藏書之外兼及時文自有明以及國初與夫乾嘉諸名家凡有專集全稿無不搜採殆盡計其所藏名稿凡千八百餘種下至歴科墨選各省課藝並先後時髦選本珍秘抄本亦幾多如恆河沙數兼修備蓄無美不搜大觀哉亦奇觀也歲庚寅主人厘共所　各文逐分一類曰大題曰小題每類不下數十萬首於是細抉擇剛其拙者汰其重者計太小題各得文十萬首昔趙鞏有句云十萬軍聲夜半潮因取詩意與文數合遂並顔曰十萬軍聲盖主人意擬出而問世不欲使無數佳搆長此湮埋也然而得同志人曾無一二不如意事常居八九雖早登於申報實終類於子虚今誦芬閣主移居與余比鄰晨夕過從情甚相得因出向所集文以授余余略爲展誦直覺琳琅滿目無題不備無美不臻遂請於主人力任期役雖然千里之程非跬步所能至百鈞之鼎非隻手所能勝爰將大小題分而爲二而又各折爲初續二集明循序也易蕆事也今者小題初集得文五萬首業巳開印准於榴月成書分訂八十本碼洋四十元其續集文五萬首卽行嗣出想欲鏖戰於童子軍中者定當先覩爲快矣 
　小題向少善本自石印法盛行而小題宗海小題文府小題三萬選等書先後疊出視前此之木刻文海高出萬萬矣然而滄海之大遺珠實多予家藏文甚夥數十年羅爬剔括不　遺餘力遇有秘本佳搆求之不得手抄筆錄曾不憚煩　癖好然也故所藏文無題不備大半皆世所不經見之作擬付手民以公同好無如欵費不貲恨無純陽點金之指生而不　遇誰識荆山虞璞之心事閱三年徒呼負負今袖海主人與余同好愛等嗜痂擬先後付之石印今將小題初集爲之緣起循序漸進有志竟成索隠探奇幽光必發初心克遂殆亦文字有靈歟誦芬閣主人附識 
 
 

Page 6

 
 
   
 
 

Page 7

 
 
   
 
 

Page 8

 
 
 
湖北輪船晚往福州香港等埠和衆公司祁門晚往長崎神戶横濱等埠　衆公司 
 
 

Page 9

 
 
[蘇省官報]  
　　六月十九日候補道歐陽霖辭行回金陵松江府恩禀辭溧陽縣楊禀到同知宋枬禀知到撫先收呈　知縣向啓綬道庫大使朱希廉府經歴陳庚巡檢汪述曾均銷海連津局差二十日藩園牌示照得荆溪縣缺前委請調上海縣知縣黃承恒者理兹黃令另有差委自應改委查有候補通判許之玨堪以酌委署理南匯縣吳奉賢縣金陽湖縣葉均禀辭止任睢寗縣侯紹瀛由金陵未知　汪以　禀辭赴江寧朱家壞由車坊厘局來縣丞方燕謀禀銷海運津局差葛鏞由崑山縣保甲來廿二日藩轅牌示照得署上海縣袁樹　現　據報丁憂自應委員接理查有請調該縣之黃令承暄堪以先委署理武進縣吳炳禀辭赴金陵見制憲崇明縣黃禀到理問朱之榮由錫金絲捐局來從九魯國壽禀辭赴滬　步青禀知奉委代理長洲縣典史事廿三日同知鄭述祖禀銷海運津局差知縣王銘吉禀辭回下游厘局　韻鏘禀謝廣西邊防案保准俟補缺後以同知直隸州用代理長洲縣典史陳步青禀知接印任事分發江蘇試用巡檢周葆年山東人由京　着來省禀到廿四日湖北補用道李謙由上海公幹赴平望來蘇同知熊良瑞禀銷管解京餉差知縣王銘吉由鎭江下游厘局來縣丞趙恩燕趙啓封徐家修均銷海運津局　巡檢魯國壽禀銷管解飛金差 
[江西官報]  
　　同知劉家棣禀謝加一級紀錄二次署興安縣伊清額卸事清理交代回省委署清江典史陳福恩據報留瓣臨川保甲以有補府經　國治署理李祥和禀謝加一級紀錄二次縣丞杜榮熙禀往德興辦保甲通判樂業委解地丁進京巡檢劉慶槐接查廣外保甲安義典史易兆熊俸滿騐看新城極高司馮雲垓據報病故以狄汝霖署理署吉水縣姚學濂署金谿縣麥錫良俱禀赴任蔡瑩委勘大教廠等處工程崇仁縣張超委辦發審局德化城子鎭陳紹湘由義寧州辦保甲回禀謝飭知 
[逆子自刎]  
　　某姓嫗在蘇城元妙觀左近開設燒餅店已有年矣其子某甲年逾弱冠人頗忠厚母子二人竭力經營差堪自給甲近與某無賴相識日必耗費青蚨數百翼以供烟酒之資二十六日午後母戒之曰吾家素無長物汝似此揮藿日後將何以爲生雖作小本營生然自食其力可以不玷家聲汝日與流氓爲伍愈趨愈下必致貽玷門楣自取罪房老身不願見此禍也言畢放聲大哭中不但不聽教誨反敢出言挺撞母愈忿國杖欲擊中趨進順手取利刃一柄自向喉間直剌登時倒地血溢沾襟鄰人見之慌忙趨救則喉管已斷無從僚治逾時氣絶當經報知地甲以人命關天不敢諱匿遂投縣署報案請騐旋經其母投案訴前情求請免騐自願備棺收殮縣尊俯如所請著具結備查爲子者旣不能奮志立業仰博親歡乃竟音入下流沈迷不悟一語不合輙敢自戕其生置生我劬勞於不顧父母亦何樂乎有子也哉謂之無子亦宜 
[上海六馬路仁濟善堂籌賑公所施少欽經收山東熱河賑捐六月十一至二十日止清單]  
　　　東崇福大善士救病速愈電報局來無錫無名氏一户各助洋一百元無名氏洋五十元楊　萱翁墓厦門衆善士四十五元銅洋一元李趙氏求咳嗽全愈二十元萬椿十二元徐積堂求子病速愈吳興不列名二户各十元蕭敏元敏春敏　求身體平安結壯聰明三位合十元丁寶書八元吳日煊六元裕盛長五元四角楊少雲爲母病愈酧神移賑求事平安人浦南野人三户各五元高淳合大和皖無名二户各四元朱湘舟施蓮史朱鼎卿求平安人聽香書屋五户各二元孔啓曉爲子祈病速愈孫觀寶求病速愈邵懷德楊少間惜隂書屋戚和卿六户各一元不留名九角吕魁陽七角存德堂韓錦森潘怡大三　各五角有名氏三角無名氏無名氏無名氏黃鏡澄張源順三山氏王松福七户各二角無名氏一角方知珪銅洋六元施叔槐養初李濳蔡氏合錢二千文施詒香堂施雲章二户各一千文駱冩陳吉甫萬小和趙儷樊吳善之翟謂生姚丙之楊榮生胡幼雲孫士兄十户各五百文以上共共收山東賑洋四百二十元零三角正銅洋七元錢九千文○熱河四川李階平九八元三十一兩五錢六分黃秉乾求吐血卽止速愈三十元李秉華堂求子病速愈二十元詒香堂洋十二元東海散人爲女病愈完愿周傳棵求佑長女痰迷速愈韓隱名爲妻病愈完愿并求復元無名氏四户各十元若耶吟紅主人求病速愈隱名氏求保平安二户各五元鄭鶴生服符病愈完愿徐四和求母身康健隱名氏三户各二元嘉定錢來隱名氏一元壽記銅洋一百元無名氏銅洋一元以上共收熱河賑洋一百十九元銅洋一百零一元九八元三十一兩五錢六分 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
