# 1884 - 291 - 4904144

 

Page 1

 
 
[第十八號畫報出售] [  申報舘主人啓]  
臺軍大捷法人死傷無數　人聞之同聲稱快劉爵帥畢竟能軍於此益見茲特購求玉照摹繪成圖以慰薄海人民之欽仰粤省大吏押令法人出境不准逗遛圖其扶男携女負笈提筐情景亦復逼眞兩圖俱編入此十八號畵報准於初六日出售仍於畵報之末附送淞隠漫錄圖説一則閲者鑒之此佈 
[石印爾雅音圖出售] [  點石齋主人啓]  
爾雅音圖一書讓者苦年善本爲憾本齋購得影宋本原刻用石印縮印成書書中圖畫間有原刻筆畫斷落者另倩畫手細加鈎摹一切珍禽異獸瑶　珙花無不形神逼眞栩栩欲活竊思一物不知儒者之恥則此書之成自必先覩爲快得以攷證其實也書訂兩本裝潢精雅准於本月初四日出售收回工本洋四角正售處悉仍其舊此佈 
[書潘太史叅張月二欽便奏摺後]  
馬江之戰自始至終俱照有聞必錄之例備登本報而前後訪事人及閩中友人郵述之語合之張何兩欽連奏報摺稿其間微有不問竊以爲疑閩友函述於張何兩欽使頗有微詞本館猶以爲尊者諱爲賢者　之理削去不錄盖以張何兩欽使以名太史出膺重寄張幼憲在京時卓著風節彈劾不避權貴所言　有補于國家且始　主戰龍韜虎略談之侃侃爲中外　戰諸臣所不及朝廷特加簡拔付以閩疆軍務雖名　會辦而一切體裁之尊其號令之專一不啻以八閩安危畀之一人旣屬深資倚賴决不至玩悞因循欺蒙隠飾以自墮其平日之清名故星使言之聖主信之中外臣民咸以是爲執中之論而孰知其中仍有不清不實者哉否則潘太史此奏胡爲乎來也夫太史此奏會問閩籍京員三十九人則其爲公言也可知此三十九人皆籍閩省則其見聞皆確也可知而上叩九閽言之鑿鑿竟以事前旣　事後欺蒙一切情形直陳堂陛有令人不得不信者今而知前後郵報與星使奏報之不符所由來也　見太史此摺時適在抱恙心摇摇如懸旌身炎炎如灼炭頭目森森然起坐殊不便故重綿倦臥胡床上令人棒讀一遍聽畢不禁拍案狂呌曰此古之遺直也夫賞功罰罪聖朝自有權衡原非臣下所能叅豫而有此一奏公道爲之一伸士氣爲之一吐雖以　之病夫猶覺意爲之動神爲之清中國大有人不禁深爲額手也且此奏亦春秋責備賢者之意耳閩事方急督撫皆無知兵之名何星　雖督廠務然自製造之權而無發衆之職法人深悉其故故不憚閩嶠天險用全力以相撲犯爾時中外諸人莫不以關地有險無有深爲危懼所幸者朝廷知人善任特問張幼　星　會辦閩防上以釋聖主之憂勤下以慰民生之望幸咸以爲閩中得此萬里長城不啻小范老子胸中有　萬甲兵區區法人何敢正視或猶以書生少之然宋之虞允文亦書生耳金兵南下允文以三四百人扼守弔魚禨金兵　驅而過視之若無物允文謂其下曰彼之不犯我軍者以我兵少有所不屑也至北還時吾屬皆爲　矣計不如惓甲疾驅倍道以絶其後幸而獲膀可樹大勳不幸而敗亦不過　耳衆從之不數日追及金兵於順昌遇金兵前遇大敵正在鑒戰允文出不意襲破其後軍金兵亂前軍乘勢　之大破其師十餘萬吳玠聞之曰不意大功乃歸善生吾等能無愧死以是知兵貴出奇張星使雖到閩未久然約計巳有月餘有船有兵足資憑藉非若允文之僅有三四百人也法船之入馬江誤於和議之不卽决裂然法船之陸續駛進者至有十餘艘終日耽耽虎視於旁與我船相去咫尺非我擊彼卽彼擊我此卽非新開釁隙之法船亦當預爲之防不此之備而致爲所乘猶諉之曰猝不及防此則所最不可解者譬如盜賊已入門庭明火執杖露刃環立已有數日之久此卽婦孺輩亦知戒備非力敵卽前遁耳若以一時尚未動手遂泰然不以爲意以致家破財空尚曰猝不及防有是禮乎鼓山離馬江十餘里以高視下指揮原可如意然未戰之前初未聞兩星使在鼓山若何布置若何調度若何埋伏而指揮而乃於猝不及防之時忽然登山觀戰不啻如欲獻子之親執桴鼓然是則不能使人無疑觀於潘太史之奏而乃恍然總之身受國恩孰不當盡心謀國今潘太史於閩江之敗不深責骸省督撫人員若以爲宜若無罪然而轉於張何兩星使責之獨重罪之獨深且以謂張之罪更浮於何是則張公平日之威望清名有以致之所謂盛名之下其實難副吾故曰潘太史此奏實有春秋責備賢者之意爰書數語於其後因病不能握　口授書人代錄以付子民 
[上諭恭錄]  
　　八月二十九日奉上諭順天府奏續獲盜犯請交部歸案訊辦一摺所有此次續獲之李三一犯着卽解交刑部歸案審訊按律懲辦仍着飭屬嚴緝逸犯務獲究辦欽此 
[本館接奉電音]  
　　昨接北京友人來電有九月初三日上諭一道敬謹譯登○九月初三日奉上諭譚鍾麟奏保舉武職人員請旨存記錄用等語記名總兵姚尤廣記名提督鄧榮　遇缺題奏提督馮南播均着交軍機處存記餘着照所議辦理該部知道欽此 
[東京戰信]  
　　法國未拉司兵船由海防駛至香港據船上人言東京戰耗不甚探聽辭明惟聞八月十九日華兵來攻法船二艘法兵之在岸上者聞砲奔至與水師兩面火攻華兵敗纊約死傷二百人至二十日尼格禮也聞信馳至與華軍兩相攻擊華軍又敗死大百人傷者約一千人然本館按日前法使巴德諾脱接有電信謂華軍死傷三四千人與此信大相逕庭足見法人之言法事大半夸誕無稽我中國官民愼毋輕聽浮言自消鋭氣也 
[法帥電音]  
　　西貢法字新間紙云法將華禮也電致西貢法總督言八月十三十八二十日中法軍兵疉次在東京開仗二十日華軍約六千人幾致盡數死傷有一處學後查見死屍六百四十具其中不少武員法人三日内共死兵官三員兵二十五名傷兵官九員兵二百零六名其受傷兵官中將軍尼格禮也亦在其内傷反腿際刻畢禮也擬赴該處以爲聲援云然此仍係法人一面之詞閲者未可信以爲實也 
[購船照譯]  
　　中國前在德國定造之定遠鎭遠二鐵中船因法事孔亟不能開駛來華兹閲英國日報言傳聞德廷欲購此二船苦于不便啓齒轉託他人出面商量中國辭以不願售出云竊謂此説定係無稽然西報旣鑿鑿言之 
 
 

Page 2

 
 
姑譯之以備一説可也 
[西報譯登]  
　　法國駐滬領事李梅前赴越南一事已登本報兹閲西字報言法廷已授李君爲越南全權大臣矣 
[閩電述聞]  
　　昨悉本埠官塲得有福州電音謂探得法人有北犯旅順之舉又云楊石帥將於初七日接閩浙總督印至臺灣軍情則來電却未道及本館按法人圖擾旅順久有是説其所以遲遲不發者大都以　斤軍火糧食未足耳幸而前次基隆信來法軍已爲劉爵帥擊退設被久佔則臺灣煤糧富足彼所缺者祗軍火一宗彼此鶚顧鴟張法益得志本館是以屢次論列保臺灣卽所以保沿海各口正弗得以臺地孤懸海外而漠然視之也 
[淡水近聞]  
　　上月二十日法兵以小艇登岸有一兵官指揮督戰誶被我軍猛撲斃數甚多　兵官亦死於亂軍中法兵每於交戰時如有死傷輙將屍骸拖回是日因餘衆紛逃入艇未及將該屍身搶回故我軍將其首級割去梟示稿竿懸諸海口高處法船見之羞憤殊甚而台北一帶人心爲之一快查得該兵官身着戎衣係五道金線者 
[封口續述]  
　　前報登法人傳諭孤拔將中國台灣海口封阻云云絃續得確信謂此舉實孤拔由閩　發電申請法廷舉行者現己接到電復着卽日照請辦理並派兵船遊奕洋面以阻各國兵商輪舶入口一面由法廷宣布各國明示戰意等云法人之猖狂悖謬予智自矜若此 
[增兵傳述]  
　　聞本埠法官接到巴黎來電云法廷前己調集陸兵三千名由東京前赴台北以備孤拔調遣資爲登岸戰守之用此項兵士係由阿非利加調來大半均屬黑兵且聞不日可到基隆云查法人增兵之説屢有所聞卒未見諸實事此次又鑿鑿言之得毋仍前恫喝張皇之故智乎 
[諒山軍報]  
　　官塲得有越南探報謂上月中旬我軍之駐守諒山一帶者又與法人血戰殺賊甚多其中越人法人參半乘勝窮追法人墜澗死者亦不少嗣法人以大隊屢來攻樸我軍小挫一次並傷一統領云 
[台軍望援]  
　　厦門來信云日來劉省三往來基隆淡水兩埠東西策應殊苦兵單法船共泊該兩埠有一十五號之多我軍雖由彭軍門陸續招募泉漳士勇逐日訓練兵力尚難堅厚現在軍裝炮火除兩次由輪船大宗運　外又奪獲敵車大砲九尊洋槍一千數百桿並上月十三四等日掘獲沙土中法軍陷入未炸砲子萬餘顆軍實洵稱充牣惟苦兵士單薄省帥藎勞焦急日望援師速蒞幸楊石帥所帶湘軍舊部及清淮江西各軍指日可以入閩必能分撥台北以將聲威也 
[派兵防衛]  
　　香港及粤省九龍地方俱有華人結爲三合會近九龍華官深恐會中黨類騷擾閭閣因禀請省憲派兵防衛兹悉有華兵三百名分乘兵船兩艘於八月二十八日道經香港前赴防所云 
[米埠火警續紀]  
　　粤垣西關外米埠失火本館前得專電當卽登報兹閲中外新聞所述較電信稍　用照錄如左據稱八月二十八晚十二點鐘時候穗垣黄沙地方益隆葵扇店偶爾失愼致兆焚如直延燒至米埠一帶的焚燬四十餘家至次早其火勢尚未熄滅云 
[譯法帥書]  
　　法京呂尼物報載有法帥孤拔電致兵部大臣一函云前得來電謂國家奬美本帥及諸將之功自維才力不足以當兹特告謝刻下閩江戰事已定所有中國各砲臺敢堅之炮大半以棉花藥轟　其尚有未毁者恐火藥氣惡致傷兵弁故也吾國戰船昨已出口駛泊馬洲本帥於明日亦將前赴該處開戰之際吾國死者十名内有武員一名重傷者十三名内有武員一名輕傷者二十八名内有頭等武員一名次等武員三名共計死傷五十一名[  選益聞錄]  
[更換船主]  
　　七月初三日馬江一役尚剩伏波藝新兩艘初四日　軍令藝　鑿沈林浦以阻敵船竄進又令伏波將七尊大砲吊上林浦魁岐之兩砲臺以固省防八月二十七日張星使着伏波管駕呂文經將船交與藝新管駕官林承謨接管呂文經隨卽遵札父卸另候差委云 
[京師近事]  
　　前大學士寳佩衡相國鋆解組後林泉悦志暇日良多曾手輯訓練要言一書計訓兵六則練兵六則鸛　　列　虎威張媲美陰符洵平無愧刻聞刊刷已成將呈請醇邸鑒定云○本京人康某素擅法藍鏨絲之技常依法人作活法人喜具藝術新可手叚高出泰西人之上春間欲挈至巴黎斯城月　工資三十元康婉言辭却近聞法人又轉託美人邀其前往並願月給洋蚨六十枚康以中法正　交戰之時仍不肯赴峻詞拒之噫若康着業雖托乎卑微心實存夫忠盡彼忝然衣冠上品而自甘受役於法人者對之能無愧死○八旂漢軍砲營行咨步軍統領轉飭崇文宣武朝陽阜城東直西直安定德勝八門門領等知悉各旗在各門樓存貯砲位於八月二十九日赴各門樓内請領神威等炮位以備運往蘆溝橋演放云 
[法願行成]  
　　天津來信云法領事林春日間杜門不出以避耳目夜則乘坐小轎屢詣督轅與傳相面商要務雖其中所議機密異常但據官塲傳述咸謂法人現在籌餉添兵萬分棘手政府深怪巴德諾脱辦理不善致啓兵戎仍令設法斡旋與中國言歸於好巴使緣電請林領事代來傳相奏請議和據法人之意不索中國償銀惟約中仍書中國給予卹銀若干以全顔面并願將中國建造鐵路之事帮同辦理以盡報効微忱至越南北圻則仍遵前約歸法保護所有劉　福之兵請中國卽行調回邊界以免開仗按此説與初四日本　所列法人傳言一則大同小異然竊謂中國行事素向正大光明豈肯掩耳盜鈴空立償銀之約至帮作鐵路之舉法人明雖報效陰實覬覦三尺孩提無不洞其譎詭而謂傳相能受彼欺蒙乎巴使之謀誠哉徒勞無益已 
[親王卓見]  
　　醇邸見微識遠學養深沈實爲諸王之冠八月十五日基隆淡仝時失守電報至京各臣工無不相顧動色醇邸獨處之坦然迨二十五日復接克復捷音知劉省帥兩面夾攻法兵大敗傷死六百餘名一時在朝諸臣歡聲雷動而醇邸仍鎭靜雍容無一毫矜張氣象謂但冀此後勉益加勉謹愼海防無以尺寸地授敵人使之自萌悔意俯首就和自不妨稍施恩澤許其行成觀此足見醇邸器識宏深實非淺見之流所能窺其萬一宜乎聖明洞鑒特畀以軍國大權也 
[吳淞紀事]  
　　恪靖三營奉調回甯已列報章昨黎明郝先鋒長慶排齊洋鎗隊伍從殷家宅至救生局碼頭下靖遠兵船途中旌旗招展步伐整齊不愧節制之師十二點鐘卽啓輪較浪出口○昨日清晨有先鋒兵一名手報本營旗號封定談姓之船將旗揷在船首再封别船一轉瞬間揷旗之船已不知去向該兵因有旗在船上十分着急無奈將情禀明營官郝君郝君　言卽飭傳地保立刻往查并令傳該船户訊問嗣由　甲查見在艙底搜出大旂隨卽送還營内郝君因展輪在邇不與深究船户誠幸矣哉○慶營砲勇逐日開操步伍最爲整飭前日十點鐘時曹肯堂軍門正在閲操陳舫仙方伯乘輿至台拜會軍門卽令收隊停操○大關沿塘排炮前經錄報刻已排就前鏜砲二十五尊迤邐至朱家木橋 
 
 

Page 3

 
 
昨午後陳舫仙方伯親臨閲看躭擱片時卽返行轅 
[雲雨礦示]  
　　爲再行出示曉諭事照得本道案奉雲南兩院憲奏委駐滬辦理滇省礦務招商運銷一切事宜前因開辦東川陽丹等處銅鉛各礦均已得手其蒙自縣個舊廠所出之點錫加意整頓亦極暢　深盼股資接濟俾堪日起有功而上海及江浙等省巿面寖衰商情疲困集股爲難當經會同蘇松太道邵出示招徠在案半年以來陸續附股者原不乏人究尚未見踴躍推原其故雖由巿道式微銀根阻塞然多半尚因他省前辦各礦鮮覩成效以致遲疑畏阻殊不知開礦之名雖同而彼爲近日所推行此屬我朝之經制滇南素産金人所共曉迭奉明諭飭令及時講求大加開拓正所謂因民之所利而利之生財大道無有過於此者不宜聞其名而弗究其實也本道昔年辦理捐輸從未貽誤指生久已取信於人邇來承乏滬周雖　時事孔艱難集鉅資亦曾竭力從事會商督辦雲南通省礦　候補府　多方設措趕先開辦早著成效卽如蒙自縣所産點錫已獲三千三百餘担陸續出廠早抵川河先由四川叙府重慶　近行銷其運來漢滬試銷者約有千担巴質滇佳堪爲寳效明徴且蒙　憲奏請以紅銅每百斤在　總完税釐一兩五錢白銅倍納運銷各省槪免重徴業經大部核覆奏奉特旨通　各省照騐放行似此成本减輕獲利必厚仰荷朝廷逾輅恩施優加體恤實於保全商力之中隠寓鼓勵人心之意凡在殷富　商當如何感戴生成共謀樂利前昨兩年礦　風氣甫開一聞何處開辦即相牽附股今以確有把握之事反至因噎廢食從違兩悮坐失機宜况　商民等每遇地方要公雖以一去兼回之欵尚多好義樂施而現辦之　礦不數年間卽可收回本利　非　託空言與其另圖事業勝算難操曷弗　體聖懷共沐皇仁雖近來法艦任閩疆開仗各海口防務戒嚴不無人情震動多存懷寳之見然軍務方興未免曠　持久而擁資者豈能株守竟無牟利之心况查滇省銅錫向銷四川湖廣江西等省地處腹裏貿易照當毫無關礙現在滇中又開辦昭通樂馬銀廠寳藏興焉蒸蒸日上不限解囊之數惟資集腋而成旣佐公家又裨商務利源難覓時會適逹又何憚而不爲哉且本局前在滬上購辦之機器雇募之洋匠辛均平隠運達東川從此事半功倍所獲定可加增惟明效已見其端則巨欵更虞不繼亟藉衆擎成斯美舉合再出示曉諭爲此示仰各富户商民人等知悉務各趕輸股本來局交納　濟要需共圖首創之功莫抱額盈之悔裕國利己一舉兩全幸毋再行觀望是所厚期焉特示 
[道憲告示]  
　　欽加二品銜分巡江南蘇松太兵備道兼辦兩江營務處邵爲出示曉諭事接英領事許來函以英國伊教士恊同教習姑娘並幼女由吳淞陸路回滬途遇鄉民毆辱搶去各物開單請飭委員會縣究追等因當經飭據程委員會縣查拿滋事華人陳德榮等四名並洋傘各件送道除飭發會審委員訊結聳重發落並函復外合行出示曉論爲此示仰該處軍民人等一體知悉自示之後務各安分守已如遇洋人經過各宜保　母得藉端滋擾如敢故違定行嚴拿從重究辦愼毋嘗試其各凛遵毋違特示 
[船事詳述]  
　　前報列華安輪船巳回滬上兹據船上友人述及前月某日該輪自瓜洲載有兵勇及軍械等件駛赴淡水交卸將抵該處洋面突遇法船間砲相攻彈子幸約離船二丈卽墮水中否則險矣時法船升有打話旗華安船主尚未諭明仍向淡水進發法船遂派大副二副乘坐杉板追來上船查問船主答以往彼貿易大副問有許多華人至彼何事答以充當工作間船内所載何牣答以洋貨大副揮令退回不准開往淡水華安船主謂如欲退回須爾船主給一信據大副亦不許華安船無奈只得轉輪開往基隆時已薄暮遥兄法兵船又在後面狂追華安船主急令各兵登岸並將軍械貨物用小船駁至營中其不及駁者悉棄海中迨法船追及兵勇皆已遠去貨物亦駁運一空法　仍不許停泊乃回至厦門擬駛　福州口又被法船阻截遂回寗波前日由甯返滬駛至高橋鎭浦江中擱在沙灘幸無損傷然往返之間實已不勝周折矣 
[本埠船事]  
　　虹口鐵路大橋西首船廠中製造任來淞滬之小火輪一艘經列前報兹悉該船業已工竣於前日下午下水現　裝配機器大約日内卽可駛行矣○前報列一枝半桅之美國兵船在虹口耶松船塢修理兹悉該船業已工竣於昨日出塢矣 
[馬車肇事]  
　　前日午後有西婦擕兩孩乘駕馬車游玩在西合興里口雷轟電掣之時有東洋車欲避不及西婦急爲收韁而東洋車上　 
遮陽已觸馬腹致馬負痛跳躍將車内一孩顚墜且撞倒一華孩幸　傍人拉住馬韁將兩孩抱起幸均無恙西婦卽駕車揚長而去云 
[痛懲蟻棍]  
　　浦東大團人楊某現充滬上某親察長隨其母某氏年逾四旬因在家度日艱難擬來滬傭於富室行至鐵錨开口有著名蟻媒徐嫗將該氏誘進伊家勸令攺嫁該氏墮其術中遂由住居十六鋪之水　舖夥某甲出洋五十二元娶爲己室嗣楊接家書如母出外半月蹤跡杳然四出訪查始知被誘遂協同族親投控巡防總局馮刺史得供大怒立飭局勇將徐媪夫婦及水菓夥某甲並該氏一并拘案刺史升堂研訊楊申訴前因且言我母斷無改醮之心實被蟻媒誘騙求恩重懲某供憑徐媪爲媒出洋五十二元娶該氏爲妻該氏並不言明其故致墮什謀然小本營生積銖累寸一旦五十餘金化爲烏有求恩究追給張刺史研詰徐姓夫婦惟稱小的該死求　寛宥實因該氏樂從致　此事刺史謂甲曰爾不問來由擅娶孀婦咎亦難辭喝責五百板復謂徐媪曰爾夫婦胆敢誘賣孤孀敗人名節實屬不法已極若不嚴辦不足以儆具餘飭將徐笞責一千板枷號二月徐　鞭荆條六百令具攺過切結剌史又謂該氏爾年逾四旬非幼孩可比豈可輕聽人言頓改名節斷令楊領回交族長約束甲求身價洋元刺史不准所請一并斥退 
[英界公堂瑣案]  
　　前報載船户　順富不服稽查送縣究辦一案兹據該處地保錢祥周帶同見証陸阿炳知照巡防局派勇將帮同阻擾之王阿三倪阿順一併送案昨由黄太守提訊地保錢祥周禀稱前因見　陸阿　供爲木匠見有巡船查閭范船有人指巡　爲鹽梟致相吵閙王倪二人在塲抛擲碍石王倪堅供不敢滋事太守謂見証確鑿豈容抵賴判將王倪各枷一月發滋事地方示衆○粤人陳德黑控田　林揑造僞帳被吞鉬欵一案迭列報　並日晚堂覆訊陳中訴前因并將各僞帳呈閲田執供如前太守命將田管押候查明家産再行核辦云○陳唐氏訴　有房屋轉租與烏姓其外甥陳阿寳逐夜吵閙甚難安枕勸其安静反敢行兇由捕將陳拘案烏王氏上堂稱陳甥借住我處今後情　管束乞恩免辦黄太守姑念陳年幼無知准烏王氏領回不准再有吵鬪干咎○二百九十七號華捕禀稱昨有人與朱顧氏爭毆帶至捕房其人存表一只言明今晚投質至今未來原表　閲朱顧氏供昨在路被人碰撞跌撲與論逞蠻致　爭毆别無他故黄太守商之施繙譯謂旣西細故起見毋　深究將該氏斥退時辰表充公○劉阿木訴稱開烟舘吳長春前來吃烟不給錢文向索胡閙且被毁壤生財物件爲　報捕拘案吳供與劉素識昨酒後忘帶錢又情商暫欠不允致相口角惟求施恩黄太守隨判責吳五十板以儆○前由虹口民圍局勇拿獲漏税帮　之癩頭阿三卽王阿三當輕送交英公廨管押昨晨該局勇丁又恊同地保獲住裘阿順一名解至英公廨黄太守訊明情節判令王枷號兩月裘枷號一月發頭門示衆 
[法界公堂瑣堂]  
　　張陳氏訴稱在彩視　開設粥店同業孫姓嫌我生意興旺時常登門吵罵今晨伊門上不知被何人塗滿糞穢伊疑係我所塗將我拖去擦滿一身爲此鳴捕送案請訊翁太守　之孫彩雨潘阿六二人同供我店門上不知被何人塗滿糞穢並未駡伊伊卽來店 
 
 

Page 4

 
 
將我拖打自已跌在糞上却來謉告求恩明察太守　兩造各執一詞碍難取信隨判潘孫二人交捕帶回管押待查明實　情形再行　究原告斥退○自來水行洋人扭控一大染坊韓思咸私開龍頭取水一案巳登前報昨洋人投案請斷韓亦偕借鐵箝之鄭云坡到案包探將鐵箝五个呈案鄭稱鐵箝共自六个向錦昌販來計每打洋五元五角有帳呈閲太守與于繙譯官再熟商判罰韓　二人繳出一月水價三千五百文韓繳二分鄭繳一分鐵箝帳簿發還○前洋人阿三控司帳王燕卿用空帳項一案内有公一馬車行夥張生榮欠錢二十一千有零求請傳追昨將賬傳到據供所欠烟帳已　過十元前月底王來收去二元現在尚少六元左右太守謂洋人控爾共有二十一千爾爲何抗傳不到着交　出外先繳洋六元俟下期　到洋人及王姓來案再行察斷○金梅溪控老椿記棧主劉　洲虧欠租金　明追繳各情己登前報昨金投案遞　粘呈租契　租人崇晉卿偕劉瀛洲亦投案麗禀太守　崇可曾調處崇稱因調處不妥同劉來案請其另尋他人保租太守問金曰究竟按月允讓租金一百兩之話　否答稱並無此言况契上亦未批明太守察閲契上確　批明讓租字樣謂劉曰據爾所稱允讓租金一節照　上並未批明碍難作准劉稱因盖造房屋之時繪　繪我觀看我見圖上不合式樣是以與伊説遇按月允讓一百兩再該處火災之後我三月不做生意伊亦允襄房租現照我算　欠數十兩太守　　租一飾總須熟商今旣涉訟業經讓去一百五十兩汝可繳呈四百二十兩分三期交案另尋保人具保劉嘵嘵置辨太守謂毋庸多瀆仍着崇將劉保去 
[揚州嚴佑之明經致上海北巿山東江西賑公所書]  
　　少欽先生大人閣下連日陰爾沈悶非常窮擔陋　之中肩挑步擔者靡不歎生意清疲幾無活計揚鎭完善之區尚且如此想彼灾之地上淋下濕啼　號寒更不知若何困苦頃　賜示並陳雋臣中丞復函並忌拜讀並接潘振聲兄來信東省待賑孔急一時募欵　難不得巳商之同人先行籌塡三次共籌解一萬五千金托淮軍糧臺附解東省赶先接濟無奈灾廣人衆杯水車薪無補於事幸賴執　仁術仁心倡　勸募始終如一不辭勞瘁並籌及江西景德鎭蛟水大刼尤　大君子首先倡募復兼　山東江西兩省棉衣不分畛域一視同仁現蒙各省好善之士代募萬善同登勸捐册　風興起踴躍輸助賑捐銀洋源源而來庶可兩省接濟災黎何幸如之鄙人聞之不禁慰佩之至兹有代募到萬　同登册隠名氏午手托　上揚平曹寳銀一百兩又永厚堂蔡曹寳銀五十兩培　堂李英洋五十元特托元亨利莊匯上至祈查收此三户指捐江西景德鎭蛟灾情給收單以便轉交刻因巿道棘手未能着力代募有負台委一俟續有勸到卽　寄　不誤諸費金心容當泥首專此布逮敬請　安子英世兄均此愚弟嚴作霖頓首八月二十一日 
[輓鮑穆堂夫子]  
　　竟夕　悲風文星返　宮别來三月後夢到兩　中采石鄉雲黑珠湖落照紅蒼凉舊旴竊何處覓手公春風曾入坐和氣仰誾誾理學宗周子　威著　軍在生能作　至死不忘君遺摺猶以時事爲念我爲斯文哭非關感舊殷受業陳燮商百拜呈稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十九日京報全錄]  
　　宮門抄○上諭二　錄前○發抄旨五道○陜督譚奏遵旨查明據實覆陳摺○護漕督王奏恭報接篆日期摺○八月二十九日理藩院鑾儀衛光祿寺八旗兩翼值日無引見○德福等演放水師炮位覆命○玉連謝授圍塲總管恩○許庚身請假五日○侍衛處奏改派蘆溝橋演放砲位泒出雙齡○陳蘭彬奏請開缺○召見軍機周家楣○發抄衛榮光奏購買洋槍作爲協撥海防經費專欵彚銷奉旨該部知道欽此○又前任内閣學士洪鈞丁親母潘氏憂日期奉旨吏部知道欽此○又添募親兵提撥庫存備用銀兩奉旨户部知道欽此○潘鼎新奏臬司李秉衡進關回省任事日期奉旨知道了欽此○又補用守備曾毓璠署太平守奉旨吏部知道欽此○○頭品頂戴陜甘總督臣譚鍾麟跪奏爲遵旨查明據實覆陳恭摺仰祈聖鑒事竊臣准部咨十年三月二十六日内閣奉上諭崇志奏特叅劣員請旨懲辦一摺等因欽此欽遵咨行到臣當卽檄委調補鎭迪道耆形前往莊浪滿營按照原奏各情核實查明具覆旋據耆彬禀稱遵卽馳赴莊浪調取該營自光緒四年以後官兵花名糧餉各册歴年城守尉支領廉俸馬乾及該營呈報副都統各稿件逐核對查莊浪除城守尉外共計官兵二百八十九員名與副都統崇志原奏二百七十四員不符詢之新任城守銓興云到任點騐係二百八十九名該營自光緒四年正月起至八年底止由凉　獲川餉四萬零四百兩除放給官員廉俸馬乾米折兵餉三萬八千九百九十三兩五錢八分及凉州滿營扣存公費七百五十二兩二錢五分外實餘餉銀六百五十四兩一錢六分九厘册尾註明墊補拉運兵餉車價該營由古浪運糧清册每倉石需車價四錢三分自四年至八年共運古浪糧七千八百五十石共費銀三千三百七十五兩所撥脚糧不敷甚鉅除將餉餘銀六百五十四兩墊用外餘由官兵公　詢之名旗領催衆兵所言運費數目均相符合並出具聨名甘結存案詢間祥元常續動用前項墊補運價實未隨時禀明立案其自九年正月起至十年春夏季止領獲川餉一萬二千一百兩除放官兵各餉分餘銀二百五十二兩據城守尉銓興云實存在庫並無虧短是祥元常續經手錢糧尚無侵吞入己情獘再查莊浪俸餉自四年以後兵餉按五成支領係照奏定章程辦理惟官員養廉各支十成俸乾米折仍支五成慶志任内俸乾照五成支領並未支過十成祥元常續於副都統崇志初次照會輒以可否將城守尉以十成支領佐領等照依前案以七成支領具稿請定禧咨呈請示實屬含糊原奏　城守尉定禧挾同朦混管轄不嚴一節現查滿營餉銀無虧祥元等旣未侵吞則定禧並非有心朦混至祥元常續抗傳不到委因摘頂撤任赴省呈訴定禧卽派防禦興玉追尋回營申飭尚無不合其兩次呈覆文内措詞不當則由書識高全信具稿祥元等請其照覆定禧未諳文義不足深究所有查明祥元常續並未侵吞俸餉定禧實無扶同矇混據實稟覆等語旋奉四月十七日上諭前據崇志奏叅佐領祥元等侵吞俸餉當經降旨令譚鍾麟確查具奏兹據奏竊祥元等呈控協領那爾春布播弄崇志將祥元等撤任等情著譚鍾麟將前奏及呈控各節澈底查明據實叅奏等因欽此臣　欽道添委甘凉道龍錫慶會同耆彬併案確查並令耆彬將所查莊浪滿營各欵抄呈崇志傳詢那爾春布前在莊浪所查是否符合兹據龍錫慶耆彬稟稱查祥元等所控那爾春布迎合崇志濫支俸乾一欵檢閲該營呈到清冊内開副都統廉俸馬乾米折照章减半外每年應支銀一千二百五十五兩五錢六分前任副都統額爾慶額每年實闋銀一千零六十九兩三錢崇志任内每年實徴關銀一千二百八十六兩五錢較前兩任每年多支銀二百十七兩據崇志稱到任後由右司支送祇謂是照章給領今知悞會實屬疏忽並非有心冐領詢之那爾春布則云照前協領布勒杭阿舊案辦理然那爾春布經　支放最久咎無可辭並兩那爾春布前在莊浪所查祥元等經手餉項有無侵吞定禧是否扶同朦混據稱該營一切帳目協領彼時查辦未能得實回凉禀覆亦未清楚以致副都統奏叅是恊領疏忽自甘認咎具有親供存案至祥元等所控凉州滿營九年餉銀除放八個月尚有四千餘兩不知何用等語調查該營九年擋册共領川餉七萬兩除分撥莊浪外存銀五萬九千兩放過官員廉俸馬乾米折兵餉五萬八千八百零三兩二錢四分下餘之銀現存在庫襠册可稽毫無弊端再查扎提鎭番縣舊欠糧石賤價折銀一欵據崇志稱九年九月間署左翼恊領鳴鶴面稟有鎭番縣舊欠城防糧二千四百石請用牌催因付給傳牌一紙遲至日久鳴鶴稱此項糧每石五錢折銀一千二百兩由該司分散各旗訖嗣因蕭令稟請退銀已如數繳還撤銷印領完案據鳴鶴供稱九年十月有印房書啓何開疇向署恊領云鎭番蕭令現將解任若要現糧恐來不及可通融折價每石五錢先行墊辦署協領以爲於兵有益卽行應允由何開疇交到銀一千二百兩分放十旗是實並無串通舞弊情事據署鎭番縣知縣蕭汝霖供去秋奉凉州副都統崇志五百里牌提舊欠城防糧二千四百石維時甫經開徴糧不敷解有幕友何開疇在滿營充書啓據稱滿營向有折色可以五成折算因遣家丁送交何開疇銀一千二百兩取有滿營倉收一紙交卸後奉到督轅批飭如數賠繳因禀請副都統退回原銀照時價採買本色還倉並無短少有現任知縣汪渠印收呈案向與副都統崇志並未謀面實無患通舞弊等情由龍錫慶耆彬齎呈各員親供並各旗甘結禀覆前來臣查崇志所叅祥元常續侵吞餉銀定禧扶同朦混各情據耆彬調取該營檔册詳細查明祥元常續尚無侵吞入已情事惟動用餉餘銀兩並不隨時禀明立案實屬疎忽且奉崇志查詢輒以慶志任内所領五成俸乾或作十成開報請示事雖未行意存揑飾應請將莊浪佐領祥元常續交部議處著城守尉定禧旣無扶同朦混情弊應毋庸議書識高全信具　混瀆胆大妄爲應由城守尉責革驅逐不准再在滿營滋事左翼恊領那爾春布職司錢糧於崇志應領廉俸並不查明前任領欵數目任意加增雖非迎合亦屬濫應其奉委查莊浪涵營兵餉旣未將該營帳目確切查明囘凉州後又不據實禀覆致崇志將祥元等嚴叅是此案始終搆陷實由該協領一人而起應請將那爾春布交部嚴加議處署協領鳴鶴久在滿營豈不知鎭番糧石係同治五六年城防緊急時所籌備乃以十餘年停解之欵朦混請催鎭番距凉城二百里以五百里傳牌札提何等嚴切繼乃私議賤折並不禀知副都統殊屬專擅現雖將銀退還供無串通舞弊情事實屬任性妄爲違例取巧應請將鳴鶴交部議處署鎭番縣知縣蕭汝霖以不應解之糧食　圖賤值率行應付雖迫於嚴札牌催而不先禀請示實屬　頇不勝知縣之任惟文理尚優應請將本任會寗縣知縣蕭汝霖開缺以教職選用何開疇雖訊無勾串舞弊確據而旣爲鎭番幕友又充滿營書啓干預公事必非安分之徒應由護理副都統榮禧責逐不准逗遛副都統崇志奏叅祥元等各節事非無因初以祥元等動用餉餘銀兩未據禀報致滋弊竇繼以呈覆文内措詞失當屢經傳喚不到出於忿激實則由那爾春布查辦不實含糊揑禀使然其溢支俸乾由那爾春布不查前案任意支送卽札提鎭番糧石亦由鳴鶴朦禀飭催專擅取巧而崇志未能詳察疏忽之咎在所不免應如何申儆之處伏候聖裁所有查明據實覆陳緣由謹繕摺具陳伏乞皇太后皇上聖鑒訓示謹奏奉旨已錄○○護理漕連總督二品頂戴布政使銜署江南淮揚海道臣王加敏跪奏爲恭報微臣接印日期叩謝天恩仰祈聖鑒事竊臣欽奉簡命護理漕運總督於光緒十年七月二十二日准漕臣楊昌濬將欽頒漕運總督關防及　王命旗牌一切文卷派員齎送前來臣當卽恭設香案望闕叩頭祗領任事竊臣以戎幄微勞迭膺超擢上年十月間恭奉特旨署理淮揚海道員缺自顧輕材慮弗勝任兹復仰荷恩綸暫護漕篆責任愈重報稱愈難伏查河工漕務均關國計民生雖本届漕糧已登天府春伏兩汛俱慶安瀾而現值籌辦防務緊要之時尤應遵照漕臣楊昌濬布置機宜約束各軍愼密防禦以期有備無患至於嚴緝奸宄勤防秋汛亦必當勉竭愚忱益矢勤愼斷不敢因暫時攝篆稍在懈志仍隨時禀商督臣撫臣妥　辦理以兾仰答高厚鴻慈於萬一所有微臣接印日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
[海防宜設外洋水師論]  
　　邇來海防緊急貴報屢以外洋宜設水師爲言心甚韙之中秋日接閲初三日報章内有張幼帥前曾建言請飭辦七省沿海水師都爲一軍統以大臣專秉事權云云貴報稱爲誠海防不易之策而中國强兵之要着也旨斯浙言洵不刊之論矣然六年前有條陳此事　莫如議寢不行何也光緒五年余館于胡總憲京庽九月總憲起用十月見其六公子繕寫奏摺余從旁硯之猶記其以海防緊要請設外洋輪船水師備不虞　固封守爲題中間四條大約謂外洋不可無制勝之師不可無制軍之將與其抺守于砲臺不如角勝于洋面與其周章于臨時不如綢繆于未雨請飭南北洋各設輪船水師提督一員總兵二員約須兵綸三十餘隻移長江提督為南洋提督瓜州岳州兩總兵爲南洋總兵北洋則于天津水勇新城淮軍挑選謀勇兼備之提鎭以成外洋水師一軍又今福建船廠專造鐵甲兵艦分撥兩洋水師以備攻剿如此　可戰可守南北聲勢聨絡不言强而自强等語洋洋千餘言余亦不能記憶向使其説得行則今日基隆馬尾之戰何至無援無救一敗不可收拾耶回思令人憤悶今張幼帥復有此議具見老成謀國先後同心贈繞朝之策收補牢之效望亟登諸日報俾秉鈞者採擇施行海防可期日有起色矣[  人海中間人稿]  
[和尚連枷]  
　　上月杪蘇省城隍廟正山門口有戒律僧兩名同荷一枷封面硃標吸食花煙字樣此兩僧年均在二十以下法衣整潔長短適均見者皆嗤其犯戒之奇竊竊然笑聞悉城西瓣蓮巷中有某小户開燈售烟兼有女伴一日適巡員過比遽八擒獲立解藩轅一面將開館者笞枷示衆而兩固光頭亦和盤托出有嗜賭而善謔者觀之謂雙枷兩孔形似地牌頂門受戒形似天牌眞牌譜中所謂天長地久月到天心分外明也然吾則謂是儈也眞是天堂末路地獄變相而已矣 
[天誅薄幸]  
　　前報列靜海邑尊某公公出遇風舟覆溺斃一事現悉並非溺斃寳係天誅緣邑尊未發蹟持家本寒素夫人平日依嬸以居邑尊聽鼓省垣得以脱然無累者實嬸之功也其未署靜海之先曾攝某縣事夫人隨嬸間關由原籍至署則燕寢香凝早有玉人作伴閽人見家屬至遵囑不與通僅給川資銀八兩迫合歸家夫人在門外哭之哀邑尊怒謂使君自有婦羅數自有夫汝係何人敢冐託微時故劍耶夫人及嬸抱比不白之寃菊腔憤　將原銀購紙錢香蠟指天設誓謂妾如假冐願甘爲豐隆錐所擊誓畢就道未至半途資斧已罄客中孤苦痛不欲生竟從湘夫人遁入鮫宮深處邑尊雖有所聞毫不介意今夏因公至靜海文安大城交界之區柳陰蟬噪正思倚檻納凉驀潑墨雲濃阿香車過一聲霹邑尊卽身不由主躍入洪流洎撈獲見背上硃書宛如蝌蚪全身綿軟一似骨節全無者經天津府汪太守騐明飭屬棺殮夫因果之説儒者不談然似此蔑絶人倫固應爲碧翁翁所罰書此以儆世間薄倖兒郎 
[諭禁掘坆]  
　　前日粤人相傳五層樓後法國坆山忽被匪徒將各墓掘毁玉魚金盌復落人間秋雨鮑家當亦悲興鬼唱矣事聞於地方官飭人履查始知實無是事且五層樓後亦無法國坆山惟小北門外一法坆被土人創草略有損壞隨由大憲出示曉諭大略謂法人雖無禮於我然聖恩寛大凡屬教士官商同歸保護至己故之法人則更無相干涉嗣後不許藉洩憤爲詞妄生事故如敢故違卽按律嚴辦云 
[皖垣官報]  
　　藩司張諭照得和州裕溪巡檢缺委侯補典史劉席恩署理無爲泥汊巡檢缺委候補從九刁永惠署理旌德縣典史缺委候補從九唐天佐署理渦陽縣知縣一缺委試用知縣吳春鐸署理宣城縣知縣一缺以阜陽縣知縣李應泰調署所有阜陽縣知縣缺以宣城縣知縣陳晉調署調署讓甯宿松縣丞本任宿松懷甯縣丞李大度莫仲宣各飭回本任太湖縣知縣一缺檄委卽用知縣何榮南署理 
[戒鴉片烟第一方]  
　　友人以北方見示諄囑登報重違其意因照錄之倘果有效則亦苦海之慈慈航也雷丸三十粒使君子七十粒生黄芪三兩生甘草一兩共爲末用瞿粟花十朶無鮮卽乾煎水爲丸如豌荳大每癮前食三粒照常吸烟日久癮除惡食不獨身體無傷抑且永無後患錢竟無花卽用葉代之粟壳無用 
[上海大東外隆德橋龍王廟勸辦上海等處順天賑捐局讀收六月初一起八月卅日截止清]  
　　浙江候補同知阮祥藻經募施字十一號冊倡捐洋五十元又勸募存養堂顧捐洋八元壽萱盡屋捐洋三元張湧茂朱宏興兩絲行各兩元養拙齋捐洋兩元望雲堂戴耕樂堂晏雙唐碑舘徐榮盛絲行同順絲行裕泰絲行張根仁堂雲巢山人撒小卿二尹各一元孫諤士茂才前刋捐欵衛姓推抵之田仍由縣勸合奉邑同善堂置買其價半捐善堂半付賑欵現由陳彦士明府代墊善堂田價洋一百元又阮蓉生廣文移助太夫人六十冥誕經資洋八元經勸楊世昌四元喬松壽一元傳有餘一元上海莊氏求病速愈助錢五百文顧孟平農部爲生祖母倪太夫人冥壽經資助賑英洋十元○南匯王椿蔭明府倡捐洋一百元○奉賢陳彦士明府捐洋廿元青浦莫雨人明府經勸彚豐同和典捐洋十元入善字一號冊由道署移來蘇州浙江候補府鄭桂生太守交來蘇電局恊賑公所謝培翁諸位經募捐洋除半歸直賑局外洋一百元電報局恊賑公所移交來規銀二千六百五十八兩五分九厘揚州張醴泉善士經募張廉泉起度祖母週忌移助錢四千文王緯卿助錢六百文第一次收紹賑改歸願直捐銀一百三十四兩三錢四分四厘　收又洋一百廿三元六角五分第二次收紹賑改歸順直銀三十三兩零四分八厘又收濫板十六元五角兌見洋十四元四角附前刋金山吳悔心廣文經勸好字十一號冊各捐户洋四十元由乾大豐誤交待查茲已查明交付陳家木橋電報局籌賑公所代收代解本局未收浙江漁浦分司莊揖青少尉經勸施字十四號册捐洋十七元册巳寄來洋未收到以上所收捐銀錢洋一併匯解順天尹憲查收核奬各捐生亦經詳報尙有分寄捐册倘續寄到滬卽送道署收　可也此啓 
[湖北衆紳勸募救災捐欵續收銀數細目列後]  
　　一收廣東香山協鎭吉恊戎瑞捐洋銀一百兩署香山縣知縣王大令煦捐銀拾兩香山協中軍都司曹威龍捐銀十兩新會營右營守備尹林安捐銀十兩署香山恊右營守備梁國　捐銀十兩署香山恊左營守備張宏基捐銀十兩署前山營都司陳寛捐銀十四兩四錢香山縣淇澳分司毛樹勳捐銀五兩香山縣典史曾景先捐銀十大元署香山恊右營都司利成擢捐銀十兩李大業堂捐銀六大元李大觀堂捐銀四大元鄭啓運堂捐銀四大元蕭鼎銘捐洋十二元重八兩四錢以上共洋銀二百另四兩六錢均係吉恊戌瑞代募一收湖南武岡州知州黄刺史世煦捐京平足銀二百兩嘉禾縣知縣李大令撫辰捐長沙省平銀五十九兩二錢均由常德知府劉太守燡寄交　一收江西廣昌縣知縣程大令鳳墀捐銀五十兩 
[上海北巿絲業會舘籌賑公所施少欽經收山東賑捐八月廿一至廿六第四百三十次至三十五次清單]  
[  無名氏由劉貫記來九八規元五十兩不留名助棉衣欵九八規]  
元三十兩南邑潘桂祥爲母壽筵移助棉衣欵由香港安泰保險行來五元洞庭隠名氏祈椿萱并茂五元蘇州朱敦記求家中大小人口免灾由鴻源局來兩元程承源辛資移助由章練塘全盛局來二元夜夢不祥入由滬報舘來二元新安汪一元　時氏求病速愈由電報學舘來一元蔡晋壬爲先慈六十冥辰移懺費資冥福由杭州全盛局來一元無名氏銅洋一元○人間濃是最閒人由滬報館來銀練一條重六錢○湖北抱璞募萬善同登昌字冊陳明甫一元由銓昌祥來○湖州仁濟善堂募徐燕記四元以上廿一日○謝福記陸元鄭耀海由塘渭全盛局來五元同春號二元吳江有心子一元○翁巳蘭書潤助賑八開洋三以上廿二日○南潯不留名祈瘧疾速愈由永太豐局來十元東海子因父親氣分不舒祈病卽痊十元慈東汪病痊完願洋五元鎭海倪永利爲關聖夫子尊前還願五元平望黄永官助棉衣欵由黄大豐棧來四元新安無力子求母病速痊由漢口來四元獅山農民奉親命積儉移助二元○楊桂生募冊士雨衡薌湘五記節省酒資二元○瓶窰瑞隆棧方至甫募萬善同登昌字五十七號冊方至甫二元五角張餘慶堂張小濤裏如堂車三户各二元張翼齋施淦泉沈炳南郜三户撫松山人陳聖謨汪永大葉枝峯張左垣汀德貴張甄國張鴻禧堂張慶林十三户各一元孫屏山足五角汪泳澄錢五百樹經堂錢五百陸十文以上廿户合洋二十三元以上念三日○無力氏念元不留名十七元王黄氏求肝疾全愈不再發常保安康由平湖勤孺交全盛局來五元吳興眠琴氏病愈宜投補劑節省助棉衣欵由烏鎭永和局來二元不留名五元莫釐翁思絜爲孫病愈完願二元○江寛輪船長房募冊九元捐户未鈔來容再補登○青浦何君鴻舫募冊源泰典三元竺福堂二元錢聽泉費耕餘項樹卿邵子南四户各一元○金陵萬全堂募萬善同登昌字一千三百零六號册籍皖寓遺名子爲祖慈祈壽保安助棉衣欵本洋十元灌芝仙子完願十元由全泰洽局來○第四百廿一次出售助賑彩票德記一千二百廿五號一張吳興眠琴氏一千二百廿六號一張計洋四元以上廿四日○大興陸雲章因母病篤移助藥資求速愈由志成信安占元來一百元蛟川貽燕堂吳求病速愈十元壽萱室主人由嘉興老恊興局來十元天馬山周虹如因媳遺腹生孫親友賜賀移助筵費爲親友祈福並求孫長成十元勉力子助棉衣欵海昌求母病愈人寧縣莫吳氏求病速愈吳興季子無名氏五户各五元○武林惜陰子雲麾碑帖一部歸彩票○莒縣知非子寡萬善同登昌字五百廿四號冊青漢麓記一百元由德泰莊來○招商局王心如募冊金陵胡厚齋節省七月份口食爐胚五元以上念五日○廬州慕客古月氏由太古晋局來曹平銀三十兩何珊枝十元歸安始平氏求病速痊四元蘇州陳沈氏求乳疾卽愈由鴻源局來二元金陵祈合室平安人由福興潤局來二元趙錫芳助棉衣欵由嘉定浚源木行交永義昶局來一元○湖州仁濟堂募冊河南開封府祥符縣樂善局廣仁堂孚佑帝君門下會名陳會鈞四元○第四百念二次出售助賑彩票未菊坪手一千二百念七號一張凌雲閣一千二百念八號一張計洋四元以上念六日 
[上海北巿絲業會舘籌賑公所施少欽經收江西賑捐八月廿二至廿七日第三十七次至四十二次清單]  
　　苕溪庸叟求病速痊一百元李劉記五元沈立記求忠頭風速痊四元范運甫求病速愈三元無名氏兩元育物子保平安兩元有心力絀人代孫求病愈兩元以上廿三日○浦東江夏楨榮祈病速痊五十元張時甫病痊還願由恊源局來三元獅山農民奉父母命節儉移助一元三歲客祈少病悔一元以上廿三日○金陵萬全堂經募萬善同登第一千三百零六號昌字冊藉皖寓寧遺名子爲祖慈祈壽保安助棉衣欵本洋十元又灌芝仙子還願十元王黄氏求肝病卽愈不再復發常保平安由全盛局來五元漢臯　芸舘主由全昌仁局來四元蘇州了願子三元程承源由全盛局來一元以上廿四日○古歙富溪漁隠移助敬送玉歴費由恊源局來十元無名氏求外症卽愈由胥門萬　酒行交寳願局來四元泗水求安居驅瘧還願兩元怡和茶行節省中秋席費兩元寳山黄筠孫爲胞弟梓庭週忌節省祭品移助資冥福兩元蔡鄭氏求合家平安一元常州善士助善書一百八十本以上廿五日○子記由朱菊坪兄交來十元蘇州李黄氏斗懺資移助三元吳琨圃三元蛟川雨記兩元以上廿六日○孫不留名爲先嚴梅亭公三週資冥福並求病愈由餘姚鏡湖漁隠寄全盛局來二十元洛陽子爲子腹瀉全愈還願膏火移助由永和局來五元無名氏求病速愈兩元鵑湖祗信生求妻病痊一元仁壽堂凌祈人口平安一元以上廿七日 
 
