# 1899 - 171 - 4909409

 

Page 1

 
 
[名畫助振] [  申報館恊振所啓]  
　　劉可青女史以書畫助振先將第一批畫件交本館恊振所發售所得之貲卽由本館解赴災區散放計八尺三多圖一張洋二十四元人物兼士女六尺屏條四張洋四十八元士女三尺小堂幅一張洋六元仿甌香館花卉絹本三尺小堂幅一張洋六元三尺立美兩張每張洋三元士女册頁四張洋八元絹本仿甌香館花卉册頁六張洋十二元紈扇三握一面繪人物一面小行楷書每握四元共洋十二元其畫均照尋常格外加工釐定潤資不折不扣按女史繪畫之精久爲人所景仰今者移貲助振仁心仁術求之鬚眉丈夫尚不易得况巾帼中人乎想海内仁人君子必能争先恐後慨解廉泉襄兹義舉也 
[重印三國志出售] [  圖書集成局啓]  
　　三國演義一書意主忠義旨歸勸懲雖近裨官小說之所爲而語皆有本足與正史叅觀其筆墨之快心思之　久已膾炙人日本局　用得鑄鉛字重爲排印校　縝密紙墨精良每部仍訂十二本定價碼洋一元六角卽日在申報館帳房及申昌會室發　賜　者請　　　可　此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[救治吞服生鴉片說]  
　　嗚呼鴉片之流毒於中國也其害尚有已時哉向每謂我人嗜之成癮則廢時失事蕩産傾家精紳漸枯年命漸促窮其弊之所至幾有筆不能逹口不能言者殊不知悮取生者吞之爲害尤無紀極一經入口霎時卽毒入血中散布周身上及於腦初只昏昏欲睡繼且五内如焚跳躍呌號以致於死蓋校之懸梁刎頸飲鴆投河其慘更倍蓰焉邇者吞烟自盡之事年盛一年往往涉訟公庭案如山積各省善士咸思所以救之之法或飮以　漆或進以　油或取生羊之血灌之或取木棉之花服之大抵不外乎使之嘔吐而惟滬上陳君竹坪金陵徐君聞韶之法爲最良二君蓋皆以　磺養救治者也聞之精於此技者謂柿漆性黏滯飲之者膠於胃部不特鴉片不能嘔盡且虞日久而漆毒發生後患之來正難逆料桐油性極腥臭雖嘔而胃已受傷生羊血則盛行于鄕僻之區更不知何所取義粤人每謂木棉花能制鴉片之毒然化學家並無此說或亦羌無故實未必累能著手成春至於泰西取吐之藥多至數十種其用以救吞生鴉片者除鋅磺養之外曰乙必格曰銅磺養類皆歴試有效確著奇功顧乙必格價值稍昻惟德意志醫生間有用以嘔烟毒者尋常施醫之院用者頗覺寥寥銅磺養卽華人所謂瞻　服至二釐卽能嘔吐然性甚猛烈能將胃之内皮磨損終非盡善盡美之方鋅磺養俗曰精錡英語謂之静克　爾非說化分之爲鋅一横一養四其爲物也　具　　性用緩水冲化二三分脹之閱五分時卽能作嘔服至錢許能將胃中之物嘔空雖日本醫家列入　　門謂未可輕子試用究之性質尚不至十分猛厲入胃無所損傷陳徐二君之生平得以全活千萬人者夫亦賴有此品耳近又有好善士邇登各報告白　　治吞烟之藥莫妙於灰孟養攷之製藥家灰孟養當是　錳養之悮覈其分數爲　一錳三養八性能解毒外　惡　　毒頓消口耳鼻中或有臭氣可用此榮化水滌之居家污穢處及病人寢室用以飛灑可使毒氣　　善士之　可　　烟其殆因能袪毒而悮會耶嘗攷鴉片一物無相反之藥亦無相制之藥卽化爲水醲爲酒研爲粉燒爲灰而其　依然不改甚至製成嗎啡啞使色黑者變而潔白而毒性且較鴉片本質而過之故服此者惟使之　清方可以免巨　　　解毒之劑安能使之之死而復生耶原方謂其法得自西醫能使烟毒自消無庸吐出竊恐不吐則毒仍留於胃内　　果能保萬全也僕素不懸壼然壓綫之餘從事西醫書已歴十餘載每用　磺養救吞鴉片未有不獲生全者妙在其法簡而易行卽將漿付與他人苟如法以施亦斷不致於僨事彼善士旣婆心佛口廣種福田誠何必舍已著成效之良方而别求袪毒之法乎忠告之言幸垂聽焉至於烟毒吐盡之後或虞元氣已耗則進以稀粥人參亦有用芥末　胸前及飲濃非以提其神者或用電氣震之以免血不流行馴至溘然而逝此在臨時斟酌行之易曰神而明之存乎其人非可如求劍者之刻舟鼓瑟者之膠柱也 
[本館接奉電音]  
　　昨日午前京師飛電傳來硃筆一道上諭二道敬謹譯登○五月十七日都察院題考試八旗文童監試御史奉硃筆著恩綸張承纓監試欽此同日奉上諭祥亨奏假满病仍未痊懇准開缺回旗調理一摺荆州將軍祥亨著准其開缺欽此同日奉上諭本日召見之儘先補用遊擊曹嘉祥著交裕祿留於北洋水師差遣委用欽此 
[託詞諉過]  
　　西字報云總署得英使來書言敝國駐俄使臣曾於某日謁見俄外部大臣詢以索取中國鐡路之故外部大臣答以此事係俄國官民所爲並非政府意見也 
[記各國駐華船數]  
　　前者某報謂英國駐紥東亞之兵船其力不足與俄敵因俄船鐡甲堅固勝於英船惟屯煤處則俄不如英近日惟多布羅倭利諾報載俄國擬再添派二等兵船及鐡甲巡船各一艘另有一新式兵船道經　彛士河望東亞連發薩哈連兵船亦奉命東徂佐以新式魚雷船一號　本司克報則云近來日本向歡洲各國　　　購兵船巡船以數計之幾與英法德俄四大國相等又倫敦水陸軍報言現泊中國海面之各國兵船以日本爲最多然法德俄三國皆添派兵船至亞洲船　不魚連日俄國各船齊集恐日本不能　而上之核計各國可用以争戰之船除慢行砲船不計外日本共十六艘大砲一百四十一尊魚雷船二十四號英俄各十二艘英國祗大砲一百十八尊魚雷船十三號俄國有大砲一百六十二尊魚雷船十四號法國共兵船九艘大砲八十二尊德國共兵船八艘大砲一百零六尊按英人近因時勢所迫雖未添調兵船然已由奥大利亞洲調巡船數艘魚雷船四號由太平洋調巡船三艘　　船一號由東印度調巡船數艘魚雷船二號先後駛至東亞海中由此觀之外洋諸　國之稱兵於亞洲者其强　正未可預定也 
[羊訪務]  
　　廣州訪事友人云邇夾釁啓强鄰海　　緊督憲　文　飭統　永字　營　軍現　廣州　　　戎永隆撥出陸軍二營往虎門沙角等處砲臺駐紥協戎奉檄後卽委部下黃都戎廷卓督隊前往至前碼石　　　　淵亭鎮軍所帶之福軍亦在是處駐守尚慮兵力甚單不敷布置擬再招募數營俾資守禦 
 
 

Page 2

 
 
[豸旌去甬]  
　　寗波訪事友人云新任浙江臬憲李健齋爵廉訪於本月十五日抵甬午後三點鐘時正擬排導入城拜會各當道適天大雷雨以風新江橋面被風揭去遂命駕折回在輸舟駐節次日午前始次第投剌旋至提署午膳午後回舟鼓浪出口文武各官詣江北岸恭送如儀 
[會匪横行]  
　　天津國聞報云山東卽墨縣人王義訓勾通大刀會匪專與天主耶穌兩教爲難迨被執後其弟信訓遍告會中諸匪約定四月十五日擁進縣城備堂刼獄届期果有千餘人迤邐由西門入行至十字街經人婉言勸解若輩多方要挾請官將王義訓釋回官不許惟准從輕定罪直至傍晚尚未議妥官無奈向衆痛哭曰寗斷吾頭不從其請遂率衙役攻之初獲七人繼又獲一二十人餘人始散然各役皆已頭破血流間有負傷甚重者 
[要犯越獄]  
　　蕪湖訪事友人云上月某日繁昌縣主史叔齊大令因公至蕪不虞要犯兩名及另案管押之罪犯兩名夤夜越獄脫逃比及知覺已冥鴻杳渺不知所之因卽嚴密緝拿未知尚能弋獲否也 
[刼後餘聞]  
　　京營火刼已見於昨日報章兹者天津國聞報云邇日總理神機營王大臣有鑒於此飭崇文門内帥府園胡同軍器事及霆字隊捷字隊馬步兵各廠宣武門内西單牌樓勝字隊兵廠所有應用火藥開花砲等項一概不准多積每月操演需用火藥可向局中支領並飭阜成門外及右安門内各火藥局監守工作諸人格外小心毋稍疏忽 
[道憲閱橾]  
　　蕪湖訪事友人云保衛營勇丁專爲巡緝地方防禦盜賊而設以百名分紥南北兩岸另以三十餘名分布長街各巷　　夜梭巡尚稱嚴密數年以來蕪地得免鷄鳴狗盜之警者固大有賴於此軍也營中定章冬防之暇按日訓練俾成勁旅爲國于城道憲吳觀察聞而嘉之特於某日親詣東門外大校塲校閱一時糾桓之士無不凝神作氣勇猛直前先演陣圖以次及刀矛藤牌諸雜技桴鼓相應金鉦齊鳴觀察顧而樂之優加賞賚營官饒翼卿守戎並部下哨官隊長亦各捐廉獎賞衣料大小洋銀三軍莫不歡聲雷動 
[照錄南洋總領事禀請閩浙總督通飭保護回籍商民稿并批語]  
　　欽加二品頂戴花翎分省補用道代理新加坡兼轄海門等處總領事劉玉麟謹禀大帥大人閣下敬禀者竊查南洋流寓華民大半籍隷閩粤自弛海禁久客思歸懋遷往來行裝絡繹運資回里者有之置産復業者有之旋因满載而歸動遭羡忌或爲鄕里魚肉或爲吏役欺凌或搆釁以陷其身或藉端以罄其槖甚至宗支墳墓横被侵吞新構田園立遭蹂躪當經前總領事黃遵憲禀由前出使大臣薛奏准示禁在案無如日久玩生復萌故態職道訪聞該商民等回籍後仍有地方棍徒無賴紳衿紛投索擾脅制百端商民等以衆寡不敵孤掌難鳴多隠忍而受其挾詐遂致聞風相戒視華籍爲畏途對故鄕如荆棘凡在外洋經商廣有財産有悉皆望洋裏足惴惴焉有不敢回里之勢前車之鑒覆轍可尋此外洋商民之實在苦衷也伏思朝廷民胞物與一視同仁豈忍聽此數百萬黎氓遺棄海外况近來水旱頻仍時聞告匱内地餉源日絀籌度維艱各省振項多有在南洋捐集者卽使一隅之欵無裨大宗而集腋成裘不無小補該商民等旣能不分畛域推解情殷尤當圑結其心因勢利導以資臂助竊維大帥大人宏深化育遐邇無遺凡兹實在情形早蒙洞鑒擬請札行興泉永道汀漳龍道通飭所屬一體知照嗣後閩籍商民由外洋回里者務令責成地方官實力保護不准蠧吏土惡恃蠻逞兇仍前索詐并由職道將回里各商民姓名登册按季移送厦門道署存查如該商民由籍出洋有來禀稱在籍時曾受訛詐者准由職道具禀憲轅飭下嚴查澈底究辦以除積弊如此整頓庶使外洋商民得以往來自適遂其初心卽將來内地各項振捐亦可冀其踴躍不致藉口無于相率袖手似於行商振務兩有裨益倘蒙核准俟奉批後卽由職道在南洋各屬通行曉諭以安商情而利行涉職道爲保護華民起見是否可行謹祈批小飭遵實爲德便恭請崇安伏乞垂鑒○兵部尚書都察院右都御史閩浙總督部堂兼管福建巡撫事兼總理各國事務大臣兼署福州將軍閩海關印務兼管船政許批據禀保護出洋華商情形洞中肯要有裨時局實堪嘉許現在厦門已設保商局招致出洋商民據興泉永惲道祖祁會同汀漳龍榮道坤詳禀到轅業經批准將來奏咨立案仰卽徧諭各華商放心回里可也此繳 
[厦門患疫]  
　　厦門訪事人云自四月十六日雨後無日不檐溜琤淙時疫比前年尤甚屍横徧野一觸其氣卽染毒身亡招商局文案吳綸堂二尹三日内夫婦相繼而殂東門内某小巷一帶居民不過百家而死者已六十餘口此外如石路外清保沿海各處無不傳染竟有全家盡死者雖至親不敢過問亦慘矣哉 
[海上風災]  
　　厦門訪事人云四月十七日海上忽起大風大擔口外漁船之失事者多至百數十號溺斃人口以數百計有興化船被風吹至南太武山下所裝之貨均被山民攫去 
[甬東雷雨]  
　　寗波訪事友人云本月十五日午前火傘撑空炎威甚熾居人揮汗如雨正苦無術延凉至午後三點鐘時狂風陡作急雨隨之江中停泊各船皆顛簸不定約歴一點鐘旂始止當風　雨驟時江北岸外國墳左近有石匠名存桂者忘其姓年約二十餘嵗與某甲同在一處工作忽霹靂一聲觸電而斃甲亦昏暈倒地逾時始甦同時新江橋被風揭去石板有一行人捲入江中杳無蹤跡想已與伍大夫把臂同游矣 
[董山火警續述]  
　　寗波訪事友人云本月十一日之晚八點鐘時城中後市茶塲廟左近之火被災者係永章綢莊與祥源匯豐兩布莊當惶急時拘獲搶物匪徒二名押送鄞縣笞責荷以巨枷發犯事處示衆至公大皮貨棧　則幸安然無恙也 
[鳩兹官塲紀事]  
　　蕪湖訪事友人云提督安徽學政徐季和宗師因病出缺朝廷簡放綿建齋閣學瓜代業已請訓陛辭本月初八日命駕出都初九日節抵天津卽日附輪船南下皖撫鄧攸赤中丞因派登瀛洲兵船赴滬迎迓太平府學轅文巡捕張君亦卽前往伺候○原任安徽學政徐季和宗師作古後公子擇期本月十八日開弔然後扶柩回太倉州嘉定縣阿里門生故舊曁各省戚族交遊有不遠千百里而來親奠生芻一束者於此可見宗師之流澤孔長矣○米釐局總辦陳禹廷觀察籍隷南粤蒞無年餘近經兩江督憲劉峴帥撤差另委志仲魯觀察鈞接辦上月二十八日志觀察棒檄面至翌晨卽赴局任事陳觀察交代旣畢於本月初四日回省垣銷差志觀察旋於初五日附某輪船　返白下○蕪湖鈔關頭批京餉已於三月初旬齎解赴都兹有一批餉銀數萬兩由道憲吳觀察詳請以殷翠峯少尹管解俟接撫院回批及咨文火票卽當遵例釘鞘大約本月下浣當可首途矣 
[燕臺月色]  
　　京師訪事友人云端午節前某日正陽門外大街迤南某姓估衣攤上忽有某甲者佯作購衣旋以論價不諧致相口角諸夥咸出勸解時有乙丙丁等人植立於旁乘問攫衣而竄中亦飛步奔逃衣攤上人始悟其爲串騙立卽報官請緝已無蹤矣次日遇諸途中乃告知差役拘獲六人送官究治○市面蕭條民生日蹙錢　之倒　者紛紛而起本月初五日之夜更魚三躍時後門外甲乙兩錢店主夥忽相約偕逃次晨附近匪徒將門面盡情拆毁櫃中銀物搶刼一空旋經人投報　万官飭差封錮方甲店中人逃避時有人行經門外見店中燈光閃爍人影憧憧心知有異俟其去遠捱身入内拾得錢鈔若干次日持至某寶局賭博揮霍甚豪同伴異之投報地方官署地方官卽將其人拘獲研訊想不得免於追還矣 
 
 

Page 3

 
 
[粤海濤聲]  
　　廣州訪事友人云近日圑練總局出有告示略謂本局圑練經費暫由大憲指撥亟應寛爲籌備添募勇丁以衛閭閣查從前曾有房捐終恐擾累事卽中止兹擬創設義會每分收銀一元自一元起多至一千元均聴其便並不勉强勒捐省垣善堂紳士久爲民情悅服現已禀請廣濟崇正各善堂紳士十六名設立捐册廣爲勸助素仰粤中人士好義急公况當此時事艱難盜賊猖獗凡屬富紳商賈編户齊民莫不各有身家互相樂助以成美舉俟集有成數卽發商生息　勇訓練俾有常欵爲經久之計一勞永逸無過於斯云云果能切實舉行則粤中素號財賦之區當無不輸將踴躍也○廣東撫憲鹿大中丞查悉各　口　繼過輪船扒船偷漏之弊日甚一日若不嚴行查禁國課何能起色爰卽照會各稅務司凡遇此項船隻務必實力稽查以重稅項而杜積弊 
[瓜步納凉]  
　　鎮江訪事人云近嵗掘墓之案甚多雖經地方官飭役緝拿無一破獲者以致若輩瞻愈大案愈多　連眞枷之慘幾再見於目前某日道府署各出賞格謂有能拿獲者每名賞銀五十兩通信者二十兩○時疫流行死亡枕藉較之去夏尤甚七濠瓜州等處竟有全家斃命者丹陽句容亦然何蒼蒼者之虐我民生若此耶 
[五茸選勝]  
　　松江訪事友人云府署頭門自前府尊楊卓庵太守永杰籌欵興修後丹堊一新巍然高聳題其額曰雲間第一樓都人士瞻仰流風輒爲之低徊不置迄今二十餘載星霜剥蝕風雨擢殘已無復舊時景象府尊濮紫泉太守資雇工匠估價重修現已月斧雲斤昕夕從事並以大堂下兩廡自本年正月間傾圯後殊不足以壯觀瞻擬俟頭門告成接連建造行見竹苞松茂輪奂改觀富有成於不日者矣○金山縣屬錢家圩錢姓家擁多金前嵗被匪人串同僕婦竊去衣物爲數不貲報縣後拘獲賊犯兩名解省勘訊近由省中發回原縣本月十六日押解至郡寄禁婁署獄中越宿卽起解前往 
[上海官塲紀事]  
　　上海縣王欣甫太令因昨日南市董家渡天主堂新授江南主教蘇君繼章行祝聖大禮誠恐閒人擁擠滋事特於清晨派差役二十名前往彈壓並鳴騶赴堂道賀○本城小東門巡查委員某君現奉道憲曾經郛觀察飭另候差委遺差已委藍果堂二尹杰森接辦二尹奉委後擇吉到差昨赴縣署拜謁 
[大令騐屍]  
　　鎮江日徒縣人魏長林向爲薙髮匠本月某日至法界公館馬路一枝春茶館執業前日出外不知因何吞服洋烟遄回　臥茶館主疑係發痧向之慰問旋見其神色慘變心知有異立卽報知巡街捕舁送捕房捕頭囑送仁濟醫館救治祗以受　已深不及施救延至是晚十點鐘身死翌日告知捕房捕頭派探會同地保禀請上海縣相騐昨日午後五點鐘時縣主王大令帶同刑仵胥役命駕戾止三圖地保曹福卿已預設公案大令升座詰問曹保禀稱死者係一枝春茶館中薙髮匠因何吞烟自盡小的不知其細一枝春茶博士錢桂芳禀稱魏之家　均在原籍此次如何覔死小的實不知情大令飭仵役將屍察騐旋卽唱報委係吞烟自盡大令離座親視無訛命備棺收殮交地保發壇標誌　令錢桂芳致信鎮江傳其家屬來滬認領 
[局員易委]  
　　南市十六鋪巡防南局委員鍾偉臣二尹近經新署江海關道憲曾經郛觀察撤差所遺局務委曾煦照二尹寶謙接辦曾二尹奉札後卽詣道轅謝委筮吉本月二十日到差視事 
[祝聖盛儀]  
　　昨日爲新任江南全省主教蘇大司牧繼章行祝聖禮之期本邑南市董家渡天主堂司事先期雇匠紥成各種　綵大堂設祭臺二徧緩明燈清晨鐘鳴八下時各國領事曁各兵輪船主先後戾止由法總領事白藻泰君偕繙譯何世剛君殷勤欵接前任上海縣升用道黃愛棠觀察上海縣王欣甫大令保甲總巡戴子勵明府英界讞員翁立漁直剌法界讞員朱森庭明府保衛浦江水利局總辦兼馬路工程　會辦司徒貽芬司馬二十三七鋪巡防局委員邱友齡盛雨村兩二尹同仁輔元堂董事曹寄耘司馬皆命駕而至黃司鐸邀入内廳欵以茗點衆九點鐘時琴臺上琴聲大作西樂聲悠揚各司鐸率同各教友往迎主禮主教及襄禮主教新主教至堂主禮主教坐正祭襄禮主教升西座檯前新主教升東座襄禮主教請新主教至主禮主教前請主禮主教行祝聖禮主禮主教問奉有教皇諭旨否答稱有隨由書記司鐸高聲宣讀新主教乃向主禮主教發誓其誓云何一赴公會二將所司教務奏報教皇三不擅賣教中産業主禮主教問日後講道能依聖經之旨聖師之訓聖　之意否諸事能聽教皇之命否能堅持信德恤貧憫衆否答曰均能主禮主教升正祭臺行彌撒禮新主教穿禮衣升邊臺亦如之主禮主教坐正臺前新主教從之主禮主教告新主教日後善行聖事特授神品復命衆教民同求天主新主教伏地衆人誦祝辭畢主禮主教置聖經於新主　頭上襄禮主教以手按之主禮主教唱序文求聖神降臨衆教民齊聲合誦主禮主教傳聖油於新主教頭上續誦序文及聖咏一百三十二章　福於權杖戒指授新主教並予以聖經行相抱禮旋又升西座續行彌撒禮新主教升東座洗手續行彌撒禮獻主禮主教燭二餅二酒二又同行彌撒禮主禮主教唱序文然後行彌撒如常禮禮畢各教士護送新主教入内各領事曁各官員相率辭歸聞今日法總領事白君在公館設　　往賀之各華官當行禮時法界捕頭督率西補數名前往照料滬軍營管帶龍遊戎及二十三七鋪巡防局員均派勇彈壓南市捕房捕頭王經年督率中印各捕在堂巡緝 
[移提不易]  
　　前者法界公館馬路長順押店股東張慶寅投公廨控南市十六鋪萬盛和米行股東李立生吞没股本及盈餘銀兩求　提究讞員朱森庭明府准詞出票飭包探帶同原告前往十六鋪中局請局員派地田協提李突指包探爲帮同訛詐并將原告毆辱包探　　　覆明府以李目無法紀函致上海縣署請王欣甫大令飭差恊提歸案訊究迄今案懸日久尚未提到前日原告投案求追明府諭候面請王大令赶緊往提 
[英界公廨瑣聞]  
　　新建英美租界會審公廨尚未竣工大馬路舊衙基向來賃自某洋商兹者洋商以早經售出請速交還聞議定展緩一月至六月二十三日准交○寗波人某甲由臺灣來滬僑居某客棧日本總領事小田切君照會公廨請提解回臺灣訊判蓋以有人在臺控告也○石匠徐某承包工部局大馬路菜市石工昨晨衆工人向算工資徐無力發給以致羣相譁譟聚集七八十人擁至公廨請追讞員翁笠　直剌著具禀控陳不得私自扭案○昨晨蔡如金與趙徐氏口角由二百零四號巡街華捕一併拘入捕房捕頭令送公廨翁笠漁直剌著分别押候訊供核奪○陳雍寍控天福戲園主武春山欠銀一案經前讞員鄭瀚生大令令交人保出理償武延不清理昨日陳復投公廨禀控翁直剌　差將保人曹金生提案管押候訊○監生王日新控被俞道生吞没所租紅木物件紅班王鎮榮出頭霸阻藏匿不還翁直剌飭差將王提案押候訊辦 
[美界捕房紀事]  
　　有巨竊名亞波者不知其姓粤人也匿跡租界中時肆其胠篋探囊手叚昨日被包探劉阿炳查知帶同夥役至武員路新興里第二百二十六號門牌屋内抱獲吊出衣服首飾甚多且有手槍一枝剌刀一柄因一併送入捕房捕頭令押候解送公堂禀請讞員翁笠漁直剌訊辦○昨晨偷兒陳阿法混入北河南路某姓家竊得衣服携至吳淞路某押鋪質錢被包探金立生所見解入捕房捕頭令查明失主然後解送公堂禀請訊辦○江北流氓阿五小炎法小油秀清阿六均不知其姓每在下海浦一帶横行不法前晚向本邑人陸星海强借洋銀不遂所求肆行毆擊陸忿甚投捕房聲訴捕頭立倩包探金阿三前往將阿五拘獲送入捕房俟拘齊餘黨然後解送公堂禀請嚴辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[盜刼客舟]  
　　寗波訪事友人云本月十二日西門外候墻弄吉新茶棧雇船赴鄞江橋一帶購貨更魚三躍行至櫟社太平橋左近突有羣盜一擁而前入艙行刼致所帶洋銀五百元悉被刼去復將船夥徐阿順推墮水中淹斃次日事主袁聖六偕夥張珊宜及傭人陳某奔赴鄞縣署禀報十四日午後屍身浮起縣主畢大令隨於十五日午前委鄞江司巡檢徐少尹帶同刑仵差役前往勘騐隨飭地保將屍棺殮一面飭緝正盜務獲嚴懲 
[查獲私硝]  
　　紹興訪事友人云硝磺爲軍火所需久懸厲禁浙省向章凡開花爆店者准赴藩署請領執照往江蘇河南湖北等省運回備用嗣以漫無限制弊竇滋多遂改由防軍局委員分赴各省採辦儲局飭花爆店投縣領文赴局購買給予護照方准分銷凡無防軍局護照者卽係私硝由文武衙門拿獲發交防軍局充公以三成給賞遵行已久人皆便之嗣有奸商禀請設立官硝局名爲採辦實則潜購洋硝分赴各府銷售又恐關卡盤詰私製巡勇號褂以壯聲威其弊遂致不可究詰本月初八日有嚴某金某二人借得官硝局採運單雇船裝硝七十餘擔向紹城各花爆店沿門求售左營兵目覷出破綻立卽拘回禀知營主陸守戎移送山陰縣署寗琯香大令詰悉情形發縣丞署看管一面具文禀請防軍局憲核示遵行 
[上海縣署瑣案]  
　　前日馬路工程局委員司徒司馬函送毆傷船户之恒生洋貨店夥某甲等原被十一人到縣王欣甫大令倩帮審委員馬清渠明府提訊顧茂生訴稱小的向駕同里航船代本鎮各店至治下大碼頭恒生洋貨店裝運貨物定章每洋銀一元給回艙錢二十文核計所欠貨欵除積存回艙外應找付洋銀十二元近日各店以恒生貨物不佳囑往别家販運前日恒生主人聞之令店夥某甲卽曹永升率領出店人余紹林等七人夤夜到船索欠并欲將櫓取去船夥朱三向之喝阻被毆受傷控經馬路工程局司徒大老爺轉送案下求恩訊究其子松安供詞相同朱三供稱曹永升領人搬取船中器具小的以理相勸曹等不允致被毆傷曹供向顧索取貨欵不敢搬物余紹林湯老富韓仁生趙掌福張鑑生王桂華張大興七人同供隨曹索欠並未行兇明府飭仵役騐得朱三略受微傷謂曹曰爾不應率領多人夤夜搬物逞兇殊屬不合今姑著朱三自行醫療諭令顧茂生父子退去曹等八人交人保出俟朱傷痊覆訊核奪○三月十八日之晚本城小東門内啓泰綢莊因鄰居失火命出店人錢某之子錢書華代搬小箱寄存平安里吳姓家翌日交還因失去洋銀鈔票控由總巡局戴明府枷責轉解到縣前日由襄讞馬清渠明府提集訊究啓泰執事人王兆霖供失去洋銀後監生已往平安里吳姓家查詢據稱是晚楊榮桂到彼寄箱有兩人同往因箱未鎖故不允寄楊等卽肩荷而去寄與東來升金店詢之東來升亦稱寄箱時非楊一人翌日吳姓送還綢縐六叚確是本莊之物前據錢書華供當晚未到吳家因何吳家有綢送至顯見妄供求追所失洋銀三百元小銀圓一百枚錢書華供小的掮綢一包小箱一口至半路倩楊代負小箱旋由楊一人往寄小的並未同往求鑒楊供開金線店是晚因事路過小東門錢央小的代負小箱其時箱已無鎖迨小的應允錢卽掮綢縐一包同往平安里吳家暫寄吳家不允乃同往東來升今錢稱並未同往則吳家何來啓泰之綢請大老爺查訪如係小的一人往寄願甘重辦明府謂錢曰爾旣未同往吳家則吳家送還之綢何來顯見情虚妄供遂飭將楊交保錢收押比追錢一再哀求明府姑准交的實人保出限五天内還洋銀 
[英界晚堂瑣案]  
　　袁姚氏投英界公廨控鴇兒王張氏卽二阿姐藏匿女兒彩鳳一案前日晚堂經讞員翁笠漁直剌提訊袁姚氏供稱小婦人係浙江寗波府屬定海縣人年五十嵗昔因夫故需用將十三嵗之女兒彩鳳帶來滬上押入棋盤街富仙堂么二妓院改姓朱名曰潤卿得洋銀一百元言定五年爲期前年秋間由鴇兒王張氏卽二阿姐將女贖出卽在伊所開妓院内爲娼今已届期小婦人備洋銀一百元往贖突有十二卽錢桐卿出爲霸阻勒索洋銀二百五十元稱王張氏贖出時曾出洋銀一百元房内復添置衣服物件計一百五十元并將彩鳳藏匿求恩著王張氏交案給領王張氏供妓女朱潤卿由小婦人在富仙堂内出洋銀七百元贖出習學彈唱現在南泥城橋前日袁姚氏來家欲將朱妓領回調入别處故小婦人索還洋銀二百五十元直剌將王張氏交官媒看管著交彩鳳復訊核斷○妓女金鳳嬌控鴇母蔡阿二霸阻從良一案前經翁直剌將金妓暫押棲流女所俟陳新齋到案復訊等因已誌前報前日陳新齋投案翁直剌命將金鳳嬌帶出質訊金妓供年二十二嵗原籍通州十四嵗時由母親挈來押入普慶里鴇母蔡阿二所開妓院内爲娼今狎客陳新齋願納諸簉室被蔡鴇所阻故特投案求恩拔出火坑陳新齋供紹興人年二十七嵗在老沙遜洋行内收租職願娶妓女金鳳嬌爲室叩求恩准直剌著各具甘結金鳳嬌不准再爲妓女如違提案重辦○錢順泰控胞弟錢順林争奪店業欠銀勒簿直剌迭次訊判將老生源歸順泰管業新生源歸順林管業所欠應怡軒股本銀九百餘兩並寡嫂存欵洋銀八百元均歸順林付還兹順林供稱胞兄順泰早將新老生源兩店退股寫立筆據歸小的經管直剌判將老生源歸順林新生源歸順泰順泰又不遵斷直剌謂從中定有人扛帮將司帳人王阿祥提案訊　王一味推諉不知直剌飭掌頰二十下限三日内理妥禀覆再核前日王投案供稱奉諭著小的向錢氏弟兄勸和無奈順泰不允求恩鑒察直剌判將老生源交順泰新生源交順林應怡軒股本銀九百餘兩歸順林付還寡嫂存欵洋銀八百元歸順泰付還著各具結如不遵斷從重究辦兩錢始遵諭而退○楊繼控馬夫俞阿五拉韁不慎撞翻東洋車將妻某氏碾傷前晚翁直剌提案研訊楊供在稅務司處管事前日妻子乘東洋車往虹口行至白大橋俞所駕馬車直衝而下車夫避讓不及致被撞倒碾傷妻子腰背現在仁濟醫館醫治須費洋銀七十餘元俞供其時馬車順勢下橋適東洋車迎面而來小的收韁不及致將此婦撞倒實出無心求大老爺恩施格外感激無涯直剌判俞償養傷費洋銀四十元 
[法界捕房紀事]  
　　紫來街森泰嫁妝店主某甲將樓面三楹轉租與宏泰烟館邇者宏泰因生意清淡閉門歇業生財雜物尚寄屋中昨日午前十點鐘時樓忽倒下壓倒後牆牆後爲南薰里適有兩女一男及一幼孩行經是處致罹此厄經人援出略受微傷惟幼孩所傷甚重經巡街捕帶回捕房捕頭立倩包探前往察勘孩則飭送仁濟醫館療治○偷兒某甲竊得金鋼鑽戒指一枚售與護城河畔某舊貨攤得錢六十文失主某西人投報捕房捕頭倩包探將偷兒拘護押候吊贜解堂禀請訊究 
[皖省官報]  
　　五月初五六日池州府文明到候補道馮詠蘅到廣東人號鏡人知府　奎綬到委赴寗國查案回陳守先到赴石埭訊案回直隷州同郭申綬到赴合肥閱卷回巡檢李宏猷到解秋審人犯赴石埭回○初七日池州府文明署婺源縣典史沈銘書壽州州同施正治均辭候補知府准補廬州府同知石鎮面試候補同知王壽堃辭赴皖北經手事件知縣李維源到運賑米赴渦陽回趙元熙辭赴霍邱訊案○初八日候補直隷州胡元孚到巡檢吳溢唐章復祖均謝行知核准註册王善祥知奉臬憲委解首級赴蒙城吏目吳繼昌知奉委採辦硝磺典史馮金綬到解秋審人犯赴建德回○初九日委署黟縣典史方功芸辭缷署蕪湖河口司寗彤蒸到直隷州左承伯辭委解京餉縣丞王榮昌到江蘇人服满來省典史陳治奉首縣委查勘廣濟圩○初十十一日牌示試用巡檢查鶴年委署無爲州奥龍司卽用知縣崔保齡知代首縣下鄕會勘湖田候補直隷州王大慶知奉臬憲委赴定遠提訊案件府經候雲瀚到起服來省巡檢趙惟賢解秋審人犯赴廣德回 
 
 

Page 10

 
 
[蘇省官報]  
　　五月初九日委署銅山縣游毅之禀辭赴任○初十日指分江蘇試用同知左念慈湖南人由京領照來省禀到准補吳縣朱秉成禀謝委署吳江縣事元和縣陳禀知下鄕查辦圑防保甲知縣朱鏡清專丁禀奉撫憲札飭欽憲差委又郭重光交缷署武進縣任事回省又盧懋善由寗見制憲回府經歴丁方穀由寗來○十一日吳縣賴禀知奉藩憲委查吳縣渡村蕩田差同知銜知縣用補用縣丞姚貴慈由京起服回省禀到臬轅牌示照得五月分候補同通州縣直隷州州同州判各員月課定於十四日考試○十二日同知何希曾禀知奉府委赴崑山公幹卽辭又袁保基由上海布捐局專丁來省禀謝半年比較奉飭留辦知縣魏士鴻禀知奉府委赴江震公幹卽辭○十三日知縣姚詩聲禀銷催提長洲常昭等縣漕項差並禀知奉委赴常昭會審積案卽辭又戴運寅由上海來○十四日藩轅牌示照得常熟縣知縣朱秉成調補吳縣知縣遺缺查有候補知縣楊家騵堪以請補又寶山縣知縣鄭仲和開缺另補遺缺查有奉賢縣知縣金元烺堪以調補臬憲考試四月分候補佐職月課出案撫憲德諭明日起免穿外褂○十五日知縣傳維祚張峻基于銘訓均禀知奉藩憲委會同紳董盤查長元吳三縣豐備義倉積穀差又朱賡旦禀知奉委赴青浦奉賢騐收積穀卽辭又楊炳震禀知奉府委赴棗市橋查騐太湖新增漁船發給牌照卽回又胡保聨禀辭赴吳縣渡村查勘蕩田差管帶太湖水師正前營遊擊許和生禀知巡湖回並辭赴嘉興會哨 
[上海六馬路仁濟育嬰堂溺嬰果報各善士捐正月份至四月底止清單]  
　　本城王惟記洋臺百元明善堂洋五拾元喬顧氏洋三拾元羅光裕林寶善薛記各洋二拾元開平局寶善堂洋拾四元餘姚邵謝氏洙涇薛益欽槐蔭後人王林氏無名氏元甡莊施恆利大純紗廠從善堂欲求氏老順記各友慶善堂三位各洋拾元蕪湖永泰典洋七元三角安慶兩儀堂洋六元五角萬順豐洋六元有心無力人洋五元二角鴈門藜青氏梁溪陸蕚庭如臯無名氏合興永號趣日軒無名氏各洋五元又無名氏洋五元六合南豐人氏洋四元六角晉大莊八户洋四元四角常熟晉康莊八户珊記九户蕪湖吳杏農各洋四元和州同福昌洋三元六角安慶劉兩諸洋三元五角元茂莊洋三元五角丹陽謙吉堂漢口三易堂隠名氏仁大莊蔡湘三各洋三元泰亨源洋二元七角王俞合　臯洪厚堂李合各洋二元二角餘姚邵羅氏姑蘇同元莊姑蘇天禄桂蕪湖寶善堂徐廣東胡龍海蕪湖陸廷楨馬星五施潤寶遺德堂汪景記中興和董廷恩無名氏楊清芬堂苕南女史厚記懷記徐福記隠名氏又隠名氏各洋二元蕪湖聽春樓臺元六角程永茂布號洋臺元五角吳蔭西性愚氏各洋臺元三角湖南周祝合洋臺元二角松江沈約安松江凌逹生甬江無名氏鎮江勉力予姑蘇保赤子太湖查孫合鎮海壽萱堂周杭州沈纘文杭州吳子薇金陵樂安堂浙江官錢局代廬州李同泰莊六合劉子中振德堂明兆貴合振德堂合宅大豐號水足漁隠樂善居金冶臣平安堂無名氏不書名鼎興號愈病生吳芝軒萬慶成徐竹亭各洋臺元李楷記洋七角六合王廣源蘇州裕易静怡軒無名氏杜潤記各洋五角紹興郭善慶天水徐各洋四角餘姚田陸氏無名氏各洋三角張辛記王姓各洋二角南市船局友錢三百文力不從心人錢二百文石生氏規元拾兩安慶無名氏銅洋五元無名事銅洋拾二元老順記銅洋九元賴公興銅大小洋八元臺角慎安堂銅洋三元廬州李同泰莊銅洋　元以上共收龍英洋五百六拾六元六角錢五百文規銀拾兩大小銅洋三拾七元臺角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年五月初九日京報全錄]  
　　宫門抄○諭旨四道錄前○皖撫鄧奏爲整飭兵防片○護將軍文奏爲遵旨查明奉省經徵錢糧並無拆價浮收據實覆陳摺○滇督崧奏遴員請補同知摺○又奏請實授同知片○五月初九日兵部太常寺太僕寺正藍旗值日無引見○錢應溥謝准其開缺並賞食半俸恩○車王英年各續假十日○德魁續假五日○汪瑞高預備召見○兵部奏派察齋之大臣　　派出芬車卓公舒存訥欽泰德雲祥普松溎明安○召見軍機汪瑞高裕庚○○鄧華熙片　再安徽省壽春鎮標練軍馬隊原係八十名已照光绪二十三年奏案分作三起裁减三成二十四名實存五十六名上年剿辦渦陽土匪添招營勇之時該鎮郭寶昌以皖北曠野平原非有得力馬隊不能制勝所存練軍馬隊有馬匹臕壯而兵丁衰邁者亦有兵丁雄健而馬匹瘦弱者督令戰陣奔馳未必全能適用議請勿拘成案分别去留挑其人馬壯健者併入募添馬勇編列卓勝軍馬隊裁去練兵馬隊之名等情事關整飭兵防但求於事有濟當經咨覆照辦兹該鎮咨報前項練軍馬隊挑留三十六名遣撤二十名挑留者歸於添勇成軍案内由臣另行附片奏陳於起支勇餉之日停止底餉練餉遣撤得照章給發遣餉以示體恤仍飭將馬匹變價繳清報解由藩司支應局分案造報以昭核實除咨户部兵部查照外所有裁併壽春鎮標練軍馬隊緣由謹會同兩江總督臣劉坤一附片具陳伏乞聖鑒謹奏奉硃批該部知道欽此○○奴才文興晉昌跪奏爲查明奉省各廳州縣經徵錢糧並無折價浮收情弊恭摺覆陳仰祈聖鑒事竊查接管卷内上年八月十三日承准軍機大臣字寄光緒二十四年八月初四日奉上諭有人奏州縣徵收賦稅以錢易銀任意折算請飭認眞核减等語經徵錢漕折價浮收前經給事中龎鴻書請减收錢不敷富交户部議准諭飭各督撫核辦乃近來惟山東江西兩省尚有核减其餘仍多藉詞搪塞無非爲州縣留有餘地近年每兩銀價均在一千一百文上下而州縣徵收折價二千八九百文至三四千不等浮收不止加倍實屬不成事體各督撫身任封疆當思紓一分民力卽養一分元氣經此次誡諭後務各嚴飭所屬按照現時銀價大加核减不准如前浮濫以蘇民困而肅吏治原片著抄給閱看將此諭令知之欽此遵旨寄信前來當經前將軍依克唐阿會同前府尹廷杰札派准補通化縣知縣米穜候補知州吳瞻莪候補知縣陳璋傳嗣寛分往各屬認眞稽查去後嗣據陳璋禀稱奉派查明各處除興京並無額徵外其承德鐡嶺開原三處徵收向章花户因無銀兩亦無制錢交納皆以通行三城屯錢帖呈交按照隨時銀價折收必待銀價跌落時易銀批解始免折耗並無浮收情事據吳瞻莪禀稱金州不隷租界地畝儘存什一未便細查其餘遼陽海城蓋平復州四處均按現時銀價折收城屯錢帖相沿日久農民稱便並無任意折算據傳嗣寛禀稱查明鳳凰岫巖兩處凡徵銀米錢者均交現銀票米制錢並未折收至安寛通懷四縣僅止地糧一項或交現銀或交現錢或以銀票錢帖交納訪無浮徵情弊據米穜禀稱查明新民寗遠廣寗錦縣義州每兩按市價折收制錢稍有盈餘然亦不過多收一二百文該處地當孔道差務殷繁銀色低潮折耗過甚正賴此以補苴可否免其核减或每兩减收數十文各等情先後禀覆在案維時廷杰早已升任直隷布政使依克唐阿未及核辦旋亦因病出缺奴才等因事關清查浮徵未敢冒昧覆奏現在細加體祭奉省銀價昻貴每兩價在東錢十千左右已合制錢一串六百餘文若外城銀缺地方則貴至東錢十二三千矣實無一千一百文之銀價該委員等所查各屬並無浮收情弊尚屬可信惟所稱新民寍遠廣寍錦義各屬稍有盈餘爲數無多地值衝繁應請等諸耗羡之列免其核减一面仍由奴才等嚴密查訪倘　折收浮濫情弊卽行據實奏叅萬不敢稍事廻護以仰副聖主軫恤民隠澄叙官方之至意所有遵旨查覆緣由是否有當理合恭摺具陳伏乞皇太后皇上聖鑒訓示再新授奉天府府尹恒壽尚未到任故未列銜合併陳明謹奏奉硃批知道了仍著隨時嚴密稽查如有折價浮收情弊卽行從嚴叅辦欽此○○頭品頂戴雲貴總督奴才崧蕃跪奏爲遴補請補選缺同知以裨地方恭摺仰祈聖鑒事竊查請升普洱府知府南關同知毛翰豐於光緒二十五年正月初七日在蒙化同知署任病故當經具題開缺聲明所遺南關同知選缺照章扣留外補照例以該員病故日作爲開缺日期歸本年正月底截缺是月分選缺同知只此一缺母庸掣籖業經截缺日期咨部在案查奏定章程内開道府以至未入流補缺班次先用鄭工新班遇缺先二人海防先一人如無人用鄭工遇缺先人員抵補至第四缺海防卽與海防先分班輪用一人接用各項班次一人以五缺爲一週又定例道府同知通判如係奉旨命往或督撫題明於該省候補者無論應題應調應選之缺令該督撫酌量和具擇其人地相宜者悉准先儘補用又輪補升調遺選缺同知先儘候補班前酌補一人次將候補正班酌補一人各等語今毛翰豐所遺南關同知係第四留缺滇省同知班内現無鄭工及新海防遇缺先海防先海防卽舊例銀捐遇缺先遇缺各項人員輪應候補班前請補亦無銀捐及科甲出身之員查有候補班遇缺前先補用同知張恩洪年四十七嵗係順天府宛平縣監生原籍江蘇吳縣遵例報捐府經歴指分雲南試用並捐免騐看于殲除永昌巨逆案内出力保戴藍翎同治八年加捐同知雙月選用于克復永昌府等處城池案内出力保换花翎請咨赴京光緒元年住湖南協黔捐局加捐同知三班指分雲南試用是年十月十五日經欽派大臣騐放覆奏奉旨著照例發往欽此光緒二年四月二十四日到滇試用期满甄别留省補用於剿捕土匪出力保奏奉上諭著俟補缺後以知府補用欽此又于富禄逆匪滋事案内出力保奏光緒八年六月初八日奉旨著歸候補班遇缺前先補用欽此二十四年委署廣西直隷州知州奴才查該員張恩洪穏練勤明年力甚健以之補授南關同知實屬人地相宜與例亦符據署雲南布政使林紹年署按察使全楙績詳懇奏咨前來合無仰懇天恩俯准以該員張恩洪補授雲南南關同知實於地方有裨如蒙俞允該員係候補班遇缺先補用同知今請補同知銜缺相當毋庸送部引見至該員保舉補缺後以知府補用應請照例帶於新任除咨部查照外所有遴員請補選缺同知緣由理合恭摺具奏伏乞皇太后皇上聖鑒敕部議覆施行再選缺同知一項舊章係四留一咨嗣奉二留一咨新章聲明有積過咨留之缺仍接算五缺一週統俟第五咨選後另照新章辦理等因此次照舊章接算係第四留缺是以請歸外補合並陳明謹奏奉硃批吏部議奏欽此○○崧蕃片再查許之載前次請補思茅同知案内曾經聲明俟奉部覆准照例給咨送部引見在案適因英員定期會勘滇缅界務駐思英領事又將赴任交涉事務紛繁而曷武猛烈各分關創設夫久亟需整頓非精明幹練通逹洋務之員恐難辦理周妥經奴才札飭該員先行赴任現在該員補缺之案業經奉部覆准本應給咨起行以符原奏惟念界務關務及一切交涉均關緊要實難遽易生手合無仰懇天恩俯准以該員接奉部文之日作爲實授日期並請俟俸满後併案送部引見出自逾格鴻施除咨吏部查照外附片具奏伏乞聖鑒訓示謹奏奉硃批著照所請吏部知道欽此 
 
