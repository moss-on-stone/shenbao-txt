# 1891 - 127 - 4906486

 

Page 1

 
 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬　横街南首仁濟醫舘對門如蒙貴客光顧請認明庶不致悞 
[出褒二百六十一號畫報告白] [  點石齋啓]  
　　華林寺穗　之互刹也此次俄儲遊歴至寺仰瞻佛像肅然起敬一時傳爲佳話焉他若燭寵之游戲乩仙之飛行探古蹟者誌其奇揚　政者防其僞賢婦辭金面自守狂奴喬扮而受驚或以異相而成鼎足形或以締姻而有獉狉俗並所附山水人物各册頁皆堪娛目惟閨媛叢錄業己停印藹園燈謎亦將於下期截止是以本齋特將各省輿地全圖按期附錄一張蟬聯而下卽於此期爲始閱老幸卽購取爲盼 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披　如瞻列聖　謨乎 
[論茶務可望轉機]  
　　論茶務於今日久矣成江河日下之勢矣捐稅重而利息微洋茶多而鎖路窄本館每於茶市初開之際往往著論立說謂欲整頓茶務非官商合力不可乃中國商賈之道與西人異西人之業經營者或領本於國土或請命於官長商人之所爲官多知之故上下一氣而官之保護商人也無微不至設有違禁作僞以及一切貨價輕重莫不聞之於官中國則不然商之與官本不相聯絡其間惟經營大獲納貲得官乃得厠於縉紳之列其有喜於攬事樂交官塲者或亦出入衙署應酬於候補各公舘中詡詡然驕於儕輩曰某司馬吾所素善也某太守吾與周旋也某觀察吾所朝夕相見也卽使果非虚語而其所謂素善周旋朝夕相見者亦不過酒食遊戲相徵逐或以公事相請托如是而己其於經營中事固不與聞也蓋中國之視商人素不甚重雖碩腹巨賈坐擁鉅資者人亦爭趨之然其心終以市儈輕之爲官者存此心爲商者亦自存此心如是而欲望官能俯察商隱商能仰副官心其可得乎然近來官事以洋務爲先洋務之中以通商爲最凡有交涉之件大抵商人爲多其有派員來華者非爲他事也察視其商務而己中國之派員往彼者亦非爲他事也保護在彼之商人而己故中外來往謂之通商言所通者商也非爲他也是論商於昔固不敢居農工之前而論商於今似不宜居士夫之後則官商之際固當思變通其道不可執成見而泥故習矣况荼葉爲出口之大宗思與絲共敵洋藥之利者倘聽其虧折而不之顧則市面日衰商務日淡見洋商通其出產於中國而不見中國之商人通其出產於外洋是通商之舉特以利畀西人矣於此有人焉不以設卡立關勒捐帛稅爲事而民瘼關心代籌善策振茶務於旣疲之後爲斯同立補弊之方豈非商務之一大轉機哉安化邑宰以該處素係產茶之鄉而近來進山茶商漸漸稀少其辦茶運漢者亦屢聞折閱二十餘年來安化茶至漢　預盤曾售至四十二三兩嗣後低至十餘兩推究其原恐係　摘太遲之故於是去春面諭鄉民勸其早採有聽從者果得利邑宰知早採實有明徵而恐鄉人或未週知於去歳底復大張告示勸其早採蓋早採則香味旣　價必可漲卽使早採一斤僅得遲採二斤之價而工食所省亦非淺鮮復諭茶商從速裝運不可觀望以失事機而今歳之安化茶沽價五十八兩至六十兩不特與疲軟之際大不相同且駕前之頂盤而過之夫地猶是地也人猶是人也一轉移間而今昔懸殊盛衰頓異官商浹洽之效何其速哉州縣爲親民之官勤恤民隱者原當以家給人足爲己任彼西宫之保護商人者亦無非愛民耳而中國之官商乃如風馬牛之不相及商之盈虧略不顧問而惟知以抽收捐稅爲能事就茶而論每百年抽關稅五兩厘捐半之在五六十金之價與初時每担百金左右之價出此尚不爲重今之茶價有低至十餘兩者除此捐稅與一切包錫裝箱之費茶之本微矣本微則利薄利薄則商稀而猶以抽收捐稅爲能事是所謂皮之不存毛將焉附者而勸之以官商相助俯念民艱彼且以爲西法不足學夫西法固不足學然恤民隱不能蘇民困不能蘇民困則民亦何樂有是官哉夫茶業之　於捐稅久矣商知之官亦知之特當此國用支拙之際而曰减稅裁捐不特無人能行亦無人敢言雖洋藥之稅本少者可以增多洋漕等稅本無者可以孌有茶之捐稅何難自多而少自有而無然此說總屬空談究不如漲價之爲實效夫捐稅之重以茶價之低也若五六十兩之價則視此捐稅亦區區者耳特茶價不能使漲故商人遂致坐困今安化之茶向止十餘兩者一二年間竟漲至五六十兩是可知事在人爲有非時勢所能者安化之宰爲民盡心他邑之宰何一不當爲民盡心仿而行之茶業之隆指顧間耳推而廣之凡有可以利民者官皆有以示之則富國之效翹足可待矣 
[蕪湖警電]  
　　昨日本埠接到蕪湖電報云無人不知何故突然縱火焚燒天主教神父住宅久口尚無傷斃刻下各神父及在　之各西人均暫就躉船小住云電音若此不禁望鳩兹而深切杞憂至其細情容有確信續錄又譯西字報云蕪湖天主教中神父有一大宅旁有空地爲蕪人游玩之所邇來地主將此地售與神父神父圍以竹籬不許閒人入内人皆忿忿不平以致肇事然事之確否尚未詳知惟悉昨日下午有駐泊滬上之法國兵船名英貢斯打者己開往蕪湖保護法總領事并繕就公文交開往寗波之某輪船囑以途中如遇英國兵船卽將公文交付令其迅速開往蕪湖又聞前晚外國官塲己知此信英領事卽赴江海關道署告知聶觀察觀察立卽電達南洋大臣禀知一切劉峴帥以事關重大派兵船二艘往蕪矣本館竊謂中國早己准各國來華傳教而歹人常滋生事故上貽君父之憂以致某西報謂中國士人最爲無賴每每爲之首倡作惡爲非豈不大可惜哉豈不大可惜哉 
[東船失事]  
　　日本三菱公司之塔克及哥麥魯輪船前日行至高麗洋面失事昨有電音來滬知該船所裝銀兩書信等件業經設法救起現尚須再籌救援貨物之法云 
[都門客述]  
　　吏部爲批示事據浙江横浦塲大使胡良銓家人王升呈稱竊家主己捐知縣在任候選因横浦塲任内於光緒十四年有灶課未完銀兩未能開選今年業經將十四年灶課銀兩全數完結赴部具呈開復在案復蒙查核以尚有十二十三兩年灶課未完銀兩仍應停選恭查十五年三月十六日欽奉恩詔豁免民欠錢糧經户部奏 
 
 

Page 2

 
 
定所有光緒十三年以前未完銀兩准其豁免家主未完十二十三兩年灶課銀兩係在恩詔以前例應豁免理合取具同鄉京官印結伏乞恩准行查户部若應豁免以便聽候輪選等因應片行户部查明該員未完十二十三兩年灶課銀兩恭逢恩詔應否豁免聲覆過部以憑核辦等因查此案兩浙横浦塲大使胡良銓未完光緒十二十三兩年灶課銀兩本部查核雖在恩詔以前應行豁免之項惟是否實欠在灶未據該省奏請豁免有案無從懸斷兹准前因相應片覆吏部查照辦理等因前來此案浙江横浦塲大使胡良銓未完光緒十二十三兩年灶課銀兩旣據户部聲覆雖在恩詔以前應行豁免之項惟是否實欠在灶未據該省奏請豁免有案無從懸斷等語所請聽候輪選之處應毋庸議　兵部武選司爲曉諭事衙署乃辦公重地理宜嚴肅斷不容坐臥喧嘩攪擾辦公今諭令各科房經承照管所有車班曁皂役人等囑令安分守己倘敢出入科房窺探公事並向經承訛索錢財准該吏等禀知本司分别回堂懲辦不貸如若扶同徇隱别經發覺亦惟該吏等是問各宜凛遵毋違○欽天監署自客秋七月興工至歳杪業己告竣惟尚示油漆彩畫今正開篆後重復興工經本監主簿廳逐日入署彈壓並出示曉諭一切匠役人等務期江堅料實毋許酗酒滋事如敢故違定行重懲不貸○左營胡都戎帶領弁兵前往京東馬家橋一帶拿獲屢次明火路刦之盗犯十餘人帶回京邸鎖交刑署由當月司點騐名數相符分收南北兩監以待呈堂掣司訊鞫○石頭胡同剃髮匠陳某專以販賣人口爲生本年二月初有定興人某甲誘得某姓家十五齡少艾托陳經售陳見其眉清目秀體態輕盈以爲售入勾欄二三百金不難立致赶卽帶往本巷山泉妓院鴇婦見之甚爲合意初許身價銀一百兩繼而增至二百陳始首肯將人交納携銀而出尋見某甲誑稱祗得銀十兩與爾剖分應各得五兩甲知其不實不盡然亦無可如何忿忿携銀而去不期少艾自被誘後家中人訪悉由甲拐去急跟隨至京尋至東安門外與甲邂逅相逢當卽扭往左近官廳控告廳官派役解送提署研訊一次供出由陳經手司員立派番役拘陳到案大約山泉亦難免牽異矣○百花園某氏婦年甫廿餘齡其夫某甲日肩擔作小負販朝出晚歸膝下一兒年八九歳近忽染病婦瞋其哭閙舉掌摑之甲母聞知大爲不悅將婦訓斥婦忿不欲生意於無人時吞服紫霞膏灌救無效而死旣經禀報卽由北城正指揮帶領仵作穏婆往騐經屍屬攔輿求免指揮允之○某日突有己革吏部員外郎某甲頭戴紅哆呢風帽闖入西苑門内直至南海瀛臺前被某璫所見捆送愼刑司究辦所有是日西苑門外值班侍衞照例自行檢舉西苑門内首領照例自請罰俸半年甲經愼刑司承審官拷訊幾次實係瘋迷因格外施恩重責開釋○客歳十月有某甲者年逾而立敝衣垢面彳亍至東便門外某煤鋪求見掌櫃某乙自稱因避水災來此苦無投宿處懇暫留廡下俾免漂流乙素有一面緣因留寓焉甲恆數日一出門出則必携食物以歸乙頗疑之詰以有何進欵甲含糊以對乙愈猜近見甲服御豪華並聞其在外任意嫖賭私念伊倘謀爲不軌己亦難免牽連因投北營汛署禀報守備楊君千總金君卽帶兵來鋪拿甲歸汛研訊供認天津城内有命案一起并曾偕夥某丙越牆入福大恊揆家内竊取金表首飾衣服汛署以丙尚未獲俟拿到後當同解提署移送刑部訊懲○保庫兵人某甲雇車赴通州適車夫某乙因事羈紏央某丙代執鞭丙年甫十八齡伺候辛勤語言柔順甲甚愛之一日適因阮籍囊空遣丙持簡赴家取銀三十兩内得銀後悉數付之博塲無顏再往通州乘機逸去乙知事不得了赶往通州晤甲云執鞭者非跟丁也爾何得遣其取銀今事己如此惟有代爲尋訪送官究追而己所有車價若干除墊付草料錢此外尚須付下甲怒謂爾夥騙銀逃去不惟車資不付卽車亦須暫留於是兩造互投州署控呈尚未聞若何定斷也○江某龜奴也有子十三齡面目姣好曾從秦優想九霄至滬上學習歌舞生涯客歳聞己病逝客中傷痛不己月前想九霄乘輪船北上未將骸骨帶回因之痛恨交加意欲與之涉訟想九霄懼央人說合給銀三十兩江始得干休竊謂京優之虐藝徒慘酷情形有更甚于兇龜毒鴇者卽使不致病斃亦日苦不堪言况加以中道云殂屍骸抛棄哉宜乎江之欲與尋仇也又聞想九霄到京後時有婦女多人至家慟哭無明無夜騷擾不休葢因前年帶往滬上諸孩業己殂近大半難免不因朝笞暮責以致亡身况所有屍骸次第抛諸義塜並不帶回都下俾正首邱宜其骨肉情深冋之饒舌也然則想九霄眞殘忍兇惡喪盡人心有哉 
[北通近事]  
　　由東浮橋至平家疃遵陸而行計程祇十六里水道則有二十里每當夏令山水暴發河流彎曲水不暢行倘或衝毁平家疃大堤則東鄉必致盡成澤國月前李傅相札委候補道桂禮堂觀察會同楊藝芳觀察委員雇夫挑挖由東浮橋至平家疃淤者疏之曲者直之思患預防實爲萬全之策也○客冬原任通州何寄雲刺史其翔在任病故上月十三日由長公子扶柩回籍林文伯刺史派丁役照料一切備極周詳○上月十四晚黑雲羃野迅雷震撼俄而雨雹交作擊瓦敲櫺直至十六夜依然隂雨通宵日來田間二麥葱蘢足卜麥秋豐稔矣○抽查五閘漕糧之愛丁二侍御會同順天府府尹胡大京兆出示云現南漕過境運京委員嚴密訪查如有船户攙水舞弊或本地棍徒擾撓一經查出按律從嚴懲治决不寛貸○楊藝芳觀察出示觀風通行各屬生員自三月初一日領題後限一月内交卷洵嘉惠士林之雅意也○江蘇海運總辦王君幼賡於三月二十一日到通謁見倉憲坐糧廳拜會闔城文武各員二十二日江蘇頭起漕糧報到定於二十四日開局二十六日祭壩浙江頭起漕糧在江蘇七起漕糧後月杪方能報到浙江海運總辦常君於二十日到通山東頭帮粟米刻己抵津不日可連檣北上矣 
[析津鯉信]  
　　楊春來天津人原係著名混嗣充縣署皂班頭役如虎傅翼益覺肆無忌憚平日械鬥之案不勝枚舉去年又與宋小鬼卽送命鬼在道署後鬥毆爲道憲所聞飭拿兩造發縣責押並革卯名在案先是有丁起鳳者爲皂班散役楊因細故毆丁丁自知力不能敵氣忿身死其子丁四亦係混星與楊有不共戴天之仇乘楊犯案擬爲報復之計詎於衙前被執經前任孫筱坪大令發押比至今年三月孫大令交卸有期楊報患病未及辦理移交後任李搏霄大令於三月十五日提堂交保爲丁四所聞託稱如厠約同陳二袖刀候楊楊甫出櫳刀從空下幸得原差防護楊未受傷楊之下虎卽在衙前其黨劉三石大等聞信各持刀械風捲而來於押所向丁大駡時陳二尚未離開與丁合力拒敵無如寡不敵衆雞肋不足當尊拳各被刃傷倒地一時人聲鼎沸李大令己有所聞看役亦不敢隱瞞當將前情具禀丁四亦請騐傷大令正當下車伊始而混混竟於衙署挾刃尋仇不法己極提楊重責一百板並飭鑣丁鞭背四百下押交劉三石大等從重辦理爲目無法紀者儆楊病本未痊愈加以笞責勢益加劇三月下旬醫治不效甫經開釋曾不逾時遽爾身死傳曰多行不義必自斃其楊之謂歟○津城有捕盜勇又曰大廠由任弁世平管帶嗣任弁奉委署理河北汛外委碍難兼顧遂歸任弁統轄由道轅聽差左弁昭明帶領巡查新任天津縣李摶霄大令查悉該勇有名無實殊不足以弭盜賊而靖地方因禀道憲當將該勇全數裁撤另委親信武員督率鑣丁晝夜梭巡以補其缺○西人定於四月初七日起初九日止賽馬三日天津賽馬塲盖有房屋名曰養性園以爲游人駐足之所現己丹堊一新矣○卸任天津縣孫筱坪大令遺愛在民交卸時治下紳民送萬民傘十七柄德政牌數十對其公館在沈栅欄請假一月清算交代現聞交代將次完清不俟假期届滿於四月初七日首途赴省謁見藩臬各憲然後往河間府禀見府憲卽赴肅寍新任按肅寍歸河間府管轄去府城約四十里係無字簡缺山城斗大僻在遐陬書差把恃極稱難治惟孫筱坪大令曾權是邑可收駕輕就熟之效云 
[甕城火厄]  
　　鎭江各柴篷俱聚俱聚集于西門外新河小碼頭釣魚臺一帶薪槱棫樸高積如山本年二月二十五日之夜泳興柴篷曾被匪人縱火轟轟烈烈延及春生鎭隆益記三家一炬可憐頓成焦土祝融氏興猶未盡復焚去松茂昌木行及附近鄰家一二十户始筋疲力盡不復披猖是役也焚去江蘆四五萬擔房屋數十椽居民元氣大傷至此猶痛定思病焉不料三月二十九日午後鐘鳴三下釣魚臺東首鎭和柴篷乂 
 
 

Page 3

 
 
不知如何失愼一妾時火光遍野幾如赤壁鏖兵附近之鎭源源和同生太愼和同興泰源七柴筵盡成灰燼斯時火星飛迕無殊燃放花筒有墮於粤商興發膠坊屋簷者以致登時燄發救援不及悉化刦灰所耗本貲多至巨萬其鄰盆桶店鐵店豆腐店點心店雜貨店鎭江營守夜卡房及各民居統計二十七户房屋數十椽此外又有草屋六十五户一併被焚當火熾時各洋龍之聞警而來者多至二十多架竭力噴救宛如倒瀉銀河而蘆柴遇火卽燃非片刻所能撲滅猶幸人口並無傷斃祗母猪一口小猪十一頭雞五尾犬二頭無處奔逃葬身火窟直至西山日落火勢猶未稍衰照耀江中無異紅雲一片誠可畏哉誠可畏哉 
[豫章客述]  
　　有江西友人因事至漢臯告諸本館訪事人云三月下旬南昌一帶三百餘里内天雨冰雹大如彈丸擊損房屋甚多何李左車竟惡作劇如此哉○豫章某甲其父名孝廉也詩禮傳家夙承庭訓翩翩公予自應蹈矩履規矣不料衣冠其貌者竟盜賊其心一日偶往友人號中乘人不及隄防竟竊取一寳銀置諸袖中而去事後友人遍尋不獲明查暗訪始得主名忿不能平意欲興師問罪事爲孝廉之莫逆交所悉遂暗賠洋銀七十元囑勿聲張以全體面吁彼非讀書種子歟而何以見財起意不惜聲名竟自甘與柳下跖爲儔不顧旁人唾罵哉雖然今之儼然士類而甘受旁人罵唾一味貪得不義之財者比比皆是矣于甲乎何尤 
[襄垣新語]  
　　上月某日蕪關道成端甫觀察親赴金陵謁見劉峴帥旋於二十八日回蕪屬下各員均赴江干迎迓○鈔關外五口委員向例每六閱月爲差滿滿則派人瓜代以免壅滯之虞本月爲江北泥關慶雲卿少尉差滿之期成觀察札委候補按司獄湯君接辦○江北運漕鎭厘十委員李少青直刺病故後大憲遴委前任池州府邊太守保經接辦○皖南徽寗兩府爲產茶之區每當緑葉初抽黄芽細簇卽有鄉人入山採摘烘焙易錢其價頗昻每兩須青蚨百翼今年節氣較早上己後售茶者己相屬於途且價亦稍廉盖因晴雨得宜枝葉倍形暢茂也○和州與蕪湖隔江對峙惟地非孔道寄書最易浮沉近有信局分設早班按期傳遞從此河魚天雁消息靈通作客天涯者無青鸞黄犬信音乖之歎矣○蕪湖素稱澤國閭閣生命全賴江隄每届三春鄉董必按户抽丁逐叚培築刻下隄工將蕆王邑尊特於某日親赴各鄉查看南阡北陌巡視一週誠可謂關心民瘼者矣 
[麋臺新錄]  
　　立夏節手業中人給假一天或散步街頭或沽春市上任意喧閙易於肇釁行人無不退避三舍午後羣至元都觀中肩摩轂擊更覺擁擠異常有某姓女郎年逾瓜破貌似花妍蓮步珊珊正在凝眸縱眺忽被諸無賴圍在垓心品足評頭肆無忌憚女郎則汗粉淋漓花容憔悴經其鄰人竭力保出狼狽而歸熱閙塲中最易滋事閨中伴侣何必自尋煩惱逐隊遊觀哉○年例每於立夏左右舉行秋審大典兹雖未見牌示而各縣罪犯己陸續解省分監寄囚但見赭衣黑索行過街頭絡繹不絶各監外皆紥布棚飭兵嚴守夜間鎗聲陸續以昭鄭重○離城數十里地近太湖於上月二十三夜忽聞四野喧譁聲時己二鼓居人方解衣就寢一聞聲息恐有火警爭出視之　西北一帶紅光燭天忽隱忽現俄聞鎗聲鑼聲人聲若近若逺知非火警然夜深何來兵馬驚疑不定有胆如子龍者出境視之詢諸鄉老曰此隂兵也恐其經過村中或有不利故然鎗鳴鑼以逐之耳語華猶見萬點青燈向西北而去噫豈眞張睢陽爲厲鬼以擊賊耶抑八公山風聲鶴唳草木皆兵耶或謂將士埋骨沙塲隂靈不泯雖屢閱星霜猶能擐甲執戈掃除妖氛每逢天隂月黑深林寗箐中猶時聞鬼聲也雖然此說可與東坡語若使西國格致家聞之則必伸眉抵掌以相駁矣 
[虐媳可恨]  
　　寗波西鄉石塘地方某甲家有童養媳年己及笄碧玉小家尚未解事翁姑以其不勤操作視之如宼仇其夫復助紂爲惡平日非打卽駡幾無片刻相安一日得罪其姑痛加箠楚徧體鱗傷翁與夫又從旁詈之怒猶未息翁舉足踢其腹立時殞命媳旣無父母又無兄弟祗有一姊出嫁多年聞妹死於非命悲悼逾恆赶至某家定欲報官相驗旋經地保出爲勸解始得了事從此地下銜寃竟無伸雪之日矣傷哉 
[蘇藩起節]  
　　江蘇布政使鄧小赤方伯由金陵乘輪舶回申換坐滿江紅船用小火輪船拖帶昨日上午十點鐘時由天后宮碼頭起椗回蘇江海關道聶觀察松海防同知劉司馬提右營劉叅戎上海縣袁大令及英法讞員蔡太守葛同轉紛紛往舟次恭送行旌 
[新令巡城]  
　　新任上海縣袁海觀明府示期昨日閱視城池上午十點鐘時排齊儀仗由敬業書院公館起行迤邐至大南門躡登雉堞往西察閱一周由西門而下折回公館旋懸牌門外定於初八日查點書吏差役 
[賊入洋行]  
　　前晚有賊挖破隆茂洋行之牆側身而入撬開錢櫃竊去錢十六千旣而重不能負因將四千及鐵鑿抛棄於途巡捕見之向管門人查問管門人對以不知巡捕因拘入捕房管押以待訊鞫情由 
[上海縣署瑣案]  
　　前日由英公廨解送被拐金陵女孩李寳珍至署晚間袁大令在敬業書院提訊寳珍兩頰微赬低頭不語大令問爾係何處人氏家中尚有何人被誰誘拐來此今年幾歳答稱今年五歳原籍金陵家中尚有父親與拐子素不相識問爾父是何名字寳珍默然不答明府再三盤問寳珍所供全無倫次明府以寳珍年幼無知姑發官媒好爲留養聽候查明住處備文送歸○閔行人何關記莊小弟强搶孀婦宋金氏並擄其耕牛由氏控諸閔行司拘何解送縣署時陸大令尚未交卸諭令收何入所何抗不將牛繳出至前日始稱牛在顧鑑家原差禀明袁大令飭令交牛再核 
[英界公堂瑣案]  
　　久大吕宋票店主陳竹峯卽陳祝封控店夥周瑞棠竊取值洋百餘元之披肩一副及包探何瑞福拘周詰問則己將披肩質洋二十元因卽吊贓送案蔡太守訊供之下飭將周押候弔查帳簿再行訊鞫此己例入報章者也前日陳偕司帳人王少岩訴稱周在店中爲夥交存押櫃洋二十五元按月辛工洋三元己被用空洋二十六元有奇皆周自行寫帳今特呈閱至披肩放在抽屜内被周竊取周仍供稱小的用空洋銀並無二十六元有奇之數披肩由陳囑小的付質小的質得洋二十元擬歸償押櫃洋贏絀再與理算王訴稱生員决不敢說謊披肩實放在抽屜内周自行取去並非由店主托質洋銀太守謂周雖有押櫃洋二十五元然己用空至二十六元有奇豈容再將披肩質用押令繳償質本再行訊辦披肩給陳領去○三百八十一號華捕禀稱昨日下午小的巡過逢吉里門前有多人閒觀照相擁擠不堪小的以其有碍道途喝令散去卽有江晉德爲首紏黨扭住小的有五六人帮同肆毆小的慌亂之中口吹號呌又被奪去拖拽向西幸工部局管理街道西人到來將江拘住江供稱小的家住滬城現在縣署西首塾内讀書昨日偕同學人行經逢吉里閒觀照相此捕同之驅逐小的言並不碍事此捕卽欲拘拿旁人不平將捕毆擊華捕又禀稱小的查得帮同逞蠻者卽江之同伴逢吉里管門人曾經目見蔡太守傳訊管門人顧阿金供稱昨日小的正在掃地見江與此捕扭作一圑小的因推之出外不准在里内互毆至帮同逞蠻者是否江之同伴小的不敢妄言麥捕頭稱尚有工部局西人目見容傳案訊供可也太守諭令江央人保出俟工部局西人到堂對質○副捕頭稟稱高阿寳前因犯竊遞解蘇垣今又來申是以解奉大老爺訊供諭令押下蘇州航船送之回籍今晨正欲押去不料其己竊同押人江晉德之鞋一雙因又解送案下江訴稱小的暫押捕房被高將鞋竊去高無可狡展俯首求恩蔡太守判令笞責五十板仍遞回原籍請地方官嚴行管束鞋給江領去○包探顧阿六禀稱杭州人王阿甫致因犯竊經大老爺判令遞解回籍今又來滬拘案請懲王供稱小的前因犯竊奉判笞臀二十板遞回原籍後卽立誓改過祗以原籍不能度日故來滬上謀生蔡 
 
 

Page 4

 
 
太守謂爾旣因犯竊遞籍豈容復來着押候仍備文遞解○某號華捕禀稱昨日小的巡至靜安寺附近見陳阿寳高駕馬車加鞭飛駛有違規例拘請罰鍰陳供稱小的係寗波人昨日載妓出游因前車所載客人意欲緩緩游行囑小的赶至前面並非有心違例乞大老爺曲賜哀矜蔡太守　前車之馬夫曾拘案否合稱前車馬夫爲土阿生言客欲緩行囑陳車追王前囬捕又禀稱凡馬車行駛立有定章如前車讓後車則不得以後車違例論今陳加鞭痛擊致馬雙蹄齊起捨命狂奔是之謂爭先不得諉爲前車相讓陳堅稱小的並不加鞭飛駛太守謂靜安寺畔馬車來往最多捕房規例森嚴凡爭先者須罰銀蚨五翼今姑罰二元以示小懲大誡可也○包探沈金隆禀稱小的緝獲粤東積竊梁阿東搜出質票起到水烟袋及衣物查明失主共有五户均己認明失贓投案請領麥阿左陳寳富唐阿龍朱阿炳王耀忠各報失竊衣物請領原贓梁供稱小的連次行竊自知罪無可逃尚求開一線之恩以全蟻命蔡太守判令發捕房管押四月期滿遞解回籍起案各贓給各失主分别認領　包探沈金隆禀稱積竊阮松慶前因犯案奉大老爺判令遞回蘇州原籍今又來滬是以拘送至案阮供稱小的係蘇州府屬長洲縣人前者確因犯竊遞解現雖來滬决不敢故知復萌矣蔡太守判令笞臀一百板仍備文遞解回籍○泰和染坊出店人陳揚生至順泰碼頭棧内取靛樣棧中人疑其行竊扭而毆傷坊中執事人兪雲奎帶陳至公堂控訴蔡太守飭包探唐寳榮帶陳至棧指出行兇人陳卽指買辦席子山喝令攢毆包探因拘席到案太守向之詰訊不認逞蠻因諭令查明行兇人或酌償養傷費此己列入報章者也昨日包探又稟稱此案本由大老爺訂於今晨覆訊小的己於昨日至順泰棧傳令席於今晨投案席言己知其事一准到質可也豈知今未到來兪仍帶陳投案由陳訴稱小的自被毆傷己服過傷藥八帖每帖錢六百文尚有煎藥若干劑計共六七千連醫生請封己用去洋銀十餘元目今傷尚未痊當被毆時伊竟欲置小的於死地太守以席臨訊不到商諸當副領事簽票立提訊辦　包探陸阿祥禀稱葉阿榮闖入人家竊取布衣銅器經小的拿獲吊贓己有失主三人認明贓物今特送案請懲粤婦王阿好陳瑞意葉陳氏投案請准領贓葉供稱小的係粤東人失業無聊以致犯竊如蒙寛宥則犬馬尚知報德况小的忝然人面誓不有負大恩蔡太守判令管押一月贓給三失主分别認領 
[法界瑣事]  
　　法工部局製有洋龍一回因日久未用用管龍之西人恐龍上機器有失修理等情預先稟知局董於前晚十點餘鐘時在浦難如法試演至十一點餘鐘始回○前晚一點半鐘時有溜韁馬一匹自英界三茅閣橋向南奔逸直至護城河畔折而向西後復由四明公所東達浦灘幸時在深夜並未撞傷行人○甲乙丙三車夫前晚同往法界新街某花烟間呼吸洋烟數盒分文不給竟揚長而出當經鴇婦出外鳴捕將三人拘押一宵昨晨釋放○興聖街開炒麫店之某甲前晚與友人等在店賭博當有某乙入内探視甲不許兩相口角經巡街捕將甲乙兩人拘入捕房管押○竊賊某丙前晚潛人八仙橋西首某姓家竊得小脚桶一隻長凳一條行經法界被巡捕拘入捕房 
[江督轅門抄]  
　　四月初二日前署如臯縣莫炳琪前署沛縣朱公純卸事回 
[蘇省撫轅抄]  
　　三月廿九日巡檢張壽椿禀辭赴寳山縣保甲差○四月初一日首府魁禀知海運省局撤局同知傅懷福禀銷海運省局文案差錢導訓起服回省禀到咨請松江府知事陳時榮禀謝奉飭知准補卽辭赴任府經歴何慶墀由吳江來禀謝留辦吳江縣保甲差卽辭項兆　禀知奉牙厘局憲委辦蘇城絲捐差府稅課大使夏爾純禀銷荆溪縣保甲差並禀知奉委洞庭山絲捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊振所四月初一日至初五日止經收第一百另八次清單]  
　　初一日無名氏洋十元姚門王氏求腹脹速愈洋十元惜隂居士洋四元樂安主人洋五元光裕堂 
洋五元平安氏洋二元○初二日四勿齋羅償前愿洋一元無名氏洋一元○初四日鴻寳齋楊交來顧國明洋二元吳姓銅洋一元求免災難人洋二元不書名求時順適人口平安洋二十元○初五日九寵峰北麓同心合意室洋二百元總共收洋二百六十五元銅洋一元 
[上海北市絲業會舘籌賑公所施少欽經收順直山東賑捐三月初七至十四日第二千七百八十四至九十一次清單]  
　　初七日常州不書名譯求病速痊還愿由　台繅絲局張韶甄兄託許進翁交來洋三十元存厚堂求慈親康健航海平安曹寳銀廿八兩黄履素居十元梁溪無名氏五元無名氏五元頴川子四元又求本年諸事順遂四元二月由震泰隆茶棧來袁浦隴西氏四元揚州吳寳書爲妻病愈四元三河匡吉堂本洋四元銅洋三元　姓求病愈洋一元淮安信泰號興記有恆氏各五角常州老豐裕銅四十三元○初八日松記大善士求病速愈規元一千兩甬江洋廣局番鏡緣求子病全愈十元常州吳鍾藩求内子病速愈十元有心氏爲四兒病求速痊十元新勝恊記許大鏞祈保病速痊人口平安五元漢口升昌典方鴻恩求妻產平安三元潘姓求妻病愈二元無名氏一元練塘源昌不留名銅洋十五元蘇城劉錦堂銅六元○初九日慈谿宏度子孫求病速愈洋五十元金門顧氏求病速愈由　江廣大寄來六元湖北候補巡檢現辦島口茶厘局祝子劬少尹鄂它銀五兩隱名氏五元金陵趨吉棠堂四元蘇州元裕易隱名氏三元三角半李氏祈佑生產平安二元無名氏二元○初十日會稽己故錢禹太娘資冥福由王心培託寳順莊來廿四元壽煖室主廿元源茂土店郭鑑求父病卽愈十元滸口裕通福山世恩堂進香餘作賑祈保安二元松江沈梧碧求病速愈二元施仕銘保身體平安二　　江隱名氏洋一元南匯徐序乃爲子求濕瘡速愈三角○十一日孫憶雲求吐血速愈洋三文茂來三元蘇閶正泰無力氏求嗣子病全一元[  此單未完]  
 
 
