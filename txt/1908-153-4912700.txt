# 1908 - 153 - 4912700

 

Page 1

 
 
   
 
 

Page 2

 
 
上諭 
[五月初九日奉]  
　　上諭自咸豐同治以來髮捻回各匪擾亂各省陸續戡定其文武大員勳績卓著者皆已　賞酬庸或錫予爵職現計閱時已五十餘年各勳臣子孫其名位顯達者固不乏人而湮沉下位伏處鄉里者亦復不少方今朝廷保民綏邊銳意尙武聞鼙思將彌念前勞當經諭令各省督撫各旗都統將勳績尤爲卓越諸臣後裔查明有何官職彙報茲據軍機大臣開單呈覧自應渥沛恩施前西安將軍多隆阿之次孫署墨爾根副都統正黃旗協領壽慶著以副都統記名簡放曾孫應襲男爵奎弼着以郎中補用前湖北提督向榮之曾孫向楷着以知府分省即補向 
　　海盬吳氏彚刻昭代名人尺牘久矣膾炙人口惜當時拓本不多流傅甚少學界中往往以未得寓目爲　茲本齋訪得初拓精本付之石印以公同好定價格外從廉每部僵收回工本洋三元先付一元給以預約劵一紙至六月底繳劵取帖再付洋二元此項預定之帖以千部爲限滿數之後每部定價實洋五元欲先覩爲快者請向本齋及各經售處取閲檥本便知此帖之特色也總發行上海三馬路望平街口集古齋經售處申報館文明書局圖書公司商務印書　北京廣東文明書局漢口六藝書局杭州泉唐學生白話報館蘇州觀前挀新書社本外埠各大書局均有代售○再本齋印有劉文清公墨蹟爲此　得意之書精妙絶倫每册大洋五角各書局均有寄售 
　　上海四明商業銀行有限公招股啟 
　　啟者鄙人等爲維持實業起見谨遵商部度支部奏定公司銀行律創辦四明商業銀行有限公司兼辦儲蓄以上海爲總行寗波爲分行定資本規元一百五十萬兩以一百萬兩爲整股分作一萬股每股規銀一百兩以五十萬兩爲零股分作五萬股每股規銀十兩均先收一半發給收絛其餘開辦後營業推廣再行定期續收除現由創辦人認定一半外不論紳商工　各界均可入股整　定四月底截止零股五月底截止凡同志　意附股者請向代收股欵處取閲招股簡章及投股信約照章納股本埠代收股欵處崇餘莊升大莊和康莊源豐潤票號外埠代收處寗波亁豐錢莊源豐銀號北京天津福州杭州廣東源豐潤票號漢口協成銀號順記承號穌州和豐莊 
創辦人袁聯清朱葆三吳葭窗李詠裳方樵苓嚴子均葉又新周金箴陳子琴虞洽卿仝啟 
　　江西福順祥江票頭彩聲明 
　　茲報十七會四月十五日開江南票頭彩四千八百九十八號由本號批與太古晋信局售出晉興典熊元昌翁得二條王數翁一條王廣翁一條黃裕泰范君合一條春和生熊君一條福祿壽三條典江大有行劉君一條又十六會四彩四千二百十八號亦由本號批與棋盤街信成號十七會安徽票四彩七千五百四十七號批與樂平絲裕源布號又七十五會湖北五彩五萬二千另六十七號亦由本號　荘售出　　廣信府楊義成批去　屈指售票以來江南頭彩三次湖北頭彩二次餘售大彩瑣不勝進按月經售江南湖北正分票安徽正副票躉批另售比衆公道外埠函購原班回件新安汪訒　謹啓 
　　電報股東公鑒 
　　電報收回官辦之説自去冬以來傅説不一初未敢信也當三月間風信更緊時寓滬各股東曾具禀郵商两部瀝陳近年商况困難及懇請按照商律選舉董事各節迄今尚未奉到批示本月初七新開報並十四申新兩報均裁有貶價歸官之説似已確鑒夫電報乃奉旨商辦之局股本爲商人命脈　關即使我股東情願歸官其價值亦應由各股東按照歷年所得之官利餘利并查現存之公積及預計將來之利益酌定請政府照給斷無抑勒之理若如報紙所載股東血本虧耗不貲性命身家皆將不保朝廷厚澤深仁似萬不忍出此　當此預備立憲時代　情請願爲各國所公認我股東斷不能自甘放棄默不一言爲此特行登報邀請各省各埠各股東務於五月二十以前全體莅滬擇日開股東大會决議辦法如不能到者可託代表或將辦法方針及股分堂　　數詳細寄示於會議時交全體公决現在　設通信處在上海美最時洋行特此佈聞庽滬電報股東會公啓 
　　大淸總銀行附設儲蓄銀行遵照奏章付還國民捐章程 
　　一捐户有願照章將原損之欵取回者捐户執持收照到行將本息一并取回一捐户有遠在他省者一時恐未知自應寬定限期以便從容取欵今自三十四年六月初一日付還國民捐款惟捐欵零星立時核算利息恐累捐户久　必須預爲結算庶可随取随付如六月内來取捐欵者利息應截至五月底七月内來取捐欵者利息　截至六月底以此類推至本年年底爲截止取欵之期過期不取即將本利存行作爲國民捐欵一當時交捐之人均已發給收照現在付還捐欵捐户繁多無從辨認势不得不專憑原捐執照如無原照者槪不付給即聲明遺失亦不掛票仍將該欵存爲國民捐欵一原捐之人有願將捐欵及所得利息作爲本人存欵者執持原捐收照於限期内到行聲明改爲本人儲蓄存欵由本　將捐照收回另行換給憑摺其本息仍聽本人随時支取一以後有願交國民捐欵者統由儲蓄銀行代收仍照户部銀行原訂簡明章程辦理一截止付還捐欵之後所有未經取去之國民捐即與續收之國民捐一律照舊存放生息俌還賠欵永不挪作他用屆期截止登載紬册可任捐户到行閲看並將未經取去總數登報廣告俾衆周知 
　　大清銀行告白 
　　本銀行應將舊股第三四期股本早經登報廣告限期兩個月至本年三月底限滿現在核計尙短十成之四查本行原奏試辦章程第十條内開本行分次續收股本均於兩月以前報告若屆期未將續繳之欵交到者須俟其補交時令於應交數目外增納十分之一若再經兩月之久仍未交到卽將其股票發賣由其本銀内除凈所罰加一之數及因發賣所需一切費用如有盈餘交還原主倘或不足仍向原股東追繳其股東遠在外省或外洋者可再展期二個月等因今將再行報告祈與股諸君凡有未交舊股三四期股份者速卽照交如遲至本年五月底仍未交齋卽須照章增納十分之一如遲至本年七月底仍未交齋卽須照章另行發賣幸勿自悞特此報告 
　　大清户部銀行上海分行告白 
　　啓者本銀行現定老股收足三四期股欵每股庫平足銀五十兩並攤添新股惟須將老股股票息摺呈送總行查驗然後給發應得新股憑單總行定期五月十五日截止查驗距期已迫如各股東有托代呈驗者請於五月初四日起至十五日止將股票息摺送交本行由本行代收出給收條日後憑此收條領還股票息　並新股憑單再股票轉輾售賣有前已過户而今又售出者有現在售賣而未經過户者趁此呈驗股票之時均請於交股票來時一并當面過户以便所得新股名號於老股相符不致舛錯此啓 
　　拍賣書藉抵棧租告白 
　　敝棧於光緒廿五年十二月十三日有外封同文書局條書藉一百五十箱計開棧單第一千五百十三號五十箱又第一千五百十四號五十箱又第一千五百十五號五十箱均存琼記棧多年前登字　西報催出未來今限華歷五月十二日爲止期内再不出淸該書卽拍賣抵租幸勿自悞此佈公和祥特白 
　　信成銀行添集股份廣告 
　　本銀行現因擴充分行經股東特别會議决添集股本五十萬元并預定推廣股額五十萬元并前合計資本洋二伯萬元先行禀部公議此本添集股份五十萬元每股仍以洋銀五十元爲額分二期繳納每期各繳二十五元先儘老股即日起限三個月爲滿不足另招新股本年五月朔至七月底止爲第一次認股繳銀之期明年三月底止爲第二次續繳股銀之期凡執有本行舊股者務各於第一次限期内按照每股繳銀二十五元携同本行息摺赴上海總行查驗照認設於第一期内將設銀如數繳足本行卽塡給股票所有贏餘一律照派而新股亦可先行掛號惟須每股各繳洋銀五元由本行暫給收照俟期滿核有遺額卽將掛已號之新股補受并補繳洋廿元如無餘額可附核其掛號銀數日期按照本行活期储蓄存息給還本利特此佈告 
 
 

Page 3

 
 
迺全著以主事補用前安徽巡撫江忠源之孫江愼勳著以知府分省即補曾孫一等輕車都尉江勤培著以員外郎分部補用前布政使銜浙江寗紹台道羅澤南之孫騎都尉羅長耿著以知府記名簡放曾孫羅延祚著以主事分部補用前協辦大學士四川總督駱秉章之孫浙江嚴州同知調補玉環同知駱楙勳著以知府在任即選曾孫駱毓樞著以主事分部補用前江南提督張國樑孫男爵張繩祖著以知府分省即補張繼祖著以主事分部補用前巡撫銜浙江布政使李續賓之孫度支部郎中兼襲男爵李前普著以道員記名簡放曾孫李正純著以主事分部補用前兵部尙書彭玉麟之次孫湖北補用道彭見綏著以道員記名簡放曾孫彭萬澂著以主事分部補用前陜甘總督楊岳斌之子軍機處存記福建遇缺儘　題奏道一等輕車都尉楊正儀著仍以道員記名簡放孫楊道澂著以主呈分部補用前四川提督鮑超之次子農工商部主事兼襲子爵鮑祖恩著以知府即選孫陸軍部主事鮑世爵著以郎中分部補用前署安徽巡撫布政使李孟羣之孫李興仁著以知州即選李興孝著以　事分部補用前江西南贛鎭總兵程學啟之嗣子江蘇試用道兼襲男爵程建勳著以道員記名簡放前廣東提督劉松山之孫江蘇候衱道兼襲子爵劉國安著以道員記名簡放曾孫劉家琨著以主事分部補用前貴州提督馮子材之次子浙江候補知府馮相華著以道員記名簡放孫馮承鳳著以主事分部補用前湖南提督塔齊布著該管旗查明立嗣奏請恩施用示朝廷培植世臣激勵將士之至意欽此 
　　上諭委散秩大臣前通政司參議胡祖蔭候補四品京堂劉能紀候補四五品京堂左景祜年力富强正資歷練胡祖蔭著派在郵傳部丞叅上行走劉能紀著派在農工商部丞參上行走左景祜著派在陸軍部丞叅上行走欽此 
[初十日奉]  
　　上諭朕欽奉慈禧端佑康頣昭豫莊誠壽恭欽獻崇熙皇太后懿旨袁樹勳奏衍聖公孔令貽差次丁憂回籍守制一摺孔令貽之母命婦彭多秉性賢淑訓子有方昔年屢次來京朝覲具見誠悃前以該命婦六旬賜壽賞給無量佛等件用示優寵茲因啓程來京謝恩在濟南途次逝世覽奏殊深惋惜加恩著賜祭一壇賞銀二千兩治喪由山東藩庫給發餘著照所請該部知道欽此 
論說 
[駁郵傳部收回電報札文（二）（續）]  
　　本部爲政府公共之地非一人一家之事無所用其苛刻亦無取夫便宜各商家具有知識可以布算而得以後電局每年皆有報告該商等可以到局取閱便見本報一片公心毫無私見本部實爲整頓電務起見官商不能兼顧不得已有此持平辦法現在日本商辦鐵路業經官爲收贖彼國臣民各無異詞該商等均是中國食毛踐土之民想亦樂聞此舉也 
　　按收回電股以日本鐵路改歸官辦之例引爲佐證是部中最有依據之理由然考日本收回鐵路之時正値戰勝强俄之後當時内閣總理西園寺侯先在議院演說發表經營滿韓事業次赴滿洲察視一次歸而忽議鐵道國有攤還商股俾多額之資本家投入滿洲以營鐵路林礦各業經幾度之議會通過此案彼國臣民深知經濟戰爭之大勢故能各無異言也且其收買之價將鐵路公司平均前五年所得之利益核計紅利即以紅利之二十倍爲股票之價値並以歷年之公積金悉數分配彼國股東獲利倍多斯又其各無異言之原因也今外人在華所辦之路礦各業旣未贖回而己國商人之電股先議收買己大反乎西園寺侯之政策而其所一價値則又不核前年之紅利不照現時之息率貿然以私意定之對外對内皆失其宜又何怪商人之嘖有煩言耶 
　　再查中國商綫日光緖八年設立迄今二十七年以日本收贖鐵路精算之法計之毎年應扣除成本若干加增成本若干以二十七年迭爲乘除分别表列核計商股僅僅湊足成本之數其每年所獲利息按二十五届帳略似有盈餘一百餘萬核算其中除大修工程及利息花紅報効外實在絲毫無存至烟滬水綫外間傳說謂成本數十萬不知此項線本係息借洋欵二百五十萬分三十年攤還每年約攤還本息一萬四千七百餘磅約合華銀十四萬七千餘元每年拔本還息在收款項下扣除尙有盈餘則此項線費自應不得作爲成本只可作爲折舊蓋天下無無本之利亦無永久不壞之物設商線歸本部收贖則以後二十餘年未還之本息三百餘萬應歸後手擔任若過三十年此線已歸敗壞不能於三十年後復有二百餘萬之成本也皮理到明人所易曉其中情形一經揭布便應鷄肋各股商細心調查便能縷悉矣 
　　按光緖三十三年第二十五届帳略核存總結項下共存湘平銀三百七十萬六千四百七十兩三錢九分與部中所稱一百餘萬之數已不相符除去各局員保項八千四百元外尙存湘平銀三百七十萬零五百九十兩三分九厘再除上文大修工程六七十萬及利息花紅報効外至少亦當有二百餘萬兩與部中所稱絲毫無存之說更不相符夫電政大臣所刋之帳略分送股東爲千人所皆見而猶以多爲少所言 
 
 

Page 4

 
 
並不徴實則夫烟滬海電之秘密帳册又安知其所言之徴實否也吾恐一經揭布部中所目爲鷄肋者皆商人所視爲鷄腿鷄膛而不肯棄之者也而尙望其細心調查乎（未完） 
專電 
[電一（北京）]  
　　楊度有爲憲政舘帮提調消息 
[電二（北京）]  
法部奏裁判關繫憲政嚴定限制高等須三年畢業始准考充裁判員 
[電三（北京）]  
駐美梁使電保留美鐵路專科學生孫多鈺王景春二人政府議即調回襄辦各省路政 
[電四（北京）]  
　　日人進御小輪在昆明湖試演都中傳言炸傷日工數名實則僅有某工人微傷 
[電五（北京）]  
　　某國公使擬攬築京師電車許中政府十年後贖回 
[電六（蘇州）]  
　　巡防隊在玄妙觀前打毀聚福戲園傷看客多人朱紳頭面受傷 
緊要新聞 
[陳尙書改巡警勸業道官制北京]  
　　近日新設之巡警勸業道官制係由農工商部民政部郵傳部會同擬稿經憲政編查館核定章程内本有由各該省督撫酌保一二員并有民政部亦可預保等語郵部陳尙書斟酌之下以爲與憲政編查館官制章程第十二條語意兩歧因先函致農工商部各堂囑再删改數語以便施行無碍 
　　又聞白改官制後凡關涉各部有權可攬者無不預爲地步即如此次會定巡警勸業道章程民政部亦可預保其明証也此次陳尙書能將會稿兩歧之處函商酌改得大體矣 
[徐廳丞措詞不善之衝突北京]  
　　徐廳丞季農以各員到廳遲早不一散値又甚自由日前特嚴詞申斥略謂照此情形即監視出入巡警爾輩對之亦有愧色措語不善就文義上解釋幾若巡警能管束各員于是一庭二庭與之大起衝突竟欲全體解散情形甚爲紛擾爰相約至部中評論曲直適是日戴少懷尙書及左侍郎均不到遂由右堂解勸各員等始各悻悻而散 
[漢口後湖地户搗毀清丈局續聞]  
　　清丈局於初三日被地户打毀時局員人等均紛紛逃散内有某司事從後墻逃出失足落水幸水塘本淺未至溺斃 
　　四十二標陸軍現仍分駐各街巷彈壓漢關道桑觀察以下文武各員亦連日親自上街巡查并派督捕營保護監獄及南北二卡以防不測 
清丈局會辦一差原係李觀察堅充任李於上月杪辭差陳筱帥遂委農業學堂監督黃觀察祖徽兼辦詎料尙未到差即有此變初四日黃觀察到漢會同商會總理盧君洪昶召集各地户至會演說略謂旣往之事從寛不究但以後切勿妄爲如有意見儘可具禀必爲妥籌辦法代求上憲恩准云云時地户圍而聽者千餘人大聲歡呼有如雷動未幾并將械鬭受傷之人自行抬去醫治大約此事可以和平了結矣 
[江督批駁瑞督辦改編飛划營辦法南京]  
　　日前蘇藩瑞督辦將改編之飛划營營制餉章服制旗式比較各項圖表詳送江督鑒核當奉端午帥批示云據詳將飛划蘇捕等營歸併改編就原有之餉爲挹注之資餉則酌加額則酌减等情尙爲周妥所擬餉章營制係叅照部定巡防隊章程其中雖稍有出人究之水師與陸師不同自係爲因勢利導起見辦法尙屬核實惟編制之法本部堂略有所見願與共 
商榷之查第二節第三條擬改水師一軍名曰蘇省巡防隊飛划水師全軍云云曰隊曰師曰軍嫌于重複且全軍之稱過於張大擬改定爲蘇省飛划水師巡防隊又原定隊制軍分五營營分五哨哨分八隊詳核所謂隊者不過划船一號似不如直捷改爲哨領划船八號又第三節第六條軍服一項詳考所呈之衣帽圖式均尙妥適惟軍帽一項尙應酌改所擬圖式與新軍所用者未免相混前練兵處奏定軍衣帽章程曾聲明除新軍外一槪禁用若仿此制恐干部詰此外旗幟軍衣之整備鎗械之更換以及油修油艙等各雜費皆係改編以後必應籌辦之件應由蘇省查明辦理仰即錄批報明蘇撫部院仍候蘇撫部院批示 
[江蘇鐵路協會全體大會記事]  
　　五月初九日江蘇鐵路協會開大會於滬上茲綴記其大要於左 
　　一報告開會緣起由雷繼興君報告江蘇鐵路協會重行組織之理由略謂協會初成立爲公司之後盾而監督公司之意尙未發生因蘇杭甬問 
 
 

Page 5

 
 
題未解决之先组織此會以期有所裨助滬杭甬合同旣發布之後尙有種種事權須俟協助（一）公司對於滬杭甬局之辦法（二）總辦問題（三）存欵分配問題（四）北綫規畫（五）滬寗收回問題因有以上理由須有一股東常設機關故協會重行組織圖永久之存立今日大便當先議内部之組織次議各種問題葉惠鈞君討論協會對於公司之地位及職務衆議協會爲股東常設機關公司爲股東結合而成應處於監督之地位並有協助之職務推定副總幹事曾孟樸君爲臨時主席 
　　一公决章程由主席宣布如下 
　　一定名本會係蘇省鐵路股東續行組織於公司有監督及補助之責核與協會名義不背仍名曰江蘇鐵路協會 
　　二宗旨完全江蘇全省路權 
　　三辦法（甲）調查公司辦事情形（乙）勸集北線股份（丙）監督滬杭甬存款（丁）預備收回滬寗鐵路 
　　以上三條均通過 
　　四組織（甲）會員凡蘇路股東由會員介紹均得爲本會會員（乙）職員總幹事一人副總幹事一人評議員十人調查員十人書記二人會計二人皆由會員投票公舉各屬勸股員臨時會推無定員 
　　五會所仍以上海四馬路一品香對門辰字二十一號爲暫設事務所 
　　六會期無定臨時通告暫以事務所爲通信　關 
　　以上三條俟下次開會選舉再决 
　　七經濟（甲）會費凡會員年納會費二元每年二月前豫繳（乙）特别捐由會内外同志隨時量力捐助 
　　一提議事件由主席宣讀本會前於三月間有函致公司内開意見八條公司據協會函遂與浙公司往返商定恊議辦法而浙公司先行抄示股東會意見兩條且謂不必協議意若可以總協理執行者往返函十餘次卒未得要領公司又據以覆本會四月間本會以浙公司尙未恊議且聞有浙公司先請滬杭甬總辦之說本會復致函蘇路總協理大致謂浙如以嘉杭甬名義自請總辦則滬杭甬可改爲嘉杭甬此項存欵可由浙全行承受吾蘇滬嘉一段已成無須此欵請全讓與浙以還我一片乾凈土轉可達拒欵之目的此爲上策否則蘇人自防危險遵借欵造路分爲兩事之諭旨及兩公司均擔責任之部章擔任之義務與監督之權利相均此爲次策若乞少許利益於浙上年後還欵意外之險非人所能保况還欵期限至速十年部章可至三十年人事變遷設平日無權過問遇變乃負連帶之責成受同等之覊絆後悔何及是爲無策總之一日有均擔責任之名即一日有共同監督之責又有人起言浙股東議案議事之權限亦以存欵多寡定之究竟此項權限應被剝奪否即如代表人都當時議事權限不聞浙人若何分配此尤爲共負責任之明證又有人起言五月二日中外日報載有浙路董事審定滬杭甬總辦意見書一條滬杭甬爲江浙兩公司共同之路此項權限應否雙　審定今浙董事所審定者大約必係嘉杭甬無疑孟庸生君言即使浙公司竟用嘉杭甬名義請總辦亦須由兩小協議決定方可實行當未改嘉杭甬之前尙在共同負責任之時代孟蒓行君言共同責任必雙方承認倘有一方面不認便不成爲共同浙旣不協議又自行審定總辦權限可爲浙人已認爲嘉杭甬總辦之證我蘇股東應贊成其意使蘇公司立於不負責任之地位照此解决便可不民協議曾孟樸君言以法律上言必均擔責任倘浙公司與蘇公司情商多分存欵則蘇之視浙如魯衞之兄弟自可不分畛域體恤浙人推情讓與雷繼興君言存欵分配之多少無論均分不均分總之其責任必兩省均擔無疑因借欵造路分爲兩呈今日所爭係爲責任起見恐浙公司誤會協議之目的故堅持里數分配之說而拒協議也又問兩公司他日如與部交涉關於共同之事蘇公司對於開用關防曾有議案否沈信卿君起言蘇重事局業有議案如關係共同之事均應由董事局議決雷君又言總辦權限尙未協議則總辦權限及資格均未規定至施某勝任不勝任今日尙說不到孟君言協會大會宜呈意見書與蘇公司請與浙公司交涉改滬杭甬爲嘉杭甬以實浙公司之意見衆贊成 
　　一提議北線問題沈友卿君報告北路自清江至徐州已奏明歸蘇公司儘四年造成現在公司已派員往勘一俟勘定即當興工蘇呼股分從前老股建築滬嘉一線當足敷用故今日蘇省根本上之規畫南幹則滬寗必應贖回北線則完全無缺適所提議滬嘉問題在蘇路實枝葉的而非根本的也但滬寗收贖之期尙遠目前經營北線諸君思之旣爲完全商辦舍人民自出資本其道奚由人民不能自辦則且官辦官辦則多借洋債是又爲滬寗之續也呂大臣會奏内本聲明四年内清徐如不造成則官爲代辦郵傳部摺内亦有循名責實始終勤奮　語去年蘇路各屬認股達一吉萬以上已認速繳未認速招爲我等應盡之天職衆贊成 
　　主席布告本月廿三日下午一時再行開會時已鐘鳴六下遂散會 
[紀會議請開國會事常州]  
　　初六日下午本郡紳學界特開要求速開國會大會議是日到會者四百餘人先由惲紳祖祁報告今日提議國會請願及鐵路招股事件次由史君醒庵代述沈友卿君國會淺說次梅介節君代述孟庸生君國會白話演說次于瑾懹君演說國會之利益及蘇省鐵呼籌築北線入股之利益六時散會當時簽名者共二百八十餘人復分發簽名單二百餘張以便輾轉傳簽散會後又由勸學所教育會諸君提議建築公園及周耀德誣控陷害事議畢已薄暮矣西報譯要 
[南滿洲鐵路公司新航業]  
　　字林西報初九日東京電云南滿洲鐵路公司不日將在大連上海之間添設汽船大約日本郵船會社之神户丸將任此事 
[中國聘用外國顧問官]  
　　泰晤士報初九日倫敦電云據中國使館宣言華爾脫君已經中國政府聘爲顧問官其聘用之故及所任職務倫敦尙無知者按華爾脫君於一千九百年曾爲中國陸軍顧問官頗爲政府所信任 
[俄國測量黑龍江鐵路]  
　　泰晤士報載二十九日聖彼德堡電云俄國財政大臣在奩密院宣言黑龍江鐵路現有　百八十三浮斯（俄里名）每浮斯合英一里三分之二）業已測量告竣不日將由郵部開築此外目下亦在測量 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏淞滬釐局收不敷支先在蘇州釐局借撥摺]  
　　奏爲淞滬釐局收不敷支應先在蘇州釐局借撥如有挪墊滬關稅欵仍責成該兩局歸還恭摺仰祈聖鑒事内閣鈔出江蘇巡撫陳啓泰奏淞滬釐局收不敷支蘇局釐金借撥難恃仍請由江海關道隨時暫借一摺光緖三十四年三月十六日奉硃批度支部知首欽此欽遵鈔出到部原奏内稱淞滬釐金抵交洋欵收不敷解請由江海關道隨時解撥一案經度支部議覆以江海關稅項皆有待支之欵未便率行挪墊行令於蘇省釐金借欵内隨時借撥杳淞滬釐局每年奉撥抵還續借英德洋欵銀一百二十萬兩自光緖二十四年起至二十六年止皆解不足數均係遵照部行原案由稅司彙解江海關道不敷之數由關湊足自二十七年以後淞滬釐局收數較旺遂如額自行解足二十九年並有溢解銀十萬兩歸還江海關道舊墊之欵乃三十年以後收數大絀錢價驟低報解又不能足數故不得己而有由關借撥之請今部議祇准以蘇局釐金餘欵撥借蘇局收欵除奉撥抵還洋欵及恊濟滬局還欵外歷年添撥各營旗月餉各項新政經費爲數甚鉅亦己竭蹶不遑且蘇局每年春三淡月收數有限而還欵必須按月提解年前册報極少亦須有十數萬兩之存儲以備春淡月之用方免缺誤前據蘇局詳復於部飭撥借滬局洋欵之不敷並無推諉然須視存欵之多寡爲衡洋欵關係緊要按月提解不容愆期若待蘇局收款無存再由滬局詳咨改撥勢己無及臣與淞滬釐局司道一再籌商所有該局奉撥洋欵每年一百二十萬兩每月應攤解銀十萬兩如以後該局收欵按月可敷十萬之數自當由該局如額報解倘收欵有虧不能足額即由該局儘收儘解其不敷若干暫由江海關道挪墊湊足如該局收數較旺或蘇局存欵有餘均即分别解關歸墊等語臣等伏查淞滬釐金收數短絀不敷償欵之用前據江蘇撫臣陳夔龍奏請由江海關道隨時借撥等因當經臣部議以蘇省厘局存欵尙多滬局不敷之欵准其於蘇局餘欵内借撥應用奏准行知遵照在案今又據江蘇撫臣陳啓泰奏蘇局欵項亦屬竭蹶請於還欵時滬局不敷之數先由江海關道挪湊蘇局存欵有餘解關歸墊等語查償欵關係重要若作抵之項不敷自宜籌備應付以期無誤蘇省厘局三十二年分册報實存錢合銀三十餘萬兩以之備還滬局不敷之欵尙屬有餘本無須由關庫挪墊致多周折惟據該撫臣一再奏請且所稱春間係屬淡月尙係實情自不能不寛爲籌備第江海關稅項皆有等支之欵去年稅收短絀甚鉅實未便任意動支相應請旨飭下江蘇撫臣轉飭兩厘局仍遵照臣部前次議覆之案滬釐局償欵不敷先儘蘇釐局收欵撥補如蘇釐局械項亦實在竭蹶難以借撥始准在江海關六成洋稅内暫爲挪墊仍隨時由兩釐局如數歸還毋得稍有延欠以重稅欵所有核議緣由理合恭摺具陳伏乞皇太后皇上聖鑒謹奏光緖三十四年四月十一日奉旨依議欽此 
分類新聞 
政界 
[考察警政員回國鎭江]  
　　江督端午帥前經札派陶駿保觀察往日本考察改良憲兵警察事宜現觀察在東事畢航海回華於日昨乘輪過鎭小住行旌旋即展輪赴寗 
[湘潭釐務風潮已息湖南]  
　　湘潭縣商民以該縣厘局征收過重已經迭次會議徧發傳單合力抵制業誌前報旋因釐局委員某令知衆怒難犯且切實調查征過重爰託由七幫商董徧諭各行商業此後釐金應完欵目即當斟酌改定應補平色亦即切實較準不得浮改並不得無端議罰風潮始息不復聯名上控 
[蒙養院擬改巡警道署長沙]  
　　湘省新設巡警道現借警務總局爲衙署而警務總局又己改爲警務公所仍須設在署内原有房屋窄狹不敷辦公查有省垣蒙養院係就裁撤糧道衙門改造擬將該院另遷他處即以婃屋作爲巡警道署俟議定後即行移人 
[酌改巡士落班章程杭州]  
　　省垣巡警定章凡不値班之巡士皆得出入自由惟不能違誤上差鐘點近因中二區巡士馬長慶於落班時干預下城地界瑣事致兩段區長各懷意見事爲崔總辦所聞以該巡士無端越俎漫無規制擬即酌改舊章凡落班巡士如有要事准予掛號出外其餘一律不准間行並通飭全城各區照辦 
[保留奉賢縣令松江]  
　　奉賢縣朱令賡日瓜期已届近奉上台牌示飭選補是缺　趙令友鴻赴任府尊戚太守聞信以該縣地處海濱土客各梟易於萌孽適該處鹽捕前營新由袁遊擊接替該縣未便又易生手爰飛禀省憲請准朱令保留兩月 
[鄞令接篆寗波]  
　　新任鄞縣洪雲孫大令錫礽初王日由省蒞鄞暫庽稅關初八日接篆任事 
[警官虐下被控杭州]  
　　中城二區巡警副官張同發出身營伍未受警務教育因運動某當道得此差委御下苛虐純用壓力凡巡長巡士必稱已曰老爺稍拂其意迫令長跪謂此係緣營規則屬下各巡弁以該副官性行殘忍擬聯名禀請崔警憲澈查更換 
[禀請减繳茶捐寜波]  
　　甬郡茶捐向吊職商錢寳裕認辦現錢以茶稅已經稅司收回自辦具禀寗釐局請减繳捐款八百元當由兼辦釐局寗府夏太守據情電禀省釐總局核奪茲奉電飭准照上届數目通年准繳五百元以示體恤應繳欵項並認保各結赶速解省夏太守遵即諭飭該職商遵照辦理 
軍界 
[劉提台牌示老期松江]  
　　江南提台劉軍門此次赴各處閱兵均 
 
 

Page 11

 
 
自備供張不擾屬員本日又因提右淞南太右三營出有千把外委各缺遂懸牌示期初十日考驗飭水師各弁兵速中軍衙門報名造册 
[偵探員禀請銷差安慶]  
　　皖撫前派偵探梟匪委員盧令元樟日前由浙回揚偵探江北裡下河一帶居民受害各情現已事竣禀報皖撫略謂該處舊兵已撤新兵初來一時尙覺相安梟匪亦己四散逃匿地方安靖擬即回省銷差聞馮中丞己准予銷差矣 
[管帶嚴緝盜匪安慶]  
　　宿州東鄉胡樓地方及濉溪口之北蕭縣所轄各處盜案迭出日昨威靖營管帶經過防卡處所探悉盜匪猖獗情形立即禀報撫轅奉飭督隊加意巡緝以安閭閻 
[選送綠營二班警生安慶]  
　　皖南鎭標綠營所辦之警察學堂頭班生已經卒業分發各營教練警務現吳鎭軍繼培又札行蕪采廣德池州大通所屬全營營官飭挑選二班兵生四十二名呈送該堂考驗以憑取人肄習并聞該鎭業將開校日期及學生年貫咨報皖撫　核 
[飭查兵米折價杭州]  
　　日前海門鎭咨請撫轅略謂海標四營兵米向章由縣領放嗣因米色腐敗曾於光緒十五年間由藩司議定以黃嚴縣應徴南米項下每石折錢二千七百文按月赴縣領散近來米價昂貴兵米所折與市價僅至半數兵丁困苦已極擬請照向章改復本色或照縣中現徴南米折價每斗四百文庶幾兩無虧損當經中丞飭司核議　謂該營米折不敷市價係屬實在情形惟市價究漲落無常兵折核定有案自應仍循折價以免紛更近來州縣咸以入不敷出賠累不堪紛紛呼籲此項兵米應否照原定酌加二三百文俟市價平减再行照舊兼籌並顧迅飭核復 
學務 
[江蘇教育總會致寗提使書（爲阜寗小學堂事）]  
　　敬肅者前接阜寗教育會函稱小學堂長齟齬曾據情函達在案茲復續接該會來函並推代表日本法政畢業生陳伯盟一敝會面述一切當經敝會集議以該會對於堂長之意見固未盡中竅要而陳生所述張堂長澤霖種種行爲如果屬實亦有難於滿意之處請爲大公祖縷晣陳之查小學定章本無英文一門算學亦不及代數而該會來函以不授英文算學轉授比例爲詬病此實未諳定章之悮當即面曉陳生陳生瀝述該校開辦已六七年學生實有己習英文及算學己至代數者是在學生一方面言之有削足適屨之嫌在教員一方面言之又有强題就我之病就事論事自應先辦正式畢業爲前此之結束再按照部定小學章程爲後來之組織乃陳生又述張堂長於四月初一日開學二十日停課擬攷驗畢業並未照章會同學務官及地方官爲正式之攷驗致學生疑張堂長將藉此爲解散其實堂長本有攷驗之權但感情旣傷則疑慮紛集目前情形似應請尊處另派妥員照章會同攷試畢業以後組織該會則注重撙節經費亦仿持之有故觀尊批張宗留及方琛等禀詞所代爲籌畫者亦甚至總之以僻邑小學從前用至萬金因駭人聽聞即減至五千亦並不爲少内地辦學往往搜聚一邑之財而辦一二小學務名而不務實去教育普及之旨己遠且適以啓地方劣紳擇肥思噬之漸豈計之得哉至張堂長照會措詞似近於盛氣相凌而陳生口述張堂長出有示諭大書職銜（據云有四品銜同知　授阜寗縣堂長等字樣）如果不虚尤爲創見方今學務萌芽學生習染囂張固斷不可長則爲學生表式者且如何開誠相與使之無所藉口此次該會來函堅請敝會派員調查以冀持平裁决敝會於其報告不合之處已面質陳生亦己無辭惟張堂長澤霖之行爲如蒙派員前往應否一併調查庶善後方針得早日解决或須敝會派員同往之處亦乞尊裁屏營待命之至 
[整頓粹敏女學南京]  
　　粹敏女學教務長張默君以整頓粹敏女學辦法禀奉端午帥批云所擬整頓粹敏女學辦法以嚴定行檢分數爲主宗旨正大條理縝密亟應由該敎務長商同該堂監督照辦至校品缺乏擬請减損月薪代爲購備化巾幗筐篋之見爲文明公益之謀良深嘉佩所　粹敏學約十則條舉目張於儒先義理世界大勢詳甄博綜洵足增進知識涵養德性候札飭財政局發給洋三千元由該堂領作排印之資以爲女學圭臬 
[優級師範學堂落成長沙]  
　　湘省創設優級師範學堂係就貢院改設自去歲八月十六日興工迄今將次告竣規模極爲宏闊計佔貢院舊址十分之六七均仿洋式起造足爲本省學堂之冠現擬招學生二百名分本科預科兩班下學期即可并學已由吳學使擬定招考章程通飭各屬分别如額申送矣 
[蒙養院給奬銀牌長沙]  
　　湘省官立蒙養院兼附屬初等模範小學堂現因暑假在即由監督朱大令靖培於五月初八日起舉行學期考試所有各班男女學生分别列表按日考試一俟試事完竣凡平均分數能滿八十分以上者分贈銀牌以示奬勵 
[禀請規復蒙校松江]  
　　崇文崇眞兩蒙校本爲義學所改各有公產濟用自崇眞讓校址於懷新後即歸併一處改名兩崇去年由陳明經等仍就東區規復崇眞屢經磋議而兩崇祗允於常年經費九百元内提還二百元並不准仍沿崇眞名號故名曰存眞近陳校長又以同一蒙校同用公欵而不匀甚鉅殊非公理遂聯名禀請提學使及松府尊擬仍復崇眞之舊各清界限 
實業 
[湘省鐵路風潮四誌湖南]  
　　湘省紳學商界因萍鄉礦局展築洙昭直綫大起風潮已三誌前報現接郵傳部第二次覆電仍以萍潭一段係由官築洙昭支綫自應由官展築爲詞湘省士民聞之大憤以爲此項粤漢路權前經盛大臣售與美國合興公司卒由湘粤鄂三省人民極力爭回在盛大臣對於三省人民應如何慚恧悔悟力圖補救乃以萍局入有私股身欲以區區私益顯違公論奪此利權以逞陰謀而圖報復迨湘省人民以該大臣自定合興章程與之辦論彼乃悍然不顧而爲此無理之爭殊屬可恥己極除請由總公司於二十六日再雷郵部相與婉商飭令萍局作罷外一面由湘潭人民紛赴洙昭一帶不准將地畝售與萍局如郵部到底爭執則擬合全省之力呈請都察院將盛大臣前後跡劣及郵部現在情形揭出糾參總以爭回幹路利權不爲萍局奪去爲斷决不半途中止 
 
 

Page 12

 
 
[儲蓄銀行添派議員湖南]  
　　湖南省南正街於去歲開設信義儲蓄銀行今年又在湘潭綠竹街添設一家均由鎭江分設聞兩處除已派人經理外現因開辦伊始竊恐本地風氣不開而又有添招股本之事故就湘省派請議員廖笏堂黎桂蓀仇味恒羅仲淵沈竹安諸君以資提倡 
[試辦硫磺不准江西]  
　　江西職員曹樹文等擬請試辦硫磺聯名具禀農工商鑛總局現奉該局總辦批云硫磺爲軍火所需前經該職聯名具禀到局擬請試熬業經札飭瑞昌縣查明有無流弊未據禀復無憑核辦查袁州宜春向係產礦之區撫州各屬銷售甚多現在本議定官商合辦之法派員前赴各處查明俟其回省再行議訂章程我設分局庶章程可以畫一弊端可以厘剔此時正値更章又各省嚴查軍火且此次聯名四人與前次具禀三人僅止該職兩次名居首列其餘均各不同未便率爾准行云 
[内河添駛小輪安慶]  
　　蕪湖道申詳皖撫文略云據新關稅司湛滲函稱近有小輪船名華興領有鎭江關第六十六號船牌載明業主華商彭某經理公泰照額載客四十八人報由本口駛行寗國府往來貿易出入口報關請領准單沿途經過釐卡呈驗蓋戳遵禀行駛等情當奉馮中丞立予批准 
[海寗塘河公欵撥購路股浙江]  
　　浙路公司前曾請藩司通飭全省查明地方公欵酌購路股茲聞海寗紳士朱寳瑨等聯名禀呈省台請撥提該州歲終備塘工存欵洋四千元全數移購路股嗣又據紳士吳昌祺等以舊被匪毀各學堂規復無資阻碍敎育籲請在四千元内借撥洋一千二百元仍照章輸息均經省台批准現先將餘剩之二千七百元解 
交浙路公司各會借撥之欵俟清還時再行繳解 
[商會設法勸捐江西]  
　　江西賑捐籌畫艱難現經籌賑總會將實收一百張照會商務總會代爲力籌勸辦以濟要需於安二日關會公司提議擬派捐各分會以盡義務 
雜記 
[校員串竊誣控案續誌常州]  
　　佩實小學校員周耀德前因串竊時鐘反誣聽差旋被聽差破獲互相扭毆周又誣控學生家族鄭某謂其率衆毀學等情曾見本報現學界因此事大動公憤由中學監督敎育會長屠寛等二十餘人致函勸學所請縣澈究武進袁令接函即提鄭親訊鄭謂不特並未毀學足跡亦未到校當具切結如果到校願甘加等治罪次日又提聽差歷供周敎員誣竊時鐘罰扣工洋旋經查破周敎員亟令伊弟挾鐘遠逸反將小的合力痛毆致將王敎員床帳落下袁令謂爾雖被誣竊鐘究不應與敎員互扭命責手板五十下釋放方謂如此辦法此事當可勉强過去乃周以袁令及勸學所總董蒞堂驗勘時王敎員曾證明床帳脫落實係周敎員所爲遂又遷怒於王揭帖於府縣各署謂王與鄭生有雞姦情事於是輿論益譁現袁令知事不了將全卷移交勸學所會紳妥議以便按律懲治 
[整頓忙漕之糾葛鎭江] 　　 
　　徒邑忙漕上年遵旨清查剔除積弊更造　領户册已誌前報詎何長慶等控告清荒主張仍用舊册征粮前經張文甫大令奉撫委查辦而十一區鄉民大與何長慶等反對紛紛赴縣具禀誓保新册切結　便交由張委呈請撫憲俯順輿情勿爲浮言所動 
[兵工廠機師歸國漢口]  
　　漢陽兵工廠機師日人笠井泉川兩君因聘用合同期滿辭職歸國總辦蔡觀察以該機師辛勞有年特於薪俸外另贈川資洋百元以示優待 
[拿獲械鬥要犯福州]  
　　詔安縣械鬥一案迭見前報茲經該縣姚令步瀛拿獲首犯　姓四名密報大憲或云係革命黨羽未知如何擬辦 
[潑婦善駡釀禍松江]  
　　華署前順興館主婦陳何氏悍潑善駡近又因會錢細故將鄰婦徐潘氏痛詬日氏不堪其辱遽於昨夜呑烟赴該館拚命毒發遂斃即日報經華邑尊張令蒞驗拘館主婦押辦 
[嚴禁茶肆唱妓寗波]  
　　甬郡自禁烟後各烟舗俱改設茶肆因生意寂寞遂招雇青年娼妓在各茶肆坐唱往往滋生事端且人多嘈雜難保無匪徒混跡其間寗城守樂都司昨特出示嚴禁並令各客棧等切勿窩留形跡可疑之人一面派令營兵認眞巡緝 
[飛娘傳（十）（二）（續）]  
　　綠弗曰我亦悔之。然已無及。如之奈何。福爾痕曰。事已至此。末如之何。不知該賊如何身死。外間有無風傳否綠弗曰未聞。福曰然則此賊必與該警察員亦有關係。此賊旣非瘋癲。决不無端致死必係酖斃無疑旣係酖斃而外間未有風傳必係該警察員隱瞞無疑惟我與該警察員。絶無深　宿怨必無該員使賊行刺之理。必受他人賂賄。而後出此警察員旣有弊端。即使人偵問彼亦必不肯吐露且我與該警察員素不相識。更無他計察悉此疑案今日姑往候飛娘。觀其舉動如何於是拂衣整服。望候飛娘飛娘生平知巳絶少惟與福爾痕最爲摯愛頗有定情之志。自福爾痕　麗佛浦遊玩後。更形寂寥又經簡爾斯强欲介紹。與康德締結婚姻心中殊形惱憤。且康德爲人無惡不作簡亦狡猾異常爲虎添翼。今雖堅辭拒絶恐彼心不能甘必且舞弄手叚。亦屬防不勝防。轉側籌慮夜莫能寐。日間神疲驚悸莫定。慵於觀書倦於弄瑟精神困頓顏亦漸　。正在獨坐構思忽聞門鈴發響。屣步出視則福爾痕也福見飛娘神色有異大驚　問曰。别卿四五日何玉顏清　乃顯飛卿有不豫乎何困頓如此之甚也（未完） 
雜俎 
[那破崙之日課]  
　　士窮思節義。世亂義英雄。那翁往矣。而稱述那翁遺事者。津津然不絶於口。豈非事以人重歟。佛安男爵嘗爲那翁秘書官。親見其盛衰。有手鈔日課數則留傳於後世。今撮錄之以　世之　淑那翁者。 
　　那翁初即帝位時。勅左右仍稱將軍。每夜二時即起。蓋僅四時間就寢耳起時仍着寢衣端坐無言規畫平生大事業。 
朝五時再就寢。睡味極濃至七時復起着禮服。出内室。内室自秘書官以外。他人毋得入那翁恒一人獨坐其中。澄思渺慮。爲種種之研。究外室則或與國務大臣會商。或引見賓客。内室之中英。設書案一凭處作半圓形中稍凹而兩端凸出。書類置兩端如山積朝起隨閱。隨裁决無留事。秘書官恆苦之 
　　那翁親執筆作字甚　而筆蹟凌亂字體矇朧。非正格。不易判讀 
　　翁之演述。亦難筆記其思想複雜。而出之以錯綜。無秩序。無首尾。若神龍翔於太　。東麟西爪不可端倪。其名詞往往舛誤。如西班牙之耶布爾河。則誤呼爲　意志之　爾布河葡萄牙之薩那　克。則誤讀爲俄國之司那冷克他之謬誤多類是（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件（小說再停一天） 
[鴨綠江森林條約全文（譯東京時事新報）]  
　　關於日清合同材木會社之件大日本國特命全權公使男爵林權助大清國外務部會辦大臣那桐各奉本國政府之委任於明治三十八年十二月二十地日即光緖三十一年十一月二十六日締結關於滿洲之日清條約附屬協約第十條之規定特定日清合同材木會社之章程如定 
　　第一條自鴨綠江右岸帽兒山起其二十四道溝間距该江面六十清里内劃定爲界（由奉天派委員會同日本委員測定立標示界） 
　　第二條日清合同材木會社名曰鴨綠江採木公司 
　　第三條本公司之資本三百萬元日清二國各出半額 
　　第四條本公司特設總局於安東嗣後由本會社認定緊要地方禀請督辦隨時設立分局 
　　第五條本公司爲保全清國木植事業起見故於第一條聲明劃定界限内歸公司採伐其餘如界外及渾江地方之森林仍歸中國自辦但需資金本公司可以借給其所採者除歸浙江鐵路公司所要之枕木及渾江沿岸居民自用外全部須買給公司而公司按照時價發給代金不得壟斷 
　　第六條本公司自採之材木及公司買入之木植清國政府及清國各衙署倘有需用可給護照向本公司收賣本公司得照實費計算取價　　第七條本公司營業期限暫定二十五個年届時期滿若清國政府承認本公司經營事業尙稱妥當則本公司得再禀請展期再辦 
　　第八條本公司設置督辦一人由奉天巡撫委派東邊道台兼任監督會社之事業設置理事二人（日清二國各一人）經理會社一切之業務技師等員由理事長協議選派倘界内入山伐木有必需用别國人之事理事長須禀准督辦認可 
　　第九條本公司每年末須將一年中一切之事業成蹟製詳細報告書及收支計算表呈報二國官吏派人查驗 
　　第十條本公司從收入欵除去一切之費用外純益百分之五作清國政府之報効金其餘之利益由日清二國股東均當分配公司中各種費用不得任意支出必須隨時預算公司雇人俸給及一切雜用禀請督辦批准 
　　第十一條關於會社設立一切之辦法其大綱議定之後一個月内由奉天巡撫及在奉天之日領事各派委員一名妥定章程協定之後交給公司遵照辦理限三個月内開業此後公司如有别定規則之時須禀准督辦批准施行 
　　第十二條本公司應納之木材稅由奉天二國委員商議章程查明向章商請地方官酌量從减惟公司輸入之機械及伐木器具等一律免稅 
　　第十三條本公司開業之後日本政府現設之鴨綠江木材廠須即全行撤去 
　　大日本國明治四十一年五月十四日大日本國特命全權公使　權助印 
　　大清國光緖三十四年四月十五日大清國外務部會辦大臣那桐印 
本埠新聞 
要事 
[定期覆訊警捕爭界案]  
　　文睢報云工部局西捕拘獲之中國馬巡黎茀生現押匯四捕房已定期星期三日由寳讞員會同英國副領事覆訊 
[滬南商會選舉紀略]  
　　滬南商會分所成立三載日形發達各商業並個人入會註册者先後已得五十餘起近届第三次選舉之期會中查照各實業册載户名頒發選舉票九百餘紙由各業各舉代表於上月二十六日開筒計各業舉到七十員合之個人十二員共八十二名一體作爲會員當即彙錄名單並繕議董選舉票按名分送仍照上年額定選舉議董十七員内以一員備選議長復於本月初六日開筒凡七十二票除不合格一票外其餘當衆宣佈擇多數者如額選定十七員不日再就十七員中選舉議長惟聞前届議長王一亭君因事過煩本届堅辭續舉云今將當選各員照錄如左王一亭五十九票張樂君五十八票沈縵雲五十七票干蘭屏五十四票顧馨一五十一票林蓮蓀四十九票李詠裳四十四票林景周四十四票謝小雲四十三票程凝園四十二票郁屏翰四十票沈梅伯三十八票朱子謙三十四票汪寛也三十票葉惠鈞二十八票萬厚愚二十三票鍾祿卿二十一票 
[鐵路小工自盡案上控]  
　　滬寗鐵路工頭李德服毒身死經寳山縣胡大令驗明後尸母李尙氏尸子李能福不願收尸由寳大令禀奉滬道札委上海縣會驗而尸屬竟不到塲奉上海縣李大令將尸棺發封飭保具結看管尸棺各情己詳昨報茲聞尸屬將與該路工程師辛克勞赴兩江督憲衙門上控不知上案作何了結也 
[追悼曾少卿開會]  
　　昨午二時總工程局與商團公會爲曾少卿觀察開追悼會江蘇敎育總會特派代表與會恭致誄詞上海縣李大令曁南北市紳商亦蒞會是日到者約五百餘人先由代表李君平書報告開會宗旨次敎育總會曾君孟樸商團公會葉君惠鈞總工程局莫君子經先後宣誦誄词會員王君引才穆君杼齋叙述行誼嗣由來賓馬君相伯演說大致以立德立功立言三不朽爲主義聞者莫不感動 
[嚴懲局賭]  
　　英廨革差薄端卿以翻戲賭術騙取蕭凡吾陳迪明銀數千兩奉滬道發縣訊責二百板押究在案現蔡觀察以局賭騙人最爲社會之害亟應從嚴懲處爰又札飭上海縣嚴行訊鞫比交同黨照例懲辦毋任狡卸 
[格致書院夏季寗紹台道課題]  
　　（策論）禹開九州通九道陂九澤度九山論萬國漁業關係最要我渤海苪海等領海亟宜加意研究 
 
 

Page 19

 
 
以裨實業漁具應如何改良漁品應如何製造漁界應如何測量漁船應如何編製漁事應如何敎育漁團應如何設立能一一條列以對歟（算學）設如隔河一山不知其高用重測法測之於一定點置儀器檢得地平線與山頂成五十六度三十六分之角復依直綫退後十八尺檢得地平綫與山頂成四十一度三十二分之角問此山之高若千　另有一題未詳（限匝月繳卷） 
瑣事 
城内 
[水巡誣竊]  
　　顧阿廣投縣控告水巡陸阿九串通葉抱大抛贓於外甥女朱阿招家中陷竊一案刻由浦東總巡局將朱阿招葉抱大張明元等解縣前晚奉襄讞李明府審訊朱阿招供素與陸阿九有隙此次串通抱大將洋布兩疋縛在鐵練上抛入天井翌晨卽將婦人拘局誣指窩贓鐵練係抱大之物且女子與張明元素不相識葉抱大供前日見張明元掮洋布兩疋在小的門首經過後來不知何往局中唤小的指証並不誣陷張明元供湖北人舉朱阿招并無一面亦未掮過洋布實遭葉抱大誣良判張明元葉抱大収押朱阿招交官媒看管候再復訊 
[地保不法]  
　　浦東塘工善後局函致縣署據稱廿二保五十三圖地保温大勳盜賣塘田等情李大令准即出差於昨日將温提案 
[痞棍冐捐]  
　　浦東一帶近有痞棍假冐善堂紳董騙取捐款事爲巡警總辦查悉立即札飭各巡警分局正副巡官嚴密訪拿懲辦 
南市 
[勾引蕩婦]  
　　天順昌砲作店主孫增安即沈子蓀與張王氏勾引城内婦人奚梁氏在洪生碼頭潘張氏家作無恥之事流氓丁毛毛王銀華等圖詐不遂以致互爭經巡士一併拘案孫明府判潘張氏戒責三百下張王氏戒責四百下丁戒責二百下王戒責一百下沈罰洋五十元奚梁氏罰洋三十元范阿和吳囡囡從寛斥退 
[私賣逃婦]  
陳施氏去年背夫逃出被蟻媒魏聲元等賣與黃阿冬爲室得身價洋一百三十元近由氏夫陳榮來滬扭控到案判魏戒責一百下候補提餘黨限交施氏訊究朱雲卿彭老三交保 
[扭控債户]  
　　寳成等水菒行十餘户扭甬幫莊客徐芹波至工程局控被舞弊欠洋一千餘元孫明府判交保理處肇隆猪行主張冠英扭控協泰肉莊主陳金南欠洋三百七十餘元判交保清理 
[更正]  
初七日本報登有南市同義葷油棧幾肇火警一事茲經查明實係南市外郎家橋同泰來葷油棧合行更正 
閘北 
[隊長請假]  
　　閘北巡警局偵捕隊長汪禹臣少尉因患病具禀巡警總局汪觀察請假醫治當奉批示云該員迭次破獲匪案緝捕勤能深資得力茲據禀稱痔病復發懇請派員接辦以便醫治等情姑准給假一月俾得安心調治以示體恤該隊事務卽派范都司恕臣暫行代辦該員赶速就醫一候全愈迅即回局供差勉副委任 
新租界 
[日人行兇]  
　　住居小沙陀之錫生昨日午後行經小沙陀路被久成紗廠内東洋人某甲刺傷面目由該處洋房内西人用電話通知捕房捕頭飭探陳雲忠協同西探將日人拘獲送日領事署管押受傷人送仁濟醫院醫治 
英租界 
[毒死]  
　　唱灘簧之姚竹亭與姘婦某氏住居老閘橋北首西唐家弄前日氏與姚子巧生吵閙巧生卽潛知洋烟圖盡爲姚察覺車送仁濟醫院醫治無效斃命事經捕房查悉飭保報請上海縣相驗旋有巳父投縣求免大令准之 
[縊死]  
　　昨報紀蕪湖路一百四十號小客棧主婦計王氏自縊身死一事昨由　女張計氏投縣求准免驗並赴捕房禀明捕頭飭將何開釋 
[病死]  
　　福建路祺陞棧客曾志成妻潘氏病斃於棧爲捕房查知飭保報縣請驗在案昨晨縣主李大令臨所相驗曾投案禀明病斃求免相驗大令准之 
[辭探]  
　　美捕房三十六號華探張才寳禀明總巡卜君辭差卜君准之卽選三百零一號華捕黃菊香拔充包探飭赴該捕房承値 
[充捕]  
　　蕭文英投福州路總巡捕房充當華捕昨奉管理華捕頭强生君著充八百五十號四等華捕飭赴敎練所會習 
[竊鎖片]  
　　流氓王阿二搶　取海口路十七號某姓家小孩金鎖片昨在福州路被探姜喬喬拿獲解入捕房押候解公堂訊辦 
[竊衣服]  
　　陳阿榮竊康全甫家綢皮衣服由探朱阿巧查獲人贓解至捕房押候解究 
[竊金表]  
　　王才元竊老閘東唐家弄十八號金表草帽並向楊慶和銀樓櫃夥鄭明和騙取金戒昨爲探朱阿巧查獲解入捕房押候解究 
[竊花架]  
　　積竊劉如新卽周四生前晚行竊漢口路十七號洋人花架等物解入捕房押候解辦 
[竊燈罩]  
　　朱阿鳳竊取無主燈罩解至捕房捕頭飭押候解究 
[竊鐵鑪]  
　　薛榮卿竊英界天津路四十號劉金秀家鐵爐逃至法界被法包探查獲昨送至福州路總巡捕房押候解辦 
[竊長衫]  
　　黃浦路莊阿香家失竊熟羅長衫並牙扇等物由探徐阿華將竊賊王玉生查獲解至捕房押候解辦 
[王老五沿途拉客]  
　　雉妓王老五在途拉客拘入捕房捕頭問明住址開釋禀廨出單傳訊 
[寳山縣借捕緝匪]  
　　寳山縣境因屢出盜案由邑尊胡大令函商英公廨借捕緝盜茲派在廨當差之黃柏榮赴寳山縣緝捕 
[電車禍一]  
昨晨福州路總安捕房一百九十人號華捕王子林乘四號電車至泥城橋因下車過急跌傷頭面血湧如泉送至仁濟醫院醫治 
[電車禍二]  
　　昨有女子三人同乘小車浙江路被某號電車撞倒車夫姜桂林跌傷腰際由捕查見將姜帶入捕房捕頭飭送仁濟醫院治候傷愈再核 
美租界 
[大打架疑是盜匪]  
　　前晚侍者李瑞其沈其生馬夫孫阿地等因婦女起釁各紏羽黨十餘人在張家路口鬭毆該處鄉民誤爲盜刦開鎗轟擊致傷孫之左腿嗣由該處西人用電話告知捕房飭中西探往查黨羽巳散惟拘獲李沈孫三人孫送醫院醫治李等交保出外候查覆核 
[小偷竊無非積賊]  
　　吳阿二竊羊陸小子李阿四竊板陳阿三竊衣由探先後緝獲押候送懲 
[拐子]  
　　王小榮前在拐王錫甫之子年十一歲匿於客棧昨由石包探查知拘押候究 
[失子]  
西華得路居民康阿二失去八歲之子阿炳報求代緝捕頭准如所請 
法租界 
[騙水脚莊主被拘]  
　　南順記行日前被趙允銳冐充太古公司式拉夫誑取水脚等銀一百餘兩押經捕房飭緝未獲後趙又在協豐莊内適爲該行夥撞見迨報捕往拘人已逃去故將該莊主董利生拘入捕房據稱趙並非店夥實是同業來店留伊早餐騙銀之事實不得知捕頭命交保將趙尋交訊辦 
[賣田畝原告理屈]  
　　費阿全前控費春發紏黨持刀在途搶去洋廿四元並被刃傷嘴唇後據春發供因被阿全盜賣田畝控縣飭緝未獲詎被揑詞朦控兾圖挾制當判原被交保查核茲春發又投縣控訴奉李大令飭差投捕房協探將阿全拘入命交保候傳到公堂訊明移辦 
[出風頭撞傷小孩]  
　　李庚富之子世根年七歲前晚與鄰孩三四人在乾康醬園門前嬉耍被某姓包車撞倒胸際等處受傷甚重經捕房飭送仁濟醫院醫治車夫押候訊核 
[信神敎敬禮天主]  
　　昨係天主堂瞻禮節期清晨在敎中西紳商咸往新北門外聖若瑟堂隨神甫舉行彌撒典禮 
 
 

Page 20

 
 
國外新聞 
[英員溺斃]  
　　初八日東京電云香港陸軍大佐馬丁君旅寓日光地方於星期五日乘艇出游中禪寺湖猝遭大風艇即覆没馬君泅水四十碼力盡而沈現屍身尙未撈獲 
[日本使臣更調]  
　　初八日東京電云日本外務部副大臣珍田男爵茲已改任德國公使前駐華公使林權助男爵改調意大利公使山葉君已簡爲倫敦使館書記以代松伯爵倫敦使館參贊伊集伊已調任駐華公使 
[日本新聞業罷工]  
　　初八日東京電云横濱日本新聞辦事人同盟罷工茲已暫停發行 
[英皇啓程赴俄]  
　　初八日倫敦電云英皇與其隨從已啓程赴俄 
[美總統擬出獵斐洲]  
　　初八日倫敦電云華盛頓電稱聞美總統羅斯佛擬於秋間游獵斐洲並不再赴他國於此可見羅斯佛君實不欲再受總統之任也 
[美艦炸裂]  
　　初八日倫敦電云美國洛司安搿爾斯電稱美國太平洋艦隊巡洋艦台里西號汽鍋炸裂死四人傷十人 
[德武員被控]  
　　初八日倫敦電云柏林電稱德國守衞砲兵聯隊下士官因虐待屬下被控業經軍事裁判所判以監禁十五月之罪計被控有六百起之多尙有其他下士官七人擬罪較輕 
[塞維亞太子被控]  
　　初九日倫敦電云有亂黨多人私相陰謀擬以炸彈轟斃摩的尼搿洛（巴爾幹半島之小國）太子里柯喇斯經人告發現在西汀其地方開審證人萊斯的克斯謂亂黨所用之炸彈係塞維亞（巴爾幹北部之國）太子命塞維亞軍械所造惟别爾搿萊（塞維亞之京城）之人皆不認此說現塞維亞公使己離摩的尼搿洛矣以上譯字林報 
[俄大臣論東清鐵道]  
　　二十九日聖彼德堡電云俄國財政大臣柯可往約夫在議院宣布去年東清鐵路道共運貨四百萬浦（俄國重量每浦合英量三十六磅）今年至西四月止所運貨數亦有四百萬浦 
[德皇定期出游]  
　　初八日栢靈電云德皇擬本月二十五日赴洛伊爾勃河觀閱賽船再赴其爾觀賽西八月問擬游腦威歸途並擬順遊瑞典京城 
[德土輯睦]  
　　初八日栢靈電云德皇與土爾其皇於議訂培台特鐵路條約時曾互通電信 
[停閉鋼鑽礦]  
　　初四日倫敦電云英政府以金鋼鑽充斥市塲價己日落擬於三年之内停閉脫國金鋼鑽礦或謂此石中國甚少若運往銷售其價必高云 
[俄皇設防周密]  
　　初四日倫敦電云英皇俄帝在里佛爾會晤防衞異常周密御船左右有特别警兵數百人 
[無政府黨被拘]  
　　初一日舊金山電云有無政府黨多人擬謀刺英德及西班牙意大利國皇已在羅馬拘獲 
[俄議院反對添造新艦]  
　　初十日倫敦電云俄國議院討論海軍問題有議員多人痛詆海軍之腐敗海軍部之紊亂故提議籌欵十一兆羅布建造戰艦之呈未經議院通過以上譯文滙報 
來函 
[鐵路小工頭自盡事來函]  
　　前禮拜日滬寗鐵路總辦鍾紫垣觀察乘坐馬車前往車站看工程其馬夫將車駛至一尙未修竣之路上該處小工向之阻止馬夫不服以鞭擊一小工以致相毆惟該小工等並無侮慢鍾觀察之意當將小工頭一名捕獲次日經李德將在逃小工一名送交巡警由鍾觀察函送寳山縣重辦每人已重責一千板查上次小工阻止閒人前往路工看視實系奉管段工程司之命並無不合兩小工雖已受懲辦而鍾觀察猶以爲不足以洩憤遂命巡警於禮拜五日下午四時將監工李德拘捕而拘時並無牌票且將李之髮辮及其衣領扭住沿途凌虐以致是日六七點鐘李即斃命次日寳山縣來滬驗屍據仵作報稱李系服毒身故如果　驗屬實則李德之致死各華官自可不擔責任但所驗斷不確實因李德於被捕之時尙與洋工程司在路工上辦事而死後又經西醫查驗證明其非因服毒而死也李德被捕時身上有鈔票洋六十元及表一只現己失去據此可以觀寳山巡警及鐵路巡警工人程度矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[續楊斯盛先生言行記]  
　　今春先生病發益數且劇。猶語炎培曰。苟體少强也。當亟了諸事明春約數同志爲日本遊。西醫謂余病不遠遊且不已。後益劇自知不起亟亟理家事。慘然呼炎培近榻語曰。余固知吾校基本金六萬之未足支也。冀天多假余年。俾力少紓。將有所大拓。今己矣余。死君復安從募金者。則且勉倍曩數。冀余死後支此校者之苦少閷耳。第中學諸生學費當少减余浦東人也。浦東諸生學费當益减君乎其偕諸校董勉持此校哉。遂於四月三十日午前十一時二十妥長逝。悲夫悲夫臨殁猶謂校中黑板宜改良也。悲夫痛哉 
　　先生不多識字。僅能閱普通筆札。然吐屬恂恂儒雅。年三十後令友大授之讀。暇則琅琅背誦事頗爲人所艶道能操英語識歐美人頗多尤與英人阿摩爾思善先生嘗謂交阿二十九年。凡余所爲其大者無不咨以行阿君子人也德人麥頓思者。初與先生共經商後失業返國一日先生忽遇之道。爲狀良困立出銀五百兩佽之其篤舊如此。又絶愛才商工界人苟有一藝長輒投之資俾有所營以自見或且貸與之。使爲已資本。以共享利若是者不一見焉。先委與人談無疾言遽色出入進退有定處。衣履整潔未嘗見纖塵。雖病亟不改常度論事先沈思思定直截下斷語無少疑滯富於記憶力道數十年前事歷歷不爽善綜核於商工業。凡有計畫精碻無倫。其治家財也。囊無私蓄日有所需。必咨守藏者而取之且一一筆之。與人約不失時從善如流疾惡如仇。殁前數小時族予某入省暵曰已矣。余不復能警汝矣。獨自以失學故。遇士流敬禮倍至多曲恕 
　　先生家產三之二旣捐入本校。自餘若創建南市醫院若改築嚴家橋以及浦東西呼學校各會社多有所資助有己出資而以他人名名者川沙之青墩。上海之六里橋所爲公益業慈善業尤鉅殁前一日。命以横沙田數百畝。捐入浦東題橋市課勤院以宗祠田租給族子弟學費。嫂二弟一咸給養老金。遺其子孫者。十一耳惟訓後人。無男女必入學讀書儲巨金以勗之。著爲遺訓以垂之。烏乎勝傳家滿籯金矣 
　　炎培之識先生。以癸卯三月。時方籌剙川沙小學。慕先生義聲踵門請先生慨然立出三百金是夏有南匯之獄偕顧君張君流寓海上先生陰資之使東遊返復館之家計自納。交先生六年之間昕听討時事。或上下今古臧否人物興之所至輒夜分不倦。於校務凡炎培有所建白。靡不從以先。生之明而於校用出納從勿屑屑較親逾骨肉。而尊爲上賓先後如一日。以炎培不才。猶被信且禮如此。彌覺先生之待人誠且厚而先生固自負營工商數十年友輩從無有負余者 
嘗窺先生生平其得力處在明决二字遇是非利害灼然立辦無所惑其眼光之遠。其腦力之銳。皆大過人。乃復行之以毅力。不局於方隅不囿於成跡。平居自語。凡事想到必做。到殁前一日猶以此語人。蓋觀其所建築渾樸而堅久。可想見其爲人矣 
　　凡右所記。務詳實。無文飾不敢文亦不待文也戊申五月黃炎培謹記 
 
 
 

Page 27

 
 
   
 
 

Page 28

 
 
   
 
