# 1901 - 202 - 4910224

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學　詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本末次序秩然士人懐用世才非通知時事固不足以裕經世之猷而欲通知時事非博考昭代典章　　政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寶文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四嗅民都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論土法失和宜仍言歸於好]  
　　土耳其歐洲大國也當中古時麻哈麥德之弟英明雄武挾其兵力以侵非洲之北歐洲之南其民亦勇猛慓悍袵金革死而不厭後遂侵入亞洲之極西各屬維時回教之民被其感化愈激發其直前邁往之氣亡東羅馬而席捲東歐諸國兵威赫赫震於列邦嗚呼豈非一世之雄哉而乃其君臣上下祗知以戰鬥爲事不知以修明政治爲心故轍自封浸成衰弱於是希臘國則起而獨立矣羅馬尼塞爾維則創爲自主矣他如埃及敖車利三茅氏島名雖藩屬而駸駸乎亦不受其政教號令矣至於齊布羅是島則更隸於英人摩先爾耶耶律嗟哥彼那則更歸入於奥國而裏海　海一帶之地又併吞於俄病夫之稱喧傳遐邇曾不五百年而盛衰興廢之間何轉移若是之捷耶夫以土耳其之積弱重困於英法俄三國而得以至今僅存者則亦未始不賴英法二國保護之力也蓋俄國地勢均係高原欲得海口以擴張歐洲水師非得土京君土但丁峽不可故中國咸豐三年俄皇尼古路攻之光緒三年俄皇亞力山德第一又攻之而卒不能减此朝食者非力不足以減土以英法二國交助之也英法二國之助土亦非助土　俄得逞志於歐洲而弱英法也於是土轉受其福雖弱不至於亡今乃與法猝然齟龉互下國徽旣而又知卵石之不相敵求德皇爲之轉　或曰德皇已允爲調人或曰此事啓釁之由其曲在法德皇不欲出而干預以責法人之無理致結新仇故已設詞辭却夫土耳其之求援於德也以德與土近方輯睦也德國嘗有數銀行在土國包攬各項大工且爲之督率監造並在彼處倡造廠局數處有銀行名德意志者原經理阿那到利地方鐵路公司之事近又擬將鐵路展造至排格大與對哀冷兩處爲將來接連由德至波斯鐵路之用法若取土德亦不利土皇意德必計及於利害故致書求之初非貿然而思他人之援手也德之或允或不允旣言人人殊無從逆臆而得而愚爲法人計則不宜與土相見以兵戎而仍當言歸於好蓋俄人雖築西伯利亞鐵路大工告竣利益甚多海軍屯駐之方不虞無地而其鷹聨鶚顧蠶食土耳其之心終未嘗一日或息前年乘英搭戰事方亟曾議集大兵二十五萬名分駐本國南部又復預備黑海艦隊及義勇船爲運兵之用識者微窺其意謂俄之舉動將有事於土耳其所屬之小亞細亞嗣以中國北方之亂俄師轉而入華不遑兼顧故於小亞細亞遂無所事今一旦法人欲逞志於土土果爲其所滅則土之利盡歸於法而英人庇護之力必疎夫存一土耳其而以英法二國之力當俄俄必不勝而歐洲之權力不能伸滅一土耳其而以法蘭西一國之力當俄俄或倖勝而歐洲之權力轉可侵况法人之不滿於土者以寓土法商購地建造埠頭故也今土人旣遵公法准其施行此外瑣細事宜亦無不可降心相就則法人亦何必苛於責備乎决裂邦交其事尙小關　歐洲大局其事甚大吾願法人一思之也 
[俄興礦利]  
　　英京倫敦來電云俄廷籌備銀羅卜二百四十萬枚開挖肅州煤礦說者謂此舉若成則以後俄國太平洋各兵艦所用之煤可不煩取資於别國矣 
[俄兵赴旅]  
　　錦州友人來信云本月初六七日俄兵之駐紥山海關者奉統帶之令陸續由火車馳赴旅順不知有何舉動也 
[愛暉客述]  
　　徐家匯匯報云愛暉城亦曰艾暉與俄國邊界　連爲由華赴俄之要道俄與滿洲各埠通商蓋以此地爲關鍵焉平時城中約有華人二萬餘名口去年突被俄兵戕害幾於路絶人烟今者和議已或牽車服賈之流又爭赴彼處營運矣據云愛暉西鄙目下尙駐有俄兵四營 
[英人設電]  
　　徐家匯匯報云英人欲就山東劉公島設一海線直達威海衛商諸中國電報局　代辦設電物料電報局中人許之及購齊英人忽又却之言欲自行采辦 
[鐵路已通]  
　　日本訪事人云頃日政府得牛莊領事公文悉由旅順口至開原之鐵道火車已於俄歴八月上浣通行所經之地如難遇嶺金州普蘭吞瓦房快熊岳城蓋州大石橋海城廬陽奉天山海關鐵嶺開原營口大連灣均絶蹟飛行了無阻滯 
[俄使東游]  
　　日本訪事人云前俄國駐華使臣薄　而耶氏由旅順口乘獨米托利同司枯伊兵艦東游西歴九月二十三號行抵神戶小作勾留卽赴東京游歴 
[日籌國用]  
　　日本訪事人云日本内閣豫計明年國用都銀貨二億六千萬圓而所入不過二億一千萬圓尙缺四千五六百萬圓現方豫籌補助諸法以便擇善而從聞執政者之意各項經費雖皆從儉而官　則必加增計共節省三百五六十萬　而增俸一百萬圓一出一入之間尙有餘而無不足也 
[整頓陸軍]  
　　日本訪事人云陸軍大臣兒玉氏任事以來整頓陸軍不遺餘力祇以目前餉項支絀不能不竭力簡省曾於日前率同所屬本部叅謀次官長總務部長教育總監部叅謀長　議一切約計十月初每一應章程皆可議定矣 
 
 

Page 2

 
 
[學生遊歴]  
　　日本訪事人云長崎商業學校卒業生二十五名由甲乙丙校三　赴中國上海游歴叢已　備一切定於東歴十月六日啓行矣 
[觀察迎鑾]  
　　安慶采訪友人云安徽安廬滁和道毓觀察秀奉撫憲王芍棠大中丞委赴汴省恭迓鑾輿遺缺以徽寍池太廣兵備道吳季卿觀察調署月之十六日已交卸篆務俶裝起程矣 
[會奏收回地面開關征稅緣由摺]  
　　奴才那桐奴才祥普跪奏爲京師聨軍撤退地面交還按期開征兩翼稅課恭摺會陳仰祈聖鑒事竊奴才等前蒙天恩管理左右翼稅務當經片奏京師大槪情形並聲明一俟洋兵撤退地方交還赶緊開關征收欽奉諭旨允准在案查現在和議已定聨軍逐漸撤退地面陸續交還自應卽時開關啓征以收利權而符舊制兹定於七月初一日爲始按照例定科則逐日征稅仍當隨時體察事機如有應行變通之處再由奴才等奏明辦理惟自兵燹之餘商民凋敝異常　務必大爲减色時殊事異斷難以常年收數相衡其中爲難棘手情形實歴來所未有奴才等躊躇再四惟有仰懇天恩俯准儘征儘解暫行賦辦奴才等必當激發天良認眞整頓不使商賈偷漏不使吏役侵漁用副朝廷興利除弊實事求是之至意所有左右兩翼開關征稅日期並懇恩　部立案各緣由謹恭摺會陳伏乞皇太后皇上聖鑒謹奏奉硃批該部知道欽此 
[裁兵節餉]  
　　漢口訪事人云國家振興新政需欵孔　湖廣總督張香濤制軍札飭沙防宜防統領某某二君各裁營勇之半以節月餉而裕度支 
[集捐裕國]  
　　廣州友人來函云吾粤海濱積沙成田其利甚溥廣州府屬南番香順東新　壤連阡田主旣坐擁厚貲佃戶亦倉千箱萬曩年大憲設局清佃成效昭彰兹者督憲陶芷芳制軍復商諸撫憲德靜山中丞擬仍展辦沙捐以興大利日前曾會銜出示曉諭曰照得粤省沙田素稱上腴收穫之豐甲於行省從前兩次開辦沙捐均經顀有成數裨助饟需今當籌欵萬緊之際不能不借資民力再行展辦查沙田每年所完賦稅不及江浙漕糧四分之一該業戶沐國家輕賦薄斂之恩業已二百餘年今卽按畝捐輸以資要用衡情酌理並不爲苛且粤省紳民深明大義此次貢獻方物天語褒嘉忠愛之名聞於中外今者度支緊要關係安危苟籌欵不前貽誤大局即坐擁膏腴者亦豈能安居樂業迭奉諭旨時時以擾民爲戒卽本部堂本部院忝官斯土亦惟願休養生息豈忍重累吾民際此時艱誠非得已此意當爲紳民所共諒所有展辦沙捐仍照光緒元年及十一年兩屆成案每畝捐銀二錢業主八成佃戶二成分上下兩造完納自今年晚造爲始由各縣清佃局會同該地方官責成各鄉均連同捕費一倂帶捕呈繳除奏明開辦並札行藩司札飭清佃總局遵照外爲此示諭南番香順東新各沙田業佃人等知悉爾等須知沙田租入本豐每畝捐銀爲數無幾而積少成多裨益於公家甚大一俟庫　稍裕卽行停止抽收其各踴躍輸將上助國用仰卽一體遵照毋違 
[撫轅設電]  
　　有客自汴中抵漢口語本館訪事人云河南巡撫松鶴齡中丞擬　署中安設電　俾與　線相連凡遇緊要事宜便於往返商酌亦要圖也 
[美艦入蜀]  
　　漢口訪事人云本月某日有美利堅國兵艦名華爾老德者由漢口駛赴湘垣遊　衡州然後折入獨江遍　　叢鳧魚之勝 
[星使過邗]  
　　揚州采訪友人云本月十七日午後欽命出　日本大臣蔡和甫星使由瓜洲行抵維揚揚州府鈺太守江都縣湯大令甘泉縣謝大令以次各官先期在徐凝門外官廳鵠候至是　具手牌禀見屋使欵接有差移時即命輿赴運轅拜會鹺憲程雨亭都轉并詣次第各署投刺謝步迨回舟而二分明月巳照遍廿四橋邊矣小泊片時傳諭起碇各官仍恭送如　 
[元戎赴省]  
　　寗波訪事友人云本月十七日署理浙江提督余瑞廷軍門帶同左營游擊某　戎乘舟赴省謁見撫憲任筱沅中丞面陳公務瀕行本郡文武各官均詣碼頭恭送 
[示拿海盜]  
　　寍波訪事友人云日前利元行主雇船載北貨回寍波駛至鎮縣縣境東壑海門突被海盜搜劫一空不得已投寍　台道署禀控道憲春會東觀察援筆批其續尾曰案准本關稅務司照會巳移請水師統領　派得力　弁督率巡洋舟　馳　東壑海門等洋面嚴密緝捕務將此案盜匪拿獲追贓懲辦并將被擄之帳房陳阿隆等兩名先行押　具報並札　鎭海縣一體　差協緝矣該行仍查　失單呈請鎭海縣查辦可也著卽知照 
[建廠製藥]  
　　香港循環日報云賴豫菴協戎近奉閩浙總督許　帥札委製造無烟火藥因度地省城西門外灣山橋特於本月某日携帶测繪學生前往測量以便興造廠屋據云約需公費十萬金 
[竊藥肇禍]  
　　福州訪事友人云上月十八日之夜更魚二　後福建將軍署砲手夥役某甲某乙相約登樓竊取所儲火藥忙迫中悞遺星火於藥桶内以致砰然一震屋瓦片片如胡　飛甲乙不及奔逃灼傷而斃雖軍署獲保無恙然已奇險萬分矣 
[議攺學堂]  
　　杭州訪事友人云前者省垣紳士創設求是養正兩書院禮延中西教習造就諸生雖有書院之名實照學堂規制自奉旨各書院攺設學堂後紳士擬將求是攺作師範學堂養正攺作中學堂而另攺正蒙上下兩義塾爲小學堂一面度地上中下三城各建蒙學堂一處俟章程議妥後卽須聨名禀請撫憲核奪矣 
[力辭講席]  
　　杭州訪事友会駢自欽奉電傳上諭飭將書院一律攺設學堂省垣各書院山長次第赴撫　拜會任筱沅中丞呈繳關書力辭講席中丞謂學堂規制尙須札飭司道妥議奏准遵行現值攺試策論之初正須借重宏才普施化雨免致　生學殖荒蕪特未識各山長果能芳躅稍留以資矜式否也 
[日弁閱砲]  
　　漢口訪事人云日前日本武弁某君遊　至鄂湖廣總督張香帥委張虎臣叅戎導遊鐵政槍砲各廠并飭砲勇就大别山巓演放巨砲日弁以爲頗合西法大加贊賞 
[淮碱暢銷]  
　　揚州訪事友人云淮南通泰兩屬　　無　以故碱鹽存儲甚少邇者江西　塲　旺　限於定額止能配運三成有半督銷局憲曾咨商運司轉詳督鹽憲劉峴帥批准由甲午秋　起至乙未秋綱止計三綱准加　半成每　以四成　運刻下三　屇　運憲程雨亭都轉接督銷局來文擬請仍照四成接運三綱倘能再增半成以四成半配運更妙等由查核各塲旬報　鹽存數儘十二萬餘引除鄂湘搭運外西岸援案仍照四成搭配似尙可辦若於四成外再加則不免有缺乏之虞因卽據情詳請峴帥核奪旋奉峴帥回批如詳辦理都轉立飭淮南局員牌示局前大旨謂西岸碱鹽由甲午秋　起加配半　每　以四成配運至乙未秋　止三　己滿自　仍　舊章　　憲程准西岸督銷局咨請援案接辦三綱當經詳奉督鹽憲批准自丙申春綱起至丁酉春網止暫准仍以四成配運合亟示諭爲此示仰西岸各商卽便遵照亦維持鹺　之苦心也 
 
 

Page 3

 
 
[武林喜雨]  
　　杭州訪事友人云入秋以後天氣入晴老農老圃者流無日不　望雨　至本月十四日始得甘霖　沛迨十七日復放晴光四野民人無不色然以喜 
[漢皋火警]  
　　漢口訪事人云本月十四日之晚三　時徽州會館不戒於火附近寗波會館三元　三　　　皇廟西會館各水　馳往援救得卽熄滅僅燬去空屋一間 
[蕪邑官塲紀事]  
　　蕪湖訪事人云新任安徽徽寗池太廣兵備道龔幼甫觀察於本月十七日蒞蕪文武各官咸詣江干恭迓是日適遇陰雨百僚濟濟無不帶水拖泥○蕪湖商務局向由徽寗池廣太道兼辦　日撫憲王芍棠中丞以官商屢形　忤殊非振興商務之道爰札委許九香太守督辦局務俾事權歸一免致紛歧業已由前道憲吳季卿觀察將關防文件移交矣○蕪　　解　季京餉銀三萬兩經前監督吳季卿觀察委候補巡檢沈少尹家亮押解北上 
[鷺江鯨浪]  
　　厦門訪事友人云前者厦門同知張司馬派差拘獲盜匪十名研訊之下知中有三人實係無　交人保釋尙有三人供認夥刼不諱因卽釘鐐收禁其餘四名口供尙在遊移須待覆訊核奪○福州人某甲在福　前營當勇日前入市購物途中拾得質劵一紙備銀往贖見係銀質對時表一枚因持至某鐘表鋪倩估價值鋪中人認係從前所失將甲交地保　　　署張司馬訊知一切派差往　中查問管帶某君疑甲在外滋事託稱早已斥革甲遭寃不白幾不欲生幸同鄉人向　表鋪調停始得具　保出○厦門附　溪沙人張　失業無聊幾經歲月近甫經人薦至太古洋行躉船上當水手月得薪水洋銀五元不意上工之次日芝罘輪船將次開行正在裝卸貨物忽促問誤被鐵索所紏兩股俱折當經舁送某醫院求治無奈傷勢過董未移時即殞　太古行　事人　之爲之備相敬殮並許月給撫恤洋銀三元錄其年甫十五之子在躉船執役人皆義之 
[蟂磯秋浪]  
　　蕪湖訪事人云河口司巡檢署向在魯　兵　後始移至蕪湖二街額設可　八名嗣陸續添至數十名現經曾少尹將所添者一律革除仍照舊額○蕪湖縣署劊子每逢處决犯人後必向沿街各肉鋪　索靑蚨二百　布店則　紅布一匹其餘各店鋪有索至洋銀二三元者但劊子月得支領紅糧錢二千文伈此任意　索賢長官聞之亦思所以禁之否耶 
[吳儂新諺]  
　　姑蘇訪事友人云胥門内司前街居民張甲生有子女各一子乙年巳二十餘不務正業女子歸某姓早喪所天歸住母家與無賴麻子阿春及某丙有染近更明目張膽不避嫌疑乙羞之時或向之申斥阿春及丙銜恨刺骨本月十六日二人于于而來乙見之遽下逐客之令二人大怒縶以麻繩用石灰　其雙目旋復唆令甲　其妻某氏投吳縣署控呈忤道縣主田大令正在披閱呈詞忽有犬聲呼寃者　之則乙也訊以何寃則乙鮮血交頤雙目已　　訴阿春及丙行兇情　甲聞言大聲曰此係出自我意與他人絶不相干大令怒曰豺虎尙不食其子爾亦人也何忍下此毒手乎遂飭將甲夫婦一併管押聽候　　重懲○本月某日有鄉　某氏收得會欵洋銀三百元由城中雇舟回駛至本瀆附近舟子遽起不良之心將嫗謀斃盡奪所有而逃不料事爲網船戶某甲所知於其去也尾隨至人烟稠密處呼集衆人將舟鎖住　舟子及二夥送縣請懲大約不能免於按律擬抵矣 
[英美租界公堂瑣案]  
　　張董氏投捕房訴稱女婿余伯榮不務正業屢來滋擾等情捕頭派包探張阿五將余拘解公堂張董氏稱余時來賢　聲言欲致小婦人於死地叩乞嚴懲余供小的娶張董氏之女爲室已歴九年生有子女三人本年五月妻子由甬來滬省親　　數月現在小的欲接回甬東伊不允從以致口角余張氏供小婦人惟勸丈夫在滬謀生並無他意讞員張柄　司馬商之白繙譯著各回家毋再涉訟○洋人引混控細崽方象泉行竊脚踏軍布被等物司馬飭包探張天林查得脚踏車由掮客張洪元經售與朱同生布被等物付諸質庫因於昨日吊齊悉心研究方供脚踏車係從前細崽永發所竊旋由小的取回出售令願賠修費若干惟尙墊付火食洋銀二十四元五角未經支給叩求寛宥司馬飭押追車價洋銀三十元及修費十元布被等物質本責令張鴻元照償方所墊火食洋銀准其扣抵隨叱令笞責三百板限一禮拜内理清如違管押捕房四個月○洋人根簿控細崽王春江兇毆王供根簿係主人之友主人現往杭州囑小的在家伺候前日根簿令小的至洗衣作取衣回時略遲卽將小的痛毆并欲斥歇小的故與忿爭司馬判責二百板○陸子瑞行竊王梅生家衣物報經包探倪順泉拘解請究司馬判責三百板○王福和在浙江路扭毆丁明江五百八十九號巡捕見之拘解請究丁供行路悞撞被王扭毆司馬判責王一百板○袁慶福行竊朱阿順家布被絨衫等物報經包探顧阿六拘解請究司馬判責二百板○黄永福行竊周泉發家皮箱衣物報經包探陳金禁拘解請究司馬判責二百板○前日著名流氓王二郎彳亍福州路中見蔣福壽喚賣糖芋　何之購取一言不合遽爾逞兇以致芋艿抛擲滿地適爲包探趙銀河所見拘解公堂司馬判責五百板遞解回籍○洪阿三行竊華人蔡瑞林及印度人阿連生二家衣服銀裘等物報經包探趙銀河拘解請究司馬判責四百板逐出租界毋許逗留 
[法租界公堂瑣案]  
　　鄉人王聚春喬向夫閔順鄉由七寳販牛來滬路過法華鎮突有流氓周茂堂者自稱縣差副役將牛牽去勒索洋銀五元事爲牛行主李福林知悉投報捕房將周拘獲昨日解案請訊李福林供周牽去牛八頭婪索洋銀十餘元周供小的係縣差湯義新之夥湯執有十禁牌令小的代查屠戶大令商諸費繙譯官判罰洋銀十元枷號一月責五百板○敎民王念春訴稱孫女王六妹尙未許字突被教外人錢禁卿勾引成姦因告知神父送案請辦錢禁卿供六妹之母曾於四年前將六妹許字小的大令飭一倂管押候補提其母質訊○邵招福卽邰招福與子阿根專收偷兒所竊東洋車至蘇州求售近被車主偵獲報知捕房搜出破車數十輛解送公堂大令判枷號三月期滿遞籍邰指鍾松六饒云亭以洋銀一百二十元賄通捕房將伊送辦大令飭探傳到鍾饒向之詰究鍾饒同供此事並未由不的等與聞命仍嘵嘵置辯大令謂爾旣獲譴尙敢任意誣人實屬可惡著除枷號三月責五百板外另　洋銀五十元以儆○任順寳前控徐王氏誘女回家意圖攺嫁大令訊得任當時言明娶徐王氏之女爲正室乃過門之後竟與所私蕩婦日事凌虐且家内尙有正妻因於昨日帶案復訊著具不敢誘女作妾切結送案存查婚帖附卷○王德有張仲德因收買法界工部局所失靑鉛被拘到案大令略詰原由飭押候復訊　辦昨日王德有訴稱張家内尙有田産並開舊貨店約值洋銀數百元抵補失贓有盈無絀大令著押候查明復核○吳阿通前控鄰人陳春生竊去洋銀九十七元有陳阿才目凶陳春生供小的與阿才之母另有糾葛大令著押候查明復核昨日包探禀稱小的查得陳迭次在英界犯案原非案分之徒惟此事尙有不盡不實之處大令著押候下期復訊核辦○范金元訴稱本月十九夜小的家中被賊竊去各贓曾開單投報捕房請爲查　翌日阮阿元復來行竊當塲拿獲送案請辦大令判責三百板○包探禀稱吳阿四趙阿五行竊飛鯨輪船某客所携枕箱一口徐二行竊大　　船某客所　衣　一件當塲拿獲尙敢持棍兇毆今特解案請辦大令判將吳徐各枷號兩個月責五百板趙枷號一月責五百板○包探禀稱吳阿林　入某紙烟店竊取衣服一件當塲拿獲送案請辦大令判枷號一月責五百板 
[啓蒙有術]  
　　昨日商務印書館主人以文學初階一帙見貽雨窓披閱知由泰西訓蒙之本譯作華文其中一字一句羅羅清疎綴以畫圖尤爲軒豁呈露由此歴階而進升堂入室蔚爲有用之才何莫非淺近之學植之基哉爰特表而出之以爲有志啓蒙者告 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄鼓浪嶼公地章程]  
　　第八條控告公局公局可以告人亦可被人控告均由其總理事人出名或徑用鼓浪嶼洋人租界之工程公局字樣亦可凡控告公局及其經理人等者應在西國領事公堂此堂係每年由各國領事派定惟局中派雇人員及總理事人遇因在局奉公被控者所應得責任只歸公局之産業不自任其咎第九條租地凡洋人轉租地基應赴各領事署報知註册之處悉聽歴辦舊章辦理第十條公業歸由公局掌管凡界内現有馬路墓亭以及公局之地址房屋均由公局掌業遇有推廣增築以上各項另需地叚之處准由公局與該業戶議價購置如管業之人不肯售賣獻出而公局又係因公起見如另築新路修整舊路以及别項公用章程保衛民生必需其地可將案送領事公堂判定倘該局實係因公起見所事尙在情理之中除傳到人證問取供詞外應由公堂將所需之地址酌斷地價由公局照　如其上有房屋亦一體酌定房價遇有此項斷歸地址房産其所餘之地或因此而價有漲落自應議及惟公堂判定之處皆須責令遵照倘有不遵之處由掌業及租戶之該管衙門轉飭勒令遵斷凡碼頭道路非先經理巡捕允行由公局核准者槪不得興築第十一條地租鼓浪嶼雖作租界仍係中國太皇帝土地所有地丁錢糧及海灘地租照舊由地方官征收轉交公局貼充經費第十二條會審公堂界内由中國查照上海成案設立會審公堂一所派一歴練專員駐理所屬有書差人等以資辦公該員應閩浙總督部堂札委遇界内中國人民被控干犯捕務章程之案卽由該員審判倘所犯罪案重大應由該員先行訊問再行錄送交地方官審理界内錢債房屋等項詞訟如有中國人被控亦歸該公堂審辦案經該公堂斷定必須内地及厦島地方官飭令遵斷之處該地方官不得推諉凡案涉洋人無論小節之詞訟或有罪名之案均由該管領事自來或派員會同公堂委員審問倘會審之員與該堂承審之員意見不同其案可以上控由道會同該領事再行提審凡案内人證有受洋人雇用及在洋人地方者傳拘票籖均須先由該領事簽字方准奉往傳拘其餘該公堂聽理詞訟詳細章程應由厦門道臺會同各領事妥議訂定以便遵守第十三條巡捕拘人界内有人械鬥肆行無忌擾亂地方適爲巡捕偵見雖無奉有票文亦准隨時拘究各國領事官有傳拘各該國人民之票巡捕亦可奉行惟案犯拘傳應隨送各該管衙門按律懲治不得任意稍遲第十四條拘送人犯逃入界内凡内地厦地犯案後逃入界内應由厦防廳出票派差送由領袖領事官籖押方可由巡捕會同拘拿送案究治第十五條追繳規例内罰欵凡違背後附規例内罰欵各欵或不付執照費公局均可立投該管官署呈控該管官查明屬實卽飭犯例之人遵繳罰欵或存欵充用並飭將公局控追該犯例人之訟費繳出由該員酌量辦理至按此章及後附規例内一切罰欵等項均登記公局名下細欵以備照章支用第十六條增攺章程此項章程如須增攺或所載語意或所給權勢有疑惑之處應由各國領事會同地方官商酌妥當方好上陳各國欽使及中國國家仍候各國欽使及中國國家批准以昭愼重 
[上海縣署瑣案]  
　　本邑城隍廟西房羽士曹永梅私將星宿殿香火向袁小村抵借洋銀四千元袁遂盤踞其中將宣阿珠所設香燭攤逐去宣不服投縣控陳縣主汪瑤庭大令研訊之下諭令靜候飭查前晚提曹袁細詰曹供小的入廟住持已閱七載當初謀幹一切所費不貲後又籌欵將殿庭修葺今者債臺百級不得已向袁措借洋銀四千元不敢私抵廟産惟四月中小的患病在牀曾托袁暫宿星宿殿中代爲典守大令謂爾若無産可抵焉能借此鉅欵今袁明明占住廟内豈非朋比爲奸乎况爾進身之初出於賄峈已非正道今者所抵廟産試問日後將何術贖回隨喝令笞責二百板褫取道衣道巾儲庫交差帶往廟中檢齊物産簿呈案然後驅逐出境袁金頂煌煌大令喝將大帽除下儲庫問爾在廟中是僧乎抑道乎供小的係商人素操布業與曹永梅素識被伊借去洋銀四千元並無産業抵押叩求恩宥大令謂本縣訪明爾將星宿殿據爲已有已歴年所今姑從寛免究被借之欵不准理追○何晉熙控白衣菴住持尼道通盜抵田單前日大令升堂研訊何供小的於同治十三年將田單一紙向道通抵借洋銀今被道通盜抵與人不肯放贖叩乞究追道通供昔年何將田單抵與女尼師父後由伊叔贖去女尼並無盜抵之事大令察閱何所呈糧串謂此單或已遺失亦未可知今准爾暫行管業如有人持單阻撓立卽來案禀控可也○英美租界公廨移送竊犯嚴阿華到縣大令升堂研訊嚴供小的前因失業在租界中犯竊一次今已攺過自新包探不察情由貿然拘送公堂移解案下叩乞開恩大令判責二百板交浦東十七圖地保帶回管束○楊家渡巡防局員某君移送張玉泉徐阿寳到縣大令研訊之下張供小的在浦東招商局馬頭設攤售油豆腐日前三泰豆行上豆各小工事畢令小的與徐將船上跳板棧中竹梯送還因此和索酒資不料行中人非惟不給反誣以竊呯六石叩求明察徐供小的在馬頭上設攤賣香烟餘供與張相同大令判各責三百板押候再訊 
[上海巡局紀事]  
　　前日浦東高家行人顧掌發之妻陳氏與黄季卿之妻某氏口角忿爭旣而陳氏心尙不甘奔至本邑南市滬南第一茶樓與黄理論被黄扭控十六鋪巡防南局局員陳禾亭二尹研訊之下以陳氏悍潑已極判令掌頰一百下責手心二白下顧笞臀一百板押令向黄服禮○二十三七鋪巡防局員邱友林二尹查得南市新馬路中近復有人設攤誘賭因飭地甲局勇會同十六鋪巡局勇丁一體查拿從嚴究辦 
[馬路工程局紀事]  
　　前日傍晚時有奚燾者由本邑南市董家渡押同車夫運木料至某處途遇十二號巡街捕索閱捐照奚大言曰此係天主堂所雇之車爾何人斯敢來詰問乎言已與捕爲難勢甚兇悍捕急吹號呌召集諸捕將奚拘入捕房奚懼呈出捐照捕頭令暫行管押昨日午後三點鐘時天主堂司鐸秦理格君偕董事陸某至馬路工程局謁見總辦翁子文太守請將奚帶回自行處治並告以巡捕旣已將奚拘押不應換去號衣夤夜來堂爭論太守然之將奚釋去 
[美租界捕房紀事]  
　　昨晨有鎮江孩童孟丫頭者隨其親串行乘某輪船來滬甫　虹口元芳路碼頭登岸忽與親串行相失致在途中彳亍悲啼五百零九號巡街捕見之帶入捕房捕頭令轉送公堂禀請讞員張柄樞司馬安揷○前晚寄居新記浜路第四百二十二號門牌屋内之羅質生突被流氓小東洋及小金虎曳至荒僻處肆意兇毆羅忿不能平奔至捕房訴請查辦捕頭允之○昨晨信大馬車行圉人王阿四駕四輪馬車至西華德路偶不留意將一千九百十五號東洋車撞倒傷及車夫倪德甫之面血流如注巡街捕見之一并拘入捕房捕頭蔡得倪受傷屬實令送同仁醫院療治王押候解送公堂禀請訊辦 
[金陵官報]  
　　八月十二日新授浙江按察使湍多布上海文報局候補道黄承乙上海輪船支應所知府王仁東均辭候補道陶森甲謝委武穴掣騐卡差丁憂湖北候補道李宗棠由皖來奉安撫憲委泒出洋游歴知縣施振瀛由陽山睢甯公幹回北京驍騎營槍砲委員千總黄仲則到奉慶親王咨回湖南　十三日前江甯藩臺瑞璋辭赴安徽候補道李光瑜禀知赴蘇管帶武衞先鋒前營蔣雲龍又後營譚用賓均到清江來知縣吳錫官奉憲委赴江浦查勘秋災卽辭十四日福山鎭王幼山到叅將鄧有元到由揚來鹽大使柯鈺辭回揚 
[維揚官報]  
　　八月初七日高郵州李刺史孟康公幹抵揚王分轉桂芬委海屬總巡王鹺尹維善委三塲緝私陳鹺尹景錡委溱潼卡初八日北批騐袁鹺尹禀辭初九日梁分轉世禮由差次來瓜洲司羅少尹肇沅禀到初十　德分轉玉辭回通屬十一日汪鹺尉元釗銷西鹽查艙差 
 
 

Page 10

 
 
   
 
 

Page 11

 
 
   
 
 

Page 12

 
 
   
 
