# 1919 - 157 - 4916637

 

Page 1

 
 
G> 
[天虚我生編家庭常識]  
第八集現己出版訂購預約諸君請憑劵向原購處取書是幸　第八集全一册價洋三角第一集至第八集全部價洋二元四角附贈錦匣一只外埠函購郵費加一發行所　上海棋盤街文明書局代售處各省中華書局 
[十卷五號小說月報]  
本號要目 
妄言妄聽　泰西古劇　小說範作　薔薇花下 
勢利　毁譽　鸞絃　參禍 
詠春　焦頭爛額　茶寮小史　隅屋 
　龍劍　藕絲緣彈詞　藤花館筆記　紙說 
黎園叢話　威爾遜遊英雜記　小說俱樂部第三次徵文補遺数篇 
每册三角　角半年一元二角　全年三元　郵費每册二分半 
商務印書館啓 
[商業公圑聯合會通告]  
敬啟者國賊雖罷外交日險愛國諸君務望振作精神一致提倡國貨毋忘國恥是爲至要 
[甯波旅滬同鄕會]  
願我同鄕注意注意勸用國貨提倡實業 
[上海學生聯合會啟事]  
連日學生等在租界及城内維持秩序承諸大商家殷殷招待並蒙厚　茶點同人等受賜之餘感激無任初擬踵門致謝而以種種困難勢有未能用特登報以鳴謝忱尚祈諸君原諒爲感又本會通訊處暫設復旦大學内一切函件可逕寄該處 
[拆股聲明]  
昌於民國甲寅年正月與丁松亭夏震甫侯耀庭等集資合開恒元錩麩餅油蔴雜貨店於松江竹竿匯茲因昌個人宗旨不合業於今夏端節後與該店脫離關係嗣後所有恒元錩往來貨欵盈餘虧耗與昌一概無涉恐未週知特此佈告　松江吳才昌白 
[虞洽卿啟事]  
啓者此次滬上罷巿適在上海總商會正副會長辭職時間鄙人以商會議董資格不得己奔走呼號勸導各方今幸己照常開巿營業鄙人才識淺短年力又復就衰自今日始鄙人之上海總商會議董商業公圑聯合會幹事四明公所董事一律辭去概不負責除函逹外特此布告再此外各圑體如仍有函致鄙人者恕不作復合并聲明 
[江浙皖絲廠繭業總公所通告]  
吾業絲廠日益繁器現由滬埠遍及江浙各内地建設絲廠亦覺年盛一年實於貧民生計大有關係每屆新繭以後工資必較上半年酌加以示優待之意現定於陽曆六月十七號即星期二午後三句鐘請絲廠同業均來本公所會議以示劃一而免紛岐恐未周知特此通告 
[上海總商會通告]  
接匯豐銀行席立功君函開英國五厘公債第二期息欵今己寄到計發息六個月鎊價五先令三辨士每鎊合元三兩八錢一分請會能告等語合亟登報即請　公鑒 
[旅滬海昌公所宣言]  
陸宗輿媚日誤國衆所鄙棄本公所於六月十三日開全體同鄕大會議决不承認爲海甯同鄕特此登報聲明 
[龍虎商標人丹完全國貨]  
國貨人丹　龍虎商標　中國製成　中國藥料　華人體質　服之最妙　辟暑辟邪　藥力不小　霍亂吐瀉　猝然昏倒　連服一包　立時見效　胸腹脹悶　胃口不好　水土不服　飲食失調　頭昏目眩　口乾舌燥　嚼服數粒　生津沁腦　家庭要品　旅行至寶　價錢不昂　十分公道　試服之人　可購小包　多買分送　價更相巧　傳單一紙　敬告同胞　各省各埠　此丹暢銷　歷年己久　人人知曉　愛國熱度　近來愈高　共買國貨　利源保牢　人丹雖小　足爲先導 
價格　小包洋五分　中包洋一角　大包洋五角　大大包洋一元　玻璃瓶洋二角　總發行所上海三馬路中法大藥房　各省各埠大藥房及洋廣貨舖均有出售 
[國民儲金實業圑民丹露佈]  
本圑爰集儲金之意集腋成裘之法儲金劵每張一元每人購一張卽爲本圑圑員實業之資本家另有章程外埠附郵三分卽寄本圑先行出品民丹（功效勝於某國仁丹）居家旅行人人必備禦外邪雪國恥發行紀念（每包定價五分）購者一百包起碼洋二元如蒙各省縣代理分銷指定每縣每埠有專利之權附郵一角卽寄樣三包儲金章程一紙郵票三分頭代洋十足收用貨物不合包退還洋本圑臨時發行所上海英界新閘路新康里對面 
[順興帆船公司經理源發帆船事敬告]  
源發帆船於五月初二夜在鎭江下流六十里即諫璧地方被三星丸商輪撞沉一切情形敝公司早經登報聲明在先該源發沉船茲於五月十四日下午三時己交法界壳件洋行拍賣至於所裝各貨祈請各貨主趕緊自行速去撈取祈勿自悮至要至要以後一切概與敝公司無涉特此登報聲明諸希　公鑒 
[甬興快輪准舊歷十八日上午開往泉州興化温州]  
船在十六浦寧紹碼頭法大馬路法公館對過三德里永福航業公司啓 
[新甯紹輪船班期廣告]  
啟者本輪定新歷本月十五號禮拜日由甬回申十六號禮拜一由申開甬　後照常往來特此通告 
[甯興輪定十七日禮拜六開往福州　三北輪埠公司啓]  
[南通大逹内河輪船公司增股發息廣告]  
本公司定於本年隂曆六月初一日發息並以歷年積存官餘利提充股本每股計加五十元剩餘之數一律派分並换給股票息摺務請與股諸君屆時親携舊有股票息摺至唐家閘總公司支换爲盼特此廣告 
[角富大賚鹽墾公司廣告]  
本公司戊午年餘利准於夏歷六月初一日起分三處發給一在上海法界黄浦灘通海實業公司一在南通鹽墾事務所一在角富本公司請各股東携帶息單向各指定地點取付此佈 
[商務印書館重修商業名録敬告各寶行號]  
本館前印上海商業名録極蒙各界歡迎今因爲日己久亟應修改現正派人分路調查凡七年上海商業名録所載各寶號之營業性質曁兼營之業以及牌號　地址經理諸君姓名電報掛號數目等項如有須更改增滅之處望於隂曆六月初十日以前專函詳告字跡勿過潦草庶免手民誤認諛排是爲至禱再尊處如有製造或發售之新式國貨亦祈專函示知當爲一併載入籍副各界提倡國貨之意回函請寄寶山路商務印書館編譯所上海商業名録編輯處此啓 
[各學校公鑒]  
秋季始業各省中學校以及專門學校應用西文原版敎科書敝館己向英美廣爲定購種類繁多貴校如向敝館採辦自覺取求便利近者北京國立大學以及其他各學校均與敝館續定合同委辦秋季敎科用書貴校如欲特定書籍敝館及各地分館均可代勞此時發函定書秋季開學卽可運到遲恐不及倘承惠顧寻託定購無任歡迎　商務印書館謹啟 
[敎育部審定中國毛邊紙印特别廉價發售]  
本年出版國民學校　複式學級國文教科書每册實價四分 
本書特色　一首二册課文務取言文一致後六册課文務取言文接近當此提倡國語之初此實最新最善之書　一每課生字均列教授案内並注明教育部公布之注音字母小學用書從無如此者欲推廣注音字母此實最新最善之書　一教育趨勢莫不注重實用主義特將書信契據等列入課文可以正式授受欲在小　實施職業陶冶者此實最新最善之書　一教科書前四册分甲乙二編每四課間以複習一課敎授案則甲乙編一·三與二·四合册每課儘一頁或頁半載完欲求使用便利者此實最新最善之書 
國文教科書八册每册定價八分特價各四分　教授案一三合册二四合册定價各四角特價各二角　五六七八册定價各三角特價各角半　修身教科書二册每册定價六分特價各三分　教授書二册每册定價一角六分特價各八分　以上各書全用上等毛邊紙印刷特價發售陽曆十月截止 
商務印書館發行 
[廣倉學宭本年藝術叢編第一期即十六期出版]  
戩壽堂所藏殷虚文字考釋○周金文存敦属續上年○雙王鉌齋金石圖録○古石抱守録續上年○專門名家第二集○十友名言南唐硯宋硯○藝術類徵畫發行所上海靜安寺路哈同花園廣倉學宭分售處上海三馬路蟫隱廬四馬路中華書局 
[教育潮出版]  
闡發教育之眞義 
第一卷第一期 
要目　發刊辭　動學觀與時代之理解　德莫克拉西的敎育　讀蔣君夢麟（敎育究竟做什麽）　怎麽樣對付新舊思想 
浙江省城浙江省省教育會發行 
定價全年十册一元二角郵費每年一角五分 
[上海通商各口轉運公所廣告]  
謹啓者所有日輪日貨不裝之議早己實行己登申新兩報惟今恐有敗類陽奉隂違有碍進行故特舉定調查員專司查察以杜私違茲將調查員登明免有冒充務請同業注意但有不在公所範圍之家倘有違犯無權處置祇得查出後宣告以憑　各界公判凡日輪進口各貨於即日起亦概不代報特再聲明調查員　台銜詳後　張仁甫君　汪曙昇君　夏明昌君　祝桂芬君　張藴九君　干子章君 
[華商鑄豐搪磁公司廣告]  
本公司在上海設廠自造搪磁面盆飯鍋火油爐盃碗等及各種搪磁器具名目頗多不及細載並聘請歐西專門工程師監製揀選上等材料精益求精取價從廉倘蒙　各界惠顧自當格外克己以副　雅意　總發行所五馬路十九號　電話二千三百七十六號 
[李文翰啟事]  
敝人於陽歷十五號接辦美商鉅泰洋行華經理之職以前賑目及種種手續與敝人無涉如蒙賜顧者請移玉至九江路六號本賑房接洽可也 
[賞格]  
近來時有發現小號僞印圖記首飾從中定有匪徒僞造在巿混售業巳報捕偵緝以後無論何人分有確實證據人贜並獲者特賞洋一百元儲欵以待决無食言此佈　上海恒孚銀樓啓事 
[未雨綢繆]  
人生難過百年過一日即老一日人到中年不獨體力漸衰謀生之能力亦因之漸減且必有不能作事之一日那時祗有出項並無進欵老境蕭條最爲人生痛苦之事何不乘此壯年有進欵時省出若干向中國人開的金星人壽保險公司投保壽險將來可獲鉅欵以樂天年卽不幸先期逝世亦可得賠欵免後顧之憂計出萬全莫善於此若專恃少年精神希望子孫奉養萬萬靠不住及至年老欲保不得欲積無欵時豈不悔之巳晚人無遠慮必有近憂信然也公司章程函索卽寄總公司在上海四川路一百二十七號 
[大綱鹽墾公司發息換股票廣告]  
本公司遵股東創立會及董事會議决以本年隂歷五月十五日爲收股截止期逾期不收共有成數未經繳足不滿一千元者由發起人負責發息期訂于隂歷六月初一日起在上海通海實業公司南通鹽墾事務所鹽城上岡本公司三處憑收據支付股票統在南通鹽墾事務所換發其欲託上海代寄換亦可並請各股東開示住址姓名以便登記通訊此佈　總理張詧協理余誠格謹啓 
[大有晉鹽墾公司發息廣告]  
本公司戊午年股息定於隂曆五月二十日發付一在上海法租界通海實業公司一在南通城南鹽墾事務所一在三餘鎭本公司 
[中國紅十字會通告本會中外會員曁本外埠分便醫院]  
紅十字會爲人道保障萬國締盟無偏無黨不預外事不分畛域本天地好生之德以拯救同胞苦難愛人如己視敵如友成立十餘年經辛亥癸丑乙卿丙辰諸役戊午西南戰務以及順直安徽等省水災承中外善士慷慨解囊輸欵二百數十萬凡災荒兵亂無役不從困苦艱難幸無隕越茲黨歐戰告終南北統一和平可卜始願以償今各省分會逹百數十處會員逾三萬人悉本慈善爲懷心存利濟遵守繩墨尊重人道丁此時局未定之秋正同仁効力之時凡會員救護員醫士諸君謹守紅十字會宗旨以符萬國締盟章程鄙人交卸在即希望正殷惟我同仁贊襄勿替謹布區區諸維　公鑒（再本會醫院醫士逐日照常診治近復加派夜班以便病家又及）中國紅十字會總辦事處沈敦和謹啓 
[欲製照相銅版鋅版者鑒]  
本館現在置有銅版部專製粗細照相銅版及鋅版鉛版等件質料精良價格公道且製造之法　美特速極美非迅又優　特佈告　申報館啟 
[君欲一身之舒服乎？]  
衣服適體則一身自舒且能振起辦事之精神故生活之對於衣服有重大之關係凡講求衛生類能言之近日天氣漸熱夏衣將次及時夏衣質料當以夏布爲最宜臨風輕揚貼膚不粘較紗羅優勝多矣本號運到各種細梭夏布定價相宜以應　各界及時之需如蒙　惠顧無任歡迎　總發行所上海麥家圈慶雲里五十七號　分銷處大世界十四號商櫃　馬裕隆謹啓 
[張祖蔭為張同泰益元公義成三號再聲明]  
竊自先世以來在杭省望仙橋與人股開益元參號在孩兒巷獨設張同泰藥號又在臨浦鎭獨設公義誠京貨號歷年己久並無爲人擔保銀洋倘有借該三店名義圖章在外爲人代作保證等情請各向本人自行理直鄙人與該三店均不負責特此聲明 
[敬謝利濟總局將奬餘撥助慈善費洋五百元]  
敝圑經費極絀迭蒙貴局按次撥濟得以勉力支撑感拜仁施寔無旣極除掣奉收條外謹閘北慈善登報誌謝圑總董錢允利沈鏞主任王棟謹啓 
[閘北慈善圑敬謝]  
敬啓者昨承徐少棠先生交來文秉朝議董經募第一百六十三號捐摺朱炳章先生助洋二十五元鄭松亭先生助洋二十五元邵瑞生先生助洋二十五元吳君貴先生助洋二十五元徐琴舫先生助洋二十五元陳杏生先生助洋二十五元邊文錦先生助洋二十五元瞿林海先生助洋二十五元文名氏先生助洋二十五元張蕙史先生助洋二十五元又陳慶平先生助慈善經費洋五十元敝圑事業日益進行經費日益支絀承諸大善士解囊慨助竭力扶持實深感泐除分製收條外謹登報誌謝　閘北慈善圑總董錢允利沈鏞主任王棟謹啟 
[海味同業聲明]  
茲以靑島問題發生抵制各界贊成惟我海味同行亦宜愛國以塞漏巵於國貨則提倡之於日貨則拒絕之旣可明同業之熱忱又可釋　諸公之疑竇再三開會議决定章曾經登報聲明以昭實在惟海味中魚翅一項種類繁多而我國閩浙及南洋産者質糯而色净即上海曁各埠菜館素來所用不外於此日本産色黑性且硬大有天壞之别近因各地主顧每每指魚翅均爲日貨唾棄之餘不復分辨深恐良美之國産反蒙仇視之惡名而於國貨進行殊多障礙豈知魚目蚌珠得分眞僞其餘各種海産之物同業等均以國貨爲依歸不再交易仇貨而忘國恥用特聲明實在各盡義務以求附驥而步諸君子之後塵焉務祈各界公鑒爲幸　點春堂魚翅業公啓 
[華成火險有限公司發給股息廣告]  
本公司自戊午年四月起己未三月底止第十二届結賑經董事會議决照發常年八釐股息茲定於舊曆五月十六日起除星期外每日自上午九時起下午五時止發給股息請在股　諸君届時携帶股票息單移玉南巿萬聚碼頭本總公司領取股息爲禱　總董朱葆三施子英總理穆杼齋謹啓 
[財政部公債局通告]  
爲通告事查民國七年六厘短期公債第三次還本己定於六月十日舉行抽籤所有本局此次繼續發行之前項公債及七年六厘公債應自六月一日起暫行停募俾便劃淸賑目整理票碼恐未週知特此通告 
[商業公圑聯合會通告]  
本會係由上海六十三公圑併合組織與署名之商界聯合會不同特此聲明 
[南京曁南學校建築招工投標]  
本校現擬起造敎室樓房一排上下層課堂各三個又宿舍樓房一排上下層各十二間如有願承包此項工程者可來本校事務處閱看圖樣及施工細則并投標規程等件投標日期以陽曆六月二十日截止特此通告 
 
 

Page 2

 
 
   
 
 

Page 3

 
 
   
 
 

Page 4

 
 
聲明遺失莊票　　今遺失鎰康莊第五千五百十號本票一支計　元五百念四兩四錢五隂曆四月廿四期除已向該莊掛失止付外特登申新兩報及字林西報俾衆周知望各莊號注意切勿收用江西路老公茂洋行謹佈７６５ＡＣ 
聲明遺失權柄單　　德册二百七十號在西歷一千九百零八年英正月九號由本行台佛司湯姆司註册掛號給與前大清戸部銀行席德輝之權柄單業已遺失本月十三號將該德册道契註銷轉換英册道契登中西報聲明一月爲限期滿之後該單檢出作爲廢紙恐未週知特此布告西歷一千九百十九年五月廿號新瑞洋行啓８３５ＣＡ 
怡和洋行潘澄波啓事　　啓者鄙人役身商務向不與聞外事適禮拜日本行大班向鄙人述及工部局有干涉學生遊行馬路之舉鄙人聞之而心儆以學生今日之舉動純出於愛國之熱誠豈宜受外人禁阻致遭侮辱因走告甯波同鄕會及粤同鄕會期吾愛國學生聞信預防免來外人之干涉此實鄙人當時走告之宗旨而曾對衆宣明者不料以一時之熱誠竟來各方之誣衊謂鄙人有獻議工部局解散學生之舉須知鄙人固無此權力且何忍而出此鄙人此心天日可表倘有如外間所傳者明神殛之後嗣不昌幸我工商學界共垂鑒焉此佈４１４Ａ乙 
海鹽旅滬同鄕公鑒　　敬啓者我邑旅滬同鄕會組織巳有端倪現正着手調查惟吾邑旅滬諸君人數不少調查未免遺漏爲此登報佈告凡我同鄕諸君未曾接到簡章者請向籌備事務處（城内黑橋浜醬業公所）或就近南市萬豫醬園法界日新盛洋貨號六馬路萬恒醬園北京路萬昇醬園取閱並望開明住址函索卽寄務祈諸君熱心公益報名入會以便將台銜彚印同人錄分送各同鄕一俟入會得有多數即開成立大會以備選舉不勝盼禱海鹽旅滬同鄕公啓 
海鹽旅滬同鄕開會議决一致不用日貨敬勸全國同胞各盡良心堅持到底是所泣禱正修堂施移助喪費懺資并通告出殯日期　　清授資政大夫晉授榮祿大夫施紫卿老太爺於舊歷五月初二日壽終將節省喪費懺資洋一千元撥助仁濟善堂貧兒院婦孺救濟會新普育堂及湘賑各洋二百元以資冥福現擇十七日未刻發引由開封路朝西過新垃圾橋走北西藏路過白克路朝東越過勞合路走寧波路至絲業會館後門轉灣走山西路朝東走天津路轉北走過河南路至絲商碼頭登船即日回籍領帖日期俟擇定再行訃聞特此通告正修堂帳房謹啓７８７１Ａ時評 
[勿輕信（冷）]  
　　事必辨其是非尤必先辨其虚實蓋其事苟虚是非即無由而辨也然羣情憤激之時辨是非易而辨虚實難不辨虚實而自以爲是者其結必與初意得反對之結果而隂謀反間之策因以得縱焉 
國人其知之今日同力所奮爭者所謂於九死之中求一生也所謂困心忍性之時也非可以矜張鹵莽之氣雜之也故人人當審愼事事當審愼人言雖多當靜心深考而勿輕信也 
[專電]  
　　北京電錢辭職將准龔兼代徐意屬周樹模組閣張元奇内務已電津召張來京（十三日上午九鐘） 
　　北京電錢准辭龔心湛兼代已商定令今晚下錢本日到院交代閣員辭呈留中（十三日下午三鐘）　　北京電錢准辭擬由閣員兼代總統請段代商諸田田辭商諸龔亦未允（十二日下午六鐘） 
　　北京電閣員補提辭呈以輔贊無力愆尤叢集爲題本日仍開閣議决二事（一）留徐維大局（二）閣員未定繼任前仍視事維現狀　　北京電衆院先開密會决留徐退咨三點大會初讀預算案除錢朱未到外閣員出席者依次說明至交通畢人數不足延會（十一日下午七鐘）　　北京電徐辭職表面措詞在内外交迫才力不勝内幕實因歐約前由叚通電主簽字安福亦有此表示己則仍電陸力爭保留今形勢復棘手國内和議屢商以南京制憲爲調劑安系迄不讓步故内外均陷困境不得已而求去錢以徐既有去志願先免職（十一日下午三鐘） 
　　北京電昨晚參衆兩長謁徐還辭職咨徐不收仍帶回本日又函送錢代收（十二日下午六鐘） 
　　北京電曹職免後敎育部與校長會商上課事學生代表答俟與各省聯合會議定再說（十一日下午四鐘） 
　　北京電學生仍續提要求（十二日下午五鐘）　　北京電政府灰日晚開重要會議徐錢均欲下台以安福部反對外交方針故（十一日下午四鐘） 
　　北京電安福幹事會不主王（揖唐）造閣由徐樹錚勸田（文烈）過渡被拒（十三日上午九鐘） 
　　北京電安系决議滬會代表須得國會同意並須到院陳述意見復經國會承認議决事件方生效力（十一日下午三鐘） 
　　北京電衆院今日初讀預算案國員多出席錢未到（十一日下午三鐘） 
　　北京電幣制總裁吳鼎昌競爭最力（十一日下午三鐘） 
　　北京電周樹模組閣擬定内務張元奇財政吳鼎昌陸軍徐樹錚敎育蔡儒楷外海法不動交通未定（十三日下午三鐘） 
　　北京電徐樹錚籌邊使令已下（十三日下午三鐘） 
　　北京電京鈔跌五五銀根緊市面尚平（十三日下午三鐘） 
　　北京電王懷慶吳炳湘奉命疏通京商界維市面（十三日上午九鐘） 
　　北京電李純電下關罷市未遂但受滬上影響風潮恐不易平息而且暗幕中大有人在請示辦法（十一日下午四鐘５） 
　　北京電津市又有停業訊京市安（十二日下午五鐘） 
　　北京電京學界允發電勸津開市（十三日下午三鐘） 
　　北京電盧使電政府滬商罷市現正與租界捕房會商設法勸慰（十一日下午四鐘） 
　　北京電政府電盧婉商領團飭捕房持平勿用武力（十三日下午三鐘） 
　　蘇州電縣市立學校今日游行街市明日休息十六號照常上課省立學校明日由學生會開會决定（十三日下午六鐘） 
　　蘇州電今日上午十時全城開市師範醫學工業等校學生列隊游行以表歡謝商界協助盛意（十三日上午十一鐘） 
　　香港電陸榮廷已從譚浩明之議親自指揮桂省軍務桂兵已入肇慶莫榮新亦派重兵赴肇翟汪以緊急命令命駐肇軍隊於桂兵抵時卽行退走莫榮新擬去肇慶司令古日光以其親信代之（十三日下午三鐘） 
　　香港電粤紳代表謁見督軍省長督軍省長皆擔任維持治安（十三日下午三鐘）　　香港電沈鴻英林虎馬濟李根源等陸海軍官十一日聯名致電軍政府及督軍請下令逮捕李耀漢没收其産業蓋以李與敵人暗通消息且與龍濟光握手使大局發生種種困難之故　　香港電傳聞軍界近今之活動乃因爭督軍位置所致（十三日下午三鐘） 
[各通信社電]  
　　北京電將明令時局俟政潮平復自有解决方法　　北京電齊燮元述李純意請示續和意旨並催各代表南下公言報又主張撤換總代表（十三日） 
　　北京電徐世昌因安福派對於和議毫不讓步且極力推倒内閣仍聲言决計辭職安福俱樂部今申開幹部秘會議討論組織内閣事 
　　北京電免曹汝霖令錢能訓派張伯英向徐樹錚疏通始有結果（十二日）以上平和通信社電 
　　北京電錢總理辭呈昨提出後閣員亦連帶辭職錢昨未視事 
　　北京電曹督電懇總統總理取消辭意以維危局　　北京電參衆院接收總統辭職書今午開議因無副署不合法由兩議長個人名義五時到府送還 
　　北京電范源濂奉召今午車到京囑力任疏通時局（以上十三日）以上中華通信社電 
　　北京電國會却還總統辭職書外團亦勸勿辭徐允暫留惟錢辭意堅决連日均不到院内閣摇動 
　　北京電某閣員建議恢復前清上海道體制除軍事外外交警察均歸統一以便對内對外較易應付準備和局定後列案議行（以上十二日） 
　　北京電某派議員倡議副總統未選總統發生問題狀殊危險宜速選副座惟多數主張大局定後開選　　北京電舊交將併入研究系安福將吸收己未系互相重組以期對峙 
　　北京電美使口頭通告彼國對我提出巴黎和會之關稅修正案俟交議院通過後再答覆 
　　北京電各省罷市匯兌不靈此間錢業大受影響有數家已擱淺商會正設法維持（以上十三日） 
　　香港電粤系多數極非難章代表士釗南北制憲及承認徐世昌爲第二届總統之主張要求軍府撤換　　香港電傳聞莫榮新已表示屈伏於陸榮廷有承認罷撤政學會所舉之財廳長楊永泰代以桂系覃超之說 
　　香港電張春霆由滬來粤與劉志陸有所接洽據言爲姚錫光所派（以上十三日）以上中孚通訊社電 
[公電]  
　　北京總商會等通電一各省商會敎育會省議會農會各報館各法團鈞鑒此次學潮影響全國京師地面尤爲起點本月七日由京師總商會北京敎育會全國和平聯合會駐京代表特開緊急聯合會議從事疏通連日分向學生代表并府院方面接洽揆情度理首先排去隔閡將前此學生請願各事逐一請求政府容納如對於曹章陸等請求罷黜外交一切問題請求尊重人民之主張對於在學蔡校長請求切實挽留對於維持和　請求積極進行對於言論出版集會結社種種法律以内之自由請求不加干涉要知學生愛國熱忱純係自動弱國難言外交我國民亦當曲諒幸政府俯順輿情曹章陸等已有明令免職其餘各事亦分别實行似此情形風潮可望平息特此電聞務望各界同人一致維持秩序餘容續報京師總商會北京敎育會全國和平聯合會駐京代表萬福華尤開統胡炳堃李堪黄恩隆等同叩眞印 
　　北京總商會等通電二各省商會敎育會省議會各　　各法團均鑒此次學潮純係愛國所有出版均經學生聯合會審查并無不合法律舉動近因京師地面有發現他種傳單情事想係奸人有意挑撥除由該會向地方官廳聲明查禁外爲此電達即請格外注意以維秩序大局幸甚京師總商會北京敎育會全國和平聯合會駐京代表萬福華尤開統胡炳堃李堪黄恩隆等眞印 
　　宜興來電申報館轉各報頃致金陵大學電云寗警竟敢殘害學生事堪髮指知貴校正交涉乞主嚴重宜興救國聯合會元 
　　台州中學學生電申報館各報各界公鑒學生等已於即日罷課與各界一致進行天台中校學生元　　雲南唐督軍致南代表電軍府轉示刪電悉代表諸公於蒸日提出八條實係國家根本至計亦爲救濟時局之正大主張乃北方悍然拒絶和議破裂罪有攸歸惟念國步方艱外患益迫内部糾紛不容不急謀解决之方前於漾日曾電請代表諸公繼續開議並轉商軍府切電挽留誠以和會爲國家安危所關不能任北方之遽行破壞也仍請諸公力任其難搘持大局不勝切禱繼堯歌 
　　夔州唐克明電各報館均鑒青島問題曹章賣國實爲罪魁北京學生界本良心之裁判樹攻擊之先聲義憤熱忱薄海同欽克明前經通電各處請一致爲其後援以作民氣乃刻聞北京政府對於此舉不知藉民氣以爲要求反力加摧殘一任日人之毫無忌憚求所大欲而歐洲和會近亦有完全承認日人要求之消息倘果成爲事實則利益均霑早開先例瓜分立至吾輩護法靖國爲多事矣務祈諸公共伸義憤繼唐朱兩總代表電請巴黎和會我國諸代表抵死力爭不稍退讓寗爲玉碎勿爲瓦全寗使速發而禍小勿使遲發而禍大至曹章諸賣國賊甘爲奴僕非我族類亦望同心協力贊助京學界鋤兹異種以除禍根情迫聲哽言盡於斯瞻望旌麾伏候大敎唐克明叩卅 
　　張季直致北京電北京大總統段督辦鈞鑒自巴黎和會以山東權利歸諸日本全國憤恨愈演愈激此爲三年以來親日政策之結晶親日政策者大總統建議而芝泉贊成之曹章陸奉行之其始因歐戰方殷不暇東顧爲一時苟安計政府苦心國民未嘗不諒漸至利用借欵以資戰利用軍事協定以樹援則是親日便小己之主張快一朝之泄忿不純爲國家安全計矣最可痛者於德軍垂敗之時寺内内閣已倒之際更在東京訂立濟順高徐兩路借欵之約而媵以膠濟合辦之附件最可骇者路約未訂之先我公使先以導意之公文致彼同意之答復引繩自縛足扼我國巴黎專使之吭稽其時日則大總統業被舉芝泉尚柄政據曹通電稱此路約因總統就任無欵不得已而爲之凡所見聞事實明白訂立此路約之責任固大總統與芝泉負之矣政府亦知膠濟濟順兩線之重要乎該路爲自海口至腹地之東西幹線以軍事言以政治言均極重要無論矣山西煤田礦量之富有名於世界歐戰發生各國皆苦煤乏山西之煤足供他日世界所需其精華萃於潞澤將來必由順濟以達青島而輸送海外故今日握膠濟濟順兩路之實權者他日將有操縱山西煤礦之權換言之即東方實業之主人翁也今日世界列强經濟競爭如是之烈國民即默然無言彼主張門戸開放機會均等之列强安能俯首屏息任日本一國佔據吾國精華以稱雄世界乎世界無第二大戰爭則已有之則此路約其導火線也繫鈴解鈴今尚可爲兩公若不於此根本覺悟籌解决方法雖或補苴隙漏止沸一時而亂源未塞遲早必發如世界何如中國何如兩公生平及後世何即日人之爲是謀者置國火上終不爲福亦下策也况在中國抑謇更有不能已於言者方事之起政府觀察以爲黨派作用由一二人所指使於是時而威嚇時而敷衍豈知國人常識已較勝於七八年前今輿情憤激全在外交失敗若外交問題不從根本解决言乎威嚇適足損威言乎敷衍適足喪信憤何能平平何能久今日試召罷學罷市罷工之人詢以是否受人運動雖至懦者亦將忿怒引繩而絶之絶必有其處其故可思矣非黨派勢利之所能到亦非黨派思慮之所能及何黨派之云且政府所恃以維持現狀者軍警耳軍警寗非國民豈無耳目豈無心肝辛亥之事未久兩公皆所親歷者彼時謇亦一再痛陳速了川事政府不納卒不救今内非一川之比外非一國所關抑且略聞外人之論矣爲世界計爲日本國民計尚不宜種伏禍根置於危地况於政府有榱崩棟折之憂於兩公有送袍推襟之素其敢不罄所識慮盡言於善人千萬諒察謇尤 
 
 
 

Page 5

 
 
   
 
 

Page 6

 
 
   
 
 

Page 7

 
 
路透電 
[歐洲和會近記]  
　　五日倫敦電路透電社探悉協約國致文柯爾恰克海軍大將欲得一保證聲明協約國所承認之任何政府應儘速詳察俄國民意而從事實行之又波羅的小國不能回至舊日之狀况俄政府如欲控制波羅的海之濱而不損及各小國之地位則不致引起抗議云　　五日巴黎電四國會議以切實之訓令致各委員會命於星期一日告蕆關於德國答案之報告 
　　七日巴黎電各委員會接四大國會議後皆儘速完其職務 
　　五日巴黎電星期五日衆院社會黨議員開會通過决議案促請協約國改善媾和條件使更合於公正持久之和局 
　　五日巴黎電四國會議今日繼續討論德國之答案和約苟稍有修改乃關於履行條件之手續毫不變動協約國之主要條件賠償委員會德人顯不能加入受兵燹之境不許由德國恢復原狀 
　　三日維也納電各報一致謂對奥和約中不能受納但未謂和約不能簽字且望奥國代表能得更優好之條件 
　　五日巴黎電奥國和約財政條欵業已擬定並未列明賠償數額留待委員會審查奥國財力决定應付之數及付欵方法 
　　六日倫敦電陸軍部宣稱英國坦克砲車在南俄參戰甚爲得力 
　　六日巴黎電波蘭總理巴特里夫斯基向四國代表會抗議更動西里亞之解决辦法據巴黎回聲報載稱英相喬治關於西里西西亞上部疆界之建議可望由和會採納 
　　六日丹京電末尼克消息斯巴達團首領李文氏巳經處决 
　　六日巴黎電據巴黎外交界消息西里西亞上部之界線並不更動惟將稍加矯正涉及有數千居民之數小村現由特别委員會審查該問題媾和草約原訂關於薩爾流域及來因河左岸之條欵均不修改四國代表會議或將規定德國應付賠欵之數額近兩日内之討論情况證明協約國一致主張堅持和約條件並無異見德國答案之覆文十三日可提交德代表團限於三日内至多五日宣布受納與否 
　　九日巴黎電維也納消息聞克勒滿沙氏致電匈政府謂如不停止攻擊捷克斯拉夫則協約國將用嚴厲手段對付之 
　　四日柏林電歐士白歸氏復以牒文致福煦上將謂協約國容忍來因境内叛國之隂謀實違休戰條約第五欵今望協約國對於德國高等檢事起訴叛國主要人員一事予以便利並准逮捕案内之人解交法庭審判 
[各國近事記]  
　　四日丹京電柏林電稱愛拉夏貝爾工界示威反對宣佈建設來因共和國 
　　五日不魯塞爾電來因新共和國已受境内人民之歡迎比國政治家贊成該共和國惟稱此舉須由德人爲之占據德境之協約軍官員未便助之新總統杜登博士已宣佈大選舉男女滿二十歲者皆有選舉權協約軍不與聞此舉 
　　四日瑞典京城電希爾新福電稱過激黨軍艦與英軍艦交戰兩次第一次在一日下午英艦兩艘敗過激黨之艦四艘並擒獲運送船一艘第二次在二日下午五時過激黨之艦六艘英艦之數未詳彼此猛轟一小時之久敵艦敗逃 
　　四日丹京電愛沙尼亞公報云東里特倫之愛沙尼亞軍繼續獲勝兼程進攻特維拉河之克勒資堡一日二日共俘敵一千九百人獲重砲一排又機關槍若干架報紙屢載彼得格勒陷落消息尚屬過早過激軍在加支拉西面及西北面奮力反攻爲愛沙尼亞北軍團所挫但尚未大决勝芬蘭軍由北面進攻彼得格勒消息愛沙尼亞里司令部未有所聞魯加河西岸彼得格勒至貝斯柯夫之敵軍從事進攻者亦全由愛沙尼亞北軍團擊敗 
　　五日倫敦電過激軍因受砲火及天空之轟擊已委棄裏海之亞力山特羅夫斯克鎭 
　　三十一日維也納電匈京饑餓之工人發生暴動紅旗軍奉命赴各廠遏制騷亂匈京於上星期内幾無糧食現仍未得有接濟勞兵政府財力將盡 
　　五日倫敦電英國艦隊之分配將大加更動與德國侵逼之時逈然不同在此之前英國向於遠東駐戰鬭艦一隊今據泰晤士報海軍訪員稱此項政策不日或將復行云 
　　五日倫敦電路透電社探悉蘇彝士運河工人今仍罷工局勢更惡恐將續起事端 
　　七日芝加哥電電報員聯合會會長康能堪氏計議全國罷工辦法 
　　五日巴黎電地底鐵路用人之爭端半已解决惟罷工者須電車與街車用人均獲滿意後始允上工 
　　五日巴黎電地底鐵路工人要求工值每月至少四百五十佛郎滿五十歲者須給養老金服役十五年後亦須給養老金若干 
　　四日末尼克電巴伐里亞施行勞兵制度時末尼克之迪克推多杜倫氏被控叛國就逮 
　　六日倫敦電印度事務大臣孟台格氏動議二讀印度政體議案時謂祛除階級敎育之困難其法莫善於代表制度此種方法乃過渡性質但如通過而修正之使成法典則可使印度趨入成有責任自治政府之路云該議案已經二讀通過 
　　九日華盛頓電墨國邊界防軍統將加貝爾將軍來電反對增加美軍台克才斯州知事來電謂大局緊急請增厚防務 
國内要聞 
[北京通信（霜羽）]  
東海辭職與安福 
　　罷課罷市罷工之風潮未已而罷免曹陸章之日大總統辭職書隨而提出所謂一波未平一波又起者非歟然總統辭職雖駭聽聞實際上不成問題且亦只鬧至今日下午爲止愚作此信時亦已不成問題矣而内容及經過確與學商兩界無涉今詳述之 
　　東海辭職眞因總統此次辭職以法理論之實不免錯誤蓋内閣負責總統不負責無辭職之必要也然辭職之由來實由安福之傾軋如青島簽字之敬電本根於合肥之通電而王揖唐爲主持最力之人十九日以後之春藕齋會議無次不有王揖唐在座兩院擱置不議亦王揖唐主張且向政府擔保逕自簽字必無話說者然而九日太平湖開會竟通電主不簽字且否認王揖唐之與聞是明與當局爲難也如南北和局則據某要人所言兩方接洽已有眉目惟以安福部不犧牲新國會於中作梗且欲奪總代表之席於最接近徐氏之朱桂莘之手此又當局所不平也卽此二事憤懣已極加以曹陸聲言將算選舉賬而安福通電之頃即曹陸章决定免職之日難保不有安福有力分子爲之作不平鳴而爲其主動者故東海既憤且懼而出於辭也　　與安福始開釁昨晚向兩院提出之咨文專就前兩項立論空空洞洞似未歸咎於安福部者然昨日下午令吳笈孫往謁段氏盛數安福部之故意爲難至不能一日處段氏曰總統老年人何必與小孩子（指安福諸人）鬭氣今日上午外交團中之某西人以私人資格往探内容總統語之曰我本與協約國共同行動而某民意機關（指新國會）齮齕之我由納五國勸告迅謀國内和平而某民意機關處處牽掣與民意不合焉得不辭是則對安福部而辭職已確有明騐換言之即不啻對該部發脾氣也 
　　辭職書之退回咨文以昨晚送兩院今晨安福中最重要分子密議一次商對付之法徐樹錚亦到當場議决對於東海力任維持而專注意於内閣雖其中有無其他旨趣尚未表見而所提辭職書則今日午前已由李盛鐸王揖唐親賫赴府當面交還矣 
　　衆議院之一鬨今日衆議院常會開議預算而預算未開議以前光雲錦鄭萬瞻等詰問主席劉恩格是否有此咨文劉以退回告光鄭二人謂如退回辭職書直不啻承認青島問題簽字又不啻允其犧牲新國會因主張開兩院聯合會討論彼等之意蓋　示不必挽留者也解樹强諸人則謂咨文無總理署名本應退還且法律所規定亦無兩院收受總統辭職書之明文於是有主付表决者有主既經退回不必再問者紛紛擾擾皆爲安福系自相爭吵幾兩者皆成問題然卒未成議題一鬨而止或謂光雲錦等近日不滿於王揖唐故力言退還之不當即該系内部之爭也 
　　外交團主維持外交團今日上午既往詢内容下午四時各使即在英使館開會討論許久各使一致主張希望此事之不成事實而有幾分維持之意蓋各使（除日本外）對徐段二人多有一迎一拒之勢此其表見也 
　　内閣將遂倒歟錢幹臣昨日以來即未到國務院今日亦未報告預算案是已有辭職之表示矣聞昨日呈遞辭呈東海謂我已先辭則君之辭不成問題可以不必提出故直至今日下午始送達公府然安福要人之密議則主内閣改組其所擬之候補人則爲田文烈然若輩又明知田必不就其第二候補人尚在醖釀之中蓋田文烈先作一陪筆將來之正文仍不出安福内部其明瞭之主張則繼續組閣之人必同情於安福者也然據某要人言東海先辭乃所以保護錢幹臣恐卽錢亦未必果去特安福之意不倒閣不止而昨今兩日國務院氣象蕭條秘書廳晨星寥落卽參陸辦公處方面張志潭亦未到則内閣之動摇可知也 
[北京通信（靜觀）（十日十時發）]  
京津之商學兩界 
　　北京學生聯合會昨曾議决今日下午二時赴總統府請願乃今日上午九時即有消息自公府傳出云對於曹汝霖之辭呈已有令准其辭職及十二時而印鑄局所刷之命令單已分散於全市因此聯合會忽變更議决案將請願之舉暫緩進行然在下午三四時尚有謡言謂學生出隊圍總統府者蛇影杯弓眞可謂不值一笑也至政府此次何以毅然竟許曹氏下台且免曹命令遽於本日上午印發不免現出倉皇迫促之狀說者多謂學生赴府請願之說傳至東海之耳在政府誠恐請願時不以代表而以大隊人多氣盛或至釀成事端故不如不待其請願之來即先行下令此說固有理由但以記者所知政府預防學生請願不過是原因之一而重要原因實在天津之罷市惟學生請願雖暫緩舉行而以章陸現仍居公使及總裁之位斷不能任其法外逍遥且曹僅免職並未加以懲辦亦不能饜全國人民之心故有明日或後日復行請願之說旋據敎育次長所宣示謂政府對於學生所要求之六大條件曹既有明令免職章陸即刻亦下免職令以示政府决無阿護章曹陸三人之心惟其餘數條一時尚未有明確表示云云目下學界積憤較之前數日似覺稍平頗聞高等師範及清華兩校有主張復行上課之意其理由則謂學界對於政府之要求目的已算達到少許不妨一面上課恢復學校原狀一面仍由聯合會繼續要求而十人團之任務亦可於課餘舉行如此則對於政府可以表示學生罷課原有一定目的决非無理取鬧對於社會亦可表示學生本以求學爲職志罷課實屬萬不得已之舉政府能有覺悟學校亟應恢復原狀免致引起他方面之騷動惟其他學校學生意見尚難一致其反對之理由則謂全國學校既已悉行罷課而要求之目的且未能圓滿達到今北京一方面先行上罷未免阻喪士氣若北京大學則因留蔡拒胡與政府尚有兩不相下之勢更有非蔡復任不能上課之主張即使勉爲讓步政府亦應將任胡長大學之命撤銷以誠意邀請蔡氏回校前日該校敎員開會卽已有如是之主張而職員一部份昨晚在大校開會亦一致主張留蔡拒胡惟對於敎授會前次排斥温宗禹之舉則不甚贊成其理由則謂温氏係蔡校長瀕行推薦代理校長職務之人今排温於局外無異予胡氏以最好可乘之機聞當開會時有不明原委之學生遽施惡聲嗣經職員等說明理由且宣言蔡校長如不回校某等願一律辭職於是學生乃釋然再四向之道歉又聞大京中亦有一部份學生與高師清華兩校同其主張者惟今晚八時開大會於法科講堂時僅由主席將傅次長之言報告並無人提出可否復行上課之議題至學生講演買貨仍照常舉行而高等法文學校今日並有汽車游街之舉於車之四周揷國旗及白旗多面書去賣國賊提倡國貨還我青島好男兒須愛國等語此在去寒歐戰告終時旅居北京之法人曾以此種式樣游行宣示車上所懸白旗有暴德大敗公理戰勝等字樣然而在腐敗之官僚視之則恨之欲死矣 
　　日來南方罷市潮流大有澎湃不可遏抑之勢農商部以職掌所在勢難坐視不顧加以東海諄諄囑咐責成該部設法維持更不能不出力一辦故日内工商司員異常忙碌日昨下午發出電報多起飭令各省實業廳預爲防範以期消弭於無形其已經罷市各地方並令實業廳長與商界領袖協商勸其早日開市昨晚八時天津忽來電話云本埠開公民大會議决罷市田總長乃又派陳司長深夜乘車赴津以期挽救並預電津商會及直隸當道妥籌維持方法在官廳一方面亦可謂竭盡和解矣無如今日之事公憤已甚無論非官廳文告所能挽回即使雙方接洽相見以誠一二代表雖可勉强允從而萬戸千家亦非少數人所能强制聞昨日天津公民大會到者四萬餘人印就罷市紙單各商門首貼有一紙罷市二大字下書懲辦國賊釋放學生八字今日有客從天津來謂秩序尚好所有小戸油鹽店舖均開門一扇彷彿新年元旦後一二日之景象云云北京市面自前日一番交涉後已歸平靖不意天津之信傳來舉市又有動摇之象因此謡諑紛起人心惶惶有謂明日即罷市者有謂將復開公民大會者今日大早農長田煥廷氏即驅車赴豐盛胡同晤錢氏並至公府謁東海請示辦法午後二時到部召工商司要人會議適政府准免曹汝霖職之命令於本日十二時巳宣佈乃囑工司擬電稿通告各地方省署實業廳商會均有一份略稱曹汝霖已奉令免職學生早經回校各商應照常營業等語至京津間電話來往更絡繹不絶農部通電之忙無逾於此余稿將發時忽接某友人電話云天津有電來業已開市等語未知確否 
[東海辭職之波瀾]  
　　東海辭職已紀昨報兹聞辭職通電係於十一日上午發出其原文曰保定曹經略使各省督軍省長各都統巡閱使巡閱副使護軍使鎭守使各總司令均鑒國步艱棘百度糾紛世昌力絀能鮮謹於昨日咨行參衆兩院辭職其文曰本大總統猥以衰年謬膺衆選硜硜之性本不敢承惟以邦人責望之殷督以大義固辭不獲其時歐會肇始關係綦鉅而國内和平之望亦甫在萌芽一線曙光萬流跂囑私衷竊揣以爲此時對内對外皆爲貞元絶續之交不乘兹着手迅圖挽濟後將無及所以躊躇再四不得不勉膺鉅任者固期有所匡救也歐會成立以來經過詳情業經咨達國會在案原擬全約簽字惟提出關於膠澳各條聲明保留此項原屬不得已之辦法但體察現情保留一層已難辦到卽使保留辦到於日德間應有效力並不變更而日人於交還一舉轉可藉端變計是否於我有利此中尚待考量若因保留不能辦到而並不簽字不特日德關係不受牽制而吾國對於草約全案先已明示放棄一切有利條件及國際地位均有妨碍故爲兩害取輕計仍以簽字爲宜前此因膠澳交還未有確證政府亦深爲顧慮近日迭據全權委員等報告日本代表在三國會議中有已宣言可證英外部亦正式來函聲明日本將膠澳連同完全主權交還中國一層係屬切實日外部對於還付膠澳問題亦已有半公式之聲明由駐京日使送達外部凡兹各節雖未列在草約固已足資證明即美總統前於保留辦法極表贊助近亦謂須與公法家詳愼考酌此時内審國情外觀大勢惟有重視英美法各國之意見毅然全約簽字以維持我國際之地位惟是國内輿論堅拒簽字如出一轍在人民昧於外交情形固亦在意計之中而共和國家民爲主體總統以下同屬公僕欲徑情措理既非服從民意之初衷欲以民意爲從違而熟籌利害又不忍坐視國步之顚躓此自對外言之不能不引咎者一也至於和平計畫不外法律事實諸端曩在就任之初目睹兵氛未銷時局危迫竊以爲非促進統一無以謀政治之進行即無以圖對外之發展迭經往返商榷信使交馳始有會議之舉果其誠意言和互謀讓步則數月以來從容籌議何難早圖結果乃滬議中輟羣情失望在南方徒言接近而未有完全解决之方在中央欲進和平而終乏積極進行之效積誠不悟事勢多歧築室道謀蹉跎時日循此以推即使會議重開而雙方隔閡尚多必至仍前决裂一摘再摘國事何堪此皆本大總統德薄才疏無統治國家收拾時局之智能知難而退竊慕昔人此就對内言之不能不引咎者一也抑且民爲邦本古訓昭然本大總統來自閭閻深知疾苦亦冀厲行民治加惠羣生稍盡藐躬之責乃以統一未成之故　闠凋零萑苻四起士卒暴露老弱流離每念小民痛苦之情惻然難安寢饋心餘力絀媿疚滋深自維澹定本懷原無名位之見經歲以來既竭疏庸無裨國計雖閣制推行責任有屬國人或能相諒而揆諸平昔律己之切既未能絜領提綱轉移元會猶冀以難進易退之義率我國人謹咨達貴院聲請辭職希早日提議公决另行選舉以重國政至此項選舉手續較繁在未經選舉新任大總統以前本大總統一日在職仍當盡一日之責相應咨達貴院查照辦理等語各該地方長官務當督飭所屬保衛地方母稍疏虞是爲至要府軫印 
　　東海咨新國會公文聞於前夕（十日）送到兩院昨日（十一）下午衆院開會由主席提出報告當時有主張總統辭職約法無規定不能由兩院議定者有主張應開兩院聯合會研究者有主張咨文無閣員副署爲不合法者多數皆以將咨文退還爲妥散會之後遂由李盛鐸王揖唐同車赴公府退回咨文並極力慰留同時又發出通電一道其文曰本日大總統咨送蓋用大總統印文一件到院聲明辭職查現行約法行政之組織係責任内閣制度一切外交内政由國務總理負其責任大總統無引咎辭職之規定且來文未經國務總理副署在法律不生效力當由盛鐸揖唐即日躬賫繳還籲請大總統照常任職恐有訛傳馳電奉聞敬希鑒察參議院議長李盛鐸衆議院議長王揖唐眞 
　　東海昨日（十一）仍照常見客治事昨早段合肥首先入謁會談數刻方出外國人中有青木顧問等晋見皆致挽勸之詞東海答語極爲沈重大致謂對外簽字與否對内統一與否兩大問題亟待解决前者國本民論不能並容後者事實所牽未易即决夙夜疚心不得不辭職以謝國人又謂國事危急至此但令有法可以救國决不願輕於卸責云云聞外交團方面對於兹事非常注意昨日英公使曾派參贊赴外交部詢總統内閣之辭職是否將成事實美使館亦然昨日下午四時各公使並在英使館開緊急會議討論我國時局問題内容極爲秘密惟聞外交團之意見内閣更迭固政治上所常見苟總統竟至辭職而去則中國如此現象前途極爲危險甚望其不至成爲事實云 
[錢内閣辭職問題]  
　　錢内閣辭職之事發生於前日（十日）早晨而錢總理之辭呈則於昨日（十一）始行提出聞前日閣議既未開昨日錢總理復未到院一切皆由秘書長暫行主持總之錢閣即不辭職實際已難自存内則閣員七零八落外則安福部壓迫過甚兼以外交問題工學商界問題風起雲湧弄得孤立之錢總理無法對付故除却引去實無他途故以最近政界之形勢而言錢閣辭職恐難免成爲事實而安福部則乘機而起躍躍欲試昨日太平湖又開緊急會議即對此問題有所擬議外間頗有周少樸組閣之說以其皆近於安福部也又聞閣員若全體聯帶辭職則吳鼎昌有長財政之望 
　　又據另一消息十日下午錢内閣以商界風潮益形擴大外交問題進退兩難故决定於此時期退讓賢能收拾時局當赴公府面請解職昨日（十一）新國會方面某派議員於十一時開一預備會决定（一）否决總統辭職（二）内閣處置失當應即彈劾至内閣辭職未便以一去了事必須責成恢復商界原狀方能任其引退（三）本派無組織内閣之希望但後繼内閣必得本派之同情 
[政潮洶湧中之各黨派]  
　　新聞編譯社消息云此次極大政潮之所以掀起不僅爲目下可見之各種風潮而暗幕中之各派傾軋實爲激成政潮之主因（一）安福派政府因簽字和約問題曾與安福方面數次接洽王揖唐業已表示贊同然竟不兩日而盡行翻悔通電反對簽字故東海對此極爲感慨此派始終認總統爲若輩所産出今不能事事如願以償故恒表示類於上述之舉動錢閣果倒則組閣當以此派爲最熱（二）新交通系政府因國民多數要求將曹陸章免職章宗祥之態度最爲冷淡早已請求准其辭職然曹陸則態度大異曾毓雋丁十源等對此尤爲不平而徐又錚亦極爲反對故曹汝霖至今未補上辭呈然國民方面尚以政府庇護曹陸故政府愈陷左右爲難之境（三）河問派據某方面之報告河間一派近日頗爲飛躍曾出鉅資以爲某種運動之用外間各種風潮頗與此派略有關係其進行之徑路尚待調查（四）舊交通系梁士詒一派較爲冷淡然安福則疑周自齊等有所活動近且有謂將代交通者此派聞此於是遂極退避故梁等現時尚不遽上舞臺綜上觀之政府於外交内政方面在在陷於萬難之境然則欲期政潮之平定恐未可遽抱樂觀也 
[有欲誣陷學生會者]  
願各省學生界注意 
　　近來外間欲破壞學生會者紛紛假冒名義散發駭人聽聞之傳單以遂其傾陷之計北京學生曾兩次函請警廳澈底根究兹錄警廳致京報界函如下（其一）逕啓者查近日北京市面發見各項傳單甚夥其中有極荒謬不經之語於各學生之宗旨逈然不同顯係有不逞之徒藉端煽誘意圖淆惑聽聞擾亂公安正嚴緝間頃得北京大學生體學生郵函内稱京師警察廳公鑒敬啓者昨日市面發見一種傳單題曰（大學期心）註曰（五月十五日囗囗日本人）查此種傳單全屬義和團之謬見學生等深受敎育豈有作此荒誕思想之理其爲某國浪人故爲藉端圖逞或爲奸人暗布别含用意或爲宵小造謡以利私謀雖不可知要皆於治安及國際交涉上深有妨礙爲此具函聲明敝校學生並無發佈此項傳單之事並請貴廳嚴加查禁以安市面人心專此卽頌公綏等語證諸此函足見各學生對於地方公安及國際交涉均極注意本廳權責所在對於散佈此項傳單之人尤應切實查禁除令行各區隊一體嚴行查拿外用特函請貴報查照即日將此函登載報端俾免傳訛致生滋擾至爲公盼（其二）逕啓者本廳據北京中等以上學校學生聯合會函稱頃見市上又發見二種傳單一種以學生委員會總部及救國十人團總部名義公佈（東方代治機關宣言）一種題目曰（北京市民宣言）措辭離奇居心叵測顯係反對黨造作妖言陷學生於罪網本會絶對否認謹向貴廳聲明以保公安至本會所有救國十人團並無總部學生委員會總部名義亦屬憑空虚造理應一併聲明諸希明察並通知各報館爲要等情並據學生聯合會代表北京大學法科學生黄恒浩來廳聲稱市面上發見悖謬傳單學生等始終抱最初宣言宗旨進行决不爲此種舉動請嚴加查禁等語除由廳通行各區隊並分函各軍事機關對於散佈此項悖謬傳單之人一體嚴密查緝以杜傳播而保公安外相應函達查照並將此函登之報端爲盼又北京學界聯合會法政支部致各報函云敝校頃接敎育部訓令内開案准京師警察廳函達六月九號下午據中央公園警察所報稱有法政專門學生八人在園内散佈傳單三種（一）忠告軍界同胞（二）忠告警界同胞（三）快起來殺賣國賊查敝校講演團於六月九號並未在中央公園講演敝校傳單底稿亦並未有如此三種如警廳函開所云顯係他人冒敝校名義無疑無論内容如何敝校概不負責此後敝校傳單均用圖記附此聲明 
[天津之開市與罷市]  
一日間之變化 
　　十號夜三鐘國務院特派參議曾彝進來津先至日界德義樓電達曹省長說明代表總統及國務總理蒞津宣布曹汝霖章宗祥陸宗輿業經一律免職欲至天津總商會對衆有所發表并煩省長引帶旋經省長電請天津總商會正會長葉蘭舫到省公署說明此意葉會長同省長即齊到商會對衆說明代表來津之任務嗣電請曾參議蒞會會代表即携同敎育部僉事農商部參事二人涖會彼時巳至四鐘到會者各商董商號職員與會共一千餘人曾代表說明來意曹省長演說曹章陸之免職皆我商學界熱心之結果至於保護學生鄙人對於本省擔負完全責任言時大哭不止聽者亦均隨之大哭一時哭聲震天杜小琴張蔭堂又謂曹章陸等既巳免職即應宣布回復罷市當經議决公布其公布文曰爲公布事案查此次罷市之舉實因愛國所 
 
 
 

Page 8

 
 
激以懲辦國賊曹陸章及保護學生爲最後要求迭經電請府院津京流電飛馳相延兩日之久使我商界受此痛苦佳日曾奉國務院電對於曹陸章表示免職維護學生亦認爲義所應盡業經分登各報本日夜三鐘國務院代表曾參議銜命火速奔津宣布曹陸章免職之令先由省長蒞會瀝陳市面秩序危險萬狀痛哭流涕諄諄勸慰當時各商民聚集會中約千餘人亦隨之墮涙嗣經國務院代表曾參議蒞會登臺報告中央對於各商民所要求條件如曹陸章已行免職保護愛國學生除以院電表示外本代表可負責任轉請以明令宣布等語此罷市後對於中央求達之結果查罷市之目的兩條既經達到當然回復原狀望各商號自今日起一律照常開市切切此布云云三代表當即與省長告辭回寓此當夜之情形也 
昨晨（十一）學生團因公布開市遂經代表馬駿赴商會質問云所要求懲辦國賊及保護學生明令未下何以率衆開市非達到完全目的不可當經正副會長及各董事等說明夜間曾代表蒞津宣布總統及總理之意思馬駿謂如此含混了事何以生爲言至此以茶碗將自己頭顱擊破鮮血洴流一時大家驚愕不已而此熱心之學生代表遂以頭搶柱高聲宣布以死殉國此時學生團已得馬代表覓死之信遂欲全體數千人至商會會中允許即開大會研究復電北京作再接再厲之舉學生團方始停止出發而馬代表亦經衆人扶出商會商會復於下午四鐘召集全體會員各董事等開研究大會議决由正會長葉蘭舫副會長卞月庭及董事代表孫俊卿楊小林王小舟王子清一同赴省公署謁見省長報告今日學生團質問及憤激自盡情形要求省長立時電達國務院立即依法懲辦賣國賊及保護學生明令會長及代表等回會後一面又急電北京政府電文如下急北京大總統國務院鈞鑒蒸日鈞院代表曾參議星夜奔走並由省長先行蒞會剴切陳詞痛哭流涕臨時隨聚之商民約千餘人皆爲之墮涙曾參議嗣經蒞會宣布中央免曹陸章情形省長復隨之勸慰並對於將來未達到目的負責辦理各等語晚間臨時聚集之一部分少數商民感於情態亦允認暫行開市當由本會連夜公布詎今晨商民聚集約萬餘人聲言中央僅准曹陸章等辭職共違法賣國之罪並未懲辦保護愛國學生亦無明令似此不能爲罷市目的達到應於本日夜十二鐘前中央如無明令對於曹陸章嚴行依法懲辦及實力保護愛國學生到津宣布國亡死期無日何有商業可言自明日起仍爲積極進行言詞激昻萬衆一心本會順從輿意如中央在此相當時間無正當允准商民惟有同歸於盡北望都門不禁拭涙以盼天津總商會叩此電去後至十一鐘各界人士復齊集商會約數千人等候北京復電首由卞月庭報告開會宗旨略云今晚爲紳商學敎四界聯合會不守秘密請各界代表屋内坐非代表請在罩棚下坐共候北京復電以定罷市與否當推王濬明爲臨時主席夏芹溪宣讀豐灤唐山鎭商會致天津商會報告罷市眞電并天津商會致政府電（電文見上）卞月庭又報告與省長接洽情形略謂頃面達省長津埠各商先以中央罷免曹章陸職一時惑於情態暫行罷市嗣因中央無懲辦國賊及保護學生之明令是尚未達到罷市之目的羣情復行憤激仍須罷市詎省長對於津市仍須罷市與否並無確切表示惟云地方秩序金融食品治安皆擔任維持但維持治安端賴警察而警察餉項又恃房鋪各捐果然罷市鋪捐不能收全願認補助總之在罷市期内各事皆必負責王濬明云今晚之會以十二鐘爲度届時如無中央復電當然罷市倘十二鐘後接得復電又當如何是否得電明早即不必罷市或巳罷市得電之後即行開市馬千里云應於得電之後開會研究公同表决旋即改爲茶話會聚談一切及至時届十二鐘北京方面尚無復電張國體云時限已届不能再候遂由夏芹溪在罩棚下宣讀二次罷市商會公布大衆聽畢鼓掌而散商會公布如下爲公布事案查蒸日國務院代表曾參議星夜來津宣慰商民先由省長於夜二鐘蒞會對於臨時聚集之少數商民剴切勸慰彼此相對痛哭流涕曾參議蒞會宣佈中央曹陸章辭職情形一時各商民感於情態允認暫行開市本會據此業經公布在案詎今晨商學聚集萬餘人聲言中央未能依法從嚴懲辦賣國賊曹陸章僅以免職卸責及無明令保護愛國學生似此不足達到罷市目的國亡無日商業何言如政府於本夜十二鐘前對於以上兩件無切實明令到津宣佈惟有罷市作積極進行各等語本會依從衆意當即晋見省長並急電中央於此相當時間須如願達到商學各界所請之條件不期政府形同木偶漠然無聞現已經過所限時間合亟通告望各商號於十二日仍行繼續罷市作積極進行切切此布 
[山東罷市之詳情（耘）]  
　　濟南自滬寗各大埠商界罷市之消息傳來而熱心愛國之商人即欲提倡實行罷市取一致行動以表示東省民氣之激昻又恐猝然發動難得一致故各家秘密集議籌畫統一辦法此間官廳聞知百般設法欲銷滅此舉於無形奈此事之醖釀愈趨愈熱遂於本月九日公推商界代表五人往謁商會會長要求允許全體罷市之行動商會長極力勸阻各代表云商家立志堅决誓必出此於是該會長亦無力過爲抑制各代表遂退出報告謁見會長情形至晚八鐘各商人復開會討論到者一千餘人繼續演說聲涙俱下遂决定於翌日全體罷市 
　　至十日晨城内外大小各商店果均一律閉門不開矣軍民兩長聞知遂卽派軍警出爲彈壓有商埠二馬路祥雲壽泰康聚盛永各家均於二層樓頂懸方白布旗一幅上書堅持到底困守待命勸我同胞萬勿暴動等字軍警行至該三號時强迫開門言奉長官命令敎你們開門該號經理答云我奉東家命令敎我們閉門任何威迫概不置理並曉軍警以正義請勿過爲干涉軍警竟老羞變怒遂將該經理等一齊逮去查此次罷市行爲純出商界自動義憤所激不謀而同絶無他界嗾使之也兹覓錄商界罷市宣言書如下嗚呼青島之交涉行將失敗矣吾儕亡國滅種之慘迫於目前矣奴隸牛馬之禍卽在旦夕彼學界同胞不認坐視淪喪擲其金玉光隂羣起罷課而江南各埠之商界又相繼罷市同表救國之决心獨吾東之商人竟沉默袖手甘爲亡國之奴隷乎况山東乃吾父母之邦青島又吾要害之區生於斯長於斯祖宗之墳墓寄於斯青島一去山東必亡山東亡而國必隨之吾東商界爲國民一份子亦有血氣亦有人心尚燕雀處堂毫無驚覺苟淪喪之後將何詞以自解並何以對祖宗子孫乎是以昨晚我同仁議决凡屬本省商界全體罷市與滬寗等處一致進行以表示我商界之决心兹將對於政府之要求開列於後（一）懲辦賣國賊曹陸章並没收其財産以償外債（二）拒絶青島簽字並廢除民國四年之二十一條及高徐順濟等秘約 
　　自此宣言一出各界遂在省議會開各界聯合會籌商維持辦法公推省會副議長張介禮爲臨時主席報告開會宗旨並謂政府對於賣國賊不加懲罰對於青島不表示决意不簽字凡事一味敷衍吾等倘不緊急進行恐終落無效同時有商界諸人（約有兩萬三千餘）同聲應云吾等已情願罷市以作後盾表决時聲震天地又有省會議員全體出席慷慨言云商界罷市學界罷課吾等位列政界當此時局尚袖手從壁上觀捫心自思能不愧死也耶各界全體决定要求諸件不達到完全目的全體辭職與商學各界取一致行動並當時共舉（議員共舉）代表赴省公署謁見督軍省長要求同時拍電政府催辦以上要求諸件至十二點散會過午四句鐘代表返會報告省長沈銘昌督軍張樹元皆極表同情且云如要求不成决定辭職以表與國民一致兹將各界所發電文錄下萬急北京大總統國務院鈞鑒青島問題拒絶簽字曹章陸賣國請即予褫懲舉國同聲涙枯血絶政府凝毓若罔聞知輿論沸騰羣情激昻通邑巨埠罷市輟工東民災切剝膚忿痛尤深學子商工紛紛停業若不迅行裁决俯順輿情禍變之生甯可逆料懇卽尅日明令罷免諸賊藉以表示拒絶簽字之决心以平民忿而弭隱患山東省議會濟南總商會省敎育會省農會報界聯合會學生外交後援會叩蒸 
　　十日晨刻商店一律閉門學生界聞知非常心喜蓋以心所欲者不期然而竟實現矣遂卽相約齊集師校門前整隊行街維持秩序行至芙蓉街左右見有軍警一隊威令商號開門各商號迫於武力漸有開門者學生隊目睹之下非常痛心遂卽沿街跪倒哀求各商界勿畏强禦共保領土請卽閉門以遂初衷並向軍警跪求勿過干涉曉以國家興亡匹夫有責汝亦國民一份子何不感亡國之慘乎言時聲涙俱下軍警感於學生之熱忱亦遂不相干涉只整隊巡街維持秩序而已經此一番波折於是城廂内外蓋無一家不閉門矣 
　　全城罷市之後軍警巡邏學生游行各行其是毫無惡感行觀十數里間軍警密布荷槍實彈街上行人亦爲稀少頗現一種冷靜凝重態度秩序井井亦云尚矣 
[九江近事]  
　　自長江各埠罷市之消息傳來後此間商界亦有怦怦欲動之勢昨接上海來電稱此間商界罷市堅持到底乞速予應援云云於是一般熱心者印刷傳單分送各商店請與長江各埠取一致行動其傳單首述滬電次云閱來電聲涙俱下莘莘學子不惜犧牲光隂性命奔走呼號至堪欣佩凡我國民均應激發天良爲之後盾諸公倘有憐惜學生之苦心請與滬寗蘇錫揚等處取一致行動人心不死國尚可爲幸垂鑒焉商界閱此傳單而罷市之機動矣 
　　北京學生團代表張益軒來潯歷述政府逮捕學生情形要求各界一致行動初與商會辜副會長接洽辜多不負責任語張乃往謁羅文質萬和悅等羅允代請地方各公團拍一公電其文云北京大總統國務院鈞鑒外交後援端賴民氣國民先覺首推學生政府爲姑息國賊不惜壓抑民意致使全國學生横遭慘暴我大總統愛國愛民何忍出此應請將國賊切實懲辦學生早日釋放以安人心而免浮動九江自治籌備處敎育會助理員辦公處叩眞 
南偉烈大學自實行罷課後其學生分途演講聞者頗爲感動該校校長亦頗贊成斯舉惟欲趁此時機舉行暑假考試以完春季學業學生未允要求仍延至規定假期放假該校長猶豫不决於是全體學生會議决定不與考試詎有第四年級學生突於前日私行與考衆學生憤甚欲飽以老拳該校長無法制止卽請警察來校排解乃有敎員胡某報告警官誣指學生毆辱校長幸該校長人頗正直自稱並無其事隨經警官婉言勸導各學生始紛紛散去 
[皖省敎育界之黑暗（一）（淮隂）]  
　　安徽三千萬人處於武力征服之下久矣奄奄一息本無民氣可言至所謂敎育界中人物及機關更不過大將軍帳前一點綴品而已若非爲敷衍面子計則即此年三數十萬之唾餘亦將做諸位丘八爺之酒資賭本尚安容一輩可憐的書酸子資以一飽其室家耶所謂作育人材更無論矣 
　　此次北京上海各處學生對於國事奮不顧身聯合商工各界以與惡政府奮鬭卒將第一步罷除曹章諸人之目的勉强達到我安徽學生質地本厚又極富於愛國思想何以無大表見以與我國内商學各界努力於誅奸保國之謀請將吾儕經過情形略述於後俾國内愛國之士知吾儕所處之境遇與所受之敎育在在悲慘可憐所望海内志士有以敎之吾於未詳吾省學潮之先有一言不得不白於閱者諸君之前曰淮隂皖之一學生也與人素無恩怨所言皆屬事實至於是非功罪一聽閱者之自决吾則不贊一詞也 
　　安慶當五四運動發生之始吾省各地學生皆有與北京上海取一致行動之傾向惟敎育廳長董嘉會仰承將軍平素意旨思以高壓手叚制止學生之游行講演及示威運動於是招集省城各校長責成干涉學生之行動一則曰（奉將軍密電不准學生有愛國運動）再則曰（奉省長面諭不准學生游行講演提倡國貨）各校長不敢出一言以開譬之唯唯而退各校學生聞此消息大爲憤懣省立第一師範尤爲悲痛學生遂排隊請校長趙繼樁出席懇求允准游行趙校長以行政官廳不准對學生則出以至誠懇之言曰（吾輩學生徒手游行既無從擾亂秩序又何必干涉我們愛國呢我們對校長鞠躬務請校長維持）校長亦鞠躬以却之如是者十餘次而趙校長終以敎育廳絶對不許對於是全校三百餘生放聲大哭且哭且言曰（政府如是喪心病狂國雖未亡吾輩已先受亡國的痛苦矣）趙校長因之大爲感動亦泣數行下此時萬籟無聲一如中國之大只有此數百無人愛憐無人扶持之愛國學生立於一片榛莽之問者然於是趙校長遂邀同省立專門法政校長張某往謁吕省長詢問是否接到將軍密電省長曾否面諭敎育廳禁止學生一切行動吕公愕然答曰我没有接到將軍密電也並没有面諭該廳學生此次若不越軌道大可聽其自由行動我絶不干涉趙校長等出吕公遂招董嘉會到署詰之曰（你接到將軍禁阻學生游行的密電麽）董答曰（没有）又問曰（我曾面諭你呌你去禁阻他們麽）答曰（没有）吕公於是大加申斥謂（以後還是少多事的好學生們如果不出範圍讓他們游行游行倒可表示表示民意你不必問他們罷了）董於是唯唯而退於是安慶城内學生之最有秩序的游行講演得以安然舉行自是之後安慶學生的（提倡國貨）或（毋忘五九）的印刷品日必有十數起散布城廂一般居民大受感動孰意蕪湖交涉起安慶官廳又手忙脚亂出示禁止學生散布提倡國貨傳單敎育廳董嘉會又復格外討好親自督率夫役於夜間將所有張貼各種印刷品一律洗刷乾净事爲各校學生偵知大起公憤相率赴敎育廳質問董氏消滅學生傳單之理由董氏本色厲而内荏一見羣衆驟至不知所措遂顫聲答曰吾絶不敢消滅諸君所貼之傳單吾所毁者皆無知小民所傳有傷體面恐起外交的學生復問曰（學生所貼之傳單既不傷體面又無足以引起交涉的爾何以不分皂白一律消毁）董曰（我實不知此事想係無知夫役所爲）學生曰（夫役絶不敢擅行自專必敎育廳長主使廳長應負完全責任）董氏知不可抵賴遂勉强謝過學生曰廳長應將消毁吾儕之傳單一律從新張貼董曰傳單多張文詞洜異校名各異余安能一一記憶一一付印學生曰然則吾儕自行張貼遂相率掉頭而去而各項傳單頃刻復發現於滿城牆壁上矣 
[各地罷市之結束]  
　　安慶皖垣商界九日邀集全體在商會開會各會員陳述意見大都主張罷市蔡會長頗有難色男女師範學校各派代表六人蒞會質問如何辦法各會員謂本會業經電致中央政府要求懲辦國賊如不許可即行閉市現尚未接復電且俟復電到皖再决學生代表亦似謂然惟蔡會長之態度不滿人意羣起責難秩序大亂副會長程慶福從中解釋乃無結果而散滬上學生聯合會先已來電邀皖中學界派代表到滬是晚法政師範兩校各派學生一人連袂東下晚七句鐘有學生多人手執血書親到三四牌樓各商號演說聲涙俱下請各商號閉市各商號贊成頗多十日清晨全城一律不開然警察大加干涉之後各商號仍復開市十一日各商號發出傳單略謂上海南京蕪湖等處既已閉市吾皖商人亦國民份子應取一致行動於是各號皖城商號一律閉市沿街均有童子軍維持秩序雖經警察多方開導均堅不開門誓與上海一致進行警務處長及敎育廳長均至省公署請示辦法聞吕省長令該廳剴切勸導萬不可激成他變一面並請商會勸各商號開市商務總會即發通知云頃奉省公署函開准國務院灰電開接安慶總商會青電稱學生雖釋仍不足平公憤等語查本日曹總長等辭職業經照准政府俯順輿情力維大局希即查照宣示俾定人心等因合亟抄送台閱即希轉布等因奉此合特通知各寳號查照希即一律開市照常營業云云當罷市之初四牌樓公興綢緞莊獨不肯閉門經衆人出爲干涉欲以激烈之手段對付該號管事乃出頭請罪隨即除去掛牌閉門謝客又商學兩界先已查有蔡某方某購辦東糖曁火柴甚鉅經質問該商何以於截止之期並未報告商會迨至是日見維持國貨檢查所成立蔡某見機躱避方某來所爭辯致犯衆怒幾以武力對待方某始遁去檢查所現已設立於南門外招商碼頭每日派多人值班檢查所有欵項均由商會擔負 
　　蘇州十二日爲罷市之第五日各商舖仍未開市地方仍安靜如常昨日警廳布告云奉督軍省長佳電開各電悉頃接滬中交行電明日各業開市寗垣亦同蘇再觀望無異自殺仰遵迭電勸導卽日一律開門貿易至各界懇請早經上陳内地銀行亦籌接濟並即嚴密防範隨時電陳等因除當即函致總商會勸諭開市省委勸導員任用道尹蔣鴻（號瀾江）來蘇與道尹鎭守使温知事晤商一切温知事即將省令開市一節函告紳商學界經市公所董事陳陸二君邀集商學紳各界於十一日下午一時開緊急大會到者二百多人陳市董宣布縣署公函後提出開市之說經衆討論良久意見不一仍無結果蘇州學生聯合會舉尤敦信周承澍赴滬十二日午後曹章陸實已罷免之信到蘇由總商會通告各商店開市營業各市民公社亦開緊急會議並電詢各學校均經表示滿意衆謂本日爲時巳晚决定翌晨一律開市十三日上午八時觀前閶門養育巷道前街一帶尚有觀望不開者迨師範醫學工業等各學校學生列隊分途游行街市以表歡謝商界協助之盛意後全城始完全開市縣公署特函致勸學所轉飭各校照常上課以免荒廢學業兹將總商會通告及致北京南京電稿錄下（通告）曹章陸已去學生已放業與學界接洽即日開市至爭回青島廢除密約兩問題應仍用和緩手段積極進行除緊要布告開市外特此通知（電稿）北京大總統國務院農商部南京督軍省長鈞鑒報載曹章陸業有明令罷黜敝會勸告蘇商即日開市惟爭回青島廢除密約仍懇竭力主持務達目的以固國本而慰民意蘇州總商會全體叩刪滸關商界於本月九日上午罷市十二日下午亦一律開市矣 
　　鎭江鎭郡罷市至十二日已六日矣商界中之損失者不知凡幾惟人心極爲鎭定騎巡消防兩隊各區巡警七十五團兵士曁商團全體團員分段巡察故街上遊人雖衆秩序井然不紊蓋商界之熱誠愛國與學生之感動人心有以致之也是日午後二時各業董事等齊集商會會議結果謂吾鎭必得上海正確公信有何解决再議開市庶與宣言符合否則仍不開市十三日曹陸章三人免職已見明令總商會特發通告勸慰商店一律開市駐鎭張司令倪知事亦出布告民心大定此外各鄕鎭亦均於是日照常開市回復原狀矣鎭城東鄕大港鎭特開全體國民大會到者約二千人公决實行抵制日貨城中各女學校亦於十二日開演講大會招待女賓勸用國貨到者甚衆黄女士演說沉痛在場諸人莫不受其感動鎭屬各縣商學各界抵制日貨一致進行兩旬以來東洋各貨已無人過問矣　　揚州揚州罷市業已五日十一日商會電詢上海南京兩總商會何時開市擬俟接復電再集學商各界會議時李督軍齊省長之蒸日通電已到又有查禁國民大會之令官廳方面督促開市益急錢業同行於午十二時在會館會議開市辦法仍未有結果十二日商會周會長遵黄旅長佟知事諭於下午四時令業董通知各商店開市繁盛街市相繼開門營業懸掛之白旗已次第除卸旅縣兩機關將開市情形電報軍省兩署　　松江此間各商家已於十二日下午二時一律開市先一日傍晚商會曾發勸復本業之第一號通告稱據農商部蒸電曹已免職陸章亦已呈辭政府自當一律照辦務望切實勸慰各業工商顧全大局各復本業云云各商家接到第一號通告態度曾不稍變至十二日上午十二時商會發出第二號通告云頃接本會特别會董嚴君燮臣文日急電内開申市已開等因查我松全境罷市原爲激於義憤現目的已達申市已開務望各寳號顧全大局即日開市照常營業云云同時李潤之縣長親赴西外向各商號逐戸勸慰城内則由軍警派員分頭勸告商會復僱人掮一四言廣告鳴鑼游行其言云目的已達申市已開凡我商界請各開市此時各商家認爲對内已達到目的於是同時開門營業並各升旗鳴爆以志慶賀各界見商市已開亦復喜氣洋溢武裝警察因之撤除勸學所因即發出通令各小學即日開課惟抵制日貨之進行各界仍極活動金山之錢圩鎭通告來云已於十日罷市現諒亦與他鎭同一復業矣 
[南京快信]  
　　徐東海辭職通電昨日到寗李督齊省長均去電籲留城内外商店已一律開市罷市風潮已平市面金融亦已回復原狀 
　　中學以上學校現已一律提前給放暑假學生連日均束裝紛紛回里 
總商會會長蘇岳宗及下關商會會長葉家寳均向各商董辭職聞日内即將改選 
齊省長因各界反對下關警長王固磐甚烈决將撤換米價飛漲聞因來源絶少且有奸商暗中把持齊省長昨諭省警廳切實調查並勸諭米商平價 
李督昨加派等六師步兵二營赴浦駐防又調第一補充旅步一營駐防下關商埠 
丁乃揚銜徐東海命赴粤接洽和議昨抵甯 
[杭州快信]  
　　昨午前警廳派員分赴各商舖勸諭開市時清和坊等處有人集衆阻撓毁物毆警已開各商店遂相率閉門人心惶恐夏廳長立即面禀督軍請示辦法奉諭如再有前項情事按照擾亂秩序例歸軍法懲辦一面下特别戒嚴令分别出示布告現由警廳捕獲當時在場喝令之滕曾桂章柏青等十餘人發交司法科研訊究辦至十午四時許由商學界持旗游行勸導始復開門照常營業省城第一舞臺鳳舞臺兩劇院今日亦一律開演附廓之江干拱埠湖墅等埠及各鄕鎭得省會消息昨晚今晨亦俱照常開市 
　　下城潮鳴寺巷昨午後正在開市時有形似軍官之甲乙二人路經該處被人誣指爲井中下藥一唱百和羣聚攢毆甲已斃命乙亦重傷警廳得報飛派保安隊馳往拿獲行兇嫌疑犯陳阿銀趙渭祥謝阿順三名立即懸示通衢勿再輕信謡言致生誤會違干重究不貸交涉員王豐鎬迭據駐杭日領函請賠償此次被人扯毁各日商招貼等類已函警務處察酌辦理 
此間銀錢各行號昨已開市申甬紹匯均有市面惟銀根尚緊今日錢業會議擬向中行拆用現金十五萬元地方通信 
[蘇州]  
　　調查剪辦縣屬陸墓黄埭等處各鄕警察正在調查未剪辮子之人且有逼令剪去者查勸剪辮子一事尚係四月間省長之通令迨道尹吳縣轉輾行文直至今日始行到鄕可見官警辦此事之敷衍矣 
[嘉興]  
　　報關行已照常嘉興北門外端平橋報關行因受滬杭之潮流於九日起隨同稅關暫停辦公現各埠已將開市故各報關行於十一日起照常辦事矣 
　　酼臘不進日貨規約嘉興商業抵制日貨由醃臘同行首先發起其視約云本業各行號自簽字訂約日起一致不再購販運銷日本貨物但現存各貨不在此限私自購運日貨希圖販賣者應處與該貨價同額之罰金並將所購日貨充公銷毁其或暗中售出者并罰繳賣金違約罰金概充本業公所經費訂約同業均有舉發違約之權 
來函 
[揚州第八中學學生來函]  
　　逕啓者自敝校首先發起聯合第五師範商業中學美漢中學四校組織學生聯合會與京滬一致行動乃校長李荃六日以晋省辭職爲名潛赴鎭江九日早忽由電話通知舍務主任石金聲謂奉省令限即日解散學校倘敢稍延督軍即派兵捉拿學生格殺勿論云云石君奉命維謹迫令全體同學出校聯合會因會長爲敝校級長會址設在敝校目下驟遭解散聯合會遂無形取消恐各界未明眞象特將詳情奉告請登入來函以釋羣欵揚州第八中學學生王維嶽等六十二人同叩 
雜評一 
[組閣（默）]  
　　國人以罷學罷市罷工之全力而獲罷曹罷陸罷章之結果政潮宜稍平息矣然而吾則謂正在掀動時也何也去者三而來者不可料也曹陸章去而曹陸章之靈魂尚在非特曹陸章之靈魂在也以内閣言去者僅曹一人而繼起入閣者將不止一曹觀今日組閣消息則安福之决欲以全力扶植内閣之勢力顯然可見犧牲一錢總理以爲交換猶不能滿其所欲則政潮之鼓盪尚有已時耶嗚呼國人其可樂觀也歟 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[續誌愛多亞路山東路口之慘劇]  
　　前晚九時因有多人手執小旗由法租界方面經愛多亞路欲至公共租界迨至前帶鈎橋（即山東路）被該處站崗之西印馬巡各捕上前阻止致起衝突被捕開鎗擊斃章月泉酒店學徒並流彈警棍擊傷大生烟紙店主王長春與王熙春陳逸柳姚德文馬德福陸春素王兆坤李漢春楊阿珍等腿際胸背頭顱等處受傷各人車送仁濟醫院醫治等情其詳已誌昨報兹悉當時有總巡捕房一百四十三號三道頭西捕在山東路金隆街口彈壓被人用碗盞抛擲擊破頭額受有微傷該西捕即將揚州人高季清帶入捕房昨解公共公廨請究即據該西捕上堂禀稱昨晚山東路發生事故奉命在金隆街口彈壓被一華人用磁碗擲破頭額正欲拘拏抛擲之人而高出爲阻止是以將其拘案請究訊之高季清不認抛鄭碗盞並稱我頭顱乃被西捕擊傷請鑒中西官核供以再造各執判高押候查明下禮拜一訊核並悉死者實非章月泉酒店學徒係行路之鎭江人名陸凱生小名和尚業皮匠二十七歲現住本城侯家浜南香花橋其尸體昨由捕房昇入騐尸所報請公共公廨張襄讞與英包副領事蒞所經西醫檢騐一過據稱死者委係鎗彈擊傷身死經中西官親視無悞塡明尸格因無尸屬飭報堂棺殮標封厝壇召屬認領下午兩句半鐘關正會審官會同英副領事卓乃爾君升座第一公堂研訊先由西醫禀明檢騐得死者確係槍彈擊穿腦部而死次由老閘捕房四百五十六號華捕上堂禀稱十二號下午七點鐘時出差捕頭傳諭若今晚有學生游行不許經過英租界如不聽可打電話報告我係派在愛多亞路德律風亭站崗至九時有多人從法界過來擬走福建路朝北當見有三百二十二號六百二十二號兩華捕向若輩說明不容經過情由若輩遂折轉欲向山東路而進我即用電話據報老閘捕房之後仍站於德律風亭故相打之事不知旋據總巡捕房捕頭黄（譯音）上堂譯稱自接老閘捕房電話報稱有多人現在山東路之消息後卽令兩馬差督同印度騎巡馳往山東路我亦隨去行至廣東路見兩華捕操華語向我謂有許多人來吵鬧我用眼觀去見一騎巡與三道頭馬差洛克（譯音）已被人用木棍石子碗盞飛擲毆打跌於馬下人聲鼎沸勢如潮湧往北而來將至廣東路我其時所站地位非常危險乃將一千四百四十六號華捕所佩之槍向人叢開放三響洛克此時亦來要求准伊開槍我許之洛克遂連放七槍我復令洛克遄回總巡捕房調齊印度騎巡並携帶槍彈前來令分赴每一弄口站一巡捕以防閑人出來我始行至愛多亞路沿途拾獲衆人毆打巡捕之木棍櫈桌等物一大堆均已帶來置於公堂外面空地上請察及行至金隆街口見一華人倒臥於地鮮血滿面似已氣絶由紅十字會汽車到來載往騐屍所又在途中拾有利刀一柄請察但其時衆人喝打之聲不絶於耳旋又遇見兩受傷華人均令巡捕送入仁濟醫院醫治直待萬國商團到來衆人始湧聚於法界方面至今早兩點鐘纔散我於四點鐘落差但死者以我想定係我打死因我之槍係平放洛克放槍時係坐在馬上朝上而放惟事後聞係打死一學生及往屍場觀看則似苦力中人（至此將放槍時之槍及洛克之槍彈呈察）我素經亂事然未有如昨夜之劇者云云又據三道頭馬差洛克（譯音）譯稱昨夜我在總巡捕房與三道頭西捕簡富生（譯音）閒談未幾接老閘捕房電　謂有多人在山東路簡富生稱不若帶印度騎巡前往或可解散我卽率印巡到山東路見有爲首一華人執大旗左右前後跟者甚多我上前告與爲首之人以今晚奉諭不准游入英租界爾等可退回爲首者遂告衆人不依我不退去我將解散則難免傷人故即令騎巡策騎前衝我亦手執指揮刀疾馳至愛多亞路仍復回轉其時衆人抛物擲擊者更多有一馬巡從馬上被打跌下受傷已送院醫治我見此景象令各馬巡各將手執之器用力向衆人打去然衆人仍大呼打外國人打外國人途爲之塞我等祗得緩緩策騎而北並囑各騎巡留意道旁之仇視者免爲狙擊既到廣東路見捕頭（黄）略訴其情（黄）即向華捕取槍開放三響我亦禀准（黄）連開七槍前三槍係對人叢中開放後四槍係對準抛櫈擲碗擊我等之人開放我之手槍能開三十二響因子彈已罄遂禀准（黄）回總巡捕房添配子彈並將所有印度騎巡悉數吊來分站嗣商團到我歸云云又據騐屍所西人投稱檢騐屍體時我亦在場祗有屍體一具等詞又由總巡捕房一百四十三號西探惠林投稱前晚與三十六號西探目殺拉文經過廣東路時盡見起釁情形惟槍是洛克先放捕頭王後放曾否令洛克去取手槍我不知情云云又據三十六號西探目殺拉文譯稱我與捕頭王相距甚近曾見其放槍三響若果洛克先放何以我並未聽見或者洛克放槍時我已奉捕頭命回捕房調巡捕云云中西官訊至此時將薄暮諭候下禮拜一再訊 
　　又一函云前晚山東路金隆街口慘劇所有受傷諸人除馬貴芳陸進川姚德鳳王常春四人外餘皆受傷非重概於昨出院自歸調養其已斃之屍身已經捕房送入騐屍所昨日軍署道署交涉員警廳縣署等咸飭人分投捕房醫院及出事地點調查事實眞相及受傷人狀况電禀省署請示麥總巡當晚亦親蒞出事處及醫院勘查一過出事地點之警戒仍未全部撤除昨晚尚有一小隊英印武裝巡捕駐防該處入晚車輛皆須繞道而行 
　　大陸報略云昨晚九時後有非學生之游行隊擬從法界穿山東路而入公共租界約有數百人中有執白旗者上書興聖街商業聯合會字樣值差華捕勸其止進游行者不允華捕遂發電話致四馬路捕房乞援西騎捕羅克偕印騎捕四人馳往該處而西探蘇利文與羅伯森二人則步行隨往四馬路捕房捕頭樊漢與副捕頭辛克萊亦往彈壓騎捕羅克等在金隆街附近與游行隊相遇令其折回法租界告以工部局不許界内游行奈不見從遂縱馬逐之如是者四次衆人從茶館等處將桌椅器皿擲擊騎捕某印捕爲一小桌所擊中由馬上墜下頭觸階石但即躍起上馬舉刀相向衆仍蜂擁而前騎捕被迫退後蘇利文與羅伯森兩西探擬阻遏衆人羅頭部爲物擲傷蘇則無恙時捕頭樊漢與副捕頭辛克萊適至樊捕頭見事勢險惡即派人赴捕房添派巡捕來援辛副捕頭沿實善街西行以其他亦有人聚集也山東路之羣衆仍擁向寳善街騎捕與印捕無從阻止之樊捕頭身無武器僅一華捕在側見山東路與寳善街衆人兩路交逼將有被圍之虞乃取在側華捕之短槍在相隔四十碼處向山東路羣衆遥擊衆仍攫取各物向捕投擲槍彈又發三響擊倒四人一頭顱擊穿當場殞命於是衆乃退走受傷者亦卽避入兩旁店家據某捕云曾見倒地不起者兩人但沿街搜覓僅得死屍一具自愛多亞路起至寳善街口電燈皆毁店舖玻璃窗亦多被擊破開槍之後亂事遂止巡捕全班出發葡人團練兵二十人亦携機關槍一架馳至駐於愛多亞路口四馬路捕房亦安置機關槍一架事後將擲擊巡捕散落街中各物檢送捕房死屍送至騐屍場傷者則送入醫院西探長向兩旁店舖略有詢問但未拘人西捕羅伯森在金隆街理髮店中拘獲頭有傷痕者一人計此次鬧事中死者至少一人傷者之數尚未查悉刻在醫院療治者共九人四爲槍彈所傷餘受刀傷或木器傷無一學生受傷諸人將由捕房覊留以待查究鬧事時附近街中各店舖一律閉門云 
　　大陸報社論略謂罷市風潮已息之後昨夜忽生事變殊足令人扼腕就夜半所得各消息觀之巡捕向人叢放槍乃自衛防亂之舉動莫可避免但釀成此種莫可避免事件之情形是否應容共發生乃一大可詰問之問題聽令華人以游行之形式安然發洩其興致或爲較善之辦法游行易招暴動故不便允許或亦意中事是以工部局之禁止游行是否適當此時未能深論但事有可顯見者則公共租界與法租界當道不應舉動竟不一致也兩租界應皆禁止游行或皆允許游行未可獨異如法租界既許游行則游行者勢必越入公共租界如不爲公共租界所許則必生亂今果然矣此不過爲其起點而不得謂爲結束以常識而言何以兩租界竟辦法兩歧哉 
　　英文滬報云法總領事韋禮德君今日發表下述文告說明昨晚衝突事略謂今日報紙論昨晚巡捕在山東路福建路阻止羣衆一事謂法租界許人游行而公共租界則禁止之云云其實不然昨日二時雖有學生五十人左右穿行法租界先由商界請求故允許之但同時有數起請於晚間游行者則拒絶之捕房且奉有特别訓令阻止各種游行而驅散之計有游行三四次皆爲巡捕所阻無甚困難惟晚間九時半左右有一大隊除學生外雜有可疑人物從城内方面而來穿行鄭家木橋街而達公共租界此街甚短僅六七百碼之長時大自鳴鐘捕房曾接大世界發生亂事之報告（此種想係有意造成之僞報告）巡捕已全體出發馳往大世界僅留有巡捕六人雖極力阻止大隊之進行但鄭家木橋街甚短不能阻之使其不達愛多亞路至於雙方行動不一致之說並非事實蓋兩租界之巡捕皆奉有同一之訓令也 
[法租界巡防周密]  
　　前日下午二時法租界各商店因有學生隊經過勸告開市各店燃放爆竹歡迎後一律開門照常營業各學生所經各街道旁觀者多不免擁擠幸由各捕房飭派探捕分途照料故秩序井然地方安靜迨至晚間公共租界忽發生槍傷行人之事法捕房施總巡以法界與公共租界毘連深恐擾及界内治安故下臨時戒嚴令特飭中西越各探捕均携槍械在英法交界處妥爲彈壓故法租界内毫無紛擾情形昨日施君以各商店均回復舊觀事已平靜無巡防之必要惟恐有無意識之人造謡生非故仍諭飭各探捕一切巡防照前辦理以保治安 
[法總領通告不准結隊游行]  
　　昨日下午法總領事署發出通告數十張交捕房粘貼通衢文曰大法國總領事兼法公董局總董韋爲通告事本總董爲維持界内公安及保護居民起見特申警告仰各知悉所有界内未經本局特許者概不准成羣結隊游行等非法舉動仰各凛遵此諭一千九百十九年六月十三日 
[公共工部局布告勿信謡言]  
　　工部局布告云近日有一種虚僞挾有惡意之謡言發生謂水中及食物均有毒在内其發布謡言之目的係欲煽動國際惡感因此無辜之人數名（有華人在内）爲人毆擊一華人因被擊斃命本局爲此出示警告居民一體知悉爾等切勿聽信此項謡言因調查之下此種謡言均屬無稽毁謗之談如有人傳布此種謡言者立卽拘捕嚴辦仰各遵照毋違西曆一千九百十九年六月十二號 
[盧永祥勸曹章陸去職電]  
　　松滬盧護軍使以曹陸章不去各處風潮將無已時曾於十日致電曹章陸三人云統密自青島問題發生國人多未明於事之原起以致學界激起風潮蔓延及於商界工界罷課之後罷市罷工相因而起幾以公爲集矢之的在公藎懷爲國知我罪我原可聽諸悠悠之口而無求見諒於人惟潮流所趨謀國之誠竟爲輿論所掩永祥既爲不平而又重爲惜之竊維古人爲國任事往往以國爲重而身次之但能有益於國不恤引過於身今天下囂囂已不靖矣眞是眞非已非一時所能剖白氓庶之私容有昧蔽於一時而醒發於日後者是公此時之蒙謗不難規雪於將來而不值以一身之關係致時局糾紛而莫解也况以公之才望資地國有大事將誰與謀暫時養望待用之日方長倘能推其爲國之心紆爲救時之計自鳴高尚敬謝國人清白之忱人所共見人各有心誰復懟而尤之而國家人民咸受其利是仍公之大有造於國家也永祥於公素所欽佩用敢不諱其私冒昧凟聽尚乞鑒察而採擇之幸甚禱甚盧永祥蒸印 
　　陸宗輿得盧電後即覆一電云蒸電承敎甚感輿屢次乞罷元首乞未允准至昨復堅請速罷以挽危局幸蒙勉允今日已明發批令照准請迅即知照商學工各界應即可照常各治生業尚乞婉謝各界代逹歉衷爲感弟宗輿灰 
[李蘇督否認軍警蹂躪學生]  
　　華僑聯合會接南京李督軍覆函云逕覆者頃奉惠函祗悉一是軍警蹂躪學生一事本督軍並無所聞展誦之餘不勝駭異此次寗垣受京滬風潮之趨勢致學生有激盪之舉動推原心跡無不曲予成全即間有逾越軌度者亦由警察平心勸導在官廳一再姑容從無强權干涉遑論蹂躪當學生鼓吹罷市之初若不加以顧恤任令一味處以威迫則多數武裝之軍警不敵少數赤手之學子所以不免罷市者正不欲抑置學生摧殘民氣此中情况不辨自明况本督軍對於莘莘學子素主嘉惠對於華僑子弟尤主懷柔孤詣苦心當爲貴會所共諒現在蘇省軍警程度尚高决不致發生此事即本督軍亦不容發生蹂躪學生之事貴會所指或係遠道傳聞失實或係奸人有意造謡决非事實可斷言也惟既承諄屬無論有無其事自當嚴飭查明如果有其事即當從嚴究辦以維公理尚祈貴會分别轉達俾釋羣疑專此布復祇頌籌祺李純啓六月十日發 
[全國學生聯合會之昨電]  
請辦毆擊學生之軍警請留蔡校長（一）致内務部電北京内務部鑒前者學生因外交問題講演被軍警干涉寗鄂警察廳長王桂林崔振魁尤爲悖謬視學生如土匪斥愛國爲過激毆打擊刺慘無人道以致因傷畢命者三人垂斃者數十人事情重大鈞部亟應澈底追究從嚴懲辦并擔保今後學生集會講演之自由以安其心而免荒學特電乞速覆全國學生聯合會籌備會叩元 
（二）致敎育部電北京敎育部鑒月來全國陷於無敎育狀况矣京漢杭滬學校被解散寗鄂學生被軍警毆死北大被任不學無恥之胡仁源爲校長羣情憤慨僉謂賣國賊雖去職而敎育基礎猶動摇縱向學有心奈失望轉深何祈念國步維難速恢復解散之學校嚴懲毆擊學生之軍警並以至誠挽留蔡公否則全國數十萬學生眞不知死所竭誠陳詞千萬亮察全國學生聯合會籌備會叩元 
（三）致蔡鶴卿校長電杭州探送鶴卿先生鑒國步艱難敎育尤重先生道高德劭國人景仰敝會爲各地學生之集合體敢代表全國學生恭請先生回長大學以維敎育除派許蔣曹面陳外特電全國學生聯合會籌備會叩元 
[上海學生聯合會消息]  
　　昨午三時本埠學生聯合會評議部假貝勒路民生女學開會首由主席評議長狄侃請會長出席答覆上次質問數則並討論發表第四次宣言書及對於全國學生聯合會進行辦法繼由江蘇省立第一商業學校評議員譚愚瑩報告該核接得商人報告有附近高昌廟同泰祥號因張帖愛國絶張被盧護軍使派兵拘押並聞將處嚴刑之說當由大衆議决商同商工學報等各界請求免究云此外尚有各種辦法討論至新鐘六時始行散會並聞該會商得民生女學校長胡韞吟女士允可於下星期一午後新鐘三時仍假該校開會云 
又聞上海學生聯合會交際部昨由書記周正煇奉命發出通告召集各交際員於今日新四時亦假法租界貝勒路民生女學開會 
　　又該會查得近有人冒該會名義印刷各種傳單大與宗旨不符且與治安有關故該會業已通告以後無無論各種印刷品須有該會圖章始作有效云 
[留日學生救國團通電]  
　　留日學生救國團敬告全國各界電云各省省議會敎育會商會農會工會學生聯合會各團體各報館各學校鈞鑒北政府縱容賣國承認密約舉國鼎沸羣起抗爭義聲昭聞婦孺皆奮本團覩此情形思竭微效曾於歌電臚陳三事（一）廢止中日密約（二）收回山東主權（三）懲辦賣國權奸以爲非此三事奏績不可中餒此非本團之私言實全國父老兄弟所公認今北政府雖懾於國人之反對許將曹章陸免職然所獲些微之效果其影響於吾人之目的何如者以中日密約山東主權言不特北政府仍無表示也且徐樹錚方堅持與日人私定之軍事協定解釋而不肯廢段祺瑞方憑藉武力主張簽字於歐洲和約結歡日本試問對外問題有一達到目的乎以懲辦賣國權奸言論者或以爲曹陸章之辭職照准可謂達到目的矣試問辭職照准是否懲辦賣國權奸是否專屬曹陸章本團歷電所指曹陸章外尚有段祺瑞徐樹錚靳雲鵬三人此三人比較曹陸章以舉動言孰主孰從以勢力言孰大孰小倘舍段等三人而惟曹陸章是問同罪異罰是否公平避堅攻瑕是否有效國人稍一平心思之便知曹陸章去職影響至微無足誇飾矣最近有兩項消息一幸一不幸歐洲和約有允中國保留青島問題暫行簽字之說此消息之幸者也路透電有段祺瑞出而組閣之說此消息之不幸者也前者聞日人方在阻撓後者聞日人方在慫恿而其結果之如何全視國人是否有最後决心耳此等問題之重大較諸曹陸章之免斥自屬倍蓰固非單純之罷工罷市所能辦到所願我父老兄弟奮發救國之精神合力團結以圖最後之勝利當知此屈之國民通動方在發軔之初逈非成熟之候自此以往人人懷敵愾之心而無驕矜之意具惕厲之誠而無弛懈之念庶賣國黨之剷除可期日本之隂謀莫逞矣倘浮虞苟且之念一生時局將愈陷於不可收拾之地步前功盡棄從患何堪我父老兄弟能不引以爲痛乎謹貢愚誠伏希鑒察 
[平和期成聯合會所接覆電]  
　　府院秘書廳電全國平和期成會聨合會諸公均鑒蒸電悉曹章陸三人昨己明令免職惟主府對於外交和議二事及民生痛苦極抱悲觀長此紛擾南北大多數人民不有根本覺悟國將不國已向國會提出辭職畫知注並聞笈孫則澐眞印 
　　廣東軍政府電全國平和期成會聯合會鑒惠電憂深慮遠至佩藎等惟南方甫提八欵北代表遽行拒絶紛紛返京既無接近機會安有會議可言本軍府不欲輕與决裂致拂輿情迭經慰留代表守候滬濱以待北方之覺悟尚望貴會諸公本其良心循兹公理斡旋大局諸待嘉謀軍政府佳印 
[商民請求取消戒嚴令]  
　　前日滬上商界全埠開張營業後于入夜軍警兩界仍頒布戒嚴令十時後華界即斷絶交通無論各處馬路大街人民不准自由來往因此商民頗感不便昨日大小東門與新老北門大小各商號先後函致商會請求轉致淞滬警察廳松滬護軍使署請爲取消戒嚴令以便商民出入自由 
[戒嚴令尚難撤消]  
　　華界方面實行特别戒嚴已歷四天淞滬警察廳長徐國樑因連日發給各界之通行證券已達一千餘號本擬將戒嚴事無形取消乃前晚北市公共租界發生事故於防務尚須注意是以昨晚仍於十時後斷絶交通聞撤消之期尚難預定云 
[鄕民悞會兇毆軍官]  
　　陸軍第十師參謀官曹寳山輜重營張副官於前日（十二）午後五點餘自龍華沿馬路往東散步行至江境廟附近曾參謀忽欲大便在路旁田園内出恭突來鄕人數名指爲暗置毒物當由曹張二君告以我等係龍華軍署之有職官長並非奸細詎料該鄕人不由分辯遽將曹張二君兇毆一時愈聚愈衆羣向毆擊所穿長衫均被撕破眼鏡時表金戒亦不知去向各受重傷正在兇毆之際適軍署馬參謀長由滬公畢返署乘坐汽車經過該處因見人聲鼎沸立命車夫查詢始悉鄕民兇毆軍署官長急至江境廟飭駐防士兵飛往查拿當獲七人解送軍署訊究一面將曹張二君扶登汽車送歸署中延醫調治又步兵三十九團兵士某甲前日因公身穿便衣外出行至龍華附近鄕間亦被鄕民誣指暗散毒藥之人糾衆兇毆某甲當時乘間逸回尚未報告適值曹參謀等亦被兇毆回署始將途中被人毆擊情形報告張團長請爲查明拿辦盧護軍使以華界各處及龍華一帶近來時有鄕人誣指行人散毒行兇扭毆情事自應查究故於昨日通令所部各軍警加派兵警查拿究辦 
[滬西命案三誌]  
　　庽居公共租界麥根路三十二號門牌護軍使署諮議官陸軍少將銜台州人官成鯤號培九於十號下午回庽道經康腦脫路該處鄕民誤以官係某國人化裝前往該處暗放毒藥謀害生命遂聚衆多人各持農具將官毆傷殞命嗣經戈登路捕房將户舁送騐尸所報請公共公廨中西官騐明諭令尸妻官劉氏領尸棺殮嚴飭捕房偵緝兇手到案懲辦等情已誌本報兹經該管捕房華探目陳永康毛伊文西探目貝麒債悉當時機匠蔣六根汽車夫談和尚成衣匠包阿毛張金根鄕民談和尚朱桂銓談雲堂等亦拘在場故於前日午後禀明捕頭協往將蔣等七人一併拘入捕房押至昨晨解送公廨請究卽據該探目等上堂禀明前情並稱被告等肇禍始末由該處五聖堂小茶館内值堂人蔡桂林目覩由蔡供出故將各人拘案請究而蔣六根曾在捕房供稱因見死者於數分鐘内在自來水籠頭旁來往溺便三次羣疑其爲化裝之某國人暗置毒藥謀害生命致被衆毆打等語惟本案人證衆多一時殊難傳集請爲展期研訊云云俞讓讞將禀商之英卓副領事以案關人命自應詳查確實以免冤累無辜遂判被告七人仍均帶回捕房候切實查明並傳齊人證展期一禮拜再訊 
[洋布號粘貼傳單案餘聞]  
　　高昌廟同春泰洋布號因粘貼鼓動軍警之告白二張曾由護軍使署將該號發封並將該號主婦朱馮氏學徒張文正曁書寫告白之徐壽康解送龍華署訊辦等情兩誌本報兹悉此案牽涉之徐壽康現充龍華軍廠工匠此次由護軍使署查明尚有書寫信函毁謗軍隊官長情事故函由兵工廠謝總辦於徐工作時扣留解送軍署究辦現聞依按軍法擬處徒刑云 
[鎭江開市之電音]  
　　總商會縣商會均於前晚（十二）接鎭江商會來電云鎭埠明日先行一律開市特聞鎭江商會文 
[關於和議之通信社消息]  
　　聯合通訊社消息昨日（十三）爲和議再停頓之第三十一日南代表在滬者方在靜候北方醒悟遣使重來而北京則以外交風潮焦頭爛額總統内閣同時辭職軍閥派且預備上台是北京方面對和局前途已漸趨絶地而本社（聯合通訊社）連接廣州三電亦足使人了解西南對於和局之形勢兹將原電分列如左一軍府疊接唐繼堯三電條陳三事（一）組織正式政府别開新局面爲上策暫取南北分治爲中策堅持八條力持原議爲下策（二）反對聯徐聯段力謀西南一致以求自主之道（三）主張堅留唐總代表并反對單獨謀和二支日兩院聯合會議决兩案（一）電巴黎各國代表及美國上院聲明不承認日本繼承德國在山東所享之一切權利（二）通電各省各團體歷陳國會數年來力爭外交之經過及北方賣國賊兩散國會以便賣國之種種罪惡並宣言誓達取消未經同意之各種私約而後已三桂議員某君見報載陸榮廷等銜稱徐大總統之通電卽電武鳴左右詢問兹接覆電原電乃陳炳焜主稿武鳴只閱電文上銜係陳背列云 
　　平和通信消息頃訪素向主和之某要人與之縱談時局記者（平和社）問曰現曹陸章三人巳經免職人心稍爲和緩似宜極力促進和議俾大局早獲統一以便一致對外然按現在形勢和局是否即能順利進行某要人答曰國賊甫除民憤稍息亟應带謀妥協以奠大局誠如君所言特和議前途尚有一大障礙在未易遽抱樂觀也所謂和議之大障礙者即安福系諸人只知貪圖私利絶無大局觀念彼南方護法主張本極正大尚鑒於時勢危急有主張法律讓步以曲全和議者而安福系則牢守其非法國會假借不正名義掀動政潮壓迫當局國家之危迫外交之艱險一切不見不聞凡北方當局對於法律讓步之辦法悉拚命與之反對致令和議無由進行今民心對彼輩之憤慨已達極點有與汝偕亡之勢彼輩猶不知死活思於此時推翻全局壟斷政權於一人一派之手以窮逞其彌天大慾其荒謬至此余敢斷言安福國會如不設法去除國且無幸遑有和局可言願我國民其深注意之也云云 
[關於提倡國貨之消息]  
　　商帮協會麥家圈商帮協會於昨日午後二時開特别會由會長鄒靜齋主席討論之事分記如下（一）會員報告日貨改裝換牌請會中設法防止以免假冒公决分函知照各帮進貨注意（二）九江來函報告該處扣留日貨數件函詢辦法公議俟禮拜常會再爲討論　　燭皂工業聯合會六月十二日中國燭皂工業聯合會假寗波旅滬同鄕會開成立大會當場公推鄭平叔爲臨時主席通過會章後决定拒却日貨（一）日煤（二） 
 
 
 

Page 12

 
 
日油及轉口油類（三）商標用紙（四）其他日料（五）調查日本香皂及普通皂銷行中國種類印刷表式分送同業勸勿銷用衆一致起立即着手進行 
　　保國會保國會各會員於昨日午前十一時藉東亞酒樓開會討論抵制日貨進行辦法以勸人不買不賣爲日已久但買者賣者依然有人當由會員林吉卿建議吾國民性素來信仰神明視良心爲敝屣擬請本會分函會員請其聯絡商店同志每次十人或二十人約期至會向天宣誓不賣日貨與勸人宣誓不買日貨同一進行尤易收效全體贊成公决照行 
　　雜糧業前日有雜糧掮客顧儀亭及一姓盧者偕一喬裝之某國人由滬行抵泗涇收買菜子先至成泰米行該行峻拒不接翌日復至永源油行該行主秦蘭生見其有利可圖代爲羅致二日之内集得菜子一千餘擔裝包分三船運滬因此菜子數額頓減而價格驟增又豆市街毛家弄口某米行夥潘某亦至泗涇收羅菜子一千二百餘擔已裝船到滬嗣經該鎭旅滬學生得知上兩項消息兼程回泗向各行家陳說接濟某國人糧食之利害故該鎭各行現已相約不再售賣於某國人矣 
[學校消息三則]  
　　嶺南中學十二號（星期四）下午新鐘三點粤僑學生聯合會在嶺南中學開正式大會到者十有二校討論各種辦法及如何進行散會時已傍晚兹聞該會定於本月十四號（星期六）下午新鐘二點開第二次臨時大會云 
　　崇德女校廣東崇德女校學生聯合分會宣言書云文伯母懼魯之亡勉勞國事漆室女憂魯之亂歎輟績工嗟乎邦媛處女憂國痛心豈多事哉不得已也夫覆巢之下無完卵炙釜之中無遊魚棟折樑摧憂擔同室風飄濤湧責負同舟握腕之興悲良有以也聯袂而奮起豈徒然哉痛自外交失敗内政顚危强鄰蔑侮大肆貪狼國賊營私甘爲倀虎憂時者憤自塡胸傷心者忍能袖手此所以北京學子本愛國之血誠發示威之舉動各地青年始游行而請願繼罷課而要求也本女校於聯合會爲一分子學生等在本校内組一分會與總會取同一主義積極進行期我會合團體能力切實圖救伏願全國同胞共策羣力永矢萬衆同心毋貽五分熱度瀝血陳情揮涙宣告本分會組織之内容（一）祈禱會（二）手造工藝補助會（三）辨别國貨劣貨陳列所（四）紅十字衛生傳習所 
　　滬北公學北四川路三多里滬北公學刻以民意已達初步勝利各業均經開市當此暑假伊邇學生宜速照常到課昨由校長召集敎員聚會商决一切校務進行即定於今日起温課二十七號起考課七月二號舉行給憑暑假禮並於七月七號至八月二十四號開暑假補習科注重英文算學國文三項之補習及軍事智識之必要願學者可隨時報名俾本届各生脫課均可補足已經具函通告各該家長一體知悉並聞該校學生對於今後國民之責任及勸用國貨之演講凡精神上之愛國行動仍隨時在校開會自由活動云 
[縣知事挽留縣商會長]  
　　南市縣商會會長顧履桂等前曾提出辭職書向各業董會董等聲請辭職並呈縣公署請爲核准已紀前報兹聞沈知事昨發指令云來牘閱悉現在各商店甫經開市諸賴維持尚望該會長等勉爲其難勿萌退志所請辭職之處應毋庸議此令 
[寗造幣廠代鑄贛銅圓式樣]  
　　上海總商會昨接江蘇督軍省長會令云案據南京造幣分廠廠長武濬源呈稱前准江西財政廳函開贛省金融枯窘非添鑄銅元不足以資救濟業經敝廳呈奉大部核准開鑄在案惟自行開鑄手續紛繁兹擬請貴廠代鑄以期簡便所有一切代鑄辦法兹派委員劉聿果前往商辦卽希賜予接洽等因當由該廳先後飭派委員劉聿果李耀庭來廠會同訂立合同按派規定重量庫平一錢八分成色九銅一鉛用民國紀念祖模鑄造并經言明寗廠但任鑄幣歸贛省自行支配運銷呈奉幣制局指令核准業經招工開鑄各在案惟他　鑄出銅元流通甚廣而僞造私鑄者亦恐混雜市面不易辨識本廠此次所鑄紀念銅幣工作格外精細兩面字樣均係隸書非如他處銅元用眞字者其不同之點一國旗方面兩旁有花中開如圈非如他處有圈無花者其不同之點二國旗結帶下墜形非如他處銅元帶用飄式者其不同之點三嘉禾方面根莖各自分開非如他處銅元根莖連有小結者其不同之點四嘉禾環以雙圈一道線紋一道點紋非如他處銅元僅止一圈者其不同之點五此項銅元准贛財政廳接濟江西金融之用當不在此問銷售惟他處銅元灌輸來寗者亦復不少而本廠發給匠徒工資時或以新銅元搭放誠恐市面誤會故將式樣分晰說明所有本廠新鑄紀念銅幣檢取十枚連同他處銅元一枚理合備文呈送伏乞鈞署鑒核查收俯賜備考等情并附新舊銅元到署據此查此案前據該總商會呈稱南京造幣廠爲江西代鑄銅元市面充溢商業受其影響等情當由本省長令行該廠查報去後兹據前情除指令并留新幣數枚以資查考曁令發財廳分别咨行外合令該總商會即便遵照此令 
[軍艦長對調]  
　　海軍總司令前擬將江海各艦艦長艦員互相調替以增海軍上經騐除將建威軍艦艦長與出海之聯鯨軍艦艦長互相調替呈部備案外兹又飭令江貞軍艦艦長杜宗凱與楚謙軍艦艦長王光熊對調楚有軍艦艦長佘振興與楚觀軍艦艦長沈繼芳對調俾各熟悉各處山島情形增進海上經騐除分别訓令遵照外並又呈報海軍部備案 
[中國廣告會開會預誌]  
　　中美新聞社云中國廣告會準於二月十七日晚八時在本埠法租界杜美路五十號哥倫比亞俱樂部開年會届時將有二名人演說一爲施古士君爲前紐約晚郵報之發行人係美國報界一領袖一爲鮑爾登君係中國繼續委員會會員施君之演說尤注重於發行新聞紙及廣告業之專門技術諸要點鮑君演題則專屬該會現正着手編輯之戸口統計及關於中國他項問題演說後將由中外會員討論一切此次開會以會員人數論雖尚在幼稚時代但外界人士留心廣告事業者咸將邀請蒞會未開會之前將設筵欵客凡與宴者每人繳費一元五角云 
[預備移提命盜案嫌欵人]  
　　潛居閘北華界寳出路存仁里十二號門牌之阿榮（又名小阿有）經滙山捕房包探張林泰與六十二號西探自柏生（譯音）查得似與虹口塘山路華租交界處荒地上身受刀傷十餘處被人暗殺之無名男子一案有關且與楊樹浦路一千三百號門牌居婦陳李氏愛爾近路春暄里五百四十六號門牌居人毛耕園等兩戸先後被盜搶刦衣飾鉅贓案亦有關係因卽禀明捕頭投請淞滬警察廳派探朱仁泉按址協往拿獲寄禁該管四區警署回禀捕頭於昨轉禀公廨備文發交該探以便今晨前往移提 
[測繪公會定期開會]  
　　中華測繪公會以國　雖除而喪土　還密約尚在爰定本月十五日下午三時召集大會共陳意見俾互相勗勉同矢堅持 
[青年會今晚會餐]  
　　四川路青年會安華隊會員原定上禮拜六在該會會食堂會餐時值罷市風潮無從購備食物因遂中止兹聞改於今晚七時半仍就會食堂補行業經遍邀全體隊員並訂定優美西餐餐資仍舊届時除安華本隊外他遂會員亦可與份云 
[國恥紀念飾品出現]  
　　公共租界南京路方九霞潤記銀樓近製一種國恥紀念金戒武樣精巧兌價從廉聞熱心愛國者以其取義深遠咸樂購用云 
[串竊布疋禁押一月]  
　　竊賊王裕新日前串同黨羽至法租界大馬路某洋貨店以購布爲由乘隙竊取元色布一疋當爲該店夥許醉賓察悉出外喚到三百零八號華捕將王與贓物帶入捕房昨解法公堂請究先據原告禀明前情詰之王供認串竊不諱中西官判押一月以儆贓給原告領去 
[自縊遇救給資遣回]  
　　奉賢人朱湧新日前晚間十一點時在法租界北新街工部局所搭之凉棚上解帶自縊圖盡適爲巡街捕查見救下帶入捕房昨送法公堂請訊據供向爲米業因於上年虧本閉歇來申找尋朋友無着川資告罄無奈解帶圖盡云云中西官測然憫之着給予洋三元遣送回籍 
[竊取螺絲釘]  
　　甬人范富貴闖入塘山路四十號爕昌自來火公司内竊取螺絲釘等物携贓而出被探陳廣義查見將人贓一併帶入捕房禀明捕頭押候解廨訉究 
[洗濯玩具被毆]  
　　陸高甫與顧茂昌前日午後同在公平路鼎昌當舖隔壁弄内垃圾堆中檢出日本製造之玩具抽水機一架因其汚穢遂向讓處自來水龍頭畔洗灈被附近某西人家侍者寗波人賀榆　見以近來謡傳有某國人將杳　置於自來水内恐彼等係受唆使置毒遂　同多人將陸顧兩人肆毆當由陸之同伴湯毛郎勸解無效乃訴知一千三百三十七號華捕與包探張林泰將賀拘入捕房昨解公共公堂經中西官略一訉問諭被告交五十元人洋並保候下禮拜一再訊 
[水警廳移提陳蘭亭]  
　　江蘇水警廳偵探李德標前晚經過虹口遇見奉賢人陳蘭亭以其係迭次糾黨持械在浦東等處搶刦舖戸居民金銀飾物分贓潛逃飭緝之要犯即訴知該處一百七十四號站崗華捕將陳拘入該管捕房收押一面由李探回禀長官備就就移提公文於昨晨投公共公廨候示旋由捕房將蘭亭解案禀明由李探指捕情形經張遠卿襄讞察核水警廳來文商之英包副領事判陳准交來探常回歸案訊辦 
[過犯行竊包車]  
　　崇明人袁阿二在漢口路九號洋房門首竊得顯德生之橡皮包車一輛拖至滙司捕房轄境求售被包探薛正昌查見詰悉前情連贓帶入捕房昨解公共公廨經中西官訉得被告係屬過犯判押西牢二年期滿再逐出境 
[扭控姘夫藏匿女孩]  
　　丹陽婦人李王氏家住十六舖内日前與伊姘夫海門人袁春榮口角後該氏本夫所生之女孩一口生纔數月被袁抱去藏匿他處昨由李婦扭袁至四區控請究追署員諭暫押候訊 
[拐婦暫行開釋]  
　　水木作頭蔡阿根之童養媳蔡龔氏（各金秀）於民國六年被人拐去賣與崑山縣城内某姓家爲媳近被蔡偵知報請淞滬警察廳飭令偵探朱仁泉將蔡龔氏移提回廳詰悉當時係被住居公共租界東唐家弄愼餘里某成衣店内之崇明老婦陸邱氏串同在逃水販阿美所誘拐故朱探郎報該管滙司捕房會同包探金福等協往將陸邱氏孥獲昨由官媒解送公共公堂先由金探投案禀明前情次據被告陸邱氏延律師上党譯稱本案發生地點係在租界應受貴公堂管轄今原告明不到案而警廳偵探亦來禀文來提故請將案註銷被告開釋中西官核禀諭陸邱氏暫行開釋氏聞諭即去旋即有警廳偵探帶同人證持片投案要求移提官以該氏已釋遂飭令來探退去候再將陸邱氏傳訊 
[燃放花炮被拘即釋]  
　　本埠南北市各商號因激於義憤全體罷市後前日（十二號午刻始一律開張營業公共租界南京路四百十七號門牌某號夥張阿狗與福州路二十四號門牌炒麵店夥應紀坤因於開市時均然放花炮被總巡捕房二百七十八號華捕老閘捕房二百五十三號印捕查見以其事前未向捕房領照係屬違章將張應一併拘入捕房昨解公共公廨請究經中西官訊明前情判均開釋 
[拐案尚須質訊]  
　　紹興人祝振齋家住閘北泰安里有媳沈氏年十九歲女阿毛年十八歲每日與年二十歲之鄰女沈桂生同在义袋角織布廠爲女七本年正月二十五日有匪徒老二老三二人以沈桂生在某處等候爲由將祝沈氏祝阿毛驅至某客棧住居二宵旋乘輪領至吉林將該氏與阿毛售入該處妓院爲娼若叢收得身價逃逸該氏姑嫂不願爲娼即函致上海家内祝振齋得悉赴地方廳禀控先將沈桂生傳案訊供之下判交保候示一面由祝報告紹興同鄕會派員往吉林將該氏等救出乘輪帶回滬上在輪時與該匪老二不期面遇到申登岸即喚巡捕上前將老二拘送公堂訊判監禁三年一面由祝振齋到廳禀明伊媳與伊女已經回家該廳着將沈桂生於昨午交案復傳祝振齋帶同媳婦女兒等來案聽候質訊並緝老三到案究懲 
[道署批示兩則]  
　　青浦縣公民楊文輔呈久　職權營私無底請令飭解職澈查由據呈該縣勸學所長蔡鍾秀經理學務欵産以公濟私及變更議案各情是否屬實候令青浦縣知事查明核辦具報　　奉賢縣商店存濟堂等呈控警董舞弊溺職貽害地方請飭縣撤　由據呈該鎭警董陳朝楷舞弊溺職貽害地方種種劣跡如果屬實殊屬非是候令奉賢縣知事澈底查明秉公核辦具報 
[誌謝]  
　　昨承商務印書館贈第五卷第六號英文雜誌一册中華書局贈第十期英文週報一册書此併謝 
雜評二 
告寗學界（庸） 
　　南京警界蹂躪學生傳者不止一人且皆有姓名事實可指今李蘇督覆華僑聯合會函謂並無所聞然則南京竟無槍傷學生之事抑所傷者皆非學界中人乎 
　　使此否認之舉而非出於李蘇督吾人固不足異也又使傷害學生之事而非出於南京爲李督耳目所不及吾人亦可以諒也今槍傷學生之慘劇明明傳在南京南京爲李督坐鎭之地以愛和平重人道之督軍而駐在之區乃有慘無人道之事吾人已疑訝不置乃社會方言之鑿鑿而愛和平之督軍竟一無所聞豈非尤可駭詫然則南京竟無槍傷學生之事乎 
　　南京而查無槍傷學生之事也則已否則被害者與敎育界宜速列舉種種事實告之李督毋使我賢明之督軍長無所聞也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
自由談三字皆用當代名人字跡每星期調換一次今日係張季直先生手書 
新談 
[上海觀察談之一節] [  一之]  
上海住民之特性二（性急誤事） 
　　人皆以美國人爲最性急而必不信上海人之性急尚更駕乎美國紐約之上者也緩急原以比較而生非一二人私意所能武斷記者曾居紐約曾往紐約下市「垣耳街」Wall　Street四十二道等最繁盛之通衢覺彼之所謂急與我上海人之性急者確乎大不相同彼輩以時間爲可寳貴萬事急求敏捷非我上海人之以躁急爲慣習也敏捷之急有條理有利益浮躁之急僅屬於無意識非徒無益而反有莫大之危害故不得不條舉數要端爲我上海諸住民矯俗除害之一助 
　　記者以某年九月十二日由詩家谷Chicago啓程赴紐約New　York在未抵紐約時之心理竊謂上海爲中國第一大埠上海人之性急已爲中國各埠之冠紐約爲世界第一大埠其性急之情狀必大有可觀者在十三晚抵紐約先從車站僱摩托車往旅館意謂從此將御風行不意途中車行甚緩心頗異之翌晨入市即偕茂漪試乘電車欲一觀紐約人士自電車立臺上躍下之絶技竟不可得更覺疑團莫釋迨寓紐約數日後乃知摩托車向人叢中恣意加速疾馳而過實不啻以一人欲速之心而妨碍無數人之自由破壞無數人之安全也此美人士所不屑爲若在電車未停時急先躍下則時間上所減省者不多而生命危害之虞所失或甚重大權衡輕重又美人士所不樂因以自炫者也美國少年以勇敢聞於世而就上述兩事而言其勇敢之程度反若不及我上海人也謂非一時之異聞乎 
　　更進言之如上海偶有一種衝突事件發生一人傳十十人傳百市虎之談不免言之過甚而聞之者每不暇冥思默索以尋究此事之確實與否小之皇然無措大之血氣用事而不能以冷靜之頭腦補救之此誠上海人士之極大缺點最足釀成意外之禍患者也推原其故皆不免以「性急誤事」美民性急上海人更性急此正如諧乘所載某客素性急一日入麫館麫未下鍋即拍案呼麫來移時館傭怱怱取煮成之麫傾置桌上收碗而去察其急於收碗之狀似乎館傭之心性尚視座上客爲更急云我上海人愼勿誤以美民性急而自效館傭之所爲也否則禍害之來恐將不可救藥矣 
老申報 
[甬江瑣聞（見光緒二年八月二十日）]  
　　寗城千歲坊有朱漆匠者與丁某比鄰而居丁開洋烟舖其弟充當綠頭勇素行强暴人皆畏之一日漆匠婦與丁之妻兩相爭論丁妻亦潑悍毆之不已且拉朱婦禁於暗室中鎖其門而弗使出是夜漆匠適有事未回次日歸鄰告以故啓視之妻已雉經死朱本懦弱不得已奔告妻父父聞女死欲赴縣鳴冤丁挽人理處願出洋百元而朱親戚俱不肯允屍將腐矣地保始禀官詣騐又江北岸浮石亭地方有張姓嫗屢虐養媳久之鄰里皆不平比舍某欲代養媳出氣拳毆張嫗而張嫗族人張海水乂代嫗復仇登門詈某鄰某復糾集脚夫數十人將海水家搗毁一空并將海水之兄失手打死傷者死人業已呈報近日人命疊疊未知孫公作何擺佈也浙撫楊中丞近委寗波府孫公前往定海查騐砲台聞擬於十九日動身云琉球漁戸在海洋遭風其船竟打至石浦地方沉没幸在船九人均得救起經象山縣派差護送到郡不日當即送歸本國耳十七晚十一點鐘江東白骨橋失火計焚民房數十間十八早六點鐘湖西又燒去十餘問接連計已數次是豈地運使然歟近以秋乾已久鄕農待澤孔殷十一日午刻南鄕農民約三千餘人請得銅盆浦老龍法身入城求雨文武各衙門均給大錢四千俾作途中飯資也 
新拾遺 
[一見傾心艶史（中）] [  瘦鵑]  
　　英國名畫師李區氏JLeech爲著名滑稽畫報「噴區」Punch主者一八四三年某日閒行倫敦街中目光所注忽在一花明月媚之面上目含笑頰有渦圓貪而鬈髮蓋國色也厥後氏嘗語人曰『此一顧者吾命定矣由是吾心怦然無復寗日比得彼姝而後已』婚後頗相得人稱佳偶云 
　　意大利名將加利波的氏Caribaldi世稱少年意大利三傑之一一日在軍艦甲板上以望遠鏡四矚忽見遠處白拉山上有一瓊花璧月之女郎遂傾心焉後得識此女郎握手相見氏時於自傳中述其事曰『吾二人相視無語而中心滋悅一若非第一次相見者已而吾乃馨折言曰卿必屬吾以意大利語出之頗突兀顧其中似有吸引之力引彼芳心於是吾遂得康熙三彩帶珊瑚紅彩大獅一對（古物圖九） 
　　締一至死弗解之同心結矣』女郎名愛妮他Anitc後卒歸氏嘗從氏出入戰陣大有梁紅玉桴鼓助戰風也 
　　德國大政治家俾斯麥氏Bismnrek以鐵血宰相名於時其傾心於波加梅女郎Franlcn　von　Puttkammer也乃在朋輩喜筵上之一見燈紅酒綠之中即二人眉語目成之候翌日氏即以書致其父母語至狂肆謂必欲得女爲妻女父母如受斧劈不敢遽允而氏已踉蹌登門逕擁女而吻之女父母懾其暴遂勉允焉後此夫婦甚相愛數十年如一日云 
雜錄 
[笑笑錄] [  不笑]  
　　警察長某君一日微服散步效外意得甚方行經一田屋外一獰狗突躍出銜其衣弗釋衣碎復嚙其脛某君大困坐地弗起是時適有一農父自田屋中施施然出某君怒呼曰爾奈何不拘禁此狗乃縱其出而噬人耶農父微笑曰人喜自由狗亦喜自由也警察長益怒曰然爾知吾爲誰者吾堂堂警察長也生殺人狗之權悉操之吾農父立曰先生胡不告之吾狗狗或識先生名也 
　　小學校敎員入講堂課國文謂諸生曰今日當講第三首貓　矣吾欲諸生先以所知者告吾王生爾亦知貓有幾足者王生倣然答曰四也敎員曰然朱生爾亦知貓有四足外尚何有者朱生對曰尾與爪耳於是諸生羣起各以所知對敎員皆貪之忽顧一幼生曰陳生爾知貓身之毛與狗毛同乎抑與鳥羽同乎陳生作不耐狀曰先生長大如許殆未嘗見貓耶否則何猶絮絮求敎於吾叢也 
　　編輯員某君一夕校書燈下其十歲之幼子方讀忽問其父曰阿該何謂驕傲也時某君方搆想受擾頗弗悅因語之曰爾勿時時擾吾字有弗解者可一檢吾所編之字典子曰諾立取字典檢視之尋忽揚聲曰阿爺吾得之矣驕者傲也某君曰然爾更檢傲字當得期解子復曰諾翻視人部已而又曰阿爺吾又得之矣傲者驕也某君信口答曰此是也所謂驕傲者即驕傲耳子曰阿爺字典太弄人兒仍不知驕作何解傲作何解也 
小說 
[潛艇歷險記（續）] [  翠岑譯]  
　　Ｒ十九號前行至安穩按圖而駛不敢稍誤羅經之方向偶差一點即有觸撞本國水雷之危險惟依海軍部之海圖始可無恙然德人不顧中立國之權利海上之自由而沿途散布之浮水雷則最爲堪虞不特此也蟄伏水中之敵潛艇時有乘人不備而猝起轟擊者「犬類不自相鬭」（意即潛艇不能攻擊潛艇）之諺語早已廢棄天空之中每有敵人水面飛機之遊弋稍不留意即疾撲而下投以最烈之炸彈足化潛艇爲微塵雖遠出北海之外此機亦常遇也然則Ｒ十九號之危險甚矣然仍前行不至敵人領海不潛水蓋在敵人海上反時有英國水面飛機苟不深潛水下則飛機必不辨艇之爲敵爲己而概將燬以炸彈故本國潛艇不得不潛行以便飛機知在水面者之均爲敵艇也 
　　是時守望者呼曰艇首左舷潛艇於是望遠之鏡齊舉見約三英里外有灰色三角形之物劈浪而行速射砲四尊迺同時昇起砲手實彈　凖以待命令閱者須知當兩艦相遇而己及彈程則每以先發砲者爲勝因是於晚間或霧中德艦在杜佛海峽及比利時海岸者輒得大利蓋彼等不問來者之是否敵人惟在彈程内者概加轟擊英艦則不然必俟來者既近確審其爲敵人而不致誤傷中立或友國之船始開始戰鬭英德之船互遇英艦未及辨明而德彈每已先至因而被沉者至夥也此時Ｒ十九號未明來者爲何艦則徐行向前以待其近麥快亞忽呼曰白旗信號彼受傷矣 
　　來者爲英國曰字列之潛艇自敵境偵察回者水櫃内之水排斥淨盡艇身全浮水面駕駛塔旁自水綫至甲板之間釘有極厚之油布　水機力排艇中之水外出艇舷之板裂矣潛望鏡管二具其一完全折斷又一則屈成一銳角下垂倒掛艇欲潛水則一潛至底將永無浮起之日故惟有暫守現狀保持損處徐行回國以待修理耳受損之信號既起全艇人員均擁至甲板向英國海岸緩行見Ｒ十九號近循例行海中敬禮Ｒ十九號艦長台列克以揚聲簡問曰受損耶即聞來艇以尖銳之音答曰然：：然：：徐柏林之炸彈所損吾亦創之又與一敵艇戰亦沉之矣徐柏林將至惟已無能爲但嚴防之願汝前途安平語已兩艇遂分十分鐘後已遠不能見此艇巡洋之大功已成行將回港得一長久之休息而Ｒ十九號則方開始活動然精神儲蓄已壯結果當能豐盛無何氣壓計之水銀柱疾降黑雲重疊佈滿高空風暴蹤至Ｒ十九號力與風濤鬭以圖受創之徐柏林 
[自由談之自由談] [  不冷]  
　　人人當知人人當知此次之事出於萬不得已各人所犧牲者不知凡綫事雖小成實爲苦痛之事而非快意之事當謹愼小心勿别生枝節足眞愛國也 
 
 
 

Page 16

 
 
   
 
