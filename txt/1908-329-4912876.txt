# 1908 - 329 - 4912876

 

Page 1

 
 
   
 
 

Page 2

 
 
[交旨]  
　　十一月初二日交度支部内務府本日内務府奏恭辦大行太皇太后大事請由部先行籌撥銀兩摺又奏恭辦大行皇帝大事請由部先行籌撥銀兩摺均奉 
　　旨著度支部酌量撥給欽此 
　　十一月初三日軍機大臣欽奉 
　　諭旨朕冲齡踐祚所有壇廟各祀典尙未能親詣舉行應如何由攝政王代詣行禮之處著禮部妥議具奏欽此 
 
 
 

Page 3

 
 
論說 
[登極後之人心]  
　　我國今日國民之現象如何乎。曰懷疑恐怖觀望私議之國民也。自兩宫賓天而後。若學界若商界若軍界若工界若一切社會各圑體。咸懷疑恐怖觀望私議曰。先帝往矣。聖后逝。矣雖有英明沈毅之攝政王。而嗣土幼冲。不知宫庭有幾多之變故。政策有幾多之改更。我國之前途。將不知更經幾多之盤根錯節。旣而。新主立矣。而登極之典禮未行。若學界若商界若工界若軍界若一切社會各圑體。又懷疑恐怖觀望私議曰。大位不可久虚。登極典禮。曷爲遲遲未舉乎。而於是垂簾訓政之說又紛紛而起。今則登極之大典行矣。恩賞之明詔頒矣。則更何懷疑恐怖觀望私議之有。而一般社會。猶不免懷疑恐怖觀望私議者。則以登極之典雖行。而督促預備立憲之諭未布。自在京在外諸王下至公等以上。俱加恩賜。凡官吏兵民人等有犯除謀反叛逆殺人不赦外。其餘自初九以前已發覺未發覺已結未結者咸赦。故上自王公大臣。下至觸法犯科者流。咸得加以恩賞。然宣統八年頒布欽定憲法之諭未頒則。聖意何如。尙未能暴白於天下。故又不免懷疑恐怖觀望私議。而莫之所出。 
　　今讀十一月初十日之詔而始釋然矣。天語煌煌。一則曰列聖相傳之法無非敬天法祖勤政愛民。凡先朝未竟之功莫不敬謹繼述。本年八月初一日大行皇帝大行太皇太后懿旨。嚴飭内外臣功。務在第九年内。將各項籌備事宜一律辦齊。届時卽行頒布憲法。一則曰自朕以及大小臣　。均應恪遵懿旨。仍以宣統八年爲限。理無反汗。期在必行。内外諸臣。斷不准觀望遷延。貽誤事機。而後薄海人民。始而懷疑恐怖觀望私議者。今乃爲之釋然。蓋内觀革黨主張破壞者流行險僥倖。以兾破壞立憲之成立。於是羣起而乘一般人民懷疑恐怖觀望私議之時。多方煽動。揭竿起事。是民愈懷疑恐怖觀望私議。而彼黨益得以藉手。至於懷疑恐怖觀望私議而爲其藉。手則禍亂之起有不可究詰者。故自有此諭而人民之懷疑恐怖觀望私議之念。釋而革黨乃無閒隙之可乘。外察列强。則自。兩宫。賓天以來。莫不注意於遠東之舉動。而預爲戒備。如日美則復倡其保持遠東之平和。及機會均等之政策。而日美之協約以成。即中美聯盟之說以破。且今則日德協約之說又起矣。其說雖未必的確。而要知此說必非無因而起。無非以中國人民懷疑恐怖觀望私議。而禍變之呈。恐有不可終日之勢故也。故自有此諭而吾民之懷疑恐怖觀望私議之念釋則列强部署之政策可以破。如是則内而革黨旣無從施其煽惑之手叚。以逹其破壞之目的。外而列强亦不能藉口於保護之說。以實行其瓜分主義。則此宣統八年頒布欽定。憲法之諭。顧不重哉。 
　　况今日正當預備諮議局之期。各省府廳州縣。雖已次第籌備。大約空言動議者多。而實行籌辦者少。無論邊荒各省如是。卽素稱開通之江蘇浙江各省。而能實行調查者。尙不多覯。則明年九月諮議局之辦齊。尙未可必。尤賴内外諸臣。激勵奮發。聚精會神。實力督促。則時期方能無誤。故今日者。惟有引領跂。望内外諸臣。謹遵宣統八年頒布欽定憲法之詔。以仰副新皇實行立憲之至意。而一般人民。亦毋放棄其權利。而當竭力以組織其參與政事之機關。 
專電 
[電一（北京）]  
　　攝政王體制二十八條早經軍機政務兩處改定而攝政王意主謙讓仍交政務處覆改稿將十易仍未决定 
[電二（北京）]  
　　政府以近來報紙有類造謠圖煽旨交郵部陳尙書飭令京津電局將關於國事之電扣留不得擅發 
[電三（北京）]  
　　攝政王近見樞臣益和言怡色與商各事仍由慶邸主政而尤重視張相 
[電四（北京）]  
　　内閣議上兩宫遵諡多不以樞垣所擬爲然（按樞垣前擬慈宫用毅字類先帝用孝字類見前電）因此議論紛如尙未敬擬呈進 
緊要新聞 
[修訂攝政王體制紀詳]  
　　攝政王體制已迭見前報專電現悉此事先奉皇太后懿旨交各部院 
 
 

Page 4

 
 
衙門會議經各部院開具說帖彚交政務處覆核政務處會議多次始於初二日下午議决其計二十八條封送樞垣各軍機略加點竄繕具說帖面商攝政王而王又稍有更改現已脫稿原定初七日出奏嗣以攝政王尙欲修改故初六日尙未繕摺原件頗長各條下附以按語兹將大略摘要錄後 
　　一攝政王係代皇帝行政有一切軍國政事之權 
　　一内外臣工章奏均由攝政王裁奪批行 
　　一遇有重大事件可請太后懿旨按攝政王見太后自稱曰臣又按何等要重之事須請懿旨由攝政王自裁定之 
　　一懿旨由攝政王面請即由攝政王傳布並須簽蓋鈐章存儲檔房另繕副張頒發他人不得擅請擅發 
　　一攝政王俟百日孝滿升武英殿或乾清門内便殿中間虚設御座攝政王於左邊南面坐王公大臣行一跪三叩禮 
　　一召見引見臣工時仍照舊遞膳牌向御座行禮攝政王避位暫立俟行禮畢然後就坐臣工左向北面立陳奏事件帶領引見大臣仍照舊制　　一攝政王得於便殿隨時召見臣工酌量賜坐以便討論 
　　一攝政王見樞臣王正中坐各軍機大臣東西坐詳細討論由攝政王裁定即簽蓋鈐記另繕副本發出仍舊傳旨交旨按國初樞臣本有坐又按前奉慈諭本有令簽押之意 
　　一王公大臣均稱攝政王爲攝政王宗室近支之尊者得免稱攝政王 
　　一奏片公牘均稱攝政王殿下 
　　一攝政王用公文自稱曰余稱臣工曰該爵該王該貝子等惟宗室近支之尊者稱某親王 
　　一凡遇恩賞仍謝皇上不必謝攝政王恩 
　　一攝政王蒞政之後除批覽章奏外應選擇碩學耆彥研究學問政治以資考鏡 
　　一皇上典學一切功課勤惰均歸攝政王督察按光緒初年本有醇賢親王督察之旨 
　　一皇上親政應照慈諭俟上典學有成並成婚之後再由諸臣會議奏請　　一攝政王機務雖繁而太福晋前定省不便久疎西苑門内空殿尙多應於北海一帶另建攝政王府 
　　一攝政王至乾清門下轎按從前定午門隨便下轎今定爲乾清門 
　　一攝政王出外應照常凈街並由民政部派警兵巡邏彈壓并另設護衞軍 
　　一皇上親政臨朝時攝政王免列朝班其在宫内便見仍家人父子之稱　　一攝政王得於乾清門内擇一便殿隨時辦事 
　　一攝政王得恭代皇上祭祀各廟 
　　一軍機大臣逢五逢十仍按期至皇上前行禮 
[民部通電查禁造謠北京]  
　　初七日民政部致各直省巡撫電云京師自上月二十一日起遵守國服外宫府市廛均極安謐乃近聞各省竟有種種謠傳及報紙讕言殊淆觀聽應請貴□轉飭該管地方官隨時查禁以靖人心而保公安 
[皖省追捕叛兵近聞]  
　　督練公所敎練處總辦顧道忠琛初七日由皖撫發交臬司訊辦已紀昨報現悉顧道係安省武備學堂二班畢業生三十一年充一標三營管帶未幾撤差旋赴寗充三十三標某營管帶去冬又來皖省充陸軍督辦處參議旋充安省混成協協統迨朱中丞規復督練公所由江督派委余大鴻爲總辦顧道乃退爲督練公所敎練處總辦此次馬砲營兵變聞顧道之弟砲營排長亦與其例叛首熊成基爲砲營隊官亦爲顧道札委今年四月間前管帶李亨請撤熊差顧堅執不可至廿七日所獲之砲營排長胡文楙供認革命不諱並供前在江西三十三標某營去冬由顧忠琛招致來皖並牽涉文案陳道華（陳已不知去向前三日撤差）聞胡某供畢後自認革命要求朱經帥速斬當推出轅門正法（前報專電胡誤作吳）皖撫當時以亂事初平驟然拘顧訊辦恐惑軍心直至初七日始爲發表目下搜緝熊成基愈加嚴緊已購照分飭緝拿 
[砲營隊官熊成基]  
　　馬砲亂兵現有五六百人竄往合肥之上派河並有持械叛兵二百餘 
 
 

Page 5

 
 
人行至店埠適遇江南馬隊與之接仗互有損傷廬州府穆守己禀請皖北道毓觀察轉電江督皖撫請兵防剿朱中丞接電後以省城營隊無可再撥爰飭營務處商請鄂軍王恊統速選得力營隊開赴廬州相機勦撫　　此次叛兵擊散後分爲三大隊均携軍械分往六安穎州亳州等處勾結豫東鄰近土匪再圖起事聞皖撫已會商江督飭派十營前赴皖北各州縣分投跟蹤追繳又　桐城縣禀報撫台稱砲馬兩營逃兵竄至練塘鎭搶奪地丁銀八千數百兩又掠刦當舖錢莊數家擬請嗣後委解京協各餉以及各州縣差解送地丁錢粮飭由莊號滙兌以免意外之失 
　　聞一標三營管帶冷遹得差亦由敎練處顯道忠琛運動而得上月秋操之前由端午帥調至南京充當財政處某差現聞午帥本月初一日到寗時卽將冷遹斬决 
　　湖北羅田縣與皖境英霍連界民氣素稱强悍現有土匪及皖境竄入之革黨多人到處搶刦並殺斃縣役圑勇該縣蔡令忠緒立即電禀到省陳小帥以羅田與黃岡麻城接壤本年突遭水灾飢民甚多深恐勾結爲患特派第十六協三十一標一營管帶李錦標率領所部馳往鎭懾如果猖獗准其格殺勿論 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　内務府奉皇太后懿旨挑選嬷嬷（即乳媽）入宫已誌前報茲悉内務府已挑選合格旗婦七十名並有如意媽媽數十名一併送入宫中 
　　初九日恭頒登極喜詔内閣捧詔大員先經孫中堂等派定閣學毓隆恭捧至乾清宫中門恭交協揆榮中堂捧至皇極殿禮部堂官接捧進呈皇上升殿受王公百官慶賀皇上慶賀皇太后禮畢皇上至大行太皇太后大行皇帝几筵前奠祭 
　　禮部以初五日陳奏皇上登極事初六日陳奏登極禮節通咨各部署停奏廻碍字樣 
　　郵傳部陳尙書以西藏新政次第待舉郵電兩項爲交通上最要之機關現已與慶親王决議暫派本部候補主事王鴻先福兆等員前往西藏勘查一切以期舉辦郵電 
　　閱操大臣廕昌於初五日由漢口專車回京即至攝政王處覆命定初六日叩謁梓宫 
　　庫倫延大臣咨報度支部稱金礦總辦柯樂德報稱珠爾虎珠金廠淘獲金砂一百四十四兩九錢三分二釐 
[西報譯要]  
　　美總統接見唐紹怡文滙報載十一日倫敦電云美總統已在白宫接見唐紹怡專使唐即呈遞中政府申謝美政府退還賠欵謝書並面陳禮詞頗爲恭誠美總統答謝並致詞弔唁兩宫升遐以申哀忱 
　　中政府亦贊許美日協約又載十一日倫敦雲云倫敦泰晤士報北京訪事電稱美政府於美日協約簽押以前曾將約内各欵電告中國外務部並謂深盼中國承認美國素敦之友誼中政府對於該約深爲贊許 
　　德日聯盟之先聲泰晤士報載十一日鈕約電云美京華盛頓士夫深信德國將與日本締結協約免立在東方孤無助云 
分類新聞 
政界 
[蘇撫救濟漳州水災蘇州]  
　　蘇撫陳中丞自接閩督請救漳州水災電文與藩司瑞方伯會商當允助銀三千兩即日交商滙閩濟用以拯災黎 
[縣令玩視訟案杭州]  
　　日前山陰縣民婦黃趙氏禀控黃伯卿等謀產賄串一案當奉增中丞批云此案經張前院批司催縣錄案詳復一面集訊秉公斷結在案迄今一載有餘該縣不復不辦殊屬違玩仰布政司先將該縣記大過一次並飭紹興府親提審訊秉公判斷一面查明黃耀春如僅止爭產别無不合應先取保候訊不得濫押 
[禀請會審著匪南京]  
　　泰州朱牧以積匪劉庚小可否委鄰封會審等情禀奉江督批云該犯劉庚小迭次聽糾夥刦入室搜贓逸犯均執有洋鎗實屬兇暴衆著仰蘇臬司迅飭揚州府委員馳往該州會訊明確議擬禀辦仍飭差關勒拿各案逸犯務獲併究 
[八屬鹽務改歸州縣自辦山東]  
　　臨清德州恩縣冠縣武城滕縣嶧縣邱縣八屬鹽務前曾改歸委辦現八屬牧令均以窒礙難行辦公竭蹶聯名禀請魯撫仍照向章改歸州縣自辦聞已奉批照准除嶧滕兩縣外其餘六州縣所銷之鹽仍由德棧發運 
[實行清查户口湖南]  
　　岳州府巴陵縣梁令以清查户口一事爲地方自治切要之圖曾令城鄉各圑認眞照式辦理迄今日久未據各圑具報近日復由大令諭催圑紳會同巡警局合辦統限三個月内由各圑一體造齊送縣核閱 
[嚴禁假兵訛詐鄉民武昌]  
　　江漢關道齊觀察刻據黃岡縣熊令賓禀稱縣屬羊裴廟日前忽有身著軍衣十餘人執有刑具將鄉民宋應蘭鎖在廟内訛詐錢文始行釋放查本年黃邑被假兵訛詐者已有數起現值國家多故尤宜嚴密防維等語齊觀察以刻下謠言頗多人心浮動皖屬叛勇尤恐逃入鄂境特據情轉禀鄂督當奉陳小帥批云嗣後凡有假冒差勇官役在外滋事准地方紳保拘送本營官按律重辦如有聚徒結夥持械滋擾不服拘捕者准其格殺勿論 
交涉 
[陳撫電覆俄兵情形吉林]  
　　吉林陳撫昨日電覆政府略云前電敬悉查哈爾濱附近一帶雖有俄兵時相往來亦無甚大害現己照會該領事並曉諭商民各安生業除仍嚴飭兵弁認眞保護外應即先行電聞藉舒錦系 
[禁止德人私行游歷山東]  
　　近有兩德人未領護照竟赴沂州府嶧縣等處游歷經地方官查明詳請東撫轉咨外部核奪現外部照會駐濟德領事凡青島德商欲赴内地各處游歷須先領護照方可前往否則不任保護之責云云德領事已諭知各商矣 
[查禁不納油稅日商奉天]  
　　鐵嶺近有日商開設機器油房一處每日出油甚多銷塲興旺該日商並不納稅爲華稅務司查覺以外人私開油房旣不按私開例論僅令其照章納稅已甚通融乃該日商毫不理會故昨特由度支司轉咨交涉司照會駐奉日總領事照章歇業 
軍界 
[擴充德州軍械廠之計畫山東]  
　　德州製造局開辦已久茲陸軍 
 
 

Page 11

 
 
部鐵尙書以現值編練新軍需用軍械甚亟奏准添撥鉅欵將德州製造局大加擴充又以製造軍械所需機器等件若全數向外國訂購仍不免利權外溢擬先查明各省自製之機件能否可用以便先儘購買如必須購買外國新式機件須先索取圖樣詢明價值禀明陸軍部核辦現已飭知德州製造局遵照 
[核定陸軍學生給資辦法蘇州]  
　　陸軍速成畢業學生吳菼等禀請赴部考驗陳中丞查核全體學生八十二人若每人給銀五十兩加以委員用費約需四千餘兩之巨籌撥爲難當飭藩司酌量核減議復在案茲經藩憲瑞方伯以該生等旣經畢業例得送考未便没其苦志擬參仿上年送往保定考驗學生成案每名給發洋五十元惟人數甚衆未必全體赴考應將此次川資先以一半交送考委員查收於動身後按名核給俟考過之後再由委員按名禀司再領一半由司滙寄照數補給倘有不到及到而不考仍責成委員扣除繳還以昭愼重現將所擬情形詳復撫憲核奪 
[秋操偵探隊暫不撤回武昌]  
　　此次秋操曾設有軍事偵探隊分駐黃梅九江宿松黃州沿江各要隘以防匪徒煽動近日秋操已畢本應即時撤回刻因安慶兵變恐有匪黨攔入長江一帶馮少竹觀察特飭該隊仍駐各要隘偵探地方動靜俟皖事平息再行撤防 
[調員面商防務鎭江]  
　　日昨江督端午帥電調總統沿江巡防各營程允和軍門駐揚鎭巡防隊統領周錦堂協戎統帶沿江巡防左路步砲各營丁玉玲參戎曁駐鎭巡防各營管帶赴寗面商防務方略並飭令卽日仍回防次以昭愼重 
[協統由蘇赴寗蘇州]  
　　蘇省第二十三混成協劉統領赴皖隨觀秋操竣事已於初七日先行回省謁見撫憲陳中丞禀知本標軍隊情形復於初六日赴寗詳陳皖省兵變緣由及秋操軍政事件 
[督練公所更調各科人員浙江]  
　　浙撫增中丞以陸軍部奏派張懷芝欽使蒞浙檢閱陸軍將次到省督練公所爲全省軍政樞要應加整頓各科員司如有不稱職者應卽分别改調茲將添派各員銜名錄左督練處參議兼全省營務靳雲鵬參議處文案州判李書勛營務處文案知縣苗興營務處文案知縣劉恩齡兵備處帮辦兼副參議知府湯仰輝兵備處文案正任於潜縣王廷樑考功委員洪百新籌備委員謝起鸞收支兼庶務委員知縣方民台軍需委員府經歷沈夔參謀處幫辦北洋陸軍學生楊立言參謀處文案知縣楊繼忠謀略委員知縣丁爕測繪委員潘慶麟敎練處幫辦兼二標標統蔣尊簋敎練處文案許耀校兵委員王爕揚敎育委員虞廷文錢臯夏超柯勉劉鳳威張連奎趙振清鄭虎臣胡樹聲宋開仕等十一員管理文庫朱裕豐督練處調查趙懷清三處監印王正和 
學務 
[核示平江書院經費蘇州]  
　　平江書院原有存典生息一欵計錢五千千文前經撥存震澤縣典生息按季繳由蘇州府解司撥給書院支用現由學界王紳同愈等會同呈請藩憲提還本欵撥給高等學堂建築校舍之用惟此項生息錢文已經撥入學務公所應用所請提還本欵候提學司核示已由司照復王紳等知照 
[法政學生改變宗旨浙江]  
　　浙江法政學堂頭班講習科學員經支提學定期於二十三日起分班考試畢業惟内有六十二人曾於九月中禀請延長一學年改作别科以資深造嗣因諮議局籌辦處警務處等先後發現增中丞擬用法政人員故有遴派司選員八十人統計員若干人之說全體學生聞之怦然心動甚至倡首禀請延長之汪學員等十人亦首先具禀取消本堂會辦吳博泉太守爲節省經費計亦不賛成延長之舉是以上學憲詳文尤采消極主義詎增中丞贊成延長大爲嘉賞特派專員到堂調查一切並命有志延長各生重行簽名以備咨部立案現經復簽者僅剩四十餘人其餘各生有擬於來年考優拔者有擬考經濟特科者又有擬於司選告成之後仍來插班者其餘觀望者亦復不少恐此事終歸消滅云 
[敎育會定期開會蘇州]  
　　蘇垣長元吳敎育會定於十三日在公中學校開職員會集議陸君兩庵發起各學堂成蹟品展覽會一事將長元吳官私公立學校各學生課程如歷史地理理科圖畫國文手工等科收齊會内以覘程度之優劣並定議選舉總恊理日期 
[留學生求助學費松江]  
　　松郡留學美國學生葉逹全因資斧竭蹶禀請婁縣飭學會補助學費婁尊劉大令遂照會敎育會諸紳核奪 
[慈邑敎育會勸學所成立寗波]  
　　慈邑敎育會勸學所尙未成立該邑學界爰於前日在學署明倫堂開會組織到者一百餘人先由發起諸君宣布開會宗旨並通告敎育會及勸學所章程當卽投票公舉陳屺懷爲正會長錢吟華爲副會長並選定洪北𪊲孫莘墅馮君木宓蓮君柳鏡齋凌受益葛望雲胡良箴錢吟瑾周家甫爲評議員次提議設立勸學所亦用投票推定俞紳季圭爲總董俞和美葛望雲童梧鄰袁漢卿陳渠清爲勸學員又演說員一人調查員一人尙未選定一切辦法另行會議 
[重申限制出洋禁令鎭江]  
　　鎭江府承守近奉蘇提學札云本省人士如有請領護照前赴他國留學者須由本學司親自考驗實係眞正學生方允發給護照以免流品不齊貽譏海外太守遵即札飭各縣及勸學所一體照辦 
實業 
[整頓農工商礦局再記杭州]  
　　浙撫增中丞注重農工商礦曾派道府幹員三人會同該局湯總辦澈查歷年成蹟昨又札飭該局令尅期整頓並迅設統計處（卽附設局内）先將成立之期呈報會同檢查聞各員亦已於初五日到局將歷年籌辦農工商礦各案分别督同書記寫生塡列表格如某案何日禀辦何日准駁現在成效如何其已禀未准者另立一表何案必須提倡何案應否補助等類並聞限期呈報極爲迫急 
[鄂督飭查錳礦情形湖北]  
　　鄂督近據歸州支郡師範卒業生王子祥等禀稱龍城山錳礦係歸邑公山懇以地股作爲學費奉批前據該生禀龍城山錳礦懇分地段等情業經批示在案現禀謂龍城山乃歸邑 
 
 

Page 12

 
 
公山請以地股興學究竟該廠是何情形該生等是否因公起見其中有無别情仰候飭礦政調查局轉飭該地方官確切查明禀覆以憑核辦 
[綢業疲滯原因蘇州]  
　　蘇城紗緞一業向爲貿易大宗近因迭遭國恤各客帮均相率停止辦貨即已有定賑者亦紛紛退辦轉瞬年關生意難望起色故各莊近日將各機户逐漸收減聞唯亭鎭一帶已歇機户者約二百有餘 
[豆餅價值增長原因奉天]  
　　營口本年豆餅銷往東洋者爲數甚鉅近又陸續裝運他處尙有輪船數艘爭來購辦以便裝赴東洋而各油房存貨無多即所存者亦早定去竟至無貨可售故數日内餅價自七兩六錢驟增至八兩二錢 
雜記 
[逆倫要犯已獲杭州]  
　　仁邑艮山門外宣長庚夫婦被養子宣文海殺傷身死迭經仁和縣李令懸賞勒飭差捕並移鄰封營縣一體緝拿現聞初八日早該逆犯潜至餘杭倉前地方被餘杭屯董周子祥拿獲當即協同捕快於昨晚捆送仁和縣署李令訊明確實立即上府面禀請示辦理 
[嚴禁輪船裝載流民南京]  
　　江督札常鎭道文云本部堂前因江北一帶饑民紛紛南下曾經遴派委員在揚州五台山仙女廟二橋等處添設分卡認眞堵截茲訪聞清江揚州一帶流民均搭清江鎭江兩處小輪南行派人查詢確係戴生昌招商日清三公司小輪拖帶各船共載流民二三百人之多詢諸揚州招商局經理人云因新開立昌公司貶價爭攬搭客三公司亦不能棄此權利致不分流民搭客一槪裝載以故近日流民改搭輪船居多堵截各卡流民船隻日見其少等語查本年截堵饑民悉照上年辦法派委員弁設卡稽查不遺餘力原慮饑民四出致滋紛擾乃來往清鎭小輪公然不顧大局裝載流民殊屬明知故犯若不嚴行禁阻勢必流民改由輪船紛紛南來伊於胡底應飭鎭江關道與稅務司妥商嚴行禁阻小輪沿途搭載流民並須嚴定罰辦章程於輪船到埠時查騐攔截一面將章程呈核　 
[鹽棧搗毁風潮未息揚州]  
　　兩淮運憲趙渭卿都轉近以如臯石莊官鹽棧因官鹽脫檔被預付鹽價之鄉民搗毁復據該岸緝私委員王令禀稱目下風潮尙未平靜等語爰即於初九日派兵兩隊馳往防護 
[飭查灘地糾葛蘇州]  
　　蘇藩前據衞千銜曹德培等禀稱併集灘價繳縣蒙收近因太倉顧思義元和朱緯等假保嬰育堂等名目覬覦該灘叩請定奪一案當經瑞方伯批云此項灘地應歸何人報買迭經批札飭縣查勘議復迄無隻字禀報實屬任意玩延案尙未定何得逕行繳價仰常熟縣迅即遵照前飭赶緊詣勘明確秉公妥議具復察奪毋再違延 
[更委正副巡弁蘇州]  
　　北路巡局正巡弁羅興華患病請派代辦由巡官禀奉馮觀察派委拔補把總陳鴻標接辦婁齊葑門外副巡弁顧鴻沼辦事不知檢束致招物議由巡官禀請撤差奉馮觀察批准另委南路一級巡長梁子山接辦 
[鄉婦違制逞兇福州]  
　　昨有挑菜村婦髻上束一紅巾某巡士以其有違國制立予褫去詎該婦不知禮法逞兇毆詈以致受傷甚重奔訴府轅經府尊發縣飭會同總巡驗訊當卽斷令該巡士給予醫費洋四元了事 
[電飭緩辦罪犯南昌]  
　　江西萍鄉縣屬轎夫周子家陳鴻賓謀斃朱以忠得贜一案業經袁州府周太守復訊該犯等供認不諱電禀大吏請示就地正法現經慶小山廉訪電飭該府俟縞素期過聽候馮中丞核示遵辦 
清談 
[宣統私議]  
　　今上紀元。欽定宣統。已明詔天下矣。昨有官界一人。工頌禱者。紳界一人。喜談掌故者。學界一人。喜講憲法者。羣聚於某閱報社。見報載以明年爲宣統元年上諭。相與竊竊私議。研究宣統二字之取義。 
　　工頌禱者思索良久。忽拍案起曰。我知之矣。宣者宣通上下之情。統者一統江山之義。我中國自此而後。將無鬱而不宣之民氣。壅而不宣之德意。庶幾其一統天下乎。 
　　談掌故者曰。不然。斯言失之太泛。以我博考本朝之家法。遠稽列聖之統緒。而知所謂宣者。即宣宗成皇帝之宣。統者即纘承大統之統。今紀元定名爲宣統者。係取承繼宣宗成皇帝統系之義也。 
　　講憲法者曰。不然。斯義得毋太狹。我嘗近讀。兩宫遺詔。旁徵各國政體。而知所謂宣者即宣行憲法。宣布年限之謂。統者即大權統於朝廷之謂。我國殆將有實行立憲之望。而漸能保固我大清之統治權乎。 
　　三人正爭論間。有某學生竊聽於旁。徐徐起而言曰。法學家之言。最爲切當。徵之今上登極後。第一次諭旨。即宣布宣統八年頒行憲法而益信。其兩人乃默然退。法學家則大喜。 
　　記者曰。法學家之言。奚往而不切當。豈獨此哉。 
紀事（三）（續） 
[美國麥美德女士書吳芝瑛 
事略（侯官嚴復譯）]  
　　九月廿三日。女士致北京女友電。言妹以葬秋事。有嚴拿懲辦之說。妹心無他腸。死亦無憾。請以此别云云。後電乃述某御史奏請平墓拿辦始末。事交浙撫察看辦理。未實行也。當夫婦得信時。女士適臥病上海醫院中。而亷君亦抱恙甚重。於是友人或勸留洋場中。而亷君慨然曰。敬謝厚意。顧芝瑛與余不能用也。吾二人固無罪倘官必欲加刑罰。則亦甘受不辭。不願蒙外人保護名也。 
　　且即使秋瑾之戮不寃。中國亦未有禁葬此等尸骸之律。夫他國視軀殼爲無關靈魂。尙以埋胔爲仁人之事。矧在此土。其視軀殼。尤爲重耶。吾聞成秋謹獄之二官吏。自離浙後。經放任數處。然皆爲人所前拒。故皆在京。而其一抵京時。去御史奏僅數日耳。然則此奏何人爲主動力。尙待問耶。 
　　比者京師盛言立憲。收外人治外法權。中美聯合。及歡迎美艦隊諸事。所飭匠製造紀念銀杯。近數千枚。將以賜美之軍人。但使吾國英雄而尊重女權之將士。知此間有仗義女子。由病院而入牢獄待死者。雖有此杯。其飲而甘之耶。必不然矣。夫中國今所少者。正愛人不恤已私之男女耳。吾意方將扶植之不暇。而忍自誅鋤之乎。使女士爲直接爲間接經此事而不得生。凡我愛望中國之人。亦僅能籲天之靈。願此後無數女傑。奮起於女士之墓。繼愛國之精神。效忘身之毅力。以扶持此廣大帝國。於以竟芝瑛女士之志云爾。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　江西 
　　江西諮議局籌辦處原設百花洲陳列所樓上現因該所房屋不敷辦公由當道賃定劉將軍廟側新造曾氏宗祠内爲籌辦處議定每月租金銀四十兩不日即可遷移 
　　山東 
　　山東籌辦處以奏定章程尙有疑義月前詳請袁撫帥電詢憲政編查館茲得覆電照錄如下濟南撫台洪勘電悉舉貢生員應以文爲限武舉等不能列入孝子順孫曾經旌表者得比照孝廉方正以舉貢論吸食鴉片一項固指本身吸食者而言惟種烟及賃田與人種烟等户現值厲行禁烟如逾本省烟禁年限者自應一併削奪其選舉權身家不清白一項以向例不准考試出仕者爲斷至案語等字專指娼優隷卒四等人而言其偶演文明戲曲並非以此爲業者自不得列入優人之内勞動者爲正當之工人更不在案語等字範圍之中即希轉飭遵照此覆憲政編查館冬 
[續錄山東籌辦處辦事期限清單]  
　　正月初十日起至月底止各州縣調查員會同城董及村正副携帶選舉資格表逐户調查各州縣選舉人名册草簿告成 
　　二月初一至初十日各州縣調查員覆查選舉資格 
　　十一至月底各州縣核定選舉資格彚造選舉人名册 
　　閏二月初一日至十五日各州縣選舉人名册一律告成（初一日）各州縣申送選舉人名册於本府直隷州由各該本府直隷州彚申於籌辦處 
　　十六至月底籌辦處按照選舉人名册分配議員額數及初選當選人額數飭知各府廳州縣并由撫院咨報民政部 
　　三月初一至十五日各州縣宣示選舉各册於投票所各府縣榜示初選當選人并議員分配額數選舉人呈請更正名册各州縣判定更正名册呈詞 
　　十六至月底各州縣將選舉人名册分存各投票所及開票所撫院咨報選舉人名册於民政部各州縣保薦初選舉投票開票管理員監察員呈請本府直隷州派定飭知各州縣布置初選舉投票所及開票所各州縣發投票紙投票簿投票匭於投票所 
　　四月初一至二十日行初選舉（初一日）投票管理員送投票匭於開票所並報告投票情形於初選監督開票並榜示被選人姓名及票數初選監督知會初選當選人開票管理員監查員具報開票情形附送票紙於初選監督初選當選人呈明情願應選於初選監督 
　　二十一至月底初選監督榜示初選當選人姓名職銜給與初選當選人執照并申報複選監督 
　　五月初一至月底各府直隷州張貼複選舉告示本處發給議員執照於各府直隷州各府直隷州派定複選舉投票開票管理員監察員各府直隷州布置複選舉投票開票所初選當選人齊集複選舉區 
　　六月初一至月底行複選舉（初一日）開票並榜示複選舉當選人姓名及票數管理員監察員具報投票開票情形附送票紙於複選監督複選監督知會複選當選人複選當選人陳明情願應選於複選監督複選監督榜示議員姓名職銜給與議員執照並申報撫院及本處撫院咨報議員姓名職銜於資政院及民政部 
　　七月初一至初十日議員齊集濟南 
　　七月初十至八月底被舉議員在省設會研究並預備諮議局開會事宜 
　　九月初一諮議局成立 
士民動議調查 
[浙江（杭州仁錢）]  
　　杭州仁錢兩邑紳士自奉到籌辦處批催速行調查事件後遂於昨日下午二時在同善堂邀集紳商學界各圑體先行籌議發起到者如吳君雷川胡君藻青孫君和叔范君耀文金君月笙潘君赤文景君本白汪君曼峯朱君戟臨朱君槐青等十餘人茲將捉議事件錄下一兩縣合設一總機關惟人名册及鄉間調查各自分例二事務所决定借設同善堂内三經費預定二千元仁和以考試經費移用錢塘以廟租及考試經費移用四大會日期定在本月十六日邀集紳商學界及鄉董圖董等到會决議五調查區域仁和定城内二區鄉間八區錢塘定城内二區鄉間六區如何劃界俟十六日大會决定六調查員擬定每區一人暫由商學界加倍選舉俟大會時公定七所内主任由兩邑尊担認另舉坐辦一員（名譽職）所内書記由衆推舉梁卓如孝廉担認會計兼庶務由同善堂書記庶務員兼理再由兩縣各派一書辦爲繕書八調查員舉定後須先講習一星期準於十一月初一日出發限正月底畢應如何講習俟大會公决九其他問題皆俟十六日大會决定 
[又（衢州）]  
　　衢州旅杭紳學界於前星期開同鄉會選舉會長職員多人並提議諮議局咸以成立期迫一切選舉調查勢不容緩各府分參議責任綦重内地各界迄未提議應從速由各縣圑體先行推選一人俾便與籌辦處直接與議時因人未到齊改定初六日下午一時在西龍會館開特别會自府城及西龍江常開各屬代表共到四十餘人經會長余君宣布府叅議担負重要現聞各府已紛紛舉定吾衢焉能獨後當塲舉定詹熙君爲府叅議並公議電稿催請本郡紳學界從速組織調查事務所隨時會商省垣同人合力辦理 
[江蘇蘇屬（松江青浦）]  
　　署青浦縣出示曉諭略謂諮議局赶辦選舉迭經照會城鄉紳商學界迅 
 
 

Page 19

 
 
速照辦並出示曉諭各在案惟事屬創辦其在開通之士諒不致有所誤會而一二鄉曲之徒未曾細閱章程恐有因第三條第五節所載有五千元以上之營業資本或不動產一語遂疑將來或有歛錢派捐之事此等無意識之理想殊於選舉前途大受影響除由自治期成會會員分赴各區明白宣講並由調查員隨時解釋切實勸導外合再剴切曉諭須知諮議局宗旨專備採取輿論共保治安爲方針而初選舉尤爲諮議局之基礎所謂五千元以上之營業資本或不動產者係指有此貴重之財產卽爲有選舉諮議局議員之資格切勿妄生疑慮以致自甘放棄坐失利權查自治會現已派員分赴宣講以爲調查之輔助凡調查員查到時務須據實報告勿舟隱漏俾可詳細註册早日告竣 
[江蘇寗屬（淮安鹽城）]  
　　鹽城縣紳士於前月中旬由敎育會長陶舍人鴻慶集合學界同人商請邑侯王徧招闔境紳商於二十日假明倫堂開會公籌辦法到者五六百人旋由邑侯與衆公决紳商學界各推主任二人經費由本城公益存欵項下撥用先是陶君於立憲詔旨旣頒之後於九月初旬派員赴省延聘法政講員來鹽招生百餘人分日夜兩班講解地方自治綱要復招集城鄉各紳及勸學宣講等員研究章程及關於選舉調查各疑義刻已一律竣事惟經費一節聞王大令已禀撥積穀育嬰兩項息欵充作選舉事務所之用尙未知能邀允准否也 
本埠新聞 
[體恤薙髮業之示諭]  
　　本縣李大令昨日出示云恭照本年十月二十一二十二兩日痛逢兩宫大喪當即率同僚屬舉哀成禮並遵照舊例出示曉諭軍民人等百日之内不准薙髮以遵國制在案茲據薙髮公所巫肇璽等禀請體恤即經移會清道房捐兩局核辦旋准兩局以該業百日之内困難均屬實情自應破格照准以示體恤移復前來合行出示曉諭爲此示仰合邑薙髮各舖及店夥人等知悉自宫中大事之日起百日期内不准薙髮係三百年來成例切勿故違致干查究其清道捐房捐兩項准於百日内停收以示體恤一俟期滿仍當照常完納所需房租旣於光緒七年出示勸令減半有案應候照會紳董傳知房東百日内亦减半收租該業東夥各宜凛遵毋違 
[添派巡士巡緝匪徒]  
　　南市總工程局迭接道縣照會以現值國喪乂因皖省營兵謀叛謠言四起人心惶惶應一體嚴密防範等因各局董除著偵探巡士日夜巡防外又以西區境内及與租界毗連之城根均甚荒僻恐有匪徒潜入滋擾是以商請該區長督率巡士荷鎗出巡一面加派巡士每晚協同該區所派站崗巡士在城根吊橋等處認眞巡緝以保治安 
[中國體操學校之發逹]  
　　新衙門北中國體操學校成立以來進步甚速普通科學生三十餘人將於年假畢業聞各處學校來滬訂聘體操敎員者已絡繹不絶云 
[旅滬紹人定期開會]  
　　紹興旅滬同人以該郡劉太守勒停地方自治講習所漠視諮議局及蔣鑣諸案定於十三日下午在三馬路寳安里商圑公會樓下開會集議 
[綢莊股東被累續誌]  
　　英租界河南路老介福綢莊股東姚蔭生程葦記因漢口怡生隆號股東姚守約虧倒巨欵牽涉由上海滙豐銀行控奉滬道札廨提訊程葦記供漢口怡生隆之事與伊不涉訊之姚蔭生供姚守約是伊堂弟如何倒欠實不知情判程葦記開釋姚蔭生交保候禀詳道憲核示遵行 
[城内]  
　　拘獲要犯○去年浦東開河閙事案内要犯葉阿虎黃炳華及龔祥山之子蘭升咋由皂快拘獲帶至縣署看管候訊 
　　私鹽解縣○緝私營管帶沈葆義日前在洋涇鎭查獲私梟鹽船當時槍斃匪徒拘獲私鹽十二包本擬即日送縣因恐有匪徒在途報復甫於昨日派勇將私鹽十二包押解到縣轉送鹽公堂收領 
　　請追存欵○祥泰布莊主昨日投縣禀稱與元源錢莊往來已久結算存銀九百餘兩今被倒閉求請附追李大令諭飭候核批示 
　　嫠婦追欠○清江老婦李張氏昨扭嫁粧店主黃新堂至北五區警局控稱丈夫在日向開剃頭店身故後無人贍養蒙同業及親友等貲助共捐得洋百餘元後由鄰居黃新堂出面向工借去洋八十元立有借據除還過三十五元外餘未收還前年氏因無人照應遷回清江當時向之索討黃即出立期票九張約於每年拔還五元詎去年應還五元悔賴不認今年亦分文無著求追訊之黃供認欠洋屬實該區副巡官因黃無保人昨將黃與李張氏一併送至一區警局訊奪 
　　官事○辦理沙漫洲緝私事宜試用知府劉貽愼昨日因公來滬到道禀見新調三路四區副巡官郭百康到道謝委 
[南市]  
　　定期開訊○總工程局因國喪停訊二十七天曾誌前報茲由局董議定於下禮拜一即二十一日照常開訊昨已知照當值應傳知扭控各案原告著於是日投禀候訊 
　　爭奪地產○瞽目金榮昨同伊姪向素爲花業之李衡泉爭奪地產經李報知巡士扭至工程局請究當值員以事關爭產諭候堂期到案候訊 
[閘北]  
　　巡士譎詐○四路一區黃巡官昨日出示云一區巡士楊祖慶將自已當票冐充拾遺希圖記功似此罔顧亷恥欺朦長官其心術尙可問乎著將前次存記取銷另記非常過一次以儆效尤 
　　薙髮獲咎○薙髮匠陸金寳不守國制爲人薙髮被巡士拘入四路一區分局飭押四小時斥釋 
[英租界]  
　　無心收贜○南京路萬昌當舖北四川路鼎昌當舖北京路全順押店湖北路慶源押店嘉興路高興押店均因收當喬再庭之失贓由廨傳訊萬昌等公延担文帮辦費烈律師聲稱萬昌等收當各物係在西歷十月二十九號捕房失單於十一月一號送去自接失單後並無收當贜物情事且現在弔到各贜與所開失單不符請察中西官諭以嗣後務宜格外謹愼如察出贓物將人扣留即赴捕房報告衆皆唯唯遂判將案註銷 
　　拐案定斷○鄉人楊阿華控碼頭包探王阿林與姘婦米氏串同張沈氏誘拐伊妻邵氏賣與黃關星爲妻一案昨日由廨復訊揚投案求究黃關星與伊父木生供邵氏係由王阿林夫婦爲媒出洋八十元娶來當時由倪進生送至家内婚據亦係王阿林親筆不知伊等串賣求察張沈氏供與黃父子相同訊之王阿林與米氏一味狡賴判王阿林限兩禮拜交倪進生到案如違償還黃關星洋八十元米氏從寛開釋張沈氏押女所一年邵氏當堂交楊領回 
 
 

Page 20

 
 
　　如何處置○常州婦人胡沈氏劉王氏沈三寳被拐匪周子英拐帶來滬由探查獲解奉公堂將周訊辦氏等寄留濟良所候領在案迄已日久無人往領昨晨由所將三婦解請訊奪判各留養一年期滿再核 
　　婦女私逃○董周氏背夫私逃由捕查獲昨解公堂請究判押候伊夫到案再訊 
　　租地涉訟○西洋商人發重控姚蘭忠强租基地昨晨由探將姚傳廨諭飭交保候訊 
　　私毁制錢○直隸路銅匠店主曹九九曹金和因私燬制錢由探拘解公堂訊究判曹九九押西牢年半曹金和押一年 
　　復訊賭徒○王福生董林王阿耀徐世州張明月陳阿月等在揚樹浦開設賭塲由廨收押在案昨解復訊判押候傳到見証再訊 
　　保人受累○德商魯麟洋行控劉矞卿欠欵逃逸案内牽涉之張子善昨日由廨復訊原告愛理司律師譯稱劉虧空銀兩由張父張馥堂作保今張父情虚避不到案張則挺押不理請爲訊追張子善延禮明律師代請交保張子善供父親起程時並未言明前往何處此後亦無音信求察中西官以此案非張馥堂到案不能訊斷判張還押倩人赶尋伊父到案如違即將家產發封作抵 
　　流氓宜懲○流氓章志信串同洋人搶竊衣物由探查獲解廨訊實判押一月逐出 
　　逃婢暫留○濟良所昨解逃婢王平安到廨請訊判暫行留所候傳該婢家主到案訊核 
[美租界]  
　　包探互調○虹口匯山捕房華探錢榮棠昨奉總巡傳諭著與彚司捕房華探孫榮慶對調又四馬路總巡捕房華探王寳生與匯山捕房華探王金茂互調 
　　晒檯失火○天潼路六百三十號門牌某姓家晒檯前日失火幸即撲滅 
　　控追房租○收租人王炳坤昨扭薙髮店主胡啓發至捕房請追被欠房租捕頭飭赴公廨控告 
　　巨竊就獲○浦東某火油棧前日失竊火油數千箱報捕飭拿在案昨由包探楊連生拘獲竊賊二名帶入捕房押候弔贓究辦 
[法租界]  
　　洋兵行兇○某國兵船洋兵昨晚十點鐘時身藏利刃行至天文臺前突將路過之華人某船户刺傷甲大聲呼救由捕追獲一併解入捕房請究捕頭著送該管領事署訊辦 
　　電車傷人○老嫗某氏昨晨行經東新橋街被第八號電車撞跌碾傷頸部旋由捕送入捕房轉送醫院救治一面飭將十九號司機人送交該公司聽候公堂傳訊 
　　積竊就獲○長江積竊張明揚前日掩入某輪船竊取搭客衣包登岸後被探查獲拘入捕房收押候究 
　　匪徒收押○匪徒王小毛專事强搶行人物件昨被包探拿獲解入捕房押候究辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[滑稽小說斗（二。）（酉）]  
　　陰氏旣囚。四千餘祀。有紫氣自東至。乘之逸囚而出。遵處東海之濱。百有餘年。旣聞陽氏受封。乃往謁西王母。母畀以元玉之膏。命之曰。是膏也。其源沸沸湯湯。黃帝之子孫。是食是饗。爾以此行乎中國。其得志。陰氏受之還。再訪。於天理。天理曰。可矣。陰氏於是降處下土。隱於賣漿之家。潜於清泠之淵。一世爲公孫。再世爲陳大夫。三世爲宿男。北斗星君聞之。大喜。遂封陰氏爲司命。賜之陰粟氏。 
　　陽粟氏旣受司命之封。乃命其佐條氏。屈杞柳之木以爲器。或約以金。以便民用。命之曰陽粟氏之斗。咨爾下民。有斗則生。無斗則死。其中微生物蠕蠕然者。厥惟陽粟氏之斗翁斗姥。於是陽粟氏乃反命于主斗。 
　　陰粟氏亦旣受封。乃命。其佐陶氏曰。予爲北斗之司命彼能斗。予不能斗。厥有咎。予聞木器液。金器腥。聖人飲于土而食于土。惟爾能興神物以前民用。爾其斗之。斗成。報命。命之曰陰粟氏之斗。咨爾下民。無斗則生。有斗則死。其中尸居物瞿瞿然者。厥惟陰粟氏之斗翁斗姥。於是陰粟氏乃反命于主斗。 
　　北斗星君喟然而歎曰。陽粟氏之斗。何斗也。自神農黃帝以下。堯以是傳之舜。舜以是傳之禹湯文武周公。至於無窮。於萬斯年。使人幼者壯。弱者强。誅之不可勝。誅不誅回疾視其君上。微陰粟氏之力。彼將曰。斗横所有。不許複製。余其殆哉。 
　　南斗星君喟然而歎曰。陰粟氏之斗。何斗也。其制圜以閎。厥惟中央土之象。閎以奄。厥惟元英。之象。予聞聖王人情以爲田。夫聞人情以爲斗也。惟北有斗。西柄之揭。惟陰粟氏之斗。則中其柄。西揭之。中柄之。可奈何。且予聞七色具爲白。七色滅爲黑。予惟不具七色。故人予斗者。猶白而未純。彼則旣具七色矣。乃不白之圖。而惟黑是務。彼其殆哉。 
國外新聞 
[近東大變局五十一誌]  
　　初十日倫敦電云駐土奥國大使裴萊維西里侯爵謁見土國内閣總理大臣謂近接政府訓令對於巴斯利亞與赫在戈維亞問題不日將宣布意見兩欵 
[海地島總統被黜]  
　　初十日華盛頓電云海地島有亂民五千人已將愛里西斯總統黜退另舉里其姆繼任愛里西斯總統現由法人保護美政府亦擬干涉此事同日鈕約電云亂黨業已占據奥泊林斯口愛里西斯總統被圍於宫 
[巴萊圭亂事蔓延]  
　　初十日倫頓電云巴萊圭及附近各處已頒行軍律排德風潮業已蔓延至摩拉維亞 
[意奥交涉之失宜]  
　　初十日倫敦電云意大利議院近討論外交問題前任首相松里洛發論深詆外務部大臣鐵托里對於奥國歸併巴斯利亞與赫在戈維拉主張之政見大爲失宜此議頗爲卓越 
[法德摩事交涉近聞]  
　　初十日倫敦電云據斐洲茄塞勃倫開電稱法德摩事交涉將於西歷明年五月一號在海牙和平會公斷裁判政府已請一千九百零七年英國海牙和平會在權大臣費萊君主持一切 
[德國議院近事]  
　　初十日倫敦電云德國議院自由急進兩黨現已發起討論關於德皇談片演說大臣應負責任之憲章以上譯字林報文滙報載十一日倫敦電云匈加利蒲台佩斯某報載稱奥國已派步兵二十大隊開往巴斯利亞土爾其與芒替尼格洛結約畫清國界以免日後致起衝突該約現已議結初十日柏林電云土爾其已定期本月二十一日召集國會 
[法瑞互結商約]  
　　初十日柏林電云法國與瑞典締結　約現已告竣 
[俄大臣陳述國務]  
　　初十日柏林電云聞俄國外務部大臣伊斯華克擬於星期三日在議院宣述國務 
[美國開麥倫斯暴動]  
　　初十日栢林電云美國開麥倫斯近有暴動官兵與戰被殺陸軍中尉一人 
[德議院討論憲章情形]  
　　初十日栢林電云德國議院討論修改憲章問題頗爲　平以上譯文滙報 
 
 
 

Page 27

 
 
   
 
 

Page 28

 
 
   
 
