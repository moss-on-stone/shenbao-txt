# 1919 - 265 - 4916745

 

Page 1

 
 
   
 
 

Page 2

 
 
   
 
 

Page 3

 
 
時評 
[爭之途徑（冷）]  
　　中國今日之爭以形式判之可分兩途其一則由小而大又其一則由大而小所謂由小而大者其初不過一二人之意見浸假而及於一黨一會浸假而及於各黨各會又浸假而及於全國成爲兩力之業峙所謂由大而小者既立於名義之下而成大爭然而兩者之内各自分裂各有黨派而各黨派之中又有小黨小派於是大爭久持而不决小爭乃起浸假而各黨派相爭焉浸假而各黨派之内又相爭焉至於其極幾於無黨不爭無派不爭焉因爭而立之黨派亦自相爭焉因息爭而所立之黨派亦復相爭焉觀其結果僅成爲一二人之意見而已而小而大復由大而小周而復始此中國今日之爭之途徑也 
命令 
[九月二十八日大總統令]  
　　司法總長朱深呈請任命穆元植爲奉天高等醱察廳書記官長章廷華爲江西高等審判廳書記官長張宗輝爲福建高等檢察廳書記官長董祺爲湖南高等審判廳書記官長均照准此令 
　　又令司法總長朱深呈請任命李廷愷爲浙江第二高等監察分廳監督檢察官徐繼騏爲浙江永嘉地方檢察廳檢察長劉毓煥爲綏遠都統署審判處審理員均照准此令 
專電 
[北京電]  
　　桂陸電徐於王充總代亦持異議並請迅定最後方針否則南北分治終恐不免徐即去電説明苦衷仍求諒解 
[北京電]  
　　馮前日語徐謂輿情最要王既不洽輿情應當撤換 
[北京電]  
　　蘇李電復南方對人堅持到底竭力疏通迄無效果 
[北京電]  
　　組閣問題因主張由靳暫維現狀者多故正式改組决從緩議（二十九日下午三鐘） 
[北京電]  
　　靳令參陸處通電各省注重治安嚴心妨礙秩序舉動 
[北京電]  
　　靳雲鵬以參陸部名義通電各督請維持地方治安又以個人名義電軍政府力主和議以安大局（二十八日下午三鐘） 
[北京電]  
　　靳命將統一委員會機關撤去徐樹錚不知於二十六照常到院赴議至則牌子已除大掃興出（二十八日下午三鐘） 
[北京電]  
　　靳手諭顧問諮議一律改爲名譽職總五百餘員歲省七十餘萬（二十九日下午四鐘） 
[北京電]  
　　靳閣擬發行軍用庫券分三元五元十元三種有就鄂省先試辦説（二十九日下午四鐘） 
[北京電]  
　　奉張作霖電徐和議未成前前方軍隊不得撤動參戰軍既改邊防不應取消（二十九日下午四鐘） 
[北京電]  
　　徐樹錚因段仍囑赴蒙呈請四事（一）西北軍餉有着（二）各司令有特權（三）由蒙藏院解釋漢蒙誤會（四）飭蒙區長官除交通妨礙（二十九日上午四鐘） 
[北京電]  
　　徐樹錚昨赴津對倪有所商酌（二十九日下午四鐘） 
[北京電]  
　　靳雲鵬分電閩陜鄂湘贛統兵長官幸勿輕與南軍挑戰萬一南軍不顧大局亦須以相當辦去自行防禦（二十八日下午三鐘） 
[北京電]  
　　府昨開軍警會議一定秋節犒賞費仍照例核發一衛戍總司令祗予調動軍警權官吏不歸管轄（二十八日下午三鐘） 
[北京電]  
　　鄂督電告鄂西防務吃緊已加派軍隊駐攝（二十八日下午三鐘） 
[北京電]  
　　電令滬盧使偵察韓人秘會（二十九日上午四鐘） 
[北京電]  
　　岑復院電南軍謀贛實無其事業電陳督解釋至撥關税餘欵與李協和爲軍費更非事實（二十八日下午三鐘） 
[北京電]  
　　參謀陸次長被員司六七十人聯控呑令公欵呈總統及平政院等處數罪狀十餘條陸有辭職説（二十八日下午三鐘） 
[北京電]  
　　訂購潛艇説因各方反對將作罷（二十八日下午三鐘） 
[北京電]  
　　直曹報告近畿匪患肅清（二十八日下午三鐘） 
[北京電]  
　　新國會議員晉勳及京内外保案均定雙十節前發表（二十九日下午四鐘） 
[北京電]  
　　活佛赴大烏里冀收納富陞河餘衆圖大舉（二十九日下午四鐘） 
[北京電]  
　　新楊增新派張鳳遠來京一請新疆添一師兩混旅一每月加特别費二十四萬（二十九日下午四鐘） 
[香港電]  
　　廣州學生聯合新聞記者團各界三千餘沁（二十七）日大巡行沿途店舖燃砲歡迎國議員百餘登廣告相約不到先施大新眞光等公司買物因公司呈官禁查日貨軍府人員亦約不入亡國公司沁夕三公司門首有演説者勸人勿入買物引動羣衆大鬧公司被傷多人（二十九日下午四鐘） 
各通信社電 
[北京電]  
　　靳雲鵬謁馮數次馮段漸形接近惟馮勸段勿宜再寵信徐樹錚以誤國事 
[北京電]  
　　統一會議取消後徐樹錚仍到院但待遇極冷落（以上二十八日）以上平和通信社電 
[北京電]  
　　王總代電請政府將中日各條約原文檢送來滬以備相機發表 
[北京電]  
　　國務院電各省此次國慶請奬各機關以五人爲限 
[北京電]  
　　政團將擁靳氏組正式内閣但靳個人尚未承允 
[北京電]  
　　將派員調查各省敵僑以便修改條例 
[北京電]  
　　代表團請欵總統令財部先撥三萬元准今日匯滬 
[北京電]  
　　院秘書長郭則澐有打消辭意説 
[北京電]  
　　英使奉英政府令辦理西藏交涉暫緩回國（以上二十九日）以上中華通信社電 
[北京電]  
　　張宗昌來電茶陵資興有粵軍廿營湘軍數營形勢緊急請示辦法 
[北京電]  
　　經濟調查會感（二十七）日開會歡迎靳代閣靳演説主張贊助元首民生政策 
[北京電]  
　　靳接事後卽咨財部取銷薪俸搭放公債 
[北京電]  
　　吳佩孚賀靳靳覆電勸同心佐治（以上二十八日） 
[北京電]  
　　院秘長郭則澐辭已打消逐日到院視事 
[北京電]  
　　靳致西南電雲鵬備員閣席無補時艱仙揆引退奉令兼代國事至重非所能勝迫於公義力辭不獲丁此時會和平爲重區區愚誠悉循前軌一切謀和計畫亟當繼續　行務望毅力促進早覩平成 
[北京電]  
　　徐段均擬靳正式組閣惟須俟和議有成方能提出靳亦盼和議早開聞已派人赴滬設法疏通 
[北京電]  
　　趙豫督電告豫省土匪業已肅清 
[北京電]  
　　孟恩遠入京後即謁見徐陳説奉吉風潮之始末深自引咎徐溫慰并擬派充公府顧問 
[北京電]  
　　政府電駐英施公使徵詢對於藏事意見以便開會籌議交涉 
[北京電]  
　　參陸處電楊增新已批解槍彈四十萬粒運新實防 
[北京電]  
　　姜桂題派熱區財分廳譚廳長謁靳並催撥欠餉靳允知照財部即發 
[北京電]  
　　李不願長代財長靳允開維持財政討論會不使獨任其難 
[北京電]  
　　謝米諾夫過海拉爾後勝福忽有派兵入蒙搜逃户之舉政府令奉黑督軍防謝 
[北京電]  
　　有人議改滬護軍使爲鎭守使當局謂滬地重地非特任大員不足以資控制（以上二十九日）以上中孚通訊社電 
公電 
[邳縣各公團反對公債電]  
　　申報館轉各省縣公團鈞鑒政府違反民意發行八年公債敝會隨各省團體後致電府院力爭從緩發行文曰北京大總統國務院鈞鑒連年變亂民生彫弊已達極點倒懸未解何忍再索脂膏報載七日教令公布八年公債條例並指定國家田賦收入爲擔保民窮强索實恐急則生變即能强制執行而人民無力擔負勢必將債劵轉售於外人後患何堪設想况約法所載募集内國公債須經國會通過今南北議和尚未開幕此項公債遽然募集和會亦難承認和議前途反多一層障碍爲此籲懇主座從緩發行以順輿情等語務懇諸公代表民意一致力爭以救危亡邳縣農會青年團教育會絶艷叩 
[廣西學生聯合會通電]  
　　廣州軍政府各總裁舊國會武鳴陸巡閲使南寗譚督軍雲南唐督軍護法各省督軍省長上海孫中山先生唐總代表孫伯蘭先生衡州吳師長上海全國學生總會各省學生會各報館均鑒近日北京政府頒發八年公債條例以全國地丁作抵折賣外人聞悉不勝惶懼查此項公債額二萬萬元暫先發行五千萬元專爲北政府補助預算不足起見試思北京爲軍閥派盤據黷武窮兵年來軍費不足不惜將全國各税抵押罄盡尤復發行違法巨額之公債專供若輩之揮霍以重累吾民况歷年發行公債多次償還無期民心未死豈忍無言且政府預算入不敷出年復一年不思南北早日媾和裁兵減費以培根本乃徒爲賣國削民之計以應無底之求恐數年之後不將國土賣盡不止吾民冋辜逢此荼毒生機一息誓不允承萬望各界羣起力爭不即撤消寗死毌悔廣西全省學生聯合會總會叩 
中美新聞社電 
[二十四日滕佛（加勞拉度州）電]  
　　威總統在此演説謂對於和約之小反對已消除現已專事討論國際同盟約章之要害及第十條之保證又謂如依參院之議加和約以種種保留則等於拒絶和約云 
[二十二日巴黎電]  
　　最高會議委員會已核准挪威對於斯比正保羣島有政治宗主權據該委員會報告挪威距該羣島最近惟聞挪威已曾抛棄此項要求又最高會議决議前德屬莫桑比貴北部現給予葡萄牙 
[二十五日紐約電]  
　　美國鋼業領袖加來氏在歡迎日本某男爵席上聲言日本應立即將以後處置其在山東利益之計畫宣佈 
[二十六日華盛頓電]  
　　海軍部擬於今年冬季用一飛機從加州之聖地谷飛行至　列濱羣島現在辦法正在進行中飛機中途降落之處將爲夏威夷威克島及寛島飛機爲Ｎ．Ｕ．式即近曾飛渡大西洋而至英倫之潑來茅者 
[二十三日紐約電]  
　　美國航空俱樂部宣佈將舉行飛機環行世界運送郵件之大比賽賞金合計近一百萬元將組織一特别委員會草擬計畫核定比賽之路線與降落地點 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[英國之大罷工]  
　　二十六日倫敦電工部大臣賀恩氏與客晤談時謂政府已擔保路工工資在十二月底以前决不減少而現有之工價當繼續維持至生活代價大變後再行酌減預料若干月内生活代價尚無變遷之旬今路工遽即罷工似太不顧念國家公共利益矣路工要求政府承認戰時工資爲永遠之工資主張戰前得二十先令工資者今應得五十二先令查路工所以得五十二先令者係因生活價昂獲有戰時紅利故也三月間路工所提出戰時工價爲固定的之請求超過國内他業要求之上政府拒絶其大綱但願不減輕現有工價（即戰時所得之五十二先令工價）直至十二月底爲止此種辦法較之施諸他業者已覺優厚並議定自三月起至十二月止隨時討論庶依照現狀决定永遠工價目下秆底未到標準難定路工於此時罷工尤屬可憎蓋政府所定之永遠工價路工縱不以爲善然距年底尚有三個月時間儘可修改也路工中之首先决定工價者爲司機人火夫與淨車夫三級目前爭論之點在其他各級之標準工價政府已决定最低級之工價至少以每星期四十先令爲限不論現時生活代價如何低落戰前則僅有十八先令耳政府擔保如生活代價不落則路工戰前工價必仍照給查戰時工資除去戰前工資外爲三十三先令而戰時生活代價較平時高百分之一百二十五今日生活代價較平時高百分之一百十五但路工所得之戰時工價仍然未減政府承認必至生活代價落至較平時高百分之一百十且歷三個月無所增高時始酌減其工價也路工拒絶此議而要求司機人火夫與淨車人所得加資之辦法但司機人與火夫兩級雖所加之資較戰時紅利爲多而淨車人所定之畫一工價則較低減故路工所持之理由殊不圓滿要知司機人與火夫事當别論路工領袖固嘗以司機人與火夫有特别之責任戰時未得公允待遇爲言且嘗反對首相所提出繼續磋商廢除任何階級特别工資之主張矣各級路工不問其原有工價率高下如何而所得之戰時紅利則皆相同此即爲引起困難之一點政府因此乃有司機人與火夫新工價率之規按司機人與火夫向來在路工中工資猶高也今吾人當注意者依照政府所擬之工價新標準路工工價較諸戰前已加一倍而工作時間又由十時或十二時減至八時且逾時之工作或夜工或星期工皆另行給資也賀恩時末言政府已佈置用摩托車維持運輸之辦法石油與糧食皆須收充公用政府已盡力保全民食兵士當然將保護鐵路但尚未决定以兵工駛行火車 
　　二十七日倫敦電英報除工黨機關外一致指斥路工謂工資問題非無磋商之餘地不應於國家因未能輸出貨品致將破產之時忽對國家宣戰路工豈輕視輿論反對力與政府之權力乎一般國民直至昨日始知所爭之事件想路工所要求者與政府所提議者一經公佈國民對之必予以新討論也尤望召集國會俾研究眞相云云 
　　二十七日倫敦電政府擬收用海德公園爲駐集摩托車之場分散牛乳與食物之集中點凡仰賴外來牛乳之供給者聞此消息爲之大慰衆料倫敦路車與電車將於今夜罷工表同情於路工現已有二十五萬人應政府之請求願免摩托車司機人湯末斯氏告誡愛爾蘭路工謂未得全國聯合會幹事部許可不得罷工云 
　　二十七日倫敦電今夜路工在愛爾白堂舉行示威之會議通過贊成路工幹事部傳命罷工一舉之議案湯末斯氏演説謂首相如宣佈願將同樣大綱施諸各級鐵路工人則罷工風潮立即可止 
　　二十七日倫敦電估計罷工或賦閒者共有一百萬人 
　　二十八日倫敦電煤斤管理員下令停止由卡節夫運煤赴外國俾保留存煤以供英國之用街車與電車工人聯合會開會多時决議將罷工問題延至星期一日作决利物浦糧食供給在白根海物被阻 
自路工罷工後總理四人與佐理四人在末賽隧道從事抽水苟數小時不抽水則隧道將數月不能通車 
　　哈特爾鋼廠已閉門愛爾蘭工黨幹事會發表宣言書贊成罷工之舉並誡工人雖愛爾蘭尚未宣布路工罷工但須準備一切 
　　二十七日倫敦電今夜公報稱火車停駛全國皆然但無暴動現正從速組織路車運輸事務以保糧食之供給政府已得許多投効之請願尤以退伍海陸兵士爲多 
　　二十八日倫敦電倫敦街車電車工人聯合會今日請工人從湯末氏與白朗姆萊氏之請再行工作二十四小時該會所通過之決議案宣布路工要求殊爲正當並謂政府若不卽圖與路工商議調停辦法則擬使運輸工人將罷工問題作爲全國問題 
　　二十七日倫敦電路工聯合會會長克蘭伯氏與代表數人今午與工部大臣吉特士氏會商故有人以爲磋商之門尙未全閉國民請求國會臨時召集之呼聲漸高今晨倫敦電車路車仍開行以待今晚車工聯合會幹事部之會議車客極爲擁擠每站候車者極衆步行者亦多 
　　二十八日倫敦電官場消息時局未有變動散糧辦法進行順利投効者紛至沓來政府利用投効人之辦法現將籌備完畢聞威爾斯馬鋼鐵廠鋼廠與各煤礦因鐵路罷工刻皆閉門 
　　二十八日倫敦電滑末斯氏今晨對客發言謂彼極願解决爭端又謂將勞動問題之爭端變爲他種問題則情勢將愈複雜而危險亦甚故彼决計不擴張罷工之範圍 
[法美罷工餘波]  
　　二十八日巴黎電侍者聯合會决議宣布罷工劇場服役者亦在内影戲場服役者在外 
　　二十六日紐約電鋼業會社會長嘉立氏稱不願與鋼工團體幹事部長菲資巴里克氏等磋商關於罷工之事件鋼業會社僅願直接與所僱工人談判以受僱者不皆爲聯合會員也菲資巴里克氏爲衆所共認之革命家如此次罷工成功則將爲社會翻覆之起點其後果頗爲重大世界獨立國辦事員現方以德國金錢施行過激主義 
[俄國之近狀與德國]  
　　二十八日瑞典京城電據希爾新福電稱俄國某大將逃至芬蘭據稱彼得格勒與莫斯科現直接與柏林交通過激軍現由德國陸軍參謀部人員指揮德人現竭力經營建設俄國袒德之帝制 
　　二十七日倫敦電駐倫敦愛沙尼亞里特倫立陶宛烏克蘭代表聯名上書和會請儘速承認各該國之獨立如延久不加承認則前途將有變動 
　　二十七日巴黎電高等議會决議由福煦上將要求德軍退出立陶宛否則將停止運糧接濟德國中止一切財政協定 
[各國近事記]  
　　二十七日倫敦電法國飛行家波萊氏擬由巴黎飛至澳洲墨爾邦定十月一日出發現定於十月九日飛抵印度加拉齊十月十一日飛抵喀爾喀特十月十五日飛抵新加坡十月二十六日飛抵墨爾邦 
　　二十八日墨爾邦電澳洲衆院通過批准赤道南太平洋前德屬羣島歸澳洲與紐絲綸管理而赤道北羣島則歸與日本一約之議案 
　　二十七日華盛頓電海軍總長在參院答覆質問意兵佔據達爾瑪希亞海濱之特羅吉亞後二十三日由美兵登岸克復之並未流血美兵此舉顯奉高等議會之命 
　　二十七日柏林電半公式消息稱德國與協約國混合委員會不日將赴波羅的省以解决撤退德軍之問題德政府爲實行委員會議决事件起見已發通令凡兵士之不出境者將停給餉糈 
　　二十七日倫敦電今日公報稱英海軍於戰時共失艦一百五十四艘計戰鬭艦十三艘巡洋艦二十二艘驅逐艦六十五艘潛艇五十四艘輔船共失八百十五艘内有運煤船二百四十四艘漁船二百八十六艘 
國外要聞 
[日本不允加入新銀團意味]  
　　中美新聞社譯密勒評論報云日本以客氣的態度語美國曰苟非將廣袤一百七十三萬方英里換言之卽約當美國幅　五分之一之滿洲蒙古劃出於新銀團活動範圍之外則日本不能加入新銀團英法兩國對於日本此項態度默然反對之美國則公然反對之三國大有不需日本而獨組一銀團之勢力果使此項恐嚇眞欲實行或可以改變日本之態度日本到底不願被逐於此有力財團之外不過彼百方設計企圖他國承認其在滿蒙之特别地　耳同時日本特發布一種消息謂彼將借中國四千萬元以至一萬萬元之巨債藉以試探英法美之恐嚇是否實在一面向中國當局保證謂中國需無論如何之巨欵日本皆能供給中國大多數之愛國者對於此項引誘自然决絶反對而北方之武人則有十分歡迎之者矣澈底以論之中國究欲得日本之助抑他國之助終不能决定如南北能速統一則日本之引誘將無人承受之反之和局不成則北方大有樂於承受之勢目下日本與西方諸强皆極注目於中國之國内政局此政局之變化於中國前途有莫大之關係惟日本對於新銀團無論願否到底終須加入是全在英法美之能否團結一致並能否改變其態度以應中國之需要以爲斷耳假使英美法竟允許日本之要求將廣大之滿蒙除外於銀團範圍則必發生嚴重結果至少則使勢力範圍之政策復活於亞洲而巴黎和會取消均勢而代以國際同盟之决斷將從此成畫餅蓋日本若得在滿蒙獨斷獨行則他國亦必在中國他處覓取同一之特權以相抗制此種土地之逐鹿必使中國瓜分而後已即使他國能持較光明較公平之態度不效法日本之所爲而既承認日本在滿蒙有特别利益其結果必使日本合併該地而終至征服中國曠觀中國歷史四千年來之外患皆自北方侵入日本若完全控制滿蒙則中國必危日人勢必利用天性善戰之蒙人編爲大軍以控制中國也尤可慮者滿蒙既歸日本勢力範圍恐此一塊土地將大有造於近來外間所傳之日俄德三國聯盟之組成果爾則世界和平且將大遭危害日俄德同盟之説相傳已久而滿蒙之與有關係則今始有機兆記者（密勒報自稱）於一九一五年在紐約時紐約時報總主筆米勒氏語之曰大戰告終後日俄德同盟乃必不能免者距今一月前記者又從可靠方面得悉此項同盟問題與日本之滿蒙除外要求頗有關係云日俄德同盟之計劃聞已由日政府與德國領袖研究多時如果成功則滿蒙以地理上之關係勢必爲此計劃中之一部分蓋此項計劃中苟有一當事者略爲携貳則全部即大受危險故日本竭力設法求其鞏固其要求滿蒙劃出於銀團範圍職是之故蓋欲開發滿蒙俾供此大計劃之用而不爲世人所知也聞日德二國間已達到若干之了解彼等計劃之第一步爲助俄國整理内政英國首相佐治近曾宣言英國决任俄人自理其事故將英兵撤回英既如此美法亦必學步而撤退美法兵此正日德二國所欲者蓋彼等助俄計畫之大端爲派遣德國教師教導俄之郷農又派日軍掃除西比利亞之過激派分子若英法美兵在俄則此計劃不克實行也如謂此種同盟乃不能有之事是無異謂英法於戰時决不至與日本締結密約處分中國之權利以圖自救也德國在物質上雖敗而精神未敗據袒德者言德現狀雖頗困頓然欲以其武力擊敗歐洲任何一國尚非難事且德人豈不思復仇乎此眞日本與之同盟之好機會且德國欲求最良之與國固莫如日本然則日德同盟何不可能之有據報紙所載德國固已派遣專門家數百人赴日本指導製造最新炸藥駕駛濳艇並建造其他毀壞利器矣至德國軍隊目下正在秘密組織一如拿破崙時代據其國防總長諾思克言本年十月内德國所有兵二十五萬人又某德報載有對某種軍團之敬告謂將來祖國必尚有需要一種有經騐軍隊之日望大衆努力據云倘此項軍團之訓練法推廣之於他團則一有事變立時可以召集一可驚之大軍云至俄國更有與日本聯盟之理由彼在戰時喪兵最多現爲協約所棄全國騷然民不聊生皆受戰爭之賜而協約坐視不救故俄人甚恨協約苟有報復之機會彼固願一洩其憤也若夫日本自己則極感不安美國太平洋新艦隊乃美國投懼日本之野心　對遠東政策改變之具體表徵日本固預料將來不免與美失和天然欲覓同盟國以資援助而　俄正其　也以上云云爲日本要求滿蒙劃出於銀團範圍以外之眞意味彼所謂地理歷史關係之説純係掩人耳目就地理而論殊無根據美國務卿藍辛於訂立藍石協約時並不承認（地理接近）一語即爲特别或电高利益換言之卽美國不認日本在南滿之特别地位况當時中國曾提出抗議乎至歷史一層亦無根據日本與南滿之關係始於俄日之戰况彼屢言此戰之目的爲開放門户不許俄軍佔據滿洲因此英美加以助力朴資茅條約訂定俄日在滿洲均無特别利益日俄戰後兩國政府或者另有約定然俄國人民與中國皆未承認之至一九一五年中日密約亦爲中國人民所不認今即讓步謂其有效亦祇適用於南滿安能包括北滿與蒙古乎然日本人民中其有感於世界之新潮流者亦不以滿蒙除外之議爲然如外相内田及前横濱正金銀行總裁犬養氏皆是内田之意見屢見各報而犬養近在東京某雜誌發表一文大旨謂大戰之後德俄全出中國市場英美距中國遠故日本即與他國均等競爭亦必佔優勝日本對於新銀團計劃應以廣大之目光觀察之中國天產果能盡量開發則不獨利中國亦必大利日本正不必持壟斷政策而反對各國之協同經營計劃至於滿蒙除外一説大爲錯誤因新銀團不過一種經濟團體以合同投資爲目的以助中國者耳 
[德國禍首及從犯之罪案]  
　　法國無線電社巴黎通信云德前皇虽有幼子五人請求代父赴法庭受審而協約國未之許然有其他親王二人則將同時與德前皇現身法庭受協約國國際法庭之裁判此二人者一爲普魯士王太子一爲巴伐里亞王太子如此聯合强迫審判或可使彼曹無所爭執外此如陸軍將領潛艇司令内閣某閣員嘉凡爾女士及弗里脱大尉被戕案内負責任之人俘虜拘留營内所施殘酷行爲之主使人佔領區域内刼掠焚殺之徒亦包括在此刑事案中其中數人將在犯事地點受審其命令放逐法國各城居民者則將受審於巴黎焚燬比國城市者則將受審於不魯塞爾濳水艇司令及擊沉病院船之罪人則將偕德前皇及王太子二人受審於倫敦法庭而禁錮於歷史上最著名之倫敦塔云德國在未簽定和約之前已預料協約國必强迫其引渡罪犯數人於五大國代表所組成之法庭雖罪犯之姓氏未即發表單中所列者當爲下列數人巴伐里亞王太子魯泊爾脱世人羣以（西方之鐵墩）呼之其所犯之罪案爲曾命令其軍隊對於英軍悉數殺戮不許受俘並放逐列里魯倍土爾昆及其他城邑之居民加貝爾海軍上將　任海軍大臣主張潛艇戰爭最力曾令宇字號潛艇演成種種之慘劇加貝爾出身貧賤藉竇比資氏之奧援夤緣而進其他如佛郎蒂南司令福爾斯蒂納司令惠南中尉等皆係德國潛艇司令將偕加氏同蒞法庭共受審判所列罪案爲擊沉協約國之病院船佛氏習性殘暴犯罪尤重曾擊沉英艦魯西台尼亞號柏林各報讚揚其功謂佛氏毀壞敵艦共達一百二十八艘云麥剛森上將所犯罪案因在一九一六年曾焚掠殘殺羅馬尼亞人民且麥氏在一八七○年普法戰爭之役曾參與戰事比魯將軍之罪案因在恩德尼焚燒房屋及殘殺無辜平民百人桑特將軍曾殘殺叙利亞人及亞爾米恩人後被英軍圍於美蘇巴達米亞乃潛逃朗慶男爵爲比京德國政務局局長於嘉凡爾女士及弗里脱大尉被戕案内應負一部份責任因當時絶不願顧及美國駐比公使之請求也孟德弗爾男爵任羅文德軍司令爲嘉凡爾女士被戕案内最有關係之人斯希洛特將軍爲弗里脱大尉被戕案内之嫌疑犯戴西將軍所犯之罪案爲殘殺比國阿龍平民一百十二人奧脱洛惠資將軍所犯之罪案爲刦掠特尼士村並屠戮無辜平民一百六十三人蒲羅少佐之罪案爲毀壞亞爾溪並殘殺平民一百五十人奧爾遜將軍及加塞爾將軍所犯之罪案爲治理杜倍里資時虐待獄中及拘留所中之俘虜勒蒂咸中尉之罪案因在瑪魯勒朋曾犯殘暴行爲格資少佐之罪案因在瑪特堡亦犯同樣之殘暴行爲　美意昆季之罪案因在喀洛薩爾俘虜營中曾犯殘酷行爲羅溪昆季在薩爾河爲法人所拘被控之故因羅等曾盜大宗機器也 
國内要聞 
[靳代閣消息種種]  
　　靳雲鵬任事以後先排定辦公時間每日自上午起到國務院參陸辦公處陸軍部訓練處各兩小時有閣議之日則加入閣議二小時以每日十小時爲率對於公府方面除隨時謁見面陳政務外每日輪流派院秘書一員赴府接洽 
　　靳氏施政方針雖未宣布但日昨有人進謁靳曾告以對於財政主張先救濟目前困難爲當務之急對於和議問題力主迅速促成靳氏又以近來民氣發張雖不乏愛國之士然時有溢出範圍之舉動以後擬取嚴厲政策云云於此可見軍閥内閣之精神矣 
靳氏救濟財政主張既如上述茲聞財政部李代長前曾向舊銀行團接洽墊付鹽欵二百萬元現在頗有把握而中秋節前約共需欵七百萬亦正設法籌措尚不至毫無着落至各機關薪俸龔閣時代均搭放公債靳氏爲體恤僚屬起見昨已咨財政部將搭放公債辦法自十月起停止 
　　靳氏接事後續接各方賀電甚多惟最足注意者爲吳佩孚王承斌閻相文等之一電略云近悉我公榮膺特簡繼任揆席鵲報傳來欣快之至匪但爲公賀實爲國慶也方今國家多故外交緊迫内訌未息得公掌握中樞鼎力斡旋轉危爲安指日可待仰懇力輔元首以安内爲攘外之基速謀統一俾得同心禦侮謹掬悃誠恭頌任喜並叩崇安云云此電到後靳氏甚爲滿意當即復去一電措詞備極撝謙内容略謂有電悉雲鵬暫權揆篆勉效匡襄茲荷藻飾慚悚莫名執事力持和平尤深景仰雲鵬在職一日即竭一日之力以赴之倘能挽救和局豈惟私幸仍希台端整飭全師同心佐治無任渴盼聞原文其長 
[李思浩代理後之財政部]  
　　京中各機關薪俸向例係每月二十六日發放近以庫欵如洗每多愆期即以近水樓台之財政部而言近數月來猶不能按期支領其他各部益可想見此次内閣改組百端待理財政一項首當其衝在龔前代閣未下野之先本月政費尚且無着比日李次長自視事後關於各項政費正在極力籌畫預計月杪無論如何困難必當設法備齊以濟燃眉聞日昨李次長先將部内人員薪俸籌妥由鹽對匯業兩銀行墊付並已令知庫藏司長劉慶鏜於昨日赴各該行具領即行發放 
　　財政部管轄清理官產處曾有裁撤歸併賦税司辦理之議昨聞財政部現已决定實行裁撤所有官產處事務即由賦税司增設一科專爲管理官產營業及清理各項應需辦事職員仍以該處人員充任藉資熟手已於昨日呈請公府核准施行矣 
　　龔心湛長部時曾將改辦統税計畫案重提討論雖經多數贊同無如値此時局紛擾頗難卽時實行近財部又擬先從調查各省區徵收情形與税務上之近狀爲入手特派調查員高瑩等分途南下認眞查報以便核議辦法 
[經濟調查會歡迎新委員長]  
　　國務院中戰後經濟調查會昨日開全體大會歡迎新委員長靳翼青氏是日下午三時半開會首由陳銘鑑代表致歡迎詞略謂本會本大總統民生主義組織因歐戰終了武力競爭將易爲經濟競爭故急須進行者一爲調查（調查國内及國外現時經濟狀况）一爲編譯（關於歐戰前後經濟報告及著述已搜羅數百種擇要編譯亦在百種以上）總期不負創立斯會之初衷云云繼由靳委員長答詞先謝歡迎之意並述太民生主義不僅在空言須求其實現卽如此次歐戰德國之失敗並非敗在武力實敗在經濟且此方有最大經濟國家之美國加入方有協約國之勝利我國加入協約國而未實行出兵歐洲亦是國内經濟不充之故以後世界趨勢漸入經濟競爭必國内經濟發達而後能言競存欲求竸存須先知世界經濟狀况以爲種種預備故非由調查研究入手不可諸君負最重要任務至爲鄙人所切望而亟思輔助進行者且現時教育幼稚時代國民不知經濟原理更不知經濟狀况總賴諸君以調查所得多出雜誌使歐戰前後經濟情形貫輸一般社會上然後能上下一致力求經濟發達我國天時則氣候溫和地利則出產豐富人民亦係優秀民族絶無不能與各國競爭之理至於奬掖人民貫輸知識責在諸君今日謬受歡迎惟時間短促不能多言尚望以後不時聚談以便詳細討論云云以後由會員分議提案五時散會 
[陸軍部反對再减軍費]  
　　八年度之預算案關於陸部所管軍費曾經新衆院預算審查會按照全國總額減去二成嗣議員鮑宗漢等又　減一成提出修正日昨國務院以不能再減之理由咨　衆院原文如下准陸軍部咨呈案查八年預算審查會按照全國總額減去二成報告大會在案茲查議員鮑君宗漢等對於八年度軍費預算擬再減一成提出修正案其理由以陸軍經費約佔全國收入十分之六陸軍差遺咨議候差人員薪津爲數亦屬不資設或其他官吏倣照效尤國民如保擔負等因查八年度預算陸軍經費共銀二萬五千餘萬元爲數不爲不鉅然因歷年變故相尋遂至兵額餉數逐漸增加本部原編預算均係按實支之數核算既經衆議院預算審查會削減二成能否辦到尚無把握至陸軍咨議差遣候差人員或係國内外正式陸軍學校畢業生或係軍隊經騐較深之裁缺官長或係迭次事變奔走國事著有功勞經各長官保送者實與他項官吏不同現在軍官俸給法尚未核定各軍隊正在收束前項人員實無法安置祇得酌給薪津以資養贍原列之數尚恐不敷咨請轉咨衆議院仍照預算審查會議决原案核議等因相應咨達貴院查照核議可也 
[劉冠雄以去就爭敵船]  
　　海軍交通兩部互爭敵船一案迭紀前報茲查此項敵船十一艘前此之租與大達公司係作爲海部托交部代辦故此次租期届滿海軍部擬收回由部組織航行公司其表面理由謂欲取盈餘作爲海軍補助費而交部亦以厚利所在仍欲繼續管理以致兩方相持至今未能提出閣議關於此事現劉冠雄已呈請東海飭院辦理並聲明此項問題未解决以前不出席閣議大有拚此一官以决最後勝負之勢呈中並有艦隊公意將即扣留各船等語亦可見大利之所在矣茲將劉氏呈文錄左財政部積欠本部經常專欵等費至三百萬之多前擬將本部收回委託交通部出租之德奧船隻組織航行公司即指此盈餘充海軍補助費對於各署局艦隊之環而請欵者亦即宣示此種辦法乃院議久不提出交通部代租期滿延不交收且闻有陰議續租之事艦隊公意將即扣留各船以破其謀懇迅飭院將籌議没收船隻組織航行公司辦法即日議决施行在案未解决之前國務會議恕不出席 
[京華短簡]  
　　西藏交涉近已完全停頓其原因則以川藏界址之劃分必須熟悉該處地理之人贊襄一切方有正確之標準應俟川邊派員到京之後再行續議聞已由外部將緩議山由通知英使同時並電駐英施公使本此意旨陳述英政府 
　　昨日（二十七）國務會　因無重要議案　議較遲聞所提議者一爲江防各艦關於糧食停泊問題議决交外交海軍兩部分别辦理一爲同濟學校是否改爲國立學校抑或由中法合辦議定由部詳核一爲内務財政兩部提出各省屯田案討論結果照原議進行免予繳價改爲徵收税契其餘尚有任命譚士先爲黑龍江財政廳長案至一時卽行散會 
　　公府昨日（二十七）下午曾有軍警會議之召集聞王統領吳總監徐指揮使馬督察長周稽查長袁督辦均列席討論之件一爲中秋節前京師警費及犒賞費應如何籌畫一爲軍警權暫不歸衛戍總司令管轄應仍照舊案辦理惟衛戍總司令有調令軍警之權餘兩件無關重要遂行散議 
　　國務院所設之統一委員會府院秘書長之外尚有徐樹錚等三數要人每星期一三五徐樹錚必前往翻閲電報參預機要習以爲常自靳雲鵬二十五日就職後遂即將該機關裁撤並謂政府既主和平何必添此贅 
 
 

Page 7

 
 
　　疣乃徐尚不知於二十六日仍照常到院赴統一會議至則牌子已撤大爲掃興只好以來賓資格談話數分鐘而出説者謂靳徐問題將於　發　矣 
　　高等文官考試不久舉行聞考試事務處現在報名者已達五千七百人之譜定於雙十節後分期舉行其考試地點在太和殿 
[杜威博士講演哲學記]  
　　昨日（二十七）杜威博士在北京大學法科禮堂講演社會哲學與政治哲學由胡適之博士擔任翻譯其演講詞如次上冋所講是篇導言要旨是思想學説發生在後他發生的時候不是因而是果所以他不是憑空發生的是社會政治有病的時候纔發生的但是發生以後他又變做因了上回所講社會哲學與政治哲學極端的兩派第一派完全否認現在制度要另創個烏托邦第二派承認現在制度都有他本身的道理要去找出這道理來這兩派同犯了一個要（根本解决）的病並没有某種具體的方法隨時隨地去解决某種問題第三派卻與上兩派不同是要隨時隨地對一問題去求一具體的解决方法 
　　十九世紀以來歐洲思想　種共同的趨勢便是創造社會的科學（人生科學）從前的自然科學如物理化學等的方法近來漸漸應用到人生方面來可見科學的方法可以應用於社會政治方面今天所要講的便是這科學的精神對於第三派社會哲學與政治哲學的影響 
　　近世科學最初的起點是和人生關係最少最遠所以第一步是天文學進而爲無生機的物理學化學再進而爲有生機的植物學動物學等到現在知道人生也可以用科學的方法去研究結果人生科學發生了許多人類學咧經濟學咧政治學咧以及宗教歷史言語等學這都是用科學的方法應用到人生日用社會方面去 
　　這種種科學的發生無論他的成敗如何但有一句話可説便是人類的思想變遷了從前以爲只有自然現象可以用科學的方法去研究關於人生方面何等繁複何等不規則决不能用科學方法去研究的但是近來卻知道人生雖是繁複雖是不規則也可分析到簡單並找出他的規則來便也可用科學的方法去研究這點可以證明人類的思想是變遷了 
　　社會科學家發明了許多社會科學但又看不起社會哲學他們以爲哲學是玄談是没有根據不像科學有一定的律令所以不値得去研究 
　　我也不去批評他們但是對於社會科學有一點可以説的他們把一個時代一個區域的情形做了通則以爲百世而上百世而下東海西海都可應用的例如科學的經濟學發生狠近這時是十九世紀這地是西歐他們把當時當地的經濟狀况找出條理來做了經濟學的原則以爲上下古今都可適用這是社會科學所常有的錯誤 
　　就經濟學發生的事實來看（一）當時的經濟組織是大資本制度出產狠多銷場狠廣（二）是競爭的不是互助的（三）目的純在賺錢不在社會公共利益經濟學上的各種通則都是根據這種事實而發生的本是從一種特别情形特别事實而發生的通則如供求定律之類卻要不論什麽時候什麽地方都去應用變了公共的通則又不許人家去修正所以嘉來爾Oarlyle辣斯金Raskin一輩人要根本推翻這種絶對的定律以爲只可應用於一時一地決没有這種普遍性的後　又另創了一種歷史的經濟學 
　　剛纔所講的一節用歷史的眼光來批評他凡是一時代所發生的通則時代變了通則當然也變了所以没有一種通則可以稱爲定律歷史是繼續不息的通則也是繼續不息的所以無論那一天決不　得一最後的通則 
　　我所以提到十九世紀的社會科學有兩層意思（一）社會在那裏長進歷史也在那裏進行所以要哲學去帮助他解説不能單用抽寫或紀載的態度多少總要些理想這是第一層（二）第一層是消極的證明社會科學家看不起社會哲學的錯誤現在第二層是積極的使人類思想變遷知道人生的活動也可以科學的方法去研究他然後社會哲學從空中樓閣裏降下地來使他帶些科學的精神這些精神是（一）注重事實（二）不武斷（三）不敢以爲最後的（四）不是天經地義不過拿來應用的解説的因此成了帶社會科學色彩的社會哲學社會科學介紹了科學的精神與社會哲學而成吾現在所講的第三派社會哲學這種哲學有三個特點（一）實驗的從前的學説都不根據人生日用的事實現在這派學説是人生日用處處可應用的應用的結果便可證明或反證這學説的好壞吾們便可把智識和學理來指揮向導我們的行爲（二）特别的從前的學説不是籠統便是普遍現在這派的學説是一不用全稱二不是籠統都是特别的没有通則（三）他的目的在養成智識觀念可以隨時隨地補救特種情形解决特種問題 
　　這種新的社會哲學把智識學説看作指揮人生的一種工具科學本分兩種一種是純粹科學一種是應用科學現在可以應用科學比這種新的社會哲學純粹科學不把人生慾望與意志放在裏面這種社會哲學把純粹科學的道理應用到人生慾望意志上去不但不排斥慾望與意志還把學理去帮助慾望與意志使他不陷於痛苦不往邪路上走 
　　純粹科學完全是傍觀態度譬如天文學月亮的圓缺都不與吾們相干我們的慾望與意志一些也不能加入應用科學不然譬如醫學把醫生自己也作研究的一部吾們研究社會哲學要用應用科學的態度爲學理帮助指導人的行爲去達他的目的這是工具的態度這是實騐的態度 
　　社會哲學不是純粹科學是應用科學如經濟學的目的是帮助人類經濟的活動向那一方向走纔能得到最大最多的生活政治學也是如此政治要怎樣組織纔能得到最大最多的人生幸福社會學是一種技術政治學也是一種技術社會哲學與政治哲學是指導他們那是對那是不對這便是社會科學與社會哲學的關係 
　　再把醫學來作個例有一種是畫符念咒説病賣藥的游方醫生所用的醫學有一種是根據科學的醫學科學的醫學把智識來指揮帮助他的技術可以使人生得到利益社會科學亦然從前没有學理來指揮向導人類的種種行動便萬事聽皇帝聽長官以爲有好皇帝好長官便有好政治這都是聽天由命去碰機會的推而至於各種人類的科學都是如此不要靠天靠旁人靠機會要用科學的智識來指揮一切嚮導一切 
　　簡單來説社會哲學何以要把他當作科學來研究第一點是現在人類進化到這樣地步交通便利調查容易現在要去調查各種社會政治的情形都是人類可以做到的倘再不利用現在的文明把科學的智識來指揮人類社會政治的行爲可以發生很大的危險偶然的一件事便把幾千年辛苦經營的東西都廢壞了第二點關於方法從前是籠統的抽象的理想的現在是個體的特别的事實的須要注重個體特别事實與通則通例的關係如社會哲學要研究各地各種的時勢使與通則通例發生關係 
　　譬如鐵路工程决不能造一條籠統的理想的抽象的鐵路一個個都是具體的特别問題如河流山道道路的高低以及工程的經濟都要算計算計的 
　　歐洲思想史上有個例十七世紀是個紛亂時期有宗教戰爭有政治戰爭有朝代戰爭因此當時便有一種國家主權法律秩序的需要所以當時的學説没有不注重國家主權法律和秩序的這是一種時期一種地方的一種特别情形以後却變了無論什麽時候什麽地方都應當如此至今還崇拜那國家主權秩序法律吾們還看見這等學説在中歐的危險結果發生這次的歐戰 
　　到十八世紀下半期十九世紀上半期恰好有一種相反的狀態自從蒸汽機發明以後生計狀態大變從前干涉的學説不適用了而且發生一種極端相反的放任主義個人自由主義可是這種主義到現在又不適用了這種主義的流弊是被資本家利用没有勢力的人與有勢力的人戰當然是没有勢力的人失敗的所以哲學離開了時代和環境去講很是危險的 
　　舊式的社會哲學只是兩極端一是對於社會下總攻擊一是對於社會下總辨護現在我們所講的第三派哲學不是總攻擊也不是總辨護是要進步可不是那天演的進步是東一塊西一塊零零碎碎的進步是零買不是躉批 
　　現在世界上無論中外都在那裏高談再造世界改造社會但是要再造改造的都是零的不是整的如學校實業家庭經濟思想政治都是一件件的不是整塊的所以進化是零買來的 
　　以上所講各方面零零散散的改革都是很複雜的幾乎無從下手須要一件件的把他分析開來然後一件件的做去 
　　今天到此聽講的人學生居多學生啊！你們以各人的智識一點一點的去改革合起你們的（一）（積和）（二）（互助）來一定可以做到吾們理想中的大改造 
[廣東之學生界發起慶祝會檢查日貨潮]  
　　廣東中等以上學生聯合會於二十日聯同童子軍部省會學生聯合會發起籌辦雙十節慶祝大會通請各界團體假座長堤豫章書院會議各社團代表赴會者百餘人二時開會先公推黃憲昭君爲主席宣佈開會理由并將章程討論一致通過定名爲雙十節慶祝大會即推定岑春煊伍廷芳林葆懌湯廷光等爲名譽會長黃憲昭張啓榮李璞生爲正副會長其組織内分總� 
務文牘提倡演講巡游比賽財政糾察社論九部各部幹事均已舉定各團體之有名望者分任擬將省會地面劃分十三區積極進行總期聯絡各界一致加入慶祝務使家喻户曉喚起社會一般人民之愛國心以便届時大舉巡行振發民氣聞已議定假豫章書院爲辦事地點并定二十四日（即星期三日）下午二時開職員會議籌商各種進行辦法 
　　昨日三時許有學生在粵海關入口處調查某貨發見三箱擬行執獲詎有游擊隊數名欲拿解學生謂爲有亂治安學生等不服爭辯良久該游擊隊遂電告本部立即加派數名前往監視學生等亦電告商團立派商團保護頃刻間兩方面之兵隊齊至商團等亦謂吾等前來保護商民且此商民自由行動毌庸汝等干涉而游擊隊則極力干涉兩相反抗其後該游擊隊十餘名卒將學生等解往警廳學生等均手執民國小旗沿長堤而去兩旁觀者途爲之塞 
[廣東之外交調查會]  
　　二十二日外交調查委員會開會由委員長伍秩庸博士主席（一）討論新銀團與鐵路統一問題多數主張贊成惟俟將此問題始末情形以及中外輿論調查詳明再以文字表示意見並决定由汪趙朱劉四委員以　人名義電北京外交委員調查其議案以供參攷（二）外交委員會出英文月刋已兩期内記中國各重要問題之眞相各國人前來購買者甚多此項月刋未列入預算現擬提出追加月五百圓以便擴張（三）副會長吳永珊君因公離粵推定趙君其湘代理 
　　日前警廳派警士將外交調查會書記兼英文政治評論編輯韋君玉拘捕其原因不詳聞係被省長公署處某誣害所致但屬民事伍總裁與李參謀總長大小以警廳爲然認爲違法拘捕當由李協和總長電致政務會議提出討論經政務會議决定飭令警廳速即釋放並派員查辦刻聞韋君玉業於昨日經軍府副官長親至警廳索放至將來如何查辦之處尚無所聞 
[川滇問題之闢謠]  
　　成都通信云川滇問題在一年來未經人道現因南北統一之説又起川滇問題有聯帶關係故亦重行提出一切進行頗屬秘密而一般不明内容之人紛紛製造許多謠言不曰川滇將開戰釁卽曰川省將起内訌其實川滇當道要人往還甚密而斡旋西南大局之藍天蔚適於此時抵省無論如何决不能如所傳之甚也藍以慰問使名義於十三號抵省是日午前七鐘向政務廳長及四科長劉禹九師長呂漢羣師長曾財廳長等均陸續到牛市口鎣華寺内歡迎隨至下午一時熊督軍楊省長亦出城入鎣華寺恭候適成華兩縣知事及李元著參贊張岳軍副官長向育仁旅長等自龍泉驛馳歸（此數君係前數日特往茶店子代表各重要機關歡迎藍君者）始知與藍便偕來之滇軍朱旅長王階在簡州病甚不能就道須俟病勢稍减始來藍使則乘四人藤輿先至因就寺内小息各寒喧數語即偕秘書胡浹庭暨唐督派遣同來之胡委英與各歡迎者同至兩湖公所聞藍擬於十四號九時謁督軍省長商川滇問題 
　　十二日省議會爲川滇問題開大會議員到九十餘人李議長主席黃文裳動議云旅滬川局促進會有電來説吾川與滇黔又釀惡感挑起戰釁以本席觀之自護法以來川滇黔毫無惡感近日城内謠言頗衆顯有奸人煽動據本席意一面應由本會電覆該會解釋一面請督軍省長出示禁止造謠滋事者議長付討論多數贊成任瀛主張并通電滇黔議會劉紹彬謂吾川雖與滇黔毫無意見而造謠者仍極力進行似應由三省共同出示禁止討論結果議長提出標準云一面電覆川局促進會一面咨請督長出示禁止大多數通過 
　　十三日省會衛戍司令部出示云照得川省自上年護法興師以來闔閭安堵軍民輯睦近復年豐歲稔民間之瘡　漸復地方之庶政咸舉加以天心厭亂和局將成凡我人民正宜各安其業力圖富强爲國家培元氣爲個人盡天職本司令衛戍此間亦有榮幸乃不圖近有不肖之輩妄造謠言揑謂某處又已不靖某處現遭匪擾詳究由來概屬臆造揆其用意不過冀惑觀聽欲遂私圖而一般愚民竟不辨其眞僞輒相傳告自啓虚驚在民間以前次迭遭兵燹聞之疑懼固無足怪但此等奸徒膽敢在本部衛戍區域以内擅造謠諑惑亂人心殊堪痛恨若不嚴拿懲辦何以申法紀而保公安除由本部派員密緝外合行示諭民間務各安居樂業循守本分切勿輕信浮言徒自驚擾至若造謠之輩居心險惡不問何人一經逮獲訊實立置重典决不寛貸 
[山西之教育談]  
　　晋省教育事業自上年閻兼省長籌定逐年進行計畫案并於八年度預算增加鉅額之教育經費後對於國民教育社會教育人才教育均已着手進行兩載以來教育界之氣象固已與前不同矣然此特就其形式言之也而究其教育之主旨何在負有教育上管理與教授職責者對學生應以如何方法啓發之始可以濬瀹其靈明應以何種理論灌輸之始可爲澈底之覺悟此則不能徒執形式以求當視夫教育之精神所在矧際此學説龐雜人慾橫流時期目迷五色易入歧途本作僞教育也而誤認以爲眞本隔皮教育也而謬信爲是戕害青年助長人慾言念前途危險實甚故爾來當局顧慮及此深恐教育之主旨與方法若不明法以路徑則步趨或錯弊害叢出不特誤盡青年必且演出人類最可悲慘之惡果是豈整頓教育者所應出此抑豈愛護青年者所忍出此因復親擬一教育訓令就教育主旨所在與教授應取方法明切指示其大旨一則示人以教育主旨所在在發育人類理性的好惡而非以助長慾性之好惡二則示人以教授方法應以自動的啓發學生固有之良知良能不得以私見戕賊學者之靈明三則示人以教授所最忌者在以不了解之理論貫入學生心腦中四則責成教育機關及教職員共體此旨認眞教授唯自此令頒布後各教職人員究竟能否體察此旨實力進行斯則不可無一種考察督促的方法以隨其後現對於此層亦正在討論中不日又將有所規定發表於教育界也 
[九江近事]  
　　出口米地方公益捐向在官廳有案由商會代收此次各米商憤潯紳之迭次請禁出口故自風潮起後絶未繳捐日前該會會長陳中瑞提出意見勸令速繳俾免地主詰問該會中人本已應允現聞又有少數米商宣言不願繳捐潯紳以此項捐欵實取之於運米之人本埠米帮不過間接代人報運何得任意把持擬向商會提出質問如該會不能負責即向官廳起訴 
　　九江南偉烈大學校　美以美會創辦校長一職向係西人擔任現聞該會以華人黃席珍品學兼優特擬聘爲該校校長日前盧會督過潯地方各公團及學界領袖又紛紛具函保黃大約不日可成事實 
　　九江聖約翰學校全體退學風潮已誌前報茲悉學生寄寓於江寗會館後教育會長馬祖楨復往調解學生方面承認記過而高監督則堅持須革去學生數人並宣言前請吳帮辦派兵復函内有學生並無不法之舉僅能派警二十名保護似此袒護學生實不能令人滿意馬云學生違犯校規監督責無旁貸於人何尤嗣因調停無效學生只得紛紛回籍今日高監督忽又覺悟仍請馬會長出作調人然學生已去補救無及矣 
　　張勳等在潯組織紗廠已有頭緒日前特派其三弟紫雲來潯踏勘廠址並與各股東接洽其弟現已晋省聞張氏以此事關係資本重大有不日親自來潯計畫一切之説 
　　九江爲長江中游大埠華洋雜處僅駐有水巡一隊不足以維秩序聞倪廳長已飭駐湖口水巡第三區署長徐世溥移駐此間卽以原駐九江之第九隊調駐湖口 
[杭州快信]  
　　靳代團就職通電到浙後軍民兩長已聯電致賀 
　　溫處各屬鹽店現已實行開放自由貿易各郷鎭日來紛紛呈請添設 
　　溫嶺商人吳克芳勾串陳樹鈞等偷漏大批米石出洋圖利經人密揭到省已飭該縣知事趕速設法截拿 
　　新市商會長胡家驥前以抵制風潮該鎭祥元店被李幼松等毀壞糖貨呈准省長飭縣勒賠現據德清知　呈覆以善連鎭係長興縣管轄應請移轉該縣核辦 
　　定海鹽警漁民衝突案被燬民屋現經齊省長函致蔣運使轉飭緝私米統領派員估勘酌量賠修 
　　兩浙忠義祠右側廳屋（向供栗主）共分三進一二兩進昨俱坍塌已由運署飭匠估修 
　　財廳通電各統捐局催繳本月解欵及上月陳欠 
　　一師參謀長劉體乾昨乘特别快車起程赴閩 
　　滬杭夜車抵站檢查極嚴聞明日起擬再添派員警 
地方通信 
[蘇州]  
　　縣視學辭職另委新任吳縣視學員王若霖奉委後遵即辭去武進縣公署第三科主任職務以便來蘇就職詎該縣姚知事因王辦事得力一再挽留故昨日王君親自乘車來蘇面請辭職當邀温縣長允可准予辭職另委接充 
　　警廳榜示罰欵蘇州警察廳崔怡庭廳長以本年七月二十六日起至八月二十五日止所有本廳遠警罰欵及各區署隊違警判罰之陸阿榮沈瑞寳等二百餘户罰欵先後呈解前來當經本廳復核無異飭科繕就清單榜示頭門以昭信實 
[無錫]  
　　熊梁抵錫游覽熊希齡氏於前日携其夫人並第二及第三兩女公子乘滬寗專車來錫庽居新世界旅館錫人士之與有交誼咸紛紛前往晋謁翌日適爲閏月三十日俗傳地藏皇之眞生日當地本甚熱鬧又以江光一帶之寳塔燈爲最是日有廠商榮某等特備大　舫兩艘讌請熊氏赴惠麓游覽風景入晚復泊於江光渚上其夫人及女公子等歡然甚樂賓主盡歡而散又昨日喧傳梁士詒來錫旋赴車站詢問始知梁此次自北南下滬寗路任局長得電即備特别一號花車赴寗迎接車過錫站梁忽命停車憇足於新世界旅社聞須游覽一二日始行云 
　　委員查勘秋荒入夏以來霪雨連綿有數旬之久水漲尋丈各處圩田均遭淹没秋收無望因此被淹各郷紛向縣署報荒楊知事據　即彙案轉報省道各署茲聞省署已派委前武進縣知事翁有成來錫勘荒翁委員昨已抵錫隨赴縣署接洽楊知事准於日内赴各郷履勘 
[松江]  
　　游民習藝所將次停辦雷君繼興主辦之游民習藝所經費本係停辦之農業學校遺產自教育廳飭辦農校之令發表後迭由縣委農業學校籌備員盛元音向雷交涉要求將習藝所經費仍還農校惟雷以該所尚未籌有抵補的欵延不交還日前雷因病物故該所遂不有能不閉之勢現聞該所各職員正在了理虧累預備結束 
　　縣教育會臨時會紀事縣教育會於二十八日午前開臨時職員會首由新任會長倪汙忱提出修改該會章程約分總務幹事評議學校教育社會教育等五部庶務會計　計隸總務部一切應行審查事宜屬幹事部各部職務由五十六職員分任在席略無異議遂照原案通過次議本届雙十節國慶由會通知各校請各在校慶祝不必過事鋪張再次討論評議員徐壽舜函請取締不合法定資格之會員案衆以原函並未指明何人决議覆函徐君請其指實姓名再議取締 
[鎭江]  
　　國貨公司開幕鎭埠　鉅商等籌集巨資在西門外山苍左近大街　屋組織國貨公司專辦大批江陰上海寗波各廠時式秋冬應用布疋細呢以及南通外省各埠　毯毛　　手套肥皂各式綢緞等等刻已佈置就緒已於日昨開幕 
　　金壇商會開會鎭屬金壇縣商會於日昨召集各業董開會公議現在抵制某貨關於學校用品如圖畫紙等物並無國貨可以替代應籌救濟方法籌議久之未得結果遂公議於下月一日繼續開會討論 
　　小輪照常開班鎭郡華洋各公司之　鎭長班小輪日前因運河水漲浪刷堤岸暫行停班刻下運河水勢　退各公司呈報鎭關騐明已准於今（二十八）日起照常開駛 
[揚州]  
　　添設郵務支局揚州郵務日趨發達惟原設郵局偏於城之南隅東北西各處雖遍設信箱（二十四處）及郵　然寄遞快信匯劃銀洋非至總局不可殊嫌不便茲　京郵務管理局有鑒於此特令揚局長吳幼生在城東東關街一帶添設支局一所内部進行歸總局管轄以一事權而便人民 
　　運使由津返揚淮運使段永彬前因公北上乘便回返津庽業已數月茲　淮　事務紛繁業於二十七日遄返矣 
　　清鎭小輪改駛淮運　下河行駛之小輪航線約分數組揚鎭班清鎭班寗揚班　招商等六公司行駛揚泰班　如班揚通班歸人達公司經營每値夏令潮水泛漲之際相機停駛以免危害河堤待交秋潮退落即復原狀惟今庚底水不多潮水雖大輪船多未停班茲鎭江各小輪公司以清鎭長班往來時刻不能與火車啣結特仿滬寗車時刻改爲早（上午十一時）晚（下午三時）兩班開駛以便行旅 
[寧波]  
　　青年會會務發達寗波青年會成立迄今行將半載目下會員總數已達四百人而該會附設之英文夜校業於上星期開學學生亦有五十人之衆現聞該會又擬發起中等學校演説競勝會及各種三育事業以灌輸新知識 
[湖州]  
　　紅十字分會組織成立湖州紅十字分會前經蔣沈施應諸人發起籌備多年於本月二十一日在郡城教育會開成立會紳商學界到會者約數百人先由發起人施穉吟報告本會宗旨及湖州組立分會之緣起繼由會員投票公舉李松筠爲理事長並推定蔣瀾江沈田莘施穉吟許玉農鈕寅身丁翔之王穉生爲理事兼議事部會員後由嘉湖鎭守使代表夏參謀吳興縣知事羅公暨監理會王牧師先後演説備陳紅十字會之效用及歷來成績之優美並勉勵郡人熱心輔助俾一應慈善事業得以次第舉辦語多暢達旋即攝影散會 
[嘉興]  
　　縣署勘辦災歉嘉興今歲田禾大水螟蟲颶風相繼爲災疊經四郷農民請縣履勘新任知事王國鐸於日前令派各區警佐帶同催征吏前往各郷切實履勘業已大半勘竣聞所勘田禾顆粒無收者占十分之二三白穗遍野全縣收成統扯不過三四成各區自治委員亦因災勘問題於前日在縣署會議咸以今歲災情各圩輕重不等辦災應以圩爲單位（向來辦災均莊爲單位幅𢄙甚廣）庶昭平允擬即日呈縣核奪城區市農會亦定於二十九日開會討論請求蠲免糧賦辦法以蘇民困 
　　郷農會之議决案嘉邑餘賢郷郷農會於前日開大會會員到者頗多提議案件十餘起共議决四起業由該會請縣備案並依案執行茲將議决案件錄下（一）呈報風蟲損害田禾請求履勘案（二）呈請縣長禁止盤放寄苗重利及隔年空盤買賣青桑葉案（三）函請警察所查照縣令禁止縱放羣鴨蹂躪田禾案（四）各會員要求發給會證呈縣核辦案 
雜評一 
[不改方針（默）]  
　　靳電謂不改前閣議和方針不知所謂方針云者僅指賡續議和而言乎抑指人的問題與條件問題而言乎若空言賡續議和則今固已無可賡續矣必進而問人與條件之方針代表依然前閣所派之代表條件依然前閣所主之條件此之謂不改議和方針乎果爾則將見議和之狀態亦依然前閣議和之狀態耳龔靳何異焉　 
　　人所希望於靳閣者不在希望其能調和馮段而在希望其能使和議接近也若不改前閣方針和議能有接近之日乎吾將以觀靳之異於龔者 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[官紳關心米價之增漲]  
　　本埠米價繼長增高上關機粳幾及十元民情頗爲恐慌現聞齊省長以米貴原因是否由於私運出洋抑或收成不足奸商囤積居奇均應澈底查究已派委員周元升來滬調查該員於前日拜會南北米業董事探詢情形並責成錢張兩董將滬地來源銷數按月終造册呈報又上海縣沈知事亦以米價迭漲昨特派員赴南北兩市各行家調查又蒲淞市及閩行鎭等各公民各經董等以現在米價每石易算錢碼須十三千左右大有數米而炊之慨各郷窮民紛紛面告故該經董等亦先後投上海縣公署具呈請求出示嚴禁米糧出口平定米價以蘇民困而保治安云 
[教廳關於培養師資之訓令]  
　　上海省立第二師範校長賈季英昨奉江蘇教育廳長訓令云案查本届省教育行政會議議决關於培養師資各案業經呈請省長核示茲奉指令内開呈及議决案均悉查議决案甲項增設師範學校學級乙項增設師範學校前於該廳長呈報施行義務教育程序案内經已指令候察酌本省財政情形辦理在案丙項各縣自辦師範學校查培養師資由各縣設校自辦自較仰給於省校爲便應令未設師範學校各縣察度本縣財政情形辦理丁項續辦講習科自係爲救濟一時起見核與上届原案亦無甚出入應准照辦戊項省立師範實行巡𢌞講授各校能否即照該案實行應令行省立師範學校校長會審議復轉核奪己項省立師範添設附屬小學查與省教育經費有關併候察酌本省財政情形辦理仰即遵照此令議决案存等因奉此除訓令各縣知事知照外合將戊項議决案及原議案一併抄發令仰該校長於省立學校校長會議具復以憑核轉此令計抄發戊項議决案一件原議案兩件 
　　戊省立師範實行巡𢌞講授案請教育廳長令令各省立師範學校於原定區域内實行遵辦附原議案（一）寳山縣視學王鍾麟請議省立第二師範辦理巡𢌞講授遍及滬海道屬各縣案查第二届省教育行政會議議决省立師範一律辦理巡𢌞講授案由省立第一師範首先舉辦延請講員分赴蘇屬各縣巡𢌞講授期於增進一般小學教員之學力藉收整齊統一之效其辦理成績已見印刷報告法之至善者也我滬海道屬省立第二師範聞亦舉辦矣而寳邑未見到過一次値此各小學校師資缺乏時其於教管上未能盡合固不待言苟得富有經騐之講員實地教授示之準的獲益當非淺尠雖督促改進本視察者之責任但師範學校之所以異於其他學校者爲地方教育中心整齊而統一之尤負特殊之重責也今師範所屬區域内之小學校急需此種講授當不僅寳山一處應請第二師範從本學期起派員分赴各縣實行巡𢌞講授其他師範亦依此辦理是否有當請公决（二）銅山縣勸學所所長楊懋卿視學張明新等請議各師範學校教育應一律分區按期巡𢌞講習以便改良小學教育案省立各師範學校爲全省小學教育之樞紐附屬小學其尤者也考其設立性質供師範生試教者半供小學教員參觀者亦半其因種種困難而不能來參觀者則又有派出教員巡𢌞講習之必要焉特是巡𢌞講習之舉各附小行者固多未行者亦復不少同一性質學校同一省區屬縣責任有盡不盡之分利益有享不享之别揆諸情理似屬不平况實行巡𢌞講習之校又多在交通便利小學教員易往參觀之處而交通不便之處乃適與成比其尤不可者也且巡𢌞講習之教員更可藉以考察各地教育歸而供同人研究以定實施教育標準實兩利焉具此理由謹擬由各省立師校一律派出附小教員分區按期巡𢌞講習以改良小學教育是否可行敬請核議公决 
[搶修寳山塘工之省令]  
　　寳山縣市郷經董錢潤等前曾爲海塘潰决呈請省公署速予撥欵興修等情齊省長頃令江南水利局云呈悉查該邑塘工關係重要前據京外各紳一再請修祇以鉅欵難籌不得不先其所急是經令廳勉力先撥洋二萬元飭局先將吳木烽及玲瓏　各處擇要趕修迨此次東西塘猝遇颶風損傷多處前據江南水利局呈報到署及由局另委估修六段險工又經派員覆勘令行財政廳先後撥洋三萬元趕緊分别搶修以資捍衛在案據呈前情仰江南水利局行縣轉飭該董等知照 
[南滙縣呈報災荒之公文]  
　　浦東一帶本届秋收荒歉各處報荒接踵而起南匯縣境泥城地方士紳日前呈報災荒及縣署批示發表該紳等甚不滿意茲將其呈文及批示錄下呈文爲呈報災荒請求察勘轉報事竊泥城一帶地方僻野逼近海濱土多斥鹵種植率以棉花爲大宗禾稻雜糧百無一二今春霪雨過多棉苗盡遭淹没然自水中退出之後猶冀滋長發榮詎於前七月初五日颶風陡作猛雨狂施經四晝夜始已所生棉鈴均遭大風吹落當時以節氣尚早天無絶路或可再結花鈴希圖挽救不料於閏七月中旬復遇狂風兩次不特後結之棉鈴俱遭打落即僅存之梗葉亦被蟲　從此棉花一線生機剝削殆盡如此奇荒較之民國四年之災實有增無減且死亡疫病天災流行民情尤爲迫急董等生長本郷目覩種種災害自民國四五年來屢遭荒歉户鮮蓋藏去年雖收穫較豐然元氣究未復元一旦重遇奇荒加以米珠薪桂貧病相迫深恐無以維秩序而保治安爲將泥城一帶棉花災荒實在情形臚陳具報伏乞電鑒迅賜俯念民瘼下郷察勘轉報上峯無任迫切待命之至 
　　批示狀悉該處棉田現有青蟲擾害業經本署派委前往會董勘騐並令勸導業佃驅除矣仰即知照此批 
[工商研究會審查國貨發表]  
　　中華工商研究會爲杜絶冒充國貨并奬勵眞正國貨起見特請各業專家組織國貨審查部茲將該會日昨發給證書者介紹錄刋於下（一）上海南京路精益眼鏡公司查自外洋眼鏡輸入以來本國鏡業受其影響漸形淘汰今該審查品以本國工人所製一切藝悉如外貨無異爲光學界開一光明新紀元福人眼力益人生計至爲欽佩依照本會審查規定應列爲二等國貨幸吾國人共注意之（二）上海龍華外日暉橋中國第一毛絨廠出品毛絨線查毛絨一項自外貨輸入以來風行日廣莫不仰求該線編織衣襪手套爲禦寒要品若大漏巵因而添增茲該出品純用本國羊毛仿製外貨成績之佳出於望外益人民之生計塞無窮之國漏深心厚意造福國家至爲欽佩依照本審查規定應列一等國貨并贈匾額一方以誌褒崇匾額爲毳臻麗密四字係該會會長東莞楊晟所書云 
[機器碾米公所塡送調查册]  
　　本埠機器碾米公所前接總商會函轉奉江海關賴税務司函調查滬上機器碾米各廠每日碾出數目以及該廠牌號所設地點經理姓名機器馬力部數等情以便造入册表是以該公所即開會公推庶務員侯關軒分赴各廠調查彙集開列清册業已蕆事昨由公所將表紙按份塡齊特函致送總商會轉復江海關賴税務司查照矣 
[土貨聯單防弊辦法之呈復（再復）]  
　　海關發給華洋商土貨三聯戰防弊法已錄前昨本報茲續錄三聯單如何繳回暫行章程十條如下第一條（一）光緒二年七月十三日以前洋商所領三聯報單至三年七月二十三日之前尚未持往買貨在該子口未曾倒換運照者即由監督查銷并將運照札飭繳回如持已銷之單仍往内地買貨進行即將該貨全行入官其光緒二年七月十三日以後所領未用各單凡逾半年者亦即隨時查銷第二條（一）各洋商請領三聯報單時必須出具切結聲明遵照現定章程辦理如有不遵此章之處即照所請報單内載貨數該完正税若干情願繳回六倍歸中國入官并在切結内附載如遇有事故該商不及照章全辦者聽監督將該貨扣留按照應完各税及加繳銀數提貨變價補呈清楚方將餘貨及餘銀發給領回倘各項完繳未清該貨不能過於别商各等語領事官據以函請監督發單一面將所具切結蓋印送交税務司查存第三條（一）嗣後各洋商所請三聯報單由監督發給之日起以半年爲限應赴内地各該處照單買貨倒換運照凡逾限未經持用倒換運照之報單應繳呈領事官送監督查銷如持已銷之單仍往内地買貨運口即將該貨全行入官所請報單如被人私行竊去或有遺失原請之人須立即報明鎭關以便查銷報單撤回運照報失以後如有復用辦貨違章所有罰辦與原請之洋商無涉第四條（一）請三聯報單所買土貨自倒換運照之日起限六個月到鎭關最近之子口如逾限期貨未到口卽照切結所開銀數呈繳入官惟凡有該貨沿途爲關卡及地方員弁扣留或遇有不測事類各等情事以致限内不能將運到口該洋商須將躭誤情形立即就近報明地方官并報鎭江關查照由監督酌量情形改寛限期若再逾所展之限貨不到口方令該商照結罰繳并照第十條辦理第五條（一）該貨到關最近之子口須由該洋商開具件數貨色斤重清單繳關由關發給准單准該貨過卡隨時將貨送鎭關碼頭騐明報完子口半税後准將該貨起運上棧如不遵照此章辦理即照切結所開銀數呈繳入官第六條（一）該土貨總須出口或由鎭逕往外國或運别口再出外國均以六個月爲限如逾限不報出口即照該貨應完出口正税銀數呈繳兩倍半方免出口如將該土貨報運别口轉運外國自到别口之日起照章限以半年内應出外國該洋商須在他口請有於限内已往外國之憑單來關呈遞如無有出外國憑單呈關除前收暫存半税不還外仍照出口正税銀數補繳一倍入官倘在他口請領三聯報單採買土貨到鎭該洋商必須照暫行章程呈具切結若不由鎭關出口本關查驗蓋戳後准運經内地赴他口繳照出口第七條（一）該土貨於未出口之先該洋商欲行改裝須先開單報關由關驗明實係原貨發給改裝准單并派驗貨人赴棧眼同改裝如未請准單或有特意折動抽換情形該商卽照切結所開銀數呈繳入官第八條（一）該土貨到口以後如有損壞情事該六商即須赴關報明由關委員驗明實在損壞若干核存好貨照減核算出口税如該洋商因貨損壞不願運出外國即照減完納兩倍半方能就地售賣切結亦卽銷還第九條（一）原請三聯報單之洋商如欲閉歇或遷移他處須將所請尚未買貨報單全行呈繳領事官轉送監督核銷若已買貨倒換運照尚在中途貨未到埠或貨存棧未報出口或已運别口未經報往外國者該貨歸於别商須由接收商人自行呈具切結聲明情願仍照原結各節遵行第十條（一）凡有逾限違章者應照切結銀兩由領事憑結照例追繳之時該商暫停續請報單其已領報單一併查銷運照飭令繳回（完） 
[美商航業之發展]  
　　美政府自歐戰終止曾將徵調商輪陸續撥回外即公家運輸各艦亦均改換商輪交商承租營業計有八十八艘之多即在滬南江南造船廠訂造運輸艦四艘下水後亦歸商運而經理航運公司現亦陸續添增如四川路五十三號提督公司亦新組織之一尚有前因戰事輪少停止者現亦繼續開辦故本埠航行美洲船隻逐漸增多預料中美商務乘此航運暢達之便利定可大爲發展云 
[華法各機關回復舊鐘點]  
　　江海關税務司以自四月一日起提早鐘點現在六個月期滿應於九月末日夜間十二時爲止仍將鐘點撥正已函致上海總商會通告各商號定於今日夜間十二時回復舊鐘點聞滬甯滬航車站上大鐘所添之紅針亦於今晚撤去各機關悉仍舊時鐘點辦公又法捕房施總巡以捕房前因天時炎熱所有辦公人員曾照海關撥早鐘點辦理茲已秋凉辦公人員應自十月一日起回復舊鐘到行散値其各捕房應解瑣案亦令於一日始按照舊鐘解訊昨日上午分别令知捕房查照矣 
[南分代表離滬]  
　　平和通信社云南方分代表劉光烈已於今晨趁法國郵船赴粵此外國會議員如韓玉辰李爲綸等亦乘該船返粵制憲者約有數十人云 
[王揖唐抵滬之昨訊]  
　　王揖唐並未赴杭仍寓哈同花園已定今明二日拜謁駐滬各國領事暨領袖總領事先期由特派交涉員楊小川委派陳震東楊小堂與各團總領事預訂晉謁時間俾臨時無公出之虞所有陪同往謁者亦爲陳震東楊小堂云又聞楊交涉員定星期四柬邀駐滬各國總領事並南北總代表到署開茶話會以聯感情云 
　　聯合通信社云昨日爲王揖唐到滬之第十一日人多謂王氏在杭邀游西湖甚樂實則王仍在哈同花園酬應甚忙聞本埠各官廳每日必到哈同花園謁見故今日之哈同花園幾類前清欽使駐節天后宮之行轅云 
[查禁七種印刷品]  
　　駐滬軍警各署昨奉蘇省李督軍令開准内務部咨准陜西督軍電開近日由郵局檢出工人寳鑑七種之印刷品大半傳播無政府主義意圖煽惑措詞激烈若任傳流爲害伊於何底希速電各省區一律查禁以弭隱患等因查關於出版物之妨害政件治安風俗及破壞政治上軍事上司法上重要關係者應依法取締以維公安特電達希飭屬注意查辦等因准此除分行外合行令仰該軍警等遵照注意查禁云 
　　寰球中國學生會送别第五次留法儉學生攝影 
　　（第四排）張瑞元李佑金陳炎甫李長極何光祚袁作屏朱克雋李士芬周尚柳子賢陸福曜 
　　（第三排）朱經炯黎常紀陳仁耀毛鳳章郭本瀾馬軼羣黎開繩陳柱一言榮彰盧政綱毛顯球熊爲琦 
　　（第二排）李堅伯任安　沈仲俊高博愛張溥泉朱少屏傅驥熊信吾劉之謀 
　　（第一排）李繩彝蕭復之胡鹿岡汪庭賢黃炳奎江學軒張桓濤徐特立 
[章行嚴君之演説（續昨）]  
　　新時代既非截然爲一時代矣則在此時代中之青年欲别於前一時代之人自號曰新青年與前一時代之人截然不同亦不可得夫無論何時代之人宜講究最適合於該時代之政治學問以求自立若襲此最適合者以新之名號斯亦可耳然决非與舊者析　分界鴻溝確立之謂也宇宙之進步如兩圓合體逐漸分離乃移行的而非超越的既曰移和則今日占新面一分蜕舊面亦祇一分蜕至若干年之久從其後而觀之則最後之新社會與最初者相衡或釐然爲二物而當其乍占乍蜕之時固仍是新舊雜糅也此之謂調和調和者社會進化至精之義也社會無日不在進化之中即社會上之利益希望情感嗜好無日不在調和之中故今日之爲青年者無論政治方面學術或道德方面亦盡心於調和之道而已萬不可蹈一派浮簿者之惡習動曰若者腐敗當吐棄若者陳舊當掃除初不問彼所謂腐敗者是否眞應吐棄彼所謂陳舊者是否眞應掃除而凡不滿意於淺薄之觀察類欲摧陷而廓清之也故今之社會道德舊者破壞新者未立頗呈青黃不接之觀而在此歐戰期後爲尤甚人心世道之憂莫切於此凡爲青年不可不共分此憂也今日論壇上有最新之二名詞曰改造曰解放此日本之思潮影響近被於吾國日本作者如福田德三吉野作造之流於此類主義大有所貢獻上海最近所出之雜誌亦有以自由解放等字標爲旗　者持議不可不謂其正大然愚謂改造者就一物而改造之也其物之本質如何首宜致問若是朽木之不可雕冀土之牆之不可朽改造亦有何用解放者就人而解放之也解放右績之良否當然視其人之程度以爲衡林肯之釋黑奴最爲解放之好例然美洲黑奴之所爲究何所聞於世界即如吾國女子解放問題頗有人論及然所討論者在以今日吾國婦女之程度施行無限制之解放是否有益於社會及女子本身至於女子之應否解放其理皎然明白固無一人疑之也由此以談無論改造無論解放俱不可不以舊有者爲之基礎則此種名詞悉可納諸調和之中新舊質劑之結果因别型成一物斯曰改造新舊不相容之結果舊者因爲新者留出餘地若干己身不在所留餘地之内更占一步斯曰解放調和時義之大有如此者愚爲此言决非助守舊者張目特以翻手爲舊覆手爲新在　　上爲不可能且舊之云者又確非悉可屏棄之物近人於吾國舊有之道德殊少研究無可諱言即鄙人舊學荒蕪至可慙汗研究之功既少因之中國舊道德之爲何物雖昌言排斥而實一無所知者竟不乏人此其現象至可駭嘆往往吾國早有是説絶不注意而於西洋同一之説轉崇若聖神如近世竸言實業在英文爲Industry而Lodustry訓爲勤不過吾國民生在勤之古義民生在勤看祇四字含義何等博大苟吾國有學者引伸此義列爲綱目附以證明則生計學之成科未始不在數百年前而吾無其人且在今不知利用祖宗所傳之寳　發揮而光大之而誦習歐文眉飛色舞語以相當華文之義頓露鄙夷之態者隨在而有聞留英中國學生某君習爲奢侈一日在倫敦帽店購物店夥出示一帽價爲十二先令並不辨其帽之品質即曰須更佳者店夥喻其意因以同等之帽將碼價易爲一幾尼出示某某詢爲一幾尼也仍不辨該帽之品質欣然付價而去以此例適用於中西文化之比較吾國所固有者恒不幸處於十二先令之地位爲青年所抛棄殊可嘆也然愚决非頑固守舊者之徒也十八年前愚持極端之革命論並主廢學以救國後亡命往東京漸變易其觀念竟由廢學救國反而爲求學救國已因與革命老友握别留學英倫而極端之革命思想變化不少民國八年間之所經騐可以證明吾逐漸變化之理想不大謬者其例甚夥故吾之新舊調和論即或字之爲守舊論亦由證例歸納所得與先天假説之説大大不同往者張翰思蒪　官歸里夫蒪菜乃平生習食之品何久久不思而一旦思之此其致思决非一朝一夕之故亦决非田夫野老之所能爲故同一食蒪張翰歸時所食之味與去時所食之味本質雖未嘗或異而感覺上必有大差者此有經騐與無經騐有比較與無比較之分而已蒪菜爲物一經提倡數百年後且羣覺其味的然可口至今游西湖者登湖邊小酒樓恒易聯想及於張翰此雖出於游者好奇之想然亦經騐比較之談有以人人深也愚之發爲新舊調和論自問亦由經騐比較而來特工夫至爲淺薄不能如張翰思蒪之魔力足以廻天下人之口同參蒪味當世若有大家能出其絶大之經騐比較範爲學説别成新型而又其本人之道德學問能發生一種信仰力必能於吾國現時進化級中放一色彩而社會感其功德不淺也茲當歐戰已終世界局勢大變承空前大戰爭之後必且有空前大改革發生於是人人有迎新之機家家有應變之想吾國青年界之受茲影響亦絶鉅雖然此當分别言之歐洲之戰爭科學之戰爭也物質之戰爭也經濟之戰爭也經此結果科學方面物質及經濟方面之必生絶大變化此不待言然各國凋殘已甚必先言恢復然後可言改進則其變化或上或下忽進忽退其中必且參差而不能逕前直邁且其社會風紀敗壞不少近有人自法國歸稱其男人游惰好小利女人習侈而賣淫逈非前之所有即此一例其他可想總之歐洲之所應爲一面開新必當一面復舊物質上開新之局或急於復舊而道德上復舊之必要必甚於開新此其所當知者凡欲前進必先自之根基舊者根基也不有舊决不有新不善於保舊决不能迎新不迎新之弊廿於不進化不善保舊之弊則幾於自殺例如前清政治號稱腐敗不腐敗亦不至於召革命然今日政治腐敗之程度遠甚於前清而民國八年間則固共和其名舉國皆富於迎新之機會者也此其故何也其所迎者新之僞而舊之眞者已破壞無餘也如前清官僚雖不事事而尚知恥不敢大貪黷與今之官僚妄事事而不知恥颔黷無厭贓欵動數百萬者適得其反觀此可以澈悟矣新機不可滯舊德亦不可忘挹彼注此逐漸改善新舊相銜斯成調和凡物號稱調和自以適宜於當時情况者爲主旨並不必下一最後之論斷討論道德問題易及於最後絶對之一境此時非談玄學暫不置論惟愚敢言道德不必爲最終之眞理已耳故道行有宜於古時者有宜於今時者吾人固不可以其曾宜於古時因執成見亦斷其宜於今時亦不可以其不宜於今時遂并其所含宜於古今時之通性而亦抛之夫道德有宜於西洋者有宜於吾國者吾人固不可因其宜於西洋因深閉固拒以爲必不宜於吾國亦不可以其宜於西洋因偏於歐化以爲必可行於吾國亦斟酌調和之可耳愚前言已非守舊者流矣其三致意於舊特欲流傳其適宜者耳至其適宜當然改易如吾國　賢教人教以如何能成爲天地間之一人而不教以如何能成爲社會中之一分子彷若盈天地間之人俱各各　其獨立之位置毌須與他人發生關係者然及其由誠意正心修身以及齊家治國平天下而又視家與國與天下爲與我對待之一體所謂家與國與天下者自身　不必有意　我若不能將誠意正心修身各級功夫修養完全自有法齊之治之平之而家與國與天下若不得我即未見有何種自齊自治自平之道故中國人之思想動欲爲聖賢爲王者爲天吏作君作師不肯自降其身僅求爲社會中之一分子盡我一分子之義務與其餘分子同心戳力共齊其家共治其國共平其天下故吾國賢者每標獨善而不言公善GommonGoood此其流弊一則將公民應有之權利没煞易啓人僭竊專制之心一則立境過高灰人進取向上之意前者彰明較著無取説明後者其理亦至明顯蓋吾國學者立　動以聖賢期人而又標出聖賢爲人生最難到之一境即言庸德之行庸言之謹夫婦可以與知而旋曰中庸不可能是直以不可到之境期諸人也夫以不可得之境期諸人如方士之求神山虚無縹緲可望而不可即而人易於灰心短氣矣人至灰心短氣其行動恒易趨於正相反對之一方面以爲求爲聖賢既不可得何必自苦又以爲聖賢小德且有出入何况吾儕自律之心一懈放僻邪侈因無所不爲矣故中國道德之堕落由於取法乎上而不得轉而降下一落千丈者比比然也孟子曰五百年必有王者興其間必有名世者夫至五百年之久始有一所謂王者與名世出則五百年間之厄運歸誰收拾此乃視社會如一玩物收庋指拭純賴藏家如前後兩賞鑒家相距有五百年之久則在此五百年間彼玩物者惟有聽其　封蟲蝕而已換言之此乃將社會看成一毫無機能之物如無王者與名世出則社會上之政治學問道德種種皆將無法以自舉故孟子又曰待文王而後興者凡民也若夫豪傑之士雖無文王猶興茲所謂豪傑之士殆亦名世之類非數百年不出者耳舉天下皆凡民舉天下皆待文王而興而所謂文王必間數百年何始一出則此數百年間之民生國計直是無從談起試問人而進化國際竸爭直有一日千里之勢由今觀之有孱國弱種能閉關臥治若干年而不爲埃及波蘭之續者乎無有也則又何能將社會擱置至數百年之久而待　者名世之出乎孟子生於周末鑒於天下之生一治一亂中間總隔有數百年故以所得歷史上之材料歸納之有是結論故其論在當時亦不爲失惟萬萬不可再適用於今日矣今日國家之存亡純卜之於社會全體而國政之出於何途社會道德之養成何象純由社會自决故從前人存政舉人亡政息諸老話都用不着社會者羣稱也欲知自决於何着手仍不能不求諸分子本身凡一團體其分子整齊以分子共同之力量發爲團體之力量者其社會良良且久反之分子不整齊純賴少數人或一二人之操縱發爲團體之力量者其社會不良良亦不久以此知團體之要素在分子整齊而爲分子者之義務不在希望爲少數之操縱者而在爲多數之整齊者多數既已整齊則在此多數之中推興首領以代表其團體彼其社會事業自然董理觀夫北美新出之邦比較世界各國分子最爲整齊故其國不出梟雄不出大政治家亦並不出大學者社會上智識學業趨於平等法律既良機遇相似平流而進頗呈雍容華貴之觀今之威爾遜稱爲世界最大偉人而純爲機勢所造成縱彼本國之立脚點觀之亦整齊社會之一整齊者隨流應運而出爲代表已耳有何奇也最近吾國之學生運動亦可稱爲整齊社會之一小影如北京學生團之代表馬駿吾知其非有意爲學生中之拿破崙其在學生社會中隨流應運而出與威爾遜之在美國爲總統彷彿相類右舉兩例諸君如不以爲擬非其倫且謂含有幾分眞理則爲分子者亦惟其一份子範圍以内求其所以爲一分子而已愚本説之要旨兩言决之一曰新舊調和一曰社會自决蓋凡物必屬於己方爲可貴三家村婦馳入五都之市耳目所接金碧輝煌然究何補於該婦耶此知物必已有始有眞價則以今世文明科學奮進吾國闇陋當然　多益寡以求自存然固有之道德學問可資爲本原者不知所以保存而疏導之是忘本也更進一層凡物必以己力得之方爲可貴如行船遇順風或生長於巨室居移氣養移體此皆偶然之事與己無關以政治言或開明專制者與列國之統治者以良法施於一國縱其民所享之福利甚爲圓滿而政家評價則終謂下於國民奮鬭所得且不及其圓滿者焉此知物必已得始有眞價則今日之吾國雖曰共和實質與共和相去何啻萬里國民之當奮起求以人民之公意與共和之蟊賊相搏戰以博最後之勝利不待言也近日學生及團體之運動即不肯以國家付之二三賣國者之手而求所以自决之萌芽此其關係至爲重大總之一國之文化能保其所固有一國之良政治爲國民力爭經營而來斯其國有第一等存立之價値此種責任即在青年諸君鄙人不學所欲發揮之義蘊百不達一然若因此鼓　諸君之興味爲國前驅國家遂獲進一步之發展則此區區一夕話諸君賜以可供紀念之榮幸終身不能忘（完） 
[電器工界歡迎津代表]  
　　電器工界同人前晚在弎弌堂開臨時大會歡迎天津蒞滬之代表劉清揚女士馬天安馮禹門二君首由總務主任李恒林君佈告宗旨繼請劉馬馮三君相繼演 
 
 

Page 11

 
 
説（鼓掌）畢既而李主任將和會與王總代表問題提出討論議决推派蘇祖圭陳月夫馬家墨李恒林四君爲起草一面通電南北各機關一體否認以重民意云 
[關於賑務之電函]  
　　仁濟善堂接武昌五督軍何省長覆電云有電誦悉承助振洋二千元特此嗚謝并頌善綏又接黃君國英自安徽懷寗縣石牌鎭來函敬啓者本月十八晚抵皖即赴工振局談振務次日晋謁長官所有皖振辦法業與省長議定官義兩振及地方私振一慨聯合辦理如官振不足由義振協助義振不足亦由官振協助每辦一處皆互相接洽共同擔任各自派人會同辦理將來不特可免偏枯之虞且無獨力難持之患深望諸公將此意代達滬上籌辦皖省義振各機關如能一致進行實爲皖省振務之幸否則未便强同此不過爲英個人私意耳（下略）中國濟生會昨接該會放賑員陳榮華自蚌埠來函云茲查堤工一事會同郷長等往勘潰决水口係在淮河之側名曰禹山壩東至禹山西至窑頭灣實地丈量計九百五十餘丈約計六里之遙内計田地五萬餘畝此壩爲五坊要塞積水未退查堤壩工程以工代賑預算需資約一萬元之譜縣紳商學等再三要求協濟全功尚未面允因本會未曾通過不得擅主麵粉暫緩散放今將留存該處曾有縣長已出印收云云 
[中華工業協會第七次月會]  
　　中華工業協會於日昨（二十八日）下午二時開七次月會是日到會者爲代理理事長曹亞伯等五十九人公推曹代理事長主席首由主席將總務主任謝君申嶽及各主任所提議案宣布（一）總部辦事細則及總務科辦事細則案由謝君宣讀經衆討論通過（二）籌辦義務工校已由教育幹事馬杰擔任法律保障由楊主任説明即與各幹事規定細則發行勞働週刊由余主任陳述發刊已不容緩其經費由全體職員暫行擔任以上三項均一律通過（三）擬定期籌備年會案議九月舉行全體職員概擔任籌備之責通過（四）擬定期開交際幹事會議擴充會員案下星期午後二時開該種會議通過（五）交際幹事金輔卿君詳述新任交際進行方法案當經金君説明工人謀工會發達須堅忍耐勞並須善爲勸導毌使人疑慮云云（六）籌備儲蓄銀行案由曹理事長陳述該會財政主任薛君仙舟曾有組織學生儲蓄銀行之志願且薛君富於經濟學識及經騐伊曾與討論工人儲蓄銀行之組織刻不容緩如果全體贊同可與薛君籌商辦法當經全體贊同通過（七）籌劃經常費及特别費案經常費由各會職員擔任特别費由曹理事長擔任（八）名譽理事劉公畏名譽幹事朱遐九請草定招募礦工章程赴台灣基隆工作案當由劉君説明主席意見擬請台灣基隆二處礦主將招工詳章寄該會由會中核定再行辦理（九）評議主任會員黃炳榮請組直隸福建汀漳支部案由王黃二君擔任組織通過（十）兼代會計主任張漢農辭職案主席與職員一致慰留通過）十一（營業主任黃鼎奇代理交際主任章瑤請擴張本會會址案俟年會後再議（十二）對於時局應否表示及加入各界聯合會衆討論結果以斯會完全與工人謀幸福暫時尚無表示之必要至加入各界聯合會一層年會後再議六時半散會撮影繼頒發孫中山所贈各職員孫文學説民權初步各一册 
[蘇浙請願減賦浚湖會近聞]  
　　蘇浙紳耆發起之聯合請願減賦浚湖會現已定期十月一日下午一時開會會所在老垃圾橋貽德里總弄吳江同郷會 
[愛國團星期宣講]  
　　本埠派克路百合里勵志愛國宣講團前日（二十八）下午二時該團宣講員朱文華徐惠施奚成良王光仁等至閘北公益菜市及新民路仁康典門首兩處宣講首由奚成良講國人宜努力愛國徐惠施講國人要有忍耐心毌使貽誚五分鐘朱文華講注意地方清潔末由王光仁講尊敬國旗不可作市招用聽者甚衆雖天雨不散並經居宗郁趙金華等分發愛用國貨傳單講畢天已皆黑並悉該團下星期到徐家滙宣講云 
[上海武術會之進行]  
　　中華路羣學會内上海武術會自改組後進步頗速新入會員驟增一百七八十人均爲青年志士該會主任有鑒於此爰添聘武術專家馬君華甫王君占坤先後蒞會并聞會員練習武術異常勤奮每日拂曉均齊集操塲惟因學員衆多教授恐難週到自上星期起特開晚班以期普及云 
[書業商會紀念會紀略]  
　　本埠望平街書業商會茲届成立十五週年該會昨晚在二層樓議事廳開紀念大會到者數十人由主席歷述經過概况畢已鐘鳴九時半乃各用茶點而散 
[女界聯合會消息]  
　　前日（星期日）下午新二時女界聯合會在事務所開臨時會討論外交和議兩問題及旬報發行事一致主張和議宜揭破眞相張女士提議旬報論調太平必貽畏首畏尾之誚以後須貫澈主張共救國難衆贊成並决定除由代派處代銷外義務學生亦得販賣繼王女士談及政府注意女界聯合會合座均一笑置之散會已六時矣 
[海軍總司令署之牌示]  
　　海軍總司令公署昨發牌示云爲牌示事一件原具禀人前在粵江大之俥帮電機林壽仁禀謂派差使事由批禀悉所請派予輪機差使一節現在缺少人多難於位置仰另謀生計可也 
[游民工藝廠開討論會]  
　　創辦游民工藝廠之發起人均爲滬上之慈善紳商故籌備進行頗有價値現得政府要人電告可望批准之消息昨午由主任邀集全體發起人在延慶里事務所開討論大會到會者計二十餘人有中華銀行行長江上青及滬紳洪賢瑞徐湘波崑山紳士葛文濬劉子文洪理卿諸君等開會結果甚爲完美主任所擬各項章程均得全體同意表决一致贊成并公推主任陳雪岑副主任洪賢瑞准於陰曆八月初十日赴京請批云 
[安美洋行開幕]  
　　本埠四川路安美洋行爲英國工程師李肅所組專運機器電料化學藥品承辦鋼坭建築工程李君向在工部局執事品學兼優春間以商務赴美茲已返滬開始營業矣 
[浙實業廳長委派駐滬調查員]  
　　浙江實業廳長雲韶以商品陳列館業已開幕徵品事項雖已結束惟國貨出品日新月異必須隨時調查方能改絃更張推陳出新故特委任前駐滬徵品主任謝復初並徐則度兩君爲駐滬調查員以資贊助云 
[忙漕掃數解省]  
　　上海縣沈知事奉江蘇財政胡廳長電　謂本月份應發軍警餉項現因省庫空虚無法籌措仰令該知事迅將所收一切雜税忙漕欵項即日彙總報解以應眉急云云沈知事奉電後當諭令第二科將徵存各欵掃數報解以應急需 
[天潼醫局開幕]  
　　上海虹口天潼路天潼醫局由胡君培輝個人組織每逢雙日九時至十一時贈醫贈藥業於本月二十八日午後二時開幕來賓甚衆先由培德學校職員金君文厚演説代胡君道謝來賓盛意并略述胡君培輝慈善爲懷此次來滬以個人力設局贈醫爲社會服務尤爲難得隨由上海中華基督教會傳道馬文衡幹事張英魂君演説語多忠告到會醫生淋漓痛快後由羅君善卿譚話美洲醫院組織如何完備醫生執業如何愼重羅君留學美洲二十餘年對於社會情狀知之最悉故譚吐之間底蘊畢宣歷歷如繪後由胡培輝道答謝詞賓主盡歡而散 
[永慶醫局設立滬分局]  
　　紹興永慶醫局爲著名滬醫朱滋仁之子間仙君所創辦聘請名醫施診送藥爲完全慈善機關朱君復以經騐所得及父傳秘方製成膏藥分送病家如肝氣頭風跌打損傷等膏均皆靈騐異常名傳遐邇茲聞朱君以滬上地方遙闊病者當較他處爲多特發宏願來滬設立分局已在牯嶺路二號開幕各種病症均有外治藥膏備有仿單可以取閲云 
[西砲臺將試放新造山砲]  
　　松滬護軍使署前日接准上海兵工廠函開現有造成七生五口徑山砲數尊擬於夏曆本月十七日仍在西砲臺試放應請鈞署預發佈告數張以便分貼曉諭俾免驚疑誤會懇請轉令各軍隊知照等因昨經軍署立即繕就布告分貼以免居民受驚一面通令各軍隊知照矣 
[憲兵張營長因公北上]  
　　駐滬京畿憲兵營管轄原有五連因奉改編爲京師憲兵第三營後現將五連之官兵改併爲四連惟應裁之第五連原駐山東濟南地方茲悉該營張營長以該連既奉裁併所有兵士及馬匹等項均應分配匀撥自應派員前往料理故於昨日派令本營副官那玉連九連排長徐人驥乘坐夜車北上辦理裁併事宜云 
[路局僱用洋員新辦法]  
　　滬寗鐵路總局近奉交通部令以各省路局之各路雇用洋員其人之能否稱職關係於路務者綦鉅亟應於事前加以審愼嗣後各該路有擬雇用洋員無論職司大小應一律先行呈准然後遴員取具詳細履歷報部俟奉准後再行擬訂合同呈核以期得人云云 
[滬南工巡捐局人員之升調]  
　　滬南工巡捐局税務科科長許人俊現已升爲護軍使公署軍需課課長所遺該局税務科長一席已由姚石蓀局長委任該科科員范通甫升爲科長茲聞范科長接奉姚局長訓令後已訂定十月一日交替云 
[函請保護花市]  
　　南市棉花業吉雲堂董事兼棉花檢查局局長沈潤挹近因新花漸次登場各處郷農之每日擔花來滬投行販售者日多一日惟沿浦各碼頭素多流氓竊匪聚黨混跡不特沿途强摘花衣即如郷民販花得價乘機搶竊或藉端訛詐等事亦時有所聞爰特函致淞滬警察廳長請爲轉令該管區署所暨浦江水巡隊每日須注意郷民販花往返及裝花船隻停泊處所責成沿浦各崗警隨時巡察保護至該局巡丁檢查濕花時亦當協助進行等情徐廳長已准即分傳該管署所隊遵照辦理矣 
[警廳長認眞地方防務]  
　　昨日淞滬警察廳徐廳長通傳所屬各區署所隊以現届九月告終天氣漸寒地方防務尤宜注意因查閲各管區署呈報册籍表内地方居户失竊案日漸增多雖據分投查緝破案甚鮮嗣後各處竊匪正多稍有疏懈即被乘機竊發爲患閭閻誠非淺鮮責成各該警正警佐隊長等亟應認眞督率長警隊士不分晝夜嚴厲查緝勿稍怠忽一面又令偵緝隊隊長一體督帶隊士分班巡察如遇深夜形跡可疑或手携包裏物件應加盤詰來歷以後　内如遇重要案情發生惟該隊是問云 
[川沙縣懸賞緝逃犯]  
　　川沙縣監獄於上月間越牆逃逸罪犯四名除追獲一名外在逃三名查緝等情已誌前報茲悉越獄之曹金海混名宋江陸坤元朱小濤三名均係重要案犯現奉省令催緝故由該縣賴知事昨日奬賞洋一百元分移鄰縣一體查緝矣 
[華商電廠收取燈費之公允]  
　　南市華商電氣公司前因南廠内電機門爲電力所燒壞以致裏外馬路十六舖及九畝地一部份之路上電燈並商舖居户所裝之電燈均一律熄滅均用洋燭代光未幾該公司即行修整重發光明至月終時結束燈費即證諸鄰居果屬燈光不明者當然將燈費照扣各情已紀前報茲聞公司内收賬員近日報告以不屬南廠通綫之各用户亦有藉口扣還燈費一二天之事因而收費頗多爲難云云旋經該公司查明北廠機爐實未損壞各户燈盞亦未熄滅令該司員知照各户勿得借端扣價至於南廠通綫各户之扣費一節應當查明實在停燃幾天之數目回報公司在收條上註明除出扣數盡收燈費若干然後分往收賬以昭公道而杜流弊云 
[嚴禁男女巫覡]  
　　本邑城廂内外以及一帶近來男女妖巫日漸增多若輩造謠惑衆騙詐金錢遺誤病家流毒社會殊非淺鮮經公民徐天榮等聯名具呈淞滬警察廳上海縣公署出示嚴禁飭警取締在案茲悉徐警廳長沈知事已分投令行各警區從嚴取締並飭將各該處巫覡爲害情形分别查明據實呈復以憑核辦 
[流氓攫田鷄]  
　　甬人陳小娘昨在楊樹浦購得田鷄十餘斤雇乘黃包車行經西華德路突被江北沪氓胡順寳等十餘人一擁上前攫取一空經陳大聲喊捕由八百三十六號華捕奧探譚鳳池聞警將胡拘入捕房禀明捕頭奉飭押候解廨請究 
[嚴緝竊金飾逸匪]  
　　匪徒王助生突入小東門内永豐赤金舖攫取金飾將贓交給同黨接去逃逸無踪由警將王拘送一區二分所申送警察廳發交司法科訊辦在案昨午奉劉科長提案研訊永豐店夥王竹筠投案訴稱被攫去金押髮等物値洋數十元請求究追質之王助生供詞推諉不認經問官一再駁詰始供認受不逃陳永生之愚求宥問官得供判王收押該店夥着退去一面令飭偵緝隊嚴緝逸匪陳永生到案究追原贓以憑懲辦 
[繁盛街市之防範]  
　　淞滬警察廳長徐國樑以大小東門新老北門爲商業繁盛之區且金店先後開設防護尤應嚴密故於昨日命游巡第二隊及一區二分所二區一分所各警署着於即日始每日自上午九時始至下午九時止多派長警前往各該處分投照料妥爲保護 
[失火命案移送地檢廳]  
　　鬧北恒通路一千八百四十八號魏如羅家起火延燒陳馬氏徐義惠徐德餘等家致德餘之妻徐許氏及該氏之父許相林不及逃出葬身火窟報請法庭派員騐明候究在案茲悉此案經四區二分所將魏如羅徐義惠陳馬氏等申送警察廳昨午後備文移送地方檢察廳請辦 
[互扭溺斃案判結]  
　　船户唐藩全與小工張德貴揪扭落浦以致張溺斃由尸母張章氏報請檢廳派員騐明將唐獲案起訴審廳辯論終結判唐還押候判在案昨午後奉周朱推檢各官開庭飭提唐在案宣判以其傷害罪已成立判令監禁八個月以儆仍飭還押聽候執行 
[姘夫仍照原判執行]  
　　錢雲慶訴妻沈氏不守婦道爲蕩婦徐王氏勾引出外與毛大寳沈文祥姜家楨等先後姘識致被捲去衣飾等情當經地方審檢廳訊判兩氏各監禁五個月毛等各監禁三個月嗣姜不服聲請上訴曾奉核准辯論終結候判在案昨午後奉周堵屠三推事會同李檢察開庭審理以姜控訴毫無理由應予駁回仍照原判監禁三月聽候執行 
[糾衆索詐之科罰]  
　　趙血束昨投法公堂控稱日前有無賴台州人李鐵英朱阿毛兩人於前晚糾同黨羽七八人至商人家中大言恐嚇向商人親戚輩某索詐洋二百元如不交出須加洋一千元等語商人答謂輩已出外未歸可否俟回家再行設法李等即去故此商人據情報告捕房飭探　三寳楊仁生前往詎李等又來索詐致被拘案求請重究詰之李供向在某處當兵與董某素識是日實因至董處借洋二元餘供支吾朱阿毛供民人與李相識是日在途遇見同往借洋中西官判李等不應糾衆索詐着李罰洋十元朱罰洋五元以儆 
[索欠擊破頭顱之訊結]  
　　周金德陳根寳二人日前在法租界某茶館内因索取舊欠互相扭毆旋陳將茶碗擊破周之頭顱後由巡捕到來將兩造一併帶入捕房飭將受傷人送往醫院醫治昨因周傷痊故傳解法公堂請究先據原告稱民人是日向索舊欠詎陳非但不還反行兇將民人頭部擊傷求究詰之陳供周飲酒過醉前　向民索欠約伊次日交還不料周不允是以誤撞檯上致受微傷並非民人將茶碗擊傷求察中西官判周罰洋五元陳罰十元醫費歸被告負擔完案 
[拍賣抵賣田地]  
　　張進如前投法公堂控張秋孫不理抵押田單四百兩被告聞控逃逸嗣將抵單拍賣作抵尚少二百餘兩後由原告查得尚有坐落新租界地皮數畝禀請公堂拍賣後傳到該圖地保趙大祺稱此地被告已抵與陳德培等語奉判傳陳訊核在案昨又傳訊陳稱此單於光緒末年抵於商人計銀二千七百兩求請亦將該地拍賣作抵等語中西官判着陳將田單交案准予將地拍賣作抵 
[候傳地保訊核]  
　　顧鴻根德林茂林兄弟三人前因地皮糾葛涉訟法公堂奉訊判將地歸鴻根執管地上棺木着德林等遷去在案詎德林等迄今未將棺木遷去因此鴻根禀請法公堂飭令限遷經中西官核准於昨日傳訊德林茂林由妻某氏代到稱實由地保包錫卿囑令不到是實中西官判候傳包到案訊核 
[姦拐案查明候訊]  
　　住居閘北即在陸家石橋開設通和南貨店之張星莊之女阿寳被向在某舞臺收票之田煜焜引誘拐往杭州賃屋居住被張之親家謝某偵知下落商明張姓投四區警局報告由局備文飭警至杭將田煜焜與阿寳提回來滬解送司法科核辦昨奉預審據阿寳供於本年五月被田煜焜誘匿杭州現自願與田結婚並誣攀親家謝某之子串拐但據謝子供並無其事實因挾我父報警拘獲之隙故爲誣陷　則供詞狡賴推諉經劉科長訊問之下諭候偵查訊奪云 
[麺粉船被撞濕水]  
　　有出門船王子良之船昨晨在滬承裝陸德生客人之麺粉八百包開赴浙江由南市開行駛至滬西龍華灣該處港面寛闊突有周和尚之寗波柴爿船迎面駛來不及避讓遂遭碰撞致王船之麺粉均遭濕水遂將周扣留同回上海訴明貨主緣麺粉公司保有水險經該公司派夥前往船上察看水漬再核聞因出於碰撞不肯賠償恐難免涉訟官廳云 
[大衣包壓傷婦人]  
　　蘇州婦人馮張氏昨晚九時許行經法界永安街口適有某衣莊自樓上擲下重約數百斤大衣包一個將馮張氏壓倒身受重傷由大自鳴鐘捕房二百七十七號華捕查見雇車送受傷婦人往醫院醫治一面抄錄該衣莊招牌門牌號數呈報捕頭候示聞婦人受傷過重深屬可虞云 
[小工毆傷同伴]  
　　小工某甲昨午糾人將同在小沙渡路某廠作工之無錫人徐景明毆打受傷經人鳴得戈登路捕房二百五十九號巡街捕到來一併拘入捕房請究奉諭著送受傷人往醫院醫治再核 
[拐匪候查復訊判]  
　　住居虹口嘉興路二十一號門牌婦人董榮氏之女兒阿妹於本年二月十六號被拐匪揚州人許起龍串黨輾轉略誘至奉天賣入妓院爲娼嗣因亦被該匪拐往彼地賣娼之婦人葉愛林設法脱身返滬告知榮氏適許亦已復回上海故榮氏據情報告虹口捕房派探將楊拘解公共公堂並傳同葉愛林到案證實董阿妹及伊確係被楊一同拐賣共得身價一千五百元中西官諭被告收押展其一月函致奉天婦孺救濟會查明阿妹下落復到再核等情　誌本報昨日期滿由探周小弟將許起龍解送公堂請辦因奉天復信尚未見到張　讞與英包副領事磋商之下諭被告仍着返押候函催該會迅爲查復再行定讞 
[勒索船户被控]  
　　無錫人華炳生前日下午串黨至蘇州路北面甘肅路碼頭向停泊於該處河干之船户朱金福山如松等勒索小費經朱等喚捕將華拘押捕房昨解公共公堂請究即據原告偕捕房包探上堂陳明被告專事向船户索取陋規而每日前來索取者必有三四起之多等語被告華炳生供不承認勒取規費並稱伊向在船上爲飯司等詞中西官以証供確實判華押西牢一月示儆 
[攫金鎖片押三月]  
　　過犯浦東人李晋發前日下午在虹口培克爾路一千四百三十二號門牌門首將一四齡小孩項間所帶之金鎖片攫取被婦人周張氏察破告知孩母孔周氏喚由一千三百五十六號華捕將李拘入捕房押至昨晨解請公共公堂中西官訊悉前情判李押西牢三月以儆 
[水手毆黃包車夫]  
　　廣東人陳寛前晚在虹口百老滙路將黃包車夫徐阿三毆打被一千三百十一號華捕查見斥其不應逞兇陳遂將該捕號衣扯破致爲帶入捕房押至昨晨解送公共公堂中西官訊據陳寛供稱向在輪船上充水手並未將該捕號衣扯破等語堂上以陳不應毆人姑寛判押滿一天示儆 
[科罰燕子窠主]  
　　江北人張喜芝在楊樹浦路開設燕子窠被該管捕房捕頭强生訪悉率同中西包探前往將張及烟客王有芝何邦相與烟具一併帶回捕房昨解公共公堂經中西官訊悉張違禁屬實科罰洋三十元無力改押西牢一月王等當時既未吸食免究烟具銷燬 
[男婦串放白鴿]  
　　胡人欽在公共公廨刑事科指控潘小九於民國七年十一月至八年閨七月與婦人胡鄒氏周鄒氏串放白鴿捲取値洋三千餘元之金珠飾物逃逸等情由廨准飭提究在案昨晨胡鄒氏與周鄒氏偕代表律師投廨聲稱今日原告代表律師因另有要事已與敝律師商明請將本案展期研訊云云經關讞員得禀商之英卓副領事判胡周兩婦一併退去候展期研訊 
[設攤誘賭之押逐]  
　　錢金富前日與在逃四人在北京路福綏里内擺設僞賭攤引誘王長明入局欺騙洋十二元圖逃經王察悉鳴由三十二號看里巡捕將錢金富一人追獲帶入捕房昨解公共公廨請究據王投訴昨日携洋二十五元至蛋行買蛋途經北京路被錢誘至弄内勸我賭博不遂即與在逃四人攫取現洋十二元逃遁當時鳴捕將錢追獲是實訊之錢金富供詞支吾中西官以錢迭次犯案實屬不法判押西牢九月期滿逐出租界 
[養媳被人拐賣]  
　　無錫人陸春芳有養媳名菊仙前被匪徒誘拐出外價賣與英界雲南路馮清華所開之雉妓院爲娼因菊仙不願馮即寄與閘北發祥里鴇婦馮吳氏處昨被陸偵知鳴報四區崗警將馮吳氏與菊仙一併提獲解入警署聽候張警正研訊核辦 
[帶僞洋解送警廳]  
　　陳素宜指控郭化南身帶僞洋四百元由五區警將陳郭一併解送司法科訊辦各節已誌昨報昨奉段科員研訊一過諭解淞滬警廳核辦當由徐廳長發交司法科判令收押候追緝同黨以憑澈底追究 
[過犯竊雨衣]  
　　甬人王根寳前日因在崑山路二號門牌竊得日本人杉本之雨衣一件携至總巡捕房轄境某押店同求質被捕查見向詰支吾當將人贓帶入捕房昨解公共公堂請究經中西官訊知王係過犯判押西牢八月贓交失主領去 
[自由車不點車燈]  
　　王炳福前晚乘坐自由車經過愛多亞路因未點車燈被一百十九號華捕查見以其違章將王帶入捕房禀明捕頭諭令存洋三元保出昨奉公堂傳案訊明判王罰洋一元充公示儆 
[縣公署批示三則]  
　　滬帶肉業曹基昶爲奉傳補詞懇將全業各帮認税代表暨滬帮香雪堂業董令飭仍照向章分别辦理由滬寗蘇三帮合辦屠宰税公舉經理對於官廳負繳税之責較之對於同業負責之代表截然不同所以公舉經理但經三帮代表承認不必論開會公舉之地點至於各帮各舉各有公所各有同業不能有三帮同時公舉自不能不分公所地點致各帮界限不清來呈詞意尚屬明晰惟滬帮香雪堂原有代表因何來呈以司月列名着另呈復奪 
　　黃淡生何晴梅爲朋串勒詐擾亂治安粘陳細賬呈請退職追欠脱身事外以免禍患由何晴梅即地保何維則業經令行撤革無論何晴梅是否代辦錢糧本公署惟原辦之人是問不能以何晴梅代辦爲詞至何進田等由警區解訊一案據稱該民等並不干涉亦無庸代爲牽凟所請不准 
　　公民葉增銘爲抑役偏枯民力難任請循成案以息訟端由呈悉前據高行郷經董呈明籌浚孫家溝案内已令經董督同各圖圖董妥議在案茲據呈明各節仍候令行經董照案議復核辦 
來函 
[全國和平聯合會評議員周逸寇應祥胡白沙周九齡易宗祓黃本溥向長鍊來函]  
　　頃閲貴報二十九日所載和平聯合會紀事一則於應祥等是日到會屢次發言均未紀載核與當日事實不符查是日譚話會議事日程僅列三案依次討論終結適法定時間已過五鐘散會應祥等即退席並未與聞謝石欽彭解二君除名一事且本會章程並無除名之規定合將當時情形函達貴報登入來函欄内聲明更正以昭核實即頌撰祺 
[陳家鼐致策進永久和平會函]  
　　敬啓者自和議停頓家鼐久未盡職會務清夜自思良用抱歉且現置身勞動界擔任工會職務胼手胝足日無暇𣌿兼顧他事特此申明謹將評議長職辭卸尚冀公等努力會務另舉賢能和衷共濟挽救國家以期達到永久和平合法和平之目的幸甚此請評議部公鑒陳家鼐謹啓 
雜評二 
[爲米禁事告蘇當局（庸）]  
　　新穀登場而米價反逐日增漲駸駸有每石十元之勢私運之充斥不特社會言之鑿鑿即主持米禁之當局亦决非不知米爲笨重之物非若嗎啡烟土等之便於取携但使官廳認眞稽查私運斷無不發覺之理何至任其源源輸出毫無顧忌致成今日之現象米販利慾薰心妨害民食固屬罪無可逭然官廳之顢頇疏縱亦不能不分其咎也吾今敢告蘇省當局曰公等而不欲顧全民食也請勿再言米禁否則對於玩視禁令之商人放縱私運之屬吏宜有嚴厲處置痛懲一二以風示全省勿徒以一紙空文虚張聲勢以欺江蘇之人民也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係周鍾琪先生手書 
新談 
[京華哭夢餘記] [  鍾黛]  
　　（十二）北京建築物三種時期之變遷 
　　郷前輩張山來先生幽夢影上下卷才子書也其論看書方法曾以看月爲喻大旨略云吾人在少年時看書因自身見識未廣彷彿室中窺月及至中年閲世漸深看書漸多頴悟猶之庭前望月老年以飽經世變之眼光移而觀書不啻高臺玩月矣誠妙解也記者竊謂觀察一方人民知識之進步與否大可以此窺月望月玩月之三時期爲喻以北京論在昔伏處專制覇軛之下官民人等屋　之高度均有限制事載大清會典上梁駕屋時無敢擅越定制故北京十餘年前絶鮮樓屋竟有駐外使館人員娶西婦歸因京師不得樓居不信宿而男女雙方遽行離異者彼時北京方面空氣之窒塞可想此爲室中窺月之一時期愛新覺羅朝既漸式微君主權威亦復日見陵替不旋踵而清社屋民主興平民住宅乃不至如往昔之拘泥舊制困守三尺風　不能隨地仰首伸眉也同時如勸業塲青雲閣諸高樓亦復應運而起旅京諸人士苟於　叙茗話中偶爾一憑闌固莫不欣欣然而有盪滌塵襟之概此正庭前望月之一時期自最近數年間西風東漸屋頂花園之新建築京津各地亦見盛行一時游客在夏期中遂悉以勸業塲青雲閣等處所爲沈煩鬰悶而改赴香廠之東方飯店與新世界消暑納凉之地位遂不覺立見增高此所謂高臺玩月者其程度其眼界究與上述兩時期有霄壞之殊云東方飯店屋頂園每夕有影戲八月六日之夜月光咬潔清澄不徒適符高臺玩月之喻且其豁然清曠萬里無塵眼界之遼廓不啻置身太平洋船舷側聽茂漪微吟（漢家明月入胡天塞外中秋一樣圓）之句也予憶四年前今夕波斯船適離上海開行金鼓乍震送别者咸踉蹌欲去茂漪心動忽牽父袖而望洋大哭不意此一哭　爾永訣也予於八月六日夜登眺後言念及此更不覺淚涔涔下歸臥時得一詩云（屈指年光四載過望洋猶説淚滂沱而今死别呑聲去萬里雲天恨自多） 
常識 
[婦女健身法（上）譯MrsChristineFredericd原著] [  尚志]  
　　保護食品保護燃料保護其他之物吾聞之審矣獨至於維持軀體之健全愛惜有用之時光及保守人生固有之勇力鮮有談及者雖然倘吾人乏健全之軀體非惟無時機以愛護實質之物且其力不足以及此也主婦之在家庭任大責重所任之事件不知凡幾維持軀體之健康愛護實用之物品均主婦所宜注意者也 
　　所謂糾糾之武夫及其亿孔武有力之人者指磨練軀體及研究衞生學而言也何主婦不以此輩爲法乎 
　　多數之婦女對於攝生之法漠不注意廢　清晨之沐浴及起臥後之運動誤矣夫健身之法莫如每日費數分鐘之力於室中演習體操或於每晚演習亦可多數之婦女鮮有習體操者推其意以爲家庭之生活即運動也然亦有並此項之生活未嘗躬親者竊謂主婦舍家庭生活外每日直疾行於空曠之區或任意溜氷或駕雪車於冬令露天之游戲場以使其肌膚活潑一而吸新鮮之空氣果家庭之生活爲充分之運動則年逾四十之婦人不至過於肥碩也 
　　軀體過重之婦女不下數千人以食物不得其道也飲食無定時斯不礙胃及消化之機關按日食飲孜孜不倦於正餐之外而吃小食者勢必倉猝進食食量不均　且恣食漿粉過多味甘而礙腸胃之物焉 
　　便秘爲人類之通病醫士語予婦女罹便秘之症者多於男子觀男女平均之食品而知之矣有職業之婦女吸初吉拉餘料及乳皮而男子則吃火腿卵並其他堅實之食品 
　　居家之婦女吃粗糙之食品宜格外審愼使消化之機關活潑異常吃紅　葡鮮菜及蘋菓梨桔及烏梅等味略酸之食物也遇素所不嗜及使頭痛之食物不宜急速食之婦女罹軀體疲乏及頭痛之病非眞疲乏也以體之毒質未分泌也 
　　咖啡及茶藥品也爲主婦者晝間恒吃咖啡最損身體 
　　主婦欲保軀體之健全適宜之睡眠尙焉頃者露天睡臥已成習慣爲吸取養氣及最安寗之休息計不得不爾 
　　間廊宜移放睡臥之牆門間另置粗布廉及竹製之窗板小獨睡床最佳宜以精良之席及毡毯數具裝配之露天而臥勿宜穿有底之寢衣 
　　露天睡臥之秘訣渾身均宜有物掩覆之雖在紐約之地點冬令期内不妨露天睡臥安眠乃減殺傷寒結核並其他之傳染病洵以睡眠得法則晝時之工作較有精神家庭之生活不如散步網球戲及打球戲等之急進用力亦不十分猛烈也從事於家庭生活之婦女未獲若何之運動爲其所穿之衣有礙運動也婦女工作勿佩附帶及緊密袖籠與夫笨重之衣宜改穿日中之輕便外衣使向高轉動不被束縛 
　　掃除汚穢打粗氈浣衣三者家庭較費力之工作也用力不過度非惟無損而且有益孛羅茂氏服式乃從事於笨重工作者最良之物胡爲居家之婦女不能倣此項有意識的工作之服飾 
　　婦女舍家庭生活外每日宜從事於迅捷活潑之散步隨意演習露天之游戲片時此等之運動有裨健康不可或間不僅爲婦女自身計而已爲國家計亦何獨不然彼弗克投效於海陸軍之男子非無因也 
小説 
[緹騎外史（十）（八）] [  春醪譯]  
　　質言之後此爾我均不得更道阿達名字等之爲陳死人可耳一及其名即似染着時疫立時可斃爾知之耶此出言之婦人實有秘計不同常事故吾即盡吾職權之力處分其事此人之背如一雲母之石人永不令人晋接即爾見之亦以爲已死之骸骨觀之此外套面網一一彼物彼亦無更用之時一小時前爲美人爲密諜今則重負似巨石壓背矣郡主曰爾乃敢以此中之秘密語我殿下曰爾聽吾　經之事似　詞以欺爾此乃不然天下含生負氣之倫乃勿敢肆意對余余不令食即亦不敢舉七吾力能遏抑其人使永違舞塲戲園之盛會或更勿許逗留皇帝之域中此時户上復有三嚮之暗記殿下曰入之立時有一制服之警吏排門而入見殿下即　　致敬曰火車站長請晤殿下作一分鐘之語殿下曰吾將往見之即以手指郡主曰請爾少俟吾尚有教令語　 
　　第十二章 
　　緹騎總長一行聽郡主一人獨逗室内憂心怔怦初不知思慮之苦喃喃自語曰此人脱加罪及我直將殺我即皇帝亦無力知之皇帝眞慈仁能體天而行道拯濟斯民特君側之大僚大都陋罔格天心於勿顧萬乘之尊深宮宴處既寄耳目之重於重臣而重臣即緣是以朦蔽吾今固宗衍金枝而皇帝果能否信我而黜緹騎總長則爲事尚不可知特萬亟之時吾亦直扣九開而已扣之不當或即斥我至荒寒漠北之區更將焉處揆觀國情緹騎之力似較皇帝爲偉則吾自不能不先制緹騎使遂我意彼西伯利亞之苦豈人生所能受耶此時傍壁之一門忽闢來一郎女髮澤絶佳容色亦美媚衣着爲俄國女傭之服而郡主固一見即知爲造船家之女女郎　至見室中先有人逗似頗驚詫轉身立遁郡主則止之曰爾容貎似着奇驚爾固何以畏我阿達曰爾能助我逃此凶窟重聽我依傍老人之側耶脱爾能者吾必深謝郡主曰吾力能助爾逃居吾處俟風潮小定吾告爾以時機始再歸沐涏圍之樂阿達曰佳吾决不欺救我之恩人親愛之郡主吾一一謹奉尊諭耳特郡主或以吾事轉惹他禍則吾即不敢擾累吾或乘一時機脱逃此間郡主聞女郎語微微笑曰女郎爾乃無力足以自脱於緹騎之掌握顧吾則能之初亦不畏人之知否今時已急遽不宜更延言時一手舉案頭之而具示女郎曰爾務御此外套並面網外套吾物特吾尚有餘者即可舍此勿用然後啓此小門歷一甬道之於另一户外此户用力即開吾今行時即不鑰以待爾户啓即已出緹騎之總署至孤兒院中既至孤兒院爾務飾爲不經意者隨衆共行使不滋人家之疑　則爾復可出院止於市集更自市集前向非過那維斯基者决不可詢吾之居址吾居近以殺克教堂耳問人時尤以法語既至則詢吾之女厮名洛他者即告以爾業縫紉吾亦傳語使爾入諸更衣之室凡此所語爾一一憶之耶阿達曰然吾决勿貽一絲之誤特爾先行者務爲我籌劃此後之事决勿令我長日瘞埋不見天日郡主曰佳吾必盡力爲爾顧時機萬急無一分之延遲更一分者立足召禍行時爾决勿先至父所憶之此中有一絲舛誤者非僅禍爾直並遣吾入諸敗道阿達曰吾謹銘尊語今告辭矣言時已轉户樞外向門合時猶留志别之音阿達一行奧而加郡主即跌坐紫絨巨臂之椅悵然凝思以爲殿下鐵血之性乃不預及婦人風花宴樂吾適耳其陳説之言則已致巨駭動息均不自在今吾私釋阿達似已與之决一戰鬭由此中成敗之數猶不可知則非力圖振作禦此環寇不可此時郡主徐舒睡椅之上思索愈艱而終莫得自了之道室中既　寂無人獨以喘息之聲應及四壁狀至凄哽有時複起而蹀　行後復坐坐復小行直至二分鐘前門聲復振殿下已翻然重入眉睫重皺似公事至迫入室周覽　脣而不語雙拳圍膊至數分鐘凝目注郡主勿釋 
[自由談之自由談] [  不冷]  
　　安福安福現有不安之象蓋一則安福靈魂之徐樹錚爲人所迸一則安福首領之王揖唐又爲人所懸其餘之軀壳於是不能活動幾有束手待斃之勢矣 
 
 

Page 15

 
 
   
 
 

Page 16

 
 
   
 
