# 1907 - 5 - 4912112

 

Page 1

 
 
   
 
 

Page 2

 
 
[電傳上諭]  
　　十一月二十日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨林紹年加恩著在紫禁城内並西苑門内騎馬欽此 
[論選派議長議紳之辦法]  
　　炊累室來稿部奏學務公所設議長一人議紳四人賛畫學務議紳由提學使延聘議長由督撫咨明學部奏派又辦事權限内載議長議紳給予薪資常川駐省部臣所以爲議長議紳地者甚至雖然如第一説則議長議紳應得何等之効用如第二説則議長議紳應居何等之價値試析言之 
　　故事學政履任必將延請之幕友姓名籍貫咨由督撫代奏立案提學使所屬之議長議紳朝旨旣明許其用紳士與學政幕友不得用本籍人固爲反比例而亦曰延聘何也姑將延聘之事實研究之此議長議紳將憑提學使及督撫見聞所及即據以派充乎抑以採諸輿論之空文而上下相蒙乎藉曰採諸輿論則見諸實行莫如用闔屬選舉之法選舉之便有三闔屬選舉以票數最多者爲議長次多之四人爲議紳又次多之四人或八人爲遞補議紳之因事開去職任者或先儘最多數之五人爲議紳五人中公推一人爲領袖曰議長如此則名實相符爲最文明之辦法免致與從前之幕友相混便一議長議紳旣爲闔屬所選舉卽闔屬所公認爲代表議長議紳對於各地方旣得公認之確憑則其所與議者無一非公衆之事愈有不容弛之職務提學使可信爲輿論之母各學界亦知爲輿論所歸苟有不慊則其人固自選舉而來以衆論予之者仍可以衆論奪之便二議長議紳所不能决彼仍可諮詢於所屬之社團如尙不能决則可開特别會議皆可以議長議紳組織之如此則與部奏設立議員之命意庶或相符而所謂議者並非寒蟬仗馬及委蛇退食之 
比賛助學務當有裨益便三此就第一説而析言之也 
　　議長議紳不論省分一律五人且須常川駐省而又給予薪資夫專爲此一議而令其駐省固不能枵腹而從公似己然試問能勝此議長議紳之任者非平日箸望於鄉里者乎旣箸望矣則在鄉里所擔任之事方且日不暇給不俟提學使之來也然近在省城者猶可曰兼領此席也然議長議紳之人才斷斷不僅聚於省城亦斷斷不能僅延聘於省城故薪資延聘不便亦有三外國議董多取薪資中國奚必獨廉然立憲之詔墨猶未乾而一切省府州縣市町村會諸制萌芽未動也江浙各省近年有商會學會之發起稍具議會之雛形除駐會者給薪水或僅支車馬外其會長以下皆不支薪水車馬今爲奏派之議長若論薪資應居何等之價値不便一倘旣不如前一議使闔屬選舉而又欲卽縮經濟使近居省坦者竿濫兼充恐前此疑官塲爲調劑私人者又將疑及紳界感情旣澹議字効用必不能宏不便二再不然推誠布公延聘闔省聲望合格者充之務給予厚貲以收此一議之効恐即此一項爲數已不貲經濟問題必多竭蹶况所謂聲望素箸者仍不能常川駐省合乎部定之辦法不便三此就第二説而析言之也 
　　言乎前之三便而知選舉之不可以己言乎後之三不便而知給薪駐省之必不可行然則奈何 
　　選舉之説利乎居心公溥之紳而不利乎肆意顓恣之紳吾知有破壞此説者必曰程度未到甚或曰太阿倒持倒持之説度稍有國家思想者今日當不復爲此言若云程度偏僻之省吾弗知若通商較早之區視此等選舉已隱然有一種之習慣若被舉之人竟大失衆望則在選舉者已有喪失共資格必爲社會所不與前説所謂以衆論予之仍得以衆論奪之也法宜先期一月召集各府聽州縣學界各舉代表二人到省蒞會之日請提學使監察投筒（舉代表之法當另議）開筒唱名當衆宣布此一説也（被選舉資格亦須預行 
宣布） 
　　給薪駐省旣必不可行然則遂枵腹乎且常不至省乎則又非也他省亦勿論其稍稱交通者或辰發午至朝發夕至或今日發而明後日至定一常會之期以時成起當斟酌遠近而給以相當之車馬費受之者不傷廉與之　不傷惠此項議長議紳居於名譽之列非眞熱心公益安肯受幾微之費而僕僕道途如此　亦可使彼有所樂而爲之者因無所羨而不爲於撙節之中示風厲之意將來風氣大開議會林立薪資再計未晚鄙人向來於辦事界上决不責人以義務蓋所謂義務者無責成之謂誤事最爲不淺惟議長議紳事在草創始基不愼必有狂詆爲乾脩爲兼差爲情面而紳之信望亦將墮落可懼哉可懼哉至於課長以下各員照章除由本省官紳選用外得分别調用京外人員相助爲理自應叧議管見如此　當局者知所擇焉 
[專電京師]  
　　振徐兩使回京日期。振貝子徐尙書二欽使定於十九日回京（塲） 
[振徐兩使調查與中俄議約之關繫]  
　　西十二月二十四號北京訪函云直督袁世凱接奉天將軍趙軍帥官電謂查辦滿洲事件大臣振貝子徐尙書將於西十二月杪由奉赴津取道人都奏報調查東三省情形以便政府據以爲商議中俄條約張本查中俄約事延擱已久大約一千九百零七年二月即中 
　　 
 
 

Page 3

 
 
　　歷明年正月間又可開議外間謠傳中俄議約合權大臣唐紹儀有更調消息惟現得北京華官相告謂唐紹儀諳習外洋風俗人情通曉英國語言文字實爲大員中不可多得之人中國政府不但不以新簡外務部侍郎現充駐英公使汪大爕相代且將授以重權令與俄使濮科第商議以便約事速結不然則吉黑兩省之俄軍雖已有按照波資末斯和約所定撤退然兩省實尙爲俄軍屯紥之地中國政府及吉黑兩省大員即欲在其境内施行新政亦勢有所不能矣譯字林報 
[皖撫覆編制館議改外省官制電]  
　　前奉效電詳加細繹於州縣則省鈐制增曹佐置審判設議董於院司則叅酌中西取法前代立行省衙門仿丞叅官制會商面决簡壹靈通而大意均不外分權於衆集權於一藎籌周密網舉目張欽佩曷己銘知識短淺謹就皖省情形言之夫州縣非無曹佐也按之定制各有專司然或闒茸無能或侵越失檢其稍可造就者率皆保擢捐陞不甘小就以安徽論求好州縣已屬不易求好縣佐尤難其人今議增設佐官分曹專掌仍其舊有則於事無裨舍而他求則無才可用况爲數甚多耶若夫議事董事各會爲自治機關意至美而法至良矣惟皖省民智未開人民人度不及要可斷論彼不能者無論矣卽如辦學務者類皆鄉黨自愛之流而爭利爭權日日構訟幾於十縣而九甚或藉自治之名把持丁漕蔑視官長于司法行政之權雖有正紳亦皆歛避若欲選舉議員會員勢必若輩厠迹其間藉便私圖又設官設會旣多所需俸廉公費勢必什伯倍徙於前省省各州縣巡警多未舉辦學堂亦有簡陋者實由地瘠民貧無從籌措今增設曹佐分掌巡警敎育農工商等事亦必籌辦事之欵俾可實行皖本瘠區庫局支絀萬狀一時從何取給銘竊以爲釐定官制所以爲立憲之預備而尤當先爲改官制之預備今當議攺之始亟宜變通銓選注重敎育爲用才計任惟其人更宜籌一普通集欵之法爲辦事規則官不虚設一日拓而新之自無捉襟見肘之弊至兩層辦法第二層則責成各專第一層則精神尤振而要皆以得人得欵爲歸改府增道各節議定後再當酌辦謹抒所見以聞伏惟裁察恩銘支（焉） 
[俄國决派領事分駐满洲各境]  
　　文匯報云俄國部務大臣議政處於西十二月二十八號决定簡派總領事駐紥奉天省城大連灣哈爾濱正領事駐紥吉林齊齊哈爾副領事駐紥寛城子 
[電告未允發給俄員遊藏護照京師]  
　　西寗辦事大臣日前電致外務部畧謂近有俄員欲擬赴藏游歷請給護照等情前來查該俄員與德員達培爾事同一律殊多不合業已婉詞拒阻應請核示辦法以杜要求（上） 
[俄領事久留烏城]  
　　駐伊黎俄領事秋間前往烏里雅蘇台向署將軍奎磋商新設領事館一節茲聞該領事駐烏已久今尙未去仍固執前議狹制多端極力運動云（閏） 
[農工商部對于礦務之准駁]  
　　准發雷家澇礦照。湘人寄籍皖省蕪湖之職商丁士慶壽慶集資擬開繁昌縣屬之雷家澇柴煤礦已由皖撫飭查明確均與部章相符將山圖保單照費送農工商部核辦聞不日卽將發照（同） 
　　咨查張家口礦地。文生張文炳因楊鈞宸開辦張家口海拉坎 
山煤礦霸佔礦地禀請農工商部飭查該部因張與楊各執一辭故日前己咨行察哈爾都統飭屬秉公履勘详缳查覆以憑核辦（閏） 
[農工商部致粤督電（爲欽廉墾荒事。）]  
　　兩廣周制臺鑒洪虞電悉張京卿開墾欽廉荒地承飭屬會同查勘 
並議保護協力之法深佩藎籌振興農務爲地方要政必須官紳協力倡辦廣闢利源惟事値創始慮有阻擾幸賴鼎力維持俾得從容規畫併屬張京卿遇事禀承本部辦理外一面就近函商冰案妥籌辦法粤省改設農工商局提倡實業具徵碩畫希督飭司道與張京卿聨絡一氣合力通籌是所企荷農工商部蒸（出） 
[勸工陳列所紀事兩則京師]  
　　京師勸工陳列所總恊理等呈請由各直省紳董中選擇名望素著者作爲名譽贊助員由部加札派充又請於本京紳董中擇其最爲得力者由本所延聘作爲名譽董事以資臂助○農工商部接據商務議員楊葆銘電稱所有解送陳列所物品均被滬關扣留請示辦法並請示將來運津海關時可否先由部知照北洋轉飭關道（孔） 
[直督開辦工藝博覽會]  
　　西十二月二十四號北京訪函云直督袁世凱諭令直隷辦理工藝人員在天津開一工藝博覽會自西十二月二十六號起至一千九百零七年正月九號爲止計五十日中西人士出資購一入塲劵（每劵二十文）皆可任便往觀云譯字林報 
[中政府整理陸軍之計畵]  
　　西十二月二十四號北京訪函云數禮拜以前上諭准袁督交卸陸軍第一第三第五第六各鎭之兵權移歸陸軍部管理惟以中國北境防務關繫緊要故第二第四兩鎭仍暫歸袁督節制然目前軍機處以前四五年新軍皆歸袁督訓練各軍統領將弁率係袁督保用之人因與陸軍部尙書鐵良商議以陸軍大權給還袁督之善策蓋一則懼四鎭陸軍歸陸軍部節制後如無袁督指示機宜協力共濟則未必能如以前之完美一則因鐵良於新軍事宜不如袁督之諳練也袁督保障北淸之太平且德國因袁督親自保證始將直隷之戌兵撤退故余甚盻以上所述之非虚也中國官塲復傳言朝廷將簡派慶親王袁世凱張之洞岑春煊爲軍諮府高等顧問官云譯字林報 
[萍醴亂事餘錄]  
　　（一）湖南洋務局通飭各屬文、照得瀏陽醴陵等處現有土匪滋事業經撫憲迭派軍隊馳往勦辦曁由本局特飭該縣等將敎士護 
 
 

Page 4

 
 
　　送出境敎堂嚴密保護各在案惟聞該處匪氛未熄凡有敎堂處所不無意外之虞亟應先事切實防護以免疎失除通行外合就飛飭札到該立卽遵照會督營團加派幹役務將境内敎堂敎士身命財產及往來經商游歷洋人一體格外妥愼保護倘有疎虞定惟該囗是問此係奉撫憲面諭特札之件切勿視爲具文致干查究特札 
　　（二）又照會英日領事文、案奉撫部院岑札開照得瀏醴二縣會匪滋事業經札飭臬司轉飭警務局總分各巡查並稽查各門委員督飭警　嚴密稽查並飭長善二縣將團練認眞頓整在案茲查省城五方雜處恐有不安本分之徒造謠生事所有英日各領事署以及洋商敎堂自應飭地方文武曁警務各員妥爲保護以安遠人而昭愼重等因相應照會貴領事請煩查照（時） 
　　（三）湘撫奏保徐梁管帶、湘撫岑堯帥以此次瀏邑戰勝匪黨係巡防隊之功日前己將第二隊梁管帶振武第七隊徐管帶秀東剿匪情形專摺入奏請予奬叙（時） 
　　（四）鄂軍移駐株洲、前鄂督派陸軍第八鎭第十五協統領王得勝隨帶步隊六營砲隊二營於上月二十九日抵湘後初一日湘撫發下猪肉二千斤米六十石以及酒菜食鹽等物犒賞各軍次日卽命開往湘潭株洲一帶駐紥以資防堵（株洲爲醴陵晋省要道） 
　　（五）電請墊撥寗軍經費、兩江派混成軍隊赴萍剿匪並委孫詞臣觀察辦理粮台昨端督電知贛藩沈愛蒼方伯謂寗軍每月需用經費二萬餘金擬請在藩庫項下先行墊發他日再行歸還（何） 
　　（六）禀報兩歧批飭記過、江西宜春縣阮大令電禀撫憲已帶兵勇赴鄉防堵後禀以擬俟吉勇到袁酌帶一哨親往各處巡防前後禀報兩自歧異經吳仲帥批局先將該縣記大過三次（何） 
[西報訪員調查萍鄉匪亂之實情]  
　　西十二月二十四號北京訪函云泰晤士報北京訪員瑪禮孫博士定於西十二月二十六號由京起程前往中國中部各省大約係調查萍鄉匪亂實在之情形並在沿江各省考察他事該訪員擬在南境勾留數禮拜云字譯林報 
[两司詳准各州縣减繳記過罰銀江西]  
　　江西淸訟定章府廳州縣記過一次罰銀五十兩記大過一次罰銀一百兩後續定繳銀章程大過自五次起繳銀一百兩六次繳銀一 
百兩七次繳銀三百兩八次撤任等語而大過未及五次應罰銀两並無實繳明文現經两司以州縣缺分困苦會文詳准在差在任人員記大過一次减爲罰銀三十兩常過一次罰銀十五两隨記隨罰 
毋庸至五次以上始令繳銀功過准其相抵如無可抵之功於該員應領欵内扣其所罰之銀庶各屬知所警愒（勿） 
[新任提督將來松江]  
　　特授江南提督劉華軒軍門光才自奉旨後請假回鄉久無音信近始接到電音知軍門已由湘蒞抵鄂准於十二月初到松初七日接印現營中巳派巡捕劉姚君前往迎迓矣（酒） 
[江南北賑荒彙錄]  
　　皖省京官電請協賑。皖省同鄉京官孫中堂等致吕都統盛宫保電略謂近歲偏災迭見籌賑不易今年淮徐海一帶災區旣廣飢民更衆辦理情形原非易易若復統籌皖北自是力有不逮惟查大江南北户部先後共撥銀一百十萬加以商部十萬計共一百二十萬兩稍籌匀濟似尙不難此次政府注重災區實由飢民聚集爲數太多萬一爲匪勾結善後愈難皖北民情强悍同於淮海亦自岌岌可危鼐等實非爲爭賑起見仍求統籌兼顧至所感盼家鼐士琦灼華長信佩芬經畬仝叩 
　　資遣淸江飢民淸江留養飢民近更加多約共有五十餘萬人之衆淮揚道楊俊卿觀察以人數太多賑欵不支現已設法資遗陸續回籍者以去七八萬人現仍逐日遣送不日將停止収廠矣　　查辦賑糧完釐。聞淮徐海一帶釐卡遇有賑糧船隻過境仍有勒令完釐等事爲江督端午帥訪聞已密派妥員前往查辦 
　　醫會派友考察災民病情。上海醫務總會定於二十二日晚七句鐘開會議派會員四員赴淸江一帶地方查察災民病情置備藥餌設法救濟預防將來疫癘傳染 
[外部致滬道電（爲西藏償款事。）]  
西藏第二期償欵前經度支部轉飭備齊頃准英使函稱此欵卽電匯印度甲皂克大交收等語望擇定銀行照匯掣取印政府收據並電復外（萬） 
[丹希兩國親王定期來滬]  
　　十九日東京電云丹國威爾德瑪親王會同希臘國卓爾基親王偕丹國商業家財政家數人來遠東游歷定於明日由橫濱赴神户大阪西京游歷並定於西歷正月九號由門司起程前往上海譯字林報 
[英法兩國之邦交]  
　　十九日倫敦電云英國大員諾來君答覆法京巴黎報之賀電謂英皇甚盼英國两國之邦交始終無間云 
[火車失事詳情]  
　　十九日倫敦電云由漢堡至柯龍之火車與停於總線上之牲畜車互撞失事時有押款貨物約値英金一百萬磅由火車運往倫敦巴黎勃勞塞爾安弟宛伯適遭毁壞此項押款貨物當再置備惟暫時之損失亦足令市面爲之震動至火車失事後查得有牛一百頭受火薫灼尙未致死餘皆向人叢亂竄狂奔譯字林報 
[俄京大員被刺]  
　　二十日倫敦電云俄京聖彼得堡府知事望竇魯尼士大將被人謀刺 
[英國海口大火]  
　　二十日倫敦電云英國波資未斯海口之海軍槍炮碼頭大火估計所失有英金二十五萬磅 
[法簡駐德公使]  
　　十九日柏林電云法國簡派駐英法公使之弟現充駐西班牙公使克孟邦爲駐德公使德皇已允接待法政府因向德皇聲謝 
[駐俄日使述日俄兩國之邦交]  
　　十九日柏林電云駐俄日本公使現在法京自言日俄兩國約事必可議給令彼此滿意两國之邦交固自親睦無間也 
[暹羅借債]  
　　十九日柏林電云德華銀行匯豐銀行法蘭西銀行合借英金三百萬磅於暹羅五厘起息俾暹羅得用以建造鐵路鑄造金幣譯文匯報 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[復議裁撤驛站之計畫北京]  
　　政府屢議裁撤驛站每以事 
涉交通未果實行日前諸大老以現設郵傳專部嗣後凡有緊要公事均由專電傳遞其尋常文件由郵局另行編號遞送以昭愼重如試辦有效卽將各省驛站一律裁撤以節糜費（甘） 
[會議淸查驛站北京]  
　　郵傳部張冶秋尙書日前會同陸軍部鐵寶臣尙書商議驛站辦法現已電飭各省將軍督撫查明驛站共計多少處每年需用經費若干向例如何辦法一併詳細聲覆以憑核辦並聞此舉意在推廣郵政裁撤驛站前經郵傳部連日計畫 
組織章程已有端緖近與陸軍部熟商各堂亦極賛成大約事在必行矣（以） 
[議飭各省推廣警察北京]  
　　十二日民政部各堂憲因現在各省匪亂蠭起議通飭各省將軍督撫實行推廣鄉鎭警察以防内亂並聞俟徐尙書回京後擬請奏派各省警察使督飭興辦（以） 
[林大軍機道經湘省長沙]  
　　軍機林紹年於初二日由桂林抵湘卽行解纜北上並在湘電致鄭蘇庵京卿孝胥約於漢口相晤面商要公（時） 
[鳳陽督辦賑務卡道覆皖撫電安慶]  
　　皖北賑撫據各印委先後禀報宿州於十月初七日開辦泗州於十二日開辦頴上於十三日開辦五河於十五日開辦靈璧於十六日開辦渦陽於十七日開辦除由職道嚴催趕辦外合先禀聞職緖昌禀（多） 
[彩票換商承充南京]  
　　江南賑捐彩票刻奉江督批准開辦承充者爲滬商朱鑑塘宋季生貝潤生虞仁甫四君因加餉增額預繳押欵四萬餘元以應徐海賑需并於開彩之期禀請江督派滬道曁商董曾少卿施子英虞洽卿在觀察臨塲監視以絶弊竇（南） 
[飭造烟館淸册蘇州]  
　　臬憲朱金殿廉訪札飭長元吳三縣傳諭各圖地保將治下大小烟館捐數及店主姓名趕造淸册彙呈候核（康） 
[拒烟會紀事蘇州]  
　　十五日拒烟會長在中街路總事務所開常年會一句鐘由姚淸溪君報告一年情形由鵝郎草解去者一千餘人由醫院解去連分會七十餘人繼公舉職員仍舉姚淸溪爲會長二十日仍在事務所開研究會改良下屇辦法（外） 
[江西官銀錢號紀事南昌]  
　　贛省自百文小票禁止後市面頗稱不便上憲特飭官銀號派員馳往江南領到銀角六萬回省以鷹洋一元准換十一小角現已通行市面云○江西官銀錢總號因已遷移總鎭坡地方惟該號銀錢買賣向由帳房出入殊多不便現經設立兑換所一區以便兑換己於初十日開辦（何） 
[奏保勦匪出力人員杭州]  
　　浙西幇匪廣蛋嘯聚爲患此拿彼竄以太湖爲淵藪近由浙蘇二省會同防剿漸臻安謐浙撫張筱帥因將在事出力員弁專摺奏保並以蘇防統領劉觀察體乾一併請奬以示鼓勵（的） 
[鎭江紳董請兵駐防鎭江]  
　　西南鄉盜民麕集敢於白畫爲剪徑之暴行戳斃人命時有所聞大有民不聊生之慮紳董目擊情 
形爰公禀道府縣請酌派營兵分段駐防（工） 
[提學使定期考試生員蘇州]  
　　昨報江蘇周提學通飭各屬申送出路生員一節茲悉提學限期本月念五日取齊念九日起分别考試（且） 
[議擬設立天文測算學堂北京]  
　　欽天監堂憲恒古二君近日已將監務大加整頓所有久不入署之司員一律撤差停委並擬在修書經費項下酌提欵目設立天文測繪學堂現正組織章程定於明春開辦（甘） 
[洋務局工程告竣南昌]  
　　江西洋務局向設藩司署内因爲辦公不便經總辦楊莊李三觀察會議詳准遷移撫台署内　於佳山廟正街開設頭門以壯觀瞻所有新造工程現經交竣承修該局工程委員許大令已將一切用過工料數目四千三百餘金先行開到總數呈報矣（何） 
[嚴杜奸商假托洋人牌號廣州]  
　　日昨省河補抽局總辦朱守成翼具禀粤督略謂西關一帶奸商藉圖暪漏釐金冒充洋商牌號之行棧店鋪從前不過數家近年愈設愈多不下數十家有等無業洋人專理受雇於奸商代爲出頭抵制辦理稍鬆若輩更無忌憚稍一認眞動成交涉近來厘金之愈趨愈下未始不由於此再三計畫惟有設法分别眞僞爲辦理要的擬懇照會各國領事將各該國 
在本口岸開設行棧店鋪之洋商名姓牌號並在領事署註册年分月日以及設立處所有無分鋪詳細開單照復庶幾眞僞自分不至事前毫無稽查事後動稱洋商不但於釐務有益且於外交上免致時多枝節等語隨札行釐務局等刻日核議詳覆察奪矣（出） 
[江西禁阻飢民科境江西]  
　　贛屬萍鄉宜春邊境到有飢民數千餘名官吏恐其藉端滋事即經萍鄉縣張令諭派團紳嚴查禁阻不准入境一面飛函往告萬載縣令派員督丁妥爲押送回籍並卽禀報到省矣（法） 
[丹徒令親查抗捐幼妓鎭江]  
　　妓女高小琴院中所蓄雛妓不下七八名昨經丹徒縣宗大令親往查察詢以何不遵章認捐高妓不善辭令致觸大令之怒爰飭差將所有幼妓一併提縣暫行拘押俟補捐再釋（工） 
[來函]  
　　上海淸節保節堂司董函本堂創始於同治季年收養靑年苦節窮嫠早經通詳咨部立案所有經費除勸蒙各號商善士認助常捐司事持票按期收取並無捐簿沿途挨户募勸情事查近有不肖胡椿源者私刻淸節堂名片繕就信札夾附米票冒史勸捐風聞受愚者不一而足敞堂旣有所聞關係匪淺不得不登報聲明嗣後再有前項情事請將原人捆送地方有司究辦除呈請英法公廨隨時飭差嚴緝外敬告各號商善士切勿受愚 
今日尙有本埠及各省新聞均列入第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[磋議禁阻擅開煤礦北京]  
　　外部因向有俄人在吉林地方擅將石牌嶺煤礦私行開採因與俄公使磋議請速轉飭禁阻以免交涉公使已允查辦矣（以） 
[限制宰牛之交涉鎭江]  
　　丹徒縣宗大令近奉蘇撫札飭禁宰耕牛因諭令各牛肉鋪限制宰數各鋪患之設法運動各洋行以西人日食必需爲詞擬請由領事與中國官塲交涉（工） 
[茶市衰敗徽州]  
　　屯谿市面向以茶木兩項爲出口大宗惟近年茶業十分衰敗往往有三十兩之成本而運至上海售與洋商時祇値二十三四兩者因之虧耗甚鉅闔郡爲之氣索（外） 
[嚴懲毆辱巡士紹興]  
　　越城利濟橋銅錫鋪失火時巡士分頭彈壓忽被人奪去巡棍警笛聚毆受傷由各巡士駛援拘獲數名解送會稽縣署經李瑞年大令訊知舟子汪某逞兇立責五百板枷號警察局前示衆餘均悞拘開釋（早） 
[上海官事]  
　　陜西候補道王嗣東丁憂候選同知羅耀庚山東考察商務委員向曾烜先後到道分别拜會禀見○柘林營都司朱大斌昨日到道禀謝奉委浦東鹽巡差○會丈局會辦知府陸長蓓禀謝奉委兼辦蘇滬鐵路購地差○滬軍營管帶龍鎭國禀請續假五天（宜） 
[札知美員任事]  
　　美國政府所派米面利人鮑德君爲駐滬副總領呈兼知事官業已任事由美領事照會滬道瑞觀察札知英美公共公廨關太守遵照矣（孝） 
[示諭救護日月食]  
　　昨日道轅懸有牌示光緖三十二年十二月初一日日食十二月十六日月食仰道屬各員屇期一體救護 
[道批照錄]  
　　王汪氏禀批據稱王大永紥吊逼結如果屬實不法已極仰會審委員關守秉公撤究仍遵前批迅將此案研訊確情分别解縣留廨審辦具復察奪母稍違延切切（宜） 
[批斥插訟]  
　　游明章因扛幇插訟由英美公共公廨襄讞孫明府提案訊明判令逐出租界至前日游遣人至廨具禀讞員關太守批示云本分府查爾聲名素劣專喜干預詞訟此案與爾不涉由爾赴捕房控告顯見插身扛幇本應照訟棍例究辦姑念職員從寛驅逐出界今猶敢曉曉禀求實屬不合特斥（力） 
[巡警局紀事]  
　　前日西局巡士在小橋左近見有男孩在途啼哭詢知名阿厚年十歲父爲成衣匠餘語含糊卽將孩帶回局中禀明局長諭候家屬認領○前晚有常熟人某甲窮極無聊在西門城頭上空屋懸樑自縊爲西局巡士所見立卽救下帶回局中禀知局長諭送普育堂暫爲留養○本城各巡警局敎習擬每逢禮拜日飭令各巡士至九畆地會操各局長亦到塲監視己於前禮拜起操矣（宜） 
[南市火警類志]  
　　前晚夜半三句鐘時老太平馬頭太平里顧姓家起火延及同居之恒達順號經各水龍到來救熄計燬石庫門樓房三幢昨晨由總工程局查得顧係開設豐源糖行其家曾保火險乃飭探傳顧到案孫明府向之研訊據供是晚先由賊挖門圖竊聞聲起視不見蹤影俄即火發火從何來實未知覺並稱在老太古行保有火險銀二千八百兩官判交保先將保險單呈案俟復訊再核○前晚九點鐘時小橋南林松茂紙店廚房忽然火發由皮帶 
龍到塲救熄巳燬屋數椽巡士將店徒戴學仁解區送局訊核（尺） 
[新界火警]  
　　昨晨三點鐘時公租界新閘路第二百五十號門牌詹姓家失愼計殃及三百五十一五十二兩號房屋共計三幢其三百五十三號稍有損壞昨晨捕房飭探李星福往查如何起火禀候核奪（力） 
[失愼卽熄]  
　　美租界海甯路二千四百七十號門牌柴棧於前晚失火幸即撲滅祇燬稻草一堆○太平碼頭老船廠洋人馬房内又報失愼幸灌救得力焚燬木板若干（似） 
[火警餘聞]  
　　新租界鼓山路祥豐小酒店於十三晚失愼一案法捕房據該店學徒傅桂馨供出店主陳阿文遣子榮富放火等語昨晨解堂請訊陳父子同稱並無是説是日實因買客將自火來梗擲在火油缸内致肇此禍旋經義萬豐等同業投遞公禀聲明並不放火中西官會商判陳等三人仍還押候查明再辦又同時菜市 
街閔春林彈花店失火一案昨亦將閔解訊判罰洋五十元以儆（深） 
[馬車肇禍]  
　　美租界漢碧禮路新龍飛馬房馬夫王阿三昨日駕車疾駛在裏虹橋堍撞倒小販鄧立川碾斷右腿由路人將王車扭住并鄧送入捕房捕頭飭將鄧送同仁醫院醫治王押候解辦 
[責懲阻拆寺院之劣僧]  
　　小普陀禪院基址由總工程局董議改南區辦事處歸業盛公司翻造昨日警務長帶領通班巡士命工人將屋面拆卸並先將佛像毁棄時有僧人永淸等五名起而抗阻由巡士將永淸吉良道高寛如廣生等五名解由孫明府判將永淸戒責二百五十下押候工竣酌核吉良道高不應插身滋事判各 
戒責五十下逐出廣生寛如無干斥退（尺） 
[嚴懲西人攫洋]  
　　三井洋行倩執事葉慶堂交洋二千元與管船謝裕春嘱船户謝毛毛載往南匯縣屬大團鎭購買紫花本月十六日行至浦東太古棧房左近暫泊候潮忽有太古棧所用之更夫黑炭鬼及小吕宋人必拉司畢蘭韋烈老埃以驅逐船隻爲由將謝等驅至岸上彼卽用刀將二千元之蒲包先割一包挖取洋錢正在忙亂之際更夫頭目某西人亦兪西班牙人及美國人三名前往搬取經謝禀知三井洋東報由水包探陸阿九禀請公共公廨出牌將無領事管朿之必拉司畢蘭等二人拿獲抄出贓洋一千二百餘元缺少八百七十一元先將美國人送美領事署訊問供明實係必拉司畢蘭等二人所搶共人百餘元等情昨晨由水包探將必拉司畢蘭二人送至公堂請究葉謝兩人投訴前情傳訊謝毛毛供實被必拉司畢蘭用刀驅逐登岸將包割開取洋隣船上人知黑炭向來凶橫不敢與敵訊之水手湯根保李連生陳阿桃盛寗桃顧掌福等供與謝毛毛同譯人向必拉司畢蘭詢問不認取洋傳訊姚蘭生供在太古棧隔壁沈記船廠是日謝毛毛來求救因兩黑炭凶横異常 
 
 

Page 18

 
 
　　不敢過問是實襄讞孫耳三明府商之英巴副領事判將搶洋者發押西牢各一年贓洋給還失主（力） 
[嚴罰誣衊節婦]  
　　榮寶泰前在總工程局控舅嫂孫丁氏糾衆毆妻孫氏致失飾物一案孫明府提訊時榮偕岳丈孫有德投訴孫丁氏種種不端而孫丁氏之衆隣則公禀榮横逆欺寡呑沒寡糧强搬什物各情明府將鄰証申斥判令孫丁氏發堂擇配氏含寃不甘求請改發淸節堂自願守節明府知志不可奪爰於昨日提一干人到案復訊判榮罰洋五百元充助該氏改發淸節堂守寡之費現在先繳二百元其餘限明年九月底繳淸當將孫丁氏移歸淸節堂留養守節（尺） 
[上海縣案]  
　　紗廠工頭張祥寶將小工周耀生推跌身死一案己由縣訊實將欠解府因順供時供出曾央朱順元轉托垃圾橋祝公館與尸親賄和勿令催辦併交該公館洋五百元等情縣尊王大令准飭提朱到案於前晚訊究朱供兇犯張祥寶之家屬將洋送至祝公館懇勸尸親和息公館主人祝蘭　以案關人命堅拒不允犯屬抛洋而去其時小的在家患病病愈始悉其事現可到公館取洋交案大令判朱明日協差至祝公館取洋後再核○三林塘巡局解指竊布疋之余道生及另案收買失竊布疋之王富生各到縣訊究余供在三林塘開興記布莊前曾到同業晉昌泰布莊畧坐閒談該莊失布一疋妄指小的所竊被控巡局解案王供爲羽士日前往鄉間某姓家做道塲忽有數人到小的家内聲稱某布莊失布七疋贓由小的收買由局傳訊解案其實小的並未收買竊贓大令察無　証判各退去候查明虚實分别澈究（宜） 
[公共公廨早堂案]  
　　陸阿三竊取某洋人鈔票洋三十元報捕解究襄讞孫明府判押二月○周金福私將范阿四之妻王氏押入李云生所開雉妓院内逼娼不允報范控捕將周及中人劉云章甘阿三張阿桂等拿究明府判周押半年劉甘張各押一月氏交范領回完聚○天津人許才生等在春連閣茶肆互毆由捕解究判各罰洋三元再賠什物洋一元○王阿虎與李和尙不願拆房由原告翁順孫控縣移提西官不允判交保復行核奪○經綸絲廠陳魯璠用沸水將繅絲婦人嚴陳氏澆傷由氏夫嚴阿生糾同李文安徐其秀與陳理論行兇由捕解究判陳罰洋五元嚴李徐　各罰一元（力） 
[公共公廨晚堂案]  
　　陳金寶張甫亭等控曹旦華圖賴抵單洋元一案前晚堂奉孫耳三明府提訊陳供曹將方單抵借去洋四百元至今本利無著求究訊之張供與陳同曹供此事係兒子阿祥將方單竊出私抵與小的不涉明府判押候傳阿祥到案訊奪○楊文碩控孫鴻華騙取洋貨樣子致受虧折一案亦奉明府提訊以　未到案判孫交保限七天向揚理淸復奪○吳仰喬控陶曉春呑沒股銀不交亦奉明府提訊以案内要証陳積鴻未到判陶交保候傳陳到案復訊（力） 
[法租界公堂案]  
　　周連生偕妻扭董陳至廨控稱向索舊欠非特不還反糾蕩婦劉三寶劉四寳行兇致受傷夷質之董供前借周妻印子錢十元因上期無以應付遽即行兇官以供詞各執判交保邀三寳到來訊核○騙子秦炳榮因將安徽省假鈔票五百元至新北門外張永昌衣莊誑購狐皮衣五件爲店夥高金奎察破送辦在案茲經捕房將抄出之當票併吊到男女衣服金戒銀表等贓物甚多於昨日解訊官判押捕房二年贓無失主具領著即充公○薛登山被王光裕逼索代借張巧云銀鐲飾物呑烟身死由縣蒞驗各情已紀前報昨晨屍子薛坡平投稱父親之死實由自取與人無尤業巳投縣禀明求鑒陳明府得供判王張二人開釋了案（臨） 
[美租界捕房事]  
　　董羅氏誘拐男女小孩數口托戴錦庭與妻孫氏兜賣爲包探劉阿炳查獲將两婦送廨管押戴押捕房候吊到小孩解訊○鄉人施阿金因購烟土行經塘山路被流氓三人扭住痛毆併攫取洋銀六元而逸投報捕房派探查緝○陳阿毛楊東狗楊阿福計阿根沈子才等五人在北蘇州河口角互毆由二百六十八號華捕一併拘入捕頭詢以各有不合斥釋了事○西華德路昨有形同小工之男屍一具由六百零三號華捕報知捕房飭傳地保查明棺殮（似） 
　　 
 
