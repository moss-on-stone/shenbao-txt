# 1892 - 309 - 4907026

 

Page 1

 
 
[九朝東華出售] [  圖書集成局啓]  
　　本局所印九朝東華錄一齊紙纍精良校管詳細分裝六十四本外加紅木夾板六副可謂盡書盡美髮　毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[新印正續新增刑案匯覽出書] [  圖書集成局啓]  
　　刑案匯覽一書爲申　家金科主律向來雖有印本苦於漫漶模糊茲本局代鏡古　屋用新式鉛字排成印以上品洋墨紙則精選雪白連吏校　諦當裝釘精工盛以木箱式亦古雅茲已告竣因將股票停售每部四十本連箱核定實價洋銀七元正由申報館帳房出售所有從前入股者再　申報館繳洋銀三元卽可取書一箱特此布陳伏維雅鑒 
[整頓巡防說]  
　　天下事之有名無實者多矣巡防局其一端也夫旣以巡防爲名則應以巡緝姦宄防堵地方爲事庶幾名與實相副上有是政下卽受其益若徒襲其名不務其實有姦宄而不知巡緝有地方而不能防堵試問國家何必多設此冗員鋪戸何必多耗此供應哉今之所謂巡防者吾知之矣當夫夜漏三商委員端坐輿中隨帶巡勇四五名前導有弸燈兩蓋在街市熱閘之處游行二周差保見之必上前請安垂手立道旁委員顧而樂之以爲足以張揚聲勢誇耀市廛比其回也或偃息局中或另居館舍華胥一枕不知東方之旣白日間無所事事則惟與淫朋暱友縱酒看花樗捕六博局勇見委員如此遂亦各尋樂事而不復念及分内所有之事荒嬉玩愒習以爲常姦宄安得而不充斥地方安得而不滋擾其有自號勤能者又皆舍分内應辦之事而管分外不當辦之事遇有戸婚錢債之類往往濫受呈詞率行判斷其尤甚者竟以板責從事居然南面升卒耀武揚威前此新閘巡防局因賣牛一案遂致鄉曲　氓華命於刑求之下此尤彰明較著不滿於清議者也此外遇事生風借端苛擾爲圜圚之所側目士林之所忿恨者正復不一而足獨不思國家設官分職本有常經佐貳微員不准擅受民詞如有違者一經訪聞卽登白簡立法何等森嚴蓋民間如有不平事儘可赻正印衙門呈控責司巡防者本不應强行干預卽有距縣治稍遠之處就近赴巡防局控訴局員祗能將人証移送縣署請辦本不應率爾判斷致開壞法侵權之漸無如相沿日久率意妄爲幾不知定制之所在此誠可爲太息痛恨者也夫有巡防之名而無巡防之實虛糜薪水無裨地方是謂辜負職守舍分内應辦之事而　分外不當辦之事以致輿情不洽衆怨沸鷹是謂有玷官箴然則巡防局之設果可以已乎是又不然中國之設巡防局與西人之設巡捕房用意相同人烟稠密之處旣有良民不能無莠民使無人焉隨時稽察則莠民必且無所顧忌作奸犯法者日益多良民之受其害者控訴無門父母斯民者必有所不安也此巡防局之設所以不容已也然凡設巡防局之處匪類仍復獨往獨來如入無人之境穿窬胠篋無論矣竟有乘旅客孤行逞强攫物如飛而去者又有乘婦女蓮步婢婷攫取臂釧簪珥者地近城　時當薄暮而匪類之出没無常已如此更何論距城稍遠之處夜深人靜之時耶租界之中雖亦有宵小竊物亦有匪類於深夜時攫取物件然皆在幽僻之處爲巡捕足跡之所不常到若輩尚得乘間竊發至若通衢大道廛肆雲連巡捕絡繹往來則絶未聞有此等事也夫巡防局之與巡捕房用意相同而其得力與不得力則大相懸絶此何故哉大抵巡捕每處總有數十名方敷分布而周勇則寥寥無幾豈能責以巡查不得力者一巡捕派定地叚分晝夜兩班更替梭巡雨雪風霜毫無間斷而局勇則每夜巡哨一次虛應故事外幾可以任意逍遥絶不往來稽察不得力者二巡捕有三道頭副捕頭總捕頭互相箝制遇事有所禀承指臂聯爲一氣巡防委員雖有總局分局之别然名雖統屬實則岐趨勢旣散漫而無稽事亦因循而莫振不得力者三不特此也租界中巡捕房所有辦公費用皆向鋪戸居民按照房租數目抽資集腋得以源源應用鋪戸居民踴躍輸資毫無吝色固係不分畛域一視同仁之所致然亦由於捕房辦理諸事皆能異常出力有以服鋪戸居民之心也巡防局之設或歸官欵或派民捐辦法亦同乃以有名無實之故致不滿於衆口得無爲西人所竊笑也耶安得有大力者奮發有爲及時整頓一變從前陋習庶幾戸無庬吠盜鮮雞鳴使聞風逖聽者咸願受廛爲氓豈不懿歟 
[騙案彚紀]  
　　拐騙之術各處皆有而以京邸爲尤甚近有二事同時敗露錄之以資談助兵部尚書許大司馬庚身有嫂某氏於客歲因病回籍嗣以藥餌無靈瑶池篤返許大司馬接閱家書並未在京開吊有某甲備悉其事因冐充孤哀子擇於八月二十九日在土地廟下斜街長春寺内唪經開吊先期刷印訃聞一千餘分赴各京官宅内分送至大司馬門生吳太史處因有分事無暇分身遣僕携素幛一幀奠銀百兩於前一日送往許大司馬宅内司閽人大以爲疑令將銀幛暫存趕回家携取訃聞以備查核俄而吳太史親携訃聞求見許大司馬始疑爲拐匪冐名撞騙若不嚴拿究辦何以儆效尤而申法紀因卽遣价持簡交巡視西城劉侍御恩漙傳喚司坊官到宅嚴密囑付是日淸晨各派甲捕多人往長春寺門首守候見一素車涖止内坐一人身穿素服料卽騙匪某甲也跟隨二人與一車夫亦穿縞素衣服俄而甲下車入寺甲捕隨之而入上前拘獲甲及從者一名車夫一名其一已乘勢逃逸甲捕數人復在寺門外守待少頃復有一素車行至内坐一婦人一少年男子一女僕甲捕乘下車時一倂拘獲　赴司坊看押候訊此一事也又西河沿高陞客店有寓客一人自稱姓高係翰林院編修因丁憂回籍復由原籍來京公幹中途遇暴客多人將銀錢衣服搶擄一空遂遣跟役回籍携取資斧是以獨留京邸店主人聞其言疑信參半未幾其人赴電報局囑發電信二十函向外省督撫司道告帮適某制憲與高君有瓜葛接閱電函念高家道殷實不致有將伯之呼况平日性情骨鯁在京親友亦多富厚者今電信遥傳哀哀乞貸難保其中無冐名撞騙情事因備朱提一百五十兩隨同家信寄至京師交其猶子某太史囑邀約同鄉京官數人前往客店拜訪如果係高君困頓京師卽將銀一百五十兩當面交付餘俟補寄月初某日太史赴店拜訪見其人舉止不似玉堂金馬中人及細詢親族箝口結舌莫能置一詞太史知爲冐名撞騙興辭而出往北吏衙署面見吏目王君派捕前往將其人拘獲訊問之下供稱姓朱係優貢生曾在前任湖南巡撫傅中丞慶貽幕下爲賓今因一寒至此欲歛資斧以圖餬口王君飭將朱看押聽候帶城審訊 
 
 

Page 2

 
 
[鷺江寒汛]  
　　時交冬令宵小横行初三晚十點餘鐘有經紀人某甲手携靑蚨二千數百文行至廿四崎土崎脚忽來匪徒二人將錢攫去甲堅持不放大呼救命匪卽抽出明晃晃柳葉刀將甲砍傷暈倒在地血湧如泉後有人行經此處將甲扶起詢悉情節送回家中延至初五日因傷斃命矣匪徒猖獗如此有地方之責者不爲鄭昭而爲宋聾其亦有愧於心耶○海澄縣某甲於上月廿八日在賭塲内贏得洋蚨數元欣喜過望信步歸家有某乙者向以測字爲生涯亦在賭塲連戰皆北疉喪其貲見甲獲撈而歸卽萌惡念潛尾其後待甲行至僻靜處突起搶刦甲駭絶大呼乙掣刀連剌數下飛步逃逸旋經附近居人羣集看視扶甲司赴縣署喊控縣令簽差查緝而乙素有烟霞廦將甲剌傷後逸入烟館中時有某差亦在吞雲吐霧見乙形色倉皇袖有血跡上前喝問乙倉卒不知所對卽捉將官裏去想三尺法必不爲若輩寛也○源通錢莊倒吞官欵一案票商欠欵已以八折歸還惟各埠匯項存隷未經理楚汕頭和記洋行買辦有銀六千元被源通倒没禀由領事官移請追還厦防分府張司馬准文立卽簽差拘傳葉四到案發交石蟳巡檢押追每屆冬令必添委冬防保甲以資梭巡兹聞道憲已委署石蟳巡檢金少尹辦理下叚保甲沈先斗二尹辦理中叚保甲至上叚保甲則委道署巡捕李維華千戎瘘辦已於初六日到差視事水師提督中軍劉叅府亦札委右營鍾把戎金銓葉外委鐘聲巡查上叚左營王把戎助禮蔡外委福星巡查中叚至下叚則委後營蕭把戎雲龍黎外委起良分巡會哨 
[皖公山色]  
　　距安慶省城三里許有地名菱湖嘴初九日早有某姓幼孩挑藉入城沿街求售至北門外撫標練軍左營閂首爲某營勇所見卽欲購買孩遂將藉擔放下勇指藉一叚問價幾何孩索錢七文勇只給一文多寡懸殊互相爭論適有某甲路經此處勸勇給錢三文勇謂吹縐一池春水干鄉底事遽揮以拳附近居人聞聲齊來看視而營勇亦愈聚愈多呼聲雷動幾疑草木皆兵是時統領吳毓泉叅戎因公出外哨官無法禁止地保聞信赶至亦無可如何甲雙拳難敵衆手遍體鱗傷門牙已被打落旋經家人擡至統領公館良久吳叅戎始回詢悉情由親率哨弁向甲撫慰卽飭親兵租賃閒房將甲舁入俾得靜心調養一面傳令哨弁將隨聲附和之人每名各責軍棍數百爲首滋事之勇嚴加重懲立時革退遞回原籍交地方官管束由是人心始安○有某甲年甫四十餘卜居距省城十餘里之陳家冲地方自幼以繩索爲業今夏賦閒在家幾度蟾圓枝棲未覓因此抑鬱於懷近有某乙在西門外四眼井地方開設繩索店知甲素擅此藝邀至店中以資臂助甲欣然就道於十一日黄昏時抵省相見之下各道闊衷方以爲賢主嘉賓自此可諧魚水中有烟霞癖晚餐後欲赴烟館過癮行未數武急病卒發暈倒在地口噤目瞪遽登鬼籙生死關乎定數良然○候補府揚太守奎綬奉大憲委辦輿圖局提調太守奉札後卽赴憲轅謝委不日到差視事 
[甬東瑣綴]  
　　寍波五塊橋板顧姓祠堂後有象山人阮智貞以種菜爲事比鄰蔡姓開設辮線作藉圖微利某日下午蔡之舊友羅阿秀董某二人在作飲酒醉後擲石相獻墮於阮之菜園内阮出而阻止兩相口角各奮者拳經蔡解勸始各散去不料阮因受屈難甘意圖報復詭稱該處葛紳家被搶波及小民星夜赴城守營妄報該營聞報督率營兵蜂擁而來蔡聞閂外人聲嘈雜不知何故出外探望阮因羅等已去遂誣蔡爲窩藏盜賊營兵將蔡扭至營中由該營送縣訊辦次日經楊大令提蔡訊問知蔡實被誣累當卽簽差提羅董二人董已聞風逃避僅提羅阿秀到堂質訊情由始知阮某荒謬已極飭責千板羅亦不安本分飭責百板取保釋放此案遂了○江東荷花莊地方出一命案緣該處有姜邨人吳某者在梅花池應姓麫作爲徒現已滿師擬自開一作免致寄人籬下因無力謝師只得舍應而至該處鮑姓麫作爲移應以爲吳旣在鮑處爲夥謝貲應由鮑墊付鮑不允將吳辭歇吳進退維谷蹙蹙靡騁頓萌短見吞阿芙蓉膏至鮑處倒臥鮑見其神色驟變急問其故始知被應指唆鮑將吳送至應處無如吞烟過多爲時已久無從灌救遂致魂返黄泉旋經人出爲調處念死者上有老母下有妻子勸鮑出洋百元作爲棺殮之貲始得寢事○西河營文昌閣後面有顧阿瑞近開牛淘以致河流汚濁不堪汲用經里紳禀縣請禁當經楊邑尊飭差立提顧某到案枷責並將所搭草廠拆毁以儆效尤○衞安營近奉吳觀察令有本月十一日在小校塲閱看鎗砲是日黎明費統帶督率該勇在此處伺候俄而吳觀察排道出署駕臨演武廳營宫叅見畢卽行開操先操步伐次操手法然後鳴槍放砲聲震山谷烟塞郊原約兩點鐘始得竣事觀察顧而樂之每名賞洋一元各勇叩頭稱謝歡聲雷動○霜降已過漁汛在卽聞有漁戸史祥發等被人索費阻撓將船照扣留不發不得已赴府具控所有府憲批示照錄於下此項漁船照昨准城守營函復已交紳董轉發並無留匿情事現查發交局一在大教塲浮橋廠一在大教塲永利庵仍歸紳董各半分給該漁戸等應卽前往領照出洋以顧漁汛毋庸率請本府吊照轉給徒多周折仰鄞縣立卽傳諭遵照倘再有人從中營私阻撓定卽歸府飭差吊照交縣核發以儆頑風切切○十三夜佽飛廟神駐劄湖西五顯官廟雇著名京班大春臺演劇金鉦乍奏觀者紛至沓來戲臺兩旁　欄縱目者不下千餘人演至夜半武生與武丑忽動干戈由臺上而至臺下甚至將所點油臺打翻無賴子乘亂將看臺板抽脫觀者紛紛墮下人聲鼎沸男女莫辨内有少年婦女簪珥盡失髮亂如麻上下衣裙條條粉碎幸有營官馳至竭力彈壓未釀大禂然乘興而來者已不免敗興而返矣○南社壇橋兪泰豐米店學徒持洋銀八十元將付錢莊路過藥行街天主堂門首見有變玩戲法者駐足閒觀一轉瞬間所持之洋已被剪綹者剪去孶徒驚皇失色回告店主幸店主大度寛容不急追賠不然小則失業大則輕生將有不堪設想者矣 
[秀才受辱]  
　　常熟陶茂才說者佚其名閉户讀書從不與世上事固恂恂一儒者也一日忽縣署催糧差至急如數備銀投納漕書曁差冋索小費茂才靳不與越數日行經縣署書役又向婪索甚至扭住髮辮肆意兇毆復私押入班房幾令與犯人爲伍茂才無端遭此屈辱心實不甘使人告知素識之某生爲之斡旋湊出洋銀二十元始獲釋出事後控諸學憲溥大宗師轅下宗師閱詞大怒立飭蘇州府速傳書役嚴行訊辦想刁書蠧役從此當知所警懼不致忌憚全無矣 
[屧廊餘韵]  
　　蘇鄉利墅鎭者地雖褊小店鋪林立共有烟館若干家購土須呈城内以本鎭並無土店故也有某甲者專爲各烟館供奔走之役每逢購土必集數家之資盡一日之力往蘇城購辦前日帶洋三十七元錢一千文行至距城三里許夕陽已下螟色催人四顧蒼茫寂無行旅忽來匪徒二人以巨繩自後套其頸負之而奔慌忙之際悞套其目甲雖痛不可忍然心中却甚明白將洋抛擲路旁叢草中佯作氣絶狀該匪不疑緩緩放下搜其身畔祗有錢一千文别無長物遂剥其衣攫其錢而去甲俟該匪去遠始狼狽而歸次日遣人至該處將原洋尋獲性命雖得保全然雙目已瞽不復似從前之顧盼自雄矣匪徒猖獗如此聞者爲之不寒而慄○大石頭巷後面某姓夫婦二人年逾半百僅生一女年已十九鍾愛逾恒拱璧不啻也祗以擇婿甚苛尚待字閨中前日其母偶以細故向女呵斥女不發一言緩歩上樓香閨緊閉悄然無聲父母以爲倦而假寐不以爲意至薄暮尚未出戸喚之不應排闥入視則見黑魆魆一物懸於空中舉火燭之女已懸梁自縊矣無端口角失此掌珠老涙汍瀾悔之何極 
[鍾山寒翠]  
　　金陵訪事人云本月十五日爲江寍將軍豐漢文軍帥崧生嶽降之辰滿漢文武各員咸整肅衣冠登堂祝嘏軍帥接見之下欵以盛筵酒冽殽芬一時無兩是日又值署江寍縣藍雲峯大令懸弧令旦同寅往賀者亦車轍盈門○入秋以來雨澤稀少至本月十六日午後始廉纎細雨潤遍郊原晚間更屋角波翻檐牙水瀉三鼓以後猶浙瀝未休也聞之老農云倘得隂雨數朝則來歲麥秋可預决其豐稔矣○某公子偕三五少年策騎閒遊頗有駿馬如龍之樂行至北門鞭影一揚霜蹄遽起適有一瞽叟彳亍前途竟被撞仆在地兩腿爲馬足踏傷途人見 
 
 

Page 3

 
 
而不平羣將公子扭住問以如何處置一面飛信至瞽叟家未及片時妻及子畢集有揮拳相毆者有戟指怒詈者有牽其衣袂欲奔赴上元縣署鳴寃者旋有人爲之轉圜令公子出貲醫治先給鷹銀三枚以備家用倘醫治無效然後禀官幷立據爲憑以免抵賴公子一一應允始得言旋回顧同行諸人恐被株連早已去如黄鶴矣 
[江西官報]  
　　鄱陽縣賀宏勳已奉部覆准補景德鎭同知所遺鄱陽縣印務以湖口縣徐允升調署遞遺湖口縣印務以候補縣黄錫光酌委署理從九孫新令代辦永順外保甲准補臨川温家司胡官亮飭赴新任正任南豐羅坊司單培森飭回本任補用道許元章由奉新籍來省從九宋祖禧接查永和門葛慶鍾接杳章江閂 
[英使北上]  
　　新任英國駐京欽差航海來申已詳前報前日侵曉怡和洋行連生輪船開往天津欽差卽附之而去如天津無甚躭擱則數日内卽可履新矣 
[沈船類誌]  
　　滬南十六鋪其昌義記兩船局前日合雇烏山船一艘裝載點銅錫數擔赴杭州等處交卸開行未久船底忽然滲漏水卽汨汨而入舟子大聲呼救幸有别船赶攏將人救起船貨漸漸沈下其昌義記聞信之下立卽雇人前往打撈聞十成中祗撈獲一二成可慨也○前晚十二點鐘大霧迷漫幾於咫尺不見人浦中有渡船一艘由北而南至董家渡相近悞撞十某商船之錨練上舟子支撑不住立卽覆没幸素諳水性得以誕登彼岸尚是不幸中之幸也 
[免赴公庭]  
　　徽人張某僑居滬上薄有積蓄在閔行開設衣莊其子某甲年已弱冠近來不務正業迷戀烟霞張屢加訓斥置若罔間遂於前日將甲扭至上海縣控告行至縣署左近有親戚等追至竭力解勸並令甲向父服禮嗣後不再吸烟甲一一首肯始免匍匐公庭 
[移回懲辦]  
　　浙江慈溪縣人鄭寳廉因事來滬雇坐東洋車遺下赤金一匣計二十五條投報捕房查無蹤跡此去年八月事也近有同鄉人王阿元願充眼線指車夫張士卿拾得英巡捕頭禀明蔡太守傳王詰訊王稱如有虛言自甘治罪太守信之備文派差恊同包探何瑞福至慈溪關提未獲張聞之卽偕族長張舜惠等投案申訴横被誣陷各情太守訊知王所報悉屬子虛諭令押候懲辦此皆前報所已詳昨晨覆訊判令將王笞責二百板以鄭張皆籍隷慈溪飭速備文移送慈溪懲辦楊阿慶爲王報信從寛開釋王一再籲求稱願在憲案下受罪太守不准 
[縣案彚錄]  
　　陸金生者寳山縣人也家住海塘左近　開飯店籍圖微利前年陸家失愼延燒海塘壩上樁頭數個旋經該處分防廳查明究辦至今年七月廿三日又因遺火積薪中致成燎原之勢焚燬樁頭三個陸恐遭嚴譴隻身遠竄分防㕔詣火塲勘視知陸實爲禍魁卽函致寳山縣請爲提究馬漁珊明府立飭公差往提旋經該差查得陸避匿滬城某姓所開飯店中據情禀覆明府備文飭差來滬關提該差抵滬後卽赴上海縣投文黄愛棠大令准卽派差恊提到案於前晚研訊陸供稱係寳山人開設飯店家住該處前年因家中失火延燒樁頭事已了矣今年七月廿三日小的在家中吸旱烟烟煤墮在積薪中當時並未覺察直至火星亂迸則已不可收拾竭力汲水灌救祗焚去草柴一堆並未延燒椿頭叩求明察大令問原差曰寳山縣來差在否該差禀稱不在大約明日可到大令判將陸金生暫行收所候來差到案解往寳山歸案訊辦○前日有張玉亭扭胞張易卿至縣署控稱胞弟纒擾不休求請訊究晚間黄愛棠大令升堂提訊玉亭訴稱係無錫人現住治下西門地方小的向在臺灣爲硝磺生意此次回家遭胞弟易卿一再滋擾我與伊早經分爨今特扭案請究易卿供稱向爲長隨迄今雙目失明以致流落胞兄從前亦爲長隨在法公堂迭次犯案由小的屢懇主人代爲說情公堂上有案可稽胞兄釋出後卽赴臺灣貿易令小的在滬侍奉母親並爲母親裝烟以致雙目頓瞽小的生意亦被胞兄拖累遂致失業小的生下一孩迄笀甫閱六月雇乳傭在家喂乳胞兄在該處購買硝磺每擔祗洋六元往順天銷售每擔可得洋十六元迄今獲利甚豐滿載歸家胞兄去時小的亦有股洋五十元去年八月回後共取過洋六十二元目下小的欲與胞兄合住一處不願分爨叩求明察玉亭又稱光緒十四年往臺灣營生迨後三年期滿遂於去年回家共給過胞弟洋一百六十餘元大令謂曰爾等究屬同胞理應和睦不可參商令玉亭每月貼償易鄉洋三元以六個月爲滿兩造遵斷具結而退 
[英界公堂瑣案]  
　　理伐夾板船上失去錫箔三塊有林阿耕者自言被厦閂人王阿岩竊去捕頭遂命某包探拘王送案蔡太守詰訊之下王供稱小的竊取錫箔交飛虎輪船水手坤三取去蔡太守飭押候補傳坤三再訊此已列入報章矣昨傳坤三覆訊林訴稱小的係福州人錫箔被竊時有陳阿慶者目見一方頭杉板船划近夾板船旁停歇旋有人將贓遞去今阿慶亦已到案阿慶供稱小的亦福州人曾在理伐夾板船當水手錫箔實由王行竊其時小的尚未安睡由玻璃窗内望見有方頭杉板船來接贓因卽呼林察看惟素來畏懼厦閂人故未向船主聲訴坤三供稱小的亦厦門人在飛虎輪船上當更夫是夜六點鐘時上班至七點鐘時落班確曾見方頭杉板船泊近夾板船旁然並無接遞錫箔之事王供稱小的亦厦閂人旣蒙大老爺訊明只求恩典小的尚存薪水若干在船主處請卽追還理伐夾板船主某甲訴稱此案疑是王行竊王尚存工貲洋銀十九圓阿慶及林均已停歇如欲回籍仍可載往福州包探唐寳榮禀稱小的一再詳查顯係王行竊蔡太守判令將王管押一月期滿遞解回籍阿慶等著先行畫供一倂開釋辛工自向船主算領○錦名洋行某西人控房客沈九思積欠租屋洋銀一百十元蔡太守訊供之下限兩禮拜内料理清楚此皆前報所已詳者也昨日西人投案訴稱沈原在商人處傭工現因開設茶肆積欠屋主租屋洋銀一百十元商人願如數墊繳惟請令沈立據簽字約日歸償沈供稱小的所欠房租已由主人墊繳自願立據簽字約日歸償蔡太守飭沈當堂立據簽字交伊主人收執墊繳之鈔票洋銀一百十元送請英領事轉給錦名洋行具領○東洋車夫張阿鳳訴稱小的失去主人婦人車在莊竹山處尋見莊供稱車係壽子所私之陳姓寄留蔡太守著莊邀陳候訊此亦已見諸前報昨日張投案領車莊供稱小的一時無處尋陳只求恩宥太守判令管押三禮拜車給張領去○麥捕頭禀稱黄少齋在通源洋行充當買辦曾由郭晉英等在法公堂控其欠銀後忽糾人將黄送往法捕房黄旋倩通源主人保出當被拉時失去銀票若干已據禀呈請爲查究黄卽黄華棟供稱現在通源洋行充買辦之職因有貿易事宜在治下大馬路同信昌烟館吸烟商議收得各項貨價共鈔票三十七紙計銀八百餘兩突被郭等拉入周蓮塘家扃閉空屋中隨納入馬車將嘴掩住送至法捕房紛紛擾擾之間鈔票悉行遺失旋由主人保出請卽究查目下有盛少記綢莊願爲擔保蔡太守謂爾應先投法公堂候斷結後再行提郭等追究可也諭畢將黄交盛保去按本月十八日本報曾記某甲控黄少齋負債後遇諸大馬路哄以同乘馬車遣悶驀地送入法捕房意者其卽此事乎然彼曰利和靛靑行主此又曰通源洋行買辦是一是二尚未可得而知也○王小卿訴稱小的在治下高陞棧司帳有潘洪祥者初次來棧借宿尚不知其爲何許人向素房飯貲非惟不給分文反稱失去洋銀口角之餘由捕拘案潘供稱原籍徽州實因失去洋銀四十元故向查問現有相識之陳生記可以具保不再向之忿爭蔡太守准之將潘交陳保去自行料理○包探何瑞福禀稱吳鴻福控沈寳慶誑騙珠飾案内有鍾光榮者曾經手抵押珠荷花簪二找與鄧二寳是以傳鍾請訊鍾供稱小的實姓龔曾爲沈將珠荷花簪向二寳抵得洋銀二十元龔士卿訴稱小的曾娶二寳爲妻並無受抵珠飾之事現在二寳方懷孕且患病不能投案對質蔡太守諭令二寳於下禮拜二卽本月二十六日投案候質 
[法界公堂瑣案]  
　　羽士朱桃新者家在西鄉靜安寺附近不務燒丹煉永惟知問柳尋花隣右有女名阿照者二八年華丰容絶　朱涎 
 
 

Page 4

 
 
之而未得其便不能尋藍橋玉杵向雲英一乞瓊漿本月十七日忽乘間相約雇車偕至租界中先在永源客寓和宿一宵次日遷往新街附近小客寓女父周某以女連日不歸四出尋訪得其蹤跡遂於前日親自尋至寓中見一對鴛鴦雙飛雙宿因呼巡捕至將兩人扭送捕房昨農捕頭令傳寓主李德興一倂解送公堂請辦周訴稱小的在外謀生早出暮歸以致疎於防範請大老爺將朱重辦以儆淫徒阿照雙頰霏紅低垂粉頸供稱與朱素來相識十七日邂逅相遇哄至　界中試茗然後同宿寓中明知有玷閨箴尚兾曲爲原宥葛同轉謂朱曰爾旣已出家不應幹此淫邪之事供稱道人在西門禮懴阿照忽乘車來邀至公館馬路寳心園品茶道人給伊錢六百文勸令回去阿照堅不肯返致伊父尋來同轉判令押候重責五百板枷號兩月阿照鞭以竹梢三百下交周具領李不應容留來歴不明之女子且查知前曾犯案捕房照有小影判令重責二百板枷號一日甯波人夏阿玉偕妻何氏訴稱同鄉人鄔阿六陸續向小的借去洋銀十八元錢六百六十三文向索不還昨晚復邀集流氓二十餘人至小的家不分皂白肆行毁物並將小的及妻兇毆幸鄰人爲之勸開得以將鄔及其妻姜氏流氓張全生沈阿小扭送案下葛同轉問張曰爾等如何助鄔行兇張供稱小的與夏鄰居昨晚聞有婦人呼救命聲急向解勸反被扭送捕房鄔供稱小的與夏爲異姓晜季上次向借洋銀業已悉數付還並無掛欠現在茂生洋行執役積得洋銀百餘元檢點之下少去九十二元向妻查問據云被夏陸續哄去小的命妻向夏索還不知如何被夏毆辱小的知这向夏詢問云妻子與伊私識多年小的聞言詫異問之妻子言確有其事故向理論且欲將原欵索回如今妻子已回每家矣同轉傳訊鄰右奚榮寳何桂亭陳春濤三人奚供稱小的與夏同居昨晚見鄔妻姜氏邀集無賴至夏家夏適在家晚膳聞姜氏云爾若不將我事彌縫管教爾不能安謐繼則流氓擁入將夏妻及夏扭毆問爾知兩下欠債之事否供稱小的不知底細同轉以姜氏旣已毆傷著送某醫院療治張沈等押候查明核辦○六十二號華捕禀稱前日小的巡街時見有孩子手持門牌玩耍向之詢問其母不問情由將小的辱駡旋有卡錦堂者助之行兇故特扭送來案葛同轉訊究之下卡供稱門牌由孩子在河中撈起並非由門上撬下同轉判罰洋銀兩元○經理八仙橋外國墳之葉阿狗訴稱日來連失墳上所設花瓶等物查無蹤跡已賠之又賠不堪其苦矣昨晚七點鐘時見有趙登康者躍過小河入内竊取西國銅絲玻璃花圈一枚正欲逃逸由小的追獲今特送案請追趙供稱小的與葉爲鄰是晚往彼處大便葉悞認爲賊將小的扭入屋内痛毆繼有鄰人到來皆言葉不應如此兇横葉遂自已向墻上取得花圈指爲小的所竊葛同轉將花圈給葉領去趙押候再核○通事禀稱某晚兩點鐘時乞丐徐阿方甫由英界捕房釋出又在本租界蘭芳里對面竊得提桶兩具經巡街捕拘案請究葛同轉判令掌頰四十下○四十號華捕禀稱昨日小的巡至中途忽有一人來喚據稱有人竊取復昌恒棧内水烟袋被棧中人吊打小的前往詢問棧中人秦寳才等聲稱巡捕不應入棧查問欲將小的捆吊幸有某輪船上小工至此喝令不許難爲是以未遭毆擊今將秦扭送來案秦供稱小的在棧替工甫第七日是以不知棧中之事葛同轉著押候查核○杉板船戸夏潤生控張阿桂竊取棉被葛同轉判令笞責四十板○秦大豐號錢錫卿復茂號方瑞昌控裕昌雜貨號虧閉脫逃欠銀一萬餘兩嗣在途中扭獲司帳人陳洪年旋設計逃逸累及聚昌號主林仁泉一案前已屢列報章昨日林邀陳投案候質錢方訴請究追葛同轉訊究之下陳供稱錢方與裕昌往來均由執事人羅倫元經手葛同轉謂錢方控林於裕昌號實有股分倒閉後將值價千餘金之貨單交林手究有此事否供稱裕昌號欠林之項於七月二十三日將棧單交林作抵旋於二十四日倒閉同轉謂方曰爾禀中稱欲將林所取棧單之貨歸案公攤但林取棧單在前倒閉在後恐此欵未便公攤究竟如何須候查明簿據核奪遂著將林保去下期再訊○日前韓張氏控蔡王氏欠洋銀六十元一案已紀報端昨晨韓張氏訴稱所控之欵現有人爲之理處業已收得五十元事可了矣特來求銷葛同轉准之 
[行道有福]  
　　順直齊豫疉告水災飢民待哺嗷嗷雖鐵石心腸亦當爲之下涙目下時交冬令朔風凛冽轉徙道途情狀尤形凄惻昨承祈安氏求合家平安助賑洋五十元祈安氏求行事平安助賑洋五十元敝恊賑所拜登之下仰見大善士宏胞與之懷普解推之惠慈祥所感自卜德門有慶動定咸宜彚而誌之將以播令聞於無窮固不第爲災民稱謝而已也 
[助賑福緣]  
　　謹啓者敝堂接奉培德堂大善士請符治病由廣和糖行交來樂助山東賑洋一百五十元又奉知拙生大善士爲母陳氏六十有九壽辰筵貲移助直隷賑洋廿元先後祗領欽佩交深憫鴻嗷而濟急慨解仁囊奉慈命以推恩孝思錫類迓天地之太和集團欒之家慶德門造福災黎蒙庥乞附報章並爲善勸[  上海六馬路仁濟善堂籌賑公所施善昌等謹誌]  
[叩募善捐]  
　　蓋聞太上立德其次立功其次立言不朽之垂昭於今古矣而吾謂扶危救困彈指而枯槁皆春起死回生施恩而沉疴立愈與夫勸施醫藥代募棉衣苦口苦心實恩實惠何莫非立德立功立言乎敝堂業於七月廿五日興工建造曾誌報章惟恒産毫無工程浩大丹靑土木在在需財百計張羅不敷費用之半兹荷蒙大豐寳號佽助洋廿五元同善會助洋十五元恒興申萃昌順德豐諸寳號各助洋二十元旣已銘諸簡册復經禀及神祗感戴之情莫可言喻並蒙各寳號諸公持册代募遍及親朋則諸善士之功德與言亦當並垂不朽矣還祈遠近善士仁人或助巨貲或捐工料或爲助理或代勸捐則所謂立德立功立言者於是焉在而天申福祿人獲庥祥亦於是焉在謹竭愚誠伏祈德鑒上海虹口元濟堂同人等拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[衆善同登]  
　　謹啓者敝堂自興辦育嬰養老以來凡年衰之老乳哺之孩來堂就養者日不乏人幸賴四方善士俯鑒敝堂經費不敷源源接濟今收到保安堂洋十元蕪湖同豐衆善士洋十五元南安豐塲程石谷翁代募汪舒寛翁洋十元玉瓊　覺因道人代募壽諼堂育蘭堂合洋念无廣東無名氏洋七元八角五分浙紹官鹽總局張沛記翁聞香書屋古婁瘦人求古精舍敦思堂仁遂堂壽萱堂讓升堂以上八戸合洋十三元揚州問心齋洋三元梁溪無名氏洋五元四明承餘堂陳洋四元潼陽散人潼陽閨秀十四童子合洋六元金利源寳號洋二元廬州府巢縣隨經募劉唐子鄭岐山世外人習善堂靑松堂曲耕堂崇厚堂李煥堂凌雲堂無名氏無名氏無名氏無名氏無名無名氏劉淸臣王春發以上十六戸合洋六元忠恕堂洋二元儀徵十二圩保甲總局王瑞　翁洋二元隱名氏無名氏合洋二元姚福記洋二元見册勉力子洋一元浙省德裕號洋一元大通同孚莊洋一元鄧子賢甘潄明合洋一元眉山氏洋五角可齋洋二角無名氏敬德書屋文江陳三槐堂王梅花仙館延陵堂吳鉅鹿氏葉平陽孟潯陽陳以上九戸合洋一元延陵吳吳鍾氏合洋七角以上諸大善士樂助敝堂安懷捐八月二十二日起九月十九日止共收英洋一百十六元二角五分具見諸善士胞與爲懷艱難宏濟解衣推食足徵施濟之功白叟黄童咸沐帡幪之惠作善降祥福壽正未可量也除分掣收條注册外謹登報章以伸謝悃[  上海鐵馬路廣益善堂謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八九月十四日京報全錄]  
　　宫門抄諭旨二道錄前○發抄硃批四道○調補晋撫張秦恭報交卸湘撫篆務起程日期摺○湘撫吳奏恭報到任日期摺○又奏叅革知縣摺○胡督張等奏峽江險灘過密覆溺尚多擬請添設救生紅船十五號並舢板三號援案開支經費摺○又奏委解甘肅新餉銀兩起程日期片○九月十四日理藩院鑾儀衞光祿寺廂曰旗值日無引見○慶王假滿請安○貴恒等武塲完竣覆命○壽蔭謝授内閣學士恩○佛佑謝賞假兩個月恩○烏拉喜崇阿請假十日○兵部奏派磨勘武舉試卷之大臣派出徐中堂廖壽恒裕德○又奏派管宴之大臣派出克侯○松森等奏派補進文職六班派出長麟志顔良培壽蔭克們泰○召見軍機貴恒鳳鳴○發抄劉秉璋奏解雲南抵捐銀兩奉硃批戸部議奏欽此○又三台等縣十六七兩年捐輸請奬奉硃批戸部議奏欽此○李鴻章奏請將縣署收存工欵被刼之廣平令議處奉硃批着照所請該部知道欽此○又十七年分廣恩庫地租未完各員職名奉硃批戸部議奏單倂發欽此○○頭品頂戴調補山西巡撫臣張煦跪奏爲恭報微臣交卸起程日期仰祈聖鑒事竊臣於光緒十八年七月十一日准吏部咨光緒十八年潤六月十二日内閣奉上諭張煦著調補山西巡撫湖南巡撫著吳大澂補授欽此臣當卽具摺叩謝天恩並籲請陛見於八月初七日新任湖南撫臣吳大澂到湘初八日接篆任事臣卽於是日交卸赶將經手事件交代清楚於十六日束裝起程迎摺北上除交卸日期另行恭疏題報外所有微臣闪卸起程日期謹恭摺具奏伏乞皇上聖鑒謹奏奉硃批知道了欽此○○頭品頂戴湖南巡撫臣吳大澂跪奏爲恭報微臣到任日期叩謝天恩仰祈○聖鑒事竊臣欽奉諭旨補授湖南巡撫當卽叩謝天恩恭聆聖訓仰蒙温諭周詳莫名欽感陛辭後於七月十五日出京由津航海而南行至武昌與督臣張之洞晤商一切沂江上駛馳抵湖南省城八月初八日准前撫臣張煦飭委長沙府知府趙環慶臣標中軍參將長立將關防文卷並王命旗牌等件齎送前來臣恭設香案望闕叩頭祗領任事伏念臣樗櫟庸材謬膺疆寄愧涓埃之未報復艱鉅之迭承沅湘爲人文蔚起之帮邊徼當苗猺雜處之地散練游民所在皆有過激恐傷元氣姑息易啓姦萌必寛猛恊於大公斯撫綏歸於至當如臣檮昧深懼弗勝惟有殫竭愚忨不辭勞怨勤求吏治力挽因循整飭戎行藉資鎭攝遇有緊要事件函商督臣和衷辦理以冀仰答高厚鴻慈於萬一除恭疏題報外謹繕摺叩謝天恩伏乞皇上聖鑒再臣經過順直災區已經尹督臣派員分辦工賑山東江蘇安徽江西湖北等省秋收尙稱中稔民情均屬安靜堪以上慰宸厪合倂陳明謹奏奉硃批知道了欽此○○頭品頂戴湖南巡撫臣吳大澂跪奏爲特叅知縣性情暴戾民怨沸騰請旨革職以儆官邪仰祈聖鑒事竊維州縣爲親民之官官不恤民則民受其害激而生變匪棍卽乘機蠢動一經派兵剿辦有玉石俱焚之慮世原其故皆地方官任性虐民之所致臣由鄂赴湘沿途訪聞醴陵縣沈繼　好用重刑民不堪命到任未及兩月怨聲載道倂有逃犯鄧雲輝聚衆刼獄一案該令聞變躱避幸免被戕經前撫臣張煦撤任留緝請旨交部議處並添派副將顔武林參將譚向貴千總周吉泰等酌帶兵勇前往剿辦據報鄧雲輝等要犯己經拿獲生擒匪黨不少餘衆亦多解散並經前撫臣張煦照會統領振字軍前陜西陜安鎭總兵余虎恩前往醴陵督率各防營相機懲辦除俟該總兵呈報到日再將詳細情形奏明辦理外所有不洽輿情之沈繼焱應先據實嚴參可否請旨將醴陵縣知縣沈繼焱革職爲不恤民情者戒是否有當謹繕摺具陳伏乞皇上聖鑒訓示再此缺前歸部選此次應請扣留外補合倂聲明謹奏奉硃批着照所請該部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲峽江險灘過密覆溺尚多舊設紅船不敷分布擬請添設救生紅船十五號並舢板三號以保行旅經費援案開支恭摺奏陳仰祈聖鑒事竊查峽江之險甲於天下上自四川夔巫交界之涪石起下至湖北東湖之虎牙灘止計水程四百餘里險灘五十餘處行旅船隻往來動輙失事夏秋尤甚覆溺之患無日無之其情狀慘不忍言光緒二年前四川督臣丁寳楨在山東巡撫任内捐集銀四千兩匯寄到鄂經前兼署督臣翁同爵札委總兵羅縉紳等釘造大小救生紅船十五隻連舊有培元堂等處紅船四隻擺江二隻共計船二十一隻光緒八年前湖南提督鮑超奏奉諭旨著湖廣總督湖北巡撫籌撥欵項於著名險灘處所酌量添設紅船並飭屬隨時認眞救護以保行旅等因欽此又經前督臣涂宗瀛前撫臣彭祖賢奏明添設救生紅船六隻光緒十二十四等年前任浙江按察使黄毓恩先後捐設二隻統計現設紅船二十九隻分泊各灘均歸宜昌鎭總兵羅縉紳督率救護所需舵工水手工食修艌經費除黄毓恩所捐二隻培元堂舊有二隻有存欵備用外其餘二十五隻均在宜昌川鹽局五成充餉公費項下就近撥給歴年以來全活人口甚衆頗著成效惟險灘過多紅船尚少行旅往來仍多企望兹據湖北宜昌鎭總兵羅縉紳禀稱查峽江著名險灘全在湖北境内江中亂石縱横地叚甚長相隔十餘里或五六里必有一險要之灘有水漲而險者亦有水枯而險者情形時有變遷一遇覆舟求近則可以立時往援遠則時慮鞭長莫及宜昌爲川楚通衢川鹽商人均在該處聚集自設立通商口岸以來華洋雜處益形繁盛近來重慶開設新關商賈行旅更倍從前其滇黔兩省運解銅銅軍械委員亦皆由峽江行駛尤關緊要凡此往來之官商莫不倚紅船爲保護每至身當危難而卒獲安全者實賴紅船救援之力居多惟官商船隻大者百餘人小者亦數十人設遇覆溺延頸待救紅船僅可容載數人多則有擁擠沉淪之患大約每日仍必有覆溺之船情形甚慘若次第接救覆舟危在呼吸迫不及待往往難獲生全體察情形原設紅船實屬不敷分布擬請再行添造紅船十五隻並添造　板三號以資彈壓梭巡督飭認眞撈救等情經臣等批飭湖北藩臬兩司鹽法道會同善後川鹽各局妥議詳辦當據該司道詳覆以該鎭籌議各節均屬實在情形應請照擬添設各船統歸該鎭羅縉紳管理督率救援以保行旅所需造船價值由該司道等核實估計共需銀一千五百餘兩當經設法籌捐撥交該鎭羅縉紳督飭興工赶造趁此水漲灘險添設齊全匀駐險灘以資拯救保全實多且商舶鹽船連檣而下每逢夏令盛漲往往停泊不行今添設紅船十五號連原有三船共四十四號分泊梭巡又得　板往來稽查彈壓商人恃以無恐尚可通行無阻於抽收鹽貨釐稅等項均有裨益已於六月赶造工竣查騐船身一律堅固所有六閏兩月添設紅船舵工水手工食及船板哨勇薪糧等費暫由羅縉紳曁宜昌府縣等墊辦以應急需統計添設紅船十五號　板三號每年經費共需銀四千四百餘兩三年大修一次經費銀約五百餘兩照案仍請在於宜昌川鹽局五成充餉公費項下開支均歸善後局造册報銷所費無多於正項餉需並無妨礙而峽江行旅受惠無窮等情並詳請奏前來臣等伏查峽江之險上厪宸衷前經欽奉諭旨於著名險灘處所飭令酌量添設紅船隨時認眞救護以保行旅仁施廣被感頌同聲現經臣等體察情形險灘過多行旅日盛原設紅船實屬不敷拯救督飭該司道等籌捐添設歲需經費援案開支於正項餉需並不相妨而行旅安全群欣利涉洵足以保民命而廣皇仁合無仰懇天恩俯准照辦出自鴻慈謹合詞恭摺具陳伏乞皇上聖鑒謹奏奉硃批着照所請該部知道欽此○○張之洞片再承准軍機大臣字寄光緒十七年八月三十日奉上諭戸部奏籌撥甘肅新餉一摺甘肅關内外各軍餉銀關繫緊要現經該部將光緒十八年新餉指撥湖北省銀三十三萬兩著該督撫等嚴飭司道按照部撥數目於本年十二月底止赶解三成至來年四月底止冉解三成其餘四成統限九月底掃數解淸等因欽此業經欽遵籌解第一批至三批甘肅新餉共銀二十二萬兩附片奏報在案兹據湖北布政使王之春會同善後局司道詳稱在於鹽課厘金項下籌撥本年第四批甘肅新餉銀五萬兩於七月十八日發交漢鎭天成亨恊同慶商號匯解赴甘肅藩庫兌收等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批戸部知道欽此 
 
