# 1905 - 281 - 4911674

 

Page 1

 
 
[盛宣懷答復江蘇京官滬寗鐵路函稿并附駁義]  
　　自各省贖回鐵路之議起而滬寗鐵路問題亦遂乘此潮流應聲而起滬寗合同之紕繆估單之浮濫稍有識者無不知之上月十七日江蘇同鄉在京開會提議此事而盛侍郎畏懾清議乃答復同鄉京官函稿冀以彌縫其失迴護其短記者取而讀之見其種種不合之處覼縷難盡今特錄其原文於上而加案語於下我江蘇五府一州之人苟其各爲子孫計曷不研究此答覆之函揭其叵測之隱而亟思所以挽救之乎 
　　（原文）敬復者頃奉八月十七日函示寗滬鐵路一事更改四端一減少借欵一百萬磅二十二年之内贖路應加之二五可以無用三購地二十五萬磅毋庸銀公司續出小票四三年竣工且四條之外凡可以補救之處應請一併設法盡力挽回庶與原議最省最善之辦法始爲符合等因具見藎　至當實深欽佩查滬寗鐵路光緒二十四年春間英使因東三省山東俄德訂約在前特索承辦朝廷不得已俯允所請總理衙門並復英使以此路奉旨歸總公司督辦乃令怡和來議草約逮二十八年飭議詳細條欵宣懷時在苫塊之中委派道員陳善言等與議大概卽令英董璧利南自赴江寗請由張宮保增改定議會同入奏並 
 
 
 

Page 2

 
 
由外務部復奏奉旨依議欽此 
　　按光緒二十四年盛督辦奏籌辦南北鐵路情形摺中有曰臣初任事亦欲雇用洋工程司任我指使而不假以事權無如中國員司事非諳習常致欲速反遲求省轉費是以獨排羣議與立約各洋商堅明約束酌訂限期借用某國之欵即訂用某國總工程司代爲營造年限之内其事權略如海關稅務司一切購料辦工用人理財悉資經理然則借某國之欵卽以一切路權付託於某國盛旣自詡爲獨排羣議而此滬寗合同之辦法正與其奏語相符其必出於盛之妙策可知雖欲不居其功而不可得今乃諉爲在苫塊之中由張宮保增改定議會同入奏欲以此嫁罪於他人張宮保肯代爲分謗與否雖未可知然獨排羣議之奏則固海内所共見而不容掩也 
　　（原文）批准合同條欵本難更改兹查第一端减少借欵一節原議三百二十五萬磅九扣實欵二百九十二萬五千磅係預備五年利息八十一萬二千五百磅在内 
　　按合同第四欵借欵按工程進境如何隨時分次交納工程旣限以五年則借欵必非於一年内用罄可知小票必非一次發售亦可知今乃曰預備五年利息八十一萬二千五百磅是按照三百二十五萬磅於第一年一次用罄核算之利息也悍然不顧合同之語先出之於督辦大臣宜乎粤漢路工未經總公司核准而遽多發售小票蓋督辦者已默許其一次盡售小票矣夫明明爲合同所載分次交納之款而付息乃按一次交納計算不顧借欵愈多江蘇人之負擔愈重然則其他之從寛佔計多所浮濫又不問可知也未完 
[滿洲戰地俄軍凖備撤退]  
　　東京專電云據滿洲方面最近之報告稱俄國屯駐長春吉林間之預備軍現擬先從戰地準備撤退總司令官目下尚在公主嶺召集各軍隊長會見譯大阪朝日新聞 
[俄人經營清國邊境及清國籌備情形]  
　　北京電云近來俄人將新疆喀什噶爾庫車地方之石油坑伊犂邊境之鐵礦石炭坑蒙古土謝圖車臣梁海烏里雅蘇臺之金銀鐵各礦或數處或十數處强行採掘又於蒙古預備私設電綫且　　投其資本於各商人并疑有派遣探險隊於各地方等事目下伊犁新疆之回教徒　有躍躍欲與漢人爲難之意至蒙古方面之逹賴喇麻已爲俄人所牢籠各酋長懾於俄之强大而受其唆聳大思展發其勢力現清政府籌辦預　之策擬于新疆伊犂烏爾額烏里蘇雅臺增集兵力并嚴命自辦礦山商部及兵部亦已派遣委員調查蒙古伊犁等處之兵備與礦山　譯大阪朝日新聞 
[奉天將軍奏陳招撫馬賊辦法]  
　　北京專電云奉天將軍趙次帥到任後以招撫馬賊爲宗旨頗與政府之意反對日前電奏兩宮略謂若放棄馬賊置之不理則必爲他國所煽動又足爲外人擾亂治安之口實將來必生意外之禍然招撫馬賊充作兵丁誠爲困難之事至如何招撫辦法容再續奏云譯大阪朝日新聞 
[俄國派員經營礦山事業]  
　　北京電云俄國公使館支撥俄清銀行公欵數萬兩存於俄國蒙古教會堂以備經營礦山之用本月七日有俄武官十六名率領學生自俄公使館起程擬先至張家口熱河地方最後至庫倫預備從事於礦山事業譯大阪每日新聞 
[鄂督借英款贖粤漢鐵路文]  
　　照得此項贖回粤漢鐵路之欵承□總領事代爲介紹借欵辦法甚爲公道將來粤漢鐵路修造之欵除中國自行籌集外如須向外洋借欵當先向□國詢商開價如與他國所開息扣比較相同先儘英國銀行承辦如他國所開息扣等項較英國所開公道便宜仍由中國酌擇公道便宜者另行籌借如修造粤漢鐵路之欵已向英國借定則將來粤漢鐵路需用機器材料除中國自有自造外如向外洋購辦應先向英國商廠詢問開價仍與各國商廠開價比較價同則先儘英廠承辦如他國所開貨美價廉仍由中國擇宜訂購此外湖北湖南境内另有修造鐵路之事倘亦須向外洋借欵並可照上條修造粤漢鐵路借欵辦法一律辦理至修造鐵路需用工程師言明一半用借欵之國人一半用日本國人將路工分叚承辦各辦各事凡鐵路公司一切用人擇地管路行車等事均由中國自主工程師但管分内應辦工程之事餘事皆不得干預再者事經本部堂議定後凡湖北湖南廣東三省現任後任督部堂撫部院有管理鐵路之權者均照此次照會各節辦理聲明除分咨外相應照會□總領事查收（民） 
[息借民欵無人領票廣州]  
　　粤省大憲以息借民欵三百萬行息七釐指定善後局所收之緝捕經費闈姓山票鋪彩票五項承餉作抵分年籌還由稅務司經理已於上月十五日出示曉諭開收現出示距今將已一月繳欵領票者曾無幾人官塲之不能取信於民已可概見一斑矣（空） 
[遵派代表會同訂期駁廢蘇杭甬路約杭州]  
　　浙省路權現已收回自辦惟前由盛宮保與英公司所訂蘇杭甬路草約合應作廢業委洋務督辦世益三觀察增尅日赴滬會同辦理兹將札文訪錄於後爲札委事本年九月初六日承准軍機大臣字寄光緒三十一年八月二十五日奉上諭御史朱錫恩等奏浙省自　鐵路請將舊訂蘇杭甬草合同速與撤廢一摺浙江全省鐵路業經商務部奏准由紳民自辦所有前與英商訂立蘇杭甬合同著責成盛宣懷赶緊磋商務期收回自辦毋得藉詞延宕並著聾緝槼會同妥速籌辦以重路政而保利權原摺著抄給閱看將此諭令知之欽此遵旨寄信前來承准此當以此事重在磋商廢約旣有未辦字様應否親往會同辯駁抑僅需派員代表會議電奏請示 
 
 

Page 3

 
 
兹奉樞電奉旨聶撫電奏悉著遴派委員前往會議仍著該撫核辦欽此並准盛大臣兩次電請速派代表赴滬會議等因查有請員堪以飭派代表會議除將銜名電逹軍機處外務部並咨盛大臣查照外合亟札委札到該員立即遵照束裝赴滬聽候盛大臣與英公司訂定日期卽行代表會議期於必廢仍將磋商情形隨時禀候核辦所有與此案關涉各件分别抄錄飭發該員並卽接洽至現辦全浙鐵路湯劉京卿現均在滬并卽隨時就近晤商爲要毋違（必） 
[黔礦請改歸本省紳士自辦京師]  
　　日前貴州同鄉京官公呈商部以總辦該省礦務陳觀察明遠限期已滿辦礦無效請改歸本省紳士自行辦理未識該部准駁如何（光） 
[鄂督派員赴北洋閱操武昌]  
　　督張宫保於十二日晚間札派道員寳豐知府高凌霨同知馮啓鈞知縣韓英樸又武弁十員（銜名未詳）即日馳往北洋閱操並調查一切軍政限二十五天回鄂寳道等因須赶製灰布闕襟袍（北洋閱操文員均著此袍）在漢躭擱一日於十四日清晨乘火車北上（制） 
[府批催贖路紳董赴鄂廣東]  
　　梁慶桂日前將承辦粤漢鐵路章程呈禀廣州府府憲批云來牘及章程均悉查粤漢鐵路關係甚重所議章程亦復條分縷晰惟第十二條於籌集股票提出三成作爲銷票酬金及分派特利已經督憲批令再商并謂湘紳已經赴鄂粤省亦應公舉數員迅卽赴武昌與湘鄂官紳協商妥議定斷此事必須三省聯成一氣方爲酌定妥議仰卽遵照并希將舉員銜名及起程日期賜覆以慰厪係是爲至要云（張） 
[國書用寳日期北京]  
　　據外務部人云所有應頒國書昨已會同内閣奏明於九月初八日辰刻請用國璽（人） 
[太湖捕梟官軍受敗情形蘇州]  
　　前湖州雙林等處梟匪拒敵官兵已誌前報兹悉該匪業已竄入太湖蘇撫陸春帥聞學後卽令各營　密緝捕節制太湖水師全軍歐陽子林副戎於本月十一日由省啓行約會蘇捕營統領徐輔臣副戎及太湖協韓元孔副戎在西山會哨十二日早晨歐陽副戎帶杉板四號徐副戎帶蘇捕營槍船八號韓副戎帶杉板三號齊集太湖西山會哨聞梟匪聚集江遥山地方各營隨卽開行甫至江遥山邊歐陽副戎卽喝令勇丁落篷乃山上梟匪聞有官兵早已整備一見杉板落篷卽發排槍且各梟匪皆持後膛槍又在山上以高臨下勢如破竹槍子如雨太湖營杉板在前各弁勇皆忙亂心驚有不及拿槍者歐陽副戎亦甚慌張其餘各營杉板弁勇所持半皆前膛槍且以下擊上總難命中歐陽所部水師營一弁受槍弊命乂易哨官船上勇丁二人受傷徐副戎所部蘇捕營勇丁二人韓副戎部下勇丁二人亦均中槍斃命各船皆被擊破遺失軍裝甚多自已至未梟匪槍子用罄始行退去各營仍開回西山副戎等卽派易哨官至省飛報經蘇撫復派鍾堯階大令米登魁守戎帶同本部飛划左右二營弁勇於十三日前往帮同剿捕矣陸春帥因水陸各營屢次緝梟未能得手特諭令武備學堂提調王禁三大令卽在堂内挑選武藝閑熟之畢業生二十人多帶軍裝前往勦捕王大令奉諭後隨卽挑齊二十名於十四日率同啓行（榮） 
[鳳陽士商禀訐官吏不用銅元安慶]  
　　鳳陽行使銅元初頗暢行繼因關稅糧捐均不收用以致壅滯民間大受其累聞前月士商在火神廟開會集議禀呈商務總局略謂國家因制錢缺乏鑄造銅元原爲裕國便民起見廼關稅不納錢糧不收卽房鋪等捐亦必打折商民寃苦難伸只得逕禀憲臺恭懇轉詳上憲作主伸此理以杜此弊云云（詩） 
[慶邸不願裁撤都察院北京]  
　　日前政府王大臣會商現在御史各差及各科道逐漸裁减另議出身而都察院事甚清閒久擬奏請裁併撙節冗費惟慶邸則以裁并提督衙門爲是不以此舉爲然故日内仍須詳議云（帝） 
[奏請武職保奬覆歴隨案咨部北京]  
　　日前兵部具奏軍營武職保案應行造具履歴隨案咨部請旨飭下各將軍督撫大臣嗣後例應奏奬之員應由原保大臣查明該員弁等出身履歴調騐歴來奬劄總以得其現在確實階級方准開保並將詳細履歴隨案咨部如有軍務省分凡係軍營出力奏保咨奬員弁應予限六個月造具履歴送部再行核議其餘不得援以爲例云云此摺已奉旨依議矣（火） 
[查封周氏案續聞廣東]  
　周東生榮曜家産被封已見前報兹聞初十早廣州府及各憲又往西榮巷成信銀號及鴻德銀號入内查詰數目○又初七初八查封之屋均派有兵勇駐守以防盗賊○又初九早各憲督同兵勇將各槓箱數十扛之回城并由東生家内起出鐵夾萬重約十餘担後用十餘人方能舁起未悉中有何物至如此之重也○又聞周自退辦庫書後已繳過銀百二十萬兩惟現在大帥飭屬自咸豐年間核算周等實瞞數至三百餘萬○東生之眷屬昨日始派官兵押入城内又在秩西屋裹搜出字紙一箱聞是多年舊數云○又查抄東生宅時有一僕役以飯籮載銀二百餘兩而以飯蓋面欲乘機逃遁當爲委員所見搜出洋銀卽將僕役鎖拿聞秩西之屋則由西關汛看守東生之屋則出廣協看守又聞府署是日發出封條約計二百張（署） 
[新疆巡撫奏請將商務總局立案新疆]  
　　新疆巡撫潘效蘇奏稱商務已設所以開通民智收挽利權朝廷增設商部飭各省設立商務局無非以商戰世界欲濬利源而資抵制新疆邊瘠素著雖公司商會不如内地富商之多然金銅鐵煤各礦以及牛羊皮毛花布氈毯本地土貨輸出洋貨輸人其中未必全無利益可沾上年曾經司道等詳派商務委員附入總局試辦所有石油官當土貨設行經紀均已粗具規模現就省垣開設商務總局以司道等總其成另委升用知府候補直隸州知州袁運鴻爲提調駐 
 
 

Page 4

 
 
局坐辦並刊發木質關防一顆文曰新疆全省商務總局關防於本年二月十六日啓用據司道等詳請奏咨立案等情前來臣查商政爲當今要務新疆風氣乍開金銅鐵煤諸礦雖購機器採掘尚未得法且無鐵路以通内地惟西北鄰俄洋貨輸入甚多全賴石油牛羊皮毛絲毯等物以圖抵制自開局數月以來漸有起色屢飭司道等實力舉行以期逐漸推廣合無仰懇天恩俯准先行飭部立案其應如何設法擴充遇事官爲提倡或集股而設公司合作而立商會俟辦有成效當隨時奏聞所有省城開設商務總局派員試辦並啓用關防日期各緣由除咨商部查照外謹會同陜甘總督臣升允合詞奏聞云云（兇） 
[派委查勘修堤墾荒鎭江]  
　　有吳王等姓上禀省憲以鎭郡之東落上洲一帶低窪之處荒地甚多歴年春水浩漲不能成熟擬欲修築圩堤墾荒興利當奉省憲札委李明府前往會同地方官秉公查勘禀復該奪（此） 
[贛省鹽斤加價章程五條江西]  
　　江西紳士李方伯有棻創辦本省鐵路擬定鹽斤加價章程五條經督撫入告後刻已通飭矣規修列后一西省淮鹽此次每斤加價四文已於本年七月初一加收應作爲試辦二江西一省除淮鹽引地外廣信一府食浙鹽南安贑州二府寗都一州食粤鹽均與淮鹽引地犬牙相接易於浸灌今淮鹽每觔加價四文業已開辦應嚴飭淮界印委各員將粤浙兩私認眞堵緝將來應否咨商粤浙兩省每斤一律加價四文另候核辦三建昌一府向食閩私侵灌撫州受害亦甚自應力籌抵制此次加價應將毗連之撫州一府暫行免加以敵閩私并飭撫州每引仍照原價收銀二十四兩四錢八分仍於水程内加蓋紅戳只准在撫州境内行銷如撫州境内未經加價之鹽混消撫州境外充公罰辦以示限制將來建昌閩私钷仍按引加釐另候酌辦未完 
[上海道照會總工程局紳董]  
　　爲照會事照得上海地方紳士前有創辦工程處之議曾經照會郭紳懷珠紳鍾珏葉紳佳棠姚紳文枬莫紳錫倫等開會集議在案兹據貴紳等呈開就向來辦事諸紳商中一再開會投票公舉得及格者五十八人復公回采訪兩次投票未與而衆論交推者得十八人共計七十六人開摺呈請遴派以定日成等情前來本道復詳加採訪於公舉各人中選定領袖李紳鍾珏爲總董莫紳錫綸郁紳懷智曾紳鑄朱紳佩珍　人爲辦事總董莫董郁董常川駐局曾董朱董川常至局姚紳文枬等三十三人爲辦事經董隊分别照會行知外合抄名單備文照會爲此照會貴領袖總董請煩查照卽將應辦事宜會商酌議妥訂簡明日程送核以便尅期舉辦望卽施行須至照會者（望） 
[續江蘇京官奏請滬甯鐵路减輕成本冀早贖路摺]  
　　且尤有慮者外人路權所在卽爲勢力範圍查合同第八欵云如小票半年利息訂期不付或期滿本欵不還鐵路統交銀公司管業現在滬寗全路各産業已抵押外人彼有藉手之權我無操劵之利屈指五十年後萬一本利兩欵稍有拖欠而小票不盡贖回此路卽非我有危險情形可以逆料臣等統籌全局竊謂欲保利益當早贖路欲謀贖路必先减本不可不再核實者四也夫自滬而蘇常而鎭寗地勢平衍無長河峻嶺之險其地窪者但使墊高洩水即可設軌橋雖多而工不鉅山雖有而路不危較諸黃河之大橋武勝關之山洞夷險難易相去霄壤盡人知之查合同第二欵云銀公司須按照現在最善最省之法建造全路今試問滬寗路工備價逾所價四倍所謂最省者何在卽光緒二十九年張之洞等原奏所云照粤漢辦法增益權利而工本如此重鉅獲利並無把握所謂增益又何在也臣等近觀時局遠矚外情靜察事變之來亟作挽回之想竊謂爲今日計廢約不可行成本必當减而三年内故期完工尤爲扼要辦法成本减一分卽贖路省一分完工早一日卽付息少一日查滬錫工程兩次估單計銀七百十餘萬兩聞七月下旬滬卜主辦者電告滬錫工程除橋梁外均計已得十之八銀欵付出者計規元四百六十二萬四千有奇似乎實用之數較估單儘有盈餘以後逐欵鈎勒不獨未售之小票一百萬磅可設法截止不出此外節省之項當尚不少臣等與同鄉京官公司集議僉以爲滬寗路價爲數過多即使减去百萬磅而仍逾常價兩倍成約難廢補救可期操縱之權惟督辦大臣是筦伏讀本年四月諭旨嗣後一切出入欵項事宜著商部嚴切稽查務求核實以重路政而裕利源等因欽此仰見聖明洞燭凡屬臣民同深欽感今滬寗鐵路關繫東南大局地不過二百一英里而估價　三百里此中究竟猶待審求合無仰懇天恩俯念兹事體大責成盛宣懷等查照原定合同所稱最善最省辦法將滬寗工價比照他路大加核减尅期完工並按李造册報部以資考查其一切應辦義務及以後籌辦贖路之處並求飭下商部切實統計施行以期費不虛糜工歸核實再借欵存銀公司隊路工應用外議令回息三釐半究應收還息銀定數若干滬蘇雙軌僅有土工造費更應减少查督辦大臣疉次文告並未聲明似應飭令明白報部以昭核實臣等籍隸江蘇事求公益不揣愚昧合詞上陳是否有當伏乞皇太后皇上聖鑒謹奏 
　　再滬寗購地一欵以臣等所聞惟上海左近地價較昻其餘如南翔一帶每畝不過銀元四十元蘇州一帶後畝制錢五十千截長補短一畝之價率不過用銀五十兩耳查鐵路一中里向購地十畝零八分滬寗一路積長五百餘中里今卽以六百里計算每畝五十兩六百里用地六千餘畝不過用銀三十餘萬卽增入一切費用倍其數亦祗六十餘萬耳而合同内稱購地之費需英金二十五萬磅約合銀百七十五萬有奇卽此一端溢出頗鉅擬請旨飭下督辦大臣責成該總公司核實開報其備而不用之欵即以爲購回小票之用仍一面招集華股尅期贖回全路大局幸甚爲此附片陳明伏乞聖鑒謹奏光緒三十一年八月二十一日 
 
 

Page 5

 
 
[各商家均鑒]  
啓者董子珍被控一案各業商人已於十四日下午三點鐘邀集各商會議乃會董劉柏生卽原告劉念真之叔不避嫌疑居然以會董之名義議論此事語多偏徇會董信義洋行買辦胡二梅因劉柏生前曾爲信義洋行副買辦之故素與交好亦竟以會董之名義提議此事大聲辱罵並斥到會諸商無能入商會之資格種種荒謬情形到會者無不目睹髮指查商會爲聯絡衆商之地非官衙可比會董卽係各業代表之人宜如何公平正直方孚衆望此次董子珍被誣一案是非曲直有水落石出之一日劉柏生旣係原告一面之人自應避疑嫌乃竟仍借會董之名義左袒徇私何以示商會之信用現依　商部奏定商會章程十一欵請由商會總董嚴周徐等數君允再特别開會迨定日期登報布告後卽請各業商人駕臨集議爲　盼滬上各商董曾少卿施善畦祝蘭芳虞洽卿謝小雲程凝園蔡山泉胡寄梅榮瑞馨顧啓安周熊甫袁恆之朱省之田資民陳秋庭葉鴻英王憲臣葉明齊葉齊全啓 
[聲明董子珍順利火油公司被誣事]  
一順利火油公司並無董子琛之股分　查上年順利公司轇轕一案由商務總會查帳公議當時案中並未牽涉董子琛在内况順利公司簽字草據琨存商會中其中有無董子琛在内可考可查直至本年六月道憲批票中知上年十二月初九永泰祥等禀中有乾大一股半卽董子珍云云查簽字單據内乾大號下註明經手董子璋其非董子珍確無疑義有意詑混殊爲可駭　二董子珍並非順利公司經理銀銀之人　董子珍非順利之股東而爲裕豐恆紗號之經理各事其理全不相干惟以順利公司各股東半係知交致有介紹臺惟洋行押欵一事此固交情非其責任也謂介紹銀錢卽爲調度銀錢之人如厚餘等禀廨所云云者亦屬不偏而堂判竟直指爲經理銀錢責無旁貸是董子珍幾成公司之銀錢帳房矣紹介押欵一變而稱爲經理調度銀錢又一友之變而稱爲經理銀錢是異是同路人皆知無庸深辯况苟爲銀錢帳房則銀錢帳目必是董子珍之筆蹟可比對也旣非公司之銀錢帳房則董子珍有何責任公司股本究竟作何開支還當問諸公司中人董子珍何從知之何從任之　三佣錢等一萬二千兩並非董子珍所得　順利公司以董子珍之介紹向臺惟押銀六十萬董子珍介紹而已兩邊接洽而後董子珍之事畢矣佣錢幾何銀拆幾何兩面議定無從賛勸亦無從勒索與董子珍何干其後付與臺惟之銀五千兩由鮑功揚親自送去其餘五千兩由嚴某轉送去有賬可查現在已清與否董子珍本不與問過付之數董子珍並未經手又何從私取此欵　四董子珍並未賣七萬餘箱之火油與順利公司　所謂七萬餘箱之火油乾大號與順利公司之往來也董子珍旣非顺利公司之肢東又非乾大之股東與此事何涉行號往來賬憑簿據交易之道銀貨互交如謂順利因此虧折則咎在順利主持留易之人真股東豈能舍經理而咎及主顧此事與乾人已無涉與董子珍更無涉　五董子珍所以被誣之原因　順利公司虧倒而後所該各欵甚鉅論其責任自在經理之人永泰祥與厚餘固有責問經理人之權無如史鮑遠賜無從下手畢又無所措商勢不得不别籌抵代之法又見董子珍之籌欵較易也乃爲栽贓誣害之計又恃有有力而親密之人爲之奥援料董之無能與抗乃强入諸股東之中而借介紹押欵一事以文致其罪在永泰祥厚餘等出於憤可無洩之餘亦屬人情之不得已然而董子珍冤矣 
[四明同鄉會堅誓拒約大會]  
美國許議工約延改日期我國民之對此問題宜如何籌一善策以求前途之幸福今定於十八日午後二點鐘在四明公所開特别大會凡我同志均請　臨會謹此佈聞 
[以心丸除如神]  
京都天寳齋秘製痴癲第一奇藥 
此丹專治男女文武癲狂及羊癇猪癎或錯心作呆服立愈方用安神通竅順氣辟邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色面痴或爲財面癲致染失魂落魄之症則自言自語大呼小呌弄文作武嘻笑怒罵染此之症受累無窮本齋覓得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染單料減半函購當班回件郵局妥而且便○認明鋪分上海二馬路中市西鼎新里石庫門内交易 
[廣東陳恒德堂神藥到申]  
立愈小腸疝氣除根神藥 
本堂秘製立愈小腸疝氣膏藥其功之速無出其右無論隂囊腫脹隂核偏墜甚至坐臥不安痛苦難號則將此膏貼之立覺隂囊縮小氣鳴脹消極至兩天包能除根屢試屢騐百發百靈倘年久根深宜内服外貼藥力大而取效愈速矣每張正號一元副號六角○外有第一神效疝氣丸每大盒二元小盒一元倘再連内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
廣東宏仁堂益記包愈男女一切楊梅結毒服之立刻消患無形永不再發治愈者無數 
[包愈毒門天下第一竒葯]  
本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡横痃五淋白濁下疳破皮隂户腫爛瘰癧惡核一切毒門輕者四日見功重者七日全愈無論初起久染均可絶根如從前悞服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尚可生男育女保無後患凡失足花柳染毒者卽服此丹藥到包能病除眞毒門之第一仙丹也○每大瓶四元小瓶二元○另有珠黄百寳生肌拔毒下疳散此散重用珍珠牛黄並各種貴品專治下疳腐爛男女隂户肛門上下一切危險毒門諸醫束手百藥無功陽物爛成筋或爛去半節者速將此散搽上立刻拔毒生肌收口止痛輕者三日重者七日仍復原形惟内服本堂化毒丹可保永逺不發眞仙丹也每瓶一元雙料二元○鋪分上海丹桂戲園南首朝西轉灣正豐街中市○廣東宏仁堂啓 
○遠埠託郵政局最妥惟信局難免作弊 
廣東彭壽堂專治楊梅結毒一切外症永不再發治愈者無數 
[專治楊梅結毒下疳横痃第一奇藥]  
本堂起首創製眞正珍珠琥珀犀黄八寳化毒丹製煉之精用藥之眞奏效之速爲仿冒各家所萬不能及專治楊梅結毒横痃下疳五淋白濁隂户腫爛小兒胎毒一切危險外症服之無不藥到病除雖數十年老症用過升藥輕粉以致逢春又發但服此丹立將骨節餘毒除凈盡永不再發并能生男育女治愈者不計其數悉皆身體强健毫無遺毒妻子較延外科醫治不特省錢省事且妥速十倍試過者讚不絶口咸推毒門奇藥况藥性和平卽無病亦宜常服以解飲食血肉諸毒宿娼後尤宜速服俾週身所受淫氣惡毒悉從小便溲去保無染毒生瘡等患屢試屢驗神效莫敵惟工本極昂本堂志在濟世並不效他家暗減貴料致服後毫無實效諒購者必能分别眞僞也大瓶四元小二元雙料加倍如用雙料藥力大而取效愈速倘陽物破皮潰爛另搽珠黄下疳散卽愈每瓶雙料二元每料一元○犀黄解毒横痃膏專治小腹兩旁生核堅硬作痛等症貼之未破即消巳破卽歛每張一元　廣東彭壽堂舖分上海二馬路石西首興隆里内 
[泰西未士括打秘方創冐效必罰外埠函購託郵政局最妥本藥房祇有上海一家其餘各埠並無分售寄賣之處責客賜顧防假冐]  
成煙最便之法從來未有 
大凡戒烟藥無非用以抵癮服下卽不得吸烟是直以藥代烟面已將來服藥愈多腹中烟積愈厚發生烟虫叢生百病一經道破殊屬可然惟戒烟溥濟水並非用以抵癮乃俟吸烟之後隨藥大小而服此水當烟氣佈滿五　六腑之時急將此水服下藥力能隨烟所至將週身烟毒一吸而空　在並無尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦　不思吸矣歷多人無不稱便每瓶一元二元大瓶十元分兩絞爲便　　　無扣售處在虹口白渡橋北仁智里十三衖括打藥房 
[看看廿年烟癮一旦全除謝謝印度醫士名下無虚]  
僕幼年嗜食鴉片而於中年尤甚烟癮驟增苦難戒斷雖服各種戒烟丸丹藥水均皆暫時抵癮不能久日除槍苦無良藥心頗恨之自印度哥耳末醫生所製尅烟亞彌蓮花出而問世僕以爲戒烟藥品中之别開生面也必有非常之效騐特於上月杪由全泰盛信局寄洋五元向上海盆湯弄新生陽後哥耳末醫生處購得亞彌蓮花半打服未及半果然廿年烟癮一旦全除以所餘之亞彌蓮花分贈親友亦皆當日斷癮七天除根且戒斷之後各無疾病身體益壯飲食加增誠普天下第一戒烟之妙品也僕身受之餘無以報德特登日報以揚印度醫生之名下無虚並告世之沈淪黑籍者　　南京下關許公舘主人頓首 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[順江小學請撥公欵鎭江]  
　　順江洲王君家駒留學日本有年回國後以普興教育爲己任借永善堂開辦高等初等兩小學堂經荷花池釐局委員李君捐助開辦費洋一百元另常年經費每月二十元然不敷仍鉅乃禀請府縣歳在寳晉書院項下撥助六百元賓興項下撥助六百元未知能邀批准否（思） 
[丹徒縣官紳因學務反對鎭江]  
　　在藉紳士鮑心增部郎持躬端正惟於教育一門初未研究日前與丹徒縣郭大令會議學務於紅梅閣鮑擬撥公欵開高等小學郭則欲開辦師範傳習所一以造就小學教員一以位置寒儒較爲有益鮑極不謂然故言論間頗形反對云（言） 
[上海官事]  
　　江蘇候補知府應季中太守德閎因公來滬寓晉升棧浙江候補知縣侯叔龍明府鼎元寓吉升棧昨日均至縣署拜會○警　提調沈積臣二尹祺昨日詣縣署面禀要公本縣典史趙敬臣少尉熙昨亦投縣署禀見（近） 
[英商請領護照遊歴内地]  
　　英國富商舒君因欲往中國山東浙江安徽各省考察商務禀知該管領事請轉咨滬道給發護照等情英領事霍君准卽函致關道矣（近） 
[飭查在滬俄兵實數]  
　　關道袁觀察近接江督密電謂現在上海之俄兵除在船不計外住居陸地者共有若干限於五日内速即查明具復觀察奉諭後立卽照辦矣（近） 
[房捐准搭銅元五成]  
　　上海縣汪瑶庭大令近接蘇撫札文内開嗣後各縣房捐洋價均作釐卡章程每元不論市面漲落統作制欽九百二十文所有銅元准搭五成繳納大約卽須出示曉矣（近） 
[大逹公司開工]  
　　通州張季直殿撰等集股百萬禀准江督咨請商部立案在南市祥記碼頭至太平碼頭一　建築大逹輪步有限公司除商請道憲袁觀察出示招股外昨又札飭工程局總辦翁太守及水利局委員高司馬各飭水巡等協同管幫將　泊是處之各種小船一律押往南浦移泊以便開工興築（欣） 
[火龍修竣]  
　　法捕房向有火龍一架機器靈捷馬力兵鉅爲火政中獨出冠時嗣因年久意欲修理滬上苦無此等修手前年裝回本國業已修整完善前日仍由法公司輪船裝至上海存儲原處以備不虞（居） 
[輪船失愼]  
　　昨晨六點餘鐘停泊楊子路對浦之某輪船忽然失愼由該船主報知救火會西人急駕救火小輪往救當卽撲滅除房艙焚燬外並毁雜貨甚多（古） 
[美界火警]  
　　昨日午後三下鐘百老匯路某號房屋失愼由救火會車往救得熄共毁房屋若干明日續志 
[嚴捕范棍]  
　　巨棍范高頭前在小黑沙地方爲飛划營弁勇追捕未獲後被該營哨長居某察知范有沙船一艘由北洋裝運荳油生梨等物至瀏河進口遂將船貨並舟子十六人一并拘解省垣督憲周玉帥聞報立卽電飭新勝營統領徐寳山游戎率勇會拿遊戎來電卽帶隊星夜赶赴江隂雇得大號沙飛兩只各勇内帶六門手槍扮作商船不動聲色駛往崇明通州境内在港㲼深處四面兠拿一面約會飛划營管帶在小黑沙各路嚴捕諒此次難逃法網矣（近） 
[上海縣蒞騐服毒内斃]  
　　前晚有口操寗波音之某甲年約三旬衣衫不甚修整至英租界滿庭芳新順小店棧投宿棧主見其神色有異却之詎甲卽倒地呻吟棧主喚五百十七號巡街捕帶入英捕房捕頭察似服毒飭包探石金榮轉送仁濟醫院醫治延至昨晨九下鐘身死捕頭飭傳三圖地保唐全坤投上海縣報請棺騐至上燈時縣主汪大令蒞醫院飭仵騐得委係服毒身死遂填明屍格由善堂棺殮候出示召認（近） 
[馬車傷人]  
　　昨日午後三下鐘英租界老垃圾橋北首忽有皮蓬溜韁馬車飛馳而南撞倒東洋車一輛車中坐客被輪輾過受傷甚重而馬竟奔入蘇州河内時正潮漲旋由巡捕將馬車設法拖起連受傷人一併送入捕房捕頭令將受傷人送醫院醫治（見） 
[海防廳輿夫受責]  
　　十五晚海防廳秦司馬因公詣上海縣署轎夫忽與巡士爭毆巡士禀奉汪大令飭提轎夫四人到縣於前晚訊究汪玉喜　小的等擡秦老爺至縣進頭門時巡士碍路不讓被轎扛碰撞巡士辱駡旣而小的等同伴孫某與方正明出外夜膳巡士復罵因而　毆楊秦供是轎頭孫某與方正明與巡士互毆時小的隨老爺在内未出孫某刻已逃逸方正明供因巡士辱駡不休致與爭論互扭趙正和供未滋事刻願回籍大令判楊責五百板交保交孫某到案方責三百板枷示頭門七天江責二百板開釋趙速自回原籍（近） 
[英領事定期訊問崑山縣鐵路命案]  
　　昨報紀南洋律法官在滬北洋滬局訊問崑山縣鐵路命案一節兹悉前日禮拜六上午又經律法官在英總領事署訊問屍父蔣鏡如供口並聞　今日上午由英領事在署開堂訊問此案各人証供詞云（見） 
[拍賣妓院物件]  
　薈芳妓女文媛媛投英美公廨控被鴇掯勒從良經中西官會判將文發棲流所留養一面飭差恊探提惡鴇玉桂到案訊辦無如該鴇消息靈通早被兎脫旋經差探禀明情形中西官會商之下著報該鴇所住房屋内生財一律發封昨日復派差探至該院檢點各物以便定期拍賣充公（見） 
[傳案訊追]  
　　奥商德裕洋行前控福和祥洋貨號主朱世恩定貨不出曾經奥領事會同關司馬訊供各情已詳前報兹悉此案爲日旣久仍未定讞前日又經原告函催是以關司馬復出傳單傳朱到案訊追（見） 
[上海縣案]  
　　黃陳氏偕子根寳至上海縣呈逓禀詞求請訊究汪大令提案研訊根寳供昨日路經新閘梅園被土棍多人凶毆并被曳至坑厠内捆縳攫去身畔洋十二元七角金戒一枚爲此同母控　提究陳氏供同大令判候飭查各棍姓名察辦○翻供盗匪周春山前晚復奉大令提訊以其狡賴令用嚴刑詎周仍不吐實判仍收禁再訊（近） 
[各局紀事]  
　　西鄉梅家弄花客張錦福前日投二十三七鋪巡　禀稱有棉花八包托航船戶蔣連生裝運至申售與南市大隆花行被蔣串通掮客唐士春冒取花價求請提究汪二尹飭地甲查明復奪　水菓掮客施春林因代天津梨客過芬明售梨與陳同裕水菓行内計洋一百十三元迨過向取無著前日將施扭至工程局請追幇審黃二尹訊飭交保清理○馮阿三前日至南市慶興押鋪購買煙槍與店夥沈孟升論價口角被馮將零物搗毁互扭至工程局禀訴黃二尹判沈於三天内查明毁物核辦○浦東杜家巷小孩李阿英前日在南市新馬路迷路由捕拘帶工程局捕頭詢保私逸來滬飭傳航船主帶同交其家屬收領（欣） 
[公共租界公廨晚堂案]  
　　日商都甲勘彌控嚴桂寳以花抵銀逾期不贖等情奉訊判令押繳銀兩在案前晚又奉襄獻員孫耳 
 
 

Page 10

 
 
三明府研訊嚴供尚欠之一百五十兩現願立票分六期歸還已央人向原告說妥等語明府判還押俟函致日領事轉詢原告覆奪○迷路女孩鍾五香由捕送請安插亦奉孫明府研訊供年四歳餘詞含糊旋　其母鍾張氏投求具領明府訊明無誤准其領回（見） 
[英租界捕房紀事]  
　前日包探徐榮珊拘獲拐匪王振堂一名携有十四齡女子胡彩寳一口據云從蘇州誘拐來申因即拘入捕房一面函致失主著其迅速前來投案認領○前晚英租界浙江路一百三十五號房屋金寳仙妓院被賊混入房内竊去銀水烟筒銀帳鈎等物約値洋一百餘元事後由龜鴇投報捕房昨經包探劉光震查知竊贜質于押店因即起入捕房俟今日解堂核辦○湖南人某乙于前晚混入麥家圈大慶樓酒館行竊綢褂綢衫等物又混入三馬路燕慶園酒館竊得烟槍一枝昨爲包探竇如海人贜一併拿獲解入捕房請究（見） 
[法租界捕房事]  
　　某甲之姪女與某乙私識在外賃屋而居儼如夫婦前日爲甲尋獲將男女扭訴捕房捕頭略訊情由命押候解常訊究○鄭家木橋南首電報總局之某家丁近因失就寄宿局内前晚某司事房中失竊衣物將該家丁扭送捕房押候堂期解訊○長江積竊某甲因竊輪船搭客各贜由失主報捕查獲拘入捕房押候解堂懲辦（居） 
[美租界捕房事]  
　　二百八十九號馬車行至黃浦路悮撞某甲所乘脚踏車車輪甲向案賠遂致互扭由二百四十六號印捕將兩造帶入捕房捕頭以各有不合一并斥釋○某西洋人雇沈銀虎東洋車至禮查路下車不名一錢沈向追索反被擊去門牙一枚由捕將西洋人拘入捕房奉飭押候送該管領事署訊辦○唐阿成李子三在西華德路扭毆由捕喝阻不依當卽拘入捕房捕頭以名有不合斥釋（古） 
來函 
[哀懇售香烟鋪及吸香烟人發其天良]  
　　香烟一項創自姜國議奪我國烟業利益滬巵實大初拒約時見該烟消售略滯近聞銷塲較多推原共故因美烟公司恫嚇謂此時若不承銷則美約結局後不歸其售由是店家貪利遂竭力代銷不顧捐我抵制之效果僕倘亦業此寗作餓斃之鬼而不甘爲虐我同胞之美人奴族今中國紙公司亦已創始各報刋登告白招人或入股以立基礎或承銷以獲利益諸君不妨目今先暫售他國之烟以代美烟俟中國烟出廠卽改售中國者從此挽回利權豈非國家幸福凡事旣往不咎來者可追懇求諸君速發天良萬勿再售再吸美烟以表同情須念我抵制不成四萬萬同胞之興機盡絶中國之前途無有希望印度波蘭爲我前車至是坐擁厚資亦化烏有可不懼哉僕今因美約之事願將二十餘年之基爛一旦廢棄七口依賴之身命不惜一擲又置兒女婚嫁於不顧後事若何聽之天命惟冀我同胞之生機日闢說其患難使國家有强盛之望君民得以共享昇平僕之心愿諒有同情此次哀懇諸君務勿再售再吸美國香烟並宜亙勸親友由近及遠自南而北必使人人如此而後已你我均屬同胞切勿圖利忘害視此當具文别種美貨由此類推倘諸君依舊不顧大局售者自售吸者自吸是爲全無心肝可謂無人格矣上海四明同鄉會慈谿嚴承業泣白 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
