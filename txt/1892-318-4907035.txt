# 1892 - 318 - 4907035

 

Page 1

 
 
[論主持風化當其太]  
　　世風之澆民俗之漓至今日而極矣論治者　太息於江河之日下而不知繩鋸木斷水滴石穿非一朝一夕之故也音有虞氏畫衣冠而民不犯漢諺則曰削木爲吏期不對畫地爲獄議不入盖生民之於刑罰皆有羞惡之良疾痛之辭焉今也不然機械變詐之心相尋於無已作奸犯科之事層出而不窮難而嚴刑峻法而無以戢其邪心豈去古愈遠畔古愈甚挽回難爲力歟抑亦維持之未得其道也今州縣官下車伊始慨然以整頓吏治主持風化自命莫不曰禁娼也禁賭也禁地棍訟棍也煌煌條告頒示通衢而其下方且陽奉陰違百出其途以相試高坐堂皇者曾不能發其覆而摘其奸安在　能整頓也夫禁娼禁賭禁地棍訟棍不可謂非整頓吏治主持風化然謂吏治風化此數者足以該之則非吾所敢知　　聖人論政以有恥且格爲歸盖立一法而使入不忍犯與立一法而使人不敢犯其深淺固有間矣况乎吾立法而敗吾法觸吾法之接踵而來不一而足乎則所以反其本者固有在矣君子讀泮　之詩而知魯之所以盛讀城闕之詩而知鄭之所以衰自來國家之盛衰胥繫乎教養之得失居今　而言爲政正本清源之道其必由教乎易曰蒙以養正聖功也養者教也謂於童蒙時而教之以正　作聖之功由此而基也當今世風民俗所以日入於偷薄而不可救藥者綜其要盖莫甚於失教吾嘗觀於比閭旗黨之間其父若兄未嘗不自深其期望顧憗憗然課之嚴密而責之深切者無他也盖曰能如是是可以掇巍科是可以搏高官所以爲教訓督責者如斯焉而已不聞有以忠君愛國勵其子弟者也其子若弟未嘗不自勉於學問顧汲汲焉竭其才力而盡其心思者無他也盖曰能如是是可以取卿相之尊是可以享金玉之富所以爲吐氣揚眉者如斯焉而已不聞有以匡世濟民自勵其躬者也爲父兄者平居論官吏之賢否則曰某也才某也不才其子弟固習而聞之至問其所謂才則大抵善於營私工於奔競之流所謂不才則大抵昧於趨附拙於逢迎者也而吏治之得失則置而不問焉論銓分之遠近則曰某缺也優某缺也劣其子弟又習而聞之至問其所謂優則大抵人民殷富便於聚歛之區所謂劣則大抵土地磽瘠無所刻剝者也而風俗之醇漓則置而不問焉夫論秀書升今之吚唔牖下者異日公卿大夫由此其選也然彼所以童而習之耳濡而目染者固已太失其根本卽一旦出身加民亦惟如願以償其所欲又安能布政宣猷急君國而忘身家者哉盖主持風化强半難得其人而欲風化之轉移也不其難歟今誠能於教養一道加意爲之非先聖之法言不敢言非先聖之法行不敢行愛衆而親仁循規而蹈矩名教綱常之地根本節目之大無不曲暢旁通迨具少長務使以道義相孚以名節廉恥相砥礪幡然變其積習以力趨於中正渾厚之途夫而後成人有德小子有造將逹而在上本幼學爲壯行以家修爲廷獻必能收致君澤民之效可知也卽窮而在下亦必能樂道安貧或以著述發明聖　之大道或以言行樹爲鄕里之人師山林廊廟相得而益彰焉夫挈網而提其綱則千目皆張振裘而挈其領則萬毛自整由吾說而行之則不必瑣瑣於禁娼禁賭而自可收返樸還醇之效所謂當規其大者此也 
[諭旨恭錄]  
　　九月二十二日兵部題考試八旗繙譯童生監射大臣監試御史各一本奉硃筆着容貴懷　　鹽馬步射欽此同日奉硃筆這監試着文博去欽此 
[本館接奉電音]  
　　昨由京友電傳上諭二道敬謹譯登○十月初一日奉上諭本年江蘇江寍揚州府屬入夏以來雨澤愆期田禾未能及時栽插甘泉一縣被災最重旬容儀徵六合江甫等縣收成亦極歉薄小民困苦情形深堪憫惻自應妥爲振濟加恩賞給江南海運漕糧三萬石所有水脚運費等銀一併截留爲甘泉等縣振撫之用卽著劉坤一奎俊督同司道勘明被災處所嚴飭印委各員確查户口核實散放總期實惠均霑毋任吏胥舞弊用副朝廷撫恤災黎至意該部知道欽此同日奉上諭松椿奏　逾霜降工穩瀾安一摺本年伏秋大汛水勢盛漲險工迭出經松椿督飭在事員弁設法疏消竭力防護仰賴神靈默佑工程一律平　裏下河秋成豐稔實深寅感著發去大藏香十五枚交該漕督祗領所請河神廟敬謹祀謝以答神庥餘著照所議辦理該部知道欽此 
[京電譯登]  
　　昨接京師來電云現換灰鼠褂黑袖頭 
[朝野僉載新編]  
　　九月十四日户部山東司示傅兩廣領引委員章耀清請領光緒十八年鹽引限三日内赶緊赴　支領毋違○户部示傳　東陵請領秋李俸銀委員　倫等知悉該處俸銀定於九月二十八日辰刻給放該委員等卽於是日親身赴庫承領毋違○禮部示再傳八旗官學候補教習黄忠浩張渥齊限三日内親身赴部騐到並携帶筆墨以備當堂填冩親供核對筆跡毋違○某武職僑居四川新館某曰遣家丁爲抱告赴北城坊署控稱家主所帶各貨均被棍匪某某等假稱經手出售拐騙一空懇求傳案訊究坊主王君准之卽飭役拘獲平某到案收押其餘騙匪容俟緝獲後一併解城訊究○上月初八夜有暴客十餘人持械破京帥薛家鸞協同慶票莊之扉一擁而入施放洋槍司事等入咸莫敢聲張任其翻箱倒篋致刼去對時表衣服包金臂釧諸物幸阿堵物均藏土窖内尚未失去及南城内坊甲捕東珠市汛弁兵聞耗奔至盜蹤業已杳然矣○某日北城練局消勇拿獲歴次明火執仗之盜犯一名嚴刑訊鞫供出夥盜數名均匿跡京東康營兒一帶練局委員邵君虎文卽禀詳城憲帶領練勇四十餘名協同北左兩營汛弁兵白餘名前往分投拿獲尋常竊犯五名解至練局内看管候訉至著名巨盜則俱已聞信竄逃矣○某貢生僞爲翰林院編修高姓發電函至各當道處撞騙銀兩事經發覺拿獲訊懲業登前報旋由坊送城研訊供稱貢生係湖南善化縣人流落京師御貧無計遂僞託翰林院編修唐右眞發電信二十函冋各處求助旋接到某觀察匯寄鷹銀一百圓某太守銀一百兩此外有未接回函者有接回函而並無惠贈者今惟仰求大人恪外施恩飭役遞解回籍云云兩城憲飭吏備文移解刑部交當月官員收入南獄尚未悉掣分何可訊辦也○京師拿獲牌九賭博若于人先由刑部陜西司承審官推鞫有賈二者供稱小的係賭局主人遂飭收監候訉其餘人犯或稱局夥或稱賭客或稱入局尋友均發交坊官看管旋擬將賈枷號一百日限滿後實責發落餘犯懲責開釋○前月有匪犯在長春寺假冐許星　大司馬之親旗開吊斂錢事發拿獲已見報章旋由坊解城訊究各犯供認不諱兩城憲以案中同謀　犯多宥未經拿獲者遂飭將已獲各犯 
 [ 
 
 

Page 2

 
 
仍交坊官看管並飭立卽派捕設法訪拿毋任一人漏網○浙江温處道温觀察宗漢丁憂來京家住後松果園其僕某甲因虧欠甚巨無術摒擋潛於某夜吞服紫霞膏毒發斃命北正指揮姜君聞報急帶領仵作前往騐屍飭吏填冩　格禀詳城憲一面拘宅中衆僕押收尚未悉何日解城訊問也○齊化門外石橋下不知由何人遺火致於上月十八夜炎炎上熾突將柱木延燒橋石亦竟坍下亦一刼也○龜子范某在朱家胡同開設娼院某日有某省武舉於會試塲畢後至院内尋芳薢　某娼情意頗洽不知因何事故武舉竟潛於夜間吞服紫霞膏灌救無靈毒發斃命報經中正指揮某君咨會南北二城正指揮於上月十八日同往檢騐飭吏填冩屍格禀詳城憲一面飭役拘獲龜主龜僕及某娼僕婦等數名口帶回司署交鋪役官媒分别收管聽候解城訊辦 
[潞河寒鯉]  
　　近由天津運到賑米七行石撥出二千八百石暫存常平倉而以四百石分給五處粥廠又撥三千石暫存北關號房以備散放被災各村○前署涿州林文伯刺史聞訃丁憂當卽交卸篆務携眷來通僑寓東塔胡同不日卽回河南原籍○武清縣王藎臣司馬來通謁見道憲面禀公事○時交冬令宵小出没無常楊觀察會同倭恊戎札飭張李金黄四把戎每夜各帶兵八名分叚巡邏十六日在西街長陞店設立緝捕總局是晚陳司馬孫直剌岳都戎王守戎次第涖止會商防務此後孫直剌與王守戎時帶兵役赴各處巡哨藉以稽察各委員之勤惰似此鄭重防務宵小當聞而歛跡矣○北后街有美國義塾華童之肄業者不下六七十人地狹人多不敷容納近在西門外晾米廠地方購地數十畝擬於明春建造洋樓大開講舍使負笈從師者麕聚於其中村民不察疑此舉爲建造鐵路而設附會傳疑徒費唇舌愚人之見抑何可笑○鼓懷後關帝廟前有無名氏男子一人身穿藍褲褂倚墻踞地而坐行人見之疑其效苦行僧作習靜工夫喚之不應試一撫摩體冷於氷知已名登鬼籙遂通知地保報官相騐徧體並無傷痕殮以薄棺發壇召認○牟利之徒擺設詩謎攤選五言詩一句内藏一字令人猜測以定輸贏少則一二文多至十數吊引人入勝誑取錢財某甲在道署後面擺設詩攤少年子弟赴塾讀書者在此經過莫不傾囊相贈甚有質衣鬻物不敢歸家者現經近處居人將詩攤驅逐免致貽害如敢倔强當卽送官究辦○某甲者出身微賤因銅自薰人居然報捐武職翎頂輝煌在門首高貼長條儼然仕宦行徑近在京都出銀四百兩買一雛妓遂賦在東之什其妻見之以良人之薄倖也鬱鬱不樂前夜乘夫不覺竟以三尺白綾斷送殘生迨家人知覺早已玉碎香消矣其母家遠在北關聞信之餘率領女兵女將大興問罪之師將屋内陳設各物搗毁盡净揚言欲赴公庭控告經和事老竭力解勸許以從豐殮葬並令甲身穿衰經在柩前口呼親娘其妾亦穿孝服乘坐白轎將所有新舊衣服一百六十餘件悉數焚燬始寢其事○四省糧商於九月十七日迎賽財神會是日雇定京都小榮椿班在東關演劇兩晝夜今年河麥共收七十餘萬石較去年加至一半是以會中人興會淋漓不惜多費錢財以酬神佑云○州署捕役在新城南門外蠻子營拘獲一賊年已五十餘在身畔搜出洋槍快刀孫直刺當堂研鞫所供各案均在境外至本城董姓被刦之案並未供認直刺雖迭出賞格招人緝捕然鴻飛冥冥未知何日始得弋獲也 
[析津寒汛]  
天津北門外樂壺洞天益河北復源厚兩錢鋪於九月十九二十等日先後倒閉鋪中各夥早已乘機逃遁旋由天津縣值日差役禀請發封並查拿東夥以便追還帖欠聞兩鋪虧空約有八九千吊云○順天學政李若農宗師按臨津郡已列前報兹聞於九月十九日起馬按試河間文武印委各員均至郵亭恭送是日新舊兩任天河兵備道駕臨最早而傅相於拜發本章後亦卽命駕而至府憲及海關道則膛乎在後文旌臨發時各營兵勇站隊恭送槍砲之聲遠聞數里○九月二十日武昌輪船到津由海關扞手搜獲洋搶若干杆連陞輪船到埠時亦經搜出軍械情形稍異者連陞在火艙内起出而武昌則在司理機器西人房中蓋藏極密亦被搜獲無遺噫將本求利何事不可爲何必夾帶軍火致干罪　也查兩船夾帶者均係華人云○鐵路公司官路工程現由傅相札委德人博爾充爲總監工博君係開辦鐵路之老斵輪手公司會辦畢德格君又由美國延請若干人來華相助爲理現在鐵路已修至灤州將由没溝營逕逹營口已派武弁催赶工程另委周金聲軍門前往勘路伍秩庸觀察已奉札委爲官商兩路總辦以一事權○流妓名小山東者居於法國租界寍安居後面武陵春色非漁父不得問津俗所謂半掩門也其义杆曰張二冐充官弁謊購楊柳青某姓女年方十五出自小家詭言將待其長成置諸簉室及交價以後被以綺羅塗以薌澤勒令送舊迎新女抵死不從龜鴇肆意凌虐體無完膚九月初旬女竟因傷殞命張二裹草薦乘夜藁葬郊原遷居於紅樓後面以爲匿跡銷聲當無有發奸摘伏者詎料被邑尊訪聞於十九日將張二逮案小山東在逃未獲飭役跴緝到案以肅法紀而重人命○河東官汛脚行於九月十七日糾衆凶毆西門外南臺子混混亦於次日械鬥火砲轟天傷斃人命赴天津縣請騐李搏霄大令以此風斷不可長將脚行官役及混混等次第逮案分别重責並以蟒鞭從事所謂治亂人宜用重典也十九日紫竹林南北脚行又因睚　起釁互相械鬥北脚行馬二受傷赴縣控告聞已票拘南脚行等人定案究處矣○粤東之賈闈姓者自歲科兩試以至文武鄕　春秋會試爭先購買舉國若狂以中式之多寡定賭博之輸贏其中弊竇叢生而以武塲爲尤甚聞今年武會試闈姓廠主故以巨金遺某孝廉令其於考試刀石時勿盡所長使購者有毫釐千里之謬廠主遂獲金無算錢可通神於兹益信 
[東瀛官報]  
　　昨日日本官塲來信云陸軍中將議定官正二位勳一等山田伯爵顯義於日前薨逝又云大石君正已於數日前充朝鮮辦理公使按大石君有志於經世之學曾環游五大洲去冬旋至上海小住枕江樓今兹秉節三韓定能勝任愉快也 
[緝獲私鹽]  
　　仙鎭邵伯等處經統帶五臺山合字營之章軍門撥派兵丁數棚常川駐防藉以保衛閭閻嚴緝私梟洵於鹽務地方兩有裨益兹聞九月中旬邵伯防營萬哨官偵悉裏河駛到私鹽船不動聲色督帶兵丁改裝易服雇小船一艘沿路迎緝行至距樊叉不遠河面適與私船相遇萬哨官一聲暗號兵勇各穿號衣執械齊出奮勇向前躍上私鹽船查見艙内皆是鹽斤船上人猝不及備萬分驚訝紛紛鳬水逃遁將船抛　萬哨官遂飭兵勇分持篙櫓駕駛言旋計共十一艘内有二艘因船小載重且兵勇慣在陸路提干不習水中駕駛遂致沈入水中尚有九船竭力牽挽至邵鎭交官鹽棧秤收入垣聞共獲鹽九千六百餘禾船隻變價充公萬哨官可謂異常出力矣 
[潯陽楓荻]  
　　前報載江西藩憲方佑民方伯於九月二十四日由省起程赴湖口閱視砲臺云云兹聞九江官塲復於二十二日申刻接南昌電音悉方伯改期初一日啟節○周某者金陵人也僑寓九江在小池口開設藥店杏林春煖橘井香濃生涯頗不落寞生二子年届舞象愛同拱璧延師課讀期望良殷無如其子桀驁性成不聽約束九月十五夜游蕩在外與二三惡少同至烟館吞雲吐霧興會淋漓輒復引吭高歌烟館主斥之致觸其怒竟將燈槍等物擊碎揚長而去烟館主忿甚追至塾中將書籍棹椅恣行搗毁以洩其忿師見來意甚惡不與計較嗣後訪悉根由旁觀咸抱不平擬欲禀官究治該烟館主自知鹵莽用鞭爆服禮並至塾中叩頭乞恕始寢其事○城内都天巷某甲家道小康需人服役前月有一老媼效毛生之自薦甲見其狀貌誠樸欣然容納爲之更換衣衫荏苒月餘頗得主人憐九月十四日蛉其持錢票數紙上街發錢不料黄鶴一去竟不復返徧尋無蹤以並無薦保無從根究然則雇人者可不格外留意乎○天氣亢旱已久三農盼澤良殷官府正擬禁屠設壇虔申祈禱九月十九夜忽見陰雲四合似有催詩之意次日在雨滂沱北風怒吼江中波濤洶湧舟楫觀望不前廿一廿二等日細雨如絲至廿三日始放晴光田中所蒔山薯雜糧均沾潤澤好雨知時節抑亦官府精誠所感也○朱楚卿二尹錫森奉府憲札委辦理潯陽義渡局事業已到差按尋　 
仍 
 
 

Page 3

 
 
義渡經費係潯城茶土兩帮捐集資斧延請司事經理救溺救焚掩骼瘞骸諸善事歴有年所向在九華門外設局去歲在九江大關間壁新造房屋閈閎高大所費甚鉅今經上憲訂定章程委員專辦從此實心經理自必更增妥協也○西門外下磯灣地方湖北人王忠貴有一童養媳年甫十齡因王夫婦有事他出留媳在家看守門户九月廿五日不知被何人誘去芒鞋踏破蹤影全無王夫婦痛不欲生屢次自尋短見經人勸救得以無事拐匪之肉其足食乎 
[金陵官報]  
　　九月二十二日藩臺瑞辦支應局候補道吳辦釐捐局候補道歐陽辦皖岸督銷候補道丁前四川重慶鎭田在田到山東來統領新兵等營委署江寗城守協季占椿總兵洪福勝辭回江西副將徐景川試用運判范崇威到由揚來辦灣頭釐捐知縣許廷楨各位均見江寍縣藍禀知赴大勝關騐新添義渡船二十三日辦江南水師學堂候補道桂辦善後局候補道穆統領銘春武毅等軍張景春慶字等營曹德慶均辭知府周蓮到由蘇來卽辭赴部引見正任鹽城營遊擊陳金福通判王彥澂知州吳式晸到由滬來署無錫縣陳家熊福右營都司曾廣娬均見裕溪營都司吳娬臣二位均到由京引見回辦灣頭厘捐知縣許廷楨禀辭知縣朱公純禀辭赴蘇謁見臬臺南匯營輪船都司彭桂堂到由京回廿四日藩臺瑞見辦揚州保甲局候補道趙濟川同知王秉忠奉臬憲委寍屬查鋪兵文報差署高湻縣盛毓英辦高郵厘捐知縣馬譽騏奉釐捐總局調省會議厘捐改章並奉飭知本年春夏季比交案内詳蒙憲臺批准給予儘先揀委州縣叩謝各位禀到知府勞元弼禀知奉司委赴徐州府屬查勘蝗蝻差上元縣陶禀知下鄕查勘飛蝗遺子署無錫縣候補同知陳家熊禀辭江寍城守恊統領督標新兵等營李占椿禀知任事彭仁壽禀知卸事二十五日知府阮祖棠禀知赴皖公幹宜荆厘局截取同知朱文熙到由局來運判楊永錫辭回揚知縣洪恩　辭赴蘇州新選江寍布政司庫大使鄒恒勵浙江人到由京來巡檢阮樹棠到由湖北來起服回省禀知奉府委武童考試彈壓差從九程迪蕃到由蘇來二十六日辦籌防局候補道曾辦揚州保甲局候補道趙中協劉知府勞元弼宜荆厘局截取同知朱文熙江蘇内外洋水師副將徐長順象山砲臺監工委員知縣施以鎕到叩謝河運蒙保升缺升用署高湻縣盛毓英各位均見防江同知興禀知南捕通判鄧丁毋憂 
[浙臬過禾]  
　　浙江臬司黄廉訪舟至嘉興各官咸投遞手版請安水陸各兵燃槍擂鼓憲舟至大西門官碼頭小泊各官重復禀見廉訪旋乘輿排導入西門繞行城内復出北門至北碼頭時憲舟已放至此間伺候廉訪就舟住宿隨於次晨赴嘉善沿途查視駐泊砲船及保甲事務事在何日未及聞知蓋訪事者之疎漏也 
[烟臺雜綴]  
　　學政行文登州府定於九月十七日起舉行歲試合屬生童○上月十一日李中堂之公子由天津附某輪船至烟臺南旋珂里海防營聞信急列隊迎迓關道李觀察亦卽登舟拜謁○某輪船由營口至烟臺旣下　各船户卽爭划三板小艇攬載搭客行李某船户一時不愼自輪船墜下遇救得生然所携搭客錢囊巳墜入水中被他三板船户撈去矣○日前有西府難民至烟臺就食扶老携幼菜色可憐有强作解事人者謂是盖春去秋來慣作此等伎倆者噫人苟家給户足亦孰肯離鄕背井甘爲乞丐生涯乎○某姓僑寓烟臺歴有年所膝下一子不務正業好伍匪人嫖賭逍遥逋負不少近則淫朋狎友爭向索償無顏見人夤夜逃去某姓遂控於巡司署巡司將同遊匪類笞責以懲又以某姓舐犢情深縱容至此飭差將伊子尋獲移送琴堂 
[西報譯登]  
　　英京發來電報言美國忌獲基地方於前數日慘遭回祿焚去屋宇財貨約值銀一十萬圓誠非常之災也○法國蝦化城有製造石油店於上月十三晚忽兆焚如之禍所諸石油一千四百桶全行焚著轉瞬赤熛怒發四燭層霄雖經救火諸人紛紛引水注射均覺無能爲力迨火熄後計焚去屋宇貨物約值銀四萬勿郎克傷八人○中國編年紀月與西國大相懸殊而其推算天文則又往往不謀而舍蓋歴數雖殊而其理則一也中國歴書所紀以九月十五晚爲月蝕之期而西國天文家亦主於是夜月蝕惟西人則謂當於十二點　起越四十四分鐘止而中歴所紀則謂亥正初虧丑初復圓先後微有不同想亦因地而分也○香港安撫華民政務司出示云新金山域多里亞地方於一千八百九十年定例凡華人附船而到者必須與例相符方准入境若其人因往别埠路經此處並不登岸者不在此例兹再立新章概將前例撤銷凡有華人由西歴本年十二月十九日後前往者無論是否登岸或卽往别埠均照入境之人一體辦理須有入籍執照方可附載前往此雖苛例然亦出洋者所不可不知者也 
[踵門叩賀]  
　　新委帮辦總巡周明府文煦將次蒞局視事已列前報兹悉前日午後城廂内外各鋪地甲及汛捕局差捕役等均至新閘左近公館中叩賀 
[令節給假]  
　　昨日爲下元令節上海縣署辦公人等循例給假一天 
[節會例誌]  
　　本邑城隍神於昨日出巡循例賑濟孤魂午後二點半鐘各會首恭迎神像游行各處先過道廳縣等署由小南門往南迤邐至西門外厲壇晚間由壇上起馬入西門繞道參府守備等署然後回廟當經過縣署時會中馬執事縱轡疾馳有一人躑躅中途不及避讓致被踏傷幸傷處不在要害可無大碍又小南門外某氏嫗步履蹒跚被馬撞倒在地旋經旁人扶送回家未知能無恙否是日天氣晴明傾城士女夾道縱觀頗形熱閙上海縣及各叚保甲局預派差勇往來彈壓以免滋生事端 
[嚴查宵小]  
　　時交冬令宵小乘間竊發提右營傅叅戎因于昨日出示曉諭張貼通衢又諭知各城門汛弁隨時查察 
[鑷工打架]  
　　薙髮匠某中與某乙有隙前晚甲糾集多人邀乙在大碼頭某茶肆評理初則唇槍舌劍各逸凶鋒繼竟棄文用武扭作一團擊毁什物甚多其友恐釀禍端竭力解勸甲乙兩不干休扭住髮　向南而去後不知所終 
[失孩復得]  
　　本邑西南鄕龍華鎭左近鄕人某甲向在滬上爲京貨業逐什一之利嗣以該店連年折閱遂於今春閉歇甲株守家中生有兩子長者年已七歲次者尚在襁褓甲愛惜逾恒視同拱璧七月中甲之長子在門前遊戲轉瞬忽失所在四處尋訪終無端緒至上月杪鄰人某乙謂甲曰爾子現在南翔鎭鄕間某丙家盍往尋之甲遂於前日偕乙前往及至丙家果見伊子在焉甲喜出望外卽欲領回丙盤問根由甲歴述何時走失何日得信原原本本如數家珍丙曰吾領此孩並非誘拐係出洋銀數元買來旣是爾子吾亦不能阻擋任爾父子完聚可也甲稱謝再三領子回家從此骨肉團圓洵是如天之福而丙言詞伉爽亦有加人一等者 
[行竊種火]  
　　英包探顧阿六禀稱昨夜九點鐘時清和坊口德祥押店樓上起火鄰人見而呼救卽行灌息事後小的查察起火之由係店中學徒周生虎竊取對時表洋銀然後種火當卽獲周搜出原贓並將焚毁之衣物呈案德祥執事人蔡國章訴稱店主方下鄕收帳昨夜收市後至某浴堂洗澡留周及鄭仁祥二學徒看守不料周遣鄭出外購物然後竊取表四枚洋銀四十四元旣思種火焚屋幸由鄰人救息現已獲周請爲究辦鄭供稱昨夜周囑小的出外購物回時見周從樓上步下向前飛奔聲言樓上火起旋經各鄰人來救息周供稱小的年二十二歲家有父母在店習業已有五年現思出外開冷鋪因無資本故於昨夜乘各夥出外取表及洋銀適潑翻油燈悞燒蚊帳隨奔至法租界三河樓啜茗買手巾一條回至店見未燒成卽被拿獲小的之姊夫吳正三現在江永輪船生理蔡太守騐明焚毁濕衣問周曰究竟火油燈悞燒抑或爾有心種 
 
 

Page 4

 
 
火答稱小的竊取表及洋銀恐被查究是以放火太守飭押候連贓移送上海縣究辦諭令蔡帶鄭投質 
[黑夜墮浦]  
前晚十一點鐘時法界鄱陽輪船碼頭有一人身穿短衣手執雨傘躑躅行來在碼頭畔失足隨浦月黑宵深無人挼救遂與波臣爲伍慘哉 
[糾黨行刼]  
江北人朱春泉膂力方剛與無賴爲伍常在碼頭上搶掠客貨竟恃此爲生涯前日太古碼頭有白米二百餘擔正在雇船駁運時值牽午各小工皆散歸修五贓神殿惟出店王意子及其母王吳氏等在此照料朱春泉以爲有隙可乘邀同黨羽十餘人蜂擁向前各將袋米肩負紛紛逃逸王意子急欲鳴捕適當巡捕換班之際呼救之餘寂無應者王獨力難支被朱春泉等毆倒在地且欲挖去眼珠土母見勢危迫卽欲上前禦侮因年老力衰致被擊傷並被搶失銀臂釧銀耳環各一枚旋經附近碼頭上工頭某甲瞭見遽來喝阻將朱春泉拘獲送交捕房捕頭將受傷人送往仁濟醫院療治又飭包探查緝餘黨未幾又獲三人一併管押昨晨經捕頭盤問羽黨直供不諱且稱所竊之米業已售去捕頭著將四人押候解送公堂又聞朱春泉雖被法界拘押其黨甚多當晚又在虹口錦記碼頭搶物被虹口捕房扭住一人押候懲辦 
[讞員請假]  
　　法廨讞員葛蕃輔同轉因政體違和赴道轅禀請病假三天於昨日乘舟他往請醫調理法公堂因此停訊三日 
[英界公堂瑣案]  
　　包探沈金隆禀稱積竊周根才竊取金三景家圓式對時鐘謝阿三家綢洋傘經小的拿獲人贓解送案下金謝投案請領原贓根才供稱小的係廣東人年十六歲父母雙亡因槁餓而致犯竊蔡太守飭發捕房管押四月期滿送交棲流公所學習工作贓給兩失王分别認領○包探黄四福禀稱九月初五日吉金隆家失去首飾等物經小的查明王阿根卽繆阿根竊物遁逃今物拿獲送案請懲吉投案領贓繆自認行竊崩首求恩蔡太守判令笞責一百板管押一月贓給吉領去○包探孔阿才禀稱王孝堂賃住錢仁卿家屋半椽乘間竊取錢之皮馬　藏諸披屋上反自投捕房妄報事經小的查明起贓送案錢訴稱家有餘屋轉賃與王不料伊竊取皮馬褂抛諸披屋上旋將竊扭開反報捕房妄報王供稱小的爲貧所迫計無所出改學作肢篋生涯尚乞施恩誓當圖報蔡太守判令管押一月贓給錢領去○成衣店主陸紀福訴稱掮客張登科言及有生絲倩小的消售將貨看定議明價目付伊洋銀二十八元尚有欠找囑小的製棉襖等衣照算扣除兩訖不料突來索欠强將小的鋪盖鞋籃取去爲此報捕拘案張供稱小的向陸索欠以致口角並不敢强搬鋪盖等物蔡太守判管押一禮拜著自向理明帳目禀覆候示○葉愛寳訴稱小婦人在治下開茶館忽有祥茂行揀絲頭之男工互相嬉戲以致口角爭扭至茶館中打架毁失各物索償無著是以報捕拘案楊寳生供稱小的在治下祥茂絲行管工有人呼爲三十六天罡之徐仲賢張阿小梁阿三林阿元等小工時向婦女調笑帮工頭俞阿心喝阻不服反被拉入茶館兇毆爲此報捕送案俞供稱小的在楊處帮工徐等向婦女調笑小的喝阻不服反被兇毆徐供稱小的因向俞收取工錢時有缺數故而向取洋銀徐不依以致口角小的現已受傷林供稱伊等爭毆經小的解勸不敢帮兇副捕頭禀稱尚有徐阿狗腎囊受傷現方醫治蔡太守飭將徐林交包探帶回醫治俞交楊領去愛寳所報毁物俟覆訊時酌斷○包探沈金隆禀稱王阿二將錢阿好壓傷左腿現已告痊並未來案小的因先將王送請發落王供稱小的將錢悞傷如今已管押多日尚乞恩寛蔡太守判令再押三日○包探江阿三禀稱虹口成衣店主姚泉昌報失洋銀一百元及衣袴料經小的查明伊之親戚郭金臺所竊向之盤問自認竊取綢羅衣褲料售與法租界鍾阿三陳景生二人及傳至捕房陳留存洋銀十元爲質至所失洋銀已因賭博輸盡今將各人一併送案郭身畔搜出大小洋銀制錢洋刀一并齎呈姚訴稱郭是媳婦之堂叔時來探望或借宿家中不料其竟私將鎖匙開箱竊取洋銀及衣褲等料郭供稱小的與姚是親戚時時來往並不行竊鍾陳同供稱小的等不知竊贓是以代售蔡太守飭將郭鍾移送上海縣請黄大老爺訊斷陳旣存洋十元不必拘送着姚自行投縣候質 
[法捕房瑣事]  
　　小東門外米店夥某甲因有急用懇煎烟匠某乙合成一會乙曾首肯届時不交會欵兩相口角扭入捕房捕頭訊得事甚細微一併　退嗣徑乙之兄某丙向甲處理勸又被甲敬以老拳爭扭之餘同至捕房捕頭以兩下各有不合著管押一宵昨午始得釋放○某洋貨店雇駁船載運火油一百二十箱及抵碼頭由舟子另雇小車分運店主檢點之下失去火油廿二箱立卽追問當在車夫處查到十二箱尚少十箱毫無著落遂將舟子車夫各一人送交法捕房管押○小竊某在金利源碼頭竊取石碱一塊爲巡丁所見扭送捕房管押又有人屢竊木作塲内物件昨　拘獲送押捕房○法界楊祥記玻璃店主送衣衫藍縷之人至捕房訴稱被伊深夜混入店中希圖行竊昨晨經捕頭訊問其人供稱與該店主有葭莩誼因借貸不遂致被誣竊捕頭以旣有親情從寛釋放 
 
 
 

Page 5

 
 
　陰駡文詩及銅板藥書以杜假冒 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甌江奮武]  
　　陳六舟文宗按試温州已詳前報上月十六日覆試　郡新進文童十七日閱武生内塲十作日閱永樂武童步箭十五日閱瑞平泰玉四邑武童二十一二日閱刀石技勇二十三日黎明詣大教塲校閱馬箭二十四日文武新生總復二十五日辰刻奬賞午後出　　客二十六日晨孫今西太僕孫蕖田侍講黄叔容太史孫仲蓉主政諸鄕紳衣冠入見暢叙多時午刻肆筵在江心寺與道府各官歡飲主賓酬　脫略形骸隨於是日申刻揚帆而去○歴届歲試督學使者均先馬射次校閱步射陳宗師牌示先試步射僅中二三箭者俱不與騎射亦鄭重掄才之意也○二十三日午前閱馬箭時有某童奔至箭靶後拾取遺箭驀一武童一箭飛來射中鼻樑左偏箭鏑入肉寸許登時痛極昏仆經衆人扶掖而去未知得免性命之虞否○有平陽武童某姓站於馬路口舉首觀瞻縣署親兵執鞭驅之某姓怒甚振臂一揮竟將親兵擊仆親兵忿不可遏遂致互毆閧至演武廳前幸宗諏大度優容置諸不理旋經提調各官將親兵喝散向某姓撫慰一番然後冰消瓦解○樂清武童某甲向婁永泰鍋店購鐵鑵一言不合肆意毁物毆人旣而英濟廟八花共抱不平將甲圍住令店主婁桐卿茂才扭赴縣署控告邵補堂大令訊供之下面禀宗師幸宗師歸旋懸牌扣考童天王之威燄至是始稍稍就衰 
[上海北市絲業會舘鸞賑公所施少欽經收順直山東河南賑捐九月初一至初六日第三千三百三十九至四十四次清單]  
　　初一日平安居士由元與洋貨號來洋一百元陳善士同妻馮氏求消災延壽並求早得子規元九十九兩五錢姚陳氏妙齡還願六元吳鑑湖求室人病速痊五元老　管質甫名二元鄭致祥完願一元双求平安一元無名氏免不生疾病五角汪鴻壽了心願求平安四角汪程氏求脚痛卽愈身體康健五角乾元號銅洋一元○初二日夏記曹平紋銀四十九兩五錢四分批見規元五十一兩五錢七分一厘衍慶堂汪洋廿元白下隴西靖嫻氏同妹靖貞氏求母肝氣痛速愈廿元松江朱仲美募品記由惠泰莊來十元木瀆吳守　求病速愈六元鎭海林益長爲父前許善舊資移助四元涇縣無名氏服符病愈完願二元孔廣成一元振德氏一元乾元銅洋三元○初三日江右南城危瑄璋善士由義成昌來規元二百兩　溪分司署繆山氏洋一百元南市丁元興冶坊前因隣居失愼幸獲平安蒙各洋龍曁諸公保護理當酬謝將該資移助洋四十元如臯無名氏十元心願十元高郵武廟丁玉軒募寄巢居士十元秦涂氏服符病愈二元潯陽求解堂主人一元蘇州金鼎一元貝瑋二角○皖北山桑募魯瞻氏而九氏仲甫氏雙林氏德貞女史福貞女史斡臣氏範先氏特齋氏淑娟女士淑芸女士淑媛女士淑善女士振之氏鴻生氏胡滕氏胡閻氏胡郭氏胡段氏淑和女士廿户各二角合洋四元○初四日高郵武廟丁玉軒募願永世作善人葉金原重十兩三錢一分兌見規元二百五十一兩三錢四分六厘浙杭孫楊氏求子延齡增壽送老到山由閩省寄來洋三十元父鹿引山人西菉氏求女病愈平安四元不書名祈保平安十元張堰求安子十元通州乾復典海陽再行氏求宿疾全愈家客平安十元陳頴川堂因病求愈由江裕船來十元揚城贊化宫余少書厲　巖募姚和羹售書移賑一元蕭山汪四元嶺南洪統祥三元銅洋一元又始堂洋一元海門無名氏保四季平安銅洋一元○初五日不留名規銀五百兩隱名氏求父病速愈消災益壽洋一百元蘇城吳潘氏求夫病速痊洋一百元泉唐絡洛堂周孫氏求病速愈由恊源莊來洋五十元黄石港陶煥然洋三十元開平礦務局祖子愼洋十元鄭東甫洋五元常熟隱名氏洋十元半部　趙松山求病速愈洋十元張堰益泰典募益志堂四元四角又不留名水伯氷各三角願永世作善人咋金找一元八角無名氏一元菱湖言農氏省茶費一元吳宅一元楓涇河署孫服符見效一元○初六日蘇州王郭榮爲妻求病速痊由東來升來洋十元竹西邨氏病愈完願洋十元寓鄂小蓮花吟舘四元景賦堂四元蒜墩裕豐問經堂三元又募夏志謙三元金秉勳求室人早日復原由南匯寄來二元漢口升昌典心祈氏二元廬江陳殿元洋一元 
 
 
 

Page 10

 
 
   
 
 

Page 11

 
 
[光緒十八年九月二十一日京報全錄]  
　　宫門抄○分缺單○漕督松奏謹陳湖河水勢情形摺○川督劉奏調署知縣片○又奏假期已滿病仍未痊請准開鈌　理摺○又奏請准建坊片○漕督松奏神靈屢著顯應仍懇加封列祀摺○東撫福奏銅山引鹽商人無力運銷曹　南　局委員承辦摺○九月二十一日内務府國子監正黄旂值日無引見○延茂謝駐藏帮辦大臣恩○李鴻藻請假十日○景善徐樹銘文熙各請假十日○錫侯椿壽各續假十日○連印張仁黼各續假五日○鑾儀衛奏派揀選官缺○派出漪貝勒福中堂○召　軍機　容貴懷塔布延茂○光緒十八年九月分缺單典籍内閣陳景墀升知府江西南安趙增榮故同知四川重慶　浚泉開缺另補知縣廣東乳源李象地革陜西長武趙福均丁山西河曲程壽保丁鹽經長蘆孫金鎔升縣丞江西龍泉張友閔丁巡檢江西長寗衛銑丁奉天錦縣張興病道庫大使甘肅新疆喀什噶爾叚士澄遠出無蹤典史陜西富平王長林革　○○頭品頂戴漕連總督奴才松椿跪奏爲謹將湖河水勢情形恭摺具陳仰祈聖鑒事竊照光緒十八年閏六月分湖河水勢經奴才於七月二十日具奏在案嗣於七月初間秋汛復漲當將搶修各工赶卽辦理水勢漸消兹截至七月三十日止洪澤湖落水一寸仍存氷四尺九寸高郵玉馬頭長水一尺三寸現存水八尺三寸淮陽裏運河汜水以下各汛長氷數寸至一尺餘寸汜水以上各汛落水二尺餘寸至六尺餘寸不等邳州宿遷一帶運河亦落水五六尺有奇邳州運河一帶隄工已飭分别築做另行具奏現在上下游隄一律平　奴才仍當督率道廳並在工員弁隨時認眞防守斷不敢以節近霜清稍任疎懈所有湖河水勢情形謹繕摺具陳伏乞皇上聖鑒訓示謹奏奉硃批知道了欽此○○劉秉璋片再署理蓬溪縣知縣張壽榮病故遺缺查有准補東鄕縣知縣曾傳潛安詳明練堪以調署兹據藩臬兩司會詳請奏前來除由臣批飭遵照外理合兩片具理伏乞聖鑒謹奏奉硃批吏部知道欽此○○　品頂戴四川總督臣劉秉璋跪奏爲微臣假期又滿病日增劇籲懇天恩俯准開缺回籍調理恭摺瀝陳仰祈聖鑒事竊臣前於請假一月後復因病勢加重恭摺叩懇賞准開缺閏六月初六日奉硃批着賞假兩個月毋庸開缺欽此臣跪聆之下感激涕零屈計自奉批旨之日起扣至八月初五日兩個月假期又滿近來病勢有增無减不特便血次數稠密而怔忡已成夜不成寐血氣大衰因之舊傷時發　骨酸痛扶杖跛履艱於跪拜又復神智漸昏往往素熟之僚屬驟然忘其姓名甫判之文移不能憶其顚末健忘心悸諸劣頗增胸腹氣滯飲食銳减久病纒綿頽唐已極惶愧之餘更深悚懼伏思臣子職守義當致身如果强勉支撐於事無誤何敢　惜殘軀養疴自逸無如封疆之任責重事繁思慮不周處置動多舛謬鉅難所繫貽誤堪虞若再持祿因循勢必上負　朝廷下慚黎庶　徨戰慄不得已籲懇鴻慈賞准開缺回籍調理俾臣得卸仔肩免叢咎戾感荷天恩死生銜結臨摺不勝惶恐待命之至所有　臣假期又滿病日增劇瀝懇開缺緣由理合恭摺具奏伏乞皇上聖鑒訓示謹奏奉硃批着再賞假兩個月毋庸開缺欽此○○劉秉璋片再查定例士民人等捐助地方公欵銀至一千兩請旨建坊遵照欽定樂善好施字樣由地方官給銀三十兩聽本家自行建坊如係有力之家免給建坊銀兩各等因遵行在案兹據布政使龔照瑗轉據長寗縣知縣鄧元鏸詳　該縣北門城外舊有石橋一座以資利濟因光緒十五年五月二十四日夜風雨大作山水驟發致將大石橋全行衝圯縣屬監生張丕振獨力捐資修理自光緒十七年九月興工起至十八年四月告竣共計需用工料銀一千五十兩有奇洵屬樂善好施由縣詳司轉請奏奬建坊前來臣復查該監生張丕振獨力捐修該縣大石橋一座共計用過工料實銀一千五十兩零洵屬好善樂施核與建坊之例相符合無仰懇天恩准予該監生張丕振自行建坊遵　樂善好施字樣以昭旌奬而示激勸理合附片具陳伏乞聖鑒訓示謹奏奉硃批著照所請禮部知道欽此○○頭品頂戴漕運總督奴才松椿跪奏爲神靈屢著顯應仍懇加封列祀以昭報饗而順輿情恭摺仰祈聖鑒事竊准禮部咨覆奴才上年奏請將清河縣龍君廟勅加封號列入祀典一案經該部援照嘉慶十七年欽奉上諭董教增奏陜西大茘縣九龍廟禱雨靈應請加封號等語著交禮部詳查一統志陜西大茘縣境内曾否載入九龍廟名目如顯應素著歴有年所著卽議准列入祀典若祗係民間報賽祠宇爲志乘所不載該部卽行議駁等因欽此今江蘇清河縣龍君廟相傳謂祀西楚大將龍且里俗傅會未足憑信所請應毋庸議等因覆奏奉旨依議欽此咨行在案當卽轉行清河縣傳諭紳耆人等遵辦惟本年夏間大江南北又復久旱多方祈禱民情急迫僉以龍君廟靈感素著相率虔詣祈求奴才徇民之情卽經設壇虔申步禱未逾三日正當炎亢烈晴之際而清淮所屬連日濃雲密布屹然不動甘霖大沛連次深透禾苗霑潤起黄隕而滋生未久蝗　蔽空而起正飭各營竭力撲捕各紳耆又往叩禱復荷連朝密雨蝗翅霉爛人力得以撲捕盡净竟未爲災現在秋禾利穫尚稱中稔實非彼時所料及者農民歡忭四野歌頌皇仁靡不感神靈顯應之所致也兹復據署清河縣知縣翁延年轉據各紳耆再三禀請據情轉奏仍懇天恩加封列祀奴才伏查各直省志乘所載廟祀諸神實能禦災捍患有功德於民者例得題請勅封列祀如元臣劉承忠世稱　　　　以驅蝗有功元人李育萬以尸解湖南長沙龍潭寺旱禱輒應均得立廟致祀　朝愼重民事特隆祀報之典大抵有功德於天下者則准其通祀於天下有功德於一方者亦准其專祀於一方盖以順民情之誠敬俾百神以懷柔天下臣民靡弗欽仰今西楚龍君生爲名將没爲龍神於理亦所固有且縣志載明是廟於康熙十七年重修嘉慶十一年復修其爲久經立廟可知核與志乘所不載祇係民間報賽祠宇　逈不相同雖未詳其立廟原始係屬年久失考而重修復修旣有年分可稽自康熙年間迄於今日耆老群祝祈雨罔不屢邀靈貺相傳已數　年上年本年疊次苦旱一經祈禱皆蒙顯應立昭農田均慶有秋其有功德於民實已昭昭在人耳目奴才爲民請命曷敢稍涉荒誕現旣群情殷於報饗未便壅於上　聞理合據情籲請仰邀天恩俯准將清河縣龍君廟列入清河縣祀典由地方官春秋致祭並可否勅加封號以順輿情之處出自聖栽所有是靈屢著感應據情籲請緣由理合恭摺具陳伏乞皇上聖鑒訓示再定例此等事件應行按季彚題以昭愼重惟臣衙門向無彚題之案是以專摺陳請合併聲明謹奏奉硃批禮部議奏欽此○○尚書銜山東巡撫奴才福潤跪奏爲銅山引鹽商人無力運銷暫歸南運局委員承辦以顧地方而重課　恭摺仰祈聖鑒事竊江蘇徐州府屬之銅山縣爲東綱南運各屬門户歴年累商春鹽不足整頓無方以致淮私充斥害及鄰境業商劉洪緒本名劉　每年額引除减實應銷一萬二百三十七道又復興甡本名黄玉森每年額引除减實應銷五千一百一十九道一縣兩商辦理行銷每多缺誤而劉洪緒疲累尤甚連年不能多領且不能到岸　鹽該處距塲窵遠水陸轉運成本吃重籌辦本屬非易該商等又復如此竭蹶若不赶緊整頓必致引積課懸其餘各屬受淮私浸灌之害關繫均非淺鮮光緒十五年前撫臣張曜以無殷實商人接辦籌議歸官經理該商等亦知力難爲繼禀請委員代辦當飭南運總局委辦理宿渦鹽務之員就近兼顧發給資本試行運銷迄今雖尚無十分起色然已稍勝於前此後該縣鹽務自應由局委員悉心經理以固東南藩籬而免貽悞課運據鹽運使李希蓮會同總辦南運局務道員趙國華詳請具奏前來奴才查河南歸德安徽宿州等處引地前因業商合力自辦奏明歸官已著成效今銅山爲南運門户地方尤關緊要商人資本微薄積欠因循亟應妥爲整理歸南運局委員承辦地方官照常督銷領引春鹽悉遵定章先課後引雜捐各欵亦均隨引交納引背仍註底商姓名將來商力寛裕准其收回自辦以示體恤所有每年奏銷現應剔出歸併南　各處由運可另案造報並由奴才移咨兩江督臣轉飭附近防營及地方官隨時巡緝私販俾官引暢銷藉以整頓綱務而衛全局除咨部查照外謹恭摺具陳伏乞皇上聖鑒謹奏奉硃批户部知道欽此 
 
 

Page 12

 
 
[光緒十八年九月二十二日京報全錄]  
　　宫門抄○諭旨二道錄前○發抄硃批三道○直督李奏查明光緒十三年以前應豁民欠及緩帶徵地糧各項數目摺○又奏縣署收存工欵被刼照例叅賠摺○雲督王　奏請更正改奬片○陜撫鹿奏查明被災各州縣籌辦賑撫情形片○九月二十二日理藩院鑾儀衛光祿寺正白旂值日無引　見○清安續假二十日○殷如璋續假十日○召見軍機慶福崇禮徐明儀○發抄崧駿奏金華令尹椿義烏令劉裔祺對調署理奉　硃批吏部知道欽此○又審明山陰縣疏脫仙居縣秋審斬犯尹若純案定擬奉硃批刑部議奏欽此○又審明石門縣疏脫嘉興縣秋審絞犯左添城案定擬奉硃批刑部議奏欽此○○大學士直隸總督一等伯臣李鴻章跪　奏爲查明光緒十三年以前應豁民欠及緩帶徵地糧等項銀米榖豆糧草各數恭摺仰祈聖鑒事竊前准部咨光緒十五年三月十五日崇上　慈禧端佑康頤昭豫莊誠壽恭欽獻皇太后徽號三月十六日欽　恩詔由部酌核奏准將光緒十三年以前各省民欠及緩帶徵錢糧等項概行豁免等因當經飭司轉行各屬徧加曉諭不得以免揑欠或應豁　徵一面查明實欠在民確數開單請奏兹據藩司裕長詳稱因數目參差歧誤迭經駁查催辦並照光緒十四十五十六等年奏銷册造未完與各廳開報數目按年逐細查對明哳除並無民欠之處無庸議外計通州三河武清寳坁薊州香河寍河覇州保定文安大城西安永清東安大興宛平良鄕房山州昌平順義懷柔密雲平谷　州盧龍遷安撫寍昌黎樂亭臨榆清苑滿城安肅新城唐縣博野望都容城完縣蠡縣雄縣神州束鹿安州高陽河間獻縣阜城肅寍任邱交河景州故城吳橋東光寍津天津青縣靜海滄州南皮鹽山慶雲津軍廳雲壽晉州無極藁城新樂邢台沙河南河唐山平鄕廣宗鉅鹿内邱任縣永年邯鄲成安肥鄕廣平鷄澤清河磁州開州元城大名南樂清豐東明長垣延慶保安蔚州宣化萬全懷安西寍懷來豐潤玉田易州淶水冀州南宫新河棗强武邑衡水趙平隆平深州武强饒陽安平安州深澤張家口廳獨石口廳多倫廳一百二十三州縣廳自光緒十年起至十三年止民欠及緩帶徵起運存留地粮正耗改折正耗改歸耗先行升科抵支補徵等項並學田租共銀九十六萬三千一百三兩六錢六分六厘又米三千二百八十八石八合五勺六抄榖一萬六十六石六斗一升一合二勺八抄糧一萬五千三百六石五斗三升二合四勺四抄豆二千五百九十六石六斗五合七勺九抄八撮高糧六十一石三斗六升四合四勺三抄草一萬三千七百十束八分九厘六毫五絲又光緒十年起至十三年止民欠及緩帶徵旗產錢糧正銀三千九百二十九兩九分三厘耗銀三百六十三兩四錢七厘又未完咸豐三年起至光緒十三年止補徵旗產錢糧正銀三千四百六十兩七錢五分八厘耗銀三百四十六兩六分六厘俱係實欠在民開造單册具詳前來臣覆核無異自應欽遵恩詔全行豁免内有民欠留地糧係留充俸工工料向與起運解司地糧一律豁免此次仍應照辦以廣皇仁除將送到單册咨部並另造年欵細數清册具題外理合會同兼管順天府府尹臣孫家鼐順天府府尹臣孫楫恭摺具陳伏乞皇上聖鑒訓示謹奏奉硃批户部知道欽此○○大學士直隸總督一等伯臣李鴻章跪奏爲縣署收存工欵被刼照例叅賠仰祈聖鑒事竊據廣平縣知縣吳壽坤禀稱光緒十八年閏六月二十七日午後有保定練餉局委員候補知縣周塏修押解東明黄河工欵銀一萬七千八百六十八兩零赴大名道衙門交投由上站護送到縣該縣衙署早年倒坍賃居民房作署並無銀庫遇有過往餉鞘向存署内大堂由縣看管當經該委員查點銀鞘交割清楚赴店住宿該縣卽將銀鞘存放大堂東偏派撥丁役巡守該縣城垣本係土築年久失修殘缺不堪隨處可以爬入又縣境處處與山東各州縣毘連盜蹤出没無常是夜二更被賊多人由土墻缺口爬越進城乘縣署大門未關闖入大堂開放洋槍拒傷縣役靳連科身死砸毁各鞘刼去銀一萬五千八百餘兩並家丁衣褲等物該縣會督營縣兠拿賊由城缺而逸當經分别勘　並禀府委員覆勘將刦賸銀兩點交委員押解起程等情是時已先接到電報嚴飭購線勒緝嗣據續禀會同大名縣並大名練軍先後拿獲首夥朱珩等九名内有八人均係籍隸山東濮州等處並起獲贓銀三千餘兩由大名府就近提犯審得同夥二十八人仍令確究嚴辦查省城練餉局委員押解東明河工銀兩經過廣平縣境旣已收存縣署該委員交清以後自赴客店住宿是典守之責在該縣而不在原解之員乃該縣毫無防範被刼銀至一萬五千餘兩之多實屬異常疏忽案係衙署被刦與餉鞘中途疏失例止按成分賠者不同雖已拿獲首夥盜犯九名並起獲贓銀三千餘兩惟獲犯尚未及半且未獲贓銀甚多仍應嚴叅酌賠據藩臬兩司具詳前來除飭嚴緝逸盜務獲並責令該縣吳壽坤將未獲銀兩賠繳歸欵一面將城垣缺口修補完整外應請旨將廣平縣知縣吳壽坤交部照例議處以示懲儆至此案捕官並該管道府廳及武職各員仍俟疏防限滿取揭題叅理合恭摺具陳伏乞皇上聖鑒謹奏奉硃批着照所請該部知道欽此之○○王文韶片　再據雲南布政使史念祖會同善後局司道詳稱前先補用知縣南安州　嘉州判宋惠方前於官軍剿平猓黑賊巢案内由補用州判保請免補本班以知縣仍留原省前先補用經吏部按照尋常勞績改爲俟補缺後以知縣用隨將該員請補南安州𥔲嘉州判奉文覆准飭赴本任嗣經臣鈞培查明猓黑案内奉駁改奬各員實係異常出力奏請將補用州判宋惠方仍照原保給奬光緒十六年二月十四日奉硃批著照所請欽此經吏部核准咨覆在案嗣查明宋惠方於未經覆奏之先業已咨補𥔲嘉州判與原保坐銜不符咨請吏部更正開缺奉部覆稱未便據咨辦理應俟奏行到日再行照例核辦等因遵查該員初次保案本由補用州判例保二次覆奏時業已准補𥔲嘉州判清單内漏未聲叙以致現官與原保坐銜不符今請更正坐銜開去州判本缺仍以知縣前先補用又雲南琅鹽井訓導羅森前於剿平猓黑賊巢並木戞寨土匪案内由候選訓導請以訓導不論雙單月遇缺前先選用經吏部核准具奏於光緒十五年四月初九日奉　旨依議欽此咨行在案兹據該員羅森禀稱前由優貢赴京朝考取列三等呈請就教回籍候選於剿平緬夷各匪案内保請以訓導不論雙單月歸部遇缺前先選用經吏部議准在案旋於光緒十六年十月奉文選授琅鹽井訓導復因十三年隨同官軍剿平猓黑賊巢並木戞寨土匪在事出力請以訓導不論雙單遇缺前先選用核與前案保奬係屬重複今請將該員改請賞加六品銜各等情詳請奏咨更正改奬前來臣覆核無異除咨部查照外謹會同雲南巡撫臣譚鈞培附片具陳伏乞聖鑒勅部核覆施行再𥔲嘉州判係奉新章後第二留缺滇省現有應補人員應請扣留外補俟奉文覆准再行遴員請補合併陳明謹奏奉　硃批吏部議奏欽此　○○鹿傳霖片再查陜省北山各屬上年霜雹亢旱成災秋成失望當經臣將籌辦賑撫情形並請緩徵錢糧隨時　奏明在案方冀本年麥收豐稔民力卽可稍紓詎去冬今春雨雪稀少本年四五等月又復連月不雨旱象漸成旋據延安榆林綏德鄜州四府州所屬曁毗連北山之耀州同官三原富平涇陽五州縣先後禀稱北山地高土燥去冬雨雪旣稀今春又復亢旱禾苗已形受傷迨三月下旬連次得雨二麥勃興正冀續降甘霖轉歉爲豐不意四月以後復又不雨以致禾苗大半枯槁已出穗者多秀而不實委屬被旱成災困苦情形殊堪憫惻亟應妥籌賑撫免致轉填溝壑隨飭藩司先行籌給銀一萬八千餘兩陸續委員解交該管府州就近體察各屬被災輕重情形分發各屬買糧備賑一面飭令該管道府直隸州親履覆勘查明極次貧民户口先就所存義倉糧石均匀散放次用買存賑糧以資接濟其未完上忙錢糧先行出示停徵查明被災輕重分别蠲緩妥議核辦去後兹據各屬禀報業已查明貧户散糧賑濟其被旱地方亦於六月中旬以後連獲透雨復令各屬督飭鄕民趁時補種秋糧惟距秋收爲日尚遠中間青黄不接之時其有乏食貧民仍應設法調濟免致失所等情由藩司張岳年詳請具奏前來臣查北山一帶當去歲災歉之後又復罹此旱災現雖妥籌撫恤各屬亦得透雨補種秋糧惟北山地氣較寒降霜最早但冀此後晹雨應時霜不早降則秋收可望民食有資卽可無須再籌賑撫至各屬上忙錢糧應如何緩免之處除俟查覆到日另行陳奏外所有延安榆林綏德鄜州等府州屬曁毗連北山之耀州同官三原涇陽富平等州縣夏禾被旱歉收業已籌辦賑撫情形謹附片具陳伏乞聖鑒訓示謹奏奉硃批知道了欽此 
 
