# 1905 - 41 - 4911432

 

Page 1

 
 
   
 
 

Page 2

 
 
[嚴禁買艮爲娼說]  
　　西人設濟良所於虹口蓋欲拯救被虐妓女而使之脫離火坑也夫妓女豈生有賤質哉大半良家女子或爲匪人拐誘或爲親族迫脅其有親生之女而亦利欲薰心售入妓院迫令作買笑生涯小妮子一經墮入靑樓無論所處之等級爲如何而很中羊貪如狼毒如蛇蝎之龜鴇無不以凌虐爲事其中暗無天日情形中國官旣不能查詢之懲治之苟無旅華西人出而辦理此事弱燕雛鶯被虐益不堪設想矣所異者設所旣逾半載赴愬之人頗屬寥寥經理女董包氏深慮地處偏僻知之者　或雖知而爲途甚遙不能赴愬因商同華紳於去冬臘月設分所於四馬路是處爲妓家聚會之處耳目所接信息較靈宜乎不願爲娼之婦女投訴者如水赴壑必日有所聞矣乃徐察之而寥寥者仍如故也是豈妓女皆甘受龜鴇之虐待而不忍自脫網羅哉良由女子識最淺膽最怯而龜鴇之威又平日足以懾之貿然潛行心實有所不敢龜鴇又散布謠言謂一入所中如何虐待去臘并鬨傳有某妓女到所後受苦不堪自縊於内無端謠諑皆出若輩之鬼蜮技倆欲使爲妓者聞而生畏絶其往訴之機審如是則設所者雖具慈悲之心存拯救之念而亦何所用哉然則爲之奈何曰是宜由中西官會同派人至各妓院按月查察一次并喚各妓女面詢龜鴇相待情形倘有非理之慘虐隨時帶入所中并詳告所中可以教習各項手藝一年以後且爲之擇良婚配妓女聞之旣習信之自深謠傳之言亦無從蠱惑龜鴇知中西官有查察之舉亦可稍斂暴虐之手叚保全民命爲益良多然此不過去其斃之甚也欲淸其源必須嚴定買良爲娼之律卽如昨報紀福州路一百十號妓院妓女高彩林投大馬路捕房控被惡鴇凌虐不願爲娼一案旣　捕房令送濟良所轉送會審公堂惡鴇朱林氏亦由包探拘案夫朱鴇之虐待養女施種種非刑在福州路各雉院亦旣無人不知推爲很心辣手西包探又禀稱朱鴇院内尙有如意金鳳二妓亦時被凌虐請傳案訊究爲公廨讞員者自應一併提案究問俾無辜女子不致再被折磨乃孫明府遽聽朱鴇一面之詞謂如意金鳳均有親生之母現在已經領去因遂不復追求夫妓院諸妓皆係拐誘迫脅向來親生者殊不多見卽果有父母亦未必在滬安有一聞消息遽爾領歸其爲謊供固無待論且使其說果確爲父母者將親生子女買入妓寮亦早恩斷義絶亦當提案究懲乃足以消買良爲娼之惡習而乃遽聽惡鴇之蒙蔽並不詳細研求吾知朱鴇旣蒙釋回必將如意金鳳二妓别圖售之他方令其永沉地獄是二妓他日之被折挫而死未必非明府之罪孽嗟乎妓女雖微雖賤亦國家之赤子也中國官不能自爲保衛而使寓華西人設立濟良之所於父母斯民之責問心巳不免自慚而况被虐之妓捕房解送之西探禀訴之濟良所女董陳明之而公廨讞員反不爲之詳細研究輕視民命抑獨何心吾是以論及之而不禁援春秋責備賢者之義以冀當事者之俯察斯言也 
[日願聞議和條欵]  
　　正月十一日英京倫敦來電云駐英日使林東伯爵巳布告衆人謂日本現願聞議和之條欵但此條欵須先由俄送交譯太晤士報 
[英議院欲干預日俄和事]  
　　正月十二日英京倫敦來電云英上下議院於昨日開議下議院中反對政府黨之首領名寳新納門者起而言日議院所發議論内有關涉日俄戰務之一端須望外部大臣蘭斯唐侯乘最先機會用英國之勢力以成此和局上議院中反對政府黨之領袖斯本守者亦望政府不失事機與强國協力使日俄重敦和好譯文匯西報 
[海参威被困]  
　　正月十一日英京倫敦來電云俄京聖彼得堡官場宣告謂海參威近被日人圍困因此彼處民人相率離去矣譯字林西報 
[俄將告急]  
　　正月十一日日本大阪來電云從倫敦聖彼得堡傳來消息謂柯魯拔托金將軍有專電致俄政府謂目下非但難以與日抵敵且俄營中有極危險之事譯字林西報 
[日提督行程]  
　　正月十一日日本東京來電云旅順水師提督東鄉司令官於昨日離去日之柯爾利埠譯字林西報 
[日人欲擊運船]  
　　正月十一日日本東京來電云日人現已宣告謂隨從俄波羅的海艦隊之運船不論在何處不能升何國旗幟日軍遇之必將擊沉譯字林西報 
[俄將派爲滿洲第二隊司令官]  
　正月初十日德京柏林來電云俄可爾白思將軍已派爲滿洲俄軍第二隊司令官譯德文報 
[德官令俄艦開出德屬地]  
　　正月十一日德京柏林來電云俄國泊於非州德屬地之巡艦現德官不准其在德屬埠國家碼頭裝煤並飭令於二十四點鐘内卽行開出德屬地洋 
 
 
 

Page 3

 
 
譯譯德文報 
[荷國令英德載煤船開駛他處]  
　　正月十一日英京倫敦來電云德國煤船名捕而加利亞者載重七千零九十一墩英國載煤船名山立福者載重一千零五十三墩均己駛抵荷蘭屬地蘇麻脫拿島極南之蘭姆噴海灣荷蘭地方官飭卽開往白貪利亞埠現己在彼處將貨設法出售矣按兩船所裝均係煤炭去冬由英國某埠起程荷蘭地方官恐係接濟有戰事之國故有此舉動也譯林字西報 
[英德消弭釁隙]  
　　正月十一日美京華盛頓來電云日本勝俄之效騐能使英德兩國睦誼有加蓋因德國近日待英情形不同故英國有與不恊之意日旣戰勝此事可消弭無形矣譯文匯西報 
[法巡艦失事]  
　　正月十二日香港來電云官塲傳出消息法國巡艦名色來者近在安南海濱失事按此艦造於一千九百零一年載重九千八百五十六墩機器馬力二萬匹每點鐘能行二十一海里其造價計英金九十五萬四千五百三十六磅譯文匯西報 
[俄國亂事十四]  
　　正月十二日英京倫敦來電云接奥京維也納電音聖彼得堡平定革命舉動之辦法舊黨與和平黨齟齬益甚又電云新任内務大臣現設法用强力平定内亂己將隈得大臣　卽和平黨領袖之家搜查並拘拿内務府官員數人因此俄國之亂又將復起又電云俄西比利亞鐡路工人罷工現已蔓延全境但尙無毁壞鐡路之事譯文匯西報 
[俄國亂事十五]  
　　正月十一日英京倫敦來電云俄京聖彼得堡之震動現已平復惟國内他處人民則更爲擾亂而一切政治亦紊亂如前譯太晤士報 
[俄國亂事十六]  
　　正月十一日英京倫敦來電云俄國專派大臣於初八及初九日聚會後卽令户部大臣議定攺良治理工人之章程其法將作工之時刻减少罷工與作亂當分爲二事工人有病由國家爲之派人醫治其工廠監察官之權柄亦定有限制此等問題現將交於特派之委員查詢矣又電云俄國勞仔地方之肇亂情形似較前稍輕有工廠多所已照常開工正月十一日日本大阪來電云俄國華爾騷合城之民一律罷工而勞仔地方罷工之人計有五萬譯字林西報 
[沙河戰務十四]  
　　正月十一日日本東京來電云據官塲宣告初九日沙河境地内俄軍照常砲攻日軍並攻日軍之左右翼皆被日人所擊退黑溝臺方面俄人現仍築保衛之具以自固譯字林西報 
[中葡商約進呈京師]  
　　去年中葡兩國新修通商條約刻已由商約大臣呂尙書盛宮保專弁赴京定於初五日進呈御覽 
[中英借欵簽押京師]  
　　去年户部議與英商匯豐銀行息借欵項一事已於十二月二十九日定准籖子共計一百萬磅五釐起息并聞内有德華銀行之欵 
[會議山東交涉京師]  
　　署山東巡撫楊蓮甫中丞於十二月二十四日由保定到京暫駐天寗寺駐京德國穆使卽於是日往天寗寺與楊中丞會商山東交涉各事 
[直隷爭購公債票天津]  
　　直督袁宮保奏准之公債票北洋共認四十八萬兩因所定利息甚優註常年七釐按年加一釐六年還淸購票者甚爲踴躍計日商大倉二濟兩洋行共定購每張一千兩之票三百張共銀三十萬兩餘銀僅十五萬而購者接踵而來轉瞬卽將告罄聞又有西商來函定購巳無以應命矣 
[銀元局獲利計數天津]  
　　天津銀元局獲利甚厚去年年終核算日盈平餘行平化寳六十萬兩 
[塩務增銀計數天津]  
　　署長蘆運使陸都轉視事以來銳意整頓鹽務因之大有起色計每年可多徵銀四十萬兩有奇 
[電告俄兵侵入新疆京師]  
　　政府因俄兵屢次侵入新疆大吏往來電商甚形忙碌庫倫辦事大臣前電奏稱該處俄兵人數日增滋擾商民請飭外務部速照會該國公使將該兵撤回免生意外等語當日奉旨外務部知道外務部當卽電致伊犂將軍略謂俄兵堅不撤退己電駐俄使向商未知能否挽回伊塔防務吃緊務望密爲佈置並各派幹員分路探聽確情隨時電告切切外務部並電致駐俄胡星使速向俄廷聲明我國意見此次查獲軍火並非有意爲難卽充公一節亦迫於不得不然之勢現將此項軍火暫行存貯俟戰務告畢仍當如數點還請將伊犂之兵立卽撤回以保平和等語西寗辦事大臣電告軍機處云該地方之俄兵近向各村落要索牛糧秣等物人民大爲所困回教教徒等已辦團練以拒之而爲自衛計將來或釀成交涉案什亦難預料請將此意照會俄國公使請其從遠禁止俄兵之暴行 
[外部拒絶俄使要求京師]  
　　日前俄國駐京雷公使照會外務部云俄國爲保護奉天城起見請將該城郭之外壁修補且沿城壁開鑿一溝渠於溝渠之前設栅壘一條其應如何建作之處槪由俄軍作主更須令奉天將軍任其事云云間外部已極力拒絶矣 
[俄使要索開礦權京師]  
　　聞駐京俄使向外務部要求開採伊犂塔爾巴哈台及西寗等各煤礦權利 
[言官條陳辦礦京師]  
　　某侍御呈遞專摺略謂各省礦産紳商雖禀請集股開採難免暗搭洋股一經允准日後另有交涉辦理愈覺棘手以臣管見不如於礦律中詳添一條如有洋商搭股不先期禀明日後發覺該洋商無論耗貲若干均勿庸議並將作弊華商重懲某礦産仍招股另行開採前之洋商亦不得阻撓十預 
[濟南商埠招股京師]  
　　濟南商埠前已畫定地基刻 
 
 

Page 4

 
 
由商務局招集股份聞各官商已認定三十餘萬兩 
[土司亂弭京師]  
　　滇省西南沿邊各土司獷悍性成動起兵釁自二十八年春間雲南永昌府屬之孟定土司與順寗府屬之耿馬土司開釁互爲焚掠幾至肇成邊患後經地方文武各員帶兵力勦時經二年刻巳將首要各匪殲除凈盡地方一律敉平矣 
[西匪漸平廣西]  
　　近得梧州消息桂匪漸次盪平故在桂邊黔軍現已援隊回貴 
[川滇界教匪巳平京師]  
　　聞滇督丁巡撫林電奏據稱昭通府屬永善縣與川省交界之鐘灘里地方有外來妖人勾結土匪粽匠設立紅燈邪教煽惑愚民聚黨竪旗訂期舉事聲言仇滅洋教勢甚洶洶臣得警電當卽與川督往返電商速籌辦法立卽派續備鎮東石營陳貴及川邊防營參將何銘各統所部先後擒捕悍匪等分别懲辦除飭各營辦理善後藉安人心並將川滇界匪肅淸緣由繕摺其奏外特先電聞 
[匪首被獲緣由廣西]  
　　匪首陸亞發此次被獲有知其事者謂因陸前曾掳劫張某之妻子二人勒取千金不遂所欲竟被戕害張恨之刺骨乃輾轉託營官轉逹岑督願以伊妾及子爲質期必殺陸以復仇岑督許其復仇而却其質張遂約五六人投入陸處閱兩日始知陸每夜三四更時恒獨至要隘埋伏地雷誘官兵入内發砲轟擊合計前後傷亡弁勇約以萬計某夕張濳尾其後出陸不意用棍横擊陸以傷重遂被拿獲陸尙欲偕張往見岑督妄冀投誠効用初到某營營官尙以皮衣給陸禦寒岑督亦不動聲色一日祭各陣亡弁勇畢始命將陸處以極刑自下體割到上截乃以其首祭各亡魂亦快事也 
[梧州大火廣西]  
　　客歲臘月廿二日五下鐘時府河長安客棧内至德輪船公司不戒於火延至河畔一帶房屋沿河各筏急斬纜放開不料北風猛烈頃刻已延及筏上及花艇貨船開街小艇時有航興航利兩輪船以火爐熄滅不能開車亦罹此劫火復竄至對河三角嘴緝私鹽關筏一座扒船一艘中關釐金廚房筏艇一艘統計燒去大小船百餘號木筏十餘只焚斃男女約二百餘口其時風助火勢船塞河道人皆無可逃避故有此慘狀也當火烈時督憲岑制軍親帶衛隊督率梧州府蒼梧縣等到塲彈壓次日制軍卽飭水保標貼示諭云如有燒斃溺斃者卽到水保掛號按名恩恤廣仁至善二善堂亦出告白有執流屍一具到堂掛號者每具賞銀一員以便映照待屍親認領誠數十年來未有之大刧也按本報前紀香港大火一則卽係此事當時係從西如譯出故誤梧州爲賀州也 
[泒員赴日學習警察蘇州]  
　　蘇省自二十九年開辦警察前蘇撫端中丞以省城爲各處效法之地宜實力興辦特派通判徐敦業知縣項澤潘直隷州判李凌雲王華國府照磨梅祖培王家襄程明理縣丞楊寳書杜鴻賓巡檢陳宗彝典史熊開先十一人赴東學習警務巳於前啓程 
[浙省資送日本游學生章程杭州]  
　　兩浙各府署奉到學務處札悉行知資送出洋游學章程係由聶中丞批准闔省統共遴選學生一百名送往東洋學習師範以備將來各屬學堂隨時廷訂其卒業以三年爲期所有各生學費卽由銅元局餘利項下籌給毋庸自備此次招攷先由知縣及儒學官保送該管知府嚴行甄别如有奉行不力或僅送一二人赴攷敷衍塞責卽由該府將各該縣及儒學官詳請記過并伸明辦理此項公件不准胥吏需索分文云云兹錄章程如左章程容後續登 
[前蘇撫端奏現辦蘇省學堂大槪情形摺]  
　　奏爲現辦蘇省學堂大槪情形恭摺具陳仰祈聖鑒事竊維東西各國之富强莫非發源於教育方今時勢艱難民生日蹙風俗獧薄教案蜂起推原其故皆由人民無普通之智識鮮謀生之技能是以初等教育萬不可緩至於各省待興之和待舉之事不知凡幾舉凡教育實業武備諸大政皆有乏材之歎不得巳而借材於外經費卽鉅駕馭尤難則高等教育尤不能不兼籌並計比年疉奉　上諭舉辦學堂並由學務大臣妥定章程頒行各省仰見聖主註童根本有加無已惟各省皆以經費難籌辦理不無窘手奴才等　謂今日財政之艱窘實由民智之未開欲民智之開通當謀教育之普及故經費雖支絀萬分而學堂究不能不辦收效雖遠經畫宜先奴才端方自到蘇撫任後竊見三吳夙擅文物而士習漸偷雖號殷庶而民生日促學堂建立尙　無多若不急於圖維勢且奮與無日是以與奴才效曾竭力籌議　月以來略有端緖謹將辦理情形爲　　皇太后皇上陳之伏查現在興學第一苦乏教員故師範學堂最宜先辦查奏定學堂章程每府須設初級師範學堂一所每省須設優級師範學堂一所今限於經費先於蘇州省城設立兩級師範學堂先　講習科生四十人速成科生一百二十人以濟目前興辦小學堂之急需巳於十月開學俟明年講習科卒業再招初級本科以培養小學堂完全之教員俟速成科卒業再設優級科以培養中學堂及初級師範學堂之教員更附設模範小學堂一所以爲初級師範學生練習數授之地以光祿寺署正羅振玉爲該堂監督該員明於教育管理之法若能假以事權始終經理將來必有成效可觀另於城中設立初級小學堂四十所暫選稍合用之敎員迅速開辦將來卽以卒業生承其乏俟立優級科後再以蘇州府中學堂附屬該堂以爲優級師範生練習之地如此辦理庶將來教員不至缺乏免致借材外國此設立省城師範學堂及初級小學之大略情形也至於蘇州原有中西學堂現巳攺爲高等學堂但學生程度與中學堂等學科亦未完備名雖高等其實難副只得暫分爲豫備科及本科兩級俟豫備科卒業乃入本科添聘教員置備儀器務令學科究至俾得備京師大學堂學生之選其蘇州府中學堂並增添學科推廣額數由蘇州府認眞經理此又業經擴充高等學堂及中學堂之大略情形也若武備學堂本爲今日最急之務蘇州舊有之學堂學科程度甚淺額亦甚少現在必須遵照練兵處奏定新章悉力整頓增廣 
 
 

Page 5

 
 
學額方能望其材武日出以赴今日之急他若實業學堂則以蘇州工業素優農力亦頗勤勉惟不免狃於舊習不知進步現雖設有農務工藝兩局然非施以完全教育成效終不可期擬設實業學堂一所分農工兩科此舉於國家本計民生職業地方財賦關係甚大匪可緩圖卽當擇地建堂迅速舉辦此又現擬推廣之武備學堂及工藝學堂之大略情形也此外如蘇屬之京口駐防人口日增生計日窘去歲該副都統設立中學堂一所其搘拄雖深可嘉許而規模狹隘尙待擴充秋間由奴才端方派員前往監察學務兼理旗民生計擬推廣舊有之中學堂兼增設實業學堂及蒙小學堂俾教育一事滿漢不致偏枯旗民均可普及其省外之松常鎮各府州縣學堂或因經費不足辦理無人並當設法佽助敦迫開辦此又兼籌京口駐防及外府各學堂之大略情形也又教科各書急須編譯現在正在招聘通才擇要輯錄惟是諸務並舉需費較多奴才等再四商籌惟有就銅元盈餘極力撙節撥出定欵以爲興辦之用庶上不蠹國而國家得有用之人才下不病民而民間增無形之生計惟近來銅價日昻加以各省鼓鑄日廣銅元利息亦必日薄所冀風氣日開再行勸導民間俾自行興辦初等小學則帑項或可漸紓卽教育亦得以徧及奴才等上承德意下際時艱惟日孜孜如恐不及又念要政固當舉辦正欵不宜虚糜是以奴才端方於到任之初卽首以推廣銅元爲事現幸稍有眉目有欵可籌嗣後似不難加意講求俾臻完善所有籌辦蘇省學堂情形謹合詞恭摺具陳伏乞皇太后皇上聖鑒謹奏奉硃批該衙門知道欽此 
[詳記日僧干預龍興寺事杭州]  
　　本年夏間浙撫聶仲帥遵奉諭旨振興實業擬就省城創辦工藝傳習所延聘教習招徒學集以挽利權并飭由運庫按月撥銀一千兩作爲經費一面照會羅紳振玉高紳爾伊總理其事二紳以查得下城祥符橋地方興寺水口較便基地甚大攺設最爲相宜因禀諸中丞留寺龍偏屋三進計十餘間爲增人往宿及供奉佛像等用餘屋則均歸公按月給付寺僧租資洋銀三十元作爲香火之資以示體恤中丞允之飭仁和縣蕭令傳諭寺僧品照移讓時有丁立誠立中兄弟自認爲寺中護法深不謂然於是密至蘇州商諸俞太史樾汪侍郎鳴鑾致函撫藩各憲有千年古刹不可驟廢之語中丞不理飭下運庫撥欵面諭二紳赶緊興辦時羅紳爲端午帥聘辦蘇垣學堂先行赴蘇高乃商之丁氏弟昆據稱祗須立一合同便可借用高信以爲眞遂將寺中佛像移置偏屋供奉鳩工庇材赶造工廠及學生寄宿舍講堂等屋一面匯欵至蘇請由羅紳購備各種機器並延聘中東各教習來杭教授一面請由丁氏主稿訂立合同不料丁氏見前此水陸寺請歸日僧攺爲釋氏學堂曾由杭紳電請同鄉京官力爭因與寺僧品照密議以龍興寺無端被佔將爲水陸寺之繼爲辭代品照函請同鄉京官挽回至十月間工舍落成教習亦到生徒一百二十名又均考取如額巳定於十一月十五日呈報開辦乃京中同鄉官公函亦到有云寺院爲地方公産不得令外人干預然寺僧苟無大過地方紳士亦應保護等語高紳以此事勢成騎虎不便中止十二月初五日晨日僧伊藤親偕品照等赴工藝傳習所高懸大日本眞宗本願寺總布教場匾額一方燃放爆竹卽日佈告鄉紳並洋務局聞者菲不駭異而寺僧品照等益昌言無忌維時羅紳適於初三來杭當卽回明仲帥復偕高紳與日本領事大河平隆則力爲聲辯合省紳民曁各學堂學生亦電逹同鄉京官並電禀外部商部及在撫轅控告丁金紛紛不絶嗣由京官傳電詢問浙撫乃諭洋務商務兩局總辦調停其事刻下雖巳將匾額除去然此後糾葛仍不免也 
[墾務歸併京師]  
　　察哈爾左翼墾務前經奏明在張家口設局開辦嗣又奏設東路墾務公司與墾局相助爲理現墾務辦理將竣故當局者已將該公司飭令歸併墾局矣 
[紹興不准自開商埠杭州]  
　　都察院都事馬元善以法商莫尼諾所請滬紹行輪再三要求官塲窮於抵制故禀請浙撫聶中丞自開商埠並願招商集股擬章承辦當奉中丞批示云查開設商埠前准外務部行知以關係重要應由地方官酌辦集股開埠向來無此辦法等因當經分别轉行在案紹興地方可否開設商埠應候隨時察度情形酌量辦理該紳等所請與部行不符碍難照准仰布政司轉飭遵照並移洋務商礦二局知繳禀抄發 
[電准本折兼收松江]  
　　去歲臘杪松郡諸紳以應繳華婁兩縣錢糧縣主勒收折色洋價又較省垣爲低因聯名電禀省憲請爲核示邇接撫憲覆電云據郡紳以漕書勒折漕糧等情具呈到院查漕糧完本完折聽從民便豈容稍有抑勒年内爲日無多應由縣迅飭漕書照章斛兌勿許挑剔致干究辦請速飭孫黎兩令遵照向章妥辦藩憲覆電則謂據松紳呈稱華婁兩縣勒折漕糧短抑洋價等情查漕糧回係本折兼收聽從民便該二縣應照章征辦請傳諭孫黎兩令嚴飭漕書赶速斛兌勿許格外挑剔面諄囑各糧户飭選乾潔好米勿以醜米湊交自干駁換至洋價應否查照省價以便小民並由府酌量核定飭遵電復事關民瘼毋任漠視　盼 
[贈牌誌謝]  
　　昨承茂生保火險洋行曁卜内門洋碱公司各贈本年中國月分牌一幅鏤金錯彩雕繪精工縣之壁間光華滿室 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[沙市]  
　　去歲荆南中學堂師範學生卒業者共三十八名由道憲余堯衢觀察給與交憑准其於道屬各府縣充當小學堂教習月給脩金二十四元○大賽巷左近觀音閣近由劉氏姑媳二孀婦募貲重建甫慶落成忽於去歲臘月二十日夜因附近某姓婦分娩倉卒中潑翻煤油燈矢火致將新建房屋與鄰右七八家盡付一炬 
[踏勘日商佔地]  
　　某日商前在浦東二十四保二十三圖老白渡浦灘邊購地三十餘畝起建棧房圍築竹籬將公路佔去七尺各鄉民俱有不便公訴同仁輔元堂董事禀明上海縣汪大令照會日本總領事拆讓該商奉飭後祇讓三尺仍佔四尺有零昨日午刻大令特委沈鴻生二尹渡浦會同南關稅務司巴君詣勘當由該圖地保楊顯華指明被佔地址二尹勘得實佔公路四尺當飭將該商所竪界石讓進四尺以淸界限勘畢二尹回署禀明大令示遵 
[請攺警察爲商辦]  
　　警察總巡朱森庭明府因十六鋪巡防中局巡勇擅自辭退將爲首滋事各人斥革一面禀復道憲袁觀察請卽攺爲商辦不知觀察允准否 
[調回局勇學習警察]  
　　道憲袁海觀觀察擬將九畝地親兵營勇派入警察學堂學習技藝己涓吉本月十四日將駐防西鄉閔行及浦東各巡局中之勇一律調回昨日上海縣汪大令巳奉飭知所遺各局防務另咨滬軍營管帶龍遊戎撥兵接辦 
[派探查船]  
　　吳淞口爲上海咽喉有輪船均須由此而入近日美界捕頭以俄兵陸續到滬爲數甚多誠恐漫無稽查特派華探劉阿炳陳烘德一人常川駐淞專司其事著令遇有俄兵進口立卽電知以資防範 
[俄兵肇事彚記]  
　　前晚俄兵某甲醉態酕醄在百老匯路一帶恣意橫行一百號印捕見之恐肇禍端上前拘拿甲不服揮拳便毆捕立吹號呌召集二百零七號及六十六號兩西探幫同擒獲帶入捕房捕頭令押至酒醒時再行核辦○前晚俄兵某丙乘東洋車至西華德路車夫見巳深入醉郎不省人事遂送入捕房捕頭令押至酒醒時釋出 
[禁唱淫詞]  
　　浦東洋涇鎭東八埭頭前因開唱花鼓淫戯被總巡謝岳松明府提案訊責收押攺過局不料近日若輩故態復萌仍在彼處開唱明府查悉巳派差往查以便拘案究辦○總巡朱明府前因邑廟羣玉茶樓開唱淫詞已將店主拘局判罰近日明府復出示曉諭嗣後無論何項茶肆均不准招人唱歌一切淫詞小說 
[英界火警]  
　　昨日天明四點鐘時英界福建路公陽里隔壁餘大衣莊失火延燒左鄰金鼎齋香店北號恒源祥洋貨號至恊順衣莊樓上略受損傷其右鄰華順興水菓店亦被焚燬經救火會西人竭力灌救移時得卽熄滅計共焚去樓房四幢樓面一間 
[流氓剪徑]  
　　寗波人張春山僑居法國新拓租界某里内前日在一林春茶肆中有友人某甲爲還去年借欵洋五十元不意爲甲乙丙等數流氓所見先伏於坆山路左近迨張乘車而至突前曳下將所帶洋銀悉數攫去復欲褫其衣服經張苦求得免事後投報法界捕房捕頭立派包探竊拿務獲究辦 
[巡捕攫鈔]  
　　俄兵某甲仗麴秀才之勢在武昌路恣意橫行經二百四十四號巡捕拘入捕房押至天明始行開釋事後甲查知身畔所帶俄國鈔票洋銀一百元已被此捕攫去因訴知捕頭將捕押解公堂禀請黃司馬懲辦 
[移究無賴]  
　　無賴陸根林因向各糧船户詐擾經各船主禀知海運局總辦吳子佩太守拘獲訊知同黨爛鼻頭培卿尙未到案商之海防同知沈逋梅司馬移送上海縣請汪大令補提究辦 
[店夥被控]  
　　陳錫園投會審公堂控店夥何玉榮用虧銀一萬七千兩前日晚堂由襄讞委員孫耳三明府提訊陳錫園供稱在漢口開設培大洋貨字號又分設中地大有洋貨號用何經理帳目詎何於去年十二月間竟私自用虧銀一萬七千兩向之詰問一味支吾爲此投案請追質之何玉榮供稱湖北漢陽縣人在大有洋貨號内爲夥已經四年去臘有李梅春爲中借與湯榮齋銀一萬二千兩又有陶姓借銀三千兩陳祥慶借銀三百三十兩均有借據呈騐尙有一千餘兩確是小的自己用去現在自願理楚求請明鑒明府着將何暫押候補提人証再行覆訊 
[惡鴇游街]  
　　惡鴇陳阿金因凌虐妓女賽桂芬奉上海縣五大令訊供判發濟良所擇良婚配陳鴇奉判枷號游街示衆昨日大令飭差將該鴇押至法界投大自鳴鐘捕房請派探捕押至各花烟館門首游行示衆後又押至英美等國會審公廨黃馬司著卽收管聽候押令游行英美租界以儆效尤 
 
 

Page 10

 
 
[上海官事]  
　　江都縣朱霞林明府昨日來申先詣道轅拜謁袁觀察赴寗未回由丁擋駕旋赴縣署拜賀汪大令年禧○浙江臬司李幼雲廉訪來滬後於前晚乘某輪船北上○貨捐局總辦鐡松巖太守昨日投道轅請假五天赴蘇公幹○現任武進縣吳秀芝明府前日來申詣縣署拜會汪大令 
[上海巡防局]  
　　前日高金根金阿福在董家渡林則安點心店充飢不知如何忽然口角旋扭控二十三七鋪巡防局局員汪二尹訊明口供以其無理取閙判令各責一百板○孫如奎因被丁鶴亭索詐不遂肆意兇毆扭控二十三七鋪巡防局局員汪二尹提訊之下判具攺過結交人保出 
[會訊案]  
　　前者祝蘭舫控胡德生冐名韓春山以假單騙銀一萬八千兩一案巳迭紀本報前日午後讞員黃耀宿司馬又會同英副領事德爲門君覆訊祝延哈華托律師到堂徐阿東延高易麥米爾律師投案先由麥律師稱前請公堂傅陸頌和王步蟾兩人今已到案請先訊供於是陸頌和供日去年七月底胡德生持田單三畝二分一紙欲來押銀六千兩己經說妥後有地保徐阿東云系僞單故未付銀其時本欲控告經胡央人說情遂作罷論王步蟾供稱去年五月胡德生將方單一帋抵銀三十五百兩由孟永福爲中後察係僞單由孟卽將銀贖單而去餘事不知郭晉英供稱光緖二十八年胡金榮胡金發兩人將此地來售當時銀契兩交後胡德生卽照此單之畝數號數私造僞單向人騙銀麥律師遂謂此案前田瓊律師將牽涉徐阿東處聲辦明晰蓋案中牽涉徐阿東實無憑據况徐不過地保卽原告律師亦能承認祝姓所受騙之地與徐所辦公之圖相距甚遠後因徐兩次發李秋亭胡德生之僞單事故胡積怨甚深至有今日周折且胡供寫據時有一僞地保在塲何以今未到案至李秋亭李陸氏欲向索取田單但在徐阿東手中不能遂其覬觎之意亦積怨於徐因此互相誣指但徐受此無辜訟累將來完案時應由祝姓貼其訟費今徐阿東被控各節均已聲明先請下諭開釋哈律師乃請向徐廷芳李秋亭胡金榮訊供先由李秋亭供稱去年六月胡德生將自已之九圖方單一畝四分托成大經手向三德堂借銀四千五百兩由小的爲中至九月十八日親去還銀餘詞含糊徐廷芳供曾與胡德生爲中向祝姓兠售此地至論價寫契均胡親手所爲小的並不識字以至受愚胡金榮供子德生不務正業所爲之事實不知悉哈律師又言案中胡德生原係罪魁卽胡妻冐名簽字亦難寛宥今胡所繳宅基方單應歸祝姓所收卽胡屋中物件亦請拍賣將錢歸祝尙有李秋亭之認賠六千兩及徐廷芳等所用之銀均請比追至是司馬與德君商議良久以王陸郭三人訊無干涉卽行開釋徐阿東仍交原保餘人分别還押俟再訂期覆訊 
[會審公堂案]  
　　新閘裕源紗廠司事某甲投案禀稱前晚工人俞奚順私吸香烟遺火棉花内致被焚去棉花四十餘擔有張小弟目擊情形因此報知捕房捕頭派包探陳雲忠查得俞身畔尙有吸餘之烟爲此解案請究襄讞委員孫耳三明府商之英副領事德爲門君判將俞枷號三日○包探倪順泉顧福祺投案同稱俄國兵白杜羅於醉後行至美界司各脫路被人攫去俄國盧比洋尤百元有東洋車夫逄立朝目見此事係孫康寳等數人所爲因將孫拿護詰知實與臘狗子財意大夫子陳岳等四人同謀今此四人已不知所之爲此先將孫解案請究孫供在馬頭工作度日並未攫取銀票逄供在租界拉東洋車是日俄兵喚令送至外虹橋西妓館門首給呂宋四開一枚時孫等四人均在彼處閒立孫卽與俄人言語小的亦他往如何攫票之事不得而知明府問孫曰臘狗子等四人何在答稱不知再三駁詰一味遊移明府判將孫責五百板管押西獄二年○美界司卡子路西國飯館細崽邱木金與傭人張阿寳投案禀稱新正初二日有俄兵一人來命進膳迨將食畢華人王阿二昻然而入與俄兵聚談旋卽聯袂而去小的等疑而尾之見王將俄兵手中所持二十五元之羅卡票攫之而逸是以訴知包探朱桂生將王拘案請究王阿二供並無攫票之事實因曾與邱等同賭致被挾嫌誣控求察明府以王供詞狡展判責三百板管押西獄六月○女子華紅寳段案禀稱家住城中因母病重欲至泥城外增裕洋行主住宅内喚兄長回家雇乘王阿福所拉東洋車行至跑馬廳左近有素不相識之王阿二等四五人隨在車後恣情調謔並有長衣者將小女子身上亂摸不堪其擾幸有八十四號西捕到來始得將王拘獲叩求究懲明府判責五百板枷號一月○包探劉阿炳解摸竊西婦鈔票洋銀二十元現洋銀六元之朱存扣至案請究明府判責二百板○救生會洋人投案禀稱王錦堂將猪二頭用麻繩縶縛四足殘虐不堪請爲訊辦明府判責二百板○水巡捕以楊倫忠至孟金輪船上私售洋酒有違新定章程拘案請究明府判枷一月○源吉莊被葛逸如卽張連生竊取金四開七百五十枚值洋一萬五千元報由包探獲案外尙少金四開三十枚值洋六百元司馬以執事人代求免究押候再核昨日解案明府判將葛管押西獄五年○前者楊慶和發記銀樓控楊樹嚴卽施念慈假造金飾等情司馬以施供稱此項金圈係友人拾得質劵持向源泰質鋪贖出因著包探陳錦標至源泰查明再核昨日陳探禀稱小的查得此項金環果於初二日由施將洋銀贖出求鑒明府着將施開釋 
[法租界捕房]  
　　某洋人以細崽某甲不肯服役强欲告辭拘送捕房捕頭命押候查明實情再行核辦○偷見某乙在某作塲内竊得松板七瑰負至租界求售經包探拘入捕房捕頭命押候解送公堂禀請究辦 
[美租界捕房]  
　　前日傍晚時馬夫李春祥駕轎式馬車至西華德路一帶加鞭飛駛適爲一百號印捕所見將李及車帶入捕房捕頭令押候解送公堂禀請讞員黄司馬訊核○昨晨一百七十二號印捕巡至崑明路橋畔見有孩屍一具因卽囘報捕房捕頭令儔是圖地保備棺收殮○前晚本邑人龔阿樂沈阿蓮行經海寗路突被黑人十餘名扭住兇毆投報捕房請爲查辦捕頭令六十六號西包探前往查明再行核辦 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
成岩王炳林馮九福等開墾余成岩等因認界不淸誤越朱炳軒朱膺沅田界墾種朱炳軒等佃户方奉章攏向攔阻與余成岩等口角爭閙經人勸散維時觀看人衆擠毁方奉章家莊屋門扇並乘間攫去籽米錢花等物經方奉章向田主朱炳軒等告知朱炳軒等疑係嚴中甲恃强佔據糾衆搶毁並傳聞嚴中甲尙有主唆詞訟情事赴縣具控經該代理縣王國鐸飭傳嚴中甲查訊官階嚴中甲誤會三甲衛守備卽係三等侍衛混稱三等侍衛詰以强佔搶毁唆訟各情堅不承認禀經批飭道府查覆將嚴中甲奏叅革職提道督府審辦濮子潼未及審辦卸事該道余肇康到任接准移交卽提集人証督同該府舒惠審悉前情將嚴中甲照律擬杖交地方官嚴行管朿咨由按察司岑春蓂核明詳經前任撫臣端方咨邢部核覆行令專案具奏等因臣覆覈無異查嚴中甲因伊佃户余成岩等認界不淸越界墾種淤田口角爭閙據訊無强佔紏毁並主唆詞訟情事其自稱三等侍衛亦係誤會所致惟係丁憂回籍人員輒以賤價濫買有主淤田越境開墾又不能約束佃户致釀事端本有應得之咎迨被控傳案查訊復以衛守備混稱爲三等侍衛雖據稱因誤會所致與有心詐冐不同究屬不合嚴中甲應仍照該司等原案酌照違制杖一百律擬杖一百仍解回原籍湖南華容縣交地方官嚴行管束俾復出滋事恭逢光緖三十年正月十五日恩詔事犯在正月初一日以前所得杖罪應准援免惟聞嚴中甲平日武斷鄉曲當日滋事未始非其暗中唆使該道府提訊因其堅不承認强佔毁搶唆訟各情僅擬杖罪巳屬從寛若再子開復功名益無忌憚應請不准開復以示薄懲現在該縣淤田尙未淸杖完竣免致劣衿地痞互相效尤朱炳軒等控出有因應從寛免其置議嚴中甲所買大興垸淤田界址未能淸晣飭據首士邱洪疆等查看各契諸多含混斷令嚴中甲照契退田還價以斷葛藤余成岩等佃種田地並不查明界址任意爭鬧應照不應得爲而爲之者笞四十律擬笞四十事在赦前應准援免方奉章家所失錢米等物飭縣照緝獲日另結擠毁莊屋門扇責令嚴中甲賠修無干省釋未到人証免提省累除咨部外理合莅摺具陳伏乞皇太后皇上聖鑒敕部核覆施行謹奏奉硃批邢部議奏欽此 
[署理山東巡撫胡奏爲揀員更補知縣員缺摺二十三日]  
　　頭品頂戴署理山東巡撫江甯布政使臣胡廷幹跪奏爲揀員更補知縣員缺以資治理恭摺仰祈聖鑒事竊查接管卷内新泰縣知縣田寳蓉病故遺缺前經正任撫臣周馥以開缺留省另補知縣郭鴻賓奏補奉硃批吏部議奏欽此旋准部議以病故休遣缺知縣一項上次用至分缺先止坐補原缺裁缺卽用迴避卽用新選新補留省另補均無人應用曾任服滿儘先補用之人所請以撤回留省另補知縣郭鴻賓補授新泰縣知縣應毋庸議令卽更換請補等因自應遵照更補查定章曾任實缺丁憂服滿分發人員道府以至無人如遇選缺出時除坐補原缺裁缺卽用迴避卽用新選新補留省另補人員均仍照舊例先儘請補外其餘無論何項到班先將此項人員儘數先補均不積各項班次之缺等語查東省病故休遺缺知縣一項上次用至分缺先止嗣出有安邱縣知縣一缺係以實缺終養丁憂起復補用知縣周錫慶更補其次昌邑縣知縣一缺係以實缺丁憂起復補用知縣文郁更補今此一缺東省現無坐補原缺裁缺卽用迴避卽用新選新補留省另補人員仍應先儘實缺丁憂起復人員請補查實缺丁憂起復班内名次在先之凌漢業己捐升同知應行扣補其次係程仁均起復回省名次在先查程仁均年六十六歲湖北黃岡縣人由附生中式光緖五年已卯科本省鄉試舉人六年庚辰科會試中式貢士殿試三甲朝考三等由翰林院帶領引見奉旨以知縣卽用欽此簽掣山東是年八月十五日領照到省十年因在十四户合龍案内出力保奬七月二十七日奉旨以本班儘先補用欽此補授長山縣知縣二十一年在任丁母憂回籍守制服滿起復遵例分發原省以知縣歸候補班補用二十五年四月二十六日領照到省據署布政使英瑞署按察使沈廷杞詳請以該員程仁均更補新泰縣知縣等情到前護撫臣尙其亨未及具奏卸事臣接署撫篆未滿三月例不加考惟前山東布政使交卸未久仍應加考覆查得該員局度安詳辦事勤愼以之更補新泰縣知縣實堪勝任與例亦屬相符合無仰懇天恩俯准以實缺丁憂起復補用知縣請補知縣銜缺　當毋庸送部引見亦毋庸聲叙叅罰除咨部查照外理合恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[成都將軍綽哈佈等奏爲成都駐防設立高等小學堂修理完竣並籌定常年經費摺二十三日]  
　　四川成都將軍奴才綽哈佈調署四川總督奴才錫良成都副都統奴才蘇嚕岱跪奏爲成都駐防設立高等小學堂修理完竣並籌定常年經費及開學日期恭摺會陳仰祈聖鑒事竊謂興學育才爲今日之急務駐防子弟尤宜及時造就以立自强之基奴才綽哈佈前在荆州創修中學及蒙小各學堂粗具規模旋卽調任成都自應欽遵諭旨一體興辦以副聖朝眷念八旗作育人才之至意惟建議之始貴因地制宜而籌欵之難當審時度勢查成防近在省垣餉項又形支絀其間子弟學識兼優者巳附入省城高等學堂及武備學師範各學堂造詣旣有所依附中學堂可以不設以節欵項而各旗義塾槪係童蒙卽可攺爲初等小學堂以五年爲限惟年自十二以上資性聰穎者頗多亟應先設高等小學堂以爲肄業之地奴才蘇嚕岱會商奴才錫良於本年三月内檄委八旗蒙古恊領河淸籌欵監修因原有堂院地勢褊小濕潮至其另行擇地興建名爲高等小學堂以培養性情擴充知識强壯氣體爲宗旨而仍統於省城學務處其規制課程一遵總理學務辦理期於四年卒業此辦理學堂之大槪也奴才倬哈佈到任後又督飭赶緊修理現已一律完竣力求撙節計費至三千九百餘兩由學務處撥銀二千兩又奴才蘇嚕岱捐廉八百兩此外尙不敷銀一千餘兩由奴才倬哈佈自行捐助以應急需至常年經費降暑假年假外以十個月合算至省亦需二千二百兩購製圖書儀器等項及遇閏加增尙不在數内應自行籌辦旗營向無閒欵兵丁困苦異常若槪行捐辦殊非久計奴才等從長計議除書院原有生息銀八百兩外復飭司道每月由學務處籌銀二百兩每年共撥銀二千四百兩庶經費有著規模可期永久此又籌辦學堂經費之大略也當此時艱孔急非建學不能儲才非人才無以佐治各處雖情形不同難易攸殊均當竭力圖維冀收得人之效斷不敢因欵項奇絀而緩籌舉辦查八旗蒙古恊領河淸辦事認眞不辭勞怨堪以委充總理飭商學務處於八旗子弟擇其年力資質稍堪造就者 
 
 

Page 16

 
 
造册錄送訂於十一月初三日考選　學原定額數四十名餘額十名以備附近居民距省學堂較遠者准令收入以示大公而泯旗民界限惟此時欵項支絀所有學堂一切開支各項諸從節省至初等小學堂爲入學基礎亦難緩圖俟籌有的欵再行開辦容奴才等隨時奏明要之事先擇要上焉者使深造有資學重初基次焉者貴陶成有自至其中閑散及歲不能讀書者送入機器勸工等局分習工藝總期人無棄材學有實業以仰副朝廷興學育才之至意至修造之費均係奴才等一時權宜捐廉籌辦應請　其造報除咨明　理學務大臣政務處查照外另繕淸單恭呈御鑒所有駐防設立高等小學堂修理完竣並籌定常年經費及開學日期理合恭摺會陳伏乞皇太后皇上聖鑒謹奏奉硃批該衙門知道單併發欽此 
[調署江蘇巡撫陸奏爲第二十五次查明陣亡各員弁子嗣請襲各項世職彚案開單摺二十三日]  
　　頭品頂戴調署江蘇巡撫署湖南巡撫漕運總督臣陸元鼎跪奏爲第二十五次查明陣亡各員弁子嗣請襲各項世職彚案開車恭摺具奏仰祈聖鑒事竊查　准兵部咨同治元年二月十六日奉上諭軍興以來各省官紳士庶凡臨陣捐軀守義殉難者一經統兵將帥及各該地方督撫奏請旌卹無不立予褒揚以奬死事而勵忠節乃地方各官奉行不善往往任聽胥役需索把持致死事被難之家未能均霑恩澤積習相沿實堪痛恨嗣後著該督撫轉飭各該州縣將應襲職名迅速查取徑行具報督撫毋庸由府司轉詳以免煩擾等因欽此久經通飭遵辦並查明應襲職名由歴前撫臣分列二十四次彚案開單奏請承襲在案兹據長沙等廳州縣將陣亡外委李有勝等各子嗣查明已未及歲要别承襲接襲各世職造具宗圖册結陸續詳請騐看核辦前來伏查定例應襲廕者令嫡長子孫襲廕如嫡長子有故並無嫡長孫令次子次孫承襲如無嫡次子孫許令庶出子嗣及弟姪應承繼者承襲各等語今查陣亡外委李有勝繼子李宏印等四十四名均已及歲據各該原籍地方官陸續詳送先後騐看均屬年富力强堪以承襲接襲雲騎尉各世職俟接准部覆再行分别發標學習照章食俸期滿照便辦理又殉節安徽巡撫江忠源之曾孫江勤培等二名均年未及歲請先行接襲輕車都尉兼一雲騎尉恩騎尉各世職俟接准部覆分别食俸及歲時照例辦理除李家源敕書巳據鳳凰廳繳覆另文咨送吏部核辦並將齎到世職宗圖册結咨送吏部撰給敕書並分送户兵各部查核外所有第二十五次查明陣亡各員弁子嗣請襲各項世職緣由謹會同湖廣總督臣張之洞湖南提督臣婁雲慶恭摺具奏並繕淸單敬呈御覽伏乞皇太后皇上聖鑒敕部核覆施行謹奏奉硃批兵部議奏單片併發欽此 
[調署江蘇巡撫陸奏爲驗看得各該故員子嗣唐耀榮等二名均堪發標學習片二十四日]  
　　陸元鼎片再查歴次奏准承襲世職年未及歲之善化縣陣亡記功應保把總唐斌高繼子唐耀榮現年十九歲湘鄉縣陣亡藍翎外委彭福泰繼子彭力田現年二十一歲均因年巳及歲據該縣等先後具文詳送驗看前來經臣隨時驗看得各該故員子嗣唐耀榮等二名均係年靑力壯堪以發標學習期滿照例辦理仍俟接准部覆照章起文减成半俸除將各宗圖册結分咨吏户兵各部查照外理合會同湖廣督臣張之洞湖南提督臣婁雲慶附片陳明伏乞聖鑒敕部核覆施行謹奏奉硃批鑒欽此 
[直隷總督袁奏爲舉行大計應舉應劾各員繕單摺二十四日]  
　　太子少保北洋大臣直隷總督臣袁世凱跪奏爲舉行大計應舉應劾各員繕單恭摺仰祈聖鑒事竊查前准吏部咨光緖三十年十二月三年之期巳届其各省官員大計卓異者應行按額薦舉佐雜教職亦不得全舉一途其有干六法者應照例統爲一本叅奏仍令該督撫等將不謹浮躁等官俱確按實蹟詳細登註不得籠統叅奏等因當經咨行一體欽遵在案現巳届期應卽照例舉行兹據布政使楊士驤按察使寳棻將正雜教職堪膺薦舉及有干六法者分别開報前來並准兼管順天府府尹臣徐會澧順天府府尹臣沈瑜慶順天學政臣陸寳忠考核相同謹會同將應舉應劾各員分繕淸單恭呈御鑒伏乞皇太后皇上　鑒飭部議覆施行再直隷定額保薦地方州縣以上官十三員教職佐雜四員河屬一員鹽屬一員今堪膺卓異之選州縣以上官十二員教佐四員鹽務一員熱河承德府屬本届並無應舉應劾之員作爲直隷州縣以上缺額一員河屬並無應行薦舉之員亦作缺額下届仍照原額保送至叅劾各員仍照例摘取印信鈐記勒令離任至不入舉劾之平等官員上届業經奏准免其造册送部本届仍請照案免造以歸簡易合併聲明謹奏奉硃批吏部議奏單二件併發欽此謹將直隷大計應舉各員註考開單恭呈禦覽計開應薦知府一員天津府知府凌福彭才明心細器識宏通應薦知縣十一員玉田縣知縣祝芾明敏勤能力任勞怨雄縣知縣謝愷勤政愛民體用兼備永年縣知縣苗玉珂膽識兼優有爲有守河間縣知縣陳友璋才長操潔吏畏民懐萬全縣知縣萬和寅練逹精洋盡心治理阜城縣知縣謝鑑才具開展奮發有爲元氏縣知縣葛亮升樸誠勤愼能得民心大名縣知縣嚴以盛爲守兼優盡心民事新河縣知縣傳澂源才優操潔治理裕如三河縣知縣鄭襄資深才練勤愼老成順義縣知縣范履福穩練篤誠究心吏治應薦布經歴一員布政司經歴柳甡春老成練逹辦事精詳應薦典史二員慶雲縣典史李恩厚年强才敏緝捕認眞平鄉縣黄史丁能樞實心任事勤奮從公應薦教諭一員深澤縣教諭蘇琪增品學兼優士林翕服應薦鹽庫大使一員長蘆廣積庫大使孔慶霄才職明通克盡職守奉硃批覽欽此謹將直隷大計應劾各員註考開單恭呈御覽計開不謹官四員懐來縣沙城巡檢喬登瀛玩視公務舉止乖張易州學正許芝山行止不謹難勝師表文安縣訓導高振淇聲名平常不知守分任邱縣訓導趙墀梗阻學務物議沸騰罷輭官一員饒陽縣典史康瑞桐聲名平常屢遭物議年老官三員靜海縣獨流鎮巡檢何福豫精力就衰難資撫馭故城縣教諭厚寳森精力就衰神志不振武淸縣訓導王兆魁年力巳衰難資訓迪有疾官一員南宮縣典史潘家麟久病不愈言語支離不及官一員南和縣典史丁毓玢嗜好過深難期振作淸河縣典史王浚淸守獄不嚴聲名亦劣浮躁官六員長蘆石碑場大使慕寳齡性情浮躁辦事欺蒙通州吏目程家俊任信差役辦事荒謬三河縣典史祝懐謙借案苛索民怨沸騰滿城縣教諭孫逢祿性情 
 
