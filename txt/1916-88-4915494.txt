# 1916 - 88 - 4915494

 

Page 1

 
 
   
 
 

Page 2

 
 
時評 
[實力（冷）]  
　　世間事最後解决之方法唯恃實力故人苟欲得最後之勝利者須從實力着想不容另有取巧便宜之方也帝制派之所以失敗而無成者即以此故今後國是之究竟如何亦惟以是卜之 
　　實力何自生唯眞心乃生實力一人眞心乃有一人之實力千萬人眞心乃有千萬人實力帝制派之所以失敗而無成者究其實在眞心爲帝制者無幾人也故今後國是之究意如何須視國人之眞心究竟如何以卜之眞心不可勉强者也實力不可磨滅者也世間事之成敗如是而已 
[命令]  
　　三月三十日政事堂奉策令徐世揚給予二等文虎章此令 
又令李鴻謨給予三等嘉禾章此令 
　　又令周口芸給予三等文虎章劉錫廣劉慶恩沈鳳銘均給予四等嘉禾章此令 
　　又令宋子揚楊桂堂給予三等文虎章王國裕鄒心鏡給予五等文虎章此令 
又令汪嘉棠調署淮安關監督此令 
　　又令劉友才加陸軍中將銜敖廷銓授爲陸軍炮兵上校並加陸軍少將銜此令 
　　又令蔣鴻遇張之江均授爲陸軍騎兵上校並加陸軍少將銜鄒心鏡李鳴鐘趙錫齡均授爲陸軍步兵上校此令 
又令任命張士鑑爲陸軍第二十二師參謀長此令 
[專電]  
　　北京電聞議和地點非粤即桂 
　　北京電南軍提出條件除第一條退位仍有餘地外必須中央承認者三端㈠變更總統制组織健全的責任内閣㈡取消立法院另召集眞正民意機關㈢凡係黨人一律赦免其學識堪用者予以相當位置 
　　北京電黎徐段勘日確通電獨立各省徵求意見並電未獨立各省將軍力保地方治安 
　　北京電昨參政院開會議決將國民總代表名義撤銷 
　　北京電政府咨復參政院應仍代立法院照常開議 
　　北京電昨中央分電前敵統將南軍仍得寸進尺最後解决仍恃武力願督飭將校敵愾同仇從事征討 
　　長沙電湘西仍有戰事皖軍倪毓棻現駐岳州 
　　廣州電龍將軍家屬在蒙自已被南軍拘留潮州欽廉亦先後獨立龍濟光不能久持 
　　北京電馮督覆電有但能爲主座効馳驅豈肯爲他人所左右等語 
[東方通信社電（日本人组織]  
　　北京電香港電云陸將軍於三月下旬集其兵力於梧州及欽州廉州兩方面後復促龍將軍最後之決心同時並電切實宣言西南諸省目的旣達之後當確保龍將軍之地位請速與雲貴廣西諸省共同行動云云聞龍將軍部下之中已有多數主張應廣西之請據都中内外人之觀測大勢所趨廣東必至出於獨立云（二日） 
　　北京電安南轉來雲南電云此間某國領事接到取消帝制之電報遂諷示當地官憲謂若事實誠爲媾和之時機唐都督語以時至今日如是曖眛取消帝制行同兒戲旣犯違憲之罪失墜中外威信非將北京之主腦者驅逐斷難收鋒故須力戰到底云云又護國軍最近已恢復藍田壩迫近瀘州叙州方面之戰局亦著進步有旣回復該地之報（二日） 
　　北京電廣州電云欽州廉州有正式宣言獨立之確報（二日） 
　　北京電參政院本日議决　所决議之取　着主立憲國體並取消代行立法院總代表全國民意之資格二案（二日） 
　　北京電北京天津人士甚恐袁總統或採最後武斷的手叚致釀危險事件故一般人均懷疑懼之念（二日） 
　　東京電廣西獨立之後該省有爲南軍策源地之感視爲刻下最重要之地位故日本外務省决派駐牛莊領事太田喜平氏前赴該地（二日） 
　　北京電美國軍艦威爾民屯號於三月三十日入汕頭港即派陸戰隊上陸以當保護外國人之任（二日） 
　　東京電日本新造軍艦旣得議會協贊遂於昨日發布命令分飭擔任建造計吳造船廠建造戰鬭艦一艘橫須賀建造巡洋艦一艘佐世保建造巡洋艦一艘舞鶴建造大型驅逐艦一艘（二日） 
　　東京電日本三月下旬對外貿易輸出超過八百萬元（二日） 
　　東京電大和久書記生於三月二十九日安抵四川成都日本外務省已有公電（二日） 
　　東京電俄國以莫斯科市長之名電致奥田東京市長述全俄西亞都市聯合會之决議略謂吾人爲對正義必期得最後之勝利深謝日本深厚保持同情且喜吾人親密之締盟國相互友愛日益深厚等語奥田市長亦即代表懇篤復電 
[戰電（英人路透電）]  
　　巴黎電今晚公報云末斯河西面瑪蘭柯爾境砲火稍弱敵軍未圖由該村衝出德軍在化末山境猛轟後於晚間六時力攻二九五小山東北法軍陣地彈如雨下暫在法軍第一道陣線數處得有立足地但經法軍猛力回攻逐出旣而德軍復在同一陣地西面進攻亦未得利末斯河東及華愛佛有砲戰敵軍屢次襲擊松末河南杜米愛勒法軍哨營均失敗香巴業及貝爾福境各擊落德飛機一架（三十一日） 
　　巴黎電今日下午公報之特點乃德軍續在凡爾登大舉進攻末斯河西僅有間斷之砲火末斯河東晚間砲火甚烈德軍在伏村境以大隊夜攻兩次第一次爲砲火所阻第二次兩軍曾惡戰德軍在伏村佔一立足地末斯河小山下各村砲火甚厲愛恩河北面雙方交轟頗烈法排砲曾注擊亞貢敵軍之交通（一日） 
　　倫敦電　　　格將軍　　　　天空　事　多英飛行家　得利英飛機三架不知下落　　敵軍在勒維勒聖伐附近轟發地雷一　　以步軍進攻爲英軍炸彈隊所敗英軍在化漢索倫砲壘附近轟發一小地雷毁地雷陷穴之敵哨營兩座今日安格萊南北胡魯區南等處砲隊頗活動敵軍在聖台洛瓦南攻擊爲英軍砲火擊退（三十一日） 
　　倫敦電陸軍部宣稱昨晚有敵飛船攻擊東郡現信與戰者爲齊泊林五艘分數地點經過海濱向各路飛駛聞在各區擲下炸彈九十枚損失未詳又聞敵飛船曾至東北海濱其詳情尙未接到（一日） 
　　倫敦電海軍部宣稱夜間有一齊泊林飛船降於東姆士河支流旋有巡艇一艘駛抵該飛船即投降船中之人均就俘飛船由小艇拖行時因索斷沉没（一日） 
　　彼得格勒電昨日公報云春水暴發戰地已成巨澤雙方戰事均爲所限俄軍少年兵士雖處至困難之境而皆渴欲出戰俄軍在巴格達方而加巴瑪里汗砲臺境與土軍交戰四小時敵軍向北敗逃（一日） 
　　羅馬電意官場筵請英相愛士葵意外相即席演説謂意國與英法諸國敵愾同仇互訂盟約爲公道與自由而作歷史所無之激鬭英意舊有之友誼因以愈爲團結今英首相惠臨意境更足鞏固兩國之邦交愛士葵答詞謂意國力爭自立英國極欽佩之吾人以同一心思之堅力與自信最後勝利不可挫動之决心並肩而進過極困難之試驗以達公共目的云云（一日） 
　　巴黎電法國借與俄國之醫院船葡萄牙號已被德潛艇或驅逐艦所擊沉船上有傷兵多人（一日） 
彼得格勒電葡萄牙號之沉失乃戰局中最殘忍之事此醫院船正在停泊時忽有敵潛艇於距離六十碼處連發魚雷兩枚此船立刻即沉喪失一百十五人内有看護婦十五醫士五十（一日） 
　　倫敦電克萊德製造軍械廠數家有激烈罷工之風潮政府以嚴厲手叚將鬧事之領袖驅逐三人拘禁二人風潮遂息工黨有責在人皆不以罷工爲然今工人皆陸續回來星期一日可望照常工作（三十一日） 
　　開浦鎭電蘭加第拉號輪船由英倫開往紐絲綸在濃霧中擱淺於距開浦鎭十五英里之羅平島已設法往救（一日） 
　　倫敦電瑙威商船米美土號（一○七六噸）被沉死一人（一日） 
　　　　　　電英本面飛機一架載飛行家三人　　　　　　　　近已降敵（三十一日） 
　　紐約電美國接美人發來指斥德艦擊沉蘇塞克斯號之電信及駐英美使報告英驅遂艦馳救蘇塞克斯號船客時兩被潛艇玫擊一事之公文後愈增仇恨恨德人之憶（一日） 
　　桑安杜尼哇電美國陸軍中將裴興發來無線電謂美騎兵四百名擊敗維拉氏羽黨五百名敵兵因近曾戰勝加蘭柴之兵聚衆慶祝美兵出其不意而擊之敵乃逃入山中聞維拉已受傷（一日） 
[要聞一]  
[日人之觀察我國時局（萍）]  
　　日本報知新關所謂大隈氏之機關報也其最近觀測我國時局之言有曰袁總統之撤銷帝政不過爲緩和反對熱度之策其事漸明然因是却有激成反對者益形憤怒之　　北京政府之窮狀乃更甚於曩昔袁總統旣撤銷　　同時訓令各省將軍使充實其軍備一方則用黎元洪段祺瑞徐世昌之名努力以懹柔中立派如馮國璋張勳龍濟光對於此種懷柔之策未必深信且有南京之馮國璋江西之李純浙江之朱瑞徐州之張勳互相提携之説其眞僞驟難判明總之袁氏未退位則其罪己之言視爲不足憑信無可諱也然袁總統並無欲謀國家之安泰而抛棄其權勢之决心又不難推測者也然則入川之北軍與兩湖駐屯之北軍一時有戢戈休戰之狀態者其殆爲一稱戰略欲乘南軍之間隙而伐之觀於帝政撤銷以後頻爲配置軍隊之謀例如二十四日以駐屯武昌之兵送於岳州又因備武昌之不穩以已向四川之兵三營自宜昌送還於武昌觀於此則北軍並無休戰之意似可斷言 
　　北軍休戰之説　益流布於國中然南軍則置若罔聞猛力進擊湖南辰溪之北軍司令　遂不得不退移於常德長沙之背後又因廣西獨立而加以一層危險因是在重慶曹錕之兵又引還於湖南凡此皆北軍形勢不利之徵反之則在四川之南軍漸次進於優勢之地位態克武大集其部下重慶成都間之士匪估領隆昌雖曾爲北軍所奪取近則隆昌又歸於土匪之手合州涪州爲南軍所包圍最近則有佔領納溪瀘州將陷之消息四川之形勢北軍已無大得志之希望再觀於兩湖則依然未説於危險之中駐屯之北軍運動其反對政府固非易事然因北京政府之基礎漸覺可疑北軍之行動將不一致又廣西軍有自桂林來攻長沙之報廣東之態度未决當不亟侵入於湖南然龍濟光之態度僅能暫出於中立而廣西之能默認與否尙疑間　在沿海地方陳炯明等又多所佔據欲與廣西聯絡今後之形勢蓋不難窺見一斑矣 
　　該報又言撤銷帝政以緩和動亂之策欲得預期之效果殆成絶望叚祺瑞雖有起用消息然並未受討伐司令之命且因叚氏將出山而北京政府中之廣東派與安徽派疾視又甚討伐之費已窮官俸皆搭公債兩派反目之結果財政上之手腕家將不安於其位（按昨今梁士詒已有辭職消息）如是財政方面層層困難榮位高爵又歸消滅軍人等皆將以袁總統爲不可恃革命黨則反呈一段活氣廣東方面宣布獨立殆已不遠而汕頭亦不日歸於革黨之手（按潮汕事近日各報頻有電載）袁總統之退位不過時期問題而已 
　　按日人此言十日以前而最近發生之事實如梁士詒辭職及汕頭獨立等消息皆不出其所料其眼光鋭利有足警讀者不可因其爲外人觀　之言而忽之也（三月三十日稿） 
　　又日本各報之論調大致相同觀此可知日本對我言論之大槪附註 
[英文京報之大局觀察譚]  
　　南方人心之趨向滇黔軍隊之活動 
　　三十一日英文京報云比來時局變幻逈異尋常其發展之事實至可注意者層出不窮如政界誤料帝制取消之結果即其一也北京帝制報所發表之議論如果代表政府中帝制派之意見則若輩之所容袁氏發表取消申令者似不過欲撤去南方藉以起事之理由而弱南方耳若輩之意以爲僅須更改國體上之名詞即可保全實際上之帝制要知此種觀念實爲大誤徵諸事實彰彰明矣雲南倡義黔桂景從雖南方他省未公然響應然全體人民已默然歸附中央撤消君主一舉不足挫抑南方之言義適予共和軍以合法之地位今南方以爲其行動之正當雖北京亦明白承認之夫北京旣明白承認南方行動之正當則揆諸情理南方之要求切實保障以得眞正有效力有責任之政府也亦固其宜被帝制派初 
意帝制撤消後全國民心必可傾向北京詎知事與願違全國之芸芸衆生從前爲勢所遍默然無言者今且奮起公然贊助共和吾人觀此而知帝制報所謂恢復民國出於元首之仁心非由於政局之危迫云者爲無足怪而自行懺悔自認改革國體魯莽不合違反國民眞意 
 
 

Page 3

 
 
之參政院之所以爲帝制報所痛罵力斥也更無待言矣 
近一二年來所流行之專獨制度欲求其不復活於將來則除取現今政府完全改組外别無他法此南方心理也異口同聲咸主此説今日南方輿論之一致殆未前有目下南方略得自由以發表意見之報紙皆謂帝制取消雖人民對之有若干之歡慰然在稍明大局者不能無北京此舉是否誠信之懷疑以爲南方民怒沸騰達於危點北京撤消君主不過爲鎭定民怨而已非眞正根本取消也帝制派之地位一旦鞏固則第二次之帝制運動必又發生非迫袁氏退位終不能貫澈永遠和平之目的南方報紙主此説者實居多數其所持之理由在記者之意雖非必不可免然甚明白近情也 
袁氏不去位帝制難免復活之意見不獨見於南方報紙且可取證於南方軍情或謂中央取消帝制自示弱點南方遂愈增其軍事之活動是説也雖共和派亦以爲不當蓋南方不過施行一種因時制宜隨時局而改變之和序耳雖帝制取消未免使南方進行之程序略有改變然若中央除更改國體名詞外絶無改良時局之切實辦法則南方領袖必更奮發以其再接再厲之鋭氣而繼續進行也謂南方不願和平是爲失言但若謂南方所提出完全改組政府之要求未見依允之時南方應息事寗人則亦豈爲識時之言日昨路透電社所傳關於梧州商人態度之消息至爲重要足見南方人心之趨向梧州處於粤桂邊界苟粤桂戰禍一開則梧州首當其衝彼梧州人民未嘗不知其命運之危險然猶寗願獨立不願中立商人於此尤抱熱心其故何哉記者讀此而知南方人民對於其領袖所採用之政策固絶對表同情也爲政府計盍速善自爲計籌畫適當政策以應此新時局乎 
　　南方之意似以繼續奮鬭按諸大局實非師出無名雖戰事可止則止然南方以確定眞正活潑民國之前途爲政策目的一日不達則戰事一日不停故戰事之賡續與其所抱定之政策與應行之程序不相背謬也記者請轉論軍情今揚子上游滇軍又見活動北軍被逐過江已爲衆所確知此次滇軍似未謀取叙府蓋以瀘州一下叙府即唾手可得且就經驗觀之叙府在軍事上之重要不若納溪納溪可控制瀘州又爲成渝間之咽喉今滇軍之不攻叙府殆以此故南溪處於長江北岸介乎瀘叙之間茲聞已落於滇軍之手而納溪江安大約亦有同一之命運 
傳來消息甚至謂叙府與隆昌間已有戰事按隆昌處於成渝大路果爾則川中滇軍又大有進步矣重慶南面之大局阽危雖未更甚然亦不亞於此聞滇黔軍現由綦江方面向重慶逐步而進該陣線之北軍司令比來勝報寂然據私家消息觀之滇黔軍今距揚子江似已不遠而重慶適位於江之北岸宜其日見阽危也前日路透社電傳之川南戰情支離可異先言革軍已佔據涪州東南之彭水其下突接以距瀘七英里數字夫彭水在蜀鄂邊界而瀘州則位於重慶之西二地相距可八九百里佔據彭水斷不能與距瀘云云連綴成文以意度之該電必爲檢查員删其中段留其首尾以惑讀者然吾人以此電與私家消息細心參觀不難猜得闕文之大要使此電而果有闕文乎吾知其所闕者必關於重慶南面大局之一節該訪員原電所紀戰局顯係由川東而漸及於川西故首彭水次綦江或重慶殿以瀘州檢查員必以中叚消息不便宣布乃不顧文義加以删除然欲蓋彌彰吾人於此又得一不言之眞情矣夫納溪旣在官軍掌握滇黔軍斷不能於上下游渡江攻瀘試問該訪員曷不日距納若干里而日距瀘七英里則納溪之陷落不言可喩况又有非官場消息徵實之乎 
　　湘省今仍爲滇黔軍活動之中心點桂省近亦遣軍入湘進攻永州故此後湘省戰區又多一桂軍矣彭水之陷落事在兩星期前已載本報路透社此電所以能傳出者聞因戰於蜀湘邊界之黔軍已佔據距辰州北約百里之永順故也據日人某報傳稱黔軍已佔永順若更前進則戰於辰谿南面之北軍有與根據地隔絶之虞故不得不怱遽退至辰州以佔地步尙有一事須注意者涪州若仍在革軍之手（吾人未聞官軍克復消息）則滇黔軍得一自黔邊達揚子江之大道於是揚子江上游之北軍乃陷於危境揚子江南岸之北軍所以棄江安納溪南溪而北退者殆以滇黔軍已佔軍略上之勝利勢難與抗也至湘南戰事近兩星期内必仍在進行但消息沉寂無從評論惟北京日報昨載政界消息謂北軍已克復湘省西南之綏寗此説之奇等於龍覲光佔據剝隘蓋北軍之行蹤即據公報所稱亦尙在武岡北面也粤省時局迷離難測桂省都督陸榮廷現駐梧州如龍濟光倔强不服即擬攻入粤省粤省西部今已有桂兵入境東南部則馬存發旅長將兵五千人已在潮州宣布獨立現方與汕頭鎭守使交戰（譯者按此與事實稍訛）龍濟光與共和軍領袖若不能磋商就緖則粤省戰事恐不能免外間謠傳龍陸之談判正在進行甚至謂龍將軍已允任粤省都督惟要求不許純粹革命黨如黃興陳其美等入境干預政務又謂陸都督亦提出條件要求粤省以軍火一部分供桂軍作戰湘省龍如允此則龍之條件亦可承認此項謠言姑餘誌之是否可信須覘其後粤省若果能與桂商定辦法則兵燹可免不爾則數日之内又將增一戰區矣 
[日本已派駐桂領事]  
　　京津泰晤士報三月三十日北京通信云昨日駐京日使照會中政府謂日政府决議派領事駐桂且已擇定前充牛莊領事四年之奥田君（譯音）任此該員現寓東京不日將赴新任且率有書記一員日領駐在地點迄未决定衆意南寗爲通商口岸日領或將駐此未可知也記者曾詢以此舉是否爲日本承認南方獨立政府之動機但未得承認之答覆蓋以日人在桂省利益頗大故派領事駐紥其間日本仍視桂省在中央治權之下否則無庸照會中央政府矣 
[廣東大局之岌岌]  
　　京津泰晤士報三月二十九日北京通訊云據廣州私電聲稱全省現大不安靖前星期土匪騷擾較前更甚黨人則四出運動以圖起事聞潮州潮陽現密謀反抗政府汕頭道尹已接某旅長電文促其樹獨立之旗象山（譯音）惠州潮州及其他數城如尙未宣布獨立則旦夕必成事實商業要區多處店舖皆閉商民大爲驚惶此項私家消息因檢查員不准發電問答故無從徵實當道檢查綦嚴足以遏阻眞確消息之傳布而使人益信順天時報所載之新聞此與政府利益大有妨礙順天時報所載消息雖間有失實者然宣布常早於政府迨政府見機否認則往往事已確實殊可嘆也 
編輯餘談 
[授意與授詞（飄萍）]  
　　授意云者利用其人授之以意思而措詞則聽其人之自由也至於授詞則意思旣不許其人之自由並措詞亦不許有自由之餘地使非純粹爲一機器决無甘心受其所授令授之之人得達目的者 
　　由是言之授意者易成功授詞者易失敗似授意者巧而授詞者拙但或授者逆料受者無可以授意之資格非直授以詞不可換言之即授者視受者皆爲機器而惟彼一人爲人非直授以詞不可也 
　　雖然人心不同有如其面安可皆以機器視之無論何人皆以機器視之是自己亦適成爲一機器而已安得不敗奈何旣敗而尙不悔耶凡成事必以誠授詞不足取即授意亦不足取 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位問題之箇裏情形]  
　　反對辭職之見地政界近有傳聞政府爲急圖停戰起見袁總統擬向代行立法院自請辭職然後再行挽留等情昨據　查此説尙爲未確政府近雖仍擬調停戰局惟箇中人對於總統退位問題仍伿堅持到底餘欵則尙可通融辦理其所持之理由以爲帝制雖已成立袁總統並未實行登極及取消後又未宣布辭職現尙未届期滿决無辭職之必要中外各大員之一心擁護中央者亦均係如此主持至於要人中之稍明時勢大槪者則又以爲如此議定手續以相延宕徒多周折了無實益且究其極仍不過爲一種敷衍手續當此時期緊迫之際政府豈再容出此欺人政策以授人口實故不如另覓他項直爽政策　爲得當此又反對總統辭職之人物中所具見地略有不同之一點也又聞此事之所以未即確定者其中尙有其他種種密要原因政府因其牽連關係之故致磋議許久終無要領茲特訂於三十三十一兩日特開會議作竟日之討論俾期早日解决以防另生枝節　　最後規定之凖備南軍對於調停辦法提出條項要求袁總統退位及嚴懲發起帝制要人各節因此袁總統恃於日前　交政事堂意見書一通大致擬即向代行立法院提出辭職書並預定懲戒帝政派各員之違法蒙蔽之咎茲得公府消息徐國務卿等連日討論此問題現始擬定槪略據聞係辭職輿否當以維持國家信用不得自破國法爲前提實行之期當以正式國會召集由國會取决方合約法此際尙難退職日内聞即照議呈撥請示裁奪昨聞二十九日中央各要人齊集東五條胡同徐國務卿寓邸内秘密會商要政據聞係因日前所致南軍首領唐繼堯蔡鍔等商榷之電今旣多拒駁其情形已失口舌之效力亟應再謀他策是以秘議一切並聞此事於數日來已經政府各要人連次秘密籌畫並與滇黔桂三省往返電商雙方意見仍係互相背馳其重要备欵如總統辭職等條已迫於無力旋轉之地步恐有激於决裂之耗故此三數日間政府業已爲種種决裂之預備惟尚須徵求某某各將軍之意見始能爲最後之規定 
　　開始調停之一説現在中央政府與西南革軍間有一種調停問題之交涉社會各方面最欲早知其消息茲據探聞該交涉開幕之際革軍要求極嚴重政府對之驚恐異常以爲到底無調停之餘地爾後公府續開密議仔細研究某某有力各要人亦立於其中稍有所斡旋前途漸啓一線光明略有開始調停之希望　革軍今日之要求依然如舊决未輕減絲毫而政府之態度稍爲緩和其最近所研究者即在雙方所派代表人物及會議地點惟聞二十九日總統　　南軍要求條件特開緊要秘密會議所議梗槪爲總統退職一層難以承認即經詳覆南軍倘仍不見諒苦衷堅持初議應如何辦法　和無效或致牽涉外交上之險惡應如何預先籌防至於條件中除關於總統一部分外其餘若能由政府允認南軍是否即將獨立取消當經與議各員各陳意見由九　開議直至十一鐘餘始散然終未得有若何結果云 
[帝制派之下臺難]  
　　大昌紛紛辭職帝制撤消中央政局是否變更尙未可定然艘帝制派中之各要人已多不安其位此三四日間均紛紛呈遞辭表京中帝制派報尙力代辯護謂爲不確昨據探聞辭表之已經提出者爲内務總長朱啟鈐政事堂左丞楊士琦政事堂右丞錢能訓交通總長梁敦彥農商總長周自齊機要局長王式通内史參政楊度惟聞各辭表均未批出如何處分之處尙未可知又財政總長周學熙並非贊同帝制者亦曾提出辭表日 
前葉經交還並奉批略謂時局未定仍應勉爲其難勿得求去等語並聞政府對於朱之呈辭内務總長有允准其請之意目下已爲繼任者之選擇不久或即有正式策令之發表唯聞當局以朱才尙可用不令其由此即行退閑擬准其辭去内務總長之　後仍在北京市政督辦其他各人則尙無確耗又據英文京津時報云黨人要求懲辦帝政黨首領之條件亦經政府拒絶其意以爲帝制係得代行立法院之許可而進行該院議員爲中國人民之代表故不能歸罪於高級官吏南北和議之後政府允許旅居日本及各國之革黨回國不究旣往之罪云云據此以觀辭職者雖紛紛而結果則尙難測度也 
　　參政辭呈擲還參政院近日以國體之故有擬自行引咎全體辭職之議茲聞此議將次見諸實行並聞政府亦擬利用此時機將該院重行改組大加整頓改組之時期已略定在正式立法院召集開會之後又政府對於該院改組之方針擬將有用之新人材及有完全政治智識者多加搜羅簡命而該院之員額將不免略有增加惟在此臨時會期中政府仍對於該院不無相需之處故各參政雖多具有辭職之意思而當局則已有密諭在此代行立法院臨時會期内各參政不得無故辭職以免不足法定人數臨時會不能成立所有參政中馬君江君等之辭呈聞昨已一律擲還又聞某有力之參政近亦揚言云諸參政若在取消帝制之後即行遽然辭職解散轉顯出反對共和之結果甚屬無謂等語然則一般參政中固各自有其派别矣 
　　不准私行出京帝制派之重要人物因帝制取消南軍對於該派首要有要求嚴加懲處之説類皆侷促不安多已預備出京以爲脱身之計當局偵知此項情節大爲震怒對於有意脱逃各員大加申斥並派軍警嚴爲察伺非得總統之許可不准私行離京日昨公府各要人對於對付南方要求之預備密秘籌商曾决定三項方針而中有一條亦云應行懲處之員即請分别執行不必有所顧惜云云帝制派聞此消息不免益形危懼又據英文京報云沈雲沛氏所長之請願聯合會因帝制取消恐受司法機關干涉已即日改爲實業保進會此事曾紀前報在彼原不過一時下台之計故日來已亟亟從事於遣散人員之計聞自各科主任下逮雇員皆加給一個月薪俸不意各員尙要求另加遣散費日日羣向沈會長催索沈以某督辦不肯再與接濟甚覺爲難 
[粤湘川軍事之警訊]  
　　又有一部分獨立二十九日統率處特開聯席軍事密議聞所議者係爲刻據某處密報南方某省有一部分軍隊加入南軍之耗特趕籌特别嚴防辦法當日尙無解决又據順天時報云刻據確實消息廣東省潮梅鎭守使馬將軍存發已於三十日午前二鐘通電各省宣告獨立矣又云邇來蜀湘兩省戰事消息極爲險惡現據政界某要津云湘南鎭守使汪學謙少將鑒於革軍聲勢過大無力抵禦遂於日前（約在上星期五六）率其所部響應桂軍 
　　連接三將軍急電中央以南軍目下種種行動甚形險惡若不亟圖抵　政策定有瓦解之慮乃於二十九日將所接各處告警之急電交出飭令軍務處統率處速行會議據聞交出之電件計湯薌銘告急電三件曹錕告警電四件陳宦急要電三件又據某京報載稱政府近日連得探報滇黔桂三省近因帝制取消前敵北軍異常鬆懈大有不戰自潰之勢擬即分　並進猛攻急擊以達其最初之目的故中央一般武人頗有主張仍以武力解决者日前公府會議皆以南軍要求各件過於嚴苛和議難恃與其前踞後恭貽羞萬古不如背城借一雖死猶生擬卽派令知兵大員前赴川湘蘇鄂贛各省宣慰各軍並告以帝制之失敗皆由於軍隊力弱政府深慮不敵以期激其憤怒而發其同仇敵愾之雄心云 
　　陳二庵中立風傳前自北軍克復叙州以後陳二庵將軍即有將錫川南王之風説其餘將領亦多欲分受封爵爭報捷電不期帝制忽然取消此制遂不適用前此已經封爵者尙有令其自行辭去之説欲望以戰功新邀賞爵自是必無之事因而在川北軍多有灰心之情狀又加以現在南軍重整旗鼓復集大軍力圖恢復叙瀘一帶於是陳將軍外觀中央對於南軍之畏葸鄰近各省對於南軍之趨向内矚軍民響應獨立軍勢已不可遏之心理似亦頗有難於對付之感念據一般外人之觀察謂陳氏不久將純取中立態度中央　此消息爰亟亟謀所以補救之策故日昨南苑駐屯之第十二師已奉有陸軍部令整朿軍裝聽候調遣據聞該師軍隊即將於四月初旬開往四川以資援助前敵 
[戰事鱗爪（楚客通信）]  
　　以記者所處之地位益以檢查之嚴消息極不易得而確實可據者尤難茲略舉各方面之較有徵信者　列於左 
　　安徵新來宜昌之安武軍確於二月二十日前後全數調回岳州以分布於湖南惟不赴沙市逕往常德溰州一帶（約兩三月可達）則湖南之危必不在湘西黨人自兩次撲攻將軍行署未成後進行仍未已近日破獲黨人案紛起可以想見矣滇軍確已行抵川鄂湘黔交界之酉陽縣地距鄂之施南僅兩日程出施南即抵萬縣出萬縣則北軍之後路斷 
　　瀘州涪州等處現仍吃緊二月初四某輪船爲北軍滿載鎗彈往重慶乃在鄷都左近爲滇軍截擊二月中旬聞又有大川輪船滿載鎗彈往重慶亦爲滇軍砲擊死傷甚衆鎗彈之入滇手者亦不少鄷都　州俱在重慶下游是必有綦江另出之旁軍以謀斷北軍之後者也 
　　此次滇軍頗利用棒匪棒匪履出如平地且又嫻習地勢每一戰北軍之死傷恆倍於滇且千山萬壑尤爲北軍之畏途所携之馬死亡甚多類皆越山而墮入深谷者也前由北調蜀之敎練官昨至歸州悉復折而東下據彼等所述情則叙瀘一帶每次出戰之滇軍不過數百人殆全軍已注入湘西故折回岳州以遏之而不知酉陽有旁出之軍云 
[湖南危急中之黨案紛起（長沙通信員）]  
　　湘省於本月八號有由漢口開行之武陵丸輪船駛抵省埠停泊日淸公司碼頭該輪搭客紛紛登岸之際忽聞有拿獲亂黨九人及證據兩箱解赴將軍署訊辦之事外間傳説均不得其眞相嗣經探悉係因南方某當道探得消息謂中國流寓日本之黨魁近派黨人多名潛來上海將往湖南一帶密謀　事並携有證據等情正在派人探查其時適値湖南湯將軍署調查員某在滬因飭令就近偵察果有形跡可疑者多人購買船票將有湘鄂之行李即跟蹤尾隨届期同附某輪開赴漢口復白漢換搭武陵輪船到湘同船數日彼黨人之一言一動李無不特别留心見其確有可異並探得所携行李内有緊要憑證兩箱故於抵湘後乘該黨人等登岸在該處水府廟（即洞庭宫在小西門外正碼頭日淸公司左側）停歇時即密傳軍警將該九名及其箱篋一併拿獲解赴將軍署交軍法處審訊據供一名譚容派爲湘軍府都督一黃某爲民政長一商某爲財政司此外諸人爲參謀長警察廳長師長旅長等職均係某黨首所委俱各授有委任狀等語及開視箱篋果有白綾令旗多面委任狀多張告示百餘紙及其他證據並危險物甚夥（或云李調查員在輪船時曾設法與之密談僞爲投入黨中早已得其實情）審實後就中提出五人處以槍斃其餘四人則尙未判决 
　　湘潭縣近亦捕獲黨人多名俱本縣人因於本月二十一日在該縣十二總正街祥華齋麵館開會集議爲某調查員所偵悉當場拿獲十餘人帶至知事公署審訊據供受黨人運動許以重要職任現今正在謀劉進行等語不諱並於身間搜出證據甚多當即將四人於是日傍晚提出立予斬决 
[川南江安之近况（成都通信員）]  
　　瀘州上游之納溪江安雖由北軍攻得然地方仍不安靜日昨接江安三月九號所發之函述該縣近况如下 
　　前一月以來瀘州江安一帶當戰地要衝而小市與藍田壩兩處戰事尤烈人民逃亡慘不忍聞被流彈中斃者亦復不少銷砲之聲連接如爆竹人民眠不解衣者數日至陰曆二月初三日始無鎗聲民驚稍定 
　　陰曆三月初二日有叙府招安之散軍路過該縣因欠缺餉糈李知事代籌百餘金暫作路費而該軍尙不滿意李知事見機不佳佯請該軍等出城紥隘該軍甫出城李知事即預備防守該軍出城始知中知事計乃將警隊之洋抬砲刦去數桿意欲攻城經該軍長官阻上乃不開砲遂相率他去城内人民已受驚不小矣 
　　川軍一師前駐瀘州之軍隊於初三日由瀘到縣駐紥守城及任稽查等事 
　　城内外各學校至今皆未開辦即省立第三中學校亦尙停止中學校校長趙鳳洲去不復來現有另聘之説至於城内外之各私塾現亦未見一處開塾 
　　鄉間土匪自去臘至今任意刧掠毫無顧忌而縣屬之南北兩鄉幾無凈土游民多流爲匪兵禍起時城内人民下鄉避難者被匪刦甚多現匪勢仍未稍減 
　　該縣團防自兵禍後久已星散現李知事正集紳議辦城内商舖亦早一律收歇今雖漸有開始營業者然人心惴惴尙未敢遂視爲樂土也 
[廣東之情勢益危]  
　　龍將軍巡按使今晨子刻接探報緊急黨即行飛飭附城各機關一體戒嚴是時附署各街口均每處加派親軍數名扼守各處城門亦加軍隊警察四名凡遇入城人等均須搜身並由游擊隊加班巡邏四城各區警察亦加派休班巡守而觀音山及各兵艦之探海燈通宵四射其防備情形極爲嚴密 
　　二十七日張巡按咨報龍將軍並飛飭所屬軍警各機關云據顏統領漢飛報現據探員密報查得黨首岑春煊近日紛紛派黨圖謀運動起事現已委定徐勤爲廣東都督王和順爲廣朿總司令許某張炳等均爲外路司令王偉廖竹賓均爲東路司令周之貞關仁甫均爲西路司令定期本月舊曆二十五六日圍攻省城並言已在省城運妥軍隊接應撲城時分派黨人由五仙靖海大南小北大北各城門進攻並派得重要黨人到省現在沙面潛匿候時舉事又查得黨人朱執信因前在順德起事失敗廢去用銀十五萬元爲黨人指攻已於前日在香港紅碪吐血斃命等情據此理合飛足詳報請即迅飭軍警一體嚴密防範查緝俾安地方而遏亂萌等由據此查亂黨　謀擾粤散布謠諑雖不足　而先事防範不容稍有疏忽該統領等應連會督軍警嚴密偵查防範勿稍疏虞爲要鴨岐　印 
　　二十五號晨早六時將軍行署提出犯人兩名押赴北郊鎗决聞内有一名係前由巡按使衛隊第一營副官劉崑麟所獲之重要黨人歐陽浩下午二時許又提人犯四名押赴大北外軍路邊一律鎗决矣 
　　龍將軍昨接汕頭馬鎭守使萬急密電一通聞係關於潮汕方面防務吃緊請派一等巡洋艦兩艘更番梭巡汕頭柘林一帶口岸以資策應並有要件請示説者咸謂該處已有變端矣 
　　南海林岳堡昨有百餘人假冒官兵到鄉圍捕先將團勇局攻毁掠去所有槍枝並斃團勇劉柱等兩名據去團目劉芳等二名傷勇蘇才等數名並刧仁和等店十餘家省城防務因之益緊 
　　省城之防務旣吃緊如此而省外各縣黨人活動甚劇土匪又乘機響應徧地皆是（詳情俟續錄）幾莫辦其爲黨爲匪西報謂爲省外各縣幾盡入共和軍之手者大約非虚語矣嗚呼廣東之危如此 
[劉祖武規勸龍公子]  
　　雲南劉祖武致龍濟光函云紫丞先生勛鑒前奉瓊函謬承推奬旋修素鯉未見還雲祗以粤嶺睽隔音書阻滯慨慕英風寢興馳仰近者據各方面報告僉稱尊府子姪在納東逢春嶺招募土兵封禁渡口聲言保護廬墓云云聞之詫異竊吾滇興舉義師擁護共和純依人民心理决不致轉與人民爲難是首義之初即遵照都督唐公迭次電令一再嚴飭所屬凡在外省服官及當兵家屬無論土著客籍均一體保護不准稍失禮敬此邦父老實所共知故兩月以來各家屬皆安善如常從未發見有保衛不周之事是其明證今尊府子姪無故招兵惹人視線殊所未解謂與滇軍爲難耶現滇省已組織六軍共計十二師團員兵餉械均設備完全第一二三等軍業經分道出發川中之劉師長存厚亦率衆響應成都唾手可得湖南方面已佔領晃州一帶長沙武漢更在掌握而留滇駐鎭之陸軍又另有數師及混成各旅尙不在六軍之内槍炮之利訓練之精遐邇所知無待自述尊府子姪招集鄉農藏備鎗械封禁渡口意欲與滇軍齟齬昧中原之大勢失桑梓之感情室内操戈自相魚肉想我公達人不令其出此謂准備兵隊與台從之粤軍内外夾攻即以台端昆仲海内英雄深明大局當不肯拂全國人民之心理况　軍已到湖南境内江西廣西亦早有聯合福建方面更待機立應粤東兵隊若略舉動閩攻其北桂攻其西湘贛攻其東不出數日即成八面受敵之局尙何有遠攻滇省之兵力然此尙係外省之形勢也屢接寓澳友人來函 
 
 

Page 7

 
 
民黨之幟已遍樹於惠州南韶等三十餘縣炸彈之隊已密布於觀音山華寗里廣府前等五六十處舟中敵　　機瞬　遲而不悟　紛將成更何有遠攻滇省之時機然此但係粤民之仇視也台端所恃以偵探運動者心腹數人耳所恃以戰　者黃宋等數人耳不知此諸人者與本師之秘密探員或伺鄉素契　氣誼相投久已晤面通函一再接洽情　効忠民國或直接投　帥部願乘機倒戈聽候北伐甚有致密函於敝處甘願獻足下之首以自効俾與孚鳳并列而三此間以堂堂義師不肯用紅線金盒之計婉却未允是親 
離衆叛内患已深瓦解土崩禍機在即尙何有遠攻滇省之帮手然論者猶謂尊府子姪羣季皆將門之子若令蒼頭特起綠林廣招或亦足破壞滇中背城一戰不知綠林義士草澤英雄如著名之白旺莫卜等均由當道派員招撫久有聯絡渠等現尙未全數露面者亦因不明政府宗旨所在恐不相信耳現已陸續來歸聯接一氣少有人心雖在鄉愚獷莽亦不肯　顏附和况在明公爲中流之砥柱壯共和之干城詎肯自取下策耶以上各　均係實事某誼切桑梓用貢腹心務希函令六公子等將已招之土兵立即遣散封禁之渡口宣布取消照常安居樂業永保福利以免人民驚疑商旋阻礙敝處當恪守都督訓條凡家屬廢墓田產均加意保護决無他虞縱令滇粤兩省不幸以武裝相見亦斷不絲毫牽及尊府及從軍各人之家屬天日共鑒决不食言並請轉達吾鄉在粤之官長士兵知照萬勿疑　　處爲不肯操戈同室枝傷連理起見用恃佈聞純係保護南方人民問題與戰爭無關至於戰鬭之事别有主任　　以待與此無涉合併叙明順頌勳安鄉晚劉祖武啓二月十八號自蒙自發 
[南京快信]  
　　軍民兩使前電辭爵中央昨復電未准　　聞王廷楨擬不日赴滬會同楊護軍使籌商吳淞要塞務防 
　　王祖同昨由滬乘晚車抵寗行蹤甚秘聞已入城現住軍署 
　　阮忠樞確未來寗朱濬初昨奉命來聞即係阮之代庖人 
　　齊使昨又嚴催各縣迅速籌辦地方自治聞國民議會議員擬公推兪仁愈先行入京接洽一切 
　　聞拱衛軍將乘津浦車南下 
　　報傳張敬堯殞命聞軍民兩使昨電陳宦探詢確息尙未接復 
　　汪大夑致函某要人仍不願出而任事 
　　財廳奉部電加徵驗契税决定五月一日起實行 
　　此間發現喉症傳染甚衆 
地方通信 
[松江]  
　　鎗斃盜首去冬有販牛之台州人在北門外賣花橋左近乘夜夥刧石十　謝桂生家　　有四盜携贓行經東門外三角地爲警察拿獲兩名而　去之盜首　阿友竟　　警局門首窺探遂被併獲解縣訊實具詳省署昨晨奉到批回即提該盜首　阿友　赴左營校場鎗斃 
　　盜案即破南門外四十保九　汪姓墳嚴内墳丁金增福年已七旬二十九日黎明時其家忽來盜匪多人　　湖口普　門肆刧金驚起呼捕被盜斫傷左臂刧去衣服飾物旋經金　子阿寛投報縣　道經登山水橋　見道旁陳老太圖　内晒有棉被確係　物遂鳴警往抄當獲朱陳氏胡陳氏兩皖婦起出　被及 
夏子洪一併帶案午後警探等復在鐵路左近獲盜匪朱世昌陳友才兩名指出皖人汪麻子昨曾介紹不識姓名之兩人入夥遂亦拘汪到案逐細推訊知夏子洪雖與同鄉並非同黨乃交人保釋朱陳兩盜及朱陳氏胡陳氏兩盜　均收禁候辦 
[無錫]  
　　整頓風俗無錫士紳胡介昌等以目下風俗奢靡道德淪喪曾具禀請求丁前知事諭禁並擬整頓風化條例十餘項呈備採擇適丁前知事奉飭交卸未獲實行自王知事接篆後胡介昌等復具禀請禁批准擇要實行在案茲王知事擬定先從胡介昌所陳第一條辦公職員不准　妓飲酒及諸博着手已咨請警察所通飭各屬一體查禁又無錫三等妓女槪無住處大都　　於漢昌路各旅館中作賣笑生涯各向警察所納捐一元因此警察並不干涉現今人數日增一般蘇常之秘密流娼紛紛來錫共有二百餘人之多靑年子弟之被迷受毒者指不勝數實爲風俗之　茲王知事以胡介昌等旣有整頓風俗之禀亟宜驅除此患故又咨請警察所將此項妓女實行取締勸令自立門户不得居　於各旅館以挽淫風 
　　小學失愼南門内槐樹卷　公　創辦之聖馬可小學校於上月三十號晚間第一進房屋忽然趨火各處救火　紛往　救始得撲滅共焚去房屋兩進敎員及校役鋪程服裝頗遭損失惟未傷及人命現該校宣告停課一星其一俟房屋修較再行開課 
[鎭江]  
　　軍隊　寗續誌馮將軍電　駐鎭第十九師步兵七十四團赴寗駐紥一節已紀前報茲悉七十四團　省後馮將軍本擬　派七十三團某某兩營來愼更代旋因蘇州第十八團開往海州助白軍剿匪某某兩營須令赴蘇塡防不　兼顧故鎭江防務責成要塞掩護　　司令加意守禦昨日龔君已接到軍署　飭矣 
[南京]  
　　金陵中學冒雨旅行昨日（三十一號）濃　似墨細雨如絲寗　金陵中學校敎員學生冒雨作郊外旅行經遊沿山十二洞藉採標本而訪名勝雖道途泥　　於舉足而該生等不以爲苦有人見其由十二洞整隊　來手執各種野花芳草拖泥帶水于于行雨中步伐整齊笛鼓悠揚精神仍不稍減云 
[杭州]  
　　電燈公司開股東會杭州大有利電燈公司於一號下午一時在本公司樓上舉行第五届股東會到會人數計五十三人權數計一千二百三十九權財政廳吳廳長亦派梁科員與會根鈴開會後各股東共推顧君子才爲臨時主席首報告四年份帳略及營業狀况次提議民國四年利息問題當經衆股東解决照思數塡給股票議題通過後遂由辦事董事長兪君丹屏登台討論修正章程當將總經協理及查帳人名稱公决取消改設董事長一人辦事董事二人董事四人檢察二人通過後顧議長報告　經理沈君新三辭　書即請各股東投票選舉當　定董事金泥瀾兪丹屏阮海珊沈新三陳文卿吳　君樓映齋等七人選　　遂振鈴散會 
[安徽]  
　　鳳台縣署突肇火災鳳台縣知事劉沛前宰靈壁時因濫刑無事經地方紳士控省參革處以監禁劉　囹　半載經倪將軍呈請赦免留營効力贖罪去歲始由李巡按委任爲鳳台縣知事詎於本月二十一號夜半該縣衙署上房忽被火焚所有衣物盡行燬去起火緣由尙未查悉昨聞其詳報省署僅云焚去正屋三間署内檔册卷宗均未損失等語目下李使對於來詳未置可否大約俟密查後再行批示矣 
　　安武軍需設局轉運前次中央命皖北倪鎭守使帶領兵隊十營駐紥湖南岳州預備進攻滇黔等情迭紀前報茲聞倪將軍以該軍離皖較遠所有一切子彈軍需糧餉等件輸運不便故於漢口添設安武軍後路轉運局輸送一切軍需以資便利并委劉君淇爲安武軍駐漢後路轉運局局長每月支薪資三百元云 
[山東]  
　　肥城淸賦風潮續誌肥城因淸丈問題起有劇烈之風潮其情形已略誌報端聞此次肇事原因實由該知事之無風生浪有以釀之其含怨之由在於勤民地之淸丈該縣貧民向多於山坡嶺頭私自墾植此項荒地砂石泰半開　一畝須費人工無算而山瀾崎嶇每歲所獲無變此種地向稱勤民地即表明從辛苦得來也近來新税難苛尙未措意及此自淸丈局設立此項薄地亦歸淸丈之列多數貧民遂咨嗟怨憤不安其生哀請區長豁免無效即公推代表數人赴縣申訴竟被棍責於是鄉民益復蠢　聚集千餘名將區長十餘家之房舍焚燬後羣議以此種賦税實行難望生活不若將　　器具携至縣署存庫吾等任何流離同是一死即於二十二日各携農器擁至縣署知事張皇萬狀避匿不出飭役關閉城門後即開鎗擊斃八人於是遂激成巨變除將縣署焚毁外並延燒紳士房屋數家前卸任歷城縣知事李某家亦被其禍城内學堂焚燬殆盡當道聞警除派軍馳往彈壓外軍署並派副官吕寳如軍法承審員張瑞之及濟南楊道尹於二十七日赴肥矣並聞按署近又委敎育科員蔡君至肥視查各學校被禍現况及籌議善後辦法云 
雜評一 
[機械人（默）]  
　　近見某學報載有戲具一則謂十八世紀俗嗜傀儡德虚斯所製傀儡名曰機械人展覽於巴黎倫敦各大市問一爲寫字生右手執筆欹首凝神直書短句文字一爲畫家曾繪法帝之像繪時作種種揣摩狀態度絶類生人 
五十年前有法科學家馬里博士製能言機用石灰造類人頭之盆五各有口用機吹氣於其一則得一音再吹得二音五音變化即可成字成句音與人口出無異蓋此機純基於言語由五音化合之理而成者也 
　　外國之科學家能使傀儡作文能使傀儡繪形能使傀儡發言機械也而不啻眞人我國政治家能使人爲傀儡語言動作皆可由我製造人也而不啻機械是亦可以一笑 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[飭籌安插貧民之辦法]  
　　江蘇齊巡按使近接政府來電大致以各處窮黎所在多有現値西南不靖若任其流離失所難免不迫而走險附和黨人擾害閭閻貽患大局殊匪細故應即速籌辦法妥爲安插等因齊巡按使當即通行所屬各道尹知事一體遵辦昨上海縣沈知事亦已奉文飭遵矣 
[再誌西官對於國事犯之愼重]  
　　黨人詹大悲温楚珩現均寄押西牢候示迄未判决此　陪審西官美副領事博式金君因將次回國恐他員接辦不無隔膜曾經函催公共公廨承審華官從速磋商定讞未得切實函復茲聞博君行期在即以該兩被告及被伏誅黨人蕭美臣等牽涉之鄧鐵路理髮店主蔣順臣（即蔣漢卿）已分别預審明白均係國事犯未便引渡應由會審公堂早日判决故復函催公廨秉公解决勿再延擱云 
[購買軍火之研究]  
　　公共租界戈登路捕房查獲私運大批軍火解　公共公廨訊供詳情已屢紀本報茲悉捕房以此項軍火係由中國海軍軍械所向德商購買據稱留爲防備惟查内有一種砲彈名騰騰者炸力逈異尋常且有毒質係兩軍對敵至不得已時所用之物此種炸力極大之毒彈似非爲防備所用聞擬提出理由向海軍部質問云 
[園池内發現砲彈八誌]  
　　法捕房在法租界徐家滙路天祥花園德國人奈而生住宅後面池内起獲砲彈八箱將其汽車夫劉金禁並與此案有關之西婦温司脱克傳至法公堂訊明已分别懲辦嗣又以奈而生藏坑軍火違背公法用英法俄三國政府名義通知駐滬德總領事署請爲查辦關德領察核種種以此案不能成立且所控違背公法關係甚大無權受理須赴柏林上級官廳控訴惟奈而生已延律師爲辯護士　備到堂質訊云 
[私造鈔票案今日開審]  
　　寓居大沽路六百二十三號門牌之無錫人歐榮生因與蔣誼信趙慶記諸志明陳全恆刁宜山姚正信陳芬芬等在重慶路四百二十四號屋内私造鈔票被新閘捕房破獲搜出各種製造器具及已印成未印成之僞鈔票多張一併解至公共公廨經中西官判令陳芬芬交五千元人洋並保餘人押候訂期會訊在案茲悉諸志明陳全　刁宜山姚正信陳芬芬等五人所延代表某某兩律師於昨日午後偕同譯員等至新閘捕房商准捕頭將諸等帶至寫字　逐一錄取口供以便出庭辯護並悉此案訂於禮拜一即今日上午九時半開特别刑庭研訊云 
[探報黨人分任之職務]  
　　統率辦事處前因滇省起事各處黨人又有躍躍欲試之勢特飭駐滬偵探江某許某等收買無聊黨人潛通消息日前江偵探等據所雇密探林某等報告黨魁陳某李某等現已招集黨羽七千餘名内有三千餘名已派往長江下游一帶相機進行尙有四千餘名均分匿滬上近因接到孫文自日本來電囑在江浙兩省先行起事故陳李兩黨領特於前星期日邀集同志在總機關部開會籌策進行派定黃某爲江浙兩省革命軍總司令宋某爲敢死軍司令曾某爲先鋒隊長許某爲暗殺隊長鎭某爲炸彈隊長洪某劉某爲炸彈隊正副隊員應某爲義勇隊總隊長温某范某爲軍械科正副科長定期某日出發分投起事等情江探等得報後除分赴本埠軍警各機關報告外並即電禀統率辦事處曁江浙兩省將軍行署請爲嚴密防備 
[水面亦須嚴防]  
　　上海防守司令王如見君近以黨人屢有在滬起事之謠故已在南市高昌廟以達龍華及斜橋以南新闢各馬路責成所部步砲各團營長日夜巡防在案茲查南碼頭迤南之黃浦江港紛歧軍廠附近亦有支河自應妥愼防範爰於前日移請水警第三分署長王壽良君調派大師船二艘停泊上游望道港口亦撥二艘駐泊至下游之龍華港與浦東之白蓮涇楊思港等三處亦各派二艘駐防如晚間港内停有船隻應即稽查並於上燈以後禁阻船隻駛過軍廠浦面以防意外云 
[巡捕爲公捐軀續誌]  
　　公共租界新閘捕房七百三十六號華捕王福生因追捕搶刦南成都路一百九十號門牌曾榮富家之盜匪被盜拒捕開鎗擊傷身死業經公共公廨中西官驗明諭令尸母王孫氏棺殮聽候緝兇解究在案茲悉新閘捕房捕頭以該捕因公殞命故於昨日出殯時諭飭落差華捕排班隨送並擬禀請麥總巡酌給撫卹各　房中西探捕人等亦以該捕身後蕭條老母無人奉養各願出資若干以爲賻贈 
[法租界捕務加嚴續紀]  
　　法捕房石總巡前因搶案迭出特將所有包探分爲三十餘班每班添派暗差巡捕兩名各給手槍等械分往新老租界嚴行巡緝經紀前報現石君以各客棧各茶肆匪徒最易寄跡爰又諭令各包探不分盡夜隨時至客棧茶肆留心查察遇有形跡可疑之人即詳加盤問倘有言語支吾及身藏手槍等危險物品者即行拘案訊究其有曾犯搶案者解送内地官廳照例懲辦 
[無錫米市消息]  
　　北市米業中昨得無錫快信謂近日糙粳糙尖銷數甚好故旬日之間每石潑價兩角之　今日早市（二號）售開高糙粳每石洋六元零五分糙元五元五角糙羊尖五元四角五分糙杜子秈五元四角高小麥五元二角粳稻每百斤三元一角五分糯稻二元六角粙稻二元八角五分 
[舉行淸明植樹禮]  
　　滬海道周道尹上海縣学沈知事以提倡森林爲有今要政現擇於本月五號（即　曆淸明節）就縣屬苗圃舉行植樹禮昨已備　邀請各敎育團體公署機關准期舉行以重要政云 
[油豆餅米業選舉開票]  
　　南北市油荳餅米業仁穀公所董學因司年司月向由同行推舉六家輪流承値茲以責任綦重互相諉推殊與同行公益有碍爰於今正議定改用選舉法另再添增同行六家合成十二家以便每年每月有同行一家　任公務訂定昨日午後一時選舉開票由董　當衆監視投票者共九十四家當選票數錄下泰　九十二票生泰八十六票裕泰八十三票大正八十票長　七十三票三泰六十九票長豐六十八票錢恒泰六十一票聚　五十九票和泰五十票潤泰四十五票恒隆三十九票 
[國貨維持會開會紀要]  
　　中華國貨維持會於前晚（星期五）八時開評議常會首由議長汪星一報告華豐皂廠來函商請本會維持以保實業等情請衆討論辦法繼由該廠經理陳志廉到會而述謂該廠自上年夏間創辦以來所出各種香皂行銷市場頗受歡迎並將華豐牌號以及美人仙鶴老虎等商標花圖請衆察閲謂迭經禀請農商部批准立案並由江蘇巡按使轉飭滬海道尹給示呆護在案詎有洋商在會審公廨以冒牌禀控業經王襄讞會審三次云云當經全體將該廠香皂商標花圖詳細審察實與洋商經售之奥國維也納葛列兜色廠所用商標花圖絶然不同且皂上及仿單匣子均有華文註明牌號與商標名目以及種種區别實無相同之處該洋商指爲冒牌毫無證據言席又將該廠之貨仁氽商之貨復加審察謂旣無冒牌情事自應禀請公廨據理力爭以昭公允况該廠爲本會分子當力予維持以保營業自由之權又查紫色花圖凡各廠黑皂大都沿用各國皆然豈獨華豐一家本會有維持國貨之天職决議函達公廨要求與德領事據理力爭表决通過主席又報告寳山沈楚南來函謂吾　染燭紅色向用魯產之紫梗自外洋紅紛進口以來燭業中以其顏色鮮明用法簡使羣相購用自歐戰發生洋料價格奇貴燭業殊難支持擬請本會轉禀山東行政長官通飭勸種紫梗當經公同決議照辦並函告燭業互相提倡時已十點有餘遂散會 
[署基開築馬路]  
　　上海地方審檢廳　已遷入縣公署辦公所有前審檢廳房屋次第拆卸而工巡捐局朱局長已於前日派員前往舊廳前丈勘開築馬路兩條一由大南門直達花草浜小東門大街一由四牌樓經舊縣署大堂前直達三牌樓業已繪圖呈候朱局長核示進行聞不日即可開築云 
[警憝長注意空屋]  
　　淞滬警廳長徐君以高昌廟南馬頭等處爲製造局出入要道防務尤宜周密所有民間空屋自應查察業已飭知各區署傳諭崗警留心查看所有新近遷入之家進出各人是否形迹可疑並飭知房主將空房雇人看守勿使來歷不明之人入内寄跡違干未便云 
[檢查行人之愼重]  
　　南市第一區警署董警正因近日特奉徐警廳長頒發戒　命令每晚除飭長警實力防護外昨特　諭各崗警對於防務勿稍疏懈每夜十二時以後如見行人形迹可疑須加意搜查詰問來歷對於正經商人搜無危險物品宜好言安慰勿露恐嚇態度以盡保護地方人民之心云云各長警咸唯唯遵諭 
[花砲店受罰]  
　　戒嚴時期禁放花砲早有明文惟民間習慣恒多違禁昨日南市王家馬頭德昌花炮店因主顧購買在門口試放聲聞遠近被崗警查知將店夥王恒貞徐林全拘至該管警所問明違禁屬實罰洋兩元充公 
[稽查員得毌過分]  
　　昨晨有一年約八九歲之頑童將石片抛擲於小南門外電車軌道中適爲電車公司稽查員所見即將該孩掌頰數下復向胸前猛擊一拳該孩受育倒地口吐鮮血該稽查員尙扭住不放欲喚巡警將孩拘局究辦嗣由孩母聞信趕來向之哀求始將該孩釋放 
[軍械改去洪憲年號]  
　　軍　　章凡製造銷炮等件均應刋刻年分以備查考茲因洪　年號已經取消仍以本年爲民國五年故由製造局李總辦於前日飭知鎗炮各廠委員如有軍械應刻何年所造者均用民國五年或有已刻洪憲字樣者着速改換云 
[催送徵收官吏成績書]  
　　上海貨物税總公所奉財政廳飭開案奉財政部飭開案查本部前訂徵收官吏成績書式業經通行在案所有該　所屬釐税各局每月收數以及比較盈絀均應遵照部頒成續舊式迅速造報送部以憑考核仰即飭屬遵照塡送母再違延等因奉此查部頒徵收官吏成續書式業經通飭遵照塡送在案茲奉前因除分行外合亟飭仰該所長即便迅速塡報以憑彙轉 
[函送中籤債票之總表]  
　　上少總商會昨接財政廳公函云案奉財政部飭　案要此次八釐軍需公債第二期抽籤償本所有中籤債票計千元票六百五十七張百元票三千二百七十四張十元票一萬零一百四十三張五元票一萬二千八百三十四張共計票額一百十五萬元已將該項中籤債票之票數全額以及張數號碼等編列總表除將該項總表分别咨送各省將軍巡按使查照外合亟檢發十分隨飭封發仰該廳長查照並通行各屬一體知照可也等因並發總表十分到廳奉此查前項中籤債票額數以及張數號碼業由財政部刋發第五十六號政府公報在案奉飭前因餘分飭各縣知事布告周知外相應檢送原表一分函送貴會查收俾便周知 
[查緝强盜供出之同黨]  
　　淞滬警察廳偵緝隊士王愼卿楊保廷等前日在西門外拿獲盜匪謝某一名解至廳署當經偵緝隊長翟世淸詰得該盜承認前在浦東三區地界夥刧陳姓家金飾銀洋等案多起現有同夥匿迹西門外某處等語除將該盜謝某送請司法科訊辦外昨特飭派原探王愼卿等按照謝盜指出地點查緝夥盜務獲解究 
[糾衆攫物之控訴]  
　　江北婦人周朱氏前日至五區四分所報稱上月二十七日淸晨有素識之朱裕祥朱紅海父子帶領無賴十餘人來家敲門入内攫去金銀首飾多件有同居宋永和目睹請爲究追當經王署員傳集一干人解送司法科押候質訊核辦 
[從犯送廳訊辦]  
　　盜匪王六前隨趙嚴彭三匪在租界犯刧由探分别均解公堂解送護軍使署發交軍法科研訊明確判將趙等三犯執行鎗斃王六一犯因其情罪較輕昨由該科禀明　護軍使飭警送至地方審檢廳按律訊辦 
[浪子受人哄騙]  
　　住居本城關帝廟東首向以出租茶擔爲　之吳惠卿生有一子現年十三歲名龍龍邇來竊取其母裘氏之金鐲一付計重四兩七錢半又金戒一只衣服數件在外質錢浪用茲被其父查悉將子責問始悉實由鄰人嚴葉氏之子錦芳唆使所致所有金鐲等物均被錦芳哄騙呑没吳即向嚴葉氏追究詎錦芳知事不妙已逃逸無蹤當將該氏扭控地方檢察廳請爲追　當經檢察官提案預審之下判令該氏收押限將伊子交案核辦 
[孕婦受傷腹痛]  
　　婦人樂趙氏前日至五區四分所報稱伊妹吳趙氏在引翔港康慶織布廠做工昨因工作草率被該廠管工人吳阿三辱罵毆打伊妹現懷身孕被打歸家腹痛大作請醫診治尙無效果等情當經王署員將吳阿三傳案訊問一過判解司法騬核辦 
[畢三亦已逮捕]  
　　寓居四馬路振華旅館内之松江女子沈英控馬夫王金生與畢三（即畢順榮）串竊値洋三百元之金飾王已由捕拘解公共公廨訊實判押西牢九月畢則被逃未獲茲悉前日又經捕房將畢提獲解送公共公解請究畢延律師上堂代爲辯護聲請交保中西官略詰一過判畢押候帶同在押之王金生到案質究 
[唆使捲逃之虚誣]  
　　載鴻渭至法捕房控告項再論唆使　女戴有梅捲逃由包探韓邦達拘解法公堂請訊載有梅偕同其母戴劉氏到案供稱婦人前被父親之姘婦押入淸和坊王陸氏妓院爲娼計洋四百元改名如花後有狎客項再論出洋贖身先與父親同居現欲正式嫁項爲妾因父親素價甚奢故此　往旅館並非私逃劉氏供女兒曾被丈夫押賣爲娼現在婦人顧將女兒許配於項爲妾項再諭供在英租界福州路五洲藥房爲副經理曾出洋四百元代如花贖身後又被伊父借去洋六百五十元内有二百元出立借據爲憑此次欲娶如花作妾言明身價洋一千零五十元除去前借之洋找結四百元詎　堅欲再找一千如花因伊父慾　戴塡故此出外暫居旅館如花之金飾均係商人置辦有發票呈鑒實遭誣控請求反坐王陸氏供如花確由伊父與姘婦同來押去洋四百元後由項姓贖身是實　至此始俯首無詞聶讞員以載不應賣女爲娼誣控捲逃着罰洋十元示儆戴有梅與項再論雙方同意更有伊母作主准交項領去成婚定案 
[勒限交人]  
　　婦人江趙氏偕證陶金氏（即銀大）在地方審檢廳控婦人唐二寳（即無錫二寳）將伊媳江朱氏（即金寳）誘　無蹤曾經該廳研訊明確判唐二寳監禁四個月並着將金寳尋交　案核示在案茲悉唐二實奉判之後並不托人在外找尋一味挺押前日復由江趙氏投　具禀請追當經袁廳長委派推　官提同唐二寳復審一過勒限二寳將金寳交案一面諭飭江趙氏帮同尋覓二寳仍飭還押 
[女孩留養候領]  
　　四區一分所崗警前日查見迷路女孩一口經何署員訊據該女供稱姓朱名彩蕙年十歲揚州人家住美界愛爾近路當解閘北司法科判送慈善團留養聽候牌示招領 
[同族釀成惡感]  
　　費沈氏至法公堂控稱婦人失去男孩一口旋有同族費丁氏來言伊知小孩藏匿之處如能出洋二十元包可尋到婦人信以爲眞當交洋二十元詎取洋之後一味支吾顯見串通拐匪即使伊不知情亦係借端行騙有任雙喜可證請求訊究訊之丁氏堅稱並不知情亦未騙洋可請查察任稱在茶館爲司賬沈丁兩氏到來啜茗聽見伊等爭吵騙洋之事並來目見聶讞員以原告所控無憑遂判將案註銷 
[旅館違章受罰]  
　　福州路（即四馬路）二百九十八號門牌振華旅館因不將寓客姓名明白登載循環簿被捕房查悉以其違章於前日上午將該旅館内之顧子雲傳至公共公廨經中西官訊明判顧罰洋十元充公 
[瘋子出外不歸]  
　　住居美租界之吕洪生因其弟金榮向患顚狂忽於陽曆上月三十號出外不歸遍覔不得昨特報告各捕房請爲查察 
[拿獲摸竊金珠之匪徒]  
　　前日有商人孟經鎔摸帶金鐲一副殄珠六十粒經過新北門外被匪徒高阿四摸去　贓往民國路奔逃高即覺察隨後追趕適爲淞滬警察偵緝隊士朱仁泉王志臣遇見遂將人贓當場拿獲一併解至廳署司法科押候訊明發落 
[禁遏偸竊電線]  
　　總巡捕房前日通傳英美各捕房文云照得近來界内各項電線時有被竊實爲可恨以後無論何人能破　此項竊贓者本總巡定予賞洋百元仰各知照 
[探捕獲贓類誌]  
　　李根生於前日淸晨竊取南京路興　銀行及章東明酒店鐵倏被捕查見當將人贓帶入捕房押候解送公堂訊究又有名金生者因竊取孟納拉路八百五十二號門牌陳挹香家値洋二千五百元之烟土被控前日由探查獲帶入捕房　候補提同黨解廨訊究 
[氣候報告（上海徐家滙天文臺天氣候報告）]  
　　已過者之報告四月一日低度過日本中國中央反旋風復回全海濱有新信風天晴二日天晴而稍涼涼風移至東面吹向東南氣壓徐升二日下午四時前二十四小時内上海氣候温度至高六三至低三八去年同日至高七一·四至低五○六 
　　未來者之推測二日下午四時三十分預測天氣多雲而潮濕且有烟霧本區有東南涼風 
雜評二 
[生計（訥）]  
　　今日之中國如人四肢百體無一不病醫治已無從着手　以貧民生計言經兩革命後常道雖日言繼持而實已　　維持迨　戰起而生計復蒙影響益難維持矣今之國内　事隨處舉生計爲敵失業之人徧全國維持一部分而他　分依然維持一地方而他地方如故試　維持者將從何　手耶 
　　一國之生計至無法維持而大禍作矣奚持爭 
專件 
[駐美公使顧維鈞在華盛頓美國商會演説詞（再）（譯英文京報）]  
　　中國經　　之發展　　美國對於中國經濟上之發展能大有所協助中國　鑛及其天然物產富甲全球如北滿之金鑛熱河之銀鑛雲南之銅鑛北山西之鐵鑛湖南之鐵鑛福建之磁鐵鑛及各處他種極富鑛產皆急待開採此外中國西南各省及揚子流域宜於種植花之地約二千六百萬英畝貴州四川西藏蒙古甘肅等處山又宜於牧畜各省可藉用水力之地甚多加以中國工人之耐工資之低　河道交通之使利能暫時代鐵道之缺乏中國實發展之能力甚大實外人投資之絶好機會也 
　　若美國投資於中國不獨美國資本家獲厚利且可促中國　之進步增其購買美貨之能力雙方之利益詎不大耶此非理而實能辦到之事實也美人須知美國饒於資財中國則富於產非空買空賣之交易也且美國財政家商家製造家皆已得國人之善意實營業發逹之左劵也 
[經紀問題]  
　　中國經濟上旣可謀大發展美國又可投資獲利無怪謀爲中經紀者之衆然此非必要者也往日中國男女嫁娶非由兩方接聯絡而先由媒人爲之撮合媒人則恒注意於彼所得之酬而不念雙方幸福因此而結怨耦終身陷於悲境者不知凡幾資者亦然今美國之資本家擁有資本恰如謀娶之少年不可人爲之擇婦直須自將資本投入獲利最厚之營業不必倩人謀也 
[中國人之技能]  
　　美國資本家若假手他國人投資於中國實非必要之　且　　甚焉中美商人互知甚深以美國工程師之技能不難探悉中國何處鑛產可獲厚利何處鐵道應先建築而中國具有工程實　技能可爲外人助者頗不乏人某英人論中國實業發展之機　有曰（華人中一大部分皆具有泥水木鐵雕刻各種技　若　歐西技師爲之指導必可成爲最精練之工人如各處　濱船　所訓練之工匠基技能不遜於世界各國之工匠粤人若經訓　尤精於機器工作如通商口岸之西式建築皆華人手造者也　且此外在歐美日本學習工程之華人甚多獨以美　計習農　鑛電等科之學生共有一千四百人中國所最缺乏者惟資本　若有相當資本華人能自行創辦各種事業且所費較聘請外　爲廉如京張鐵路長一百四十三英里路線極爲崎嶇外人亦　爲困難之建築實中國留美工程學生所手造之成績也當日　國工程師畏難而退者甚衆而華人竟能築成且所費每英里　一萬磅以下較外國工程師在中國他處建築較易路線之價　尤廉該路線刻每英里每年獲凈利四千元（美金）利息即用以發展該路線現又延長九十英里矣 
　　又如上海馬路上之鐵軌亦華人所築中國極大之鐵廠亦有受過歐洲訓練之華人管理南洋各大城鎭之採鑛公司汽船公司糖公司銀行等大建築物亦皆華人所造中國現在建築中之鐵路共長六千二百英里其中有十之八係外人投資而　人協同外國工程司建築皆獲厚利京奉鐵路長約六百零五英里每英英每年獲利六千五百六十五元（美金）京漢路長八百三十六英里每英里每年獲利一萬四千五百元似此以美國資本用中國技　或美國技師而以華人輔之發展中國天然之利則兩國關係　加親密雙方之利益將無有窮期矣（完） 
 
 

Page 11

 
 
[傳染病豫防條例（續）（三月十二日公布）]  
　　第六條依前條第七欵第八欵對於市街村落之全部或一部停止其所用之水或禁止汲水時於停止或禁止期間内廳由自治區供給其用水 
　　第七條醫師診斷傳染病患　或檢查其屍體後應將消毒方法指示其家屬並須於十二小時以内報告於患者屍體所在地之該管官署其結朿時亦同 
　　第八條患傳染病及疑似傳染病或因此等病症致死者之家宅及其他處所　　延聘醫師診斷或檢查並須於二十四小時以内報告於其所在地之該管官署前項報告義務人如左一病者或死者之家長或家屬二無家長或家屬時其同居人三旅舍店肆或舟車之言人或其管理人四學校寺院病院工場公司及一切公共處所之監督人或管理人五感化院義育院監獄及與此相類處所之監督人或管理人 
　　第九條凡傳染病患者之家宅及其他處所無論病患者以外之人已否傳染均應服從醫師或檢疫防疫官吏之指示施行淸潔方法並消毒方法 
　　第十條凡經該管官署認爲有傳染病豫防上必要時得使患傳染病者入傳染病院或隔離病舍 
　　第十一條凡經該管官署認爲有傳染病　防上之必　時得以一定之期間使傳染病患署或疑似傳染病患者之家屬及其近鄰隔絶交通 
　　第十二條傳染病患者及其屍體非經該管吏之許可不得移至　　 
　　第十三條對於傳染病患者之屍體所施消毒方法經醫師檢查及該管官　　可後須於二十四小時内成殮並執行埋葬　　第十四條傳染病者之屍體之埋葬須於距離城市及人烟稠密之處三里以外之地行之掘十須深至七尺以上埋葬後非經過三年不得改葬傳染病者之屍體受毒較重者該管官署認爲預防上實有必要時得命其火葬其家屬若怠於實行得依行政執行法代執行規定行之 
　　第十五條　殮葬及恗殮葬之屍體如有傳染病之疑者該管官吏就其屍體及家宅並一切物件得依本條例之規定執行相當之處分 
　　第十六條地方行政長官認爲有傳染病豫防上之必要時得將其事由通告第八條之報告　務人執行檢查但檢查員以持有執照爲憑 
　　第十七條已辦自治地方關於第二條第三條第五條第七欵第九欵第六條之費用由自治經費中支出之但由自治會議議决經地方最高行政長官核准得由國庫酌予補助地方行政長官爲前項之核准後須咨陳内務部除第一項外因執行本條例所需之經費均由國庫支出之 
　　第十八條依本條例或依本條例所發布之告示不於法定或該官署所指定之期限内奉行者處五圓以下之罰金 
　　第十九條醫師診斷傳染病患者或檢查其屍體後不依本條例報告或　告不實者　五十元以下五元以上之罰金 
　　第二十條對於該管官署官吏或醫師依本條例之處分或指示不遵行者或依本條例應行報告事項並不報告或報告不　　妨害他人之報告者處二十元以下二元以上之罰金 
　　第二十一條邊僻地方因特别情事有必須於本條例規定以外變通其豫防方法時得由各該地方最高行政長官變通辦理但須咨陳於内務部 
　　第二十二條對於海外舟車之入境得施行檢疫前項檢疫規則以敎令定之　　第二十三條地方自治之籌備尙示完竣以前本條例所定屬於自治區辦理事項得由地方行政長官會同公正紳士行之其經費得以地方原有之公欵公產或公益捐中擬充知有不足由國庫支出之 
　　第二十四條關於施行本條例之各種規則以敎令定之 
　　第二十五條本條例施行區域及日期以敎令定之 
來函 
[閙北慈善團寄養所來函]  
　　謹啓者敵所於日前由警署先後送來留養婦人陳吕氏一口男孩王大勇一名迄今因無人來認爲特開具年貎服式單耑懇登入來函一門以期該家屬等知悉速即認領俾早完聚功德無量婦人陳吕氏年約二十歲山東口音係患神經病蓬頭身穿黑洋綢羊皮袄内襯花布衫黑夕法布夾褲天足著泰西緞皮底鞋子而白臉長男孩王大勇年約十三四歲海門縣人身穿舊鑿布馬甲外罩藍布短衫腰束作裙一條黑布鞋子據稱家寓小沙渡前日同母至申途中失散伊母不知去向等語面孔方長 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[十禽言] [  須圃]  
　　提壺慮如醉如癡胡爲乎銷金窟裏宴博徒花枝當籌安所　小事大事總糊塗提壺　 
　　布穀布穀　我公田幾時熟黃金如土用不足　來報往殊僕幾豚蹄　車日夕祝布穀布糓 
　　鵲鵲鵲慣向豪門告踴躍報喜諂貴人貴人唯諾諾臣琨臣殫靑鳥使飛去飛來欲忙殺鵲鵲鵲 
　　行不得也哥哥津吏遙指愁風波河聲如吼休渡河且聽麗玉瑩　歌行不得也哥哥 
　　姑惡姑惡有如章養遭姑虐十時供操作三餐粥米薄偶忤姑意輒撻扑一家哭又一路哭姑惡姑惡 
　　脱卸布袴脱卸布袴歲　田荒加税賦縣吏下鄉來大衆滋恐怖忍凍持衣付質庫脱卸布袴 
　　泥滑滑泥滑滑大雨傾盆街滑澾前車已覆折其轄路旁淤溝開尺八偶一失足足難拔泥滑滑 
　　婆餅焦熱可炙手如火燒兒饑寗不食投之洪　且燬銷尾搖搖婆餅焦 
　　鳳皇不如我九苞　比文彩麽一旦褵　羽毛堕昔日威嚴今日誤山中號寒莫金顧得過且過 
　　不如歸去不如歸去六州鐵已大錯鑄　海茫茫不可住屏人或用袁盎計而况騎鶴揚州腰纒裕不如婦去 
筆記 
[案（續）] [  痴鳩]  
　　未嘗宿人矣事過境遷積旣久人亦澹然置之初不料奇變至於此極也詢以小樓建於何時則云自其　時已有之所貯何物曰僅家用　壞木器耳知縣審度久之迄　能解乃各令還押准翌日復往踏勘及明日躬履店踏勘至左　内令衆遷移雜物都　無所見復令將樓上之物盡行取下　破桌敗椅種種廢物無所不有最後見一大鼓較之尋常所用大逾　倍役擬舁下而重不能舉以報官官問所從來店主沈思有頃結言其父在時曾言其曾祖曾許願某廟願捨一大鼓因製新鼓進廟中而以舊鼓藏之家至今已百餘年矣官問鼓中何物其重如此店主以不知對官瞑想久之傳命回衙心疑鼓或爲崇乃呼　役數人市一大猪拴縛其足置樓下當死者臥處穴壁爲隙命　潛伏鄰室窺之不得誤事明日隸來報昨夜漏下三鼓隱約見黑線白樓板空處下埀及於猪身初甚細漸漸黑粗久之圍　數尺　蠕蠢動似有生意猪初若不覺旣而稍稍動又久之　　重　掘强戰傈俄見一物　樓上下大如半笠身黑而赤繞猪三匝猪大啼一聲形體驟縮血肉全消僅存毛骨矣該物呑猪而後仍回樓上役等驚罹不知所爲所見僅此不知其他官曰必是怪矣及明日復至店擇隷役　有　力者十餘人呼店言令導至後進側廂前命匠役將　折　　去樓板羣　大鼓不敢動鼓亦弗　官叱衆役昇鼓　庭中重逾百斤羣見鼓中累累如笠者無數居中一笠最大色黑而赤一役視之曰此即前夜所見呑猪之怪也乃命聚火焚之鼓皮旣穿其中散出生物無數似　而多足似龜而無尾形狀雖一大小不　　　然滿地皆是　審之皆奥　也最大一蟲其大如笠亦從火中逃出蓋即頃間居於鼓面昌爲呑猪之妖者也羣疑始解刀鎚查下壳厚而堅亟投之火中惡氣不可向邇臭聞數十里官乃回衙令布商買棺殮其　爲咨文移原籍釋放一干人證各還理舊業案遂結（已完） 
自由譚屑[  鵷雛]  
　　風雨兼日陰　中人茲得快晴乃轉凝寒天之不可測有如是哉快意當前者傾　之朕困心衡慮者鬱發之萌歌呼之　必有哭泣沈寂之極忽爲陸離處世者其念之哉 
　　入世法不深其出世法不固丈夫固當於八風六賊中掉臂遊行我不入地獄誰入地獄此之謂也 
　　三五年來世幾已極廻黃轉綠無有已時有謂可惜將坐是亡國滅種不然當此世會眞足飽我一雙冷眼幸福匪淺也斯言沉痛誰爲解人嗟乎 
小説 
[星期六矣（續）] [  鵷雛]  
　　克蘭斯視都講生旣去至於久久始凝其神立起振衣飾領似欲外出顧覔手杖乃不可得大索有頃乃出自衣架之一隅克蘭斯握杖爪乃欲透其拳之背作很很之色立行出室未數武一役　息至請曰先生校中諸敎員方集議事之室須先生一至請即行克蘭斯盛怒曰何事渠輩乃語至此即力咽其餘言亦從之行行時手杖乃蒙無妄無數以克蘭斯慣例値不特意事即洩之於其手中之杖以杖力揵砌石至於手罷始已 
　　室中敎習列席可五六輩皆赭其頰鼻論議風涌所譚乃爲一尋常之議案顧此敎習者類如啄木之鳥奮嘴作聲習以爲娛不如是者殆將鬱鬱以死因亦重視此案似議皇帝加冕之問題此時克蘭斯之窘乃至匪言可狀入時衆與點首亦若弗見惘惘而坐力傾其　幾垂至　衆咸肅然以爲校　態度固宜沉寂至此特克蘭斯心中不審曾聽其所議之一字否惟　娜麗亞之四字橫互其胸成者議案所言皆爲此四字力排出諸校長之耳亦未可知而衆之所言克　斯亦始終未置一辭之可否大衆興采殊烈噴沬如雲雪茄之臭乃滿一室而議案畢矣 
　　議畢爲時已七句有奇克蘭斯蹌踉而出趣命人賃　聲巨如雷震校役之耳後此此役　人果聽其語至於兩次者輩啞學校又多一人列席顧時已宴校趾又荒辭急遽不可得車克蘭斯之意以爲呼車者限六十杪鐘已足役旣去逾時乃過四倍猶弗至克蘭斯之懊喪至於觸物皆生其厭世之想 
　　克蘭斯坐立不知所可　　室中廻環無已而校役入矣入時汗　其額喘息如牛克蘭斯亟曰車來乎盍速語我若任事一何濡也語未盡而校役　答乃大非克蘭斯所料校役曰先生我乃未及往呼車以方行而寢室中傳役至言有學生患虎拉利甚危命　召醫且言此病乃至險恐致傳染先生更當往視或與醫生商一良策我意先生不欲車矣克蘭斯鑑視無語良久徵喟曰　 
[俠情小説紅蘩蕗别傳] [  天虚我生]  
　　第二十五章是夜安特魯復出訪亞猛馬克格尼爾則　居旅舍居停主婦爲治晚餐而夫人萬緒潮湧亦　無暇進食則但以面向壁咄咄自語祝其夫若　　恙其所寓處爲鐵　浜去大審院至邇推窗一望風景乃至慘澹門房獄屋頂爲夜氣所籠作深黑色殘　嵌於瓦溝大類獰鬼之露其　勢欲握人而食馬克格尼爾不禁自點其首念此一情之隔已與白拉根内誠無異乎幽冥之隔心乃悽然但於此絶無聊賴之中夫人猶有一線希望用以自慰者蓋知其夫機謀百出茲雖暫時屈於彼傖之手然不幾時必能兎脱而出白拉根内出則亞猛又何患思前度後寸心飛越幾自忘其身在何處忽聞叩門聲起自隔室乃始警覺則微應曰進之夫人之意以爲居停主婦來添爐火也而孰知此突來之客竟有出人意料者但聞有一重濁之聲言曰白拉根内夫人亦許我進見否耶言者聲雖故爲議撝而暴厲終不可掩夫人乃大駭彼蓋熟聞此聲實爲己之大敵前在蒲龍受其窘辱今復來是夫人之難關至矣乃鋭聲曰舒勿林耶其人遂入鞠躬微笑曰夫人果鄙人也言次目光外射兇燄幾欲灼人且置大衣於椅背欲近夫人夫人驚駭絶則力揮其手曰舒勿林先生我不願見爾舒勿林聞語復笑狀態有如狸狌復言曰夫人能許我作三四分鐘之聚談乎夫人不答舒勿林曰夫人亦知予何以乃知夫人地址夫人曰汝亦不過用狡獪手段偵探得之耳舒勿林曰否蓋安特魯告我耳夫人曰安特魯安能告汝舒勿林曰我不語其原委夫人自不能信夫人曰然則趣言之毌故迂其説舒勿林乃徐徐言曰日者國民海龍與其友人飲於酒肆言及嘉蓓孺子及紅蘩蕗事安特魯適在隔座聞若輩言乃怒形於色彼雖喬裝然吾偵探中人目光至鋭又安能遁故待其行即踵之蓋由安特魯而推及夫人　　見夫人矣夫人急曰彼二人果何語乃致攖安特魯之怒舒勿林曰豈安特魯未嘗告夫人乎夫人曰未舒勿林曰然則我當告汝白拉根内以外國人屢屢干預吾法政事並刦獄中重囚以逃夫人不待其辭畢即曰彼所救者不過孺子耳此孺子之父已遭汝曹慘害今欲波及其子紅蘩蕗不之救又誰救之舒勿林曰彼救孺子固也但彼今日且不自救矣馬克格尼爾汝試觀其此後尙能從井以救人否 
 
 
 

Page 15

 
 
   
 
 

Page 16

 
 
   
 
