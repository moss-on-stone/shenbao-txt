# 1919 - 292 - 4916772

 

Page 1

 
 
   
 
 

Page 2

 
 
時評 
[新國（冷）]  
　　近今政府每有新國之語余以爲失言也蓋民國成立以後即爲新國今則無所謂新國也歐戰和後各民族新立之國如捷克斯拉夫等則爲新國若今日之中國則無所謂新國也以意度之殆一新政治之義耳非新國也 
　　雖然今試略其名而取其義所謂新國者豈以武人主義之國爲舊而以平民主義之國爲新耶豈以專斷秘密之國爲舊而以共同公開之國爲新耶抑以舊武人舊政黨之把持爲舊而以新武人新政黨之分配爲新耶此則不得不質之於宣言新國者 
 
 
 

Page 3

 
 
專電 
　　北京電王揖唐復靳電承慰感甚揖唐此行毁譽本置度外祗知利國他非所計抱有一定宗旨而來絕不能因此虚聲稍有變更（二十五日下午三鐘） 
　　北京電黎代表哈漢章回京報告與鄂王贛陳交換謀和意見之結果（二十五日下午二鐘） 
　　北京電分代來京與當局接洽數次施愚擬先回滬 
　　（二十五日下午三鐘） 
　　北京電譚延闓電徐要求兩事一速撤王揖唐可擔保和局必成一更換湘督則前方戰事可免（二十一日下午三鐘） 
　　北京電　南北和局某系主由雙方分代解决王克敏回京運動繼任甚力（二十五日下午三鐘） 
　　北京電　靳閣因内交兩席發生爭議又付停頓視明日宴全體議員傾向如何爲斷 
　　（二十四日下午八鐘） 
　　北京電　靳俟宴議員後如有好果將於下星期提出正式組閣案（二十五日下午五鐘） 
　　北京電組閣因條件協商不就仍停頓外傳閣員名單係安系大會所决定提商靳靳不允 
　　（二十五日下午三鐘） 
　　北京電　府財政委員會密上整理中交兩行條陳内容先派大員清查財部與兩行往來帳目責成兩行恢復紙幣信用否則政府卽與兩行斷絕關係另組中央銀行代理國庫聞東海極爲贊同批交閣議取决 
　　（二十五日下午二鐘） 
　　北京電　張弧代李思浩出席衆院答復京鈔質問主向兩行清查如果有幣提起公訴衆認爲滿意（二十五日下午四鐘） 
　　北京電　今日衆院兩點開會張弧代李出席崔雲松質問七年公債發行及實售總數據報所剩無幾何以中交票價反落債票收入何在政府已否定有辦法張答債額共九千三百萬第二批中行報存百餘萬交行報存三十九萬餘又政府押出六百萬至中鈔現流通市面者千五百萬交五百萬在政府計相抵無不足故决議以向兩行清查爲第一義如查有弊混當提起公訴從法律解决全體議員認爲滿意主席引張退席續開預算大會政府委員出席三十六人三點半日美議員德川氏等由外部介紹到院參觀入席旁聽（二十五日下午三鐘） 
　　北京電　國民公報因登學生團傳單觸怒政府昨晚突命警廳勒令停版其布告指爲違背出版法十一條（二十五日下午二鐘） 
　　北京電　王景春電告庚子賠欵難逹退還目的（二十五日下午三鐘） 
　　北京電　院電浙督褚輔成林葆懌有派海軍謀攻浙江沿海要塞說希嚴防（二十五日上午十鐘） 
　　北京電　津訊馮住宅衛兵暴動損失頗巨經派張調辰撫慰後現已移駐通州（二十五日下午三鐘） 
　　北京電　外蒙活佛願取消自治派喇嘛堪布呼圖克圖等六人爲代表晉京謁徐於今日抵京 
　　北京電　外内陸交各部曁蒙院提出庫倫取消自治善後辦法多至六十三條因議擇要簽出再核（二十四日下午八鐘） 
　　北京電　沃木斯克消息日加籐抵沃後宣言日俄兩國素稱融洽日政府仍協助沃政府决不使過激黨竄擾東方又稱沃政府對美尙無惡感與中國最爲接近（二十五日下午一鐘） 
　　北京電　崴電沃政府喀爾闊諾夫將軍駐伯力較謝尤專横沃政府頗不謂然 
　　北京電　新楊督電俄過激派又擬假道塔城進攻薩木爾請商俄使勸阻（二十五日下午三鐘） 
　　北京電　鍾體道部前已撥欵四十萬現來電稱僅領到半數又索十萬（二十五日下午一鐘） 
　　北京電　鮑貴卿電中東鐵路公司以新羗帖及二百五十元以上舊帖均不准使用商民各銀號極恐慌請交涉（二十五日上午十鐘） 
　　北京電　鮑貴卿電中東公司發布命令自十一月起各站祗收舊羗帖二百五十元以上克連司大帖槪不收用市面大震除電霍抗議外乞向俄使交涉 
　　（二十五日下午三鐘） 
　　北京電　恰克圖確電過激黨退出莫斯科非過激黨已入城聲勢甚盛（二十五日下午三鐘） 
　　北京電　楊增新删電藏事會議以德格爲界德格係打箭爐舊轄無退讓理乞力爭新省當派軍援應（二十五日下午三鐘） 
　　北京電　奉張因統一三省軍事問題特開軍務會議吉黑兩督均來電報告漾日應召赴奉出席（二十五日下午三鐘） 
　　北京電　孫烈臣電漾日赴奉應張使電邀並約鮑督同赴奉會議（二十五日下午三鐘） 
　　北京電　孫鮑同於今日抵奉 
　　（二十五日下午五鐘） 
　　北京電　鮑貴卿電五旅一營兵士因在餅舖捉賭與稽查處衝突幸由吳團長彈壓未肇事端 
　　（二十五日下午一鐘） 
　　北京電　陸徵祥現改期下月二十七由法啓程回国或因山東問題尙須磋商（二十五日下午五鐘） 
　　北京電　食鹽接濟日本經閣議通過今鹽署與日代表訂立契約指定淮北發一百萬擔現第一批已起運出口（二十五日下午二鐘） 
　　北京電　英使定下星期二赴滬 
　　（二十五日下午三鐘） 
　　北京電　某使抗議長江稅局抽取外商查騐費財部因通令停收（二十五日下午三鐘） 
　　北京電　院電王鄂督王天縱部有竄鄂信妥爲防範王復電謂已飭鄂西張聯陞及駐宜王總司令嚴密防堵（二十五日下午一鐘） 
各通信社電 
　　北京電　靳主和意極落漠惟言北當承認南派勢力彼此竭誠結合共建新國除電致西南外有親筆函件託人轉致西南要人力闡此旨（二十五日） 
　　廣州電　敬日（二十四）開軍事會議於政務會議議題（一）爲和戰大計（二）爲進行程序結果甚佳 
　　廣州電　西林有辭職意各界皆主挽留 
　　廣州電　粤督通電贊成唐繼堯所擬和戰大計并反對改組軍政府（以上二十五日） 
　　廣州電　馬日（二十一）開兩院聯合會到者三百餘人討論不信任岑總裁案應否成爲議題及此案應由兩院提出抑在兩院聯合會提出大多數心理上多反對此案惟調停派議員以爲旣經提出即應先付審查遂由主席指定審查員二十一人其中提案人竟占十四人顯欲使此案成爲議題作爲改組案之交換品多數議員以吳景濂違反先例均憤而退席及議改組案時僅有議員百餘人遂草率通過亦由吳主席指定起草員二十七人羣情憤極以爲聯合會本無法律根據今更不遵先例已無絲毫價值云（二十二日） 
　　以上平和通訊社電 
　　北京電　總統派某要人催汪施王三分代返滬 
　　北京電　譚延闓電總統要求兩事更易總代表擔保和局必成撤換湘督前方戰事可息 
　　北京電　某鉅公電阻王揖唐離滬 
　　北京電　段對於廢止軍事協約亦表示同意 
　　北京電　黄陂函致東海略謂和議停頓須維持現狀萬不可由軍人破壞請對各軍隨時嚴申誥誡 
　　北京電　唐少川經各方慰留擬不再辭遂提三條件（一）中央須另易不黨總代表（二）容納提議各項問題（三）請政府將中日密約提出宣示 
　　北京電　巴黎電日政府已將交還膠州日期通知法美兩政府不久將施行 
　　北京電　蘇省會以江北實行貨物稅請裁撤揚淮兩關或併一關（以上二十六日） 
　　以上中華通信社電 
　　北京電　靳閣星期一可提出閣員尙未確定大致靳自兼陸軍外海參法不動交通曾毓雋内務吳炳湘敎育傅嶽棻或張志潭田應璜亦力爭財席靳擬周自齊周不願曾一度商之於方樞力辭現擬李思浩 
　　北京電　徐樹錚此次赴庫專爲避閣潮起見徐已於昨晚十二時起程出京 
　　北京電　某鉅公曾要求徐撤王揖唐徐云南代表已辭職若再撤王則和局卽時破壞殊非所宜（以上二十五日） 
　　北京電　總統勸王克敏汪有齡早日回滬聞王汪等不允南返 
　　北京電　公府軍事會議警界要人亦奉召參預聞爲京畿軍警事宜 
　　北京電　海部將開海軍大會議决松黑江防事宜 
　　北京電　靳面諭郭則澐新閣秘書長一席仍請其留任 
　　北京電　靳接衡州來電聞係陸部派出之某委員所發内容關湘南軍事 
　　北京電　探報俄過激黨有攔入滿洲里附近消息已令行我國駐滿各隊一律戒備 
　　北京電　軍用國庫券經財陸兩部會商决停止發行已發者由平市官錢局備價收回 
　　北京電　財部以票價問題受議員質問特邀官私金融機關會商辦法 
　　香港電　李烈鈞大受議會攻擊謠傳有商調滇軍返省之說人心大慌（以上二十六日） 
　　以上中孚通信社電 
路透電 
[和會之高等委員會]  
　　二十四日巴黎電　代替五國會議之委員會業已選出英代表爲竇比爵士法代表爲畢勛氏與貝塞洛氏意代表爲朗蓋爾氏與巴良諾氏日本代表爲松井氏美代表大約爲華特萊斯氏該委員會將爲各項執行和約委員會之最高裁判機關 
[俄國戰事記]  
　　二十三日瑞典京城電　據累化爾電稱宇登尼克將軍已在全陣線續取攻勢據該將所發公報稱已在彼斯柯夫魯加.柴斯柯伊塞洛方面獲勝得有進步並云及占據柴斯柯伊塞洛附近地點六處宇登尼克將軍且以坦克戰車進攻進至距克拉斯拉雅哥爾加三哩内如能占據該地則彼得格勒可埀手而得 
[土耳其與耶敎徒]  
　　二十日巴黎電　亞來尼亞希臘敎徒天主敎與耶穌敎徒之領袖已電致克勒滿沙氏請協約軍占據土國各要地俾在目前國内恐慌時代中基督敎徒得有保護 
[德國戰事餘波]  
　　二十一日巴黎電　德軍官之犯戰事罪須受裁判者其名單已由軍事裁判處擬定共六百人巴伐利亞王太子亦在其内 
　　二十二日巴黎電　法警察在斯特拉堡發見政治陰謀擬使亞爾蕯斯勞蘭成爲中立土地陰謀者曾開秘密會議籌定在報章鼓吹反對亞爾薩斯法國治制並定十一月九日集衆示威德國斯巴逹團亦於同時起事 
　　二十二日巴黎電　德國現以商船假售或眞售與荷蘭航務公司以圖規避履行和約中關於商船之條件克勒滿沙氏已致書凡爾塞德國代表主任謂德國於戰時將商船改懸中立國旗號協約國未便承認故巳命高等議會請德國交出商船五艘 
[美國之實業大會]  
　　二十五日華盛頓電　威爾遜總統頃致書内務總長藍恩氏該書已向全國實業大會代表宣讀擔保善後期内實業之和平　又謂公衆預期大會團結以待籌定辦法而使經營實業之各國得以彼此誠意相助 
　　二十三日華盛頓電　代表大衆參與實業大會之會員今應威爾遜總統病中之請求仍繼續開議以期擬定資本家與勞動家雙方所可接受之辦法 
[法國與國際保工大會]  
　　二十日巴黎電　法國勞工聯合會鐵路聯合會秘書偕社會黨員及工業聯合會領袖昨日啓程赴美參與國際聯盟公約所規定之國際保工大會第一次會 
[美國之國外賒貸機關]  
　　二十三日大西洋城電　此間開萬國商業大會時美國商部總長主張組織美國賒貸機關集資本金一千兆元歸聯合準備金委員會之監查收買各交戰國之債券此機關可發行小數債票售於美國境内並謂美國銷貨於國外如必欲獲取現資則决不能持久據美國紡織品五金及煤油之委員報告上述諸物之產額儘足供應諸國之需求 
[威爾遜之病狀]  
　　二十五日華盛頓電　威爾遜總統自染病以來未如昨夜之安適其溫度脈息漸漸平復消化力亦日見佳好 
　　二十一日倫敦電　泰晤士報得悉英皇太子因威爾遜總統有病已取銷游美之行 
[各國近事記]  
　　二十一日紐約電　當道現置兵各埠頭保護工人裝卸貨物且奉命於必要時得開槍以擊滋擾之人 
　　二十五日華盛頓電　將戰時取締運輸辦法展長一年之議案已由參議院於今日通過卽送交兩院聯合會議 
　　二十日巴黎電　西班牙皇以私人資格游於巴黎 
　　二十三日倫敦電　政府之失敗係由工黨獨立自由黨與反對政府黨至少一百人彼此聯絡所致 
　　（按政府失敗之電今尙未接到） 
[海外華人之近信]  
　　二十四日巴黎電　華工四千人昨日由哈佛爾乘船回國 
　　二十一日倫敦電　利物浦昨日拘獲華人多人由警署判罰英金百鎊至五鎊不等 
　　二十一日羅馬電　陸徵祥昨覲見意皇呈遞中華民國總統與政府之函表明維持中意問親密友交發展兩國商務關係之意此後陸徵祥與意相尼蒂會商關於羅馬與北京間政治經濟之事件歷時頗久 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[比王游美之槪述冰巖]  
　　歐戰旣終各國於慶祝和平之餘國内要人大率一至美邦游歷顧此諸政客中最爲美邦國民所歡迎而敬慕者則莫比王安而倍脫Albert若 
　　比王於一九一四年决然絕德力主公道犧牲一切從事於人道之戰厥功至偉固早爲美民所崇拜以故此次偕后愛爾齊勃斯Ｅlizabeth及太子游美舉國歡迎備受優遇報章雜誌靡不闢欄載頌揚之詞及祝比國完全恢復之文亦足爲比王豪矣 
　　比王之游美其主因固爲比國國政而他方面藉以考察美國之實業以比利時經暴德之炸毁此次戰士歸來百事須待重興焉比王幼本留游於美茲爲重渡其初詣數日卽一訪某村故居臨境欷歔不無滄桑之感（評論之評論）爲美國著名之雜誌其十月號關於載比王之文頗多更有前駐尼實蘭Ｍetherland公使潭克ＨenryVanDyke君及前駐丹麥公使伊格ＭaniceFtdncisEgan君祝詞二篇附譯於後亦可覩輿論之一班焉 
　　譚克之文曰（數年前比王曾來吾美時尙爲一青年太子其來蓋爲籌備如何任此未來之危險君權者王富卓識具世界觀念固早知君制之不能永久且甚危險也五飽受敎育謙恭有信具肝膽能忍耐公正而仁愛心地純潔力主公道議和之季運其才能國以得安而暴民受制焉迥憶歐戰肇初比當其衝爲爭公理致遭覆没房廬被焚居民離散時比窘迫飢苦之狀攝有影片余得見之尙深印在腦焉比國保歐斯誠確論余今更追述開戰時比利時之槪略 
　　德意志假面旣除頻施侵略協約各國力與爲抗顧其宣言之最懇切動人者則莫比王若矣一九一四年八月四日在勃利薩耳（比京）Ｂrussel國會中宣言有曰（國能始終護眞理者國必不亡吾國國運繫於此矣上帝必助余等爭此公理也）此危懼之詞不惟宣之於口且流言於外焉此後四年王日在愁城苦境占一隅幾失之地視若神聖之境楚歌四面而其希望與仁愛不稍減也最後得法英美之助戰勝强德國得恢復王騎出視境臨昔日之地絕無驕傲之熊與懷恨之念惟謝上帝助伊及國民戰勝公理也以此言之王雖爲比國之聖君實舉世之英雄亦上帝之信人故其來也光芒四射自令人傾倒后亦極賢仁愛而勇曾忘身救民於水火之中彼夫婦者實近世之至德從公者也吾民之崇拜之也固宜 
　　伊格君之辭曰（比王以兄弟之誼遠涉重洋來游吾美以示其感謝吾美之助戰此則出於王與后之眞願亦爲吾民所深信者也顧斯時一思則吾美實有辜於比比於歐戰風雲之際力抗德國統領世界君權之野心實救吾美及英法者也茲者平和之幻夢旣破比王自由之高呼仍屬空望而吾美迄未能重振而補救之是則有負比王之素衷也 
國内要聞 
[楊以德之去留問題]  
　　天津各校自曹銳面告各界代表對楊以德自有辦法力促學生上課乃於二十一日一律上課激烈風潮表面似告一段落而爲楊奔走者遂四佈謠言謂學生已疏通就緒對於楊氏巳無問題昨有某君因特謁某校長叩其意見據云此次風潮純由警界而起惟其罪魁唯楊氏一人故欲調息風潮亦唯有罷楊以平衆憤唯當局尙無决然之表示而楊復一意孤行迄不稍變其强硬之熊度以致風潮愈激愈烈余輩亦殊無正當辦法旣無正當解决學生當然繼續上課蓋學生以學業爲天職停課一舉誠爲最有力量最有價値之犧牲不逹目的即不易恢復但相持日久因去一警官犧牲無限光陰亦殊不值况省長旣允有辦法自應聽省長後命故前日即自由上課如最後不逹目的當然仍要罷課云云惟津人因鑒於楊氏行爲操切知楊一日不去地方必一日不安日來各公民已合詞在省公署具禀請將楊撤任　節錄數起如下（一）商人田致中等呈竊查十月十日人民慶祝共和爲約法所定無分官民視同天職乃天津警察廳長楊以德竟主使武裝警察千餘破壞慶祝秩序毆擊與慶人民公民以慶祝共和之故致受剌柄之傷蒙土匪之號楊氏思逞淫威且更顚倒是非朦請戒嚴買囑警士意圖刦掠種種罪惡不勝枚舉津埠中外財產匯集生命所托不敢緘默萬乞省長慨施仁慈轉請政府立褫楊以德各職依法懲治則四民幸甚國家幸甚（二）商人王寶和等呈警長任内枉法殃民口碑載道此次以金錢運動又復斯差當如何立功補過上報國家下慰商民抵銷前愆挽回民怨不意楊氏怙惡不悛氣燄更張膽敢於十月十日主使武裝警察殘毆學商擾亂慶祝秩序商等親目所睹男女學生受刀傷槍柄傷者不下數十名又於十二日强迫商等簽字指學生爲土匪呈報政府請令戒嚴冀遂其很毒殘殺之計商等不敢昧良故蜂擁而出是楊以德之鬼謀不僅摧殘人民已也商等旅津有年以身命所託不敢緘默萬望省長慨發仁慈電請政府將楊以德革職治罪則感激大德無旣矣（三）商人房從霖等呈竊查楊以德身爲警察長官理宜奉公守法擁護共和保衛商民維持治安爲責乃於慶祝共和紀念之日主使警兵實銃荷刀攔阻游行而任意用槍剌槍托剌毆學生及各界公民實屬故意反抗共和擾亂治安目無法紀已至極點洵爲民國罪人查楊以德自任天津警廳以來妄殺無辜蹂躪地方曾於壬子正月十四日夜主使軍警搶燒天津商舖一空後收集贓物約值數十萬元侵吞肥己種種違法罄竹難書姑不具論惟按此次所爲實屬大干國紀若不嚴予懲辦恐於日後地方之害有不堪設想者茲照共和法律呈懇省長查辦以爲破壞共和摧殘民意者戒實感公誼（四）天主敎公民呈查十月十日爲國慶大典載在約法且經正式國會通過宣佈在案凡屬中華民國國民均有慶祝之義務當慶祝之時心忽意怠已屬不恭况破壞乎楊以德者不學無術市井小人前於警察廳長任内暴戾恣睢蹂躪地方早爲社會所切齒此次復任當如何痛悔前失遷惡向善兢兢職守衛護商民挽回已失之人心長保終身之榮譽孰意豺狼性成玩惡如故竟敢濫用職權非法命武裝警察於化日光天之下破壞慶祝秩序殘毆與慶人民男女學生受刀剌槍柄之傷者數十名均有醫院之病案可憑人民受傷之數當可什倍於學生矣是其居心破壞其和干犯法紀摧殘無辜剥奪自由不但失警察資格且爲民國叛逆至於其他自接任以來破壞愛國行爲勾引外人干涉於破壞毆辱以後又復造作謠言欲加人民以内亂過激各罪僞託民意欺朦政府利用爪牙圖刦市面妄請戒嚴以遂其屠戮無辜之毒計又其次焉者耳吾津通商要埠京師門戸若長此任其操縱警察非特騰笑友邦行見吾直全省人無噍類矣爲此迫切陳請省長尊重國憲拯救無辜轉請政府迅褫楊職盡法懲治庶乎地方保全民怨以平法治日臻而官箴併肅矣（五）公敎民張書馨等呈竊楊以德身爲警察長官坐食民國俸祿理宜潔己奉公維護共和乃於共和慶祝之日主使警兵攔阻肆意毆辱學生及各界公民是有意破壞共和擾亂地方治安實屬目無法紀爲民國之罪人查楊以德數年來種種違法屈指難數茲不具論但就此次所爲已屬大干國憲若不盡法懲辦恐於地方將來之禍必有不堪設想者矣（下略） 
　　中美通信社云本月二十一日安福部國會議員楊以儉（楊以德之弟）賀培桐武繩緒等召集黨員開會討論維持天津警察廳長楊以德之辦法楊以儉聲稱國慶日天津學生風潮實出於直隸省議會議長某氏之主使欲藉此機會推倒安福部凡指摘乃兄之言皆係揑造故該派不能不設法維持乃兄現在之地位此事與該部實有重大之關係云云當時在座之人贊成楊以儉之提議者固不乏人惟其餘多數皆謂天津風潮實由楊以德辦事操切措施失宜所致現各方面要求撤換楊某與該部毫無關係該部當然不理於是楊以儉等在安福部方面之運動遂遭失敗旋楊等復向王郅隆運動請其求朱深將來勿副署罷免楊以德之命令惟朱氏以司法兼任内務身居要職尙未承認此項要求並聞段祺瑞對於褫罷楊以德一事始終持中立熊度王揖唐亦由滬致電安福部要人囑該部對於天津風潮不宜過問日昨直隸省長曹銳特遣直省銀行經理王健侯直督曹錕派潘矩楹來京報告天津風潮之眞相並請政府速將楊以德免職以弭隠患焉 
[靳雲鵬組閣說之前途]  
　　障礙正多 
　　靳氏組閣形勢已成惟安福方面仍弄同床異夢之小策卽靳氏政敵之某氏是也某氏見靳將實任内閣恐妨礙本人之活躍故近日京津奔馳甚爲忙碌一方面高唱赴蒙而不見起程大有神龍見首不見尾之勢然其干預政務之念未嘗一日或忘即前日安福部預備要求閣員單子之時某氏實參預之並主張靳氏如組閣必須放棄兼陸軍總長及邊防軍督練兩職微聞今日（二十五）外交大樓之宴會上所接洽之閣員單子陸軍已定有人未知靳氏願爲其條件所束縛否故熟悉政界内幕者言此度内閣仍恐不免流產也又安福方面并以新國會前途黯淡恐命運不久特將四十二個薦任官案舊事重提欲作爲同意案之交換條件此又組閣聲中一重難關也 
　　又據國務院方面消息靳雲鵬改組正式内閣問題在表面上觀之似無動搖惟内中尙有一至大問題卽中央財政將來能否維持現狀是也聞靳氏近日疊與李思浩張弧從長計議此事如果財政不致困難靳氏始决意爲之否則仍須再商第二步辦法又内務一席亦爲困難問題朱深似不肯放棄其已經兼代之地盤寗願捨去司法而專任内務致吳炳湘知難而退表示不就内長又敎育一席亦難得恰當人物尙在抉擇之中要之閣員分配問題各方意見甚爲懸絕政府方面前主先提總理一席卽爲避此困難起見乃安福部則要求預示閣員名單甚力以爲要挾地步靳内閣之實現恐難於旦暮期之矣 
[俄黨俶擾中之蒙新防務]  
　　庫倫方面消息哈打登大以北希胡里本台地方近日忽來俄人多名勒令烏梁海撤去台站經由外蒙長官派出蒙兵前往干涉被俄人團擊擒去蒙兵六名奪去槍械九桿目前我國駐在克木畢其爾軍隊人數有限不敷應付嚴副使式超近有電抵庫請速增援又庫倫陳毅來電迭接嚴佐理來電稱激黨愈集愈衆烏梁海等處防務單弱迅請速派第八團進駐防堵以固邊陲楊增新來電據伊甯道尹急電報稱俄舊黨建議即由濟桑假道塔城等處進攻薩瑪爾除電汪道尹等迅與多領事嚴切交涉阻止外應請政府逕與俄使交涉電令取消以維邊防又新疆省議會日昨電京瀝陳該省防務吃緊地方危急請政府迅予接濟槍彈以維大局原電云竊新疆外接英俄内聯蒙藏近屏秦隴遥衛京畿而地方遼闊種族龐雜交通困難生產微薄改革以前年受内省協濟二百餘萬民國成立以來協餉斷絕而對内對外較前日復多事即就防務而論亦有非内地各省所可比倫現自外蒙有事而哈密鎭西奇台綏來一帶均須防守自俄國政變而伊犁塔城喀什烏什各處均經戒嚴阿爾泰兵變之後則分兵於西北阿當汗開戰以來則駐防於西南近則西藏問題發生婼羗于闓等處均與藏接界道路相通必須設防且俄屬安集延塔什干纒民宣布自治阿克蘇喀什兩道沿邊各卡尤應嚴守况俄國新舊黨爭正熾敗兵時思竄入擾亂地方而俄纒舉事以來其勢甚盛新疆回布哈各族尙知以愛國爲心然因宗敎關係外人屢欲煽惑尤關南疆大局是新疆國防之吃緊地方之危急已逹極點雖賴楊督軍勉力搘拄然經濟問題雖極困難尙能就地籌兼惟槍枝子彈苦無來源非仰給於中央不可迭經楊督軍電陳防務危險情形請求撥發快槍一千五百枝子彈一百五十萬粒至今尙未撥給敝議會目覩新疆軍械缺乏情形一旦外侮驟至戰守兩難恐西疆數千里版圖將有糜亂之日中央即不爲邊地惜獨不爲大局計乎蓋新疆有事則蒙藏之患更深甘陜交虞牽動京畿豈復有安枕之時敝議會非好爲危論實以桑梓關懷杞憂情切敢抒管見伏冀採擇是幸新疆省議會寒 
[謝米諾夫確有圖蒙形跡]  
　　證據在外蒙官署中 
　　謝布圖擾庫倫迭經陳毅恩華電京告急惟奉天張作霖則不信謝氏有此舉動力代解辯當局曾於日前據電陳毅囑再探眞相聞陳對於此事已有覆電到京原文略謂接奉導電内　據東省電稱謝氏并無圖蒙情事各節查謝氏迭次派人來庫煽惑主張以布里雅特人與内外蒙及呼倫貝爾聯成獨立國赤塔會議俄蒙萬衆皆知並明目張膽派人在庫組織機關散布傳單勾結無效復派員以兵力恫嚇均有確據外蒙明知謝氏煽惑决非善意故開全體大會表决拒絕獨立以誠意傾向中央又以外蒙力弱切懇中央進兵保護國家領土又以謝布勾結勝福圖擾車邊曾懇毅電懇中央一面迭電奉黑兩督請由東省駐兵滿海以爲防止並請由庫抽撥國軍以爲後援經過情形迭經詳逹在案此次謝氏到奉必因煽惑無效藉圖掩飾别有用意若謂謝氏無圖蒙情事則外蒙全體大會爲多事中央出兵爲無名不惟負蒙人傾向之忱且墜布人播弄之術東省雖據報告决不信以爲實惟此間情形東省容未盡悉事關國際邊局是非一淆影響甚鉅務希根據庫署歷次電陳眞相詳告東省抱定宗旨勿爲所欺謝氏圖蒙鐵證均在外蒙官府手中蒙署異常憤慨現已將謝等勾煽證據多件交來容當抄錄另文咨逹 
[内部擴張各省警備隊計劃]  
　　將以裁汰軍隊改編 
　　此次善後計畫有各省區軍隊全國祗留五十師其餘裁撤之議近内務部擬就將來裁撤之各軍隊汰弱留强改爲新編警備隊除各省區原有之警備隊不計外再假定以二十五萬人爲額分配於全國行政區域即以各省省長爲統率該隊之總機關以各道縣長官爲管轄該隊之分機關各視地方之繁簡以爲分配之標準大致於省區駐一總隊於道區駐一分隊於縣區駐一支隊駐省區之隊歸省調遣警務處長參預之駐道縣區之各隊歸道尹縣知事調遣統受指揮監督於省長各明統系其槍械馬匹軍裝以及其他應用軍需皆於裁撤軍隊案内分别留用至此項新編警備隊當然爲國家行政該隊薪餉及一切用欵亦當然由轼家經費内開支應以議裁軍隊原有之經費爲該警備隊固定之經費無庸另籌其所擬編制大綱如下（一）新編警備隊假定爲二十五萬人按各省區之情形統籌分配但每省區不得多於一萬五千人少於五千人（二）新編警備隊參照現行軍警編制編定之其編制如左（甲）省警備隊（乙）道警備隊（丙）縣警備隊（三）新編警備隊應設之官長如左（甲）省警備隊司令副司令（乙）道警備隊司令（丙）縣警備隊司令（丁）省警備隊隊長（戊）道警備隊隊長（己）縣警備隊隊長（四）省警備隊司令以各省區最高行政長官兼任之副司令以全省區警務處處長兼任之道警備隊司令以各道道尹兼任之縣警備隊司令以各縣知事兼之（五）隊長以下設副隊長隊官排長隊警各缺層遞統率之其各隊名額得由各省區分别支配之（六）省警備隊司令部應設參謀官一員或二員副官一員或二員書記長一員道警備隊司令部應設參謀官一員副官一員書記長一員縣警備隊司令部應設書記長一員其他官佐夫役得由各省區酌定之（七）各隊馬步隊之設置由各省區就原有狀况及地方情形酌定之（八）省警備司令統轄全省各隊節制道縣各司令道警備隊司令統轄本道各縣節制各縣司令（九）各警備隊聽受各該管司令之指揮調遣並協助所在地之警察官廳維持治安（十）警備隊適用集合制酌量地方情形分駐各地方其支配之要點如左（甲）省會及道尹縣知事駐在地方（乙）邊疆要塞現無陸軍駐紥地方（丙）商務繁盛或盜匪充斥地方（丁）轄境遼闊警察無多地方（戊）地方官廳請求派隊彈壓地方（十一）各隊編制成立後遇有缺額時應挑選各該地方警察廳原有之巡官巡長警補充之其各地方原有之警備隊及警察隊遇有缺額時亦得於橷編警備隊中調補之（十二）新編警備隊之編制細則及勤務章程由内務部核訂呈明辦理 
[京華短簡]  
　　關於德奥賠償損失問題自經駐法專使團議决後已次第逐漸進行近政府又接陸徵祥來電轉據顧維鈞函稱目下各國代表對於復和辦法業具端倪所有前此各協約國加入戰團所受一切損失自應由德奥兩國如數賠償惟現在對此問題進行辦法已擬由各協約國從事委派調查業經議决查我國調查委員尙付闕如應請政府迅爲辦理以便選派典議等語當經國務院函交財政部核辦李代部以部員郭則范堪以派充業經令任一面并咨呈國務院查照聞郭委員日内卽可束裝就道搭輪放洋 
　　長春中日軍衝突一案所有在奉天交涉之四條歷經張作霖與駐奉日領正式談判三次業已完全了結微聞内容如陳謝一節則删出條文之外將來或由張氏於答訪日領之時順便提及卽算履行又懲辦下級兵士一節磋商結果張氏已允照行他如處罰警察及通知軍事計劃兩項均根本取消不再提議此案至此已告一段落專俟吉林方面將關於撫卹醫藥費一層解决後卽爲全部終結 
　　張作霖因吉黑兩省更動大吏調遷軍隊關於善後問題及三省裁兵减政統一軍事等項關係重要現擬約集吉黑兩省督軍及張副司令在奉天開軍事會議黑督孫烈巨日前特來漾電報告政府謂本日十二鐘赴奉應張巡閱使電招並邀鮑督軍會議約在奉一星期以外所有軍民兩署事宜交參謀長丁超政務廳長于駟興分别代拆代行仍由烈臣負責又吉督鮑貴卿亦有電到京報告擬即日赴奉 
　　全國律師代表會於昨日（二十四）下午二時在北京律師公會開會衆議赴東代表旣已舉出應先函覆日本辯護士協會及通告各律師公會該函由江寗律師公會代表阮性言起草起草畢提出討論無甚修改卽行通過交主席即日發寄旋依全國律師公會聯合會章程第三條之規定（本會於每年八月一日開常會一次常會地點由前民同常會議决之）提議明年常會在天津開會衆贊同乃宣告本屆常會閉會而散 
　　國民公報突於昨晚（二十四）六時左右被警廳封禁并拘去發行部辦事人一名其被封原因尙無從探悉頗聞與七八九三個月中之某種言論有關云 
[龍江通信鴻]  
　　鮑督目疾加劇三省會議舉行 
　　鮑督軍自蒞吉任後收束軍隊處理外交極爲棘手已屢誌前報茲據可靠消息云鮑督以辦事困難不能見諒於人鬱火中燒因之目疾加劇其一目已不能視物昨日派委赴哈以千二百金延聘俄醫士前去醫治不識能著手成春否按鮑督目疾前在龍沙時已極劇烈即經俄醫士治好當時曾允俄醫士種種名譽酬贈之件及其痊愈後適值奉吉風潮勃發之際軍事旁午遂致不暇履行而俄醫士心中大不謂然故此番重行延聘頗遭冷落并以來回五日爲要求如延一日須以五百金爲報酬 
　　三省會議傅聞已久在張作霖之意以爲旣經貫澈大東三省主義之後亦當有統一三省之會議明知軍隊與錢法問題不易解决然萬不可因噎廢食使形式上且不能統一也故除却編制巡閱使官制外實以三省會議爲急務日前本有雙十節後鮑孫二督同時赴奉與議之說茲聞孫督已預備就緒俟得鮑電即可成行惟鮑督因目疾加劇或將稍延時日起行但頃據其左右言鮑以有約在先仍即日力疾前往也 
[郭宗熙辭職之經過談]  
　　吉林郭省長辭職消息迭誌前報政府决以張巡閱所保之總統府高等顧問徐鼐霖氏繼任已以明令發表當未發表前郭氏曾接中央某要人私電謂有准予辭職之希望故近日來郭省長已爲交代之準備并於昨日（二十一）邀集省城各屬僚各團體在省公署筵會是日首席爲省議會正議長于源浦說者謂此筵頗含有辭行之意味又聞郭之去志早已堅决前日吉林高等檢察長張子安赴京亦惟恐中央挽留故令其代陳亟欲卸肩迅速派員接替之意茲據可靠消息奉天方面及中央方面本屬意徐鼐霖而吉林方面雖分迎徐拒徐兩派然均不成問題以故吉林省公署第一科第二課關於一切公欵趕辦交代非常忙碌而要求補缺署缺及保案或委充諮議顧問調查等差者紛至沓來大有應接不暇之勢又聞吉林省公署第一科科長莊逹已由郭委署爲賓縣知事所遺第一科科長一席委任第四科第二課課長馬超羣升任遞遺第二課課長一席委第二科第二課課員程嘉紱接充遞遺第二課課員委陳國漢接充 
[鈕永建提倡大學]  
　　十八日下午四時鈕永建司令假座南園公讌各學界團體代表討論擴張敎育要務赴會者有歐美同學會會長程祖彝敎育會長陳其瑗童子軍軍長英文時報總編輯黄憲昭西洋留學生會主席黄强孔敎會長林澤豐曁鍾榮光何劍吳朱念祖兩學生會長等共二十餘人討論開辦大學事宜席間鈕司令詳論提倡敎育之重要在座各人均絕對贊成後經衆决定由在座各團體聯名於日間假座敎育會請各界團體到會協商辦法要求政府將關稅餘欵撥作開辦基金此議陳烔明總司令前經通電發起將來各界聯合要求亦必贊成可預料也茲錄鈕電如下　軍政府岑伍陸唐林孫唐總裁鈞鑒漳州陳省長韶州李督辦湘西周總司令鑒陳省長馬電李督辦周總司令兩復電均敬悉竊維立國之道端在國民有高尙之智識完全之敎育今世最進步之國不第中小學校遍設市鄉而每一較大之都會常設大學校以灌輸學術如此次歐戰中幾於舉國從戎然講學之聲仍不少輟故能學識日新富强益進我國土地之大人民之衆大學校除北京在所外竟不聞有籌畫增設之議莘莘學子欲於祖國内求完全高尙之學識亦竟末田豈所以鞏固國基導揚民治我軍政府旣以護法興國爲職志自當及時提倡俾廣裁成雖當此和局停頓備戰不遑然於軍費中先行酌提若干以資倡率或另議辦法以利進行均無不可應請將陳省長對於西南諸省建設大學之原電及李督辦周總司令兩電一併提交政務會議設法提倡樹根本之鴻謨留永遠之紀念不勝企盼鈕永建叩感印 
[續紀廣東黨派之大爭潮（二）]  
　　據某要人述此事經過情形云前日下午三時何子奇率兵擁劉入運署接印李茂之見劉到即將印當張艦長面交與科長保存聽候劉接張云接印之事我不管但非等海軍與國會之賬算好通知交替時不能交替劉氏即趕將各手續辦好送海珠與林總裁吳議長核後時已夜半十時劉即接印至李總長派兵事聞當政務會議方散時何子奇訪毛仲芳於軍府云部長有此令并出示手諭約毛一同見李毛見李後即云部長此舉未免失身分李正色謂毛曰無礙我知之已命子奇去此行亦不過一空樣汝可於海軍同人處疏通之毛氏當時頗不悅出即力詆何氏何謂事到如斯不得不去但恐惹起衝突可否由汝同去毛拒之并言汝只管去做黄天霸我須回海珠預備我們的事海軍旣有人在軍署算賬不怕何人干涉所謂預備二字含有動員的意思何與海軍系人本有交情見毛出語堅决頗有悔色然旣承擔不得不去演此取帥印了毛趨海珠將情形告林總裁林憤甚時各艦長及海軍系人均在彼并有多數議員亦在座皆憤怒異常謂協和爲人平日頗爲我們器重何亦有此非法行爲殊出意料各艦長受激剌之下各欲返船預備且大駡何子奇由林總裁好言勸慰請各艦長聽候解决一面由各艦長電黄浦各艦一面由林手諭辦法多條并一切機宜飭人送運署張艦長依照辦理後即行回署昨日未發生極大衝突也幸矣三更時張艦長回到海軍俱樂部與同人談是日經過情形在座者多以協和因此區區竟與海軍絕交殊不值得張復云何子奇恐我俱樂部同人見罪囑我代逹苦衷豈不可笑大家協商甚久并發出各處要電多通并擬開一海軍軍事會議不知偌大風潮如何了結此海軍方面之情形也 
　　據李參謀部長與某報記者談話則云日前劉運使赴任商由衛隊長派兵數名護衛别無用意其事甚明何司令便道巡視期免誤會用意亦善乃因外間之誤致議員有推測之殊不知者莫悉其然即知者亦間有疑義幾至哭泣以爲護法軍人不應有此同鄉諸友奔走解說尤爲忙碌枉駕就商并謂有設法將查辦案改爲質問案者高情隆誼固所感激然亦有不敢領情之處夫國會自有職權對於行政官廳認爲不適當行爲應查辦者自查辦應彈劾者自彈劾維持法紀毌所用其恕詞官廳行政懲辦貪官污吏整飭綱常自有權責毌所用其寬宥至予忝長參謀爲軍界首領之一歷國十數頗明法治國之精神所在恒恨北方非法軍人蹂躪法權搖動國本深思撻伐藉挽頽風尤頗欲以身作則 
 
 
 

Page 7

 
 
遵守法紀尊崇國會爲軍界示一楷模苟有不合法行爲當然受法律裁判更何用求情何用乞諒余束髮受書雖非胸羅兵甲不敢謂上馬殺賊下馬草露布然予之愛國衛民不自私自利之正氣自問頗可壓倒一切故疊次用兵時有以少數勝多數之算精誠所感諸先烈指導其間雖至極困難時秩然不紊蓋予之爲予自有其眞也不幸體弱多病難抒夙抱積勞孔深久思退隠息養林泉惟念國本飄搖登斯民於衽席尙賴君力則又感慨係之云云此李部長解說之情形也 
　　據某派之機關報則云兩廣鹽運使交代風潮業已平息劉玉麟已於前日（十六號）五句鐘接事矣查李茂之更易原因一由於收數無起色鹽稅指撥各欵積欠甚多海軍方面欠六十餘萬國會欠四十餘萬軍府欠二十餘萬李督辦處欠二十除萬綜計不下百五十萬李茂之無法應付被欠各方紛向莫督軍責難故李久已爲軍府要人及莫督所厭惡一由於用人不當聞李所放各鹽場知事多由伊弟某把持其人物皆親戚故舊甚至花匠亦放此項要差李對於此事懵然不知實爲收稅不振之主因此等弊混爲軍府及莫督所聞是以更易之意益决日前曾經提出高等審判廳長徐傅霖調充徐不願當此繁劇事遂中止適劉玉麟由京回軍府中人乃以劉薦劉爲香山人英國留學畢業與唐少川同鄉同學歷辦外交自民國五年退隠田園不聞世事前因爭關稅餘欵一事伍廷芳交涉經年茫無頭緒乃請劉出山劉爲軍府代表入京與公使團直接交涉乃得比例分撥之結果固大有造於西南者軍府中人以鹽運使一席與外交極有關係劉氏旣爲外交能手夙爲岑伍兩人所推重且對於粤省鹽政弊端又極明瞭以劉任鹽運使最爲適宜莫督亦甚滿意遂即日發表劉初尙未定期接事後由李茂之多方運動維持一面對於海軍國會慫其出頭反對謂此事與西南大局有關西南以海軍國會爲重而海軍國會仰給於鹽欵今某某等收回鹽稅之權足以制海軍國會之死命將爲單獨媾和之實現云云此次以劉易李李協和主張尤力李之左右乃造作謠言謂劉氏允撥三萬元與李協和故得此結果云云其實劉始終未與李協和一面不過造謠挑撥使劉不能接事以遂其戀棧之謀耳又一面濫發折收預餉票傳聞連日已發出二十萬之多當局見此情形送飭劉氏從速接事而李協和聞李茂之造謠尤怒其無狀因特派護兵護劉上任故劉氏於十六日五時即到運署李茂之見無法維持亦已即日交卸矣云云此莫督方面解說之情形也 
　　此外更有餘聞可紀者錄之如下十五日莫督咨陳軍政府以兩廣鹽運委劉玉麟接署請軍府查照後十六日政務會議伍秩庸以總裁及財政部長資格提議謂兩廣鹽運使係簡任官其權限管轄兩省鹽務該職應由軍政府任免毫無疑義且李運使前亦由大元帥任命令莫督先委員署理後僅咨陳軍府查照手續上未免不合此非對人問題乃維持法律及軍府威信問題云云在座各位均以伍總裁所言理由充足嗣决議將莫督軍來咨交還莫督代表梁士模帶冋并屬梁君向莫督陳明理由此一事也又蒙民偉君致岑西林函云偉自春間歸後卽行回鄉近始來粤對於政局及粤事久已不相聞問矣而對於我公亦無緣獲聆訓示茲因鹽運使問題有不得不爲我公進一言者李茂之之稱職與否爲另一問題而此事之發生說者謂因李反對韶關之轉運局故必撤換李以遂其報復之計而我公乃不惜以抱病之身親至督署且頻頻致函莫督爲某系說項我公爲彼系領袖無怪其然特在護法旗幟之下舉凡財政大權盡攫入一系之手爲己計誠得矣獨不計睨其旁者大有人乎今海軍國會已反對矣使劉不能上台公未免惡作此劇使劉而能上台因此而失各方面之感情公其謂之何偉此言乃代表吾桂多數議員之心理知我罪我聽之而已公勿謂此次之軍政府能總攬一切前之軍務院即現在之榜樣也公休矣云云此又一事也 
[常德人之馮玉祥談]  
　　湘西鎭守使陸軍第十六混成旅長馮玉祥曾於皓日通電促和殷殷以内亂亡國爲念情眞語摯聞者多引爲同調茲據常德歸客述馮旅長在常近况云馮駐節常德年餘提倡敎育對於貧苦老幼男女加意維護不遺餘力約而言之除各級學堂學生不計外設有少年習藝所（半天習藝半天讀書）女子習藝所此兩所捐　不下二萬元此外演講所四處每日僱員宣講道德乞丐亦有習藝所故常德戸口約七八萬街上不見乞丐一人查常德以前極稱奢華娼寮賭窟烟館甚多今則完全禁絕無論縉紳巨商無敢違犯往年常見官紳出入乘輿今又無之蓋馮微服步行習以爲常故官紳亦不敢示其肥馬輕裘之闊綽馮又於旅部設有兵士習藝廠如織洋襪做洋皂信紙信封縫衣裳做藤椅件件合法又辦尙德女學堂一所軍官子弟學堂一所凡軍官有子弟眷屬均須入學馮抱此救世主義誠令人欽贊無已云 
[山西之改良羊種譚]  
　　晋省爲產羊素著之地泉甘草肥天然之良好牧場面毛織物用途益廣世界各國已有供不給求之虞飼畜毛用種羊利益尤溥故閻督軍以牧畜列爲三事之一面對於改良羊種一事進行頗力上年即已籌設晋南北及交城種羊牧場三處今年復於省城設立模範牧畜場一處並從澳洲購得美利奴羊千餘頭分配三場飼育以便供給民間使與各地土羊逐漸交配改良羊種一面督飭實業科調查各縣確有羊數籌擬全省改良羊種逐年進行計畫案以期普收實益近聞此項計畫案業經籌定具體辦法繪圖列表呈請閻督核閱不日即將公布槪要分述如下（一）各縣確有羊數據近日各縣查報羊隻之確數總計爲三百九十一萬一千九百九十八隻與世界之三大牧場若美若澳若非之面積及羊數相較亦不失爲一小牧場若更提倡改良蕃殖於人民經濟上裨益必非淺鮮（二）牧羊利益就現在言山西之羊大者每隻可剪毛一斤半小者年可剪毛半斤大小羊隻平均統以年約剪毛一斤計則三百九十一萬一千九百九十八隻共可收毛三百九十一萬一千九百九十八斤每斤價值以二角五分計共爲九十七萬八千九百九十九元五角以此區區微利匀分於山西人口一千零一十六萬一千零九人每人每年收入不過九分六釐有奇即以毛之應用而論每人每年亦不過分配六兩有餘是徒有牧羊虚名而無牧羊實利提倡改良實爲要圖若配以毛用種羊而蕃改之則完全經過改良期間後每羊一隻每年平均剪毛八斤價亦增至每斤八角假定仍爲三百九十一萬一千九百九十八隻之羊每年亦可獲利二千五百三十三萬六千七百八十七元二角但十年蕃衍之後緬羊計已增至一千零九十萬零九千一百八十四隻使每年保有此數逐漸改進則年可收入六千九百八十一萬八千七百七十七元六角較之現時每年售毛利益九十七萬八千九百九十八元七角實在七十餘倍以上（三）逐年改進辦法關於牧場者以中外牝牡羊交配爲改良羊種之起點每牡羊一隻年約交所牝羊四十餘隻牧場牧羊辦法以外國二歲毛用種牡羊十二隻交配毛用種牝羊五百隻逐年產生純血羔羊以供牧場改良中國羊時種羊之用而中國羊改良則以二萬隻爲根基配以外國毛用種牝羊五百隻逐次蕃衍按牧場逐年改良蕃殖羊種程序表則十三年以後場内存羊約有二十八萬二千一百零四隻供給民間各傳種牝羊約爲一萬六千九百二十八隻因列改良羊種血統圖證明一傳改良羊尙留中羊種血二分之一遞次至於五傳則改良羊可僅留中羊種血三十二分之一並以登記一項爲改良羊種上必要手續其方法約分兩種爲牧場登記與民羊登記如是則民羊之交配種羊之供給自有確定標準其歷年孳生羊隻除牝羊一項應留場内賡續交配傳衍外其餘牡羊逹二齡時悉充供給民間改良繁殖之用牧場於發給人民種羊時先之以明白指導繼之以視察講演至牧羊書報淺說各場應編印發給其關於改良羊種技術上之敎練每年由各牧場招收學生一班以資傳習驅防疫病亦均分别擬定辦法其關於民間者則以改良羊及土羊牝牡交配爲改良羊種之初步民間共有羊數三百九十一萬一千九百九十八隻就中大略除去山羊七十餘萬約計綿羊共有三百二十萬隻再減去牡羊及羊羔二分之一計僅有牝羊一百六十萬隻之譜可供交配由第四年起牧場每年供給改良種牡羊八千隻交配土羊三十二萬隻遞至五年一百六十萬隻之土羊已可完全交配由此牧塲賡續供給各傳種牡羊十年以後民羊蕃衍改良之數計有一千零九十萬零九千一百八十四隻實行促進繁殖改良時尤須有提前辦理者數事即每年調查民有羊隻確數按登記民羊多寡分配各區種羊並限制本省牡羊交配以免混淆致碍成績每年按部定牧羊奬勵條例咨部核奬藉資鼓勵計全省總面積畝數除去熟田及造林地積與河川道路不毛之地外所餘曠地爲二百四十萬頃按每年一隻占用牧地六畝計算足供四千萬隻之需惟全省民羊蕃改至十年後共爲一千零九十萬零九千一百八十四隻則是每隻羊可占用牧地二十一畝有奇也 
[魯議會撤回和平聯合代表]  
　　山東省議會通電云各報各團體均鑒本會前派全國和平聯合會代表王者塾尤開統二君鑒於該會邇來内部糾紛莫可收拾又因南北和局相去益遠已於日昨具書到會聲請辭職業經大會通過當即電逹該聯合會撤回代表嗣後該會無論發生何種舉動本會槪不負責合并聲明魯議會叩 
[皖省會開議紀]  
　　皖省議會於昨（二十三）午後三時正式開議出席議員五十七人首由晉議長主席（一）宣布議員吳厚卿遞補國會議員來書辭職遺缺以候補第一葉光第遞補由趙副議長證明要求變通暫請葉君出席衆贊成（二）宣布議員吳慶元辭職因省長委署廬江縣知事不能兼顧衆請咨省署令該區候補當選人遞補後按名抽定坐次復按區推舉民政財政法律請議懲罰各股審查員畢休會三十分復票選審議長推趙繼椿將開徑兩君爲監視員開匭以李德星得票最多當選爲審議長李謙辭不就後經衆言之再再且以票選義不容辭李始首肯後趙君繼椿報告前次派崔君子翱郭君紀人調查南京貢院處分事回來報各適本會巳經閉會無人主持鄙人以事關重大勢不可緩乃權宜將崔郭兩君報告轉咨省署向蘇省交涉今特報告大衆至於詳情俟崔郭兩君出席再爲報告云云遂又將五月閉會後省署咨覆交件及各處所來函電逐一報告畢時已五時散會 
　　今日（二十四）午後二時開會出席議員五十九人晋議長主席報告外來函電並宣布省署咨覆臨時會議决各案共十餘件惟水利局請加經費交民政股審查施家渡堵卡皖南茶稅交財政股審查蚌埠水利局案崔議員略有諮詢晋議長說明在蚌會議主張王藎臣說明關係導淮之重要崔翔青裴景昇均主張組織特别審查會審查之處分南京貢院案由崔郭兩君略述調查大槪後衆主張將全案付油印交民政股審查又蘇省咨調水利局簡章及臨淮十四保之水利辦法均付特别審查議畢五時遂散會 
[南京之戸口與交通]  
　　交通事業發逹與否與地方之文化及人民之經濟上均有莫大關係故言市政者必注意交通現據省會警察廳戸籍調查處最近報告南京城廂内外共七萬五千零三十四戸人口三十九萬四千七百四十五名以視他省城實屬比較的繁盛而與他處直接之交通事業如電報郵務鐵路輪船均稱發逹惟南京本城其交通上種種設備殊未能擴張兹就各交通機關加以確切之調查於交通現狀頗得大槪試列表如下 
　　電話五九八號 
　　郵務闕 
　　火車二○次（每日次數） 
　　汽車一二輛 
　　馬車一三○輛（上中下三等共數） 
　　黄包車四○○○輛（本客兩班共數） 
　準右表如電話一項以全城七萬五千餘戸比例之每百二十戸始得一號本城郵務以無從得遞信確數姑付缺如至寗省火車現開單班每日自中正街至下關江口來往共二十次每次平均約百二十人二十次共二千四百人以三十九萬餘之人口比例之每二百人始得乘車一人黄包車本班二千輛客班亦同此數共四千輛以人口比例每百二十餘人始得一輛餘如馬車汽車若以其輛數與人口爲比例直爲千分萬分之一矣雖電話與火車均以辦理失宜致所業不振汽車與黄包車又以有限制不能續增均足爲發展之障礙但據以上調查所得其現狀不過如此縱使障礙悉去亦未必有極度之發展可以斷定故南京表面上雖若甚繁華但一視察其交通狀况以比之他處大商埠尙不逮遠甚即此可知地方文明與人民經濟之程度矣 
[南京造幣廠之今昔觀]  
　　南京造幣廠在清末本名江南銀元局由兩江總督委候補道總辦廠事時地方財力尙不甚支絀多出生銀自爲鼓鑄每年赢餘不下百餘萬專爲江蘇辦理各項新政之用而總辦每年所入亦不下數十萬金以當時初事鼓鑄成色不甚考究又從事私鑄並無人加以稽核故銀元局總辦遂爲江蘇官場第一優差改革以後歸財政部直轄因改江南銀元局舊名爲南京造幣分廠廠長一職定爲簡任内分三科一總務科一鑄造科一化騐科三科中以化騐科爲最緊要最煩難凡銀元成色（銀與銅之比）公差（重量）皆屬化騐科分配以前皆聘西人主任其事近年始改用國人財政部以是科關係甚重故科長一職由部委任廠長不能過問又以屬於總務科之會計司全廠出納於是會計主任亦改歸部委皆足與廠長互相鈐制而中央財政奇絀不能出鑄本以資鼓鑄遂由財部規定專爲中交兩行鑄造各項銀幣每月終由銀行開具所鑄銀元種類與數目報部備案以與造幣廠呈報清册兩相比核以外不能多所鼓鑄其爲兩行鼓鑄所得平餘及火耗皆有定數槪行解部故今之造幣廠與昔之銀元局情形已大不同而廠長所入亦遠不逮昔時至歐戰發生外幣槪不入口今歲春間駐京各公使曾向財部索取國幣成色與公差之定率謂倘與外幣相差不遠當可通行匯兌財部乃定銀元成色銀八八○○銅一一○公差最重七（錢）二一二最輕七一九八即以此定率與之南京廠所鑄銀元必須與此定率適合不能有所出入而其權責皆在化騐科故新任王廠長視事後已委陳思圻爲總稽查蔡金鏞爲鑄造科會辦據此中人云陳即將來之總務科長蔡即將來之鑄造科長而化騐科長獨不能更易以旣需專門人材又專會計主任同爲部委故三年來兩易廠長而化騐科長與會計主任位置如故至近日洋釐日漲在七四以外該廠本年截至武前廠長交卸時除開支外已贏餘四十萬元至新廠長接事後豫計至年底可贏餘二十萬元皆應完全報部而廠長方面不過等於他項機關於每年度經常費中稍有伸縮餘地爲數並不過巨徒震驚於銀元局舊名以爲可任意中飽實未悉内容之談惟值代他省鼓鑄時能否不於中取巧則不敢斷定也 
[南京快信]  
　　李督昨晨校閱第二三混成補充旅至下午一時校閱完畢即行返署 
　　北京將開裁减軍費會議昨由參陸處電請李督軍派代表赴東與會惟派何人尙未定 
　　省議會開會期近昨由會公函軍民兩長届期蒞會觀禮李督齊省長已諭秘書處擬致頌詞 
　　熊克武代表尹亮易昨由寗乘晚車赴滬 
　　水警第二廳長趙會鵬呈報本届保護絲市結束情形齊省長以辦理妥善令行嘉奬 
　　省署昨日牌示銅山縣知事李廷琳與興化縣知事趙興英對調又溧水縣知事沈德基調省遺缺委分蘇任用縣知事趙殿英署理 
　　財廳昨委候補知事帥譽赴沐陽守提解欵並催旬報又朱芾禀辭赴豐縣會算交代 
　　王健飛辭憲兵司令職聞李督已照准 
　　軍署副官長楊恩培到差後所有應辦事宜力謀整理辦公處已移於二堂東邊辦公時問亦已延長並限制本處人員請假以重職守 
[杭州快信]  
　　軍署接陸軍部咨本部軍事印刷局現新編各種書籍皆參酌歐戰經過情形於戰術地理兵器足資研究凡屬軍官俱宜購置一册以備參考開單咨請轉飭所屬認明願購何種以便頒發盧督昨已通令限文到五日内列表具覆彙　報部 
　　駐閩第一師差遣盧藴辛（陸軍大學畢業）因積勞成疾送回浙省醫調前日在陸軍病院身故刻已呈請照章給䘏矣 
　　修復岳陵事務所（督署發起）昨午後假座奉直會館開會討論進行辦法及籌欵手續軍政各界大半蒞席齊省長亦派本署秘書長沈爾昌（杭關監督）代表與會 
　　寗海公民童能藩請於寗海青山門象山崇山門一帶海濱採取蛤殼製造成粉爲建築及肥料等化無用爲有用實業廳已准備案令行各該縣知事切實保護 
　　警務夏處長聘嵇復李善同爲本署名譽諮議 
　　實業雲廳長委任用知事鍾英充經濟調查分會會員 
地方通信 
[蘇州]  
　　爪哇取消茶葉進口禁令　吳縣公署昨奉道尹轉行省長訓令略謂准農商部咨據巴逹維亞中華總商會呈請轉咨交涉取銷和屬茶商入口禁令等情茲准外交部咨據爪哇總領事呈復已奉爪督命令關於禁止外茶輸入和屬各口之令完全取銷自弛禁後所有華茶皆可自由進口並無留難阻滯等因温知事奉文後當函致蘇州總商會通知各茶商一體查照 
　　催塡河湖水勢表　吳縣公署昨奉江南水利局調令略謂前奉省電將各河湖水勢情形轉飭確探具報曾經擬具表式行縣查塡在案迄己日久尙未復齊特再令催等因温知事當以前奉令知即經通令各市鄉董事會區查塡迄今兩月僅據滸關善人橋東橋光福陳墓西山六市鄉先後塡送此外尚未具復遂又行文切實嚴催以憑彙報 
　　部頒調查監獄表　江蘇高等檢察廳長王樹榮奉司法部頒發調查監獄表册飭令按表詳細調查填列報部以資考查而便整理茲將調查辦法摘錄如下（一）監獄人員是否盡職及其學衛經騐（二）監所之搆造若何（三）人犯之確實數目（四）管理之情形（五）監所是否清潔工廠是否設置或止籌設（六）人犯之有無病故（七）各人犯製造之物品是否優良並以何種大宗（八）敎誨是否設立或止籌設（九）囚糧有無尅扣浮冒以及折錢由各犯自炊情弊（十）已决人犯是否分别拘禁（十一）有無期滿未釋及無故擅釋人犯情事（十二）有無擅用私刑拷掠情弊 
　　鄉董請逐賭棍　角直宋董事以近日到有光蛋數十人專在各鄉村小茶館内擺設賭臺引誘農民入塲賭博抽頭漁利今年田禾被災收成歉薄茲届新榖登場設被若輩誘賭騙財實於租賦治安大有妨害特謁請温知事令行該鎭警察分所長從速驅逐出境不准逗遛以安地方 
[揚州]  
　　甲商運動會紀事　江都甲種商業學校向於秋間舉行運動會一次本届爲第三次運動會於二十五日假公共體育場内舉行請友基校畏董選青任司令美漢校長陸威林任評判該校體操敎員杜召棠爲發令佟知事亦蒞塲並贈知恥近勇四字奬旗一面以表鼓勵茲錄其節目如下（一）開會奏國樂環行運動場一週（二）丙丁甲乙組百碼預賽（三）丙丁甲乙組二百二十碼預賽（四）丙丁組立定跳遠（五）甲乙丙丁組二百二十碼决賽（六）甲乙丙丁組跳高（七）甲乙丙丁組四百四十碼决審（八）甲乙丙丁組跳攔預賽（九）丁丙甲乙組擲鐵球（十）丁丙甲乙組跳關决賽（十一）丁組五十碼預賽（十二）甲乙丙丁組百碼决賽（十三）甲乙丙丁組跳遠（十四）甲乙丙組八百八十碼决賽（十五）丁組五十碼决賽（十六）各級替換賽跑（十七）攝影給奬（十八）奏國樂閉會 
　　郵届遷入新屋　揚州郵政局向設磚街現該局長吳璋以屋宇狹窄不敷辦公稟准寗垣總局租賃多子街樓房加以修　茲已工竣定二十六日遷入 
[嘉興]  
　　四鄉棉花歉收　嘉興連年災荒鄉民因將田禾改種棉花以期補助詎今歲棉花亦因霉雨關係結實頗小現已收割較之往歲歉收甚鉅且花小核多難得善價因之植棉鄉民亦多無利可沾甚有虧蝕者 
　　新商校改建監獄之集議　嘉興縣監獄署房屋因不甚合宜曾經省令改造飭縣勘擇相當地點呈覆查核由張前知事勘定以北門新建商校校舍改充呈報查核在案現聞省吏已經核准本縣勸學所特因此事定於二十六日召集地方士紳及敎育界領袖集議辦法以便呈覆官廳察核施行 
　　自治委員辭職　嘉興縣自治委員盛時屠善生係省議員兼職曾經各界致函諷其辭職現省議會開會在即屠盛兩委員業於日前遞出辭呈賞經王知事慰留矣 
　　王知事親勘災區　縣屬田禾受災經縣飭令各區警佐及自治委員切實查勘列表呈報在案王知事以雙方所報不甚符合特於二十四日起帶同催征吏高禹稱蔣少村等親赴南堰東棚王店諸區查勘一周約一星期即可勘竣云 
[杭州]  
　　浙關督呈報交涉案　浙海關監督兼寗波交涉員孫　　昨日呈報齊省長略謂英領抗議寗波洋貨局徵收落地捐欵交涉員迭次駁復並呈明在案現在該局扣留華商抗捐之火油英領指爲違法請令放行否則索取賠償等語竊查此項火油旣己脫離洋商關係該捐局向華商徵收捐欵因華南抗繳扣留外人固不能干預更無賠償之必要除由交涉員據理駁復外合行呈報云云 
[安慶]  
　　嚴防潰兵滋擾　太和縣界連豫省日前忽有潰兵百餘名各携快槍子彈竄入該縣境内當經該縣知事督同警隊跟踪追捕幸未滋擾地方現該潰兵又復竄至阜太交界之周家　經兩縣知事會同防營扼要堵截并查獲潰兵三名快槍三枝一併交由曹管帶帶回阜陽從嚴辦理 
　　郵局量見違禁物　安慶郵处總局二十三日檢查包裏時查有　禁物品二百餘件内有金葉四匣計重十四兩當經局員呈報省公署吕省長即派第一科長前往會同該局管理員一一點收封固送交省署存查聞此項違禁物品均係戒烟丸藥係由鎭江寄往徽州各縣商舖者未知如何發落也 
[武昌]  
　　鄂西南軍之内訌　頃據上游人來言云現在虁州之王天縱與其所屬之圜長李培元因索餉起鬨在白帝城戰關數日李敗走大寗王隨後跟追至大寗以西之六里趙家壩又戰一盡夜地方大受茶毒黎天才刻己派員前往調停能否言歸於好尙難預料也 
[河南]  
　　查災委員回省　水利委員張鳳嗚前奉當局派赴鑿寶縣查勘被災原因妥擬辦法以備善後當即馳抵該縣會同該縣知事親履災區詳細勘明此次災情以　口等爲最重而尹莊車等處次之刻已公畢回省報告並擬消防辦法呈請鑒核 
[廣東]  
　　大橷公司集議收盤說　先施大新眞光公司自各界實行抵制後加以附家紛紛提取存欵其拮据情形己可想見三公司中如先施眞光開設有年一向獲利頗厚當事者彌縫挹注尙可勉力支持惟大新公司則歷時非久因建築粤店不量財力務取偉大即無此次風潮己覺筋疲力盡今更突遇鉅變更難支持昨其總理自港返省决定日間即召集股東會議收盤事宜聞股東中亦頗覺無法維持恐不得不出收盤之一法也 
來函 
[銅山房村市立第二國民校長王廣粹來函]  
　　申報館鑒十月二十三日見貴報公電欄載有銅山房村市崇正國民學校校長王廣粹快郵代電謂代勸學所領銜辯護始終未與聞等語駭怪殊甚廣粹前同全縣百餘國民學校領銜公電確係實情何得謂始終未與聞且敝校係房村市立第二崇正爲前清時舊名奸人未悉竟敢揑造多端覬覦淆亂是非實屬可恨除切實根究依法起訴外特再快郵代電即希貴報代爲更正以明眞相而伸正義不勝感激之至銅山縣房村市市立第二國民學校校長王廣粹 
[周徵蕚來函]  
　　本月十九日貴報南京快信欄載敎育部所派任用僉事周徵蕚在滬調查事畢一節實屬傳聞之誤鄙人並未奉派調查蘇省學潮亦未赴滬請將此函登入來函欄内以資更正周徵蕚謹啓 
雜評一 
[陸錦案（默）]  
　　今日陸錦之贓案以吾料之亦必含糊了事而無所謂結果也何也政府旣無法律無賞罰無是非無公公所有進退官吏之用人特權無論内外一操諸有力武人之手武人曰可去則去之武人曰不能去則雖攻之者有若何理由有若何證據而置之不問也何也以攻之之人不敵阻之之人之有勢力也攻馬良楊以德者徒手之人民故安然而無恐攻張敬堯者不僅徒手之人民故搖搖而欲動焉以此例之則今日之攻陸錦者不過其屬下數十人耳安能動其毫末哉而乃一再以理由證據爲攻陸唯一之武器亦可謂不自量矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[湖北水災圖（四）汪洋之水勢（四）]  
　　漢川縣 
　　西北鄉 
　　之灾象　堤 
　　農夫就　身為 
　　断堤土　風浪 
　　牧牛因　的 
　　平地皆　激毁 
　　被水淹 
　　没 
　　少穆 
　　潰口 
　　本屆鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[商界聯合總會成立紀盛]  
　　昨日（十月二十六日）爲各路商界聯合總會成立大會期沿街商號紛縣五色國徽新寒天氣復歸和燠故在下午二時後北河南路天后宫總商會大會場門外車馬絡繹到會者益形踴躍　門往會場轉角處軍樂亭　樂隊及會場内外之競育會童子軍隊仍如曩例會場各職員係先一日舉定計沿馬路頭門驗票員周之璜祝志純張延慶費良衡顧品三招待員黄次俊陳寳德范承鋆金介眉二門簽名處管理員童理章徐仲虎招待員平慧庭馮志卿王濂方倪念先招待外賓張厚存徐維繪朱成章周子禹葉連成應尙德楊文卿陸文中周輝宋誠彰陸祺生鄭鷓鴣各界招待潘勵紳朱一笙吕靜齋團體招待張炳臣孔麟書會員招待張慕曾胡汝昇祝志純王銀泉沈念慈糾儀員潘冬林陳勵青俞　珍胡鑑人王濂卿庶務員余震生邵文翰速記沈卓吾朱賡石凡與會者到場卽有招待員導之入席會塲前排左　爲　員度右半爲董事席後排左右均會員席董事席　方離演臺最近處之偏坐爲新聞記者席臺上主席之旁爲速記席此當日全場之槪觀也首奏樂開僵次向臺上國旗三磬折次復奏樂次主席潘勵紳致開會詞以服務二字爲希望之準鵠次主席致當選證書於總董陳惠農副總董金馥生俞國珍諸君次總董就職宣言有務期勉逹所希望事之語次中外來賓演說次主席潘君致謝詞次萃各董事合攝一影此當日開會之程序也下所記者分六大端（一）（董事姓我）山東路二人恒隆徐時隆新民書局鄭鷓鴣海寗路二人張茂成號宋誠彰同興陸祺生南京路三人榮昌祥王才運江榮昌號陳惠農中華皮鞋公司余華龍河南路二人裕昌祥金馥生同益泰金友生廣東路一人同慶盛張炳臣漢璧禮路二人黄瑞泰米店之黄愼康黄次俊嘉興路梧州路合一人周之璜浙江路一人中央烟公司朱一笙七浦路一人曹梅勛愛而近路克能海路界路共二人愛而近路德潤里張慕曾天壽益費良衡文監師路二人德鑫里潘東林華昌張進雲北城一人新北門福源馮志卿四川路崇明路合三人陸興鴻號　鱣堂聯益公司陸文中大中華藥房林蓀天潼福德二路一人蔡仁茂號俞國珍福州路二人一三角藥房張漢傑中英藥房俞葆生北福建路一人陳榮興號　寶德新閘路一人胡鑑人漢口路二人元豐泰顧硯卿勒喴呂靜齋福建路二人永新利胡汝鼎畢庭祺（二）（到會人物）凡商　　團總商會縣商　慈善救濟會全國學生聯合會上海學生聯合會天津各界聯合會湖北各界聯合會上海各界聯合會江蘇敎育會上海志成團工商研究會救國十人團紹興同鄉會甯波同鄉會青年全國協會中城商業聯合會等團體曁文匯字林等西報均有三數人或一二人到會如鍾文耀顧馨一應季審宋漢章祝蘭舫徐乾麟范叔寒馮驥駿施洋陳烈霖黄少春劉振羣張蔭鶴吳子敬葉鳳珉田資民黄警頑方練如張厚存趙廉臣趙秋心諸君統合其他來賓及會員共得一千人左右（三）（致送當選證書儀式）送證書者右立面東受書者左立面西相向一磬折受證書更一磬折受書者左轉面南向臺下以一磬折爲禮臺下鼓掌示歡迎禮成遂續起爲就職之宣言云（四）（禮場式詞全錄）其宣告成立書云二十世紀一民族自决主義發軔之時代也我國民族以四千餘年歷史之關係多倚賴心少自動力蹈常襲故相習成風互市以來我全國工商界乃大受痛苦政府處　戰劇烈之時不知以提倡保護爲事國民又昧於合羣自保之理人以整我以散人以智我以愚人以强我以弱孟子所謂人必自侮而後人侮之國必自伐而後人伐之此天然之公例固無可怨懟者也上海租界商人平時以不諳外情曁爲舊章所束縳不得受同等之待遇者垂七十年今幸天誘其衷公理日昌我各路商界外順世界之潮流内悟散沙之非計結合團體先後組成商界聯合會者有二十餘路之多又懼其各自爲政漫無統系也於是有各路商界聯合總會之組織會議數十次經營數閱月始於今日宣告成立參加市政西董已允要求修改約章草案亦經擬定惟茲事體大非合羣策羣力斷難相與有成本互助之精神謀自由之幸福茫茫四顧逹彼岸以何時耿耿寸衷願周行之我示此則願與全國諸父老昆弟姊妹掬誠以告者也大雅宏逹幸有以敎之其答來賓謝辭則云本日成立大會遠辱中外諸鉅公曁各界團體寵臨觀禮慰勉有加感悚曷極惟是敝會成立伊始同人等又學識譾陋嗣後關於對内對外各問題百端待理深懼綆短汲深貽譏大雅尚求本日到會諸君子遇事提携臨時敎導俾免隕越此則敝會同人於感謝之餘尤深企望者全場設備不周幸諒幸諒（五）（商旗解釋）會員宋誠彰說明門前所懸之商旗藍底白星紅字係取青天白日須用血心之意五星有五角舍表示五族共和而外並使人不忘五九國恥五四運動六五運動等紀念末復大聲呼曰願諸君牢記一（五）字聞者大爲感動（六）來賓演說（戴季陶）之（兩種感想兩種希望）晰言之爲四大綱一曰商界能自動此爲第一次一曰盛大之會前所未有此其感想也以有宗旨有聯合有組織之運動在感情上道德上爲有力量有價值之進行此其第一希望於國民共同利害方面謀進行此其第二希望（文匯報西賓德惟一君）之（求良心發現須正經辦事）一說謂人言非盡可信即外國人亦有善有不善不可受人挑唆總須爲上海切實謀進步（　雲臺）之（建設說與生產說）謂一團體非空言所能成事必須犧牲己私以公心良心及正當方法協助會長共同進行其最重要之事業即以敎育謀建設以實業謀生產提倡工業尤爲要務云云（黄任之）之（心光生氣說）及（到會兩派人觀察法）略云上海集會事甚多惟今日之會却令人有一種特别感想細加探索知有兩物可爲表徵一曰國旗用表我輩所共有之心光一曰電風扇用表此間所特有之生氣何謂心光與生氣蓋上海團體集合其少數分子心中有此念者多數人意中每無此物今日各路商人之來各本自身心意確乎其有心光也上海團體所謂成立大會者每以成立之日爲其考終之期有始無終寖成通病獨此一會如上所述今日之成立巳爲眞成立確乎其日生氣者也惟今日到會者默察之似有兩派一派爲看看我輩有何本領有何作爲一派爲怕怕我輩所事類乎破壞主義其怕我者固屬誤會但無意中忽令人怕實非我輩本意我輩欲令其易（怕）爲（愛）惟有從建設　功或曰不先破壞何以有建設予曰譬如兩團體相競爭其一終日勤勞其一長此廢弛則廢弛者將不破而自壞一壞而自歸破滅矣鄙人今日對諸君不必爲恭維語惟有一言請各强記諸君須知今日爲中華民國八年十月二十六日須注意九年十月之今日一切如何（狄侃）之（一勞永逸計惟破壞說）有不改良關稅提倡國貨不易等喻（俞希稷）之（平等說）謂須以公德心爲平等之始基（馬駿君）駁西報記者所云（規矩）等說謂法律根據大多數人而定法律是活物可隨大多數人轉移大多數人以爲規矩者即無所謂不規矩語甚激昻（楊筱堂）代表楊小川演說有（宜注重商業道德）等語（程學愉）之（三種希望）一袪除不良政治二堅持初志勿以五分鐘熱度致仍爲外人所輕三外人向我經商恃羣力而我之向彼均恃個人之力故彼我相形勝負立判此後宜羣策羣力以赴之云（曹慕管）謂登臺演說者之多以今日爲最聽演說如聽戲若無名角在後莫不隨時散去而鄙人不善言詞在登臺諸角色中當屬諸最劣者而在座諸君仍無一人有倦容精心毅力誠足令人欽佩今鄙人所懷疑者惟一語卽居今之世以道德諭官勝乎抑商勝乎若言商界則我國重口頭信約之商業習慣當視西商之簽字爲憑者爲更進安可謂之無道德耶其述（總會成立兩原因）謂提倡國貨外代議士之權利爲尤亟某國巍樓大厦之協會工局董事固賴以要求成功者也我國明年大會甚望可在自設俱樂部中舉行云（穆藉初）君之（請大衆研究三端）一前届罷市純是自動我輩均有身家前事爲抗曹章陸豈得以惡名相誣諸君試思彼我雙方究係誰是亂徒二凡人做事惟積極方有功人有責任心方能言平等設偷惰不事事而抗命者亦可以平等二字塞責乎動言革人之命似終不如革人之心之有益也三凡具兩眼者宜能辨是非不盲從也（鄒靜齋）之（六種希望）中有宜改造上海總商會語（劉振羣）之（結合說）謂若無大結合建設無從破壞無力各國金錢學術兩者合之爲武器即可侵略人國我華使上兩種人判然若秦越故凡事無可措手鄭少峰言居今當務之急以敎育言宜速設商界補習會以實業言宜將穆藕初君等所設勸工銀行速加提倡以濟金融云云鄭說仍與黄紉之諸君之說遥相應和實斯會討論最久之要題也計斯會始下午二時迄晚七時共歷五小時之久演說　前後共得十餘起云 
[各界聯合會致各國公使電]  
　請停付關鹽餘欵 
　上海各界聯合會致駐京各國公使英文電一則意譯如下　某國公使鈞鑒敝國不幸武人叛國破壞約法蹂躪民權禍變頻年瘡痍滿目甚至締結密約盜賣國權遞經全國人民反對力請取消乃北京政府置若罔聞近更濫捕地請願代表三十餘人置諸囹圄不惜公然與民宣戰倘任其憑藉財力延長内亂引起友邦之誤解非特敝國奠定無期抑亦國際和平之障碍尚希貴公使力顧輿情將所有關稅鹽稅餘欵槪行停付庶使北京政府失其蹂躪敝國人民擾亂世界和平之憑倚是則敝國全體國民所馨祝銘感者也臨電無任翹企 
[拆騐哈同花園發現之炸彈]  
　　大陸報云哈同花園内玉揖唐住屋附近發見之炸彈昨日午後經捕房偵探長彭賽德氏拆開鐵製螺旋蓋騐視之見有黄色烈性炸藥重約半磅如果爆裂則傷毁必多察其結搆斷爲專門家特别製造者彈係鐵製重二十一磅儲置炸藥之洞四周皆半寸厚之堅鐵彈之重點在底所以防抛出後不致傾覆礙及導火線也但此彈從十二尺高牆落地時仍觸及導火線以致巳燃之盤香被觸熄去故未爆發盤香以兩木塞鉗住復以鐵絲繞繫於彈身云 
[今日迎送新舊美總領事大會之秩序]  
　　今日下午四時江蘇省敎育會等十八公團歡送美總領事薩門斯君並歡迎新總領事克銀漢君於上海總商會其秩序如左一金永清女士鋼琴獨奏二主席李登輝君開會詞三穆藕初君演說四湯藹琳女士唱歌五朱葆三君演說並贈紀念杯六張廷榮夫人唱歌七黄任之君演說並　紀念杯八郭秉文君演說九梅華銓夫人唱歌十薩門斯君演說十一克銀漢君演說十二茶點攝影 
[寰球學生會歡送留法學生]  
　　寰球中國學生會昨晨十時開會歡送留法學生一百五十人由朱少屏君主席報告開會並致歡迎詞謂諸君有志赴法游學當各抱（堅忍）心求得最高之學問回國以興國内種種實業諸君同舟共往在船須互相帮助乘此餘暇研習法文最爲合宜到法以後尤當時刻回想祖國如何能使國家有益凡見有益於吾國種種事務當隨時紀錄寄回中國本會亦深願爲諸君發表云云次留法儉學會高博愛君演說大旨留法諸君於課餘之暇多閱報紙但法國報紙種類甚多最好宜購閱工藝等報與諸君學業方有實益云次留法儉學會沈仲俊君演說謂余聞前次出洋者多有因不慣乘船之故而竟抱消極主義廢然而返諸君此去務須堅忍前進不逹目的不已沿途無事可練習法國語言到法以後須與法人爲友常相聯絡非特中法兩國增進國民感情即於學術上與我亦大益云次前參議院議長張溥泉君演說謂中國人於二千年來養成一種惰性近更惰而兼弱舉凡各事祇有言論而無實行竊觀中國文化最盛時在二千年前秦漢以後覺中國人未嘗作事凡一人行事莫倚賴他人要全恃自己之力做去必須振作精神奮勇上進無不成功惟吾人作事亦當有一模範如老子講無爲虚空與人無益孔子行道二千年於茲未見寸效可知其無用佛敎主張清凈亦無所用惟墨子之道語語堪作吾人模範如能依其理論而行事無不合宜國亦可强焉詞畢中華職業敎育社留法預備科熊筠睿君王德棻君代表該科致詞歡送熊君演說略謂留法預備科同人全體公舉兄弟來歡送諸君平常人送行都用禮物此次同人公舉兄弟來時並無禮物給我來送諸君所有者即每人一片誠意托付於兄弟所以兄弟今日先要將我們留法預備科全體學生四十八人之誠意貢獻於諸君之前祝諸君平安到法均得一極適當領受新文明之處所云云繼由留法學生代表答詞道謝當場又組織同舟代表團以便在船互相扶助茲將各團員姓名錄下第一團黎開繩易鼎熒周煥文江學軒覃遠猷王祉趙登茀余海霞劉紹寛郭興熙第二團閔志逹陸福矅顧文熙樊書麟傅荆州顧柏年未增祥阮學源毛顯球朱亞舫第三團李繩彝林兆宗顧侖希康疇偉盧政綱桂迺黄袁松陳柱一周尚第四團黎常紀曹錫三游嘉訓鄧輝祖彭寬陳榮耀熊旦儒林祖烈蕭石水第五團吕鳳蟾陳炎甫徐炳元李佑金陳祖堃趙爾謹舒鳴東張瑞元江濤陳先登第六團覃遠猷梁砥中潘鼎新馬軼羣劉之謀陳承鋌陳華塤康時偉金如愚 
　　第七團顏實周欽長熊天祉梁彬文謝用常鄧大鳴鄧秬芳盧瑞吳誠朱乃華第八團賀果楊蔭宇路三泰黄庭經袁作屏袁澍霖李林余增森樊德染羅超羣 
　　第九團歐陽靈羣任安昺毛鳳章傅正潤鄭延谷李堅伯肖自乾朱克雋毛少卿汪庭賢第十團耿秉章劉敬業閻效文陳廷棟曲評彭福柄張昆弟李淮議胡鹿岡李長極第十一團馬禹敷賈天思王國賓丁夢龍梁鴻裁李國垣南相周田象棋趙僖馬溥恩第十二團蔣祥鵬王偉孫璽鳳陳驥程鄧同賡曲敬修張鴻翥張銘柱唐兆民程繩武第十三團吳端甫吳震寰王駿發熊雲甲宋光務楊宗周朱友邦姜瑞熊萬守廉張桓濤第十四團蘇忠恕李國英楊超傅章暘傅儒仁余海霞范新度張補新曾克臨蕭復之 
[上海學生聯合會消息]  
　　評議部議事錄　昨日上海學生聯合會評議部開會主席何世楨書記賈觀晴到者三十七人所議事件如下一上學期賬目審查員馬愼餘報告審查結果二章益君提議催財政科速作本學期度支預算表通過限期爲兩星期三書記二讀評議部細則主席三讀再大體付表决通過四會長交議於下星期全體學生出發大演講通過五會長交議由本會發起組織抵制日貨委員會然後再聯絡各團體一致進行討論良久過委員卽由評議部先推定各分會再由各分會選出代表充任選定二十一校校名列下省立第二師範同濟學校.南洋公學.聖約翰大學.南洋路礦　　利亞.務本女學.清心實業.中西女塾.復旦公學.晏摩氏女學.啓秀女學.清心女校.女子體操學校.滬江大學.愛國女學華童公學.女青年會體育師範.澄衷中校.東吳　科.神州女學.後以東吳法科及同濟學校因時問及地點不方便提出辭去委員以裨文女學及青年會夜校補充六評議部組織永久委員會推定委員爲馬愼餘歐陽雪謝湘雪徐素娟張月嬋金素琴陳永聲奚毓林各科細則由委員會先行審查然後付大會討論七懲戒各職員私購某貨規例擬定辦法二則（一）凡私購某貨者即行免職並令其脫離關係（二）宣佈該人罪狀及個人歷史俾人人吐棄八議定下次開會日期定下星期日下午二時遂宣告散會又永久委員會開第一次會公舉馬愼餘爲正部委員長奚毓林爲正書記金素琴副書記 
　　實業科第四次常會　昨日（二十六號）上海學生聯合會實業科開第四次常會主席聖約翰代表吳林書記未到由南洋路礦代表龔家豐暫代茲將討論各項錄下（一）主席提議常會兩星期一次如有緊要事宜當随時召集開會遇過（二）第一商業代表謝灦提議本科職員如三次以上不到會當取消其代表資格通過（三）務本女學代表張傑人提議將各女校手工應備說　書並須註明商標及價值通過（四）主席提議推舉務本女學代表張傑人爲籌備手工科科員（五）張傑人提謗愛羣女學已製各種玩具可致函往詢製造方法通過（六）清心實業代表徐秉權提議開會時間改爲星期日下午三時半通過下星期尚須討論各項事宜定星期日下午三時半開會 
[陳炯明議辦護法大學電]  
　　陳炯明昨有電來滬云上海胡展堂先生鑒此次軍府提存關欵及德僑欵有一百八十餘萬兩聞因分配爲難儲爲特别軍需措置良是竊謂民國八稔迭生變亂護法各省屢謀國是藉手軍人政客抱薪救火愈弄愈壞至今日幾無一線生機良以根本革新惟在敎育緣木求魚鳥乎可得吾國敎育祗有北京一大學粗備規模不足容納國内英俊使之競趨學術少逐政潮人材廢荒墮落狂流溢而爲患國計民生並承其弊深滋隠憂我西南護法原本救國若不實是求是兼籌並顧竊恐誤國之罪即屬號稱救國之人炯明之愚以爲軍府誠宜倡建護法大學一所即以存欵全數或提出一百萬兩爲發起基金再飭各省凑撥數十萬並由海内外設法募捐則二三百萬鉅資當可立集校地或在廣東或在上海擇善而從常年經費仍可由鹽稅餘項捐撥定爲成案一擧手間大學即可成立爲百年樹人之計國家根本之謀無逾於此旣可存西南護法紀念亦可免分欵不均微嫌諸公公忠謀國諒邀贊同如以爲當請一致主張電請軍府切實施行至軍需竭蹶各省均同吾人惟見義勇爲忍苦急公自無餘事成此盛舉以垂不朽亦我西南護法諸公之所賜也陳炯明叩馬 
[張溥泉在寰球學生會演詞]  
　　（八續） 
　　國家的個大困難中國全没有應該中國比别國容易治平了進步了興盛了何以中國適得其反無論比那一國還壞呢尋來尋去人人全說這是武人跋扈表面上似乎像一個重大的理由實際上仍然不是中國的武人並不是封建制度時代的諸侯並不是有根底的勢力然而這也是一時的果然武人跋扈去而變成文人政治中國就可以好麽恐怕又没有人敢直應一句說（是）尋來尋去中國的病根旣不在乎所有内政的大困難又不在乎一時的惡現象其外必定有一原因並不是那一部分人的壞處是全國民不論在官的在野的治者的被治者的有一個通病就是老聃所說的恍惚兩個字再有兩個字就是無爲是道德上大罪惡是合我們所說的新道德相反的了中國人没有一個不恍惚没有一個清白的没有一個簡單明瞭的没有一個不拖泥帶水的没有一個不似夢非夢的没有一個不似是而非的眼睛是四面轉的嘴是張開的一種無主腦的樣子百分之九十九生理上道德上全是恍惚的無業游民不用說了即士農工商作事體的也是筋骨伸不開的帶着睡熊的抱着祖先的牌位在那裏恍惚的所以中國人是死的是退化的是混亂的是哭的是女性的國民救國的方法没有别的只是哭眼裏看不見涙滿紙寫了許多哭字的救國是中國的特别花樣是中國舊風俗的怪現象什麽是新中國呢是要呌中國有新政治（要有新政治當先有新風俗要有新風俗當先有新思想）這是法國實驗哲學家（剛德）說的是可信仰的名言新道德也是新思想新風俗之一端未完） 
[上星期日貨進口表]  
　　上星期來貨以布疋爲最多星期六日日商洋行向棧中提出原斜布一萬二千九百疋值銀九萬餘兩係二十日由熊野丸運申其他如線呢冲嗶嘰每家每日數千疋毛絨襪呢帽手套亦多黑參魚翅蝦米香菌每日數千兩惟無白糖發現所到之新舊蔴袋實非日產該袋購自印度因日人向我國購運米糧故時將蔴袋退回再作購買雜糧之用上星期進口日貨每日平均價值銀十八萬四千二百兩今將一貨價列下色布五八三三七三兩東煤八七二○○兩棉紗九二三一四兩五金二一六五○兩香烟紙料一○六一五兩色紙三五一四九兩帽襪手套毯巾二四三六四兩電具玻璃磁器一八四六八兩顏料藥材三一八○四兩海味三○四五四兩火柴燐質一七二五○兩麻袋毛絨衣針五七一五○兩洋傘鏡子牙刷牙粉玩具等八五四六五兩總數一一○五二五六兩 
[議决租船問題之海軍部令]  
　　海軍司令公署近奉海軍部令略謂修正租用没收船隻組織航業公司與交部磋議各案均已議决照辦合亟令行遵照如下（一）此次没收船隻由海軍部留用小船一千噸左右一稻作爲水兵練船及運船之用每年可省運費甚多此船經費歸臨時項下動支其餘各船或由交通部覔商出租或即組織航業公司以資振興航業該公司歸交通部會同農商部主管（二）所有租船保證應以半數提交海軍部補還積欠其租金盈餘應由租船機關直接每月撥五成歸海軍作爲財政部撥給修船之費修船有餘則抵正項將來組織公司所得盈餘亦照此辦理（三）海部對於此項船隻如遇軍事上必要時經國務會議議决得以隨時徵調（四）前項修正各條業巳同意提出公决以便實施云 
[藍總司令由漢入京]  
　　海軍藍總司令於本月初乘楚謙艦上駛溯江校閱各艦艇已誌前報茲聞藍總司令曾巡至湖口校閱駐泊該處各艦艇並令舉行會操刻已事畢於本月十九號改乘楚觀艦由湖口上駛直赴武漢乘京漢車入都覲見面陳要公約半月内可回署云 
[交通行長有調任消息]  
　　交通銀行滬行行長陶蘭泉君現聞有調天津交通行長之信所遺滬行行長一缺即以副行長錢新之君遞升云 
[昨日銀拆飛漲之原因]  
　　昨日上午本埠銀拆又飛漲至五錢六分較前日突漲起二錢下午回至五錢三分探其原因緣粤省大新公司爲儲存日貨過多一時不能周轉遂致擱淺電信傳來粤僑之有關係者提取存欵以致影響市面云 
[一週間之鎔銀數]  
　　本埠泰亨源等各銀號自十九號起至昨日止此一週間共鎔化由各外國銀行運來銀大條八百五十餘條又本埠廢銀一萬餘兩總共烊見寶紋一萬六千四百三十三隻核規銀八十六萬六千餘兩與上届比較少烊銀十分之四 
[赤豆缺貨漲價]  
　　近數星期間赤豆爲各洋行購辦殆盡向日奔牛赤豆每石三兩八錢今已漲四兩一錢各行家咸赴奔牛等處收買其價本祇四元數角現已放至五元四五角貨尚不可多得云 
[訂定禁革米船攙水之規則]  
　　昨日下午二時米業仁榖公所董事張樂君南帮公所董事嚴少泉莊桂清及各米客等召集各米行在仁榖 
 
 
 

Page 11

 
 
堂開會報告米船攙水一安業巳呈由上海縣公署淞滬警察廳縣商會給示遵守並將訂定規則六條通告全業定於陰曆九月初一日實行計開規則六條（一）各船戸承裝内地運滬之米倘有途中攙水等弊一經察覺立即呈送官廳從重罰辦並須責令賠償損失一面由本公所通告内地各行永遠不用該船裝貨（一）船戸周蘭生吳唐棠羅子泉張阿弟盛永泉等旣爲同業各船戸代表嗣後設有不肖船戸復萌故熊應由該代表自問以專責任（一）船戸裝米運申中途如遇風浪受潮不得擅自翻動應俟該船抵埠後卽報告本公所派員到船察看是否屬實以便監令分别剔開如或隠匿不報以及任意乾濕攙和等情仍應作攙水舞弊論船戸有互相監察之責如有察覺攙水等弊報告本公所查實者立予相當之報酬以示鼓勵倘有怨仇誣報等情以反坐論（一）本埠駁船斛手如有營私欺客等情准由該客船報請本公所派員携帶公斛當場較騐果有弊端立即送官究辦（一）米身或乾濕不一船戸良莠不齊茲爲防微杜漸起見特由本公所製備洋鐵樣筒分贈内地各行家請於裝貨時封寄原樣於受貨之家（紙性極易吸濕樣米如用紙包殊難鑑别故必須封入洋鐵筒内）俾便稽考並由兩方公同推定騐米公正人十位遇有米船舞弊情事發生立即就近報請公正人察騐核實照章辦理 
[南京號載來之金銀客貨]  
　　大陸報云中國郵船公司南京號二十六日午後可望抵滬從舊金山載來價值美金二百萬元之現銀及一百十九箱赤金又頭等艙客八十人郵件一百零七包貨九百噸大約二十七日午後此船將問赴馬尼剌云 
[滬杭路紀事三則]  
　　特開運兵赴筧專車　浙江督軍盧永祥所轄護隊團由松江調駐浙之筧橋並將筧橋原駐浙軍第四師軍隊調往温台兩處等情已誌前報茲悉滬杭甬鐵路車務處奉局長命令准自本月二十五號起連日由松江開駛運兵專車前往筧橋計第一日（二十五）共掛二等車一輛（軍官乘坐）三等客車九輛篷車九輛通車一輛計載運兵士一營及軍械等品第二日（二十六）共掛三四等客車九輛篷車八輛通車一輛每次均於早晨六時開出每日專車所需之車頭均由上海北站於早晨四時開往松江聞明日（二十七）再開一次即可了結經車務總管飭令松江站長核算三次兵士專車及軍需品等運費遵照陸軍部頒發半價核算開單呈報以便轉呈局長直接向浙督軍署清算 
　　閘口將設貨　站長　滬杭甬鐵路閘口車站共有貨棧二所每日出入貨車有二三十輛而貨棧與車站之距離甚遠站長照顧頗難若遇茶繭旺季指揮乏人往來請命殊費周章現聞該路車務領袖擬仿照滬寗路辦法另設貨棧站長一員以專責成刻下已在貨棧邉另建辦公屋一間並物色相當之人一俟工程完竣即將車務與貨務分途辦理云 
　　規定黄豆聯運特價　近日由滬寗鐵路運往滬杭路之硤石斜橋許村臨平等處之整車黄豆甚多昨（二十五日）經滬杭鐵路車務總管規定此項黄豆聯運特價自上海北站或麥根路站運至嘉興硤石每三十噸車收費二十六元運往斜聟及長安每三十噸車收運費二十八元運往臨平許村每三十噸車收運費三十元准自卽日起實行 
[美以美敎會之新建築計畫]  
　　大陸報云昨聞中國美以美敎會已决定在滬起築敎堂三所共需洋三十八萬五千元此項建築計畫係在湖州會議時决定内包括中西女塾新寄宿舍一所三處敎堂各附設夜校與練身場幼稚園藏書室閱報室游戲室等置備第一敎堂設於虹口俟合同與圖樣擬就後卽將起築第二敎堂將造於西藏路與雲南路中西女塾舊址規模最爲宏大需費二十萬元並開辦日校内附商業縮寫打字等科目前美以美敎會中中國敎徒之不識字者約居十分之四而非敎徒之不能讀書寫字者則佔十分之七發起人志在啓迪敎徒知識將設敎授註音符號之科以此爲普及敎育之主要方法凡演講衛生育嬰等問題擬用幻燈與電影寫眞爲輔助之具第三敎堂設於法租界需欵三萬五千元現已有人擔任二萬至二萬五千元俟第一第二兩敎堂造成後卽行動工中西女塾之寄宿舍將設於新校舍附近需欵十萬元明春開工云 
[小學敎員開體育科研究會]  
　　昨日上海縣勸學所開各小學校體育科研究會到者有巽與敎員周士熊縣立一高顧潤章朱有章隆德高梓才張泖三引溪鄭賢昌崇正程志超比德湯蔭南何志翔閘北市一二兩校皇甫日新惠兒院朱允誠龍華小學錢京兆養正章明體育場主任王壯飛務一嚴逹徵曾式羣兩女士共十六人由李頌唐李右之錢紳齋楊聘漁主席上午十時開會首述研究主旨及應行提議討論事件逐條付表决一件提議提倡課外運動辦法案議决辦法如下（一）推員調查課外運動各種方法下屈開會時報告討論調查員推定皇甫日新龔志瀛錢京兆程志超四君並曾式羣女士（二）演講暫定十一月八日下午五時請郝伯陽君到會演講當推王壯飛君前往接洽一件提議酌定體操科授課時間之長短案　决請調查課外運動方法諸君連帶調查下次開會時報告討論一件提議通告各校選派學生赴體育場運動案議决照所定辦法報告勸學所請其通告各校一件提議各校舉行升級畢業學科操石　體育三者須並重案議决請原提議人顧潤章君擬定各級體育及格標準交至本會冉行討論一件提議體操科時間應適宜配置案議决與酌量授課時間長短案合併研究一件提議高等小學年大兒童宜如何特别指導以增興趣案議决（一）　課内令年長兒童爲領袖分隊練習（二）增加課外運動以資調劑議至此時已逾午遂由李君宣告散會仍留各敎員就所午膳而散 
[國民學校聯合運動會紀事]  
　　昨爲上海市立西成等十國民學校舉行秋季聯合運動會之期假西門公共體育場爲會場請陸崧侯賈粟香爲評判員所定運動目業誌本報午後一時各校校長敎員率全體學生整　先後入場約三千餘人男女來賓觀者亦多上海縣知事沈韞石滬海道尹第三科余芷江縣視學朱伯華勸學所長李頌唐等亦先後至會當田各校推總司令率全體男女學生挨序分排唱報校名開會向國校旗各行三鞠躬禮並全體唱國旗歌佐以習藝所軍樂隊遂由各校司令學生依照所定程序相繼表演秩序及半沈知事先行出場迨各節運動完畢已萬家燈火矣 
[菸酒聯合會常會紀事]  
　　中國菸酒聯合會昨開星期常會首由主席陳良玉報告昨日湘潭代表楊延瑾劉君筱二君自湘來滬到會并帶交湘潭全縣公賣酒稅徵收總所楊賀二君公函内開湘潭公賣分局現遵部章歸商包辦定名爲湘潭城鄉酒類徵收所業已頒到圖記於八月初一日開辦楊延瑾爲正委員賀德炳爲副會員湘潭爲總所易家灣爲第一分所株洲爲第二分所姜畬爲第三分所馬家河爲第四分所易俗河爲第五分所除呈報官廳外特派代表到滬報告希煩察核并認助會費以冀對於改良稅則一致進行云云報告畢金拜宸起言稅則迄未改良惟歸商辦則稍免種種意外之痛苦至楊劉二君遠道來滬誠摯之意令人感佩本會自應表示歡迎衆皆贊成并議决將來函交文牘部具函答復次裘景芸報告兩業對於烟酒收稅所星期日停發分運單一事大感不便請會速函稅所請其仍照貨物稅公所向章星期日一律照發分運單以便商業公决贊成并交文牘部即日繕函發遞次討論西菸業近受稅務上阻碍情形至五時餘散會 
[杭屬八縣同鄉會成立]  
　　杭屬八縣同鄉會昨日下午二時在寗波路中旺弄錢江會館開成立大會到會會員五百三十八人開會後推舉臨時主席報告籌備會務經過情形及帳略次選舉正會長一人副會長二人會董二十五人投票結果孫慕韓得四百四十五票當選爲正會長徐博泉得四百二十七票徐申如得四百二十二票均當選爲副會長丁和甫戴彤叔王湘泉施子英顧竹溪劉襄孫李萼仙高子若宋錫九胡藻青孫蓮蓀程紫縉主頌堅陶華瑚金溶仲沈志雲陸鑑章陳介卿王子良董芸生楊志沂姚建侯徐吉生朱葆元蔣芍農均當選爲會董嗣討論會章提議會務迨至振鈴散會時已鐘鳴七下矣 
[特别巡捕名義行將取消]  
　　公共工部局巡捕房前於歐戰劇烈時因旅滬西人及工部局辦公西員凡有軍籍者均奉該國政府命令回國從戎各捕房辦公人數不足故由各西董提議添招特别巡捕迄今任事已及年餘現在歐戰旣平調赴前敵各西人已陸續返滬並由工部局在英國另招西捕多名到申供職該局各辦公機關人才擁擠且前項特别巡捕咸盡義務多係中外商民各有職業故工部局擬議於陽曆年終將特别巡捕名義取消云 
[鋸木匠加工資尙未解决]  
　　本埠南北市及城鄉一帶鋸木工人現因米珠薪桂不敷過用分發傳單知照全體一律罷工要求加價等情已誌前報茲悉鋸匠業中名目頗多係分紅木棕榻白木棺材等等其營業價目紅木係鋸每方尺計錢三十五文白木則每尺八九文或則由工頭點工按照定章辦理此次該鋸匠全體罷工後即舉出代表林小弟與阿四松林等迭向各作主交涉要求照原價外再加二成半否則不允上工大行方面紅木帮代表爲顧順卿白木帮代表爲溫州毛毛棕榻帮代表唐友梅棺材帮代表某前日各作主即央顧代表等向鋸木小行中舉出之代表互相討論顧代表等即勸各工人趕緊上工切勿罷工容我等會議辦理各工匠堅執不允聲稱須俟解决妥當方可做工爭論良久仍無結果而散 
[擄人勒贖犯不服判决]  
　　粤人陳秉祥控同鄉人楊日華索詐不遂將十六歲之子陳錫霖擄去藏匿迄今事逾年半尙無蹤跡要求訊追當經地方審檢廳迭次訊供限交不到即判决楊日華處死刑等情迭詳本報茲悉楊日華奉判後以前曾到案周根發陳金發二見證係由陳秉祥賄串而出以此判决大爲不服於日内行將提起上訴云 
[林蔭路兇案續紀]  
　　二十一號晚九時許寓居西門林蔭路正興里二十三號門牌之本地人朱根保與隣婦潘馮氏在其家附近遭匪徒刀戮身受重傷由家屬送往醫院等情曾誌本報茲悉該管警署得報後即飭探警嚴緝行兇匪徒解案訊究迄今未獲受傷之男女兩事主入醫院後經醫生醫治已得轉危爲安可無性命之虞云 
[崗警强當行兇續誌]  
　　南市第一區警署崗警閆金標因代友人郝某向洪生碼頭植泰押店内强當素綢一疋要索當本洋一元五角正爭論間適店主翁傑人回允加至一元二角閆尙不合意遽起行兇將翁之頭部擊傷出血當由該署趙署長將閆斥革申送警廳請究等情巳紀前報茲聞徐廳長親自提同郝某與閆革警質審之下將閆拘留候驅逐出境郝則申斥而退徐廳長復委派本廳督察長至紅十字會南市醫院向翁傑人慰諭一切並將受傷醫治情形看明即回廳呈復並聞此案現由潮惠會館董事陳某擔任調停大約卽可和平解决云 
[協緝奉賢帶械潛逃之巡警]  
　　浦東奉賢縣境青村港警察署巡警蘇州人陳文春廣東人張名揚二名於上月二十五日晨身穿制服帶械棄職潛逃比及覺察飭追無及計被携去毛瑟槍一桿快槍一桿當由該區連區員呈報縣署孟知事以該警等携械潛逃勢必投入匪黨爲害閭閻除通令各區一體查緝外昨特行文江蘇水警廳及淞滬警察廳等請爲協緝務獲解究 
[懸賞查緝吳縣命案兇匪]  
　　松滬護軍使署接蘇州吳縣公署來文略謂吳縣居民陳沈氏及長女陳燕姑（年十五歲）於本月五日夜十時許被匪持械侵入戮傷要害一併斃命十二歲之幼女陳平姑亦被用利刃戮傷甚重當送醫院診治該兇匪等當時並未搶刦銀洋衣飾逕行逃逸情殊可疑現在兇匪未獲懸有賞格如緝獲兇匪者賞洋六百元知風報信者賞洋三百元請求令飭駐滬軍警一體訪緝等情昨軍署已分令所屬各軍警一體查緝矣 
[四誌公新園浴堂内之命案]  
　　江北小工陳木金被楊家渡公新園浴堂内司賬季春山喚令堂館徐福蘭毆擊受傷心坎醫治無效以致斃命一事曾經地檢廳派員蒞驗無傷並用銀針測騐似含有毒質當場填明尸格後限令尸堂兄陳新起收殮不允迨尸母陳許氏等聞信來滬阻止棺殮各情已三紀前報茲聞尸母要求覆騐爲兒子伸寃經該廳批斥不准氏因在庭嘵舌良久被派法警趕遂至昨日傍晚該尸仍攤置道旁未曾收殮昨適星期日由廳用電話知照一區警署請派多數長警前往押殮云 
[查擠牙行登錄稅之廳令]  
　　上海縣沈知事昨奉財政廳訓令云案查牙行登錄稅爲國稅大宗收入迭奉財政部令飭整頓并經本廳文告頻催絡繹於道而查核年來收數雖較從前爲優惟開設牙行者大都取巧性成其中無證私開廢證朦開名閉實開等弊仍屬時有所聞欲求剔弊之方舍嚴切擠查實事求是外别無良法所以本廳節次電令皆謂必須加緊查催不得稍涉鬆懈也現值秋榖登場牙行生意正旺亟應乘時查擠庶可收事半功倍之效除訓令會辦牙行登錄稅委員會縣認眞調查外合將印就六言布告一百張令發該知事遵照發貼通衢并會委嚴督經辦員吏赴城鎭各處逐戸擠查整頓遇有違章開行之戸除勒領憑證外仍照章從重處罰以示懲儆此係特飭整頓之件該知事務須注意實行不得畏難偷安致干未便仍將收起九十月以前稅銀填同月表繳覈舊證迅速解送以濟要需一面將收到布告發貼處所地點錄摺送廳備查此令等因沈知事奉令後當即傳同催徵吏各圖地保分貼布告茲將此項六言布告錄下江蘇財政廳布告照得開設牙行必須請領憑證無證冒名私開均係久干例禁迭經諄諄告誡不啻三令五申現値秋榖登場牙行生意正興趕速遵章領換萬勿意存朦隠須知查出處罰定章載有明文與其弄巧成拙不如遵章換領用再重申前令諭爾牙行凛遵 
[中華美術專校學生分會重舉職員]  
　　中華美衛專門學校學生分會自夏間成立後當滬上罷課罷市之際頗盡力於社會本學期該校由長浜路租界遷至南市董家渡學生分會仍繼續成立惟因上學期所推舉之職員顧少怡何聘九王述祖萬從木盛宗鈺均未到校故於日前另推本科二年級毛鳳祥林鍾麒爲分會正副會長周宗武馮鳴玉爲評議員金鳳翥趙侣雲爲交際員報告總會一致行動積極進行 
[基督從今晚舉行選舉年會]  
　　基督徒布道團定於今晚（二十七）八時在三馬路慕爾堂舉行第六次選舉年會敦請旅滬長沙自立會領袖曾廣鐘學士（文正之文孫）蒞會演講經總幹事龐子賢具函相邀己蒙允許云 
[養性女校將設婦女義務科]  
　　新閘派克路養性女校於昨日（二十四號）下午四時開敎職員會由校長周學孟女士與各敎職員討論進行事宜該校長以女學進化須於家庭敎育相輔而行故擬於下星期起設婦女義務科不收學費專培植己有婦職之婦女每日自下午四時起至六時止爲敎授時間各敎職員一致贊成當即規定簡章數則准於下星期正式上課 
[第二監獄改訂囚犯接見家屬時刻]  
　　江蘇第二監獄自奉諭遷往漕河涇新建監房後經獄長敖雲亭規定舊曆每月朔望准收禁男婦接見家屬茲經敖典獄長查得該監旣在漕河涇鎭與上海往返有三十里之遥爲體卹犯屬起見將前次規定朔望日取消自即日起除星期日外每日上午九時至十二時下午一時至四時爲囚犯接見家屬期間惟每犯每月不得過二次業已發通告知照犯屬一體遵照 
[浦東警署調查覡巫]  
　　淞滬警察廳徐廳長通令各區署所嚴禁巫覡迭誌本報茲悉浦東三區警署曾永奎警正昨特傳諭長警調查境内男覡女巫姓名人數以便分别拘究封閉 
[閘北迭告火警續誌]  
　閘北華租交界處新疆路（昨誤爲海寗路）天保里十二弄一百二十八號屋内起火己誌昨報茲悉火係凌少澤家所起保有火險事後四區一分所將凌傳案押候訊究又該所轄境道尹公署後面寗安坊（昨報誤爲華興坊）起火亦誌昨報茲悉火係王長發家所起王曾保火險現已避匿楊警佐命將其妻陳氏傳案候究又胡家木橋五區三分所附近元和花廠於前日下午三時忽然起火焚斃女工己誌昨報茲悉火熾時女工中有老嫗某氏被火灼傷昨晨扒出焚斃女工一口已焦黑腐爛不能辨認聞該廠保有火險數千兩唐警佐命將該廠主拘案候究 
[閘北昨日又兩告火警]  
　　昨日午正十二時閘北恒豊路上寳康里某姓家忽然起火燬去樓房三幢又同時寳山路寳山里某姓亦告火警統由一二三段救火會灌救得熄事後各管警區飭警查明起火情形以憑核辦 
[鄉人投浦遇救]  
　　鄉人應友生前晚八時半在南京路碼頭投浦圖盡常經總巡捕房一百六十二號華捕查見設法撈救得生帶入捕房經捕頭詢明諭着解送公共公廨稟奉中西讞員飭送棲流所留養醫治 
[汽車撞傷人力車夫]  
　　人力車夫江北人王二昨日下午拖車行經公共租界白克路被某號汽車撞倒碾傷腿足當由新閘捕房二百三十二號華捕前來抄錄汽車號數另雇車送王二投醫院醫治一面據情歸稟捕頭請示 
[汽車夫撞傷葡人之科罰]  
　　住居愛文義路一百零六號門牌之汽車夫寗波人嚴金甫於九月二十九號晨駕駛一千六百七十六號汽車經過黄浦灘路將乘坐黄包車之葡萄牙國人某撞倒跌傷被捕拘解公共公堂諭交二百兩人洋並保候傷者醫愈再訊在案嗣被告無保管押捕房至前日下午原告傷愈解廨請訊原告邀證土耳其國人一名並清道夫及黄包車夫上堂證明被撞受傷情形並延律師要求嚴辦被告亦延律師爲之辯護終結由關讞員與西洋施副領事會判嚴罰洋十元或押滿十天示儆 
[少婦遇人不淑]  
　　少婦鄒氏延律師在公共公廨控夫胡人欽新婚抛棄不給贍養並將一切傢具及私蓄現欵强行取去請爲訊追一案前日由廨傳訊首由原告代表律師起述案情畢次據原告投訴被告前妻已於去年被迫服生烟自盡我由潘小九爲媒配伊爲繼室有正式婚書等據可憑今年四月十二日在愛文義路成德坊賃屋成婚後同居十天伊一去不歸先時據胡言開設米店至此始偵知其係靠賭吃飯自怨遇人不淑迨至五月二十四被告交來洋二十元因不敷開支故越五日尋至垃圾橋塊某號屋内見其與一少婦一老嫗正在談笑我正欲啓口發言突爲其批頰兩下待我如妾分文不給我祗得歸家詎至七月十七胡忽糾同多人來我處碰門入内將桌椅等件及我向人借來藏於箱中之銀洋一百五十元完全搶去我曾報過捕房並請有公堂所給禁止被告嗣後不准前來滋擾之諭單後被告以刑事控我捲逃案己訊結現我因成德坊屋租太貴故己遷移並挽母氏伴居云云被告亦延律師上堂譯稱原告呈出之婚據等件係屬假造將來被告查明仍須刑事起訴云云並據胡人欽供住居浙江路元吉里一百三十五號門牌家有正室置過兩妾均死等語關讞員核供商之英卓副領事判着被告先付原告贍養費洋四十元由原告律師改正訴詞於一月内排訊 
[徐鳳英隨夫回家了案]  
　　徐鳳英（即李徐氏）前因背夫私逃潛回原籍家中被伊夫李祖林延逹商律師具控法公堂請究後經公堂備文派探至寗波將氏提案迭次研訊判着徐鳳英仍交伊夫領去徐氏不允諭着管押候核等情已誌前報昨又提訊原告律假聲稱現經捕房將被告送至醫院由西醫騐得徐氏身體强壯並無疾病應請堂上仍交原告領回完聚徐氏仍不允從當經中西官一再開導依然固執中西官大怒以被告抗違堂諭令再管押徐氏始允隨夫回家判准予交原告領去完案 
[婦人不願隨夫回家]  
　　王宗寳呈控髮妻華氏逃回母家被岳母張華氏藏匿一案前日下午經公共公廨傳訊首由原告訴明娶華氏爲妻素來和睦後因妻產一子夭殤遂被岳母將妻誘歸向領不給等語次由見證媒人葉坤龍證明作代情形並稱張華氏往居新閘路橷康里生有數女均係嫁後留家故原告之妻實係該氏誘去原告代表律師及被告代表律師朱斯芾等聞語遵請求堂上予原告夫婦和好機會承審官陸仲良襄讞商之美約副領事着王宗寳王華氏至案曉以夫婦唱隨之義令往公堂後面休息室言歸於好免致纏訟該二人入室歷一小時而出氏即聲言不願偕王歸家堂上以兩造旣不同意亦不便牽强諭被告交保改期再訊 
[扭控拐匿女孩]  
　　松江婦人沈陸氏前日扭同鄉婦陳沈氏張王氏至閘北五區警署控稱該二婦拐伊十三歲女孩請爲追究經王警正提訊據陳沈氏稱此女本係原告寄養婦人家内日前有與原告素識之某甲將女領往西門云云判解送司法科核辦 
[誣控妓女捲逃禁押三月]  
　　劉仲厚前在法公堂誣控妓女陳翠林捲逃經中西官訊明判劉罰洋三十元充公外准予陳翠林反控當由陳所延逹商律師稱陳翠林自與劉姘識後仍在妓院爲妓劉依頼陳翠林度日實屬有犯刑律應請堂上訊辦詰之劉供民人與陳姘識實不知陳仍在公共租界爲妓等語判聽候詳細調查明白再行訊核在案昨又傳訊先據捕頭稟稱查得劉實係知悉陳翠林爲妓今將調查報告單呈鑒原告律師聲稱前據被告稱不知原告在妓院内爲妓現山捕房詳細查明請求重究質之劉供詞圖賴中西官以證明屬實豈容抵賴判押西牢三月以儆 
[騙子禁押三月]  
　　烟紙店主王紹堂昨投法公堂控王益生來店購買撲克牌數打計洋三十一元四角當由王稱須令學徒隨往取洋行至中途王向學徒稱須開明發票方能取洋故由學徒回店取發票王益生乘隙逃逸當即報告捕房今始將王拘獲請求訊究詰之王供民人亦受他人之愚請求堂上侯民人英公廨訟案了結再行設法歸還原告銀洋捕頭稱被告在英公廨亦犯　案懲辦請核中西官判王不應欺騙着押西牢三月以儆 
[控告掯交代領工欵]  
　　山東人董四前日扭婦人董王氏至閘北四區二分所訴稱民人前在外國充當華工時曾託該氏代領工洋一百二十元歸國後該氏祗交來七十元餘欵延不交出應請追償經倪警佐質　氏供向與原告姘識云云倪警佐令解司法科核辦 
[萃豐衣莊倒閉案之牽涉]  
　　楊松年呈控河南路三十五號門牌某店主李學暢及陳其觀掯交福建路萃豐倒閉衣莊主楊慶桂存欵洋二千七百九十元銀二百兩一案訊供等情己誌本報前日午後由淞滬警廳派警將楊慶桂移送至公共公廨經中西官飭捕傳集人證續訊據張榕江上堂供稱伊亦係債權人當李陳兩被告報告商會被楊慶桂倒欠欵項時曾言及楊之内眷有欵存儲云云又據楊慶桂供稱内眷之欵係伊等私蓄自去存放我被警廳拘押後楊松年張俊卿前去向我謂此欵若作公攤可以開釋楊且代我擬就致李陳函稿張勸我照寫等語又由張俊卿上堂證明楊慶桂所供不實之處堂上諭楊慶桂仍交原警帶冋本案改期再訊 
[拍賣生財抵欠房租]  
　　楊協記主楊寅堂前虧欠房租九十元逃逸後山房東徐玉書具控法公堂請將生財拍賣作抵現有木器店主王廷猷投案稟稱前由林源記擔保楊前來租去全房木器現楊已逃逸請將生財發還判着保人林源記找尋楊寅生到案再核在案昨又傳訊林供楊逃匿何處實不得知故難交案請求訊斷中西官判將生財拍賣以抵欠租餘欠俟被告出面後再行訊追 
[担保賒貨餘欠照償]  
　　英商華記洋行以楊樹浦路七百八十八號門牌裕豐和煙紙店主戴將財前所擔保蔣繭生賒去計價銀四百兩之肥皂逾期欵不歸還近蔣己避往外埠故延律師具呈公共公廨要求諭令戴賠償前日下午由李襄讞與英卓副領事升座會訊戴將財不到原告代表律師起稱自具訴後戴己交還銀一百兩尙欠三百兩云云並由原告行夥李繩祖證明當時賒貨情形堂上判被告償還原告銀三百兩 
[誌謝]  
　　粤東女名伶李雪芳近由虹口上海大戲院聘請來滬偕羣芳艶影全班七伶七十餘人於昨晚起在北四川路虬江路該戲院開演昨承該戲院送來優待劵四張又大世界游戲場送來九月份游劵十五張書此併謝 
雜評二[商界聯事總會成立（庸）]  
　　上海商界聯合總會係由各馬路商界聯合會組織而成經數月間之慘淡經營始於昨日宣告成立觀於昨日到會代表之多各路商舖懸旗誌慶之盛可以見該會潛勢力之偉大矣 
　　上海商界所組設之團體若各業之公所各帮之會所其團結力未嘗不堅然其性質祇能代表一帮一業又如上海總商會雖爲上海全埠商界之法定機關然其所組織之分子以入會資格制限之嚴峻不能普及於大多數商界故祇可謂貴族的商人團體實不足以代表全埠小商家之意思自有此總聯合會成立而上海一埠大小商家之總意思乃可於此機關中表現譬諸代議制度此聯合總會者乃直接普通選舉所產出者也際此商業競爭之時代而國民自决主義又已風靡於一世前途之希望正未可限量聯合總會勉之哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談　沫　先生手書 
　　自由談三字皆用當代名人字跡每星期調換一次今日係鄭讓予先生手書 
新談 
[隨感錄] [  靈園]  
　　西諺曰朝食旣豐中食則窮暮食則空老子曰富貴而驕自遺其咎蓋以富驕人者其敗亡必不旋踵而至 
　　物雖便宜非我一時適用而貿然購回置之高閣或貪便宜而多事購備暗增消耗算來實不便宜 
　　苟知貪一時日體安樂而積債負臨時無應則必致招凌辱萌怨悔自當即速約制慾念然每見普通人家或子弟不顧前後酷喜向商店立摺取物平日不付現銀未覺可以節省迨到節臨期各處賬目會齊則又集成鉅數無奈仰屋咨嗟奔走張羅親朋回絕質衣入庫情景煞是可憐反不若手頭雖拮据專以現金辦物尙知斟酌平素勉强過去到後優游自在之爲得也信言不美美言不信在友朋交接間能時時體會此二語則無誤得失萬事穏妥 
　　普通不肯從自己做工夫往往犯一忌字忌則中傷於人然於自己究有何益亦徒見其爲量淺而已 
　　失物不可妄疑人處羣衆中失物若能靜觀默察或得機宜必宣示於衆以觀察顏貌曰臆斷辦法者其實失之矣蓋凡竊物之輩類多膽大氣壯能以自寛不露形色往往有一二膽小者聞爾言也反將憂爾將疑及己實未行竊而心自不覺怦然作動難免面赤神慌其不能爲决斷有如是若即妾加注目則揣其行坐辭色若眞竊物更或强逼吐實輕肆譏諷必致是非隨起賊人遂得逍遥事外豈非大失之乎 
　　能偶然得之不以爲喜始偶然失之不以爲憂人慕逹者之無憂而未諗效其不喜是所以喜憂相伏循環莫己勞心擾神也交際中不能完全除去一利字但以利始者每以利終甚爲可慮起初着手利字上苟能彼此分明界限不相牽涉含混雖屬流於量小氣窄而普通之非以道義給合或結交不深者得藉此保持常度亦未始非免後爭端一法若一旦覺得氣味相投使以通財爲義舉則鮮有不逾時而生變故者我儕皆當愼所處擇也 
　　今之欲求保全體面多稱威信不可失實則威者以力服人之謂以力服人或可得人一時表面之屈服欲其信也安從得則威信二字　寗改稱威屈二字之爲當耳誠信可恃威屈不可恃由威屈以求保全體面殆體面之所以終不可保歟 
　　朱晦翁之言曰多精神爲富少嗜欲爲貴富貴二字能常作如是解窮士胸中當有無限機趣 
新拾遺 
[臺灣人關於動物之迷信] [  孫瑞初譯]  
　　迷信傳說大都不正確且於事實上毫無價值然難於消除者亦不少臺灣人流俗所傳之迷信甚多今僅舉其關於動物者述之以供閱者之一　 
　　（一）貓越人屍屍必起立（二）屍　鼠咬則有如鼠形之腫（三）牛食蝗則斃（四）欲探　死者之屍時將水牛驅入水中至其避而不行時即爲屍之所在處（五）午夜鳴凶事起（六）元旦日貓來貧犬來富豚來則有喪（七）白尾白蹄之豚供神則主人必死（八）魚骨剌於喉用晒乾之獺爪摩撩剌骨處即消（九）烏頻啼則近處必有人死（一○）烏啼於衣中則附近之家有凶事起（一一）家中養鵝則蛇不來（一二）鳶飛而啼則有屬風（熱帶來之暴風）起靜止而啼則降雨（一三）蛇之後有鼈與蚊龍（一四）被毒蛇嚙時吸烟管之水則毒即消（一五）守宫爲蛇之醫生（一六）數呼一疋二疋三疋者必死必稱一條二條三條（一七）食蟻則骨易碎（一八）　可化鹿（一九）螢死變人爪（二○）蝶之鱗粉人鼻鼻必腐爛（二一）謂蟬之祖先喜食蕃瓜樹（熱帶植物之一種）之果實苦於纖維而患死故其子孫於蕃瓜成熟時長鳴（二二）小兒食蚯蚓則至大時無病（二三）女子食雞頭同結婚期遲（二四）凡婦人於姙娠期中飲毒則所生之兒頭部　腫物食蠻則生兒爲善人食雀則生兒善走食蛙則生兒之皮膚似蛙皮食兎則生兒之唇似兎食蛇則產蛇云（二五）食鮒而即飲藥者必死（二六）鮒與甘萆同煮食之必死（二七）蟹與南瓜同時煮食者死（二八）食田螺之蓋則腸爲之融化（二九）食鼈而再食荇（水草之一種）則腹中必生無數之鼈而斃（三○）婦人於生產前一月食羊肉則所產之兒眠時不閉眼 
劇談 
[東籬軒雜綴] [  柳遺]  
　　昔人編戲必有所依據必有所寓意决不至若今日之胡亂拉扯堆砌成文者可比然而舊劇中常多不可解及似是而非之詞句此何故哉曰伶人不識字爲之耳說戲皆用口授祗知其音而不知其義詞熟而詞字不能審别又詞熟而句讀不能明 
[麓澗遊蹤]  
　　新大陸美景二十五 
　　美國各大城每届星期例假恒有野外遊行會員若干人預期約定出發地點以一人挾大施爲先導餘衆從之向野外行沿途爲自然科學上諸研究亦有持攝影具或植物採集器者美京遊行會長爲濮一翔ＭＩ.ＪohnBoyle.Jr即圖中左方側面立之第一人其夫人即於遊行中結識而成婚約者圖成於丁己年十二月二十三日其地爲麓澗園Ｒock(reekPrrk美京最大之公園也步入園林深處不啻置身田野間其占地之廣可知矣（一之） 
　　瞭往往句其所不當句讀其所不當讀又往往爲便利個人之發音起見妄自更易一二字或加增一二字致使極雅雋之詞變爲極粗俗之句轉相傳授成爲慣例故傳愈久遠而其精神愈泯滅此又余所不能不爲舊劇前途危懼者也 
　　亂彈詞句之結搆雖各不同然大别之爲二一七言一十言西皮以十言者爲難二　以七言者爲難因之加减增添各隨各便浸淫至今日欲求一整齊之曲（七言到底或竟體十言）實不易得往往上句僅七方至下句多至十餘字者名盛如老譚且不能免却是病老譚以下無論矣然添字而果能使原詞生色也則上下句雖有長短之不同顧亦何傷於劇義時下伶人恐不足以語於此而吾就你的等易於承上接下之字幾於無劇無之若在花臉之快板添字更多且愈多愈動聽而劇詞愈不通今日伶界中之喜言改良者大率類此我故謂舊劇愈改愈不良也 
小說 
[緹騎外史（四十一）] [  春醪譯]  
　　第二十九章 
　　奥而加郡主自偵人行後跌坐自思至經時之候　思愈駭直腦力爲瘋魔革新之覺囚頂禮之耶頂禮之如法國革命之故事尊爲英明天誕之花后伊文之言成不盡信安能率俄國 
　　氓之衆一一爲之下跽固非此者更將安爲一身之事豈可二道不能兼捨彼此登諸天閾爲佐貴族耶貴族似己無重興之望爲佐新黨耶則貴族人人淪敗而一身尤能獨異爲新國之主人此中干係之巨至不可以量度此時復憶及前代國家之歷史亦有類似之事或成或敗一一委諸天命初無預知之道嗟乎女郎眞莫知引所矣人人遂亦並此勿思但圖逃遁　事發後先干咎戾則起立振臥室之茵褥並窺視四壁之陳飾圖一出路出路固不期而郡主中懷悚懾息息不能自己則己似自錮於心獄莫之從適金鑽如珠之美向者懸佩胸前茲且一一離捨留名痛苦之陳史又己身爲害人之人良知内顧覺罪己重此時阿逹復入睨眼觀郡主郡主於艱苦之中忽劃奇計就阿逹曰女郎救我阿逹曰郡主胡爲或爲束花哥爾之人舉以贈爾爾即欲適其人郡主立時以首泥地親女郎之前呼曰否吾所不忍設阱以陷爾吾與哈利交亦泛泛安有情愛之事至爾欲一覘哈利者當奮爾英人之勇氣與世道抵凌斯於必勝阿逹聆郡主語却回顧曰郡主脫陷奇危爲弱女力所能逮者誓以身報郡主曰至感盛誼得拯我者即爾自拯之道質言之緹騎總長知爾逗遛此間正明日日落之前緹騎必以人來陷我並斥爾我爲同謀自救之道有徑趨冬宫向官家乞其肆赦耳爾有花容玉貌而吾則悲憤填膺官家見之必矜釋及我我復得密告有人擬爲革命官家必樂與聞其事女郎曰郡主亦熟思深夜市衢一一爲緹騎所遍布耶郡主曰哈爾乃健忘吾亦密諜之一吾脫出身畔之暗記者緹騎必釋我直促冬宫女郎曰則吾將奚爲曰此則已預爲飭備吾將立復爾前日之容顏爾我進室之時必遲容貌之長被文繡之衣使官家見而憐我今可爇水少許吾將奏刀圭之工爲候己迫不宜久稽女郎聞郡主語亦莫明其奥適見十三面網之人蜂擁而未來而復去而郡主即着驚如瘋人或此十三人之至即將惡消息以來女郎出室見地下之葉則往拾之曰花美棄之不寗可惜郡主一見立呼曰爾可聽之女郎則亦勿拾就監處取得爇水俄國富豪往往引水之於臥室得水至便郡主則取花遥擲之爐燄就火生光瞬息己渺更二十分鐘女郎己美麗如常日髮黑面齒白郡主更棄去飾鑽之金錶摒擋己事費時至半小時之候更半小時者僧人當復至此中己無一分之延郡主因語女郎曰爾可取吾蔚藍之衣衣不甚巨當衷爾體爾貌美殊襯此雅服女郎因謝不敢承郡主曰吾欲飾爾爲美人故令服此吾亦當自擇文繡之衣郡主言此忽自失笑笑時乃忘時機之千急女郎則就巨履出郡主炫爛之服並蔚藍者以自御郡主被服爲偷暇臨鏡自謂天下之人流覽一及或莫不爲之心醉二分鐘後裝束遂了郡主一手去裝飾時之外衣並語女郎曰爾觀爾我均能令人愛耶且言且抱持女郎之腰絕緊面鏡自照阿逹曰郡主似尤美超逾常範郡主聞女郎贊美似樂一見復慘怛曰吾知爾　當時即妬爾始圖殺爾今乃並陷奸穽非協謀不足以圖生爲時非暇吾其速行並就箱屜取二大衣擇其連帽可以納頭其中者冬宮出入吾雅不欲爲侍史所矚目阿逹此時忽驚曰聆之不其人聲浸洶郡主曰此可置之勿理吾利速行耳於是彼此無言推門而出郡主曰街頭胡以奇冷吾後不敢乘橇乘橇者御人或逕載吾至緹騎之署天下初無一忠藎之人足寄重責甘言愛我者一日亦可立爲仇人吾今日乃似月份牌載十二月值日之神祗着着促吾敗道吾晨夕爇蠟供奉絕虔神初不來助我後此吾必抉去神目雪今日之恨惜此時乃無暇相及阿逹吾爾且開門上道 
[自由談之自由談] [  不冷]  
　　反對非即惡意今之人偶　舉動爲人反對郎切齒視若仇　其當反對之意有反對而有利於反對者有反對而有益於被反對者反對之鑿雖同而所以反對之故不同故余以爲行事而遇人反對不可不深自思維也 
 
 
 

Page 15

 
 
   
 
 

Page 16

 
 
   
 
 

Page 17

 
 
來件一 
[留法勤工儉學會說明書] （再續） 
　　乙學梭民國五年由會中與華法敎育會商組華工學校於巴　入校者工　同志二十四人皆以勤工之積儲爲求學之貢釜更有少數儉學會同志抱以工求學之志願者亦入此校民國六年蠡縣布里村保定育德中學四川成都先後創設勤工儉學會預備學校民國七年由華法敎育會發起法文高等專修館分設北京各城及長辛店共四班其他福建湖南正在籌儲中者尙多 
[華工在法工作圖] （七） 
　　醫生驗病 
　　（四）勤工儉學會之經濟問題略可分爲二項一曰赴法方法之比較二曰經濟之計畫一赴法方法之比較法國招致華工以數萬計赴法一節已成普通之事實勤工儉學會所希望者則應招之人有求學之思想有自修之知識以得將來良好之結果然於此外會中更有一赴法特别之計畫亦可行之於少數之人即自備川資赴法自覓相當工作而不預定有年限之合同是也茲將自費赴法與應招赴法兩者利益之比較列左（甲）應招赴法者可省往返川資並得理裝費與安家費共值四百元此其利也惟到法後工作與工價不能自擇其優者每日得工價約兩元能否多於兩元則不可必（乙）自費赴法者往返須自出四百元惟到法後可自擇工作與工價之較優者每日約得工價三元或仍可至四元二者比較自費赴法者每日若多得一元四五年即多得一千五百元左右除去應用之川費尙多一千元此其利益之比較至工作可以自擇較爲自由亦一益也二經濟之計畫旣有以上之比較可知自費赴法之益較多惟能自備旅費者其數極少茲由會中指示以籌欵之法如下以期稍增人數（子）借欵旅費需用二百元已如以上所云若不能自籌此二百元者可向朋友或機關借貸之借貸時即與在國内之法國銀行支店接洽將來到法後每月在法國本行交欵若干定於六個月或十個月内將二百元還清法行收欵後滙交在中國之支店轉付債主其詳細辦法另有他件言之（丑）保險以將來所得之工資還所借之旅費此法定可實行惟萬一有因病與身故者不能還欵亦不可不設法補救即保險是也於未出國之先即於保險公司中實行保險每人須付之欵不過十元左右倘借欵者身故保險公司當以賠欵交其債主若有贏餘交死者之家族如是借欵之信用萬無一失也（寅）借欵之支配借欵二百元之支配大略如下由天津至巴黎之火車與途中一切費用約百三四十元保險費約十元下餘五六十元爲買衣物及内地旅費等川（卯）還欵之預算到法後每人每日工價至少可得二元或三元每月除休息兩日共作工二十八日每月所得約六十元或八十元之譜除去一切費用可餘二十元或四十元若餘二十元所欠之債十月還清若餘四十元則五月即可還清若每日得工價四元則三個月即可還清平均計算大約六個月内可還清矣（辰）還欵後之經濟到法數月後工作熟習工價可增旣經還欵所餘皆爲儲金每月若儲四五十元非爲難事作工四五年可得二千餘元即或有因病或他原因未能得此數以減半計之其數亦尙不少彼時或以之爲入學校之資可專心於學問者二年或欲歸國以之爲資本從事農工亦非小補或願結合同志合資營業爲公司與協社之組織若得百人即爲一二十萬元之資本若得千人即爲一二百萬之資本此非僅一人之利亦社會實業之大舉也 
　　（五）勤工儉學會之學業問題欲得儉學完好之結果在國内時即須有學業預備之機關一則研究法文及其地之風俗爲求學之基礎與交際之便利也一則練習工藝以增其技能並爲到法後得優等工作之張本也欲實行以上二意必有學校爲之機關就其程度言之可分二級如左（一）留法勤工儉學會初級預備學校學期一年學課以法文圖書與工藝實習爲主（二）留法勤工儉學會高級預備學校學期各校不同學課爲中學以上程度以法文與工藝高等學科爲主到到法後求學問題亦可分爲二端（一）夜課日間作工夜晚受課或爲淺近之補習或爲高等之演講或爲專門之講授巴里此等組織旣多且備更有星期講習會與科學試騐所皆爲工界而設可爲勤工儉學會員所適用惟初到法時其語言尙未嫻熟不能利用以上所舉之組織自須特設法文夜班此法華敎育會與勤工儉學會所當致力亦已實行而有效者也（二）專校從事數年工作之後補習法文或科學知識已有基礎而經編亦己儲積彼時如欲以全力求學可入專門學校法國適宜於儉學之學校甚多詳見留法儉學會說明與法蘭西敎育諸濟茲不復舉（六）勤工儉學會之希望與結論實業與敎育之要人皆知之然其門類甚夥當趨重於何項必曰多數人之實業與敎育乃其尤要者勤工儉學會之組織正可助此事之實行此所以對於此會有無窮之希望也現在旅法華工已十五萬人繼往者尙不勝計此多數之人若受適當之敎育有正當之組織其益於國與羣者何若苟其不然必蹈美非華工之故轍其弊又何若欲其有益而無弊不能不賴僑工教育之發逹是對於此會又一絕大之希望也（完） 
來件二 
[創辦浦東電氣公司意見書] （續） 
　　（童世亨） 
　　然諸君猶未知兼管電力事業之可得大宗收入也蓋有電力供給則經營工業者不必自備原動機致多種種設備之費祇須備一馬逹即可運轉機軸以供工作之用是以虹口楊樹浦一帶工廠林立每廠需用電力多至數百馬力或數千馬力不等因其管理簡便故雖備有原動機者亦願改用馬逹以節開支之費如老公茂紗廠等是其例也閘北水電廠租用工部局電力轉售於閘北各工廠每度加費二三分至五六分不等尙有二十九戸共備馬逹四十部計有一千一百二十四馬力除福新元豐兩廠月繳電費至九千餘兩外其餘各戸或用數馬力或用數十馬力月繳電費亦有二千五六百元之多即就寶山路商務印書館印刷所言大小馬逹共備九十二部或一機獨用一部或一機共用兩部或數機合用一部大者爲五十馬力中者爲二三十馬力小者僅有二分之一四分之一馬力運團便利費用省儉寶爲他　所不能及可知工廠之需電力比諸商店之需電燈更爲切迫有電力則工廠易興無電力則工廠難支試觀滿東鴻源紗廠因無電力購用自備發電機兩台共有五百啓羅華德畫夜發電運轉馬逹日耗煤炭至五十餘噸之多卒受煤貴影響營業不支至將廠產　歸日人管理南市求新廠虧蝕出售此亦其一原因也 
　　諸君知此情形然後知浦東電燈電力有可以興辦之理由矣浦東地方寛廣交通便利輿南市及英法美租界僅隔一水南起白蓮涇北至陸家嘴東至洋涇港延　二十餘里碼頭廠棧衛接不斷然一入内地則見荒郊村藩依然如　此其故何也蓋無電氣供給則設廠於浦東非擇濱江近水之地自備鍋爐引擎不可欲備鍋爐引擎則設備之繁費用之多决不敵且用工部局電力之輕而易舉此浦東工廠所以不能發展及於内地也果有一日在陸家嘴建築公共碼頭縱横開闢馬路數條復營電燈電力以供工商企業家之用則浦東工廠之興市面之盛可翹足而待何以知其然也曩曾渡浦調查知陸家嘴各廠家如華章造紙廠祥生造船廠日華紗廠（即舊鴻源紗廠）隆茂花棧與英美香烟公司新舊兩廠均各自備原動機需用動力約有三千馬力之多洋涇港口三井堆棧與老太古藍烟囱碼頭亦各自備發動機以供燈力之用彼豈不知購用電力有種種省便之處徒以浦江阻隔工程竄礙不能使租界之交流電如電話之渡江接線以供各廠棧之用不得巳而自行設備非好爲其難也予觀日華紗廠日燒煤五十餘噸月需銀二萬五六千兩華章造紙廠日燒煤四十餘噸月亦需銀二萬餘兩而油　消耗及機匠火夫等種種開支尙不在内然後知浦東電力供給實有不可稍緩之勢矣果能設一大發電廠盡廢各廠棧所用鎭爐引擎一律代以馬逺復儲餘力以備新設各廠運轉　軸之用則非寛籌六七十萬之資本預備四五千啓羅華德以上之交流發電　不可顧此遠大計　如果先行宣布恐事未成而　已失爲預佔營業區域起見暫籌資本十萬元先從電燈入手循序漸進期違此最後之目的此則　等創辦此廠先行呈請立案之微意也 
　　約計沿浦各市鎭需用燈數在爛泥渡楊家渡陸家嘴一帶至少當有七八百盞在洋涇一鎭當有二百餘盞如果裝用電表晝夜送電則沿湘一帶碼頭廠棧當無不表示歡迎裝用電燈者此項燈數至少當有二三千盞然欲晝夜送電則非以餘力兼營　業提倡馬逺用戸不可默察浦東堆勞知在浦東經營工業以碾米軋花紡紗織布爲最有希望何以知其然也浦東地勢自爛泥渡以南與南市爲隣南市商業以花米爲大宗花產浦東運銷南市以白蓮涇爲要道米產松匾運赴滬江又以南市爲滙聚之地然而碾米軋花等廠不設於南市而多設於奥淞江北岸者其故何也以南市無電力供給則在該處設廠開工非用火油引擎不可顧購數馬力之火油引擎至少亦須數百元日常使用比諸馬逹耗費又多數倍此共所以舍南市而之閘北也今使在南市對岸兼營電力事業取費可較廉於閘北而　昻於租界則可吸收閘北碾米軋花等業以使之移設於浦東白蓮涇張家浜一帶運道寬廣隨處可以設廠正不必遠求諸吳淞江沿岸矣不觀夫織布廠乎因可不用電力於是沿浦一帶如董家渡老白渡張家浜陸家渡爛泥渡洋涇鎭等處幾無處不有布廠設立其明證也紗廠規模較大非用電力不可故多設於楊樹浦一帶然且有渡浦而東謀及洋涇港沿岸之地者可知浦東苟有電力輸送則工廠之興必數倍於今日營業發逹可操左券此予所以有晝夜送電别設碾米軋花等廠以資提倡之計盡也今姑先就電燈一項營業槪算書如後 
　　至於工程費用則擬以一萬二千元購地建廠以一萬六千元梁設綫路（包括變壓器在内）以五萬六千元購備四十五啓羅華德三相交流　一臺九十啓羅華德三相交流　兩臺七十五馬力自吸煤氣 
　　動　一部一百五十馬力自吸煤氣發動兩部配電盤及零星附件俱全以八千元爲關稅運費及工程裝設費用以八千元爲預備費用共儒資本洋十萬元 
　　就上述費用而論可知資本總　十分之九多爲公司購　財產其消耗於關稅運費工程設備及各項雜用不及十分之一工程簡易非如購備鍋爐引擎之必須建築烟囱烟道排列凝汽　温水器之需費浩繁一有改革多歸無用比也充此三種容量可供二十五　光電燈七千盞之用如以十六燭光計算約足一　盞有此大小三機燈數多時可並列運轉合送電流於三線之上燈數少時可任意休息二　藉資修換將來營業發逹電力方面可專購齒輪射汽機以供運轉之用爾時獲利之厚更非今日所能預計前程遠大今方發韌僕等抱此宏願以期於今日先立基礎循序漸進庶無失敗之慮倘蒙實業家資本家起而敎之扶助成立督促進行不獨公司之寺抑亦社會之福也 
　　華工在法工作圖（八） 
　　二做報單 
 
 
 

Page 18

 
 
老申報 
國内舊聞 
[京都設西法印書館]  
　　（同治十二年五月二十六日） 
　　現聞京師已開設西法印書館其館在武英殿街門前山香港英華書院購置大小鉛字两副其價值計二千餘金黄君平甫親賫之至京師呈於總理衙門茲者總稅務司赫公丁君趧良先生又在上海美華書館代辦第一號正體鉛字曁字盤字架一切物件及機器印書架二架已由輪船寄送至京想不日可以開工所僱印書擺字皆四明人按活字板印書中國則始於布衣畢昇至康熙時之銅版乾隆時之木字聚珍版極爲工緻至西國而用華字活板則始於英人馬施曼創行於檳榔島繼遷至香港近時上海美華書館以化學電氣之法澆製成字費廉而工速第京師旣設有印書一局恐字不敷尚須鑿刻西人製造此字始用銅字陽模繼用銅字陰模然後以合模爲範就爐製之雖千百副字板可以取給不窮故旣　鉛字又不可不置銅模也 
　　按此爲北京鉛版印刷之嚆矢上海則先巳有之矣而華文活版之由來藉可考其略惜不詳馬施曼爲何時人耳 
國外舊聞 
[琉球風土（同治十二年四月十二日）]  
　　有友自琉球返櫂述其國之風土人情民風俗尙物產時序頗有足聽者因爲瑣屑記之琉球天氣與中原異無論春夏太陽燥烈即秋冬間早晚固寒冷至日中熱同中原夏令　蚋四時不絕竟夕薨薨尤爲厭苦每月海風發有數次未發時山雲如墨天氣陰霾比戸預須等備否則烈風暴至窗戸皆飛險不勝言中山王府則在首里首里府者山陽也兩傍多古松柏葱鬰蒼秀澗水清澈行路渴飲林下憇凉眞是快境上有寺院亭臺雖壯麗亦屬幽雅惜無几椅蓋琉球席地坐也有古遺風焉將近王府中道有一牌樓式其上横額顏曰守䙞之邦此我國使臣題贈之也又步半里許則見竪額一座上書中山王府旁廨每有國事諸大夫聚謀於此過茲以往比屋連雲有岧嶤宮殿盤踞山巔者王府也禁門如城闕上有額曰歡會門門側有屋如馬廐内寥寥數人日供使令府中官員出入俱不由此門槪從後緣山逕而上别有數仭石壁爲垣中立門戸以便出入時聞鐘鼓之報刻也王府東偏有水一池中植白芙蕖綠葉掩映綽約可愛有橋通亭四面環水坐憇片時疑是仙去遥見碑記趨近諦視知是禪師名圓覺者受勅建此爲藏經閣也中山王年已及壯國事半歸總理大臣尙宏勳裁酌有布政大夫者四相與輔佐其外惟地方官最尊蓋百里中社稷人民歸一人統攝故也以下統稱大夫者半多通事有尚永功者極幹練語操京音蓋曾陪貢進戲留京六載者也琉球婦女爲市若老若幼或數十人或百餘人各集一處俱衣大袖褐衫内無小衣赤足髮盤　與男無異惟簪别之男以銅銀女以龜甲耳尤可異者或物置盤與箱與甕悉以頭戴而來甚有柴薪等物重百斤者亦以頭戴且能行路如飛各婦女手背悉以醋墨塗花樣曾聞父老云此守貞記也其即古之守宮防滛意歟男人日頼婦女以養生罕有經營事業者各席坐大樹下持扇納涼左置小烟具右置小茶　蕭然有義皇上人之樂絕不念婦女之勞苦爲何如也琉球物產無一佳品肉則粗而腥雞則小而瘠牛羊罕有鵝鴨全無馬頗多肥大者少水族惟魚蝦尚堪適口然海風發時二物索之不得至蔬菜等類狀與中原同而味卒有異如羅蔔一物置之愈久食之愈硬想亦種類使然米則粒大而漲有糙色不白凈其故爲琉球鮮有食者無春器致此瓦缶等器粗陋不堪布帛黑色斜紋者爲最佳價甚昻貴然正不及松江南翔等土織也水菓桃梅李杏俱無橙頗大可食西瓜僅紅色無黄白其味淡甘蔗多紅心而無青皮者聞有一二果品中原所無一種如青菓逾白圓數倍又一種如錦栗子大而長有柄俱不知何名花草甚少有一種較中原月季大紅色不香石榴花亦有惟小春月花盛如火於此可知節氣之不同菊花亦紅無别色冬初始開此外諸花詢諸琉球人皆云無有苦鳥不但無珍禽並如中原白頭翁者亦未見所有之鳥海燕外有一種小而灰色嘈嘈如下里巴吟不堪入耳工作所擅長者惟漆器如杯盤飯箱茶壺等物製造極精緻某所謂寶匣者格色甚多工巧絕倫光潤可鑒琉球來往通衢有窄如巷彼此相遇稽首鞠躬禮意殷渥甚且有俯首投地者窄徑當此行路爲之遲留每途遇孩童曾一識面其行禮亦然甚爲難得且道上男女雖或偕行例不容交接一物交談一語風俗亦古矣哉其爲守禮之邦無間然矣以上皆據雲間錢君蓮溪所述蓮溪以名諸生遨游海外攬勝探奇開豁襟抱亦足以豪矣 
文藝 
[無題六首并序]  
　　（光緒元年正月二十九日）懺花僧 
　　年去年來何人不老花開花落有夢皆春洛水曾經曹子建因之作賦蓬山尙遠李義山遂以成詩我最工愁讀此能無惓惓乎况復東家牆裏西子湖邊幾度關心三年識面指將滿月數一一之華年藉得幽香喚雙雙之小字枇把門裏勞我推敲荳蔲稍頭看卿長大雖瓜期巳及正當待字之時而柳毅難逢誰任傅書之役也知紅豆本是前生便化青萍還須再世玉簫吹徹幾離倩女之魂錦瑟揮餘都入魔哥之夢芙蓉江上只住鴛鴦芍藥欄邊頻招蝴蝶怎奈司勳老去葉漸成陰幸當崔護重來花還依舊别我數年已覺容顏二八睨人一笑更無佳麗三千方擬一絲紅葉便可爲媒兩美青春相將作伴矣可恨朝朝暮暮處處愁縈最憐雨雨風風年年春老莫更閒啼打起鶯兒個個似曾相識飛來燕子雙雙神女行踪空傳宋玉他生緣會只許韋臯此番望眼已敎水盡山窮何日憑肩共說天長地久艶福無緣那堪回首柔情不斷眞箇銷魂羨雍伯之良緣藍田有璧警阿 
　　嬌之秀色白屋無金誰能遣此定知居處無郎未免有情時望夢中遇我可知絮果繭因當頭早悟無奈艶思綺語觸手紛來亦聊以毫端寫恨埋身後之情根口角吟香證眼前之孽果云爾 
　　萍緣一笑謝家庭媚眼横波淡欲青弱水無塵侵襪影仙山有石記碑銘身爲蝶化都疑幻心比犀通更覺靈催得書成偏不寄幾行小字註零星 
　　海上蓬萊縹緲空莫逢青鳥莫相通階升怪底天無路界限偏敎月有宮桃葉吟殘情脈脈柳枝唱徹恨忽忽年年怕見東風面不是愁中卽病中 
　　半作嬌羞半作嗔開圖便欲喚眞眞那堪凄楚愁中涙最是荒唐夢裏身再到劉郎還許我重來崔護巳無人停杯一向青天問好證前身未了因 
　　閒游一任暖風薰踏遍揚州月二分歸燕那堪情裏别哀鴻况是客中聞莫愁送去都愁我如願呼來但願君鸚鵡簾前聲不住聲聲不住喚行雲（未完） 
軼聞 
[黔客拒盜（同治十二年五月廿二日）]  
　　客談浙省金華府李姓家一事頗堪聽聞李姓爲郡望族先代以詩書世家至李逹民早卒遺二子長宗敏補郡弟子員次宗成不得志於鷄鳴宴循例捐上舍生宗敏昆玉皆慷慨好施有湖海風去秋有欵門入者檻褸異常其人長揖曰僕黔地之難人也父某壯歲舉於鄉長兄副貢次兄亦與鄉選惟某與詩書無緣早歲投筆學賈黔地亂作家園邱墟父及長兄皆死於難惟仲兄不知所往某流離至楚復轉徙至此聞賢昆仲有古人風且辱在同姓故投奔焉宗敏審其姓字蓋李姓度名敏兄弟恭爲延欵其人朴誠自喜飲食外即緘默自如然有問必答且所談多中理敏兄弟甚折服之李度居敏家數月飽食後即酣眠或枯坐不言所長人亦莫知其長也李家人見度碌碌無奇多以海客遇之惟敏昆仲敬之不衰李家頗殷富盜涎之歲暮率黨刧其家分黨拒絕援路復恐嚇鄰右有敢出者死李兄弟蹲坐内室震慴無人色家人雖分拒門内而大門已將壞矣家人大恐備砲以爲禦俄聞有聲如巨霆從内堂腰門出手挺長矛勢如餓虎大叱勿懼有我在此叱家人啓戸家人皆震怖搖手使勿爾度叱曰庸夫無用勿在此礙地一手挺矛一手啓門門甫啓挺矛飛出當者皆辟易盜見門將壞方喜及見門啓一人突出猶不以爲意也迨見其人所至死傷立見發號傳黨圍之度雖勇然羣獸纏象勢頗紛擾悮中一戈幸其時援者已至盜分投以拒圍略懈度乘勝殺出李家人有登瓦觀戰者見度殺出圍發號開門度入盜隨之度叱施砲轟然一響盜斃者數人亟退出援者大至盜勢大餒謀遁度復出追襲喪其矛下者又數人忽援兵隊中一槍突發悮中度腰下不能飛步追賊者急負之以返傷頗重敏兄弟爲之敷治時盜已爲援者逐退至曉延醫爲治惟腰傷極重敏兄弟皆傷感度曰一身落難蒙君收恤受恩極重今以報稱死復何所憾乎越三日死敏厚葬之立碑紀其事吁度以干城之選生於亂世而無所遇至於牛刀小用而復以悮傷致死聞者惜之 
 
 
 

Page 19

 
 
   
 
 

Page 20

 
 
   
 
