# 1921 - 52 - 4917247

 

Page 1

 
 
   
 
 

Page 2

 
 
   
 
 

Page 3

 
 
時評 
[今次之選觀　　（冷）]  
　　　　　　多有以選舉舞弊相攻擊者此其　　選舉時代雖誠不能免然若以中國　　　選舉按之選舉法以考正之固無一而非違反選舉條例者也 
　　此其故由於國人對於此次之選舉無正確誠熱之觀念主其事者不過爲塗飾外觀行其事者不過爲敷衍故事於其間求生活者不過求一己或一黨之機會而於選舉之眞義初未稍加措意者也故此次之選舉旣未能如他國正當之熱心亦不至如他届運動之劇烈故其舞弊之程度大抵卑狹而淺小雜亂而散漫以舞弊言誠爲退化爲選舉言亦未嘗進步也 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　二月二十七日大總統令何其愼晉授陸軍中將此令 
　　又令任命徐祖善署航空署參事陳虹厲汝燕姚锡九王 
鶚署航空署廳長此令 
　　又令許建時葉爾衡王壽昌均給予二等實光嘉禾章李 
厚恩晉給二等大綬嘉禾章王述曾锺訥均晋給二等嘉禾 
章此令 
　　又令陳繼鵬給予二等實光嘉禾章王世榮給予三等筀嘉 
禾章李文藻晉給四等嘉禾章此令 
　　又令田沛晉給四等嘉禾章此令 
　　又令茲制定慈想章給予令公布之此令 
　　二月二日大總統令兼署陸軍總長靳雲鵬呈請任命金鴻良爲陸軍第二十三師副官長魚鳳嗚爲正軍械官張履安爲步兵第八十九團團附唐壽永爲第一營營長何釗爲第二營營長曹恩培爲第三營營長劉實锷爲步兵第九十團團附韓桂露爲第一營營長秦瑞剛爲第二營營長彭玉達爲第三營營長段席珍爲步兵第九十一團團附孟紹濂爲第一營營長趙炳章爲第二營營長趙鴻賓爲第三營營長司可莊爲步兵第九十二團團附陶光爲第一營營長劉景星爲第二營營長劉蘭臺爲第三營營長馬興邦爲騎兵第二十三團中校團附張國楨爲少校團附姜學海爲砲兵第二十三團中校團附趙景俊爲少校團附李向林爲第一營營長張福元爲第二營營長計國用爲副軍械官王鎭洛爲步兵第四十五旅少校副官劉德玉爲第四十六旅少校副官黄鑑池爲陸軍第二十四師副官長董進美爲正軍械官李廷輔爲步兵第九十三團團附房瑞軒爲第一營營長張志遠爲第二營營長楊茂亭爲第三營營長閻統晋爲步兵第九十四團團附陸敬德爲第一營營長楊開泰爲第二營營長劉錫齡爲第三營營長張幹臣爲步兵第九十五團團附王玉興爲第一營營長張英元爲第二營營長白鴻翊爲第三營營長李彦彤爲步兵第九十六團團附田連元爲第一營營長劉彝爲第二營營長杜慶傑爲第三營營長王華春爲騎兵第二十四團中校團附李殿榮爲少校團附安锡嘏爲砲兵第二十四團中校團附張寳善爲少校團附王有紀爲第一營營長王文起爲第二營營長邊英魁爲副軍械官王槐詩爲步兵第四十七旅少校副官馬敦源爲步兵第四十八旅少校副官勞　光爲陸軍第二十五師副官長毛蔭昌爲正軍械官凌正魁爲步兵第九十七團團附尹紀倫爲第一營營長趙崇璧爲第二營營長牛起順爲第三營營長趙璞爲步兵第九十八團團附蕭善祥爲第一營營長馮志祺爲第二營營長賈承厚爲第三營營長余端爲步兵第九十九團團附張玉田爲第一營營長楊椿爲第二營營長范兆華爲第三營營長張紹忠爲步兵第一百團團附劉月亭爲第一營營長潘明法爲第二營營長魏炯爲第三營營長沈祖培爲騎兵第二十五團中校團附王進明爲少校團附南國淸爲砲兵第二十五團中校團附陳武爲少校團附王常德爲第一營營長馬洪章爲第二營營長閻飛龍爲副軍械官殷同福爲步兵第四十九旅少校副官藍昌宏爲步兵第五十旅少校副官史文籙爲陸軍第二十六師副官長李家驥爲正軍械官張鳳翰爲步兵第一百零一團團附葛得山爲第一營營長張亞鏖爲第二營營長曹士溥爲第三營營長孟傑三爲步兵第一百零二團團附沈振倫爲第一營營長馬望援爲第二營營長張文裕爲第三營營長唐裕後爲步兵第一百零三團團附張果年爲第一營營長閻振聲爲第二營營長范鴻猷爲第三營營長石漢輔爲步兵第一百零四團團附劉俊發爲第一營營長劉振鷺爲第二營營長李秀山爲第三營營長郭夢元爲騎兵第二十六團中校團附李西賡爲少校團附繆慶潤爲砲兵第二十六團中校團附董澤善爲少校團附馬金賞爲第一營營長南一申爲第二營營長于金鼎爲副軍械官羅家福爲步兵第五十一旅少校副官張光榮爲步兵第五十二旅少校副官均照准此令 
專電 
　　北京電王士珍允日内來京參與軍事會議靳意仍盼鄂王親來已 
派魏聯珉赴鄂勸駕）二十八日下午三鐘（ 
　　北京電鹽署爲整理全國場産召集各省鹽務長官來京會議）二十八日下午三鐘（ 
　　北京電葫蘆島商埠建築費估價千三百萬以借欵性質許法商包辦）二十八日下午三鐘（ 
　　北京電顧使電吿抵法出席行政院）二十八日下午三鐘（ 
　　北京電鄂西肅淸大批獎案將發表）二十八日下三鐘（ 
　　香港電程璧光銅像昨由湯廷光揭幕除駐粤各要人與會外京海軍部薩徐津黎元洪亦皆有來電　　香港電援桂聲又起有將下動員令説 
　　香港電華北賑災協會今日假省署開會請前舉各隊長卽日出發以期速惠災黎 
　　香港電軍警同袍社開春酌盛會陳（烱明）魏（邦平）汪（精衞）胡（漢民）均演説孫文自一時演至三時詞頗牢騷 
　　香港電徐傅霖被逮數月軍府旣 
組平政院昨由高審廳訊明决爲瀆職内亂犯將公訴請院按法懲治（以上二十八日下午七鐘） 
　　揚州電選舉搶票案感（二十六）晚縣 
審馮開科被押（二十八日下午三鐘） 
公電 
　　合肥公民揭發選舉黑幕電逕啓者合肥選舉黑幕 
已經電呈督軍省長查辦電文云爲選舉舞弊不事調查任意塡造請求查澈依法辦理事竊合肥本届選舉初選投票時期已近乃至今並未實地調查任意塡造選册將人民證書全行收没公民選權無端剥奪實屬蔑視選政請鈞座從嚴查辦並祈飭令依法辦理以重選政等語夙仰貴報主張民意請登入報端以明眞象母任盼禱張踐初吳伯奎李克安李亞伯胡佩齏李誠安單仲驂鍾右麟陶竹軒張養民張聘臣李馨齏薛仲瓊朱沛農周希侯公民同叩 
世界路透電 
[倫敦大會之德國代表團]  
　　二十八日倫敦電德外交總長西門士博士偕德員人十人内有新聞記者十餘人將以薩伏益旅館爲寓所由英政府擔付經費德代表團旣到則參與賠償大會之人物幾皆集於此矣德代表團中有陸軍部長財政部長經濟部長及賠償委員會德代表白格滿等人據柏林消息西門士來此權力有限每次會議後須請示於德内閣柏林現守秘密不宣布其答案但現傳消息謂德國將提議以總額七千五百兆鎊英金之賠欵分三十年償淸又巴黎傳說德國答案之大綱在以德國實業股票若干成交與協約國云當德代表團出發之際協約國領袖已開會集議觀喬治所發吾人已準備種種事端一語似協約國集議已有極美滿之結果矣德人雖有提議償付賠欵方法之機會但若比京大會經濟專家現已發表之第二次報告可爲標準則德人未必能大減其賠欵之額也第二次報告詳述德國力解償付賠欵之理由及德國優於其他歐陸各國之經濟實狀據謂德國工業機械未受損傷外債甚輕馬克匯價雖低而利於對外貿易解除軍備則財政可寬裕廢除軍役則生産人力可增多 
[倫敦大會之預備]  
　　二十七日倫敦電哈伐電社訪員稱喬治氏白里安氏與福煦上將談話時曾考慮德國如拒絶接受巴黎大會之條件應如何對德事英法兩總揆關於召集專家委員會考慮厲行巴黎大會議决條件之必要已得同意駐德協約國國際監督委員團主任諾萊將軍已抵倫敦參與賠償會議 
[法國陸軍長之演說]  
　　二十五日巴黎電陸軍總長在衆院演說謂出動之軍隊擬保衞法國之安寗者力能使法國以壓力加於規避履行義務之敵對者又稱應需之材料與軍裝現均齊備 
[近東大會之準備]  
　　二十七日倫敦電近東大會自星期六日起雖未正式開會但各員於星期杪仍頗忙碌今日各代表分别開會研究前星期所發生及將來似將發生各問題之詳情迄今尚未籌議明日開會事大約須俟希土代表各接本國政府訓令後始能活動喬治氏白里安氏達白倫貴族福煦上將等今晚會商一小時之久喬治氏後告人曰吾人已準備種種事端 
[國際聯盟行政會記事]  
　　二十七日巴黎電國際聯盟行政會徇從石井子爵之勸告不許丹齊政府在丹齊軍械廠爲秘魯政府制造來福槍五萬枝行政會曾討論瑞士拒絶軍隊假道赴維爾拉監督公民大會事瑞士代表謂波蘭與立陶宛間關於舉行公民大會事未得同意加以勞農政府反對外兵干涉故恐因此發生困難波學校氏駁稱前說無根據至於勞農政府之反對則已籌有對付方法此事擬展緩數日討論俾瑞士政府得重加研究 
[英國之礦工礦主問題]  
　　二十七日倫敦電勞動家與資本家因全部减資問題現不乏將來衝突之象資本家得若干有勢力報紙之贊助已發展减發工資之運動且有聲明减發幾何者而勞動家則因其團體領袖之言論反對减資礦工聯合會書記霍治斯氏勸礦工準備表示其團體之固結謂政府宜予津貼庶現有之利益與工資得以維持一面减低煤價每噸售二十先令俾减輕製造家之成本而振興各項商業南威爾斯煤礦主聯合會書記否認礦工已决計於三月三十一日早半個月豫先通告礦工之說 
[巴拿馬之戰事]  
　　二十七日華盛頓電國務院現攷慮挽回巴拿馬與柯斯太里加兩國間之戰禍辦法國務院聲稱巴拿馬請退還一九一六年所繳之軍械不能照允蓋此項軍械業已用去所得之欵已交與巴拿馬 
[美國之海陸軍談]  
　　二十七日華盛頓電海軍部宣稱海軍經費旣加限制則大西洋與太平洋艦隊恐本年不能游弋外國海軍部原擬派大西洋艦隊赴南美洲及開浦唐派太平洋艦隊赴澳大利亞紐絲綸及東方 
　　二十七日華盛頓電參議院通過陸軍議案計經費三百六十二兆元並規定平均置兵十七萬五千人按衆院前規定置兵十五萬人該議案現已付兩院聯席會議 
[雅泊海線問題]  
　　二十七日華盛頓電駐美英國大使吉特士氏將居間調停雅泊問題之說此間人士皆不之信國務院宣稱未聞英使提出此議且預料不致有此政界謂有關係方面出爲居間人此爲罕見之舉 
[各國近事記]  
　　二十七日華盛頓電衆議院已批准兩院聯席會議所提出關於福德萊氏應急稅則議案之報告預料參議院亦將於本星期内批准之 
　　二十六日華盛頓電參議院所通過限制外僑入境案卽自四月一日起十五個月内各國僑民入境人數以依照一九一○年調查戸口時該國駐美人數百分之三爲限此案現已由衆院通過 
　　二十八日倫敦電據開羅電稱法軍官一員及兵士若干名在大馬斯克附近遇害漢志鐵路已被拆斷三處　　二十七日美國樸特電紐約中央鐵路公司與米奇干鐵路公司之火車互撞死三四十人傷多人 
　　二十六日華盛頓電近有美國水兵數人在尼加拉圭之瑪拉圭地方搗毁講演報館之印刷機指該報登載辱及美國海軍之紀載今已由裁判所判定幽禁三年並加開除 
　　二十七日巴黎電喬奇亞政府來電否認鐵佛里斯陷落事 
　　二十七日阿拉哈巴特電波斯武斷政變之主謀者里柴氏宣布編設新陸幂以哥薩克兵爲特别衞隊里柴氏拒絶接受照會式之英波協約 
[海外國事近記]  
　　二十七日舊金山電此間中國國民黨大會已在舊金山召集華僑大會討論廣州建設鞏固中央政府事 
　　二十七日巴黎電中國公使陳籙携花圈及文虎章以中國總統之名義置於法國無名英雄之墓並發演說稱頌無名英雄爲拯救法國歐洲及文化全體之法軍勇武代表 
太平洋路透電 
[北方近事記]  
　　二十八日北京電國務院以各省舉薦人才請予錄用爲數過多故定於明日集議擬令各省三年内不得再送員入京求予位置大約可爲閣員全體贊成衆意國務院此舉志在遏抑張作霖之一再薦人 
　　二十八日北京電朱啓鈐代表總統赴歐領受巴黎大學贈與徐總統之名譽學位定四月中旬由滬放洋隨行者爲周詒春等諸人朱氏在法時將研究法國現所行之建設方法而尤注重教育實業與市政 
[南方近事記]  
　　二十八日香港電孫中山今日舉行程璧光銅像開幕福砲艦齊集港内以伸敬意 
　　二十八日香港電此間自四月十四日起至十六日止開運動會擇出選手參與在上海舉行之遠東運動會 
[澳洲與中國之論文]  
　　二十八日天津電華北商報適於路透社傳佈澳洲派商務委員前來遠東之消息時發表八頁長論文一篇詳論澳洲在華之商業謂觀於澳洲入口貿易之超過出口澳洲之坐失機會已可概見以澳洲之地位供給某種貨物實較其競爭者占優勢但因缺乏明達之開拓致過去十三年來對華輸出迄無進步澳政府宜有充分之行動製造商宜直接注意於中國市塲其道在遣派代表調查中國商情組織經理機關並妥籌賒欠航運與廣告之便利俾與其競爭者處同一地位云 
國外要聞 
[美國之兒童法院]  
　　中美新聞社紐約通信云美國境内現有極新式極進步之兒童法院專以處理兒童之犯案者考勞工部附設之兒童局·對於兒童法院之報告則可見數大城中之成績誠屬不惡溯此兒童法院之發動在一千八百九十九年中央偏西之伊利諾州中通過一律設一兒童專院受理兒童之事件由是特訂律法各州皆設委員會籌備其事未幾兒童法院徧設於全國其已訂法律中時復别採新法大抵對於犯案兒童並不甚嚴不作有損國家論而以兒童應得國家之保護顧惜律法中對於兒童特訂條例如下（一）兒童案件另行審問（二）依不規定或衡平法之手續裁判（三）予以正式考驗及監督性質之照顧（四）拘留時不與成人同處（五）設立專門法院（六）加以心理上與體質上之考驗美國兒童法院固多而其成績最佳者則允推紐約城之兒童法院有獨立判斷之權設有考驗專吏考驗兒童之體質與德性有私人補助之拘留所兒童犯案之入此法院者固亦依紐約州刑法審問然並不以罪犯目之而但視爲偶犯過失之兒童苟案中兒童有不承認其所犯之罪者始行形式上之審訊此院法官及其他院吏對於兒童皆有一種憐憫之表示其座案但較平地略高去兒童立處甚近而外人亦往往不准入内觀審第一次訊問名爲第一部出席法官傾聽兒童自述其事更聽其所犯事故而予以判斷苟原告不來催逼而所事亦不關重要則罪案或可取消如其事關係較大則將該童暫行拘留而令審查專員出而審查其事舉其一家歷史登入册籍并記其年齡宗教罪案等等及審查旣畢復將該童入一較小之室中受第二次之審問仍由原法官與此童子及其父母討論一切决定其釋放或管束此名第二部又時時創行新方法期爲兒童謀福利所有小鎭及鄉村區域中近亦汲汲於改良兒童法院兒童犯罪則拘留不以監獄而代以拘留所及監督家庭院等德性上之考察與體質上之核斷無不周至且以兒童之犯罪歸咎於家庭學校及社會中環境迫之使然美國諸法官多有發表此種意見者紐約兒童法院之法官法蘭克林霍德與前滕佛兒童法院院長培恩林德山皆頗盡瘁於兒童犯罪問題而以此意普告美國公衆犯罪兒童之入法院受審者二君皆設法感化之坎拿大土朗都城兒童法院雖無適當之拘留所以優待犯罪兒童然該院法官哈萊穆德氏於一切手續上亦頗能採用美國良法其意見亦以家庭失教爲歸大抵兒童所爲父母概置不問遂至輕蹈法網大戰以來盎格魯撒克遜族犯罪兒童日兒增多蓋因父方從軍母不遑管教其子放恣日甚及父歸則亦不能更以嚴厲從事矣穆德氏並不明斥影戲中之强盜影片與報紙中動人觀感之犯罪新聞謂與兒童之犯罪有關特此二者不無嫌疑務宜將愼而爲兒童之父母者尤不可不於家教上加之意也 
國内要聞 
[叨恰急危中之援庫聲]  
　　叨林防務日來異常危急政府已迭電敦促授庫副司令鄒芬尅日赴叨籌劃一切茲據張家口有日（二十五）確電謂鄒副司令業於二十四日上午率同衞兵曁所部官佐等乘汽車由口出發目前行抵何處尚無確報但據一般推測鄒抵烏得後必有數日停留規劃後方策應事宜 
　　又察區抽編之援庫五支隊據某軍事機關最近之調查第一支隊袁天順所部計騎兵一團步兵一營早已全部到庫日前參與戰事共死亡官長十餘員兵士百餘人餘衆退至後地其山砲一連機關槍一連則尚在叨林因其由叨赴庫時行至托羅蓋地方被匪截擊中途折回第二支隊吳金聲全部業由烏得向叨林開拔現時抵叨者已逹三分二以上第三支隊馬玉驤所部騎兵三營已完全抵叨第四支隊王佐才所部亦已全部到叨第五支隊劉錫齡於二十一二十二兩日全部由滂江赴叨現尚在滂叨之間 
　　又烏叨一帶交通不便信息隔絶於軍事諸多妨碍聞某機關昨已函達交通部略謂叨林滂江烏得一帶防務吃緊軍隊紛集各該處傳遞信息極爲緊要擬請轉飭郵務司迅在上列各處籌設郵政局以便傳達軍情但聞主管郵務人員以邊僻區域設立郵局諸多困難擬暫設立軍事郵遞以維現狀現正著手進行 
　　張作霖前與政府磋商擬於二十七八九三師抽編勁旅一萬二千人前往援庫茲據奉天電訊奉省派兵援蒙雖有成議然出發之期尚須有待（一）俟中央將欵撥到以充軍費（一）俟奉省將新旅編成以接防務並聞上列二項妥協後再將軍權劃淸令張鄒兩司令督兵攻於西奉黑出兵擊其東云 
[中俄通車問題將解决]  
　　中俄通車問題政府以全權責成黑督直接派員與俄員交涉中央不加遥制黑督派鍾毓爲委員長赤塔政府派薄廉古夫爲委員長雙方提議六條業經彼此同意於二十四日交換草案聞將於三月一日簽字簽字地點在滿洲里以西八十六號車站日内正討論通車辦法至中俄通車第一二次將有庫倫逃出之難民一萬人搭乘該車到滿洲里 
　　又據另一消息關於貝加爾撤站問題業經前呼倫善後督辦鍾毓與遠東政府代表薄廉谷夫迭次會議擬訂草案八條惟俄代表要求撥還前經扣留之車輛爲第六條之交換條件曾經黑督孫烈臣電京請示辦法迄今當局仍未予以方針黑督昨日特來電催覆原文如下據鍾督辦漾電稱與俄代表修改之第六條業經通過全部就緒前已電陳在案奉哿電云已報院部仍懇電催早爲裁奪俾得簽字告一段落然後再議開車辦法謹乞迅爲示遵等情據此用特電催卽乞速賜核示俾轉飭遵辦至禱孫烈臣敬印 
[顧維鈞電商聯合會議案]  
　　魯案仍不提出 
　　國際聯合會行政院於二十一日開會所有議事詳情迭經外電傳布聞某方面連日亦接顧代表維鈞來電數則内容除陳報會務進行情形外並對下列各事有所請示（一）魯案提出聯盟爲固定之方針上屆會期未及趕辦今次是否卽照原議提請公判抑或另有變通之處應請電示（二）國際法庭草案之修改問題政府有何意見應請電示理由以憑根據提議（三）裁減軍備問題行將提議我國陸海軍力究須保持至如何程度應請通盤籌定電達辦理以上三項關係均極得要聞院部接電後會商多次結果覆電顧使對於第一項主張緩提先由北京東京雙方開始在膠濟路設置華警之談判視其進行情勢如何再爲最後之决定第二項則以原案規定極所贊同並無修改意見且對本案擬與法國始終採取一致之步調望卽照辦對第三項則以詳細辦法前經主管機關擬具理由書交由梁吳兩委員帶會希與接洽辦理要之我國應需常備陸軍以全國總人口例之至少不得在八十萬以下至海軍現額無多於裁減上不生問題望卽妥籌進行云 
 
 
 

Page 7

 
 
[留法儉學生之窘况]  
　　年來我國赴法勤工學生人數衆多無法安插敎育部曾據華法敎育會來電布吿各省停止遣派近聞外交部亦接駐法公使陳籙電告留法儉學生窮困情形請求設法救濟陳使原電如下「第一電」留法儉學生經濟窘迫亟待設法業已會同蔡校長高監督廖總領事經電敎育部轉呈大總統總理在案連日該學生等特舉代表來館面陳種種苦狀謂華法敎育會宣言自二月起與學生脱離經濟關係而此千餘學子行將絶糧恐將暴動云云頃又據廖領報告自本月初以來每日由領館發給學生食費計二十七名每日五法郎本晨又來學生數十人索食勢頗洶洶臨時分給麫包始免暴動等語查學生所稱確係實情證諸廖領報告更見情勢危迫事關衣食人數又多深恐滋生事端玷辱國體除廖領勉力維持數日外擬請提出國務會議妥籌辦法一面請速匯洋二萬元或由政府担保先由本館籌借若干以濟眉急乞電示祇遵「第二電」儉工學生事三十一日電計達日來男女學生仍日夕紛擾並舉代表來館謂將坐斃要求維持且出激烈之策以暴動爲威嚇之具似此此情形非但□□（兩字電碼不明）且國體所在亦斷無眞任千餘學子沿途乞食之理敎育部歌電所稱分電各省一層實屬緩不濟急萬不得已仍懇查照前電提交閣議速匯的欵以濟燃眉並示辦法卽盼電復並轉敎育部再此項學生人數愈多則將來更不堪設想應請電飭各處交涉員暫行停發該項學生放行護照 
[組織中之交通大學]  
　　交通大學組織之内容業載前報惟推定葉恭綽爲校長一節茲經詳細調查尚不無所誤綠該校校長須由董事曾公舉現在董事會尚末成立校長一節自談不到也聞關於校長之資格現在已經規定須有下列四種資格之一方得被任（一）具有專門學識者（二）富有敎育經驗者（三）曾捐助鉅欵於該大學者（四）交通部總次長至該校校址則以設置上之便利書分爲四區以北京之郵電及鐵路管理曁通才商業三校合併爲交通第一大學上海之工業專門改爲交通第二大學唐山之工業專門爲交通第三大學另於吳淞地方創設交通第四大學其主要學科爲造船航海二科現各校之改組辦法除北京學校已經披露外唐山方面大略亦經决定不增加年限惟將程度提高添加德法兩國文字此外原有預科則須重新改組蓋現在該校預科僅爲新生補習英文而設對於各科學不甚注意故旣欲改組大學自非先將預科程度增至與大學預科程度相同不可至原有之土木工程科與上海土木科合併一節則因組織大綱内有經費暫時不再擴充之規定暫爲擱置聞該大學若無意外波折在暑假前可以正式成立 
[蔡成勳難赴甘任]  
　　甘肅自馬（福祥）張（廣建）爭閧後中央命蔡成勳督甘而以陸洪濤暫行護理張廣建之來京業已啓程在途甘事似已告一結束乃甘人排外心切以甘省不能供給客車爲詞阻蔡到任并請眞除陸誰督爲正式此項電文幾如雪片飛來日昨國務院中又接到數起（一）安定張景華等電略稱隴東陸鎭軍民愛戴伏乞正式任命（二）隴西朱晤雲等電略稱蔡督率兵入甘羣情恐慌懇以陸督眞除以慰民望（三）天水隴南學生聯合會代表蒲瀛等電略稱以陸代張羣情感戴前聞蔡督率師來隴輿情恐慌陸公紀律嚴明敢懇眞除（四）陜西李春山等電略稱甘民流離失所幸陸督極力賑濟聞蔡統兵不嚴劣跡昭著懇請收回成命改任陸督云云而甘省省議會來電則更以停止納稅拒蔡氏之帶兵入甘措詞甚形激烈現府院對毫無辦法蔡成勳一方面本已整裝待發乃擋駕消息日益加緊只得掩旗息鼓請收成命日前已電達政府以甘人擁陸排外縱能到任亦覺無濟請另簡賢能云云觀此則甘人對蔡阻其入甘蔡又意存消極卽令陸蔡均難達其目的而别擇他人勢必又因一髮牽動全身甘事仍難收拾陸之眞除或於甘人排外中得之而蔡成勳只合大呼負負而已 
[京聞拾零]  
　　星期六閣議例案二十六日星期六國務例會閣員於正午十二時三十分入席下午一時三十分散會由財政海軍兩長進府報告據院秘書廳之公布是日議案如下（一）交通部提議擬建築綏包路線工程進行及籌欵辦法議决照辦（一）交通部提議擬將京奉鐵路唐榆叚添設雙軌及籌欵辦法 
　　無線電案與丹使中美無線電臺合同問題引起英日兩國之抗議刻下仍未解决卽英日美三國間彼此意見亦尚參商美國方面恐我將合同取消迭經聲明一面欲將此項交涉移歸華盛頓解决昨據外交部消息日前部中又准駐京丹麥公使函稱貴國政府與美商訂定無線電合同有無妨碍中丹前訂合同利益應請明示云云是此案中又添一項枝節矣 
　　黄河橋梁委員會交通部爲建築黄河橋梁擬在部内設一黄河橋梁建築委員會延聘專門人才充當委員並擬聘請英法比美四國專家各一人爲該委員會内高等顧問現已商得駐京英法比美各使同意允爲轉達各該本國延攬富於橋工鐵路之學識經驗人員務於本年六月十五日以前來華任事 
[海軍部注重漁業]  
　　沿海漁業由農財海三部協定從今年起大加整頓並由海部隨派兵艦沿産魚海面從嚴巡視以禁偷漏所有漁業興旺以後之稅收卽歸海部收爲海軍費用聞此事已由薩總長電致各海軍司令各具條陳共籌妥善辦法 
[東三省通訊（隱）]  
　　吉林督長問題之究竟 
　　吉林督軍省長問題發生已久現在究竟如何解决言人人殊顧此問題並非鮑貴卿一人之問題而爲張作霖之勢力問題亦卽曹張兩氏之勢力問題換言之於北方政局有莫大之關係焉茲就最近所聞詳述於次在鮑貴卿本身確甚厭棄此席表面雖因多病然多病而無别種原因何嘗不可力疾從事張鮑原係姻婭然自上年以來張似頗不滿於鮑其所以不滿之故外間莫明其由約略揣測張之性情當爲讀者所深悉凡事須雷厲風行說做便做且其主張之事不論是否合理是否適於事實將來之利害若何俱不必問苟能順水推舟隨聲附和在張視之便是能員故孫烈臣到黑以來資格雖比鮑淺而信任則已駕鮑上孫得其道也鮑嘗曰吾作國家的官所擁護者惟政府聽此說辭足以知鮑氏對張之態度而張之對鮑亦自不能不稍稍冷淡此次鮑氏赴奉適爲更易吉林督長風聲最盛之時人有見面之情張自覺無端去鮑於情於理均覺不合故自鮑到奉後吉督長易人之傳頓息旣而鮑請假二十日赴津就醫時値隂曆年關京中報紙喧傳鮑無心回任而吉林方面有一部本地人士力盼鮑之去吉而以齊耀珊承省長之乏此訊傳自有力方面吉林財政廳長齊耀珺曾語人云吾將去之或問其故曰須廻避所謂廻避者殆卽弟避兄之謂也時適有鮑購得俄領事館之家具雇工包裝運往天津鮑之新宅而鮑夫人亦有赴津之說一時幾如事實將現而實則此種關係猶未可盡信也近得奉天方面消息吉督一席爭者已有七八人如各報所載之張作相吳興權等是顧張作霖於吳不甚愜意且爭者旣多與甲則乙丙必怨不如俱勿與而政府亦以鮑雖係奉系究竟辦事平穩不落邊際設易以其他資淺之奉系人物則此後三省政權中央無法顧問故靳閣力勸鮑仍回吉並諷張作霖勸鮑使回張與靳現甚接近遂派員到津勸駕此一幕戲正在隂曆新年中所演唱者也至鮑氏本身對於吉督長兩席頗覺乏味黨匪猖獗交涉迭起錢法紊亂已極困難而復有二重政府以爲之掣肘不如回到天津優游歲月較爲安適且鮑自料如此下臺不但張無以對己卽政府亦無以對己旣得此兩方面之對不住則爾後希望尚覺不絶如所謂山東督軍者不妨以退爲進靜以待之也此種思想不但鮑之所願抑且張之所願第恐曹錕未必肯讓步政府亦不必遽予耳 
　　綜上述各種情形觀之鮑之回吉任與否在鮑本身爲一種感想在張作霖爲一種感想在吉省紳士爲一種感想在政府又是一種感想據舊曆元宵左右之吉省情勢觀察鮑夫人雖行赴津鮑確可以回任特不能太速當在隂曆二月初間至其實際若何則瞬息萬變現尚不能知焉 
[李烈鈞表明心跡電]  
　　李烈鈞旣自黔省入駐湘西湘人對之多不滿意湘議會曾於魚日發出通電請軍政府轉令李部從速退出湘西以全友誼李氏對此特於日昨分電各當局極力辯白原文如下省議會諸公魚電敬悉烈鈞馳騁戎馬廿載於茲未獲衞國之名先蒙害民之誚環自省惶悚莫名然所奉以淬勵周旋者厥維共和政治年來跋涉西南罔不尊重民治精神加以扶植邦人君子或有鑒諸矧在湘中志士輩出且多交好往歲北軍駐湘烈鈞待罪部中蹙然不安曾爲補充餉項爲力雖微聊以見意所部滇贛各軍不敢寗處效命疆塲過蒙優遇長岳克復何敢言功衡山之役要亦無罪嗣後得貴省接濟鞍馬未息分援川粤此烈鈞所感念不忘者也烈鈞忝握戎機此次遵政府命令經過湘境同屬護法區域本當聞令卽發祇以遵從貴省主權先事妥商在黔邊載更寒暑雖負愆尤未敢或辭迨接譚公組安趙總司令蔡督辦先後賜電歡迎始敢入境因大計未决復尊重湘政府意旨暫停待商敝軍本旨顯然當在洞鑒貴省當南北要衝開民治先河以愛國精神楷模天下内相團結外得强援恢復自由正達民治現貴省固漸見天日矣然僞廷之賣國如故北部與中部之黑暗亦如故撥諸决志護法之初心諒必更有進者諸公蒿目時艱知必能本饑溺之精神推救國之大義引領湘雲時興馳念往還商榷信使不絶最近貴省代表來此肝胆相照情愫已通區區之意想已諒解至敝部入湘之日對於軍紀已經三令五申不准干涉政治騷擾地方乃猶謂爲不善自處以爲省會諸公憂此則烈鈞所不能不引咎自責者也聞命之後又以嚴令訓飭派員查辦必不再負盛意若來電所示奴隸人民逼迫官吏諸事或爲道路傳聞然鈞亦當以有則改之無則加勉自期敝部困頓頻年士不宿飽馬無餘芻兵夫給養多賴供億貴省兵燹之餘豈忍重貽負担近已迭電軍府商議籌還諸公深謀遠慮高視遐矚西南護法數載勞師百萬死者未朽民志不伸旋轉乾坤乞共努力謹電奉復務懇時賜南針無任盼禱李烈鈞叩巧 
[史蒂芬游粤之好印象]  
　　廣州英文時報云新銀行團美銀行代表史蒂芬氏前來廣州盤桓逾一星期廣州爲民治主義發源地史氏來此目的何在非吾人所能知惟無論其目的若何史氏現方以鎭靜透澈而有秩序之方法進行其目的史氏固估量廣州而粤人亦估量史氏今粤人所得之印象洵良好也凡曾遇此君者皆能證明其具有如北方某報所云之三種資格卽誠實明達及對華友好是史氏誠信新銀行團必能在財政上効力於中國但絶對不贊成讓與權勢力圈·以及其他侵犯中國主權·或損害中國人民正當世襲權利之舉動史氏所提出之新銀行團計畫頗抱利他主義但一面亦包括若干保障條件蓋無此保障則事業莫能安穩辦理也史氏之公共演講及私人談話誠摯之意溢於言表苟聞其言者對於新銀行團之性質與範圍仍抱誤解則必其人愚頑自是而非史氏沉默無言或言詞閃鑠有以致之也當此華人欲先知眞相而後决定之時美國銀行家已擇相當人物爲其在華之代表矣 
[紀廣東匪首之徐東海]  
　　廣東兩陽匪首徐東海盤踞春屬八甲一帶山洞垂二十年本省股匪中以徐爲最兇悍地方屢被蹂躪積威所懾遂至人民被彼殺害視爲當然毫不之怪而取近又征收行稅且及於電白茂名各屬附從益衆計春江黨羽約共二千餘人電茂股匪以聲氣相推崇遥戴爲阿哥頭者又約二千人其實徐之本系不過二百餘人耳茲據曾與徐共事新自春回之某軍界傳述徐部内容及其對於地方舉動之情形大略如下（一）徐部之編定葉舉前派徐軍雁收編該部點名僅七百六十餘人勉分三營改爲地方警備游擊隊以徐東海充統領蕭勝標充帮統兼第三營長黄悅興充第一營長黄祝三充第二營長餉需就地籌給（二）徐兵之形式士兵不穿制服其常服之衫身長過膝外面必套背心一領佩以極笨重之鏢鍊盡垂於衣袋之外鍊以銀或金爲之重量皆在四五兩其開擺賭博者皆戴金玉手釧三四個金戒指五六枚頂髮覆額多作拿破崙裝日挾槍刀劍仔游行市面如有調動出隊則加束縐紗或靑市腰帶一條卽謂之武裝（三）槍械之窳敗全部共有駁壳六千餘枝徐親軍占三十板六八步槍二百餘枝餘皆舊式村田毛瑟半由團局借來外間傳其槍枝犀利兼有新式大砲數尊實屬不確（四）餉需之攘奪全部月餉公費八千元初祇攘奪團警費近竟强攫學費以致城中之中學高小國民及女子共四校完全停辦至今不能規復至地方警察現經縣署陸續規復而八甲潭水金邊企勘小水各區在徐勢力範圍者概未恢復（五）賊性之難改日前徐赴縣城招請縣官黄均銓總務吳衡甫讌會席間自述不日稟請退伍免爲地方人厭惡經黄等一致婉勸而徐忽大發牢騷謂不做官卽不能不做賊此次將數十年辛苦積蓄之萬餘金完全散去安可不再尋些買賣阿祝（指黄祝三擁資四十萬爲匪中之最富者）雖云給我十萬八萬但他的錢是性命博來的我却不便拿他白用此次出山不得好結果嗣後亦决不再想做官但春江電茂四邑恐終余身將無復太平之日耳云云氣頗自負（六）縣紳之告密議員劉經畫去年集兵與徐同時舉義討莫此次徐軍雁赴春收編則自請完全解散隱居三甲不預外事近因不直徐東海之所爲且探聞近有桂派馬鈞密遣委員運動徐氏欲以邊防司令餌之着徐自集九營分三統部以位置蕭黄輩劉以徐進退向無宗旨恐其受餌後地方更不堪問昨特向黄知事告密而被害商民亦復紛紛電攻遂有解散徐部之主張（七）徐軍之戒備潭水墟舊五區分署之統領部昨忽撥兵兩連遷駐街口進士第而墟外一帶亦加派步兵哨戒備甚嚴惟商民近察徐部有和平退伍之預備且各軍官多就墟中置有産業料不致有意外發生故不甚驚懼（八）匪區之現狀八甲一帶崇山峻嶺綿亘六十餘里向有小村落五六十處墟場一處農戸約千餘家歷年官軍入山剿匪偶假村屋住兵弄飯事後卽被匪黨指爲鄉導全村男女屠戮殆盡至民國六年所有村落已一律蕩平先後殘殺數千人審核縣署糧册八甲逃亡結戸之數可以概見現查山口以内人烟絶跡頽垣蕪城殘骨亂堆想見當年殺戳之慘一般輿論以徐黨不除地方終無寗日現陳小岳率兵將到其主張未知如何也 
[九江近訊]  
　　此間人士自接到中央特任趙從蕃爲江西省長趙未到任以前以楊慶鋆護理電後對於贛人治贛之目的旣已達到各方面非常滿意惟以楊慶鋆護理仍不免有懷疑之點蓋戚氏去歲已宣言願意離任但望贛人於淸算交代時勿故與難今浙贛相距匪遙趙之到任甚屬易易中央以楊慶鋆護理其中顯有黑幕現聞楊慶均已電京辭職深望趙新省長從速蒞任爲贛人淸理交代勿任戚氏含糊了事也 
　　九江關監督景啓自奉到調京命令後特晋省要求某當局電京保留聞某當局已電鄂督王占元挽留黄祖徽爲新隄關監督一面電京保留景啓仍爲九江關監督但明令已下黄祖徽縱可通融而新簡新隄關之楊毓璿究不知安置何地也 
　　九江知主審判廳長林炳勳因不孚衆望其廳内推事如陳景昶田疇等概行辭職以示不甘居林下之意現雖經法部挽留而將來該廳辦事必多齟齬恐林廳長終不能安於其位也 
　　九江警察廳長韓振山蒞潯四載對於外勤尚能認眞地方亦無異議近因潯地黨派紛歧頗難迎合各方面之心理聞讜言社對於該廳長甚不滿意已由廖洪箕在省長公署控訴（一）關於瑞和公司倒小票案（一）關於廳内已革王隊長犯烟土案（一）關於花捐報銷不清案現省署尚未批發 
[杭州快信]  
　　全國振災大募欵浙省議募四萬元限三月二日截止現軍政警各界擔認三萬五千元商學界擔認五千元日來紛紛繳欵可望如期彚解 
　　教育部實施義務教育研究會昨函各教育機關擬具條目六項徵求意見（一）關於學齡兒童調查（二）關於經費籌集（三）關於學校推廣（四）關於教員造就（五）關於學區劃分（六）關於其他實施上應當籌辦各方法 
　　紹興督銷局長張汝周擬隨趙從蕃北上呈請辭職已委顧葆羽接充 
　　駐舊杭協署第一保安警隊因該屋年久失修昨夜坍倒頭門樓屋壓傷警士多名有二人傷勢頗重已送醫院救治未知有性命之虞否 
　　金衢嚴處四屬同鄉會因江干木業公所沙地案今日特開大會到者約及百人　以上二十七日 
　　趙從蕃昨午由滬返杭稽核錢所長及洋員田邊太郎請在淸吟巷夜宴今午軍民兩長公讌於葛蔭山莊聞趙氏擬於晚車離浙北上尚無確期 
　　安徽硝磺局局員黄執中串同浙省除錦漢在皖浙交界之威坪地方侵銷私硝經監督李全義派傅周二員馳往密查截獲證據已將黄執中徐錦漢拿獲送縣究辦憲兵司令官馬鴻烈前日因公赴滬 
　　吕公望日前由京來浙已赴東陳原籍卽日北上 
　　杭州市政公所創立會上次開會决先從調查入手現定明日（一號）續開幹事會 
　　省垣金價日來尚無漲落惟據該業中人言不日將復大漲錢市昨開市後今又停止定三日續議市盤 
　　木業三公所沙地爭執案公民王伯珊等呈請停止司法進行昨已駁回以上二十八日 
　　尚有要聞二及地方通信轉入後頁 
雜評一 
[吾之時局觀（默）]  
　　今日之時局人謂爲不明不昧之時局而吾則謂爲可眞可假之時局也 
　　何謂不明不昧如内幕中之醖釀究至何種程度外間不明眞相而將信將疑是也若所謂可眞可假者卽在身當其局之人亦不自知將造成何種之局面忽而風雲變色忽而浪靜波平俄傾間實有不能預料者焉 
　　今日倒閣題奉直衝突問題談者有聲有色以爲其危機爆發確旦暮間事而否認之者則又言之鑿鑿以爲此皆出於挑撥者之揑造於是人遂視此時局爲不明不昩之時局其實非也外間所傳之種種消息謂爲虛搆然證之各方情勢皆不無蛛絲馬跡可尋謂爲必有其事然或經疏通排解亦卽可無形消滅眞乎假乎在當局亦不能自知其究意吾故曰今日之時局爲要眞就眞要假就假之時局 
 
 
 

Page 8

 
 
國内要聞二 
[廣州通信（平）]  
　　紀華北賑災之廣東協會 
　　華北直魯預秦晋各省此次亢旱爲災赤地數千里災民三千萬京津滬各界人士先後發起華北華洋賑災會以謀救濟各省協助進行者不約而同踴躍捐輸無間中外而吾粤人獨漠然置之則以當自主時期各要人不表同情於北方故關稅附加其始亦不甚贊可後以外人尚不忍膜視西南寗可獨異且政爭爲一事賑濟又爲一事救災恤鄰古有明訓况在同國之人乎陳省長不肯存畛域之見特召集各團體會商卽日組織成立華北賑災廣東中外協會推舉陳省長爲會長昨二十日開第一次聯席會議議决各案（一）舉孫伍唐三總裁林議長爲名譽會長（二）舉廣州各領事爲副會長（三）添設廣告部專任鼓吹及募捐進行情形事務由本會函請羅少翺甘六持韋玉馮自由陳見如宋季緝六人爲該部主任並請各報合力襄助該部鼓吹事宜（四）北京華洋賑災會來電議决用會長名義擬電覆之（五）募捐日期省會内自二月二十八日起至三月十日止省外以三月底爲截止期（六）廣東全省募捐總額以二十五萬元爲標準（七）定本月二十五日爲下次各部聯席會議日期（八）定本月二十八日在省署開募捐出發誓師大會（九）定廣東省銀行華商銀行及廣東銀行爲華人收欵機關外人收欵機關聽其自擇以上所述爲該會進行情形並致書領事團云敝國不幸華北被災難民遍地嗷嗷無依敝國人士無分南北一律擔任籌賑現華北賑災廣東中外協會業經成立忝承各界代表團體謬舉爲本會會長才薄力微深懼隕越素諗貴總領事利濟爲懷不分畛域茲特肅函台端敬以本會副會長一席奉屈此後南針時錫匡我不逮會務前途實深利賴伏希俯允不勝欣幸云云又省中學生聯合會靑年會等亦已籌備於本月二十八日舉行一華北救災會召集各校員生數千人於通衢大道中募捐並製定一種救災紀念章凡捐二角以上者給與一枚公選名譽總隊長一人然後分爲若干區每區復舉名譽隊長一人排長若干人每排復分若干班每班以二人組織成之聞擬舉陳省長爲名譽總隊長云 
地方通信 
[蘇州商會否認苛稅之會議]  
　　蘇州總商會爲印花稅所稅問題特於二十六號開臨時大會到會者甚衆茲將議案錄下（一）印花稅所得稅加賑一成現在應如何對付除本會一致反對仍函請南京聯合會省事務所查照外擬再公請宋友裴君親赴上海總商會商量速開全國聯合會以期互商進行對付方法（一）印花稅變更加貼一案應卽日通告各業商號仍遵照省聯合會通告簿摺依法一律貼用二分如遇官廳檢查非經本會派員會同到場得拒絶之 
[鎭江新沙洲之刦案]  
　　鎭郡對江新沙洲地方王姓家於昨晚九時許被盜匪十餘人撞開大門一擁而進直達内室各執槍械向王姓等嚇禁聲張翻箱倒篋當被搜刦値洋數百元之衣飾等物呼嘯而逸並刃傷事主一人刻已報縣勘騐屬實選派捕役偵緝贓盜務獲解究 
[擬設立賑災會]  
　　鎭江總商會於日昨函致鎭各縣商會北省災情浩大請設立賑災會廣爲勸募以救災黎 
[揚州稽核所協理易人]  
　　揚州稽核分所協理巴斯克現經總所他調遺缺仍委前充稽核分所協理高洲太助氏於二十七日來揚接事 
[委定辦選人員]  
　　江都縣衆議院初選監督王知事近以三月一日舉行初選投票特將各區監察管理各員分别委定計一區管理張瑞鳳監察陳鏡如二區管理劉起鳳監察陳蔚華三區管理胡俊卿監察黄龍臣四區管理吳恩棠監察關樸五區管理辛漢　監察朱嘉楨六區管理吳開御監察倪伯符七區管理楊上香監察許溥六區管理陳搏九監察張麒九區管理余端起監察詹介臣十區管理劉陞我監察兪廣官 
[搶領選舉票]  
　　江都衆院初選舉各鄉之票證均由調查主任委員來城請領以致爭領選票之事不一而足第九區（卽南北方集）之票證於二十六日晚將由縣署票紙存儲室領出尚未出署門卽被該區杭家集之調查吕永才搶去五千四百張其他之調查卽報經縣署派警隊四出兜拿將吕拘獲並將嫌疑犯談某一併解縣訂於二十七日晚審訊該區調查吳文潮恐妨礙選政特電寗坦聲明如下南京省長王複選監督夏鈞鑒江都第九區選舉調查主任正在縣署檢票被杭家集調查員將北六集市初選票搶去經縣飭警查緝惟案關妨礙選舉且距投票期祗有兩日萬難展緩懇速責令江都知事迅予依法辦理以維選政 
[嘉興貨稅加徵賑捐]  
　　統捐加徵北省賑捐一成　由官廳令飭徵收嗣以各商號電請免納以輕負擔故該捐尚未實行現財政廳以該項賑捐部令仍飭加徵特令嘉興統捐局長吳夔定於三月一日起實行加徵一成毋再遲延吳局長奉令後已通告各商照納惟禾邑商號以負擔已重殊難再事加　刻仍弃走求免未識能邀允准否也 
[更易宣講人員]  
　　嘉興通俗教育講演員陳崇基因攷入道自治講習所現已入所學習所有講演職務不克兼顧業由講演所長莫其瀾延訂朱仁榮暫代講演職務現已呈縣核准函知朱講演員於三月一日起出發各區實行宣講矣 
[北京意國贈機之接受禮]  
　　去年意國飛行團來京頗感我國之優待曾贈與我國斯瓦式飛機一架二十五日上午十時在午門樓歷史博物館舉行授受飛機典禮駐京意國公使及航空署丁署長皆親臨參與頗極一時之盛 
[廣州廣東全省運動大會之籌備]  
　　廣東全省運動大會原議每年舉行一次嗣因時局影響只辦過七次本年五月第五次遠東運動會輸値在我國滬上開會我國爲預備選手與會之故定於期前在滬先行舉辦全國運動大會吾粤運動成績素佳聆此消息願赶會者甚衆廣東省教育會因此特撥於四月初旬舉辦廣東第八次全省運動大會以便選擇好手派赴滬會頃聞該會已通函　校各團體及前第七次運動會會長各部定於本星期五日下午一時在九曜坊該會内開會提議籌備重要問題 
[譚浩明被剌未中]  
　　廣東督軍譚浩明前已下令加緊戒備詎本月初旬入黑後譚正退處上房休息竟被剌客由後園混入開槍　剌連發兩響均未命中祗傷近侍一名剌客遁去連日省城軍　四佈密緝凶手尚無踪影 
[内政部撥訂取締市虎條例]  
　　邇來汽車傷人之事時有所聞故一般對於此種草菅民命之怪物無不疾首蹙額近内政部司長但植之以東西各國皆有取締汽車駛行條例而我國獨付缺如殊非保重民命之意故特起草取締汽車駛行條例若干條擬不日由部令公布大抵此項條例實施後此種輾斃人民之市虎當不致如前猖獗矣 
 
 
 

Page 9

 
 
   
 
 

Page 10

 
 
本埠新聞 
[紀怡和洋行航業之新計劃]  
　　注重外海航業添造新輪三艘 
　　怡和洋行去年行駛長江班輪共有德和·隆和·聯和·瑞和·吉和·華利·等六艘後因華利賃期届滿歸三北公司經理乃派威升號代夫繼又加入和生號一輪迨至冬間以威升艙位較深不利於揚子江之行駛乃以吃水較淺之怡生號與威升調易班次以保持長江班七輪之數該行去年長江營業其由漢口·九江·蕪湖·等處來申之下行班以運滬雜糧之擁擠故航業至爲發達不亞於太古·招商惟由滬赴漢之上行班每次開班恒不能裝足貨件故去歲之長江航業平均統計不若太古招商之獲利爲豐惟與日淸公司和輪比較則較優耳今年太古·招商·均有新長江班輪之加入該行雖在香港亦製造長江新輪一艘但並非擴充輪船乃係替出怡生號加入外海班輪之中昨日香港總行（卽中曲航輪公司）來電謂新造之長江輪船一艘刻已落成本月中旬卽可駛行來滬加入班次航行云云聞該新輪之名稱先曾擬名共和·或怡和旋以不甚愜意未能决定尚須另行命名惟仍限下一字爲和字以期與各輪名稱一律曾經來電徵求意見一經决定便卽開駛至申故此間已將代班之怡生輪船自本日起停止駛行另派汕頭至上海班矣 
　　該行旣於長江班確定仍派七輪遂將擴充計劃專注意於外海航路（卽香港·汕頭·廣東·至上海班及上海至靑島·大連·烟津·各路）除原有之南生·春生·福生·麗生·貴生·金生·顯生·日升·捷生·阜生·（以上十輪行駛香港·印度·星加坡·斐律濱·日本等航路）官升·景星·廣生·財生·恒生·永生·同升·裕生·（以上八輪往來港粤上海烟台威海衞）外本年又須將德生·樂生·隆生·泰生等陸續加入茲先將怡生·威升·兩輪派駛汕港粤及上海靑島浦口六埠一面又在香港增造外海新輪兩艘現正在趕造據香港來電謂至遲於五月中兩新輪均可出廠開抵來申加入滬港班云云蓋去年該行全部航業中以港粤一路最爲發達無論進出口貨每開一班總係滿儎　之本年貫注全力於此路以期擴充也 
　　至於揚子江中段自宜昌沙市岳州至重慶一路今亦爲各商輪公司競爭之焦點該行現派有昌和·江和·行駛該路又有同和·順和·恒和·等三輪則行駛香港粤東直達揚子江一路之班次云 
[航業消息零拾]  
　　本日太古公司之山東號輪船開赴香港裝有大條銀二百七十條現銀十萬兩 
　　怡泰洋行經理格林商輪公司去冬新造之摩託新輪格林愛潑號有一萬九千噸之運量現第一次由倫敦開出本日可抵上海進口時先泊於吳淞張華浜鐵路碼頭因船中滿儎鐵路材料一千五百噸須待該貨出淸後再開至招商局北棧云 
　　藍烟囱公司去冬建造之新海輪七艘除一輪已先出廠外刻得英國來電謂有一萬噸以上之克爾執司·Ｃalches與巴沙斯·Ｐerseus號兩新輪在五月或六月上旬可以造就一經落水之後便卽開駛來華指派爲中美班輪云 
　　美國愛蘭梅輪船公司在去年新造輪船一艘名曰北京城City　Of　Pekin有一萬一千噸之艙量刻已出廠先在美國行駛本年尚須來華歸怡和洋行經理云 
[江慶輪船昨日舉行試車禮]  
　　江慶輪船係招商局在耶松船廠所造者其噸數亞於該局之江安輪船昨日午後一時半該輪在金利源碼頭舉行試車禮中外來賓約二百餘人由該局傳筱菴·邵子愉君等招等禮畢始散 
[鍾文耀北上]  
　　上海造幣廠籌備主任鍾文耀因訂開局借欵合同偕同秘書等三人於昨日（二十八日）乘滬寗路夜班快車赴寗轉乘津浦車北上向財政部面商一切開辦手續云 
[趙慶華往寗迎接朱啓鈐]  
　　朱啓鈐將由京南下定於今日（三月一日）下午二時抵浦口越日來滬已誌昨報昨交涉公署已接京電飭令屆時妥爲照料而滬寗路局長趙燧山於昨日（二十八日）晚乘滬寗夜班快車赴寗迎迓以便照料一切 
[浚浦局覆交涉署函]  
　　爲黄浦灘地升科事 
　　江蘇特派交涉公署昨接浚浦局總工程師海德生函略謂接奉大函爲黄浦灘地兩方在依周塘之外新開港兩面就本局所得消息前有寳記公司聲稱在一九一六年間曾付與江蘇沙田局規銀一千兩作爲升科該地之用並稱此後繳付地租且遞稟北京財政部將上述緣由所發與新記公司等之部照概不與理但此項要求部中亦未經提議然照報升灘地嗣後本局礙難承認因未經正式會丈且沙田局如上述時間在黄浦灘地漲水線之内升科繳價等事無此權限查江蘇官産處所稱在黄浦灘地之要求本局於一九一八年三月四日曾致函前交涉員陳君第上述之事尚未知照本局今有疑義兩端乞賜示一一藉明眞相（一）該地之面積是否有詳細原契載明確切之面積及界線並業主之戸名直至光緒二十五年其面積之所在有無增加（二）以一九一六年與沙田局交涉之事有無一定之取銷卽希見復云云 
[商組俄國通商事務局辦法]  
　　江蘇特派交涉員許秋颿自奉外交部電令爲上海俄國通商事務局總辦後業已着手組織定期三月一號開局已誌前報昨日許交涉員因關於開局後辦理旅滬俄僑民刑訴訟及旅行等事須與新會辦格維思（卽俄舊總領事）磋商辦法故特帶同第二科陳世光楊小堂前往事務局磋商辦法云 
[購地建築道交兩署之公函]  
　　上海縣沈知事昨接道尹交涉兩公署會銜公函云逕啓者道尹交涉兩公署均係賃屋應用辦事上殊感不便現經公同籌商選擇合宜地點建築新署以資辦公查得沿肇嘉浜二十七保二四兩圗内民地約數十畝尚堪適用卽希執事迅爲勘明按照時値代爲收買并酌留餘地以備建築各署職員寄宿房屋之需計需價若干統希開單送署具領至馬路橋梁并煩預爲規畫測繪詳圖見覆爲荷 
[實行加徵貨稅之反響]  
　　上瀿稅務總公所俞琢吾所長因貨稅加征一事定於三月一日奉令實行征收乃據各業商一致反對迭經函商南北商會轉勸各商迄無效果前日縣商會曾開緊急會議亦無結果而散現聞各商號及内地客商已預備屆時停止流通貨物並一致輟業等舉動爰特電致財政廳長江蘇省長陳明滬商堅持反對之現狀惟恐與正稅前途有妨請求轉電北京財政部准予展緩辦理以維商業云云並聞各商家意見於附加稅一事决計拒却惟念北省災况奇重災民衆多願再代籌春振以盡義舉云昨日商輪公會會長王一亭沙船公會代表梁薪荷南口號商代表程際雲木業代表馬驥良等因海關常關定於三月一日實行加征振捐及抽收免稅物品二成等事已由旅滬各客帮停止報關並發電至原籍暫停運貨來滬各船商聞悉前情以與航業前途大有關係昨特會同赴南市常關面謁諾副稅務司陳明商界反對附加稅情形並聲明加稅一經實行恐商號輟業客貨停運不特與航業稅餉均有關係卽碼頭上一船苦力小工人等失此依據不免惶恐亦於地方治安有關是以請求實力維持並一再商懇請卽會同新關稅務司電呈北京稅務處交通部等要求准予展緩實行以便滬上各商再擬設法籌募春振以救災黎等情聞諾副稅務司已有允意行將咨照吳淞分關仍照常征稅云云以故今日實行加征關稅一事可望暫緩舉行云 
　　滬南轉運公會會長高子嘉副會長孫少卿因滬寗滬杭兩路局長均奉部令實行附加振捐並增漲車脚及車費駁費等均行加價實與轉運同業血本攸關故曾於前日開常會到者皆同業一部份相繼討論維持營業之方法調查上年同業盈餘者少而虧欠及停業者多須請公同議决向客家述明困難情形務請一體維持云云末後决定於日内通告旅滬各帮商號云 
[茶市將有轉機]  
　　近據茶帮中消息云近接倫敦私人通訊近月以來倫敦之華茶市面雖未益趨惡劣然亦無有進步在英華商對於英俄通商問題莫不望眼欲穿冀其實行蓋俄羅斯爲暢銷華茶之邦英俄通商能成事實則倫敦存茶卽不難走動惟綠茶一項係運銷法國目前該邦之法郎匯價低廉故銷售恐仍不易耳近日倫敦市上華茶價格計在四辦士以外計已漲高二辦士之譜云聞本埠新年以來英商方面疊有來電採辦華茶祁門已銷去五百箱左右故茶市前途大有轉機之望云 
[路莊新茶决仍購辦]  
　　本埠茶棧業每年赴山收買新茶向於舊曆二月間卽須出發故各地山客均於正月間前來接洽由來已久上年分因洋莊帶銷滬地存貨擁積一時疎銷不易故名該同業於上年冬間公同議决將浙江之平水茶停辦一年以免新陳擁擠現因距離淸明節期已近皖省路莊等各山客鑒於棧家停辦平水茶誠恐路莊亦一律停辦故日來紛紛致函本埠各棧詢問究竟經各機議定路莊新茶决仍購辦惟進貨宜減收價宜低方可疎銷當已將此辦法答復各路山客查照矣 
[萬國絲繭博覽會消息]  
　　紐約之萬國絲繭博覽會已於本月八日開幕據最近私人來函云是日到場參觀者幾有不能插足之患美國各部之絲業代表無不蒞會會中有某氏報告絲業發達之歷史最爲特色各國到會陳列之繅絲女工最受奬譽者爲日本女工中國及意大利之繅絲女工受奬譽者亦頗不少云美人對於此次博覽會興高彩烈謂對於美國絲業將獲益不少云 
[近一週中雜糧米麥油荳市况]  
　　米市大疲麥市漲起雜糧油荳均有停步 
[米]  
　　近一週來米市大疲廠機北帮新粳近價八元二三角之譜南帮新粳七元四五角較之上週報告之市價約跌四五角之譜查米市忽疲之原因說者不一或謂由於供給甚多近來打包上棧已見減少所致實則據米業中人云實因去年底存下之貨大都身份潮軟故有貨者恐其腐爛不售不惜廉價脫銷以致人心軟疲照目前情形觀之恐尚須跌落秈米上週因米市之疲價亦回跌本星期初價格仍是疲軟迨後因銷路活動價已漸漲看勢一時不至回疲也 
[麥]  
　　麥市自紅盤開價以來價已升起近來粉銷益旺致本週以來麥價更漲最近市價懷遠小麥價計三兩七錢二分至三兩六錢二分明光小麥三兩七錢五至三兩錢八漢口小麥三兩四錢至三兩五錢二分黄橋小麥三兩七錢八分蘇州小麥三兩七錢五分較上週市價平均約漲一錢之外今後麵粉銷塲漸大故預料麥市前途必將有升無疲云 
[雜糧]  
　　雜糧市面本週中各項俱大有進步黄荳一項市面更好本埠荳市本隨大連市面爲轉移近來大連荳市大漲故申市亦見好最近大連黄荳價格計現貨三兩一錢五至三兩一錢八期貨三兩二錢較之上週約漲一錢其他開出之鎭陽關黄荳及懷遠黄荳價計三兩一錢亦頗高昂看勢尚將漲升生仁銷場亦旺價漲一錢左右河南生仁價四兩九錢山東生仁四兩六錢外較止週尚未大漲夾倉生仁碭山生仁均平平其他如花生芝蔴綠荳扒荳蠶荳等均平穩價頗堅定隂曆新年已過各帮行將正式辦貨故下一星期之市面尚在看好也 
[油豆]  
　　油市因大連市面之不振自去年年臘以迄上星期價甚疲軟本週以來大連荳油之價均有起色故本埠油市已非復如上週之呆滯矣目下大連豆油價計八兩五錢較上週亦高數分生油一項上星期來已見轉機曾誌前報茲悉本週中大爲活動不但洋莊採辦極旺而厦門汕頭等處因天氣漸暖港口已開故運往極多計夾倉生油價八兩二錢輕皮生油七兩九錢較上週報告之市價已漲二錢左右矣今後趨勢尚看升起芝蔴據歐洲來電謂市面漸好故該項久疲之市面亦可望從此振起餅市因豆價之昂而漲高本廠豆餅近價一兩二錢一二分之譜今漸屆銷令市面當益看活動也 
[蘇州絲織業函詢杭貨價]  
　　江浙絲綢機織聯合會昨接蘇州鐵機絲織業公會函云案查一月二十八日接准大函以今正綢緞價目經兩省聯合會公議决定仍照上年中秋以後之公盤不增不減囑爲議復等因敝會卽於一月三十日函復遵辦在案刻聞杭省貨品仍有不遵公盤之說如果事實與聯合初衷議决效用兩有妨礙特函達貴會查照咨詢卽希見復爲荷 
[煤價尚須看漲]  
　　白煤塊煤每届冬令銷場較增入春之後銷場稍退價格自應稍減前數日市上各種塊煤價較正初開盤市價每噸跌小七八錢至四五錢不等近因來源不旺每虞求過於供以是煤價反比前盤爲漲前日中興塊煤開至十二兩安南塊煤十二兩九錢裂山塊煤十二兩七錢河南白煤十四兩三錢漢口白煤十二兩五錢山西白煤十二兩六錢市價頗堅苟來貨不多當有續看增高之象也 
[各路商界總聯合會明日開會]  
　　各路商界總聯合會因有重要議案定於明日（星期三）下午三時開第二屆第十一次董事聯席會議業已通告各分會議各董事屆時列席云 
[海盜擄人勒贖]  
　　昨日進淞釣船裝載沙泥運滬據船家述稱前日泗礁山對面北鼎新山居民被盜搶刦衆盜駕船四艘各持槍械刀棍登山入戸搶刦財物如無可得將人擄去當有居民羅阿生及小品兩人被擄禁閉船中後備洋二百元贖回該盜匪在浙江洋面大戢山一帶係台州大帮泗礁方面現派水警船駐紥故盜匪不敢前去北鼎新山因無保護故盜匪膽壯在山居民被害不淺云 
[派艦帮緝盜黨]  
　　海軍第一艦隊所轄之定安運艦日前由閩省運煤事畢返申經過温州洋面適聯鯨艦正在緝拿海盗當卽派兵帮同拿獲陳仙桃一名解請海軍總司令公署訊辦等情曾誌本報茲藍總司令以該匪黨羽甚多誠恐不能絶跡復出擾害又派定安運艦駛往浙洋帮同巡緝嚴拿俾絶根株該艦長劉永誥奉令後昨已開行往浙矣 
[賈老窩子已解浙]  
　　搶刦奉賢胡家橋懋興典當飾物並連刦保衞團等槍械案内之盜首賈老窩子一名業在皖省巢縣緝獲略情已誌昨報茲悉赴皖查緝之官長爲江蘇水警第一區沈區長令派之分隊長蔣才有等會同浙江水警廳所派之分隊長董映海等各率巡官警士共計二十員名持文先至巢縣請緝嗣因偵悉賈盜逸匿合肥縣境之西山裏地方又往該處查緝偵查日久乃於舊曆正月十三日始得在於合肥之西山將賈緝獲押解來滬送交閔行第一區署暫押旋准浙江水警廳長移請解送嘉興縣先行研訊故昨由沈區長派員將賈老窩子一名押送嘉興縣公署訊究一面並將派員赴皖緝獲情形呈報江蘇水警趙廳長曁松滬何護軍使查核矣 
[山海關路發生殺人越貨案]  
　　前晚八句餘鐘有盜匪四人突至公共租界山海關路四百三十二號門牌康茂海家賺開大門一擁而入出示手槍康之親戚陳順甫見而大聲喊捕一盜向之開放手槍擊中陳之右肋彈從左肋穿出當卽倒地流血不省人事該盜等見已傷人不敢至内室搜刦遂捋取康妻陳氏臂上金鐲一副逃逸迨新閘捕房聞警立飭通班中西包探往拿各盜已早携贓遠遁卽向事主詢明盜黨年貌服式口音並將受傷人車送寳隆醫院醫治無效延至夜半因傷殞命由院知照捕房飭探將尸舁入斐倫路驗尸所報請公共公廨李襄讞會同英赫副領事蒞所驗明陳順甫委係生前被盜槍擊要害身死塡明尸格卽升座公案先由中西包探投案訴明前情繼據康茂海投稱死者係我親戚於夏曆去年十一月間由寗波來滬謀事暫居我家慘遭盜擊身死要求伸雪中西官核供遂於中西驗訊單上會同簽判云檢驗得陳順甫委倭生前被盜槍擊要害身死着尸戚具結領尸棺殮仰捕房偵緝兇盜務獲解究並由該捕房捕頭據情稟請麥警務長通飭所屬各捕房中西探捕及法公廨曁内地官廳警務人員一體帮同協緝矣 
[頒發衆院覆選日期之通告]  
　　上海縣沈知事昨接第二區覆選監督程學恂通告云爲通告事案查衆議院議員選舉法第七十一條開覆選監督應於覆選期三十日以前頒發選舉通告等因茲將應載事項開列於後特此通告計開一覆選日期遵照選舉日期令定於四月一日舉行覆選舉一覆選投票及開票所設在蘇州城内南顯子巷程公祠一投票方法用不記名法投票一覆選當選人名額奉總監督核定本區應選出覆選當選人九名 
[外洋船進出口行程紀]  
　　日本郵船會社之八幡丸由神戸大版來滬旅客共一百五十二名内有華人王金章·兪子豐·紀内俊·等五十三名日人岩崎重大等九十九名進口貨以紫銅白糖爲最多共有糖六千包銅四萬錠餘爲紗布及洋貨又有近江丸來申計有華人十六名日人石田和·吉田達·鈴木仁·關根實·山本千代等九十名現定明日遠東洋出口貨以棉花·麩皮·菜餅屑·靑苧蔴爲大宗又有藍烟囱公司之得來孟號自一月二十二日從利物浦開出後先至星加坡昨接來電將於本星期四至香港預定下禮拜一可到上海船上儎有洋貨及五金二千二百噸該輪來滬後停泊一星期卸貨至十四日淸晨便離滬開赴利物浦又有意度孟斯號係於一月二十九日開出刻亦將至星加坡該輪至香港後先赴日本門司神户横演然後再由東洋開到上海故進口期須在本月月杪刻定四月七號還國至於約森號Ｊoson係二尺五日由利物浦開出先赴小吕宋及斐律濱之伊羅伊羅以達開勃然後再行來華又有二月十八在申赴德之門托號業於二十七日抵星加坡刻已至錫蘭方面昨日來電預定三月二十九日選抵倫敦云又有怡泰洋行之格林你茀號不日卽可由東洋　申妒是定八號在申開還倫敦取道星加坡·哥倫布·及日内瓦·落得登等處　出口貨中有芝蔴等項裝出云 
[國内輪船運貨進出口之調查]  
[進口貨]  
　　（長江）怡和洋行之瑞和輪船昨日由長江各埠裝來米荳六千三百五十六包靑蔴四百十六件炮竹一千一百九十二件瓷器五百二十一件紙頭三千八百十一件雙連紙二十九件樟腦三百件絲頭鴨毛羊毛一百十三件銀角子四箱牛皮九件雜貨一百九十二件又有日淸公司之襄陽丸昨亦裝到靑蔴一千七百件白芝蔴二千一百包繭頭二十件油五十桶烟葉四十件雜貨六百件（福州）招商局之飛鯨輪船昨由福州裝來橘子六百六十六簍又十七桶冬笋九十七件紙頭三千五百六十件茶葉六百六十六箱香菓二十件笋乾四十簍次紙七千零十一包鹹橄欖二十件香菇四十一件粗紙三百件紅米七十二包雜貨二十三件（靑島）怡和洋行之合生輪船昨自靑島還滬裝來進口貨共祗四百五十件計花生仁三百包猪鬃一百五十件餘無他物（寗波）太古公司之新北京輪船自甬裝來竹器二百七十件杉木十根香粉三百七十八件海味十一件藥材九十件茶葉及珠茶共二千零五十九件彩蛋五十壜醬菜及土酒七百五十壜鴨毛八包紙頭九百二十件花衣七十包雜貨十件 
[出口貨]  
　　（港粤）太古公司之山東輪船定本日離滬昨日已裝運往香港之貨計猪油五十桶縫紉機五十架乳腐五百壜肥皂二百零六箱香烟一百十二箱洋燭二百箱洋紙二百件桐油三十簍藥材七百八十四件茶葉五十七簍棗子一千零十三包炮竹一千二百二十件靑蔴四十四件芡警五十包木耳三十包白菓一百七十六包瓜子二百六十五包黄荳二百七十三包金針菜二百二十二包洋紗十八件栗子二十六包棉花七十包海蟄八十擔鐵器五十件銀子二十箱活羊五百隻又裝往廣東貨有炮竹四百五十件土酒五十壜香烟五十箱密糖十五桶粉絲十八件洋紗四百四十件茶葉四十箱柿餅八十包活羊一百三十頭鐵器二十件雜貨五十件（温州）招商局之温州班輪廣濟號昨日裝往出口貨計有洋布三十件棉花八百四十包黄荳七百五十五包白糖五百二十包白米五百包雜貨一百八十五包（寗波）太古公司之新北京輪船昨日裝往寗波之出口貨共有白米七百五十五包麫粉二千九百袋白糖一百零七包靑鉛七十件點銅錫四百條洋紙二十二件藥材二十三件苧蔴七十件香烟四十五箱葵扇一百五十件烟絲烟梗二十九簍槐米二十包碱水四桶火羢十件金針菜及雜貨七十件（長江）招商局昨日第一次開班之新輪江安號在申裝出之貨有白糖六百五十包洋紙三百五十件洋紗一百七十件靛靑顔料二百件甘蔗二百件檀香二百十件玻璃一百箱桂圓荔枝六十箱肥皂四百五十箱香烟二百箱鐵皮洋釘鉛絲三百五十件餘爲洋貨雜物又有怡和洋行之聯和號本日亦裝出疋紗四百五十件香烟八十箱鐵器三百六十件肥皂牛奶及洋貨呢羢等一千二百件 
[友華銀行銀市報告]  
　　中美新聞社譯友華銀行二十八日報告云上星期六倫敦銀價近遠期各漲五先令八辦士紐約銀價漲至五四紐約倫敦滙價跌至三八六此間今日定價與上星期六同惟金圓漲至六一又四分之一羅比跌至二四五市况開盤時雖穩固後卽鬆動晨間交易價金鎊三先令三辦士又四分之一金圓六三收市時金鎊賣出三先令二辦士又四分之一金圓六二出口交易寥寥投機家多買進一時銀市未必能增進印度滙價雖步漲然該處對於銀之要求仍少也 
[水烟業擬請減稅]  
　　西　一業（卽水烟）上年度營業非有門莊兼售自賣者莫不大受虧折以致本年新正同業十二家中收賬停欵者有四家之多本年以來銷路逐減超等水烟上年售盤四十四五兩者今開四十一兩内地各處捲烟盛行水烟又受捐稅重疉之困難故各同業邀集會議維持之道惟有將凋敝情形廩呈農商部請求减稅俾得維持云 
[證券物品交易所消息]  
　　證劵物品交易所市塲揭示第二百零四號云上海麵粉交易所股分老股定於三月一日開始定期交易每十股爲買賣單位每一股爲呌價單位貨幣呌價以角爲限該股分内容另列於后所有三月期買賣之股分係付紅利已繳二十五元者交割時並須附隨購買新股之權利其四月期買賣之股分爲五十元全數繳齊無須隨時購買新股之權利特此通告上海麵粉交易所股分一股份總額一萬股二股銀總額五十萬元三已繳股本二十五萬元二分之一每股已繳二十五元四未繳股本二十五萬元已議定隂曆三月初一日起徵收三月初十日爲止五結帳係每年隂曆年底六去年紅利每股派元九兩四錢六分隂曆二月初一起發給七該公司公積二萬餘兩八該公司現議决添招新股二萬股凡有老股一百股可購新股一百三十股此項新股一百股每股繳銀圓十二元五角三十股每股繳規元十七兩五錢九在票面以上發行之新股票（卽每股繳元十七兩日錢者）其所溢之欵歸公司所得又第二百零五號云九年金融公債定於三月一日開始定期買賣以票面千元爲買賣單位呌價以票面百元爲單位貨幣呌價以角爲限茲將該公債内容開列於后九年整理金融短期公債民國九年九月十九日奉大總統教令公布『定額』大千萬元『利率』週年六釐『息期』每年三月九月兩次『償還期限』自民國十年起用抽籤法每年償還兩次每次償還總額十二分之一至民國十五年爲止全數償淸『抽籤日期』每年三月十日及九月十日在北京執行抽籤『償還的欵』由財政部函請總稅務司在關稅餘欵項下按照每次應付本息之故卽由財政部指定的欵如數補撥『用途』到期債票或息票除海關稅外得用以完納一切租稅及其他種種現欵之用未到期債票得隨意買賣抵押其他公務上須交納保證金時得作爲擔保品『懲罰規則』經理此項公債人員如有損毁信用之行爲依照妨害内債信用懲罰令分别懲罰『償本付息機關』中國交通總分各銀行又第二百零六號云金融公債本證據金票面每千元定爲四十元代用價格票面每百元定爲五十元又第二百零七號云楊樹浦紡織公司新股及怡和紡織公司新股之定期買賣三月一日起暫 
 
 
 

Page 11

 
 
行停止交易其代用保證金證據金同時取消又第二百零八號云上海麵粉交易所股份之本證據金每股定爲二十元其代用價格每股定爲六十五元 
[雜糧油豆餅交易所之公告]  
　　上海雜糧油豆餅業交易所理事會昨發公告云本所前准經紀人公會提議將本廠有邊豆餅如源記和記大記昌記等牌及無錫恒德廠餅於本所市場單獨掛牌逐項加拍買賣等因業經理事會公决准於隂曆正月二十一日起照議辦理惟因時間侷促祗可以一個月爲限以一月份爲兩期其光邊餅仍照六期辦理除抄錄議案函請經紀人公會通知外尚有新廠俟開幕後再行加拍特此公告 
[聯合急募振欵大會消息]  
　　聯合急募振欵大會理事部成立已誌本報大募時期爲陽曆三月十一日起舉行至三月十九日止該會已函懇各界襄助分派代表列席討論辦法近日籌辦旗幟傳單等件以備屆期出發頗形忙碌并定於三月三日星期四午後仍在黄浦難二十二號該會事務所開第二次討論會云 
[家庭日新會開會紀]  
　　前日（星期）家庭日新會倪菊裳黄藴之值主開會於西門　育塲請沈衡山君講素食之益沈君謂因戒殺與衞生故自民國四年以來素食至今至社會反對素食者其說凡五曰不方便曰太苦曰動物將孳長充塞曰不必特殺白動植物因有生機沈君皆以研究所得力闢其非又引瑞士國戒殺生列入憲法俄之託爾斯泰謂素食爲人類道德進化之第一級云後又將食物與生理營養上·家庭衞生上詳爲說明素食之種種利益其利之最大者又莫如省費儲蓄尤與國民經濟有關至有人以爲不肉食缺脂肪實則菓類中極富脂肪又以爲補養不足實則補養人身之主要品爲鐵質而蔬菜中最富鐵質也次沈信卿君講人類求生活尋覓食物之歷史並以生物之生滅以證輸廻又次穆抒齋君講供客之消遣食品南瓜子較西瓜子爲優（一）淸潔（二）聲小（三）肉肥（四）省吐液尤爲重要朱少圻君講烹飪之最要爲料酒必須講究後乃開演國音留聲機略進茶點而散是日男女會員約有二十餘人 
[中華武術會同樂大會記]  
　　中華武術會於昨日下午七時舉行春令第一次同樂大會曁　書報部開幕式除該會教師會員表演各種武術外特請邵仲輝君與江蘇童子軍總教練顧拯來君講演中華職業學校童子軍表演技藝有孤兒院學生表演雙簧新劇是日男女來賓極形擁擠會場幾無隙地奏樂開會後先由該會副會長葉君惠鈞曁主任吳君志靑報告開會宗旨及會務概况略謂本會爲謀會務發達及聯絡感 
情起見特開同樂大會閱書報部係屬草創僅略具模型以後尚須逐漸擴充至會務較往年幸有進步現在月刊曁圖書館已先後籌辦不日尚須組織社會童子軍冀實行爲社會服務等語次童子軍歡呼邵仲輝君講演大意謂今朝開同樂會鄙人有三大愉快（一）武術會係代社會造成健全人格的機關創辦始兩年進步頗速鄙人今日躬逢勝會目覩武術會之新氣象前途實不可限最（二）閱書報是一種正當的娛樂凡人必須手足與腦子並用不用手足身體不健全不用腦子智識不開通現武術會創辦閱書報部可謂手足腦子並用眞係一種完全的新事業（三）今日會場係男女老幼上下人等不分疆域共聚一堂可算打破階級的制度云云次童子軍登台表演鑽木取火能於五分鐘内使木中火花四射次吳志靑君之公子唱歌年僅五歲異常活潑次顧丞來君演講童子軍之眞精神及應使子女受童子軍教育之必要大意謂童子軍事業係發揮天賦的本能養成保國保身的能力對於共和國的眞精神如自由互助平等博愛尤處處吻合靑年子弟受過童子軍教育將來必能爲社會上健全人物特歐美童子軍均學校社會並重中國社會上急宜提倡云云次童子軍又表演英文手語由該會謝嘯僊君當揚出題令以手號表演英語之中華民國萬歲三聲亦極純熟可觀次顧拯來君以北地災情重大現舉國急募振捐特將北地慘酷狀况詳爲報告勸來賓捐助當場由童子軍捐得大洋二十元小洋九十二角錢一千六百五十二文再次孤兒院學生表演雙簧新劇頗饒興趣尤以雙簧中之猴戲最令人捧腹次導來賓參觀閱書報部曁武術表演者有八十老翁有八齡童子至十一時半始盡歡散會 
[學校消息彚誌]  
[招商局公學]  
　　本埠招商局公學自本年起聘蔣少華主持校務蔣君富有教育經騐所聘教員類皆專門人材故昨日（卽二十八日）開學新舊各生至爲踴躍云 
[師範附屬高小]  
　　本城尚文路省立第二師範附屬高小學校第一部成立已十九載昨爲該校紀念日經楊聘漁主事預邀校友於上午齊集一部開校友會並設餐叙飲以聯友誼與會者均係在本埠校友數及百人十時開會（一）由楊君報告一切（二）述來正係本部第二十週紀念擬於民國十二年之今日舉行（三）請今日到會校友研究聯絡互相通訊的方法具意見書交會採取（四）到會校友互告近時狀况（五）公推職員分任四部辦事（六）設餐午酌迨散會已二時矣 
[新閘路養校]  
　　新閘商界聯合會附設義務學校系屬日校學生共分三班約百餘人昨日上午九時行開學禮首向國旗行三鞠躬禮學生向教員行相見禮次由會長兼校長胡鑑人演說略謂諸生自今日始應注意德智體三育嚴守校規等語各教員亦有勉詞旋由校長宣告於夏暦二十四日（星期四）正式上課云 
[商餘義校]  
　　愛克界工商聯合會附設商餘義務學校昨晚八時行開校禮日夜兩校學生到者百餘人來賓四十餘人至八時搖鈴開會陳家寳主席承玉書紀錄（一）全體向國旗行三鞠躬禮（二）校務主任戎明昶報告兩載夜校之經過及組織日校之苦心希望諸生勤讀（三）學生向教職員行相見禮（四）教職員致訓詞（五）來賓戈朋雲朱定一杜椿蓀等演說（六）職員致謝詞禮畢已鐘鳴十下遂散會 
[專科師範]  
　　上海專科師範因原有宿舍不能多容學生且欲一律改爲秋季始業故本屆不招新生業於二月二十七日開學定今日起（三月一號）上課 
[音樂研究會]  
　　上海音樂研究會爲仲子通所組織旨在提倡美感教育實施音技術會扯設梅白格路坤範女子中學内成立以來各界報名入會者絡繹不絶仲君爲普及起見特行推廣學額數十名有志研究音樂者不論男女均可報名加入云 
[新閘方面亟應添設小學]  
　　義務教育已奉官廳命令漸次施行惟經費困難殊難着手本埠公共租界新閘路上海市立和安高小兼國民學校今届開學計有新舊學生一千三百人該校係毛吉生爲校長與其他教員二十一人規畫十三級教室分任授課每級百人久患人滿該校四週據毛校長調查有學齡兒童幾兩萬人而公立學校祗此一處致該校每年兩學期招收新生時雖額收五六十人而報名者必逾千人教員棄取兩難徒多遺憾現惟盼望主管教育機關力予擴充以圖普及云 
[蘇州旅滬同鄉會開會紀事]  
　　蘇州同鄉會昨日下午三時在廣西路寳安里事務所開董事會到者二十餘人副會長陳養泉主席學務科報告蘇州旅滬公學本年開課學生增至二百六十餘人人多屋少應否截止報名議决收生先儘本籍一面趕緊推廣校舍以期普及次由文牘科提議本屆年度報告應於三月底提前發出俾同鄉可以預先研究會員如有建議可於四月間大會期内共同討論付之公决合席贊成通過又次董事施善畦來函辭職議决復函挽留末由會計科報告公學經費向無的欵除董事捐助之外原議以同鄉月捐撥用惟爲數極微不敷尚鉅請定辦法董事徐枝春擬加會費以資挹注衆以此舉須得全體同意非董事會所能表决應俟開常年大會再行提出議至此時已薄暮遂宣告散會 
[閘北第一段救火會將改選職員]  
　　閘北第一段救火會正會長錢達三副會長錢遂之顧紫霞等均已解職各職員亦一年服務期滿會中職務乏人主持現由各會員公推王彬彦爲正會長尅日召集全體會議重選會長各職員整頓會務力圖進行云 
[時間守約會第一次叙餐預紀]  
　　時間守約會總務科馮梓才定於三月三號（星期四）晚七時由其個人出資假座四川路靑年會會食堂西餐公宴此次徵求十二隊隊長隊員等共計八十餘人云 
[查禁販運賭具之處令]  
　　上海知事兼警察廳長接江蘇全省警務處訓令云本年二月十一日奉省長訓令第一三○二號開據松江民人周維章等呈稱爲販賣賭具貽害民生請求通飭各縣一律嚴禁事竊賭博之害罄竹難書大則破産喪身小則廢時失業陷生民於塗炭造社會之不良者莫此爲甚地方長官未嘗不出示嚴禁予以科罰然賭者如故抽頭者仍如故甚至鄉村小市密設賭窟雖婦人孺子亦以賭爲樂事蓋若輩向販賣者買得麻雀撲克等各種賭具藏於深閨密室聚集四五人或六七人卽可賭博爲巡警所不見官吏所不聞此賭風不盡之一大原因也與其懲辦賭博不若先禁販賣賭具爲正本淸源之計報載粤省長禁賭暫行章程第八條買賣販運賭具科一千元以下罰金我蘇賭風甚於廣東賣田宅鬻妻女或流爲盜賊或自行斃命者時有所聞代表等組織拒賭會本苦口勸導之宗旨以冀挽頽風於萬一孰料販賣賭具觸目皆是彼嗜賭者見獵心喜未有不一試者是以禍首罪魁不在抽頭而在販賣賭具素仰鈞座公正正廉明順從民意爲敢不揣冒昧具情迫求省長察核迅賜准予通飭各縣如有專賣賭具之肆勒令停閉兼售者除將賭具當衆銷毁外不准復售禁絶賭具雖欲聚賭抽頭亦無所施其計如是則一年之後不禁而自盡矣伏乞恩准施行爲蘇省造幸福不勝迫切待命之至等情據此除批示外合行令仰該處長卽使遵照辦理此令等因奉此除分行外合行令仰該兼所長卽便遵照辦理勿忽此令 
[兵工廠長由京回滬]  
　　上海兵工廠總辦謝錦章於舊曆臘底晋京詣陸軍部有所接洽現已公畢由京起程於昨晨早車返滬而各軍廠均因未奉謝總辦命令應造何項軍械致迄今尚未開工昨日謝總辦回滬後立卽召集砲鋼彈機四廠主任曁製槍制藥等廠各主任會議各項製造辦法並開工日期一俟商妥卽當尅日開工矣 
[河南有奬正劵開奬記]  
　　昨日爲第十三次河南救濟有奬正券開奬之期仍在南市久大碼頭利濟公司原址舉行於上午九時開始至下午一時許止茲將五大奬號碼及經銷票號錄下頭奬第一萬八千四百九十二號（漢口吉祥春）二奬第五千九百十號（嘉興永最利）三奬第六千三百四十六號（本埠廣滙源）四奬第五千九百九十九號（本埠飛來福）又四奬第一萬一千零六十三號（河南義振會）五奬第一萬九千三百零四號（天津鑫記）又五奬第二萬四千四百號（漢口振華公司） 
[鈞和艦出洋游巡]  
　　鈞和游巡艦長董仲發爲綏靖洋面起見昨特配足藥彈煤斤由淞開往口外各洋面嚴密梭巡矣 
[汽車撞斃婦人之相驗]  
　　寳山路煤炭店主婦魯葉氏行至義品里口遭汽車夫周連發所開一四四五號汽車駕駛不愼將氏撞傷由警到來將周拘送地檢廳訊辦該氏發送濟生醫院醫治在案詎該氏受傷過重延至昨晨身死由院報請該廳委派鄭檢察官毛檢騐員等蒞院騐明委係撞傷腰肋致命而死判令屍屬自行棺殮候提商在押之周連發訊明律辦 
[腐屍騐係勒斃]  
　　二十七保十二圖地保陸鶴當投地方廳具報小沙渡長溝浜小河中發現無名男屍身有麻繩巨石請求相騐在案昨奉譚檢察長委派鄭檢察官毛檢騐員等乘車前往相騐當命小工將該屍設法取起安置平地用水洗凈然後檢騐惟該屍死已多日面目糢糊難辨年歲身着藍布棉襖靑布單褲二條赤足秃頭穿有草鞋天津褲帶一條内有當票一紙頸項中有麻繩身上縛有三尺長一尺闊八九寸厚之巨石一方周身並無傷痕委係被勒致斃繫以巨石抛入河中塡明屍格判由堂收殮天津褲帶命帶回存儲候召家屬認領一面返廳面稟譚檢察長令飭法警嚴緝兇犯務獲解究 
[倒斃無名男屍之驗殮]  
　　南市第一區警署王署長昨據崗警報告十六舖寗紹公司碼頭南首沿浦地方有一年約三十餘歲形似乞丐之無名男子在彼倒斃當飭十六舖地甲查無屍屬報請地方檢察廳派員相騐後經譚廳長傳訊該地甲報稱死者實係乞丐病斃路隅當着具結存查後命卽報請善堂給棺收殮厝壇召認 
[因傷身死之檢驗]  
　　湖北人高成漢向在大華輪船爲包飯家居浦東爛泥渡附近前有同鄉人孫星文等因告借時表彼此衝突今正初九夜九時許孫與李金奎糾合多人趕至高處將高喚出一言不合互相毆打孫李袖出利斧砍傷高之頭額並肩背等處由警到來將孫李拘獲押送地檢廳奉訊判押高受傷頗重立送新普育堂醫治候傷愈再核在案奈高傷勢日重延至前晚因傷身死該堂中以電話報告地檢廳昨午奉委鄭檢察官毛檢騐員等蒞堂騐明委係因傷致斃塡明屍格判令屍妻高廖氏自行棺殮候回廳提同在押之孫星文李金奎等訊明究辦一面飭傳高廖氏來案問話 
[被誣拘留釋出殞命之反控]  
　　某洋行買辦謝芝園前將蔴袋九千數百隻寄存吳金生處旋因除取出外尚有四千數百隻向出無着具控法公堂吳供實被徐裕生出去後由公堂出票將徐傳至法公堂據稱實由商人至吳處提出是實判以原告不應誣控吳金生着罰洋二十五元再賠償吳損失二十五元吳開釋在案不料吳釋出後回至家中卽患病斃命昨由吳之家屬延達商律師投案聲稱吳金生因被謝芝園誣控拘留因之忽患心痛身死今敝律師欲代吳之家屬提起訴訟反控謝芝園損失云云繼由謝芝園所延之律師代辯一切中西讞員判聽候覆訊再核 
[推墜姘婦河内之科罰]  
　　住居滬西檳榔路四百號屋内之無錫人周保成前日午後與姘婦蔡黄氏口角起釁遽將氏推入門前河内經三百二十八號印捕查見將氏救起詢悉其情遂將周拘入戈登路捕房昨解公共公堂先據蔡黄氏供稱被告是伊姘夫不務正業靠其度日向勸被其行兇並被推入浜内等語訊之周保成供不承認中西官核供判周罰洋五元充公以後不准吵閙 
[拐逃案判移法庭訊辦]  
　　南京人張初開之女淑英被阜寗人姚才林之子誘拐偕逃由張扭控四區二分所轉解司法科已誌昨報茲悉此案昨經段科員訊明屬實判移地方檢察廳核辦矣 
[再醮婦扭控原媒]  
　　住居閘北太平里之李萬華拖車爲業前憑齊少彬爲媒娶寡婦黄李氏爲妻該氏前夫遺一女現年十二歲寄養奉賢縣南橋鎭夫兄黄某家中該氏再醮時曾由齊一力擔任向黄某領回此女詎延宕日久迄未踐約前日由該氏扭齊至四區告發經顧署長質訊一過判齊交保限尋黄某到案再行核辦 
[盜案人贓並獲]  
　　住在浦東沿灘之陳龍生家於今正初三夜被盜行刦致失衣飾等物當時開單報告三區一分署派警查得此案盜匪爲江北人季大季二季四等發起糾衆往刦遂往將季大季二拿獲抄出當票由失主備本贖出金戒一只金圈一只稟呈到案惟季四聞風逃逸昨午該署備文派警將季大季二連同贖出原贓移送地檢廳究辦陳龍生着自行投質 
[昨日公共公廨訊案紀]  
　　昨晨公共公廨民四庭由兪襄讞會同美丁副領事訊理（一）大中銀行訴大豐公司股東兼經理許幼卿不理押欵欠銀案據原告銀行經理鍾序生供稱被告於去春以一萬包糧食提單持來抵借銀八萬餘兩糧食係從湖南採辦由漢口運來及至十月猶不取贖其時被告另案在押故遂函請我行代賣我卽委怡和渝報關和主袁履初與董某將受抵糧食運往香港正欲出售時忽長沙怡和米廠致電香港欲將該糧食扣留袁等恐被扣將成變壞遂代被告償還該廠欠欵五千元始得將米售脫得價五萬三千餘元除抵過尚欠銀三萬二千一百九十四兩零二分二釐被告已在押所立據承認並將一萬五千包之糧食護照一紙及其友吳振聲鹽業銀行計洋二千五百元之存據作爲擔保品云云旋由證人許如賓許應皆上堂證明被告立據認欠情形而被告亦供認立據不諱『結果』着被告償還銀三萬二千一百九十四兩零二分二釐並繳堂費原告訴追佣金二千元訊無證據駁回呈案欠據擔保信件一併附卷（二）元甡衡通兩錢莊及周九畊陳蓉館等請求派員淸理敦康顔料號賬目案據該債權人聲稱敦康共欠伊等計有六萬餘金該號主人夥友已於十六七相繼逃避現在號内無人云云『結果』着聲請人登報兩禮拜如無人反對准卽派員淸理並着聲請人會同包探前往該號點明生財貨物開單呈候核奪（三）積善堂訴資源洋貨號主夏資生不理押欵案『結果』再諭令拍賣行將該號所有貨物一併拍賣得價繳存公堂候核（四）馬汝霖訴婦人馬錢氏（卽錢四記）登報譭謗請追損失案『結果』原告不到將案註銷 
　　又午後民四庭由張襄諭會同美約副領事訊理（一）湯席齋訴唐擔卿（卽林弟）違背所訂租地契約請追損失洋一千元及定洋二百元案『結果』本案應判原告勝訴被告或將地交與原告或賠償損失洋一千元並繳堂費（二）婦人陸氏訴陳錦奎不還借洋九十元案（結果）原告不到註銷 
[迭犯攫飾剥衣之押儆]  
　　夏金根徐小狗前在虹口東漢璧禮路攫取女孩金釧被捕解由公共公廨命押候查究茲經華探陸連奎西探約别生查得兩被告曾於去年十一月九號在北河南路攫取行人棉被十二月十八號在北西藏路攫取福興家小孩金圈本年一月十號在業廣路攫取陸蔣氏家小孩阿狗銀項圈一月二十三號在甘肅路攫取某姓幼孩金圈三十號在茂海路攫取葛阿順家小孩銀項圈二月十一號在北河南路攫取沈蓉堂之呢帽十二號在元芳路剥取蕭合昌之子阿升·周海珊之子阿毛等之皮袍棉袍十六號在熱河路擭取金毛甫之女兒東蘭金戒十九號在東漢　禮路攫取邵寳福之子高惠子銀項圈二十號在開封路攫取某姓家小孩金戒等事昨晨吊出贓物傳集失主將兩被告解廨由李襄讞會同英赫副領事訊悉前情判夏押西牢一年徐押六月贓交失主認領 
[攫金簪禁押半年]  
　　前爲馬夫之王阿龍前日在福建路攫取婦人胡陸氏金簪一支圖逃經氏嗚捕將王追獲惟贓物已被抛棄帶入捕房押至昨晨解送公共公廨經中西官訊實判王押西牢半年 
[過犯攫飾押半年]  
　　王阿四於二月二十號在虹日華特路攫取婦人宋顧氏之金簪及珠飾被探程明德拘解公共公廨押候查究在案昨晨中西官又飭捕將被告提案訊明係屬過犯判押西牢半年示儆 
[私售鴉片之科罰]  
　　陸阿慶前將價值二百餘元之烟膏售與陳佩友旋陳以此項烟膏係屬僞貨以致與陸爭執嗣爲法捕房捕頭偵悉以陸私售洋烟有違定章故前往將陸及烟膏一併帶入捕房昨解法公堂請究先由原告陳佩友稱陸將此種僞烟至民人處强欲售膏是以吵閙等語詰之陸阿慶供民人售與陳之洋烟實係眞貨被伊掉換因之與伊吵閙不敢强售中西讞員會判以陸不應私售鴉片違背禁章着罰洋五十元充公起案之洋烟銷燬 
[獲究設具吃烟之主客]  
　　王海林在愛爾近路二百十七號門牌屋内私設烟具容留孫玉山王生亭等燈吃被一千四百七十一號華捕查見立卽報告該管捕房捕頭派探王桂生協同西探約别生往將王等三人連同烟具帶入捕房押候解送公堂訊懲 
[老嫗代打嗎啡之押儆]  
　　住居虹口麥克脫路一百九十三號門牌之江北老嫗高張氏以代人打嗎啡針爲業每針取錢六十文一般苦力中之有烟癖者趨之若騖前日爲滙山捕房包探金福壽偵悉前往其家抄出嗎啡三小瓶·嗎啡針八只·及鴉片烟器具等件連嫗拘押昨解公共公廨由中西官質訊之下以該氏不應營此非法事業判押女所三月起案各物充公銷燬 
[竊賊禁押三月]  
　　竊賊浦和尚前晚至法租界居民徐金生家竊取狐嵌旗袍洋灰鼠袍子各一件共値洋二百餘元而逸當由原告開單報告捕房請緝現爲法捕房包探偵悉前往將浦拘獲惟原贓無從吊取將浦帶入捕房昨解法公堂請究先由原告稟明被竊情形並稱被告乃係房客之朋友今蒙拘案請求追究詰之浦供認行竊惟原贓被在逃之同黨王阿根取去是實中西官判浦押西牢三個月以儆 
來函 
[和大號來函]  
　　逕啓者本月二十六號貴報本埠新聞攔内登載賣烟吃烟並儆新聞一則内有甬人朱慶泉因在南京路五百七十號屋内虛設和大字號私設烟具秘密賣烟等語查朱慶泉所開設者係同昌紙號烟具等亦在其自己號内與和大絲毫無關而和大號係鄙人與數友股開經營花紗信用甚厚從無以上情事亦無甬人朱慶泉股東在内合亟專函佈達尚祈更正爲幸和大號席煥承啓同居見證人承大號徐淞濤雜評二 
[衆院初選舉（訥）]  
　　嗚呼今日之選舉尚得成爲選舉哉吾向者以爲上届選舉之弊已達其極或將窮而思返而不謂乃愈趨而愈不堪問也當調查之初卽任意揑造選民一區之中其選民竟有超過人口總數者或本届之選民竟有超過上届選民一倍者當局令飭核减則堅抗不爲動或隨意抽除以敷衍之至若一人而化名爲二爲三猶其小事試問此種調查尚得成爲調查乎迨初選將届則主其事者類將選票躉塡躉投初不再需僱人奔走之煩甚且票證之把持不發者有之領票之搶奪成訟者有之初選票之躉售有價組織初選當選人有包辦之機關未投票前各地卽已醜態百出無奇不有試問此種選舉尚得成爲選舉乎一二人之舞弊可以防可以整理合選舉人辦理選舉人多數以舞弊則將如何防如何整理乎雖有監督官雖有視察團又將如何監督視察乎吾故謂今日之選舉亦可謂之無辦法無辦法之選舉徒多一番紛擾而已不如其已 
公布欄 
[上海地方審判廳]  
[批示]  
　　一件張瑾伯狀請函縣拍費由狀悉着　來隱候諭此批一件徐金　狀請銷案由狀悉准予銷案此批一件徐金魁狀領賬簿由狀悉准領此批一件謝莘記狀領單據由准領此批一件施賢銀等狀請報追由狀悉查本月三日已批令爾等來廳候諭着仍遵　批來案予候核辦此批一件虞墨卿鄔邦慶由准保此批一件傳金餘狀領欵洋由准領此批一件孫承甫狀領欵洋由准領此批一件施肖梅狀交查封費由准交此批一件印景高狀交賬簿由准交此批一件印雨村狀交欵洋由准交此批一件周仰高狀請執行由狀悉已飭吏依法執行矣此批一件朱繼善狀請　行報追由狀悉此批一件包六一狀領欵洋由准領此批一件許張氏狀請執行由狀悉候傳劉自魁到案訊奪此批一件楊鼎臣狀交扣押費由准交此批一件徐松記聲請抄錄由聲請悉仰卽來廳候諭此批抄錄　洋一元暫存一件張伯銘狀請銷案由狀悉准如所請辦理此批一件施紹弟狀請給領由狀悉查本案卷宗尚未奉江蘇高等審判廳發回所請應從緩議此批一件陳增福等狀交鑑定費由准交此批一件陳增福等狀請鑑價由狀悉此批一件牛崇銘狀請嚴追由狀悉　慰費洋一百元　提案追繳給領此批以上二月二十六日 
[判决主文]  
　　（民一庭）一件判决歸葆光與曾歸氏賠田糾葛控訴一案主文本件控訴駁回本審訟費　控訴人負擔一件判决顧竹全與邵聲濤等因欵項糾葛一案主文王念農　償還顧竹全洋四十四元正顧竹全對於邵聲藩及其餘之請求駁回訴訟費用王念農與顧竹全各半負擔一件判决秦　郎與秦王氏等因贖田糾葛控訴一案主文本件控訴駁回本審訟費歸控訴人負擔一件判决馮天祥與施文德等因欠欵糾葛控訴一案主文本件控訴駁回本審訟費歸控訴人負擔一件决定沈成章與姚兆熊因債務糾葛聲明窒礙一案主文本件窒礙之聲明照准一件决定王永昌與周紹郇應田糾葛控訴聲明窒礙一案主文本件窒礙之聲明駁回一件判决　仁波等與順諟明等因欵項糾葛一案主文被告人應償還全順成銀二千四百三十二兩六錢五分德興昌銀二千七百六十兩零二錢零九釐校經山房銀二千一百六十六兩零七分八釐江東書局銀一千九百三十三兩四錢二分八厘德和興銀一千五百六十七兩九錢一分義昌源銀一千一百零五兩振源祥銀一千零二十七兩陶晋昌銀一千四百兩魁昇堂銀七百十七兩八錢二分七原德和義銀五百八十二兩四錢五分九厘德和公銀九百三十七兩三錢信元慶銀五百四十四兩零八分東德昌銀一百零一兩八錢七分益記銀四百八十五兩四錢二分六厘陳益琴銀一千一百二十七兩五錢九分二厘同合泰銀五十九兩鄧駿記洋二千元俞彦記洋一千一百元兪久記洋六百二十五元凌志記洋二千元大成書局銀二百七十七兩五錢四分程月記洋三百五十元本案訟費歸被告人負擔一件判决張仲記與顧諟明等因欠銀糾葛一案主文被告人應償選原告人銀四百九十四兩六錢五分七厘訟費歸被告人負擔（民二庭）一件判决葉蔭山訴裳文富欠欵糾葛一案主文袁文富應將所租領報堂坐落積善路市樓房一幢遷讀交運葉蔭山接收又將所欠去年隂曆年底止租洋六十四元及自本年正月一日起按月十六元計算至執行終了日止之租洋一併交葉蔭山收領訟費歸袁文富負擔一件判决陳蓉伯與陸黄氏因經界涉訟控訴更審一案主文本案應維持本廳民國十年一月十九日之缺席判决聲明窒礙後訟費　控訴人負擔一件判决黄養峰訴郝裕山欠欵糾葛一案主文郝裕山　償還黄養峰本洋五十六元利洋三元五角又自去年隂曆六月二十日起至執行終了日止以本洋五十六元計算之利息訟費歸郝裕山負擔一件判决周瑞生訴張和尚貨欵糾葛一案主文張和尚應償還周瑞山洋三十元八角二分四厘訟費歸張和尚負擔一件判决郭林華與郭錫春等因遺産涉訟控訴一案主文原判撤銷被控訴人在第一審之請求駁回本案訟費歸被控訴人負擔一件决定周王氏訴紀鴻生貨欵糾葛一案主文本件訴狀准予註銷訟費歸原告人負擔 
[批示]  
　　一件愼和新柴炭行經理何公達呈爲夥友私收客賬避匿無蹤請求備案由據呈爾行跑街夥友張金福私收客賬避匿無蹤旣已向擔保人　期淸理所請備案應毋庸議此批一件沈吉氏狀請執行由狀悉候傳案訊奪此批一件張晋陞狀領房屋由准領此批一件何拯華狀領不動産由准領此批一件王文炳狀請執行由狀悉准予飭吏依法執行此批一件羅浩卿狀讀執行由狀悉着卽來廳候論此批一件朱金祥狀交欵洋由准交此批一件何彬成狀請銷案由狀悉准將被告陳九斤開釋完案此批一件張伯康狀爲遺産請求備案由據呈已悉毋庸備案此批一件樂庭貫狀請暫緩執行由狀悉准予暫緩執行此批一件韓妙發狀交欵洋由准交此批一件張友廷狀交欵洋由准交此批一件戴眷山狀交欵洋由准交此批一件　渭洲狀領方單借據由准領此批一件朱元元狀領欵洋單據由准領此批一件錢士生狀交欵洋由准交此批一件陸松記狀領欵洋由准領此批一件吕錦泉狀保吕順發由准保此批一件劉郭氏狀請免予交保開釋由狀悉業已當庭諭知矣此批一件陶正榮狀領欵洋由准領此批一件周興榮等狀保王景裕由准保此批以上二月二十八日 
　　昨報公布欄江蘇高等審判廳係上海地方審判廳之誤茲特校正 
[上海地方檢察廳]  
[批示]  
　　金寳眷狀悉准予上訴仰於三日内補具理由書來廳以憑核　至所請送逹判詞之處仰知向同級審判廳請求抄錄可也此批左日朝狀悉據訴情形是爾　僅於配偶在間扶養義務有所違反與刑事毫無關涉仰卽自向同級審廳起訴可也此批陳子祥狀悉該民與王文　爭　糾葛一案已將辦理情形具交呈覆高等廳核奪仰卽知照此批朱胃順狀悉案經判决所請應毋庸議此批王姚氏狀悉准集訊核奪此批吳植芝狀悉李阿妹當庭聲明不願回靑島應由李福山親自來滬勸　所請代領之處未便准行此批吕阿富狀悉案已偵查完畢提起公訴仰候判决毋庸多瀆此批康少幹狀悉准將陳阿毛交保候訊此批郭萬福狀悉查刑事係取國家訴追主義除親告罪别有規定外不許私人自由和解該民所請澈銷之　於法不合不准特斥此批王秀全據訴爾被馬阿八等毆傷不服縣知事堂諭將馬阿八等釋放提起抗告等情候　送高檢廳核辨此批陳阿德上訴狀曁　任狀均悉仰於三日内補具理由書以便檢送上訴審核此批高康氏狀悉候法辦此批　以上二月二十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（八）] [  北大留英學生于世秀]  
　　（三）地勢氣候地系南洋羣島之一在北緯一度十七分東經百三十度五十分方圓計六十八英方哩四圍多山崗巒起伏羣峯擁峙與其他諸島遥遥相對水火相望鷄犬相聞誠要隘也中藏平原樓臺雜出其間森林密茂别呈一番景色距赤道僅八十哩氣候終年如夏以九十度爲常四時均着單衣每日須行冷水浴一月至四月多雨雨後則凉爽無暴風無塵沙空氣鮮潔亦殊可愛 
　　（四）建築交通天然地勢旣稱險要人爲建築亦復優美其交通乃便利也工程最宏麗者以予所見爲博物館高樓廣厦峻宇崇垣諸凡設置悉臻絶美餘如植物園打球場跑馬廳紀念碑等亦頗淸潔雅素雄將森嚴令人樂賞不倦者也街衢寬廣兩側植樹其外宏宇並立牆皆白色取避暑之意乎地旣廣闊建置渙散商家市場若斷若續路旁森林中西人住宅隱映其間時而鐘聲盈耳時而百鳥爭鳴誠佳境也島嶼之外海灣環抱水深可泊巨艦小島連綿拱衞有若屏帡亞美歐非隔水相望指顧可達來往船舶無不經此更無不停此握商業之中樞屬軍事之咽喉英人孜孜經營者蓋有故矣 
　　（五）物産商業熱帶物産多豐富新嘉坡卽其例也就其著者如虎豹犀鹿蛇蝎等可製藥材珍禽奇羽可供賞翫水産如蝦蟹海參魚類蚌蛤類植物如甘蔗菠蘿香蕉橘柿及木材橡皮等皆爲出口之大宗礦産則銅錫鉛銀等多而且美惜乏煤礦亦爲該埠之缺點矣物産旣富地勢復佳故其商業發達而該埠食料不足米麵入口頗爲暢銷商務更較繁盛近來每年貿易達五億萬元云 
筆記 
[苦梨記（一）] [  紓庵]  
　　時當仲春柳絲舒靑桃花呈艶雖經風雨肆虐猶戀戀綴枝上去綠楊數十武外有梨一株花花盛開瓊砌玉琢素潔如雪枝横斜作勢探入一家紙槅之内似與窗中少婦一競顔色蓋樹傍茅屋而植屋槅又向陽而闢梨遂傴僂欲入而窗内少婦亦正惜花心重夜拒繁枝於外令受玉露昧爽卽又迎之入内點綴幽趣室之東北雉堞連雲城郭如畫西南盡處則有奇峯接於天脚色靑葱岫雲出没此處乃姑蘇附郭之小村落也少婦生此山靈水秀之境丰神輕倩似天所賦而神情奄奄宛懷重憂婦自審容顔淸癯酷類梨花因恒歎梨花薄命其歎梨花卽所以自歎也婦爲村中失怗之女姓李自幼聰敏雖未從讀卽已略通文字皆竊學於鄰人周先生者周乃村中教讀也女旣通文而又善感不得意之環境相乘而至未嫁時自覺家鄉貧居在在勿能如願意頗怏怏不能自慰深盼嫁得多情夫壻則前次不歡之境爲時亦暫及十八歲嬪於村中朱氏乃知夫壻一牧猪奴耳名葩墜溷悲涕欲死已思木已成舟徒悲無益乃卽傾其情欵於良人冀博畫眉之樂而朱子痴騃不甚解温柔每遇女作妮語惟有憨笑女歎曰已矣已矣自是鳳鴉之侣相對悄然不復通詞裘葛再易又入春陽之天美物多情根觸愈甚則日對梨花悲嘅而朱子室有怨婦懵然無知略不關懷 
 
[可畏之神通]  
詩錄 
[秋燐惑逝雜詠] [  朝露]  
　　覉旅異邦偶得中國報讀之見庚申重陽前後各名人辭世者踵相接頓觸舊感得七絶兩首郵呈 
　　紫羅蘭菴主人 
　　（一）弔易哭盦詩伯 
　　感逝又逢雙十節悲秋如見兩重陽名姝名士俱千古忍更緣君弔國傷 
　　易哭盦前輩以民國九年十月十日謝世前駐華盛頓公使顧夫人唐寳玥氏爲祖國之光榮染疫而終適爲兩年前之十月十日按西曆十月十日天氣感人之深極似我中國舊曆之重陽節且此雙十寳爲陽曆月日中占重數者不啻於古代『九數』重陽外更增一『十數』之新重陽也哭盦前輩作詩喜用巧對茲以雙十節對兩重陽儻亦東施之效顰乎泰西之尊重第一流大詩家實不亞於其尊重偉人之度朝露以我邦俗尚稍殊更不敢爲溢美之語惟以易氏而聯想及於冒危難爭祖國光榮之顧夫人亦事理之常也 
　　（二）弔李秀山將軍 
　　鼓顰聲裏盡思君君竟捐軀爲解紛苦憶亞靈墩上路孰知東海有將軍 
　　北美名區亞靈墩Arlington有李將軍ＧeneralLee故宅將軍美國南北統一時代之偉人也今東海之李將軍爲求南北統一而捐軀殉國以此例彼可云無愧色矣朝露與將軍本不相識前以其遺事遺容宣傳異邦報紙亦爲其德義所感動耳 
新聞拾 
[擲錢傷頭] [  隱厂]  
　　南京夫子廟龍門街内近來一女子變戲法者山東人年纔二十許略具姿色生涯頗不惡昨午該女演畢向衆索錢觀者紛紛擲錢後有吳某者以銅元五十枚裹白紙擲去不意正中該女頭部事出無心女痛極涙流時旁有某甲見狀不服指吳大駡吳亦還駡甲大怒伸手欲毆詎吳精拳術舉手一揮甲立跌地下吳指之曰我姓吳家住石壩街汝若不服可去尋我甲面紅耳赤而去 
[購果騙銀] [  立德]  
　　昨晚九時許虹口西華德路有一衣冠楚楚之少年向水菓攤某甲購橘四梨二計洋三角少年出紙票一謂係票洋五元逼令甲速找洋謂電車來矣甲取票竟亦不辨眞假如數找與及至某錢莊詢問莊夥謂係一面式賀年紙焉能作用甲放聲大哭追已不及會有男女二西人過男操華語詢甲甲告以故西人憐之償以洋五元將紙票撕碎甲乃稱謝不已 
小說 
[社會小說衆醉獨醒（二七七）] [  瞻廬]  
　　第四十四回走羊腸有心謀弱女脫虎口無意遇書生林姓姊妹星夜赴陸氏告密慧姑得了警報便不該冒着萬險親赴車站更不該踽踽獨行没人陪伴列位看到小江北拉着車兒拔脚奔跑當然要替書中的慧姑擔驚受嚇不是說慧姑輕入虎口太覺膽大定是說編書的搦弄兎毫未免腕辣畢竟是慧姑膽大還是編書的腕辣論理應向列位表白一番但是編書的寫到這裏百忙中揷不下閑筆只好請列位暫時原諒（純作忽卽忽離忽吞忽吐之筆）却說車夫小江北拉動車輪拚命奔跑脚打屁股似的没多時刻早已離開了車站這處恰是荒野所在馬路兩旁都是空地没有人家店鋪更兼時在淸晨馬路上尚没行人來往祇有幾輛車兒載着下車站的客人遠遠的在前面行動離着小江北的車輛約莫有三四丈的遠近小江北要行歹事不怕前面的車輛只怕後面的行人一壁拉車一壁扭轉頭顱向後面望了幾望郤見後面靜悄悄更没來人良心一横賊膽一壯拉着這輛車不向馬路上跑郤向斜剌裏走（嚇煞）這處都是泥塗草徑地勢不平車輪一高一低一上一下糠篩般似的簸動幾乎把車上女郎簸得發昏（嚇煞）女郎見不是道路忙在車上問道向閶門去怎麽在這裏跑小江北答道前面修造馬路禁止通車須得在這裏抄將過去嘴裏說時脚底揩油似的又拉了一丈多遠迎面綠樹隂濃高照着一輪旭日條條光線從枝縫葉罅裏射將出來惹得人七色迷離不可仰視（百忙中偏有閑筆寫景）女郎見這道路越走越岔了情知車夫不懷着好意正待提着皮鞄縱身下車說時遲那時快猛聽得樹林後面血列列的一聲吹動（嚇煞）轉出兩個長大漢子一個手托着兩顆鐵丸骨碌碌的盤轉一個滿面麻瘢把破巾紥着口鼻一手執着玻璃小瓶一手揑着棉花惡很很搶步上前郤把右手的瓶翻倒在左手的棉花上面（嚇煞） 
餘瀋[  聲]  
　　吃旣盡飛走之鮮聽又極絲竹之選斯可謂大樂矣然而茅茨之側菜根之香瓦缶之畔嗚咽之歌撫掌應節者彼豈知人間之尚有他樂哉 
　　然而吾寗有菜香瓦缶之樂而不願比附於豪奢也 
 
 
 

Page 15

 
 
   
 
 

Page 16

 
 
K>常識 
[本增刋三次修正投稿簡則]  
　　（一）投稿水增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[或躁] [  老圃]  
　　求富之道曰勤與儉躁者不能忍欲一躍而爲富翁於是乎盜賊之外止有賭博買發財票中國人特性以好賭著名於世界而今日發財票種類之多幾於在阬滿阬在谷滿谷盜賊之多亦在阬滿阬在谷滿谷 
　　欲求名譽須由自修躁者不能忍日日開會每會必演說日日打電報每電必列名不營商業而登廣告不賣人口而掛招牌是爲藥中之甘草非特不能得美譽且爲人所賤視皇皇求名與皇皇求官同一無恥 
　　身體不適當講衞生躁者不能忍乃服興奮齋吸鴉片習而爲癮又成中國人之特性衞生之道在運動得其道寢食得其宜躁者不能忍乃服補藥冀一朝轉弱爲强不知最補之物莫如米麥魚肉病人胃弱乃服助消化之藥或易消化之養料世俗所謂補藥實不外此二種常人固無所用之使常人而服病人之補藥猶廢胃而不用其胃將退化於無用之地然中國人特性喜服補藥服補藥之心理殆與服仙丹之心理同 
[公民常識]  
[忠告有選舉權者] [  平原]  
　　近世立憲國家不問君主民主均予人以參政權行代議制度以監督政府所以有選舉之事出誠以國家人民衆多均到國會參政旣無偌大之會塲收容而言論龐雜廢時失業亦無利於國家故有代議制度之發生以若干人民委任一個代表到會議事卽今日之選舉也吾人對於心中要選舉爲吾人代表者應如何審愼周詳方可將吾人之參政權委之卽不啻將吾人之生命財産幸福三大權交與是人此有利害切已之重大關係吾人萬不可輕信地痞土棍劣紳汚吏等之賄屬情託卽輕將吾人之生命財産幸福之重大關係參政權交與此人而選舉之必要選吾人素日誠心信仰之人又不觀察其學術智識良心是否高尚公正再詳察其有無殁民利已政黨之臭味方可將吾人之重大參政權委託之爲吾人民之代表萬不可再如第一次舊國會選舉及非法國會選舉時見利之盲從也不但未爲吾人謀生命財産之安全幸福之增加卽前淸所未剥之小幸福亦無之轉增無數之負擔葬身炮火受盡兵刧眞有寃無處訴也噫 
[冒名投票之預防] [  嘯埃]  
　　衆議院議員初選期又届矣（本日投票）選舉規則亦已見於皇皇布告矣然而奸人播弄百弊叢生一紙具文豈能禁止凡我同胞當保守公權勿自放棄謹述忠告幸加察焉 
　　彼運動選舉者或假劣董之勢或憑金錢之力奔走營謀醜態百出此人人所共知也然有一般公民或愚昧無知或淸逸鳴高視選舉爲與己無益之事且鄙視議員爲運動而來每不願躬往投票於是奸人乃大得其計扣留票證冒名塡投（寗地係預發票證投票日憑證領票故有扣留票證之舉他縣或臨時報到查册給票則冒名代投者不一而足矣）受其欺者以爲無損於己亦不與之校嗚呼是喪失人格而不自知也 
　　夫選舉者國民之公權也人人有公民之資格卽人人有此公權設非曾犯刑章公權爲國家所褫奪或身膺職務不得行使公權者豈可放棄公權自貶人格今彼扣留票證冒名代投侵占公權若犯而不校不特隱受勢迫利誘之譏抑且自失人格也在彼奸人施弄狡獪違反選舉規則因法律所不容而輕視選舉者自甘放棄坐受其欺愚孰甚焉且吾人旣知選舉之弊自當注意選舉各盡良心選舉才德兼優之人以杜前弊今乃置身事外抱冷觀主義不聞不問自謂得計抑知他日産出不良之議員吾人固同受其害也可不懼哉此吾之所以敬致忠告也（乙種酬） 
衞生 
[小兒宜速種牛痘] [  晨光]  
　　每逢春日各地往往有天花流行小兒染之幸而無恙不幸則輕者殘廢重者生命堪虞而其傳染力又甚大往往始於一兒蔓延村鄉其勢若不可遏者蓋天花亦傳染病之一種在昔未發明種痘之時猶如霍亂鼠疫等病染之多至無幸至今霍亂等病有血淸注射之預防法特不敢如痘之公然種之耳他日醫學進步霍亂傷寒等病或有人工種植之方法亦未可知也夫種痘之法有二取痘苗於人身者爲舊法取痘苗於牛身者爲新法卽所謂牛痘是也舊法一勞而永逸特手續繁多且仍有危險不如牛痘簡而易行且安全而毫無危害故今日稍有醫學常識者莫不以種牛痘爲保嬰唯一之要事蓋孩提罔不當種痘者苟不種痘遇有天花盛行之時必有傳染之虞何如先事豫防種以牛痘三四次則永無出天花之危險因已經種痘之小兒其血液中有抵抗力足以抵抗痘菌而必不傳染故也近日滬上天花盛行傳染甚多工部局衞生處特就各衞生分處分别定期施種牛痘不取分文並飭人穿街走巷大聲喚呼使一般有小兒之未經種痘者知所警覺工部局對於保嬰可謂愼重矣回顧内地凡設有醫院及牛痘局等處固甚多而窮鄉僻壤智識幼穉之愚民尚不知牛痘之利益者亦所在多有而不學無術之中醫不卹兒童之生命以舊法種痘爲營業者鄉間不乏其人深望有地方之責者嚴加取締而負保育小兒之責者宜速種牛痘也（乙種酬） 
道德叢話 
[審美的情操與吾人之關係] [  海樓]  
凡伴於事物美醜之斷定所生之感情謂之審美的情操此種情操乃專爲美醜之自身而起與吾人生命之維持發達若無何等作用以是遂有視美爲無直接利害之關係於人生者然歐美各邦比年來頗注意發展國民之愛美心日本亦以國民愛美潔致强盛又魯司金有言凡精美之建築皆所以代表國家之生活與性質然則審美的情操與吾人之關係顧不重耶 
　　蓋美感之益不僅能畀感官之懀快而已可因美感之涵養而使心情優美胸懷純潔袪其鄙野暴厲之氣志趣自日益高尚此審美的情操之有裨於道德者也 
　　若夫山川之妍麗風月之淸佳花木之芳艶圖畫音樂文學等之趣味此皆足以動人流戀之情吾人果能於其間隨在觀察領略之研究之則於實物之技藝上必獲嫻習之效此審美的情操之有補於知識者也 
　　今世文化競爭人事日繁必須濟之以閑雅之娛樂蕩滌煩慮淸新神志增進興趣庶可恢復已往之疲勞使苦樂得以調劑此審美的情操之有助於健康者也 
上述三端僅係審美的情操與個人之利益準此以推之國家全體必不難臻强盛之域若吾國今日一般社會黄金以外無所嗜情慾以外無所好權勢以外無所爭於道德知識健康胥有障害故國勢不振陷於悲慘實以無愛美心爲之厲階願國人之急自覺悟勿以吾言爲河漢而恝然置之也（未蓋章） 
 
[美術家有之個幽遠的世界] [  鵬]  
商業常識 
[商業書牘應注意之事項] [  華吟水]  
　　商業書牘者商界應用之書牘也以廣義言之則凡一切契約電報及對於官廳之呈文等皆屬之蓋交通愈便利則商業之範圍愈廣而商業書牘之用途亦愈繁且商業書牘於法律上經濟上有利害之關係非可與普通書牘相比茲將其應注意之要項述之如左 
　　（一）文字宜通俗普通書牘施於家屬親友之間大抵以問候應酬爲多而商業書牘有經濟關係之重要但求事理之通達不在辭藻之典麗故文字以通俗易解簡潔明瞭爲上乘使作者不費辭閱者不費時 
　　（二）措辭宜誠摯簡慢顧客爲吾國商人之通病須當力求減免者也書牘往回形諸筆墨有跡可稽尤宜注意焉故無論其主顧之爲新爲舊苟有所問或詰責皆宜以誠摯之言答之斯新交因以招徠而舊交感情亦可維持於永久卽於負欠反約之戸亦宜以和緩之筆誠心委曲以告之不然旣不能得實利徒傷感情何益也 
　　（三）陳述宜正確陳述正確云者謂所言宜與事實相符合也如報告價目母故意高抬約定日期母任意變更陳述事實母爲虛僞之鋪張以保守信用爲第一 
　　（四）繕寫宜謹愼繕寫謹愼所以防謬誤也若多誤字塗改非特有損美觀且於事實上易發生誤會若數目牌號日期之誤寫有關於貨價之高下銀錢之出入聲明更正旣極煩勞甚或惹起法律上之交涉故年月日須完全書明銀錢數目貨物牌號尤須一再校核母稍疎略 
　　（五）收發宜迅速商業中辦事以敏捷爲貴而書牘收發尤當迅速若定貨預約等有時機之關係者尤不可不注意卽顧客詢問及招攬生意等亦宜迅速答復以博其買賣之歡心 
　　（六）往來書牘宜保存保存往來書牘其利有二（一）可備紀錄之不足商務繁冗欲將交易事件一一記明始末不勝其煩如何存書牘可備後日事業之稽考（二）可作有力之證據事務紛紜之間難免不生錯誤如定貨付欵關係頗重旣留書牘則可證明雙方之誰是誰非矣商人通例第二十八條『凡商人之商業賬簿及營業有關係之書信應留存十年』故保存書牘乃盡法律上之義務如一旦雙方有糾葛卽可作爲有力之證據也（乙種酬） 
農業常識 
[蜜蜂箱之改良] [  若潭]  
　　蜜蜂本爲農業之副産東西各國對於飼養之法無不力求改良據農商部調查日人養蜂之家每年每箱可得蜜四五百兩售價約値日幣六七百元美人則養蜂一箱可及耕田一愛克約中國六畝之收入其利不可謂不厚矣吾國各種實業自來因經濟困難每每無力舉辦至於養蜂則除備製蜂巢外其他一無所需固不似牧畜等事尚需充足之資本及廣大之牧塲也而蜂蜜之用途尤廣他均不論卽以能代砂糖而言每年已堪杜塞數千萬之出口之漏巵矣是以農戸能擇檐陳屋角家養數箱作爲副業則不特增加收入堪慰一已之辛勤卽國家與社會亦無不受其利也 
　　惟是我國於建巢取蜜諸事多仍舊法有不能不急加改良者向來養蜂之家全係任蜂自由營巢於箱内及取蜜時非破箱則毁巢箱與蜜不能兩全而其所取之蜜均係割取蜂房而榨之夫蜂房之中每多蟄蜂及未孵化之卵榨後並入蜜中則服之有碍衞生貯之又不經久且一次取蜜蜂之失房者大半重造新房則非費等於原房數十倍之蜜不可甚至蜂以衰弱事之不經濟無過是者故欲改良採蜜法首宜改良蜂房美國近有人造之蜂房係蠟板所製上面密排無數之六角房基蠟板外緣以木框裝入巢箱蜂卽據之營巢較之憑空結構省工萬萬俟蜂巢蜜滿後設法取之巢仍不損而得蜜且多事半功倍我國所急宜仿行者也（乙種酬） 
 
 
