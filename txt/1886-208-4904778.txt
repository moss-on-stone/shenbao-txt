# 1886 - 208 - 4904778

 

Page 1

 
 
[理財當有扼要之法論]  
　　有客問於余曰中國理財綜歸户部而分責於各省藩庫以及各關監督州縣收解有數藉而報之藩司會計旣準然後上之户部户執藉而稽之某省某府某州某縣歲入若干皆瞭如指掌雖一絲一粟無得而混也於是量入以爲出綜計歲用　干往往有絀無盈故近年以來庫欵動至支絀此何以故豈理財之不得其法歟然而逐卽勾稽終年會計稍有虧欠立時糾叅或令賠繳或子查抄其法亦可謂盡善矣而卒不得其道卽如近來各處興辦海防凡所用製造槍砲建築砲臺購備鐵甲船艦整頓海軍以及新疆之設官屯田臺灣之撫番清糧在在需用所費不貲卽不　不有賴於厘 
捐似乎一省有事卽當增一省之厘金否則卽無以敷用觀諸臣奏摺言之亦甚剴切詳明實有不得不然之勢然而督撫奏之户部議之朝廷允之而商民則皆不免於怨咨行旅或因而裹足是豈盡商民之無良哉以一省之捐辦理一省之事其事則皆所以保國計而衛民生民亦何得而怨之然究不免於怨者則以厘捐之欵取於商者錙銖必　而輸於上者未必涓滴歸公也夫厘捐之法先時最爲混雜多收少報習以爲常近年則定经比較之法稍稍異於往日然上憲則固恃比較以見委員之優劣下屬亦卽藉比較以爲浮勒之先聲東設一分局西添一分卡夫豈無經費哉仍卽俗語听云羊毛出在羊身上假如一局之中月收釐金如干兩局用去其若干薪水去其若干更有零星他用其實解者不知有無十分之五六其比較時見爲多者其浮收勒罰之所彌縫而補苴者也幹練者浮勒所得爲多上憲目爲優仁慈者浮勒所得者少上憲以爲劣鳴呼是直驅之以脧民也夷考其實國家所入能有幾何且此等厘金類多外省開銷或托於善後或托于軍火其收數之上報者果與各委員所解相符與否不可知也其用數果無移挷侵蝕與否不可知也故嘗以爲厘捐最爲國弊損下而並不益上所益者中餉之輩耳無論爲司事爲巡丁有厘局而可以多養無數無吿之窮民卽赫赫然爲委員爲督辦者何嘗人賴此以活雖曰無小人莫養君子然竊謂古之所謂養者未必如此也雖然若輩卽使中飽苟其所收之數果足敷國家辦事之用猶之可也而乃一遇何處偏災卽全賴仁人之協濟一遇何處整頓地方又必於常捐之外另籌他捐如厦門之捐米臺灣之捐糖皆係向所未捐者而目下新創之局也然則常捐之所入與夫地丁錢漕之所收又安往乎稽其數則毫忽不差也核其帳則纎悉靡遺也朝廷以勾稽責之户部户部詳察細查果無弊竇則亦已矣又鳥知外省之弊其所经彌縫掩盖於無形者實有鬼斧神工莫可窺測者也然則於此而欲絶其弊又將何法以處此余曰客之爲此言也亦以見憂勤之切矣雖然客固好言西法者也請與子言西法泰西各國最善理財凡於一年所入早有成竹在胸約計今年需用若干則先籌若干之欵不若中國之一定而不變也一年旣畢則將本年所收若干數所用若干數悉取而錄之開議院而宣示於衆衆人無間言然後錄入新聞紙内以昭大公於天下夫是以經辦之人皆斤斤自愛絶無侵挪乾没之弊是豈西人之清廉固出華人上哉彼盖畏公議而憚人言也所錄之清單先交議院議院以爲當則當矣議院以爲不當則駁矣議院中人不可以一一情懇而賄囑之也登之新聞紙閱報者萬目昭彰倘其中有不公不平之處人人得而譏之又安能以一人而掩千萬人之耳目捫千萬人之喉舌也乎卽如近來籌賬諸人所收若干所解若干逐日逐時詳錄以登於報閱者乃咸喜其辦埋之公平允洽聞風興起者日有其人卽此可经類推秘而不宣者難保無私弊之存俾衆周知者自足使人心之服人心旣服則雖平時所取於民者少或偶値一年之中動大兵興大役取諸民者略爲加多民亦無敢怨焉此泰西各國之所以理財者固不外乎公平兩安也中國近來欲行西法而獨於此二事不能仿而行之故下情終不免壅於上聞經理之人仍不免從中作弊蓋中國之法雖善而徒法不能以自行不若泰西之法雖若迂執而弊轉無由生也舍短用長是所望於善變之君子 
[諭旨恭錄]  
　　六月廿三日奉上諭貴州黎平府知府郭懷禮興義府知府宗吳蘭均着開缺送部引見欽此同日軍機大臣面奉諭旨本月二十五二十六二十八日均着推班欽此 
[姑蘇火厄]  
　　初二早晨五點鐘蘇州闆門内高師巷東首某姓廚房失愼延及貼鄰瞽目女唱書家勢成潦原不可嚮邇幸左近水龍畢集起水甚易竭力撲滅計燒去樓屋平房十餘間瞽目婦家有九歲及六歲兩女孩臥在樓上聞警時樓梯已經燒斷不及奔逃均被燒斃屍身狼藉骨肉紛飛令人不忍寓目祝融氏亦太虐矣 
[帝京紀事]  
　　崇文門外花兒市大街某姓旅店矮屋三椽小如蝸甲背負肩挑之輩輙鷄捿其内以免風霜若顯宦巨商則終歲無屐齒焉六月十八日有京東來販雞蛋之客人投宿其店室本𡮦朽又爲驟雨所侵轟然一聲　竟倒下幸六人末入甜鄉急破窗櫺赤身奔出而已各被撃傷矣室中有雞蛋二萬餘枚盡成　粉約値京蚨二千餘　云○前紀護國寺前紙匣坊石姓殺姦一案刻聞姦夫姓張京北昌平州人年甫弱冠家號小康其妻突聞兇耗　户雉經幸　聞知急呼家人解救得不致玉碎花殘云○上月二十二日清晨禁城東華門外石橋上有修理三海之瓦木匠百餘人手持木棍揪住甲乙二人髪辮環毆觀者皆不知其何因不敢勸阻適步軍統領福協揆錕退朝回宅乘輿經此轎不能前乃喚地面官廳諭令派兵拿捉諸匠見官兵至始抱頭鼠竄官兵鎖住五六十人送交步軍統領署至甲乙則已受重傷倒臥橋邊地面官令護以蘆棚暫且養息傳聞甲乙係匠頭衆因其辦理不公故誘而毆之也○左安門外十里河有古廟焉中奉漢壽亭侯塑像緑袍赤面弈奕有神年例六月二十四日雇優演戱一天以答神貺本年是日自黎明至未申之交陰雨連綿竟日不止游人因之繭足不前所雇四喜班色藝俱佳名聞鳳禁某優以後塲誤敲鑼鼓面斥其非次日遂紛紛散歸四五天不能演劇亦大殺風景也 
[私土漸萌]  
　　蕪湖洋藥稅厘仍歸華洋商董認繳一事前已一再錄登目下洋藥分局總司事關書張子實因别有就緖辭去局差關道憲遂諭飭楊某接司其事至售土各洋行自去冬包稅後或遷或歇只剩十餘家今因包稅滿期接辦伊始江口一帶又新添臺惟華豐各土行皆掛英商牌號提貨進口不先報繳進口稅厘俟售出之時歸客自行 
 
 

Page 2

 
 
投納尙有數家修整店門亦將定期開設聞皆從上海遷來資本頗稱殷實而奸商之販賣私土者又各伺隙萌芽緝私巡丁咸晝夜梭巡不絶并欲招募數十人以資調派云 
[蕪湖官塲紀事]  
　　新任四川總督劉仲良制軍原藉安徽盧江縣日前由金陵泛櫂裕溪口回里小住兼旬卽於上月杪泝江而上馳赴蜀中新任道經蕪湖時官紳咸出境送　○蕪湖縣楊璞生明府於上月廿七日乘江孚輪船晉省叩賀中丞新任之喜並祭奠枚撫吳大中丞所有本衙公事循例委捕廉代理○蕪湖道署被焚之後已由成寳巖觀察傳喚匠頭核估價値日來有工人多名拆卸舊料扒除瓦礫其燒化之庫銀現亦重事傾鎔聞觀察擬俟鎔畢赶將庫房建成料理回省其餘各屋一律委員監修大約工程吿竣總在開嶺上時矣 
[襄水紀聞]  
　　上月杪某日晴旭當空風平浪静有蕪湖某號夥在外洋新到之帆船上提取煤油六百餘箱分装兩駁船装畢夥卽躍過駁船偶一　斜驀被帆船碰覆舟子與夥俱在水中游泳幸各小划赶爲挽救不致遭滅頂之灾然煤油已熛滿江中所失不少矣○西人在蕪湖江口大寺山購地築墻建造教堂一事已紀報端日前挖至極深處見古棺一具已朽　不堪骸骨模糊並　碑記不辨其爲何代人物噫白骨靑燐莫問姓名於地下玉魚金椀誰悲流落於人問死者有知當不料千百餘年復遭楊連眞伽之劫吁其忍覩乎○近有無賴棍徒冒充洋藥局巡丁徧歴偏街僻巷遇有鄉愚之可欺者藉口緝私任意搜括所携錢物劫奪一空想該局聞之必有以善其後也 
[福州官報]  
　　升任浙江按察使現署福建按察使劉廉訪瑞祺子七月初一日交卸遺卸以鹽道解星垣觀察煜署理本任福州府升授糧道張笏臣觀察於初二日交卸遺卸以永春州彭各庵太守鏊署理 
[整頓錢業]  
　　福州南臺錢鋪向支制錢惟城内十五家等鋪行用市錢以致銀價亦高低不一近經各當商請各鋪户自行申禁乃有錢行某董事尙狃于結習竟具禀督轅卽經楊石泉制軍批云省城行用錢票由來已久該舖户等果能量入爲出何必攙用小錢錢法之壤不在制錢之卸乏而在空票之太多此固紳民之公論也案經各當商疉次具呈業已明哳批示然官倡其始必須商贊其成方能奉行無弊若陽奉陰遠惟利是視則雖日鑄萬錢不幾如來禀所云會未幾時悉歸鳥有乎大抵旣爲錢商酌盈劑虚乃分内之事江浙等處開錢鋪者銀卸備銀錢卸運錢皆能自保利源不煩官爲區劃南臺各鋪亦尙自能周轉獨城内十五家坐享空票之利非特銀錢盈絀漠不關心甚且於本鋪外開設子店以爲多攙小錢地步本部堂早有所聞本應擇尤懲辦第念此等伎倆皆由各鋪夥識見淺陋祗圖苟且目前在十五家分設鉅鋪多係本城紳富極　 
有體面之人倘知區區微利無非從刻剝小民擾害市廛而來則深夜捫心亦必幡然悔悟况貪小利必遭大害市錢俞絀市貨愈昻民困漸深物極必反彼時衆怒所歸獨不慮奸民滋生事端乎是禁止小錢所以利民生亦卽所以安民業也該鋪户等尙其深明此意與各當商遇吉和衷力維大局制錢或有不足卽按制錢價目銀番原准並支民間重票甚於重錢見錢鋪可靠亦斷無執票争支之事現在錢鑪業經試鑄新錢諒可通行該董事等更不必以此藉口據呈前情仰福建布政司飭府行縣一體嚴行示禁毋任違延切切此繳按城臺典商大半兼開錢舖此番互爲控吿論者恒以自相予盾疑之然亦物極必反之一騐觀制軍此批於錢法利弊瞭如指掌雖儀秦復生亦當咋舌况錢行董事皆讀書明理人豈猶執迷不悟乃竟嘵嘵若是耶 
[遺火焚屍]  
　　某甲家在鄂渚東北地近陽邏家世務農尙堪温飽膝下豚犬兒雖不克譽以跨灶然沾體塗足亦頗能以耒耜紹箕裘月前宴爾新婚方叶瑟琴之好不意新人已患癆瘵纒綿牀第旋卽撒手西歸甲子痛不欲生幾以身殉于其殮也檢平日所喜衣服盡会丙丁又恐泉下無貲因焚化翼錢不可以數計旣復將灰掃貯布袱分作數包置諸柩内然後盖棺擬定次晨舁以入土豈知衣物尙留餘燼當晚棺内火發頃刻通紅臭氣直噴不可嚮邇立卽灌澆得息則柩已焚去過半屍骸焦灼不堪矣遂飭匠草草釘封舁向荒郊瘞玉莽而且愚眞可笑也 
[鄂省决囚]  
　　前有在安慶一帶劫洋之積匪濳蹤漢口經人牛發拘獲四名解省後經官讞實戮諸市曹每日斬决一名連日已决其三所剩一名大約尙須刑訉也 
[宜昌瑣事]  
　　上月十七日東湖縣韓明府因病吿假宜昌府存太守當委鹽局陶明府蕃祚於是日戌時接印視事聞陶已經藩憲掛牌委署長樂縣缺尙未起身而東湖缺出係就近先行委署者○存太尊有要公晉省於五月十七日坐江涌船而夫是晚探報又來云鎭軍之太夫人已由原籍坐船來宜於是羅鎭軍及其公子並合鎭兵弁悉出南門至碼頭升砲燃槍恭迓入署次日文武各員均來賀喜禀安 
[軍容補記]  
　　有友自旅須來茗談之次言及是處連年佈置嚴密異常其防範之周軍容之盛有非言語所可形容者前醇邸閱操時所發各砲皆能命中槯堅不讓歐西利器其閱嶗峍嘴砲臺時管帶慶正營方鎭軍正祥督率將弁恭迎帮帶吳都戎長純復親督砲手分班伺候醇邸接見叙談深嘉各員弁曉暢戎機不覺喜形於色旣而都戎親發三砲罔不中靶醇邸極口稱揚推爲將弁中之巨壁云此事已隔多日有類失晨之雞本舘以其事關軍政爰泚筆記之 
[烟臺脞說]  
　　上月十八日登萊水師統領唐協戎由登州防次來烟翌日次第往拜文武各員隨卽回登聞尙須因公赴省焉○海防營統領深恐遺散勇丁流連滋事因派弁兵分紥大街小巷近野鄰村閭閻賴以安堵○上月廿一日新任福山縣來烟拜會各寅僚翌日接篆視事○前月有和蘭國差官二員欲購長耳公四五十頭隨與驢販某甲議定價銀着其包辦雖未至羣空冀北然欲書博士之劵亦非數十金不可甲乃商令略補購資以免賠累聞二人係一正一副正者名滿那士嗣卽在烟病故驢若有知當必感知已之情悲鳴于轡鞦之際矣○邇來流氓小竊往往乘風雨之宵一試穿窬手叚俾黑甜中人不及防備故烟市有風裏賊人雨裏狼之諺○某姓流寓烟臺歴有年所膝下一女由舅氏作伐許字圑頭某姓子爲妻月下紅絲早經暗繋詎女固羅敷有夫者日前竟效巫臣之盡室偕行濳回本籍婿家聞之悵望殊甚擬卽控諸邑署請高坐琴堂者點定鴛鴦之譜云○上月廿四日爲關帝誕辰海防營就關廟大門内招優演劇又有本街會戯在廟内登塲首尾二十餘天頗覺喧闐熱閙 
[麋臺茗話]  
　　薇垣交接之時例請撫憲盤查庫藏此次笏山方伯履任後署任之李顯之廉訪業已造具清册申請衛中丞定期上月二十九日親臨盤視以昭愼重○賭棍汪蓮生陳小山等會經設局誘賭哄騙曹姓銀錢由曹母控之縣署王耘莊明府提訉管押雷厲風行方擬澈底嚴查以除巨憝嗣因諸多窒礙兼恐影射詐訛故祇勒繳贓洋一千二百元充賑亦可稱法外施恩矣無如此等棍徒毫不警懼汪經釋放翌日卽藍頂朝珠乘坐網絡中轎遍謁所識官紳以張局面說者謂若輩身無恒業習慣驕奢稍閱幾時勢必重理舊業豈不重負明府一片婆已耶○吳縣陳少舫明府起家甲榜隷籍中州自上月二十二日到任以來凡事博訪周咨倍形鄭重庭訉訟案亦復愼密周詳與人交儒雅恂恂不攺書生本色所有署内關防尤極整肅嚴諭家丁不准招搖多事遇有同鄉來見務須由司閽轉禀不得輕易闖入宅門杜絶弊源卽此可見異日循聲卓著雅化維新吳下士民當交頌民之賢父母也 
 
 

Page 3

 
 
[穗石新談]  
　　粤省西門外帶河基素爲匪徒淵藪娼館密比如鱗日前南海縣出示嚴禁勒限十日内一律遷移違則按户嚴拿决不寛貸是處潘林何三姓恃其族大往往藐法逞兇從前地方官慮其無以爲生勢必出外爲患遂縱令開賭并不收取陋規數十年來未之禁也前月有某委員過此若輩逞强毆撃復以糞汁濡染滿頭委員受辱難堪據實赴督轅禀訴督憲遂大發春霆誓涂恶俗復恐若輩陽奉陰違擬將賭館毁去攺建營房調撫標練兵在兹駐守云○日前南海縣緝獲著名槍匪符亞香審訉之餘歴認不諱忽有人向制軍密禀謂該匪平日充當西關汎勇制軍以汎官任用匪人咎有應得立飭邑尊嚴切究明從重叅辦汎官得此消息不勝惶恐多方調處始得轉危爲安 
[逞忿賠錢]  
　　京口菜傭某甲肩挑菘韮瓜茄　屬在新河街喚賣茶室主某甲見之向購靑茶若干斤價已論成將上秤矣祇以一言不合馴至攘臂互毆甲素有烟霞癖瘦若鬼薪鳥足當其一撃以致渾身靑紫幾若獃覇王之遇柳湘蓮事後忿不能平邀集夥伴多人各持扁担向茶室興間罪之師並聲言臂上玉釧一枚被乙撃碎地保深恐釀成大事出爲解紛着甲賠錢八百文並以茶點欵之衆人狼吞虎咽宛若一幅携蝗大嚼圖隨囉唣一聲蜂擁而去 
[福州火警]  
　　六月二十六日下午南臺新安橋邊永興糖料店失愼延燒百有餘家至初更時始滅地方文武官咸出城施救云 
[京口述聞]  
　　有某甲者恃其勇力橫行一時會欠小街口某乙錢數百文日前乙在馬路散步遇甲向索前欠争論之下竟至用武甲被乙打翻兩次復提舉空中作蜻蜓舞幸爲旁人勸散而甲不甘受辱急回家中取出器械分給同黨乘乙去未遠追而及之將以洩恥適有營勇二人見之詢知底藴代抱不平甲尙不肯下氣向勇忿詈勇怒曰欠錢不還尙欲毆人清平世界豈無王法耶卽扭甲辮欲拿回營中請統領送縣究辦甲父母知之急長跽營勇前乞免營勇令將所欠錢還清方得無事甲一一如命見者莫不稱快○馬路間某甲之婦於張燈後與人赴巫山之約雲雨方酣甲忽自外入窺見隐事悄然逕去待姦夫遠去方回家將妻痛打婦自知無顔見人遂以芙蓉膏自殉此殆天良未泯者耶彼汚人婦女敗人名節者其罪眞不可逭矣○南門外靑蓮庵左近賈二機房於五月下旬被盜劫支宫綢六七疋緯絲數百兩並衣飾等件會經報官勘緝其弟賈三亦以綢機爲業居於附近之都天廟亦於本月初被盜劫去綢疋衣物約值數十千聞盜匪以大門堅厚不易撞開由耳門而入次日賈三亦報縣踏勘旬日之中昆仲皆被盜劫殆所謂同氣連枝歟 
[榷使新政]  
　　新任蕪湖關道雙錫五觀察久任部曹持躬廉潔上月廿五日接篆後卽面飭屬吏關書各宜儉約自持不得奢華靡麗至街衢惡少罔識尊崇官長憲輿經過往往盤辮跣足裸體納凉觀察深惡之見必傳至申斥云○觀察接篆之翌日卽親赴蕪關祭江開平廿七日行香謁廟考充代書廿八日唱點關書衙役卯名懸示放吿每遇書差禀白公事必諭以清廉勵節勤愼從公毋魚肉商民剝削良懦諄諄懇懇不　 
憚煩言胥吏懷德畏威無不股慄生怖○毋觀察暫以中江書院爲行臺日前會派親兵駐宿頭門之内兹更調集皖南鎭標派駐蕪湖之練軍左營親兵四棚分駐前後左右以資防禦 
[西儒殂謝]  
　　上海文匯西字報館主筆李云敦君於前晚病故昨日出𣩵於外國墳山執紼者頗形濟濟按李君於二十餘年前在怡和　 
洋行辦事素稱能幹後至上海歴辦諸務喜閱新聞紙遂爲文匯報館主筆於中外情形頗能熟悉邇來患病已有多日而尙在外辦事遂致沈疴不起聞者無不悼惜云 
[西戱開演]  
　　西戯士安特生先生到滬在本報後登有吿白准於今晚在外國戯園開按安君前四年會經至滬亦在該戯園試演觀者甚衆莫不歎絶現在又歴四年在外洋更新奇諸法較前益加生色想娛目懹必更以先睹爲快矣 
[縣署紀聞]  
　　汪雲從烟袋店主前在法界公堂控同業冒混雲從牌號等情經翁太守訉供斷結邇日復投縣署控呈不知莫邑尊如何辦理也○小工查阿二遭法公司船上西人推堕浦江身死一案先後讞詞前已備登於報昨日屍屬復奔赴縣中哀求昭雪大約尙未能卽時了案也 
[水懦易溺]  
　　前日午後本埠南市老白渡左近永茂烟膏店主翁姓在浦江游泳竟遭溺斃經人吿知該店設法撈起江干昨日尙未收殮聞死者滬上並無親屬刻已有人電致其家促令來滬矣 
[船户逞兇]  
　　滬南小船帮中有頗稱蠻橫往往一言不合糾黨逞兇前日王家碼頭船戶甲乙丙三人乘暇作牧猪奴戯争論輸贏互相毆撃甲力不能支鼠竄而遁迨傍晚乙丙在某酒肆沽飮甲忽糾集二十餘人前來報復經同業某丁竭力調停令乙丙備茶酒謝罪事遂寢息 
[英界公堂瑣案]  
　　胡馬氏稱今年六十八歲寳山縣人兒子胡阿實現在家中昨日在路被東洋車碰傷由捕拘車夫陳堂坤解案叩請騐傷捕頭禀該氏受傷後送至醫院據醫生云兩禮拜可愈陳堂坤供江北人推車餬口因前面有馬車飛駛而來急欲避讓碰傷該氏蔡太守騐得該氏受傷属實飭將陳堂坤暫押俟該氏函追兒子胡阿實來滬投案候示○西婦孟姆乃稱錢兆林到我處收洋指引伊從後門入伊不依竟隨我到大餐房斥伊非禮尙復倔强爲此交捕送案錢兆林供不知規矩求施恩蔡太守隨判錢兆林管押一天○包探王阿二稱陳阿東張海榮均報失自鳴鐘今緝獲曹小寳起到陳之原鐘一架送案陳阿東投請領贓張海榮供在西人處傭工失竊自鳴鐘二架内一架值洋四十五元西人要在我等辛工帳上扣賠惟憶曹小寳時來行走疑彼所竊今因另案被包探獲住詰得鐘已被賣請爲追贓曹小寳供尙有自鳴鐘二架均賣在法租界舊貨店内蔡太守隨飭將起案之贓先交陳阿東領去曹小寳仍交該包探帶回查吊餘贓○西人會立生稱在隆茂洋行爲夥被工人葉阿寳行竊金表一只報捕緝獲人贓特請給領蔡太守隨判葉阿寳管押一個月贓交會立生領去○三十五號巡捕稱昨見多人聚賭拘案請辦姚君培等同供偶然鬥牌並非聚賭蔡太守随飭各覓保人具嗣後不再犯賭結開釋 
[上海文報局内籌賑叢譚第一百]  
　　南潯龐大善士惠函云金苕人觀察蒞東後囑籌賑款謹卽續助英洋一千元請彚入尊處解欵附寄東省以濟要需等因同人承此大惠忭躍寔深謹卽附入廿四批解欵彚解散放前接金觀察來電齊河等邑堤埝新决灾民露宿堤上急待賑　　 
欵同沾實惠云云得此協濟施當其厄不禁爲災民額手頌之○橫濵中華會館紳士陳君瑞章函云敝埠華商數本無多貿易維艱久已筋疲力倦重以見委惟盡其力之所能爲免負諸公美意耳兹將募到賑洋八百五十三元合規元六百二十二兩六錢九分如數匯上卽請察收云云東灜爲華商薈萃之區殷富必多得陳君苦口募勸遂以集此巨金傎兹捐欵衰微之際蒙此厚貺惠澤均霑敝所同人與在水災民同此禱祝已 
[上海高易籌賑所撮要]  
頃奉到廣東愛育堂來函并蒙墊來第三批賑銀二千元由同昌利號匯到規元一千四百四十兩據稱廣西　　 
桂林所屬米價騰貴艱苦異常因念隣省災荒不能不顧本堂現經運米前往平糶山東捐數近覺寥寥覩此情形似難再勸現解之欵係由本堂先行籌墊云云拜悉之餘喜懼交并具見諸公救災恤難洵畛域之無分但願溥海昇平俾閭閻之共慶爰登日報藉逹寅衷兩廣協　同人李朝覲秋坪等謹誌七月初三日 
 
 

Page 4

 
 
[敬送萬應散]  
　　現値炎暑酷熱一切外症廱㾿爛脚爛指發背不能收口等症已潰後可用余萬應散惟清凉膏藥自備貼好毒卽出　　　　 
毒水無毒卽生新肉毫無痛苦屢著奇效如欲來取藥請患症有來一視明以杜濫取每日午後至三點鐘爲限盖此藥本珍貴敬送一時登報特吿寓申北乾記弄凌仲和啓 
[浙省撫轅抄]  
　　六月廿六日新授江蘇臬臺張富年拜會候補縣黃秉鈞百官釐局差人來省禀謝調辦寜波船捐局兼北號捐局差徐寳晉禀知京餉釘鞘寄存外庫縣丞張堉藻由京騐看來省禀到○廿七日道傳會禀知藩司委處州差遺叩辭巡檢史濟譜禀見辭赴塘工差○廿八日杭理事英祿禀奉委赴紹採辦上用黃茶完竣回省禀到銷差 
　　匯利公司吕宋票變通新章上洋匯利公司票行謹啓 
竊吕宋發財标自奉前任大日斯巴尼亞國駐剳上海管理本國通商事務領事府歐諭○照得本國吕宋票設立多年原俻　舉起見向有定章從無斯弊秉公辦理中外咸知上海乃各國通商口岸業經會同各國領事商議以吕宋國票歸吕宋國官員辨理應准本國商人照章設號分銷在案○惟近年號額增多得彩殊難本公司通章程推廣招徠以吕宋票三萬號併設三千張每全張計十號售英洋二元半張五號售洋一元分條照算以購票一張得彩有十號可望而便於買客易於得彩矣○其着彩數目以吕宋票章程分作州股之一其一張分立十號每張合洋二角計州份合洋六元照吕宋票章毫無欺弊旣每張十號以六元購票三張究有州號之多得彩便易其變通新章乃盡善盡美矣○今以全張十號售洋二元每號合洋二角計頭彩一號應得洋一千元二彩一號應得洋四百元得彩分開似覺不鉅然買票價亷號多着彩究易中也其餘得彩均照章核泒　刋仿單隨票備送○得彩號碼按月以吕宋對號單爲憑遠近一律童叟無欺外埠寄購原班回件着彩卽兌現洋○今售英九月份票照吕宋七號開彩卽華歴八月初十日三大彩卽晚有電音約二禮拜對號單可到申如蒙賜顧請至上洋棋盤街北首便是本公司並無分店亦無在外抖銷等情遠處寄購指明牌號庶不致悞特此佈啓 
　　王母益壽桃内府萃仙丸九轉如圜丹功效序 
桃方傳自西藏逹賴喇　每年祗製一次以立春辰日辰刻辰方位先齋戒不近婦人鷄犬當桃花盛開時焚符念呪各一通採取桃花露依法配煉且所錄治法不獨本草經所不同更古今海上羣方所不載本園製桃名馳屢騐廼敢出濟世溯其藥性隂陽並濟滋水補火活血固氣培精養神殆非凡人心思所得復授泡煉之秘能治氣血兩虧腎虚陽痿陽事不舉自精白濁五勞七傷脾胃虚寒飲食少思神短氣促痰喘腰疼病後失調諸虚百損婦人隂虧經水不調久不孕育眞奇騐獨方也每個五角○萃仙丸傳太醫院全書康熙癸酉十月三日户尚王　朝覲上見其童顔白髮起跪輕捷因問卿年幾何　對曰臣年八十矣上問居常有何調養健壯如此　曰向日科臣陳調元貽臣一方名萃仙丸他經服之八十歳尚生一子臣亦常服幸享餘齡效犬馬報於陛下矣上命呈方敕醫院照煉服效異常余祖乾隆乙未北上得傳方常配服亦享遐齡此丸大補氣血固精補腎培元壯體開胃提神消痰順氣延年種子功難盡述每罐三兩洋一○如圜丹人所賴以生者實以先後二天爲要也家傳良方配製迥異奏效名馳耑培補先後天爲主及命門火衰氣虧陽脫血少精極牌虚胃弱思勞損腎遺精溲頻腰痛痰氣喘服皆神效女則調經助孕凡服以一錢至錢半小瓶半元仿單載悉廣東普澤堂分設上海棋盤街 
　　天仙茶園 
　　七月初四日演 
　　反慶陽鉄蓮花佳期桑園會賣餑餑射紅燈梳粧跪池洪羊洞探窰黄花國 
　　七月初四夜演 
　　雙龍會烏龍院新排連台文武新戲立天關取榮陽閙嘉興 
　　詠霓茶園 
　　七月初四夜演 
　　三家店竹林記桑園寄子取北原打櫻桃取榮陽伐子都雙鎖山魚朝陽 
　　留春園 
　　七月初四夜演 
　　戰盤河吃人肉献長安廟中會捉放曹畫春園迷人舘别皇宫大悲樓鍘包勉 
　　新開景春園 
　　七月初四夜演 
　　金沙灘御菓園夜探玄壇寺大閙李海屋坐樓殺惜金馬門大神州巧配打連藥茶計 
　　老丹桂茶園 
　　七月初四夜演 
　　斬鄭文四杰村紅鬃烈馬探徐州掃花三醉 
　　新到頭等名角 
　　敬啓者本園不惜重資特聘請京都内城府第一等名角山陜花且佛動心武生賽活猴武丑空中懸等其丰韻宜八技藝起羣向在内城演唱在座觀者無不衆口稱揚刻己聘請到滬諏吉登塲故特先行登報以供衆覽一俟擇定吉期再爲登報奉聞此佈詠霓園具 
　　聲明 
　　王桂亭領包銀一月五十元錢起元領包銀兩月四十元皆六月初九起做過半月業己逃避景春園月月紅宗連福啓 
　　禮拜二拍賣 
　　兹于初四日兩點鐘在本棧房拍賣八四　飛鳥布　飛鳥無字飛鳥　綠獅步布３０３２綠仙鶴棉紗等貨此佈新寳順洋行啓 
　　禮拜二拍賣 
　　初四日十點半鐘在本行拍賣各色　　鐘百　　鏡檯斗廚畫鏡磁器鉄灶等另物不計此佈魯意師摩 
　　禮拜二拍賣 
　　啓者准于初四日兩點半鐘在信和棧拍賣雙工色呢色嘰元羽綾魚牌色羽毛元羽綾猫頭鷹色羽毛尺六小美人元絨莊靑金鐘羽布等貨此佈麥葛林行啓 
　　禮拜二拍賣 
　　啓者本行於初四日十一點鐘拍賣各色象牌呢象牌英牌天鵝鴨牌鸚鵡各色羽毛紅藥角紅羊金獅紅獅原布象牌英牌虎牌元羽綾等貨此佈錦名洋行啓 
　　禮拜三拍賣 
　　准于禮拜三十點半鐘在本行内拍賣馬車用萬你水反你這萬你水可栢萬你水如合辦者祈臨面拍此佈隆茂行啓 
　　禮拜三拍賣 
　　啓者准于初五日兩點鐘在仁記棧拍賣七磅黄緣角鹿六磅寳塔洋標６４白紅角鹿標布星牌元羽綾八卦色呢附拍本行鴿牌紅嘰馬箭鴿牌色羽毛等貨此佈麥葛林行啓 
　　禮拜三拍賣 
　　本行於初五日十點半鐘拍賣單鳳色呢大紅馬頭呢洋房人馬態牌各色羽毛馬頭飛英馬兵元靑洋藍羽綾馬頭大紅嘰二四七磅紅茶瓶藍孔雀紅孔雀洋標八四黑瓶　八四藍瓶三八四藍瓶　八四藍雙茶瓶原布十磅藍瓶　十磅藍瓶三　十磅藍雙瓶ＣＣ十一磅藍瓶　巿布十四磅藍龍Ｄ粗斜鹿頭３０００冲花旗粗斜６４線紅瓶漂鹿頭漂白布雙鹿牌漂布雙英漂布雙英４０００漂布英雙５０００雙英６０００漂布單人頭９００漂二磅１１８二五三磅官牌紅布五磅官牌紅標１１８推車紅布等貨此佈恰和洋行告白 
　　英八月份票出售 
　　　張半張分條價　同行大巿紳富償購原班回件指明　　街中巿 
　　老萬泰 
　　本城戴德茂帽號歸併與本號照舊開設招牌仍用德茂惟戴字易老字加慈記前日各寳號往來與朱姓不涉恐未週知用特登報店主朱子鷗啓 
　　留貨聲明 
　　錢康伯保孫錦卿一事迄今未了而錢康伯另該稅費銀廿兩餘一併置之度外爲此扣留磁貨十一件立昌泰又啓 
　　禮拜四拍賣 
　　啓者禮拜四卽本月初六日十點半鐘拍賣路燈船牌羽毛人鎗小呢　　嘰船牌人虎四美羽綾十一磅彩三元銀洋錢十磅二十彩人鎗十磅紅四美紅三元紅人鎗藍人鎗銀洋錢九磅十二花邊藍獅九磅銀洋錢巿布八磅四銀洋錢藍馬頭五子登科紅三元紅四美彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人原布八磅彩三元雙　眞飛鳥花邊藍獅七磅雙　眞飛鳥彩人鎗花邊藍獅紅三元藍三元藍人鎗挺巿洋　十五磅老人頭雲獅冲花旗粗布十二磅雙單松鼠人鎗冲花旗巿布金三元洋棉紗八磅雙松鼠孔雀細斜文十五磅跑鹿十四磅飛龍人鎗老人頭冲花旗斜文綠金三元漂竹布金星白三元七十二缐紅雙路燈紅二喬毛光巿漂布六十四線烏金三元藍雙路燈二千號洋房毛光漂布等貨此佈七月初二日元芳行啓 
　　禮拜六拍賣 
　　啓者准於初八日兩點鐘在本棧内拍賣地亞士火爐毯數百條色羽毛帶莊靑斜紋企呢本行十四磅龍牌粗斜八磅　扇牌原布公候漂布等貨届時面拍是荷此佈裕盛洋行啓 
　　發電器畫圖器出售 
　　現有大小發電筩鋅筩泥流筩電氣鐘鉑絲及大小畫圖器等出售其價從亷新增西藥略釋四本價洋一元上海三馬路格致室白 
　　局憲清明 
　　閔行爲松滬首卡捐數最巨前有某局員接手日漸虧短深恐難于交代疑爲商船俱被鄰卡招徠遂禀請添泒總巡經督辦委貨捐局總辦兼辦未及數月事盡水落石出遂由總巡禀請另委某司馬接辦而捐數卽時大盈惜辦理未久總巡更調司馬丁憂以去旋卽更委他員與新總巡有葭莩誼到卡之後比較自難起色欲將鄰卡各捐盡行招徠難免旁人口舌督辦憲卓識素精洞幽燭微往往出人意表姑念該員期滿尚遠因札令與上海某捐局委員對調而一切局面如隔天壤似此明鏡高懸權衡不爽措施有道寓威于恩求之近世大員中實罕其匹寄語各局員宜如何急公何如絶獘以無負督辦之苦心哉 
 
 

Page 5

 
 
　　斯德來有限保火險公司　 
　　啓者者本公司援照一千八百六十六年印度各公司所立之律計資本洋二百萬元分爲二　股每股洋一百元定股時每股先付洋五元派股時每股再付洋十五元倘後來隨時需添股本必須在三個月之外所添股本每次每股不得過二十元本公司之首董俺荅先生董事湯模生先生李德爾先生梅伯爾先生陸德潤先生費朋德先生顧塘北先生如欲投股者請向斯德來公司經理人處掛號其每股應先付之定洋五元須交匯　銀行如股分不能派及則將定洋付還如投多派少則將所餘之定洋由應付股本内扣算定股之信樣可向匯豐銀行或斯德來經理人來取欲知詳細情形亦可向經理人問明本公司開設在二馬路第一號門牌其中國招牌名曰寳康洋行此布 
　　西歴一千八百八十六年八月一號經理人愷爾啓 
　　英八月票 
　　本行專售吕宋大票全張半張分條價照大巿收兌　 
紅票格外克己遠處信購指明四馬路原班回件不誤 
　　買書當愼 
　　予素好書昨購得正　經世文編歸家披閱不獨訛錯過多且并不全復問友人據云此係翻刻必要雙峰書屋饒氏選不悞且并隨時增補 
　　售股聲明 
　　啓者有時和公之股份單六分六厘六出售于得興號自售之後盈虧不涉恊昌之事兩愿無悔此佈再者時和公記之花紅銀原歸恊昌理算與後主無涉顔恊昌啓 
　　教習英文 
　　余素通華文故求教英文者多每以事煩推却今得稍暇定於西八月七號晚上點至九點鐘教習一切來學者必有事半功倍之樂也 
虹口通心直街同順里下首十七號前巴西繙譯官克德明啓 
　　發賣 
　　本廠自製之黄强水己遐邇馳名如貴客欲包買每月數百瓶及數千瓶皆可欲意者請至三馬路大禮拜堂南面申報舘間壁申昌書盡室議訂可也此佈江蘇藥水廠 
　　新到安特生西戲法 
　　啟者戲士安特生現又來滬定於本月初四初六初八等晚在圓明園路外國戲園内開演止次三天安特生戲術天下咸知爲戲術中之王曾爲俄國皇英國皇巴西國皇及火奴魯主御前試演新奇奪目羣加歡賞所用器具均係西東兩球内辦來新巧無比並有安君之女亦時出没於塲上又有房間可以忽現忽隠所變之戲皆屬新奇得未曾有計頭等看位中廳及攔杆椅位每位洋兩元樓上則每位收洋一元欲購戲票者可至福利公同購取每晚八點鐘聞門此佈 
　　慈松半顚高僧 
是余今春會試到申聞有寳善街佛照樓棧京都半顚僧命相如神於是偕朋友會問功名僧斷余兄弟同科必中且謂余定點鼎甲直决無疑今果皆騐余兄弟凝來電贈之貴州趙以炯公啓 
　　頭彩三萬元 
　　英八月票出售每張洋六元半張三元裁條足洋七角小行等並無出外抖銷及分枝别處遠客寄購祈指明投交當班回件騐明圖印信封不悞老廣豐萬福來同新廣豐萬寳來啓 
　　協記聲明 
　　本行經理素係嚴九亭今嚴因事遠出於六月廿八日爲始請李堃和接辦凡店事如在六月廿八前歸嚴某自問六月廿八起由李某自問此佈　　錦隆烟號告白 
　　本號向在素西專辦頂上陳味螞蟻絲煙各種官禮西洋鼻烟今分滬北陳家木橋北首朝西門面蒙士商賜顧湏　明本號招　爲記 
　　新到焦炭出售　 
　　兹本行有新到焦炭其數不計倘蒙各寳號如令意要辦者其價卽請來行面議可也此佈六月日會德豐啓　 
　　聲明 
　　啟者　行今可代客辦運法圖各勒　口賜　者請至本行面議可　彌羅洋行啓　　新到上貨 
　　墨晶二元茶晶一元翡翠玉鐲三元一只戒指一元如假包退金利源碼頭昌順隆 
　　徐氏吉祥藥水 
　　治霍亂吐瀉冷麻抽筋吊脚一切極重時痧　經試騐取效神速今寄在上海法馬路吉祥街錦潤堂　號發兌零售每瓶三十五文另有仿帖詳明受寳室江韞三製 
　　朱蓉塘到申 
　　先生現自通州回申午前在城内藥王廟道憲醫局午後仍在泉漳會館馬頭美華藥房以免病者歧路美華特白 
　　八月票出售 
　　自運吕宋票全張半張分條照巿收兌紅票克己紳商賜顧原回件上海棋盤街中 
　　起首吕宋票老行 
本英商起首運售吕宋票己歴多年今售八朋票分裁均可紅票加升棋盤街北 
　　遺失借據 
　　今遺失九年王姓借據一紙計洋一百五十元洋己還清當立收清票其借據作爲廢紙無用特此聲明金秀云告白 
　　黄泥墻桃園 
　　本園水蜜桃現己成熟擇于初三日開園賜顧者請至西門内新學宫前園内選採本院並無在外擔賣也 
　　董合興告白 
　　本號原當典衣粗　皮貨綢棉夾單衣　選重料加工定做新衣各色布衣等向來照行發　現今情愿另售照本减價新開河城河浜向來衣店俱有額價上落伊　號新立軍程五月初一日起照碼洋串七折劃一眞不二價誠實無欺諸君欲買便宜衣服者速請來吉祥街口河浜上西首購賣 
　　四五彩疊中 
　　英七月份號單己到本行售出四彩一張第六千五百廿六號售與湖南省城葉翁漢口瑞記號翁合得洋一千元又五彩兩張第一萬九千七百八十六號半張售與本城東門内道前天燈衖林翁半張分條售出合得洋五百元第一萬三千八百廿六號半張售與海寗東門外嘉記米號半張分條售出合得洋五百元小彩繁多須不細詳現售八月票全張六元半張三元分裁均可此佈　　西門町坭出售 
　　啓者本行現　久馳美名之卜而哈姆碍泥公司特託所有該公司之鐵水泥卽英語所謂巴德繭西門町在中國各口消售者均歸本行經理該公司所造之泥貨眞價　倘貴客欲購者請至本行面議旗昌洋行啓 
　　義豐烟膏店 
　　本店開設上洋老北門外城河　精製清膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢小土膏每洋二兩五錢平頭外加此衆公道凡仕商賜順者請認本號招牌不悞 
　　催贖押欵 
　　本公司業於六月初十日邀集諸股友公同會　兹己聽憑衆意　得公司生意准以停止所有押欵限三個月一律清理加逾期不　惟有照章鑒行發賣此佈上海火燭保險有限公司啓 
　　救火藥水出售 
　　啓者今哈斯答有救火藥水托本公司寄售其藥水無論男女老幼均可使用其水沾染衣服　貨物之上並無損　瓶上有餓絲鈎子可以懸挂無論帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攢入火中立卽熄滅每箱計藥水十二瓶水十二瓶其價籍洋十六元購此藥水切須留意勿購傷物本公司所售之藥水瓶係藍色瓶上有星一顆塞口堅固塗以石灰藏之永久不致損失此　　水惟本公司一處寄售此外並無分售賜顧者　認明瓶上之一顆星勿悞　佈　　　上海福利公司啓 
　　上海自來火公司告白 
　　啓者本公司自西歷四月一號爲始凡在房屋中所用之自來火前時每千方尺霈價洋二元七角五分者今减作二元五角如付現錢每月中需用見一萬方尺至三萬方尺者尚可折作九五扣三萬方尺以外者作九扣計算其餘自來火　器及　　火爐所用之自來火每千方尺現價洋二元二角五分特此佈聞上海自來火公司董　啓 
　　專收彩票 
　　本號開在吕宋香港上海並無枝分别埠所運吕宋票係由宋號親到皇家處辦來不假别人之手保無意外之虞諸君托辦請留意焉如定貨每張本號必盖暗印門庄零賣號頭俱盖腰子華英字印以杜假冐來信買者原局回件並售吕宋烟老巡捕房三馬路口廣揚興行 
　　北洋時報分局啓 
　　本報分設上洋四馬路南晝錦里第二百五十六號門牌石庫門内交易以便官紳商賈隨時就近購閱倘各寳號願代本報消售者請移玉至帳房面議其價相宜特此佈聞 
 
 

Page 6

 
 
　　上海電氣燈公司告白 
　　本公司現在可照百剌思電氣燈之法或大或小之電氣燈如有人要用本公司可先開價格外公道舆人辦理按百剌思在歐美各　所作之電氣人均稱其法好櫌用亦省儉　如有人欲知其詳細可向本公司之經理人面問本公司之總避開在虹口乍浦路第四十一號門牌大小電氣燈每晚在局中焚點要看者可來詳觀此布光緒十二年二月十三日經理人立德啓 
　　修文舘遷移告白 
　　本舘監製各　大小銅模鉛字花紋刻版並各式刷印　器汲各種印字墨料等件一剖俱全隨　出售一　俱全隨　出售包印古今書籍料情價慶向設在三洋涇橋北首江西路今　移於五馬路六號　房内交易倘蒙仕商賜願一　價目面　爲荷 
　　英八月票出售 
　　全張六元半張三元分條七角躉拆公道惠顧　明本行回件　記庶不致悞專收彩票比衆格外克己鴻運來廣必大中同啓 
　　發財票 
　　余自幼茹苦荼艱終日乾乾惟向○神前占問乃得牧猪屠狗之兆然常迷於發財票之中至於客春騐獲頭標非人力所能天之所生也故曰天生云爾○兹售英八月份票凡○紳商欲奪頭標速來購票是幸天生主人謹啓 
　　新開永興土棧　 
　　本號開設上洋實　街口北首平康里第一家自運大小洋藥照箱批發精製清膏每洋兩二陳膏還灰二兩四公膏二兩六冷膏二兩八熱膏三兩二平頭比衆克己仕商光顧者請移玉步 
　　失票　 
今遺失彤豐莊二千一百十三號卽票洋五十元己向該莊說明作爲廣紙望各寳號切勿收用此佈武林許笙府啓 
　　詹誠德堂聲明假冒 
　　近悉外埠假冐本堂招牌之店混售三香戒烟等藥希圖射利居心不善焉有良劑凡賜顧者須認明上洋中和里内只此一家並無外有分店寄售○本堂各藥功用價目另有告白安期刋列以便遠方託妥局寄銀採擇詹誠德堂啓 
　　協記吕宋票　 
　　英七月份頭彩上附彩由本行售與揚州南門外徐公舘半張又支塘同泰荼號汪誠美翁半張合得洋一千元今售　八月票全張六元半張三元分條七角上洋棋盤街同芳居間壁恊記行啓 
　　湖南新到 
　　祝由科白水神符耑治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨帶號金一百六十八相邀到府醫治醫金面議寓二馬路石路口復順興棧内 
　　英八月票出售 
　　本行由吕宋分設來申開張有年　辦按月吕宋票批發門售均可並售吕宋烟兼收彩票格外公道諸公光顧函購指明投交當班回件上洋四馬路　 
　　英八月份票 
　　自運吕宋票及頂陳吕宋烟均可發行門莊零售照巿公道遠客信購指明牌號原班回件專收彩票克己英二馬路禮拜堂後首○廣泰祥棋盤街萬實源同啓 
　　告白 
　　啓者本行向有自運東煤出售近又新到星　黑頓　火藥水并頂　吕宋烟大小箱躉　另售或遠處售購均可使得光順者格外公道並代客接辦中外各　貨物并軍器　裝輪船經理一切均可向本帳房面議此聞甲 
　　英四馬路十六號門　裕泰洋行　 
　　大吕宋公司英八月份票出售 
　　英八月份票全張六元半張三元分條七角頭彩得洋三萬元二彩一萬二千元三彩五千元其餘得彩另　章程隨票附送聞期華歴七月初六日在吕宋開彩卽晚有電報到申如得彩欲隠名者悉聽其便遠處寄買務祈指明吕商公司牌號並乞騐閱各號信式回件　章是要此啓大吕宋公司公設各洋行列後廣惠和立發天成必得天祥同得利 
　　　　堂 
　　戒烟丸藥名色之多然戒者只好過　究　除根本堂訪求西國名醫傳授極　草之名今將原方細加考究揀上料各藥虔誠製法輿生生堂無異再加參茸以冀賠元補本　戒烟中之聖藥也且較生生堂效更神速惟丸形凸凹倘各省仕商賜顧每　價銀一兩每　一錢三兩除根其餘各種西藥照式另有新增參片與衆不同每片價洋一角極貞草戒烟膏每兩銀一兩一概服法另詳仿單照碼九扣外埠函購當班回件局設上海法大馬路中巿 
　　始創鎗上戒烟三香膏 
　　戒烟方藥巿肆多矣本堂主人詹容堂先生遍覧奇方本草諸書獨有秘法始創鎗上戒烟藥膏己歴年久四海風行銷流日廣濟人甚衆可歎人心不古見利眼紅近來巿上有種不尚之徒紛紛效尤魚目混珠施其狡術奸計百出無非依樣畫萌蘆以微賤之物希圖射利誠恐貴客貪些小便宜悞往購用一試不靈再試不驗戒烟之念因此而止不知鎗上戒烟一法乃容堂主人十載苦心幸得發四藥草自種園中緣該草出於吾粤深山之中人多不識其草一枝能發四枝故取其草名曰發四再配合龍涎香枷楠香上沈香三味兼各種藥料製成取名日三香戒烟膏每兩二千五百六十文此膏和入烟中調匀燈上照常吸烟一樣癮漸自輕不論新老烟癮及因病上癮者皆能戒除可保毫無他患戒烟不論冬夏亦不須戒口亦不要另服别項補藥自然身强體健精神倍長若不欲戒烟之人將此膏些小和入烟中常服功能大解烟毒此膏之妙筆難細述用法另詳仿單倘有客商誤購别家之藥不能將烟戒去者仍望請至本堂來購一試便知方信余方就謬也發四章戒烟丸每兩約七百餘粒價一千二百八十文癮一錢吞三十粒詹氏戒烟丸每兩三百　此項朔望九扣上洋中和里内廣東詹誠德堂啓 
　　外國綢縀又大减價 
　　本公司所有各色花洋布每碼計價洋一角五分各色花羽綢每碼二角各色洋傘每頂五角外國襪每雙三角水鑽每粒一元五角水鑽戒子每只一元五角又時花大小漏空邊花絨等格外便宜其餘花色不能細載賜顧者請至本公司樓上面看此佈甲上海福利公司具 
　　同　福利 
　　本行逕向吕宋運售八月份票價　大巿批發公道紅票升足得彩者認明上洋棋盤街　 
　　英八月票 
　　全張六元半張三元條頭照巿遠處信購指明四馬路中寄售東洋玫瑰肥皂每匣計錢一百　十 
　　女醫　 
　　劉尚齋門人王祖明精理針炙專治婦人癱痪三足痲木痛瘋等症初大患者早治爲幸仍庽在胡家宅定源西里錦泰豐號 
　　眞高麗參 
　　本號麗參包退包還久遠馳名聞有人專以别路僞貨假冐本號招牌沿門抖賣故特佈告賜顧請至大馬路德興里肇康號購買以免魚目混珠 
　　起死回生 
　　醫書傷寒論金匮乃經術也曉滄陳君獨得其秘適友病危衆醫朿手特請來滬投劑霍然洵推絶技現留南巿黄家嘴角成美布莊浙紹王樹啓 
　　英八月票 
　　全張六元半張三元分條七角遠客函購原班回件上海棋盤街北首本行信封有恭喜圖爲記萬利行啓 
　　招商局中北棧 
　　啟者無論　茶洋布煤鐵及一切什貨存在本棧均可抵押銀兩以五百兩至五萬兩止利息亦格外公道如合意者請與經理人密而登面議可也 
　　聨發烟膏 
　　本號開創多年蒙四海見信今移寳　街口精製清膏每洋一兩四錢陳膏還灰洋二兩四公膏二兩六冷籠二兩八熱籠三兩三平頭外加比衆格外公道士商請移玉步 
　　急救時症靈丹 
　　凡四時不正之氣從口鼻入者昏仆霍亂吐瀉抽筋諸症忽生頃刻之間危險不測非有神丹妙藥安能起死回生本園秘授良方廣羅珍品立心濟世著手成春珍珠活命散中瓶一角八寳紅靈丹中一角小每洋六十瓶加料痧藥每洋七十四瓶時症白痧散每洋八十瓶午時茶每不一百六十塊諸葛行軍靈責如意八馬平安各散每洋廿八瓶蘇合驅風正氣菩提保和各時症丸每洋六十個另各種丸散藥酒價亷功厚未及悉載 
上海棋盤街南京講堂街廣東普澤園啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每科一元三日除根雀班藥半元十日退清髮秃藥六角半月重生淋漓癬藥等兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂仝啓 
　　請得頭鏢三萬元　 
　　本行自運英八月票全張半張分條七角隨票奉送畫報收兌紅票加升折票公道信購指明上洋棋盤街 
　　石印小題宗海 
　　是集選文八千首與文藪珠華等無一題一藝之雷同屢蒙購閱諸君貽書褒美計十六本價六元五角上海二洋涇橋法馬路文匯舘發售 
　　盤店聲明 
　　鉄馬路萬昌雜貨店現换新主人承受如有首往來各會揭行帳與新主人無涉特此佈告 
　　大英公司英八月份票出售 
　　本公司自向昌宋專運發財票出售現售英八月份票全張六元半張三元分條七角頭彩　洋三萬元二彩一萬二千元三彩五千元其　小彩另刋仿單隨票附送准於華七月初六　在吕宋開彩這處函購認明　號　記庶不設悞天源發記億中同福利大寳來大有恆大吉昌老泳記利多 
 
 

Page 7

 
 
　　厲臣氏聲明戒煙精粉效 
　　大清光緒三年歳次丁丑秋九月
欽差大臣太子太保文華殿大學士兵部尚書都察院右都　史直　絶督世龔一等肅　伯李爲鈔手回春大英醫士屈臣先生題 
敬啓者本號乏大藥房乃始迄今四十餘年方可稱眞老大藥房也本大藥房所創製戒烟精粉乃本藥房獨得　法不惜工本務期竸製洋烟之　也請吸烟之人用之令其自知言之不誤决無後患與别家所售戒烟諸藥果不相問也歷蒙中國憲台大人試騐獎　書賜　額幸己天下馳名近閱報有無恥隠借精粉之名意圖混雜所謂精粉者不識其精之謂何本號之取名精粉之其精益求精製到極精不能以别藥取名也姑特聲明戒烟精粉惟本號所售者爲眞總之難　於前用過戒斷癮之諸君子耳此粉每十包售銀一元正每包一角亦賣以廣　綠諸尊請認明此藥對口有貼紅白黄三色　麟伴塔招牌爲記庶免魚目混珠　佈另有　啡白藥粉係用鐏裝者亦比别家貨眞價實 
上洋英大馬路屈臣氏大藥房　啓 
　　　本舊書 
　　原板足本錢牧齋詩文集州六元經義考十八元十六國春秋十二元四川通志四十八元音學五書十六元類音八元輟耕錄二元池北偶談六元甫田集五元濳邱剳記四元兩浙輶軒錄附補遺廿元泰漢印　廿元唐詩品彚八元唐詩紀十元空明子集六元　史快編八元閣帖考正六元闕里述聞六元王右丞集五元春秋集義十元銅鼓堂遺稿四元瑯琊代醉編六元賞鑒者請至上海二馬路千頃堂内簡玉山房購取 
　　神針到滬 
　　程君否橋蘇城烏鵲橋俞子珊先生高弟針茅徙柳頓得心傳無無内外諸症按穴針炙無不奏效兹來滬上行道庽于老巡捕房南四馬路口城濟堂内有病者請一試之吳縣管秋初朱純夫仝啓 
　　味蒓園游例 
　　游資一角僕嫗一例倒來　種概免付給宴客聽使章程另立花果供賞未宜攀折所願游人同深愛惜 
　　美國新到 
　　治臉面黑氣汗班等患且馨香如　能化滯生光每匣四塊洋一角二分○此榜選上品製成香氣清雅生姿助艶每瓶洋二角每盒一角寄上海四馬路口　口城濟堂寳善街晉隆分行内庄外埠掦州新城内留雲仙舘漢口天洋藥房俱有發兌美國鬱臣氏大藥房製 
　　文玉山房 
　　初印舊書出售 
　　殿板御選唐詩四十八元殿板朱子全全書二十元殿板白紙熙朝雅頌集廿八元殿柜法華懸談十二元銅皷堂查恂叔集四元吳文節公遺書五元督漕疏草廿元揚州府志連續纂十二元上海縣志四元湛甘泉集八元芝　記二元三松堂集四元高麗本東醫寳鑑十二元漢陽五家詩二元錢牧齋註杜詩十二元餘書繁多不及備戰賞鑒者請至上海五馬路本莊購取爲盻 
　　赤脚大仙魚膘種子丸 
　　此方係雲南大理府周姓年老無子遇異人傳授此丸服至月餘自覺目明身健髮黑鬚鳥久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤可崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　英文書舘 
　　有英人在二馬路寳源祥早十點至十點晚七點至九點教習二點至四點在城内老北門願學者請至本舘議也 
　　杭州大井巷德記 
　　開設有年向蒙信任近有無窮之徒魚目混珠外　信購原　寄奉信面劉海爲記否則係假冐並外屬各藥水 
　　石印詳註圖詠聊齋 
　　精選小題味新發售 
　　聊齋一嘗爲士林雅重久矣惜坊本漫　者多閱者憾焉兹託同又局石印成書逐事　以圖每圖繫以詩且是書用端楷抄成並將吕氏原註移於逐句之下俾覽者一目了然不但無一字錯訛卽　體俗筆亦皆悉心勘正矣今書己告成每部裝訂八本遵文板價洋五元又小題味新係李翥雲先生手選名人窗稿益以近時歳科試作曁各省書院課藝之未輕刋刻者共得文四千餘　範以先正合乎時趨洵乎醰醰有味簇簇　新者矣亦託同文局石印楮墨精潔校對無訛每部裝訂八本價洋四元○諸君賜顧間清遠里新泰絲棧及同文局各書坊均可購取此佈 
　　活人無算 
　　此丹專治楊梅結毒魚口下疳一切毒症無論遠年近染服之立效並能續嗣久名中外每　洋兩元儒局函購一律烟臺　軍報局代售局設盆　衖　小槎醫寓 
　　石印文藪二集出售 
　　文藪初集久爲士林稱賞是缗選擇尤精凡與宗海等集無一藝重雜以求美備現定本月望日出譽仍照原價如蒙光　請至上海後馬路義隆棧乾記衖蔣同泰綢庄陳家木聟　報總局馬路和昌成洋行躉售　外克己 
　　屈臣氏 
　　新到嫩面粉水 
　　此香水味勝羣芳香留竟日陳其妙用則能除　晦去雀斑日日用之自可皮膚幼嫩容貌光昌婦女用則芬芳撲鼻愈覺娓娓可人修容一道未必無小補也諸君光顧請來購取便知言之不謬仿單詳列包内兹不細贅每罇大價銀中元小二毛五分 
上洋英大馬趷出臣氏大藥房謹啓 
　　小題萬選錢 
　　是編積江浙試草名師言護數萬編中選合先正典型按近今風氣還足一千二百編均係風雅出塵秀　有清與各種小題無一重　故名曰萬選錢爰付石印以公同好學者爲揣　　本受益無盡託上海芸　閣抱芳閣及各書　並漢口文淵堂發兌每部洋一元六角 
　　東洋新到 
　　艶容散專治雀斑酒刻無不立效每　錢九十六文○　製擦牙粉治盧火牙痛牙虫等擦之自能功效每瓶錢八十四文上均有仿單詳　寄在上洋打狗橋北首永昌順布號寳善衞中錦潤堂　店二家出售東京品蚝室啓 
　　重校毛詩後箋 
　　續溪胡培翬撰其書主於申述毛義自注疏而外於唐宋元諸儒之說有與毛傳相發明者無不廣微慱引而於名物訓詁類皆剖悉精微折衷至當誠說詩家所必讀之書也每部價洋六元購取者祈向上海各書坊可也五馬路文玉山房啓　　 
　　石印畵譜采新 
　　十大家畫譜訂成兩本一套每部洋一元二角戴靑來錢吉生張子祥胡公壽朱夢廬任早長任伯年孫子書余竹脩周培生先生裱成册頁每部洋四角託南北申昌北掃葉及各書坊寄售如躉買原向胡開文批發格外相宜　經堂啓 
　　新刻書籍出售 
　　式訓堂叢書二編内晚學集家語疏證春秋夏正知聖道齋讀書跋鍾山札巽龍城札記共六種洋二元白紙方氏通雅洋五元郝氏爾雅義疏五元袖珍孫氏說文一元六角白紙左通補釋四元白紙安吳四種四元大版小謨觴舘全集一元六角說文新附考五角東洋原版羣書治要八元白紙雙桂堂叢書八元白纸古文關鍵六角清尊集二元咸湻臨安志十元輔行記白紙五角竹紙四角粤遊小志三角紫竹山房全稿六角康輶紀行一元四角賞鑒者請至二馬路味三堂法馬路醉六堂購閱 
　　華洋戰書○奇言可笑錄 
　　是書自法人侵犯安南至福建所有上諭奏牘戰事彚輯成書每部三角○錢塘悟痴雅士戲作歌詞所輯可笑錄喜笑怒駡發爲文章句語巧妙閒覽此編堪作解頣一助每部二角寄在上海寳文閣發兌 
　　吕宋票 
　　英八月分票全張六元半張三元分條足洋七角　近賜顧請至四馬路口老巡捕房南首便是吕商必發啓 
　　參茸扶陽乾健丸 
　　單　伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補次　未足之氣能助天地再造之功换骨卽是此丹催丁莫如此藥俱用王道　養之甚并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不鹽未交卽洩與及年久白濁頭　眼花耳鳴目　自汗監汗精神短少作事健忘　麟膝疼痛步　無力等症悉取效如神倘有　誰久賦而乏嗣興嗟者將此丸常服則祜楊可覯生梯之象幽蘭定占入夢之祥　外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江百省城磨子巷羅春豪○一分安慶小南門内羅春台照相店○常熟寺前街張崇德號○湖州府城森和坊串昌書畫室發兌　　棋盤街廣東梁愷悌啓 
　　參茸坤順丸 
　　易日乾健也刌順也乾健而坤順化言之功效在是矣本堂秘有良方旣製成乾健丸能使男子益議固精今又製號坤順丸并令婦入綢經受孕經云男子以　精爲本婦人以綢經爲樂二者相需爲用奚難一索而成世之乏嗣者問津及此又何慮乎種子之無戾方也大凡婦人不孕之故皆因月信不調赤白帶下子宫寒冷憂思怒鬱所致其人必面黄體瘦四肢無力夢寐不甯愛悶吞酸該嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟隂陽合德則一索可占夢熊之祥面老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春台○一分安慶小南門内羅春台照相店○常熟寺前街張崇德號○湖州府城恭和坊申昌書盡室發兌棋盤街北首廣東梁愷悌啓 
　　英八月份票出售 
　　全張六元半張三元裁條足洋七角○紳商請至上洋抛球塲并　明信封有奪得錦錢回五字爲記新時昌票行啓 
 
 

Page 8

 
 
　　英八月票開期己近 
　　本行售票以來大彩常臨遠近購票諸翁洞悉○今售八月票全張六元條頭七角來信指明上洋棋盤街北長豐綢庄對門原班回件 
　　來稿 
　　湖州來信云廿四日兩點鐘有管帶浙西鹽捕水師吳游戎拜會烏程縣投遞南匯關文訪係本年二月間南匯縣被盜搶去一婦廿四日在于烏程之西門外拿獲現將該婦押赴南匯不知如何辦理也 
　　新出游戲三昧 
　　是書雖屬游戲實天地造化之機所寄也自講究金石書畫製造纸墨筆硯種植花菓草木畜養飛禽走獸及收藏酒米魚肉烹調食物等無一不備並附救痧良方每部四角四馬路文海堂啓　　聲明世醫 
　　浙寧綺峰劉先生向在南巿設局余久延虛勞　血數載請名家醫治無效後聞綺翁國手往南診之未見一月果然全愈效騐如神今聞綺翁移至法界德銘西里敬此揚名補謝粤東陳芝香謹白 
　　輪船往東洋等埠 
　　啓者本行約科哈麥魯輪船船主名哈司彚而於禮拜三卽七月初五下午一點鐘開往長崎西門舍革神户横濱等埠小包收至初四正午十二點鐘爲止客票出至開船之日上午十一點鐘爲止在船買票須照定價加十分之一如各寳號欲裝貨搭客者請至本行定訂可也此佈六月廿八日三菱公司啓 
　　愛的生電氣燈告白 
　　啓者本行今有愛的生所製之電燈出售其燈有各樣用處或醫生或牙科或各樣格致處均可點用其燈上　器一切俱全如街上店鋪戲園彈子房各房屋要用可來面議以便開價此佈光緒十二年二月十四日代理愛的生電氣燈公司人豐　　行啓　 
　　雙龍洋行聲明 
　　啓者本號主人向來同在美記洋行執業現在自在大馬路廿三號門牌開設鐘表行代客　理時辰表及各種鐘喪行船家伙眼鏡一切等件其價格外公道此佈 
　　積善堂甯心補腎丸 
　　此丸專治先天不足腎虚身弱之症服之立可轉弱爲强身健體壯兼上海爲花天酒地之所故隂虛腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價亷物美兼售婦科白鳳丸每丸洋一角鎗上戒烟膏每兩計二千四百文三香戒烟駢膏每兩計一千二百文效騐甚奇請嘗試之本堂現寓申北老旗昌後廣肇公所東首鼎生綢號内寄售 
　　還讀樓新校刋 
　　文選古字通疏證 
　　以小學釋選學者千載未易覯甘泉薛子韻先生萃畢生之力引說文以　文選於字之假借音之轉移義之引申者析其同異斷其是非當世欲熟精文選之理舍是其誰屬哉每部洋三角本樓發兌 
　　新出神仙傳　　 
　　是書純陽洞師也然裘陽活水村人寳仙仙子以天地爲室風月爲朋友雲遊四海逍遥物外其所見所聞稀奇古怪之事修仙學道之術詳載於是書閱者旣可消閒而又能養性也每部二角寄上海四馬路萬卷樓代售 
　　潤格 
　　王君省山夙精楷法近以求書衆同人勸令酌取潤資計纨摺扇每柄洋四角女扇倍之餘詳倣帖來件由四馬路文海堂書坊收磨昆華黄夢畹啓 
　　招抵押欵　　 
　　啓者本行存銀十萬兩倘蒙貴客欲意抵押房産貨物等親至本帳房面議息格外公道此佈祥福洋行啓 
　　股分票出售 
　　本公司用吕宋票合成股票每張計洋一角票上均有本國領事府盖卬如得彩照吕宋號單查對向本公司領兌無悞倘蒙紳商　顧函至棋盤街中巿卽班回件兼售九月票價照大巿九月分起將票另换格式特此佈聞西洋和順公司啓 
　　聲明謝悃 
　　余被奸友誆騙所有各號往來不能應付必致巡捕房中新衙堦下正在進退維艱忽有老丹桂素識詞友張桂雲草上飛留春牛松山等來談及被　情由伊等大爲不忍卽將所少洋數百元伊等概然分任一塲急難化爲烏有因思世交至好竟存奸壞心腸誰知嬉戲塲中而有俠義肝胆余之被害者官塲受惠者戲塲敢不登報以伸謝悃楊榘亭 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅帽粗　火藥挖河　器大小各種俱全倘有貴客紳應需各種各式祈至小行視樣面議價目格外公道特此佈聞中 
同治十三年六月日地亞士行啓 
　　佈悃 
　　僕年四十餘矣體弱腎虧醫治　效後患陽痿症衞更窮於所施　念膝下全虚宗支莫接遂徧訪名丹冀續子嗣聞梁愷悌有乾健丸購歸照腹久之體豐腰壯陽嗣振矣今　得舉一男喜出望外因述　末用誌不　謝公儀識 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製燷無論内外病症按病給藥靡不見功復承中西仕商嘉許信任　語褒揚誠恐遠地賜顧未得週詳謹摘試騐各藥循序刋報尚有無數藥昧不及盡戲於兹倘如速處可託局携帶决勿遺誤欲杜假冐認老德招脾庶乎近焉　　上洋老德記啓 
　　計開清凉疥瘡藥痴脫鷄眼藥薄荷清凉油克賴匙藥露吃　　氣藥戒血毒靈藥補氣益血藥内熱清瀉油開　菓藥露腦　涕泗藥治羊　症藥頭痛吃　藥玫瑰妙香油治疔瘡藥膏解瘟辟疫藥患坐版瘡藥屢騐癬瘡藥樟腦去風油諸瘡拔毒膏源氣爛脚藥立止　痛藥神效肚痛藥耳聾復聰油清香固齒膏患臘梨頭藥臭虫立斃藥上品魚肝油無瑕白玉露花柳清毒丸無名臘毒藥情慾癆瘵藥上上擅香油脫拉煞處露 
　　告白 
　　本號專辦洋廣各貨批發經歴有年今新到外國水龍保險鐵箱紅木檯椅各種貨物諸尊賜顧價值相宜并親在粤東帶來痧氣丸散每洋伯廿瓶此佈二馬路全亨廣洋貨號 
　　新開乾泰土棧 
　　本號開設上洋四馬路桃源里内石庫門自運大小洋藥躉販零剪俱照原箱批發精製清水公烟每洋三兩熱籠三兩二冷籠二兩六公膏二兩二陳膏二兩小土膏二兩五平頭外加還灰六成貴客光順請認字號 
　　告白 
　　　維龍華港口百涉橋爲通衢要道年久失修欹側　甚兹由善堂各董會同紳商措資修葺曾經禀請　邑尊　示准行擇于七月初九日祀土開工惟慮工程浩大獨力難支今除各號紳商自願捐資曁龍華寺僧文果恊力捐助以外仍勸共事諸紳商各執捐簿收票編分字號分路　集以補不足迨工竣後彚總刋列微信錄俻查並蒙憲諭飭知該圖保甲隨時照料如有不法遊僧及無賴之徒藉冐修　之名勒捐化米阻撓等事許紳董指禀重究特此分明登報 
修理百步橋紳董仝具 
　　大雅奇觀 
　　兹從粤東帶來新出機器結綵人物每套自能演戲相鬥飛舞如生兼配以山水亭臺樓閣均用翠毛金飾堆砌而成又有翠毛璧珠花籃走馬燈弍不但光明奪目而且燈内能奏八音之聲其堂又配以紗燈牌樓對聨兼有札作像生花葉草虫又用五綵湖縐結成飛禽走獸惟妙惟肖有聲有色種類甚多難以枚舉洵屬異樣新奇諸君鑒賞請移内進每位收洋一角在四馬横街嶺南吉祥軒謹啓 
　　保德蘭四門町泥出售 
　　才倍惡齊利脫喃勃勒特四之四門町較别種均高久己馳名今運銷中國如欲購或定辦者請移玉來行面鬱可也經手中國各處義記洋行啓 
　　籌辦臺灣　番經費官木廠 
　　本厰運到臺灣香楠紅黄樟木烏靑石三山水斗皂斗山茶柔栗蘭呢等料紋理細致堅結光潤以之製造器具異常出色如合意者祈至三洋涇橋永安棧内血議該價格外公道 
　　七月初三日上海各絲巿行情列左 
　　恆和白鶴三百五十七兩五○恆和白翎三百四十二兩五○大仁金鶴三百六十五兩○大仁金象三百五十兩○大仁三塔三百廿二兩五○成記雪梅三百六十兩○成記雪蘭三百四十二兩五○昇茂三羊三百五十兩○昇茂四羊三百四十兩○廣豐金麒麟三百四十兩○廣豐玉麒麟三百三十二兩五○久記廣鶴三百六十五兩○久記廣翎三百五十兩○大有錦豐三百六十五兩 
　　七月初三日錢洋行情列　 
　　新會劃收巿七錢三分八厘一二五本洋八錢五分銀拆收巿二錢洋拆一角二分五洋找頭七錢三分九厘錢找頭一千零五十文卡錢一百四十六千五百文衣牌一千一伯文 
　　七月初三日進口船禮拜一 
　　海口　輪船由油頭太古公司 
　　温州　又由天津太古公司 
　　福和　又由長江怡和行 
　　南陞　又由厦門怡和行 
　　順和　又由天津怡和行 
　　富有　又由福州招商局 
　　潮州府又由烟台招商局 
　　日新　又由天津招商局 
　　海琛　又由天津招商局 
　　因過　又由東洋三菱公司 
　　初四日出口船禮拜二 
　　上海　輪船晚往長江太古公司 
　　廣東　又晚往查港省城怡和啓 
　　南陞　又晚往厦門　頭怡和啓 
　　順和　又晚往烟台天津怡和啓 
　　江表　又下午往寗波招商局 
　　海琛　又往烟台天津招商局 
　　廣利　又往香港省城招商局 
　　潮州府又往厦門汕頭招商局 
　　初五日出口船禮拜三 
　　約科哈馬麥魯輪船下午一點鐘往東洋三菱釜山元山渾春等埠公司 
　　宜昌　又下午三點半往寗波太古公司 
　　飛龍　又晚往厦門汕頭太古公司 
　　杭州　又晚往牛庄太古公司 
　　福和　又晚往長江怡和啓 
　　富有　又往福州招商局 
　　初六日　口船禮拜四 
　　萃利　輪船往長江麥邊啓 
　　央思　又晚往香港粤省禪臣啓 
　　初七日出口船禮拜五 
　　厦門　輪船晚往香港省城禪臣啓 
 
 

Page 9

 
 
丙戌夏季自甌回杭道出滬濵伏暑方熾旅舘棲殊不能耐有味蒓園超嚝軼俗可以招凉爰就壁上李芋仙　韻率賦二律以紀勝 
[游卽錄呈叔和尊兄賢主人鑒正]  
　　名園清嚝任游觀到此心閒天地寛避更宜騒客集僕楚人偕游李叔和熊叔雅兩孝廉皆同鄉呤風奚間主人安會知規晝通商局儘力撑支下水灘賢盡裁量留美景緑楊迎面豈眉攢此來甌海辭關部卸却征裳快阮褌兩度清霜秋影澹會恭權淛臬兩次半衾明月酒痕存寓杭州踰廿年幽篁夾磵延虚室古木沿溪到遠邨奚啻皇窗下臥吾廬媿有舊桐園余家湘西桐園陋甚萟農弟唐樹森拜稿 
[上海四馬路文報局内恊賑公所經收賑捐六月下旬清單]  
　　二十八日安徽合肥縣三河鎭經募汪梅村本洋十四元劉衡齊董宜之軍門二户各本洋十二元葉崑山本洋十一元二角沈賢能本洋十一元沈雲程本洋九元張殿謨本洋七元徐清和本洋六元沈賢進本洋七元八角鄒希臣張仲毅堂二户各本洋五元蘇預志本洋五元六角鄒運昌本洋三兀劉静齊本洋三兀一角劉玉堂本洋一元張源興本洋八角張樹亭夏步蟾合助本洋一元五角𪵓縣無名氏本洋二元南帮公記本洋十二元二角三分一厘共計本洋一百廿九元二角三分一厘七錢八分易曹平銀實收一百兩另另八錢三馬路滬報舘分帳房交來負薪社第一次潤資移助一元一角五分不書名求病愈合家平安十元○同字　册八千二百八十號四明李少坡先生募浙杭源大祥四元安寜氏水陸氏德葉氏日新氏同安氏友好氏消灾氏呈祥氏八户各二元林梅谷顔汝芳顔立房三户各一元陳乾房愼安堂陳恭鎬李文房秉花堂公餘氏公　氏賀再春葉氏無名氏十户各五角○急單沙溪花橋潘介甫翁募無名氏銅洋十元方夢花銅洋一元潘震淳爲自已求病速愈四元潘介甫三元○本日共收英洋四十六元銅洋十一元曹平銀一百兩另另八錢小洋一角五分 
[上海三馬路與昌絲棧陳竹坪經募山東賑捐六月廿八日第三百四十八次單]  
　　無錫亨茂莊錢四千文又募殷敬脩錢五千若最堂錢一千文無名氏膠陽子各錢五百文以上五户共洋十元○無鍚　豫洋三元又募許順發洋二元廣平氏夏雲樵丁敬羲成章各洋一元許逸洲錢五百文祝鐵珊錢四百文鄭榮甫錢二百文以上九户共洋十元○無錫范同和銅洋一元錢一百文又募高平沛國洋一元朱維新心槎芳保高子遷藹人馨三六户合洋十元五星祥錢五百文無名氏錢三百文蔡十三齡二百文以上十三户共洋四元銅洋一元○蘇州心安老人洋二元又募陳張氏洋二元雪梅廬三鳳氏瑚實蓮蓀駿千寳鏡各洋一元以上八户共洋十元○餘慶堂沈傳經堂劉各洋一元翁子文無名氏各虚對一個○石門灣吳永禱永慶合洋二元○蘇州宏成洋五元又募高氏黃氏無名氏各洋一元顧玉峯陸宏發各洋五角祥成錢五百文無名氏錢四百文不留名隐名氏不通名各錢三日文無名氏將鑅昌各錢二百文以上十三尸共洋十一元○閔行范養田先生讀募金訓臣錢一千一百文林子和楊子照金雨亭劉厚山各錢五百文鄭雲　許星現各錢二百文七户各錢一百文以上十四户共錢四千二百文○杭州源大號經募六十户共洋三元錢二百七十六文由正大局來○沙溪王祉甫翁經嘉熊子周子修各錢五百文　榮豐錢三百五十文無名徐纈雲士良各錢三百文吳肇芝熊子勛唐鍚侯各錢二百五十文四户各二百文二户各一百文無名氏錢一百五十文以上十六户共錢四千一百五十文又册汪雅川翁經募錢伯康錢四百文邱東軒無名氏各錢三百文俞叔明錢二百五十文潘味闌王祉甫汪雅川錢鳳章生太張心卿陸永興文波歸莊福大春不知名好心知李君來鮑振泉陳壽南各錢二百文十二户各錢一百文二户各五十文以上三十四户共錢五千七百五十文以上二册共來洋九元以上均係塔册○厦門林蘭圃善士將兒孫祝壽筵席資移賑規銀一百兩由南市振昌號交來○王豫昌號交來樹榖堂洋廿元○蘇州鐵柳主人爲幼女患病許愿卽安洋十元又懹德堂洋五元由永昌垣崔松岩翁交來○台州海防總捕府湖南張聨垒完愿祈保平安洋十元○杭州俞松記求家安子順洋十元松江天釣居完愿洋二元盈記洋一元沈德發錢五百文○本日共收英洋一百廿六元規銀一百兩銅洋一元虚對洋二個錢四千九百七十六文合併申明 
　　新出石印小題嫏嬛 
　　石印小題文現己不一而足然祗取其宏富而選擇未精是　係芹香館主人採輯同人窗課會藝等作諸名手選定皆係及時眉樣足揣摩家之圭臬尤妙在與己印之文藪宗海無一題相同並然虚題重題幾於無題不　共文八千餘首託本齋石印分訂十二本至校對精詳字畫端整猶爲餘事另有廟諱聖諱刋列簡首俾初學者知所敬避云准於初四出書每部價洋五元五角南北申昌並各書坊代售如欲躉售者格外减價請至本齋帳房及南巿郭豐泰木行或後馬路景仁里第二石庫門内郁宅雙梧書屋面議可　 
　　珍珠化痔丸○　氣奪命丹○萬應痧藥○時症白痧散上海英巡捕房對門廣東接元堂何均年製 
　　痔有數種皆由風濕燥熱四氣所傷四氣者非六淫之邪乃　　之氣擾動内發而作成也外治者如刀針掛線猛藥刮洗不惟痛苦難當且傷元氣内治者全用凉血散風逐濕潤　温　亦未見效反損精神痔雖感風濕燥熱而成實肝脾腎三經虚損而起欲斷其患回本爲先治標爲次此丸内藥品以舘肝扶脾臣腎爲君以宦腸活血行氣爲佐調和贜腑健運隂陽使風濕燥熱四氣所成痼疾無地可容自然消化故善能治一切内外毒痔不拘遠年近日成漏成管糞前糞後膿血漂流破孔穿腸脫肛脹裂如芝如　大便艱辛其至痛　　常等症無不應騐每兩洋二角五分外用消痔散薰洗每包一角○　氣奪命丹經云諸　者乃隂氣積于内復爲寒氣所加使榮　不調氣血盧弱故冷入其腹内而成　也此丹治腎與膀　虚弱爲邪氣縳結遂成　　伏留不散臍下撮痛隂核偏大　囊壅腫以致悶亂及生腎硬日漸澁長隂間濕癢成瘡　致手足厥冷面目清黄肌　　瘦無論遠年近日　散如神每兩洋三角○痧藥原爲時症救急者所需服食無多能起死生於須臾必求藥良無僞庶幾百發百中否則不但無功反爲悞事本堂實事求是究求地道正藥虔修此丸覆售使用之者立起沉疴每洋一元小瓶七十三瓶大瓶十五瓶救危八寳紅靈丹小瓶洋一角大二角蒮香正氣丸每盒十丸洋二爲太乙菩提　每盒十丸洋二角午時荼每洋一元一百廿塊○白痧散專治一切痧症绞腸膓痛霍亂吐瀉筋脉抽孿瘟疫時氣傷署受熱胸悶作吐頭眩鼻塞嵐瘴觸穢取嚔卽愈病重者用此藥一分凉水調服如中風痰穢惡卒　昏厥不省人事卽用此藥二三厘吹入鼻孔男左女右取　或服二三厘卽甦速效如神 
　　勝寳女金丹○甯神補腎丸○蘄蛇搜風酒廣東接元堂何均年監製上海英巡捕房對門 
此丹塡補衞帶任三脈專治婦女血氣虚弱身體黄瘦潮熱骨蒸咳嗽痰血頭暈眼花腰腹疼痛骨肉酸麻四肢無力心悸腹脹多思怒鬱自汗盜汗髮黄脫落赤白帶下崩淋枯閉胎　小産久不孕育胎前産後諸虚百損以及老婦衰弱夢寐不甯一切不足之症應效如神誠科之聖藥也宜早晚服四錢每兩洋二角○寗神補腎丸人之所主者心心之所主者血凡思慮過度勞心耗血以致神不内守故遇事多忘驚悸之證所由生也宜養血調脾則心氣自足而神自安何驚悸健忘之有此丸治心氣不足過思傷脾恍惚健忘精神短少　悸　仲嗜臥倦言夜寐不安無病服之益心强志固腎培元令人聰明善記百病能除每次一丸臨臥口　化滾水送下每盒十丸洋一元○蘄蛇搜風酒此酒有驅風逐邪舘筯活絡除痰去濕滋隂助陽之功妙在補而不燥温而不烈時常可飲能治下元虚損揚事久衰命門火少邪氣宣擾以致脾經　弱風濕寒痰作病身體沉倦手足麻木不仁面黄浮腫腰重無力週身骨節酸痛四肢厥冷喜煖畏寒凡風濕寒痰簍無論新舊藥到病除如不經騐不敢公諸海外此方以鹿茸虎骨斵蛇爲君佐以枸杞杜仲當歸使以驅風除痰逐濕等藥故能補氣血逐風邪調和五藏健運隂陽有生生不己之功誠搜風培元之妙用也每瓶念兩洋一元小五角 
　　頭彩聲明 
　　英七月份票頭彩第四午六百八十七號由本行售出與本城内三牌樓源茂布莊内鄭維罄翁大東門外如意術　興　燭店内汪畢卿翁余又文翁余振周翁大東門外萬生瑞火腿店内萬子余翁虹口公平經租帳房内程　豐翁南巿季翁　得洋三萬元又下附彩一張俱自分條均經本行售出與南北巿並外埠等處得主繁多未便細錄今售英八月份票全張六元半張三元分條足洋七角躉折公道專敬彩票克己外埠函購原班回件不悞 
上洋棋盤街同福來票行啓 
　　聲明假冒 
　　本莊開張錫箔向在鎭海江南大衢頭加工製造以至發賣商賈四遠馳名世餘所來只此一家並無分在别埠開設非敢自矜獨步祗緣不忍以低貨缺數欺客賺錢所以生意暢旺耳無如人心不古近年來竟有在杭省城廂内外假冐本莊招牌刻刷盖　招纸至十餘家之多將低貨搪塞箔張缺至六折七折遠商誤認爲本莊之貨徑來退還掉換遂使小莊受累匪淺兹經紹禹躬詣錢塘縣具禀蒙王邑尊出示禁止在案省城或不敢再蹈前弊誠恐别郡外省亦有冐本莊招牌以低貨缺數欺客者爲此略述情由登諸申報勸各處同業自立招牌各賣各貨幸無貽害本莊云爾 
　　光緒十二年六月日鎭海錫箔莊謝公興主人具啓 
　　輪船往釜山元山琿春埠 
　　啓者本行約科哈馬麥魯輪船船主名哈司彚而於禮拜三卽七月初五下午一點鐘開往長崎埠另換塔壳鷄化麥魯輪船開往釜山元山琿春埠如各寳號欲裝貨搭客者請至本行面訂可也此佈六月廿八日 
三菱公司啓 
　　米南宫眞蹟 
　　余家舊藏米襄陽書米長文詩册筆如游龍兹特付梓裝成一册海内鑒家賞玩者問上海各書坊並漢口鮑家巷文淵堂發兌每册洋三角 
　　湘烟小錄 
　　是書係陳小雲司馬悼亡之作誄傳夢玉詞附焉阮文逹公曾歎賞之兹重刋出售寄抱芳閣掃葉山房每部實洋五角 
　　丹膏濟世 
　　天氣炎熱瘟疫自多近有反眼紅㿀冷麻吊筋等痧最屬凶險而盛好之行軍散尚屬太輕不能救急餘則不問可知余不勝悲憫特籌鉅欵製一回生萬應丹試用均騐且能治小兒急慢驚風聖藥製時除齋戒外用僧一百零八名拜誦金剛經大悲懴七晝夜當在神前焚化和入藥中今方成就專心濟世能勝諸葛武侯行軍散辟瘟丹等十倍每匣十瓶價足洋五元又太乙陽和固本膏每張足洋五角調和隂陽天地自然之氣勝寳珍膏百倍内有參茸珠黄膠角分有老少功效難以細述另有仿單信者不妨一試備用萬勿輕視世所罕有言之不謬本當佈濟奈藥資非輕尤恐不能愛惜將取半本餘作天良之助人所莫知惟天可曉如有假僞雷劈火焚有冐混此丹膏害人非淺男盜女娼今先暫寄邑廟園内項飛雲扇鋪薛寒浜陳豐記棧出售别處未寄此佈心意堂啓 
　　開平局邀請股友集議 
　　啓者現接開平礦局來函以現届核辦第二結帳略遵照禀定章程約請有股之友前往會　以昭信實而後發刻惟股友各事一方相距　遠現定於七月初八日假廣肇公所获請駕臨以便商酌擬請股友三位前往會　相應函佈開平礦局在股諸君希卽卽如期惠臨會商其往返費用等項均由礦局備送幸勿稽延是禱丙戌六月廿三日開平滬局唐廷桂謹啓 
　　廣惠和 
　　英七月份吕宋票頭彩第四千六百八十七號二彩第二萬六千六百三十號三彩第五千零八十四號其頭彩由本行拆與同業同福來洋行二彩由本行售與杭州德記轉與高駿甫翁所得現售八月份票全張六元半張三元並收紅票格外公道此佈上洋棋盆街廣　和啓 
　　高麗參零售 
　　本號自在高麗年久專辦京莊老山别　價　大巿九拆格外克己仕商賜顧請至上海二洋涇橋萬和里廣大啓 
　　新到自來火黄白梘 
　　售發　洋頂上各　　來火疑　隆　局黄白梘合素請來　訂恊隆啓 
 
 

Page 10

 
 
　　靈效如神 
　　咳嗽之起多原於痰痰之生雖有寒熟之别究其寳乃氣之所致故古之善治痰者必先治氣　氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳睡咳或連咳數十聲甚至咳揚肺膜聲短音嘶痰涎壅盛　滯　間咯血嗽血將成隂虚等症每服一錢立卽見效每瓶洋二角 
此丸耑治遠年痰嗚喘急喉如牽锯不能坐臥或老積頑痰凝結肺竅風寒牽引卽能發作自少至老屢醫不效以致中氣漸虚形體瘦嫌百病叢生投以此丸如湯沃雪每次只服丸八枚痰喘卽消永不再發每瓶洋二角半遠處函購信局帶本 
　　廣東鹿芝舘分設上洋老巡捕房斜對門 
　　屈臣氏 
　　香口化酒糖 
　　此糖專能解酒辟穢及一切口氣不潔如吃了葱蒜及吸洋烟土戒煙等物防有穢氣薰人者將此糖含化自然芳香滿口穢　全消且能化解酒醉頓使宿酲立醒卽無口氣酒醉等患亦宜常將此糖含化不但芬芳可愛兼能浸潤齒喉也貴客光顧各藥請認禀准用龍麟伴塔招牌爲記庶不有悞每大罇二角小足一角正甲 
　　鯨魚肝油 
　　此油能療色傷勞傷吐血破金哮喘隔逆上焦　患頸生瘰𤻤等症有病服之去病卽無事平人亦宜常服最能長養精血無論男婦老少均合服食宜於飯前一點鐘服一匙羹每日早午晚各服一次小兒則服半匙羹少壯童子加多些亦可每瓶大一元中半元小足二角五 
　　逐月批發 
　　新遷上洋英巡捕房對門自運吕宋票及吕宋烟批發兼零沽專收紅票英九月份票全張半張分條均照巿價遠客信購當班回件兼售廣東　丸馮了性藥酒漢口水烟袋 
　　戒烟片 
　　凡戒烟者戒後復發此皆未得良方藥内或有烟膏灰故烟雖戒而病隨生终難斷癮本堂烟片配合參茸不用烟膏烟灰戒時絶無長難戒後培元固本 
　　牙痛散 
　　治風火牙痛牙疳虚火　火牙齒摇動諸般疼痛者用此散搽患處立能止痛應騐非常 
　　驚風散 
　　治小兒急慢驚鳳自汗冷　痰壅失語發熱水瀉吐乳夜　手足戰　等症一服全愈 
　　紅靈丹 
　　此丹能通　逹竅利隔除痰救急垂危實有起死回生之力凡感冐頭痛作寒作熱霍　　　吐瀉腹痛絞腸痧用丹數厘　服立效 
　　臥龍丹 
　　用於酷暑感冐風塞腹　氣滯中寒中暑　脹吐泄皆能取効 
　　再造丸 
　　專治男婦中痰中風品眼歪斜不省人事言語蹇　左　右痪筋骨疼痛半身不遊初起類似氣絶者卽服一丸無不立效故名回生再造也 
　　心痛丸 
　　世之心腹氣痛者有痛死而復甦有跳床　席病狀不一時發時愈最爲危苦本堂有鑑于期今幸得一方不諭症之輕重服之立愈永不復發 
　　桑寄酒 
　　眞桑寄生一味苦堅腎助筯骨而固齒長髮甘益　而下乳安胎活血行皮追風逐濕痿　　殁加以妙藥其味甘美而香亦酒中之清品也冬夏可飮 
　　爛脚散 
　　專治遠年爛脚久不收口腐爛見骨膿毒流處並治花柳疳毒等症 
　　紅毛膏　 
　　凡諸般隂　惡毒大瘡　疽疳疔魚口便毒未成貼消旣成貼潰遠年腐爛膿水淋漓一切無名麗毒皆詫應効 
　　陳皮羔 
　　所用陳皮遠年家藏加以參貝順氣豁痰凡一切痰多　嗽無不奏効 
　　清寗丸 
　　此丸製法與衆不同本堂依法泡製十五次所有濕熱停滯小便不利大便燥結與及淋症白濁水管剌痛紅白痢症屢試屢騐 
　　分設上洋三馬路杭州太平坊蘇州　門内南京評事街發售 
　　眞玉蓉散萬　癬藥 
　　專治面王雀　　剌粉剌油光黑氣等症每日早晚用開水調藥擦之無不進淨每瓶錢八十四文○仁安散專治各癬等　無論新舊久遠之癬將藥用麻油調和擦於患處數日後立見奇功非謬言也每瓶錢九十文上洋打狗橋北恆泰布號寄售同春堂製 
　　新校刊平津舘叢書告成 
　　陽湖孫淵如先生所著平津舘十集兹復重刋前己登報業請名士讐校補正現己修竣印訂成書俱極精緻每部收回工料洋廿四元惠氏九經古義一元二角孫淵如全雜二元續金石三例二元京畿金石考六角平津讀碑記一元嚗書亭金石跋尾八角如蒙購覽請至上洋抛球塲掃葉山房及各書坊均有寄售設或躉買仍照向例批兌吳縣朱記榮槐甫謹啓 
　　老僅和棧 
　　本　開設上洋三洋涇橋西首洋樓高聳房間寛餘凡仕商自來寓綫者每曰房飯錢一百八十文或租房間請來面議如蒙惠顧庶不致誤 
　　只此一家 
　　英八月吕宋　出售全張半張分條價照大巿收兌紅票比衆討好信購指　棋盤街萬有利 
　　治喘止咳順氣化痰丸 
　　夫痰之本水也則原於腎痰之動濕也則主於脾痰之結氣也則停於肺是故脾爲生痰之原肺爲儲痰之器語云治痰先治氣氣順則痰除得其要矣彼凡外　六淫内傷飲食肺氣被鬱卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筯骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰漬己深務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角　　廣東延春閣蠟丸號分設上洋棋盤街北首東向開張 
　　上洋王大吉 
　　本堂發兌各種戒烟丸及戒烟參牌固本育刻膏萬穏安胎丸玉蓉散乾順扶玉丸坤厚資生丸等名目繁多不能盡述假冐仍然不絶蒙賜顧者須認明上洋寳　街石庫門内櫃上錫葫蘆爲記並送目錄單一紙 
　　屈臣氏 
　　監製疳積花塔餅發售 
　　此餅功用神奇馳名最遠因其故形象似塔俗以花塔餅呼之專治脾胃虚弱五疳積聚生痰化蟲以致皮黄骨瘦腹現靑筯時見肚痛糞下白泡百病因而叢生四肢漸爲消减若不急治必多難保惟服此餅自然蟲積盡消且能培補脾胃肌肉日長無論孩童長幼有病服之立能愈病卽無病服之亦可開胃加飯永無積滯之虞誠保赤扶元之聖藥也所有服法詳列招單内兹不并鰲每罐價銀一百個一元中罐四十八個一半元小罐二十四個三角亦有用罇裝者任貴意取上洋大馬路屈臣氏大藥房謹啓 
　　彭誠濟添置戒烟丸 
　　本堂向設姑蘇閶門内宋仙州巷發兌極貞參片久己馳名今添置極貞參茸定神丸每兩八百四十文如烟癮一錢服藥五分保安丸每兩二百八十文五日後逐漸　减其效如神　　同發行啓 
　　本行在香港開歴　年今分設四馬路自運逐月大票價照大巿分條七角躉折公道收兌紅票比衆克己倘蒙紳商賜顧原班回件同發大發來同啓 
　　靈騐痧藥 
　　本堂開設粤東向來曾將各種丸散膏丹寄在上洋萬勝祥吕宋票庄發兌歴有年矣而於痧藥尤爲大宗尤爲應騐也盖痧藥乃一時救急之物若不加足川麝則用時無以見效購者須當愼之勿以貪便宜而自悞焉今將價目列左○救急痧氣丸○人馬平安散每洋七十四瓶○八寳紅靈丹○時症白痧散○神效臥龍丹每洋四十瓶○太乙紫金綻每綻錢六十文○萬應午時茶每洋七盒其餘丸散膏丹名　甚多無容細錄廣東梁四遠堂啟 
　　上海匯豐銀行告 
　　本行所存原本洋五伯萬元並招新股尚未交足計股洋二伯零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫墩法國印度新金山美國日本諸凡贸易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　塘棲痧藥 
　　蟾酥丸每洋一百瓶臥能丹每洋一百瓶行軍散一百六如意丹一百　　丹平安散六十純陽正氣丸每洋一百廿包午時荼每服十賜顧上海四馬路晝錦里致和堂啓 
　　賽仙掃毒丸 
　　王　　醫科祖　異術到今無悞　泊男婦楊梅各種結毒或有前醫誤服巴藥宿　留滯復發艱難痼疾凡服此丸一應除無不愈諱保勿染妻　後嗣子癲每匣洋兩元○五　白濁立止丸每匣洋　角○另有立除各種痔瘡管漏必愈靈異到消丹丸每料洋一元登報計分三種丸藥靈應相宜神效無窮倘若虚稱存心自有灭知於至發兌　詳仿單寓英大馬路老新衙門圍　背後第二石庫門便是 
　　　　 
　　本堂虔製萬應變氣九八寳紅　丹時症白痧散神效臥龍丹諸葛行軍散人馬平安散蒮香正氣丸太乙菩提丸應驗霍亂丸六合定中丸萬應保和丸萬應午時茶解暑甘露茶太乙紫金錠梅花　舌丹各　丸藥發兌貴客賜顧貨高價　○一分寄江西　城磨子苍羅春臺號○九江廣泰源洋貨店○安慶小南門内羅春臺號○湖州府城泰和坊申昌醫晝室發兌上海棋盤街北首廣東梁愷悌啓 
　　七月初三日公平易股價招商局新股五十九兩五中國電報六十八元織布局十七兩平泉銅礦十四兩五開平煤礦五十一兩五自來水老股廿七磅電氣燈四兩賽蘭格點銅三元旗昌棧碼頭九十兩叭喇糖公司十四兩上海保險公司廿兩零１１８沙　開地公司二兩五 
　　原　一百　一百元一百兩百零五一百　二十　一百　一百元一百兩五十兩 
　　七月初一日上海各茶巿行情列左 
　　德泰行 
　　山珍　１１８工寧三百四十九箱十九兩 
　　連　　又河二百八十箱十四兩五 
　　太古行 
　　吉祥１１８工吉五百零五箱十八兩 
　　春蘭　又河　一百八十三箱十五兩 
　　賽珍　又桐一百七十七箱十九兩五 
　　生源行 
　　馥蘭　１１８工寧一百十四箱十五兩二五 
　　履泰行 
　　魁香　１１８寧三百令八箱十六兩 
　　天香　又通二百七十七箱十四兩五 
　　天祥行 
　　仙源　１１８工禮二百箱十二兩八五 
　　祥太行 
　　謙泰　１１８工元二百六十五廿五兩二五 
　　連芳　１１８平水四百五十六箱廿一兩五 
　　恊隂行 
　　春記　１１８平水一百九十九箱廿三兩 
　　通太　又又三百零二箱十八兩 
　　通太　１８又六百八十二箱廿五兩 
　　旗昌行 
　　芝芽　１１８工元一百三十二箱廿三兩 
　　立發行 
　　云芽　１１８工元二百四十箱十一兩 
 
 

Page 11

 
 
[光緖十二年六月二十三日京報全錄]  
　　宫門抄○上諭二道錄前○大學士閻奏爲遵旨議奏摺子○又奏叅江西藩可欠解軍餉夾片○湘撫卞奏爲委署糧道夾片○臺撫劉奏請奬勵夾片○署川藩游奏爲鹽茶
道因病出缺請旨簡放摺子○浙撫劉奏爲交代案内虧短常平倉榖延不清理請旨查抄摺子○又奏爲廟神迭著靈應乞恩賞加封號匾額摺子○江督會等奏請准原任河南巡撫錢鼎銘本籍專祠列入祀典夾片○直督李奏爲委道員駐工察看夾片○六月二十三日兵部太常寺太僕寺正紅旗値日無引見○引部奏派查齊之大臣派出桂全承绶熠年明秀謙光恩溥耆齡花尙阿○又奏派管理馬舘之大臣派出廖壽恒○太常寺奏二十九日太廟親行禮節○召見軍機伯王○○大學士管理户部事務臣閻敬銘等謹奏爲遵旨議胡事陜甘總督譚鍾麟奏各省籌解十一年甘肅新餉掃數解清請將各藩運可道分别獎叙摺光緖十二年五月二十四日軍機大臣奉旨户部議奏單併發欽此欽遵於五月二十五日抄出到部據原奏内稱光緖十一年部撥甘肅新餉四百八十萬兩惟江西奉撥八十五萬兩尙欠解銀五十萬兩未准報解應由户部核議其餘各省均已掃數解清各省督撫力顧全局應否加恩獎叙未敢擅擬而各藩運司道源源報解不遺餘力所有應叙職名開單恭呈御覽可否照請獎勵出自逾格鴻施等語臣部伏查甘肅新疆軍餉前經奏定章程彚總指撥名之曰甘肅新餉由某肅藩庫統收分支光緖十一年分共指撥銀四百八十萬兩臣部以此項軍餉最關緊要疉次奏咨嚴催除江西一省現在仍欠解銀五十萬一千兩應由臣部另片　叅外至河南山西陜西江蘇安徽湖南湖北四川等省及兩淮運司山西河東道均已按照臣部指撥欵項掃數批解現據該督開列職名奏請獎勵臣部查從前各行省籌解西路各軍餉銀歴奉特旨允准獎叙光緖十一年分甘肅新餉掃數解足各省可否照該督所請獎叙之處出自聖裁臣等未敢擅擬謹抄錄該督請獎原單恭呈御覽侯旨遵行伏乞皇太后皇上聖鑒訓示謹奏奉旨已錄○○户部片再光緖十一年分甘肅新餉經臣部奏明限該年十月内埽數解清並聲明係該省應需確數不容絲毫短欠所有指撥江西省銀八十五萬兩僅報解銀三十四萬九千兩尙欠解銀五十萬一千兩前據江西巡撫德馨奏請緩至夾春續籌接濟經臣部議覆令於三月底掃數解清倘逾限未清卽由臣部將逾限四個月例奏叅截至六月底仍未解清卽按逾限半年例叅處等因奏准行知遵照各在案現在久逾本年三月底期限該省仍未掃數解清實屬浘延相應請旨飭下吏部將江西藩司照軍營需營需用糧餉委解遲延違限四月以上章程議處並令將欠解銀兩赶緊批解如仍延宕再按定限續行奏叅以警效尤而杜延玩所有奏叅江西藩司欠解軍餉緣由謹附片具陳伏乞聖鑒謹奏奉旨已錄○○卞寳第片再湖南糧儲道夏獻雲奉旨開缺送部引見所遺篆務亟應委員接署以重職守查有候補道吳錦章精明勤愼堪以署理又據藩臬兩司詳稱署新田縣李國鎭因案撤任所遺篆務查有永桂通判王沛年壯才明堪以調署又石門縣郭定祥撤省察看查有准補益陽縣知縣左斗才辦事稳練堪以署理除分别批行遵照外理合會同署湖廣督臣裕祿附片具陳伏乞聖鑒謹奏軍機大臣奉旨吏部知道欽此○○劉銘傳片再台灣生番向來招撫不肯薙頭故終無寳效道員林朝棟禀請發給番丁男女衣袴以示國恩臣因台餉萬分支絀自上年五月至今内地絲毫未會協濟僅恃捐輸彌補軍餉無欵可籌當由沈應奎會商陳鳴志東挪西湊或勸官紏捐助或將舊存旗幟號衣攺做俻辦衣袴七萬餘套生番窮苦異常聞有衣袴深山窮谷男女楷率歸化薙頭各路招撫得收實效查四品頂戴前貴州藩司沈應奎自渡臺以來除奸剔獘會計經營不避勞怨賛助撫番籌晝經費實屬辦事認眞異常出力臣不敢没其微勞合無仰懇天恩賞還原銜花翎以示鼓勵出自逾格恩施謹附片具陳伏乞聖鑒謹奏奉旨已錄○○二品銜署四川布政使按察使臣游智　跪奏爲四川鹽茶道因病出缺請旨迅賜簡放恭摺仰祈聖鑒事竊查四川鹽茶道英文前承簡命補授四川鹽茶道於光緖十二年正月十五日抵川由督臣飭委署理臬可篆務於正月二十四日接印任事查英文素患弱症到川以後病益加增臣與之共事三月有餘見其精神頽敗節次勸令安心調理詎因病久醫藥罔效兹於光緖十二年五月初六日開缺伏查臬司係臣本缺新任藩司尙未到川臣現署藩篆又因督臣開缺總督衙門一切事務係臣代行一時不能回任查臬司職任通省刑名不可一日乏員經理再四籌維查有前建昌道黃雲鵠識遠器宏風節夙著堪以署理臬篆俾專責成以免貽誤所有四川鹽茶道因病出缺請旨迅賜簡放並委道員暫行署理臬篆綠由理合恭摺具奏伏乞皇太后皇上聖鑒訓示謹奏奉旨已錄○○頭品頂戴浙江巡撫臣劉秉璋跪奏爲交代案内虧短常平倉榖延不清理請旨查抄備抵以重倉儲恭摺仰祈聖鑒事竊查已革前任泰順縣知縣袁績慶泰順任内經手常平倉榖前據該管知府揭報查有虧短袁績慶延不盤交濳行回籍卽經臣彚案奏叅咨提來浙勒限盤交奉旨允准在案嗣因袁績慶延不來浙業將交代銀米各册先行咨部並聲明袁績慶虧短倉榖俟盤交清楚歸叅案辦理一面嚴飭該管知府督飭盤量具報去後兹據布政使許應鑅詳據署温州府知府李士彬詳稱袁績慶泰順任内經手倉榖並不盤交濳回原籍由府委員會同現任盤量計袁績慶任内實在虧短榖四百二十三石五斗五升九合三勺惟袁績慶迄未來温無從追繳詳請咨催來浙俾使將盤缺谷石押令照數買補還倉並將征存八年契稅銀兩一併追繳等情前來查已革前任泰順縣袁績慶係江蘇陽湖縣人其泰順任内經手常平倉谷于　奏叅咨提之後仍不來浙清理抗玩已極令旣據該府委員會同現任盤查實短缺榖四百二十三石五斗五升九合三勺自應卽照此數先請查抄備抵仍咨提袁績慶來浙清理買補還倉其徵存八年契稅銀兩究有若干責成現任查明具覆一併嚴追清繳詳請具奏前來臣覆核無異相應請旨將虧短倉榖之已革前任泰順縣知縣袁績慶查抄備抵以重倉儲除由臣飛咨江蘇撫臣轉飭該原籍地方官將袁績慶原籍資財查抄解浙備抵仍委員將袁績慶押解來浙以憑追繳外謹會同閩浙總督臣楊昌溶恭摺具奏伏乞皇太后皇上聖鑒訓示謹奏奉旨已錄○○頭品頂戴浙江巡撫臣劉秉璋跪奏爲廟神迭着靈應籲乞天恩賞加封號並懇　頒匾額以酬靈貺恭摺仰祈聖鑒事竊照杭州屬之海甯州地處海濵朝潮夕汐冲湧異常潮患時刻堪虞該州城隍正　素著靈應每遇颶風陡起濤湧如山全堤皆震無不默邀神佑獲慶安瀾光緖九年七月初二三及二十二等日風狂雨疾潮浪奇高橫冲塘堤大災立至居民皆赴城隍廟求禱頃刻返風潮走中疉幸能轉危爲安至於偶逢水旱官民有求必應乃獲有秋上年夏秋之交隣封疫癘盛行將及州境居民赴廟虔求賴以安全凡此禦灾捍患功德及已它非淺鮮等情兹據該州取造事實册結由藩司許應鑅核明詳請具奏前來臣查廟祀正神實能禦災捍患功德及民例准奏懇賞加封號匾額今海甯州城　神迭著靈異保衛　黎核與定例相符合無仰懇天恩俯准勅加封號賜頒匾額一方以答神庥而順輿情除咨禮部查照外謹恭摺具奏伏乞皇太后皇上聖鑒訓示謹奏奏旨已錄○○李鴻章片再前因東明縣境黃河南堤　　緊　堤根修防重要經臣奏明酌設廳汎並派大名練軍一營常年駐堤歸大順廣道督率經理在案近年伏秋在　險工迭出守愈難水勢瞬息變遷工員遇事禀道往返數日實虞貽誤查豫省地方道員有遇　駐工之案應飭大順廣道自今年爲始除冬春估工駖料隨時往來每屇伏秋汎期該道卽前赴東明親駐工次察看調度嚴督廳汎營哨實力搶護庶在工員弁得以就近監察其有悮事糜費者據實禀請叅辦俟　清安瀾後再行回署東明本係該道轄境其駐工期内地方事件應遞交行次核辦以免貽悮除飭遵外　合附片陳明伏乞聖鑒　奏軍禨大臣奉旨知道了欽此○○會國荃等片再前任河南巡撫錢鼎銘前在藉時功績卓著經前督撫臣會摺奏請子謐　祠光緖二年十一月二十日奉上諭沈葆楨吳元炳奏已故巡撫有功原藉請子謐建祠一摺等因欽此欽遵飭由該家屬自行建祠在案兹據紳士前太常寺少卿湯泗孫等呈報該故員之子主事錢溯耆浙江補用知　錢溯時欽遵恩諭於太倉州在城東一都二圖州前鋪地方建立專祠一所現已落成公請奏明列久祀典由地方官春秋致祭等情前來臣等覆查無異相應奏　聖恩俯准將原任河南巡撫錢鼎銘本藉專祠列入祀典由地方官春秋致祭以彰忠蓋除咨禮部查立案外謹附片具陳伏乞聖鑒訓示謹奏軍機大臣奉旨禮部知道欽此 
 
 

Page 12

 
 
[光緖十二年六月二十四日京報全錄]  
　　宫門抄○旨一道錄前○醇親王奏爲宫廷政治内外並重謹擬齊治要道摺子○浙撫劉奏請飭下新撫　查閱營伍夾片○悙親王等泰爲遵旨選擇吉期摺子○疆撫劉奏爲對調守備夾片○湘撫卞奏請旌獎夾片○直督李奏留知府在營守制夾片○浙撫劉奏爲請旨對調知府摺子○大臣伯等奏爲籲懇兹恩暫緩歸政以懋聖學摺○六月二十四日刑部都察院大理寺廂白旗値日軍機處引見三十二名○岳林稽查中左門覆命○福建副考官張鼎華到京請安○四川布政使王嵩齡到京請安○召見軍機王嵩齡○明日辰初入座聽戯○○　奕　跪奏爲宫廷政治内外並重謹儗齊治要道仰祈慈鑒事敬溯自咸豐辛　兩宫垂簾聽政外戡宼亂内除權奸德澤佈於八垠威信敷於四裔武功文教炳曜寰區同治甲戌痛遭大故勉允臣工之請重舉聽政之儀自光緖辛已以來我皇太后憂勤益切　宵旰孜孜所以承列聖垂統之艱造萬世無疆之福者至矣盡矣兹者皇帝甫逾志學之年　申親政之旨王大臣等審時度勢合詞籲懇訓政敬祈皇太后體念時艱俯允所請俾皇帝有抽禀承日就月將見聞密綽俟及二旬再議親理庶務彼時區宇之局益安皇帝心志益定寔爲宗社蒼生之福抑臣更有請者列聖宫廷規制遠邁前代我皇太后循守成憲嚴肅有加將來大婚後一切典禮規模咸賴訓教飭誡卽内廷尋常事件亦不可泊弛前徽臣愚以爲歸政後必當永照現在規制一切事件先請懿旨再於皇帝前奏聞俾皇帝專心大政博覽群書上承聖母之歡顔内免宫闈之劇務此則非如臣生長没宫者不能知亦不敢言也有微臣謹擬齊治緣由是否有當伏乞皇太后聖明洞鑒謹奏奉旨已錄○○劉秉璋片再光緖十一年輪應查閱浙江營伍奉旨派臣查閱始因海防甫定遺撤營伍整理軍械接辦文武兩闈科塲未能往閱經臣附片奏明俟闈務辦竣由臣察看情形再行次第舉行欽奉諭旨兵部知道欽此迨文闈事竣臣病體難支未能舉辦前於销假摺内陳明擬俟秋間赴閱兹奉恩命升補四川總督卽日交卸不克前往相應請旨飭下調任撫臣衛榮光逐一查閱以重營伍理合附让陳明伏乞聖鑒訓示謹奏軍機大臣奉旨着派衛榮光認眞查閱兵部知道欽此○○管理欽天監事務和碩悙親王臣奕誴等跪奏爲遵旨敬謹選擇吉期恭摺奏祈聖鑒事竊光緖十二年六月初十日内閣抄出欽奉慈禧端佑康頤昭豫莊誠皇太后懿旨前因皇帝冲齡踐阼一切用人行政王大臣等不能無所禀承允准廷臣之請垂簾聽玫並諭俟皇帝典學有成卽行親政十餘年來皇帝孜孜念典德業日新近來披閱章奏論斷古今亦能剖决是非權衡允當本日召見醇親王奕譞曁軍機大臣禮親王世鐸　諭以本年冬至大祀圜丘爲始皇帝親詣行禮並着欽天監選擇吉期于明年舉行親政典禮皇帝聞諭後當卽長跪懇辭醇親王及軍機大臣亦以時事多艱萬幾繁鉅皇帝日就月將學無止境如蒙從緩歸政將來躬親庶務必更能貫激無遺益臻上理實爲天下臣民之幸再三籲懇情詞亦出至誠惟念垂簾之舉本屬一時權宜皇帝繼統御極仰承穆宗毅皇帝付託之重當此典學有成正宜與内外臣工勸求治理宏濟艱難自應欽遵同治十三年十二月初七日懿旨卽行親政以慰深宫期望之意壇廟大祀均應親詣行禮以昭誠敬卽於本年冬至大祀圜丘爲始躬親致祭並着欽天監於明年正月内選擇吉期舉行親政典禮所有應行事宜及應復舊制之處着各衙門敬謹查照成案奏明辦理將此騯諭中外知之欽此欽尊抄出到監臣等敬謹選擇得明年正月内吉期二日均係黃道上吉良辰敬繕清單恭呈御覽伏候皇太后欽定爲此謹奏請旨奉旨已錄○○劉錦棠片再臣據巴里坤鎭總兵徐占彪呈稱借補該鎭標右營守備傅國相籍隷鎭西廳例應迥避呈請揀員對調前來臣查有借補鳥魯木齊提屬瑪納斯協右營守備杜得潤係甘肅蘭州府臬蘭縣人堪以調補巴里坤鎭標右管守備其所遺瑪納斯協右營守備員缺卽以傅國相調補人地均屬相宜與例亦合如蒙俞允應請飭部換給該員等箚付令其任事以符定例除飭取該員等履歴清册另咨送部查核外謹會同陜　總督臣謂鍾麟署鳥魯木齊提督臣譚上逹附片具陳伏乞聖鑒訓示謹奏軍機大臣奉旨兵部議奏欽此○○卞寳弟片再湘省素有溺发惡習臣於光緖八年到任後卽經出示嚴禁並飭各屬舉辦育嬰勸諭地方紳富集资收養數年以來頗著成效曾將捐資較多之常甯縣在藉候補郎中唐敏眞等彚案奏請旌獎俾資觀感在案兹據省城育嬰堂委員禀報現任廣西提督蘇元春避其故母一品命婦蘇黃氏遺命捐助湖南省城育嬰經費銀一千兩又長沙縣在藉江西補用道朱昌琳捐助本邑育嬰堂費銀一千兩均請酌核奏獎並由藩臬兩司轉詳前來臣查紳民人等因地方善舉捐銀至千兩以上者例准請旨建坊給予樂善好施字樣今廣西提臣蘇元春遵母遺訓並江西補用道員朱昌琳各捐助育嬰經費銀一千兩均與建坊之例相符合無仰懇恩施准該提臣爲其故母蘇黃氏在廣西永安州原藉朱昌琳在長　本藉一體照例建坊給予樂善好施字樣以彰善行而昭激勸謹附片陳請伏乞聖鑒訓示謹奏軍機大臣奉旨着照所請禮部知道欽此○○李鴻章片再據統領綏字馬步各營知府用直隷候補直隷州戴宗鶱禀稱該員於本年四月二十五日接到家信知親母汪氏於四月十八日在安徽壽州原藉病故例應丁憂請派員接統以便尅日奔喪回藉守制等情臣查該員戴宗鶱久在軍營出力前經吳六溦奏調赴吉林統領綏軍嗣又調回畿束昌黎沿海一帶擇要扼紥修築管壘溝渠橋道布置精嚴操練新式後膛槍砲極爲嫻熟營規整肅兵民協和足資戰守該員老成正大謀慮精詳有古儒將　風所部各營皆親自募練威信素孚碍難遠易生手查定章軍營帶兵人員准其在營守制該員統領海防各　關係重要應暫給假百日回藉治喪假滿仍飭赴營督率操防庶責成旣專緩急可恃理合會同都察院左副都御史臣吳大澂附片具陳是否有當伏乞聖鑒訓示謹奏軍機大臣奉旨吏部知道欽此○○頭品頂戴浙江巡撫臣劉秉璋跪奏爲請旨對調知府以重地方而資治理恭摺仰祈聖鑒事竊臣承准軍機大臣字寄光緖十一年十一月初七日奉上諭新選浙江温州府知府惠陞着劉秉璋於該員到省後悉心察看能否勝任據實具奏將此諭令知之欽此遵旨寄信前來等因承准此嗣准部文該員在京患病吿假醫治現甫到省臣接見數次悉心察看該員心地明白人亦樸實懼才具稍欠開展查温州係冲煩中缺濵海要地自添設口岸以來華洋雜處民教不齊　與台州連界近更漸染惡習時有土匪出没實爲難治之區惠陞初膺外任恐未能措置裕如惟查有現署實缺之正任嚴州府知府李士彬在任年餘情形熟悉才明守潔辦事認眞洵堪勝任相應請旨將嚴州府知府李士彬調補温州以資治理所遺嚴州府係專衝簡缺地居腹裹府事亦較簡卽以惠陞補授亦堪勝任如此一轉移間各得其宜實與地方有裨所有嚴州府知府與温州府知府對調綠由理合會同閩浙總督臣楊昌濬恭摺具奏伏乞皇太后皇上聖鑒勅部議覆施行謹奏軍機大臣奉旨吏部議　　　　　 
奏欽此○○臣伯彥訥謨祜等跪奏爲籲懇慈恩暫緩歸政以懋聖學事竊臣等伏讀六月初十日懿旨以皇帝典學有成諭於明年正月舉行親政典禮詔辭宏遠酌古準今尋繹回環且欽且感伏思我皇太后躬仁聖之資値維艱之運削平九宇撫定四方史册罕儔功德莫二兹當璇闈歸政頤養冲和旣大慰日夕期望之心亦稍釋宵旰仔肩之重凡兹臣庶熟不欣愉然臣等日侍講筵深維時局有不得不縷晰備陳者幸皇太后垂察焉皇上天亶聰明過目成誦六經諸史前數年卽能舉其辭然經義至深史書極博譬諸山海非一覽所窮此講習之事猶未貫徹者也天直之赜莫如章奏前者疉奉慈諭將軍𢡧處近年摺奏抄錄講肆皇上随時披覽亦能一閱瞭然大而兵農樂細而鹽關河漕頭緖紛繁兼綜不易此批答之事猶未徧習者二也清語國書我朝根本皇上紀誦甚博書寫亦工然切音聲義頗極精微固須名物靡遺尤必文義貫串滿蒙奏牘各體攸殊繙譯之事猶未熟精者三也爲至難萬幾至重多一日養正卽有一日之功加一分講求卽獲一分之益天下者祖宗之天下也皇太后體祖宗之心爲心二十餘年憂勞如一日倘俟一二年後聖學大成特臣民之福亦宗社之慶也臣等區區至誠出於迫切伏祈皇太后聖鑒奏奉旨已錄 
 
