# 1901 - 244 - 4910266

 

Page 1

 
 
[今日隨報附送勸捐棉衣册]  [[  申報館代啓]  
昨由本埠陳家木橋電報總局交來勸募棉衣册若于扣浼本館隨今日申報附送因念本年江南沙洲等處水災極廣轉瞬天氣寒沍窮黎無衣致慨瑟縮堪憐尙祈四方義士仁人慨發慈悲同襄善舉不惟電報總局所厚望抑亦本館所馨香禱祀以求者也肅此佈陳伏維德鑒 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝　　題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦保以窮源竟委見諸施行因思九通一書經累朝碩彥通儒增訂搜輯典章政術蔚爲大觀林板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出　亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[新印日本國志] [  圖書集成局啓]  
　　是書爲粤東黄公度亷訪所著亷訪前曾贊使日本研求彼國數千年來禮樂兵刑農商工藝而于明治維新力行新法分類列表尤能　若列眉成書四十卷原原本本洽見殫開本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[條陳時事說]  
我國家當康雍全盛之時天子端拱於上内而公卿大夫外而督撫藩臬奉朝廷威德承流宣化措置裕如凡國有大政若官制之變更財賦之出入武事之弛張皆君若臣謀維於殿陛之間必使百密而無一疏然後頒行天下其有沈淪卑位之下僚與伏匿草茅之庶士雖懷慷慨建言之意而不在其位不謀其政芻蕘末議實無由上陳於君相之前此固國家體制使然亦以其時運際盛明榀府疆臣皆能留心國事故不必採及羣議而用人行政自能動協機宜也迄乎乾嘉以後承平日久文恬武嬉其賢者謂翰墨可以匡時文章可以報國相率考索金石研究詞章雍容揄揚潤色鴻業而於安内攘外之規固不甚措意也不肖者更縈情於聲色貨利鬻田宅長子孫罔上營私肆無顧忌而於國計民生之大一切惜無所知時變相乘禍亂遽起洪楊諸逆倡亂粤西騒擾至十餘行省而西洋諸國又乘間伺隙擾我海疆外侮内訌循生迭起大官狃於晏安久不知經濟爲何事徵兵籌餉動輒乖方於是下之以經綸自負者相率條陳時事或以諸生而上書大府或以佐貳而獻策樞垣袞袞諸公驟聞其博辯高談驚爲奇材異能採其所言見諸行事其尤者入告我后奏請施行一時懷奇負異之流爭抒所見以自炫其才其中議論通達識見恢宏者因足以備明時之採擇佐大吏之謀猷而論近乖張好爲異說如合肥相國總督直隸時有某太史之予獻策戟轅謂中國如欲變法須自變易服色始此種乖謬之論傳之遠近詫爲異聞蓋自條陳時事之途旣開萃衆人之心思以參議時政裨益雖屬良多而希時千進之流掇拾陳言借此爲弋取功名之具充其流弊必至不學無術者濫邀恩寵而眞負經世之才反匿跡銷聲不肯輕抒一議夫當時因時事多艱人才缺乏當事者不得不博採衆言藉爲土壤細流之助迨其途旣啓則又皆視爲終南捷徑藉此爲攀援引進之階語雜言庬徒亂人意是亦何益之有哉今者張香濤制軍因乘馬車至教吏館突有某甲者手挽馬韁堅不肯釋迨從人扭交江夏縣研訊則自稱係鄂省候補雜職需次有年因聞制軍延攬人才芻蕘必探是以繕具條陳百行呈遞搜其身畔果有手摺一扣大令隨據情禀覆督轅制軍以該員鹵莽荒謬飭司記過以示薄懲手摺則卽擲還夫以制軍之身處高位留意人才苟有一才一技之長無不盡必搜羅致之幕下使某員果有所見不難從容呈獻以求大府一日之知况制軍自設教吏館以來凡在屬員皆可在館中接見倘有藴蓄尤不妨暢所欲言乃今於八騶在道之時遽存一鳴驚人之想鹵莽荒謬其亦奚辭然某員之所以爲此者必見夫平日干時挾策之徒薢茩一言即蒙寵眷艷羡旣久故當此侘傺無聊之際不自量度遽爾效東施之顰其事雖可鄙其情亦可憐已不然以區區末秩微員竟敢于冐制府威嚴是非喪心病狂亦何遽至此哉噫 
[本館接奉電音]  
　　昨日午前河南開封府行在飛電傳來上諭二道敬謹譯登○十月初三日行在内閣奉上諭載洵著挑在御前行走载濤載著挑在乾清門行走欽此同日奉上諭朕欽奉慈禧端佑康頤昭豫莊誠壽恭欽獻崇煕皇太后懿旨周馥奏督臣久病出缺代遞遺疏一摺大學士直隸總督李鴻章以儒臣起家軍旅早膺疆寄晉贊綸扉輔佐中興削平大難嗣在北洋三十餘年辦理交涉悉栛　宜上年京師之變事機萬急該大學士忠誠堅忍力任其難宗社得安朝野攸頼本年七月間因病迭經降旨慰問該大學士仍力疾從公未敢休息忠靖之忱老而彌篤方冀調理就痊長资倚任乃驟患咯血遽致不起際兹時局艱難失此柱石重臣曷勝愴慟前已加恩賜卹予謚文忠追贈太傅晉封一等侯爵入祀賢良祠著再賞銀五千兩治喪諭户部給發原籍及立功省分建立專祠並將生平戰功政蹟宣付國史館立傳靈柩回籍時沿途地方官妥爲照料任内一切處分悉予關復應得卹典該衙門察例具奏伊子刑部員外郎李經述著賞給四品京堂承襲一等侯爵毋庸衐領引見工部員外郎李經邁著以四五品京堂用記名道李經方著俟服闋後以道員遇缺簡放伊孫户部員外郎李國杰著以郎中卽補李國燕李國煦均著以員外郎分部行走李國熊李國壽均著賞给舉人准其一體會試以示篤念藎臣有加無已之至意欽此 
[俄開煤礦]  
　　南洋新加坡叻報云頃聞俄國政府籌出盧布二百四十萬枚開采佘霍德喀灣附近司秋礦内之煤豫計此礦可出煤一百五十萬墩按佘霍德喀灣附近日本海實美洲灣中一小灣也其地在東經線一百二度三十分北緯線四十二度五十分 
[華人團練]  
　　南洋新加坡叻報云邇來生長叻中之各華人請諸英吉利國家欲自練羲勇一隊擇要分駐爲 
 
 

Page 2

 
 
國干城刻已蒙英廷核奪允准矣 
[派員陪祀]  
　　聞之京師友人云十月初一日孟冬時享太廟初十日祭太廟後殿及顯佑宮東嶽廟都城隍廟先期經太常寺奏請欽派王大臣恭代行禮隨行知各部院著派陪祀司員以崇典禮 
 
[鑄印述聞]  
　　聞之京師友人云外務部應用印信現已購得凈銅開爐鼓鑄惟因銅少不敷所用是以先鑄堂印一顆其餘司印尙須俟之異日刻下暫用木質關防 
[方伯入都]  
　　聞之保定友人云九月二十六日午刻直隸藩憲周玉山方伯接京師來電知有緊要事機因於午後一點鐘時特開加急火車入京句當以意度之大約因合肥傅相大事也 
[軍械解省]  
　　聞之保定友人云元字營淮軍統領某君近將直隸各邑土匪所繳軍裝解存省庫計共快槍千餘枝擡槍二百桿土槍二百餘桿火藥子彈十餘箱 
[俄兵防盜]  
　　天津直報云此間俄國租界内每晚九點鐘時卽不准行人來往蓋以防盜賊潜蹤也迨夜靜更深必派出俄兵數名負槍騎馬來往梭巡達旦通宵未嘗稍息宵小因之歛跡居民得以高枕無虞 
[兵船又减]  
　　聞之天津友人云當去歲拳匪事急時各國駐泊大沽口内外之兵艦運船雖來去靡恒然常有三四十艘之譜迨和約旣定卽逐漸開行就九月二十八日計之祗存英國二艘美國一艘德國一艘法國一艘俄國一艘日本國一艘奥國一艘義國一艘蓋至此而僅留九號矣 
[議和全權大臣札行總稅務司文]  
　　爲札行事照得昨接該總稅務司呈交賠欵節略本王大臣詳加閱覈有仍須將頭緒先行理淸者兹照開於左一鹽釐課釐自應由户部核明於本年八月底將征收銀兩彚儲備撥惟常關稅擬改歸新關代征與收足值百抽五之海關稅同日開辦必須將通商口岸各常關名目開明並將關卡界限及如何征稅之法豫先定明以免糾葛一通商口岸各常關除奉天之山海關直隸之津海關現爲洋兵佔據尙未收回外其餘如山東之東海關江蘇之江海關鎭江關安徽之蕪湖關浙江之江海關甌海關江西之九江關湖北之江漢關宜昌關四川之重慶關福建之閩海關廣東之潮海關瓊州關北海關均應派現在各該口之稅務司兼辦徵收常稅事宜由監督派員隨同經理惟粤海一關係内府差使其監督遞年更換與各關監督均不相同且香澳六廠稅務已歸稅務司經征歲收頗鉅其粤海關監督現時征稅各處應仍由監督自行管理至甘肅之嘉峪關與雲南之蒙自關廣西之龍州關地雖通商郤非沿江沿海口岸土貨亦少自應不在新關代征之列一常關分設稅局多在内地距口岸數里至數十里數百里不等其距口岸太遠者歸稅司兼管甚多不便應定明内地分局在距口岸五十里以内者歸稅司兼管其在五十里以外者仍由該關監督專管以淸界限一有同一口岸而貨稅船料分歸數處衙門征收者試以天津一口作一比樣向有户工海三關户關歸津海關監督管理征收各項貨稅工關歸通永道管理專收木稅及船料與户關所收船料各不相妨海關歸天津道管理專收航海民船米糧及數種雜貨此三關以户關所收之稅爲最多其數蓋十倍於上海故俗呼户關曰大關然工海兩關亦自有解部正額與應撥要欵稅司所收常稅應專指監督向來所征之稅其歸别衙門所征者應仍循舊歸别衙門經理一各關監督征收常稅均照户部所頒稅則其征稅各有地叚斷無如節略所稱口岸界外分關予以免重征執照至界内無稅可收者然亦不能由界内之一關儘數征收予以免重征執照將别衙門應征稅項免去總之須按常關稅則榷應稅之貨在常關應管地叚收應征之稅循常關向來舊例不致侵礙其餘各關局之稅項辦法方爲允當一户部原頒稅則至於今日貨價高下或有不同然目前須循照徵收倘日後有非酌量加减不可者届時再行酌議節略所附各欵大致可行應准作爲試辦 
[擬假棘闈]  
　　金陵采訪友人云邇聞廷臣以去年拳匪倡亂京歸試院蹂躪不堪轉瞬駕返神京將次補行恩正兩笠鄉會試而闈塲内外雖卽雇工修整一時難復舊觀不得已擬暫假江南省棘闈舉行試事傅聞現已由大宗伯奏請飭下兩江督臣體察情形據實覆奏矣 
[德員謁帥]  
　　金陵采訪友人云德國大員穆默君乘某兵艦赴南洋晉謁通商大臣劉峴帥先期電致駐江寗領事貝特蘭君九月二十八日貝特蘭君乘馬車赴下關候迎峴帥亦飭洋務局總辦汪叔芾觀察以禮迓之無何兵艦鼓浪而來下椗江口貝特蘭君偕觀察乘杉板船前往投刺德員殷勤延入略談片刻卽率同統帶以下武弁繙譯各員乘輿入儀鳳門迤邐達節轅峴帥先已命標防各營列隊轅門之外名刺甫入峴帥卽命將中門大啓鳴砲奏樂延入花廳煮茗清談良久辭出峴帥送至堂廡下啓門升砲奏樂如初至此夾有何要公則棨戟森嚴外人無從探悉也 
[不准援例]  
　　廣州訪事人云自奉停止武科之旨各屬皆已遵行日前忽有潮州府屬職員蘇兆龍等遞禀督轅請援廣州之例仍准武童應試督憲陶芷芳制軍批示云武科鄉會及童試係奉諭旨飭令停止前因奉旨之時廣州府屬文童業已考竣本應接考武試各屬武童均已遵奉學部院按臨牌示齊集是以奏請仍舊考試他處豈能援以爲例本部堂於接奉電傳諭旨之日早經電札通飭各屬出示曉諭潮屬當已周知該職等率行瀆請殊屬冐昧應不准行仰廣東布政司迅飭潮州府再行明白示諭並通飭各屬曉諭武童毋再藉詞妄　禀發仍繳 
[僞印案發]  
　　廣州訪事人云閩省開辦振捐時有世襲雲騎尉甘肇基者僞造印收騙取甘樹榮捐銀若干案發由地方官拘獲迭次研訊供出此事係李植植主使李現已逃赴粤東等情閩浙總督許筠菴制軍因移咨粤省大憲請轉飭各屬地方官一體嚴拿務將該犯李植拘獲解閩歸案嚴辦 
[維持風化]  
　　杭州訪事友人云越中向有花鼓淫詞每當春祈秋報之時相約來杭演唱雲情雨意描寫偪眞前署浙江臬司世振之廉訪查禁綦嚴此風爲之稍息兹者臬司湍靜臣廉訪恐日久弊生復萌故智爰會同保甲督辦鄒渭清觀察札飭地方官及保甲巡員認眞查察亦維持風化之一端也 
[營勇不法]  
　　武昌訪事人云上月二十二日有愷字營勇數人至武勝門某屠市賒取猪肉屠夫某甲以素不相識婉辭却之勇老羞成怒掣刀砍傷甲乙二屠夫事爲營中某哨弁所聞飛騎馳往將受傷之屠夫送至某善堂醫治醫生云傷勢甚重恐宥性命之憂甲之家屬心不能甘意欲禀官究辦經哨弁再三勸阻然至今尙未了結也 
[粤西苦旱]  
　　廣州訪事人云今歲廣西各屬早稻頗稱豐稔甫交七八月運米至東粤者已相屬於途不意中秋節後天忽亢旱由桂林以迄梧州各邑田疇龜坼晚禾大半黄萎雖經地方官薰沐䖍祈而某霖終未大沛未識天心仁愛尙能補救將來否也 
[沙溪秋雪]  
　　沙市訪事人云霜降節後寒煖不時至上月十九日午後北風怒號雨絲如織二十日風愈暴氣愈寒雖禦重棉猶苦奇寒砭骨迨上燈後雪珠錯落鴛鴦瓦上鏗然有聲二十一日淸晨六出花飛一白無際洎午後天容開霽而寒威仍未稍减二十二日封姨返駕一輪 
 
 

Page 3

 
 
紅日照耀大千於是無衣無褐者流始欣然有喜色矣 
[粤東火警]  
　　廣州訪事人云上月十六日之晚時交二鼓城西蓬萊新街後巷合隆小闈姓館忽兆焚如之禍是處均係富户墻垣高峻異常祝融氏未敢飛越當火之熾也附近某質鋪司更人瞭見立卽鳴鑼告警各處水龍聞信馳至吸水救滅除合隆店面悉会劫灰外餘未殃及亦云幸矣 
[直隸官塲紀事]  
　　聞之天津友人云直隸長蘆運司楊藝芳都轉於九月下旬某日由京師乘火車抵津小駐河北行宮旋於二十八日回京○津河道張蓮芬觀察於九月二十七日下午接合肥傅相電訃隨於二十八日午前九點一刻時乘火車赴京弔唁 
[上海官塲紀事]  
　　昨日江蘇候補知縣黄明府受謙命駕至上海縣署投刺○新任靑浦縣錢大令國選於昨日到申命駕詣道轅禀見袁海觀觀察然後至上海縣署拜會汪大令大令延入花廳茗談良久而别○昨日江南提督李壽亭軍門命駕往文武各署投刺至縣署時大令飭丁擋駕 
[都轉文告]  
　　示加鹽價一事昨已略登本報兹將兩浙鹽運司黄幼農都轉所發告示照錄左方爲邮示曉諭事光緒二十七年八月十五日奉鹽憲任批本司呈詳遵旨籌議賠欵擬請酌量加價一案由奉批鹽斤難再加價誠係實在情形惟現當償欵萬分緊急各商民食毛踐土亦宜激發天良以濟國家之急今本部院照兩江來電酌中核定每斤暫議加價二文以顧大局仰即由司酌定起限加價日期頒示曉諭遵守並諭飭甲綱各商曁通飭所屬一律遵辦毋稍阻抑仍將起加日期報明查考一面將加課一層迅速飭商籌議禀司詳候察辦仍候彚核具奏並候撫部院衙門批示繳等因奉此本司遵卽酌核此闪加價起限日期無讑泊東西綱引肩任各地以及寗台温處釐盬每斤均應一律再加賣價二文以濟國用惟查各地銷數之暢滯道路之遠近情形各有不同加價之先後亦宜稍有分别現定浙西之杭嘉松三所銷數較暢道路稍近應以光緒二十七年九月内奉文之日起加由各該甲商將奉文起加日期禀報查核而浙東之紹所商情散漫道路遠近不一准自十月初一日一體起加不得稍有叅差除呈報並分别移行遵辦外合行出示曉諭爲此示仰兩浙綱引肩任各地以及釐鹽商販與軍民人等一體知悉爾等須知此次之加價原出於朝廷萬不得已之舉且係出之於民每人每日食鹽不過三錢計口匀攤爲數甚微旣無損於民又何害於商該商販軍民務當一體恪遵不得阻撓生事倘敢故違定卽從嚴究辦其各凛遵毋違切切特示 
[局員辭差]  
　　本邑十六鋪巡防北局委員蕭子文二尹業經出使日本大臣蔡和甫星使調充隨員因於昨日趨赴道轅面禀蘇松太兵備道袁海觀觀察辭去差使請委他員接辦 
[粥厰施米]  
　　本邑大南門外粥厰自本月初一日起每日清晨施粥一次現經蘇松太兵備道袁海觀觀察委楚二尹辦理定期十月初六日按口給發米糧俾窮民得以携歸煮食 
[愼守筦鑰]  
　　本邑南市二十三七鋪巡防局員盛雨村二尹以現方開辦冬防街栅各宜愼守爰於昨日飭地甲傳集各叚更栅夫諭以更夫須通宵擊柝毋得疏虞街栅則於兩鼓時一律下鑰如違笞責不貸 
[斷路傷人]  
　　前晚本邑南馬頭馬路橋畔昇和染坊工人楊阿慶因事行經新北門餐城下僻靜處突遇斷路匪人按仆於地攫去囊中所儲洋銀一元數角楊極口呼救被匪拔刃刺傷手腕因負痛赴小東門外法界捕房聲訴不知捕頭將何以處之 
[邑宰騐屍]  
　　英界胡家宅寳和里流娼李二寳素與馬房馬夫王小紅姘識前晚某洋人家細崽洪連生前往度夜適與王同遂大興醋海之波李娼進退兩難復被假母李張氏辱詈忿無可洩遂取生鴉片烟吞之王目擊情形亦將所剩之烟一吸而盡洪見肇巨禍乘間遁去李張氏隨投報捕房捕頭派包探張寳成趙銀河前往查明將李娼與王送至仁濟醫館王受毒尙淺得卽救愈李娼旋卽殞命昨由地保曹福卿投上海縣署禀報午後四點二刻時縣主汪瑤庭大令鳴騶蒞屍塲升座後曹保禀訴前情李張氏求恩免騐大令准之飭卽自行棺殮趙張二探將王帶案請訊王供稱是夜小的前往尋歡見李娼已服毒因亦自萌短見幸遇救而蘇此事實緣李娼與假母口角所致與小的無干大令飭二探帶回捕房押候核奪 
[名醫來滬]  
　　珠街閣陳蓮航徵君前應浙江大憲之召在省多日堅留未行兹由盛公館主延之來滬小住縉紳棧閱五六日即須返棹杭垣 
[美界火警]  
　　昨夜八點鐘時忽聞警鐘亂鳴旋分三下急出查視知美租界港北新署相近某姓溙作店因學徒潑翻火油燈致兆焚如幸救火會西人驅皮車馳至極力灌澆得卽熄滅計焚去平屋十四間 
[諭遷棺木]  
　　本邑裏虹口一帶自劃入公共租界後田間所厝棺木尙未一律瘞埋昨日午前工部局某西人傳集各圖地保諭令遍告居发卽日將棺遷往他處違則解送公廨禀請究懲 
[上海巡局紀事]  
　　日前南市倉橋浜歐陽全福家失去銀飾疑傭婦某氏所竊報請二十三七鋪巡防局員邱友林二尹傳薦頭研訊面飢汛捕往勘形迹見箱上銅鎖已壞當卽據情禀明二尹飭傳傭婦到案澈底根求○前日十六鋪地甲在小東門外護城河中撈獲白絲一包約重百餘兩當卽齎呈十六鋪巡防北局委員聽候失主到來認領○鄉民奚阿慶將錢洪全之妻趙氏誘匿裏虹口某姓家昨日被錢偵知將奚及氏一併扭至虹鎭巡防局請究局員李二尹訊明判責奚二百板氏交錢領回管束○前晚積竊張宗林掩入引翔港鎮泰和燭店行竊錫泊四條小銀錢數十角被店主扭至虹鎮巡防局請辦局員李二尹令地保吳琴蘭押送上海縣署請縣主汪瑤庭大令訊辦 
 [P英美租界公堂瑣案 
　　浙江紹興府屬某邑人李春生向在杭州某公館爲庖人嗣因失業來滬被歹人誘騙行李盡失遂萌短見前日由外大橋上躍入浦中經四百四十號巡捕援起昨晨解遂公堂請爲安挿讞員張柄樞司馬賞給川資洋銀六角著公差送上某小輪船載回原籍○有劉阿三者向開老虎灶前月頂與瞿連生未及半月復欲自開向之索還瞿不允許遂將器物攫去向之理論反被兇毆因卽投訴捕房捕頭令包探劉阿炳將劉拘解公堂司馬飭送上海縣署請究○馬年海不知因何與其妻吳氏口角拔刀將面部砍傷經三百七十五號巡捕拘解請究司馬判責三百板○林文榮王阿鳳串竊李錦泰家茶擔上酒壺等物經包探邊槐州拘解請究司馬判各責三百板○粤東女棍杜李氏在虹口開設花會經包探張阿五拘解請究司馬判責手心二百下逐出租界○陳福其乘福建路被火時攫取絲一絞經包探沈阿岳拘解請究司馬判責三百板 
[申報館協振所經收順直陜西振捐九月二十一日至三十日止第二十七次清單]  
　　廿四日漳州府謝應材代募由春成洋行交來花洋十一元又小洋册五埆鄭錫沐求子汝椿延年益壽洋十元○廿六日虞脩篁爲三兒文田身受寒熱求卽全　洋五元汪觀淼求面　速愈洋三元○廿七日無名氏銅洋一元○廿八日浙東金氏因夭病愈　洋廿元趙錬百洋五元考江長慈氏洋一百元○三十日俠雲女士洋廿元以上　共收洋一百六十六元五角花洋十一元銅洋一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貝廣銷]  
　　沙市訪事人云每届木棉上市時沙市各商家均向上海黄州等處販運或購來江口董市用大柏木船裝運入川近聞上海漢口黄州等處銷棉甚廣反有來沙採辦者致各號商有錢無貨柏木船空泊江干滄海桑田市情誠變遷無定矣 
[鹽販齊行]  
　　杭州訪事友人云省中鋪户居民所需食鹽向由販挑售顧其秤輕重不一以致購時殊費周章兹者大憲出示自本月初一日爲始每擔加捐錢二百文各販户以人家所用之秤至輕者每斤合官秤二十兩重者二十四五兩不等若照官價每斤加錢二文尙未免暗中虧折因於上月二十六日起二十八日止邀集同行停賣三天公同酌議在淸泰門外某廟演劇一臺至本月朔日起槪用十六兩官秤每斤售錢三十二文另加捐項二文如有紊亂規條私用重秤者一經察出罰演神戯一臺酒殽四席 
[上海縣署瑣案]  
　　還俗僧鄭蘭似被丁鳳山扭送縣署前晚縣主汪瑤庭大令升堂研訊丁稱光緒二十四年鄭糾合小的登會至去年五月會散小的交過洋銀三百七十七元至今分文無著卽各會總劃交之欵亦被鄭悉數吞没求卽訊追鄭供丁所交之欵歸黄姓總會與小的無干大令以鄭係會首理應清理飭差押令將帳算明禀候訊斷○吳子亭扭周雅卿到縣大令研訊之下吳供有田一方與周田毗連被周佔去數分向詰恃蠻求恩公斷周供不祖遺房屋一所與吳地相接今因坍壤雇匠翻造被周詐去洋銀四十二元今又誣控佔地是以繪　呈電大令諭候籌亭耆丈明再核○周桃桃控其妻吳氏不守婦道大令飭提訊究周稱小的家住江灣鎮娶吳氏爲妻已歴三載近忽逃匿蟻媒阿金家中與張阿新姦宿今由小的尋獲求卽訊懲吳氏供本夫錢山山現在膠州貿易小婦人被朱雲卿拐去賣與周桃桃實因時被毆駡是以乘機逃出大令飭掌頰二百下交周領去張阿新供小的確與吳氏在阿金家通姦數次求恩寛宥阿金供阿新自携吳氏到小的家中姦宿與小的無于大令喝令各掌頰二百下交人保去 
[英美租界晚堂案]  
　　和紫珊控薛煥大侵吞泰興煤棧股本等情前晚讞員張柄樞司馬提集兩造升堂研訊程紫珊訴稱前年十一月小的開設泰興煤棧計資本洋銀银一百七十五元用薛煥大執事後小的因病久不到棧致被薛將資本吞没凈盡求賜訊追薛供稱泰興煤棧前係朱小山所開嗣因虧耗難支由小的與程景元出貲盤頂程紫珊係景元之從兄在棧襄理雜務月支薪水洋銀二元一切均有帳可憑兹被誣控求恩明察景元所供與薛相同司馬查得簿據確鑿斥程不應誣控程曉曉狡辯司馬大怒喝責手心三百下勒具改過切結然後交人保釋煤棧仍歸薛執業 
[法租界公堂瑣案]  
　　蘇州人顧右新托販售珠寳之陳洪鄉售去珍珠詎料陳售得洋銀一千餘元卽私偕其妻王氏携之來滬匿跡西門外銀河里三十二號門牌屋内及顧來滬尋獲未幾又乘間逃逸因將陳王氏扭入捕房昨日解案請訊顧偕　婦蔣周氏投案求追陳王氏供丈夫經售此珠因價值驟貶以致虧本讞員杜枝園大令諭令押候緝陳訊核○天津人俞下芳在法界開設織帶店收尤小湖爲學徒前日因仇痛毆遍體鱗傷尤父松仁見而不忍投報捕房捕頭令包探將俞拘案請訊尤松仁偕子小湖投案請騐傷痕俞呈遞關書供稱學徒貪懶理應扑責大令謂教訓學徒不應如此暴虐遂將關書塗銷判罰洋銀二十元以五元給尤小湖爲養傷費所有鋪蓋衣服一併追還○大茂　材行夥江耀廷訴稱前日在北京輪船上失去衣服皮統金戒指及洋銀若干元報捕後查獲竊賊王和尙吳全全吊到衣服數件尙有餘贓求恩追給王吳認竊不諱大令著押候吊齊各贓給失主具領王吳各枷一個月責二百板○某洋人家細崽周長安偕見証陳鶴才訴稱前晚十二點鐘時途遇流氓陳阿雪葉恒盛糾同羽黨二十餘人向小的訛詐被毆受傷並毁衣服當塲拿獲二人送案請辦陳葉同供小的等均不在塲大令著押候查明覆核○某報關行執事人周仁章前控司帳人羅文輝侵吞稅餉銀二千餘兩大令訊供押追在案嗣因羅供詞牽涉同行夥陸寳生錢金何二人周遂於昨日挈同投案稱行内帳目由羅一人經理羅供小的不過依樣戎蘆諸事均由陸錢調度曾許小的决不拖累大令將陸錢交周帶回著將帳簿呈候核奪羅還押○上期潘阿五遞禀控唐連生積欠會項洋銀一百十七元向索逞蠻大令准词提訊潘呈遞摺子一　唐供小的所欠會項除劃抵外尙少八十元實因無力歸還叩求明鑒大令著押候嚴追○陳婓才遣抱告謝如相控謝文章積欠所墊煤價銀二百兩日久不還大令准詞飭提研訊謝供欠銀屬實求交保出外理處大令准之○沙永禮前控夏劉氏誘拐女孩大令迭次研訊並無實據乃於昨日交人保去○楊伯寅前控劉翰甫劉少屏叔姪串騙田單展轉抵押大令訊取口供將劉翰甫交人保去劉少屏押候比追昨日著保人將劉翰甫交案提同劉少屏覆訊劉少屏供此單押在恒泰錢莊孔雲海處計銀四百兩大令飭將劉翰甫交原保人保去劉少屏還押候補提孔雲海訊核○榮華客棧報事人車阿連前控沈阿三將竊賊李六寳放去迭奉大令訊供備文至溧陽縣關提李六寳李已聞風逃逸昨日將沈帶案略訊情由飭仍押候嚴比 
[美租界捕房紀事]  
　　流氓王紹川糾同黨羽韓金法向鄉民錢金虎借端索詐拔刃猛刺以致錢血流如注痛極聲嘶旋匍匐投報捕房據情聲訴捕頭察得負傷屬實令包探石金榮將王拘至押候轉解公堂禀請讞員張柄樞司馬訊辦○英界浙江路徐榮昌洋鐵店夥襲瑞富衛阿根竊取店中洋鐵一百餘件携至虹口求售適爲包探劉光震所獲帶入捕房捕頭令抻候解送公堂禀請訊究○昨晨偷兒洪阿法混入新記浜路八號門牌能人顧小蓮家圖竊當塲拘獲交三百六十五號巡街捕送入捕房捕頌令候轉解公堂禀請究辦 
[蘇州官報]  
　　九月二十八日指分江蘇本班儘先補用直隸州州同李宗　浙江人禀知先行到省縣丞王基肇禀謝奉委震　縣保甲差卽辭錢　銜錢文瀾均禀知在順直賑捐案内捐升知縣仍分原省試用從九郁遵鎣禀辭奉委紫陽書院徵租差分發江蘇議叙縣丞史勳安徽人指分江蘇試用巡檢王文淺山東人金達璋浙江人典史魯連安徽人縣丞景崧從九品何沈馨均禀知繳咨到省二十九日同知許鑫禀知由滬回銷勸辦秦晉順直賑捐差知縣金乙麟禀知由順直賑捐　内同知銜報捐花翎指分江蘇試用直州判孫樹　丞龔繼文應德五吳秉周府照磨何壽林巡檢何兆棠遇缺先補用巡檢鍾實珩均浙江人試用道庫大使祁寳賢山西人從九品蔣具炘汪罪均浙江人典史何乃張安徽人　禀知奉撫憲騐看到省指分江蘇試用縣丞汪鍾麟由行在騐看來省又葉爲莊劉鳳岡方　臺府照磨陳門巡檢孫官鈞遇缺先補用巡檢邱曾均禀知繳咨到省巡檢何伯龍禀知在順直賑捐案内報捐分缺先補用免試用 
[維揚官報]  
　　九月二十四日正任淸　縣候大令紹到毛分　昌駿由舊港來二十五日楊分轉葆鈞由孔　卡到揚二十六日許鹺尹星淦銷北鹽蔡鹺尹� 
奎　委總局聽差二十七日張鹺尹之溶委兼辦五成鹽價差蔣鹺尉忠照委　虎　　工 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴記名提督調署廣東瓊州鎭總兵閩粤南澳鎭總兵噶爾薩巴圖魯奴才潘瀛跪奏爲奴才出洋巡緝日期恭摺具奏仰祈聖鑒事竊照道光二十三年十一月初七日欽奉上諭嗣後沿海水師各鎭著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均會咨禀該總督以憑查核等因欽此伏查瓊州洋面每年分上下兩班統巡上班自正月晏一日起至六月底止輪值海口營叅將出洋統巡下班自七月初一日起至十二月底止輪值總兵出洋統巡光緒二十七年七月初一日届當奴才下班統巡之期據上班統巡海口營叅將陳榮輝將拖民各船禀交前來奴才卽日出洋督率巡員弁管駕拖民各船在於所屬洋面遍歴梭巡嚴密查緝總期有盜必獲以仰副聖主綏靖海疆之至意除將出洋日期禀報督臣查核容俟洋巡班滿再將巡過洋面情形據實陳奏外所有奴才出洋巡緝日期理合恭摺具奏伏乞皇太后皇上聖鑒謹奏八月十四日奉硃批知道了欽此 
　　陶模片再署廣東南韶連鎭總兵事黄岡協副將梁鴻盛應飭交卸所遣原署南韶連鎭總兵印務查有新授高州鎭總兵張士元現已到省堪以署理除檄飭遵照外謹附片陳明伏乞聖鑒謹奏八月十四日奉硃批知道了欽此 
　　陶模片再新授北海鎭總兵鄭潤材先經臣委署廣州恊副將並統帶安勇各營廣州盜風最甚現正查辦淸鄉該鎭緝捕素稱得力未便遽易生手合無仰懇天恩俯准將該鎮暫留署任從緩陛見謹會同廣東巡撫臣德壽附片陳明伏乞聖鑒訓示謹奏八月十四日奉硃批知道了欽此 
　　松壽片再據藩臬兩司會詳蘭儀縣知縣楊錦江現經撤省所遺該縣印務應卽揀員調署以重地方查有實任商城縣知縣陸廷積堪以調署查該員在商城縣任内並無盜劫已起四叅之案及錢糧有關降革處分與調署之例相符奴才覆查無異除行令檄飭遵照外理合附片具奏伏乞聖鑒謹奏八月十五日奉硃批吏部知道欽此 
　　松壽片再勞績保歸候補班人員無論何項出身均應於到省一年後甄别補用兹查有在任候補同知直隸州知州柘城縣知縣費鴻年候補知縣羅童辰均試看一年期滿據藩臬兩司出考會詳請奏前來奴才詳加查看費鴻年才具穩練羅童辰明白安詳均堪留省照例補用除履歴咨部外爲此附片具陳伏乞聖鑒謹奏八月十五日奉硃批吏部知道欽此 
　　江西巡撫臣李興銳跪奏爲江西省光緒二十三年耤榖變價緩照新章恭摺具陳仰祈聖鑒事竊查江西省各屬實存耤榖例應俟三年後通飭各照時價儘數糶銀解司通融分給以供祭祀先農壇之用如有不敷卽于地丁銀内動支湊用今據布政使張紹華詳稱查光緒二十三年分實存耤穀四百一十八石零應請循例飭令各照時價變賣俟價銀解齊之日將變價細數併湊用地丁銀數分淅造册另詳咨部查核等情前來臣覆核無異除俟册造到日另咨部查核外所有江西省二十三年耤榖變價緣由理合援照新章恭摺具陳伏乞皇太后皇上聖鑒謹奏八月十五日奉 
　　江西巡撫臣李興銳跪奏爲江西省光緒二十六年分社榖奏銷查照新章恭摺具奏仰祈聖鑒事竊查社倉榖石例應年底仍令經管之人將借放收支榖石造報地方官照依向例報司彚册奏銷所有江西省光緒二十六年分各屬社榖管收除在數目今據布政使張紹華詳無各廳州縣舊管榖四十二萬四千九百四十一石六斗零内除上饒等縣咸豐元年豁免挪墊民欠案内查出挪缺榖石龍泉等州縣前任病故知縣徐希綸徐遂病故知州顔貽曾病故知縣周兆熊叅革知縣張鎔應賠失守無著追存並屬縣繳存社榖價銀及虧缺追存社榖價銀折合榖石南昌等廣州縣被災焚刼豁免榖石及寗都廣昌二縣嘉慶五年被水漂失尙有未補榖石以上共未補榖三十七萬一千九百四十八石九斗零實存榖五萬二千九百九十二石六斗零新收無項開除無項實存榖五萬二千九百九十二石六斗零造具淸册查照新章詳請具奏等情前來臣　覈無異除將淸册分送京城部科查核外所有江西省二十六年社榖奏銷理合查照新章恭摺具奏伏乞皇太后皇上聖鑒勅部核覆謹奏八月十六日奉硃批户部知道欽此 
江西巡撫臣李興銳跪奏爲江西省光緒二十六年常平倉榖奏銷查照新章恭摺仰祈聖鑒事竊查積儲倉榖例應按年核實　報所有江西省光緒二十六年分各屬常平倉榖今據布政使張紹華詳稱舊管共存榖一萬六千六百九十一石零新收新喻東鄉安仁等三縣入官田　榖三十石零龍南縣捐積榖二十四石天庚上猶定南興國會昌龍南長寗等廳縣買補碾放光緒二十五年共米榖五千七百三十三石零以上共新收榖五千七百六十七石零開除大庚上猶定南興國會昌龍南長寗等廳縣碾放光緒二十六年共米榖六千七十六石零實在存榖一十萬六千四百二石零造具淸册查照新章詳請具奏等情前來臣覆核無異除將淸册分送京城部科外所有江西省二十六年常平倉榖奏銷理合查照新章恭摺具陳伏乞皇太后皇上聖鑒敕部核覆謹奏八月十六日奉硃批户部知道欽此 
　　松壽片再奴才前因籌辦回鑾供支用欵不敷甚鉅奏請續行截留過境京餉銀二十萬兩以濟要需奉硃批著照所請户部知道欽此當經飭司遵辦在案兹據布政使延祉詳稱查有浙江省報解光緒二十六七兩年釐金京餉曁武衛軍節餉共庫平銀五萬一千三十一兩五錢四分六釐又二十七年分鹽課鹽釐京餉庫平銀五萬兩又二十七年分第二批京餉庫平銀十萬兩三共庫平銀二十萬一千三十一兩五錢四分六釐由該省管解委員先後行經豫省前進遵卽照案全數驗明兌收以资應用至此次原請銀二十萬兩計截留之數沿餘庫平銀一千三十一兩五錢四分六釐爲數無多未便令該委員劃分奇零細數長途領解應卽暫留司庫另欵存儲等情請奏前來奴才覆核無異除分咨外謹將照案續会截留京餉緣由附片陳明伏乞聖鑒謹奏八月十六日奉硃批户部知道欽此 
　　松壽片再據布政使延祉按察使覺羅鍾培詳稱現值恭備回鑾要差豫省西路各州縣額設驛馬恐不敷用自應寛爲籌備擬由通省有驛各州縣酌調驛馬三百匹撥發西路各站藉以應差惟馬旣調撥馬額支迭料餧養銀兩應以起解馬匹之日起暫行截曠扣解司庫彚案報　差竣再將馬匹發回原驛應差所有調馬來省及沿途支差所得餧養馬夫工食等項均請由供支案内彚核報銷等情詳請比奏明立案前來奴才覆核無異所有調　馬匹扣解截曠各緣由謹附片陳明伏乞聖鑒謹奏八月十六日奉硃批該部知道欽此 
　　李興銳片再江西吏治疲敝日甚地方官類多不知恤疾苦勳則藉案科罰並於人命重案往往任意揑報縱容丁書賄和壓擱以致民氣　而不申尤堪痛憾臣到任以來隨時嚴飭整頓業將查明貪劣各員迭次糾叅在案兹查有信豐縣知縣李用曾嗜利昧義科罰歛怨卸署永淸縣事補用知縣陳克愼辦案荒謬忍心害理均屬有乖職守未便姑容據該管司道知府揭叅前來相應請旨將信豐縣知縣李用曾卸署永新縣事補用知縣陳克愼均卽行革職以肅官方所有糾叅不職知縣緣由謹會同兩江督臣劉坤一附片具陳伏乞聖鑒訓示謹奏八月十七日奉硃批著照所請吏部知道欽此 
 
