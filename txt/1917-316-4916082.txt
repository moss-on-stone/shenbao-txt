# 1917 - 316 - 4916082

 

Page 1

 
 
   
 
 

Page 2

 
 
+時評 
[定而不定]  
　　中國之事有一定例去而未必去也留而未必留也既去可以復留既留又將復去也此即所謂定而不定也 
　　無端而霹靂一聲段内閣去矣乃不一日而風平浪静安然其留也既安然留矣而旁觀四方之情形則四督軍之通電又己發現矣湘省之時局更增擾亂矣政府之一部分先己職辭矣總理之仍將引去又與人言矣然則所謂安然者仍有不安之勢矣 
然則留而果將復去也耶雖然去又未始不可以復留也曰定而不定也 
命令 
　　十一月十八日大總統令湖南督軍傅良佐代理省長周肇祥擅離職守着先行免職聽候查辦此令 
　　又令據王汝賢等電稱　督於十四日夜携印乘輪不知去向少長亦去省城震動人心惶恐汝責等爲保護地方安全起見會 
 
 
 

Page 3

 
 
　　同在城文武極力維持現在秩序幸保安寜等語並據自請處分 
前來傅良佐周肇祥擅離職守日日另有明令免職查辦長沙地方重要不可主持無人即派王汝賢以總司令代行 
督軍職務所有長沙地方治安均由王汝賢督同范國璋完全負責查王汝賢等身任司令重寄統馭無方以致前敵敗退並擅發通電妄言議和次維持長沙省城尚能顧全大悞暫免置議王汝賢等常深體中央棄瑕録用之章嚴申約束激勵將士將在湘逆軍迅予驅除贖前愆倘再通缩畏葸貽悮戎機軍法具在懔之愼之此令 
又令陸軍總長代段祺瑞呈請授劉炳周爲陸軍步兵少棱陳鈞爲陸軍砲兵少校均縣准此令 
專電 
　　北京電王范退岳鄂督電現固守岳待援（十九日下午九鐘） 
　　北京電湘督定段芝貴以王汝督代（十九日上午一鐘） 
　　北京電梁决辭擬陸宗輿繼湯林尤無可戀研究系國員將盡　
換交通系（十九日上午一鐘） 
　　北京通段宅議决處湘辦法（一）派王占元充後路總司令（二）令常德陳復初與王汝賢恊商妥速推行）十九日上午十一鐘（ 
　　北京電今日國務院接各省來電七十餘通内有曹錕領銜與李純陳光遠王占元聨各主張速罷兵調停自願擔任調人政府接電後即開秘密會議 
　　（十九日下午八鐘） 
　　北京電懷仁堂會議結果嚴令西南各省迅將出發軍隊撤回聽候中央持平處分倘抗不遵令有仍用武力解决説 
（十九日上午十一鐘） 
　　北京電傅良佐周肇祥昨夜到京帶有隨員衛隊五十餘人傅至長辛店先電詢能否無事復電囑其前來盖查辦命令無拿交字樣明示不欲嚴厲處分（十九日上午十一鐘） 
　　北京電今晚十時公府召王叚等開緊急會議解决時局 
（十九日是午九鐘） 
　　北京電段對梁言公等引退余亦仍將求去政局日内有變動（十九日下午七鐘） 
　　北京電梁財長辭呈今晨己上湯内長亦請段覔替人凖一星期内辭職其餘研究派亦將引退曹陸錢等正在運動張志潭將辭職（十九日下午七鐘） 
　　北京電陸宗輿運動財政金邦平運動内務均託徐世昌周旋聞將成熟（十九日下午八鐘） 
　　北京電政府對湘仍無辦法 
（十九日下午七鐘） 
　　北京電張志潭辭職段手諭慰留（十九日上午十一鐘） 
　　北京電政府電責陳光遠貽誤軍機現可不必出兵 
（十九日上午十一鐘） 
　　北京電川軍諫（十六）夜克瀘　（十九日下午九鐘） 
　　北京電臨時參院己將秘書廳成立仍準備開議惟研究系議員均持消極（十九日上午十一鐘） 
　　北京電中交兩行合設辦事處專維鈔價並託鹽業代收 
（十九日上午十一鐘） 
　　北京電交部前向三井洋行租車現來要求履行契約曹汝霖己許之惟手續更改計租蓬車一百五十輛高邊車五十輛不日提出閣議（十九日下午八鐘） 
　　北京電俄使對日美恊商將提抗議以美無許日在華有特别利益之權力侵奪俄在遠東應享權利並破壞列强均等主義擾及東亚和平爲理由 
（十九日上午十一鐘） 
外電 
　　北京電段總理今日召集北京重要軍人説明政争情形並云對於時局自有解决之法可無懸念務各忠實職務等語（十八日）　 
　　北京電馮總統昨日午後二時在懷仁堂召集軍警兩界與在京督軍代表等六十餘名説明對於時局之意見以王汝賢范或璋等之行動爲遺憾並詳明總統與段總理之間毫無不一致之點若段内閣瓦解則外交上受影響借欵不成立又鹽税終至不交府是不可不留段總理之理由等語（十九日） 
　　北京電傅良佐今日（十八日）午後八時半率同隨員二十餘人來京（十八日） 
　　南京電唐繼堯因日來時局之變遷大發憤慨昨日電致李督電云韱段氏不去戰禍不止請一致恊力共倒非法内閣召集正式國會 
（十九日） 
　　廣東電李烈鈞接陸榮廷自梧州來電後即於今日（十八日）乘軍艦江漢號赴梧州據外間傅説此次李氏之至梧州與設立大都督府以完成兩廣之聨結之舉有關係一説李氏將乘此機會與陸榮廷孫中山二氏相聯合以融洽嚮日意見各執之惡感）十九日（ 
　　北京電捷官場消息得重慶電云四川第三師出於瀘州之西面與四川第二師合攻瀘州滇軍退至藍田壩瀘州於十六日爲川軍佔領 
　（十九日） 
　　長沙電十八日上午四時湖南護國軍獨立圑奇襲北軍總司令部司令官以下相率逃亡北軍全部絡繹退至湘江下流湖南兵及警察兵追擊之至上午九時城内無北兵蹤跡　　（十八日） 
　　北京電幣政借欵交付墊欵事目下正在倫敦北京兩方面從事恊議數尚未定大約二千萬元左右（十九日） 
　　北京電梁啓超於昨晚再行辭職汪大變湯化龍林長民三人於今日再行辭職（十九日） 
　　北京電教育總長范源　辭職（十九日） 
　　漢口軍十八日上午四時駐長沙之湘軍突攻北軍總司令部王總司令以下北軍全部逃亡一時全城内外鎗砲聲大作兵營失火至九時北軍潰散殆盡戰鬭旋止市街秩序大亂有匪徒乘機掠奪者日本居留民無恙湘軍指揮官爲同第二師副官陳文選（譯官）現由陸軍中將林德軒爲長沙衛戍司令官力任維持秩序（十九日） 
　　北京電前日總統府會議議决之第三項己於昨晚以命民令發表讉責王汝賢范國璋其第二項以張敬堯代王汝賢之命令稍緩即行發表現正在準備中（十九日） 
　　東京電東京各報對於段氏留任之論調大抵如左時事新報曰段氏之留任不問其原因如何吾人概可預料此舉但能保持北京方面暫時之小康不久必又有事變之發生中國之前途變端之起方興未艾也東京朝日新聞云現在段氏雖再留任但段氏己因此次之辭職而大失墜其威權故叚氏之克保其位置究能至於何時實疑問也萬朝報曰吾人希望中國南北兩派鑒於中國之情勢敵悟互相欺凌之足以弱國布腹心謀中國之統一即以段氏之留任爲機而舉南北調和之事實也（十九日） 
　　以上東方通信社電 
戰電　 
　　丹麥京城電據哈巴蘭逹未徵實之電報聲稱芬蘭希爾新福於十三日起罷工延及全境通俄京之鐵路己被阻斷希爾新福之社會黨藉俄兵之助佔據電局解散兩院並命舊日社社黨議會從速召集參議院　除中級社會重行召集（十六日） 
　　倫敦電路透電赴俄京訪員星期五日電稱美克齊美爾黨之兵己佔據加乞拉克倫斯基氏之參謀等悉被拘克氏得脱現己由無缐電報下令緝拿該訪員星期六日又來電謂莫斯科戰事己停所議條件業己簽定即克倫斯基氏之白衣衛隊均繳出軍械公定會解散是也美克齊美爾黨加入混合黨混政府之條件内有節制彼得格勒與莫斯科之軍隊全國工人一律給以武裝二條前外交總長里拉土夫氏設法保存與恊約國所訂之條約文件後避匿失蹤美克齊美爾黨己下令緝捕及披查所失文件美克齊美爾黨委員會宣布許俄羅斯各民族有自决政體之權且可另行建設獨立國美克齊美黨在求以里林特羅斯基二人加入任何社會黨混合政府及以黨員居外交内務工業諸任美克齊美爾黨委員會己於土萊封閉俄羅斯瑞典邊界（十八日） 
　　俄京電聞政府之兵約一軍圑奉陸軍委員會之命令入京平定内亂及清除美克齊美爾黨現己開抵魯加烏克蘭議會己宣布烏克蘭獨立聞克倫基氏之哥薩克兵僅言三百人（十七日） 
公電 
　　直鄂蘇贛四省督軍致各省通電天津南昌武昌廣州南甯雲南貴陽北京各部院徐菊人熊秉三先生各省督軍熱河彰德府歸化廳都統龍華盧會辦下關饒司令上海岑雲階孫伯蘭先生鑒西南單禍危及國家相持不己覆亡無日混等不忍黃炙之胄兄弟鬩牆同歸於盡因於雙方作一致之調解爲最後之忠告頃發一電云北京大總統國務總理南甯武鳴廣州探投陸巡閲使廣州陳督軍南甯譚督軍雲南唐督軍成都周督軍貴陽劉督軍重慶吴司令長沙王范兩司令均鑒慨自政變發生共和復活嘗百政等理之際忽起操戈同室之争溯厥原因固由各方政見參差情形隔閡致初生齟齬繼積猜嫌亦由二三私利之徒意在竊社憑城遂乃乘機携置而黨派争樹得得以利用之術爲挑撥之讛暹攘奪之野心洩報復之私忿名爲政見實爲意見名爲救國實爲禍國於是鬩牆煑豆一發難收錕等數月以來中夜徬徨焦思違且竊慮覆亡無日破卵同悲鵱血塡膺憂痛並集蓋我國外交地位無可諱言歐戰將終於禍方始及今補救猶恐後時至財政困難尤逹極點鴆酒止渴漆脯療饑比於自戕奚堪終日東北災寝西南兵争人民流離商業停滯凡諸險狀更僕難誌大厦將傾而内閧不　亡在眉睫而罔肯犧牲每一思維不寒而粟中心憤激　涙可揮夫兵猶火也不戢自焚矣如項城憑轍可鑒矧同種相殘　足爲勇鷸蚌相持席足爲智即使累戰克捷己足騰笑隣到若復兩敗俱傷勢且同歸於燼今者北倚湘而湘不合倚南圖蜀而蜀未可圖仁人君子忍復驅父老兄弟於水天雪地諭林聲兩之中再戰局延長一日即多傷一日元氣展伸一處即多貽一處痛苦公等誠心衛圖偉略匡時其於利寄禍福所圖固己洞若觀火况争點起於政治知悲憫本有同清錕等不才抱事人息事之心存排難解紛之志奔走涕泣慘慘呌號而誠信未孚終鮮寸效俯仰愧怍無地自容惟希望之般始終弗懈故自政争以來默察眞正之民意仰體元首不忍人之心委曲求全千回百折必求逹於和平目的以拯國家之危難而固統一之宏基區區愚忱當邀共諒現在時勢危追萬難再緩不得不重申前説爲四百兆人民請命於公等之前伏願念亡國之慘哀生靈之痛苦即日先生停戰各守區域母再衝突俾得熟商大計迅釋糾紛魯仲連之職錕等願擔任之更祈開誠布公披示一切既屬家人骨肉但以國家爲前提無事不可相商無事不能解决若彼此之隐未克繼宣則和平之局詎復可冀公等位望中外具瞻輿論一時信史萬世是非功過自有所歸而旋乾轉坤亦惟公等是賴反手之間利害立判舉足之際輕重攸分救國救民千鈞一髮臨電迫切不知所支伏維垂教曹錕王占元陳光遠李純同叩巧等語諸公愛國愛民共深悲憫尚祈同聲相應促進和平無任跂禱並盼惠覆曹錕王占元陳光遠李純乎 
要聞一 
[北京特别通信（一百二十五）（疆萍）]  
（十一月十五日） 
内閣摇動之説興 
研究交通之傾軋 
决裂時機己成熟 
今後之時局如何 
　　愚於十月十九日致本報通信第一百二十號中有數語曰（以言近時北京之政局沉静極矣顧暗幕中某方與某方之鈎心鬭角有如戲劇家方在舞台之後整冠束帶抹粉塗脂以待時機之至）嗚呼曾不一月而内閣動摇之説輿矣 
内閣所以動摇論其原因名義上爲府院問題實則交通系與研系倾該軋之結果耳徐樹錚派與梁湯派傾輒之結果耳同一進步黨中民主派與统一派（帝制派）傾軋之結果耳直隸派軍人與安徽派軍人傾軋之結果耳而研究與交通之傾軋爲尤含有重大之意味也 
　　叚總理心腹之一最有權力者爲徐樹錚此世人之所公認因有徐樹錚於是段總理乃與交通系接近亦爲不可掩之事實本年六月愚本報通信八十九號中有一節題日（兵財相合之時機）蓋其時北洋段派與交通系之結合己有形跡可見彼陳（錦濤）許（世英）之獲罪張（　會）谷（鍾秀）之辭職則此種結合之犧牲耳今次段内閣之興起交通系不爲無功而梁湯派之與段氏則猶彼陳許張谷等之與段氏貌合而神離也近者愈近遠者愈遠梁湯派乃因與徐樹錚交惡之故不能淡與段氏交惡既與段氏交惡矣乃一變而與馮更爲接近（研究派與馮本接近）而在馮一方面其左右與段之左右不能無利害之衝突加之馮對西南乃欲以和平之聲口收拾國内之人心而段對西南則欲以最後之决心掌握川湘之軍政實皆向牀而異夢也至於段氏方面之徐樹錚最近與交通系之活動更爲活潑王揖唐與梁善濟争蝸角中之參院議長兩方皆期其必勝結果則研究派歸於失敗於是决裂之時機遂漸成熟而王揖唐所以戰勝實惟徐樹錚之功爲多蓋徐對於參院别具利用之心而表面上王得議長則既可助交通系之形成政黨同時復與研究派以一大打撀此皆短兵相接兩方肉薄時之舉動蓋以李純主張平和之電發於倪嗣冲出兵獨得勝利之時確可認爲時機成熟内閣動摇之説固非無因甚明明也 
　　昨日所傅僅有段總理請假之問題耳不知此即内閣動摇説之所由起頗聞河間以徐樹錚掣軍政之肘傅良佐無督湘之能揭此理由請段内去徐而外去傅段之爲人腦筋樸素而胸機質 
直頗對馮有（如是我幹六了）之言故遂出於口頭請假馮乃擬囑徐東海王聘卿勸其勉從總統之意請　湯派復露不如連帶辭職之言段之自處蓋甚難矣一般猜測三日以内必見動静之明文也今使假設言内閣而果全體動摇則梁湯不能不去但徐樹錚之計畫交通系之深謀皆一時歸於失敗乃梁湯所不惜以地位殉之者蓋梁湯即不去職亦明知無補於時艱不如乘此將徐樹錚曹汝霖輩驅逐於政權範圍之外而若彼乃猶有活動之餘地也昨晚夜深愚尚與某公閒談於私第述及内閣改組問題據所揣測之閣員名單吾人且作爲遊戲文章詰之如下 
　　（一）總理王士珍或李純（二）外交陸徵祥（三）内務舖能調（四）海軍薩鎭氷（五）陸軍自兼（六）財政熊希齡教育司法則屬於國民黨者惟交通農商河間方面尚有何人殊難思索游戲文章遂因之而攔筆焉 
　　夫西南之反對中央者曾以反對段内閣爲旗幟萬一内閣而果更動則今後之内閣與解决時局之關係巷鉅以愚觀之川湘皆尚易易最難者乃廣東耳 
[南京快信] 　　 
　　憑總統電李督軍如段總理堅辭擬以熊希齡出組内閣聞李督己復電表示同意 
　　李督現與鄂督王占元贛督陳光遠積極進行調息戰禍 
　　李督電徐州張敬堯請緩發赴湘軍隊以免勞軍傷財 
　　王汝賢范國璟電李埱軍己飭前敵停戰 
　　浙督楊善德電李督軍對南北戰事亦主和平解决傅聞湘省變局實困倪軍到湘後與原駐北軍意見衝突 
　　李督軍以湖南軍事告急特令要塞總司令認眞防範　台 
　　李督連日因中央各省來電極多每日均至深晚二時就寢前昨兩日外客求見者概行拒絶 
　　省議員以下月五日開臨時命議現在蒞會者己有三四十名 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣辭職時之各方觀]  
　　辭職情形之經過前夜段總理突然辭職昨報己略紀大要兹聞段總理發生辭意在十四日蓋是日正午北京己得長消不稳消息此時傅良佐雖尚未遁走而長沙情形己極險惡是晚段氏即約梁湯林等各總長會議當時段氏己非常懊惱惟對於辭職事尚未决定某閣員曾問聞總理將辭職确否答云尚未定大抵是晚會議亦無重要結果而叚氏心中尚欲以撤換傅良佐解决此事也無何而湘江道尹報告傅周出走之電王汝賢陳請議和之電到京馮得電即遣人送交總理並囑内閣速定辦法段氏午後己宅約人再行會議後特入府與總統面議段氏請罷傅良佐令之回京馮公謂不必段曰現李秀山等亦不慊於内閣各省多不諒中央日素餉欵内閣辦事十分棘手余無己將辭職矣馮曰君辭去將有何人相代乎余本代理者吾等母甯同去云云然是會亦卒無决定辦法段歸後即預備辭呈葢即後是晚未果遞上昨日清晨始送至公府先是前晚即有某某軍界要人等赴王士珍宅請出任内閣王氏不允云將走西山昨晨絶早總統以電話召王其家人以己赴西山對總統遣使者蹤跡之遇諸道中述總統意畢王君云如令我留芝泉則可如令我任内閣則不可遂入府謁總統旋至府學胡同勸段勿辭一面則總統使人將辭呈退還於段此昨日午間事也段總理此次辭職因内閣政策遭遇重大阻力不得不去是以雖總統挽留昨日下午段氏仍將辭呈遞上其時總統仍復退還並令張秘書長親賚馮氏手書赴段宅挽留代段即時復托張秘書長帶回此昨日下午六時事也又段氏本意係請求昨日以内將命令發表便即日赴津並聞昨夕己有預備專車之説國務員負連帶責任總理既辭當然同去聞多數閣員等前日原擬與總理用同一呈文繼改爲單上財政梁總長前晚己繕辭呈昨晨提出司法林總長則昨日下午二時許蓋印遂即送琮其他各部總長俱於昨日午間先後提出惟公府方面迄昨夕五時止僅接到外交海軍農商三總長之呈文大抵因由院轉呈時間稍生岐異也至各文措詞俱聲明因責任内閣之精神連帶辭職而注總長之呈文中更略敘病狀不堪繁劇云 
　　繼任人物之紛傅段内閣既全提辭呈於是繼任總理人物遂爲一時議題頃者政界喧傅有將以江蘇督軍李純繼任之説但詢之公府方面昨日並無此議即李督軍亦絶不肯來故此説去事實甚遠惟聞總統昨晨因王士珍不就遣人商之徐世昌徐氏亦堅辭宣言將即日出京以避嫌疑然據又一方面消息徐氏非絶對不爲但附有條件要之徐世昌確爲問題中之一人也熊希齡署理之説自前晚至昨日午後確爲最有力之一説緣段總理亟欲卸責欲早得繼任者副署　命令熊氏即段氏所薦馮氏亦以爲然因熊在津故亟發電徵求意見然至午後五六時忽發見此説亦有隔礙蓋有人條陳總統謂新總理須爲北洋督軍所推重始能收調停西南之功熊氏前被命督辦水災時某直隸系督軍且有電反對萬一任總理後遭遇反對將如之何因有此等主張故斯説遂暫攔淺然亦未嘗打消也王士珍表示辭意而最有力之候補人以目下論仍爲王氏昨夜六時後段總理等各要人在王宅開大會議其結果未詳又聞馮總統以段氏不可挽留而内閣又無人擔任且主和主戰亦須根本解决特於昨日午後電約各部總長及徐世昌王士珍段芝貴等於今晨九時在居仁堂開特别大會議解决一切如段果不可留則繼任之人須即席决定馮氏對各部原主張慰留究竟如何亦將於今日解决至於主和主戰亦須重行作根本之討論聞有數處係馮親自用電話相約并謂不許一人不到則此會關係之如何重大概可想見又昨日外間傅稱段氏辭呈業己批准探悉不確蓋許辭與否在今日之會决 
之也 
　　與外交圑係探聞外交圑昨日對我國政變之觀察在西洋各使館大抵極其驚訝不明其中眞相對於時局如何進行亦尚無明瞭之推測如英法等因段總理主張加入態度鮮明今聞其辭頗抱惜意同時對於繼任者之爲何人十分注意至日本一方面因較明中國政局内幕故驚訝之度遜於歐美然對前途亦尚不能作判斷寺内内閣以與段内閣提携相標榜今逢此變自亦不安且爲杜絶日本反對黨之口實計正注視中國政局之進行以更謀外交上之新活躍昨有傅稱外交圑曾開會議者探悉不確惟日本林公使昨日下午曾入府晋謁馮總統頗惹政界注目然據某方面消息林使昨日係紹介日本東洋拓殖會社理事星期三業己約定者故昨之入府並無外交上意味云 
　　與臨時參院關係段内閣辭職原與臨時參議院無關但臨時參議院之設立爲段内閣之一種主張而王汝賢范國璋請罷兵之電又有雙方組織立法機關一語己不　謂臨時參院爲不合法昨日外間傅聞某督軍有電來京請解散臨時參議院另行召集國會某外人方面亦有此種消息有人聞此種種消息即質諸臨時參議院新議長王揖唐據王氏之言謂余（王自稱）本不贊成臨時參議院取消適合本心又問以如何取消王曰是亦不難即自認非法自行解散因是臨時參議院消滅説轟傅於京中各省之參議員竟有退回所領本省之川資者秘書廳之組織昨日聞亦絶未聞消息各參議員中亦有皇皇然恐失此事業者 
　　國務院之情形段總理辭職後昨日國務院惟張遠伯秘書長曾於上午十時到院一次對於新來公文概未批閲惟飭參議楊熊祥等督率各科清理未完手續以便趕辦交代并聞國務院專電處日昨接得各省拍來密電十數件其中尚有湖南告急電報多起亦竟無人過問 
[湘省各界報告傅督出走電]  
　　湘督電佐之離湘情形尚未得有詳報兹據某方面消息在湘北軍各司令接某處密電後不復聽段内閣之命令一面致電中央主張平和解决一面對於傅督軍出於威迫之態度傅賢軍陷於窮迫之地位逮於十四夜半偕周肇祥搭乘軍艦離長沙而下江傅督出走後由各界公推王汝賢維持秩序其各界代表之通電文云大總國務院武鳴巡閲使各省督軍省長各都統各護軍使各鎭守使各師旅圑長各省議會各報館上海華德路譚組庵先生熊秉三先生均鑒湖南督軍傅良佐省長周肇祥於寒日半夜私逃並所帶各廳科股長銀行總理概行潛遁軍民兩署文卷狼藉什物一空銀錢欵目絲毫無存本日侵晨王總司令汝賢出示布告作省紳商始知情形恐一時陷於無政府地位暫由省議會商會教育會傅集在省各界紳商開 
會討論組織湖南暫時維持軍民兩政辦公處公推王總司令爲本處主任擔任維持秩序當據王總司令宣布傅督出時並堅邀渠與范司令同行答以秩序爲重不忍輕去等情形當即承認主任並公舉省議會商會教育會各會長暫時常川在處辦事己於口（ 
電碼不明）日成立刋刻關防曰湖南暫時維持軍民兩政辦公處之關防即行開用湖南頻仍災歉更遭鞠兇忽又逢此棄職長官置全城民命於不顧生民塗炭求死無處言之實堪慘痛勉以桑梓大義暫出共同維持特此掬涙奉告務望迅賜仁音雙方和平解决以全孑遺不勝叩禱湖南省議會議長彭兆璜副議長李永瀚廖燮總商會長左宗澍省教育會長陳發霖湘江道尹向　讙税務處長劉鴻進長岳關監督兼交涉員黎蕭堃榷運局長張孝準湖南官産處長董紱瑞長沙縣知事姜濟寰（以下姓名從略） 
[傅良佐棄職逃鄂之原因] 　 
　　傅良佐出亡與湘潭縣失守之主説十五晚鄂省己有所聞惟未敢驟信爲實迨至十六日則武漢喧傅傅與省長周肇均己乘兵艦抵漢現尚在艦内一般人咸爲駭異兹經查明傅周出走之原因雖由南軍攻陷湘潭佔領永豐長沙形勢日益險惡實則由於王汝賢之内變以直隸系排安徽系今己成爲事實此誠吾人始意所不及料者也聞王汝賢之突排傅係因安武軍在醴陵方面大獲勝利克復攸縣而王之第八師范國璋之第二十師陳復初之第十七師則近數日連次失利甯鄉陳軍既附和獨立永豐朱軍亦多歸降南軍王范二軍復不能保守湘潭長沙之屏藩己四失其三傅良佐因皖軍（即安武軍）勝而北師敗極怒王范二同在調度無方貽誤戎攙擬即先將王汝賢撤換改以皖派之張敬堯爲總司令然後再換范氏業己密電段内閣請示並於會議長沙防禦事宜時與王大起衝突擬再調安武軍二十營兼程入湘固守省垣王汝賢雖向附皖系本爲北人以傅輕北軍而重皖軍且將奪其職於是宗旨驟爲之變與直隸派軍人聯合排傅陳復初之一派湘軍因見南軍之勢日盛聞直皖有暗鬪以有隙可乘遂謀圍軍署殺傅與周獻功南軍以自贖前愆己定期於十四夜二時起事傅良佐前一夜得悉以駐長沙一帶軍隊雖多確能爲所用者除衛隊外别無可靠當知事不可爲與周肇祥密商會派秘書徐森玉與某至岳州會同知事組織臨時督軍省長公署至則知事不敢受命再商之駐岳軍隊則岳軍盡係鄂省派往之北師王金鏡師長與孫傅芳旅長均云輩只能作調人不能爲左右袒意思之間殊不贊成傅周至此召集皖兵侵及鄂省勢力範範圍徐秘書等見岳州亦不可爲乃覆電傅周二氏另示辦法傅周不得己乃於十四夜偕王參謀長永泉及湖南銀行行長某江潛乘兵艦離湘過岳時並未登岸逕行至漠電請政府稱疾辭職王汝賢於傅周去後尚未敢以督軍自命但组軍民兩政辦公處以維持秩序聞中央昨己有電令以王暫代湘督王雖主張即日停戰議和並由蘇贛鄂三督軍聯電請段辭職改組内閣取消臨時參院然皖系與直系既經開始交閧必尚有一番争鬭段内閣恐未必肯就此下台且聞黔軍有乘虚攻入重慶於十三日佔領該城之説南方派如此得勢恐亦未必允遷就遽行罷兵今後之變局殊難預測大局前途恐難即抱樂觀也 
粤省紛擾中之要人狀態 
　　平生 
自廣東主義之説發生而後粤省驟呈一紛擾形象 
在京政府發蹤指示亦不過利用粤省自相驚擾而己然粤省派别繁多各方面人物之狀態各各不同兹爲分述於後 
　　陳炳焜陳炳焜刻在楚歌四面之中其勢不能不去然接任無適合之人其勢亦不能遽去前日屢傅陳己於某夜離粤細查實爲不確近又傅陳將督師攻閩又云將魯師援湘此皆議而未定之詞自前陳仍在督軍府中指揮一切每夜異常戒嚴聞桂督譚浩明昨有電致陳謂兩粤桂軍出發援湘餉械問題皆取源於廣東若以軍政大權畀諸他人之手實足以制我死命是兩粤之生死關頭胥繫於吾弟一人之去就無論各方面何見迫萬勿離東等語聞陳督軍復電謂當恪遵陸巡閲使前電堅持到底决不去粤請釋厪懷云云 
　　李耀漢李自中央任爲督軍而後其地位非常困難以實力而言决不足以驅桂軍出境故督軍之任决不能倉卒接手九號李由兵艦返肇一時謡言大起以爲粤局破裂即在目前有知其内幕者則謂李回肇布置防務將以阻止桂軍東下之途次日聞李即由肇往梧與陸使晤面商榷要務大約觀察陸使之動静以便有所應付也現李由梧回粤惟尚未旋省據省署消息李省長抵肇因連日督飭肇軍設置防務稍作勾留十三日仍未動身回省十四日午祇有隨員二人抵署據稱李省長在肇須躭擱一二天方能回署蓋沈幾觀變而己 
　　陸榮廷今日粤局安危全繫於陸使一身陸使於十一日上午十時由藤縣抵梧粤省長李耀漢暨軍政府及滇粤海軍各代表皆同時請謁聞於督軍問題業己解决由陸自行遥領一切公務由莫榮新攝理代拆代行日前各統領曾紛紛致電請陸使東下然又有謡傅謂省中要大與陸訂约東下時只許帶衛隊二百人不得挾帶重兵者又有謂有人設謀擬待陸使東下將於中道狙擊者其謡言不一而足現而陸使抵梧後己與各方而磋商來粤與否無關重要决議仍駐梧州居中調底暫時决不來粤但聞來電數通一致陳炳焜使其趕辦交代督軍並使其組織攻閩總司令部一致莫榮新便其暫接督軍篆代拆代行謹愼將事萬勿疏失一致程璧光林葆懌請其維持粤省治安一致方聲濤注重防務李福林魏邦平周之貞各處皆有電大意謂當共免廣東之内訌同奮護法之義師不日派員來粤接洽一切云 
　　程璧光自督軍問題發生各方面均趨向於省長之條件程不欲以一身爲傀儡故己力爲擺脱有某統領晤程探詢意見程云督軍問題無論何人皆易解决鄙人以桑梓治安爲重故到粤數月對於本省諸事無不盡力維持至省垣險象從今以後當可消滅云其態度甚爲恬淡但又傅説程對於中央己由譚學衡作介致電馮代總統願助京解决紛亂而粤籍某要人由京回與程有至交聞亦勸其復趨向於中央者然則程之態度殆己緩和海軍第一艦隊决無激烈舉動矣 
　　魏邦平魏以警衛軍統領而兼警察廳長此次主持廣東主義之甚力者也所部警衛軍凡駐紥外縣者一律調回省中崗警亦一律佩帶長鎗又飭各區將武裝警察編列警備隊三十名以備非常事變時集合聞其方法悉照軍隊營規辦理號難一響各警全副武裝集齊僅閲三四分鐘理可完全出發又每日派出督察員輪赴各區檢視警備隊集合之形式隨時報告以定各署成績蓋日前警衛軍軍事會議魏實爲主人人物也 
　　龍濟光龍濟光駐居港中與某大財神最相聯絡近以粤華事擾攘有隙可伺迭委要人上省密謀再握重權因此往來信使絡繹於途事當道所聞經加派軍隊分往火車輪渡檢查倍常嚴密昨十二日香港火車來省甫抵石龍有軍隊十餘人登車搜檢有一少年形跡有異向其盤詰當在身上搜獲西紙數十元港毫數元當票二張并於皮褲帶内搜出可疑之字跡二紙將其獲解而去聞係龍氏要人云但龍之態度現仍守沈静對於陸陳方面仍有往來近雖奉中央特任爲兩廣巡閲使之命隨即電辭其原電如下北京大總統段總理鈞密鑒頃奉明令陸榮廷調京兩廣巡閲便謬以濟光充任聞命悚惶罔知所措溯自民國成立擔攘六稔邇又西南多故時局蜩　濟光遠居瓊島向未敢參末議兹乃艱鉅忽貽不容再安缄默竊以兩粤宣言自主曩固振振有詞而中央審愼用兵洵屬萬不得己往事己矣無待贅言惟我國現對德與宣戰内部宜謀統一庶以全力對外倘長此意氣之争虚張偠裂之禍况兩粤連年水災兵禍兵困己逹極點若再糜爛其何以堪在兩粤屢次遭亂均以救國爲言在中央一視同仁無不以息事甯人爲念救國自不當破壞統一甯人首再保全地方濟光爲大局計爲地方計萬不宜操同室之戈查陸榮廷老成碩望兩粤館屬梓桑諒能設法補救擬請仍令照舊供職免其晉京切諭該使責成解釋糾紛母預湘事罷兵聽命並容濟光一面致電勸告竭力斡旋　普鈞座胞與之懷銷兩粤涉過之刧濟光分屬軍人以服從爲天職既奉明令自應即行就任第念苟有 
 
 
 

Page 7

 
 
　　轉圍之機不如仍其舊貫故有此請務懇俯鑒微忱收回成命俾陸使徐作桑榆之補兩粤幸甚是否之處伏候示遵濟光謹呈文印云云近自陵使抵梧後龍連日均有密電往來有與兩粤携手之意最近并擬仿周鄭交質之例龍濟光則遣其子運乾赴梧陸使則命其三公子某赴瓊實行交質以表同合力互相提携之誠意惟又一説則謂龍濟光奉令巡閲兩廣雖即電京告辭一面己就瓊山督辦署改組兩粤巡閲使署預備一切 
[粤桂援湘軍之戰訊]  
　　湘南戰局自寳慶克復後進攻軍略亦同時變遷頃廣東民兩署接最近電耗粤桂兩軍現分三路進攻一由賁克昭率領所部會合林修梅湘軍六營從寳慶進擊湘鄉繞出衡山之上以斷醴陵一由陸裕光親率各營恊同林俊廷部衆由永州道出祈陽争佔東台山及湘江沿岸一帶馬濟則由衡陽直薄株州而以邱渭南所轄各營由永樂江沿岸進兵抄出其後現經節節進行北軍恐勢不敵連日己將輜重調駐後方爲退守長沙之計又一消息謂實慶克復後粤桂聯軍復趨重永豐一帶兩方迭有勝負兹粤軍邱渭南桂軍賁旅長等部昨奉命進攻湘鄉業將北軍擊敗該城正在攻克之際適皖軍（即倪嗣冲之安武軍）馬聯甲率部五營開至與各軍互戰數日馬軍迭敗堅守不出現己將該城合圍會攻并聞湘鄉湘潭一帶北軍兵力頗厚計有皖軍十營鄂軍一圑北軍一師一旅湘軍五營云聞陳督軍昨據粤桂聯軍總司令譚浩明電稱自我軍克復寳慶後軍威大振所向無敵現擬分路繫下湘潭先奪要區則長沙不攻自危馬司令現駐衡州相距稍近己令先期出發進攻其林旅長賁旅長劉鎭守使陸司令相繼並進使敵軍首尾不能兼顧取湘潭當在旦夕云云 
[瀘叙間之川滇戰况]  
　　上海泰晤士報三日瀘州通訊云吾人亟望和平解决以免地方再遭戰禍人民復罹浩劫詎知不然周道剛既 
發表驅遂滇軍之意見後即從速進兵瀘州分三路疾趨一通成都一通重慶一通合江攻勢驟作聲威頗壯起初二三日内似瀘州不能復爲滇軍所有居民亦頗恐慌用一星期有餘蜀軍竟未能行近瀘城今滇軍大張曉諭謂各路蜀軍己被擊退瀘州不復危險云云但戰事仍在進行中雙乃損失頗鉅戰鬭甚激六七英里外一山村得失多次卒爲滇軍奪回滇蜀兩軍惡感頗深凡研究蜀省最近數月事者即可知其原因自記者觀之尋常兵士對於時局僅稍知一二今肯捨身奮鬭者未必爲國家政治而氏不過願爲私人仇恨而死耳當東北兩方面戰事進行之際盜匪竟活動於南方且敢行近距瀘城砲彈可及之地納溪現爲盜據記者敢謂瀘叙之間有盜最多視全省他處爲甚美孚洋行之汽船來此兩次初因盜擾未敢進駛叙府後由美砲艦保送始逹其地美砲艦爲巴洛號乃深入長江之第一大艦也 
[中交京鈔跌價之别報]  
　　字林報十三日北京通訊云近數日中交鈔票價值暴落僅得六五折左右政府前曾諭令北方各鐵路車費運費公收中交鈔票以期整頓市面亦絶無可種效力鈔票跌價原因繁多但其最主要者則時局不甯人心摇動且疑政府攫取兩銀行所存之現資以供湘蜀用兵之費也吾人共知湘中軍費孔亟而奉命援湘之軍隊需欵尤多苟無金錢以鼓其氣則軍隊不願出發今兩銀行儲存之欵與發行之票額相較固屬無多政府取而用之以救眉急亦意中事袁世凱曾開其先端今又遇用兵需欵之秋孰能阻繼行實無禁止其擅用存欵之術故此種事實勢秘必有外人銀行圑每遇提議幣制借欵藉以收兌鈔票時輙摇首不允誠無足異矣粤蜀兩省前曾以外資收回鈔票但在今日故態復作其故則以粤蜀兩省當道儘可任意携取銀行存欵或發行逾額之鈔票而無法以阻止之也若北京兩銀行撥外資之力而得恢復原狀 
安知現在或將來之政府不藉口需欵再行其搜括銀行儲備之現欵而使之復陷於悲境耶欲補救之其道末由除非改革幣制而發行鈔票與维持儲金兩事概由外人擔保耳日人己借資於交通銀行並凖再資助中國銀行時論對之頗示反對 
蓋以日人此次借欵未曾得切實保障可免中政府於缺欵時提用此資致危及銀行也日人於借資之際鄭重取得中政府之擔保不慮資本之無着故不注重此層惟濫僅金錢供中政府之揮霍殊非扶助中國之道列强早有鑒於此是以有銀行圑之組織守此政策稽其用途稳覔擔保始可阻止中國人自入破産之途今日人不加考慮有求必應適促中國之己耳 
[杭州快信]  
　　中央通電到浙段内閣仍照常視事　　教育廳於十八日實行成立至實業廳原擬二十一日成立昨雲廳長由京電浙因事覊留緩日出京又須展期齊省長前咨請印鑄局定鑄銀質獎章五百枚昨由 
中央頒發到浙 
　　江蘇省長公署派鄒鶴濤來浙與齊省長接洽要公昨己辭行返甯 
　　上海引渡來浙之程國鵬連日經軍法課秘密提訊己得端倪明後日將下判决 
　　温嶺知事吕本端患病沉重職務己由政務周主任暫代齊省長昨促新任歐陽忠浩迅速馳往接替 
　　調署蘭谿知事盛鴻壽准今日（二十）由省起程地赴任省會第二區警察署長歐陽友焱昨甫由滬旋省（請假兩日）有委署松陽知事消息省署助理警察秘書袁長春亦將出宰新昌日内可發表 
　　駐嘉屬干窰内河水警第七隊長俞應堯昨因特别要公奉省長電召晉省 
地方通信　 
[松江]  
　　五庫鄉又控匿荒松屬五庫鄉蟲災册籍因被楓涇尹分所長匿不呈報由三十七四十兩圖圖董電呈省長請將該分所長撤懲一面並請縣署照原册補足等情迭詳前報兹該鄉三十九六十七八三圖災民因知原報荒田亦被漏匿八百日畝故於十七日上午三圖災民因知原報荒田亦被漏匿八百餘畝故於十要求即將漏報田畝加入否则即拆房屋陳允至松將匿荒不報之尹分所長呈控並請將漏列荒田一併加入衆始允許惟言須隨同到松監視於是各災民均沿鐵道與陳君步行到松先至電局眼同陳君拍電至省旋至縣署遞狀始行散出其電文云（上略）松江五庫鄉三十九六十七八三圖蟲災最重顆料無收楓民情危急擾事堪虞請檄縣吊册追加並將尹分所長撤懲俾救災黎而平衆憤陳子仁等六人叩篠 
[鎭江]  
　　省委纷紛蒞止近日省公署派來之候補知事王錫康專爲查勘丹徒丹陽溧陽金壇揚中等縣秋成兹己由陽溧壇中四孫勘畢回鎭在江干萬全樓旅舘暫駐行旌丹徒縣倪知事特委縣署王助理員隨往各鄉詳勘十七日午班汽車抵鎭省署及財政廳又派候補知事兩員到鎭趨謁倪縣長接洽據聞一係調查初選事務一係催解忙漕正雜各欵云 
　　覆船淹斃人命十七日下午二時有划船一艘由鎭載客六十餘人揚帆渡江開往揚州行至江中適江潮盛漲水勢湍急船小載重支撑不住忽然傾覆人均落水救生船急往救援祗救起搭客五十餘人聞溺斃者計十一人所失行李箱籠物件值價不下千餘元 
[嘉興]  
　　區教育會開會嘉興第一區教育會於十八日開秋季大會改選正副會長暨各部職員是日共到員三十餘人首由曾長報告春夏兩季收支暨文件旋即討論檢定小學校教員事其十四條第四欵由會中備函請縣知事商由縣視學正式咎覆本年陽曆年假以開運動會時荒課多日由會中决議改放二日當即通告各校遵辦其改選正副會長事由各會决議先推各部職員再於下星期由各職員推選正副會長旋即公推職員二十五人而散 
　　催訊毁損文廟案嘉興縣學文廟被孫增大拆毁經禾地方公民陸繼鍾等呈控高等檢察廳時隔多日沿未審理又於日前電呈催訊等情己誌報端現陸某等又以高檢廳接電多日仍未審理致案懸莫結故於昨日又正式備文呈控高檢廳迅予即日審理而縣自治委員盛譜蘭等亦於同日呈請省長令行教育廳長飭令孫增大賠償修理恢復原狀並請求齊省長行使司法監督 
[廣東]  
　　西關新基之大火十二號夜一時西關新基東南約生華陀醫舘（又名凌遇春）忽在二樓起火轉瞬聞勞成燎原燒至十三早七時許火方熄滅計己延燒數街損失之鉅當在百萬以上災區極廣一時尚難知其燒去確數約計房屋當有一百數十間計新基渡頭之大馬路燒去德興茶縷福聚客棧舊補抽局騐票處娣記擔館德信店等五六家新建之粤海洋關無恙紙燒裂石壁數處及横門之木門新基東南約由南頭燒入北頭至二十八號廁所止此處多屬魚蚧店俗稱生魚欄即是街也新基興隆大街由南頭起燒至四十二號永和興止所有和源棉紗店合和德厚祥廣榮元等店均付一炬聯興街由南頭燒至北頭九十九號仁興酒米店止連興押亦被焚去惟當樓巍然尚存其餘廣昌廣泰成昌五昌浩珍祥新廣等店均己悉成焦土此處店舖以營業鵝鴨者爲多蓋即所謂鵝鴨欄也德興街南約之被燒去者則爲泗興酒莊廣棧臘味店雷家園集丸店恒安洋貨店利民鉅德兩攤館及某廁所等其餘宣昌銀號南昌隆洋貨店萬興祥鞋店則皆燒去後座二馬路則祗燒去得雲茶樓均和絲烟店裕芳洋貨店易沃林醫館連棧等共十二間查此次被災各店以榮業牲口者爲多故燒斃不少惟各店多經保險此類營業想必大受虧折矣雜評一 
[説明（步陶）]  
　　段内閣之辭職固謂時事棘手也其復職固謂偕免非洋派分裂也然而時閲數日馮段兩氏猶汲汲召集軍人分投説明此果何謂也哉天下事惟誠信爲能袪人疑慮固不在沾沾於一時詞令長短以相較量也以事實言辭職者乃向總統而辭復職者乃因總統挽留而復無論其所以辭所以復之理由如何在無國會之國家固無第三者可從而干涉之餘地然則今此之説明似亦溤段兩氏之過慮矣惟是所向説明者非一般之國民亦非各派之政客更非所謂過渡立法之臨時參議院而於意不能無所顧念者乃專在時會驕兒之軍人然則軍人之於政局其關係之重大爲何如哉 
　　最近美日宣言起美人對其文義有所説明日人聞其説明也又從而爲之説明然而宣言之事實不因以稍易其性質兹者段内閣問題發動據東電府中人早有於外交無涉之説明今馮段兩代又均有時局上意見之説明然而外交影響之理由則又明明爲東電所述馮氏辯説之一端矣然則前後兩東電之所説己自不能無所矛盾矣夫豈非愈説而愈不能明與嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[報界聯袂赴日之行期]  
　　上海各報記者等張默公（一字蕴和）張竹平汪翰溪（一字漠溪）包天笑余穀民馮心支吴葭生薛德樹席蓉軒諸君定於本月二十四號乘近江丸聯袂赴日游覽並訪問日本各大新聞社聞豫定行期往返兩星期云 
　　附日報公會致章公使電日本東京中國公使館章公使鑒各報記者赴日游覽定敬日出發請轉知各領事各商會接洽 
[假冒部視學之查究]  
　　上海縣公署訓令各區學務委員文云案奉江蘇滬海道道尹公署第八百五十號訓令内開案奉江蘇省長齊訓令第四七三一號内開案准教育部咨開據本部僉事沈彭年呈稱本年八九月間奉派赴上海見各新聞紙内載有教育部視學錢家治現在江蘇視察各學校等語越十餘日又見新聞紙内載有教育部視學錢家治視察江蘇各校業己告竣現赴浙江視察等語當時歷覽各報紙不勝疑惑藍彭年出京時錢視學幾回部旬日之間復至浙江恐無其事然猶以爲報紙失實誤以　事爲新聞不足深怪也嗣與中華鐵路學校黃校長慶瀾會晤黃校長云部視學錢家治君曾三次見訪慶瀾以素未相識未曾接見錢視學來係奉部派至滬否彭年答以錢視學至滬確奉部派惟時在一月以前此事極爲可異彭年回京面晤錢視學詢以上述各節均屬茫然並云八九月間並未至滬慶瀾處亦未曾一次往見彭年總合前後各事觀之竊恐上海一帶或有人假冒名義在外招摇此事於地方觀聽頗滋淆亂爲此具文報告應否由部咨行蘇省請爲查明究辦之處伏祈察核等情據此查本部派員視學關係甚重若如該僉事所稱各節殊堪駭異應請令飭滬海道尹查明究辦嗣後如有類此情形並須隨時究是爲至要等因惟此合行令仰該道尹查明究辦具報備查此令等因奉此除由道密查核辦外合行令仰該知事查照嚴密調查具復以便轉呈此令等因到署奉此合行令仰該員即便查復以憑轉呈此令 
[官吏與非官吏之區别]  
　　上海縣沈知事接江蘇齊省長來電云元代電悉縣視學認爲現任行政官吏經元年十月籌備國會事務局冬日電復四川民政長有案至學務委員散置於各市鄉不具有官吏性質係屬局自治職與縣視學不能視同一律塘工局董事雖輔助官治機關執行職務然其名稱既爲董事仍係自治職員棉花檢查局局長查改訂上海棉花檢查局暫行章程第八條第一欵規定係由同業投票選舉請縣公署委任其性質與董事同不能以官吏論至年租局委員若由公舉或僅係暫時聘雇裏辦公務之員不能認爲官吏倘受有正式委任爲常設機關即屬於縣署征收機關之一部應以現任行政官吏論總之上列各員要視其地位及性質而爲官吏非官吏之區别至是否本籍紳士並無何等關係仰即查照省長齊銑印 
[路局與水電廠往來函稿]  
　　滬甯路局政閘北水電廠函據敝處洋總管克禮阿函稱近來屢接報告多以本路車上所用之水頗不潔浄有礙衛生爲言責任所在不得不切實研究當將本路所用之閘北自來水請化學專家西醫杜伯烈君依法化驗據稱該水中含有各種雜質及多數之微生蟲只宜洗濯而不宜供飲食該水比較租界自來水微生蟲之數多至六倍或十倍有餘顯係廠中管理不嚴及沙漏不潔所致甚且將河水抽入水管並不經過沙漏亦有所聞如此辦理殊於公德有憾應請切實商請該水廠從速改良以免有害衛生等情並附化驗表一紙前來查敝路自改用華界自來水後屢經洋 
員指摘或因缺水或因污穢因而請仍接用租界自來水己非一次敝局爲維持華界權利計每予堅持一面函請貴廠設法整頓以杜籍口區區苦衷當蒙鑒察兹復據函前情相應照録化驗表附函送請察核能否即予改良之處敬祈示覆爲荷 
　　水電廠復函接展大函誦悉一是查敝廠在曹前廠長任内因當時水太多水質曾有不清之事嗣經澈底翻刷水池水質業己稍好敝廠長接事之後正謀切實整理之道現擬籌添池砂以求壓力加重出水益爲清潔貴局洋總管所交杜君化驗之水未知係敝廠何日所出貴局長維持權利主用敝廠之水實深感佩敝廠爲職務計此後亦當力加改善以期合 
於衛生准函前因相應函復查照 
[棉花檢查局選舉報告]  
　　花業公所吉雲堂代表程酉山張聯奎陳蓉生倪鏡甫吴志文潘調卿金錫之胡益甫等致縣商會函云棉花檢查局善後辦法敝公所奉函後即經邀集同業開會公議並舉定西山等八人爲代表恭詣貴會與會長先生商承一切再三討論修訂章程五條己蒙據情轉呈縣長在案惟沈局長遭此波折殊覺灰心過甚是以急流勇退再四力辭敝同業以沈局長辦理此案力主和平衆論翕然己無異議竭力挽留仍未應允公議遷照簡章第八條第一項重行投票選舉當於十一月六日依法舉行計同業有選舉權者八十五人除因事出門未到者九人外共投七十六票當衆開匭沈君惟燿得七十四票當選爲局長適合於連舉連舉連任之例沈君仍再三固辭同業以勉爲其難互相責勸始允擔任而評議員公議改爲推舉各行執事均推爲評議員共四十三人並就評議員中推舉酉由爲評議長調卿副之一致通過爲特函懇會長轉爲呈報縣長備案並祈轉請迅將修改辦法佈告局前暨各碼頭俾衆周知而便實行不勝禱切之至 
[仿造洋貨之興趣]  
　　洋襪流行之速銷路之廣竟有一日千里之勢迄自歐戰肇起舶品減少吾華商乘此時機悉心仿造出品頗良價亦甚廉故能不脛而走該貨銷場本以冬令爲最旺其中名目如雙缐衛生等非惟通行於長江一帶而暹邏新加坡天津等客帮大宗訂購者今冬亦更爲增多各廠竟有不敷應銷之勢故本埠松江嘉興硤石浙江各廠均己添機制造以應銷路 
　　本埠華商設廠製造各種肥皂者計南陽等二十餘家今夏因牛羊油及德國碱等各原料市價飛騰廠家成本過重大都虧折夏間暫停工作者有四五家現在牛羊油之行銷國外者頓然阻塞加之滬地底貨甚多市價又跌各廠家以成本略輕易於着手故前次停閉各廠現己一律回復矣 
　　製造本布各廠自今夏改製花呢以來銷路日見擴充昨悉新加坡南洋等埠來電向上海浦東嘉定各布廠訂購廠布及新出之花呢等貨爲數甚巨大都限期交貨亦可見外埠 
需用之急矣 
[拍賣金鋼鑽首飾]  
　　本報拍賣告白内登有瑞和洋行於禮拜三即初七日下午三點半鐘在該行拍賣由英倫運來金剛鑽首飾數十件並聲明於昨日起至拍時止任客先往估看本館昨亦有人前往見所陳鑽石大小不一並有配以寳石鑲嵌者共計六十一件至其花樣之新奇嵌鑲之玲瓏足徵歐人工作之精巧而尤以白金托底者居多更覺光彩奪目拍時既不限價自必便宜倘欲購以自用或送禮者無不相宜云 
[兵工廠經費加倍籌給]  
　　陸軍部以上海兵工廠邇來趕造軍械日夜加工開支各欵勢必溢出預算不得不酌量增加兹從本年十一月起按照原定之數加倍籌給以濟購料工資之用聞於前日電令該廠遵辦矣 
[龍華彈藥廠行將開]  
　　龍華鎗彈廠與無烟藥廠停止製造迄己兩載有餘兹因需備前敵軍用擬復開辦由部電飭預備開工等情己誌前報現聞該兩廠所需一切機器己經裝置完全其工料各項用欵亦己預爲酌算呈部核奪大約本年十二月初即可開工 
[楊港鎭梟匪傷斃兵警]  
　　寳山縣屬楊港鎭附近一帶素爲鹽梟聚集之處兵梟對敵屢有所聞兹於本月十八號經該管緝私營營長訪悉該處又有梟匪秤販私鹽當派巡船二艘由葉船長等率兵往緝該梟匪等一見兵至即將鹽擔抛棄四散竄逃詎緝私士兵正在將鹽挑運之際突來梟匪十餘人各執匾擔上前刦奪勢甚洶洶該士兵等即以鎗柄抵禦當因匪衆兵寡致被毆傷張姓兵士一名繼由站崗警察葛某到來恊助亦被衆匪以匾擔亂毆受傷致斃該匪等乃一哄逃逸除由楊港鎭警局至寳山縣署報名外昨又由兩浙緝私營命調師船多艘駛往該處緝拿究辦 
[傭人嚇退强盜]  
　　前晚八點半時有操本地口音之匪徒三四人聞入法新租界平濟利路一百二十四號弄内康吉里一百二十八號門牌周姓家後門袖出手鎗兩支嚇禁聲張嗣由傭人出外喊捕該匪等聞聲氣餒僅將婦人手上所戴值洋八元之金戒一只强捋而逸後由事主報告捕房飭探陸海林前往察勘一週回禀捕頭傅諭各探嚴緝務獲究辦 
[印行托名募賑之彩票]  
　　近有某甲等在美租界甘肅路德興坊六百八十六號門牌及阿拉白司脱路二百四十號門牌恊興號組織機關以京直水災爲名私印募捐彩票分向各省騙欵事爲匯司捕房華探目馬阿美包探奚德安金福壽陸連奎等偵知禀明捕頭恊同一百九十號西探目分投前往將甲等十一人一併拘獲當場抄出彩票函件等物帶入捕房經捕頭詰問一過押候解送公共公廨訊明核奪 
[關於賑務之函稿]  
　　京直奉義賑會覆熱河姜都統函云翰卿都統鈞鑒敬復者接奉尊電内開熱河自七月下旬霪雨爲災迭據承德開魯深平平泉赤峰連平隆化等縣報稱河水潰隄山洪暴發附近一帶盡成澤國人畜田廬淹没無算情形慘惻苦不堪言當經桂題請欵中央并通電各省區募捐各在案惟是災區太廣饑民衆多勢不得不作將伯之呼爲災民請命相應檢同捐啓十分函送貴護軍使查照俯賜設法勸募如集有成數布即滙寄熱河交通銀行代收至深紉感等因具徵貴都統關心民瘼代爲請命曷勝紉佩永祥展電之餘至爲憫惻惟是攸關民命何敢膜視爰邀同京直奉水災義賑會同人集議籌撥五千元匯充賑需明知杯水車薪無多裨益特既承鈞命不容不稍盡棉力耳附奉滙票一紙由滬中國銀行函滙天津中國銀行至請貴都統向天津中行提回轉撥災區量爲散放無任公感盧永祥等謹啓 
　　京直奉水災義賑會駐津放賑員李王兩君來函云上海諸公鑒十五日寄快信二件諒邀台察兹查得京兆屬大城縣被災二百五十村冲塌房屋二萬四千六百九十八間次貧人口一萬三千九百八十人計大口九千二百六十六口小口四千六百四十二口極貧口數一萬一千二百六十人計大口七千四百七十二口小口三千七百三十四口流寓他處者二千四百六十八户災民户數三千八百七十九户惟大城縣全境合計三百餘村總計男女人口十五萬四千六百五十九人被災較重在九分以上者六十村八分以上者一百二十五村七分以上者六十六村共計被災村莊二百五十一村貧民人數大小統計二萬五千餘人目下水深之處尚有七八尺全縣幾成澤國自遭水災之後田廬溧没無食無衣無家可歸災黎慘苦不堪言狀時届冬令水將結凍將來出入不能交通此種難民只有望天等斃察其情形非急振不足以存生命我會如能酌量撥欵急救目前則諸大善士施濟之恩直同再造待此奉告 
　　又一函云頃查得淶水縣地面何分山前山後二區山前區域概傃平原山後區域地處萬山峰崖叢峙地闊遼遠村落稀疏交通不便自本年七月二十四日連天大雨至二十七晚山水暴發從山後面下注與拒馬河流水勢浩大山後沿河村莊被淹成災山前被災最重者三十九村山後災區自水發之後山路盡爲冲毁道路不能通行被災五十二村共計山前山後受災最重者九十一村人口三萬有奇啼飢號寒不知凡幾流離顚沛慘目傷心己值寒冬爲時迫切災民望救急於星火希速議决電示遵辦若憑空調查躭延時日災民均死於凍饑縱然施放亦無及也臨書不勝盼切 
[義賑會彩揭曉]  
　　京直奉水災義賑會彩劵昨日午後三時在哈同花園内天演界開彩來賓約數十人首由徐乾麟君賑務報告開會除請護軍使馬君謀長爲監督外臨時又推陳潤夫君爲鹽督哈同花園婁延昭君報告票碼徐乾麟君報告彩號共有五十彩開頭彩第二千七百七十二號奬轎式汽車一輛二彩二千八百九十五號獎篷布汽車一輛三彩二千二百零八號獎時式金鐲一對金練條一根銀檯面全副四彩二千四百三十二號奬金鐲一對雞心金練一條銀花瓶一對照相架一對五彩一千二百十九號奬金鐲一對銀茶壺一只銀茶杯一對金手表一只自六彩至五十彩亦均有金飾獎品兹將其號碼彩物録下六彩五百二十號金表練一條銀蓋碗一對八念小銀盆四只七彩八百十五號金表練一條紀念銀花瓶一對八彩九百四十九號雞心金練一條銀蓋碗一只九彩四百十號雞心金練一條金氣通一只金一粒椒二枝十彩二千零六十九號金手表一只銀照相架一對金别針一只十一彩一千八百九十二號十二彩二千七百三十九號十三彩二千七百零七號十四彩二千四百五十六號十五彩七百二十四號均金鎖片連練條各全副銀帳鈎各一對十六一千九百五十八號十七五百七十三號十八五百五十號十九一千九百二十四號二十二千八百八十三號均紀念大銀碗各一只二十一二千一百六十三號二十二一千八百三十一號二十三一千四百二十九號二十四一千七百九十一號二十五一千一百七十一號二十六六十五號二十七一千零三十二號二十八二千八百五十號二十九二百四十四號三十三百五十七號三十一二千六百九十八號三十二四十一號三十三四十七號三十四一千七百零一號三十五一千九百三十九號三十六二千九百三十七號三十七二千七百五十四號三十八一千四四百十四號三十九二千九百七十三號四十二百六十四號四十一二千七百五十二號四十二二百五十九號四十三二百四十一號四十四二千七百九十八號四十五八百三十三號四十六一千六百七十七號四十七九百四十三號四十八二千五百七十七號四十九二千七百五十七號均紀念金戒一只五十六百三十八號雞心金練一條金氣通一只金一粒椒二支 
[精武技擊運動會預誌]  
　　提籃橋精武會秋季運動聞己定於陽曆十一月二十五號星期日假三馬路大舞臺爲運動場此次運動有兩特色其一爲技擊説明將中國古昔傅留之鎗刀法改施於軍用之刺刀指揮刀其二將技繫術與生理學之表演表明人身强弱之原因從實地斫究中得來之强種方法云 
[南匯教育參觀圑出發]  
　　南滙縣教育會集合各市鄉小學教員組織參觀圑前往南通等處考察教育業於前日來滬齊集浦東同人會定昨日趁輸出發各教員姓名如下朱英盛頌文朱寳亮蔡友蘭周鑄顧銘宣元愷傅以潤朱學庭蔣立人蘇裕根王尚炎 
[贈給英美總巡勳章] 　　 
　　中央政府前准盧護軍使呈請以上海英美總巡麥高雲對於恊助緝捕事宜靡不和衷共濟深賴臂助極應予以特獎以昭激勸會經國務院據情呈請大總統頒給四等文虎章一座給予該總巡佩帶日前松滬護軍使署己奉國務院寄到勳章當由慮使委派本署馬參謀長於日昨（星期二）送交麥總巡收受矣 
[長警會操遊行]  
　　凇滬警察各區署所長警自地方戒嚴以來加班巡邏頗爲勞碌故於會操一事久未舉行兹徐廳長因該長警等雖於各該區署所内不時操練射擊步伐等技尚慮操法參差爰令各警正警佐等於十九日（昨日）午後二時務各排隊來廳由各長官督率會操届時由徐廳長親自閲看並加訓勉至四時始各歸隊並聞尚有長警游行之舉徐廳長將於日内通傅各區署所警正警佐訂期分别舉行云 
[平泉書屋之追思]  
　　舊曆十月初八日爲李平書君之故父九十冥誕聞李君仍照從前光緒三十二年在申舉行追思之辦法在崑山城内平泉書屋陳設其故父生前之書畫開會展覽並請名人演説概不受禮聞滬上官紳商學各界與李君有交誼者將於是日上午九點十分鐘乘滬甯二班火車往崑當有一番熱閙也 
[洋涇鎭警佐之佈告]  
　　浦東洋涇鎭三區二分駐所王警佐發出佈告云照得時届冬防 
地面尤加緊要凡各茶館一概不准招賭客留匪類違則拘獲究罰勒令歇業本分署於即日起時值天暮每路添派九班巡警陸續出發公投環防以期消息靈通梭巡週密惟本地莊農夜間遇有三五成羣形跡可疑者隨時見警即招盤查遇有强盜一概鳴鑼動響招警四面兜捕切勿鳴鎗求救特恐各路巡警一聞鎗聲疑盜動響兜圍轟擊誤傷人命關係非輕夜間行路遇警盤查應知爲保衛地方起見從容答詢不可故意抗違致干未便以上情形統望各路鄉民切記遵守庶不致妄生誤會也 
[美利美大兩輪船插班之籌備]  
　　滬南大逹輪埠公司承租敵船内之美利美大二艘行駛長江頗爲適用聞己於前日囑令英大馬路抛球場仁里口之大逹輪埠 
公司新航業買辦劉厚笙籌備進行並聞另延前亭寳輪船公司買辦某君管理船頭事宜以資熟手一俟兩船修竣即於陽曆正月間插班營業云 
[三牌樓之小火]  
　　前晚八點半鐘滬城三牌樓劉家弄二十九號門牌泰永堂家因晚炊不愼遺火積薪致肇火患當因爲時尚早入手衆多趕即救熄祗燬披屋一間昨午一區二分駐所王警佐飭警將泰永堂傅案研訊之下判罰洋三元充公 
[陳明起火原因]  
　　法租界鄭家木橋街共舞臺戲園對門三十六號門牌沈仲英家於日前晚間三點鐘時失愼當由求火會立驅皮帶車到場救熄祗焚去樓面一間後由捕房飭探將沈拘入捕房間明未保火險諭着交保候核在案昨又將沈傅至法公堂訊問沈供是晚因有火油燈置在床前燈上臥時未曾吹熄以致肇禍民人頭髮鬍鬚亦被焚去至今尚在醫院醫治實係一時疏忽求察中西官判罰洋二元充公以儆 
[盛杏孫出喪之勞民傷財]  
　　此次盛杏孫出殯閧動遠近觀者之衆實所罕見故事前數日内滬甯杭甬兩鐵路各火車中均極擁擠幾無容足之地昨日午前後該兩路火車搭客亦甚多大半爲觀看出殯而返者如滬甯路之蘇錫崑山南翔等處及滬杭路之嘉興警善楓涇松江等處搭客每次開車均擠軋不堪甚至有人搭於獸車之内亦所不惜而開往各埠之小輪船亦無不利市三倍云 
[讓購法國蠶桑]  
　　省立農業校擬請代購法國蠶桑曾經交涉署商由法領函復以目下天寒購運不易法商公會所辦絲業公所曾經訂購如有餘多可以情讓等語現交涉署己呈奉省長核准昨又函請法領轉知公所讓購矣 
[老閘橋下沉没石子船]  
 
 
 

Page 11

 
 
　　昨日午刻有紹興大駁船一隻滿裝石子駛至老閘橋下因潮水甚急船首誤撞橋樁上頓成一洞水即泊泊而入全船沉没舟子五人均經隣船救起惟該處河面爲往來要道即經河泊司在沉船兩而懸掛警旗警燈一而諭飭該舟子等趕緊設法將沉船拖開以免危險云 
[救火會鐘樓誤事之結果]  
　　花衣街尤源盛皮箱店日前失愼因救火會鐘樓延不報警以致延燒房屋至數十間之多並焚斃劉老榮等兩人嗣由該會會長毛子堅將當時誤事之鐘樓值班人吴桂生及替工徐小和兩名函送警察廳請爲訊明懲辦在案兹悉此案己由徐廳長發交司法科劉科長一再研訊以吴徐二人自知誤公一味苦求判令從寛各押一個月以儆業己禀明徐廳長於昨日函復毛會長知照矣 
[縣公署催解印花税]  
　　上海縣公署昨日訓令各市鄉印花税勸導委員云案照勸銷印花税票奉令將税欵按月彚解並委任各市鄉經董及各鄉分商會會長兼充印花税勸導委員多方勸導兹查各委員原領票額尚有未銷之數迭次奉令催解勢難稽延据據計處開單送請令催前來合亟開單令催仰即迅將勸銷印花税欵悉數繳縣報解是爲至要 
[憲兵營長之查察]  
　　駐滬京幾憲兵營張營長以第一二兩連各憲兵之學術兩課業經分别考閲所有馬匹軍裝自宜親往查察故於昨日先至高昌廟地方檢查第一連軍械繼至馬房點驗馬匹並考查餵養牲口各法事畢又赴閘北考查第二連均由吴朱二連長隨同往查以資整理云 
[水探查獲紅土]  
　　陳裕新由大連灣携帶紅士四十二兩乘神户丸輪船來滬昨日抵埠正欲登岸爲水巡捕房探目何阿春人證併獲解入捕房梅捕頭諭將紅士送往海關候燬並即備函於午後將陳押送地方廳訊辦 
[私販紅土案仍照前斷]  
　　天津人陳四彭崇山在愛多亞路九十號門牌新大方客棧五十三號房間内私販紅土被總巡捕房包探查悉拘解公共公廨訊明判各押西牢半年在案兹陳等之戚友以抄出之紅士係張姓寓客之物故代延律師禀請公廨復訊昨晨由捕將陳彭兩人解案即據被告代表律師上堂聲明一切要求復訊並由新大方棧經理李镜明上堂證明五十三號房間係張姓寓客所借被告等甫於是日由津來滬云云旋由捕房代表牛門律師向見證駁詰之下中西官以被告聲請復訊理由並不充分判被告仍照原斷執行 
[查獲煙具煙犯]  
　　南市一區一分駐所楊巡官前晚率同長警至境内各客棧調查寓客後旋在南京街地方機匠吴根根家查有私設烟具容人吸烟情事當即進内搜查適有己革緝私營兵士許德勝在内遂即拘住並將烟鎗一支烟燈四隻烟盒烟托各物一併帶所由張警佐問明飭即申解警廳司法科訊究 
[再誌奪種田畝之兇横]  
　　北新涇寡婦王沈氏有田三畝半向來租於陳錫麒耕種近爲朱掌全奪種遽將該氏托往察勘之徐長發及雇工蔣維園二人毆傷由四區四分所一併拘案訊據朱供係圖董喬恪生指使等情己詳前報兹悉此案昨經司法科段科員質訊一過業己移送地檢廳核辦矣 
[鎭江小孩迷路]  
　　四區崗警前日查見迷途男孩一口帶回警署城供姓陳名丫頭年十歲鎭江人當經姚署長諭送慈善圑留養候派探警查傅家屬到案認領 
[小工頭落河殞命]  
　　小工頭王留根家住寳山縣毛家巷前日出外探望親戚不知如何落河身死由新閘河内救生船撈獲屍體候招家屬到來認領收殮 
[汽車撞傷小工]  
　　前日清晨有僑居公共租界外白渡橋北首某西飯店内之英商金士保（譯音）因事乘一千一百六十八號汽車前往南市滬杭車站甫至徽甯碼頭外灘適有掮木小工江北人王三方迎面而來撞於汽車上其頭顱觸車燈燈上玻璃撞破後玻璃片嵌入王之頭顱受傷流血當由閣警查見將受傷人及汽車夫王炳福帶至一分駐所詰問一過旋由該英商代出醫費爲傷者醫治遂將受傷人送至公立上海醫院療治王炳福暫行交保 
[汽車夫交保候示]  
　　婦人何馬氏日前行經法新租界忽有汽車夫盛炳泉駕車疾馳而來該氏不及避讓致被撞倒碾傷足骨血流如注旋由巡捕查見一併帶入捕房飭將受傷人送往醫院醫治昨將盛傅至法公堂請究先據捕頭禀稱據西醫云該氏雖被碾傷尚無大碍約五十天可愈請爲核示中西讞員向盛略詰數語判交二百元人銀兩保出外候該氏傷痊再行傅案核奪 
[汽車違章疾馳]  
　　汽車夫范阿東日前駕車至法新租界違章疾馳由捕抄録號碼回禀捕頭昨日飭探傅至法公堂詰訊范供民人實因洋東囑令送客至某處須當速行故此誤犯章程求宥中西官判罰洋二十云充公以儆 
 [P既違定章又極危險 
　　安徽人胡祥鑅在北山西路六百零三號門牌開設菜館未向工部局捐領執照被捐務處西人勞司查悉控由公共公廨出單飭傅被告到案諭令退出候再訊核昨經公堂復訊由工部局代表牛門律師上堂譯明案情並詰據原告勞司聲稱被告開設菜館非但不捐執照且屋内所裝扶梯及烟囱均不照工部局定章裝設危險異常應請訊究被告亦延律師到堂代辯經俞囊讞商之英白副領事判胡祥鑅罰洋七十元充公無洋改押西牢兩月以儆 
[藥房仿單混充鈔票]  
　　無頭吴明桂周阿根陳金寳因將藥房仿單一紙改爲某銀行五十元之假鈔票至界路用擲包術串騙行路婦人章殷氏值洋三 
十元之鐵機緞三丈圖逃經氏察破鳴捕將吴陳周三人追獲連喊帶入捕房昨解公共公廨經中西官訊供明確以吴等三人均係過犯判各押西牢半年期滿一併逐出租界贓給原告領去　 
[婦人被毆受傷]  
　　婦人戴岳氏住居新記洪路前日與朱寳奎口角起釁　朱毆傷當由五百另七號華捕查見將朱拘入捕房昨解公共公廨經中西官訊悉前情以朱不廳行凶判罰洋十元充公無洋改押七尺以儆 
[賣牛奶未捐執照]  
　　龔河錫日前手携牛乳至法新租界内兜售未向工部局捐取執照爲捕查見以其有違定章帶入捕房昨送法公堂請訊龔供民人初來上海不知租界章程以致誤犯後當遵章捐照求宥判罰洋十元充公以儆 
[售賣僞牌洋酒]  
　　本邑人金阿錦昨在北四川路售賣假三星白蘭地洋酒被日婦羽賀所見喚同十號日本警察將金連酒兩瓶帶入捕房經捕頭略詰一過諭飭押候解廨核辦 
[行人被馬踏傷]  
　　馬夫顧阿榮昨在塘山路驪馬誤將行人王古郝撞倒踏傷腰部當經一千一百號華捕查見將王車送醫院療治並將顧阿榮拘入捕房押候解送公堂請辦 
[攫取珠花金鐲]  
　　匪徒李阿四沈洪初糾合同黨在雲南路攫取婦人姚阿照值洋一百四十元之珠花一朶逃逸又方世生在九江路搶取殷崔氏值洋八十元之金鐲一隻圖逃均被包探先後拘獲昨晨併解公共公廨經中西官分别訊實判李沈方三人各押西牢一年半期滿一併逐出租界 
[查獲捲歀逃遁之出店]  
　　汪雲卿於西暦一千九百十四年七月十五號在泗涇路六號門牌秦記洋行爲出店時捲取現銀七百七十八兩逃逸己久前日被二十七號西探彭山查獲昨解公共公廨經中西官略訊一過判汪押候下禮拜一再訊 
[被告請求復訊]  
　　陳阿榮在公共公廨控畢生章不理擔保陸秦記欠洋六百餘元由廨訊明判着被告畢生章還洋在案嗣因被告不服判决延請律師昨至公廨陳明理由要求復訊原告代表海德禮拜師則到堂反對經王崧生襄讞商之美領溥君判候再核 
[皮鞋店債臺高築]  
　　久大衣莊在公共公廨控告曹永利皮鞋店主曹友生不理欠銀一案昨晨由王襄讞與美博副領事復訊原告代表律師上堂陳述案情並由朱斯芾律師到堂聲稱敝律師代表本案二十三户債權人當將理由詳細聲明中西官判候展期再訊 
[私收家信滙欵之否認] 　 
　　姚福元至法公堂迭稱髮妻某氏日前由外埠郵匯洋三元來申郵差送信之時適民人出外購物當由友人劉寳山收下詎劉心起不良私向郵局領洋化用後妻子又有來信始悉前情故此扭案請究詰之劉供民人並無收受來信及向郵局取洋之事餘語支吾中西官判押滿五天了事 
[註銷西洋人與奥國人之控案]  
　　西洋人波樞延代表律師在公共公廨控告奥國人濮尚納物許（譯音）在四川路出言恐嚇强索銀二十四兩不遂行兇等情業由總巡捕房西探將被告拘解公堂判候復訊核奪在案昨晨由關讞員會同英卓副領事復訊據穆安素律師偕繙譯陳永霖上堂譯稱敝律師代表被告全係義務原告所控各節敝律師己向被告詢問察其答詞實因兩造言語不通互相悮會所致應請明察原告代表禮明律師聲稱此案既由穆律師聲明誤會應請將案註銷中西官以既據原告律師請求自應照准遂判將案註銷 
[恊拿竊賊供出之同黨]  
　　虹口崑山路某西人家日前失竊各物值價頗巨嗣經中西探捕查獲竊賊王阿二一名解送公共公堂訊據供出同黨王子金王金發等數人匿跡新北門福佑路五峰池浴堂内當於昨日派令包探姚克華薛振昌等同至一區二分駐所禀明前情由王繁佐加派長警恊同馳往該浴室將王子金王金發一併拘獲押解到所申送警察廳發科研訊之下當以來探未帶正式公文判將王子金等分别收押諭令來探備具公文前來准將該犯等帶去訊辦 
[儈竊棉花]  
　　竊賊楊金根金毛囝等昨在下海浦崇明船上竊得棉共一百數十斤正欲登岸爲水巡捕房探自一併拘獲送由捕房轉解地方應訊究 
[押店收贓受罰] 　 
　　江西路一百七十三號門牌永興押店主潮州人翁友生因於十月十三號收買某西人失竊價值英金六十磅之金表一隻匿不報捕被捕房查悉禀請公共公廨出單昨日將翁傅案經中西官訊官判翁罰洋一百元充公 
[小工偷竊茶葉]  
　　小工尚四昨日串黨徐六行竊取宋瑞昌茶葉六擔携贓至樹樹浦路圖銷被包探陳金揭查見將人贓拘入捕房押候解廨請辦 
[竊賊乘虚而入]  
　　垃圾橋堍新盛里内陳殷氏家前日閻家外出觀看盛杏蓀出喪被小竊周阿華撬門而入正在搜括之際適有巡邏長警經過見門虚掩在外呼喚無人答應當即入内將周捕獲拘入四區警署押候究辦 
雜評二 
[假冒部視學（步陶）]  
　　以交通利便之上海而有彰明較著之假冒部視學事且一再見諸報端歷時己經數月微沈僉事回部報告幾至今無人覺察此亦政學界中之一異聞矣夫學校非如官場從而視察未必遂有若何生財之道或者假視學之頭銜以營其他騙詐財物之事端正自難知然而三次往見黃校長其用竟究爲何屬耶類於此項之行動其未發覺者又安知其不所在多有耶然則學校之果否有人己受此假冒者之騙詐恐亦無人敢爲全稱否定之答覆也 
　　從來營假冒他人之事業者必畏人知今則轉以喧傅報端爲其利得混淆之機會此又中國近日作爲術進步之一表徵矣夫京滬往還甚便滬報到京爲時必非甚遠教部中人何無一人見及之者勿亦官場心理無人以報紙爲足注意與嗚呼往者己矣今後凡部省相涉之問題似宣速求所以去其隔閡之端蓋發覺而後查辦究不如先事防範之較有實際之便利也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬龍王蒞任佈告] [  律西]  
　　照得揚鬐鼓鬣曾飛壁上之晴作雨興雲詎是池中之物迴翔嶺表威名久著於珠江蟠踞要津勢力潛通於帝闕是以洪憲當陽曾襲郡王之號宣統復辟首授提督之官况南面而蒞居仁必先製夫龍袞辫髮而迫都市務盡舉乎龍旗見在天而見在田占大人之際會東雲鱗而西雲爪恊顯晦之機宜是龍之爲物固宜君宜王而相爲倚伏者也詎意帶礪未頒墨花遽隐亢則有悔驅而放菹蒼莽瓊崖暫蠖屈於鑛穴淒涼島國等魚服於網羅積來頷下之珠半皆屋散藏到腹中之甲孰肯雲從困久必亨不忘逐鹿中原之志極則必反常懷樊髯再上之民兹者權利交閧啓蕭牆之釁隙風雲俶擾興内部之士戈本藩聊試擺拏之手段疑有靈怪之憑依兼得隴蜀收效桑榆集舊日之爪牙府開南越尋當年之竄宅由駐觀音踏開金鎖磨牙吮血而來震撼玄間滿壑汩陸乃去城郭是而人民非徒增感慨雲雨施而麟甲動助我神威晶宫具闕自應重東鋪張蟹將蝦兵尤宜倍常供給值此秋高氣爽日吉辰良宜申肅殺之威共體揫歛之義斧鉞斯寄棨戟遥臨凡在屬僚或爲淵魚之敺或作稻魁之獻遠而桂林象郡悉聽鞭笞近則庾嶺羊城無殊湯沐應龍蛇之識緯振龍馬之精神倘逢陸壓道人願化延津寳劍好尋齋天大聖索還定　神針（一） 
家庭常識 
[石榴子密] [  悔生] 　　 
購石榴十數枚（擇好者）去皮取子用潔白洋布一方將石榴子包在内榨汁棄渣盛磁器内數小時後即可將上面清汁傾於玻璃瓶内若取香味則攙入任何種之香水數滴每日以之代蜜不但面部與手部可免起皴且無沾黏衣領之憾此法己試用十餘年特録以公同好 
　 
[水彩畫礬水之製法]  
凡紙及絹上作彩色畫必用礬水礬水自製如用水一升則入以膠六兩明礬四兩惟作缉上畫膠宜七兩明礬三兩將不染油氣之鍋煑沸待其冷却漉之以绢即可用 
[牛乳之鑑别法]  
天寒日飲牛乳四兩或八兩最有益於身體惟售牛乳者不道德往往攙水於乳或以宿乳與人飲之有損無益鑑别之法如下 
（一）牛乳之新鮮者比人乳濃厚色白若稀薄而香味變者不佳（二）滴牛乳一滴於陶磁器皿滴下時散亂者爲不良 
（三）滴牛乳於清水中下沈器底者爲佳浮水面者不良 
（四）不良者有一種腐敗之酸味 
（五）透視牛乳現有小雪花狀者不良之牛乳也 
（六）牛乳煑沸現豆腐狀者下良 
[代乳飲料] [  化誠]  
小兒離乳之期大抵在生後一周年遲或二年待其門齒生上下二枚宜以少量液體之食物代乳如葛湯蛋湯等稀薄之粥湯亦宜 
[初生小兒飲牛乳之水分] [  化誠] 　　 
和入牛乳之水分以生後月份之多少爲標準凡生後二週間牛乳一分水四分滿二週至一月間牛乳宜加水四分之三滿一月至三月牛乳一分水二分三月至六月牛乳與水各半生後六月至八月牛乳祗加水三分之一滿八月後可飲純乳 
[皮風領] [  芰隠] 　 
嚴冬瞬届朔風凛冽咄咄逼人惟而部首當其衝可預製皮風領一襲以洋貂大狐等皮爲裏外蒙以綢緞或布長則因人而定寛可五寸以迄八寸加諸領外搭以鈕扣脱卸其便勝於大衣 
[雨衣] [  頌熙] 　　 
昨見西人所御雨衣質薄而輕所沾雨水路拂即去絶不留痕形色與象皮雨衣無異而效用過之詢其購價則大廉僅四 
元耳蓋中國出品之菜青色防水布也此風一開必將盛行亦國貨前途之好消息云（却贈） 
工業須知 
[（乙）粗料紙纖維之製法] [  揖仁]  
　　採料於小滿芒種時採集嫩竹用之製纸其品甚佳若至小暑後採集則己遲矣 
　　去料將採集之竹截長四五尺用　床（床如土字形）　去其外皮將其竹肉用木杵打至破碎然後堆　 
　　堆　竹料破碎後浸於溪水中數日取出瀝至半乾更截成尺許長之短桿入石灰漿中拌匀立時取出堆積草棚中三四日後取出蒸煑 
　　石灰之用量視竹之老嫩面定大約竹料百斤用石灰五六十斤可矣 
　　蒸煑與細料煑法無大差别惟其桶則較大今浙江等處其蒸桶能容料二萬斤造紙四千件左右云煑法先將料入釜约八分滿（料入釜時不可一次裝滿須逐次裝之又釜心不可裝實須留一空洞以便通氣）即加水較料高尺許然後覆蓋輸班燒火約六日夜停火翌日温度稍減入釜將料搬出堆置石上數人持棒打擊之同時澆以清水如此隨打隨經水澆洗則三次搗洗後石灰質己完全洗净矣 
　　醱酵竹料雖經蒸煑然尚未充分柔軟故須以酵母材料加入使其醱酵焉其酵母之材料在浙江用人之小便江西用豆泔水其法將料浸入人尿或豆泔水中沾匀取出稍稍瀝乾逐層堆積之上覆草蓆十日左右俟醱酵適度時取出浸於池水中以備搗洗惟堆積之日數極宜注意若醱酵太過則腐敗而不堪用不及則搗洗甚難故須時視察之 
　　搗洗將料自池中取出用水漂洗數次榨去水分用石臼木杵搗至極細然後入水冲洗數次即可用以製紙矣 
　　此外如竹皮老竹等其製法與前略同惟蒸煑須燒十日左右醱酵時日亦較多耳（未完） 
集益録 
[答五十九問] [  且過軒幼生]  
　　謝曙東君詢問市上所售絲光手帕以棉料質而有絲光未知塗布何種藥品云云鄙人以爲此種光澤决非藥品所能塗布前閲日本工藝化學中載及人造絹絲之法即將普通棉花浸漬於硝酸及硫酸之混合液中其浸漬時所用藥品爲濃硝酸一分濃流酸三分浸以棉花一分約經一晝夜即可取出於清水中力行漂净（此時務須十分洗潔勿使藥品殘留）再溶解於酒精（Aloohol）以脱（Ethet）之混合液中（其配製混合液無一定之標準以各半爲宜）其時所得之液爲哥羅弟恩oollodiun(此物易於引火操作時宜注意之）即將此物用壓力使通過毛細管迸出於水中（毛細管以絹絲或绢線之同大爲宜）然後以硫化安母尼亞使變爲原料之纎維素即得有造絹絲以之織巾即爲人造絲光巾云 
　　栩按 
如上製法即爲火棉當硝酸與硫酸和合時極易炸製發生危險不諳化學者未可輕試其實絲光手帕並非用人造絹絲織成其原料仍爲最細之棉紗一經洗濯即無光彩當初次洗時入水頗滑且略有粘性僕嘗由此推想試用直辣的尼（俗稱鷄絲膠西藥房購）之稀溶液和以白芨（中國藥店購）用代漿粉候乾置光銅板上以洋熨斗（取其熱度高而壓力重）往復燙之頗能發光而且棉軟此法易行同志者不妨一試至工業實驗法所載以亞爾加里等溶解碎綢成液塗於布上即生光澤云云則曾試騐絶對無效不若鷄絲膠及白芨之成績爲近但色澤未能純一是於配合量及手續上尚待研究耳 
　　小説停刋一天 
 
 
 

Page 15

 
 
   
 
 

Page 16

 
 
   
 
