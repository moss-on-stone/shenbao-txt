# 1900 - 29 - 4909626

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[靖謡言說]  
　　嗚呼我中國謡言之多未有甚於今日者也而其端皆由康梁二逆臣肇之當康梁之逆謀未露也皇上銳意圖新明詔屢頒鴻猷丕焕薄海内外並無間言自矯旨徴兵謀圍頤和園威偪皇太后事敗而遁窟匿外邦於是散布流言污衊皇太后康旣揑造不經之語哄動外人累牘連篇幾令人不能卒讀梁更箸爲清議報任情訕謗甚且指瀛臺爲囚室目太后爲僞臨朝無識之徒一唱百和而鐵室之說遂致朋興鐵室者建以便支更夫憩息室頂蓋以鐵皮而彼黨中人竟妄稱太后欲將皇上幽囚於此究之兩宫雍睦並未失驩聖母止慈皇上止孝普天率土共見共聞彼造爲此言者諒亦覥然人面而何爲甘心黨逆矢口而誣及深宫耶嗣是厥後廢立之事遠近流傳始惟好事之徒道聽塗說漸且自命爲識時務者亦皆横肆議論顧忌全無我壹不知若輩果悮信讕言以訛傳誤乎抑竟心存反側欲顚覆我大清二百數十年歴聖相傳之國家乎本館諸同人雖人微言輕然亦素懔尊王大義萬不敢以掠影浮光之語蠱惑人心其於庸梁也旣巳背叛朝廷則筆伐口誅不稍寛恕其於瀛臺也旣知爲列聖游觀之所則詳加攷核以明我皇上實于此養疴而非被皇太后所囚其於廢立也則灼知事之所必無從不以疑似之詞淆人耳目惟於皇上之徇齊敦敏皇太后之愷惻慈祥則分居草野之臣時拜手颺言以頌蓋日報者西人所謂照夜之燭破夢之鐘原藉以啓發人之聰明警覺人之愚昧而立言得體則又執律者所宜然故時時謹愼於心斷不敢以無据之浮言貿貿然操觚紀戴若夫今世之自命爲處士横議如孟子所謂無父無君近于禽獸者本館固深惡痛絶萬不屑尤而效之區區之心諒所共鑒乃去冬嘉平月二十四日立嗣之詔下而謠言益甚咸謂皇上被太后所廢或更指爲己大行夫穆宗毅皇帝之應立嗣早於光緒五年三月惠陵永遠奉安時皇太后俞允吳柳堂侍御之屍諫明降懿旨布告臣民祗以皇上聖嗣未生是以籲懇慈恩選立端郡王之子溥儁爲皇子何關於廢立更何所用其驚疑而胡爲謠諑紛紛淆惑天下人之觀聽况太后之待皇上亦可謂恩愛獨隆矣見龍體未安則元旦諭免朝賀今歲三旬萬壽則徽音特賁著該衙門將應行典禮查例具秦卽歴來恭讀皇上諭旨一則日侍奉慈躬允宜璇宫頤養再則日恭奉慈闈力崇孝道仰見深宫盡孝玉食承歡彼僉壬豈眞兩目靑盲者何竟綸綍煌煌熟視之而若無睹也所可笑者邇日謠言四起動日得諸電傳然自某總辦因傳電獲咎以來政府己嚴飭電局人員禁傳軍國大事凡彼所謂電信者豈眞用新法無綫之電傳來歟何以竟不經電局人員之手也若夫皇上大行之事不特斷然可决其必無且行字應讀去聲向因列聖賓天諡法未定惟見其巍巍蕩蕩民無能名故暫以大行稱之蓋取禮大行受大名小行受小名之義彼無知妄作者音義且尙未明烏足以知時事哉徒見其善爲謠言而巳耳因著爲靖謠言說弁之報端我知黨於康梁諸逆者見之又將惡執筆人揭其狡謀而信口肆其毒詈矣 
[義民復起]  
　　日本訪事人云臺灣義民林少猫曩己投降日本今接臺灣來電略謂東歴十二月中林向阿公辦務署託詞保護借得洋槍四十枝後卽將阿公辦務署襲破云云電音簡略俟有續聞再錄 
[不樂荷戈]  
　　日本訪事人云日前有美國運糧艦名蜜之秃者由彼國駛往馬尼臘寄碇長崎迨開行時有陸兵十八名忽然不知所之管帶卽移知駐崎領事照會梅香崎警察署請爲搜捕今己捕獲十四名尚有四名則無從蹤跡矣 
[日皇孝養]  
　　日本訪事人云日皇太后中山慶子氣體違和勢甚沈重侍醫診視迄未稍瘳日皇及后日夜視湯藥曾無惰容太后曩本從一位今日皇追念劬勞復晉爵勳一等以遂孝思 
[大帥蒐軍]  
　　武昌訪事友人云湖廣總督張香濤制軍目擊時艱孜孜以講求武備爲己任所有護軍愷字各營禮延西教習訓練洋操力圖振作成效漸有可觀惟未臨戰陳究未知强弱如何耳去臘某日制軍特檄飭各營拔隊至靑山鎭定期二十一日校閱行軍隊并邀各國駐漢領事憑軾而觀二十日未刻制軍排列全副儀仗由督轅出文昌門登楚材兵輪船旋卽解維下駛兩岸防營聲砲致敬隆隆之響震耳欲聾迨酉刻行抵靑山鎭暫駐舟次次晨策騎登岸司道各官之隨節同往者皆攬轡以從其時角聲嗚嗚各營己列陳以待俄而砲聲大震兩軍互相格鬥聲勢洶洶如臨大敵鏖戰至兩時許勝負未分制軍傳令收隊但見旌旗招展健兒皆退歸本部整齊嚴肅望而知爲節而之師制軍顧而樂之西人士之逐隊往觀者亦皆鼓掌稱善謂爲中國各省所未有事畢制軍復周歴沿江各處查勘隄工始攺乘馬車而返迨抵節署己六街三市燈火通明矣 
[商辦教案]  
　　南昌訪事友人云去歲江西弋陽湖口等處教案蠭起撫憲松鶴齡中丞檄委候補道繆芷汀觀察偕翁别駕寳仁李明府相劉明府昌言沙明府昌壽督率勇丁馳往辦理及向教士一再商議教士於貴谿所毁教堂索賠銀三十萬兩弋陽湖口所毁教堂索賠銀三十萬兩並須將毆傷教士之某某等拿案重辦方肯府從持論甚堅轉圜非易觀察因於歲暮遄返省垣禀陳一切未知中丞别有良策能弭患無形否也 
[教案可平]  
　　客有自山東來者告於本館執筆人日平陰縣居民殺斃英國教士一案刻己捕獲匪徒兩名平 
 
 

Page 2

 
 
陰縣知縣聞己褫職想可將次就緒矣 
[陸師招考]  
　　金陵訪事友人云江南陸師學堂總辦錢琴齋觀察擬隨正任兩江督憲劉峴帥北上覲光因先禀請辭差峴帥准之攺委兩江營務處席眉生觀察兼辦學堂事務觀察到差後以堂中卒業學生均己量才使用學額不敷擬招新生八十名以補缺額惟須文理通順年在二十以内者方可入選兹己出示通衢定期考試矣 
[哲人其萎]  
　　松江訪事友人云東門外朱子美明經昌鼎係丁丑探花朱景葊先生之姪文章詩賦兼擅其能弱冠卽蜚聲庠序與西門外李幹甫廣文廷幹齊名有東朱西李之目每屇督學使者臨郡試輙冠曹人皆以遠到相期許當仁和方太守權蘇州府篆時聞其名招入署中伴讀未幾卽以女妻之冰清玉潤佳話流傳繼復肄業上海龍門書院所交多海内知名士累赴秋闈屢膺鶚薦四十貢成均謁選以直州判用中間頻遭家難益潦倒放縱嘗于酒酣再熱時放聲高歌蓋藉以舒其抑塞磊落之氣人多目之爲狂士豈知音哉前年續娶祝氏女主中饋方冀楊兆生稊文明斷起不意去秋忽染時疾纏綿數月漸入膏肓祝氏焚香禱天願以身代兩次刲殷和藥以進卒不效延至臘月二十四日遽赴修文之召身後一切由弟笛仙茂才爲之主持吁松郡爲人文淵藪近年來前哲零落名宿云亡今明經年未大衍又歸道山都人士聞之當無不同聲悼惜也 
[辰崎火警]  
　　日本訪事人云東歴正月十七日時交丙夜居人己鄕入黑甜忽聞報警浦牢驚回好夢急披衣出視則火己延至大波户勸工塲烈燄飛騰不可嚮邇詢其起火之由知肇禍於新報館印作内是處逼近長崎縣署故各水龍爭先馳至竭力灌澆始得吳回氏返駕而署前報風雨之棋杆巳經燒折勸工塲爲各店鋪擺攤之處所損約計二萬三千數百元小本經營遭此一劫且多未保險亦可憫矣尚有一雜貨鋪亦盡付咸陽一炬猶幸是日封姨平静故尚不至蔓延 
[寗郡水警]  
　　寗波訪事友人來函云去冬十二月二十八日午刻祝融氏稅駕於渡母橋畔裕泰舊貨店頓肇飛災幸靖安水龍相離咫尺聞警馳至竭力灌澆始不致蔓延無際僅焚去樓屋六七楹 
[邗江火警續述]  
　　客冬十二月二十日揚州北門外觀音寺突遭火刼本館己紀其事於去歲報章兹接揚郡訪事友來函詳述起火之由因再錄之按觀音寺住持僧某甲前因事故爲本郡官紳所驅嗣甲大顯神通復得來山卓錫未幾與山下居民不睦經衆居民查其劣跡控諸地方官署地方官飭僧綱司確查復提至案前研訊案尚未結而司徒廟一帶鄕民忽又聨名另保某和尚清脩梵行可否諭令住持邑宰雖准其詞然尙未轉詳給諭也不意甲聞之驚駭欲絶且時屆歲暮逋負纍纍昕夕籌思陡生毒計遂於是夜四鼓時將正殿前後門扃閉己則趺坐殿中仗祝融氏威靈藉以荼毘其意蓋不欲以紺宇梵宫讓後來者享此清福也連日茶寮酒肆傳述紛紛諒非子虚烏有然則甲之心計亦可謂狡且辣矣 
[浙省官塲紀事]  
　　杭州訪事友人云去歲臘月二十二日浙江藩憲惲菘耘方伯牌示轅門略謂海寗州州判缺現定以臨海縣縣丞朱楨咨請升補○台州漁圑局兼保甲差使由藩臬兩憲札委候補知縣孫大令啓泰辦理大令奉札後卽於去臘二十二日趨詣各憲轅謝委擇吉到差○臘鼓聲中城鄕居民爭購年貨熙來攘往踵接於途撫標中軍叅將管叅戎定武特於二十一日起每日派武弁十二人督率勇丁分投巡緝以戢宵小而安里閭○去臘十九日委署寗海縣縣丞李二尹世均由省禀辭起程前赴台州擇吉接鈐任事○省城滿營各門分駐值班巡員以資稽察前因官廳迭遭風雪不無滲漏損壞之虞由協領某君咨請防軍局憲催工修整嘉平二十一日局憲委工程委員程子良大令前往勘估以便卽日興工 
[卾省官塲紀事]  
　　武昌訪事友人云前任兩廣總督譚文卿制軍奉召入都因途中偶感風寒奏請賞假兩月回籍養疴去年嘉平月二十日制軍甘上海乘招商局江孚輪船泝江至漢旋渡江指省城司道以次咸往迎迓制軍因久離珂里急於返湘未幾卽攺乘民船解維就道○去臘辦理宗關稽查釐卡事務王太守漢文聞訃丁艱所遺差使由督撫憲札委黄司馬秩炳接辦○黄石港釐局宋二尹因事撤差上憲札委熊大令賓馳往接辦○京口縣瀕臨大江前由湖廣總督張香帥籌撥鉅欵修建閘堤去臘大工業巳告竣董其事者禀知香師檄委善後局朱觀察馳往騐收以照鄭重 
[九江官塲紀事]  
　　九江訪事人云升授山西巡撫調補安徽巡撫王大中丞之春於去冬十二月二十五日道出潯陽並不小駐卽乘江寛輪船下駛各官恭送如儀○九江鎭宋佩珍鎭軍湖口鎭許鎭軍督銷江西淮鹽局逹觀察均於十二月十八日赴金陵嗣許鎭軍於二十六日遄回宋鎭軍及逹觀察則於二十八日返斾 
[鞭春禮成]  
　　昨日未刻節届立春上海縣署各役先將芒神春牛供奉大堂隨由代理上海縣篆之戴子邁明府偕縣學教諭邱廣文率同縣丞劉二尹主簿孫少尹典史周少尉向芒神拜跪隨執彩鞭行鞭春之禮闔城士女觀者如雲 
[恭賀年禧]  
　　昨日滬軍營管帶龍游戎鎭國江蘇海運局帮辦孫太守葆珪先後命駕詣道轅拜賀蘇松太兵備道余晉珊觀察年禧旋至敬業書院由代理上海縣篆之戴子邁明府延入客廳茗談片刻而别 
[清理案牘]  
　　去臘署理江蘇臬司朱竹石廉訪接春兩江督憲劉峴帥札文飭將所屬各州縣命盜各案從速訊結特委候補知縣吳明府其昌來滬辦理明府商之代理上海縣篆之戴子邁明府訂於新正初六日會同推鞫昨日戴明府查明命盜案之未結者計共七起飭吏檢齊原卷並傳集人證聽候屆期與吳明府會訊 
[兇犯發回]  
　　去歲臘月某日代理上海縣篆之戴子邁明府派差押解英界北香粉弄圖財害命之兇犯劉大及劉高氏並誤疑竊賊刃斃行人吳成林之兇犯陸海珍至省勘訊昨日均由署江蘇臬司朱竹石廉訪發回各差投敬業書院公館禀明明府明府將各犯分别騐明諭令收禁獄中聽候核辦 
[嚴查賭博]  
　　昨報紀前晚有無賴十餘人蜂擁至英租界胡家宅向某賭檯需索陋規不遂所欲拔刃戳傷多人事爲惠副捕頭所聞立遣各包探傅知各賭徒一律停賭猶恐若輩陽奉陰違特於將晚時親率探捕至四馬路某茶肆掩捕各賭徒消息靈通早己銷聲匿跡夜間又派西捕十餘名在租界各小弄中明查暗探猶恐無賴再生事故特令通班包探在胡家宅等處查緝肇事之人以憑解送公堂禀請讞員翁笠漁直刺嚴行懲辦 
[示拿流棍]  
　　日前上海城廂内外保甲總巡周秋江司馬發出六言簡明告示其文日照得流氓充斥實爲擾害地方白晝肆無忌憚兇器到處身藏拆梢打降碰詐攫財逼醮搶孀種種横行不法居民受累非常化日光天之下豈容若輩猖狂爲此嚴拿重辦除惡卽以安良各鋪地甲知悉姓名造册開詳務宜如數緝獲毋任漏網遠颺本局隨拘隨究執法嚴如肅霜合行出示曉諭其各凛遵毋忘 
 
 

Page 3

 
 
[局示保商]  
　　辦理滬南馬路工程善後總局程爲出示重申諭禁事案查接管卷内據水果業商人恒記恊泰萃豐源生恒泰和昌盛元吉泰等禀稱商等素業淮海濤夾膠登靑萊各口商船代客買賣水果雜貨白菜等貨兹因無業流氓每遇商船進口糾衆上前强行攫取理阻莫渴並有女丐以乞食爲名乘間竊物商等及船户受累無窮現奉憲諭開辦各捐商等合業每月認繳公捐洋二十元禀請出示諭禁以保商務等情據此查此項商船現己由恒記等八户一律遵捐每月認繳捐洋二十元以津貼馬路等項經費迭經各前委出示保護認眞辦理在案本委接事伊始尤以振興市面保衛商民爲首務查照前情除飭水巡捕彈壓外合再出示諭禁爲此示仰各帮船户以及諸色人等知悉嗣後爾等各帮商船軍貨進口停泊浦中凡有流氓乞丏人等毋得强行上船藉端索擾倘敢故違許各船户扭解赴局聽候訊究嚴辦决不寛貸其各凛遵毋違切切特示 
[斷償失物]  
　　客臘署理兩江總督鹿制軍之隨員陶宦由蘇來申令眷屬乘太和局無錫快船另雇鴻源局烏山船裝載衣箱十八口舵工王男榮頓起不良之心串同船主名信全者駛至楊樹浦意圖吞没經包探緝獲人贓惟少皮箱一口内貯皮衣十三件銀二百五十兩金數條解經英美租界公廨讞員翁笠漁直刺會同英副領事梅爾思君訊供判將王男榮笞責二千板押候追齊原贓給領未幾陶宦遣丁劉升投案禀催直刺飭差恊探將鴻源局主張寳堂太和局主郎糼槎提到二十八日升座研詰劉升投案請追郎供小的局中經雇之無錫快船係陶大人眷屬所乘今所失衣箱在鴻源局烏山船上與小的無干叩求明鑒張供小的局中經雇之船由王男營駕駛如何盜取衣箱實不知情求鑒王供小的係寗波人此事由船主信全起意尚少衣廂一口不知現匿何處直刺一再船詰王狡展如前直刺復謂張日爾係局主船上出事咎無可辭喝令掌頰五十下將烏山船交張拍賣以償王仍還押郎無干省釋 
[事必有因]  
　　有戴件和者不知何許人日逗留於英美租界會審公廨前昨日忽奉内諭著卽管押至所犯何案並未明言故外人咸不得而知也 
[整齊車輛]  
　　洋涇浜北工部局首董以近來租界中東洋東捐數逾額且車夫齷齪不堪殊可厭惡因特命昇大馬車行造車一輛以爲程式令各包探知照各車寓主嗣後出租之車須照捕房式樣車夫須愼選年力富强之人選定後各照一相令車夫帶於身畔以便巡街捕稽查如人照不符卽將其車充公各車寓主聞悉後以每車須洋銀十餘元若一律更换則舊車勢將無用統計租界中約有東洋車三千餘輛安得如許臣資殊難遵諭因擬聨名赴工部局籲求 
[勒遷房屋]  
　　自杜家宅迤西至静安寺一帶向有河道游塞己久近以彼處新闢公共租界經法界工部局董雇工開浚己於客歲之杪一律竣工惟三椏漾河畔久爲居民佔造房屋百餘幢殊於河面有碍工部局董傳諭四圖地保吳桂仕令將房屋赶緊拆缷居民安土重遷頗有難色吳保無奈邀同名業户向工部局董求開一綫之恩局董曲加體恤許以每間酌償遷費銀五兩限六禮拜内務各遷徙如違照請地方官提究 
[醉中肇事]  
　　前晚英租界晝錦里某絲線店主洪某偕友至四馬路新申樓小酌二人酒量皆甚窄三蕉之後醉語喧呶隔座之人厭之以冷語相刺二人大怒擲以碗蓋值堂人恐肇事端上前婉勸二人復遷怒於值堂人將物作意搗毁時座客正滿咸抱不平同聲唤捕洪見事不妙卽一溜烟如飛而去捕遂將其友拘入捕房捕頭令押候解送公堂禀請讞員翁笠漁直刺訊辦 
[劣探降捕]  
　　本邑楊樹浦包探王金山前因犯案由捕頭請英美搬租界公堂讞員翁笠漁直刺懲辦近復通同浦東著名巨棍張掌華私收賄賂經黎副捕頭查悉本擬解請直刺重懲嗣以一再苦求從寛降爲巡捕發交虹口捕房執役似此懲一儆百想此後各包探或可稍知歛跡不敢恣意妄爲矣 
[失火卽熄]  
　　前晚九點鐘時外虹口美界公平路某木作不知如何忽兆焚如火勢炎炎幾肇巨禍作中人竭力灌救得卽熄滅祗焚去木花一堆 
[上海縣署瑣案]  
　　去歳除夕巡防東局委員陳和亭二尹移送吳補者控沈吉甫索擾一案到縣代理縣篆之戴明府親自提訊吳供在萬豫槽坊執事沈前在坊中爲夥辭歇後忽來滋擾無可理喻叩求究懲明府見吳長立不跪謂爾何人斯膽敢如此無禮答稱職貢生不知官塲禮節並非有意藐玩尚求寛宥沈供萬豫槽坊小的亦有股分後雖拆出尚有餘利未經分派故向理算不敢圖詐明府謂爾所供無憑碍難理斷著具不再往擾切結從寛開釋○前者顧爛頭李和尚董巧福刃斃英租界沈義心一案屢經歴任縣主訊供狡不承認因之收禁候辦除夕戴明府提案分别研訊顧等一味刁展明府無從核斷著仍還押候再刑訊○本邑人陸柏林竊取蘇垣商務局物件由元和縣拘獲訊辦遞解來申到縣後戴明府提訊之下供稱小的並無家室尙乞開恩明府見陸兩足潰爛遂交丐頭領去管束 
[上海巡局紀事]  
　　女巫西計氏僑居南市豐記馬頭曾聘某姓女爲童養媳前日媳忽遁去旣而在新馬頭沈益三成衣店内尋獲當將媳及沈扭至十六鋪巡防中局控訴局員文斌臣二尹提訊之下判將媳掌頰二十下交其姑領回管束○呼慮喝雉最爲有害民生例禁纂嚴犯者嚴懲不貸而每屆新歲南市各巡防局必弛禁五天本屆由各委員傳諭地甲人等分飭居民咸不准在巷尾街頭設攤聚賭違笞立卽拘懲不稍寛假是亦安靖閭閻之要政也○南市籌餉貨捐局忽於前晚失去衣包内儲皮衣數襲價值甚鉅嗣經總辦林太守開單報知南市捕房令派包探查緝捕頭以包探業己斥去無能爲力辭之太守遂函致十六鋪巡防局飭捕緝拿 
[法租界捕房紀事]  
　　連日陰雨連綿各處賭檯不免因之减色前日天始晴霽劉盤龍一流人卜晝卜夜益覺彩烈興高法界捕頭恐滋事端特於晚間十下鐘時派包探傳令收歇違干究辦○前晚卑田院中人某甲伏於老北門外城河浜畔乘人不備攫取其帽巡街捕見之立卽拘入捕房捕頭命押候解送公堂禀請讞員朱森庭明府訊究 
[美租界捕房紀事]  
　　前晚江北著名流氓鮑某行至漢璧禮路與同鄕人某甲遇不知因何起釁竟持鐵尺將甲擊傷適爲某包探所見因卽拘入捕房捕頭令押候解送公堂禀請讞員翁笠漁直刺訊辦○有混名瞎子毛毛者前因犯案遞回寗波原籍日昨復至滬上匿跡裏虹口某里適爲某號巡街華捕所見拘入捕房捕頭令押候解送公堂禀請究辦 
[書理財節略後]  
　　是書爲江海關稅務司戴君樂爾所箸戴君司榷政者有年公暇每留心商務謂目今理財之道以嚴察出口土貨及仿製洋貨爲要義因條分縷析箸譯成編呈請總稅務司赫鷺賓榷憲轉呈總署采擇旋行綜其綱領一日古今通商之利二日各國通商之理在貨物相易三日以土貨抵還借欵四日開礦造路之利五日借欵愈多土貨亦應多備六日中國出口土貨應視印度加多刻反不如究因何故七日印度停鑄盧比中國土貨易銷八日銅錢價昻土貨卽貴應多鑄小銀圓以轉之九日貨物當一律十日稅釐過重有礙出口商務此外如查大宗土産應竭力講求以冀振興中國仿製洋貨應力贊其成土藥不宜倣製之類要皆按切時勢精論不廢謀國是者苟遵而行之何患商務不蒸蒸日上哉昨呈貺我一册再三盥誦書此以志欽遲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
