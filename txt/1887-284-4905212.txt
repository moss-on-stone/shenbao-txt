# 1887 - 284 - 4905212

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現　印　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字　　此種書印出行見士林中同聲讚歎視同拱璧至每書價值自當格外從廉且俟陸續出書時再行酌定　　家如欲　求善本願少緩須臾必當有以報命也用特預為布知[  圖書集成印書局啓]  
[小倉山房往還書札全集出售] [  點石齋主人代啓]  
　　　簡齋先生天才橫溢為　國朝詞章大家其尺凟一種海內傳誦已久惜坊刻均非足本且不及同人投贈之作未免美酒猶有憾問潮舘主搜　先生手札并將同時諸名人集中與先生往還諸作彚成一集一贈一答粲若列眉自小倉山房尺牘盛行未有珠聯璧合如此書之美備者釐為十八卷分訂二本價洋七角定於中秋日出書上海二洋　橋法大馬路文匯舘南　錦里朱德生痧藥鋪寄售 
[更正佩文韵府悮而按股送告白] [  點石齋啓]  
　　本齋代晉記所印佩文韵　一書印　後查悉其中尚有未盡　處本齋不肯含糊了事諱過悮人因卽詳登報章情願自備貲斧復加校勘指錄悮處更正重印此早經布告四方君子者也現竭數月之力逐句逐字詳細讎校計共得五十一頁○上平四頁○下平十二頁○上聲七頁○去　十八頁○入聲十頁一律改印另釘一本隨書附送其原書業經取去者只須將十灰第一頁　下封寄長順　號以為執照卽可取從此盡善盡美較別本尤為精緻矣茲　於八月初十日竣工所望股友速問　記取書　稍遲延幸甚此佈 
[賭之害甚於嫖說]  
　　今天下之人欲大都有五曰吃着嫖賭烟俗語有之吃為受用着為威風嫖則脫空賭則對冲鴉片乃以送終此數字可謂鐵板註　雖聖人復起不易吾言者也然鴉片之禍至於送人之終人人知之而未必人人能絕之論之者已舌敝唇焦不待再贅矣吃之受用着之威風則人欲中之為害尚淺者姑不具論第就嫖賭二事言之覺賭之　實尤甚於嫖何則嫖之時可以兼賭賭之時不能兼嫖或者謂近日上海紈　之子商賈之流偶然小聚抹牌擲骰無論寓中棧中多有以一紙紅箋招妓相陪者設客欲吞雲吐霧則卽令妓　之竟有通宵達旦不厭不倦者則是賭而兼嫖之一証而不知此其意固重在賭而不在嫖此中神情惟身歴其境者知之局外人固皆隔膜也僕乃於近日親見之而後知賭之害人有幾倍於嫖者請得為迷龍陣中人作當頭之捧喝也八月晦日有友伊萊子招飲於鏡芙山房山房為某眉史所居眉史以是月甫下車聲名鵲起於淞北姊妹花中首屈一指天南　叟一見卽置酒為之　并屬意琴室主為寫琴條時意琴將赴　行李已下輪船矣研　　卽在燈下寫玉　新咏序一篇於蔚藍牋上蓋意琴亦屬意於眉史故不憚勞苦若此不僅重以遯叟之命也卽此以觀眉史之聲價名貴已可概見是日適值星期余以鐘鳴六下時命駕而往則伊萊子早坐待於樓下客亦來者過半而眉史方下輿自外入寒暄數語不及登樓卽又乘輿他往山房共五楹無一室無客或以馬弔或以挖花無非各樂其樂而眉史初不相陪也既而眉史又歸則請客登樓入席客十餘人分作兩席席設於中樓而左右兩樓房皆有笑語聲問諸眉史則曰一邊為票號中人一邊則打馬弔者也甫入座飛紅箋招侑酒余命招陸氏三小方至而黛玉已為晚霞生抽三丁之一惟孟劬仲勤侍余坐其時則主人殷勤勸酒眉史亦舒皓腕捧金尊欵欵傍坐淺斟者淺斟低唱者低唱坐客　招之侍史亦陸續俱到而四顧座中則此一席惟余與晚霞生及主人三人其餘則座皆虛設雖侍坐者有名花亦顧影自憐而已問安在則皆在馬弔塲中諸名花有不耐寂坐者則命侍兒請客或來或不來其來者亦不過勉强略坐稍通笑語或應酬　戰其志全不在酒并全不在花身雖在席中心實在塲上一啓口無非一索兩索三同四同喋喋不休或作懊惱狀或作忻喜狀千態萬變無一刻定一坐卽起一出卽入皇皇然芒芒席中竟至無一人乃以兩席併成一席晚霞生尚欲稍坐而余則起謝主人整衣行矣當諸客忽坐忽起忽入忽出之際余默窺其神情似乎此身無着落　雖有山珍海錯酒池肉林而食不下咽則所謂吃之受用者不足以累之心神煩躁解衣磅礴而後快則所謂着之威風者又不足以累之雖左有趙姬右有越女前有秦箏後有吳歈而熟視焉若無所覩充耳焉殊無所聞目有注注馬弔耳有聽聽馬弔口有道道馬弔心有思思馬弔則於嫖之脫空者亦不足以累之惟送充耳焉殊無所聞目有注注馬弔耳有聽聽馬弔口有道道馬弔心有思思馬弔則於嫖之脫空者亦不足以累之惟送終之烟或者不能屏絕此外皆可恝然置之若而人者其心專其志壹其神定其欲寡殆有摩訶般若波羅密多心經所云無眼耳鼻舌身意無色聲香味觸法無眼界乃至無意色界是誠足以叅無上　禪者矣夫吃與着固不足與賭相敵至於名花傾國相優相依隔座送鈎分曹射覆此則人欲所在疇不　之而顧以賭故而漠然不動於中則知賭之中於人心者其毒為至重矣上海之地賭禁頗嚴而賭風亦最盛其在　房邃戶密室幽居巡捕包探耳目所不及亦無可如之何耳最可異者各處妓家晝夜鬥牌連宵轟賭幾若明目張膽而捕探亦絕不顧問從未聞有在某書寓某妓家捉獲一賭者豈　幟高張乃足以作賭客之護身符耶或曰妓家正欲藉賭以招客設一捉之則賭之對冲者害絕而嫖之脫空者亦將漸稀滬上如許妓寮將何以為生而捕房又從何處收捐乎此禁之所以難也余笑而應之曰有是哉 
[潞雙鯉] ○某甲前充粵海關監督輿夫中秋節失業無聊不能還帳無顏以對　身投河幸江蘇局某委員給以通錢二千慰以好言而去○節前一二日鼓樓前後　品堆積如山價值亦不甚昻貴城鄉士女爭先購致以賞　宵魚行中人復由天津載來螃蟹兩船每斤祗售青蚨四五十翼中秋佳節人月雙圓把酒　新此樂無極惜　瀟湘妃子詠　封嫩玉雙雙滿壳疊紅脂塊塊香之句未免負此含黃伯耳○狄教士泰西博學士也前在濟南開設義塾招本地穎悟子弟入習天文地理格物算學化學是非學諄諄訓迪勞悴不辭數載以來學有成效現聞李傅相欲遴其學業精粹者派充各局司事俾練達其才以備日後量材器使云 
[海市奇觀] ○訪事人自烟臺函報本館云東海關道盛杏蓀觀察親赴鐵門關謁見撫車於八月廿八日乘輪 
 
 

Page 2

 
 
船回　○八月二十日登州府魯太守親莅烟臺盖為榮成槍船案也○新鑄制錢業經行使錢根略見鬆動然銀價仍有减無增也○蓬萊縣屬東南鄉近出一逆倫重案聞該犯係生意中人一日不知何故竟持鐵锨斃父隨卽懼罪投河云○天氣近又亢旱　晚禾不致有碍而二麥無從播種辦農民之隱憂也○學憲行文登州定於九月初九日案臨舉行科試 
[甌海珠光] ○前報載泰順縣劉　生大令親解訟師鐘某晉郡僑　於連陞客棧云云八月初三日大令倏染時邪當卽延醫救治不料病魔雖　竟於是夜族終旋　各寅好代為殯殮將棺暫寄殿巷三賢祠所遺　務由李太守札委惲直卿明府前往署理其瀛眷大約不日內卽可抵郡矣至鐘經太守訊問據供泰順縣人十四歲入學十七歲補廩歴年游幕福建曾辦某宮保某爵師軍營文案蒙保同知銜以知縣用　奉福寍府面諭往福鼎縣公幹不知何故被拿太守詰以既據汝供連年在外游幕何以汝之小皮箱內所有來往信緘均係托汝興訟之件平日慣行唆訟可想而知今經本府提　尚敢飾詞狡辯乎遂命責手心百下發回永　縣管押鐘旋在翼房患病至十七日身故太守札委樂清縣來郡相騐○新任瑞安縣楊太令文斌於上月初十日附　昌輪船抵甌叅謁府道各憲旋　吉中秋日接印任事○邇來瑞安城內是疫盛行紳士　期齋戒三天於上月十九日在日真觀建設羅天大醮　舁城內各神像賽會大街小巷各家門首均點太平類目入夜燈燭輝煌不啻銀花火樹云○溫州府李太守釐鹽總局彭太守西門釐局余司馬水利分府呂別駕永嘉　恩邑尊見本年時疫流行窮苦之人死亡相繼遂各捐廉俸佈施棺木五百口如有死者由地保赴鹽釐總局報明住址姓名請給棺票一張往西門外大廟內領取如願卽行理塟者并給塟費錢五百文○上月初四日新任温州鎮周靜山軍門由臺灣附輪抵閩不日卽促裝北上大約籬菊盛開時卽可來温莅任矣現署斯缺之劉藜山鎮軍老成宿將協守瑞安有年署任以來整飭營規講求捕務不特軍民秋毫無犯抑縣甌海賴以又安更時時出洋巡緝經過各處砲臺必密點防兵稍有短缺卽將管帶官撤委本年舉辦軍政闔屬員弁無間炎署親自校閱刻值瓜期將屆軍民人等攀轅臥轍者不啻肩相　而踵相接云　樂清縣路邑尊於上月二十日午後抵郡當卽帶同堂招刑仵人等前詣自新所檢騐鐘某死屍據仵作報稱委係患病而亡並無別故邑尊騐畢卽上府銷差大約在郡勾留一二天方能促裝回署云○今年時疫流行死亡甚眾清明橋牛廠十二間二角門城下所停棺木約有千餘具之多善士吳姓等　恐日炙雨零棺木迸裂西風一起屍氣蒸騰若再大雨淋漓河水更有毒氣遂首先購買民山一片將無祀各棺先行埋塟其蜊灰壙磚雇工等費則有裕大行葉德昌周景善堂陳望德堂各殷戶襄成善舉連日已着人協同地保前往各處查明有祀無祀以便日後分別扛抬厝是役也不特死者入土為安且生者亦可免傳染之患一舉兩得其功德豈淺鮮哉 
[臺厦紀要] ○厦門鼓浪嶼通商局刻經起造四圍墻脚必須石塊砌成附近有一山係黃姓之業工頭因貪便易　工鑿石斤斧丁丁然遠聞數里黃姓以此山為合族風水所關鑿之必有窒礙乃出而攔阻不許開山工頭堅執不從致向公庭興訟不知地方官如何訊斷也○臺灣改為行省後所需軍餉必須閩省及隣省協濟以免匱乏之　計閩海關稅餉每年協濟二十萬金而臺灣南北海關洋關稅銀向歸福州將軍收存現經劉省帥奏請棁銀統歸臺撫征收不必由將軍派員經理業已奏准刻下將軍所派駐紥臺灣旗後臺北淡水各處之監督旗員一概撤回統由省帥委員辦理矣 
[武漢紀聞] ○襄河上通蜀道下入長江每屆夏天往往流急如箭一瀉千里無異黃河之水天上來今年則不然自春暮至初夏時雨水過多河流稍漲自一季夏意必浪靜波平矣不料溜急非常船行反多　險聞係川陜之界雨澤太多是以萬斛源泉隨地湧出也然湖北自六月廿一日大雨之後屈指數月從無膏澤之施何碧翁翁不公乃爾耶○數日前有漢陽縣差兩人一姓俞一不知其姓氏過河喚渡渡夫向索渡　差初不肯略破慳囊後以公論難違勉强給以青蚨含怒而夫事後竟盜取鐘邑尊名片拘該渡夫至漢口保甲局請究局員廉得其情立將兩造押送漢陽邑尊訊得渡夫索然無辜釋之使去　差盜取名片在外滋事實屬罪不容誅各笞二千板並逮差頭管押次日又提俞姓差加笞一千板枷示河岸以儆見者咸頌大令之嚴而明○漢口市面清寥每為茶商倒坍所累前月下街慎祥莊閉歇各同行為其設法請至錢公所商議迄今尚無眉目前報所紀某雑貨行倒閉後至今尚無人調處說者謂本年邑署以錢債呈控者多於往年數倍是豈市面之福哉○烟禁綦　無敢有設肆開燈招人吸食者自武峙東觀察卸事而舊館仍前開設且新添數十家短榻孤燈橫陳無忌偶一涉足如墮三里霧中兼之散勇逗遛會匪溷雑形跡詭秘為害何可勝言幸胡錫九都戎晝夜巡查略不蔬懈是以市面尚稱安謐鋪戶皆可高枕無憂云○月前漢鎮小河口火灾南岸被毀油棧雑貨棧甚多漢上諸油行大半因此牽累所欠庄欵為數甚多刻下挽人延請各庄及諸債主在會館中設席欵待懇求折减或緩期二三年數日以來尚未議妥也 
[東報彚譯] ○日報述美國近到新聞云夜色沈沈街燈隱隱路上行人已絕馬蹄車輪亦不聞巡行警官獨自靴音槖槖忽于　育府角頭碰見一兵艦水夫模樣者　得酩酊不省人事適該地近病院乃扶至院中嗣醫官見其人手足細滑不　在帆檣上下者及他服換其戎服令人驚駭不已夫因雌而冠者也後俟其醒而問之則云與夫情洽夫為水軍兩人恐不能常見乃謀假裝水夫在船已二年矣院中留其女咨照船中將其夫放逐二月前其夫因放逐後為强盜復處以流刑二年該婦在艦服役二年之間肆意飲酒自聞其夫處刑以來頓時改行遂將始末吐出此足見天下多奇聞也○西歴九月三十日東京郵便報知新聞言今次上京之各府縣長官於昨日午前九點鐘在內務省會議所聚集開議山縣內務大臣主席同日議畢後內務省用洋菜饗各長官○前外務大臣井上君馨自遷宮中顧問官自知冷曹無事偕夫人赴富岡別莊居住或云又將赴京坂地方官報云井上君目下移置閒散地位一兩年後當往歐美各國遊歴近日自作汗漫遊將來欲往外國决計辭退今職云○福陵新聞言福岡縣寄居之野村淺次郎為熊本鎮臺　兵在營所為多不正往往逃脫八月二十一日審問時復行粗暴遂毆殺以示警○長崎每年賽會一次名曰黃道歴會中執事七十二條街中輪轉屆時爭奇炫異或裝華式或傳古意觀者必壅塞於市中共費其鉅今次本定於西歴十月初七八九三日出賽無如天公不做美連日風雨乃改期初八為始而各家之所費又增加矣 
[朝鮮雙鯉] ○王京商人久敬關帝海神二廟以邀呵護而奉馨香道署擴充其址將關帝包廟在署內商人供奉祈禱以為不便另議擇地改建○電綫經此久雨多有銹壞處恐易折斷須細加查看先事改換方可免臨時失措耳○外道游勇以拿獲少懈又稍稍聚集於仁川惟尚畏王法不敢輕易見人也○仁川大通商會另領東本依舊開張又於華商租界內强索地一叚建造房屋已鳩工庀材矣○大通商會執事人申姓者管理多年因事被東家辭去而繼之者難得其人不利已仍聘司其事聲價日高工價亦為之頓長矣○街上持　珍珠者甚多大如指頭頗價廉惟係鰒魚所產其形多扁又黯淡無光○海參出貨甚多每觔約二百餘文腹中多以子填滿否則當中穿一巨孔以木條貫之為不合式耳○西門外數里路上一人被傷畢命衣物毫無所失惟腰中布囊　於地旁已空空如矣論者謂內貯金砂被人刼去理或然歟○商人多赴沿海之地收買海味者聞其貨物頗多價亦不昻圖利者皆為之垂涎○有賣鹿茸者藏於袖中共三對正行間被石滑倒及起探袖視之茸已中斷無一全者埀頭含淚悵悵不知所之○市間有賣一巨魚長五尺許頭作虎皮紋身則斑斕如玳瑁垂一長尾細而尖如蛇尾然見之者指為虎頭蛇 
 
 

Page 3

 
 
尾惟妙惟肖○城內南山下迤西之地有官庫數楹封鎖嚴密　人云內藏倭人皮貨是當年所貢献者倭人聞之無不髮指不知此果真否○英公使現赴釜山約八月初始能返駕○海關充公之物七月間又經拍賣不甚見利故未能一概賣出○世昌之屋現將興工承辦者為粵東工匠一切均是包定者 
[上海陳家木橋電報總局內賑處事略] ○九月初一日浙省萬金到時經君佩卿正在登程亟卽帶去計解張君廉泉第一批規銀一萬五千兩嚴君佑之第一批規銀二萬三千兩廉翁來電初四必行佑翁來電初八登程○盛杏翁來電旅順黃統領捐洋千元卽寄雲溪山人來函徐蕙珍善女子助洋十元求母平安煩卽登報以誌孝義云○本埠捐欵請交盆湯弄絲業會館四馬路浦灘文報總局三馬路陳與昌棧四馬路高易公館各埠捐欵請交各電報局各善堂經收彚解或交信局妥寄為禱○娛泉先生鍳所示部章甚嚴且儘數計之所得僅二三萬金必難曲允福叩復 
[司馬公出] ○松海防同知劉乙笙司司馬於前晚赴吳門公幹 
[拜會西員] ○昨日午後蘇松太道龔仰　觀察偕法廨讞　王鴈臣司馬拜會法國駐華欽差李梅君蓋輯睦之道宜爾也 
[不准追賠] ○孫永興沙船舵工　全慶投駐滬德國領事署遞禀訴稱本船從北通州裝貨來滬駛至陸家嘴角突被美最時洋行乃思登輪船碰翻計船貨共值銀八千一百兩　為追取德領事准詞傳乃思登船主威佩訂於前日集訊又請英工部局派捕房繙譯楊少亭到堂傳話彭申訴前情威佩呈遞訴詞略言華船不善駕駛以致碰翻咎由自取與我無干領事官亦謂不應追賠彭尚不服聞再須控究云 
[攫洋訴局] ○前日有忻成錫者具禀十六鋪中局稱昨日携洋十五元至本城晝牌樓付與天元義內地經小東門十六鋪橋南首被小鬼長發瞎子阿順陳小寶等七人軋至養和樓茶肆多方索詐小的不依被伊等拉至鐵猫弄攅毆將洋攫去小的　掌難鳴倒地昏迷不能起立旋經旁觀者代抱不平伊等始懼而散去後有局勇見之將小的舁至傷科陸姓處察看據言傷勢甚重為此投案求提究辦局　准詞飭局勇地甲迅拘被控各　到局質訊究辦 
[上海縣署瑣案] ○浦東人姜福全卽海全致斃堂兄金和一案經前任上海縣莫善徵直刺訊結復由族人仲仲赴府上控發回該縣澈究時綰縣篆　為蒯虎臣大令正欲傳訊福全挽人向仲仲調停仲仲遂具金和發痧身死切結事後有親長梱首等人控伊誣告仲仲遂逮案覊押復由仲妻顧氏投府控告由堂叔姜仁榮抱呈恩詩農太守仍發該縣訊辦此皆見諸前報者也前晚裴浩亭大令升堂集訊顧氏訴稱族人金和遭伊堂兄福全戳斃有姜桂勳帮凶經金和之母舅陳禮堂報案由地保姜錫堂圖董楊成茂等勸和姜陳等遂具金和發痧身死切結嗣丈夫仲仲投府控告奉發案下訊究錫堂成茂及姜　方張繼增金尚華姜曉初陳禮堂并原差等以此案情節重大嚇令丈夫照　具結伊等旋反控丈夫誣告小婦人情急赴府控告求恩昭雪　呈訴稱金和遭　全刃傷斃命共見共聞堂兄仲被圖董地保等愚弄福全桂勳均避匿不到顯見情虛叩求澈究并求開棺檢騐小的情願具結屍父姜應春訴稱長子金和嗣與長兄次子福全　船為業今年二月隨沙船出外嗣金和發　身死並無戳斃之事叩求明察錫堂成茂晋方繼增尚曉初禮堂等所供略同原差王某禀稱大凡上控案件必定帶傷小的們叩求明鑒　令謂以後必須謹慎辦公該差唯唯而退大令謂此案已由各前縣訊明具結仲不應多事顧氏乃女流諒由仁榮唆使仁榮願具開棺切結顯見揷身健訟諭畢飭笞仁榮八十板掌嘴百下枷號三月仲仲還押候　顧氏叱退屍父等人著具金和發痧切結○程楊氏控保民兵艦武弁屠雲鶴誘匿童養媳牽涉某統領曾由代理上海縣蒯虎臣大令訊斷該氏不服遂於　壽山制軍蒞滬時遞禀呈控後聞有人調處事可罷休矣不料日前該氏又投縣開呈節略裴大令飭候集訊察斷 
[英界公堂瑣案] ○丁周氏以袁子高誘匿未婚媳扭請究懲宋莘樂二尹庭訊之下袁供並未誘匿該氏之媳疑被木匠陳裕水誘逃二尹飭傳陳訊究陳不承認袁又稱實有張姓囑令指陳二尹以事無証據命袁陳交人保出着該氏自行尋緝童媳下落再　核辦此皆已列前報者也兹悉陳已交保出外袁無保人在押患病原差禀明蔡太守飭將袁發棲流公所養病服藥無效斃命所中袁妻到來以丈夫身死無力備棺哀向司事人籲告司事禀明太守飭由棺殮交袁妻具領回浦東安葬○巡捕見年約十齡身穿廣式衣服之女孩沿途啼哭因之帶至捕房移送英公廨蔡太守婉言詰問女孩稱姓秦名明兒原籍鎮江年十一歲父親已亡由母價賣與人計洋七十元母親得受六十元其人又轉賣與粵婦不知價值幾許祗歴一月時時用藤條擊兩足皆傷太守問粵婦何姓住居何處答稱不知太守飭暫發官媒好為留養○水巡捕禀稱前有駁船爭攬生意碰翻小巡船并恐悮撞他船因拘該船戶等到案奉傳船埠具結以後不許各駁船爭奪生涯昨又有火　船進口諸駁船爭先攬載為此拘得陳阿富送案陳供小的是船夥船主為車阿四有人雇載火油為此駛近輪船蔡太守檢閱全卷係船埠陸岳修具結隨飭將陳交捕房帶回俟提車及陸訂於禮拜五再行覆訊核辦○包探王阿二禀稱江北人丁步雲偕妻王氏到捕房訴稱前月二十七日被楊瞎子毆傷妻子右頰有陳士林者出為帮凶强奪棉被又失洋銀且有一百八十六號華捕助楊陳等為虐捕頭以牽涉華捕分別傳訊陳言向丁索欠無着丁自將棉被交我質綫云云今特一并送案丁稱楊欲將孩賣與伶人囑小的居中小的不依楊遂於二十七夜瞰小的不在家時突來索欠妻子言夫不在家楊卽擊斷門閂破門而進闖至房中將妻在床上拖下肆毆復取去棉被且失洋六元當行兇時確有華捕相助王氏供與同并請騐傷楊供被丁欠錢二百文前曾向索二十七日並未到伊家一百八十六號華捕禀稱三十日六點三刻鐘時見丁家門首人多上前觀看據言我等自己細幫不與爾事小的卽走開陳供小的在上元館為夥已有六年今改為松華樓丁前從江北來尋子未遇流落申江小的因與相識借給錢二千文後又來言欲開客寓又借給錢三千文洋半元屢索無着三十日又往仍言無錢小的以幾次空勞往返欲其先付若干丁始給破被一條囑小的押錢小的欲換好被丁不依以致口角旁人皆言丁開客寓棉被甚多既欠人錢何不將好被給人付質丁　奈交好被與小的今將原被呈案丁稱此不是小的之被蔡太守問陳曰三十日曾見丁妻右頰有傷否答稱有傷隣人彭阿林上堂訴稱丁夫婦二人專管閒事動輙與人尋釁今陳向丁索欠之事眾鄰皆言丁不是該包探禀稱丁時到捕房控人太守問華捕據爾所供爾無錯處丁因何控爾答稱丁前與人爭毆由小的拘至捕房捕頭訊供釋出時向小的言以後小心些此次諒必挾嫌所致太守騐得王氏右頰受傷屬實判楊管押十四天陳所呈之被丁既不承認暫且存堂着陳自向索取如再不還准卽控候提追○西人惠平司太報失銅斤由包探王阿二查得朱來福卽朱蘭生家　銅十五塊據言由王金寶陳阿雲王阿虎扛來欲賣朱不肯收又言有流氓欲拆梢棄銅而去旋獲王金寶供稱陳阿雲王阿虎扛銅寄存朱處蔡太守飭將金寶押候提阿雲阿虎再訊此前日事也昨日該包探提到陳王送案禀稱二人皆不承認查陳是西人家更夫原告投案稱尚少銅二十五塊陳前在廠中為更夫替工金寶等均是小工金寶亦曾竊銅三塊略毆幾下釋之使去朱執定前詞金寶供與前同陳不認犯竊阿虎供稱小的在廠為小工並未竊銅該包探稱廠中小工共有七名開列姓名呈閱太守商之賈副領事飭將金寶阿雲阿虎均交捕房帶回飭包探傳齊各小工訂於禮拜五覆訊核辦○邇來馬車肇禍日有所聞不照定章例應科罰麥捕頭深恐各車行馬夫定章示必盡悉請蔡二源太守再申禁令出示曉諭發泥 
 
 

Page 4

 
 
城中　及靜安寺前各馬車行前糊裱張掛太守准之飭　告示若干張發交黏貼 
[贈書鳴謝] ○經　必讀一書計分三編為書五十五種皆擷羣書之精華挹眾言之妙蕴為讀書　必不可少之書向有木板苦多漫漶且板大本多不便携带今錦雯主人付之石印縮成上板訂就兩本精工無匹昨蒙主人以一册見貽字雖細然以余之短於視者閱之尚覺朗若列眉其妙可知行　紙貴洛　不脛而走矣拜登之下請綴數語以鳴謝悃 
[題張園送別圖呈高昌寒食生] ○蔬林颯颯生秋風池艸半緑霜葉紅借得名園片席地眾　高會意氣雄坐者自坐立者立衣冠態度無一同不識廬山真面目就中誰是主人翁何郎翩翩好風調瞥然置身圖畫中如此園林亦大好何不携妓學謝公南冠胡服相掩映祗少花　點綴工吁嗟勝會不可再人生蹤跡如飛蓬聊以此　紀鴻爪題詩還有碧紗籠[  蘭月樓主人未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣案] ○前報列包探在小東門外獲到形跡可疑之安徽人王洪生搜出押票兩張　洋兩元解案請訊王司馬以其既有洋元何又將衣付質明是竊得無疑王一味强辯因之暫押捕房昨晨司馬飭提案覆誥王供六月十三日從姑蘇來滬往小東門外同仁昌烟館館主未識姓名因叔父與店主相識故得暫居司馬問爾叔何名現在何處答稱叔名鳳來現在姑蘇緝私局當勇旋據包探王榮培禀稱王在捕房言有一帮人為首者名老大若乏錢卽可向之索取索則給洋十元八元不等司馬問老大是何名姓現居何處答稱姓張名步雲在蘇城司馬以其情節支離着暫為管押俟飭包探往傳該烟館主到案問話○前報列蘇鶴林控郭　和烟館夥因事爭論捻傷蘇　觀腎囊一案前日郭稱此事與店夥無干實因扛夫莊阿勝出外泡茶爭論之餘致將茶壺擊碎王司馬着郭將莊交案至昨晨交到蘇亦投案候示莊供稱伊鈄扛捧橫放烟館中不便進出囑伊放好彼卽詈罵兇毆小的因將伊　推並不毆打司馬謂　稱未打業已受傷且看爾氣運若何倘爾氣運不佳則竟釀成人命矣又謂郭曰主事在爾烟舘中打架爾也不能脫身着將日前送案之莫三和卽馬三和交郭保去郭則另交保人莊管押○王阿榮要娶烟妓周雙喜一案前後訊理情形均詳前報昨晨王司馬臨捕房提王至案問究竟繕禀人是何名姓終須交出王稱實託測字人所寫司馬謂卽是測字人亦有名姓爾當將其人交出　稱實不能交司馬　再責一百板還押下期再比○金宗桂竊取牌凳由捕拘拿解案金供偶從新閘往南路過酒店見門內有凳因之携出借坐捕　以竊取見誣乾昌酒肆夥趙漢亭訴稱牌凳本在門內伊見無人卽行偷去王司馬着趙領凳去金笞二十板○昨報列包探獲到崇明人沈金山搜出押票十數張云云昨晨王司馬　案詰問沈供押票由同鄉人陶金郎寄下七月間陶借宿家中兩夜將票交小的不知所質何物王司馬着掌頰六十下問既云寄下為何事在身邊答稱恐伊來取故隨身帶出並未得其錢文司馬着再笞責一百板釋出　票存捕房○前月二十一日報登陳阿渭王阿土在一園茶肆前毆打同業趙真增并將陳阿土錢文攫去昨晨王司馬蒞捕房提陳詰究陳供王阿土出外至今毫無音信司馬謂檄到賠錢從寬辦理今先責四十板下期再比○昨報列賣車索找起釁一案據稱有筆據在捕房王司馬因着原被一併退去候至捕房再核昨晨買車人陳阿大見証人陳春壽一同到案司馬問賣車之謝文發到否包探禀稱未到司馬謂謝既未到可將車　擲還令陳退去○小東門外興發客棧因欠法公司房租被收租人控告拘該棧主陳子和管押而封釘其門有徐少泉者僑居是棧鋪盖等物亦被釘在棧中因於昨晨遞禀請領王司馬將陳提案問明果有其事當卽准其發給○洋藥局司事賴君查得匪人在外冒充本局巡丁偽造腰牌招搖撞騙因之購線密拿前日眼線　稱有甲乙兩人僱定三板小船欲往西鄉虹橋七寶辛莊緝查私土現在小東門外一泉樓約於晚上六點時候潮開發賴君得信卽至捕房報明恊捕至該樓將甲乙兩人獲住搜出假腰牌一方遂於昨晨解歸大巡捕房備捕頭研訊之下賴君稱此等人往往假冐巡　在外滋事有碍本局聲名訪得前月伊等在三官堂攔截有印花之官土十五隻强索錢文并稱不給卽須解局送土人以此乃官土到局無妨因逼令同至局中一分皂白彼等在路乘間脫逃業已就　請為查辦備捕頭着將甲乙兩人押候解案重懲○昨報列十五號華捕俞阿勝十七號華捕周阿順被天津人逞凶毆擊云云前晚十二號華捕江德林訪悉稱凶人皆在某處花烟館中因卽前往拿獲其人見之避入床下經　捕拉出解入捕房○近有一種行脚僧　路擊木魚遍求布施積有成數卽租賃房屋開設佛店引誘婦女燒香前日有西馬路德順　某姓家以惡僧硬化送入八仙捕房轉解大巡捕房備捕頭着押候核辦○前日工部局小工在浦灘修砌街道被兩偷兒竊去盛水桶當塲拘獲送押捕房○前日西捕巡至城河浜有某姓小兒拋擲磚石因之解送捕房捕頭着押候解訊 
[勸利彩諸君酌提少許以助冬賑說] ○果報之說聖人不言然易　積善之家必有餘慶積不善之家必有餘殃不言果報而果報在其中矣近年直東水災各省士民因病而立願助賑者無不轉危為安可知為善　無不報之理惟燕齊水患未已豫省告急之書疊至一波未平一波又起當此計窮力竭之時如何籌濟　一介寒儒無能為力曾擬三策登諸申滬兩報　則坐馬車者每輛加一角　則茶烟兩館每碗加一文每燈加五文託　店主人代收月杪彚繳籌賑公所轉解災區迄今是否舉行不得而知兹於無可如何之中籌一下策滬上買呂宋　者不一而足每月得彩諸君可否酌提一二成明知杯水車薪無濟於事然積少成多被水灾黎得此亦可小補是則鄙人所切禱者也[  白沙老人稿]  
[上海文報局內協賑公所瑣記四十四] ○金君蔭邨吳人也有烈士風司招商局煤棧事有工人百名蔭村以軍法部勒之咸受約束惟謹然能甘苦與共不私其財故人樂為用兹聞灾賑蔭樹　於眾工踴躍從命合捐大錢十串如金君與眾工者不亦難能可貴哉○寫淮姚祉卿鹺尹凡遇災荒必籌振卹勞怨不辭現奉諱家居寓雙桃柳巷允為集捐淮地多好善士其必有解囊相助者矣○李養源堂助洋廿元求北上平安并許按月有助一路福星敬為頌之 
[公望允歸] ○鄭州决口黃河全溜奪淮南奔凡近河沿淮諸郡縣豫　江　省交會千數百里間正當田功乍畢寒氣將至之時　爾罹此凶災廬舍衣粮頃刻蕩盡幸而逃生忍飢露　延喘待救同處覆載之中飽食安坐聞此顛危孰不思奔赴救援冀　全活惟是南中勸助山東順直　捐於晉　協賑之後連年不得休息施者筋疲力盡勸者顏赧詞窮每閱申滬日報捐數日微不絕如繼今乃加此巨災來勢既災區又廣昨見公所諸君子羣聚而謀皆相對咨嗟迄無善策忽一老翁失聲而號驚問之則家在皖南曾遭水患一家流散百苦交煎聞此不禁追慟正相與扼腕間一客起曰諸君無患也諸君不記陳龍川之言乎天下大勢之所趨天地鬼神不能易而易之者人也人材之興也視乎其地淮甸英傑蔚起　俠好義趨事赴功常為天下先髪捻之亂可謂亘古最難平之巨患卒之掃盪廓清淮軍功烈最多天下共推稱久矣卽今擁旄樹　專閫揚麾徧諸行省建威銷萌緩急倚賴亦天下屬耳目焉今河患之來長淮上下左右　當其衝吾知德隆望　諸鉅公飢溺之懷近而彌切當仁不讓不謀而同念此非常之功非常人所能任必且有不惜毀家　沛洪施以為介者風聲既樹響應景從哀此孑遺終焉託命所謂天地鬼神不能易而易之者豈異入任仍惟兹捍菑禦患功在生民諸公是賴謂余不信請列報章他日賑平告竣當知是說也固薄海之公言非一介之妄議也[  飽食安坐人公啓]  
[減潤助賑] ○金免痴先生書畫俱佳現以　省告災特冉格外减潤以助振需計屏一堂對一副合潤半元大者加倍來件交拋球塲戯　堂二馬路古香室城內豫園待月樓三處其潤先交振所掣回收條連寫件併交一日取物外埠　力統歸自給半月止畫蘭不在此例 
[辱承園主人陳君桂題見訪並留贈句依韻奉和卽希正之] ○別後心　兩地懸離情脉脉酒杯邊不期高躅竟來矣頓覺相思暫已焉顧我何堪仍伏櫪願君　漫整　鞭拚從十日平　飲老去風懷勝少年[  倉山舊主醉後艸]  
[觀武營會操] ○營一在外日暉橋東為忠字營統帶者陳宇山軍門一在徽州會館前為信字營統帶者為陳梅村軍門兩營駐防有年 
[居民賴以安堵有時兩營合操或并蕭雲卿軍之滬軍營三營合操陣圖變化旗幟鮮明洋洋乎一大觀也賦小詩以誌之] ○林暗草驚風將軍習戰攻千人齊奮擊十乘啓元戎烟火連天黑旌旗蔽日紅緑　曾入奏不愧信而患[  青錢社主甫脫稿]  
[氣短英雄以和虞山百不能齋主人登臺抒感大作見示因步元韻寄請主人正之錄呈高昌寒食生正刊] ○志氣高於百尺　登臨縱望壯懷開路多荊棘何　去身自崎嶇險境來巖穴詎皆　世士草芭不管出群才昻茂七尺嗟　用長嘯一聲天地哀[  白門惜花外史李煜庭甫稿]  
[奉和種榆山人見贈原韻] ○論說新奇別有天其人和　詁連綿生憎羽鎩無高向得傍　搏定宿緣一笑浦江同作客百篇著作　前賢更頒珠玉清新　盥手焚香捧彩箋[  龍沙懶農葉惠鈞拜稿]  
[意琴室主前以賦詩別行有日矣不期天假良緣偶嬰清恙尊前話舊懽若重逢頃占弗藥不可無詩謹呈一律并和留別原韻錄請高 
[昌寒食生指正] ○天教行止本無憂十載申江作寓樓恨不長纓良驥絆幸將一病故人留龍山落帽邀同賞菊圃聯　到晚秋鎮日風高天氣肅遲君蠟屐共清游[  種榆山人胡悅彭稿]  
 
 
] 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年八月二十六日京報全錄]  
　　宮門抄○發抄　旨三道○教職單○　聖公孔　奏為恭謝　天恩摺○粵督張　奏請優卹各員片○又　奏暫緩總兵　陛見片○又　奏為調署總兵片○又　奏新設道員一缺另刊關防片○直督李　奏借補副將片○又　奏請　旌表片○大臣謙　奏委名知縣片○八月二十六日兵部太常寺太僕寺正黃旗值日無引　見○戴萼謝授內閣侍讀學士　恩○召見軍機　卓公崇禮文啓曹鴻勛　皇上明日辦　用膳召見後至北海○發抄　張曜奏購修衍聖　府木料免稅奉　硃批着照所請卽由該撫查開實用木料數目尺寸咨行經過各省督撫監督等查騐放行毋任影射偷漏弊混該部知道欽此○剛毅奏山陰令完欵開復奉　硃批袁文煥着開復摘頂處分該部知道欽此○雙請將續解地丁銀兩之平陸令江際清减議奉　硃批着照所請該部知道欽此○○光緒十三年八月分教職單　教授江蘇江寍李召猷鎮江附貢河南開封婁莆懷慶廩　西平陽李贊勳汾州陜西榆林白定甲同州福建福州吳　治泉州廣東潮州黃寅襄廣州四川嘉定　懋謨寍遠雲南永北安克敏楚雄臨安黎升鼎曲靖開化王沂淵臨安福建福寗裴坤福州保　　正諭直隸清豐閣裕宗永平陜西渭南張岱明榆林神木張蕚同州四州忠州張錫霈成都俱舉　訓導直　望都張銘河間河南濟源吉星亨南陽浙江慶元鐘金聲嘉興俱歲山東昌邑張昶濟南陜西孝義王嚮榮同州藍田張星朗同州甘肅　水韓家聲西寍廣東合浦　世範連州湖北遠安汪用桓武昌四川馬邊廳劉世昌邛州俱挨山東新城劉王書萊州優廣西北流許慶慈梧州舉　復論直　寗津王鵬九廂藍副榜江蘇崇明曹維恭徐州河南蘭儀劉遜河南湖北通山左質恒德安俱拔江蘇六合吳錦雯常州副榜山西太平解元德蒲州長子王傑　汾州河南羅山張士俊許州俱　廣西靈川李毓球平樂雲南河陽　湘楚雄俱恩　復訓直　元城徐秉璋永平舉河南永城韓初升汝寍挨陜西三原王存禮鳳翔同州府袁袞西安浙江遂安李從　紹興江西清江黃家模建昌新昌江炳靈建昌湖南清泉梅江金常德衡州方功閎岳州湖北嘉魚張士鏞黃州俱廩陜西韓城嚴勉余西安附湖南芷江左調元長沙副貴州黎平高彥卿　陽恩　○○臣孔令貽　　奏為恭謝　天恩仰祈　聖鑒事竊臣恭悉　皇上遣官祭告闕里當卽齋祜祗候旋准青州副都統德克訥於六月初十日奉到香帛祝文祭品等件十三日祭告禮成臣敬謹陪祀感激難名欽惟　皇上錫極斟元　崇儒重道值此　親裁大政典重明禋俎豆馨香　芝陛之　恩施倍　文章性道杏壇之教澤彌尊陳禮器而效駿奔合族共深夫鰲戴勸學道而興　惟化儒林感何夫　　慈所有微臣感激下　謹繕摺叩謝　天恩伏乞　皇太后　皇上聖鑒謹　奏奉　硃批　道了欽此　○○張之洞等片　再鹽連使銜奏調廣東差委山西候補道楊玉書上年十月間派往瓊州軍營差委經馮子材委令總理營務並總辦　黎開山事宜該員拊循將十督催工程招徠黎歧遍歴陵水萬州各黎峒　瘴越險艱苦備嘗本年三月會同知府馮相榮等督　進剿南林匪巢身先士卒深入其阻擒渠掃穴勘定崖黎旋以受瘴過深回至崖州王亞地方遽行身故查該員年力正强慷慨任事撫綏黎眾恩信甚孚力戒濫殺嚴禁騷擾其病歿也生熟各黎聞之多為感泣野祭壯志　伸殞身瘴域臣等失此臂助悼惜同深又查委赴瓊州軍營差委各員弁文員如廣東試用知縣晁振翮同知銜廣東候補知縣陳烈廣西候補同知直　州羅家泰廣西　用知縣石　瓊廣西候補知縣陳仕同知銜江蘇候補知縣陳治安揀選知縣拱　楓汪　生候選直隸州州判王國棟戶部候補筆帖式岳志候選國子監曲簿韓方炳廣東補用布經歴顧恩補用布照磨李維馨試用巡檢吳淵武員如記名總兵易榮華總兵銜副將朱廷棟劉德　副將銜叅將黃秉朝遊擊彭致和李續金都司譚　祖邵興杜明益梅立本何蘭芳石啓發守備陳江志蔡必露王雲光武員泰白維　等或轉戰直前或開路深入或冒險招撫或力疾勘　均先後染瘴在營病故深堪憫惜查瓊州黎峒晝熱夜凉天時既殊瘴霧毒泉水土尤惡各員弁觸暑登山渡河受濕攻剿黎匪則藥簽水毒放蠱禁咒防不勝防伐木通道則嵐氛蒸鬰材莽糾紛蛇虺　所在充斥觸之卽病一病卽斃各該員等志在報　國慷慨請行百折不回置死生於度外較之臨陣捐軀者忠壯實屬相同而堅忍尤徵宣力合無仰懇　天恩俯准　飭部將鹽運使銜道員楊玉　照軍營立功後積勞病故例從優議卹其餘文員廣東試用知道晁振翩等十四員武員總兵易榮華等十七員均請照軍營立功後積勞病故例從優議卹以慰幽魂具有本年二月瓊州剿辦黎客各匪遵　旨保獎案內奏保升銜升階經部議核覆奏准者均請照升銜升階從優議卹出自　逾格　慈尚有傷亡瘴故員弁兵勇未及查明者容俟另行彚案奏請　賜卹謹附片具陳伏乞　聖鑒謹　奏奉　硃批楊玉書及晁振翮等十四員易榮華等十七員均着照軍營立功後積勞病故例從優議卹餘依議該部知道欽此　○○張之洞片　再據新授潮州鎮總兵鄧安　禀稱前在署理廣州城守副將任內欽奉　上諭補授潮州鎮總兵當卽恭摺叩謝　天恩並籲請　陛見嗣差弁齎回原摺奉　硃批着來見欽此應卽委員接署卸任起程前來臣查廣東水師提督臣方耀於上年蒙　恩補授廣東水師提督奉　旨着來見欽此時因開辦惠州屬之海豐陸　兩縣匪鄉正在吃緊之際未便停待間斷經臣於十二年五月二十四日附片奏請留辦匪鄉奉　旨允准在案現在海豐陸豐辦匪事宜業經完竣該提督卽當入都瞻　覲竊念惠潮一帶為省東瀕海要冲民情强悍不可無　望素著熟悉情形之武職大員靜為鎮攝臣詳加審酌因飭令鄧安　先赴潮州鎮本任俾提臣方耀束裝北上所有該鎮分辦東莞一帶匪鄉未盡事宜仍令兼顧迅速清理以期　律完竣合無仰懇　天恩俯念海疆緊要准令鄧安　暫緩赴都俟提臣方耀回任後再行入京　陛見實於地方有裨謹附片具陳伏祈　聖鑒謹　奏奉　硃批着照所請欽此　○○張之洞片　再新授潮州鎮總兵安　調署廣東碣石鎮總兵瓊州鎮總兵賴鎮邊均卽飭赴本任以專責成賴鎮邊　遺碣石鎮篆務查有新授閩粵南澳鎮總兵劉永福樸質勇敢長於馭兵堪以調署除分檄飭遵外理合附片陳明伏乞　聖鑒謹　奏奉　硃批兵部知道欽此　○○張之洞等片　再新設廣西太平歸順道一缺控制邊　經理諸務最為緊要擬請作為冲煩難邊要兼烟瘴題調缺由外酌量奏請　調揀補經臣等於本年五月會同奏明在案兹查該道經管鎮南關稅務例應另刊鎮南關監督關防一顆發交該道祗領兼管以昭慎重謹合詞附片具陳伏祈　聖鑒飭部歸併前摺核議施行謹　奏奉　硃批該部知道欽此　○○李　章片　再大名鎮標開州協副將張桂芳勒休遺缺前請以　記名總兵孫善成借　部議開州協出缺在先孫善成留省在後應另揀合例人員請補等因查開州協當東豫交衝汛地寬廣操防關繫緊要應另於現任人員內揀員調補查有宣化鎮標多倫協副將玉祥年六十四歲廂黃旗滿洲人由護軍校歴升護叅領補授張家口協副將同治八年四月到任光緒七年改駐多倫諾爾作為多倫協副將該員年力尚健營伍諳悉堪以調補開州協副將核與定例相符其所遺多倫協副將員缺地處邊外緝盗衛民責任綦重　記名總兵孫善成年五十七歲由武生隨剿髮捻各匪歴著戰功薦保　記名總兵加提督銜同治十二年調赴直　差遣光緒十三年四月奏留直隸補用該員樸誠穩練能耐勞苦以之借補多倫協副將實堪勝任且留省在先多倫協出缺在後亦與例章相符理合會同直　提臣李長樂附片具陳伏乞　聖鑒勅部核覆謹　奏奉　硃批照部議奏欽此　○○李　章片　再據清河道劉樹棠禀稱同鄉雲南蒙自縣孝婦楊黃氏係新選廣東德慶州知州楊文駿之妻仰慕其姑　旌表孝婦楊任氏之孝行敬恭侍養因楊文駿客游保定氏亦侍姑來直姑攖疾氏朝夕侍奉衣不解帶病劇焚香告天願以身代並割臂肉和藥以進疾賴以痊光緒八年氏姑病故氏痛不欲生竟哀毀而歿又據候補知府胡壽嵩禀稱同鄉江西臨川縣節婦李吳氏係李志桂之妻同治元年李志桂病故氏年二十八風絕粒數日因翁老子幼親屬勸諭誓志養撫今已五十三歲計守節二十六年　夫姪直隸河間府同知李鳴梧任所照章由服官寄寓省分聲請　旌表前來臣查孝婦楊黃氏節婦李吳氏皆至性過人應請　旨勅部照例　旌表以彰節孝理合附片具陳伏乞　聖鑒訓示謹　奏奉　硃批着照所請禮部知道欽此　○○謙禧片　再豐甯縣知縣陳功亮奏蒙　允准改為教職遺缺查有　平縣知縣　履謙年壯才明堪以調署所遺　平縣一缺查有揀發知縣何希遜安祥謹飭堪以委署據熱河道德克精額具詳前來除分別飭遵外理合附片陳明伏乞　聖鑒謹　奏奉　硃批吏部知道欽此 
 
 

Page 14

 
 
[光緒十三年八月二十七日京的全錄]  
　　宮門抄○粵督張　奏行湘粵鹽援案請予停止加價摺○又　奏將辦過盜犯案由罪名造册送部查核摺○湖南學政陸　奏各屬歲試完竣並科試辰永　靖四屬情形摺○直督李　奏對調知縣缺摺○又　奏叅知縣片○又　奏請撥結銅鉛價銀片○八月二十七日刑部都　院大理寺正白旗值日無引　見○出使大臣黎庶昌請　訓○凉州副都統德魁請　訓○荊州副都統德祿請　訓○伯　請假五日○兵部奏派演放水師砲位　派出温公德峯○召見軍機　松森黎庶昌德魁德祿　○○兩廣總督臣張之洞跪　奏為行湘粵鹽援案請予停止加價　　商困而顧引餉恭摺具奏仰祈　聖鑒事竊據兩廣鹽連使英啓詳稱據埠商梁　和等具禀查　桂埠鹽行銷粵省者樂昌曲江乳源三埠行銷湘省者　州永興宜章興寗桂陽臨武藍　嘉　八州縣引繁餉重辦理素難光緒十年間署湖南撫臣龐際雲以新招防勇三千名餉無從出援　　奏請將行湘粵鹽每斤加價二文以濟餉需並　部議此項加價後是否不致滯銷課項仍無短絀務期有實用而無流弊方可舉行仍令　務撤後　奏明停止自奏准加價後粵鹽之抵湘者卽經湘省將此項加價錢文增入厘金各卡帶抽是　桂行湘引鹽　粵既完納厘餉又須兼納湘厘復抽加價一鹽數徵成本增重不能敵私以致連年埠引短折鹽包積倉動逾巨萬虧本賤售仍無起色商力艱困轉輸不前凡此情形眾所共悉查行湘粵鹽加價係援川淮成案辦理今四川兩江已將川淮運楚鹽斤加價　奏請停止粵鹽　司一律亦應將加價照停况　桂等八州縣本係粵埠引地與借地　銷者不同引鹽久積課項必致大絀部議原令撤防停止今湘省早已撤防若不將此項加價停止埠引斷難暢銷於粵綱大有關碍等情到司伏查樂桂埠行湘鹽斤餉厘煩重商人轉輸本形竭　自湘省抽收加價以來成本愈增更不敵私以致埠銷滯鈍應完餉欵岌岌難支設因加價虧折引停譚缺貽悮實非淺鮮且湘省加價之舉部議原令防務撤後奏明停止今湘省早經撤防粵引極見滯銷似便遵照部議將　湘粵鹽加價錢文一律停止以昭平允等因詳請具奏前來臣伏查廣東省近年奏撥部恊各餉以及籌還洋欵需用浩繁地丁厘金之外卽　鹽課為大宗通網課餉又以　桂一埠為最鉅自湘省增抽加價商力不支遞年額引不能清晰現在湘防早撤若不將此項加價停止實於粵綱在碍合無仰懇　天恩俯准　飭下湖南撫臣將樂桂埠行湘粵鹽查照部議原案停止加價以　商困而顧引餉出自逾格　　慈　咨部外理合恭摺具陳伏乞　皇太后　皇上聖鑒謹　奏奉　硃批戶部議奏欽此　○○兩廣總督臣張之洞廣東巡撫臣吳大澂跪　奏為粵東正法盜犯第九十五次開單彚奏仰祈　聖鑒事竊照粵省近年盜風日熾經臣張之洞會同前撫臣倪文蔚於光緒十一年十二月初一日奏請仍予先行就地正法經刑部核議覆准嗣後廣東省拿獲持械夥刼兇暴眾著之各項盜匪　論水路不分首從凡有案情重大罪子斬梟斬决者一體照土匪馬賊會匪游勇章程先行懲辦其距省較遠者由該廳州縣審實後酌核道路遠近如道府同城者解由該管巡道督同覆審不同城者卽分別解由最近之該管或道或府州覆審如犯多路遠者卽由道府州親赴所屬覆審均錄供通禀督撫核明情節確實批飭就地正法其廣州府屬及佛岡赤溪二同知所獲盜匪仍於審實後　供解府審明通禀批臬司會同營務處司道覆訊明確禀後核飭就地正法安情重大者梟示拒捕者格殺勿論並將通省此項正法盜匪獲三個　彚奏一次光緒十二年正月十四日具奏奉　旨依議欽此等因咨行到粵當經通行欽遵辦理查廣東省第四十九次辦過盜犯經臣張之洞彚奏在案兹查自光緒十二年十月初九日起至十三年正月初八日　屇三個月應歸第九十五次彚奏據各屬及緝捕員弁報獲盜犯共一百四十六名均經訊明分別解由該管道府州及臬司會同營務處司道覆審錄供禀經臣張之洞核明批飭就地正法案情較重者酌加梟示據臬司王毓藻將辦過盜犯造具案由罪名册詳請具奏前來臣等覆核無異除將案由罪名册送部查核飭司備錄全案供招咨部暨洋盜另行具奏外所有第九十五次正法盜犯謹彚繕罪名清單恭摺具陳伏乞　皇太后　皇上聖鑒謹　奏奉　硃批刑部知道單併發欽此　○○翰林院編修湖南學政臣陸寶忠跪　奏為湘省各屬歲試完竣並科試　永　靖四屬情形恭摺仰祈　聖鑒事竊臣上年九月間曾將考過長寶永桂郴衡六屬歲試並出省接考岳澧等七屬歲科試各情形恭摺　奏報在案嗣於十月間出棚挨次辦　岳州澧州常德三屬歲試今年春夏間接辦辰州永順　州靖州四屬歲科試並於辰永　三屬風科併試時調考乾州永綏鳳凰晃州四廳文武生童於五月二十日一律完竣查該七屬文風以岳常為最優澧辰永次之浣靖又次之武則以澧屬之慈利常屬之桃源為最其餘變均敷取進臣惟考試以除弊為先按試各屬除先期示諭外每逢正塲仍隨時在堂查察其文塲則責成教官廩保互相稽查遇有槍手　替當塲拿獲卽發交提調官酌量情節輕重分別懲辦武塲惟常德一棚弊端較多而常德之桃源尤為指名弊藪臣到任後卽明定章程通飭各屬一體遵照並於按試常屬時嚴飭各這教官取具廩保教習毋許保送重名頂替切結存案遇有上項情弊一經發覺惟該　生教官是　不少寬貸各生童亦頗知畏法從前積弊一掃而空各　聞風戒懼槍替既難獲　真才愈知感奮臣復於試畢發落時文則教以敦品勵行武則誡以守法奉公並飭各學教官平時加意訓課俾資造就以期仰副　朝廷作育人之至意臣於　州試畢業經先期行文取齊長沙府屬生童於六月初十日科試嗣接該府文稱尚有茶陵安化等四州縣未經府試禀請展緩前來臣現於六月初六日回駐省城俟長沙府試完竣卽行開辦科試一俟該屬試畢卽出省接辦岳澧常等各屬科試所有現在湘省各屬歲　完竣並科試辰永　靖四　情形理合繕摺奏　聞伏乞　皇太后　皇上聖鑒再臣經過各屬雨暘時若田禾暢茂可望有秋民情亦均靜謐堪以仰慰　宸　謹　奏奉　硃批知道了欽此　○○大學士直　總督一等伯臣李　章跪　奏為沿河知縣要缺揀員互相對調恭摺仰祈　聖鑒事竊　東明縣知縣係　疲難三字沿河要缺正當黃河之冲地方頻遭水患縣與東豫接壤匪徒出沒靡常防護隄工嚴緝盜賊撫綏災黎責任綦重須有諳練之員方可勝任現任知縣樂觀韶年四十歲雲南江川縣進士由卽用知縣因勞績保歸本班儘先補用照例題補東明縣知縣是員心地樸實惟係初任於省南情形未熟自應揀員對調查有盧　縣知縣張諧之年五十二歲河南陜州進士由兵部主事學習期滿改歸本班知縣銓選昌黎縣知縣光緒四年七月到任調補盧龍縣知縣九年七月到任是年　大計保荐卓異調署邢台定興等縣該員練達精勤歴任繁區並兼沿河要缺均較諳悉堪　調補東明縣知縣所遺盧龍縣知縣措施較易卽以樂觀韶調補如此一轉移間人地各得其宜期於地　河工均有裨益該兩縣均係三字　缺與互調之例相符銜缺相當毋庸送部引　見張諧之任內並無承審積案承緝盜案經徵錢糧已起降革叅限處分該員係再調要缺任內因公處分例免　計所有叅罰案件係在光緒十一年十月十一日欽奉　恩旨以前應行寬免其奉　旨以後叅罰案件並無應完罰俸銀兩現已造册咨部據藩司松椿臬司陶模具詳前來臣覆核無異理合恭摺具陳伏乞　皇太后　皇上聖鑒　飭部核覆謹奏奉　硃批吏部議奏欽此　○○李　章片　再前據署臨榆縣知縣松　禀報客民王兆祥在縣屬海陽鎮開設玉泰號當鋪於本年二月二十七夜被賊撞門入室刼去銀錢首飾等物估　至數千兩當經勒限嚴緝僅獲夥犯葛發明一名日久並未續獲實屬捕務廢弛據臬司陶模會同藩　松椿詳叅前來除按限題叅　防外應請　旨將署臨榆縣知縣候補知縣松堉先行交部議處仍勒限嚴　　賊務獲違則再行照例叅辦理合附片具陳伏乞　聖鑒訓示謹　奏奉　硃批松堉着先行交部議處餘　議該部知道欽此　○○李鴻章片　再京中需用制錢臣已奏明　天津道機器局共認造十萬串由長蘆鹽　應解京餉內撥給銅鉛價及各項工本銀八萬兩旋准戶部咨商添鑄又飭湖司於省城設局認造五萬串所需銅鉛卽在部購東洋銅英國白鉛解存天津薦下截留各二十萬斤其餘工本銀兩部議仍由應解京餉內撥用　因兹據藩司松椿詳稱　經設局建爐購器募匠赶緊鑄造惟銅鉛須由津運省既較津局多一運費將來鑄成制錢自省陸運至京又較由津水路多費其路程亦較遠餐外應需各項工本擬請於長蘆鹽課應解京餉內撥銀一萬四千兩事竣據實咨部核銷等情前來臣查此項工本銀兩已准部議於應解京餉內截留除飭運　賀良楨　數撥給用卽抵解本年京餉外理合附片具陳伏乞　聖鑒飭部查照謹　奏奉　硃批戶部知道欽此 
 
