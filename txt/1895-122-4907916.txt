# 1895 - 122 - 4907916

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者　有天壤之殊是以海内風行幾至不脛而走兹復重加印釘精益求精分裝三百九十二本盛以　木箱三口定實價洋每部五十元世有留心乙部者請臨申報館帳房購取可也 
[洋務芻言上]  
　　居今日而談洋務難言之矣彼强我弱彼衆我寡彼剛我柔彼嚴我寛彼速我遲彼巧我拙欲盡其駕馭之方合乎撫綏之道使彼之强不得逞我可以弱制强彼之衆不得爭我可以寡敵衆彼之剛不得試我可以柔克剛彼之嚴不得肆我可以寛凌嚴彼之速不得遂我可以遲駕速彼之巧不得售我可以拙勝巧是在乎辦理洋務之得人知彼乱一知進知退知消息之盈虚知運會之旋轉知事機之隱顯知局勢之張弛知聲氣之因應知情意之疏密知交際之分合然後可與之言夫洋務猶時務也貴乎因時制宜待時而動時未發而能識乎幾先時已至而又能善乎事後不背乎時而趨乎時毋居今而悖古毋泥古而昧今取舍適宜變通盡利開誠布公聯情合意如是行之庶幾思過半矣竊謂自五十年來辦理洋務未有善法剛愎自恃者必至僨事畏葸無能者終難任事中國則事事受虧外國則事事獲益今若欲一旦挽回之莫如時與之近日與之親一反乎疎遠猜疑之積習故爾無我詐我無爾虞相聯之善策也今日者值此創鉅痛深之際正當臥薪嘗膽之時亟宜奮發有爲以圖整頓借材異地變法自强請先舉淺近者數端陳之一曰宜設立西學學堂以明洋務俾盡人能精西法而嫺西技洋務之明必先從西學開其端講求語言文字其始基也藉以通彼此之情聯中外之誼然後始能互相挾洽於是乎致意富强之術方非徒託空言矣假如習兵法則有武備學堂練海軍則有水師學堂製造槍砲則有藝術學堂建置兵輪鐵甲則有船政學堂務求精益求精毋徒習乎皮毛練之於平日方能用之於臨時不惜重貲毋吝繁費行之既久而罔懈自有實效著焉諸學堂皆宜設立於通商口岸聘請西國名師爲之教導且宜備取各國之所長以爲我用此則儲養人材以供他日國家所驅使俾其緩急可恃者也一曰宜精工藝廣製造以收利權商務之興全在工藝之精巧今洋貨入中國人無不爭相購售近年來所以奪中國之利者屈指難數因是中國日貧日輸數千萬金錢於外洋流而罔返漏巵孰大焉今欲行挽回之術漸以收其利權莫如仿行西法製造各物大之在紡紗織布小之如日用飲食之微卽如烟酒兩項昔年釐定稅則之時謂爲洋人食物所需概不徵稅今則華民無不吸嗜銷路殊多今稅則既不能卽更中國亦可自行仿造果其製作佳妙洋人且將轉而售我者矣推之於各物皆然然後利權可自我操銀錢自不至耗於外洋以後入口之稅可增出口之稅可减一曰整頓商務以臻富强富强二者迭相維繫西國往往先富而後强誠以富則未有不强者也中國通商大欵首在絲茶近來爲絲茶之華商每多折閱通觀洋關報册出口之貨歳少一歳並我自有之　且將失之遑論乎他今欲盡除厥弊必先禁華商之作僞絲茶悉有攙雜以　取利目前而罔顧將來且製法又不能善以效法西人之所長今宜令商人先除諸弊去僞務誠訪求善法使其合宜　用然後售者可多顧第一則在示之以信一曰宜興旺出口稅務以塞漏巵洋關徵稅雖開消甚巨而所入呇爲涓滴歸公惟進口貨多出口貨少亦屬漏巵今宜使洋商多購我物則除絲茶之外尤宜仿造西國所用各件以漸奪其利卽不能運至外洋亦可使從外洋運入者其數日少庶幾我國家自有之利藉以保守商業可漸興民病其漸甦乎一曰通　口岸宜先築鐵路以利便轉輸通商口岸皆在瀕海之區近如天津之外有欄江沙輪船不得驟入恃爲天塹吳淞口日就游淺非大潮汛番舶每不能直達以至上海口岸貨物轉運殊艱天津大沽已建鐵路行旅稱便上海洋商每請當道濬深吳淞躊躇未决竊以爲我既與泰西諸國通商濬河修路以趨利便此固我之專責也至今日而猶欲深閉固拒杜關絕使固能之乎既徵其船鈔取其貨稅聽其濡滯而不早爲之所非所以待遠人之道也今於通商口岸宜由漸建築鐵路以行輪車輪車本以濟輪船之所不及相輔而行者也其法必先行之於商賈繁盛之區往來轉運迅捷異常既可不覊乎時日雖路途遥遠而可刻期蒞至貨物不至於失時一得消息所需之物可以朝發而夕來俾奸商屯積不致居奇利商便民莫此爲甚所築鐵路或官辦或商辦歸我管理權自己操一旦有事亦無所害愼勿惕於浮議沮於迂談以强國利民之事而反徬徨審顧致毁厥成功建築鐵路工大費鉅若如泰西之法官商分辦他日亦可由分而合盡歸於國家則事易舉矣 
[會商機要]  
　　本館派赴天津探訪時務之友人來函云欽差大臣劉峴帥擬於初三日入關赴唐山公幹署理直總督王夔帥亦於是日東行在唐山相見想有要事商辦也先是鐵路公司聞峴帥入關之信預於初二日遣派花車以及頭等車敬迓節麾是日午後首師又駕赴唐山於是公司總辦星夜飭赴唐沽拖帶花車並頭等車伺候初三日晨各營兵復鳴鎗聲砲恭送如儀 
[議和賸語]  
　　中東兩國立約修好本館已將約章屢登報牘昨接津沽信云聞已訂定齎換和約不必傳相親行當另派大臣前去至於公子伯行觀察於返斾東瀛後旋卽入京陛見所立之約除高麗自主外賠銀二萬萬兩以六閱月爲一期匀作兩期過付一半銀一萬萬兩尚餘一半分五載償清未經掃數以前訂以倭兵七千駐紥威海兵餉由中國付給俟二萬萬兩全數付清然後撤師歸還威海至遼河以東以及臺灣各地則議畫叚分割其民人限日遷移免爲倭屬此外又擬於江蘇之蘇州浙江之杭州湖北之沙市四川之重慶開埠通商並設機器織造司俾握利權尚有一條係因中委開戰獲罪之官民人犯中國一概開釋此津友所述立約之大略也與前報所登者大　相同合照錄之以備叅考 
[倭報姑譯]  
　　澎湖之役言人人殊良以電信不通以故語多影響也兹閱倭歷四月十九日倭字之日日新聞云當統領朱上泮殉節後其門下士郭潤馨卽率衆降服於華二月二十三日遣庖丁及從人各一名持手書赴倭營求見海軍陸戰隊指揮官願以營中將校兵士若干人及二月糧食軍裝火藥一切悉數奉獻指揮官令開單呈閱郭遂開列部下銜名籍貫計花翎儘先游擊郭潤馨湖南人總兵銜儘先補用副將前衛總哨郭俊山澎湖防軍後衛前哨哨長藍翎儘先千總王孟光安徽人定海衛隊營前哨哨官花翎儘先補用守備除弨帥儘先補用外委彭棟材守備朱日明 
 
 

Page 2

 
 
海南人補用叅將歐陽進湖南人補用千總茫資倫前衛左哨哨官朱光明江西守備護衛總將李達山花翎儘先卽補都司茫全勝標下衛隊營後哨哨長茫先亮仍遣庖丁及從人投呈指揮官指揮官卽派大尉栗田氏率第二中隊前往騐收各物計砲火各項外有降兵四百四十五名又捕獲若干名兩共五百六十六名翌朝又有十餘名降服嘻眞耶假耶何此事華人未之聞西人亦不及知而獨倭報中歷歷記載耶殊可異已 
[大節懔然]  
　　威海盡節之防軍統領戴孝侯觀察宗騫籍壽春寄居鳩水爲前報所已紀兹悉觀察靈柩並已革水師提督丁汝昌之觀俱已運回安徽丁柩卽由裕溪口駛進内河逕返無爲州原籍觀察則因眷屬尚住蕪湖河南岸吳義發礱坊後面沂江抵無以待其夫人公子等運回桑梓取道緑楊城郭出袁公浦挽過天妃閘向赴珂里船桅高懸二品頂戴直候補道粉字藍旗臨風招展恍似蒼龍天矯水面雖别無儀仗而經過各埠當道縉紳及鄉父老之以生芻一束躬弔靈舟者素車白馬幾於絡繹河濱丁柩則吊者無多可見大節彪炳忠烈之氣常存天壤有非偶然者豈忍恥降倭之丁汝昌所可同日語哉並聞有某姓者隨觀察於槍林砲雨中歸而歷述當日情事謂倭奴未犯威海以前觀察所統淮軍共十營及至烽烟漸逼某大帥不肯添兵相助反驟調其部下四營移防津沽觀察當作家書中有自恨兵權微弱惟有一死以報國家等語未幾倭人大股來犯觀察就所賸六營指揮調度奮力鏖戰血飛肉薄戰袍爲赤猶支持兩畫夜之久迨萬分危急時望救兵而不至始告急於丁汝昌請其速出劉公島前往助援丁答以船泊口内口外水雷密布一展輪卽全船虀粉無能爲力觀察執書流覽仰天長歎復激勵三軍惟有死戰敢他言者斬於是軍士視死如歸人人有殺敵致果之意屢戰而氣不衰直至全軍覆没僅剩數十殘兵始被左右扶至丁汝昌坐船詎料甫經坐定倭人已將劉公島畔所埋水雷逐一撈志線索相貫毫不費力旋卽導丁坐船出口不識何往觀察至此憤恨塡膺直欲效魯連之赴東海而回顧彼兵權坐擁一籌莫展惟知舉船械砲臺　降媚敵爲偷生之計者方言笑自若洋洋如平時愈覺髮衝眦裂遂詭呼腹痛須以阿芙蓉治之左右將烟取至觀察已暗吞金約指復取烟一吸而盡斯時倭帥伊東祐亨並某酋俱在船中目覩觀察從容盡節義不獨生亦爲之嘆息良久卽就船中按照中國冠服爲觀察從豐視殮並撰成挽聯懸之靈前大有徐君挂剣之風丁一一觸於目而警於心自知無顔再履人世遂亦仰藥以盡據此則觀察與丁皆死於船中惟一則慷慨捐軀一則因循坐誤爲不同耳洎事隔兩日倭奴電致烟臺當道約定用刦去之康濟輪船送柩前來彼此均不得開砲攻擊當道允之於是遺骸得歸故土高正首邱惟同一死也輕得各判鴻毛泰山必有難逃清議乾不若生前之可以任意顚倒也客言如此存之以質當日之親歷行間者 
[湘撫過鄂]  
　　湘撫吳大中丞由北還南循海沿江上駛道出鄂渚於月之初四日過漢乘坐官舫前用小火輪拖帶迤逦而上想三湘父老當必遠迓憲節矣 
[鐵政停工續聞]  
　　漢陽自設鐵政局以來規模宏大冶鐵鍊鋼日無停晷積存鋼鐵堆如山阜開創經營誠不易易將來需用自不必仰求於他人之鼻息局中司事工匠忽於月初大衆鼓譟齊約停工不作情願退出改圖他業所用廣匠致欲大開會館評理意圖洩忿究其根末始知爲某廣匠無事聚賭爲戯繙譯余君之長隨見獵心喜亦歛資入局共博衆匠曰汝不可博倘爾主得知我等不能辭過言語齟齬竟至爭毆長隨訴於余君余適有管理機匠之權不問情由卽傳衆匠至寓適有新製軍棍數根在側急命升字營勇執棍將工匠等各責一百棍匠既受責回訴於衆大衆聞言不服相約停工嗣經蔡觀察黄提調等以理勸諭衆始首肯然猶欲與余爲難經再三勸諭始照常工作辦事衆口一辭聲言非開除余某則不願辦事復經局員調停衆心始服然而勞唇費舌已費許多周折矣 
[南臺大火]  
　　南臺舍人巷有甲家於前日午間不戒於火偶兆焚如鄰右救援不及被延至百零家之譜南臺保甲局海防廳及鴻字營勇將出赴援督中協萬恊戎帮帶朱協戎有元督兵出城救援幸卽撲滅云 
[逆犯正法]  
　　常熟縣逆子戴甲誤將毛竹扁擔毆傷其父身死縣主朱大令研訊屬實於本月初五日解赴蘇州已登前報昨接本館派赴蘇垣訪事人來信云此犯名關茂解到後奎大中丞卽牌示初八日午堂本部院會同藩臬兩司提審屆時蘇州府桐太守及長元吳三首縣主原訊之常熟縣主曁兩中軍四守備先後聚集撫轅俄聞發梆升砲恭請王命由儈子將關茂如法綑綁鎖入囚籠解直大校塲凌遲處死隨將首級交常熟縣主帶回懸竿示衆或謂戴向在蘇垣某路清道局當掃街夫某日忽有風鑑家謂其面帶殺氣不日將有大禍臨身悮聽其言辭役歸去豈知偶一不愼罹此　凶意者事果有前定耶 
[太守勸捐]  
　　鄂省余太守肇康奉憲渡江開辦捐局密查殷實量力捐輸急公好義之士莫不踴躍輸將慨解囊槖然約捐之家有外强而中乾者有粉飾而規避者雖現在漢上各紳商樂輸已有數十家大則一萬少則數千至其中儘有富有金資而一毛不拔而假裝門面之輩不能不挖肉補瘡傾筐以出之大有苦樂不均之勢也 
[學憲起馬]  
　　前報學憲於初七日取齊禾郡今悉宗郡守特派經廳於前日乘舟赴湖府　迓學憲已頒發起馬牌今日已到悉初七日在彼發落起程約初九日可按臨在郡各官當往迎接餘俟到後續錄 
[古華近事]  
　　縣署禮房劉某舞文弄法魚肉鄉民上月經楊鹿亭大令訪知收禁候辦○楊大令嫉惡如仇寛猛相濟查悉私梟有冐充團勇遇事生風者因將爲首之劉吳二人訪拿究治復出示四團鎭諄諄告誡解散餘人百里侯除暴安良誠晚近所不可多得者也 
[菱花十里]  
　　禾中訪事人云某甲肩負皮包手持零物行至北門外吊橋堍駐足小憩約一炊許寂然不動視之已氣絕矣遂傳地保至往報善堂給棺收殮　　　世良可歎也○嘉善縣於初四日迎賽純陽勝會興高采烈各店鋪亦懸燈結彩通宵達旦不醉無歸遠近好事者或買舟往觀一至譙樓鼓轉花間柳下猶時有尋簪覓履之人亦可見游興之盛矣又聞新塍鎭亦於初一二三日迎賽聖帝會除銜牌旗鑼傘扇外所扮各項戲劇及地戲擡閣等鬥異爭奇足令觀者爲之喝采又濮院鎭亦於三月廿八日迎聖帝會裙屐如雲頗不减南澗西堂之盛也 
[白下清談]  
　　中日交戰以來各路轉運軍火車馬往來絡繹不絕苟非多選幹員專司其事不能籌辦妥恊南洋一帶已由張香帥派精明强幹之員數人前往襄理刻下總辦鎭江轉運局爲何觀察福海王事賢勞孜孜不倦經香帥札調來寍面商要公觀察遂於月初乘輪抵省詣轅禀見○威靖皖軍後路轉運兼管營務處候選道鄧觀察賢輔聞奉總統委辦軍需由北通州起程於本月初二日始抵金陵謁見督憲○寍地五方雜處良莠不齊近屆東嶽勝會之期上江兩邑宰及保甲局恐有匪徒混跡其間易於滋事特派巡防叚勇沿途彈壓○月之初三四日天　炎熱異常遊人穿單夾衣尚復汗如雨下鄉農入城觀勝會者均赤身露體揮扇不輟至日墮崦嵫狂風忽起陰雲密布少頃雨師稅駕雷電交作次日轉暖爲冷居民身披棉布尚覺寒氣侵肌衛身者宜自愼之○秦淮潮水日見增漲駕舟者察視水痕咸謂邇日有增無减如信府河一帶　勢稍低俱積水數尺且天氣晴雨不常恐有蛟患所喜節交夏令正在分秧卽多雨亦不爲害耳○本月初一日清晨有護軍營某勇身携銀一　六十枚以洋布衫包裏至水西門陶某綽號光蛋烟館過癮呼吸至午後始出一餅使烟館夥代買洋傘一柄手巾一條銀皮紙數張餘給　　　去夥見此情形疑爲刼來遂向主人告知陶某卽携無賴三人繞沙洲圩追至大河口時已日暮果見某勇坐以待渡四人竟搶步向前以　　　　　某勇按住搜出洋銀此時勇力甚單財物又被刼去乃發憤投河當被鄕人驚覺慮其貽害地方鳴鑼四出陶某等悉被扣住一面將某勇　 
 
 

Page 3

 
 
起但見身箍篾圈一道腰牌一个已從三閭大夫逝矣鄉人地保將所獲四人送縣未知何以了此一重公案也○本月初二日黄昏時三山門外某客寓有大漢六人各携包裏投店歇宿及入店未暇晚餐卽行安臥店主疑其遠道馳驅精神困憊知有行囊未使登簿不意二更後保甲巡夜查六人簿上無名責令店主細加盤詰比將包裏打開見有腰刀一柄並環等物委員知是匪人遂連夜捉將官裏去傳言卽前次搶刦倉巷某公館之盜也 
[駐防嚴密]  
　　金陵一省地廣人稀如雨花臺紫金山及清凉山一帶人烟寥落匪徒最易藏匿城廂内外雖有巡防避勇日夜巡緝然仍不免有盜竊之案正任江督劉峴帥前已派督標新兵右營護軍營曁健勝等營前往駐紥而江東門地方離城六里之遥素無營弁防守香帥特委王都戎昌齡携帶滿字右營至此處駐守以禦外侮而靖地方都戎奉札之下已於初六日詣轅禀知開差矣 
[甬上瑣識]  
　　寗郡文武各衙署已於初二日換戴凉帽○新任鄞縣糧廳錢二尹於日前捧檄到寗因前任周二尹尚未讓署現假府署前民房爲公館擇於四月初八日接印任事○寗波經廳衙門内外屋宇朽壤不堪勢將坍塌刻經程叅軍禀請府憲擇日興工○寗郡各醬園需用黄豆向由北地蓋州裝運而來名曰蓋青今自倭奴騷擾以來海道梗阻來貨稀少每石已漲至三元二三角○日前東鄉寳幢航船行至五鄉碶回縴橋櫓帶忽斷舟子翻身墮水立卽淹斃當經船主將屍身撈起一面通知屍屬一面遵照定章向後塘河衆航船湊集棺殮費三十二千文給屍屬收領備棺自殮○寗郡三角地某姓家一夕黄昏後聞有叩門聲啓視之並不認識詢其何事是人半醉半醒不言不語横臥榻上傭工知其爲麹秀才所害誤入桃源不與計較麾之使去是人反肆口大駡傭工忿忿不平拳足交下是人徧體受傷某姓恐釀命案不得已將是人交保看管不知以後作何調處也 
[會勘盜棺]  
　　寍波江東三官堂地方童紳之母柩權厝屋旁家園約有廿一年之久不料於前夜被盜棺者將和頭燒穿頭上首飾盡被盜去當經意紳家屬報縣請勘楊大令於初八日下午會同城守營帶同捕役人等往勘嚴飭捕役跴緝勒限五日未知卽能破獲否也 
[丹旐迎風]  
　　江蘇卽補道李朗明觀察仙逝後定於昨日午後舉襄繞道法租界至英界之寳善街入四馬路經大馬路至西門外安徽會館暫厝前導旗鑼扇傘之外有起馬牌衝鋒灣號馬上執事馬上鼓吹之類繼以銜牌二十餘對上有一品封典二品頂戴布政使銜卽補道等字樣其後有八拍一班及緇流羽士幼尼每班十六人身穿法衣一律新鮮每一人間以逍遥傘一柄另有清音一班豪竹哀絲頗覺洋洋入耳其後則鑾駕半副並滬軍營所借之大旗隊洋槍隊刀义隊等約有二百名更有誥命亭魂鷄亭容亭祭亭等十餘坐間以龍章寵錫及翣牌功布之類魂轎前則有帶刀護衛十餘人步行護送靈柩用獨龍槓以十六人舁之沿途設祭者有十餘起所過之處觀者塞途極形擁擠云 
[邑廟品蘭]  
　　昨日爲蘭花會初次品賽邑廟内園灑掃精潔陳設一新至午後一點鐘各會友咸携佳種供玩滿堂郡芳畢集蕙質紛陳賞玩來遊者不啻入衆香之國中廳及花檯等處總供四十餘盆以梅花瓣素心蘭爲首屈一指其餘異種甚多無不爭奇鬥異供至日落崦嵫始各携散而歸 
[過而不改]  
　　本城改過局所收人犯前日因被廚夫以霉爛飯菜給食各犯以道憲每日給發口糧錢五十文極可清潔菜飯何至如此爛飯宿菜給食乎大爲口角經稽查委員吕二尹林少尹聞知飭差提出訊問各犯供訴前情二尹以各犯不應與廚夫吵擾喝將爲首之周雨卿笞責二百下諭後不許再行滋事如違定子重懲 
[釁起摴蒱]  
　　當馬夫跑馬之日附近一帶賭攤依然林立内有一攤係粤嫗所擺適有數西人相偕往賭看出破綻以致口角嫗卽操西語與之辯論相持許久始行散去又有一人衣服麗都不異貴家公子亦至此攤賭博正在采烈興高時忽覺身畔有人摸索立卽檢視則所佩對時表已不翼而飛本欲報捕請緝因在此等賭攤失去有關顔面隱忍而已 
[假籌起釁]  
　　太古碼頭扛夫持假籌取錢爲工頭騐出將其人拉住發假籌者先已逃逸衆小工以此係工頭帳房所給與工頭口角之下繼以用武事爲法包探所聞立卽到塲彈壓始各紛紛走散聞工頭已略受微傷矣 
[店主受傷]  
　　人仙橋萬成染坊主不知因何與小流氓口角爲湯團阿三鐵臂少山木匠子祥木匠阿二等衆人毆傷迨包探聞之到塲彈壓已紛紛逃散矣 
[縣案彚錄]  
　　上海縣前准保甲總巡移送轉准虹口巡防局委員王明府送究冐收賭規王子帆一名到縣後飭卽收所候訊等情已紀前報前日經翁明府提訊王供前開籐椅店後因乏本停歇其日因向友人討錢路遇地保陸德周卽誣指小的向賭檯收規費扭送到局一面之請皆因陸德周卽毛毛在該圖沈家灣地方與土豪武生沈善忠通同庇賭每隻賭檯每日收費半元如不依從不許擺檯局員土老爺查究甚駮陸無可掩飾遂將小的搪塞實係誣指求明察現在陸德周懼罪不敢到案串出已革三圖地保張倫香朦頂代質明府卽提張倫香查訊借詞含混嚴詰之下供認此事係陸德周所爲囑小的代爲在此候訊細情不知明府以陸保避匿情人頂替平日庇賭情事不問可知殊爲可惡　將王還押候提陸德周卽毛毛到案質訊嚴辦○本城大東門城根袁某家上月廿六夜被匪徒將柴船跳板横搭墻頭竊去紅皮箱二隻一案訊供情形已詳前報當將收取船費之楊慶及妻楊張氏交差看管邦同查緝在案前日翁明府飭差帶楊到案復訊比追楊供妻子現患痧症不能到案小的協同捕役雖查有形跡可疑者惟無贓據尚要從細盤問候有實情卽可解案請訊求請恩典准小的覓取的實保人保回當爲竭力查緝明府著具保狀准其夫婦回去○彭大鵬在本邑南鄉閔行鎭聚賭犯案前經黄大令訪聞飭提到縣收押自新所前日與同所押犯吕廣聚吵鬧打架經看役彭春禀知黄大令於前晚提侒彭供吕廣聚言語之中稍不如意卽批小的之頰因而爭鬧吕供彭大鵬時常駡人大令查吕廣聚是江北船户前因毆傷錢星觀拘案究辦收押錢傷早已醫痊斷令枷號半月發頭門示衆期滿遞解回籍彭大鵬聲名頗大專爲犯賭滋事之徒人家畏其兇横現在押所又復滋擾飭令改收改過所以儆○二十七鋪地甲錢昇昨日下午投縣報稱昨日見大南門外草園内有女屍一具查無屍屬正欲報請同仁輔元堂收殮突有車夫毛陶根前來認是伊妻羅氏與人有隙身死不明等語故偕來案報請詣騐黄大令飭備屍塲聽候今日前往相騐○楊榮榮一女兩字一則兩紀報章前日楊偕妻張氏投縣喊控被沈炳發毆傷請騐翁明府飭仵騐得腿上有微傷一處訊詰之下供稱十七年間招沈炳發過門本欲以女許之後來因病而歸又有吳姓說親成就女壻寳山縣人吳木林上門入贅被沈炳發將女拖至伊家成親小婦人受傷乞求提究明府曰爾女年紀幾歳楊供小的與妻皆是四十八歳女兒呌小貴年廿二歳又問沈幾歳供廿三歳明府廉得其情諭三爾既招沈過門年歳相若必將爾女許伊爲妻現又悔意另配吳木林爲室以致沈炳發心不甘服致肇釁端一女兩字本有例條咎由鄓以姑念爾既有微傷候提沈到案質訊核斷 
[美捕房瑣事]  
　　甲乙二偷兒於某日掩入美界北河南路華豐槽坊内竊得自來火一聽失主當時訴諸捕房昨晨經新上差包探倪　財查獲並知贓物售與北山西路中和雜貨店内故將該店主一併拘入捕房捕頭命押候解送英公堂訊究○鎭江人劉扣子前因犯竊經英　員核判遞籍覊押捕房候解前晚捕頭飭包探張阿五將劉帶至公和祥盋頭附元和輪船解回鎭江原籍○無業閒徒最喜賭卜緣捕房查禁　 
 
 

Page 4

 
 
嚴若輩遂别出心裁冐名售香烟實則摇骰頭以分勝負俗所謂念一門頭者被二十二號西探察悉前晚協同中西探至鬥雞塲捉獲賭徒三名拘入捕房押候解送英公廨究辦○二百十七號華捕前晚巡至穿虹浜相近拿獲偷雞賊一名解入捕房昨晨捕頭飭某包探帶出稽查旋知所竊均洋雞共十三隻皆售與新閘橋西某飯店捕頭得供命押候須照請英讞員飭差提該店主到案一併送究因其店在租界之外包探未便拘拿故也○本邑人沈某住居美界蜜勒路某弄内祗生一女年甫十有三歳小字阿鵝於三月初四日忽然走失杳無音信其時沈訴諸捕房求請查緝至前日經張阿五竇如海二包探訪知被顧丫頭者誘去現匿新閘附近卽禀諸捕頭將顧並阿鵝查獲拘入捕房捕頭略問數言立卽飭探將女送至英公堂著官媒看管候堂期訊核顧覊押捕房候解公堂訊辦○縫工匠張元吉者住居外虹口元昌路向與女名阿翠者姘識爲日已久不免熟而無情遂棄阿翠於腦後復與天賜里某氏婦結露水姻緣事爲阿翠偵悉乃謂男子無情一至於斯彼既無情我則無義矣遂於昨午邀集諸人擁至張室聲罪致討致毁去什物無數後遇某西捕至將阿翠並尤芳阿珠等共三人拿入捕房捕頭命將阿翠卽送至英公堂着管　珠尤芳二人押候解辦○名和尚者未詳其姓賃居美界北蘇州路開設順興園老虎灶娶妻某氏今年二十八歳未知其有無私情竟於前　　其所有並四齡男孩一口携之而遁至昨晨和尚始知牀頭人已奔月窟當卽檢點失去洋銀五十元金戒指三枚並金圈銀釧等諸首飾　值　鉅卽報捕房據情禀告捕頭允爲飭探訪查 
[解欵聲明]  
　　疉奉津海關道盛電文言畿東各屬大荒情形較晉邊尤甚囑卽設法勸助並多募雜粮藥九以救民命並奉京都助賑同人夏厚庵諸公電述災民流入都門奄奄待斃囑分别籌解代放當經電邀多年助賑之褚敦伯謝嘯谷兩先生添邀查户同人於初三日航海赴津並由申報館撥銀一千兩仁濟堂撥銀七千兩又正氣丹等二千八百服敝所撥銀一萬二千兩三共合規元二萬兩作爲第五批解欵卽交兩先生携帶前往擇尤查放惟户多欵少不敷甚鉅值此青黄不接正窮民廹命之時務求諸　善長俯念災民待哺情殷立卽解囊慨助藉培國　而濟民艱至京都協賑一節不日當湊解三千金以期分頭拯救臨池望澤禱盻良殷如蒙賜助或交申報館恊賑所或交新關　源通宫銀號或交六馬路仁濟善堂或交敝所分别　解悉聽尊便其有願助雜粮者　　濟堂帶收帶解[  上海北市絲業會館籌賑公所施善昌少欽甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[凶占滅頂]  
　　温州信云柟溪抹石地方離城咫尺一水盈盈扁舟可渡向有航船三隻三月廿五日有　　　人各挑新茶入城售與朔門口正記德記兩鋪均趁頭渡航船回家安然無恙其貪心不足者咸因論價不合直入城内售與慶和同和各　　昇帳出城則已日墮崦嵰頭渡人散只得趁杉板同行船中滿載二十七人駛至羅浮山下被風吹覆溺斃男子十九人孀婦老媪各一口其六人幸　巡船拯救得慶更生吁貪之害人甚矣哉○寗商鄭長發烏艚由閩省裝運紙箋等貨往甬售銷上月廿四日駛經山盆洋面遇霧觸礁損襲船板因雇沙角村人代爲駁運及上岸時缺少貨物甚鉅當卽呈報地方官請飭追還未下能珠還合浦否也 
[捕役勤能]  
　　鈔繫門外揚河内泊有一船見者均不以爲意詎本月初二日忽有捕役率領夥伴　人擁上此船大呼捉拿船内計壯漢五人老　兩人見　至艙内一少年壯漢眼明手快卽縱身一躍鳬水而逃夥件赶急追尋則已渺無蹤影不知所之其餘男女六名均被當塲拘履隨繫以黑索押回甘邑覊禁據聞此數人皆緑林豪客捕等由上江追蹤而來或謂因同夥分贓不匀走漏風聲爲捕覷破是以住拘現逢考試俟試竣經南面者研訊定可如牛渚燃犀眞形畢露也 
[菩薩遭刼]  
　　湘省善化城隍近日忽遭奇刦湘省駐漢各商號來信謂三月二十四夜廟中大小諸神　被刀斧砍傷財　之首丢入糞穢中題詩粉壁語殊怪誕好事者抄錄其詩共作話柄然此皆不逞之徒藉以諕嚇愚民作此疑鬼疑神之舉殊不可爲訓者也 
[覆水難收]  
　　龔許氏向與開墊子店之陳錦祥姘識後因細故口角以致同夢之鴛鴦竟作分飛之勞燕昨日又尋蹤而至陳以前緣已斷倒得復來纒　遂以閉門羹待之氏乃泫然曰雖已分離然究非陌路可比汝何獨不念香火情耶言已定欲入内陳以氏滋擾不休卽喚三百五十九號華捕拘入捕房轉解英公廨值日差禀明宋通刺押候訊核 
[英廨晚堂案]  
　　三百六十號華捕解送曰有三控榮德泉屬次拆梢不堪纒擾一案宋通刺庭訊之下　供山西人賃居治下已歷多年現住城内三牌樓放印子錢爲活本年二月十九日突有同鄉人榮德泉强行勒索當經扭赴上海縣署控訴嗣由值日差解勸令給榮錢二十千文作爲回籍川資書立借票爲証今榮並不回籍逗留在此前日小的在途復與榮遇見又被强行拆梢爲此　　送究榮供山西人白係外甥因其早喪怙恃孤苦異常曾借給伊錢一百千文嗣因小的失業無依於上年八月間來滬向索前欠陸續收過錢四十千尚欠六十千屢索無著並經同鄉人理勸堅不允還前日小的在途遇白復向催索反被鳴捕誣訴拆梢小的心實不甘今奉提訊惟求究道通刺以供詞各執無從核斷判將白有三交保令榮德泉仍邀原勸人自行料理毋遽興訟榮唯唯而退○前有趙聘臣者呈控房咸德欠洋不還求請差提追究宋通刺准詞簽差張慶提房到案趙供丹陽人在治下有年前有房咸德央小的妻父爲中立據借洋一百元已收過利錢八千文其本洋屢索不還適中人因事回丹陽原籍房以爲可以推賴爲此粘呈借據控請究追房供寗波人現在虹口開設鹹貨店所借趙聘臣之洋一百元已還過洋三址七元尚　六十三元實因刻下生意清寥一時無力歸楚實非有心延宕今奉提訊求大老爺格外寛限容小的設法料理通刺判將房交差押追延于嚴　趙四謝而退 
[法捕房瑣事]  
　　某姓皮鞋店工人至某小烟間見有皮袋係本作之物向烟館主盤問據云係該作中工人欠錢作抵各工人以爲誣　邀　　伴至同春樓茶館約吃講茶事爲法包探聞知將一千人拘入捕房浦頭着該店主交出肇事之人究辦○太古碼頭左近有專挑自來氷之潮州人仁佨車夫某甲因爭取自來水起釁將包車夫毆傷爲巡街捕拘入捕房捕頭命將受傷人送院醫治潮州人押候堂期解訊○南京　孩汪之卿年十四歳躱入長江輪船侍者房艙適巡捕頭上船探友汪疑爲到船拘拿倉皇逃逸捕頭疑爲竊賊拘入捕房據云在南京同汪姓　人來滬找尋叔父因被人追赶躱人艙中捕頭以其言語不倫不類命押候解堂訊問○昨日太古碼頭寗波輪船抵埠有小車夫貿貿然將搭　之小皮箱一只掮往岸上爲失主知悉赶卽拘獲人贓送入捕房捕頭命將原贓給還失主小車夫械禁至晚間釋放 
[金陵官報]  
　　四月初四日候補道羅嘉杰到傳見由下江公幹回揚州木稅局通判陳壽年到○初五日鎭江轉運局候補道何福海到鎭江來通判林介　禀銷會丈通州蘆洲差○初六日揚州木稅局通判陳燾年赴鎭江江西星子縣慶錫庚均辭 
[蘇省官報]  
　　四月初二日知府余慶祺昨日銷牙釐局接調差○初三日直州文林北路知縣汪壽年城外銷總巡差又劉德麟北　陳際唐城外均到差　經徐祖長　飭派蘇差　典史楊錦章謝委署南匯縣典史事○初四日縣丞白埏禀知派蘇差委署無錫縣典史謝祖澤辭赴任十六日臬憲黄老太太劉氏壽辰○初五日知縣王國振奉委南路總巡差○初六日從九莫琪交卸署江陰縣顧山司巡檢事回 
[邦江宫報]  
　　四月初二日童鹺尹守誠葉鹺尉涇銷儀河差○初三日南河同知相司馬象鼎公幹抵揚○陸鹺尹寳委解金　　紀　○初四日孫分轉厚湘岸督銷局委來揚催　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
