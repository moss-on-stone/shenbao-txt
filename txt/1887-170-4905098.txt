# 1887 - 170 - 4905098

 

Page 1

 
 
[發兌石印雲程必備] [  點石齋主人代啓]  
　　蕉録軒主人藏有名　窗稿及近時試　千　皆請意輕靈理法縝密題之　巧偏全截搭無不齊備爰付石印以供同好又精選近時舘閣賦百　萹分韵試帖四百首重編分類文料初二集統　之曰雲程必備分訂十本用綢匣裝　每都價洋一元八角倘　惠顧祈向滬上措　山房文宜　局江左書林及各書坊曁南北申昌各埠申昌購取如躉售希至申報舘帳房及鎭江申昌書畫室面議價更從　此佈 
[新出典制分類文稿出售] [  點石齋代啓]  
　　是集宜畫樓主人所託事選窻作分門别户悉照四書類典之例每類中書卷典制等文搜括無遺不特取田取不竭并可觸類旁通其有　於作文者不淺也分訂十本價洋二元售處在法大馬路南甲昌及各書坊蘇城在　門内平江路潭子里吳宅均可購此佈 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免闕如茸城頌萱室主人其有憾焉爰取同人名手搭題竊稿以及歷屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭　珊竊已見於向時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈 
[絲茶新論]  
　　有客自美利堅使署郵來一稿云中國出洋貨物以絲茶兩項爲大宗今則絲漸失利茶亦减色謀富國者不可不亟爲講求也查五大洲産絲之國以中華爲首屈一指日本次之意大利又次之法蘭西雖亦出絲然僅供本國之需尚嫌不足故鮮有出售他邦者光緒七年秋僕遊歷來美舟次晤意大利絲商據稱中國湖絲最好日本及意法所産均不能及惟各國繅絲咸用汽機以汽水薰泡則絲白而軟以機器紡製則絲細而匀故同一絲也其專以汽機繅成者價值較人工繅成者每百磅加昂數十兩外國織廠每因湖絲粗不適用多以湖絲爲經以日本絲爲緯故日本蠶桑之利近日加旺中國出洋之絲並無起色若華人能用汽機繅絲不泥於暗奪人工之謬說則銷售必旺獲利更多且汽機快捷倍於人力紡製非難惜所見不廣偏執拘泥坐失大利云云此繅絲之法急宜改變者也近年外洋紡絲機器精益求精卽使内地城巿爲俗例所拘一時不能改絃更張亦宜就通商碼頭如上海等處湊股購機收繭試辦庶免外人獨占利權猶憶光緒九年有旗昌洋行洋人白爾辣上李爵相書内稱光緒二年至六年上海蠶絲出口每歲約六萬五千包至八萬五千包每包八十斤及光緒七八兩年驟減至五萬五千包光緒九年又減至四萬包之譜以每包約值銀三百二十兩計之中國業絲者每歲失利約一千六百萬兩而關稅尚不在内推求華絲出洋日减之故實因蠶蛾受病身蒙細黑痣如胡椒細末洒其上同治八年法國因蠶患此病有精於格物之巴斯陡專心測度併以六百倍顯微鏡窺之遂得其要領謂此病名爲粒瘟又名椒未瘟最易傳染且母蠶病此則生卵相傳延蔓無已故各蠶或死於抽繭之先或未死而成繭太弱今查中國江浙蠶蛾亦多病此故出絲日少倘欲盡除此患必須另向别處妥覓蠶種將存留舊種一概去之僕本未身入其中親爲試騐惟此耳食之學紙上空談竊念養蠶之民知識有限是在總其成者留心考究以維持大局耳至於茶葉一項從前祗中國所産販往外洋近年印度日本兩處出茶日漸加多外洋銷售中國之茶日漸减少此衰旺固由英日兩國之善於生財者奪我利源然我亦可自盡人事以整理之光緒九年僕新任紐約理事開辦之初卽有紐約騐茶官低偉士來言現在騐得美商某號買中國平水茶三千箱從前另有騐出私以别物攙雜之茶亦由中國購到均不准其在本國售賣押令裝運出口該處新報遂張大其詞謂此等茶葉甚劣食之傷人一面詆毁中國茶之劣一面贊美日本茶之佳此等新報其實另有日人從中播弄而仍因我先授人以口實也若能於上海漢口福州等處之茶業公所每年特設妥人將各號出洋茶葉從中提出若干先行認眞考認倘有攙雜别物及翻渣平水各弊卽行議罰不准出售於外洋并於種植收晒炒製及裝箱各法詳加考究自固根本共保聲名中茶出洋庶幾日有起以否則同爲産茶出售之國彼旣先自整頓又派人在外伺我之瑕而我仍不善自鉤稽卒爲他人指摘恐茶巿生意此後更多失利也愚人千慮或有一得惟冀有心人採擇賜教使中國大利不至漸爲外人攘奪則幸甚矣以上皆客來稿所云賓紅閣外史旣删潤其詞復綴鄙見於後曰中國之好談洋務者動謂外洋販來之烟土與中國販往之絲茶其數適相等倫故通商尚不足爲中國病卽使外洋近亦講究種茶育蠶之事而中國滇黔川廣山右中州江浙各省所出之土亦復歲歲加增除通商各埠頭各有洋藥流行外其餘窮鄉僻壤每以小土供呼吸之資若是乎外洋卽産絲茶亦烏能奪我之利益今日議整頓明日議整頓徒耗絲茶之工本亦何必哉愚以爲此說固大謬不然外洋來土無論其數多過於絲茶卽曰不多而彼以害人之鴉片易我金貲我以有用之絲茶資彼牟利一贏一絀固已顯然且中國所種之土其味薄劣遠不及外洋惟窮困者貪其廉而吸之若夫巨官大賈斷不屑一問鼎焉若絲茶則外洋雖出自近年而其製造之精直欲突過乎中國此刻出數未旺尚不得不取給于中華將來年復一年精心考究出數愈旺製造愈佳其尚欲來華貿易乎我中華苟不及時整頓力挽頽波亦徒見其以利讓人已但退居於貧弱已耳且不但此也嘗見農夫野老耒耜之暇輙向隴畔雜蒔瓜壼曰以供平時食用耳今乃遍栽鶯粟幾如瓜壼之滋蔓於魚塍鱗隰間取之無窮用之不竭吸烟之便莫便於斯幾何不胥野老農未盡作烟霞之鬼耶况鶯粟極耗地脉一經栽種則他年改種禾麥卽不能欣欣向榮一旦天絳奇灾饑饉洊至試問鶯粟其可療飢乎人何爲以天地自然之利讓之他人而偏以酖毒之媒據爲已有乎因觀客稿縱　及之試質之天下有心人以爲何如 
[本館接奉電音]  
　　昨接本館在京訪事友人來電有本月初五日諭旨四道敬謹譯登○五月初五日奉旨山西道監察御史員缺着莊予楨補授内閣侍讀英華着准其補授内閣侍讀豐紳布着准其補授内閣中書吳蔭培着准其補授金州恊領衙門筆帖式馬銑着准其補授曹秉濬着准其循例俸滿並卓異加一級仍註册候升吳康壽着准其卓異加一級仍註册候升吏部稽勳司主事著溥松補授欽此同日奉硃筆這場内彈壓着左翼副都統明魁右 
 
 

Page 2

 
 
翼副都統烏拉布去餘依議欽此同日奉硃筆榮惠着補授光祿寺卿欽此同日奉硃筆這監試着德隆去欽此 
[閩中大水]  
　　福州自光緒二三年後水患類仍小民蕩析流離至今思之猶有隱痛不謂天未厭禍得福州書謂閏四月二十五日洪水從上游建瓴而下奔騰澎湃二十六晚其勢稍殺奈濃雲密布大雨滂沱二十七日水竟愈漲愈高入夜勢尤洶湧洪山橋爲河流總匯之處一望汪洋萬流奔注異常吼急聲如巨雷水勢直趨西關入城内至余府巷口止人皆褰裳而涉浸及臍間分道出南港從南臺大橋江直趨五虎泛溢街衢自南關以至城中納履巷陸地可泛舟而行也省垣文藻山一帶地勢卑陷水盡上岸附近民家莫不悚懼紛紛爲遷徙之計幸二十八日早水勢稍平天亦晴霽入午赤日當空漸覺酷熱水已退落尺餘地方文武各官於聞報後登城瞭望並分飭救生船派勇極溺閩邑王士駿大令募漁艇四十號每船二人每人日給工食二百文以救載胥及溺者二十七日因未發糧漁船上人咸至縣署索討經差役囑其將船駛入城下一一照騐如數發給各人始退是役也延建一帶水勢浩大省垣接到電音知城垣有被淹没者上游一帶木排多爲洪濤冲散順流而下以千萬計貪利愚民每於大橋下冒險撈拾立脚不隱便入重淵因此斷送性命者每日不下數十人諺云人爲財死其是之謂乎 
[閩嶠音書]  
　　福州妓女俗呼爲白面其裝束豔麗迥異民間有甲乙二男子年約二十左右假作白面裝束鬢髮如雲衣裳濟楚儼如圖畫中人前晚二更時候携手同行至後街安民巷口好事少年不知其而弁者也爭尾其後以數十討有登徒子之癖者竟於人多擁擠時探手摸索始知其是雄飛而非雌伏相與譁然問何故扮作女裝甲乙言家中人患病乩仙示以裝扮女子可以禳災無他意也衆不之信遂將衣服首飾搶奪一空尚要飽以老拳送縣查辦有某丙者該處土豪也甲乙素與相識跪而求救丙遣猛漢數人護之歸始得解圍如甲乙者可謂咎由自取矣○有客從上游回省垣言延建一帶哥老會甚多刦掠之事層見疉出行人苦之上月十二日舟泊沙縣城外適城内因鹽館閙事衆情惶惑其勢洶洶罷巿之日有點心店不肯閉歇查係福州人所開衆人卽將店屋毁爲平地如見福州人過巿盡被毆打明哲保身者畏其凶燄相率爲遠引之計其所以銜恨於福州人者以全順課館爲福州城内高家所開也縣署門丁王姓年近古稀在沙多年此次未知有何糾葛衆竟遷怒於王王恐受其辱雇壯丁數十保護出城邑人聞信往追壯丁半途星散王進退狼狽投身溪水後其屍在午溪撈起亦云慘矣現聞沈藕生大令不日赴任劉羅二委員前往查辦尚無確音以上皆前報所不及詳者用補登之○有姚鈞仲者江右人挈眷來閩逾半載客况蕭索固難堪也其姪姚子翰少尹煦服官閩中現辦上下渡保甲仲屢向借貸不　爲繼遂心銜之煦之父姚金釗前爲浙江金華府經歷今春由臺回省仲於某日糾率棍徒將釗毆打釗將控告經人勸慰始休上月二十五日煦因公事到藩署禀見仲竟於官廳中擒回私寓關閉空房内如民間之擄人勒贖者釗聞知於二十七日投禀督轅經楊制軍批飭侯官縣押放侯邑尊卽於二十八日簽差將煦放還並拘仲到署查仲係貴州試用府經廳遂發押捕廳未知將來如何了案同室操戈出自仕版中人殊可怪耳○古軍憲前因患病請假調理蒙恩賞假一月現在假期已滿病仍未痊旗營尋當事件暫委恊領等稽查代辦聞通商稅務及洋藥稅厘併徵事屬創始均關緊要軍憲遂奏請開缺另簡賢員接辦俾得回旗調理未知聖旨俞允否也 
[王余兩委員抵新金山詳述]  
　　王余二君將抵新金山情形昨已有聞刻接實尼遞來信息所言情節甚詳爰照録之按實尼卽雪梨省也據言西去月八號上午吉打丹輪船行抵雪梨地方船中載有王錦堂軍門榮和余元眉都轉　曁隨員金厚卿貳尹國楨及隨從人等五名當時雪梨及内地各華人聞二公至皆甚欣躍預備　欵甚忙卽在麥歌厘街稅賃　宅一間以爲公館宅中鋪墊甚爲齊整其頂樓則爲廳事陳設輝煌以爲二公會客所而所有椅桌等件皆爲華欵是日早九點鐘時有華董新金德煥昌金華怡生隆新金安瑞興隆廣德及諸華商等同坐一小輪船名密申者出口　迓而該船頭尾皆陞中國號旗未幾土打丹輪船進泊於越臣港中俟官醫到船察騐有否病人畢而密申輪船卽駛近士打丹輪船旁先以一人具手版至船謁見道達來意並言埠中諸人仰慕之殷兩君乃答言感謝諸君厚情本委亦深喜與諸君相見時各董事則推名醫安利君爲首率領諸人赴船請見禮畢諸華商乃言現敝埠已預備陋室以爲公館不知允爲惠顧否二君乃道謝再三因與諸人移過密申輪船登卽鼓輪入港至沙驕刺碼頭登岸乃該輪抵岸之際中西諸人等均至碼頭觀看人山人海擠擁不堪卽經有司派出巡差多名至碼頭彈壓蓋防人多滋事也二君抵岸卽偕諸人至公館中諸人乃請二君登樓至廳事中奉茶進點據謁見者謂觀王君之年約屆不惑而貌殊豐偉與人進接禮儀甚嫻查君於髮逆倡亂時曾在戈登將軍麾下充當通事故當時情事猶一一記憶於胸中時有某西報之採訪人往爲謁見據謂君英語甚通而君自言破奉命出洋於去歲西九月離港南來所有華人旅居之埠均已次第查閱所至各埠如小吕宋新加坡檳榔嶼麻六甲及仰光爪亞各地凡有華人商務之處均無不周遊計諸華商之旅居英國地方者其官長之撫字甚寛惟爪亞各地則所待華人頗形刻酷然余已將此事照會巴城　督並爪亞各地方官所望今後其寛待華民則實符私願也然予又嘗往日裏等處係因其地方有司備文相請往爲查閱者今在雪梨地方約居十日或八日卽須再往美路濱一帶查閱情形也至當時欵　兩君者其首卽安利君以歧黄壽世曾經捐有四品職銜次爲洪景功李耀明曾炎李東林容輔林李賀輔施安等均衣長衫甚爲濟楚當時王君接到新金山南境總督發來覆電謂頃緣接奉尊電稍遲不獲卽爲覆合不勝歉仄料想足下起居多福深愜鄙懷今公旣辱臨僕深願一晤尊容以及貴同事等當訂於賽會時相晤可也至二公之來僕甚樂爲照應電文若此翌日則該處諸華商地方官曁馬夭等咸來謁見執禮　恭而馬夭與王君坐談甚久王君因向馬夭再三奬贊言其山川風俗之佳馬夭亦謙遜再三至日之方中王余兩君卽偕同安利廣德新金德金安源鎰施安諸人之及隨員金君等皆公服往拜會該處輔政使司禮畢叙談輔政乃言公不棄辱臨私心竊喜本司自當妥爲照料公等　查各事至於本境輿圖以及商貨之出入公如欲覽卽可命人趨送也而輔政并飭令火車人等所有公等諸人乘坐該車不許索取車價以示睦鄰之道乃至是日晡後復偕兩君等往謁其總督云此王余兩君行抵雲梨之大概情形也由是觀之則該處華人類皆有不忘宗國之心大非他埠之可及者噫誠使各埠華人皆能如此則中國何患其不蒸然日盛哉録叻報 
[九峯話雨]  
　　兹逢提憲軍政之期凡隷戎行者無不齊集戟轅聽候一時弓彎滿月矢激流星自將備而下至千夫百夫之長已先在校塲演習騎射待雨師返駕羲御放晴譚青崖軍門卽當定期考校也○婁署現獲到劇盜二人盜係土著其犯案在婁縣上海等處今爲捕役購線緝獲張小芸邑尊刑訊之下盜已吐實矣○西門外人烟　密列肆如林比來市面稍有起色故各鋪之酬神演劇者亦復絡繹不絶五月初一日傘業齊行在菜花涇搭臺演戲惟是日霪霖未霽街巿泥濘雖有携蠟屐而來者大半皆半途而返卽優孟登塲亦祗以敗帽殘衫敷衍門面不復如平時之興高采烈矣 
[烟臺録要]  
　　小麥業已登塲收成比往年更歉因春夏之交天氣亢旱又因上年播種過遲然歷年陳陳相因更兼清淮地方泛舟而來者粮棧皆有存儲故麥價較前反落農家者流謀生更難矣○有某鋪新租得房屋數椽正在修理鋪陳尚未開巿上月廿四日八下鐘忽遺火木屑中致兆焚如轉瞬間不可嚮邇天泰號樓屋勢將波及幸有海防營及太安兵船之水龍極力澆滅不致蔓延然該鋪已盡付一炬矣○上月廿 
 
 

Page 3

 
 
五日晚四下鐘附近新關之空屋又不戒於火幸卽施救登時撲滅查烟街向無火患今於月餘間疉次告警殆因旱乾所致歟○閏月二十三日有水師營兵船一搜來烟聞係道憲咨調前赴利津　河一帶巡緝以該口水淺處時有宵小竊發也嗣於廿五日揚　開去○周觀察於廿四日由旅順口乘操江輪船來烟　閱視威海礮臺及海防各項工程翌日十點鐘卽返棹天津○登州自撤防後尚有留防之廣武營砲隊二營該營李統領因事交卸日前有焦觀察之兄來烟盖接統是營也 
[禾中雜紀]  
　　荷花隄有華姓者以石作爲業其子年已十六聘定顧姓之女年十八矣男大須婚女長須嫁華姓屢倩氷上人至女宅訂婚期而女宅不知何故再三延約近經華姓偵知女宅不日遷往别處乃約集十數人於上月廿七日下午蜂擁進城至塔弄南首顧姓水果店相近處狙伏以待將作搶親之舉不料女宅已有所聞卽將女藏於南首肉骨麫店中又被華姓偵知呼伴往肉骨麫店中直入房中將女尋獲華子先行動手衆人用力相助搶女出門用船載至荷花隄簇擁登岸樂工儐相人等早已坐待見新郎搶得新婦來立時大吹大擂交拜成禮生米煮成熟飯女宅知之已無如何矣當搶女時觀者甚衆知爲搶親皆不敢阻撓次日女宅及肉骨麫店尚糾集多人向華姓理論並云搶時失去衣飾等物未知如何調處也○嘉秀兩縣上忙錢粮已於月初開徵先是鄉人以蠶事未畢完賦　寥寥無幾近日鄉人賣絲得錢始有入城完賦者然尚未見踴躍秀水縣朱邑尊遂於上月廿七晚乘舟赴新塍鎭一帶催租○北門内鍾秀坊紳董本議於秋間建羅天大醮懸燈結彩近又議得秋間爲時尚遠不能久候當先建清醮五日於五月初九始至十三日止俟秋間皮貨店開齊後再行建醮七日 
[茂苑談資]  
　　有某甲向養育巷某廣貨店購買洋布將手巾包内鷹餅二十四枚置之櫃上旋有數人僞爲買物也者乘人不虞欔包而逸店夥見之以情告甲追上拿獲送至巡查局局員適因公事他出門丁不收因交地保看管○甲乙兩人同至某書寓閒游妓固目光如豆者見其無宋玉般情潘安般貌子建般才而又不能具鄧氏之銅山郭家之金穴不禁心焉鄙之酬應之間頗形落寞中乙赳赳武夫也怒其慢已高聲大駡拍案擲椀幾於搥碎黄鶴樓適某公子至箇中人見有護花鈴在卽嬌啼婉轉細訴甲乙狂暴情形公子大怒謂是可忍孰不可忍似這般荏弱小妮子豈容汝無端凌虐等於斫柳摧桃乎遂傳地甲拘送之官官將甲押入班房乙係外來人遞解回籍 
[狂且被窘]  
　　甬上有富家子某甲諱其姓氏一夜入迷龍陣中三　三北鼉更將盡貿貿然歸行至靈橋門門已扄不得入鵠立城隅苦可知已少頃有某乙行過其處星光下睨之則卽頃間同局共賭者遂呼其名相與絮語乙見甲可欺心生一計語甲曰夜已深矣人家皆擁翡翠衾選鴛鴦佳夢予獨踽踽在此卽弗畏風露砭肌獨不思邏者來斯將責以犯夜之咎乎不如同尋安樂窩與有情人良宵共度如何甲諸之同至江北花烟館借宿翌晨乙乘中鶉睡竊其上下衣走不知所之甲醒尋衣不見呼乙不應始知被騙不但身外無長物且赤條條一絲不掛何以見人鴇又向索夜合貲呶呶絮　甲窘甚乞得紙筆寫一字條囑向某鋪賒貨易錢始得彌縫其事嘻若乙者誠可謂狡矣然非甲之糊塗虫亦何致遽入其彀哉紀此以爲溺情嫖賭者之龜鑑 
[禍福相倚]  
　　甯波來信云日前有木匠甲乙兩人肩負大木行至南門外大街木忽墮地將石板敲碎街隣勒令賠償甲乙以此時無錢可賠挽人擔保先將碎石鋪平再易新石衆人允諾甲乙掘起所碎石板下有古磚一方拾之甚重上鐫道光十三年置字樣持向某銀樓估值始知是銀也非磚也遂兌與該銀樓得洋三百餘元塞翁失馬焉知非福吾於甲乙亦云 
[章門雜録]  
　　李顯之中丞遇事整頓而於官員之調任尤加意焉如實缺人員曾經到任或人地不宜或才力不及向來僅予　任其本任有延至七八年或五六年仍不開缺者今中丞澈底清查謂旣不勝任於前何可聽其懸缺於後飭令開缺另補其署任人員無論實缺到否向來以一年爲滿○往有實缺旣到而不令赴任者中丞謂著任者可以别署他缺實缺者不可輕爲扣留以遏其効用之心飭令如期赴任卽此兩端已見實事求是非瞻徇情面積習相沿者所可同日語矣○永和門外之池港日前有大鱔與蛇鬥於田中適農夫荷鋤而至見之將鋤用力擲去恰中大鱔之腰剖爲兩叚蛇卽蜿蜓而去農夫拾鱔歸秤之得五十餘兩烹而食之頃刻手足拘攣似中風狀驚而覓藥已氣絶矣怪異之物不可輕食如此○雩都爲變之武弁王時瓏由瑞金拿獲已列前報聞李顯之中丞當王弁爲變之初查得伊之元配岳父現爲南昌差總中丞卽飭管押以翦其羽翼及將王弁拿獲後卽解該差總往贛州認明是否正身迨認明屬實批飭就近正法將首級解　都示衆王弁之就獲係其繼配岳父恐有干累自行出首論者遂謂該弁初以泰山之報信而獲後以泰山之認明而戮雖不死於泰山而實死於泰山矣然則泰山果可恃乎哉○一雨經旬章門水漲丈餘將平堤岸沙并之問渡者時有沈溺之事日前有差役二名解一囚犯渡至江中偶不隄防該犯聳身一躍卽與波臣爲伍解役無可如何向之垂涕而已○贛州府之贛縣城内有李氏婦者因夫出外貿易不能獨守空房與某屠户有染野鶩而不啻家雞矣其夫於上月回未及五日某屠户嫌其淹留過久未能暢所欲爲私與氏謀令夫速去氏夫妻本相得惡屠户之　太急佯曰惟有用刀將伊殺死汝願償矣屠户戀姦情迫果於黄昏時候突然入門用殺猪法向本夫耳下頸側直刺一刀本夫立卽殞命氏此時將錯就錯與姦夫洗盡血痕調麫糊敷没刀口僞爲暴亡哭泣舉哀適某童生與其夫有舊聞而過訪見耳下似有敷藥撥之則麫糊也刀口具在知爲謀殺因宣言於衆報官相騐一訊而服現已監禁候辦矣 
[新委讞員]  
　　王雁臣司馬日前隨龔觀察晉省此已列報兹得蘇垣來信本埠法租界會審員上憲委吳仲英司馬恒來滬辦理然則雁臣司馬或將另有差務歟 
[續誌盛會]  
　　昨紀寓滬英國官商恭賀大君主登極盛儀尚有形容未盡者雨窗多暇試再述之當晚浦灘所建高臺之頂燃有電氣燈一盞次層則四角共燃四燈其下一燈孤懸明如皓月各層更遍懸五色旗幟間以紙燈　途木杆上旗影與燈光相間遠而望之無異赤城建標紅霞照耀匯豐銀行匯中洋行及外洋涇橋堍均以地火裝成西字譯其義爲恭賀大君主維多利亞云云招商局前高插龍旗及英吉利國旗其餘各洋行所懸之燈一切燈棚燈臺燈樓亦皆密若繁星令人目不暇賞浦江所泊各兵輪及夾板船無不銀花火樹映澈波心或於桅頂燃電氣燈俾遠處皆能瞭見浦灘北至虹口南至法界小東門外燈景皆同如入不夜城中如游恒春國裏眞奇觀也仁記洋行前之自來水以地火照之五色陸離幾不可以名狀至鐘鳴九下新關前兵船上升砲一門水陸齊放烟火觀者咸謂活碼頭所放尤爲出色初如中國之花筒升至五六尺忽現燈塔一座四面懸燈千百盞越一點鐘之久始行息滅又有球燈四面飛去每球各有燈十餘盞多或二三十盞飛行絶跡直上天空餘如高升流星月砲花筒不知凡幾大馬路口草地上所放初時鞭砲齊鳴繼有如美人者如花卉者離奇變幻令人不可思議繼聞爆竹一聲霎時息滅兵船上亦放式諸烟火其時雖大雨傾盆而觀者仍擁擠不堪如在山陰道上旋見各水龍裝飾燈彩分投至法界浦灘聚會至十點鐘次第往北初有持月華燈上寫烟火處三字者繼之以皮帶車裝各式花燈俄有絹紥青龍燈夭矯盤舞隨後有西人二十餘　身穿紅衣首戴銅帽手持火把魚貫而行又有華人之爲小工者紅衣竹笠分列兩邊沿途燃放流星烟火又有松柏亭一座插滿大小各旗舁隨其後殿以一　如船式内坐西國小孩十餘人一路奏　　仁記保險行各洋龍之華麗與前相同無煩贅述每至大洋行及西署門前暫停半晌至英領事署始各散歸時將 
 
 

Page 4

 
 
十二點鐘矣當行會時捕房多派中英印諸捕按叚照料英廨讞員蔡太守亦派差彈壓然婦女之挈孩往觀者喚妹呼姨嬌音不絶蓋仍不免擠擁之苦也日間有一西人駕馬車由南向北駛至高臺爲樁所觸馬驚而躍帶傷老婦孩子各一人俱由巡捕舁送醫院又有溜韁馬從外洋涇橋飛奔向北肇禍與否不得而知二馬路口有洋婦抱孩坐東洋車正在馳驟之際車輪忽脫車卽倒翻婦孩不克下車驚駭特甚幸有三西人帮同車夫將車扶志婦孩始另雇他車而去四馬路口有馬車與東洋車相碰各有損傷人均無恙一時好事者皆怨碧翁翁之不留情以致泥濘載路余謂是夕幸逢大雨設竟天晴恐觀者愈多遇禍者必不止此數也 
[吞烟遇救]  
　　寍人名阿知者向以販鮮爲業孑然一身借宿本城康家弄某姓小帳館中前日因向某乙索欠口角經人勸歸不知因何忽吞紫霞膏覓死迨經烟館中人知覺急延東門外某姓洋貨店主到家施治嘔出毒物始得轉危爲安云 
[屍父被押]  
　　浦東金家橋姜金和被胞弟海全毆傷致命前縣令莫着徵直刺飭提屍父永春研訊隨經賄同地保姜錫堂等朦庇了案嗣有金和之堂弟仲仲赴松江府署上控恩詩農太守批飭發回該縣覆訊詳報其中情節前經疉録報章兹悉蒯邑尊奉到府憲札文當卽出單拘提案内一干人以憑　訊詎各人均以情虚避匿無可究查因將屍父永春提案看管 
[違禁逞兇]  
　　本埠租界中向有女堂烟館自經申禁仍未免陽奉陰違且邇來南巿新碼頭萃豐碼頭一帶亦有　家烟舘私用女堂敗俗傷風爲害無極前日本邑人某甲至萃豐碼頭某烟館開燈吞雲吐霧之餘該女堂冋索小帳甲稍有吝色以致口角紛爭　館主某乙著名無賴也聞譁閙聲出而大言曰你老子不怕死作此犯法事爾何人斯敢來放肆耶隨向甲揮拳勢甚兇惡並呼羽黨三四人出爲帮助甲衆寡不敵狼狽遁回旋投巡防總局控告想馮刺史素著剛方似此兇惡之徒自必嚴加懲儆也 
[西園雅集和霧看花客韵卽請冷壇正之]  
　　良辰集裙屐看花帽影側園事方告成往來人如織同此訪勝心相印度吾臆一樓　阿房屈曲堪棲息境靜神自怡心清地奚仄把酒興更豪翛然謝覊勒脈脈發遐思推窓縱目極幾人不忍去留連月下稷夕照催歸車伊誰醉伏軾鞭絲得意揚周道如矢直[  畫眉閣主初稿]  
[近作]  
　　素蕤小閣韻流芳一樹紅橊映海棠泛月琴川卿靜好眠琴月榭客疎狂墨磨鵒眼簪花妙簾啓蝦鬚擲　忙記否清秋停畫舫旗亭絶唱妒王郎贈周月琴○芙蓉洲畔是兒卿北里移家春恨長蕉葉緑天晴快雪林花紅雨豔凝香美人曲寫琵琶怨名士觴飛琥珀光别具風流非媚態柔情誰與訴柔腸贈湯蕉林[  萸菴退叟未定草]  
[壽潘桂馨詞長調寄滿江紅]  
　　艾酒家家君生日剛逢於其與英后霞觴共舉十萬旌旗誇熱閙三千粉黛皆歡喜羡五絲繼臂壽元長諧能似芳筆墨嘗甘旨嚴硯几饒風味况經綸滿腹笙歌盈耳反舌無聲人尚壯白頭有約君須記倘當年九老未成圖應添子 
[浙省撫轅抄]  
　　五月初一日運判胡汝翼禀銷查善平海三縣醬缸差揮毓業禀銷管解頭批京餉差忝署龍游典史岳家幹禀　委 
[蘇省撫轅抄]  
　　五月初三日顔濟時禀辭赴金陵差委○初四日候補同知吳恆稟謝奉飭開復摘頂委辦上海法界會審兼辦會捕局巡檢胡福謙卸署武進縣奔牛司巡檢事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惡姑斃媳]  
　　揚州彌陀巷韓某娶妻劉氏頗賢淑韓早失怙恃依後母過活後母潑悍異常年已半百而猶愛談風月待媳甚虐　之不啻眼中釘恨不卽時拔去平時磨折形狀有合人不忍言者上月二十七晚忽因細故姑媳勃谿未了媳又失手將房中燈油潑翻母愈怒始尚詈駡繼竟入房將媳捺倒毆打忿猶未洩復用烟籖向且身亂刺致受鱗傷血流如注荏弱之姿何堪受此痛苦延至天明媳卽因傷斃命當卽報信母家媳母住施家橋素知姑惡意女必非好死隨約同親族隣居等飛馳而至共有男婦百人韓姓門外車轂相摩及入内見女遍體受傷悲痛無似一時拳打脚踢將韓姓陳設什物掃蕩無遺雖地板大門亦皆打毁嗣聞有人出爲調處正在說項女毋舅至見之不依聞已赴甘泉縣報案未知如何定讞也 
[上海三馬路與協賑公所陳竹坪經收山東直隷賑捐閏四月念六日第六百七十次清單]  
　　甯波府正堂交來胡塔册第一萬九千四百四十三册鄞縣正堂經募甯波 
城内典十六家共洋十六元又二萬六千號項介記募無名人项永發昭發張氏王氏項雲官瑜官慶官范氏錢氏祥官一　共洋十一元又二萬一千六百九十五號屠繼棠謝葆生李小寶王玉泉陳金苗張泉槐韓惠康維周童宰巽倪彭年胡吉甫董士貴各錢一百以上合洋一元又二萬一千另四號周咸亨洋二角方仁號崖松壽各一角五分陸恆三葉維堯德明文照水照各洋一角以上合洋一元又一萬九千一百六十六號懋和錢七百四十文梁宏春張春生各二百以上合洋一元又二萬四百九十七册瑞和公和合洋一元又二萬一千四百九十三册裕順洋一元又一萬九千五百九十八號元大洋一元又一萬九千五百八十六册永順洋一元又一萬九千五百八十五號永興一元又二萬二百五十七號榮和行洋一元又一萬九千四百九十八號新善人一元又一萬九千五百五十五册葉人龍一元又一萬九千九百一號萃成一元又一萬九千五百五十一號巨康行一元又一萬九千四百八七七册恆豐一元又二萬二百八十七號萬陞一元又二萬一千六百五十八册萬合信記行一元又一萬九千四百九十三册晉和洋一元又一萬九千四百八十八號恆豐行一元又二萬三百九十二册宇春一元又册寶盛洋一元又二萬二百九十四册治興行一元又册同昌洋一元又二萬一千六百六十七號寶和一元又二萬一千四百九十二號咸順一元又二萬一千四百九十七號順利稅行一元又二萬一千二百六十五册新永順洋一元又二萬一千四百九十九號萬利行一元又二萬一千四百八十三册時生行洋一元又一萬九千五百九十號甬江台米行晋昌并一元又册泰記一元又册德大號一元又二萬二百五十六册裕記洋一元又二葛另三百六十九號全記一元又一萬九千四百八十二册德大行一元又二萬一千七百四十三號公興號一元又同源行一元又二萬一千四百六十九册永恊泰一元又册恊順一元又二萬一千九百七十八册乾和一元又二萬一千六百五十七號單昇一元又二萬九百八十册大懋行一元又册豫潤一元又二萬二百六十四册天成一元又二萬一千七百二十九號鼎元一元又一萬九千四百九十二復大一元又一萬九千五百六十九册協源一元又二萬一千六百六十四號慎生一元又二萬一千六百六十六號大新一元又二萬一千六百七十三册德昌一元又二萬九百十　號生和穗生合洋一元又二萬一千四百八十一號隆仁一元又二萬四百九十四號珍豐行一元又一萬九千五百九十四號祥記一元又二萬一千七百八十七號張同一元又二萬一千六百九十一號管浩一元又二萬一千六百八十七號謝貴一元又二萬一千六百八十五號方太一元又二萬一千六百八十六號胡炳一元又二萬一千六百七十八號王瑜一元又二萬一千六百七十七號范元一元又二萬一千六百九十三號崔林經繳張福一元又一萬九千四百十八册臻和當一元又一萬九千四百十四册源大當一元又一萬九千四百七號謙和當一元又一萬九千四百二十五號惠安當洋一元又一萬九千五百五十九號寶晋洋一元又一萬九千另另六萬豐長富洋一元又二萬一千九百三十一册曾泰當洋一元又二萬一千六百五十六號北榮泰洋一元又二萬一千六百八十四號沈源手陳氏定蓮屠氏净修林氏道林水氏佛緣王氏正元周氏正慧王氏善能陳氏献蓮徐氏福　氏净明徐氏道修王氏福净鄔氏福清趙氏信蓮朱氏道生沈氏道明陸氏常蓮沈氏佛緣阮氏善法方氏福壽張氏福貴李氏净修毛氏净蓮鍾氏定性胡氏慧道袁一榮廿六户合洋二元又二萬一千六百七十五號竺浩手留餘堂廣信松號各錢五百毛光甫三百王玉昹陳金雷各二百同和晋生同康新孚晋泰各一百以上合洋二元又二萬寶千六百七十石號成泰隆行三百周成興徐誠興無名字史汪誠璋顔純記　子振無名氏袁又童各二百五十以上合洋二元又二萬一千六百八十八號崔松房崔泰各洋一元　萬九千五百八十一號甬江恆利泉號洋兩元又一萬九千五百八十號甬江老恆茂洋兩元又二萬一千六百七十六號甬江恆源　洋二元又一萬九千四百九十一號仁成洋二元又一萬九各六百號甬江乾源　兩元又二萬一千六百七十四號甬江昇號行洋二元又一萬九千五百七十九號甬江乾生行洋二元又萬一九千五百七十八號甬江乾美行洋兩元又二萬一千六百五十三號王曉巷　達甫朱福生陳文卿汪日生守恆居盛永東月桂軒包阿雲盛健順房厲永珠雲　福潤陳汶欽各五十以上合洋半元又一萬九千四百七十三號泰來洋五角又二萬一千六百九十六號彚生五角又一萬九千四百七十二册源大洋五角又一萬九千五百八十二號裕泰洋五角又一萬九千五百八十四册萬順洋五角又一萬九千五百九十三號章靜瀾郁啓曉各二百孫金德一百以上合洋半元又一萬九千四百七十五號源泰五角又一萬九千四百八十六册同和洋五角又一萬九千四百九十號源大生記五角又二萬五千九百九十一册滬上草堂黄洋兩元也愚軒柴何金房各洋一元楊記錢四百劉仰記仁豐孝記卿記松房陳子祥吳澤川杜菱記珍豐行孫京記周秀記邱鳳揩良甫六記水楣生元記號無名氏四户鄭燦記厚記號楊孝明各一百文四知堂楊聽濤主人楊悔非子黄求是子黄黄登記秀記呈榆徐梅房俞和房渭記無名氏二户靜涵堂王韓春記學海堂余吳隱記無力人曹漁江施安記吳令德徐品記薪記李汶記耕讀堂李楊魯生升房姜松房戴茂華行房孫厘記經房董顯記禮房一百文以上合洋四元錢八百六十文又二萬五千九百九十九號鍾介記手積善堂錢三百文叢碧軒欲善堂青霞草堂維興居壽椿廬西冷室散心人求是堂石眠軒爰雲堂各二百碧蘿軒存仁室白華主人柱笏居樂　　無名氏四户亷吏孫勉力子恩善堂悟非室古香室憨叟痴人安安面面山樓枕琴居士狂叟惜陰子柴緩堂守經堂　拙廬臥雲山人臥虎子不願留名子各一百一峰軒壽益子有心無力人知非齋守拙齋翼心訪桃人樂書軒依仁堂附松軒眠道人退居軒秋濤居士各五十又二萬五千九百九十八號葉蓮記募四十六户共合洋五元又二萬五千九百九十七號震興黄厚生彚源裕泰黄瑞雷正泰恊和張登雲各二百陳合順王仁彩黄和崐巨泰陳小毛大和周震泰鄔保初生大徐德榮德華大順徐阿品祝仁堯福興王香福正春黄義元孫震泰各錢一百陳貴笙五十以上合洋三元錢一百四十文又二萬五千九百九十册銖積山房三百無名氏二户崇德堂易香齋沈叔良月湖鈎者朱其儀敦誼堂餘菴氏　　館各二百無名氏二户叢碧廬疲石軒壎箎堂小自在室　蘐子誠之堂吳陸氏硯田牧子學耕老人機讀山民誌愚草廬敬修堂烟波釣徒各一百文以上合洋三元錢三百九十五文又二萬五千九百九十五號張午卿手張善記立房午記祥記劉蓮記吳雲記張治房雲記合洋五角張良房正房榮記得房各洋三角張蓮記錫記祺記仰記各洋二角蔡記洋一角張遠記三百楣記二百潤記云記傅少記張菊記各一百周老記郭氏各五十文以上合洋七元又二萬一千六百八十二號九齡齋錢四百毛善室坤和記陳仁法長春各二百蘇國台陳阿狗三合記李夏法楊小才陳長仁王永祥一美恊昌錦美各一百馮永順張小寶馮志心薛啓祥陳阿寶繆恭金項夫友李金羊范聚興王福林各五十以上合洋二元錢六百又二萬一千六百八十號戴全募馬春記倪永記吳義陳福王彪李霖鍾阿狗王阿金張寶記黄阿雪俞仁陳滋生各洋一角陳抬記鳳記各三角林長房張鴻陳昌文各洋二角以上合洋二元四角以上統共一百另三册共合洋一百六十七元○杭州江干厘局續募塔册一萬四千八百八十九册姚君綸洋三元汪大春洋二元戴天才陳文愛無名氏富根四户各洋一元無名氏銅洋一元以上共洋九元銅洋一元○不留名胡洋二元鄭餘慶堂還願洋十元無名氏洋九元有志未逮人洋一元田餘堂銅洋十一元廣萬順號銅洋九元○本日共收英洋一百九十八元銅洋廿一元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十三年五月初一日京報全録]  
宮門抄○諭旨一道録前○發抄硃批五道○將軍克等奏請綏遠八旗添設養育兵摺○晋撫剛奏請河東癸未綱援案帶徵撍○江督曾奏留道員并請勅部註册片○漕督盧奏明管解剥船片○江督曾奏爲甄别道員等官片○五月初一日工部鴻臚寺正黄旗值日無引見○果勒敏假滿請安○閻中堂謝賞紗葛恩○常恩裕祥預備見召○召見軍機常恩裕祥○皇上明日出花苑門神武門地安門安定門至地壇行禮畢至雍和宮用膳火神廟拈香畢仍由舊路還宮辦事召見丑正預備○發抄張之洞等奏粤潮二關徵收正稅等銀奉硃批該衙門知道單併發欽此○剛毅奏陽曲令馬家鼎署理絳州牧等缺奉硃批吏部知道欽○李秉衡奏請以陳善均署梧州守奉硃批吏部議奏欽此○張曜奏運司潘駿猷請免廻避奉硃批毋庸迴避吏部知道欽○裕祿奏張保成補荆門營守備奉硃批兵部議奏欽此○○奴才克蒙額奴才奎英跪奏爲綏遠城八旗官兵生齒日繁度用艱苦擬請添設養育兵以資養贍而示體恤恭摺籲懇天恩俯准仰祈聖鑒事查綏遠城八旗滿洲蒙古二十佐領下現有額設領催前鋒馬甲二千名步甲七百名養育兵六百名統計男婦老幼人丁一萬餘名口奴才等每逢操練之期閱其兵丁尚屬强壯惟滿城街巷清苦異常去歲夏間山西撫臣剛毅親諸口外巡閱營伍行抵歸綏亦曾目覩滿城異常困苦奴才等體察情形緑自咸豐三年　夾該官兵屢次奉調前往江南河南安徽等省出征並指造抬鎗等械又復疉次捐備戰馬賠累已深伏查現有領催八十名前鋒二百名照例每名月支餉銀四兩馬甲一千七百二十名　例每名月支餉銀一兩五錢自咸豐四年奉准部文官員應領俸銀每兩核扣三錢並減平銀六分實領銀六錢四分兵丁除步甲養育兵外領催鋒馬甲　支餉銀每兩核扣二錢實領銀八錢至該官兵月支米石因　廳拖欠纍纍解不足額又不能按期關領此官兵等度用艱苦之實在倩形也况歸綏地方西通甘陜北與大青山後草地毗連處處可通殊爲晉邊首要之區較於他省情形不同操練巡防不敢稍涉鬆懈奴才等反覆也維現當力求節省曷敢妄議增添惟因所屬官兵自俸餉减成放給以來迄今三十餘載度用甚形艱苦再四熟商合無籲懇天恩俯准綏遠城添設養育兵四百名援照舊有養育兵每名月支餉銀一兩五錢月需銀六百兩一年共需銀七千二百兩遇閏加增六百兩藉資養贍可否之應出自逾格鴻慈如蒙俞允請旨飭下山西巡撫督飭藩司竭力籌畫每年　撥銀七千二百兩遇閏加增六百兩分季解歸綏道衙門儲庫以資按月給發所有綏遠城官兵生　日繁度用艱苦擬請添設養育兵以資養贍而示體恤緣由是否有當理合恭摺具陳伏乞皇太后皇上聖鑒訓示遵行謹奏奉硃批該部議奏欽此○○山西巡撫臣剛毅跪奏爲河東癸未綱奏銷展限將屆新陳遞積未能依限清完懇請援案分年帶徵以紓商困恭摺仰祈聖鑒事竊查河東引鹽例定次年四月奏銷年來鹺務積疲未能休限造報歷經前撫臣奏准展限分年帶徵在案嗣因癸未綱額引自光緒十二年正月開辦起截至是年十一月底止未封課者尚有三千餘名實難依限奏銷復經世援案奏請展至十三年四月底造報奉旨着照所請户部知道欽此當經檄飭河東道欽遵辦理去後兹據該道邁拉遜詳稱查癸未綱三省並靈寶口岸正加各引年額共五千二百九十八名零今截至本年三月底計已運銷癸未本綱額引三千五百五十五名零並帶銷丁丑戊寅已卯庚辰辛已壬午等六綱陳引一千五百三十七名零新陳牽算共銷五千九十三名零雖有展限在内而所銷已幾至十成實屬不遣餘力核計癸未綱引尚有未完一千七百四十三名零轉瞬展限屆滿適當夏令農忙之際各處商販並車駝脚户大　回家收麥轉運維艱計已封課而存積在地及已出塲而囤積口岸者尚不下數百餘名無論如何赶運斷難依限封完且甲申綱新引五月卽應開辦倘先顧陳引則新引領運無期若專顧新引則陳引奏銷無日通籌至再兼顧爲難轉據　綱商販姚長盛等懇請援案帶徵等情具詳請奏前來臣查潞綱疲滯本非一年歷經前撫臣力圖補救臣到晉後又復竭力整頓幾於無法不施無如大祲之後户口彫零現屆生聚數年元氣仍難遽復加以帶銷各綱剩引更未免顧此失彼計癸未綱開辦至新陳各引已銷至五千九十餘名總核已幾十成而帶徵復至六綱之多勢難尅期掃數該道所請尚係實在情形合無仰懇天恩俯念河東三省鹺務引滯商疲准將癸未綱未銷剩引援照歷屆成案分作三年接續帶徵以經商困並顧新綱臣仍當督飭河東道設法疏銷以期日有起色漸復舊規除查明三省曁靈寶口岸正加引數截至十三年四月底另行造册咨部核辦外理合恭摺具奏伏乞皇太后皇上聖鑒訓示謹奏奉硃批著照所請户部知道欽此○○曾國荃片再花翎江蘇遇缺卽補道凌蔭廷前請交卸營務並無經手未完事件當經給咨赴部引見在案兹准吏部咨以臣附奏該員原保知府案内漏叙同知二字奏明立案一片以該員於克復安徽省城經官文曾國藩等保奏咸豐十年八月二十五日奉上諭直隷州知州凌蔭廷着以知府留於兩江補用並賞加道銜欽此　部臣議改俟赴部分發時籖掣省分照所保官階班次補用至江蘇卽補道係於何案内於何年月日經何大臣保奏奉旨應令詳細查明覆奏再行核辦等因奉旨依議欽此行令查照辦理復據該員禀稱赴部呈請騐看奉吏部批示以離營文内所叙保案核與原保清單出身坐銜不符至攻克江寧省城出力保舉以道員留於江蘇卽補之案應由簽分省分知府列保方招核實等误禀請查明具奏更正前來臣查凌蔭廷前由俊秀投効軍營咸豐四年克復湘潭案内保奏於閏七月二十一日奉上諭着以從九品未入流選用欽此是年岳州轉戰金口第三起核保案内由從九品未入流保奏十月十七日奉上諭着以府經歷縣丞選用欽此五年克復廣信各城出力由府經歷縣丞奏奬十月十九日奉上諭着賞戴藍翎欽此因彼時軍務倥倊以致由俊秀誤繕書吏其由從九品未入流保歸府經歷縣丞用並由府經歷縣丞保戴藍翎各案内漏叙府經歷未入流字樣復因迭著勞績歷保花翎遇缺卽選同知直隷州克復安慶省城出力咸豐十一年八月二十五日奉上諭着以知府留於兩江補用並賞加道銜欽此經吏部議故俟赴部分發時籖掣省昭所保官階斑次補用並准加道銜咸豐十一年十一月十六日奉旨依議欽此嗣經前督臣曾國藩會同前湖廣督臣官文及臣國荃於同治三年八月十三日具奏攻克金陵陸軍出力員弁遵旨查明保奏一摺由兩江補用知府保奏是年八月二十一日奉旨著免補本班以道員留於江蘇遇缺卽補欽此該員知府旣　駁改籖分省分補用其克復江甯省城案内出力自應由籖分省分補用知府列保仍請以道員望於江蘇遇缺卽補理合一併奏明請旨勅部更正註册以昭核實謹附片具陳伏乞聖鑒勅部查照謹奏奉硃批吏部知道欽此○盧士杰片再湖北補用道魏綱管解頭批直隷剥船一百十七隻於本年正月二十九日到浦二月初十日挽過惠濟閘正值上游修閘治河飭在宿遷一帮停泊守候漕船上駛跟艄前進又湖北卽補道胡鏞管解二批直隷剥船百十六隻於本年二月一抵江甯其時漕船木開因令暫泊省城以免　擠嗣于三月二十一日到浦四月初三日挽過惠濟閘共計兩批剥船二百三十三隻均經隨同漕船北上理合附片陳明伏乞聖鑒謹奏奉硃批户部知道欽此○○曾國荃片再前准部咨道府州縣無論何項勞績保奏歸入候補班人員卽以到省之日起子限一年奏明分别煩簡留省補用等因歷經遵辦在案兹　江甯布政使許振褘並署布政使田國俊先後續將在寍差委之道府等宫隨時察看詳請加考具奏前來經臣查核得三品銜候補道于寳之諳練穩重有守有爲同知銜候補知縣黄海崙年强才敏振作有爲均堪以煩缺分别留省補用相應彚繕履歷清單恭呈御覽外尚有業經察看之試用同知熊良瑞心地明白辦事勤慎慶錫壬年强才敏樸實安詳試用通判許炳常年强才敏振作有爲姚壽春年强才裕爲守兼優試用知縣萬中培篤實勤慎振作有爲以十五員均不在勞績保奏人員之列應歸試用班照例辦理所有甄别道員等官　中謹會同江蘇撫　崧駿附片陳明伏乞聖鑒謹奏奉硃批吏部知道單併發欽此 
 
