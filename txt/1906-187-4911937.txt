# 1906 - 187 - 4911937

 

Page 1

 
 
   
 
 

Page 2

 
 
[電傳上諭]  
　　五月二十日奉 
上諭張百熙等奏分别舉劾屬員一摺順天大城縣知縣畢承緗署　武清縣知縣候補直隸州知州周登　均着傳旨嘉獎署東安縣
知縣文安縣知縣徐體善貪詐無恥劣跡昭彰着革職永不叙用　派員押解回籍交地方官嚴加管朿准補西路同知鄭襄才具甚　庸難資表率冀州知州古銘猷精神委靡聽斷無才均著關缺以　簡缺通判歸部選用餘著照所議辦理該部知道欽此 
[電傳宫門抄]  
　　五月二十日召見軍機玉山 
[論某師範傳習所]  
自明清以來蘇州一隅。以文學冠於全國。一時科甲之士聫。翩而上。十八行省。咸豔稱之。共山水之清嘉。鍾毓之靈秀。實地理有以致之。非蘇人士有特别之性質也。今雖科舉己停。八股己廢。方領圓冠之儒。苟盡易其叨晤咕嗶之積習。一變而爲研究專科之大家。使蘇州文學之名譽。永冠於全國。永永爲十八行省所豓羡。則蘇州之前途泱泱乎其未有量哉。 
蘇州有紫陽正誼二晝院。八股時代以爲課士之地。而文學發逹之原因也。有公集賓興一欵。以佐春秋二闈寒士旅費之不足。乃古時計偕之義也。其總額逹二萬銀元。自奉科舉停罷之詔。蘇人士咸注目此欵。擬爲開辦學堂之需。經半載之集議。官紳之允諾。始稍稍得就緒。而蘇州學界。庶幾放一綫之光明者。蓋於是期之矣。 
未幾師範傳習所有成立之報告。豫算經費銀六千元卽就正欵所得者。一時報之人。頗覺踴。躍其宗冀用少數之經費速成多數之教員以爲推廣城鄉小學之計。美哉言乎。當此需款浩繁之時。苟能實支實銷。節省一分之經費即多培一分之人才。至於城鄉小學。尤爲養成童蒙之基礎。命意至爲切要。乃今傳習所開辦半載矣。外間議論紛然謂有可怪者數端曰招考各處學堂取士必量其程度。限其年齡。以學富年强者爲貴。而該所獨以入學之科分。爲傳補之先後。凡預選者。大半目昏臘弱之老儒可怪一曰學科。所中章程。載明必習普通學九科乃上課之時。隨意去留。雖一科不習。監學者亦水過問。可怪二曰膏伙。各處學會。方禀請學務處。裁給膏獎。以爲推廣學堂之用而該所獨每月每生有二千一百文之膳費可怪三曰考成學部現擬畢業者授以學士等名位而不予以官職乃該所章程。獨以半年之期。請給舉人之獎可怪四。於是體操之場。有因耄老而舉足傾跌者。講堂之上。有任意嬉笑而伏案靜養者。或則冒名頂替。以攘攫此區區之膳費。或則一至卽去。以希冀半年之後。可鑽營得一舉人之美名。奇態怪狀。不一而足。夫吾國所謂讀書人者。因受科舉之毒。皆有僥倖功名之心。凡斯種種原不足怪獨怪。創立此校與管理此校者。皆爲鄉里辦事。而又卓卓然有熱心教育之盛名。何苦將偌大蘇州增一笑話之材料耶 
不寗惟是。兒童者國家發逹之要素。小學者國民製造之工廠也。昔俾思麥氏戰勝法國之後。曾以戰勝之功。歸諸小學之生徒。由是論之。小學校之關繫。顧不重哉小學校之効力。顧不大哉語曰罷造良善之因者。必有良善之果。彼小學誠爲國家發逹之原因。而小學之師範。尤其因中之因也。今傳習所之造因旣如是。則其將來之果。良乎不良乎。吾不敢以周納之論。謂當事者將蒙蔽他人之耳目。爲任意支銷之作用。但就表面觀之。則無非官場敷衍之積習。　劑寒畯之私心。而推廣小舉養成教員云云。乃其官樣之文章耳。嗚呼使僅。爲敷衍計也則并傳習所而可不設使僅爲調劑計也則。并校士館而可不裁。何苦耗此六千元之巨欵造此摧折英俊之利器以。毒害一般未來之靑年也哉己矣江蘇學界其如該所者比比矣吾。於該所又何責焉。 
[英國報章議論中國時事]  
　　倫敦泰晤士報撰論謂中國現竭力欲仿照日本不用歐洲人爲客卿中國少年數千人於歐洲學問皆己奮發講求感受上等社會之思想致肇此反對歐洲人之舉動我儕亦知才智兼備之華人管理海關稅務當不亞于赫德然日本人與華人其本原不同之處彼等似尚昧昧耳中國全國教育初未能如日本之普及自朝至野皆未嘗一心一德重修其國之政治使之有日新之象少年中國雖己吸取泰西之思想然尚須與疲　不振之人民及固守亞洲政府相傳見解之士大夫相處也夫凡事有行之日本則甚堅穏而施之中國則皮相者中國今日庶政之待理者多矣乃皆視爲緩圖而遽以穏固不摇日有進步于中國財政有裨之海關歸中國管理竊謂其操之過急矣譯文滙報 
[東報對于日政府商界之清議]  
　　十九日東　電云東京大阪各報以上海商人對于滿洲開放一節有怨望之意因之議論風起昌言應速調查滿洲之情狀並以和約所載八個月撤兵之期時己過半爲可惜至上海商人誹謗高麗邊境商務以此事關乎中韓兩國邊界之商務固皆置之不議總之卽召集兵隊一兆人撥用日洋二千兆圓日本亦仍謹守戰後之文皆故現在所起之怨言實太性急日本國民新聞社謂日晒航業祇須保守目前所固有者而無庸侵佔各國之航業在日本人當知日本政府于無謂之爭競並不擔任且日本如不廢棄目前之政策則外人亦知消减日本航業之非易易也譯字林報 
[日本减輕滿洲鐵道貨物運費]  
　　法報云日本政府己擬定辦法减輕烟葉由滿洲鐵路運往滿洲之運費並聞他項之運脚亦將援照减少云 
 
 

Page 3

 
 
[日本修理滿洲鐵路]  
　　東報云滿洲昌圖府以北之鐵路己由俄人交給日本收管惟頗遭毁壇故日本現正從事修理西八月中旬昌圖至蘇平基（譯音）當可開車運貨搭客矣 
[西報述江西近情]  
　　文匯報云九江通信員函稱該處諸事未定竊恐尚有亂事有法國神甫一人自南昌附近來謂彼之屋舍業遭火燬 
[黑龍江餉械被刧確聞奉天]  
　　黑龍江省餉械行至昌圖爲鬍匪搶刦己紀前報兹得確實報告謂該省餉械雖由北洋運來出關後卽由奉省派護兵四十名吉林派護兵二十名分隊管押前進行至昌圖前隊被鬍匪刦掠大批軍械幸在後隊僅刧去護兵所用快槍數桿及運費銀一千餘兩兵丁受傷五六人其餘毫無所損現將受傷兵丁送至瀋陽醫院調治性命或可保全惟鬍匪業己散匿一時頗難緝獲云（丙） 
[學部擬給畢業生出身之異議京師]  
　　學部各堂憲會議大學堂學生本年八月己届畢業之期應擬給與出身章程酌定分爲兩等待考試後分别給與學士博士出身又有擬以高等者賞给舉人中等者作爲附生惟李丞堂家駒主議出洋游學畢業者作爲高等給與學位其餘作爲中等按照優次祗給文憑不給學位並須分派各學堂充當教習俟五年期滿再行獎以官階各學生聞之頗不謂然竟有投遞匿名函件譏剌者未知將來所議孰去孰從也（和） 
[學部擬訂女學保奬章程京師]  
　　昨聞學部人臣會議京外女學堂將來開辦日見興起其女教習如何保奬章程應有定例卽擬會議以便具奏（盈） 
[奏准開辦清賦事宜奉天]  
　　奉省現辦墾務共十一處均己清丈將竣由財政局擬定章程呈請軍督憲奏請立案以便開放刻經户部將章程議准不日卽須舉辦約計一年之内可收地價銀一千萬兩上下嗣後按年可入租賦契稅銀三四百萬兩並可招徠關内勞農苦工數百萬人洵闢利實邊之善策也（圖） 
[户部電詢奉省鹽務奉天]  
　　趙次帥奏請派史都護督辦東三省鹽務一摺業奉硃批交户部議奏昨聞户部堂官特致電次帥詢問如何辦法及實行督銷後究竟每年可獲利若干務請明白查覆俾本部可以從速籌議云云或謂部臣以遼鹺爲莫大利源頗思攘其權利故特設此問題理或然與（通） 
[西藏帮辦大臣被參北京]  
　　西藏幇辦大臣聨豫奉命將及一年故意逗遛延不到任近聞某御史呈遞封奏以西藏門户旣己開放將來交涉日繁非得通逹時務之才不能勝任聨豫以庸碌之才懷畏縮之念卽到任後亦不足鎭懾番族轉啓外人輕視之心請另簡賢員等語聞政府以駐藏大臣均用滿員現值滿灌不分畛域之際擬參用漢員簡任以資得力云（閏） 
[密查私造鈔票案委員將次回寗蘇州]  
日前徐賡陛等二觀察由寗來蘇關防嚴密人皆不知其何事刻聞二觀察此來係奉江督周玉帥札委密查牽連朱署臬公子之私造鈔票案聞己查得確情日内將回寗禀覆矣（杯） 
[審訊私印裕蘇局鈔票供詞蘇州]  
　　私印裕蘇局鈔票一事業經蘇州府委員審訊兹將各供節錄如下 
據王元隆供小的是紹興上虞縣人寔名元隆並不叫王玉田不知上海巡捕怎樣把小的名字錯誤現在老吉陞客棧管茶房這到案的黄玉田是本年三月初三日中蘇州到上海住在吉陞棧十二號房間裹就是那天黄玉田向小的說他有一封洋信要到三馬路大昌元石印局因他不識路徑央小的指引小的就引黄玉田到三馬路大昌元石印局由黄玉田自己交信小的先回棧裏至信中是什麽事情小的先没曉得直到初五日巡捕把黄玉田合小的拿去在英公堂上纔曉得是翻印鈔票的事當時大昌元繳到原定鈔票樣一張新衙門問過三堂送縣縣裹没有提問把小的解省（下略）據黄玉田卽李渭卿供小的是湖南湘鄉縣人光緒三十一年七月裏到蘇州本年二月二十七日小的在胥門外馬路松風閣茶館合素識的何杏生撞遇託他謀事何杏生說他有一封信二十塊洋錢托小的帶到上海三馬路大昌元石印局去取定做的翻印鈔票小的答應初三日午後何杏生把洋二十元信一封送到小輪船碼頭交給小的動身前去初三日到上海住在老吉陞客棧因路徑不熟就託這到案的客棧茶房王元隆領到三馬路大昌元石印局小的就把洋信交給取有收條不想被大昌元查出私印的情弊到初五日就帶包探到棧裏把小的拿獲並因王元隆前引小的到大昌元局裏一并拿住其寔王元隆並不知情至小的合柯理洪並不認識也没見過面是實 
據何杏生卽吳溎淇供小的是湖南人光緒二十五年到蘇州本年二月十七日小的在道前街鳳鳴台茶舘合柯理洪會遇向小的商量翻印鈔票可以得利由柯理洪給小的英洋兩元裕蘇局行用的銀元鈔票一張以做樣子叫小的到上海去定小的就於十九日動身二十日到上海二十一日就找到大昌元石印局小的拿出票樣叫他照樣翻印五千張講定洋四十元先付定洋兩元約定月底要取二十四日小的回蘇二十五日小的仍在鳳鳴台茶館與柯理洪會見告知前情各散二十八日柯理洪找小的仍到鳳鳴台樓上吃茶說這票子祗要一半叫小的去取小的因月底有事另找一妥人前去柯理洪說祗要妥當就是了小的因自己不識字就叫柯理洪代小的出名冩給大昌元信一封柯理洪就把信一封連洋二十元交給小的各散至此信柯理洪在何處去冩是否親筆小的並未親見不能指實三月初一日小的在城外馬路松風閣茶館裏找著黄玉田告知前情約定初二日動身到初二日午後小的把信一封洋二十元送到小輪船碼頭交给黄玉田前去三月初四日在城外小輪船碼頭遇見柯理洪向小的告說這票子現在不要了小的就冩信與黄玉田叫他把票子退還不想黄玉田在上海被獲到初八日 
 
 

Page 4

 
 
小的去到輪船碼頭探信被巡捕們拿獲送案今提同柯理洪質訊這翻印鈔票的事實是柯理洪合小的兩人商量去做的（下略）據柯理洪卽柯升供小的是安徽人光緒二十八年到蘇州歷蒙朱少爺荐在外縣當跟班今年春上跟朱少爺進京到四月下旬蘇州來信叫少爺把小的帶冋這在案的何杏生供說本年二月十七日在鳳鳴台小的給他洋二元鈔票一張叫到上海定印那月二十八日又給弛洋二十元代冩信一封叫他去取票子小的實在没有這事是他誣指請向何杏生追問有何証據是實 
府詳略云據此當以該犯何杏生旣稱此項鈔票於三月初四日在輪船碼頭遇見柯理洪有回復不要之說而查閱起到何杏生三月初四初六等日寄滬催取鈔票信内又有不論五百張一千張印成卽寄之語何以柯理洪旣向回覆該犯又迭信催取供詞與原信人相懸殊復向詰究該犯無可對答一味混狡查該犯何杏生到案之初於鈔票一事本諉爲黄玉田邀伊同做伊並未前往迨提到黄玉田質証始稱此票確係由伊去定旣稱初二日寄滬一信係柯是洪交給又稱是否柯理洪親筆不能指實其刁猾情形實難言狀惟飭柯理洪親書字條查對筆迹與原信字樣亦有一二相符乃詰訉柯理洪堅稱並未與謀其爲任意狡賴亦可想見除再行提集犯証切實嚴訊務得確情究明首從議擬詳辦云云（容） 
[滬道禀户部及江督蘇撫電]  
　　（爲棉紗稅事） 
奉鈞部電新關常關稅則兩歧約計每年稅課虧損若干若改一律華廠銷數有無窒碍詳查電復等因遵經函致商會核議未復一函詢准稅司復稱常關出口棉紗定章不一小輪祗完常稅每担二錢並不完捐北路沙衞等船寳稅外另完每三担一包之産地捐銀一兩四錢又每包出口捐六百文通州崇明海門三處民船完稅外僅完出口捐六百文如改歸一律不惟於稅課有益且於該商人尤足以昭一秉大公之意將來辦法改章後出口一局卽須裁撤從此凡願完新稅七錢者免再納厘不願完新加之稅者則憑捐釐知照單再准按舊則纳稅聽商自便無論是否華廠可決其無碍銷數至虧稅一節按本年正二三月出口紗四萬八千餘担每担少征銀一錢計之每年虧數近十萬等語職道復查機製棉紗照中東廠稅新章洋廠應完之稅不得與華人殊異常稅改章後無分華洋一律照納旣無歧異即不致有損華廠銷數稅司所復係屬實情况查沙衞海船及通海民船所完稅捐各數併計與洋關七錢之數相去無幾小輪一項旣援内洪章程在常關完稅出口獨不足完内地之捐實非公允惟稅司所稱改章之後如不願完新加之稅者則憑捐釐知照單騐稅一節刻下此項釐捐歸商包認將來减折之弊在所難免如果照此辦理無異爲認捐之商開一壟斷之門於各課並無裨益擬請將此節辦法删除以免避就再此項常關出口棉紗旣據稅司查明不完釐金者祇有小輪一項其餘沙衞大小民船仍行分别完釐則將來常稅改章增收捐局釐金必致無着似應將民船項下增收者撥還釐局抵補釐捐以昭公允是否伏候鈞裁（吹） 
[江督批詞照錄]  
　　（爲派人監督演說事） 
所詳甚是應如所擬辦理凡己設立巡警之處巡官俱係學堂出身仍應派巡官旁聽不得濫派巡兵其未設巡警之處或派官派紳派學務商務名譽董事均可仍候巡警部訂明章程頒發到日再行遵辦仰候分行蘇寗學務處商務局曁蘇寗巡警局一體遵照並補詳撫部院曁候批示繳（似） 
[廣東鐵路車站被盜]  
　　支那郵信報載廣州電云現得信息知目廣東至三水一段鐵路之廣定（譚音）車站于西八月三十號爲　賊所攻盜黨共八人旣入車站卽揚言須將站内所有之銀洋悉　出並恐嚇站長謂如不照允卽將其處死盜黨旣得銀洋即揚長而去不知所往譯文匯報 
[日本懽迎英海軍大將]  
　　十九日東京　云駐日本英國大使麩　克道訥爾君于今晚筵請英國海軍大將幕爾君明日東鄉大將在哈姆宫行懽迎摩爾大將之禮陸軍部大臣寺内政毅大將定以午膳相待東京巿長定于禮拜四設宴欵待禮拜五横濱巿廳亦潔尊邀飲火車電車載送水兵概不取費 
[趁潮施救沉艦無效]  
　　十九日倫敦電云昨日潮水盛漲因　勢設法將沈艦蒙得古號設法使之浮出惟仍無效各艦之前往帮同施救者皆　續他去潮水非至西九月不能再加此次之盛漲矣 
[俄京革命騷動]  
　　十九日倫敦電云俄京益復不靖昨晚革命黨與哥薩克兵警察兵接戰甚烈傷者頗多革命黨列隊于街巿手執紅旗高唱馬赛革命歌 
[德准銀行行用銀票]  
　　十八日栢林電云德國政府准德華銀行于膠州及該銀行己設分行各處發行鈔票　在取信于注意德華我垦行之各大銀行並抵當公債欵及押欵等用該銀行當按每年所發行鈔票之數平均計算提出百分之一報効國家並當存儲公積銀于膠州其數至少須得五十萬元 
[赫總稅司出京避暑]  
　　天津西報云總稅務司赫鷺賓宫保現在北　沙避暑譯字林報 
[德國少將升任要職]  
　　十九日栢林電云德國海軍少將穆勒君己簡充海軍衙門之領袖 
[俄國内亂日亟]  
　　十九日栢林電云俄國農民暴動日見共盛哥薩克兵亦犯上作亂較前益甚 
[德國輪船公司減價]  
　　十九日栢林電云德國輪船公司減少赴美之船價搭客坐下等　者祇須馬克二十枚 
[俄國判斷降將罪案]  
　　二十日倫敦電云俄國克倫斯德脫海口軍律司己將羅斯諦司温斯開提督改乘驅逐艦畢拖號投降日本一案判定計有將校四人應得死罪惟從輕改爲革職羅提督業己釋放 
[奥斯逹利亞之航業]  
　　二十日倫敦電云奥期逹利亞國與森道蘭公司賴君訂立航業合同以十年爲期於一千九百零八年實行所有船隻皆懸挂奥斯逹利亞旂　並祇雇用白人爲工人云譯文匯報 
[更正]  
　　十五日本報紀華商體操會於十六日列隊入城并由虞洽卿觀察函請公廨派差照料云云兹得觀察來函始知並無此函實係採訪人誤探合亟更正以存其眞并將觀察來函附後　敬肅者本月十五日貴報所登鄙人函致會審公廨謂華商體操　會於十六日列隊進城并請派差在馬路照料云云鄙人並無此　函實係貴訪事誤探蓋敝會於十七日赴洋務局應道憲瑞觀察　招飲出隊秩序曾登貴報鄙人在會辦事豈有致書公廨誤十七　爲十六之理其爲無此函也可知貴報向來實事求是中外所欽　用敢肅函請爲更正祗請著安虞和德頓首 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫札辦國民捐蘇州]  
　　蘇撫陳中丞近札藩司畧謂近來京師創辦國民捐上自親貴下及庶人量力捐輸四方響應本部院春間奉調蘇州因念大江南北物産豐盈蓋藏不乏每遇隣省之災荒偏隅之疾苦此邦人士尚且爭爲將伯慷慨解囊何况時會艱難事關大局生爲國民國之安危卽身之安危國之榮辱即身之榮辱凡爲世界上一部分之人均有擔任義務之責應飭該司通行所屬一體籌辦無論爲官爲幕爲紳爲矜爲農爲賈悉本其心之不容己各視其力之所能爲终必有逹其目的之一日惟是此捐之設與各項捐務不同在上者但有勸導之責而不得以苛派擾民在下者宜盡報効之忱而不必以追呼爲懼倘有藉此名目稍滋擾累者一經本部院查出官參吏處決不姑寛至於如何勸辦如何收欵如何報解並由該司悉心核議分别詳辦云云（廟） 
[蘇臬將次履新蘇州]  
　　新簡蘇臬朱謙訪家寳早經將通永道篆務交卸晋京陛見後卽欲赴蘇嗣因公與袁宫保禀商一切及尙有經手未了諸事致在津稍有稽延現以迭奉蘇撫電催擬卽日乘安平輪船南下履新之期當在指顧間矣 
[蘇府與贛府對調蘇州]  
　　蘇州府許祐身因與撫憲陳筱帥至戚廻避上憲查得現任江西贛州府查恩綏與新撫吳重熹有戚誼亦應廻避因令互相對調現許守於十九日由蘇啓節赴江寗謁見督憲周玉帥後卽當擇吉履新（且） 
[守備撤任波]  
　　前者周啓儒禀請赴武備學堂學習提標左營守備王瑞昌守戎需案不遂將公事擱而不禀經周赴各衙門控告由浙提吕道生軍門委員查實現己將周守備撤任遺缺委前營千總張主成總戎暫署（具） 
[派員放餉蘇州]  
　　現屇發放五月分餉銀之期由蘇撫札委會辦警察局候補道舘體元赴常備第三營巡警左右營委候補道劉更年赴常備第一第二營太湖水師正前營委候補道李本森赴飛划左右兩營副左副右兩旗中營水師各員均會同各該營官分别點驗放餉（照） 
[蘇省高等學堂畢業案蘇州]  
　　高等學堂己於前日考試畢業十五日陳筱帥蒞堂覆試策論各一道題爲（商君趙武靈王變法而秦趙强王安石變法而宋弱論）（德意志勃興畢相歸功於小學試申其說策）業己評定最優等八人優等十七人中等十五人（最優等八人）洪保嬰浦武沈的陸文焯周瑋文張玉麟周琛錢文蓉（優等十七人）朱文黼姚榮森章炯汪志翔朱立哉蔣塘顧裕魁葉家源張文奎王鑑清顧祺昌楊同頴薛景暄黄咸康葉潤猷馬有彝葉永保（助） 
[警察學堂暑假蘇州]  
　　警察學堂堂長王圻俊赴各轅禀知兵學生均於十八日放暑假所有畢業各學生亦己一律出堂（永） 
[師範堂改期暑假蘇州]  
　　蘇省師範學堂本擬二十日放暑假旋以是日遠成科乙班生適　畢業之期因經監督王旭莊觀察禀請撫憲陳中丞届期臨堂給憑一面將署假改遲一日准於二十一日放假（杯） 
[禀請設立教育分會寗波]  
　　職員鄭世鍔日前在寗府署具禀請在鄞江橋設立教育分會並請立案寗府喻庶三太守己批飭鄞縣高子勛大令遵照立案矣（具） 
[公所改作學堂不准波]  
　　甬江束同安公所曩年係馮家椿募貲創建現因浙撫張筱帆中丞訪知馮有假公濟私情事飭府發封擬改作學堂日前甬東培元學堂李名煥在府署具禀呈請撥充該學堂之用府尊喻庶三太守批示云該公所係在府治之下應作一郡公産所請改作該學堂之用碍難允准（故） 
[高資鎭營址請改造學堂鎭江]  
　　西鄉高資鎭爲寗鎭往來孔道粤匪之亂曾設防守於此故營址極多今廢棄無用然所遺磚石猶復不少鄉董吳士英等特具禀常鎭道請准改造學堂藉節經費而宏樂育（巧） 
[蘇府申斥巡官不應早散蘇州]  
　　蘇省巡警各員每逢二七夜爲會哨之期前夜七路巡官率同武捕等各員齊集關帝廟逾時巡警總辦嚴太守諭令各員散歸詎散後蘇府孫太守卽呵殿蒞止見闃無其人勃然大怒卽傳諭各員大加申斥翌日嚴守聞知殊抱不安因函致各員道歉（舉） 
[京口駐防士情惶惑鎭江]  
　　京口駐防中小學堂所有常年支欵悉仰給於蘇省銅元餘利歲至二萬四千金之多目下因銅元並無盈餘己經停給雖經都統竭力挽回然士情則異常惶惑（巧） 
[警察提調因腐敗撤差鎭江]  
　　警政科提調楊開榥因酒館戲園妓院爲警察之勢力範圍遂終日流連其間督辦陶觀察知之立卽撤差改委陶敬候大令接充（工） 
[平橋水灾揚州]  
　　平橋與寳應相近連接五壩向築有圩堤以屏蔽湖水十三十四兩日大雨如注冲開壩身水卽由平橋灌入汪洋一片淹斃附近人畜不可勝計己由電局通報矣（引） 
[淮北報災乞賑揚州]  
　　海州分司所屬臨中板三場均爲水淹鹽池損壞屋宇蕩然紛紛禀報運憲乞從速賑濟以防生變（引） 
[呈請履勘洲圩險象揚州]  
　　江都縣屬南鄉濱江各圩因兼旬大雨禾田均在水中央鄉民合力車戽昕夕不遑業己力盡筋疲而連日江潮又復盛漲以致圩堤岌岌險象迭陳圩董率夫晝夜梭巡查察卑者高之薄者培之然雖竭力保護终恐雨驟風狂難施人力因特聨名至有司署具禀懇親往履勘（詳） 
[甬巿彚譚蜜波]  
　　甬江前數旬米價昻貴異常每石竟漲至六元數角嗣因外來食米陸續連至巿價日見平減起碼米每石售四元七八角惟高等之米售價依然不賤錢莊洋拆前旬每日開盤在四角五分之譜邇己逐日核減矣（具） 
[委辦淮北緝私兼差揚州]  
　　海州分司鄭矞雲分轉琦現奉運憲委辦緝私營兼差統帶所招之新軍及淮字等營並請十台委 
 
 

Page 10

 
 
[以營務處差俾與淮北各營武弁易於聨絡（詳）]  
[奉省添設文報分局奉天]  
　　奉省文報局委員董柳莊太守遇春禀請軍帥添設文報分局八處以速消息刻己陸續開辦地名探錄如下新民府田莊台錦州遼陽興京開原（法庫門）通江子昌圖府聞沙河子洮南府一帶尚擬隨後增設云（右） 
[呈繳工程浮冒欵項蘇州]  
　　蘇省警察學堂工程委員歐陽萼造册報銷前經藩臬兩司將浮冒各項逐層駁飭勒令將冒銷之欵繳案而歐陽蕚則諉諸總辦陳觀察瑜當經電催陳觀察來蘇料理兹悉陳觀察到蘇後將經手警察學堂各事詳細禀陳並將歐陽萼冒銷之欵等項共計洋五百八元三角一分如數呈繳惟歐陽萼之知縣官册無名聽候撫憲核辦（照） 
[通飭開辦拒烟會蘇州]  
　　蘇州拒烟會發起人姚銑起人姚銑等具禀蘇撫畧云省城設立拒烟會勸諭戒烟迭次開會演說並施送鵝郎草因此戒脫者甚衆效騐己見擬請通飭各屬一體勸諭戒除烟害並擬帶同鵝郎草前赴各鄉鎭勸戒請給照保護兹將會章附呈鑒核等情陳筱帥己批飭蘇臬司通飭遵照辦理矣（吉） 
[札飭各厘卞認眞查騐麫粉鎭江]  
　　華商設廠製造之機器麫粉經商部核准無論運銷何處一律暫免稅厘其沿途經過釐卞查有各廠發給憑單卽准放行原爲體恤華商藉廣銷路起見乃不肖船户往往恃有憑單夾帶十麫影射有妨厘稅兹經省憲查悉特札飭鎭江下游及瓜洲各釐局此後查騐機器麫粉須憑貨查騐不得僅憑一單卽准放行以杜弊混（要） 
[警察總局批楚北人湯糰舖禀蘇州]  
　　前者蘇城飲馬橋北堍楚人所開之湯糰鋪經長洲縣破獲盜犯數名當卽飭差將鋪押閉詎嗣後楚人所設湯糰鋪日見其多曾經各紳董禀請驅逐在案現該幫人推上鳳川爲首聚集多人聨名投警察總局通禀辯白當經批示云據送花名册核諸各路巡官查開清摺少列店鋪數家摺内並無眷口之户來册添列妻室姓氏種種不符顯見不實不盡察閱規條有在事領首人聞事立卽踴躍向前及後來新添之店先向各店商議只許相隔六十餘家開張等語係爲糾衆把持地步所稱會館設在何處首事何人亦未明晰聲叙何得將此等規條來局混　爾等生長楚北成羣結黨遠道來蘇現值米珠薪桂所開湯糰店驟至二三十家幇夥旣多開銷又鉅誠如各紳函稱情節可疑旣云本小利微何不早返故鄉較省旅費應速央取房主甘結董保保结呈縣備案倘各房主董保不允具結担保則爾等不安本分可知本局不能姑息也著候三縣復到核辦（且） 
[來函]  
[上海商務總會來函]  
　　盛澤鎭徐俞氏徐丁氏知悉前接來呈以龍興義店産被徐迺勤朦禀嘉興商會折扣代售等語是否屬實本會無從懸揣業己據情移請秀水縣集訊澈究望卽遣抱投縣候質切實伸訴幸勿自誤爲要因來函未書地址無從函復特此報告上海商務總會啓 
[尚賢堂年曾報告]  
　　五月初五日尚賢堂于法界本堂開年會産業議董吳少卿部郎禪臣洋行白洛特森君本堂總董者公茂洋行總經理德眞君副總董朱葆三觀察書記員美國醫生好君度支員花旗銀行慕君辦事董事中法新彚報主筆李米也君仁記洋行麥葛老君議董英國教土逹文君會員陳鏡華君范枕石君葉明齋君英商立德樂未婦丹納門君及尚賢堂督辦義教士李佳白君 
商約大臣吕星使因事未能到便由老公茂洋　總革英商德眞君代之德眞君聲請李佳白君交呈報告當經李君以華語譯告在座之華人會友因各酉人會友于報告及欵項出入清單均己閱悉故也 
德眞君于是舉議接收督辦之報告作而言曰李佳白君之報告首先述及由國政界之情形于尚賢堂進益仍多妨礙致本堂所需之欵不易籌集今試先述本堂切用必需之款項爲諸君子陳之三則本堂購地欵項下尚短銀一千四百两此即華人當日自行擔認爲購置該堂基地之用者再則該堂營造款項下尚短銀三千兩此欵乃借以爲修治本堂基地開闢遵動塲之用恩本堂辦事董事以此事勢在必辦縱因之虧空亦所不計今者布置己　諸君試一觀綠隂滿地道　平坦之處非卽本堂之基礎耶查本堂捐欵大半皆出之華人或將　之歐美各國故本堂董事皆以此三千两卽由寓滬西人捐集當不甚難本堂營造款項内又承紐約董事羅君慨捐銀七千兩爲建造　三所校舍之專欵至前者華人所捐者當改撥入大廳營造欵項下此欵計共銀六萬两内有四萬　尚待詳募諸君試詳閱李佳白君之報告見其辦罪不稍退郤每日教授功課至七班之多每月演講實學譯輯書籍事必躬親我饆良用歉然又試閱其報告内所述謂凡關乎尚賢堂諸事皆李君一人任之致彼于交際贈答書札往還皆因之　誤尚引以自責抑亦大過矣李君報告内又提及前字林報主筆立德祿君之去世尚賢堂實失一臂助立君之死滬大無不傷感而尚賢堂尤　蓋立君于尚賢堂事深爲關心盖亦尚賢堂董事勇于任事者也至欵項出入清單姑不具論查清單内所載出欵較前六　月計多用銀一千零五十两内有一半爲尚賢堂在得港註册費其餘以尚賢堂諸事擴充用欵亦隨之而增矣至學堂所收學費較前届增銀將及一千两捐欵共收銀一千五百两出人相抵外共餘銀一千三百二十二两九錢三分所收購地欵項下捐欵除撥遠前次往營造欵項所借銀一千三百七十五兩四錢八分外尚欠銀一千四百五十九两五錢二分當由華人再行籌捐付清營造欵項下共捐欵約一千三百两然以新違校舍修治空地共用銀將及五千两因之不得不再與花旗銀行商定由該行預出又票藉以騰挪我儕于此敬懇衆人予以一臂之助經濟科習薪水學生獎賞欵又永承滇督丁制軍慨捐銀一千两除畧提撥付常年經費内尚存銀三千两藏書樓經　及購辦演說器具經費與前次報告時大致相同本堂便友上次會議時僅有一百三十六人現己有一百六十二人矣鄙人所欲言者畧具於是諸君子如有質問之處鄙人當舉所知以對 
德眞君之言由李佳白君譯告在座之華人當有某君發言謂尚賢堂宜再得一有學問有名望之華人相助爲理佳白君亦以謂然云于是德眞君舉議接收李君之報告朱葆三觀察助議衆皆贊成 
慕君以仁記洋行總董麥葛老不辭監督賑目之煩瑣因舉議向之稱謝好　孟醫生助議衆皆鼓掌稱善當由麥葛老致辭答謝表明彼頗樂爲辦事董事稽效微勞云李佳白創議謝子楠司馬因久病辭退辦事董事之任當舉横濱正金銀行葉間齋君繼之吳少卿部郎助議 
李佳白君又舉議公推上海道瑞莘儒觀察爲議董以代現任江西巡撫吳伸懌中丞立德樂君爲議董以代其亡弟立德祿君又陳鏡華君比總　事薛福君亦增入　董之列德眞君助議衆皆贊成 
李佳白君通告在座者謂擬俟中國攷政大臣到滬後當由尚賢堂會員設筵恭請以表敬意首座德眞君亦贊成之 
旋由麥葛老君向首座稱謝會遂　畢余　閱華文各報邇於南方報來函欄内見牛痘局貽雲云云余亦有多數之實騐就 
 
 

Page 11

 
 
最近一二事述之意欲以供醫家及衞生家之參攷一本年東曆四月所診廣東人某年甫四歲因種痘上半身悉生小膿疱疹二今年六月所診蘇州人某生後八個月因種痘於右　上生梅毒三今年六月所診蘇州人某生後六閱月因種痘起丹毒蔓延滿身雖不再診恐两三日後入鬼籍矣上記三件中第一第二因醫生之不注意惑無智第二因用人化痘漿盖混染小膿疱疹之弊七十四年前托噯布氏發見之混染梅毒之患者八十五年前己經實騐混染再毒者去今一百十年可己有實騐此外有因種痘之疾病十有餘種雖然於外洋　國己研究預防混染之法然於現今欲除斯混染之弊尚且不能惟於　隣之支　屢屢有之噫其原因非他實醫學之不進步也盖中國之醫學於舊時雖冠於世界於現時則爲世界醫學之殿騎而刀圭家中之防腐法制腐法殺病毒法　尸不知之贸然操刀種○其危其險不啻抱石臨淵欲防天花痘斃人之虞以　種牛痘者先不可不知各種病毒及撲殺病毒法欲知之者不可不學病理學及藥物學欲學病理學及藥物學不可不學生理學解剖學化學物理學動物學植物學如斯論來種痘衞者非小技術故於日本招募醫家面傳習種痘術愛國愛同胞之諸君子急圖醫學之進步發逹不可不設此種傳習所或以他種適宜辦法總在延壽强種四字不才聊述愚見冀大方之三省在上海日本博愛醫院長綿貫與三郎頓首 
[今日尚有各省新聞及本埠新聞均列入第三張閱者注意]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇省督練公所覆函]  
　　（爲詢問徴兵募兵鬨鬥事） 
學務公所府學會商務總會崑新學會諸君子閣下敬覆者昨奉賜椾仰見諸君子梓桑情摰其留意於軍事界者意更盛弟等從政戎行奉職無狀不克預　禍變言之百爲慚怍此次两標兵土互鬨一案其原因甚爲複雜敢爲諸君子縷陳之各屬徴兵來省編入第二標備極優待始於　門馬路劇園毆傷巡捕官塲大譁繼則搗毀日本租界岩永旅館幾釀交涉而平日不守規則侵侮商民之舉尤時所聞諒亦諸君子所共知也撫帥及弟等皆以徴兵入伍伊始未受教育屢加寛假月之初間有一標兵遇二標兵於胥門來人力車不給車資一標兵不平從旁責之幾至鬭毆初十日生期放假午後二標兵七八十人　集於胥門松風閣啜茶適一標兵有於洋橋與烟妓調謔者二標兵瞥見即突捽該兵責以軍人大義不應食烟尤不應食花烟一標兵約來十餘人見之不服彼此決鬭維時一標寡弱有十餘人爲二標兵獲縳閉諸二標第三營所僦居絲廠旁屋中有人造言告一標謂徴兵己將所執之兵毆斃一標衆兵聞之馳救遂在覔渡橋大鬨两標統聞信馳赴將勇解縳渐次安貼二標第二營兵暮歸經過一標營房一標兵以縳勇未歸糾約百餘人邀擊二營衆寡弗敵紛紛爭逃以致鍾子宜陶元鼎因之落水溺死受傷者二十餘人更傷及其管帶官阮慕咸一標兵亦傷十餘人時己夜半矣富其初鬨公所聞報陸續遣派科官三員馳往開導晚十點鐘又聞有覔渡橋之鬨疊用德律風飭两標統妥爲料理方漸解散十一日弟等親赴各營撫巡將受傷者送赴醫院調治十二日元和縣孫大令詣驗仵作驗屍無傷該營徴兵於是聚譁竟圍因孫縣令於營而拘逼仵作手書有傷字據孫令速函告急弟等派科官再往曉諭卒不克成驗十三日撫帥以命弟等偕首府督同長吳两縣復驗两屍實係無傷反覆曉譬始無異說撫帥以此案情有輕重二標新兵初經編伍不諳紀律尚有可原彼一標編管在先何以逞强至是己嚴札两標統密查爲首滋事之人按軍律處分以慰死者并以軍人道德名譽資格之原理曉諭示禁矣死者二人撫帥各給葬卹費洋一百元弟等亦每人各給五十元更札該各縣比照南洋在鎭江徴兵屋倒壓斃徴兵例從優待其家屬此兵士尋仇瓦鬨之實在情形也至於第二標營舍吟春始奉前撫憲陸委賣令建置地在西園對岸東首低窪巡防隊日約七百餘人畚土塡基計非秋末不克竣工故暫分居寳帶橋左右前升任撫憲端三十年所　之舊營卽第一標四月二十日前所居者又以重租僦紗廠之旁屋天災告警十四日疾風暴雨雷電交作營舍倾圯又有傷己按是日撫署大樹拔起左而圍牆多有倒塌武備學　西牆頽至數十百丈講堂齋舍庫房鎗礮房盡毀而馬路當風線之牆屋電桿沿河船隻吹倒傾覆不可計數上海吹倒房屋履溺船雙死傷人口受災甚夥具見報章實爲異常之災非人力所可預防弟等比卽以新兵被災傷亡各節上告帥聰帥尢惻然以爲死者熱心軍界而乃結果如此嘆悼不置復給死者每人洋一百元弟等亦復各給五十元仍札縣從優待其家屬傷者送醫院弟等于十五日冒大雨親往各處尋覔廟宇暫住徴兵現均就緒此營舍傾圯　實在情形也竊維今日教育未嘗普及警察户口不清徴兵本難驟辦第以事關軍國不得不勉爲其難而蘇省經濟問題困苦逹于極點種種部署計畫旣不能得心應手則管理之方自難如法以致變起倉卒疊生災殃防範所不周意料所不及數日以來悲怛萬狀今奉大箋觸我餘痛廻環捧誦不覺涙涔涔然下也徴兵之初全賴諸君子苦口熱血力排羣疑方能踴躍偕來枕戈投筆其擔任之重更何待言弟等濫竽此間亦惟有以諸君子之擔任爲擔任而己邇者熟籌善後之策凡星期放假分營分隊分棚分時約束而二標營舍則嚴檄催修以冀早日遷入两標旣有統帶一切管理教育自當專任其責弟等亦當隨時檢查以期日漸完全愚謬之見仍祈指導匡其不逮自兹厥後尢望諸君子大力保持無使旣來者散歸未來者裹足軍政報甚弟等幸甚肅復敬請台安不備杜俞劉體乾同啓 
[縣令擅用門丁被控提究紹興]  
　　蕭山縣唐大令繼勛於今春蒞署後奉到大憲通飭裁革門丁遵卽禀復照行在案忽有人投函撫轅列欵指証門丁周某自恃帶肚子（卽借銀與本官營謀之俗謂）種種玩公勒索復被士民聨名呈控因奉張筱帥密派郭嘯琴太守到紹訪查屬寳即將周拘省發府收押訊究唐大令則予以　任處分（早） 
[札飭歸併兼辦房捐杭州]  
　　浙省前因籌集賠欵奏准抽收房捐向由防軍局兼司派委各署局就近抽收以十成之一爲員司薪水辦公經費奈多積欠現適防軍局裁併因張筱帥札飭寳方伯兼辦於月朔移交後業經行知各屬不准稍涉拖延兹將札文錄後札飭事查浙省房捐向由防軍局兼辦每年約收洋十九萬餘元由屬解局移司撥抵新約賠欵之用極關緊要各屬稽徴不力以致欠解累累如上年房捐截至本年四月分止僅准解到洋十八萬元尚未掃數解清本年捐欵絲毫無解而賠欵須按月放匯待用孔殷司庫挪墊爲難異常竭蹶亟應設法整頓現左防軍局己裁併改爲釐餉收支總局房捐係由屬徴收與貨釐之隷釐局者情事不同自可併歸司辦業奉撫憲面諭由司提歸内辨不涉經書之手以杜流弊等因自應遵辨亟須截清界限應請自五月初一日起由司接辨所有閏四月以前捐款卽由局核明連同關防文卷聨票一併開具清單於五日内送司接替除詳明移行札委外合行札飭札到該府卽便轉飭遵照母違切切特札（的） 
[刧盜擬先正法武昌]  
　　漢口盔頭巷搶案己志前報兹又在咸寗縣拿獲萬金勝一名解案經關道督同委員夏口廳研訊數次業己定讞擬卽將爲首之何炳勝陳金貴先行就地正法其洪貴生等留候緝獲逸犯質訊明確再行懲辦（八） 
[批示玉環廰玩視盜案杭州]  
　　浙甌駱子卓司馬不理盜案以至匪燄甚熾一再被拉兹又有張安瀾投禀撫轅奉批云該職兩次被刦迭經前部院曁本部院嚴切批飭緝究在案迄今日久贜盜無獲該有司實屬玩忽深堪痛恨仰按察司赶緊會營查拿限一月内將各案贜盜拿獲究報（的） 
[究辦夾帶私貨都司揚州]  
　　前辦揚州巡警都司蕭錦標經趙都轉於到任後撤退旋投皖省撫轅恩新帥仍委以警察並兼多差邇以夾帶私貨販運銅元爲某關洋人查獲照例扣畱究辦（詳） 
[滬城官事]  
　　江蘇候補道萬欣陶觀察中立湖北人由寗來住後馬路寗波路恒慶里又製造局總辦魏蕃實觀察允恭候補縣李明府瀠候補縣丞周二尹名章縣丞汪二尹鳴謙候補縣洪希甫明府冀昌安徽人住大馬頭鐵路公司候補縣張明府光曦委辦會丈局司徒貽芬司馬繹警察南局委員黄幼香二尹蓉繁等昨均先後到道拜會禀見○候補知府梁子坡太守佩祥廣東人住泰安棧現奉藩憲札委接辦上海糖捐局差昨至道轅禀安（合） 
[道縣赴淞迎接考政大臣]  
　　滬道瑞觀察因出洋考察政治之大臣今日可以抵申昨偕縣尊汪大令乘鈞和兵輪赴淞恭迎 
（事） 
[蘇撫電飭查報風雨灾情]  
　　本月十四日滬上風雨大作坍屋覆舟損害人口貨物各日報俱經詳紀蘇撫陳筱帥見之前日電飭滬道瑞觀察詳查損失實情迅速詳報觀察奉電後立札上海縣曁英法兩公廨查明具報（力） 
[滬南移建電燈公司將次開工]  
　　滬南電燈公司擬遷至駐防所紫霞殿内己紀前報兹悉寺僧奇圓己經讓出前進房屋大約 
 
 

Page 18

 
 
[第十八版]  
日内卽可拆卸興工矣（尺） 
[擬裝自來水管衝刷積穢]  
　　滬南馬路各段瓦筒隂溝雖己砌至各裏街藉疏積穢無如久雨之後仍有穢氣四佈觸鼻卽是現聞該處鋪户居民擬裝自來水管隨處衝刷是亦有益衞生之一道也（尺） 
[禁止雛賣娼事業己議准]  
　　濟良所華洋各董事禀請公廨讞員關司馬禁止雛妓賣娼經司馬核准給示諭禁照例送往工部局簽字局董以事關創舉禀請俟領事公會會議後再行定奪己詳本報兹聞此事己經議准俟該局簽字後不日卽當張貼矣（力） 
[校試洋龍志略]  
　　昨日俗傳爲分龍日係滬南各洋龍校試之期午後城廂内外各善堂各業洋龍齊至校塲演試適道憲别有要公不克蒞閱故各龍噴射片卽返（事） 
[總工程局裁撤暗巡]  
　　總工程局暗巡陸桂春近因約朿巡士不能得力奉總董將暗巡一差裁撤歸巡長隨時約朿（尺） 
[大令騐屍]  
　　住北福建路之蔡六和前日與施金和因細故口角蔡竟頓萌短見吞煙自盡當由捕房飭保報縣經汪大令於前日下午蒞騐委係吞烟致斃無訛當由家屬具結棺殮兇手施金和由探拘押捕房聽候送廨解縣（似） 
[口角輕生報縣]  
　　南畫錦里某珠花店内朱裕興包飯作主朱某不知因何與二房東口角朱吞鴉片自盡事爲捕房查知立傳地甲投報上海縣請騐（　） 
[上海縣案]  
　　吳新畊送向伊嫂詐擾由閔行團局紳董函解到縣前晚奉汪大令訊究吳王氏供生女文姑丈夫在日贅壻爲子己生三男一女壻於二十八年病故夫於踰年去世詎被夫弟新畊糾人搬去棉花衣物去冬女兒復招顧杏林爲後夫新畊率領流氓多人將顧及女捆至伊家關閉一晝夜由地保等理勸邀集董保親族眼同給洋一百四十元十立永遠不再滋擾筆據寢事乃今又來索詐爲此訴局送究文姑顧杏林供詞畧同新畊供胞兄故後應嗣小的之子被嫂峻拒去年嫂將姪女又招顧杏林爲後夫顧係教民小的不能容忍筆據乃因田地轇轅而立大令喝責三百板始認勒詐是實因判掌頰一百五十下押追詐洋氏等斥退○　麫店主竺惟玉减價售貨被同業吳金源控告違背業規大令飭差往提竺將指提之地保捆毆昨始拘案訊究竺供同業祇有三家去冬雖立行規未及一月吳金源先將行單交還議董小的查得吳賣與邵萬生之挂麫每担洋四元餘其時巿價六元乞鑒大令斥竺不應毆保判堂頰三十下交保候原告到案質訊○閔行人徐士逹控追莊春濤租錢亦奉訊究徐供有田二畝餘由莊租種積欠租錢六千餘文開單求追莊供充當地保租種徐田四畝有餘歷年紙欠尾找徐姪積欠錢粮十二千文己經小的代完伊姪出立期票三紙應請究追大令閱票有期至三十四年者斥徐拖欠　賦反敢控追租尾判戒責一一百下交保限五天完清欠粮再核（宜） 
[總工程局紀案]  
　　西區分辦處解踏布坊司俞瑞福與同業周大香開有香在館口角扭毆請究孫明府以其違章判各罰洋一元○陸順寳前因搶奪吉安里鄔姓婦金押髮一支由西區解局判押昨又獲其同黨林增福解究林供被陸誣控明府攀戒責三百下押候復訊○南區解積竊王阿三請究明府訊知卽係湖州阿四前次犯案甫釋因判戒責四百下押一月○探解在公和祥馬頭竊某輪船鉄　三支藏於扛棒内同行之王德生胡阿四胡阿榮請辦判王戒責五十二胡客戒責三十下逐釋贜存候領○西區解在某木作竊木一支之鍾阿大請究陳叅軍判戒責二百下○閩人談仁高在洪生馬頭露臥巡士向逐被毆解案請懲判戒責四百下開釋（尺） 
[英美公廨旱堂案]  
　　流氓吳炳生卽林福生又各小福生綽號一陣風姦匿陳松濤之女彩雲被陳指探捕房聞風逃　即將該女央友送還近因日久潛又來滬匿跡唐家弄左近經陳報知包探陸協庭拿獲解究陳投案伸訴前情押店夥裘昌富投供去年吳福　以購物爲由搶去牙扇一柄附求究辦襄讞孫明　商之英副領事判吳　西牢六月滿期逐出租界○包探陸協庭解僧人志安竊洋人所用之銅壺一把查無失主請究明府判押捕房三天○施金初與蔡六扣因戲弄草帽損壤口角互毆詎蔡潛服洋煙斃命由包探楊掌生飭保報請上海縣相騐昨日解施至廨請示明　以案闕人命例須送縣辦理西官不允因判暫押捕房俟照會領事再奪○捕解趙春生藉端將劉阿根凶毆探解陳阿竹即陳侯教糾黨五六人至李惟生家圖竊又顧德勝命案内之流氓張福全即張阿標請究明府判一併還押候禮拜五復訊○沈伯　向楊天祥騙取值價二千一百四十三元之眞珠一案判押七天繳價昨己逾期解　訊追沈　寛限明　判還押捕房再限一禮拜如違重辦○葛生明控杜生林圖　軍租一案昨由差將杜之妻父郁廷治解案判過堂限將其壻交案○王楊氏與鄰人陸唐　口角打架由探解究明府判各有不是一併斥釋○王愛之茶館窩賭由捕傳訊判　洋十五元充公○報記張阿挂竊洋人大衣各物報探解訊不認押候函致浦東總巡局查辦一則昨由該探禀稱張寓川沙廳境王家宅地方因判改移川沙查辦○瞿阿福竊腳踏車由探解究判押三個月○舟子徐瑞林沈炳文串竊主人朱天永洋元衣物解案　究判交朱　回朱家閣自行清理○姜小卿先後冒取林又桂等車租經洋人紀林查明報捕解究判押一月○陳阿友竊麥阿記洋三十元陳小山竊王阿松等衣服沈阿二竊何正宣車子由捕解究判陳押四禮拜王沈各押三禮拜○李王氏因潑水與同居婦人葉阿開口角打架由捕解究明府查得各有不是當堂斥退○徐阿和袁阿三違章打架由捕解辦判各罰洋三元○女子謝愛林己配馬夫張阿根爲　尚未過門詎與　　卿卽芝芳通姦昨日被張糾人往捉吵閙打架由捕解究同官從寛照打架例判莊罰洋三十元充仁濟醫院經費餘人斥釋○德商亨裕洋人控陶紹曾假造圖章傳案請究判候過堂訂訊○壳件洋人控倫章造紙局朱培初拍買　朱赴道轅上控一案昨有張姓投廨禀稱朱因有病不能到案臨訊時當由商民代質中西官不准所諸（當） 
[法租界公堂案]  
　　徐寅生扭控顧福生在三洋涇橋强搶其女頭上簪　請究陳大令商之魏繙譯判押一月○住美租界之項沈氏被北京輪船小工任文金掮土壓傷足骨曾紀本報昨由探拘任解究項氏遺子杏生投供母因足骨己斷不能來案中西官憫任事出無心且甚貧苦判罰洋四元償項爲養傷費完案如無力措繳改押二十天○范雙全扭控陸掌泉　門圖竊請辦大令判押七天○劉光生扭控東洋車夫王雲亭在帶鈎橋拾渠所遺之洋一元請究大令判押十天○夏阿香控失衣一件由探拘得陳阿福吊贜解究判押二十天贜給失主○迷路瞽目姜桂榮前堂判發善堂留養在案緣姜在堂吵閙昨由該堂董備函送回姜求送往原藉中西官酌給川資洋十元飭探送至輪船交該船買辦照料回籍○韜司洋人偕章少谷控向大有號股東陶步雲定購舊絲棉七百担未經交足自向湖州購補虧銀一千七百餘两一案昨日覆訊章呈承攬二帋請追陶供商人與胡駿鐘合開大有號商僅三份胡得七份後因　本分拆有拆股據爲憑所有承攬各洋行　物均須向胡料理質之胡供此貨係陶經手與　不涉陶又延開逹律師代辯謂拆股之時陶欠胡洋三百元約光緒三十四年歸還後胡寫信向索陶未還洋因此懷恨胡曾函致陶處内有若再不還須令洋人控告少交貨物之事請鑒中西官衡情之下判各退去俟禮拜一偕中人馬子金到案訊核○朱省山控胡增祥積欠帳洋二百餘元判將胡妻押繳在案昨胡自行投到明府飭卽管押將其妻當堂開釋（興） 
[美租界捕房事]  
　　昨有日本人乘江雪山之人力車至蓬路下車不名一錢向索被毆由捕拘解捕房捕頭飭送日領事署核奪○馬夫高阿大駕車至蓬路馬忽奔逸由捕拘住解入捕房捕頭姑念並未肇事從寛斥釋○吳大義垂脚踏車至兆豐路撞倒路人沈永福畧受微傷由捕拘究捕頭察得事出無心斥釋○張祥佩闖入乍浦路李福根家圖竊被李拘解捕房押候送廨訊辦○張祥生昨在怡和碼頭將李阿榮兇毆由捕拘獲因李不欲多事開釋了案（似） 
 
