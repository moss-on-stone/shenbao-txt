# 1921 - 320 - 4917515

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[大綱與細則（冷）]  
　　大綱成於理論細則歸於實際故理論充足者往往得勝於大綱而失敗於細則實力豐富者又往往雖不得志於大綱而仍得志於細則此其效騐於歐戰議和時已曾見之今於華府之會議不知又復如何也 
　　華府會議之兩大要端一爲裁减海軍問題一爲太平洋問題中之中國問題今此兩問題之大綱均已提出矣均得多數之贊同矣然其細則則將由是以討論討論之後能否不背大綱之原意此實爲華府會議是否將來眞實有效之基歴我人不可不深切注意之也 
命令 
　　十一月二十二日大總統令　松永偉魯布晋封爲輔國公此令 
　　又令　調任宋文郁爲黑龍江黑河道道尹此令 
　　又令　任命蘇兆祥爲甘肅高等審判廳廳長此令 
　　又令任命張藎臣爲甘肅高等檢察廳檢察長此令 
　　又令　司法總長董康呈請任命陳邦達爲京師地方審判廳推事徐步善爲山西第二高等檢察分廳檢察官均照准此令 
　　又令　司法總長董康呈請任命劉世奇署奉天鐵嶺地方檢察廳檢察官李兆泰署河南高等審判廳庭長廖鶴齡署河南高等檢察廳首席檢察官傅廷楨署河南高等檢察廳檢察官孫振魁署安徽蕪湖地方審判廳長魏大同署東省特别區域高等審判廳檢察所檢察官凌錫蕃署江西南昌地方檢察廳檢察官均照准此令 
　　又令　司法總長董康呈請任命李竹勳署京師第二監獄典獄長黎宗華署京師地方廳看守所所長均照准此令 
　　又令　司法總長董康呈請任命廖立元署直隷高等檢察廳書記官長應照准此令 
　　又令　内務總長齊耀珊呈熱河都統公署書記官兼總務處處長馮祖德懇請辭職應照准此令 
　　又令　内務總長齊耀珊呈准熱河都統汲金純咨請任命李心曾爲書記官兼總務處處長應照准此令 
　　又令　柯鴻年晋給二等寳光嘉禾章黄植程源深均晋給二等大綬嘉禾章李晋晋給二等嘉禾章丁毓祥丁毓礽費沃禮吳熙榮均給予四等嘉禾章此令 
　　十一月二十日大總統令　内務總長齊耀珊呈准福建省長李厚基咨請任命翟樹衡試署省會警察廳警正應照准此令 
　　又令　陸軍總長蔡成勳呈准正藍旗漢軍都統奎順咨請以增吉補參領趙德堃補副參領張德潤補印務章京均照准此令 
　　又令　陸軍總長蔡成勳呈准察哈爾都統張景惠咨請以吉雅圖圖們布彦阿穆爾布彦格什克托克托霍陞補公中佐領均照准此令 
　　又令　袁金鎧貴福江顯珍梁忠甲均給予四等文虎章此令 
　　十一月十六日大總統令　内務總長齊耀珊呈請將安徽全省警務處處長兼省會警察廳廳長程炎勳調京任用免去本職程炎勳准免本職此令 
　　又令　内務總長齊耀珊呈准綏遠都統馬福祥咨試署綏遠警察廳警正詹錫祺懇請辭職應照准此令 
　　又令　陸軍總長蔡成勳呈請任命高峻岫爲陸軍第九混成旅步兵第一團團附鮑俊秀爲步兵第二團團附關漢英爲第二營營長姜玉峯爲陸軍第三混成旅步兵第二團第二營營長劉俊爲江西陸軍步兵第二旅第三團團附劉漢濤爲第四團團附郎國琛爲第三團第一營營長李德銘爲四第團第一營營長賀超雄爲江西陸軍步兵第四團第二營營長均照准此令 
　　又令　陸軍總長蔡成勳呈請任命婁雲從爲陸軍第二　正軍械官盧永恩爲砲兵第二團副軍械官均照准此令 
國内專電 
　　北京電　昨銀行公會續議感於政府商會維持之誠懇較前日融洽多數主一面維持現狀一面籌備清理（二十三日下午一鐘） 
　　北京電　閣議决以鹽餘特種庫券項下撥七十萬并在鹽餘内撥三 
 
 

Page 8

 
 
十萬爲軍警之在京畿者餉項基金十月起辦又决定薛士選爲陜財廳長（二十二日下午八鐘） 
　　北京電　美使與政府商定烟酒借欵暫不訂約中政府應先電美國説明前債决不危險以安美商之心免喪美人對華太議同情 
　　北京電　美使休門正式照會外部要求對於在皖美人預籌保護辦法（二十二日下午九鐘） 
　　北京電　院將美使照會轉電皖督防微杜漸（二十三日下午一鐘） 
　　北京電　皖督長馬電財部已將津浦路經過皖省貨物税全數截留按津浦貨捐年收百二十餘萬早經指抵特種庫券及零星小借欵截留貨捐又開此惡例 
　　北京電　魯濟寗駐軍就地截留臨清關收入按濟寗駐軍係二十混旅吳長植部下（二十三日下午一鐘） 
　　北京電　保定電曹使壽典感於金融恐慌力戒奢糜謝絶餽贈僅備薄酌吳使對南計畫主張嚴守原防廬山會議各代表已分赴各省覆電均甚樂觀吳已電張紹曾由杭來保（二十三日上午十二鐘） 
　　北京電　保議畢吳佩孚定二十八回洛昨電京請携欵十二萬赴洛部署防南事務（二十二日下午九鐘） 
　　北京電　保議曹張携手防南 
　　北京電　何恩溥東京電告操畢赴東京公宴出月初回國張使所派之張作相張學良張宗昌等須至十二月六日回國（二十三日下午一鐘） 
　　北京電　張敬堯住奉天興業行願以本人産業與張作霖合辦企業張作霖頗優待張初甚寵宗昌因敬堯赴奉中傷宗昌亂花財帛故宗昌縱隊司令被裁赴日係遣開意（二十三日下午一鐘） 
　　北京電　日本主張中東路歸於公管美國亦表同情者此時華會尙未討論及此外部與代表團往返電商結果大致中東路由中俄兩國資本造原屬中俄兩國之事不勞他人代謀若必欲提出討論則應與其他各國管理之路一併提出不得單提中東路 
　　北京電　農部咨外部云脱利期脱領事所稱義商擬購中國貨物一事已分令各商會遵照辦理又令各總商會義國擬購中國貨物仰卽迅將樂與通商之商號地址開單呈部以憑核辦（二十三日上午十二鐘） 
　　北京電　陸榮廷滬電徐靳瑣務摒擋當北上俟確定行期再預告　　北京電　美京電魯案無機會提出二十一條牴觸門户開放機會均等主義將由吾全權聲請廢除至不得已則修改侵權各欵 
　　北京電　薩爾流域改獨立國請吾國派巴黎領事代理領事事務　　北京電　毅軍費月十七萬趙倜認五萬中央認十二萬姜桂題請指定的欵（二十三日下午一鐘） 
　　北京電　交通電政司蔣尊褘奔喪祝書元兼（二十三日下午一鐘） 
　　北京電　贛督長請撤郵務長馬道邇因馬電全省中交關閉拒收事　　北京電　部派員赴隴海路勸速開工（二十二日下午九鐘） 
　　北京電　盛傳農財兩長對調不確　　北京電　王瑚咨部稱張孝若仍懇將南通花紗布糧四業交易所合辦（二十三日下午一鐘） 
　　北京電　新楊電俄新黨爲恢復通商原狀起見要求派中國西部特權員已覆未經我政府允准礙難照辦（二十三日下午四鐘） 
　　天津電　中交每人已准兑二十元　　天津電　駐東明縣第九師步十連昨夜兵變旋卽平息商民損失甚微（以上二十二日下午十鐘） 
　　漢口電　軍署昨接保電保議尙須二三日可了但吳於養（二十二）由保赴洛陽檢閲第三師 
　　漢口電　軍署定敬（二十四）再開政紳商聯席會議討論金融問題財廳列算陽曆年内軍政費需三百萬元不敷百餘萬 
　　漢口電　宜昌亦招募新兵紛送前敵另據官訊鄂軍在巴東南面築砲壘數十座架機槍大砲防施南川軍反攻北路沿江設防巴東江面有砲艦魚雷巡艦各一另有警艇十艘防禦極密 
　　漢口電　隴海機務處罷工客貨車均停（以上二十三日下午六鐘） 
　　蕪湖電　王善荃昨夜乘江孚輪赴省（二十三日下午六鐘） 
　　香港電　陳炯明已裁警務處令魏邦平仍暫長公安局聞警務有就省署設專部脱市廳範圍魏擬並辭市長説 
　　香港電　報載唐繼堯允任聯軍總司令未確因兩唐皆靜觀派且滇局未一致故 
　　香港電　陳炯明篠電桂馬兼梧商會請弛禁西米東下 
　　香港電　川但懋辛派代表王希閔來謁孫陳商北伐事昨已抵粤 
　　香港電　市廳購就救火新機二具　　香港電　蕪米昨到若干市稍鬆　　香港電　胡漢民馬電稱孫抵昭平惰此與原期稍滯李烈鈞昨抵中樂候隨孫赴桂林（以上二十三日下午九鐘） 
[國外專電]  
　　華盛頓電　中國已自動先提議遠東問題以防落居人後致失抵抗衆料美國未必再施如休士提議限制海軍時所表示者之手段手國對於亞洲事件將取觀看態度雖對中國已有切實意見爲人共知但以靜俟他方面之發展爲善策且認中國已有必要舉動可爲最後决定中國地位之先導也中國提案全屬普通性質將來遇特殊案件尙須施行具體辦法大會各方面雖皆準備接受中代表所提中國獨立之原則但不盡承認中國能言行相符大會大都視中國爲散沙爲中華民國自已及外國利益計人皆望中國有傑出人才收拾危局但大會非確得可使大會扶助中國之善法則未必能爲北京効力也（十八日） 
　　華盛頓電　英國願放棄在華勢力圈及土地權利今日加藤接受中國提案大綱但其言論殊含混比英法意荷葡六國代表皆發言大都贊同中國提議最後施致答詞顧參與辯論出會場時咸面有憂色（十九日） 
　　華盛頓電　日英法意比葡荷七國今日登紀録贊成對華取公正待遇之新政策各代表在遠東委員會集議時相繼起立先後宣言擁護中國獨立與完全之原則此項宣言係爲前數日中國提案而發僅中美兩國代表未參與今日之會議英代表今日聲稱將向大會提出在華國際合作之具體辦法其言曰本星期英外務部次官哈穆斯威在倫敦下議院宣佈在華之利益範圍現以國際合作之政策代之此項政策將在華盛頓討論云（十九日） 
　　華盛頓電　爲中國謀新憲章之步趨今日午後已由全體採行創議者爲美代表羅特氏羅建議擇定四大原則爲大會討論遠東問題之方針羅所提出之决議案規定（一）中國之主權與獨立（二）中國有完全機會以發展並維持穏固之政府（三）各國在中國市塲有均等機會（四）各國不得利用中國現狀謀求權利此四原則人皆認爲概括廣大惟大會領袖則以爲已爲中國植立可編製極重要提案之基礎目前事態固變幻莫測但一般預料將來解决可抱樂觀 
（二十二日） 
　　華盛頓電　美政府否認休士對於中國提案之編製曾加參預或授以意思（二十二日） 
　　華盛頓電　法國對華方針仍執前言如英棄威海日棄山東旅順法願抛棄廣州灣惟印度支那得諸安南不能認爲中國土地故須保留日本仍稱願認中國提案爲討論基礎切實答案刻在編擬中可使英美滿意聞哈定休士决定將關於遠東問題之議决事件載入協定文而不用條約形式以避必經參議院核准之手續免蹈威爾遜覆轍因協定文無須參議院同意也此舉可使美國參與遠東解决案之積極擔保並參加太平洋問題之永遠了解（二十二日） 
　　華盛頓電　潛艇仍爲大會未决問題聞美國反對英國限制潛艇噸位廢除巨大潛艇之議（二十二日） 
　　華盛頓電　啤酒及治病藥酒一概禁絶案已由參議院通過報告俟哈定批准此案卽成法令（二十二日） 
　　華盛頓電　美閣員費勒覺氏擬俟大會閉幕後辭職改任駐比公使（二十二日） 
　　倫敦電　輿論一致贊成停造戰艦認爲英國贊助限制軍備之最堅决表示雖海陸人員政黨領袖亦無異詞政客知輿論力量無敢公然反對者（二十二日） 
　　羅馬電　輿論初歡迎休士提案繼則抨擊謂拒絶他人發言無異盎格魯薩克遜民族支配世界（廿二日）　　柏林電　守舊黨報紙對大會希望仍作譏刺論調尤以軍閥報紙爲甚卽民黨報紙亦抱騎墻氣概不信三大國有純正之目的（廿二日） 
 
 

Page 9

 
 
   
 
 

Page 10

 
 
特約路透太議專電 
　　二十二日華盛頓電　遠東股員會將由遠東委員會授以徵求任何必要專家意見之權遠東委員會已贊成施於中國問題的解决之總原則今聞可靠之某英員云該會即將提出詳則之協定内有如日本占據膠州山東之重要事件現議俟此項事件解决時中國與列强分别所訂之種種條約均將代以昨日在大體上採納之四决議案附以有關係各方面所接受之詳細條欵質言之昨日之四决議案實可視爲擬將在華有關係各國所享權利與特别權利集爲一體以代各國單獨享受之權利與特别權利藉成各項權利與特别權利所可依附之基礎俾將來以一文包括一切而垂諸永久至於潛艇問題則意代表團中某員今日曾謂潛艇乃意國防務之必要物意國財政不寛裕勢難建造耗費巨欵之大戰艦該代表又謂意國之海軍必須與地中海任何國之海軍相　但意國並不欲與英國相頡頏云 
　　二十二日華盛頓電　英國某代表宣稱英國關於英日聯盟之態度仍如喬治氏近今所發表之意見當時喬治氏謂今未能向日本曰「君於戰時助吾人吾人今不需君請從此告别」該代表切言喬治氏嘗聲明此非英國擬繼續與日聯盟以抗任何國利益之謂英國對於美國之利益尤無仇抗之意云 
　　二十二日華盛頓電　英美日總代表彼此直接會談後縮減海軍計劃除詳則外已有將得同意之象縮減陸軍問題則有多界視此已依據白安里氏之演説實際解决蓋白里安氏之演説已表明照目下之狀况未便釐定陸軍也遠東委員會現派股員會研究中國之財政事務並討論中國代表提出恢復其税則自主權之建議 
世界路透電 
[華會中法代表之陸軍演説及反響]  
　　二十二日華盛頓電　休士氏答覆法代表白里安氏所發縮减陸軍之演説謂世界確需和平之志願惟非俟自由與公道之制度得保安全時無和平之志願可云法代表所述之言無一字不入美人之耳美人對於法國之勇武犧牲心爲之動而對於法國擁護自由之紀念無時或忘比代表馬爾鄉氏宣稱比國前建議限制其軍備至適合國家安寗之程度今能承允繼續縮减白里安氏於演説之際注重俄國之現局並謂法國不以海上之侵逼是懼所畏者乃在陸地之危險故法國不得不維持充分之軍隊深望大會弗加指摘 
　　二十三日巴黎電　各報一致贊成白里安氏之演説小巴黎人報謂法之協約國均宣言贊助法國可使抱大日耳曼主義者知不能陷法國於精神上孤立之地位巴黎日報謂白里安氏已向世人證明欲保和平須有强有力之法國 
　　二十一日巴黎電　比國輿情贊成法國所提出和平一日不穏固法國一日不能不置强有力陸軍之主張 
[華會中之陸軍]  
　　二十二日柏林電　法總理在華盛頓所發之演説曾涉及德國之國民軍此間特發表半官文告謂國民軍非多以退役軍官下士組織而成其中大部分爲戰後加入之青年警隊並未由中央政府節制政府唯一之責任乃在維持國内之秩序其人數其組織其軍械皆由協約國監督委員團規定警隊僅有來福槍與輕砲並無可供戰爭之重砲白里安氏所述及之國防軍早經遣散其軍械均已繳出銷毁德國各兵工廠均已閉門其機器均經拆毁 
[華會中海軍案之進行]  
　　二十二日華盛頓電　美代表團今日與顧問委員會二十一人會商徵求意見海軍委員會現正草擬關於英代表建議廢除潛艇或限制潛艇大小之報告常務委員會行將報告遠東時局之發展 
　　二十二日墨爾邦電　澳相許士氏今日在衆院演説述及工黨動議縮減航空軍事（該動議已經否决謂彼不能過於倚賴華府會議美日兩國現均有新戰艦下水大不列顚爲表示誠意起見已停止建造戰艦數千工人因以賦閒故今日破壞澳洲之航空軍實爲不智 
[愛爾蘭發生新暴動]  
　　二十二日倫敦電　星期杪愛爾蘭貝爾法斯發生暴動軍隊被迫開槍警察則用機關槍施擊死傷數人昨夜騷亂復作死三人傷八人有商店一家遭搶日被焚燬 
　　二十二日倫敦電　今日貝爾法斯船廠工人復遭狙擊死兩人 
　　二十二日倫敦電　貝爾法斯之暴動更見劇烈今日有人以炸彈擲擊滿乘船廠工人之電車一輛死三人傷十六人又有人以炸彈擲擊散工步歸之人死十二人 
[德國之賠欵預備]  
　　二十二日柏林電　韋士博士今日向衆院税務委員會演説謂賠償委員會决議如德國不繳付一月二月到期之賠欵則不允討論停止兑現之可能今希望訂成長期借欵政府已以此事探詢世界之市塲又謂史汀萊斯之赴英雖曾預先通告政府但係私游性質博士願德國之銀行家與職工聯合會中人力圖與國外有勢力之各界相接近 
 [P英報評論北巖演説 
　　二十二日倫敦電　晨郵報評論北巖爵士在北京所發之演説追述日本在戰時之忠誠謂協約國之得轉危爲安殆由此故而遠東之得免遭慘禍確爲日本之力該報又謂澳相許士氏曾宣言贊成英日續盟日本雖有抱侵略主義者但英國懲前毖後覺爲兩國之利益文明之主義·世界之和平計兩島國不得不仍密切交好也該報又述及太平洋問題謂唯團結能防杜禍患而團結之中心厥爲聯盟 
[各團近事紀]  
　　二十二日巴黎電　英國各報謂史汀萊斯氏之至倫敦抱有發展俄國利源之計畫惟有數報謂史因馬克價落志在商訂借欵聞史將於今明日離倫敦 
　　二十二日巴黎電　莫斯科無繳電稱　勞農民國之國家銀行已設立各機關 
　　二十二日倫敦電　海軍已暫停招募尋常之水夫惟共他特别等級之員役仍在招募 
　　二十一日倫敦電　勞林森大佐近由土人自獄中釋出已抵倫敦曾述及小亞細亞之狀况謂有阿米尼亞囚徒九千名在歐士魯姆附近服役今餘生者僅約八百名其缺額皆以自海濱區域驅逐之希人代之延至冬季亦必喪生 
　　二十二日倫敦電　昨日被逮之華人四十三名今日被控私設鴉片烟室罰金自五鎊至二十五鎊不等 
　　二十二日巴黎電　著名哲學家波特羅氏病卒 
太平洋路透電 
　　二十三日北京電　安格聯爵士今日奉内閣之命俟此間財政狀况較爲安定時再行啓程赴華盛頓故安已取銷所定之船位 
　　十八日哈爾濱消息　聞吉林不日將開軍務會議討論關於保護中東鐵路區域之各問題日代表已由哈爾濱赴吉林張作霖是否親自與會抑派代表今尙未悉齊齊哈爾之于將軍與此間陸軍當局討論關於中東鐵路防務及征剿鬍匪事後昨已離此中東鐵路官員稱新訂之開車時刻表與南滿鐵路及京奉鐵路相聯絡故自哈爾濱至北京之旅程約可縮短七小時 
　　二十二日東京電　外交次官愼厚氏現駐華盛頓已被任爲華府會議日代表 
　　二十二日東京電　前俄大使克魯班斯基氏定期十一月二十六日赴法 
公電 
　　張一麐張孝若聯電　南京省議會諸君子鑒吾蘇議會因議長問題相持不决一麐孝若恐因此阻礙議會進行均經先後通電謝絶當選孝若並請辭去議員之職信誓旦旦當爲諸君子所深諒乃日來風傳尙有南正北副之説不勝詫異晚近士大夫通病以退爲進口是心非相習成風爲世唾棄一麐孝若自信非其人也一麐憂患餘生立身行已向主不欺孝若幼承庭訓進退出處尙知自愛假如諸君子不諒其心貿然舉之而靦然任之置屢次宣言於不顧朝三暮四人格何存個人蒙食言而肥之誚議會亦不免佛頭着糞之譏爲自身計爲諸君子計爲議會計爲蘇省前途計無一而可諸君子何取焉今距閉會不滿十日延期亦不逾一月務望翻然變計另選賢能庶省政不致虚懸藉慰吾蘇父老兄弟之望臨電神馳諸惟亮察張一麐張孝若自杭州發漾 
　　南京來電　申報轉江蘇父老昆弟公鑒葉君立民痛心議潮捨身尸諫現已棺殮依其遺言陳尸會側准俟議長産出再行追悼表彰特電奉聞朱紹文趙雪陳亞軒杜廷鸞張福增屠方鮑駒昻周徵萼沈士翹熊鍾麟盛守鈺周仁泳蔡璜楊而墨江祖照喬國楨吳鴻璧李昻軒狄梁孫朱元直陶達潘承曜王師曾袁鐸蔣丙華薛　漾 
　　廣東林森等來電　各報館均鑒僞廷賣國層出不窮苟能得欵亡國何恤查自去年六月以後所有行政軍需等費概係僞財政部發行一種國庫劵向國内外各銀行抵押現欵强迫市面流通其性質等於有價債券所發目數甚爲秘密券式并無號碼額數確聞已發出五千萬有奇前此三僞巡閲使在京各素數百萬及此次湘鄂戰爭軍餉胥於此是賴且該僞財政部曾因分贓衝突各報登載全國共知公債尙有確數借欵猶有定額而此種庫券任意濫發不以徒飽個人私囊且擾亂全國金融不惟增加人民負擔且助長軍閥兇焰似此禍國殃民無窮無極本會爲中華民國約法所産生本眞正代表民意機關天職所在對於一切賣國借債歷有宣言此種國庫券尤難承認除咨達正式政府設法制止外願與我全國人民急起圖之國會非常會議議長林森曁議員等齊印 
國外要聞 
[檀香山通信（伯衡）]  
　　世界新聞記者週游夏威夷羣島 
　　當記者上次作通信時正在舟中與世界新聞記者各代表作週游夏威夷羣島之盛舉遠山含翠近水微波風景之佳幾欲奪瑞士而上以之握管者再欲作一詳細之通信而不能而今次之通信乃作於赴舊金山舟中波濤浩蕩不可捉摸回首過去之一星期中覺有無窮之感想欲供諸讀者之前而大千萬象又不知何從説起在檀時又以會務紛繁除以大事電述外更無餘暇作通信殊可歉也 
　　自新聞大會十月十一日正式開會後當晚即啓程作週游羣島之行所以游覽山水并使各代表之互助聯合也昨日下午六時舟抵希羅島Hilo即由該島人士上船相接該地華僑亦在焉相見後握手言歡殊不知身之在海外時碼頭上夏威夷音樂隊奏歡迎歌其聲悦而别有風韻始知希羅島人士歡迎之切也上岸即由汽車至希羅游泳俱樂部觀夏威夷古劇及跳舞夏威夷土人本以歌舞著名凡婦孺老幼莫不能引吭高歌作繞梁韻該晚演唱者共四十餘人所演者均名著且有竹　體舞諸舞蹈以欵來賓古音古節歎觀止矣演唱畢有跳舞會中國代表即辭出由華僑徐鄜楊諸君導游該埠各街市及十時歸船息 
　　翌日十三日晨起早餐畢即上岸乘火車作沿海游蜿蜒二十餘里出入於深山曲澖間心胸曠然所過之地皆茂林盛草時而甘庶（夏威夷唯一出産品爲甘蔗）成田時而村鎭在望而於兩山之間有時得窺海景水珠吐沫白浪踏空回視絶璧千仭倒懸心境爲之豁然一若登泰山之巓而笑天下之小也午刻回城膳於希羅飯店賓主酬酢笑談爲快午後二時乘汽車赴高路倭火山行Kaleaaa火山離希羅城四十五英里車行三小時而至沿途田岸繁盛牧童高唱村女見汽車過更跳躍作歡呼聲五時抵火山旅館遠望火山白烟突衝而四回山色亦作暗色且有浮煙自山湧出各車均陸續而來稍息即晚餐山中無塵俗故所食者亦佳晚八時再由汽車向火山行約五英里許抵山之跛紅光四射硫氣觸鼻游者裹足由汽車夫作引導者由月光下徐行覺足下所踐者均火山石望之若流質而觸之則甚堅有時二石相疊蹊蹺靈瓏以足踏之活然摇動下視石隙中火光隠約一若地下均火頃刻間即葬身火穴者觀之毛髮悚然未幾達火山巓沿巓之邊而行下視穴中火星迸裂不可捉摸有火池約二十處火山石滾旋其中有時熱度忽高火山石不能久處其中上擲至十餘尺倒置池邊石上其聲刮然如怪鳥作惡響二十處彼此接連而擲流質紅石外出其聲更如千百怪鳥作怪響觀者均悚然生懼也按高路倭火山長三英里寛一英里火池時高時低按時而易有時低至數百尺有時并邊而裂吾儕游觀時僅八十餘尺低聞今春三月間曾上行至邊外火石四流林木及村落爲之衝害者爲數甚巨吾儕觀至十時餘相率乘車而返 
[里昂通信（凱聲九月二十七日）]  
　　吳稚暉對勤工儉學生委員會代表之談話 
　　自赴里昻之百餘勤工儉學生送入兵房後尙有勤工儉學生委員會代表十餘人散住里昻辦理會中一切進行事宜二十七日午後十餘代表齊集里大與吳稚暉先生及副領事李顯章·討論解决勤工儉學生問題時吳稚暉起立對勤工儉學生代表云諸君跨渡重洋來此法邦本勞工神聖之旨作勤工儉學之舉此固有志之青年而亦鄙人所厚望者也奈自歐戰告終以來民生凋敝經濟竭缺以致工廠息業者多即彼法人失工作者不知凡幾况我華人諸君不幸陷此困難之地位職是之故然諸君此次咸來里昻欲與里大有所糾纏則諸君未免有所謬誤須知里大爲造成高等人才起見與勤工儉學宗旨不合里大委員會早有宣言諸君如欲渴望里大有所作爲則實幻想里大經濟有限所恃以支持者不過中政府十萬佛郎與法政府十萬佛郎常年經費耳即以此全數而分給諸君亦無補於萬一然則諸君對於里大有何所要求哉至於鄙人之對於諸君凡能力所可及者無有不爲樂助今欲爲諸君籌解决之法愚有數策請爲言之（一）往巴黎設法暫借三十萬佛郎擬每月以五萬佛郎助七百餘勤工儉學生之學膳費（二）將里大兩中文敎授之薪金取出（里大擬不聘請中文敎授）以助勤工儉學生（三）通電國内各省要求籌欵以作六月後救濟之後盾（四）要求里昻警局解放學生時衆代表紛紛議論多數對此解决辦法似尙滿意遂散會是晚李副領事即返巴黎擬與陳公使討論斯事倘能得美滿之結果則誠該學生之幸也 
國内要聞 
[北京通信（吹萬）]  
　　江蘇水災籌賑會之緊急會議 
　　今日（二十日）下午四時蘇省旅京水災籌賑會開緊急會議由謝翊元提案謂辛酉十二省救災聯合會比較表竟列本省在第三位本省災情之重甲乎全國中外所知吾人當力爭王玉樹謂本省災情表恐落人後業在聯合會力爭星期四該會開會不妨再推四代表往用先禮後兵之法于寳軒謂美國賑災會有五十萬美金須有詳細計畫書始可支配賑務處將蘇省災情列在第一分配居全國三十九分之七各省甚不滿皆增加材料以謀多分我未有（所謂三十九分之七者以第一次所撥海關附税三十九區江蘇力爭得七萬餘十一省分配三十二萬）顧名謂謝君提案之意爲以後任何機關或團體配製災情表不得本會同意不生效力故主向辛酉十二省救災會質問何以代書災表謝謂吾對十二省聯合會固無成見但不力爭無以對江東父老丁錦贊成質問及先禮後兵方法問十二省聯合會何以分蘇省被災最重與次重者爲三十二與二十六當去三函一給賑務處聲明蘇省賑欵不能少於三十九分之七如再减少本會不能承認一與辛酉聯合會一與代表顧名謂代表當經本會承認丁錦謂聯合會内假報告甚多非有標凖或請無災省人或外人憑公審查無辦法調查當以人口爲標凖前曾主張電各省省長調查被災人口以爲標凖而他省代表反對之然向璧虚造究不足以示大公陳匪石問辛酉十二省救災會何以重視之丁謂賑務處業允支配賑欵當得其同意陳謂現已由成數問題而牽涉機關問題該會聲明書謂該會由旅京十二省同鄉會合組而成該會之成立也本席方掌同鄉會文書未見通知本省同鄉會之文問顧名亦曾得見辛酉會來函否顧答江蘇水災籌賑會亦未見問本會曾否承認該會答未有文書往還陳乃主張對於該會别推代表往其人本省人在該會中發言者本會不負責以有何君在該會言蘇省分三十九分之七太多也張煊謂該會雖自稱爲由旅京十二省同鄉會所組織而其實則不過借此以欺賑務處本會在北京無人不知而該會於組織之初即未通知則其他各省同鄉會更無論矣且該會章程亦但云由各省人士組織不過私人結合本會不當承認其爲十二省之正式團體并當向賑務處聲明支配賑欵不能但聽其指揮丁錦謂如與聯合會宣戰當聯合各省同鄉會否則勢孤對於該會之質問可用未先通知本會而冒用同鄉會組織字樣深爲可惜云云現已推正式代表往如果該會能如本會之願則與周旋否則與脱離關係而對賑務處則聲明如果該會所主張與本會同則從該會如果支配蘇省賑欵少於本會所主張者則必從本會且十二省聯合會所列表未可作爲定論所謂次重最重者不過在各省中爲最重爲次重耳有某省一縣有十二人被災亦列次重之列觀此則彼之最重或不逮我次重其所列表當然不能爲各省之比較表也主席乃宣告討論終結以函賑務處及十二省聯合會付表决全體贊成推代表赴十二省聯合會力爭多數贊成乃推定丁錦于寳軒謝翊元季龍圖王玉樹陸夢熊爲代表次即討論對内問題顧名謂本省賑務處所列報告前後不符各縣知事欲期收税得利每僞稱不成災故在有水時共認爲有災者至今水退而田間亦以冬天無物莫可爲證則又稱勘不成災因此减少本 
 
 

Page 11

 
 
省受災程度以爲報告而分配賑欵時他省皆浮報而本省獨少報將來本省必致失敗討論結果主張推張仲仁黄伯雨與賑務處交涉并由本會直接電蘇賑務處復定於明日下午二時至會館造被災詳表以便送賑務處爲分配下星期所撥海關附税之八十萬 
[北京通信（市隠）]  
　　維持金融聲中之公庫辦法　　前星期都門擠兑風潮　至今日可謂已完全脱離危險境地今日星期一兩行兑現之人較之前星期六約减去五分之四以中行言竟日不滿五百餘人蓋市面流通人心自定持票之人當然無庸亟亟兑現也連日以來無論何人咸認維持金融即所以維持國家輿論一致效力頗宏而在銀行團之自家以利害切已其急切維持之意自當尤甚於一般社會日前在銀行公會所議定之公庫辦法據聞已制定類似條約之文書十餘欵各銀行對於中行大都極端信任惟交行以中交兩行同係代理國庫現在且同受擠兑風潮欲辦公庫收受存欵必須中交一致因此未得圓滿結果此前星期五六事也但中行仍希望此事能早日告成並希望中交一致兹試就其所擬辦法略述如下（一）由簽字各銀行收受中國銀行天津張家口兩處鈔票爲半年定期存欵給息一分期滿悉還現洋（二）各銀行收到中票悉數儲存公庫（三）公庫所在地爲銀行公會（四）將來關餘六百萬撥發亦儲存公庫作爲中票之擔保品（五）中午並須提出有價證券若干儲存公庫此其大略也各銀行所以願收高利息之存欵者固以利害相關不能不盡互助之義務而就近來社會習慣言普通借欵利率本來甚大以一分收入者不妨以二分借出於營業一方亦毫無所損所以信任不疑一則存票於公庫萬無再由中行自由發用之事二則有關餘以資擔保則信用異常確實三則並有有價證券隨同儲存更可放主是以當時一經提出無不贊成中行還有一層足以使同業信任者則内容和盤托出使人一目了然確信該行資本充足也頃聞今日（二十一日）復行會商此事有中交兩行同時並行之議如能成功亦金融界可慶之一端也（二十一日） 
[山東擠兑風潮續記]  
　　濟南金融風潮經過情形已詳前報昨日（二十）係星期日各銀行例不辦公在表面上無可録述惟無論何種商號對於中交鈔票並無濡滯之處郵電交通各機關且多登報聲明照舊行使兩行鈔票據此推測今天兩行門首不至再發現從前怪狀矣各界聯合會方面因防微杜漸起見仍然根據從前會議之表决分組執旗於早八點冒雨出發散布白話傳單在西門南門乾門作簡單之演説所執旗幟之上係書（維持我的金融）（勿聽外人謡惑）種種字樣並擬於下午六鐘以後利用慶商茶園演戲機關續行演講務期掀天風浪不再延長此社會方面昨日經過之事實也至於官府方面警廳高廳長於上午十時召集廳内職員城内外各區署長開全體會議結果責成各區署長用口頭曉諭本區内各街巷大小商號説明本次風潮之始末情形無論如何不得政視兩行鈔票以自招無形損失一面飭由督察股之督察稽查各員以便衣全體出發如遇工商各界發現拒絶兩行鈔票情事准其臨時隨地指揮警士帶區訊辦對於本日中交兩行門首則責成督察稽查各員特别注意如遇有意騷擾之徒必須嚴重取締惟無論如何必須愼重將事至於督署方面以此次金融風潮關係重大乃於昨日發出代電一道原文如下濟南鄭師長施旅長財政廳警察廳濟南道尹烟酒事務局印花處電報局郵政局車站歷城縣總商會銀行公會高等審檢廳市政廳並各報館鑒濟南中交兩行爲京津各總行擠兑關係商民不免發生誤會經玉派員切實調查各該行内容洵係資本充足毫無錯誤業經完全擔保布告商民在案現在濟南各商民已均悉實在情形各該行鈔票已照常通用市面平靖深恐各縣尙未週知致生滋擾昨經電請院部分飭鐵路郵政電報局及一切征收機關一律收用山東中交兩行鈔票以便實行維持去後兹接國務院效電開巧電断財政交通兩部早經分飭税捐及路電郵政各局於兩行紙幣一律照收倘有故意阻撓擾亂金融妨害治安者即由貴督軍嚴予懲辦希查照辦理京津中交兩行兑現事亦經籌有辦法即將宣布决不至有意外危險並以奉聞同日又接國務院巧電開北京中交兩行因奸人造謡煽動陡起擠兑風潮勢甚洶湧經軍警認眞彈壓所有該兩行鈔票一律照常行使政府對於該兩行悉力維持斷不使發生意外亦不使再有停兑情事現在秩序井然軍民安堵惟恐遠道傳聞失實特電奉聞各等因特此電達即希轉飭所屬及各界一體知照爲要田中玉哿 
[尸諫蘇議員之遺書發表]  
　　議員讀之亦稍動心否 
　　前江蘇諮議局省議會秘書處一等課員淮安葉立民君憤議會爭長污江蘇人格仰藥自盡遺書尸諫已據來電録登昨報兹其遺書已經省議會秘書處印刷發表照録如左 
　　遺書一（致江蘇省議會全體議員書）江蘇省議會全體議員先生公鑒省議會者是吾蘇三千萬人民之議會并非百六十個議員之議會議員係人民之代表當然以人民之意思爲意思不能憑藉議會譸張爲幻本届會期爭選議長竟然各樹一幟黨同伐異開會至今已五十日議長尙未選出自問良心何以能代表人民金錢謡諑道路喧傳内幕重重莫明眞象非但因執意見糾紛不已甚至推波助瀾愈演愈劇互相爭持任情操縱現雖有組織第三者之提議無如人心猶未厭亂協商多時尙無結果致將莊嚴璀燦之議會陷於萬刦不復矣吾爲江蘇痛吾爲議會羞議員如此吾蘇三千萬人民之人格爲之喪失凈盡立民亦江蘇人民一分子與其喪夫人格　然苟活寗願犧牲個人之生命毅然而死爲吾蘇三千萬人民爭存人格懔殺身成仁之指秉匹夫有責之言萬不獲已陳尸以諫議員諸公具有天良尙冀鑒察愚忱大覺大悟捐除意見共趨正軌一致進行速選議長爲江蘇人民保存人格爲江蘇議會維持名譽立民雖死勝於生也曾子曰人之將死其言也善披瀝陳詞諸希矜鑒淮安公民葉立民絶命書十一月二十日 
　　遺書二（致各報館各法團各學校書）南京各報館上海各報館曁全省各法團各學校公鑒吾蘇議會不幸爲本届議員　張爲幻爭選議長怪狀疊呈忠告不納清議不顧譏　唾駡充耳不聞甚且推波助瀾任情操縱議會尊嚴喪失殆盡總由於金錢邪説自污污人選舉萬惡道德淪亡現雖有組織第三者之提議無奈人心尙未厭亂協商多次迄無結果刻距閉會之期僅有十日如竟議長流産自問良心亦愧恧否痛莫痛於人心之死吾不忍見議員之心死也寗願犧牲個人之生命毅然身死以冀救濟議員之心死懔殺身成仁之恉秉匹夫有責之言萬不獲已陳尸以諫務求諸父老昆弟急起直追聯合各團體嚴督議員速選議長俾吾蘇莊嚴璀燦之議會得以保持名譽於不朽立民死而有知亦可告慰於九泉披瀝陳詞諸希矜鑒淮安公民葉立民絶命書十一月二十日 
　　遺書三（致陸晉軒張偉如徐庶侯鍾紹欽書）晉軒偉如庶侯紹欽諸位先生均鑒議會不幸議員搗亂爭選議長譸張爲幻内幕重重莫明眞象立民爲救濟議員之心死爭存人民之人格計寗願犧牲生命毅然而死談云螻蟻尚且貪生吾命雖賤亦猶人也只因殺身成仁匹夫有責立儒謙貪在此一舉兹特陳尸以諫議員具有天良當可警悟立民性雖至愚或不致負此一死也並乞諸公將立民絶命二紙油印分佈切禱切禱至於身後事宜棺木衣衾不嫌菲薄停柩殯殮均以節儉爲要更不須焚化紙錢僱用僧道諸凡迷信一例删除重託重託即請偉如先生電知家屬電文如下一淮安胯下橋南葉喦農鑒令兄立民現已身故速同汪梓生五谷芳來省並遺囑内眷不必前來切切江蘇省議會庶務課」購製棺木衣衾即請紹欽先生代爲揀擇暫時需用欵項即請晉軒先生代爲借貸俟家屬來時再議庶侯先生遠在揚州望其來寗襄辦善後是所盼禱兹再懇者立民暴死身後一切已承諸公鼎力維持惟是立民家計蕭條全賴箇人謀衣謀食老妻多病幼女未嫁即已嫁之長次二女境况貧寒亦需時爲赡養男嗣雖無而胞姪讀書之資向來佽助合共計之負擔甚重今雖身死仍不能不代其籌畫爲此再求諸公熱忱贊助轉懇鄉前輩德隆望重諸先生俯賜矜卹登高一呼集腋成裘爲山覆蕢俾令妻不號寒兒不啼飢立民雖在幽冥亟當九頓首以謝諸公垂念故交劻勷善後雲天高誼存殁均感披瀝陳詞諸希矜鑒愚小弟葉立民臨死拜啓十一月二十日 
　　昨讀蔡望之先生寒電　切望吾蘇父老昆弟下一奮興劇劑立民竊思奮興劇劑無有過於陳尸以諫者我死以後求將我尸輿至省議會附近陳列俾其受其激刺化除意見一致進行立民再筆秘書處諸位先生均此　　遺書四（致葉志祥書）志祥老哥台鑒議會不幸議員搗亂昨讀蔡議員望之電切望吾蘇父老昆弟下一奮興劇劑迄又數日未聞未見立民亦江蘇人民一分子竊思奮興劇劑無有過於陳尸以諫者是以犧牲個人之生命毅然而死殺身成仁匹夫有責廉貪立懦在此一舉議員具有天良或可警悟於萬一立民身後一切另函書託偉如晋軒紹欽曁庶俟諸先生極力維持仍祈老哥帮同料理重託重託並有致議員及各團體絶命書二件與致張偉如先生函一併送至省議會其留交舍弟内子之兩函請代爲收存俟舍弟來時面交上海旅館房金計須二十四元茶房及雜項共給六元所有行李衣服等件屬其收存俟舍弟來取該項房金請先墊付俟舍弟來時再還上海旅館主人請與其言明立民死在該館並無污損之處轉有名譽之榮光將來該旅館發達正未可量不必厭忌爲要下關警察署請即托人與該署長申明立民之死實因省議會不良議員擾亂議長爭選迄今五十餘日尙無結果是以殺身成仁陳尸以諫並無有他項情事所服之藥係硝鏹水購買已久與各藥房毫無干涉不要報告檢察廳檢騐是所切禱請其從寛辦理並望將尸體輿至省議會附近陳列俟家屬來時自由殯殮家屬未來之先即請省議會庶務課代爲料理諸承老哥鼎力劻勷立民雖在幽冥亟當九頓首以謝雲天高誼來世圖報披瀝陳詞諸希矜鑒愚小弟葉立民臨死拜啓十一月二十日 
　　遺致南京下關之上海旅館主人書我因省議會事吃硝鏹水死並無他故望即速告知葉志翔先生請他來此再報警察另有要信六封共計一包俟葉先生來當面交之千萬不可遺失要緊要緊我之身死與貴旅館毫無干涉警察署即請葉先生託人説明務乞放心我係爲江蘇大局而死光明磊落亦無污損貴旅館之處不必厭忌爲要至於房租開賬與葉先生面算可也此請吳二先生台鑒諸位夥計同此葉立民頓首十月二十二日（陰曆） 
　　按葉立民先生名冠寰淮安人年五十四歲前江蘇諮議局江蘇省議會秘書處一等課員自民國三年議會解散後歷任釐局職員此次來寧住下關上海旅館憤議會譸張爲幻金錢謡諑内幕黑暗開會五十餘日迄未將議長選出决心自殺陳尸以諫於十一月二十一日夜分服硝鏹水延至翌日上午十時身故遺書六封致全體議員各團體及親友家屬嗚呼烈矣江蘇省議會秘書處印發十一月二十二日 
　　另據通信云近數日來記者對於蘇議會事除紀某日開會不足法數某日休會等語外絶無好消息以報告閲者倒覺無聲無臭昨日（二十一）第二十四次選舉大會到會者仍不過三四十人近聞某公子因外間空氣太惡翻然變計已於今日由滬赴杭請求南張同拍一電聲明除外冀以恢復名譽惟彼派中堅分子則仍極力設法使蘇省政權仍間接操諸若輩之手明日（二十三）開會通告有上午談話下午選舉竟全日之力選出議長之説並聞會中備有午餐以果諸議員之腹究未知鹿死誰手耳記者執筆未終忽聞前江蘇諮議局省議會秘書處一等課員葉立民君自戕於下關上海旅館遺書尸諫嗚呼議員不能自决乃令會外之公民憤而死諫葉君可千古惟未知能否因此一激而使議長今日得安然産出也 
[浙議會與學生]  
　　第三届浙江省議會第一次常會自十月五日開幕後迄今已將五十天内除選舉會星期飲讌延會等日實行開議不過三十天左右不獨人民之請願未暇提議即最重要之决算案亦未經過再讀三讀本届議會之無良好結果已可逆料日前該會提出收歸大有利電汽公司改由官辦案激動工界公憤幸有人從中斡旋不致演成怪劇該會近日又因提出歸併省立師範專門各校改設兩浙大學案引起學生注意日必聯合二三百人蒞會旁聽十九日正在討論此案議員朱章寳反對鄭説唇槍舌劍兩不相下雙方咸欲以武力解决旁聽席中之學生齊聲鼓噪有拍桌喊打者有頓足呌駡者毛翬毛雲鵠助朱越席奔至鄭前各以老拳奉敬鄭尙不肯退讓學生忍無可忍遂一擁而入議場欲得鄭甘心議長沈鈞業見勢不佳早已逸出遁入警廳要求派隊彈壓幸議員沈定一先時已將學生勸散議員亦紛紛離會次日星期休息各派議員有假菜館聯合會議者有假娼寮秘密商榷者紛擾情形殊爲可笑至二十一日續會提案十六起仍以歸併大學案列第一起學生等餘怒未息往旁聽者更甚於前未及開會沈議長已請求警廳加派警隊到會守衛向用旁聽券係白紙黑字不列號數是日起一律改爲白紙藍字並須編號致該學生等被阻不得入甚爲憤慨時議塲簽到議員已達八十餘人可以開會詎沈議長驟聞人聲鼎沸即已不知去向當由沈定一許祖謙任鳳岡等出與學生接洽慰以好言相率散去而各議員則已大半離會不足法定人數遂宣告延會二十二日上午爲拒絶學生旁聽計開談話會議無結果僅電敎育廳調查何校學生傳諭禁止該廳署拍電各校查詢甚爲忙碌然亦無頭緒下午一時開會議長沈鈞業因聯合商界及各銀行主任在西湖塊蔭山莊公讌梁士詒及各官廳請假不到而學生到者不下五百餘人聲勢汹汹各議員已如驚弓之鳥不敢出席喧擾逾時一哄而散嗚呼江浙議會誠兄弟也 
地方通信 
[蘇州]  
　　縣署會議預算案　吳縣郭知事於二十二日下午二時召集在籍省議員及各市鄉董事在署會議十年度預算事宜計共出席者二十餘人會議結果仍照百分法計算敎育占百分之六内務占十分之三實業占十分之一内務項下不敷之警察費議决於自治積聚金項下動支八千元在冬防期内維持三個月再行裁减一面由縣警佐召集各鄉警察分所長會議支配方法又省議員錢梓楚提議征收費盈餘應由縣署編造預算交會通過以符省會議决案經衆贊成至五時許散會 
　　奸民盜賣古跡　蘇鄉石湖畔之上方山爲蘇州名勝之一每届春秋佳日游人如　山上有列國時代之吳王祭天台一座尤爲古跡近忽被該鄉奸民薛某盜賣與日人前日已由日人於該處樹有藍地白邊之旗幟一方並聞日人與薛某訂有秘密契約云　　訂期會議平糶籌欵辦法　蘇城市公益事務所近接商會會董杭伯華來函擬糾合同志集欵購辦米榖以備接濟明春平糶之需當經蔣潘顧三董事會商後定於本月二十五日下午二時函邀當地各紳商在本公所開會籌商集欵方法 
[南京]  
　　瓊崖旅寗同學會紀事　瓊崖旅寗同學會二十一日上午九鐘開茶話會首由會長宣佈宗旨次幹事潘璧東君述該會前期出版之雜誌除分贈各機關團體外餘已寄託南洋各埠及瓊崖内地代售次苻奕賢君述瓊崖地方近狀並建議由該會電瓊崖常道取締瓊山縣北昌江船户及三江羅荳等市各旅店苛索從南洋歸來僑胞之種種事件次王白天君提議文昌縣附近一帶及其他各地盜匪搶掠民不聊生應由該會急電瓊崖常軸嚴行剿緝以維治安當場一致贊同表决至關於該會進行方法及第二期雜誌出版事宜各會員尙多討論至十一句鐘散會 
　　敎育期成會近訊　江蘇義務敎育期成會以此次水災幾遍大江南北於義務敎育進行事宜頗有妨碍曾通函各縣詢災情實况以便分别緩急酌量辦理閲月以來各縣勸學所及第三科已回函見復兹摘其大要分别録之如左吳江縣濱臨太湖地勢低窪以西南各學區被災爲尤甚高低統扯實際計算本年收穫糧米成數恐不及五成則附税短收將在五萬元以上月前敎育行政人員會議籌商維持方法除提用積聚金外不敷之數俟糧米成數確定後再别籌欵項彌補目前則暫由勸學所移挪固有學欵墊放以維現狀至義務敎育之推行除甲種師範講習所業已開辦外其餘如添置學校增設學級不得不從緩議焉 
雜評一 
[再論尸諫議員（默）]  
　　淮安葉立民君之尸諫昨已論之記者方疑麻木不仁之江蘇安尙有熱誠激發以身殉義如葉君之驚人舉動者乃今讀省議會發表之遺書默想其從容就死之狀而始知昏昏沉沉之三千萬人中尙有人慨然以一死爭全省之人格我人聞之誠不自知涕之何從也議員惟不肯犧牲金錢故尙相持不下金錢之外所最重者莫如生命其他方法旣不足以動議員之心測惟有犧牲生命用此至悲慘至劇烈之奮興劑以動之用心亦苦矣竊謂葉君旣犧牲其生命則蘇議會中人宜即遵其遺囑推其陳尸以諫之意當陳其尸於議會議塲之上使議員觸目而警惕更當召集全體速開追悼會使議員永誌於心而勿忘如是則葉君之犧牲或爲不虚而此江蘇三千萬冥然垂死之人心得葉君之一死而再生乎雖然痛已 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民代一余蔣之來電]  
　　美願助我　願國内團體促提要求條件 
　　列邦之意見紛紛 
　　國民代表余日章蔣夢麐兩君由華盛頓來電（其一）已以六條决議案（商敎聯合會對外宣言）交我代表並備函力主必將山東問題二十一條修正税則提出太會（其二）美國對於中國十項提議甚爲滿意願加援助但因渴望太會之成功故只贊成建立大綱以免引起爭執之問題美贊成設備以後解决爭議之機關願設方法以助中國俾内政得自由伸展余等希望國内各團體速電出席代表促其具體的要求條件（其三）太平洋遠東問題委員會日本加藤提出三點（一）中國之困難對内的不上於對外日本切望中國早日和平統一但不願干涉太會須處理中國之國際關係使中國自决其本國問題（二）日本並無侵略領土之政策主張開放門户並無保留祗求在中國政府取得原料及糧食並不要求特殊利益願聯合他代表處理治外法權事件（三）日本代表了解太會主要目的在建設指揮未來國家行動之政綱願太會提出任何問題但不願提出瑣碎問題致多延時日比利時代表贊成門户開放將來確實撤廢治外法權免去各國有中國政治不能改良之誤解貝爾福聲明向來主張開放門户並無干涉到可能時撤廢治外法權法意荷葡表同情施肇基表示感謝一般之友誼保留詳細討論提案之權 
[閘北界址問題之工部局函]  
　　工部局因界外築路齟齬事於十一月十九日函致英總領事即領袖領事略謂工部局前在靶子路外英人註册地上竪立路石以便築路作溝乃九月二十二日左右爲人拔去改竪滬北工巡捐局之界石此舉乃侵犯英人註册地之舉動十一月十三日洋監工員率小工若干正在作溝之時竟爲武裝華人所干涉被迫退回聞此武裝華人係滬北工巡捐局所用之警察查工部局有權得在界外覓租界附近之地築成道路以便居民此係領事團與北京中政府所協定之特别辦法至於英人在租界毘連境内購地之權利固無待言中政府此種之讓與權當然是工部局准許華人居住界内之適合情理交換品工部局當然不欲隨時恢復從前不許華人在界内住家購産之舊狀但此種權利旣許華人享之以致界内無造屋之空地則租界固有理以要求無阻碍之便利俾居民得在界外購置地基建造華洋式房屋並建築通至其地之馬路庶目前房租之高率得以减低又查現所言之小路一條與平時在界外外人所置地上得地主同意而築之許多馬路無稍差異而察工巡捐局之意以爲彼等應在此路上執行職權但侵犯私人産業之權爲工部局從未自認有之者工巡捐局似居然欲據有之矣在工部局觀之以持械之人侵犯英人之産業實破壞已成之習慣與先例工部局確知當地中國當道不忽視租界人民在界外購地造屋築路之合理需求且予以完全之同情惟滬北工巡捐局之不規則行爲不可不應對之故請照會當地中國當道請其轉飭馬路工程不獨不得阻撓且須予以贊助庶界内居民得建造充分房屋及必要道路以供其應用云 
　　十一月十八日日總領事即代理領袖領事以十月二十七日交涉員請阻工部局在界外新民路築造馬路之公函轉致工部局十一月二十一日工部覆稱十八日來函於二十一日收到此事已於日昨致英總領事函中言之具覆者查所爭之地係外人註册所有已逾十五年滬北工巡捐局如旣未購有此地亦未與地主商妥則竪界石於外人之産業上實爲無理由之侵犯行爲云 
[航業消息紀要]  
　　新法使昨日傍晚抵滬　英日推廣澳斐航業 
　　法郵船巴勒介號昨日駛進吳淞口傍泊黄浦碼頭已下午六時故新任法公使佛洛林·北京比使館秘書施家德·與還國之留法學生百餘名及各旅客等離舟登岸時已萬家燈火矣船中來貨以進口已晚連夜不及卸清故定明日開赴東洋云 
　　澳洲及南斐洲航業自吾國今歲組織中澳公司開行華丙號商輪後英日各國亦各增添新輪英國公司有一萬三千八百噸之三輪已先加入東洋之山下汽船會社頃亦着手籌備添駛貨輪日本郵船會社向有日光丸·安藝丸·丹後丸三郵船行駛現定明日（二十五號）起賃用巨海輪明光丸·悠紀丸兩艘添開南斐澳州班往來好望角·新金山·及中國日本各埠其原有三郵船則仍照常開駛 
　　昨日怡和洋行之威升號由汕頭裝至現銀七箱計合洋二萬八千元又財生號亦由汕頭運來三箱計一萬二千元又太古公司之新北京號由甬裝來英洋五千元本日該公司之新疆號赴港此間大德昌銀號運去大條銀一百條合銀十萬兩又有金子金洋六箱合洋十五萬元又有寳銀二十八箱合銀八萬四千兩均係裝至香港起卸者 
　　花生仁一項以粤汕銷路爲多本年夏間上海之某日行曾承辦大宗生仁出口數月以來銷塲頗爲沉寂近數旬中運往廣東者又有大宗出口由太古怡和等輪裝去者業有萬餘包而浦口尙有大批生仁待運故連日太古怡和均紛紛派輪往裝矣 
　　天津洋行之罷惠砲臺號　此次在美國紐約運有大批花旗新紫銅來華共二萬五千八百零五塊佔積七百噸價值銀八十萬兩其餘五金雜貨亦有三百噸之譜即日將回紐約上海有上等茶葉九千箱運出 
　　昌興公司之日本皇后號昨日由香港開出定二十六日抵申當日三時即開往温哥武旅客於二時三十分至海關碼頭乘亞歷山大號渡船至吳淞換登大輪又美國郵船公司之尼蘭挨號昨日亦由香港開出星期日抵滬又有東哥拉號將於二十八日從哥倫布開來云 
[謝米諾夫將赴美消息]  
　　大陸報云俄國西比利亞哥薩克人領袖謝米諾夫氏日前避居上海刻在天津聞已領得美員護照不久將赴美國云 
[中外人物志]  
　　張紹曾梁士詒　國聞通信社云此次張紹曾來滬爲四方空氣所束故對於廬山會議一事未提一字僅小住一日即往杭州詎知抵杭後又不能如願異常掃興今居清華旅館並聞梁士詒亦在杭州現庽葛蔭山莊張擬不日偕梁氏一同返滬 
　　日本東邑彦　駐京日使館武官東乙彦少將由漢口來滬已誌前報兹聞東少將於昨日往龍華謁見何護軍使晤談甚久今日准乘滬杭車赴杭往見浙督盧永祥據某方面消息東少將此次游歷長江各省意在考察各該省軍隊之實力云 
[全國道路建設會進行熱]  
　　全國道路建設會自經内務部註册嘉奬並通咨全國各省長訓令全國各縣知事一律提倡建設曾載各報後現該會會長王正廷博士一面與徵求會總隊長傳君筱庵磋商聚餐協議日期决定十一月二十七日午後六時請各正副隊長及各參謀長各職員等届時到會討論一切進行事宜王會長一面又與青年會總幹事曹君雪賡協商酌派會中幹事數人即在青年會設立中華全國道路建設協會第一届徵求大會臨時事務所請陳君維新任總務部並請李君峻華助之趙君士瀛主任會計許君長卿擔任稽核及會内一切進行事宜蔡君辰白編輯徵求特刋連日由該會主任催促印刷局趕辦出版免誤期限王會長昨與廣東隊參謀長湯節之談及道路建設事宜僉謂一國内交通之便利與否不但關係貨物之流通時間之經濟且於一國文化之盛衰亦有莫大影響我輩對於此事應用全副精神設法整理全國道路及長途汽車以利交通爲富强之基礎尙望國内同胞爲大局計急起直追毋任外人干涉可也 
[護軍使注意加租事]  
　　江蘇特派交涉員許秋颿爲上海各路房東加租事函復松滬護軍使略謂案准函開據上海各路房客聯合會總會函陳房東加租之不合理法種種情形應如何妥擬辦函囑轉令公共公廨察酌辦理等因查此事敝署並據該會函同前情業經函致領袖總領事妥籌取締加租辦法以輕租界市民之負擔而弭加租風潮之紛擾去後兹准前因除再加催領袖總領事察酌辦理外相應抄録函稿函陳即希察照 
[楊子里反對加租]  
　　法租界西新橋塊大世界對面之楊子里房屋加租問題發生後該處居户非常惶怖僉以近來市面清淡非前可比值此凋敝之秋不加尙屬支持困難是以各居户簽名蓋印聯集議决一致否認特具函致該經租帳房懋業公司請願取消加租等情距今多日未獲答復更加疑訝不明特再函催外另函本埠商業聯合會請爲維持乞援並轉該經租處請求取消加租原函大致據敝會會員具函報稱西新橋堍楊子里及門面房屋近接經租帳房通告於本月份起限令加租其增加最著者莫如（新公和祥萬升義亨利）等逐月每加洋三十元次則念餘元或十·八·五·三元不等該處租户非常惶恐咸以現值商業清减時代兼又市面冷淡之際商民均受困難即不令加租已覺支持不易若欲再加勢難承認申請轉懇房主免加前來敝會據此詳加調查獲悉該處大世界游戲塲業將改爲交易市塲恐市面不能如前熱鬧且現在生活程度日高無論商舖住家每苦入不敷出今之否認加租者亦屬出於眞情乃敝會以維繫房主房客爲職志并鑒法領事及英法兩公廨均有取締加租明文用敢不揣冒昧函請貴經租帳房轉乞房主曲體時艱迅將此次另租之議俯予打銷以順衆情而敦睦誼（下略） 
[商聯會又一反對附捐展期電]  
　　全國商會聯合會總事務所於前日接到内務部删電通知災振附捐議决展期一年（原文見十八日本報）該總事務所當以内部此舉係屬背信困商即電國務院内務部請收回成命原電已見昨報昨日該會又電北京代表高保卿張公權兩君請赴部力爭電文如下北京銀行公會高保卿張公權兩先生鑒内部附捐續辦一年背信困商誓不承認業已根據議决案急電部院請速收回成命並推兩先生代表赴部力爭照海關辦法以餘欵撥充賑用不得展期其餘請照原案辦理並候速復全國商會聯合會總事務所 
[省敎育會演講續紀]  
　　黄沈兩君演講廣州市政及敎育狀况 
　　廣州市政有計劃有精神　廣州敎育有朝氣 
　　江蘇省敎育會於本月二十一日下午開演講會由本届赴粤參與全國敎育會聯合會代表袁觀瀾黄任之沈信卿三君演講袁君所講新學制問題已紀昨報兹將黄沈兩君所講録下 
　　黄任之君演講廣州市政　近來我國各地都在提倡地方自治想改良市政可是很少實行即使有實行的　也恨少成績廣州試辦市政情形有計畫有精神我們應該注意應該提倡現在學校中有仿辦市政的那末對於此種新市政該研究一下民國六年鄙人曾到廣州那時廣州四周有城牆街道狹窄自從陳炯明入廣州後大放光明現在全市道路寛闊居然面目一新當時定有廣州市條例五十七條分爲三大部（一）市政委員會分任市行政事務設行政委員七人由市長及六局局長組織之六局如下一財政局二工務局三公安局四衛生局五公用局六敎育局每局設局長一人由市長薦請省長委任的（二）參事會市參事會爲代表市民輪助市行政的代議機關參事員共三十人由省長委任十人由市民公舉十人由工商兩界各分選代表三人敎育律師醫生工程師各界選出代表各一人（三）審計處辦理審計事情設審計處長一人由省長委任必須有會計學專門學識的這種條例頒布後省議會表示反對省長陳炯明叙述理由堅執不顧施行以來成績大著人民才大佩服廣州市政之多專門人才也是一大特點市長孫科（中山之子）留美學政治經濟對於市政本是擅長此外各局局長等均是專門家所以經營的事都有系統有條理合於科學的原理我把他最有成效爲參觀者所稱道的約略説幾件（一）築路廣州市拆城後規畫建築馬路二十四英里半已成十七英里還有七英里半正在動工馬路寛闊分三等三百尺·八十尺·七十尺·不等令人最可敬可愛的都是非常清潔（二）公園全市規畫公園三處第一在觀音山後面面積有八十萬方尺已經告成第二公園在城東校塲面積一百五十萬方尺正在動工第三公園在珠江中的海珠島面積四萬四千方尺有計畫還没有動工（三）兒童游樂園先把全市分成幾區每區有一所游樂園令兒童入内游樂於道德上·衛生上·美育上·很有益處（四）模範村在廣州城東邊白雲山麓遷墳築路把路旁田畝賣給人民代他規劃先建築大房屋十所當做模範村（五）行政中樞把許多行政衙門歸併在一處氣象莊嚴辦事便利舊有衙門可以出賣那邊地價很大得利實不在少數（六）勵行衛生疏通河道整理溝渠可算不遺餘力現在已整理五萬五千尺之溝渠還有四萬二千尺没有整理（七）醫生註册無論中國人外國人習醫的都要呈騐文憑向市政廳註册調查六七兩月醫生註册的西醫二百多人中醫一千三百多人此外看護婦·接生婆·牛奶房·劇塲·茶館·酒館·妓館·影戲園等都要註册的（八）公共地點規畫公共地點特設公共菜塲·公共浴場·公共屠宰場等由衛生局切實稽查（九）禁鴉片對於人民吸鴉片烟絶對禁止有省議員六人曾被拘處罰且令辭去他們的職務（十）禁賭博陳省長不惜犧牲一千三百萬元賭餉之收入而毅然下令禁賭雷厲風行賭灘居然匿跡人人都敬服他的政治手腕陳省長很能迎受新潮流提倡新文化所以廣州城内各種工會極多已立案的有九十三處據工業總會調查不止此數約有一百三十餘處都注重敎育演講二事替工人謀幸福陳省長雖提倡新文化却非一味盲從對於學校學生絶對禁止干預校務曾有一命令諄諄告誡以爲關於校址設施敎員進退校中職員自有權衡學生不該參預故約束極嚴於人民集合也十分注意曾解散國民大會一次廣州市敎育又有可稱的二事第一市民大學這並不是高等敎育是普徧的平民敎育是公開的大演講第二義務敎育據説到民國十二年八月全城可以一律普及第三提倡註音字母學校都能注意註音字母即告示公文也有采用國語廣州市政旣有這樣成績各處倘都能仿行那是中國前途一定很有希望鄙人擬把這回調查所得記載成書供給國人研究的資料所以此刻不再詳細講演了 
　　沈信卿君講演廣州敎育狀况　廣州敎育　正在進步時代各學校都極有精神我所報告諸君的不過就目所親睹確實有據者言之未有概括其全體我所到學校不狠多不過十一處因此次最短時期内會議之時多參觀之時少所到各校都帶有歡迎會形式未能詳細考查其内容嘗參觀市立第二十四國民學校狠有精神其可取法的（一）在課外提出三十分鐘特别訓練低能兒童（二）春秋兩季始業時行家庭訪問平時并行臨時訪問又參觀高等師範學校内附設中學及師範學校其附屬小學實施市公民敎衣有市參事會有裁判機關却没有議事會似根據廣州市之組織也又參觀省立第一中學係廣雅書院舊屋所改設已實行男女同學據校長説結果狠好又參觀甲種工業學校是校設機械·美術·應用化學·染織·四科其設備僅供學生之試驗學理似與蘇省之甲種工業辦法略等又參觀執信學校開辦才二月生徒四百餘人試行六三之新學制亦田女同校現中學尙全是女生許多設備器具均用新式又參觀市立師範學校開辦才月餘亦男女同學此外如農業專門學校之農林試驗場省立女子師範學校·公立法政學校·南武中學校·潔芳女學校·雖均前前 
往均以時間太促除歡迎會時間外未及詳細參觀但南武中學爲廣州最有名之私立中學其體育及自治成績及窺見其一斑黄任之先生前曾詳細參觀固確知其内容矣廣州學校的體育狠好似乎比江蘇發達得多學校生徒不論男女差不多都會打拳敎育行政機關不設敎育廳設省敎育行政委員會内政務委員四人由省長委任由政務委員會聘任事務員若干人共同選舉委員長其權限略等廳長事務委員除執行事務外並備政務委員之諮詢市敎育局設籌備義務敎育委員會其計畫書原定民國十六年將義務敎育辦訖現聞將提前於十二年八月一律普及亦可見進行之勇也廣州市私塾還不少敎育當局用高師畢業生十人到各私塾行巡廻敎授看他狠合法的便認做代用學校全市一百三十多處之工會正在辦理補習敎育替工人增進知識推想廣州市敎育所以這樣進步實在得力於一般新人物且要歸功於受美國敎育的影響（從前清華學校派赴留美學生廣東人最多現在多回來了）現在禁賭之後賭餉雖减去千三百萬而本年度敎育費尙能增加四十餘萬元不當取之錢則不取當用之錢則必用此甚難得我觀蘇省敎育現在不免稍有暮氣而廣東敎育却獨有朝氣即如此次學制系統草案廣東所提出者比較上最爲完備可見其敎育界中實有知識豐富之人物也 
[全國國民外交大會昨訊]  
　　全國國民外交大會昨接駐滬參戰華工會等與各馬路商界聯合會來函略謂駐滬參戰華工會等三十八團體於本月二十日假太平洋商榷會開會選舉全國國民外交大會執行委員如下汪劍農·楊春綠·喻育之·孫鏡亞·李大年·翁吉雲·吳世英等七人又各馬路商界總聯合會與各馬路商界聯合會共二十團體選出執行委員如下湯節之·趙南公·史觀濤·崔通約等四人如四人中有缺席者則有周伯堯可代理之 
　　國聞通信社云國民外交會各省區代表因居處散漫無聯絡感表交換意見之機會故於昨日（二十三）下午二時假勞合路四零五號開談話會計到魯川蘇浙鄂閩吉陜等八省計二十餘人對於章程有所補充並討論進行方法章程補充一案不日將聯署提出討論至五時始行散會又浙江省代表因須洽商關於外交大會一切事務特假定愷自邇路貝勒路一百八十二號爲通訊處俾可聯絡進行云 
[典業依法貼用印花之聲明]  
　　財政部斷章取義 
　　國聞通信社云各省典業聯合會因財政部電復總商聯會有典業聯合會聲稱無可推舉代表來部接洽等語昨特致函全國商會聯合會總事務所聲明云逕啓者前見報載財政部致貴會庚電以當票一元以上貼用印花一案前據各省典業聯合會來電聲請當經電令駐滬辦事處轉飭該會推舉代表來部接洽原冀剴切曉諭俾易諒解嗣後滬處呈以該聯合會聲稱無可推舉等語自應仍照通案辦理等因披誦之餘不勝詫異查此案前於本年九月間由駐滬印花税分處轉到財部筒電囑推代表一二人來京或委託京師當業商會就近酌派代表到部接洽以期早日解决當即召集在滬各幹事集議僉謂甫經開會未久各省代表均已離滬一時無可推舉代表入都惟有通告各省典業公會但各省或罹兵禍或被水災典業亦大受影響各公會有維持典業之責是否能迅舉代表至滬協議殊難臆度至京師當業商會非經各省公推亦無全權可以代表各省惟該商會近在京師如大部有所宣示儘可就近傳知令其轉達滬會以期接洽典商所要求者惟在依法貼用印花議决之事全體無他項表示由敝事務所據情函復印花税分處轉達財部在案前讀庚電財部實屬斷章取義不恤商艱誠恐貴會有所誤會用特録案奉達即希查照爲荷此致全國商會聯合會 
[土布呈請永遠免税之農部批]  
　　上海縣商會前據本邑布業公所董事胡訪鶴等函稱土布一項現因銷路疲滯不能暢旺以致國貨勢難暢銷實於工藝界生計攸關當此米珠薪桂百物奇昻之際應行設法維持所有該項土布仍請轉詳農財兩部援案展期永遠免税以恤貧民生計等情當經該會據情轉詳國務院農商財政等部請爲顧恤土布業工藝貧民生計援案准予永遠免税兹奉農商部批令候咨行財政部察奪辦理可也云云 
[萬豫碼頭松泰號擱淺三誌]  
　　南市萬豫碼頭松泰麫粉火油號主賈蔭希因營交易所股票倒欠鉅欵避匿不面計虧欠各錢莊欵共十餘萬前日賈在小南門内擬潛赴其親友處暫避不料爲生大錢莊夥友在該處守候當塲攔住至賈家中尙未至官廳所有合衆交易所方面買自已名下計虧三萬餘金其餘之數均代客營業尙有負責人在故由經紀人公會開會後由他經紀人代爲清了至於松泰名下則由賈經手内地江浙各碼頭麫粉火油等賬目不知能否抵當現各債權人派人令賈將松泰簿據交出以便結算 
[昨日之金融狀况]  
　　銀拆鬆動　洋釐略漲　交易所股票大跌 
　　北京金融風潮已過而本埠銀拆亦見鬆動昨日上下午收盤均三錢惟洋釐因南京杭州兩造幣廠日出之新銀幣仍供不應求且裝往北省日有二三十萬元之多且此兩日中匯豐花旗麥加利等銀行購進現洋數達一百餘萬元故收盤又漲至七錢三分三釐五各大商業雖未受影響惟交易所股票價已大跌如許松春所組織之棉花交易所（票面二十元）月初尙售銀二十三四兩今則小至十七兩零尙有某交易所五元票面之股票昨亦跌至六元有零交易所受本所股維持之虧損者不一而足於是物品證券交易所之代用品價格如廣州交易所·中易信託·均小至六元華商證劵交易所股祗照票面二十元可抵云 
[棉紗最近之市况]  
　　棉紗市面近日以來受金融之影響客帮銷路呆滯價格幾有江河日下之勢標凖紗亦步步跌小至一百三十三兩大阪三品紗亦無好面昨日爲日本國節日三品無電報告午前有寗波和豐紗廠在紗布交易所抵空頭買進標凖二千包左右又日商三井大和兩洋行亦購進二三千包致標凖紗較前日好起一兩之外十二月份一月份均在一百三十六兩有零收盤回小二三錢現貨本紗仍不見好物品交易所後市本月份竟無買主蓋非大價售出者抵進外價雖低廉尙無人敢手貨看好也蘇州蘇綸廠昨有十六支蘇天官一二百包價一百三十二兩尙難出手所以預料本月底各交易所之交割爲數必减少也各紗廠因此疲勢咸不開出反有向交易所賣標凖者觀察紗市日本方面有樂觀之勢華人方面因客帮交易有限預料尙有一二兩可跌惟客帮如能活動則仍可轉機云 
[綢緞業之最近狀况]  
　　本年江浙各省蠶絲歉收絲價奇昻致絲織品成本浩大端節中秋兩次增價致生熟各貨如鐵機緞·華絲葛杭紡·縐紗·熟羅·線春等品價皆大漲除南京路抛球 
 
 

Page 15

 
 
場河南路各綢緞局兼做嗶吱呢絨舶來貨外餘如漢口路·福建路·綢莊亦充斥於市新張放盤櫛次鱗比皆惟門莊本埠衣着等銷路爲多至於莊家所做客帮究以市面不佳各省非兵即災且嗶吱洋貨盛行一時入冬呢絨外單則大爲侵奪現據杭州盛澤等産地最近消息謂日來生貨熟貨市面均屬不佳線春華絲葛鐵機緞等類皆須跌去二分鈿之多如嘉湖盛澤德清肥絲之貨仍須六十八九至七十元細絲七十五六元絲價之鉅合計成本織成莫不受虧以是杭州盛澤一般小機户之停織者有一二千户滬上現有綢業交易所之組織但緒綸公所之介福·九章·大盛·九和·大綸等屢次開會不能贊成蓋因該所將來標準等不易訂定也 
[近週中股票公債票市况]  
　　本星期中各項公債票市况莫不疲軟大部分受銀根緊急之影響且本星期金融界迭起波瀾以致市面更受影響各交易所股票證券物品交易所老股平定價計一百三十二元新股跌二三元計近價三十九元半華商證券交易所跌至二十四元其餘金業交易所股交易不多價格跌至四十元左右紗布股小至三十八兩較上週莫不大跌其餘中國證券交易所售開本所股三十一元上海絲繭股十四元滬商棉紗股十元零五角中國糖業股十五元太平洋交易所股九元滬海證券交易股十五元國産物券交易所股十二元五金交易所股十二元半東方物券股入元亦均較上期大跌本週中交易所開幕者又有二三家合衆交易所已停板各信托公司股價亦大疲中易小至八元中央股交易甚稀價亦在八元左右説者謂交易所股價今後時届年關恐難起色矣 
　　公債票市面本週中受京津金融恐慌之影響市價大疲嗣因風潮平定故價格略見起色本週中整理六釐公債及整理七釐公債交易最多價格六釐公債票小至二十四元七釐小至一十七元至後稍見回高計近價十年六釐三十六元半十年七釐三十七元其他七年長期三十一元牛稍有交易餘頗清淡云 
[中國公債票在海外市價]  
　　據倫敦消息中國公債票目下在倫敦市面頗穏最近價格本月十四日五釐公債價六十八磅一九一二年金鎊公債價六十五磅 
[昨日車運進出之銀洋]  
　　昨日（二十三日）滬寗路大通運銀公司承運本埠金城銀行現洋五萬元又益豐餘大昌惠興等莊現洋十五萬元又浙江興業銀行現洋五萬元均裝至天津又中國銀行現洋十萬元寳銀六萬兩裝至南京 
　　滬杭路昨日（二十三）由杭開滬之早快車在杭州造幣廠裝來現洋二十二萬元分裝四十四箱係上海中國銀行十萬元日夜銀行六萬元交通銀行三萬元鹽業銀行三萬元又杭州永裕運交上海益大現洋一千五百元又硤石平源運交上海隆泰現洋五千元又嘉興泰隆運交上海德興現洋五千元又松江甡源運交上海鴻祥現洋四千元又松江信餘運交上海益大現洋三千元以上共計運到現洋二十三萬八千五百元均運抵上海南站卸車 
[友華銀行銀市報告]  
　　中美新聞社譯友華銀行二十三日報告云昨日倫敦銀價近遠期俱跌一便士八分之一紐約價跌至六七又四分之三倫敦紐約間匯價爲三八九又八分之一今日此間開盤金鎊跌去一便士爲三先令九便士金洋跌至七五羅比跌至二七九日金高至六四半交易價金鎊十一月份爲三先令九便士又四分之三與三先令十便士十二月份爲三先令九便士與三先令九便士與三先令九便士又四分之一市况穏固 
[景昌公司絲市報告]  
　　中美新聞社譯景昌公司絲市報告云一星期絲市交易有中國廠絲若士包大半運往歐洲七里絲市仍無變動價頗穏定有數家已定購灰經絲（雙白象牌）若干包價六百五十兩交貨正月至五月兹將一星期貿易開列於下中國廠絲六百零五包計銀二萬一千九百五十兩山東廠絲一百零三包計銀五千三百五十兩川廠絲一百零七包計銀七千一百七十五兩黄絲一百十包計銀一千九百零一兩七里新號絲七十包計銀二千零五十兩灰經廠絲三百七十包計銀六百五十兩横濱絲市仍以次號絲之出爲多需求者甚廣 
[米行反對籌組糧食交易所]  
　　發起五榖交易所之虞瑞清等因五榖交易所不能成立近又發起糧食交易所設籌備處於法大馬路萬隆醬園後面弄内正在進行米行同業以值此新米湧旺之時米價尙貴至十元以上若該交易所標凖抬高於民食妨害甚大同業無不受累且五榖交易所禁阻在先糧食交易所亦斷不能使之成立因此米行公會昨日開會提議議决先請葉惠鈞及嘉榖堂董事奚賡虞前往勸阻如果不允訂期在仁榖公所開會呈明官廳仍請禁阻云 
[滬閩南柘長途汽車公司消息]  
　　滬凉南柘長途汽車公司滬站停車棧房及公司各職員辦公房屋基地業經購就南車站習藝所附近所需房屋圖樣已由周工程師繪就草圖一俟審核定妥即當開工建築所有購地事宜現經該公司備價逕請各市鄉經董開始購置矣 
[滬杭路赴甬測勘之保護]  
　　滬杭甬鐵路管理局昨上浙省長文云據敝路總工程師克禮阿呈稱本路分段工程師李其偉帶領工程學生數人不日前赴寗波續行測勘自百官起本路擬築之路線以便動工後得以迅速竣事惟測量時誠恐鄉愚無知或生誤會爲此呈請轉行經過各地方官廳一體妥爲保護以利工事進行等因浙省長查核所呈以測勘路線事關重要况查百官一帶本屬鄉僻之區易滋誤會當經令行紹興上虞蕭山等縣知事一體知照妥爲保護 
[海軍司令擬設清海局]  
　　海軍將總司令近以閩浙兩處漁船甚多向無稽考以致良莠難分而海軍部本有整理漁業税務盈餘撥作海軍經費之議將來設局實行亦須清查漁船方有稽考現擬設立清海局一所以便將閩浙兩處漁船逐艘編號發給執照俾有稽考而資保護查得定海地方向爲海盜出没之處故擬先在定海設立清海局就近辦理清查事宜業已擬訂辦法呈請海軍部核示一俟核准再行物色人材呈請委任云 
[葉耀蓮命案兇犯之定罪]  
　　錢福生監禁十四年　許榮生十六個月 
　　成衣匠葉耀蓮被錢福生等糾衆用竹扦揷入肛門受傷身死由屍弟葉小蓮控奉地方審檢廳訊結候判在案昨日午後審廳田刑庭長會同楊章孫推檢各官開庭飭提錢福生許榮生兩犯至案略詰年歲畢即當庭宣判以該犯等傷害致死罪已成立判處錢福生一等有期徒刑監禁十四年許榮生處四等有期徒刑監禁一年零四個月又賭博之所爲判罰金洋一百四十元判畢飭令分别還押俟上訴期滿送監執行 
[三泰路發生搶案交易所經紀人家被搶]  
　　住居美租界三泰路二百七十九號門牌向在某交易所爲經紀人之榮子守家前晚七時許有盜匪八人碰開大門兩盜把守前後門六盜一擁而進直達榮之臥室各盜均執手槍向事主及女傭等嚇禁聲張翻箱倒篋搜刮去值洋五百元之綢皮衣服數十件及金戒三枚携贓呼嘯而逸迨該管捕房聞警立飭通班中西探捕馳往兜拿盜匪早已遠遁該探等遂向事主詢問盜黨面貌服式並據該事主聲稱盜黨操淮粤江北等口音不等一盜年紀尙輕餘皆四十餘歲云云該探等據情回禀捕頭轉禀麥警務長通飭各捕房中西探捕一體跴緝贓盜解究 
[豆腐公所維持行規之集議]  
　　昨日本埠豆腐公所因有人破壞行規邀集同業開會討論午後三點時同業各店主到者一百六十餘人公推董事張製堂主席當因張主席報告開會宗旨畧謂現有楊德善在城内馬弄地方新開順源豆腐店距離周有春所開之店祗隔五間與定章須離四十五丈之規定實有違背曾由公所呈經上海縣已將楊店發封乃楊於封閉之次日牽領多人將周店搗毁無遺報由公所派員往查確實詢諸隣右證明實有兇毆毁物情事是以具訴上海地方檢察廳請究而楊自知違背定章邀一並非同業開設玉器店之沈錫祥等向周商勸情願賠償損失未得妥洽究應如何整頓行規請爲公决次由董事朱芹香報告謂檢廳現已却下未予准理應請磋商對付辦法嗣由同業决定再將楊德善不遵定章又敢糾人行兇情形起訴檢廳如再不予處分則全體同業以最後對付當應一律罷市停止營業一面依法上訴藉維行規當推書記王書田起稿進行遂散會時已五下鐘矣 
[青年會隊球隊之比賽期]  
　　本月二十六號下月三號 
　　青年會體育部發起之隊球隊定於本星期六（二十六日）午後二時半在該會健身房舉行初次之比賽與賽之學校爲職業學校·體育專校·與第二師範·承天學校等對比再東吳中學及英華學校訂於十二月三號比賽地點仍在該會健身房凡欲參觀者届時前往該會頗爲歡迎云 
[蘇州東吳大學之足球消息]  
　　本月十九號（星期六）蘇州東吳大學足球隊與上海聖方濟足球隊爲友誼之比賽地點在東吳球塲由西人倫斯爲公證人結果爲二與一之比東吳勝本月二十號（星期二）東吳足球隊又與上海震旦學院球隊爲友誼之比賽地點仍在東吳西人倫斯爲公證人下午三時半起兩方均極勇猛結果爲二與零之比東吳仍勝聞該大學足球隊將於本月二十七號與上海交通大學（即南洋）爲本届東方六大學之正式比賽地點在徐家匯交通大學球塲云 
[寰球學生會將遷會所]  
　　寰球中國學生會以年來會務逐漸發達待舉之事不勝枚舉而現在所租借之會所限於房屋地位難圖擴充特一方募捐自建建所以爲永久之計一方另覓一相當房屋以爲臨時會所之用現已租定法租界霞飛路（白爾部路口）三三二號洋房業經着手裝修大約下月初旬即可遷移該會新會所地點法租界二路十路電車均經過故交通頗爲便利所租房屋光線充足空氣清新其内容支配分爲五種甲各部辦事室乙會員寄宿舍丙閲書報室丁會議室戊球塲一切佈置設備頗爲精美完備云 
[旅滬贛民自治促進會開會紀]  
　　旅滬贛民自治促進會成立已久前擬簡章草案稍有抵觸略加修正昨日下午二時在一江春開會到者四十餘人公推羅君家衡主席首由羅君宣告各處函電畢並將章程逐條宣讀到會者論對於修正章程各有討論删繁就簡不憚其煩以期完善施行付表决通過次議陳楊禍贛搜括不已今又派員來滬向某國銀行借欵勢將吸盡骨髓而後已現已决議代表六人從事調查實行對待復次開設彩票亦係賭博之一類非受官廳護庇不敢舉行已議致電反對時逾六時遂散會 
[工商友誼會介紹部消息]  
　　聯合通信社云本埠工商友誼會設立之介紹部事務日多兹録其最近揭出之介紹事件如左（一）某工廠現需聘理化技師一位須能精通德國式電鍍爲合格薪資從豐（二）某處須用彫鑿綱模藝師二位但以精熟老練爲合格（三）某廠須用銅匠一人須精鑿花紋爲合格（四）某書局需聘圖畫技師一人並須能繪機器圖樣薪資可面議又繪圖生三人如願就者請先將本人自繪圖畫寄交本部俾可前途面試倘不合格當原件一概璧還（五）某公司擬辦繪圖器工具廠倘有通人能將組織計畫及精密預算寄交本會者當有相當之酬報倘蒙惠然躬臨接洽尤妙 
[南滙官紳定期在滬集議賑務]  
　　蘇省本年霪雨爲災浦東各縣被災較重而南匯災區尤大田應飄没花稻雜糧完全失望以致二十餘萬災民流離失所南滙縣知事召集各市鄉經董行政會議公决設立籌賑會辦理賑務决就沿海一帶被災最重之處先辦急賑續辦工賑冬賑春賑除急賑已發給外工賑須借欵而冬賑春賑則全賴籌　及請撥欵接濟現縣知事因此到省呈報災情及賑濟辦法面請省長撥欵聞擬於十一月初一日在滬假坐一品香邀集旅滬紳商會議賑務及籌借籌募等辦法以拯災　 
[安鎭救火會冬季常會紀]  
　　高昌廟安鎭救火會昨爲冬季常會之期於午後二點時邀集全體董事會員並請本區警察所巡官高金榮駐滬　兵第九連連長凉星三等到會提議添置消防器具辦法當由會長劉竹溪錢裕基會員方季卿董錦祥等議决以現届冬令火政關係重要現車輛水龍等件均已修整惟皮帶不敷甚巨應當立即添置議畢散會已鐘鳴四下矣 
[滬南清潔事務之整頓多備承運垃圾船隻]  
　　滬南工巡捐局清道路燈處主任近以載運垃圾船隻所備未多往往不敷裝運當夫役車運垃圾抵碼頭時旣無船隻只得暫將垃圾車輛停頓碼頭候船裝載似此辦法甚非合宜且車輛爲運載要需萬難久積停頓是以飭傳承運垃圾船夫頭吳石記到局諭令多備大號船隻伺候碼頭車到垃圾隨時裝船不得有車積候船之弊一面密派司員時往碼頭監察將每月所備船數多寡記録後報告到處以備存查 
[定期檢查印花税之函知本月二十五日始]  
　　淞滬警察徐廳長昨致上海縣商會函云逕啓者·案照印花税檢查時間本定每年六月及十二月由警察檢查一次嗣奉財政部令印花税檢查時期更定於每年五月及十一月兩次舉行呈奉大總統令准通行遵照等因歷·遵辦在案現届檢查之期兹經敝廳長定於本月二十五日爲開始檢查之期除飭屬遵辦並會同縣公署出示布告外爲此函達即希轉諭各商民舉凡契約簿據務應照章一律購貼印花切勿漏匿干罰具紉公誼 
[同仁醫院募製棉衣]  
　　虹口同仁醫院以窮苦病人秋間入院者此時病愈出院棉衣無着深堪憫惻特爲之募捐製備棉衣熱心慈善者有以輪將之亦公德也 
P>冬防中之鄭重槍械 
　　淞滬徐警廳長以現值冬防開始所有地方防護事宜已通令所屬各區署所妥爲規畫實力加防在案惟警察所負之槍械原爲防務必要之需應由各該警察注意準備以免臨時缺乏昨特令知各管署所警正警佐轉令巡官督率長警將所佩槍械隨時揩擦勿任銹壞槍上一切零件務各配齊以便防務 
[國貨皮帶之新出品]  
　　本埠金隆街恒隆號主徐時隆自五四以來鑒於實業之不振因以竭力提倡爲已任民國八年開辦愛華鈕扣廠於貝勒路出品甚佳頗爲各界愛用九年開辦恒隆鏡子廠於閘北梅園路近又創辦一皮帶廠製造各工廠機器上應之皮帶業已製有出品並將所出之貨陳列於上海商品陳列所以供國人考查選用云 
[律師威廉氏將抵滬]  
　　律師威廉氏在菲利賓著名多年兹於十一月五號自舊金山來亞將留小吕宋數週後即來滬上代理法律事務同事者爲美國律師居美六年曾在華領事處辦事經廣東南京天津與氏共事者爲薛敏老薛君在小吕宋曾與會審官威廉共事七年薛君亦爲美國密歇根大學畢業其爲能幹之律師無疑薛君居菲爲菲人華人代辦各事曾幾何時竟爲海外華人之佼佼者矣威廉氏上海住址爲江西路上海有威廉氏之蒞臨必能助居滬美人不少氏對於遠東之文字散見於各報各雜誌云 
[陶履謙回國先聲]  
　　中國駐墨西哥使館陶秘書履謙奉外交部令赴古巴查案現乘郵船回國約本月二十六七日可抵滬昨由中國駐横濱總領事電請江蘇特派交涉員轉懇江海關免騐放行聞已經許交涉員函達陶監督查　轉知税務司准予免騐放行矣 
[第六步兵操演記]  
　　混成第六旅第一團劉團長昨日親督全國官佐至吕班路四明新公所地方校閲所部第一營全營士兵操法當由該營長賈萬勝督率該管四連長帶同全營士兵齊集該處空地並携帶機關槍四架一併操演各上兵均背包囊水瓶肩負步槍先操連敎練繼操全營敎練後操機關槍裝彈射擊各法操畢排隊回營已將簿暮矣 
　　又該旅第二團王團長亦於昨日清晨督率第三營營長張步印帶領全營士兵在滬軍營舊址操演野外練習並機關槍等操法聞該旅旅長兼松滬何護軍使定於下月二三兩日校閲該二團之全團合操云 
[海軍蔣司令請客]  
　　海軍總司令蔣拯於昨晚七時許在海軍聯歡社宴請駐滬各國總領事陪宴者本埠軍政兩界招待　洋務委員陳世光楊小堂云 
[吕耀庭君作古]  
　　吕君耀庭浙江鄞縣人任上海出口業公會會長兼上海總商會會董又任上海良濟洋行買辦歷十七年之久卓著聲譽現吕君不幸於本月（十一月）二十一日辰刻作古中外人士聞之咸爲哀悼不已 
[陳廣忠案中之兩關係人張玉林與胡大甫]  
　　前在内地充當巡警之山東人張玉林（即張有祥又名張牛皮）經新閘捕房華探目邵和鈞查與華捕陳廣忠夫妻被盜槍擊身死案内有關將張獲解公共公廨奉飭押候查明澈究在案兹悉新閘捕房捕頭查得靜安寺捕房華探目陳雲忠緝獲之鎭江人胡大甫與陳捕夫婦被害一案亦有關係於昨飭令邵陳兩探目將張胡兩人併解公廨即據該兩探目相繼上堂禀明各將被告等拿獲情形而胡大甫延律師到堂辯護經俞襄讞核供商之英包副領事以案須詳查判張胡兩人仍分别押候查明展期再訊 
[張王氏命案中之關係人共計六人]  
　　陸桂榮·季榮榮·張毛成·張蘭生·彩郎·（即朱柏元）俞炳祥等均與韜朋路張王氏家被盜並勒斃案有關由該管捕房先後獲解公共公廨諭着押候併究等情已誌前報昨晨探目楊阿泉包探程明德季立仁謝水泉等將各關係人解廨請究經張襄讞會同英赫副領事略訊案情一過以人證衆多時間侷促命將陸等各人帶回還押候禮拜五研訊 
[汽車撞殺人姚榮富因傷斃命]  
　　南京路泰昌木器店之汽車夫李珊友前日下午駕駛汽車經過滬西靜安寺路將姚榮富撞倒碾傷要害由捕查見送姚入醫院救治不及而死該院知照捕房派探將屍舁入虹口斐倫路騐屍所禀請公共公廨由張襄讞會同英赫副領事於昨午蒞所騐明飭吏塡就屍格升座公位捕房傳同屍母姚錢氏將肇禍之汽車夫帶案請究因時已過午不及訊問中西官判姚錢氏具結領屍棺殮李珊友交五百元舖保候解公堂研訊 
[汽車又傷一人]  
　　常熟人張玉朋昨日下午兩點餘點在哈同路行走被某號汽車撞跌倒地受傷甚重由靜安寺路捕房一千一百八十五號華捕瞥見到來抄録汽車號碼另雇黄包車送受傷人往仁濟醫院醫治一面回捕房報告捕頭候示 
[汽車撞傷人已斃]  
　　三千九百七十號汽車於前晚連傷三人等情已誌昨報兹悉内中受傷最重之男子當晚夜半一時即斃命死者身穿嗶嘰而駱駝絨長袍形似洋行中人年約三十餘歲昨晨即經靜安寺路捕房將屍車送騐屍所候騐并聞該汽車肇禍後即疾馳逸去經印捕抄録號碼云 
[華捕被控逮捕須加愼重]  
　　西人披挨那指控匯山捕房一千三百十七號華捕邱長安於本月十八號非法逮捕等情昨由捕頭飭探將該捕解送公共公廨經中西官略訊一過判被告具結出外候義領堂期傳訊 
　　尙有本埠新聞等轉入後頁 
雜評二 
[租界與交通（旡用）]  
　　從國家言有租界從人民言無所謂租界焉從現在之習慣言有租界從國際法之原則言亦無所謂租界焉况當盛唱「和平」「正誼」「公道」「平等」之時國家與國家必無復有軒輊甲國可施之於乙國者乙國必可施之於甲國甲國不願乙國之施者甲國亦必不先施於乙國此之謂正誼此之謂公道此之謂平等而和平可致而大同之治可成也 
　　閘北越界問題設重視之不可謂非關於界線之極大問題而易視之則可以談笑解决者何也租界以外交通租界以内受其利故租界以外整理路政固爲租界以内所希望此常情也即在租界以外爲謀地面發達起見亦必自願整頓交通是整頓交通爲租界内外執政者所同具之心理所宜分别者權限耳租界以内之交通由租界以内之執政者辦理則租界以外之交通亦應由租界以外之執政者辦理之互提意見互先咨商和哀共濟罕有不洽誤會紛爭無自而起此吾所深望於租界與内地之當局者也 
 
 

Page 16

 
 
本埠新聞二 
[同族叔姪之衝突做媒未成之索詐]  
　　寳山縣大塲鎭人陳阿大現住西門内二區二分署東首二十八號門牌開設成衣店陳有胞妹阿妹年十九歲前曾憑族叔陳阿四爲媒許字與滬北車袋角某甲家當時過門童養陳阿大收得禮洋八十元詎阿妹過門未滿一月甲家大不滿意於足商准願原媒將阿妹送還禮洋收回取消婚約而阿四即以此事迭次奔走向阿大索詐洋數十元不遂所欲昨午登門尋釁互相扭毆阿大堂弟陳阿毛上前解勸不散由警到來將阿大阿妹阿四阿毛等一併拘入二區二分所轉解地檢廳訊辦 
[尋獲五年前逃妻]  
　　海門人施阿根昨赴浦東爛泥渡三區警署訴稱髮妻徐氏現年三十六歲五年前由原籍逃走杳無音信直至本月訪悉被顧阿富誘拐來滬匿居浦東其昌棧地方請求提究曾署長立飭長警前往將顧阿富連同徐氏併解至署訊據顧供通州人前在海門與施合做小生意因施無力赡養妻子徐氏故與我姘識帶來上海已有五年並非拐匿等語曾署長以事關指控姦拐判將原被於午後押解地方檢察廳訊辦 
[有情人難成眷屬]  
　　高王氏大便宜　蘭鳳林子春也不吃虧 
　　虹口東有恒路一百二十五號門牌陳常鏵家婢女蘭鳳現年二十二歲曾由高王氏媒介與寗波人林子春私識濮上桑間已非一次而陳不知本月八號該婢忽然失蹤陳始覺察檢點計被捲去衣服等物約值百金當即報告該管哈爾濱捕房請緝前日爲華探目沈阿炳偵悉該婢與林匿居法租界某小棧内遂往將一雙男女獲回吊出贓物昨晨傳同陳常鏵並提到高王氏一併解送公共公廨請究經中西官逐一質訊之下以高王氏此次尙無咬使該婢捲逃行爲從寛斥釋繭鳳林子春均屬無恥判各押一月期滿蘭鳳交陳常鏵領回管束贓交原告領去 
[泥水匠藝徒迷路待領]  
　　男孩沈和尙身穿藍布破棉襖袴脚着草鞋折布破襪頭戴絨線帽在法租界小東門迷路爲捕查見送至法公堂請示詰據該孩供浦東川沙人向在某處爲泥水匠餘詞含糊判送堂留養聽候家屬到案認領 
[賣票人何得推客下車]  
　　方玉端前日在虹口百老滙路乘坐電車與賣票人李炳暉冲突李將方推下電車跌傷經一千二百二十一號巡捕查見將方送院醫治李拘入捕房昨解公共公廨請究因方傷未治愈不能到堂質訊中西官判李押候下禮拜三再訊 
[索債不得持斧行兇]  
　　有名阿龍者專放印子錢爲營生本地人瞿長根數日前曾向之借洋五元不數日利錢已有三元昨晚九時半瞿與阿龍在小東門地方相遇阿龍向之索討不遂遽用斧砍傷瞿之背部深入寸許血流如註阿龍即逸去瞿乃自雇車投山東路某醫院求治經縫裏創口後瞿强自歸家亦不投捕房報告聞所傷或有性命之虞云 
[石子磕傷女工]  
　　昨日滬杭路南星橋車站相近之石子堆（係該路道上所用石子堆在該處者）用女工將大石擊成小片詎石子忽然坍塌磕傷女工二名當由工頭將受傷人送杭城醫院内醫治聞現有性命之憂云 
[戳破燕子窼]  
　　南京人方榮卿在密勒路九百四十六號私設燕子窼供人燈吃洋烟被美捕房包探蔣阿林查悉禀明捕頭協同西探往查屬實當將方拘獲連同烟客傳金松沈子和嚴阿生並烟具帶入捕房　請捕頭核示 
[流氓綁票又獲從犯被綁者亦已交到]  
　　國聞通信社云閘北某骨作夥友陳大洪被流氓綁票勒贖後當由淞滬警察第五區二分署將匪徒孫三眼捕獲兹聞昨日又由該犯之姘婦已將夥友陳大洪交區送案當時又獲從犯二名同押分署尙未解廳懲辦云 
[周浦航船中之竊案贓賊由崗警截獲]  
　　珠寳商周隆興此次同母周朱氏因事前往周浦鎭前日因事畢返申當晚乘薛炳泉之周浦航船回滬當時有小皮箱一只托薛收藏詎船中有一竊賊吳壽明俟諸人熟睡之時乘隙將箱中銀洋等物約值三百數十元一併竊去舟抵碼頭吳即携贓登岸逃逸迨周母子往取皮箱則所置各物已不翼而飛遂據情投報警所吳竊物後携贓行至中途爲巡警查見向之詰問吳情　奔逃該警上前追獲押送一區三分所在其身畔抄出現洋七十一元鈔票洋五十元小洋一百八十五角銀表一只當票一紙及零物等馬　員正在詰問間適周母子偕薛開單到署請求追緝馬署員略訊數語　命周察閲吳處抄獲各物確是伊之原贓馬署員遂於昨午備文派警將吳與各贓解送地檢廳下午經檢察官提案研訊該失主母子偕證薛炳泉伸訴被竊情形並請追餘物吳俯首求恩問官　飭將送案各贓先交周母子給領吳收押候究 
[控請限房客遷移案彚紀]  
　　陳輅清昨延巴和律師代表投法公堂控稱原告前有房屋一幢租與某姓開設法商電器公司現因原告負債甚巨無奈將該屋轉租與某交易所得資圖抵欠欵故於一月以前知照該處房客限令遷移並貼還遷費此乃上海習慣别户均已允許惟被告法商電器公司不允遷讓故此起訴今敝律師閲得被告禀詞内稱要求追償損失費銀五千兩並請寛限一年遷讓等語敝律師甚爲反對惟當被告租質之時並未與原告訂立租契豈有要求賠償損失之理查被告頗有産業並非貧苦之人可比求請准予着被告即行遷移等語被告亦延逖百克律師代辯一切中西官判退去聽候覆訊再行核奪 
　　新瑞和前投法公堂控房客詠盛祥徐興昌各虧欠租洋五個月不付並私將房屋預替與人求追並請勒令限遷判限詠盛祥於七天内遷移徐興昌聽候查明是否將房屋頂替與人再核在案昨又傳訊先由包探稱查得徐興昌實將房屋頂替與人請核原告稱被告詠盛祥抗諭不遷請究判詠盛祥不應抗違堂諭着罰洋十元充公着即遷移徐興昌限二天内遷移著原告貼償遷費兩月租洋尙少三個月如數繳清 
[公共公廨訊案彚録]  
　　昨晨公共公廨民四庭由關讞員會同美丁副領事訊理各案併誌如次（一）李娘娘延甘維露律師訴沈忠記抛棄工程案結果改期七天訊理一面由檢察處函致法領向法公廨索取沈忠記訴李娘娘案卷復到再核（二）消閒别墅菜館聲請破産案結果准照查賬員十月十七日報告書支配單辦理所有應付之欵應着即日付清完案（三）黄九峯訴俞仁甫欠洋案結果原告臨訊不到應即註銷（四）益興號訴周路青不理票欵案結果改期十四天訊理（五）胡裕記訴潘榮記薛匡記合股購繭股欵糾葛案結果同上 
　　又午後民四庭由李襄讞會同美約副領事訊理（一）徐秉丞訴胡　生胡毓昌父子騙婚案結果改期訊理（二）婦人姚鄭氏訴其夫姚芝亭不分家産並不顧赡養案結果原告姚鄭氏及寡媳孫女均應由被告酌量按月給予赡養費用至原告要求分産一罰不合法律未便照准（三）吳松甫延朱斯芾律師訴楊雨亭不理猪賬案結果改期兩禮拜由原告查明該被有無産業可以備抵再行核奪（四）吳偉臣訴沈子蓉不理票欵案結果改期一禮拜着原告到案聲訴並傳被告保人候訊（五）沙福山訴王老太不還借洋案結果該被已押十月今准其具結出外料理 
[法公廨瑣案三則]  
　　聚賭抽頭　王義章聚賭抽頭爲探醒知前往抄出撲克牌賭具帶入捕房昨日傳至法公堂請究王供認聚賭不諱判罰洋三十元充公 
　　客棧違章　生泰棧主婦周陳氏不將旅客姓氏登載循環簿爲探查知昨日傳至法公堂訊實判罰洋十元充公 
　　私帶烟土　楊德成私帶烟土數磅行經法租界爲捕查見抄出烟土帶入捕房昨解法公堂請究楊供此土係朋友托我代送至某處除供支吾判罰洋四百元烟土没收 
來函 
[上海醫院來函]  
　　敬啓者近日時症雜發天花流行敝院已診治多數天花病人而以學生及商夥爲尤多杳時症及天花不特病人受苦且能傳染他人接種牛痘可以不發天花併可减免傳染時症此舉所費無多獲益甚大且慈善機關均有免費施種之例用請登入來函開俾商學各界知所注意此頌撰安公立上海醫院王彰孚謹啓十一月二十三日 
[民厚里房客聯合會來函]  
　　大主筆先生鑒讀本月二十二日貴報本埠新聞欄内載有敝會民厚里减租問題一則查敝會同人對於房主哈同君表示讓步辦法一節並未一致承認會内各職員亦無備函承認之事實事關各房客全體以致來會詰責者甚衆應請貴報俯賜更正免致閲者誤會無任感佩敬頌著巡哈同路民厚里房客聯合會啓十一月二十三日 
公布欄 
[江蘇高等審判廳]  
　　民庭判决　成天文爲租房糾葛抗告一案（决定主文）本件抗各駁回抗告訟費歸抗告人負擔 
　　批示　丁瑞智呈一件爲與丁劉氏遺産涉訟請　還證物由　　准予領回受狀證兩紙兩此批朱家　等呈爲與祝廷華等田　糾葛請求核　縣署布告並調卷訊判由呈悉據訴各節　候飭縣　覆再行核辦此批以上十一月二十三號 
[江蘇高等檢察廳]  
　　批示　趙徐氏狀悉所訴是否屬實仰候令行江寗地方檢察廳查復核奪此批蔡廷杰控訴狀悉　候調卷核奪此批 
　　布告　諭知事案　黄明富員聲請書略稱爲訴黄連昇等串拆價賣不服南通縣判决上訴一案請求飭提被告人等依法辦理等情資本案業經令縣調卷在案應由南通縣知事送卷到廳即予核辦再嗣後該民如有請求　　正式訴狀以符定章仰即遵議此諭右仰具聲請書人黄明富知照以上十一月二十三號 
[上海地方審判廳]  
　　判决主文　（民一庭）一件决定朱阿榮與曹德顧因贖牛糾葛一案主文本件管轄錯誤駁回預納訴印紙費發　一件判决姚志端與唐建金欠欵糾葛一案主文唐建金應償憑姚志端本洋二百元利洋二十元訟費歸唐建金負擔一件判决唐人傑與詹馬氏因房屋控訴准予回復一案主文本廳民國十年十月二十二日之缺席判决應予維持聲明窒碍狀訴訟費用歸控訴人鋇擔（民二庭）一件判决吳嘉祥訴　昌等因租屋糾葛一案主文坐落本城小南門白陽弄口第五十六號五十七號五十八號六十號六十二號六十三號六十四號六十五號六十六號樓房九幢着海昌朱蓮卿鄒桂保陶阿三陸挺生喬　亭張長興趙道友朱林生各自遷讓訟費歸海昌等九人平均負擔一件判决嚴品梅訴張禮耕因貨欵糾葛一案主文張禮耕應償還震升木行貨欵銀一千四百十二兩繳由嚴品梅具領訟費歸張禮耕負擔一件决定黄友橋與倪福江爲保證糾葛聲明抗告一案主文本件抗告駁回抗告費用歸抗告人負擔一件判决梁玉山與盛鳴　因租屋糾葛一案主文被告人應償還原告人本年舊曆十月份租洋三十一元原告人其餘之請求及假執行之聲請均予駁回訟費歸原告人負擔一件何蓮春與郁龔氏因同居涉訟一案主文本件控訴　即撤銷本案訟費歸原告人負擔一件决定楊柳汀與趙善昌因街道糾葛现審一案主文本件再審之訴駁回再審訟費歸再審原告人負擔 
　　批示一件卓吳氏狀請具領賬簿由狀悉准予覓保來廳具領此批一件查濟鐄狀領保證金明片由准領此批一件徐永連狀領欵洋由准領此批一件吳柏春狀領賬洋由准領此批一件徐紫峰狀請函縣發封由狀悉着即來廳候諭此批一件嚴品梅狀領訟費由准領此批一件陳文奎　狀請執行由狀悉查本案判决尙未確定所請應從緩議此批一件顧鳴鶴等狀請啓封由狀悉着即來案候諭此批一件汪友倫狀領棧單由狀悉綫單一紙准予覓保具領此批一件徐錦堂狀領票簿由准領此批一件許文和狀請折工由狀悉已當庭諭知矣此批一件徐錦堂等具狀和解由狀悉准將張文忠開釋完案此批以上十一月二十二日 
　　公示送達（全文在本廳揭示場公布）第一五九號（民二庭）一件嚴品梅與張禮姘因貨欵糾葛一案（判决主文）張　耕庶償還震升木行貨欵銀一千四百十二兩繳由嚴品梅具領訟費歸張禮耕負擔右仰被告人張禮耕知賭 
　　判决主文　（民二庭）一件判决高汝實與陶生富等爲借欵涉訟一案主文被告人應償還原告人錢一百四十二千八百文訟費歸被告人負擔以上十一月二十三日 
[上海地方檢察廳]  
　　批示　高萬棨狀悉　送江蘇高等檢察廳核辦此批陸錦聚狀悉查買賣糾葛應屬民事範圍仰赴同級審判廳起訴可也此批陳黄氏狀悉案已却下仰即知照此批凌錦春狀悉候解江蘇庽等檢察廳以憑核辦所請交保之處暫毋庸議此批高周氏狀悉案已判决仰即知照此批項方清據訴林氏因失落耳　時病孩送至爾家滋擾等情如果確有其事殊屬非是惟察核情事甚細微該民儘可報請就近崗警核辦所請傳訊之處着毋庸議此批李學寛狀悉仰仍遵照前批自赴原縣呈請核辦毋庸來　越訴此批許承德狀德仰即來廳候訊此批劉徐氏查爾前次狀請附帶私訴當即轉送同級審廳核辦業經爾在公判庭自抛棄私訴在案兹復狀請附追私訴前來殊屬不解其中必有訟棍冒名圖詐情事着候密究此批金子兼據訴純係欵項糾葛本廳碍雖　理此批董存柱狀悉仰即來廳候訊此批以上十一月二十三日 
[上海縣公署]  
　　批示　咈布染業公所董事俞應堯及各坊全體呈爲呈明遵章入行請准銷案批呈悉據稱永和坊違　紊亂規章一案現經青藍本帮本坊業董理勸已愿遵章入行　准銷案可也此批南北市發米駁船户帮章春林等呈爲維護業務組設公所呈請立案給示由批呈及名單均悉該民等組設公所整理業務所訂規章果能實行遵守與米行船户均有裨益旣據　允洽應准備案並給發布告可也粘章存查此批豆腐業公所業董張錦堂等呈爲違章不法糾嚴　咨究辦由批呈悉已於周左春呈内批示矣仰併知照此批周友春呈爲案蒙發封店被毆毁靖鑒核由批呈悉旣據訴訟有案應候法庭訊辦可也此批二十七保十三圖圖民談蓮坤等呈爲化名朦請示諭粘報環求傳究由批呈及粘售均悉查此　前據該民等本呈已令行市　董查復在案廳俟復到再行核奪此批 
 
 

Page 17

 
 
   
 
 

Page 18

 
 
自由談 
遊記 
[歐游小記（五）] [  汪筱謝]  
　　七月二十八號晨九時至哥倫布（Columbo）自布林哥至此已行十一日共二百四十里天氣炎熱所奇者經赤道時則甚凉爽也此十一日中風浪甚大浪高出船頂故窗門須緊閉不然水即漏入矣下午與數西人上岸多大商店此處街道清潔房屋高大汽車電車異常齊整足以見英殖民地之異於他殖民地也其地多産鑽石眞假難别且土人索價甚昻故不易購余等在一酒店中茶點後又僱一汽車在城中一遊市場多水果余購荔枝等價頗應土人膚色如墨閒蕩街中似無恒業者 
　　七月二十九號下午余又上岸先在惠羅公司購零物又在一店中茶點後僱一馬車馬車高而狹甚不舒服故又易汽車先至一廟余等擬進廟一游土人謂須跣足始可進内一西人即賂以先令竟不受故西人均跣足進廟余未參與後知此廟内容甚小且甚污穢並無可觀不數里又至一大廟此廟無他要求故皆進内中有一佛高七十四尺横臥玻璃龕中其他佛則與中國寺院中者無異惟所供均鮮花廟清潔而高大余等出寺後至一小山爲此地名勝然無足觀也八月十四號至亞丁自哥倫布到此共二千一百里竟經二星期始到途中風浪極大 
筆記 
[比武記（二）] [  西雲]  
　　翌日王如期往徒隨之如前俄見一少年瞋目踞橋頭坐王則跪禱橋堍哀泣訴述面慘澹無人色微聞其言則陳述當年殺兄出於醉後錯誤意少年怒氣溢面切齒有聲初頻摇首欲前旋止握掌磨拳者再旋怒氣微平忽厲聲叱曰去去姑恕之王逡巡退僅數步少年突以足頓地聲震山谷宛若地裂石橋十餘丈已摧崩墜落少年忽不見衆門徒相顧失色舌撟不能下王顧曰何如豈爾輩頭顱堅於此橋耶事後不敢潛藏故鄉門徒亦星散遂飄流江湖以賣技爲活所過數十州邑莫敢與京一日演於市觀者塞途投錢滿筐陡聞微笑聲起背後異之怒問曰笑者誰有人應聲曰馬氏女也王回顧則一姣好女子年方及笄姿首娉婷細腰妙嬉王叱之女笑曰異哉君不自責術疏而責人之竊笑乎王益憤握拳驟進擊女女微笑略摇腕王暴顚踣數丈外女亟趨前扶起謝過自責王喪沮不能聲觀者縱聲笑女揚言於衆曰此君失足自踣非我倒之也王聆女語且慚且感女延王至其家王勉隨之女欵客極殷渥旋啓一室令王觀室廣約數丈絶不設几榻惟有横木爲椿數十株植立地下椿長二尺許衆椿均相等每椿相距三尺餘椿下則利刃數百密布若攢菰刃鋒皆向上 
影戲談 
[再記鑽石之王（一）] [  心]  
　　梁任公先生有言時代思潮之發展必漸趨於自然狀態之一途故世界愈文明斯萬事萬物咸能從個性發展而達到通俗求眞的途徑近年來影劇之勢力日偉而於文藝上之關係尤巨歐美人士咸視影戲爲補助通俗敎育之唯一妙法故其所出片子程度日益增進與數年前者已大相懸殊矣猶憶長片偵探戲初演時以迎合普通人心理計其劇情大多重理想貴創造破形式縱感情但求事蹟離奇於是神怪片乃風行一時矣如神眼也龍爪也怪手黨也紅眼睛也諸如此類之戲不勝枚舉究其劇中情節靡不含有神怪之色彩雖能風行究屬無裨事實迨至今日已覺幻境雖佳與現在社會情狀之日趨繁複者不合遂乃屏斥虚幻之理想趨重自然的事實因此戲劇之價值日增而此（鑽石之王）之璩暣以名貴也 
　　上集多麗女士於旅社中覩一奇異之怪手使觀者驟起無窮恐怖與疑慮之心僉以爲必與女郎有大不利者抑知一經揭穿乃一傭婦從幕後久呻而出之黑手令觀者疑團頓釋依然使純潔腦筋中絶不着留纎屑之怪誕惡現象此可見劇情之趨重於事實也 
 
[根深蒂固] [  易銓]  
雜録 
[麗湘閣雜掇] [  陳家慶]  
　　余自與英姊掌敎競校以來日隨孟芙次芳蘊華綿祥諸姊氏之後懷鉛握槧聚首一堂如入芝蘭之室久而不聞其香課餘綿姊以近作見示秋夜感懷云彎彎眉月掛簾前籠外黄花晚節妍剷地西風欺客夢小樓危坐夜如年又喜晤余姊妹見贈二絶云瘦損芙蓉病後身鬆鬆雲鬢怯精神飛瓊本是璇宫侣未許人間解效　絶代才華絶代姿相逢此日未嫌遲河山變幻知何極舊學商量好共期清新逸麗可造之才也 
　　璠琬女史近方於秣陵敎會學校專肆力蟹行文字課餘仍從事於吟咏方之今日一般數典忘祖唾棄國學者有雲泥之分矣中秋海上留别筠妹云籟籟秋風起嫩凉生翠微可憐佳節近偏與故人違客路雲山渺離亭楊柳稀叮嚀千萬語總是兩依依 
　　吳江朱劍芒而落花詩話之輯所編諸作頗覺清艷哀婉余因憶及吾友雪筠亦有落花一絶云幽懷撩亂暮烟飛滿砌愁痕蝶影稀寄語小桃休盡落留些殘艷送春歸小語瀉珠亦復淒馨可誦 
小説L ] 
[劇賊胠篋記（五九）] [  一圭]  
　　第八章錯誤 
　　我有個兄弟名呌塔爾夫他一向在澳大利亞做生意已有好多年如今從那裏何來就如我一同住在哈姆花園附近想他初出去的時候本是個唇紅齒白英挺的少年如今却已老了頭髮變了灰色臉上也起了縐紋分明是漸趨老境了但他雖已到了這般年紀可還是孤身一人不曾討過親他常説和女人結婚非但不是快樂簡直是自討苦吃因爲討親之後就添上許多累贅自身的行動處處不能自由就拿我説罷倘若我有了家室就必有許多顧慮那能像這樣輕車簡從説到東就到東説到西又到西呢他這番議論委實有些道理不過世界上的人能有幾個像他呢他祗有一個人和我住在一處也相安無事再説我的房東是一位四十多歲的寡婦據他自已説已守節十幾年了如今已是看破紅塵不願再嫁不料他見了我的兄弟之後竟然凡心大動和我兄弟用起情來我兄弟是守獨身主義的人向來不肯和女人接近如今受這位房東的情意觸動也就情不自禁兩下禮漸漸親熱起來這不是件奇事麽他們倆的事情起初祗有我曉得後來辣弗里司也看破了向我笑着説道一個是獨身漢子一個是多年寡婦都是包藏春心動輙爆發的人如何能讓他們住在一處以致於鬧出這件事來不是很有趣味麽我們住的地方天氣很不好時常下霧而且很濃厚每次下起霧來簡直是天昏地暗萬物渾沌百步以外大約連人也看不出我們每逢着這種天氣眞覺得沈悶極了有一天我們從外邊回來不幸恰巧逢着這種天氣我們走過利區蒙公園的時候看見公園裏面花呀草呀都模糊成一片穿過立孛里街的當兒又祗見街道兩旁的人家都關窗閉户景况很爲冷靜我們到了家裏不願意再出去辣弗里司請我們的房東讀新聞報給他聽我就坐在寫字台前練習寫字後來辣弗里司向我説道你可曉得從利區蒙走過去那裏有個山谷呌做太晤司山谷那山谷裏面盜賊很多時常出來打刼人家他們來去都是乘脚踏車倒也很好順便附近的人家受他們的害處不知有多少次眞是又恨他們又怕他們却也無可奈何他們 
餘審[  劉與存]  
　　如意用以指揮者如願用以掃除者一説如願爲婢如意爲妾是殆以婢妾本箕帚之選倘或然歟雖然世之好阿諛者豈但婢妾欲其如願如意舉一切人惟恐不如願如意故其所得亦僅與婢妾無異供指揮掃除外幾無能勝繁劇任艱鉅者政治終不獲刷新此其一大關鍵也 
[常熟朱孝文徵求小説持刋]  
　　鄙人欲徵自由談小説特刋第一·二·三·四·六號五份如蒙諸君見惠感甚僅備實價一元之書籍相贈後至郵璧件寄常熟大東門外順記批發處 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[瑣談（二）] [  老圃]  
　　今歐洲各國文字皆雜用外國字如英文中眞正盎格羅撒遜字其數亦無多學術專門之字大率取之希臘拉丁文此外更旁及他國之字若絲茶大風盧橘等字則且用漢文矣日木文字亦然其中漢字居大半自日人言之皆外國字也卽尋常語言襲用漢音吳音者亦甚多獨我中國文字爲最純粹之本國文字遼金元迭主中國爲時甚久然其語言不爲漢人所沿用非若英文襲用諾曼語也清文如巴圖魯章京等字僅公文書用之民間則不解今已忘之矣惟梵文藉宗敎之力輸入中國至今襲用者甚多如僧尼懺塔等字今且忘其爲梵文矣稱人仁慈則曰菩薩懾人威猛則曰閻羅矢口出聲則曰阿彌陀佛婦人孺子習用成自然而不知皆外國字也佛敎輸入以前外國字輸入中國者歷歷可紀而其數不多周書有夷玉名曰珣玕琪此爲東夷語爾雅有獸曰蒙頌今印度用以捕鼠名曰蒙谷司即郭璞所謂蒙貴此爲南夷語自張騫通西域葡萄苜蓿石榴等輸入中國亦外國字也凡外國輸入之物多名從主人中國古無玻璃説文有𤥗字石之有光者曰璧𤥗或曰璧流離或曰吠瑠璃皆玻璃之轉音亦外國字本天然之礦石其後爲人造中國古無眼鏡洞天清録載靉叇老人不辨細書以此掩目則明此出元人小説方輿勝覽載滿刺加國出靉叇通俗文雲覆日謂之靉靆以眼鏡掩日比之於雲覆日因名眼鏡曰靉靆其説亦近是然靉靆爲雙聲字元時由外國輸入當亦外國字譯者故用靉靆二字蓋從其原音兼寓雲覆日之意耳 
道德 
[拐騙] [  蔡行素]  
　　人心愈壞道德日偷拐騙之案層見疊出并且花樣翻新變幻不測神聖之敎育事業亦有藉以騙錢如近來滬上發生學校騙案兩起雖受害者未必甚多然社會被其影響將使人心愈趨險惡前曾聞有借慈善爲名勸捐騙錢者又曾見有郵遞空頭報紙一份内附贈券券上某等之某字用礬水書寫燈火烘之可以顯出大概皆是甲等券上説明如將此券寄去并寄報費若干即有金飾或巨價書物奉贈利用社會貪得之心理騙取愚人之金錢墮其術中者想必有人所以此種郵件吾見亦已三四從除惡上説應將此等莠民犯罪事實訴諸法庭捕獲懲治從自衛上想則勿貪便宜除去自已所有之弱點當可減少受騙之危險如係慈善救濟或救學就業等事則須探聽詳實須將吾之金錢吾之希望置於十分可恃之處所愼勿貿然投入致使所抱志願不惟無以觀成且因吾之喪失金錢更爲社會奬勵邪慝製造罪惡也（乙種酬） 
法制 
[商人之意義] [  戴承志]  
　　商人則適用商法（我國商人通例即各國商法總則）非商人則適用民法是商人與非商人之區别實際上甚覺重要兹故不揣譾陋將商人通例規定商人之意義略述於左第一商人者以商業爲業或其業雖非商業而有商業之規模布置者也商人通例第一條第一項規定云（本條例所稱商人謂爲商業之主體之人」何謂商業同條第二項規定云「凡左列各種營業謂之商業」 
　　一　買賣業 
　　二　賃貸業 
　　三　製造業或加工業 
　　四　供給電氣煤氣或自來水業 
　　五　出版業 
　　六　印刷業 
　　七　銀行業兑換金錢業或貸金業 
　　八　擔承信託業 
　　九　作業或勞務之承攬業 
　　十　設場屋以集客之業 
　　十一　堆棧業 
　　十二　保險業 
　　十三　運送業 
　　十四　承攬運送業 
　　十五　牙行業 
　　十六　居間業 
　　十七　代理業 
　　旣以右列各種營業謂之商業業商業者得稱商人適用商法而其餘各種營業雖同有營利性質而不得作爲商人適用商法則除商業一種以外凡漁業礦業窰業墾荒樹藝牧畜等業均被擯斥範圍過狹實際上殊多不便不得不推廣之故商人通例第二條復規定云「除前條第二項所列各種外凡有商業之規模布置者自經呈報該管官廳註册後一律作爲商人」所謂商業之規模布置如設立店面揭示牌號派定經理人備置各種賬簿保存書信等是 
　　第二　商人者指爲商業之主體之人而言所謂商業之主體之人即負擔由商業而生之權利義務之人是故惟商業主人（俗稱出面東家）得稱商人而隠名合夥員因非爲商業之主體不得稱爲商人至於經理人夥友勞務者等雖社會上亦有稱爲商人者而在商法上則稱爲商業使用人而非商人又社會上所稱商人僅以男子爲限本條例泛稱爲商業之主體之人凡法律上有人格者皆是詳言之不問男子與女子成年人與未成年人自然人與法人苟爲商業之主體皆稱爲商人此不可不知者也（乙種酬） 
經濟 
[商業問題之研究（續）] [  吳東初]  
　　新式零售（四）五分錢一角錢店（5＆10　Cents　Store） 
零售業中最新奇最經濟者美國之一般五分錢一角錢店是也亦即零售家之經濟的鏈環店也（Retailer 's　EconomicalChains）美國全國統計有四大家曰E.W.WoollorthCo.曰C.S.Dresge　Co.曰S.H.Kress.Co曰J.G.McCrory　Co.一有分店一千零三十八一有分店一百五十七一有分店一百四十七一有分店一百三十七各家所賣貨物不外乎五分與一角者此五分錢一角錢店之所由名也 
渥氏Woolworth首創此項經濟的鏈環店其富於商業新思想爲他人所不及方其組織伊始人多指其爲必失敗卒以組織完善管理得法不數年分店遍全國迨以後接踵繼起者雖有多人然仍推渥氏所辦之店爲最發達吾人入紐約城所見之洋樓高達五十七層爲世界最高之房屋者爲渥氏所有是可見小交易亦能致大富矣 
　　以吾研究所得此項營業以售價低廉之故極合吾國平民之生計國人苟有志於此業誠謀利之良法也惟業此者於外國社會之美衝及科学智識中國社会这美衝及科学知識 
未經設辦之前先應從事於下列各端之研究 
　　（一）資本　此項經濟店或名便利店貴在隨地多設是非多備資本不易爲力 
　　（二）管理　此種營業必須管理得法否則明損失暗吃虧得不償失充其極必至連血本一同耗去 
　　（三）地點　據吾在美觀察所得此項經濟店大都設在部分店之左近及十字路口以合女子購買之便利他如游戲塲戲館之近郔似不甚相宜此蓋經濟店專做女子之生意故也 
　　（四）進貨　進貨與售價有密切之關係當聘請熟悉行情之專家予以全權遇有廠家閉歇或存貨拍賣時以最低之價買進將來於轉售與主客時價格自可平實也 
　　（五）調查　吾國土産極多價值都不甚貴若能派人往内地搜羅種類必夥以之在滬地開設此店尤必受顧客之歡迎 
　　（六）店友　目今女子習商頗不乏人大可用爲店友如慮人數不足儘可設法訓練從事補習良因此項零售店貨物細碎非有細心如女子者王主持之不爲功美國幾全用女子以作店友職是故耳 
　　（七）利息　此項營業之發達全恃業此者之堅持薄利主義緣利薄則容易推廣故雖所獲甚微合數十百千之分店計之則所入誠不爲少此蓋深得集腋成裘之義矣 
　　（八）裝飾　凡在同一管理下之店不論設置何地均須有同一之裝飾絲毫不容雜亂分岐美國對於此項零售店不拘有若干分店皆用一律之裝飾以示統一而昭信用 
　　（九）變通　時下物價騰貴五分一角所能購得之物品極爲有限是五分錢店與一角錢店之所能售者　類必不多若必以五分一角之數限之則店中可購之物品必少有此困難情形似不得不思有以變通之例如二角三角之貨品聞亦可以出售然於各物之價碼必須用明瞭之籖條標出之藉供購者之比較 
　　（十）競爭　此項營業除同行外競爭極少因宗旨不同組織特别兹吾所言之競爭非指尋常店之與我爭乃指我應與尋常店爭也明乎是則我不關店則已如欲開辦則我於尋常店對於某物之售價若干而我爲顧客之經濟與便利起見必如何削價方能得顧客之歡心譬如牙刷一柄尋常店售價爲大銀元一角我可以小銀元一角售出者售出之此即我與他家競爭而獲優勝也 
　　（十一）特製　貨物往往有同一名稱與同一内容而因裝潢之不同各異其價值者書籍即其一也如果與出版家特約製印縮本或改樣裝釘則可將用皮者改用布用布者改用紙等等爲更合經濟店之性質與定例 
　　以上所言各節均爲新式零售中之開設五分錢與一角錢店者所必需之材料有志從事於斯業者對於上述諸端苟能斟酌損益各以切於已之實用而勤加研究則事業之成功自更無疑義矣 
科學 
[物質與聲光] [  金暮雲]  
　　凡生於天地間環繞於吾人之四圍日與五官相遇而感知其存在者皆曰物若金石土木日月星辰等是就各物以區别其性質或討究其搆成則謂之物質如云水成自氫　空氣成自　　等所謂氫　　等皆物質也故物旣爲物質所搆成則物質必有量易言之必佔有空間若干之地位者也且物質有公性General　Properties如物質不滅Conservation　of　Matter塡充性Extension不可入性Impenetrability質量Mass　重量Weight慣性Inertia等性使非物質則不具此性明乎此再請述以下之聲與光 
聲者何乃物質振動Vibration之結果也如擊鐘則鐘發聲鳴鑼則鑼發聲鐘與鑼皆物質所搆成也而其所發之聲乃其工作之作用（能力Energy）易言之即物質及能力所呈之變象此種變象即吾人所謂現象Phenomena是也不獨聲然光亦猶是 
　　若吾人以聲光爲物質則誤解甚矣聲光旣爲物質則當然具有公性假如有中國俗樂一隊羣集一室同時並作斯時鑼鼓喧天無處不聞樂聲即無處不爲聲之所達若聲爲物質則當時室中空氣必被聲所驅斥而幾成眞空試問樂人如何可以久居且樂聲發出漸趨於無若旣爲物質當然不滅今人旣可以久居而聲未嘗存在於空間即聲無物質不滅不可入性之鐵證也旣乏公性當然不成物質聲旣明矣光亦無待贅言（乙種酬） 
 
 

Page 22

 
 
   
 
