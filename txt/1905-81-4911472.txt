# 1905 - 81 - 4911472

 

Page 1

 
 
[電傳諭旨]  
　　二月二十二日上諭長庚現在出差兵部尚書著鐵良署理欽此同日奉上諭四川順慶府知府員缺著潘慶瀾補授欽此同日奉旨誠全現在穿孝所管正白旗蒙古副都統著黃永安兼署欽此 
[硃筆恭錄]  
　　二月初十日奉硃筆圏出奇承額稽察正紅旗蒙古旗務欽此 
[廷寄恭錄]  
　　軍機大臣字寄湖廣總督正月十九日欽奉上諭有人奏粤漢鐵路亟宜速籌結局一摺粵漢鐵路前已諭令張之洞等妥議籌辦迄今尚無成議著該督　成盛宣懷赶緊設法挽回以保路權事關大局不得宕延貽誤原摺著抄給閲看欽此 
[電傳宮門抄]  
　　二月二十二日召見軍機升允 
[御史黃昌年奏粤漢鐵路議久無成亟宜速籌結局摺代論]  
　　奏爲粵漢鐵路議久無成亟宜速籌結局以安羣情而弭後患恭摺仰祈聖鑒事竊維輪颿大通堂奧盡闢綜其大勢惟西北有太行鞏洛蜀漢之險東南有五嶺洞庭荊襄之隘尚足顯示形勢固我藩籬自各國商務趨重揚子江而常山之蛇腰脊中斷然使鐵路之主權未失金錢之息借無多自能銜結首尾貫串中樞轉運兵　庶幾萬一乃蘆漢之鐵路已入比人之彀而比人實爲俄之棖於是各省路權輒以政府之一憑証書拱手而奉之他族憂心如醉誰秉國成不自爲政卒勞百姓詩人之言可爲太息夫中國鐵路蘆漢爲大粵漢次之蘆漢以海港爲尾閭粵漢以海港爲起點中央輻湊脉絡靈通譬如人之一身運動宜皆由我今則蘆漢已失主權再以粤漢捐之彼所謂勢力範圍者暢行我之腹地更無限制如續約第十十一兩條已籌及捕兵棧房擴張權力之地步其明證也從前内地洋人尚有禁海口虧折貿易及主客勢殊之慮故其强梗手叚猶時有牽制若兩路併爲一氣則撼其外益以揵其中此非微臣影響之談實乃各國陰柔之計當初合興公司前後訂約時可以蔽中國四萬萬人之耳目而不能欺盛 
　　推併聲明 
　　茲者鎭和莊與秦道生王雲峰合開祥源裕記土莊以甲辰年終爲止自願推併秦王二人執業所有一切往　存欠帳目憑中言明均歸該等接理仍用原牌自推併後一槪與鎭和莊無涉特此登報聲　明鎭江鎭和錢莊告白 
　　江孚輪船准廿四晚開往長江各埠廿九日由漢開回 
江孚帳房啓戊 
　　郭誠大土棧添設零剪 
本號開設上　南　　德橋朝南務　巷内精辦大小洋藥川西雲土己歷十有餘年遐邇馳名中外推信固不待贅述蓋向以原　批發未便貴客零購爲此今春添設零剪以便一律承辦並非登壟逐微起見恐負賜顧者之雅意耳遠未週知特此佈告戊 
　　上洋虹口新開祥茂漆號 
本號開設上海虹口乍浦路南首石庫門内自揀運選徽嚴陜貴各省生熟名漆精制龍　紫晒疊露退　京廣甯漆紫光金漆明光黑漆濳山伏漆川貴洋廣金硃顔料一應俱全照山批發凡　仕商置運出口格外克己週全新張伊始放盤一月以廣招徠貨眞價亷包退回换童叟無期特此佈聞戊 
　　五彩繪圖廿四史演義 
始自盤古終於明末將歷代統緒興亡仁暴忠佞貞淫條分縷析成章回演義事事悉依正史言言如出新開目五彩繢圖顔色鮮艶明末事情尤爲畢現十農工商皆能通曉六本實洋九角 
　　尺牘維新 
市問尺牘太多不合時用此請名家新撰是恭維至請安聯絡成篇一行有一行之客套生意進出慶賀慰唁祝壽服制圖說婚喪帖式及當面應酬序坐圖位定席儀注並附楹聯共十本實 
洋五角 
　　改良聊齋志異 
精會圖畫一百廿幅加眉批評語註釋並增補六則頭號大字實洋八角 
　　鏡花水月 
隨園老人晚年秘槁造意之新奇在聊齋志上也向無刻本今石印成書四本售洋四有○乙己年華洋萬全通書又名官商便覽實洋七角○袁慰帥兵書兩函售洋四元○明季稗史六本售洋七角○華英四書六本售洋一元二角○國朝名臣言行錄一元○加批西遊記五角○海國春秋十本七角○陳修　三十種　　廿四本一元八角此外凡報上各號所登各書均有齋備上海四馬路中望平街轉角口文　　局　兌外埠函購　屬　件 
　　吳興吳惺子雙鈎畫格 
琴條三元單條四尺四元五尺六元六尺八元八尺十二元堂幅加倍横披同卷册每尺二元紈摺扇二元帳額四元凡蒙賜件請送錦雲堂戲鴻堂大雅堂扇莊轉交 
　　别發洋行廣告 
現在本行後進另設一所専售學堂書籍文具儀器及運動器械等物一應齊備如　　諸翁光　其價格外克己以及外埠郵購隨到隨寄擇於二月初四日起發售此怖 
　　祝嘏易地定期 
沈壽康先生年屆百齡同人公製壽屏初定於二月二十二日假座張園祝嘏嗣因該園駐紮俄兵殊多不便茲准本月二十八日攺借滬北徐園稱觴慶祝特此佈聞[  同人公啓]  
 
 

Page 2

 
 
　　宣懐伍廷芳兩人由事體專制非當其任者不能叅議亦無暇究心也幸彼族爭持輸忱於我紳民憤激以筆札喧騰督撫勤勞以電文往復究其勤勞非出一人私見何啻三省危機臣嘗細按全約如預付無窮之息虚懸難定之欵浮增築造之費先開墊辦之門種種詭秘使我永無贖回之望又考查該公司提用之欵僅造廣東佛山九十華里據盛宣懐電致外部及三省督撫已用去六百五十餘萬美元約合現銀九百七十餘萬兩按之歐美日本核估路工已逾十倍雖有勘路儲料在内聞亦無多據此推算加之五十五年中累息增欵磅虧當有國計五年之歲入何况庚子賠欵及蘆漢東清之最大關係查至紛來則粵漢贖路之説豈復能過問朝廷試以此詰問盛宣懐作何了局有無把握令其詳細聲覆尚有何辭臣不得而知之也且盛宣懐所以總辦鐵路之原因時論指摘其陰謀密計恐不盡爲風影卽總公司亦僅爲蘆漢而設乃以總辦之名兼攬粤漢庚子續約尤爲專橫使其稍矢公忠通盤籌畫蘆漢雖多損傷而於粤漢力爲挽救較其得失利害卽以粤漢折償蘆漢可也計不出此則於三省紳民發難之日卽能翻然改易鑄錯悔錯繫鈴解鈴亦爲天下後人所諒計又不出此顧遣洋員福開森遊説美外部大臣令其干預據抄美政府覆電第三條有云若該公司改其規模辦法致美政府不能襄助卽可將襄助之事停止是美國家廊然有正大氣象盛宣懐何不乘此機會卽將該公司逾期背約釀命改章數層宣告美廷决將全約作廢若果行此迎刃而解當不徒收回路權之益也計又不出此而必電詢美政府解釋第三條語意嗣後覆電略謂該公司若將底股售與外人美政府所不能禁止中國廢約等語以此絶好消息極大轉機特爲盛宣懐護約之私見濡滯至今自有肺腸俾民卒狂何其愚而悖也去冬仰蒙皇太后皇上垂念三省人民諭旨特派督臣張之洞力辦廢約之事歡聲雷動愛戴喁喁無若盛宣懐迫於公議朝命口言廢約暗中橫生枝節或曰以美接美或曰該公司收回比股或曰美政府不允作廢或曰美國只認原約大臣事機之來間不容髪東南大局何堪設想臣觀各國政策多平和而占權利之多數應請飭下樞臣商部及三省督撫和衷共濟力挽時艱仍由張之洞電商美使梁誠極力磋商爲民請命援彼國限制華民保全本國工黨之例出以婉辭以辦到美政府照准不明廢約而實廢約爲的併請旨嚴責盛宣懐與三省疆臣速議結局無負朝廷委任幸而有濟國家之靈天下之福萬不得已則如近日美國留學生所云一面自行開辦一面與合興公司構訟或如開平煤礦質辭於荷闌萬國和平會外國商律伍廷芳必能嫺習乞賜垂詢當有成算再不得已但將原約增减嚴定章程多入華股樽節浮費以爲收續地步或猶愈乎事未可知大權不屬由後之説非臣所必言也無任惶悚迫切上陳伏祈皇太后皇上聖鑒謹奏 
　　按此摺由京友抄來中有似通非通語或因亟於鈔寄致有脱誤固不敢疑黃侍御改筆如是之欠通也記者識 
[俄海軍見於印度洋]  
　　二月二十一日日本大阪來電俄波羅的海艦軍之一隊現見於印度洋 
[俄艦隊抵樸賽埠]  
　　二月二十日倫敦來電云俄波羅的海軍第三艦隊已抵紅海之樸賽埠糧食甚爲充足因此到埠後並不購裝糧食擬於昨晚駛往及蒲鐵兒埠 
[俄訪事謂俄軍無戰勝之望]  
　　二月二十日倫敦來電云駐戰地之俄訪事議論目下情形謂俄軍實無戰勝之望日軍現又試行軍策俄國非卽遣二十萬援兵至哈爾濵恐萬不能保守此地俄蘭能堪姆夫將軍所統之軍已失其四分之三 
[俄武員願早日議和]  
　　二月十二日柏林來電云俄政府現議將衞隊兵調出數隊但有武員數人情願早日與日本議和 
[俄卽將探詢日本議和條約]  
　　二月二十日倫敦來電云英路透駐俄京訪事人電稱熟悉時局之人皆謂俄國卽將設法探詢日本所擬之議和條欵其意因俄國調兵甚遲及借債爲難之故也 
[俄政府收回遣兵赴東方之命]  
　　二月二十日日本大阪來電云俄國現因内亂故政府已收回將皇家衞隊及馬步隊四師團遣往東方之命令 
[俄人退至黑龍城]  
　　二月二十一日東京來電云據官塲宣告謂興京之俄人已退至東北九十英里之黑龍城日軍近日所占之法庫門東北二十三英里之昌圖及清家子兩處己無俄人蹤跡 
[俄將報知戰事]  
　　二月二十日倫敦來電云俄林義維樞將軍於十九日報稱鐵路之近地惟有馬隊小戰數次而已 
[日俄不久將有大戰]  
　　二月二十日日本東京來電云日俄戰務現暫平靜但恐不久又將有大戰目下戰地天氣和煦如春 
[俄在戰地兵計數]  
　　二月二十日東京來電云俄由盛京戰地撤退之兵有十八萬人昌城吉林一帶以南之俄軍後隊計有一師團半相近哈爾濱有一師團至海參威及高麗交界處僅有俄軍一隊因此情形面將海參威防軍遷至他處此舉萬不能行刻下抵敵大山岩元帥之俄軍共有二十萬或言有二十二萬 
[日員在盛京所獲非戰鬥員計數]  
　　二月二十一日東京來電云日軍己將在盛京所獲之非戰鬥員釋放内係官員四十七人平民三百五十九名服侍病者之人九名教士二名商人四名昨承駐滬日總領　署送來公電與此略同故不覆譯 
 [P火車來往盛京開原之間 
　　二月二十日日本東京來電云開原南之鐵路橋業己修竣火車又來往於盛京開原之間矣 
 
 

Page 3

 
 
[日本新國債可支一年半戰費]  
　　二月二十一日倫敦來電云駐美日使謂此次所借新國債可作爲續行戰務一年半之經費然在此期之前戰事諒可停止 
[歐洲銀行中人皆願借債與日本]  
　　二月二十日日本大阪來電云歐洲大陸地之銀行中人皆願有分於日本之新國債德京栢林己設公司凡該處之銀行中人皆願借債與日本並議將此事呈於日本政府 
[日本以烟葉專利抵借欵]  
　　二月二十日倫敦來電云日本新募四釐半利息之國債計英金三十兆磅不久將出售股票每百作九十算一半在倫敦一半在紐約招募此債係將日本國家之烟葉專利作抵定五年内贖還又電云日本國債票已在英國售完美國之一分亦在紐約出售買票之人過於其數 
[日本尚擬借第五次國債]  
　　二月二十一日東京來電云日皇已下諭刊行官報令募債於倫敦及紐約各報皆謂借債較之條欵之前數次國債爲優至一千九百零五年至一千九百零六年一年所需經費尚須出債票計日洋一百三十兆元但此亦非難蓋日本銀行中人已允售第五期之國債票合日幣一百兆元故也 
[法國復議開辦俄國國債]  
　　二月二十日倫敦來電云法國巴黎股分公所之董事現已宣告謂俄國商議國債之舉復行開辦一切情形甚爲滿意 
[暹羅英京招募國債]  
　　二月二十日倫敦來電云暹羅在倫敦招募國債合英金一兆磅三刻鐘時已經募全且有多人並未購到者 
[俄政府控告唆使擾亂之人]  
　　二月二十一日倫敦來電云俄政府已决定控告天主教教士及亂黨首領麥格新搿開因此數人皆著論唆使俄人擾亂政府故也按教士現在里革 
[俄報議論]  
　　二月二十日大阪來電云倫敦今日來電謂俄國各報皆批評英日之同盟并深責此舉謂其宗旨係反對俄國而已並謂日本實得其戰勝之利益又某報云俄現惟有一友國卽係光陰而已（按其意謂無人相助抵有及時努力） 
[德國責問法國]  
　　二月二十日柏林來電云法國責問法國謂其僞稱在摩洛哥京城商議之舉係奉歐洲各國允許然德皇前赴摩國卽足證德國從未允法國從中調停德摩之交涉譯字林報 
[俄行文詰責華政府]  
　　二月二十一日倫敦來電云俄政府現聞在盛京及附近彼處之有病及受傷俄兵爲日人追逐時頗被中國馬賊所傷害又謂日將軍未接殘殺消息之前並無意占據盛京故目下俄政府已行文向華政府詰責矣 
[滿洲俄軍將增至六十萬]  
　　二月二十一日倫敦來電云法京某報謂滿洲俄軍之全數卽將增至六十萬人譯太晤士報 
[俄艦隊已離蘇彝士河]  
　　二月二十二日倫敦來電云波羅的海第三艦隊已離蘇彝士河向南而行 
[俄國主和之人日多]  
　　二月二十日倫敦來電云俄國主和之人日多一日官塲中人亦復如是並謂數月後再行議和日本之要索必更難擔任 
[俄國將辦新税]  
　　二月二十日倫敦來電云現俄政府將納新税以充經費 
[俄將撤任]  
　　二月二十二日倫敦來電云俄皇已下諭將滿洲第二俄軍司令官格力本保將軍撤任但祗留俄皇御前大臣之職譯文匯報 
[侍郎慮無通儒京師]  
　　日前某侍郎上封奏一件謂各學堂興而科舉廢則三十年後我中國必無通儒 
　　記者按某侍郎謂科舉廢無通儒然則侍郎必科舉中人也必自以爲通者也而所言乃如是通天地人曰儒儒之名甚難當者也如侍郎言將科舉中人皆能當通儒之名矣恥哉通儒 
[趙尚書之條奏京師]  
　　户部尚書趙次珊大司農於本月初九日召見後卽至署及歸寓已深夜矣次早卽上條陳十二則前六條係單字一曰通一曰任餘未詳後六條用雙字一曰知本一曰重祿餘亦未詳 
[擇期考試保奏留學生京師]  
　　前直督袁宮保所保之留學生及山東之留學生并京師各學堂之東文助教刻已由政府擇期於三月中旬考試矣 
[會議武備學生考章京師]  
　　日前練兵處大臣會議云現查前班學生均於本年陸續卒業特擬定考試章程二條一取列超等者分派各省充當各營教習一取列特等者分别酌留常備各營委用一取列一等者飭令回京派入練兵處當差 
[學務處咨催興學京師]  
　　日前學務處咨行各省公文略謂所有未經設立學堂之府廳州縣以及各大鎭地方宜速飭地方官速爲興學嗣後凡及八歲之童子不入學者咎其交母等語 
[鄂督將設黔省附學生武昌]  
　　湖廣總督張宮保生長黔省眷念釣游至老不倦此次黔撫柯中丞赴黔履新時宮保諄囑在黔選派學生四十名來卾仿南皮學生之例在學堂附學俾可速成 
[國史館將開保案京師]  
　　國史館上届纂修之事 
 
 

Page 4

 
 
近將告竣聞定於四五月間開保 
[實行裁吏紀聞京師]  
　　前因軍機處片交各部令裁吏一事各部宜一律舉行不得此部己裁而彼部不裁乃半月以來各部仍未能實力舉行堂司迭行會議均無定見昨聞張冶秋大冡宰已諭飭將求賢科書手一律裁撤酌留一二熟手帮同司員辦公以後仍擬續行裁撤云 
[两宮幸園先聲京師]  
　　内廷傳出消息兩宮擬於三月初九日幸頤和園駐蹕日内當傳知内務府敬謹預備矣 
[張侍郎自英啟程京師]  
　　張燕謀侍郎奉命赴英辦理開平礦案訟已　直兹悉外部於二月十三日接張侍郎自英來電云西歴三月十五日（卽中歴二月初十日）搭輪回華 
[欽派閲操確情京師]  
　　此次直隸閲操欽派大臣恭代初擬以慶邸裕相國那大金吾前往嗣因軍機要政地面事宜一時無人分任遂改派兵部長大司馬徐菊人侍郎分往閲操業經奉旨并聞定於本月二十一日請訓兵部隨帶司員四員　陳以慶　李祖謨　黃維翰　煕棟　練兵處隨帶司員六員　吳笈孫　許秉琦　良弼　吳祿貞　沈尚謙　哈漢章 
[刑部删去慘刑京師]  
　　探聞刑部此次增訂刑律共删去慘刑條一戮屍二梟首三刺字 
[電商粤漢鐵路結局武昌]  
　　湖廣總督張制軍自� 
接奉籌辦粵漢鐵路結局之廷寄除恭錄咨明盛杏蓀宮保外現己與湘粤紳商並兩省督撫部院暨駐美梁大臣電商速辦矣 
[紀蘆漢路工事]  
　　廬漢鐵路工程目下將次告竣此路自北京起經河南以逹漢口中間繞越三省從北京至黃河北岸計長六百二十啓羅米達（每啓羅米達約合中國一里十之一）從黃河南岸至漢口計長五百十五啓羅米達綜計全路約長八千一百五十啓羅米達沿途所過處大半係平坦之地惟中間當豫鄂兩省交界處山嶺盤曲稍有險阻故在該處最高一山下鑿有車洞黃河南岸之一山下亦鑿有一洞此外工程之最鉅者莫如黃河上所駕之橋梁計長三零十之三啓羅米達高二十米達（每米達約三尺）大小環龍共計一百零二節南岸已造成二十節北岸造成十節平時河水深十米達水漲時深十四米達惟河底多係沙泥故其難築造現有意比英法奥五國工程師五十名及中國工人三千名在彼日夜興築夜間則燃有電燈此五月内全路當可告成現由北京至彰德及由漢口至許州兩處火車已可通行惟中間則祇有貨車可以來往故從北京開車第一天至順德第二天至彰德由此改乘騾車第三天至新郷第四天至黃河第五天至鄭州第六天至許州復乘火車第七天至信陽州第八天至漢口途中若能遇便附搭貨車則祗須五六天已到若以後全路告成則由漢口至北京祇須四天聞此外尚擬添築由直隸正定以達山西太原之枝路云錄北洋官報按蘆漢鐵路軌道已由漢口築至鄭州府將次開關車賣票前日本報己紀其事矣 
[准弛米禁電音蘇州]  
　　米糧出口之禁已有多時旣經各米商紛紛投督撫二轅禀求弛禁兩江總督周玉帥揆度情形以現下此禁似可暫弛因卽批准二十一日傍晚蘇撫轅已接到電音玉帥咨文日内亦將頒到矣 
[法主教函告匪警杭州]  
　　寗台匪徒仇教歴詳本報雖幸尚未滋事而法主教趙保祿君因已查得匪黨甚多到處分布深爲可慮故又致函洋務局告警略謂據寗海司事教民急報現在謠諑緊急新昌開口岩地方有匪黨數千人又奉化天皇寺地方亦有聚衆數千人之多均稱王錫彤部黨依然四佈知單發賣票布定爲兩路於二月間同日進城殺官害教刼管劫獄並焚燬各處教堂其墊洶洶頗不可遏各郷教民已紛紛遷避等因本主教查此項謠言雖不足信而一切不軌舉動實屬難料或有不測咎將安歸云云現已由局禀知撫憲抄錄原函飛送至寗交呂道生軍門高嶼卿觀察嚴行防堵以弭亂萌矣 
[張殿撰推廣輪利]  
　　張季直殿撰通州所設之大達輪步公司曾禀南洋大臣擬在十六鋪南老太平馬頭左右購買地叚建築輪步棧房以立根基再招集華股一萬股陸續訂購輪船推廣一切南洋大臣現已照准命與招商局互相聯絡和衷商榷矣 
[定查回華學生夾帶]  
　　昨税務司函致上海道嗣後無論何省學生由外洋回華者若無護照免單爲憑隨帶一切物件必須逐一驗明確無税貨在内方准放行 
[捐金重興震旦學院]  
　　震旦所散學生現在己有曾君少卿捐助萬金施君子英等撥欵萬金零星捐款數千金擬借吳淞六營公所開校仍延馬君相伯經理昨曾函請袁海觀觀察設法不知觀察能俯如所請否按六營公所卽提鎮行臺又曰海軍公所聞張殿撰亦擬在彼借設學堂 
[改繕委札]  
　　會審公廨委員屠興之别駕委札本已赴蘇領到蘇藩以此次公廨會審係海防同知兼差與前委各員有異委札有誤因特另繕飭道更換昨已出道頒下矣 
[晋撫張再致鐵路大臣盛宮保電（爲正太鐵路購地辦法事）]  
　　洪艷電悉客臘文勘兩電均未奉復承示派委勘地委員飭令禀商志道潘道等因是否地價高下均在禀商志道之内又分别等第一語仍是按照直隸定章辦法此節迭經電商應驗紅契定價係照尊處主稿會示嗣經潘道議覆山西不能拘定舊章情形又奉批飭仿照河南辦法一律照騐紅契發價最爲公允札行參贊柯道轉飭洋 
 
 

Page 5

 
 
工程司遵照在案今若遽改前議無以示信於民未便照辦仍祈速復陷 
[晉撫張覆鐵路大臣盛宮保電（爲正太鐵路購地辦法事）]  
　　洪支電承示購地辦法昭晣無疑當卽錄電分飭潘道志道會同遵辦并行各州縣遵照尊示樽節公費誠然然當務其大者鄙見非欲損公欵以益民祗求晉民不吃大虧耳斷不至别滋流弊如洋工師所慮也蒸 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[盛宮保札南洋公學沙田委員遊龍元文]  
　　爲札催事現據通商銀行董事大班等禀稱上年票請札飭管理南洋公學田務委員遊龍元將欠銀行銀二千兩於上年年底連本息呈繳歸欵查票立十二月期銀業已逾期未據解到並未見該員禀復伏乞嚴札行催刻期解繳以重公欵等情前來查該員立票借銀票據印記炳然可據何以逾期並未將本息解繳亦未見該員隻字禀復殊不可解鎭江分行虧空宫欵數十萬若欠欵不完更屬何從籌補合就札催札到該員卽便將前欠銀行本息銀二千餘兩限一月内卽便解繳來轅聽候轉發歸欵如仍逾延不解定由銀行派人守催愼勿遲延致干未便切切 
[四續查考美國提取製煉煤油情形法六論油質]  
　　蒸出之油皆以法倫海寒暑表測驗火候以分别其度數用法列於後 
　　甲蒸至三百零二度爲輕油 
　　乙由三百零二度至五百七十二度爲煤油 
　　丙五百七十二度以上者爲重油 
　　甲分五種一油精由一百零四度至一百五十八度質重祗水之六成五六（如水一杯重一兩者此油祗五錢六分下同此例）以爲化象皮化别項油及迷藥之用（卽外科剖驗所用之迷藥）並能發出凉氣二如加司鄰之類由一百五十八度至一百七十六度質重較水祇四成四至六成七以爲提取酸醋水内之油及提取木中之油又以爲駕駛汽車及專鬥製造之燈燃光用三石腦油由一百七十六度至二百一十二度質重較水祇六成六至七成零七以爲去衣上垢膩及攙入煤火之用亦以燃專門製造之燈四石腦油由一百七十六度至二百四十八度質重較水得七成七零至七成二以爲專門製造之燈燃光及製煤氣之料亦以爲油飾之用（以代松香油較爲易乾）五石腦油由二百五十八度至三百零二度質重較水得七成二二至七成三七以爲擦抺工細機器之用亦以爲對淡油漆爲抺油之用 
　　乙爲煤油由三百零二度至五百七十二度質重較水得七成五至八成六四平常市面所銷者皆加硫强水（卽硫醋）製成如硫强水太多卽以鹻水平分之（卽㧧打之類） 
　　丙爲其餘重油分二種一質重較水七成四四至八成五八以爲擦器具之用二質重較水八成五八至九成五九名柏累啡以爲製蠟燭等類之用至再重之油則已結餅祇可刀切供焼火用 
　　礦採石油所提煤油成數不一美之偏西温尼亞所產者每十成提得六七成其餘美屬各礦所產以百成分計約列 
　　甲加司鄰佔一分五甲第三石腦油佔十分甲第四石腦油佔二分五甲第五石腦油佔二分五乙煤油佔五十四分丙第一擦器油佔十七分五丙第二柏累啡佔二分其餅油餅及耗散者佔十分仍未完 
[蘇垣官事]  
　　松海防同知沈司馬翊清現經上憲調署江甯南捕通判奉札後卽於本月十五日飭丁來省詣各憲轅禀謝○上海貨捐局查驗一差現經上憲札委候補縣丞郭二尹曾益接辦已於本月十五日謝委啓行矣 
[烟台]  
　　烟台爲通商口庠時有奸商將私錢運入本境行使歴經福山縣出示嚴禁置若罔聞現經商會各家公同議定各鋪不准行使如有不遵從重議罰○膠州人李姓向在奉天營生去冬携眷僑居烟台東庄前日夜間忽有賊匪二人踰墻進院　　　　　　　　　　 
値李妻一人獨處驚覺狂呼匪人膽敢用强將皮箱三隻劫去天明報由村長赴福山縣禀請查緝○之罘汛經制外委高君汝霖於正月二十八日逝世所遺汛務由登州右營都司吳全發都戎札委候補守備鄒維坤守戎代理 
[厦門]  
　　駐厦美國領事費思洛君現因任滿回國新任安得森君於上月二十二日到厦擇期二十六日接任○冬防巡查上叚差經上憲委福健軍前營管帶彭總戎桂堂接辦中叚由提憲黃芍岩宮保委福健軍中營帮帶李萬勝下叚委福健軍右營管帶張武友按叚巡查○近接省垣來信提督中軍參府李惟華回案撤任調省察看遺缺札委銅山營叅將彭保清接署○上月二十八日晚惠通街錦花樓前刃斃男屍一具年约二十餘地甲報請厦防同知黃司馬驗得死者腹下刀傷一處闊約二寸許委係致命聞死者係洋關舢板夫洪本係泉州府人 
 
 

Page 10

 
 
是晚赴友人招飲不知爲何事被人殺斃○同安縣施文藻大令近奉省憲調省另候差委遺缺委胡之楨明府接署○惠通街妓院酒樓鱗次櫛比往往因此肇事近日厦防同知黃澍鉁司馬責成地保將流妓土娼一律驅逐不准逗遛并諭彼處永遠不准開設酒館如違將房屋標封人官 
[查禁車夫索詐俄人]  
　　昨日午後上海道袁觀察行文南市馬路工程局内開前據英美租界會審公廨讞員申稱奉本道函諭前晤俄國總領事闊面稱近有俄國非戰鬥員及避難人由旅順先後來滬候船回國時被不肖東洋車夫推至僻靜處向其索詐請爲查禁此等俄人應由中立國爲之保護如有不肖之人向彼索詐自應查究以免滋生事端至租界一帶車寓前後查明轉諭在案法界及八仙橋以外非應轄之地請卽轉飭查禁等情爲此札飭希將境内車寓詳細查明嚴禁云云總辦翁子文太守當卽申復以裏外馬路一帶並無車寓候派探捕隨時查拿如有前項前事一經獲案定行嚴懲 
[照會教堂勿留考童]  
　　松江府田紹白太守以每届府考時各教堂留宿考童往往滋事爰於前日禀明上海道袁觀察照會江南全省主教轉令各教堂萬勿招寓考童以免生事 
[蜀省訂購銅元機器]  
　　四川章觀察去年由外洋遊歴各名廠公畢囘華道經滬地奉上台電囑購辦銅元機器觀察深知德京蜀赫廠機器甚爲可恃該廠由滬上榮華洋行經理故向該行訂購全副機器每十點鐘包出銅元百萬枚價在二十餘萬兩聞此項機器不久將可來滬矣 
[新任讞員定期視事]  
　　新任英美等國租界會審分府屠興之司馬作倫由蘇省領憑回滬涓吉本月二十四日午時接篆視事先於昨日函知駐滬各國總副領事訂於今日午後兩點半鐘命駕前往拜謁 
[法副領事赴漢]  
　　漢口法領事費亨祿君有事回國所遺篆務由上海副領事蓋慕倫君代理現蓋君已於前日乘江裕輪船起行赴漢矣 
[添委洋務文案]  
　　上海道袁觀察日來以署中交涉事務紛繁故特札委候補知府施炳襄辦理洋務文案事宜以資臂助 
[催訊扣留洋糖事]  
　　英商老公茂洋行裝運洋糖被南市糖捐局扣留一案迭經該行禀由領事照會袁觀察趕緊酌定妥善辦法或派員會訊定斷勿再延宕 
[警察新政]  
　　本城自開辦警察後所有街道理應清潔以便行人警察總辦汪大令查得城内大小各街店鋪所裝地橋欄杆有碍行路故除照會各叚董轉知各店限三個月一律拆進外昨特出示暁諭居民一體週知 
[紀教育研究會]  
　　教育研究會爲本邑龍門師範學校各教員創設借劉公祠二十二鋪小學堂爲事務所隔昨爲第三次開會之期先期傳知各會友於二點鐘齊集在半涇園攝影畢由會長袁觀瀾及會員姚子讓沈信卿夏仲萊袁叔由尤惜陰諸君演説立會之宗旨并提議事件到者約五六十人 
[英界失愼]  
　　昨晚三點鐘時英界三馬路鼎豐里二百五十二號房屋所設英文書館内忽然失愼後由西人竭力救息計焚去房屋四間過街樓一間 
[公廨修竣]  
　　前者公共租界公廨稍有毁壞特雇匠重行修理刻已一律竣工矣 
[沙船演劇]  
　　陳豐記船號近因在牛壯來滬獲慶安瀾因雇梨園中人就商船會館登檯演劇並請二十三七鋪巡局派勇彈壓 
[初訊警鐘報案]  
　　警鐘報一案昨日正午十一點鐘經捕房將拘獲之戴普鶴胡少卿卽何少卿汪新生卽王星生徐時芬朱存仁等五人解案由襄讞委員孫耳三明府會同英副領事德爲門君會訊據西探頭日矮姆司脱朗禀稱因華歴二月十八十九等日警鐘報所載之事任意毁謗淆惑人心經捕頭飭拿該館主人並執筆人到案訊辦因於西歴本月二十五號偕同華探至該報發行所拘得戴普鶴卽派捕看守當晚至派克路餘慶里刷印所拘獲胡少卿汪新生徐時芬朱存仁等送入捕房兹特解請訊供毁謗之報紙呈鑒明府訊之戴普鶴供在四馬路發行所專司發報不涉筆墨朱存仁供開設鏡華書局該報在局代印所有機器生財均是已物該報主人李春波於日前往漢口諸事係李經手承辦明府謂旣是代印應有合同答稱尚未訂定徐時芬供爲排字頭目不干筆墨之事胡少卿供在該報館爲新聞校對並不起稿汪新生供靑浦縣人因來申在養材學堂讀書借住該局中並不干涉報務求爲開釋以免拖累明府又謂戴等曰此事主筆等因何聞風先避戴稱伊等早有所聞因此主筆欲至東洋但不知實在何處明府商之德爲門君著將借住之汪新生存銀二百兩保出俟禮拜五到案覆訊其餘四人仍管押候奪 
[上海官事]  
　　金陵支應局提調候補知府譚潞生太守傅贊奉江督周玉帥委赴北洋考查警察章程昨日由寗來滬到道拜會○福建候補道張國卿觀察紹楨昨日由甯抵滬住全安棧又江蘇候補道袁仲靑觀察照藜昨亦由蘇到申住福興棧午後先後到道拜會○浙江候補道萬欣濤觀察中立銅元局總辦許九香觀察鼎霖江蘇候補道龔虞彬觀察盛際太倉州謝枝仙刺史陶前奉賢縣縣丞徐季璜二尹耀賡新任英公堂會審委員屠興之别駕作倫昨均因事先後詣道拜會禀見○清查河道委員孫明府奉道憲委辦南市騐花局所遺之差昨經關道袁觀察另委候補知縣呂粹甫明府賢萃接辦明府奉委後昨詣道轅謝委 
[上海縣案]  
　　著名流氓玉寶寳被許掌生戳死王之同黨夏雲祥亦將許刃傷由地保董土明報案相騐後許亦擡案喊控當經汪大令訊飭發堂醫治刻己傷痊前晚奉大令提訊錢海濤供在虹 
 
 

Page 11

 
 
鎭開茶館正月十二夜十一點鐘有蔡毛郎堅嗅小的開門擁進二十餘人許掌生王寶寳夏雲祥等俱在其内先令泡茶繼賭牌九至四點鐘一哄而去少項許掌生復來叩門入内稱被夏雲祥刀戳受傷又帶人將王寶寳尸身擡放小的店内餘不知情董土明供十三晨據錢海濤來稱許掌生戳斃王寶寳許亦被夏雲祥戳傷均在伊荼館内小的前去看後卽照錢母所云具呈請驗許掌生供是晚路遇夏雲祥邀至錢海濤茶館賭博雲祥先向小的借馬褂不允及至小的歸家雲祥與王寶寳在途守候硬借洋四元小的約於明晨給洋致被戳三下卽奔回茶館王寶寳之身死諒亦雲祥行兇大令判許收押錢董退去候補提同賭人証復訊察辦○英公堂片送陳江氏控拐幼女之江錢卿到縣訊究江供推小車度日一日遇一迷路幼女命小的推送找尋無著帶回寄與寓主打聽匝月始在南倉探悉該幼女曾由後交托王福及陳嫗爲中賣於陳江氏爲婢小的卽邀王福等將女送回陳江氏非但不肯出飯資反稱該女携出洋十元銀鐲一雙被小的吞没控廨提訊移送案下求鑒大令判押候查明核奪○梅家弄巡局委員率勇至翁板橋茶館捉賭拘獲張闌根張木生送縣訊押昨經復訊忽與前供翻異諉爲不知大令飭將闌根掌頰二十下木生責一百板判從寛省釋 
[巡局案]  
　　昨日浦東塘橋巡局委員任柱臣二尹派差至南市二十三七鋪移提奚新堂一名當經姚二尹派勇至大南門提獲交來差帶歸訊辦○大南門外奚義興米店主函送已歇店司張雲泉至二十三七鋪巡局禀稱紊亂行規請究局員汪二尹帶案訊明著卽交保安分營生 
[公共公廨早堂案]  
　　昨晨十點鐘時英副領事德爲門君蒞廨會同襄讞委員孫耳三明府訊案時有包探竇如海解周福全至案禀稱此人昨晚在出東路尚仁里德昌質當内用竹梯踰墻而進竊取首飾等物自後門竄出被華捕所見追至福州路拘獲搜出原贜請究德昌執事金子餘亦投訴前情周福全供尚有一人同去出洋四角購洋刀一把故能挖門而進明府商諸德君判責二百板押西牢一年罰作苦工○包探陳洪德解吳江照至案禀稱此人在虹口浜内停泊竹簰有碍行舟明府判罰洋五十元充公○車夫熊富前日調戲同居曹和尚之婦被曹所見喝止不睬且欲藉端行兇因之報捕拘案判責二百板○積竊錢瑞福竊取陳仲明之衣服首飾等物由探拘案判押捕房三年○招商局小輪公司買辦方雲卿控水手陳坤泉李阿泉陳雲泉等裝運水菸缺去二十五包後由船主卞根福投稱自願賠洋三十元了事因判陳坤全等三人均交保開釋○二百三十號印捕解快馬違章之陸道生至案判罰洋二十五元○錢紀林控宋玉泰竊取銅表一隻費永興控張阿六竊取布衣等物由探先後解案判宋押一月張枷一月○張阿寳周聚生王桂林前日在大路路北誠信弄内攫去路人張春生之絨單等物由探解案判各責二百板押三月張森木馬廷尭串同將怡和洋行玻璃窗擊碎行竊洋布十疋由探解究判押候禮拜三再訊○包探劉銘芝至馬立師相近緝賊被流氓王國起王廷連等五人恃蠻兇打由路人張阿四等目見到堂質証判各責三百板押三月○怡和洋行前控陳阿米竊取紫銅値洋一千一百元前日捕房將案内之張錦華吳毛頭曹張寶富阿生及陳一併解究判押候再訊○前爲染坊夥之宋明坤先後糾同流氓向其同業周永柏翁仁泉羅正明等拆梢洋元剝取衣服質洋分用由探解案判責五百板押西牢一年○郭餘生前在陳鴻福店内混用銅洋由捕解究各情已誌本報昨又解案判押捕房一月示儆○張阿小竊取沈潘堂梁阿林家衣服等物由探解案判枷一月○妓女花小寳與傭婦李王氏違章拉客由捕拘案判罰洋五元 
[法公堂案]  
　　李香第投案控稱小的妻舅胡生元前在懐寗縣原籍聘定龍汪氏之女爲養媳詎本年汪氏與其姘夫查玉亭將女領去挈來上海小的偕妻舅來申找尋至今始見向領不服故扭案求究妻舅已回籍措貲婚帖呈電汪氏供並未將女許配與胡生元婚帖亦非小婦人所出陳明府判汪氏及查交保限交其女妻案李從速函催妻舅來案聽候訊辦○忻金發忻晉記沈明發沙通瑞陳世長等五户同投法廨控稱小的等均以販魚爲生運來上海投蕭元奎冰鮮行銷售詎被虧欠洋二千三百七十元求追蕭供因行中虧本現欲將行盤去歸還明府判交保限一月理明○某華捕禀稱肉店夥王阿毛在店深夜賭博向阻不理拘案請辦明府判罰洋五元○某華捕禀稱馬夫李和尚李錢甫駕車違章扭案請辦明府判罰洋五元○周德咸被車夫王阿榮竊去皮箱三隻質洋化用將質票寄在堂兄王阿金及楊鶴明處昨由包探吊出解訊周供小的共費去當本洋一百六十元尚少珠子等物求追王供所質之洋係聘定妻子用去王楊同供不知竊來悞代寄放明府判阿榮還押限交當本一百六十元王楊從寛開釋○某華捕送馬夫張福生至案禀稱車上並無車照向查不服解案請辦明府判罰洋三元充公 
[美捕房事]  
　　前日傍晚時龍飛馬車行馬夫朱維新駕四輪車至西華德路加鞭疾駛適有小車夫陶成扣曳車迎面而來致被撞倒車擋等物均被撞斷爲印捕所見喝令停車不允捕急吹暗號召集華捕帮同追獲扭送捕房捕頭姑念尚未傷人令朱償還修費若干從寛釋放○前日午後塌車夫張子西曳車至西華德路將小車夫施阿二撞倒地上碾傷足背爲巡捕瞥見拘送捕房捕頭令給養傷費若干從寛免究○昨晨僑居百老匯路某洋房西人某甲投捕房報稱夜間被竊衣服等物請爲查緝捕頭允之○婦人陳董氏投捕房報稱住西華德路某號房屋夜間被竊金銀首飾及綢布衣多件請爲追查捕頭令包探前往勘明被竊情形再行查辦○歹人李春桂在西華德路搶刧李長生之㡌爲包探錢榮堂遇見當塲追獲扭入捕房押候解辦○前晚俄兵某甲因醉在百老匯路行兇滋事失足墮地跌破頭部爲巡捕所見雇車送入捕房捕頭令送公濟醫院醫治 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
