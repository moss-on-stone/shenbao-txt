# 1907 - 386 - 4912493

 

Page 1

 
 
   
 
 

Page 2

 
 
來稿 
[敬勸蘇浙同人入蘇杭甬路股書]  
　　蘇杭能鐵路借欵事。各報迭載夫人知之矣。英人强我借欵。欲攫我路權。以殺我國民。外部受其借欵。但顧一已之私利。不顧國民之身家揚子江航路之權。已失於前。蘇杭甬鐵路之權。復失於後。無事則商務利權。全歸掌握。有事則兵力所加。勢如破竹。英人以滅國亡種之手段。可以待猶太。可以待印度豈獨不可以待我國。至是以廣義言。則我全國同胞之生機絶。以狹義。言則我蘇浙同胞之生機先絶。及今不圖。噬臍何及蠡測管窺請貢左右 
夫外部不能保護國民以抵禦外人。反殘害國民。以獻媚外人。此國家之不幸。卽國民之不幸。雖然。專制手段。可以施於未開通時代。不能施於有智識國民。幸我蘇浙紳商。一再會議。竭力挽回。函電交馳之外。曰入都控告。曰赴英控訴顯然不甘受其專制。但擴張外之權力。必先充足内之經濟欲不以空言抵制而有不必借欸之實在。惟有蘇浙同胞。多買路股。爲無上之策也。 
今試問同胞儲蓄財產。爲子孫計乎。爲目前計乎。無論爲子孫計。爲目前計。要無不爲身家計。爲身家計。大之必先爲身家所居之國計。小之必先爲身家所居之地計。借欸成。路權失。路權失。一切主權失。則蘇杭甬人之身家。不能安全於蘇杭甬。身家不安全。卽性命不保全。而何有乎財產。印度猶太之大富家。已有乞丐者。是可寒心矣。故當關係緊要之時。卽犧牲財產尙必爲之。非不恤財產也。實知財產之關係小。身家性命之關係大。與其保全財產。以犧牲身家性命。而財產仍歸烏有。何若犧牲財產。以保全身家性命。而財產仍可復原。且購買路股。非犧牲財產也。異日鐵路告成。蘇杭甬交通便利。交通便利。商務必發達。利益必厚路股之息不可限。量是購買路股。非犧牲財產實經營財產也。以經營財產。而能裕貲本。拒大難。雖極天下之至愚亦。樂於從事。何論智者故。勸有貲本之同胞。分其財以多人股。如存銀行。同一得利。勸經濟不甚充裕之同胞。竭綿力以入股。藉此儲蓄。亦獲利益。卽一般貧苦同胞。亦可擔任勸導之義務。以親及親。以友及友。蘇杭甬鐵路素稱富厚之區。盡人一股。已充路欵。何况有不止一股者。蘇杭甬之路權復。即蘇杭甬之一切主權復。亦即蘇杭甬人之身家性命復。政府見國民。謀公易而不易欺。外人知我國民急。公義而不敢欺。一舉數善。莫妙於此。此而猶渺焉視之淡然處之。必非我蘇浙同胞也。敢再貢一言日。吾蘇浙同胞。不欲爲蘇人浙人則已。不欲爲中國人則已。苟欲爲蘇人浙人爲中國人。不可吝惜財產。惟有爭先入股。出全力以抵制之羣策。羣力。衆擎易舉。終必在濟之之一日内。之經濟已充足。外之權力斯擴張。無慮乎外人之强迫。無慮乎外部之允許。猶太印度之覆轍。诬可不蹈。否則吾不忍言。昭文土鵬飛謹啟 
[說林]  
　　鄔綱湯緒殉路死。國人莫不哀之。然無足哀也。鄔湯死。而鐵路存。借欸絶則鄔湯雖死猶生。鄔湯死而借欸成。鐵路亡。則我江浙人民。無一非鄔湯之續。則且自哀之不暇。又何暇爲鄔湯哀。 
　　哀鄔湯。不若哀非鄔湯。語曰。哀莫大於心死。而身死次之。外部貪一百五。 
 
 
 

Page 3

 
 
十萬磅之折扣。而賣盡江浙之鐵道。心死經兩省之紳商學界。函電請命。而不籌所以挽救。心更死。然則鄔湯雖死猶生外部雖生猶死。 
　　死鄔湯。所以羞非鄔湯。語曰。羞惡之心。人皆有之。若外部諸公而尙有人心也。則貪一百五十萬磅之折扣。而賣盡江浙之鐵道羞。賣鐵路而致鐵路學堂之學生。死鐵路之工程師死。更羞然則生存之外部。曾不如旣死之鄔湯若。 
　　雖然心死者豈獨外部。而可羞者亦豈獨外部。凡任鐵路之責而置若罔聞者。則其心亦無不死。而可羞孰甚。 
專電 
[電一（杭州）]  
　　蕭山旅杭同鄕今日開拒欵會羣情憤激到者僅百人頃刻集股二十餘萬在紹府認籌四百萬外 
[電二（湖州）]  
　　湖郡紳商學界因海島案美醫生韓明德忽又悔議今日（初一日）午後在府學明倫堂開會集議到者甚衆 
[電三（南昌）]  
　　江西紳商學界初一日開特别會公舉陳三立爲鐵路總理電請郵傳部代奏 
[電四（北京）]  
　　陸軍部電咨駐日欽使留日陸軍學生數人違背訓條應請開除未便通融 
[電五（北京）]  
　　農工商部署内已設度量權衡局 
[電六（北京）]  
　　山西福公司案議有頭緒惟英人要索賠償甚鉅 
路欵要聞 
[改竄奏稿之秘密]  
　　外部奏蘇杭甬借欸一摺原擬底稿並無更動江浙公司之說且於路事多所維持乃此稿送至頤和園畫奏某邸與某尙書密商連夜繕摺入奏並那相亦未預聞直至次日諭旨忽有令郵傳部查明辦路人員分别奏派差委以資熟手等語那查皇然失色調查原摺始知已多竄易頓足浩歎然已不可挽回矣 
[署浙撫致蘇撫電]  
　　浙人爭路拒欸無論有股無股開會搞抗議日益激烈經勤設法撫定迭電樞部代奏力爭並電午帥請示前奉外務部電傳寄諭並示借欸辦法譯讀欽悚國脈邦交似應通籌兼顧東南大局人心關繫重要冐昧凟陳慚無効力細譯部電料知約尙未定嗣奉外部養電郵部漾電尊處想早奉到畧有轉機敝處已知會公司由浙紳公舉代表俟其呈報當爲電達蘇公司舉　人乞示並希見敎 
[農工商部致蘇路轉各商會電]  
　　蘇路公司轉上海商會嘉定商會蘇州商會並轉江震盛澤平望各商會無錫錫金商會松江商會南通州通海商會杭州浙路公司紹興商會嘉興商會七浦商會瀏河商會電悉路事勿誤會已由外部電總理來京會議妥章農工商部 
[杭州商務總會上農工商部電]  
　　北京農工商部憲鑒浙路借欵商情惶恐市面震動各項交易機關大有阻碍恐生他變乞切實商請外部從速轉圜以安人心而維商務杭州商務總會公叩 
 [P新城富陽開拒欵會 
　　新城富陽二縣士民定期十月初五日開浙路拒欵大會並籌議凑集普通股欵方法其所發傳單詞意極爲激烈云 
[紹興拒欸會紀事]  
　　上月二十六日紹興紳民在開元寺開特别議會到者二三千人推哀滌菴君爲臨時會長先何維業君演說孫德卿君繼之後由會長袁君演說路權被外部英人所勒奪必須籌欵抵制（紹興擬籌四百萬元）十一府合力抗爭如果　府不允不妨全學停課全體罷市當時各紳商民大呼贊成有民人陳某倡先開捐洋十元以助路股紳商隨之頃刻集股六七萬元云 
[浙省高等學堂續接各府復電]  
　　（金華）路事力拒一切遵辦金華學界全體（温州）路事照電外部力爭勿讓（湖州）電悉力拒同情决議聨電湖學界全體 
[浦東同人會上都察院電]  
　　北京都察院列憲鈞鑒蘇路借欵事起人心浮動慮浦東伏莾竊發情急懇代奏請收回成命 
[常州拒欸會傳單]  
　　武陽敎育會二十九日開談話會議定於十月初二開紳商學界拒欸大會傳單如下啓者英人强迫蘇杭甬鐵路借欵事機危急各地方均會議合力抵制吾常亟宜設法挽救兹定於十月初二日下午一點鐘借局前街先賢寺開會提議家國存亡在此一 
 
 

Page 4

 
 
　　舉届時務各早臨勿遲爲幸 
[復旦同學籌集路欸會約章]  
　　（一）淞校設總機關一公舉幹事三人籌辦一切并託在滬同學二人隨時報告（一）分設蘇浙路欵簿各一册願入何省公司聽認股者自擇（一）每股數目蘇路暫照五元浙路暫照十元之例若以後兩公司另定變通章程再行更改（一）簽認日期以公司聲明截收爲限各就能力所及槪不勉强（一）俟公司宣布續收股欸即照定章就所認數目分期繳納由幹事隨時彚送將收據股票交各人分執其直接向公司繳納者亦須報明幹事登册（一）所認股欵以入完全商辦公司爲目的若參用外欸一文所認卽取消（一）商辦大局未定以前有已收欵項當暫存銀行備繳（一）簽認數目以十月初十前爲第一期先行開單分别報告兩公司續認者續報（一）公請監督敎員量予提倡并隨時勸告鄕族共任義務 
緊要新聞 
[大淸礦章定期施行北京]  
　　農工商部電咨各省督撫將軍略云本部奏定礦章（礦務正章附章均載前報）已刋印通行現奏准自明年二月十三日施行俟礦章咨到希卽查照籌備一切云云（或） 
[憲政館核奏地方自治章程北京]  
　　民政部前將地方自治章程各條咨送憲政編查館現經該館核定不日奏請頒行各省一律遵守聞該章程略分三級係省會府會州縣會云（酉） 
[稅欸暫撥親貴出洋經費北京]  
　　江督奏親貴出洋經費無法籌措請仍動撥稅欸作正開支當奉旨該部議奏在案現度支部已議覆所有前項經費旣據該督瀝陳江省爲難情形姑准在稅欸項下動撥一次自下年起仍照舊案自行籌補不得再動稅欵云云奉旨依議（忠） 
[直藩增韞擬升蘇撫之原因北京]  
　　直隸藩司增子固方伯將升江蘇巡撫曾記前報專電兹探得其原因增方伯向爲袁大軍機所賞識而慶邸世中堂亦深加器重現在蘇撫尙未簡放故擬調升江蘇巡撫以盡其才又聞徐菊師亦奏保其堪勝黑龍江巡撫之任是以尙未决定然升任之說則甚確不日當可見明文云（序） 
[江督致皖贛兩撫電（爲日本購米事]  
　　查江皖兩省共應辦三十萬石應查照前議九江辦十萬石蕪湖辦二十萬石至採買專歸華商載運專歸日商一層日使未允照辦其所擬兩項辦法自以由華商躉購再售與日商爲妥由此間遣派委員赴九江蕪湖與關道會同妥辦護照每千石一張統由寗發關道蓋印稅司簽字其一切防杜夾帶征收稅釐等章程應由該關詳細籌議以免流弊除與鄂督會商外特此電達望兩關速議復以便復部（百） 
江西南贛拳匪閙敎十八誌 
[江督電飭滬道轉告法領]  
　　江督致上海道電稱南贛敎案迭據各印委禀報近來剿撫兼施均稱得手鳳江塘江等處經江署司等親往勸諭連日各堡紳士交出及陸續拿獲首要匪犯共有廿餘名愚民逃者已止聚者已散贛州南康一帶均極安靜惟上猶崇義日前尙有餘匪六七百人盤踞當派隊會縣痛勦焚剿搜山不遺餘力現正妥籌善後諒不難早日肅淸至贛康兩邑英敎堂敎民損失已經江署司與英敎士和爲貴查明數目商定賠欵於十九日未刻立約簽字付欸和平議結法案經敝處總局俞道明震晤商法總敎栢孜史允派敎士同往查勘敎堂敎民損失再行開議現准外務部電法公使請由江督派一委員彼再電滬領飭敎會派一人即在本地商辦已復請轉告法公使即電滬領飭敎會派人前往與俞道商辦其匪徒起事地方之南康縣楊令前傳聞有縱容情事已奏請革職拿問應俟查明秉公核辦傷亡之員弁共三人當時保護敎士均甚得力亦即查明奏請優卹以上情形望轉致法總領事知照爲盼他領有詢及者亦可轉告云 
[俞觀察會同敎士抵贛]  
　　督委俞明震觀察十八日乘砲船抵吉安至萬安起旱往贛穆敎士同俞回贛調查另雇民船派炮船兵護送到贛又泰和曾敎士萬安王敎士亦已隨同穆敎士同日起程 
[南安學界公電]  
　　南昌撫藩學臬憲鑒上猶廩生李翹被鉛坑拳匪吉艱貞等殺斃解頭到縣縣主迎賞銀布該匪尙踞鉛坑禀蒙府憲進剿合禀請辦南安學界公叩 
[袁統領致營務處電]  
　　營務處鑒龍泉萬安泰和三縣先有謠傳當三次札查兩發六言告示復委楊羅二巡檢至龍萬二縣坐探龍泉泰和兩令禀復皆稱無事萬安亦謂平靖未提敎民被搶先曾札查迄未復到俟印委禀有確情卽行禀聞但謠傳堪虞自當妥愼先事防範惟郡城已形兵單敎士聚集若撥二哨離郡難資鎭攝聞贛南兵力已厚可否將在贛左軍三哨就近調駐龍萬泰三縣程途似較便捷吉郡亦不兵單是否乞電復示遵坦 
[又致洋務局電]  
　　洋務局鑒省隊到時可否飭令分駐龍泰兩縣俾顏軍不致散紥四處請電示法敎士鳳鳴善暈往吉水卽回永豐步律和回永新先後保護起程營務憲電詢張明璽原信石令已離永新飭現任查繳坦祐賓叩效 
[顏軍已抵龍萬]  
　　顏統帶雲貴於廿二日自率左哨後哨各軍開赴龍 
 
 

Page 5

 
 
　泉萬安擇地駐紥現已將辦匪情形禀報各憲矣 
淞滬要聞 
[滬道預杜華洋糾訟之計劃]  
　　滬道函致商務總會略謂年來定貨糾葛涉訟之事時有所聞倘能於定單之中裁明貨樣不符交貨逾期及逾期不出貨應如何辦理並由洋貨公所延聘常年律師隨時就定單簽字　証如有彼此議明退貨亦歸律師互取定單註銷庶幾杜絶訟端藉保華商利益執事領袖商界以保護華商爲主義擬請傳諭洋貨業集衆議决預定單式一律通行卽此外各業貨物錢財往來所立憑據如無洋商牽涉尤應註明華商字樣以杜臨訟串洋挾制之弊並希貴會分别布告俾有遵循云云 
[上海貨捐局申松滬總局文]  
　　（爲勾串洋商抗捐事） 
（前略）卑局逐加察訪是項秈米實係老北門内唐信昌米店主唐鑑榮售給大馬頭錦祥泰米行由錦祥泰駁船户張阿炳裝運錦祥泰已願捐罰了結而唐鑑榮堅持不允謂老公茂豐泰等行出面由領事與捐局交涉可以免去以後之捐卑局當以華商運售秈米理應照章完捐乃敢唆使洋商出面阻撓刁猾已極即經移會上海縣署飭提唐鑑榮及錦祥泰行主錢承鑑到案究辦並禀報在案兹錢承鑑自知不合央懇米業董事來局聲明原委情願捐罰了案卑局以華商勾串洋商阻撓捐務本應由縣懲辦惟據米業董事再三代求姑准從寛飭補正捐錢三千文加罰一倍以示懲儆取具錦祥泰米行錢承鑑切結備案（後略） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
輿論一斑 
[商團公會公啓]  
　　啟者江浙鐵路奉旨自辦英人强勒借欸意欲據爲已有羣情洶洶奔走呼號力籌抵制然第一辦法首在集股冀杜外部路欵未足之口實且絶英人以欵爲餌惡計凡屬函民皆宜盡力以自救危亡本會爲國民一小分子同人籍隸江浙者居其大半桑梓淪亡禍燃眉睫亟應挽救卽籍隸别省者亦有兎死狐悲殷鑒不遠之勢若再因循麻木恐無安枕之日矣爲此謹定於月之初四日下午三句鐘邀集本會全體同人共認路股馬負千鈞蟻䭾一粒各量其力各盡我心先後簽認若干集有成數當函告江浙鐵路公司一併詳册届時聽候撥交雖土壞細流無補高深但方趾圓顱義務應盡諸公熱心定當惠臨賛成以解剝膚之痛不禁爲江浙兩省韾香祝之 
[皖人程焜庠警告同鄕書]  
　　蘇路浙路奏准商辦與我安徽同今英人迫借路欸擴充勢力政府媚外賣國棄民凡懷忠義者無不憤激流涕連日粤贑福建河南等省均飛電政府力爭挽回共表同情而我安徽隣於江浙紳學商界諸君子獨未見有亟電政府力求挽回豈我安徽無　乎若我安徽紳學商不乏忠義豪俠明哲之士何竟傍觀外人奪我同胞兄北生命財產而不出爲援助共表同情耶吾今哭江浙更哭我安徽倘江浙路政入於外人之手則我安徽亦勢難保全不久亦必爲外人所奪路政爲外人所奪則身家生命亦危猶太埃及前可車鑒危哉禍急願我同胞三思之 
[敬告金衢嚴處四府急購路股以保浙命啟]  
　　噫嘻國權零落民族式微環海列强實行滅種之新法英人於蘇杭甬路事草約久廢死灰復燃但恃强權迫借鉅欵借我欸即奪我路奪我路卽奴我民汪大爕喪心滅理國家大體桑梓前途均所不顧擅主允借已見明文聚九洲鐵鑄此大錯及今不救一轉瞬間穹鼻深目者流志高氣揚嬉笑怒罵握三尺桿馳驟縱横而我同胞奴隸惟命鞭撻惟命狗馬惟命江山如故人物全非痛如何之嗟無及矣近數日來人心遑迫奔走呼籲胥山黯淡而無色江潮漰湃而未平有志之士不惜拚七尺軀爲浙路請命苦心孤詣諒　同鑒然將施實行主義無論和平激烈非自集多股以相抵制發言盈庭難收效果此亦事之可慮者耳我四府地雖貧瘠人有身家義務所在總當省衣節食集腋成裘出買命錢認路股票傾財卜式高義堪追營窟孟嘗故智可取務使理直氣壯衆擎易舉欵有餘裕而外部不得藉口爲國家保一隅路權爲同胞留一片凈土如天之福惟我軍學紳商各界熱誠志士幸共鑒之不勝翹盼之至 
　　謹擬辦法如左 
　　（甲）力能購股者從速擔任（乙）無力購股者擔任勸募 
　　旅省金衢嚴處四府學界同人公啓 
[輓鄔烈士湯工程師]  
　　公輕生命勉同人死重泰山盡節不殊潘烈士我亦國民一份子願聨女界買絲齊繡趙平原啓秀女士梁錦棠喪生不喪權一死願爲流血黨賣路卽賣國千秋猶罵貳心人古岡譚承莊 
 
 

Page 11

 
 
諸君其勉旃願共維持爭斯路死者長日矣空留悲憤咽江潮蒼城譚兆鰲賣路實何居汪作掮鄒作倀若輩臭遺萬載何捐軀原不顧李殉礦馮殉約令名足並千秋長沙舜韶氏 
[輓鄔烈士]  
　　路亡國與亡精衛銜寃痴意兾平滄海恨身死心不死子規化血熱忱常媲赤城霞泉唐學堂讀君書熱血淋漓屈子悉耶賈生哭耶逝者已如斯願京内外諸公聽者得部電駴汗奔走孰生存是孰死亡是匹夫與有責問浙東西大局如何恨不斬佞臣頭吁嗟坏土死以作國民氣叱咤風雲安定學堂 
分類新聞政界 
政界 
[丹徒縣禀請撫憲减漕鎭江]  
　　丹徒縣王令緯辰據鄕耆呈報災歉旋卽復勘見登場之稻皆已霉爛生芽若再連陰卽有前功盡棄之慮爰傳諸各父老候詳撫憲核减一二成以示體卹（早） 
[戒烟局無欵撤辦鎭江]  
　　鎭江聖壽寺内官商合辦之戒烟局經前常鎭道陶詳明督撫曁户商兩部在案榮觀自察履任遂批定自撥官欵六十六元以充經費之半其不足由商鋪捐認藉符名實商會總理吳澤民不以爲然推諉延宕不肯籌措榮觀察爰將札飭裁撤所有員司挪墊各欵由道發還並著母庸再與商會接洽欸（孔） 
[泰州士民挽留胡牧蘇州]  
　　泰州士民電禀撫臬畧云泰州上年大水今春米貴大局可危胡州主到任辦理平糶興修港隄現大工將竣萬民得所忽聞更調如失慈父母懇恩乞留生民幸甚（功） 
[籌餉局擬加菸捐撥充警費武昌]  
　　漢鎭警費支絀前擬在籌餉項下加抽一成在案惟南菸各商堅不肯認並禀請善後局核免聞上憲業已批駁𠛄該局李大令邀請警察總辦周太守會議擬仍將南菸每箱加錢二百文自十月初一日起稅已諭飭各卡知照矣（靑） 
[湘省仍有禁止穀米出口之消息長沙]  
　　湘省自經去歲水災後曾由大憲通飭各關卡禁阻穀米出口迨至本年秋間各屬收成幸皆豐稔遂由岑撫帥會商前鄂督張中堂核准一律弛禁近因西路各屬如常澧州岳州南洲湘陰益陽等處同時悉被水災則以本省之米濟本省之用尙虞不給聞日來岑撫帥擬仍通飭禁阻穀米出口云（敏） 
交涉 
[派員會勘煤油池九江]  
　　前駐潯英領事倭納君電催速勘煤油池一案兹潯道文觀察已派出嚴丞與該商會同測勘云（家） 
 [P吉安府禀民敎相安文江西> 
　　竊查卑郡與贛南各屬壤地相接自八月中旬以來南安府屬之南康縣民敎相鬨匪徒乘機滋事以致意國敎士被戕營弁受害警信傳來閭閱惶惑繼接署臬巡憲江王電調駐吉巡防隧三哨開赴助剿吉安哨營本祇中右二營右營月前復奉調萍鄕僅存中營五哨兵力益形單薄城廂内外敎堂四處相隔遙遠顧彼則失此聲氣極難聨絡一營之勇實已不敷而急電抽調又不得不權輕重以援鄰郡急三哨赴贛以後吉安僅存兩哨尙須分往鄕鎭巡查每與防隊袁統領並在城文武各員朝夕商議旣不敢稍涉張皇又不敢因循誤事惟有外示鎭靜以安人心暗派親信兵役嚴密巡緝並傳警察委員督率局兵上街梭巡遇有三五成羣交頭接耳妄生議論之人立即驅散其時省贛往來電音大都以吉郡爲樞紐加之贛州英美俄法敎士前後接踵到吉不願他　未便强之使行保護綦嚴責任益重本擬赶辦圍練以佐兵力之不足繼忠倉卒集事未必有濟設因此驚擾街市煽動莠民反恐另肇釁端刻已會同營縣出示曉諭安撫民心俾不致爲謠傳所惑並不時默察市中動靜以期防患未然八月廿八日中營左軍顏管帶雲貴全營到吉即分駐新　天主敎堂相近火神廟等處内河水師吳管帶攸濟接踵而來亦派砲船於敎堂附近停泊連日又得贛電匪勢已　崇回竄康敎士遺骸亦在起事之大窩里尋獲跳梁小醜指日定可肅淸吉郡民敎相安審度　勢似當無慮究查英美俄法各國敎士到吉　來往名數另開淸摺恭呈鈞鑒 
[泉州敎案派調處福建]  
　　泉州晋江縣地方現出敎案十分棘手羅令潤甫飛禀道憲請示辦理以重外交道憲得禀刻委某分　馳往調處未卜能相平了結否（雨） 
軍界 
[鄂軍預備檢閱之傳單武昌]  
　　鄂軍第七鎭統制近傳諭各營云本統制昨奉督憲面諭鄂軍官兵程度慨未深悉宜分别檢閱一次等因合亟傳知爲此　步騎砲工輜重各協標營一體知悉值此名譽攸關宜特别鄭重凡我軍人于學術兩科務宜格外考求保全名譽不負本統制告誡之至意云云（心） 
[鹽局添募緝私兵丁漢口]  
　　漢口淮鹽局總辦李文石視察近因本局所轄緝私營兵不敷巡警特禀准江督端午帥添募一百五十名分佈要隘認眞巡緝業奉江督批准飭令該營帶遵照招募（口） 
[舒督辦閱操之批評鎭江]  
　　南京督練公所督辦總無議舒親阿協戎赴鎭校閱南門外三十六標一營操法深讚各軍士精神活潑惟欠沈毅之氣當批飭管帶俞紹瀛加意改良藉成動祇（西） 
[廷寄秦署提專辦欽廉軍務廣東]  
　　十七日督院承准軍機處電開奉旨據張人駿電奏欽廉一帶仍有匪徒竄擾迄戢定惟該處爲邊防要地詎容游匪久事滋蔓廣東署提督秦炳直曾在欽廉各屬辦理淸鄕著有成效著派該署提督馳往欽廉辦理勦匪事宜所有廣東廣西派往防勦各營均歸該署提督節制調遣務卽督飭各營認眞搜捕尅期庸淸以固邊防而靖地方張人駿身任封彊責無旁貨應卽悉心妥籌會商隨時接濟勿稽諉誤欽此按此則略見前報專電 
 
 

Page 12

 
 
 [P湘撫咨商募兵武昌> 
　　湘省所轄辰沅永靖各州地方係與廣西交界常有匪徒擾害情事經湘撫岑中丞擬添招精兵十營駐紥防衛今特咨行來鄂商請趙交帥核奪（靑） 
[鄂督嚴禁邪說武昌]  
　　湖北補用遊擊左鎭闐禀請開壇扶鸞宣講聖諭當奉趙次帥批斥云禀中所陳開壇扶鸞等事向干厲禁何得倡爲此說卽此一語足見所請宣講聖諭之意皆爲假托以行其惑世之舉殊屬可惡除批斥不准外仰布學按三司通飭各地方官隨時嚴查有犯必懲如該境内有設壇扶鸞等事漏未查禁卽將該管官撤參不貸（今） 
學務 
[張管學申斥各省求才之玩誤北京]  
　　目學部議准夏間袁世凱奏請賞給詹天佑等四員各科出身後即請飭下各省督撫訪求曾經出洋學不專門　未經考試者及中學造詣素深箸述宏富者一律保送來京聽候簡派大臣考試奉旨依議通咨各省在案乃原定八月間一律到京現已過期各省咨送者寥寥部中擬再咨催　張管學謂各省旣未咨送考試各員亦不具文咨覆　屬玩誤惟有請旨申斥以儆其餘云（山 
[查明侵吞學堂公欸租穀浙江]  
　　仙居安洲學堂堂長徐景謙等以劣生張光輔朋串王夢花等吞噬公欵洋二百餘元又搶糶租穀四十八名以致學欵無著敗壞不堪因聨名禀請省台飭查究現經署藩喻庶三方伯批　興學育才乃地方公益之事若如所禀王鎭嵩充堂長時與張光輔王夢花等朋吞公欵租穀敗壞學務尙復成何事體串票捐錢庫書汪就康亦敢抗欠不繳尤屬胆玩已極仰台州府卽飭仙居縣遵照澈查究追具復察辦（白） 
[學堂旅行彚誌常州]  
　　常州繩正小學堂學生三十八人於上月二十六日由火車至無錫旅行上午登錫山遊覽下午參觀竢實競志等校即晚仍乘火車回常乂冠英小學堂學生九十人於二十七日至無錫旅行先觀模範等四小學運動會散會後在竢實學堂點膳卽至綱布公　寄宿一宵翌晨冐雨至錫山覽太湖長江之勝是日十二下鐘至車站　車詎火車逾時至三時始到該車到常已將傍晚矣（受） 
[四小學聨合運動會常州]  
　　無錫補公勉强秦氏模範四小學於上月二十八日開聨合運動會形式精神均極完備運動秩序如下一開會歌二歡迎歌三奪旗賽跑四自强軍五跤高六楚漢爭雄七捷足先得八撑高跳九雙龍戲珠十競算十一跳遠十二同盟歌散會（惟） 
[中學師範定期開學常州]  
　　常州中學堂師範簡易生於上月二十八日出案取錢定熊兆等六十人備取十四人定初十日開學（受） 
實業 
[德律風减價招商]  
　　厦門官紳招股開辦德律風公司刻已赶脩屋廠招商裝設每月每家五元尙須先繳押租欵若干刻已多日應者寥寥故該公司特又减價每月祇收四元恐難獲利也（家） 
[贛撫傳奬勘礦委員江西]  
　　贛州銅礦局池貞銓將所開四井六洞之銅質電請省憲發局化鍊已誌昨報兹悉此項銅質贛撫已飭藩司發交銅元局化鍊甚爲精户現已傳電該員奬其辦理得宜矣（内） 
[農業學堂續招新班長沙]  
　　湘省官立農業學堂第一班學生已於上學期畢年去歲所招之第二班七十名除陸續辭退及因事開缺外現在留堂者僅二十九名兹四該堂監學擬定續招新班六十名無論本籍外籍均可投學惟本籍學膳費每年收洋銀四十八元外籍則需六十元以示區别已經禀請吳提學示期考矣（敏） 
[批飭禀請輕减醬捐南京]  
　　蘇州商務總會代呈蘇松常鎭太五屬醬業潘萬成等二百六十二家公禀以蘇籌欵所重加醬缸捐項商力不逮等情奉江督端午帥批云查蘇屬各醬業捐欵業經升任撫部院陳奏明立案兹據呈送蘇松常鎭太五屬醬業潘萬成等二百二十六家公禀内叙浙江運司詳浙江撫院文云歷辦醬業捐案只捐正缸不捐副缸又云備缸兩口係光緒三十年報效浙省捐輸加給又云醬油隨地皆有祇准門市售銷不容越境販賣非他項貨物得以各處通銷可比各等語核其詳叙各節與蘇州籌欸所前詳持論不同第蘇屬醬業旣稱與浙省鹺務有關究竟浙運司前詳是否屬實曾否准浙江撫院咨蘇行所有案仰蘇州籌欵所查明詳覆核奪（宮） 
雜記 
[三訊母女爭產案厦門]  
　　周英娘與母爭產赴部上控電飭厦道親提訊追等情曾誌前報上月二十六日第三次訊問萬供詞各執厦道斷以五萬歸英娘作奩資聽其擇人而嫁以四萬報効餘歸後母及子女度用均未辭斷尙須再訊（新） 
[洋工師修勘估站濬遼經費北京]  
　　政府擬在營口河北改修車站規模甚大並擬疏濬遼河口以便各項民船貨物直接在車站起卸前曾派疏濬黄浦江工程師杜禮奇攷察一切現該工程師已攷察事畢於昨日回京旋搭快車前往漢口聞一切工費估計約需十萬兩左右（子） 
[兇犯定期止法]  
　　二十日香港電云女尸藏箱案之兇手愛德塞斯哀求緩期施刑法官不允准定星期日實行正法譯字林報 
[拿獲棍徒擇尤站斃鎭江]  
　　常鎭道榮星莊觀察日前派勇拿獲沿　棍徒十一人其中有朱小連子尤爲罪大惡極擬即用木籠站斃以儆其餘（北） 
[南市罷市之原因福州]  
　　閩省南門外一帶舖户於上月二十日罷市一節已誌前報兹悉因時交冬令藐法小民又掛花會營生經警務勇堅指某鋪亦掛花會欲行獲案送辦該鋪力辨其誣警勇仍欲拿送以致鄕隣羣起不平互相罷市當田閩侯兩邑出爲勸諭現已照常各安生業矣（丑） 
[禀請核示下忙銀價蘇州]  
　　蘇州府屬各縣以現將啓征下忙　納銀價尙未核定因先後禀請府憲核定曉示俾一律遵照辦理（沈） 
[馬鞍鎭禀准禁烟章程紹興]  
　　紹興馬鞍禁烟分局已於上月開辦新定章程五十八條已由該局總董許如蓮等禀准山陰縣立案（望） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血淚痕傳奇第七齣之續]  
（付跪拜介）（凈）生受你了。請坐。（付作醜態介）公子在上卑職如何敢坐。（凈作驕態介）那有此話。咱們是一家人有甚麽客氣。（付）公子命坐。只得告坐了。（向下首側坐作笑容介）凈。老史。你這個人眞正有趣。前天你送我那付腽納臍。我吃了下去。戰功頗好。足足快活了一夜。將來還要同我們家裡中堂說。大大的抬舉你。（付起立介）謝公子的栽培。愿公子老志堅强。生來挺硬。（凈）你的文理眞好。（付）卑職文理不好。也不能做這官兒了。（凈）我今天請你來。並無别故。有一件機密事。要與你商量。（付低聲介）請問何事。（凈）此間有一妓女。名叫自由花。你知道麽。（付）聽說此人模樣兒狠好。公子如是有心於他出幾兩銀了把他買家來。他若不肯。便把他搶家來。就是了。有何不可。（凈）咳你有所不知。我愛他他並不愛我。我日前去訪他一次。反被他搶白了一番。（付）哦。豈有此理。（凈）及至我四處著人偵訪。方知他已與一姓韓號拂疇的。已約爲夫婦。此人是個出洋學生。現在立了一個甚麽民意會。自由花如此人才。偏要與他結婚。你道可恨不可恨。（付）呀卑職地方上。竟容有此等人。卑職眞該萬死了。據卑職看來。卽便没有自由花這一叚公案。也不能容留的。這厮旣然甘居化外。立起黨會。待卑職把他拿來。一則消少大人這一口鳥氣。二則卑職也有了升官發財的基礎。 
　　（黄鶯兒）會黨最難饒。捉將來。首級梟。把他換頂烏紗帽。你心兒漫焦。我計兒最高。生來不怕旁人笑。莫相嘲。勸君准備。金谷貯嬌嬈。 
　　此事據卑職看來。自由花所以不嫁之故。因爲貪戀韓拂疇。若把韓拂疇處死。那自由花自然死心塌地。來把公子受用了。這是的擒賊擒王的法子。韓拂疇旣然立會。我們也不管他什麽。便定他一個圖謀不軌。私立黨會的罪名。把他殺死。那時再拿話去打動自由花。女子楊花水性。所望旣絶。斷没有不肯的。（凈）妙計妙計（猫兒墜）（凈）他花穠玉膩一見便魂消。爭奈他芳心愛寂寥。却瞞人别締鳳鸞交。若非你設此計呵相告。怎能彀雲雨巫山。演習良宵。 
　　（付）公子不必著急。此事包與卑職去辦便了。管在日内將韓拂疇這厮捉來。聽憑公子處治。 
　　（前腔）（付）他營私植黨國法豈能饒。收拾琅璫待若曹。安排香餌釣金鰲。相告。管敎他事到臨頭。追悔徒勞。 
　　（凈）此事全伏你出力。將來還要重酬謝你的。（付）不敢。 
　　（尾聲）合層層羅细彌天罩。那怕他着翅向天逃。從今呵好把那没擔兒的相思一筆消。（凈）事不宜遲。此刻你就派兵前往。捉拿韓拂疇。好麽。（付）遵命便了。 
國外新聞 
[美國又起經濟恐慌]  
　　三十日紐約電云紐約經濟恐慌兹又復起有托辣斯兩家已在埀危摩根君勢力最巨故已設法補救傳聞羅斯佛總統已將致議會之詞改正前之所云似尙激烈今亦知當此時局不能再持激烈之辭矣 
[倫敦亦受美國影響]  
　　三十日東京電云倫敦銀行拆息因受美國經濟恐慌之影響昨日已漲致六釐同日倫敦電云銀國拆息飛漲因近日又運往紐約金欸三百萬元計共連美之金總額已達三千二百二十五萬元故倫敦股票市價因之大減若再繼續運出恐銀行拆息尙須漲至八釐也美國市塲現在仍乏金貨紐約市政局付各職事薪俸亦以鈔票鋼業會社已命其代付局將每星期應付工資三萬元付現洋二成餘者皆付鈔票 
[特别會議作罷]  
　　三十日倫敦電云美京内閣並未决議開特别大會籌議經濟恐慌事宜惟望羅斯佛總統於十月廿七日開常期議會時計畫貨幣改革之定法 
[專制國之龜鑑]  
　　三十日倫敦電支俄國腦夫而内姆牙報載稱俄國鐵路大臣曾路過南俄羅斯高加塞司及中亞西亞等處查見各處鐵路皆爲革命黨所管轄彼等現皆謀畫大舉之策該大臣並在阿司克培特地方險爲炸彈轟斃 
[瑞典腦威之齟齬]  
　　三十日倫敦電云五國所立保全腦威領土之新約瑞典之人大爲憤怒蓋此約顯有反對彼國之意也 
[澳洲收成有望]  
　　三十日倫敦電云維多利亞及南澳洲新南威爾等處近皆沛有甘雨收穫當可稍豐 
[亡國之民之苦楚]  
　　三十日倫敦電云坎拿大西脫爾附近之愛勿利脫地方暴徒羣起毁壞印人之居舍印人避匿牢卒中爲暴徒驅出境外以上譯字林報 
 
 

Page 19

 
 
[瑞士添加軍備]  
　　三十日栢林電云瑞士擬增軍備一事已經國民公允 
[法西擬結新約]  
　　三十日栢林電云法國與西班牙因摩洛哥問題又擬結新條約 
[日本財政員抵法]  
　　三十日栢林電云法國財政大臣曾與日本派往歐洲財政之代理員在巴黎會商一切 
[比荷兩國會商要事]  
　　三十日栢林電云比荷兩國在孛羅塞爾會商行政及稅則問題以上譯文匯報 
本埠新聞 
[旅滬粤人致奉天勸業道黄觀察電（爲李春來事）]  
　　錫臣兄鑒令兄子元京堂遺室朱氏與淫伶李春來同居公館出入招搖誑騙巨資醜聲四播玷辱名門貽羞桑梓滬道曁　員探知其事因他案逮押李春來意欲併案重懲當據情電達應如何懲辦及保全令兄遺產之處佇候電復唐元湛鍾又耀陶廷賡等 
　　又電錫翁前電悉偕薩軍門往勸不肯行李伶在押朱帶子女日往探視醜行恥極輿情怒怪弟等漠視子元滬無親族兄應速電滬道提縣重辦元湛文耀廷賡蔡廷幹等（企） 
[道批三則]  
　　職監凌雲曾禀批長洪永興約朿不嚴經姚隊官禀奉瑞开道批准撤換在案所請免撤一節碍難准行○民婦黄袁氏禀批此案究係如何起釁該氏旣被毆傷又將衣服撕破工程局何致偏聽一面之詞據稱包探搶花阿四從中得賄朦禀是否屬實仰總工程局裁判委員查明案情錄案具復察奪勿遲保結附经民婦陳黎氏禀批查有小黎氏疊據該氏控奉臬司及寗波府批飭提訊如果避匿在滬應卽禀請原籍地方官移行查提歸案審辦不必來轅禀瀆抄貼姑附保結發還（杞） 
[縣批四則]  
　　胡錦鑫禀批此案據胡龔氏禀稱圖甲林少卿等串通丁藻榮覇阻包攬書詞當經批示飭查據呈前情仍候查明察奪○絲線業振昌等禀批爾同泰店旣未與徐金華往來徐金華亦從未向買簿上並無其名則所供不實殊爲刁狡姑候飭提復訊察奪○喬徐氏禀批馮振颺避不到案顯兒情虚畏審候即備文移催倘敢始終避匿定卽飭提伊子著交不貸○李瑞林禀批此項基地爾固執有升科單而怡和洋行亦有道契爲憑該地保陸佩生始終含糊爾當時亦未切實考究致滋糾葛著卽遵照通融了結母延（泳） 
[秋賽三誌]  
　　昨日寓滬各西商第三日賽馬計第一次九馬海司德泰洋行勝第二次十馬常生代禮和洋行勝第三次十二馬常生代怡和洋行勝第四次十馬老林子代小柯子勝第五次九馬克明代撥芝勝第六次十三馬克來登代排夫勝第七次八馬海司代老裕泰勝第八次十馬密司里代正龍洋行勝第九次十二馬小西洋代邊阿司勝跳浜準禮拜六卽初四日舉行（衣） 
[組織全椒白話報]  
　　安徽全椒縣原大令昔曾留學東京人極開通熱心辦事下車伊始卽議舉辦一切新政現又創辦全椒白話報特舉邑紳邱君功祥主辦一切已函請李君震華在華物色印字機器現李君見安徽雜誌社組織頗爲完善主張以該報附設其中以期撙節經費刻已函致原大令請速派邱君赴滬以便部署一切尅期開辦云（川） 
[格致書院八月份課案]  
　　策論九十一名首名奬洋三元二名三名各二元三至七名各一元五角八名至十九名各一元二十名至三十八名各五角劉之予祝頴吳振遠吳興樹楊喆顏覲棠馮華第丁義明許玉庭楊冠倫賀平李鑫陳席儒葉彭唐文新李炳章張士衡陳兆琛賈啓明許炳蔚潘鶴年方興錢效石孫光華陸鈞單毓季謝熙廷曾詠人唐寶麅王祖安萬祖蔭許漁孫施元濟秦偉模馬慶蕃桂一施延澤劉詮○算學十名首名三元二名三名各二元四名一元五六名各五角沈蒸戚慈親袁嘯巖侯官程嶽嶽江小帆其餘無奬均不載（川） 
[格致書院十月份課題]  
　　（策論）問西國古時尼尼微埃及羅馬諸國藏書遺跡尙有存否近如英美德法皆廣設大小書樓大者藏書竟有五百七十萬卷之多其盛衰娧嬗之理由可得聞歟中國藏書樓向不數見現應如何添設期與各學堂相輔而行試悉言之○中國度量衡各省異制現擬改定劃一應如何斟酌盡善試合古今中外學說而詳覈之○（算學）算式集要題言如四不等邊形其每相對兩角之和等於兩直角求面積之法以四邊之和折半與四邊一一相減次以四較連乘之得數開平方卽得面積試繪証之○代微積拾級十三卷第一欸内言乙之諸乘方可以消變爲辛之諸乘方試詳之○限匝月繳卷逾限不收（川） 
[上海官事]  
　　滬道王觀察定於日内乘坐火車往蘇謁見蘇撫面禀要公○法租界讞員兼辦巡警裁判課員聶榕卿司馬公共公廨帮審委員王松丞三路一區副巡官王遐齡捕盜局委員駱筱圃釐捐總巡吳少序管理公其公廨押所委員陸禮廷均至道轅禀知分别到差○京口馬隊廂黄旗佐領春濤昨日到道禀辭就道○巡防十二隊官劉智權禀請病假五天○滬軍營管帶吳保恕禀知由蘇回○縣丞减淸揚禀銷公共公廨議發差○南市籌餉貨捐局會辦陳荇香到道禀見○浙江海運滬局總辦葆益園會辦楊永昌昨日到滬（釐） 
訟案巡警分局紀事 
[總局]  
　　余廷喜積欠嚴士發造屋工料洋五百餘元昨被扭控飭交地保暫行看管候查明訊斷○西商愛禮思控凌榮華阻停棺林巡官查係光緒二十八年未了之案斥不准理○洽記公司控房客陸三蹧蹋房屋判限一個月遷出該公司又控杜小帆欠租判令押追○浦周氏被胡否生誘奸賃居閘北某屋昨被人扭控押候訊究○朱阿利等將李大三子毆傷判朱給李養傷費斥退 
[城内第一路四區]  
　　前夜周海生手携衣包在途行走巡士以其形跡可疑拘局請訊著押候查明訊究 
[城内第一路五區]  
　　住石皮弄十三號某姓女孩年十五歲昨忽被人拐出北門爲路人窺破該匪逃去旋由巡士將女帶局區員詢知情節當飭偵捕協同巡士將拐匪某甲拘住帶局著押候禀明上憲嚴懲（衣） 
[英租界捕房事]  
　　福建路八百七十號門牌烟紙店前晚被竊衣物約值六七百元昨日投報請緝捕頭准之○黄浦路拜會堂某西人家日前失去大菜間什物多件昨由包 
 
 

Page 20

 
 
探在福建路拘獲銷贓之陳閏生一名押候解究○顧阿三吳阿五竊浙江路六百七十八號門牌某姓綢衣等物由包探沈阿岳拘住押候解訊○啞子某甲不知在何處竊得銀表三只在松江路某押舖質錢爲包探何阿春拘信押候送究○鄕人某甲行經大馬路爲某姓馬車撞倒碾傷脚踝由捕車送捕房捕頭著送仁濟醫院醫治候查明肇事馬車核辦○廣西路六百十九號門牌余仁法被學徒吳阿金毛杏生竊去綢衣數件報探拘獲押候解究○濟良所留養雉妓紅金仙因病送仁濟醫院醫治昨日身死經醫院咨照捕房泒探劉森堂傳地甲報堂收殮○永興隆泰隆長源等三家控甬人周炳生騙取貨物經包探何阿本拘入押候解究○前日有賣玉器之某甲手托玉噐盤在河南路經過被一西捕將其推倒玉噐打碎頭顱跌傷當由華捕將甲送醫院醫治並禀明總巡捕頭查辦（衣） 
[法租界公堂案]  
　　森祥泰南貨店夥徐吉生私盜帳洋四百餘元逃往蘇州嫖娼贓寄傭婦陳曹氏處一案昨捕房將氏關提來申解訊徐忽改稱祗寄長衫時表等物並無銀洋氏供徐欠嫖帳十八元自將長衫銀表向摀母作抵與小婦人無涉官判氏開釋徐枷一月押改過局半年所少贓洋著荐人潘松生理楚○屠夫趙友梅沈阿桂竊取宰牲公所猪血私自售賣爲所中西人送究判交保下期再訊○流氓張阿梅上月在新開河向章阿榮拆梢不遂用刀戳傷報捕未獲張昨在四馬路違章撞見扭入英捕房於昨解訊張供拆梢是實至用刀行兇係王連生所爲判張枷二月押改局兩年○朱阿林前控高平陽行竊鮮魚一担值洋八元雇伊挑送中途逃走等情經官判押候查在案兹經包探查明實係誣控奉飭開釋（舟） 
[美租界捕房事]  
　　前晚有英國水手四名在蓬路恃醉吵閙並將一百零八號等二印捕兇毆經行路人咨照捕房泒令西捕多人擒獲押至昨晨解送英署訊辦○北河南路協順烟紙店積欠房租被控昨由廨差協探將該店主傳入捕房侯解公　請訊○郭榮喜向漢碧理路奮興押店贖取字畫詎該店圖吞不付郭以押期未滿投訴捕房即泒探查明核辦○百老匯路祥記衣店失竊大呢報由捕房飭探往查將夥王阿紀楊阿三帶回盤詰（西） 
通信 
[蘇州來函]  
　　近閱報載改公堂委員幕友之名稱爲官司事書啟爲生看役改爲看守役官媒改爲看守婦云云鄙意不解幕友司事書啟可分類乎幕友可稱官乎至於看守役而守字一加弊卽除歟官媒改爲看守婦卽不能索詐歟而官字生字卽不要錢歟是誠大才非我輩所能知也實由政府之改各部名稱套來耳以此觀之將夜壺改爲晚壺便桶改爲更桶不亦刷新家政之一助耶哈哈 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論說 
[外國商政之沿革]  
　　德國萊布大學敎授。柏黑爾氏。以生產與消費距離之關係分人類經濟之發達期。第一爲孤立經濟時代。第二爲都府經濟時代。第三爲國民經濟時代是也。原始時代。以人類之血統關係圍體生活爲一家族。家族内之需要祇以家族内之生產物供給之。其外則槪視爲仇敵。爭鬭掠奪奴隸之不足。復殺戮之。不獨不以已族之生產物。輸出於外。更剽攘他族所有者。以滿足其唯一之種族。致固有商業之原始狀態。與奪掠主義相混淆。此爲商政最黑暗時代。自此進步用平和手段發起種族間之交換及媒介者。有外商欵待之事。各族相貿易彼此相協議。漸得有通商特權。及商業居留地者。凡爲對外商政之萌芽社會團體之所由發展也。 
　　古之歐亞人民。盛營商業者。爲腓尼基亞阿拉伯希臘羅馬等。腓尼基亞人。主航海商業。阿拉伯人。營陸上隊商。其後從事航海商業者。希臘人也。希臘政體之特色最有影響於經濟上者。爲都府組織。就中如雅典國。貨幣盛行。其所由致食物之豐富者。採制限食料品輸出政策保護輸入穀物之船舶。以防海賊。復對於入港諸商船。無積貨者。布禁貸金之法律。凡確使食物無外溢也。試觀其盛時。輸出入之關稅。及其他制度。卽知其貿易政策。爲一種之保護主義云。 
繼希臘而爲世界商業之中心者。羅馬人也。羅馬人以兵力征服四鄰。卒滅當時執商業牛耳之哥薩什民族。貿易主權。槪歸掌握。且席戰勝之餘威。成世界統一之大業。其領域廣大。道路便利政治合一。遂於絶大之範圍内。成自由貿易區域故世界商業之盛。迄十八世紀。罕見匹焉。 
其後羅馬帝國分裂。東羅馬雖奬勵貿易盡歐亞『商界棣通』者之職。然第爲財政上之手段。其弊也官吏專横。阻力叢生。卒不能占商業史上重要之地位。其眞有遠紹羅馬文明。樹地中海上貿易主權者。惟南歐伊大利市府。傑諾亞比撤及威居斯等。其尤著也。 
　　威尼斯商業。極一時盛大。後日西歐諸國所採之重商主義。皆濫觴於其政策云。蓋威人所營貿易就輸人東洋之貨物。更分布於歐洲各地。其政策。不僅以棣通商界爲主眼。且注意奬勵工業。俾原料品之輸入。入製造品之輸出。各得其便。爲後世政策所模範。卽如北歐。文明之潮流。由自足的家族經濟。移於都府經濟。中古末期之漢撤同盟。藉同盟市府之結合力。圖商人生命財產之安全。得建設商業居留地。免納重稅之特權。卒以强力占政治上優勢者。要皆都府經濟之事實也。（未完） 
雜俎 
[潛航水雷艇]  
　　現英國耶爾嘉氏。發明一種水雷艇。潛航中能自由運行。敷設水雷。或使垂直。或發射於水平。又可切斷水雷之錨綱可任意浮泛於水面。又有一種方法。示其位置所在。以與海面上能人話云。 
[華盛頓墨蹟之價值]  
　　倫敦電云。某商標賣舊信一封稱係一千七百七十八年。華盛頓大將。在科治營寫與友字僅三行之多。後有人給銀二十一元買之而去。 
[美債之月報]  
　　美户部現印發西九月淸單。内開西九月三十號以前。除庫存現金銀外。仍欠國債八百七十七兆九十九萬八千八百八員。核計九月内已減少國債三百六十九萬三千五百七十四員。 
[汽球賽會]  
　　比國巴昔埠十五號電。該處汽球會。近集請萬國汽球會。在該處大演汽球。是日到觀者。士女如雲。香車寶馬。竟聚至十餘萬人。亦歐洲一勝會也。是日到演之汽球。三十四乘。擬共升霄漢之外。至翌日方始下地。計來賽者。比國汽球十一乘。法國十。德國八。英國二。波斯一。瑞典一。意國一乘云。 
[美國金飾柩之奢侈]  
　　近時美國用多金裝飾靈柩之風盛行。因此費一萬元至四萬元者。不以爲奇。近有某富豪逝世其柩費用二十萬元之多。又有一富豪之夫人。臨終之時。有遺言云。身死之後。墓中棺側。須置電燈一盞。墓前須置電燈一盞。每年須費一千元之電燈費。使燈光永遠不絶。 
[西里白島發見古代石環]  
　　婆羅洲之東。斐和賓羣島之南。有西里白島。近有人在該島刀亞拉空谷中。掘覔地中古迹。所獲古器不少。其形式彷彿歐洲古代石物。惟有石環。爲古歐所無。而於今日之西里白亦不復見焉。以所獲各物考之。知古之西里白人。實係今日刀亞拉之鼻祖。而非出於二族。又在古代石層之上。新地層之下。掘得石斧。形似新石代器。其物究屬何時。則杳遠難稽。不敢下鐵板註脚云。 
 
 

Page 27

 
 
   
 
 

Page 28

 
 
   
 
