# 1904 - 89 - 4911118

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[四書五經義大全] [  圖書集成局啓]  
　　坊間四書五經義汻牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨渾匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[再論招撫梟匪事]  
　　嗚呼伊古以來劇宼之縱横而不可制者非皆誤於撫之一字哉明末李闖張獻忠初亦不過起於盜賊徒以疆臣畏葸屢以就橅愚朝廷以致兇𦦨日張明社不屋本朝咸同間洪秀全楊秀清倡亂粤西蔓延十餘行省竭天下之力僅乃克之然當金田起事時亦袛三五亂民未必果有大志苟一意主勦亦不難卽日蕩平是蓋由廟堂之上有粉飾承平之意有厭聞兵革之心於是庸劣疆臣揣摩迎合但知以招撫爲得計而不知禍患之伏於無形迨至一發難收國與民交受其殃而彼誤國庸臣依然歌舞河山恬不知恥是雖寢皮食肉亦何足蔽其辜哉今者松郡之有土匪鹽梟其勢雖遠不及明末之闖獻本朝咸同時之洪楊然始而聚賭販私繼而擄人勒贖近且强劫孀婦逼娶閨女明目張瞻横行白畫之中閭巷小民聞者驚心見者側目郡城爲全省提督駐節之所松江府知府又兼有營務處差健卒如雲軍符在握以若輩之鴟張無忌陰蓄亂謀自應亟調雄兵痛加剿洗或者懲一儆百猶可以圖數年之安乃始則故作　　竟不聞調一兵發一卒迄乎亂象日甚不思爲弭患之計僅知爲苟且之圖電奏朝廷聲請招撫觀江蘇巡撫恩藝棠中丞原奏電文謂鹽梟林得勝在松江地方潛匿滋擾疊經函商總督嚴飭地方官會營捕拿期在必獲該梟力窮勢迫亦知情罪難容自願投誠呈交槍械云云噫嘻其愚朝廷耶抑愚百姓耶夫旣知其潛匿滋擾自應以兵力痛予剿除乃數年於兹何嘗見一弁一兵與梟黨一角勝負旣未從事雕勦試問梟黨之力何由而窮梟黨之勢何由而迫自欺欺人何其顔之厚耶尤可笑者電文謂現在地方安靖堪以上聞姑勿論林沈二人投誠之結甫具而浦東盜案已連劫數家此外各鄉被擾情形亦未嘗稍减於曩日所謂安靖者誠不知其何所據而云然且卽林沈二人就撫果出於誠心威望又足懾同類然亦必假以時日俾其羽黨馴謹畏事者遣散之負固不服者捕治之良莠旣分閶巷或漸冀寍謐斷無有今日一就撫而明日地方卽忽然安靖者荒誕欺謾一至於此吾恐從前梟匪雖甚猖獗地方官雖甚　預然民間被累旣深清議亦遽難阻遏一自地方安靖之說上逹天聽九重高遠必以爲九峯三泖凶𦦨早已廓清此後林沈二人卽有詐虞或此外他股鹽梟起而騒擾閭里州縣官必不敢再以實情上禀即禀矣而中丞廻護前奏亦必駁斥不准吾知此後匪人益將横行無忌小民益將控訴無門嗚呼上下相蒙久成痼習彼巍巍者之爲保全祿位計誠得矣亦知松人士之寢不安席食不甘味者固皆由於此官吏之因循諱飾哉今者丁太守旣以此去官新太守田公履新在卽所望不以撫局爲可恃設法駕馭威德兼施或者猶不至遽釀大禍否則涓流星火害實伏於隠微雖不至如明季之闖獻本朝之洪楊而禍患所至亦殊難料智者見危於未萌明者防患於無形松郡各官吏其亦念及此而知所警備哉 
[本館接奉電音]  
　　昨日午後二點鐘越二十五分時京師飛電傳來上諭一道敬謹譯登○二月十五日内閣抄奉上諭本年十月初十日恭逢慈禧端康佑頤昭豫莊誠壽恭欽獻崇煕皇太后萬壽京外實任大臣老親有年逾七十者承歡祿養愛日方長允宜錫類推恩優加賞賚外務部尙書步軍統領那桐之母李氏著賞給御書匾額一面紫檀三廂玉如意一枝大卷江綢袍褂料二疋大卷八絲縀袍褂料二疋兵部尙書徐會灃之繼母管氏著賞給御書匾額一面紫檀三廂玉如意一枝大卷江綢袍褂料二疋大卷八絲縀袍褂料二疋盛京將軍增祺之母瓜爾佳氏著賞給御書匾額一面紫檀三廂玉如意一枝大卷江綢袍褂料二疋大卷八絲縀袍褂料二疋正藍旗蒙古都統吏部右侍郎繼祿之母尹氏著賞給御書匾額一面紫檀三廂玉如意一枝大卷江綢袍褂料二疋大卷八絲縀袍褂料二疋正白旗蒙古副都統誠全之母郭氏著賞給御書匾額一面紫檀三廂玉如意一枝小卷江綢袍褂料二件八絲縀袍褂料二件浙江巡撫聶緝槼之母張氏著賞給御書匾額一面紫檀三廂玉如意一枝小卷江綢袍褂料二件小卷八絲縀袍褂料二件浙江乍浦副都統柏梁之母楊氏著賞給御書匾額一面紫檀三廂玉如意一枝小卷江綢袍褂料二件小卷八絲縀袍褂料二件副都統銜西甯辦事大臣準良之父恩元著賞給御書匾額一面紫檀三廂玉如意一枝小卷江綢袍褂料二件小卷八絲縀袍褂料二件以示教孝作忠之至意欽此 
[俄路被毁]  
　　天津來電云數日前有馬賊約七百名擁至哈爾濱迤邐相距五十四里之劉家店左近濳將鐵路毁壞俄兵戰不能勝馬賊遂攻襲其營器械貲糧刧掠殆盡是役也俄兵陣亡二十七名按俄日交戰以來謠言紛起或謂有諜者暗毁俄人鐵路數處或謂馬賊之與俄爲敵者用火藥轟斷其路上鐵橋究竟火車昕夕往來依舊毫無阻 
 
 

Page 2

 
 
滯則諸說明係蜃樓海市出諸嫉俄者之口中以類推之津電所云恐亦未足據以爲實也 
[記日艦窺海洋島事]  
　　日本東京某日報云某日我日海軍遴選軍艦四艘結隊赴海洋島窺察敵情至則島中惟中韓漁父五百餘人誅茅作屋人蹟罕至幾如世外桃源語以日俄方在海上交兵其人聞所未聞不勝驚怖四艦長乃集衆諭之曰我之爲此蓋欲扶植中韓使之獨立膺懲强敵毋再跳梁非有他意也若輩聞言始雀躍驩忻四艦長隨深入島中嚴加搜索見敵軍號旗有委棄於路者所𫏎煤火爲數頗多註海洋島在大孤山之右蓋孤懸海中者也 
[滕六爲災]  
　　日本東京友人來信云東歴三月二十二日日本山口愛知川凌部宮津四日市小濱彥根諸處天忽降雪有平地積至三寸有奇者節近花朝猶是瓊瑤密灑亦不可不謂之非天災矣 
[續錄侍御彈章]  
　　一候補道杜兪妄自誇張鑽謀保舉賄買要差以八百金餽前督臣劉坤一幕僚王爕自撰整軍經武穏若長城八字私求密保甲午中東之役該道謬謂劉坤一魏光燾資其計畫得以全軍而退其寔該道本營器械盡失聞其曾以數萬金賄通今汴撫陳夔龍左右爲之游譽故汴撫亦極力保之蘇撫恩壽聞於今年秋間具摺特參該道遇事取巧營務廢弛賄求差使居心險詐時有候補知府胡玉瀛受該道賄萬六千金爲言該道乃督臣患難舊交遽行參劾難以和衷故事得中止該道帶蘇防營時私以火藥售鹽捕價入私槖候補道丁鶚嘗與同舟以此訊之該道羞澀成怒幾至揮拳時有道員陶森甲總兵楊金龍在旁解紛初統鹽捕營實以四千金餽蘇要人得之蘇寗官塲深知其事又現統江勝六營今年秋間欲與各管帶夥吞夫銀十四兩兵人譁噪管帶劉景僑彭書麟等不能彈壓反被詬辱其最親信之歐陽成松彭書麟等皆尅扣務盈該道之慾壑鎭江將弁亦遂以此挾制不能查點所領鹽捕營之營官吳家正孔德升等與著名梟匪施老窩子董必貴曾國章暗相勾結外爲敷衍内事侵貪今年夏間恩壽委該道查辦梟匪拒捕案件該道駐滬月餘選色微歌所帶勇丁任其在附近刧掠數次上海道隠匿不報鹽梟徐懷禮綽號老虎該道利其賄賂結拜師生俾之兼統營務徐懷禮陰賊狡悍益藉官勢販私且以睚眦輙遣死士殺人江中沈户以百計一年餘已數百人矣人命至重言者豈盡無因爲虎傅翼亦恐釀成大亂此尤不可忽視者也江勝營年入萬六千金鹽捕營所入殆四萬金不足以供該道之應酬揮霍私役勇丁排仗第宅曾買金陵益仁巷房屋授意右營營官周逢春出銀三千兩周逢春一時未允遂逼勒辭差該道曾貸劉麒祥七千金適麒祥子四川候補道國郇來寗向索遂禀請接帶周營以爲塘塞地步其餘鎖事未敢錄登人人知其敗壞官塲營務而隣省大吏反譽不容口寔足見該道之狡詐異常不可不嚴加懲治也一現在督幕侯補直隷州賀弼招權納賄贓欵纍纍試用道兪啓元委鄂岸督銷候補道潘汝杰賄賀弼銀一萬五千兩得江南銀圓局總辦其賄銀係上海元茂　莊金陵震源錢莊兩家之票由杜兪過付委署六合縣施煃賄賀弼銀六千兩亦震源錢莊寄由杜兪關說過付候補知府夏敬觀賄賀弼銀六千兩　得海門釐差候補道沈邦憲求委上海製造局總辦賄賀弼朝珠一串値八百金又餽二千兩督轅巡捕洪某及幕賓任煥章共得千兩副將陳煦亮賄賀弼及洪巡捕任煥章二千金得署城守恊亦杜兪居間過付又有某知縣賄以七千銀元得署泰興十二圩所屬河圩界口某兩委員賄八千銀元候補道陶森甲奉委赴滬購辦軍械許以二干銀元而不給常備右軍統領張春發魏光燾查點缺額本擬撤換賀弼與杜兪洪巡捕任煥章共得七千金爲之說項仍留此差又賀窺某之妾貎美以事覊某於滬遂佔其妾置督署旁常與杜兪等夜聚遊署西街鄭寶兒寶奴家謀爲不法此賀弼賄買差缺近日耳目彰彰者也一現統常備左軍雲南提督張春發從前新疆底定尙屬有勞刻薄寡恩不恤士卒專事鑽營庚子之役賄托道員袁鴻祜說項于榮祿得統武衛先鋒左軍由清江赴援毫無紀律在河西軍務匹馬先逃營哨官之忠勇者言之泣下及率潰卒回防與陳澤霖右軍沿途姦淫擄掠良鄉縣城羅掘一空京朝官赴行在者多被兩軍兵丁所劫該提督大肆尅扣草菅人命士卒飢疲物故大半復賄通劉坤一之劣幕王燮得委常備左軍統領其帶隊赴滇也名爲四營不過千人由沙市遵陸所過侵暴常德一帶民人泣訴及回清江縱勇夾帶私貨不服盤查湖北夏口廳禀揭有案其常備左軍六營步隊馬隊一百六十騎魏光燾頗聞其缺額甚多曾委營務處夏時濟前往寗查查得營官四人均係私情充數薪水减給每棚兵不過四五人馬只三十餘匹尤多臨時招雇市卒充數敷衍營官與哨長不相識哨長與兵丁不相識夏時濟據寔禀揭魏光燾本擬糾參以賀弼杜兪之言而止此稿未完明日續錄 
[憲節將臨]  
　　武昌訪事人云日前武漢官塲探知湖廣總督張香濤宮保由津來鄂已過許州不日當可戾止爰由商務局總辦張太守飭差在鐵路漢局碼頭結彩張燈預備迎接各屬所派人夫車轎亦在彼處伺候 
[卾省官塲紀事]  
　　武昌訪事人云日前宜昌鹽局總辦朱惠之觀察因公晉省小作勾留奉兼督端午帥委赴湖口稽查礦務大約須俟事竣方可遄返彝陵也○湖北候補知府楊太守鍾義現奉端午帥札委代辦漢口牙釐局事務已於本月初一日到差矣 
[浙省官場紀事]  
　　杭州訪事人云日前浙江武義縣知縣李定菴大令因公來省禀見撫藩臬各大憲○烏程縣知縣李集甫大令現經藩憲翁筱山方伯檄委督審帮辦差當卽詣轅禀謝○准補秀水縣知縣壽大令椿已奉部文核准本月某日接奉藩憲翁方伯飭知卽詣轅禀謝擇吉赴任○委署平陽協文協戎占魁日前到省謁見各大憲大約不日卽須赴任矣○候補知府何太守彥逹朱太守毓文經正任督糧道署臬司陸吾山廉訪檄委讞局帮審提調差○候補知縣趙大令世芬經陸廉訪札委督審提調差○正任金華縣知縣謝大令希傅於本月初二日交卸回省禀見各大憲○新選瑞安縣知縣張大令學智於本月某日禀見各大憲並請感冐假○樂清縣知縣何勉之大令由藩憲翁方伯飭赴新任○湻安縣知縣巢和仲大令請假就醫所遣篆務經藩憲翁方伯詳委候補通判葉佩萱别駕代理○安吉縣知縣趙樂耕大令崇寍縣知縣蕭勵川大令現均署期屇滿藩憲翁方伯詳請以本任處州同知李司馬候補知縣朱大令分别接署已於本月初七日牌示轅門矣○署錢塘縣知縣郭雲槎大令於本月初二日接篆後次日諭令書差勤愼從公不得疏懈亦官樣文章也○會稽縣知縣兪大令振巖交卸義烏縣署篆後經藩憲翁方伯飭知赴任日前乘舟至省詣轅禀謝並請感冐假數天以資調攝 
[致祭關帝]  
　　昨爲春季致祭關聖之期清晨蘇松太兵備道袁觀察提右營參將周參戎各率所屬文武員弁詣西門内關帝廟恪恭將事蹌蹌濟濟肅穆無譁遵祀典也 
[杳覆軍火]  
　　日前江海關巡江吏在浦江中法國某公司船上查獲大砲及軍火二十四箱禀知稅務司好博遜君函致蘇松太兵備道兼江海關監督袁海觀察札委馬路工程局總辦翁子文太守會同好君詣浦東陸家嘴海關棧房勘明查封兹已事畢昨日太守親詣道轅將 
 
 

Page 3

 
 
情禀觀察核示 
[彌撒禮成]  
　　昨爲天主教中四大瞻禮之一寓滬法國官商與各教友咸詣新北門外聖若瑟堂行彌撒禮馬龍車水熱閙異常法界捕頭特派中西探捕前往彈壓 
[法界停訊]  
　　昨日爲法界公廨訊案之期緣法總領事署繙譯官魏武逹君躬詣新北門外聖若瑟堂舉行彌撒禮先期咨照捕房停訊一日 
[英界火警續聞]  
　　前晚英租界四馬路失火情形略登昨報兹悉火起於聚豐園對門有彰洋廣貨店延及西首玉林春番菜館天義元京貨店杏花樓酒館其東首之萬褔來酒店雖未成燼然貨物已損失不少是役也計焚去有彰門面二間後進二間玉林春後樓二間天義元塿上二間杏花樓則略有所傷 
[瘋犬宜防]  
　　日前蘇松太兵備道袁海觀觀察接到此國値年領袖總領事薛君來函内開據工部局董來函以租界中商民所豢之狗皆用鐵絲籠口以免噬人而租界外均不遵行當此春令萬物發生之時瘋犬甚多行人悞被嚙傷每不免有性命之慮函請貴道飭屬一體曉諭民間著照租界内蓄犬之法一體辦理以保民命等由觀察准之已飭縣主汪瑤庭大令出示曉諭矣 
[上海縣署瑣案]  
　　陸秋翹控寡婦趙陳氏圖賴代還洋銀前晚縣主汪瑤庭大令升堂訊斷陸供趙陳氏昔年向聚豐米店借得洋銀二百元嗣聚豐索之甚急小的代爲淸償由中人韓晉生取出借票交與小的收執今向趙陳氏索取此欵竟被圖賴求追趙陳氏供昔年丈夫在日借聚豐米行洋銀二百元有方單作抵後小婦人陸續還過一百七十五元尙欠二十五元每年照章付與利息陸秋翹並無代還之事此項借票亦不知其從何處得來且伊取小婦人水缸數只計値洋銀七元亦不付給求向追究韓咸明供陳氏借欵係故兄晉生爲中小的不知細情大令以兩造供詞各執判候傳到聚豐米行主到案訊核○胡張氏控夫妾潘氏獨吞夫產亦經大令提訊張氏供丈夫原籍通州在滬置有沙船一艘婦人兒子已故有孫兒孫女各一去秋潘氏唆故姑彭氏將船售去得銀二千兩袛還債欵七百元餘銀均被潘氏獨吞且婦人現住城内也是園浜潘氏年輕不應獨居租界求斷燔氏供蘇州人向往英租界西新橋前年嫁與胡某爲妾仍往原處生有一子所有沙船實由故姑因欠債一千餘兩利息甚重無奈將船售去料理况此事曾由張氏偕伊弟張某與故姑公議小婦人並未與聞求鑒大令諭飭移入城中與大婦共居潘氏稱大婦必不相容難以安居大令遂判潘氏旣係胡姓之妾所用船價毋庸追繳准其另居完案○前者張鴻勛與堂叔瑞昌在縣互控一案前晚大令提案研訊寡婦張朱氏供婦人因無子女被夫堂弟鴻勛謀奪產業前在案涉訟奉諭將抵出方單取回交案上月鴻勛强欲奪贖婦人不允被鴻勛拽至門外肆行毒毆夫叔瑞昌聞聲前來解勸亦被毆傷瑞昌供與朱氏相同鴻勛供朱氏前奉斷令贖單交案伊延不取贖原差下鄉嚴催朱氏疑小的唆差催逼邀同瑞昌來家滋閙小的並未毆擊大令喝將鴻勛掌頰五十下諭令分别保釋朱氏速贖方單交案核斷 
[會議威海衛金礦事]  
　　威海衛金礦有限公司於二月初八日在上海圓明園路第一號門牌第一次集議與議者首董赫翻副董古柏華爾富礦師德富華商股東胡永記榮瑞馨林榮卿張麟魁張秉堂等合計五千六百零四股旣坐首董宣言日本公司所有開列之帪已發出多日想與股諸君咸知其情無庸多述帪内有一項計洋銀七千零十元礦師勘礦之費及登告白等一切費用均在其内另一項係公司所欠之欵及用人薪水并花紅等項查得開挖此礦出砂不多緣機器力量未足故挖出之砂祇得少數一俟機器之力充足卽可以蒸蒸日上矣細查各地有金砂本不甚多者可棄之不必開採以免徒耗銀錢有金砂甚富者當在此處合力開採蓋此實最佳之礦也計此礦苗約長一千六百尺曾經試騐挖出砂一墩内有金四兩允稱上等穴洞至一丈半或二丈深騐得此礦確實佳美且離此礦不遠尙有連　之礦苗目下公司内添購新大機器不日可到到後大加興辦約用洋銀九萬六千元需此巨欵實爲從前所不及料是以與股諸君會集互議准費巨資興辦此礦余意此礦實佳故亦深願費巨資以購機器興大事也德富礦師在公司辦事之期刻已届滿本應聽其自去現德富礦師可以蟬聨至威海衛仍辦此事照德富礦師所核算開此礦計一年内開工三百日公司中約可盈餘洋銀十五萬元旣而德富礦師宣言曰一年前鄙人查勘此礦後曾繕一清摺呈告諸股東繼又時至該處察得所辦之事均甚妥洽去年十一月間已預備安設機器俟機器運到安置妥當卽可知其力量之如何總之開礦一事不能預定當鄙人初至威海衛時大槪謂此礦無用殊不知開礦之事須細細考查聞從前高麗有一英商所開之礦已用至英金二十萬磅而尙未得金現在本公司資本不過洋銀十五萬元鄙人當時卽言此小小資本恐不能成大事然七年前高麗此礦每日挖出之金已値至洋銀一千一百元蓋亦因添購許多大機器在内辦事也於是各股東乃相與妥議擬添招新股四千五百股每股計洋銀二十元議定新股東於每年盈餘項下先給以常年五釐之息銀然後再將餘銀按照新舊股均匀分派又議此新股先儘舊股東之執有五股以外者方能購買每五舊股加一新股每股先付股本洋銀十元作爲認買之據其餘十元分兩期繳付每次五元公司欲收此銀須先一月　照至特列大會議時訂明舊股東應得股數並限以時日逾期不購卽作爲不願購買董事可設法另行出售以昭公允 
[電籌救護]  
　　啓者本會前蒙呂盛吳三大臣電商商部外務部就近面商日俄駐使並電駐日俄使商請兩戰國及瑞士總會承認是會一經電復到滬卽行前往牛莊等處分别拯救現於營口設立大醫院并由匯豐銀行電匯五千兩商由該處同志十人代爲經理兼辦救濟事宜仍在滬廣購醫藥材料等件七十箱於十六日裝新裕輪船運赴天津轉遞牛莊應用一面分電各省將軍都統督撫學院提鎭藩臬運道及各關各局分别籌助經費俟捐册公函刊印就緖再當分寄謹鈔乞登報伏希公鑒○十三日電順天府尹堂各省將軍督撫學院提鎭台藩臬運道台各關各局均鑒並請轉行府廳州縣知會紳商日俄開釁戰地華紳商民被難悽慘亟宜救護限於兩國禁令惟泰西紅十字會救護最得實際中國向未與會動多格礙在滬紳商竭盡心思筆舌商准在滬英德法美各官商公舉中西辦事董事合辦上海萬國紅十字會適奉商部飭籌辦因卽電請外務部據情商明日俄駐使電駐日俄使轉致政府承認此會各董事並電各國政府一體轉商承認事體重大於中立有益無損　經費浩頪議明中西分籌並由海寰等先行籌湊以上海絲業會館爲華董辦事處公同酌刊捐册備函分寄各省官紳商富務懇鼎力提倡俾被難華人同登　席中立主義益明國勢民心兩有裨益不勝禱盼除函册尅日馳寄外謹先電聞再北洋久欲籌辦現已由電商明合辦不另刊捐册勸募會例首重醫療滬已購運藥物先至營口設立大醫院即　辦救護事宜並聞呂海寰盛宣懷吳重憙吳郁生劉宇泰楊士琦李經邁龎元濟顧肇煕沈能虎楊廷杲朱寳奎沈敦和任錫汾施則敬等曁在滬紳商同叩元[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳苑春聲]  
　　姑蘇訪事人云蘇鄉由澤鎭人錢揖喬不知向操何業本月十一日至道前街老萬年銀樓借兌換金飾爲由乘櫃夥某甲不備攫取金押髪一枝飛步而逸甲狂呼追赶至轉角處爲警察勇獲住解經西路總巡瑞明府升堂研訊錢供稱小的素來安分近在某處賭負不得已出此下策尙求恩鑒明府判笞八百板荷校發犯事地方示衆○西善長巷復仁客棧爲本地人陳老二所開每於夜深人靜時緊閉棧門開場聚賭近爲西路總巡瑞明府訪悉於本月十一夜飭差協同臬轅包探前往掩捕當塲獲住陳及與賭之張某王某等三人明府研訊之下判各責五百板荷以三聨巨枷發臬轅前示衆○本月十一日午後有李某者至養育巷口某鋪購物被剪綹賊乘間竊去洋銀七元及金約指二枚李猶未之覺也詎賊得贓後卽至附近章萬沅酒肆沽飮旋經人向李告知得以獲交警察勇解至西路總巡局禀請總巡瑞明府究辦明府訊供之下飭重笞數百板荷校發犯事處示衆 
[局員會哨]  
　　前晚輪應南市十六鋪巡防中局會哨之期先由局員黄衡堂二尹預備茗點以待俄而二十三七鋪南北兩局委員次第戾止二尹殷勤延入暢譚良久始各興辭旋赴所轄各境巡察一周而返 
[馬路工程局紀事]  
　　前日大東門外牛義馬頭亮泰耀水烟店主譚亮夫擬雇工匠修葺門面因投馬路工程局請給執照當奉總辦翁子文太守批示曰據禀已悉查店面添做批水板旣易遮掩街道又易致火災照章不准如但須修理油漆者再禀候核給照會可也○前日南市馬路工程局總辦翁子文太守偶沾清恙特遣家丁赴蘇松太兵備道袁海觀觀察給假兩天昨已喜占勿藥因詣道轅禀知銷假 
[南市捕房紀事]  
　　前日巡街捕見蘇婦呂桂寳徘徊馬路形跡可疑當卽拘入捕房捕頭見其狀類瘋癲語無倫次因禀知馬路工程局總辦翁子文太守函送普育善堂留養○昨日馬路工程局總辦翁子文太守查見高星巖徐順華驅猪馬路中有違新定章程命帶入捕房管押旋由肇隆猪行執事浼人保出 
[英美租界公廨晚堂瑣案]  
　　李拱宸卽李紫萱控夥葛錫三私自貿易虧及號中資本求提保薦之伊父葛九臯到案訊追等情讞員黄耀宿司馬准詞簽差將葛父子提到前晚升堂研訊李投案訴稱職員在治下開設德泰祥絲號上年六月間由葛九臯保薦伊子錫三當跑街夥自七月初一日起經理一切事務九月間職員盤柩回籍直至十二月初八日返滬查悉錫三私與永興洋行抛盤定購棉絲五百擔因價跌落致虧銀一千九百七十兩一錢有奇復將永興行應付職員銀一千五百兩冐名簽字領去向之理論一味恃蠻雖經同業董事理勸無奈彼有意圖賴不肯認還爲此邀同本號各夥投案控訴求恩究追葛錫三供商人先在豐茂當跑街之役閱四年至震泰祥絲號星霜兩易又賦閒居上年六月至李所開德泰祥號執業與永興祥茂等行往來均簽德泰祥字號前三次均獲盈餘迨後所抛五百擔忽然虧本李妄思不認所有商人冐領之銀一千五百兩容緩日自當歸還惟虧折之欵礙難認繳叩求明察王英廷胡明林同供商人等同在德泰祥執業此次之貨實係葛錫三私行抛盤非但與主人無涉且葛亦未向主人告知特來証明尙求明鑒司馬以葛錫三旣私自抛盤復冐領貨銀殊屬不合本擬究辦姑從寛典著將葛父九臯押候交保出外與子錫三赶向原告理楚違干提比餘人斥退一面仍飭差查吊德泰祥帪簿呈案核奪○婦人沈金珠扭控周小妹欠銀圖賴前晚司馬提訊沈金珠投案訴稱上年六月間周倩李阿大介紹借去洋銀二十四元約定數日後卽行歸還嗣李因病去世周恃無憑証妄圖吞賴叩求訊追周供小的所欠之欵實因拮据無力措還求恩寛限司馬著將周交保出外赶向原告情商分期拔還違干提比○殷菊亭控孫金柏積欠書價等情前晚司馬提訊孫供小的願將生財估價抵作洋銀五十餘元餘求交保出外趕緊還清不敢違延取咎司馬以原告未到著押候復核奪 
[英租界捕房紀事]  
　　東洋車夫劉文卿在浙江路將車横亘中道有碍行人五百二十二號巡街見之以其顯違租界章程當即拘入捕房捕頭令押候解送公堂禀請讞員黄耀宿司馬訊究○前日傍晚時唐阿根乘脚踏車飛行絶跡一百零一號華捕見其尙未燃燈因卽拘入捕房捕頭令押候解送公禀請訊罰 
[法租界捕房紀事]  
　　去年十一月殷仲興控程湘波欠銀圖賴等情經前讞員魏蒓塢大令訊供交人保出聽候復訊嗣程不服濳赴蘇松太兵備道轅上控牽涉多人道憲袁海觀觀察仍飭由法界公堂訊明詳報讞員陳楚生大令接奉札文飭提保程出外之翁浩生到案限令將程尅期交到昨日翁將程送入捕房捕頭命押候解送公堂候訊○某洋商控華人葉阿松盜賣田畝等情經陳大令飭人提入捕房捕頭暫准交人保出俟訊案之期著保交案候訊 
[美租界捕房紀事]  
　　昨日崑山路中西書院司閽施月蘭張阿桃二人不知因何與二十四號巡捕口角互爭爲三百三十號印捕所見帮同將二人一并拘入捕房捕頭詢得情由本擬解送公堂禀請讞員黄耀宿司馬訊辦繼因由院中某西人前來保釋捕頭允之○昨日午前無賴譚阿記由英租界某處雇坐蔣愛褔之東洋車至虹口斐倫路停車蔣向索車資譚非但不給反敢拔出利刀刺傷蔣之手背等處爲五百四十三號巡捕所見拘入捕房捕頭令將蔣送同仁醫院醫治譚押候解送公堂禀請懲辦○昨日流氓孔祥子孔萬成王阿六三人在西華德路互毆爲五百二十四號巡捕所見喝阻不依一併拘入捕房捕頭姑念事起細微從寛釋出○昨日紹興府屬某縣人王百林投捕房内控稱僑居新閘某里生有一女小字愛姐年已及笄近被在北四川路十七號洋房内侍者名連根者設法誘匿請爲查辦捕頭令四十三號西包探協同華包探劉阿炳前往查明再核○昨日歹人丁富勤至天潼路將二十一號門牌之粤人馮鏡如家九歲女孩誘匿無蹤由馮投報捕房捕頭令包探陳洪德前往將丁查獲拘入捕房押候解送公堂禀請訊辦○昨日二百三十六號印捕在百老匯路見白馬一匹脫韁飛奔當卽設法拘入捕房後由某西婦到來領去○昨日查榮宗闖入靶子路二十三號洋房某侍者房内竊取銅質對時表一枚携之而出爲五百四十一號巡捕所見拘入捕房押候解送公堂禀請懲辦○昨日甬人某甲雇坐江全記之東洋車至西華德路倉卒下車遺有洋傘一柄江頓起貪心曳車逸去後經包探陳洪德將江查獲連贜拘入捕房押候轉解公堂禀請究辦 
 
 
 

Page 10

 
 
　　上海寳善齋石印大字中西武備兵書卄一種分訂十六本裝以布匣二函實價洋二元八角 
　　是書爲南皮張香濤制軍鑒定都廿一種曰體操法日普通體操摘要曰快鎗打靶通法曰護隊輯要曰地勢學曰雷火圖說曰步隊戰法馬隊戰法砲隊戰法馬步砲三隊合戰法曰快鎗圖說槍法圖解曰砲臺說略曰溝壘圖說曰修路說略曰行軍測繪學曰行軍帳棚說曰軍楷說略曰戰法輯要曰浮橋程學曰營壘從新曰武弁職司曰行軍電報要略曰行軍偵探要略曰行軍造橋圖說皆從泰西兵政新書編譯而成又復繪圖貼說指示詳明爲水陸將弁不可不講習之書方今朝廷講求武備改習洋操凡身列行間者必先覩爲快蒙賜顧乾請至棋盤街本莊購取可也以及分寄各省出售雲南官書局貴州官書局廣東點石齋直隸官書局山東官書局河南省義成文漢口江左漢記湖南江左漢記沙市集成書局江西嘉惠書莊四川點石齋杭州德記書莊均有發售 
　　戈製半夏　眞正起首第一家戈老大房善慶堂獨創秘製半夏老鋪○在滬城三牌樓大栅南首第六家萬興米店對門○左近假店甚多貴客留心 
　　本堂祖傳秘製半夏專治各種痰疾氣喘等症於乾隆廿四年我祖復齋公創始向在姑蘇閭門外楓橋米市迄今百數十年客商信服迨前數年間竟有假胃隱鉞甚多而本族統稱戈製者亦復不少爲特本堂在庚寅年備案登明申滬兩報至今相安無異不料近被奸夥竊去仿單三百外套爲此本堂誠恐該奸果在外將𧸛藥挽入在各主客之前抖售誑騙欺商致悞要症爲特本堂具禀呈縣在案並特今再登報聲明倘蒙仕商賜顧須認明上海縣西三牌樓大街發兌蘇州仍在閶門外上塘宜慈巷底三六灣南第四家發兌蘇申只此兩店别無餘分並勿有夥友在外兜攬等弊惟本堂嫡傳原方服之無不應騐如神倘仕商誤購别處𧸛藥不騐者姑向本堂一試服後立判眞僞祈細鑒察焉 
　　新到春季搢紳錄　新印各種書藉　寄售五洲同文局廿四史股票 
文武搢紳一元○單文八角○精選加評加批分類癸卯科直省鄉墨三角○中外政治策論類編大全二元○經史策論其書濟南府尙志堂鑒定三角○時務類編六角○校正增紅印圖序幼學瓊林五角○大字綱鑑總論四本三角○翁注困學紀聞增附編目六角○直行史學叢書三元直行石印九通全書四十元○直行皇朝三通十二元○藝學全書十六元○西史量函八角○歴代史事論海三元○東塾讀書記四角○御注孝經官堆紙一角四分○壬寅科分類直省全墨十二本五角○大字本歴代帝王年表本連史紙五角○鉛板醫宗金鑑○鉛板本草綱目○鉛板陳修園全集○鉛板傳靑主男女科○鉛板　肯堂六科準繩等醫書均係圖書集成局大字校印○鉛板大字全圖列國志十六本一元八角○鉛板全像全圖蕩寇志一元○鉛板胡文忠公全集一元五角○鉛板新修大淸律例二元○大淸會典八角○寄售五洲同文局廿四史股票實價庫平寳銀一百兩○初印舊本佩文韻府連拾遺洋八十元○初印白紙舊本硃批雍正上諭銀一百兩○本局自造各種史鑑醫書尺牘閒書等名目繁多不及細載揀選潔白連史印工精而求精批發價格外克已賜顧者認明外埠漢口鎭新街朱氏鴻文書局上海三洋涇橋同文閣書局　　煥文書局謹啓 
　　德商咪吔洋行 
　　本行向在上海開設數十年以來專做進口出口各貨煤油洋布疋頭五金各種軍械機器各樣雜貨顏料等久已馳名近有德國著名開密生顏料大廠專做各種頭等顏料價極克已貨上本棧出貨期頭通融辦理以廣招徠各客商號光顧格外克已咪吔洋行啓 
　　上洋怡泰昌抄莊遷移廣告 
　　本莊自向中西名廠定織中外綢緞超等泰西絲紗新式頭號洋縐極品金銀庫貢摹緞高莊各色大呢一品純絲海虎絨頂上各色絲絨異樣花咈閃色洋貨一應俱全本莊姑念改章始創選辦各貨母不精益求精價亷物美以招廣徠倘蒙士商賜顧承認本莊招牌庶不致悞擇於初八日開張在英大馬路石路西首朝南洋房乙 
　　九通分類總纂减價廣告 
　　此書便益士林銷行已數千部前年汪甘卿内翰手輯是書携之入都諸巨公爭相傳觀曾蒙張冶秋尙書陸鳳石總憲二公賜序面許内翰謂爲不杇盛業緣九通全書卷帙誥繁此書條分縷析一氣貫穿每尋門類一目了然如入門之有鑰深堂　戶路路淸疏非特塲屋所必需亦學堂中講究政典所不可不　也本局仰體二公奬勵之意特减價出售以惠　人博雅通儒當蒙鑒許計每部十套八十本實洋二十元各書坊均有代售　　文瀾書局 
　　廣濟公司江南義賑票二月廿九日開彩 
　　第六十會票已於本月廿六日九點半鐘在本公司如法開彩所有得彩號數經印有對號單分派以便核對其得彩之票祈携到本公司收銀可也第六十一會票已印出二萬張每張分爲十則每百張得彩十二張有餘共得彩有二千四百餘號之多定期二月廿九日九點半鐘開彩本公司發出之票如有中式紅票憑票收兌此佈 
 
 

Page 11

 
 
   
 
 

Page 12

 
 
外謹會同廣東巡撫臣張人駿恭摺具陳伏乞皇太后皇上聖鑒訓示謹奏奉硃批吏部議奏欽此 
[兩廣總督岑奏爲廣東候補鹽大使毓幹革職片二十五日]  
　　岑春煊片再廣東鹽務公所之設原爲籌撥引餉調協商情自候補鹽大使毓幹接充公所總辦以來遇事把恃一切充埠投訴等事輒由商客到私寓關說營私罔利任意招搖以至積弊日深課餉日絀臣前風聞得該大使毓幹種種貪劣情節當飭清查兩廣鹽務局確切詳查兹據該局司道會同查明毓幹把持招搖收規受賄屬實當此整頓鹽務之際此等劣員未便姑容應請旨將廣東候補鹽大使毓幹卽行革職水不叙用其從前所受陋規及所得賄賂由臣飭局查明認真迫繳充餉如該大使尙知儆爠迅速繳出擬請寛其餘罪倘竟狡抗惟有再請嚴懲以爲貪人敗類之戒臣爲息貪風以振鹾務起見是否有當謹附片具陳伏乞聖鑒訓示謹奏奉硃批著照所請該部知道欽此 
[兩廣總督岑奏請將廣東水師補用參將李世桂革職片二十五日]  
　　岑春煊片再廣東收取賭餉本係萬不得已之舉旣因萬不得已避怨讟而取之自應涓滴歸公稍資急用乃補用叅將李世桂自督辦緝捕經費以來侵漁婪索其數甚鉅現當籌餉孔亟粤省每歲不敷且三百萬若此大宗中飽而不提轉於小民别加搜括非惟不忍民亦不支現在緝捕經費一項已由臣改爲官督商辦派現署督糧道王秉恩綜司其事總期大增欵項稍應要需其李世桂從前侵蝕婪索之數自未便以事過境遷聽其音飽私囊自示寛大應請旨將廣東水師補用參將李世桂卽行革職由臣查明該員從前侵蝕之數從嚴追繳以裨餉需附片具陳伏乞聖鑒謹奏奉硃批著照所請該部知道欽此 
[署理江西巡撫夏奏爲江西庫欠解各餉請展緩俟來年陸續籌解摺二十五日]  
　　頭品頂帶署理江西巡撫陜西布政使臣夏峕跪奏爲江西庫入不敷出通盤籌晝欠解各餉年内無可騰挪請暫展緩俟來年分别緩急陸續籌解恭摺具奏仰祈聖鑒事竊據署布政使陳慶滋詳稱江西司庫歲入之欵以地丁釐金兩項爲大宗内有額之地丁屯糧丁耗等欵新舊併計歲可收銀一百三十餘萬兩無額之稅契每歲約可收銀六七萬兩其餘如牙帖礬稅等欵爲數不及萬兩至釐金每歲約可收銀一百餘萬兩内除牙釐局撥解水陸各營薪糧練餉共銀四十餘萬兩實解司庫釐金約六十七萬以之應解京恊各餉並本省緣營及廉俸等欵所入不敷所出疉經各前司詳請具奏有案而近又新添洋欵新定賠欵雖經奏明提收州縣錢價平餘加收菸酒糖釐米糓釐金以及加派畝捐並土藥膏捐等欵抵補其不敷之數亦無不於地丁釐金兩項欵内湊解是以江省司庫情形彌覺萬分竭蹶今查本年自正月起截至現在止已收過地丁雜稅稅契等欵共銀一百四萬八千四百二兩七錢七釐釐金就解到司庫覈計已收銀一百一十六萬兩統計二百二十萬餘兩除奉撥還俄法英德四國洋欵銀三十萬兩匯豐鎊欵本息銀二十一萬三千兩奉派新定賠欵銀一百四十萬兩均係另行籌欵挪移解清不計外所有前項地丁釐金銀二百二十萬餘兩内解清地丁京餉銀三十九萬兩釐金京餉銀一十萬兩備荒經費銀一萬三千兩鐵路經費歸還匯豐磅欵息銀五萬兩又提撥京官津貼改爲加復俸餉銀一萬兩旗兵加餉銀十萬兩加增東北邊防經費銀二萬六千兩共銀一十三萬六千兩均改解新定賠欵壬寅年黑龍江俸餉銀一萬五千兩本年甘肅新餉並代解賠欵司庫銀二十四萬兩又三十年奉文减撥甘餉改雲南銅本銀三萬兩又解過内務府經費銀二萬兩固本兵餉銀六萬五千兩東北邊防經費銀一十三萬兩籌邊兵餉改作籌備餉需司庫銀一十六萬兩海軍經費改解北洋銀一十萬兩金陵老湘等營兵餉銀七萬八千兩又解過協濟廣西軍務災振銀二十二萬兩二十九年截留應協褔建餉銀作補九江貨釐抵借洋欵所短釐金撥解湖口船廠經費銀四千八百九十六兩二十九年截留應協褔建餉銀等欵作補九江貨釐撥解長江水師營餉銀六萬兩又于釐金項下放給長江湖口鎮票五營秋冬二季餉銀七萬三千六百四十四兩九錢八分四釐文職二十八年養廉不敷銀二萬五千六百三十一兩八錢七分三釐武職二十八九兩年世俸銀一萬一千二百五十九兩六分七釐二十八年兵餉銀一萬一百二十九兩二錢六分二十九年兵餉銀六萬五千一百六十六兩五錢六釐三十年兵餉銀六萬兩本省雜支世俸半俸芽桍馬船夫工食節婦建坊憲書工價額本價脚鄉試供應會場經費牌坊會試水手等項共銀一萬四千二百二十六兩二錢五分五釐委解京恊各餉委員水脚鞘篐共銀一千七百四十一兩七錢四分至解清奉派新定賠欵銀一百四二十萬兩内於釐金項下動放銀四十六萬六千六百六十兩六錢六分八釐隨解關平補水銀九千一百八十四兩一錢六分五釐地丁項下動放銀四萬六千六百六十六兩六錢七釐又于釐金項下放給委解京餉委員水脚鞘箍並新定賠欵匯費共銀一萬九千一百七兩二錢六分四釐核計不敷銀四十萬餘兩並尙有支放本省防勇薪糧等欵均係截留支欵暫行借給容待續收歸還此外猶有應解海軍經費改解部庫銀四萬兩抵補九江貨釐撥解長江水師營餉並湖口船廠經費銀一萬餘　貴州兵餉銀二十五萬兩貴州減解月餉銀一十二萬兩程軍月餉銀一十二萬兩十四年至二十七年海軍經費銀一百四十九萬三千五百兩藩司王德榜定邊軍餉應還金陵歸墊銀二萬一千八百六十五兩零十二年至十七年籌邊軍餉銀四十萬兩十八年至二十八年籌備餉需銀六十四萬五千兩二十二十一兩年旗兵加餉劃解雲南銅本銀二萬兩其餘舊欠各　常年兵餉等欵數目繁多難以枚舉該司局職任理財自當力籌淸解但司庫歲入丁釐等欵祗有此數舉凡應解京協略餉以及應發本省兵餉與夫一切坐支等項無不取給於此司庫入欵歲有常經出欵則有增無减所有應解前項各餉如欲全數解清實屬力有未逮該司局通盤籌劃悉心斟酌年内爲日無幾收數縱能如最旺年分亦祇收地丁釐金及雜稅銀二十萬左右惟有量入爲出先其所急擬請年内再解廣西三十年正二兩月協餉銀二萬兩又奉派撥賠欵銀一百四十萬兩内本年十二月來年正月兩期共應解銀二十三萬三千餘兩雖奉加徵畝捐並新鹽加價土藥烟膏捐等欵所短尙鉅年内收數尤屬無幾所有不敷之數自應無論何欵設法籌解以免誤期其本省防勇薪糧曁雜支各項尙需銀一十一萬饑兩或皆計口授食或欵關年終彚集請領未可停放均應照數支給至甘肅 
 
