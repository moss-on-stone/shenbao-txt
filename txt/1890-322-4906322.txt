# 1890 - 322 - 4906322

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此塞颷漸緊霜信暗　　褐俱無難禁奇冷加以飢腸轆轆全無粗爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今茲畿輔巖疆齊魯名境遭茲顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[賑物求售] [  申報館協賑所啓]  
　　本埠文報局賑所以諸善士陸續所助珍奇送交本舘出售計伽楠香朝珠翡翠班指天緞西紫川外套竹根靑銀綢馬褂古銅爐文徴明畫册米襄陽字卷以及晶玉玩器名人書畫衣服書籍之類多至數十種敬請海内諸君惠臨賞鑒隨意購取既得貴物又濟災黎誠一舉而兩善備焉特陳短啓敬俟高軒 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿次史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁　成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔　又設分局在二馬路横街三層樓紅墻洋房内此佈 
[書廪貢生龎元濟賞給舉人後]  
　　客有過余曰九月十六申報載有賞給舉人一則子見乎未耶余作而對曰曠典鴻施敬謹讀過爲順直災黎合掌謝額手慶矣客曰子以此事眞乎假乎可永行乎抑暫舉乎余曰皇上以災民之待亟賑故不惜至重之名器恩賞以奬之傅相以振務之需鉅資故不計天下之不韙代奏以勵之爲民請命一德一心皆行其仁之不容已而濟以權之不相妨者也何假之有抑何不可永行之有客曰獨不思愼重名器乎余曰斯言也吾聞之熟矣傳曰惟器與名不可以假人謂夫不當與而與之也若爲當與矣則我皇上之所以舉人者欲其出而仁吾民也豈有既仁吾民而人猶不可舉哉且我列祖列宗嘗爲仁民開捐例矣捐官治民尙授以有關民社之實職豈捐銀振民不可賞以不碍銓選之舉人乎矧捐官必分班叙補有碍正途或後或先卽捐納中尙多壅滯之慮而賞舉人則特旨給予不占額數隨捐隨賞願輸將者卽膺孝廉之榮使天下之人咸曉然於億萬生靈流離待拯君與相之發帑捐廉之猶有撼者給一舉人卽可得數千金以救數十百人則舉人重而天下素封之子競出已資以取舉人天下讀書之士益厲吾學以爭舉人是以舉人爲仁民之器爲仁吾民者之名而名器益以重若執老生常談而曰愼重名器也則靳一舉人能救一人乎驅什伯千萬不名一錢之舉人能救人乎不能救人朝廷何重此虚名與虚器乎不然道光癸已畿輔旱荒潘仕成等陸續捐銀賞給舉人經御史朱嶟奏請停止稍知掌故者能言之而謂聖君賢相顧忘之耶况朱公原疏以舉人與花翎並稱花翎已準捐矣而於賞舉人顧疑名器不重耶客曰信如子言名器且因此益重矣彼身受與旁觀者得毋以貨取爲不足重乎余曰有是哉子之迂也夫國家以科目爲淸貴設以取士功令森嚴而間有不肖之士通關節倩槍替以身試法習不知羞然而盛明之世綱紀肅然上守官箴卜端士習買通關節亷史不爲倩雇槍替端士不應卽於不爲不應之中作或爲或應之想而傳遞易摸索尤難心縱覬觎事難僥倖今則一經遞呈不殊完卷迨奉硃諭卽脫靑衿其難易異且彼則不報敗露律有專條被人聞知終身指摘今則已受其名人受其惠志符進取譽永好施其榮辱異倘身受者以貨取爲羞是陽各其濟物之財而欲陰售其欺人之技也旁觀者以貨取爲誚　忌人欽賞之名而阻人爲善之路也君相行權亦行其心之安耳烏能徧厭愚賤之心思哉儒生論事亦取其理之得耳烏可拘執凡庸之識見哉客曰子言關節槍替我又有詞矣能任樂輸類多殷實聞風興起皆賞舉人則關節無人通槍替無人倩不且上下譁然羣議停止乎余曰盛明之世上下淸廉余旣與子言之矣而仍云然也則憲貧賜殖並列聖門安見多財者之不能多文卽曰生長膏粱聞道較少而與其能文而刻薄存心不如不文而施濟是務且慨然出數千金以振災縱未能工制舉業而與寒士爭一藝之長必其能讀聖賢書而佐天子立萬民之命也况準一體會試試而售歟則績學未遇之舉人也今因破格以升于　廷試而不售歟第好行其德之舉八耳不得出身不仍闇修鄉里哉卽以關節槍替論殷實皆賞舉人矣不再與試弊絶風淸流品益分進取益廣上以眞才入衡鑒下以實學應旁求賞給舉人又杜絶關節槍替之良法也上下之議聽之而已客曰唯唯聞子言釋吾惑矣余曰雖析子疑未申吾說也竊謂吾君吾相權以行仁四海千秋允當共諒普大率土尤宜以龐君爲法効卜式輸財之義以邀桓榮稽古之榮而事旣成例前後難歧賞舉人者似應定爲監生不得倖邀以杜不讀書者之冐濫進士不得加賞以絶圖出身者之營求銀數酌定幾千俾中户可以勉爲另外别無苛派使富家不虞後累由人樂輸不必勸捐以示舉人本不可捐賑竣卽停立爲限制以示舉人并非不重凡此數者若得傅相上宣德意下達與情著爲令章遍行曉諭則盛世恒多慷慨之士合域可以踵而行聖朝不諱水旱之災將來可以援爲例雖屬暫舉終可永行顧疑其假而不爲災黎合掌謝額手慶乎客起而去余因叙次問答以書其後[  隷涇生沮寓漢人稿]  
[本館接奉電音]  
　　昨由京友電傳上諭一道敬謹譯登○十月十一日奉上諭兩江總督着劉坤一補授未到任以前仍着沈秉成署理欽此 
[朝鮮近事]  
　　漢城南龍山商户製備彩旗爲太王妃送葬先期演試在大東門外與城内商民爭路因而相毆死三人重傷六人擡往漢城府騐視○張某者漢城人其父貿易在外三十年未歸一日有叟至鬚髮皓然自稱爲父叩以家事茫然不能對知係𧸛鼎麾諸門外拐騙之術何所不有人心之詐世道之憂也○天津德州等處被災董事會同衆商捐欵以助振濟○鮮人買華商布若干匹未往布行納稅爲布行搶去○八月廿九日寅刻太王妃出𣩵遠近來觀者塞滿街巷總理通商事務袁公敬備牢酒致祭於路是日國王未出送葬調美兵五十人衛護王宫以禦他變三十日 
 
 

Page 2

 
 
王衰絰出臨太王妃墓○李某紈袴子也幼失怙其母溺愛不忍拂其意由是眠花宿柳無所不爲尤有斷袖癖一日於城隅見其隣趙某不覺怦然心動就而擁之趙倔强不依李怒訶之趙亦怒以石擊傷李額乘間遁歸李憤無所洩率僕衆入其家揪趙至街頭撻之身無完膚此事現已涉訟矣○某氏晨起見牆隅蹲一人近視之已死家人有識之者乃偷兒王某也○某甲性好傅其婦甚悍一日敗北而歸竊婦之質錢而往以圖恢復婦知而尋之某家以博爲生甲所常往者也甫至窓外聞内云値已輸盡矣婦聞之怒不可遏以巨石投窓内傷博徒王某左脇吐血升餘衆噪而出視乃甲婦也畏其悍皆散去婦入室不見其夫盖甲實未來博適聞之語係别有博徒以婦之爲孤注也○李某好遊讌霜蟹初肥新篘已熟携朋載酒遊於南山緑蟻香浮靑螺黛　流連風景樂而忘返入夜觥籌交錯主客俱醉　籍林間不覺東方之既白坐客某甲忽不知所往遍訪不得其家人控於官亦無如何也豈竟從赤松子游耶不然何以不告而去也○全某與某妓交好亦既有年近來貲斧漸罄無以供纒頭之費妓知之不復以好面目相待顏冰語鐵令人難耐一日全飲友人家醉經妓門彳亍而入妓惡其貧且厭其醉以閉門羹待之全仗麴秀才之勢大肆威風抛損什物甚多煮鶴焚琴未免太煞風景○全羅道人來京者據云村中有一宅爲狐所據人不敢居○有金姓媼在某宦家爲傭私取衣物遞與其夫爲主人所見將夫婦一併送官治罪○鮮人整理南别宫以備欽差館舍 
[揚城火警]  
　　本月初九日初更時分揚城東關街二郎廟巷東某姓家不戒於火烟濃焰烈紅暈半天摧朽拉枯無異風吹敗葉霎時草屋十餘間盡成灰燼想窮苦小民不免露宿風餐之苦　　　　　虐矣 
[勘估儀河]  
　　儀徴鹽河爲南北鹽船赴圩要道瀕臨大江潮汐往還中挾泥沙最易淤塞加以兩岸多係柴灘土質極鬆一經風雨剝蝕每每成塊坍塌挑濬未久卽有膠滯之虞刻交冬令水勢來源漸弱連日江潮亦非常跌落此河因之淤淺中流容與幾不容篙運憲江都轉聞悉特委某分轉等前往詳細履勘並着籌商良策以作一勞永逸之計云 
[冬防認眞]  
　　揚城每年孟冬保甲局卽添委員弁舉辦冬防本届業已開局各事極爲認眞　總辦起以至各叚分巡員弁每夜皆親自出巡披星戴月櫛雨沐風不辭勞瘁輪日至大財神廟會哨局内與府縣各地方官會哨至街巷所設栅欄二鼓後卽行下鎖烟寮客寓亦限時閉門鑼拆之聲通宵達且見者咸謂歴來冬防從未有如此次認眞者我儕小民皆可高枕而臥矣 
[星使回里]  
　　出使德俄奥和大臣許竹筠星使於初九晚回嘉興珂里小作勾留便當　滬出洋嘉秀兩縣等於初十日咸往星使府第禀見禀安 
[刼火餘談]  
　　太平府火藥局失愼一節疉紀前報兹悉長江水師提督李與吾宫保憫念災黎當卽購置蘆蓆數千張按户散給俾資支搭以禦風雨又捐鷹洋二千元交當塗縣查明被災尸口分别撫恤其有附近貧民橫罹災禍者按名加給洋蚨十翼俾得買棺成殮生者既蒙矜恤死者復荷恩施宫保之捍患救災可謂不遺餘力矣并悉皖撫沈仲復中丞聞報之下特委候補縣朱明府携銀五百兩於上月杪馳至太平府酌量撫恤並查勘被災民房及學宫衙署以便馳奏九重刻下首縣葉明府挈眷暫駐翠螺書院督糧廳丁别駕現住府署中縣學正副兩廣文則另賃民房郡守篆務刻由首縣暫行護理因委署史運叔太守交卸和州不日來郡履任故上憲不再委員攝篆云 
[出𣩵誌盛� 
　　李傅相之五介弟稚荃觀察在蕪湖仙逝擇期本月初一日開弔曾列報端届期地方文武官紳均往弔奠素車白馬絡繹於途初四日辰刻發引靈柩用獨龍槓以三十二人舁之前導儀從執事約以千百計更有綵亭數座中陳設御賜袍褂各物印委紳商皆徒步執紼恭送備極冠盖之盛靈與由上水門經南門迤邐直達金馬門碼頭登舟由兩公子扶回合肥原籍安葬喪儀之盛已足令庸夫俗子驚爲得未曾有矣 
[鳩江冬景]  
　　天寒風緊宵小滋多成端甫觀察札飭縣局各員着於十月初一日起舉辦冬防在事各員仰體憲意嚴密稽查保甲總辦孫詞臣太守每夜親自出巡城廂内外挨叚稽查各鋪團總因是益加奮勉徹夜梭巡民間十家門更近亦一律支設鼓角聲聲通宵達旦苟非督率嚴密未必能如是認眞也○靑皮某甲綽號銅老虎橫行里黨魚肉良民人皆稱之以虎不復道其姓氏日前經保甲局鄭子煊二尹訪聞不動聲色突然拿獲帶至局　重懲數百板枷號通衢示衆向之不敢捋虎鬚者今且圍觀訕笑唾駡指斥而甲亦低頭不語搖尾乞憐昔日威風而今安在哉○三秋亢旱疫癘大作迄今猶不少减城廂一帶天花盛行人家小兒女多有因是夭折者好事者附會其說議舉賽天曹大會以爲禳解之計遍　知單勸助神袍鑾駕等物定於本月十三四五等日奉神出巡疾病滋多由於氣候不正欲使二豎退避惟有善自珍攝之一法否則解囊助　亦足以消疹戾而迓祥和何必以有用之錢作無益之舉哉王玉如大令因市中靑皮白賴恃衆橫行愚懦小民每被欺凌而不敢首告下車伊始卽用木桶安設通衢令民間密寫姓名投入其在便可按名拿究犯　懲行之數月城狐社鼠早已魄散魂消不謂差役等因早發暮收未免煩苦八九月間竟未擺出日前經明府察知立提差役重責並飭將口救生局前一桶改置於寺碼頭地屬通衢俾民間易於週知似此勤求民隱嫉惡如仇何患不頌聲交作哉○月初某日江西候補道馬觀察因奉東撫張朗帥奏調攺辦河工買舟前進道出皖江與沈中丞有葭　誼摳衣進謁中丞旋派澄淸小火輪拖送下駛詎料行抵蕪湖上游　里之雙港輪葉忽然損折不能行駛觀察遂揚帆自去澄淸泊於江滸禀報中丞將輪車機爐概行拆下由太古輪船寄至上海船廠修理待修竣　回配搭齊整方有駛至省垣云○蕪地通商有年風氣猶未大開土人每重本洋面賤英产故每當米市暢消之時鄉人須用本洋錢儈卽將本洋抬起如前此之漲至九錢左右者及近日米市少淡下忙正當開徴鄉人完糧悉以本　上兌錢儈又將本洋陡跌視半月前每元幾賤銀五六分一起一跌無非視鄉人之用藏以施其剝削之計此子輿氏所謂壟斷罔利而蚩蚩之民乃日受其朘削而不知變計豈不可哀也哉○蕪湖出產向以米爲大宗先年因救生　利兩局經費支絀由前任蕪湖縣錢孟超大令諭令廣帮米號每購米一石抽銀厘由廣商包繳以爲兩局善舉經費行之數年獲益良多近聞廣幫首事以店務繁冗不暇兼顧遞禀縣中請另派土著殷實紳商接辦俾免貽誤未識王玉如大令能俯如所請否○每逢　會試年分粤人之卜榜花者輸贏甚鉅竟有因此起家者蕪湖橫街有廣福元雜貨鋪今秋主夥合資買得武會試闈姓及將放榜時晨占鵲喜夕卜燈花較之應試者　望尤切近接上海來電知所買三元之票得中九字高占鰲頭共得彩洋一千八百餘元於是主夥各人喜逐顏開與士人之釋褐登朝者情狀相似一人拔宅雞犬皆仙信矣○前太古洋行某輪船上水行抵碼頭搭客上下紛紛如蟻有小竊混入人叢中竊得衣包脚籃等物客猶未覺適被稽查輪船委員梁君暼見當將該竊獲住贓交客領去旋將該竊帶回保甲局重責八百板枷號　干以爲妙　空空兒作榜樣見者謂該竊年正弱冠衣履翩翩若非獨桌高據幾疑爲濁世之佳公子云○蕪湖水師營所用火藥舊存遊擊署中升任張　野京卿任道篆時恐有不測會同營中籌欵在蔴圍購地數弓建瓦屋數楹專儲營中火藥卽蕪關　領之軍火亦附存焉近因太平府火藥局失愼附近鄉民咸有戒心適有某甲母子二人在此搭盖草棚疏治餘地種菜以資餬口月前　久不雨地中遍生毛虫甲以米攻之爲鄉民遙見疑其放火登高一呼四鄰咸集不問靑紅皂白將甲亂毆幾瀕於危始 
 
 
] 

Page 3

 
 
一鬨而散甲無端受此毒打心不能平匍匐訴知保甲局旋由局員拘爲首者以官法懲然甲已吃虧不小矣 
[示諭照登]  
　　欽命二品銜署　廣東承宣布政使按察司克勇巴圖魯王爲招商興辦自來水以資日用而利民生事竊以天生五才民並用之去一不可而火與水尤爲日用之需粤俗殷富近來興辦自來火業已舉行然此止外觀之耀不能收烹飪之功惟自來水尤爲當務之急查泰西各國取水之法於淸流處設機器以吸之然後布置鐵管分别支幹按路按家皆可分注路之首尾設立水櫃以時啓閉取用便之遇有火警立可灌救名曰自來水法至善利甚溥也廣東省會比室連墻地方數十餘里烟火數百萬汲引所需非河卽井然河有淸濁井有瀱汋飲食之事多有不便若創興自來水其中有三利焉河水味鹹井多不潔故城廂居民不得不取給於山水路遠脚價昻貴每水一擔値錢三四十文六七十文不等富者尙可支持貧者尙能易得若創辦自來水每擔不過値錢二三文無論貧富皆無偏潤省費甚多其利一也内地河流淤積其水可用而不可食卽用而言亦止便於傍河之民外此則不能不仍取於井第漢街之井其水穢而濇食者多疫旂街之井具泉脈與炭氣相通食者多疔說雖不見於典籍其言偏騐有自來水則不酌濁泉疾病不生其利二也省中房屋鱗次比櫛然不能家家有井間有一井而供數十家之汲者而且街道甚窄各鋪户每於屋上加棚盖以篾竹均屬引火之物一遇火警其燄愈捷卽有水車往救一則因街狹擁擠功無所施水車反爲所焚又或隆冬亢旱泉竭井枯無水可汲又或井在人之家中各閉門户以防盜賊一時求井不得徒事徬徨雖通衢之太平桶略有存儲杯水於車薪何益若有自來水則灌漑不窮有備固可無患卽有不虞亦不至張皇而無措其利三也有此三利　憚　不爲上年據何崑山倡議舉辦意可嘉奈其人非衆望所孚　遂中梗督憲下車時卽詢及此仰見關心民瘼之至意現値天氣亢暘之時彌深因地制宜之想合行出示曉諭爲此示仰軍民人等一體知悉爾等有身家殷實願與水利者准其自議章程來轅具禀本司立卽核議轉詳給諭開辦倘經費一時難齊當爲設法代籌計畫從長媿無膏澤於下民方深飢溺之懼不籍汲井而食福願開挹注之源其共勉之有厚望焉毋違特示 
[恭送牌繖]  
　　嘉興北門外布業各商特置萬民繖匾額德政牌並備衣冠鼓樂送至府轅宗郡守卽出大堂辭謝再三始行收受各　亦卽辭出 
[失火誌略]  
　　嘉興縣屬沈蕩鎭西市於前晚有某姓遺火延燒上下岸約燬樓房十六七幢人口幸均無恙 
[浙臬赴任]  
　　新簡浙臬龔仰蘧廉訪前已諏吉赴任嗣因公務所絆遂改期于昨日下午起程在滬南大馬頭下船本埠印委各員均至舟次送行督轅忠信營親兵蘇松太道　軍營親兵各執洋鎗大刀齊至江干鳴鎗恭送至傍晚始傳諭今日起程送者遂散 
[租界火警]  
　　昨日下午一點鐘時英租界大馬路北首五福弄中公平洋行小菜市之東南轉角裁縫鋪因炊午膳遺火積薪失於檢點轉瞬之間炎炎直上火烈具舉延及左右對面各店鋪巡捕房鳴鐘告警英法美三界洋龍風馳電掣而至開自來水龍頭灌救百道飛泉噴薄而出捕房　水龍亦竭力澆灌巡捕頭督同各巡捕各包探分投彈壓英會審員蔡二源太守關心民瘼督同各班差役到塲督救直至二點餘鐘始得漸息查起火係在十字路口東西南三　皆小弄北首卽菜市計焚去裁縫店間壁之茶館肉庄鹹貨店銅器店麫筋店對面之花烟間蔬菜店西至大坑厠旁居家爲止對面大昌煤棧付之一炬北至小菜市口爲止小菜市棚屋幸得無礙然亦險矣東至弄口爲止南至花烟間及對面之肉庄爲止約共焚去樓房三十餘幢各洋龍灌救得力直至烟消火滅始先後馳回該處道路窄狹附近居人雖未殃及池魚然當火作時紛紛搬移物件忙亂異常受驚不淺說者謂幸在日間洋龍迅速馳至得以卽時撲滅否則不知延燒幾許也近來風乾日燥居家鋪户不可不放火燭加之意也 
[縣案彚錄]  
　　　孟氏控姚文彩孫世福蔡月卿等盜賣出畝由陸邑尊一再研訊情形已列本報前日之晚邑尊升堂集訊顧孟氏訴稱有田二畝二分現可前往指看原契亦在家中求請明鑒抱呈陳三供與該氏略同蔡月卿供今年二月間顧孟氏持契一紙計田一畝二分向我處洋東抵借銀洋當付定洋三十元去年有趙　茂持該氏之契計大小共十餘紙又向洋東借去洋六十元其契業已呈案求請鑒　梅長發梅松林供與蔡略同孫世福供有眞契一紙由地保陸秀山簽押業已呈案光緒十二年間陸已因病逝世邑尊訊得此案情節支離着將顧孟氏陸其三分别管押餘人分别斥退聽候勘訊核辦○范丁氏之女秀寳遭陸麻子卽陸何氏誘拐至丹徒旋由該處糧廳拿獲解送來申陸邑尊將該氏訊責管押秀寳交范丁氏領回已列前報昨午邑尊升堂命提該氏至案略詰數語卽着加上鐐銬飭差解赴松郡轉勘○廿八保六圖地保孫南卿虧繳錢漕田陸邑尊提案研詰判令枷號押繳在案兹經孫將欵繳淸前晚陸邑尊飭提至案着開枷保釋○喬玉山于前日突赴滬南海運局浙臬龔廉訪行轅滋閙廉訪聞之大怒卽飭家丁拿獲當交在彼彈壓之縣差解送到縣晚堂邑尊飭提研詰據喬供湖南南陽縣人捐有守備職銜苦無川資回里並無别故求請明鑒邑尊得供卽着收所候訊供察斷○江甯縣移文來滬據稱謝才福毆斃姚紅庚身死一案業經恭遇恩赦應准援免兹據謝才福呈繳埋葬銀兩自應飭傳屍屬具領現在姚紅庚之父姚桂華已回上海原籍請煩傳案着卽赴領等因陸邑尊接准來文卽飭皂頭全順查傳姚桂華到案以便給文赴江寗具領銀兩 
[案牘瑣紀]  
　　孩子許三寳李和尙因玩耍起見遂致爭毆李父李阿寳舐犢情深竟取馬糞塞許孩之口許之祖母徐氏母親施氏見之以李阿寳不應欺凌幼孩與之理論又起釁端由三百四十二號華捕拘拿李阿寳及子和尙並囑許三寳及祖母等同至捕房訴明前情巡捕頭飭該捕將李阿寳李和尙移送英公廨着許三寳及祖母等投案候質○有某中落魄　依困臥路側巡街捕見之舁至捕房捕頭飭送英公廨値日差問其姓名籍貫年歲其人患病頗重命在旦夕口不能言當卽禀知蔡太守飭送棲流所醫治甫到該所遽爾氣絶由司事據情禀報太守飭傳地保查無親屬承認乃報保安善堂備棺成殮發壇標記召認○瞿必成陳阿金均因生涯落拓疾病淹纒或路旁或臥簷卜爲巡捕所見遂雇車舁至捕房捕頭命轉送英公廨蔡太守飭發棲流公所留養　病痊再行安插○康才隆控曹裕記莊阿泉積欠房租不肯搬讓蔡太守准飭差提曹裕記莊阿泉　案候傳康才隆質訊核辦 
[法界捕房紀事]  
　　某甲向　來其業卽滬俗所稱白作帮也前日約友在老北門外勝春樓啜茗嗔茶博士伺應不周以致口角繼復糾黨拽至樓下肆意兇毆無奈喚巡捕到來將甲等兩人拘獲茶博士受傷甚重送往　濟醫館　治○某無賴至新街某花烟館尋歡不名一文揚長而出龜子向之索値則竟囊槖空空因扭至捕房將情申訴捕頭着給錢一百文始得開釋○有一丐子在途中攫取人手中錢一百五十文經失主扭住送入捕房捕頭以事屬細微着管押一天至傍晚放出　 
[獅出女史小傳]  
　　獅山女史姓洪名芸芳世爲豫章巴山人棲霞山人簉室也祖大鏞以名孝廉筮仕黔中所至稱廉能牧水西時父光亭以文學入貲爲府參軍携其母何氏隨侍生女史及其妹秀芳弟荔芳惠芳於署中女史生有至性警慧　偷襁褓識之無五歲授　誡過目成誦稍長喜讀列女傳慕緹縈木蘭之爲人其祖若父珍如拱璧恆曰此吾家不櫛進士也祖以奉諱歸豫章宦囊羞澀　眷無力遂留其父母及女 
 
 

Page 4

 
 
史寄寓省垣時赭宼遍大江南北烽戈棘道路　以悲傷逾節卒於家父相繼殞於旅邸囊槖蕭條幾無以殮其母晝夜泣欲回江則道途梗阻川資無　欲狗　呱呱在抱慘目傷心鬲痛欲絶瀕危者屢矣賴同寓鄭棣　夫婦救之助其賻勉作未亡人而權厝其柩於獅山之陽棣樓者桂林　塘人以二尹携妻妾需次黔與女史之父交莫逆居同寓年四十無出曾乞女史以爲女因其慧未能割愛兹復申前說其母以常受芘陰也諾焉從此櫛髮纒足繼母皆護惜周至未幾秀芳亦殤女史之母益無聊當忠甫出公之帥黔　創設尙節堂以處　婦狐幼兒女准其隨帶以廉　道　董其事月給養贍内外嚴肅稱善政焉其母既念宦途之升遷靡定依棣樓亦非長策因携二子入尙節堂以終其身　年棣樓之妾產一女而棣亦以疾殞既乏子嗣　　兄弟旅况凄寂較女史之母爲尤甚幸家鄉尙有薄田數頃差可度日成服後　妻妾携女史及幼女扶　回籍時女史僅十二齡一切部署女史任之井井有條儼如成人之孝子繼母道病女史　侍湯藥得稍甦抵施秉輿夫與游痞　道　口角而鬥毆幾蹈不測女史縞衣　籲　市爲之動容事乃得解間關跋涉凡千餘里竭蹶備形不意甫抵桂林而斷母又逝女史之所遭可謂生不逢辰矣年十六歸山人當扶夷劉帥以次討平潯貴橫水也駐營之處陣亡傷斃之勇隨處權厝内寅　旋後深爲憫惻於廣鬱城北購買義山派鄧都戎率舊部十六人往收遺骸併葬義山而以山人董其事山人以頻年積勞新病初愈力辭不獲爰携女史同往重到懷城舊疾　作勢甚危險女史書　調湯藥衣不解帶者四旬每對女伴泣言吾主人脫有不虞誓以身殉每夕焚香祝大祈以身代山人病時一切銀錢出入公事女史代爲料理均無貽悞病愈仍倚賴之暇則侍山人學琴指授一過卽能成曲慮古譜台寫難明自　已意而以左右指　分列爲譜便於觀覽學僅兩月節奏　嫻每　思親等　或時節宴飲則泣卜傷父早逝母　弟胥遠離也戊辰事竣歸見大　大　固世　　同治末父曾訓扶　嫻閨教性賢淑女史衾　循　甚相得　鹽針績會計出入大婦悉令任之不敢告勞視大婦之子女　已出工刺花鳥　物栩栩如生女伴　竭　仿傚終弗能及羣　針神目之歲癸酉忽有娠將娩身而病作醫藥罔効臨逝執山人與大婦手訣曰良緣遂止此乎妾　及弟均　黔中存亡莫卜他日如或相逢幸垂靑盼如見妾也時欲泣無聲且無淚矣語訖而逝年僅二十有二惜　予筦　芝陽與棲霞山人共　　　家常稔知女史之賢目是曹娥謝道韞吳彩鸞一流人物既憐其才又不能不憫其遇乃嘆古今來才女不少而曇花　現不得其壽　恒多女史固如是哉豈天奪之而去不使爲紅塵所困而與廣寒瓊仙作伴耶嗟乎女史之可慕可敬可泣可悲如此既不能長保其生於前又焉忍沒其名於　因感慨係　而作傳滇南愚叟杏　氏馬開科撰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保商衛民]  
　　甯郡素稱禮義之邦風俗儉朴惟地近海濵華洋雜處不無外來匪類以及遊勇　跡其間日久勾結土現遇事生風藉端訛索良民不勝其害更有冐充營兵或假冒府縣差役在外三五　羣酗酒打降忽聚忽散以致乘火搶刼種種惡蹟深堪痛恨既經統帶巡城　周叅戎爲衛民保商起見除出示勸諭外並札飭各城門委弁曁哨官體密訪嚴拿娼寮賭館客寓烟間最易藏奸夙十例禁客寓須盤查來歴掛號循環簿以便隨時稽查烟間准定二更息燈閉門毋許徇留住宿遇有匪徒游勇再敢勾結土豪惡棍故意擾害良民定卽查拿移縣照例從嚴治罪　不姑寛云云如此整頓商民庶有豸乎 
　　 
 
 

Page 10

 
 
   
 
