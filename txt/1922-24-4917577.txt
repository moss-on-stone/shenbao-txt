# 1922 - 24 - 4917577

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[奉直與總統（冷）]  
　　奉直之爭必在後繼之内閣而不在今日此觀於今日張作霖之通電而可知也張作霖之通電雖爲梁氏辨攻擊之事之有無而實則爲攻擊後繼内閣之伏線此其意固甚明也然而後繼之内閣則甚爲難矣 
　　將久代歟顏必不允華府閉會之期已不遠也將另提他人歟從直則奉必反對從奉則直又反對無人肯蹈此危機也將另易他閣員以代歟閣員已寥寥無幾顏之外恐又無人也然則將若之何而可也 
　　是故今後奉直之爭其難點實集於所謂總統之徐氏以國家言今日有無内閣亦無多差異然而爲總統者斷不能無内閣也 
[命令]  
　　一月二十二日大總統令皮爾博依加輔國公銜此令 
　　又令韓麟春授爲陸軍中將趙崇愷授爲陸軍軍需監此令 
　　又令任命薛之珩兼京都市政公所會辦此令 
　　又令任命車玉衡署甘肅渭川道道尹此令 
　　又令陸軍總長鮑貴卿呈陸軍第二十八師步兵第五十五旅旅長楊德生另有任用請免本職楊德生准免本職此令 
　　又令任命史魁元爲陸軍第二十八師步兵第五十五旅旅長此令 
　　又令陸軍總長鮑貴卿呈熱河陸軍第一混成旅旅長舒和鈞因病懇請辭職舒和鈞准免本職此令 
　　又令任命楊德生爲熱河第一混成旅旅長此令 
　　又令内務總長高凌霨呈准安徽省長許世英咨請倪冠南陳紹湘爲長江水上警察廳警正均照准此令 
　　又令孫繩武安迪生均給予三等嘉禾章此令 
　　一月二十三日大總統令陸軍總長鮑貴卿呈請任命沈鴻儒爲陸軍第九師步兵第三十四團第一營營長吳樂三爲第二營營長韓樹勳爲步兵第三十五團第三營營長均照准此令 
　　又令陸軍總長鮑貴卿呈請授王翰鳴爲陸軍礙兵中校應照准此令 
　　又令陸軍總長鮑貴卿呈准京兆尹孫振家咨請以增續陞補密防前鋒章京應照准此令 
　　又令陸軍總長鮑貴卿呈准察哈爾都統張景惠咨請以倭勒哲依孟克陞補翼長應照准此令 
　　一月二十七日大總統令財政總長張弧呈請任命王孝縉試署僉事應照准此令 
　　一月二十八日大總統令李銘書王大昕均晉給四等嘉禾章此令 
　　又令李琬卿給予四等嘉禾章此令 
　　一月二十九日大總統令修訂法律館署總纂余紹宋懇辭署職余紹宋准免署職此令 
　　又令任命石志泉兼修訂法律館總纂此令 
　　又令派陳　會同查辦浙江賑務此令 
　　一月三十日大總統令任命林紹斐爲將軍府將軍此令 
　　又令李玉麟授爲陸軍中將此令 
　　又令蔣拯徐振鵬杜錫珪倪文德均晋給一等文虎章此令 
　　又令楊敬修給予二等寳光嘉禾章此令 
[國内專電]  
　　北京電　王士珍由正定電徐再請辭將軍府事務保段祺瑞張錫鑾繼任徐昨批勸勉就職國學院設立梁已副署總裁爲梁啓超敎長謂組織法未備財長謂經費無着梁啓超雖願任但不受任命乃擱置（三十一日下午一鐘） 
　　北京電　奉張電曹在京時君所允者幾完全不能算數此與君威信有關宜反省（三十一日下午一鐘） 
　　北京電　梁在津仍望轉圜銷假但環境已非張作霖已發通電反對吳佩孚曹錕電張作霖爲吳緩和盧永祥以與梁有實業合資關係亦爲梁拍一通電盧代表蔣邦彥終日與梁周旋（三十一日下午二鐘） 
　　北京電　日前顏與張弧赴津請梁銷假梁謂無意回任仍擬展假兩星期徐意王士珍不來顏無期延代顏云早言華會畢卽辭職不變初志（三十一日下午二鐘） 
　　北京電　顏入府謂梁假滿不返應如何徐以曾囑高張鮑勸梁請假故無辦法顏允暫維持但除閣議日外院事送部閱辦（三十一日下午八鐘） 
　　北京電　顏表示魯案寗以有限的吃虧解決之勿使懸擱致永無辦法免失英美同情本人寗以去職謝國人之責備不欲誤國并將有通電說明原委謂容英美之調停求適當之解决其濟國家之福不濟則束身司敗以謝國人 
　　北京電　美京電華會討論西比利亞問題以赤塔代表不足代表故主張將原則通過後卽行閉會某某兩國主張設西比利委員會九國合組歡迎俄國參加此會於華會後組織之（三十一日下午一鐘） 
　　北京電　美京電中東路之結果避去共管改爲擴充董事會參加其 
 
 
 

Page 7

 
 
他各國人員已表决（三十一日下午一鐘） 
　　北京電　司法部因董允舊年内發兩月欠薪至除夕第二月未發現恢復辦公無望高地四廳已發兩月可無問題（三十一日下午四鐘） 
　　北京電　農部派曹豫謙考察江浙實業並查上海公司工廠交易所有無外資（三十一日下午四鐘） 
　　北京電　鄂督對該省食鹽擬每石加水程捐一元根布抗議沁日（二十七）財鹽兩署電吳佩孚飭阻 
　　北京電　甘省各界電府院請改任閻治堂督甘（三十一日下午四鐘） 
[國外專電]  
　　華盛頓電　中日山東交涉總結束於數句鐘内卽可得正式之報告及宣言關於機師國籍及五年爲期之交涉尙在進行中餘點幾全解决太平洋及遠東委員會現正預備公布文外間聲傳謂日本堅求機師須用日本人中國代表團現雖未允恐難久恃日本宣言謂日本願退出山東并稱中國於五年以内可贖還膠濟路外間所傳哈定休士貝爾福三人調停中日交涉現已完全否認施公使對新聞記者言謂彼之往見哈定非哈定授意彼之赴白宫純爲中國利益起見北京政府囑渠使用全力以解决山東問題彼往見哈定之意純爲探問美總統及美人民對於山東問題之眞意見美總統對中國純以友誼之態度應對之而與哈定之談話問答之間似於中國頗爲有益施并謂外間謠傳謂彼之赴白宫爲應哈定之召全屬子虚美政府之意對於日本放棄借日欵贖路之主張而承認中政府發行國庫劵已爲極端之讓步 
　　華盛頓電　休士氏謂日本願撤兵西比利亞其速度恐逾外間所逆料並謂日本對於撤兵之應允必不再負約失言云（三十一日） 
　　華盛頓電　施公使今日赴白宫謁哈定逾一小時談論山東問題哈定對此問題之内容甚爲熟悉施頗驚訝而哈定總統對於山東頗爲中國表同情施尤欽佩哈定并謂對於此問題之調停已頗爲出力云日本對於借欵贖路已示讓步之意而對於分期贖清之意仍固執態度哈定對於山東問題甚爲注意因百萬人民對於此事頗留意故此問題解决之得失與太平洋會議之成績頗有關係 
　　華盛頓電　休士氏謂太議日程現幾告終所未了者爲派選太平洋上電氣事業委員會俟海軍及中日問題解决時將有一大會以宣告此會之閉幕惟恐非一星期後萬難實行而西比利亞問題恐終難有完滿解决之希望云（三十一日） 
　　華盛頓電　法國衛未央尼氏詢問日尼瓦經濟會議是否有開會之議并探各國對於該會之意見因此種會議似與巴黎和約有所衝突故法國目之爲非是如日尼瓦會議對於巴黎和約及其他已成立之和約有衝突時法國萬難承認如德國之第三期賠欵交付手續已有一定之手續及保證時則法國對於日尼亞和會亦不難贊同（三十一日） 
[交通大學無線電]  
　　香港電　廣東政府於孫逸仙氏外出時伍廷芳宣稱謂各國如能取消承認北京政府對中國無謂之内亂可除因全國均表同情於南政府云并謂美國對於廣東深表同意惟不願開先例以承認南政府云又謂各國對於北京取消承認中國人民必能早一日解决國内統一問題 
　　香港電　據公報謂南軍共六萬五千人孫在桂林非特不再招兵并設法裁兵云伍廷芳並謂裁兵均變土匪有擾商業并謂在港美人均贊助廣東政府美人均謂贊助南政府者雖止六者然尙有十省尙在觀望贊助中 
　　倫敦電　巴黎會議於英國國會開幕以前斷難實行且法國對於近東問題之方針到英時在星期六晚故英國無暇研究之云 
　　華盛頓電　休士氏及貝爾福氏對於山東鐵路問題主張五年期限太平洋及遠東委員會重議中國無綫電臺事 
　　華盛頓電　大會委員會派選五人會議各種戰術與公法（以上三十一日） 
[特約路透太議專電]  
　　三十日華盛頓電　魯案問題有立即解决之象中日代表已復談判此事中代表表示意見謂山東鐵路問題之解决希望多少乃根據於近所接北京政府之訓令 
　　三十日倫敦電　華會新聞訪員皆作警告之詞以爲參院之批准大會各約尙未可視爲確定並取目前情形與一九一九年威爾遜未能使國際聯盟通過時之情形互相比較自日諾瓦會議之說旣起時局益臻糾紛更堅美人反對華會各約之意見非因華會各約將視日諾瓦會議之結果爲轉移但以歐洲將利用美國以逹其自己目的爲慮也參院中近已屢有此種論調矣倫敦晨郵報訪員稱美京現有反對日本之激烈宣傳此亦爲批准大會各約之阻力英國亦受攻擊當軸固知此種宣傳之不公允但共和黨某某參議員現已有哈定總統是否已鑄大錯共和黨員爲自保計是否應抛棄哈定之疑問至於民主黨則騎牆觀望大會目前之沉寂將有興味雋永之集議繼其後蓋此星期之議程包括對華各議案與各宣言將何以辦理之始臻盡美之問題及魯案條約之擬稿事宜上述兩事皆列於今日議程中而二十一條要求案則可望於數日内提出據泰晤士報云日本將撤銷二十一條要求中之最不善者五條但不願討論遼東租借期延長九十九年三問題 
　　三十一日華盛頓電　今日海軍委員會集議已解决關於阿魯申島及古里爾島之事件聞議定不在上述諸島添置防禦工程英國依照此約可在澳洲與紐絲綸附近諸島設防大會定二月一日開兩次全體會議 
世界路透電 
[華盛頓之魯案談判]  
　　三十一日華盛頓電中日代表已商妥交還山東條約之各原則昨夜聞現惟待草擬該約細則並審定辭句云 
[美國對歐態度]  
　　二十三日紐約電美洲高等委員會之美國委員團（商部總長霍佛氏乃美國委員長）發表一文頗爲人所重視蓋以美政府之答覆日諾瓦會議請書將爲此文所左右也此文略謂有兩大問題焉必先解决然後世界始有實在恢復元氣之望一爲德國賠欵宜依可認爲在德人實際上付債能力以内之基礎責令繳付二爲歐陸某某國陸軍宜予裁减蓋縻欵養兵釀成金融之起落而破壞國家量入爲出之謀也云云官塲對於美國可否接受日諾瓦會議請書一事意見各異 
　　二十五日華盛頓電聞哈定總統與國務卿休士及參衆兩院共和黨領袖在白宫集議决定可協議美德新約以創立仲裁會俾解决因戰事而發生之私人要求查此項要求大都指美國參戰以前美人所受德潛艇非法行爲之犧牲而言 
　　二十六日華盛頓電美國工黨公會會長剛泊思氏代表美國各勞動機關向哈定總統提出抗議反對美國參加日諾瓦會議以勞農代表參與此會美國在實際上無異承認勞農政府爲理由 
[中法實業銀行復業消息]  
　　二十二日巴黎電報稱法財政部長賴斯特里氏得政府之同意將於下星期初提出維持中法實業銀行之計畫其内容與前内閣所提者實質上無甚差異 
　　二十三日巴黎電法財政部長答覆關於中法實業銀行中國財政之質問謂中政府雖屢經法政府交涉迄不償付一九一三年六釐息債券法國現已再爲設法至於中國在法籌備借欵之說不成問題云 
　　二十六日巴黎電衆議院財政委員會於聽受博甘諾斯基氏說明保障法國遠東利益案之報告後已准其將此案提交衆院而外交委員會亦通過此項報告 
　　二十六日巴黎電據半官消息保障法國遠東利益之新案不能使政府或國會對於某銀行之現狀或對於繼續維持該銀行而行之計畫擔負責任蓋政府未能解决此種問題故不能適當辦理之也 
　　二十六日巴黎電法總理普恩賚氏對衆院財政委員會說明中法實業銀行復業案力言此案計畫大綱宜予以立即决議之理由財政部長賴斯特里氏亦有說明委員會乃通過此案查此案與政府前所提出者略有不同前次案中有准政府指撥其應收之某種欵項以便締結借欵一句此次案中則删去此句另加一句以代之准政府磋商一種合同而此合同須經衆院批准 
　　二十七日巴黎電今日衆院通過中法實業銀行復業案此案等於准許政府指用法國應得之庚子賠欵總理與財政總長皆稱政府將以磋商之結果提交國會决定外交委員會審查員稱該銀行重要位置將以新人擔任之確信將來辦理該銀行者必爲好手有人略加訾議以爲該銀行之營業爲投機性質不應使納稅人負責審查長博甘諾斯基氏稱法國應得之庚子賠欵其目前價值爲一萬六千五百七十三萬三千金佛郎普恩賚氏聲明如庚子賠欵不敷則法政府不負責此案内容僅有條文一節 
　　二十九日巴黎電法總理普恩賚氏告衆院外交委員長謂關於中法實業銀行之全案何以不應提交外交委員會實無理由可言但行政上文件固可留交而法律上文件之内容則未便佈告自去年七月以來秘密會之議事紀錄槪停宣佈今欲恢復從前習慣公佈議事紀錄政府並不反對但須協約國允許關於此事各種外交文件發表耳 
[德國改革財政記]  
　　二十四日柏林電德國會爲阻止投機事業起見已通過一案定三月一日實施此後國外匯兌之業務僅許國家銀行與其他特許之銀行爲之 
　　二十四日巴黎電柏林電稱昨日總理韋士·善後部長賴齊諾·財政部長侯穆思在總理邸召集多數社會黨·中央黨·民主黨民黨之領袖復開財政問題之討論衆料德政府在賠償委員會所准延長十五天之最後期限即一月二十八日以前未必發表改革財政之計畫此項計畫德政府須連同一九二二年内償付現金及以貨物爲抵之詳細辦法一併送交賠償委員會 
　　二十六日柏林電德政府已决定籌募四○·○○○·○○○·○○○馬克之强迫債欵此舉有二重作用一則補足預算案之支出經費一則謀取社會黨之贊助 
　　二十七日巴黎電德國通告賠償委員會德國已暫時儲存按照開恩斯决議應付之第二批付欵三千一百萬金馬克按第一批已於一月十八日付出 
　　二十六日柏林電德總理韋士在國會發表關於德國賠欵及財政計畫之重要演說韋士言及協約國要求德國補足預算案一事謂德國於財政新案由國會票决後共可收入一○○·○○○·○○○·○○○馬克較諸去年多收四五·○○○·○○○·○○○馬克韋士繼佈告各政黨議定之辦法（一）募集一·○○○·○○○·○○○金馬克之强迫債欵三年後始有息金用以抵補一九二二年預算案之支出但不用於口岸及鐵路（二）廢除載後餘利稅（三）徵收百分之二營業稅（四）增收煤稅至百分之四十（五）糖稅每百基洛格蘭姆增至五十馬克韋士末稱英相喬治所發國際信用亟須恢復之言實獲我心云 
　　二十七日柏林電今日柏林日報登載德國財政改革計畫之大旨及開恩斯賠償委員會所要求之保證就改革計畫觀之德國擬增收郵費與鐵路價費以補預算案之不足而未有抵補之賠欵支出則以强迫債欵應之德政府將放棄監視國家銀行之權 
[美國議會各議案]  
　　二十六日華盛頓電參院共和黨領袖已向衆院共和黨議員聲稱在休會以前參院必通過固定稅則案 
　　二十六日華盛頓電參院辯論協約國債欵準備金案時波拉氏聲稱協約國如修改凡爾塞和約並裁减其軍額則能償付債欵波拉以德國陸軍已减至萬人而法國則欲養兵百萬人故對於法國攻擊尤甚 
　　二十六日華盛頓電今日衆院以二百三十票對一百十九票通過戴爾氏反對私毆黑人之案此案現已送交參院 
太平洋路透電 
[水夫罷工近狀]  
　　三十一日香港電運貨小工除運煤工人外均已罷工表同情於水夫俄羅斯皇后號郵船現泊於九龍埠頭船中華人均已登岸提督輪船公司之培邦號昨晚開往馬尼刺船中中國夫役均已菲人爲代 
[東俄近事記]  
　　三十日海參崴電伯力與海參崴間之客車已於一月二十六日復通各站之紅軍因俄兵渙散無鬭志現編練華兵與韓兵支隊 
　　三十一日海參崴電日本私人商行租用之俄國漁塲其租金已數年未付一九二一年一年已積欠日幣一百五十萬元海參崴政府已命駐日代表設法收此租金 
　　三十一日海參崴電一月二十九日紅兵三百名由伊羅興柯將軍統帶攻擊伊滿交戰數小時後紛亂逃竄守軍追擊之前敵形勢未有變動 
[日本近事記]  
　　三十日東京電山縣公爵病已絶望 
　　三十日東京電德川公爵澀澤男爵今晨乘高麗丸郵船由美歸來 
　　三十一日東京電首相今日在上議院答覆關於華會條約之質問謂政府深信條約滿期時必將以更有力之和平保障給予世界内田伯爵謂四國協定當視爲重大之勝利蓋以此舉實啓美日更密切經營國際和平之路也有某議員質問條約滿期時日本將否處於不利之地位内田答稱該約之締結出於限制軍備並奠定和平之志願故極有理由可信此種有益之條約一旦滿期必將以更善之方式而繼續之 
 
 
 

Page 8

 
 
   
 
 

Page 9

 
 
   
 
 

Page 10

 
 
[公電]  
　　張作霖通電北京國務總理各部總次長各院局各總裁各督辦將軍府各將軍步軍統領京師警實總監京兆尹各省巡閱使督軍總司令省長各都統各護軍使各鎭守使各師旅長各省議會各敎育會各商務會各工會各農會各報館公鑒本日上大總統一電其文曰竊維時局蜩螗必仗羣策羣力和衷共濟扶持而匡救之方足以支將傾之大厦挽旣倒之狂瀾作霖前此到京誠危急存亡之秋也外有華府之會議内有交行之恐慌而積欠京外各軍隊之餉項曁院部各衙門之薪俸多至十餘月少亦數月不等甚至囚糧亦不發放京畿重地軍政法學各界釀成此等奇荒不但各國之所無抑亦從前所未有當此新舊年關相繼並至人心惶駴危險萬分誰秉國鈞孰執其咎事實具在可爲痛心作霖蒿目時艱不忍坐視故承鈞座之意旨隨曹使而周旋贊成組閣以期挽救夫國家接濟交行以冀維持夫市面凡此爲國爲民之念當在共聞共見之中而對於梁氏個人對於交通銀行則平日旣無所謂感情臨時亦絶無絲毫成見也乃國是方在進行而違言竟至紛起夫以膠濟鐵路問題關係國家權利籌欵贖回自是唯一無二之辦法若代表力爭於華府而梁閣退讓於京師天地不容神人共怒吳使並各督責其賣國夫亦誰曰不宜但事必察其有無情必審其虚實如果實有其事即加以嚴譴梁閣尙有何辭倘事屬子虚或涉誤會則鍜鍊周納以入人罪不特有傷鈞座之威信其何以服天下之人心况國務之有總理爲全國政令所從出事煩責重勝任爲難鈞座愼簡賢能當如何鄭重若進退之間同於傳舍使海内人民視堂堂揆席一若無足重輕則國事前途何堪設想今梁閣是否罷免非作霖所敢妄擬繼任者能否賢於梁閣亦非作霖所能預知假令繼任產出之後復有人焉以莫須有之事出而吹求又將何以處之竊恐内閣將永無完固成立之一日而國家將陷入無政府之地位國運且以此告終是直以愛國之熱誠轉而爲禍國之導線以演出亡國之慘劇試問與賣國之結果其相去有何差别也作霖受鈞座思遇垂二十年始終擁護中央不忍使神州陸沉之慘刼由鈞座而身親見之應請鈞座將内閣總理梁士詒關於膠濟路案有無賣國行爲其内容究竟如何宣示國人以安衆心如其有之作霖不敏竊願爲國驅除盡法懲治如並無其事則言者無罪聞者足戒亦請明白宣示以彰公道至用人行政鈞座自有權衡應如何以善其後作霖不敢妄贊一詞矣抑作霖尤有進者國家危北至斯已極内閣關係之重早在洞鑒伏願鈞座採納盧督軍等有電所陳賣國在所必誅愛國必以其道二語不致令以爲國除奸爲名者反爲巧宦造機會尤伏願鈞座飭紀整綱淵衷獨斷使天下有眞公理然後國家有眞人才倘彰癉不明是非莫辯國民人心不死愛國必有其人作霖疾惡素嚴當仁不讓亦必隨賢哲之後而爲吾民請命也臨電不勝屏營待命之至等語諸公愛國熱誠素所敬佩敬祈俯賜明敎幸甚張作霖卅印 
　　預趙倜張鳳台電各報館鑒此次膠濟鐵路問題發生時倜　以事關全國主權人格不得不起而力爭因擬籌欵贖路辦法首先通電主張幸蒙諸公雅意贊同並由齊督軍王省長蕭督軍劉省長曁田玉帥等先後發表意恉條理益見精詳對於用人儲欵兩端尤爲特加愼重於是路權公諸民有股東限於民籍遂成通國人民一致之主張並爲我國外交確定之政策前電所謂利不外溢權自我操有百利而無一弊者此也惟是言之非艱行之維艱旣經渙然大號於前自必毅然决行於後當合四百兆同胞之力肯貽十五分熱力之譏豫省雖素號瘠區迭遭災患論其公私之困已以卯糧寅喫爲憂就其財政之難又非口岸商埠可比然義之所在責不容辭擬即集合各方面竭力籌商勉認二百萬元聊盡涓流壤土之心以作合塔成裘之助多固喜出望外少亦或在意中總以馬負千鈞蟻䭾一粒各視其力之所至耳諸公愛國情殷救時心切好善誰不如我見義莫肯後人尙望各本熱忱共抒宏願並請仲帥彚入各省數目先電外部備查曁將現時情形併電代表知照以示民情可見後盾無窮謹掬微誠伏候明敎趙倜張鳳台叩艶印 
　　張福來等效電各報館鑒帝制禍首梁士詒夤緣奔競捲土重來不旬日間倒行逆施賣國殃民經吳巡閱使揭破陰謀各省疆吏亦直追繼起力詆其非於梁氏種種狂悖行爲條分縷晰至詳且盡福來等亦曾於前日通電驅逐在稍有人心者當知所儆惕毅然下野作五季之馮道猶不失爲洪憲之功臣乃盜竊政柄闐寂無聞其一般冷靜態度大有任人唾駡好官自爲之槪豈世間寗有是靦不知恥之人乎夫共和政體原以民意爲從違今梁士詒舉全國所最痛心疾首髮指眥裂者其甘冒天下之不韙悍然爲之而不顧始則自文愆尤繼則褎如充耳孟子云無惻隱之心非人也無羞惡之心非義也若梁氏者眞所謂喪心病狂顏之孔厚矣揆其意旨未嘗不謂吳巡閱使歌電係出誤會各省疆吏亦多不見諒遂忍垢納污以圖晚蓋抑思國務院微電倒塡日期余蔣二代表來電告急亦有所誤會乎究之鬼蜮伎倆欲蓋彌彰巨蠹神㚥别有懷抱戀棧不去必另有作用各同胞萬勿爲其所愚移易初志語云養癰貽患莫若斷臂全軀倘弗聲罪致討必至載胥及溺福來等武夫□越□第以斯人不去國必滅亡一髮千鈞曷敢緘默倘奮起而軀之福來等立率數萬健兒以隨諸君之後迫切陳詞伏惟垂察援鄂前敵陸軍第二十四師師長張福來參謀長魏屩琳第一混成旅旅長張克瑤參謀長黃爾乾第二混成旅旅長胡念先（以下銜名從略）效印 
　　陜西軍官斥梁電各報館均鑒梁氏組閣首先賣路經吳巡閱使歌日通電揭發奸狀海内譁然當於虞日電復吳巡閱使其文曰接讀歌電悲憤塡膺自膠濟鐵路提歸華會我國代表據理抗爭美法友邦居間援助幾經談判始有募債贖回之成績乃帝制餘孽梁士詒乘魯案交涉未决之際陰謀倒閣竊位攫權登臺未及旬日即私允日使借日債贖路聘日人管路之要求不遵外交成見不經内閣會議擅電華會代表遵照退讓將日人數載陰謀百計所不獲國人無限犧牲力爭而不舍者彼竟悍然不顧一言斷送而奉獻之日人何德於士詒士詒何仇於民國賣國媚外喪心病狂是而可忍孰不可忍查梁士詒前助奕劻誤國以屋清社旋助袁氏稱帝以覆共和今又依附權要効忠外國倘不迅速暴其罪狀肆諸市朝則凡可以亡國賣權之事彼必倒行逆施而優爲之今我公旣馳檄全國聲罪致討必能振衣千仞萬壑從風當此一髮千鈞稍縱即逝之時惟冀躬率虎帳入清君測驅彼醜類撲殺此獠庶民憤可洩國權可復職等忝總師旅待罪西陲聞見旣遠性質復戇然愛國之念不敢後人謹當整我師徒瞻公馬首伏願鈞座實圖利之等語旋接庚蒸兩電罪跡昭然愈堪髮指乃該氏等猶不急思引退伏罪讓賢輙敢通電兩次呶辯飾非言語支離罅隙畢露尤可怪者安福罪魁依何法理一朝肆赦此種奸惡凡有血氣寗肯與之共戴一天現經各界驅逐彼竟充耳未聞不意效日又通電文徵求募債覥然面目無恥已極夫梁氏素有財神之目又能領袖銀團奚不解其貪囊毁家紓難賣國之罪或得末减乃竟由他笑駡好官自爲李完用無其頑鈍張邦昌遜此奸貪擬刻鼎以象神姦青銅欲泣思鑄像以彰巨蠹白鐵呼寃惟有投畀有北厠身魑魅庶蔽厥辜藉洩公憤茲當枕戈執鞭願隨諸公之後同聲義討若有他故誓效前驅敬布區區伏維亮察陸軍第二十師師長閻治堂第七師師長吳心田第四混成旅旅長張錫元第三十九混成旅旅長石紹明四十混成旅旅長孫積威陜西第四混成旅旅長羅玉山十三混成旅旅長顧琢塘十四混成旅旅長劉寳善陜西巡防第三路統領原志廻參謀長郭連峯等率全體官佐士兵同叩有印 
　　第三届國會議員電各報館鑒時局糾紛於今爲烈非速謀根本解决竊恐治絲益棼國亡無日此次梁氏乘國會中斷妄竊政柄凡所設施動違民意吳使歌電首發其伏海内響應而梁之奸謀卒不得逞終於下野然以吾國黨派之紛歧人才之消乏後之來者不經國會通過無論法律上失其根據難得人民之信仰而此擁彼扑又寗免覆載之重蹈根本之圖惟有即就閣員中擇一兼代總理暫勿另覓替人一面於代閣期間趕辦選舉儘兩月内召集國會以合法手續組織正式内閣建政府於民意之上進國家於法治之域庶人民致其信仰法律爲其後盾而一切糾紛亦可徐圖解决國家之福亦人民之幸也尙望公等一致主張以重民意而固國本臨電神馳竚聞明敎蘇皖魯晋奉吉黑甘新蒙青海等十一省區衆議員全體同叩有 
　　山西學生聯合會通電各報館鑒梁士詒本帝制餘孽乘時組閣不奮圖淬勵以贖前愆乃敢違反民意倒行逆施種種惡蹟　舉不勝舉如山東問題之欲與日使直接交涉也膠濟鐵路之秘借日欵也中東鐵路之陰謀共管也此皆其賣國事實之彰明較著者也他如曹汝霖陸宗輿乃賣國奸雄我同胞罷課罷市之所目爲公敵者也而梁氏竟欲起用之安福餘黨皆罪所不赦者也而梁氏竟敢赦免之如此暗無天良之舉動尙是秉國鈞者之所爲哉若任此暗無天良者横行無忌中國尙得稱爲民國哉且聞梁氏除上列諸大罪外並將其曾與山西某官僚結合所劃領之礦區抵借外資吾晉民對於某官僚自有相當對待之法獨梁氏悍然不顧吾晉礦產公有制度敢於犯衆怒而恣私意尤令吾人切齒今敝會特敬告我全國同胞共和國家民意是尊民所共棄即當推翻我神聖莊嚴之共和精神厥惟國民是賴山西學生聯合會巧叩 
　　常德盛等反對白承頤電各報館鑒毅軍建設七十餘年宣力國家匪伊朝夕此次姜上將軍因病出缺奉明令歸部管轄全體士卒毫無芥蒂即盛仰體元首栽培之意追感姜帥知遇之恩曁各疆帥維持之厚亦惟竭誠擁護矢志服從以圖報稱不意前任熱河財政廳長白承頤蓄心叵測妄肆奪柄盜竊軍權希圖盤據姜帥病故之時僞造遺呈大肆簧鼓有覥面目自比毛遂復迫軍官簽押具保有不豫者竟逢彼怒率欲責打且大言不慚脅盛在元首前請以彼爲軍統或會辦等職否則恐有意外之虞危詞恐嚇全無心肝當經嚴詞拒絶即日出京以避其鋒以速其悔乃彼翻然改計到部接洽飾詞矇混得以總理營務處兼管糧餉事宜實權在握仍肆奸謀假借軍符號召儔輩以遂其未來之野心元首言尤在耳姜帥骨肉未寒豈可任彼盜位竊權貽患無窮以害軍國耶此間將士詢謀僉同有彼在軍誓不承認號日各路公電元首及院部各長官迅斥白某以止糾紛蓋總理軍機領袖全體自以維繫軍心者爲宜彼何人斯而敢欺我軍界無人耶遠道傳聞恐生誤會用述端末請予維持以安軍心而申正義無任悚惶待命之至毅軍翼長豫皖剿匪總司令常德盛毅軍砲隊統領鄭明山仝叩沁印 
　　汕頭來電申報新聞報轉各報鑒甬人甘爲破壞應輪東僱首帮過汕被扣甚激烈懇設法制止同人感佩海員汕支部沁 
國外要聞 
[德國特約通訊（王光祈十二月十日）]  
　　最近馬克暴漲暴跌之原因 
　　上次德政府因交付協約國定期賠欵購買大宗外國期票Devise一時爲一般投機家所厄對於所需之外國期票不能如數購齊不得已臨時向各銀行短期借欵然此項短期借欵償還期限異常迫切國家財政一時遂陷於周轉不靈之狀以致上月馬克行市大跌特跌美金一元可買三百餘馬克爲從來所未有頗引起金融界之恐慌上月底形勢忽然一變馬克連日𨺗漲美金一元只值馬克一百八十一般從事投機生意之銀行不免大吃其虧最近兩星期之内連倒大銀行數家其中如非爾扯心銀行Pfalzischen　Bank損失在三萬萬四千萬馬克以上該行現已停閉其業務改由德意志銀行及來因信用銀行兩家擔任此外德國最有力之某某兩大銀行亦有動搖之說連日存欵者紛紛前往提欵據銀行中人云若馬克行市再往上漲該兩行恐將於下禮拜之中倒閉至於私家小銀行連日破產者更不勝枚舉此誠可謂德國銀行界之大刼也記者於七月「最近德國之銀行界」通信中曾謂今年德國各銀行獲利甚鉅曾幾何時而紛紛以倒閉聞矣從前德國銀行之資本多投於生產事業自馬克跌價以來一般銀行多將其資本從事投機事業故銀行營業雖日益發逹而其基礎則反不如往日之堅固德國銀行中據記者所知其根底較固者當推德意志銀行Deutsche　Bank抵時孔多銀Diskouto　Gesellschaft兩家如匯欵項以此兩家爲妥惟因馬克漲落不定之故吾人匯欵仍以滙兌金鎊法郎爲宜以便隨時兌換不致吃虧又德國市塲之外國貨幣假者極多若不審愼極易受騙此次非爾扯心銀行曾收買大宗意大利貨幣而僞者竟占三分之二亦爲其倒閉之因聞法郎美金等僞幣在德國市塲上流行者甚多惟英鎊僞者尙少故在德國用外國貨幣者亦不可不注意也 
　　此次馬克所以大跌之故記者已於上文略述然何以旬日之間忽然大漲竟出乎一般投機銀行家之意外此亦爲最有趣味之問題據記者所知其原因有四（一）鐵路借欵前兩月中德國一般工業家建議政府願自告奮勇以私人信用向外國資本家商借大宗欵項以救濟德國財政然該工業家等同時又向政府提出種種嚴酷交換條件爲政府所不能容受者此事遂因而擱淺最近工業家領袖時體乃氏Stinnes前往倫敦與英國各要人秘密接洽其所接洽者究係何事迄今尙未宣布據外間推測時氏此行係向英國資本家磋商借欵而以德國全國鐵路爲抵押將從前國有鐵路一律化爲私有以便資本家大權獨攬然此種重大借欵究竟是否由一二私人所能秘密包辦固已屬最大疑問即或成功而左黨亦將極力反對終無成就故時氏此行實無多大意義然外間因時氏此次行踪詭秘又震於時氏之金錢萬能（時氏爲德國之第一位大資本家有機關報三百餘種）一若借欵之舉旦夕可成因此暗示之故而馬克遂忽然大漲（二）展緩賠償德國應於正月十五及二月十五交付協約國賠償共數萬萬金馬克現因馬克跌價之故德政府無力交付要求協約國准其展期數月英國駐德公使及重修會議中之英國委員均贊成斯議並允其代向法國方面運動同時德國第二位大資本家現任重修總長之那提老Ratheuau隨帶前外交總長西門氏前往倫敦外間推測均謂那氏此行係負政府使命磋商展緩賠償之事以爲果能辦到展緩則馬克必有起色因而馬克一時大漲然准其展緩賠償之事英國方面或有此意而法國方面則頗反對此事法國晨報謂德國在外國銀行之存欵尙有六十萬萬至七十萬萬之金馬克吾人此時雖不便直接向中立國銀行要求引渡此欵然從此可見德國所謂無力賠償者實非眞確云云法國報紙旣大加反對而同時比國又提出抗議足見展緩之說亦不易見諸實行記者曾爲此事往詢德報某記者據云英國此時雖落得向德國做人情若法國嚴重反對則英國只好犧牲德國證之往例無不如此蓋展緩賠償之議發生時法國總理布里養尙在由美歸國之途中究竟法國政府意見如何其時外間尙不得而知也（三）倫敦銀行借欵方德國向英國運動展緩賠償之時據英國某要人之意以爲展緩賠償終非辦法不如由英國借與德國欵項若干以履行賠償責任因之上星期德國方面曾向倫敦銀行請求借欵二千五百萬鎊據現在行市計算可敷正二兩月兩次賠欵之用然後來聞倫敦銀行與德國方面所磋商者不過七百萬鎊且係短期借欵並附以極嚴格之條件此事能否成功現在尙不可知而馬克則因此而漲價不少矣據德報云英國方面數百萬鎊之借欵或可爲力若數千萬鎊則倫敦市面一時亦難籌此巨欵且英國借欵與德國履行賠償徒利法國英國方面亦不甚願意云云昨日德國工業聯合會會長國會議員所爾改博士Dr.Sorge在Dresdeu演說謂正月賠欵尙差二萬萬七千萬金馬克在彼個人之意主張由國家銀行儲備金中提取云云（現在德國國家銀行儲備金亦有十萬萬金馬克）觀此則倫敦銀行借欵之說似尙毫無把握也（四）華盛頓會議德國報紙謂此次華盛頓會議終了之後將開一世界金融會議德國馬克或因此有整理希望且此次法國在華盛頓會議不甚得意德國利用英美以抵抗法國無論展期賠償或向外借欵均極有希望云云亦爲此次馬克價值忽然增漲之原因總之上述四種皆爲促成馬克漲價之主因至於各家銀行鑒於非爾扯心銀行投機之失敗因而將所藏外國期票紛紛賤價出售亦爲促成馬克漲價之副因而各種原因之總原因則履行賠償責任是也 
國内要聞 
[北京通信（吹萬）]  
　　魯督長之競逐與議會問題 
　　山東一地現已成爲大競逐塲省長之爭督軍之爭與夫議長之爭皆在此一時間内發現而最明瞭者即爲議長之爭當潘復爲鹽務署長時即留意於山東省長一席預備爲自身退步地其時田中玉因位置問題欲結好於靳潘頗表示歡迎潘氏長魯之意謂潘何日願長魯則彼可立電保潘氏潘乃引爲知己迨山東辦省會選舉潘電召王鴻一來京與商以金錢辦理選舉王辭以非己所長别薦一人與潘潘令借欵十萬元以此爲辦理費借欵結果除回扣等外僅得七萬三千餘元而田氏亦以爲潘已有所預備不復組織此七萬餘元所收賣之議員當然爲絶對少數其大多數皆由自由競爭得來及議員旣舉出而驅田之運動生田氏覺此次收賣議員結已歸失敗倘不加資則議會終爲己敵乃來京與潘氏商决定以爭議長爲標準不限欵數收賣絶對多數前後損失約計四十萬而舊時在議會中有勢力者如王鴻一張公制鄭欽等則莫不希望議長亦糾合黨徒以相抵抗及見議員被收賣者日多三派首領乃會集其同志八十餘人在濟南第一樓插血爲盟共矢去田决不受收賣公推王鴻一爲之魁而田氏所收賣者其投票時確能聽指揮者不過三十六人適當宋江横行之數田氏怒乃下令通緝王鴻一以其通匪謂得匪供以王鴻一爲之魁也潘見此事已殭乃派劉某如魯疏通魯民派議員對劉歷數田惡且謂田氏於潘初無好感其歡迎潘長魯者僞也田曾對人言任何人來長魯彼决不反對獨反對潘來以潘氏貪聲素著必不利於魯云云前此田之表示歡迎實以潘决不願棄中央而來魯今潘來爲田疏通實不啻自固其仇劉乃示意於田之左右謂潘之長魯中央已運動成熟僅需田氏去電一保即可見令田氏果拒其請劉復命於潘潘大怒謂不得魯長者非夫亦加入驅田運動一面勸靳氏出爭魯督一面向各方運動靳氏已爲所動其運動步驟一請外省督軍保靳組閣而以靳自己不幹表好意於後任内閣爲得魯之交換條件而潘氏則表示有心向中央活動俾後任閣員爲之疏通山東省長潘之家人本呼潘爲署長代部後稱部長近忽改稱總長即表示其有總長熱也惟與靳同爭魯督者尙有王占元刻下亦正在運動中潘與張遠伯向不相能近忽與表示好意勸靳推張遠伯長交此舉實爲潘氏减少反對之一種預備但事之成否究未可知也 
[北京通信（野雲）]  
　　舊曆年關内外之都門景象 
　　吾對此題而寫通信殊覺廣汎無邊際茲就其重要各端略述之 
　　（甲）先述年以内之景象（一）爲財政部索薪情形該部自舊曆二十以後即已其門如市索費者紛來迨及二十五日以後則庫藏一司每日自朝至暮更爲債主麕集之場光怪陸離不可名狀茲就到部索費人之種類言之約有四項（一）各機關司會計人員一人或二人勢頗孤除向財部人員情商外無他法即使偶露急迫之象偶出激切之詞亦不至惹起人之注意也（二）爲各軍事機關之領餉委員雖屬一人或二人而態度却不能與文職等拍桌摔盃冷言熱諷無所不至於是財部人員不得不虚與委蛇而敷衍焉（三）爲代表索餉人員人數均在五十以上初有經濟調查局委員以舊議員之資格當然目空一世大有呼總長而語之者其次則有參謀部員再次則有敎育部員彼等以生活所迫窮不得了幾將鋌而走險憤不顧生最後則爲蒙滿王公佐領等說者謂財政部如此景象實爲從來所未有而在張岱杉猶復沾沾自得謂本届年關非我不能支持焉（二）爲各機關之發薪情形各機關由財政部所領到之薪水普通皆爲一個月但多亦有兩月或一月半者其中間有支票不能取錢則不免興枕餅忍飢之嘆而因分配之際發生爭執由口角而鬭毆者則有國務院及經濟調查局國務院中不僅新舊職員互起爭議即茶役亦曾小爲示威煌煌樞府眞不堪言狀矣（三）爲商情此次年關内物價異常昻貴猪肉一斤價及三百六七十文江米麵一斤價及一百四五十文其他各物稱是據商家言在舊曆二十七日以前寥落殊甚幾無生意可言二十八日以後乃稍稍忙碌蓋至此各機關薪水始發出持錢赴市購辦年物多在此三日之間然生意較之往年則相差仍甚遠也金融界甚覺半穩中交兩行旣完全恢復原狀其他各銀行年終結帳無一不獲利甚豐交行發出鈔票二百餘萬元亦不因梁財神之下台而使信用一方稍受影響大中銀行趕於年内發出京鈔頗多此則因有特種關係而中行則仍懲前毖後票已印好向未敢率爾發出以示謹愼焉 
　　（乙）次述開年後之景象（一）今年爆竹聲之多較之往年尤甚除夕之夜及元旦日之夜逹旦通宵絡繹不絶雖有火警不顧也此亦可爲都人之一種特别嗜好矣（二）警廳提署對於地方治安異常注重自舊曆年前以及新年開始每夜皆添派軍警到處梭巡高級長官且時時出巡通衢察士兵之勤惰（三）新年游逛之風都門自古稱盛今年新世界業經重整舊業廠甸攤舖亦特别增多古物陳列所文華武英兩殿陳列各物均花樣翻新减收劵價卽南苑航空學校亦曾於元旦駕駛飛機北上盤桓以助游興惟不幸因機關稍損竟跌落彰儀門内土地廟地方所幸駕駛之兩人未傷然已受驚不淺矣（四）學界可紀之事殊不少茲可併言之（一）在舊曆年前學界有兩種運動風起雲湧頗極一時之盛其事維何一贖路運動一基金運動是也學界贖路集金會會長業經舉定正會長蔡孑民氏已慨然應允並將總務宣傳交際三股委員分别推定年前旣集會數次通過辦事細則新年仍擬積極進行聯合全國說者謂中國人愛國熱度僅五分鐘徵諸以往成例具在吾則謂近來學界做事確已不同於前此次劍及屨及勃然興起定有一番成績可觀敎育基金根據於關稅加成用途規定旣有敎育一端政府宣示亦曾及此其連帶而及者復有庚子賠欵退還問題關於此事八校已舉出代表向外交部曹接洽一次舊年一過並擬由八校聯合組成一種强有力之基金籌備委員會專辦此事此事若成亦千年不拔之基也以上兩種運動雖值舊曆年關百務停頓而學界同人奔走聯絡並未因之稍懈（二）北京高師學生乘舊年停課之際特組成游藝會日期爲舊曆初二初三初四三日除新劇外並有雅樂武術幻術等每日六時開演地點在該校風雨操場票價每張三角該校學生千餘人其附近各學校之學生人數亦不少有此以爲新年娱樂洵屬有裨身心者（三）北大平民講演團亦趁舊年特别增加幻燈及有趣味之講話其目的所在無非爲力挽社會舊俗免得囿於賭博及無益之游玩（四）關於八校經費問題在年前曾發生一次恐慌因原定有舊曆廿七日發出一個月經費之說乃臨時忽然停滯校長團問及敎育次長陳垣陳氏竟以政局動搖恐難履行爲辭敎職員曾爲此事特開大會議决舊曆年内如無薪水發出年後即不負責任惟開至二十九日晚已將支票發出三十日上午即由銀行取到分配各校各敎職員度歲有資當然可以令人緘口矣（五）私立學校中因經費支絀發生校長辭職問題者有中國大學該校以學生人數甚多規模極大且有十餘年之歷史是以在敎育界頗佔重要地位去年自王正廷博士繼任校長益覺勃勃有生氣惟因政潮及社會金融關係募欵不能如願王氏遂宣告辭職在該校固甚覺恐慌在社會仍異常注意近聞該校曾於年前開過敎職員大會一次議决减薪加費各辦法舊年一過即從事組織基金委員會 
 
 
 

Page 11

 
 
籌劃募集基金事宜現已由校務主任陳主素約定敎員數人草成簡章十餘條日内仍擬再開大會舉定委員並聞該校因减費結果約計本年半年間只虧二萬數千元已有滬上某實業家許爲捐助王氏亦允爲復職近已有函到董事會矣（六）各小學校新曆年假多放一星期實因當時經費困難關係特别提前現在舊曆年假仍有放至十餘日者一般家長頗嫌其假期過長多不甚滿意焉（七）於此復有一種消息可爲全國學界告者則敎育部部員擬於年假後完全恢復原狀是也官吏罷工本是一種萬不得已辦法前以生計困人長官無狀迫而出此倘可轉圜寗願持久前者該部同人確已有亟圖收束之議惟以内部意見未能一致致未實行近聞年前該部已由財政部領到一個半月薪水趕於除夕發生因此罷工各員咸擬於年假後照常到部辦公好在彼等於罷工之始並未發出何種宣言茲當復職自亦無所用其宣示也（一月二十九日） 
[奉張攫取農部股票息摺（一士）]  
　　前清農工商部曾有鉅資投入漢冶萍公司作官股其數殆在二百萬兩以上民國以後此項產權初則爲工商部所承受農林工商兩部改組則又爲農商部所保存該項股票每年官利紅利率在一分以上約計收入可逹二十萬兩合銀約三十萬元當此中央毫無收入各部院呌苦連天之際農部得此不可謂非一種大宗進欵在民國四五年間徐紹楨等發起組織殖邊銀行時周自齊金邦平適先後長農部外因有大力之介紹内因有部員之慫恿於是乃以農商部官股名義投入殖行資本八十萬兩（或云一百數十萬）但其所投者非現欵卽爲前文所言之漢冶萍股票在銀行得此股票可認此爲一種財產將與準備金一例看待在農部則僅用股票以充資金不費一文現錢可以年分若干利息似乎雙方交利之道且鼓吹此事之重要部員亦可藉此博得一二董事監察除收入酬金外尙可大事活動不意殖行營業節節失敗致有農部股票抵押外商之風說五年袁氏叛國卽以身殞黃陂繼任内閣改組谷鍾秀適長農商谷到部後首先查詢此事一時部員被擯者數人其原因大率爲此第以部行契約早經訂定約不能廢故股票亦末由收回自是以後荏苒又歷數年殖行營業之失敗較昔尤甚去歲秋冬之際乃由股東議决加以改組而債務清理之結果則奉天分行欠東三省官銀號之欵數逹百萬（或云數十萬）而所謂漢冶萍股票之存行作資者則已完全押放於銀號矣銀行旣無現欵還銀號則該項股票一時自難歸還惟該股票附有息摺仍存農部自始卽未交諸銀行此係入股之初明白規定只以股票作股而不及於息摺蓋息摺所用以每年之年終取息者息歸於部而不歸於行當然由部存摺與行無與惟東三省官銀號則以爲只有股票作抵押品雖有價值究難生利不如並此息摺而攫取之庶幾此種產權可以完全轉移於我本來該銀號在奉天省城無異張作霖一人之私產事苟利己何樂不爲是以一經呈請卽欣然許諾時王迺斌適長農部深悉該股票利息情形大獻西川圖在勢自所難免王去齊來仍不出奉天一系於是當去年年底張作霖臨出京門時卽以東三省巡閱使名義正式公函農商部令將漢冶萍股票息摺卽日檢交雖云公函實無異於諭令農部奉到此種諭令時王齊交替已數日齊當然惟命是聽但不知因何遷延直至日前始行檢送當息摺未檢送時東三省官銀號又有一函遞部措詞尤極奇特内有息摺請檢交如届備欵贖回時應俟呈明省長核辦等語所謂省長指張言之也備欵贖回仍須呈明省長省長不許則該股票當然永無贖回之日矣此事出後部員頗有爲之抱不平者然在彼輩視之所攫之息摺票額不過八十餘萬每年收入亦不過十萬區區之數特小之又小者耳 
[鄭洪年等反對梁閣大借欵電]  
　　鄭洪年王景春蔣尊褘爲梁氏秘密進行大借欵昨特電某方云梁士詒賣國行爲迭經鈞處舉發國人皆知山東利權已爲梁氏斷送矣乃梁氏猶戀棧不去者尙有駭人聽聞罪大惡極之賣國大借欵其狠毒十倍於山東問題爲國人尙未注意之條件尙未簽字故也據上海本月十二號字林報載梁士詒委任前財政總長周自齊爲中國政府全權代表在紐約秘密與美國日本當局及資本家商借三千萬萬大借欵其條件如下（一）美國及日本資本家爲主幹協商各國資本家承借中國政府大借欵三千萬萬（二）三千萬萬借欵之抵押以華盛頓議决新加中國之稅率及全國礦產等爲抵押品（三）此項大借欵簽字後先由資本團交第一批九千萬元在新加稅率未實行以前此項九千萬元之抵押品即以關餘鹽餘爲擔保（四）三千萬萬大借欵内附入日本舊債一千五百萬元轉入此項新債項下（此一千五百萬元即小徐經手在段内閣時代借用未還者今並由梁政府承認之）（五）以大借欵條件簽字之日起發生效力所有中國財政由各國資本團公推美國爲領袖管理監視全權辦理（六）管理期限二十五年（七）在管理期内所有中國政府之用欵均須由各國資本團領袖分配之各省督軍之兵餉每月以一萬元爲限（八）各國取得中國之利權由各國資本團按照債額平均分配之以上所陳僅就上海字林報載之條件抄閱而來其餘條件尙不知何等拍賣也該報消息確實尙不虚假證之此間日本美人婉勸梁氏不必急急下臺者正待周自齊在美紐約之簽字也國人若不同聲致討一經簽字卽屬共管之奴隸利權喪失猶其餘事亡國之慘有過於此者乎一髮千鈞稍縱即逝應請鈞處據情迅電華盛頓代表速卽嚴行監督周自齊之行動並請華會代表向美政府聲明凡梁周之行爲全國人民均認無效凡梁氏此種行爲死有餘辜而狐羣狗黨協同分肥之周自齊朱啓鈐葉恭綽張弧等尤應通電詰責聲罪致討以褫奸膽而保國權並乞鈞處主持速請老成謀國資深望重永孚人望之王聘老出山組閣勒令梁氏卽日下臺庶國家命脈尙可保持萬一也時機迫切稍縱即逝惟鈞處亟起圖之臨電不勝哀號惶恐待命之至鄭洪年王景春蔣尊褘同叩 
[交通大學聯合隊消息（一）]  
　　交大聯合隊由京唐滬三校合併組織以來疊見各報茲以考試事畢該隊即欲先在北京各校作友誼之比賽假前曾先函邀京津滬各校約期比賽茲悉各校先後答覆相繼排定比賽日期昨悉唐校於二十日夜車已先抵京住京校宿舍翌日滬校隊員亦於晚九時到京相見各叙别情後即討論進行選舉職員聞於本日休息後二十三號下午二時半即與清華作第一次友誼比賽該隊合三校精華想届時成蹟必有可觀該聯隊隊員姓氏如下（京校五人）寗樹藩梁建業李庭三張錫榮張國棟（唐校十四人）張汝瑞劉松年陳振鵬潘延梓張雲升方剛黎傑材梁永鋈陳家焱葛福照宋連城王元康羅孝璋楊錫鏐（滬校十五人）張玉麟申國權陳育琳陳靖宇劉鑑葉熙誠陳璞程賢丁人夔陳虞添錢崇蒞温光葆黃文建黑許（體育敎授）選舉結果總管理方定墀足球管理温光葆部長申國權籃球管理方定墀部長梁建業隊球管理楊錫鏐部長張汝瑞書記二人中文朱翹英文徐相選畢已十時餘矣 
　　交大聯合隊晋京後第一次即與清華比賽於昨日上午十時交大同學及隊員乘掛車前赴清華及抵清華園已由該校同學在站歡迎抵校後又由該校南洋同學會欵待茶點參觀一切午後二時三十分即起始比賽二雄相見均極奮勇惟塲地堅硬寒氣入骨有爲南方人所不慣者故上半時清華較佔優勢尤以左衝鋒劉行驥君力撲球門不遺餘力幸交大守衞得法抵禦有方門將張汝瑞君從容不迫處之裕如人皆呼之鐵門内守申國權君錢崇蒞君神按百出隨意所欲故直至宣告休息清華終未克奏功一刻後銀角又吹雙方再激再厲以博勝利是時交通方面勢頗不凡五將齊進屢搗清華球門卒以天寒地凍未能各盡其技加以三隊合併未經練習故時至告終亦未能操勝而歸是役公請西人海琴史Higgins爲公正人結果爲○與○四時半休息至六時始握别（交大聯合隊隊員）守將張汝瑞内守申國權錢崇蒞中堅張玉麟梁建業陳靖宇衝鋒寗樹藩程賢陳虞添丁人夔李庭三（清華隊員）守將李書翹内守李克家宋俊祥中堅曾式珪湯佩松吳英華衝鋒鄧式曾劉行錡張明圻彭開鈞 
[開封通信芬]  
　　吳佩孚北上與徐邦傑赴洛 
　　衞輝黃河間軍事設備忙 
　　自吳佩孚通電反對梁閣後保定方面卽有召集會議之訊頃得鄭州電話吳氏已於日昨由洛搭汴洛專車來鄭今日上午十時轉乘京漢車北上赴保定當時到鄭站接迎者有直軍旅長王爲蔚與鄭縣知事陳箴等據聞吳氏此次赴保確與現内閣問題有關查一星期前曹氏曾電邀吳氏赴保吳以不克分身遂未果行後曹氏再電相催始怱怱起行同時曹並分電汴督派代表蒞保參與會議督署已於前一日委某諮議先吳抵保矣又公府所派赴洛陽之徐邦傑中將亦已於前數日抵此據巡署人言徐氏此次抵洛實係奉某要人命爲梁閣疏通并擔承此後關於直軍餉糈較他處有優先權目的但求吳氏於此時對於現閣勿太激烈推翻以免陷入危難境地徐氏本北洋前輩吳夙禮敬而此次所來目的因與吳根本旨趣相反因之頗受冷淡刻徐亦擬卽日返京覆命查吳自前次赴保祝壽迄今蟄伏洛陽頗有所準備此次再度赴保一般人均料其對時局必有一番主張目前吳對於直魯豫各處要區均已佈置設備頗極周密除湘鄂前敵各軍半均撤回外（靳雲鶚旅前日已有數千人抵汴聞亦奉命離開羊樓司前防回汴駐守者）所有本三省直軍隊伍則均緊紥於京漢路沿線中段以鄭州爲第二鎭以衞輝爲第一鎭衞屬紥護尤嚴係　曹鍈所統之五十二旅分布汲濬淇新等縣營帳相望至爲嚴肅自衞南以下餘如黃河各口隘亦有防範之必要南北岸原有駐兵頗多茲槪添派兵額駐守夜車過黃河兩岸時亦但見營火明亮聞刁斗巡邏之聲而已本晨督署又續派劉某帶隊由開封南關搭車轉鄭赴守黃河兩岸已全部起行說者謂趙氏前與吳電有若有患難生死以之及無役不相從之語則直系有事趙之帮忙固分内事也（二十五日） 
[福州雜訊]  
　　費毓楷赴滬之所聞　八閩禁烟之狀况 
　　福建財政廳長費毓楷於一月十七晚搭新銘赴滬外間大起注意以爲年關財政必有惡現象費之去非借欵便避債也嗣由財政界傳出消息閩新舊曆年關支出約百萬除新曆已付四十萬左右外所差者僅五十餘萬各縣年終借欵并向私人之零星借欵二十餘起目下預算各機關儘可照發即財廳之顧問諮議等坐收乾薪者亦早在計劃之内費之行實奉李厚基命令赴滬要公與財政尙無關係據政界中人云日前吳佩孚曾派諮議楊砥中來閩與李接洽李乃派費前往表示同一態度唯探之政界要人口脗無一不欲維持梁閣李前數日已派胡恩光入京謁梁並帶有禮物數件致送此中作用殊屬莫名其妙總之李持騎牆態度則十居八九云 
　　閩省烟禁自王大貞蒞閩後對於下游各縣已着着進行日昨并電請懲撤寗化等一二縣知事以示成績目下廈門汀漳兩道均已呈報肅清内務部除電令隨時稽察外日昨有一通咨到閩略謂萬國禁烟聯合會議時據印度代表聲稱中國產烟居世界百份之八十主張由領事隨時抗議經顧代表申辯俾能從緩我國若不認眞厲行查禁誠恐友邦責言枝節横生不僅抗議已也軍民長官共負督促之責萬勿敷衍致陷國家於困難地位又有一咸電略謂外交部函稱據印領事報告接禁烟委員會電我國禁烟成績如何當由查烟員報告到部以便轉告委員會限期肅清聞外　方面亦派人密查業已出發等語務即剷除勿稍疏懈云云惟雲霄一邑本届所種烟苗計值三百萬元聯鄉會勢力之猖獗非軍隊所能剿除而鄉民無辜受禍者已不可數計聞漳州之商敎農及各團以長此相持無適當之辦法勢必至於不可收拾已推舉代表十餘人由廈坐輪從東山登陸以抵雲霄分向雙方調停結果尙未知何若也 
[香港海員大罷工再紀]  
　　船東海員主張各别　華民政務司勸諭無效 
　　香港中華海員罷工最近大槪情形略見路透電惟據廣州訪員報告此事甚詳據云本年一月十三日午後華人各航業公司派出代表七人往華民政務司署請托華商總會爲公證調停人西人船務公司則主張并請港政府派高級官員爲公證調停人海員工會亦贊成其議於是工會方面有十六日復職之通告迨十四日午後該工會方面以華民政務司雖布告勸諭工人復業顧工會與東主方面協商加工究屬幾許尙未明白答覆所謂復職之議遂即打消至是日東西兩家會議情形係由華民政務司夏氏飭偵探康北松到海員工會傳翟漢奇陳祥兩辦事員及劉鑄伯周壽臣與華人航業二十七家公司代表周少岐周雨亭到署公同討論夏氏先將報館所派之傳單及該工會宣佈復職之原文問翟陳兩辦事員此事是否眞實答稱是并謂因始初司憲云東家已肯加工華商總會又肯爲公證人所以本會即分發傳單勸工人開工但省城工人僉謂東家方面雖應允但未言明所加幾何似無誠意故咸不肯回港云云劉鑄伯勸工人宜立刻開工略謂凡事要彼此讓一步今旣有華商總會及我華人紳士肯出任調停若先行開工如有彼此未協之處儘可商妥但翟陳仍堅執謂工人要知得所加若干之實數并簽字認可後方能一律返工周壽臣與周少岐皆謂年近歲晚我華人生意專靠此數日時期運貨來港銷售且吾等僑民日中魚菜糧食多靠外處運來若不先行開工彼此堅持到底受害者仍以我旅港僑占多數所以工人須要從我華人方面利害處着想急宜早日開工尤宜先將禮拜晚來往省港之夜船恢復俾有魚菜糧食運來本港僑民不致食貴物品云云最後談論仍無結果翟陳返會後乃將各情形對各工人宣佈各工人僉謂須船主方面一律簽字認肯加至若干成始背復職禮拜日乃在海員總工會門口大書特書「凡我海員工人須候船東認允加工簽妥字方可開工」字樣觀此則不特十六日不能復職若船東方面一日不與工人磋商肯加至若干成則一日不能了結查菜蔬亦有石歧船載來多少省城亦靠火車不能多來其餘糧食如鷄猪米多靠梧州今亦斷絶將來物價必愈騰貴其影響不止於上等人家即碼頭苦力煤炭苦力被影響者尤慘其次爲由省販年貨及花草來港銷售之商人亦皆波及至目下香港海面船舶如排織因來一艘即停一艘所謂有來無去也據查現時停泊於海面之大小輪船合共不下一百十三艘之多從前預備停船之水泡（即錨標）五十六個現已用盡由罷工之日起至十八日止計由各輪船離職者約七千餘人是日正午華民政務司夏理德出第二張告示將東家允加之數目宣佈云照得此次船員罷工現各船東允許將各船員工金由本年元月一號起照下列數目增加爾等船員亟宜從速回船開工毋再延緩至若各船員尙有不滿意之處可交由公正人商議公斷不宜停工以待也特示計開增加工金華人内河船加二成半其餘中國大輪船不過一千噸者加二成半省港澳輪船公司加一成半其英人公司内河船亦加一成半照省港澳輪船公司工金爲率沿岸出口船加一成二來往渣華船每百加七元半來往太平洋船每百加七元半來往歐洲船每百加七元半來往新金山船加一成但海員工業聯合總會接到此單後即開全體幹事員叙會將船東交來所允加之數目磋商工人等皆不滿意且議决函覆華民政務司及船東如下（一）華人内河船與中國大輪船不過一千噸者東家還二成半船員要三成二五（二）省港澳輪船公司船東還一成半船員要加二成半（三）沿岸出海船加一成二船員要三成半（四）來往渣華船（五）來往太平洋船（六）來往歐洲船以上船東均還加每百加七元半船員要求每百加一七五（七）來往新金山船船東肯還加一成船員要求每百加二十經由該工會即日印刷分派各船員照此答覆加增之價單堅持如船東方面肯照此加增簽立合約方得開工不允聽華民政務司所勸先行開工以待解决工人態度極爲强硬華民政務司於下午三點半鐘復偕同帮辦鴨布律頓第三次到海員總工會對會中辦事人云本司此次到貴會爲最後之一次亦爲最後之忠告當初工人堅持者謂船東不肯還所加之數目耳今船東已肯還價工人若即日復職如不滿意尙有政府爲後盾帮助工人調停由政府委派之公證人公斷務要平允爲止工人此次幸勿再不識時機要早日復職云云海員仍不肯復職夏怒云如汝等不做有别人做若别人上場汝等不得干涉及暴動宜各知之云云夏去後工會樓上人聲喧闐皆齊聲謂如船東不要我等可一齊返省城有身不憂無職業云云態度愈持愈堅 
[杭州快信]  
　　盧督軍電蕭吳爲梁疏通無效即電梁自决 
　　太湖水利修濬問題至今因經費無着仍難進行督辦王清穆向中央呈請辭職後蘇浙兩省水利會連日往返函商有擬於本月中旬開聯合會議消息 
　　各機關自昨日（三十）起雖照常辦公内部職員到者寥寥僅上午十時至十二時在署敷衍入午即散值 
　　江干船户陳鴻蘭日前裝運同豐泰各行煤油雜貨約至蘭溪交卸詎駛經東江嘴被風覆没幸未傷人然損失已屬不資 
[南京快信]  
　　梁閣請假後府方面擬以鮑貴卿組閣來電徵同意聞齊王兩長已復電贊成 
　　財長張弧日昨派文龢來謁齊督有所接洽聞張之位置已無問題 
　　皖督張文生一月二十九晚六時半來寗抵官輪碼頭即乘汽車入城會晤齊王兩長密談三小時至晚十一時辭出渡江轉乘津浦專車回蚌 
　　鄂蕭耀南代表熊祥生已辭齊督回鄂復命 
　　王省長曁海軍第二艦隊司令杜錫珪均於元旦午前十時至軍署會晤齊督賀節並面商要公 
　　金陵關監督兼江寗交涉員温世珍此次赴太平洋會議回國青年會定一日開會請温報告華會經過情形 
　　軍警政各機關自舊曆三十日起放假三日今日起已一律照常辦公惟各大商舖習慣非元旦後五日不開市 
　　舊曆歲尾雨雪載途大小商店及小本營生莫不大受影響元旦日夫子廟貢院新市塲一帶仍冷落非常遊戲場大不如往年之盛即新建之貢舞臺亦停演未開惟北方大鼓所在皆是因捧塲者多故生活頗不惡 
　　山東旅寗同鄉會長郭玉裁等因膠濟路問題發起籌欵贖路大會昨日下午二時在山東會館開會魯同鄉到百餘人公决電山東督軍省議會上海何護軍使山東會館浙江盧督軍兩湖吳巡閱使請鼎力提倡其籌欵方法大意謂魯省有二千萬人三千萬雖巨每人均攤不過一元五角果然萬衆一心路權即爲民有並擬每票五元贖回後以股票多寡爲辦事標凖 
　　浙督盧永祥派諮議高鳳歧松滬護軍使何豐林派顧同李顯謨來謁齊督有所接洽 
　　國務院昨電兩長云准江蘇運河工程局韓會辦電稱年力已衰重任難勝請派員接替等語查該會辦前呈懇請辭職業經奉令慰留於一月十五日公布茲准前因河務重要端資熟手除電復幸勿固辭外並望就近挽留是盼 
　　尙有要聞二及地方通信轉入後頁 
 
 
 

Page 12

 
 
國内要聞二 
[廣州通信（平）]  
　　孫中山遲遲北伐之眞因 
　　廣州函云南方北伐軍已陸續開動誓師之期當不在遠但觀察現勢尙須有待其一唐繼堯之態度尙未明瞭也唐氏屢言隨孫之後襄贊北伐惟尙逗留柳州不肯赴桂回滇之議仍未打消徒以顧品珍防備甚嚴故未能急遽前進待時而動現忽在柳州設總司令部并發出通電云繼堯息影海濱久甘肥遯乃承元首及同志諸公一再以大義相敦勉并據在桂滇軍將領以統馭無人願請出而維持自問閑退之身謬承推許之雅國家多難敢恬逸以自安風雨同航願艱難而共濟茲經溯江來柳暫於該處設置總司令部並赴各地慰問諸軍力加整頓期隨諸公之鞭弭共策國事之進行尙祈時賜敎言以資循率謹布區區諸維鑒察云云電中所稱元首與　僅稱中山先生不同已有承認爲正式政府之意但謂滇軍統馭無人則置李協和於何地可見其出山固意别有在也又靖國聯軍總司令一職日前黔軍谷正侖已通電反對以靖國名義此時已無存在之理今唐旣設總司令部是否卽就此職頗屬疑問又胡瑛曾電致中山爲唐解釋並謂如畀以重要位置則唐願隨鞭磴云云所謂位置是否明令爲滇軍總司令助之回滇此又可疑之點也總之唐不赴桂則足爲北伐進行之阻此一事也其二吳佩孚之聯南方在醖釀也大軍北伐必先援鄂同時必並援贛日前吳佩孚陳光遠均有代表來粤說者謂其有意聯南然吳之反覆殊未可靠故陳競泉嘗謂吳如翻然悔過反對北廷未嘗不可與携手但當表示明瞭之態度耳近日吳以張作霖聯皖成功深懼於直系不利己之地盤不可保曾示意與南政府聯絡其攻擊梁士詒不遺餘力雖爲奉系下一打擊亦所以討好於南政府現南政府之意以吳雖以勢力迫鄂壓制民治然果能力排除梁表示服從南政府之眞誠則南政府斷不咎旣往惟未知吳是否以聯南爲挾北之一手段於中取利否耳至於援贛之舉李協和志在必行近則陳光遠亦頗欲與南方結合粤贛信使往還不絶設陳翻然南向則南政府亦必容納此又一事也基以上原因故北伐各軍雖準備成熟隨時可以動員而大本營討伐令猶盤馬彎弓故不發也 
地方通信 
[蘇州]  
　　銀行倒後之善後蘇城豐大華孚惠商三銀行及恊昌裕源兩錢莊於舊曆歲底倒閉後各存户紛紛集議善後方法刻聞豐大已由山東本行來電允派人清理裕源亦由鐵瓶巷顧紳選青出塲料理其餘華孚等銀行則自行長以下逃避一空房屋由官廳發封將來非緝獲逃避之行長則恐未易解决也 
　　張欣生案之糾葛張欣生等謀斃張駕雲一案不服高等廳判决上訴北京大理院後現聞已由大理院判决撤銷江蘇高等審判廳及上海廳兩審判决發回第一審重行調查裁判故該案仍須在上海地方廳開庭審理矣 
　　兩交易所之近况蘇州證劵及雜糧交易所雖奉農商部批准備案證券則執照尙未頒到雜糧則因兼營麵粉問題迄未奉准故兩交易所正式開幕之期一時未能確定云 
　　將試辦强迫敎育吳縣勸學所潘振霄所長近因調查各學區學齡兒童失學游蕩不事正業者甚多非家長之不甚注意即兒童之居心荒學故擬自寒假開學後實行試辦强迫敎育其試辦程序開仍以通俗演講勸導入學爲入手方法 
　　將公稟改造馬路閶門馬路因年久失修該處商店受鉅大之影響經多次之要求始由工巡捐局雇工修築詎主其事者於修築時對於路政工程唯求價廉敷衍完竣將路而全鋪一種黃泥粗視之略似黃沙連日天晴尙能行人一經陰雨則污爛不堪行人每一舉足輒陷入泥中寸許車馬經過薄泥飛濺行人擬之蜀道夏曆年尾歲首營業最盛今因馬路污爛之故游人咸聞而裹足馬路商業遂一落千丈因此各商大爲憤懣以修築馬路爲官廳之責旦馬路商人納捐獨多今竟反受其害故現已提議聯名公稟官廳請責成主管機關由原經辦人負責改造務滿衆意若不逹目的預備有一番表示云 
　　余日章來蘇演講蘇州青年會定於陽曆二月一日（陰曆正月初五日）下午三時敦請新近回國之太平洋會議國民代表余日章博士演講華府會議經過情形先日遍邀各界届時聽講 
　　議組納稅人公會蘇州各界納稅人因鑒於收稅機關對於應辦之地方事業每多廢弛雖有自治性質之市民公社然能爲市民謀利益者十無二三致納稅人有納稅之義務而無相當之權利現有金某龐某胡某提議組織納稅人公會專以謀納稅人之權利爲宗旨現正糾合同志俟有頭緒即行開會成立 
[湖州]  
　　燒酒捐認辦梗阻蘇燒酒捐旣經杭紳吳君等聯合發起呈請省事務所認辦杭嘉湖三屬征收年繳正捐三十六萬元消息傳來幾將成爲事實乃查蘇燒項下在沈前局長任内（指湖屬）比較至十餘萬元自范任接手已覺不及沈任現聞省局長將於三區方面（即湖屬）按照征額年增五萬元認商等以近年原料飛漲產額銳減征數亦因之短絀殊屬入不敷出頗有扛消原議之意準此以觀則此事之有無磋商餘地與將來之能否成爲事實此時轉不易預料也 
　　水泥廠採石測勘距吳興城北九里路之黃龍洞山爲二三月間游人涉足之所石質細膩前由上海開灣礦務局華買辦劉鴻生君延聘技師往返測勘認爲水泥製造之原料當於龍華鎭購地組設水門汀公司昨日派委劉吉生劉寳裕兩君來湖偕赴目的地與山主磋議購採條件一面呈報官廳於開辦時施行種種手續 
[金山]  
　　招考師範生揭曉金山勸學所委託第二師範代辦師範講習科及招考情形曾誌本報茲該校業將考生分别評定發表計正取姚昆元俞心堅葉心毅葉維城吳元賓俞心臧李裕生繆瑞清周樂山盛佩金錢模樾徐胥欽吳傑沈珪胡偉元吳明榮李鴻翔戚煐等十八人備取徐兆熊戚宗元何治均錢楧樅翁明哲丁衡蓀費鶴年沈祥明莫哲明許尙義等十人尙未足額聞定二月十二日續招 
[鎭江]  
　　年關之商業金融鎭郡陰曆年關銀根本可鬆動奈因雨雪連綿江北運河冰凍交通不便客路帳洋停滯加以蘇滬各莊紛紛提撥現欵以致洋釐漸高由六錢七分八漲至六錢八分五釐五銀拆亦漲至五錢五分故年終市面金融轉較平時爲緊至於各項商業一律不及往年其故因江南北各處均被水災秋收减色來鎭辦貨者無多致各業俱受影響聞糖業布業衣業計有十餘家因進貨過多年内不及出脫擱置成本爲數頗鉅均有周轉不靈之現象惟臘底結賬盈餘仍當首推錢業云 
　　催促各縣自治鎭屬五縣知事同奉省署電開本省施行自治日期擬依據縣自治議員選舉法所定程序定爲本年四月一日時期迫促不容稍延惟各縣可否施行自治須先悉心體察仰即查　前今各電於五日内認定電復務勿稽延 
　　錢業盈餘彚誌鎭江各業去歲因江南北水災綦重深受影響故多虧折惟錢業因緊東賬面收場尙好其决算純益金仍推晋生裕潤等數家爲最多元生豐泰祥兩家則因北路及木帮中倒賬太多故盈餘較少各莊照例均係於陰曆正月初五財神日上市今年有無增减須届時方可報告茲先將各莊盈餘數目詳列於下晋生二萬五千兩裕潤二萬兩元盛一萬五千兩道生一萬五千兩升泰一萬五千兩滙康一萬五千兩泩記一萬五千兩鼎昶一萬五千兩源祥一萬五千兩永生一萬兩源順一萬兩鎭康祥一萬兩晉源一萬兩豐泰祥一萬兩元生一萬兩復泰仁一萬兩誠孚一萬兩愼康一萬兩阜康五千兩積餘三千兩裕祥三千兩寳恒二千兩晉泰二千兩升源二千兩同裕二千兩以上計共盈餘二十四萬九千兩約四十萬元左右 
[宜興]  
　　宜興發振狀况本月中旬蘇省水災義賑會委托義紳焦樂山及趙玉亭李文卿方濱珊盧春溪諸君趕赴宜興察看水災焦等謂宜興災狀直與去年北方五災省中之山東相似立匯冬賑欵項到宜刻日散放雖陰曆年關亦擬不中止不意雨雪載途北風遒勁十九日晚河渠冰塞竟不能積極進行殊令人萬分焦灼也 
[揚州]  
　　冒領積穀變價共進鄉紳民許鼎彝等前在縣署揑報金田東郭兩鄉水災冒領積穀二百數十石在揚變價朋分經宜陵市趙某塘頭鄉于某在省署縣署揭控事爲許之父執某等知悉出任調停尙未識若何解决也 
　　海軍借餉近訊海軍軍艦開來十二圩擬截鹽稅撥充餉項事雖經各方面調解而鹽船仍被扣留現鄂湘西皖四岸運商事務所已電京請示辦法原電如下北京分呈大總統國務院總理海軍部長財政部長鹽務署長鈞鑒竊海軍各艦停泊圩棧扣留鹽船業經商等寒電通呈請予維持在案昨奉司諭轉奉鹽務署電開查海軍欠餉問題經財海兩部商定指有的　按月給發事已解决着即轉知該所傳諭各商照舊納稅領運等因商等方深慶幸以爲即可恢復原狀不意在圩鹽船仍被海艦扣留如故殊深惶駭查各鹽船皆經納稅在先尙被扣留商等何敢再行納稅當此天寒地凍圩棧久經停運苦力小工生機斷絶旣恐發生風潮且以重儎久泊江中風浪不時國課商本均關重要設有危險誰負責任鹽署來電旣謂事已解决何以仍被扣留究不知解决如何辦法務乞鈞座迅電海軍各艦免再扣留俾得立時開運以防隱患而安生業不勝迫禱湘鄂西皖四岸運商事務所 
　　楊司令離圩兩淮丁運使刻據圩棧報告海軍楊司令於二十八日在圩乘應瑞軍艦他往已轉電鹽署查照矣 
　　籌振藝術會開幕籌撥江北水災全省藝術展覽會於三十日上午假會中公德廳行開幕禮式先一日邀請各界觀禮是日到者爲黃旅長代表李伯壎丁運使代表陳惠農緝私齊統領代表朱鶴齡縣知事代表吳恩棠蠶桑模範蔣塲長商會朱會長及縣市兩敎育會長等開會後首奏國樂行禮次由會中總務慮幹事報告徵集陳列文牘庶務營業編輯奬務講演各部經過情形又次運使代表訓詞又次宣讀知事統領祝詞又次來賓戴星一等演說奏樂撮影散會 
[清江]  
　　近城發現刳面男屍清江河北石馬頭昨日發現無名男屍面皮毫無衣服完具大約爲人仇殺該處地保高俊查悉之後當即呈報縣署請詣勘騐一面招人認領惟該屍體旣無面目辨識不易以故事閱兩日尙無屍屬出面十九日朱玉峯縣長業已蒞騐並飭從速掩埋矣 
　　王營土布業之衰落淮陽王家營地方二十年來頗以出產土布著稱統計大小機工不下數千百人而以山東青州滕縣兩帮最占多數而王營土人亦約占十分之一二故機聲軋軋比户皆然考其收入亦頗不惡惟至十年秋後因受水災過重紗貴布賤生意異常淡薄甚有本利虧折全無者以故機户十九歇業返里其流爲乞丐者亦不乏人以今視昔王營土布一業誠不能令人無感也 
　　馬頭鄉施放冬振駐浦華洋義振分會主任王叔相君刻因天氣嚴寒災民待斃而尤以淮陰之二市爲最急爰於日内特就附近二市之馬頭鄉風神廟設局施放冬振其施放方法則按照下錄主小心無鹵五字爲區分災民人口多寡之暗記大口一千六百文小口八百文凡票紙上書主字者即係標明一口緣主字一點也兩點爲小字則係標明災户兩口心字三點無字四點鹵字五點則係標明災户或三口四口五口者放振時即按照各字給錢多寡刻已由縣署義振局一體出示通告矣 
[嘉興]  
　　官廳示禁賭博嘉邑居民每於舊曆新年輟業休息之際咸作葉子戲以資娱樂殊不知此種抽頭聚賭不特虚擲光陰亦且耗財傷神甚或傾家蕩產混入匪類爲害閭閻莫此爲甚縣署曁警察所已於日昨示諭各居民於舊曆新年不准賭博一面傳知各長警嚴行查禁 
　　新塍設立郵局嘉興新塍鎭商市繁盛居户櫛比惟郵務局尙未成立現浙省郵務管理局特指派專員前往該鎭籌設一郵務局以便人民寄遞業已組織就緒於前日宣告成立並委定倪某爲局長主任一切 
　　發給歲米辦法嘉興縣災賑事務所籌集欵項購辦白米四百餘石於辛酉年終調查縣屬貧户分極貧次貧兩等委託公正士紳分赴各區按户散給或一斗或二斗俾資度歲茲悉城區方面各貧户所持米票已連日向城内普濟堂兌換米糧矣 
[廣州]  
　　浙紹祠地籌闢商塲廣州東郊羅斗蠄蜍各崗及地藏菴餘地向係浙紹鄉祠所有產業近因該處逼近模範馬路而附近之馬栅竹絲各崗已經市政廳徵收開闢因此旅粤浙紹同鄉開會議决將該祠所有餘地五千井自行開闢舉定吳宗堯·徐槐軒·童萱甫·陳憲章·錢明生·蔣伯器·蔣銘三·謝西園·斯明希·蔣夢周等十人爲籌辦員籌辦其事業經開籌辦員會議定籌辦該地簡章並舉定蔣伯器童萱甫二君爲該籌辦處正副主任 
雜評一 
[奉張之電（默）]  
　　張作霖之電或謂梁受直派之攻擊至不得已而下台則擁梁上台之人自不能不有此一電以敷衍梁之面子或謂張作霖前之所以默無一言者坐視中央如何維持耳今中央旣不能維持梁閣則惟有起而負維持之責 
　　由前之說張電爲梁下台之結束張之援梁僅此一電而止而梁之下台已無問題由後之說張電爲梁不下台之表示張之援梁由此一電開始非特梁不肯由請假而進於辭職而直奉問之發難或亦將由此而起斯二說不易言其孰當也 
　　然以吾言之無論其爲維持梁閣非維持梁閣無論其爲與直發難非與直發難總之以軍閥而爭内閣决無良内閣出現即决無政局寗靜之望張電又何足深論哉 
 
 
 

Page 13

 
 
   
 
 

Page 14

 
 
本埠新聞 
[王公使勸勿訴内政於外交團]  
　　此爲保全國家體面起見 
　　昨江蘇交涉署抄駐和蘭王公使廣圻電云上海交涉使分轉滬各報館近來國内團體因内部政爭各自分向駐京外交團並各處領事團函電查各國外交團駐在我國不應有過問我國内政之事我國尤不可授以口實領事團之性質尤與外交官不同國内近年雖屬多故然對外究係獨力禦侮界限尤宜認明否則無裨内政徒招侮謗稍一不愼流弊多濫費巨幸設法宣傳並鑒愚悃圻二十五日 
[再紀太會代表團之歸國]  
　　海峽邦五十四名　樞石邦五人 
　　中國派赴華會代表團職員今已陸續歸國其搭提督公司之郵船來滬者計前後三次第一次由華納溪輪還國者計二十三名第二次搭海峽邦輪於舊曆年終至申者共有五十四名之多（昨誤爲樞石邦輪）至昨日到滬之樞石邦輪代表團之乘來者計有五人云 
　　又函云中國派赴太平洋會議之代表團業經數批回國日前搭提督公司之郵船於一月七號由美起椗者有太會代表鍾文耀李景銘賈士毅黃鳳華陳道源沈寳善朱祖鋐陸懋德李郁等多人已於陰曆年底到滬先期由外交部太會籌備處電知滬交涉員俟該代表團回滬妥爲接待許交涉員當卽函致海關稅務司俟該船到滬時免驗放行一面委派本署沈科員等至大東旅社預定房間並帶同陳科長楊秘書等到埠迎迓尙有劉固等七員亦於昨日乘郵船到滬云 
　　又聞太會代表王家瑞·周典·陶鼐文·王治昌·祁彥樹於昨日（三十一日）晚乘滬寗路十一點三十分鐘開行之夜班快車赴寗轉車北上矣 
[川律師公會贊同國是會議]  
　　國聞通信社云全國商敎聯席會議駐滬辦事處接四川律師公會來電云頃准宥電示及敝會是否贊同貴會發起國是會議之篠電迅盼電覆等由查我國國勢阽危現在已逹極點而舉國人民如同燕幕又恬不知備敝會目擊心傷抱杞憂久矣及前此貴會篠電發表拜讀之下情詞激越聲淚俱下凡稍知利害關係者莫不奮然興起願表同情敝會亦分子中之一公法團存亡生死關係同舟豈猶昩昩焉爲不近情之默示否認惟查電附浙江省敎育會提出組織公團代表會議之草案第四條所列選派代表之各公團已將敝會置諸計開之外貴會又僅云一併附呈以備參考並無何種解釋之論調似敝會名爲認許携手之公法團實處於可有可無無須旁贊之地位此匝月來所以未便妄參末議裁答稽遲也茲准前由特表贊同謹此電復敬候明敎四川成都律師公會 
[滬工會對湘慘殺勞工之反響]  
　　國聞通信社云湖南勞工會旅滬會員五十餘人聞知湖南工界代表黃愛龐人銓被趙恒惕誣殺異常憤慨特於上月二十七日下午二時齊集會議討論對付方法先推定代表十四人往見旅滬有名望之同鄉要求辦法赴唐山路譚組安家時已五時譚不在家復赴法租界昌餘里林支宇家當由林接見林謂已用私人名義致函趙恒惕告以此間同鄉對於此舉憤激異常並質問此事原委云云該代表等又謂擬召集同鄉開會討論林亦允向各處接洽代表乃辭退聞湖南勞工會將在上海正式成立湖南勞工會支部并繼續出版勞工週刋以繼黃龐二君之志云茲將關於此事之電文分錄於下 
　　旅京湖南同鄉會電上海譚延闓廣州周震麟程潛諸先生公鑒頃致湖南趙恒惕一電文曰長沙趙恒惕先生鑒疊接長沙來函知公倒行逆施當此省憲公布之餘乃有無端慘殺勞工代表黃愛龐人銓之舉虎狼居心不難槪見在昔專制魔王所不敢爲者而公乃膽敢於桑梓之地毅然爲之罪大惡極無踰於此當此世界潮流公豈不知知而故爲膽子何其大也今與公約請即引咎辭職以慰死者以謝國人否則吾鄉湘素多健兒好義敢死當有以與公作最後之周旋逮至桑梓糜爛罪豈異人任乎敢告云云趙氏何物敢於慘殺無辜慘無人道於斯云極三湘璀璨光華之地省憲公布實行之餘尙可容此狗彘不食之人以居人上乎務懇同抒義憤力持正論一致申討以維人道旅京湖南同鄉龔靜菴等三百二十七人同叩 
　　勞動組合書記部電桂林孫大總統鈞鑒湖南勞工會職員黃愛龐人銓因力爭第一紗廠實行省有及工人紅利爲趙恒惕誣殺勞工會及勞工週刋均被封禁伏乞懲辦中國勞動組合書記部叩 
　　吳景濂等電長沙趙總司令鑒勞工會職員黃龐二君究有何項犯罪確據被殺請詳示指證以釋各方面之疑憤并希望我公鑒於世界潮流嚴束部曲以後不再有此類驚人之事發生以保令名是幸吳景濂邵力子陳獨秀李書城同叩 
[汕頭水手又有罷工消息]  
　　本埠自香港水手罷工以後港滬間班輪停駛已久惟怡和招商兩公司輪猶得開往厦門汕頭一帶昨本埠航業界又得汕頭水手罷工之消息使滬汕一路之航運又復停頓自此則國内之南洋航務上備受重大之影響矣若罷工事再遷延不决則恐他埠亦將有意外之舉動但昨據航業界中人言此事大約不久可得解决云 
[海軍放行扣留鹽船之公函]  
　　海軍總司令公署函云上海各報館鑒我軍艦隊在十二圩扣留鹽船原爲求餉别無他意疊經齊督軍力言值茲年關勞工失業商人停頓困苦異常請予暫時通融一律放行並對於我軍餉項允負責任向政府竭力陳商冀得良好結果拯等顧念商艱不忍過拂其意已將所扣鹽船暫予放行並將駐圩各艦陸續調開俾兩淮鹽務恢復原狀商工亦得各安生業特爲公布俾衆周知海軍總司令公署 
[外交大會近聞]  
　　全國國民外交大會自代表會議决陰曆年關休息數日外執行委員對於議决各案仍繼續執行如對外各電均已拍發並聞該會自元電發出後各省來電贊成者甚多茲將皖省加入該會之電披露於下上海全國國民外交大會鑒疊電均悉敝會對於貴會主張極表贊同茲推定張君拱宸赴滬與會特先電聞安徽地方自治促進會叩有 
[美敎育家對於太會之演說]  
　　美國史登福大學敎授屈禮特（Prof.P.Treat）爲此次來華考察敎育委員之一人二十七號在本埠美人所組織之循環俱樂部（Rotary　Club）演說題爲『美人對於中國在太會之感想』略謂美國之好意與美國人民對於中國之感情原係十分濃厚希望中國和平使全世界均得受益乃中國内部情形之紛擾及北京政府與各省武人官僚之腐敗賄賂公行軍人黷武辦事敷衍使美人見之不覺愛莫能助此次太會對於中國雖無十分成功不過解釋所謂門户開放主義及訂立各國對華協約而亦不可謂之失敗蓋中國不能在太會依其理想之計畫成功者其咎不在代表團亦不在宣傳者之不力而十九在中國内部之擾亂也美日間之衝突與兩國在太平洋之關係不在美國亦不在加利福尼州乃在中國所以此次太會實乃謀美日二國之諒解以解除誤會使免趨極端因近時誤解之事實多卽如日常所談之二十一條要求門户開放主義中國領土之完全等等各人有各人之解釋危險殊堪此次太會乃重定門户開放主義之解說使各國均係此新規則以行又須重定中國領土完全之解釋所謂滿洲·外蒙·西藏者是否認爲中國之一部若果係中國之完全領土則英日俄之勢力問題又將如何凡此種種均爲太會之討論自的而有一部份之成功卽各國間之諒解已進一步也中國提出撤廢治外法權實在太早以今日之情形論之治外法權不足爲中國害反使中國得其益蓋今日之中國實非法治國也按屈禮特敎授研究遠東問題已十六年循環俱樂部係美國一種政治組織頗有勢力者是日之演說云係美國一般學者公意足以警醒國人也 
[美國遊覽團抵滬]  
　　美國Shriners遊覽團男女六十餘人昨日乘提督公司之Keystone號抵滬在招商局中棧上岸由淞滬警察廳軍樂隊引導偕上海美商團員步行至禮查西飯店後再行排導至大馬路小菜塲開歡迎會定於明日（二日）往小吕宋等地遊覽再行回滬參觀一切 
[舊曆辛酉年各業盈餘之調查（二）]  
　　米廠米行機器碾米廠及各米行辛酉年度米價雖高營業尙稱平穩是以同業之中亦盈多虧少惟瑞昌祥因投機失敗及長豐義股東意見不洽拆股停歇外其盈餘各牌號抄錄如下（北市米廠）致中和盈一萬元振興穗一萬泰昌一萬鎭昌六千恒昌德五千永大昌四千潤豐三千穗豐三千德隆二千協康一千萬盛一千恒昌二千仁記八千萬森二千五百益盛五千永升五千裕成太三千瞿成記三千豐裕三千江協豐二千源盛昇二千協豐仁二千生泰四千（北市米行）同興恒三千錢恒泰四千恒德豐二千德大公三千萬盛泰三千鎭大三千萬隆二千裕昌祥一千慶盛義一千恒隆二千叙昌一千源順二千合盛二千和豐泰一千義成一千恒大一千五百合記·長順源·同豐裕·永豐·皆平平（南市米行）同順盈二萬元振餘一萬萬興八千潤泰五千長愼四千惠昌三千宏元三千元和一萬五千鴻盛三千豐盛三千潤昌六千宏興四千義順三千祥和三千同泰二千愼利二千 
　　北貨行北貨行一業北市皆在法租界洋行街一帶營輪船貨居多南市則做沙船南關貨爲主辛酉年度營業甚佳津浦路運輸通順北省年歲雖平常來貨不多市面售價均高故獲盈者頗爲可觀茲將盈餘各牌號調查列下（北市）震豐盈四萬二千兩坤元一萬五千日新一萬益大一萬五千生大一萬五千德豐一萬五千厚生一萬二千叙元一萬五千怡生一萬立興五千鴻元一萬五千泰豐八千新記慶記均二千（南市）鼎泰八千長泰七千承泰五千昌泰·裕成·乾記·均三千泰生二千衡昌·鼎興·均一千五百元和承潤太昌均二千和裕·振泰·公昇均一千 
　　綢緞業北市各綢緞局莊等上年絲價雖昻而各貨售價亦高且鐵機緞華絲葛閃花緞等花色翻新以此生意頗爲暢逹春間有定貨者莫不大獲其利其同業獲盈最優者推老介福大倫兩家各盈七八萬兩九章五六萬兩大盛四萬兩其次如石路口振大·惠成·仁昌永等亦各數千兩至一萬不等餘如三馬路一帶各綢緞莊生意亦皆不惡久成·老仁和·馬源豐等亦各盈數千金云 
　　銀樓業滬地南北市同行各銀樓連年爭華鬥勝門面宏闊開銷日大前次盎斯金到華金價大賤門莊購兌者驟加數倍一時大獲其利辛酉年度金價復高市面凋敝故金飾銷路减少南市景福等所做鄉莊門兌尙屬不惡獲盈尙豐北市各樓盈虧不一景福盈元二萬兩恒孚楊慶和發記同豐永等各盈元一二萬兩裘天寳老鳳祥新鳳祥寳成裕記寳成德記等各盈元數千金 
[浦東華商實業之近况（續昨）]  
　　染織布廠浦東沿浦一帶染織布廠本有三十餘家近年因女工缺乏及營業上種種困難不易獲利致漸次停歇現所存者約二十家茲將辛酉年營業獲利者錄下福成一萬源茂六千瑞大二千勤德四千志成二千大森一萬羣生一萬裕生四千 
　　襪廠集中於南匯縣境以新塲最多統計全縣大小各廠有一百餘家大者爲公司性質資本亦不過三五萬金小者類家庭工場資本僅數千元數百元不等辛酉年營業狀况上半年尙能獲利下半年因線缺價昻多數减少工作故獲利者甚少其中如新塲之安定·南匯之求新兩大廠獲利三四千金不等其他小廠亦數百金千金不等云 
[預防强迫賬簿加貼印花電]  
　　濱江商會之詢商 
　　全國商會聯合會事務所對於賬簿加貼印花一案迭經文電爭持未能解决刻該事務所又接濱江商會來電云全國商會聯合會鑒賬簿加貼印花一案奉電協爭刻經印花稅分處到會主持准陰曆十五後逐查賬簿貼一角者處罰並聲明聯合會請准全國一致東三省另屬特别辦法强迫立行吉省會已先承認届時如果實行貴會能否設法保障或逕電財部及三省長官力爭或有其他抵禦方法急盼電復濱江商會 
[土布稅已准展免之轉知]  
　　土布展期免稅一事迭經該業董函請全國商會聯合會上海事務所曁上海總商會縣商會等一再電呈北京農商部轉咨財政部要求援案展期豁免以維貧民生活茲商會等接部中覆電對於此項土布稅已允准展期全免者一年半免者二年業已通令海關稅務司曁稅務公所一體遵照故該會等現已據情轉知該業商董查照矣 
[鹽商反對廢除引岸電]  
　　本埠愛文義路聯珠里淮南湘鄂西皖四岸運商總會等致北京電云北京大總統曁國務總理財政總長鹽務署長鈞鑒政府公報載部呈整理鹽務大綱以爲言之匪艱行之維艱乃堂廉高遠莫名意旨及讀齊督軍敬日通電始知發行鹽餘國庫券一千四百萬元與稽核所洋員締約計押出鹽餘二十個月並訂爲秘密條件允廢引岸先以緝私營移歸管轄等語不勝驚駭自民國肇興奉前大總統命令鹽務一切政令繼續前清有效商等承辦淮浙引岸以世業攸關遂竭意經營十年以來引銷如舊而課稅增加其中並無違反鹽法自甘暴棄者乃忽焉廢除引岸視商業爲無足輕重殊不知商人爲國家辦課有此經常之課欵於大借欵外又賴有鹽餘以爲補苴是商人於國可謂無負矣萬一所締之約爲自由貿易之制則化整爲散課稅之收入安有把握如兩淮之淮北浙鹽之台州均因變更成法以致稅收驟减此外不可枚舉執政者何所見而必欲行此病國病商之政策耶不幸果有此事不但鹺業摧殘附麗於鹺界之人同時失所影響及於商業金融地方治安危險甚大卒至課欵虚懸公家之損害與商人之痛苦相等若以便民起見要之稅率可以劃一而運費不能强同售價之高下在運而不在產引岸破除運銷即無專責馮埜氏所謂天下皆官鹽天下皆私鹽矣又况緝私之營凡有人民及有鹽銷地點無不星羅棋布乃以此項巡權授之外人旣慮與主權有礙且恐他日外交設有變更則舉動牽掣又非僅商人切膚之痛總之變鹽法則紊亂財政移巡權則有辱國體爲此籲詞電請大總統飭下國務院速令財政部與稽核所所訂條件立時取消部呈三欵亦請暫停進行以安商業而保國權淮南湘鄂西皖運商總會浙西蘇五屬鹽商公會謹叩沁 
[花旗大宗小麥到滬]  
　　昨日樞石邦輪由美到滬裝來大宗花旗麥子共有二萬九千九百二十六包值華洋二十萬元左右又有美國新紫銅五千八百八十八方雜貨二百噸云 
[公陞里加租之難决]  
　　國聞通信社云法界長浜路公陞里房客反對加租一案雖經老沙遜洋行函請房客總會調停然因房主方面無多退讓房客方面不甘忍受因此兩方面未能調和現在全體房客業經召集緊急會議一次討論對付方法决定允許加租一元倘逾此數不能接收惟房主態度亦甚强硬一時難於解决也 
[糧食維持會調查偷運]  
　　聯合通信社云年節已過四日各界均在休息期間每有念及本埠食米之貴無不愁眉雙鎖者昨日下午淞滬糧食維持會邀集全體會員在該會行賀年典禮迨禮畢提議舊曆除夕米貴情形較之往年昂貴尤大羣以欲平米價須從嚴查偷運入手公决訂期分詣中西當道請求迅施救濟方法茲將該會致上海縣公署熊及警佐公函錄下敬啓者舊臘月杪辱承貴公署柏君蒞會盛稱執事奉沈縣長交下有人寄陳密函一件述及近來鄰國海輪開出淞口均有多數蘇米偷運多方掩飾防不勝防關碍民食爲害匪淺並詳詢敝會有無是項報告以便澈底根究而利進行等因足徵貴公署關懷民食燭照無遺欽佩良殷敝會遵即分途調查一面陳請海關監督核辦尙未得復除公推江錦春解金華張奎庭孫鏡湖四幹事訂於二月二日（星期四）偕詣貴公署請沈縣長迅施救濟面示機宜外謹先奉逹並頌勛祉淞滬糧食維持會謹啓 
[昨日南京快車到滬逾時]  
　　昨日（三十一日）滬寗路由寗開滬之十號快車因沿途等候乘客故車到滬已八點五十分鐘計逾時一點四十分 
[嚇詐小糊塗之炸彈]  
　　毁玻璃窗一㮼 
　　有自號小糊塗者設測字攤於公共租界浙江路六百五十三號門牌屋内口齒伶俐頗能談言微中以故前往决疑者門庭如市日進數十金年來略有積蓄致招匪類垂涎迭次郵寄恐嚇信函索詐銀錢而小糊塗一槪置之不理前日忽有人以炸彈一枚從民慶里後披屋内抛入其測宇處彈之藥力尙不猛烈故祗毁壞窗上玻璃一㮼小糊塗乃大受虚驚即投該管老閘捕房報告捕頭准予派探偵查投恐嚇信與抛炸彈之輩矣 
[法廨交易所股票糾葛之訟案]  
　　（一）德和號袁秋煒延雷聲布律師代表投法公堂控稱前由邱伯英託原告買得某交易所股票七百股後因被告延不來取故原告代爲賣去計虧蝕洋六千八百三十七元有零此欵應歸被告償還今將被告親筆委託賣去據呈鑒請核被告邱伯英由巴和帮辦博勒律師代辯稱被告前託原告經紀人共賣進股票一千四百九十股當時以三百股爲該交易所保證金被告即付原告洋九千八百餘元有賬可證現照被告核算祗欠原告六百四十餘元尙有三百股保證金原告理應交還被告何能未得同意擅自變賣况現閱原告清單並未將三百股書明賬内請求堂上追還外被告無辜被控致被拘案請求追償損失三千兩以儆效尤原告律師又稱此股票當初售進時係二十三元有零賣出時係十二元有零七百股共蝕一萬餘元後原告將三百股保證金賣去將洋五千餘元除去外被告淨欠六千八百三十七元零等語中西讞員會判聽候展期再核 
　　（二）協大祥延雷聲布律師代表投法公堂控稱前由吳振卿託原告買得某交易所股票七百五十股後雙方結賬尙存二百五十股被告即託原告代爲抵押與日夜銀行每月利息洋七十五元不料被告延不贖取現由原告代墊利息核計被吳振卿虧欠洋三千五百七十餘元請求訊追被告吳振卿由逖百克律師代辯稱原告所控之數確係相符惟原被雙方均係好友當結賬之時此票每股值洋十八元被告令原告漲至二十元即行賣去按照十八元核算二百五十股賣去抵欠外尙餘八百餘元不料原告將此股票並不賣去擅自抵押實係原告之過况雙方結賬之時原告有清賬一紙給與被告上書出二百五十股後原告復又改書代進字樣顯見原告居心叵測今對於交易所控案發生往往有不可靠之事此案被告並未令原告抵押詎原告竟敢私行押去實有作弊行爲應請堂上注意中西官判聽候查明日夜銀行簿據再行核奪 
[兩日間滬杭車運來之現洋]  
　　滬杭甬鐵路上海南站陰曆新正初三初四兩日（即三十·三十一）由長安嘉興硤石等處裝來新年頭批現洋其數如下新正初三（即三十）由杭開滬之一百零三號早快車在長安運交上海生泰現洋二千元又運交上海裕和源現洋五千元又運交上海巽森木行現洋二千元初四（即三十一）由嘉興乾吉運交上海福康現洋九千元又運交上海大成現洋九千元又運交上海寳興現洋一萬二千元又運交上海源記現洋九千元又運交上海敦餘現洋一萬元又硤石厚昌運交上海益豐現洋一萬元又運交上海同餘現洋五千元以上兩日間共運到現洋七萬三千元先後運抵上海南站卸車並聞杭州造幣廠已經開工明日由杭來新幣約四十箱到滬云 
[賽槍會華員競賽中華盃]  
　　郝伯陽占優勝 
　　本月二十三日清晨七時本埠萬國賽槍會華員在虹口靶子塲比賽第二十次中華盃總共華員三十人到塲與賽者十四人是日天色暗淡細雨頗密各賽員均身臥水潭中衣服盡行濕透更兼氣候嚴寒尤感困苦比賽課程爲一百五十碼臥射快槍十五響每槍三杪鐘又四百碼臥射快槍十響每槍五杪鐘又二百五百六百碼每墩臥射慢槍各七響均用最小牛眼靶比賽結果射分推郝伯陽君爲最優計得一百六十六分茲將最優五名凈分揭錄如下（一）排長郝伯陽一百六十六分（得盃）（二）射擊敎練排長陳景塘一百五十九分（三）隊員陳如松一百五十三分（四）隊員干庭輝一百二十八分（五）排長劉景和一百二十六分 
　　又聞此項中華盃係民國九年六月間由中華義勇隊特贈以備華人進賽槍會者每月競賽一次以射分最優者一名得刊名盃上並珍藏一月又另贈銀匙一枚藉留紀念如能連勝四次或共勝五次者即以該盃爲壽茲探得二十次中得勝會員如下方液仙郝伯陽各勝四次陳景塘勝三次·王衍慶陳如松各勝二次劉景和陳文龍周慶恩曹心安李玉書各勝一次 
[學校新消息]  
　　東南高等專科師範學校設在閘北寳興路校舍寛敞四周風景頗佳研究文學美術二科最爲相宜並聞該校敎職員對於敎育亦均極有研究故前次第一届招生報名投考者爲數已不少現當第二届招生諒必更形踴躍也 
　　愛文義路毓賢高等小學校昨日由校長召集敎職員開第一次校務會議議决案六項（一）寒假期内特設成績展覽會供學生家屬及來賓參觀並歡迎批評（二）高小部廢止畢業考試凡高小之學生考入指定之交通南洋民立澄衷浦東五中學者即給予證書（三）提高學程高小算術授至英文代數二次方程止（四）敎員任課仍用分科制（五）照六三三新學制改組俟另開審查會議再定（六）陰曆正月十六日開課 
　　南陽橋救國十人團附設市西公學自開辦以來内部設施咸能積極進行寒假期内新生報名者頗爲踴躍該校主任預計原有敎室勢難容納特添闢敎室一並添聘前寰球學生會日校敎員王瀛洲擔任日校部英文陳恭夫擔任體育夜校部從本學期起添設正科一級注重簿記算術商業英文等學科除原有敎員俞君外另聘邵君主持正科敎務開課期定陰曆正月十七日 
　　北西藏路滬海公學（前江蘇第二公學）自梅頌先君接辦以來學生日見發逹十一年春季舊生均仍留校故缺額不多茲定舊曆本月十七日開學先期招考新生報名者絡繹不絶聞該校本届起將高小科課程特别注重商業除原有商業簿記一門外復於國文課中添授商業日用文字以謀學生畢業後轉入商界之便捷云云 
[青年會商業日校消息]  
　　日校方面青年會中學自改組商業專門學校以來非特專門敎員之添聘足以使半載中有斐然之成績即課程皆采最新方法新添敎員如屠君星沅等皆係約翰等各大學畢業生凡欲入校者皆可於日内往該校報名招考期爲舊曆正月十三十四兩日云 
　　同門會方面同門會於陽曆元日選舉大會後職員會已開過一次除議决於經濟上扶助母校義務學校每年約捐常費若干外并於母校年假行畢業禮時特派職員汪英賓君致祝詞并贈畢業諸君以英文書本同學沈君楚紉本係外交部長顏惠慶君書記此次參與太平洋會議於日前返國同門會於開第二次職員會時擬請沈君到會届時於太會情形當有一番宏論也 
[南滙籌賑之經過]  
　　浦東各縣上年水災以南匯災區爲最廣該處紳董以沿海一帶災情最重之處當發急賑一次計災民三萬三千五百四十四口祗請得省欵二千元無法分派李知事文玉復倡捐一千元及設籌賑會後以急不待緩不得已暫借積穀公欵七千元每大口祗放錢五百文又集欵開沈莊塘以工代賑計三萬八千餘元竣工而後續辦冬賑節經籌賑諸紳奔走呼號僅得江蘇義賑會江浙皖義賑會各撥二千元而各方零星募集者計五千餘元以數少無法分散因將壯丁除去議開李公塘河以工代賑故只發束半 
 
 
 

Page 15

 
 
縣各團老幼婦女殘疾計共六萬一千九百十七口每口發錢三百文數少不足救濟聞將趕辦春賑以資接濟現正調查全縣災口再請省部及各義賑會撥欵派員散放以救災黎又聞去年災後即由該邑省議員陸以鈞楊而墨面請省長允撥二千元當時因急賑借欵散放不即向領擬留作冬賑之用及向領取欵已無着籌賑諸紳一再向省署交涉未得領取深爲災民悲憤云 
[高寳之冬振報告]  
　　蘇省水災義振會接高寳劉璩生來電云蘇省水災義振會鑒高寳冬振一律查放完竣每大口兩千小口一千今回城同人均安棉衣同放施當其厄挾纊歡騰謹爲災吳九頓以謝正初來滬鍾瑑叩沁 
[寰球學生會設置會員宿舍]  
　　本埠寰球中國學生會自十年十二月初旬遷入法租界霞飛路三三二號新賃會所後對於原有各部事務力圖擴充並以樓上全部房屋設置會員寄宿舍藉謀會員旅居之便利曾由總幹事吳和士君與常駐各幹事先行開會討論具體辦法以設備簡潔佈置精雅爲標準並經該會董事會之通過所有開辦經費亦决議由現任各董事平均擔任捐資舉辦計去年陰曆年底交到捐欵者已有江吳沈三董事現悉該會常駐各幹事决計根據董事通過之原案積極進行一面將已收到之捐欵先着手佈置一部分一面推舉專員向各董事領取未交之捐欵期於月内完全佈置就緒茲將該會寄宿舍章程照錄於左 
　　寰球中國學生會會員寄宿舍章程 
　　一本會寄宿舍專爲便利會員而設但非會員而有會員爲之介紹者亦可寄宿二本會寄宿舍分甲乙丙等甲等每日每人取寄宿費銀六角至七角住滿一月者八折計算乙等每日每人取寄宿費三角至四角住滿一月者八折計算三膳食分甲乙丙等（甲）每月八元每日四角（乙）每月六元五角每日三角任便選釋四本會寄宿舍之設備槪取簡潔精雅除床帳被褥等件外凡一切日常應用物品（如筆墨信箋信封肥皂牙刷牙粉等）悉皆具備並裝置熱水管洋磁浴盆以供寄宿者沐浴之用五本會寄宿舍通常待遇悉同滬上高等旅館並有下列之特點（一）凡寄宿本會者如係來滬參觀或調查工商敎育或購置物件等事本會交際幹事可盡引導及代辦之義務（二）本會設有閱書報室除陳列學術圖書外凡國内外學校章程各種雜誌國内各大日報悉皆完備寄宿者可以隨時閱覽（三）本會寄宿舍佈置網球籃球等場寄宿者可以隨時享受利益並設有會客廳以備公衆應用（四）本會時有交誼會演說會等之組織名人碩士咸來蒞會寄宿者可以隨時參加六本會會所地點在幽靜之處寄宿者絶無囂擾之煩旦電車直逹門首往來出入極爲便利七本會會所在上海法租界霞飛路（尙賢堂西白爾部路轉角）三三二號電話西一一六四寄宿舍即設在會所樓上如欲寄宿者請駕臨面商或先通函亦可 
[孔聖堂開會紀事]  
　　孔聖堂同志在城區同岑學校籌備會務將及三年舊曆壬戌歲首由領袖蔡紫黻君邀集同志行團拜禮由顧霖周君編列議事程序並宣讀王濟川君公函由顧旭侯君展讀顧翕周君儲蓄團草章由高信甫會同崇俊卿閔逸溪姚孟塤徐靜安陳步丹張旭初蔡希明龔德壽沈逹人周志耐談祝安郁慕俠潘曼聲姚玉聲王志澄姚肇均姚肇里高寳昌諸君討論由袁頌豐君筆記議决案議得仲春上丁各同志自由到聖廟恭行謁聖禮壬戌二月第二星期照常開會所有儲蓄團草章修正爲定章發印執行並由到會同志踴躍簽定儲蓄欵數醵飲談心日暮始散 
[清華籃球隊與美國學校比賽紀]  
　　北京清華學校籃球隊來滬已誌本報茲聞該隊於上月三十日下午四時在蘇州路Rowing　Club球塲與上海美國學校比賽兩隊隊員均勇往直前結果爲四十三與二十五之比清華勝翌日兩隊又在南洋風雨操塲比賽結果爲三十三與十四之比清華又勝 
[聖彼得堂演講會預誌]  
　　愛文義路聖彼得堂定於二月一號起至四號（即陰曆正月初五至初八日）舉行春季佈道大會總講題爲「基督敎與平民主義」並聞該堂已請定程婉珍女士講「平民的福音」羅林生博士講「平民的領袖」朱懋澄講「平民的能力」包克斯女士講「平民的團體」欲得入座劵者可向該堂索取 
[名畫家贊助中國衛生會]  
　　中國衛生會由我國名流公同發起進行情形已疊見前報茲悉該會擬於本年陽曆五六月間在上海開舉行衛生大會届時預備衛生展覽品陳列於會所中供衆瀏覽而衛生圖畫尤居展覽品重要部分之一已由該會擬出徽畫題解十餘則其尤著者如「健康之標準」「此之謂衛生」「衛生模範市都」「衛生模範村落」以及「大疫後之凄涼景况」等等皆爲首要題目該會備有相當贈品以酬作者現聞海内名畫家踴躍應徵者已逹四十餘人内分鋼筆畫鉛筆畫水彩畫油畫滑稽畫數種皆已貢墨研朱即待着手此事不獨於吾國衛生史中堪垂紀念即美術圖畫界亦當推爲空前之大觀也届時一番熱鬧情形固可料想而知雖最優酬品未定鹿死誰手而各畫家之熱心贊助中國衛生事業於此可見一斑矣 
[紀兩路商聯會之春茶話會]  
　　痛論賭博　提倡陽曆 
　　北山西路唐家理兩路商界聯合會於昨日下午二時在事務所舉行春茶話會備有中西茶點佐以國樂及留聲機器等餘興會員來賓到者八十餘人由會長朱堯臣痛論賭博之害略謂舊曆新年無論工商各界照例休息固屬佳事若以休息爲名而賭博其實則勞神耗財爲害之烈不僅喪德戕身已也抑且貽譏多人際此國家危如累卵凡我國民皆當毅然覺悟痛除積習云云次會員杜鴻福張振遠來賓孫友善等一一演說尤以孫說爲最中肯其題爲提倡陽曆之必要反覆解釋掌聲雷動盡歡而散已四時餘矣 
[報關公所開會紀]  
　　南北市報關公所昨在城内蓬萊路公所内開全體大會到者頗衆首由協董石芝坤報告上年公所經過情形次謂本年有某輪船公司意圖水脚加價贊成與否請衆討論衆意此事關係全體行家利害俟徵求全體意見再行决定對付議畢散會 
[東莞同鄉會之籌備]  
　　旅滬東莞同鄉於舊曆正月初四下午二時假北河南路小菜塲東角泰華里披字二九五號開同鄉懇親大會秩序如左（一）全體會員行團拜禮（二）主席梁創君宣佈開會（三）黃澤生劉粤聲鍾伯厚三君演說（四）討論章程（五）選舉臨時職員舉梁創爲會長周仲儀副之劉粤聲爲文牘部長黃澤生爲經濟部長盧榮枝爲交際部長黃倫爲調查部長劉公謀爲評議部長張維爲庶務部長（六）茶會照相休會是日與會者約一百五十人現正徵求會員以是日開會地點爲籌備處凡屬東芫同鄉均可入會 
[協解俄過激黨北上]  
　　公共租界巡捕房現因緝獲俄之過激黨西亞度捷拏夫·西亞福建覺子慶谷·佛山立利勃·斯金斯蓋伊端莫特·等四名當應解送哈爾濱交由俄領事訊辦惟由滬赴哈須經過中國境地應請駐滬中國軍隊派員協同起解以昭妥愼是以函由上海交涉公署轉呈松滬護軍使署請爲令派茲經何使派委京師憲兵營耿排長督帶兵士一名於上月二十六日會同捕房所派之探捕沙利文並繙譯一員押解過激黨之俄人四名乘坐火車起程北上矣 
[徐警廳長贈伶界聯合會匾額]  
　　淞滬警察廳長徐輔洲於前月發起演劇籌振曾商諸伶界聯合會集八班藝員在新舞臺演劇三天諸藝員非常踴躍故特製熱心慈善匾額一方於二十二日派督察長張桂榮署長李玉廷王金山及科長等導以軍樂游巡隊恭送至會當由會長夏月潤及諸職員歡迎入座欵以茶點暢談半小時諸代表始興辭而别 
[定安艦長辭職未准]  
　　海軍第一艦隊所屬之定安運艦艦長劉永誥近鑒於中央財政困難本艦餉糈公費積欠甚鉅籌塡薪伙能力薄弱何來鉅欵爲之塡發長此久墊實難敷衍去年歲底被各債權所催迫無法維持特提出辭職書呈總司令公署請予辭職以讓賢能蔣總司令以丁茲時局未靖正資臂助未予批准除令飭該艦長照常供職外並允予籌欵協助以維現狀 
[准談桂香續辦船隻稅]  
　　滬南工巡捐局姚局長布告云爲布告事照得承辦浦江船隻稅商人談桂香於本月杪認捐期滿前據該商呈請援案續辦并照章預繳捐欵連同認捐切結保結前來查該商歷辦認捐尙無欠捐貽誤情事據經呈奉松滬護軍使令准續辦一年在案除呈報江蘇省長松滬護軍使曁咨警廳通飭保護并諭飭該商遵辦外合行布告浦江大小各帮船户知悉須知此項船捐係屬撥充地方公用自本年二月一日起仍歸談桂香認辦各該船户務須遵照向章分别繳捐不得延抗致干未便切切此布 
[警務處長犒賞長警]  
　　淞滬警察廳各區署隊長警並騎巡偵緝等隊奉江寗警務處王處長發下陰曆年終犒賞該廳徐廳長接奉賞洋後於陰曆大除夕將此項賞洋分别犒賞各長警每名洋五角云 
[物品交易所請求註册]  
　　愛多亞路上海證劵物品交易所於上月二十五號晨　律師具呈公共公廨請求將該所營業細則准予註册據該律師聲稱該交易所係滬上最先成立者營業以來已經派過紅利理事長虞洽卿於商界頗有名望今已將部頒營業執照帶來可以呈騐請准予將營業細則註册備案云云經關讞員得稟商之美丁副領事諭候核奪 
[金業與各交易所之始業期]  
　　昨日各銀行仍封關聞大條來電近期長二五遠期傳說不一或言長或言不動金業定於二號（即初六日）開始營業買賣標金云各交易所年底交割休息度歲後現擇定正月初五日（即二月一號）開始拍版云 
[劉海沙西角鐙椿更改之曉示]  
　　各口巡工司額曉示云本巡工司查鎭江關稅務司所屬界内長江劉海沙水道所設之劉海沙西角鐙椿更改情形合行開列於左計開一長江劉海沙鐙椿鐙之情形茲特指明訂於二月七日左右改換鐙光查該鐙椿設在劉海沙西角其更改情形即原係白光常明鐙以後改爲紅光常明鐙爲此合即遵行曉示各處船隻務宜留心詳記以免疎虞 
[漕河涇鄉社成立]  
　　漕河涇鄉鄉社作日下午一時借座第一國民學校開成立大會到會者唐詠茗唐步洲張仰蓮等三十餘人公推發起人楊濟時爲主席先報告宗旨宣讀草章付會討論經唐伯文陳學禮略加修改全體通過唐旦初提議地方義務敎育及公共衛生事宜等當籌費舉辦全體均贊成各認擔任籌費及散會時已鐘鳴五下矣 
[火警彚錄]  
　　前晚三時半後滬城小西門外迤北沿中華路吳愼泰染坊内不戒於火頓時冒穿屋頂火鐘樓鳴鐘告警三區火會近在咫尺首先驅車到塲施救俄而各區救火會亦紛紛蒞塲汲水灌澆約焚一時始熄共焚燬平屋兩間又西門内文廟後面垣墻内所植茅柴於前日下午七時許被人抛入火油布頭致茅柴被焚一時火光燭天各救火會馳往救熄當經二區二分署長警查獲嫌疑犯一名解署訊究又前日傍晚時滬城西馬橋附近某姓家後披忽然失愼旋即救熄未致成災 
　　公共租界浙江路一百五十八號門牌永興鑤花店内於昨日下午二時許忽然起火迨經救火會會員驅皮帶車到塲時火光已射入左右隣一百五十七號門牌萬慶豐烟紙店·及一百五十九號門牌某薦頭店之樓面當即汲水澆熄除該鑤花店全部焚燬外其餘兩家店面幸得保存當起火時該管老閘捕房派中西探捕到塲驅逐閒人交通亦暫阻斷事後該探捕等調查起火情形歸稟捕頭核示 
[何豐林赴杭即返]  
　　松滬護軍使何豐林於昨晨（三十一）由龍華車站乘一百零四號早快車赴杭謁盧督軍面賀春節即於當日由杭開滬之一百十六號夜快車返滬仍由龍華車站下車返署 
[蔚豐理賬之近訊]  
　　上海蔚豐商業銀行於去夏因北京總行倒閉遂亦停業由經理冀壽伯具稟公共公廨請求派員理賬等情迭詳前報茲悉人欠該行之欵還者尙鮮故該行各債權人之律師於一月二十六號下午投廨請求分别飭傳本外埠各債户到案答辯經關讞員商之美約副領事判曰案據潤餘莊等代表牛門律師謂飭傳本埠各債户限期答訴聲明理由並登報通告等情應由該律師擬具登報稿呈候核奪一面分别函催北京等處地方官廳查照前函按地傳飭各債户追取欠項送廨核攤其江西上饒縣欠户已接函稱允於六個月内清還等情應再函催迅速清繳理賬費准予照付 
[請求管理受抵道契之堂諭]  
　　須先登報 
　　江蘇官產清理處於一月二十六號晨延律師投公共公廨聲稱昔年該處受抵沈紀芳之道契四紙逾期不贖該契係英商業廣公司户名受抵人曾請其過户該公司以沈妻劉氏未允簽字故不肯過户爲特請求堂上准受抵人管業云云經關讞員商之英包副領事諭曰江蘇官產清理處請求給諭將英册寳山道契第五四二·五四八·五五四·六二五地畝移轉歸請求人管業等情着登報十四天如無人來案反對即准如所請給諭飭遵 
[證明不交定售機器之原因]  
　　大生紡織公司被杭州鼎新紗廠延律師在公共公廨狀訴不交定售機器請追損失一案該公司以此事非伊背約因延律師於一月二十六號晨投廨聲明原告定機器時正在大戰歐州各工廠不能製造今有見證邀案可以證明遂由見證英人雷處門上堂譯稱伊在英國開設織布機器廠於十二月二十四號到滬當一九一四年大戰起時英國所有大小工廠均被英政府先後收管製造軍械監督初尙不嚴可以兼造他物迨至一九一六年如欲代人製造則非經英政府給照允許不可即製造將成之機器亦須拆毁其原料改製軍用品直至一九一九年十一月英政府始取消管理工廠之辦法然戰後原料工資無一不漲鐵每噸須二百十五先令工價每工亦須七十餘先令故各工廠在一九一六年所接之定單均向買主要求增價苟買主堅執照單付欵出貨則工廠惟有向英政府請求救濟我廠中當時定貨者中國祗有一家日本則有本十餘家云云旋田原告律師向該西人盤問一過結果改期再訊 
[輪船局欠修船費被封]  
　　北蘇州路一百五十五號門牌汪炳生所開之炳生輪船局去年將振華輪船託英商瑞鎔船廠修理拖欠修費銀一千四百九十八兩五錢經該廠控由公共公廨將該輪船局經理或楊光傳案由周茂祿保出上月二十六號下午傳訊被告逃避不到當由李襄讞會同英包副領事命原告證明案情遂對於控數缺席判决償還其利息銀六十六兩三錢四分及堂費均判被告負擔並着保人周茂祿將所保之一千四百九十八兩五錢先行繳存公堂一面簽發封條派捕將該輪船局發封 
[米號經理投機失敗]  
　　公共租界七浦路洪裕米號自開設以來生涯不惡復在盧家灣分設一家去年該號經理楊夢麟亦因營交易所投機事業失敗虧欠五六千元計欠北市米業三千餘元南市米業三四千金云 
[限期緝獲謝味平]  
　　糖業交易所書記員謝味平前因僞造證劵經該所查悉將謝扭控一區二分署後乘間逃逸曾經該所懸賞一千元淞滬警察廳亦懸賞洋二百元嚴緝在案茲悉此案徐廳長以謝味平在一區二分署脫逃閱久未獲該署員楊靜齋事前疏於防範事後又不上緊限期破獲實屬異常疏忽前雖記一大過今着署理改爲代理再寛限一星期將謝味平獲案以觀後效 
[朱維善改交五千元舖保]  
　　運通銀行控朱維善私用賬洋二萬元一案於一月二十四號上午由廨復訊據包探稟稱前堂奉諭函請檢察廳移傳案證鄭振翼今日未到而被告亦無一萬元之保人現尙在押云云中西官得稟以被告代表律師未到惟據聲請展期兩禮拜遂判朱改交五千元舖保候展期再訊 
[欠欵判速理楚]  
　　顧蘭洲延律師代表投法公堂控丁潤庠不理欠欵銀三千數百兩又洋一千餘元求追等情被告未到由律師代辯稱被告實因有病故未到案今有價值頗鉅之道契呈案以作抵品俟病痊即行投案質證原告律師又稱原告於日前尙與被告遇見實無患病情事求追中西官判着被告從速理楚如違將道契拍賣作抵 
[各被告傳案交保]  
　　葡商黃和卿·義商百樂尼·分别在公共公廨呈控上海中國銀行襄理馮仲卿不付票洋兩共七萬五千元又作頭張延鐘呈控貝潤生不付承造南潯路房屋價銀二萬七千五百三十三兩又永亨銀行呈控裕昌煤號主謝蘅牕不理將久大精鹽公司股票抵借銀四千兩又中國出口物產交易所呈控沈錫祚不理欠欵又美商利逹洋行呈控趙桂記不理擔保於鰲峯盜用賬銀一萬零一百四十二兩洋二千零八十九元又華安保險公司呈控王紹裘不理賬銀一千八百三十三兩又長盛順康等錢莊呈控徐和卿欠洋四千元又正新號呈控華寳珩欠貨洋一千三百五十三元又沈耀記呈控周德發賠償名譽損失洋五百元又王國元呈控曹祖才欠洋四百零八元各案陰曆年底均已由廨派探將馮仲卿等各被告傳案着分别具結交保無保者拘留聽候訊核 
[房東房客之纏訟不休]  
　　婦人馬韓氏投地方審判廳控滬城虹橋浜房客夏子祥虧欠租金等情當經推事官提案研訊以原告所呈租摺被告並不欠租但彼此感情已傷當庭和解諭令被告搬遷出屋了案不料該氏於陰曆十二月二十五日又投二區二分署控夏子祥行兇傷人是晚十一時該署派警將夏傳署由余署員訊供之下判夏罰洋十元夏不甘受罰於二十六日投淞滬警察廳控該署員違法凟職要求澈究二十七日徐廳長令飭該署員將本案申送來廳候審余署員奉諭之下即於本日將雙方傳到以案關刑事備文派警將原被移送地檢廳下午楊檢察官騐訊一過以馬韓氏周身無傷刑事不能成立將案却下夏子祥出外後心不能甘一再偵查始悉有該氏之親戚張金生等從中播弄於是續赴警察廳遞稟請求昨奉徐廳長令飭該署員將本案卷宗申送來廳毋延 
[汽車傷人兩則]  
　　四百八十號汽車於昨上午十時許駛經南京路將在路行走之寗波人應卿富撞倒頭部胸部等處案傷頗重山老巡捕房五百十三號印捕到來押令汽車載送受傷人往仁濟醫院醫治旋即帶該汽車夫入捕房禀候捕頭發落又昨日下午四時許有二千八百四十號汽車駛經厦門路撞倒五歲女孩李翠珍碾傷腹部由該汽車夫抱入汽車送往仁濟女醫院醫治一面自投捕房報告 
[地保請驗尸兩則]  
　　寳山縣金二圖地保張葆瑩投上海地方檢察廳報稱大統路戲子墳附近發現無名男屍一具年約三十餘歲赤身露體並無衣服身上祗蓋棉被一條屍旁有一元緞小帽黑洋布夾褲一條查無家屬請爲相騐又寳山縣闕三圖地保沈杏林亦投地檢廳稟稱閘北所駐陸軍三十七團營房前小河中發現一無名浮屍年約四十左右身穿元布棉襖赤足無鞋秃頭查無屍屬稟請相騐奉諭委派郭鍾兩檢察官分别前往騐明諭令由堂棺殮 
[續誌浦東牌樓橋之搶案]  
　　浦東黃家牌樓橋黃志傑家於去臘二十四晚被盜匪搶刦一案已誌本報茲悉該處係南滙縣屬十三圖所轄當日各盜匪明火執杖口中含洋皮紙並以皮紙覆面部使事主不能辯認計有二三十人之多似係當地鹽梟勾結裁兵等所爲事出後由事主報告該管警區經顏以萱警佐親往勘明至二十六日南匯縣李知事據十三圖梱保陳桂生報告遂率帶槍划船至黃家踏勘該處爲鹽梟光蛋販私出没之區連年刦案屢出不一雖前報所紀拘獲盜匪一人於此案並無關係緝務殊見廢弛云 
[三新旅館容留匪徒之科罰]  
　　漢口路三新旅館因容留揚州人張義順在二十八號房間用刀謀害雉妓錢媛媛並圖縱火當經錢妓奔出喊救由茶房人等將火救息報捕將張獲解公共公廨訊實判張押西牢二年各情曾誌本報事後捕房以該旅館不加查察容留匪人幾肇巨禍是以稟廨出單於一月二十七號上午由探陳桂卿協同九十號西探將該旅館主甬人李伯榮傳至公共公堂第一刑庭經李襄讞會同英包副領事訊明姑寛判李罰洋一百元充公示儆並諭以後務宜謹愼 
[私販烟土各罰百元]  
　　潮州人朱太一陳榮耕與黃阿三因在廣東路六百二十三號門牌虚設郭協盛字號私販烟土於一月二十四號午後被總巡捕房捕頭偵悉派令包探周志仁陸桂山與九十八號西探協往查獲值洋一千餘元之烟土即將朱等三人連同烟土一併帶入捕房於二十五號上午解送公共公廨先由中西包探上堂稟明前情並將烟土呈案請究訊之被告等延甘維露律師到堂辯護否認販賣烟土經中西官核供以黃阿三無干開釋判朱陳二人各罰洋一百元充公烟土送海關焚燬 
　　尙有本埠新聞等轉入後頁 
雜評二 
[問太會歸國代表（旡用）]  
　　太平洋會議未開幕前吾人抱如何希望於代表之將首塗也爰送於江干且贈以言曰珍重此行一肩重任惟諸君是賴今次第聯袂歸來矣我國於太會所食之賜大致可以勘定吾且不必爲消極之論謂如何如何失望並責代表以如何如何不能勝任然在代表諸君旣乘長風破萬里浪備嘗辛苦以與華盛頓盛會此行决不等於尋常汗漫遊而所受感觸所得敎訓必有足爲我國人一述者美合衆國朝野對我抱何情感列邦對我持何態度日本代表在美作何行徑我政府代表是否稱職除實關職務應守秘密者且弗宣洩藉留政府體面外所受感觸所得敎訓自應一本良心將經過眞相宣諸國人以示不虚此行若默默焉如游夏之不贊一辭則數十代表之蠭然而去不幾如嘲笑者所謂趁熱鬧買頭銜跋涉徒勞靡公帑耗私力爲一官而去爲一官而歸嗚呼中國眞無可爲而外人亦不能無笑諸君此行之無謂矣 
 
 
 

Page 16

 
 
本埠新聞二 
[戴小四子尙須覆訊]  
　　公廨對於命案之愼重 
　　過犯江北人戴小四子囚潛來租界被匯司捕房包探陳玉山拿獲解經公共公廨訊與滬西某紗廠工人高玉山被人力傷身死案内有關奉飭押候查明訊究在案一月二十四號上午由捕帶同在押西牢之王寳樹將戴解廨質究即據陳探投案稟稱被告係屬過犯因據王寳樹供稱彼曾目覩戴與在逃之大古子等謀害高玉山戴持刀猛戳高之腿際前堂已由王寳樹供明云云中西官得稟以王寳樹於判决之前迭次訊供並未供出被告迨至獲案後始行供出所供是否可靠案關人命未便遽信判戴仍帶回捕房候切實查明訂期復訊 
[包探捉賭]  
　　粤人王堅顧作前晚在武昌路五百九十號屋内糾合張炳陳六李其劉福王得張四張二何榮陳四朱月波李桂林張德業等十餘人聚賭抽頭漁利被該管捕房華探目蔣阿林包探侯阿保粤探江標蔡添訪悉稟明捕頭協同西探康仇往將王等各人拿獲連同賭具帶入捕房稟請捕頭核示 
[介紹新著]  
　　梁啓超君鑒於吾國歷史浩如烟海非有法以整理之學者恒苦其不能卒讀乃著「中國歷史研究法」一卷凡十萬言於二千年來史學之大凡撮述而加以批評於史料之蒐集與鑑别法言之尤詳泃有功中國史學之書治史者不可不讀也特誌數言以介紹於讀者 
[誌謝]  
　　昨承周瘦鵑君惠贈「半月」第十卷春節號一册又十人團聯合會贈「月刊」第三期兩册又大世界惠贈正月份游劵十五紙誌此併謝 
中華職業敎育社通訊 
　　社址上海西門外方斜路三四八號 
[第一届職業學校出品展覽會開幕]  
　　本社職業學校聯合會徵集蘇浙皖贛四省職業學校成績在本社附設中華職業學校舉辦第一届展覽會定本日下午二時半行開幕式各省之應徵出品而已蓮到者爲崇明乙農·蘇省女職中·蘇省二工·蘇省女蠶·嘉興女職·川沙農童·六合平民乙商·太倉藝徒·東南大學附屬中·浙江海寗乙商·蘇省一農·皖省女職·松江縣職·蘇省二農·丹陽乙工·皖省公立職·蘇省水產·蘇省一工·上海城東女·皖省四農·江陰南菁·浙江桐鄉乙農·蘇省三農·浙江義烏乙農·豐縣乙農·湘省一職·農林職·浙江工專·武進女職·靖江乙工·閩省女職·浙江紹興乙商·上海貧兒敎養院·上海貧兒院·浙省甲農·松江松筠女職·青浦乙商等三十餘校有農產物農產裝造品木工藤工等器具鐵工機械女子手工品以及商業簿册等等不下千餘種均分類陳列在該校新落成之職工敎育館是會甚歡迎同志參觀批評雖先期分發入覽劵但有志往觀者亦可到門領券入塲該校校址即在小西門外新馬路南陸家浜對岸茲將開幕節序附錄如下一惠兒院奏國歌（十分鐘）二主席開幕詞（十分鐘）三籌備主任章伯寅君報告籌備經過情形（五分鐘）四中華職業學校主任顧蔭亭君對於代表致歡迎詞（五分鐘）五惠兒院音樂（五分鐘）六甘肅牛厚澤先生演說西北職業敎育狀况（四十分鐘）七中華職業學校學生少年宣講團團員奏國樂（十五分鐘）八著名幻術家表演（六十分鐘） 
來件 
[江蘇省敎育會致省公署敎育廳函]  
　　敬啓者敝會前據省立第一農業學校學生代表濮齊奮等函述該校風潮情形請主持公道等情當即公推尤會員志邁譚會員廉赴寗實地調查茲准尤譚兩君報告調查情形到會細閱調查報告如以李故督軍捐欵購田造林而無購定契據爲之佐證又如盛校長接辦將及二載而據該校職員向調查員面稱從未造送報銷不免授人口實致生疑竇他如校舍之不加修理職工科敎員之迄未專請幾何敎員之　代無相當人才凡此調查實情更旁參各方輿論該校長不盡職責以致校務廢弛已無疑義同人以爲官廳處理學校風潮宜一秉大公不參成見如果學生所爭而非是誠不宜曲徇其請求如果校務確待改良亦未便以事出學生訐發故袒校長此校非易人辦理難期整頓同人又以爲近頃學校風潮其總因大抵在敎科上訓育上缺乏一種活潑猛進之精神足以吸收世界新潮饜服青年心理觖望於平時旣久一朝有觸即發遂難收拾欲求根本相安自非改變敎育方針不可合亟鈔錄尤譚兩君調查報告陳送鈞察敬請迅予改派確有農學新知識能負責任之員充任校長俾得革改舊觀力圖進步實所厚幸專此敬請公安江蘇省敎育會謹啓一月二十三日 
　　敬再啓者正封函間閱報載江蘇省立第一農業學校學生控訐校長風潮經省署令委敎育廳長查復所控不實擬令雙方和平解决訓令盛校長原文同人誦讀之餘對於省令敎育本含有一種感化作用等語至爲欽佩而於廳呈涉及個人私德者無從查考徵實等語不無商榷之意見以爲此正大有關於感化作用查敝會接到學生宣布校長罪惡印刷品内有娶妾嫖賭一節此等事之有無必不至無從查考苟或有之豈堪復爲校長俾全校感化其惡德盛校長亦爲本會會員當其任事之初敝會即未敢信其確能勝任曾陳意見於齊前省長正以其進身之始社會即多訾議未敢違反公論意存瞻徇自該校長任事以來對於校務之不盡職責日就廢弛各方輿論之不滿意已非自今日始此次尤譚二君前往調查更目睹實情如因事由學生訐發含糊了結將來學生相率爲蕩檢逾閑之事校長何從制裁竊謂解决風潮圖暫時之安寗者必不免引起後來無窮之紛擾年來政象日趨黑暗正起原於事事爲無是非之調停敎育爲爲關係社會進化之事業斷無不清其源可望進化之理用再掬沈進言敬希俯念本省敎育之前途鄭重考慮加以採納另委賢者繼任俾農校不至永陷於不生不死之地無任企幸再頌公安江蘇省敎育會謹再啓 
　　尤譚二君調查第一農業學校風潮之報告 
　　志邁廉此次承會中委托調查一農風潮於一月十一日乘夜車赴寗十二日十時赴農校實地調查時該校校長盛夢蓀先生他出由農科主任唐荃生先生代見并由唐先生偕同參觀全校參觀畢更約庶務殷子琴先生會計　嘯桐先生及學生代表湯琴李崇詩唐廣采三君共同討論所得之大略情形如下 
　　（一）私收學費一欵據股君云所收者係實習費並非學費嗣因實騐時損壞太多遂改名消耗費後因此項費用本年學生繳納者祗有三十餘人遂一律發還當時在座學生亦承認此說惟云前次將此欵列入時則尙未發還耳 
　　（一）私吞李督軍捐欵一欵此項捐欵當時敎職員會議議决購辦圖書儀器等以供學生參考之用現據殷君云已經於下蜀購定田畝從事造林且已報告敎育廳購地以作紀念盛校長提出之理由書亦如是云云然欲取其契據等出爲佐證則殷君又云現雖講定價目付欵三百元尙未正式訂立契據似此言語矛盾手續不清致學生心懷疑慮提出質問亦屬應有之事况下蜀之地是否即將捐欵購買亦屬疑問 
　　（一）不發旅行費一欵此層係學生之誤會緣十年度之不旅行係遵照省議會議决案之通告並非農校一校如此寗垣省立各校皆是如此辦法 
　　（一）中飽織工科之二千元一欵此欵據學生云則謂本係供聘請師資之用盛校長始終未請專員而以助敎兼職致助敎不負責任曠課日多殷君則云織工班由校供給膳費助敎亦另行加薪（據云每人加薪二元）此層雙方各執一詞殊難憑空臆斷惟有將報銷查看方能得其眞相而殷君云自盛校長接辦後未曾造過報銷此言跡近搪塞則惟有請省廳催盛校長趕造報銷以清手續 
　　（一）校舍倒塌不修一欵統觀寄宿舍盥漱室等處本屬舊屋然窗門之枯爛地板之破損玻璃之不完全失於修理確爲事實且盥漱室内紙窗盡破一角以蘆蓆遮蔽頗不雅觀内部器物亦多破壞其他若研究等室均係新式洋房欄杆窗門亦均枯壞足爲累年失於修理之證 
　　（一）不請幾何敎員一欵當據唐君云所請之朱先生改就交易所之事一時不能得相當人才繼續代課之人學識均不及朱先生相形之下學生自難滿意故掉換數次均不能安於其位 
　　總觀以上各條盛校長平時對於校務不甚注意致師生間因隔膜而生惡感因惡感日深釀成目下爆烈之局現在雙方勢成水火似已無融洽之希望 
公布欄 
[江蘇高等審判廳]  
　　民庭判决▲徐焦氏與周金玉等爲田畝糾葛上告一案（判决主文）原判撤銷本案發還江寗地方審判廳迅予更爲審判▲孫本立與施毅詒等爲沙田涉訟上告一案（判决主文）原判撤銷本案發還上海地方審判廳迅予更爲審判▲高姚氏與　鴻萃等爲借欵涉訟上告一案（判决主文）本案上告駁回上告審訟費歸上告人負擔▲唐宇平與仇耀德爲買地涉訟上告一案（判决主文）原判除維持第一審判令俞文龍負擔訟費之部分外滙銷發還上海地方審判廳迅予更爲審判▲錢朱氏等與徐惠章等爲基地涉訟聲請更正一案（决定主文）本件聲請駁回▲奚阿彌與候嘉善爲房租涉訟聲請更正一案（决定主文）本件聲請駁回聲請費用由聲請人負擔▲俞佩生與張仲禧因田價涉訟聲請再審一案（决定主文）本件聲請發交靖江縣知事公署調查裁判▲高雨檇等與徐長榮等因斛用涉訟上告一案（判决主文）本案上告駁回上告審訟費由上告人負擔▲余子石與丁遠松因田畝涉訟上告一案（判决主文）原判撤銷本案發還江寧地方審判廳迅予更爲第二審審判▲周雲盛與周渭昌因能承涉訟控訴一案（判决主文）原判撤銷周雲盛在第一審之請求駁回本案訟費歸周雲盛負擔▲陸樹藩與嚴袁氏爲基地涉訟上告一案（判决主文）本案上告駁回本審訟費由上告人負擔▲程伯衡爲基地涉訟不服六合縣知事批示抗告一案（决定主文）本案抗告管轄錯誤發交江寧地方審判廳予以調查裁判▲陳秉鈞等爲房屋涉訟對于本廳决定聲請更正一案（决定主文）本廳民國十年十一月二十七日及本年一月六日之决定更正之本件上告准予受理▲李廣和與袁伯秋因欠欵涉訟抗告一案（决定主文）本件抗告駁回抗告費用歸抗告人負擔▲盛許氏爲債務涉訟抗告一案（决定主文）本件抗告駁回抗告訟費歸抗告人負擔 
[上海地方審判廳]  
　　判决主文（民一庭）一件判决薛大興與劉金榮因欵項涉訟一案主文被告人應交付原告人銀洋五十元正原告人其餘之請求駁回訟費歸被告人負擔▲一件决定施　查與俞小福等因基地涉訟抗告一案主文本件抗告駁回抗告費用歸抗告人負擔 
　　批示一件楊永翔狀領案欵曁訟費由准領此批▲一件趙竹山狀領案欵由准領此批▲一件陳似蘭等狀領查封餘費由准領此批▲一件郭祥甫狀保唐正元人欵由准保此批▲一件郭祥甫狀保唐正元人欵由准保此批以上一月三十日 
　　判决主文（民一庭）一件决定張平山與孫驥雄賠償損失控訴一案主文本件控訴駁回▲一件决定吳有慶與黃儀生爲會欵聲明窒碍一案主文本件聲請駁回（民二庭）一件决定王靜言與方振寰等欠欵糾葛一案主文本件訴狀准予註銷訟費歸原告人負擔 
　　牌示一件倪德明與杜萬祥欵項涉訟案請求抄錄供詞由准抄此批▲一件姜撰勛聲請撤銷葉德成玩忽業務致人傷害附帶私訴一案由准予撤銷 
　　批示一件何文祺狀請銷案由狀悉准予銷案此批▲一件梅玉川狀交查封費由准交此批▲一件何文祺狀請銷案由狀悉准予銷案此批▲一件韓詠棣狀請銷案由狀悉准予銷案此批▲一件徐根生狀交案欵由准交此批▲一件王念農狀請迅傳原告依議了結由狀悉着將現欵三百元先行措交到案再行核奪此批以上一月三十一日 
[上海地方檢察廳]  
　　批示湯如淮狀悉案經判决侯依法執行可也此批一月三十日張東金據訴黃某在外造謠謂該民人誘匿伊妻等情究竟如何造謠毫無憑證所請未便照准此批以上一月三十一日 
[上海縣公署]  
　　批示簡簿同業正副董事于　壽金克明等呈爲建設公所粘章環求立案給示保護由批呈及粘件均悉該商等爲維持營業建設公所事可准行惟察核公所簡章第四條總董名稱不合應改爲正董第五條但稱公所經常費由同業公共納捐而捐欵數目並未規定殊嫌含混其同業規則内新開店業須納入行費及各店認納之正捐與常捐均未分别議訂數目亦非正當辦法恐滋弊混各條中犯者議罰及法定團體等字樣亦屬不合應即删改仰再公議逐項妥爲修正另繕清摺由該商同業過半數蓋章簽名呈候核辦可也此批▲瞿眞人廟經理並會董代表馬森楠呈爲該廟與常州會館基地界址一案請飭董具復由批據陳各節候令　經董具復核辦▲二十五保十六圖册書劉石溪呈爲呈復飭查事項由批呈悉彭錦儀户夏懷德户單地已核准給諭着傳知張志遠堂户來案具領此批册發還 
 
 
 

Page 17

 
 
自由談　春節特刋 
[新年雜感] [  碧梧]  
　　每至年終試披覽報紙窮極自殺者有之携家潛逃者有之而以去年爲尤多揆其所以率皆營投機事業而失敗者夫交易所人固視爲發財之捷徑故有罄舉其資財以圖之者甚且有重利借債而供諸一擲者以爲一本萬利指顧間耳然獨不思一方面旣有人獲利一方面必有人失敗譬之碰和四人入局終必有一負者若輩利令智昏思不及此傾家蕩產實自取之戾雖死何足惜但失敗者旣多則亦足引起羣衆之戒心是故在數月前交易所風起雲湧而今日已烟消火滅物極必反數理之常交易所又豈可逃此公例哉 
　　臘尾年頭家家必豐具餚饌祭祀祖先一若人人皆爲孝子愼終追遠本聖人之大道時至今日猶有存者是固大可風已然而書不云乎祭之豐不如養之薄也今人獨反乎是當父母生時未必能晨昏定省謹奉甘旨迨其旣死則豐餚盛饌揚厲鋪張嗚呼此安得謂爲孝道耶徒膏活人之口腹而已然此猶有說也至若擲有用之金錢市香花以供木偶其愚更不可及矣 
　　民國肇始十有一年百政何嘗改革即以改用陽曆一事論之今猶未能普行此雖由於數千年之習慣一時難以剷除然亦由於提倡之不力吾以爲官廳旣已改用於先則商家必繼起於後賬務往來咸以陽曆年終爲結束則必能引起普通社會之重視持之旣久自可移轉於不知不覺間也若僅恃官廳一紙文告奚益哉 
[賀歲記（下）] [  沈禹鐘]  
　　琬哥爲之粲然則亦舉客中勝槪告之而於近日女學生之狀况尤言之詳審其言曰今世敎育完善凡女子一入學校之户限其學即銳進初不必問其暫久即一日之間亦必沾得新時代之文化如器受漆燁然改觀茲姑不言其他卽跳舞音樂一事已足蜚譽一時使人傾倒若論眞實之學問則男學生中亦鮮致力女子更胡急者琬哥言至此則又轉其語曰雖然内地女學生殊弗與之相類特吾不知此等現象果爲敎育之佳朕耶表妹聞其言不置可否而竊疑爲過甚其辭其家人尤弗信則質之曰苟弗以眞實學問爲尙者則人又何必讀書耶實則琬哥所言者皆確鑿弗妄少須忽蒞不速之女客數人則爲其表妹之同學年事均可十六七兩頰爲寒風所刺現爲絳色狀似中酒琬哥以其表妹之介紹一一起與爲禮且略作酬接諸女均飽受新敎育凡舊時女子羞縮之態已删汰無餘而琬哥久困於憂患意態轉弗及諸女之飛揚然諸女以僻處内地男女之間究未能悉泯之畛域旋卽集於他隅展其談片時庭前尙餘前數日之殘雪冰柱林然掛簷際景極陰沍諸女笑言雜出爲狀甚樂而一女時時仰視冰柱意頗愛賞不復聆其女伴之言其伴佯呵曰痴婢汝意果胡屬者女俯首而笑已乃指冰柱而言曰君等試觀此晶瑩如琢殊可玩也其伴曰然則汝盍架梯取之女曰是亦易耳苟君等助我者我亦不以寒威而意餒也言次以手拈其肩上所覆圍巾之垂絡琬哥見狀默念諸女天眞在抱其活潑之精神初未受世故所磨折大類初飛之雛鳥振羽天空無一掛礙不知有繪繳之危也涉想至此其陪座之戚人酌酒勸之琬哥乃飲未幾席散諸女猶絮談弗已琬哥此時已有醉意覺額暈弗勝遂興繫歸途中年樂之聲錯雜並作其聲似穿耳皷而入震其酒腸作浪動後經舊遊之廣塲斗觸兒畤跳盪之樂徘徊久久不忍去覺景色蕭寒似聞有言發於風聲中曰君非往日在羣兒中自矜交親之夥而厚致壓歲錢者耶然今日汝之小友星散矣汝又胡待者琬哥至是爲醉乃益厲矣 
[賣花聲除夕似廉南湖孫寒厓兩先生] [  了公]  
　　黯澹夕陽邨落葉紅翻市燈欲上倚黃昏買得四腮鱸幾尾祭我詩魂 
　　雪意積雲根萬點雅屯西風獵獵撼金門安事貂裘來解與落魄王孫 
[除夕] [  鵷雛]  
　　世季身窮歲欲遷高樓聽雨廢高眠十年治亂空經眼一士升沉敢問天里社春盤聊結伴江湖晚計剩求田平生一事堪惆悵舊夢留痕未化烟 
[狗世家（仿史記）] [  丁戊]  
　　狗將軍者其先曰槃瓠事高辛氏時犬戎兵强募能得犬戎吳將軍首者賜以少女槃瓠得之於是少女隨槃瓠升南山產子十二後遂繁盛南山在會稽東南二萬一千里得海中土方三千里故曰狗封氏夏后少康時狗封氏爲患少康逐之隕厥君首商王湯定四方獻令伊尹請粉牆雖地字䟽猶新防人犯　　爾年神　 
狗封氏以矩狗爲獻矩狗狗民之善者周穆王得狗封氏民爲天子臣能走百里執虎豹錫以名曰來白氏東海韓人獻其良七十故彭城東岸有一邱謂之狗葬邱蓋其族也或云徐偃王葬后倉者古徐國宫人妊而生卵棄之水濱其族名后倉銜而歸弗乳而成人遂爲徐嗣君純筋無骨曰偃王偃王躬行仁義衆附之得朱弓朱矢之瑞周穆王命楚滅之后倉將死生角而九尾實黃龍也周平王時其裔在白鹿原築堡號狗枷堡秦襄公時其裔天狗氏來臣有賊天狗氏吠而護公楚文王得其裔如黃游於雲夢三月不返齊有好獵者終日不得獸則媿其友乃疾耕疾耕而狗封氏之良來遂數得獸而家富晋侯飲趙盾酒伏甲將攻之盾之右提彌明知之趨登曰臣侍君宴過三爵非禮也遂扶以下公嗾狗丈夫獒明搏獒殺之盾曰棄人用犬雖猛何爲鬭且出晉侯伐齊范鞅門於雍門其御追喜以戈殺狗封氏之將於門中自是狗封氏微矣齊晏子不願使狗國曰使狗國者從狗門入乃使楚將軍者韓人出於狗封氏故以狗爲姓其名盧爲天下壯夫秦連衡以抗合縱東郭俊者爲秦施惡計將軍逐之環山者三騰山者五卒殺之遂將韓軍攻秦師秦師大敗獲其嬖西郭明視孟嘗君寄客於齊王三年不見用故客反見曰臣聞韓氏之盧天下所疾能得其族齊不足王孟嘗君乃廣致客盡其雄盧之族皆歸之然多不德世鄙曰狗盜孟嘗君相秦將軍忿之走死世人念之曰狗將軍將軍生三猣二師一獑長喙獫短喙猲獢絶有力狣多毛狡短腦猈其在韓者卽曰盧在宷者㹱祭祀之官曰羹獻𤜵能逐虎隴西有猶有㺜有　皆多毛其屈尾者獟猘䂏漢高帝興沛人焚𣋘屠其族後嗣遂隱仕不過守門使别支有苟姓子思舉苟變爲衞將衞侯不用 
　　太史公曰蒯通有言跖狗吠堯堯非不仁狗固吠非其主然予考跖與堯不同時殆寓言爾徐無鬼見魏文侯自稱善相狗封氏之族下之質執飽而止是狸德也中之質若視日上之質若忘其一若是則狗將軍者不知何質歟觀其能仇秦是以天下之仇爲已仇者也其始獵惡其繼守門不亦悲哉 
[可憐的趙玄壇（下）] [  金嘯梅]  
　　玄壇定了定神仔細一看來的却是一葦渡江的逹摩祖師當時逹摩問道道兄爲何這樣的狼狽玄壇見問哭喪着臉道不瞞祖師說日前我餓得慌了要想下界去飽餐他一頓因此把陰陽曆弄錯了陽曆的四日竟出殿去不料這黑虎也餓得走不動還没出南天門便落了下去我向四面一望這些百姓非但没有貢獻可憐都垢面蓬首在那裏閙災荒我没奈何要待回來黑虎不肯跪只得搭火車趁輪船拿鐵甲鋼鞭典質做了盤川幸虧今天還有享用之日然我的衣甲敝敗使呌我二個童兒去向伽藍和觀音告貸但他們是小人得志眼高於頂連平日交情也不講一槪回絶那麽我没法且向西天彌勒佛那裏去商量一下罷但剛在看見祖師蓬頭赤脚我疑黑虎又錯走到災區地方去我實是嚇怕了因此跌下虎來你不見我的假鞭都跌斷了黑虎瘦得像黑犬了呢逹摩聽說倒抽了一口冷氣道我知道兄掌天下錢財定是有錢的你瞧我這等冷天鞋子也没一雙帽子也没一頂要想來和道兄商酌誰知也窮得這般光景眞出我意料之外咳我們再見罷說畢拱手自去玄壇也跳丄黑虎提了斷竹鞭望着雷音寺來不一刻到了便走下黑虎踱進大雄寳殿只彌勒佛已迎接出來玄壇慌忙拱手大家寒喧了幾句玄壇道知來意彌勒佛笑道不瞞師兄說貧僧仗公衆助下來的財產舊年大上當去賣那股票一古腦兒蝕得精光那此壇越施主都吃交易所弄窮了如今分文也没助下來可憐人家見我嘻嘻地笑着似没心事的不知我心上方打算着自盡哩玄壇聽了知道事已不諧便告辭出來心裏想道罷了罷了他們見我這般窮困焉肯救濟唉眞是神情冷暖佛態也炎凉了今天看來去不成功的眼見得百姓們誰肯接我窮神呢玄壇一路自怨自艾回到殿中越想越氣走到裏面睡他的窮覺去了 
餘瀋[  劉豁安]  
　　一年容易又是新春回憶兒時求之不得何期老至欲避不能所謂情隨境遷非歟然而境以幻成幻由心造何妨作等閒觀 
　　浪跡申江莫問嶺梅消息桃符爆竹直同蒓菜鱸魚世有長房竊願執鞭也矣 
 
 
 

Page 18

 
 
常識 
常評 
[博士談] [  老圃]  
　　今世以博士爲時髦凡號稱博士者雖未見其人要可想像其形貎大率口銜雪茄鼻架靉霴鬚分八采罽服燕尾一手執杖一手執手沓者也黃省曾吳風綠謂張士誠時走卒厮養皆授官爵至今呼椎油作麵傭夫皆爲博士陸容菽園雜記謂磨工稱博士此草率名分明初有禁然今日習俗相傳猶有油博士酒博士茶博士湯博士諸稱非明法所能禁也封氏聞見記載李季卿宣慰江南時茶飯初盛行陸鴻漸來見衣野服隨茶具而入旣坐乃手自烹茶口通茶名區分指點李心鄙之茶罷命奴子取錢三十文酬煎茶博士此即今世茶博士之名所由起然大地各國知飲茶之法爲中國所發明而中國人知飲茶之法爲陸鴻漸所發明則陸鴻漸之於茶固可以當博士之名而無愧使今之稱博士者皆能如茶博士固可以博士之名自豪矣西文博士之稱與醫士無别故治齒者亦稱博士吾國習醫者得一二黴毒秘方亦自稱博士或以爲僭然醫稱博士不在歐化東漸以後舊唐書開元十一年命州縣置醫博士二人則醫稱博士由來已久有油酒茶湯卽稱博士豈治齒治黴毒者獨不能稱博士乎 
道德 
[舊曆新年中之警告] [  右源]  
　　舊曆新年爲吾國習俗上一大假期在此時期之中除賀年外一般人士幾全擲其光陰於賭博塲中即素無嗜好者亦所難免本來吾國習慣平日休息之期絶尠則值茲新年爲此游戲之舉似亦非大不可者惟細思之則吾國人之因過新年而墮落者實繁有徒今者舊曆之新年又已至矣余不忍見人之墮落而不之救故特貢其一得之愚幸一般人士注意及之 
　　一賭博之害盡人皆知但一值新年即多視爲正當之游戲此大誤也以余所知則極賭博之害有財者足以喪其財有業者足以荒其業甚至受僱於人者竟因沈迷於此而卒至於解職此工商界中所常見之事非余好爲驚人之語也 
　　二賭博之害旣如上所述矣然則吾人於新年中當若之何余以爲最良之法莫如計畫本年内應爲之事不然則結束上年之業務或閱讀有益之書報若其人不好如此則購一二種小說如唐代叢書太平廣記宋稗類鈔之類閱之或過訪年老者聽其言論詢其經驗藉增己之見識亦屬有益之事 
　　鄙人所見僅止於此甚願當世有識者悉舉其所知以改良吾國舊曆新年中之惡習（乙種酬） 
[西方格言（二四五）] [  謝介子選譯]  
　　遇機當愼（布投婁）（Butler） 
　　膽怯者之武器旣不能斫又不能制（意大利諺） 
　　輕諾即易輕忘（英吉利諺） 
　　謊語無知足者（德意志諺） 
　　靜俟君之時（英吉利諺） 
　　徒願助衆人者每將無可助人（德意志諺） 
　　需友之前宜先試證（英吉利諺） 
　　眞愛可以驅妒（法蘭西諺） 
　　污點能失羣（英吉利諺） 
　　野心太甚轉易自損（莎士比亞）（Shakespere） 
經濟 
[商業問題之研究（續）] [  吳東初]  
　　零售業橱窗陳列專論 
　　近來吾國商業漸趨發逹一般新商家對於店肆橱窗之陳列積極研究不遺餘力誠革新商業之好現象也滬埠南京路兩旁之商店橱窗陳列推陳出新設備完美不亞西人按華人本以富於美術思想稱著倘再加以科學所得之助力則將來於商店陳列一門當不至瞠落人後茲篇對於西洋商業研究之心得與陳列應有之心理略爲申述以資國人研究商業者之借鑑焉 
　　商店通用之橱窗自以長方形爲宜大槪尺寸長面比闊面多出一倍又三分之二下面近地之一段究須離地若干須視所售之貨物如何爲斷不能强使一律普通離地尺寸約在英尺一尺八寸至二尺之間橱窗之周圍四面以簡單清潔爲主如欲裝修華美意圖特色起見亦當以所陳設者與所售賣之物相稱得體爲上至於窗之深淺尤應視所賣之物如何始可規定例如洋貨布疋綢葛之類深以英尺六尺爲度窗底四角平舖氈呢以色綠較爲美觀背境用玻璃或木頭屏風卽可稱爲良好橱窗矣 
　　橱窗之支配旣如上述而陳列一層尤不可不注意下列者（一）整齊（二）簡潔（三）有意思（四）合度之輪換槪括言之橱窗之陳列要在心得若徒恃仿效不能獨出心裁即不得謂之有藝術思想近代商業進化分工專職有專門主管橱窗之陳列者在西洋曰Window　Trimmer薪水頗高吾意店友之本領雖各有不同然均須練習陳列一事因可愈增本人之效用乃計之兩得者也 
　　橱窗陳列之用意吾人已知在吸引過客之注意如不能使人注意則陳列之效用全失但注意不可與售品無關譬如某店橱窗陳列一籠小猴或幾幅滑稽畫片然使此店不售賣小猴與畫片則此種陳列爲全無意識人且指爲漠不相關也 
　　欲使陳列得體不外下列三種門徑一用理論法一用授意法一用吩咐法其原因在橱窗爲一種「不開口的店友」若用理論法祇須於貨物之搆造性質價格上設法陳列出可也若用授意法只須於買客獲得後必如何滿意上設法陳列出可也如用吩咐法則可用誠意之措詞書明「此貨無多盍請早買」「彼貨應時購請從速」等可也 
法制 
[本訴與反訴之不同] [  吳子雍]  
　　夫民事訴訟以同等之方法保護雙方當事人邇來世界各國莫不皆然茲就我國而言現行民事訴訟律曾規定本訴世界政治舞臺之背景魑魅魍魎鵬１９２２ 
及反訴二制度以盡保護之責任惟本訴與反訴雖同爲訴訟之一而其性質則大不同略言之本訴制度爲原告人對於被告人所提起之訴訟制度反訴制度則爲被告人對於原告人所提起而併合於本訴之訴訟制度又本訴制度爲任何時皆可提起之訴訟制度反訴制度則爲本訴言辭辯論時所提起之訴訟制度至本訴制度爲保護原告人而設之制度反訴制度爲保護被告人而設之制度尤其不同之最顯著者也（乙種酬） 
衞生 
[生殖器衛生之兩面觀] [  段伯五]  
　　生殖器之衛生在於不妄用妄用之原因由於淫欲淫欲之起約有兩因故生殖器之衛生亦有兩面觀焉述之如下 
　　一淫欲之起於心理者蓋因耳目之所接或爲佳冶窈窕動人心目或爲鄭衛桑田蕩我情懷此淫欲之由外而及内者也是宜絶其外緣耶然塵世紛擾自非如魯濱遜之飄流海外外緣何自而絶是宜空其色象耶然我無靈燭誰持慧劍色象何自而空陳修園之論醫也邪氣去而正氣自復張景岳之論醫也正氣復而邪氣自去則吾當從後說曰人常念念於各人所有之責任或在國家或在社會或在學業或在技術皆當奮全力以赴之則所謂綠意紅情者自可不被其縈繞矣 
　　二淫欲之起於生理者蓋生殖器之化血爲精日思宣泄於體外而成其生殖之功此生理自然之道也若欲節制之而不妄用莫若騎乘與競走或旅行散步等最爲有益蓋血液流行全身週而復始但盈於此者則必縮於彼且人之下肢與生殖器之部位最爲接近挹彼注此最爲便利絶無戕賊拂逆之弊而收節欲健身之功 
　　以上二條皆予行之有素功效卓著者蓋應病與藥因勢利導較之固執一端者爲有間也（乙種酬） 
雜錄 
[統一日曆] [  張延祥]  
　　我國自採用陽曆已經十載而一年仍有二新年陰陽曆並用於各種事業均感不便是以統一日曆爲大多數人心中所盼望者惟以習俗難改以爲更待十年二十年則人民習用陽曆陰曆即無形消滅此法頗費時日而極爲紛擾者也統一日曆至今日已刻不待緩統一之法祇有廢除陰曆其辦法可聯絡全國報界印刷界於民國十二年之報紙日記曆本月份牌等等祇用陽曆則人民對於陰曆不知今日爲何日若是則不及三年可以統一矣今請更以理由及辦法略述之 
　　甲採用陽曆之理（一）陽曆爲我國正式採定之日曆（二）陽曆爲世界各國所通用者（三）陽曆每年三百六十五日實足一年每四年祗閏一日（四）陽曆月份大小有定（五）陽曆於一年二十四節氣有定期 
　　乙廢除陰曆之理（一）陰曆無年份所謂辛酉壬戌者每六十年一輪迴（二）陰曆月建大小有差（三）陰曆有閏月若社會上沿用二種日曆則往往有等商民進欵以陽曆計算出欵以陰曆計算（如房金等）一年中暗受損失每年約半月（四）陰曆節氣無定期農民不便（五）陰曆新年中之惡習如賭博等較平常爲尤烈（六）陰曆有天干地支之迷信 
　　丙統一辦法之理（一）提倡陽曆而不廢除陰曆社會習俗難改難以收效（二）報界有指導社會之天職全國報紙一致提倡於十二年起不印陰曆事易而效力大（當洪憲時報界反對不印洪憲紀元後北京政府用强制手段不印洪憲紀元者不准郵遞上海報紙上始用最小號字印出可見報紙對於日曆之勢力）（三）印刷界大都均能明瞭陰陽曆並用之不便聯絡頗易且印刷所數目不多（四）日曆日記曆本等於十二年起一槪不用陰曆則各印刷所營業上毫無關礙 
　　此項辦法一則簡單二則迅速前日與中央印刷公司總理陳純馥君談及頗爲贊成鄙人即預備聯絡進行各界人士有贊成斯議者或有他項意見者祈通信鄙人商磋希望民國十二年祗有一新年 
 
 
