# 1908 - 21 - 4912568

 

Page 1

 
 
   
 
 

Page 2

 
 
[上諭]  
　　十二月十七日奉 
　　上諭開缺江蘇巡撫陸元鼎着加恩以三品京堂候補欽此上諭着景星俞廉三丁振鐸曹鴻勛陸元鼎協理開辦資政院事務欽此 
代論 
[江蘇教育總會爲諮議局事咨覆蘇藩文]  
　　咨復事接准照會内開奉署撫憲陳札開光緒三十三年十月十二日准吏部咨内閣抄出光緒三十三年九月十三日奉上諭（中略巳見前報）等因到本署部院准此。合就札行札司。即便移會學自兩司。並通飭各屬一體遵照。一面行知本省學務總會。同各紳將一切辦法規則。詳愼商榷分别妥議章程。送司會核議詳察辦等因。到司奉此。除行知外合就移知爲此照會總會。請煩查照。希將一切辦法規則。詳愼商榷。分别妥議章程。復司會核議詳辦理等因。到敝會准此。查本年五月間曾蒙督撫帥承准軍機處片交前兩廣督部堂岑奏謹擬預備立憲階級一摺。札發司道核議。當經升任蘇松太道瑞照會敝會。及上海各會及各所會議。投票選舉起草員七人。研究兩月之久。參攷各國地方議會之性質。依據法理。並斟酌吾國風俗習慣草定諮議局章程一通。而尤以恪遵九月十三日上諭爲宗旨。如諮議局設立以前規畫經費。籌辦選舉官紳有應負之責任。此即諭旨愼選公正明達官紳。創辦其事之意也。諮議局成立以後。代表全省保全權利。議員有應盡之職務。此即諭旨指陳通省利病。籌計地方治要之意也諮議局議員選舉權。與被選舉權皆有。一定之資格。此即諭旨由各屬合格紳民。公舉賢能。作爲該同議員之意也。諮議局之議事。必經多數議員會議而能决。是即諭旨地方因革事宜。議員公同集議之意也。諮議局有議决權無執行權。以别於行政機關。此即諭旨候本省大吏裁奪施行。遇有重要事件。由該省督撫奏明辦理之意也總之。諮議局爲議會之性質。於行政人之權限。毫不侵佔。然一省之大但有意思機關。而不爲行政者設一合議機關。則行政人與議會。幾處於對待之地位。不特易起官紳間之隔閡。且意思機關之效用。亦慮不能完全今。諭旨旣不曰省議會而曰諮議局。則無寗推而廣之。以諮議局爲議會及參事會之總稱。而分其内容爲議會與參事會二部。稱議會曰諮議局議會。稱參事會曰諮議局參事。會此即諭旨之本意固相符合。而與地方自治之原理。及各國地方行政之實例。亦不抵觸且於諮者與議者並稱之義。亦見周匝。復以諮議局議會與下級議會息息相通。因并定廳州縣會章程一通。大致參照各國地方制度。及天津自治局章程辦理。以上兩項會章都一百十二條。起草完畢。復經各會各局所會集。逐條通過。經衆公認正擬復請蘇松太道詳復各憲。適恭奉速設諮議局之諭旨。因由江蘇紳十魏家驊等將敝會等公决章程。呈請督撫帥察核作爲江蘇諮議局章程。揆之江蘇情形。所有議員之額數。選舉之方法。會期之疏數。均無窒碍難行之處。並另擬選舉章程一通。請在省垣先設立選舉局。蓋諮議局未成立以前。必從選舉入手。選舉旣定。始有組織諮議局之人。斷非可任便委託。視爲尋常之差派。此爲根本所發生。稍有歧舛。枝葉將何附麗。此又不易之秩序。推之各省而皆通者也。旣蒙貴司抄札行知。囑令敝會會同各紳將一切辦法。詳愼商榷。似前此敝會與上海各團體公推起草。又經公同商榷逐條通過。而起草七人中。如雷奮沈同芳孟昭常沈恩孚夏清貽吳馨亦均屬敝會會員。更經紳士魏家驊等呈請督撫帥鑒核施行。其餘各州縣議會。聞已有援據此項章程。禀准立案者。是敝會等所擬上項章程就事實上言。固巳得公衆之承認。方今時局變遷。斷非閉關政策。所足以捍外侮而濟時艱。其實君民一體。在唐虞以還。其制尚不盡泯。如庶人之謀。鄉校之游。設非有編制之規則。豈一鬨之市。而可以謀焉游焉者乎。秦以專制愚黔首。而民智乃大閉塞。然匹夫豪傑。猶時時崛起於草茅。自唐宋以後。帖括取士。盡英雄而入彀中。而民氣乃益澌滅矣。於是以普天率土無限之責任。均責難於君主一人。君主或移其 
 
 

Page 3

 
 
權於少數之大臣。故專制政體中。又有君主貴族之别。蚩蚩者氓。數千年來。以不涉政治思想爲安分。隨時逐勢。絕無鞏衛土地主權之能力。故泰西有以農立國。有以工商立國有以海陸軍立國。而中國一無之。致外人笑我爲以官立國。夫官即萬能。安能與農工商海陸軍立國者相遇。遇之而輒靡。則歸罪於朝廷。流毒於人民斯已耳。是去專制之眞相尚遠。况萬目暌暌。跂望爲立憲國者哉。敝會同人以爲諮議局章程。旣明奉諭旨。爲采取輿論之所。且申言之曰庶與庶政公諸輿論之實相符。是審訂章程。斷應得地方紳民多敷之同意。瑞升道照會上海各會各局所集議在前。貴司又奉札行知敝敝妥議在後。具佩盡謀碩畫立。憲萌芽將。於東南一隅。先含頴而啓秀不憚覼縷爲陳梗概如此至希貴司迅賜詳復施行 
專電 
[電一（南京）]  
　　江督電致那相請堅留江浙代表勿遽南回 
[電二（北京）]  
　　張曾敭又請開缺軍機議再賞假一月 
[電三（北京）]  
　　度支部議覆江北提督王士珍奏添練新軍一協現有夏辛酉軍暫置緩議奉旨依議 
[電四（北京）]  
　　憲政館議定錄用留學生仍廷試授職外官到省面試不足一律入法政學堂如不及格咨向原籍 
路欵要聞 
[臨平拒欵分會認股清單]  
　　陳孟輝孫明卿王春波陳伯庸鍾仲英各一百股何桐孫史祥和各陸十股胡少鳳張敏驥各五十股鎭德盛公和陳農孫兪平山康頌和吳漢之何霈如凌卓然各四十股吳少鶴潘伯誠吳租棠各三十股許國潤泳隆豫昌愼益源和李燮卿李蓮樞甡順侯如晉康羲平姚虞琴顧仰吾郁欽申陳老永泰馬晉笙沈香儒沈少亭孫宜楷高子延馬芷濂范芷馨鄔琴波史載記史叔清同茂湯梅生朱祝山戴永利李金谷陶雲波方子麟陸季社高湘帆孫慕山沈繼昌金子仁童大有徐深源鄭蓼生凌敏愼沈梅村陳南山錦豐泰豐陳賢德翟恆泰郎子村仁夀堂施友三沈仰橋吕應堂范子綬湯廣才各二十股勤記維記貽記如記振記烏品芳陳長生永盛和鍾浣生南永泰福號任子卿史家庵吳少伯朱範聖高繼香吳世奇張洽棠南永和北永和同和萬藏義費幼賡馬逸齋胡輝如吕子松王勝嘉沈兆慶于明江韓源龍方幼農夏有才張則耀張祖香祖舜張堯民各十股王友笙八股張勝義周誠椿袁醴泉彙貞成聚昌秋邵聚昌聚愼昌各六股范夀朋周掌珍陳誠實袁春泉陳孺平張長明翁傳書各肆股張子祥吳簣山曹育昌錢秋波徐吉人清記仙記和記松記蔭記吳增輝吳增慶徐子谷各二股以上二千六百五十二股合洋一萬三千二百六十元又寓杭赤城公學續認浙路一千一百股 
[甬屬集股處認股清單]  
　　四明公所名下周福興周樂全孫瑾利錢瑞笙各五十股周世榮廿股周樂倫周張氏各十股陶俊卿莊悦如各五股周名賡四股周名瑞周名高各三股以上計二百六十股陳可樂十股秦潤卿四十股宋景芳朱葆卿各廿股朱崙卿朱錦卿馮渭洲杜雨記羅似山徐渭記田榮臣虞蘅芳羅功甫各十股王靜記郭世記各五股以上計二百股共計四百六十股 
緊要新聞 
[欽廉匪亂平定捷音廣東]  
　　欽廉亂事方熾岑雲帥曾派員前往勦撫兼施以補粤省兵力之不足兹該員以匪勢漸殺民情安謐於十三日電禀到杭文曰杭州岑宫保鈞鑒欽廉亂地自縉遵奉宫保憲諭設法招撫開示順逆兩月來流亡安集羣夥離散匪勢窮蹇互相猜忌引捕渠魁次第殲除危局安全肅清指顧賑事已畢臘半由欽回省銷差此次以苛捐而起以賑撫而平實非意料所及仰承鈞注敬肅禀聞恩縉禀叩元 
[海軍經費難籌北京]  
　　兩宫於海軍一事極爲注意前日陸軍部奏陳粗擬辦法因限於經費未能籌辦初四日召見度支部堂官時慈宫特諭澤公現在商戰世界尤以海軍爲要圖惟經費無着最爲難事你們總要不分畛域竭力想法必須籌有的欵俾便早日開辦云云澤公退朝後向左右堂云如此鉅欵部中從何籌起左右堂唯而已（忠） 
[滿漢刑律之統一北京]  
　　法律大臣沈家本兪廉三封奏滿漢刑律不同殊非化除畛域之道擬請照原議改歸一律所有詞訟并請概歸各級審判廳辦理奉旨依議（影） 
[西報紀中日交涉之困難]  
　　十六日字林報載倫敦電云日本政府仍堅持初意不允中國在東三省建造一路與南滿鐵路並行謂其有違北京條約且揚言如果開工日本必以相當之權力阻止之又十五日紐約電云俄國聖彼得堡某報著有論說勸告俄政府謂日本與中國爭持間島問題並不准中國建造自新民屯至齊齊哈爾 
 
 

Page 4

 
 
之鐵路俄政府宜協助中國云 
[粤東西江緝捕問題]  
　　粤督出巡西江消息粤函云張安帥擬於明春二月出巡先往西江上下游將廣肇羅各屬地方實行查察再向高雷折由北江各處巡閱隨後再改赴東江由虎門太平進至東莞石龍新塘以抵惠州沿途各水陸防務及地方政治情形均須一律詳細考查清晰然後返省 
　　警局愼重開辦警察商董陳基建等具禀警局請速辦警察力保主權奉批謂此案前據該商董等以籌辦沿江鄉村巡警禀奉督憲批行到局業經移會臬司衙門札行廣肇兩府籌辦在案現禀西江地當衝要加以時事日亟開辦巡警刻不容緩請由局特派專員籌議刻期舉辦等情具見關懷時局力保主權良堪嘉慰惟查西江流城袤廣數州縣且各屬情形實有不同自非先行確切調查就地籌劃即派員興辦亦恐蹈有名無實之弊仰候派委警察畢業學員分赴沿江州縣詳細查明各縣疆域如何分劃有無險要地方應行添設巡警其舊有之團局練勇與一切地方公費併能否一律改設提充經費之用一俟各員查覆再行分别派委會同地方官紳切實籌辦以資保衛該商董等亦宜竭誠贊助共謀公益是爲至要 
[蘇省防匪彙聞]  
　　行營營務處之聲威蘇撫前以嘉湖匪勢披猖曾派常備新軍一營駐紥平望並派飛划水師前往勦辦惟軍臨前敵必須有大員節制調遣特派委杜雲秋觀察爲行營營務處節制水陸各軍便宜行事並委知府鍾鴻鈞爲提調隨同杜道開赴平望鎭駐紥並飭善後局刋刻行營營務處木質關防撥給經費銀二千兩現杜雲秋帶同蘇捕水師飛划二十號及帮帶周遠明副戎督練公所執法官樊肇元等定於十七日由靖湖淺水兵輪拖帶啟程杜又令飛划統領徐錦堂副戎將前次調齊之飛划船四十號開赴平望震澤一帶聽候調遣 
　　江督飭拿購運軍火江督電致松江提督劉軍門略謂接馮星帥電平湖縣禀本月初二匪擾平邑廟橋團防初設不能戰鳴鑼驅逐次日兵至匪竄蘇境聞沿途收藥彈甚多匪黨楊紹元湖南人年三十餘面凹現赴滬購軍火仍來擾浙請電蘇省查拿並嚴斷接濟以殺匪勢等語除徑電滬道督飭文武嚴查匪購軍火以杜接濟外祈即飛飭各營確探此股梟匪竄匿處所奮力搜捕勿任蔓延並飭各營縣一體嚴查如有私運軍火過境立卽拿獲具報等因劉軍門接電當卽分飭各營嚴密查拿矣 
　　批飭蘇府再訊丁嘉生蘇府何太守剛德督同讞局各員提訊丁嘉生供仍游移當經傳同原拿眼線到案質訊丁嘉生仍堅執不認爲梟太守遂錄供詳請將丁嘉生一犯擬以監禁了事昨奉陳中丞批謂丁嘉生爲著名巨梟迭犯巨案究竟現犯是眞是假未據審明率請監禁了事未便准行應再飭府督員提案詳細審訊分别詳辦並候咨請浙江撫院飭查有無與丁嘉生熟識之人來蘇指認以免漏網 
　　管　撤差後之愧奮前震澤縣屬南麻梅堰等鎭匪刼軍裝蘇撫飭將第三營管帶劉洪順撤差在案兹悉管帶劉洪順昨禀撫憲請飭派飛划營會同勦捕等情奉陳中丞批云該管帶果知愧奮能於未卸差之前捕獲首要各匪自贖前愆本部院信賞必罰自當另予奬勵否則漫無振作挫損軍威非僅撤差所能蔽辜也至所請派撥飛划營會勦應否照准及各棚移調情形是否周妥仰營務處核議具復 
[浙省亂事彙聞]  
　　海寗安民告示之效力十五日撫憲發有刋印四言告示云爾等良民受人唆使聚衆作亂干犯法紀其各解散退歸出里倘敢拒抗擊殺可矣又有徐管帶方詔六言告示云照得大兵到境佈紥扼要城鎭原爲除暴安良日夜派兵緝巡首要立正典刑脅從解散不問倘敢聚衆抗拒一概鎗擊勿論良民各安本業謡言切勿輕聽諭爾居民人等其各毋違凛遵又有余州牧示云現巳禀明上憲在城標兵並不調往别處且分兵赴鄉查拿匪徒犯爾紳民等毋庸驚惶云云因是人心大定市集如常前之遷徙外出者均巳遄返故鄉矣 
　　海寗匪亂最近情形當匪勢至盛之時就地匪類造謡生事有惟恐攻城不破之象幸經州牧示禁謡啄漸息乃有一等毫無恒業全無意識并平日仇視學堂者現尚匿名揭帖任意謗毁以冀達其破壞之目的恐地方上有此等凉血動物其于立憲國民之程度相去奚啻天壤可爲痛哭流涕者也又悉搗毁硤石沈紳家之某犯已經拿獲訊明供認爲首不諱蓋有手印尚未明正典刑大約須俟撫台核示也海昌釐局在北門外之宜家橋本有護卞砲船一只其砲業巳裝藥該匪來時哨官不在船上幸該匪焚燒砲船將砲推入河中倘該匪對城轟放其患不堪設想然該船鎗枝則已被匪搶去資敵矣 
　　海鹽縣二次禀請减漕電杭州撫藩糧道憲鈞鑒本年歉緩一分漕務委難周轉業經晉省面禀請恩照本府勘轉之數加核諒荷憲鑒迅請 
 
 

Page 5

 
 
電示祇遵海鹽縣恩敬元 
　　浙撫嚴札海寗州限拿首要浙撫馮星帥前日嚴札海寗州略謂札到立即轉飭各該地方文武會同隣封營縣防軍一體知照倘五日内未獲首要一名十日内不將首要全獲並未獲有匪黨立即指名嚴叅該管知府同干未便如能拿獲首要多獲匪類兵必重賞官則優奬勿謂言之不預云云 
　　支提學批海寗士紳禀禀悉該州鄉民聚衆鬧荒竟敢乘機搗毁釐卡及各處學堂以此藐法横行實堪痛恨刻經撫憲派兵彈壓莠民諒稍斂戢仰海寗州迅卽設法解散所有未毁各校及辦學各紳家均宜加意保護一面緝拿滋事首要以懲頑梗而安良善是爲至要 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史（吳越之人同舟遇風）]  
要件 
[津浦鐵路借隷合同]  
　　第一欵中國國家准銀行籌辦五厘利息金磅借欵數目係英金五百萬磅此借欵係年月日訂定名爲中國國家天津浦口鐵路五釐利息借欵 
　　第二欵此借欵指明係爲建造官鐵路之資本其路由天津或附近天津接連津榆官鐵路經過德州濟南府至附近山東南界之嶧縣此後條欵均稱天津浦口鐵路北叚再由嶧縣至或附近揚子江南京對岸之浦口此後條欵均稱天津浦口鐵路南段此二叚共長約一千八十五啟羅邁當當合中國約二千一百七十里其勘量路綫可由督辦大臣核辦 
　　第三欵所備之資本專爲建造鐵路購辦地段車輛及一切應配物料並經營行車又於造路期内付還借欵利息均在其内其建造工程自實在開工之日起估計約需四年造竣其開工日期於此合同畫押後不得延至六個月外該公司亦於此期内預備五十萬磅知會督辦大臣聽其或在歐州或在中國提用作爲銀行等代墊第一期出售債票進欵此五十萬磅全數或經實在提用之數並其利息均由第一期出售債票進欵扣除其利息常年不得過六釐 
　　第四欵此借欵利息按虚數常年五釐由中國國家交付或由借欵進項或由别欵交付嗣後先由該鐵路進欵交付次由中國國家以爲合宜之别項進欵交付每半年按照此合同附表數目日期於十四日前交付一次 
　　第五欵此借欵除後開之第六欵詳載外以三十年爲期自訂定借欵之日起至第十一年起還本每年應付還銀數由該鐵路進項或由中國國家以爲合宜之别項進欵交付每半年按照此合同附表數目日期於十四日前交付銀行等一次 
　　第六欵由訂定借欵之日起至第十年後無論何時若中國國家欲將借欵全數清還或欲先還合同附表所載未到期之數若干均可照辦至第二十年内照債票上數目加價二磅半即係每一百磅債票一張還一百零二磅半第二十年後無須加價惟每次預還若干中國國家應於六個月之前用公文知會公司其預還之數照借欵招帖内載拈𨷺日期多加拈𨷺次數 
　　第七欵德華銀行匯豐銀行旣經德英兩公司派爲經理借欵代表其每年應還本利除第四欵詳載外照此合同附表數目日期由督辦大臣或在上海或在天津以上海或天津紋銀交付該銀行足敷在泰西交還金磅其磅價與該　行同日訂定又可於還本利期前六個月内無論何時皆可隨便訂定此所還之本利可以交付金磅若中國國家家遇有金磅實在存在歐洲欲提用交還本利亦可用金付還但不得爲此故由中國滙去每年付還借欵之本利德華銀行滙豐銀行於每百兩計收用銀二錢五分作爲經理費用 
　　第八欵此借欵本利中國國家承認全還若鐵路進項及借欵進欵不 
 
 

Page 11

 
 
敷全還本利之數督辦大臣奏明由中國國家設法以别項補足按期交付銀行清還本利之數 
第九欵此借欵以下列之欵作保直隷省釐税每年關平銀一百二十萬兩山東省釐税每年關平銀一百六十萬兩南京釐金局釐税每年關平銀九十萬兩江蘇省淮安關釐税每年關平銀十萬兩以上釐税不得牽連他項進欵若本利照常交付不得干預各該省之釐税倘若到期本利欠付除展緩公道時日外即應於各該省釐金及合官税項内撥足上開數目交與海關辦理以保執債票人之利權嗣後若再有抵該三省之釐税總以此次借欵本銀利息儘先償還此借欵或全未還清之先倘有用該三省釐税借抵他欵用付本利一切事宜不得訂明在此次借欵之前亦不得訂明與此借欵平行辦理並總不得令此借欵以該三省釐税逐年抵還之質保有所窒礙减色將來若再訂立抵以上所言該三省釐税之借欵務於合同内載明所有應付還本利等事俱在此次借欵之後辦理等語此借欵未還清以先不得將此鐵路及其收欵抵押他欵此借欵未還清以前倘遇中國國家議定修改海關税則减免釐税現在議明不得因此借欵係釐税抵押而阻止修改减免税釐但若擬將此次所指釐税减免則應先向銀行等商明務於新增洋税内如數撥足補抵借欵 
　　第十欵此借欵全數准銀行等印發債票其數目由銀行等酌定其式樣由銀行等商同督辦大臣或中國駐德英出使大臣酌定債票或用英文或用德文刋雕均隨其便督辦大臣簽字之名及其關防均摹刻於上以省其親自畫押之煩惟中國駐德或駐英出使大臣於債票發售之前須逐張蓋印並具簽字之名摹仿於上以示中國國家允准及承認發售此項債票該公司駐倫敦桕林代表亦在債票上簽押作爲發售債票經理人倘此借欵發出之債票或遺失或被竊或經焚毁銀行等隨即知會督辦大臣或中國駐德駐英出使大臣由該大臣飭知銀行等在新聞紙上刋登告白聲明巳失之票不能憑以取銀並設法按各該國例章辦理倘所失之票巳過銀行等限期仍未覓向督辦大臣或中國駐德駐英出使大臣照原數重發副票加蓋印信交該銀行等收領所有一切費用均由銀行自備 
　　第十一欵所有此借欵之債票息票以及收付各欵在借欵期内不納中國各樣釐税 
　　第十二欵所有借欵招帖以及付利還本一切詳細辦法未經本合同詳載者由銀行等會商中國駐桕林或倫敦出使大臣酌定俟此合同簽字後卽准銀行等出此借欵招帖中國國家務知照桕林或倫敦出使大臣遇有應會同辦理之事與銀行等協同酌辦並將此借欵招帖簽字 
（未完） 
分類新聞政界 
[飭銷巡警分局裁判權武昌]  
　　鄂省巡警道馮少竹觀察日前傳諭各分局略謂嗣後無論何項案件均送總局裁判所裁判該各分局不得評斷以歸劃一云云各分局奉諭後已遵照辦理矣（今） 
[加派委員查勘堤工武昌]  
　　鄂省大門潛江兩縣改築吳家口隄工一案前因各紳耆迭次禀請阻止業經鄂督札委左天麟觀察前往查勘在案現聞該處紳耆竟糾衆滋事修隄委員彭覺先太守當即電禀督憲趙次帥加委巡警道馮少竹觀察率帶水師左營馳往解散并飭妥籌辦法禀復核奪（今） 
[蘇省大計揭曉蘇州]  
　　蘇省舉行大計業奉撫憲陳中丞保薦卓異官八員照錄如左江都縣龍曜樞甘泉縣謝元洪沐陽縣張恭彝請補長洲縣現署上海縣李超瓊正任上海縣現署南滙縣王念祖崇明縣陳守晟江寗縣縣丞甘逢春崑山縣教諭徐嘉（眞） 
[蘇藩接篆消息蘇州]  
　　新授蘇藩司瑞莘儒　伯有電到蘇以目下請假期内未能蒞新擬俟明正假期滿後來蘇按印云云大約接篆日期在正月下旬矣（魚） 
交涉 
[禀爭香山領海權之局批廣東]  
　　香山縣灣仔闔沙紳商潘智光等以海權事具禀農工商局奉批謂灣仔與澳門以海匯爲界魚拖各船向在該處灣泊一旦盡行驅入澳界復在河面改置水泡以至埔頭堵塞商務頓减侵權佔界有傷利權究竟情形如何仰前山同知迅卽查明妥擬辦法通禀核奪（如） 
[部查私售洋商礦照安慶]  
　　農工商部現咨行皖撫據職商楊錫琛禀控股友鄭芳孫將前請開辦廣德州煤礦執照私售與洋商是否確實請飭查明馮中丞以該職商前曾禀控各情在案又奉部咨亟應查明以憑聲復核辦云（美） 
[關道率准英人購買山坡山東]  
　　登萊青膠道何彦昇觀察近准英國在威海衛左右購買山坡一百八十餘處充開闢馬廠營房碼頭等用該道事前並未禀明魯撫亦未曉諭百姓以致該處居民怨聲沸騰人心驚惶頗不安靜云（如） 
軍界 
[新訂巡防管區規則南京]  
　　江督札飭各路巡防營統領略謂各路營隊積習甚深罔知整頓其中之尤爲腐敗者以江常一路爲最兹特就前定巡防管區章程加訂規則七條如下（一）前訂巡防管區所有境地已否巡及須具實詳報（二）巡防隊兵士均係客籍旣非土著亦無切實甘保難免無匪徒混跡其間平日管帶哨官哨長須嚴加考察若有形跡可疑之處立即斥革勿任逗留補充新兵當查明來歷取具切實保人方准入伍（三）分防界内所有居民以及旅店往來過客務留心偵察毋使盜匪容留擾害地方若查有確切証據務即拿獲毋任漏網 
 
 

Page 12

 
 
（四）分防駐所立記事簿載明每日服務夜間出巡自某時起至某時止或分路或分班或輪流某路某時係某兵士梭巡姓名均須塡註按月呈報該管長官由該統領彙齊呈報督練公所以憑考核（五）地方遇有匪盜經該巡防緝獲或獨行捕獲或帮同地方官拿獲立即禀明該管長官由該統領呈報督練公所（六）現屇隆冬盜賊易起巡查應格外嚴密地方庶保安靜（七）寗滬鐵路漸次告竣該管區内何地爲鐵路所經過該管長官務誥誡兵士遵守規則免生交涉事件（商） 
[請給購辦步隊火繩銀兩安慶]  
　　軍械局日前具禀皖撫請札飭支應局發給銀兩購辦步隊火繩一萬條等情馮中丞當即札飭支應局照數給發以重軍需（周） 
[陸軍學生咨遣回籍安慶]  
　　皖撫頃准陸軍部咨開保定速成武備學堂大考甄别皖籍學生劉德沛不堪造就當即咨遣回籍應請查照等因馮中丞已札行遵照矣（孔） 
學務 
[高等學堂風潮續誌福州]  
　　初三日福州高等學堂圖畫學生因午飯换菜事致被廚役毆辱請生大譁拳踢交集飯畢咸投訴於修身科監學劉雲生孝廉劉監學袒護廚子什差各生隨遣人聘請監督林惠亭太史來堂各判是非監督甫到堂僅以空言排解各生譁然闖進劉監學教室中出言不遜竟欲逼勒退職監督曰鄙人才拙未事旣不能防範臨事復不善調停始有今日之舉語畢呼輿而去下午各學生公議停課並將圖畫儀器册籍盡行扯碎此初三日起事之原因也翌日各學生擬假城隍廟大堂會議正值演劇移座隂陽司廟内議畢率全體往謁林監督謂劉監學有三咎袒庇廚丁罔加譴責一也畢業無憑謬妄失言二也擔任修身怒罵謊唐三也若不立擯生等願各散學林監督答以照辦各學生唯唯而退不意省垣各學堂教習聯合五十餘人聞而大憤謂學生公擯監學不成事體擬出與力爭此初四日事也初五日各學生聞此議論聚集本校遣强有力者兩人嚴守校門不許劉監督入校劉某午前來堂各學生公然喝拿劉某素有跛脚疾至此乃狂奔而逸迄薄暮堂中各學生始行星散此初五日事也初六黎明七班學生計三百五十人議在本校開會議定每班僉舉代表五人總級長二人訂星期前一日具柬邀請城中大小學堂學區學會學校各學生聚集南校場開特别大會聞議定改聘旅滬閩紳鄭蘇龕京卿爲本堂監督至以後如何了局也（遲） 
[鄂督不允學使請奏開缺武昌]  
　　鄂提學黄仲弢學使現因久病未愈特呈請趙次帥代奏開缺當奉批示慰留囑令安心調理不必奏請開缺云（生） 
實業 
[不准設立硝磺公司安慶]  
　　皖撫馮中丞近接南洋大臣來咨以職商潘鼎元籌集股欵在皖省設立硝磺公司採辦土硝洋磺轉售花砲店鋪等情查硝磺爲軍火禁品若遽准開辦將來流弊不可勝言該職商等每年認繳學費萬元而利少害多斷難照准請轉飭遵照云（賢） 
[電話修線添用憑單漢口]  
　　漢口電話公司自改歸職商王植厚接辦後大加整頓並查悉從前工匠修理機線每多弊竇因特議定改用憑單一紙由公司交於用電之家収執遇有應修之處隨時報明公司派匠修理修畢另書憑單由公司蓋戳給予工匠爲憑（生） 
雜記 
[奏留沈觀察辦理鐵路武昌]  
　　廣東惠潮嘉道沈觀察守廉前曾請假回籍修理坆墓現假期巳滿當奉鄂督趙次帥奏留駐鄂經理湖北鐵路招股事宜（今） 
[鄂督不以商團會爲然漢口]  
　　漢口商團會日前將章程辦法呈請鄂督察核奉批謂練習體操於衛生有益未嘗不可創辦但以造就商團資格襄衛地方爲宗旨是與地方行政頗有影響現在商會方始萌芽漢口情形非上海可比不宜輕舉妄動授人口實應改名爲商界體操會以有益衛生養成商民尚武性質爲宗旨務將章程内不妥之處細加删改呈候核奪（止） 
[咨查上控翰林開賭案蘇州]  
　　常熟孟邦企上控翰林院庶吉士黄炳元在家開賭等情經上憲查得黄現在都中翰林院供職因特咨呈翰林院請查該員到京日期併令黄先繕清供復候核奪（禾） 
[逆子殺母駭聞安慶]  
　　定遠縣民人蔣功元性素忤逆前月因與族人爭索田價逼母蔣沈氏前往拚閙蔣母未如其言蔣卽取廚刀將母殺斃刻經該邑縣令汪保誠大令派差獲案禀請撫台批示遵辦矣（孔） 
[派差解送苦工出境漢口]  
　　滇越路工前由法人在山東天津招募華人前往修築乃各工人因該處物價昻貴且時受法工頭種種虐待遂相率回籍現有苦工七十餘名由湘來漢夏口廳何若萊司馬特派委弁差解送出境俾該苦工等各回原籍（生） 
[不准再撥振欵修堤安慶]  
　　懷寗沿江圩堤被水冲潰前經大吏撥銀三十兩以資修築嗣經董事等以欵項不敷禀請再撥振欵頃聞振撫局具詳撫台以現在振欵無餘所請撥助之處碍難照准云（孔） 
[税關遷入租界漢口]  
　　漢口税關房屋前曾租定英租界一馬頭英捕房舊址房屋雇工修理現在工程告竣巳於十六日遷入辦公矣 
[盜匪搶刼傷斃人命安慶]  
　　安省離城十里之毛嶺地方某姓家于前日夜間被盜搶刼失贓甚鉅刀斃主婦并傷及鄰居往救之某甲現由事主報縣請緝派差拿究（孔） 
[改聘洋員整頓路政蘇州]  
　　蘇州馬路現在腐敗不堪推原其故皆緣不用洋員所致現經商務局總辦蘇靜菴觀察禀請將汪令撤换商務局提調陳其夀大令接辦一面仍請熟悉蘇州商情之原辦捕頭洋員鄂爾笙兼理業已訂立五年合同並聞該洋員擬呈整頓章程數條將前次貪酷之輩全行撤去調换現在丹陽鐵路彈壓委員傳都戎來蘇襄辦業由商務局轉呈撫憲核定飭遵（禾） 
 
 

Page 13

 
 
[安徽鐵路勸股票頭彩三萬元]  
　　第十八會正月十五開彩 
　　六會大票熊湖北向章一年作用於十一月廿三日期滿換股兌紅速來勿誤過期截止作廢第十八會票仍設六萬張不中原價換取路股兼辦附號副票恐準於十二月十五日照舊章在蕪湖開彩第三十六會點號副票準十二月十四日開彩分設漢口蓋印處以便貴客投票湖南長沙分局歸湘潭廣萬源楊蔭落翁經理此佈 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（七）（續）（無術）]  
　　牡鹿見無匪可勦。不問情由。突然把金蝸江左岸。一個鰻魚洞地方。竪了國旂。硬行占據。一面要求蠻政府。索取五百萬磅的利息。蠻政府此時庫欵空虚。兼之蝗蝻等輩。損害田禾。百姓們以報荒不准。聚衆閙漕。因之田捐等項。更難籌辦。如此說來。這樣的大利息。那裹搜括得出。蠧相暗道。這筆欵子。當初旣由烏龜過付。或者烏龜那邊。尚有别法可想。豈知烏龜本係瞎眼。看不出國内的情形。而且他生平做品。只有拿進來的欵子。没有拿出去的欵子。所以蠹相一再籌商。也是束手無策。過了一天。烏龜忽對蠧相說道。我們舉行新政。造鐵路開煤礦。都是。借用觸政府的錢。現在他們旣欲索取利息。我們又無欵可付不如即以新辦的路礦。抵押與觸政府。一切付託了他。我們也好過些安穩日子。蠧相聽了這話。正中下懷。立卽奏告母大蟲君。母大蟲君向來不知利害的。又允准了他。蠧相就命烏龜與牡鹿面商定議。所有路礦。均歸觸政府辦理。雖說以九十九年。爲贖還之期。其實不過一句空話。這鰻魚洞地方。也永遠租與觸氏國。作通商場了。原來這個鰻魚洞。背山面河形勢險要。若從兵法上說來。竟是海軍停泊的天然良港。自被觸政府占據後。頒行苛例大有反客爲主之勢。蠻氏國人民。覺得種種不方便。但以管轄實權在彼掌握。大家莫敢誰何。到了後來。觸政府事事以兵力壓制。這位牛相。踐踏了田畝這位羊公。抉破了藩籬。蠻政府知他鋒銳莫當。只好吞聲忍受。咳當初蠹相的意思。原爲自已起見。借重觸政府。結個外援。如今也是懊悔無及。不料蛇蠍兩個。忽用排外思想。要與牡鹿决一死戰。蠧相畏懼觸政府聲勢。盤頭縮頸。不出一謀。這蛇自恃常山陣勢。業衆說道。事有我在。不怕五鹿不折角。於是蛇爲先鋒。蠍爲後勁與觴氏國開了仗。（未完） 
國外新聞 
[摩洛哥之内亂]  
　　十五日倫敦電云摩洛哥麥拉克虚族民倡言舉兵爲神聖之戰爭南方各族土民附和甚衆 
[愛爾蘭之暴動]  
　　十五日倫敦電云愛爾蘭茄爾會地方有警察二十名爲男女五百人所圍攻均受重傷又夏儂地方法廷開廷期時有租田農民三百人因不納租金要挾田主賣田與彼經法廷判令驅逐出境 
[英國女子要求選舉]  
　　十五日倫敦電云英國女子要求選舉權者糾合衆人於昨日内閣會議時將驟攻首相之邸并欲强行入室惟被阻不得逞致與警察相譁爭有五人拘捕入官各女子以不願有人保釋故定監禁三月之罪 
[日本煤礦炸爆]  
　　十六日東京電云日本北海道尤白里（譯音）煤礦因瓦斯炸烈死去礦工七十餘人有十六人均受重傷 
[波土交涉己了]  
　　十五日栢林電云駐栢林之波斯公使已通告德政府謂波土邊界之事現巳定妥云 
[俄官磋議電局事件]  
　　十五日栢林電云聖彼得堡城中俄官員現方磋議大北電報公司關於經濟之事件 
[法外相擬重懲摩民]  
　　十五日栢林電云法國外部大臣璧康在議院聲言摩國克薩孛朗卡之亂民必予以重懲無論其爲附從國王或附從譌王均宜懲處無所分别云 
[阿人侵犯意國邊境]  
　　十五日栢林電云意國政府報告英政府阿貝西尼人仍圍攻意國邊境之魯城以上譯字林報 
[英法首相會見]  
　　十六日栢林電云英國首相彭内門現在巴黎巳與法國首相會見 
[銀行失竊巨欵]  
　　十六日栢林電云俄國鐵勿立斯某銀行被盜竊去六十萬羅布現於慕君克地方拘護數人又在巴黎拘獲數人所失之銀雖未全行獲到已覔回一小份矣以卜譯文匯報 
本埠新聞 
[雲南委員觀審]  
　　滇督錫良派委知縣吳朝昌丁懋樾來申調查會審已誌前報昨日吳丁兩令又詣法租界會審公堂陪座觀審（夏） 
[逼醮可惡]  
　　西南鄉閔行鎭附近有寡婦吳陸氏昨日投縣攔輿禀稱氏於前日到鎭探親被道士張新樓之妍婦張喬氏並王朱氏等賄串土豪張友石出塲硬欲將氏醮與陸姓爲媳氏不願聲訴於衆始經旁人喝阻將氏領出氏即邀同寄母到申意欲投案具禀詎張友石張喬氏等因挾逼醮不遂之嫌反向氏之夫叔謊報謂爾姪媳已被寄母誘至上海價賣以致夫叔聽信讒言反唤多人來申追究不得已奔案泣求立提張友石張喬氏等到案澈究一面求飭將氏發堂留養候提到張等訊奪李大令諭候批示再奪（泳） 
[判結拐妻賣子重案]  
　　城内一路一區游正巡官發出判詞云朱恒連控陳國良拐妻賣子一案提訊朱恒連之妻朱陳氏及其子銀寳供被妻兄陳國長由鎭江拐至上海陳氏寄匿胞弟陳得發燒器作店内銀寶則串同得發賣與馬文村得洋二十七元交陳氏分給花用該陳國長所行不法實堪痛恨著笞責二百板勒令將弟陳得發迅速交案一併嚴究朱陳氏背夫逃匿巳屬不合復敢將親生之子價賣喪心昧良至於此極亦著掌頰一百下并子銀寳交朱恒連當堂具領回家嚴加管束馬文 
 
 

Page 19

 
 
村貪賣人子并不問明來歷亦屬有錯姑念旣經交案從寛免究取保開釋此判（哲） 
[監犯滋閙]  
　　上海縣署内監各犯昨日爲爭飯食起釁羣將管監丁役扭打致受重傷幸由典史趙少尉聞悉即往喝散候查明爲首禀請李大令懲究（泳） 
[醉漢被犬嚙斃]  
　　船夥某甲前日乘醉行至南市生義碼頭長春醬園竹笆外倒臥不意入夜被羣犬爭嚙以致面目鼻孔血漬模糊時有某木行船夥寗波人王阿狗瞥見報知巡士查看未幾甲即斃命當由總工程局將王拘押飭地甲報縣請騐適李大令公出委主簿孫少尹於午後四時蒞驗委係犬傷斃命當卽塡格飭堂收殮候召屍屬認領（夏） 
[查究失火兩則]  
　　關橋南首弄内長源油棧失愼由總工程局查知保有鉅欵飭傳棧夥到案昨由陳叅軍訊供保險銀一萬八千兩是晚因何起火實出不知判罰助救火會經費銀一百兩再行查明核辦行行馬頭南首鴻興押店火起亦由局傳到店夥劉子卿研訊並未保險旋有某探禀稱該店暗中保險銀三千兩判押候查明核辦（夏） 
[務本女塾畢業名單]  
　　師範科畢業生十有五人湯國黎歸安曾援華華陽袁希澔寳山王藴芳鎭洋屈藴輝常熟李廷慧嘉定兪慶英太倉湯兆先崑山陳振嘉定黄正儀江陵凌玉勝歸安方英秀水楊清如金匱王萱上海劉廷玉武進○又前届師範生補給証書一人楊清芬金匱○師範豫科畢業生八人嚴靜眞烏程朱世芬寶山郁組文海門孫瑛寶山孫瑶寶山富韻蓮海鹽沈維敏仁和曹光祖仁和○又升入師範本科生十一名經蕙貞卜虞潘惠君元和朱淑儀海鹽單致祥山隂錢夢猿陽湖杜鳳常熟郟明達元和潘淑君元和張杏娟南滙孫錫琛吳縣楊荃桐城○旁聽生升入師範本科二人李楊英秀水彭鼎峙元和 
[研究紅痧症]  
　　醫學研究所以紅痧一症頗見盛行特於本月二十晚七句鐘在寳安里醫會會集中西醫家研究紅痧一症是亦有裨衛生之一事也（川） 
[改换路燈]  
　　閘北巡警總局汪觀察以城廂内外燈不甚明亮且相去甚遠昨特飭差改换路燈一百餘盞分置各區以利行人（衣） 
[賭徒保釋]  
　　前田道憲訪拿之著名賭棍趙仲箎發縣究押在案昨有趙之親族聯名投道轅具禀結保現奉梁觀察批准飭本縣李大令遵照保釋（軌） 
[美界小火]  
　　昨晚五點二刻鐘唐家弄永慶里某江北人家失愼旋卽救熄（西） 
[官事]  
　　松海防秦錫鎭知縣王廣微汪仁元補用通判陳嵩屏典史薩景顔等昨日到道禀見王遐齡禀知調辦浦東二路巡警一區副巡官並銷北市三路一區副巡官差本縣李大令飭丁禀請病假一天 
[謝劵]  
　　中西書院二十日下午行放假禮先由學生宣讀中西論說次監院授卒業証書末扶雅會奏樂華童公學二十一日下午行年終散學禮三點鐘頒給奬賞物品四點鐘茶點均承惠劵書此誌謝 
訟案 
[總工程局紀事]  
　　錢春泉在竹行碼頭火場搶物解奉陳叅軍訊判戒責二百下押改過局三月○花掮客顧榮候扭軋花廠主王進三至南區控被取去定洋五十元而花子五百担延不肯交判自邀人理處○寳順信局夥鄔錦標在西門外向婦人錢氏討欠被王子安恃勢兇毆失去衣帽扭局控究判交保候查○探夥解摸竊行人洋銀之趙金臣一名判戒責一百下押三禮拜（夏） 
[巡警局紀事]  
　　總局祥盛公絲廠工人蔡尚志等七人昨將殷永才毆傷甚重當由伊母殷夏氏扭控警局奉黄巡官訊將無干之三人保釋蔡等四人一併押候訊辦○金管氏控蔡志高欠洋五十餘元向索不還判押候訊究○王春蘭扭控徐生連拐匿伊妻求追判送上海縣歸案訊究○陳劉氏控伊夫陳子台欲圖价賣等情奉飭准爲傳訊 
　　城内第一路一區拐犯朱小二子因誘拐小孩被控押辦在案昨又有趙有富控稱伊子阿五年七歳身穿柳條布衫褲頭戴黄色帽子亦被朱拐匿求究又夏登波之女名七首今年五歳身穿印花布衫紅布鞋子花布襪和尚帽亦拐誘拐求追判退去候究 
　　第一路三區王阿根控潘連生欠洋不還向索行兇判退去候示 
　　第三路二區局差胡坤因辦公不力昨奉局員諭飭開除（衣） 
[公共公廨早堂案]  
　　拐匪徐子清串同徐木炎及徐王氏等從他埠誘拐小孩陳大元子小劉子劉小三子專來滬分寄法谷等處托人售賣經捕拿獲解訊不認奉判押查在案昨解請究捕供查得徐子清等先將小孩韓小猴子賣於寗波得洋五十元劉小三子韓小劉子等圖賣未成請究韓小劉子供年十四歳劉小三子供年十二歳餘供與捕同徐木炎供前開太豐棧係與張姓合開實未知彼等是拐賣求恩徐王氏供求恩典徐子清供以後改過帮讞王肇之明府商之英巴副領事判徐等各押西牢及官媒一年木炎答實難辭未便姑容從寛押捕房一月韓小劉子劉小三子送棲流所留養候家屬認領○張薪桂欠銀經原告怡和洋行控傳在案昨解請示判押交保候訊○陳阿華唐保生徐桂生等與王藍氏細故口角陳等將氏蜂毆經氏報捕解究以供不承認判押候下禮拜一查明再訊○吳高利前向石明文店内租用脚踏車車押人逃經石報捕解究判押候禮拜三再訊○馮景鶴在新閘租房設棧保有火險銀一千兩十六晚隔壁空房内忽然失愼捕房疑有圖賠情事將馮解究馮供詞支吾判押候禮拜三查明再訊○蔡晉臣與徐小斌欠銀經怡和洋行控奉中西官准即簽差恊探於昨提究判押候交保訂訊○沈東林前售牛奶無照今又違章判發封將草栅拆去○姚阿大違章牛奶攙水經工部局管牛奶洋人查明報捕解究姚供實係劣夥私攙所致判枷示七天滿押一禮拜示儆○鄧仲銘包造中和洋行房屋私將墻脚下石板未砌經管工人宋見生查明報捕解究判押限三天交還○包愼大號司帳包夏茂串同跑街夥計湯均益私行用空客帳洋二千百百五十元並用假票搪塞經包探黄四福查明報捕解究判押候查明於禮拜五再訊○姚阿桃因細故將兪朝宗兇毆經高福正勸解亦被毆打報捕解究判押候禮拜五提到供出之人到案再訊○姚阿春在洋人所開之炸油廠内管司機噐於前日悮將機噐抽壞報捕解究判罰洋十元○朱錫全竊唐陸氏綢衣押洋報捕吊贓解究判押限一禮拜交出常本如違加押七天○靜安寺池浜橋佘永泰油酒棧失愼後捕房以其保有火險銀兩前將店主余賢渭拘解公堂奉判保釋照賠在案乃該棧奉斷後照章向保險行請領詎該行祗賠銀五百餘兩余以該行不公殊失信義於前日投共　廨遞禀聲稱棧内所存公源恆興洪寳源等號油酒各貨計值銀有一千三四百兩之多而險銀僅賠五百數十兩從中皆被同業鮑某揚言播弄所致並據鄰佑張施氏等聯名到廨懇恩飭令撫卹各情讞員寳子觀明府以余等所禀尚屬實情遂判准即照會益同人保險公司如數賠償以昭公允而全名譽云 
[法租界公堂案]  
　　徐福根控施利成誘拐胞妹昨日提訊徐稱作鞋子爲業失去胞妹訪知係施誘拐求究施供係蟻媒無錫媽媽與德豐介元三人串拐賣與浦東沈宅爲妾求恩明察中西官判押候提無錫媽媽等到案再訊○余新記控范謙益欠房租洋六十四元范供因年關籌調不及求寛限措繳判人銀並保限三日理清○精勤公同控陳榮甫結欠房租洋三十四元請追昨奉提訊陳供測字度日十多年積欠是實判交保限七日清還○合德押店主蔡京進被趙長卿控吞存項一案昨又提訊原告趙長卿禀稱借去洋百元本利無着有摺可証求追蔡供兒子爲借主父爲代保求斷攤還判交保限兩禮拜理清（舟） 
[美租界捕房事]  
　　有某日人乘坐陳三東洋車至海寗路不給車資向索被毆並拔刀向戳車夫狂呼由六百六十二號捕開聲而至亦遭毆打方擬拘住突來二日人將某日人奪去捕因訴知捕頭飭日包探查辦○前晚有一西人酒醉在百老匯路滋閙毆人由一百 
 
 

Page 20

 
 
五十號等印捕將西人拘入押候酒醒核辦○前晚有陸徐氏行至北四川路適遇三流氓扭住搶去金押髮投捕請追○昨有收租人王阿堂扭薛高明至捕房禀稱被薛積欠房金十餘元逃去今遇見拘請究辦詢飭王投廨禀控○徐鎭桂唐金法二人昨在茂海路因賭口角扭毆唐受傷左目向六百三十七號捕并獲從寛一併逐出○陳阿二昨竊某處舊鐵管多根負至中途適由七百九十四號捕巡見拘入捕房押候查明送究（西） 
來件 
[蘇省鐵路公司十一月份工程報單]  
　　第一段 
　　橋工 
　　第四百七十號橋雁翅巳砌好河心開竣 
　　第五百另二號橋河底中心洋灰地基及兩邊地脚面之斜牆已竣工現正赶砌牆後　石 
　　第五百二十一號橋全工告竣現正開河 
　　第五百五十二號橋河底中心洋灰地基及碼頭前面之斜牆巳竣工雁翅不日即好 
　　馬路 
通龍華馬路橋已開工正赶打樁 
　　車站 
　　南門車站站房弟一層磚巳砌好現正赶蓋一屋頂 
　　龍華車站站房地脚已打好正預備砌牆道房 
　　第一百另六號道房已預備材料將次開工月台 
　　南門車站月台地脚巳打好正赶砌磚 
　　第二段 
　　橋工 
　　第五百六十七號橋開河 
　　第六百零二號橋待片石砌雁翅 
　　第六百三十二號橋待片石砌雁翅 
　　第六百五十四號橋待片石砌雁翅 
　　第六百七十二號橋河底片石砌好 
　　第七百四十二號橋待片石砌雁翅 
　　第七百七十五號橋雁翅巳砌完河壩已開好 
　　第七百九十八號橋東西碼頭洋灰均巳打好 
　　第八百十一號橋東西碼頭洋灰均己打好 
　　第八百七十二號橋兩邊雁翅均巳砌好河挖好通船 
　　第九百十四號橋兩邊雁翅均已砌好河挖好通船 
　　第九百七十四號橋兩邊雁翅均巳砌好河挖好通船 
　　第一千零二十號橋兩邊雁均砌一半河挖好通船 
　　第一千零八十七號橋等片石砌南碼頭雁翅 
　　第八百三十四號木水管現正赶砌兩邊雁翅 
　　第八百九十三號木水管東邊雁翅砌起西邊赶造 
　　第一千另二號木水管東邊雁翅砌起一半 
　　第一千零六十七號木水管之雁翅現正興工正道土方塡補未足上處（未完） 
[來函]  
　　大主筆英鑒敬啟者張税司玉堂以中外名手奏派亞東履任以來措置裕如有條不紊駐藏張大臣以藏地譯員難覔特請外務部咨税務處派張税司暫行兼理誠爲知人善任所舉不虚乃前閱某報張大臣查其粗通英語難充譯員等語不勝詫異按張君畢業於香港皇家書院鄙人與張君同學有年深知張不勝詫異按張君畢業於香港皇家書院鄙人與經税務大臣會同察看以其熟識洋文且諳税務又爲總税務司所稱許故得膺是選某報所云想係傳聞之誤報紙有聞必錄本不足辯惟張君爲華人税司之開幕倘謗語横來記載失實恐因此而摧殘収回税權之萌芽實與大局攸關不得不爲之辯正謹此請登貴報來函一門不勝盼禱並頌纂安[  蕭迪之等同啟]  
 
 
 

Page 21

 
 
   
 
 

Page 22

 
 
   
 
