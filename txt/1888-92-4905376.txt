# 1888 - 92 - 4905376

 

Page 1

 
 
[歴科試策大成告白] [  點石齋代啓]  
　　春秋兩闈第三場試以策問五道體仿古文語覘實學歴經選刻呈進者大抵皆原原本本殫見洽聞而元魁官卷爲尤重苟非條對詳贍光采陸離必致典乏胸羅譏貽腹儉且首場亦不免减色茲特薈萃鄉會名家諸作編歴科試策大成一書分初集二集飽滿者旣徵宏富簡鍊者亦異空疏其中更緝經史子集吏户禮兵刑工爲十類奉以金科付諸石印誠場屋之枕中秘也每部分訂八本價洋二元四角擇於卽日出書在三馬路逢源里愼記書莊發售先此佈聞 
[紀游歴人員傅顧二君事]  
　　國家之設立游歴人員者原所以通逹四溟以審情形輯睦四鄰以固交好每至一處則必繪畫輿圖志其道里以明其山川之險易以稽其防守之疏密其所以愼固門户者臺堡之堅脆若何其所以捍禦疆圉者兵甲之强弱若何以至於俗尚之醇漓民風之厚薄人情之向背物産之多寡無不當一一訪求而得之視於無形聽於無聲而於其國古今之沿革形勢之盛衰皆可懸揣而知然後一旦有事與之辨論乃能披郤導窽動中其要而彼乃無辭此其所以於出使人員之外而另設專員也此時於中外交涉之事雖與游歴人員無所關涉而將來博采旁諮亦必及之故夾袋中不可不預藏記事之珠用備他日言之深切而詳明也然則其所繫豈不重哉或曰游歴人員必當隆之以禮貌優之以儀文出至外洋謁見我朝駐劄於其國之公使其一切禮節當與隨員有别蓋出洋之叅贊隨員皆由星使舉派或登諸荐剡之章或儕於知遇之列自是堂官之與屬吏無異若游歴者其官雖微出自朝廷所特簡自不得與隨員一例此次游歴諸員出洋之薪水公費皆在欽使處支取而奏定章程但云由使臣爲之照料並無統屬之說是其交接之際卑亢重輕最難合宜按向來部曹于本部堂官私宅謁見叙交情分賓主稱謂或各從其私堂叅則無迎送其禮祇一揖而已若見他部堂官直無甚儀節往謁用銜片其謙者且不之受所以養亷耻勵風節也以是而論游歴人員之上謁星使苟星使之官在三品以上者用見别部堂官之禮亦無不可而爲星使者當亦必謙以自持以禮相晉接周旋所以尊朝廷而廣利權也何則游歴人員之遍游各國雖與駐劄各國之星使分道揚鑣並行不悖而隱實以分星使之利權恐不免爲星使之所忌設或意在自尊加以蔑視則各國之人將以星使之舉動爲耳目而以行禮之隆替相待之優劣爲之交際星使所重亦重之星使所輕亦輕之而於是游歴人員之蒞止各國諸多掣肘矣誠如此也各國之貴官大族富商要人亦安肯相與納交則雖旁詢周諏焉能得其要領之所在於公事必無所裨益游歴人員雖遣猶未遣也不亦虛糜國家之廪粟而有負朝廷鄭重以簡發之意哉夫泰西所遣游歴人員遍經各國取效甚宏不知彼所遣者往往其國旁支之王子退位之大僚旣擁重貲又負重望所以處處逢迎無所阻滯其於屬地興利除弊獻可替否商之當軸都可施行毋怪其能自抒所見也今游歴薪水只有此數餬口尚恐其不敷再以西國之金磅合中朝之銀數所得有幾若不假以虛名欲其克副委任不亦難哉自去年九月間遣發游歴人員出至外洋久未得其魚書鴈札未知其所至之地作爲何如展布何如惟游歴日美等國兵部郎中傅雲龍刑部主政顧厚焜其地爲最近至日後遍游長崎山水之勝洵稱巨擘十月中旬乃抵東都往觀海軍陸軍工廠採訪風俗稽核道里究商務之緣起覽學校之章程晝游夜記不遺餘力嘗乘輪車遊横濱旺子等處坐輪船至横須賀觀察船塢考核水雷營中製造施放各法十二月初旬進游靜岡愛知滋賀西京大坂神户各處正月十五日遄返東京所有東京未游之地甚夥排日補遊其有巳游而未臻明析者隨時考核二月杪赴字都宫仙臺各處非徒攬勝而探奇將在採風而問俗三月中擬卽鼓輪進發向舊金山而遄征矣舊金山者卽美邦之嘉釐符尼亞省也自横濱至嘉省路二萬餘里由嘉省至華盛頓輪車行七晝夜二君奉命采風跋涉重洋殿輪遠指必能舉洋務之當興者一一登諸筆札以資中朝之印證而備當軸之采擇刻下聞傅郎中著游歴日本圖經顧主政著日本新政考日游隨筆已粗有頭緒借耳目之見聞而自抒其胸臆雖曰游記而經濟寓其中焉到美後著作日增聞者必以先覩爲快也所擕繙譯之員曰傅范冕曰沈忠銘曰金城山亦皆認眞從事考核精詳不愧舌人之選僕從之服役者俱各安好無水土不服之虞計二君遍遊美國轍跡所經必多可紀其風土之清嘉景物之綺麗堪屈一指他若南北美洲其間有英之屬地焉又西班牙所屬之古巴以及秘魯國巴西國皆有華人傭販於其地二君至彼必能爲之設善法以慰其雲霓之望焉逮乎二君事畢回華約在明秋七八月間而游歴諸員亦盡將返斾矣於時述海外之奇跡摭泰西之軼事必有見所未見聞所未聞者卽使據實以直陳亦復累牘連篇言之而不能盡孔子有云使於四方不辱君命吾於二君尢望之也深矣 
[諭旨恭錄]  
　　二月二十日奉旨湖北鹽法武昌道着葉蔭昉補授貴州鎭寗州知州着彭啓商補授安徽涇　　縣知縣着包宗經補授河南盧氏縣知縣着韓矩補授河南扶溝縣知縣着熊燦補授湖北公安縣知縣着余彬補授直隷西寗縣知縣著張金鑑補授福建建安縣知縣着霍福恒補授河南汝州直隷州州同着周元炳補授吏科筆帖式著瑜珍補授工部筆帖式著興栐補授禮部筆帖式着興昌補授都察院筆帖式着榮俊補授翰林院筆帖式着崇秀文楷補授理藩院筆帖式着文華補授内閣中書汪朝模陳一鶴俱准其補授盛京工部筆帖式邵萬印昭陵總管衙門筆帖式恩濡俱准其補授恩溥着交部記名以直隷州知州用分發直隷補用道柯欣榮江西試用知府陳鼎新甘肅補用直隸州知州姚文林廣西試用知州史從煥河南補用通判張輔清廣東試用通判費紹褘廣東補用知縣王壽民貴州補用知縣胡應祥白士萱山東試用知縣焦翼昌江蘇試用知縣舒霖供照例發往欽此 
[紫禁祥光]  
　　正白滿都統伯邸偕副都統赴海運倉支領正白滿弁兵甲米該倉花户等呈騐米色未甚純潔 
調換多次花户一味飾詞無奈支領出倉聞老米一石值銀一兩七錢有奇云○八旗滿蒙漢驍騎鎗營擡鎗鳥鎗練兵曁八漢新練礮隊官兵於本月初九日黎明時齊赴安定德勝門外兩黄旗教塲以備該各專操王大臣會同閱視八旗鎗礮合操○山西巡撫剛大中丞委雷大令棣榮管解頭批京兵加餉銀十萬兩抵京當卽躬往户部投文交納並將餉 
 
 

Page 2

 
 
鞘暫放署内飭原解兵役看守以備當堂劈鞘騐收○禮部行文稱二月二十九日皇上親祀先農壇禮成後舉行耕耤典禮例應奏派從耕王大臣應行宗人府卽將親郡王各銜名開送並咨各部院應將該部院等衙門堂官銜名開送務於三日内咨覆到部以憑繕單奏派○新任右翼監督恩槯使全擇於本月十三日已刻履新所有委員書役海巡人等齊集榷署各司其事其分派各口稽察稅課家人等亦於是日領諭以憑前往該口稽查○九城内外各餑餑鋪在正陽門外公議唱戯齊行漲價會首以當十大錢購銀不易而制錢已經户部搭放油麫粮貨亦都昂貴且非以銀購辦不可而每日銷售率收現錢以錢買銀又形折耗溯查道光年間大八樣糖餻等餑餑每觔制錢一百二十文每個三十文中餑餑每個制錢八文細巧餑餑每觔自一百四五六十至二百文不等遂當衆言明自本月初十日起各鋪一律漲價若給制錢卽照先年價目若照當十大錢卽以二文抵折一文核計倘有不遵私行减售者一經查出罰唱戲一日以爲不守行規者戒○二月户部放出搭給旗營各兵制錢約計二十五六萬之譜聞農部籌畫總期當十制錢並行使用方收規復舊制之效綜核京局所鑄及外省解部制錢數目擬將前奏按月搭放每兵制錢一千文議自本年三月分再行加搭制錢一千計每兵搭放制錢二千卽由每兵正餉内共劃留銀六錢一變通間制錢漸形行使街市日見流通矣○神機營總理營務處爲檄飭事奉閱兵大臣諭定於本月十六日黎明在兩黄旗教塲校閱震字駿字驤字馬隊捷字勝字精字銳字步隊官兵春季合操等因爲此檄飭該馬步各隊卽於是日五鼓列隊分出德勝安定二門前赴兩黄旗教傷預備春季閱視合操○吏部示傳所有十一月分月官知縣霍福恒一員本部於二月十九日帶領引見相應傳知該員於十七日午刻衣冠進署演習口背履歴於十八日在内城左近歇宿是日五鼓赴左翼門外本部朝房報到以備點名帶領引見是日穿天青褂備帶補褂青褂並佩帶對子荷包手巾再傳該員是否曾任一二品大員子孫曁現任一二品大員子弟卽行報部以備註册○督辦東三省練兵事宜定欽差大臣安差派委員帶領弁兵於日前抵京前赴海軍衙門投遞咨文請領練餉等銀並赴神機營請領軍火旋經先後開放經委員雇覓車輛裝載妥協護解首途○禮部行文侍衞處所有除夕上元等日在保和殿筵宴之喜起舞大臣侍衞等照例賞給縀疋相應行知貴處卽將去歳除夕今年元旦等日跳舞大臣侍衞銜名及各應領賞縀數目刻速報部核對相符以憑咨行縀疋庫放給○十八日皇上辦事用膳引見召見畢於九點鐘逾四十餘分時自内乘馬出順貞神武西安等門走丁家街西單牌樓進石駙馬大街至醇王府於儀門外下馬前引後扈悉如儀制潢公等跪迎於東阿思門内左側上入内殿少坐隨皇太后看視醇邸政躬皇太后先於九點鐘越數分乘十六人黄轎前往醇邸邸駕病勢現已减去十分中之七八精神日形强健步履亦漸如常皇太后皇上見之欣然色喜皇上隨於三點鐘時先乘馬還宫皇太后在邸賞用菓點然後乘轎還宫已鐘鳴四點餘矣所有隨駕跟關防之大臣等邸中仍備酒肴欵待侍衞官員仍各贈白鏹一金拜唐校尉仍各予青蚨八弔首領内監宫娥賞賜有差府中護衞官兵内監媽媽使女等皇太后皇上亦均子賞賜云 
[被戕屬實]  
　　瓊州黎匪將徐次舟别駕賡陛戕害一節早已登諸前報兹接粤友來信謂徐别駕被戕之說固屬確實尚有聶松雲大令 
緝慶被匪格傷回至香港卽已仙逝粤督張香帥已飭砲船十六號前往剿辦文武員弁隨往者甚多此次辦理頗難下手想香帥經猷毒著懾以兵威自可收掃穴擒渠之效也 
[東粤官塲紀要]  
　　補用同知王司馬貽璋四川人由雲南改指廣東迭辦要差聲名鵲起現又奉張制軍札委兼管緝務局營務處支應差僚友聞之歆羡不置○波羅南海神例由藩憲主祭高紫峯方伯以公務繁多未遑前去遂委理事廳貴參軍番禺縣楊大令爲之恭代○新選靈山縣查大令榮耀領憑到省大憲發交讞局學習俾資歴練○水師提督方照軒軍門入京陛見早已南旋日前由潮州珂里携眷來省張制軍札飭回任以重職守其署理之王虎臣軍門仍飭回高州鎭本任○調署碣石鎭劉淵亭軍門向各署辭行回署供職○督轅牌示督標前營叅將缺委請補廣西全州營叅將張邦福署瓊州鎭中軍遊擊缺委補用副將黄義德署和平營都司缺委儘先遊擊陳榮坤署香山協左營都司缺委儘先都司黄明亮署饒平營守備缺委順德恊左營守備嚴大翎署徐聞營守備缺委効力武進士于翔署羅定協左營守備缺委現署督左營守備秦金照署督標左營守備缺委督標中營雲騎尉周兆中署藩轅牌示電白縣缺委現署高要縣岑傅霖調署高要縣缺委試用通判榮勳署 
[皖省官塲紀事]  
　　委辦皖岸督銷鹽局張觀察銘堅於十二日赴省謁見各大憲面陳要公○東閂内火神廟客歳經阿嘯山方伯籌欵檄委江防毛西園司馬飭匠興工兹經司馬禀報工竣方伯委吳司馬道灼前往騐收○督辦皖南茶厘總局吳觀察邦祺於十四日乘輪赴省 
[戯謔無益]  
　　客有自白門來者據稱金陵馬家橋地方有和尚好與無賴爲伴侣年來失足烟霞窟俯仰呼吸幾不知人間何世某甲以和尚樂此不疲也嘗鼾睡其臥榻之旁以示挾制僧甚厭之前日之夕僧忽將烟膏八分燒成一巨泡與甲賭勝負曰若能一口吸盡口鼻間無一絲烟出者每日卽奉此爲壽否則方外人慣吃白過此以往請無預乃公事甲自計有癮人咽此當不致醉如泥遂如所約吸罷且示餘勇可賈僧亦誇其能以少許勝人多許未幾甲稍稍有倦色僧方命取冷水調鹽飲之而甲已倚枕扶之不起僧亦就白木床息燈而睡天將曙僧家例有功課雖屬禪門日誦而諺有做日和尚撞日鐘之說故此時不能不以木魚聲與宣佛聲相應答亦欺人事也僧旣起呼甲不應視之則無息而冰矣先是甲無瓜葛親旣死則有出爲痛惜者并有欲爲鳴官伸雪者僧大懼浼街鄰爲之調楚費百金遂得免官相騐論者謂和尚設此奇計未免笑裏藏刀先露殺機固宜香積廚中積蓄爲之一空也客又稱金陵風氣最忌人說其戴綠帽子不知出自何典大約以其非吉祥語故深惡之城南有某公館一公子年少而善騎跨鞍撥鐙身輕如葉而性又揮霍見者皆目爲張敞後身一日忽以洋十元向天和帽作定做軟胎五十頂皆視十歳童子所戴者爲之以花邊廂綠色縐且嵌金焉約浹旬卽取貨此去臘事也久之竟無消息前日公子復摇鞭過其門店夥亟遮馬首責以負約公子佯問何事夥曰君不記五十頂綠帽子乃君家物乎公子頸忽赤對衆言曰天下有一家用得著許多綠帽子者乎無論並無此事卽使有之當下亦合問明來歴要許多綠帽子何用語罷長揚不顧而去店主固長者猶從後呼曰公子且息怒此貨頂好包管公子自用且送人至價值何妨再打折頭公子仍不顧於是觀者始知此童之狡獪而笑店主之欠斟酌焉或曰是胡不鳴之于官或曰此家有氣燄卽鳴官恐不理店夥不勝其忿乃伺於路陬待其乘騎過突起驚之公子墮馬竟折其肱云客又稱某甲者卽市井所謂牌九司務也用心計得入某公子之門公子皖北之貴胄性豪邁而談論間未免喜以淹雅凌人甲知已乃俗物不足以動公子乃邀篾片中之工詞令而習趨承者使朝夕從公子遊公子果以孟嘗君之待馮驩者待若輩駸駸乎又不止出有車食有魚矣一日公子方欲與客博甲僞恐公子之或北也從容諷阻之公子諭以與人言信不可失甲佯不得已更覓精於五木訣者與之俱計局竟果敗北當各出百五十金償博者洶洶不相下與俱者謂公子入局時作大言許我毋使寒乞相今宜引史佚無戲言之說以爲証請獨任否則兩肩荷一口惟命是聽是時公子被恫嚇益不耐顧問甲甲曰若輩不顧體面可以蒲伏公庭公子何面目見江東父老公子曰若然則噬臍無及矣祇得忍氣與之拔劍斫地三曰我恃精明始爲所誤然尚不悟甲實賭者之黨羽巧搆此騙局俾墮其術中而不覺耳客又稱有新婚者夫婦面皆冠玉當日金蓮燭底已有冰清玉潤之譽小鴛鴦相偎相倚後益娬媚并不知閨房中有甚於畫眉者爲何如事矣寧俗新嫁娘纔匝月必歸寧其父母父母舍之或兼旬或周旬力贍之家彼此相率延爲上客裙拖八幅釵擁雙飛不比從前之 
 
 

Page 3

 
 
房攏深閉矣燈節後婦正在母家逐姊妹東鄰西里商量辦踏青鳳頭鞋子忽其婿遣老嫗相迓未去次日卽如岳少保一日奉金片十二衆咸莫解婦入門方憨笑欲問促駕之由婿從後驀撾其頸幾爲安祿山之爪傷貴妃婦驚而啼幸伉儷尚燕婉婦又柔順雖反目而絶不聞獅吼越日從容究出根由乃知緣某同窗友戯言某日在某處覩一麗者與少年倚門笑語擲果誤中其肩等語其實並無此事某不悟其戯己也默騐其地當屬甥館門首因此疑圑莫釋婦旣自剖辯又令夫詣友証其實友始囅然謂前言戯之耳由是琴瑟和好如初噫此等事所關甚鉅彬雅少年尤不宜窺宋玉之牆解漢臯之佩快片時抵掌之談蹈永世泥犂之禍書之以見戯謔之有損無益 
[姑蘇雜志]  
　　丙戌榜眼鄒詠春太史之封翁於去冬在原籍仙逝擇於本月二十五日受弔是日自崧中丞以次均往祭奠衣冠蹌躋絡繹於途○清明日各廟之迎神賽會者多至三四十起時適天氣清朗薄暖輕寒陌上遊人往來如織而河中鷁首密比如林錦纜牙檣數亦以千百計或携俊侣或擁名姬扇影衣香中流欵乃與十里山塘水色山光互相輝映眞昇平盛事也而打降失孩之事時有所聞然踵事增華果何益之有哉○今正有某甲等在某校書家聚賭抽頭入局者半係錢業中人有陳姓負及二千金分文未付若輩不肯干休藉他事控之于官已奉邑尊訪拿至案究懲惟某甲等早已聞風潜逃如鷹脫嘗如虎離柙恐他方托跡又不免設局害人矣 
[九江茶市]  
　　各茶客之買棹抵潯者刻尚寥落如晨星查去年春分時節茶客携銀進山約共六十餘萬兩今年查閱各信局所匯不過十萬有餘去年潯城内外茶棧三十四五家現俱知難而退合計祇有十二三家茶市蕭條於此可見矣 
[樂善不倦]  
　　新任九江府曹朗川前任崔蘭嶼二太守德化縣鍾澤生明府設席體仁堂邀請各殷富勸捐春賑以濟災民各殷富仰體憲懷慷慨樂助是日共集捐三千金是殆所謂樂善不倦者歟 
[袁江宫報]  
　　候補同知張均安奉漕憲委辦蔣壩厘捐○候補知縣孫如虔奉漕憲委辦新洋港厘捐○候補同知沈燿奉漕憲委辦衆興厘捐○候補鹽大使藍大使奉漕憲委辦戚家叉厘捐○候補巡檢吳鏞奉漕憲委代辦車橋厘捐○候補同知蕭受元奉漕憲委辦高良澗厘捐○候補同知宋玉瑶奉漕憲委辦軍裝庫○署鎭標中營遊擊張忠祥奉漕憲委辦行營中軍差 
[賠洋已繳]  
　　本月二十四日報登全盛信局脚划船失去承寄之洋控縣訊斷云云兹悉其洋當由局中人遵斷如數繳出矣 
[凌人被控]  
　　長利洋行管房西人搿蘭赴英公廨控張槐三擅拆屋内天花板各情已詳前報兹悉張己向洋東說明取回天花板竹籬等物隨詣英領事署控搿蘭不應無端凌辱等情不知領事如何辦理也 
[研訊丐鬥]  
　　丐頭蔡阿慶紏司衆丐至太倉直塘鎭向該處丐頭周春林索規不遂刃斃二毛卽郭有泰并傷刑邦曉眼旋扭五人至荒僻處事後由李福控諸太倉州署莫直刺移請上海縣飭捕役拿蔡并查五人下落其中情節已列報端兹聞直塘鎭丐頭實係陸阿四周爲太倉城中丐頭本月某日蔡紏集諸丐至太倉州屬直塘横塘沙溪三處索規三處丐頭托李言定共給錢九十五千文蔡復紏衆至直塘陸邀李前去理說李先遣戴刑邦管朝宗翁曉眼郭有泰等前往時蔡率同太倉丐頭周春林李二觀錢壽昌并拳師楊九等百餘人坐船九艘備有刃械及戴等到時彼卽拔刃行兇先砍郭之頭顱又戳肚腹立卽斃命戴管翁等亦均受傷於是該處鄉民以爲若輩釀成人命有累地方意欲鳴鑼聚衆四出拘拿蔡黨遂舁屍身及受傷人落荒而去下船遁逃及李奔至太倉喊寃直刺問供之下移請上海縣緝拿兇手又移請英界讞員蔡太守飭查各人下落郭妻劉氏聞信至太倉叩求伸雪現由公廨差役趙金訪得蔡係浦東人隨派副役前去緝查知翁潘在曹家路口張姓家着令交出帶送公廨太守升堂訊詰翁供金陵人向爲銅匠與李素相認識邀至直塘介紹豈知蔡不問情由糾衆行兇將小的與潘拖到船上載至浦東曹家路口張紀堂家諸般凌虐潘供小的是船户由戴等雇往直塘豈知伊等行兇肇事連小的被拖至别船勒作倒糞洗凈等苦工戴等現不知避匿何處太守謂案由太倉州移查爾等均須歸案質訊姑着各交保人俟移覆太倉州候示可也翁潘同稱現無保人太守飭差收管 
[上海縣署瑣案]  
　　潮州人廖錫綸控稱憑媒納王氏爲妾該氏旋私逃出外避匿帶鈎橋顧姓家叩求提究裴邑尊批令將該妾交案訊辦廖隨扭原媒請究邑尊仍着交妾前晚集訊之下廖稱該氏不守婦道叩求懲儆該氏稱小婦人至租界中探望親戚並不私逃邑尊嚴加申斥交廖領回管束○前有北新涇薙髮匠楊子亭將侯月山扭案訴稱妻子張氏被侯誘匿裴邑尊將侯訊責枷號着交張氏旋由侯將張氏交案前晚邑尊飭傳到該圖地保馬少香集訊之下楊伸訴前情張氏稱小婦人在外傭工並非逃匿邑尊飭該氏隨夫回家侯交馬保去○施瑞生倪炳述二人誑騙畢永成綿綢一案　見報章裴邑尊訊明情節笞責枷號後復於前晚升堂覆訊施倪並稱刻已知罪决不敢復蹈前轍邑尊略子申斥隨飭將枷開去勒具改過結釋之使回○前報列道署徐君將誤公轎夫薛阿唐等送請笞責枷號云云前晚裴邑尊覆訊之下薛等一再求恩邑尊令開枷釋出○英公堂函送朱阿生請訊前晚裴邑尊庭訊之下朱稱小的向住穿心河橋前在守府署當勇刻已奉革貧迫無聊至女兄京貨店中竊洋八元被包探拘入捕房解由公堂送案邑尊判笞二百板交二十鋪地甲帶去○昨日午後裴邑尊拜客回道經三牌樓有金匱人王某挈子阿方扭陸氏并其母至輿前訴稱兒子在籍娶陸氏爲妻正月間由陸母某氏挈同婿女來滬纔至滬上陸氏卽背夫脫逃兒子向外姑追究置若罔聞因函追小的來滬今日中途與陸氏遇陸母亦在旁向論恃强叩求懲儆某氏稱女兒逃去小婦人實不知情陸氏稱小婦人有事返無錫並不私逃邑尊飭值日差帶回訊辦 
[法界捕房瑣案]  
　　前日包探巡至護城河畔見一人携衣物赴某押店質錢偪視之則舊棉被破絨單各一濕衣四件菜刀一柄知非善類拘進捕房昨晨備捕頭詰訊之下其人稱由羅家灣雇小車到此衣服菜刀均係已物捕頭見其髮辫剪落假辫裝帽上所穿亦外國大衣因着管押以候明日解案○潮州人某甲投捕房稱同鄉某乙現在鄭家木橋南首八十三號門牌開設烟館曾借去洋十餘元屢索不付并肆兇毆備捕頭着包探江德林帶同前往將乙拘到押候明日送案○前晚有甲乙兩人在小東門外向測字攤卜休咎測字者信口胡謅指陳一切甲乙謂其不准以致口角將攤掀翻被巡街捕拘進捕房昨晨解歸大巡捕房備捕頭以原告不到將兩人釋出說者謂其人但知卜人未能自卜耳否則早知有此口舌何弗移攤他處以避之耶或曰其人事後必卜知一經對簿恐以誘人財物見呵故今日避不到案耳然歟否歟請質之當局者○某甲據云在高昌廟製造局附近小本經營前晚偶與麴秀才游不覺酩酊大醉乘興至新街某花烟館思一嘗裙帶風味身不由主倒臥繡衾一枕黄粱鼾聲大作誠有如西廂記云管甚麽衾兒枕兒只索要昏昏沉沉的睡妓喚之不醒推之不動方與所歡有約惡其惡作劇因卽鳴捕送入捕房昨晨備捕頭問悉事情從寛釋出甲宿酲漸醒不復東倒西歪矣說者謂齷齪似烟妓似已不齒于人類尚且憎甲酒醉不肯軟欵温存然則我輩日與紅友爲緣深入醉鄉號呶跳躍其不惹人之厭者幾希矣請從此逝與杜康儀狄下絶交書○世家子某甲不務正業游手好閒漸至貧無立錐售風箏以餬其口烟癮大發妙手空空彳亍至某烟寮開燈吸食癮已過矣揮手出門堂倌向索烟資二百文甲欲以風箏作抵堂倌不允送入捕房噫大家子弟目不識丁意氣飛揚不知艱苦一旦鐘鳴漏盡銅山遽頽求欲如貧人之藉灌圃耘田養家餬口且不可得至有甘受賤辱以冀殘喘之苟延者板橋雜記中徐青君此其殷鑒也如某甲者烏足爲奇哉 
 
 

Page 4

 
 
[敬題舒母余安人遺烈應哲嗣醴泉賢阮之屬卽希雅正]  
　　黟山之山高以嵯夥山之水清且漪間氣不獨鍾鬚眉巾幗勁節尤稱奇吾宗余母多令儀懿行無慚女中師常以一身兼孝慈仰事俯畜獨力支一朝宼急憂患罹百室流徙相攜持予婦請母盍避兹母曰吾志决於斯身非不能走險讞舍生要使風教維常山駡賊古有之卓哉賢母能爾爲凛然大節不可移視死乃竟甘如飴青松之操白璧姿誓不與賊生同時端坐駡賊何淋漓義憤凛凛羞男兒官狀其事聞天墀姓氏更俾貞珉垂從來事往浮雲馳尚令聞者心含悲哲嗣能紹裘與箕欲永母烈徵歌詩顯揚遍使海内知謂此差足展孝思我贅俚句焉敢辭告千萬世無媿詞愚小叔紹文拜稿○昭然大義秉無虧意不求奇事特奇何待臨危見冰雪艱貞早寓未亡時○漫云家近小桃源小桃源在黟縣昔樵者入山至其地中有十餘家云是秦人避地於此與武林漁人所入桃源異烽火頻驚未屑奔年齒雖衰心益壯一腔正氣貫乾坤○駡賊曾傳汪澤民受恩殉難遽忘身汪澤民新安人以尚書致仕退居宣州值長槍軍來宼或勸其去曰我受國恩臨危畏死豈臣子之節耶參畫戰守之策及城陷駡賊死那知繼踵由巾幗應愧當年守土臣○憑誰鑒此寸心丹避害幾教弔影單想是天公恐湮没故留鄰媪在旁看○門榮綽楔炳天文生色黄山艸木薰千古山靈如有覺一齊歡喜共流芬○具斯義膽與忠肝慚愧稱揚萬一難載筆於今光邑乘好教留作後人看[  仁和夢花女史徐蕙卿謹題於友蘭室]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　二月十八日隄工總辦吳栢莊觀察到揚文鹺尹綸由甘肅可銷解餉差十九日王鹺尹師德委鹽城北閘差二十日鎭江衞守備馮守戎敬來揚公幹二十一日淮運司田熾庭都轉懸弧令旦官紳咸在祝嘏冠蓋往還頗形濟濟 
[上海陳家木橋電報總局預皖賑所接錄兩廣電報局第四批賑欵細數]  
　　上元劉傅霖祥一百元王存厚堂洋五十　仁壽堂沈續捐二十元陳村鹹魚紅草行二十元疆爲善主人十一元尚自張齋清愼堂退步想齋嚴孟華無力主人楊兆栢楊勉臣張虎臣吳康書九户各十元同信堂六元皖桐硯田子張敦本堂同善堂三户各五元梁蘭修六元保泰堂王登鰲人幹質斬周蘭臯四户各四元李元京李允南吳荻橋姚積厚堂四户各三員敬善南陽氏六元東關一號八船又二號八船又三號八船黎京兆堂潘子京何銘石聨裕堂無名氏徐雲黄敏愼堂沈蘭亭古田寄廬黄懷裕堂功德堂胡延壽堂中山堂陽青雲堂楊道堂鄭佑啓堂裕助涇堂趙黄梁氏何惠普游子純何玉銘慈心八十一山八起麀道人何國記廿七户各二元秦高氏三元王叔魯五元寶善堂捐河奉八元又捐直隷四元又捐山東三元無名氏求母夫在路平安二員劉亷方邢鶴田黎欵初羅蔭租何賑英李宴華何輝經李是垣朱高氏唐長喜周葆珊積善堂蕭八畆堂彭張瑞松蔡雲衢同利堂是福堂李兀任李文綱傳笑梅王小谷蔡輸源蔡康氏馮勉會石橋亭順濟堂怡樂堂祥發堂沾蔭亭曹草山孫氷宜方逸甫陳詢康胡修周權石萍記堂廣發堂裕興堂煥興堂義記堂盛晴湖張斗垣梁故庭吳蓮隱少成堂孫承朱庸維馨堂胡存初堂無名氏湘筠氏星沙閻午癸羅湘任秉陽張和齋臧鳳起王金陞吳餘慶趙得勝楊玉山徐高培牛建功班朝坤吳達夫張醉仙鄭善林六十四户各一員董仁齋二元五記一元六角○梁敬葉堂十四兩三錢梁求無愧齋七兩一錢六分朱廿上新堂六兩八錢四分夢覺盒主人五兩六錢周興齡七兩二錢彭鏡湖伍潤之劉銘之李豫堂李輔之五户各五兩三江分司康四兩二錢二分任敬庵三兩六錢何詳人王舜銘費守梅三户各三兩汪半樵李泉張心免三户各二兩樂善堂一兩八錢二分敦本堂一兩四錢四分劉公館二兩七錢五分劉舘一兩四錢無名氏曾蔚瑚黄虹川童松山趙仲梅趙少庄束植珊諸蓉軒八户各一兩樂助堂一兩四錢高秧綿蘭孫二户各七錢佩室蘭方蘭方蘭谷慧蘭堂五户各五錢蘭生薛子鵠學地心存氏詳　　成熙碧露仙袁在庭梁應祥馮孔鄉九户各三錢六分姚濟安堂姚積善堂姚積仁堂帖丹階陳少蘭張魯卿伍雲卿七户各二錢何耀輝何耀波何耀文何耀妹燕馨館　　生　　基吳伯顯姚姓沈叔約十户各一錢八分何黄氏黄鄧陳錫恩劉擢廷四户各一錢四分四厘黄漱基一錢八厘朱宇洗宅英隆廣茂冠芳泰李鏡秋悅隆鑿杜氏李九户各一錢　　梁宗義陳湛瑞三户各七分葉美容黄陶黄金華黄金裘碧溪仙舘五户各七分二厘碧雲仙舘人分鐘式承經募吳碩記鐘式記二户名三錢六分吳公舘鄧湘記鍾宅三　各一錢八分太史第彭大舘二户各二錢祝氏汪藝芸胡公舘三户各一錢四分吳受記一錢六分程公館六分六厘吳作胡孫金貴周敬芝張輝文四户各五百黄春榮三百文以上統共銀一千五百三十五兩七錢二分五厘于丁亥十一月初三日收到規元一千四百兩正合併聲明 
[上海三馬路與昌恊賑公所竹坪陳煦元經收順直山東河南皖北賑捐十一月廿八第八百七十八次清單]  
　　慈德堂童壽筵移助十元陸景亭求病速逾五元李斝夫二元無名求父痰病速愈五角靖江祥和典二元慈北鳴鷄場無名求妻産後平安一元○新冊蘭溪同仁茶社亷溪後裔愛竹生經募九户共兩元○作善降祥冊勉力隱名氏一元吳陽氏王郭人各四角湯周氏二角以上共二元○又收河南賑○海鹽來海外塘工向一元○北溪不虛飲賑冊公所續助五元○方姚氏求保病速全○義利和莊一元三○浙省宏裕布莊來周興金少康戴秋田陳玉高純昌盧熙林徐麗天顧松平葉煥章八人各一元不書人張惠周各半元以上共十元蘭溪署徐魚隱募王研農陳月川各五元一粟主人一元以上共十一元寧波安裕十六元由公大莊來定海餘三寄來五人共　元徐州吳方池募養怡室二千延禧堂丁孟乃各一千乾記丹吉堂五柳堂餘　堂崔三經堂王幼女秋綺軒張心齋八户各五百不可得而名人二百四十孫福五二伯不必名人銅洋一元以上共八元銅洋一元金沙謝生泰二元遜囂主人松反鶴記三人各一元陳祥源後友白于福林徐福活于復庚張玉麟子告蔡報梅愼獨齋主人于九昌夢花舘主虔修子窻陵子十三人各五角吳本立堂無名氏各銅洋一元蔣同泰了霽青各三角諸南來於熾堂王小周各二角三人各一角以上共十三元銅洋二元以上均有福冊隱名氏來朱譚氏求病速愈廿五元蔡培齋美華同人四元隱名三元本埠盤記棧肉劉思九先生交來河南常德客邱江蘇左送珊善士經捐第一次江左隱名四十千常郡邳洪興無名各五千左送珊銀五兩六錢三隱名三千五伯求妻病全無名二千東孔練師陳海峰一千二百無名一各銀四兩徐聞榜求病全江蘇兆昌永布號二位不留名長沙衡桃源黄學道劉士鰲求妻病全江西匡闡氏太太七人各一千劉熊氏三百元泰徐慶山黄湖銀一錢八第一號救命冊桶五千五百二號十千三號三千六百四號無名氏各十千克讓堂十千無民五千六號一百另五八號一千六伯九號三千九伯十號一各八伯十二號一千四伯十三號八伯以上共合銀一伯五十四兩另九分松江鄭通惠綢莊募十俞草堂十圓杭州風龍子得彩移賑三員盛均實應縣汜水後路糧臺來内序周十員張振寅四員王慶松鄒增修鮑瑞麟李思受錢長思五户各二員以上共廿四員均祝皖北張忍寒善士尊慈胡太恭人壽儀移賑慈航普濟冊揚州晋興盛一圓銅洋一圓蘇州平江關閑衣店丑圓又冊本埠恆記烟葉行來台州汪汪雲臣善士募四冊計二十二人共六圓以上共收河南賑洋一百五十四元銀一伯五十四兩另九分文銀一錢四分銅洋三元鉛洋一元小洋三角本日共收洋一百七十八元規銀一伯五十四兩另九分文銀一錢四分銅洋三元小洋八角鉛洋一元合併聲明 
[上海三馬路與昌恊賑公所陳竹坪經收順直山東河南皖北賑捐十二月初三日第八百八十二次清單]  
　　慈航普濟冊本埠姚全文五元太平府署來興化袁成叔茂才求病速愈七元不求人知二元欵士璋五元合浦軒延年益壽二元陳汀記十元李餘記二角敬心氏求保母康巴癸卿募五元内有十角合一元問花居士姜文卿一元張人彩二角炳半嚴泰茂三角三户合錢八百廿四無名氏一元又收河南賑金紫雲善長募十元華文韶三元無名氏一元六角余銅洋一元龍文書局孫薪記一元張榮謙得孫喜助賑五十於名昌二角鶴沙善士廩俸移助十四元其昌巢絲廠衆女工工資移助錢十九千五百無名氏求子病全四元蘭田室主爆竹資移助賑一元小補氏廿元天津人求父平安洋一元無廿元内日本洋一元救命二摺德泰庄來育　堂楊燦寶張連柱三人各錢五百承訓堂寶華各三百無民二户圓滿徐杏第崖朋啓木殿卿王善餘七户各二百以上十二户共來錢三千五百有福冊敬善堂七千五百積慶堂積善堂各二千讀　書齋一千清獻堂五百春甫氏四百文紀堂天祿堂無名氏三户各二百以上九户共錢十四千二冊共來德泰莊票元十二兩五錢○本埠災圖冊無民氏三元又二元錢四十以上二户共五元錢四十又永泰棧二元七角又善心氏梁劉氏梁薪蘇各五角無力子嚴鑑池陳達良各二角無名氏四角陳梁氏一角以上共來二元六角又同仁和交來王一亭金潤卿合來洋六元樂善不偃冊寗波道署來李世倫堂五百楊宗蘭堂四百五十侯天和堂一百三户合一元有福冊金壇季古愚來無名氏惜蔭軒叔寛三萊香書房四户各一元以上共四元○江陰青陽鎭來菴分棧周德喜四元吳厚甫蘆烈西各半元藍文蔚七百周經餘三百奚鳴久二百六户共來六元○黔省遵義府無名文銀廿兩伸規銀廿兩三錢二分六○救命圖冊袁江金莊鎭同人來醉古堂五元餘佑堂森與　理堂三户各二元顧條之一元以上共十二元救命二摺啓迪堂六元公記二元萊子揚孫潤之鄒佩青蔣士毓各一元六户共十二元以上二冊共來廿四元○救命二摺清江西壇公積堂續來不書名種德堂各五員無名氏三圓又二元又一員同仁堂立本堂永安氏窻餘氏不留名各二元忠孝堂天元各一元以上十二户共來廿八　○同裕公棧内兄大福洋布號王煥之先生交來皖南梟山太原子三十元○有福冊江右歐宅羅先善士募本埠交來汝東緣洩精舍主人紋銀一兩歐陽宜記五錢許恩五錢宇記奉薪帥英各三錢李英記一錢七分羅庄記虛對一個衢生李訥各二角連慶羅鳳記鸞記各一角以上共來紋銀二兩七錢七分合申規元二兩九錢四分二厘虛對一個小洋七角○本埠日昇洋貨號來水灾圖冊日昇衆堂各一元廖早各半元三户合來洋兩員五角○福利公司馬麗水善士募來馬麗水一元龔來訓趙才生蔣云才柯安法張仰之廳阿祥周茂生劉薄喜何瑞啓系長安周金順王金財各二角以上共來洋二元錢四百十二文○本埠有福　永遠會一員又冊一元以上共來洋二圓同文新局交來道堂樂言主人古之傷心人各二角不　名隱名氏無名姓半村後裔襄與軒主人無名氏清白後人各一角王善人二角十一户合來一元五角○程大隆花衣行募來廿户共三元震和莊交來十一户共兩元莊永昌一元○肇隆行寃灾愿三圓沈文彩求病愈二角○無名氏四户共八元○蔡卿巴大善士募予德堂一元無名氏銅二圓又銅銀一境華留耕阮貞子棉力于望梅氏五户各銅洋一元顧懷記銀一錢○○以上共收河南賑洋二百十四元内日本爛板各一元規銀一百四十兩零九錢一分八厘銅洋八元虛對一个小洋四十角錢十九千九百五十二文銅銀一塊飾銀一錢○本日共收洋二百五十二元規銀一百四十兩另九錢一分八厘虛對一個小洋四十二角飾銀一錢銅洋八元銅銀一塊錢廿千另七百七十六文 
 
 
 

Page 10

 
 
   
 
 

Page 11

 
 
[光緒十四年二月十九日京報全錄]  
　　宫門抄○諭旨一道錄前○發抄旨三道○廣西撫李奏短欠銀米各員分别摘頂勒限嚴追摺○將軍錫奏擬補旂營主事筆帖式等缺緣由摺○二月十九日兵部太常寺太僕寺正藍旗值日吏部引見三十二名兵部五十二名刑部七名鑾儀衞六名正白滿五名正白漢二名廂藍滿三名理藩院十八名○童華假滿請安○隆文馮鏡仁預偹召見○掌儀司奏二十三日祭奉先殿載瀛行禮○召見軍機德峯慶陞隆文馮鏡仁○發抄李秉衡奏拿獲西隆苗匪出力文武人員請奬奉硃推　道了吳大椿着開復摘頂處分宋紹昌着照例議卹仍飭緝王石堡等務獲懲辦在事出力員弁俟逸犯拿獲後准其酌保數員毋許冐濫該部知道欽此○又梧州府城等撫卹奉硃批知道了卽着查明被災户口妥爲撫卹毋任失所欽此○李鴻章奏由保定赴津日期奉硃批知道了欽此○○暫護廣西巡撫二品銜開缺布政使臣李秉衡跪奏爲查明交代案内短欠銀米延不解交各員請旨摘頂勒限嚴追恭摺仰祈聖鑒事竊照州縣徵收正雜錢糧例應儘數起解不准存留挪用况值庫欵支絀軍用浩繁全賴徵解認眞藉濟要需尤不容稍事拖延兹查有前任容縣知縣文星照短欠經徵同治十一十二十三及光緒元年起至十二年止正雜各欵銀二千六百四十一兩八錢九厘五毫又前任荔浦縣丁憂知縣吳燾短欠光緒三年起至十三年止正雜各欵銀七百二十兩二錢二分四釐倉米二千一百三十五石八斗六合三勺四抄三撮又已革前署富川縣知縣丁燾短欠光緒六年起至十二年止正雜各欵銀一千四百八十一兩四錢九釐倉米五百四十一石六斗九升九合五勺又已故前任鬱林直隷州知州董寶書短欠光緒八九十十一等年正雜各欵銀三千一百九兩六錢一分九釐又已故前任陽朔縣知縣趙敏熙短欠同治十一十二十三及光緒元年起至十一年止正雜各欵銀三千九百三十二兩六錢六分四毫二絲倉米一石五斗七升四合九勺三抄又已故前署陽朔縣知縣兆慶短欠光緒六年起至十二年止正雜各欵銀二千六百三十六兩五錢五分四厘六毫倉米一十九石八勺八抄八撮又已故昭平縣知縣馬圻短欠同治十一十二十三及光緒元年起至十一年止止雜各欵銀二千七百三十八兩九分四釐七毫倉米二百六十石六斗一升八合九勺又已故前任義寗縣知縣洪霖短欠光緒十十一等年正雜各欵銀一千六百四十九兩七錢五分一厘五毫倉米一千六百六十二石四升一合六抄倉榖五十四石五斗四升七勺又已故前署遷江縣知縣錢湛霖短欠光緒八九十十一等年正雜各欵銀一千二十四兩三錢九分二厘二毫該員前署武宣縣任内短欠光緒十一年正雜各欵銀三百五十七兩七錢二分九厘七毫四絲一忽倉米七百一十九石五斗四升三合一抄七撮三圭又已故前任西隆州知州何養恒短欠光緒七八九十等年正雜各欵銀六十六兩八錢七分三厘又接收前任移交倉榖折價銀二百三十九兩一分六毫六絲倉榖二千八百三十六石二斗六升七合三勺又已故前任恭城縣知縣秦霖熙短欠同治十一十二十三及光緒元年起至十二年止正雜各欵銀五百五十兩八錢三分五釐三毫又該員兼理昭平縣任内短欠光緒六七八九十十一十二等年正雜各欵銀一百三十三兩三錢六分二厘三毫倉米二斗三升一合又已故前署柳城縣知縣陳子廉短欠光緒十十一等年正雜各欵銀一十九兩四錢五分八厘四毫倉米二百五十石零八斗八升五合八勺又該員前在署寗明州任内短欠光緒十一十二等年官租谷七百二十一石七斗二升又已故前任北流縣知縣陳賛堯短欠同治十一十二及光緒三年起至十二年止正雜各欵銀一百五十兩七錢八分七厘八毫七絲均經由司勒限嚴催延不解繳且故員家屬並不守候清厘交代輙行回籍革員於被議後亦潜囘本籍據各該現任州縣查明欠數報由該管道府州詳揭到司兹據兼署藩司張聨桂詳叅前來臣查州縣交代銀米絲毫爲重豈容稍有短欠乃該員等屢催不完實屬任意延宕現值整頓交代之時若不嚴行叅追不足以挽積疲而儆玩泄相應請旨將前任容縣知縣文星照前任茘浦縣丁憂知縣吳燾一併摘去頂戴勒限四個月掃數完解如能依限解清再懇恩施倘仍逾限不完或完不足數查明是侵是挪照例嚴叅辦理其已革離省者之丁燾一員係廣東番禺縣人所欠銀兩並請旨飭下該省撫臣轉行原籍地方官勒限半年内完繳倘逾限不完卽派員押解來粤嚴行叅辦其已故前任鬱林直隷州知州董寶書係直隷開州人已故前任陽朔縣知縣趙敏熙係四川宜賓縣人已故前署陽朔縣知縣兆慶係正白旂漢軍文濬佐領下人已故前任昭平縣知縣馬圻係甘肅安定縣人已故前任義寗縣知縣洪霖係江西雩都縣人已故前署遷江縣知縣錢湛霖係江蘇金匱縣人已故前任西隆州知州何養恒係雲南楚雄縣人已故前任恭城縣知縣秦霖熙係甘肅皋蘭縣人已故前署柳城縣知縣陳子廉係廣東吳川縣人已故前任北流縣知縣陳賛堯係廣東大浦縣人一併請　旨飭部咨行各該故員原籍提傳各家屬嚴追勒限半年内將欠欵完繳解粤倘逾限不繳或繳不足數卽查封家産估變備抵所有查明交代案内短欠銀米延不解繳各員分别勒限嚴追各緣由謹會同兩廣總督臣張之洞恭摺具奏伏乞　皇太后　皇上聖鑒訓示謹　奏奉　硃批另有旨欽此　○○奴才錫綸跪　奏爲伊犁旗隊現經奏明挑練所有額没印房糧餉駝馬營務滿營檔房等處主事筆帖式各員缺擬將現在行營當差各營人員先行請補數員以期漸復舊制恭摺具陳仰乞　聖鑒事竊奴才前將在於伊犁滿洲錫伯索倫察哈爾額魯特現存丁壯挑出三千人訓練成營以期漸復舊制而撤行營各緣由恭摺具奏奉到　硃批着照所請該部知道片併發欽此欽遵在案伏思滿蒙旗兵業經挑出訓練所有額設印房糧餉駝馬營務檔房等處主事筆帖式等員缺自應一律請補以專責成查伊犂印房額設京缺主事一員本處主事職銜二員經制筆帖式二員委筆帖式二員經書五名糧餉處額設京缺主事三員本處主事職銜一員經制筆帖式一員委筆帖式一員經書八名駝馬處設額京缺主事一員本處主事職銜一員經制筆帖式一員委筆帖式一員經書一名營務處額設委筆帖式二員滿營檔房額設委筆帖式二員統計印房糧餉駝馬等處京缺主事共五員本處主事職銜共三員經制筆帖式共四員委筆帖式共八員漢經書共十四名現在甫行整頓旗隊所有員缺未能照舊揀補擬請將尤爲吃重之司員酌量請補數員其餘員缺應俟旗隊辦有成效防營裁撤再行奏明辦理此次印房糧餉駝馬等處現係初設舉凡一切事同創始揀選人員尤屬不易所有經制筆帖式各缺銜缺相當之人尚在不敷擬由各營卽補佐領防驍人員内擇其通曉文義當差勤愼者擬補斯缺兹查印房京缺主事一缺現在伊犂行營供差之京城廂白旗滿洲英林佐領下藍翎先換頂戴選缺後儘先卽補員外郎卽選主事鍾齡該員當差七年勤愼有爲堪以擬補糧餉處京缺主事一缺現有在伊犂行營供差之京城廂白旗滿洲瑞凌佐領下藍翎六部邁缺儘先前卽選主事補缺後儘先卽選員外郎廣恩該員當差十六年操守廉潔堪以擬補印房本處主事職銜一缺查有伊犁滿營廂黄旗滿洲富勒和恩署佐領下主事職銜作爲部缺筆帖式景惠該員當差二十六年老成歴練堪以擬補經制筆帖式二缺查有滿營正紅旗温平阿佐領下花翎儘先卽補防禦卓錦滿營正黄旗和根達賴佐領下藍翎儘先卽補防禦景秀堪以擬補糧餉處主事職銜一缺查有滿營廂白旗諾呢春佐領下藍翎主事職銜經制筆帖式吉罕泰該員當差三十年小心謹愼堪以擬補經制筆帖式一缺查有錫伯營廂紅旂愛新泰佐領下藍領六品頂戴卽補經制筆帖式豐紳泰堪以擬補其餘委筆帖式經書等均照例備文咨部辦理此擬補各員如蒙　俞允均請仍由營暫食行營口分所有擬補旂營主事主事職銜經制筆帖式員缺各緣由除取具該員等旂佐銜名年歳履歴造册咨部查核外謹恭摺具奏伏乞　皇太后　皇上聖鑒　勅部核覆施行謹　奏奉　硃批該部議奏欽此 
 
 

Page 12

 
 
[光緒十四年二月二十日京報全錄]  
　　宫門抄○諭旨二道錄前○發抄旨五道○大學士閻等奏爲請旨摺○將軍慶等奏請頒給匾額摺○楚督裕奏留子在任讀書片○閩督楊奏督飭各員捐振核奬片○直督李奏爲審明叩閽人犯按例定擬摺○大臣錫奏請更正銜名片○直督李奏爲選缺知縣對調摺○二月二十日刑部都察院大理寺廂藍旗值日兵部引見二十一名○烏拉喜崇阿請假十日○阿克東阿請假五日○韓文鈞貴鐸預備召見○召見軍機麟晝祁世長韓文鉤貴鐸○發抄張曜奏請以范正坦調補撫標中軍叅將奉硃批兵部議奏欽此○又埽壩各工撥欵赶辦料物奉硃批該部知道欽此○又候補令汪廷駿期滿甄别奉硃批吏部知道欽此○楊昌濬奏解河工等項銀兩奉硃批户部知道欽此○又鼓鑄制錢解京奉硃批户部知道欽此○○大學士管理户部事務臣閻敬銘等謹奏爲請旨事光緒十四年正月二十三等日准左翼監督嵩申右翼監督扎拉豐阿各將差滿日期照例豫報等因前來臣等查得左右兩翼稅差期滿例由臣部將各衙門保送人員並八旗内務府俸深人員職名開列具題恭候欽簡更替近年俱係專摺奏明請旨均蒙特簡大員管理在案今查左翼監督嵩甲右翼監督扎拉豐阿於光緒十三年三月十三日接任起連閏扣至十四年二月十二日止均屆一年任滿例應更替理合專摺具奏請旨簡放並將上三屇左右兩翼監督各員繕寫名單恭呈御覽伏候命下由臣部行文左右兩翼遵照仍俟一年差滿豫期報部奏請更換爲此謹奏請旨奉旨已錄○○奴才慶裕裕長跪奏爲廟祀正神靈跡昭著籲請勅頒封號匾額以答神庥恭摺仰祈聖鑒事竊據錦州府知府增林詳稱錦縣所屬大凌河西向有龍王神廟屢著靈應光緒十三年夏陰雨連綿河水驟漲兩岸田禾幾被淹没行旅阻隔舟渡維艱經該處農民入廟祈求過渡民人望河默祝中流漫水忽然平落年榖旣賴有秋行人亦得穩渡同深感戴由該縣紳者人等聨名禀縣轉詳請奏前來奴才等伏查廟祀正神實能禦災捍患功德及民者例得據情陳請今錦縣大凌河龍王神靈應昭著惠及生民羣情感荷相應奏請勅加封號頒給匾額一方以酬靈貺而順輿情理合恭摺具奏伏乞皇太后皇上聖鑒謹奏奉硃批另有旨欽此○○裕祿片再奴才蒙恩服官外省家屬向隨任所兹奴才之子熙俊由旗奏明繼與奴才已故從堂弟裕輝爲嗣承襲三等承恩公爵例當回旗惟熙俊現甫八歳年未成丁出繼之房無人撫養尚湏隨時教導以期勉圖上進理合瀝情陳明仰懇天恩俯准熙俊仍隨奴才任所讀書俟其年歳長成再行回旗照例當差出自逾格鴻慈謹附片具陳伏乞聖鑒訓示謹奏奉硃批着照所請該衙門知道欽此○○楊昌濬片再河南鄭州黄河漫口需欵浩繁經户部議奏請開鄭工新例仿照前辦海防奏例分别量减收捐核奬併會議銓補章程曁行令將向來勸捐協助直東各省賑欵仍應廣爲勸募集成鉅欵改協河南急賑造册送由河南撫臣彚總報部各等因欽奉諭旨咨行到閩卽經轉飭遵照於光緒十三年十一月十一日接准部咨銓補章程之日起啓辦分飭各屬一體勸捐在案查閩省濱海瘠區民鮮殷富前辦海防捐例極力勸諭兩載有餘僅捐銀數十萬兩現在海防捐輸停止未久接辦鄭工已慮勢成弩末且上年水災之後民困未舒茶市虧折尤恐未能踴躍第念此次黄流汎濫災區甚廣深宫宵旰焦勞不惜帑金拯民饑溺又開捐例籍濟要工雖閩省時局維艱自當力顧大局臣惟有督飭各屬將工賑各捐分别實力勸辦以期解濟並按月造册奏咨核奬俾昭激勸據閩省善後局司道具詳前來除咨部查照外謹附片陳明伏乞聖鑒謹奏奉硃批户部知道欽此○○大學士直隸總督一等伯臣李鴻章跪奏爲審明民婦叩閽按例定擬恭摺仰祈聖鑒事竊獻縣民婦劉宗氏以劉保瑞私掘伊姑坆墓曬晾屍骨等情在道旁叩閽呈訴一案刑部將劉宗氏訊擬軍罪其所控情節仍交直隸訊辦當飭臬司委員前往確查並提人卷至省督同保定府知府朱靖旬審明議擬解勘值臣駐津飭藩司松椿代審無異臣覆加查核緣劉宗氏係劉丕儒卽如佩之妻與無服叔劉保瑞無嫌劉保瑞之父劉文輝先因無子過繼劉丕儒之父劉保春爲嗣原未立寫繼單言明日後生子仍令劉保春歸宗嗣劉保春之妻劉王氏病故卽在劉文輝之妻坆前埋塟劉文輝後因娶妾劉氏生子劉保瑞令劉保春照原議歸宗並將劉玉氏棺柩遷回應許分給財産劉保春當回本宗因無墳地尙未遷塟劉保春與劉文輝先後病故光緒十一年十月劉保瑞催令劉保春之子劉丕儒遷墳讓地以便塟父劉丕儒未允劉保瑞赴縣呈訴經族人劉丕富等調處未結劉保瑞又赴府具控批縣訊辦斷令劉保瑞分給劉丕儒地二百五十畝令劉丕儒將劉王氏棺柩遷回俱已遵允具結劉保瑞回家後先分給地六十畝其餘許俟遷墳事畢找給劉丕儒購賈地畝未妥未經起棺攺塟貿易外出劉保瑞因父柩不便久停將劉王氏棺柩代爲遷起仍放地邊劉宗氏心不輸服卽控稱劉保瑞覇産滅兄私挖墳塚曬晾屍骨等詞在道旁叩閽呈訴兹經訊明前情案無遁飾查例載聖駕出郊冲突儀仗妄行奏訴者杖一百發近邊充軍又律載不應爲而爲事理重者杖八十各等語此案劉宗氏因無服夫叔劉保瑞急於塟父將縣斷應行遷葬之伊姑劉王氏柩棺遷起心不輸服輙揑劉保瑞覇産滅兄私掘坆墓晒晾屍骨等詞在道旁叩閽呈訴殊屬虛誣惟事出有因並非平空誣告若酌量科斷罪止不應自應仍照部議依聖駕出郊冲突儀仗妄行奏訴例擬杖一百發近邊充軍照例收贖劉保瑞訊無覇産滅兄掘坆晒骨情事惟因急欲葬父將劉王氏柩棺代爲遷起致令劉宗氏有所藉口亦屬不合應酌照不應重律擬杖八十係監生照律納贖劉丕富董予朝傅學敏趙文元等並無朦朧和息勾串情弊均毋庸議劉保瑞應給地二百五十畝係屬照例辦理應仍照數飭給其劉王氏屍棺亦經劉宗氏家屬遷回歸葬槪毋庸議除錄供招咨部外所有審明定擬緣由理合恭摺具陳伏乞皇太后皇上聖鑒勅部核覆謹奏奉硃批刑部議奏欽此○○錫綸片再案查藍翎鹽運使銜分省補用知府王輯瑞前在金順大營於同治九年十二月經將軍金順隨摺奏保由分省補用直隸州知州免補直隷州知州以知府分發省分歸候補班遇缺儘先補用並加鹽運便銜原保漏敘分省字樣經部議駁補用直隸州究竟有無分省抑所指何省查明聲覆再行核辦詞該員因案被議出營遂未咨覆該員旋投効奴才塔爾巴哈合行營委辦各事疉著勤勞奴才於光緒十一年奏請開復原官值辦理屯懇分界事務煩多致清單内亦漏敘該員鹽運使銜藍翎字樣兹據該員先後稟請核辦前來奴才覆查該員才優識練廉幹有爲辦事認眞不辭勞怨寔爲道府中出色之員兹以漏敘分省銜翎阻其上進之路未免可惜合無籲懇天恩飭部分案更正註册俾該員得以及時自効寔出自鴻慈逾格奴才爲人才難得起見謹併案附片具奏伏祈聖鑒謹奏奉硃批吏部知道欽此○○大學土直隸總督一等伯臣李鴻章跪奏爲選缺知縣互相對調恭摺仰祈聖鑒事竊順義縣知縣曹作舟年四十三歳安徽績溪縣人光緒庚辰科進士奉旨以知縣卽用簽掣直隷題補今職光緒十三年八月到任該員學問優長辦事尙無貽誤惟該縣旗民雜處訟案較多人地不甚相宜自應酌量改調查有鹽城縣知縣王夢齡年五十一歳山東安邱縣舉人同治辛未科會試後大挑一等奉旨以知縣用簽掣直隷題署衡水縣知縣丁憂開缺旋經服滿起復回省題署今職光緒八年九月到任九年九月一年期滿寔授該縣才具穩練堪以調補順義縣知縣所遺臨城縣知縣政務較簡飭請以曹作舟調補一轉移間人地各得其宜庶於地方有裨該員等係選缺知縣互調銜缺相當毋庸送部引見王夢齡並無承審積案承緝盜案經徵錢粮已起降革叅限處分與例相符據藩司松椿臬司陶模會詳前來理合會同兼管順天府府尹臣潘祖蔭順天府府尹臣高萬鵬恭摺具陳伏乞皇太后皇上聖鑒飭部核覆謹奏奉硃批吏部議奏欽此 
 
