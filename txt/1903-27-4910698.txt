# 1903 - 27 - 4910698

 

Page 1

 
 
　　 
[新印大字本正續資治通鑑目錄出書] [  圖書集成局啓] 　　　　　　　　　　　　　　　　　　　　　　　　　 
宋司馬温公撰資治通鑑三百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提網挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓　　 
[語新]  
和風送暖序入新春滬濱一隅地萃　海之冠裳集華洋之裙屐馬車馳驟聲若輕雷龍幟飄揚輝迎旭日衣服則各矝妍麗陳飾則務尙新奇固已極視聽之娛盡遊觀之樂矣僕壓線餘閒偶上茗樓憑阑遐眺有客卒然問日滬上繁華甲於行省居民旣五方雜處風俗豈一律從同然予吳人也請略言吳中新歲風俗以佐茗譚可乎僕謹按元旦黎明文武各官衣冠乘輿至萬壽宫行禮謂之拜牌禮畢盛服往來各署交慶居民於堂中陳設几案具香燭望空遥叩以祈一歲之安旁室懸祖先晝像具茶果粉丸糍糕肅衣冠率妻孥以次展拜然後設紅氍毺男女拜家長謂之拜年旣而主者率卑幼出謁鄰族戚友有終歲不相接者此時亦互相往拜於門亦有並不親往僅遣僕有投一紅柬者禇人　堅瓠集云拜年帖國初用古簡有稱呼康熙中則易紅單書某人拜賀素無往還道路不揖者單亦及之猶憶明文侍詔詩云不求見面惟通謁名紙朝來滿敝廬我亦隨人投數紙世情嫌簡不嫌虚讀之幾令人失笑是日鄉農沿門呤賣黄連頭呌鷄吳榖人祭酒新年雜詠小序云吹鷄揭竿縛草以處鷄羣口銜篛管巡街吹賣其音日哺哺哺故名哺哺鷄亦名呌鷄居民閒居無事或擲狀元籌或擲陞官圖狀元籌者取科目名色製籌以六骰擲之得状元者爲勝按此法實始南宋卽蘆浦筆記之狀元局陞官圖亦以骰擲之和傳其圖係明倪鵬寳所製然房千里骰子選格序已有以穴骼雙雙爲戯計數多少爲進身職官之差等語可知其戲已行於唐時倪氏或將官名燮通之耳元旦後戚若友遞相邀飲謂之年酒宋僧道世法苑珠林云唐長安風俗每至元旦已後飲酒相邀迎號日侍坐酒初五日爲路頭神　辰金鑼爆竹牲醴畢陳以爭先爲利市必早起迎之謂之接路頭考之前人說部謂五路神姓何名五路元末禦倭宼死因祀之然與俗所稱財神之義似無涉或謂今之路頭卽古五祀中之行神所謂五路卽東西南北中取其四通八逹財源薈萃耳斷章取義理或然與是日市估懸旌返肆謂之開市歲時瑣事云正月初一至初五俗呼破五日故欲有所作爲必過此五日始行之故貿昜中人皆俟五日元宵前後比户以鑼鼓　鈸敲擊成文謂之鬧元宵有跑馬雨夹雪七五三跳財神下高風諸名或三五成羣名執一器兒童圍繞以行且行且擊滿街鼎沸俗呼走馬鑼鼓文人墨士則就經史詩文諸予百家傳奇小說及諺語什物隨意拈一語貼諸燈任人推測謂之打燈謎中者以筆墨巾扇查囊果品食物爲贈有謎之處遠近輻湊連袂成帷三市六街則火樹銀花燦若雲錦二十以後燈市已過於是學子攻書工人返肆農民各執其業一年春事爲日甚長而年興則已漸闌矣滬上風俗雖甚奢麗然寄寓者多土著者少以故時逢新歲雖有友朋徴逐之樂絶少骨肉團聚之歡爰雜探吳中年景倩中書君彚而識之酒後茶餘偶一流覧當亦有鄉思羈愁交併焉而不能自已也　　 
[危事未平]  
○日本某日報云頃得英京倫敦來電譯悉有德國兵艦名拔痕耶路者定計侵入危地拉國磨辣卡伊化湖駛經殺痕卡辣伊啞司要隘處危人水陸夹攻砲火喧天移時始止觀此是荷弭兵會議和之事迄尙未成危誠殆哉岌岌乎　　 
[列國海軍表]  
○日本某日報云近二十年來東西列國海軍力征經營日新月盛就目前而論除舊式戰船不計外英國鐵甲船共重五十九萬墩德國鐵甲船共重三十萬墩日本國鐵甲船共重十一萬墩俄國鐵甲船共重十九萬墩美國鐵甲船共重十三萬墩德國鐵甲船共重十二萬墩然且比權量力相競相爭計至我日明治四十一年英國當得九十九萬墩法國當得四十八萬墩俄國當得三十萬墩法國當得二十二萬墩美國當得二十萬墩日本國當得十四萬墩觀於列國增長之速如此而日本祇增一萬墩欲與齊驅並駕恐尙未昜言矣　　 
[擬定銀價]  
○英京倫敦來電云某日美國百里壐天德手書詔令並告議院中人日歴來墨西哥及中國頪皆以銀貿昜其與各邦交涉不便良多自應聨合各邦之用金者設法釐定銀價高低毋使日漸貶抑云云刻聞長擬派大員三人之熟於金銀價值者與各邦互相商榷以定從違　　 
[美設海綫]  
○日本某日報云東歴舊臘十七日政府得簡駐美國桑港領事官某君函報知美人擬由化諾路張經米痕獨烏賢埠餓矮磨埠以逹馬尼辣綿長六千西里安設海線以逹電音所需鐵木諸材已倩英京倫敦置備此工旣蕆卽由馬尼拉通電上海蓋美政府已早有此心矣　　 
[美員示疾]  
○英京倫敦來電云意國外部大臣某君于華歴正月初二日觀見意皇忽患中風以致血湧仆地現方延醫調治大約可保無虞也　　 
[英船失事]  
○英京倫敦來電云英國派駐地中海各兵船正於某夜演陣忽有快船名拜欲你者悮撞減水雷船烏路爲以致鷁首受傷沈入海底船中有二人溺斃并失去十三人目下烏路爲尙存船尾半截已由拜欲你帶至谷六夫矣　　 
[美車夫事]  
○英京倫敦來電云美國鐵路火車每一下鐘時能行一百八十華里某日行至格　司冷　忽泉 
 
 

Page 2

 
 
來車相碰以致車中火起焚斃二十四人傷五十四人　　　　　　　　　　　　　　　　　　　　　　　　　 
　　 
[日擴海軍]  
○日本某日報云我日第二期擴張海軍之事今已告終計此期共增逐水雷艇四號一名春雨一名邨雨一名速烏一名朝霧巡艦三號一名新高一名對馬皆已工竣試行一名音羽由横須賀船廠製造重二千九百墩刻尙從事斧斤此外如横須賀如佐世保如舞鶴建築船塢工事方殷此第二期所舉各事也　　 
[操行何在]  
○日本檢查教科書得賄事發株連之廣雖罄南山之竹亦幾書不勝書兹閲某日報云此事旣辱國體且又傳之海外有玷聲名回憶去年中國執政諸公浼外部大臣小邨君文部大臣菊池君遴選博學鴻儒爲士林矝式二君力舉甲乙丙三人謂皆操行不苟學識閎通堪備管學大臣顧問詎料其一亦被此事所累受賄之據確鑿不虚不特難對中朝卽歐美諸邦亦無顔以對含羞忍辱莫過於斯以致二君疾首痛心引以爲生平憾事云　　 
[會期未定]  
○日本某日報云此次大阪博覧會擬於東歴三月末四月初舉行屇時明治天皇須親臨開會大約先閲海軍操演然後車駕幸神户簡查新舊各軍艦歸途順道博覧會場云　　 
[出洋米數]  
○日本某日報云從前中國食米例不准輸至外洋自牛荘見奪於俄人漏巵遂從此不能復塞就去歲計之華米之運赴仁川及日本者約得三十四萬石以外可謂巨矣本館按滬上奸商販米出洋目下方興大獄初不料暗中運出者竟如此之多哀哀羣公若不亟籌良法恐二十一行省呼庚呼癸將無已時矣噫吁嘻　　 
[禮待蒙藩]  
○昨得京師友人來電云客臘三十日卯正皇上升保和殿賜在京蒙古王公筵宴朝廷禮待遠藩可謂無微不至矣　　 
[欽派觀覽博覽會專使銜名單]  
○北洋官報云今歲日本舉行博覧會欽奉諭旨派振貝予那桐陳名侃紹昌毓隆前往觀覽不准携帶隨員惟那侍郎另有考查事件咨調户部司員二人　　 
[户部京察銜名單]  
○聞之京師友人云京察者何即古人三載考績之遺意也本歲適逢京察之期兹已揭曉計滿員之列一等者樂平娬俊清泰恩通如銓鍚廉紹彝恒廉榮霈瑞豐移特恩備一等者傳蘭泰昆敬震興文绶松延志忠漢員之列一等者黎大鈞張允言晏安瀾朱占科劉獄雲沈潛備一等者李經野李馨國涂國盛　　 
[詳報日食]  
○聞之天津友人云去臘某日直隷藩司詳報督轅日爲詳報事光緖二十八年十一月初八日奉禮部札開欽天監奏光緖二十九年三月初一日丙辰朔日食京師日食時刻方位並直隷各省日食刻分抄例應先期具奏謹繪圖恭呈御覧奉旨知道了禮部知道欽此欽遵到部相應抄單札直隷布政司轉行各該衙門可也等因奉此爲此備由具呈伏乞照詳施行計附詳日食分杪時刻表京師日食八分三十五杪初虧辰初二刻五十杪右偏上食限十刻七分五十五杪食甚日躔黄道降婁宫七度十二分爲室宿十五度二分赤道降婁宫六度三十六分爲壁宿四度三十分三　　 
[西塞撤防]  
○北洋官報云張家口外歸化城薩拉齊克托城清水河和林格爾五聽均隷蒙古土默特旗界教堂林立蒙漢錯居前歲拳匪鴟張民氣不靖兵力不足保衛難周經前副都統奎統制派兵巡緝以息萑苻嗣因教案煩興又添派官兵駐紥教堂附近地方以資鎭懾現值時局大定凡大同鎮續備軍之調駐各廳者已有數旗併添設巡警營若千足敷自衛署理綏遠城將軍文軍師因奏請將防兵裁撤以節經費而恤辛勞　　 
[逆謀敗露]  
○西字報云頃接廣州來電悉去冬忽有匪人嘯聚粤省潛　亂謀擬乘元旦各憲拜牌時操刃戕害事被香港英官偵悉密告粤中大憲大憲急委幹員分投暹緝得先期拿獲若千名并截留駁船數艘在船中搜出號衣旗幟刀斧之類英員恐死灰復燃立調兵船擇要設戍　　 
[熱河銀礦]  
○聞之關外友人云熱河遍山線各礦皆露銀苗開采迄今歴四十餘載惟士人僅用舊法淘煉以故所得無多當咸豐三年升課時每得銀一兩徴正課銀三錢耗銀三分嗣後屢有增减至光緖二十三年正月起每課銀百兩酌加四成現屇報銷之期由熱河都統松統制遵章攺題爲奏造册請銷因礦砂短縮商力日疲去年一年中所徴課銀除支放督辦委員薪水差役護勇辛工飯食外尙不敷銀數百兩是亦不可不亟加意整頓者也　　 
[覆勘路址]  
○金陵采訪友人云甯鎭鐵路創議有年當光緖二十五年卽經原任兩江總督南洋通商大臣新寗劉忠誠公會同督辦鐵路大臣盛杏蓀宫保札派江蘇補用道潘芸蓀觀察分别立標度定地址嗣經宫保親臨履勘繪圖貼說以待興工第以巨欵難籌迄未舉事今已相隔數載舊時標誌蕩然無存去歲嘉平署兩江總督南洋大臣張香濤宫保竭力籌措務底於成已札令原委勘路之潘觀察追尋舊址重復立標矣　　 
[監司北上]  
○漢口訪事人云湖北漢黄德道兼江漢關監督岺馥荘觀察俸期已滿定於今春開印之前起程北上入現天顔至所遺員缺上憲委何人接署刻尙未見明文也　　 
[籖票增額]  
○漢口訪事人云鄂省所出籖捐彩票向來額設四萬張邇因購者如雲不敷分布總局憲爰議自十三會起加添一萬張連前共五萬張特於客臘某日出示曉諭日照得本總局自開辦籖捐票以來各路行鏳暢旺陸續增至四萬張而遠近各處定票愈多仍屬不敷分布本總局體察情形悉心籌晝若不酌量加增殊不足以慰衆望現在禀明院憲自癸卯年二月分第二會起添設票額一萬張連前共計五萬張得彩之數亦卽隨同增添計七張有零中一張以八成零派彩得彩旣較前爲昜大彩亦比前爲多除將續增章程開載於後外合行出示曉諭爲此示仰購票各色商民人等知悉凡向來承銷本票者均一律按照向章辦理其祇遵勿違特示　　 
[整頓鹺綱]  
掦州訪事人云兩淮通泰各場垣商就場收鹽例有旬報類皆以少報多蓋淮南總局春秋兩季派發重運鹽照悉以垣儲多寡爲衡各商希冀多派若千以故競相虚報也去冬淮南局員某君查知其弊飭各垣商將所領缺照呈繳惟泰屬某場垣商禀繳到局某君隨批示云該商盤缺不止此數兹據繳到缺照七百二十六引應先核銷其餘各照及前此擬報壬辰新收引數與禀不符迭經諭飭禀覆何以來禀 
 
 

Page 3

 
 
並不聲叙仍著明白禀覆以憑核辦　　　　　　　　　　 
　　 
[羊城雜錄]  
○廣州訪事人云粤省武備學堂開辦伊始經費支絀頗難支持大憲因思各屬武試向有册金及賓興公車等費今武科旣停不妨撥充學堂經費已於客歲嘉平某日札飭所屬查明此欵的數若干禀候核奪矣○粤省擬設自來水迭於客歲經商人禀請承辦大憲終以窒礙良多未經允准○翠羽爲婦女首飾產自江西者最佳年來商人販運至粵轉運外洋銷場日見暢旺價值亦較前增至三倍業此者固無不利市三倍也○城西寳慶新街鄧姓於去冬十一月二十五日之晚四鼓時被匪入室劫去金珠衣飾值至鉅萬翌日南海縣某大令聞報親往履勘嚴飭捕役緝盜追贜○客歲嘉平某日職商陳永安具禀督轅請領護照載運軍火入口寄存官局代銷德靜山制軍批示日查新訂約章程禁運軍火入口兩年現在尙未届滿該商所請軍火購存在港請給護照運省寄存官局代銷等情礙難照辦○日前肇羅道周觀察禀詳上憲以開建土匪蠢動邑令謝鴻鈞會同柯都戎督帶兵勇摟城固守以致積勞成病於去冬十二月十八日逝世身後蕭條宦囊如洗請給銀一千兩以示體卹未悉能邀恩准否也○商人陳伯潛具禀善後總局請承辦陸豐縣屬魚鮮捐局憲批示日該縣魚鮮每年大約若干是否專在本地售銷抑兼運别處所認餉數是否核實候札飭陸豐縣體察情形傳集商人議覆核辦　　 
[上海官場紀事]  
○駐紥南市之江蘇撫標滬軍營管帶龍葆珊遊戎於昨日午後乘某小輪船赴蘇垣叩賀各大憲年禧○前日江南提標右營叅將廖楚材叅戎命駕至蘇松太兵備道轅及上海縣署賀年禧○昨晨蘇松太兵備道袁海觀觀察乘鈞和兵艦往白門恭賀署兩江總　　 
[督張香濤宮保年禧]  
○上海縣主汪瑶庭大令本定於前日赴松江賀府尊許子元太守年禧旋奉道憲袁觀察諭令暫緩大約須俟觀察回滬再定行期矣　　 
[示禁賭博]  
○昨日本邑保甲總巡朱森庭明府出有簡明告示日照得抽頭聚賭實屬有害地方現屇新年已過禁止　設賭場如敢故意抗違立卽提案桁楊合行出示曉諭其各凛遵勿忘　　 
[比捕緝兇]  
○滬南吉祥弄元益錢荘傭人沈阿三於去臘除夕收得洋銀若干行經泉漳會館前突被匪人攔住去路揮刃剌傷頸項等處乘機攫去洋銀一百餘元荘主當卽投報保甲總巡局昨日總巡朱森庭明府傳十六鋪汛捕錢福到案比責五百板地甲裘鎮記過免責勒限二日破案如敢抗違提案重比　　 
[流氓揮刃]  
○前晚米販楊發林在南市某姓家賭博赢得洋銀一百餘元隨赴順源館果腹甫入座突來流氓某甲出白刃威嚇强索金戒指一枚楊不之與致被剌傷頸項事後投訴捕房捕頭派包探黄量海拘到館主陳嘉炳暫行管押責令交出兇手以便轉解馬路工程局禀請總辦翁子文太守訊懲　　 
[議加捐欵]  
○去歲之暮本邑法界工部局首董某君邀集諸董互相商榷旋定於西歴一千九百零三年正月一號起所有租界中店鋪民居應輸捐欵槪照前例加收一成　　 
[續錄去臘上海縣署瑣案]  
○去臘下旬某日劉楊氏扭湖南人陳雲階至案請追所欠房飯資縣主汪瑶庭大令研訊之下劉楊氏供小婦人在城内唐家弄開設生生客棧陳於前年十二月十一日帶同妻子僕人共五口來棧借宿每人日需房飯錢二百六十文至月杪自行炊　惟棧資迄今已及一載僅付洋銀二十四元有奇被欠錢七十餘千向之索取非但不付反任情滋閙擊毁物件求准究追陳供小的雖有五人僅借棧中小房一間言明每月洋銀二元共欠錢三十餘千大令察核細帳實欠六十六千四百文遂飭將陳交人保出限三天内照數歸還旋有劉文炳者投案控陳騙去香爐陳供小的與劉同居棧内劉借小的洋銀贖出所質香爐皮袍意圖燮賣後小的將香爐售得洋銀四元尙不敷借欵求鑒大令察得劉陳兩人均不安分喝令笞責陳劉均再四哀求大令叱之使去○去歲某日陳承甫控朱友才等誘逃弟婦大令升堂研訊陳供八月某日朱友才浼周朱氏向小的言及伊家寡姪媳章氏自願再醮小的當出身價洋銀九十六元娶爲弟婦至十一月某日章氏忽爾逃逸向朱查問僞稱不知今將婚據呈閱周朱氏供小婦人不敢串放白鴿實不知章氏何故遁逃大令判將朱責二百板收押所中周朱氏交人保出追繳身價○去歲孫汪氏訴稱沈佳和劉琴仙將伊夫沈硯耕劫去勒令取贖後由劉至周浦鎭恊同汛兵朱桂堂尋獲硯耕始知實係楊桂卿從中主唆而楊反與朱爲難是以扭案請究大令訊明楊串誣屬實諭令收押所中至年終楊央耆老四人投縣具保大令提楊至案申斥一番准予保出如再唆訟定提重辦○去臘二十七日虞德榮扭胡金海至保甲總巡局請追欠欵總巡朱森庭明府移送到縣大令升堂研訊虞供小的在署西開顧繡店胡金海向在本城三牌樓開新衣店與小的店中往來賒去綢縀八月内胡將店遷至城外共被積欠貨價洋銀二百餘元屢向索取遊約不還是以情急扭控叩求追給清帳呈閱胡供小的所製新衣批發出外三節歸帳所欠虞之貨價須俟收帳歸還决不圖頼今因市面艱難故與熟商先還一半大令飭將胡交人保出限三日内先還一百元餘欠明正歸楚○前者法界公廨讞員孫建臣大令解送在花鼓戲場攫物滋事之張阿根沈福生金阿生王寳林四人到縣經大令訊責發收攺過局除夕適届期滿大令飭差帶案發落張等同供小的等從此痛攺前非不再犯事大令飭各具安分結從宽斥釋　　 
[上海巡局紀事]  
○昨日有陳某者至荷花池前丁禮炳耍貨攤購物論價不合遽起爭端丁突奮老拳將陳頭顱擊破旋互扭至十六鋪巡防南局聲訴情由局員賈礎玉參軍飭地甲帶出理處○更夫頭目李阿慶向邱良和賭攤索取陋規不遂所欲互扭至十六鋪巡防南局局員賈參軍飭押候訊究　　 
[英租界捕房紀事]  
○偷兒倪英求潛入福建路陳阿炳所開小烟館内行竊烟槍一枝報由包探張寳成拘獲帶入捕房捕頭令押候解送公堂禀請讞員張柄樞司馬訊究○儈人方則良前因誘人作無恥勾當經某包探拘解公堂司馬訊明判令遞解回籍近又潛入租界中被包探張寳成拘入捕房捕頭令押候解送公堂禀請究辦○前日某號巡街捕巡至泥城橋畔見有孩屍二具又至蘇州河畔又見一屍因卽回告捕房捕頭派包探張寳成前往查明著本圖地保妥爲埋葬○積竊王阿大行竊雲南路周林仁家銅器等物報由包採金立生拘入捕房捕頭令解送公堂禀請訊究　　 
[正字]  
○昨日報登去臘南市裕和藥材行司　者遺火積薪一事兹據裕和行中人持來字條钤有圖記言失火者實係恒大與裕和無 
干合卽照登以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[閩中腦局程] 　　　　　　　　　　　　　　　　　　　　　　　　　 
○欽命布政使司銜督辦福建全省官腦事宜福建分巡興泉永海防兵備道延爲出示曉諭事照得本道奉總督部堂許牌委督辦閩省樟腦官局聘日本技師議定章程集資承辦業已分别移行並照會各國領事查照槪派員辦理提調支應事務於本年六月初二日先在厦門開設總局並啓用關防具文通報一面由技師遣夥馳往各處察看腦務情形請給護照各在案查樟腦一項現在攺由官局承辦原爲籌餉裕國起見誠恐民間罔知底蕴有所阻撓合將所定試辦章程及續定買樹熬腦各條欵一并出示曉諭爲此示仰閩省　色人等知悉爾等須知官局收買樟樹以及所給執照熬腦歸局收買均屬公平定價並不稍有抑勒務各遵照章程辦理切勿偏執已見藉端刁難自干咎戾凛遵毋違特示計開章程條欵於後福建官腦局試辦章程十二條一福建現設官局試辦漳泉永春龍巖三屬及本省產腦地方腦務由閩浙總督部堂委員駐局督辦一切腦務並延聘日本專門技師愛久澤直哉經理製鍊銷售事宜一官腦局各事規條槪應定熬腦售腦細則以及干涉腦務一切章程應由官局督辦隨時酌核擬定禀請督憲批准施行一官腦局收買民人樟樹之法交價民人之法皆察民人熬煮之法須别由官腦局公布一官局腦樟考騐製鍊情形及銷售腦價高下缘由應由技師隨時明白禀商官局督辦酌核官局督辦有隨时考察技師辦事之權一本章程宣布施行之後不准内地民人私自設灶熬腦倘有自備資本熬腦者應餉官局報候核准給照按照局定熬腦細則遵辦其由官局借欵熬腦者一律照辦所熬之腦及渣餘之物均當送交官局照所定秉公價值收買由局交給技師考騐灶户人等不准私擅售賣致使貨色叅差有碍商務一產樟熬腦地方均屬内地所有遵照本章程第五欵請照設灶之人必須確係中國百姓方准照辦此外别國官商以及藉民一槪不得援請冒辦一產樟熬腦地方係屬内地各國洋商若有需用官腦應准向局照價購買不得自入内地設灶製造致違條約　　　[  章程未畢明日續登]  
　　 
[法租界捕房紀事]  
○順天人王某向在某宦處當長隨邇因被斥無聊由蘇州來滬投親不遇落魄此間前日傍晚悵然至小東門外浦畔聳身躍入江中巡街捕見而援起送入捕房捕頭詰悉情由惻然憫之命留候解送公堂禀請讞員孫建臣大令安插○前日之晚山東人某甲因事與同鄉乙丙二人口角驀地持刀將乙丙戳傷事爲巡街捕所聞將甲拘送捕房捕頭令送乙丙至某醫院醫治甲則押候解送公堂禀請究辦○安南某氏婦前隨法弁來滬前晚止宿廣東婦人某姓家翌日忽失去金錢十餘枚及零星物件因卽投報捕房旋經包探察得所雇車夫某甲情有可疑爰卽拘入捕房押候解送公堂禀請訊辦　　 
[美租界捕房紀事]  
○昨日午前無頼徐阿才徐福生湯阿才在下海浦路某茶肆中作葉子戲忽爾起釁互相兇毆湯力不能支被二徐抓破其面血流不止五百七十五號巡街捕見之一併帶入捕房捕頭今將湯扶送同仁醫院療治二徐押候解送公堂禀請讞員張柄樞司馬訊辦○昨晨偷兒王阿來潛入穿虹浜左近鄉民某姓家竊取衣服若千件携之而出適爲某號華捕所見連贜解入捕房捕頭令押候解送公堂禀請懲辦　　 
[上海北市絲業會館籌振公所施予英經收各處水災賑捐十一月初一至二十日第一百廿五次清單]  
○初一日隐名氏由陸幼堂先生來洋廿元寳應朱東朔募了願人求病愈十五元又求平安人一元○初二日江北糖雜貨衆商節省年例酬神戲寳移助英洋三十元龍洋六元柳浦王懹孫爲子肇會病愈完願英洋廿元○初四日丹記洋廿元○初六日南城劉季助山東規銀一百兩又助四川規銀一百兩高郵丁玉軒募常州王門姚清華已故來冥福第四次續助洋五十元徐少甫先生七旬壽筵移助五十元殷　棟求子病速愈三十元油車港倪硯薇因內人產後病祈速愈十元○初七日周玉麟先生龍洋八元英洋二元○初八日新聞報館恊賑所經募廿六批英洋七百零八元龍洋四百四十五元規元廿五兩小洋四十四角銅銀屑十七兩　見洋八元銅大洋一百零一元銅小洋一百四十二角砂錢二千六百文南　草堂韓求脾病速愈洋一百元葉雪航四十元○初九日不書名洋一元○十一日杭垣　來生洋三元松江廣火一元○十二日奉賢唐正煥善士病痊還願洋二百元○十三日南通州浦上無名氏由姚錦堂先生　厚大荘來洋二百元監城無名氏三十元鎭洋李家騏爲兒會蔭病愈　洋一元○十四日曹承桂洋十元東海不留名一元○十五日無名氏洋四元啓記銅大洋三元銅小洋廿六角○十六日景鎭道生銅小洋三十五角○十七日常州王門姚清華已故祈冥福第五次續助洋五十元黄子欣保佑合家平安廿元油車港倪硯薇爲兒驚風求速愈五元○十八日嘉定黄爐坯洋一元無名氏銅洋四元○十九日梁溪無求氏身健完願由福康荘來洋一百元寳應朱也魯五元○二十日龔樹森求子保善病速愈洋廿元洪姓求兒病愈十元山芝氏二元○廿一日守眞子洋十元○廿二日施鎰堂龍洋二元英洋二元○廿三日楊予萱觀察洋五百元皖旌思源氏龍洋十元心誠堂估平紋十兩零六幾　見規元十兩零七錢二分四厘○廿八日願馥蓀保佑内人產婦母子平安洋一百元松江湯炳記病愈還願廿元奚家橋無名氏爲合家病痊由少溪寄來龍洋十无又婁東幕名氏爲驅三日瘧龍洋三元○三十日緖綸公所規元一百五十兩南鄉倪洋九十元四明張彭記求病愈刷久成茶棧來廿元○十一月份共收規元三百八十五兩七錢二分四厘洋二千五百零八元址七四四六二五合規元一千八百六十七兩五錢一分九釐龍洋四百八十五元爐坯洋一元址七三五合規元三百五十七兩二錢一分小洋四十四角址六七六合規元二兩九錢七分四釐以上共收規元二千六百十三兩四錢二分七釐銅大洋一百零八元銅小洋二百零三角砂錢二千六百文連前共收規元三十三萬七千七百六十五兩零一分八釐銅洋八百元零零一角貂套一件砂錢二千六百文 
 
 
 

Page 10

 
 
   
 
 

Page 11

 
 
   
 
 

Page 12

 
 
　　 
[光緖二十八年十二月十二日京報全錄] 　　　　　　　　　　　　　　　　　　　　　　　　　 
宫門抄諭旨均已錄前○廣州將軍壽等奏爲籌攺廣州旗學各學堂情形摺○雲貴總督魏奏爲報効昭信股票第五次移獎摺開浙總督許奏爲總兵因病出缺請旨簡放摺○山東巡撫周奏爲保案重　懇恩攺獎片奴才宗室壽蔭奴才興存奴才春齡跪奏爲遵將廣州駐防書院義學堂攺各學堂開辦情形恭摺具陳仰祈聖鑒事竊奴才等欽奉光緖二十七年八月初二日上諭作育人材端在修明學術除京師已設大學堂應行切實整頓外著各省書院於省城均設大學堂各府廳直隷州均設中學堂各州縣均設小學堂併多設蒙養學堂其教法當以四書五經綱常大義爲主以歴代史鑑及中外政治藝學爲輔務使文行交修講求實用方副朕圖治作人之至意著各該督撫學政切實通籌認眞舉辦所有延聘師長妥定教規及學生卒業應如何選舉鼓勵一切詳細章程著政務處咨行各省悉心酌議會同禮部覆敷具奏將此通諭知之等因欽此仰見聖明勸學育才之至意薄海士民同深欽感而我滿漢世僕益當力思振奮以　報効查廣州駐防原設有漢書明逹書院一志滿漢八旗清漢書義學中館各一所漢車八旗清書義學中館一志漢書義學中館四所其清漢書小館滿漢每旂各一所凡肄業學生向無膏火所有脩金獎賞每年共用銀一千五百餘兩全由滿漢各旗官兵按月帮助並無永遠實欵經費此粤防原有書院義學之實在情形也近年疉奉諭旨振興學校以培才爲急務廣州八旗子弟不無可造之材亟應設法培植且管理大學堂事務大臣張百熙會經奏明各處駐防仰體朝廷作育人材至意有已經整頓酌攺學院爲中學堂者俟將各處辦法咨調彚齊統籌京外聨絡一氣之法等語咨行來粤奴才等疉經督同各恊領再四籌思並與在旂紳士二品頂戴廣東前先補用道楊樞等屢次會商反覆詳議除清書官學義學中小各館照舊辦理時加獎勸無庸更張外擬將原有之明逹書院添貨鄰房攺建堂宇稍加修飾攺爲滿漢中學堂一處延聘中文總教習一人中西文分教習各三人額定學生一百名另將滿八旗漢書中館攺漢軍小學堂二處均不設總教習祇聘中西文教習各二人各定學生六十名滿漢各旗漢書小館均攺爲蒙養學堂專用漢文教習學生亦幼童居多暫可不定名額計攺中學堂一處小學堂三處蒙養學堂十六處合共每年所需經費幾及萬金查各旗官兵按月公帮劃歸漢書義學應用此每年計銀七百二十兩不敷尙鉅旗營向無聞欵亦别無設措不得已援照同文館添設俄東法各館由廣東善後釐務各局按月撥給經費成案咨商督撫臣飭局籌撥嗣准咨覆定由善後局酌發八旗學堂經費銀五百兩核計尙難敷用查右司　馬用剩及津貼舉人會試盤費二欵每年尙有盈餘擬請在　馬用剌每年撥銀三百兩津貼舉人會試盤費項下每年撥銀七百兩合共撥出銀一千兩歸入學堂經費按月支用所撥之數仍歸　馬用剩及津貼舉人會試盤費如原案報銷總計學堂經費每年可得銀七千七百二十兩惟有儘力先行開辦卽委旗紳二品頂戴廣東前先補習道楊樞二品頂戴掌理左右關防廂黄正白旗漢軍恊領王汝梅總辦滿漢八旗學堂事務俾官紳合力認眞籌辦其中學堂委副辦官三員小學堂委副辦官各一員所有員薪役食各項均從减省開支亦不給學生膏火僅優給前列獎賞實藉以誘掖諸生向學之心惟不給學生飯食及未建齊舍以習夜學習綠限於經費辦理未到容俟陸續籌添經費再行擴充將來學有進步應添延西文總教習以資深造臨時再行酌辦現當開辦伊始添貨鄰房攺建堂宇及置備棹椅什物等項亦非數千金不辦而書籍儀器尙無購欵除由兩廣鹽運使國鈞籌助銀二千兩外如粤海關監督及旗人任粤者關亦商請量力籌助並先將局撥經費三個月節支湊辦兹已一律粗具規模各敎習亦經延聘得人已於九月二十五日各學堂次第啓館一切敎法謹當欽遵屢次諭旨寔力奉行以仰副聖主圖治作人之至意其各學堂敎規自當遵照管學大臣張百熙奏定頒發各學堂章程以爲標準倘有因時因地應稍捐益及未盡事宜併就現辦各堂應行擴充者容俟與督撫臣妥爲熟商設法籌辦將來八旂中學堂學生畢業如有才堪致用者擬請援照同文館學生三年擇尤保獎咨送京師大學堂考試分别錄用至小學蒙學各堂學生均令照章肄業務令遞升之格不得稍有荒疏致誤所有各學堂事務責成該總辦及副總辦各員實心經理如能督辦得力始終不懈與各教習教導有方諸生多所進益應請援同文館提調館長教習保獎成案及山東巡撫奏定學堂保章三年准予分别獎叙一次至捐助開辦經費數在千兩以上者均飭令一律勒　表記用彰義舉今兩廣鹽運使國鈞助銀二千兩爲數較鉅洵屬急公好義體念旗艱惟是監司大員應否嘉獎之處非奴才等所敢擅擬所有籌攺廣州旗學各學堂開辦日期緣由除咨呈政務處外務部曁咨報學堂大臣及吏户禮兵各部備案外理合恭摺具奏伏乞皇太后皇上聖鑒謹奏奉硃批管學大臣議奏欽此魏光燾跪奏爲滇省文武各官報効昭信股票第五次請獎恭摺仰祈聖鑒事竊查滇省文武各官報効昭信股票銀兩前准户部酌擬章程分别請獎移獎奏奉諭旨允准頒發章程通行遵辦等因業將第一欠至四次照章請獎移獎造册奏明給獎在案兹據署布政使劉春霖詳稱據報効昭信股票各員禀懇照章移獎胡德燮等六名職銜監生遵照例章共合十成正項銀九百兩以原捐股票銀計抵外補繳正項銀二十六兩存儲彚解部飯照費俟集有成數另文批解造具各捐生履歴清册併同印收詳請奏咨前來臣覆核無異除清冊印收分送吏户部國予監外所有滇省文武各官報効股票第五次移獎緣由謹恭摺具陳伏乞皇太后皇上聖鑒飭部核覆施行再雲貴總督係臣本任毋庸會銜合併陳明謹奏奉硃批户训議奏欽此閩浙總督臣許應騤跪奏爲總兵因病出缺請旨簡放以重職守恭摺仰祈聖鑒事竊臣據署福建汀州鎭標中營守備馬忠貴申報新任汀州鎭總兵李南華於九月二十五日由省起程至十月十七日抵汀接印任事因沿途感冒風雨身患寒熱醫藥無効於本年十月二十九日辰時病故等情前來查該總兵李南華甫經到閩飭赴新任遽爾出缺椀惜殊深除另行委員前往署理外所有福建汀州鎭總兵員缺緊要請　　旨迅賜簡放以重職守謹循例恭摺由驛具奏伏乞皇太后皇上聖鑒謹奏奉硃批另有旨欽此周馥片再查在任候補同知安徽安慶府通判張廷鑾前因勸辦山東賑捐出力經前撫臣張人駿彚案保以同知在任候補奏奉硃批　部議奏單併發欽此飲遵飭局行知在案兹據張廷鑾申稱該員前辦湖北賑捐出力經湖廣總督臣張之洞保以同知在任候補光緖二十七年十二月二十日奉旨允准遵卽在部領照注册此次所獎官階係屬重复擬請攺獎俟補同知後以知府在任候補由賑撫局司道詳請具奏前來除咨部查照外謹附片陳明伏乞聖鑒敕部核覆謹奏奉硃批吏部議奏钦此 
 
