# 1888 - 265 - 4905549

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史館復取累期掌故列聖宏謨編簒成書　爲　錄由是自天命迄道光九朝治績燦然大題恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邉疆開拓之事亦皆編年記月一覽可知固宜家置一編朝夕披閱者也第原本巳多漫　坊間翻刻又皆魯魚亥豕訛悮良多茲用新式鉛字排印精選上白紙張校對裝黄俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購置請移玉至申報舘帳房面議可也此佈 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次繳所有取書送票等情早登前報布告四方矣如有單買初集不買二集者碼洋十元股單不給彩票無抑或單買二集不買初集者碼洋十五元股單不給彩票無接近來登門買股單者絡繹不絶惟恐彩票不敷分撥故特變通其例以期　使耳此佈 
[石印五鳳樓試帖發兌] [  點石齋主人啓]  
　　五鳳樓試帖精選名家藏稿曁鄉會應制之作分編上下平韻得萬餘首凡典制時令詠古賦物有題皆雋無體不工或冠冕　皇或風華掩映或巧思綺合或好語珠穿出處則梳　詳明事類則編排匀稱其中拗澀織佻之作不宜場屋者概從擯緊洵推試帖之金科玉律也准于二十五日出書每部四本價洋二元在南北申昌文瑞發售此啓 
[醫國篇]  
　　有熱腸客問於素心人曰上醫醫國信乎對曰然夫醫國者固非一手一足之烈但憑望問聞切以辨表裹虚實浮沈遲數而已也所醫之事亦不一端大都總以救時爲要時哉不可失此則醫國之聖手也熱腸客曰若然則吾有一疑竇於此前者西醫梅威令君苦心孤詣教華人以西醫之法有徒三人皆考騐數次由港而滬各國醫生隨意問難無不應之如響其技已精其道已成給以憑照俾行其遒梅君又挈以至津謁見李傅相蓋以傅相前此本有所授意於梅君迨抵津之後卽聞有當派往各營之說僕聞之方且喜而不寐以爲中國自此得以有西醫隨行於軍中以救死傷且可以展轉教授以一生三以三生萬其有裨於中國者爲何如乃久之而寂然無所聞有來自丁字沽者詢以此事成茫然不知成曰尙未聞有所位置梅君之三徒現在析津無所事事則不禁心焉疑之是豈有人焉從中阻澆如魯之臧倉者乎夫李傅相之於各西人固欲常常而見之故源源而來或談礦務或論鎗礮大都通商之事居多傅相無不隨時接見深相欵洽而梅君之舉則固傅相所見諸西人中所絶無而僅有者也傅相深知梅君之有裨於時事當此整頓海軍添設練勇講求邉備防患未然之際隨營不可無醫生中國雖與西國之法不同而近來仿效西法旣日見其衆則此事亦係當務之急故傅相當時收之門下許以相助爲理直將以責成梅君梅君於是竭盡心力以教華人得三徒久第訓誨隨時考騐數年之後居然成功之三徒者其披直與西醫無異從此而錄用此三人轉收學徒廣傳醫道則誠所謂此其時矣傅相固所謂救時之賢相又得乘時之權夫豈肯失之交臂者而何以久之而寂然也梅君創中國所未有之奇傅相亦旣知之且允爲襄助設梅君教之而不成則深負傅相期望之心矣乃有志者事竟成三學徒考於香港而港醫皆以爲可考於滬上而滬醫亦以爲能西人之中無論老少皆有欣然屬望之意夫淮中滬上之諸醫皆西醫中之赫赫有名者而皆以爲良則非處士之純盜虚聲者比矣前者在滬試演車營救治死傷之法中西宫咸在僕亦與於其盛親見其便捷輕利奔　靈快之狀拍手稱善以爲得未曾有其外之有可見者如是則其中之有所藴者可知宜乎各西國名醫皆向梅君賀得人旁觀者咸爲之歡忭也旁人之所以歡忭者非專爲梅君慶蓋喜中國自此得有隨營醫生與西國無異倘有兵事可以有所恃而不恐國家愛惜軍士之意彰而軍士亦感激思奮且中有所恃則胆愈壯而氣愈雄以中國所未有者而忽然有之不覺視爲新奇有濟時之責者正宜及此而榮之崇之使行其教於中國學之者亦有所歆羨而競思奮　如此乃爲救時之良策醫國之神方而顧落落若此是豈意料所及哉以爲梅君自受傅相之知予以責成使得傳其絶學今已有三人受其衣鉢習其青囊學徒考騐推許者衆口僉同爰以此教習已成之三人而復命於傅相梅君之事則已畢矣梅君之責則已謝矣而所以作養此三人馳驟此三人甚而至於以此三人化出無數醫生俾得各營無論水陸皆可以有醫生隨行悉心救療軍士心安士卒樂於用命其責方謝始成識時之俊傑處乘時之大位有濟時之大權此固可以自主獨斷不必謀及於衆人者矣而乃不免令人懷疑而不能釋子亦有以開僕之心胸乎素心人聞之掀髯而笑軒渠而起曰異哉子何疑所不當疑而以小人之腹度君子哉夫一事也而果不可行則雖哄動於一時必將貽悔於日後一事而果可行則雖偶阻於今日亦當發洩於他時此天地自然之理不可以勉强爲也傅相之智足以知時傅相之位足以乘時傅相之權足以救時夫豈必如築室之與道謀安知其緩也者非因慎重起見倘鄭重其事審慎周詳而後發則一發焉而其光益顯矣　人云無欲速無見小利欲速則不逹見小利則大事不成吾子之爲此言其一片熱腸固亦足嘉其如以管窺大以蠡測海何客徬徨而起俯仰以思憮然爲間曰敬聞命矣請以俟諸異日 
[安徽優貢單]  
　　正取六名何聲煥望江　何宗遜黟縣廪李灼華廬府廪胡之楨太平廪鮑世期蕪湖廪李經叙合肥廪　取十二名黄文傑金鴻智吳本洢吳增春程棟江國筠趙增槐蘇錦珊楊榮楨張燦樞張家亮余文魁 
[監臨緩行]  
　　前聞江南監臨陳中丞卽行回皖已列前報兹悉本屆謄錄生多病且死不敷謄寫　頭塲自十二日爲始至十八方告竣以次遞推則二三塲非下月初二不能竣事照例謄錄對讀一日未畢卽監臨闗防一日不能縣懈前報謂監臨有廿八日啓節之信恐屆期闗防未必能撤現在謄對兩所病死五六十人後疫氣已漸消散闈内餘均平安惟十八日有友人見西龍腮從墻頭支板若橋式詢其何用則稱内簾有一官須從此抬出盖不能如生者之扛走龍門也然亦未的知其爲何名姓 
[烟臺小誌]  
　　有齊東客言及該處七月間陰雨連朝山水暴漲加以黄水注東合力爭趨各村莊都被淹没較 
 
 

Page 2

 
 
前數年　决時情形更　一望汪洋幾無一片乾土雖當時見機防範人口不甚損傷然泥淖中無數哀鴻嗷嗷待哺瞬交冬令啼飢號寒富更不堪言狀從前避災他省之人一聞黄流南遷　　言旋故里此次復遭漂没之害更叫傷也山左水患頻仍屢荷朝廷撫恤及南中着士之賑濟值此偏災又告不能不望發棠之舉也○前因疫氣流行驛跕客店一有病人紛紛回鄉調理需用頭口甚多駱店中無以爲應幾於冀北空羣因此　價頻增至今依然昻貴○萊府所屬之太平灣地方議由招商局派船内駛嗣派定廣濟輪　往來萊州黄邑二處裝載帽　粉絲等貨已經道憲的定章程　示曉諭矣○十三日闗道憲盛觀察之封翁壽辰一時賓朋交賀輿馬紛紜聽菊部之笙歌緒綺筵之　錯泀是熱閙無比○十四日細雨溟濛好事者流深恐萬疉愁雲掩却一輪皓月至次日凉風颯颯雲　浙消入夜月色滿天星河影動相與啖五綾之餅飛白寳之觴携好句以問天向　壺而濯魄人間此樂何减天上○登榮水師恊唐恊戎廷威在東有年諳練戎檵尢工書法有儒將風流自統領兩營練軍以來恩威並著部曲咸深愛戴遂於本月十六日恭送德政牌匾恊戎辭讓再三方始收受 
[吳門秋信]  
　　蘇州某監於本月中旬監斃重犯三名經某司獄分别報故均係患時痧旋經上游照例飭縣相騐棺殮省中於十七日接到釘封决囚公文卽由臬憲飭委元和縣程邑侯會同城守營赴監提犯二名押赴市曹斬訖隨赴臬轅銷差所决何犯俟查明再錄○蘇城素多名勝之處　人遊玩離城十餘里有石湖焉居太湖之濵湖之西有山名上方山向來崇祀五通神淫祀也湯文正公撫蘇時舉火焚之廟宇神像蕩焉無存至今一片焦土吳俗崇信鬼神積習難改歴年旣久師巫之輩及愚夫愚婦遂又崇信而奉祀之本月十八日爲進香之期熱閙甚於平日又是日有杏春橋穿月之說由來已久以是紈　子弟閨閣名媛咸於是日結伴往游銜櫓接軸大小船隻不下千有餘號並有畫船簫鼓點綴昇平紅袖青衫與水色山光互相掩映誠一幅天然圖畵也 
[閩闈續述]  
　　考生某甲等五人僱一火夫在寓粗作甲等於首塲後得意出外添購雜物以爲塲中之需詎土娼以賣　棗爲名到寓求售火夫遂與之成姦盜甲等資　銀二百元作纒頭費甲等回寓查知惟乙是問是晚卽呑芙蓉膏而逝旋甲等入闈甫值點名若有所見皆奪路退回不敢入塲○本科内闈差遣委員不下數十人多半是海防鄭工新進者各委在至公堂於士子未入時相率煮酒言歡甚有以拇戰爲樂者洵文闈中之别開生面者也○委員范君首塲派委散發題目紙忽忙中致錯誤五十餘紙之多監試不以爲然經提調爲之說情始不深究祗將看守頭門朱委員與范對調 
[浙事近錄]  
　　學海堂孝廉考試歴經設法嚴絶頂冒終不能社其弊端本月德靜山都轉於十二日考課凡頂冒者均在闈中眞可謂弊絶風清矣○　闈執事各員自鄒觀察以下及巡檢未入凡奉差者均於十七八日先後銷差惟圍塲弁兵仍照常巡察未撤一棚○新任織造英尙衣於初六日申刻抵下碼頭初七卯刻進城卽於是日辰初接印視事○闈中謄錄所遞出信息所謄頭塲試卷截至十九黎明爲止未謄者僅一千四五百卷對讀所至十八黎明止計已發出者共六千卷○初八日丁祭至聖先師例由巡撫主祭兹以靜帥入闈監臨特委許星臺方伯代祭至執事各生均以進塲未湯庠者竟得躬襄盛典誠榮幸之極矣許方伯主祭禮畢始到貢院點名○三塲事畢各府縣考生均先後束裝回里挑擔人夫利巿十倍竟有召僱終日無人應命者若萬安橋以至太平橋大河一帶二十日竟無一船可以應僱聞係兩縣差役串同埠頭詐爲捉差以分船户之利省會大地胆敢串詐致考生束裝待船爲民上者耳目固難周哉 
[兇犯臬示]  
　　福州故員吳司馬之家眷三口被船户馮矮仔與匪徒傅寳善萬家財謀財害命一案業已訊實押解校塲正法在案現大憲委令從九尹承緒押解馮犯等首級赴古田縣犯事地方示衆業於十四日禀辭前往矣 
[接錄上海茶業洋棧保險全案]  
　　闗道憲諭茶業董事欽加二品銜監督江南海闗分巡蘇松太兵備道兼管銅務加一級紀錄十次龔爲諭知事六月二十日接英總領事許復函茶業會館違約背理不遵開巿先議保險未便准行西商公會於十六日致函茶業會館迄置不復請剴切諭導勿任固執等因到道除復請英總領事會同各國領事仍速飭令西商公會及衆洋商赶將保險允認給憑示信俟復到再行飭知外合抄來函及復稿諭知諭到該董等卽便查照辦理並傳諭衆茶商一體知照毋違特示計抄來函及復稿各一件錄後右諭茶董唐國泰俞軾等准此光緒十四年六月二十三日○英總領事致闗道憲函啓者頃准來函以茶業停巿衆情所重者係保險一節抄禀請致各國領事並行西商公會與中商和衷商定辦法等因查前次各國領事官會議專爲茶業會館違約背理停巿挾制起見是以本月初九日函致貴道特請諭令該會館立卽照常開巿已承函復允行所有保險一節本係商人應行會議之事且所議章程彼此各商意見不甚相懸各國領事官初未置論一經照常開巿中西各商立可和衷商定萬一意見兩歧仍可禀官核辦今茶業會館並不遵照開巿而請轉致各國領事宫先議保險未便准行至來函所云或先將允辦兩得其平情形由西商公會稟明一節則該商會已於十六日明白致函茶業會館迄今置之不復是該會館大失和衷共事之道咎有攸歸尙祈貴道查照剴切諭導勿任固執爲盼云云六月二十日到○闗道憲復英總領事函啓者六月二十日接到復函茶業會館違約背理不遵開巿先議保險未便准行西商公會於十六日致函茶業會館迄置不復請剴切諭導勿任固執等因到道當又飭傳茶董面詰據稱十六日西商公會來函内云茶巿一開可議章程會館議章大致不相懸殊衆洋商總可和衷酌商允協無大難也等語隨將此函邀集衆茶客交給傳觀致稽泐答所有開巿一層近日中商與西商照常看貨定價成交爲數不少惟洋商買定茶箱轉入洋棧必待洋商將保險照允簽名之後方能送入洋商棧房如此辦理天理人情與停巿拾價迥乎不同於約無違於理無背否則中商身家性命所闗資本無着惶懼萬分仍求轉懇值年總領事秉公飭令西商公會曁各洋商迅將保險承認給一憑據以便將茶箱送入洋棧等情本道查該茶董所禀近來中西各商業經看貨定價成交卽係照常開巿祗因保險一事西商公會函内雖有總可商允之語尙無確實憑據以致茶未送入洋棧尙祈貴總領事會同各國領事速飭西商公會及衆洋商赶將保險允認給以憑據然後公議章程簽字明示信義而孚衆望在貴總領事與各國領事一視同仁本道無任盼切仍乞示復以便飭知中商遵照爲荷云云六月二十三日發○茶業董事禀 
闗道憲具禀茶業董事唐國泰姚錕蔣澄武維治金鑾江幹榮梁榮翰俞軾禀爲奉諭禀復事竊董等於本月二十三日接奉憲諭内開六月二十日接英總領事許復函茶業會館違約背理不遵開巿先議保險未便准行西商公會於十六日致函茶業會館迄置不復請剴切諭導勿任固執等因到道除復請英總領事會同各國領事仍速飭令西商公會及衆洋商赶將保險允認給憑示信俟復到再行飭知外合抄來函及復稿諭知諭到該董等卽便查照辦理並傳諭衆茶商一體知照各等因奉此董等於二十二日請担文律師函復西商公會並與西商董事訂定二十四日與茶董會議章程屆期茶業董事唐敬修金鑾袁在　俞軾邀同担文律師至西商公會會議保險章程互相允洽董等當卽知照衆茶商一概落簿發茶照常交易西商董事卽將保險章程交公會董事至各洋行簽名現已一律簽齊由該公會送交茶業會館收執共昭信守兹將辦理情形并抄黏保險章程及公會來函叩求大人俯賜察核並請立案以垂久遠而慰厪念戴德上禀計抄黏保險章程及公會來函一紙錄後○謹將保險章程抄呈鈞電查華商將茶出售洋商茶入買客洋棧後適在騐看或過磅時華商尙有因火燭而受虧損 
 
 

Page 3

 
 
等情是以華洋茶商議立章程於左以免彼此有所誤會一凡洋商憑茶樣成交後一經大數茶箱發入洋棧保險卽歸洋商承認保險費亦歸洋商任當一凡大茶一經騐看後適或不收茶客卽賣客自退之時起須在二十四點鐘之内卽將所退之茶搬出倘逾限不移買客從此無保　之責一凡大茶發入洋棧後買客或買客有權之用人卽將所入棧之茶之數目牌子詳細註明出立收條適或將茶退還如二十四點鐘之限一過此項收據須卽行交還原出收據之人華光緒十四年六月二十六日西一千八百八十八年八月三號右將簽名洋行開後 
怡和太古泰和仁記天祥泰隆寳和同孚公信信履泰祥泰德興元芳咩查協隆旗昌柯化威 
瑞昌錦隆和昌立發德泰順昌豐泰順發泰茂華記八巴利利記廣昌祥記泰利老沙遜麥甘把三逹司庚興右將西商公會來函錄後照譯西商公會董事可納致上海茶業會館董事俞小坡函啓者昨在敝處所議各節業經彼此允洽各大茶西商均已簽名兹將所簽名單一紙送上卽希查收爲荷此頌日祉華六月廿六日西八月三號溯查通商以來凡茶商與洋商交易事經會館無不持平和衷共濟此次爲洋棧保險一事初辦之時稍涉孟浪致多周折至違背條約把持行巿斷非茶業諸董所敢出此兹蒙闗道憲洞鑒商情並葆洋商董事凌嘉先生調處其間得以照章允行保護衆商資本但願平安無事日新月盛共樂豐盈敝會館有厚望焉光緒十四年歳戊子孟秋上海茶業會館小坡俞軾謹識 
[司帳猝斃]  
　　近日天氣已凉而患疫者仍有所聞小東門外金敘興小客棧所用司帳唐姓昨日午飯後忽覺腹痛轉瞬之間卽已倒斃經該庽主急報捕房用德律風知照大巡捕房備捕頭當飭包探李雲發前往並邀同仁分堂司事看視委係急痧斃命並無别故該包探據情禀復隨由該寓主備棺收殮聞死者在該寓司帳未及旬日遽爾溘逝人生如電光石火良不誣也聞其原籍尙有妻小云 
[卹銀給領]  
　　打靶傷人一案迭登前報兹悉裴邑尊於前日飭傳屍父陸鼎爵及地保周闗寳到案研訊之下陸求領撫卹銀兩邑尊隨將撫卹洋七百元當堂給發陸具結領洋而退 
[縣案彚錄]  
　　刨棺賊瞿阿掌經華涇汛弁押送到縣其訊供情形已登前報昨日又經裴邑尊飭提烟館主金希人及楊阿寳到案訊究瞿稱小的貧苦不能度活刨棺攫取銀飾換錢使用而大南門外刨棺一具則未得贜金稱小的在華涇鎭開設小烟館瞿常來吸烟不知其有刨棺情事楊稱小的帮人耕種度日與瞿認識其刨棺一事並不與分邑尊飭將瞿等管押候示○裘阿虎喊控王阿英硬佔爰妻洪氏向領逞蠻叩求提究經裴邑尊准詞提王并着地保將洪氏交案於昨日由原差解案候訊○楊顯華控楊毛毛抛棺圖詐一案曾登前報昨經裴邑尊升堂訊究毛毛稱小的實在無力搬遷並無圖詐情事邑尊飭令退去所有遷費一節候着金姓措繳到案再行飭領卽將棺木赶速遷移 
[英界公堂瑣案]  
　　劉阿和訢稱昨有孩子林飛鳳特竹竿挑竊窗内舊布當經獲住人贜交捕送案林供以後不敢叩乞施恩蔡太守飭責手心五十下贜交劉領○三百十七號華捕禀稱昨見辛生和王阿生二人在路爭毆拘案請訊辛供小的至粥店吃粥有錢二十餘文放在桌上王見而硬借爭執之下反被兇毆王供小的與辛爲友向借不允决無爭閙之事因被指爲搶錢是以與之口角蔡太守飭王交人保出不得再向饒舌○吳桂榮訢稱失竊水烟袋由捕阻獲人贜該竊蘇金發供稱失業無依飢寒交迫初犯行竊求施法外之恩蔡太守隨判管押十四天贜交吳領去 
[法捕房瑣事]  
　　前報載小東門外說書之王春山因酒醉與李阿保之父戲謔將其跌傷及脚跡經李鳴捕將王押捕房一面將受傷人送往醫院一節昨有闗浴堂之張子香具呈保單恊同李阿保到案張稱此案經我向李商說現在李父傷已稍痊醫院諸多未便擬令回家調養自歸家日起令王逐日貼給李養傷錢一百文先付一月共錢三千文日後看其傷勢如何再行酌貼爲此投案王司馬謂李阿保曰爾父現下可曾抬回所貼之錢是否收到答稱我父傷已稍痊因在醫院不便故由開浴堂之張子香出爲說勸允貼傷費已收到三千文擬於明日將父抬回司馬又謂張曰倘月後傷痊不必將王送案由爾到案請銷如月後傷未痊愈則須將王交案核辦王春山卽交爾保去張等叩謝而退○浦東人陸和尙因賭被包探拘獲王司馬斷着枷號半月曾紀昨報昨王司馬命將陸枷號陸不愿帶枷極口呼寃司馬怒令枷起跪在一旁及各案訊畢復飭帶案謂曰爾之賭具現在從寛將爾枷號何又呼寃陸稱小的實不犯賭因今年元旦賭場被巡街西捕在大馬路拘押後因沈師爺要將我闗半年我害怕告知母親嗣由母央東家陰陽學曹老爺出爲說情沈師爺說要洋八元吃橄欖茶小的無錢後由母向借印子錢計洋八元交由曹老爺過付將我管押至初八日釋放　今小本營生八元尙未還清因此再不敢犯賭今抱獲搜出賭具盒子實係裝針所用司馬謂爾身畔帶有賭盒顯是犯賭不必狡賴飭卽帶往犯事地方枷示俾犯賭者咸知畏避○前報潘周氏與趙濟安卽趙裕隆拆姘一節昨據通事禀稱潘周氏在外候示司馬令傳進謂曰近兩日趙可來否答稱未來家中物件已被搬空求請提趙究追司馬閱存案在王六身畔搜出之各人名單問嚴辰爾可認識做何事業答稱不認識又問温二哥等可認識答稱認不得趙之朋友來家探望總在街頭或茶社密語故不知其底藴司馬命帶吳開良卽吳克亮到案問該氏爾可認識答稱認識問王六供說在爾家住過可有其事荅稱實無其事又訊吳曰爾總要說實話始可從寛辦理答稱前日所供實係實話况伊等是販私鹽人曾經與吳晴仙同做伊夫妻口角經我勸解餘事不知司馬謂爾可有保人答稱有司馬隨命交保出外着將趙裕隆尋交到案又謂潘周氏曰且俟趙到案傳爾質訊○前報載木客陸鴻禀控趙晉咸不付票銀一案昨有陳保芝具呈保單求將趙晉咸交保出外清理司馬閱保單後隨命帶趙至案謂曰爾與陸有何紏葛本分府不得而知今陸控追票銀理應照票付銀何得藉詞推諉旣有陳保芝出爲具保准將爾交保出外理楚倘陸再來投催惟有着保仍將爾交案訊追趙遵諭而出○寗婦烏吳氏禀控族長烏人錦等呑没股開鎭泰水菓行股本洋八百元及借票銀三百零九兩向索遭覇等情經王司馬准詞飭爲傅訊昨據該氏協同烏人山等遞呈求銷該氏供人錦等自知不合挽親友烏人山洪聲如出勸所有股本八百元勸氏不追所有借項銀三百零九兩勸氏折償洋二百元各愿罷訟求恩准銷並將烏人錦繳案之洋二百元給領司馬謂旣經勸息實屬美事當將繳案之二百元飭領所有存案各據及股單分别塗銷發還 
[上海陳家木橋電報總局豫皖賑處接皖北孫嶼之劉蘭階先生八月初九發十八號信]  
　　杏蓀竹坪少欽詠南蕃甫心如諸善長大人閣下中元節鳲發十七號各信復致兩電諒次第登覽兩示電音亦悉遲遲不奉函者候芬到面商芬在安省十六所發元號函想久呈鈞鑒十八動身卽將隨帶之本洋併藥十一箱由陸而水本月初五抵郡　接來札并各件已照收不悮潁郡水患頻仍瘧痢臌脹泄瀉嘔吐各症甚多來藥在局散給靈效異常活人無數除曉翁分給各縣正虞罄盡兹復接濟諸君子造福靡涯矣潁郡雨水頗多七月廿一始得暢晴壽　定遠霍邱等疉告水警淮水與黄水互漲潁上太和阜陽三縣爲最以阜邑水遒論之泉茨沙三河爲大以災狀論之沙泉兩河各圩麥秫略有薄收今俱淹水茨阿鋪受災尤重不僅秫無顆粒麥無一穗也被水災黎均戀故土忍死不願輕去者必至萬難駐息始携老挈幼淋漓赤汗鳬水偕行甚至輕年婦女拄杖而啼弱小嬰孩負背而泣猝逢滑澾傾跌中流呼號救命强扶以登幸而救起衣衫盡濕且走且號不幸隨波而去莫卜死生每數十家聚處自成一村今則東坍西倒悄無人居貓犬餓斃載沉載浮丁壯大半流亡婦老守家屋爲水浸緣樹露棲扈憶舟泊茨河夜聞哭甚哀遺小艇 
 
 

Page 4

 
 
問之泣曰八口之家逃荒外出日采麻葉歸煮分食半盂各不得飽白頭黄口難忍斯飢頻頻欲死憮然久之優給錢又默記姓氏囑歸故里待賑復至柳河側見一七旬老婦一少婦一八九齡男孩相對而泣問之亦係逃荒不食三日母女外孫現擬分離各走從此死生無　再晤不免臨歧而哭耳　心大動給予錢文詳詢居里囑渠候賑始伏地叩首同去此就　與李劍翁二尹下鄉查堤所目擊者外此諒　不少特水親見耳阜陽情景略舉一斑前放夏賑以被水及二麥失收者作主計日又逾一月菜羹糈粥已將啜盡秋雨連緜米粒曁雜粮迄今昻貴異常平時麥價每斗三百餘文今則六百文左右柴草亦復加倍災民處此各不聊生秋賑萬難再緩官欵需用浩繁恐難接濟曉憲昕夕焦思　　安席再四與鳸商酌秋冬兩賑無論分辦合辦官紳總歸一次賑費此時秋賑能否由義振局辦理冬賑歸官辦鳸親見災民值米珠薪桂之時覓食更　若復遲回延待多斃一人卽多造一孽來往函商電音至捷亦須一月小民之轉溝壑者恐已不少故而擔承專擅之處伙乞原宥芬經過正陽闗已如大海茫茫渺無涯岸及至潁上遠望雉堞水上沉浮沿途目覩或以盆渡或以缸駕兩木爲筏洪濤目浸之中欲求生而反速死者比比皆是夜泊城外聞牛鳴不已芬以爲屠宰卽專人詢之僉云連年大水寸草全無人乏食牛焉得食是以哀嗚耳聞之不禁泣數行下也意欲會縣尹王君卽行辦秋賑緣未晤曉憲不敢冒昧率行及抵郡與鳸商酌意見相同曉憲公出查勘水勢大約十二三可回且三縣各册已經嚴催尙未解郡中秋前後約可開辦通船核算三縣總需銀十二三萬金災區較前旣廣人口更多必於待哺各户加意剔减任作餓殍非獨鳸芬兩人不敢出此并何以慰諸仁人惻怚之誠心耶前續請三萬金換成本洋寄來更妙聞金陵善士已有籌及棉衣者惟途中運費不貲不如在滬辦藍白洋布解來出處棉花衣工俱廉一舉兩得伏乞卓奪爲要附上西華中牟絀帳總局各帳屢催未來總庫新舊交缷之時未免遲延日子容後開奉耑此佈逹敬請均安統希原鑒不宣弟孫傳鳸劉芬及仝人叩啓八月初九日第十八號○西華縣共賑折實大口錢一萬七千七百九十二千文扯一四三串合曹平銀一萬二千四百四十二兩九八零四折庫平銀一萬二千一百九十八兩一錢四分中牟縣共賑折實大口錢一萬九千五百八十三千文一三九串合曹平銀一萬四千八十八兩四錢九分九八零四折庫平銀一萬三千八百十二兩三錢六分 
[贈蘇君寳森]  
　　破浪乘風壯志豪每懷落月費吟毫一言敬告南旋客應憶當時公瑾醪蘇君前在豐順輪船赴京兆試諸友咸賴其照拂兹調在海定船上恐南旋諸友未及周知故及之[  高昌寒食生未定草]  
[病起口占]  
　　鶴骨支離歳月淹藥爐茶竃伴珠簾偶然貪看中秋月便感新凉病又添妙手回春險轉夷原來和緩是良醫吾友　定室主人嘗稱韓半池先生醫理七月廿四日作詩登報予見而讀之因卽邀診　劑後漸有轉機始信主人並非虚譽也攬衣對鏡驚消瘦病到如斯竟不知閒來常伴碧紗廚差喜蚊雷今已無今夏新製此廚避蚊甚佳多少故人盡疎闊誰憐秋雨臥相如雲間疎懶生筆三氏 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贈公陽里張慎卿卽寳麟詞史爲孟高居士作]  
　　輕盈蓮步不勝嬌媚眼迎人著意撩絶妙丰姿　鳳髻爭妍圖畫比鮫銷粧成雨後新桃　舞向風前細柳腰定是月仙宫子降柔情豔態動詞寮[  甬東聽濤居士稿]  
[贈李佩卿詞史爲瑞孚居士作]  
　　一笑爭看百媚生小家碧玉尙年輕憑君鐵石心腸具卿眉語傅來也動情娉婷體態自風流羅綺叢中却寡儔但得河東獅不吼定教卿任戀温柔[  甬東聽濤居士稿]  
[贈張書金詞史爲書樵居士作]  
　　相見殷勤易動情綺羅叢裹話浮生才誇詠絮應爭捷年值破瓜無礙輕媚態可將花比豔嬌歌不待鳥和聲天然秀色餐難盡倩爾停箏酒共傾[  甬東聽濤居士稿]  
[琈山房紅樓夢詞題辭調寄賣花聲卽呈桂老詞宗雅教]  
　　獵獵海雲高榆紅休號悤忙今日又明朝堪嘆薊城春未了才吃櫻桃 
一夢上樓腰玉熱金翹潇湘幽怨幾時消燕子歸來天亦老一叚紅簫[  資州李苕溪待正草]  
[立秋偶成]  
　　連天風雨赴新秋一葉飄庭暑暫收拔木聲摇山岳震衝濤波蕩海江愁凉侵羅袂閒紈扇香護珠簾下玉鈎展得陶詩消午倦羲皇人坐翠雲樓[  補蘿仙稿]  
[和王方伯徐園雅集圖詩]  
　　老人星聚小瀛洲海上仙雲紀勝遊竹里清芬誰得似笑依花塢豁雙眸重步宫墀謁聖賢青衫隊裏老神仙載歌伐木饒清興有約春明袂再聮信風數半記者英皓髮龎眉楚楚清圖用西法照成神情生動偶向名園留勝蹟還從鴻印證三生筆陣縱横播海濵銀鈎猶是掃千軍吟成七字拈髭笑傳贈人聞作慶雲[  補蘿仙慶松稿]  
[贈王佩蘅詞史錄乞同游諸君子粲政]  
　　背鐙低首爲彈筝歴歴歌喉四座驚簾内美人簾外月照來如玉一般清春申江上老袁絲花國評論有妙辭香草美人題句在相逢轉悔識卿遲[  中秋夜東武夢翠樓主人未是稿]  
[贈花金寳詞史四絶錄乞倉山舊主高昌寒食生太痴生惜紅生諸太吟壇粲政]  
　　買醉歸來月影斜不辭重訪可兒家旁人月旦評無假玉貎如花合姓花斜抱琵琶背月光一彈再鼓聽悠揚漫誇風韻人爭重一技猶堪壓衆芳粧閣清幽小坐宜茗談不覺漏聲遲得人憐愛消人悶最是天眞爛漫時聞卿生小是姑蘇淡掃蛾眉俗樣無惜我難親薌澤久歸裝願購美人圖中秋夜東武夢翠生未是草 
[虞山周幼卿詞史秀外慧中不愧申江翹楚偶然相遇便爾傾心率成二絶錄乞粲政]  
　　錦樣年華玉樣身相逢何幸便相親得聞音韵俱推絶不解趨承但率眞憐我善愁兼善病喜君宜笑又宜嗔側觀海上春如海似此芳姿有幾人幾度良宵共綺筵感卿相對太纒綿柔情不讓臨風柳清格應推出水蓮桃葉可能償異日萍蹤遲轉恨今年天涯又是逢佳節腸斷月圓人未圓戊子中秋前一日東武夢翠樓主人稿 
[夢翠樓主招飲花金寳詞史妝閣酒罷詞史出剡溪箋索詩口占三絶以贈錄請夢翠同政]  
　　月華如水浸簾瀧低撥檀槽按徵宫聽到紫雲廻一曲繞梁音欲動塵紅淺斟低唱態輕盈紅暈雙渦繪未成最愛靈犀通一點眉能傳語眼傳情綽約嬌姿合姓花艶如桃李尙含葩一言寄語司香尉密護金鈴到若耶[  惜紅生醉後稿]  
[拙句送别龍沙懶農之津沽卽再贈種榆山人大作原韻錄呈高昌寒食生大吟壇同政]  
　　一囊琴劍喜輕盈爲倩閑鷗送客程眼底波濤添閱歴手中楊柳最闗情終軍　略宜同調賀監疎狂擬後生我亦聞雞頻起舞覊遲畢竟負家聲[  莘溪閒農就正草]  
[許四妹畫自蘭溪來停橈小住稚壇香名公餘之暇作綺遊率成長句博諸同人一粲并示愛金文珠兩詞史]  
　　好風吹送畫船來意外相逢倦眼開金谷夜遊誇艶福梁園詞客盡通才十分旖　傳歌板百　温存託酒杯難得雙鬟能解事笑看明月共彿徊戊子七月下浣詠花生初稿 
鄭君品方夙擅岐黄今秋行道滬南　車就訪話舊　然率成一律以誌企慕并希霧裹看花客高昌寒食生聞僊樂齋主人縷馨夢畹郢政○由來奇士擅多能家住　峯最上層壽世廣編書萬卷學仙清酌　三升雁啼琴館鄉心渺龍守丹爐夜氣騰甲乙經完輪子午可堪分讀伴青燈時在戊子中秋雙紅　館詞魔芷卿顧麟求是草 
[上海四馬路文報局内恊賑公所經收賑捐十二月下旬清單]  
　　念九日河南捐本埠怡和洋行唐茂之先生募交怡和帳房緯記二户各洋十元無名氏洋二元京兆氏汪璇笙陳箴堂言炎居士眉山居士五户各洋一元○本埠蔚長厚票　交來江西李筱　先生募衆樂堂洋十三元退　　洋十一元商紹賢儀訓堂倪二户各洋十元羅慎之洋八元王聲初洋五元謝蝶仙洋三元共實收規元四十一兩九錢八分○厦門　　局葉亮卿先生經交淮陰鄭善士募提公欵洋念九元徐耀基梁祥讓張安珍劉世東盧大金簡王發曾祥光陳玖英邱鴻藩鄭秉坤十户各洋五元游明遠游火順二户各洋二元五角共實收爛印洋八十四元○又交來漳　縣署　漳　縣馮印興献六兌番洋二十元浙紹竹蔭山房阮洋八元綏安糧房右堂李宗杰茶湯引翼堂節飲之費浙紹醉菊軒竹蔭阮江蘇曹　氏阮文藻浙紹羅沈氏九户各洋二元阮文烺余安軒邦江吳槎孫祈祖病愈江蘇仲熊祈父添壽曹叔侯求文思日進曹伯周求父延年糧總吳寳江蘇朱寶森　城許雲友鄭少勛十户各洋一元共實收光英洋十七元爐胚洋三十六元○本埠存義公票號交來四川瀘州電報局王柳培别駕募規元十三兩六錢八分細户另登報章本埠無名氏求病不發手脚清　洋四元○　商漕務　藝翁交來新聞户洋一元○本埠惠泰莊交來常敦晉昌行送蘇宏豫莊年禮移賑洋四元○又交來常熟知難子省茶資洋六元○本埠廣義棧交來福　善士募得一齋沈亮甫蛾術堂怡如軒董炳倪迪峰沈名缺七户各洋一元○招商文案處交來影秋樓主娜如山人節點心移賑洋二元又阿昭　婢女洋二角○本日共收河南捐　洋六十八元爛印洋八十四元爐胚洋世六元規元五十五兩六錢六分小洋二角 
[上海四馬路文報局内恊賑公所經收賑捐正月元旦至初六日清單]  
　　河南捐本埠怡和泰號交來同善會洋一元又心氏洋一元○本埠源昌永綢莊交來安定程程錢氏思記合助洋三元○天津大闗募求平安津錢四千六百淡如堂津錢三千　卿氏津錢一千仙記鳳池軒二户各津錢五百俊蘭室丁姓劉某合助津錢四百共實收足錢五千文○安慶森昌局交來皖垣吳公舘募無名氏錢五千韓軍門錢二千五百鈕殿三錢二千王聘侯畢魯村楊樹棠吳君四户各錢一千文共實收洋十二元○湖北藩署蒯稚農部郎經交湖北天門縣聶少菴明府募原平銀二百念七兩八錢又雲夢縣劉明府募原平銀念四兩英洋一元砂錢一九十三百文細户清單另登報章○蘇垣横涇有心無力人募恭安堂朱郭映軒張挹清三户各錢二百文何靜岩朱鼎方金桂堂張耕　張友琴有心人六户各錢一百文共實收洋一完二角○六天共收原平銀一百五十一兩八錢英洋二十元小洋二角砂錢十九千三百文足錢五千文 
[上海四馬路文報局内恊賑公所經收賑捐正月上旬清單]  
　　初七日河南捐南匯下沙鎭時蘭逸史來話蘭移主肖梅氏節藥資求病愈洋十元又芝蓮女史求病速愈洋六元○本埠長春棧來江西三　局王德馨堂羣賢居二户各洋一元○本埠廣和糖行來張鼎泰操德興二　各洋一元佐記錢四千一百四十文鼎泰義泰二户各錢一千文世禄堂三聘堂二户各錢五百文共實收洋五元○杭　勉力學好人經來異柳亭募靜修子洋七元錢早春錢寶友孫來鳳張殿元許得富葉雲三六户各洋五角○本埠順發行經來不留名洋四角○○初八日本埠隠名氏經來博陵子求妻病速愈洋一百元○本埠惠泰莊來蘇城醬業公所潘仲溪先生募第十八次豫賑吳林氏洋二十元新豐洋二角吳蓮生募有心氏爲子目疾求平安洋十元陳憩雲翁募孫如號張竹安二户各洋一元李　珉募榮伯少　少翰炳伯仰竹少伯伯少竹炳仰潤如麘少幹春麘壽萱室共合七户各洋四角共實收英洋三十五元○淮城雙桃柳巷姚祺卿先生募射眞郎牙氏足錢六千文　權甫三千文周靜安二千文劉子固五百文春德堂洋一元共實收洋十二元錢六十文○二天共收英洋一百八十六元内估見銅洋二元小洋四角錢六十文 
[上海三馬路與昌恊賑公所陳竹坪經收河南皖北賑捐五月十四日第一千零四十二次清單]  
　　解囊册蘇州新泰烟號交來愧少氏隠名氏各一元武功氏銅洋二元○又册泰州海安司查蔭堂洋五○又册通州順壽號來張清河氏三元補吾　屋沈世德堂棠友春榮舘三户各一元共來洋六元○又册豐玉堂銅洋五元七角虚對一個小洋三角不如意人五角謹遠堂等五户各一角共來英洋一元三角虚對一個銅洋五元七角○又册新閘陳府交來義門胡氏英一元銅一元義門陳氏王氏各三角又閨女四角共來英洋二元銅洋一元○水灾圓册道憲署來無名氏十元孫處士十元仲記六元襄公四元共來洋三十元○盛涇綢業公所洋廿元雙林徐巽甫保平安一元○鎭源莊來曾梅林求免災獲福洋廿元貴搉闗慶山子洋八元覃隆文徐敬鈞　文茂三户各三角竹鳳女史二元八角八分六厘以上合來洋廿元又規銀八兩六錢另四厘○汝竟汝亮祈保母病卽愈洋十元金春林求病愈二元林福寶求病速愈十元汪志翁銅洋一元○源昌錢號來祝門陳氏求病速愈洋三十元費少亭先生交來敬業堂十元○杭州有福册徐恩熙恩照恩勳各洋一元不書名銅洋二元又册徐一桂恩煦各洋二元不列名銅洋一元又急救册崇禮堂徐朱氏各二元無名氏銅洋一元又册徐勝傍徐錢氏各二元隠名氏銅洋一元以上四册共來英洋十五元銅洋五元○○本日共收英洋一百六十四元規銀八兩六錢零四厘銅洋十四元七角虚對一個小洋三角合併聲明 
[上海陳家木橋電報總局豫皖振處八月中旬收解清單]  
　　高册高昌賑所第十八批規元二千五百兩○與册與昌賑所第十三批規元六千兩○絲册係業賑所第十一批規元五千兩○杭册杭城同善堂續募七月分第十一批孝豐縣學諭生員募十七户共洋十三元孫少蓮十二元丁二人十章彭國捐二户各十元洪溪慈翼堂居易軒二户各五元孫儀生募十八户共五元王陳氏無名氏求病愈二户各四元家棟之母會稽廣思堂王兩户各三元魏得能王有喜符名氏巫名氏無名氏吳恭壽求父親寒熱速愈六户各二元符名氏同壽堂趙錢涵力棉士四户各一元序賓主人二角徐崑生五百三十文以上寔收九十元另二角又五百三十文杭文杭省嘉善考庽丁瀚孫生生募王書卿郁明伯郁彤文沈頌虞徐吉初毛少春顧小園孫未覺孫幻亭曹杜菴丁澣孫十一户各一元二角曹柴惠一元○令册貴陽電局第三批募規元四十二兩六錢五分○直册京都電局集腋同仁募第三批廿一元二角四分京都顧呆翁全芸翁續募廿五批牛香山顧忠翰顧忠清顧忠彥顧忠慎顧忠七户各一兩實收洋十元○常册無錫知仁莊募第四十批秦潤記洋五十元○救册蘇城太湖救生局募第三十六批朱氏洋十元○閩册福州電局周貢記十元○蘇册蘇城自省齋二元○申册本埠存心主人求合家平安洋一百元錢安善一元疊錦堂周十元心愿氏留月軒書屋二户各一元無名氏四角又無名氏二角○本旬共收規元一萬三千十五百四十二兩六錢五分英洋三百廿一元另四分計規元二百三十五兩四錢八分錢七百四十文計規元五錢二分以上三項共合規元一萬三千七百七十八兩六錢五分○連前共收規元四十七萬六千五百六十七兩七錢一分六厘○本旬解皖北第十六批庫子銀一方六千兩合規元一百七千五百三十六兩○連前共解至十六批止計規元四十七方六千二百另六兩七錢五分○又撥粤東　　奉天等急賑規元三千五百三十一兩五錢○以上實墊解規元三千一百七十二兩五錢三分四厘合併聲明 
 
 

Page 10

 
 
[上海四馬路文報局内恊賑公所經收賑捐十二月下旬清單]  
　　三十日河南捐本埠寶源銀樓譚君交來祈求咳嗽病愈人洋一元○月柯樓主人交來萱室平安子洋五元○本日共收河南捐洋六元○○本旬共收河南捐英洋一千二百廿六元次本洋四元計規元八百九十一兩七錢五分規元二百三十二兩七錢九分九厘爛印洋八十四元計規元五十八兩八錢爐丕洋六十三元四角計規元四十三兩一兩一分二厘銅洋十四元洋見元二兩另三分虚對開一個計元二錢九分小洋念一角計元一兩五錢二分二厘洋銀八分計元八分錢一千八百三十一文計元一兩二錢六分四厘○十項共合計規元一千二百三十一兩六錢四分七厘○○連前共收規元四十一萬五千零十二兩四錢零九厘○前共解過規元四十一萬四千五百零七兩一錢九五厘○實凈存未解規元五百零五兩二錢一分四厘合併聲明 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十四年八月十五日京報全錄]  
　　宫門抄○發抄硃批四道○蘇撫崧奏爲續獲越獄逃犯擬例先行正法摺○黔撫潘奏叅革及降補營員片○大臣定等奏 
爲會閱操練營兵並挑補足額摺○又奏爲侍衛身故片○又奏爲行營文案事務遴員委補片○陜督譚奏爲都司開缺揀補片○八月十五日刑部都察院大理寺廂紅旗值日無引見○鄭王等搜檢覆命○明桂假滿請安○裕德謝放山東學政恩○管廷鶚謝放山西學政恩○廣東知府謙貴謝恩○截取知府周芳樸祝維城徐寳謙各預備召見○召見軍機裕德管廷鶚謙貴周芳樸○發抄崧駿奏拿獲在逃盜犯高鈺材請將邳州牧王肇震等處分查銷奉硃批刑部議奏欽此○又續獲越獄盜犯趙運萍等審辦請將知縣文煒等議敘奉硃批刑部議奏欽此○慶裕等奏伊犁領隊大臣雙全請假回旗在昌圖途次病故奉 
硃批知道了欽此○又吉林將軍長順行抵奉省河水漲發未能前進奉硃批知道了欽此○○江蘇巡撫奴才崧駿跪奏爲續獲越獄盜犯審明定擬照例先行正法恭摺仰祈聖鑒事竊照前據蘇州府知府魁元禀報府監寄禁丹徒等縣盜犯孔廣雨等九名越獄脫逃當時追獲劉椿等三名一案於奏叅勒緝後又據追獲孔廣雨等三名並追獲黄怔敖一犯於被獲時先已服毒旋卽毒發斃命當將孔廣雨　勝篙劉椿魯阿幅四犯訊明照例正法梟示並將張老五一犯解歸浙江秀水縣事主胡其相被刦案内審辦一面提集　禁人等審明議擬奏奉硃批敕部議覆詞准浙江撫臣以張老五一犯審擬斬决旋卽在監病故等因揭移知照飭緝逸犯趙蓮華等究報兹據該府魁元委員督帶府役及已革府知事張開琮家丁人等會同海州沭陽各州縣營兵役於光緒十四年三月二十八日續獲逃犯趙蓮華一名解省訊明議擬由臬司張富年覆審解勘前來奴才親提研鞫緣趙蓮華籍隸沭陽縣因聽從逸犯葛怔汰夥刦六合縣事主陳志和家拒傷事主得贓犯案審依强盜已行得財律擬斬立决解省勘題剌字留禁蘇州府光緒十二年十二月三十日將晚時分天降大雨已革府知事張開琮帶同提牢書徐啓來赴監查點收封將該犯趙蓮華與另案犯人孔廣雨卽苗學鍾黄怔敖卽黄占敖劉好信汝勝篙卽史勝篙魯阿幅張老五卽張老小孫幗中朱掌大等均騐明刑具完固收入號屋諭飭禁卒人等小心看守是夜更餘雨大風狂監外一帶圍墻被風刮倒壓入號屋幾將傾圯禁卒人等將該犯趙蓮華與孔廣雨等提出帶入北首蕭玉堂暫歇詎東首迤北圍墻又被吹倒壓入蕭玉堂屋脊勢更危險維時風雨較前愈猛號燈均彼吹熄禁卒人等分投防守倉猝無措孔廣雨乘間起意商同該犯　蓮華與黄正敖等越獄脫逃該犯與黄正敖等允從一共九人各自扭斷鐐銬由墻缺處擁出分路逃逸時值天黑路滑禁卒人等追拿不及報府勘緝追獲劉椿魯阿幅孔廣雨汝勝篙四犯訊明五法並獲張老五一犯解浙歸案審訊黄正敖一犯於被獲時服毒斃命議擬詳奏奉准部覆趙蓮華逸出後乘除夕城門未閉混出奔竄次日在途央不識姓名乞丐薙去頭上短髮並將面上刺字用刀削去潛逃並無定址嗣回原籍探信卽經獲解審供不違嚴究逃後並無另犯别案及知情容留之人矢口不移案無遁飾查例載傷人夥盜原擬斬决若越獄脫逃被獲於本地方斬决梟示等語此案趙蓮華因聽紏夥刦六合縣事主陳志和家拒傷事主得贜犯案問擬斬决留禁蘇州府監輒敢聽從另案盜犯孔廣雨乘間越獄脫逃實屬不法自應按例問擬趙蓮華合依傷人夥盜原擬斬决越獄脫逃被獲斬决梟示例擬斬立决梟示奴才已於審明後先飭將該犯趙蓮華正法梟示張老五一犯已由浙江省審擬斬决本應解歸越獄案内從重擬辦業已在監病故應毋庸議此案越獄逃犯九名斬决重犯七名已於二叅限内全數弋獲尙有遣犯流犯各一名未獲管獄有獄各官仍應照例議處所有一日外拿獲隣境越獄斬犯一名應叙職名係署沭陽縣文煒候補通判郭廷沛候補縣丞朱淦候補把總孫廣起相應開報除供招咨部外謹會同兩江總督臣曾國荃恭摺具陳伏乞皇太后皇上聖鑒勅部核覆施行謹奏奉硃批刑部議奏欽此○○潘霨片再清江協標左營都司王萬年臣於上年十月軍政考察摺内以才力不及會同督臣提臣奏叅部議降二級調用本年二月十四日具奏奉旨依議欽此咨行欽遵在案兹復查該弁任性妄爲屢次被控有案實屬不知愧悔又據威寗鎭總兵蘇元瑞函稱管帶該鎭左營練軍副將銜留黔儘先補用叅將成國柱操防懈池兼有積壓練餉情事以上二員均未便稍事姑容相應請旨將降調都司王萬年卽行革職叅將成國柱以都司降補以肅戎行而昭懲戒又查提標前營遊擊蘇慶祥染患疾症時發時愈於營務未能振作惟係侍衛出身應請送部引見恭候欽定臣謹會同雲貴總督臣岑毓英貴州提督臣羅孝連合詞附片具陳伏乞聖鑒訓示謹奏奉硃批着照所請兵部知道欽此○○奴才定安慶裕跪奏爲會閱盛字營練兵大操並屆一年期滿遵章撤半換練挑補足額合詞恭摺具陳仰祈聖鑒事竊奴才定安前因盛字營本年六月又屆撤換之期當將吉林練軍校閱完竣於五月初十日由吉林回抵奉天曾經專摺奏報在案奴才定安到奉以後先行會同奴才慶裕親詣教塲調集馬步十營閱看大操坐作進退分合連環均各如式所演之五行八卦陣圖令與洋槍隊相輔而行者變化亦極靈便槍靶命中約在六成以上責成效之漸臻庶緩急之可恃應行撤換兵丹由奴才慶裕飭司調集精壯復連日公同遴選除教習並由京調營戈什哈共十五名仍佔原額不挑外照案挑取制兵五百名西丹一千七百三十五名皆屬身軀魁偉年力富强已敷撤補之數卽飭由總統轉發兩翼統領分撥入伍認眞教演其應撤回兵丁二千二百三十五名並飭各該統領造呈清册分咨備案應給西丹津貼銀兩均卽照章按名發給俾作養赡之資至本屆輪應調回歸操之兵亦已按名調齊入營奴才定安督同總統覆加校閱務期精益求精悉成勁旅備異日折衝之用爲邉陲鞏固之圖至盛字一軍計自成軍之日起現在已及三年連原挑並兩次換練已足九千人之數此後自可輪番演習不必再事挑補合併陳明所有會閱大操並遵章撤半補半足額緣由理合會同恭摺具陳伏乞皇太后皇上聖鑒謹奏奉硃批該衙門知道欽此○○定安等片再二等侍衛安常經原任大臣穆圖善奏帶東來派委齊字營差遣奴才定安接任後調派盛字營查操留駐奉天該員當差頗屬勤奮詎舊有痰迷之症近覺舉發精神恍惚語言顛倒正在給假回京調治間因天雨連緜河水漲發未及起程忽於七月初九日據其家人趙順呈報該侍衛安常於本日清晨便衣出門候至飯熟未回遍尋無蹤嗣聞傳說北闗天后宫西新石橋南水泡内有人淹斃往視認係伊家主安常等情由營務處轉報前來當經咨行盛京將軍轉飭承德縣騐明委係自行失足落水身故並無别情除派員督同家人趙順妥爲棺殮並分咨外理合附片陳明伏乞聖鑒謹奏奉硃批知道了欽此○○定安等片再奴才定安行營文案處辦理三省練兵事宜事務殷繁非有翼長挈領提綱不足以資整頓上年十二月奴才奉命東來接辦之始卽以甘肅儘先題奏道候補知府李宗賓委充是差兹該員於本年六月請咨離營仍歸原省候補所遺文案翼長一差查有前派總辦文案花翎知府銜陞用知府歸部選用同知余濬老成練逹辦事精細堪以接充除檄飭遵照並將遞遺各差遴員委補隨時咨行海軍衙門外理合附片具陳伏乞聖鑒謹奏奉硃批知道了欽此○○譚鍾麟片再據西寍鎭標後營都司李清和禀稱早年隨營攻剿身受潮濕以致左臂骽膝牽掣痿痺步履艱澀懇請開缺等情由鎭呈請核辦前來臣覆查屬實相應請 
旨開缺所遺都司員缺陜甘現有應補人員容臣另揀請補除查取該員原領札付至日另咨送部外謹附片陳明伏乞聖鑒謹奏奉硃批兵部知道欽此 
 
 

Page 14

 
 
[光緒十四年八月十六日京報全錄]  
　　宫門抄○諭旨兩道錄前○發抄硃批五道○川督劉奏爲審明京控案件按例定擬摺○大臣定奏爲刑　郎中丁母憂暫且留營片○廣東總兵黄奏報到任接事曁開用新頒闗防日期摺○豫撫倪奏留記名提督片○陜督譚奏新授凉州總兵卽飭赴新任片○八月十六日工部鴻臚寺正藍旗值日無引見○柯逢時謝放陜西學政恩○胡　桂謝放甘肅學政恩○徐寳謙預備召見○工部奏派查估顔料軍工程派出錫珍曾紀澤○召見軍機柯逢時胡景桂徐寳謙富森布○發抄劉錦棠奏廢員張榮陞等防守出力請减釋奉硃批該部議奏欽此○又提督董福祥等改留甘肅新疆補用奉硃批着照所請兵部知道欽此○又在戍已革附生葉錫麒查係已保藍翎縣丞請一併斥革奉硃批着照所請該部知道欽此○又德克吉本署佐領奉硃批兵部知道欽此○譚鍾麟奏兩當令周兆璋請改教奉硃批着照所請該部知道欽此○○頭品頂戴四川總督臣劉秉璋跪奏爲審明京控案件按例定擬恭摺仰祈聖鑒事竊據遂寗縣民劉藜照等因張廷雙訛搕不遂捉禁勒贖致張廷雙之父張潮碧情急自縊身死希圖狡脫輙用伊母劉唐氏出名揑砌擅挖代斃等情遣拘叩閽京控一案奉旨交由刑部審擬咨解四川委提人卷來省發委審辦兹據成都府朱其煊督同讞局委員審明擬由按察使游智開解勘前來臣親提研鞫緣劉藜照卽劉敬瑞與子劉宗柏籍隸遂寗縣劉蔾照於同治六年在銅梁局報捐監生素性强横人所共知與隣境銅梁縣屬居住之張潮碧張廷雙父子素相認識劉唐氏係劉藜照之母張廷雙分受祖遺地内舊有古墓一所距墓箭許栽蓄柏樹三株光緒十年九月間張廷雙砍伐業内柏樹劉藜照冒認古墓係伊祖墳往向張廷雙訛錢不遂屢尋滋閙十一月二十二日劉藜照藉伊姑母陳劉氏病故卽將張廷雙捉獲主使劉宗柏拉至銅梁縣屬五柱塲後空房揑稱張廷雙不應砍伊祖坆柏樹犯斃伊家人口勒令張廷雙出錢五百串方能釋放因張廷雙無錢付给將其闗禁二十六張潮碧約同隣人陳大升往視劉藜照父子不許張廷雙見面並催逼張潮碧辦錢贖回張潮碧不敢與較認緩措辦劉藜照等嚇稱明日如不給錢定將張廷雙凌辱拷打並紏人前往滋閙張潮碧歸家嘆稱一時乏錢措贖定被拷打滋閙不如尋死陳大升勸慰一會各回詎張潮碧情急莫釋是夜用棕索拴繫房内木枋自縊殞命次早陳大升前往查見喊同約隣向三光劉樑等解救不及通知在外傭工之屍子張廷平攏前看明劉藜照父子聞知將張廷雙釋放分路逃逸張廷平報經銅梁縣李煊勘騐詳革通緝未及獲犯缷事楊儀成到任接交飭役張恩等會同遂寗縣差役傅文楊清及牌保黄定貴黄篤卿等將劉藜照獲案集訊因要証陳大升遠貿未歸劉藜照任意狡供並潛用伊邁母劉唐氏出名揑砌張廷雙糾衆搶擄等情遣抱赴控寗縣經費秉寅會營詣勘劉藜照家並無搶擄形迹恊獲劉宗柏將票撤銷移歸銅梁縣併辦經楊儀成輾轉移闗一面查案集訊詳請俟要証到案質訊究辦劉藜照恐陳大升闗到質明擬辦重罪委兾遷延狡脫起意復用邁母劉唐氏之名遣人京控又恐情輕難以邀准隨意添砌張廷雙等糾匪搶財擄人姦辱兇傷伊媳並將伊與子刑逼害約及差役張恩凶估勒搕黄定貴等夤緣賄朦各情希圖聳聽自作呈詞遣雇工劉光禹晉京教令探候聖駕出郊在道旁叩　奉旨交由刑部審擬咨解四川委提人卷來省發府督委審明由司解勘到臣隨提犯押訊據供前情不　詰無起釁别故及另有教唆作詞之人案無遁飾查例載刁徒無端肇釁半空訛詐致被詐之人因而自盡者絞監候爲從减一等等語又刑案匯覽載道光十五年雲南唐端午聽從在逃之鞠老么向傅李貴誣姦訛詐拉至家中闗禁稱欲吊拷逼令傅李貴之妻傳郭氏辦錢贖回詎該氏無處設措恐夫受累情急自縊身死該省因死係被詐者之妻與身受其害者有問將唐端午於訛詐致被詐之人自盡爲從滿流例上略减一等擬徒旋奉部駁刁徒平空訛詐不特死係被訛之人應按例科罪卽死係被詐者之父母妻子冋因其誼屬至親與身自受害者無異俱一例問擬環　且鞠老私逼令該氏辦錢贖回伊夫該氏因無處設措情急自盡是該氏卽係被詐之人將來拿獲鞠老么到官應照擬例絞現獲之唐端午應减等擬流駁令另行妥擬在案此案劉藜照卽劉敬瑞因冒認祖坆揑稱張廷雙砍樹犯斃伊家人口詐搕不遂主使伊子劉宗柏將張廷雙捉禁勒贖並逼張廷雙之父張潮碧辦錢贖回致令乏錢情急自縊斃命獲案闗傳要証質訊究辦妄兾遷延脫罪用邁母劉唐氏出名揑砌擅挖代斃等情自作呈詞遣抱雇工劉光禹晋京教令探候 
聖駕出郊在道旁叩閽查呈所控張廷雙等糾匪搶擄姦辱等情如果得實罪應論死今訊屬全虚例應反坐罪止擬流加徒卽照部擬冲突儀仗妄行奏訴之罪亦止發近邉充軍惟因訛搕不遂將張廷雙闗禁勒贖致張廷雙之父張潮碧自盡情節較重徧查律例並無治罪明文而核與鞠老么等案情事相同自應援案從重問擬劉藜照卽劉敬瑞合依刁徒無端肇釁平空訛詐致被詐之人因而自盡者絞監候例擬絞監候劉宗柏聽從伊父訛詐釀命係屬侵損於人應以凡人首從論劉宗柏合依爲從减一等應於劉藜照絞罪上减一等擬杖一百流三千里到配折責安置遂寗縣勘明銷案移歸銅梁縣併辦係屬照例辦理差役傅文楊清訊無朦禀銅梁縣差役張恩亦無兇估勒搕情事應與訊無糾匪搶財擄人姦辱兇傷毁毆刑逼之張廷雙等及夤緣賄朦之黄定貴等均毋庸議劉唐氏衰邁臥病不能起質劉光禹係劉藜照雇工聽從作抱晉京呈訴業已罪坐家長應免置議監照據供被竊遺失無憑着追未到人証免提省累無干省釋屍棺飭埋縊索存庫案結飭燬所有審擬緣由除全案供招分咨外理合恭摺具奏伏乞皇太后皇上聖鑒勅部核覆施行謹奏奉硃批刑部議奏欽此○○定安等片再據奉天支應總局會辦委員刑部候補郎中汪以莊禀報光緒十四年三月十二日在差次接到電信知親母戴氏於三月初六日在家病故該員係屬親子例應丁憂等情據此查郎中汪以莊前經原任大臣穆圖善奏調來營派委支應總局會辦差使現據呈報丁憂該員尙有經手未完事件一時難以遽易生手合無仰懇天恩暫准留營一俟經手事竣再飭回籍守制之處理合附片陳明伏乞聖鑒謹奏奉硃批着照所請吏部知道欽此○○改授廣東高州鎭水陸總兵官侃勇巴圖魯奴才黄廷彪跪奏爲恭報奴才到任接事曁開用新頒闗防日期叩謝天恩仰祈聖鑒事竊奴才於光緒十二年九月初六日欽奉諭旨改調廣東高州鎭總兵當卽恭摺叩謝天恩在案兹於光緒十四年四月初七日接奉兩廣督臣張之洞照會本任陽江鎭黄廷彪應卽飭赴新改高州鎭水陸總兵新任以專責成卽將部頒新鑄闗防開用具報等因遵於光緒十四年六月十一日行抵高州府城准署高州鎭總兵官熊鐵生將原領高州鎭總兵官闗防一顆並書籍文卷委署鎭標中軍游擊余雄飛齎送前來奴才當卽恭設香案望闕叩頭謝恩祗領任事卽將部頒新鑄廣東高州鎭水陸總兵官闗防開用併將移校原領高州鎭闗防繳銷伏查高州一鎭新經改設兼管水陸統轄十營山海交衝責任愈重舉凡巡洋緝匪設險整軍在在均闗緊要奴才愚味深懼弗勝惟有勉竭駑　力圖整頓嚴督將備加意巡防遇有緊要事件隨時禀承督臣妥爲辦理庶期仰答高厚鴻慈於萬一所有奴才到任曁開用新闗防日期並感激下忱理合恭摺奏報叩謝天恩伏乞皇太皇皇上聖鑒再查值班出洋舊章上班仍應奴才統巡下班應派陽江營遊擊統巡並奴才奉到硃批事件合併陳明謹奏奉硃批知道了欽此○○倪文蔚片再記名提督董明禮上年經臣派委統帶工賑營工夫極爲得力嗣以此項工夫奏明分别遣留該員現無經手事件卽欲辭歸伏查豫　中土通衢四逹營伍廢弛整頓需人重以大工未竟人未叢雜水患未已伏莾堪虞每懷積薪厝火之憂竊以儲備將才爲亟董　禮身經百戰忠勇過人合無仰懇天恩俯准留於河南差委以資任使於治軍經武實有裨益謹附片具陳伏乞聖鑒訓示謹奏奉硃批着照所請兵部知道欽此○○譚鍾麟片再新授甘肅凉州鎭總兵閃殿魁現已到省應卽飭赴新任以專責成除飭遵並移行知照外謹附片陳明伏乞聖鑒謹奏奉硃批兵部知道欽此 
 
