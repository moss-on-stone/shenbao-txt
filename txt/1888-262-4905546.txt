# 1888 - 262 - 4905546

 

Page 1

 
 
[石印御暴七經先印五經發售] [  點石齋啓]  
　　是書兵燹後惟荷澤馬文愍公摩印放浙省官　局披議一過間亦不免舛鏘本齋覓得殿本縮爲抽珍本校勘之嚴密至五易手而後已若備以爲作經文之用可免臨文疑誤之弊分裝二十六本碼洋八元准于十八日出售上海文瑞樓及南北申昌各書坊外省如金陵京都廣東福建湖南湖北山東江西等省皆設分局從近購辦可也此佈 
[重印廣治平略出售] [  點石齋主人啓]  
息闗蔡九霞先生具三長器成一家言緝廣治平略三十六卷續集八卷綜天文地理人事五千年史鑑瞭如指掌凡方輿風俗利弊古今制度沿革攷核詳明論斷精確誠昭代有用之貴經世必需之學也今本齋亟爲石印每部四本價洋一元卽日發售此佈 
[重印三國志演義出售] [  點石齋啓]  
三國志演義一書根抵正史點染風華記戰陣則如火如荼表忠義則可歌可泣偏安拓漢文體雅近乎龍門正統尊劉網目直師夫鹿洞誠推　官中之巨擘足奪葄史者之雙眸也但坊本魯魚虚虎舛謬滋多本齋向有校准精本金評盡列石印無訛今二次付印於逐回繪圖前更倩名手增　　像旣添毫於顂上若觀紋於掌中每部分訂八本外裝錦套兩函便舟車携帶之資供燈窗披閱之品價洋一元八角卽日出售此佈 
[論鄉試擁擠之患]  
寛以濟猛猛以濟寛政之善者也自寛與猛不相濟仁慈者尙寛嚴厲者尙猛於是有失之於猛　有失之於寛省竊謂尙寛尙猛皆有因時制宜隨機應變之道焉若夫行軍用衆大都孔武有力桀驁不駟雖甚仁慈不忍用猛而苟非齊之以刑繩之以法則紛紛攘攘芬如亂絲未有不肇事釀禍者故其爲道也寍猛毋寛至於考塲貢院赴試者必彬彬知禮爾雅温文雖甚嚴厲不欲用寛而責之太苛持之過刻大非　國家闢門籲俊愛士尊賢之至意故其爲道也寍寛毋猛乃今科江南鄉試者有某生接卷進塲擁擠跌仆被人蹴踃而致斃者又有松江府屬某生被强有力者圍困垓心力盡氣窮血如泉湧而性命難保無虞者此又失之於寛而非失之於猛也然則當用猛乎曰不然蓋上官明知赴試士子挈榼提籃素所不習故送考人等攔入栅門姑置不究此其體恤士子之意至深至美而爲士子者不善體會上官之意領送考者背負肩挑横冲直撞蜂擁而進龍門兩路高下不平積水低窪淋漓没　加以號軍水夫往來絡繹以致擁擠　仆而斃具餘攘亂失物磕撞受傷者不可勝數上官知其然也洎乎出塲接考者皆俟諸棚門以外不准攔入令號軍携考具送至龍門龍門以外令親兵接送出栅由是鵠立而待魚貫而出安行緩步無復有擁擠之患顛仆之虞是豈用寛之失乎原夫江南爲人文淵藪菁莪樂育賢才衆多而金陵試院又統上江下江同塲合考赴試士子多至二萬餘人　宼以前進塲擁擠尤甚於今迨大亂旣定甲子開科定例改章刊印頒發凡士子進塲按某府某學分東西中三路點名接卷每路分十五起於栅欄以外立竿樹表畫則懸旗夜則懸燈寓居雖遠可以瞭望而知之當第一起點名時第二起靜候於栅外第三起以下猶安坐寓中從容以俟栅欄龍門内外人數稀少道路平坦向時擁擠之患由是革矣乃法良意美而日久弊生視爲具文不復遵守猶憶乙亥科第一起點名竿燈初挂栅門初開而第二起士子已乘間而入奮勇而前擾攘喧嘩不復能禁第一起反爲所阻卷欲接而不可得名雖　而不相聞有心怯力弱不勝勞憊者所携考籃用帶札縳懸於頸項承以肩胛當擁擠時其考籃爲人所推搡而向後復爲人所推搡而向前不啻扼其喉而勒其頸至於極力號救氣竭聲嘶呼吸死生間不容髮幸而得隙逃生不致斃命然而險矣大抵士子進塲所以爭先恐後者非必皆熱中而奔競也不過鋪設坐號安頓考籃接卷在手諸事就緒則可以逍遥自在游蕩隨心引　呼朋談天說地以爲快甚有懷卷出場歸寓安睡者以是出入進退拉雜叅差而愈形擁擠耳其秉性尤躁者非恐有耽遲而誤事也不過年少喜事鼓勇直前預約二三友朋先期併力搶入暫置考具於龍門下令一人坐守餘人復出而應名接卷不知挨次遞點斷無遲誤之理卽有臨點不到者於每起點畢之後可以補點或俟十五起點畢之後始行查點無如爭先恐後相習成風諭無可諭禁無可禁惟有遵守曩例栅門頭門嚴爲防守每起放進之後隨後闗閉不許在後者越於前在外者竄於内如是則勇者無所用其勇强者無所恃其强而怯且弱者亦不致有擁擠之患顛僕之虞用意未嘗不爲寛立法不得謂之猛寛猛相濟之道得焉矣夫以二萬數千人中一死一傷不爲過慘吾見夫攘亂失物磕撞受傷者之比比皆是也於是乎言 
[諭旨恭錄]  
八月十二日奉　上諭謙禧奏神靈顯應請頒匾額一摺熱河平泉州龍神廟夙著靈應本年入夏以來雨澤愆期田禾枯槁經該處官紳虔詣祈禱立沛甘霖轉歉爲豐實深寅感着南書房翰林恭書匾額一方交謙禧祗領飭屬敬謹懸挂以答　神庥餘着照所議辦理該部知道欽此 
[派員襄禮]  
　　前報紀恭送　玉牒一則兹由宗人府禮工二部咨取王大臣銜名分繕清單於十一日奏　聞恭送　玉牒大臣奉　硃筆圈出和碩睿親王魁斌工部尙書崑岡署禮部尙書祁世長恭送　册　寳王大臣奉　硃筆圈出和碩肅親王隆懃禮部尙書奎澗工部左侍郎徐用儀欽此又恭捧　册奉　硃筆圈出和碩鄭親王凱泰恭捧　寳奉　硃筆圈出多羅貝勒載漪欽此 
[陜西水患]  
　　陜西西安府屬咸寍等縣地方近因大雨時行河流陡漲橋梁堤壩冲毁漫决附近出禾悉被淹没房屋沖倒大半小民避水逃生衣糧不暇携帶淹斃男女數口雞犬淹死亦多小民蕩析離居情硃可憫葉冠卿中丞聞此災狀飛飭該地方官先行妥籌賑撫勿使一夫失所並委員往勘災區是否成災迅速詳報分别蠲緩錢　其橋　河渠一併呈報以備勘修　畿輔之賑恤方殷闗隴之災祲又告何蒼蒼者之不愛我民耶 
[禁城秋色]  
　　神機營右驍馬隊帮操阿侍衛升授右翼馬隊管帶一則已登前報兹經總理營務處以所遺帮操缺開單請王爺點充當奉鈞諭着將震字帮操三品銜二等侍衛嵩耀調充右驍馬隊帮懆所遺之缺將乾清門頭等侍衛銳字隊帮操慶裕調充遞遺銳字隊帮操着營務坐辦委員護軍叅領祥林充補已移劄馬步各隊一體查照矣○正紅旂滿洲都統額筱珊相國偕兩副都統於十二日已刻至舊太倉支領正紅八月季甲米花户等呈騐米樣相國擇 
 
 

Page 2

 
 
其質色純潔者支領迨相國去後花户等與該印務叅領等相商仍照成案辦理每佐領下除由倉按價折給二十石外餘卽照軍米賣米俟米領竣再將照折米價核付印務等允諸照行是日支領老米每石出倉僅售銀一兩三錢零○宣武門内西單牌樓路東信昌恒烟舖生意夙形繁盛本月初旬更鼓二下突有賊三人　屋上跳入手持洋槍向掌櫃索借數金掌　慰以好言欵以茶烟遂以京禀六十緡奉贈三賊仍登屋而逸　鋪夥言此賊索借已逾數次前後約索五六十金掌櫃好爲理遣不敢報知於官者盖恐賊之復仇肆行刼掠故也○鑲黄旂護　統領處爲咨行事印房呈稱現在本旗出有護軍叅領一缺應查取各翼旗　特旨以護軍叅領補用人員先行借補俟該旗出缺卽行撤回本處當差還缺再行揀補相應景運門轉行左右兩翼前鋒營七旗護軍營有無　特旨以護軍叅領補用人員卽日咨覆本旂以憑核辦○正藍旗漢軍富副都統森布於本月十二日已刻在東長安門外挑補本固山領催馬甲敖爾布養育兵等缺並看視各佐領下送挑鑾儀衛整　尉人等以憑分别保送○廣東省榷使差員解到各色洋廣玻璃十餘箱箱長八尺有餘寛亦如之每箱人人舁入内廷至内務府堂上交納聞各色玻璃厚逾西五分由内務府轉令奉宸苑收儲以備大内需用○十三日縀庫開放紅黄緑月白等色細十箱每箱内盛綢六十疋聞此綢係大婚典禮所需各禁門彩子之用放給承辦彩商等先行結紥垂頭○江西巡撫委員管解京餉銀四萬九千兩分裝五十鞘於十三日運抵户部先行唯存堂上原解兵役看守以俟開庫騐收○　部行文本年鄉試新中宗室舉人於保和殿覆試應委派護軍統領一員稽察中左門相應行文景運門轉行八旗護軍營各將本堂曁　堂銜名卽日開送本部以憑奏派至咨送後如有出差告假各項事亦卽隨時咨報以便於單内扣除○上月杪前門外楊梅竹斜街酉西會館有應京兆試者寓居其中爲日未久忽被梁上君子竊去衣箱一隻枕頭小箱一隻聞小箱内有白銀百餘兩衣箱内四衣季服數十餘件約值三四白金當經報明地面官署刻聞南營西河沿汎王守戎先將會館附近各烟館全行抄拏恐有窩贜情事也連日嚴鞫毫無頭緒大約皆非眞贜實犯也○本月初南營張叅戎將所屬六汎都守千把各官傳齊緣面奉提憲諭稱騾馬巿之西某當道家於某夜有賊潛將各室衣物等項搜羅殆盡及家人驚知將欲聲喊被諸賊持刀恫喝家人緘口不言諸賊旋由大門各負包裹冉冉而去所失之物約值千餘金賊之行徑所謂竊入盜出也叅戎以案情較重因飭諸官迅速尋拏給限一箇月務須弋獲否則叅奏 
[粤闈員銜名]  
　　此次廣東鄉試所有調簾各官由張制軍秉公遴選皆係學問純粹品行端方者兹將各銜名開列於後　提調署督糧道閻希范　内監試署南韶道林賀峒　外監試韶州府譚承祖　同考官十三員缷澄邁縣張問崇順德縣魏傳熙卽用縣胡文翰先用縣劉鎭寰河源縣李徵庸試用縣吕椿培候補縣鄧倬堂試用縣陶祖培先用縣陶祖培先用縣魏邦翰大挑縣馮瑩揀用縣龍紹儀卽用縣史繼澤 
受卷官新會縣包永昌拔貢知縣蕭開啓大挑縣胡汝淵增城縣黄維清卽用縣邱維玉候補縣柴庭淦大埔縣趙夢奇拔貢知縣左其恭　收掌官茂名縣潘泰謙教習知縣董汝勵　彌封官東莞縣王煦卽用縣張仕程教習知縣周爾珍補用縣温樹棻　謄錄官豐順縣鄧衍熹卽用縣張琮杜友曰試用同知危德連　對讀官香山縣韓輝炸卽用縣李作楨英德縣周華林南雄州王兆莊 
[浙闈新聞]  
　　點名時刻先期分單臨時升砲換旂易牌如此良法美意豈有擁擠之患卽論杭府仁錢三學原定午初點杭府學午正點仁和學未初點錢塘學乃頭塲遲至未正杭府學尙未開點三學士子早到齊矣而二塲則時甫已正已將仁和學點完府仁兩學應正點　僅三四十名士子意均不服補點時嘖有煩言詎監臨衛靜帥立札府仁錢三學教官謂該學士習不端該教職平時自必漫無管教飭各記大過三次三塲點名時該教職等飭來貢院督率云云故三學教官遵諭齊到而喧譁擁擠較二塲爲尤甚更有異者嵊縣點名時有考生同一送考者入二門内楚軍統領劉總戎手拉送考者出外考生與論不允竟致毆傷考生於是羣起鼓譟劉總戎避立靜帥座後其勢洶洶幾將釀禍靜帥當發粘諭謂兵丁誤毆考生本部院立飭查明卽將該兵斥革嚴辦諸生各自歸號不得喧閙云云而考生謂旣已查明該兵姓名自應明白諭示方知罪有攸歸且敺考生者明係統領官乃以兵丁爲詞豈二品大員可飾辭以欺人耶乃復喧閙不肯罷息靜帥遂飭楚軍中營兵進至點名處兩旁站圍以防毆官之釁一面由提調豐觀察監試李太守帶同劉總戎親向諸生分說并請總戎賠禮一面由靜帥重出牌示𧨷諭嵊縣諸生知悉兵丁滋事當已嚴辦如再呐喊滋閙本部院惟有恪遵　上諭辦理云云幸首事諸生不知　上諭云何時則杭城士子均到杭人素感劉總戎戢兵安民且平日頗敬重讀書人遂爲魯仲連之排難解紛以情理再三勸息並言劉總戎統領楚軍中營駐紥下城東北隅時及十年該營兵從未滋事總戎亦非赳赳者可比其誤係出無心况業經賠禮事亦可寢矣大衆竭力阻勸嵊縣生始各歸號舍幸免闈塲之巨禍云 
[上海茶業洋棧保險全案]  
　　照譯上海茶業會館致和明西商公會司事函　啓者茶商將茶出售後尙有因火燭受虧情事亟應設立章程以備將來有所遵循而免彼此推缷理合函請　貴可事邀集　各董將此事會議深望允恊施行彼此同沾利益不勝幸甚此頌日祉六月初二日　一茶葉進買客棧房後爲有火險受虧情事茶業會舘欲與洋商設立章程所擬章程開列於下　一各種茶葉發入棧房後管棧人須出收條詳註若何牌子箱數若干將來如有險事受虧卽以此項收條爲據　一凡茶入洋商棧房後無論成交過磅與否洋商應卽保險其保險費悉歸洋商自認　一凡茶一經運入買客棧房其火險責任卽屬買客　一茶過磅時或有退回之豦賣客須在二十四點鐘内將所退之茶悉數搬出倘逾限不出火險責任卽屬賣客　一茶業會館所擬以上各欵請　各洋商允協簽名○照譯和明西商公會覆茶業會館函　啓者接到本月十號來信敬悉壹是本司事已於昨日將所事邀集各董會議並議得此事須禀陳各國領事此覆順頌升祉六月初四日○英國領事兼各國總領事許士致闗道憲函　啓者據西商公會禀本月初二日接上海茶業會館來信内云向來茶箱成盤發交洋行每因未經保險偶遭失慎焚燬茶客貨本無着殊形受虧皆由先未妥定辦法所致現已議有條規分送各西商查覽爲此函請轉致各商一律允行中西商賈均有裨益果能照行曷勝感佩等語伏查未接此信之先本公會已有所聞因各西商均稱接有茶業會館所送規條屬卽簽字詎料該會館不待議復遽將茶巿一律停罷藉此挾制西商强令允議似此辦法未免傲慢無理初三日本公會邀集各西商聚議皆謂此項條規大致不甚相懸而茶業會館未向各西商會商斟酌忽令卽刻簽字並云如不照辦立罷茶巿各西商情實難甘不得不稟求　各國領事官代爲伸理且條規先已議定分送嗣見西商因抑勒簽允心有不服該會館亦覺悔悟迨至本月初二日始行函請本公會轉致然無故驟停茶巿多日不僅買茶各商受虧卽運茶輪船各行亦以躭延多遭損耗禀請會同各國領事官集議核辦等情據此本總領事官當於初八日邀集各國領事官會議僉以茶業會館不先布告遽行停巿非特於理未合且與條約意旨不符致使本埠商務多有妨礙而各輪船公司受虧尤甚查天津條約十一欵載英商可任意與無論何人買賣又法國條約十四欵載中國不可另有别人聮情結行包攬質易又美國條約十五欵載各項貨物俱准任意販運往來買賣各等語况把持行巿　貴國律有明條現據該公會所禀非謂條規有所不合該會館果先商酌卽使稍有異同西商未必不允乃輒行停巿要挾致蹈背理違約之愆總之中西商民本應互相敦好而交涉事件尤宜恪遵條約各國領事官僉請本總領事官函致　貴道請煩查照飭傳茶業會館董事到案剴切諭導嗣後遇事務與各西商和衷商辦以期彼此相安是所深盼此頌日祉六月初九日到○茶業董事禀闗道憲　具禀茶業董事唐國泰姚錕蔣澄江幹榮金鑾武維治梁榮翰俞軾茶棧謙慎安春華祥森盛恒江榮茂隆泰昌杏記永泰源益記震泰隆人和祥衡泰隆同順祥 
 
 

Page 3

 
 
和興昌衡昇惪久成允吉晉昌等　禀爲茶入洋棧保險無着叩　恩照會以杜虧累事竊洋莊箱茶爲滬巿交易大宗從前抵埠上棧不盡保險上年臘月遭太古貨棧失慎焚燬茶葉有三千餘箱之多價值甚鉅有茶客汪星聚全貲灰燼情迫輕生故今年衆茶商思患預防議立章程凡茶到埠一律保險所有保險費如在未經售出之茶則歸茶商自認其已轉入洋棧之茶應歸洋商承認爰刊布華洋文知單請各洋行簽字共昭信守不料各洋行多方推諉不肯簽字殊不思茶入洋棧卽是買客之物若再以保險責任賣客殊欠公允若不保險設有不測則茶商等之身家性命何堪設想爲此延英國律師担文向各洋行勸導至再仍固執不允伏思中外通商原欲同沾利益今茶入棧房洋商不認保險是明欲華商吃虧也如云所立章程未臻妥善何以漢口各洋行早已允洽簽字施行查漢口洋商大半是上海洋商分設漢口之分行均以事屬公允一律簽名而上海洋商忽以爲不然殊不可解且茶業連年虧折十分艱難若茶入洋棧後洋商不肯以保險一事爲已任華商被累伊於何底礙難遷就交易爲此抄黏章程環叩　大人恩鑒迅賜照會值年總領事曁各國領事諭令各洋行將知單一律簽字照認保險以存公道而昭平允感激上禀計抄黏章程一紙錄前六月初九日遞　十二日道憲請茶董到署面詢是日赴署者係唐國泰翹卿葉樹芳雲樵蔣澄雲泉武維治杏林鮑性廉一水俞軾小坡面禀與西商初辦保險情形○闗道憲復英總領事函　啓者六月初九日接准來函據西商公會禀上海茶業會館議有條規分送各西商屬卽簽字不待議復遽將茶巿一律停罷挾制西商强令允議情實難甘禀求伸理等情　各國領事官僉以茶業會館不先布告遽行停市非特於理未合且與條約意旨不符函請飭傳會館董事到案剴切諭導嗣後遇事務與各西商和衷商辦等因准此本道查中外交易總宜彼此和衷不得稍有抑勒今閱　函叙西商公會所禀於茶業會館現議保險條規以爲不甚相懸果先會商未必不允具見意存和睦祇以該會館遽行停巿心有不甘本道現已傳到茶業董事加以申飭諭令立卽照常開巿卽祈　貴總領事轉致　各國領事查照并飭西商公會和衷商辦均臻妥恊是所至盼鵠候復音肅復云云　再頃據茶董遞呈一禀抄送查閱酌辦爲荷又啓　計抄唐董等禀及黏單卽初九日所遞一禀錄前六月十四日發[  此稿未完]  
[會議届期]  
　　創造生物園一節本晚九點鐘在博物路第一號門牌卽博物院内會議兹囑本館登報預爲闗切所請諸君至斯偕友聮袂降臨各抒所見必有一番議論也 
[下鄉騐屍]  
　　昨晨廿四保廿四圖地保韓琴生投縣具報稱陸家嘴浦有氽來男屍一具叩求檢騐裴邑尊隨於六下鐘時帶同刑仵書役人等渡浦詣屍塲升座地保禀訴前情有婦人羅氏訴稱死者係兒子年十八歳名狗狗因在虹口鴨屁股輪船做工失足　浦身死今願自行棺殮叩求明鑒邑尊飭據仵作騐明委係落河身死並無别故邑尊親騐無誤卽飭羅氏具結棺殮隨鳴騶渡浦回署 
[失孩待領]  
　　前日下午有失路幼孩年約六七歳身穿藍布衫褲元布鞋曰布襪由捕帶至捕房移送英會審公廨經蔡太守飭交官媒留養據孩言名掌生浦東人父爲裁縫母在西人家爲傭現由母出外買糖走失并言已經定親女家開荳腐店等語其父母聞之卽可投案認領 
[獲犯續述]  
　　上海縣捕柴樛拘獲太倉盜犯倪小郎已見前前報兹聞倪在去年九月聞太倉州北門外　郡氏家刼去銀洋衣物等件報經莫直剌飭緝前日始由柴樛協同州差陳富在法租界車寓内緝獲倪中途奔逸該捕役等赶至西門内黄坭墻左近方始拿住解縣後經裴邑尊庭訊倪稱小的崇明人在太倉做小生意去年九月初九日同伴九人小的同往山家祠搶刼及至錢邵氏家小的不敢動手惟在門前觀看刼得銀洋衣物各人均分四散小的分得洋八十五元珠子一百粒銀練百家鎖一具珠子銀鎖典押在美里鎭及蘇州跨塘橋等處共得洋四十三元刻已用盡邑尊飭令暫交捕役看管候　 
[縣案彚錄]  
　　前日龍華鎭汛弁陸君派勇押送刨棺之瞿阿掌楊阿英二名並鐵器銀針等物到縣經裴邑尊升堂訊究瞿稱小的貧苦不能度活於十六日黄昏時在華涇鎭金希人烟間内吸烟當晚三更時與同件小寗波卽連阿發等三人到該鎭北首一里許刨棺一具所得銀飾各人均分邑尊問南門外刨棺數處諒爾亦有份答稱有兩處小的確曾同去惟未得贜物同黨共有十餘人楊稱小的向來乞丐度日與瞿認識刨棺一事並不與份邑尊喝令鞭背一百下楊收入自新所瞿釘鐐交捕役看管候補提餘黨到案集訊○日前英公堂飭送陳明園陳池氏王洪江王張氏萬阿祥等到縣昨日早堂經裴邑尊庭訊陳稱小的籍隸湖北江夏縣春間偕妻池氏到粥廠吃粥池氏被萬誘至滬地託張氏圖賣小的趁太古輪船到滬在虹口地方尋見池氏立卽鳴捕拘送公堂轉送案下叩求給領池氏稱陳是丈夫我因逃荒致遭萬誘今願隨夫回籍王稱小的黄陂人髮妻張氏不知池氏是萬誘拐而來致遭被果張氏供與同萬稱池氏自願隨小的來滬並無誘拐情事邑尊飭將池氏交本夫具結領回王洪江及張氏候遞原籍萬笞責枷號發英租界地方示衆○前有張三喊控周咸圖賴財禮一案經裴邑尊訊令丐頭周七理處昨晨周具禀投案稱此案業已奉諭理處明白叩求銷案邑尊以事旣理明准予銷案 
[英界公堂瑣案]  
　　陳與昌恊賑公所司事王殿初稱昨午後有頭戴金頂口操徽音之陳鳳鳴聲言要會陳竹坪先生我答以陳現患病不能見客伊諸般紏纒硬要偕貸不得已而鳴捕陳供合肥縣人曾爲武職尋親不遇缺少川資爲此告貸蔡太守謂旣稱武職合肥縣人滬上不乏同鄉函送叅將署處置○一百七十三號華捕稱寗人王德興與同鄉人陳阿抱爭毆王咬傷陳之腎囊將王陳帶至捕房曾送陳至仁濟醫院醫治可保無虞今特送案陳供與王相識曾借錢五六百文伊托我薦生理又向我索欠致被逞　咬傷腎囊土德興供寗波人初到滬上與陳萍永相逢　及生理允爲舉薦旋被借去洋一元錢二百文嗣後始知受騙索還銀洋無着不勝忿恨蔡太守飭將王德興暫押候陳阿抱傷痊再行訊辦○押犯瞿阿承由捕　送瞿稱到捕房後有老犯趙阿小王阿三等向索規費洋二元不付則諸般毒打不得已將紡綢褲質洋一元交趙未滿所欲仍被毆打告知管門捕稟明捕頭連趙王解案趙供因有押犯謝阿二失去布褲瞿問如何失褲我言休管閒事致被挾怨誣告王阿三供與同瞿又稱謝穿夏布褲我見而憐之借給夾褲與穿並無失褲事巡捕頭禀趙王恃蠻勒索查明是實蔡太守以趙王犯事在押尙敢訛詐可惡已極判各笞責三百板均交捕房照原斷管押○包探陳阿九稱寍人莊阿福在天后宫旁露宿搜其身畔有押票八張送案請究莊阿福供來滬尋兄去遇致將衣服典質無處存身以致露宿蔡太守飭值日差送莊阿福至浙寍董事處資遺回籍質票發還 
[法界公堂瑣案]  
　　湖南人趙濟安稱行醫爲業繪廟園各鋪丹青于十二年十二月間憑楊丁二姓出洋五十元娶潘周氏爲妻後生兩子長子已餓斃尙有一子要價賣於廣東人我不允伊藉端與我口角鳴捕將我扭押捕房我不願與伊爲夫婦求將所生之于給領潘周氏供漿洗度日本夫潘子卿做玉器生意現往廣東五年不通音信漿洗針　足以敷度被湖南人引誘與之姘識昨因細故伊欲將兒子撕爲兩叚如此情景諒難同住爲此嗚捕兄趙將我母毆打現有傷痕司馬間可有婚帖答稱無又謂楊丁兩人可在滬否答稱不在司馬謂該氏爾夫外出與人姘識已屬無恥尙敢到案爭辯實堪痛恨着押候嚴懲孩子飭令趙濟安當堂給領○昨報載包探緝獲竊賊一節昨據該竊包阿桂供缐毯並不是竊來我撑烏山航船停泊集水碼頭因有急用欲將由滬寄杭之缐毯五條質洋一元俟開丹時再贖司馬謂是何人託寄答稱是本埠順利船局託寄司馬謂尙有質票七張是何物件答稱均是已物司馬謂旣是順利船局託寄卽判押候順利船局人具保○包探土榮培緝獲手持花 
 
 

Page 4

 
 
藍布棉被之嚴阿炳昨解公堂嚴供引翔港人昨在我母處取出行李意欲回家致被拘獲司馬問爾母在何處答稱在城内舊教場某姓家爲傭司馬着寄信與母到案訊明始可釋放○包探王榮培禀王阿四推東洋車不慎致壓壞别人之脚現在醫院王俯首求恩司馬命押候受傷人到案質訊○前期有木客陸鴻禀稱與趙晉咸往來前有貨六百件除收過外尙有銀一百四十兩未付立有期票三紙到期向收一味延宕王司馬准詞令包探飭提去後昨解公堂請訊陸申訉前情趙供期票係被誘騙而給况有别帳可抵司馬謂爾豈幼孩致被人騙趙又稱先前給過銀票因失落上過新聞告白陸稱先前之票失落確有其事後又檢着還伊伊方立此期票三紙此票如不付銀將來生意中所立期票總是廢紙司馬謂趙曰此票可是爾出抑是他人所出答稱自出司馬謂旣係自出何必嘵嘵圖賴着押候比追○昨報載西捕巡緝至八仙橋在某老虎灶捉賭一節經卽解案司馬判將開老虎灶之陳阿二罰洋一元帶挖花牌之余村村罰洋半元邢貴全等從寛開釋○包探王榮培禀楊范郎住在新街昨日賭博與陳彩弟扭至捕房今特送案楊范郎供昨偶弄賭陳糾十數人前來將桌掀翻錢被散失爲此嗚捕陳供伊家終夜賭博隣人不能安睡司馬謂然則隣人爲何不來明係爾多管閑事判楊范郎從寛交保陳彩弟押候查辦 
[跋千百年眼]  
　　鄭大夫有言人心之不同如其面吾則謂人心之不同亦視乎眼士當蓬廬歌嘯手攬一編論世知人抗心希古上下千百年問悉憑眼力所到以判識見之高下卽禪家所謂正法眼藏也千百年眼一書爲有明張君和仲所著其中探頣素隠戞戞生新無一牙後語泃可謂獨具隻眼張君泛海東游此書遂傳於日本屢經兵燹梨棗無存四明王子惕齋訪得古本以銅板縮印拭以琅玕之紙盛以錦繡之函彌可寶貴承惠一册爲跋數語以誌欣幸 
[上海六馬路仁濟善堂來啓照登]  
　　謹啓者敝堂内設藥局自備道地飲片延請内外醫生長年施醫給藥貧病求給者日見其廣每期須七八百號之多莫不共見共聞經費浩繁支絀　慮堂無恒產竭蹶堪虞仰蒙英界會審蔡憲二源太守洞悉下情經募王大善士銀員百番撥助敝堂以資接濟太守恩澤周溥凡我商民無不共戴夫大德治至繁最劇之地而又能念及病黎從容　抱益見仁政之一端尤可欽者大善士不矜名譽高節可風敝同人感激無涯特登報章百叩謹謝八月十六日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　自來黄流肆虐河伯爲災何世無之然爲禍之烈歴時之久被災之廣未有如今日之甚者焉幸蒙九洲善士四海仁人或任勞任怨不辭托鉢之煩或惜食惜衣屢仗解囊之慨卽如陶育德堂田廣和來洋一百元陳張氏六十壽辰節省筵費移助祈合家消災益壽一百元又陳春芳十歳初度節省　費移助祈延年　泰十元浙西慕善子求母病巡愈由朱紹　翁來洋五十元隠名氏放牛資移助一百元榮記善士助奉天由徐石士兄來規元一百四十六兩頻章　居士爲母七旬壽誕親友饋送壽儀移助廿元新巿同興陳棠善士薪水助賑求保子病全愈五十元甘棠無名字由同慎祥來一百元節省氏助永定棉衣費由朱大全號來規元一百廿兩漢口信和裕洋貨號五十元務本堂吳祈保店宅消災平安由寳泰豆行來規元一百兩不留名助奉天由文記號來五十元直禮子祈保平安卻病補過由杭垣彭公館寄來一百元丹陽士屺瞻堂求合宅大小人口平安　恒興木行來一百元杭州楊廉伯翁募嘉木錢晉甫善士求病速愈一百元又仁和陳奈氏爲已及子錫善均求病愈續助廿元湖北蔚泰厚經募助奉天九八平銀一百兩合規元一百零五兩三錢五分蘇州　次客求病退身安由沈積臣翁來洋一百元澄江詩義堂助奉天由泰潣來規元一百兩又隠名氏一百兩松江萬宏卿善士求病速愈由恒豫莊來一百元胡少軒經手鄭樹梅由和豐紙號來五十元山陰陳肇昇爲子永鐮　病　愈五十元常熟强晉昌號爲對隣失慎幸獲保全願捐由晉和莊來二百元浙臬署嚴伯雨翁募愛日書屋一百元内銅洋元又寳誠堂　孫免災易有四元森記五十元傘記五十元長興號由邱寳林兄來規元七十兩懷清道人因子急症全愈完愿助奉天由蔣同泰陳省悟兄　五十元又　門韓氏病故懺資移助祈冥福五十元積善堂田永順福號來二百元容解災區仁漿義粟幾於美不勝收推食解衣亦復言難　述雖富此秋汎濫之時而德之所至亦未能　慶更生然得之則生弗得則死嗷嗷哀雁所賴以全活者已不可勝計矣感甚佩甚爰擇其要者而書之　左以誌勿蘐[  上海北巿絲業會舘籌賑公所施善昌謹誌]  
[上海四馬路高易公舘内籌賑所陳詠南經收河南皖北八月初一至初八日第六十九次賑欵清單]  
　　初一日鑑胡鰥獨人洋一元○漢口茶業公所寄來常州樂善齋徐洋八元○桐城徐宅錢一千文○天順祥寳　交來雲南鹽法道湯幼庵觀察寄來陳宗侮銀四十兩何東山營務處各銀二十兩徐嘉楨銀二兩共捐滇平銀八十二兩除匯費銀一兩六分外伸規元八十四兩九錢○厦門鎭匯昌隠名氏無名氏各洋二元存心軒一元共捐洋七元○湊潼榴蔭齋募無名氏洋二元○○初二日樂善軒可齋順軒各洋一元○恊成乾寳號交來鹽邑通　第帳房孫小舫翁寄來朱少愚觀察爲其先慈趙太夫人作冥福移賑規元三百兩○黎里濟隆典募無名氏朱氏求病速愈各洋一元無名氏四百文無名氏三百文無名氏湘湘程氏各二百文合來洋三　錢五十五文○○初三日鎭江闗邢洋三元○○初四日繙星河翁交來西鄧善士募速册五本鄧半醒銀一百兩崇仁縣正堂倫銀七十兩衆善堂洋一百元趙吉軒洋三十元辦理江西河口牙釐卽補府正堂羅洋五十元留耕堂龎洋廿四元劉璧城署江西定南廳同知許應銑各洋二十元鄭榮記無名也公審厚　莊謙泰榮退省氏各洋十元永大公號裕興和甡昌號聚源祥聚興祥各洋八元福生全春榮各洋六元敬養堂五元不書名紫陽氏劉士元劉靜德堂各四元鍾秉鈞謝鴻恩各二元許世賢堂許炳　廖顯標黄成翀張得標黄鼎煥　咸煊保安堂鍾伴讀堂高明經書屋敬善堂劉垂裕堂嚴寶笏堂叚博壽堂張嘉祉堂王崇善堂鄒德培堂盧愛日堂朱繼雲堂胡守本堂葉樹德堂劉凝和堂沈各洋一元立誠堂鄭啓秀堂孫合洋一元繆盛標曾曰唯各銀三錢三分五厘共捐銀一百七十兩零六錢七分洋三百九十四元換銀二百八十四兩二錢共銀四百五十四兩八錢七分扣實規元四百四十二兩七錢扣實規元四百四十二兩七錢○○初五日節食移賑洋一元○元芳行譚俊亭翁交來元芳洋行節省秋筵費移助奉天直順　十五元芸思堂節省月餅洋三元○○初六日滬報舘交來掄元書彩助賑洋一元五角○元芳行譚俊廷翁交來阜昌寶號陸寶生翁節省送禮月餅移賑洋十元○九江謙慎安　聘生樂庭兩翁募聘記洋二十元公記洋十元愛記洋三元壳記漱記嘉樂各洋二元嘉哲一元裁洋四十元○揚州如不及齋洋一元○○初七日閒隠居士洋一元○罰春和二角○合記洋半元○王文奎罰助洋二元○前紅塵不逮子茶磚十一箱沽價洋三十三元○○初八日漢口茶業公所寄息補主人湯子倬謝蓬渚自問堂三星福各一千文南軒主人六百文張慎修堂余孟賢無名氏連紹裘各四百陳劉氏女百陳禮耕無名氏劉敦本温汝發陳長芝劉億生李森立連福吾連紹益湯雨吾熊執中連錫祺陳本劉各二百陳劉氏醉月居士係信吾徐鐃芙七齡童子無名氏彭嘵珊譚輔　堂李二師韋書舍劉黄氏譚琴樓譚嘵初王藎臣羅池輝劉一位伴月堂歐陽　盛李時美無名氏陳恪慎劉顯操徐載福羅賜禧堂胡澍霖季甘泉堂余樹人堂李錫慶謝寳樹徐中和王新吾　文閣羅到雲鍾詠霓劉富齋胡丕　黎近知譚佐臣范寳善貝保艾堂貝敦愛堂仁泰號劉植村同鎔史蕭逵齋張壽泉張奏廷羅增福李慎遠堂曹秀田袁少勳邱理康鄧月笙蕭星橋王仁和黄文漢劉繼祥劉發祥王信近各一百共捐錢十六千伸洋十四元九角○江右南豐邱思緒善士募速册曾唯貫亦銀一兩四錢王夢弼一兩三錢一分邱衡芝趙菊生張光舊堂譚震青各七錢三分五厘劉潔亭七錢曾啓後堂七錢吳鳳笙五錢揭芹孫四錢二分五厘共捐番銀七兩八錢六分五厘合來花洋十一元○蔚豐厚寳號交來姑蘇　善士寄來樂志堂無名氏洋二十元○興邑存心昌募王靜慧洋三元魏筱記王平齋詩酒草堂王鏡湖守貞氏各洋二元王逹夫陳雅康　福餘各一元穀貽堂八角竹西氏二角吳少章將鶴齡各一千朱太太八百無名氏六百五十王金聲孫毓珊合助八百瑞蓮德貞合助八百桂保於保接弟燕貞合　八百吳藹青金記香記日青記沈祿卿任錫康各五百王存宫愛居修成各四　存厚舍利子楊岳陵丹三記潘氏李山宗邵星甫各二百陳韞記一百共捐洋十七元錢一十一千五百五十文伸洋十一元共洋廿八元○古歙祝天生内人分婏求臨時大小清吉洋五元○○以上統共收規元八百廿七兩六錢洋英二百零三元一角花洋十一元錢二千零五十五文 
[上海四馬路文報局内恊賑公所經收十二月下旬清單]  
　　廿一目河南捐本埠招商漕務南棧謝倫甫經交無名氏保產平安完願洋二元○杭垣王振夫經募同形共性人洋四元錢一百八十文○本埠潤昌棧交來慈谿捕署募朱靜波洋四元○○念二日河南捐本埠南捐米行經交蘇州無名　善士保合家平安英洋五十元○本埠太古東棧銅洋七元○本埠范　盛洋行交來壽　生困室人小產祈　佑平　洋十元本埠生昌泰號交來廣東譚寶槐求母姚氏病速痊愈洋二十元○蘇垣大井菴屈侣松祈病速愈洋十元○嘉興池灣鎭屠正記主人經募秀水西滿無名氏洋七元又秀水西添濱無目兩全人銅洋五元○福州電局周雨享交來曹雲賓　無捕萬一主人助日本爐胚洋十元○本埠廣義棧交來福建本號募有名氏　銀七兩裕養號審銀一兩四錢勇暢九銀七錢光大號銀七錢添合號銀七錢四分合記號銀七錢四分勝昌號銀七錢廣茂號恆萬豐各番銀七錢四分吳清甫銀五錢四分源豫棧大旣　二　名銀一元永利隆錢一千文馮兆棠錢六百文源順豐益隆棧二户各錢五百文陶甲增致遠堂二人各錢四百文貞記慎遠堂秦記節之堂四人各錢三百文四如堂寄魚氏東閣氏祝樂年止庭氏如記貽遠堂萱榮堂鶴汀氏如意堂裕記十一人各錢二百文又崇裕堂潤心堂二人各錢四百文帶草堂郭睦堂三槐堂三人各錢三百文葛亭氏有恆氏三槐堂元亨利怡和堂忠寶堂九　堂四知堂東海堂九人各錢二百文又李細信寶山泰源順盛恆裕　四人各　三百文叢桂堂余榮楮許崇河高得增闗文發五人各錢二百文以上統共寶收規元三十四兩六錢二分四厘○○二天共收河南捐英洋一百另七元銅洋十二元爐胚洋十元規元三十四兩六錢二分四厘錢一百八十文 
 
 
 

Page 10

 
 
   
 
 

Page 11

 
 
[光緒十四年八月十二日京報全錄]  
　　宫門抄○諭旨一道錄前○發抄硃批五道○豫撫倪奏爲審明革兵盜賣銅丸按律定擬摺○督岑奏請開復降補處分片○大臣恭奏帶隊統領病故懇勅部議卹摺○雲督岑奏署藩司籌餉出力優奬片○湘撫卞奏爲總兵回籍修墓片○八月十二日户部通政司詹事府正白旗值日無引見○鄭王等搜檢覆命○豫王六額駙廖壽恒朱琛各假滿請安○龍湛霖謝放江西學政恩○潘衍桐謝放浙江學政恩○宗人府奏派恭送玉牒之王大臣派出睿王崑岡祁世長○禮部奏派恭送册寳之王大臣　派出肅王奎潤徐用儀○工部奏派捧册寳之王大臣派出鄭王漪貝勒○刑部奏派覆核朝審之大臣派出恩中堂錫珍奎閠崑岡紹祺熙敬敬信許應騤孫家鼐崇禮○掌儀司奏十五日祭奉先殿載瀅行禮○召見軍機龍湛霖　衍桐曾紀澤廖壽恒○發抄李鴻章奏督署筆帖式恩緒期滿請回京以主事補用奉硃批該衙門知道欽此○又大名漳河工程合力挑辦奉硃批該部知道欽此○又長蘆大使許恩溥開缺回籍修墓奉硃批吏部知道欽此○王先謙奏科試完竣奉硃批知道了欽此○謙禧奏補用牧文卜年署　泉牧奉硃批吏部知道欽此○○河南巡撫臣倪文蔚跪奏爲審明革兵盜賣銅丸按律定擬恭摺仰祈聖鑒事竊查練軍營革兵王魁賣銅丸揑報失竊一案臣於據報後經將隨同揑報之開封營候補千總王樹霈咨部革審並將失於覺察之管帶練軍委用提督曹國安附片奏叅奉旨曹國安着先行交部議處餘依議欽此欽遵行司飭提人卷發府審辦間當復承准軍機大臣字寄光緒十四年三月二十五日奉上諭有人另片奏河南省火藥局有匪持械入搶火藥銅子數十箱等語着李鴻藻倪文蔚確切查明叅辦等因欽此又經臣會同督辦鄭州大工禮部尙書臣李鴻藻將確查盜賣鉛子情形據覆奏奉旨知道了欽此欽遵轉行飭催提訊各去後兹據開封府知府孫雲錦審明議擬解由臬司賈致恩提勘具詳前來臣核看得王文魁卽王魁文籍隸祥符縣充當撫標左營兵丁光緒十三年挑充練軍查練軍營原有鉛丸三十箱每箱重約六十餘斤向在靈應宫祖師廟内用櫃存儲並未封鎖由經管軍裝之已革左哨哨官開封營候補千總王樹霈派令王文魁看守並派投營効力之另案已革洛陽汛把總趙文炳帮同照料王文魁卽在櫃旁安鋪住宿趙文炳每日早晚赴廟巡看一次十三年十二月不記日期王文魁因貧難度起意盜賣鉛丸得錢花　乘廟内住持道人外出募化趙文炳回家盜出銅丸十餘斤用衫包裹向素識之閻二卽閻義揑稱營官提剩餘鉛央託變賣經閻二轉託劉興賣與小爐匠王德興鎔化片使銅用王文魁得錢八百五十文各散嗣王文魁又用布袋裝盛陸續盜得鉛丸約一千四百餘斤自行賣與王德興王存富崇照瑞與不識姓名各爐化片先後得錢九十餘千文花用十四年二月二十七日夜王文魁因念盜賣鉛丸已有二十餘箱之多慮被營官查出於四更時分乘哨官王樹霈等查夜已過街上無人開去廟門將空木箱搬放街上虚掩廟門裝點竊情仍回廟睡宿二十八日早趙文炳赴廟瞥見查問王文魁揑稱被竊趙文炳信實通知王樹霈轉向管帶練軍委用提督曹國安禀報適祥符縣訪聞會營詣勘向王文魁盤出盜賣實情由營開革名糧連同趙文炳交縣訊究票差會緝於三月初二日將閻二劉興獲案提同王文魁等訊供通詳行司飭府提訊一面先將開封營候補千總王樹霈等分别咨革奏叅並復遵旨確查鉛子失去情形會同覆奏該開封府因王德興等弋獲無期王樹霈於被革後出外無蹤一時恐難到案遵提現犯覆鞫據各供前情不諱詰無知情縱容夥盜分贜之人所盜鉛丸止係賣給爐匠鎔化使用亦無别項情弊再三究詰矢口不移案無遁飾查律載軍人將闗給一應軍器私賣與常人者杖一百發邉遠充軍等語此案已革目兵王文魁選充練軍派守廟存鉛丸盜賣多箱得九十一千餘文事後復揑稱失竊情殊胆玩若按監守盜倉庫錢糧入已數在一百兩以下例科斷罪止准徒五年未免輕縱查鉛丸係泒該犯看守卽與闗給該犯軍器無異自應比律問擬已革目兵王文魁卽王魁文應比照軍人闗給一應軍器私賣與常人者杖一百發邉遠充軍到配折責安置照例剌字所賣鉛丸價錢據供花用照追入官已革前洛陽汎把總趙文炳派令在廟帮同照料雖訊無知情縱容夥盜分贜情事而失於查察咎有難辭應酌照不應重律擬杖八十係另案已革武弁照例納贖追銀册報仍行營驅逐不准復任投効閻二卽閻義劉興代王文魁變賣鉛丸訊無知情分贜情事究屬不合應酌照不應輕律擬笞四十折責發落已革候補千總王樹霈雖訊據王文魁等供並無知情串盜情事惟於咨革後輒行私出並不靜候傳訊何異負罪脫逃應與在逃之王德興等飭緝獲日另結管　練軍委用提督曹國安於接收軍裝時未將盜賣鉛丸盤出疏忽難辭惟其事究在該提督未經接辦之前犯復由其盤獲合無仰懇　大恩准將委用提督曹國安先行交部議處改爲交部察議出自逾格鴻慈除供招咨部外所有審明定擬緣由理合繕摺具陳伏乞皇太后皇上聖鑒勅部議覆謹奏奉硃批該部議奏欽此○○岑毓英等片再花翎鹽運使銜道員用廣西降補知府李必昌由湖南長沙府同知經前湖南撫臣潘鼎新奏調隨赴廣西出闗奏開長沙府同知員缺以知府留粤補用嗣因前護廣西巡撫李秉衡以把持攬權人言嘖嘖奏叅以通降補旋經直隸督臣李鴻章派令來滇展設畢節家自電綫工竣卽派駐滇專司電報十三年四月畢節縣民毁朴滋事經臣毓英派往查辦措置甚屬妥恊此次經臣等奏派猓黑營務處深入瘴鄉籌辦　撫悉合機宜隨同克拔堅巢擒斬首逆實屬異常出力合無仰懇逾格恩施准子開復降補處分升階原官銜翎並免繳捐復銀兩之處出自聖恩除將該員履歴咨部外謹合詞附片具陳伏乞聖鑒訓示謹奏奉硃批吏部議奏欽此○○奴才恭鏜托克湍跪奏爲帶隊統領積勞病故籲懇天恩勅部議卹以勵戎行恭摺具陳仰祈聖鑒事竊奴才等據總理馬步練軍營務處正紅旗恊領常明呈稱委統領駐防呼蘭寺處副都統銜花翎協領格洪額巴圖魯滿祿前於咸豐八年奏調出征轉戰河南湖北安徽江南甘肅吉林各省經前西安將軍都　阿寗夏將軍穆圖善荐保今職計歴戰大小二百餘仗並受頭等重傷兩處　著勳勞迨凱撤回　復經前任將軍文緒揀委練軍馬隊統領在呼蘭一帶地方捕馬賊已逾四年現因積勞傷發於光緒十四年五月二十一日在防病故官民同深悼惜等情前來奴才等伏念練軍開辦以來統領各員多係積功宿將頻年防剿地方藉以粗安前此委營總布庫吉爾嘠勒委統領博迪二員先後病故經奴才等奏請賜卹仰蒙恩准在案兹查該故委統領滿祿在營功績較布庫吉爾嘠勒博迪二員爲優而在防勤事曾經前任將軍又　奏保飭予議叙勳資卓著尤爲過之合無仰懇天恩准將花翎副都統銜協領格洪額巴圖魯滿祿照依軍營立功後病故例飭部議卹出自鴻慈逾格除另造該故委統領履歴清册咨送兵部外所有帶隊統領積勞病故籲懇天恩飭部議卹以勵戎行　由理合恭摺具陳伏乞皇太后皇上聖鑒訓示謹奏奉硃批滿祿着照軍營立功後病故例議卹該部知道欽此○○岑毓英等片再貴州布政司史念祖前在署雲南布政司任内綢繆營餉備極精勤用能輸注不窮顧待邉局及回雲南按察司本任值臣等議　猓黑仍與各司道朝夕擘畫不遺餘力賴資接濟以告成功可否仰懇天恩俯念滇餉艱辛用師不易將籌餉出力之貴州布政司史念祖從優給予奬敘之處出自逾格鴻慈謹合詞附片具陳伏乞聖鑒訓示謹奏奉硃批覽欽此○○卞寶策片再湖北鄖陽鎭總兵龔繼昌於本年五月十五日陛辭奏懇賞假兩月回籍修墓仰蒙恩允兹於七月初二日馳抵湖南寶慶府原籍將修墓事宜赶緊料理一俟假滿卽行馳赴本任所有到籍日期呈請奏報前來臣覆查無異理合附片具陳伏乞聖鑒謹奏奉硃批知道了欽此 
 
 

Page 12

 
 
[光緒十四年八月十三日京報全錄]  
　　宫門抄○諭旨兩道錄前○大臣張奏爲查各省教職中擇品學兼優卽請奬勵片○將軍恭奏爲統領病故遴員委署片○皖撫陳奏爲揀員調補知縣摺○將軍恭奏爲揀選旗員補放片○桂撫沈奏爲更補通判摺○雲督岑奏請署提督剿蕩猓黑等處應給奬勵片○八月十三日禮部宗人府欽天監正紅旗值日吏部引見二十三名正黄滿六名正黄蒙六名正白蒙二名廂紅漢三名鑾儀衛六名○清安恩全克们泰各假滿請安○烏拉布謝放福建學政恩○趙尙輔謝放湖北學政恩○絪貝勒榮公各續假十日○廷侯請假二十日○安興阿請假十日○玉山續假二十日○召見軍機清安許應騤烏拉布趙尙輔○○張仁黼片再臣查准部文各省教職應令該學政等隨時甄别於任滿時將各省教職是否均堪司鐸之處奏咨存案等因臣於按臨所至加意訓勉悉心訪查所有措置未協衰病不職者已隨時分别記過撤任此外尙多循分供職之員亦有學品兼優之士伏查近年各省教官稱職者俱由各該學政奏懇恩施仰荷俞允在案仰見朝廷整頓學校鼓舞師儒之至意兹查有羅田縣學教諭闗棠植品端方持躬廉謹襄陽縣學訓導劉元貴盡心訓課才守俱優武昌府學教授邵樂裕操履謹飭訓迪有方恩施縣學教諭程爕奎孝義型家樸誠教士五品銜知縣用黄岡縣學教諭楊守敬博學多聞士林推重刑門州學正張兆基學品優瞻教士實心以上六員惟楊守敬一員查照加銜限　無可再加可否量予鴻施交部議叙其闗棠等五員合無仰懇天恩賞加京銜以示奬勸臣爲鼓勵士林起見是否有當合謹附片具陳伏乞聖鑒訓示謹奏奉硃批闗棠劉元貴邵樂裕程爕奎張兆基均着賞加國子監學正銜楊守敬着交部議叙欽此○○恭鏜等片再呼蘭地方南臨大江東接叢山與吉林三姓等處出入交錯向爲逋盜之藪經歴任將軍由省城馬隊練軍内撥兵五百名派員統領前往防　先後奏明在案兹據練軍營務處常明禀稱委統領花翎協領滿祿積勞傷發於本年五月間病故由奴才等專摺奏請議卹所遺統領一缺應行遴選以資委任查有北團林子委協領常德曉暢戎機於呼蘭地屬　民情均屬熟悉堪以接統當飭該委統領前往防所督率所部官兵實力捕盜期於根株淨盡以靖閭閻惟前派省城練兵五百名在防數年人馬不無疲勞現擬定章以二年輪班更換均節勞逸卽於省城練兵内先撥二百五十名隨同該委協領赴防餘並陸續更替一俟呼蘭靖謐後再當撤回全隊歸併省軍謹附片陳明伏乞聖鑒謹奏奉硃批知道了欽此○○安徽巡撫臣陳彝跪奏爲揀貞調補要缺知縣以資治理恭摺仰祈聖鑒事竊照宣城縣知縣唐建祺開缺另補遺缺接准吏部咨覆准予留外遴補按照行文限期减半計算應以三月十二日接到部文之日作爲開缺日期歸本年三　分截缺查宣城縣係煩疲難兼三題調要缺丹庸掣簽應卽揀負請補例准升調兼行安省現在並無卓異應升及循例應升人員應卽在於現任人員内揀選調補兹據布政使阿　逹春按示使張岳年在於現任州縣内悉心遴選查有當塗縣知縣金耀奎現年六十四歳係江蘇青浦縣人由供事議叙從九品選用指發安徽於道　二十八年八月到省奉欽差大臣袁甲三調營差遣在事出力歴保藍翎免補本班以縣主簿補用加五品銜同治四年於雉河解圍案内以府經歴縣丞遇缺卽補五年補鳳陽主簿六年於連次擊退宿遷鄰城等縣大股逆匪案内保奏開缺免補府經歴縣丞以知縣仍留安徽補用復於東南肅清案内保換花翎加知州銜直東肅清案内保俟補缺後以直隸州用加運同銜八年請咨赴部引見十月二十七日回省應以同治六年十一月十二日保案奉旨後第五日行文按照限减半計算扣至十二月十五日作爲到省日期試看期滿甄别留省補用光緒七年題補當塗縣知縣八年七月十二日到任十年調署青陽縣旋奉調省於九月二十五日交缷當塗縣事十三年七月奉飭回任於八月二十一日接印歴俸已滿三年詳請實授在案該員敏練有爲以之調補宣城縣知縣實堪勝任等情會詳前來臣查宣城縣知縣爲皖南要區士著客民錯居雜處彈壓無綏均闗緊要非精明幹練之員不足以資治理該員金耀奎旣據兩司查明堪以調補雖題請實授之案尙未奉准部覆與例稍有未符而人地實在相需例得專摺奏請合無仰懇天恩俯念員缺緊要准以該員金耀奎調補宣城縣知縣以重地方如蒙俞允該員由現任知縣調補知縣銜缺相當毋庸送部引見亦毋　列叙叅罰所遺當塗縣知縣員缺安省現有應補人員俟准部覆另行遴員請補除履歴咨部外謹會同兩江總督臣曾國荃恭摺具陳伏乞皇太后皇上聖鑒勅部議覆施行謹奏奉硃批吏部議奏欽此○○恭鏜等片再查興安城鄂倫春牲丁編旗　治時准兵部議覆厚程内開所放官缺卽令任事嗣再出缺仍照旗營體制挑擬正陪惟該丁久居山中不尙積蓄窮苦甚多遠道赴京不無糜費急切難辦徒曠職守擬請將擬正之員奏請補放先行任事照品食俸擬陪之員請旨記名遇缺坐補均俟差便陸續給咨補行引見以示體恤等因奏准咨行在案兹據興安城副都統銜總管烏爾滾巴雅爾呈稱所管鄂倫春正白旗驍騎校剛阿補授佐領所遺驍騎校之缺應行遵章揀員送選前來奴才等公同考騐卾偷春正白旗驍騎校遺缺以興安城總管衙門無品級筆帖式來明阿擬正以正藍旗剛阿佐領下領催委官坤棟阿擬陪均屬年力富强當差勤慎旗翼一體相當相應請旨將擬正之員補放先令任擬陪之員記名坐補均俟差使再行補送引見以符定制謹附片具陳伏乞聖鑒勅部查核施行謹奏奉硃批兵部知道欽此○○廣西巡撫臣沈秉成跪奏爲更補通判恭摺仰祈聖鑒事竊照潯州府木梓通判勞文蔚調補遺缺經前護撫臣李秉衡會同督臣張之洞請以候補班前補用通判蔣志持題補兹准部議核與定章不符應按照定章另行更補等因自應查照辦理查廣西　缺通判一項自接到一咨二留新章後係第一次出缺照章應歸外補按班應用海防新班先查海防新班先海防新班卽舊例銀捐遇缺先　捐遇缺均無人應用候補正班之人請補兹據藩司馬丕瑶臬司張聮桂會詳請以候補通判黄土登奏請更補前來臣查黄土登年五十一歳廣東惠州府龍川縣人由監生遵籌餉例報捐分缺先通判指省廣西並加提舉銜同治九年閏十月初十日家欽派王大臣騐放十一日奉旨着照例發往欽此二十日領照起程同治十年正月接奉行知前在甘肅秦州糧台籌辦糧餉屢次帶勇護解途遇賊匪隨時擊退出力保奏同治七年十二月初二日奉旨黄土登着賞戴藍翎欽此十年四月二十二日到省歴經差委並無貽誤十三年題補柳州府通判光緒元年十月二十五日到任四年飭委兼理柳城縣知縣三月二十六日交缷仍回本任四月十五日在任丁憂二十日交缷請咨回籍守制服闋呈報起復十一年七月遵例呈請分發歸原省候補八初十日蒙欽派大臣騐放十一日奉旨着照例發往欽此二十日領照起程十二年三月二十七日到省該員心地明白辦事勤慎以之請補潯州府通判實屬人地相宜與例亦符相應仰懇天恩俯准以黄土登更補潯州府通判如蒙俞允該員係曾任實缺通判請補通判銜缺相當毋庸送部引見亦毋庸核計叅罰再此案經部議更補坐於光緒十四年二月二十六日行文應按照限减半扣程限五十日又補缺定限九十日會銜例限三十日統應扣至十四年八月十六日限滿今在限内請補並無遲逾合併陳明謹會同兩廣總督臣張之洞恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○岑毓英等片再臣等調兵征　猓黑值開化鎭總兵蔡標調署雲南提督正在省城接印臣等與之商定機宜將調集各兵卽交該署提督親率前往督　曾經奏報在案該署提督倍道疾馳督飭各軍分路併力齊進身先士卒攻墮堅巢遂使積年巨宼一鼓盪平不無微勞足錄惟查該署雲南提督蔡　職分較大應如何給予奬勵之處臣等未敢擅擬仰候聖裁謹合詞附片具陳伏乞聖鑒訓示謹奏奉硃批蔡標着交部從優議敘欽此 
 
