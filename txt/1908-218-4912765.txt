# 1908 - 218 - 4912765

 

Page 1

 
 
   
 
 

Page 2

 
 
   
 
 

Page 3

 
 
　　今日本報目次 
　第一張交旨來稿專電○緊要新聞 
第二張接緊要新聞分類新聞清譚宦海記聞 
　　第三張要摺本埠新聞國外新聞小说 
　　第四張振務 
　　交旨 
[七月十二日交吏部]  
　　本日御史王履奏整頓吏治先從州縣久任入手一摺奉 
旨吏部知道竊此同日交度支部本日御史王履康奏山東增加鹽　價他省不得援以　例摺奉旨度支部知道欽此同日交法部　本日御史王履康奏請飭將官媒永遠禁革改設婦女待質所一片奉旨法部議奏欽此 
[七月十三日交農工商部]  
　　本日貴部奏南洋華僑方廷策之母方陳氏請旌表節孝一摺奉 
旨著准其旌表該部知道欽此 
來稿 
[楊廷棟致王勝之太史書（爲諮議局事）]  
　　聞溫疾復發艱於行動入秋後天高氣肅常日就痊可敬念敬念比者諮議局章程己得旨頒行自奉預備立憲之詔瞬越二載上下執空言相盤旋迨今始確許吾民設立諮議局雖章程所云未必盡如民意然實爲吾民自謀福利之起點朝旨限令文到後一年內舉辦僂指測計明年九 
奉送香烟三天　本茶居擇於七月初十日開張裝飾精雅舖陳華美裝置德律風以便貴客傳語遵奉新例不售洋烟特設榻茶以供紳商之休憩午前茶每壼五十碗念　　特備　式四時名點選用和平誠寔堂倌應酬格外周到手巾清潔時用香水洗滌小賬分文不取大小洋價按照堂牌公平核算如有朦混多取即希○貴客關照敝賬房當即申斥退用特此佈告鵠候　光臨不勝榮幸　　華安茶居主人謹啓 
[恕訃不週]  
　　誥授奉政大夫先叔考幼香公慟于七月初六日壽終申庽擇于二十三日命弟祖培等扶柩回籍預于二十日領帖昔承○惠弔未克踵訃特此登報諸希○垂諒喪居法界南朱家橋紫陽里期服姪陳振培泣白 
[本館協賬所廣告]  
　　收到唐祥生代售寄園七巧廣東水災會入塲券洋一百念伍元謹爲災民代謝 
 
 

Page 4

 
 
　　月必有諮議局第一次開會之期政府復通牒各省先設籌辦處指示不爲不詳而忽忽兼旬未聞有起而圖之者時不我待明年今日旋踵即至設竟不能如期成立或勉强成立而不能有所舉措是上負朝旨下乖輿情挫折憲政之萌芽其咎轉有所歸鄉里父老或重困他役卒卒無籌議及此之暇然竊思今日至重大至急迫之事實莫尚於籌辦諮議局籌辦云者就章程所定逐事預備冀一年內必能成立成立後必能有所舉措也廷棟後生小子匪敢妄預於此然聚族世居之地未嘗不亟望其善治輒部臆見藉求鄉里父老之訓誨今日宜注意者一事宜預備者四事（局章之宜衡量者姑俟他日）謹盡其詞如下 
蘇省幅員雖狹無督撫並設分駐寗蘇藩司亦重置臬司則一是純爲賦役起見劃省布治時而分截之意今諮議局章程定議員之額分列寗蘇定寗爲五十五蘇爲六十六各省議員分額俱與學額爲比例蘇省則於學額外復定漕糧三萬石增額一名之制而寗蘇漕糧總數又各不相同故寗屬增九蘇屬增二十三計算之方舍此不明其意尤不在分截寗蘇也諮議局之職任權限莫重於豫算决算統我蘇全省之財政計之寗蘇能否絕不相關况戎政鹽務通商各事盡爲總督所專主如寗蘇分局以總臨分則無此體制各不相謀則蘇局直接之巡撫將轉禀承于總督而蘇乃有間接之諮議局事仍不可以畢舉故蘇省諮議局有一無二所在地尤在寗　不在蘇誠恐鄉里父老狃于省會資格不願蝕其不出戶庭之權利故稍伸言之其實明達事理者疇不審此而廷棟之絮瀆直爲多事且滬寗鐵路己通瞬息可達復何修阻之可憚此爲一定不易之說我鄉里父老尤宜注意者也（此意莼老己前發見本月十七申報十八時報） 
諮議局在今日爲創舉籌辦之初必設提網挈領之區頃憲政館通咨各省令先設籌辦處至諮議局成立時消滅用意甚善但一省事務之煩幾有不可紀極之勢責全功於籌辦處度有所不能爲今之計各府須設一籌辦諮議局事務所聯合所屬各縣於預備期內分任各事匯聚於事務所而後上諸籌辦處他日即與籌辦處同時消滅庶布置周密既無漏事之弊又不至曠延時日此今日所宜預備者一事 
選舉諮議局議員用複選法廳州縣爲初選舉區府　複選舉區先舉人必合於第三條法定資格者當之然欲知孰有法定資格孰無法定資格必先由各縣分段調查能得選舉權者之姓名籍貫住址製　選舉名簿庶選舉時有所依據如諮議局將成立於明年九月則今日宜仿各國成例各縣分叚調查合於法定資格之一項者彚集事務所編爲選舉原簿有臨時因事故而被停止或剝奪選舉權者於原籍中扣除之明春即就原籍所列別爲選舉人名簿預置公共處所若干日聽人縱覽並許本人伸異議而改正之必先如是布置明年春夏之交庶可以行適法之投票此今日宜預備者又一事 
職務權限章下諮議局應議决一省應興應革事件其義涵蓋至廣茍能不負此語則地方將食其無量之福否則上負朝廷與民更始之盛意下尤無以饜全省之望就今日論究有何事應興何事應革或須研究得失或須調查情况或須養成輿論權其分際度其輕重熟籌於預備期中發展於諮議局成立之時於此而不加之意則諮議局成立以後徒爲行政長官之傀儡舉吾民自謀福利之地浪擲於虛無空廓之形式中是必非鄉里父老所忍出之此今日宜預備者又一事 
諮議局之職務權限莫重大於預算決算預備之功未至臨時何以爲議决之資且諮議局未成立時歲出入權爲行政長官所操歲出入有不富吾民自致怨於行政長官諮議局成立以後預算决算即經諮議局承認則歲出入之當否即由諮議局任責昔之致怨於行政長官者今將轉而歸咎於諮議局夫諮議局而爲吾民歸咎之地其亦無以對吾民矣設督撫列一預算决算表議員如不識原委自無從評罵其當否既無從評騭其當否則除如命承認外將無他術此必非吾民意也今宜　道府廳州縣各衙門署各局所各關十每年解司流銷之細數漕糧地丁雜稅貨捐及各項新捐之細數逐欵詳細外草摘叙案由與定案之年月日編爲紀載俾衆研究使吾民各知負擔之實况然後別其應革者革之應仍者仍之俟第一次預算議决時即呈由督撫奏咨立案後此即以第一次豫算案爲據前此例案一律不再行用如此則清晰確實無混無偏而財政之基礎以立（地方公欵至籌辦縣會時亦應如辦此理）藩司運司之歲出入欵項亦應如此辦理其責可由籌辦處任之此今日宜豫備者又一事（下略） 
專電 
[電一（北京）]  
　　達壽奏請定國會年限摺有國會與程度無關若待程度之足國會永無成立之日等語政府均不謂然 
[電二（北京）]  
　　十七日查禁政聞社諭旨係某尚書擬稿 
[電三（北京）]  
　　度支部奏覆林紹年請定國幣謂足抵千文辦法本部早經議定通飭各省遵辦嗣以用兩用圓各執暫緩實行應飭政務處資政院軍機處會同速議具奏奉旨依議 
緊要新聞 
[國會問題]  
　　八旂山東吉林等處代表於十二日往都察院呈遞國會請願書探悉八旗人之籤名者約一千五百人代表爲恒鈞常文黃榮惠山東人之籤名者約千餘人代表者爲于洪起錢金榜吉林人之籤名者四千餘人代表 
 
 

Page 5

 
 
者爲慶山文耆當時均遞呈於張都憲之手雖未面見談話然己將諸代表姓名住趾留記于都察院以備傳話矣 
旅居南洋之華僑對於國會問題亦極表同情昨又有電到京云己聯合海外各埠商民公舉代表入京上書請願 
　　江西諮議局及教育會商會農會各團體於七月十三日午前九點鐘假曾公祠內發起　方自治期成會提議國會請願問題到者二百餘人每人各發說略一紙（說略附後）先由胡明允雷見吾宣布開會宗旨並由到會各員領取國會請願簽名册凡簽名者每人捐助足錢二百文由經手人彚交商會收存以爲辦理該會之經費並公推雷見吾太史爲國會請願書起草員會衆贊成至一句鐘搖鈐散會 
附江西籌辦國會請願及地方自治期成會說略 
一國會者合各省士民會議國家事件而請執行於政府者也士民何種　之事業惟士民知之最明與其分命官吏逐事推察不如直接諮詢於　士民之爲愈也但士民衆多不能一一親詢故使由各省億兆士民中　選出若干人爲代議者俾之對於政府代表全國士民之意見即謂之　國會 
二開國會係由各鄉村選舉鄉董到縣開縣議會由各縣選舉議員到省　開省議會再由各省選舉議員到京開國會常會每年一次臨時會逢　緊要大事即隨時召集决議事件每用投票　多數是從開會時有時　君主親自臨會或委親王大臣到會 
三國會對於政府有建議之權有質問之權有上奏之權有監督財政之　權以保守公共之法律政府與國會殆如車之兩輪彼此互相維持而　同守於憲法之中各有權限無敢踰越是之謂立憲政體 
四人必自貴然後人貴之國家既與人民各種之權利人民須益自惕勵　奮發重公德而輕私利以保國民之榮譽使人人皆知愛國樂羣親上　敬長便是上等國民若仍自私自利全無公德便是下愚將至國家不　保永爲他人奴隷之民古語云公極則私存英美德日之民亦惟人人　知有愛國之心以公德相誇　故國强而民亦富今日請開國會便見　得我民力争上等國民程度 
五現各省公舉代表上呈都察院代奏請速開國會己到京者直隷河南　山東江蘇浙江安徽湖南廣東貴州福建東三省京師特設招待各省　代表人處湖南己派第二次代表河南簽名者至六萬人之多我省人　民智識不亞於他省何可甘居人後故特請諸公速行簽名選舉代表　限八月內晋京 
六簽名者分士民農民工民商民有官職者塡入官銜本省人只塡某縣　外省人寄居贛省者加塡旅贛字樣 
七無論長幼尊卑皆同爲國民一家之中父兄子弟一店之內店主夥計　均可一律簽名愈多愈妙 
八愼選代表須聲望素孚熱心公益熟悉通省民事政治源流如諺云心　到口到筆到足以發抒讜論代達全省人民意見者 
九既請開國曾我民便亟須謹遵迭次上諭研究地方自治及地方議　會辦法均須籌備經費擬請簽名諸公每人助錢二百文一徵我省簽　名請願人人皆出於至誠一供開辦自治期成會爲他日大開國會之預備 
[奏准滇蜀騰越鐵路隨糧認股北京]  
　　　督錫 
良奏滇省自辦滇蜀騰越各鐵路擬定隨糧認股章程每糧一升收錢二文經奏准開辦在案奴才到任後曾據該公司紳董擬　將隨粮認股章程酌改爲每粮一升收銀五分以全省納粮約二十萬石核計年可集銀一百萬兩十年可集銀一千萬兩等情禀經批由司道會核議准於三十三年開徵之始由省會之昆明縣先行試辦再行推及全省復經該公司函致各屬各舉代表紳董來省會議咸以鐵路關全滇大局粮股實集欵大宗昆明試辦既己成效昭著通省均願一律辦理請自三十四年起由各地方官督紳籌辦每糧一升收銀五分以十年爲率所有從前奏定收錢二文之案即於本年一律停止據該公司總辦前署貴州提學使陳榮昌等呈由雲南藩臬兩司核明具詳請奏前來奴才覆查滇省枯窘異常舍此亦別無可籌鉅欵自應照准辦理七月初十日奉硃批該部知道 
[法國增派大兵赴亞]  
　　法文報電稱法國政界宣言近日外間所傳越南情形均屬誇張之詞本月內法政府將派兵隊四千名分赴亞東各處以增軍力越督克洛勃柯斯開己定期八月初四日啟程抵任後對於行政經濟各事皆將大施改革藉以恢復安南治安按法兵增派大兵赴亞其意叵測不可不注意 
[浙撫清查全省財政杭州]  
　　浙撫增子帥到任後會同顏方伯首先調查財政凡自藩庫以次逐日詳細盤查就州縣虧空逃故一方面及現在追解各欵核計共七十六萬兩有奇內中可以追償者約得二十萬確係無着者實五十餘萬財政腐敗己達極點更有駭人聽聞者僅就省城防軍局一處自光緒二十二三年間總辦畢畏三觀察澈查 
 
 

Page 6

 
 
一次後十餘年來無人詳核今始經增中丞詳細查核其間報銷不符之數竟至虧短五百餘萬之鉅尚未知如何着落云 
[飭籌滬杭甬鐵路借欵虧耗杭州]  
　　日前藩司顏 
方伯等以奉飭會籌浙省認解滬杭甬鐵路借欵案內虧耗銀三萬兩擬在本年鹽觔加價項下留浙一半銀內提撥並先期由運藩粮三庫挪欵湊解等情會詳浙撫現聞增中丞己如詳批飭該司迅速移會運司糧道會籌妥商如數墊解詳辦 
[吳道第三次電告運河水漲南京]  
　　淮揚道吴觀察於十二日在高郵上次第三次上督撫憲電云近日水勢漲雖稍緩然仍日有所增現玉馬頭誌水己至一丈五尺八寸據廳汎云現洪湖水漲兩三日後此間亦必增長己嚴督廳汛守護隄琪以保民生 
今日尚有緊要新聞接入第二張 
　　本坊開設南巿楊家渡裏馬路坐西朝東精選上等靛料專染綢緞紗羅冬夏布疋以及還覆衣片各種時式印花至于資料之眞確工作之精當成色之鮮艷與耐久尤具特色凡蒙仕商賜顧無不格外克已紅票照寔價八折以副雅意 
[查拿冒製僞艾羅補腦汁人賞格]  
自艾羅補腦汁暢銷華地僞冒之藥甚多俱經本藥房設法查獲歷次禀奉中西官懲辦案有不意前者甫潔後者繼起近日又由江海新關拿獲漏稅之僞汁二打諭飭拍賣充公於西歷六月十九號即華五月廿一日由瑞相洋行拍出其一打係晝錦里洪人和絲線店所買因察知有異持至本藥房查對眞僞顯分蓋僞者其魚鱗包皮紙作淡紅色并無蠟光且瓶式參差不一仿單缺少飛鳳牌及不准冒牌等各紙頗不完全　本藥房察悉之下以此種僞汁不知何藥所製殊碍艾羅及本藥房名譽除念洪人和實係拍來有拍賣單爲憑當塲將僞藥扣留給予眞汁一打外現須查拿製售之人以憑送官從重究懲爲此登報布告如有知風報信並交出冒製確據獲到其人者本藥房當酌量　製僞藥之多寡酬給賞洋至少自二百元起至五百元止本藥房儲洋以待務希閱此廣告者千萬注意爲幸上海三馬路中法大藥房啓 
[成單作廢]  
　　申莊大豐麵粉批發所上年由敝經理十二月間戴順和號代萬順定買未出之麵粉麩皮三千餘包曾託潘王二君連次知會赶速出淸渠延至四月間仍不出淸敝因麵粉霉　不能久擱不得已全數售出共虧耗價銀三百七十九兩七錢外加棧租保險除去定洋虧累甚鉅今因公司另派經理敝供出貨結淸前　分晣權限惟戴順和未出貨之虧耗由敝墊償向理前賬取銷成單渠置之不聞未知何意成單早經作廢望各寶號切勿受買李春園告白 
[張園廣告]  
　　月之十九日星期六日晚間大放東洋熖火並放汽球六個人請著名藝　朱酉山大變戲法二十日星期日晚間特請朱酉山田永奎及幼童桂三大變全套戲法每夜九點鐘開演入塲券每張取洋五角諸位紳商届時早臨爲禱 
經理人謹白 
 
 

Page 7

 
 
　　花月仙年十九杭人具花月精神之貌賽天仙美麗之身薄施淡掃總覺相宜時服新妝更饒藴藉洵海上花界之魁也冶遊者盍往觀乎英大馬路西首恩慶里靠北第一衖第二家石庫門樓下便是 
[新開丹鳳茶園告白] 　 
二十禮拜日戲名角客串一齊登檯所入戲資悉充五省水災賬濟 
金鳳山　大保國　賽蘭英　煩金台　賽蘭奎　演拜帥金秀山　五台山　白玉梅　目蓮僧　名角白蘭花　准演鴻鑾禧　名角　陸菊芬　秀奎春　秋配　客串　王小寶牛桂芬賽飛珠　准演胭脂虎　客串　沈寶玉周文琴賽蘭奎托兆　碑　客串　朱小二柴子雲　名角准演硃砂紅痣　盖月樓小奎官恩曉賽燕飛賽樵津海京外　盜御馬連環套准演盜馬探山 
[新開大觀園三慶名班]  
　　謹啓者本園主租定寶善街戲　房屋一所延請中外工匠改良修理定裝自來風扇満園淸凉一切裝潢煥然一新園主親往京津山陜等處邀請文武超等名角定造織金廣東顧繡全新行頭一俟工竣吉日開臺特此預告 
[羣園大花園]  
　　在愚園北首膠州路華十六號 
　　每晚影戲音樂戲法西婦跳舞 
　　逢禮拜夜禮拜三禮拜六夜外加東洋新法明奇光烟火并東洋大術士演各種戲術能於人身上放出五彩烟火名曰火内仙人並演大三上吊懸空六十尺之外之　名曰蛛精戲絲誠爲無古無今之絕技園内中西飯食一應俱全夜游諸公務祈駕臨即知此言非誇也 
[美國影戲告白]  
　　啓者本園開設虹口北四川路第五十一號門牌與靶子路相近除開演影戲外尙有外國男女唱戲以娛賓客每逢禮拜三及禮拜六必新換影戲片以新耳目每逢禮拜六及禮拜日午後三點半鐘亦開演看戲價値如舊例如要定買影戲票可至英大馬路第十七號門牌羅辨臣洋琴行訂購可也 
[呂秘慧女學堂]  
　　本學堂設在北四川路大德里一千零五十二號門牌定於華歷七月十九日開校本學堂所聘敎員管理員均係西國有名女士專門敎授中國名門淑女其科學除中國文字外另授英文法文音樂圖畫手工體操等科有志就學者除禮拜外每日下午二時至四時可至崑山路虹口花園對面二十三號洋房面詢一切取閱章程 
[花再香]  
　　花再香年念歲西子湖畔人也面貌旣佳應酬亦妙而裙下雙鈎瘦於束筍不可多得者也且其舉動頗爲文雅毫無靑樓習氣尤爲難得故樂得而誌之住英大馬路西首恩慶里三弄第六家樓上門牌是二百十六號 
 [P禮拜六拍賣芝蔴呢 
　　魯意師摩洋行始創自同治十三年即英一千八百七十四年 
　　准於十九日下午二點半在本行拍賣稍漬芝蔴呢十餘包元亨元厚呢十包等貨不計此佈魯意師摩洋行啓 
[禮拜六拍賣]  
　　魯意師摩洋行始創自同治十三年即英一千八百七十四年 
　　准於十九日十點鐘在本行拍賣大菜椅籐椅山扒檯書樓色房間色畫鏡大　色寫字檯衣服脚踏車風扇大電器扇向盤洋琴風琴外國錢　雪茄烟五萬支留聲機器另物木器等貨不計此佈魯意師摩洋行啓 
[禮拜六拍賣回祿貨]  
　　魯意師摩洋行始創自同治十三年即英一千八百七十四年 
　　准於十九日兩點半鐘在本行拍賣前日法大馬路失愼由一百零一號大成祥棧房搬來稍有水漬毛巾草帽呢帽絨帽檯燈香肥燈筒肥皂缸共計五十餘箱大小石板三箱皮鞋兩箱大小自來火燈照四箱石筆廿二箱雙頭燈照四箱大號皮袋一箱大小蘇子式皮袋一箱黄銅三方燈一箱等物不計此佈魯意師摩行啓 
[禮拜六拍賣回祿貨]  
　　魯意師摩洋行始創自同治十三年即英一千八百七十四年 
　　准於十九日下午二鐘半在本行拍賣　日法大馬路新大洋布號被焚搬來綢緞皮棉　紗一應衣服念餘箱等物不計此佈魯意師摩洋行啓 
[禮拜六拍賣]  
　　魯意師摩洋行始創自同治十三年即英一千八百七十四年 
　　准於十九日十點鐘在廿二號塘山路拍賣書樓大菜間臥房間浴間厨房磁料器活猴二只並一應木器什物不計此佈魯意師摩洋行啓 
[禮拜六拍賣]  
　　魯意師摩洋行始創自同治十三年即英一千八百七十四年 
　　准於十九日下午二點半在本行拍賣老晉隆牌子烟葉三桶計二千餘磅等物不計此佈魯意師摩洋行啓 
[禮拜六拍賣]  
　　啓者禮拜六即十九日十點鐘在本棧不限價拍賣各色海馬牛牌鵝牌黄馬牌獅牌無牌等呢各種八仙旗女福壽母子利巿獨占綉女洋紅標等貨此佈義記洋行啓 
[禮拜六拍賣電氣車瑞和洋行]  
　　准於十九日十二點鐘在本行拍賣電氣車一部此佈 
[禮拜六拍賣]  
　　寳和洋行准於十九日上午十點 
鐘在本行拍賣書樓式房間式三扒檯酒架大菜檯大菜椅寫字檯寫字椅銀器厨信箱帽架冰箱書樓古玩厨書鏡鐵床打字機器鐵裁縫手鎗印字機器磁器花瓶銀器刀叉銀箱銅鎖眼鏡香水各色吃　萬字皮各色洋酒一應另星什物不計此布 
　　准於廿一日下午二點半鐘在本行拍賣凈漬各貨計鷄絲火腿酸果水坡羅蜜番加醬油皮酒等共數百箱又麫粉一百餘包毛絨衫褲數十打油縫布四十包砂布百餘打以及様子貨等不計各客欲拍上午先來看明可也 
 [G禮拜一拍賣關店貨寶和洋行 
　　准於月之廿一日下午二點鐘在湖北路一百十九號萬茂祥鞋店内拍賣生財鞋子木器什物不計此佈 
寶和洋行 
　　禮拜一拍賣白相船電汽船電汽車 
　　魯意師摩洋行始創自同治十三年即英一千八百七十四年 
　　准於念一日午時在北京路碼頭拍賣電汽小輪船一只白相船一只電汽車一部此佈魯意師摩洋行啓 
[禮拜一拍賣]  
　　啓者於念一日十一點鐘在本棧房拍賣三磅半至八磅軟硬漿彩美人財星照雙美人五路財神富貴千年人樹牌綠美人各種洋紅布等貨不計此佈老公茂洋行 
[禮拜一拍賣倍發公司]  
　　准於廿一日十點半鐘在三洋涇橋北首正大洋棧内拍賣小洋刀四箱肥皂卅箱香皂一箱油漆五十聽漆粉廿箱消泡粉廿一箱沙生治　箱鹹牛肉廿箱陳酒十箱紗頭十四件破布廿件粉笔三件機器七件餘貨不計此佈 
[禮拜二拍賣信發洋行關行貨]  
　　魯意師摩洋行始創自同治十三年即英一千八百七十四年 
　　准於廿二日下午二點半在一號圓明園路本行棧房拍賣香水香皂汗衫汗褲口琴外國帽子脚踏車計三十餘件各色上等洋酒一百廿餘箱等物不計此佈魯意師摩洋行啓 
[遺失棧單]  
　　今遺失怡和紗廠棧單一紙第三百五十七號十六支藍龍紗十件已向該廠說明作廢望各寶號切勿收用特此登報聲明怡豐掛失 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
京師近事 
[張相國又有退志]  
　　聞政界人云張相國現以年力衰邁時事多艱又擬奉身引退惟兩宮倚任方殷决不能邀俞允也 
[陸軍部調停罷學]  
　　陸軍部各堂近因留學日本陸軍學生與監督衝突全體罷學現擬派委陸軍小學堂總辦吳宗煜前往調停以免有誤學業不知尚有挽回否也 
[羅觀察報告開局]  
　　津浦鐵路南段己於七月初一日行開局禮昨由該局總辦羅觀察禀告總局存案備查 
[楊制軍進京覲見]  
　　昨晚直督楊蓮帥乘快車進京至豐台改乘京張火車直達西直門外前往頣和園覲見並聞與袁大軍機面晤商議北洋一切事宜大約在京勾留半月 
[趙次帥保全川路]  
　　日昨川督趙爾巽電致外務部稱現有法商要求合股修築川省鐵路業己拒駁希請大部查照 
[俄欽使調查暗殺]  
　　駐津俄領事被刺己誌前報現經醫治日就平復聞駐京俄公使己派一專員往津調查暗殺事件並暫行代理該領事事務 
[唐欽使將次赴美]  
　　唐紹儀專使己於初九日由津赴奉擬在奉少作勾留即冋津搭輪赴美不再來京請訓 
西報譯要 
[晋撫電告達賴喇嘛近狀]  
　　字林報北京訪函云晋撫寶棻近日電告外部謂達賴喇嘛於八月中旬自五台山啟程晋京時當由太原保定兩處地方官及兵隊沿途護送又謂近因達賴徒從橫行不法曾出示曉諭五台山附近居民略稱達賴雖爲佛教之長西藏最尊之人然藏地究爲中國藩屬達賴及其隨從同屬華民住居內地當一體遵守王章與立約國人民在華有領事治外法權者迥異惟達賴爲拉薩活佛政府猶且尊敬之不日晋京之後將與隨從同回西藏士民人等不得故與爲難如有達賴屬下之吏役在五台山左近作奸犯科者亦准扭送該縣按律懲辦 
[陳尚書經營電政之本旨]  
　　又云前函紀各處電報股東迫於陳尚書之壓力咸願每股按照一百八十元之價繳回一事茲悉陳尚書並非電報專家現正藉此高位爲鄉黨親戚謀衣食之地將來握掌全權正不知若何布置也陳尚書近曾頒發告示謂政府除電政一項外凡公家事業以後概不干涉故目下交通銀行及其餘各種實業購股者仍頗踴躍 
[聖躬違和近聞]  
　　又云聖躬不豫情形外間謠言不一近聞己日見痊愈御醫數人仍按日請脈均謂不日即可復原數日前有某西人向外部推薦西醫一人經該部大臣婉辭謝絕 
[日人侵權捕犯之交涉]  
　　又云兩日前民政部肅王咨告外部謂本月初五日日本使館守兵擅入內城華人住宅拘捕華裝日民並不預先照會中國警廳實屬違背中日條約請速向日本代理公使詰問外部業己照會日使聞日使將向外務部表明擅拘日人之故中國官塲皆謂此事又將爲各國創一惡例云 
[四川禁烟近狀]  
　　又載成都訪函云新督趙爾巽己於六月十八日接印視事現雖未見其行政如何然於成都禁烟一事必有可觀成都西北兩處植烟之區雖未减少然出產己較上年減去十分之四五惟烟價則己日見增漲故種烟者之損失亦不甚大 
[日本不認增兵間島]  
　　又載十七日東京電云東京官塲對於增派憲兵二十餘人赴間島私運軍火及拒絕維持間島現狀之說均不承認故外間所傳中國抗議一事實係無根之詞 
分類新聞 
政界 
[巡道對於擅拘職官案之調停武昌]  
　　鄂省警察東局巡警擅拘張仲和大令一案首府黃太守擬出爲調停張大令以所擬辦法殊欠平允心不甘服業紀本報茲張又將被毆情形具禀巡警道馮觀察催請提訊以伸寃抑奉批云據該令禀稱各節核與東局虞令分巡王巡檢開報情詞未盡相合事經奉督諭飭本道會同臬司查辦刻尚未准到咨本道昨另委員密查據復該令不無寃抑而情節不若原禀之甚理需待咨會飭核辦現該令以虞令保護同寅袒庇本局措詞直訴前來於本道迭飭該局委員屢到公所公署詰問及派員密查原委慰問情形一切立心澈辦之意未能領會惟禀詞若此憤激本道不能不責己厚人以待公論俟司咨到日再行會查外刻一面先將王昌鴻督飭銷差並將具禀有名之警勇四人擇發首縣收管一面將全案札發武昌府密查禀覆將來是非虛實自可昭然至該令有病在身其即安心調治平氣靜俟可也 
[委員守提戶口清册寗波]  
　　甬府現查各縣戶口清册均己到齊惟鎭海縣尚未造送實屬玩視要公不成事體立即委潘經歷掄選馳赴鎭邑守提該縣應造戶口表格尅日賚府以便彚核詳辦 
[新護撫抵皖紀聞安慶]  
　　新護撫繼方伯己於十四日十二句鐘乘鈞和兵輪抵皖駐節八旗會館准於十五日接篆視事聞夢帥擬俟交卸後亦即乘鈞和輪船赴寗謁見端午帥面陳一切 
[己革牧令奏請開復安慶]  
　　前六安州熊牧祖詒因上年霍山教案辦理不力經恩忠愍公專案奏參又前署　陽縣李令家澍亦被參劾 
 
 

Page 11

 
 
現經馮中丞查明熊牧革職緣由實因屬員牽累此外並無不合之處李令係因禁賭綦嚴與武營稍有齟齬以致物議紛騰竟遭嚴譴其實該二員平日居官頗稱廉正極有循聲昨特具摺奏請開復並請免繳捐復銀兩以示優異 
[州牧玩視警政安慶]  
　　皖省前派赴六安州之警察教員王鑾現具禀皖撫略謂該州警政廢弛己極教員到州月餘僅見該州牧一次詢及警章曁應行整頓諸法均皆含精答應且又延不遵札照會舉辦刻實未能安居久待等語馮中丞閱禀後即批飭巡警道查明詳辦 
交涉 
[飭查對存房屋之糾葛江西]  
　　代理臨川縣何大令以己革夫頭劉子良及串揑朦控之劉原太前奏提省審擬發回查辦一案迭次訊追欵未清償供亦狡展現己據情具禀到省請示辦法奉洋務局批云此案原封劉子良賭塲房屋坐落何處值價幾何于何時押與天主堂押契如何寫法有無中証抑係事後串商天主堂承押此屋現在是否仍由地方官封存天主堂洋教士係何姓名來函如何措詞均未據詳確查又該犯劉子良于何時聚賭獲案訊辦亦未將原情聲叙實屬無憑考核仰即查明逐一詳細禀復察奪 
[代理比國領事抵漢漢口]  
　　漢口比國領事德錫尼君因患瘋疾用手鎗自裁所遺之缺經駐京比使柯君派本署書記官莊孫士君暫行代理昨己乘車抵漢另行租屋設署辦公 
軍界 
電商退租巡輪 
[嘉防禀浙撫電]  
　　杭州撫憲鈞鑒蒸電敬悉小輪可否退租河榮利源兩艘餘二艘俟淺水兵輪出廠再退徐人驥楊士爕軫叩 
[浙撫復電]  
　　嘉興府楊守徐督帶鑒軫電悉小輪准先退租河榮利源二艘院軫 
[添委督練三處幫辦武昌]  
　　陳小帥以督練三處雖有總辦幫辦各一員　現值預備點驗秋操該三處應辦事宜極形繁重特添委前步隊廿九標第一營張管帶長勝充兵備處帮辦前馬隊第三營蕭管帶開桂充教練處帮辦蔣參議政源充參謀處帮辦以資助理 
[徐提台赴寗南京]  
　　江北提台徐固帥巡視上下游於十四日抵 
寗徑詣督署吊奠伯太夫人之喪與督帥晤談良久而別 
學務 
[重組蕭山學務機關杭州]  
　　提學司札蕭山縣文略云前奉撫憲增批蕭山縣教育會會長舉人王錫祺禀學會屢遭反對動多掣肘由奉批查此案昨據蕭山縣具禀以教育會紳士屠佩環與勸學所總董姚紳塋俊衝突恃蠻等情即經批司飭縣解散在案據禀前情仰提學司委員前往查明實情遵照前批另行組織育教會由會員全體復選舉勸學所總董繳等因到司奉此並據該縣暨該會長先後並禀到司除批示外奉批前因究竟如何衝突情形自應派員往查除飭委省視學員蔡紳煥文前往查明實情禀復外合行札飭札到該縣立即遵照憲批指飭傳諭將該縣勸學所教育會暫時一體解散仍限兩個月內另行組織教育會俟教育會成立後由全體會員公舉勸學所總董接辦禀報 
[畢業生就職報部長沙]  
　　湘省高等實業學堂預科甲班學生己於去冬修業期滿由吳學使禀商學部作爲中等實業學堂畢業現經學部奏准咨行到湘惟其中有不願升學改就州判府經歷主簿等獎勵者須將諸生姓名三代年籍報部備案昨由湘撫岺堯帥據咨札行提學司照會該學堂監督查照辦理現經該堂牌示諭令不願升學改就各職之李國欽等二十二名即日來堂申明志願出具甘結以便造册赍司報部立案茲將各生姓名錄下最優等李國欽鄧彬唐吉　優等梁式昌方榮杲蔡澤章李鳴岐婁紹鐸翁乃偉王昭文張光篤陳家騏李嵩嶽中等李維峻黃淇亮王鈞王皡周亨大任臣以 
[浙撫批飭勉籌中國公學經費杭州]  
　　浙運王都轉以前奉憲飭籌上海中國公學常年經費現在運庫支絀實情籌墊爲難可否另籌酌撥等因具詳浙撫茲奉增中丞批示云此項學費經前部院批飭每年認籌銀三千兩其數原不爲多衹以浙省財政困難各庫同形竭蹶不免籌撥爲難據詳亦屬實情惟我國學堂因本國無適當之中學是以前數年連袂東渡求學東隣費多數之財得少數之學實爲非計且中學以下係國民教育未便托外國代謀該公學創辦以來成效頗著實爲近年來完全之中學若不加扶助使因欵絀中輟甚爲可惜仍仰該司會同藩司勉籌補助妥議詳復察奪 
[李文忠集將次出現蘇州]  
　　盛宮保致皖贛湘陜蘇浙魯豫各撫帥電云李文忠公全集百六十五卷己告成現歸文明書局廉道泉經手印刷每部價庫平銀二十兩北洋己定千部爲分給各學堂用尊處如需定印若干部乞先電示以便轉飭該局照辦 
實業 
[農業官報之改辦長沙]  
　　湘省農工商務局前奉農工商部札飭舉辦農業官報以資提倡聞該局總辦王莘田觀察以湘省新勸業道己經奏准以唐蓬洲觀察補授現在唐觀察業於本月初八日受篆視事此後凡關於農工商務應歸該道管理即本局亦將撤銷改爲勸業公所則此項農業官報無庸本局與聞應俟唐觀察酌核舉辦 
[集股開辦鉛礦湖南]  
　　湘省某紳近日勘得長沙府屬之攸縣東鄉鳳嶺等處鉛礦甚富其蘊結最厚之處曰江冲己經採取樣砂切實化驗每擔砂內可得凈鉛六十餘斤凈銀三兩零現己禀呈大憲暨礦政調查局批准立案按照礦章設立公司集股開辦共集股本銀十萬兩分爲二千股每股銀五十兩周年以八釐行息 
[請開蠶桑試驗塲湖南]  
　　湘省石門縣唐君起虞曾在省垣農業 
 
 

Page 12

 
 
學堂畢業現在糾合同志籌集股本就該縣租賃鐘家洲及流霞谷兩處隙地開辦蠶桑試驗塲俟辦有成效再於紅利十成抽一添辦小學堂一所以開風氣聞己據情禀呈提學司請予立案矣 
[不允增消碱鹽漢口]  
　　漢口淮鹽督銷局前限定商店售鹽引數業經禀准兩江督鹽大臣在案茲有信昌鹽行赴局禀求增銷碱鹽以恤商販聞己經總辦李文石觀察批駁不准 
[寗垣路工近闻南京]  
　　南京城内鐵路自下關至北極閣一叚己將鐵軌鋪就惟由北極閣至中正街一段居戶繁盛馬路縱橫必須繞越要道高架鐵梁工程較大故尚未一律布置妥貼聞該路經費己經孫詞臣觀察如數籌足聞全工告竣約在秋末冬初 
雜記 
[三誌巡檢姦佔官媳案蘇州]  
　　江蘇候補巡檢程文賢姦佔前常州府知事鄧熺之媳陳氏一案業己兩誌前報茲悉吳縣王竹甫大令初訊是案以氏在程處作　傭責鄧不應藉端胡鬧鄧稱既作　傭何得身穿孝服（是時程新喪其父）大令均置不問勒令鄧父子向程服禮鄧不從乃飭程帶氏仍回公館而令鄧父子交保迨再訊是案則斷令程出洋一百元連氏交鄧子帶回併勒令當堂具結鄧不從大令乃當夜以鄧熺縱姦索詐等詞通禀各憲請予參辦由是宦蘇浙人大動公忿遂邀集五六十人由何大令榮烈等爲首聯名公禀各憲先經藩憲瑞方伯批示云此案昨據吳縣王倅遞呈略節核其聽斷情形本覺可疑茲閱來禀及鄧熺另禀乃知程文賢之姦佔陳氏王倅之徇情偏斷確非無因陳氏父服早闋兩次堂訊尚隨同程文賢身穿重孝即此一端隱情固己畢露爾時衆目共覩無可遮掩王倅竟置不問自無怪鄧熺聲辯因其聲辯即指爲意在索詐試問王倅安能知之程文賢出洋百元勒令鄧童氏具結完案又不知鄧熺請之抑係王倅自斷之本司察核情節顯見王倅意有所偏故抱定宗旨逞情武斷武斷不從慮此事証據鑿鑿曲直難逃公論乃餌之以利冀以百元了事指鄧熺爲本有此意蓋自掩其武斷之迹及聞衆論不平又來司遞送節略計圖先入爲主以一手掩盡耳目此等風化重案同僚告發尚顚倒黑白不顧公理如此其平日居官行政從可想見程文賢應先行詳　王倅應先記大過兩次一面即由府立傳程文賢陳氏分別看管傳同鄧熺鄧康既研訊確情照例擬議詳辦鄧熺尋獲逃媳赴縣控告如果爲索費起見則寡廉鮮恥無復人理應由府隨案詳參如鄧熺本無此意出自王倅羅織亦應照例反坐予以應得之咎　挾私枉法者戒除詳報兩院憲暨咨臬司查照外仰蘇州府迅速遵照指飭辦理勿稍瞻徇含混 
[派員驗看逸犯南京]  
　　廣東潮州府巡警局拿獲會黨柳某一名供稱係南洋逸犯曾懸賞緝拿者當經該局總辦龍太守電禀江督核辦聞日前　督己派員乘便赴粵驗看是否柳某眞身並會同審訊 
[澱山湖白日盜刦松江]  
　　七月初十日早八點鐘小坪鎭宏源油東蔡姓賬船開往金家莊收買菜子行經青浦界澱山湖灘石塘附近忽來匪船一艘刀鎗並舉刦去英洋七百元其餘零洋銅元物件約二三十元匪船順風呼嘯而去蔡姓現己禀請青浦縣陳定遠大令履勘并請飭捕購緝但近日青浦西鄉梟孽未盡商船白日遭刧之事時有所聞此案既己報縣不知果能破獲否也 
[陸道謠傳逃避之原因杭州]  
　　兩級師範坍屋飭陸道賠償一案迭誌本報自王監督請工程師計估一切修理約須兩萬元經前撫馮中丞批飭應由陸道賠償陸道則謂此次工程實係堅固所坍之屋因失絞螺螄所致王監督有意挑剔令工程師估工修理此項費用伊不承認卓太尊遂面達撫帥而陸道亦即於十四日請假赴滬另聘工師估計適是晨撫帥檢閱號簿見有陸道請假字樣甚爲詫異即飭傳見並謂如己赴滬令其家屬速電赶回十五日早晨差役往伺於門適陸道之弟陸銳星乘輿外出遂令同見杭府卓太尊即交經廳看管詎陸道因十四日出城己晚宿拱宸橋尚未下輪聞信後立即遄回禀見撫帥 
[半山寺將成勝地南京]  
　　南京城北半山寺即王謝爭墩舊蹟現經實業學堂撥欵修理并添築洋式房屋數椽以備當道公餘讌憩之所又由馬路工程局在該處修築馬路以便車馬往來可以直達寺門 
[奉邑處决盜犯松江]  
　　十五日奉賢趙令來松向華署借去劊手兩名聞係處决搶刦黃荳案內之盜犯陳阿炳王阿和即王王德華兩名清談 
[政聞社之挫折]  
　　去年九月政聞社在東京神田區開成立會。社員演說數句。忽有革命黨十餘人。大聲訶斥。加以拳棒。當時會場擾亂。卒賴日本警察彈壓而後定。據東報此爲。該社第一次之挫折 
　　今年六七月之交。請願四起。代表紛踵。而該社法部主事陳景仁革職。個人關係。幾幾牽動團體矣。至七月十七日通諭各省。一則曰嚴查禁止。再則曰拿辦社夥。政府對于政團。恨不得崇朝而撲滅之。此爲第二次之挫折 
昔也挫折於革命黨。爲種族與政治主義不同之故。今也挫折於政府。爲專制與立憲用意不同之故然則今之立憲黨人。旣爲他黨所攻擊。又爲政府所壓制。兩不相容。亦難乎其爲立憲黨矣。 
或曰。各國政黨。當其發生之初。未有不處於雙方猜忌之地位者也。在革命黨視之。則以立憲。黨爲助政府之人在政府視之。則以立。憲黨爲革命黨之變相。處境之給莫難。于是政聞社之兩次挫折。原因或在於是宦海紀聞 
[某中丞（續十三日）]  
　　嫉俗 
將軍乃大怒。立命隨役傳中丞。旣至不與交一言。惟怒目視之而。己約三小。時時計計指亥刻僕從棺殮將軍妾己畢。將軍始厲聲呵之曰。爾猶有面目坐此耶。中丞逡　出。自此不敢至行館者三日。將軍則又傳之至。曰爾今日不復懷及阿兄耶。然阿兄不忘汝。必喚爾至。一觀爾之　目如何。中丞不敢答。又日日至。將軍則又呵責之。曰爾食皇上家之祿宜事皇上家之事。容爾如此　清閒。以余處爲消閒地耶。中丞至此。進退不知爲計。乃涕泣向將軍跪請曰。弟誠無狀。無面目對　兄。然阿兄獨不念二十年前。吾兩人同眠同食時耶。言訖大哭。將軍亦不覺涙墮如　。微　扶之起坐。蓋將軍家本清寥。又少孤。撫中丞若己子。未嘗形影離焉。自此遂爲兄弟如初。而將軍即以明日行 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏酌擬北洋大學堂豫備班學生獎勵摺]  
　　奏爲酌擬北洋大學堂預備班學生獎勵按照程度量予變通分別准駁恭摺具陳仰祈聖鑒事竊查北洋大學堂學生吳敏向等畢業獎勵一案前經臣部奏明此案畢業學生其肄業年限與奏章不合惟據原咨內稱學生多招自上海廣東香港各處或由各學堂撥入故所學科目及程度不能一律容有變通辦理之處此次核給獎勵自應以程度爲衡擬請由臣部咨行該督將該學堂教員科學講義學生筆記成蹟送部覆核如果程度相符再行給獎奉旨依議欽此當即行知直隸總督欽遵辦理嗣據直督咨送該堂教科書籍暨學生考試卷册到部臣等查該學堂學生並非由高等小學及中學畢業層累遞升且肄業年限亦較定章尚短兩年故根柢間有未清程度亦未盡及格惟有認眞甄錄愼重去取以端學術而維士風現經督同司員悉心校閱大抵外國文字暨各科學俱尚相符惟中學各門試卷理解純正文筆條暢者固不乏人而詞旨駁雜文義不甚明通者亦屬不少似未便一律給獎致滋倖濫擬請按其程度分別辦理其中西文理俱優及中文優等西文中等西文優等中文中等者均給獎勵其中文未及格或西文未及格者應令照章補習後再行考試查奏定大學預科暨高等學堂獎勵章程考列最優等優等中等者均作爲舉人外仍分別獎以實官近年山西大學堂西學專齋學生畢業係參照高等學堂請獎成案祇給舉人不獎實官此　直督原擬獎勵亦係祇給舉人核與山西辦法相符所有中文西文俱優之侯景飛張炳文董錕三名中文優等西文中等之孫澄茹鼎萬金壽黃中疆顏景嵐張清泉等六名西文優等中文中等之于震張茂菊李成章何林馮煕運朱兆棻馬寅初等七名均擬請作爲舉人其西文優等中文最中等之王恩澤等十四名西文中等中文下等之郭登瀚等二十八名西文中等中文最下等之王徵善等三十四名中文中等西文最下等之馮家遂等二名中文下等西文最下等之楊福保等四名中西文俱最下等之　亦謙等四名均仍應照章補習預科課程一年後再行考試分別辦理其嚴江等六名均於預備科畢業後陸續離堂其葉德言等二名請假未與考試均無試卷可核應請無庸置議如蒙俞允即由臣部行知直隷總督欽遵辦理所有酌擬北洋大學堂預備班學生獎勵分別准駁各緣由謹繕摺其陳伏乞皇太后皇上聖鑒謹奏七月初十日奉旨依議欽此 
本埠新聞 
[查獲私運米石之辦法]  
　　吳湘釣船局日前查獲金順利釣船私運食米四百八十餘石出洋曾禀明江督核辦昨江督札飭　道轉飭該局速將所獲之米一半充公一半變價給賞一面札行吳淞關委員嗣後遇有出口釣船務須詳細稽查嚴禁米糧偷運出洋致礙民食 
[查覆並無私運軍械]  
　　江督前因匪徒私運軍械藏匿蘇松各屬內地曾責成各屬查拿在案茲由元和縣魏大令等業己遵飭密查境內各鄉安謐並無匪徒私藏軍械情事昨經禀由上海道轉復南洋大臣查核 
[抄送飛划營制]  
　　滬道前以兩江營務處改訂飛划營制章程移請抄示在案現營務處己將改編營制章程各稿咨送滬道查核辦理 
[公益研究會定期開會]  
　　地方公益研究會前因暑假暫停現擇於七月二十三日星期三下午八時開常會商議闢門築路並統計處事宜 
[地價繳案]  
　　滬道蔡觀察前以上海縣李大令不解內地電燈公司所繳紫霞殿地價銀三千餘兩曾派委沈明府赴縣守提在案茲悉李紫璈大令己將前項地價如數籌足解呈道轅撥作學費等用故沈明府昨特禀請銷差 
城內 
[起竊案打草驚蛇]  
　　西南鄉磚橋董事周鐵生家日前失竊衣物其貼鄰豆腐店主趙阿全訴知該董云係婢女浩蘭被房客楊和尚誘姦囑竊該董遂將楊拘獲私刑吊打逼認誘婢通姦竊物等情楊抵死不認即送至該鎭巡防局訊辦局員周二尹訊得楊並無誘姦行竊贓証難憑趙阿全一面之詞惟楊和尚素不安分實係流氓乃備函將楊送縣懲辦昨奉幫審李明府提訊判楊押改過局一月以儆 
[露姦情移花接木]  
　　奏竹卿誘姦曹楊氏之女阿大騙至城內倒穿弄托秦順生向楊阿福借屋居住嗣經其母查悉尋見竹卿順生遂將順生扭住竹卿遁去該氏遂將順生阿大房東楊阿福扭至一路一區巡局卿控當奉遊正巡官訊判曹阿大交伊母先行領回秦順生交保速尋竹卿到案再究楊阿福並不知情從寬斥 
[道批一]  
　　水爐公所司年徐順卿等禀批凡築於路不能穿過義塜虹口租界章　本有專條況該他既與北甫水爐公所無涉何能平空盜賣該司事不向北市水爐董事徐仁山理論率行來轅越瀆究竟所禀是否屬實仰公共租界會審官查明情節函致工部局照章阻止並即具報察奪勿稍避延 
[道批二]  
　　民人周連生禀批　此案如何訊斷未將堂諭抄呈無從察核仰上海縣查明錄案復奪抄粘並發 
[道批三]  
　　邁婦徐秦氏禀批前批己明不必多瀆 
[官事]  
　　福建候補知府王頌清試用知縣譚寶瑜昨日均到道轅禀見調辦一路三區副巡官易懋昨日到道謝委松海防同知查燕緒禀知奉委同仁醫院相驗並考驗新關學生差 
南市 
[可憐哉英雄末路]  
　　福建人陳子元係湖北將弁學堂學生前日束裝來滬住居英租界某客棧旋忽患病被逐棲身無地昨日在十六鋪大逹馬路投浦圖盡被六十五號巡士救起車送總工程局提訊判送泉漳會館資遣回里 
[亦狡矣人財兩得]  
　　陳四禀因其姘婦朱氏被崔上林姦佔反冋借錢被陳持器擊去門牙由局訊判後崔復具控被陳無憑指姦孫明府傳同二房東錢氏及西區解案之巡目等訊供當時果被陳將崔縛住室中詰氏供認被姦屬實崔一味刁賴判各戒責一百下准將該氏發堂 
[各有說法]  
　　甘聚盛鐘表店主甘芳來被伊夥戴純裕控圖賴工資吞匿鋪蓋經孫明府傳訊執一詞判交保各邀證人理帳復核 
[大皆不差]  
　　烏山船戶夏香崇扭控舵工 
 
 

Page 19

 
 
江能有吞收水脚洋一百廿元圖逃訊供各執判交管幫理明 
[未免多事]  
　　陳廣福前至總工程局控其家人王松欠洋一百九十餘元奉判交保理處昨由陳稱己控縣署請即移歸辦理孫明府准予移縣 
[只是缺錢]  
　　米業長源行主周淮卿恒源行主姚洪勛控被季茂昌繩店主季全英欠米洋八十餘元判交保限十天歸還沈蔣氏徐金榮控船戶王桂生欠會洋一百餘元王稱己勸妥按月拔還判交保准予速了 
閘北 
[道回滬]  
　　閘北巡警局總辦汪頡荀前赴金陵公幹茲悉觀察事畢於前晚由火車回滬矣 
[圖董相勸]  
　　閘北裕綸絲廠因延不拆去竹笆起　將四路一區巡官巡長關閉行兇各情己誌本報茲悉是處圖董錢允利等向觀察一再緩頰令該廠修造馬路一條平和了事不識能否允准也 
英租界 
[蟻媒婆英公堂受刑]  
　　碼頭包探黃阿林即王鶴林因與伊妻米氏串同蟻媒張沈氏將鄉人楊阿華之妻曹氏被楊控縣移廨將黃探夫婦提解押候在案在逃之張沈氏昨爲楊途遇扭入巡局轉解到縣當奉縣主李大令派差將氏押送公廨道經租界當由捕頭詰問楊妻曹氏被用洋若干元氏認得洋十元確被黃探賣於　匯縣境捕頭即引該氏至押所指認黃探無訛即飭來差送至公廨押候訊核 
[遊方僧玉壺春大會]  
　　昨有遊方僧人二百餘人在北海路玉壺春茶肆內集議各廟僧延做佛事向例每日每名工錢二百八十文欲加至三百六十文各廟僧不允添加互相會議經捕房得悉恐人衆肇事捕頭飭探米順劉森堂與九號七號兩西探前往勸令各敢 
[賴債客]  
　　程餘均控蔡俊臣欠銀不理一案昨由差探將蔡傳案判交差看管候核 
[好女子]  
　　濟良所昨解不愿爲娼之妓女林小喬到廨請究據供因院中男女各傭逼令赴北京賣娼不允被伊等吞沒金飾求恩超豁旋據男女各傭投訴被林妓欠帶擋洋六百餘元向索避匿判　去　林妓發棲流所照章擇配 
[司機人]  
　　聘白爾四十四號電車司機人周同生在南京路山西路附近撞斃途人沈生泉一案昨奉公堂復訊襄讞李司馬與英郭繙譯官研訊據屍子沈福全投供其父素患瘋病於上月在英大馬路被三十六號司機人周同生撞倒　傷脚骨當送仁濟醫院醫治無效身死求雪周同生延哈華托帮辦律師代辯譯稱　沈生泉在南京路山西路相近軌道旁行走司機人即踏鈴知會曾經停車兩次沈自不經心應請堂上察核判周仍存捕房保洋伍百元暫行保出候卜禮拜一再訊 
[鎭董事]  
　　浦東南匯縣屬張江柵鎭董錢子英在上海縣控流氓嚴福生即張福生去冬紏黨拆毀住屋由縣移廨提獲訊押各情己詳前報昨日復訊　仍供稱張姓久居又袋角並無糾黨拆毀錢姓住屋之事所有婦人李氏己嫁小的八年亦非霸佔求鑒李氏供與張相同中西官以錢未到判嚴暫行交保候函致上海縣俟復到再核 
[巨騙子]  
　　侯慶齋即侯祥祥騙吞華洋各商珍珠鑽戒銀兩田單一案昨奉公堂復訊侯慶齋求恩寬限改押公廨愿限一禮拜先將鑽戒交出判侯仍押捕房限七天交出鑽戒再核 
[小孩迷]  
　　小孩張煥迷途送至捕房昨解公堂請訊據供漢陽八年十四歲又名信元在漢陽大雨山下擺　廣貨攤被人誘拐來滬判張孩送棲　所留飬候領 
[流氓搶]  
　　搶匪周阿六前晚在法界持刀搶刦行人爲法包探查見周逃赴英界由途人周阿昌遇見攔阻被周阿六用刀戳傷肩背倒地該匪即逃旋爲印捕拿獲昨解公堂請究由法包探投案請帶回訊辦據周阿六供稱周阿昌冐充包探專向伊黨拆梢前晚被同黨夏阿四戳傷實非小的所爲判周阿六押兩月期滿再送法公堂再辦 
[大姐竊]  
　　妓女周三寶控大姐王阿巧竊取金飾昨奉公堂復訊王阿巧供稱周三寶是晚與狎客陳良甫同宿次晨稱失金飾後陳客來院愿賠洋一百元詎自後陳一去不來周即指小女子所竊求察判王交保候補提人証再訊 
[脚車禍]  
　　王阿六乘脚車疾馳撞倒途人受傷由印捕查獲傷人送入醫院醫治王押捕房昨解公堂請究判王交洋五十元人洋並保候受傷人傷愈再核 
[騙貨案]  
　　和商德綸洋行控陸綸春騙貨逃避一案昨晨會訊原告洋人控訴陸騙去貨物盜賣致虧銀一千兩及英金一百七十三磅求請訊追陸綸春由穆安素律師代訴稱陸並不逃避亦不騙　實係虧欠今無辜被押八天應請開釋中西官以案關民事案件判陸交妥保候訂期會訊 
美租界 
[觸電]  
　　前日本埠雷雨時昆明路廿八號洋東屋頂觸電擊穿一孔 
[惡僧]  
　　西華得路張善道卜易店前有某僧借住於前晚用迷藥入酒飲張夫婦盜去銀洋衣飾共值一百餘元昨己報捕請緝矣 
[獲媳]  
　　苗和生之妻徐氏被李陸氏誘出與侍者妍識昨由苗毋奚氏尋見扭入捕房准其領回管束 
[得妻]  
　　江北人李阿大在鄧鐵路尋見逃妻林氏扭入捕房捕頭　開釋令投公堂具控 
[硬借]  
　　胡法煥向裴阿康硬借口角裴即以搶去牙扇爲詞投訴捕房因無証據不理法租界 
[救火災兩役人得利]  
　　王金林陳阿標在救火會服役前日紫來街口新大洋貨店被災王陳隨水龍前往救火行竊金銀表寶石戒等物爲該店夥馬文祥查知報捕一併送究判各押二月示懲 
[求伸雪衆鄰舍呈詞]  
　　法馬路寶興里口震豐烟紙店失愼一案餅攤主夥王阿根王阿二供有該店主蔡同福允出洋三百元　令縱火等情一併押究在案茲悉蔡之左右各隣店相約有二十餘戶於昨日聯名其禀公堂以此案皆困唐關進於阿桂如串通索詐洋五百元不遂陖使若輩到案誣陷等情籥求伸雪未識景明府如何批示探明再錄 
[洋行錢]  
　　大昌洋行前延龍仁律師控倪鴻卿范吉甫爲中保代徐榮記將方單抵銀一千兩逾期不贖經公堂查得該田係在浙汪省地面頗爲周折奉判函詢再核迄己日久原告律師又與被告開達律師到案互相辦駁判改期再訊 
[汽車禍]  
　　前日有某甲坐東洋車在吉祥街口爲汽車碾傷當送醫院救治此次肇禍原因實被金天紅子空車橫駛致趙育成所拖之垃圾車及他東洋車擠住不能行動昨日一併解訊判金趙各罰兩元貼償餋傷金再押一月趙押十四天 
國外新聞 
[日本宣布韓國商標律]  
　　十七日東京電云關於韓國專利權商標圖畫權及版權各律己於今日載登日本官報由韓政府預先承認此事足證日本保護韓國政策僡益堅固且爲美日訂約之結果其內容悉依日律云 
[韓報主筆因病開釋]  
　　十七日東京電云大韓日報主筆韓人某氏因　用公欵被控拘禁在獄本定本月十九日審訊現因患病故己准其出獄該主筆曾與裴塞爾避匿惟裴以治外法權之故尚不甘心屈服 
[荷委齟齬難解]  
　　十七日倫敦電去荷蘭政府因委內瑞拉總統開斯屈洛讎荷甚深故復加派戰艦五艘赴開里彭海委總統偪迫荷使離國之故因該公使曾著論寄登亞摩斯德爾登（荷京）學校報警告 
 
 

Page 20

 
 
　　荷國青年於委國專權政體未止時不可赴委是以出此云 
[英奧邦交篤厚]  
　　十七日倫敦電云據半官報載稱英國代理外務部大臣哈定與匈奧外務部大臣愛其倫塞爾討論歐洲大局尤注意十爾其國事兩國對　此舉亦表同情而靜觀英皇與奧王約瑟在伊斯其爾互宴酬酢之詞頗爲誠摯於兩國邦交尤極注意以上譯字林報 
[民政黨候選總統演說]  
　　十七日紐約電云裴乃安於今日在尼勃拉斯開林肯附近第中接受民政黨之推舉書當時演說有今日爲美國國民自治之時不當復爲人治等語譯泰晤士報 
[英皇擬游德京]  
　　十八日倫敦電云據傳英皇與德皇在開洛堡會晤後頗爲融洽不日擬以正式之禮游德惟行期尚未訂定十七日柏林電云英皇英后游德之舉大約係在一千九百零九年復活節之前 
[法船炸裂大砲]  
　　十八日倫敦電云法國托倫地方有練船柯洛尼號炸裂大砲一尊死者六人受重傷者十三人其肇禍之由因發彈太多砲熱過度所致 
[日俄訂互保漁業條約]  
　　十八日倫敦電云泰晤士報聖彼得堡訪事電稱日俄兩國行將開會締結互保西太平洋海狗及其他漁業利權條約日本外務部大臣小村近與俄國外務部大臣伊斯華克討論日俄邦交時曾提及此事 
[各國對付巴爾幹問題之意見]  
　　十七日柏林電云歐洲各國於巴爾幹問題皆與英皇同意咸願謹愼從事故近東我涉嗣後可免錯雜之 
[奧皇第一次乘坐汽車]  
　　十七日拍林電云奧皇約瑟於英呈來游伊斯其爾時爲第一次乘坐汽車 
[德國整海煙之策畫]  
　　十七日柏林電云英國大藏大臣前曾倡議英德應締結條約限制添造戰艦此議現己無效因德國海軍策畫業己按法定至一千九百十四年爲止云以上譯文匯報 
小說 
[學界小說風流太史（四）]  
第一回一夕話喚醒夢中人三萬言敷成新學界 
　　那位朋友便道。人心不一。良莠不齊。找們中國的全國人民。下流社會居其多數就使到了那個時候全國的國民都受有相當的教育難道你就保得全國裡頭。沒有不服教化的頑民不成。在下聽了道。這個自然是在所不免的。就是他們歐美極文明的國　。也有一班黨人。和議院的意見不合的。不要說是現在的世界。就是上古時軒之世尚有梗　的　尤。堯舜之時。也有投裔的四凶只要分別個多數少數就是了那位朋友又道。如此　來。這學務是如今最要緊的急務了。但是據你看來。我們中國現在的學務。辦可好不好呢。在下聽了。縐著眉頭道。我們中國的學堂。還在最幼稚的時代。那裡說得上一個好字非但全國的制度不一而且各省的辦法不同。甚而至於有些頑錮不通的地方官說起學堂兩個字來。就像和他有什麼寃家的一般。見了學堂裡頭出來的人物。又像是殺了他父母的仇人一般就是有幾個開通些的督撫大員。竭力的提倡學務推廣學堂。裝得那。表面上如火如荼的十分熱鬧究竟。也不過是一個外。塲罷了那裡實心實意。的和你辦學呢。再加以政府裡頭。也是糊裡糊塗的放起各省提。學使來隨隨便便的把一班。頑固守舊的。翰林卑鄙齷齪。的候補道。放了出去他那裡曉得當如今的時候各省提學問是總攬各省學務的人員。關係甚大不是可以糊糊塗。塗瞎放得的這班各省。的學。台大人又一個個都曾仰體政府諸公的意思把個。最要緊的學堂事務。看作個極不。要緊的事情只曉得拚命的在學務裡頭。安置私人。搜羅經費。至於那私人的勝任不勝任經費的足用不足用他却全然不管咳這班人物眞是燕巢幕上不知大廈之將傾他那裡曉得大。局的安危學堂的關係在下說到此處那位朋友猛然對在下說道。恰好我們那邊。新到了一位提學使。這位學台大人。到了我們那裡不多幾時己經鬧了許多笑話出來。待我來一椿椿一件件的講給你聽。眞比那馬如飛的說書還要好聽呢。在下聽了這位學台大人的许多歷史。便不惜筆墨。敷演了一部小說出來。列位看官。要知這位學台大人的歷史如何。且聽下回交代。 
 
 
 

Page 21

 
 
   
 
 

Page 22

 
 
　　公啓者本公司第二期股銀定于七月初一開收十月三十止截照章每股續收銀一元五角請有股諸君持第一期收銀執照投交上海代理處○廣利各○同永泰○德和號爲盼隨派第一期六釐算股息兩年一角二分在續交股銀内扣抵以歸简便此佈 
商辦廣東粤漢鐵路總公司謹啓 
　　金山錢圩鎭錢氏崇義兩等家塾招考插班生廣告程度國文能作論說英文算術已有門徑者按照班次插入學費本校爲培植寒族子弟起見族人向不收費今欲公諸同志爰特變通章程凡外姓來學者一槪不收學費膳費每學期十五元另傭費一元考期開學以　隨到隨考開學七月二十日報名處松江東門外錢氏復園金山張堰鎭錢氏義莊字學堂錢敦素賬房 
[恭遵御方處製痰喘半夏元小兒福幼丹]  
　　考本草半夏治病功用甚大然須修製得法方能奏效本堂先人在軍機時曾患痰嗽氣急之症所服各家半夏不下數十　竟無效驗旋奉聖上賜此四十八製半夏元等方恭製照服不旬日其病若失在京親友乞方求藥者踵　不絕咸知實係除痰定喘仙丹宮中嬪監數千人至今無痰氣病者全仗此藥之功本局廣製發兌以來北京一帶信購爲最多因恐遠省未能周知特再廣告病者願天下同除此疾甚所厚望焉半夏元能除老年痰嗽氣急少年勞咳吐沫哮嗆痰多痰飲牙關痰瘚肝胃氣痛多夢遺精濕痰胃呆婦女白帶小兒驚風雖至氣喘欲脫緊閉　須將烏　擦開牙齒用藥三錢化開灌下能咽者立可氣平回生　試神驗定價大瓶二元四角小瓶一元福幼丹專治小兒百病以急驚痙厥咳嗽肺閉肺風痰喘傷風寒熱胎毒胎火等症服下到一時藥引痰出不留腸胃不傷正氣此方自承恩錫在京向合施送立有神驗治病尙多統詳仿單定價大瓶一元小瓶五角上海老垃圾橋堍貽德里五弄第三家嘉興錢靈蘭堂啓分銷處南巿同益里靈蘭分局 
[商辦信義儲蓄銀行添招新股廣告]  
　　本銀行爲推廣生意挽回我國利權起見添招新股一百萬元每股一百元正不折不扣按年八厘行息半年付息一次以交銀之日起息在各處信義銀行支付其餘攤分紅利充當一切職員應得權利另有章程乞就近取閱可也售股 
處鎭江二馬路○信義銀行○上海鐵馬路天妃宮○信義銀行○北京前門外長巷下頭條极同○信義銀行○宜昌二牌樓○信義銀行○漢口河街董家巷○信義銀行○武昌芝蔴　○信義銀行○湘潭十二總○信義銀行○蕪湖二街○信義銀行○長沙南正街○信義銀行○南昌石頭街○信義銀行 
[善治耳聾]  
廣東彭壽堂始得異法即愈耳聾丸○立服立愈○假冒甚多○購者宜愼○經售韋廉士醫生紅色補丸批發 
凡患耳聾者因腎水下虧相火上炎或鬰火傷肝以致耳聾目昏視聽不靈皆因陰虧陽僭而其症源尤在氣虧血脉不能流通呼吸不能靈捷氣逆則虚火向上故有耳鳴耳聾耳脹耳痛言语不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽　除虚熱重者二大匣斷根輕者一大匣全愈妙在神淸氣爽身强體健永無復發之患天下治耳聾之第一奇藥也虚言欺人罪我惟天每匣四元中盒二元小匣一元如兩耳扒挖捐傷常流膿水另搽珠黄吹耳散即愈每瓶五角舖分英界棋盤街中巿朝東門面廣東彭壽堂啓 
[京都天寶齋柳花毒門聖藥愈人甚廣]  
京都天寶齋藥房○天下馳名○靈驗第一○異人傅授珠黄八寶化毒丹○包愈男女一切楊梅結毒限日全愈永無後患 
此丸乃本齋獨得異人傅授良方重用眞正犀黄珠粉血珀極品上藥泡製久煉成治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春又發四肢酸痛甚至鼻塌髮秃紅班起點皆緣毒藏筋絡且必染妻絕子其害非淺餘毒未淨其害不休此賣藥者未得其法患者豈能安全今本齋不惜重資修合濟世染者即將此丸服下立刻止痛消腫祛痰淨盡凡極重極危之症服藥一料立可全愈價雖略貴而效足値當可掃盡骨内一切毒氣且能生育無害屢試屢驗必發必中輕者五天全愈重者數天除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局藥靈方眞之功也每料價洋十元每瓶洋二○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立見拔毒去爛生肌止痛保復原形仍可生育種子此乃第一奇方也○立愈珠珀五淋白濁丸價洋一元○鋪在上海二馬路中巿西鼎新里口石庫門内便是遠埠託郵政局購寄信局作弊難靠 
[周製銀耳保肺丸]  
天生百　必有用人生百病必有藥靈藥不痊非藥之無靈　不中病也今患肺病者衆矣而徧訪時醫終難獲效本主人心竊怪之搜羅歷代方書研究中西醫士不知幾易星霜始成盡善盡美之方額曰銀耳保肺丸以銀耳爲主以燕粉爲臣以麥液爲佐以川貝爲使專治肺癆氣逆肺痿嗆血肺癰痰火口燥液枯痿弱虚損骨烝潮熱一切肺病百般弱症均有　危反正之功轉弱爲强之力且丸以白金爲衣蓋白屬肺金亦屬肺取白濟白金補金之義　他家光怪者可比服法哮吼氣喘肺熱乾渴每次服五分○久服順氣化痰亦能身强力健價目每瓶大洋二元每打大洋廿元每十二打二百元上海三馬路鼎豐里　門大牲堂老藥房總發行所 
[上海棋盤街恒泰號玻璃硍光花素金木各樣畫鏡照常八折批發]  
本號被鄰失愼後暫移南首東金隆里口照常交易各色花樣衣鏡畫鏡俱全仍飭匠司工精選料無不特别近因外洋到來定貨甚多而脫貨求財起見所以照本定碼減八折一例銷售待中秋後回原處仍行照舊凡遠近貴客不可錯過機會請認明招牌庶不致誤爲此佈告主人白 
　　日本郵船會社經理南満洲鐵道會社輪船直放大連灣 
　　茲有神户丸一艘長走來往上海大連灣並由火車連接満洲内地各處從七月十八日起嗣後上海每逢禮拜五的期開放船身堅固水脚克已客位潔淨應酬週到倘各寶號欲裝貨搭客務祈光臨爲幸日本郵船會社廣告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
賑務 
[旅滬徽州水災勸賑所第一次報告]  
徽州故爲山郡山泉匯歸區分南北二流北流入贛由鄱陽出長灑南流入浙水道較長容納川瀆較多所經之地面亦較廣此次被災即在南流區域緜延及數百里誠從來罕覯之豐災也先是入夏以來徽地霪雨彌月水潦渤漲池塘溝瀆早己盈滿不復有潴納之地及至五月二十五日忽有高山洪水猝至方一瞬間即漲至一二丈高當者無法防維逃避洪水所觸之區無不摧破田禾廬舍悉遭毀壞瀕河之民死者甚衆及水退後道路橋梁均受殘滅交通斷絕災民無可得食惟啼號以待盡而當衝决最甚之處則村舍田畝塹爲坑谷不復可以辨認就其次者言亦砂石堙墊無復可施耕鑿凡此情狀以休寗婺源二邑爲最甚而歙與祁之一隅亦遭波及古所謂高岸爲谷深谷爲陵天災地變不圖於吾儕親身見之班孟堅所謂壑無遺柩郛罔遺室猶不足以喻斯慘酷也六月初間旅滬同人聞斯警耗即經集議於徽寗會館急募善欵解往施濟其時尚未得有徽紳公函報告災狀故一切委於屯溪公濟局以屯鎭爲災區集中之域本鎭之傷夷亦至而在公濟局諸紳董洪君廷俊程君恩浚江君福楨等皆齒尊德劭誠信足恃且事起倉猝山郡之民向以狷介自將資生於人視爲深恥故當地之慈善機關捨公濟局殆難別求矧吾儕又各有職役不能銳身自離所業以往救濟則爲災民謀受賑之便利固捨因屯鎭之公濟局爲總匯而更選舉妥紳四出查賑因利乘便以設分局蓋末由也比月以來屢獲災地所來報告知公濟局諸君任事極爲猛進今除屯鎭早放急賑個餘如休婺歙諸邑被災諸鄉亦皆早經調查施放蓋救災之道本無畛域惟緩急之是視此固人心同符之惻隱抑亦含識之倫所共有之善心也近見日前本埠報紙所載休西汪君投函乃竟將一切眞情抺煞而以無端崖之言責備其爲充耳不聞耶抑有意破壞賑局而別具肺腸耶吾儕皆不敢知故今特將關於賑事往來之信及解欵之次第先行揭出以供宏達之善鑒此種函件於法早宜宣布顯以沇於人事致令後時則同人固難免於濡滯之咎然於勸賑集欵則實未嘗敢有一息之怠此則區區之愚宜可以對災民對善界諸公者也令謹詮次來函而布腹心於上惟希公鑒不備旅滬徽州水災勸賑所同人公啟附錄災地先後來函 
[第一次來函]  
　　筠翁諸位大善士鈞鑒昨日接到大札並匯益和通裕萬康致祥德記五莊各一千元合共英洋五千元照收自五月廿五日被災以後即屯鎭一處損害約在百萬以上俊等不忍坐視即日邀同街董出爲籌賑因鹽貨各店所遭害皆鉅祇就錢茶典及茶棧並各局所共募英洋二千七百餘元散給就近最重災戶每人洋二元米一斗仍餘洋數百元即雇石匠用修黎陽橋工費甚鉅餘欵不足俊等當籌墊今捧諸大善士華翰急公好義之誠溢於楮墨俊等展讀未終不覺爲災黎額首稱慶先即代其泥首致謝至委人切實調查一節的係扼要之言今年蛟洪陡發爲近百年未見之奇災其傍水之村莊廬舍一時匯爲澤國者計有數百村之多且蛟源發自高山建瓴而下往往素不近水處所亦莫不波濤數丈如婺源之溪頭大阪浯村等處休寗西鄉之玉橋山背南鄉之黃金橋吳天嶺各村所遭尤慘又且到處山崩壁裂士石雜捲直下兩岸膏腴往往推成石田永遠不能耕種屯鎭近河屋宇衝去不下數百家其餘遠近各村落或毀數十家或十數家幾無一處倖免人民牲畜更不可勝計新安江上下數百里傍河田地荳稻雜糧冲刷甚於刀割災民朝夕不贍未必能處處報災聞官中視同隔膜尚恐於地丁有礙或不盡代爲呼籲今就災區分別次第大約婺源爲鉅休寗災亦極重除屯鎭稍籌欵暨分府禀奉撫憲撥賑二千歸屯就近賑濟外其餘各鄉今尚無欵放振歙縣災在水南鄉一帶上自溪南篁墩下至朱家村臨河田舍均多損害又上王村民房店屋衝去廿餘家今特拉雜奉告未足盡其萬一也三縣令計非極鉅之欵難以周到現在除收解到五千元並各報館認墊三千外不識諸大善士近日勸募若何務祈從速賜函以便通盤核算一面即派人分往確查開註災册一面商同各縣會辦藉資彈壓所到之欵均由俊等託公正可靠之人經理决不假手胥吏抑更有講者徽地山路崎嶇素少坦道今次洪水成灾多從山頂山腰直决橫衝而下所有路徑或被冲倒或經崩摧無不失其故步往來要道斷絕　人甚或成爲絕　扳藤牽葛一里費十里工夫貧民夏秋之間向以採篛皮摘棟子暨種山度日今生機阻塞肩負益艱前曾因鹽道不通使人查婺東至休寗一路願復舊觀乘此時以工代賑然非鉅欵不能蕆事其他崩崖絕壁比比皆是恐亦非有鉅欵不足爲功桑梓年來民窮財盡而遺大投艱天災又如此其酷耿耿寸心杞憂何極尚希諸大善士於籌賑之餘借箸更籌不拘定數集腋成裘如能得有常欵源源接濟則造福於瘠士功何可紀不勝將伯之望拜禱之至敬請鈞安鄉愚弟洪廷俊程恩浚江福楨等肅 
 
 
 

Page 27

 
 
　　石路益泰衣莊房屋係六姓之産現在有張姓收取房金庝本年九月終潢期茲本莊向六姓房東盤租概與張姓益泰無涉特此聲明石路復泰衣莊啓 
[大隆藥房精製淋濁聖藥]  
三日永遠斷根立止五淋白濁 
　　此丸得自獨秘其靈效之神速可以推倒天下之白濁藥無論五淋紅白二濁痛而且腫一經服下立刻止痛淸濁消腫利便眞有藥到病除之妙雖尿管被濁糊閉已成血砂等淋依法服之無不小便暢通濁去淸來治愈者不下數千人咸推淋濁中最爲奇驗之藥且性味和平與巿上純用尅伐諸品者不同故愈後氣體反强保不再發足見斯藥之妙哉無窮每瓶一元小瓶五角雙料加倍取效更速 
上海四馬路望平街口大隆藥房啓 
[洋房出售]  
　　啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也 
[頂上美紙香烟]  
　　好鉄生　首 
　　韜公鑒弟與閣下别後將半載矣春樹暮雲曷勝遐想祇以同客天涯行蹤無定不獲時通魚雁爲歉弟近患怔忡病幾瀕於危因是棄學回南幸服上海中法藥房日光鐵丸得愈因思閣下昔年亦有此疾彼時同客劍南弟深憂急後雖漸愈究未斷根爲特專字布聞見報後何妨速服此藥定有奇驗并希便中示我旅居不勝盻切此頌近安復初弟旦稿 
[失票聲明]  
　　今遺失志大莊第四千七百十九號七月十八期　元二百廿二兩二錢五分又四千七百廿號　元七十二兩四錢八分六又四千七百廿一號　元二百五十三兩五錢五分九在途遺失已向前途說明作爲廢紙望各實莊號切勿收用特此關照外另登申新兩報義成具 
[收買鏹水空瓶]  
　　本行收買鏹水空瓶如各寳號有欲出售者不拘多少本行均可承受此佈祥茂洋行啓 
肺金司氣之出入司氣有失咳嗽猝起病魔由此入滋蔓成痼疾養生之道補金潤喉爲要本堂靈效丸補肺不膩降火不寒滋陰生金療損益元化痰止𠻳起死回生不論病之近久與老幼男婦服之立效屢試屢驗其名眞不虚也病者宜速服之免陷難治之症（效能）專治肺經不清痰涎壅盛咳𠻳喘息小兒疫咳聲音嘎嘶痰中有血等並皆神效●價一元　●五角　●二角半　●一角 
總批發上海 
河南路老巡捕房北首東亞公司書藥局 
　　倫敦崙格西火險公司柯里仁火險公司叭喇定火險公司雙司勞洽具火險公司家定火險公司 
　　啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙巿烟台天津牛莊等處貴客欲保者請臨面議可也特此佈聞 
 
 

Page 28

 
 
立救時疫藥水　每届夏秋之際熱氣薰蒸或侵寒氣或觸穢氣遂致四肢厥冷不省人事俗名發痧朝發夕死實有性命之虞往往請醫不及爲之束手硃堪憐憫本藥房製有立救時疫藥水專除痧症無論吊脚絞腸寒熱子午瘰螺等痧服之立可挽救眞有起死回生之妙用其功效筆難盡述者也兼備有應時要藥百試百驗功用異常無不藥到病除倘蒙仕紳賜顧移玉上海英大馬路口便是 
[遺失棧單]  
　　今遺失誠記洋雜貨棧單一紙計八件舊十二月廿五進棧未出向該棧說明有人拾得已作廢紙特此聲明 
萬生祥具 
[大音樂家待聘]  
　　現有頭等西樂敎習一位願敎中國各處軍營學堂應用樂器遠隨亦就欲請者至英大馬路東首謀得利賬房面議 
[警船告示]  
　　大淸各口巡工司戴茲查山海關稅務司所屬界内遼河口攔江沙左岸地方現置報潮球桿一架合將其情形度勢開列於左計開一奉天府遼河口在攔江沙左岸上相近四道溝警船椿地方爲指明潮水升漲現置木桿一架每自潮漲至潮満時即在桿頂先置圓球一個復按漲潮尺數再用横杠分别東西懸挂黑色球式多寡以示潮漲之數此係專爲日間而設夜間并不懸挂光緒三十四年七月初四日第四百五十五號示 
[附列報潮表]  
水深尺數東横杠西横杠 
　　八尺九尺十尺十一尺十二尺十三尺十四尺十五尺十六尺十七尺十八尺十九尺二十尺二十一尺二十二尺二十三尺 
[懹懷中良劑淸快丸]  
　　淸快丸 
　　除疫防痧濟危救急奏效靈妙通神泣鬼四時常服却病延年中外頌揚驚天動地 
　　小包六分中包一角二分　匣三角 
　　本舖大日本大阪巿高橋盛大堂藥局 
　　經理上海法大馬路日信分行藥品部 
[遺失派司]  
　　茲者英一千九百零四年正月十八號開門船進口又二月一號愛及克司船進ＷＳ３１９印花 
　　羽綢十五箱該派司今因遺失故已向海關聲明作廢特此布告增裕洋行啓 
[感謝良醫]  
　　余乘坐東洋車在英大馬路被電車撞倒致傷左肋骨並傷及左腿痛苦萬狀亟請日本名醫秋野先生醫治未及半月諸傷全愈行動如常特此誌謝先生住虹口北河南路三號秋野醫院藥房便是楊廣照謹啓 
 
