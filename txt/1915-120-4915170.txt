# 1915 - 120 - 4915170

 

Page 1

 
 
   
 
 

Page 2

 
 
時評 
[城下之盟（冷）]  
日本之哀的美敦書已於今日交付矣日人謂中國政府已於其未交付哀的美敦書時承認矣使其言而確誠無異於城下之盟也使其言而確誠有如外交官憤慨之言其恥更甚於城下之盟也使其言而確則以前中國政府之所謂確有把握者其把握何在耶使以能承認日本之要求爲把握則當日本初次要求之時即全數承認之其所謂把握者不必遷延至今而始見也 
是故我以爲未必然也世曾見有不承認於未接哀的美敦書以前而承認於旣接哀的美敦書以後之事乎有之則中國之可恥誠創格也 
[專電]  
　　北京電通牒内容共三件一節略内稱第五號除福建外可另議二說明書内稱東蒙得由日資本家墾殖削去國家字樣滿洲警察等可不訂約以别種文書聲明三通牒限初九午後六鐘答復否則有相當處置尙無激烈字樣 
北京電今日會議結果似已認允 
北京電六日晚十鐘有靑島專車運日兵二百餘並鋼砲六到濟又同時濰縣車載日軍十數輛西進濰站於明日有日兵添駐 
北京電昨晚七時曹次長赴日使館改正意見一南昌至潮州鐵路中國已許英國倘英認可願向日借欵辦二東蒙墾殖須由中日公司合辦三内地傳敎不能依允四滿洲雜居日人間訴訟歸日法庭日人與中人間訴訟須歸華官辦並請將交還靑島之事以書面證明日使語意堅决謂已奉有通牒將於今午三時提出其内容雖不深悉余聞係限初九六點鐘以前照日本第二次修正案完全答復此牒遲延原因中外各　載係英國外相及駐使調停阻止余深知其不確惟聞日元老中有反對者故其猶豫期間較長 
北京電一外交官憤言以外交讓步至現今程度豈徒外交官之辱乃國之大恥若係城下之盟尙可說耳且謂此後危機不可勝言惟全恃國民之自覺心云云 
北京電日本之最後通牒現已送到限期較長袁總統現召集特别會議於春藕齋除外交總次長國務卿左右丞外並令參政趙爾巽李經羲李盛鐸連甲熊希齡列席 
[特約路透電]  
　　北京電日本哀的美敦書已於今日下午提交中政府 
（七日下午五點三十分） 
東京電發往北京之公文將於今日下午四時全行發表外交省否認中國已經承認之說中國似續有提案但已在哀的美敦書離日之後（七日下午一點） 
東京電日本之哀的美敦書將於七日午後由駐華日使交與中國以九日六時爲限期届時如中國仍不承認日本要求日使將離北京而居留内地之日人亦將召回東京並無驚擾之象全國報界及人民皆爲政府後援内閣會議之所以歷時頗久者因有數元老欲設法續予中國以撤回對案之機會但全體卒解决以日本如稍有退讓則將爲中國所誤解必致喪失日人之尊嚴迨北京會議之詳情發表時諸元老主張認耐者遂皆贊成内閣之辦法哀的美敦書之文頗長詳言日本行動之理由並表示日本已竭其種種外交之方法日本刻方準備一種正式宣言以日本地位通告各國刻已致訓示與海陸軍諭令準備一切俾奉命一不時後可以開往所指定之地點（六日） 
東京電日日新聞之北京訪員電稱中國於未接哀的美敦書之前已承認日本之要求（七日午前九時五分） 
東京電聞戰艦生駒號已駛出吳軍港山屋海軍大將亦率巡艦兩艘魚雷驅逐艦十四艘奉命開出所往地點不詳第二分艦隊主要軍艦已離佐世保（八日午前一時到） 
成都電陳宦已任爲川巡按使胡景伊仍爲將軍衆聞此信大爲欣慰預料川南亂事今可早平（七日） 
[譯電]  
　　其一（英人字林報專電） 
北京電日使今日已接致中國哀的美敦書之條件昨今兩日外交部與日使署曾開非正式會議日本於會議中予中國以修正覆文所持態度之機會今日曹次長至晚始離日使署會議詳情無從探息聞中國擬承認（一）蒙古要求第四條關於雜居權之一事（二）滿洲要求關於雜居權二條内之審判事（三）日本有向華人租地建造學校醫院之權（四）南昌至潮州之鐵路權利英國如肯放棄則中國允給予日本日使大約將於今夜以此項新提案電告東京政府哀的美敦書將暫擱（六日）其二（美人大陸報專電） 
北京電今日下午三時日使署接哀的美敦書即以此事通告中政府謂中國若不承認日本之要求則擬於七時提出曹次長即至總統府會商良久後乃以新提案致日使如下一中國允以德國前亨受之同一權利給予日本二中國承認蒙古要求内之第四條三中國承認揚子江鐵路要求但須英國不反對始可日使於夜深時拒絶承認中國之新提案且通告外交部謂擬於明日下午三時前提出哀的美敦書（六日） 
北京電外間傳說中國擬承認日本之要求惟須日本允於兩年内不提議第五號要求此說已由其他方面徵實衆信中國將以其天賦之權利不經一戰拱讓於人袁世凱如果出此則向來忠事袁氏之有勢力官員多人必將離心而全國亦將騒動矣陸軍黨竭力反對政府退讓且主張中國必堅拒日本彼等以爲日本之袁的美敦書乃屬虚張聲勢蓋中國讓步旣若是之甚日本斷難宣戰中國當有以窮日本之技倆云（六日） 
北京電奉天續電謂日人現方怱遽離境日本陸軍分占附近重要地點華商富户亦多遷徒商業全停鐵路車費現僅收用日幣日幣兌價本月四日自一元四角五漲至一元七角五昨已減至一元角五民心尙安小商肆照常開市濟南電稱日兵掘濠甚爲心碌且作其他戰備倫敦私電謂英外相葛雷現謀挽回中日戰禍觀電文語氣外相似不贊成日本目下之舉動日本之哀的美敦書迄未提出殆因英日政府刻方磋商中國問題之故外間紛傳中國於談判之際一再讓步必欲示明其弱點極度而後已聞小幡氏曾以非官場資格往謁曹次長詢問中國是否决計堅持覆文所云各節曹之答語無從探悉惟小幡旣去曹即入總統府良久始出（六日） 
[其三（德人德文報專電）]  
　　北京電日人方面確實消息謂日本哀的美敦書之條件今日下午已到日使署聞限中國於四十八不時内答覆措詞頗爲嚴厲（六日） 
北京電据華人方面消息謂曹交長昨夜代表中政府在日使署承認（一）南昌至潮州之鐵路建築權（二）東内蒙南滿之置地權（三）中辐内地建設日本學校醫院權日使仍謂此尙未足擬於今日提出哀的美敦書（七日） 
北京電中國對於滿洲裁判權復有讓步日使仍謂此項讓步尙未充分且堅主中國應於下午三時承認日本修正要求二十四條之全體過限則將提出哀的美敦書嚴厲實行（七日）北京電日人各界深信中國對於未决之諸要求必能全允以免日本以武力從事且謂中國之讓步早經料定否則主張和平之日本元老必不許以哀的美敦書致中國也中國政界亦多抱此見惟陸軍派今仍反對政府有所讓步（七日） 
北京電據日使署消息中國至正午時尙未承認日本要求之全體中國大約於哀的美敦書提出前不致承認聞袁總統迄未發表意見僅令左右力持鎭靜蓋彼自有對付方法云 
）七日（ 
[戰電]  
　　（英人路透電） 
巴黎電今日晚間公報宣稱比境殊形沉寂星期二日我軍奪獲德軍戰濠一道而將里才恩至海薩之陣線移前該二地已入我軍之手香巴對亞貢之德軍圖攻未成德軍在愛巴爾巨力攻受挫又在愛萊叢林以三聯隊合攻在山脊得一立足地後由我軍回攻奪回山脊之半我軍在摩瑪勒叢林奪獲戰濠線二道繼又從事組織且擊退囘攻之敵軍三次我軍仍在菲區河北岸逐漸進步（五日） 
巴黎電今日下午公報宣稱德軍由伊泊爾北面斯台斯特拉特進攻殊易敗之德軍攻擊六○山異常猛烈且施放窒人呼吸之煤氣德軍初曾控制該地位但英軍回攻之後曾奪回所失之戰壕日終我軍在愛萊叢林回攻稍得進步奪回今晨德車得有立足地處之地若干夜間德軍回擊西萊克華桑東面之小山復占山巓我軍在菲區河方面所得其餘各地現均固守之今晚公報宣稱前敵殊形沉寂無事可報（六日） 
 
 
 

Page 3

 
 
彼得格勒電公報謂加里西亞戰事在維斯土拉河與卡巴西安中間者刻仍激烈進行德軍大批援兵已抵戰地有砲隊爲之掩護敵軍密集近攻損失甚夥俄軍若干已退至第二道陣線星期日敵軍奪回瑪古夫加山戰濠之一部分但次晚即被驅退俄軍已俘敵兵一千二百人敵軍在洛姆沙上部安基洛夫境内取攻勢陣線甚廣但無效力里巴之外曾發見德國小軍艦數艘（五日） 
彼得格勒電公報謂德軍攻擊哇錫加河右岸其勢頗猛卒被擊敗大受損失俄軍湧入末拉伐鐵路東面之一村德軍向擊之接戰六小時之久俄軍終不退走德兵死於陣地者約千人卡巴西安之戰事刻仍猛烈進行俄軍受敵軍重砲之轟擊頗有損失但俄軍榴彈砲及來復鎗亦重創敵軍俄軍在斯特里基境内擊敗敵軍（六日） 
倫敦電每日新聞俄京訪員電稱德軍侵入俄國西北境乃欲牽掣該處大隊俄軍使其不能在克拉哥與卡巴西安中間作戰今德軍之行動已完全失敗騎隊已於星期一日向後退走並在里巴與米陶中間鐵路線南面抛棄輕砲若干悉爲俄軍所得（六日） 
開浦鎭電波薩將軍已在加里比斯鐵路交點占據數要路且占據火車站二處旦夕將占波特赫克（六日） 
倫數電德潛艇擊沈汽機漁船美里伊斯林敦號（一四七顧）及帆船一艘商船羅瑪洛號開足汽機得以脫險有魚雷一具向之轟擊但相距數尺未曾擊中（六日） 
倫敦電丹麥輪船　賽號（四○七六噸）由　京載雜貨六千噸開往中國在英倫海峽炸沈由軍艦水兵救起溺水之人送登於姆斯如特岸上德潛艇一艘在北海開砲擊沈漁船斯特拉頓號（一九八噸）船中人均獲救（六日）倫敦電費蘭巨元帥今日公報謂英軍陣地無事可報惟英軍在六○山奪回前次失去之戰濠數道該處及其他方面戰事仍在進行中敵軍並無進攻之勢（六日） 
倫敦電今日下午首相愛斯葵在平民議院宣稱逹逹納爾之聯軍現處大爲滿意之狀態向前進逼（六日） 
愛姆斯特丹電德國伏錫志報柏林日報地方報對於意國態度皆著悲觀之社論謂奥因近來提出新議案以期使意國滿意但時局日見吃緊又謂即使意國難題不能有美滿之解决德國應付新時局亦不致有所惶恐（五日） 
[東方通信社電（日本人組織）]  
　　東京電最後通牒係限至九日午後六時回答提出時間爲七日午後由日置公使提出之時起算期限實爲四十八小時（六日）北京電總統府昨夜以來頻開會議外交曹次長往訪日本公使兩次均不得要領日置公使遂於本日午後三時將最後之通牒交付中國政府其期間定爲四十八小時（七日） 
東京電日本全艦隊將出動並行陸軍動員（七日） 
東京電日本最後之通牒預定於本日午後三時在北京交付中國政府聞未交付以前中國政府曾表示承認日本要求之意果爾則日本亦當努力平和解决云云（七日） 
東京電加藤外相招待同盟國以次各國代表有者通告發最後通牒之旨（六日）東京電東京可於本日午後二時發表至今日止之中日外交關係（七日） 
　南電時局切迫之警報傳來在留省垣日人已完避難之凖備無論何時均可成行又中國官吏家族人等昨今陸續遷避因之人心頗爲搖動（七日） 
濟南電日本守備濟南軍隊對於時局切迫已各作軍事之凖備以爲萬一時之警戒（七日） 
濟南電警察楊廳長曾向日本居留民聲言萬一不幸中日交涉决裂日本居留民之生命財產當爲極力保護其各安堵云云 
濟南電山東銀行昨有一部分之人提欵又德國居留民因恐中日交涉决裂遭及危險已向中國銀行通融十數萬元備爲避難之用（七日） 
東京電今晨日本各新聞均支持政府之處置預期中國當然承認（七日） 
[要聞一]  
　　字林報對於日本哀的美敦書之推測 
字林報三日北京通訊云前大隈伯宣言有要求條件大加修正之意雖此項宣言由東京國際電社傳出者誠不能見信於人但堂堂首相之言縱與日政府之眞意未必完全符合亦當代表其政府所欲表示世人之意見故北京人士一聞大隈伯之宣言卽引領以待日本修正要求之發表以爲定有重大之修改矣乃修正要求發表後不獨華人大爲觖望即外人亦莫不警異日本對華之態度如是如是其何以解釋英日盟約之質言耶修正要求之性質讀者知能知之無待吾人評議舊要求之内容已傳佈於外茲特將新要求或所謂修正要求者披露於下以備研究 
山東第一條與第二條關於山東德國權利讓渡於日本及山東土地不得割讓者未曾修改第三條關於鐵路從芝罘或龍口起築者今改爲此路由中國建築時日本有投入資本之權第四條關於開關商場者略由中國修改即中國當與日使會同儘速開闢商場 
滿洲第一第四第五第七第八數條早經議定尙有關於置地權貿易權旅行權及領事裁判權之第二條與第三條尙未議定今新要求中此兩條未曾修改但已加入關於裁判權與地方稅項之附件 
東内蒙蒙古問題今已不附於滿洲事件内另成新要求四條如下（一）如中國以地方稅項爲借外債之抵押品日本有優先借欵之權（三）如中國借外債以築鐵路日本有優先借欵之權（三）開闢商場須依照日本之同意（四）日人有權與華人合辦開鑛與製造之事業 
漢冶萍如漢冶萍公司允與該公司有債權之日人改爲合辦性質質中政府應許可之中國須允不得收回該公司爲國有產業或取銷該公司或允許該公司借用日人以外之外資 
海岸之不割讓中國應自行宣言不得以沿海各處或任何灣港或島嶼割讓與他國 
第五號要求此號内前所載之各項要求今已不列於此僅有關於揚子鐵路之要求（一）如他國不出而反對中國須允日本有權投入資本於下列三條鐵路（甲）武昌九江南昌路線（乙）南昌杭州路線（丙）南昌潮州路線（二）日本與此路線有關係之國未將關於此路之事商妥時中國不得將此路權利給予他國 
福建中國須允與日本互換通牒承認不得以建築船塢煤港或海軍根據地或他種軍用工程之權給予他國中國並允無論中國作何用處不得自借外債 
顧問軍火等之問題（一）中國允於必要時延聘多數日本顧問員（二）日人有權在中國内地各處租地或購地以設立學校或醫院（三）中國須派陸軍人員往日本商議購買軍火及合辦兵工廠 
傳敎傳佈佛敎之問題俟日後再行開議 
日使向中代表宣讀修正要求後即謂如中國完全承認日本要求後日政府凖備以靑鳥交還中國其所附交還條件已見前電日使於是日會議將完時謂此項修正要求乃日本所準備接受之　小極度希望中國儘速考察云云日本於四月二十六日即星期一日提出修正要求中國於五月一日卽星期六日交出覆文當時會議情形與覆文之性質已見二日電中無庸贅述日本之修正要求已由日本明白聲明謂爲日本準備接受之最小極度但其中尙有若干條件今爲中國所拒絶此事之重要已可慨見中國之不完全依允非不知此事或將釀成重大之結果也北京日人及日本報章皆公然宣稱日本必致衣的美敦書於中國迫令中國立刻承認修正要求或原有要求否則日本必以武力强迫之云北京華人已謂中國凖備此種結果如日軍進迫北京則政府將退入内地云中政府將以武力拒日乎抑見日軍前進不戰而遽引退乎此節言人人殊不能確知惟華兵不能與組織完備之日軍相抗則固無可疑也伹今日尙未至兩方面以武力用事之日他日日本提出哀的美敦書時中國或將唯命是從固未可知而日本今或以所獲之利益已甚美滿不欲復有誅求而取銷其哀的美敦書亦未可知也日本如採用此策則非對於中國有所顧念不過懾於外人之輿情而已中國傷國體損主權妨礙經濟發展之機會一再退讓權利喪失之多已爲世人所共知日本之所求者與中國之所允者僅利於日本一方面中國實未得絲毫交換之利益今中國拒絶若干要求不過於自行斷送獨立權之中不能不稍寓限制或因與他國之條約有關不能不拒絶耳日本威迫中國攫取權利此種手段世界各國對之將抱何種感覺乎日本於此誠不可不沉思熟慮也日本所提出之要求與日本同英美俄諸國所訂之條約大相違背毫無疑義以上諸國中至少有兩國必大不滿意於日本之無故攻擊中國目下各國固未嘗準備活動之計盡以保護中國及各國在華之利益但若日本乘此時機貪得靈厭損害各國之利益則其行動將爲各國疾視憤恨而不能忘也日本如仍不以所已得者爲饜足而誅求不已則將縱火自焚矣 
[新聞日記（五月初四日）（遠生）]  
　　五月初二（星期） 
昨日爲吾外交部正式答復日使修正案之期自三時起至六時止日使赴外部參與議席當由陸總長提出答復案聞提出文書共分兩種一種係承認者一種係拒絶者詳列拒絶之理由則第五號是也 
綜合内外人所言中國是日答復關於東蒙福建問題皆有讓步關於第五號則極端拒絶日使接此文書後頗有失望之色但云須俟本國訓令而已此確聞也 
關於滿洲及山東問題大致停議以前業已解决故在此次答復案中不占重要之位置其關於東蒙者原案共四條聞係拒絶一條即日本得墾殖及創設工場製造場之權一條是也承認者（一）鐵道優先權（二）增闢商埠（三）非先得日本同意不得將地稅抵押他國之三條是也其關於福建者即中國對於日本下一約束非得日本同意不得將該省沿海割讓與他國並不得與他國借債及結約是也至漢冶萍則聞已完全承認日本提案矣 
第五號之修正案雖有更變其重要者（一）削 
去代辦警察（二）顧問一條削去有力日本人之（有力）二字及政治軍事財政各字樣但此根本與中國主權有碍故詳列理由嚴詞拒絶當初内外固公認外部必出於拒絶之一途也 
訓令訓令此關係世界大局的外交之前途惟俟此二字之結果如何而已 
今日沈佩貞女士在第一舞臺爲婦女生計會演義務戲舉座爲滿有力之東京朝日新聞神田君亦携其夫人在座余詢以對於訓令之推測如何神田君曰恐須多少加以修正而附以最後之通牒也聞此一言令吾對於此老友不得不有不歡之色 
[初三日（星期一）]  
　　今日爲日本東京政府接到中國答復案開内閣會議决定方針之期故吾人急欲知其消息然據日人言日使至今日午後尙未接到訓令也 
[初四日（星期二）]  
　　余今早以電話詢一當局尚未知日本方面之消息恐今日尙不能悉訓令之結果也然最後通牒最後通牒之聲則喧傳於耳鼓矣 
今日順天時報載一東京（五月三日下午六時到）電謂其加籐外務大臣昨晚（五月二日）傳集松井外務次官以下各高等官在公宅籌議關於對華交涉事宜直至今曉（三日早）始散但未悉會議内容無疑此是籌議訓令之事也 
又據北京日報載昨日（二日）爲日本招魂社國祭日今日大隈加籐上奏（按以順天時報上電參照則加籐外相昨日會議旣定今日上奏其說可信）明日即有訓令到北京故訓令内容非今晚或明日不能知也 
[雜評一]  
　　九日六時（無名） 
日本之哀的美敦書期限至九日六時九日六時其爲中國豹變之發　歟其爲中國腐朽之終期歒是不可不注意之也國家土地財產生命破敗歟抑國家之精神亡減歟胥於是日見也我國民勿漫視之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[對於答覆案之各方面觀]  
　　答覆後之狀况中日交涉問題自我外交當局答復日使之後尙無何種之消息據聞日使已將中國答復情形電請該國政府訓令大約一二日内必有最後之結果自答復案提出後日内雖無正式會議但雙方當軸仍往來交換意見前日午後五時小幡氏往外部　曹次長談話略謂日置使雖將貴國答覆詳情直禀日本政府尙可隨時陳述意見貴政府若有可以讓步之處請直捷說明以使轉陳於内閣云云又聞前日會　臨終時小幡氏謂此次答復爲中國計不如再加斟酌日本方面儘可暫緩電復　京政府因此項答復恐於中國有不利也陸總長當卽復稱中國退無可退利與不利非所敢計又前日答復案提出時日使再三詢問謂中國　於此項答復是否已打定主意不予絲毫更改陸總長當答謂中國依獨立國資格而言則其所能退讓者已力盡筋疲貴國再欲使之退讓卽不啻迫使我失去獨立國之資格又陸總長於答覆公文中聲明從前討論雇用顧問及車械問題時本總長所謂如日人中果有學問經驗者中政府自當聘爲顧問及日本軍械果優於各國中國自無不可購買云云此　警喩不過表明此項問題不能列入條約日本萬不能以此卽謂中國已有何等承認也末後陸長又說明中國並未遷延中日交涉對於日本並非無誠意到利用新聞政策之說尤屬不確云云 
中政府之近情頃聞新提案答復後總統又發表一段議論謂自中日交涉發生日本輿論每以無誠意二字加之中國不知中國對於此次交涉極欲和平解决試思兩國會議業經二十餘次是豈無誠意解决者而能如是惟是中國一獨立國家也日人要求果與我主權獨立無稍妨碍吾人决不能不予通融反是而與中國主權獨立有碍則無論如何不能承認此交吾　所答覆日本之新提案大都即本斯旨但以余之意見中國始終當抱定一以理相爭之宗旨無論如何總不使釁自我開稍有世界知識者均知中日兩國决不可以兵戎相見中國之弱固不　諱即强亦不可蓋中日兩國一經宣戰非惟中日兩國之害且足以破壞東亞和局而擾及全世界之治安故日本雖以哀的美敦書來吾亦終以和平手叚對待惟日本如必不顧邦交來相凌辱則我惟有宣布天下以求公斷云云 
近日外交情勢愈迫愈緊茲聞參政院參政中對於中日交涉之日本態度以爲大有　我中華民國之尊嚴玉碎瓦全政府當局應急爲審擇因有向政府提出關於中交涉建議案之動機聞止上正在聯合各參議計畫中不久當即發爲事實 
美國人之主張日前某要人與美人歐格非君晤會談及中日交涉歐君謂中日交涉迄今已三月餘各國政府究不得其中眞相故其對於中日交涉之方針亦終不能確定報紙喧傳雖亦　裹盡露然國際交涉究以正式公文爲憑必不能僅憑報紙登載而爲詰責或一方面之根據吾輩身居東亞悉知日本要求實屬强橫已極然各國政府迄無有仗義執言者皆中政府嚴守秘密之害也中國受人欺侮至於此極每次會議均應據實通告不此之務致各國愛莫能助誠不可解果使將來中國退至必不得已時將交涉内情通告各國吾知天下之大必有出而抗議者斷不能如今日之漠然也 
[烟苗禍蘇記（五月六日）岐逸]  
　　會勘之失敗外交部之荒謬加稅與專責鳴呼江蘇省人民官吏竭數年之力糜無數之財至今日而始能會勘烟苗冀爲掃除毒根湔洗汚垢者茲失敗矣烟禁之日的阻隔而不能逹矣烟苗禍蘇尙未已也痛哉 
此次查烟之奮勇努力不僅爲歷届所未見且數十年來蘇省執行政事之嚴厲亦以本季查勘烟苗爲最著縣知事撤任者三人記過者十餘人申斥者數十人省委履勘之經費各縣巡查之經費各村鄕稽察之經費加以愚農種烟　除之損失費再以民國元二三歷年所糜之查勘費綜合計之其數當在數百萬之間（鄕農損失爲最鉅）所希望者唯在本年四月之會勘可操必勝故不憚財力銳意進行詎知會勘已届忽遭意外波瀾致使功虧一簣貽蘇省以無窮災害可爲驚嘆試詰何以失敗更究其失敗之狀則尤爲奇詫烟苗有無英特派員尙未出發何從得悉而我國外交部乃代爲阻止而茲舉遂終於失敗 
先是京師稅務處亦派員履查蘇省烟苗已查竣回京報告聞在前月間據云徐州所管確有烟苗陳明稅務處轉告外交部知照并云現届會勘特告實情希酌辦此時英特派員業已南下至鎭江外交部接稅務處文即逕行電飭本部許特派員緩勘此電不由巡按使轉直逹鎭江特派員公寓英員亦同庽内此電約在二十九三十兩日發者至本月二日英員乃返寗入京會勘之舉完全消滅此事根由在稅務處部電不逹巡按使逕飭特派員致補救無從可謂荒謬之極齊巡按使對於烟禁熱度甚高及英員返寗謁見方悉情形當立電徐海道尹李慶璋第一路特派員王賡廷來寗面詢確狀究竟稅務處之查勘係屬公開或私查現在烟苗究竟有無李道尹頗爲憤怒答稱所管確無寸株烟苗願甘具結如查出後聽候重懲徐海一帶原爲查勘人員最爲膽怯之處兇　反抗　釀事端前月齊使飭令格殺勿論又電張勳派兵會剷故得一律肅清係屬實情不知稅務處何以查悉而外交部偏信稅處之言而置本省長吏公文於不顧且亦不預爲接洽妥商善後故烟苗禍蘇外交部助成之也 
烟禁前途今决定矣一月間爲查烟事通信卽以徐海爲慮然猶意其親自履查萬不料如此掃興而結局齊使以事已失敗亟籌善後之法擬仍命特派員查勘週巡全省以外交部特派員隨同監視以明眞相而期挽回於是會同英員乃改爲會同部員可謂滑稽之至緩勘之後幕如何須候外交部指示定奪 
查勘旣失敗揣測者蠭起因稅務處舉發也疑與加土稅有關又專賣議雖熄恐不免死灰復燃蔡乃粕以理財名手而爲私禁特派員專爲加稅此說業已徵實有言土業洋行要求蘇省緩勘以爲加稅之報然則以烟禍蘇者黃金之流毒耳彼稅務處外交部巡按使均謹受其指揮而不敢有異痛哉 
[交涉吃緊時之鄂聞]  
　　巡按緩出巡將軍開大會 
段巡按本定五月二日出巡已預飭各屬知照並經派定隨從預備輪船乃至期忽奉政事堂電轉奉大總統面諭着展緩期出巡聞其原因係由中日交涉日益吃緊中央擬召彰武將軍叚芝貴率軍北上擇要防備以武漢綰榖中原地亦緊要且近來黨人時思煽動巡按使萬不可於此際離省故囑其暫緩出巡蓋此舉因恐交涉萬一决裂也 
段香岩將軍於一號夜奉有統率辦事處極長密電聞係因中日交涉事二號星期該署例應休息乃亦召集軍界各長官大開會議與議者除王子春帮辦漢口杜鎭守使第一旅長朱兆熊第三旅長盧貢廷及在防武漢夏營長以上各軍官外段巡按使亦以警備隊總司令資格與議聞叚將軍自爲主席所議極秘密 
[吉林之排貨問題化險]  
　　吉林省城吉長日報載云中日交涉各地人民以爲日本要求過甚蔑視我國主權憤而開會興言抵制日貨時或有之獨吉地商民秉性忠厚且處處以優禮待人故對待日人仍如故常即有極愛國家之同胞亦惟提倡國貨而止此種苦心當爲日人所共見特當道仍恐一二急激之人鼓倡於前釀成他端枝節特由外交署飭知省會警察廳防範是我政之對外亦可謂仁至義盡矣茲覓得原文錄下外交署飭警廳文爲緊急飭知事宁查民國四年三月二十五日奉大總統申令云云等因奉此凡我地方有司自應切實遵行以重國交而弭隱患日有駐省日領館員來署面告吉垣近日漸有排斥日貨之舉務速禁阻等語當以傳聞之詞未足徵信極力辯解了事乃昨據本署調查員報告始知確有其事並送到傳單一紙題曰抵制日貨救亡先著其中措語處足以挑動亞感淆惑商情爲此檢同傳單飭行該廳仰速會縣督警設法偵拿一體銷燬並傳諭城订内外商民母得聽信傳布致違命令 
警廳詳外交署文詳爲本廳查禁抵制日貨傳單早經實行謹將辦理情形報請鑒核事民國四年四月二十一日奉鈞飭以調查員送到傳單一紙題曰抵制日貨救亡先著飭由本廳督警偵拿銷燬並傳諭城廂内外商民母得聽信傳布併將遵辦情形尅日報奪等因查排斥日貨之風說本廳早有所聞曾於四月四日依奉三月二十五日大總統申令示諭商民不得惑於排日邪說致生事端並咨行吉林商工總會曁飭行各區警察署一體查禁施於四月十六日據第一區警察署詳送愛國對日同志會泣告全國同胞書八紙抵制日貨救亡先著日話傳單八紙四月十七日復據第一區署詳送愛國對日同志志泣告全國同胞書九紙抵制日貨救亡先着白話傳單十一紙四月十九日復據第三區警察署詳送抵制日貨傳單一紙文内事理與第一區署詳送之件大致相同惟將泣告全國同抱書譯成白話改題曰哀我國民當經先後批飭各該署仍行切實查禁並連同原件詳報巡按使公署各在案奉飭前因除飭各署隊仍嚴加查禁偵拿外理合將本廳先後辦理查禁抵制日貨傳單情形具文詳報鑒核謹詳 
[紀江西儲金大會]  
　　救國儲金江西事務分所於五月二日假敎育會地址開各界全體大會老少男女到會者近千餘人一句三十分振鈴開會首由吳士材登台報告公推謝遠涵爲臨時主席謝遂報告開會宗旨及本會組織之歷史並謂凡國家將亡時必有許多先知先覺的志士奔走呼號以號召國人共挽狂瀾若國人羣起應之則立時可以轉危爲安反是則未有不亡者故今日發起儲金會藉以覘人心之趨向爲外交之後盾并引王陽明孝友父母語錄以譬喩人民之愛國心次由胡懌提出推謝遠涵曾平齋宋育德龔梅生陳小梅姜旭民六人爲本分所幹事全體贊成次謝遠涵宣布進行辦法七條如下（一）江西事務所成立卽報告上海總事務所（一）通告各縣各團體組織救國儲金團事務分所（一）商定與各縣分所聯絡辦法（一）討論外縣無中國銀行或又無商會與有商會或不完全地言儲金辦法（一）省分事務所由各業各界團體推舉幹事一二人（一）省分事務所一元以上儲金應照總事務所簡章存中國銀行至零星小數不及一元者則送存儲蓄銀行但數目不能在票錢百文以下（一）組織勸導儲金演講團（以上均無甚討論作爲通過）再次由胡懌劉惟烈梅士煥李建中戈紹龍諸人相繼演說極盡慷慨淋漓之致（詞長不備載）後有民國銀行見習生湯祥麟（一名猛夫湖南人）登台謂鄙人不善說詞請當衆血書數字言畢袖出白竹布一方囓右手中指出血大書（望人人儲金救國猛夫）九字台下掌聲雷動旋由王禮甫報告湯猛夫这歷史謝遠涵宣告謂儲金定於五月四號開始收儲胡懌又謂現在時勢迫不及待若照總事務所簡章規定以一年爲限似嫌太遲須望愛國志士卽刻繳欵又謂適戈君主張維持國貨極表同情擬不日要求各界發起維持國貨會謝遠涵贊成之演畢卽散會 
[魯商埠德日人爭案之判結]  
　　日昨濟南德領事致函魯省報界稱濟南商埠大馬路有一德人擊傷日兵一事日德致生轇轕此案已於本月二十一號在濟南德國領事裁判廳當堂審訊判决該案内容詳述如下旅濟德國商人阿倫德於四月五號晚間在商埠大馬路行走此時適有華車夫二人因事互毆該德人阿倫德因此停步旁觀一小時之久此停步時間該德人身後忽有人抓其肩背且急遽莽撞推拒道旁該德人急轉面視之已見已身在帶槍日本兵隊兩行之問此日兵前來因天已昏黑該德人并未先行看見亦未阻伊前行當時日兵圈圍該德人情勢甚爲兇猛是以該德人恐被捕拿欲急脫此難以手中所持小棍向與最近之日兵擊打一棍致該日兵耳輪及耳後凸骨兩處受有較輕傷痕該德人阿倫德卽行疾跑徑往師潭公司德國客棧内自前門入旋由旁門出該日兵當將刺刀揰入鎗上極力追趕追至該棧擬入客廳經棧東防止未得闖入歷頃刻間有日本武官率領日兵闖進客廳要索將已跑之德人即行交出在客廳之德國客人與在内之德領事署一員對於日本武官屢經聲明該日兵所尋之德人早已跑出並不在此棧内一面取紙筆將該德人姓名住址開明交與該武官雖然如此該日人仍未滿意直指與此事毫無關係棧内另一德人爲滋事之人擬即捕去此時有日本高等武官一員與中國警察廳長到場該兩員即行勸導日兵先出棧外日兵即在該棧各門站守此時亦有德國領事官聲明日兵尋找之德人實不在此棧以内若在事日兵向德領事署請求照律罰辦德領事裁判廳對於此案自應按法查訊判斷而日人竟置之不顧仍以不情之狀態堅持將所指之德人交出或在棧内任日兵將其扣留俟將阿倫德追拿到場然後將其釋放日人所要求交出所指之德人及交出阿倫德兩事目宜堅拒不准而日人遂將該棧分派兵隊周圍看守凡該棧内之棧東與執事人及信棧客人一槪不准出入該阿倫德於次日早車前往天津駐濟德領事署尙在是夜間與該管日官及中國官鄭重交涉當經先行要求在該棧内被日兵阻留之德人七名因此舉動實違萬國公法與中華民國这中立即行釋放爲第一緊要並擔保阿倫德回濟毫無傷害或限制其自由之事圍守該棧之日兵遲至四月十四號晚間始行撤退嗣後幾日間本與中華國兩政府將擔保阿倫德之問題圓滿了結所以阿倫德回濟到案無慮當經德領事裁廳開庭判斷以阿倫德對於該日兵傷害身體與舉動侮辱兩罪科以一百馬克之罰金該案始末之情形如此云云 
[日報所傳山東德敎師鼓吹排貨之不確]  
　　華德日報云日昨日本庫俄（譯音）報載濟南消息有該地之天主敎會曾在大會經德國主敎之煽惑提倡抵制日貨等語而吾等近接紀遜主敎一函則謂絶無其事且山東蔡巡按使亦爲此事照會日本駐濟領事謂該報所載不符事實請令更正旋經日領覆云德與日在戰爭中已國報對於敵人行動之登載不能加以干涉云云可見此事之純出日人所言并以見日人之心理焉 
[熊垓案又提人証]  
　　熊垓一案牽涉多人茲悉此案这有關係尙有唐津田于邦成及陳某等唐天津人係松本君平之翻譯于邦成及陳某聞有帮同犯罪之嫌疑檢察廳已將唐拘留復行文至天津將于成捕到京陳某則已鴻飛冥冥矣聞檢廳此次之提起公訴五人熊垓王西國唐津田于邦成陳某等而外人方面未曾提及想以裁判權之鞭長莫及也前日地方審判廳曾開庭訊問一次王西園之供詞均推之熊垓身上其語意甚閃鑠星期内卽開公判熊垓已延請兩律師爲辯護人届時必有劇烈之辯論至外人方面旅京日人多以某博士皮次舉動爲甚不名譽北京大學敎授巖谷氏亦不以某博士爲然聞某博士曾語某君以予於良心上實無詐欺之事某君云旣訂有合同卽已搆成犯罪之事實安能以良心二字了之 
[加隆關岳祀典問題之核復]  
　　浙江朱將軍瑞前呈請加隆關岳祀典曁酌增從祀一節曾由總統批交政事堂鈔交禮　館核議茲聞已由該館逐節議復略云原呈所謂唐爲姜尙立廟追封武成王祀典隆重同於文宣明廢武成祀右文輕武積弱難振關廟之祀重於有清犧牲　豆之數跪拜之節與祀孔同今旣崇武祀似宜與文廟祀禮相等若過示隆殺恐重文輕武之俗變本加厲等語查唐上元元年追封姜尙爲武成王立廟以祀比於孔子文宣王廟當時譏爲不倫今關岳合祀所以師表忠義並非專尙武功國人崇效之心雖與尊孔無少差異而究未可驟擬於孔子之聖孔子於清光緒三十三年由中祀升爲大祀關壯繆於清咸豐三年由羣祀升列中祀一切禮義均不相同本館所擬關岳合祀典禮悉仍前清祀關舊關惟改文武舞八僧爲武舞六僧則比照前清孔子中祀之例其禮數較之祀孔亦僅祭器少二邊豆亞終獻由司爵奠二者而已原本清禮實非臆爲增損至跪拜之節祀孔皆四拜關岳廟再拜以古昔事神雖郊祀大典無不再拜而止明洪武間始定祀天祀孔爲四拜餘仍再拜故關岳廟不敢有加示有所稽然前清祀關皇帝並不親臨今關岳合祀典禮遇有特行崇典定有大元帥親詣行禮之文已與祀孔相侔所以表章崇異以矜武於國民者爲何如誠以孔子之聖關岳之忠義自元首以逮庶人皆應崇敬師法率履不妄孔子道大非文之一端所可賅括廟旣不題爲文關岳並好左氏春秋同爲聖門之徒方非武之一端所能盡其爲人故廟亦不題爲武祀之者似不宜仍有文武畛域之見更不宜因上祀中祀之判遂謂啟右文輕武之漸也原呈謂唐祀武成春秋二祭清之祀關亦於春秋二仲諏吉致祭關岳合祀允宜從同部電舉祀之期祗言奏祭未知是否遺漏等語查本館所擬關岳合祀典禮載明每歲以春秋二分後第一戊日行祭禮内務部當時以春祭期近本館擬定之文刷印頒布尙需時日故將春祭之期先行通電各省俾得如期舉行就春言春非有遺漏也（未完） 
[地方通信]  
洋找　七錢三分二厘　桐油　　　　　　　　　　 
 
 

Page 7

 
 
[靑浦]  
小淶橋突出盜案靑浦東鄕小淶橋趙鞠如家於舊曆本月十九夜間三點鎭時突來口操江北音之盜匪三四十人各持軍械利器破門而入將四處房間内衣飾等物搶掠一空並至東面値頗鉅昨經該事主報請該縣知事履勘不知能起獲人贓盡法　治以戢盜風否 
[松江]  
　　第四高等小學之儲金會松國泗涇鄕内縣立第四高等小學校朱校長日前爲救國儲金事聚集敎職員及各學生特開演說會由校長及各　員說明國勢阽危儲金備用之必要各學生均踴躍願儲當經簽名儲欵者計有數十餘金諸學生擬即請欵於家屬不日繳由該校匯送中國銀行存儲矣 
[鎭江]  
　　城鄕董事會議紀事丹徒城鄕各董事於五月五號齋集城廂市董事辦事處會議關於全縣事宜蒞會者有十六市鄕董事全縣祗諌壁上黨兩鄕董事未到當由城廂市董事王蔚卿爲救國儲金事請各董廣爲勸儲次由仁讓鄕董事程仰與提議反對章縣知事擬在附加稅外再行隨徵二成爲改組警察經費經各董事全體反對僉謂此種經費當請在附加稅内除去學欵外之餘欵項下動用若再加稅民力有所不逮云云嗣議各鄕保衛團公請縣長設法轉助次議近日各鄕控告董事案頗多大多係宵小挾嫌誣　擬請縣長此後對於此項案件加意愼重俾董事悉心辦事並議此後十八市鄕宜連絡一氣組織市鄕董事聯合會草定章程詳請縣長核准又議控追賑餘銀兩一節當催促進行又議各鄕董事夫馬費至今未發當向縣長催取以上各案均經衆公决遂散會 
續行開會勸導儲金丹徒城廂市董事王蔚卿以救國儲金爲近今要務前曾召集學界全體開會演說惟各鄕鎭尙不知儲金爲何事爰於六號召集各鄕董在辦事處特開會議由王君報告宗旨並由吳佐卿等痛陳儲金之關係請各鄕董回鄕後宣佈斯旨務使各鄕民均明白儲金之義則愛國之忱不難勃發矣 
[揚州]  
　　鎗斃黃药嶺劫案夥盜黃花嶺前次連劫案内續獲之夥盜高國春一名經周芷貞知事督同帮審員訊實錄供詳省請按照懲治盜匪條例就地執行鎗斃日昨奉到省憲批准周知事卽將該犯提出綑縛親自押至大汪邊空地處决 
落地稅可望緩辦揚城各商舖因省委齊佩之來揚設局開辦落地稅商民以擔負過重不能再認借召盤理賬爲名於五月一日起停止貿易等情已誌前報茲悉　事已有磋商餘地昨經周知事發貼告示略錄如下照得揚州開辦落地稅一案前該商民等因市面凋敝財力不及經本知事電詳巡按使財政廳會商落地稅局轉商上海落地稅總局暫緩實行以俟研究昨奉巡按使電開查落地稅項指由通商口岸運銷内地各貨領有子口單或四聯單者沿途經過局所照章驗放不再重徵俟抵單塡指銷地將單繳消後責咸售貨店舖完納落地一稅本　舊章與揚由關所收之稅逈不相侔且係奉准部咨嚴行整頓并非創辦各處均已設局不止揚州一處即使實有隱情不妨具禀請示乃官廳甫定五月一日實行而各商即借召盤理賬爲名相率停止交易與前次揚由關修訂稅則如出一轍應飭該知事向各商切實勸導等因并准上海落地稅總局電復揚州落地稅局齊委員准予緩辦前來此事業已奉准查辦自有磋商餘地無論商情如何困難即另有隱情總須俟官廳會同商會妥商辦法禀候核奪若一意罷市意存要挾非特事實不能有益且恐滋生事端本知事斷難曲貸云云 
[杭州]  
吳興縐機業衝突紀聞昨機業機頭錢大亨率機户沈仁泰及其他機户百數十人蜂擁至老咸章縐莊以結賬爲名續行尋釁適該莊司賬外出莊夥孫惠軒好言相勸沈仁泰等不由分說用手將孫扭出櫃外施以老拳孫竭力呼救無敢出而阻止者崗警上前究詰并勸解機户不聽將孫扭至縣署大肆喊呌姚知事立卽開庭訊問分别飭令孫惠軒退出回莊照舊營業沈仁泰交與機業董事李恢伯擔保暫釋所有孫惠軒之衣被機户扯破及該莊器物被機户摀毁各節另派法警張輔良前往調查禀候核辦又聞姚知事於日昨發出布告勸令縐業開市並分緘商會董事王益梅及縐業董事鈕芸生機業董事李恢伯令其出爲和平解决故縐業一方面已於今日先行開市矣 
[江西]  
　　臨川縣之禁烟妙法臨川縣知事傳珉孫爲禁烟會勘事曾擬具條例多則由油印刷成告示遍貼各鄕其第四條尤爲不可思議略謂各鄕紳耆有監督鄕民之責務宜查察該區域内有無復種烟苗情事英使前來須極力招待保護軍隊兵警如能查出烟苗准將該種户及業主曁戚鄰等之財產錢物任意搶掠云云各處居民見之大爲警駭紛紛預備逃避蓋恐兵役丢贓許害也該知事仍不自知其非復將此項章程詳報巡按使察核聞戚使以該知事悖謬已極除嚴加申斥外並飭豫章道將該承辦員嚴行懲辦 
[安慶]  
　　購運賑米碍難展限皖省巡按使公署昨准財政部咨以浙省赴皖採運賑米二十萬石一案原定本年五月底截止現據該省咨稱以所運之數届時恐難辦齊請展限兩月至七月底爲止希即查照辦理等情常經飭行財政廳議復昨據復稱以本省連年荒　應需軍米尙須購自他省若再經鄰省源源購運漫無限制恐與本省民食有碍浙省所運賑米應仍照前案以五月底爲限云云韓使已據情咨部查照矣 
飭查煤煤油落地稅舊案英商亞細亞煤油公司所運正陽六安等處煤油因沿途銷售被地方釐卡禁阻經該公司報告駐寗英領事函致皖巡按使請飭各釐卡照章不得攔阻至沿途貨物應完落地稅若干允照章完納惟不得禁其沿途出售云云韓使准函後卽飭財政廳查明向章並上年與英領議結煤油落地稅定案核議具詳以憑回復英領 
[武昌]  
鄂省黨人伏法之餘談鄂省日前鎗斃黨人劉約章等七名一案已紀前報茲悉此案係由將軍署調查長周長霖於三月間密派調查員赴滬偵緝他案探得劉約章與黨人同謀已久時常密派調查員赴滬偵緝他案探得劉約章與黨人同謀已久時常往來申鄂其初僣前參議院議員劉英相識英之弟劉鐵在沙洋暴動時劉即與聞謀後又與趙鵬飛聯合在上海組織湖北革命簿備處趙爲處長劉則擔任僞軍務部長等情爰禀明周調查長飭令隨時跟蹤查緝至四月九號劉黨僞財政員兼聯絡員張天異劉之仁吳登舟三人由申乘大利輪船來漢調查員等隨之至岸即提揮巡警拿獲搜出僞委任狀三紙皆極精美洋紙所印復拿獲同黨羅在庭楊遠松王尙標三名亦在被絮内拆出空白委任狀一大本及僞造湖北官錢票三百張小條號碼僞徽章五紙當經調查長將各證據供詞詳呈將軍轉發陸軍審判處訊辦後至四月十七日復由軍署調查員在滬設法將劉約章誘獲及其黨僞團長湯維新二名於二十號解抵武昌此案要犯遂盡入綱當解軍署調查處盤詰並給筆札令劉約章湯維新自書供詞均毫不隱諱遂於四月二十九號將劉約章湯維新劉之仁張天異王尙標吳登舟竺七名均予鎗斃查此次先後共獲十一名尙有張伯瑜余華亭于少周楊遠松等四名情罪較輕已貸其一死矣 
[雜評二（默）]  
　　鳴呼失敗豈僅會勘失敗 
會勘烟苗爲江蘇人旦夕期望獲有佳果者而今竟至於失敗耶失敗而由於查出烟苗爲江蘇自作之孽江蘇之民與官負其責又誰敢怨人者而今之失敗乃竟由於外交部之輕信報告未經查勘而遽令停止耶是說果確則此失敗之咎非我江蘇受之外交部受之也此後烟禍之延長非江蘇人造之外交部造之也 
雖然此僅江蘇一省事也今事之大十百倍於會勘之外交而其禍十百倍於江蘇之烟禍尙且失敗至此其他又何論耶鳴呼中國禍至無日矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會七誌]  
　　中日菲律賓三國運動家在滬舉行遠東運動大會已六誌本報茲　萬國厄靈辟克運動會已有來電承認遠東運動會爲其東方支部并對於此次運動大會　表其贊助之熱忱此次中日菲律賓三國中體　成續最優之國由該會贈以奬品將來萬厄靈辟克運動會總幹事部中國亦得派遣代衣參預會議下次開萬國運動大會之時　國亦得選派運動家前往預賽藉以發揚吾中華民族軍國民之精神萬國厄靈辟克運動會每四年舉　一次歐美國民注意體育故其軀體强健今吾國人如亦能竭力提倡體育則無須多年必能有强健之中華民族也 
乂聞中國東方運動聯合團同志定星期六（即今日下午二點鐘在本埠梵渡聖約翰大學比賽綱球至比賽完畢擇其優者參預遠東運動會該團諸君對於綱球研究有素倘能與他國綢球家爭得優勝亦可徵我國運動之進步矣 
[外交後援會上袁總統電]  
　　北京政事堂呈大總統鈞鑒此次交涉領土主權喪失已極今日本復發最後通牒逼人太甚民等咸願毁家捐軀隨政府後如稍退讓死不承認請速備戰以張撻代外交後援會叩 
[救國儲金紀要]  
　　第二十五日之收數昨日（七日星期五）爲中國銀行收受儲金之第二十五日計收洋一萬一千八百三十一元銀一百六十五兩連前共計已收到銀幣三十八萬四千零五十六元又銀一千零九十三兩五錢 
錢江會館開會本埠杭綢同業日前邀集全體在中旺弄該業公所錢江會館開臨時會議先由董事席嘉蓀魯正炳吳厚齋公所理事員洪楚賓朱松甫諸君佈置一切二時開會公推許承之君主席許君登壞報告謂吾國危險已極以今日之時勞自以提倡國貨救國儲金二事爲挽救吾國之唯一良策前一事本會館早已犧牲一切贊助中華國貨維持會之進行根本上已漸受良好影響後一事關係吾國存亡非尋常募債　捐可比諸公明逹諒早洞悉務乞慨儲鉅金同抒國難衆皆鼓掌繼與席嘉蓀魯正炳吳厚齋汪潤餘程稚峰潘峻夫余振夫諸君討論公所儲金數目决定錢江會館認儲三千元各杭莊及經理同事公所理事員等共認二千餘元許君隨卽聲明將所認之欵即日送交公所以使彙送中國銀行存儲五時散會三蕊堂之通告西式女成衣業公所三蕊堂刋發通告云救國儲金滬地紳商士民無不踴躍存儲各業公所均皆提倡甚之貧爲　丐及靑樓妓女皆知愛國紛紛儲金雲合響應萬衆一心薄海内外皆相繼而起人心不死吾國可以振興吾業雖屬勞　工界亦係國民一份子亟應提倡儲金同人等爲此發起務望吾業店帮東翁工帮司友學生量力承認不計多寡各盡天職茲特訂期於三月二十六日午後二點鐘在公所開全體大會討論進行辦洗集有成數彙交中國銀行存儲分别掣取儲金存單交執以盡國民之天職不勝企　之至 
張家口正在進行張家口商會致儲金團總事務所電云儲金事重極端贊同願我同志無少鬆懈刻敝會正謀進行俟辦有成效再爲通訊張家口商會 
漢口事務所成立救國儲金團接漢口來電云本埠事務所已成立設五福里議决九日假茶業公所開進行大會特聞漢口事務所虞 
宿縣商會之報告安徽宿縣商僵函復儲金團總事務所略云茲於本月三號集各界諸同志組織分所到會者二百餘人推定幹事數人相繼演說暫認儲金約六百餘元相應函逹貴團查照云云 
泰興黃橋市之響應泰興縣黃橋市昨致滬上各報館電云泰興黃橋市於五月二日開救國儲金會立儲千餘元餘函詳餋初小學之提倡宜興和橋養初小學曾於四月二十七日開會提倡今已往儲中國銀行約共二十元 
靑樓儲金之踴躍昨有小花園仁壽里大慶里等處靑樓中人出其平日所蓄銀洋送往中國銀行存儲芳名錄下　孃一百元張玉姐一百元趙桂姐五元錢白姐十元華榮堂十元王萬昌五元 
吳根姐二元周寳姐二元 
[薩鎭冰蒞滬三誌]  
統率辦事處辦事員上將銜薩鎭冰君由京來滬已兩紀本報昨日午後二時薩上將委任隨員劉趙二君携帶大元帥頒發之軍人宣誓規則八條及關岳二公神位至製造局前浦江中鏡清兵艦上傳齊官佐水手兵士人等逐條演說至五時始畢薩上將亦於午後三時親往海圻軍艦上宣講軍人宣誓典禮及規則八條當由海圻軍艦湯艦長傳齊官弁兵士靜聽講解事畢登岸仍回海軍司令部駐節 
[六誌徵收落地稅之未洽]  
　　蘇省落地稅徵收局開辦數日商情未盡允洽已疊詳前報茲將昨日所得消息錄後商帮會議情形蘇常寗鎭等處洋貨業相繼派人來滬會議辦法並調查徵稅章程已於前日在某公會聚集討論僉以此項章程與租界相形見絀内地華商受虧不少聞擬提出理由請各該處商會再開大會以待公决云 
財政廳續電述聞聞貨物落地兩稅所局長續接財政廳來電以現聞南京洋貨業商因落地稅事有通告滬商停止運貨等事查滬地爲洋貨運銷繁盛之區萬難稍有停滯有碍商業除出詢省城商務總會外合電遵照卽便會商滬商會妥籌辦理仍將徵收情形具復云云 
[仿造洋布不能免稅]  
滬海道尹昨奉巡按使飭開准財政部咨開准次開江蘇棉織品免稅完稅辦法前咨尙未見復茲又據上海染織布廠公會代表禀懇減免仿造洋貨布疋稅則等情合錄原禀請併案核復等因並附抄件一紙前來查此案前准貴使咨請將江蘇全省各工廠仿造各钯洋貨布疋運銷省内槪免納關稅運至外省始行納稅一節當經咨商稅務處核與定章不符碍難照准咨復在案茲查上海染織布廠公會所禀各節事同前情相應咨復貴使查照前咨轉飭遵照可也等因准此合飭該道尹行知上海縣知事轉飭該會代表知照此飭 
[頒布中法邊界禁匪章程]  
滬海道尹奉江蘇巡按使公署通飭云爲飭行事案准外交部咨開准上年十二月十六日駐京法國公使康德照稱中法一千九百零九年所定關於中國逆黨章程越南法官迄今切實遵行擬請中國政府對於越南匪黨施以同一辦法等因迭經本部與該使磋商按一千九百零九年章程規定各節會訂中法邊界禁匪章程五欵業於四月十二日正式互換同時聲明以本年六月十五日起爲實行之期其一千九百零九年章程即行作廢相應將該章程原文油印附送咨行查照備案卽希轉飭地方官遵照辦理可也等因准此合將會訂中法邊界禁匪章程飭發該道尹仰即轉飭所屬各縣一體遵照辦理此飭 
[附會訂中法邊界禁匪章程]  
　　第一欵 
法國官員如查知有中國叛黨在越境成股卽當實力解散如有前項情事由中國官員查出一經知會法訊或由領事轉逹越督或由中國政府照會北京法公使館轉知越督亦當一律照辦 
中國地方官如查知有越南逆匪亂黨在中國與越南接界各省成羣結股卽當實力解散遇有上項情事經由越南法有司知照中國邊訊或由北京法公使館照會中央政府或由領事通知本省大吏則當一律照辦 
[第二欵]  
如有匪黨人等在越境或用報章或由他項宣布之法傳播有礙中國治安言論均黨由法國官員嚴行禁止並將爲首之人或驅逐出境或按法國律例懲治若有越文報章干犯前項亦可隨時停禁 
如有不軌之輩在中國境内利用報紙或用他項刋布方法傳播有礙越南治安言論中國有司應按照條約或照可行之律嚴行禁止並將此輩或驅逐或懲辦 
[第三欵]  
凡携帶軍械單行或成股之匪曾在中國抗拒官軍或擾亂治安逃匿法國境内者法國有司當將軍械索扣匪人拘管由法國政府酌定拘管期限俟限滿後將該匪驅逐出境並一面知會中國政府其所有拘管一切費用由法官知照中國官擔任撥還又前項驅逐这匪亦可永遠不准在越南或越屬往來並設法使其人不能再入中國邊界 
凡携帶軍械單行或成股之匪曾在越南抗拒官軍或擾亂治安逃匿中國境内者中國有司卽時當將該匪拘管軍械扣留中華政府酌定拘禁限期限滿後則可驅逐該匪出境並一面知照法國政府至於一切拘管經費可由中國有司開單奉告在法有司自當妥爲請補 
[第四欵]  
凡曾在中國搶劫或犯他項私罪人犯中國有請解交者應由中國官照會越督並將其人犯罪緊要文件隨文附送以便核辦如有可以允交之處一經交犯案件應行各事均皆辦妥後即照光緒十二年三月二十二日商約第十七欵將該犯解交中國官辦理如其人供稱係國事犯或與國事犯有涉及者應將所犯罪案切實根究無任朦脫 
凡在越南犯有搶劫或他項私罪逃匿中國境内者一經法國有司照會差附送犯罪緊要文件向中國有司請求解交時如有可以允交之處引渡手續旣已實行中國有司卽按照一千八百八十六年四月二十五日約章第十七欵將該犯引渡假如其人所供係屬國事犯或與國事犯有涉及者應將犯罪案由切實根究無任朦脫 
[第五欵]  
如遇匪徒私運軍火兩國邊界官員均應設法實力查禁以杜倫漏接濟等弊 
[再紀僞造錢票之嫌疑]  
信居法新租界寳昌路和興里二十號門牌之湖北漢川縣人梁忠海前被鎭守使署調查林子勳指爲私造湖北官錢局要協同法捕房探目沈德福將梁拘解法公堂訊過兩次並無實據押　覆訊核辦在案昨日捕房又將梁解至公堂經聶讞員會同法副領事德君升坐特别公堂專訊此案先將被控案情當堂宣佈旋諭梁曰汝之控案共有兩起一係湖北拘獲搶犯現已鎗斃之王忠海供出汝係僞造主犯一係南京拘獲之陳熙亦供稱僞票係汝所造究竟如何製造須從實供明梁供我於二次革命失敗之後即往日本於上年陰歷六月初二日回申寓在閔行路日本旅館僅住十餘天仍往東洋家屬住在寳昌路二百五十四號至一百八十四號房屋並未住過我於十二月間又回上海遷至和興里上年十一月間我在東洋接到朋友張耀章由上海寄來一信内云有周洪借住我家帶有湖北官錢局僞票爲華界偵探協同法包探拘解公堂判押一年等語我方知此事至此種僞票周從何處得來實不得知與周亦不相識可以質對中西官當飭捕房將周洪提至公堂着與梁忠海質證周稱與梁實不相識梁亦稱與周素昧平生中西官向周研詰據稱梁爲總司令時民人充當兵士曾見過一次並不往來惟與梁忠海妻子同村居信故此認識已四年有餘退伍後在家耕種度日所有錢票係售夫糧食得來於上年九月間來申贖當上海並無親友乘車至新租界白爾部路適與梁妻遇見故即躭擱在梁妻家中是時梁實在日本並不在家亦無交給僞票與民人之事一再駁詰矢口不移又傳梁妻張氏至案詰訊氏供婦人從幼與周洪同村居住認識已有二十餘載自嫁梁忠海後未曾見面直至上年九月間婦人乘車行經四馬路見周在途行走遇見後因周無處棲身故留伊住在家内帶來考籃一只鋪蓋一個周雖說過籃内藏内藏有錢票並未目見故不知僞票情事丈夫實亽上年六月間回申祗住十餘天仍往日本至十二月間復回上海是實又訊見證陳新賢稱留學日本於七天前來申上年陰歷六月中在美人館與梁忠海遇見至中秋日又會見一次是實中西官會商之下判梁張氏等退去周洪照斷還押梁忠海管押俟一月内由湖北將確實證據送廨再行覆訊定斷 
[自訴越貨殺人之罪惡]  
杜家行人計錫生前被劇盜葉連生之同黨杜雪雪供扳同夥行刦經地方警察所飭探查緝在案前日偵探趙杏山戴逢春陳金等因事下鄕經過杜家行與計相遇遂即拘獲帶回該所經司法員提案預審計供認於上年舊曆十一月初十夜夥刦杜家行邢銀泉家得贓分用並供稱向業撑船於行刦邢家後因有同帮舟子朱阿東在滬相遇朱見我有錢說我一定做着好買賣我聞言心虚　商同葉連生等於本年正月十六夜將朱誘至英租界醬園弄用刀砍斃繫以巨石擲入蘇州河内次日朱屍浮起由水巡查見報經地方檢察廳檢驗有案司法員得供後當即禀明沈知事備文派探將該犯計錫生及前獲盜犯杜雪雪於昨日解請鎭守使署歸入葉連生一案質訊併辦 
[毛家蕩盜案又獲一人]  
毛家蕩鄕民毛永和家被刦一案前由地方警察所陸續緝獲盜犯李阿發等多名解經鎭守使署訊實押候查緝逸盜併案懲辦在案茲悉該警所近又偵悉此案逸盜胡阿雪（混名鋸木阿雪）匿居法租界嵩山路地方當派偵探王桂生孫阿松等密往偵緝適與該盜在途相遇遂喚巡捕帮同擒獲就近送由捕房略訊一過交探帶所經司法員陶君提案研訊胡供認夥劫毛永和家贓物不諱並供出本年陰曆正月二七日聽糾夥劫莘莊某姓家得贓分用司法員以胡係奉飭查緝之犯旣據供認應卽解送鎭署歸案訊辦故昨已禀明沈知事詳解鎭守使署請爲訊究矣 
[懲治結夥搶刦之退伍兵士]  
搶刦松江縣屬千步井地方顧子畬家之盜犯姚福生等三名業由淞滬警廳緝獲解送上海鎭守使署訊實判將姚福生處以死刑夥盜柏長盛楊德勝二犯處以一等有期徒刑援列發遣雲南詳奉軍署批准於昨日（即號）午後四點二十分鐘飭將姚福生一盜由軍法處派令衛兵綁赴西砲臺槍斃宣布罪狀如下上海鎭守使鄭爲示諭事案據淞滬警廳詳解緝獲搶刦松江縣屬干步井地方顧子畬家之盜犯姚福生柏長盛楊德勝等三名到署發由軍法處訊據姚福生供稱前充兵士於本年陽曆二月十八號聽從逸盜張得福糾約轉邀柏長盛並夥同楊德勝等四人同往干步井地方顧姓家行劫核犯與張得福入室搶得衣服銅元等件俵分又據柏長盛供稱前當兵士此次聽從姚福生糾約夥同楊得勝等行劫顧姓衣物伊在橋邊望風又據楊德勝供稱前亦當過兵士此次亦因聽從在逃之張得福紏約夥同姚福生柏長盛等前往顧姓家搶劫伊在事主門外把風各等情不諱查該犯姚福生柏長盛楊德勝等以退伍兵士膽敢結夥三人以上入室搶刦實犯刑律第三百七十三條第一二兩欵之罪均在懲治法第二條範圍以内該盜姚福生旣有轉紏柏長盛入夥之行爲復係入室搶刦之正犯情罪重大法無可恕應照懲治法第二條處以死刑以昭炯戒其柏長盛楊德勝二犯均係聽紏入夥在外望風情罪稍輕應照刑律第三百七十三條各處一等有期徒刑十一年發遣雲南安置以示懲儆業經詳奉馮上將軍核准飭令照辦除將柏楊兩犯飭發監獄禁候彙總發遣並飭緝逸盜張得福務獲懲辦外應將姚福生一盜　軍法執行槍斃爲此示仰軍民人等一體知悉此示 
[查明米價增漲之原因]  
滬海道道尹楊小川君前因本埠米價陡然增漲恐有偷運出口情事曾飭上海縣知事轉托米業董事查明原因切實申禁在案茲經查得無錫等產米之區有人將米運至浦口換裝火車至北省販售希得善價以致滬地來源稀少價遂驟增現楊道尹已申請江蘇齊巡按使飭知該處各官廳阻止出口以保民食矣 
[染業之風波]  
南市染坊業染司小行因近來百物昻貴所得工資實不敷用遽於前日停止工作聚衆要挾當經二區一分署署員杜金釗帶領長警拘獲倡議加價之染司吳阿虎華阿慶兩名以其聚集數十人煽惑罷工有碍治安立即解送警廳司法科請爲訊究徐廳長得悉後因恐若輩人多滋事除飭該署員留心查察外昨又分飭南市第一區警察署署長轉飭所屬各分署一體嚴查隨時解散並查明爲首唆使罷工之人禀候提究一面示諭該業大小行頭各安生計照常開工母得聚衆要挾致釀風潮云 
[棉紗稅不復包認]  
本埠棉紗認稅商人聞蘭亭因近來國事艱危人心怕惑内地銷數不能暢旺而某國人且自赴長江各路運送貨物以致損欵日短一日難以支持幸値財政部通飭取銷各業認稅於是决意退認禀准稅務公所錢所長自今日起歸所散收惟其結欠之稅欵尚不知如何彌補也 
[設立沙田分局]  
上寳兩邑沙田前經蘇垣沙田局派委蔡堯爔（字道一浙江德清人）專司調查現已完竣即飭蔡君爲分局專辦在滬組設分局另委楊濟（字佛生）爲副辦蔡楊奉委後即與上海縣沈知事假定西門外萬生橋官契局舊址爲分局昨已呈報各官廳卽日開辦 
[八誌最新發現之僞鈔票]  
人力車夫徐阿三因將叻𡁝呷（卽新加坡）英國國庫五元僞鈔票持至河南路北京路轉角二百九十一號門牌烟紙店内掍兌被櫃夥陳仁生察出鳴捕拘解公共公廨訊問據稱係在楊樹浦茂興街拾來判押候英領堂期解訊在案昨晨復由捕房解廨經兪代襄讞會同英領卓君訊知此項僞票確係在途拾來姑寛判徐開釋僞票銷燬 
[擾害鄕民之查究]  
滬南高昌廟一帶近有類似軍人模樣之人在該處廿五保十三十四兩關地方三五成羣闖入民家及田園等處見有菜蔬花木任意摘取居民因若輩來勢兇橫祗得忍氣呑聲不敢與較茲爲鄭鎭守使訪聞以此輩究竟是否軍人亟應查拿嚴究否則不獨鄕民受累且與軍界名譽大有關碍因卽飭知各軍隊長并咨照該管警區嚴密查拿務獲懲辦云 
[警廳整頓防務]  
淞滬警察廳徐顧長因奉上台通飭整頓防務業已面諭所屬各區警察署署長署員每晚飭警加意巡邏所有操防應用之軍械如有缺少着即禀明俾向製造局承領云 
[工巡捐局追繳捐欵]  
工巡捐局長朱壽丞君以本局公欵支絀需用浩繁爰飭稅務科長查明認捐各機關如有短欠及應繳之欵着即如數追繳不准稍有拖延昨許科長已傳諭各項認捐商人迅即照付矣 
[救火會請撥疏防罰欵]  
上海救火聯合會詳淞滬警察廳文云詳爲經費支絀懇請查案照撥失火罰欵以維善舉事竊敝會創辦火政已歷多年各社會員踴躍從事皆屬義務而會中平時經常費用素所竭蹶未免心與力違前清光緒三十四年承上海巡警總辦汪道顧念火政爲地方公益將城内各警區遇有失火罰欵一律撥充會中公用並函致成外前總工程局東西南三區一體照辦自光復後上海警察改組南埠當經據情函請前警局長援案照撥荷蒙通飭各區署遇有人民失火罰欵隨罰隨撥惟司法科彙總撥給以濟應用均經奉准在案前年滬亂發生淞滬警廳改分南北復經派員面謁前分廳長崔仍請照撥蒙以事關地方要政俯如所請並於警官會議時面諭各區以後遇有前項罰欵仍復隨罰隨撥等因各在案自本年以來此項罰欵未蒙照撥竊念上海爲通商巨埠人烟稠密易兆焚如火政關係甚爲緊要敝會爲消防全部機關捍患救災何敢或暇惟組織善舉必先有的欵可把於不竭之源然後能垂久遵敝會苦無官欵補助又無的欵維持平時日用所需端賴東移西補常此以往殊非善策再四籌商殊無善策爲此詳乞廳長電鑒迅賜查案准予照撥如蒙允許即請轉飭司法科並 
 
 
 

Page 11

 
 
一二兩區警竊署所屬遇有前項罰欵仍行一律隨罰　撥以廳公需而推善舉實爲德便 
附徐廳長批來牘閱悉該董等創辦消防救災捍忠業已成效卓暮熱心毅力殊堪欽佩所請將疏防罰欵援安撥充會用一節該會經費竭歐自屬實在情形應准如所請候飭一二區於本年 
[演講捲烟之貽害]  
不吸捲烟聯合會正副會長伍廷芳王文典二君因近來紙捲烟延蔓已廣流毒社會較鴉片烟更爲劇烈若不速爲抑遏貽害胡底爰定星期日（陰曆二十六日）下午二時假座法租界寳昌路尙賢堂開不吸捲烟聯合會由伍王兩君主講烟害無論何人均可入座 
[私販烟土之敗露]  
海門輪船茶房李文卿慣帶烟土運入内地販賣昨爲探警查獲抄出烟土數包送由司法科轉送地方檢察廳收押候辦烟土暫存 
[閘北之烟禁]  
閘北檢察分庭前日將訊實烟土犯提起公訴經審判分庭孫推事判决王阿貴帶土皮一小包罰洋三十元朱大章帶烟泡三枚罰洋四十元 
五區警署前日又在滬寗火車站查獲張潤福馮伯卿衛國楨劉桂生王耀王鳳鳴等六人抄出膏土烟泡六兩餘一併移送檢察分庭預訊還押聽候起訴公判 
[婦人設心不良]  
花衣据客蔣福堂與婦人蔣王氏姘識賃居閘北共和路前日有蔣之友人趙崇山將現洋六百元寄存該氏處旋向索取該氏忽圖賴不認反以趙崇山蓄意誣詐欲與拚命趙無奈報知崗警至該氏家抄出原贓並烟具烟膏等件因即拘入四區警署押候訊辦 
[不認行兇]  
英美電車公司賣票人陳林記控山東人梁光文前日在廣東路河南路口乘坐電車至滬寗車站不買車票經查票華人陳勝卿查出向之理論反敢行兇等情昨經公共公堂提訊先由賣票人與查票人借證李金邦上堂證明前情訊之梁供不承認中西官判被告交三十元人洋並保候查明再訊如臨訊不到責令保人賠償洋三十元 
[馬夫大鬧三星樓四誌]  
馬夫金林前因失去所養之小犬一只嗣在興申里雉妓院龜奴王泰元處尋獲卽指王倫竊糾合同類楊杏生范阿榮陸子卿李和尙袁阿梅劉加生張阿四王阿仇王阿寳陳江張瑞仁陳阿仁王阿福陸安懷等向王拆梢洋四元同至湖北路狀元樓大嚼又起衝突旋往浙江路三星樓聚吃講茶互相兇毆除王阿福陸安懷逃逸外餘均受傷由捕查見一併拘入捕房傳同金林王泰元見證陸阿二角送公共公廨訊判金林交一百元人洋並保餘人還押候究在案昨由捕房傳同見證陸士卿將各人解廨經代理讞員王肇之君會同英領康君逐一研訊之下以楊杏生范阿榮二人爲首滋事着各押一月陸安懷王阿福各存洋十元保出顧士卿交十元人洋並保金林仍交原保候再復訊餘人各押兩禮拜示儆 
[行主對於夥友之寛容]  
方阿大向在北新涇祥茂花行爲夥前日在徐家庫協記花行内收得賬洋三百二十四元逃至滬上先兌金戒一枚繼至石路某衣莊買得綢衣五件正在交換被老閘捕房包探曹錦珊查見以其形跡可疑上前盤詰言語支吾遂即帶入捕房詢知前事禀明捕頭將方收押昨傳祥茂行主任嘉山併送公共公堂訊明中西官以方年輕初犯並經原告代求姑寛判方開釋起案衣洋交原告其領 
[偷竊蔬菜之爭鬥]  
鐵路北鄕民王阿寳前日在采園内捉獲偸菜小竊錢殿臣當互扭時錢以掘菜之鐵器拒敵被王回擊致傷錢之頭額由五區二分署崗警一併拘送檢察分庭經李檢察官預訊提起公訴昨由審判分庭孫推事判决王阿寳罰洋一元錢殿臣處拘役一天 
[拘獲一羣竊賊]  
陶大施大洪炳　實甫胡少實張文卿楊長發何毛生徐榮成施如生岳三潘二江二金大　串竊唐福林王阿桂曹泉實等板木等物由探將各人查獲昨解公共公堂經中西官略訊一過判均押候查明於下禮拜訊辦 
[逐出復來]  
王阿菊前因犯案經公共公堂訊實收押期滿逐出租界詎王於前日午後又在松江路徘徊被捕查獲昨解公堂訊明判押西牢半年期滿再行逐出 
[男女串通攫物]  
無賴徐萬高前晚在山東路與姘婦倪王氏串攫李正慶皮夾銀洋被捕將徐與王氏拘獲昨解公共公堂訊實判徐押西牢八個月期滿逐出租界倪王氏斥釋 
[註銷搶案]  
包探錢毒生以陳阿三在山西路攫取婦人金挖耳拘解公共公廨訊供不認押候查究在案昨晨由廨復訊據該處鏡架店夥翁子豐投訴是日曾聞有人大呼搶物惟未目睹訊之被告堅稱係在馬路拾來中西官准將搶案註銷惟拾物不報捕房亦屬違章着陳押兩禮拜金挖耳暫存捕房如一個月内無人來領即行充公 
[夫婦齟齬類誌]  
甬人翟海泉因伊妻張氏（卽張菊香）被妻母張唐氏誘匿不令回家控經公共公廨傳案交保復於前晚傳訊原告投訴前情求究仍被告張唐氏未到訊據伊妻張菊香供稱並非由母誘匿實因時被丈夫凌虐避回母家隨母度日祗須丈夫以後不再虐待情願隨夫回家代理讞員王肇之君以該氏旣愿隨夫度日准交翟海泉領回完叙惟以後不准凌虐如敢故違一經查出或被告發定卽提究不貸又向爲漆匠之甬人鄭桂生因被其妻鄭蔡氏在公共公廨具控不顧赡養求請畢異故於前晚由廨傳訊先由原告鄭蔡氏投訴其夫非惟不顧赡養時被虐待且因隨母度日反誣背逃請求斷離質之被告供稱並未凌虐質因蔡氏不守婦道私自逃匿但小民手藝謀生婚娶非易仍求給領王代讞員判被告將妻領回以後不准凌虐如違提究 
[是好八而非夕人]  
王害茂李道福前日帶領女孩杏子順仔乘坐人力車行經虹口蓬路被某西人所見以王等形跡可疑鳴捕將二人與女一併帶入捕房分别留押昨解公共公廨請究據兩女孩同供年均十四歲信居法租界老北門附近昨日午後一同出外泡水被一不相識之人誘至虹口小菜場女等正在啼器適被相識之王李兩人所見該人即行逃逸旋由王等雇車送回是實訊之王李兩人供與兩女相同兪代襄讞商之英卓副領事判王查兩人開釋兩女各交家屬領回 
[出店毆斃小工]  
滬南久記木行前日裝運木植派出店周阿林押送　浦不陸家嘴地方正當卸貨之際不知何故周忽與信在二十四保十四圖中之小工傳順林口角鬥毆傳方不能支當場被毆倒地而死周知事不妙乘間逃逸適爲該處富潤公司經租帳房雇用之五號巡工龔海生所見報告附近崗警將周追獲解送三區警署收押一面由地保陸培生至地方檢察廳報告請驗昨日午後由林廳長委派鍾檢察官沈檢險員等帶同并警渡浦相驗候再究辦 
[頭破血流]  
羅炳章因向夏子祥索欠起衅互相扭毆夏之頭額擊被受傷流血不止當時同警拘送地方廳昨經檢察官預審驗爵夏子祥頭額受傷屬實判令自行醫治羅押候原告傷愈再核 
[不認呑没田單]  
前充英美工部局小工頭之張學士在公共公廨呈控伊壻王紀生與女王張氏（卽張毛大）呑没田單及器具等情昨晨由廨集訊原告偕證張瀞香上堂供稱所有田單三張於去秋妻子病故後被女與壻呑没尙有家内物件亦被搬去請求追還並延律師上堂代表訊之王紀生偕證馮福堂到堂辯白不認呑没田單中西官以被告不認或者原告遣失亦未可知姑准咨縣補給新單給諭管業至所控搬取器具無憑不追判王紀生夫婦開釋並着擔任堂費完案 
[抗傳受罰]  
錦華釋號主潘裕生曾代協順公司向順昌恒絲號購買白絲七百十七兩計價洋二百四十餘元付去僞票一紙當經順昌恒經理方清演察悉具控公共公廨飭傳不到改出提票在案昨由捕房將潘提至公廨經王襄讞會同美領柏君升坐民庭路訊一過以潘不應抗傳先覆罰洋一元交保候訊 
[見證未及到案]  
萃利黃包車公司主任藻清在公共公廨控告陸德泰不付擔保車價洋六百七十餘元迭經中西官會訊未結昨晨復訊原告延担文幫辦好博魯律師上堂譯訴案情並稱尙有見證二人現在宜興不及到堂請展期再訊中西官准之判被告仍交原保展期兩禮拜再行广審 
[公廨訊理債務]  
金記磚灰行陳金濤被作頭金掌華虧欠貨洋三百二十餘元又某溙店主程質文被溙作主虞伯梅虧欠溙價洋九百五十九元先後具控公共公廨傳案於前晚集訊陳程二原告投案求追質之被告金掌華供稱去年曾與原告面結淨欠洋二百元而虞伯梅供認照八折結算計欠洋七百元求請交保料理王代讞員判金掌華交保限一月繳還原告二百五十元虞交保趕緊自向原告清理又龔文標控朱景萊串同其戚沈志雲圖賴票銀九十餘兩又馮文俊控唐景梅凌泉記不理欠洋均經傳案訊明沈無干開釋朱等各被告分别交保限理在案嗣因該被告等均逾限不繳故經龔馮二原告分别禀奉公廨於前晚將被告朱景來唐景梅二人傳案經王代讞員訊供之下以該被告等均抗違不遵殊屬不合判朱唐二被告分别押追 
[駐鎭英領蒞滬]  
鎭江英國領事渥德韋君因有要公於前日乘輪來滬一俟公畢卽須返鎭 
[美租界捕房紀事]  
工部局衛生處於昨日上午派小工多人至墨克登路某號屋内澆灌藥水有某小工在門前洗物被二百四十六號印捕查見因其違章向阻不服拘入捕房候辦 
昨有李阿二在途攫取行人袋内銀洋被探談鳳池查見捕房押候究辦 
陳阿三將某號黃包車上之捐照撕下由該公司報告捕房昨派包探王金茂將陳拘入候辦 
[誌謝]  
九畝地開明公司新舞台定於十一日（陰曆二十八）懸掛鄭鎭守使與楊道尹所給之匾額該公司救火會適於是日開幕故於一時至五時備具茶點以饗來賓並演劇誌慶昨承贈劵四紙書此道謝 
[雜評三]  
　　祇此兩言 
日本之哀的美敦書盤旋作勢已久而今果提出矣然戰與不戰尙未可知也戰乎則找國人盡其所有以助戰此外無他言不戰乎則此不戰之故必有不堪言者必較城下之盟爲尤辱吾國人謹誌此日本提出哀的美敦書之日爲我國認痛屈服於强權之日世世子孫永永無忘 
[來函]  
　　紹酒業陳越屏來函 
謹啓者近閱報章政府擬烟酒專賣如果實行吾紹酒業之生機可危然吾紹酒業自行印花稅捐率不均偏重吾紹（因别處不行印花）行銷日漸哀落光復後印花加重而缸照捐又須年換繼之以附加稅重之以牌照稅實已不堪負擔加以年來鹹水進内製釀時取水工作加增更屬爲難所以苟延殘喘者因各坊多有店肆設立資本重大欲能不能一歸政府專賣則酒坊祇能售諸政府酒店必向政府買受勢必層層加價不特行銷阻塞且吾紹數十萬人賴此生活者從此絶矣而洋酒必乘機推廣行銷將來利權外溢國家大宗收入之捐欵恐亦歸於烏有未識在上者知之否耶茲特修函上逹伏求貴報登入來函一門藉此呼　以供有識者这研究 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國健兒（續）] [  雛鶴] 　 
晚秋天爽氣候融和是日非梅蝶赴德之行期乎可愛之朝𠿿絲絲穿雲出似表其歡送者餐後卽挾囊赴站階前海棠數枝臨風　舞似祝小主人之前途者梅蝶匆匆出門行行復行行已抵站矣方購票汽笛鳴鳴車輪轆轆開慢車矣梅蝶一躍登甫凝眸四顧意乃得甚旣而自忖三尺之地尙不能盡識况德意相距千里人地至生何能厠身工廠思潮起伏乃如轆轤不覺悉從中來不能自禁是則一腔熱血付之流水可不痛煞人也乃自悔曰何孟浪乃爾不思及此耶思至此益恐懼旁座見者皆匿笑梅曰何孟顧再索枯腸久之久之始獰笑曰噫嘻竟忘之矣安勞脫非余友　彼自意亂陡德後常以書函慰問曷不逞此一線之機而順畢生願也念至此愉快乃無藝側身倚窗外眺展其矽䫪而爲笑容 
隱隱然洋房一座者匪柏林車站乎語甫畢而車已抵站矣遂下軍且行且問訊始得安勞脫家安營脫方閱報見梅蝶至卢座迓曰闊别三秋寸心時往君父安乎今君不遠千里而來意又不寗耶梅蝶未啓口而淚已直迸眼角而出鳴咽不能成聲少選乃微　曰余爲君述之君須備一副眼淚悼吾意民也君去意後彼法人肆纋益甚無一日安寗吾意人皆切齒奈軍械不精屢起屢仆徒枉死耳余茲來德也爲研究槍械事希君助余一臂力俾余厠身入廠則君爲吾意中興之第一功臣矣安勞脫慨然曰克南孫廠總理余之好友也君母慮此事余可力任也 
游戲文章 
[戲擬某理髮匠供狀事見五月二日要聞欄] [  蓮僧] 　　 
竊匠幼承師蕶壯爲人傭一柄剃刀善舞梨花於頭上千絲煩惱剗除草坏於人間研剪剪修修之妙技具敲敲拍拍之空拳自謂具此好身手豈配黃臉婆哉時有某君新故可潾他短命齊人愛妾多金早學會養子待嫁遂挽月老說風情冐認秘書之聲價無奈細君精選探欲窺面目於廬山寫眞一紙送去晝裹情卽春色三分選定個中愛寵是時窺我面白堪爲鸞鳳之交愛我年靑遂訂鴛鴦之譜冰人傳語謹備六禮之迎將伯多情籌賃三義之店馬車一輛迎來半老徐娘綵結雙埀喜煞靑年高匠討誠妙矣樂可知也意謂生米旣成熟飯嫦娥應愛少年看他一貎如花當具楊花之質况復女心匪石豈同靑石之堅（磨剃刀用靑石）自信跨鳳於今朝敢卜乘蠻於此日矣豈科一宵安宿竟化董鶴而遄歸西字自由頓演　齋之悔劇雲封楚岫何時夢　高唐霧擬藍維時談判初開縲絏被逮提解台前身罹法綱迄今蜂蝶無媒徒切相思於兩地風流已散敢期緣續於三生惟思搭姘拆姘應得雙方之同意似此出爾反爾却成單獨之行爲諒在法律所不容抑亦人情所否認也茲特開忱上逹敢　原情倘使藉絲再續俾聯秦晉於百年則感沐仁風拜禱封侯於萬代供語非虚陳情是實四 
[廳長判辭] [  東埜戲作]  
照得某氏妾容華煥發性質風流初來田含養　玉於小家繼入侯門扶紅娘爲側室方期櫻唇樊素永隨白傳於潯陽花信朝雲長侍東坡於嶺表豈知彩雲易散好夢不長中年喪偶如夫人遽作未亡人白首難諧小老婆章爲小寡老（上海俗顏）擅徐娘之丰韻衾枕不耐孤棲慕吉士而懷春琵琶更思别抱所以滿園春色憑一枝紅杏以傳宣十幅蠻箋託雙翼靑鸞而遞寄則有掃靑麻子拆白黨人垂涎色藝之隹慨然一諾屈指妝奩之富利得多金自知面目可憎祗現情郎於畫裹冐說身家之貴欲摟處子於東　一錢不名一輛車迎來新婦三星在户三義店權作洞房嗟好事之多磨愧隱情之暴露窺郎扇底廬山之面目全非期我桑中醋海之風波驟起匪寇讎而婚媾始願訂夫朱陳易玉帛爲干戈繼可憐乎秦晉得意事成失意事好姻緣化惡姻緣不從鄕裹銷魂偏向公堂　簿本廳長護花成廦定讞原情某氏妾雖云願事二夫究能獨具隻眼文君新寡非相如莫能挑息嬀無言豈子元所宜蠱雖則誨淫誨盜皮條原拉自中宮然而采葑采菲剃刀不施於下體况乎謀財獵艷原出於拐騙之行爲隱姓冐名爲法律所禁止者哉即斷離異以絶關係惟念某氏妾孤陰不生本廳長索居寡偶倘埀靑眼甘爲下陳之充誓訂白頭永列後庭之選仰爾待詔爲我敲更此判 
譯叢 
[意外之死刑（美人哈利生筆記之一）（續）] [  木] 　　 
於時永雪没途馬乃不良於步行數分鐘聞有槍聲發自吾人背後予乃恍然蓋奇姆雖爲予擊暈而倒地固未受創甚今殆醒而出追吾人乎吾人乃加鞭疾馳無何抵車站果有一車預備開駛時則六點鐘猶少二十分也予亟向司車者曰斯時卽能開乎其人不俟予告以吾人所處地位之危險卽截之曰此車果爲予所管理惟須準六時而開遲一分早一分不能也吾人無佘遂登車以俟哈利生乎此二十分鐘之時間不啻度億萬年也久之久之六時果然至矣汽苗一聲車居然離站矣至是予許福克司以重酬福克司辭弗欲其時客車一輛貨車五六列如雁行哈利生乎君知予此時果脫險矣乎未也車方離站若曹中狂之工人已追蹤至矣第聞槍聲不絶嗟夫距此三里卽爲次站抵後起落之貨又名停車又須多時此事若亦知之必沿軌道而追至其時軌道悉被冰雪掩没車行乃極緩嗟乎予之命運亦至惡矣旣抵次站車乃戞然止停久之始復啓行而追吾人者果至矣槍向吾人座車而發幸未命中惟有一次中及車艙木片乃削及予面卒受微傷君視之至今痕猶宛然也車抵特温河後向予素識之商家告貸又五日始抵紐約亟至予兄處以爲去電不覆殆亦有意外之事乎至則予兄在也語予曰汝之電信令予費去六金言次復取予電向予朗誦曰汝於三日之内不以五百金元接濟予者予且不堪設想矣（英文ＩＩＩbonanged）作受環首之刑俗語亦作不堪設想解）弟乎以後來電欲吾出電費者汝少用此俗語也至是予恍然悟予兄不覆予之故全然誤會予意而予無福克司死且久矣（完） 
筆記 
[客談雜記（續昨）] [  遠生]  
　　余家之一日談（四月三十日） 
余家近新飾一客廳陳設以中國紅木家具遍室無一西式物事余意亦久饜肉食而思米食之類也一客見而大詆之謂陳設有三種目的（一）美觀（一）適用（一）舒服今中國木器乃無一而可一客痛駁以爲不然謂美觀舒服皆主觀問題而中國木器耐久可用遠勝西物吾（客自謂）對於舊物多主廢棄惟此等木器則余以爲至寳貴一客謂無論華品佳否要之此等物事較勝於惡劣賤質之仿造的洋貨一客謂君座雖號稱紅木但實非中國佳品若眞是中國佳品則客决不若是之反對一客謂紅木器具不能自由臥起誠哉其不舒服但普通客廳以之肅客非尋常臥起之地此等木器自佳關於此木器問題抵掌飛沬論辯至一時之　政客之多言而好辯如此 
一客以嗜酒而廢其足遍座之客皆以爲嗜酒所至勸其式酒獨一嗜酒者謂我嗜酒某某亦嗜酒何不病足而獨病君可見病自病酒自酒君苦厭酒則已若尙嗜酒則仍須痛飲耳何足爲式病足之客曰醫言宜式嗜酒之客大笑而滿引曰醫言顧可信哉 
同時亦有因墜跌而廢其手之客此兩客相顧而歎息曰我之足與君之手皆不可治所以治之者對於朋友之感情且對於手足盡義務耳斯言乃大發人深省 
自由談之自由談 
　　貓極爬牆狗極跳浜可以人而不如貓與狗乎 
伸頭也一刀縮頭也一刀橫竪是死拚此一死是矣[  佚名]  
要一般闊老不坐汽車不吃大菜難 
要一般嫖客不碰和不吃花酒難 
要一般浪子不出風頭不擲金錢難 
要一般守財虜出一錢救國儲金難[  印培]  
小說 
哀情小說 
[刦後花（九）] [  十四齡女子陳翠娜]  
頃之聞有履聲自外而入金君問曰誰歟則有一人應曰金君我湘娥也鵑兒大驚急掖素雪登樓樓上鋪設甫竣華麗殊絶三面有窓窓外一高樓與此樓遙遙相對素雪至此憊甚遂就一椅而坐 
光陰如逝素雪居金家倐已四日受其穢　之語固不待言特以鵑兒在乃不敢肆然素雪亦不敢怒蓋恐其報之妓院中也今行期旣至素雪乃大喜如犯人得赦欣然與鵑兒往辭金君金君忽發爲詫異聲曰嘻汝欲行耶往何所哉素雪曰往予舅氏家耳曰何日歸素雪曰否予不再來矣金君曰勿來耶然則汝前者何爲又至予家素雪曰吾輩來時非已與汝言之因恐鴇母遣人偵覔故暫避汝家耳曰即行乎曰然金君乃柔聲曰吾親愛之素妹乎汝幸憐予而勿行否則予心碎矣語時故現其和　之容然其人慣以厲色向人至此雖貎爲　然而獰熊乃益甚素雪亦勿懼抗聲曰誰爲汝親愛之素妹吾胡爲永居若家金君曰汝意决乎素雪曰然金乃勃然而怒而色立易兩目灼灼如火箭視素雪勿已凶光暴露雖令鐵人見之亦且駭而鎔化然素雪已爲憤火所燒略不之畏挺然而立不前亦不却金君曰然耶。。。。。吾自有法治汝也語已悻悻而出素雪遂與鵑兒登樓整理行李素雪本無行李所有者蓋即鵑兒臨遁時所挾細軟數物耳少須履聲目樓下而上一人探首入内曰素雪汝尙在是耶素雪回首視之金君也則應曰然金曰吾今有以治汝矣汝可靜居此以思汝過吾待汝薄未復謂鵑兒曰表妹汝當善勸之否則予必仍送汝歸見汝鴇母鵑兒怒曰表兄汝如此行爲吾殊。。金君急止之曰若母語時已午吾今鎖若輩於此而偕湘。。其意蓋言偕湘娥往觀劇也旣而思此語不可對素雪言若言之則素雪必妬此事之成敗未可知矣乃即止不言扁其門且下健躑躅下樓去履聲震梯乃作欣然之音 
痴情小說 
[美女花] [  小山梅郞合譯] 　 
第八章（續） 
侯爵岸然答曰誠然名利二字固爲余畢生所希望而深願保守之者彼天下之人亦何一不驅於名利之途苟不顧名譽則不道德之行爲隨在可作苟不顧權利則無競爭無進步而羣趨於消極自棄之途今汝之所以敎我利或得矣名何在哉若得利而損名則堂堂貴族爲國民之表率者又何以正風俗而化人心汝其休矣余實不敢再聞命矣都而奈勒見侯爵辭色略温知可乘之機已至遂正色呼曰侯爵汝徒固執已見不以余言稍加思索致不能洞窺余之用意良可惜也總之汝仍執抝者則損名失利一如余頃間所言若從余計則不特可因守百萬家財更可保全名譽汝謂利或得矣則余計之可得利汝已承認之矣至於名則余謂汝之名仍安處於汝之囊中初未嘗有所損也余但問汝合公論而不干國法之行爲能謂爲損失名譽乎侯爵答曰是固不能爲不名譽之行爲但汝欲余愛女事二夫亦能謂爲合公論而不干國法之行爲耶都而奈勒悄然曰余固不欲汝女事二夫余但欲汝女棄一夫而復事一夫耳侯爵夫婦離婚爲法律所允許汝以愛女之故汝以福倍而氏不能供應汝女所必需之故正式離婚改嫁汝女於倍而那又誰能毁謗汝者苟以離婚再嫁爲不道德不名譽者則國家法律又何以允許其國民爲不道德之行爲乎良以文明國皆以保全個人自由爲前提不願强怨耦以終其身固與理亞支那國婦人從一而終之義有别支那國人以從一爲婦德而男子之臣妾成羣者反爲國法所不禁我國以一夫一婦不能置妾爲原則而以離婚改嫁爲國法所不禁余未聞法國人以離婚爲恥蓋亦出於不得已也侯爵汝苟欲顧全愛女之幸福保守汝尊貴之名譽者舍改嫁汝女於倍而那之一計莫屬良以汝旣失產則彼敗落之貴族　倍而氏决不能處汝女於安樂之境也侯爵聞言默思不答良久忽又怒曰否否先生汝計未能爲善余亦决不能屈從無論余愛女新婚未久愛情甚篤决不願離婚改嫁即余欲余愛女改嫁者余亦决不願其改嫁於佃户之子咄咄先生汝何言哉一貴族之女公子而與賤奴之子結婚是自投於汚泥之中又何所謂名譽耶 
 
 
 

Page 15

 
 
   
 
 

Page 16

 
 
   
 
