# 1916 - 193 - 4915599

 

Page 1

 
 
   
 
 

Page 2

 
 
時評 
[懲辦與廓淸（冷）]  
　　余謂懲辦禍首不妨其少而廓淸帝孽不厭其詳蓋懲辦禍首爲以前計稍稍漏網於事無害若太求全反多冤擾故不妨其少也廓淸帝孽爲將來計此輩生息實政界之賊不第關於帝制其奔走帝制者不過趨勢附炎之一種具此心理賣民賣國無事不可爲故驅除之不厭其詳也 
　　然而以常情測之恐與我言或成相反之結果者蓋世人每好追咎其旣往而忽視其將來列名禍首莫可運動除潛逃外别無他法彼餘孽者得以出其趨勢附炎之手叚日前奔走帝制者今後復奔走於共和人物之前不但不能驅除且復依然重用是則政界之後患永無窮期耳 
[命令]  
　　七月十五日大總統策令國務總理呈請將參議吳鼎仍叙列一等應照准此令 
　　又令陜南鎭守使兼陸軍第十五混成旅長賈德耀因病呈請辭職賈德耀准免本職此令 
　　又令任命管金聚兼署陜南鎭守使此令 
　　又令任命管金聚爲陸軍第十五混成旅旅長此令 
　　又令江蘇省長齊耀琳電呈蘇常道道尹殷鴻壽差務繁重請免本職等語殷鴻壽准免本職此令 
　　又令任命王莘林爲江蘇蘇常道道尹此令 
　　又令陸軍部呈請任命吳保成爲科長應照此令 
　　又令海軍部呈請任命林廷鋆科長應照准此令 
七月十五日大總統申令陸軍部呈陸軍砲兵少校王德文因案判處徒刑請予褫革軍官等語王德文應即褫革陸軍砲兵少校歸案執行此令 
[專電]  
　　北京電段總理昨偕張士鈺徐樹　謁元首呈復改組政府具體意見奉批照准（甲）形式上要點宣布公文由院取决（乙） 
　　權限内分合標凖自秘參兩廳及各局連帶負職辦法除軍事改專任外餘仿元年制（丙）附則增補兩件一國議加入外賓二仍設政軍財法外五項會議必要時得臨時召集 
　　北京電昨午提出國務會議者報紙條例修正案變更國體要犯適用何法懲治案外官制訂正案稽勳局設立及銓叙局裁撤案司法制度變更案 
　　北京電内部商准交部製特别車票贈由滬來京議員交曹玉德轉給 
　　北京電决俟梁士詒逮捕後交行虧空附帶起訴 
　　北京電李厚基堅辭閩督孫道仁有望 
　　北京電湯薌銘瀝陳在湘困狀及此次變故力辭粤使願即歸隱 
　　北京電昨午京地大雨雹 
[東方通信社電] [  日本人組織]  
　　北京電孫洪伊不日來京將其具體的政見提出當局俟其結果决定進退（十六日） 
　　北京電政府拿辦梁士詒命令聲明交通銀行紙幣政府負其責任與梁士詒個人無何等之關係（十六日） 
　　北京電新任山東省長孫發緒决定就任擬不日赴任（十六日） 
　　濟南電周村護國軍首領吳大洲因奉黎總統電召特於今日遣派代表二人晋京臨行囑託申明意見希望將山東護國軍改編組織一師並認督軍張懷芝爲絶對不適當甚望更調推選純粹民黨人物（十六日） 
　　濟南電新任山東省長孫發緒擬不日來濟舊巡按使蔡氏俟孫發緒到任後即啟行其餘山東官吏亦將大有更動云（十六日） 
　　北京電日置公使本日偕同眷屬首途歸國中外人之送行者甚盛所遺使事林公使未到任前由小幡參事官代理（十六日） 
戰電 
[（英人路透電）]  
　　巴黎電今晚公報云全陣線本日殊安靜昨夜法飛機以重炸彈數枚擲擊末爾漢鎭以報德軍轟擊無防之品勒維爾鎭一舉（十四日） 
　　巴黎電今日下午公報云德軍以炸彈在亞伏柯爾砲壘東北回攻受挫佛勒里村有劇烈之砲戰敵軍在亞泊勒芒森林進攻爲法軍砲火擊散德兵在伏村叢林從事偵察者爲法兵開鎗擊退（十五日） 
　　倫敦電今晚海格將軍報稱惡戰終日進行英軍擴張所得之地固守敵軍第二陣地起自小巴桑丹村止於倫格伐爾村塞洛萊叢林亦在内敵軍奮力回攻兩次均遭挫衂德軍後曾奪回小桑丹村但即爲英軍逐走英軍於十一十二兩日專事轟擊敵軍固防之第二陣地以爲進攻之準備今晨三時二十五分英軍猛轟後乃縱兵進攻遂走攻線之戰壕敵兵俘敵甚多近今有英兵一聯隊與大隊分離在塞洛萊叢林被困四十八小時之久今日亦往救出今日下午小巴桑丹村之德兵被逐後該村今仍在英軍之手（十四日） 
　　倫敦電海格將軍報稱英軍陣線諸事順利英軍於某地點逼令敵軍退至佛里柯爾至瑪美資原陣線後四英里之第三防線英軍自大戰始至今共捕虜萬人内有二千乃前二十四小時内所得者中且有禁衛軍聯隊司令一員英軍所獲戰品不計其數（十五日） 
　　倫敦電佛萊克費特報估計聯軍在松末河取大攻勢前轟擊七日共用砲彈三萬枚（十四日） 
　　被得格勒電今晚公報云敵軍圖在斯土克化特河左岸取攻勢未得利斯特里巴河西面之戰事勢已稍弱（十四日） 
　　羅馬電今日公報消息全陣線除砲隊日益活動外意軍且不避艱困復開掘地道歷時甚久通至開斯臺里土山巔下埋置地雷於十二日轟發將山巔炸去守兵盡斃意軍即攀登山巔佔據該地而固守之敵軍回攻者均被擊退（十四日） 
　　彼得格勒電今日公報云昨日敵軍猛轟纽拉洛維基東北戈羅狄斯基東面之俄軍陣線且在斯克魯巴伐村境各地點屢取攻勢均爲俄軍擊退大受損失俄軍回攻者得有土地俄軍復在歐士魯姆西面佔據新陣地現距貝布爾十英里末虚西南之土軍抵禦雖猛而俄軍仍佔優勢（十五日） 
　　彼得格勒電高加索陣線之俄軍進攻頗得利尤以歐士魯姆西面爲最士氣大振俄軍獲此勝利德軍必將派兵援助土國伹德軍現正在歐洲戰場抵禦聯軍之總攻勢故恐未易撥兵助土（十四日） 
　　開羅電麥加其餘砲臺均降大長官計軍官二十八員未傷之兵九百五十人受傷之兵一百五十人麥加大長官自宣布獨立至今共俘軍官百員兵二千五百人文官一百五十員共獲野戰砲十尊過山砲十尊機關鎗十五架此外尙有戰品甚夥麥加今無土夫蹤跡（十五日） 
　　倫敦電德公報承認英軍擊破波齊愛萊與倫格伐爾間之德軍陣線獲有土地且佔據塞洛萊叢林又云及英兵分隊在安格河與勒維勒境及亞美蒂愛爾與亞拉附近小攻數次且稱德軍已奪回本月三日在俄軍陣線斯克魯巴伐所失之地俘軍官十一員兵一千五百人（十五日） 
　　瑞典京城電聞十二日戈士倫島北部有海軍戰事（十四日） 
　　倫敦電英政府通告各中立國謂倫敦宣言書現因戰爭更變之狀况未再行遵守故已作罷惟協約國仍擬遵守萬國公法之網領云（十四日） 
　　倫敦電每日電聞紐約訪員謂上議院討論海軍議案時議員洛臣謂巴拿馬運河之航行未足恃恐大盤隊未能由此洋而達彼洋而達彼洋故除大西洋盤隊外宜另造太平洋艦隊 
（十四日） 
　　倫敦電西班牙鐵路工人罷工已領布戒嚴令（十五日） 
華盛頓電國務部正式規定德潛艇德意志號乃屬商船（十五日） 
公電 
[贛省國會議致大總統電]  
　　北京黎大總統段總理鈞鑒兩公執政即令罷兵一切爭持依法解决自非有抗命挑　如龍濟光其人者全國當無戰事可言乃贛督李純前派重兵於贛南旣不遵令撤退現復將由湘返贛之第六師悉數開赴贛南沿途節設兵站銳意作戰聞係與龍濟光密約夾攻駐韶滇軍證之實情已難爲諱値茲力謀統一使復横啓釁端豈惟糜爛地方抑且弁髦法令况粤事紛糾解釋不遑若加之厲全局不難動搖李純何人敢爲戎首應請嚴飭立撤贛南軍隊以示無他而免戰禍大局幸甚贛省國會議員陳鴻鈞文羣王侃難家衡周澤南陳子斌鄒樹聲邱冠棻盧式楷符鼎升彭學浚賴慶暉鄧元葛莊劉濂蔡突靈鄒繼龍盧元弼潘學海程鐸歐陽沂曾幹楨賀贊元叩宥按尙有一致肇慶軍務院電請主持公論嚴爲監視其餘措詞略同 
[岑都司令來電]  
　　雲南唐撫軍長上海梁政務委員長唐外交專使海軍李總司令貴陽劉都督衡州桂軍行營陸都督南寗陳護督杭州吕都督湖南湯都督滇第一軍行營蔡總司令滇第二軍行營李總司令松坎戴總司令資州羅總司令鑒海軍李總司令鼎新當袁氏叛國之初矢敵愾同仇之志密謀獨立三月於茲惟以所轄盤隊不能集中有碍進行致遲發布茲各盤已自烟閩先後集於滬上各將校集議僉以黎大總統現已繼任自應一致擁護遵率不踰惟稽之南中誓師之詞返之我軍護法之意非至約法恢復國會開會内閱依法成立未爲盡其職責各盤隊本此要求應即宣言與護國軍一致行動以藏未竟之緒先後來電見告熱忱毅力欽服同深查軍務院組織條例第三條李總司令當然取得撫軍資格前以事在秘密未便明電發表現旣正式宣布自應由軍務院依法補行宣告李總李令鼎新爲軍務院撫軍以符條例特電奉聞岑春煊叩卅印 
[上海律師公會致北京電]  
　　北京大總統司法部鈞鑒律師章世菼於癸丑被江蘇高審廳强指附亂擅令停職經總檢廳以證據不足决定免訴卽由前梁總長兩人之撤銷停職處分嗣前章總長又飭發交律師甄别審查會審查舊案重提顯與前令抵觸且附亂係屬刑事總檢廳旣予免訴審查會無權推翻章令殊無根據並請迅予回復職務實爲公便上海律師公會叩 
[李鼎新致福建李督軍電]  
　　福建李督軍鑒閩 
 
 [ 
 
 
 

Page 3

 
 
　　省秩序安　閩僑甫竊聯　中央　請撤兵乃前日海　赴閩查有裝運大起軍隊大啓中外驚疑外間哄傳有閩贛合兵夾攻廣東護國軍之說不爲無因現中央開誠相與所有各省駐軍正在預備撤退軍務院亦方協商善後辦法爲尊重中央之表示全國軍事趨重收束而閩獨　張海軍宣言以和平統一爲主皆職志所在不能無言用　誠相告毌再運兵俾免誤會是所禱切李鼎新銑 
[六安州竇延年來電]  
　　申報館轉孫伯蘭先生鑒公長敎育國本有附萬勿固辭竇延年元 
要聞一 
[發表懲辦禍首明令之原委]  
　　懲辦罪魁一事千回百折近始决定以明令發表聞政府對於此事始本尙有躊躇後得江蘇督軍馮國璋電謂不從速發表恐到國會開後牽涉愈多益難下手旋馮督軍又以此事特派要員來京面謁執政力陳此事之不容稍緩政府之意始决其决定之辦法旣不由行政處分亦不令司法機關一律起訴乃以近年習用之辦法由大總統以命令提出主名發交司法部轉交總檢察廳辦理其所取之範圍極狹當局斟酌更改已不知若干次據最近可靠消息實有八人即楊度孫毓筠梁士詒朱啓鈐周自齊顧鼇夏壽田（内　一切文電多出其手）薛大可（亞細亞報經理最先鼓吹帝制）是也據順天時報云聞政府已承認南方之主張决計拿辦帝制禍首楊孫梁朱顧周薛夏等八人治罪已經發布明令惟彼八人中有聞風遠颺不在中國境内者政府雖稱拿辦亦無術可以逮捕之特等雖獲倖逃法網亦終身不得再履中國土地矣又英文京報云懲辦帝制罪魁問題原爲南方要求條件之一非將彼等嚴辦不足以平國民之心而維國法昨日政府已有明令宣布彼等之罪狀照法懲治不稍寛假但帝制派之罪人太多大有誅不勝誅之勢惟欲懲治少數著名罪魁职如楊度梁士詒等以警其餘此等辦法吾人頗表贊成也又云去年帝制事起亞細亞報及國華報等由袁政府領有巨額津貼該兩報經理人薛大可烏澤聲吹鼓帝制不遺餘力故亞細亞有元勳報國華報有凖元勳報之稱今薛大可已由明令拿辦何故不拿辦烏澤聲外間謂國華報恃王揖唐爲後援有恃無恐不知然否又亞細亞報自知不了故於日前登一廣告聲明改爲謙記公司接辦不知是否屬實又不知謙記公司果爲何人所有政府應卽澈底查辦勿使帝制餘孽得逍遙法外也 
[辛博森之中國國會論]  
　　省見黨見之宜除　　法制美制之採用十四日英文京報載辛博森所著中國國論一篇茲節譯其旨如下 
　　中國破天荒脫除桎梏之國會行將集議其目的所在可以極簡約之詞以明之取中國人民所固有之民政主義納諸中央政府之集合體中而鞏固之此即中國國會集會之宗旨也實行此意之方法或未免於爭辯然國民代表集會之宗旨則不容有異見余局外旁觀縱目前途敢謂華人在三千年歷史中絶未遇一試驗如今日之重大者議員爲國民代表當聚而不散結而不分務使四萬萬生靈之散漫利益摶聚粘固此爲國會最要之事業舍此而外無足道矣國會在西語爲巴力門詞出法文義爲談論就本義而言巴力門者乃論政之所國事先由巴力門議其當否評其價値酌定其宜攻擊其短非者毁之是者譽之然後以多數通過之此巴力門之地位也巴力門旣可爲歐洲所發明極有力之制度亦可爲歐洲所發明極無力之制度若在文化發達之社會中國人皆知先必有無窮之授受而後始可奏融和一致之功則巴力門制爲有力若在秩序凌亂之社會中國人愚蠢以爲言語之激昂彈劾之手續卽足爲建議之論據則巴力門制爲無力世界各國中巴力門政府幾無一未經摧殘所奇者巴力門愈接愈厲每經一挫折則其力愈强性質愈善知識愈富效能愈大而造成偉大國家之勇氣亦愈顯明當民國二年中國國會集議時袁氏竭其心力務使國會成一放縱恣肆之假面跳舞會外人不察多以袁氏爲然而斥國會之言論要知言論爲巴力門第一作用先有言論然後有事實議員豈可無言論哉爲國之患者不在於言論而在於言行不能並進國會不能盡其忠僕之職耳今者國會集議有期國會當以定其事權明其範圍爲先務兩院議員當先知所代表者爲國民而不僅爲一黨之關係一方之利益百年英國名人布克氏經白里斯土爾城舉爲下院議員後即幡然變計悉改其從前政見以國家利益爲前提而不孜孜焉專以其所代表之黨派利益爲念如布克其人者可謂得議員唯一適當之態度矣如中國國會議員深明此義則黨見省見自可化除而革命自可從此消滅矣但最大之困難尙不在此而在使政府立法部與行政部間有一種適當整齊永遠美滿之聯絡茲事不易解决凡華人之未久在外洋者鮮能了解之中國苟欲立法與行政情意不相隔膜則宜採用英國各行政部在兩院皆有代表之制或任議員爲各部次長或　議員爲屬於國會之各部次官若國會再如從前制度有要求閣員出席質問辯難之權則將引起可爲政治上極荒謬事蹟之種種舉動設採英制議員有疑問者每日可明白冩出而得明白之答案膜隔自袪裨益良多至於常駐議員以研究各部政事頒發報告爲贓　者一層則法國制較英劃爲善亦中國亟宜採用者　採法制即可駕駛支出經費而破黨派之奥援也以言外交美國以全權寄諸上院俾上院得以隨時考察國際事件中國自英使巴夏禮在總理衙門以拍案威嚇爲辦理外交之附屬手續後辦外交者常蒙此種凌辱此後中國若於外交事件採用美制則拍案威嚇之舉動可不復見矣尤有言者國會成功之樞紐即爲國會藉行政機關以確定其權力及與各省之權國會之成敗視此而定苟國會不能以絶對無誤之形式確定其代表民國神聖機關之權力則後之史家將謂中國國會直一繼帝制運動而作之滑稽劇而已當此時局吾人鑒於代議制之禍福而有期望於北京政府者縱政府迄未完全組織然不可不立即凖備絶對不能容忍各省抗命長官之辦法今日各省情形殊不見佳吾人無庸爲諱公然大膽厚顏以爭權利者至少有四省未聞讉責相加吾人於此見袁氏死後而發生之反動力焉政府宜定有進無退之政策以期及早恢復約法所載明而爭權利者所違抗之權力權力各省之抗拒中央者宜亟鞭策之而使其服從先從魯省辦起苟此策行於一省而有效則各處風潮自然平靖立國於世界以法律與秩序爲基礎今日當逼令服從無商榷之餘地不然則明日將見國會集議呌號搗亂甚於昔年適徒負吾人所懷抱之高尙希望而已矣 
[劉人熙就職後之湘政局]  
　　湖南自湯督出走後游兵痞匪到處横行省城秩序幾至大亂省議會駐省議員彭兆璜等特致函都督云吾湘此次變局仰賴鈞座擔任維持藉以保全秩序現城廂内外毁局刦械之事時有所聞警察部分已失效力應請都督速予設法維持以靖地方而免糜爛劉督得信後以保全治安端賴警察是恢復警察一層實屬刻不容緩昨已委任省城商埠警察署長周介　速行設法恢復具報聞周已連夜着手辦理矣劉都督并頒布禁令十條如下一放火搶刦者斬一造謠惑衆乾斬一姦淫擄掠及擾害敎堂者斬一軍士不遵命令擅自行動者斬一官吏捲欵潛逃者斬一未舉命令私招軍隊者斬一强買壓賣者斬一　佔私人財產者斬一官吏擅自離　者拿辦一未奉命令私自逮捕者拿辦 
　　唐蟒已解去衛戍總司令職由程頌雲司令任爲第二支隊長聞唐君當解職之際槍斃前都督府調查李福生等四人其所出宣佈罪狀文件有罪過滔天萬惡不赦之湯　　之調查某某等字樣 
　　龍璋已就湖南民政長一節曾誌昨報茲聞省議會駐省議員頗爲反對蒞任之次日卽宣言龍璋之就職本議並未與聞當然不能承認已電中央請示核辦其所持理由以爲獨立各省並無民軍分治之事湘省事同一律未便獨異且龍氏雖屬公推究不過共濟會一部分人之意（龍氏爲共濟會會長）微特未能代表眞正民情且無代表人民之資格本會徒以到會議員未滿法定人數旣不能正式開會自未便以全體名義對外負責而民政長之設立乃不得不任其組成似此情形實不足以饜人民之望且政局維新百端待理自廳從速召集以順輿情云云刻已通電未經到會各議員催其兼程來省矣湖南新報載龍民政長爲曾前代督召集紳學商界所公舉旋經曾代督登報更正謂並非本代督召集各界所推與云云龍氏見各方面均不承認擬於日内去位離湘 
　　此次與湯督同時逃遁之公立第一中校校長施文垚雖係盡忠帝制首先稱臣然其罪究不至於暴屍示衆乃聞該校長被捕後即殺之於議會東街不許收屍埋葬亦可慘矣又聞已逃之警察廳長張樹勳亦已於日昨被捕伹不知是否確實 
湯氏在湘之第一惡劣政策莫過於紊亂金融加發紙幣至數千萬之多邇自西南戰事發生軍餉尤極繁鉅湯氏旣無從應付亦惟有加發紙幣之一途於是紙幣日多銅元日乏每票錢一串僅能換銅元八十五枚一般商民於無形中虧損不少及湯氏逃遁以後湖南銀行即行停止兌換以致銅元愈乏巿面銅元價値較前益增劉都督特令該　　行從速開兌以維金融 
　　湖南銀行自湯前督出走後其監理官唐人寅坐辦錢葆靑均已隨時避匿該行即停止交易並不收兌課員司事亦多走散各機關支取銀錢均以無人經理槪未照發昨由劉督派委陳光晋郭笏照等爲淸查員前往該行淸查一切賬目聞該行内容極爲複雜一時頗難着手云 
　　劉都督以接任伊始亟宜篤睦邦交爰於日昨親赴駐湘美英德日各領事府拜會通知一切湘政局變更情形並擔保外人在湘商務之安全以及敎士等在湘之危險聞各領事對於劉氏就任都督極表歡迎湯氏逃遁時令其親信王某先解光洋八十萬元　籍不料行經某釐局被湘紳陳樹藩之次公子查出知爲湯氏所有當卽全數扣留聞已於日昨押解來省並聞湯氏逃　以後督署所遺湯氏贓欵尙多 
　　　湘垣數日以來各軍首領不免有爭權奪利之舉各界人士噤不敢言昨聞湘西總司令兼辰沅道尹張學濟曾通電來省略謂近聞省中意見紛歧不免個人權位之爭道路傳言本不足信惟念吾湘父老子弟久處於水深火熱之中拯之惟恐不及若或　牆起釁同室操戈匪特貽笑隣國抑且重禍吾民瞻望湘江憂心如擣諸公顧全大局固所欽佩尙望鼎力維持爲湖南留一片乾凈土等語斯言可謂能盡其忠告之責者矣 
　　唐蟒在衛戍總司令任時所發布之討湯　銘檄文亦數其十大罪末有有一於此未或不亡况極惡窮兇肆無忌憚罄南山之竹未足窮其罪决東海之波不足　其奸天人共憤神鬼難容哀我湘民何忍坐視是以蟒董率　　恭行天討提戈蒙險死生以之等語 
[川南停戰後之川西戰訊]  
　　（特别通信）瀘縣牛背石戰况情形曾詳前報茲得川訊張煦所統軍隊在戰事初起時本草草成軍歷戰多時皆賴張氏及其將士熟悉瀘縣地理一切布置因以不致失敗停戰以後張氏乃急從内部極力整頓聞其近來組織之内容除參謀秘書副官三處外分軍法軍需軍醫三課軍械併入軍需醫院併入軍醫量材任事因事擇人舊有人員酌爲分配其熱心投效者則加以虚銜隆以客禮處亂權宜自難以一格拘也又開辦隨營學校一所定名臼陸軍隨營學校以養成初級軍官爲目的三月卒業校内敎員除本部職員兼任外特聘第二期軍官校畢業生郭成堉君主任其事屈指行程當已將行蒞止所收學生以投效本部具有普通智識者爲合格蓋以利便軍事敎育之進行也月前任若丞楊炳臣等取銷其三　司令之名稱向張部交涉請爲歸併現已編爲第三支隊張部參謀周劍湖繼到松漑一帶又實招三營快火有七成可以編成一支隊張部職員胡惟凱及其他所招之兵又可成一支隊此外則毌劍魂部下約有六七百人願一律併入張部聞已交涉就緒攎以上種種情形觀是張部兵力已以次增加矣惟總司令部所發伙食（護國軍之在川者多只有伙食而無薪餉）月僅二千五百元張於前月詳請增發三千旋奉批核准一千五與前凑合爲四千元其餘不敷之數均歸就地自籌前月二十六號張委參謀長郭守元爲宣慰使撥兵一連向江安南溪方向出發一以接收鎗支一以就地籌餉又詳請總司令部擬撥一支隊駐紥江安以便渡江嚴施兵力尙未奉批故未行動此張部近來對内對外之一切籌畫也惟繼續停戰以來張敬堯又復要求緩攻彼頗自退與南軍併合一致討袁護國軍總司令部限以一週退出瀘州納溪南溪三處旋卽雙方交涉妥協陳二菴繼亦宣布獨立而周駿王陵基乃以袁氏之一紙命令由渝上行分駐榮隆一帶并分兵到資州與陳二菴軍接戰旣而陳軍數不利陳遂委川以去周覺揚揚得意入省據守然而中央最近處分川事卽以蔡松坡總司令接收一切乃周不自度量仍盤據成都殊無去意於是張軍司令部曁羅佩金劉及之熊克武雷飈各梯團等同時均奉蔡總司令命分投進逼成都大致周駿如不自退恐旦夕即將有一場劇戰也 
[駐滬粤議員之茶話會（續）]  
　　黄克强演辭國民今尙在知識幼稚時代固知專制之害民尙未知共和之福民固知維持共和之必要尙未知官僚政治之未除欲與之以覺悟實賴言論界負有覺後之責者約法爲吾國共和政體之根本法此次流血半天下所爭者只此袁世凱死吾國民聲　力竭以請於政府而政府旣服從民意恢復約法今乃尙有全無心肝反對約法之恢復者此言論界所不可不注意者一自袁世凱揑造民意而後彼第二等野心家逞其辯口諸辭猶欲本其開明專制之抱負中謬說於國中此言論所不可不注意者二顧吾今日欲的供獻於兩院諸君者中國軍隊純統治於私人以私人之軍隊而加以國防軍之外　無知識無學問宜乎爲私人所利用然則將因是而盡廢之乎則又不然軍隊之罪惡不在軍隊之自身而在政府之不能厲行國民軍敎育何則吾國生產力之薄弱軍費之不能得大宗供給此爲事實上事無可免者自歐戰開始而後戰線之軍隊動以百萬數百萬計是非僅各國軍政之發達乃其生產力充足故養此巨額軍隊而有餘耳以吾國現在之生產力論實無此養育巨額軍隊之能力故今後宜注意於軍事的國民敎育自小育以上於普敎科中加入軍事敎育則國中多一就學之兒童即多一曾受軍事敎育之國民一旦有事徵集令朝下夕可得國民軍在千萬以上此爲軍事上之改革僕素抱而未發兩院諸君此去對於軍事的國民敎育宜注意及之惟欲提倡軍事的國民敎育當先提倡國民敎育今國内之敎育狀熊如何乎僕　在鄕里百里以内有小學四十餘取諸公欵者爲多不及三年聞所存不及七八所資以辦學之經費皆消納於籌備帝制及抵抗民軍中用知政治不改良必無敎育發達之望而吾所謂軍事的國民敎育尤將等於夢　矣孫先生頃言衣食住爲政府對於國民施政之主旨無　用之敎育則衣食住三字仍不易平均何則中國之所以窮窮在貧富不均耳欲均貧富當令全國人民無一不有謀生之智能欲全國人民有謀生之智能非普及敎育不可美國現在多有形似敎育捐之一法凡有恒產而具瞻濟敎育之能力者無不奔赴於提倡敎育之旗職之下是則僕於兩院諸君以外深望國民者 
　 
 [ 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局收束與閣員更動]  
　　十二日國務院開談話會時由段總理提出一商榷案交由國務院詳細審查聞其大旨略以中央對於恢復各要案見諸實行者已屬不少維護共和之精神及抱具之宗旨可敢告無罪於國人當此南北意見調融之秋儻有蓄意破壞者宜如何對付爲圓滿之政策等語聞國務員中有二人主持當視爲破壞大局之公敵其餘各員均默無表見此問題遂無何等解决日昨段總理曾特派專員四人出京均爲中級軍官分赴皖寗徐鄂等處馮華甫張紹軒王子春各督軍及倪丹忱省長有秘密接洽商榷之要務個中原因約有兩項傳聞一爲近來馮張王倪四君對於南方之要求順有論列深恐有何决裂之虞特密示以中央意旨不得有意外之舉動一爲有特别密商解决時局上之特别要欵二說未知孰是要之必有最密要問題之商榷無疑此外對於軍務院取消一節政府亦已迭電廣東岑都司令南省重要人物以此舉尙須稍緩時日蓋一因護國軍衆多一時不易收束不可無統屬之機關二因新内閣尙未完全成立國會猶未開議不可無團結之力以促憲政之實行三因雲貴諸省猶未取消獨立不能無統　軍隊之處云 
據政府消患外交總長唐少川未允就職政府擬另畀予重要位置外交一席仍以陸子欣氏復任司法總長張蓉西迄未有允就職之表示農商總長張乾若亦决意辭職將來此次之短期内閣必須另行改組经免行政無人負責而防政務廢弛司法總長一席非王寵惠即江庸升署農商總長以張謇王正廷兩氏最有希望另一消息謂許世英轉交通其内大有原因據聞許决於國會召集前提出辭表或由中央改任某省省長决不列入閣員提出國會其交通一席某要人已兩次面陳極峰擬請任梁任公藉以副洽南北意見更可用省籍關係一淸該部之宿弊聞日内將電商任公徵其同意俟得覆電即可發表再者此次被任爲敎育總長之范靜生君於前日出京赴津頗傳某當卽由津返滬茲聞范氏實未南下十二日下午猶有人在津見之叩以行蹤則云定以十四日津浦早車南下此次任范氏長敎育即於十二日明見命令而范於是日下午仍未知有此事可知當局之任范氏又未得其同意也 
[薩鎭氷等之軍人同德會主張]  
　　薩鎭氷孫武蔣作賓哈漢章等昨致軍人同德會書云軍人同德會諸公鑒華翰奉悉公等鑒往察來特創斯會冀吾國軍人消滅黨禍納於大同之軌宏謀遠識良用欽佩惟細讀宣言書及會綱各條大抵以保障共和服從國家法律超脫政治範圍爲主旨鄙見所及有末敢盡表贊同者敢貢其愚用備採擇夫國之有軍人原以之保障國家捍禦外侮恪守軍紀不與政治爲軍人天職環球各國咸本斯意以治其軍制之以軍律重之以敎育乃養成完全黨缺之軍人初不待自行結會互相提携始克就此範圍也現在大局初定吾輩凡入會者當然認爲保障共和恪守軍紀設有不願入會者豈能有所歧視耶軍人而不能恪守軍紀保障國家又豈能不由法律裁制而專恃此會以處决之耶氷等原非與貴會有所反對但求無背軍人固有性質日前張敬與君來亦嘗略爲道及並望將此會仿各國軍人偕行社俱樂部之例辦理並呈由大總統及政府核准立案將斯會作爲永久機關凡屬軍官悉入斯會以重吾軍人不能私行結社之義而其主旨專在聯絡感情講求學問增進道德即所揭諸綱亦在軍人道德範圍之内不必明白表示致滋歧異也芻蕘所及敢布區區如諸公仍執原意進行則氷等不敢與聞卽請將賤名屏除無任盼禱 
[川湘粤問題之解决難]  
　　周駿早經政府電令來京聽候任用而以蔡松坡督川不意周駿逐去陳宦即妄自稱尊戀戀不忍去前旣致電中央謂蔡松坡助陳攻彼言下頗形不平而於來京事絶不提及政府惡其抗不遵令當又密電蔡松坡責其督師西上相機剿辦蔡亦已於本月之初嚴飭所部分道進發乃最近政府得周來電則措詞益形荒謬竟謂四川者四川人之四川也苟非川人不易統御烏能收拾此擾亂之局言下當然有不願以督軍讓與蔡氏之意蓋蔡固湘人非川人也昨有四川旅京同鄕彭光烈等上書總統總理懇請下令禁止川中戰事略謂自滇黔起義川省首受兵災半載以來死傷滿目流離遍地城邑焚燬田里邱墟慘痛之情褚墨難繪現在共和重布方幸漸有生機不意昨見路透電音雲南軍與周駿兵隊又起攻擊倘聽其互相爭戰兵禍所及川民恐靡有子遺也（中略）乃竟遽起兵爭計必互有誤會光烈等籍居西蜀廬墓所在關係尤深切恐玉壘錦江由此或成灰燼爲公懇俯念川民創鉅痛深不堪再遭兵禍查照廣東前例飭下雙方即時停戰特派專員前往查辦抑或就近派員調停和平解决四川幸甚大局幸甚云云據官場消息段總理於十三日上午在集靈囿召開非正式之會議後約十一時晉謁大總統一次據聞除面陳關於閣議各項財政議案外曾密陳十二日特交陸軍部核覆解决粤湘川三省軍事政策案部議解决計畫請先致電岑春煊蔡鍔唐人寅（即唐蟒）陸榮廷等徵集政見並有先將關係川省周駿抗命之咎宣示罪狀之請聞此議有日内發表之說 
　　某京報載長沙電謂陸榮廷於初十日由衡州起身回桂駐衡之桂軍亦訂於十三日　隊旋桂湯薌銘出亡後湘軍以搜捕北兵爲藉口肆行搶掠致秩序紊亂已達極點曾繼梧竭力規復秩序拿捕暴兵數名立行鎗斃梟首轅門以示炯戒並貼一告示倘拿捕暴兵者賞給銀一百元告知當局者賞銀五十元同時起用前警察廳長林召集已解散之巡警以充警備又唐蟒部下兵士繳其武器後一律解散該埠日英美三國領事因僑民生命財產有危險之虞故連袂詣督署面晤曾繼梧請其從速恢復秩序至於湯薌銘氏則於初五出走後所部屯紥湘陰而湯即乘艦赴漢現已於昨日（十三）由漢來京入居石虎胡同本宅聞其部下退出長沙時尙有兩旅餘今仍屯湘陰惟沿途頗有潰散 
　　聞龍覲光已於前日來京入謁總統遞一說帖指陳粤東近勢竟欲請政府調福建江西兩省軍隊會攻肇慶撲滅軍務院總統當即嚴詞駁斥并語以贛閩兩省軍隊無多大局略定亦安能輕率動不如勸乃弟就此罷休免得彼此相持得苦人民覲光知其計不行始默然退出 
[湘民請退北軍之函電]  
　　七月十日湘省公民致北京電云北京黎大總統鈞鑒帝制發生滇黔起義北軍南下湘人慘劇痛不忍言今日何日袁氏旣死休兵有約洞庭東望生氣復萌舊約國會旣經恢復息事安民迭有明令乃鄂將軍猶復遣兵東犯佔領岳陽湘人何辜更遭荼毒士農工商慌恐驚避痛苦載途今我總統惠澤羣黎化除南北湘水衡雲同登幸福伏祈電飭北軍速出湘境維持秩序以慰災氓臨電懍溧引領待命公民余鏖鍾建勛陳瀚　吳景鴻楊砥才鍾傑易秉鈞黎琰熊仁洪本　歐陽璜劉湘楊炳李泰皆文希謨杜時化魏振邦蕭秉　李健余覺民蕭偉龔霞初文偉斌羅福龍黄衍鈞鍾樞梁元超陳安良唐賡楊容秋灰叩 
　　又致劉都督公函云艮公先生鈞鑒湖南大局賴公維持至有今日盛名大德洽於民心湯逆宵逃曾公代督湖南秩序雖未大亂而商人慌恐異常内訌外侮之發生一髮千鈞之危狀我公以耆年壯志肯出肩茲大難大責愛國之熱忱有令人佩服莫名者也然興言今日事急矣勢危矣糜爛湖南大局待救岌岌不可終日我公擁有全權巨力當畫良策使我湘人立於不敗之地乃者湯逆竊據湘陰北軍佔領岳鎭兼之由省竄去之北兵沿鄕擾害無所不至農工罷業避徙盈途想我公關注民瘼必有聞見如至擾亂地方治安終於不可收拾倒湯民黨何能甘受此咎爲今日計亟盼我公速出勁旅抵禦外侮而靖内訌並乞轉電中央政府請速調退岳州北方軍隊爲湘人請命以安民心不勝惶恐盼禱之至 
[成都通信]  
　　川軍第二軍劉存厚軍長退駐新津後周將軍特派參謀長徐申甫張蓬山前往請劉入城劉尙未允徐張歸告情形周又電新津勸駕劉旋致覆函云吉珊學兄大鑒鍾旅長及張參謀回部稱述吾兄辱愛之殷不勝感激惟歡迎一節非特愧不敢當情形亦有窒碍蓋我輩金石至交同衛桑梓固無彼此之分顧兵士智識短淺若入城過多難保無衝突現在守城兵士與弟部城外士兵已時有違言貴軍初入省城稽查自當嚴密然設兩軍誤會則彼此一片肫誠必致淹沒弟此次赴省原爲維持秩序今兄旣入城自能擔負責任已無到省之必要弟現擬移住新津一則該縣設有電局可以　時電商消息不患滯遲一則兩軍相處較違自無嫌隙之生刻下遍地匪風民不安枕擬在西南各地分道淸鄕以副吾兄保衛川局之盛意又致各界函云成都各界各報館及吾川父老兄弟均鑒存厚此次率軍入省本奉陳督電調維持治安並無私毫權利思想區區愚忱前經函致各界載在報端諒荷鑒察現在周總司令旣已到省就職兵有雄厚足資鎭懾吾川之治安可期則存厚起義之目的已達我軍及各護國軍衆逾數萬若徒環擁省垣不第無駐兵地點難於編練且恐彼此稍有誤會轉生滋擾　川西南一帶地面遼闊伏莽潛多自軍興以來受害尤烈環顧凋殘惄焉如檮現擬率我師旅分道淸鄕用蘇民困來日且長憂方未艾尙祈時惠敎言以匡不逮臨穎依依不盡欲言北軍第七師張敬堯由瀘縣率北軍回京已紀前報茲探聞張臨去時命步隊各當馱騾着派目兵保護由陸路向渝歸馬衛隊張連長指揮統轄限三日内到瀘聚齊該隊抵永川速電瀘司令知照并論此次撤退欲出川境萬不可大可大意稍一疏忽鎗砲定歸川有又致官紳商學留别書略云茲有懇者本軍奉令回防匆匆開拔適値天氣炎熱江水澎漲之際所有陣亡官兵靈柩不便搬運仍應寄埋地以俟秋間再行派員來運現當盛夏雨水時行大軍撤防照護無人風雨消磨飄露堪虞且恐土匪棍徒（指何人耶）挾前時爭戰之嫌爲掘墓洩忿之舉尤可深慮全國人民均屬同胞生前旣有手足之誼死後應存憐惻之心倘遭不測骸骨暴露諸公固不忍卒覩本司令與各故員素同患難痛其死後横遭殘暴難顧往時之和氣必有相當之報復諒亦諸公所不取也惟祈通知該地附近官紳商民曁各警局設法看護以重人道而防盜掘則死者幸獲庇佑受賜良多全軍官兵同感大德於無旣臨行拜托尙希諸公原諒爲荷 
[陳周交替時之布告]  
　　陳宦於六月二十六日早晨離去成都臨行時出示云爲佈告事本都督奉大總統電令此問淸理善後甚急望即交代迅速來京爲要等因奉此本都督遵於本月二十六日首途入京離省以後本省一切秩序已飭軍警極力維持萬無他虞惟本都督治川一年過多功少徒以時艱責重力與願違以至不能維持於終始共覩澄淸臨歧惜别感慨交并而區區愛川之誠當爲父老子弟所共見共諒此次回京以後當臚舉吾川一切困苦難言之隱面呈黎大總統迅行適當處分妥籌善後爲吾川謀未來之福藉補本都督已經之咎尤望吾父老子弟安居樂業息事寗人天道不逺作善降祥本都督寸心萬里所爲吾全川馨香禱祝者也 
北軍馮旅長伍旅長丁團長告川西各護國軍文云陳都督現奉黎大總統電令率同北軍入都不日即行起程知之者曰服從命令不知者曰被逼退走甚或有以北軍爲畏怯而逃者鳴呼人言之　否固不足恤但就事實上論北軍之兵力足以擊敗周王之師此不惟川中人士所預料亦北軍所確有把握者也而乃毅然引退者編由北軍自兩次戰役後不忍再事同類相殘業經迭次宣布已爲諸父老昆弟所共悉此次周王潛師西上尙無擾亂治安情事又何苦以權利之故操同室之戈倘北軍與周王實行宣戰無論勝負與否何在非糜爛川省之地方耗費川民之脂膏故枕戈深思實覺不忍此北軍所以誓不再戰而决於退避者也且不惟北軍不忍　周王戰爭尤勸我護國諸軍友念切大局情殷桑梓力圖恢復秩序周王川人也諸同志護國軍亦無非川人也以北軍而攻川人已不忍爲以川人而攻川人亦可不必况我國屢次變更各省紛擾元氣之消耗生靈之塗炭幾有莫可挽救之勢加以内憂未敉外患可慮故無論周駿接任都督之後未必有任意行爲卽稍有顧慮不周未蒲入意之處仍望護國諸軍友川中有志之士消除一切意見以國家爲前提互相贊助委曲求全則川局幸甚大局幸甚即我北軍亦不無餘榮敢竭心腹臨别敬告不禁拳拳幸垂察焉馮玉祥伍祥禎丁搏雪同啓 
　　六月二十六號周駿之先遺司令王陵基率軍三團進省城周駿則於二十七號進城此兩日間所有城巿各護國軍之文告由警察廳稽廳長飭各區署所派巡警將其一律揭盡而周王之文告則又遍街張貼矣茲將其文告錄左 
行軍總司令周駿告示略云照得陳督奉調入京於昨日啓　　行駿現奉中央命令繼任來川凡我軍民自茲以往可以耕巿無憂惟川中父老子弟苦兵旣久杯弓蛇影風鶴驚心用特明白宣示俾我兵　遺黎疑團靈釋樂業安居期無負救民水火之初意（一）各路護國軍苟不妨害治安自當優爲待遇置腹推心（二）凡經陳將軍委任者自當繼續有效（三）各路護國軍就紥原地勿動嚴朿士兵維持秩序（四）各團體各報館對於駿平時論調本屬言論自由際此時艱當携手偕行不咎旣往（可笑）至省城地方秩序保障人民及外人生命財產一切事宜在駿未入城以前已委託參謀長徐孝剛警察廳長　祖佑兩君極力鎭壓維持凡我商民務宜各安生業靜待後命勿得自相驚擾致礙進行本將軍有厚望焉 
　　又云照得本軍回省誓保父老安寗同人生長此地决無意見可存軍警多屬故舊紳商半係戚隣務望和衷共濟免爲盜匪所乘至於各國人士保護尤當盡心敢有居心犯法拿辦决不容情 
又云本軍宗旨保衛川局除暴安良國利民福用人標凖求賢若　　渴不拘黨派不分畛域但有能力都作公僕開誠布公與衆相約又云護國各軍目的已達辛苦殷勤殊堪嘉納自今以後須聽安插或願編軍努力奮發或願歸休釋兵解甲區處得宜各臻浹洽保國保民不矜不伐切勿謬妄致干軍法 
　　又云照得省城地方近日謠言特甚無端排外邪說使人不得安靜現在北軍傷兵多在醫院養病本署尙且保護不使向隅憂悶豈有同是國民轉生絲毫疑問奉告客籍商民務宜格外鎭靜幸勿輕聽浮言自相驚擾不靖大局因而動搖閭閻豈能獨幸特再誥誡諄深顧人各敬愼 
[蘇高審廳法官全體辭職記詳]  
　　嗚呼莊景珂新任江蘇高等審判廳長莊景珂於七月十三號蒞任視事等情已記前報茲悉該廳庭長推事九員有全體辭職之舉其事原委據聞廳長蒞任之比刑民三庭長及推事進見時已近午廳長命人傳言刻正在午餐午後照章不見客明日來見可也至十四號上午三庭長六推事進見莊廳長逐一詢問詢至民二庭庭長金文諤時言現有蕭敏其人前充推事以資才而論堪勝庭長之任好在兄原係推事遞升庭長兄可仍退回推事任讓出庭長缺與蕭補充金答云廳長旣囑退讓我卽辭職可也莊廳長又問推事沈秉諶曰你伯父（指沈金鑑）在京中攻擊我損我名譽此等讕言必出自你之口否則浙省之事爾伯父何由得知沈推事茫然不知何事辯論良久後莊廳長又云中國學生大半無才終不及外國留學生今觀本廳人員中國學生居多無怪本廳辦事終無起色也本廳長此次蒞任曾奉司法總長之命來蘇切實整頓將來各員中尙須　加淘汰云云庭長推事等退出後即開談話會議定全體辭職遂於十五號面見廳長聲明並發電司法部辭職原電錄後 
北京司法部總次長鈞鑒莊廳長因蕭敏須充庭長 
諭令退讓除面向莊廳長辭職外理合電辭蘇高審廳民二庭庭長金文諤删 
　　北京司法部總次長鈞鑒慶才學不及除面向莊廳長辭職外謹電辭職蘇高審廳刑庭長沈錫慶叩删 
　　北京司法部總次長鈞鑒廳長莊景珂强令汝熊勒令民二庭庭長金文諤辭去庭長職務汝熊實難依諭辦理除面向辭戰外謹電請開缺蘇高審廳民一庭庭長殷汝熊删 
　　北京司法部總次長鈞鑒莊廳長面責諶之家屬攻擊莊在浙之行爲諶不勝其辱除面向莊廳長辭職外謹電　　辭職蘇高審廳推事沈秉諶删 
　　北京司法部總次長鈞鑒莊廳長不滿意中國學生琛自審資才宜避賢路除面請莊廳長轉詳外請准解職蘇高審廳推事周祖琛叩删 
　　北京司法部總次長鈞鑒奉莊廳長面諭以奉部諭中國學生不及外國留學生堪以勝任并以本廳中國學生太多爲慮本廳辦事較他省爲劣等因裳以浙江官立法政學堂畢業自應辭職以讓賢路除面請莊廳長轉詳外諶此電辭派署江蘇高審廳推事王　裳叩删 
　　北京司法部總次長鈞鑒棨學力不及向莊廳長辭職外護電辭職派署蘇高審廳推事彭棨删 
　　北京司法部總次長鈞鑒寳善學力不及不勝高推之職除面向莊廳長辭職外理合電辭署蘇高審廳推事王寳善删 
　　北京司法部總次長鈞鑒雲輅雖係西齊法科畢業究係中國學生深慮學短難勝職守謹電辭職蘇高審廳推事解雲輅删 
地方通信 
[蘇州]  
　　注重衛生警廳對於衛生事項負有專責崔廳長昨飭李科長蓬丞將關於防止傳染　之辦法參照省軍署發頒者斟酌地方情形風土習　將傳染之由來逐項羅列療治方法條條簽釋刷印成幅飭發五區五隊着各管區地保挨户傳播務使人人盡 [ 
 
 
 

Page 7

 
 
　　曉得以預行自衛李科長查總將就呈　核發 
　　嘉英消防消防警察爲施救火政之緊要　開蘇州城廂内外區城甚大發生火警亦日有所聞馳　甚勞且服務時危險殊甚故定有因公死傷給卹獎賞辦法前日干將坊巷馮姓失愼有老嫗未出　門而火已大熾消防隊隊長沙子愼君親自冒險入内抱嫗出險致沙君受傷甚重尙有長警三名因上高注射水線跌入火中雖經各長警救出已有爲火所傷者楊稽查目覩情形還廳禀報後崔廳長大加嘉獎謂沙隊長奮不顧身着先行記大功一次長警三名因功受傷者先令送天賜莊博習醫院施救各獎大洋五元 
[南通]  
　　颶風之災情日昨雷電交作颶風𨺗起濠河内之民船鑒翻數艘西門外之冰房被狂風吹壞東鄕學田廟某農民草屋被風捲入空中大樹亦吹倒數株江潮衝入沿港居民受害者當亦不少也 
[鎭江]  
　　維持圜法兩則南京造幣廠所鑄新小銀幣鎭江　　到大批發行巿面嗣因滬上發生風潮據官場傳說謂有私鑄僞幣廨雜其問其成色只含銀質百分之四五因此鎭巿俱相戒不敢收受而以小本營貿者尤爲反對故丹徒縣章知事昨特出示曉諭飭令一律通用不得抑價減折云云惟一紙官文書未知能發生效力否也鎭巿近發現一種挫邊銀元尤以江南北洋居其多數大爲商界之累亦經章知事出示嚴禁一面通飭各警區緝拿懲辦以儆效尤而維圜法 
　　整頓巿鄕警察丹陽各巿鄕警察開辦有年尚未大著成效王知事爲整頓起見特通飭各巿鄕區長等自文到日起一體開操以資整飭而重警務 
　　通俗講演員之盡職私立通俗敎育講演所長王君前偕講演員四人馳赴高資大港諫壁耳村辛豐等地方講演賭博之害讀書之益語語透澈環聽如堵現已事畢當於昨午旋鎭矣 
[杭州]  
　　籌備省議會近訊省議會開會事宜民政王廳長已派内務科長黄毓材君從速籌備並派何公旦董會江等襄理一切現已吊　省議員舊名册其間有無遠游外省及置身政界者應電各縣知事查明復奪並擬在民政廳内設立議員報到處以便在省各議員隨時報到簽名惟尙須補選議員議長故八月一日尙未能成立 
[湖北]  
　　省公署改組鄂巡按使現已遷令改稱省長其内部之改革者如公文程式已在南樓前黄晋文店内改刋省長咨飭印板首列湖北行政公署六字尾列省長范守佑字樣而巡署匾額昨亦已派人就原有巡按使署舊地改製湖北行政公署字樣以新耳自云 
　　催促議員赴京范省長刻准内務部電開略謂所有參衆兩院議員前由鄂省區選出及現時旅居鄂省區者應請飛電飭屬分别轉知迅卽起程務於本月二十五日以前來京先赴籌備國曾事務局報到是爲至要等　范省長凖電後當卽電飭各道尹各知事迅卽遵照部電轉知　　及旅居各該地方之參衆兩院議員趕速如期到京矣 
[江西]  
　　軍民二署遵令改組贛省李督軍戚省長前日接奉陸軍内務兩部電開謂自七月七日奉到電令後應改將軍署爲督軍行署巡按使公署爲省長公署兩長官當飭各科課員凡已　行文件槪塡十日以前日期自十一日爲始一切公文悉遵新式辦理並通飭所屬各機關一體遵照矣 
[安慶]  
　　詳請協緝土匪無爲縣屬河家壩地方突有着軍服持快鎗之土匪三十餘人經過高林警局時該局警佐張之紳見其形跡可疑遂派警士二人跟蹤暗探詎被匪徒覺察反將兩警士擄去比經張警佐聞知立即赴縣報告由縣知事派衛隊多人跟蹤追　匪衆正在沿途肆刦竟開鎗與官軍互轟二小時之久維時天已昏暮官兵未敢窮追匪衆遂向廬江縣境而去高林被擄二警士亦乘間逃回刻由無爲縣知事詳請省東飭令　縣一體協缉矣 
　　水利局愼重圩堤皖省入夏以來陰雨連綿江潮陡漲所有沿江一帶各縣圩堤均屬岌岌可危水利局副辦陳澹然頃特條呈省長謂嗣後堤工須飭令軍隊督飭各保認眞防護倘有疏虞在事人員卽按照軍法從事以爲玩視堤工者滅云云頗蒙倪省長嘉納業已通飭沿江一帶各縣認眞保護矣 
[天津]  
　　自治員之籌備舊約法恢復後地方自治當然興辦故津埠已有自治員十數人刻正核議召集後應辦之一切手續 
　　禀請緩征之批駁天津縣屬劉安莊村正周作元等近在縣公署禀請緩征錢糧等情當奉姒知事批示云查該村等係因去年歉收四分是以上年錢糧例准緩至本年秋後啓征至今年當年錢糧麥秋早過已逾上忙掃數之期爾等應傳諭各村花户趕緊設法籌欵速行來縣完納勿再延欠致干傳追 
專件 
[法制局續請修改之法案法律案]  
　　第一應行修正之案一行政訴訟法本法於民國三年七月二十日以法律公布其中應行修正之最重要之點如左（一）本法規定人民得提起行政訴訟之事件如逾法定期間並未提起者得由肅政史提起現在肅政廳已奉明令裁撤關於肅政廳提起行政訴訟之一切規定　卽删除（二）關於裁决之執行查各國行政裁判制度有僅裁决撤銷命令或處分者有由行政裁判所變更原命令或處分而另定新命令新處分者要皆直接交由主理官署執行現行行政訴訟法規定行政訴訟裁决復對於主管官署違法處分應取銷或變更者由平政院長呈請大總統批令主管官署行之尤與現行制度　觸應即修正一司法懲戒法本法於四年十月十五日以法律公布其中與現行制度牴觸及其他應行修正之點如左（一）司法官之懲戒其裁判機關之組織與懲戒裁判之程序均較一般文官之懲戒爲嚴重蓋所以保障司法官地位上之獨立也現行司法官懲戒法除懲戒委員會之委員與文官懲戒委員會之委員不同外其他並無所區别似應詳加修正以期貫澈司法獨立之精神（二）現行司法官懲戒法所定懲戒處分有奪官降官等項辦法而文官官秩令規定失宜之處業於應行廢止命令案内詳具理由擬請廢止故關於此等處分亦擬删除（三）懲戒議决報告之程序與現行制度不符應亟修正三審計官懲戒法本法於民國四年十月十五日以法律公布其應行修正之點爲懲戒處分之種類懲戒裁判之程序及懲戒議决報告之程序等與關於司法官懲戒法所述之理由相同四土地收用法土地收用法於民國四年十月二十二日以法律公布大致尙屬妥洽惟其中有數端與現在情形微有不合似應酌加修改以便施行（一）此法制定之時適用總統制故其中規定土地之收用地價之免除或　輕均須由大總統核准如第六條第廿五條第二十七條所定者皆是現旣改用内閣制則其核准之權自應屬於國務院此其應行修改者一也（二）國家收用土地所給與業主之地價租價遷移費賠償費必須與業主妥爲協定方於人民利益無所損傷現行土地收用法第十七條第二項規定國家收用土地因特别情事得就其地方劃爲一區域由其區域内之土地收用評價會將其區域内之地價租價或遷移費賠償費分别種類擬定等則議定價目表起業之主管官署對於各業主得按照價目表依其等級分别給價又第三項規定除前項規定外經起業之主管官署認爲必要時得另行議價云云是定價之事多屬起業官署一方之專斷未免有失公平當時此項條文本依交通部及巿政公所暫行辦法參酌規定邇來收買街地地價多欠公允人民呼　之聲時有所聞故關於此種規定似宜妥爲修改以期無害於民有利於國此其宜修改者二也 
　　第二應行制定各案一兌換劵發行法發行兌換劵所以謀金融之活動人民之便宜故關於發行之機關及凖備之方法必以法律嚴爲規定方不至發行過濫致起恐慌我國發行兌換劵向未專定法律嚴行制限故發行機關旣不統一凖備制度尤無根據以致紙幣雖充斥於巿面而金融反不流通一遇恐慌勢不得不停止兌現任其價格低落歷年各省紙幣問題及現今中交兩行停止兌現問題可爲殷鑑亟宜斟酌現在情形參考各國成例制定兌換劵發行法以期恢復中央銀行之信用至於規定内容其最要者爲發行之機關與凖備之方法一發行機關兌換劵發行機關現在各國有中央銀行制與國民銀行制兩種國民銀行制惟美行之然歷年以來恐慌迭起識者多以此制爲病中央銀行制各國相繼採用徵之中國現在情形及現行則例固亦近於此制將來制定法律似宜規定專許中國銀行以發行兌換劵之權其他各銀行或斟酌情形有不能遽奪其發行之權者似宜略倣英德日諸國特許中央銀行以外之銀行得發行兌換劵之例許其於一定期限内依據法令暫得發行　二凖備制度現行則例及各銀行章程關於凖備方法向無規定故各銀行平時空發過濫馴至停止兌現此爲兌換劵最大之流獘非嚴加制限不可惟準備方法甚多定額凖備及定額外之全部凖備均非妥善之制唯此例準備制及制限外發行之屈伸辦法各國采用之點微有出入而以日德兩國現行者爲最完善似可略倣日德兩國先例斟酌規定　三特别會計法案特别預算以特别會計法爲基礎民國五年度之預算於總　算外别有路電郵航四政特别預算總預算依據會計法編制所有四政特别預算並無四政特别會計法爲其範圍查會計以統一爲原則會計法第三條亦明定國家歳出歳入均應編入總預算惟特别行政事項如官營事業經費之收支有不能與一般之會計一律辦理者如鐵道事業及其他各種事業各國大都設有特别會計以爲例外現行會計法第三十四條亦規定凡特别事項不能依據本法者得設立特别會計特别會計别以法律定之等語現在路電郵航旣編爲特别預算則此項特别會計法似宜亟行制定以便遵循 
　　第三應行發止之案糾彈法依本法之規定糾彈官吏屬於肅政廳肅政史之權限現在肅政廳巳奉明令裁撤本法自應廢止 
[命令案]  
　　第一應行修正之案平政院編制令本令於民國三年三月三十一日以教令公布其應行修正之點如左（一）平政院乃掌理行政裁判之機關以裁决行政官署違法之命令或處分爲其職責本令第一條規定平政院察理行政官吏之違法不正行爲等語係包括審理糾彈事件而言現在肅政旣經裁撤其權限與行政裁判之性質不合亟應修正（二）肅政廳已於六月二十九日奉明令裁撤現行平政法編制令中所有關於肅政廳之規定自應一律删除（三）平政院評事有獨立之地位關於其懲戒處分自應與一般行政官有别或另定平政院評事懲戒法或卽規定於編制令中均無不可現行平政院編制令第二十一條至二十四條雖有明文頗多缺略似應酌加修正或另定懲戒法案 
　　第二應行廢上之案一糾彈事件審理執行令肅政廳業奉明令裁撤糾彈法案應廢止本令自無存在之理應與糾彈法同時廢止　二平政院裁决執行條例本條例專爲關於糾彈事件之裁决執行而設現在肅政廳業已裁撤糾彈法亦應廢止本條例自無顾在之理至關於行政訴訟裁决之執行程序亦與現行制度抵觸應將行政訴訟法修正不必另定執行條例擬請以明令廢止　三頒爵條例本條例於本年三月十一日公布查民國元年公布之勳位令第七條曾將勳位與五爵等級此例列表王公貝勒視大勳位公視勳一位然則王公五等之爵與大勳位及五等位之勳實係異名同實旣有勳位令以奬勵勳勞則爵制名稱似應廢止四文官官秩令本令於民國三年七月二十九月公布擬請廢止之理由如左（一）官秩令之規定以服官之久暫定官秩之崇卑係取崇奬資勞主義惟擢用官吏資勞才識均宜並重本令專注資勞似有未合（二）現行之行政官官等法於同一之官而分爲數等己寓有崇奬資勞之意若更於官等之外别定官秩實屬駢枝五徒刑改遣條例查本條例係於民國三年七月三十日以教令公布與三年十一月司法部所定易笞條例均爲疏通監獄起見未嘗非一時之權宜惟改遣辦法執行之時尤多窒碍如驛站已廢則遣費難籌實業未興則無從服役且查所採定發遣各省分已不免有囚滿之患而况發遣制度之有害於發遣地之人心風俗又爲現今學說之所詬病自本條例公布以來各省無不以緩行爲拒絶之計與其徒法而不實行不如逕以明令廢止 
雜評一 
[嗚呼莊景珂（一子）]  
　　莊景珂在浙大不滿於輿論而中央乃移任於蘇蘇人巳竊竊議之矣然猶兾其能自改悔故令下之後蘇人未敢以此瑣瑣求全責備於中央而不料其甫接廳任即欲大擺其官場架子報私怨用私人致釀成此法官全體辭職之風潮方今司法獨立正在復活亟謀改良之際乃有此舉動荒謬之廳長嗚呼蘇人亦知稍爲江蘇司法前途計耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會勸用新銀角]  
　　上海總商會昨致錢業會商處函云頃准南京造幣廠來函詳叙此次發行新鑄銀角情形原函錄請台覧據稱按照國幣條例規定成色有過之而無不及可請化學專家前往化驗是廠長對於鼓鑄非常認眞可以想見並派蔡委員來滬密查多日確無僞銀角發行於巿此事關係國幣信用巿面周轉應請貴業勿生疑慮一律行用是所至禱 
　　照錄南京造幣廠來函上海總商會總協理諸位先生台鑒敬啓者本月十二日接准惠復具悉壹是所懇轉致錢業各節已蒙照辦莫名感佩本廠奉部電飭籌鑄銀角先經就近訪問江蘇寗行及庚源通和兩莊能銷若干據稱二三十萬角逐日可銷因就認領之數酌定鑄數其特運地點由該行號相機分運有時請發護照照例塡給護照亦未囑强銷滬巿統計開鑄銀角約及兩旬僅四百餘萬角其發行滬上者不過四分之一小洋巿價並未跌落似爲明證至成色一層查民國三年二月七日政府公布國幣條例第五條成色重量規定角幣均銀七銅三當邀共覽前奉部電本以七成成色飭鑄銀角鄙人格外愼重按照巿價核計成本請酌中以七五純銀配鑄俟新模頒行再按定章辦理詳奉暫准照辦較之法定成色業經超越如有不足七五成者發見於巿顯係奸人私鑄本廠所鑄廢條邊片逐所有存皆爲確實根據因上海江蘇總銀行未與寗分行接洽遽行致函貴商會而貴商會又致道尹函互滋疑慮各報公會亦遂因此著爲評議一似本廠有舞獘情事如捕房所稱化驗眞銀十之三四究係何項銀角如何化驗殊堪詫異豈銀至滬而悉化爲銅耶究竟僞幣形式若何本廠派員在滬檢查未據送廠無憑查對此與國幣信用及全體同人名譽關係匪輕是以昨復滬海道尹函於貴商會詢商各節不得不切實聲明並託道署轉達貴商會邀請化學專家惠臨本廠就新銀角廢條邊片或寗巿領存未銷之原箱酌抽化驗以别眞僞而釋羣疑務祈照准昨派敝廠收支員蔡俊昌赴申面陳一切諒荷台洽本廠所懇傳知各錢業流通國幣愼易私鑄一節非但爲主權起見即貧民小販亦免受無窮之累貴會爲商界領袖中外欽仰一言九鼎不難轉圜務望大力維持至爲感幸江蘇寗分行領銷銀角逐日往來簿賬有可稽考本廠魚電豈能揑造已函致該銀行請再向貴商會聲明矣茲抄賬略并寄尊覽仍候見復鄙人碌碌無長辦事惟知踏實今以廠務輾轉訛傳致滋衆惑殊深慙悚本擬親詣台端面聽大敎祇以此事紛擾逐日文牘甚煩均須隨時接洽稍緩再圖晤謝肅復敬請籌安諸希鑒諒附抄帳略一紙夏期翊宸謹啓七月十四日 
　　江蘇銀行六月十七支六萬角十九支六萬角二十支六萬角二十一支六萬角二十二支六萬角二十三支六萬角二十四支六萬角二十六支六萬角二十七支六萬角二十八支七萬角二十九支七萬角三十支七萬角七月一日支七萬角三日支七萬角四日支七萬角五日支七萬角共一百另三萬角 
[小輪船亟宜停駛]  
　　本邑各巿鄕經董因今夏霪雨連綿農田積水所有行駛内地之小輪船衝波激浪最易損壞圩堤曾經聯名禀請上海縣沈知事轉詳駐滬交涉員飭知華洋各輪船公司一體注意或暫時停駛在案茲經查得江陰鎭江等埠均已停駛而滬埠各内地則尙未見實行該董等爰又具禀到縣請飭停駛以保農田昨沈知事已批候曉諭各小輪船公司趕緊遵照勿至内地行輪俟秋季水退方准照常行駛云 
[變通搜查烟土之辦法]  
　　英美工部局以公共租界搜查烟土辦法未善曾經各西董開會集議要求會審公廨收回成命嗣以禁烟期限將届私土充斥與土商營業及烟禁進行均有關碍尤須兼籌並顧業經復議妥善辦法函請捕房刑事科代表牛門律師於前日轉禀公共公廨中西讞員略謂搜查烟土係屬新章並無一定辦法惟捕房當場拘人實非本意係由原告指拿而烟土一物化驗甚難曾經麥總巡示諭各烟膏土店凡搜查烟土如無假圖章僞烟土不得擅自拘人且經議董議决請公堂將搜查烟土案收回成命現經工部局將此議打消惟此後搜查當時不能拘人須聽公堂飭傳如抗傳不到再由公堂出票提究云云聞中西讞員現已准如所請矣 
[請求省釋政治犯]  
　　公共會審公廨判押西牢各政治犯之家族以中央政府已恢復舊約法取消黨禁伊等家長均因保障共和以致獲罪故已分别呈請楊交涉員及公廨中西讞員准予核釋還復自中 
[盜匪鎗傷事主]  
　　前日下午三時匪徒方濟等兩人各持手槍至法大馬路昇平里三號門牌某姓家敲門入内搶刧衣飾洋銀事主大聲喊捕被匪開放手鎗擊傷右肩旋爲探目黄錦榮得悉立即帶同包探方福林韓邦達李祥卿程芝卿華春林前追拿當將方濟一匪拘獲解入捕房捕頭諭令押候飭緝逸匪到案一併訊辦受傷人車送醫院醫治 
[雲南軍事代表先至上海]  
　　近聞北京政府將召集軍事會議通電各省督軍遣派代表赴京會議雲南唐督已派張子貞唐繼禹兩員入京並先到滬接洽一切昨日有電來滬謂俟該代表抵境請軍警兩界妥爲保護云云 
[絲茶兩巿之近况]  
絲茶兩項爲出口土貨之大宗每届舊曆六月正絲茶暢銷之時今調查本埠絲巿自新絲上巿以來洋莊銷路頗佳價亦步漲湖州金麒麟牌新絲當開盤之初每担祇售五百零五兩現已漲至五百四十兩廠絲亦漲至一千一百五十兩聞以英法美日等國銷路爲最旺至本年茶巿則比往年爲減色各國因戰事未停航路阻滯水脚增昂故均改辦印度錫蘭等茶而華茶之洋莊銷場僅有徽帮綠茶尙覺發達現珍眉開價十八兩娥眉十九兩湘茶三十兩浙江平水綠茶銷路極滯往年端午節後即一律開盤本届則遲至六月初五日始行上巿且因山價甚貴而洋商方面之售價則較前低落故頗不合算計自開巿至今僅銷出一千二百六十四箱大多數爲俄法兩國購去現計滬地平水與徽茶存貨共有十三萬三千九百三十三箱積壓成本至八十餘萬兩之多故貨價不得不自行貶落現二五箱茶止開二十八兩比較上年已減去七八兩而購者仍寥寥無幾故滬上各茶棧現已紛紛知照山客停運來滬矣 
[烟酒聯合會常會紀事]  
　　本埠烟酒業聯合會昨日開第二次常會該兩業商人到者頗衆並由紹興淮安南京杭州鎭江太倉新場除姚松江常州銅山等處或派代表或發函電到會一致進行首由陳良玉君宣讀草擬簡章俟開大會通過再行刋佈旋經大衆公决本會稱未便以上海一埠爲限應定爲中國烟酒聯合會以舊曆本月二十四日（即星期日）下午二時正式開會籌議進行辦法惟開大會時人數必多宜有廣大會場衆議借用四明公所俟商允後再行布告 
[紹酒業今日開會]  
　　本埠紹酒業自公賣分局成立後卽組織第六分棧曾經呈明江蘇第二區烟酒公賣分局長謝惠塘詳報省局長備案並於開辦時呈繳押櫃洋四千元嗣因謝分局長對於該分棧動輒苛罰而於存貨一節辦理尤欠公道致南北同業意見各殊該分棧遂呈請南商會轉禀該分局長自願撤消發還押櫃而謝分局長則不允所請該同業以所組分棧其性質與認稅機關相同旣有鉅數押櫃繳存分局則所有公賣費應歸分棧徵收乃該分局仍與紹酒客商直接收取殊與定章多所違背故昨特通知各該同業訂定今日下午在紹酒業公所開會提議辦法並將所受該屬苛罰各欵調查明晰以便對付云 
[地方廳調查劉大年續紀]  
　　匪徒陳元龍王得山前將楊梅一簍内藏僞炸彈二枚送至西姚家弄李達孚家嚇詐當由偵探拘解護軍使署發交地方廳由檢察官研訊據供實由民黨中人劉大年主使等語判令收押據情禀明林廳長飭警往查去後旋由該法警回廳禀復謂奉諭前赴法租界八仙橋首安里二號門牌查詢劉大年其人據隣人聲稱劉姓已於一月前遷去惟是否民黨中人則不得而知現居何處亦無從查考爲特據實稟復云云林檢察長諭候再行查核 
[四誌委託招兵之糾葛]  
　　黨人范少松曾在法租界組織機關委托同志招募民軍嗣因袁世凱逝世不復進行而范向黨魁領得餉銀後即挾資避匿嗣被同志唐榮壽銓王德奎等在新世界門前遇見與之爭執由捕查見一併拘解公共公廨訊判各交一百元人洋並保候訊在案前晨由廨復訊據中西包探禀稱所有被告等供出之沈季横尙未提到訊之范少松延朱斯芾律師上堂辯稱此案係在途打架違背警章並無重大問題即係民黨現已恢復約法所結團體亦已取消僅因索取川資以致爭執無其他關係且已在押多日應請將案註銷並據壽銓等所供略同關讞員商之德領師君判被告一併還押候查明實情於下禮拜六再行訊核 
[軍人流而爲盜]  
　　淞滬警察廳騎巡隊在浦東龍王廟附近查獲結夥圖刦之盜匪蕭維秀何雲祥陳有貴張炳乾劉福生曾汝成等六人並手鎗一支子彈十餘粒一併解送警廳司法科前日午後由司法科長提案研訊蕭維秀等同供安徽人前在陸軍某營充當目兵後由住在法租界寳康里三十一號門牌之民黨中人陳某等招集我等當兵預備起義不料袁氏病故約法恢復陳某即將我等解散至此生計頓絶故紏合各人欲往浦東屈某家行刦在途被警拘送案下所有手鎗子彈並非自己之物實向友人借來求宥司法科長以該犯等結夥圖刧係屬刑事當即禀明徐廳長備文派警移送地方檢察廳收押候究 
[撤消偵緝公所]  
　　各省駐滬偵探於本年三月間由前統率辦事處函囑松滬護軍使組織偵緝公所曾紀報端現楊護軍使以大局粗定黨見融和各省探員無須駐滬故已咨由陸軍　核准於本月十五日將偵緝公所實行撤消 
[嚴防私土流入内地]  
　　齊省長前日咨行駐滬軍警各署略謂上海租界私銷之波斯土俗名紅土近因洋藥公所商由捕房派探查禁甚爲嚴厲滬地已不能暢銷各奸商遂將此種紅土携往内地分投兜售因此各鄕鎭之烟害殊難難禁絶茲爲愼重烟禁起見以後凡有輪埠車站地方應由駐防軍警嚴密稽查勿使此種毒品流入内地等因昨高昌廟警區李巡官奉到廳長飭知後已派長警兩名馳往滬杭車站會同憲兵檢查矣 
[私運烟土進口]  
　　專在外洋私帶烟土來申漁利之賈玉璋此次又帶烟土十餘磅藏匿箱子夾板中正在登岸爲水巡捕房探目何阿春人贓並獲解入捕房由梅捕頭諭飭將土送關候燬一面諭飭該探將賈玉璋解送地方檢察廳訊辦 
[敎育界消息彙紀]  
　　署期補習學校江蘇省敎育會自設署期補習學校開課以來聽　者極形踴躍茲於十五日下午九時特延工學博士馬君武君到會演說以供各學員研究是日馬君登壇演講大旨謂中國今後敎育界亟宜研究之問題即爲生計問題歐洲十八世紀爲權利戰爭時代十九世紀末葉至二十世紀爲憲法戰爭時代至今日乃爲生計戰爭時代故此次歐戰實爲英德之生計戰爭我國國是今已底定然欲鞏固國基必須提倡生活敎育其間有要點數條關於改良社會者（一）犠牲現在希望將來（二）淸潔（三）采用叢葬法關於發展生產力者（一）提倡女職業（二）提倡畜牧森林業其言論皆深切時弊足爲敎育界之南鍼嗣又請海門沈紹周君彈琵琶一時許沈君研究此道已四十年發揮古音過異俗調聽者咸以爲聞所未聞至十一時始告畢散會　　第一高等小學上海縣立第一高等小學（卽敬業學堂）於本月十七日午後二時開第二次校友曾到會校友共二百餘人開會後由會長報告經過大略繼投票選舉正副會長以丁　堯得票最多當選爲正會長賈粟香爲副會長次選孫壽生周靜波朱開乾王英超韓紀英陳佩葱秦以炎張仰蓮陳謖菴朱開泰王殿臣孫聯芳朱詠庚王福良衛善新等十五人爲幹事選舉畢卽請幻術家李松泉開演幻術並由屠公仇胡少亢陸鼎李逢治等玩弄拳術以娯來賓散會時全體校友各攝一影入晚會餐頗極一時之盛 
　　中華夜學校英大馬路盡錦里口洋貨集益會所設中華夜學自本學期始已改組中學減收學費（每學期祇收五元五角）並聘定美國柏高德博士爲校長（柏君前充滬江大學校長）柏君富有經驗故分配學科甚爲合宜茲於前夜行暑假禮中西來賓甚爲擁擠其秩序如下（一）主席應興華報告開會宗旨（二）校歌（三）學生周志深國語演說（四）學生王文奎徐錫瑛英語演說（五）來賓演說（六）余華龍君訓辭（七）獎第一名翁子璜成蹟最優下學期免費二名施德坤三名柴紫香四名金墨祥各得書籍若干（八）國歌（九）茶點（十）散會時鐘鳴十下矣 
　　私立培本學校法租界白爾路南陽里私立培本小學校係王君煥善創辦迄今已歷五載成效昭著學生已達七八十人昨日上午舉行第一届初等畢業式一時來賓濟濟校長給發證書並致訓辭計畢業者九人優等者二人馮英光李雲寳是也校長惜爲愛光陰起見特於暑假期内設補習科四十天定於陽曆七月十九號開課 
[歡迎出獄黨人]  
　　歷年因謀政治改革反抗袁世凱致被拘禁於上海新監之王德發謝奇勝徐惟一干曙星汪從龍高一飛周鑑仇　爕龍蔭槐李楨吕大森陳菊初常道同張梓橋卓武初周英祝如山曾廣鵬易連生讀啓卜邦柱姚　龍徐廷良李炳卿趙榮甲尹善生梁濟連學捷劉錫齡王玉淸黄鍾英李炳歲胡熊飛劉鴻思孫星如趙阿福姚小遙等三十八人業由護軍使署遵奉七月十三日大總統申令一律開釋出獄本埠平民促新社啓智閱書報社萃華學社三團體特聯合同人訂於本月十八日（星期二）午後七時假座虹口文監師路鑫濟里四衖萃華學社開會歡迎想届時必有一番盛况也 
[偵緝隊士被人告發]  
　　淞滬警察廳偵緝隊士朱順全近因城内四牌樓翔泰鞋店在廳蓋章擔保拐匪某甲出外致被逃避不能交案朱向該店主危辭　嚇詐得大洋三十元該店主事後追悔赴廳指名控究徐廳長閱禀震怒以該隊士藉案索詐膽玩已極昨特諭飭該隊長翟世淸速將朱探尅日交案以憑究辦 
[肅淸烟苗之記功]  
　　上海縣公署奉道尹飭開奉齊省長開案查蘇省禁烟一事迭經本公署督飭所屬嚴厲進行不遺餘力曾於上年十月間通飭切實查禁如果春間派員復勘實已一律肅淸再行按照各該知事辦理禁烟情形擇其尤爲出力者連同本届成續核獎其上年私種最多之處現已肅淸除前記過取消外仍准量予給獎茲查各屬境内及交界處所均已一律肅淸自應考查成續分别給獎以示鼓勵計開上海縣沈知事記功一次嘉定縣張知事前記大過取消崇明倪知事記功一次奉賢雲知事記功一次 
[發給北軍薪餉]  
　　駐防淞滬兩地北軍之六月分薪餉業由該師長迭次詳請陸軍部咨准財政部於昨日一併滙滬即由師長發交所部各旅團營迅速散放 
[淸理官產員司之自白]  
　　駐滬淸理官產處各員司公函淸理官產總會辦云敬蕭者職員等猥蒙鑒擢謬膺淸理官產駐滬辦事處各戰　勉從公岡敢稍懈對於職務上之行動莫不淸廉自矢時懷冰　耿耿此心可盟皦日乃本月九日上海某某等報載有淸理淸丈各員司之種種弊資情形姑勿論其是否失實但查駐滬辦事處成立計時不過四個月職員等又復陸續到差即使奉職無狀有貪贓受賄之行爲祇此數月之中亦安能如報載所云積資纍纍况職員等均素有職業尙不至厠於衣衫襤褸之列大凡立言要貴乎覈實紀事不可以蹈虚彼所謂揮霍甚　狂嫖濫賭者究竟狂嫖是何妓院濫賭在何博場惡販劣保係何姓名勾串洋人實何所指此種紀載不特與全體職務攸關並於個人名譽上大有妨礙職員等對於總會辦忝居僚屬雖悠泛之論可等無稽而汗衊之詞何堪相忍無論北京政府南京省署見報載各節已否飭查而職員等均認此爲重要問題如各員中確有其事則藉公營私法應懲戒如無其事則妨害職務律有專條今吾國旣以法治名豈能任聽浮言損害名譽非請澈查明確直與默認無殊至於處分曹家渡法 
 
 
 

Page 11

 
 
　　華鄕義塚是否官產爲總會辦職權範國内事於職員等毫不相關若濟丈沙田各分局尙完全接收戰員等更無從過問茲謹就上海各報所載種種情形黨函陳請總會辦俯賜查照各該報派員澈查實究虚坐以全名譽是否有當伏候鈞裁 
[少婦陳述被拐情形]  
　　濟江婦人傳馬氏在上海地方檢察廳控告王玉成張高氏串拐該氏甥女毛陶氏來申圖賣迭經檢廳預審明　判將毛陶氏給予傳馬氏領回一面起訴審判廳請辦在案前日下午由堵沈推檢兩官開庭辯論先據被害人毛陶氏投案訴稱今年二十三歲前在淸江原籍被王玉成張高氏等以代　幇傭爲由騙至上海希圖價賣幸舅母傳馬氏聞耗來申得以尋獲求鑒傳馬氏供詞略同質之王玉成張高氏則互相推諉問官　得其情判令分别還押候辦原告著令退去 
[尙須檢齊婚帖]  
　　鄭家可偕證人王連芳扭控戴劉氏謂係二年前之逃妻現與王紀才私姘匿居閘北國慶路經司法科嚴科員質訊該氏堅不承認已記前報茲悉此案業由嚴科員覆訊以原告提出之證據殊欠充分着檢齊婚帖自赴法庭起訴戴劉氏判交的保暫行保釋 
[急遽下車之禍殃]  
　　前晚九時許有年約二十餘歲之男子身穿白短衫紅拷綢褲乘某號電車至英界某處車未停穩匆遽下車以政跌傷腦部由捕車入老閘捕房轉送仁濟醫院已不及醫治而斃尸送驗尸所聽候相驗 
[農人觸電殞命]  
　　本邑十八保十二圖農人趙某在朱姓家爲傭本月十四日午刻雷電交作之時趙在朱姓牛車棚内避雨觸電　命牛車棚亦被戴坍鄕人往觀者絡繹不絶趙某之父即向朱姓交涉聲言電繫牛車棚其子遂被壓死故欲朱姓償命朱姓言爾子心懷不良被天擊死累及車棚欲其賠償損失彼此爭執各不相讓不知若何了結也 
[持刀傷人之懲治]  
　　蘇州人周桂林綽號小徽因糾黨多人在新閘白克路將張阿二吳德成用刀戳傷被包探查獲於上星期六將周拘解公共公廨經中西官質訊屬實判押西牢半年期滿遞解回籍 
[兩敗俱傷]  
　　陳阿六李阿富二人昨在西華得路不知何故互相惡　均各受傷由八百七十四號華捕查見拘入捕房捕頭命送醫院醫治候再核辦 
[舊官寮之財產信用]  
　　葉浩然葉浩庭同在公共公廨呈控前淸揚州鑒運使山東人李眉蓀不理往來銀八千七百二十九兩前日上午由王襄讞會同美領郭君傳訊先由原告代表律師上堂譯稱被告無從傳訊現查得白克路十八號門牌房屋係被告之產請爲核奪旋由被告之弟李笠生延律師到堂辯稱該房屋非被告之產現已抵於永年公司况此案發生魯省應請飭令原告赴該處官廳起訴又據李笠生供稱伊兄現在上海不日即須回籍中西官即會同簽判云本公堂認爲有權受理此案應即飭傳被告到案隨時交保此判 
[索取花紅之辯論]  
　　姜炳生前延蒲石律師代表至法公堂控稱前淸光緒二十八年間曾由泰順合五金號經理易文坡向姜炳生商墊該號往來銀兩出立憑據議定以後如有盈餘除拆息外另提花紅一成半該號於前去兩年共賺銀二十餘萬兩請求訊追該號小主易楠楨亦延穆安素律師辯稱此項憑據並非號主所立應請公斷易文坡供稱立據時易楠楨並不在申由老店主簽字爲　况商人已被於去年底辭歇亦應酌派花紅請求附追中西官會商之下判姜炳生易文坡應得之花紅候移商會將賬算明再行核辦 
[租開船局之虧折]  
　　唐　　前投法公堂控稱前由木器店主沈榮泰爲錢桂堂擔保租開輪船局立有合同　據以一年爲期詎錢開設九月即行閉歇共被虧欠水脚並損失等洋三百六十餘元請求訊追錢供自租開船局後虧本甚鉅故此收歇祇欠唐禮　洋三百五十元須請寛限了理沈榮泰供該局前由民人擔保理應理直惟賬目不符求察聶讞員判錢與二人交人洋並保限一禮拜繳洋 
[麵粉作追索貨欵]  
　　某　粉作主范亦山至法公堂控被沈文奎虧欠貨欵洋一百四十一元向索延約請求訊追沈供去年還過九十二元今年又付三十餘元所欠無幾求察聶讞員判兩造各舉公證人限二禮拜内將賬理明再行禀覆核辦 
[調查債務人產業]  
　　永成和絲煙號主游三字前投法公堂控被同業林志堯虧欠往來貨欵洋一千二百六十餘元向索推諉請求訊追林供欠洋有之因該店虧本無力再開故已貼有招盤俟盤去後將銀給於各債權人分派因游不允以致涉訟請堂上公斷聶讞員判林志堯交人洋並保限十四天繳洋在案詎林保出仍置不理今已届期復由捕房傳同原被告至法廨覆訊林一味遊移判令押追並着原告查明被告產業發封備抵 
[先審民事後審刑事]  
　　李心一在共公廨呈控朱九思朱重新挪用公欵揑造賬據前星期六上午由廨傳訊原告延斐斯律師上堂譯稱此案由民事而發生刑事應請先將民事訊明再訊刑事訊之被告亦延魯定格律師聲稱原告旣請先訊民事應請將刑事案註銷會審員王肇之君商之德領裴君判被告交保候民事判决後再行開審刑事 
[撤銷違背合同之訴訟]  
　　漢口路浙江路轉角天外天總理張俊卿控房客餘大馬車行主王祥違背合同前日上午由公共公廨聶襄讞會同英領卓君升座民庭研訊原告延禮明帮辦台維司律師上堂譯稱被告容留馬匹蹧蹋房屋請飭移遷被告則延葛福來律師到堂代辯又向原告逐層駁詰並由大房主英商哈同經租人到堂證明目覩被告容留馬匹各節中西官以原告所控理由不足判令將案註銷 
[以後毌再起]  
　　大東門内姚家衖住户魏金桂之妻王氏因應漢臣借洋五十元久不歸還批控第一區警察署請爲追繳該署警正以兩造供詞不盡不實姑念應漢臣自願還洋十元即飭該氏領洋各具切結存查嗣後不准再起釁端如違併究 
[捕房不理債務]  
　　高阿桂劉金松徐甫生等昨在漢璧禮路因索欠起釁互　至捕房捕頭詢悉情由斥退不理 
[巡捕追獲流氓]  
　　流氓薛和尙前日在山西路攫取婦人鍍金押髮圖逃由捕追獲帶入捕房押候派探查明失主解請公廨訊究 
[新開店被匪詐擾]  
　　帮匪沈根福因糾合同黨向新閘大沽路三百九十三號門牌新開　館拆梢洋八元被該館報告捕房於上星期六派探周小弟將沈拘解公共公廨經中西官訊寳判押西牢半年期滿逐出租界 
[提訊串竊烟土案]  
　　新閘田豐號控車夫海門人張阿二方阿三陳其相串竊値洋四千餘元之烟土消贓於海門地方　育秀周應行等業經新閘捕房中西包探先後將各人移提到案吊到原贓大土二只解至公共公廨諭着一併收押在案前日由廨提訊原告延律師上堂譯明案情請將吊案之土先行給領次據洋藥公所代表穆安素律師投案聲稱該土是否貼有印花如無印花即係私土未便交原告領去訊之被告各人供詞互推關讞員商之德領師君判贓土暫存捕房各被告還押候再　訊 
[須覓五家舖保]  
　　怡盛號控協和號王魯卿不理欠欵銀五千餘兩前日由公共公廨復訊據被告代表律師上堂譯稱因原告所控之數太鉅難覓妥保請求准交尋常保人出外候訊中西官判被告覓五家舖保各保銀一千兩聽候傳訊 
[車夫拘留兩日]  
　　王烈英前日雇倪紀生之人力車至閘北藥水廠因倪素車資口角相擾陳林隆上前排解被倪繫傷頭額由四區崗警拘入警署解送司法科經嚴科員訊明判倪拘留二天以儆 
[偷竊橡皮輪胎]  
　　捷飛滙芳黄包車公司放租頭目姜傳富吳正富二人控車夫范永祥先後向該公司等租車二輛將橡皮輪胎盡行剝去車身抛棄於又袋角空地上今日尋見據稱與姚錦棠串竊變賣請爲究辦經閘北司法科嚴科員訊明屬實判送地方檢察廳核辦 
[請求提倡麻製絲棉之批詞]  
　　滬海道公署昨批公民項起鳳禀麻製絲棉請提倡勸購由禀及棉樣均悉物質救國素所樂聞該民麻製絲棉如果適用自應准予提倡以維國貨仰候函送上海總商會轉交紡織廠驗明復辦可也製棉說明盡並候送核此批 
[藝林佳話]  
　　毘陵惲孟樂係前淸傳臚名毓嘉工蘇盡尙氣節改革後隱藏　盡陰曆六月初十日爲惲君六秩初度惲君以値此時局不願稱　送去壽禮一槪璧謝寓滬淸道人左子異吳福茨諸名家發起凡在親朋各以書畫詩文爲壽一時琳瑯滿紙風雅宜人洵藝林佳話也 
氣候報告 
[（上海徐家滙天文臺天氣測候報告）]  
　　已過者之報告七月十五日適中之低度來自蒙古進抵中國北部反旋風留於父島附近海濱一帶有甚不定之凉風上海及附近暴雨片刻十六日上海天氣陰溼空氣恬靜歷時甚久氣壓徐升十六日下午四時前二十四小時内上海氣候温度至高九○六至低七三八去年同日至高九四八至低七七二 
　　未來者之推測十六日下午四時三十分豫測中國日本間天氣惡劣北直隷及山東海濱有旋風南部有甚和適之凉風 
雜評二 
[用人問題（納）]  
　　我嘗謂國事之最難解决而引起紛擾者必在用人問題今不已至其時乎 
　　夫用人本不雛解决也爲國而用人者則擇眞愛國者用之爲酬功而用人者則擇眞有功者用之爲事而用人者則長於軍事者用之於軍長於政治者用之於政長於法律長於外交者用之於法律外交人有專長世所共見用人之標凖旣立自無所用其紛爭也若用人而爲飯碗問題則人孰無喫飯之能孰非有用之才孰當用孰不當用此際將從何分别紛爭乃由是起矣 
吾故謂用人問題之解决最難也 
來件 
[莊守華周邦楨致國會議員書]  
　　國會議員（除附逆外）諸君均鑒竊維人之所以爲人在崇道德尊法律而已反是趨炎逐利覆雨翻雲甚且犯法亂紀違憲謀逆效忠大盜危及邦家此非人類之所宜出也袁世凱狼子野心陰懷異志推翻議會破壞司法萃三權於一身爲偕竊之預備洎乎毛羽旣豐思登大寳於是參政院代行立法院希意承旨一再勸進皇皇洪憲於焉告成故論帝制之禍請願國民諸代表固難辭咎彼袁氏簡任之參政院參政又豈能自免於叛逆之罪也哉况袁氏帝制自爲不始去秋參政院成立年餘爲袁家議决破壞共和之法律屈指難數區區勸進不過圓滿一簣之功效忠袁氏綢繆帝制固已久矣守華等生長中邦聚族斯土愛共和如性命視專制如仇　前以民國二年之參議院議長王家襄君自國會停止以後旋爲袁家參政曾於本月魚日致電王君云君以參議院議長榮任袁家參政總代勸進責任同肩今袁氏云亡國會復活如何自處宜早審度免辱邦人旋於報中見王君復電謂自帝制發生反對收受請願無效十月初　托故告假回南另國進取此後絶未到院十一十二月間復先後兩電一函辭職在案故總代勸進幸不列名此皆有該院出席簿議事錄可稽無可遞飾尊電所指確非事實至曾任參政或其他官吏應否消滅議員資格此係另一問題將來兩院自有正當解决方法總之議院爲立法機關豈容自外法律法律上資格完全存在一日自當勉盡法定職務一日他非所知云云守華等區區之愚原以國會爲神聖機關民意代表値茲帝運告終民國更始大政大法需待解决若有不良分子雜厠其間本其天良已泯之心奮其似是而非之舌謠惑衆聽危險實深是以聊紓鄙意冀有聽者且以王君旣榮膺袁氏簡任之參政於前當不爲民選議院之議長於後若其不然在國會爲委屈王君在王君爲辱沒國會使國會諸君子不忍坐視國會之委屈王君又不能忍受王君之辱沒國會起而求正當解决之方則何如王君及時自覺凖之於道德求之於良心自省自察自擇所以自處之道此前電之所以曉瀆也不圖區區愚見不蒙王君明察取法律之說以相翹示守華等質魯未學爲吏亦不諳法律誠不知民國議院法第八條第一項及第九條之規定於意云何旣承王君下敎卽就王君覆電一紓鄙意當亦可也王君電謂十月初即告假回南考籌安會實始於八月中旬未幾又有諸願　體之發生王君自謂十月初告假回南則已在各種團體紛紛請願經參政院可决之後參政院建議組織國民代表大會之時矣聞諸道路當請願書到院以後院中尙依議事程序塗飾耳目指定贊成請願之人以爲審查王君亦即審查員贊成收受請願之一有力分子此說也不獨京津一帶言之鑿鑿遠如滬上亦有所聞未知信焉否也王君又謂十一十二月間先後辭職總代勸進幸不列　查參政院代行立法院總代表勸進係以院之名義非以人之　義凡議會舉措事件未到會之議員當然同負責任各國通例皆然無可諉卸檢閱全份政府公報祇見袁氏簡任參政員中王君大名嚇然在列至於免職明文則僅有某某數人王君之名徧覓無有是王君參政資格自袁氏命令簡任以來直待洪憲天亡袁氏病斃黎大總統依法繼任撤消參政院之時然後隨之而喪失其間到會與否固與王君之資格責任截然兩事也王君又謂法律上資格存在一日自當勉盡法定職務一日二年以來參議院議長之一名詞銷形匿迹無臭無聲守華等以爲曾任參院議長之王家襄君殆已自忘其職務矣王君云云乃知守華等懸想之謬而王君之熱心參院議長職務固無異於民國二年時也甚佩甚佩惟王君旣謂法律上資格存在一日自當勉盡職務一日則民國三四年間但見王君俯首於袁家參政院中不見王君出臨於參院議長席上抑又何也道德上旣無俯就袁家參政之必要法律上亦無禁止護國之明文王君旣熱心議長職務何不效梁湯諸君飄然下野共圖討逆不亦愈乎要而言之去就出處貴以道德爲準繩法律固非盡爲上等人設也若徒恃未届法律解决之時而摭拾法律之說以爲有待此則根性卑劣舞文弄法者之習性非守華等所望於曾爲參議院議長之王君者也守華等爲中華民國分子諸君子即守華等各分子之代表守華等期望於今後之國會至深且切自忘　陋再發狂愚敢以　諸國會議員我四萬萬同胞之代表諸君故希望王君之自省亦至深且切非有所憎惡於王君也肅此謹請公安莊守華周邦楨等謹啓 
[來函]  
[吳江費玄韞通告]  
　　吳江縣會議員公鑒逕通告者約法國會業已回復省會進行正在提議准之共和法理縣議會之機關自當取同一之態度爲合理之協商庶於自治精神得復輩固之域爲此定於本月二十四日凡我吳江縣議會議員届時齊集吳江城内（縣議會會所）籌商進行辦法事關地方前途不勝急迫合行通告順頌公安費玄韞謹啓七月十四號 
[鄂東民軍來函]  
　　申報館大主筆史席竊僕等奔走革命十年於茲矣險阻備　堅持不懈原期驅政治之么魔救斯民於水火皇天后土實鑒此心茲次雲軍舉義薄海同聲僕等亦猛着祖鞭從諸君子後冀得撥開雲　與鄂州父老相見卒以天靳時機雄圖未展重兵盤踞欲襲無從不得已舍整攻暇遂有黄安縣於五月二十六日獨立之舉在僕等此時之計劃實欲聯合光黄進窺皖豫勢力旣厚然後轉旆之南初不料鄂東民軍之完全失敗也然僕等此舉雖無功續之可言而淸夜捫心亦自信無負於鄕里當我軍到縣之時耕巿不驚秋毫無犯只殺一承審員戴友壬此人罪惡萬千人民　恨一朝就戮全邑驩呼至提欵一事則王知事之報告全屬子處蓋伊已先期聞信席捲一空矣僕等本不爲提欵而來雖無所得亦未向商民問計查同時有八里灣富户被搶事此全係土匪乘隙之行爲與僕等毫不相涉深恐傳聞不一致令冤抑不明聲譽攸關是以謹將事實詳陳伏乞登諸報端俾社會之猜疑可釋目珠之淆混自明同志幸甚鄂東民軍同啓 
[湖北鍾祥縣商會來函]  
　　申報館主筆先生大鑒敬啓者敵縣警佐周淮樸年少輕浮横貪暴戾屢次藉故與商界爲難印花稅本係知事硬派每月定數五百元而該警佐派警四出查獲漏貼及未貼足者違章苛罰每日十餘起每起二十元商民其何以堪知事嘉其認眞又係族姪一味袒護勢必釀成罷巿風潮請伸公論並望登入來函欄内此頌撰安鍾祥縣商會公啓七月十日 
[何竣業來函]  
　　申報大主筆台鑒敬啓者鄙人不才於前年上海殖邊銀行創辦時擔任籌辦及洋文事宜與徐君幾亭奔走規畫力謀所以强固之道斟酌吾國情形採用西方良法以期造成偉大之商辦銀行調濟金融補助實業嗣於開張之時鄙人因故告退自後一切行事槪未與聞此次擱淺以來親友多相詢詰外間頗滋疑議事關名譽亟宜聲明以免誤會而明實在惟聞北京總行加急籌備開兌有差堪告慰關係諸君耳敬乞貴報登入來函欄内不勝感盼之至敬頌撰安不一何竣業敬啓七月十五日 
[更正了事]  
　　法公董局辦公人馮樹勳在原籍楊墅園鎭建築住宅且放闊街漢修築碼頭顧全公益鉅有該處土豪出阻以私佔公路官河等情狀訴該縣王知事履勘尙未判决前日王知事在任病故忽有某小報登載新聞汚衊且涉及法人經馮訴之法公董局總辦唐登君轉請法領事澈究該報得悉卽爲更正始得寢息 
[補錄命令]  
　　七月十二日大總統策令孫家澤給予五等文虎章此令 
　　又令魏生玉給予七等文虎章此令 
　　又令任命李進才爲陸軍第十三師師長此令 
　　又令任命劉金標爲陸軍第十三師步兵第二十五旅旅長劉富有爲第二十六旅旅長此令 
　　又令任命李得勝爲陸軍第十三師步兵第二十五旅第四十九團團長王汝儉爲第五十團團長范樂田爲第二十六旅第五十一團團長崔維藩爲第五十二團團長郭桂林爲陸軍第十三師騎兵第十三團團長田友望爲砲兵第十三團團長此令 
　　又令陸軍部呈請將郭士忠胡長勝宋有才張福材朱廷弼授爲陸軍步兵上尉王有良　　轉劉元佐授爲陸軍步兵中尉應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[戲擬懲辦禍首方法] [  鵷雛]  
　　懲辦禍首之令下矣彼梁孫楊顧之倫或則銅山金穴財勢薰天或則放僻邪肆辯才無碍逋逃海外或以鄰國爲護符隱姓洋場終避政府之法網人有以是竊竊爲我共和政府之威信慮者余謂不然中央之於斯事審愼周詳無微不至及今而千呼萬喚始見孄孄之來當有成竹在胸固無勞吾人之過慮即或不然而君子太保竟爲冥鴻以走所知自别有懲辦之方法不揣越俎試列下方凡我國人以觀覧焉 
（一）天殛法近頃以來獲罪於國者類以租界外國爲逋逃藪所以然者以爲吾國法權之所不及雖欲逮治而無從也今聞楊度有逃美之語梁燕有居澳之聞其聖主開基後之第二功卽以避地爲保身之計固已共見共聞我政府果欲加以懲辦弋捕之法旣無所施引渡之說尤爲虚費不若擇一中外之間通行無阻之利器畀以懲辦之權其器惟何雷電是已雷公電母目中本無中外之分雲行雨施天上自有善惡之辨彼輩惡積禍至必有一日聞舊金山畔檀香山間天地晦冥雷電交作則君子太保之西歸時至矣是我國人不勞一手足之勞而坐殛羣凶豈不快哉 
　　（二）咒咀法上策雖善或有嫌國人渴望是事而雷電之威無定期者下走又思得一法最妙信集北方有道喇嘛僧數十人命其用紅敎中咒咀法術朿草爲人象十三太保六君子之狀而喇嘛僧則日日跪拜而咒咀之不出數日内彼輩窮兇極惡之罪首當一一發狂以死雖有金錢初難買命泯然無迹此尤爲善之善者　　（三）傳首法必兩策皆不可行則惟有出於傳首之一法傳首惟何彼太保君子未必如彭　等之老壽不死也葉落歸根必有斷氣之一日於是我政府届期飭其家藏用木乃伊術保其尸首載送至京面目依然不損不變乃重開特别法庭判决治罪焉更傳首南方以平民氣彼死人旣無力抵抗則吾政府自所優爲也　　）四）淸源法此種爲懲辦之後而作正本淸源之計如鑄像革國藉同宗永遠逐出祖祠等皆是最妙用避　例以後凡書籍中遇有十三太保六君子之姓名皆以阿猫阿狗等字代之庶使國人心目中永永滅絶此類以迄千　無有終極 
塵餘觚剩 
[最近歐戰餘聞南非洲脫險記譯世界雜誌第三十七號] [  劉鳳生]  
　　是篇爲英軍伍長馬克愛而尼亞ＪＭcelnea所述先是英國大將波沙Ｂotha在非洲德屬西南部獲一勝仗馬克愛而尼亞爲德軍所獲猶知敵人軍情知此事於英軍頗有關係急欲逃出冀消息得達於其將卒與其同伴三人由佛蘭斯方丁Ｆranzfontein陸軍監牢逸出行二百五十英里計十一日始抵斯外柯門Ｓwakopmund一路俱山嶺沙漠之區人跡稀少至爲可怖馬愛尼亞與其徒等親歷險阻艱苦備嘗讀是嘗者不管身入其境矣丙辰夏六月譯者識 
余等輕騎兵馬隊駐營於奴兜力斯布特（在非洲德屬西　部）已數月於茲矣乃於一九一四年十二月十三號携獵兵數人機關鎗二支脫離該處行至奴考勃夜卽營於其處翌晨整隊前行至前營營設於鐵道之首是處余等見有步兵及騎兵數名蓋屬於開福萊林來復鎗隊及萊斯必特馬隊（未完） 
小說 
[偵探小說情塲蠧史（續）] [  天虚我生]  
　　然久不至葛羅瑟乃不禁焦急微語曰逾十分鐘矣奈何弗至得毌自食其前言耶時侍者已以銀盤捧酒入啓其塞即以注之玻杯中進葛羅瑟葛羅瑟目注酒杯自念得毌女郎已知吾人秘密歟洵如是者則彼老兒行且從吾指縫之中脫漏而去而此嬌好如花之女郎亦將不爲我有奈何念至此心益不寗顧侍者曰吾客至耶侍者側耳凝聽曰將軍倘吾聽非幻者則客必已至矣將軍不聞門外有蠻靴躅躑聲耶言次果一女郎搴帷而進侍者俯首側曰以讓客進且自思曰吾自傭於此間所見女郎無慮千百然無一人足以比此女郎姑勿論其他但一視其所衣之裘其價値之昂足抵吾餐館中資本而有於矣時葛羅瑟已離椅起迓且揮手令侍者始逡巡去葛羅瑟乃歡呼曰納蘭女士果信人乃如約而至納蘭聞語則微微展其笑容而修眉微戲則又似有深疑蓋葛羅瑟此約實出女郎之意外也女郎姓賽　其父爲伯爵產資富於全國而女郎尤以絶名噪都下其時方亭亭立於燈光之下肌膚瑩澈如玉曼睞横波如剪秋水齒白唇朱娟潔乃無可喻蝤蠐之頭則圍以狐貉益顯粉　之嬌冠以雀尾之冠上綴明珠的的令人目眩不可逼視而態度凝重尤足令人起愛敬之忱葛羅瑟立前曰女士吾爲汝去此大衣納蘭聞語容色乃立莊婉言曰將軍恕予予乃不能與將軍共餐唯將軍適以信致予令予來此謂予骨肉之間乃有莫大之危險非將軍莫解特不知此所謂危險者果爲何事願將軍明以告我葛羅瑟曰女士毌急願少坐飮酒會當與女士徐徐言之言次復按鈴呼侍者令叟取酒 
時納蘭已卸其大衣　婷而立玉肩竊臂與其雪色之晚　服相　幾如天上安琪兒撥雲下視欲令世界衆生一一　倒夢想而死故葛羅瑟不復自禁卽前握其手曰納蘭吾愛吾愛汝直無可言卽汝所立之地吾亦將視爲神聖一一親之以吻納蘭亟揮手却立曰葛羅瑟將軍願毌語此往者汝已向我求婚兩次我不告汝謂我所貯之愛情早已屬諸一人耶葛羅瑟憤曰彼鮑景詩者不過一商人子何以克承美人之愛又笑曰雖然吾聞鮑景詩之先人固擁多金者納蘭聞語不禁現爲鄙夷之容曰吾豈愛其財者特重其人耳蓋：：：言至此侍者適捧酒入納蘭乃不復言侍者注酒於盃循例以紙　進將軍及女郎納蘭固無心于飲食則勉强開列數肴葛羅瑟亦如之此後二人各默坐無聲而其心中則各有所籌劃故其表面之上雖至沉靜而胸中正如　　金井方忐忑而不寗也侍者以　進二人亦無意子飲啖但自弄其刀义而葛羅瑟則忽現其得色曰女士吾今當語其事矣 
 
 
 

Page 15

 
 
 [G 
[參茸野术海狗腎補身衍慶丸]  
本草云海狗腎一名脹肭臍其性大爲養腎補身一切諸虚百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子百病雖年輕損傷之人服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田開胃健脾活絡培元固本養血白鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家藥不靈請來一試如有虚言欺人天地難容其價每料雙料二十兩洋三十六元每兩二元每盒洋五元單料减半另有始創參茸補身衍慶酒大瓶四元小瓶二元功效與丸同如購十瓶照碼九折又婦科續嗣降生丹此丹專治婦女經水不調前後愆期赤白帶下等症功能調經旺血止帶暖腎如服此丹何艱伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中市西鼎新里內京都天寳齋謹啓 
[花柳癆症專科李振軒醫例]  
李振軒醫生留學日本顯微鏡院微生物學專科前由丁福保醫生介紹治愈陳君獻葵癆症嗣陳君以銀三千兩聘往四川診其全家癆瘵俱獲全愈茲回滬江行道問世專治　梅毒　白濁　下疳　橫痃等不論新舊百治不效者俱可限日全愈　治癆症　吐血　咳嗽　淋濁等止多診治三次必見大效診例門診一元（上午九時至十二時下午四時到六時）出診五元梅毒六百零六淋濁萬克醒癆症都備果靈注射　醫寓在上海英租界新馬路巡捕房旁邊元昌里二弄 
[拔髭鬚特别减價]  
茲從各界來函要求特别减價但敝公司定專分甲乙丙三字甲字四元乙字六元丙字八元視髭鬚之多少爲定價又拔額髮每字一元今遵各界之請照原價對折收費以示優待外埠函購藥水藥粉自拔者連器具前價三元現售二元寄費不加以利主顧一月爲限逾期照舊　上海法界霞飛路一百五十五號拔毫公司佈告 
[包愈吐血永遠斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血之天下之第一良藥也若有虚言神明共鑒每大盒四元小盒二元先試二元亦可惟假冒甚多購者認明○遠埠函購原班回件信力自給　另有立止哮喘氣急靈丸每盒洋一元咳嗽順氣化痰服丸立立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不露驗包退還洋以昭信實○舖分上海二馬路西鼎新里內京都天齊啓 
[孟河費繩甫老先生之子子敬內外科遷庽]  
英大馬路小菜場對過壽康里第一家　號房啓 
[自來寳貝]  
僕體虚腎弱遇事心與力違百藥無效閲報載廣州黃灼生藥房新法自來寳貝僕初次試服即相見與男女同胞亦很多好趣而今再服更覺精力强健伯道無憂盖自來寳貝統治命門火衰眞元涸耗子嗣艱難遺洩久濁夜尿腰酸腿軟寒咳哮喘先後天虧損百病宜冬宜夏價洋二元四元八元○製造局梁正浩白代理上海棋盤東街厚豐祥法大馬路首安里時雨藥房○天津針市街福利和○杭州鼓樓灣保合和 
[請實業家注意]  
讀者諸君其亦知今日爲世界上商戰之秋乎然商戰起點非從實業上着手不爲功吾人但知創辦實業非鉅大之資本不可殊不知小資本何嘗不能創辦實業哉即如敝行所發明之做麵機器亦是實業中之一眞爲小資本家發財之利器也而此種機器靈巧堅固一見且即會做出之麵粗細方圓均能隨意較諸人工所做者竟有霄壞之别如荷提倡實業諸君惠顧務請認明敝行　商標庶不致誤耳再敝行備有圖畫說明書專待函索●總行上海北蘇州路一百三十號●分行漢口湖北街五十一號眞崎洋行謹啓 
[立愈肝胃氣痛將軍丹]  
肝氣之症婦女最多或因怒氣傷肝或因氣鬱不舒致傷肝木從此觸怒即發甚至氣逆不下肝堅如鐵食不下咽坐不安席若不早治他年正氣一衰其發更甚每有因此殞命者古方有左金丸治法試之毫無效騐今本藥房不惜苦心訪得御方名曰將軍丹無論男女如患肝胃氣痛之症服之成功立見若係二三年新患之症二瓶卽可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇驗未敢秘藏特登報佈告俾患斯疾者皆得解脫呻吟床蓆之苦則幸甚矣○每瓶實洋一元每料六瓶洋五元遠埠信購原班回件　上海三馬路大舞台對面鍊雲大藥房謹啓 
[介紹德醫朱恪臣]  
先生畢業同濟大學曾在德國寳隆醫院臨診多年經驗宏富各症治療皆用德國最新法術久爲病家信仰同人爲利便病家起見敦請懸壺滬上特此紹介　科目男婦內外科花柳皮膚科眼耳喉鼻科產科小兒科門診上午九時至下午四時出診下午四時至八時急症隨請隨到診例門診一元出診五元號金一角貧病不計提早逾時加倍包醫割症戒烟注射及外埠聘請另議診所天津路福綏里六八號電話四三五四虞洽卿黃紉之王鞠如　劉念椿　王培蓀　孫鐵舟　袁仲蔚　費鴻生　嚴秋庚　戚少齋　邵子愉　陳泰升　龔子範啓 
[上海中英大藥房總發行種强精血丸]  
本銀行純係華商集股資本充實在香港政府註册開辦多年經在香港設立行總在並金舊山大埠廣州等處設有分行代理今爲爭國體便工商挽利權起見添設分行來滬在寗波路門牌二號開張專營中外各國各埠滙兌抵押往來存欵押滙等業一切交易格外克己　諸君賜顧一律歡迎特此敬告　存銀息價如下　活期週息二厘　三月期週息三厘　六月期週息四厘　一年期週息五厘正司理姚鉅源謹啓 
[婦科良葯種將湯貨國忘勿]  
　彂行　上海嚴大生製葯公司 
世之憾事莫過於婦女望子不得千方百計終屬不能結合胎珠是痼疾之深用藥不良有以至之也種將湯一藥經中西醫藥大家悉心考究訂定良方純用本國藥材製造而成其功用專門療治婦女新舊各疾神速異常望子情殷者速服此湯無不藥到種生茲將療治各症列左閱者注意 
功用　經期不準　滑胎流産　經逆經衰　飲食不思　子宮虚冷　經閉經停　赤白帶下　頭暈眼花　經前腹痛　胎前産後　經後腹痛　嘔惡心虚 
定價每匣　二角五分　四角五分　七角五分　一元四角 
製造所上海南市老馬路嚴大生藥舗○總發行所上海棋盤街交通路嚴大生製藥分司 
[上海滙豐銀行及虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦厦門暹羅包帶維亞孟買加拉吉打古隆北廣東福州漢口愛巴軸化神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津靑島北京横濱其上海行與各商往來暫存本行之銀及定期存欵等均請至本行面議代付木埠滙票并辦理銀行一切應辦事宜滙票可以滙至倫敦歐洲印度新舊金山美國中國東洋等處大通商碼頭特此佈聞　　民國三年十一月十日 
[古今第一婦科至寳丹]  
夫婦人固無不育之理不育者病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛凝積或崩血過多或傷於七情致墜心志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶百體虚損子寒冷動情卽洩受宮而復出等症此皆體虚血虧所致故受孕之難所由來也此丹係葉眞人傅受良方秘製成丸故美其名曰婦科續嗣降生丹專能調和婦人衝任之血平定肝鬱之氣去瘀生新開鬱解悶煖宮止帶固本調經旺血有却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服之必成雙胎眞婦科聖藥調經仙丹閨女孀婦切忌購服幸勿輕視其丹價每料洋八元半料四元起碼洋二元遠埠函購郵政妥速原班回件信資自備舗設上海二馬路西鼎新里內京都天寳齋啓 
[姊弟之問答]  
優待民　素一至十七集　惠購　五集　上者　　折卅　 
問○○○進文思○○○益智慧○○○消溽暑○○○遺永畫有其方法乎答○○○曷購民○○○權素而○○讀之每集五角 
書目留東外史五角恨海鵑聲譜二角蝶花刦五角錦裏五角鐵冷叢譚五角勃雷克探案二角葡萄刦上五角下六角　有其方　齋説集三角破涕錄三角茉莉花四角學寃鏡五角答蘭娘哀史二角十五度中秋五角珠樹重行錄五角上海四馬路麥家　口民權出版部啓 
[中華編譯社徵文]  
本社聘請名士編輯季刋及週刋兩種如海內鴻逹有以名著見貺者均備現金以充筆墨之資徵求各種門類如下（一）長篇小説（二）短篇小説（三）筆記（四）諧文）（五）遊記）（六）美人風景畫片餘若文苑雜俎及各種小品文字亦同歡迎來稿請寄上海時事新報轉本社雜誌編輯者苦海餘生收不合之稿除長篇巨帙由本社掛號寄還外餘稿自附郵票者亦一槪奉璧又本社擬招編譯生十名有願就者請自作薦函投寄本社合則專函邀請不合恕不奉復中華編譯社啓 
[鹽業銀行]  
本行開幕年餘辦理各事悉照商業規模匯兑欵項力求迅速妥當現在滙往北京天津銀洋皆以現貨交兑其他重要商埠亦有代辦之處至於押欵押匯隨時可以商辦存欵往來利息格外克已如蒙　　惠顧無不竭誠相待特此廣告上海本行在英租界大馬路鴻仁里三四三號　 
[廣東蔡昌明搜毒靈救搜毒丹] 　　 
本丹殺毒之能力甚速凡楊梅白濁疳疔横痃及經年梅毒百藥罔效等症均能撲滅由便排出故服本丹四小時後即感便通其便色時有示濃厚者即爲排去毒之明證毒淸則體强保無復發之患每瓶一元經售處南京廣聚號　協興和　新潤昌　浦口順昌號　蕪湖陳生和　鎭江協隆號楊州億記號　蘇州屈臣氏杭州屈臣氏　九江屈臣氏　中英藥房　南昌屈臣氏春華藥房　及各埠大藥房均有出售　本埠美濟藥房南市　同和藥房北四川路　瑞昌號洋行街　洗淸池二馬路　有興號天憧路 
總經理上海抛球塲有隆洋貨號 
[中興草]  
戒烟之人不可不試 
廣東種德園秘製戒烟中興草 
本園秘製之中興草乃天生純粹之戒烟良藥也其藥性平和無毒味甘無苦製煉得宜每服各種戒烟丸藥服後或有口乾舌燥此種中興草服之不燥不寒提神養氣斷癮迅速諸君一試方知言之不謬也本園發行以來荷蒙諸君歡迎今贈送已經截止今爲濟世起見减取八折以惠同胞脫離苦海中國立可興强也 
價目每包洋六分每盒洋六角外埠經理格外從廉如欲取樣付郵票三分立卽寄　總發行所　上海河南路老巡上　捕房對門種德園謹啓 
[美貌關係]  
肌膚潤澤素專治男女肌浮肉硬皮粗膚糙瘰癧斑點烟容油光酒刺一切不美之症連用三日能使各症消滅兼可容貌白嫩定價每瓶一元每六瓶五元發明修鬍散專拔鬍鬚頭髮毫毛靈騐非常一經搽用永不再生定價每盒一元經理處上海寳善街丹桂戲園隔壁利興成京貨號外埠函購寄費自備郵票通用 
[血淚黃花]  
新出時事小説特别廉價大洋五角寄售處三馬路西盡錦里振寰書局 
[京都同德堂發售好華士先高尼]  
先高尼精按萬國藥方詳載從金鷄納霜提出善能開胃順氣化痰治瘧疾常服令人身體强壯補益　淺男女皆宜●定價第兩一元半●今減價一元如欲試用請寄二分郵票五張原班回件不誤此佈 
[感謝名醫汪家田]  
余承上海三馬路小花園對面永壽大藥房汪家田名醫治愈三年多楊梅四肢風痛白濁下疳横痃痔瘡又薦吳君疝氣濕瘡承先生治好故而登報揚名湯福官謝 
[老垃堆橋南京都同德堂補益藥品五鞭丸龜齡集千金丸乾剛丸遺精丸巨勝丸]  
添精固腎培元固本大匣四元小二元　補陽生精種子益壽馳名遐邇每兩八元扶陽補髓生精益腎强筋壯骨每瓶一元陽事不舉下元虚冷服之神效每瓶二元腎水不固脾土不運遺精等症每兩半元甯神益智塡精補髓延壽續嗣每瓶二元 
[遺失滙票]  
陰曆四月初四日山東周村兑記寄出恒興德第廿六號滙票一紙三益泰抬頭支上海恒興德兑見票遲五天計元一千一百零二兩五錢寄時適遭該處變亂途中遺失今在上海恒興德聲明遺失止付作爲廢紙倘該票出現望各寳莊號切勿收用恐未週知特登申報此佈北山東路二號東昇公司啓 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀剌或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元　又秘製一靈騐瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面鍊雲藥房發售 
[廣東種德園新發明如意油精]  
本園自甑之如意油藥料之優美功效之靈驗久蒙諸君譖賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携帶利便亦無傾洩之弊居家旅行四時不可不備誠護身之聖藥也贈送様子外埠付郵票一分立即寄上○價目大號二角半二號二角三號角半○買一盒奉送如意油藥渣一包　 
[中國薄荷錠商標薄荷]  
中國薄荷錠○功效勝外洋○同胞用國貨○何愁國不强○本園 
本園始創製○志在國貨倡○諸君蒙光顧○請認醒獅牌○價目大號二角半二號角三號角半○批發克已函購即寄○總發行上海河南路老巡捕房對門廣東種園謹啓 
[遺失單摺]  
今有華興保險公司蘇筠尙户股票息摺自二萬三千零五十三至二萬三千一百五十二號一百股又四萬五千六百六十三至四萬五千六百九十二號三十股又何增坤户自二萬三千八百五十五至二萬三千八百七十四號二十股又四萬五千千二百八十二至四萬五千二百八十六號六股以上單摺於癸丑年被兵灾遷丑年被兵灾遷移匆促遺失已向華興公司如數補給所有以前失去股單息摺槪作廢紙爲此登報週知　蘇筠尙等告白 
[上海後馬路阜成里新昌隆雲紗拷綢減價]  
新到各貨色式俱全批發從廉內設零剪格外克已頭號闊紗每尺六角每尺六角五分白生雲紗四角如蒙賜顧請移玉趾 
[彚司公司男式間新到時式籐帽草帽]  
[Ｋ皮靴皮鞋晴天雨天所用]  
[彚司公司]  
現錢一槪九五扣南京路江西路轉角 
[星相來申查濟平]  
精究奇門六壬大課鐵板神數知課靈驗可猜袖中藏物决斷五色 
方圓小課一角星相五角鐵板一元寓二馬路口大興里對門一百卅七號門牌 
[蓋世美容品嬌的的嬌]  
此藥專治男女面部之不美如黃黑烟容油氣瘡痕血紋雀班白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去千餘料寄來謝函數百封據稱極有神靈非常讚美運到無多購者從速定價每料一元六料五元外埠函購立奉寄費不加　上海東棋盤街鳴盛里對門厚豐詳號 
[感謝立止咳嗽氣急化痰二盒斷根]  
弟年年至冬咳嗽將近十三載今庚氣急哮喘痰多更前加重請醫調治亦見痰中帶血呻吟床褥痛苦不堪後承錢兄指示上海南浙江路永壽大藥房買咳嗽茶葉二盒費洋一元當夜煎服立刻止嗽化痰其病痊愈斷根不發故登報揚名吳介如謝 
 
 

Page 16

 
 
   
 
