# 1911 - 168 - 4913783

 

Page 1

 
 
   
 
 

Page 2

 
 
宫門抄 
　　五月二十六日召見内閣總協理常連載穆陸增煒 
交旨 
　　五月十九日欽奉 
　　諭旨御史孫培元片奏請將高等學堂畢業得奬内閣中書中書科中書等員有願改就小京官者一律准其呈改等語該部議奏欽此 
　　五月二十日欽奉 
　　諭旨資政院奏續辦速記學堂並將原定章程酌量修改繕單呈覽一摺著依議欽此又奉 
　　諭旨稅務處奏總稅務司赫德因病未痊懇謂續假並請派安格聯署理總稅務司一摺赫德著再賞假一年餘依議欽此又奉 
　　諭旨御史德壽奏錢業倒閉日多商民又害實甚亟宜試辨紙幣一摺者度支部知道欽此又奉 
　　諭旨御史德壽奏醫學爲民命所託宜設法提倡一摺着民政部知道欽此 
論說 
[論外官制（萬）（再續）]  
　　（二）督撫對於中央。無直接上奏及彈劾之權。對於地方下級官廳。有任免黜陟之權。 
　　解釋理由一今之督撫。皆有直接上奏之權。竊謂此制今當廢之。蓋立憲國之有上奏權者。除内閣總理大臣。及國務大臣外。只有議會應有此權。宣達民隱之事。旣以讓之議會。自必較督撫爲真切。則督撫對於中央。無直接上奏權之必要一也。若謂關於政令之事。有時與中央有所異同。或有所陳請。然政令之大者。無過於軍務外交財務司法。今此四者。旣歸中央直接管理。則督撫所管者。祇有内務行政而巳。内務行政中。又劃出其一半歸入自治。則所餘之一半雖與中央有所異同有所陳請。自不妨從容就中央商之。此督撫無直接上奏權之必要二也。至於地方或發生危害如災變之事。輕者可以自由處分。重者電閣請旨。此無直接上權奏之必要三也。若其關於内變之事。其小者巡防 
 
 
 

Page 3

 
 
隊可以彈壓之。大者一面電閣一面。宣告戒嚴不難。協同領兵大員調。遣軍隊。（此節另詳）此無直接上奏權之必要四也。若關於外侮。則軍政爲中央所直轄。中央自有訓令。自能代奏。此無直接上奏權之必要五也。且督撫所以爭此上奏權者。謂取其迅速直捷也。爲問從來督撫上奏。其關係重大之事。此電而達者。皆由軍機代奏。皇上亦必先與軍機大臣商妥。始行降旨准駁。曾有督撫之電奏。直達皇上不經軍機者乎。曾有皇上之旨不經軍機與聞者乎。然此猶就重大事件言之也。若其事非關緊急處分之性質。則無論奏中如何措詞。皆以從來之慣例。批某部知道或某部議奏四字了之。然則不必言立憲。即就向來而論。督撫亦無直接上奏權之必要者也。若以立憲而言。則督撫上奏。大與憲法精神生其抵觸。何也。君主無責任。詔勅必經大臣署名。始有効力。今上奏之意。取其迅速請旨。然旨旣必須閣臣之署名。則不如逕電閣臣爲直捷矣。且立憲國之君主。凡國務上之行爲。皆須大臣輔弼。其所謂奏請聖裁者。乃裁可之謂。非裁奪之謂也。皇上旣不自裁奪矣。則督撫之上奏皇上。其効力不過如行文知會一般。夫行文知會者。以其人非專管此事。吾行此事。通知之而巳。督撫上奏之効力。旣不能有直接請旨之迅捷。而皇上降旨。又不能有無須署名之簡便。而又無自行裁奪之事實。然則上奏之必要不必要。可不辯自明矣。 
　　解釋理由二從前督撫所以有彈劾權者。蓋基於兼部察院副都御史銜之理由也。夫立憲國官制。之通例中央政府。得以監督地方者。吾聞之矣。未聞地方政府。得以監督中央也。今許督撫有彈劾中央之權是無異許地方政府。得以監督中央政府。如是而欲保政法上之統一難矣。且有監督其人之責者。必負有其責任。今之督撫彈劾中央。謂爲負責任乎則以我國二十二行省行政區域之廣大。謂中央失政。督撫皆負責任。則一度之内閣罷職或辭職。全國督撫。皆以有連帶責任之故。同時罷免。其政治上所生之變動至大。其不利亦至鉅。近來頗有欲加督撫以國務大臣銜之議。此種謬論。不可不亟思辭以闢之也。若謂督撫彈劾中央。不負其責任乎。則彈劾爲無責任之彈劾。即其言論爲無責任之言論。因欲督撫發無責任之言論。以熒熒聖聰。乃不惜以彈劾許之。使淆政治。此一謬也。且立憲之制。内閣大臣旣對於議會負責任矣。旣對議會負責。則凡中央政府。有失政違法之事。議會巳能彈劾之。又何須分其權於督撫。使之侵議會之權。此二謬也。是故屈今之督撫。使居於中央監督權之下。此吾所不主張者也。而升今之督撫。使之握有彈劾權。以監督中央。亦吾所不主張者也。（未完） 
要件 
[諮議局聯合會請飭閣臣宣布借債政策呈都察院代奏稿（續二十四日）]  
　　借債修路。閣臣旣借上諭以定爲一種政策。然政策云者。非僅鐵路國有一語。要足以了之也。中國幅員之廣。鐵路何以必須國有。鐵路。何以擯斥民欵。而純借外債以收回之。外債之數。能否盡舉國中之幹咱。修築國中之幹路。應以何路爲先著。路款之預算。路材之取給。路師之分配。非有成算在胸。安敢毅然取銷累年之成案。奪商民巳得之權利。救中國之貧困借債造路。自以生計之鐵路爲先。尤必經營鐵路以外之事業。以求本息之有著四國六百萬磅之借款。指定之粤漢鐵路。固可列於生計鐵路之數。川漢鐵路。巳不能純謂之生計鐵路。此外幹路。屬於政治者較多。借日本之一千萬元。未指定爲何路之用。逆計大勢。生産與不生産之比較。必不足以相抵。而鐵路以外之實業。腹地凋敝巳極。民力涸竭。無餘瀝之分潤以外債造。鐵路。終必以鐵路受外債之害。路未成而本息巳無所出。將用何法以治之。官辦鐵路。夙稱弊藪。京奉鐵路。尚不止此。以有窮之借欵供無窮之揮霍。將何術以弭之。此不能不要求宣示者又一也。現時中國外債。巳達十萬萬兩以上。罄全國十年之歲入。毫不用於他途。猶不足爲償還夙逋之用。况本年預算政費之用。不足超七千萬。計臣巳窮於羅掘人民巳窮於負担。重以新倆驟　誠不知所以償還之計。不問所以償還而姑救目前之急。償還期至。能保不借債還債。出於附水附塗之下策乎塗附旣窮。能保不亂增惡稅以自絶稅源。終至債權國攫抵押物之主權乎。恭讀四月初六日上諭。有該管衙門。自應極力撙節。不得移作别用。并着隨時造具表册呈覽。及四月十九日上諭。有着度支部將内外各衙門應造全國預算。及借欵用法各項表册。分别嚴催。尅期辦妥。一俟九月開常年會。卽交該院議决。毌稍延誤云云。皇上慎重借債。兢兢業業之意。朝野内外。感激莫名。然以皇上聖明。日理萬機。表册繁多。斷難一一稽核其真僞。審計院之設置。尚須俟諸明年。資政院之决算。亦必窮於鈎考。非更籌嚴密督之法。必無以副皇上實事求是之盛心。而財政顧問。幣制顧問之電傳。方喧播於東西之報紙。設其不謬。則内國之監督。且均無所用純受外人之監督。况大宗外債。驟輸入於内地。銀價之漲落。物值之低昻貿易正負之差異。皆將增而生絶大之變動。久困涸轍之社會。亦或以驟增消費。生蒸蒸蕃庶之幻象。外資竭則幻象减。反動力之發現。其困且百倍於舊時。前途種種之危險消弭於未然之策。又均不能不要求宣示者 
 
 

Page 4

 
 
也。閣臣應負責任。爲聖訓之所明示。無政策而借債。是以負皇上者負國家。非閣臣之所可言。有政策卽當宣布其政策之所在。以定責任之所歸。大計攸關。存亡一髮。薄海士庶。危疑交并。擬請皇上飭下内閣。收回此項政策。施行補助詳細之計畫。明白宣布。以釋疑慮而利推行。伏乞據情代奏。 
專電 
[電一（北京）]  
　　湘撫楊文鼎加急電奏路事奉諭後遵即勸諭惟風潮益劇將停止貿易請速示辦法奉旨着剴切勸諭宣布朝恩如仍違抗必係不逞之徒應嚴懲首要妥爲解散以防變端毋姑息長囂亦毋激烈釀變并著電商鄂督瑞澂速籌善後毋負倚任 
[電二（北京）]  
　　郵傳大臣密奏請將度支部銀行改名國家銀行並奬勵商辦銀行改爲由官督辦以除不正當之作爲又詳陳要旨四端 
[電三（北京）]  
　　都察院代遞葉恭綽奏摺其大意係沿邊各地畫清區域改編官制釐定職權等數事攝政王頗爲嘉納着内閣會同軍諮處妥議 
[電四（北京）]  
　　内閣屬官制上諭巳擬妥卽日頒布 
[電五（北京）]  
　　攝政王决以鄂督瑞澂調補南洋俟寗屬預算妥定後着張督進京 
緊要新聞一 
[極東風雲日迫一日内憂外患相逼而來]  
　　昨據友人來自哈爾濱者述及此次俄國海陸軍大臣東游先在遠東總督府開一秘密會議比即沿途游歷未幾遠東總督忽接俄政府密電隨即電邀兩大臣到府再開會議其時該國就近文武官咸集總督府與議究爲何事則異常秘密無從臆斷然於東方軍事上必有極大之關係不難推測而知也 
　　又聞游歷之結果海軍大臣擬先回國其首相亦須繼續東遊而日本則對於俄國海陸大臣之行蹤非常注意聞巳派員分往哈爾濱一帶暗地偵探未知確否 
　　又聞兩大臣來東時隨帶軍隊一鎮有餘密置黑龍江接界地方分配旣定始入黑龍江境内游歷亦一異事云 
　　另函云俄國陸軍大臣來東目的早由駐俄薩使報告政府十八日内閣接東督麥瀚電謂該大臣巳抵該國遠東總督府召集駐東文武官屬連開秘密會議兩次並帶有陸軍一千餘名散處黑龍江邊境行蹤極爲詭密現邊境人心摇動異常惶恐經飭地方官密爲拊循稍稍鎮靜至如何對付尚希指示云云昨十九日閣臣會議此事亦甚秘密究竟如何電覆不得而知 
[日俄要求借款之有効]  
　　前記日俄兩國擬聯合要求共同借債一節兹聞兩國巳各派代表來京向我政府要求并云必以錦洮鐵道作爲抵押物郵部盛宣懷極力主張曾赴慶宅力陳一切慶邸以兹事重大尚待妥商答之盛謂事不宜遲若再遷延瞬届資政院會期勢必又生阻力况現在籌還川湘鄂粤四省人民路股無從措辦不如用此借款挹彼注兹一可以塞人民之要求一可以免羅掘之竭蹶慶邸云此事總須與澤公商酌方妥盛乃無言而退然據現勢所可預測者日俄恃其强力不達投資之目的不止而又得盛氏爲之撮合此事斷無不成之結果云 
[籌還鐵路商股又須借債是爲鐵道借債政策]  
　　川鄂湘粤四省人民經營鐵路之血本不下三千萬元今政府旣定鐵道國有政策人民血本自不能不予以着落前奉明諭飭郵傳部妥議辦法盛氏原議將該項歸爲修築支路之用以符支路民有之諭嗣因各省人民有議將該款向郵部索還者遂不得不設法籌還奈兩次所借外債爲數雖鉅然欲以之還民則仍無欵築路日前又在政事堂提議再借外債四千萬以備籌還四省人民股欵之用澤公不答適粤督張鳴岐來電又有借外債五百萬維持廣東錢荒之請盛氏乃大聲疾言非再借外債不可惟澤公始終沈吟故此議尚未能通過 
[外省督撫竟援例借債矣]  
　　度支部因政府迭次借債恐外省督撫亦思援例日前通電各省略稱此次公家息借外債係備興辦鐵路海軍等事之用由本部担任籌還與各省督撫借用外債舉辦地方事宜以本省名義担 
 
 

Page 5

 
 
承性質不同誠恐誤會以開外省私借洋債之端亟應重申布告以後各省遇有須借外債仍應遵照上年諭旨先行電部聲明再行核辦云云不料此電發未數日而粤督請借外債五百萬之急電又至該部以粤省情形甚迫未敢拒駁仍舊核准照辦將來各省尤而效之不知如何收拾也 
[政府心目中又有革黨借外債易防家賊難]  
　　閣臣自接粤督電告省港抵制票幣情形後一時大爲恐慌慶邸澤公那桐相顧躊躇盛宣懷曰借款事易但恐革黨伺隙又借此起事耳澤公游目眤之那桐曰盛某所言甚是慶邸良久乃曰速電張堅白敎他派兵彈壓勿要又閙出亂子來於是卽命徐世昌擬稿略謂霰電悉巳電滬行先行匯濟惟粤省變亂初定難保無餘匪乘機起事希嚴密防範以遏亂機 
[粤蜀湘鄂將爲一致之行動對内之文明抵制]  
　　此次廣東停用大清交通兩銀行鈔票風潮甚劇巿面動摇兹聞度支郵傳兩部巳覆電粤督允爲匯欵接濟然現在廣東巿面巳瀕於危殆之域後患滋大非敷衍目前所能了局并聞粤人日前曾遍電蜀湘鄂三省各團體擬卽聯絡一致行動以爲文明抵制之辦法漢口前日罷巿瑞督出示撫慰無效巳不免受其影響英日各國現均派兵輪停泊口岸以防意外并聞武昌長沙等處接粤電後極表同意擬卽一律仿照辦理度支郵傳兩部昨巳接到各處分銀行急電請即預籌防備之策以免臨時棘手故近日度郵兩部對於此事皆憂慮不置然聞三省官發鈔票僅就大清銀行論巳及三千萬左右云 
[政府與聯合會之鏖戰]  
　　頃得政府秘密確信某某當道近日對於諮議局聯合會十分懊惱因該會連次由都察院代奏之件均係朝廷巳定之政策及奉旨規定之章制妄事抗爭殊多不合且最足挑起國民反對政府之惡風潮且謂該聯合會恐有囂張好事之徒煽惑其間擬請明降嚴諭以戒將來惟某大臣不樂贊成然勢力軒輊亦未敢面阻恐又不免起一大波瀾也姑誌所聞以觀其後 
　　諮議局聯合會以呈請代奏皇室不可充當内閣及加練備補兵兩摺迄無明文不合立憲政體二十日仍在松筠菴集議到者甚衆急烈派主張不必再行呈請只將政府不可與言情形布告天下和平派則主張人民對於政府當忠告不巳此時宜再行呈請政府明白宣示如政府再不理是政府故意反對輿論矣然後再行布告天下不遲此議竟得多數同意於是公决於二十四日再行至呈請都察院代奏並質問何以留中不發之原因而各議員則决計暫不出京云 
　　另函云諮議局聯合會前奏皇族不得組織内閣與加練備補兵兩摺竟被留中各省代表憤甚巳聯絡多人協籌辦法以爲後勁兹由順直諮議局電致内閣文云内閣王爺中堂鈞鑒聯合會呈遞閣制民兵二案關係甚重薄海臣民翹首待命是否可行請速降明諭爲禱 
[京師近事]  
　　義國前次地震蒙攝政王捐資助賑義君主感之特以其刻像金記念牌一座敬贈攝政王以表感謝之忱由義使博蘭碧拉照會外務部奏請覲見躬自呈遞巳奉旨定於二十三日巳刻在勤政殿覲見 
　　蘇撫發起商定會計法期限一事經東鄂滇三督贊同擬卽會奏請旨嗣以錫督去東囑由各省商之趙督核辦故鄂督瑞制軍巳電次帥謂會計年度提前頒布一節澂意以七月朔日開始仲帥雪帥均以爲然惟仲帥擬將開會時期酌議提前雪帥囑將本年預算加閏列計均於電奏内聲明請清帥主稿清帥囑商我公酌辦卽請酌核如可電奏敬煩主稿挈銜譯發云云現巳得次帥電復甚表同情惟仍由莘帥擬草拍發云 
　　墨國内亂戕害華僑一事屢誌前報兹聞此事由海軍部電詢駐墨參贊旋得覆電死三百餘人並請海部派艦保護當由海部派定海容艦前往刻因外部對於此事不甚同意並謂海容艦長年輕未宜遠涉因改派海圻緣海圻先巳奉派赴英賀冕故使其就近開往墨境也 
　　内閣屬官制中原設有法制局即將憲政館裁撤近議又欲以憲政館改爲法制院設正少卿各一人不屬於内閣而内閣中亦不復設法制局聞該館提調寳熙有得正卿之望 
　　張殿撰季直此次到京與政府會商組織中美銀行太平洋航路公司曁它業報聘團各節巳迭誌本報兹聞殿撰自召見後連日與農度兩大臣晤商辦法略有頭緒農尚倫貝子與度尚澤公决計撥欵補助以二百萬爲限本擬兩部各認其半嗣因農尚以部欵支絀祗允任四十萬度尚則允任百六十萬云 
　　督辦鹽政大臣澤公以長蘆鹽政改歸官辦風潮大起非簡派熟悉鹽務者前往察酌辦理不足以清弊竇而收實效昨特電調東三省鹽運使熊希齡來京以便諮詢一切并聞將以該運使調補長蘆云 
 
 

Page 6

 
 
時評（東吳） 
[其一]  
　　昨日本埠舉行英皇加冕祝典。觀者幾於萬人空巷。而尤以華人擁擠爲尤甚。 
　　孟子曰。獨樂樂。與人樂樂。曰不如與人。記者曰。樂我樂。樂人之樂。孰樂。曰不如人樂然我。華人之能領會斯旨者鮮矣。 
[其二]  
　　本報今日所載要聞。其大半爲借債事項。政府之借債熱可謂達於沸點矣。 
　　政府近以一再宣布鐵道國有政策。致起四省人民之反抗。我謂不如簡直宣布鐵道債政策。轉得消滅衆口之是非也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘆鹽收回國有之大風潮]  
　　蘆鹽失敗之原動力天津此次商界恐惶其禍機伏於數年以胶當時王李何諸家勾通運司張鎮芳由官家擔保濫借外債凡天津商人皆知破産之禍即在目前惟旣畏張鎮芝之凶狠又牽於王李何諸家情面無敢舉發者去年秋間天津縣議事會上書質問直督以爲鹽商濫借外債不巳運司張鎮芝爲之擔保將來如商人不能履行債務此款於何取償直督乃大恐卽諭令張鎮芳停止借債而張鎮芳與王李何諸家狼狽借貸如故至本年春各債皆巳到期王李何諸家無術拖延乃倡分年减息之議與外商磋商未能就緒張鎮芳知事不了運動他調升任湖北提法使直隸諮議局乃提出陳請書請令張鎮芳將經手借務清了完結再行他調不得任其規避遺害本省張鎮芳技窮遂以鹽務國有之議欣動度支部由大清銀行借欵七百萬以償外商之債而將所有長蘆鹽商財産一并勒令歸官因商家不服乃勒令每引加銀一兩五錢嗣因維持會到京呈控張乃追消前諭而大局敗壞巳不可收拾矣 
[鹽商虧累之真相]  
　　此次天津鹽商共欠債九百餘萬由張鎮芳擔保之欵四百餘萬以王何李諸家最占多數尚有商家與外國銀行自由交易三百餘萬與張鎮芳擔保之欵不涉其中并有殷實鹽商在内又欠大清交通各銀行二百餘萬更與張鎮芳所擔保之欵不涉現各債權者亦並未提起訴訟乃張鎮芳一律代爲追償并代爲慫恿限期交欵且諷令各官家銀行不得再行接濟商人以遂其收歸國有之計况王李何諸家欠債之數達五百餘萬以上而綜諸家所有之引地值價不過一百餘萬加以王竹林代表各商所辦之高線公司作價二百萬僅能抵三百餘萬尚有四百餘萬無着張鎮芳乃大興波瀾擬將其他商家所有之財産一並奪歸官有以彌補王李何諸家之虧短乃將資本充裕一時不能支拂之商人二十餘家一概認爲累商一并强奪歸官於是破産者數十家云 
[引岸國有之呼籲]  
　　長蘆全體鹽商自接張運司由京來電免交每引一兩五錢之信當卽復云北京延壽寺街張運司鑒咸電免交一兩五錢衆商同感惟十商引岸仍求改歸公司經理并代借大清銀行七百萬亦歸商借商還前經憲諭籌有的欵一百五十萬除各商應攤一兩五計九十萬巳蒙免交外另由公欵及高線約籌六十萬仍請作爲抵還的欵不敷之數再由衆商攤足即請恩准蘆商同叩 
[全體商界之公憤]  
　　天津全體商界日前恐惶巳極各商號并起責備會董總理寗總理素與張鎮芳狼狽爲奸坐視不理各商憤極乃開會公舉杜小琴李樾臣王松樵鄭桐勳四君代表全體晋京奏懇攝政王飭部維持張運司恐追原禍始故電商會調查各鹽商所欠巿面各商欵數並函懇該會電請代表回津惟商會因張運司空有調查巿面欵之語並無下文刻下代表杜鄭二君暫返天津磋商辦法倘無良好結果仍復晋京哀懇監國云 
[憲政恊議會之維持]  
　　直隷憲政協議會呈督憲禀稿略云近日長蘆鹽商突起洋債風潮人心惶惶訛言四起岌岌有罷工罷巿之虞迨至日前張運憲擬定長蘆鹽商借款還欵辦法實行十商引岸收歸官辦事機逾迫風潮逾大謹就原擬辦法窒碍難行之處爲我憲台詳晰陳之一原擬長蘆全綱每引攤交一兩五錢俟後將攤交餘款逐年撥還殷商此時無論累商力不能支卽各殷商亦多因賠累勢難攤認雖日後尚能悉數撥給然多交不若少交所謂體恤者究屬空談况給息若干尚未規定此難行者一也一原擬高綫作銀二百萬兩所有餘利亦均悉數撥給以還清殷商本息爲度查高綫餘利如何必須商人有管理之權方足取信今雖宣布充公現又派委接管將來餘利若干似難確查况本息還清之後其日後高綫餘利究作何用亦無明示此難行者二也一原擬三等欠商二十五家如能月内交銀便不歸入累商之内查商人以鹽爲本今旣派委扣收焉有餘欵再爲還債即能還債亦必由借貸而來旣有借貸必須清償該商等方自顧之不暇更何能代他累商攤還一兩五錢之數此難行者三也一原擬蘆商公積津浦鐵路债債票津浦鐵路加價二文股票洛潼鐵路加價二文股票共一百萬兩查股票無論現時尚未發給即或能作現欵亦係通綱個人應分之項豈得以公共之款而作十數商之用此難行者四也一原擬十商引地及五商引地議歸官辦所有欠欵若干卽由官家籌欵歸還方屬正辦乃得利旣歸官有而虧款則由商攤是官享其成商受其害此難行者五也不特此也如果實行官辦其關係大局者更有兩大端一引地歸官不特商與民親官與民隔辦理情形殊多歧異而永七之釀禍口岸之虧賠覆轍在前尤爲股鑒設每年各引虧累以度支告匱之時國家詎肯出此鉅資代爲擔負勢 
 
 

Page 11

 
 
須仍由通綱攤還藉資彌補是一累未清又增一累大局益不可收拾此難行者六也一引地歸官最易招外人之窺伺查各國垂涎中國鹽務巳非一日幸賴商世其業彼族雖强尚不敢輕於干涉倘改商辦爲官辦一遇事變藉口官産攘爲巳有利權旣失主權亦隨之而去尤不得不鰓鰓過慮者也此難行者七也現長蘆商人業經組織公司擔任還款經理累商各引岸一切辦法尚屬妥善廻非託諸空言如能改官辦爲商辦不特保護通綱而巿面風潮亦可立息矣 
[粤省巿面自可漸次回復矣]  
　　張督日前電請度支部向匯豐銀行轉借五百萬撥濟官銀錢局以應換兌兹聞張督業接覆電准令照辦巳於二十日九點鐘由匯豐先交到現銀二百萬元交該局領用又由郵傳部在大清銀行借欵項下撥濟一百萬元張督當即札行各司道會同迅速分别接收昨日由勸業道出示云現據省城銀業研究社禀稱竊此次官銀局金融機關連日承慈台設法維持復蒙督憲電請大部撥發五百萬之鉅欵商塲得此自可轉輸幸蒙分飭各釐金關卡錢糧行用鈔票又經總商會七十二行各善院等遍發傳單一律通用卽柴米各行亦巳交通風潮漸息惟今早據外間傳說謂如有錢店折扣取利定卽封舖拿人等語謡言紛紛竟有錢檯不敢兌換者於大局不無妨碍查街外小錢店往往因平色高低冀取微利所在難免向來如此並非此時爲然應請憲台格外鑒原出示曉諭大小商店照常貿易以便交通商等爲顧全大局起見是否有當統候飭遵辦理等情據此查小銀錢店兌換銀錢以平色高低藉沾微利雖屬巿面常情小民不免虧損惟此次風潮官銀錢局早巳備足現銀復蒙督憲電請度支郵傳兩部憲撥銀五百萬兩電匯到粤凡持官銀紙者更可無滋疑慮如須調換現銀儘可逕赴官銀錢局兌支切勿爲人愚弄致受折扣至各小銀錢店亦應出入公平照常交易其各凛遵 
分類新聞 
政界 
[武陽城議事會又開夏季常會常州]  
　　武陽城議事會夏季常會二十一日始開是日議員到者九人其報告事件（一）武監督諭行提撥官存紙價以資經書辦公文（一）兩監督諭行諮議局議决興辦貧民勸工所文（一）陽監督諭行編釘户口總數文（一）籌備縣自治轉知松江守禀展緩地方官查核議案日期函（一）籌備縣自治轉知蘇撫更正松江守禀緩查核日期函（一）籌備縣自治轉知監督紏正循理鄉議案孙（一）董事會知會請議案文以上各件有當塲通過者有交審查者末互選審查員當選者爲王杏溪徐果人錢文津沈阜生李復生日昨復開第二次會議議員到者十人其議題如下（一）董事會請議立莊摺往來以應急需案（一）董事會請議改良文詞說書注重社會敎育案（一）董事會擬定推廣敎育辦法及預定普及年限案（一）議員張士雙提議試辦醫院案（一）議員張士雙提議劃清警察捐案以上除第二案否决外餘俱交審查 
[調查各屬改建審判廳官署武昌]  
　　法司馬吉樟以欽頒條正逐年籌備清單外省各級審判廳提前改爲明年一律成立所有本省各屬業巳議定每府設地方廳一處每州縣設地方分廳及初級廳各一處所有廳署即就各屬官有公有衙署房屋酌行改修以備應用並擬就調查說明書繪成廳署模範圖式通飭各屬確切調查詳對繪圖覆司核辦在案迄今日久未據一處覆到實屬玩視要政昨特飛札催飭各屬限文到即日内查照前次通飭郵寄賫司彚核以便派員分赴覆勘辦理倘有畏難敷衍或延不查復及查復與委員復勘不符定卽詳請懲處並云此項廳署改修費用均由司另籌專款並不累及行政官署各該州縣身任地方就近調查未甚費力何得擱置不理云 
外交 
[英皇加冕慶賀大典之酬酢漢口]  
　　英國大君主定於西六月二十二號（即中本月二十六日）加冕五洲各國均派大使至倫敦慶賀誠大典也兹駐漢英總領事葛福君亦定於是日辰在英界大禮拜堂舉行慶賀禮所有中國文武官紳曁商學鉅子均經先期柬邀躬與盛會午十一點在領事署宴待來賓夜九點至十一點復在領署讌會並在江心燃放烟火其江岸一帶均不懸掛燈彩以免張揚太甚觀者擁擠致肇事端 
[洋輪被刧應有此嚴厲札文廣東]  
　　粤督昨接廣州英領事來函言香港九龍貨倉公司之阿魯八土路土輪船昨日拖帶火油船駛至省城五六英里之泥塘地方被賊行刦請飭屬緝匪追贓給領設法保護等由聞張督接函後卽嚴札該管營縣云泥塘係附南石頭地方逼近省城近日該處水陸勇船星羅棋布該管文武竟任盜賊肆刧漫無覺察殊堪痛恨現巳嚴行札飭番禺營縣會同該段輪巡扒船管帶員弁懸賞購緝勒限一月務將此案賊匪拿獲究辦追贓給領具報並以該管文武有綏靖地方之責事前旣疎防範事後若再不振奮將案迅速破獲定予嚴懲不貸 
軍界 
[函請保固西江捕權之原因廣東]  
　　粤督昨函李水提云敬密啓者頃據南寗紀道電稱英領事奥泰蔚近以英輪迭次被刧擬自派兵輪前往以保商旅等語查西江捕權英人屢欲干預近自滇桂鐵路之議起於西江行輪尤爲注意英領擬派兵輪前往桂省卽與前年廣東之事同一故智頃巳電商沈幻帥設法駁拒一面飭屬整頓緝捕以杜藉口主本省西江一帶前經定有章程分叚派輪往來巡緝近聞各輪每多離叚或僅停泊並未梭巡殊與定章不符此事關擊極爲重要萬不容各兵輪管帶等偷安玩忽致誤大局應請台端嚴飭左右兩翼兵輪分統督飭各輪振刷精神按照定章認真巡緝勿稍大意致被外人藉口是爲至禱 
 
 

Page 12

 
 
[華兵並無越界之禀覆廣東]  
　　港督日前以華兵過租界由美領照請張督阻止在案張督准文後當札由該處管帶洤雲欽查明禀覆略云自前月以來並無兵勇到租界行走分防之後早巳嚴束兵勇不許過界游玩惟英人常時派暗查至深圳地面查探一切均係華人手提短槍恐釀交涉不敢過問祗好暗爲探查秘密防範而租界匪徒奉耶穌敎爲護身符多是革黨現在租界聚衆演說明目張膽毫無忌憚此種煽惑實爲粤省隱患分防各沙頭角最爲緊要其地與租界相接係九龍匪徒出没處所前飭令左哨哨弁李雲鰲帶六棚兵勇扼要駐防若一旦有警猶覺兵力單薄云 
[郭道裁併新練軍後之手續廣東]  
　　粤督昨據廉欽郭道禀稱廉欽兩新練軍遵巳併足一營現在邊謡尚多巳飭分駐欽城東興兩處藉資巡緝而備緩急其餘裁汰勇丁遵派專員分别妥送回籍至廉軍各官長蒙准各給恩餉申送憲轅聽候差遣各員弁異常感激兹據該官長等面稱久役思歸懇暫准假省親容後馳赴憲轅聽候驅策云 
學務 
[敎育總會歡迎新會長武昌]  
　　湖北全省敎育總會於日前開選舉大會公同投票舉定趙紳儼威（分省補用知府）爲正會長胡紳柏年（資政院議員分部主事）爲副會長聞胡君現任兩湖師範堂長就近可蒞會所辦公惟趙太守籍隸安陸前曾出仕晋垣充任晉陽官報主筆去歲丁艱回籍守制品學優隆堪膺斯選昨由職員會公派代表前往安陸尅日歡迎來省共謀敎育進行事項 
實業 
[武湖創行輪船之飭查漢口]  
　　湖北黄岡縣屬武爲麻城宋埠歧亭倉子埠及河南等處出入之遠道每值夏令水勢盛漲湖面寛廣常有覆舟溺斃人口及賊船謀財害命之事故該處紳士劉君將情陳請諮議局提議以便備小火輪行駛該湖而期推廣航路而重人命議局湯化龍議長等核其所叙事屬公益當卽移請關道給照俾便開班乃關道齊觀察以該處創始行輪恐有窒碍特札飭該縣會同黄陂麻城等縣查明該湖是否可行輪船從速禀復核奪以昭慎重 
雜記 
[毘陵苦雨影響常州]  
　　常郡去歲秋收本形歉薄日來正值麥秋乃忽降大雨一落傾盆以致米價繼漲增高現巳至七元數角其餘如魚蝦蔬菜亦無不因雨而抬價云 
[丈人峯抑何頑固至此常州]  
　　陽湖太平鄉漕橋地方孫茂耀者商人也二兄皆爲學校敎員去歲均將辫髮剪去孫亦效兄所爲丈人峯劉某素性頑固見而怒斥之並斷絶往來適劉妻故孫不得巳以婿禮往弔劉申申詈如前孫情不堪遂於清晨由劉宅出外潛投水死越三日屍浮水面衆始知悉現聞孫與劉正在糾葛不知如何了結也 
[潤州夏漲紀聞鎮江]  
　　鎮郡自入夏以來霪雨積旬近又連日大雨沿江各洲圩低窪之田早被雨水淹損倘仍連綿不止恐高處圩田禾苗又被損壞災荒巳現民何以堪現鎮府承瑞卿太守以近來天氣連日隂雨江潮暴漲恐沿江新老各洲圩隄殘缺致召危險特於日昨派員分投往勘以昭慎重其由瓜洲至三汊河運河一帶綿長二十餘里因連日大雨傾盆水勢增漲平隄拍岸加以揚鎮清各班小輪往來衝刷危險異常日昨該處各鄉民鳴鑼聚衆要挾停駛以保隄岸據聞揚州府嵩太守恐釀禍端巳申請常鎮道轉商稅務司示諭華洋各小輪局限期一律停駛矣 
[調查員發見人妖敗類鎮江]  
　　鎮郡沈家巷江北人某甲年二十餘將頭髮留齊喬裝女樣希圖哄誘良家婦女日昨爲調查員某君因調查户口窺破形跡遂鳴知巡士拘赴警察總局當經饒子敬提調騐明實係男子重笞五百板荷以巨枷發遊四門以爲不顧廉恥者戒 
[管帶仗勇溺水原因武昌]  
　　八旗步隊三十二標二營管帶楊正坤於前日薄暮時着制服戴軍帽佩軍刀手執百步燈由營中出至河干駕一葉之扁舟順武泰閘而下欲回公館乃舟抵鮎魚　尚未泊岸楊即奮其尚武之精神踴躍而登因無挾山超海之能失足溺水幸經漁划齊集救撈始得出險而燈帽等項則巳爲河伯收去矣 
瀛談 
[西俗婦女之修飾法]  
　世傳楊太真出浴圖羅輕　細簿掩嬌　粉澹花穠。微聞薌澤。令入千載下爲之紳往。然其浴祇於温泉中。　以花露。取其香美潤澤耳。據近人紀載。謂泰西婦女沐浴於油。或浴於乳種可異者。蓋古代女子。或浴於油。或浴於郛據云油可使艶。乳可使白也。倫敦美人。每朝浴於蒸汽中。浴罷必令人按摩良久。至英之普培皇后。喜以驢馬之乳爲浴。因之旅行時當以數百頭驢馬自隨。他里安地方婦人。則有用葡萄酒者。近各國依學理之研究。别有所謂掘醴西林浴法鹽化安摩尼浴法。化學浴法。電氣浴法。而其目的。則無非欲洗出百合之肌。薔薇之　而巳。西俗婦女之好修飾即此可見一班 
雜錄 
[程雪樓中丞贈王君敬芳赴南洋爲中國公學募捐叙]  
　　中國公學。發起於光緒丙午。奏准於宣統巳酉。迄今六週歲矣。造成吾國青年千數百衆聲譽卓卓在人耳目間。賢大吏擘畫時流持論。無不激揚贊助。思所以恢閎而張大之。誠以吾國大勢。惟貧弱之是憂。自非倡興實業趨注工科。不足以回挽頽瀾。轉移風氣。有斷然者。公學宏此宗旨。欲使全國青年受相當之敎育養成其聰明才智學術技能與彼世界各國相見於天演物競之塲。桀然而不敗用以發紓國民經濟。興復固有利權。植富强之基。徥社會之福。豈有景哉。雖然公學以崛起之資。支拄滬濱。初無絲毫憑藉。賴三數熱心志士。奔走號呼。山林　樓。獲覩一日之成至其經濟竭蹶設備費之鉅額未償也維持　之協欵仍絀也藉非廣集羣力厚　固定基本金終　爲敎育上久遠之計盡故於辛亥五月公招王君敬　周歷南洋報告成績期與我僑民聯絡感情用資偉助計至深也夫僑民之倦愛祖國熱心俠誼。當也所饜聞也。惟其捲愛祖國。知必愈倦愛祖國之青年樂育之。造成之。爲國家培元氣。爲社會植人材。發起諸君子。謂敎育爲世界最高之慈善事業。不其然乎。况公學注重工科。異日功効尤與南洋有密切關係。我僑民贊　盛舉。傾囊解佩。固意中事耳。德全於以知王君　必不虚此行也。其爲我謝曰。方今聖大子在上勵行憲政。銳意富强。一時賢士大夫。汲汲焉以普及敎育。振興實業爲務。初無一日忘情於我僑民。我僑民欲知海内之情狀乎。即公學報告略闚一班。度亦爲祖國前途。抱無窮希望。有不容漠視者矣。往歲德全養疾滬濱親覩公學之宏體任事者之熱誠勉助三千金　兹棉薄比復濫節三吳愧無以大裨斯校故於王君之行也。作叙贈之。旣以壯其色且致卷曲於我僑民焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來件 
[宜興汪漢溪大令去思記]  
　　署宜興縣汪大令在任一年勤政愛民去之日父老攀轅臥轍大有依依不捨之情邑紳作去思記以賦别其詞曰宣統三年四月今邑尊漢溪公值署任期滿奉札調署錫山邑之人士旣張祖筵於道人驥等亦懷傾禱之誼乃屬南强叙其意以獻文曰凡人情于去留之際莫不有感愴慨慕之思往往托於文以自致昔葆臣賴公嘗去吾宜矣去之日耆英杖舄園林陪侍尊酒賦詩極長官父老相喻之樂顧强未之與也其受代至者爲今漢溪汪公當是時吾宜愚民毁學案尚蔓未結謡諑載野羣校焚如其時之人情蓋可想見顧公下車伊始即扁舟赴鄉盡歷肇釁之地不憚開喻輿蓋所至灰心者復振冥頑者濳悔越三月而鵝山滆南漕橋棟港各學次第建復國旗展颺校歌相聞横舍重開輿誦始定胥公之力也晉謁之次恒言國民之根本在敎育而地方治安首在警察人民生計必興實業三者不可偏廢諄諄千言皆能見治體本原積誠能動來宰於此能發如是論議者自公始邑之警察夙恭靡不能執警律公盡汰其舊遣人至滬上招舊部之謹幹者來邑中又牘請大府簡巡官主其事經營匝月崗巡分舉部勒秩然巿之評議以爲今昔如霄壤又擬推設於鄉鎮以和橋爲往來驛要先置之其他鎮巿雖時促未能遍設然巳在公規畫中尤善治盜宜邑介太湖滆湖之間其偏僻村落往往有帮匪潛匿公恒不憚重金購線偵伺數獲盜魁盡破其積年窋穴地方以靖此又歷治吾邑者所未能也公治事最勤當政務填委新舊雜集庭右恒設粉版書事滿其上晨聞夕行無壅積之累鄉人士之因公謁者殷殷詢鄉里情狀如家人凡事必窮殫事理卽此亦足徵公之熱心於邑事未嘗有厭倦然强竊有感者官方之壞久矣外縣之老於吾蘇者大抵皆習於人情世故居恒談笑即相向以浮滑取巧一旦出宰百里探懷而施之其道不外乎敷衍籠絡幸相無事如是者士紳輙融洽今我公之治宜也其行事多出於質樸似絶無近於前之所云者而世俗之淪濡染向所習見似反以官之成法爲宜彼而不宜此者積非成是遂靡定論强長懷此忱故於此日之致詞也不復能再默聞之父老在昔同光之際曾文正督兩江丁中丞撫吳中值兵燹殘敝之餘皆先後以勤誠相尚講求吏治當時風氣較爲近古頃數十年不復見矣外禍日亟時事可知豈亦有返漓爲樸貞下起元之機乎公洞曉大局氣度深遠不應復以虚僞之言相貢亦媿未能爲尊酒賦詩之相怡於竟日也故謹質言之以道此蒙治感戴之誠治下徐人驥儲之儒蔣兆爕章斐錢青莊拱辰陳德賢邵善養蔣丙華朱超沈維藩徐德鍇張脩枬儲仁朱則林儲祖麟頓首拜致儲南强謹記郁李芬謹書 
本埠新聞 
[再誌建造軍械處之預備]  
　　海軍總統薩軍門鎮氷擬在製造局對岸建造海軍存儲軍械處特於日前到縣面請田大令飭提浦東二十四保五圖地保到案諭令不得唆使地主高抬地價並着剴切勸諭曾紀前報兹悉大令巳於昨日帶同亭耆人等渡浦前往該處丈量所需地址約二畝有零每畝准給官價洋一百五十元刻巳出示曉諭矣 
[英皇加冕慶典誌盛]  
　　昨爲英皇喬治第五加冕之期滬上中西官紳均於清晨先後至英領事署道賀旋由英按察使偕正副領事同蒞三馬路紅禮拜堂舉行慶典 
　　英美捕房代理總巡麥高雲君以中西士女之觀看提燈會者擁塞道途深恐新老兩捕房探捕不敷彈壓特於午前傳諭楊樹浦及虹口匯山匯四各捕房撥派中西探捕數十名飭赴黄浦灘及提燈會經過各馬路妥爲照料以免匪徒肇事 
　　公共租界内懸燈處所以外大橋至外洋涇橋及南京路直達賽馬塲等處爲最盛 
　　午後二點鐘以後黄浦灘及南京路東段一帶除電車外其餘車輛暫阻通行 
　　賽馬塲内草地上午後有幻術家賽演各種技藝並放日光燄火塲内西人圍觀者有數千人之多華人在塲外駐足而觀者亦甚擁擠 
　　英大馬路游人日夜絡繹爲從來所未有茶坊酒肆莫不利巿三倍各舖户洋台上均有婦女憑欄眺望 
　　外大橋堍公家花園至午後任憑華人入内游覽 
　　英美電車公司紥成之英屬各地風景車皇冕珠球車並花車燈車及法租界救火會水龍車至下午先後駛至北蘇州路停候入夜隨同提燈會遶行租界 
　　浦江所泊各國兵艦商輪均懸掛旗燈同伸慶賀 
　　至晚七點半鐘黄浦灘各行號門前裝設電燈及馬路兩旁所掛紙燈一律點齊照耀浦江如萬道金蛇眩人眼目 
　　八點鐘後提燈會水龍會先後舉行遍游英美法三租界到處觀者擁擠　　九點鐘賽馬塲及英領事署内均放燄火觀者人山人海極爲繁盛幸有捕房多派探捕認真照料故攫物滋閙等事尚罕有所聞 
　　黄浦灘至泥城橋往來電車無一虚座且因路上游人衆多緩緩開駛故車外兩旁多有攀附而行者更有西國水手等人緣登車頂賣票人亦無 
 
 

Page 19

 
 
法阻止 
　　所最可惡者有等似流氓非流氓頭帶草帽身穿長衣之少年及一般十四五歲之小流氓三五成羣於人叢中亂衝亂撞設與計較則惡罵兇毆無不可爲巡捕包探等以人數旣多未便逐一干涉故昨日一日夜若輩得在租界内大出風頭 
[改良監獄開辦無期]  
　　上海縣監獄竣丁數月迄未將寄禁各縣犯人提回開辦杳無日期傳聞田令因開辦經費約需二三千金每月開支又需五六百金禀求大吏借撥未克邀准遂致延擱云 
[嘉定同鄉議事會記事]  
　　前日下午四時嘉定同鄉會議事部於事務所開會（一）議决修改會章推定許稚梅桑丹笙君先將前訂簡章修改再由各會董及全體職員公决施行（一）議公舉才識資望爲衆推重熱心組織本會者爲會董當經舉定廖樾衢金西林顧晴川陳昧腴李芸滋湯彝叔朱吟江余伯陶陳巽倩陳允庭沈璠卿張鴻年等十二人（一）舉定吳挹清沈信卿周贊堯諸君爲名譽會董（一）規定幹事調查兩部員額俟下次開會議决公推（一）議舉副會長戴伯行君兼任坐辦戴君力辭尚擬俟下次開會公决 
[牛頭與門斗之異想]  
　　本縣田大令出示云准儒學正堂函據江橋鄉區學員稟稱上年臘月有向爲白拉牛頭之沈進卿偕同自稱門斗沈雲生遍向三十保八五圖等處學中租户聲言該處學田本由捐送現在學中有意退回各佃只須查明細數設法禀辦俟新正再來熟商等語今正初間該兩人又到各佃家勸說住居佃户姚姓家旬日尚有歛錢情事查沈進卿與沈雲生率敢串冒撞騙歛錢肥巳胆大巳極函請究辦等因准經飭差協同該兩圖地保詳查去後兹據禀稱遵恊地保查得沈雲生以前當過門斗據八圖地保張行舟聲稱去年臘月沈雲生與牛頭沈進卿在姚姓家居住確有其事惟各佃户處租錢並未收取等語查沈雲生與沈進卿在姚姓家居住旣稱確有其事則該鄉學員所禀招摇撞騙恐非無因惟該差供據地保聲稱佃户應完學田租錢並未收取而於是否撞騙未據具復實屬含糊究竟有無歛錢情事除批示外合行出示諭禁爲此示仰八五圖内各學佃户人等一體知悉江橋區學員禀叙牛頭沈進卿與自稱門斗之沈雲生揑稱退回學田招摇撞騙如果屬實殊屬胆玩自應嚴爲禁止嗣後牛頭沈進卿如再串同自稱門斗之沈雲生來鄉誘騙以及造言歛錢等事隨時告知董保捆送來縣以憑嚴辦爾各佃户人等務宜各安本分納賦完租切勿貪利受騙致千并究其各凜遵 
[騙娶英籍女子之結束]  
　　英籍寡婦辜黄氏控甬人朱永康騙娶伊女梅卿（卽金鳳）爲妾一案前日午後復經公共公廨會訊先由原告代表費信惇律師投稱朱巳有大婦不應再娶氏女爲妾實背英國律法應請斷離朱延愛理司律師辯稱朱曾出洋八百元娶原告之女聲明有婦現原告旣巳不願將女嫁朱朱亦情願退婚惟所有身價應請追償寳讞員商之英康副領事以朱旣願離異判將女交還原告身價不追兩造遵斷完案 
[串領女子之離奇]  
　　東台縣人韓如金至法捕房控稱未婚妻薛氏改名文鶯逃至滬上被鴇婦吳范氏押爲娼妓求請追究即經捕房將鴇及薛氏一併拘解公廨韓亦偕同妻母薛夏氏投案禀稱自幼定文鶯爲妻巳歷十載小的向在上海拉包車度日偵知妻子被人誘拐爲娼特邀妻母來滬投案請究夏氏供夫故多年餘語與韓供相同訊之鴇婦吳范氏供稱文鶯由伊夫及其姑母於上年領來押娼曾出身價洋一百三十元有據可証文鶯供夫家姓王女子二歲喪父三歲喪母何來第二母親所有來案之夏氏及韓如金俱不相識實是朦串圖詐旋有胡長衛投稱薛氏係小的之養媳取名文英於前年向其父聘定該媳之父巳於上年去世請卽給領聶司馬以胡所供情節支離遂命各人退出隔别研詰彼此供詞始終不符顯係串合朦領判胡與薛氏一併收押候再澈底根究其餘退出候示 
城内 
[無須干預]  
　　二十六保十五圖居民寡婦王胡氏前至縣署控被遠族無賴王鴻祥金奎阿嘉等串同地保楊愛財攙醮奪産並乘間攫取首飾銀洋一案當奉田大令准飭差提去後詎王金奎王阿嘉等畏罪避匿延不投質祇將王鴻祥一人提獲於昨日解案即經襄讞承明府升訊先據原告王胡氏供稱氏夫在日生有子女各一光緒三十年份氏夫病故後遺有住宅一所田地三畝被遠族王鴻祥等覬觎忽於前月十九日傍晚偕同地保及王金奎等十餘人擁至氏家聲言現有鄰村人情願娶氏爲室其人家道小康不虞衣食缺乏氏以正言斥之彼謂旣不願醮應回母家言巳即令同類將氏之首飾銀洋攫去求恩究追詰之王鴻祥供胡氏並非真心守節是以回之爭論不敢逼醮亦不攫洋求宥明府諭曰搶孀逼醮最爲惡俗胡氏即有不端爾旣遠族亦非應行干預之人顯見多事着即重笞二百板當堂向胡氏服禮具安分結存查斥釋并諭胡氏如再有人欺侮威逼准予禀請究懲 
[始亂終棄]  
　　陸彭氏彭李氏將王成銓扭至縣署據彭李氏供稱女兒陸彭氏嫁於陸竹亭爲妻陸於前年病故嗣有婿之友人王成銓來家與女兒調戲成姦遷住八仙橋地方近王另有他遇將女兒抛棄不顧今在城内遇見扭案請斷訊之王供家有髮妻及兒女數口每日開銷甚大故與彭氏斷絶往來帮審承明府諭王曰爾佔友人之妻巳屬無理况又始亂饗棄例應重辦姑寛著罰洋一百元撥充善堂經費並具不再至彭氏處切結存案備查彭氏交其母領回 
南巿 
[馬車違章]  
　　前日傍晚有北巿馬車一輛從法租界洋涇浜疾馳而南由一百六十二號華捕追捕未獲逃過十六舖橋始由華界一百六十二號巡士帮同追獲將馬夫王阿根拘至自治公所當值處該華捕亦即投案禀訴前情當飭該巡士護送至十六舖橋北堍仍交該捕帶回捕房查辦 
[誑騙銀鐲]  
　　城内某銀樓巳歇學徒邵鴻章前至北巿義和銀樓内僞稱鳳翔銀樓現需拆買銀鐲十副暫時賒取該店未知其騙即行付給計值洋三十元事後覺察即由執事薛開喜至南巿尋見將邵扭控裁判所經陳裁判提訊邵供認不諱並稱巳將四副傷洋十元其餘被人騙去判戒責五十下押繳洋三十元 
[各認一半]  
　　西門外生安里銀匠陳鹿生日前在家失去鈔票現洋共四十六元後在隣居外科醫生顧阿大家灶間内尋見原贓惟巳缺少十元向顧夫婦追問推諉不知扭至西區移送裁判所訊究判兩造各認一半 
 
 

Page 20

 
 
着顧賠洋五元斥退 
[各執一詞]  
　　汕頭德成號上海分號前向南巿平陽弄台州帮公益樟腦號内林爲熙處購買蠶荳一百二十四包付以長和泰支義昌莊票銀三百兩又現洋一百二十五元均由棧司林杏生送交該號詎被林爲熙串同該棧司將現洋藏去換給協源支票銀九十兩繼由公益號蓋用回單旣因協源票到期無着向德成查問始知被林爲熙調換朦交公益號亦不認加蓋回單之事致與林等口角由號夥張鏡清扭至裁判所控究張供林爲熙係前股東早巳拆出此事與公益無涉今被冒刋回單戳子求究裁判官以兩造各執一詞判一併交保候交到林爲熙質究閘北 
[劣子敗家]  
　　陳金林偕妻趙氏至四路分局控告伊小子弟不務正業專事游蕩請爲懲辦等情蕭區長諭飭收押候訊 
[僅僅擔保]  
　　潘鍾英至四路分局控告吳守齊向伊妾借去洋一百元延不歸還前日經蕭區長提訊吳供此洋係潘姪天錫所借由小的担保判吳交保限三天交到天錫再行訊斷 
[扭控小竊]  
　　新閘橋北首浴堂弄管門人余阿二扭小竊吳生奎至四路分局控被竊去現洋十元蕭區長諭令收押候訊 
英租界 
[人証未齊]  
　　美國榮女敎士控木作頭方春泉造屋抛工又美商開乾洋行控謙慎昌茶棧股東唐廷鰲不理欠銀等案均訂於前日午後會訊嗣因人証朱齊改期訊理 
[保人卸責]  
　　春發客棧股東謝子興控張祥甫盤踞舞弊中廨將張交保後屢傳不到奉飭改提在案昨由張之保人徐坤揚將張交案奉飭暫留本廨候訊 
[欠租發封]  
　　四馬路西平望街四十五號總會及寳善街雲升祥鞋店均因虧欠房租被控昨由公廨寳讞員飭派差探將兩處房屋發封備抵 
[因案牽涉]  
　　妓女李三寳傭婦孫阿金因同居人失竊珠飾一案牽涉昨由捕房將李妓孫婦一併拘送公廨押候訊究 
[安插病夫]  
　　王文孝王少卿王雲泉等均因患病倒臥路上由捕查見一併車送公廨轉送棲流所留養醫治 
[妓違章]  
　　雉妓王巧仙在途拉客由捕查見拘入捕房轉送公廨押候訊究 
[鴇婦行兇]  
　　南京路震　昌洋貨號夥徐琴仁昨向雲南路會樂里雉妓院鴇婦王氏索取衣料價洋無着反被毆打徐心不能甘扭至老閘捕房控究捕頭因事關錢債飭徐自赴公堂控訴 
美租界 
[水手酗酒]  
　　前晚有水手多人在蓬路乘醉胡閙將車夫陳阿二等亂毆華捕勸阻亦遭毆打旋有他捕到來帮同拘獲六名解押捕房候辦 
[賭徒衝突]  
　　賭徒朱關順浦雲生王土生王陳氏等前晚在吳淞路七十五號屋内聚賭忽起衝突互相扭毆由捕併送捕房押候究辦 
[抑何貪小]  
　　滿洲人文林昨至西華得路同泰烟店購烟乘間竊取值洋五元之吕宋烟嘴一只當被店夥覺察扭控捕房候辦 
[扭獲偷兒]  
　　李阿三昨日闖入西華得路五百零一號某姓家圖竊被獲扭控捕房押候究辦 
法租界 
[巡捕索詐]  
　　華捕金林生前晚上差時偵知某浴堂内有人聚賭遂即入内詐得小洋四角後爲捕頭查知立將堂倌司帳朱福寳張阿寳等傳問屬實飭將該捕斥革一併解廨請究聶司馬商之顧副領事判金押捕房兩禮拜張等罰洋兩元充公 
[協提逃婦]  
　　南巿裁判所前日派差協同原告朱榮秀投廨禀稱朱妻鄔氏逃避治下烏王氏家業巳協探拘案請予帶回歸案訊辦聶司馬商之顧副領事准予帶回訊究 
[蕩婦宜懲]  
　　大自鳴鐘捕房對門孫家弄内向爲花烟間聚集之所近巳遷徙一空惟尚有寗波某蕩婦住居弄内與姘夫串設仙人跳勾誘鄉愚入内即以本夫捉姦爲詞任意敲詐受害者巳不知凡幾前晚又有某某入其圈套致被詐去鈔票現洋數十元大肆吵閙觀者咸抱不平即將該婦扭赴捕房禀請嚴究 
海上閒談 
　　英皇加冕。昨巳届期。租界内之舉行祝典爭縻鬥勝。其所費何止數十萬。吾華人肩摩毂爭往觀覽。卽一切車資茶酒等費。巳不知凡幾。而巨商富室之眷屬。亦大都駕言出游。舉止闊綽。是誠上海之豪富也。記者觀此景象。竊不解巨商富室。何以一遇金融界之風潮。調度不靈即呈種種艱窘恐慌之態度。豈其所有資財。悉數寄頓在外。而巳不能操其權耶。抑其。真實力量僅在鋪張塲面。以博金融界之信用。而移東補西耶。吾惡得而知之。 
 
 
 

Page 21

 
 
額設三萬張定價大票七元副票四萬張一元　五分此佈　　湖北籤捐總局白　乙 
[真人參鹿茸靈芝野术海狗腎補身種子衍慶酒此酒陰陽相生之妙水火旣濟之功]  
此酒有奪天地造化之功本齋獨得之秘方親自採辦眞正大山人參關東鹿茸海狗腎並各種滋腎貴品上藥製成藥性和平不燥不熱老幼咸宜四時可服專治男子陽痿不舉精流不固或精薄無子或未交先洩或泄而不射諸虚百損五勞七傷夢遺滑精腰酸骨軟四肢疼痛健步無力一切等症雖白髮老翁以及少年體弱之人將酒日飲一杯弱者當可轉强老者賽如幼年久戰不倦且身體强健之人將酒常服補命門煖丹田開胃健脾舒筋活絡培元固本養精補血烏鬚黑髮反老還童却病延年多子多壽壯陽補身種子固本十分靈驗敢稱第一實事求是每瓶大洋四元中瓶二元如購十瓶照市九扣遠埠函購另有洋鐵套瓶千里可寄免致破碎之虞●另有第一靈驗参茸海狗腎扶陽種子衍慶丸雙料每料念兩洋三十六元每兩二元單料减半▲另有壯陽煖腎種子膏每張一元功效同上不折不扣▲另有調經婦科續嗣降生丹每料十六兩洋八元半料洋四元起碼洋二元○另有扶陽第一海狗腎每條十元功勝鹿茸十倍遠埠購者托郵局最妥信力自給　乙　 
[上海華安人壽總公司催繳保費廣告]  
總公司開辦以來章程改良利益優厚非特南洋羣島所歡迎即各内地生意推廣日見發達兹請惠保諸君至期未繳保費請速賜寄本總公司如逾限日久必得又須醫生重復驗體如體質合格方可開復重保故逾限久諸多週折如内地諸君照期已繳各分公司或經手人尚祈信致本總公司詢明有否收到以防各處遲匯最好莫若直寄總公司自爲更妥并請來信詳明住處及門牌號數俾可復信至第二三年及以後之保費尤關緊要務請注意本公司在黄浦灘六號乙 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[諮議局聯合會請廢禁烟條件呈稿（續）]  
　　各國稅率以重徵入口爲通例以發達國貨爲原則鴉片係屬毒物不能與百貨同觀据公理言之英政府宜早嚴禁印藥運往我國方合人道主義今縱不肯自禁則我國任用如何方法禁止印藥入口英政府亦即不能過問此人道主義之原則應爾也乃英政府且訂一每年輸入之定數其於稅捐也始則曰加征釐稅稍緩續商今則以每百斤箱加至三百五十兩稅爲贊助中國之名而以消除印藥大宗貿易之各項限制及徵收各項稅捐立則消除爲自由貿易之實從此一稅之後任往中國各口毫無留難則所謂贊助禁烟者安在况考查認可之猶豫期内得一自由貿易之全權以爲任便運輸之餘地原此項條件將母取我國歷年寓禁於征之根本而取消之英政府而果專爲貿易經濟起見也則即此三年之中烟價陡漲所得巳十二兆磅按之十年遞减其總入欵約十七兆磅者虧短巳屬無幾而此次所訂條件之結果反較前約之禁運尤寛謂爲講人道据公理其誰信之則按之人道主義此項續訂條件爲屬當然取銷者一也近年以來我國人民咸知鴉片流毒奔走呼救所在實多美之人士尤具愛我熱誠實力贊助上書英政府請其永廢煙約即英之國民亦知此事不合人道組織國恥會贊助中國禁烟英議院贊成者至四百餘人前届試辦期滿英國民亦屢次上呈政府要求廢約甚且爲反對之言且屢致函我國民允許極力贊助是英國民尚知以人道主義匡救政府而英政府不惜竟爭得此項條件我外務部知之而絀於國勢爭之不能得我國民知之紛電部求之而不應按之前途若有焑禁廢弛之虞準此公理猶有人道滅絶之憾某等知而不言是不以人道自處以處我國人民也是始終承認英國不以人道主義待我中國人也未來之患尤不忍言公理自在人道未亡烟毒爲世界所不容禁烟爲中國之内政自由禁止本係我國主權印藥土藥同屬禁物祗有要求英國協力禁運之必要斷無限年定額輸入之辦法則此項條件尤應當永遠廢止者一也議員等來自各省熟知民隱人民程度雖遠不及英美而人道尚未澌滅厲行禁烟之熱忱尤爲一般之特色咸不承認此次續訂之條件且謂此項條件適出立於新内閣設立時内閣大臣署名爲負政治上之責任今第一政策卽爲妨碍禁烟之條件將來政治殆巳可知而人民希望良美政治之思胥之而徂喪烟禁不行民怨無巳議員等爲各省代表不能不代達輿論爲此合詞呼籲請旨飭下閣臣據情由外務部與英使協商永廢烟約嗣後印藥土藥一體按期禁運不使資政院之議决成爲具文不使新刑律之實行失其効力俾我國自由禁烟以符英國政府贊助中國禁烟之本旨庶民毒凈去而國基植立無任戰慄屏營之至伏乞代奏謹呈 
國外新聞 
[帝國大會圓滿之演說]  
　　二十五日倫敦電云帝國大會巳通過澳洲首相菲歇君提議各欵謂嗣後内國曁屬地各大臣應於平時未開會前互相往來及籌商各屬地彼此舉行大會及恊會一切事宜坎拿大首相勞利安君演說謂各代表當心謝首相愛斯奎士君及藩部大臣哈考脫君二人之優待之勞瘁及英皇政府人民之善遇且賛哈考脫君辦事能滿衆意堪執更大之職云云新西蘭首相華德君演說頗韙此言並謂愛氏主持會議極得各屬地之贊賞彼等從未知藩部大臣及其部下辦事能知此精幹此次會議當能生出美滿之結果彼從未聞有人辦成優於此等之事業者南斐洲首相巴塞君謂今次之會議可爲誠信之會議可爲朋友之會議夫使帝國擴張威權唯一之妙法必須互相敬愛互相聯絡此次會議必能使他日聯絡較昔更堅彼與同僚將滿意而回云澳洲首相菲歇君謂此次會議能使帝國基礎更堅更穩首相愛氏竟容各代表入其機密處而英皇之顧問亦從未有如此次偉舉者愛氏之先見之勇敢之智慧當爲英國歷史上之一大紀念云首相愛斯奎士君答稱彼信主持會務此後將視爲英國首相天然之責任並讚美哈考脫君謂其巳盡應盡之職今以英國自由明白討論之舊制以圖增進各屬地親密之聯絡可爲此會有實效之特點且會中所討論之外交政策及防務上之守望相助事宜可爲帝國立憲史上發達之標目云 
[英俄領土界限問題]  
　　二十五日倫敦電云外務部大臣葛雷君在下議院答工黨議員巴克君問俄國擴張領土界限三英里一事謂英國巳照會俄國非訂立萬國合同不能照此擴張英國今正與俄國協商以此事歸萬國討論之方法 
[英國水手罷工七誌]  
　　二十五日倫敦電云航業罷工巳重現劇烈之象全國不肯做工之人現下日見其多各船都苦無水手辦事皇家郵船公司及宇林開塞爾公司巳將預備送客觀加冕閱兵式之船四艘停止開行（以上譯字林報） 
[倫敦加冕禮之盛况]  
　　二十五日倫敦電云昨晚倫敦各街道游觀演禮燈彩之人其盛爲從來所未有一路擁擠令人不能行動官塲之裝飾品咸新奇悅目民屋之裝飾品則均異常珍貴昨夜在阿爾培堂舉行歇克斯披亞跳舞大會到者四千人均衣特杜及歇克斯披亞之服式以追賽古時最著名假面跳舞會之華麗榮耀御賓及各國賀禮專使赴官會宴散後均蒞該會二十六日倫敦電云倫敦西端 
 
 

Page 27

 
 
各街道昨夜均擠塞不通（譯文匯報） 
小說 
[殖民小說華僑涙（四十九）]  
　　范鳳洲道。請他進來坐一回兒。原也没有什麽。但是我想起來。他也是個堂堂二品的大員。爲什麽要對着我們。這般的卑躬屈節。這棝裡頭。一定有個緣故。不是求利。就是圖權。但是我們這幾個人。在這個地方。却没有一絲一毫的權力。想起來。大抵不過想幾個錢就是了。我們姑且請他進來。問他有什麽話說。鄭國昌和區贊華聽了。都點頭道是。區輔華便叫家人出去。把盧大人請進來。區輔華便同着范鳳洲鄭國昌木植之四個人。慢慢的走出來。只見那位盧觀察。翎頂輝煌。衣冠濟楚恭恭敬敬的站在那裡一見落鳳洲當先走進。便滿面添花的。搶過幾步。口中說道尊駕想就是。鳳洲先生。久仰。得狠。一面說一面雙膝跪下。叩首有聲范鳳洲拉扯不及。又驚又笑道。我們素昧生平。爲什麽要行這般大禮。說罷連忙也跪下地去。頂禮相還。盧觀察一面叩頭一面還說道。鳳洲先生和諸位華僑代表。都是熱心毅力的英雄。如今世上。那裡還有比並得來的人。范鳳洲好容易雙手把他扶了起來。還端端正正的對着范鳳洲。請一個安。回過身來。又照樣的對着木植之鄭國昌區輔華。一般的請安行禮。范鳳洲看着十分好笑。口中又不便說出來。等得這位盧觀察禮畢起身。便讓他坐下。盧觀察謙遜了一回。方才偏着身體。挺着胸脯。將將就就的坐下。范鳳洲忍不住微微一笑道觀察是朝廷大員。我們不過是海外的商人。無權無勢。觀察忽然屈尊枉顧。又忽然這般的屈尊行禮這是個什麽緣故。盧觀察聽了立起身來。躬身說道。鳳洲先生。何必這般客氣。諸位先生熱心愛國。中外同欽。晚生今天居然得見諸位先生的顔色。巳經是如天之福了。叩幾個頭不過略表晚生仰慕的意思。就是諸位先生叫晚生執鞭隨鐙。晚生都是心悅誠服的。叩幾個頭。算得什麽范鳳洲聽了盧觀察這番說話。心上覺得十分好笑。想要承笑他幾句。却又不好意思。更兼看看他那般脅肩諂笑的模樣。不由得渾身上覺得。麻犯起來。鄭國昌木植之在旁聽了。也是滿心好笑。縐着眉頭。一言不發 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
