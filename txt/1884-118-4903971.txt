# 1884 - 118 - 4903971

 

Page 1

 
 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦 
可信來酌商此布 
[淵鑑類函出售] [  點石齋主人告白]  
　　類書防於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類聚乂稍删存書鈔初學記白帖通典而沿益之旣缺宋以來書而唐以前亦有脫漏者國朝康熙年間諸儒臣奉　命臚采原本唐類函所載諸書并唐以後諸家事類及二十一史子集稗編氏爲蒐羅句櫛字比凡日星河岳禮樂兵農以及道德性情禽魚艸木罔不辨晣音義　挈綱領其間典故事對詩賦雜文會萃百家精詳宏博書成計四百五十卷　聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版　鑑類函縮爲石印彚訂十册校核則愼之又愼摹印吏精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之精爽明朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架已也攷古家各置一編昕夕欣賞其有稗於藝文者豈淺鮮哉死已出書每部十一元售處悉照曩例 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字蒶間有未盡愜心處故又不惜重資倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尙祈早臨爲昐售處悉仍其舊 
[書本報中西傳言後]  
　　中法之事論者紛如有謂中朝有保護屬國之責今越南明係中朝　屬而爲法人所侵侮是焉得不赫然震怒命將出帥其必與法人决一勝負此一說也有謂法人以開疆拓土爲事本無與於中國若爲中國所阻則是法國之威權有不能行之處矣其必與中國見以干戈此又一說也有謂中國海防如是其嚴水師如是其衆水雷布置如是其周且密船艦砲火如是其廣購博製精益求精固不必有畏於法國若法人而果相逼而來則必與之戰時哉勿可失此又一說也有謂中國之海防雖嚴而散漫水師雖衆而疎懈水雷雖布不免掛一漏萬船艦砲火雖多不免有噐無人恐雖欲與法人戰而未必足與之一戰此又一說也有謂越南之局面與琉球不同琉球雖久屬於中國而今爲日本所夷滅然日本之滅琉球猝不及防初未嘗用兵力以取之且亦未嘗明告中國謂取琉球與中國無涉是其取之也不啻如穿窬竊人之物故中國　以暫置不問若法人攻越南則曾侯詰問彼且明言與中國無涉而况添兵增餉轉戰而前已逾歲月如此而中國烏能悉聽其意竟不相涉故此時之中國其勢不得不戰此又一說也有謂法人雖號稱强國其在越南與一劉永福相持尙且帥殲兵盡若以中國之全力相抗法人其何能爲戰則必勝有可决者此又一說也有謂中國之人心如聞劉軍勝華軍捷則莫不眉飛色舞津津樂道一聞劉軍華軍偶有挫折則無論長幼婦稚無不咨嗟扼腕攘臂　興有此人心則同仇敵愾殺敵致果中國先據勝勢矣又何必不戰此又一說也大都中國之人類多欲與法人一戰惟老成持重者則必思前算後左顧右盼不肯固執成見卽西人之議論亦各有不同其言宜出於和者固多其言宜出於戰者亦不少究亦莫衷一是至上月十三日諭旨一出而窺測加度之輩益復紛然不靖謂新用樞部大臣主戰者多其勢必出於戰各西報衆口不期而合然皆未足以折衷也昨日本報所登中西傳言一則乃可以徵諸人之意向矣夫用兵有害乎商局此必然之勢不待智者而後知也英人之行商於中國者較他國爲多故其保護商局亦惟英人爲獨切英國在泰西各國中素推主盟若得英國出塲聨中法之好則必能化干戈爲玉帛今聞英廷已與法廷商議謂法國不宜行之過甚苟可兩讓法當就此罷手此言也實酌乎情理之中夫中國向以大度爲懷卽使多年藩封不肯讓諸他國然苟法人而果但以保護爲心不貪賴越南土地俾中國有可藉手不至大失體統則亦何必固執已見此在中國固深願不失睦誼於與國也特法人恃强不肯相下則亦無可如何不能不出於戰耳倘法人因英廷之勸降心相從則和局安有不可成者至若　中朝大臣祗以行其所安殫心竭志長慮却顧務求固國家於磐石奠山川於苞桑行之而善國家受其福民物享其利如是焉而已夫豈有成竹在胸必主於一戰之理第恐外人欺陵過甚抗不相下則迫於勢之不得已不能不爲厲兵秣馬修陣固列運籌於帷幄之内而决勝於千里之外此非志在必戰實有不戰而不可得者在也苟其兩下相讓彼此均有可以商酌之處則亦不難因勢隨時擇利而從俾兩國之人民得安袵席兩國之軍士可免夷傷夫豈非甚願也者故以中朝近來更調樞部大臣而遂疑爲必有戰事者此不知局勢之言也竊思法人之商於中國者頗亦不少故前者俄德英美諸國議保護商局之舉法人亦在其列則是法人亦不樂出於爭戰以至有壞商務也法人之意如此則法廷亦不得不曲順輿情卽法國秉政諸臣亦必不能强民心以弗順吾知倘經英廷出爲調停俾兩爭者易爲兩讓而秉公酌議兩俱相安則雖兩國躍躍欲試之時亦不難棄甲胄而爲冠裳於商務無所妨於民心無所擾於兩國大局皆各得其平而一無偏頗此則旋乾轉坤之大力而亦中外商民所同深望幸者耳 
[本館接奉電音] 　 
　　○昨由通州電局專發電音到本舘有四月初七日　諭旨四道敬謹譯登○四月初七日奉 
上諭張樹聲等奏知縣在任服毒自盡一摺據稱廣東樂會縣知縣徐漢章於上年四月在任自盡該縣典史禀報係因素患肝疾服毒殞命該故員之子在府呈訴係敎官典史抱忿逼斃現在行提人証來省張訊等語究竟徐漢章因何服毒自盡敎官典史有無逼斃改報情事亟應　底根究以成信讞　張樹聲倪文蔚飭司趕緊提集此案人証到省研訊確情據實具奏餘依議該部知道欽此同日奉上諭善　等奏查明把持侵蝕擅用馬價之協領據實糾叅一摺江寗正黄旂協領金昌經理八十洲公欵有年現經該將軍等查明每年短交銀一千數百兩不等以致馬價無着實屬貪婪不職金昌着卽行革職永不叙用仍着該將軍等將該員短交銀兩勒限追繳餘着照所議辦理該部知道欽此同日 
 
 

Page 2

 
 
奉上諭陳士杰奏河工合龍日期一摺山東利津縣十四户決口經陳士杰親駐工所督率員弁實力堵築於四月初二日合龍其小杏家莊口門二處亦災後堵合辦理尙爲妥速卽着將未竣各工加築堅固並將卞家莊决口赶緊修築尅日蕆事在工出力官紳着照所請俟卞家莊合龍後一併核實保奬毋許冐濫該部知道欽此同日奉旨愛廉補授大理寺少卿欽此 
[欽使續聞] 　 
　　○昨日本報載京都電音謂曾襲侯已調爲俄英兩國欽差而以李丹崖觀察辦理德法欽差事務頃知德法欽差特簡許 
竹篔太史面李丹崖觀察則係　兼法使者也昨日又接倫敦電報言西人得此消息皆謂中法和局可望本埠西人亦以爲中法有可和之機蓋曾侯之言太剛前者法外務大臣有不復與議之言今而不與法事則議和一事或可易於爲力也　　 
[議和傳言] 　 
　　○昨日聞得本埠西商傳言云中法交涉一事大約可望議和然法國近日並無欽差在北京而李丹崖星使又未能遽至法 
都商議國是然則所謂議和者意必有歐洲諸國出而相勸庶有成議耳 
[津沽近信] 　 
　　○昨接天津友人來信云天津道劉觀察於本月初六日未時接印○駐防朝鮮之吳欲軒軍門刻已回津移紥奉省金州等 
處又檄調大名鎭徐鎭戎隨帶馬隊二營步隊四營駐紥新城等處營務處吳倫峰軍門亦在新城駐守云 
[爵帥赴臺] 　 
　　○昨接天津西人來信言近有劉省三爵帥奉　命前赴臺灣督防之說惟尙未見明文未知確否姑錄之以俟續聞 
[英高換約續聞] 　 
　　○英高換約禮成昨已列報兹悉英欽差巴大臣已出有示諭大略言英高和約業經換定以後英國商人可照約中規 
條與高通商也又聞英國已在高麗設立領事官兩人一名愛○登係總領事一卽前在上海之賈副領事現爲仁川副領事云 
[析津火灾] 　 
　　○初二晚天津河東陸家胡同失火起火時鑼聲大鳴約二更許比及天明猶聞警鑼鏘然不斷居人驚覺謂區區災區復何 
堪此延燒一夜耶詎知事屬兩歧陸家胡同之火早已撲滅初三日晨係樂壺洞失火所焚者亦只一兩間並非河東之連宵逹旦也樂壺洞舖户鱗次櫛比使非　晨撲救易於爲力將有不堪設想者矣 
[巨砲到津] 　 
　　○初四日順和輪船到津帶有大砲三尊聞係德國之克虜伯砲位約前十日亦到後膛克虜伯炮二尊其炮每重十八墩炮 
碼每重九百餘磅已由傳相飭招商局派人解往旅順口安放以備不虞矣 
[防營日增] 　 
　　○吳清帥移駐樂亭防由海關經列前報清帥來津僅帶有吉林馬步七營嗣回南招募三營足成十營現在招募日衆移防 
山海關已有馬步十七營矣 
[稅司赴烟] 　 
　　○前津海新關稅務司德君璀璘到津經列前報初三日傳相委赴烟台巡閱一切大約爲海防起見聞不日卽可言旋也 
[調兵赴粵] 　 
　　○兹聞鄂省奉粵省大憲調兵增防海疆業經募得南勇四營約二千餘名飭令招商局富潤等輪船到楚連載赴防四月初 
二日六點鐘已見該局輪船一艘由岳載勇抵漢約計兩營泊該局埠外江上一宵次早啓輪東下矣 
[倒帳訊供] 　 
　　○泰來莊倒帳一案前經省憲委員飭提到省集訊兹聞一千人証均在蘇省府署發審局集訊數次據泰來莊執事曹某供 
稱泰來莊本係顧姓六股吳姓三股李姓一股去年倒帳計虧欠西號及各户十八萬兩有奇别家欠我莊共十六萬求請提集各股東先將長支各欵歸齊并將各欠户一同償還以抵西號欵項相距不遠現在顧東避匿不面帳簿名據又被上海縣封存未得檢閱料理並據蔚長厚百川通等西商籲請飭提各東嚴追吳觀察亦到案禀稱股開泰來錢莊職員寔祗三股有議單爲憑若得顧某出塲及歸齊各欠就可了結職員深知自愛情願按股認償惟不能代還他人之債亦斷不敢抵賴自已之債總求提同顧某到案俾可迅速料理等供現聞已行文上海縣飭提該莊被欠各户到省即令繳出以憑核辦并據曹某供稱顧東聞在嘉興其眷屬已借燒香爲名均赴杭州經問官勒限曹某交出顧東嚴追後以限滿仍未交到幾　押比復諭令吳東先將長支銀三萬兩繳案此外分限陸續繳清并諭西號帳已核明毋庸守候應俟繳到銀兩聽候分别飭領計是案先後集訊凡四堂矣 
[蘇垣秋審] 　 
　　○月之初八日蘇撫衛中丞舉行秋審大典計各縣案犯共三十七起内有女犯一口男犯六十餘名於是日清晨七點鐘升 
堂點騐執事各員恪恭將事絡繹提同各犯由西角門出入計逾一時許而畢沿路觀者雖多無一敢肇事者 
[校閱技勇] 　 
　　○初五日衛大中丞於較塲大閱已列昨報兹悉初六日在撫署箭道閱技勇聞以向駐黄渡之一營最爲整練中丞每營賞 
犒　六十千文其技勇超出者另行加奬　 
[京口疉火] 　 
　　○窮氓搭葢草舍爲禦風雨計誠有不得已者而火患半由於此本月初四晚京口西門外之薛家巷底某姓草房失愼延燒 
隣家至一百六十八户燒斃老幼三名霎時哭聲鼎沸焦士可憐救百人驟失棲止苦難盡述次日　各善堂善士按户周濟並蒙陳觀察每户施給　蓆十張番餅一枚以爲暫時勾當詎料初六晚桑巷内火神廟近處一帶草屋又爲匪人縱火火燄騰空勢不可救比及各水龍聞警馳救已燒草屋一百餘家均成灰燼幸未傷人是晚男啼女泣之聲眞有耳不忍聞者 
[江陰逆案] 　 
　　○江陰縣鄉間前聞有逆倫命案初猶未之信也兹得其確情亟錄之某甲者以耕種度日家有一母二弟弟已成室兩弟媳 
數年前被母虐斃上月初甲有病狀是日有掃墓之舉母向甲曰汝今有病我替汝去矣甲未允母已備祭物携之而去甲卽往廚房持刀追出從腦後劈下削去一耳母大聲呼救連砍十餘刀卽時斃命甲畏罪逃至四甲許姐氏家避禍姐亦未知甲犯逆案留宿一宵次晨姐夫某乙邀甲入巿啜茗時有監梟丙丁二人身穿號衣亦進茶室賊人必虚甲見之心驚膽　誤認官兵將案情和盤托出丙丁曰我等不管案件之事儘可回去私自收殮以全母子之情甲信之以爲可保無虞隨卽旋里行不半　聞人言藉藉被差獲住押解到縣親族中呈請邑尊將甲架火焚死免得累及無辜邑尊謂案關逆倫未便准議已經通詳各大憲照津辦理　 
[龍風傷稼] 　 
　　○鄂省之武漢兩屬春暮間聽得各鄉人道及春麥秀茁可望豐收卽菜子根基亦屬青葱鬱茂大有稔獲之象街市菜油價 
現已鬆動跌落每担减去一串有奇詎聞三月二十六日晚間風雨驟降雷電交加其夕雖有暴雨然漢市均云未足爲害後據武昌北鄉漢陽南鄉人云其夕霹靂驚震有未及掩耳之勢風雨較狂瞬將麥草塌地打倒沙土捲至被其所埋如此者地面雖不甚廣已足爲貧民之害武昌如此漢陽南鄉亦然尙有被風將屋砍倒瓦若飛燕者一路約十餘里此誠同邑異災也 
[輪船損機] 　 
　　○招商局之永清輪船於初五日由津開行來滬行至烟台機器小有損壞適海晏輪船行經其地乃拖帶滬大約日内可 
以言旋近來邸抄遲滯數日殆爲此也 
[電局來信] 　 
　　○頃接中國電局函稱敝局設線現抵九江數旬後卽可至漢因茶汛將届先派華洋司事往漢設局收報由輪船寄至九江 
 
 

Page 3

 
 
電發各埠或交洋公司轉電外洋均可辦理附上報費價目一單請刊告白等云初八日本報分設電局一則恐係傳誤用特附正 
[銀行忽閉] 　 
　　○昨日本埠麗如銀行忽然閉門不付銀兩聞係該銀行接到倫敦總行電音各處銀兩均各停付故也按麗如爲著名之銀 
行在印度亦往來甚大印度國家之銀向皆存於該行近年以來見其歴年清帳已虧資本之半股票價亦跌并聞在西朗地方借銀與種加非之人頗有濫帳並聞該銀行在香港放出鈔票不少前曾擬欲就現在實有之銀小作經營今乃忽有此變殊駭聽聞然該銀行並不在有限律内其所放之鈔票恐各股友不能不添本以付之惟近年該行生意减小故本埠無甚往來於市面可無大損也 
[催傳人証] 　 
　　○王金氏控丈夫王阿安被包探曹錫榮打死一案由前任松江府楊太尊訊供時曹錫榮又指王阿安係被包探陸子雲毆 
打陳勤脚踢致死等語經楊太尊申詳上憲札飭本埠海關道飭　陸陳二人到案屢經工部局董擬議兹由新任松江府博太尊催提陸陳質供業由邵觀察扎飭英會審員黄太守傳陸陳二人太守鑒飭差到捕房由麥總巡禀知局董復行聚議遵傳陸陳惟陸已告退現住城内命差自行往傳及傳陳則不在家或云已往松江該差卽據情禀覆黄太守云 
[賴婚案續訊] 　 
　　○前報搶親又見一節前日提集人証經蔣明府訊問據原告張錫卿張喬氏母子同供於光緒八年四月今四日憑媒鍾 
晉邦葉金發聘沈朱氏女翠琴爲室當日傳紅送銀飾四件並財禮洋二十元交原媒送去卽經交回銀飾及庚帖並主婚沈玉書之允帖嗣於上年二月十一日行聘又交原媒送去洋二十八元言明於本年三月十三日完姻　至期備继輿鼓樂人等至沈家迎娶沈朱氏忽聽沈德明讒言欲圖賴婚故來投案喊控現綵輿停在沈家已二十五天求恩斷明府卽詰沈玉書供稱並不知有此事况與沈朱氏同姓不宗何能主婚明府問原媒葉金發及鍾晉邦二人供與張略同並稱財禮送至沈朱氏家係沈德明開盤當卽交回庚帖允據皆沈德明在塲眼見從無異言忽於二月二十八日我說明迎娶日期沈朱氏賴婚食言將鍾掌頰我曾愬該處地保理勸該氏一味潑悍明府質之沈朱氏供稱我女並未受張姓聘禮我因夫故無嗣欲贅婿在家至今尙未受聘曾憶去年春間鍾晉邦兩次求女庚帖我因鍾係著名蟻媒故斥絶之忽於二月二十八夜鍾糾人來搶親我女驚絶投河覓死經鄰人救起我於三月初三日曾來備案豈知三月十三日又有花轎到家硬娶我女又投河故將女寄至姑母家但此事明係蟻媒鍾葉二人串揑婚據庚帖拐騙張姓財禮所致求恩明察明府質之翠翠供與母略同明府詰沈德明供稱與沈朱氏並非同宗况以前之事槪不聞知惟於二月二十九日鍾葉二人來家稱要我父親認做主婚我却之故被挾怨誣指其實並未在塲明府問地保周雲章供稱婚姻之事不涉地保故未深悉惟于二月念九日鍾阿七來央我勸沈朱氏將女出嫁但十三日張姓確備花轎迎親至以前搶親之事我亦不知明府謂沈朱氏曰鍾葉二人雖係蟻媒但此案本縣亦曾訪過據聞爾女實曾受張姓之聘現在如何賴婚或嫌張貧或媒侵吞財禮須從實招認沈朱氏仍執前供明府喝掌頰二百下又將翠琴宛轉開導均各堅執如前明府問張錫卿與二姓曰爾等可聞有殷實之家另央媒向沈女求親否答稱未聞明府謂沈德明曰據聞皆爾唆使所致究竟如何沈稱不知明府喝責二百板又謂鍾葉二媒曰此案咎在爾做媒不妥着將葉笞責二百板鍾掌頰一百因沈德明狡不吐實飭將沈暫行枷儆翠琴暫發善堂一面着原差恊同該地保赴鄉查明確情限五日據實禀覆不准稍涉含混再行核辦 
[不認虧帳] 　 
　　○法公堂昨據吳靜陶偕妻吳沈氏投案稱同俞寳生殷松山張文道等合包自來水專銷法租界地叚嗣因俞寳生無資先 
行拆出我等三人合做計虧錢三十六千有零三人攤派每人應派虧本錢十二千有零去年冬月曾經投禀現在除殷松山業已交出外張文道分文未交人亦避面前日我妻沈氏與張母張王氏在途相值張王氏向索舊欠洋三元數角而伊子虧本之錢置諸不理以致兩下毆打我妻面頸被其抓傷據張王氏稱兒子現往松江趕考大約月底方回我子並不與伊合股做自來水生意惟吳做時曾經帮伊照應現在欠錢不還反要算虧折之錢明是圖賴翁太守着張王氏待兒子回時卽行投案現在出外不許多事又謂吳靜陶合做生意必有憑証承包時彼等旣未列名卽難科斷如有証人亦須候張文道到案質訊 
[案情支離] 　 
　　○初八日報登端倪已露一節昨由法捕房將在押之馮阿榮解案呈遞紅紙八字并將抵押楊朱氏之女仁寳契底抄呈并 
稱此紙係去年十一月十七日所抄前日打架之事果係眞確劉榮三實名榮卿乃做顧繡生意非洋貨掮客翁太守隨詰馮阿榮此帖何人交爾何年月日訂姻伊女今年幾歲馮答稱此帖是老太太將女許我寫給我者伊女今年十五歲庚帖多寫　歲因我年已三十餘恐我嫌伊女年小也訂姻之日大約在去年三月間翁太守謂旣已訂婚何以押女之時契據上汝又爲中人列名簽字答稱此乃中彼之計伊許我洋七十元是以作中今七文亦不能到手劉妻實是妓女名花巧雲押女之時曾云學繡綳過寄與伊太守謂訂姻之事不知眞假而楊朱氏前期供並不許字與爾倘果許爾則得洋七十元卽可將女賣娼乎若去學繡綳應由楊朱氏出錢何以向劉姓取洋一百元隨詰劉陳氏爾夫傷勢如何答稱日重一日然面孔攸關不願到縣騐傷設有不測亦不須經官相騐至馮阿榮則無所不爲作相面走江湖丈夫被伊打陸七十拳致受重傷旋據法包探嚴頌眉禀稱前日曾帶劉到仁濟醫舘據醫生云受傷頗重又據楊朱氏遞禀并稱女兒年幼畏事不敢到案太守詰馮合開餛飩店在何時答稱前年在六馬路訊春處茶樓下去年中秋始停歇本不同住後因生病故住一處太守見尙有兩婦人跪於案下詰訊名姓據供均是押女時中人卽許開泰之妻許倪氏陸文望之妻陸陳氏也太守謂契上均載男名到案皆是婦女亦可　異隨諭劉陳氏爾夫旣稱傷重當由縣騐傷况爾等事有四樁打架賣娼賴婚索欠轇轕不清着將馮阿榮楊朱氏兩人送縣嚴辦并着劉陳氏將夫劉榮三抬騐許倪氏陸陳氏自行投案候質在後復據楊朱氏呈劉姓出　欠洋五十元筆據一紙當押女時劉祗交出現洋五十元故另立一借據太守將馮呈之八字契底一紙劉陳氏所呈之押契一紙楊朱氏所呈之借據一紙一并附送縣署此等案情節支離而大旨總不外乎太守所謂打架賣娼賴婚索欠四事也 
[柴行集議] 　 
　　○裏外虹口及頭壩等處共有本地柴行十五六家前日在三官堂集議凡鄉人載來之稻草花萁蘆柴等一律歸行家出售 
不准沿街挑賣云 
[盜棺宜查] 　 
　　○虹口楊樹浦鄉人楊同春之母年四十九歲月初因病身故將棺置於田塍間本邑鄉俗凡人死後必以麵糊作餅餅數按 
死者年歲以紅頭繩串之納於死者袖中以殮日前某姓所蓄之犬忽啣麫餅一串回家家人大驚急赴田間看視棺盖已啓屍身赤露衣裙衫袴無一存者一臂已斷知爲匪人盜剝乃重俻衣衾殮之按近處風俗往往停棺不葬致有盜棺剝衣之事雖經官憲剴切諭禁而積習終未能改未識何法可以　之 
[英界公堂瑣案] 　 
　　○蔣氏稱開富貴堂妓院陳阿鳳之妹向在我院爲娼嗣因從良已由生母作主得價完結不意陳阿鳳竟來索妹希圖 
訛詐由捕拘案陳阿鳳供妹實被人誘領陷入娼寮被我尋見言明措銀贖妹今備洋來忽又被匿爲此與論黄太守謂爾妹旣經被人誘陷當時 
 
 

Page 4

 
 
應根追誘領之人乃願借洋贖妹殊難憑信顯係訛詐圖利判押三日以示薄懲○唐阿才稱在西人魯意師摩處傭工被李阿要糾同岳阿超等硬借　兇毆傷頭顱訴捕拘李岳二人送案李供向在洋行做侍者唐阿才曾歇生意躭擱我處供給一月飯食今我失業伊反不肯借洋向索一月飯食錢伊又不　致與爭執岳阿超供不過在旁解勸施　譯請判李岳各押一月太守允之○六號華捕稱沈友堂林阿五沿街擺設小賭攤獲案請辦黄太守隨判沈林各押七天 
[疉來鉅欵函照登] 　 
　　○少欽道長兄大人閣下前奉華章備悉一切仁言利溥登高一呼使百萬哀鴻俱安樂土此中福德莊嚴誠不可 
思議也寄交捐册值此時艱西江源塞涸轍未蘇十扣柴扉應無一二豐干自媿饒舌無從重以慈嘱竭力輸忱一家羅掘僅得蘇平補水銀三百兩書册奉繳卽希核收附解爲荷肅此　覆敬頌道安[  鄉愚弟許樾身頓首四月初五日午刻]  
右啓者接奉台諭拜讀之下並視捐册仰承蔭庭鄉台大人垂念直東灾黎苦况春賑待欵急迫籌募爲難書許願安一户捐助蘇平補水紋銀三百兩託申北市公大莊匯解合九八規元三百二十二兩九錢六分前承大君子連捐來兩處鉅欵當卽函覆代災黎叩謝弟素悉鄉長樂善不倦能帮弟一臂之力寄奉捐册仰仗鼎言代爲勸募請不拘大小能多勸一分捐多救一分災命多培植國家一分元氣弟連接四兒則敬來禀春賑已屬不貲而災黎撫卹尙無了期專望南中籌解不竭爲幸萬不得已再作無厭之求今閱來册又承大善士解囊獨助使弟實深抱歉而心中萬分感德如此誠心補救神目如電陰功積德公侯萬代謹代災黎九叩奉謝專泐布復恭叩道安卽請慈鑒　上海北市絲業會舘籌賑公所鄉愚弟施善昌頓首 
[上海陳家木橋核奬公所禀東撫憲稿] 　 
　　○敬禀者竊前因紳等及蘇楊鎭各公所收解東賑捐欵間有善士願核奬敘禀請憲台給發 
空白實收以便核給仰蒙轉飭賑撫局發到空白實收三百張到紳奉此當卽隨時核辦並勸核奬各善士再行酌助賑捐兹查先後報核者共計梅霖等五十三户共核捐例庫平銀一萬二千五百五十八兩除已收銀兩棉衣共計庫平銀一萬二百兩先經隨時報解外兹又續收捐欵庫平銀二千四百另五兩二錢九分九厘又部飯等庫銀五百四十六兩六錢六分五厘除將截下存查副收并履歴清册各送　撫總局外因賑項銀兩向解憲轅部飯等銀爲數無多附解較便合將前項銀兩作爲第十四批解欵備文咨請東海關方道轉解理合广具清摺禀報憲台伏乞咨部兌收分别核發并咨部監給照實爲公便○計抄粘○一解捐奬善士續捐庫平銀二千四百另五兩二錢九分九厘○一解封銜王正誼等二十二户計例銀庫平八千九百八十二兩部飯每百兩三兩計庫銀二百六十九兩四錢六分照費每張三錢計庫銀六兩六錢公費每百兩七錢五分計庫銀六十七兩三錢六分五厘○一解貢監梅霖等三十一户計例銀庫平三千五百七十六兩部飯每百兩三兩計庫銀一百零七兩二錢八分照費每張三錢計庫銀九兩三錢監飯每百兩一兩五錢計庫銀五十三兩六錢四分照費每張二錢計庫銀六兩二錢公費每百兩七錢五分計庫銀念六兩八錢二分○兩共庫平銀二千九百五十一兩九錢六分四厘附登加捐核奬姓氏梅霖程際唐耿葆沅設文謨殷淦孫俊六户各庫銀四十六兩八分殷雲鵬庫銀三十八兩四錢胡公藩張遜志張菊秋張蘭生王鈞鎔馬義彪戴文灼朱家麒蘇啓光高保之李宗璡田合通汪裕　許元松沈毓桂朱宗　葉鴻英楊兆棠錫兆榮毛桂鑫維寳萌王正誼楊世勣朱淦念四户各庫銀三十四兩五錢六分王正誼一百二十一兩三錢陳請四十九兩四錢九分何永卓二百另九兩四錢七分四厘鄒國祥二百念二兩二錢王正誼二百七十二兩七錢張遜志四百四兩朱錦章龎洪　各六十兩六錢李宗璡程際唐耿葆沅三户各四十兩四錢查覲文五十六兩五錢六分倪人坊趙文渚徐昌第沈壽金歐陽倫祝桂生金士芬七户各十六兩一錢六分張仰蘧周建芝各十二兩八錢何永卓八十兩八錢以上五十三户共收庫銀二千九百五十一兩九錢六分四厘 
上海陳家木橋金州礦務局内順直山東等處賑捐公所經收四月初一起初五止第五十六單○浙藩憲德　解順天尹堂周英洋一千元又　解東撫院陳英洋一千元○ 
蘇州公所王步洲王柳塘謝佩孜諸君捐册上募江右捐欵規元一千六十九兩五錢二分○揚州籌賑公所解到規元四百兩○杭州牙厘總局寄到浙字册石門縣知縣劉募胡保輔一百九十八元二角六分又臨海縣募五十九户共一百四十元署龍游縣余募廿七户共五十元○杭州同善堂解來一百三十五元○山東募賑滬局交來規元八百念八兩一錢三分一厘又文集鐘鼎二部顧書字條八堂○紹興臨浦　春米行募申字册七户共十七元平望黄甘叔募申字册五户共七元安心巖祈病愈繳放生洋十一元胡永煦潘氏迪吉王乘謬爲弟婦病求速愈寓吳勿藥生無名氏海鹽俞伯琴茂才求病愈由日新盛來六户各五元鶴臯無名氏文壽堂何王小狗求身體康健吳王氏四户各一元孫氏集慶各二元錢九如四元鋤梅使者三元紹興電局來李君彥僑四元王阿喜奉母命將湯餅禮助賑十元鎭江無名氏一元江西盱南有心愿子陳偕亡室黄氏放鰍鱶願二元無名氏銅洋二元　國府　邑吳坤元公五元八開三個又李致和三元八開二個○丁鏡齋募不留名一千文鏡氏七百支兒喜全愈五百文劉芝榮陳權之各三百文黄手一百文以上六户共來三元又募劉邦生湘谷文稿集四本履園叢話十二本○李怡　因病求速愈由蔣同泰來洋一百元○附核奬朱姓庫銀三百四十三兩四錢葉承彭四十六兩八分阮尙齡三十四兩五錢六分汪步雲孫行高王元煥任試業汪寶書吳榮森六名各庫銀十二兩八錢胡保輔六兩九錢八分亓毓璋庫銀一百三十一兩三錢六分亓毓璠亓毓琨各庫銀十二兩八錢章成理苗潤生秦文瀓三名各庫銀七十四兩九錢六分謝希傳汪錢濤各四十六兩八分林際康毛潤身惲福華瞿國華四名各庫銀三十四兩五錢六分王啓後朱增壽錢成之三名各庫銀十六兩二錢六分○以上四月初一起第五十六單共收賑欵規元二千二百九十八兩三錢八分一厘又洋二千七百念六元銅洋六元錢七百六十一文又核奬庫銀一千一百六十八兩五錢四分今次共收賑奬　共令規元五千五百六十兩另七錢另六厘連前五十五單共收規元十七萬六千一百九十三兩四錢三分八厘統共解過規元十七萬一千九百四十二兩七錢一分三厘○除解外存核奬部飯等費庫合規元二千八百八十一兩七錢八分五厘凈存賑欵規元一千三百六十八兩九錢四分 
[蘇省撫轅抄] 　 
　　○初六日准補婁縣典史姚森犖禀辭赴任咨補金山縣典史張郴缷署丹陽縣典史事囘並奉藩憲飭知赴金山縣典史任縣丞倪文范禀知調辦落地 
分捐局差○初七日章灝禀知派甯差　卽辭赴金陵何頒清禀知辭奉委赴上海緝捕差 
 [G <　　天仙茶園 
　　四月初十日演 
　　富貴肯春焚棉山遊殿閙齋雙摇會捉放曹文割武髮燈代彩首白羅衫 
　　四月初十夜演 
　　戰太平剌虎伐東河貴妃醉酒牧羊卷節義亷明節義亷明殷家堡蘭花院 
　　新開老丹桂茶園 
　　四月初十日演 
　　樊城長亭販馬計跪樓三矮奇聞五花詞海潮珠小上墳摘纓會曹絨花九更天復釘板 
　　四月初十夜演 
　　九龍山廻　閣送銀燈敎子九蛇盃慶　珠捕全鳳狐狸轅打　駕敎歌 
　　新開詠霓茶園 
　　四月初十日演 
　　富貴長春南陽關雅觀樓趙家樓拾玉鍔萬聖宫打金枝佘塘關探親相罵戰蒲關 
　　四月初十夜演 
　　戰太平大嫖院才感天迷人舘天水關福瑞山開山府紫霞宫取金陵 
　　禮拜一拍賣 
　　于十一日十點鐘在本行拍賣中外木器帳檯大坐茶机方凳凉床衣廚玻燈一應生財什物等此佈　魯意師摩啓 
　　禮拜二拍賣 
　　茲於十二日兩點鐘在董家渡船廠拍賣舊鐵舊機器檐杆横担逢索鐵絲繩及船用另星物件等不計凡貴客欲買者一點半鐘在怡和碼頭趁小火輪船赴該廠面拍巿價可也此佈壳件行啓 
　　禮拜二拍賣 
　　啓者本行於禮拜二卽四月十二日十一點鐘在本棧内拍賣象牌呢象牌羽毛象牌虎牌羽綾虎圈嗶嘰等貨如各寶號欲拍者屈時請至可也此佈四月初十日錦名洋行啓 
　　恩同再造 
　　余前患中風不語半身不遂百藥罔效幸友人由滬來蘇談及申江　北門外城河濱吉祥里知機山人脉理高明起死回生者指不勝屈嘗卽求請先生來蘇診　開方　數日余言語手足如常現送先生返申謹書數行以鳴謝悃吳門鄭小春謹白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
鎭江電局代收三月分直東揚鎭浙江賑捐清單○直振○張味華來潼陽寄潤居氏二十元○東振○清電局來三十六號丁喬年還心願一百千文又三十七號　祿鄉還願三千文洋藥局揚來舐犢子四元程氏求夫病愈二十元晋陵遊子慈親　壽移十元姜來周伯英四千文○三旬共收洋五十四元六七二合二七寳三十六兩二錢八分八厘錢一百七千文九八扣見錢一百四千八百六十文六一合二七寳六十三兩九錢六分四厘六毫○三月分大共收二七寳一百兩二錢五分二厘六毫初七日解滬第八批二七寳五百兩○揚鎭洲振○道憲黄發鎭字九十一號册揚關五十千文由關四十千文石巡四千文便口二千文又九十二號册芒口十元又九十三號册白塔河口中闌口二户各四元雙梭巡口口岸稅口二户各二元又九十四號册立發橋稅巡姜堰上下稅巡二户各二十元泰州上關泰州下關二户各二元海安稅巡一元柴灣稅巡二十二千文黄施陸橋上下關稅巡二十二百文　洲鎭憲吳募鎭字三百五十七號册謙吉六元同吉泰益源二户各三元源和裕茂廣興同裕無名氏裕康湧源森泰景元九户各一元如臯縣楊解趙城璧欵移九九五錢一百千文王孟芝募隱名氏二十兩周桐軒補祝于百川壽禮移四元張瑞崖移賀孝侯賢裔壽禮一元李姓募張立人一元○三旬共收二七寳二十兩洋九十四元六七二合二七寳六十三兩一錢六分八厘錢二百二十千二百文扣實二百十五千三百六文六一合二七寳一百三十一兩三錢三分六厘六毫六絲○三月分大共收二七寳二百十四兩五錢零四厘六毫六絲○浙振○馬漁珊募金鷺卿太守四十元馬荔生募浙字一百九十六號册藩轅文案高森卿手吳善安堂一千文蘇賜硯堂五百文何綿　堂二元又募一百九十八號册江理問查鳬師手龍吟仙舘三千文崇素堂本洋一元勤愼堂李本一元京兆堂本一元願學堂宋洋一元崇恕堂鄭餘順堂徐二户各二元又一百九十九號加徒學悲憫氏四元耳學廬主傳玉松二户各一元戴宅六百文困守氏求安氏校川朱三槐堂李長慶唐坤朋敦德堂李七户各五百文陳錦祥空本森二户各四百文鄔宅陳龍彭之元金鼎山陳柏生五户各三百文余芸　周炳炎黄寳林陳嘉壽王光明謝芝永余松濤葉功立陸本福王恆鑑周玉紅徐五保王永祿三槐堂十四户各二百文史有義　大喜袁三保三户各一百文○共收洋六十九元解官銀號洋一百元○靖江振○春生典一百元翁永思堂五元錢愼德堂四元潘敦本堂龐雲槎二户各三元無名氏翁士吉不留名魏葆卿四户各二元姚樹德堂一元魏槃翁募江陰遊府劉移送張和奎二十元積善堂黄八元世思堂二元紉壽至一元○以上均由查邑尊經收散放 
上海北市盆湯弄絲業會舘主施少欽經收順直山東江浙等處賑捐四月初五初六初七日第二百六十七二百六十八二百六十九次清單○浙寗陶定甫保合宅平安由 
本埠鼎豐衣莊來指助順天三十元寓滬鎭江女善士由本埠全泰恊局友交來三十元隱名氏求病速痊由南市范平香兄來二十元洪受祺洪受禧爲慈親素有痰飲近又肢體麻木左臂痛引胸腹立愿求愈由九江道署寄江孚船來二十元滬城吳錦春求情愈先助十元黄熙庭爲長女于歸移助謝客喜筵費十元寓崎　錫記節省辛資由本埠瑞記號來六元寓滬包惠記求妻彭氏胎前平安易産二元○平望唐君子明代募捐册略免微愆二十元求外症愈人求父母冥福人梅花書屋三户各二元錢經産耕源油坊求安主人悔過人四户各一元森大林木行鶯湖小隱金童百歲錢聊意人四户各半元四寳節見儀對開四元錢氏保平安子合四開一元般童錢一千四百文屢助不足人陸偉卿二户各五百文殷竹塘二齡童子應酬人分所應爲四户各四百文補缺人三百五十文王瑞珍三百文施信忠太原女史芝蘭軒四齡童二齡女何日得意人快活人長慶金且力念佛人免過人九户各二百文晉仙女史一百二十文張春亭吳氏孫氏謝氏力不足人無力人晚翠樓蒿目子雲善主唐二歲入雲峰高士沈童十二户各一百文錢洋合併共三十九元虚對四元四開一元由永和局來○隱名氏助湖色線春女絮　一件藍縐女單衫一件藍棉綢女夾衫一件滾邊男馬甲棉夾紗羅各一件計共七件由翟西林兄交來估併助賑彩票册内○第八十七日出售助賑彩票顧雲記五百六十一號一張計洋二元以上初五日○平江人求祖宗冥福夫婦病痊由徐寳之兄來五十元廣東馮建侯求病速愈念元陳遐璧由揚州銓昌祥局來十二元蘇州單蔣氏十元懷珍内史由申報舘來五元天水氏求宿病除根五元五友同意二元楊小莊病愈酬愿由沫涇順成局來三元廣東吳敏記求病速痊一元寗鄞邵子英爲妻病求速痊由和泰局來一元禮本節省日用一元○　濱招商局總辦羅君偉堂代募捐册並自助陳玉池鄭榮山陳焯堂繆輝堂羅偉堂五户各五十元東同泰大德堂鼎泰順和棧忠和泰鮑益生六户各二十元恊泰源蘇　生二户各十五元鄧榮袞鄭昌朝吳寛疇　福昌福記廣萬泰六户各十元鄭輝山楊敬之關怡安堂鄭履階文經號三盛永昌記鮑載之鮑守泮鮑　昭陳海船人和號廣萬榮瑞德號信昌義和怡昌泰盧桂園方瑞軒同安押兩宜押二十一户各五元吳永傑四元東生隆志成泰二户各三元永義和永生和裕昌三户各二元無名氏一元以上共計五百八十二元合來規銀四百二十一兩九錢五分由滬局文報處王君心如交來○法公堂翁憲子文太守代募捐册交到靛行控迫錢債案内樂輸規銀十兩合來洋十三元錢八百零四文○浙紹楊君叔琳代募捐册楊康生求喉症速痊二元楊國賓蔡望林周稼雲徐順記楊眉生女史五户各一元胡駿楊任心堂周元方胡朱氏無名氏無名氏六户各半元由廣大局來○招商滬局文報處王君心如代募捐册貴州遵義遊子十元○江孚輪船帳房募捐册程壽生現銀四兩○餘姚翁已蘭先生書潤助本籍代收二元○浙杭許君蔭庭官印樾身代募捐册許願安大善士蘇平寳紋三百兩由申公大莊匯到合收規銀三百念二兩九錢六分以上初六日○滬城思沛堂未求病愈第三次續助米資二十石洋五十元蘇州仁壽堂黄爲子病求痊十四元秀水有心無力子爲父久病求速痊由盛澤分所署寄永和局來十元福建龍巖州謝黄氏求恙速愈除根由陳古愚翁來十元浙慈潁川氏病愈續助完愿由陳雁章兄來十元武林了顧子由閩南台中洲寄正大局來五元鍾李氏求喉痛速愈二元黎里汝韻泉病愈移藥資由全盛局來一元○招商甬局謝君益齋代募捐册第五次晉江紥臣氏二十元由滬局文報處王君心如交來○盤記信和裕號經募祝同心先生富貴源頭册同字五千四百二十八號六徑堂洪茂福悅記從善堂知不足齋聚興順謙和成恆興李　滋張星垣桑益齋萬盛德福生錢店大春益豐元豐志成信乾盛亨十八户各錢二千文無名氏四千和安和悅堂紹德堂裕德堂恆孚裕生厚怡義維新榮生蔚盛長郁永盛無名氏十二户各一千文合共來規銀三十二兩八錢九分○邵翰臣爲妻病求速痊鍍金絞絲銀鐲一雙計重三兩八錢錢唐周文蓮爲幼子天花求佑並合家平安赤金籐鐲鑲頭一件計重四錢由清江胡萬昌局來統歸助賑彩票册内以上初七日合併聲明 
 
 
