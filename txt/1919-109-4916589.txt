# 1919 - 109 - 4916589

 

Page 1

 
 
   
 
 

Page 2

 
 
   
 
 

Page 3

 
 
時評 
[緊要之時（冷）]  
　　我中國人往往不識緊要之時其致 
力每在事先或在事後事先不啻告人以情實而使人爲備事後則又爲已成之局而徒多追悔與遺恨皆於事無益者也而其所以致此之由則爲不識緊要之時之故也 
　　嗚呼中國自歐戰以來所以對付時局者無一不如此豈特今日和會始然哉 
專電 
　　北京電青島問題日本在歐會堅不讓步現議由英美法義日五國共同接收以待交還中國我政府對交還方法預備向五國直接要求（二十六日下午三鐘） 
　　北京電本日英法美意四使會議於公管青島案允徇中國要求各電本國請聲明收管青島專還中國（二十六日下午六鐘） 
　　北京電本日閣議討論山東問題甚久總统並派陳籙遍訪各使（二十六日下午六鐘） 
　　北京電外部答復英美法三使德國所有粤漢路權利由三國繼承分任投資政府極端贊同（二十六日下午六鐘） 
　　北京電劉鏡人二十三電本日軍事代表續議日允滿站歸我守護（二十六日下午六鐘） 
　　北京電唐在禮二十一電參觀德境萊茵戰跡畢現仍回巴黎（二十六日下午六鐘） 
北京電二次善後大借欵假定數目爲二萬一千萬以三分之一充裁兵費南代表對債額並不反對惟在監督用途 
（二十六日下午三鐘） 
　　北京電南方激派某某等來京與新國會中某派有所接洽行動詭秘頗引各界注意 
（二十六日下午三鐘） 
　　北京電蘇浙路債權代表謁交部曹派黄贊熙接見陳則民提出三大請求（一）逾約各期究於何時可付（二）票損有歷届巿價可查（三）延期補息有項城時代前例可援黄極言各路受京鈔虧耗之大最後允轉陳總長再復（二十六日下午三鐘） 
　　北京電閣議决定將出口麵粉照費記賬辦法略予變通每包抽洋四分接濟湘賑其餘六分仍由江海關暫行記賬以六個月爲限限滿仍按一角征收 
　　北京電劉存厚與熊克武各以現防線爲界惟廣元道上熊守朝天關劉守西秬關南通道上熊守攔馬山劉守西河口相距太近電商熊退駐神家驛北壩劉退黄壩驛城口免衝突 
　　北京電黑督電伯力日軍十二師大井所部開駐阿城山田中所部開駐阿省北阿列克 
　　北京電甘督請將吳攀桂撤駐甘屬階文政府准其撤回一部 
　　北京電鍾體道因熊增兵請速撥餉彈（二十六日下午五鐘） 
　　北京電鍾體道電靖國軍近又增加一團已抵碑鎭將攻西河 
（二十六日下午六鐘） 
　　北京電王占元何佩瑢敬電議員王郅隆等談法律不諒苦衷院函尊法而不抹殺事實使和議轉圜極佩（二十六日下午六鐘） 
　　北京電院部通電各省師旅長對南軍將領軍政分軌主張應各來電切實表示（二十六日下午六鐘） 
　　北京電贛省會電府院懇撤銷仙居公司礦案詞極激切 
　　北京電陜省長電陳父病甚劇請假二十日歸省（二十六日下午三鐘） 
　　北京電院電新疆楊督派員查禁阿爾太烟苗（二十六日下午三鐘） 
　　北京電桂陸間接電府院云此間並無派胡銘槃充代表事 
　　香港電陸榮廷代表林某昨日啓程赴京陸近屢派代表入京 
足徵南北日見接近 
（二十六日上午三鐘） 
　　北京電徐意將陳樹藩調入將軍府所遺陜督以許蘭洲繼任 
　　北京電徐派李思浩張志潭明日赴滬接洽軍事財政 
（二十六日下午九鐘） 
　　北京電院電蘇齊皖吕兩長津糧缺乏曹請將津商在浦購運之米作爲漕米由内財兩部查明給照經閣議公决照辦應請轉飭騐放（二十六日下午三鐘） 
　　北京電頃晤某要人云報載孫洪伊來京不確（二十六日下午六鐘） 
　　北京電詹天佑二十四日在漢病故（二十六日下午三鐘） 
[詹天佑先生小史]  
　詹天佑字眷誠廣東南海人前清同治十一年以官費留學美國光緒四年入耶路大學修土木工程科至光緒七年卒業返國嗣後又修業於福州船政水師學堂越一年卒業任爲敎員十年轉任霞浦學校敎員自光 
[詹天佑先生遺像]  
　　緒十四年至民國元年歷任京張鐵路及各鐵路總工程師及副工程師分段工程師駐理工程師粤漢路廣東分局長等民國元年八月任漢粤川鐵路會辦三年任督辦兼任交通部技監漢宜宜夔工程局長清季曾授工科進士年五十餘不幸罹疾而逝中國工程界實失一明星云 
　香港電粤漢鐵路總理一席爭者頗多昨日每萬股之票權已漲價至七百元選舉處監理業已辭職發表一文請股東自行維持路務並謂一切不法行動全由交通部主持（二十六日上午三鐘） 
　香港電粤漢鐵路總理一席爭者頗多昨日每萬股之票權已漲價至七百元選舉處監理業已辭職發表一文請股東自行維持路務並謂一切不法行動全由交通部主持（二十六日上午三鐘） 
　　香港電國會粤籍議員俱樂部報告粤省三十七縣因護法所受損失計死六千五百二十八人毁財産七千八百六十三萬六千八百八十元他縣損失查明續報（二十六日上午三鐘） 
[西報譯電]  
　　北京電巴黎電稱和會擬以膠州暫由五大國管理其他電報謂其意在將山東鐵路礦産讓與權亦歸各國公共管理政府中人聞此消息頗不滿意以爲和會難免不予日本以管理權主要部分五大國管理之說恐將有名無實按日本在歐戰未畢之際爲協約國遠東之守護人時其對付中國之態度殊足令人深以日本永遠佔據戰時所得各權利爲懼此則衆須承認者也惟膠州問題今與中國各處鐵路租界與各國公有之議密切混合實爲日後以鐵路租界歸還中國及取銷外人勢力深固境内外國治制之第一步故研究膠州問題之解决時須注眼於其他各省之關係也聞各國公有問題提出和會後甚受大衆歡迎且向日人聲明謂日本因與中國交誼輯睦壤地鄰近之故正式所要求在華應得諸權利兹可因國際公有之計畫而得鞏固云云五大國似將利用此機會着手實行此計畫就此觀念點言之中國希望戰局結束後膠州當然立即交還中國此固具有理由但暫歸五國共同管理實較立即交還爲尤可滿意蓋中國所望及早收回之外人權利頗多膠州與中國之讓與權不過其一部份耳（二十五日） 
　　北京電據與朝鮮獨立運動有關之某韓人聲稱韓人之和平示威運動佈置甚爲周密自三月一日起由各級人民輪流爲之第一級爲基督敎徒與敬天敎徒及各學校學生由代表三十三區機關部之三十三人主持之每區至少示威兩次第二級爲農夫工人有領袖十一人諸領袖曾至漢城呈遞請願書與第一級領袖均被逮捕惟彼等之運動已依機關部原擬計畫展至全國第三級爲文士與敬孔運人專事著作與發表文件彼等今後尚有發展第四級爲貴族與皇室中人其中已有加入此次運動者惟後之加入者必尚有其人（二十三日） 
　　香港電香港華人商會定於五月一日起發刋一種晚報（二十五日）以上路透電 
　　北京電交通部通告各使署謂關於湖廣鐵路借欵合同德人所享之特别權利已於宣戰日取銷德國債劵之本利均停止照付作爲德國應付中國戰爭賠欵之抵押品現望英法美三國盡其能力合築湖廣路線惟須聲明者其工程僅能由英法美三國任之德國之利益於和約訂定後不能恢復云（二十五日） 
　　北京電聞詹天佑昨因心疾逝世 
（二十五日）以上字林報 
[中國各通信社電]  
　　北京電日公使得本國訓電提議交還青島之某種條件 
　　北京電張作霖電陳陜西善後情形並保許蘭洲督陜　今日申刻錢能訓接見許蘭洲代表劉某 
（以上二十六日） 
　　北京電徐世昌電朱啓鈐謂國會案可以全權定議又電告唐紹儀討論此案宜不受各方之慫恿與干涉（以上二十五日）以上平和通信社電 
　　北京電政府電陸專使對於山東問題應力爭直接歸還中國未便由協商國處理 
　　北京電政府擬解决陜西辦法調陳樹藩來京任職以許蘭洲暫攝陜督職務 
　　北京電元首電蘇督謂廢督事宜分期實行免過急生危險希轉告西南又電朱轉唐參戰軍問題確已停止募兵並設法縮小勿生疑慮 
　　北京電唐繼堯電請示中央解决滇事方針 
（以上二十六日）以上中華通信社電 
　　北京電院電陸使慰留王正廷錢又以個人名義電王勸勿辭職免牽動大局 
　　北京電張廣建遣使請撥隊防甘已許抽調邊防軍開往 
　　北京電中華工程師學會集議追悼詹天佑 
　　北京電山西閻兼省長舉辦水利禁烟剪髮天足各政成績優美由内部行知該省賡續辦理 
（以上二十五日） 
　　北京電中東路經過吉黑之線由兩省分任派兵保護决計不受日人指揮 
　　北京電農部爲振興礦業將照從前辦法延聘外國專門人才調查地質 
　　北京電國會自决聲浪愈高安福有贊成南京制憲說新舊議員已漸融洽 
　　北京電徐以歐和將終國内和會宜圖速了各方面時以不關和局之事白和會要求提議恐延時日擬電朱商唐嗣後不涉和局之事不予受議俾早終結 
　　北京電政府覆陳毅電激黨圖擾蒙邊望嚴爲戒備中央派定防助之兩旅不日開拔（以上二十六日） 
以上中孚通信社電 
[日本通信社電]  
　　北京電山東議員王納等二十餘人本日求謁見徐總統面陳意見當由總統府秘書長接見王君等聲稱山東問題由五國公同管理實侵犯中國主權某等力持反對秘書長允爲轉逹總統且聲明政府亦斷不承認（二十六日） 
　　北京電張作霖爲設定中東鐵路守備兵事用東三省巡閱使之名義電致中央要求在吉林黑龍江兩省各置守備兵一師於長春哈爾濱間置一旅均由巡閱使統率之中央於今日覆電拒絶略謂此事俟交涉完畢後再定辦法（二十六日） 
　　北京電對於居住中國境内無條約國人民之總统令定於兩三日内發表其大意如左　無條約國之人民住居於我國者悉照光緒三十四年規定之章程管理之凡訴訟概依中國法律處理之第三國不得藉口保護新建設之國亦不得繼承其祖國所流傳之條約嗣後與我國締結條約者概以國際平等爲原則令主管各部詳定辦法（二十六日） 
　　濟南電日前山東國民大會開會時曾决議致電中央聲明青島問題被二三賣國者擅自讓步喪失主權國民斷不承認國務院已有覆電囑勿輕信謡言云云（二十六日） 
　　濟南電此問官場因近日由西伯利亞反歐洲方面歸國之山東苦力其中有一部分受過激思想之感化回鄉以後暗中傳播此種思想意欲煽惑軍民破壞治安現正嚴行防範（二十五日） 
　　東京電因病歸國就醫之駐天津日本總領事沼野安次郎氏於今晨病勢轉劇生命危篤（二十六日） 
　　東京電日本政府頃已發表承認留日捷克軍代表納麥脫氏爲捷克國代理公使（二十六日） 
　　東京電中國名伶梅蘭芳今晚八時已安抵東京　　東京電據日本陸軍省發表云近來朝鮮全境無大暴動大致平靜無事（二十六日） 
以上東方通信社電 
　　東京電巴黎電曰五國會議就於青島問題美國先起反對日本之主張而法國亦贊成美國英國則緘默日本委員正在極力爭論（二十六日） 
　　東京電日皇太子之成年式决定於五月七日舉行其翌日之八日九日兩日定爲祝宴日（二十六日） 
　　東京電朝鮮之暴動自十四日至二十日之間不過有十三處發生事件（二十六日） 
　　東京電巴黎電曰中國委員見運動不成漸以調和的態度接近日本委員（二十六日） 
　　東京電捷克之第一任駐日代理公使已任定于墨克大尉（二十六日）以上共同通信社電 
[路透電]  
　　二十一日馬賽電中國德僑一千八百所乘之諾伐拉號諾爾號亞特勒斯號三船已駛抵此間由英兵一支隊監視諾伐拉號已駛入港内所載上海同濟學校德華銀行之辦事人員德商及領事官員敎士若干人均已登陸諾爾號明日入港亞特勒斯號將繼續前進 
　　二十二日巴黎電威爾孫總統英相喬治法總理克勒滿沙今日討論膠州問題日人堅主須於德代表抵凡爾塞前解决討論良久未有結果該問題已委託專家數人透澈研究豫料不日當有折中辦法 
　　二十四日倫敦電銀巿星期報告謂美國滙兌殊爲鞏固故本星期内銀價未有變動 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　長沙總商會來電南北和會朱唐總代表曁各代表各通信社各報館均鑒湘省頻年擾攘人民痛苦不堪自張督蒞湘勵精圖治虚已求賢匪患則極力驅除金融則苦心調護商民莫不愛戴現在和議期問對於善後之方尤爲多方擘畫積極進行湘人望治喁喁均願張督久於其任以觀治化之成乃近聞滬上有少數湘人不察情形競張異說名爲福利桑梓實係毒害湘人先贊等身居商界目覩情形利害關係較爲密切恐當道不明眞相誤信流言於湘省大局大有妨害用特飛電馳陳以爲吾湘三千萬人民請命伏祈鑒納是幸湖南總商會會長張先贊全體會董同叩敬印 
　　北京來電本月二十五日新華銀行儲蓄票第五次開籖五大奬如下第一奬二十四萬七千八百七十八號第二奬三十二萬九千七百十八號第三奬七十七萬○六百九十七號第四奬六十二萬八千七百二十四號第五奬六十五萬九千三百七十一號按本館昨日電傳之第二奬誤作爲三十二萬九千八百十八號特附正於此 
國外要聞 
[美總統在和會宣布之文告]  
　　關於亞德里亞海問題 
　　二十三日紐約電云二十一日巴黎電稱今日下午威爾遜總統在和會前第一次發表直接關係一爭論問題之意見特宣布關於亞德里亞問題之正式文告威爾遜總統之宣布該文告蓋欲使人知其願再請衆注意某某數種妥善之原則已由世界人民承認爲永遠和平之基礎美國不過欲重提之俾當事者不離乎此項原則耳威爾遜總統之文告如下 
現因此事牽涉之問題極關重要及爲昭示解决應有事宜起見余望下列之文告可有助於定最後之意見得滿意之解决焉意大利之加入戰團也乃依據與英法所訂切實之和約即名爲倫敦條約者而行事其他大小各國之加入戰團皆未知有此私約當時奥匈帝國猶爲歐洲仇敵倫敦條約其原旨在處分奥匈厥後奥匈四分五裂不復存在不甯惟是其國内之數部分今且得意國及其共同作戰國之承認建樹獨立國而與意國及與意共爲自由而戰之列强加入國際同盟會矣吾人須爲彼等規復自由無分彼此彼等均將列入小國之團其一切利益嗣後將受審慎之保護一如最强國之利益歐戰旣賴與德休戰媾和而告終第和局之成必須明白規定一種能得正誼公道新制之原則今此項原則匪特曾經研究且已規定而可依此與德媾和矣吾人不能請列强團體另依他項原則建議與奥媾和及在原屬奥匈土地之諸小國與巴爾幹諸小國建設獨立與正誼之新基礎故解决歐事必須施行同一原則施諸德國者亦宜施諸以上各部分也和約之開議即由於此項原則之得明白承認蓋和局之全體搆造須以此原則爲基礎也此項原則如須遵守則阜姆Finme須作爲通商之出入口岸但該口岸非意國所能獨有凡在該口岸北面及東北面之地如匈牙利波希米亞羅馬尼亞新巨哥斯拉夫團之諸國皆應享有出入之權利若將該口岸割讓意國則衆必以爲吾人有意將以上諸國利賴通入地中海之口岸置入一强國掌握且該口岸並非意國土地之一部分意之主權若施於該處殊屬不倫且與所利賴該口岸之諸境商工業生活不相適合倫敦條約之未列入是地者必因此故無疑而今已决定割讓克羅亞蒂亞民族至於倫敦條約所以涉及亞德里亞海東濱及達爾瑪蒂亞海濱最近海部分周圍諸小島者其故非僅因海濱與諸島寓有意國血系之人民及其他關係也而其主要原因則在當時覺意國須於東亞德里亞海諸海峽中得一立足地俾使意國海濱免受奥匈海軍之攻繫此固確鑿無疑者今奥匈已亡衆議將奥政府在該處所建之砲壘全加剗平且此後歐洲新制度之計畫將集中於國際聯盟會新計畫中之一部分爲新建之國須承認限制軍備故侵犯一節已不成問題而各島所寓之意民團體亦無受歧視之虞蓋將由列國承認予以適當之保障凡各民族均一視同仁也總之關於此項解决之各種問題皆帶有一種新氣象此新氣象者意國嘗犧牲血肉金錢爲正誼而戰勝所得者也意國與其他四國合爲五强國已成建議新制度主要受託人之一其北面與東北面之天然疆界沿阿爾泊山自西北以向東南而達伊斯特里亞半島之盡端者今已恢復矣已如其古時之統一矣其界線盡於巨壁可爲其天然之保障且四境繚以友邦正好向亞德里亞海對岸新脫束縛之人民示其偉大高尚之性質寛宏友好之氣度重公道輕利益之美德也彼與意國共同作戰之國尚未知有倫敦條約及大戰開始之際所訂之其他特别契約彼等亦嘗受重大之犧牲非爲國民之利益與保障計亦爲定世界之和局計今則與意國其他與國合推意國居領袖之位凡領袖在歐洲新制度中不能鑄有錯誤美利堅爲意大利之友意人之歸美者以數百萬計美意兩國人民於血系上及愛情上實相結合永不能斷美國猥蒙共同作戰諸國之厚愛被推開議和局今已垂告功成且和局之開議嘗依據美國所訂之大綱而鄙人則爲其代表焉凡一切决議必使符合預定之原則此爲美國義不容辭之責其他之事非所能問美國深信意國必不致有所索取而行之不能不違反此項神聖義務者利益二字在今已不成問題所重者在新舊各國人民及脫除束縛人民之權利與夫被其君主剥奪權利之人民之權利而最重者則爲可使和局穩固全世界於締結和約及解决一切利益所應享之權利是也此即爲美國所以戰爭之原則亦卽美國所能承認媾和之原則意國人民之請美議和必亦依此原則此美國所希望而深信者也 
[巴黎和會中之英代表]  
　　法國無線電社之巴黎通信 
（一）貝爾福氏自二十餘年以來貝氏爲英國政界夙著聲望之一人一八七八年曾隨其伯父沙利斯貴族赴柏林公會爲其伯父之私人秘書現貝氏年已七旬以英國外相之資格赴巴黎和會爲英國代表之一貝氏於一八七四年被選爲下議院議員一八八七年任愛爾蘭首相政績乃大著於世是時愛爾蘭自治制度問題爭論方烈也一八九一年貝氏爲下議院領袖兼任國庫大臣時值國家多事紛擾不已約歷十載南斐戰爭亦於是時發生貝氏在議院中聲望愈增一九○二年首相沙利斯氏退職貝氏繼之组織内閣惟荆棘叢生不得不賴貝氏之妙腕以解决之貝氏政治生涯大有從此告終之勢乃歐戰忽作政局奇變愛士葵氏組織混合内閣貝氏復出任海相之職而在陸軍部某機關亦復具有重要勢力迨第二次改組混合内閣時貝氏遂長外交焉 
（二）波拉勞氏一九○○年波氏始被舉爲國會議員現已爲英國政界極有聲勢之人物其飛騰之速爲現代所罕見波氏旣入國會爲反對黨之領袖未幾即任議長波氏生於加拿大歷任格拉斯哥鐵廠廠長波氏當選議員後適英國發生改良稅則問題波氏本其實業上之經騐建議稅制衆論翕然自歐戰開釁後波氏建議各息黨爭融化意見政客韙之其後各黨不特息爭且進而從事組織混合内閣波氏乃任理藩大臣之職絶少受人之攻擊一九一六年之末波氏加入勞合喬治氏所組之新内閣同時身兼戰爭内閣閣員財政大臣下議院議長之職而財政史上兩大預算案亦由此成立自議院改選後波氏乃去財政大臣之職 
（三）恩斯氏班氏於一九○六年入國會對於現在戰爭内閣之同僚波拉勞氏頗多攻繫班氏熟悉勞慟各問題頗受下議院之尊敬嗣後歷屆國會班氏始終爲忠於工黨之領袖當喬治第二次改組混合内□時班氏以勞働界代表之資格出任管理恩俸事務大臣未幾入戰爭内閣爲不管部大臣此次和會所討論之問題其中關於經濟問題尤當明確討論班氏在和會所發之言論殊有勢力班氏年已七旬老成深算擘畫一切卓著成效 
（四）休士氏休氏爲英屬澳洲首相生於倫敦其父母爲迦羅人一八九四年休氏充迦羅立法議會議員此爲休士氏入政界之起點休氏在職直至一九○一年乃被選爲澳洲下議院議員是時澳洲工黨領袖爲費希氏費氏組織内閣休氏任總檢官一九一五年費氏辭首相職休氏繼之是時政潮澎湃指揮頗非易易休氏兩次提出徵兵間題皆爲澳人所反對後許氏脫離其所隷之黨而與自由黨連絡一九一七年該氏因澳洲政局未定未克入戰爭内閣一九一八年休氏赴英倫遂以澳洲代表之資格入戰爭内閣以至今日 
國内要聞 
[外報所傳之顧曹聯姻消息]  
　　大陸報云昨日上海得駭人聽聞之政治消息蓋徵實上星期北京所傳出日本束縛巴黎和會中國代表業已得手之說而尤足驚人者此舉之成功非全出日本壓力乃出於中國袒日派之運動聞巴黎已有電報傳來紀述此事聞曹汝霖黨堵塞中國代表之口已達目的一說中國代表顧維鈞已附曹黨而受曹指揮此說頗確但尚未絶對徵實蓋顧近賦悼亡後嘗與曹女訂婚之故而王正廷之辭職即爲反對代表之更變態度也今爲内國議和集於上海之中國政界領袖聞此消息大爲震動初猶不信而對於顧氏之變志尤爲懷疑惟顧之發跡雖由唐紹儀聘爲秘書妻之以女所致但近年來顧曹甚相接近此則爲一般人士所知者也上海和會連日漸有進步但聞南北兩面皆謀破壞和會之任何决議使不能見諸實行今復加以巴黎和會中國將遭失敗之恐慌故旅滬之中國政治分子皆爲意興闌珊焉 
　　字林報云近今北京傳出消息謂巴黎和會中國代表已被迫放棄對抗日本代表之態度現專以擁護北京曹汝霖所主持之袒日派利益云云本埠華人昨已得有幑實消息並聞前以幹能博衆欽佩之顧維鈞博士近由駐巴黎北京代表爲冰人已與曹汝霖之女訂婚一切事宜似出於此故也 
　　字林報社論曰中國代表團之赴巴黎和會也挾有折衝壇坫至少奪回日本手中若干權利之志日本人及北京小而有力甘爲日本牙爪之一黨爲其自已利益起見當然竭其能力所及反對中國代表團之行爲或設法誘變代表之政策中國代表有良好理由宜可理直氣壯但提案之際未有才力偉大之表示且當然大受北京袒日派之牽掣此派極端贊助日本之謀以妨阻某某事件之提出然中國代表起初未嘗不奮勉進行而使巴黎與北京之日本外交人員相望失色也第十日前北京謡傳以曹汝霖爲中堅人物之袒日派畢章如願以償使巴黎中國代表緘默無言凡對於中國在和會之事業具有同感者莫不聞而歎息然對於代表團中個人之忠藎固無人稍存疑念也顧維鈞氏爲袁世凱時代抵抗二十一條要求最力之一人不獨國人信任之即熟於中國時事之外人亦尊重之詎今日忽有顧氏投入親日派聘曹汝霖女爲繼室之報告此誠不祥消息之尤者將使西人祝願中國强盛者及無數華人之引頸以望者咸陷於極深極黑之悲觀境矣顧曹聯姻之消息昨日遍傳上海爲各政團所討論羣指爲輓近中國所未見之最大政治黑幕官場固有舍此黨而入彼黨者執政鉅公有爲敵人効力者然身受託付之重大全國存亡間不容髮之危險與夫國家命運繫於一人之關係昔有較此爲甚者乎華人雖窮其記憶力亦不能舉一以比例之也事有較此消息尤爲不祥者則爲華人聞此消息時之態度旣不引起其駭異亦不感動其激刺焉中國官場生活之信任與信義近數年來已疊受重大之打擊今則受致命之打擊昨日有一在中國最老而最機變之官員語人曰從兹而往將成『我賣爾爾賣我』之事矣近來上海政客數以千計咸爲南北和會所吸至各有計畫各發揮醫國之方惟不祥之傳言南北破約之消息紛至沓來頗足灰此輩之熱忱蓋各省來此之南人有因事诋毁其總代表唐紹儀者矣粤黨中人聞李烈鈞陸榮廷等軍人謀與徐樹錚秘密聯盟之說矣而北人亦聞徐樹錚與日本資本家交誼甚密將去曹汝霖陸宗輿而代其事之說矣此僅屬謡諑之言但政界信用今已臻於低度雖極惡劣之消息亦易見信於人此顧維鈞宗旨中變之消息昨日傳聞於政界時所以不爲人所疑也旣無人詢此消息之由來亦無人問及是否有後聞之證實但不過信以爲眞耳 
近數年來中國舊習慣多漸澌滅法權之尊重早已銷亡不復置念華人愛國之特殊表示前曾見於排滿排外意氣激昂者今已衰微不復發見惟血氣少年偶有斷指血書事但創傷未愈前事已忘上至士大夫下至雞鳴狗盜之徒皆不復守信羲或互相信託今巴黎傳來之消息與各省發出之政聞將使政治信任掃除無遺縱有存者蓋亦尠已且不僅此即外人對於中國之同感及其對於華人自已整理政治之希望亦將因以消滅此中重要華人或未克深知之但若在中國有商務關係之列强竟决計屏去感情作用而以實事求是之方法處置此不幸之中國則一般政界大賭徒吮吸國家利源以供其奢侈娱樂者將處於窘境矣處事而屏絶感情乃所以庇護弱民國際政治而屏絶感情自不利於中國恃政治爲生活之徒使國際聯盟會而慈善也則裁判中國事件時必視中國政界中人爲專制强横而不稍予優容蓋愈研究中國不幸人民之利益則對於依附目前政局趨炎附勢自求富貴之徒將愈嚴峻處置之也中國政黨對峙吾人不得不承認此對峙之政黨視爲中國此誠中國之不幸今顧氏中變佐以其同類之舉動使各政黨信用掃地雖極守舊之華人今亦恍然而知欲使中國得一政府可使國家安甯成爲世居於此者之樂土及外僑之安地者厥有兩法以達此目的卽中國人民必須自起責問政府使之負責或由國際聯盟會或類於國際同盟會者必須代華人而爲之耳以上兩端後者雖非極可歡迎之事似爲事實上極可辦到之事而顧氏此舉殆無異以嚴峻行爲之必要佈告全球其聲聞之遠及與效力之偉大當非任何個人所行之任何舉動堪與比擬焉 
[國會問題之最近觀]  
　　在京之新舊國會議員對於憲法與國會二問題分途接澄我換意見以爲疏通之地步一星期來仍不免各走極端東海對於此事深恐因是牽動和議進行擬求一折衷解决之道議開一政治會議此種會議之性質非限於地方善後上民政等問題而實與目下解决法律問題大有關係且聞現在新舊兩方議員已有一部分將標出超然派之旗幟亦卽由此派議員上而接近政府下而疏通兩派將來政法會議亦即由此派議員出而提議之以爲解决法律問題之地步又一消息云此種會議未成之先由總統設法對们各方□疏通意見以免新國會方面與錢内閣爲難而促進國會問題之解决云 
蘇李督今午爲國會事件密電府院略謂中央保存新國會西南保存舊國會各具充分理由背道而馳去題愈遠欲求合轍之法非由雙方捐除客氣互爲讓步不可純連日接見西南政客聞見較眞敢貢所知藉便裁酌又聞政界消息錢總理爲新國會問題决以去就力爭曾面托吳鼎昌將中央保存新國會之必要理由轉述於朱總代表請南方俯就範圍俾可折衷解决然此事恐决難辦到也 
　　日人順天時報云恢復舊國會在南京開憲法會之運動本係南京某巨公商同廣東政學會一部分議員由雙方交換條件而成某巨公擔認在其保護之下開憲法會議及總統選舉會即乘此憲法會議法定人數超過國會常會人數之機會由憲法會議本身自行恢復國會常會執行國會職權此舊國會之進行純由某巨公一人擔任保護之責而其交換條件則以舊國會選舉某巨公爲副總統爲相當之條件此事由政學會一部分舊議員包辦某巨公因卽時提出十餘萬元之鉅欵派政學會議員韓某及新加入政學會之孫某挾資入京秘密運動其計畫日内爲外間所揭破故韓某孫某暫行停止其運動一俟空氣轉移再行着手故南京開會運動之進行暫時形一頓挫 
[蒙邊消息彚聞]  
　　二十一日鄭家屯民電致奉天云謝米諾夫軍現在中東鐵路大鳥里車站附近新募蒙古人一千及華人一千奉天特開會議討論對待方策黑督鮑氏派參謀長前來協議之結果將現駐河南信陽州陜西及天津附近之各旅奉軍概行召還以一旅駐洮南府西方以一旅駐北方海拉爾方面以一旅駐北滿一帶充警備之責吳俊陞師長十九日已由鄭家屯前往吳昨電稱已督率五十八旅馬步軍隊兩團在滿洲里及大小庫倫等處曾與大帮蒙匪兩次交鋒該匪即回竄 
　　黑省軍署電稱極東各地激黨自經日軍中支隊追擊後地面安靜詎近來英法美聯合軍不知何故忽自後貝加爾洲退却向沿海州方面撤退以致伊爾庫斯克以西之激黨又乘機猖獗當已飭巴司令嚴防日來聯軍復漸赴該處又電云刻有激黨千餘人勾結地痞土匪共有五千餘衆各持槍械聯絡搶掠雖已派隊往剿尚未能弭止又據滿洲里司令部報告沃木斯克與伊爾庫斯克及克拉斯諾雅爾斯克各地近有激黨多名滋擾地方因以不靜業已派隊往剿聞滿洲里站有帽莊譯音曰且拉□克近日向哈爾濱秘密定製軍衣三萬件領袖用紅黄白紫四色質用坎布袖口有三道邊者有五角形者由邊吏飭扣 
　　富陞阿現受謝委已升將軍謝所部哥薩克兵二千名華匪及蒙兵約千名現分紥大烏里以北各站其武器有機關槍二十架野砲三十餘尊昨午十二時黑督又來電云富陞阿與謝米諾夫現已招妥華蒙人民三千名似有犯内蒙之意乞速定策 
　　陳毅電外蒙雖聲明不贊助謝米諾夫但謝氏派人佈置外蒙日甚墨爾根各旗蒙匪煽惑已成預備暗襲庫倫迫活佛獨立參戰軍兩旅何時出發又聞謝米諾夫現分兩路襲奪蒙古東路利用富陞阿率軍由呼倫貝爾西南邊卡侵入外蒙東路以窺庫倫北路利用布里雅特率軍由恰克圖窺庫又云激軍一隊已自烏梁海潛入三音諾顔汗界擬向庫倫進發派隊出防後該軍遂退 
　　林代將電稱激黨多名混入威埠確有暗窺雙城子三道河白河子之野心東甯阿城防軍兵力過單乞派兵來援 
[威哈華商之呼籲聲]  
　　前日海參嵗伯力雙城子中華總商會電陳中央云奉劉公使抄示復電祇悉查謝軍扣留商欵一案適謝米諾夫近日到崴業經面詢據稱欵案交駐哈俄領核辦現在伊則不知等語俄使日前答復以爲欵在赤塔審判似必不確若果欵在赤塔則駐哈俄領必不接辦交涉旣已接辦交涉其欵之在哈無疑爲再電求大部詰責俄使迅令駐哈俄領將原欵如數交還海參崴中華總領事署轉給各華商具領是爲切盼並駐哈俄領在我國疆土之内施彼保護猶復如此刁難應請責令俄使撤回另換以固邦交前聞日商亦有貨欵被扣第二日卽行發還而吾華商遭此荼毒三月有餘尚在號呼其愁慘不堪之狀想早在大部遠照之中况慮布低落核之扣欵時之匯水損失不資除索還原欵外務乞交涉一切賠償以恤商艱而固國本無任屏營待命之至海參崴□力雙城子中華總商會同叩又哈爾濱總商會來電云謝軍扣留華商欵項案迭經本埠交涉員向俄領事交涉該領堅以索據爲詞故意延宕現在商欵發還無期商人等待欵嗷嗷日前該商等代表吕熙齋懇本會轉請本埠道尹速電政府請求將國家應與俄國之債權先行扣留以爲賠償損失擔保一面嚴追俄使電飭俄官刻卽發交以解困難等情查商等待欵孔亟係屬實情核計扣留之欵計共俄幣六百六十餘萬元懇請鈞部俯准所請迅即照會俄使將應交該國債務先行如數扣留賠償損失俟俄使索還前欵再行抵償以免商困不勝迫切待命之至哈爾濱總商會箇 
[外交要訊]  
　　陸專使之重要報告二十二日陸專使自巴黎來電云本日經濟股大會美股員提出一條文曰德人將其在北京辛丑約内所得權利承認放棄並因該約所得賠欵自一九一七年三月十四起亦在放棄之内據稱和約草案内原擬有凡德人利益應即放棄一節深恐該節或有删改之虞故請將前層叙入惟該節若仍照列而前層應否並叙請併准送四國會議核定等語經列國一致通過當由施全權起向美股員及各股員致謝并言中國提出大會對德奥條件文内亦曾有同樣請求云云查開會之前先與美員接洽探悉所稱德人利益放棄一節雖包括甚廣但極含混其大旨係云凡德人在其本國疆土以外各項特别利益悉行放棄等因其意聞係指中國埃及摩洛哥云祥十九日 
　　英政府監督鴉片條約之主張外交部得倫敦電云英國外部副大臣嚇斯越氏在下議院宣言英國和議於平和會谷强國應聯合設法實地一九一二年鴉片條約並以和議條約應規定速行批准條約及制定應有條例之責任於各敵國英國代表又提議應委托國際聯盟會實行監督鴉片條約及其他毒劑貿易責任中荷間之新交涉旅荷華僑因荷蘭政府種種虐待特舉代表林舉勝等來京陳訴政府以中荷條約適值五年期滿機會擬即根據前項陳訴與駐京荷使商改原約中主要之點三條（一）中國華僑應與外國在該處之僑民受同等之待遇（二）增設領事館以保護僑民之利益（三）取消條約中际載之入籍問題日昨政府接到爪哇華商曹亞伯等來函内稱荷屬政府虐待華僑請政府每年派定軍艦前來南洋各島巡弋以資保護 
[京華短簡]  
　　星期四國務會議討論馬可尼無線電借欵合同提出修改當經議决通過又烟酒公賣署擴充將各省分棧一律取消改设稽徵處議决照辦 
　　公府電各省區長官謂和議未成全國人心浮動加以外勢緊要中央斷無更動内閣之理希將此意轉告官吏宣示各界以杜謡傳 
　　聞某要人覆唐少川電謂中央所有小借欵均係繼承未結成約之大借欵中略借少許至於善後借欵須俟妥協後進行所謂地丁作抵借欵確屬子虚望勿輕信張作霖來電略云前奉電令籌擬撤退入關奉軍作霖已與屬員研究咸以分派閩湘陜等處援軍旣未作戰肇釁當無即日撤退之必要俟和議成立再議實行是否有當即乞賜示 
張瑞璣昨電云川陜事旣經結束無在陜久住之必要且恐各方面轉啓猜忌又生枝節亟欲離陜又派員入陜宣慰政计擬任何宗蓮聞何氏昨呈政府請辭故現尚未定 
[各省贊成軍人不干政電]  
　　奉直皖等督通電京外贊成軍民分治原電已録昨報兹續録各電如下（一）王占元電昨讀林莫諸公佳日通電情詞剴切名論不刋雒誦循環曷勝贊佩查設兵衛民爲軍人之天職立法行政乃治國之大經權限各分本難干涉乃年來黨爭益甚日尋干戈塗炭生靈動摇國本外患因之日亟内爭靡有已時苟非速謀改弦易轍之方慮貽瓦解土崩之患占元久懷斯懼含意欲伸故於軍民分治之策極端贊成兹幸省長得人仔肩幸卸得以執戈衛國一意治軍企望和平共觀盛治備承明訓實獲我心邇者天心悔禍和會重開一切政治問題自可平情解决從此軍政分途而治自無内爭之可言旣杜軍人干政之嫌或享世界和平之福占元素以國家統一爲志胸懷坦白成見不存極表贊同佇候明敎王占元養印（二）田中玉電讀林悅卿諸君佳日通電爲時局痛下針砭讜論名言至堪欽佩而尤以軍政分軌各謀改革破除成見促息内爭爲洞見癥結之語溯自民國肇造禍變迭垂究其致亂之眞相皆緣政見之各執急進漸進見解不同利國利民用心則一果其趨於常軌則黨爭雖云激烈自可訴諸民意以定從違無如我國政爭之極每軼範圍旣擁軍人爲後盾遂成南北之睽離惡例旣開遷流愈烈然自癸丑以迄戊午鬩牆釀禍手足自戕餉竭兵疲相尋無已操戈同室割據一隅已足肇外人干涉之漸况又變利用軍人之手段以利用外交物腐蟲生其禍已兆我軍不謀自身之解决循此以往恐國權一喪萬刧難回唯是軍人干政本不合世界之常經兵禍頻年亦久爲人民所厭苦若非蟠然變計力矯背馳將見軍權沿襲政治混淆徒擁共和之名已成藩鎭之勢國且不國軍豈□軍所幸和會旣開法律政治諸問題旣已得所付託亟應先謀统一確定中堅旣可泯内部之糾紛並可弭外人之干涉庶克完職責永奠國基掬臆贊成並希敎示田中玉禡印（三）李純電本日復林莫李吕方李程諸君佳日通電其文曰拜誦佳電以濟世之卓識救國之苦心發爲正本清源之偉論反復循誦歎賞彌襟追思變故所由來原非一端所能盡要之起於政爭成於兵禍本爲愛國轉以病民旣大非賢哲之初心固同抱中宵之隱痛今幸和平之議已有端倪統一之期行將實現内爭旣解正軌可趨我輩身爲軍人自有天職以服從之責志本無政見之可言以國家爲前提尤願邦本之鞏固反躬猛 
 
 
 

Page 7

 
 
省詎有待於晨　來軫方遒忍重蹈夫覆轍諸公所希望於目前所勗勉於異日者凡同袍澤知必共此悃忱純蒿目時艱杞憂方迫拜聆嘉論尤愜素心所願舉國賢豪同深悲憫早釋紛歧之局丕成畫一之規斯分治之說可以實行法治之基庶幾永立是則馨香以祝寤寐以期者耳敢布腹心奉答明敎等語録請賜敎李純漾印（四）姜桂題電頃復廣州林莫李吕方李程諸君佳日通電文曰奉□佳電欣佩無旣内爭不息國將滅亡引咎軍人實無可諱天相中國和議重開兄弟鬩牆調停自易凡我袍澤果如來電所云各自反省靜候法律解决俾當局次第設施得有改革之餘地軍人不干政治一致爲對外之預備譬涉大川同舟共濟則民困昭蘇國本鞏固不特軍人光榮長留歷史而舉國國民亦將拜仁言之賜矣謹佈鄙悃藉表贊同等語特電聞尚祈賜敎姜桂題漾參謀長舒和鈞代印（五）趙倜電展讀林莫諸公佳日通電殷殷以破除成見促息内爭願望同人互相勸勉凡所指導實愜素心倜本軍人取方政見獨以年來内爭之因果國困民病之日蹙鬩牆禦侮之深愜於心改善救急之不容稍緩審察時機自非速謀統一無以挽國運之危亡迅息内爭無以救紛乘之外侮軍人以衛國爲職責以服從爲旨趨政治問題固不容以越爼政潮爭激遑有蹈於漩渦所冀銷鋒鏑而感召祥和循正軌而同歸一轍現在和會已開法律瞬就平情之解决凡我袍澤亟宜共趨於整齊劃一之方庶以立軍事之中堅奠國家於磐石此則旦夕旁皇馨香禱祝於無旣極矣謹陳悃忱伏乞鑒示趙倜叩□印 
[整頓湘省茶業之消息]  
　　自歐洲戰事以來我國茶葉出口停滯湘皖一帶茶商損失甚巨近因美國禁酒對於華茶急爲需要於是華茶出口問題頗有活動氣象但一般茶商均怯於前此賠累過甚不能再圖經營兹有新衆議院湘籍議員王毅廖名縉易順豫三君擬組織關於協助茶商之機關以求提倡茶業并聯合政商界要人協同進行事關維持民生發達國産頗爲一般人士之所贊助兹覓得三君致湘督原電及湘督覆電録後（一）致張敬堯電湖南張督軍鑒茶爲吾國出口大宗歐美極爲樂用但因歐戰滯銷受損頗巨近來戰事告終美國禁酒華茶需要大增湖南乃爲産茶之區茶商因年來損失不無困難除前已會同出茶各省建議於政府請賜維持外素仰督帥關心實業務懇俯賜提倡設法維持俾茶商無仰屋之嘆茶業得以擴充無任禱盼王毅易順豫廖名縉叩宥（三）張敬堯電衆議院王子剛廖瓠塘易由甫先生鑒宥電悉茶業缺乏資本案已覆電商中央轉飭中國總銀行撥欵接濟奉復未允所請比又續電乞部轉飭該行撥助還望諸公就近迅問財部俾望邀准實於茶業前途大有裨益此復張敬堯三十一 
[廣東舊兩院聯合會]  
　　四月十九日舊國會兩院聯合會午後二時開會衆議長吳景濂主席報告上海關於國會問題來電及政務會議來函請開列國會用欵事又報告兩院對於開列用欵辦法衆院大致（一）二年解散應補給各議員者（二）六年解散時約有百人尚未領足者（三）非常會議時應補充者（四）現在國會自去年五月起應補充者現正造表又報告巴黎王代表來電關於派員赴比京開萬國代議士會議事已由駐法胡公使電阻北方派人赴會報告畢又陳述開會旨趣謂上海和會國會問題已付討論現正爭持滬同人來電請軍府堅持本會應討論對付方法現張君琴擬有通電稿請大家討論張君琴說明電稿大意謂關於上海和會近來所主張之國會問題擬以國會名義通電全國標明護法宗旨云云童杭時贊成張電吕復謂國會自身不必表示意見只依法開會制憲可也至於維持國會可用非公式方法由兩院議長向軍府交涉請向各省各軍商量維持方法似較有效力李含芳贊成吕說惟不贊同議長赴軍府交涉擬改由電話請軍府各總裁出席或派員來會報告一切再行討論相當辦法寇遐贊成吕說國會自身不必通電以軍府及各議和代表自應遵守議和大綱辦法大綱内已有國會完全自由行使職權一項今只請軍府派員來會報告再行討論可也王葆眞謂李君等之所說甚是不必通電全國致招國會自身恐怕解散之誚且現在和會正在進行軍府亦應□席報告故甚贊成李君提議王乃昌謂應督資唐總代表按照議和大綱切實進行因其中問題最重要者無如取消參戰軍等即以參戰軍一端論如不辦到試問國會縱能恢復其眞能自由行使職權乎故必須從此種先决問題下手至於張說通電李說請軍府出席本員均不贊同應請兩院議長或舉定代表赴軍府質問後再關聯合會研究辦法主席以李含芳動議付表决多數通過即拍電話到軍府請派員出席高振霄動議謂參戰軍關係最爲重大非堅持裁撤不可應通電全國一致主持方君贊成高說請即推定起草員冦遐謂發一空電恐無濟於事應一面通電護法各區一面請軍府致電唐總代表認爲先决問題嚴重交涉龔煥辰請即推起草員主席諮詢大衆後指定起草員五人參院二人爲高振霄張知本衆院三人爲王乃昌白逾桓吕復主席又報告兩院欵項事前經東關談話會商議組織特别審計委員會應如何辦理請衆討論李載賡寇遐均主張組織兩院特别審計委員會審查之龔煥辰贊成前說并說明組織特别審計於法理上並無不合趙世鈺李有忱均反對謂兩院各有法定之院内審計委員所有兩院審計事項當然由各院交付審查若另外又组一特别審計會法律上殊失根據主席聲明非常議會賬目已印半月後即可分布惟須曾列席非常會議者方便於審查至衆院賬目現已編造至本年二月份矣李載賡復主張組織國會經費報告審查委員會主席卽以此說付表决起立者少數褚輔成提議須開出列席非常國會各員名單先組織非常會議審計委員會審計該會欵項至兩院審計由各院調查原有之常任審計委員現有若干人預備開審計委員會主席以上說付表决多數通過軍府旋復電話以朱廳長外出須候往請回來派其出席衆以時問已晚不能久候遂宣告散會 
[廣東交通部賄案近聞]  
　　軍政府交通部賄案一則已見前報兹聞昨十八號軍府司法部已將全案發交廣州地方審判廳審理其原因則以司法部長徐謙早已辭職赴滬次長謝持日前亦已請假回籍現主持全部事務者實爲該部之某秘書而此案情節關係重大故特發交地方審判廳承審以卸去此重大責任又聞軍府明令中所指犯嫌疑提交司法部訊辦各人若次長梁士模仍在城内小北九如坊寓宅路政司員陳廷驥亦已保出在外候審惟辦事員劉子藩仍留在交通部内然亦並無拘束不過行動出入不能自由而已 
[閩南學校聯合運動會]  
　　八號爲閩南學校聯合運動之第二日厦門之省立第十三中學及同文英華兩書院學生欲參與競技因會長不肯編入乃另編爲來賓運動列入第三日日程其會場之布置軍隊學生之駐處與第一日同上午九時開會先由龍巖一區公四高小演兵式體操次上杭中學演國粹體操又次省九中學演瑞典式普通操又次各高小選手决賽二百二十碼賽砲永定縣立高小第一又次省九中學演百碼賽砲又次師中各校演足球比戰又次各國民學校選手演跳遠又闪省二師範演徒手柔軟體操又次龍巖縣立第一高小演八段錦又次國民各校選手演百碼賽砲又次師中各校演足球比賽又次龍岩縣一高小演鈴笛體操又次各高小選手擲鐵球龍溪縣一高小第一又次省二師範附屬小學演表情體操又次龍溪縣二高小演旗操又次師中選手演低欄賽跑省九中學第一時各學生休息用午膳午後一點長泰縣立第一高小演徒手操又次高小各校選手演低欄競走又次永定縣立高小演國粹操又次龍溪公一高小演啞鈴操又次粤軍選手演負物競走又次浙軍選手演競走拾旗又次龍溪公三高小演槍操又次龍溪商會演國粹器械操又次高小各校選手演戴囊競走又次龍溪公五國民演曲竿體操又次龍溪縣一高小演混合操又次龍溪縣立女學演練巾操又次浙軍選手角力又次各高小學校演籃球比賽又次粤軍選手演脫網競走又次粤軍選手演二人三足競走又次龍溪縣二高小演拳棍又次龍溪三區公八國民演十字行進又次龍溪縣立女校演徒手體操演畢閉會各校學生循序而回時巳傍晚矣 
九號爲運動第三日上午九時開會先由各國民學校選手演戴囊競走次南靖四區公五國民演拳棍術又次平和縣三高小演國粹操又次師中各選手演八百八十碼賽跑汀州中學第一又次國民各校選手决賽百碼賽跑又次來賓（即厦門之同文書院英華書院少立十三中學）競演八百八十碼賽跑同文第一又次各高小學校演撑篙跳海澄縣二高小第一又次師中各選手擲鐵球省二師範第一省九中學第二又次來賓（厦門中學及兩書院）擲鐵球省十三中學第一又次師中各選手演四百四十碼賽跑又次來賓演四百四十碼賽跑同文第一又次龍溪縣高小演干支體操又次龍溪城區各國民學校聯合演普通操又次師中各校演籃球比賽省九中學第一又次龍巖一區私六國民演國粹操又次龍巖一區私二國民演普通操又次永定縣一高小演兵式操又次上杭縣立高小演國粹操又次浙軍選手演撑篙跳高又次粤軍選手演分綱又次各高小學校演足球比賽永定縣一高小第一又次省八中學演槍劍術又次省二師範分隊擬戰又次來賓演跳遠英華第一又次省九中學演小棒體操又次來賓跳高同文第一時已近午各學生休息用膳是日天氣炎暑下午不再運動舉行閉會式各學生整隊環立陳總司令及各文武長官在會場行禮陳致訓詞畢派員分送紀念章與各敎員學生畢列隊拍影乃環繞會場三匝而散 
[皖省近事]  
　　此次兵變商民損失業由商會與警務處劉筠青處長及甯知事會同調查實數電呈倪督核辦至潰散之叛兵刻正嚴緝馬少甫鎭守使已令第一路一營軍隊至宿北太湖英山各縣會剿該隊昨日已乘軍艦出發又警務處長劉筠青赴蚌謁倪督面陳兵變善後事宜准下星期返省 
　　財廳長胡幼腴以財政奇絀諸事棘手且整理財政計畫又爲議會所反對致難施行遂萌退志業於日前上書辭職經吕省長極力挽留尚未示允意 
安省八年度地方預算案現經省議會修正付二讀會討論又省議會提議地方自治案刻經省署咨覆謂政府現正籌議提交國會俟通過後即令施行 
　　南京貢院處分經費三萬餘元現議會主張以該欵爲建築議會議員公寓之用昨日大會已討論表决擬即咨請省長查照辦理 
　　敎育廳黄廳長刻赴皖北各屬調查學務及各校成績省敎育會提議關係敎育調查案業經議會議决先至非律濱地方調查其調查員由敎育會推舉擬於本年秋出發又五月一號爲省敎育會改選會長期已通告各縣分會推舉代表蒞省開大會選舉 
省商務總會擬組甲種商業學校經常費議决在棉花鷄蛋各出口雜稅項下抽收年約七八千元現已呈請省署核准轉令財廳飭省垣各卡照徵以便着手進行 
[蘇省會議事紀（十六）]  
　　江蘇省議會二十五日開會副議長鮑貴藻主席宣布馮議員世德提出錢議長違反議事細則請根據省議會暫行法第三十二條嚴行懲戒緊急動議案宣布多時全場寂然良久屠宜厚起立請付審查龔廷鴞謂此案必須先行討論應否懲戒徐宗鑑王鴻藻皆謂議長有違法行爲破壞本會立法非即行組織懲戒審查會嚴行懲戒然後再議預算不可陳大猷謂本届會期除去星期僅餘三日若再選舉審查員試問須費幾許手續始可成立如此辦法本届預算何能咨出朱紹文謂本席不願討論此案惟請以光陰寶貴預算案關係重要先付審查盧翰蔭復又反復申說請維持預算鮑議長乃以交懲戒審查會付表决起立者少數龔廷鍔徐宗鑑堅不肯允謂表决不明瞭於是場上秩序大亂號板之聲霹拍亂響王贊臣大呼謂本會現相如此請諸君憑良心維持預算而此時會場之上已不足法定人數鮑副議長命會役四出催請迄無應者無法維持遂散會 
　　另函云蘇會搗亂益甚昨（二十五日）開會表决錢議長違法案不成立加費派謂爲表决不明瞭大起爭閧□散會王贊臣憤斥爲全無心肝聞搗亂原因與實業科有關係 
[蘇省立學校聯合運動紀（三）]  
今日（二十五）爲江蘇省立學校第五次聯合運動會之第三日上午八時開會胡敎育廳長曁各項執事人員均先後蒞會軍署參謀長何恩溥省警廳長王桂林亦均蒞會參觀上午運動秩序（七十五）開會（七十六）奏樂（七十七）兵式操法政專門學校（七十八）兵式操第三師範學校（七十九）兵式操第四師範學校（八十）兵式操第六師範學校（八十一）兵式操第一中校（八十二）兵式操第七中校（八十三）兵式操第一工業學校（八十四）兵式操高等附屬中學校（八十五）四百四十碼賽跑來賓（八十六）八百八十碼替換賽跑各校選手（八十七）普通操第一女子師範學校（八十八）（甲行進）（乙柔輭）（丙跳舞）第二女子師範學校（八十九）壘球愛國女學校（九十）新啞鈴（三部）競志女學校（九十一）舞蹈神州女學校（九十二）游戲操第一女師範附設保姆傅習所（九十三）奏樂兵式操分數第一名第七中學二名第一中學三名第一工業四名第六師範五名第四師範五十碼團體决賽第一名第九師範第二名南菁中學第三名水産學校第四名第二師範第五名第七中學各學校競技之運動之總分數浦東中學（二十二分）第一商業（十六分）第二中學（十五分）民立中學（十四分）第五中學（十分）第一師範（九分）第三師範（八分）第六師範（八分）第二師範（七分）第六師範（七分）第四中學（七分）第七中學（七分）代用師範（七分）第五師範（六分）第八中學（四分）水産學校（四分）鍾英中學（四分）第一農業（三分）第二工業（二分）南菁中學（二分）醫專（一分）各女學校運動評定之等級（一）團體運動（甲等）六校第一女子師範第二女子師範上海女子中學神州女學務本女學愛國女學（乙等）上一校淑琴女師範（乙等）一校女子蠶業學校（乙等）下一校競志女學校（二）球術（乙等）上一校愛國女學校（乙等）下一校務本女學校上午十一時休息下午一時復開會（九十四）奏樂（九十五）奏樂（九十六）童子軍會操畢胡敎育廳長親蒞運動場演說注重體育之必要李督派曲參謀石副官到會給奬各校學生均排立司令台前童子軍站隊維持秩序曲參謀代表李督勉勵學生數語即唱名給奬第一名第一商業王健吾正奬一等金色敎育奬章一座連同章照一紙副奬眞金盃一對第二名浦東中學陳和慶正奬一等金色敎育奬章一座連同章照一紙副奬銀盃一對第三名民立中學姚時安正奬一等金色敎育奬章一座章照一紙副奬銀盃一對第四名第二中學曹澄宇第五名第六師範王一五第六名第六中學夏鶴第七名第一師範朱以賡第八名代用師範倪約术第九名第三師範秦大鈞第十名第七中學繆香峯第十一名第二師範丁祖儀第十二名第五中學蔣人俊第十三名第一農業邵德偉第十四名第一商業王秉衡第十五名第一師範張振華第十六名第二中學霍志恩第十七名第二中學馬良弼第十八名第八中學劉明孝第十九名第二中學朱善慶第二十名第七中學梁濟溱第二十一名民立中學趙煥章第二十二名鍾英中學朱寶信第二十三名第口師範陳鐸第二十四名浦東中學葛福照第二十五名南京中學朱宗潞第二十六名浦東中學任家驥第二十七名第六中學陶慎思第二十八名第五中學閔文蔚第二十九名代用師範孫培珍第三十名第三師範楊蔭瀏第三十一名第六中學王廷椿第三十二名第四中學楊師曾第三十三名第五中學唐叔華第三十四名第四中學陳麟宗第三十五名第五師範劉墉第三十六名第二工業孫貢元第三十七名水産學校吳金祥第三十八名第八中學彭先捷第三十九名醫專許鳳華第四十名第三中學陸企雲給奬畢撮影宣告閉會 
[南京快信]  
　　東海恐和會因國會問題復致停頓昨急電李督婉商唐總代表速將各項問題妥議解决萬勿因國會問題致和會再呈停頓之象李督即轉電王巡閱副使就近向唐總代表婉商 
　　周自齊昨由滬致電李督聞係告知會晤唐朱兩總代表接洽情形 
　　李督與卾督王占元直督曹銀□督陳光遠湘督張敬堯豫督趙倜等通電聲明不干政治曹錕領銜由甯拍發 
　　贛陳光遠湘張敬堯卾王占元均主裁兵委員會在甯組織昨來電探詢李督意見李督復電應聽南北政府協議主持聞南將舉陸榮廷爲委員長北舉段祺瑞爲委員長 
　　王芝祥孫寳琦今日午車可抵甯李督已諭令副官處派員渡江招待 
　　旅甯贛同鄉因農商部電贛省長免扣城門山礦照頗爲憤激定今日又在同鄉會開會籌議最後對付方法援閩軍司令臧致平昨出京過甯轉車赴滬 
滬海道尹王賡廷前日因公來省昨日晚車返滬中國銀行行長許福昞昨請假赴京 
　　省議員王發蒙提出省立第八師範何以不發建築費質問書昨由會咨請省署於三日内答復 
　　提出懲戒議長案之馮世德王鴻葆徐宗鑑等昨公宴本會全體議員於第一春　　 
　　江蘇省立中學校成績展覽會已於昨日（二十五）開幕 
　　北京組織敎育工會振興工業敎育昨來函請蘇敎育界贊助進行俾使全國貧民養成獨立人格 
[杭州快信]  
　　宣平土匪鄭楚臣係吕東昇舊部（向開某錢莊）設機關於利用公司現逃匿杭垣由該縣密電到省已通令一體緝拿尚有同黨陳逸陳焯黄桂芬林雲鶴等亦飭各屬嚴捕 
　　桐廬父子山西莊華姓聚族同居上月開場聚賭放火拒捕毆傷知事趙承恩案現已移轉管轄由金華地檢廳起訴爲首之華廣溥華陽和等均經警備一營張管帶督隊拿獲高等審檢兩廳昨又會委知事丁德威馳往調查眞相 
　　疎濬桐江上游水利議事會規定非會員五分之四到會不得開議現修改以三分之二計算呈請省長實行前運使袁思永日前由京返杭昨奉鹽務總署電派調查卾皖湘贛四省鹽政即日首途 
　　省城荐橋直街原有馬路改築一事各舖户應照章讓進下板兒巷一帶亦推廣實行即日開築 
　　玉環知事江恢閱疎脫監犯姜子玉逾限不獲奉令罰薪十成之一爲民國成立後浙省懲處知事之第一次財政廳昨撥解本月份警備隊經費八萬三千餘元 
[地方通信松江]  
　　學務消息雜誌縣立各高小校所辦之童子軍除第一高小已經成立外第二高小之童子軍兩隊亦定二十六日午後開成立大會至各校童子軍之聯合編□方法經各校長公同議定即以學校次序爲標準又縣立公共體育塲新居乆已落成即内部運動場之一切佈置亦將次完工現該場已定五月六日行正式開幕禮 
　　銀行提起訴訟　松江銀行於本年改組後因選舉行長一事公股商股意見不洽漸至登報互訐近更兩方各延律師在縣署正式起訴聞縣署已允受理不日即傳兩造質訊 
[蘇州]  
　　巿□辭職蘇州巿公益事務所董事貝哉安近以任職兩月辦事棘手對於振興電燈公司又受人詰責故遽萌退志於前日向道縣各公署提出辭呈歷叙種種困難情形陳陸二董聞亦有辭職之意云 
　　侍妾從死前清江蘇候補道員萬靜之僑寓吳門夏侯橋塊十有餘年矣月之一日因病逝世其侍姬倪氏於翌日親視含殮後仰藥以殉姬爲淮陰農家女嫁萬十四年年三十有二死前默無一語故家屬均不及防云 
[鎭江]  
　　平價售米鎭紳李王等近以本埠米價已較前二星期提漲三四角之譜刻下巿面零售每石在六元左右以致食力貧民度日維艱爰集同志在西門外盛家巷左近創設東勤公司平價出售米石上白秈米每石减去半元次等米减去七角零購每升六十文貧民受惠良多云 
[杭州]  
　　紹興錢業開巿確期浙省錢巿以杭紹函爲總樞自紹興錢業停巿三月全省金融血賑不無阻滯現聞省垣各錢莊已接紹興來電准於陰曆四月初一日正式開巿暫以北洋銀幣解爲本位至財政廳革□現水涉及滙水問題容陳請省議會决并聞茶繭兩業已向紹巿借欵八十餘萬元藉資周轉云 
　　保佑坊大火二十五日下午十句鐘保佑坊多福弄上首失火計被燒者張壽南鑲牙店學古齋裱畫店高裕和洋貨店乾泰祥磁器店嶽泰豐皮箱店開泰和紙店六家幸消防隊及各義龍竭力施救始得撲滅維時之江日報門首電杆木亦已延燒排字房及印刷工人等奮身防護以是未遭波及惟工人有因施救而受傷者多人營業部中亦受損失云 
[安慶]  
　　附加鹽稅未允公布吳省長前准省議會咨稱鹽斤附加捐簡章現經提議修正咨請公布施行并請呈咨國務院鹽務署備案當即咨覆云皖省鹽斤附加捐一案前准國務院曁財政部來咨均稱經國務會議議决取消隨經咨請查照兹准前因查省議會暫行法第十六條第一欵内載議决本省單行條例但以不抵觸法奸命令爲限第三欵載議决省稅及使用費規費之徵收但法律命令有規定者不在此限又以七年修正鹽稅條例第四條載鹽稅除依本條例徵收外不得以他種名目徵稅各等語是議加省稅自以不抵觸法律命令爲宜此次修正鹽斤附加捐簡章究竟是否在修正鹽稅條例第四條限制之例未便□行公布自應先行呈咨國務院鹽務署核復施行云 
[武昌]  
　　省議會禁止奬劵案否决二十一日省議會議事討論上次熊維羆動議之質問軍事奬劵案由熊維羆說明奬劵所盈二十一萬六千元不敷善後卾西軍事並歷指此項咨覆文内種種牽强處吳兆廷謂議决不能抵觸部令載在暫行法此劵旣經部准又在國務院通過若遽行咨請禁止而省署據以答覆如何救濟不如慎重於始熊維羆言不當因不能執行即不决議徐大煜曰民國以來法律均屬空言請注重事實耳况於卾西撫恤有關假無此劵發行即二十餘萬之欵亦屬難籌則卾西災黎更無望矣本席亦卾西人不能不有此主張以爲請命熊維羆曰本席絶非味良反對兵災撫恤惟聞此二十一萬能否爲六縣之損失賠償王叔近年來假軍事歛欵除此彩票外如借運蘆鹽附鑄□元又何一不是言時聲色俱厲張瑞基解釋徐意請熊勿誤會並云識時務者爲俊傑當此時代何必固執郭璜曰省長旣已違法發行□猶人已被殺向司法衙門首其罪請拿而嚴治之亦應陳其違法情形向中央提出彈劾方爲正辦（此言發後久之無人附和且時已四點主席宣告延長十五分）徐大煜等爲支支節節之爭執最終□作硯曰此禁止案究寛咨出不咨出主席李議長宣告辯論終結乃用表决方法請贊成禁止發行軍事劵者起立起立者十七人少數熊維羆即携議案出塲且行且大聲曰今日爲民國八年四月二十一日省議會贊成禁止發行彩票者祗十七人旣是多數不反對發行彩票本席意見完全犧牲云云李主席宣告延長時間又到遂振鈴散會 
雜評一 
[工程大家之逝世（邠）]  
　　詹眷誠先生逝世我國失此惟一之工程大家國民所同聲惋悼也詹君領袖路工垂三十年其於山海關鐵路學堂時代所造就已不少用能以指臂之效成其鉅工蓋詹君成績之尤著者厥爲京張鐵路之八達嶺工程於險峻之區收穩固之效全國各路無與倫比夙爲世界所著稱而悉出於詹君與其諸弟子之手者也漢粤川路以歐戰關係而阻滯夔門巫峽間不獲一奏詹君之偉續不可謂非遺憾也 
　　今者歐戰告終我國必爲列强物資之所萃鉅大路工方興未艾届時欲操建築之主權非得中外欽服之專家不足以駕馭借材而納諸範我知追念詹君之日距今不甚遠也 
　　凡百科學今勝於古謂我國後起之工程專家無復如詹君者非惟斷無此事理抑非我人所願聞卽今亞於詹君而嶄然露頭角者亦大有人在淬厲而磨鍊之將來奏什伯於詹君之功意中事也然聲望之養威每待積以年歲我所以不能無惋於詹君也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十八日]  
　　國民通信社消息二十六日午前代表團按時到會審查財政政治各案財政案有人主張劃田賦爲地方稅確定地方財源實行分權制度一面并籌備經界事宜分年清丈田畝云云有人則疑吾國關稅鹽稅均抵外債釐金終必裁撤田賦難歸地方卽謂約章載明裁釐與加稅同時並舉倘田賦劃歸地方將來關梲即可增加竊恐不足以供給中央政費云云衆再三討論始將此案併入地方制度案聯席審查結果如何尚未决定午後二時頃散會 
　　戊午編譯社消息今日（二十六）照常開會審查財政地方制度兩案尚未終了内容仍不宣佈明日不開會准下午二時南代表在唐總代表宅中開談話會云唐總代表李代表聯名致張專員瑞璣一電詰問陳氏何以又派田維勤猛攻乾縣又由李代表致南京李督軍一電亦係聲明陳氏攻乾事電係密碼全文未便宣佈本日接西安張瑞璣致陜人楊張兩君一電云楊西堂張季鸞兩先生鑒兩兄電均悉弟於陜事聞見較確苦心茶口不求人諒一言一動悉本諸良心主張關中父老萬耳萬目共聞共見弟不敢以意氣爲是非以理想爲事實也但望和議早成陜亂永息弟歸山高臥夢魂亦安此次冒嫌負謗敢隻身入關豈畏人駡於土匪叢中敢駡陜軍罵郭堅罵樊老二駡曹老九駡盧占魁則他人駡我又何足介意堅不可折皎不可緒兩兄知我當聞而一笑也瑞璣叩有 
　　平和通訊社消息二十六日南北總分代表齊集前德國總會分别審查地方制度等案下午無會連日審查地方制度或云僅定大綱或云草擬全案傳說紛歧尚無一定惟外間近有人評論此事謂和會討論地方制之意旨究竟係備統一後立法之參考抑希望此制之完全有效如僅貢立法者之參考資料似無須經和會費全力以從事於此儻認爲此案一經議决即可發生效力則和會何從取得此立法權是無異打破現在法律狀態但昨據某法律家謂和會之代表乃由南北政府推舉專爲媾和而來媾和之目的在求和平謀統一凡和會所議决之各案皆雙方代表協定之平和統一條件其性質實與條約無異地方制度本爲謀國家統一條件之一種此制一經簽字公布當然發生效力固不問與現在法律狀態相符否也 
　　聯合通訊社消息昨二十六日爲和議重開後之第十八日上午九時各代表到場開會審查財政案與地方制度案陜籍南代表李述膺君因接到陜西報告知陳樹藩又派營長田維勤進攻乾縣等語特將此情報告大會唐總代表及李述膺君同時電致張瑞璣君請其主持公道李君又另電李蘇督報告一切遠水難救近火恐亦徒勞呼籲而已國會問題日來雖未開議惟無日不在醖釀中據新近北來之某君述及北京内情謂東海意思謂舊國會儘管行使職權如議憲法舉總統改選舉法諸事不妨賡續進行惟北方之新國會實難以總統名義下令取消最好由新國會自行解决蓋取消新國會不啻取消總統也云云此間與和局及國會最有關係之某君曾提議一種方法謂北方旣碍難下令取消新會則同時兩國會紛亂實甚折衷之計惟有先由南北兩政府同時發布绝對尊重上海和平會議之宣言再由和平會議議决一種最當之方案然後照案履行則北政府不必發何種命令而根據兩政府宣言之議决案當然發生效力庶北政府可以免此難關云 
　　世界和平共進會致代表團電上海唐總代表朱總代表曁各代表均鑒查中原擾攘其總因由於壞法故此番南北議和其主要亦在依法誠以關於事實問題南北本是一家有何不可以磋商惟關於法律問題萬無磋商餘地蓋依法則治違法則亂自古皆然况民憲國家法惟一而人心不一若欲舍惟一而遷就不一則國家萬難統一理至明也本會爲酷愛和平計且爲謀永久和平計務請依法解决勿稍游移俾民國蒸蒸法治無任盼切世界和平共進會叩皓 
[和平聯合會評議會紀事]  
　　全國和平聯合會昨日開第二十三次評議會公推李傑爲主席黄恩隆爲臨時書記長主席宣告出席評議員不足法定人數改開談話會報告文件畢黄恩隆動議報載巴黎和會對於中國山東問題五國主張暫時由五國共同管理本會應貫澈前次專電和會要求德國直接交還之主張再電力爭葉之喬動議變更議事日程第三條報告修正請願巴黎和會電稿案提前合併討論衆贊成先議第三條柴春霖葉之喬陳鴞黄鎭磐等主張原案七條外專加青島問題一條尤開統王樂平黄恩隆陳耀先李傑等主張對於山東問題單獨去電爭持許久旋主席報告前次本會專爲青島問題致巴黎電宣讀經衆討論遂將原案通過次討論黄恩隆動議報載五國暫時管理青島非專電力爭不可柴春霖葉之喬主張調查眞相再行拍發李傑主張先電質外交部黄鎭磐尤開統等恐仍不得眞相後主席主張致電巴黎陸王顧專使懇請力爭衆無異議遂公推李傑黄恩隆起草電文立卽拍發繼議反對日本要求指揮護路華軍案由提案人陳耀先說明理由各席討論有主張應從根本收回非電巴黎和會不可有主張以日本僅在要求指揮護路華軍只須電政府極力拒絶復經公决由葉之喬提出修出案再行討論時已六時遂散會兹録去電各稿如下（致巴黎電）巴黎中國使館轉陸王顧專使鑒青島問題本會曾電請由德直接交還刻據報載暫歸五國管理再交中國我國民誓不承認務懇堅持到底全國和平聯合會叩（致巴黎電二）巴黎中國使館轉各專使鑒聞政府受日人蠱惑電諭諸公對於山東問題不必堅待云云凡我國民絶對否認誓死爲諸公後盾萬祈念國人付託之重力持正義母餒初心倘或曲從亂命輕爲讓步則斷送國家責無旁貸國民决不爲公恕也除電政府力爭外掬誠懇告全國和平聯合會叩（致北京電）北京大總統國務院外交部鈞鑒歐會將終外交緊迫丁此危局急應舉國同心一致挽救乃報載外交部電陸專便對於山東問題勿再堅持對於日本態度尤宜謹慎同時政府又派陸專使爲全權委員長各委員對外意見非經委員長認可不得自由發表如果屬實顯係箝制專便口舌見好强鄰我國危亡卽兆於此查山東問題提出時顧王兩專使力持正論各國贊成日人氣餒全國人民同聲慶禱如此效忠國家之專使政府當褒奬之不暇豈有惑於日人借欵微利反予限制之理伏望我大總統曁院部諸公念人民付託之重速電陸王顧□專使積極進行使我國命運藉以鞏固延長邦家之光抑亦□黎之幸萬勿希圖小利甘受牢籠陷國家於危亡貽萬世之汚玷本會代表民意心所謂危不敢緘默伏祈鑒納全國和平聯合會叩（致各省電）各省省議會敎育會總商會農會曁滿蒙回藏四族公會均鑒顧王各使前在歐洲會議席上提出山東青島問題後各國贊同日人氣奪此誠千載一時轉移國運之良好機會乃近據報載外交部於三月間電囑專使對於山東問題不必堅持對於日本態度尤宜謹慎云云同時又派陸使爲全權委員長各委員對外意見非經委員長認可不得自由發言名爲統一事權實係箝制顧王二使口舌甘心向日讓步希冀其借欵給械爲對内殘殺之武器舉祖國而奉强鄰陷後世子孫於萬刼不復之地我國滅亡卽兆於斯凡我國民誰勿痛心查日人欲承繼暴德在華權利盤據山東自民國四年以來利誘威脅與我政府締結各種密約借欵給械以供我内部之自殺其侵略我國之野心昭然若揭倘不全國一致力圖生存哀我中華瞬將淪爲朝鮮瞻念前途可爲痛哭夫國家興亡匹夫有責人之愛國具有同心當此國勢垂危之日正爲吾民省悟之時萬望各界諸公激發愛國熱忱共籌救死良策速電政府呼籲力爭爲外交之後援助專使之勇氣俾勿輕信奸謀冀倖小利陷國家於滅亡萬世子孫實修賴之除分電政府及專使外特此奉聞全國和平聯合會叩 
[滬商反對中行更動總裁]  
　　滬鉅商虞和德君近電政府云滬上各報載北京有人希圖把持金融謀充總裁運動兩院提議修改中行則例各等語查中行總裁前由政府任命財政總長更易一次總裁即隨之俱去以致人無固志墊欵迄無限制上年修正則例董事由股東公舉總裁由董事中任命一年以來總長雖屢易人總裁無所更動商家資本賴以穩固今若輕予變更勢將重蹈覆轍且商家所投資本均將付之不知誰何之人我輩豈能承認况中行自停兌以後商股投資久成弩末血本得有保障故一呼而集者三百餘萬今於收股之後變更契約國信何存商股血本攸關萬難認可務乞俯鑒商情設法取消前議否則商股當别籌對付辦法伏乞鑒察 
[公府秘書南下之任務]  
　　松滬盧護軍使近奉政府電知兹派公府秘書陸彤士南下磋商各省區應留師旅之數目大致大省及有要塞十處以上者應留陸軍三師二旅中省及有要塞四處以上者應留陸軍兩師一旅小省及要塞較少者應留陸軍一師一旅又江蘇四川等省列爲大省廣東湖北等列爲中省山西河南等列爲小省特别區域另有規定云 
[一週間之金融消息]  
　　調查本月二十二號至昨日止此星期内各外國銀行並無大條銀來滬銀兩祇有正金銀行由青島裝來銀四十萬兩出口者如友華銀行裝往北京紋銀二萬兩洋元三萬其餘中國交通鹽業等銀行往來於天津甯波及南京並有米商花商併各錢莊裝赴南通南匯松江南翔硤石崇明等處之洋銀絡繹不絶惟均係三萬至十萬零星小數而已兹將逐日進出口細數録下 
（二十二號）正金銀行從青島來銀四十萬兩交通銀行從天津來洋二十萬元中國銀行裝赴南京去銀七萬兩交通亦裝去銀十四萬兩（二十四號）鹽業銀行裝赴南京去銀六萬兩各錢莊裝往浙省硤石龍洋七萬元又裝崇明去洋十萬元（二十五號）中國銀行由甯波來洋五萬元花衣商裝往南通州洋十萬元米商裝往松江去洋五萬元（二十六號）交通銀地從天津來洋二十萬元友華銀行裝赴北京去銀二萬兩洋三萬元花衣帮又裝赴南匯去洋四萬元又南翔去洋三萬元 
　　復活節前一日（十七）鎊價已改爲四先令十辦士東洋滙水四錢五分六二五大條銀價四十八辦士八七五自（二十二號）至二十四號鎊價又改長至四先令十一辦士東洋匯水亦改小至四錢四分七五大條銀價最高（二十二號）爲四八九三七五最小（二十六號）爲四八八一二五法郎亦漲至六百八十八元五角據云此次國外滙水之步增緣本月内華絲出口共有五六千擔之多貨價與進口貨兩兩相抵尚不敷所致我國廠絲及七里干經大經等絲自歐戰停後此次爲第一次之大宗出口現滬上已停歇之各繅絲廠連日已租賃一空矣 
銀元巿價常左七錢二分左右向例每逢春末夏初新繭新茶上巿用度浩繁價必增至七錢三四分今時已將届故二十五日鷹龍洋漲至七錢三分零七毫半昨日午後收盤爲七錢三分零六二五且今庚花衣四鄉存貨尚多目下紗貴花賤各廠咸趁此時機日事收買是以日後之洋釐勢必有增無减幸銀拆仍在三分至五六分間所以各項商業均有蒸蒸日上之勢 
本月份驃金之價鎊價在四先令九辦士半至十辦士之時常在二百二十兩左右迨二十四號鎊價改長四先令十一辦士之後金價已跌至二百十七兩四錢五分且二十五號五月份驃金亦已開始價較本月份小去七錢半蓋恐先令有續長之象昨午收盤（四月份）爲二百十六兩二錢（五月分）爲二百十五兩四錢五分 
　　烚赤現條巿上存貨雖多然貨主皆不欲急於脫售故此星期内最大之價（二十二號）爲二百七十七兩七錢五分至八兩最小（二十六號）爲二百七十四兩二錢五分赤條約小二兩上下 
　　恒孚及銀樓同行飾金昨亦跌至四十元零五角至四十一元泰亨源足赤則售三十九元五角 
昨日星期六調查中外各銀行所存銀洋曁大條銀之確數列下 
麥加利存銀二百十一萬洋一百零九萬匯豐存銀九百四十萬洋二百九十三萬大條銀十三條正金存銀二百二十七萬洋一百五十二萬道勝存銀二百五十萬洋三十八萬通商存銀三十萬洋五十萬東方存銀一百六十七萬洋六十八萬花旗存銀一百五十八萬 
[萬國商團大閱攝影]  
　　洋一百十五萬華比存銀六十二萬洋二十二萬和囒存銀十八萬洋九十六萬中國存銀一百三十五萬洋五百八十八萬台灣存銀一百十四萬洋六十萬住友存銀三十萬洋十萬各錢莊存銀二百萬洋一百九十五萬交通存銀六十五萬洋二百三十二萬有利存銀三十二萬洋二十萬三井存銀三十四萬洋十三萬三菱存銀三十二萬洋二十萬朝鮮存銀二十四萬洋十一萬中法存銀九十三萬洋四十六萬友華存銀十八萬洋三十六萬菲律濱存銀二十萬洋十二萬總計存銀二千八百六十四萬洋二千一百八十六萬大條銀十三條較十七號多存銀二十三萬洋則少存一萬大條銀少存已熔化寶紋一百零九條尚有華商聚興誠匯業四明興業浙江地方鹽業中孚永亨低城廣東等銀行所存銀洋不在其内 
[一週間之鎔銀數]  
　　調查二十日至昨日止本埠秦亨源等各銀號共鎔化由匯豐銀行運來大條銀一百十二條又本埠廢銀五萬餘兩計烊寶紋三千三百三十四隻核申元十七萬五千七百餘兩與上届比較多烊銀十五萬數千兩 
[紗業巿况之悲觀]  
聯合通訊社云本埠一般經營棉紗業者日來大爲恐慌其原因則爲紗價之暴漲此次紗價驟高異於常度蓋中有人操縱所致據熟悉該業之人言某國近設交易新機關於上海爲商戰實施之初步惟棉紗業不幸首攖其鋒耳該機關調查本埠存紗及銷數爲日已久繊悉畢知彼旣知棉纱供求盈虚之實况乃放盤廣爲收羅我國商人昧於商識茫然不察抛盤交易照常經營以爲交貨時可向同業轉買不知同行之貨已爲某機關吸收購定無遺迨到交貨之期始知同業存貨大缺不能互相調濟周轉失靈遂有近日之恐慌四面張羅巿價因之飛漲計每包紗價前後相差有三四十兩之多而某機關手中之貨近仍任意抬高價格不肯出售說者謂我國商人以纱售人而不能交貨仍向買主轉購應急一出一入造成自殺之惡果經商知識之欠缺同業消息之不靈其害一至於此該業中人若不設法維持後患不堪設想云 
[萬國商團大閱記]  
　　昨爲萬國商團五十四週年成立紀念舉行春季大操至午後二時半各國商團分别携帶過山砲機關槍砲工程輜重各隊先後齊集泥城外賽馬塲内迨至三時由總司令官指揮各隊操演各種步伐馬隊及野戰陣式直至傍晚始各整隊而回當操演時英美工部局各西董陪同英政府特派之楊君臨場監閱賽馬場週圍觀看之人甚爲擁擠新老閘兩捕房捕頭各派中西探捕分至賽馬場内外妥爲照料 
另一報告昨日（二十六號）下午三時工部局萬國商團舉行春季大閱英國陸軍部特派閱兵官楊君來滬參閱是日中西來賓前往參觀者千數百人與操者有馬兵隊過山砲隊工程隊水師陸戰隊各約五十餘人英國步隊八十餘人美國隊七十餘人海關隊六十餘人葡萄牙隊八十餘人日本隊七十餘人中華隊一百三十餘人蘇格蘭隊七十餘人意大利隊三十餘人均戎裝由各隊司令率隊至跑馬廳排列由總司令屠魯門君指揮首向閱兵臺對楊閱兵官行禮楊君答禮屠君陪同楊君依次參閱畢復登閱兵臺各隊依次赴近該臺二次行禮後齊列三面由楊君演說訓勉屠總司令復令各隊再升禮始告畢各隊退後除步隊司令畢爾則（譯音）君領隊至黄浦灘點名散隊外其他在議事廳而散是晚八時由屠總司令邀集各隊司令公讌閱兵官楊君於北京路外灘英國總會 
[招商局股東會延期]  
　　商辦輪船招商總局定於陰曆三月二十七日下午二時在總商會開股東常會早經登報披露兹悉該局股欵盛杏蓀家計佔全數四分之一自盛氏逝世後諸子因業産問題涉訟公廨曾奉有廨諭於案未判决之前家藏鐵箱不准私開絲毫變動現其第四子澤臣意欲開箱携取招商局股票息摺向該局領取利息及常會入場劵事爲第五子泮臣等所知除延請高易律師向法庭起訴外並向招商局止付會劵股息故招商局特於前日開特别會議公决將股東常會暫行展緩延期舉行以免紛爭 
[商務印書館股東年會紀]  
　　商務印書館昨日午後三時在閘北寶山路該公司印刷所新建第三印刷部内開股東年會到者共計一萬四千二百七十三權公推鄭蘇堪君爲主席先由董事張菊生君聲明高翰卿君因病未到並報告七年分營業情形約記如下（一）民國七年分財産目録借貸對照表均詳結彩清册業經印送請各股東查閱（二）民國七年分營業總數共計三百八十七萬一千五百十九元餘比較六年約增百分之二分六釐（三）分館營業及印刷所印刷製造情形並新出圖書總計三百八十九種次由監察人譚海秋君報告本年監察人李君煜堂因事在香港曾託李君達荃爲代表鄙人與王君仙華均將公司所有賬目詳細覆核並無錯誤主席諮詢股東對於報告有無異議衆皆舉手贊成股東無提議事件遂投票選舉董事及監察人並演該公司各種新出活動影戲以盡餘興 
[水警廳對繭商之憤慨]  
　　江蘇督軍省長公署近會銜訓令本埠江浙皖三省絲繭業總公所云據水警第二廳呈稱竊查蘇屬繭行林立皆在職廳防務範□之内歷屆繭巿開秤運繭運欵航隻結繹於途悉由職廳調派員警率帶航艦並添雇商輪設置武裝分投保護日夜梭巡仰仗德威安甯竣事於兹數載幸保無虞本年瞬屆繭巿自應照案辦理惟近年以來繭商運欵皆不惜重資交納保險費託由銀行轉供洋商擔保兵盜等險夫洋商收費保險係屬營業性質並無一兵一卒可以對待盜匪之實力乃敢於擔此重任一若有恃無恐者關其居心不過以每屆繭巿中國官廳防衛綦嚴兵警厚集盜匪自無敢覬觎彼遂藉保險之虚名坐享鉅金之實利萬一事出意外無非出而交涉歸咎於官廳之疏忽責望於公家之賠償而繭商運欵恃有外人保險亦遂隨意運輸漫不經心苟遇危險亦惟是憑藉外力强迫要求引外人開交涉之端啓商民於欺罔之漸保險一事兼有其嫌貽害公家洵非淺尠果使此項保險之費繳納公家則偶有損失請求賠償尚屬名正言順今洋商得保險之資而冀公家負完全之責衡情酌理殊覺未安抑使中國官廳向不擔任保護則倩洋商保險亦近於情不得已今官廳對於繭商幾以全力注重歷屆以來毫無貽悮此其明騐而猶信任外人空言保險豈非以有用之錢擲諸無用之地耶又查開設繭行例應報由繭業總公所呈請派船保護乃上年各處鄉鎭添設繭行不一而足東零西落散漫難稽職廳船警祗有此數平日分防各汛尚屬不敷繭巿時問設法抽調移缓就急勉力維持竭蹶情形早經洞鑒若再分布多處抽撥愈覺爲難倘從此日增月盛漫無限制恐盡調船警亦難周布况自由開設並不報明繭業公所呈請派船更屬無從保護設有不虞誰執其咎竊愚以爲繭商運欵旣由洋商保險自不容官廳干涉事權不一則防範難周以後保護職廳實不敢完全負責即有損失公家亦不能承認賠償應請鈞座令行繭業總公所傳知各繭商一體遵照或飭該公所董事來廳面商分别辦理各專責成至於添設繭行尤宜嚴加取締亦求俯賜出示布告嗣後設行均須先赴公所報明轉請派船保護並請訓令該總公所嚴定限制不得零星散布致使警力難以周顧倘不報由公所呈請保護則職廳無從周知亦即不能負責是否有當理合備文呈請鈞鑒核奪施行等情據此除指令近數年來軍警保護繭巿十分周密得無刦竊等案發生乃絲繭商人猶有保險之舉受庇於官署而納資於洋商殊有未允至增設繭行自應由絲繭總公所將牌號地點地主姓名呈省轉行該廳以資接洽而便保護候令該絲繭總公所徑與該廳妥商辦法呈復核奪此令印發外合特令仰該公所遵照到廳妥商辦法呈復核奪此令 
[内務部考核道縣掾屬]  
　　上海縣知事昨奉省長訓令云案准内務部咨開查蘇省道縣公署掾屬員額按照官制應由本省長官核定並將在職人員咨陳本部註册現查各省任用此項人員多未照章報部遇有考核之件往往無從稽查兹由本部擬定表式一件隨文附送希卽照式造表送部備查此後凡有改委之員應請按月造送表册於次月咨部註册以憑考核相應咨行查照並希轉飭所屬遵照辦理可也附表式等因准此除分行外合亟檢同表式隨文附發仰即遵照辦理 
[王道尹因公北上]  
 
 
 

Page 11

 
 
滬海道尹王賡廷君因接收敵僑財産事務須與政府協商前日（二十五）特乘滬甯鐵路夜罡止甯轉道津浦火車北上所有本署日行事件轉委總務科宋趙兩科長代拆代行臨行時淞滬徐廳長上海沈知事鐵路任局長南北工巡局長及該署各職員均在站送行 
[洋涇鎭發現白晝暗殺案]  
　　浦東洋涇鎭北沿洋涇浜附近之小浜中前日午後四時發現白畫殺人案一時轟動巿人紛往觀看被殺者形似小工年約三十餘歲身穿白布短衫藍布褲赤足西式銅盆帽抛於地上面受刀傷十餘處手指亦已砍去其人受傷後即不能言語流血甚多狀極可慘兇器係竹匠所用之舊刀一柄不甚銳利抛棄於地當經該管淞滬警察三區二分駐所王簡文警佐得悉蒞場察視見其氣尚未絶手足猶能移動飭令由浜中拖起其人乃大發嘔吐大約被仇人先以酒灌醉然後誘至該處謀殺抛棄浜中者當以受傷過重諒難救治立飭二十四保四十八圖地保潘杏芳投地方檢察廳報請相騐緝兇究辦一面飭派巡警二名協同地保所雇之人在場看守聞其人延至夜半時即氣絶身死 
[烟紙店白晝被盜]  
　　滬城虹橋南首十二號門牌沈仲珊所開祥成烟紙店昨日午前十時許忽有匪徒三人闖入店堂以選購貨物爲由乘間攫取賬台上小洋五十二角向外奔逃沈情急在後窮追大呼捉盜當經崗警帮同追獲黄小順一匪抄出原贓押送二區二分所警署孟警佐提訊一過以該匪膽敢白晝糾衆搶物不法已極傳到沈仲珊立送警廳奉諭將全案移送地檢廳請辦檢廳當將黄小順略爲訊問判押候究辦起案之小洋五十二角先給沈仲珊領去 
[捷成股東不理欠欵案判决]  
　　德華銀行清理處穆安素律師投法公堂控捷成洋行股東兼經理木勒不理欠欵銀二十九萬八千餘兩請追判候下堂諭飭遵在案昨日中西讞員商明堂諭當堂宣佈曰此案證明木勒實係捷成洋行股東應負責任惟漢口捷成尚有公産着原告禀請内地官廳將漢口之産變賣備抵上海之産先行拍賣拍下之銀暫存公堂候漢口之産變賣後一併核辦此判 
[吳淞路鉅竊案訊結]  
　　積竊廣東人梁文培嚴洪祥趙阿海鮑實猶吳阿根鄭文略婦人嚴宋氏串同已經日本領事館獲案訊辦之四日本人先後行竊虹口吳淞路余瑞祥等中東住户二十餘家值價洋四千數百元之金銀衣飾雜物案發被美捕房華探目王四福西探目利扶司包探蔣阿林日探中井等分别拿獲解經公共公堂諭着收押查弔贓物解訊已誌前報昨由捕房吊齊贓物傳同失主將梁等男婦七名復行解究由中日兩讞員逐一訊明判梁押西牢五年嚴趙鮑及宋氏分别各押二年期滿一併逐出租界吳阿根發押改良所三年鄭文略訊無關係應卽開釋 
[毛全福案展期審訊]  
　　崇明人毛全福因於正月十一號夜偕同已决盜匪陶和夫毛杏春陳阿三宋錫元及在逃盜黨持械侵入楊樹浦路一千三百號門牌李陳氏家搶刦值洋四百元之衣飾各物案發逃匿由匯山捕房包探陳廣義探目蔣榮生與六十二號西探目柏生緝獲解經公共公堂訊辦因陶等一案係日領陪審故諭將毛犯收押候禮拜六解訊昨晨張襄讞會同日副領事林出賢次郎升座提訊據蔣探目偕西探目柏生上堂禀稱現正從事調查證據請再展期等語官判毛全福仍還押展期兩禮拜解訊 
[閔行鎭緝私肇事]  
　　蘇屬緝私統領宋明善近據第二營營長余炳文呈報該管所屬閔行鎭某隊兵士因緝拿私鹽開槍擊傷挑鹽脚夫斃命鄉民不服當將私鹽奪去並被搶去軍裝兩枝宋統領聞報昨特親自乘座鵬飛兵輪赴閔調查情形核辦 
[乳傭毒斃幼孩案又訊一次]  
　　　墅里經仲濤控乳傭劉陸氏毒斃幼孩一案昨日午後又經地審廳刑庭長端木棻君會同熊檢察官開庭訊問（前報記已辯論終結係誤）問官當詰劉陸氏云前據原告在家中爾之臥室内檯上檢得白布二方又在爾之臥牀上起獲白布四方均有硫磺氣味此等白布當時爾究作何用答與小孩揩拭口涎所用問官又問爾在經家前後祇有十七天前次問爾只稱除乳撫小孩之外餘勿顧問今訪悉爾每日尚出外泡水足見前後供詞不符况窗口外之白布一塊及無燐頭之火柴梗甚多是否由爾抛棄該氏堅稱不知問官云前堂爾稱並無餘錢購置赤燐則當時巡警捕爾時在爾身畔抄出大洋一元小洋五角此等銀錢何來該氏供稱此項洋元乃新歲中經家來往親戚所給問官再三開導囑其從實供明該氏仍一味推諉問官判令還押候再訊究 
[南川誤扣測量隊之呈復]  
　　江蘇特派交涉公署近據川沙南匯等縣呈復略謂濬浦局所派測量員華隊沿江測量因詢無護照誤認爲某國人欲於沿江安設無軌　車致將該測量華員暫時扣留嗣奉令知隨即釋放爲將誤會情形呈請鑒核 
[華商電車又相互撞]  
　　華商電氣公司電車十九號二十號前日駛經小西門外迤北歧路互相碰撞傷及月台踏脚板排燈等類後經公司得悉將車駛回修理並將司機人及跟班司機之練習人拘送警廳請爲究治不料該公司車務處正在整理將司機人等詳加考騐乃昨日清晨七點三十分時西門至高昌廟之二十七號車駛經滬杭車站迤西將欲轉灣經行高昌廟路之陳家橋南首三山會館附近適遇六號車由高昌廟駛回十六舖駛經是處因值天霧前途不甚明瞭迨六號車尚未駛出义路時其二十七號車已經駛上往南因而兩車之車頭又忽互相碰撞其勢較前次中華路電車更爲猛烈撞後二十七號之車頭竟相疊於六號車之月台上幸二十七號係八輪大車六號係四輪車故二十七號車雖未受傷甚重而六號車之月台上機器名康脫而（譯音）均行毁壞倐忽間撞至該車頭等地位其餘若鐵板排燈銅梗脚踏板與車底下之救命板均已悉數損壞推其致禍之由因六號車上六十六號司機人當時幣見二十七號車上五號司機人由前面轉灣駛來兩車司機均行拗呼（即停機）豈知停機後兩車依然向前躺行約有丈餘地位該兩司機見勢惶急立即跳下欲圖挽救詎已不及所幸兩車上坐客不多雖飽受驚嚇尚無受傷旋公司中得悉肇事立卽派出小工多人將二十七號車與六號車用力分拆然後設法拖回廠中估看形勢似六號車損壞最重擬即分别修葺後由總理陸伯鴻立召車務長周銘初詢問兩車肇事原因兩車司機人聽候照章處罰並經車務處核定將中華路之車減去一輛移入高昌廟至十六舖之長路行駛惟老西門至高昌廟車站路則應减去一輛因無車可以補入聞兩次撞車之禍實由公司將老於司機者開除現所補者大都皆練習後僅及一二年之程度尚無最深資格所致云 
[業户請給龍華路被佔地價]  
　　龍華馬路展寛面積一律放闊四丈凡有妨碍路線之樓房平屋及墳墓一切均當拆讓業經規定貼給拆遷費價惟馬路兩旁所佔民田由盧護軍使諭令概不給價現被佔各户以築寛馬路雖有益公衆之舉然佔及民産不償地價未免稍欠公平已由各業主訴知各圖董要求呈縣轉請軍署酌給地價以昭平允 
[六大學比賽田徑賽]  
　　昨日星期六爲東方六大學校田徑賽比賽之期比賽地點在滬西梵王渡約翰大學與賽者有蘇州東吳大學校南京金陵大學校杭州之江大學校該三校與賽學生均於星期五下午到申寄宿約翰大學内交通部上海工業專門學校（即南洋公學）及滬江大學與賽學生均於今晨八時前駕汽車到場上午十時一刻起至十二時爲預賽晨間觀者除約翰南洋學生外又有兩江公學生五十人此外來賓者共約二千餘人下午二點鐘起决賽天氣晴朗來觀者甚擁擠約有五六千人結果南洋得七十二分爲第一約翰五十七分爲第二東吳得九分爲第三之江得五分爲第四又總結第一者得大銀盃一只此杯連得三次者得永久保存此次南洋得總結第一又六年七年南洋已得第一兩次故此杯即爲南洋永久勝利紀念品云 
[三年分債四號息票之截廢期]  
　　上海縣知事昨奉財政廳訓令云案奉財政廳訓令開案查内國公債經理規則第十三條内開公債發息之期持票人如不將息票依期支取此項過期息票得自到期付息之日起至滿三年以内續行支取過三年後則作爲無效等語現查三年内國公債第四號息票係由民國五年六月三十日起開始付息扣至八年六月三十日三年期滿凡持有三年内國公債第四號息票者限於本年六月三十日以□持向各經理付息　關領取息銀過期作廢不再支付除登報通告並通令各經理付息機關外合行令仰該廳迅即通令所屬各經理分機關一體遵照辦理並將本年六月三十日以前收回之三年公債第四號息票近省限於八月三十一日以前遠省限於九月三十日以前悉數彚解本部核銷俾資完結是爲至要等因奉此合行令仰各該縣局所遵照將前項第四號息票止付日期先行出示佈告俾衆周知以免自誤一面將本機關抵繳稅欵項下所收到期息票務儘本年七月底前悉數持赴就近中國銀行换現歸墊逾限作廢幸勿滯誤 
[靖安江犀兩艦消息]  
　　海軍藍總司令前接閩厦等處各艦艇來電需煤應用請爲派艦運往以濟要需當派靖安軍艦前往秦皇島裝運分别運往濟用兹聞該艦奉令運煤事竣駐泊福州馬江地方已由該艦艦長甘聯璈呈報海軍司令公署備核 
海軍第二艦隊所轄之江犀軍艦前經派往湖南長沙地方駐防現經第二艦隊司令官杜錫珪派令開往岳州與永安軍艦調防該兩艦奉令後業已更調事畢昨已電報本埠海軍司令公署轉報海軍部備案 
[中國號起椗赴日]  
　　大陸報云中國郵船公司之中國號於二十五日夜間開往日本各口岸及舊金山時載有搭客六十五人絲一千三百包雜貨五十噸 
[成都輪船回滬]  
　　太古公司之成都輪船前於歐戰期内赴英供英政府之遣使刻已解除職務此次由哈爾濱取道來滬於昨抵埠停泊浦東公司碼頭該輪顔色尚未恢復載來太宗煤炭一俟卸竣即將駛赴香港入塢修葺 
[段書雲來滬]  
　　前湖北巡按使段書雲日前由北京來滬暫寓英租界孤嶺路餘慶里四弄江趨丹宅内有桂運熙等相偕段氏此次來滬據聞與政治問題有關云 
[廣學會追悼李提摩太]  
　　文滙報云廣學會定於今日下午三時開會追悼李提　太博士僅有請柬者可往 
[愛儷園開會第二日記]  
　　昨日（二十六日）愛儷園續開廣倉學會上午先演習鄉飮投壶禮下午一時各會員持證入會新會員介紹到會者亦絡繹不絶共計簽名者三百餘人三時在天演界列席由姬覺彌君演說本會經過各事並說倉聖宗旨古物陳列會仍照常在戬壽堂廣倉學　天演界按次佈置聞今日將移入媊垣新屋所有筵宴耆老等事約在十時左右上午八時别有園主夫婦授章典禮云 
[六師山砲運滬修理]  
　　江蘇陸軍第六師砲兵第六團第三營有山砲一尊因日久未用深恐内部或有損壞送往上海製造局試騐特於昨日由王副官將陸軍部護照向滬甯鐵路報運當由任局長騐明簽字立飭南京車站起運來滬已於昨日下午三時許抵北站旋由滬杭甬鐵路裝往南站於下午六時運抵南車站因天晚未卸由該營隨行護兵看守至次日始得搬往製造局騐修 
[彈壓江灣鎭賽會]  
　　淞滬警察第六區區官錢紹庵因寳山江灣鎭於二十八日東王廟劉爺神像出巡賽會恐届時游人衆多匪徒混跡肇事特於昨日禀陳淞滬警察廳徐國樑核准是日加派警察四十名分途彈壓免致肇禍寳山縣張知事亦允准派縣警二十名分駐廟内照料一切 
[地審廳嚴申門禁]  
　　上海地方審判廳張允同廳長自注意整頓廳内承發吏及庭丁各役以來逐日專派書記官往來原被告候審處　承發房律師休息室等處隨時省察凡遇有疑異之人即行盤詰原由倘不符合當場拘留前日（即二十五日）下午三時許張廳長適從樓上下來突見有人在候審處附近徘徊顧視即飭承發吏李復生上前詰問擄稱名陸雲福餘詞支吾當命該吏將陸拘留又陳書記官查見一人亦在廳門前逗留良久似屬形跡可疑亦上前查問一過據稱名金立人陳書記官當即報告廳長核奪張廳長隨派陶推事開庭審訊先據陸雲福供我來此二東吳得九分爲第三之江得五分爲第四又總結第一者得大銀盃一只此杯連得三次者得永久保存此次南洋得總結第一又六年七年南洋已得第一兩次故此杯即爲南洋永久勝利紀念品云 
[三年公債四號息票之截廢期]  
　　上海縣知事昨奉財政廳訓令云案奉財政廳訓令開案查内國公債經理規則第十三條内開公債發息之期持票人如不將息票依期支取此項過期息票得自到期付息之日起至滿三年以内續行支取過三年後則作爲無效等語現查三年内國公債第四號息票係由民國五年六月三十日起開始付息扣至八年六月三十日三年期滿凡持有三年内國公債第四號息票者限於本年六月三十日以　持向各經理付息機關領取息銀過期作廢不再支付除登報通告並通令各經理付息機關外合行令仰該廳迅即通令所屬各經理分機關一體遵照辦理並將本年六月三十日以前收回之三年公債第四號息票近省限於八月三十一日以前遠省限於九月三十日以前悉數彚解本部核銷俾資完結是爲至要等因奉此合行令仰各該縣局所遵照將前項第四號息票止付日期先行出示佈告俾衆周知以免自誤一面將本機關抵繳稅欵項下所收到期息票務儘本年七月底前悉數持赴就近中國銀行换現歸墊逾限作廢幸勿滯誤 
[靖安江犀兩艦消息]  
　　海軍藍總司令前接閩厦等處各艦艇來電需煤應用請爲派艦運往以濟要需當派靖安軍艦前往秦皇島裝運分别運往濟用兹聞該艦奉令運煤事竣駐泊福州馬江地方已由該艦艦長甘聯璈呈報海軍司令公署備核 
　　海軍第二艦隊所轄之江犀軍艦前經派往湖南長沙地方駐防現經第二艦隊司令官杜錫珪派令開往岳州與永安軍艦調防該兩艦奉令後業已更調事畢昨已電報本埠海軍司令公署轉報海軍部備案 
[中國號起椗赴日]  
　　大陸報云中國郵船公司之中國號於二十五日夜間開往日本各口岸及舊金山時載有搭客六十五人絲一千三百包雜貨五十噸 
[成都輪船回滬]  
　　太古公司之成都輪船前於歐戰期内赴英供英政府之遣使刻已解除職務此次由哈爾濱取道來滬於昨抵埠停泊浦東公司碼頭該輪顔色尚未恢復載來大宗煤炭一俟卸竣即將駛赴香港入塢修葺 
[段書雲來滬]  
　　前湖北巡按使段書雲日前由北京來滬暫寓英租界孤嶺嶺餘慶里四弄江趨丹宅内有桂運熙等相偕段氏此次來滬據聞與政治問題有關云 
[廣學會追悼李提摩太]  
　　文滙報云廣學會定於今日下午三時開會追悼李提摩太博士僅有請柬者可往 
[愛儷園開會第二日記]  
　　昨日（二十六日）愛儷園續開廣倉學會上午先演習鄉飮投壺禮下午一時各會員持證入會新會員介紹到會者亦絡繹不絶共計簽名者三百餘人三時在天演界列席由姬覺彌君演說本會經過各事並說倉聖宗旨古物陳列會仍照常在戬壽堂廣倉學蒼天演界按次佈置聞今日將移入媊垣新屋所有筵宴耆老等事約在十時左右上午八時别有園主夫婦授章典禮云 
[六師山砲運滬修理]  
　　江蘇陸軍第六師砲兵第六　第三營有山砲一尊因日久未用深恐内部或有損壞送往上海製造局試騐特於昨日由王副官將陸軍部護照向滬甯鐵路報運當由任局長騐明簽字立飭南京車站起運來滬已於昨日下午三時許抵北站旋由滬杭甬鐵路裝往南站於下午六時運抵南車站因天晚未卸由該營隨行護兵看守至次日始得搬往製造局騐修 
[彈壓江灣鎭賽會]  
　　淞滬警察第六區區官錢紹庵因寳山江灣鎭於二十八日東王廟劉爺神像出巡賽會恐届時游人衆多匪徒混跡肇事特於昨日禀陳淞滬警察廳徐國樑核准是日加派警察四十名分途彈壓免致肇禍寶山縣張知事亦允准派縣警二十名分駐廟内照料一切 
[地審廳嚴申門禁]  
　　上海地方審判廳張允同廳長自注意整頓廳内承發吏及庭丁各役以來逐日專派書記官往來原被告候審處　承發房律師休息室等處隨時省察凡遇有疑異之人即行盤詰原由倘不符合當場拘留前日（即二十五日）下午三時許張廳長適從樓上下來突見有人在候審處附近徘徊顧視即飭承發吏李復生上前詰問擄稱名陸雲福餘詞支吾當命該吏將陸拘留又陳書記官查見一人亦在廳門前逗留良久似屬形跡可疑亦上前查問一過據稱名金立人陳書記官當即報告廳畏核奪張廳長隨派陶推事開庭審訊先據陸雲福供我來此處伴同原告某甲領取案内欵項因伊不熟此地情形屬爲引　實無他種事故總由金立人供稱我實在廳署門外購買橘子並未步進廳内亦未别有他種作爲陶推事訊　知無舞弊情事立即商明張廳長當庭一併斥釋 
[寳山新知事抵滬]  
　　新任寳山縣知事章同於前日交卸川少任務來滬分赴護軍使道尹交涉各署拜謁禀辭不日赴寶山新任 
[騐放美海軍香烟]  
　　江蘇財政廳訓令上海稅務公所云本年四月十九日奉財政部訓令准稅務處咨開據江海關監督支電稱美紅十字會代送美海軍隊香烟約八萬枝由滬快車運京美領函請關卡免稅除車運不微關稅但沿途局卡曁北京崇文門應否給照騐放乞示遵等語查美紅十字會送美海軍隊香烟由滬運京應否照完内地局卡曁崇文門等稅向由貴部辦理除電復外咨行查照核辦等因到邵查該會代送美海軍隊香烟應特予通融准由江海關給照免微沿途各項稅捐曁崇文門落地稅但以此次八萬枝爲限此後不得援例除分令外令仰該廳轉飭所屬各關卡局俟報運時騐明照貨相符即予放行等因合令該所長一體遵照遇有前項海軍隊香烟經過騐明照貨相符蓋戳放行母任夾帶 
[上海之肥皂調查]  
　　中美新聞社云有人謂上海乃一龌龊都會彼蓋不知在上海巿上製售之肥皂有一百餘種牌號之多近有美人某君致書上海請調查上海巿上之各種肥皂每種各需一樣子經滬友調查三日之後共得不同之牌號六十七種其中華商製造者最多共三十五種英商二十種美五種日本四種法二種德一種皆在本地製造者零賣價自三鋼元至六角不等（六角者爲一種法國洗衣肥皂）最通行之零賣價爲華幣八銅元以至十銅元最通行之商標爲牛·錨·馬·砲·時計·地球·鷹 
傘·絲·輪·猴·兎·鞋·氣球·蜘蛛·雙星·蜻蜓·蝙蝠·羊·橄攬·百靈·鹿·七星·日光·象牙·寶塔·雙刀·等云 
[基地糾葛和平了結]  
　　滬南工巡捐局前因規闢馬路街道勘有城内蔓笠橋横路擬加放闊收用葉聘侯之靠路基地葉氏不服該局乃將毘連葉地之王潘毛三姓並錢業公所等之産業基地迫令挨次退讓三四尺不等作爲賠補葉姓損失王等以該局非法侵害私人權利遂向法院起訴迭次控經江蘇高等廳判决工巡捐局對於控訴人等所爲依次退建抵補基地之諭令認爲侵控訴人權利應由控訴人等逕向該管上級監督機關請求核辦王等奉判乃先後具呈滬海道尹江蘇省長兩公署對於滬南工巡捐局提起行政訴訟奉齊省長批令行滬海道尹查復核辦兹有該局名譽董事陸崧侯顧馨一二君以此案如果澈查殊多不便且事由前任朱壽丞局長與王睦生科長所爲今朱已解職自可和平了結願任和解經與王君等再三磋商作爲該局因公用徵收酌償契價了結免致久訟王君等亦碍於交誼已允和平解决矣 
[殖邊控案候下堂諭]  
　　中法實業銀行由逖百克律師代表投法公堂控殖邊銀行正副行長徐幾亭王文典不理往來銀欵三千九百二十六兩鈔票洋四千二百元請追被告當延賚美律師代辯判候核奪在案昨又復　原告律師聲請堂上諭限被告若干日内繳清被告律師聲請寛限設法清理中西官判此案應歸本公堂訊理被告律師請求寛限一節候下堂諭飭遵 
[和誘案訊無憑證]  
　　住居海門縣公署控其姦拐伊女藏匿無蹤一案由該知事派氏在海門縣公署控其姦拐伊女藏匿無蹤一案由該知事派警李士升偕氏及女翁周鳳祥來滬投請捕房派探程明德與一百八十二號西探於昨往將黄農江拘解公共公堂經中日兩讞員向原被兩造以及見證逐一訊問以原告所控無憑判黄開釋並諭原告方面如檢出確實證據准許來廨起訴 
[小飯店展限七天出房]  
　　正和染坊主魯庭建前延達商律師代表投法公堂控稱正和有餘屋門面轉租與張士福開設小飯店現欲收回自用囑伊搬遷不允請求堂上限遷判限十四天遷去在案昨日原告律師稱張非但逾限不遷所欠房租三個月亦不交付並將窗上玻璃四十餘塊毁壞值洋二十元一併請追外仍求押遷張稱因房屋一時難覓故未遷去並無將玻璃毁壞情事欠租三月情願交付惟求寛限候覓得房屋後即行搬遷判展限七天付租搬遷如違押遷不貸 
[木作工人强迫罷業]  
　　昨有閘北某木作工人劉鑑發奚美良顧茂林顧阿金等擁至王家宅先施公司營造廠勒令粤帮木工李金馮述黄赤馮榮卿等停止工作百般滋擾由李等報告崗警拘解五區二分所牛警佐諭解司法科核辦 
[在途凶毆兩起]  
　　甬人岳茂利因在北浙江路將沃泳棠兇毆被某西人瞥見不平嗚由包探王桂生將兩造一併帶入捕房禀明捕頭飭將受傷人送院醫治岳押候解究又無賴陳惠卿與無錫人黎根大因賭志釁在西華德路互相扭毆被三百二十四號等華捕查見將陳黎一併拘入捕房捕頭飭各存洋保出聽候公堂傳訊 
[水菓店主縱徒露睡]  
　　英美工部局衛生處西人指控南京路三百一十五號門牌水菓店縱令學徒睡於攤板上有碍衛生昨由捕房將該店主陳松順傳至公共公廨請究中西官訊明判陳罰洋四元示儆 
[房東追租不直]  
　　房東顧新祥投法公堂控房客吳朱氏於上年八月份起租洋延不交付被欠租八個月共洋三十二元向收不理求請訊追朱氏稱並不欠租有房票爲憑實緑房東强逼婦人搬遷不遂故揑詞誣告覆求追償損失顧又稱朱氏實欠八個月房租有房票存根簿請鑒聶讞員將簿察閱復將朱氏所呈房票與簿上比對相符遂將原告大加申斥着償被告損失洋兩元並諭被告如後房東有强逼搬遷情事准予隨時具控核辦 
[朱蓮芳指緝逃兇]  
　　南巿豐記碼頭多稼里十九號居民朱蓮芳因被無頼顧阿二借錢不遂致遭懷恨於本月十五夜糾夥三人均以顔色塗面口裝假鬚手携石灰一蒲包及鐵尺等件擁至朱家先將石灰抛擲朱之頭面又以鐵尺猛擊以致朱蓮芳受傷甚重業經具訴淞滬警廳批准候緝顧阿二等到案嚴辦兹因顧阿二畏罪逃逸潛匿浦東塘橋地方昨爲朱蓮芳偵悉匿跡地點故又續禀徐廳長請求飭探往拿務獲律究 
[南車站查獲販土]  
　　南車站淞滬警察巡士杜文奎昨在南站查獲私販烟土之張慎發一名搜出烟土一百二十五包希圖販往松江私售當解二區警署訊辦 
[曹洪元尋獲逃妻]  
　　在浦東爛泥渡爲小販之江陰人曹洪元因妻周氏於數年前私逃出外招尋無踪現始有人通信知該氏已與爲庖丁業之無錫人陳大榮私識同居在南碼頭達昌里某號屋内曹即偕其十五歲子金坤前往尋見氏不允隨歸當即鳴警將男女二人拘住帶至一區一分駐所當飭申送警廳司法科訊究 
[檢廳相騐路斃]  
　　南巿十六舗行仁里弄口倒斃形似軍士之無名男屍　第一區警署飭十六舖地甲報請地檢廳相騐已紀昨報兹悉昨日午後三時由廳委褚檢察官會同毛檢騐員蒞場騐得死者年約三十餘歲身穿軍服類似福州援閩兵士並由地甲呈上在死者身上搜出之書信一封察閱内有天津人葛玉亨由其胞姊寄閩促速回里字樣諒係在中途患病因之倒斃委係因病身死並無别故當即填明屍格記録屍身服色因無家屬飭甲報由善堂備棺收殮厝壇召認 
[過犯未便交保]  
　　滙山捕房捕頭凌處（譯音）查悉住居虹口西華德路一千四百零二號門牌之甯波人張國春前曾犯持刀傷人案訊辦逐出租界近竟違章復來又與匪類爲伍因飭包探陳金揚前往將張於昨獲解公共公堂請究張延律師到堂代辯要求准予交保出外候示中日兩讞員核稟以被告旣係過犯未便准保判張帶回捕房押候下禮拜六解訊 
[江北車夫扭控姦拐]  
　　江北車夫沈起順有妻某氏陰曆三月初六忽然失踪嗣沈偵知係住恒豐路寳康里之石光永所拐當欲扭控警區由同鄉金少文出而調處限半月着石交人刻已逾限仍未交出昨沈邀同見證人趙成忠將石扭入四區二分所告發經倪警佐提訊據石供沈妻向與民兄石光模姘識云云奉諭轉解司法科核辦 
[揚州婦人拐賣女孩]  
　　揚州婦人王李氏（即吳老三）因誘拐新閘路二百九十四號門牌婦人聶孔氏家七歲女孩秋林帶往硤石鎭販賣被新閘捕房華探目邵和鈞偵悉將王李氏拘獲昨解公共公堂請究經中西官略詰一過判氏押候移提被拐女孩到案再訊 
[流氓攔刦鄉婦]  
　　昨有年約六旬之鄉婦徐陸氏手携内貯衣服銀角鋼元之包裏一個行經北四川路被流氓王阿根上前將衣包攫取飛奔圖遁氏駭極狂呼由八十一號特别巡捕與三百八十五號印捕聞警趕至將人贓攔獲帶入捕房稟明捕頭諭着押候查明有無另案再行解究 
[公共租界之煙賭案]  
　　賭案老閘捕房二號捕頭於前晚率同中西探捕在公共租界福建路同慶里一百另四號屋内破獲賭窟一所計拿獲賭徒張祥寶趙見生李同生沈錫林田三卿俞子山許棣明陸金生金伯生徐三大姚伯岩談嘉寶胡林生錢福祥吳老四朱阿根周金榮等四十一人連同爲首之陳兆庭及賭具一併帶入捕房着將陳兆庭收押其餘准各存洋五元保出昨奉公共公廨傳訊據二號捕頭上堂譯訴拘獲各賭徒情形並將賭具呈案訊之陳兆庭供認聚賭求請寛宥俞襄讞核供商之英包副領事以陳聚賭違章屬實判罰洋五十人餘元均保出不到着將保洋充公賭具銷燬 
　　烟案公共租界愛多亞路九十號門牌某客棧因私設烟具容留于善堂于良卿等喫食鴉片被總巡捕房捕頭偵悉前日派探劉文軒協同西探往查屬實將兩于連同棧主馬盤星一併帶入捕房昨解公共公廨請究據中西包探上堂稟明前情訊之馬盤星推稱不知惟兩于供認私吃鴉片烟不諱中西官核供以馬有失察之咎姑寛免究斥釋兩于故違烟禁着各罰洋五元充公烟其銷燬 
[上海縣署批示三則]  
　　林曾裕凌嘉燦等爲勾串私贖發掘古墓請求提保勒令回復原狀由候提地保計阿美查訊核辦至稱曹新源向顧姓冒贖田畝係屬刑事應赴法庭起訴着即知照 
　　張銀奎爲遵例註册請予給照公告由呈悉查得該商係設攤營業即商人通例第三條所載沿門或在道路買賣物品之商人不合商業註册之規定所請礙難照准註册費洋三元發還 
　　商業王雲杜等爲集資建菴請給示勒石由呈悉應候令行上海巿經董查復再行給示仰即知照 
[謝贈]  
　　昨承商務印書館惠贈英語週刊第一百八十七號一册又中華書局英文週報社惠贈英文週報第四期一册併此致謝 
來函 
[基督敎傳敎聯會來函]  
　　大主筆先生鑒今日貴報本埠新聞欄内載宗教會赴法代表啓行一則與事實不甚相符查徐季龍君此次赴歐係私人行動其旅費一切概由徐君自備敝會並未絲毫供應爲特具情乞登黄報來函門内以作更正而昭翔實上海基督敎傳道聯會會長周世光書啓龐樹桑同具 
來件 
[美商對於遠東商業之態度（張敏鑒譯）]  
　　美國舊金山巴拿馬太平洋雜志於本年四月號載有美國在遠東之機遇論及吾國人民雖號稱四萬萬地大物博而全國鐵道僅有六千英里故對於商業前途殊無絶大之希望蓋國内交通旣不利便則欲於歐美商家作貿易事業者實屬困難但美國商家久以大西洋一帶爲商家之根據地故對於遠東之商業問題不甚注意且美人當學生時代雖深知吾國物産爲世界之冠而吾國各地之風土人情及各種礦産等亦未嘗稍事研究故美人萬一欲與吾國商家往來者非有一富於遠東商業之經騐或以眼光遠大之資本家不可今世界各國之交通可謂便捷矣美國亦以主張開放門户得有今日富甲全球之聲譽設各國皆趨富有之地位則兵火之擾自能瓦解因二國之反目相爭者其原由不外金融與糧食二者耳（以下皆鄙見）吾國商人苟能與美商直接貿易者則將來希望亦無量因近年美國人士對於吾國感情甚佳非特欲於吾國商人聯絡感情且甚願吾國實業前途以此亦能發展故巴拿馬太平洋雜誌對於吾國商業問題時有登載并極力贊許吾國土産之豐美因是該雜誌在美國銷行頗廣吾國各大商埠亦有該雜誌之足跡吾國商人苟能將各種貿易之廣告刊登該報則收效必速蓋美國各埠所出雜誌書報等爲數甚鉅而從未得見吾國商業之廣告故廣告一事實能輔助吾國商業之進步也望吾國商家注意之今巴拿馬太平洋雜誌在吾國各地發行者皆有鄙人經理凡欲問該雜誌之詳細内容請函寄四川路青年會轉鄙人可也 
雜評二 
[路基不給地價（庸）]  
　　當軍工路建築之始被佔業户紛紛呼籲請求給償地價擾攘經年今龍華路推廣面積收用基地又有不給價銀之說致業户又起恐慌爲給還地價之請何上海馬路基地常以入官聞耶　 
　　公益與私權相對待者也國家一方謀公衆之利益一方尤當重個人之私權固不可徇私以害公亦豈宜因公而遂置私人之權利於不顧吾國收用土地法雖未頒布然前清時代於海塘河堤工程圈用民地尚有酌給地價之舉捍災大工億萬受惠尚不忍聽少數人之損害致抱向隅何况築路關係之鉅究非河海工程可比奈何以没收充公之峻法施於無辜業户也哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十三）] [  一之]  
　　　京中央政府各重要機關尤注重於全國人民之公益譬之有人挾資經商不知此項商業種種統計及其赢利上盈虚消息若以一函逕達商部部員即據所知或調查其所有卷宗而一一懇切致答彼輩視部務爲「本分」上應有事絶無「敷衍」「擱置」等弊右人民對於答覆書中有未盡了了處更不妨繼續問難彼輩爲部員者亦决不至　是而萌「厭憎」之私或梢稍以輕心掉之也 
　　農部之於農民其功績尤顯著即如「清明白百合」一種美國清明節所行銷者大抵均從國外輸入每年消費無形中爲數頗鉅美農部有鑒乎此特從事研究土宜並敦勸氣候較和之數州加意培養乃前數年所著成　聞竟以南加州所産者爲全世界最優良之白百合云 
　　農民及時下種無論蔬果瓜菜或五榖雜糧均可向農部探詢種植培護諸法有時部中並須特派農事專家分赴各鄉指授其農民中有因種植不合法而不能得收穫上究全之良果者若逕將其事　報部部中必與以滿意之答覆或竟遴員察視而助其耕作上種種之改良焉政府對於農户此種報告不獨不加以壓憎且覺政府農民間恒足藉此報告中失敗經騐於農事研究得有相互之利益者平心論之反令人歡迎之不遑也記者對於此種報告又不得不聯想而及於我國前清縉紳録中所載五榖歲收成數之滑稽可　蓋我國官樣文章無非由僚屬或胥吏隨意填寫以塞責國計與民生對此關係本甚薄也今我中國國體雖更而一般居官者敷衍之慣習以視前代或且變本加厲焉尚復何人從而革之歟 
老申報 
[雷擊墳墓（見光緒二年四月二十五日）]  
　　前數日晚間天忽起電光閃爍中雷聲隱隱少頃雲開雨　天復晴霽不意有開設在金陵南門外大木行之鄭聞泰祖墳一所坐落亦在南門外賈家凹地方其管墳者昨早來行言其祖墓於昨晚被雷擊開土堆將棺蓋揭出半里許果在山下棺内骸骨雖未全動而骷髏一具業經抓在墳外棺木四　俱被雷火燒焦鄭姓聞知趕即前去查看乃其兄之棺柩也其兄死已三十餘年葬亦近三十年矣塚中枯骨旣脫兵災復遭天譴吾不知鄭之生平是否果有隱慝歟然不罰之生前又不誅之死後迨遲至三十年而始降此罰是豈前此之陰罰疏漏乎抑今兹之朽骨作祟乎均不可知也或又謂雷之所擊蓋别有妖物藏於塚内果能是則鄭又何獨不幸而罹此慘刧乎謂城門失火殃及池魚其信然歟 
常識 
[世界著名之香料] [  君豪譯]  
　　世界貴重之香料著名者爲肉桂肉　　　　花丁香胡椒　蘭　芥子等其形狀及産地略述如下 
　肉桂　　　　　樹皮産於　　 
　　　　　　　似馬來西亞之　外　　以　色有光澤之皮 
　　　　　　　　　　　 
　　丁香産於西印度及南美樹芽囑乾所成之香料也最佳者長於摩洛哥島其名不一法文爲GLOU意即釘也以其形似 
　　胡椒種類不一大率分加瑪加椒黑椒白椒開夷立椒四種 
（A）加瑪加椒此種係當緑樹果未熟爲日所曝而成形似石榴産於西印度加瑪加地方稍大 
（B）黑椒係漿果囑乾者附生於葡萄樹上西印度産 
（C）白椒黑椒之變種僅換外皮 
（D）開夷立蕃椒椒之小者曬乾後復研之爲末 
　　薑爲一種乾矮樹生於印度西印度澳滿等處當未老時保護之令不乾沸之有糖質 
　　蘭類爲鬱援植物之乾筴土著於墨西哥等地西班牙人極　用之於牛乳内 
芥子係將芥子壓碎篩過後所成之粉末 
 
[夷　廟清　臺（古蹟圖七十三）]  
雜録 
[游歐筆記（二）] [  陳義]  
　　三等客艙在船中部貨艙之上面頭等在船頭樓上二等在船尾樓上特别三等艙即在普通三等艙後面房僅三間甚窄小每房鋪位六個分兩層房中有面盆架一盆一睡椅一壁上掛大鏡一面裝木架一上置飮水一瓶地板上鋪呢毯鋪上備墊被一蓋毯二枕一旁圍以帷頗整潔惟通空氣處僅一小圓孔 
殊不流通床下可放小件行李房中隙地無多余及彭君之行李均置之門外空地坐客除余及彭君外皆俄日人能英語與談頗每日早八時早餐十二時午餐五時晚餐　食在房側長桌上（並非桌即尺許寛之木板附諸牆上者）每人西菜一碟桌上備有麵包可以任吃不吃西餐者可命茶房另備日本料理此外午後三時吃茶一次每人茶一盞佐以蛋糕 
　　普通三等艙爲大間鋪位約百餘鋪上僅草席一床被毯須自備船上亦有出租由上海至倫敦租費一元四角五分艙中間置長　數張食飯即在其上每日開飯三頓皆日本料理每小菜一碟坐客大半皆日本人華人僅十一二日本留學生自日返粤者一江蘇殷寳書君赴新加坡華僑中學校敎員之聘者三直隷人應缅甸某法人繙譯之請者五南京緞商往缅甸經商者西人亦有數個 
船上茶房皆日本人稍解英語不甚娴熟余伴彭君能　日語與之交涉尚無隔閡甲板上有洗面處置面盆數個旁有吸水　一個可自帶手巾至該處吸水洗用船中有洗衣處洗領子一條洋八分襪一雙洋八分汗衣褲每件一角二分襯衫一件洋一角八分一星期可取又有理髮處剪髮洋一二等客一元三等五角（皆可給日鈔）浴室自午前八時至午後五時可以隨時入浴是二日船中温度約華氏六十八度夜間須蓋被余　至此時已午夜矣船外風濤更厲船亦摇擺更甚余遂就寢十六日早起天霽風濤已息船行甚穩余胸部亦安甯時船已航過厦門矣早餐余吃飯二碗上午登二等艙甲板上觀外人　各　游戲惜余身疲倦不能加入也余患船病思以少進食物爲宜是日未進午餐午後二時遥見海中有一小島又一小汽船漸落余船後時有船友告余曰船行將過汕頭傍晚時見船中温度華氏七十二度西望有無數帆船或曰此漁舟也十七日大霧船不能前進停至下午三時半始駛進香港泊於港中距岸約半里霧猶未散余乘小船登岸船抵港時有檢查官上船騐護照日人西人印度人皆須繳騐華人不騐 
余在上海時欲知船中情形無從調查且以後赴法者尚衆皆欲知此中情形故余不厭屑瑣詳記以寄以後到各埠余必續有以告也 
小說 
[歐戰小說老愛國者] [  雄倡]  
　　戰塲之土尸横遍野血流成渠即翁樂觀敵軍之見殊亦且歎其愚不禁咤曰噫汝曹直求死耳汝曹固將立得死所時德軍旣進前敵聯軍乃沸怒槍聲大震陣前機關砲續續而發已而萬聲雜動槍聲遂亂第見德軍僵仆成行如玩戲之兵卒觸拳鋒而仰逾三十秒鐘德軍死傷如積遥望戰塲之上均渺小之夫四奔如駭蟻空際巨彈逐其後翁見之驩呼致祝露其盈頭之白髮遥嚮夥伴揚其冠呼曰儒子輩佳絶汝曹此着至當汝曹獲戰績决矣否則何有此乃無與我事吾其以棄物終矣言次黯然神傷仍續觀山下戰事欷歔不止又逾十分鐘後翁見有可措手者矣或且其事較山下羣少年戰士効命彊塲尤得善果蓋十分鐘後始見德軍左右翼陣脚動翁方觀戰亦不自知何以半觸其目大抵瞥見一矛鋒閃閃動於日光中因而辨之　山下谷中尚有觸其目者乃木然立觀一分鐘中遥見有騎卒一隊瞥然横越樹間隙地而過少停復見　土漲起高出　　則步隊動也翁立知旨矣惟自覺孤立無援又自審衰年精力頽敝當此巨隊之勁敵自念計將安出默計聯軍宜得警　然又知此耗必不能及時而得其事局已預爲翁燭照而逆　蓋德軍已發偏師一旅將潛師登山繞越山頂之下直　聯軍後背包鈔英法聯軍之後前後夾攻殲而覆之惟翁足以中梗其道蓋德軍固將道出是間越此田隴易耳翁念及此斗一引目視此小屋心中熱血騰湧勇氣立生屋本臨衢踞此殊有一夫當關萬夫莫上之勢蓋山路斗絶惟此一徑可上若得善槍者臨窗扼守則足以梗塞此道至於聯軍中聞警而止翁思至此不期自　得意形諸顔色自念身已老廢其果老廢乎哉行當示以老人之能事乃立奔田隴之次至於小屋之下且不入户念敵軍至時自能破其扉不當預自毁之則繞至舍後得一小牕遂以槍刺毁其窗格越窗入登樓得一窗頗適於用迨德軍第一人出現於山徑時翁已實槍儲彈以待此德騎方在鞍上迴首欲大聲而呼謂道已清而翁槍發彈出已直貫其咽尚有五騎在路轉處遲徊不即進翁又發槍嚮之中其二並殪一馬餘騎遂力鞭其馬轉馬首疾自引退其一墜騎者力自地上躍起抱頭鼠竄而去翁大呼復槍之其人立仆道周蛇行而避彈已而漸起側身復奔翁獰笑知旣發槍德騎將歸報有人扼守此要隘矣將使其進兵加慎慎則濡緩翁念協約國聯軍得耗當在何時德軍將母用砲見攻否因又自笑納彈於槍方實槍時默禱上蒼冀山路巉峭敵軍運砲不易遽上則亦可少延緩其　刻時已有騎兵一小隊至去隘以稍遠而列陣翁念敵乃不復敢遽進其殆欲以此誘我耳 
[自由談之自由談] [  不冷]  
　　時間時間有定者也應用時間無定者也故對待時間之法唯視我應用之如何合宜耳其於時間之本體初無關係也贊成反對殊多事耳 
 
 
 

Page 15

 
 
   
 
 

Page 16

 
 
   
 
