# 1898 - 12 - 4908889

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲　　富庶之區尅蓋紛　官商薈萃本館所出　　行銷甚　　者如雲兹特格外加工赶早刷印星　　　前往風雨無困俾當日卽　派送以娶先覩爲伏者之心至蘇州隣近日里之遥就近購取亦較前早到一日想諸君子酒後茶餘當必爭先拔閱也現在　友人在蘇　　　發閱報諸君及欲承辦代售者祈移圡蘇城包衙前鳳凰衖申昌分店購取不悞謹此布陳諸維鑒及 
[新印大字古文雅正告成] [  圖書集成局代啓]  
　　是書乃漳浦　聞之先生評選及前賢均皆選　可爲雅正矣飛鴻閣書林倩本局代爲排印出而周世其中自漢唐宋明廟文二百卅餘篇　　名臣奏　採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅　楠　　閣發兌此佈 
[報紀江蘇學政瞿大宗師整飭南菁書院章程示諭書後]  
　　江蘇之有南菁書院也自光緒九年癸末始　時則瑞安黄公督學江左慨士習之窳陋慮時事之多艱欲以鎔經鑄史之學振興後進簡迪英髦俾各養成有體有用之材以備國家作楫作舟之選特疏奏請籌欵定章於江隂城内創造書院取朱子文義命名南菁維時左文襄公方督兩江特撥公款銀一萬兩以助其成黄公乃於癸未秋月檄調大江左右各屬之高才生聚於江隂考棚試以經史文辭各藝額取若干名送院肄業禮聘南匯張學博嘯山先生爲院長一時敷文抱質之士莫不于于而來爭自濯磨以期進於樸學其明年張先生以老病力辭歸里繼張先生主講席者爲定海黄廣文元同先生迄今十餘年教思不倦黄公之後繼學使任者爲長沙王公茂名楊公均好古嗜學倡率多士於院中增建號舍加額分課近歳督學使者又添設算學别延院長始則每歳一甄别後乃三年一甄别肄業諸生之中式鄉會試者每科恒數十人院中題名之匾幾滿爲天子文學侍從之臣者後先相望課士得人之盛論者謂自阮文達公浙中所建詁經精舍後於此僅見蓋非黄左諸公創之於前諸學使持之於後其效殆不至此兹者新學使瞿公方蒞任卽以整飭院章爲首務前見本月十五日本報所紀菁莪樂育一則蓋由學憲札行各府由松江府轉行各學而上海縣學宣廣文遵札曉諭之文也其文錄憲札云照得南菁書院之設原以講求實學培植人材意美法良甚盛舉也頗聞近來住院士子不及昔年用功之勤或去住不常或初終異致正業居學將何取焉本部院下車伊始用加整飭爲此札府轉行各學曉諭諸生定於二十四年正月十八日甄别經學二十日甄别古學算學意欲延攬羣英相觀而善又念原定膏火爲數尚薄特與酌籌經費議定正額六十名月增膏火錢三千共給十千略資津貼又以每月三課每課交卷動必逾旬則是一月之中疲於應課無暇讀書名實未符殊失本意今擬還復舊章月行兩課俸有餘力諷誦研求所治何書必有日記以覘實獲尚望有志之士負笈偕來會友輔仁互相勸勵一慰使者逺聞必許之誠有厚望焉執筆人閱此不楚心竊忻然爲士林慶也夫學校者中西之所同也乃學校之得人材中不及西者以中尚浮文而西務實學故也惟中國書院之設不盡爲應試起見故造就人材較有實得是中國之有書院猶西國之有學校也所異者西國學校之長有進退人材之權而中國書院則僅有膏火以贍其身而進身之途仍必由於考試近見龍學使於院中諸生特疏保舉數人皆奉旨錄用此途旣開則懷奇抱異之士莫不爭効所長以期出人頭地矣惟是院中肄業生膏火向章每名月給鋪七千文除各人所貼膳資三千文實得祗四千文耳寒士或不彀所需不免分心於外務今旣加至十千則除貼膳資每月實得七千文卽令除去正月十二月以每年十月計算亦可實得錢七十千益以月課花紅可足百千之數較之中等館榖己爲過之何以聚人曰財當事者殆深得此意焉至於肄業之有日記尤爲至當溯當黄公創建時曾取本邑龍門書院章程爲藍本龍門當前院長興化劉公主講時每逢五十日期分班呈閱日記講貫至夜分不輟十四年中造就甚衆如桐廬袁爽秋榷使績溪胡鐵花刺史上海張經甫别駕均爲院中高足弟子此外之筮仕各省展百里才者指不勝屈如秀水盛平之上海李平書二大令均經大吏奏保循良先後奉旨嘉奬雖宋時胡安定之得人何以過之至溯興化教法之善實在閱講日記一端其成效爲尤著今南菁之有日記亦己數年而又得瞿學使之整飭行見人才蔚起卽以覘國運之盛昌焉豈不偉歟 
[膠州好音]  
　　廣東省城博聞報云某西字報言英廷特派水師提督帶兵艦數艘前往東省之膠州閩省之山沙等處保護並委某員前赴總理衙門爲中德解和其事大致三端里内定可議有眉耳○又譯山東友人來信述及近日膠州各國兵艦皆來保護相形之下德兵艦聲威大减倘日後和議不成德國亦不敢卽行開仗 
[膠事類誌]  
　　循環報錄西字報云德國接到俄國傳單於西歴十二月十八號濟蜜拉司至俄政府衙門議論中國膠州大連灣等處事宜謂中國如許賠償德國兵費俄必以十戈從事如德國久佔膠地不肯讓出則俄人之旅居中國通商各口岸者亦當悉數調回以便開仗所述如是姑照錄之○又錄俄報云聞中國有議償還德國軍餉銀六十萬兩之說如果確實俄必起兵攻擊不再忍耐云云觀以上兩節俄德旣屬同盟當不至此但西報旣有是言姑照譯之又云西歴十二月二十三號日本政府因德俄兩國割據中國膠旅要口有關亞洲大局特彚内閣各大臣開議各抒所見籌保鄰固圉之策想日本君臣必有碩畫宏謨也又錄日本某報云日廷擬諭令駐北京之日使請於總理衙門償還德人兵費令德人退出膠州 
[戰艦怱忙]  
　　英或豹亞虎鐵艦業己抵港船甫下椗船主林敦卽赴見駐港水師總兵賀蘭想因請命以定行止也聞此船將落煤三千墩然後尅期北上至於卡刺輔頓一船則於十二日開行前往北洋矣或謂近日英國駐東方各戰艦行蹤無定幾難捉摸前數日雖有十餘艘泊於舟山羣島期餘諸船則遊弋北洋日高之間來往無當一似潛窺俄人動靜者故人言英俄兩國將恐事機决裂然此亦揣度之詞耳錄港報 
[火車肇禍]  
　　法國來電云華歴十二月初二日由巴黎斯至馬舍里之火車中途怱與來車相碰以致附車之法員三人受傷而死搭客之受傷者亦有十餘人 
[法日條約]  
　　循環報紀本月初一日日廷接有電者言法日兩國更改之條約己經法廷允准施行不久卽在日都東京互相更換矣 
[考騐星質]  
　　廣東廣州省城博聞報云往探北冰洋之美國武弁沛立近回紐約載有隕星三顆大莫與京據 
 
 

Page 2

 
 
云是星係一千八百九十四年五月間在美物爾海灣所得檢取之時適逢雪霧交加目難開視故竭晝夜之力方能舁諸船上内一顆名推恒脫計長十一尺二寸寛七尺六寸厚六寸重白墩其色黑赤其質與古銅無異面有孔竅係淡緑色騐得中含鐵質九成二臬克爾八分 
[名鎭大火]  
　　蘇州府吳江縣屬之盛澤鎭一繁富市廛也上月杪某日忽兆焚如之禍時適狂風怒吼祝融氏大肆淫威竟將下岸一帶鋪户六十餘家房屋二百餘間悉數捲去其中有綢莊十餘家資本甚鉅綢貨適皆進足至是竟盡付刦灰統核所失除房屋不計外約值銀一百五十萬兩之譜誠巨災也 
[蕪湖小火]  
　　蕪湖訪事友來函云前此火警頻仍事後均傳爲匪人所種因之當道己出示訪拿並懸有賞格謂能當塲擒獲火匪一名解局訊實者定當給予重賞是以日來火患己較寗謐然際此風乾物燥居民之自行失愼者亦屬不免本月初九夜二街河口司署間壁某姓草屋不知緣何遺火突然光燄燭大熾熾熊熊不可嚮邇各洋龍聞警立即飛馳雲集幸取水近便未及炊許卽經撲滅僅燬茅屋三椽左右居民未遭殃及亦幸事也 
[沙市小火]  
　　沙市滸巷口對面之興盛和米店有屋三重中間寓屠牛者日宰牛十餘頭鬻於市取其脂膏以爲燭料本月初五日申刻正在積薪爇火傾液煎膏孰意火燄直上勢難遏抑霎時間紅光萬道上燭層霄迨鳴鉦告警水龍馳至己成一片焦土矣前後進搶救得法未至殃及亦云幸矣 
[白門喜雪]  
　　金陵采訪友人云自上月二十日得雪之後氣候得和風日晴麗菜圃青肥菘畦緑膩黄人曉起被黄棉而日妍青女宵征肅青林而霜霽迨本月十二日倐乃北風之刮地曾疑飛廉之怒號旋油雲之蔽天兮如墨海之捲狂濤洎麗譙之鼓三轉兮忽六出之花飄颻如玉龍之盤舞於空際兮又若從空而下鵝毛至翌晨而登樓朓望兮玉沙萬斛己灑遍夫林臯於是蔀屋黄童茅檐白叟咸抃舞而作歌曰上天降康屑瓊琚兮潤遍坱圠樂只且兮嗟我來牟滿春畬兮操豚以祝慰篝車兮太人占之夢惟魚兮 
[揚城瑞雪]  
　　揚州訪事友來函云郡城入冬以來非惟雪意毫無卽雨澤亦復稀少各鄉農民深恐有妨來歳春收望雲甚切詎連日更復和暖宛似小春迨本月初十下午陡起北風氣候始覺轉寒入夜風息而寒威更甚翹首空際但見星月韜光凍雲四合謂滕六君始將稅駕矣十一晨起果見簷牙屋角一白無垠高下櫢臺無異銀妝玉琢而鵝毛大片猶飛舞滿天庭中堆積約厚寸許騷人韵士方擬煮酒圍爐作消寒雅會乃未移時依舊杲杲日出所謂如鹽如絮者均歸無何有之鄉然四境老農得此祥霙己莫不喜形於色矣 
[堵壩蓄水]  
　　揚河歸江各壩經運司江都轉遴派熟諳工程之員分投勘估堵築等情己紀前報兹聞都轉因河水日落往來船艘擁擠非常特諭令承辦各員從速竣工赶緊堵閉俾可蓄水以濟舟行各員遵卽督飭夫役不辭勞瘁昕夕從事刻聞馬鹺尉承辦之東西灣毛鹺尹承辦之壁虎橋等壩昨己次第禀報合龍其餘各壩大約月望左右亦可一律竣事行見活水源長毫無旁溢中流容與或可無虞壅滯矣 
[備豫不虞]  
　　杭州訪事友云自德人佔據膠灣後又聞英國襲取舟山兹有寗人來杭述及海洋之中雖有英船游弋並未登岸而杭地謡言四起民心惶惑撫憲廖中丞深恐匪徒乘機竊發持飭各路巡防認眞查蔡嚴拿造言生事之人并命各營加意操防習練純熟以備徵調各屬教堂特飭地方官派撥兵丁保護以防愚民擾亂省中諸洋人住宅及教堂等處由統領李總戎分撥營勇在左近駐紥兩首縣亦派差役分布隨時巡察思患預防可謂無微不至矣 
[鎭軍還轅]  
　　皖南鎭李壽亭鎭軍前經兩江督憲劉峴帥奏調鹽試本科武闈於十月初四日道出鳩江前赴曰門試旣竣又奉札委查閱沿江砲臺及江海防務勞勞旌節數月於兹近始返斾上駛於月之初八日駕臨九江地方文武各官及所部之蕪采練軍等營咸率健兒迎迓江臯旣登岸卽就西湖池小營暫駐襜帷拜會各當道嗣於初十日改換民船向寗國鎭轅進發 
[鐵路委員]  
　　林子鶴大令佐聽鼓鄂中歴任大冶諸邑兹者漢口鐵路局急需人上峯遂委令大令承辦一切事宜刻己奉札到差矣 
[請委帮審]  
　　蕪湖縣吳邑尊前因公事紛繁兼之多病禀請上游札委當塗縣丞畢魯村二尹來蕪帮審以資臂助旋因二尹奉檄回任帮審一缺遂暫虚左兹聞大令己另請委前署藩經歴鈕殿三藩叅承乏是差從此贊鳴琴而助雅化將見案無留牘民號賢君矣 
[創辦圑練]  
　　蕪湖訪事友來函云省中大憲因外侮方作内患宜防由臬憲趙廉訪刊發圑練切要章程十條札行皖南北各州縣飭令督同紳民克日開辦兹聞蕪湖道轅昨又連接兩江督憲遞到五百里排單亦飭迅速開辦圑練並稱每縣至少須練本鄉壯丁千餘名方足鎭懾地方藉輔制兵之不足其軍械號砲准由官給並約以官民互相聯絡之綱領十二則蕪湖道袁觀察連日會集蕪湖縣吳明府保甲總辦林太守悉心籌畫聞己議定分東南西北爲四鄉每鄉先練壯丁三百名除選派公正大紳或耆老爲總董爲練長外並派熟諳操演及槍砲步伐之武弁六人爲教習按期訓練嚴予課程俾一朝有事旣可保其鄉閭且可助同長吏登裨守禦竊謂守望相助本係古法倘果能實力辦理則清盜賊而保閭閻其收效當亦不淺也 
[會考西學]  
　　浙省自振興西學由撫憲廖中丞籌欵在普慈寺設立求是書院額定生徒三十名委杭府林太守爲總辦另延中西教習傳授各學肆業諸生按月各給飯食零用洋五元月試二課優給奬賞現屇年終由監院禀請撫憲甄别以定優絀廖中丞於初十日委林太守親赴書院會同教習考試試畢卽將試卷交太守帶回送皇撫署校閱 
[提覆文童]  
　　蘇州采訪友人云桐子霑太守以本届歳試所取各屬文童前五名文理均不相上下因定於本月十六日辰刻提覆將宅門嚴加扃鑰命作一起講以定案元所有禮房書吏等人不准越雷池一步胸有成竹者固不難自出心裁其倩搶手傳遞之諸童則不免束手無策矣 
[匪首正法]  
　　九江采訪友人云江西義寗州匪徒張仁山梁志牙潛謀不軌事發經州尊黄菊秋刺史禀陳上憲會營兠拿十一月十九日獲諸某處就地正法其爲從者則解赴省會訊懲 
[弑嬸巨案]  
　　蘇州訪事友來函云横涇鎭附近某姓家人丁繁衍長子某甲年逾弱冠懶惰性成不務正業有嬸母某氏青年守寡矢志柏舟本月十五日氏由某戚處收得洋銀十餘枚以備年底各項開銷甲知之向嬸告假數枚嬸不允甲卽懷恨而去潛於十六之夜掩入嬸之臥室涌伏暗陬擬至更深時潛出竊取詎氏預將洋銀藏於枕畔甲俟嬸寢後掩至牀上摸取氏驚醒極聲狂喊甲慌急之中不知何來鐵鑿當將氏直刺一下不料適中咽喉立時殞命時家人及鄰右人等皆己聞聲麕集因將甲當塲獲住十七日由該處地甲投報吳縣署請騐賴大令准詞卽於午後帶領書仵人等乘坐官舫臨塲檢騐屬實遂將甲帶回省中照例懲辦 
[莠民凶横]  
　　湖北黄石港爲濱江巨鎭屬武昌府大冶縣所轄民情素稱强悍近年爲輪船上下之所扒竊匪徒皆倚此爲逋逃藪且距縣治極逺又與武昌縣犬牙相錯以致莠民日衆賭博搶奪之案時有所聞客有自該鎭來者述於本館采訪友人云該鎭出產向以花布爲大宗業此者以吳皖人爲多鎭上向有吳越會館係三江兩浙商民所公建董其事者爲皖人汪某該館門臨大江近年因駁岸冲决勢將傾圯春間由 
 
 

Page 3

 
 
注某籌欵興脩有本地痞匪某甲出而承攬汪以其素非善類婉言拒之甲謂我輩生長是邦會館旣興此鉅工斷不容外人侵越汪亦無如之何遂訂明工價若干令甲包辦詎甲得價後卽喝雉呼盧任情揮霍并不將工程認眞經理迨夏間水漲前功盡棄各捐户皆謂汪辦理不善嘖有煩言今冬水退後汪遂另雇工匠親自督工重脩乃某甲老羞成怒突於某日率領匪黨數十人蜂擁而來將汪横拖䜿曳投之江流各工匠見來勢洶洶不敢與較亦遂紛然四散匪黨亦揚長而去時有某划船在旁目擊赶卽將汪救起未至葬身魚腹然己病莫能興旋由汪家屬及會館諸董就近公禀巡司請爲懲辦巡司伍少尹紹美惑於門丁之言不敢與若輩結怨只得敷衍了事於是客帮鋪户皆抱不平相約閉門罷市并聯名赴大冶縣禀訴邑尊張香谷大令接禀後立卽簽差嚴拘凶徒究辦并安慰各商令其照常生理惟匪徒則己匿跡銷聲查如黄鶴汪因入水受寒病勢頗重至今尚未痊愈末識能無性命之虞否 
[鄂中瑣語]  
　　湖北采訪友人云總辦鐵路大臣盛杏蓀京卿僑寓漢口通商銀行見行中餘屋甚多因函至滬江令瀛眷附船來此居住○自膠州一役薄海臣民同深義憤鄂中諸宿將雌伏有年際此時事多艱遂各奮雉飛之志不知張香帥如何裁酌以遏義忿也 
[跳戲大觀]  
　　泰西向有跳戲之舉滬上寓居西人亦行此戲以相娛樂前晚鐘鳴八下法界大自鳴鐘石級前預飭工匠高搭布篷届時車水馬龍絡繹而至西國官紳巨商齊集大廳徧懸法國旗幟燃點電燈光明透激俄見西女裝束而出以錦帕纒頭楚腰纎細輕如柳葉效趙飛燕作掌上舞衆皆拍手歡呼聲達户外鐘鳴十下江海關道蔡和甫觀察偕譯員鳳夔九太守乘坐馬車而至法讞員鄭景溪大令南市馬路工程總辦陳季同總戎亦來觀盛典直至斗轉星移始各盡興而散 
[英界火警]  
　　有某姓賃居南泥城橋迤西馬立師洋行新建房屋左近前晚十一下鐘時因潑翻火油燈火延床帳炎炎上熾幾於一發難收幸左右鄰人麕集救之祝融氏遂歛威而退計僅焚去平屋兩椽 
[幾兆焚如]  
　　前晚九點鐘時本城陳市安橋夏洪興麫店所懸火油燈忽然爆裂以致光燄熊熊滿室皆火鄰人聞警齊集汲水灌救得以轉危爲安亦云幸矣 
[暫停讞政]  
　　昨禮拜二係法公堂會審之期因西官别有要公飭探咨照讞員鄭大令停訊一期 
[准立公所]  
　　西人所食之牛肉自洋商鉛門禀請在虹口設立宰牛公司凡各牛肉莊所售牛肉須將活牛驅至虹口公司聽憑宰割帶回售賣兹法租界牛肉莊龍星順興等十餘家以南北路程較逺諸多不便環禀法總領事請飭公董在褚家橋一帶擇地建造宰牛公司聞領事己准如所請矣 
[不准專利]  
　　本埠南市沿浦灘自十六鋪直達南碼頭一帶新築馬路告竣後馬車東洋車等均可在此往來日前有章和卿等環投善後總局遞禀聲稱商等現知南市馬路竣後商務日興東洋車一項是處雖有往來大都係野雞包車索價甚昻殊爲不便商等購置東洋車白輛每月照例在局報捐擬在馬路往來兠攬主顧以開風氣而便行旅惟自設之後不准他項車輛溷入以清界限務乞恩准賜示遵行等情當由局中會辦孫星垣直刺察閱後昨將批示懸諸頭門略謂該商等集成股本試辦東洋車百輛到局照章報捐以興商利自是妥便應准照辦惟馬路之設原爲便行人興商利起見若任該商等專利不容他車往來自是囿於一隅與設立馬路初意不符卽燃燈設巡修路諸善後經費亦無從出所請專利一節應毋庸議原禀存 
[不准停櫬]  
　　四明公所其地毗連租界建有殯房爲旅滬各同鄉寄櫬之所自法總領事出示界内不准停棺限六個月内一律搬盡捕頭飭探先行知照公所此後屍棺不准舁入並派探夥逐日看守所有搬出之棺隨時禀報 
[彈壓滋事]  
　　年關將届居民例須購辦年貨因此各店鋪咸有應接不暇之勢有一種不法之徒往往乘忙碌之時膽敢白晝奪人財物關道憲蔡和甫觀察洞悉其情因於前日札飭上海縣先事預防派差彈壓黄大令奉札之下特於昨日分派差役赴城内外隨時照料如見流氓滋事立卽解案訊辦各差均遵諭而去 
[驅逐瘋僧]  
　　昨日午後有年約三十餘之僧人至海防廳署大堂擊鼓鳴寃自稱與師父雲遊各處行至雲棲地方被緑林豪客將所有銀兩搶刼一空并將師父砍斃是以來此控訴廳差告以爾若果有寃抑可投縣署具控此處是海防廳署不理地方訟事僧稱上海縣黄大老爺公務紛煩不及辦理故到此處伸寃言畢喃喃不絶廳差知其患瘋向之驅逐僧始悻悻而去 
[總巡捉賭]  
　　本埠大東門内化城脚小陸家宅中有邑人王焦生者自稱庠序中人素有劉盤龍癖本月望日起每夜糾合著名賭棍流過頭金榮卽陶金榮毛蓬阿囝卽余阿囝蒲鞋頭阿毛卽陳阿毛及南市著名流氓高和尚以及如三彌卿等十餘人在家抽頭聚賭呼么喝六之聲通宵達旦詎料事機不密爲現辦保甲總巡鍾受百明府訪悉遂於前晚傳通班局差勇役到局伺候明府恐洩漏風聲於臨行時佯稱出城查夜及到大東門口卽命折而往北馳抵王宅當由明府帶領各役首先入内其時各賭徒正在興高采烈之際一見明府駕臨均大驚失色欲思逃逸己經不及惟蒲鞋頭河毛等七八人知事不妙由後門乘間逃逸明府喝令分投拘拿當塲拿獲陶高余及素卿如三等六名並賭具銀洋各物又在高和尚身畔抄出聚賭記帳摺一扣明府卽向陶金榮高和尚等詰問頭家爲誰供稱係王焦生又問王在何處供稱頃刻尚在現在不知何往明府命各役四處搜尋良久旋在别室床底下將王拖出時王滿面灰塵大呼公祖恩典明府大怒喝令局差將一干人証一并帶回局中聽候訊辦迨明府回局己經東方破曉矣 
[研訊誣扳]  
　　日前本報紀誣扳圖盡一則内緣乞兒陸來發應十六鋪巡防中局委員潘仲泉二尹之雇在火塲中搜掘燼餘各物當時檢得燒過之銀錠一塊私往施家弄口萬成銀匠店中兌易洋蚨四元三角嗣後被捕役拘獲盤詰始露破綻復稱與彈壓圑勇金松剖分金松聞知自以禍不得了潛購阿芙蓉膏背人吞服經同儕灌救得甦事後被局員所知飭將人証一併押候訊究以期水落石出至前晚三鼓時二尹升堂飭地甲鋪役將在案人証一併帶齊先提周瑞松到案研詰供係本邑人年二十有四曾在附近施家弄口開設萬成銀匠店己歴多年日前有陸來發偕一同類至小的店中將燒殘之銀錠一塊囑令兌換當將銀權之約重三兩有餘當卽照數付洋銀四元三角二尹謂爾之貨物曾在帳簿上註明否供　註明廼命地　將帳簿吊案查閱斥問何以不將分兩塡入供稱向來均不塡註二尹大怒謂顯見爾店作事不能勤愼今願賣抑願罰供稱求請恩斷二尹判罰洋銀二十元撥充滬北仁濟善堂經費具結交保復提陸來發供係本地人向爲乞丐日前應雇在瓦爍場中收拾小的貪小將銀錠一塊向萬成銀樓兌得洋銀四元三角當時與勇丁金松同往二尹怒謂此案己據周瑞松聲稱是爾與一同類人偕往何得妄牽無辜之人以兾圖害喚令拖下重責一百板著令迅將同往之人交案訊辨 
[上海縣署瑣案]  
　　前據總巡局解送劉長泰控屠九裕等賴租等情一案至上海縣請訊前晚由帮審委員蔣壽林刺史升坐花廳研訊劉供稱天津人今年五十六歳向在英界寳善街開設三義公鞋店上年五月間有屠九裕李榮海丁禮清等合股租開小的店業言定每年租金洋八十元以三節歸還不料本年五月初屠等暗與徐少更合股另在附近開設一店所有租銀並不付不小的無奈控經總巡局奉訊斷令屠等 
 
 

Page 4

 
 
三人交洋八十元到案當時屠雖遵諭及往收洋忽又改變是以解案求斷屠供紹興府屬餘姚人去年租劉店業嗣因虧本閉歇富至徐店爲夥現在願將局斷之洋交案丁供天津人餘詞相同李榮海供稱亦天津人去年與屠九裕等合股租三義公鞋店生理今年五月間屠等與徐少更另在附近開設一店老店祗存小的一人無端遭劉長泰投局控告意圖拖累叩求明鑒徐供本地浦東人爲鞋店生意屠九裕丁禮清自願到小的店中爲夥并非謀挖求鑒刺史得供以屠等旣願償洋姑免深究判令將洋銀八十元限三天交案給劉具領完案○縣捕拿獲在浦東德生棧圖竊未成之竊賊朱金金解案請辦前晚亦由帮審委員蔣刺史升堂提訊朱供浦東唐橋人今年三十六歳向駕一葉扁舟藉資餬口前夜小的在德生後面大便適有竊犯在該棧逃出致被誤拘求鑒刺史判責二百板具結保釋○信益舊貨店主蔡國光在縣控查少溪圖賴金表價洋一案經縣訊供後以蔡子炳華供詞不符未便究追著原被出外各邀公正人清理在案昨日蔡炳華邀到嚴樹寳及天豐店主查少溪邀出萬源永陸元泰兩店主等各公正人相約到縣知照原差旋由該差據情入禀奉黄愛棠大令諭飭各人往土地祠核算禀覆候示 
[美界捕房紀事]  
　　前晚賊犯唐阿滿竊取崇明路某姓家脚爐携之而出經傅包探所見拘入捕房捕頭令押候解送英界會審公堂禀請讞員張賡三直刺訊辦○本邑人朱元元之妻馬氏輕盈嬝娜姿態可人雖廿四番風己算到揀花時節而嫣然一笑依然百媚横生月前被流氓趙德和誘逃朱碧海青天終宵悵望而廣寒深鎖終莫得竊藥常娥至昨日始在西華德路邂逅相逢遂扭入捕房控訴捕頭令押候解送英界公堂禀請讞員訊辦○昨日本邑人王阿三不知在何處竊得鐵鍬一柄爲管路西人所見立卽拘入捕房捕頭令押候解送英界公堂禀請讞員訊辦 
[湯餅移賑]  
　　昨接劉松甫善士函稱添丁彌月承諸親友厚貺晬盤本擬湯餅申謝第念窮民無告枵腹堪憐爰節筵貲洋六十元移助施粥卽爲親友造福等云敝堂祗領之餘具徵大善士節用愛人推恩錫類福田廣種生男更卜多男義路同遵有子必爲令子仗育麟而活命代嗷雁以傾忱[  上海虹口元濟善堂董事嚴信厚施則敬等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[索欠起釁]  
　　南市鹽碼頭森和煤炭行日前遣夥潘雲杓在浦中雇楊阿連之渡船裝載炭八十担松柴二十担運往滬北新閘大王廟左近某姓煤炭店中交卸當時論定船資七百文潘付小洋七角餘再找給前日揚遇潘於新馬路中向索前欠彼此互相口角爭扭潘卽赴馬路善後局中控情提究局中會辦孫星垣直刺准詞卽飭十六鋪地甲將人証拘局於昨午升堂研鞫原告番雲杓供稱在森和煤炭行爲夥向來雇船裝貨每擔定章給錢十四文由買主應付小的前日雇楊之渡船裝運柴炭至新閘言明錢七百文　其先在交卸處取錢故小的不爲應付昨日遇見竟敢與小的爲難是以控諸案下飭乞訊懲楊供小的係江北某邑人向在浦中駕船度日前由番姓雇小的之船裝取柴炭等　運往新閙交卸因該行索資無著小的卽向雇主潘姓索取潘當給小洋七角尚有零找許令後給小的因迫於應用是以向索口角不敢扭毆上兩四供與楊是同鄉同業此事曾由小的介紹令楊辦具香燭向森和行服禮因其誤將香燭在茶館中燃點是以行中不允控案惟求大老爺恩宥直刺謂楊曰爾在浦中撑船倚仗各行餬口何得以細事忿爭本應責究姑念初犯從寛飭具結交保令王阿四恊同地甲自向行中服禮嗣後不得再行滋事如違重懲不貸 
[英界晚堂瑣案]  
　　徐星農控裘文濤不還所付定銀前晚讞員張賡三直刺升堂提訊徐訴稱向爲洋貨掮客曾向日商榮茂洋行定稱棉沙若干付過定銀二百兩裘爲行中買辦收銀後繕給洋文定貨單今行己閉歇裘文濤允許還銀然徒托空言意圖吞没不得己控諸案下叩乞訊追洋文定貨單呈騐裘供稱徐定貨時曾付下銀兩然與洋人對面交易與職員實不相干刻下洋人僑寓虹口乍浦路徐如欲追銀請飭尹赴領事署控告可也直刺謂徐曰旣有洋文定單可向日本領事署控告兩造皆遵諭而退○前者王小方控汪瑞生冐充包探索詐銀錢直刺訊供之下飭將汪暫管押前晚升堂覆訊王訴稱小的係蘇州府屬某邑人在治下安分營生從未犯事不料某日汪忽冐稱包探趙　河之夥役　小的家憑空訛詐以致小的之父王也方情急而死小的是以扭案請究汪供稱小的係浙江寗波府屬某邑人並不冒充包探夥役實因土曾犯其案脫逃未獲趙探囑向查問小的在趙探處當夥役己歴四年當時趙探不許小的供明故前堂不敢實說直刺飭還押所候查明再核一面諭令回家守孝聽傳候訊 
[英界公堂瑣案]  
　　有混名湯水圓者程其姓承林其名賃屋租界中開設小錢莊屢以空票貼換現銀遂面圑圑裝出富家翁模樣兹經捕頭查悉令包探趙銀河拘解公堂讞員張賡三直刺研訊之餘程供稱小的係本邑人向以收買烟灰餬口不敢犯事叩求大老爺施恩直刺據情商諸衞繙譯官判令押候嚴辦○包採竇如海解吳雲安至公堂禀稱此人係己閉之蘇海彚報館排字人曾乘間私取鉛字報而後捕頭令小的拘獲解案請追蘇海彚報館主沈習之投案訴吳强取鉛字業己經人理明求免究辦直刺著從寛斥釋○包探秦少卿解華輕之李雲至案直刺向之研訊華供稱李來索酒菜洋銀一味逞蠻是以指交巡捕李供稱小的在治下萬興酒樓執收帳之役向華索取酒席洋銀十四圓數角非但不付反交巡捕拘拿案下直刺著華還洋銀十圓○包探金阿三解陳會生土阿銀至案禀稱小的查得昨日二人在張裕坤所得飯店内因算帳目以致爭鬧是以拘入捕房今者捕頭令解請究辦張投案歴訴前情陳供稱小的與之算帳張出言不遜故與爭論王阿銀實不相干直刺判令將原被告各管押兩日王省釋○三百五十號華捕解某包探所雇夥役王阿金至案禀稱小的查得比人糾同無賴上子林土仁金土阿方向趙春山葉張氏訛詐因卽拘入捕房今者捕頭令送請訊究趙及葉張氏投案聲訴前情阿金等叩首如崩角一味求恩直刺判令將阿金笞板三百板枷號一禮拜期滿之後管押一年阿方責三百板枷號三日仁金管押一月子林管押五日 
[金陵官報]  
　　十二月十四日長江提督黄會蘇松鎭陳旭見參將李名陽叩謝委轅下先鋒官差葉意深禀知由蘇解餉回登瀛洲兵船何心川禀知寰泰練船水師學堂考畢卽辭赴上洋正任蕪湖營遊擊彭源泠禀知任金陵營叅將事督轅牌示安慶營副將員缺另行改　本部堂查有儘先副將傅永貴堪以署理辦銀行　錢　候　道任禀知呈騐新造銀元式樣○蘇松鎭陳旭謝委總統南洋兵輪記名總兵李昌祧叩謝委轅下先鋒官鹽經歴蕭毓中奉業騐看辦水師學堂候補道柯禀知水師學堂小考一律考畢同知崔鼎禀辭赴滬騐收新補紗機直隸州方臻喜通判王國楨辭赴汜水通判鍾楠辭赴三河兌米知州陸樹榘知縣葉元鋆辭赴上江兌收漕米胡廷琛禀到由安徽回賑榖運齊交倉黄煊禀知由睢寗算交代回署奇兵營守備劉定魁辭赴任○十六日新授陜西布政使李希蓮到見候補道方碩輔銷蕪湖米厘局差候選知府　孝榘湖南來　知刻卓栻知縣楊覲圭戴光游毅之禀知對本畢祿德禀知奉委厘捐局稽核並到差陳玉斌禀知銀元局紅造卡房煤廠碼頭各工告竣銷差縣丞孫兆泉禀知奉府委稽查普育堂各塾功課差副將傅永貴叩謝委署安慶營副將壹壺輪船周國祥禀辭送遊擊陳麟婁赴蕪湖 
[蘇省官報]  
　　十二日十六日記名提督前浙江海門總鎭李新燕由寗來總辦蘇滬鐵路兼駐滬官書局山東機器局採辦轉運事宜浙江候補道潘學祖辭行候補道承　由京來首府桐禀知本日考試外六縣武童步射知縣郭重光禀知由崑新公幹回○十七日首府桐禀知本日考試武童弓刀石兼内塲吳縣賴禀知下鄉相騐同知態良瑞禀銷揚州公幹顺又周懋鎬禀銷海屬抽查保甲差又陳以屏由同里釐局來縣丞章承銘禀銷葑門旱關差　科江南舉人雲書京口駐防正白旗人鎭江來狼山總鎭曹德慶到管帶太湖水師中營遊擊銜儘先都司胡昌寳由宜興查哨回書憲臘正兩月　補同通州縣月課明日給奬共六十二員每員匀奬銀十三兩 
[邗江官報]  
　　十二月初七日安徽直隸州丁直刺翰年公幹過揚張鹺尹承業委黄橋卡分發巡檢許鹺尉廷棟江西人禀到○初八日金鹺尹兆榮銷姜埝卡章鹺尹傑煦委鹽城北閘鄒鹺尹傳頲委巡查○初九日龔鹺尹定泰委寳帶橋卡○初十日揚分轉永錫起復回淮許　尹廣成辭赴中富屇分發巡檢薏鹺尉繼綱江西人禀到○十一日沈鹺尹濂委運轅發審楊鹺尉葆植銷仇湖口○十二日毛分轉昌駿由泰屬來○十三日陳鹺尹壯猷由揚莊卡來○十四日歐陽鹺尹彬委新城查騐送 
﻿ 
 
 

Page 10

 
 
[光緒二十三年十二月初四日京報全錄]  
　　宮門抄○諭旨三道錄前○大臣寳奏司員年滿回旗循例揀員充補摺○又奏爲留員襄辦交涉事務片○陜撫魏奏恭報添扣减平銀數摺○閩督邊奏報銷修船經費片○黔撫王奏請裝緩辦理軍政片○學政趙奏推廣紡織商務片○十二月初四日户部通政司詹事府正藍旗值日無引見○濂貝勒請假五日○澤公裕德壽昌達賚各請假十日○熙貝勒綿宜玉書各續假五日○召見軍機張蔭桓○皇上明日卯正二刻至奉先殿壽皇殿行禮○○奴才寳昌跪奏爲司員年滿回旗循例揀員充補各缺以資辦公恭摺仰祈聖鑒事竊查兵部承辦章京主事職銜靈山前己呈報年滿回旗彼時因該員並無經手未完事件經前任叅贊大臣魁福等己給咨該員送部帶領引見惟所遺之缺係兵部兼理印務甚爲繁要急須爲缺擇人以明詳愼之員酌最調補無事循資升授方能措置裕如查有現任商局承辦章京主事職銜遇缺首先坐補防禦後以佐領卽補先換頂戴英秀穏練精明頗悉邊務堪以調補兵部承辦章京一缺俟七年報滿就武回城保案仍如其舊所　商局承辦章京主事職銜一缺查有筆帖式分發補用知縣壬午科文舉人穆騰武滿蒙兼通辦事詳愼堪以擬補俟七年報滿擬請俟補知縣後以直隸州知州補用所遺筆帖式一缺查有補用驍騎校委署筆帖式安神才具老練事務精勤堪以擬補俟五年報滿就此回城循例俟驍騎騎校後以防禦補用先換頂戴所有該員等應找支銀粘俟奉旨之日循照例章開支報部如蒙兪允一俟遇有差使卽行給咨各該員赴部帶領引見除咨部查照外所有循例揀補司員各缺以資辦公緣由理合恭摺具陳伏乞皇上聖鑒再新授帮辦大臣祿祥尚未到任未經列銜合併聲明謹奏奉硃批着照所請該部知道欽此○○寳昌片冉察科布多衙門一切應辦事件原與烏城事務多寡相同而烏城委筆帖式三十三名科城則祗十七名前己事浮於人兼之現時辦理安揷一切事宜必須通曉蒙語之　又每遇交涉各事非熟悉情形深通蒙語者准其判斷公允奴才熟思再四查前經奏調之理藩院主事麟鎬前在庫倫因往恰克圖辦理積年交涉命盜案件諸臻妥善措置裕如經庫倫辦事大臣那遜綽克圖奏保免補筆帖式以主事候補自該員到科以來一切事務悉資襄助並且滿漢通悉蒙語貫澈洵屬妥實可靠不可多得之員擬請將該員留駐科城以收指臂之助如蒙兪允其本處辦理蒙古事務處掌印章京全安現由奴才因案撤去掌印差使卽以主事麟鎬充補是缺實於各務大有裨益惟蒙古處事務較他部繁多擬請添一帮辦章京照本處兵部之例以主事職銜全安在科十有餘年於蒙古事務最爲熟悉尚稱有用之材可否作爲帮辦章京俾該員効力自贖以蓋前愆出自逾格鴻慈至所添鹽菜銀歳不過百餘金科城現己有欵可籌費用無多而於蒙古事務必日就清理奴才爲重惜人才整頓公務起見是否有當理合附片具陳伏乞聖鑒謹奏奉硃批著照所請該部知道欽此○○頭品頂戴陜西巡撫臣魏光燾跪奏爲遵照部議陜省添扣减平各欵約計一年所扣銀數先行恭摺陳報仰祈聖鑒事竊臣前准户部咨議覆御史宋伯魯奏請添扣各項减平以裕利源一摺奉旨依議欽此咨行到臣當經恭錄飭司遵辦去後查部議内開各省自本年七月起無論藩運道庫及各局處所額支旗緑各營俸薪餉乾米折養贍並各項經費津貼薪費銀糧曁一切正雜各欵凡向支庫平者每兩核扣六分統按二兩京平發給其由旗緑各營丙挑練之兵所支餉糈本較額兵爲優亦應核扣六分减平以歸一律至各省勇餉多係開支湘平當此整頓營勇之時自未便再行核减弟查各處防餉間或以庫平支給未免稍有叅差亦擬令自本年七月起無論舊防勇新添練勇以及學習洋操各軍凡餉項開支庫平者照數核扣四分統按湘平發給計各項减平扣出銀數若干應令按半年報部一次專欵存儲留備撥還洋欵無論何項不得擅行動支具從前减平各按扣存六錢四分各數並令照案分别解部及報部候撥毋得徑行截留應用仍將各該省各項減平一年約扣數目先行專案奏報等因查陜省文武廉俸等項每年約共扣减平銀二萬三千餘兩係按照六分扣除無可添扣惟有司庫支發旗緑各營兵餉糧料草折洋操隊月餉官例馬乾老故兵半餉養贍關中書院紙札各屬倒馬例價文武廟壇祭祀孤貧口糧花布囚遞安揷各犯口糧鹽菜釐稅水利等局委員薪水雜費等項遵照部議添扣六錢四分二分减平每年約扣銀二萬八千八百十一兩零丙除西安將軍滿營應支各項餉銀約扣减平銀二萬四百一十七兩零業經將軍臣奏咨外實祗緑營並雜支各局費應添扣銀八千三百五十四兩零又善後局支發練軍餉項分别新募改練及以營兵改練並無底餉者計撫標城守延榆綏陜安漢中各鎭恊營馬步隊並防軍馬步十八旗商防回兵薪餉及局費製造等項照舊章應扣四分减平銀一萬七千五百四十三兩零内延榆綏鎭練兵商州回兵及局費製造等項照新章共添扣二分减平銀一千四百六十一兩零以上每年除滿營添扣减平外陜省司局共添扣銀九千八百五十五兩零遵照部議自光緒二十三年七月扣起另欵存儲按半年報部一次聽候提撥其舊有之六分四分减平銀兩仍照案分别造册詳報由署藩司李有棻開具添扣减平各項欵目銀數清册詳請奏報前來臣覆核無異除清册咨部查照外所有陜省每年約共添扣减平銀數合先恭摺具陳伏乞皇上聖鑒謹奏奉硃批户部知道欽此○○邊寳泉片再惟户部奏定報銷新章各省機器局並船政局添購機器經費奏明報部立案方准核銷等因兹查福建省巡洋差遣琛航飛捷靖海藝新利濟各輪船光緒二十二年分福州馬尾船廠修理動用各廠匠工銀六千三百二十六兩零又動用物料價值銀一萬三千二百六十四兩零又福州口水雷營修理水雷電線工料物件銀一千餘兩又在船廠領用物料器具價值銀九百九十餘兩共銀二萬一千五百八十餘兩據福建善局司道開摺詳請奏咨前來除清摺咨部外謹附片具陳伏乞聖鑒謹奏奉硃批户部知道欽此○○王毓藻片再查光緒十八年軍政以後至本年又届軍政之期前因未奉部文未能舉辦恐沿途稽滯業經咨部並咨雲貴督臣松蕃查覆在案兹於十月十四日接准督臣咨覆本年軍政部文逕行雲南提督己於二月初五日遞到相應抄錄部文核辦等因臣查軍政例限應在十月以内具題今己届期始接滇省遞到部文此件應咨會提鎭查明所轄副將以下千總以上各員弁賢否實蹟造具履歴清册方准核實辦理似此輾轉辦理實屬赶辦不及合無仰懇天恩俯准展緩至二十四年二月舉辦以昭詳愼除咨部查照外謹附片具陳伏乞聖鑒訓示謹奏奉硃批著照所請兵部知道欽此○○趙惟熙片再臣惟熙前於會奏創建書院摺内曾經附片奏請設立織布機局資其利息以供膏火同日奉硃批該部知道欽此臣當卽遴選本省舉人楊憲陳勝等前往鄂粤一帶考求器用工心兼沿途查勘連道旋據復暫陜西程途寥逺山徑崎嶇於大件鍋鑪輪軸轉運不易未能確有把握臣等公同商確擬先購備人力紡紗機器試辦暫設局於咸陽縣之花行公所查有在藉直隸候補知府魏搢儒諳練老成辦事精密堪以總理司務己先向英國訂購人力紡紗軋花各種機器明春可以到陜將來辦有成效再求逐漸推廣另建另屋改用汽機廣通商務於辦工卽備攷工以造士總期事有成效欵無虚縻理合附片陳明伏乞聖鑒謹奏奉硃批知道了欽此 
 
