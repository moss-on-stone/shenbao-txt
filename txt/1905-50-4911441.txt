# 1905 - 50 - 4911441

 

Page 1

 
 
   
 
 

Page 2

 
 
[電傳諭旨]  
　　正月二十一日内閣抄奉上諭江蘇福山鎭總兵員缺著楊慕　補授欽此同日奉上諭閩浙總督魏光燾陝西巡撫夏旹均著開缺另候簡用欽此同日奉上諭閩浙總督著升允補授未到任以前著崇善兼署陝西巡撫著曹鴻勛補授欽此 
[敬告官派留學生]  
　　烏虖留學生烏虖東洋官派留學生 
　　今之光輝燦爛氣象崢嶸擔乾坤於一肩蜚名譽於三島全國四百兆人視線之所注集同胞數十萬金膏血之所供飬偉然卓然而爲中國將來之主人翁者非留學生也哉學師範者爲靑年之導師學政法者謀生民之幸福警察則與地方之自治有密切之關係海陸兩軍則與國權之消長如同行之影形美哉留學壯哉留學數萬里莽莽之神州四千年闇闇之世界豁然開朗赩然光明厥維諸子之功亦惟諸子是賴則凡留學生之自待將如何留學生之自待將如何 
　　且等留學也自費與官派不同政府之於自費生終不能悉泯猜忌恐其志趣或不光在趨向或不純正肘腋生患猝發可虞（觀於去年各報所載自費生不准習陸軍及今年北洋練軍所派或教練員或副叅謀皆不予以實權可見）而官派生則幾經考選幾經察看斷不至有意外之變故學成歸國之後必能得政府之信用而無疑語日雖有智慧不如乘勢又日醫七年之病者蓄三年之艾犖犖諸公將何以發揮其志願實行其政策鍼千年之膏肓轟萬丈之氣　� 
而一洗我東方病夫之恥乎學無止境時不再來千均一髪繫此安危吾安得不爲諸君欋吾安得不爲諸君望 
　　方吾初聞官派之消息也吚唔呫　之士盡棄其舊學而爭東渡之捷足脚靴手版之人自裂其冠冕而爲汗漫之壯遊不禁竊竊喜之以爲中國所謂上等社會者向無國家思想惟有讀書做官之思想今乃湔腸滌胃脫然更新此不可謂非中國强弱之一大轉機吾東方大陸之新光輝其庶幾與扶桑赤日之巽彩交映於茫茫黄海之濵乎吾頌之拜之且馨香而祝之 
乃久之而道路所傳說旁觀所竊笑以爲士林中人則以此代科舉之出身官塲中人則以此爲升遷之捷徑而吾固不信其說也又久之而東人士所譏訕各日報所痛罵有謂留學生無行檢者有謂留學生之識一丁者而吾猶冀其說之或妄也今則學界中人交口藉藉引爲國恥并有於輪船中親見某省留學生有持閘墨而高聲朗誦者有挾寫信不求人等書而竭力揣摩者更有以目的二字問人何解者其信耶其傳聞異辭耶日本伊藤陸奧諸六老皆三十年前之留學生惟能實力向學歸而變革其政體改良其社會故得有今日之榮譽英德意法諸國其國政固盡善學科固美備矣猶不自滿足而遊學於美國東方學堂者不下千餘人而吾中國之官派生顧如是 
　　雖然美玉不以碔砆損其光良驥不以駑駘掩其德吾不敢謂官派生之全部皆如是且終不忍謂官派生之一部分竟至如是惟吾國今日學科旣不完全學堂又多腐敗僅恃此留學一途爲將來革新中國之良助敬使日人心生厭惡并卓犖有志之自費生亦裹其足而不能前莽莽前途將安望乎故敢忘其冒昧獻其芻蕘語日良藥苦口利於病忠言逆耳利於行吾甚願以吾言爲河漢吾甚願以吾言爲過慮吾甚願以吾言爲小人之腹度君子之心謹脫帽拍手而頌日留學生萬歲官派留學生萬歲 
[甯遠警電本館重慶專電]  
　　昨接重慶急電云寗遠亂郡城戒嚴川督已派洋操兵馳往彈壓 
[日本要求潮汕鐵路案件六欵]  
　　潮汕鐵路日本工人被殺事日政府擬以六欵向清政府要索一須限日將犯人捕縳嚴罰二須摘去怠於保護之地方官頂帶處以相當之罰在倣上年湖北教案之例要求其賠償金數四毁壞之鐵道由日本擔任者清政府代爲賠償五日本人借居清國人之屋受匪徒之毁壞者應照毁壞日本人産之例由清政府一律賠償六清政府湏頒保護日本技師工人之命令譯大阪每日新聞 
[日艦隊在印度海迎候俄艦]  
　　法文報接倫敦來電云日本海軍提督卡姆麻拿之艦隊現在印度洋面等候俄國東來之兵 
[俄政府謂議和之說不確]  
　　正月二十日德京柏林來電云據俄政府宣言謂俄日卽將議和之謡傳實係不確譯德文報 
[英人論日俄和約]  
　　正月二十日倫敦來電云露透訪事人電傳日俄議和條欵到英後英人以爲各欵萬不能爲議 
 
 
 

Page 3

 
 
和之基因目下日人可以隨便要索不必允准俄國自擾之條欵蓋因俄國各人意見不同可証其和事必須速成據英人之意日本不論如何要索俄人必須遵從卽日本欲索俄國塞乾運島及若干賠欵俄國亦必應允又電云英太晤士報論及日俄議和條欵謂英國及各國皆云日俄如决定講和必須爲切實永保太平之舉非僅暫停干戈藉免日前之禍譯太晤士報 
[俄國亂事二十二]  
　　字林西報接正月二十日英京倫敦來電云俄鐵路工人罷工後由波蘭境至德奥兩國鐵路已斷往來蓋因俄華爾騷之車站現有兵佔據故也文匯西報接正月二十一日英京倫敦來電云俄高加索境地近有危險消息傳至俄京聖彼得堡現俄京己高境之路已斷絶故未曾接到詳情但據傳言彼處有戰鬥之事 
[各國對待俄國政策]  
　　正月二十日日本大阪來電云本日奥京維也納來電謂俄國内亂情形及旅順投降之消息傳至巴拿干山後翌晨彼處民人有異常之舉動蒲爾加利亞及賽爾維亞兩國之民震動更甚反對斯蘭扶種人之舉動日甚一日土耳其國現乘俄國爲難之時在巴拿干山境内頗思張其勢力因此恐又將出交涉之案惟奥匈政府於此際甚爲謹愼决定在近東保守和局譯字林西報 
[西報論俄擊英漁船案判詞之不公]  
　　正月二十日英京倫敦來電云由巴黎查詢俄艦隊在北海砲擊英漁船委員所出之詞揭曉後判各報甚以爲異因判中並不提及當時在北海究竟有無漁雷船惟云俄海軍提督羅氏提斯脫聞斯開所统艦隊彼時實有危險之處因此用砲攻擊亚無不合判中又謂俄人已允給卹欵於受難漁人之家屬此種交涉政策各報皆深服俄人之靈敏云譯林字西報 
[英德益和]  
　　據柏林來電稱英德之友誼現益加睦英國新聞記者宣布極力調和之說而德國商業會議所議員深爲歡迎此意云譯大阪每日新聞 
[法宣布新水師章程]  
　　正月二十日英京倫敦來電云法海軍大臣已在議院宣告政府所擬之新水師章程謂法現擬造大兵輪船二十四艘每年計需英金四百七十五萬磅至一千九百十七年此欵始可停止又在法屬越南設海軍港兩處西貢添造船塢一所譯字林西報 
[治理馬其頓政策]  
　　正月十九日英京倫敦來電云據露透電音謂英外部爵臣蘭斯唐已將治理馬其頓之政策呈於歐洲各國其策謂須由各國派專員協同治理其地並在境内改革一切土耳其皇亦有權派一總督譯字林西報 
[英國水雷船遇禍]  
　　據十七日路透電稱英國之愛蘭濳航水雷艇忽然火藥爆裂中有中尉一人及其他兵弁三人立卽慘死受傷者十四人譯大阪朝日新聞 
[日兵船送俄水手至烟台]  
　　正月二十一日烟台來電云前開平礦務公司蒙古輪船爲日本在旅順所拘改爲軍醫船船中所有水手兹由日本賴五拖麻魯輪船於今晨載至此間十點鐘時將各水手交於本埠俄領事再由領事釋放譯又匯四報 
[請准玻璃專利京師]  
　　商部日前咨順天府云據本部章京呈稱工藝官局尋獲房山玻璃礦石開辦玻璃料先後札飭房山縣轉飭磁家務巡檢鄧汝霖就近棌辦運京供用前派員前往覇州所屬地方採辦白硝配合製造業經移咨直隷總督查照各在案現在本局招商開辦玻璃公司礦石既係本局尋覓所得自應專利歸本局採辦不准他人攙售呈請移咨通飭所屬一體查照等因又謂該章京等所請之處理應咨行貴府云云 
粤商禀開陽山煤礦廣州 
　　粤商李富源禀准在陽山縣屬旗尾嶺塘空嶺開辦煤礦現已奉憲發下執照等件諭令卽行開辦 
[舉行開墾京師]  
　　日前户部主事具禀於趙大司農略謂現因國計艱難民情疾苦中國貧民日多一日所以他國在我國招工出洋者動或數萬人足見京師地方無業流氓不可勝數前經御史夏敦復奏請開辦教飬局當弳商部順天府五城察院議覆奉旨允准卽在教子胡同設立教飬局一所收飬窮民以及罪犯誠爲地方善政無如流氓過衆若欲令其各得其所惟有實力舉行開墾廣爲招募貧民以安其生庶使地無曠土野無曠夫實爲最良之法現指直隷一省而論閒荒可墾之田頗多合無仰懇憲恩奏明飭令該省派員總辦清查閒荒詳細勘丈多募貧民迅速開墾俾若輩不致流爲盜賊則國家亦可歲得課銀此亦銷弭隱患開闢利源之　法也 
[粤商禀爭洋關輪拖新章廣州]  
　　粤海洋關新增輪拖章程該行商黃河清以其有碍商業遂具禀憲撫旋奉張中丞批示謂據呈洋關現增新章於該職商輪拖上落客貨多所窒碍應否量予變通候札飭善後局查明向章會同關務處核議復奪 
[江督委撥罰欵解部江甯]  
　　江寗應解練兵處經費至今籌無欵項發解日前經江督周玉帥查得镇鎮滬蘇三關存儲罰欵甚巨特委季大令逢辛前往提取此項罰欵以便解部 
[交涉結案廣州]  
　　廣東省歷年與法國交涉未結各案前經岑督札委洋務委員胡牧銘盤薛令永年兩員會商法領事及魏主教持平辦理計共十六起已辦結十二起尚有省城大新街鋪户與育嬰堂地址糾葛一案又前刲李世桂裕和祥兩玉器店一案又潮州被搶金鋪並連州猺地傳教各等案均未辦結去臘兩委員與法領事魏教主再三磋商將以上四案亦一律辦結已禀請銷差矣 
[保護西教漢口]  
　　法國駐漢領事裴君日前謁見張香帥詢 
 
 

Page 4

 
 
以近日京山閙教之事香帥允爲保護謂已電致安襄鄖荊道切實奉行惟目下不必另派教士前往恐該處别生枝節裴君稱謝而退 
[蘇撫陸春帥須回籍修墓江甯]  
　　調補江蘇撫憲陸春江中丞由湘交卸撫篆於本月十六日行抵寗垣卽假浙江會館爲行轅聞中丞勾留數日卽返珂里修墓赴任之期須俟至五月間矣 
[徐州道袁觀察赴任江甯]  
　　徐州道缺前奉上諭以福建興泉永道袁行南觀察大化調補江督周玉帥原擬開印後飭令赴任邇因江淮撫憲恩藝帥需員籌畫改省事宜迭次電催觀察速赴新任玉帥遂於日前牌示轅門檄飭速赴徐道任所觀察率飭定於元宵佳節由寗首途 
[委署塩道江甯]  
　　江南鹽法道徐叔鴻觀察樹鈞調任淮揚道兼按察司日前奉江督周玉帥飭卽赴任所遺鹽法道缺檄委潘芸生觀察學祖署理並飭仍兼辦江南銀元局差潘觀察遂於十八日接受鹽道篆務以便徐觀察交卸赴淮復新 
[委署府篆漢口]  
　　武昌府梁星海太守現經上憲委署鹽道所遺武昌府缺卽以警察總辦黃伯雨太守署理 
[警官撤任鎭江]  
　　駐防鎭郡之南洋續備新湘全軍統領李漢舟協戎查悉麾下右營管帶彭叅戎庚午到防以來所部勇丁大半缺額並有侵吞餉銀情事著卽先行撤差一面據實詳禀署兩江總督周玉山制軍聞報大怒急遴辦理兩江營務處前署淮揚道李觀察維翰馳往鎮江查察劣跡以便從嚴參辦觀察隨於正月十八日附輪船到鎮矣 
[實業學堂總辦撤差江寗]  
　　江南農工實業學堂總辦黎觀察經誥辦事疏懈去歲招生開學一再延期事爲江督周玉帥查悉以觀察不勝其任立予撤委另委李觀察鳳年接辦 
[縣令易人鎭江]  
　　鎭郡聚衆閙漕一事已紀本報兹省垣大憲以署丹徒縣張星五大令先事未能預防釀成巨禍著卽撤任所遺縣篆刻經大憲檄調現任奉賢縣知縣郭大令崇亨署理 
[請頒關防漢口]  
　　湖廣總督張香帥以前荊宜施道内之施南　分隷於鶴峯道故具摺奏請頒發荆宜道關防 
[顱黃太守兼充行車總辦廣州]  
　　黃仲良太守熟識路工前充粤漢鐵路工程帮辦去臘奉到督辦盛宮保札令兼充省佛鐵路行車總辦 
[江南商務局開辦商會江甯]  
　　江南商務局劉觀察世珩前奉商部曁南洋通商大臣先後札飭速辦江南商會後當　勞諭各業勸辦商會由商務局籌墊欵項先假城西胭脂巷典業公屬房屋開辦總會分給照會各商業一律從速舉董興辦並札委勸辦商會專員蘇大令錫岱刊印舉董單式親往各業勸導省城内外大小各宗商業旋皆次第投單公舉商董興辦各業分會卽經商務局於公舉業董投單内遴選其大宗商業如錢鹽典茶土烟米衣醬布綢縀洋貨絲經雜貨等各商公舉之董事十四人充爲商務總董兼充商會議董餘亦分别給發照會充爲各業業董兼充商會會員並另派紳商分司書記會計庶務各事業於己去臘開辦矣 
[創設盲啞學校濟南]  
　　山東師範學堂教習時君樾生在省城創一盲啞學校暫借府城隍廟爲開辦之所每日自上年九點鐘起十一點鐘止用新字母自行教演已於客臘初十日開學一切經費皆由封君自行籌措 
[浙省設立工藝傳習所杭州]  
　　省垣設立工藝傳習所取自十五歲至二十五歲内之聰穎子弟在所習學卒業後或酌給薪資仍留所工作或轉薦至各郡縣充當教習現以初辦恐本地學生不能足額故兼收外省人以開風氣 
[粤商開辦商報廣州]  
　　去年總商會董聯合商家擬創辦廣 
東商務報當經條議章程由商務局詳請兩院核辦現已奉到岺雲帥在行轅批回略謂詳摺均悉如擬集股辦理以開商智云云聞商家於此舉甚爲踴躍定於本年正月内出版矣 
[報館被擾案結漢口]  
　　漢口日報館被道勝銀行買辦陳衍慶糾人至館滋閙後現陳已央人轉圜愿將商標送還併具衣冠踵館陪罪另罰洋銀百元充後街修路經費館員已禀請宮保核奪矣 
[總辦江西鐵路李有棻呈送會議開辦江西鐵路章程文]  
　　爲呈送查核事案因江西在京紳士籌築江西全省鐵路呈請商部奏派本前司總辦奉旨著照所請欽此旋經商部恭錄諭旨抄錄原奏札行本前司欽遵辦理又江西在籍紳士前山東候補道梅啓煕等公舉本前司督辦江西全省鐵路呈奉前署江西撫憲夏照會辦理各等因欽此本前司遵經呈請前署江西撫憲夏飭由派辦政事處刊就關防移送前來業將開辦啓用日期具文呈報並卽公擬章程呈送業奉批示在案兹查原奏内開凡招股勘路以及購地興工一切緊要事件均由本前司隨時禀呈商部核奪奏明辦理等語本前司遵將開辦鐵路事宜會商會辦紳士再行妥定章程並函商在京同鄉各官意見均屬相同除章程開摺逕呈商部核奪奏明立案並呈撫憲曁俟所聘工程師勘定路程再行繪圖帖說賫呈鈞核外理合繕具清摺一分呈送憲台俯賜查核爲此備由具呈伏乞照騐施行 
[附錄江西鐵路簡明章程]  
　　定名四章本省官紳自保利權維持地方起見創辦通省鐵路由合省京官呈請商部以江西通省鐵路歸本省自行籌欵辦理請派李紳有棻總辦奏奉諭旨著照所請欽此並由在籍官紳亦以江西鐵路舉李紳有棻總辦具呈督撫憲奏咨立案有棻等欽遵諭旨會商地方官及在籍官绅訂立開辦章程並函商在京同鄉官均意見相同公議在省城設立江西通省鐵路總局卽於總局中設立公司以爲會議辦公之地江西界内榦路支 
 
 

Page 5

 
 
路皆歸本公司辦理三凡九江至省城直抵粤東南雄界以驛站計一千三百八十里是爲江西榦路四出南昌至撫州入閩至廣信入浙至萍鄉入湘是爲江西三支路 
　　辦法六章一路長費巨籌欵維艱今先擬定榦路辦法榦路之中又分爲三叚以九江至南昌名日南潯鐵路爲榦路之第一叚由南昌至吉安爲榦路之第二叚由吉安至贑南預備接續廣東鐵路爲榦路之第三叚今從第一叚辦起再行擴充二訂聘頭等工程師將榦路全行測定繪圖貼說估定每叚成本幾何以憑籌欵次第興辦三以本省之人辦本省之路凡軌道所經遇有廬墓處所自應格外通融若萬難繞越由公司議定章程除地價外再酌給遷移之費以示格外體恤惟不得藉口風水阻擰昂勒致礙大計四本總局設立江西省垣百花洲其各處分局臨時再酌五本總局於省垣設立銀號一所專爲收存股本銀兩及公司一切開支以免受制於人六於鐵路附近設一學堂聘請教習或以工程師兼充招選聰穎子弟專習鐵路工程測繪管理諸學藉可作育人材以備任使未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[署黔撫曹奏遵議學臣條陳黔省應辦事宜摺]  
　　奏爲查明學臣條陳黔省應辦事宜遵旨核議恭摺覆陳仰祈聖鑒事竊查接管卷内光緒三十年二月二十七日承准軍機處封寄貴州學臣趙惟煕摺一件奉硃批李經羲核議具奏欽此未及核辦卸事奏明移交臣存俟查議明確再行分條詳核覆奏等因復經分行查議去後兹據布政使袁開第按察使全楙績詳覆前來臣覆加查核所陳四綱十九目大致以黔省列行省幾二百年政治風俗依然草昧亟應簡任賢痛舉行新政以取法泰西爲宗旨其於地方民情利病官方治理得失縷晰條分法良意美使非輶軒博采灼見眞知不能道此惟是言之非艱行之維艱臣悉心體察分可行不可行及絀於力不能遽行雖絀於力而猶當勉行者謹逐一覆陳之查原奏飭吏治凡計五日停分發黔爲邊徼極小省分同通州縣佐貳雜職不及大省三分之一候補者至六七百人以後源源而來尚未可預計定額澄清吏治無稍瞻徇當以停分發爲入手第一義洵爲篤論臣查自光緒二十五年十一月停止分發限滿後至今人員之擁擠不特補署無期卽差使亦萬難徧及實於吏治所關非淺與該司等詳加酌核擬如所奏仰懇天恩俯念黔省瘠苦官員需次維艱特旨停止貴州分發二年其先經捐指貴州尚未到省人員准其免繳他省改指離省銀兩略示體卹不培治源日育才查黔省雖未設館課吏而文職課院該司道府每月輪試亦略分吏治交涉邊防諸門藉以覘其才識一俟籌有的欵仍當擇地建館擴充規模認眞辦理日設官報已由四川按月購致分發屬僚足擴見聞勿庸另行創設日給職田查逆絶各産早經歸爲地方各項善舉數固無幾久不能各屬皆有時若以之提給州縣轉滋擾累查黔省瘠苦州縣曾於光緒二十四年奏准酌予津貼計數雖微稍資辦公亦名異而實同者也日正疆界則隨地插花俾得分明已歴數百年惟湖北巡撫臣胡林翼守安陽時創議未行他如前督臣鄂爾泰撫臣賀長齡諸臣均不聞輕議釐正殆以積重難返匪特官力難周抑且民多拂逆也請免直議原奏理財凡計六日運官鹽查四川鹽歸商運行歴有年歲恊黔餉甚鉅近因餉絀用頪賠欵無著與四川督臣往返函商久議設法籌加協助由川奏明辦理實屬礙難更議日墾荒地廣種植臣前已查照奏准部議及前撫臣王　藻奏案明定獎罰奏明通飭遵辦視墾種之多寡定地方官之賢否歴久自當見功日開礦産尤爲財政之要惟自前撫臣潘霨典辦鐵廠虧帑中輟官商畏阻嗣經前總理衙門核准道員陳明遠自借洋欵來黔認辦至今年限滿亦屬無效且慮枝節旁生幸原奏合同至爲切實洋欵山陳明遠自借典官署無涉臣已咨明外務部堅持妥辦並催陳明遠依限禀覆在案蓋必利權在我而後操緃自如查黔省原設礦務局由善後局兼理各屬果有礦苗豐旺之處准由商民報明開採有效始徵其稅用資欣動自不必再予設局至蕃畜牧興工藝應俟實業學當辦有成效先明動植之原質乃能盡理化之實功固非闢場設廠卽可率爾興事也原奏廣教化凡計四日設堂局自興辦學堂曾籌欵赴滬購中西書籍數千百卷飭發省會高等學堂派員經理發售民間自立學堂向均由堂購領雖未設有專局業已風行遠近日愼小說教織紡是在州縣得人盡心民事以杜小說之流弊乃致董勸之實功倡率必自士紳學習乃及編氓至化畛域查漢奸盤剝苗民例禁綦嚴苗民之成類性情亦至不一向特以土司上目土弁聽命惟種近年以來亦頗有薙髮入堂列名痒序者惟多自謹風氣如遇殺人抛屍一經控告到官則合寨爲之歛錢息事不肯交出兇首激則生變但使地方官平日遇事持平令其心服則撫治轉勝於漢民漢奸之睃削差丁之嚇詐徭役之攤泒有如原奏所云者迭經嚴飭各屬隨時查辦不使稍存畛域之見原奏靖疆圉日堵粤匪日剿川匪自來立國之經必使外侮不侵而後能以固有之財力修明内政乃自遊匪肆逞於粤黔受鄰壑之禍驟增防勇數倍時歴數載庫儲一空而沿邊二千餘里仍虞地廣兵單卽就本年而論陷丙妹犯四寨雖幸將士用命立卽攻擊出境仍竄伏粤邊爲患粤匪一日不靖餉力卽一日難紓是力剿粤匪實爲當務之急現因獨荔防軍屢次得力士氣益奮各路抄寨匪勢窮蹙與粤軍適成合剿之勢已咨商提臣親往居中調度請飭下兩廣總督臣岑春煊等嚴催湘粤各軍會合兜剿務絶根株以期一勞永遠原奏於粤匪則日嚴備防分主客固深鑒於黔餉之絀也不知堵則費無已時剿猶機有可乘也川匪卽多亦未顯露認眞團保儘足治之遽興三省合剿之議轉堅賊志而啓兵端至稱屯兵形勝則分防内地僅資彈壓斷難各駐重兵禁挾槍則邊 
 
 

Page 10

 
 
遠遼闊之區勢難偏及惟有責成沿邊文武設法認眞查禁統核各條按切特宜有治法貴有治人語尤扼要臣愧才識疏陋整飭無方撫兹地瘠民貧遇事尤捉襟見肘惟冀此次粤軍大舉合勦仰賴朝廷威福粤匪速就殄滅併荷鴻施逾格准予停止二年庶幾人才益勵經費漸可挹注舉凡一切應辦事宜愈可次第推行上副聖主博采旁諮綏靖邊陲之至意所有接准移交遵旨核議緣由是否有當理合恭摺覆陳伏乞皇太后皇上聖鑒訓示謹奏奉硃批該衙門知道欽此 
[再續申詳門司踢斃船户晏金寳全案]  
　　審問官云如脾臟有病輕擊亦可致死宗筋被擊亦可致死内腎因擊翻轉亦可致死惟甚難過或此人脾本有病一經輕擊立卽斃命外面故無傷痕如係因此致死則檢騐䏲膜必有血统出則當時必用硬物擊在左邊短肋之上來滿律師云用起案之小竹竿毆擊决不能重傷且必留鞭打之痕此竹竿係水捕頭梅羅在該被告舢板船取來巡捕房捕頭吉爾阜立誓供稱本月十三號下午兩點鐘接到源昌打米廠由德律風報告蘇州河内船上有一華人斃命另一人受傷當卽到船查得該船停在北西藏路橋邊西首上船見一華人屍身仰臥用棉布遮蓋當時揭開遮布騐視屍身胸腹並未移動未見傷痕隨卽蓋好派一華捕在場監看查詢所云受傷之人見其在船上行走雖稱頭上被擊亦未見傷痕云係被一水巡捕用竹竿在頭上敺擊徐姓華人供稱係船夥夫該船停在蘇州河橋邊見一水巡捕前來隨卽起錨以便移開水巡捕走至船上將船上人毆後卽摇櫓開行該水巡捕並未發言動手卽用拳打知係欲其移船故隨摇櫓該水巡捕用竹竿將伊打有十下一下打在鼻上有血流出打並不十分重並未將供打倒水巡捕去後伊等又摇片刻因潮水盛頂摇不上去少停卽見該水巡捕又來故亦將櫓摇動死者係船上水手當時在船水巡捕復又上船將死者拉住辮髮拳打十下足踢四下數分鐘卽死該水巡捕打時拳足並施死者當時被打被踢兩下卽將身跌下又被踢兩下卽滾入艙内顯疼痛之狀滾入艙内之後並未踢過水巡捕見此情形當即回至舢板將龍旗拔去摇開死者用手抱身想係因痛所致被踢滾入艙内之時有大便漏出死時將手直小腹上四足均係踢在右邊腰際當時見其未經滾入艙内之時先遺小便隨有大便遺出並無血流出死時腿膝未縮躭臥甚直水巡捕踢打之後見情形不好立卽走開不過兩分鐘時當時在船尾見該水捕並未跳入中艙看視死者其時尚未不省人事惟不能言語毆打之時我所立之處離伊等有五尺遠近水捕用拳打在死者肩背及身旁水捕去後我走至艙内旋見死者氣絶距被打之時約吸三五筒烟之久仍未完 
[傳商集議]  
　　昨日南市十六鋪巡防中局委員陳良玉二尹特飭地甲傳境内各商如長義豆行潤泰米行泰生南貨店恒記魚行春記醃貨行祥泰紙店王永興紙店成裕北貨厚泰錢莊長豐士行郭誠大土行萬聚醬園恒愼酒店萬祥醬園孫濟和酒店等各家執事人到局集議要公 
[會商要公]  
　　美意兩國領事於前日照會上海道袁觀察訂於昨日午後在斜橋洋務局會商要公法董事蒂羅君亦在坐 
[僞鈔候究]  
　　前日英界包探張全林何阿春拘獲混用匯豐銀行僞鈔票之某甲昨日午前經何探解送公堂禀稱甲卽黎五亭尚有同黨諸紹峯凌惠三專在租界混用天津匯豐銀行値銀五元之假鈔經小的等拿獲請究博文律師投案聲稱本律師爲凌所延辯論此案但今日尚未詳悉其中案情爲此請將黎等暫押候下禮拜一再訊讞員黃司馬商之英副領事德爲門君准如所請飭將各人帶回捕房 
[上海官事]  
　　江蘇候補道上海灘地局總辦梅斐琦觀察江蘇候補知縣王仲衡明府提標右營守備葛岐山守戎淞滬釐捐總局督辦陳亦漁觀察昨日均至上海縣署拜會汪大令○甘肅候補知州張瑶甫刺史奉大吏委派來滬採辦軍裝昨日詣縣署拜會汪大令飭丁擋駕○本城巡防中局委員沈稷臣西局江鏡川兩二尹昨日均詣縣署謁見汪大令面禀要公 
[南市瑣聞]  
　　近有流氓某某等身藏利器每於晚間狙伏南市各街見有行人經過卽扭佳搜括囊資以致人皆畏懼未識有巡防之責者將何以處之耶○前日南匯縣境回灶港船户某甲駕舟載貨來滬行至公義碼頭突被流氓多人軋往茶肆中訛索甲孤掌難鳴祇得佯爲允許約至其友吳某處取洋過付迨將情白吳不禁大怒卽遣人控諸廿三七鋪巡局比及局勇前往查拿若輩已乘機逸去矣○前日糖捐局巡丁在浦江中某船上查獲糖數包以其未報落地捐向之理讑船家不服因將二人拘至局中移送縣署請究 
[上海縣案]  
　　地保張林慶投縣喊請驗傷前晚汪大令提訊張供前被徐夢金積欠錢糧七千餘文前日小的向之索取反被毆傷求究大令判候飭差查核○姜福堂前控傳林慶訛詐洋銀二十元奉汪大令訊供補提盛阿四到案於前晚提訊盛供前因虧欠姜福堂會錢被控楊家渡巡局斷還了事後姜弟兄爭毆小的爲之解勸詎福堂卽至左近廟中設暫以致小的一家數口陸續夭亡因之懷恨去冬小的在欽賜仰殿作工回家途遇福堂思反前事因卽扭住彼此互毆當由傅林慶勸散當時恐福堂具控因曳至船中旋由由人保去並無勒詐情事求鑒大令判責五百板收押候追繳所詐洋銀再辦○太陽廟巡局解楊文寅吳正林婦人吳謝氏等到縣亦奉大令提訊楊供妻子己故生有一女無人撫飬去冬在西新橋茶館遇見吳謝氏言夫往天津不回情願與小的私識當卽在法界福興里租屋同居今正初三吳謝氏欲赴廟燒香由小的代借皮襖綢裙銀表等詎竟一去不回今在閘北尋見求究吳謝氏㑟與楊素不相識昨日婦人與夫吳正林至新閘大王廟燒香被楊扭住誣指捲逃求察大令判吳正林交保領妻回家楊押候再核 
[會審公堂案]  
　　初八日報紀公共租界梅白克路夏元發陳阿桂兪世珍艾福銀所開銅作内學徒偶然賭博爲著名流氓張福 
 
 

Page 11

 
 
生等前往索詐不遂所欲致被戳傷經五百九十二號華捕將張拘獲次日解送公堂讞員黃司馬會同英副領事德爲門君判張管押西獄一年罰作苦工進出時各責三百板在案張黨王曾心兪和尚因此挾恨復至兪世珍艾福銀處尋釁十四日王曾心兪和尚糾同女賭棍陳沈氏至天津路弄内設攤誘賭騙去薜平氏金戒指由　平氏將情投訴捕房捕頭派包探李星福查辦昨日李探將各人解案禀稱小的巳將王兪陳等一併拘獲伊等身畔均有刺刀因此傳齊各原告投案請訊兪世珍艾福銀薛平氏等聲訴前情華友發供小的被兪和尚戳破頭顱求恩重辦司馬商之德君判將王曾心兪和尚各責五百板發押西獄一年半均罰作苦工陳沈氏本當重辦姑念年老責手心三百下開釋所有王兪身上脫下之皮袍棉袍各一件給薛平氏領去抵償金戒指之値○包探何阿春在打狗橋西棋盤街拘獲帶刀行兇之流氓陸阿和周阿五陳阿九卽阿林王阿四卽謝阿寶陸阿毛等五人昨日傳齊原告解案請究周榮初禀稱小的道經棋盤街王阿四卽謝阿寳强欲借貸小的不允致被刃傷血褲呈驗苗小弟稱小的小本營生爲周阿五謝阿寶借去小洋銀十三角並被謝戳傷背際陳阿全禀稱日前因妹至天仙茶園觀劇出門時陸阿毛向小的之妹任情調笑小的正言斥逐陸袖出利刃將小的連戳四下現在傷未全愈求請重辦司馬以若輩目無法紀判將王阿四卽謝阿寳責一千板發押西獄五年陳阿九卽阿林陸阿毛各責六百板發押西獄三年周阿五陸阿和各責一百板發押西獄一年半均罰作苦工日前英商喬昔登控華人張子雲以張記牛奶棚抵借洋一千五百元向索不還改名楊子雲盤踞圖賴求提訊追等情經司馬提張到案押候訂期會訊昨日蔡阿虎投案禀稱小的租得張記牛奶棚詎料張子雲竟將牛牽去今張旣在押此牛無人喂飬仍請給小的領回俟將來案結應歸何人再行交出司馬謂此案現已訂定下禮拜二會訊蔡堅稱天寒特甚恐牛凍斃奈何司馬飭差督同蔡將牛牽回再核○洋人蘇禮蘭景控陳阿發土阿寶陳昌和等串竊洋毯五十八條價値洋二百九十元才日包探顧福祺已將各人拘案請究司馬著暫押候原告洋人回滬再行訊核○錢清惠控陳阿三在大平船上竊取支票西張共計洋銀七百元報由包探陳洪德獲案請訊司馬著押候查明再核○甬人張劍秋在六馬路開設漁隱别墅會總聚賭抽頭藉以漁利爲捕房訪悉飭探拘案交保候訊昨日由探解案司馬判罰洋銀三十元充公○盧清涼控婦人陳三姐騙去金銀首飾質洋銀一百七十元由探拘案請訊司馬判責手心三百下限一禮拜内押缴當本洋一百七十元始准保釋○俄總領事署繙譯陳君控協泰糖食店學徒燃放爆竹致被灼傷昨由捕拘案司馬判押候再訊○徐阿金控鄰居瑞源祥紹酒店學徒施阿三以火油澆於樓上板壁私圖縱火司馬判押　牢九个月店主莊榮錦暫准保釋 
[會審公廨晚堂案]  
　　前日幼孩瞿和尚迷失歸路由捕送廨請爲安插至晚由襄讞委員孫耳三明府升堂研訊瞿供稱家居何地並未知悉本月初十邊來申學習紅木作不知師傅名姓亦難指明所住地方明府著暫送棲流所留飬俟查明核奪○王竹圃控僕人李仁桂冒用銀洋二百元前晚亦奉孫耳三明府提訊李供稱在王姓處服役並不敢私毫舞弊近因債欵壘壘不得已將主人之英洋二百元私自用去現求恩交保願向主人懇情明府著押限一禮拜内將洋如數繳出如延重比○前日妓女陳瑞香投廨聲稱被鴇凌虐不願賣娼至晚亦奉孫明府提訊陳妓供稱年二十有一原籍牛庄某年僑寓天津因拳匪之亂避難來申近在四馬路平安里内錢姓家爲娼現欲從良爲鴇所阻不得已投案求恩超豁明府著送棲流女所擇良婚配 
[法公堂案]  
　　去年歲杪羅家灣日暉港左近某米店屢被盜刧開單投報捕房旣而新租界烏江路湘興押店被匪徒以石灰迷目搶去大洋一百六十餘元小洋二百數十角經店夥當塲追獲查德友一名身上有石灰痕迹送入捕房供出同黨多人經包探陸續拿獲羅甯甫王世天莊桂生曹元德朱老六許小良李芳等八名昨日傳同兩家失主解案請訊據包探禀稱沿有同黨夏老六夏松廷等在逃未獲某米店反湘興押店主翁光立各投案遞禀伸訴鄰居義源等號各店鋪呈遞公禀求請嚴辦大令與魏繙譯會商著將各犯一并押候嚴比○本年正月初四晚同生和鞋店因接財神灶下遺火致肇焚如延燒左右鄰居房屋六幢事後查悉該店保有火險銀一千兩因將店主姚敬堂及店夥郭升三等傳入捕房交人保出昨日捕房著保將姚等交案請訊姚供因灶設樓上遺火柴薪致肇此禍雖經保險然受虧甚巨求恩原宥大令與魏繙譯會商著罰洋一百元充公○薛順全禀稱在八仙橋開麫筋店去年歲底被流氓張阿裕攫去洋銀並被戳數刀傷痕具在求請騐究大令判張枷號七天責三百板○去年流氓薛金桂陳桂山在英界犯案判押兩年期滿釋出英界探夥王阿桂在法界相遇向之訛索爲包探一并拘入捕房昨日解堂清判大令著薛陳等押三天各責三百板王責二百板 
[美租界捕房]  
　　前晚甬人張洪來投捕房控被某煤棧出店名世法者無端兇毆请爲查辦捕頭允之○小孩陳阿二隨母某氏僑居於西華德路餘慶里前晚忽竊取其母銀押髮二支携至鄰近順興押鋪内求質爲捕所見帶入捕房捕頭姑念年幼從寛傳其母到來領回管束○前晚沈阿丕在西華德路攫取某甲金戒一枚爲包探錢榮堂查獲拘入捕房候吊原贓再行解廨請辦○前晚周金友撬開鄧鐵路招商局第一號棧行竊洋紗等物爲包探錢榮堂連贓拘入捕房押候解辦○昨日貨車夫曹友記曳車至百老匯路將某西人之包車撞壞車輪由印捕拘入捕房捕頭令曹償給修費從寛了事 
[正訛]  
　　昨報紀僞鈔又獲一則據行用僞鈔之某甲稱得自天寶洋行内之林某兹悉天寶洋行内無林某　人且亦並無此事爰爲更正於此以存其眞 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
