# 1898 - 173 - 4909049

 

Page 1

 
 
[翹盼慈雲] [  申報館協賑所謹啓]  
　　江北洊饑哀鴻蔽野道殣相望慘不忍觀正　　君慷慨解囊保全萬衆不料江陰靖江等處忽又疉告奇災滿目飢黎其慘幾與江北相等本館既已頻年　賑　不敢以艱於集欵稍謝存肩惟冀薄海仁人問風興起　捐鶴俸或損蚨　量力輸將玉成善舉俾百千萬垂斃之黄童白叟得以殘喘苟延此則本館所敬爇心香代爲請命者爾肅此佈陳伏維垂鑒 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨高平　亂嘉猷碩畫亘古不刋奏議一編直可與陸宣公繼軌江左書林託本局　　　　排印成書紙張潔白校讐精良裝訂四本定價實洋七角江左春林及滬上各書坊均有發售欲購者請就便移玉選取可也此佈 
[出售廣學會新譯中國度支考○仍寄售中東戰紀本末初續編文學興國策每套兩圖圖書集成局代啓]  
中國每歳度支出納之數向無刋布清册上海英正領事哲特就户部曁各省奏報中關係錢穀之數者積三載之句稽抉摘成中國度支　一　呈英政府轉發議院核准刋行於中國財賦之所出與夫一歳支發之欵逐項羅列旣簡且明廣學會譯作華文交本局代印　　卽　申報　帳房申昌書畫室出售　册洋銀一角五分所有前日之中東　紀初續編速文學興國　并售拆售均有定碼以及泰西新史攬要仍并寄　上　四馬路老巡捕房西對門　學會總局及美華書館格致書室古查閣文瑞樓飛鴻　大吉樓外埠敎士售書處曁各書坊　有出售諸君請分别賜顧可也 
[閱報紀督查穀米一則因論蘇省各屬倉積米穀皆宜平糶]  
　　中國近世人心不古凡事有弊不獨官辦之事有弊也官會紳辦之事亦有弊官督商辦之事亦有弊甚至事不經官而爲紳商所私辦之事亦莫不有弊蓋天下之弊官塲最重官爲已仕之紳紳爲未仕之官故紳董之藉法作弊營私牟利不下於官况一切本地情形較官更爲熟悉更易彌縫官有歷任更替之時紳無辦事久暫之限是故紳而賢也地方食其福者視官爲大紳而不肖也小民受其害者亦比官爲深至於商雖業在謀利稱爲市儈而其權究不如紳卽其弊　尚淺於紳雖然苟各省大吏實能以利民爲心事事認眞督率釐剔則興利杜弊易弊爲利其機在一轉移　耳刻下　疆大吏任兼圻之重而爲中外物望所歸者僉曰直督王首帥江督劉峴帥湖督張香帥香帥高掌遠蹶收效於數十　之後而不計目前之近功夔帥老成持重蕭規曹隨允爲北門鎖鑰皆所謂社稷之臣也峴帥久鎭兩江深悉民　利　毫無暮氣獨運精心尤爲江海之屏藩黔黎之父母本月初三日報紀督查穀米一則云金陵省垣米糧缺少民食維艱經江寗府劉嘉樹太守禀請督藩兩憲委派幹員分赴句容高淳溧水六合等縣購米又電致江西督銷局採辦米穀三萬石邇來句容等處之米早已運到撥給各米鋪銷　江西之米則於四月十九日運到頭批一萬石督憲劉峴帥以江西二批米穀尚未運到恐尚難濟民艱擬將省垣虎賁豐　阜成各倉平日所積米穀分撥各米鋪轉售於民惟督　其事者要在得人否則弊竇叢生轉益商民之　太守清廉勤愼民瘼關心素爲上憲所器重遂於上月廿七日特委以督辦之任責成稽查穀米分撥濟民日門人士一聞此信莫不歡聲雷動咸頌賢太守之粒我烝民焉夫積穀米以拯災　古今不易之善政也常平倉之制創於漢時社倉之法詳於朱子具見坊肆策料諸書中執筆人頗憚胥鈔不及　引若大今世各直省府廳州縣由官所設會紳董辦之倉曰積穀倉分大中小州縣額積倉穀若干石載在令甲其由民　　貲自置田産收租積米之倉曰義倉雖係紳董專辦然事旣禀官存案官亦得而顧問之此等倉積木穀凡遇成熟之年糶陳積新各有一定章程一遇荒歉自富亟行平糶乃爲不虚善舉名實相符憶自光緒四年戊寅歳晉豫奇荒以來迄今廿載各省災荒殆遍近則漸及東南皖省蕪湖一帶曁粤東省垣等處頻聞刼米之事吳中各郡雖未至如徐海等　之赤地千里道殣相望而自去歳秋間收成相歉重以鄰封待食嗜利之輩難免漏巵米價因之奇貴人心皇皇胥有待於當事者之挹注峴師此舉誠哉當其可之謂時也特是金陵省垣諸倉旣將積米撥售而此外各府州縣莫不有倉積穀卽各府州縣之民莫不虞乎枵腹想大憲己飢爲念一視同仁自當檄飭各屬分撥平糶以濟民食而蘇民困各屬情形不同其紳董之急公好義樂成善舉者固不乏人而牟利之徒亦所在多有平日出納之際旣已借公營私居爲奇貨當此需食之日必以平糶少利爲憂觀望遲回飾說推諉抑思好善之士捐資放賑者且以億萬金錢計平糶雖曰無利究其身本尚存但得豐收卽可積儲不匱彼憚於從事者抑何一意營私而不爲公家計耶否則徒有虚名久飽私橐倉中實空洞無物焉恐一發其覆而無地自容耳天道好還出爾反爾與其歛怨於民致他日身家莫保何如早發天良自爲之計庶大憲之仁恩得以遍逮而弗使小民有屯膏之歎焉則幸甚 
[諭旨恭錄]  
　　四月二十八日軍機大臣面奉諭旨新進士著於五月初十日起至十三日止分作四日帶領引見欽此同日奉上諭步軍統領著崇禮署理欽此 
[本館接奉電音]  
　　昨日午後京師飛電傳來上諭二道敬謹譯登○五月初四日奉上諭榮祿着授爲文淵閣大學士欽此同日奉上諭許應騤奏遵旨明白回奏一摺該尚書被叅各節既據逐一陳明並無阻撓等情卽　毋庸置議禮部有總司選舉學校之責總理衙門辦理交涉事件均關緊要該尚書嗣後遇事務當益加勉勵與各堂官和衷商榷毋負委任欽此 
[聖恩重疉]  
　　京師訪事友來函云自恭邸薨逝皇太后皇上卽日賜奠後旋於月之十七日懿駕聖駕又復臨奠二十二三等日沿途又備道差因二十四日皇太后皇上仍親臨奠醊也屆期因事未往改期二十七日再臨賜奠 
[興國罷市]  
　　客有自九江投書本館云四月廿五廿六兩日湖北興國州闔城罷市幾成激變之勢原其禍因在籍丁憂御史易南舫侍御之公子山東候補縣丞名延福號幼舫連年家居武斷鄉曲與差役之孫朱仲炘及余輝卿三人夥開永發糧食行把持市面龍斷居奇倚勢凌人商賈咸畏之如虎興邑素不産米全賴外運接濟外運不至則無米可購民間絕食間有集資出外自運者延福又私立局卡名曰起票局又曰平糶局高掛虎頭牌大書奉憲每糧食一　捕錢一百文繳錢掣票方准起貨以致民怨沸騰鼓噪數次曾赴州主控告反將良民阮劉等拘案懲治衆怒益復不平不期而會者數千人擁至御史府第幾成大變賴秦佘萬吳張數紳士隨同州主與興國叅將唐叅戎守備梁守戎翼 
 
 

Page 2

 
 
韓兩少牧極力彈壓准拘易余朱三人科以把持市面私徵剥民之罪出示安民始各平服當將易之家人與朱仲炘鎖拿到案重責六百板枷號遊街示衆飭具甘結尚有余輝卿在逃勒令嚴緝究辦始克安靖官紳復沿街諄論至廿六日四點鐘已一律照常開巿矣 
[兵艦失事]  
　　旅順口來信云四月二十一日中國福靖兵船在旅順口外失事中共水手人等一百三十名祗有四人得獲生全餘皆葬身水府查福靖兵船於四月二十日下午二點鐘駛至旅順因大霧不能駛進卽停泊於口外迨至交間西南風大作船身極爲顚簸　二十一日之早不能支持被風吹至岸側洪濤怒浪捲入舟中附近有俄國兵船以船身過大不能駛近來救欲放小艇則以風浪甚猛亦不敢往口内本泊有中國兵船兩艘水手學生見之由岸上放繩至福靖船中使諸人援繫而上詎皆不知此意徒手待斃比水手學生設法將意示知適有一浪將舟中數人捲入波心餘人不勝惶駭手足無措時已十二點鐘又有一怒濤湧來將餘人盡捲入水而船亦以壞 
[貧民攫米]  
　　揚州訪事友云自春徂夏柴米價值有增無减加之銀根甚緊錢價高昻墨西哥洋從未出九百文以外小本營生者謀食維艱每日所賺之錢不足以贍家室愁眉深鎖共嗟餬口無方每年新麥登塲米值必爲稍貶新絲上市銀洋亦可稍昻乃本屆非惟不貶不昻洋價反跌至每元八百七十文米則於本月朔起每石又復增漲頃聞揚屬之仙女鎭地方各米鋪以來源漸少於本月朔起每石陡加銀洋三角　鎭貧民以刻下既無外來販運本屆麥收又未十分歉薄何得壟斷居奇驟然擡價不禁羣起譁噪初二日各貧民至河北某米鋪購米不知因何互相口角俄頃間已萃集多人聲勢洶洶又加以本鎭地痞青皮相助爲虐遂不由分說將是處米鋪兩家所儲之米攫取殆盡萬壽司某少尉曁保甲巡查某鹺尹聞之咸風馳電掣而至勸慰再三始各解散少尉等隨卽飛禀至城不識各當道將若何辦理也或曰本郡地廣人稠每日所需薪米爲數甚夥城内雖有扶元平糶局午後卽行止糶且路途較遠者究恐鞭長莫及是非認眞諭平米價以免市僧囤積居奇任情增漲不足以安慰民心而靖閭閻之蠢動也 
[逸盜就擒]  
　　蕪湖訪事友來函云蕪湖爲水陸通衢各處匪類每多借此潛身上月二十三日保甲緝捕線勇又就江口福安客棧拿獲盜匪二名解至總局由林太守添請候補藩經歷劉仲爽叅軍帮審悉心研鞫知該匪爲皖北霍邱縣本月初十日搶刼縣屬橋頭集地方　姓　家之盜犯一名黄裕泰汴梁人一名王兆雲壽州人年俱少壯氣象兇惡據王自供向在竇家帮工深知竇遠宦蘇省宦弟三老爺現在出門家中祗有眷屬數人遂約同土匪起意行搶當夜更魚二躍假充有事叩門先將太太頭顱擊破次將小姐及老太太嚇禁一隅然後翻箱倒篋從容搜檢至四更時分始負贓而出計玉器烟槍皮衣等件買舟來蕪意圖變賣先一日因携帶玉搬指兩個及烟槍一桿在陡門巷合成烟館餐霞吸　被保甲綫勇看出破綻致被擒獲云云刻已由蕪湖吳邑尊已備文專差前往霍邱縣知照以備解往備質 
[韓民鬨署]  
　　東京訪事人云元山警務官金明旭電稱是處有韓民數百名鬨入署内將器皿什物搗毁一空並被傷巡檢兩員聞因前次俄兵殘殺韓民署中不爲主張故懷恨肇事也 
[日本火警]  
　　東京訪事人云東歷本月十三號午後南高來郡加津佐村福田傅太郎家不戒於火致兆焚如幸鄰近各村咸往援救得卽熄滅僅焚去房屋九間尚稱幸事 
[示諭平糶]  
　　寗郡訪事人云寍紹台道吳榷憲近因米糧缺乏市價加增小民難以餬口查寍郡存米僅堪接濟數旬是以商勸紳富捐貲採買平價發糶曉諭各鋪户祗遵不准再行昻貴亦可謂關心民瘼者矣 
[發倉平糶]  
　　杭州訪事友云浙省米糧缺少前經撫憲出示命各店平糶略减數日刻下又增是以撫憲擬將倉穀平糶每升定價三十六文每人准購三升以示限制其有錢之家及店鋪人等一概不准貪利赴糴城中共設五局約在端節後開辦 
[寗郡官塲紀事]  
　　寗波訪事人云寗波府程稻村太守於上月二十一日晉省兹悉太守於二十九日回署○前任鄞縣劉大令擇於月之初六日挈眷回籍○兼理鄞縣畢大令前因衙署毁壞暫假校士館爲公舘現已脩理完整定於初九日鶯遷入署 
[蕪湖官塲紀事]  
　　蕪湖訪事友來函云安徽學憲徐李和宗師試畢安慶轉斾回姑孰節轅舉行本郡歳試已紀報端兹悉宗師於四月二十二日由皖垣秉節過蕪地方文武各官咸赴江干迎謁宗師一一接見寒暄數語展輪下駛聞當晚卽抵太郡○新任四川總督裕壽山制軍由閩省啓節取道長江赴任履新於四月某日行經鳩江地方紳宦以制軍前曾開府捖中特赴江千迎禍制軍維舟接談深以國步艱辛勉勵多士各爲有用之才小泊炊許展輪而上江干駐防各營之排隊送迎者頗極如荼如火之盛○蕪湖道袁觀察奉旨升授陝臬於四月二十一日乘輪赴省面禀要公旋於二十八日回轅傳聞觀察初擬禀請委員接署俾早日北上請旨陛見適聞劉峴帥已將大通督銷另行委員接辦新任關道徐觀察一俟大通交代辦竣卽逕蒞鳩兹履新是以上遊不再委員庖代 
[杭省官塲紀事]  
　　杭州訪事人云杭省中城總巡桂别駕步鑾交卸是差由臬憲札委候補知縣朱大令其珣接辦五月初一日已到　矣○箸　厘卡差現由總局委候補府照磨莊叅軍惟勤接辦 
[潯陽官塲紀事]  
　　九江鎭軍九江道誠觀察牌示五月初三日夏至大祀本鎭道率領各員屆期赴萬壽宫行禮○卸署德化縣興史董梁生少尉奉藩憲檄署理瑞金縣湖陂分司於上月二十八日由潯起程赴任 
[教案述聞]  
　　客有自湘來漢者告於本館訪事友人云湖南岳州府附近某處近有西人起造教堂將次落成土人見之糾衆將堂燒　幾致　成事端嗣由地方官極力排解遂得晏然如初 
[竊案報官]  
　　寗波訪事人云邇來寗郡城廂内外店鋪居民被賊暗進明出刼去衣箱什物者不止一處或因所失不多不願報官者有之或恐禀報無益反多衙費者有之兹聞城内廿四間地方王姓於前晚被賊越墻進内膽敢明火執仗刼去金銀衣飾等物約值六百餘千次日事主開單報縣畢大令聞報往勘回署立傳地保捕快到案各笞數百勒限嚴緝未知得能破獲否也 
[甌江鯉簡]  
　　温州訪事人云温郡自民變後各處殷富之被搶者層見迭出如菴下徐姓瞿溪毛姓凈水夏姓霞坊葉姓各匪徒均以　積爲詞借端糴穀其實則乘機圖刦也幸經秦鹿坪大令密飭查拿一時民心震懾始不敢恃衆横行城廂内外均得安謐邇者道府縣署均已先後修整完好市廛經紀亦交易如常所慮者倉穀無多平糶至望前又必告匱設無客米賑穀源源兿濟恐民食尚缺半月有奇雖有巧婦終難爲無米之炊耳○小南門小高橋下李源豐棧夥日前齎洋往沈舜廷家糴穀不圖一時鬨閙致被鎭轅親兵槍彈擊傷手腕當舁歸時風傷瘡口　潰不愈延至上月望後遽爾身死家道赤貧殊可慘也○永嘉縣秦鹿坪大令文試告竣擬接考武童後因政務紛繁又值辦理平糶等事遂示期於上月二十八日考試外塲旋以連日雨師稅駕箭道泥濘改期本月初二日在大教塲校閱馬箭○玉環廳孤老堂糧向由書差經手中飽肥私有名無實吳鏡江刺史知其積弊以故每月散給皆親自檢放查有冐領之人立卽斥退俾孤苦殘疾者流得以均沾實惠也○樂清縣所轄白　橋有林沛高者務農爲業素温和家有三子其第三子年甫九歳平時愛若掌珠四月二十日昆季之問偶以飲食細故致觸乃父之怒將第三子拽至河干聲言抛入河内旁觀　　爲戲言恐嚇其子不料高竟舉手一擲將子抛於河心登時溺　諺云狼虎雖毒不傷其子高獨何心殊不 
 
 

Page 3

 
 
可解○温地二麥頗稱豐收近因米價昻貴鄉民恐青黄不接缺食堪虞故將春花囤　不肯運郡銷售以故麥早登場而麵價仍不少貶云 
[示用龍圓]  
　　欽加鹽運使銜在任候選道松江府上海縣正堂黄爲出示曉諭事本年四月二十六日奉督辦江南上元制錢局憲札　照得金陵設局鑄造龍元前經奉督憲通飭各屬一律通用並出示曉諭在案兹查上海匯豐德華二銀行已由蘇　大道蔡商明銷用是以大元小角滬上業已一律通行兹訪聞各業鋪户仍有狃於習見陽奉陰違實屬有關銀元銷路札縣出示曉諭各業鋪户一律遵照行使如違從　　辦等因下縣查此案前奉兩江督憲劉頒發告示以制錢日少市面不敷周轉在於省城設局鑄造大小銀元與外洋一律以資濟用等因當將告示發貼　諭在案兹奉前因合行出示曉諭爲此示仰闔邑各行店業錢莊及零兌鋪户人等知悉自示之後爾等須知本省鑄造大小銀元係奉大憲奏明專爲挽回市面起見自應與銀洋一律行使通用不得再有狃於習尼陽奉陰違至外省新鑄大小銀元亦應一律通用倘再有奸商任意牧違抑勒　利巧立名目一經訪聞或被告發定卽提案照例從嚴究罰决不稍寛其各凛遵毋違切切特示 
[良宵難閏]  
　　英國術士加勒里福司以重五芳辰不容孤負因於日　登塲獻技時雖雨絲風片鎭日不休而輕衫　　列坐縱觀履　駢闐幾無虚位正不第紅樓紫陌車如流水馬如龍也聞加勒里福司已整頓行裝將於下禮拜二附船他往故於今　開演一次卽爲　　之卒章當此新月如眉嫩凉似水其盍巾車同往一聆樂府之尾聲乎 
[局員諭話]  
　　滬南馬路工程局會辦委員朱森庭明府自到差後卽諭令各捕勇凡有拘獲案証不准濫押捕房隨時指交各鋪地甲　行看管並諭其不得暗中需索凌虐詎日前有十二圖地保夥將婦人朱王氏禁押捕房明府得悉後立　　桂榮到案訊以本委前次已經諭　不許將案犯押入捕房爾何得陽奉陰違甚至將婦女禁押殊屬目無法紀本應責究今姑從寛嗣後凡由捕勇拘獲人犯無論早晚迅卽來案禀明本委當立卽發落不容濫押致受累者欲訴無門每遇堂訊書差人等尤不得向案中人証需索分文本委　有發落之人當堂判明　押者押不應押者隨時開釋爾地保人等如敢於中留難婪索一經本委訪明照例重究决不寛貸一時在局當差各人咸奉論諾諾而退 
[賭棍尋仇]  
　　虹口沈家灣一帶爲各賭棍聚會之區一言不合動輙兇毆以致血案人命等事時有所聞前月　有著名賭棍綽號　　毛毛將同黨小皮匠長生用刀戳傷各情已誌本報兹者小皮匠傷勢已痊欲圖報復昨日邀集同黨數十人各持器械至蠟燭毛毛所設之賭　上欲將毛毛得而甘心焉毛毛見勢不敵急卽逃逸各賭棍亦一鬨而散其不致釀成巨案者幾希矣 
[會訊案略]  
　　包討債新發西人帮同福裕德成錢莊至虹口泰昌鐵號索銀不還將號封閉號主胡佩芝與西人齟齬扭至捕房轉送英界公解訊供判胡仲候核奪昨午二點鐘時美繙譯衛理君蒞廨偕同代理讞員鄭瀚生大令會訊新發西人呈出福裕德成兩錢莊被泰昌號欠銀約票五紙連利計銀三千九百五十七兩請追胡供結欠莊上往來銀言明將貨售去歸還不料西人來號不問情由將店夥學徒一併逐出　號封鎖以致各行定貨等欵不能料理各夥之鋪蓋衣箱亦被封閉號中叩求啓封給還大令商之美繙譯衛君判飭差協同胡佩芝偕新發西人前往啓封將帳簿派司等件檢齊呈堂再核各夥鋪蓋衣箱一併給還胡叩謝而退 
[競渡間情]  
　　南市浦江每於端陽節由各船户預辦杉板船數艘飾以綵畫在浦中往來划盪鑼鼓喧雜雙漿若飛亦楚人競渡之遺　也惜端午目細雨霏微頗覺掃興昨日午後晴曦微露彼等重整旗鼓逸興甚豪是日共有九艘一時紅男緑女結伴往觀者頗　如水如雲之盛 
[惡丐横行]  
　　本埠城廂内外各乞丐每結隊成羣同各店鋪滋擾强索前經官憲訪知此弊一再拘辦並傳丐頭嚴行懲究此風稍衰近故智復萌江湖流丐混居市廛居人大受其累昨日有彼黨多人趨至南市萃豐碼頭某姓麻料店索錢不遂突取雜刀向當頭劃破血液淋漓旋卽偃臥店中定欲索洋兩元執事人某甲訴知丐頭沈春置之不理迨後由旁人介紹給洋六角彼黨始相率而去 
[吞烟遇救]  
　　江北人王乙出以拉東洋車爲生昨日不知何故與妻口角王不勝憤懣潛購阿芙蓉膏背人吞服嗣妻察知神色有異立卽倩人舁送同仁醫院求治醫生以受毒未深子以藥得卽一吐而愈誠幸事也 
[是否不符]  
　　窰船户蔣三和日前裝載磚瓦由西鄉來滬經過各處關卡照章納稅至本埠南市籌餉貨捐局由巡丁查騐票據不符禀知總辦恐其朦蔽飭將蔣拘交十六鋪地甲押候照章罰鍰 
[賭負輕生]  
　　某甲者松江人逸其姓氏在美租界某雜貨店爲夥前日節屆端陽店主令至鄉間收取帳洋二百餘元路經虹口何家木橋適值各賭棍呼么喝六興高采烈之時甲見獵心喜將所收之洋與博勝負無奈五木不靈屢戰屢北竟將帳洋盡行輸去甲以無顔　見店東趨至　邊一躍入水欲效屈大夫故事幸天色未晚經人瞥見設法援起得未致葬身魚腹中賭之爲害烈矣哉 
[英前相格蘭斯敦公小傳]  
　　歐洲全盛之局定於近日年中卽史家所稱十九周者是有偉人焉十九周甫閱九年卽已墮地其殁也不越三　十九周亦卽告終僅以五福首壽而言已屬難能可貴况乎手奠康寍心懷攸好德施愷澤於一世者　腎而鏤肝受駿惠於一人者淪肌而浹髓忽聞噩耗考終命於泉石之間峴山墮涙一碑羊叔子其能專美哉謹按公姓格蘭斯敦或譯作杞辣士端氏英吉利國人也先德格公雄於貲藉穀食以權子母設肆於利物浦海口遂　焉西歷一千八百九年十二月二十九日公生岐嶷異常兒既而英人舉格公充下議院員與聞政事公禀承庭訓幼卽留心經世之學及貴恒語人曰予固非窮巷掘門桑户棬樞之士也然亦非鐘鳴鼎食析圭儋爵之家英人重門第故公特自表之蓋實錄也顧英人無有以是輕公者公初讀書於意吞書院院中教法赫然有聲於時旋升入牛津大書院西文曰奥刻師福學有心得志在重道德而兼求利濟畢生恪守此義不踰尺寸方諸中國惟前明王文成公庶乎近之一千八百三十二年公膺衆舉入下議院與守舊班爲徒初登講筵卽議省釋奴僕事公謂天之生人一切平等養奴畜婢决非上帝之意但當行之以漸庶無决裂之憂八百三十四年英廷知公才超授户部侍郎三十五年轉外部侍郎四十一年再調商部侍郎兼管鑄幣局事四十三年升商部尚書四十五年時相欲限制天主教爲其書院設立新章公以其不合乎道也力諍不聽上疏辭職四十六年重起爲外部尚書四十七年牛津書院生徒舉公在議院中主議書院初公在牛津力主守舊之議及居顯要體察時宜深知執而不通必將禍貽國是五十一年遂改而入求新班是時厥後常爲求新班領袖五十二年升下議院掌院大臣五十八年時相命往希臘查海島臲卼案明年仍掌下議院六十六年求新班諸臣告退公亦解組六十七年公在議院宣言曰宜任愛爾蘭教會自定條規無與國家事六十九年求新班又進周英廷卽公家拜公爲宰相七址三年求新班立愛爾蘭學校新章守舊班大怫於心七十四年公又告歸七十五年公見突厥虐待勃爾忌里亞省人民因著書責突厥不以人類待民之罪突廷洶懼八十年求新班重用事公再入相八十五年預估來年國用英人不服者大半公仍拂袖歸田甫逾數月守舊班人仍不能安於其位八十六年公三入相倡議英治愛爾蘭久不合宜事欲定自治章程而由英廷總轄其成職此之故人多不悅公復告退九址二年公四入相在位二年以目疾乞休延羅士勃雷侯代爲求新班宰相從此公亦不再入議院然仍遠念阿迷尼亞及克利得島之民備受突厥之慘虐著書立說求歐洲列國設法拯之九十八年公有疾養疴於法國南境遍謁名醫多决　不起公不欲客死異地命駕回家甫越數日卒時一千八百九十八年五月二十日也享壽八十有八歳德配士提反氏威利士省宦家女八百三十九年于歸公家内助之賢人無間然鴻案相莊歷五十年如一日今猶健在也生丈夫子若干人某某英士　　 
 
 

Page 4

 
 
摩太菩岳氏譯意華士縷馨僊史芝紱氏屬文[  傳後有論明日續登]  
[冩生妙手]  
　　鴛湖巢君子餘昔游張子祥畫史之門精於六法以芥子園畫譜年久漶漫因將初二三集悉心摹倣次第付諸石印藉以津逮後人行之市中幾致洛陽紙貴近又續印四集益以近代名人粉本爲聖賢爲神佛爲士女唐巾老帶霧鬢雲鬟意匠經營偪眞古法誠畫苑中寡二少雙者矣日前承以一帙見貽爲志數言以答雅貺 
[正字]  
　　初五日報登客寓須知内赴客領藥悮作赴號領藥初六日報登上海縣署瑣案内傅雲川悮作濮雲川濮端卿悮作薄端卿合卽更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[昭信示諭]  
　　粤垣昭信股票總局示諭照得此次辦理昭信股票業經文武大小各員首先倡借認數併　　　昆分赴　屬會同地方官紳認眞勸辦以期迅集鉅欵共濟要需近　外間報館有停辦昭信票之說遂　以訛傳訛互相觀望查此次股　　奉諭旨通飭籌辦各省一律奉行併奉大部專電催詢飭令赶緊速集解部果有停止官長豈得絕無明　其爲傳　不實之　已可概見誠恐各屬未及周知或至快會合亟出示曉諭仰闔省士庶人等知悉爾等須知朝廷籌借此欵股票原爲上下流通　　氣以維利源重勸導禁抑勒且已預定厘金丁庫的欵按年本息分還一如上屆息借商欵辦法有利無害灼然可徵粤東富庶名邦士民深明大義尚其交相勸勉輸借巨資勿惑浮言稍涉觀望是爲至要切切特示 
[示禁龍舟]  
　　揚州訪事友云每屆天中令節選事之徒迎賽龍舟奪彩爭標繞行各處鬨傳遠近舉國若狂其間酗酒打降被擠落水者不一而足至遺簪墜珥失落小孩尤其小焉者也本屆江甘兩邑宰以謡言紛起又值府試期内爰會銜預爲示禁略云每年端午龍舟競渡原屬地方盛舉由古迄今相沿已久惟其時游人絡繹　女混淆難保無匪徒溷跡其間藉端滋擾且又值府試之期八屬考童咸集於此人數旣衆卽易滋事合先會銜預禁爲此示仰者色人等知悉端陽不得再賽龍舟倘有不遵定行提案　究見者咸謂此先事防維之意惟有葉公之好者則不免　　少興矣 
[輦轂微塵]  
　　京師訪事友來函云四月二十間右安門内黑　廠迤南先農壇墻外小樹上一男子自縊身死二十五日經北城司官相騐男子布衣整齊旁遺提筐於地解衣詳騐身上　香火　成字迹細察之似係陰狀司官不敢草率特　明城　　調五城司官會騐以便徹底根究○四月二十二日廣安門内土地廟街一冰梅湯攤突來某甲肩横扁担出一錢購　解湯　　人某乙謂湯係二文錢一盞適甲　羞澀因向乙求湯少許乙與湯半盞　接飲嫌不佳因是互相口角乙忿而去移時復返提錢一串取二文擲攤上復求湯飲乙見中神色不正囑其向他處購飲甲大怒持扁担擊乙頭顱乙抽身急避幸未擊中順取短刃一揮而用之手指遽斷血漬淋漓浸淫衣袂兩人遂互扭至官署控告 
[粤東魚素]  
　　廣東訪事人云廣州府周太守歳考各屬文童已經竣事惟終覆案尚未出張文宗按試南韶連亦已竣事不日卽當起節到省之期約在端陽左右故學署内外均已搭蓋篷廠以俟節臨矣○廣州府靈山縣地方土匪滋擾大憲委莫都戎　喜字營勇前往帮剿兹聞該處士匪已被欽廉防務潘植生觀察帶勇擊敗現已逃入内山故大憲復調莫都戎改往連平州剿辦土匪諒軍麾一至不難指日蕩平也○近日省垣銀根極緊因開派會試圍姓銀月前放出數百萬之多今將一旦收回故凡與錢莊往來者有收無放用銀之家均須預備到期之銀交楚日前有由北路從化鄉人來省者據云該處各當現俱停當大約亦因銀根之緊不能周　故耳○粤省患疫城廂内外各處均迎　出遊以靖疫氣街坊皆設香案備送香資爆竹之聲不絕於也○第四鋪張聯盛家因卜葬其母於東門外麒麟嶺張在廠日夜督工擬於上月十七日下　不料十六夜有匪徒多人持械到廠肄行搜掠并將張刀傷左右手呼嘯而去被刦時張有認識之丹蛇坑周亞榛山狗在内緣張祖墳旁地被山狗周亞榛盜賣曾與理論因此挾　糾匪行刦翌日赴燕塘汛投報汛弁卽帶勇至丹蛇坑將周亞榛解往五鄉樓訊辦張又至番禺縣禀請騐傷 
[上海縣署瑣案]  
　　閔行人吳阿二不安本分經閔行司陳少尹判令枷號交十八保十七圖地保看管示衆詎吳將枷私自除下逍遥自在少尹查悉解請上海縣究辦前日由帮審委員李二尹提訊吳供除枷該死尚求格外施恩二尹姑念苦求判令補枷十四天仍發原處示衆○蘇子松控顧文明欠洋不還經李二尹子限勒繳在案現已逾限蘇投案禀催二尹提顧訊追據共因在端節無從措者叩求寛限至初八日繳案二尹准之○范鳳岐控被奚桃桃毆傷請騐范供岳父奚發發故後乏嗣遺囑將田單給長　戚玉堂經管戚因患痴迷之症將單寄於桃桃處尚有一女由小的撫養七月廿三日戚病故小的向桃桃索取田單桃桃圖吞不認反被毆傷求恩騐究二尹飭仵騐得背脇等處確有微傷判令自行醫治靜候查辦 
[上海巡局瑣案]  
　　南市裕大米行日前倩駁船户徐毛虎與夏金生承裝菜餅至中途忽缺去數担當向查詢而夏已避去行主遂遣夥將徐之子金林等拘控十六鋪巡防中局請究嗣後由地甲續將金林之兄徐阿華及夏金生一併傳案前晚局員　　泉二尹升堂提訊判令三人合賠洋銀二十元具結限期交案傳行主具領　有陳松元者向在南市爲米業因銀錢細故與祭雲　互控於十　鋪巡防南局局員　偉臣二尹提同研訊以情節支難飭將陳看管候核○楊樹　華盛廠小工李陸生欠同廠挑水失施永　賭洋一元八角向索無還前日在是處福泉茶園相晤施又申前說一言不合遂致毆打巡防局勇丁見之立將李施二人一并拘解至局姚殿卿二尹判李將洋如數還施不得擾事 
[英界公堂瑣案]  
　　劉包探禀王仁發掩至貨船行竊蓬布經小的查獲送究王俯首無詞代理讞員鄭瀚生大令判責二百板管押一月○詹秀坤開設烟館投案禀陳阿三來店吸烟乘間竊取烟槍一枝當塲追獲交捕送究陳供一時貪小求恩大令判實一百板○包探黄阿根扒　費廷讚玉器兩件請侒大令判責一百板管押七天○包探吳志岡禀王阿新前曾犯竊遞籍今又復來拘案請究王供來滬謀事求恩大令判責一百板仍交捕房遞籍○捕禀王阿五在天后宫場賭博請究王供初次違犯叩求恩宥大令判責一百板○捕禀陳阿三行竊德律風公司鐵線大令判枷示十四天○李經喜禀被趙錫成竊去肉桂大令判責二百板○包探費阿銀禀侍者張阿東行竊洋東眼鏡絨襪等件經小的查獲送究張供犯竊該死求恩寛宥大令判責二百板○包探趙銀河禀陳竹香失竊水烟袋一枝查被李小蘇所竊吊到原贓請究大令判責五十板○三百十號捕禀昨日九點鐘時李阿四與李阿寳在茶館口角持刀將李阿寳戳傷肩背現在醫院據云三禮拜方可全愈故將李阿四先行送究大令判李交捕帶回候李阿寳傷平再核 
[法界捕房紀事]  
　　董家渡天主堂倪主教致書法總領事因主教失去佩帶之物係金鋼鑽所鑲　值連城爲國王欽賜請爲查緝領事咨照捕房立飭包探嚴頌　帶領探夥到堂察勘情形毫無形迹爰據情禀覆捕頭留心偵緝○有已歇細崽某甲與領事公館大餐司某乙有隙邀同工匠數人在玉露春茶館啜茗甲乙互相口角各工匠助中毆乙旋爲巡街捕拘獲三人其餘均一哄而散遂將三人送入捕房捕頭命押候解堂訊究○泥水匠某丙與同業某丁因索取工貲在某烟館開燈評理一言不合互相毆擊致毁烟館物件店主鳴捕將丙丁拘入捕房值堂人同入捕房禀訴捕頭以兩造各有不合均著賠洋三角爲修理之費麾之使出 
[美界捕房紀事]  
　　四百三十八號華捕昨日巡緝至北四川路見有病丐三人臥於路側立卽拘入捕房捕頭諭令解送公堂請鄭大令安揷○禮查路七號門牌爲粤人陳芝生租住陳近置備鑼鼓等器每至夜間邀集閒人在家敲打爲樂近鄰係某西人所居因其有擾清夢報知捕請爲禁止捕頭卽飭某華捕前往將陳拘獲令自後夜問不准吵閙如違究辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年四月二十四日京報全錄]  
　　宫門抄○諭旨一道錄前○盛京將軍依奏爲審明　員誘取民女爲妾按例定擬摺○楚督張奏爲揀員狎補副將摺○將軍依奏爲揀員請補知縣摺○四月二十四日禮部宗人府欽天監正黄旗值日新貢士引見前十名○順王等盤查銀　覆命○崑中堂等讀卷覆命○崇禮謝授刑部尚書恩○志公彭壽各假滿請安○　善由東陵回京請安○莊王文琳瑞洵各續假十日○大額駙續假五日○侍衛處奏派管宴之大臣派出椿壽○召見軍機讀卷大臣○皇上明日卯正升太和殿傳臚○○奴才依克唐阿廷杰跪奏爲審明職員誘取民女爲妾按例定擬恭摺仰祈聖鑒事竊查前據承德縣民婦王張氏以興京駐防正白旗蒙古樹棠佐領下候選筆帖式李長祺誘取伊女小環爲妾强行姦汸等情赴督署个控當經調任督臣裕祿飭交行營發審處委員提訊李長祺恃符狡展詳經奏請革職歸案審辦光緒二十年三月初四日奉硃批著照所請欽此欽遵飭據發審處提訊李　祺　稱伊僅止誘取小環爲妾並無强行姦污情事核與王張氏　控未盡符合是否王張氏添砌圖准抑或李長祺飾詞教避非傳到小　質明不足以昭核　卽行傳　小環供　李長祺　同並　　如　　　長祺　行姦污正求伸寃之不暇豈　代爲掩飾委係伊母王張氏圖准添砌所供尚屬可信因案關職員誘馭民女爲妾情罪較重應由　方衙門審理以符　制禀經札發驛巡道訊擬詳辦兹據驛巡道志彭督同讞局委員提集犯證訊明擬議解勘前來奴才依克唐阿等親提研　緣李長祺卽常祺係興京駐防正白旗蒙古樹棠佐領下人寄居承德縣光緒十一年由監生捐候選筆帖式與民婦王張氏及其女小環均先未認　十九年七月王張氏　給李長祺家傭工八月不記日期小環往找王張氏回家李長祺瞥見詢悉年已十六尚未許字欲娶作三房妾心恐王張氏不允起意計誘卽向王張氏謊稱願爲小環媒說給伊戚林盛堡人和依之子成祿爲側室王張氏答稱緩日再商與小環怱怱竟去日久未回十月十八日李長祺喚王張氏到家作以和家憑伊爲媒願娶小環之言向告王張氏先以婚姻大事未經相攸不肯遽允李長祺便佯言和家尚不願娶小家之女今幸憑伊爲媒何用相攸王張氏亦稔知和家與李長祺戚好往來其家聲勢煊赫在人耳目反恐錯過躭誤其女終身當卽應允講定財禮小數錢二百千並向詢明小環生庚擇於十一月二十四日迎娶王張氏向小環告知組備妝奩以待吉期十一月十　日李長祺又向王張氏揑稱和家因路遠不便欲在伊家借房辦事事後再回林盛堡王張氏信實二十四日李長祺用轎車從王張氏處迎娶小環到家是晚李長祺入房欲與小環姦宿小環認係媒人斥向盤詰得實哭喊李長祺用言威嚇其妻尹氏趨向勸解小環仍前喊鬧不從李長祺愧憤自往其妾安氏房中歇宿次日王張氏前往認親瞥見小環兩目哭腫當向查詢小環哭告前情王張氏氣忿欲找李長祺躱避不見王張氏將小環領回卽以前情並添砌强行姦污等詞控經調任督臣裕祿飭交發審處訊辦雖時李長祺恐問重罪卽向宋劉氏告知實情並央赴發審處揑作媒證宋劉氏允從旋據發審處委員提訊李長祺恃符狡展詳經奏請革職歸案訊明禀經札發驛巡道審　兹據該道督同讞局委員提犯訊明擬議解勘前來奴才等提犯親鞫據供前情不諱究詰不移案無遁飾查例載誘拐婦女爲妾不分良人奴婢但誘取者被誘之人若不知情爲首擬絞監候等語此案已革候選筆帖式李長祺因見傭婦王張氏之女小環少艾輙設計誘取爲妾自應按例問擬李長祺卽常祺應請合依誘拐婦女爲妾不分良人奴婢但誘取者被　之人並不知情爲首絞監候例擬絞監候事犯在光緒二十年八月十六日欽奉恩詔以前核其所犯罪名係誘取婦女爲妾擬絞被誘之人並未被逼成　且已給親完聚情節較輕在部議條欵准减之例應准其减發極邊烟瘴充軍仍以足四千里爲限至配杖一百折責安置係屬旗人照例銷擋據供母老丁單是否屬實應否留養俟奉准部覆再行飭縣查辦宋劉氏於李長祺誘小環爲妾雖未知情惟事後輒聽從揑作謀　亦應酌照不應重律杖八十事犯在恩詔以前所得杖罪應准援免王張氏原控李長祺强姦一節訊係子虚本干例議姑念控由圖准添砌且一經伊女小環供明不再狡賴與始終誣執者不同情尚可原應與被調之小環並不知誘情之車夫蘭姓俱免置議小環給親領回另配財禮免追除全案供招咨部查明外所有審明職員誘取民女爲妾按例定擬緣由理合恭摺具陳伏乞皇上聖鑒訓示飭部核議謹奏奉硃批刑部議奏欽此○○頭品頂戴湖廣總督臣張之洞跪奏爲揀員升補副將要缺以重邊防恭摺仰祈聖鑒事竊准兵部咨湖南靖州協副將張土芳病故遺缺係陸路題調之缺迅令揀員升調等因移咨到臣查定例各省題調之缺先儘現任人員揀選題請調　如無合例堪調者准於現任合例應升人員内保題升補等語臣查湖南省副將九員叅將八員或缺居緊要或不諳苗疆市形均未便遷就擬補致滋貽誤惟查有湖南撫標中軍叅將景元年四十一歳廂黄旗滿洲端倫佐領下人由武進士授爲二等侍衛行走期滿奉旨著照例以叅將用光緒十一年七月二十日揀選澧州營叅將是年十月二十五日領劄到任十七年副叅列等案内保列二等十八年軍政案内經臣保薦卓異均經兵部議覆准其卓異註册十九年調補湖南撫標中軍叅將領劄前赴調任現署長沙協　將辦理營務悉臻妥善該員才具詳明講求兵事以之升補湖南靖州協副將洵堪勝任核計歷俸已滿二年與調缺請升之例相符合無仰懇天恩俯念苗疆邊缺緊要准以景元升補湖南靖州恊副將員缺實與邊防營伍均有裨益如蒙俞允俟部覆到日給咨送部引見以符定制除飭取該員履歷咨部外謹會同湖南巡撫臣陳寳箴湖南提督臣婁雲慶恭摺具陳伏乞皇上聖鑒勅部核覆施行再　遺湖南撫標中軍叅將員缺係題調之缺湖南省現有應補人員容臣另行揀員請補合併陳明謹奏奉硃批兵部議奏欽此○○奴才依克唐阿廷杰跪奏爲揀員請補要缺知縣以資治理恭摺仰祈聖鑒事竊查錦縣知縣樊恭佩於光緒二十四年二月初二日病故當經循例恭疏題報開缺聲明係衝繁疲難兼四要缺應由外揀員升調應以該員樊恭佩病故之日作爲開缺日期歸於三月分截缺查錦縣爲附府首邑地方濱海五方雜處政務殷繁非才具明敏熟悉情形之員不足以資治理查奏定章程知縣題調要缺應由現任人員内揀選調補又奏定變通邊要各缺如無可調之員比照熱河成案准於候補委用人員内有委署地方並無貽誤者與卽用一班一體揀補試署又奏定奉天試用人員揷補章程候補委用兩班用過之後准將試用人員揷補一人候補委用與試用相間輪用等因各在案奴才等於通省現任人員内逐加遴選非現居要地卽人地未宜俱無堪以升調之員兹　有現署通化縣知縣試用知縣何厚琦現年三十歳係山西　州直隸靈石縣人由監生報捐縣丞投効奉軍光緒十八年援剿朝陽匪徒案内　力會保免選本班以知縣不論雙單月儘先選用十九年奏留奉天補用均經部覆准二十年請咨赴部補交三班分發銀兩九月十三日吏部帶領引見奉旨著照例發往欽此是年十二月十六日到省連　扣至二十一年十一月十六日試用一年期滿循例甄别在案二十三年二月委署通化縣知縣到任該員才具優長辦事勤　現在　通化任辦理一切均屬裕如且該員係奏准變通揷補人員以之請補錦縣知　洵堪勝任與例亦符合無仰懇天恩俯念員缺緊要准以試用知縣何厚琦署理錦縣知縣庶於地方有裨如蒙俞允該員係試用知縣請補知縣銜缺相當毋庸送部引　　俟署一年期滿果能稱職再行題請實授所有遴員請補要缺知縣緣由理合恭摺具奏伏乞皇上聖鑒勅部議覆施行　奏奉硃批吏部議奏欽此 
 
 

Page 14

 
 
[光緒二十四年四月二十五日京報全錄]  
　　宫門抄○諭旨二道錄前○楚督張奏爲道員籌辦自强要政　勞已深因公致疾身故籲恩賜卹摺○又奏爲揀員請　　　　　　　桂撫黄奏爲甄别州縣留省補用片○燕督土奏懇恩廣限給奬片○又奏報津海關一百五十結洋稅收支各數摺○四月二十五日兵部太常寺太僕寺正白旗值日無引見○德公假滿請安○崑中堂謝賞紗葛恩○慶福請假十日○倉塲奏漕船五日空　　　奏派騐　月官派出徐用儀河良溥頲榮惠文治崇禮薩廉明桂慶錦戴恩溥楊　臻聯錦胡孚宸楊崇伊王培佑文博兵部奏　查　　　出英信舒存秀吉　珠哩阿克丹溥良明秀明安○關防衙門奏十五日大高殿拜表瀾公行禮○召見軍機○皇上明日辦事後　　　園皇太后前請安後駐蹕○○頭品頂戴湖廣總督臣張之洞跪奏爲道員籌辦自强要政成效昭彰積勞　深因公致疾身故　案　懇賜卹以勵勤事恭摺仰祈聖鑒事竊查二品頂戴已故湖北補用道蔡錫勇由同文館學生洊保道員歷充美日　各　繙譯叅　等官　在廣東湖北辦理洋務交涉事宜先後二十餘年臣前於廣東省創辦銀圓局水陸師學堂魚雷局及到湖北創辦煉鐵廠槍砲廠銀元織布紡紗繅絲等局自强學堂武備學堂雖資羣策羣力而該故道實總其成前經臣奏保由吏部帶領引見光緒二十二年十月二十四日奉旨著以道員發往湖北補用並交軍機處存記欽此旋經奏署漢黄德道以歷年積勞心血虧　時患怔忡之疾是年十一月　武備學堂開堂　徒人學之日該故道渡江經理中流大風陡起摧折船桅已將覆溺賴救生紅船搶護始得轉危爲安因受驚恐猝得類中風之症調治雖愈元氣未復交卸道篆後仍力疾總理各局廠事務夙夜在公風疾時復引動言語總帶　　督催槍砲廠工作較定武備學堂章程不遺餘力卒以百務叢集勞瘁過　舊疾復發猝不及治頃刻身故其疾作之前數刻猶復手書致武備學堂洋教習詳論學生課程事理周密卽於是日夜間病故身後蕭然積負槀　僚屬諸人同聲悼歎查該故道志操廉正器識閎深博通泰西語言文字精究天文格致測　等學於各國外政暢悉利　源流而矢懷淡泊任事肫　凡各國領事江海稅司以及礦師洋匠中西商賈莫不欽其耿介服其明達遇交涉重要繁難之事他人棘手莫辦者該故道靡不　刃而解所辦鐵布鎗砲各局經手欵項多至數百萬兩力杜虚糜絲毫不苟迨其殁也囊無餘蓄旅殯難歸各國洋報流傳咸知惋惜傷悼異口同聲微臣失此臂助極目時艱人才罕覯尤不能不爲國家惜此人矣查奉天已故候補知府李金鏞前在漠河開辦金礦積勞病故經前直隸督臣大學士李鴻章奏奉上諭交部從優議叙等因欽此欽遵在案今該故道蔡錫勇辦理洋務創設製造各局廠銀元鐵政各局關富國之本　鎗砲廠及武備方言各學堂爲自强之要圖成效昭著　非李金鏞功在一隅者可比　積勞病故以死勤事與李金鏞寳同一律且疾由因公渡江受驚而起尤堪憫惻合無仰懇天恩俯　交部從優議卹以資觀感而勵將來出自逾格　鴻慈理合恭摺奏陳伏乞皇上聖鑒謹奏奉硃批著照所請該部知道欽此○○頭品頂戴湖廣總督臣張之洞跪奏爲苗疆遊擊員缺緊要揀員請補以重邊防恭摺仰祈聖鑒事竊准兵部咨湖南綏靖鎭標中軍遊擊胡百英病故遺缺係陸路題補第三輪第五缺應用儘先人員行令照章揀員請補等因查斯缺駐紥永綏廳屬化園司地處苗疆爲一鎭領袖缺要事繁非才幹優長熟悉苗情之員難期得力臣當卽在湖南省儘先遊擊班内逐加遴選查有花翎儘先遊擊賓太山年五十六歳湖南湘潭縣人由武童投効援江等營迭次勦匪出力歷保今職同治二年十二月二十一日奉旨允准在案凱撤回籍飭發湖南撫標左營差遣旋調湖北輿圖局派充測　事宜差竣回標該員營務幹練通曉測繪且熟悉苗疆情形以之擬補斯缺洵堪勝任且距籍在五百里以外核與例章相符飭查前在本省及他省均無叅革矇保情弊查部行章程請補儘先班次如係聲叙人地不宜至多不得過二十員兹按部册及續經到標儘先名次賓太山之前者　柳煥增一員到在出缺之後外尚有盧榮陞蘇文揚彭福星黄顯榮張清厚解星德等六員儘先名次雖在賓太山之前而到標何在該員之後於苗疆情形了熟未便遷就擬補致滋貽誤賓太山雖名稍後到標在柳煥增等之前而在營歷練有年熟悉苗疆情形人地實屬相宜合無仰懇天恩俯念苗疆員缺緊要准以儘先遊擊賓太山補授湖南綏靖鎭中軍遊擊實與營伍有裨如蒙俞允俟部覆到日給咨送部引見　符定制除飭取該員履歷咨部外謹會同湖南巡撫臣陳寳箴湖南提督臣婁雲慶恭摺具奏奉硃批兵部議奏欽此○○黄槐森片再准部咨嗣後道府州縣無論何項勞績保舉歸入候補班補用人員令各該督撫卽以此項人員到省之日起子限一年詳加察看奏明分别繁簡補用又定制未經筮仕人員如捐過班分發簽分各省令該督撫詳加察看試用一年期滿如果才堪勝任卽據實留省遇有相當缺出　量　　又定例優　呈請分發知縣試用二年期滿照内選章程歸於教習知縣補用一班之後補用一人各等因遵奉在兹查有廣西補用同知直隸州義寗縣知縣張杲同知銜前先補用知縣錢宗淑試用知縣周紹濓優貢試用知縣曾鵬星等均已試看期滿據藩臬兩司出具考語詳請　省照例補用前來臣查勞績補用同知直隸州知州張杲精明幹練任事實心同知銜前先補用知縣錢宗淑心地明白奮勉有爲試用知縣周紹　　　守謹辦事精詳優　試用知縣曾鵬　　練安詳居心誠篤均堪留省補甲應請留於廣西遇有缺出照例按班補用除將各員履　送部外謹會同兩廣總督臣譚鋪麟附片陳明伏乞聖鑒訓示謹奏奉硃批吏部知道欽此○○土文韶片再查勸捐辦理奉大錦州等處賑務　力員紳經臣照章奏請奬叙嗣准　　議覆以分省試用縣丞張毓澍等十五員履歷未據送部暫行停核議以接到部文之日起子限一月將該員等履歷送部逾限未到將保案撤銷等因當　轉飭遵照去後兹據　賑局司道　稱該員等或遠在關外或散處四方迥非内地員紳聚　一省者可比雖經電咨飭催一時實難取到該員等本係隨同辦理漠河金廠之湖南候補道周冕勸辦捐輸查旗義賑事竣由該　　保　在催造履歷自應仍由該道轉飭辦理漠河距津窵遠彚案造册　　需時勢難依限赶辦請具奏展限前來臣查賑捐久成弩末尚　保奬以　　勵若因逾限撤銷未免向　此案陽期緊廹實係赶撫不及合無仰懇天恩俯准展限三箇月俾各該員一律得以邀奬不致没其急公好　之誠於賑務實有裨益理合附片具陳伏乞聖鑒敕部查照立案謹奏奉硃批著照請該部知道欽此○○北洋大臣直隸總督臣　文韶跪奏爲津海關第一百五十結洋稅收支各數　單恭摺具陳仰祈聖鑒事　津海關收支洋稅截至光緒二十三年十二月部八日第一百四十九結止業　奏報在案兹據津海關道李岷　詳稱自光緒二十三年十二　初九日起至二十四年三月初十日止按外　　　　　　係屆第一百五十　期滿除外國船隻江海關免單銀五萬四千五百九十一兩五錢　分四厘　商　　隻免單銀二萬三千六百一　一錢一分八厘並未收銀外實計　　各項稅鈔銀五萬六千六百七十兩七錢二分八厘皆飭　員會同稅務司詳細稽　調取收　　　　　　　相符開支餉需　晉　　各欵　共發過銀三十三萬八千五百三　三兩七錢八分八　　　　　　册詳咨外所有津海　　　　　　　　結洋稅收支數目開單請　　前來臣覆核無異理合繕　恭摺具陳伏乞 
聖上　鑒謹奏奉　　　　　知　單　　欽此 
 
