# 1896 - 79 - 4908234

 

Page 1

 
 
[上諭印成]  
　　去年冬季諭旨刻已被　揀印裝訂箕成毎本仍照舊章收回工料碼洋六分薄海内外有欲敬聆綸綍之音者請移玉臨申報館帳竊購取酉也此啓 
[沈氏尊生書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書仃之　林奉爲枕裕惜坊刻漢糊漫患毎多帝虎辛羊之誤本局覔得原刻善本代書肆友人重付手民印以大號新式鉛字挑選潔白紙張裝訂無訛校讎盡善刻已告成分裝二十四本爲上下兩函裹以錦套毎部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶磬分局金陵詞源閣及本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[論當道宜擴充格致書院以興西學]  
　　格致書院之設於今二十餘年矣格致實爲西學之權輿近今一切西法無不從格致中出製造機器皆由格致爲之根柢非格致無以發明其理而宣洩其閫奥以是言之格致顧不重哉惟是世之欲明格致者都長其難於入門而不知其無難也在乎凝神壹志觸類旁通卽文字以發揮格致之理蓋西學之端倪亦可由文字以引伸之俾進之格致今格致書院分四季以課士由四海關道主之另設春秋特課由南北洋大臣主之皆請於當道届期田題考試卽由當道視其優劣評定甲乙列前茅者例撥院欵給以奬勵而當道亦復分厥廉泉優加策勉藉以鼓舞興起之焉自丙戌以迄乙未凡歴十年所有書院疑業應試諸士子其文無不搜羅宏富辨論精深由書院山長遴選佳搆集厥衆長刊以問世俾留意於格致之學者遐邇傳觀窺其蹊徑得所從人其間誘掖奬勸未嘗不獨具苦心竊謂十年以來實足以樹厥先聲開其風氣以轉移乎人心習尙焉院中所儲藏者圖書之外兼備西洋儀器及製造工藝需用之物任人入而縱覽亦以便學者觀摩而則傚苟當道者能重視乎此俾諸士子卽洋務以通時務卽文學以通西學坐而言者可起而行安知不可造就多士拔取眞才得以蒸蒸日上而爲國家立富强之基也哉顧何以求之於今而仍寥寥未之或覯也夫人才豈以一隅爲限哉而求其貫通中西之學問講求格致之淵源涉藩籬探奥窔聞一知十推陳出新與西國博物知名之士度長絜短並駕齊驅蓋殊難其選矣非中國人才遠不逮西國也所習所尙者非也國家設科文武並重文以制藝武以弓刀石著之令甲垂爲定制積久相沿牢不可破士子非是末由進身他技雖精俱非所重夫上有好者下必有甚焉者矣上以此求斯下以此應舉凡西國所尙象緯輿圖律算機器格致之精制作之巧俱非所習卽有一二草野有志者流專心致志於此世非議其迂卽譏其謬而上之人亦無有過而問焉者近日朝廷漸知嚮用西學特設算法一科以取入船艦槍砲製造一切漸尙西法練軍築路開礦率皆倣效乎泰西而士之有志振興者趨之亦日夥焉然以中國之大一時風氣之開不過在通商各埠而通商各埠中亦惟推上海爲巨擘且也事莫難於創始基莫難於造端學問之道何莫不然惟在嘗軸有以提倡之耳况乎格物致和之理要當使之由淺以入深由粗以及精始採之以虚言而終歸乎實效始應之以皮毛而終探乎精邃斯則在乎爲上者有以神其鼓舞俾士子之願求西學者得以潛心致力自然能多創獲而不少特見由此而擴充自可深造而有得溯自南北洋大臣另設春秋兩季特課則由已丑年始遠近名流碩彦聞風興起爭自濯磨郁郁彬彬特稱盛焉甄拔所加皆一時之選可見鼓勵人才其權實操之自上或謂西學之行必自上海始以上海先有格致書院立其基也由上海而逹之於通商各埠則漸推廣之機也將來格致之學必不以一隅而限也然推廣之機非先由乎爲上者擴充之必不能致竊謂近今旣以算學一門列於考試撝以取士則格致之學又何妨連類而及之夫有益乎日用行常者皆得謂之實學上古制作之精何一不由學問而來後世區學問與藝術爲二百文字遂爲空談讀書拘墟之士多爲世所詬病且所貴乎算學者其精微之所注固在乎推測象緯而尤在乎能制器成物非先以算學爲之根則末由探其奇奥故形而上者謂道形而下者謂器道以成器而器以載道二者無相離也若格致不明一切製造何由入室而升堂歟明通乎西學者苟能巨細精粗無乎不貫出其緒餘自可措之於實門庶幾爲不負乎所學操此以求之近今之士天下豈無其人哉特患上之人不之求耳近今講洋務談四學者固紛然以起矣在上者未嘗不知尙重之方擬側席以求之設干旌以招徠之實學之塾公學之會相繼普興然於已有之格致書院何以絶未之及歟當道者何不於出題課士重加之意歟豈以非其所特創故遂淡焉漠焉不復加察歟夫爲高必因邱陵爲下必因川澤因基築室其成較易苟欲興西學而乘機擴充之是所望於當道者也 
[本館接奉電音]  
　　昨日清晨京師飛電傳來上諭一道敬謹譯登○二月初八日奉上諭湖北荆宜施道員缺著俞鍾頴補授欽此 
[議設洋關]  
　　杭城訪事友云日本在杭通商現在已將租界劃定中國須立洋關征收餉稅日前浙海關稅務司李君士理來杭寓居蒲葛巷洋務局内初二日洋務提調余司馬乾耀會同稅司前赴拱宸橋查勘地址以便營造關廨也 
[五馬遥臨]  
　　杭州來信云調署杭州府林太守啓於初五日舟抵江于先期仁錢兩邑尊將督憲衙署修葺一新鋪陳齊整備作太守行轅是日兩縣出城恭迓太守接見後隨排導入城在督署暫駐隨命駕詣撫藩各轅禀到并聞太守擇於初十日午刻接印 
[寗波試事續述]  
　　浙江學政徐大宗師考試寗波府屬生員各題已登前報昨日又得本館采訪友人手書云第一塲童生首題壺槳湯居毫章次題而君之倉通塲詩題賦得鷹化爲鳩得鳩字五言六韻第二塲首題斧次題玉不得免焉詩題賦得好風與之俱得俔字五言六韻第三塲首題鼓云乎哉次題句踐詩題賦得臺笠聚東菑得東字五言六韻提覆第一塲文題虚而爲盈約而爲泰詩題賦得樵斧帶風聞得樵字五言八韻先默寫正塲首藝起講併書題目然後限五刻作後二比毎比約百字不及百字者不錄過時不閱 
[白門火警]  
　　金陵采訪友人云本月初四夜更魚二躍時忽然鑼聲震地火燄燭天急出視之則行人方擠擁喧譁塞滿街巷咸謂新橋李姓家晚炊失愼致肇飛災幸各鋪水龍洋龍馳往灌息僅燬去廚屋三椽 
[頑耍肇禍]  
　　安慶訪事人函云前月廿旬有某姓家作釘鐺會在藥王廟前隙地焚化冥鏹並冥屋數幢舉火 
 
 

Page 2

 
 
時僧道敲金戛玉頗爲熱鬧一時附近之孩童羣來觀玩有剃髮匠某甲之子年弱冠忽將某乙數齡之了向火一推以爲頑耍耳不意乙子仆跌火内經人搶救業已頭焦額爛登時泡腫眉目不分孩父兄聞信赶至痛哭流涕向甲理論甲卽備藥敷治一面責子慰乙乙謂權帶回調治但願速愈倘不不測於甲是問然未知能愈否夫孩童不知不識初不料其肇禍至此第甲子已弱冠尙且頑皮殆所謂夫人之子歟雞窩無鳳信然 
[津沽近事]  
　　訪事人函云定武單自袁慰庭觀察接統後仍駐小站改名爲新建陸軍營制則合兩營爲一營分左右兩翼前後左右各隊仍以五百人之統帶爲各隊領隊官勇餉按月委營務處點名給發不容侵蝕一洗從前線營習氣以期勇皆足額餉不虚縻然防弊雖嚴而各領隊官間或未能無弊月之中旬觀察出其不意向左翼後隊點名領隊官武備學生賈某未及豫防以長夫兩名謬充正勇觀察查悉擬以軍法從事以儆效尤嗣由營務處力求始免正法仍責軍棍數百並挿耳箭革差以爲勇不足額者儆由此各營均知軍法森嚴不寒而慄無敢舞弊云○天津籌賑局毎於冬令設立粥廠分别收養男女貧黎其煮粥開勺毎届女廠在先男廠稍後比及春初遣散而男廠較之女廠又延數日之期今正西沽女廠已於試燈時節仍如曩例大口各給津錢五百小口减半遣令歸鄉以便饁耕免妨農事而西關男廠亦於地十日停賑免縻廪祿並穢氣薰蒸蓋以春融謀生較易也然若輩多半懶惰性成或竟無家可歸撤廠之後依舊無業可就倚粥捱冬者闔計七八千人至此半仍流落爲丐現在吹簫市上幾於在坑滿坑在谷滿谷云 
[武林雜誌]  
　　杭州訪事友云杭州恊鎭林總戎耀光前奉撫憲委署處州總鎭本月初二日杭地官塲接到電音知總戎已奉旨補授處州總兵一時文武官憲及旗員紳士前往賀喜者絡繹不絶輿馬往來頗形熱閙廖榖帥亦排導出轅親往拜賀總戎卽命擋駕隨上院謝步○嘉興府屬之新塍鎭厘捐局總辦現當瓜代之時由牙厘總局憲會同藩憲札委候補縣華大令遵訓接辦○仁和縣伍芝蓀大令前因政體違和請假調養兹於初一日銷假故是晚本學丁祭特委主簿周少尹恭代○杭州所屬富陽於潛新城昌化及嚴州府所屬之絧廬等縣均仿行西法設立繭灶刻由牙厘局憲委候補府經程參軍仕鎔前赴各屬查勘○杭地自正月下旬以來乍晴乍雨忽煖忽寒至初五日清晨忽聞雷聲震動黑雲四布霎時驟雨狂風直至午後始息○太平門外吳某向作絲行行理日前因事入城回家稍遲行至五里橋天已昏黑忽來强徒二人將手中所持包裹搶去幸無他物不過南貨數包約值七百餘文繼又欲搜其身畔吳因高呌救命旋有鄉人出來觀看二匪始飛奔而遁○杭地跑馬之禁不啻三令五申而無如好馳馬者均置若罔聞日前有甲乙二人乘馬由扇子巷而下至柴梁橋相近馬奔不止適有賣菜傭爲甲之馬撞翻經路人將二人并馬扣住因受傷未重罰以二洋了結 
[八閩瑣談]  
　　福州來信云臬憲張藴笙廉訪曾敭之夫人楊氏年符大衍於去冬仙逝兹於正月廿四在署開弔督憲邊制軍親往弔奠并爲之題主一時文武官吏咸赴弔唁白馬素車異常熱閙廿五日夫人靈輀出殯暫停法海寺中一路儀仗執事數十對誥亭魂轎均舁八人以督轅親軍保甲局勇百數十人接踵護送官吏送喪者不下二三百員都人士夾道踵觀更形擁擠亦可謂生榮死哀矣○閩垣産米無多向賴外省接濟近因江浙米貴閩價隨昻居民疑商家屯積居奇具禀督轘出示嚴禁以致米商均有戒心觀望不敢多辦來米愈少價錢愈高想在上者必能洞燭本原招商採辦使民無匱乏之虞也○閩中自入下以來連日隂雨並血一朝晴霽經紀小民謀生日蹙加以米價昻貴上白米毎升須售錢五十文左右薪價亦十分高檯較之常時竟增至三分之一以及海味生菜之屬亦價倍於前制錢缺乏無以周轉市面皆通用加一五小錢小洋一角易錢一百零六又内攙利新私鑄小錢二十文左右鵝眼小錢十文左右平民因此故更覺受虧不少云 
[識舟亭春望]  
　　蕪湖訪事友云去臘至今計由蕪湖出口之米上則漢口下則上海共計兩處不下數十萬石之多據米業中人云今春水勢未漲四鄉各埠以米來售者寥寥無幾刻下蕪市米價上等毎石二兩五六錢中等二兩三四錢下等二兩一二錢以産米之區而米價一時頂漲如此說者謂皆由販米者奪標所致居大不易豈獨長安○李五支寮有校書月明者貎僅中人惟其一曲笙歌最足動人清聽遂覺酬應紛繁某日出局於江口豐和米號魚更三躍雙輿似燕歸來行至在途突有無賴數人攔輿訛索將頭上所有簪環硬行奪去此殆小巫見大巫之類耳天下事出人意外者正復不少又何誅○蕪湖爲市廛薈萃之區平時有所謂長生擺者終年設局招集賭徒如牌九四君子之類巧設名目引誘人家子弟以爲聚賭抽頭之計凡興高采烈者自恃穎悟入其彀中而不覺去歲李甘亭大令下車之後訪聞此事爲害最甚特出示嚴禁並飭差保勇丁日夜梭巡現届新年此禁益厲大街小巷賭風因此稍减故有劉盤龍之癖者莫不雙眉緊鎖恨大令之不肯做美云○淫書淫畫曁洋印片早經官府嚴禁不准售賣乃新年以來有操山東音之男子在城隍廟石橋港等處擺列洋畫數種以博蠅頭利内有春宫一幅足令見者魂消傷風敗俗硃堪　恨安得賢有同再爲一并驅逐乎噫 
[白下談資]  
　　金陵訪事人云正月二十七日爲三大營迎喜神之期正任督中恊王軍門幼山詣轅禀知届期軍門率領督標護軍四營勇丁曁城守恊率領新健營健勝營等親出南門迎喜神於南郊鐘鳴十二下卽由南門吹螺展纛累騎進成所有在城武職員弁曁各營營哨官均頂盔摜甲裝束整齊押住隊伍緩緩而行一路旌旆飛揚異樣出色俗謂人逢喜事精神爽信然○二月初一日應行拈香之期早經督憲劉峴帥牌示轅門文廟委　臺武廟委糧道文昌廟委巡道初二日爲上丁之吉循例釋菜先師峴帥親詣文廟致祭向例主祭官祗在大成正殿行禮其後殿啓聖祠曁四配十哲下至兩廡皆次第委實任官員分祭是日五鼓同城各官均齊集官廳伺候須臾憲駕蒞至均趨出造立雨旁俟峴帥進内略愳片刻便請卽位行禱上下殿廷升香獻爵俱由贊引旣禮生等在旁唱贊堂上　絃堂下庭燎一時駿奔走者若而人執豆籩者若而人各自屏息無錄祀事孔明照嚴肅也此外名宦祠鄉賢祠與孝悌節義等祠同日舉行　興所有府上江三學舉貢生員均前往助祭當由府學教諭禀請府憲將鍾尊兩書院甄别日期改於初四日在下江考棚點名給卷云○金陵訪事人來函云上元縣王伯芳大令芝蘭江寗縣翁翌漁大令延年爲培植文風起見添立四仲書院專課本邑文生出示曉諭大略謂鳳池奎光等書院例由兩縣輪課評閱佳作其申多頴異才已爲欽佩因思該生等　聲庠序編釀當更深厚發爲文章其落想命意之奇恨不能憑几而一聽之夫以鞅掌簿書公餘之暇得與此邦風雅士唱酬亦至是樂也况人心本於學校學校以士習爲先士習旣端自足以挽回人心維持風化兹因爲樂育人才起見特設是院論令士子一體知悉行於二至二分定期考試春秋兩季輪上元冬夏兩季輪江寗其膏火則由本縣等捐廉發給超等十名第一名奬洋九元以次遞减至八名十名奬洋三元特等三十名自第一名至十名均奬洋一元五角餘奬一元毎届試以文賦詩諭經解限三日完卷自備白摺謄寫均須溝求楷法刻下節近春分已料理開辦試　矣 
[鐵甕春聲]  
　　鎭江訪事人來信云統領新湘全軍陳宇山軍門於月之初四日在甘露寺肆筵設席邀請常鎭道吕觀察副都統吉統制鎭江府彦太守等飲讌高羅水陸之珍人盡東南之美直至日墮崦嵫始各盡歡而散○鎭郡毎届春間道憲必延請名醫廣設牛痘官局俾貧苦人家子女得以就近抱往傳種不取醫金並按名各給敗毒丹俾資調攝保赤之心可謂無微不至矣刻下新河街涇太公所小市普仁堂曁小街碼頭等處均已一律開局惟邇日春寒料峭猶似三冬城内外襁褓小兒咸不敢輕於嘗試是以各局傳漿之期尙未擇定也○某甲携一少婦僑寓七濠口新正以來甲賃大街某姓烟館設局誘賭無知愚民入其彀中者指不勝屈初三晚甲邀集賭徒數人作花骨頭戲呼盧喝雉喧嚷一堂 
 
 

Page 3

 
 
少婦更從旁點籌翠謔紅矜引人入勝適有巡防局勇過此入而呵止各賭徒驚駭非常有吹息燈火者有收藏賭具者獨少婦攘袂而前倒竪春山怒横秋水戟手指勇之面而置曰爾何人斯敢來闖局不少施手叚不知臙脂虎之威也遂一手握其髮一手批其頰至再至三始縱之去勇遭此大辱抱頭鼠竄閱片刻驀見藍輿一乘有長官高坐其中識者謂保甲局員蒞止前導有親兵八名破扉直入喧呶聲猶在耳也卽令親兵上前拘拿轉瞬間如豕之縶如羊之縳者計共四人甲亦在其中推嬝嬝婷婷者獨不知去向矣及拘至局中局員訊問之下判令各責八百板荷以巨枷發往東街示衆並將烟館發封房屋充公未知從此賭風或可稍役否○京口爲古來重鎭江海鎖鑰非駐紥重兵不足以資守禦上月間自長勝萃字各軍拔隊起程後此間兵力尙嫌單簿經關道憲吕觀察商請瓜州總鎭高鎭軍撥泒營兵常駐潤州鎭軍允如所請卽飭前駐揚州五臺山之南字左營移防京口現聞該營管帶仇叅戎奉檄後卽於初四日督隊起程乘舟蒞鎭停泊大英溝碼頭次日卽飭各勇登岸在薛家巷小營盤駐紥○宗加彌大令前奉學憲檄飭按臨之期卽期於二月初一日舉行縣試前一日二鼓時大令鳴騶蒞試院至三鼓後院挨次放頭二三砲諸童聞砲聲陸續齊集院前旣而頭門洞開燈火照耀大令升座禮房唱名給卷及東方旣白始行封門計應試文童共三百餘人已冠題衣敝緼袍至不忮次題事思敬未冠題在家必聞次題狷者有所不爲也詩題賦得上春服得春字至薄暮放頭牌納卷而出者僅二十餘人洎於二牌三牌猶鼓樂相送至第四牌後重門洞開隨繳隨放凈塲已更魚三躍矣 
[五茸近事]  
　　松江采訪友人云華亭葉謝莊西南三里許南新十八圖湯家弄人某甲於客秋患疫暴斃旣而堂上椿萱以次傳染而殂家中惟賸一弟一婦及三女兒婦氏吳娶於袁二十五圖桃李姿容冰霜節操連壤袁二十四圖鄉民阮某見而涎之串同地保糾合棍徒二三十人於上月下旬某日逕抵婦家强行刦去草草行合巹禮婦矢志不渝且哭且詈翌日將後垣推倒奔至母家哭訴乃兄偕赴茸城擬投華亭縣署控告○郡城鐘亭橋西首楊某年逾半百膝下祗有一子年甫一十一齡本月初一日嬉戲門前怱失所在偵騎四出蹤影毫無老夫婦終日悲啼目爲之腫未識尙能使珠還合浦否也 
[宸翰輝煌]  
　　本邑南市商船會館供奉天后聖母偶像經前江蘇巡撫奎大中丞奏請頒賜澤被東瀛匾額札司行府轉行到縣黄大令照會會館董事雇匠髹漆安置西門内萬壽宫兹涓吉本月十二日迎至會館敬謹懸掛届時必有一番熱閙也 
[飭查揭帖]  
　　昨日有人在上海縣署大堂粘貼無名榜略謂已死之郭松齡被兇徒小鏡子石金子等三十八人在二十四保三匾西五圖扭住先將手足捆縳褫去衣服然後就頭上連砍數刀最重者爲天靈蓋一處確係致命及死後抛棄河中地保喝阻不理畏其人多兇横不敢伸寃若欲明白其事請提地保訊問可也核其詞意似卽指本月初六日黄大令相騐虹口二十五保三圖華順碼頭刃傷身死之無名男屍遂飭嚴密拘拿務期水落石出 
[報請騐屍]  
　　前日傍晚陳建勳恊同二十二保六圖地保金桂卿投上海縣署報稱從弟陳甫南向居浦東陸家行習水木作業本月初三日向姑丈殷掌全索還牀鋪口角被毆氣忿莫釋吞服洋烟身死時小的方出外營生今日回家始由學徒鶴齡訴知是以報請臨騐黄大令飭地保備辦屍塲旋於昨午帶齊刑仵差役鳴騶前往 
[飭提候訊]  
　　前者鄉民許金奎投上海縣署控王金虎誣占地基搗毁物件等情前晚黄大令倩　審委員曹明府升坐花廳提訊許訴稱小的係本邑八圖人咸豐六年祖父許增禱將宅基三分絶賣與劉姓爲業至同治三年小的備價贖回次年卽在是處建屋三間嗣以失於修葺日形頽廢故於上年十二月雇匠興修王突然至家僞稱小的占伊地基三尺許强令拆讓小的以其無端生事不肯允從至二十八日復不問情由遇物便毁聲勢洶洶難以理喻寫經鄰佑沈國賓冉四排解始散去初一日又來滋閙小的訴知地保置之不理是以投案喊控叩乞提懲沈供稱許有房屋三間與王房屋四間毗連墻外並無餘地至佔地一節毫無憑証叩求鑒核地保奚在和所禀相同明府飭差提王到案質訊核辦 
[虐徒宜辦]  
　　餘杭人許　發混名　餞砒霜在本城館驛橋東製筆管爲業收一學徒年僅十二去秋由原籍挈來時加凌虐稍不遂意卽行吊打以致頭髮扯落體無完膚甚至用熱水澆其身復禁不許聲喊日前出瘦多日不給飯食四鄰甚爲憐憫略予果腹之資及許回沿門呌駡比鄰趙某大爲不平約集多人聨名赴巡防局控訴請將學徒救出火坑以免死於非命未知賢長官如何辦理也 
[嗜賭被騙]  
　　有韓姓者寍波産也向在滬南某北貨行爲跑街日前被賭徒來杏生等串令賭博預約牌九司務合局致韓三戰三北共輸去現洋六百元票洋八百餘元韓嗣知受騙立向理論來等自知不是允將票洋奉還韓以聲名攸關不欲多事祗得忍氣吞聲噫賭徒之害人也甚矣有巡防之寶者可不嚴加查禁乎 
[會訊棉花案]  
　　德商禪臣洋行曾於去年控華商陳松溪費海生不交定賈棉花一案當由德總領事施妥卜據情照會前來請提陳等到案會審别駕查陳等均係嘉定縣人立卽備文關提到案於前日會以德繙譯升堂會審先據禪臣洋東供商人曾於去年託祥豐花行向陳松溪定購棉花數百擔現尙欠交二百六十擔零五十五斤又托莫湘望向費梅生購棉花三百擔末曾交過現在如肯貼賠虧耗須第擔貼銀一兩五錢陳供小的名維泰松溪係小的之子此事係小的與祥豐交易所有棉花除交還外僅少四十餘擔有祥豐花行之收條爲憑呈請電鑒費梅生供小的並未與禪臣做過棉花生理亦無成單莫湘望上堂供爾雖未立親筆成單然有張吉甫爲代筆何能抵賴費一味推諉别駕與卓繙譯互商著將陳費二人押候清理 
[英曉堂案]  
　　英廨讞員屠眞之别駕日前接奉製造總局憲函開本局於上月二十八日開工查得停工時内廠失去二百五十榜子大砲砲　進彈子銅絞　底托等共四副約重二千磅左右現查所失物件爲虹口成和銅鐵鋪收買飭卽派差隨同派來之劉委員至成和查吊失贓嚴訊澈究等回别駕接奉之下卽簽幹役姚恒恊髮捕房包探竇如海隨同劉委員至成和查吊失贓詎該鋪主嚴長生刁狡異常一味飾詞朦混不肯吐寶當經劉委員檢查該鋪逐日流水簿内有正月十二日起至二十二日止四次共收機器銅八百餘斤計價洋二百數十元似係失贓復向聲長生盤結始認此項銅件實由同案余紀生來頭實不知是竊贓以致悞收當經竇包探將嚴長生拘至捕房由捕頭略詰情形飭送至廨收押候訊前日由原差等復將掮客余紀生提案别駕旋於晚堂升座提訊嚴供小的係浙江鄞縣人向在治下虹口地方開設成和製造銅鐵鋪上月十二等日有掮客余紀生來鋪兠售　器銅件四次共計八百餘斤合洋二百餘元小的實不知是竊贓以致悞買今乞恩宥余供寍波人向做掮客此項銅件由南市孟同興李松盛兩銅鋪主孟德李阿毛托小的代爲兠售餘不知情求明察旋據原差禀稱小的查得李阿毛等已由高昌廟巡防局飭勇拘押爲特禀明示遵别駕以人證未齊判將嚴余還押候函致巡防局請將孟德李阿毛歸案再行集訊核奪○陸坤堂與妻徐氏在途爭閙不休經二百九十一號華捕拘案屠别駕庭訊之下陸供寗波人妻子徐氏不守婦道私自背逃出外已將半載小的在籍找尋無著日前來滬在途　見好言勸令回家非但不允反敢倔强以致爭鬧後有巡捕到來拘解案下今求作主徐氏供丈春不務正業漸入下流非惟不顧案用反將家内　牣取去變賣與論輙遭毆打無奈告明婆婆來滬傭工詎丈夫日前竟找尋來滬晤面卽向小婦人索錢不遂故與爭吵今情願隨夫回籍决不敢逗留此聞别駕判將徐氏交陸領回管束陸具領叩謝而退 
 
 

Page 4

 
 
[英廨瑣事四則]  
　　野難倡婦張萬氏途脂抹粉在途拉客包探黄四福經過氏卽上前欲拉遂被該探拘入捕房轉送英公廨值日差禀知　别駕著交官媒暫押候今日早堂會訊○婦人陳岳氏與媳周氏同居前日因細故爭閙由四百三十二號華捕拘送到廨屠别駕著交官媒押候核奪○前有陳載卿控藍雲白結欠士洋掣粟不付等情别駕准詞飭差往提未獲業經差役查知藍匿跡寶善街遂於前日往提歸案訊辦○昨晨有粤人謝文桂扭住郭紀發在路吵鬧由三百二十四號華捕拘送到廨值日差向問情由據言伊妻羅氏殷伊誘拐出外無著是以扭案請究等情禀知屠别駕著押候訊核一 
[美界捕房紀事]  
　　紹興人陸實生旅居滬上未知其操何業并未知因何與虹口流氓結仇流氓糾集多人將陸擁至鄉間虹鎭地方拳是　下復出刺刀戳傷右　二處手指折斷衆始散去陸卽匍匐至捕房控告捕頭大怒以該流氓竟敢如此不法遂淮詞立飭包探施奎江前往蔣　鳳歧石妙法陳金發徐阿桂四流氓查獲拘解捕房押候解帝英公堂訊辦○流氓綽號小箍桶者屢經英公廨責懲遞解數次矣近又潛來　上故智復萌依然以拆梢打架爲事前日下午在百老匯路日新里與鄉人陸阿福藉端拆梢陸懼其兇横如數與之事後因心不甘服卽奔捕房控訴捕頭派包探施奎江將小箍桶拘獲解入捕房押候送廨訊究○寗波老賊曹桂堂前晚在中虹橋附近某姓家圖竊經包控石金榮巡獲由身畔搜出當票十餘紙拘至捕房押候查明送究○前日午後甲乙二人各邀羽黨聚集楊樹浦某茶肆評理唇鎗舌劍之餘互相用武拍凳敲　飛盆擲　其時旁觀者頗衆有某丙抱數齡小孩亦在旁觀看適一茶碗飛至嵌於孩首血若湧泉丙不肯某休喚二百六十一號華捕將甲乙拘至捕房禁押○寍波人某甲前日午後在西華德路某銀樓購買銀戒指轉瞬間店夥忽稱失去一枚因將甲身搜索並無所失之物甲以誣指行竊　不甘休因將店夥扭至捕房控訴捕頭詢悉原由不予深究一併斥釋○積竊張玉青某日竊取西華德路二百六十三號門牌張姓家衣廉　件經事主告諸捕房前晚捕頭遣包探倪順泉將張拘獲解入捕房押候送請英讞員訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掘墳慘報]  
　　杭州清波門外雞籠山地方汪某向以管墳爲業兵燹後查知無祀墳塋甚多汪因利其地可得善價乃私將無主之墓開掘一空另塡土泥次充吉地另售與人安葬如其風水較好則其爲價必倍蓰而後估數十年來　資甚鉅上年又平得古塚一所而汪之妻驟然得病未及數日卽已長逝繼又殤去一子一女家中祗存幼女今正聞某富紳欲購一地因託人兠攬將所平之地賣去是日進城對價已覺頭痛比及歸家不覺昏倒於地次日已一命嗚呼遍身青腫是所謂自作孽者歟 
[浙撫牌示]  
　　本月初一日浙江巡撫部院廖示仰新選江西萍鄉巡檢費士炎指分安徽試用巡檢張熉文周仁壽江蘇試用巡檢陳學詩從九品瞿襄於初三日來轅候本部院騐看給憑給咨毋違特示 
[法捕房一則]  
　　小阿毛前充法包探夥因犯案斥退經鄭大令提案訊供枷號二月責三百板期滿具改過切結交人保出後仍盤踞法界與流氓爲伍遇事生風近與甲乙丙三人結爲莫逆前晚不知因何起釁將小阿毛誘至新街某花烟館一言不合拔力相向將阿毛臀畔腿陳連戳三下血流如注行兇人飛奔而逸事爲巡街捕所見將阿毛舁送捕房捕頭騐明傷痕飭送仁濟醫館療治　面飭深拘拿行兇之甲乙兩三人到案押候解堂訊究 
[皖省官報]  
　　撫院武巡廳褚銑知奉撫憲札委兼充文巡捕候補縣丞孫殿卿二尹奉中丞札委監印差候補知縣黄瑞勳大令由京引見回委辦皖北土　總　　　本任頴州府通判任别駕棠來省委辦三不管釐卡候補縣丞吳鍾赤二尹灣泟釐卡候補通判張煥禎别駕羅昌河釐卡候補知縣滕起龍大令　由釐卡史攸康明腐街口　卡候補州同玉福銓司馬吉水溝釐卡候補巡檢丁朝棟少尹馬頭釐卡候補縣丞丁文熙二尹以上均禀辭馳赴差次委署廬江縣候補直隸州鄭淑璋直刺知銷　審局差候補巡檢麟少尹桂奉臬憲委查西門外街道卽用縣姜良材大令奉委辦運漕釐卡試用縣吕大令曾知奉委辦巢縣釐卡委署鳳　　　司萬鴻年少尹知銷查西門外街道○皖　　示卽用縣顧仲安大令委署青陽縣候補縣嚴忠培明府委署逮德縣准補鳳陽主簿程少牧宣飭赴新任卽用縣崔保齡大令委署舒城縣候補知縣吳雲翔大令知奉委辦知州釐卡　 
 
 
 

Page 10

 
 
   
 
