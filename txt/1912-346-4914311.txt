# 1912 - 346 - 4914311

 

Page 1

 
 
社論 
[俄蒙交涉檔案（十）（無）（名）]  
[（二）（十）（四）那彥圖與庫倫交涉之要電]  
　　那彥圖致活沸電佛爺鈞鑒此次中國成立五族共和蒙人在中國即可同謀幸福觀於頒布優待蒙古九條土地權利宗敎世爵照舊爲蒙古所有可見北京政府專以保護敎權增進蒙人幸福爲主前次佛爺假託獨立政府亦知專爲前清不肖官吏之壓制虐待出於一時憤恨意在保全蒙境并非眞心抵抗中國所以本爵奉命前往一面代達大總統誠意一面與佛爺婉商如另有要求之事或别有不得已之苦衷均可直告本爵共籌和平了結之法萬不至於佛爺各項權利稍有損失而蒙民亦從此可獲安寗佛爺素抱慈悲必思拯救衆生早出孽海如果體諒本爵至誠請示從何路前往俾本爵或李參贊早日抵庫藉爲佛爺磕頭并商保敎保蒙之策肅候回電 
又致杭達親王電 
杭達親王鑒弟奉命出口意在保全蒙衆專主和平已載迭致佛爺等函電王兄與我誼係同宗又爲佛爺信任務希代陳鄙意藉以早商了結從前王兄附和佛爺獨立本爲保全蒙古土地種族起見業經代陳大總統鑒原絕無惡感如能婉勸佛爺早定辦法以保衆生不但王兄可得崇封而蒙疆轉危爲安造福尤非淺鮮至弟此次奉命出口决不至蹈前清官吏故轍一味用壓制手叚凡内政外交均以和平對待同心協力共濟時艱今擬不日出口請速電復 
又致三音諾顔親王電 
三音諾顔親王鑒北赴庫任事甚慰惟祈抱定和平宗旨總以維持大局爲主優待蒙古九條已經大總統批准詳載佛爺電内請一詳查兄本蒙人斷不令蒙古利權有絲毫損失更何忍兵連禍結令父老子弟遭殃前函電佛爺等已將鄙意聲明當荷鑒諒刻下究竟作何辦法請商佛爺等速電示知啟程在即無任翹盼 
又致陶什陶電 
陶什陶台吉鑒本爵此次赴蒙抱定和平宗旨爲佛敎保利權爲蒙人謀幸福且本爵原係蒙族决不肯同類相殘貽禍蒙衆閣下當表同情果肯代向佛爺婉逹鄙意藉可接洽格商本爵定請大總統將已往之事一筆勾銷仍優與榮封厚享權祿想英雄作事磊落光明斷不拘泥從前致失機會本爵此次赴蒙應由何路出發並閣下有何意見祈速電復爲盼 
又致喀爾德泥商卓特巴喇嘛電 
喀爾德泥商卓特巴喇嘛鑒本爵赴蒙專以保全佛敎安定蒙疆爲主不願喀爾喀同胞慘遭兵刧喇嘛素明大義爲佛爺倚賴必能婉逹鄙意藉可協商如已確定辦法請即電復以便啓程 
庫倫得電後迭次會商始議照設台站派陶什陶帶鬍匪充接待員旣而議概不答復其時庫倫風傳那彦圖有帶兵赴庫之說蒙政府籌兵清械不遺餘力並派兵五百名子彈四十箱帳房四十頂出境抵禦於是那至今未獲成行 
命令 
　　十二月二十二日臨時大總統命令 
任命熊希齡爲熱河都統未到任以前仍由崐源署理此令 
任命叚芝貴爲察哈爾都統未到任以前仍由何宗蓮署理此令 
任命溥倫爲鑲紅旗滿洲都統此令 
交通部呈粤漢鐵路會辦請援照改爲漢粤川會辦等語應監准此令 
任命詹天佑會辦漢粤川鐵路事宜此令 
海軍總長劉冠雄呈請任命饒懷文爲長葛保炎爲視察應照准此令 
工商總長劉揆一呈請任命鄭實善王李點華封祝邢端爲僉事應照准此令 
陸軍總長叚祺瑞呈核覆正白旗滿洲都統擬以恒連升補印務參領塔清阿升補參領明春升補副參領福佑升補印務章京請予准補等語應照准此令 
陸軍總長叚祺瑞呈核覆署察哈爾都統擬以巴特稱噶爾布補護軍校請予准補等語應照准此令 
禁衛軍砲隊第一標統帶米材棟　銘軍士保衛治安實屬有　大局應給予三等文虎章以昭旌　此令 
 
 
 

Page 2

 
 
專電 
[北京電]  
　　俄新提出之條件僅認我爲蒙古上國昨日俄使催覆甚急而政府尚未决議 
[北京電]  
　　駐京俄使昨到外交部謁見陸總長謂我如無開議誠意將以政治上之待遇待庫專使且將以獨力反對賠欵展期 
[北京電]  
　　陸總長擬照會俄使二事一堅請俄兵退出蒙境然後開議各件二若活佛遣兵内蒙中政府當調兵抵抗俄軍不得違約暗助 
[北京電]  
　　庫倫僞政府現派台吉策林多爾濟赴哈爾濱謁見各國領事並派宣慰使赴各蒙旗宣慰 
[北京電]  
　　傳聞逹里岡地方華兵一千餘名被蒙軍攻敗死約一百餘人餘皆逃回 
[北京電]  
　　大借欵草約已有成議不日將交參議院請其通過 
[北京電]  
　　六國銀行團聲稱金融緊急大借欵必須明春乃能成議按此電係另一訪員所發 
[北京電]  
　　駐比吳代表致政府電云現有比國資本團願貸我四百萬鎊是否需此請速答覆政府已覆電拒之 
[北京電]  
　　外交部將與駐京英使開議滇缅界務 
[北京電]  
　　民國大學工商部爭翰林院舊署事昨經審判廳開審劉揆一未到法庭認爲債權契約不作爲物權移轉頗有和解之意現定本星期六下闕席裁判 
[北京電]  
　　共和黨爲秘密印刷品事已延律師曹汝霖熊垓起訴 
[北京電]  
　　東西長安門定明年元旦開放並多添一東西城直穿之路線且於中華門内天安門外設立巿塲 
[北京電]  
　　政府將以孟錫珏爲津浦鐵路總辦趙慶華爲會辦 
[北京電]  
　　工商次長向瑞琨仍擬以病辭職 
[北京電]  
　　政府將以劉若曾任直隸藩司 
[北京電]  
　　汪大燮辭駐日代表之任政府擬以孫寳琦代之 
[北京電]  
　　湯化龍有委署敎育部總長消息 
[南京電]  
　　海軍部電令程都督籌辦海軍軍官學校欵項由部撥助 
[南京電]  
　　程都督電黎副總統請將援鄂寗軍第一鎭照新章改爲江南留鄂第一師 
[南京電]  
　　金陵關扣留日本船裝運島鹽聞係滬硝磺局長許文韶與恒裕硝磺商人游小章集資在山東裝運十萬包赴皖岸銷售此次被扣之二萬五千包乃其頭批 
特約路透電 
[北京電]  
　　六國銀行團請中國於該團提出一定條件之前先將克里斯浦借款合同取消中國則請該團先提出一定條件然後取消克里斯浦合同現正在每日開會討論此事克里斯浦團駐京代表巴恩斯君無論合同取消與否已定明日返英繼任巴恩斯君之高格雷君對于取消問題實無權辦理中國現請各國先收庚子賠欵一百萬磅餘數停付一年外交團定本月二十八號會議此事 
[北京電]  
　　熊希齡之簡爲熱河都統大約南省之人必爲詑異北方亦然政界之意以爲政府授熊此任殆有二意一藉以慰藉六國銀行團蓋六國銀行團目熊爲進行借欵談判之障碍故也二因庫倫活佛之黨與近來　力煽惑内蒙之人叛歸活佛致熱河一帶極不安靖今以精幹明逹之員坐鎭該地庶能保全内蒙之利益說者謂熊希齡實有管理内蒙全部之權且熊氏旣得政府與主戰各黨派之信任故均料其所主張之政策必能得一般之贊助云 
[北京電]  
　　奥國斯柯逹公司現與直隸政府磋商續訂借欵英金二十五萬磅以直隸酒稅爲抵押品 
[北京電]  
　　政府已接十七省來電請將稅項分爲國稅省稅二種並請速在各省設立國稅局 
[開封電]  
　　葉縣村民與兵士殺死匪人數百名匪徒乃由西竄至周家口（譯音）商城縣官員率兵　之悉爲所殺預料大兵一到必可將匪衆擊散 
[武昌電]  
　　此間舉行安葬起義彭烈士之儀式巿民倍加欽仰黎都督昨率所部蒞追悼先烈大會並致祭彭烈士旋赴趙軍政司處沿途軍隊環立防衛綦嚴所幸並未肇事彭烈士靈櫬已於今日安葬 
[南京電]  
　　江蘇全省警察已奉命令自正月一號以後鴉片一律禁售若再有違禁私售情事即從嚴懲辦現在江蘇上等社會與大部分人民之態度均反對吸食鴉片 
[東京電]  
　　札幌某煤礦之炭化水素忽然炸裂斃鑛丁二百人得救者僅三人 
[雅典電]  
　　土耳其戰艦托格特里斯號巡洋艦米其地號及滅魚雷艇三艘昨日由逹逹納爾海峽衝出向田里杜斯島進發滅魚雷艇駛抵該島開砲二十次惟並未傷及一處當時該島土耳其居民大爲歡忭齊檯土旗詎希臘水兵向之開鎗致死傷者十五人土耳其兵艦乃退入逹逹納爾海峽駐紮里恩斯島外之希臘艦隊旋得無線電報急往追擊土國兵艦希臘海軍大將以木耳其最佳之艦三艘並未出陣故料其必於本月十六號一役受傷不能從戰云 
[培爾格萊特電]  
　　星期五日土軍攻擊斯克太里附近之塞軍激戰多時大敗而退 
[台爾希電]  
　　印度總督哈定其君盛列儀仗入印度新都時有人向擲炸彈一枚擊中哈督所坐象背之座死從者一人哈督於肩上受傷已人醫院治療 
譯電 
[天津電]  
　　聞六國借欵關於外人管理鹽局及他局之計畫將先試行若干時辛丑和約署名之十一國皆有監督鹽課之權如期内試行不能滿意則政府將向各省徵收强逼捐與前清勒收之海軍捐相同用以彌補付還借欵及利息所短之數云 
[北京電]  
　　大借欵談判豫料明日（二十二號）將有重要之解决各國銀行已由倫敦發電到此要求先將不甚重要之點商决後始能承認主要條件中國今堅欲將借欵問題從早商决致諸事頗多掣肘六國銀行團是否將承認中國之要求尚在不可知之數　 
[天津電]  
　　據伊黎古爾哲（譯音）電稱華兵現向喀什噶爾進發駐紮張家口附近之華軍現有重大騷擾之舉動 
[柏林電]  
　　東清鐵路公司報告聖彼德堡謂近蒙境騷辭之際有俄商名帕帕夫者爲匪所刧俄政府已命買的洛夫將軍相機對付據聖彼德保某報載稱駐紮奉天吉林齊齊哈爾之俄軍統領均由政府電調回京參與軍事會議 
[北京電]  
　　外間所傳英使朱邇典復向中國外交部抗議禁煙問題一節實屬不確英使之舉動已詳十七號電内此外並未續提抗議中政府已延期定於星期二日答覆 
[倫敦電]  
　　英皇今日（二十一號）在白金漢宮接見媾和會代表旋與彼等談話半小時之久 
[倫敦電]  
　　媾和會今夜（廿一號）集議二小時後業已延會希臘簽定休戰條約問題及土國接濟亞特里亞洛泊爾城糧食問題於星期一日下午重行開會討論昨晚政府公文宣布列强聨合一致適與媾和會之現狀相反蓋媾和會之爭端今醖釀漸熟也土政府最近之命令内有要求接濟亞特里亞洛泊爾糧食一欵巴爾幹各邦代表昨日（二十一號）（公然宣言謂土耳其代表之故意　延以後不可仍秉此態惟延會之際頗有樂觀 
[維也納電]  
　　列强大使倫敦會議之結局此間頗爲滿意咸謂該會會認奥國所主之點云 
[巴黎電]  
　　法國首相卜横卡爾君在衆議院演說時並謂深信塞維亞必能徇從各國大使所主之點阿爾巴利亞之自治必可成立以宗主權歸屬土皇而以管理權公諸各國塞維亞所得之口岸應作爲自由中立之區該地可築一萬國籖路及由歐洲公同管理一切貨物及軍需品皆免通過稅惟阿爾巴利亞之界線及其他各節今尚未定此事須視交戰團之談判結果如何以爲解决奈談判之結果今猶未能豫料耳萬一土耳其與巴爾幹各邦復行决裂則歐洲必不能袖手旁觀法國素重和平依守此旨進行各事惟到此亦不得不挺然而起以圖保全法國之權利及維持法國在近東之盛業總之保全神聖尊嚴之國威實爲最要之舉云聽者皆爲歡呼社會黨議員樊伊盎君起言戰爭之結果將爲法國共産主義之發端台斯沙萊爾君答稱歐洲如有戰爭法蘭西全國國民必盡其責任云 
法相又在上議院演說謂巴爾幹爲巴兩幹人之巴爾幹政策實爲公允之解决可作恒久不變無上安穩之保證異日和約簽定則此政策將措於鞏固之基礎土耳其仍得保留其疆土之一大部分法國决意担保尊重土國在里培倫及西利亞之利益或謂英法對於該問題已生意見云云此實無根之詞蓋英於該二地並無政治之企圖法國已决意維持土耳其在亞洲土地之完全云 
[倫敦電]  
　　此間人士皆謂法相之演說足爲改正全歐大局之實據媾和會如來决裂則法國或將倡首出而斡旋云 
[蘇菲亞電]  
　　布爾茄利亞財政大臣西哇杜洛夫在議會演說時請表决三個月之計算書並謂深謝布爾茄利亞之國庫劵銷於各國頗爲順遂故陸軍之軍需得以充足　可續戰六個月之久云布王頒諭陸軍　　兵士之勇武及誠彼等於休戰期内將息氣力預慌續建功勳云 
公電 
[大總統申明軍民分治之要電]  
　　奉大總統令據統一國民自由自强各黨及法政學堂同盟支部電稱軍民分治問題莫衷一是外省有無民政長或民政長應由民選與簡任外官制未經參議院議决以前卽行簡任有違約法張元奇劣跡昭彰請收回成命等語並續據統一黨等二十四團體電同前情查軍民分治鄂寍已先實行各省贊同此議者亦屬多數况任免文武職員係本大總統特權載在約法豈人民所得干預至張元奇劣跡昭著有何案據似此任意誣衊傾軋成風何以謀行政之統一應由該會按照約法剴切曉諭毋任越分妄言張元奇歷任外省素有政績尤宜明白宣布以釋羣疑合遵電逹國務院筱 
要聞一 
[英國鴉片烟之交涉]  
　　（北京特約訪員一葉子） 
得外交團消息近來鴉片問題將爲中英交涉之一大案件其原因爲前清宣統二年即一千九百十年鴉片禁吸禁種之上諭其時中國政府以人類衛生之關係與英政府禁止輸入交涉英國政府亦以人道爲重願爲相助中國政府遂發禁吸禁種之令英國政府亦有禁止輸入之約兩方互訂禁煙條約此未革命以前事也 
清政府旣訂禁烟約後即銳意禁止内地種煙及吸煙等事不遺餘力英人亦無間言迨至去秋革命中央命令不及於各地於是各地之烟禁漸弛吸者漸衆而種烟者亦漸多至今春南北統一大總統屢發禁令而其效未見至春夏之間而外人遂有各地種烟收成大好之說 
外人以爲前清禁吸禁種之命令至今已成空文而中央政府不於此盡力祇禁外烟之輸入各省都督又各禁止外烟進口始爲上海附近各地今且及於長江流域於是上海之英國土商多謂被其損害其餘商業之盛衰勿計只上海現在存積之底貨已逹一千萬磅價約一萬萬元此貨均爲上海十二家銀行所擔保英國商人因謂中國官吏如此行爲實爲蔑視一千九百十年之條約英國領事與中國各地官吏一再交涉不得要領於是電告駐京英公使與中國政府交涉一面又使英人阿力山大遊歷長江考察民國政府於禁吸禁種二端是否盡力及情形如何以備日後之交涉 
英國公使接上海領事電後卽向外交部交涉要求中央命令飭各省都督實行禁烟條約當時之主旨中國政府未有回答英公使意若中國政府不聽英人之要求則俟英人阿力山大考察回來後視其報告再調查上海英商所招之損害責令中國政府賠償現今尚在調查中云庫倫叛立之眞相 
　　（哈爾濱特約訪員萬選生） 
[庫倫獨立後恰克圖商人即公共組織商團以資]  
　　保衛其統帶陳宏海勇敢異常曾經與蒙兵接仗數次因之蒙人不敢輕視商界藉以平安日前俄人忽横生干涉將該團解散並將團丁送庫治罪 
[開魯自我軍恢復後一望平沙悲慘不堪言狀熱河崑都統]  
　　特派妥員携帶公欵二萬元糧食三百担前往賑濟惟因搶掠過甚元氣大傷區區賑款猶杯水救火無濟於事 
[錫林郭勒盟長　　阿巴噶左旗扎蕯克多羅郡王揚桑已於前月被庫兵擄去茲聞庫倫活佛擬派業古吉爾喇嘛管理該盟事務該喇嘛向爲庫匪通事凡庫匪南來均係此人勾結所有佔據地方俘虜盟長搶掠財産亦係該喇嘛所倡率所以得充此缺聞該盟各旗王公對於業古吉爾喇嘛頗形歡迎惟東西烏珠穆沁右旗扎蕯克和碩車臣親王索諾木喇布坦與右旗扎薩克多羅額爾得呢貝勒棍木蘇倫素與庫倫僞政府决裂堅不承認一面聚兵一千保護王府一面飛請察哈爾何都統派兵援應以壯聲勢 
[庫倫僞軍長]  
　　陶什陶部下近與駐庫俄兵大起衝突日前甚至械鬬計陶兵傷七人俄兵傷二人活佛聞悉大不謂然有欲將陶驅逐出境之說 
[自庫倫設立僞政府後旅庫華商來往各旗贸易者均須]  
　　赴僞民政部領取護照始准放行惟聞該部勒索甚奢每一護照需銀十二兩至二十兩不等所費甚巨而且該護照持向各卡驗查時不能全有信用因之華商大受其困日來多向俄領署換取俄照該俄照俄蒙蒙文合壁到處通行各卡驗查時亦不敢爲難 
[阿爾泰辦事長官]  
　　近派代表汪天澤朱仕清兩員來京面陳該處防守情形及善後辦法據云科布多各蒙旗並不知獨立爲何事祇因活佛迫脅與民國聲氣不通民國如無實在兵力堪勝保護之責所以附從若喀爾喀四部大局一定科布多一隅殊容易解决 
[中俄交涉最近之面面觀]  
　　中俄交涉停議又數日矣探聞此次交涉情形前報所記多有未詳茲更誌其重要之消息如下 
[一爭議燒點]  
　　此次中俄交涉雙方提出之條件形式上一時雖不能接近然尚非絶無可磋商之餘地俄使所提之條件仍列不設官不駐兵不屯墾三項若分晰言之俄使所注重惟在不駐兵一項中國政府以他項尚可勉强承認惟關於外蒙駐兵一項事實上有不能承認之勢因外蒙爲我之領土豈有不准宗主國駐兵之理卽讓一步言之中國對於外蒙擬承認俄國这要求不多設官吏然照舊例所有之官吏絶不能一律裁撤若設官而無兵保護實爲危險之事况外蒙各處旅居之華商爲數甚夥若中國 
 
 
 
] 

Page 3

 
 
　外蒙不設一兵事實上如何能以作到此我政府對於不駐兵一項所以始終堅持不能承認者在此在俄國方面則以要求之條件惟此一事與俄國關係最爲密切故一定堅持不肯稍示退讓雙方意見不能接近者確爲此耳此問題如得雙方同意解决則其餘條件當不難迎刃而解矣二總統府秘議總統府消息大總統近因外交總長陸子興連次與俄使庫朋斯基開議磋商中俄交涉至今不得耍領恐一再遷延終無和平解決之望况俄使所提出之條件及俄政府最近舉動無非得尺進尺得步進步欲將蒙古實權一網打盡而後已日昨特召趙總理至府適陸總長赴　當卽公同密議據個中人云大總統現已決計俟此次正式開議不協之後必有一定之辦法届時通告國人萬不至延宕事機云 
三駐俄代表報告駐俄代表劉人鏡日昨致總統府要電一通謂俄首相哥柯色夫氏在該國議會宣言俄庫協約不能取消並舉出其理由四端一外蒙獨立已將一載中國政府尚不能取消是中國無統一領土之能力吾俄旣與訂約當電告各國明認外蒙爲獨立國二此次俄蒙訂約乃劃清俄國對於内政目主之僞政府權利以及俄人在蒙古之商權卽以一八八一年締結中俄條約爲基礎三現在俄蒙協約業經成立邇來在蒙商業贸易蒸蒸日上萬難遡回旣往取消成約四中政府迭次照會均稱俄蒙協約未　中政府認可應作無效並請將該約易爲中俄協約等情不知中政府旣無統一之能力吾俄與蒙訂約又爲保守利權計豈能承認私約卽行作廢其照會應視爲一紙空文不足與計等語觀俄首相之宣言實爲俄人不認取消俄蒙協約之確証請大總統速籌對待辦法 
[參議院六釐公債案之大討論（駐京訪員率公）]  
　　十二月十八日叅議院午後二時開會出席者六十四人報告文件（甲）地方審檢廳來函稱本院議員張伯烈因事與人互控須到案面質始可水落石出依照約法求參議院之許可蔣舉清謂地方審檢廳不能直接請求本院許可議員到案須請國務院轉咨汪榮實謂地方審判廳是否欲行逮捕如非逮捕則照約法及參議院法與本院無涉戰雲霽謂照約法參議員除現行犯及内亂外患罪外非得參議院之許可不能逮捕今張伯烈事非應逮捕之罪無須本院之許可不許可王　潤有異議謂地方審檢廳來函本係傳訽决非逮捕惟若得本院之許可則要逮捕即可逮捕王家襄謂來函言彼此互控則張伯烈非專爲被告亦兼爲原告爲原告者欲伸張其權利自能到案無須本院之許可鄧鎔略有伸說卒以旣非逮捕無須本院許可之說表决答復（乙）張鶴第援盧士模例爲王嘉賓要求卹金事前次已經提議因時晚散會未有結束當日議場情形頗覺冷淡本可從此寢息張鶴第必欲議長重行提出至是張起言王嘉賓亦因病而死與盧士模同惟一死於北京一死於本籍雖卹贈多寡可以酌定要不能因其疾亟辭職遂爾恝然過於軒輊江辛反對謂此係感情上事只屬個人關係張答辯王家襄調和謂本日議事日程有公債及豫算等案均甚重要此事可否暫攔議場上有聲言贊成者似可從此收帆矣而張鶴第不我再擱謂此事非爭多寡係論有無總須表决議長諮訽衆議是否卽付表决衆嘿然最後戰雲霽言王嘉賓之死已在辭　之後數日是即與本院全無關係無庸再付表决遂卽結朿江蘇參議員除張鶴第外對於此事議場上始終不發一言消極的表示反對之意足見連署提出之純因同省關擊勉强敷衍前次議場旣極冷淡幸因散會未致情現勢絀本日復有人提議暫擱免致神龍見尾是皆絕好機會而張氏竟未體察必欲重提且必須表决至有此與人難堪之結果亦未免過於熱心而自討没趣也 
第一案文官任用法施行法第二案文官甄别法政府委員依次說明理由大致將關係各條略爲敷衍無足紀述第三案爲民國元年六釐公債條例案關係要重乃大加討論先由代理委員長王家襄說明審查會修改理由其中有重要之點二（甲）原案第三條公債募集時所定公債價格由財政部酌定公示審查會因公債信用未著恐財政部急於募集定價過低必致折損甚鉅故加入一項文云前項公債價格每額面百元以九十二元收入爲最低價格（乙）原案第六條交欵期滿後越三月尙未交足即由政府將其公債票公賣除應扣欠交利息及他欵項外餘數發還之審查會以如此則短交者多必至收欵不能足額故改爲前項交納期已滿後越五月尚未交足者則不給予公債票其從前已交納之金額亦不發還報告畢政府委員項驤反對審查會修改之兩點第一公債價格限定最低額九十二元則發行時不便於伸縮第二已交之金額亦不發還則是没收一部份之財産過於苛酷時以討論大體不及遂條討論瑞玠就大體上言照政府原案理由書募集公債二萬萬元以三千萬元充中國銀行資本五千萬元借換舊債一萬二千萬元整理各省之紙幣而紙幣整理之數額僅據前清度支部所調查及各省之報告且聲稱尚有未經報告之省預計須在一萬五千萬元内外似此漫無限制毫無根查率予收回收者有限發者無竊何不以此一萬二千萬元悉充中國銀行資本厚其魄力信用即以中國銀行紙幣換回各省舊有紙幣一轉移問而於中國銀行旣厚其資本又可藉以發出紙幣顧徒以一萬餘萬之巨欵爲各省兌現而令中國銀行依然不能發展究竟財政部於此種計劃是否尚有斟酌改變之餘地且照理由書計算整理紙幣已约須一萬五千元是三項用途共須二萬三千萬元而條文所定此項公債郤係分期募集又係分期交納是債款之所得有限何足應此二萬餘萬之用是條文與理由旣未免衝突且第八條係用無記名債票止可一次收足而第六條顧又係分期交欵然則第二期以後之欵更向誰指名收取是條文與條文亦未免衝突政府委員不及答復衆亟請表决付二讀會多數贊成劉聲元又請即日開二讀會亦多數贊成遂逐條討論（未完） 
[政團聨合會開會紀要]  
　　十八日午後三時政團聨合會開會推何宇塵君主席報告本會向來主張輔助政府一致進行以外交爲著手以軍事爲後援惟默察近日外交現象恐難逹於優勝之地位故鄙意擬上書政府質問近日態度庶不失平會監督政府之本意衆認可遂公推何宇塵李肇甫兩君爲起草員次由民主黨特派員林長民夏萊先後報告該黨意見討論良久次由葉鴻績君以書面提議謂本會對外方針應通籌全局勿重蒙而輕藏等語公議請葉君於下次開會時來會說明意見再行討論次劉聲元君提議請催參議院速議六厘公債案衆謂參議院開議與否全係事實問題非本會所得主張請劉君自行函催　散會十九日上午十時開會推劉聲元君主席報告開會宗旨次張耀曾報告日前國民黨據河南支部寄來印刷物一件題爲秘密談話其中關係選舉時得勝失敗之原因並預備種種方法以便選舉時獨得優勝云云此種事件實與社會風俗道德國家法律秩序有莫大之關係吾人亟宜注意劉聲元謂此事出於何人之手不得而知應請切實討論康申丞陳紹唐提議將此事函請内務部及檢察廳查辦衆贊成乃推李肇甫起草主席續行報告本會軍事調查員姚雨平管雲臣等主張通電各省都督請其將各省軍情隨時電告以資研究李肇甫陳紹唐何雯劉聲元諸君則主張通電各省各黨支分部對於選舉事務求賢能方法務期公正切勿骩法舞獘並函請各報館對於秘密印刷物事件勿加評論以免誤會至關於外交軍事上應行秘密之事件亦勿宣布以上數事衆均贊成即分别發電通函散會後該會國民黨員卽接共和黨本部來函云頃敝代表葉君鴻績在政團聨合會見貴黨提出之秘密談話一册歸述切殊爲駭異查本部自辦選舉以來並未刊發此種刷印物件卽敝黨河南支部亦無此種印刷物顯係他人揑造與一船匿名揭帖造謡誣衊者相等似應追究來處再行討論辦法是所至盼 
雜評一 
[敬告俄使]  
　　異哉俄使之宣言也彼自無誠意與我開議而反以此責我要求不稍讓步私約不先取消是彼無誠意開議之明証也而反以正式接待庫使反對賠欵展期兩事相要挾試問有意和平者而如是乎敢告俄使公理具在衆怒難犯勿屢以暴横無理之詞來相恫嚇也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[譚人鳳之酒後高談]  
　　譚人鳳在老革命家中素以善罵著名此次來京其豪宕之氣不减曩昔日昨同鄕某君招譚小飲譚酒酣耳熱據案拍掌老氣横空其所談甚有意趣特分錄於下 
一偉人說譚言黄克强宋遯初還鄕湖南人奉承巴結修出甚麽黄興門敎仁門若黄宋嚴詞拒絶則必將門拆毁何以欣然樂受絶不辭謝我老譚身體不過數十斤固不是偉人黄宋亦不過百餘斤我不知如何呌做偉人座客有爲黄辨護者譚撚髭遽立已而復坐就食 
二玩物說譚又言我此回晋京面見大總統是要辭長江巡閱使之職這袁慰亭眞豈有此理今日給人一鐵路督辦明日又給人一長江巡閱使不特把黄克强做玩物竟想把老夫都做起玩物來了言至此座客有微笑者譚憤憤之意見於形色三彭剛直第二說譚又言我辭巡閱使差事不幹言譚某不是要位置的人是要做事的人總統言長江水師是貴同鄕先輩彭剛直的事業要請老先生担任我自信生平性格與彭相似但今日有甚麽司法獨立不能要打就打要殺就殺何能做到老彭的事業來 
四政黨說譚言我到湖南時黨内開會歡迎我說黨字上尚下黑卽是崇尚黑闇之意有何好處汝輩年輕人何不去念書在這裏辦甚麽狐羣狗黨五罵報的報譚又言我當鐵　督辦的時候本想每月拿兩千塊錢出來辦一種罵報的報如今督辦不當那廟還有錢辦報呢 
六直搗聖彼得譚在湘時組織征蒙團籌餉練兵大有據鞍顧盻直搗聖彼得保之槪宴飲時座客有勸以兵凶戰危老先生不必出馬者譚酒後高談意氣自豪大有滅此朝食之槪 
神洲女權消長史 
[女師範拒男監督]  
　　此次北京女子師範學校大起風潮該校監督吳鼎昌雖無應變之長才然就人論事此次風潮劇烈其中實别有原因蓋近日南方要求參政權一班女豪傑在北京頗大試其活動影響所及女學生聞風興起謂女子敎育斷不能使男子爲監督故此次風潮别含有一種排斥男子之意味聞諸女豪中惟王國昌氏最爲沈靜有恒現方盡力經營幼稚園事業並不干預他事云 
[倡平權遷怒擊弟妾]  
　　民國名女傑唐羣英氏素日行爲已膾炙人口近其弟唐乾一氏忽納名妓金鑲雲爲簉室深懼爲姊所知别賃某客棧以爲藏嬌之地不料風聲洩漏羣英大怒以爲夙昔主張男女平權主義乃首被兄弟所存壞不能齊家何以治國平天下遂欲大興問罪之師其弟得信惶懼失措竟逃避他處唐氏祇將其弟房中物件擣毁一空而餘怒難平更偵知金屋所在於日前破關直入用鐵條將其弟妾頭部擊穿兩孔聞頗有性命之憂現將提起訴訟云 
[江蘇清理財政之困難]  
　　程都督昨致審計處電云蘇省光復以來財政紊亂已極一省之中都督分府不下十數政令歧出機關紛雜當時權宜辦法蘇滬寗等處均經派員分地經理欵項事宜今雖逐漸統一亟謀收束而收支欵目糾葛萬端經手各員始里散處各地辦事繼復竭心力於籌欵奔走艱辛急其所急未暇顧及册報正擬裁减軍隊竣事後選派妥員設立專處逐一清釐造報彚總咨逹准電前因自應趕速提前辦理惟欵項至繁頭緒至雜舉其大要當以德全接收留守府爲一案接收滬軍爲一案蘇寧光復爲一案蘇省行政一切經費又爲一案非有細數卽無總數彚集鈎稽實難猝辦昨由視察員賈君出示尊緘限今年底造送到處現時已届月中蘇省又有以上特别原因其勢萬來不及各處報册亦間有因事不能以時送到者轉瞬歲除開始造報已在新正調集卷籍詳細稽核至速必須二月間方能查核竣事擬儘此兩月先將總數分别報告隨後再送細册至滬軍款目結束無期更難預定用特陳明困難情形尚希原諒並候示覆 
[蘇城政界現狀]  
　　蘇城自爭省長駐蘇無效後都督府以及財政外交各司人員均擬尅日移甯所有各署衛隊亦擬一律裁撤早經該隊總司令吳始煜君造册呈報預備發給恩餉遣散茲因實行軍民分治民政長永遠駐甯都督輪駐寧蘇前日又接到程督來電略謂現正將各項民政事宜彚造表册一俟交代清楚卽當來蘇以慰民望並飭令將原有各司暫不移動於是裁撤衛隊之說亦均取消矣 
[吳縣新議員騐烟出醜]  
　　公民吳正華前以吳縣省議會初選當選人汪馥源等烟癖未除不當有被選舉權特在檢察廳提起訴訟請爲查驗茲經檢廳飭傳調驗兩日經監察員驗得汪某焑癮實未十分斷凈金鑲門牙内藏有嗎啡藉以代癮經其家屬極力運動挽求原告具訴到廳撤銷以全顔面鮑福年自秋間始戒本未斷絶然正在壯年身體結實勉力支持幸未爲監察員看破至姜文蔚一聞被提卽逃至上海去矣金滋九金佑人兩人亦未探有着落無從調騐云 
[江西實行軍民分洽]  
　　贛省李都督自兵變後　知軍民分治之必要特電請大總統另行簡任民政長現已由大總統任命汪瑞闓君爲江西民政長均紀前報茲將國務院致李都督電錄下寒電悉所請選任民政長接任民事實行軍民分治具見顧全大局以國家爲前提但託桑梓治安並無權利思想無任喜慰現已任命汪瑞闓爲江西民政長汪與該督本屬舊雨必能指臂相聨應即將民政所屬各機關移交接管該督專治戎政兼可休養精神於公私皆有裨益也等因合電遵照國務院銑印 
[全浙清鄕之規畫]  
　　浙屬匪氛不靖現届冬防清鄕尤不容緩業經朱都督遴派督辦周鳳岐主任杭嘉湖會辦劉鳳威主任金衢嚴規定辦事條例清鄕章程設機關於前五軍司令部内容組織頗極周到現又擬定民國二年元旦一律出發惟清鄕委員悉由都督選任每縣一員各給關防一顆計督辦區域内酌派委員二十員會辦區域内除金華　縣二區由知事兼任外計派十七員日内均可發表惟杭嘉湖三屬幅員遼闊港汊紛歧必須熟習風土習慣經驗幹練之員幫同襄理已由周督辦敦請前湖防水陸稽查官彭周鼎君添充幫辦即日呈請都督委任矣 
[祁警廳請釋遼中諸同志]  
　　安徽警察廳長祁炚寰原名祖勳北洋弊察卒業生向在東三省充當警員以其與馬傑素通聲氣人遂謂其爲馬傑出身者上年武漢起義祁適在東省奉藍天蔚令赴奉天遼中一帶聨絡任大徵韓貢久等舉兵響應卒以勢孤力竭慘遭挫折反致任等被執下獄家産亦被没收嗣祁爲柏都督電調來皖委任警廳而其諸同志刻尚覊禁遼中縣獄於心不安昨特要求柏都督呈請大總統釋放仟韓諸人發還家産一面並咨請奉天都督查照辦理云 
[大足縣知事竊印潛逃之奇聞]  
　　四川大足縣知事曹芳洲假參事會鈐記呈府知事云竊知事奉民政長委任遵即於十一月八號起行十六號抵大足拜謁前任李珉辭以在顧問官張桂山處不晤入晚送交紅告定十七號辰刻接印仍云未歸并遣傳事來稱尚有要公未完須緩數日始得交卸明辰來會　旦送來一信詢其來人知其已於半夜出城剷烟矣知事以旣往無不來之禮半夜無剷烟之事甚恐遲緩貽誤因于十七號專人到永川電禀内務司轉請民政長裁覆十八號舉城歡迎知事各法團亦以前任夤夜出走之故電禀民政府計前任李珉夜出之日今己一星期有餘仍未歸而紛紛來報搶刦拉搕者日十餘起又聞邑東大堡場萬古場一帶匪徒嘯聚乘勢益多現已一二千人多屬快槍利炮建營設卡有若行軍偵諜盤查儼如對敵良民受累不敢聲言只有遷避以故異常驚恐知事欲挈領提綱力爲佈置而印尚未接權限宜清近探得前任李珉坐守郵亭舖并私通電局將知事與地方兩電扣押是以覆電寂然此雖不敢必其實有此謀而縱匪殃民扣印外宿固昭昭在人耳目苟非據實呈明深恐遲延負咎未知府知事何以辦理也 
[會理州取消土司]  
　　四川會理州　以共和成立不應再有土司存留阻碍進步於是欲將所屬土司者保披砂通安苦竹各土職取消將其田産歸公於是土司無可糊口竟鼓動各土民合力抵抗聚衆萬人聲言欲攻會理州城州長王牧乃電請川軍府派兵救援經川軍府立令建昌鎭董總兵帶兵前往剿辦者保夷民當與川兵劇戰三次各斃數十人相持不决不料又有雲南巧家廳土目祿世昌者因有田産在會理州者保界内爰往者保辦理父涉於是王牧以祿世昌亦在内助亂咨約巧家廳金廳長前往川地會商此事金廳長因有要公特派議長蔣利標巡長段復元代往已在新街會晤董鎭王牧同往者保土署集衆開導土民和平了結現在土民亦知悔過願賠川軍兵費三千兩並將披砂通安兩著租榖二千餘石歸公邀求交保苦竹土署租榖三千餘石歸祿自芳及衆夷餬口董鎭已有和意惟王牧現尙未允意欲回禀川督辦理究不知作何了結云地方通信 
[江甯]  
[通告軍界]  
　　程都督通告軍人云接准陸軍都寒軍開庫事發生各處將校或請招收舊部或請編練新軍其熱心固堪　尙但現時各省軍隊爲數甚多祗求餉械充足不患軍隊之不敷調遣况財政支絀遣散尙虞不及何可率行招集組織以重民困至事機之應付應由中央體酌情形辦理各界之集團勸捐者已由内務部奉令限制外希通飭各軍人遵照等因准此除訓令各師旅團飭屬遵行外爲此通告仰各軍界人等一體遵照母違切切 
[蘇州]  
[奇險已極]  
　　本月二十日晚滬甯火車行至官瀆里相近之處有石條數條横臥軌道幸有鄕人經過瞥見喚人幫同移開否則其險象實有不堪設想者現已由車站管理處飭傳該處地保吳金和王岳廷王雲舟等嚴令保護矣 
[揚州]  
[國會名單]  
　　江都縣衆議院初選當選人一百零四名汪秉忠　方　潜　莫鴻漸　紀燕貽　孫鼎光　束曰璐童佐良　鄭錦波　南召周　黄龍臣　徐炳昌　余伯昻程和蔭　馬吉人　石國驊　朱木哉　楊兆蓉　崔志銓林文樹　陳　修　徐乃安　朱子勤　袁承霖　劉長春韓爕廷　陳瑞伯　徐劍良　翟家驥　田福生　徐弼生余孟然　朱德恒　童　蓉　陳　銓　卞昌儼　張琴堂徐國寳　任桂森　許容第　郭麟珍　陳大中　王　瑨任鍚琨　張禎麟　張錫慶　陳樹森　陶儉夫　任　錚韓述庭　倪寶琛　王肇奎　蕭　淞　姜克岐　許　炎張幼東　周謙吉　鄭斗南　沙　鑄　王　佐　華傳綸綸曹振甲史華袞周玉麟錢懷阮恩霖李蓉漳卡福孫周樹庭葉守謨俞士鈞吳鑫王仕良倪兆鳳王鳳儀高殿臣胡鑑周子　施金榜戴文田胡德材蕭振名焦楙朱潤章于文上陸天桃陳恩官許宏量臧英陳俊選林作帆詹介臣孫錫功丁策臧鋆常祖望王叔吾王寀周雲亭江大年金士桂徐壬林戴文超李在林胡文望候補黨選十一人房慶生童士高臧斌姜汝恩趙恩鴻尹欽翰李紹祖翟良弼焦承祖趙克榮潘旭增 
鎭江 
[市會議案　]  
　　丹徒市議會於前日開冬季會董事會交議案頗多已經議决者如雁兒河房租玉山灘地菜市房屋荷花塘地租橋樑馬路工莊錢糧船捐典捐箱捐電燈捐已全體通過付董事會執行惟妓捐一項雖多數贊成收回有議員唐子安君力主緩辦其餘尚待續議 
[關督更替]  
　　新任鎭江關監督袁君思永定於明年正月一號來鎭接事前監督王君現已預備交代矣 
[勸購公債]  
　　程都督前派蔣君寳誠至鎭屬一帶勸購公債票暫寓萬全樓旅舘經于知事接洽介紹與商務會總理李君敬之接洽惟目下購者不甚暢旺刻擬由各黨會聨合開會勸導云 
金壇 
[初選揭曉]  
　　省議院初選當選人三十名于駿烈萬濤青楊立三包靜生馮選青嚴俊偉高乃賡孫懋吉賀志成史耀堂蔣棠陳允中王幹臣王祥麟薛紹周呂璜虞廷銓虞鏞張國棟郭芳清張炳奎巫光烈徐進耿國屏陳驥華瑛袁有成于申林王景常馮士荃衆議院初選當選人十九名陳允中楊炎炳王詠梅戴公澤張寳箴陳灝春潘仲英王祥麟袁念修馮浩然許恕堂陳珽包靜生王景祺戴俊彦李昌釗呂璜高卓然吳貞義 
徐州 
[士匪横行]  
　　碭山縣各鄕現突有匪徒數百人携帶槍械冐充徐州官軍肆行搶刧擄人勒贖居民不堪其擾幸經該縣知事查覺立率團勇圍攻當場擒獲士匪八名訊供係由清淮一帶搶刧而來刻經該縣知事據情電禀劉護軍使請准予就地正法以寒匪膽其餘逃匪通飭鄰封一體協拿 
江西 
[通令防匪]  
　　李都督通令各縣知事文云本年饑饉冬防吃緊又值解散軍隊之後誠恐奸徒游匪分竄各地勾結煽誘有害閭閻自非思患預防嚴加查察不足以維現狀而靖亂萌爲此令仰該縣知事督　警務長督率巡警認眞防查以期除暴安良維持秩序其鄕隅偏僻巡警未能徧及者應責成各鎭鄕自治會紳董隨時查察遇有游勇外匪及形跡可疑之人混雜棲止卽應嚴切防範或報告官廳嚴訊懲處其本地無業之民亦應妥籌安置或辦工廠或修堤圩以示覊縻而免失業萬勿令受外來莠民勾結爲患方可弭患無形萬勿迁緩膜視致生意外自此次嚴切通令之後各知事自治會紳董務宜各盡天職旌别涉慝綏靖地方想各知事同負保民之責各紳董多明大義之人當能體念時艱而互相策勵也 
[光耀門楣]  
　　武甯縣李氏宗祠首士以李烈鈞君都督江西於祖宗頗占光耀現將届冬臘之期亟應懸掛匾額上慰先靈特具函李都督李君接函後頗表贊同當飭由秘書廳擬定長聨二付呈由李君特派副官李寳元送祠懸掛以耀門楣茲將聨對錄後先代著儀型春祀秋嘗蕃衍本支流百世後昆承庇蔭愾聞　見韾香俎豆薦千秋又云才高倚馬望重登龍載誦清芬宏啓佑鄂渚班師章門握節敬從新曆奉蒸嘗 
[浙江]  
[廟貎重務]  
　　朱都督以西湖岳鄂王祠曁于忠肅祠墓目宋明以來崇奉勿替民國肇興允宜優加與禮藉彰功德因念年久失修勢將頽廢非派員往勘估價興修不足以昭崇敬聞已飭司一併遵照辦理矣 
[安徽]  
[墾案督批]  
　　宣城咸育公司總理萬祖恕因劣佃陳興茂覇莊不出迭次投告當經柏都督批云旣據該總理遵批抄錄該公司全案并繪具圖說徑送縣案仰候令飭宣城縣知事確切審查如果均與縣案相符卽由縣出示保護并驅逐劣佃陳興茂等出莊一面將審查辦理情形據實呈府以憑核明立案至宣邑北三鎭區自治會魯瑛等在縣呈請備價收回該公司原領荒地一層應俟縣知事呈復再行核飭遵照此批 
[陜西]  
[鼎彛出現]  
　　寶鷄縣民人白廣義世居城西紙坊頭家有古　自其祖父時封閉甚嚴外間競傳爲古代王陵寶物甚多日前忽露出古鼎及古瓶大小共六具古色斑斓似周泰以上物觀者如堵傳聞某協統遣差弁舁置行轅朝夕撫摩珍如拱璧聞將移入省城勸工陳列所内藉以保存古物噫岐寶爲古帝王名都宜其出現以應民國肇遣之運也 
[雜評二]  
敢問楊議員 
[擁護約法乎]  
[抑擁護私利乎]  
　　吾國外患之日亟何爲而至於此外交之無可爲又何爲而至於此論者亦知之乎對外之失敗内無實力故也内無實力於何見之中央之政令不能行於各省一也内閣之更迭數月而三易二也參議院勤掣政府之府三也易言之無强有力之政府即無實力之表徵也今國之人皆惕於亡國之禍日謀所以救之者而參議院議員若惟恐政府能逹於强有力之地位務斵喪之以爲快者此不可爲之痛哭乎 
擁護約法一案吉林參議員楊策等欲修諸克聰之私怨推翻陳督夫陳督之地位爲中央政府之代表者於各都督中亦爲屬中央任命派者乃楊策等欲以地方的感情與諸某一人之私怨排斥而去之一言蔽之彼輩之意不欲有强有力之中央政府而已易言之即吾國之所以自暴其無實力與外人之所以輕視吾國而日引日進者皆彼輩導其厲階而已 
本埠新聞 
[南京政府成立之紀念日]  
　　上海縣知事吳君出示云案查國慶紀念日期前經參議院議决奉大總統公布通令在案正月元日爲南京政府成立紀念日凡我國民自應同申慶賀現届民國二年係第一次舉行紀念深恐未及周知合行出示曉諭爲此示仰閤邑人民知悉届日均應惄旗結彩以誌賀忱 
[縣知事啓用新印]  
　　上海縣知事吳君昨爲啓用新印事出示曉諭云案奉江蘇都督程訓令内開案照各縣民政長應遵大總統令改稱知事業經另文通令在案茲刊發該縣知事木質印信一顆仰即於祗領到日啓用具報并將縣民政長舊印截角繳銷此令等因計發民字第十九號印信一顆一縣奉此本知事遵於十二月二十一日啓用除呈報都督民政總長并將縣民政長舊印截角繳銷及分行外合行出示曉諭爲此示仰合邑人民一體知照 
[禁烟調查員名單]  
　　上海禁烟局長嚴君委派調查員分投勸戒業將各員名單移送商埠巡警局長轉知各區區員會同查禁茲將各區調查員姓氏錄下城内東區喬漢章曹繡南區瞿慶長嚴銓西區陳潤霖陳鼓琴北區陸令奇王文濤城外東區徐士文金大垣祝金王裕祥城外西區吳公謀（吳君因事無暇暫請葉伯欽庖代 
 
 
 

Page 7

 
 
[三詰販賣火藥之奇禍]  
　　米掮客汪子裕私販火藥在南市萃豐碼頭天元米店内過秤忽然轟發傷及多人已兩誌前報茲悉受傷之徐建祥業於前日身死卽經上海醫院函告地方檢察廳委令李檢察官帶同檢騐員等蒞院騐明死者委係火毒攻心醫治無效而死聞死者有一胞兄現在吳淞營中爲庖人未經到場遂由善堂收殮厝壇候領 
[保存丹鳳樓產業之函牘]  
　　救火聨合會致市政廳函云頃據北三舗東城永濟救火會函稱敝舗丹鳳樓廟外有公地一方前因該廟羽士私押於顧誠信處經姚君子讓葉君棣華顧君益之及已故蔡君山泉等公同設法贖回保存現聞有地販水菓來喜串同王某私賣與前清某省交涉使爲業得價洋一千二百五十元因此項基地係爲公產以致圖甲不敢蓋戳尙未成交惟此項公產前經市議會議决均以保全爲主何得私相賣買爲此函請轉呈核示等情前來查僧道公產前讀一百八十八號政府公報載明各廟僧道不得以個人名義將公產擅自移轉及影射抵押如有已經抵賣者所立契約槪作無效仍勒令該僧道自行備價贖回等情惟此項基地聞係丹鳳樓戶名究竟屬公屬私敝會未便指實茲據前因除函請縣知事飭查外合行函請貴廳查胆辦理並候見復爲荷 
[印度捕頭被害四誌]  
　　新閘捕房印捕頭目台物生横遭暗殺詳情已迭誌前報茲悉英臬司署檢察官司　克奈君於昨日上午下午兩次開庭接續研訊先由新閘捕房英捕頭排立脫禀稱前星期六晚間六時我在下鄕總會聞信後即偕醫生麥休同往派克路肇事處見台物生已受槍傷奄奄垂斃旁有兇手遺下之斷柄洋傘一頂察看旣畢回至捕房見七十號及一百八十五號兩印捕均在臥室以被蒙首當時疑其假睡向之盤詰均支吾以對形狀極爲慌張是以拘留解請澈究次由該捕房大餐司訴稱所有斷柄洋傘係七十號印捕之物因曾經向伊借用故能辯認旋由派克路九十五號住戶某氏婦及七十六號煙紙店夥又卡德路五百八十五號老虎灶主婦等男女各見證先後上堂訴明當時目覩情形復由二百三十一號西探與華探馬阿美禀明當時查辦各節後由捕房代表侃克律師上堂聲明曾向該兩印捕詰問情由並將所錄供詞呈請察閱訊之七十號及一百八十五號兩印捕均延德雷斯律師代爲辯護訊至此因爲時已晚檢察官諭各見証一併退去兩印捕仍帶回捕房候補傳其他見證於下禮拜一復訊核斷 
[再紀閉門靜坐之危機]  
　　西門内三多里高菊人住宅内前夜忽有槍珠由樓窗穿入打壞花板嵌入庭柱即由高報告西四區及商埠巡警局請爲查究在案茲悉西四區等區員得報後立派巡長章吉嵩前往高宅勘明槍珠係從東北飛來且查高之樓窗與東北方馬姓新造房屋之樓窗相對因至馬姓隣近各家逐一探詢咸稱馬姓於夜間時常放槍遂至馬姓家詢問據稱夜間怒有竊賊間或開放空槍以爲恐嚇該巡長當即回區禀復由尋區員報告巡警局長穆君請示核奪昨日復由穆君派稽查員董揚生前往高宅詳細查勘並將柱内槍珠設法挖出以備研究董君旋又至馬姓家略詰數語僅囑以後開槍務須格外審愼遂卽回局惟高菊人以是夜閉門靜坐陡受驚皇且槍珠係從頭上飛過幾遭不測不允含糊了事現又函請巡警局澈究矣 
[水木業公所之怪劇]  
　　新北門内水木業公所成立以來整頓行規頗著成效前日上午忽有傳某等至該公所魯班殿開會擬將該業學堂房屋改爲醫院並發表個人意見謂自後作頭開賬承辦工程須拈　摇彩蓋戳抽費聞者以其破壞公益擾亂行規羣起詰責遂致衝突幸有巡士在場得以解散現已將傳某拘送警局未知如何辦理也 
[商學體育團籌款]  
　　商學體育團同人以邊藩不靖强敵交凌凡吾國民自應以武力爲前提作政府之後盾爰合商學兩界青年組織期團以救國爲宗旨以尙武爲精神發起以來入團者甚爲踴躍惟經濟困難諸賴維持因定於陰歷十七日假座大舞臺演劇一天藉濟該團之經費云 
[李旅長通令兩則]  
混成第三旅旅長李英石君前日訓令所屬水陸各團營文云軍隊爲團家之命脈有對外對内兩大關係對外則禦敵對内則治匪苟得聨絡呼應協力同心彼土棍客匪借端滋閙翻監越獄乘間稅逃者一經協拿不啻自投法網又安能越境乃免哉乃比來通飭協緝公事積壓如山而破獲甚少推原其故蓋每逢接到通飭公事往往以一紙空文視之僅寓之以目不謀之於心歷時旣久遂置諸臘後而不願精神懈怠職務廢弛我軍隊何不幸而有此現象也本旅長兼任防務對於此事嘗夙夜競競力求一積極進行之策該團營隊亦當共體此心嗣後遇有前項公事仰該團營隊務須振刷精神購線派探期在必獲將來考績即此亦可爲進升之階倘仍因循坐誤捕務視爲具文巨魁必多漏網上何以報國家卽下何以對社曾本旅長抱有功必賞有過必懲之宗旨惟有援照功過分别執行惟以核實爲辦事之前提萬不可捕風捉影至越權更爲軍人所深忌尤不可舍已芸人若挾個人之嫌借作報仇之舉是乃不顧大局實失本旅長之初心一經查明不特功不抵過且應加等嚴懲則營隊其各凛遵母違 
又一通令云照得從公服役務宜目愛聲名私相往來最足演成醜態慨自前清委時在上者往往以職權之尊貴爲借貸之門徑而在下者以統屬之攸關夫敢遽行拒絕呑聲應諾怒不敢言以致身敗名裂爲君子所不齒此皆我各將士所共聞共見之事也本旅長智識薄弱閱歷欠深而對於此種惡習實深惡而痛絕之計自本軍成立倐已年餘我各將士類能自愛聲名不蹈前轍具見各該長官平日敎育有方養成個人之廉介造成全旅之隆名此本旅長所私心感激深自慶慰者也惟是此風最易傳染深恐日久月深死灰復燃則我各將士向日之聲名轉或因此掃地不幸言之而中其貽人之口實可勝嘆哉爲此重申禁令咸使聞知庶幾不與不取之風不讓古人專美於卽倘有不知自愛犯此惡習者一經查出借者與被借者同科相等之過失而各該官長亦予以失察之處分萬一硫有正用而適遇經濟竭蹶之時雖欲移借亦須與職務脫離另向親友告貨以免嫌疑本旅長之區區苦心無非爲我軍人增高價值願官佐兵士等深體斯意各自勉之前途無量有厚望焉 
[軍務司製就冬衣]  
　　混成第三旅李旅長以現届冬令所有各營兵士之冬季衣褲亟應製換爰特呈請江蘇都督飭令軍務司迅即照購茲已製就厚呢冬季衣褲四千套由重務司移復李旅長請卽派員往　分别換給以禦寒 
[巿立各校之假期]  
　　巿政廳學務科員丁君昨致巿立各學校長函云本年度年假問題業於十一月二十四日由巿立小學校聨合議决於元年十二月三十一日起放假五日爲正式年假並於舊曆十二月二十八日起至正月初七日止爲寒假惟此係通融辦法以後不能援以爲例即希貴校長查照施行是爲至要 
[組織工商體育研究會]  
　　商學補習會庶務員張心泉君現擬設一工商體育研究會各業贊成者甚多業於前日下午二時開臨時大會公推張君爲臨時主席報告組織是會之宗旨次由袁頌豐姜楚三沈子卿崔奇峰高子雲諸君相繼演說聞者鼓掌計是日到者約有一百餘人至五句鐘始振鈴散會至其事務所現先商借大南門外商學補習會休息所暫時設立俟覔到相當房屋再行遷徙 
[國貨維持會星期宣講紀要]  
　　中華國貨維持會于前晚（星期日）在寗波同鄕會宣講會首由邵元冲君演說裕國富民在大興實業吾同胞如能人人愛用國貨則國家財政人民生計自然富裕次王文典君演說實業之不興皆爲洋貨競逐之故崇海一帶沙泥利用甚廣外人所用之沙磚均係運自吾國如法製造仍銷吾邦而吾人不可不加之意即水門汀及沙粉等品作地糊墻所用甚廣甚望工商界着手進行不可自棄末由鄭紫峯陶夢池胡豪卿王介安梅竹廬諸君演說維持國貨之旨愷切詳盡聞者動容時已十下遂振鈴散會 
[船户是否被誣]  
　　浦東二十二保五十圖錢郎中橋秦勛泉家被盜行刧當場拘獲盜匪沈金順一名解由商埠巡警局轉送地方檢察廳訊辦各情已紀前報茲悉該犯沈金順已經葛檢察官詳細研訊供出同黨多名前日已由偵探下鄕查拿盜夥西溝航船主張阿弟張榮生叔侄二人詎張阿弟早已聞風逃逸祇將張榮生拿獲解回巡警局昨經司法股員王君提案略詰張榮生堅稱與沈金順有隙實被誣害并稱民人素駕航船從無違法情事王君得供立卽備文移送地方檢察廳歸案併究 
[定期追悼海軍總司令　]  
　　前海軍總司令黄贊侯因病作古聞者悼惜近由陳其美程璧光蕯鎭冰藍建樞沈壽堃徐振鵬曁海軍同人發起於本月二十八日下午二點鐘（即陰曆十一月二十日）開追悼會於西門斜橋湖南會館以誌不忘 
[救火會演劇籌欵]  
　　閘北三叚救火聨合會開辦以來頗稱得手惟因困於經濟器具尚未完備現擬添置抽水汽車一架以求便捷惟是款無所出故定於陰歷十一月二十廿一兩夜假座虹口海寗路鳴盛梨園排演新劇并唱灘簧將所收戲資捐充經費想集腋成　當不至再虞竭蹶矣 
[婢女私情敗露]  
　　北四川路青雲里甬人鄔忠孝（卽鄔友章）家失竊值洋四千五百元之金珠飾物報捕查緝未獲嗣由黄包車夫將坐客遺失之物送至老閘捕房經捕頭騐係鄔姓失贓已傳鄔至寫字間認明存候查明給領在案茲經包探張全林蔣阿林查得　姓家十九歲婢女銀鳳與軍車公司寫字之陳某姘識此項飾物係由該婢竊出交於陳某嗣因緝捕甚嚴恐被破獲二人遂復商明送還大半故雇乘黄包車至四馬路右路口僞爲遺失令該車夫報知印捕送入捕房昨已將情禀明捕頭卽將鄔婢銀鳳拘解公堂訊供不諱中西官以尙少贓物一千餘元判銀鳳押候補提人証再訊城内 
[地方審判廳刑庭批]  
　　（滕李氏爲子請求從輕發落批）來呈以爾子滕有明未曾署名婚約及到江北通知張文洪爲無罪証據試問黄安富之女黄革子係何人所賣可見爾子之奸猾尤甚於胡安魁據情定獻法律自有明條率爾呈請保釋殊屬誕妄已極不准并斥 
[第一初級審判廳民科批]  
　　（潘趙氏等請求裁單補給判詞批）查此單係前清上海縣斷結歸案保存該氏等所請分裁給領未便照准至請求補給判詞等語此案本廳但照前上海縣原斷執行並非由本廳判决故無此種手續旣該氏等與潘阿金各得田畝業已分晣清楚自無後患母庸過慮（趙煥章訴諸金咸抗不繳單批）案據劉孫氏聲稱此單尙有糾葛未清業已定期本月二十四號續開言詞辯論該民所請追單給明候　訊後再行核奪着即知照 
[南事]  
[臘垢納污]  
　　老白渡永興棧容留婦女與人姦宿事爲東區區員訪悉特派長警前往查拿適有女子馬福珍在棧形跡可疑當將該女及棧主妻王葛氏拘解到區詰問馬福珍年十八歲向住徐家匯與酒行夥楊某姘識同住該棧判葛氏　洋五元該女暫留着楊趕邀女母來案領回管束 
[串賣婦女]  
　　寗波婦人宗柴之氏之夫弟婦王氏前因夫貧而且病灒自來申賃居親戚蔡議五處今年五月間被談串同蟻媒殷老頭金壽等賣於董家渡同發祥烟紙店主松江人陳季才爲妻得洋四十元先行過門尙未立據近被宗柴氏來滬尋見扭控南區詢知王氏已懷孕三月訊之陳供已付過洋二十元而蔡祗認收過十元又訊殷老頭等各認得洋一元區員飭令移送第二初級檢察廳轉飭地方廳訊究 
閘北 
[第三初級檢察廳批]  
　　（朱榮卿呈訴陳雲波行竊濳逃批）查該案前經派警往桐協提未獲復咨催桐廬縣勒警將陳雲波拿獲移解本廳訊辦一面追取贓銀按照刑訴律第一百三十九條扣押之規定將陳雲波名下房產發封備抵在案茲據續訴候再咨催拘提歸案訊辦可也（蔣陶氏辯訴伊子文生私造僞票批）查該案係屬行使僞造私文書業經呈送地方檢察廳核辦仰該氏逕投地方廳辯訴可也 
[第三初級審判廳批]  
　　（陸夏氏呈訴鈕桂林覇佔房屋批）狀悉姑候宣示假執行可也繕本照章送達（徐錦堂呈訴陸巧生抵單不贖批）候即執行原判母庸多凟（沈節呈訴張仲苑虧欠公欵批）候咨查市政廳核辦可也 
[沿途扭毆]  
　　惠利黄包車公司用人李四前日在新大橋中向車夫姚彩林姚富林索討車租無著互相扭毆由八區崗巡查見向阻不服一併押解警務公所經司法科預審一過移送檢察廳訊究 
[地保騙詐]  
　　二十八保十二圖地保張介岩被馬秋岩扭赴巿政廳控被索騙洋九十五元請究銀巿長諭將該地保暫押候移檢察廳究辦 
公共租界 
[婦人潑悍]  
　　滙四捕房一百二十一號華捕唐阿三前日行經北西藏路馮蕭氏家門首忽被該氏大聲辱駕並將糞穢澆潑身上正在爭執間適五百零三號華捕經過查見常將兩造帶入捕房經捕頭詢知曲在蕭氏遂將氏送留公廨昨由官媒解案請究唐捕偕見證顧阿四上堂訴明前情訊之氏供曾與唐捕之兄姘識現已分離因被唐捕取去小孩銀鎖片向索口角乞鑒王襄讞商之英領康君以蕭氏持蠻罵人本應究辦姑念將次生産從寛著具切結開釋以後不准尋衅 
[裁縫收押]  
　　成衣匠湯禮雲因將唐恒慶俞紀良等托做之衣料私行付押並將狐皮袍一件得洋三十一元五角賣於勝家公司冏之朱鴻記業由唐等報告捕房將湯拘解公堂押候弔贜究辦在案昨晨由探弔到原贓並傳朱到案經中西官訊供明晰判湯押四月一面著各原告將工洋繳案歸還當本朱並非有意收贓從寬開釋 
[給諭管業]  
　　英商勞司控張郎山抵地不贖一案昨晨由廨復訊原告代表博易律師上堂請追中西官以此案早經被告供認應准給諭原告將該地方單轉換英册新契管業遂判張還押候領到新契再行開釋 
[流氓攫物]  
　　流氓吳子泉在北山西路攫取瞽者印永全緞帽又徐阿根在火車站搶去任太芝衣包現洋又陳長富在唐家弄攫取李陳氏布疋均經包探　獲昨解公堂先後訊明判吳押三禮拜徐押兩月陳押一月分别示儆起案贓物著各原告認領 
[年幼無知]  
　　四馬路愼食衛生館已歇學徒沈寶生因唆使同伴何根永兩次將火抛入油桶並將火紙塞於稻草内希圖縱火害人經館主查悉昨報捕房將沈何二人拘解公堂請究原告由經理于祥麟偕西崽朱錦榮上堂訴明前情訊據何供沈因被歇懷恨囑令縱火質之沈供詞推諉中西官會商之下姑念均屬年輕且未成災從寛判何開釋沈交其父領回嚴加管束 
[領回養媳　]  
　　劉長桂之養媳阿媛因在龍泉園弄十九號門牌陳王氏所開之雉妓院内游玩被探查獲以陳鴇容留幼女　背定章一併拘解公堂訊明判陳鴇罰洋十元充公阿媛暫留濟良所候核在案昨晨劉偕媒證周長發上堂禀明實係不知定章悞入該院求請給領中西官訊據女供實係劉姓養媳遂判劉覔取的實舗保具結將女領回以後不准再入妓院 
[秘密烟窟]  
　　五瑞生在福建路二十六號門牌鞋店樓上私設烟間被老閘捕房包探沈阿岳查悉前日禀明捕頭前往將王與煙客陳松茂施阿長李阿利徐阿生等十人拘入捕房昨解公堂訊實判王罰洋三十元餘人各罰二元一併充公烟具銷燬 
[拐賣婦人]  
　　常州人許雲銓之妻樊氏被龔福生串黨拐賣經許控由該處檢察廳提究　即知風逃滬被探查獲解送公堂訊判押候函致該處檢審廳飭令原告來案質證在案昨由該廳派警帶同許雲銓投廨經中西官預審明白判龔准交來警帶回歸案訊辦 
[抗違堂諭]  
　　商務印書館控陸鴻翔不遵堂諭等情昨由捕房將陸傳至公堂請示判押候復訊核奪 
[火警誌聞]  
　　昨晚七時新閘橋堍某花衣店忽然起火卽經捕房皮帶車馳往澆息計焚樓屋兩間 
[大人肆威]  
　　住居東有恒路一千七百五十四號之金德祿昨報捕房云前日因細故與妻王氏口角詎妻父王某來家尋衅搗毁器物請爲查辦捕頭准之 
[尋見逃妻]  
　　無錫人魏錫榮之妻潘氏上月私逃來滬匿居七浦路五十八號屋内昨被其夫尋獲扭控捕房捕頭准予領回管束 
[窮兇極惡]  
　　鄕民張桂堂住兆豐路昨報捕房扭被同族張榮榮勒索售坆價洋不遂行兇肆毆捕頭諭令退去聽候查究 
[償還修費]  
　　廿九號塌車夫陸炳全昨日推車至西華得路偶不經心撞壞某烟紙店之櫃檯致起衝突由捕併送捕房諭陸賠償修費洋兩元了案 
法租界 
[限期還債]  
　　某茶棧經理人王賓源前控倪慕雲不還往來貨銀一千餘兩經公堂中西官迭次審訊因兩造所供帳目不符判令移送商會算明禀復核奪在案茲悉商會已將帳目算明核與原告控追之數相符移復到廨昨由廨員傳齊兩造宣布堂諭限被告於一月内還禀一千六百兩了案 
[無可延宕]  
　　馬福祺探李福昌掯還借洋一百元曾經公堂聶廨員傳訊判令交保出外限期料理嗣因保出後祇還洋五十元其餘仍不理楚故復提訊李供實因一時無力祇可陸續拔還聶君不准判另覔人銀兩保限七天理清 
[無從查核]  
　　顧實瑜控前清湖防統領劉庭鈞圖賴墊用各欵銀七千餘兩一案曾經公堂飭傳劉子到案选次審訊堅不承認中西讞員亦以顧所控各節俱無實在証據碍難臆斷因此將案註　後因顧不服禀奉聶讞員准於兩禮拜内上控茲顧又投案聲稱已在交涉司署上控聶君以並未接到該司來文無從查核諭令退去 
[西探銷假]  
　　法捕房西探目石維也氏今春請假九月回國省親茲已届滿乘公司輪船來華昨日抵埠當卽銷假到差辦公 
[雜評三]  
　　滬上屢屢發現私運軍火其中如金文彪之偷運出口接濟匪徒者當不乏人夫各國購買軍械制限極嚴乃一入中國即漫無約束近來内地土匪蔓延日甚若復以利器資之隱患更何堪設想當局者盍早注意及之 
專件 
[江蘇民政府辦事規則]  
　　第一條本府總務處及各司均各同廳辦公凡公文以民政長名義行之 
第二條本府辦公時間午前八時二刻起　一時二刻止午後一時二刻起四時二刻止 
第三條凡在地方到文由總務處第三科專員管理卽日逐件登記除不屬于各司之事件　均加戳分司分最要次要常件三種最要之件應於一日内辦訖送核（有須調查討論者不在此例）次要之件廳於二日内辦訖送核常件廳於三日内辦訖送核其存查之公文無須辦橋者亦應於送稿簿附記聲明 
第四條凡電稿隨到隨送餘不屬於各司之事件外均發司擬復應即日儘先辦訖送核如有無庸復電者亦廳於原電注明存查 
第五條各司主辦之稿逐日按時送核有關係舊案者廳檢齊案卷隨稿附送有事關兩司以上者廳由各該司會核後送核第六條秘書檢閱各司送核之稿件應於一日内閱訖呈民政長判行 
第七條凡判　之稿發還各司者應於一日内繕訖印發 
第八條凡各司送核之稿如民政長以爲須變更辦法者或於原稿加批或交由秘書加籖發還該司另擬其删潤字句辦法不異原稿者不在此例 
第九條各司司長每日於午後三時均須至民政長辦公室互閱他司之稿至四時止 
第十條在辦公時間内概不見客惟遇有急要事件不在此例第十一條星期停止辦公惟總務處及各司均須有僉事一人以上輪值 
第十二條總務處及各司之各項細則另訂之 
第十三條本規以民政長命令施行 
第十四條本規則如有未盡事宜以民政長命令隨時修改 
來函 
[馬素致總商會函]  
　　商務總會董事部執事先生均鑒敬啓者鴉片之爲害我人數十年於茲矣無數同胞損其才志耗其金錢以至於喪身敗家而無可挽救者夫豈非鴉片之爲害耶廻念往日痛史循至今日而國弱民貧至此已極夫亦豈非鴉片階之厲耶我中國數十年來外交着着失敗喪權辱國可泣可痛其肇端實始於中英鴉片之戰嗚呼鴉片之害烈矣甚矣而我國人尚有躭之如飴或依之以贸利者雖其自暴自棄冥頑不靈而於社曾有啓導之職者不可不有以儆之乃者禁烟訓令雷厲風行各處吸者售者日見其少而租界之内業士者反日見其多蓋皆依庇外人以租界爲逋逃藪也貴會雖無權力以阻止之然烟　旣爲不道德之營業而衆人所應鄙棄則貴會當拒之不認其爲商家份子已入會者斥令出會未入會者堅拒不納以示儆於烟商是亦貴會應有之事也事關我國煙禁前途不敢自默敬献蒭言公等皆熱心愛國之士而烟業旣爲法令所禁又爲國民所棄貴會必不視素之語爲贅言則民國前途幸甚馬素上言 
[江確生等通告煙民書]  
　　夫雅片貽毒吾同胞已數十年於茲矣短促我壽命傾覆吾財産消耗吾精神妨碍吾營業大則亡國滅種小則家破人亡毒比砒礵猛逾山虎吾父老子弟歷年來金錢之流出性命之毒死者正不知幾千萬萬興言及此不堪回首傷心慘目有如是耶痛定思痛恨定思恨吾不能不爲吾父老子弟一字一涙一字一血之切實勸勉也夫人情莫不好生而惡死而吸烟者日日將精髓燒枯脂膏吸盡變成鬼相夜义之現形是直欲促其生速其死也以致尋命短天自戕性命妻啼子哭豈不可憐夫金錢財産爲人生第二性命人情莫不愛金錢而吸烟者買土揮金毫無吝惜卒至傾家蕩産身無立足死無葬身乞丐匪賊大半是烟籍不得已之窮途何苦以有用之金錢換幾口之烟霧成一撮之灰堆大好金錢儘可省得仔細想來歷年之烟費已成一大宗欵項豈不大可惜乎民國成立百度維新禁烟通令大總統何等森嚴禁烟局長再三通告乃中國人之習慣因循坐誤明朝還有明朝現屈指禁期只有數日如過期不戒監禁十年罰金千元禠奪公民權昔日之寄籍於黑暗地獄者今將寄籍於有期之監獄如不聽此番苦口相勸恐將來身罹國法雖搶地呼天後悔不及再有何面目見江東父老子弟乎所望各同胞即日戒除互相勸勉從速回頭誕登道岸即是完全之國民轉瞬新年萬象回春吾各同胞去舊換新戒烟後定有一番振作精神之新氣象做一番烈烈轟轟之新事業爲吾中國吐氣揚眉此則鄙人等所最爲盼切欣望者也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬某法院判决某醫士訴訟書] [  率]  
　　原夫男婚女嫁本斯世之常經鑽穴踰牆乃人生之醜事是故桑間濮上私奔譏鄭衛淫風然而平等自由歐化輸文明種子嫁娶訂於覿面不煩媒妁之傳言少小即具愛情但願絲蘿之早托羊車果擲祗求朝雲暮雨之生涯鴛被香消卽悵月夕花晨之虚度桃花輕薄爰招狂且之挑荳蔲年華合賦于歸之什藉彩箋而介紹借錦被以遮羞則有某醫士者浪蝶游蜂自矜佻㒓尋花問柳賣盡顚狂海上懸壺曾習催眠之術閨中臨診頗諳内媚之方生理學素所研求敎育界實無經騐千金浪擲早懷漁色之謀一笑相迎頗獲箇儂之眷此爲校董彼係敎員問字證前執經月下良宵不妨過訪好事寧患多磨未免有情誰能遣此風流孽債註成於五百年前大好姻緣結合於一杪鐘内半推半就憐我憐卿送抱推襟儘鸞顚而鳳倒郎財女貌復璧合而珠聨暮暮朝朝拜倒石榴裙下鶯鶯燕燕深藏翡翠衾中執玉杵以頻敲不嫌永夕渡銀河而相會長見雙星卓女聽琴曲罷之知音有幾張郎點黛眉梢之春色難描陳思洛水之辭殊形附會楚女陽台之夢豈屬荒唐惟是女學堂非待合之塲情懷奚鬯母夜叉據床頭而坐反目時占豐夢遊仙縱償韓壽偷香之願鏡台無恙莫追簫史跨鳳之風海誓山盟守綠窗而不字衣香鬢影拈紅豆而相思等勞燕之分飛隔鴛鴦於兩地而乃良緣巧合月老旣爲其牽絲中饋頓虚閻羅亦因之湊趣驚鴻翩影着意撩人孤雁傳書有心求侶守錢奴之伎倆自可通神賢内助之名稱何妨預備明珠百斛彼美傾心彩帛十端主婚屈駕香風旖旎華堂之錦繡皆春好月團欒寳帳之流蘇亦醉一雙綺帶吟成同夢之詩萬縷金梭喜溢合歡之被渡來寳筏重尋閬苑之游餐到胡麻奚翅瓊漿之液始行非禮雖爲白璧之玷終屬多情得遂青廬之聘固宜準情而論減不必引罪以相繩也彼某校長主持學校當嚴男女之防佯託痴聾己作氤氲之使旣疎檢點招致匪人欲蓋愆尤宜成佳耦訂就六條規約善意刁難拆開一紙函封窺人秘密先生休矣母沽道學之名訟事興焉却涉嫌疑之界振振訴辯原非醋海興波好好收塲莫使情天留恨二 
[新五更調] [  閔樂軒] 　　 
一更一點月初升活佛呆笨呀呀得而哼俄蒙聨盟權柄送撥俄國人眞熱昏到後來呀土地保勿穩呀呀得而哼共和罪人二更二點月正明民國聞警呀呀得而哼預備發兵民國國民個個恨振精神斬活佛呀方洩心頭憤呀呀得而哼黄龍痛飲三更三點月正高政府亂糟糟呀呀得而哼開門引盜國民熱心弗呌好發電報滿口說呀和平可了呀呀得而哼令人煩惱四更四點月偏西暴俄恣睢呀呀得而哼開議無期鐵路礦産奪得去無公理阻開墾呀限制派官吏呀呀得而哼健兒速起五更五點月將沈德法調停呀呀得而哼暴俄勿聽口說和平暗發兵弗該應勸同胞呀主意拿得定呀呀得而哼武力後盾三 
[初選失意人致得意人書] [  了青]  
得意諸先生閣下昨見縣知事榜示公等以得票最多儼然當選三日不見頓判升沈一紙高標何等榮耀本欲專誠趨賀意興蕭索未得果行然耿耿此心詎能恝　吾始而羡繼而妒終而大戚叨在同黨用敢略陳其愚夫議員之視公等猶嬰兒之賴慈母也慈母絶嬰兒以乳食則嬰兒之生命立斃公等靳議員以票子則議員之希望立窮是以公等之愛憎造議員之命之千金操劵正宜善價而沽三字書名大可居奇以待嚇鄕曲而擺架子武斷堪資稱孝廉而發報單（鄕人稱當選人爲選中的舉人）抽豐儘打吾是以始而羡也近時選舉本無資格價值之可言吾輩生平司有運動鑽營之本領乃平日旣稱敵手一朝大失風頭心不能甘憤以是起猫落鼠後尚結冤讎鷺受狐欺猶知報復（見初等敎科書）豈同爲人類而反肯干休悲座客之向隅慨劉郎之下第旣生瑜何生亮吾是以繼而妒也開票之日隔夜未曾安睡清早即往圍觀所以希冀當選者如和尚之偷情如秀才之望榜如蒼蠅之見腥血如螞蟻之爬熱鍋及至檢票將終頓驚爲數不足頸赤耳熱目瞪口呆足縮縮心怦怦欲先自溜歸則防人見笑面怏怏口艾艾欲强爲逹觀則自顧無聊回思幾費言詞囑託親友幾費足力奔走巿鄕擲燦爛之金錢皆成多事設豐盛之酒席盡屬徒勞汗顔愧對妻孥垂涙如喪考妣吾是以終而大戚也然勝敗兵家之常得失人所時有公權尚在且看下回但有未竟之心不得不爲公等告者温生曲辨濟世之才也范動鄢剛識時之彦也他如史耀前卜知耻方公安胡圖仁等皆中華俊傑本黨英豪願公等留意斯人儲之夾袋勿使懷才抱屈步弟等後塵也幸甚幸甚祇請銓安順賀捷喜失意人白費心等郵頭三 
海外奇談 
[大獵獲] [  頌斌譯]  
　　四十年前波斯奇陸姆皇　ＥＭＰＥＲＥＵＩＧＵＩＬＬＡＵＭＥ爲第一次狩獵迄今舉行四十週年紀念大開慶賀於皇所住之陸米泥杏宮ＣＨＡＴＥＡＵＤＥＲＯＭＩＮＩＥＮ有提柴特雜誌者曾載其慶祝時所用獵獲禽獸表一大方蓋卽懸掛於陸米泥杏宮中者觀之頗有趣味特錄於左 
牡鹿二千零零二牝鹿九十二淡黄鹿一千七百七十四麋九十七野豬三千一百四十六母野猪三百十六塵九百五十五野兎一萬七千九百八十六家兎二千六百八十六羚羊一百二十一狐四百三十二白熊三鹿（北方所産之鹿行走甚速）十二野牛（亞美利加産）六羱羊三野羊二猪獾六貂鼠一灌水之雄雉一百三十二古銅色之火鷄三珠雞二雉三萬七千四百七十八小　鳥（小竹鷄）八百六十七雉鳩九十四山鷄四愛加西納鳥二雄鴨八十七老鸛（蒼鷺）及鸕　八百二十六竹籖魚一鯨魚一以及各種不可名之禽獸四百二十三總計獵獲七萬零八百四十四頭可謂盛矣 
尊聞閣詞選 
[邊風哀] [  李生]  
　　邊風吹大漠漢將初出征鷙鳥飛不下平沙浩無垠征馬踟蹰行復止兵戈未到臨洮城我昔聞之父老說邊城十月正飛雪鉄衣千里動寒光穹廬不暖氊裘薄如何天意假强胡險阻憑陸不可滅鳴呼秦皇漢武今已矣銅駝宮闕生荆杞孤注空貽長者憂救亡不見英雄死野哭千家草木悲瘡痍未復干戈起我聞印度已沈没又聞波蘭無遺族國破家亡事可哀白種雄心猶未息撤我藩籬宼我邊亞洲夢醒悲何日胡將志未足胡兵意未休秋風折衰草胡馬聲啾啾生不願萬户侯但願一戰破營州虜其名王歸獻囚 
[江城梅花引] [  蝶仙]  
　　玲瓏妝閣逗燈光碧紗窻碧油幢小塊玻　反映月如　中　个人無个事晚妝能換羅裳聞暗香暗香暗香度廻廊　　　更漏長盼也盼也盼不到斜月昏黄六幅湘簾幅幅畫潇湘簾裏是他簾外我没情的一重廉庶斷腸 
小說 
[小說政治鐵血男兒（十四）] [  常覺　獨鶴]  
　　第七章 
　　歐呼旣畢愛力司對衆曰恕僕事冗不克久留遂興辭而出至門側黑生彳亍前抵聲謂愛曰適有要事外出奉告愛微頷取捲烟銜口中振大衣着之回視尼古拉已失所在乃囑黑曰汝其背人疾行至吾馬車中坐待須知萊司公爵時在偵察吾儕舉止必避其耳目勿令見吾與汝偕行也黑生諾諾而去愛亦徐向外行與相識之客略一周旋即至馬車旁將超乘又懼人蹤跡僞作整衣狀回首四顧無所見惟街頭立一人睨視之愛遂登車謂黑生曰尼古拉處處注意不可不防也汝有何事其速詳告黑曰君所以賂墨次求者爲數至鉅恐將擲之虚牝矣君非竭力運動欲擾亂西奥司政界乎以下走所聞此策恐將失敗愛曰是或然但吾意又與汝不同墨次求雖爲國人所逐而以蕞爾小邦呈此無政府無法律無秩序之現象列强又豈能漠然置之乎不越一星期必將因保護西奥司事會議協約矣黑曰恐爲時已晚一星期内西奥司所處地位將較之未亂前更形鞏固愛曰汝其故作驚人之筆乎黑曰以尼古拉之英雄處祖國危亡之頃豈其遠遊倫敦從事宴會爲行樂地耶彼與烏突相處事非偶然實共圖大計耳非敢自誇下走已早偵知之矣愛曰然乎黑曰尼詔其國人迎立烏突此行實爲百姓專使來迎新主也愛曰此事豈易成哉 
黑曰君尙未深曉烏突之爲人下走則知之稔矣倘君而欲變西奥司爲俄國行省者彼必竭力抗拒彼蓋極勇敢極幹練而又極愛國之事人也使一至西奥司必爲羣情所愛戴改良政治擴張勢力直意中事耳列强秘密使者雖棊布星羅設爲陷阱其如彼能懸崖勒馬何竊謂非用强力終莫能制也愛沈思有頃乃曰汝言誠是決不能任其入西奥司矣縱虎深山必爲大患西奥司王族本係俄土世仇貴國皇帝對於此與作何處置黑曰敝國日觀兵於巴爾幹以北視西奥司爲目的物豈願有偉大軍人爲之君主貴國以　智爲進取之策敝國則下手工夫另操他術矣愛聞言微笑土固善載惟俄已遣密使至君士坦丁（土京）議西奥司事計劃未定而愛語不及此蓋偶忘之云（二） 
 
 
 

Page 11

 
 
   
 
 

Page 12

 
 
   
 
