# 1907 - 315 - 4912422

 

Page 1

 
 
   
 
 

Page 2

 
 
上諭 
　　七月二十日奉 
　　旨翰林院侍講著熊方燧補授欽此 
論說 
[論浙撫密電搜查韓醫家事]  
　　前日浙撫電咨蘇撫搜查韓醫家謂有革命黨竺紹康匿居等事。雖業經搜查無據顧已大受恐慌自徐錫麟事後。其影響已波及於浙江。教習旣爲之株連。學生亦爲慘殺。然猶得曰錫麟浙産也。學堂曾經錫麟所創也。今因竺紹康一役無端而波及於松江之韓醫。夫浙與蘇旣屬兩省。而韓與竺又素不相知。尚有匿匪被查之寃。以是而欲搜查則無家不可以搜查以是而欲陷害則何人不可以 
 
 
 

Page 3

 
 
陷害旣搜查矣。旣誣控矣。而不將其誣控之人。與輕聽告密。之人。治以應得之罪。將以後告密之風。日益熾盛。而國民永無安寗之一日。 
[一結怨誣控之罪]  
　　夫竺紹康匿居韓醫之說。必非出於張撫之意想。亦必非出於罪人之口供。其必有告密之人可知法有告密不實則應得反坐之罪韓醫冢搜查無據則告密何人。必先與以誣控之罪决不以搜查無實。而遂以此事爲罷論國法所在。莫可遁逃。 
[一輕聽告密之罪]  
　　夫旣有告密　人。必有告密之証據。旣無証據而罔聽蜚。　則是擾亂世界之和平。在經謂之昏墨今韓醫家旣搜查無實。則輕聽告密之人。亦必不得爲無罪。 
　　在野蠻時代之官吏固不可與之講文明之法律在專制極盛之政府固不可與之議立憲之爰書則且於野蠻時代而講野蠻之法律專制政體而論專制之爰書則如此擾亂和平之舉動告密之人旣無可逃之法網而輕聽告密之罪亦恐無末减之科條萬一有人告密浙撫逆不道浙撫其忍受此乎。日浙撫搜捕革命。黨固甚嚴。而其心術之如何。則尚在不可知之例矣。 
　　韓醫僅其一也。吾恐此風一開。蓄私怨者將誣控人之通同革命以洩其私怨索詐者將誣控人之結合革命以恣其索詐卽使查收無據而無罔之恐慌以受况如浙吏之善於羅織安知不竟成爲莫須有之獄耶自此而爲松人者。危矣不惟松人。而合省之人亦危矣。故此事而不將其誣控之人治以應得之罪而我蘇人亦如浙人之緘默而不敢出諸其口則吾蘇可謂無人（　） 
專電 
電一北京（）二十日午　五點 
　　江西巡撫瑞良請假半月有乞休之意（大） 
[電二北京（同日午後六點半）]  
　　日本政府允許中國己入聯隊之陸軍學生二百名年底全入士官學校外務部特電致日本陸軍省道謝（章） 
京事小言 
　　楊杏城侍郎欽派出洋考察商務招致華僑聞具原因爲侍郎前次思入軍機排擠瞿相事爲南皮相國所知嘗語人曰楊某如此奸猾今日雖未大用若留其人終非國家之福現南皮奉召來京有奏叅侍郎之意侍郎得有秘密消息恐蹈朱寶奎故轍遂竭力運動由農工商部奏請簡派出洋爲以暫避風潮地步故有十三日之諭旨云烏呼善運動者苟一出其手段誠無往而不利哉 
　　探聞農工商部近來一不衫不履之人形迹甚屬可疑適爲某部郎所見詢以尋找何人答云我係奉派到部者當卽詳告姓氏部郎復詢以文憑何在答云不知何者謂文憑部郎愈疑又詰之曰旣來禀到何以不具衣冠某又答曰聞貴部素稱文明毋庸衣冠卽請領見堂官以便供職當時部中各員及蘇拉人等聞其語言無次疑爲歹人遂羣相譁噪欲褫其衣服搜檢幸部郎具有卓識知其不諳世情乃極口阻止然後斥之使去然部中各員皆已額汗涔涔矣 
　　近日慶邸問　邸京城有多少革命黨曾派員密查否肅邸對以黨人多少無從偵知惟現值署假留東學生回國者甚多而居京城者亦不下一百五六十人慶邸爲之色變唶嚄久之曰然則奈何齋曰無傷也余自有應付之法當不致有他虞由是以觀肅邸能否防範黨人保無意外之變雖未可預言然而兩邸之識量高下於此略見一斑矣 
　　日前沈御史陳奏推廣張中堂存古學存古學堂辦法凡童生人堂必先由府縣試取中後送提學司核准方可入學然後再由提學使保送存古學堂以七年畢業保給優等奬勵此摺黨交學部會同禮部妥議覆奏現在學禮兩部已會議擬准不日覆奏居今思古沈御史誠古學之功臣哉 
　　周爰諮摺已在會議政務處議過惟撤回東洋留學生一條大半不以爲然榮中堂曾言學生有過查禁可也若中途撤回不但學務無此辦法并恐有傷國際交誼吾知周學士苟聞此言必目廢然一歎蓋周摺上時 
 
 

Page 4

 
 
以爲必受一二頑固大臣之歡迎升官發財在此一舉而不意其有是結果也 
　　北京公園商人陳某擬集股廿萬擇地安門外十刹海地方建築已蒙民政部批准旋因該地屬奉宸苑管理特令陳商繪圖貼說咨送該苑核辦旋准覆稱前海荷塘與大内龍亭相望若於塘中高築洋樓遇宸遊禁禦之時樓中遊人可以仰窺聖容殊非敬愼之道且積水潭下遊各閘關係三海水道御舟遊行恐水源有阻今除前海及積水潭兩處外其餘各地畝准該商劃作公園之用云云陳商以前海旣不蒙准中後兩海地處荒僻難其繁盛不願承辦大約此舉將作罷論矣惟内城市面日就蕭條較之外城繁盛十不及一商業因以日衰苟能建設公園亦足振興市面乃民政部竟無一人能見及此僅憑腐舊奉宸苑之一言解散其事獨不可專摺奏請乎大抵爲民上者日以興商爲言不過以空文相塗　耳曷有濟耶 
　　據内廷人云日前　皇太后擬購織布機器四架飭令宫女學習織布俟有成效再行推廣辦理誰謂中國工藝不能發達哉天孫巧織雲錦裳恐各國亦無此良品也 
　　此次優貢朝考所列一一等各生日盻早日引見欽用京外各官惟陸大冡宰病假未滿未能帶領引見須俟病痊銷假始克辦理此舉大約至早亦須中秋節後方能畢事故日來留京各生頗以囊空爲慮云 
緊要新聞 
[政府不認日法恊約保全中國彊土北京]  
　　外務部爲日法恊約一事前經電致南北洋鄂督共籌抵禦之策現又照會駐日法劉楊兩使請各向該國政府聲明恊約中所稱之中國地面中國政府自有和平維持治安之責任所有毗近日本及法國領土之中國各境自應由中國自行確保安全及和平此係中國自有之主權母須第二國干預云云措詞似尚得體不知日法兩使臣如何復答也（大）按此事略見前報專電 
[再請嚴查外洋輪船夾運軍火天津]  
　　津海關詳 
復酌擬洋商裝運軍火辦法經直督批准咨行各督撫飭遵等情曾誌前報兹梁觀察查得天津租界某洋行仍有私售槍彈濟匪情事此種軍械顯有外洋輪船夾帶朦混進口私行出售實屬有害治安爰特照會津關稅司嚴諭扦巡人等於洋輪進口加竟稽察如能搜獲自當援照詳定章程從優提賞一面並詳請直督再行分咨沿海省分各督撫飭屬一體遵辦（琴） 
[紹興府禀復訪拿革命黨情形杭州]  
　　紹興府貴壽鋆具禀浙撫略云竊奉電諭皖案搜出信件内有會稽昌安門外皇甫莊人范肇基號愛農係日本學生又徐偉供内同黨陶煥卿陳子騮　味蓀陳寮兼沈鈞榮五人又其妻王氏遊學東洋改名徐振漢與秋瑾同主革命陶成章會稽縣陶堰人年約三十歲面白無辮現在日本應飭嚴拿等語卑府卽飭會稽縣李令前往查辦現據查明禀復該縣改裝易服帶同妥役親往皇浦庄陶堰各村嚴密探訪范肇基乳名阿慶並無家屬據其族人聲稱該犯遠在日本有年去秋旋里已改洋裝家居數日卽復出門自後不知去向陶煥卿在本村開設灰店人殊質樸遊學東洋已歷多年去年八月間曾經回家不久仍往日本先時人尚正派現在久無回信其餘諸人一時無從查察等語合先禀復容再飭屬密查以杜後　（　） 
[天津憲法研究所之組織天津]  
　　袁宫保近特飭設憲法研究所共分三班一四七爲道府研究班以學司運司爲總長徐鼎康孫多森兩觀察爲副長二五八爲廳州縣研究班以天津道天津府爲總長李映庚朱端兩太守爲副長三六九爲佐貳研究班以二府天津縣爲總長王仁鐸刺史吳遠基大令爲副長業已分别下札矣（酉） 
[蘇省試辦地方目治之預備蘇州]  
　　蘇撫陳筱帥以預備立憲近奉諭旨著直隷江蘇兩省先行擇地試辦亟應欽遵照辦惟查辦理憲此入手方法必以地方自治爲基　現與司道等往返籌商議從省城先行試辦以爲模範一俟辦有成效再行逐漸推廣至組織自治局審判廳及議事董事各會一切詳細章程亟宜派員前赴東洋考察以資借鏡昨己派定彭紳福孫李紳鍾珏夏紳曰琦等三員卽日前往調查一切並聞該紳等尚須會同督憲派赴東洋考察自治之魏紳家驊等同時起行云（其） 
[法部預保總檢察㕔丞人員北京]  
　　法部尚書戴鴻慈等具奏略謂查臣等會同軍機處機議大理院官制單内附設之總檢察廳設廳丞一員總司大理院民刑案内之檢察事務並調度司法　察官吏監督以下各級檢察廳又臣等會奏部院權限摺内奏明檢察廳丞及檢察各官由法部會同大理院分别開單請簡請補等因現在臣院業經開庭審判所有檢察事項亟須次第舉行查有法部左叅議黄均隆右叅議王世琪記名簡放副都統治格前江西廣饒九南道玉貴前安徽 
 
 

Page 5

 
 
鳳潁六泗道張成勳前廣東高陽道段書雲等六員均係刑員出身才望相宜足膺總檢察廳丞之選理合恭摺預保聽候記名簡放云（工） 
[陜甘紳士自築鐵路之原因]  
　　文匯報載北京電云陜甘兩省紳士擬組織公司自行築造鐵路自太示府經平陽而至西安府再折入甘省蘭州府現已禀請郵傳部核准聞此事因陜甘總督升允將以此項路權讓於比國某公司故爲此抵制之舉云 
[湖北存古學堂之傑構武昌]  
　　湖北存市學堂專爲保存國粹而設故其功課注重經史詞章現在建造書庫備極宏闊業已落成聞鄂督張中堂又撥欵十五萬金札委金慶歐太守往蘇浙一帶採買古籍存儲其間以供諸生瀏覽蓋蘇浙夙號人文淵數乾嘉巨儒遺著之原刻本猶有存焉者也（丁） 
[廷寄實行巡緝長江章程南京]  
　　沿江督撫提督籌議巡緝長江章程電奏原稿已紀本報茲江督端午帥奉到軍機處電傳諭旨照錄如下端方等電奏悉所籌尚屬周妥著卽妥速籌辦認眞防緝欽此（齊） 
[斥革商會總理之創聞靖江]  
　　農工商部因查明江蘇靖江縣商會總理劣迹多端現已札飭將該總理斥革歸案嚴行究懲按近來各處商會及學務公所多以劣紳濫竽充數爲害地方不可勝言經此一番懲創或可稍資整頓也（未） 
淞滬要聞 
[中法合辦電車軌道之爲難]  
　　西門外斜橋一帶馬路法人擬築造電車軌道經滬道再三力阻迄未定妥已屢誌前報兹悉此項汽車華官曾有中法合辦之議現商諸法領則謂必須由中國將南市馬路一律築造軌道行駛電車與西門外接通往來始可利益均沾等語中國官紳對於斯舉以工宏費巨故一時未能决議也（琴） 
[咨商上海實業學堂畢業生辦法]  
　　上海實業學堂商務專科畢業生課卷及履歴分數册業已送呈農工商部讀爲考核茲聞該部以各該生應如何給奬任用並可否派赴外洋學習專門應商由學部酌奪因卽備文咨請核復以便照辦（酉） 
[上海華安人夀保險公司開辦廣告]  
人壽保險其宗旨與儲蓄銀行相同而又兼具卹寡會慈善事業實佔最高等之營業爲泰西各國其法律上之保護比例于銀行卽保險人之資格亦列上等蓋所以示鄭重也華人不察視故西人牟利之圖其保否若無足輕重富紳巨賈殆亦因保險家嬲之不已聊以一保爲酬應計下此者類皆裹足不前無人問鼎何其計之左耶要知人壽保險爲個人積財計並爲家人利益計實以無窮之利益而于今日華人其關係尤爲重大吾華人執業倘非資本家往往歳入有限而出欵浩繁倍增於昔荀其家無恆産而欲博區區蠅頭所入以冀積珠累寸集腋成裘爲他日娱老之資並一切仰事俯蓄之所需是誠戞戞乎難之顧卽勉爲之偶一不愼便至移東補西積蓄一空爲山之功多虧一簣固人情之常也于此而思保全之計惟有保人壽險一策保險定章歳一納費又有納費之期以限制之是故揮霍者必因而撙節撙節者且因而日裕苟非萬不得已必無先期止付以及抵借等情其無形之利益已不期然而然迨至所保滿期裒然成一鉅欵藉此起家浸至鉅富又意中事也即不幸期内作故則其家人坐收賠欵生計無憂適足以保全其節操當今且崇尙西文後學就傅需費頗鉅亦可藉此一欵栽培其子弟以成通才他如婚嫁之費終老之資均得有恃無恐其爲利益不亦大哉本公司攷查歷史研究再三招集全體華股創爲中國人壽保險公司業於本月初二日開張辦事總公司設在通商銀行樓上現聘蔡寄梅洪文廷兩先生爲總經理柏樂文先生爲總醫生徐笙棠先生爲西醫專保吾華人壽險倘遇不測賠欵異常迅速至所保期滿息金亦特别優厚以表聯絡團體維持公益之微意如蒙　賜顧請至本公司面議可也 
[華洋人壽保險公司賠欵迅速]  
啓者先父羅炳佳舊歳浼未士佐治連經手向該公司保險洋一千元不幸身故即於九點鐘報知該公司詢明當時半點鐘蒙未士佐治連妥將保險洋一千元如欵交足並無留難可見該公司信實可靠謹將實事錄報俾　諸君欲保壽者知所問　馬　棘人　羅閏水告白 
[西醫良方新發明衛生戒烟丸]  
黄丸退癮白丸補身每匣一元每打十元先送仿單烟詩百首逺近來信一概封寄門前來要均可分送 
[總發行所　上海二馬路　石路西首　華西西葯行]  
分發行所漢口一海春藥房長沙岳州宜昌沙市新堤五分鋪 
[錦隆保險公司賠欵特别迅速]  
啓者本月初八夜鄰店失愼累及小號等三家同遭其害幸各向寗波錦隆公司經理人周衡夫君處保有火險兹蒙該公司於十七日卽將同榮昌前進店面所保銀一千八百兩後進水漬貨銀一百六十兩趙孟房所保街屋五幢銀一千二百五十兩順泰　所保店面被焚各貨銀一千四百兩如數賠償足見該公司賠欵第一迅速經理人辦事誠實可靠特此登報以鳴謝悃　寗波城内東門大街同榮昌　趙孟房　順泰爕同啓 
[日本早稻田大學政法理財科講義錄]  
（第五編）每册零售大洋五角預定全年十二册大洋五元五角外埠加郵費每册五分民局信資自給躉購五分以上九（現已到）折十分以上八折是書由該大學與本館訂約專賣如在東京定購以後仍須由本館寄書徒多周折爲此廣告諸君購閱請逕至本館總發行所或各省分館定購以免稽遲　上海商務印書館各省分館同啓 
[敬謝張楊]  
前月家嬸患時氣紅疹白瘖危急之疴聯請陳君蓮芳四次病反增劇繼延張楊　君診治數劑回春感謝難嗚但張　名重叩請不易往往辭就後悉楊懇時氣一切不亞於張功夫匹敵敝處近來諸大症悉經楊懇治愈者不少况延請亦便倘遇危險貧家即往仁濟廣益兩善堂或請或　始知余言不謬敢告窮黎知悉　　滬南朱義成馥堂謹具 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [L畵史 
（閒話） 
這樣的燃燒雖有董卓的大腹兒吾恐他脂膏也要燒盡的呢中國雖大利源這樣外溢吾恐利益也要空竭的呢你們如果不信請給是圖與你們看看 
要件 
[慶親王等奏定郵傳部職掌員缺章程]  
第一條　郵傳部管理全國輪船鐵路電綫郵政事務凡京外官商輪船鐵路各公司廠扃及電局郵局併關涉本部各學堂皆有统轄考核之責 
第二條郵傳部擬設承政廳叅議廳凡二廳擬設船政司路政司電政　司郵政司庶務司凡五司 
第三條　承政廳任一部總匯之事擾設左右丞各一員以領之凡承辦　機密考核司員籌核經費典守部庫各項事件皆屬焉設僉事二員秩　正五品七品小京官二員將來各項擴充事務漸繁再於各司内選員　分任 
第四條　叅議廳任一部謀議之事擬設左右叅議各一員以領之凡考　訂章程覆覈文稿檢查事例及提議交議决議各項事件皆屬焉設僉　事二員七品小京官二員將來各項擴充事務漸繁再於各司内選員　分任 
第五條　船政司置郎中二員員外郎二員主事四員七品小京官二員　掌全國船政舉内港外海各江航業所有測量沙綫推廣埠頭建設各　項公司闢關廠塢以及審議運貨保險檢查鐙台浮標各事凡有關於　船政者胥掌焉 
第六條　路政司置郎中二員員外郎三員主事六員七品小京官二員　掌全國路政所有規畫路綫釐定軌制籌還借欵提倡商辦並工程購　料通運行車以及推廣電車事凡有關於路政者胥掌焉 
第七條　電政司置郎中二員員外郎三員主事六員七品小京官二員　掌全國電政舉官局商局之則例海綫陸綫之規章萬國電政聯盟之　條欵下至城市所敷設之電話電燈各項事凡有關於電政者胥掌焉第八條　郵政司置郎中二員員外郎二員主事四員七品小京官二員　掌全國郵政舉一切郵遞方法郵便匯兌郵便包裹郵票欵式郵盟條　約各事凡有關於郵政者胥掌焉 
第九條　庶務司置郎中二員員外郎二員主事四員七品小京官二員　掌承辦各司員升遷調補監用典守掌印收發文件電報並署内會計　營造購辦及不屬於各司之一切雜項事件胥掌焉 
第十條　以上五條所掌事件範圍甚廣條目尤繁所有各司辦事細章　應由臣部核定分科分所酼添員司經理以專責成 
第十一條　擬照原奏各部通則設八九品錄事繕寫文件料理雜務由　臣部酌量委用不定額缺咨行吏部存案並設額繕寫錄事不列品級　其辦事奬勵各章程均仿照外務部農工商部之例辦理 
第十二條　擬仿照農工商部之例設一二三四等顧問官一等視丞二　等視叅議三等視郎員四等視主事不作爲缺額凡京外著有名譽官　員紳商及於輪路電郵四項素　經驗者均由臣部愼選奏派以備諮　詢顧問官於此四項有所建議亦可隨時函呈臣部用資採擇 
第十三條　擬仿照農工商部之例設議員從前鐵路事隷商部曾經由　部奏明揀派熟悉路務之員分在各路作爲議員均令其逐事訪察研　究隨時報部其後鐵路改隷臣部商部改爲農工商部又分設農工商　務議員臣部自應仿照　理商部原派路務各員卽由臣部加札委派　此外各員均由臣部博訪精選熟悉船路電郵之員作爲臣部議員分　在各省調查一切利弊逕報臣部以備採擇 
第十四條　擬設圖書館掌收儲東西各國專門圖書以備臣部各員隨 
 
 

Page 11

 
 
　時考察分科研究酌派司員經理 
第十五條　擬設講習所爲部員講習專門學業之地並附設閱報所以資研究 
第十六條　擬設考工局置測繪員一二等藝師一二等藝士各員其藝師藝士均　得　專科畢業文憑者由臣部考騐選擇分别奏補委用一時難得此項人才應俟查有合格之員再行酌定 
第十七條　擬設通譯局置繙譯編輯各員掌繙譯臣部與各國交涉文牘合同章程帳册並編纂譯述各國有關係輪路電郵四項專科書籍現在暫由叅議廳經理將來擴充以後事務殷繁再行設局 
第十八條　本部所轄除上海實業學堂外擬擇地設立鐵路商船電報各學堂而以車務　廠船務工廠電務工廠附焉俾各學堂學生皆得就地實驗而各廠藝師藝士亦得隨時證明學理至郵政學堂亦擬另行建設由臣部延訪人才籌畫經費隨時舉辦 
第十九條郵傳部所轄四司俱係專門與他部人員不同所有應用各員及議置各缺擬請援照外務部農工商部民政部奏准成案辦理不歸簽選以收因職任材之效 
第二十條郵傳部實缺人員每届京察保列一等曁俸滿截取並保送各項差缺均請按照各部通例辦理 
第二十一條部外各局與本部關繫至重應分設總理恊理總辦帮辦總副監督由臣部酌量事體擬定階級再行奏派 
内治部 
[創設旅嘉台屬勸善社嘉興]  
　　嘉屬向多光蛋近更猖獗茲台州紳士花海客張善夫君因台帮客民在嘉屬爲農爲工者不下數萬恐有無知之輩悞入匪類故聯合同志籌墊經費在嘉郡城内設一勸善社以便調查良莠演說開導保全台州全體名譽至其實行勸善之事係開學堂設醫局施藥餌立戒烟工藝局二所旁及捨及埋葬之類並聯絡本地紳士襄理其事以爲自治基礎上月廿四日己開演說大會台民到者約二百餘人嘉郡紳民到者亦有百餘人當由花張二君調查人數挑選馴良台民給予證劵其餘隨時開導俟其改過遷善後准其邀保領劵嘉郡士紳無不竭力贊成云（比） 
[鄂督文案分爲十科湖北]  
　　交涉科　汪鳳瀛　金世和　許同莘　吏科　楊壽昌　郭寶珩　周守程　民政科　王士衞　度支科　高凌霨　楊壽昌　章慶栢　王世芸　李寳沅　朱金祺　禮科　陳樹屏　學科　陳樹屏　周守章　軍政科　高凌霨　劉邦驥　郭寶珩　法科　謝宗誠　楊壽昌　許同莘　農工商科　李寶淦　王士衞　宗鶴年　郵傳科　鄒履和　汪鳳瀛　王孝繩　金世和（略） 
[江督批飭改良警察辦法南京]  
　　江督端午帥批巡警局副監陶道駿保調查鎭江警察擬呈改良辦法禀云查鎭江警察前據該道府電禀節次選擇各巡官巡士尚能認眞稽查惟警務關係重要須時時以改良爲進步所請將畢業生恩浩等發往襄辦之處仰候札飭常鎭道體察地方情形妥籌辦法至該處警察經費每月究有若干從前按月由關支撥之六百金能否如數照撥應如何設法整頓擴充倂由道按照所禀通船籌畫悉心核議詳辦（及） 
[新粤督赴任日期廣東]  
　　現得粤省官塲消息謂新任粤督張安帥已定於十一日交卸汴撫十九日起程由漢口上海來粤約下月初旬方可到任（丁） 
外交錄 
[禀請派委勒閉洋棧杭州]  
　　會稽縣李階孫大令具禀浙撫略謂奉本府轉奉憲飭麥邊洋行照章應卽閉歇等因奉查核棧違背約章開設内地先經飭令關閉因恐權力不及禀請核示現伏憲批己照會英總領事勒令閉歇自當照約辦理現於月初下鄉勘塘順道親詣該處見該棧已將墻面粉飾換寫上海麥邊洋棧租用字樣棧内所儲煤油火柴鐵條等貨充滿其中查問經理人等均已赴滬僅有雇工數名實亦無可與語竊思該棧違約開設己歷有年始則有意抵抗繼則改爲租用無非因日本馬關新約章第六欵第三條内載有暫租棧房存貨一語欲援以遂其隱混之計殊不知所謂暫者乃貨物一時無從銷售方得暫租棧房存放並非許以終年常設今該商在該處開設此棧已閱三年而棧内之貨尚復充盈其爲推陳易新隨出隨進顯然可徵不然豈有囤積數年永無銷售之一日就此情形謂爲暫租存放其將誰欺乃該棧經理之人濳避在申延不閉歇卑職愼重邦交固未敢稍施强迫而保全商界又未便任聽侵凌禀祈察核照會英總領事轉飭該商卽行閉歇倘再抗延惟有仰懇憲恩委員會同查明封閉以重約章免啓交涉（比） 
[英國醫士被毆之交涉福州]  
　　英醫生畢泥澤往漳浦縣境遊玩山景被該處棍徒十餘人毆傷並失去銀洋衣服等件業由英領事照會洋務局請飭該縣查奪賠償洋務局以未據該縣禀報究竟是何實情應候飭縣查明再核爰卽備文照復矣（主） 
[法使尤阻滇邊調兵北京]  
　　外部前因屢接滇督錫制軍電告法人因回民亂耗託詞保護商民調民逼臨滇邊一節屢次與法使幷電駐法欽使力爭現聞法使於月初赴部提議已允電阻法兵入邊惟要求由部電飭滇督擔任保護法國居留滇省之教士商民速行照復等語外部王大臣等已慨任保護知（水） 
[英使催定福公司應得利益]  
　　北京電云京英公使喬丹君催請外務部確切明定福公司在山西應得之利益譯文匯報 
軍事界 
[密查西北邊境軍政北京]  
　　近聞有人條陳陸軍部謂甘　邊臨西隆總督　允不諳軍政全省提鎭無一知兵一旦邊疆有事則大局不堪設想等語鐵尚書頗爲所動已委員赴甘密查矣（金） 
[陸軍檢查員將次赴鄂湖北]  
　　陸軍部有咨來鄂現派陸軍一等檢查員沈翊淸檢查軍隊及陸軍小學堂一直隸二山東三河南四湖北 
 
 

Page 12

 
 
五江西六江蘇七江寗順序檢查大約八月間可以到鄂（略） 
[水師兵船統領委人湖北]  
　　前在日本定購兵船已在各標營新兵内挑選充當水兵原委黎元洪兼統茲以欵絀事繁力辭已改委前日本留學監督李子申觀察統領矣（失） 
[督練公所批准撥給租金九江]  
　　九江府孫毓駿德化縣施謙以九江師範學堂現租民房其租金歸公家籌給應由何處撥發會禀督練公所兵備處請示奉批查此案幷准九饒道移會到處該郡開辦初級師範學堂原擬就考棚修改應用而陸軍二標三營借駐考棚無處遷讓現經饒九道飭據該府縣商之紳士租賃史姓陶姓各屋開辦學堂每月租金共漕平紋銀二十五兩自五月初一起租按三節交納先付押租辦理尚屬妥恊此項租金應由陸軍二標備文具領咨請派辦政事處撥發轉付此後卽於五八臘等月領文内附領轉給一俟該營房落成卽便讓屋照租以符原案（辰） 
教育誌 
[提學司請留學務課長武昌]  
　　湖北學務公所專門課長陳君次芳近爲學部咨調赴部差遣茲提學司黄仲弢學使以鄂省學務臂助需人特詳請鄂督仍留陳君在鄂辦理學務未知能邀准否（今） 
[府中學堂請撥經費寗波]  
　　寗波府中學堂總董童德厚具禀寗紹台道略云中學堂工程核實估計約需洋五萬六千元除變賣校士館得洋二萬七千元團橋陳氏助洋一千元王金淼報効洋二千元變賣同安公所得洋六千五百元外不敷尚鉅德厚等因禀請府尊提用府中學堂存典生息項下洋一萬九千元庶幾工程可以尅日告竣但府中學堂常年經費全恃此項息欵得以維持今驟失大宗息欵深恐將來竭蹶查馬路工程局項下前經升道憲世與寗波關稅司商允歲撥英洋二千七百五十元以充府中學堂及府勸學所經費在案今府勸學所已奉部來文停辦此項撥欵除前由德厚等兩次領到洋二千七百五十元存莊生息外嗣後此項常年撥欵應請批准專歸府中學堂常年經費於每年西歷正月一號七月一號具領以充學費而重公欵（比） 
[湘省學務彚誌長沙]  
　　湘省官立各學堂自暑假後凡教員學生均己回籍若照部定新章均應於本月初十日内外一體開學現因天氣炎熱學生到省無多故開學之期略須展緩大約在二十日前後云湘省模範初等小學兼附屬蒙養院現在添招新班原定報名驗看以本月初三日爲止茲因小學新章每名月收膳費一千文故限期己滿而報名者尚屬寥寥遂展於初八日截止聞近日報名者雖已加多終不如前數有之踴躍云省垣民立楚怡小學堂現在第一第二第三各學年級均次缺額可補年齡自七歲至十二歲止通學生全年收學費洋二十元寄宿者另加十八元昨已張貼廣告招收插班限七月十五日以前赴該校報名驗　（及） 
實業類 
[沈侍御條陳擴充郵政之計畫北京]  
　　沈侍御濳近有封奏略稱開辦郵政必須暢行小輪欲行小輪必須先開河道運河尤關緊要蓋河道與郵政及運貨均大有關係云云聞已奉旨交郵傳部議奏矣（金） 
[奏准試辦蒙旗礦務北京]  
　　東口卓索圖盟喀拉沁塔布囊旗請試辦金銀煤礦現由農工商部會同理藩部於本月十四日具奏略稱喀拉沁塔布囊幹魯札布所管旗内初遇亢旱繼生蝗灾蒙人飢饉誠恐流爲匪類近日本旗八里罕熱水梅倫窩鋪等處發見金銀煤等礦苗甚旺擬請設局開採以工代賑應准暫行試辦令遵照本部礦務章程辦理並請旨飭下熱河都統派員彈壓保護俊辦有成效應卽照章升課等語業已奉旨允准（木） 
[集欵墾荒之策畫安慶]  
　　皖南宣城縣境内一焦村湖灘洲蔽前經該縣紳董提爲求是學堂經費業己通禀在案現聞有客董洪嗣順等擬集鉅欵開墾日前具禀撫院請飭銅陵縣妥爲保護以防阻擾而興地利云（溪） 
[商船公會又立分會鎭江]  
　　鎭江上遊商船公會總理龍觀察璋具禀皖撫略稱擬遵定章於皖之蕪湖設立分會一所派人常川居住但司照料本會經過船隻及一切收發行照等事並不侵及皖會應有之權似此劃淸界限各事其事在本會可完保護之力在會可免爭執之端庶幾彼此兩無窒碍懇請批示查照（周） 
瑣事欄 
[大治縣民因礦滋事湖北]  
　　鄂省大治縣前因開礦鄉民衆衆械鬥地方官派兵彈壓該鄉民竟敢拒捕現因勢甚猖獗該縣令電禀省憲派陸軍二十標步兵二隊刻日前往勦捕（亡） 
[集資建造張公生祠武昌]  
　　鄂省官紳學軍各界中人以張中堂去鄂在卽特集資將黄鶴樓胡文忠公祠側之望江樓改修張公生祠幷用石刻碑陽面刋中堂肖像隂面紀小傳及德政現已公舉武昌同知陳樹屏爲督工委員於十五日動工矣（音） 
[江督批准米商罰欵免究南京]  
　　江寗府許太守星璧以源豐潤米行周子才情願罰銀禀請江督免予深究當奉端午帥批云源豐潤米行於採辦賑米之際胆敢籍照影射私運米石實屬狡詐可恨旣據稱該行商已將米價銀八百三十餘兩全數繳出以充罰欵是其已知悔悟從寛姑免深究應卽將罰銀如數呈解財政局兌收具報至船戸鄭興發等夾帶私米亦有不合卽由該府核明飭縣責懲（宫） 
[禁烟不力嘉興]  
　　禁烟一事各處均已實行獨嘉善地方至六月底始見縣示三十日縣吏汪某尚向各燈收捐幷令出洋三元四角仍可照常售賣於是逐利者恃爲護符閉而復開但外設一櫃托挑膏以遮人耳目似此視同兒戲不知當局有所聞否（奇） 
[咨請飭繳欠欵安慶]  
　　安徽婺源人試用巡檢王榮萱欠　　省捐欵爲數甚鉅旋卽潛回原籍後始遞禀在籍措資現經贑撫咨行　撫請卽飭令赴贛完繳前項所欠銀兩以淸捐案馮中丞接咨後已札行該昌原籍地方迅速傳知遵辦矣（孔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二十二）]  
　　距今二小時。許而宫前喧譁之聲。又大作未幾而君自洋臺下。尼卡忒不俟其緬述竟。促之曰。可速衞喜爾達與我偕行。利輔賴指屠拉而問曰。彼何人歟。尼卡忒曰。彼卽導引之人也。我今在此勢甚危險若不早爲自逸之計。悔無及矣。利輔賴曰我亦謂然。然途中恐有守禦者在。我亦宜預定所行之先後。庶不致亂次以濟。尼卡忒曰屠拉導於前。其次惟我。君衞喜爾達尾之。而以喬克興敦企殿　。利輔賴曰。甚善縱有追者亦不足懼我之鎗固猶佩於腰間也尼卡忒欲言時。屠拉已迫不及待。不顧尼卡忒諸人之相隨與否。返身遽去。諸人乃迅步而隨之。自高梯下。經狹隘之廻廊。行而之。盡復自洞門出。扉半啓。黑暗如漆。無光綫可通。諸人乃摸索而至高梯之側。復自梯冉冉下。行之許久。茫乎莫測其高低昏黑愈甚。而熱度亦覺陡增。心殊悶絶。尼卡忒忽憶囊中所儲之電燈。刻猶在也。乃探囊出之。以手按通電之銅鈕。而燈卽燦然光明。瞥見已之所行者。非梯也。乃一絶大之溝道察其勢。必自地震時成之者。回顧屠拉。蜷伏於地。以手掩目。驚呼不已。尼卡忒卽而問之。屠拉惟以手指電燈之光綫。默默不言。意若黑暗之際。不知光之何自來。因而驚駭者。尼卡忒乃示以欲滅欲明之樞紐。屠拉心始釋然。起而復行。約三時許。始抵一空曠之室。朦朧有光。周而視之。則室作球形高不見頂惟距數千丈以上。隱約有小圓穴陽光斜射而入。尼卡忒奇異之。駐足而謂利輔拉曰。其卽火山噴火洞之底乎。利輔賴方欲言。而屠拉宛轉歌來。抑揚盡致。數人乃側耳聽之。歌方已聲又有自外而入者。倏高倏低。倏遠倏近。餘首嫋嫋。久而未休。敦企驚駭欲絶。急趨而握屠拉之腕。問曰此何聲乎。屠拉雖於敦企所言之旨。未能了然於心。然已覩其驚怖之狀而知之。乃撟其舌答曰。楷麥。尼卡忒始恍然。於楷麥恪守頃者之約。已翩然而來是處也。 
國外新聞 
[日本尊崇帮交之告諭]  
　　十九日東京電云日本首相大臣西園寺公望近發訓令布告各大臣略謂日俄恊約業已成立兩國和好自此恢復自今以後凡吾國民咸當屏除一切誤會遵依恊約之意旨而行藉鞏邦交云云或謂此舉係爲近時俄偵探在日本之故事而發也 
[又誌日本水災]  
　　十九日東京電云大阪及企東（譯音）西京各地淫雨不絶水勢增漲無已有成洪水之勢又倫敦電云日本水災所受損失約值日洋數兆圓 
[韓皇加冕]  
　　十九日東京電云韓國新皇業於今晨在漢城舉行加冕禮 
[美海軍東來之聲告]  
　　十九日東京電云華盛頓海軍部聲稱有戰艦十六艘滅魚雷艇六艘煤船九艘供應船二艘將前赴太平洋 
[大西洋航業競爭]  
　　十九日紐約電云横渡大西洋之古尼特輪船公司現將頭等艙費跌至金洋九十二圓零九零以冀争奪德國大西洋航業公司之生意云 
[英上下議院不和]  
　　十九日倫敦電云英政府之蘇格蘭地産議案上議院拒不承納上議院所修改之英國地産議案下議院亦拒不納埃蘭事務大臣白利爾氏自謂對於上議院修改業主没産議案之各條不免爲之悲歎然以屈服於在丨之勢力不能不承認其修改耳 
[英民要求派兵自衞]  
　　十九日倫敦電云摩洛哥丹其亞之英國僑民公禀駐摩英使羅緩請其遣派軍艦前往保護因法蘭西西班牙兩國所行保護之策多不適當也目下僑寓斐資各歐人均已遷居他處矣 
[英國軍隊演操之劇列]  
　　十九日倫敦電云前日英國馬隊演操兩軍相遇於倫堡商兵施戰已紀昨報茲悉當時死兵卒一人受傷者二十八 
[俄國又有暗殺案]  
　　十九日倫敦電云俄京聖彼得堡之維絶區監獄官名衣文奴富者現爲人所戕害 
[英俄恊約進步]  
　　十九日倫敦電云英京太晤士報得聖彼得堡消息謂英俄恊約所議各節進步甚速惟據可靠之消息則謂英國認許俄國各條欵印度政事家必多所評議云以上譯字林報 
[摩洛哥之僞皇]  
　　十九日栢林電云摩洛哥人慕連海斐在馬開虛地　僣號稱皇已在該處置立内閣且聲言攻擊克薩孛蘭卡實無此意惟將率兵前攻斐資地　云按斐資卽摩國皇所在之區 
[荷蘭佔據小國]  
　　十九日栢林電云荷蘭現己占據塞來孛羣島之丁奴茄地方 
[德皇欵待日員]  
　　十九日栢林電云德皇邀請日本西大將及其隨從將弁人等於二十五日臨閱護軍整隊演操並備晏欵待以上譯文匯報 
本埠新聞 
[禀復籌議諮議局事]  
　　滬道前曾照會總工程局各董爲外省設諮議局各節請爲速卽邀集各紳董查明妥議見復等因茲經總工程局禀復滬道略謂董事於本月十六日常會期邀董集議僉稱設立諮議局誠爲實行立憲之要端惟此事關係全省僅就董局集議似未能收集思 
 
 

Page 19

 
 
廣益之效應請憲台照會各團體如江蘇教育總會上海商務總會商務分會上海勸學學所預備立憲公會憲政研究會地方自治研究會等各舉代表公同集議期集衆長以備採擇等語詳譯所言極以爲是合行禀復祈俯賜鑒核施行云云當奉瑞觀察批示來牘閱悉候知照各會各舉代表公同集議可也（泳） 
[道批松江採石滋閙事]  
　　婁縣天馬山文生周儒廉等禀批此案滋事之犯已據電報獲到四名仍飭嚴拿解犯來禀所稱有人指使煽惑究竟有無其事仰松江府飭提現獲各犯確切究明辦理具報並諭該生等知照（杞） 
[領事會商租界禁烟事宜]  
　　本埠城廂内外首先實行禁閉烟間頗着成効惟租界各烟館迄今議無眉目日前滬道瑞莘儒觀察接蘇撫陳中丞電以蘇垣禁烟已於六月抄禁絶其日本租界一再與日領商議日領亦已允禁滬上事同一例請速磋商各領速禁等因觀察遵卽照會領袖比總領事商禁聞駐滬各國領事會議之下以上海一埠開埠最先不能與蘇杭内地並論須妥籌良法再行照復云（根） 
[私售古墓]  
　　引翔港厚仁堂董函禀縣尊略云二十三保十一圖有一明季無主古墓坐落七百十一號劃出地九分餘豁免漕糧已久今忽毁坆掘棺查係前充頭圖地保之楊鶴亭作中書契勾誘鄉愚許和坤盜賣於勝業公司金姓得價甚巨致數百年枯骨慘遭暴露敝堂有保護之責禀求提究李大令准卽提審十一圖地保姚旭升供與上禀相符楊許二人諉稱祇領遷棺費洋周芝良供小的購許國良之地轉售勝業公司者八分九釐七毫雖與古墓坆地毗連實係兩地各不相涉况國香和坤並非同族大令核供判楊許交差查明賣契再行審辦姚周退去候示 
[偵探何多]  
　　直督袁宫保前曾電飭滬道派探查拿革命匪目嚴林二姓等情已誌前報茲悉宫保近又諭飭北洋偵探局總辦楊太守於日前選派精幹偵探到滬襄助查緝矣（根） 
[柴炭業創辦英文補習夜社]  
　　本埠柴炭同業現擬在南市鹽碼頭公會樓上創設英文補習夜社定於八月初一夜開學其試辦草章照錄如下一命名本社係柴炭行同業中人組織而成故定名柴炭業英文補習夜社一宗旨專收同業中人業外一概不收以示限止一學課以英文爲君佐以算術一學舍在南市鹽碼頭本公會樓上一學額暫定三十名一課時每晚七時　九時取此兩時行中有暇可免閑蕩一學費議定每月收洋一元報名時先交洋二元月費内照除以後按月照錄一既入本會補習諸君如有半途輟學或回家告假一切其月費均須照繳不准扣除一假期禮拜日節假大小月底及收賬日一本社創設伊始需用書籍筆墨零星一切均有本社代辨如有自置者報名時務望告明一學規及上課分習時刻均請教員隨時酌定附則此係本社同人公定年内試辦四個月之草章如有未洽之處明春再行改良續訂（川） 
[招考警察之踴躍]  
　　總工程局續招之警察生五十名已於十五日開學現復有投報者故又考取張求曲等十一名昨已出案定於今日將保証書呈局卽日附送入堂肄業（夜） 
[内地自來水公司之擴張]  
　　内地自來水公司總理人近日力圖擴張設法將廠内之池推廣再將水管接通西南門外直達龍華等處以便民飲聞　勘就西門外另添水塔一座將次招承攬矣（永） 
[嚴拿不法局役]  
　　總工程局董查知局役黄林在外包攬詞訟近又向翁蘭生包控押遷一案詐洋六元被翁告發當由裁判所派探提究黄卽潛逃無蹤局董已飭該探務獲解究矣（永） 
[僞造彩票之發露]  
　　安徽鐵路彩票公司函送鮑務臣金鴻賓二人至縣聲稱日前有鮑務臣至帳房將彩票十紙查對掛號當時察破實係僞票詢稱係金鴻賓所買因沾水漬故携來掛號曾經交人保出尋找金姓昨日將金尋獲陪至公司據金云該票向不知姓名之票掮客處所買等語爲此將鮑金二人送案請究李大令諭飭看管候訊（尾） 
[道批照錄]  
　　陳宗德禀批此案節經飭縣將楊庸齋移送過廨俟控追管少南一案質訊斷結解回還押勒追已否照辦迄未見復據禀前情仰上海縣迅遵前飭辦理一俟公廨案結解回卽行傳同質訊嚴追母任狡延切切 
[慘遭焚斃]  
　　前報誌新閘橋路裁衣店失愼一則茲悉當火熾時該店主毛金山與妻顧氏並子桂生及姪根祥學徒莊杏杏均一時惶急不及逃出慘遭焚斃並燬平房六間於由捕房飭保報請上海縣相驗嗣以各屍屬紛紛求准免驗自行分别棺殮矣（根） 
[相驗工人刀斃案]  
　　泥水匠陳阿順被人刃斃一案由寶山縣王大令於昨午蒞騐據仵喝報刀傷六處脊背一處深二寸闊一寸三分委係致命屍兄陳金華投求伸雪自行棺殮大令著具結備查候緝兇究辦 
[函送逆子]  
　　龍華巡局函解顧根生至縣稱被伊父顧文森禀控不務正業訓斥違忤等情奉李大令諭飭值差看管候懲（杞） 
[遊華園者鑒]  
　　閘北華園開設後游人通宵不絶衞生風俗兩非所宜前經總局汪觀察限禁在案詎該園主陽奉隂違至今始經觀察查悉特飭局員黄巡官干每晚十二點鐘帶同巡士前往閘橋守住如有馬車不准往北倘敢抗違卽行拘押罰辦（根） 
[上海官事]  
　　翰林院編修沈桐南匯縣王念祖閔行駐防浙西鹽捕營帮帶都司張楚南昨均到縣署拜會兩廣督轅文巡捕吳通武巡捕蔡柏椐因新授粤督張筱帥將次來粤乘輪到滬迎迓住泰安棧均到縣署拜會浙汪候補縣丞顧浚淇縣丞鈕上達昨日到道禀見粮捐局總辦延齡禀請銷假道轅法文繙譯萬鍾元禀請續假三天（杞） 
[正誤]  
　　前報所載浙江旅滬學會草章列名諸君内遺漏朱君佩珍之姓名補誌於此 
訟案 
[會訊串吞賬銀案]  
　　英商義源紗厰控洪賚臣邵厚村石惠記姚勤記等串吞廠内賬銀七萬五千餘兩一案判交保出外理楚在案茲邵 
 
 

Page 20

 
 
等保出延不淸理禀請着保傳追前午讞員關太守與英巴副領事會訊原告延担文律師帮辦費烈律師投案請追並稱伊等保出不理請堂上察查邵厚村等同延高易帮辦瓊司律師投稱實因出外收賬以致延宕到今茲奉傳訊令後赶緊淸理太守以邵厚村等保出不理實屬玩延商之巴君判邵厚村等四人一倂押候限一月淸理如再違延定卽查明各該家産發封備抵（根） 
[上海縣案]  
　　二十四保二十五　梱保諸茂祥尚欠上忙錢糧一百四十千唐禮書欠二十餘千奉大令訊追唐供小的帮辦之第三梱前經首梱金建卿歸倂諸辦應諸倂繳諸供各梱各辦並不歸倂判俱交差照繳外倂否候傳金質審○顧杏春由吳王氏招爲寡女文姑後夫王氏夫弟吳新耕以顧旣佔寡姪女爲妻復奪吳姓田産去歲在縣涉訟今復互控質審吳供以上情由顧供被吳硬將小孩抱去判候傳到吳王氏復審（車） 
[總工程局紀事]  
　　生和米行執事陳春生扭控船戸張湖山在蕪湖裝麥五百三十二担中途攙水致短價五百餘元奉孫明府訊判將船先交埠頭看管飭張赶緊賠償○鄉人曾全發扭控次子實發違訓不端判自行戒實領回管束○木匠張錦榮欠王掌生洋十八元扭控西區解　判先還五元餘分三期拔付○張和尚潛至王徐氏家竊取棉被布衣六件判戒實一百下押七天（永） 
[公共公廨早堂案]  
　　宓仲其去年十二月二十六日向顧慕泉騙去古銅花瓶等物值銀四千九百兩逃避報探將宓拘究屢經提訊在案昨又復訊宓延愛律師帮辦某洋人投稱　項古玩寳係取諸父　朋林並不是取諸顧慕　况賣價曾經交顧手收計洋八百元所爯欺騙一節應請批銷訊之顧供實係商民與宓直接該件值銀四千九百兩求追傳訊王家壽供古玩是今年六月持來出售與洪姓同來討價二千五百示還二千零五十元是實傳訊洪蟾香供向業古玩宓掮來值銀四千九百兩之古銅花瓶等共六件轉賣洋二千零五元洋交與宓顧手收求察帮　寶子觀明府與英巴副領事會商良久以兩造律師等所訴各情殊　憑信判宓押一月自向原告商量酌價若干如逾期不妥卽由公堂訊斷○王壽生因在作塲内口角被宋木生用斧砍傷頭額報捕拘究在案昨解請訊並稱傷未痊求愈察判王押西牢九月○葉阿狗竊取王湯氏家水烟袋綢衣等物明府以葉係過犯判押候查明禮拜五再訊○胡雲生冐名向某號内支取玻璃被愼記偵知報捕解究判押三禮拜○鐵路小工鄧瑤庭陳金標在烟間内硬拔倪榮華出界報捕解究判各押三禮拜○朱三保竊朱生太家木板售與徐孟榮得洋二十角判枷五天徐罰五元贓板歸還○林阿才竊取洋人金表毛毯等物約值洋一百九十元判押六月○朱桂興張阿興　犯蟻媒案奉判各押三月繳洋三十元在案茲已滿期由捕解究明府以據供無力未便准如所請判朱所繳之十五元存案開釋　交保限三月每月繳洋五元完案○雲南輪船老大韓寶林與陳福順被洋東疑爲串竊船上搭客金四開念二枚查抄無著報由承包探陸阿九解究明府以堅供不認且所控無據判開釋○趙阿林在新閘路怡康洋紗號内爲學徒前日執事令將鐵箱鎖好豈知該徒乘間竊箱内洋一千三百另五元逃逸報捕拘獲吊出洋四百十二元於昨解究明府以供明有同黨串竊判押候補提人証再訊○邱阿方因細故用磚將朱趙氏頭額打破判枷十四天發小菜場示衆○雉妓王三保違章拉客判罰洋十元○王明章定貨不出經洋人控奉傳案判交保訂訊（根） 
[法租界公堂案]  
　　法商大羅洋行大寫西人前日房中忽失去金釧一對疑係細　吳阿林所竊卽報捕將吳拘案訊究原告西人投訴前情質之吳供洋東房中進出人甚雜不知何人竊去小的决不爲非可請查訪聶司馬判交保候查明再核○周阿三前晚掩入管太古碼頭西人住宅之廚房内假寐爲庖工查見交捕於昨解訊質之周供前往尋出店之楊阿壽並非圖竊求鑒判押捕房二天以懲○拐犯林泉寳前在捕房串同牢犯越墻逃走至今始行緝獲於昨解訊林俯首求恩判枷號三月押捕房一年滿期再押改過局兩年○張王氏向王朋生賃租三房間木噐未幾卽典質花用控經公堂提訊判押候查核在案昨又解訊探稱尚有一房間之木器未及吊出判氏還押候將木噐吊齊再核○夏任福日前偕湯才賓持刀戳傷吳阿五昨由探拘案吳狡賴不認判押候下期提才寳質訊○大隆米店主莊海山前向陳晉才定購洋麫五千包言定二月中出貨因屆期不出控經公堂奉判查核在案昨又傳訊判莊限二禮拜將貨出淸違干未便（泉） 
[美租界捕房事]  
　　北河南路狀元樓飯店與泰和堂藥店因失火推　由探將店主拘究在案茲因該二店均未保險當卽釋出○舟山路婦人倪陳氏報失五歲女孩一口求爲查緝捕頭准之○李銀寶控被鄰人王老四兇毆捕頭著投公堂具控（莊） 
通信 
　　十五夜十二句鐘鄰居李永貴在圍地内捉住竊賊一名卽交江姓警察並偕鄰人張某同送至工程局南分區於十六早訊問當在賊身上搜出當票二三十張船票二紙皮夾一只賊供姓班名禮明係滬軍營兵丁路過是處卽被拘住張謂路過是處何以於園地内捉住園内並無道路四面俱有困隔走路何以走至人家　　裏面深夜到此非賊而何訊至此卽有營兵數人與張作揖祈免深究南區長卽云此事須移總工程局原告等於二句鐘至局聽訊孫裁判傳李永貴問曰汝何處人做何生意家中有多少人李供無錫人在高昌廟鐵厰營業家中有父母妻子孫問有姊妹否李答有一人孫問多大年紀李答二十五歲孫問出嫁否李答已經出嫁孫問捉住此人時尚有别人否李答自已没有看見父親看見外邊有人後卽傳班禮明訊問班供前在高昌廟廠内當差孫問現作何事班言語支吾孫云爾現在没有事叹班供現在滬軍營當兵今日要往某處去船票兩張已經買妥孫問船票多少錢一張班供二元五角孫問昨晚如何捉住班供住道台衙門探望友人孫問朋友何名班供第知其姓不知其名孫問你從道衙門幾點鐘出來的班供十一點鐘出來路過此處卽被拿住孫飭將船票呈上細將　票一看卽云你說船票錢數不對這是五元一張又問這當票何處來的班供從家裏當的孫問拘你的時候打你没有班供没有孫卽謂你旣今天要回去船票已經買好應當早早回營不應到十二點鐘回營這是你自己不是著父保開釋原告上　請求緩放奈裁判員徇私忘公置之不　再與據埋力辯則竟肆口慢罵原告見其威勢薰天自知不敵只得忍氣而出鄰人同啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
