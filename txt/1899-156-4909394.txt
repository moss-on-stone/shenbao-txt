# 1899 - 156 - 4909394

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源潮流搜羅宏富於西史中獨得款要閱之可以通權變而廣見開方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奬哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[讀史方輿紀要告成] [  圖書集成局代啓]  
　　本局前代二林齋排印應　萬讀史方輿紀要本約上年　朋告竣又顧炎武天下郡國利病書本約本年三月告竣罰因悉心　校致延時日　曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘格外精工是書原由二休齋出售 
股票請附股諸君憑繫找洋向經書處　書至郡國利病書本年六月初准可告成此啓 
[日本夕霧水諸誕謹竇記]  
　　日本自與中國用兵之後朝野上下咸知武備之不可不修爰醵集巨貲倩各國定制兵船多以數十謏計夕霧驅逐水雷艇卽日語所謂尤基利者其一也是艇製自英國某名廠長二百一十英尺　十九英尺又六寸深七英尺又六寸五千四百匹馬力行船機開兩副煤艙儲煤八十墩火食房能容航海六十日所需糧食額設統帶一員副統帶五員士官三員下士以下水師四十五名機關長機關師醫官庖丁之類尚不在此數艇中有配合十二磅藥彈之砲一門配合六磅藥彈之砲五門水雷發射管二支以及電燈速力表通信器通氣管火藥庫彈子庫機關房繪圖房統帶諸員臥房水師臥房庖湢厠所莫不布置井然有條不紊其最妙者有一端艇以革製成平時摺疊置艇旁及展而放諸海中能渡十人登岸此眞可謂妙想天關者矣製將成海軍省派少佐矢島君純吉爲艇長督率弁兵航海赴英駕之回國西歴三月二十五日卽華歴二月十四日由英國啓行歴柏里毛斯埠忌不撈兒灘埠瑪而他埠把斯失德捱訂埠折而至南洋之葛羅巴新加坡澳門旋於西歴六月三日卽華歴四月二十五日抵上海小泊浦江歴海程一萬一千三百六十四西里爲時僅三十有九日又十八下鐘每一下鐘時能行三十海里豈非迅如奔馬爲他船所莫與比倫者哉本月初二日卽西歴六月九日矢島君就艇中榖無以欵　賓鄙人將承折柬相邀固於午後五下二刻時駈車而往至則矢島君已派副統帶某君身穿三畫金綫戎衣　懲寶星二俊於日本郵船會社馬頭名剌旣投卽福登端艇　　行三里許登夕　艇晤矢島君及高雄兵艦統帶酒并　　　　推君　　高揭日本兵艦徵章及中國黄舵旗一兵　搶致敬少焉諸客聨翩而至舊讞者爲醫學士原口君　　日　　事署譯　潔澤君　及汪君穰卿問姓而知者爲天津都船會社　吳君上海正金銀行長西卷君日總領事　譚員船津君東京時事新聞社員佐原君副領事松都君以及藤原君莫三郎細田君諭　　興許君自餘諸客不及懸樹卽問亦恐言語不通也迨鐘聲六下重燈照耀幾如十隊煸　主人邀客人長筵進以西饌西酒矢島君揚觶致詞曰敬視大清國大皇帝萬萬幾僕承政府之命駕夕霧艇遄回深幸　遞海程颼平浪靜長途數萬里毫無意外之虞此誠國家如天之福也今者山發　　深愧不足以欵嘉寶　荷中華　名流不以異域之人見外噬肯　我歡聚良宵請各盡一觴以爲海外訂交之寡諸客皆鼓掌稱善三呼萬　聲若春雷旣而汪君致詞答之鄙人則惟舉酒操日語呼日本天皇萬萬歲夕霧艇萬歲同席諸君皆萬歲而已酒半酒井松邨二君次第致祝詞客皆呼萬歲以答迨席撤主人復邀客至船首洗盞更酌而余則玉山已頽矣乃　手告辭乘端艇而返聞夕霧艇擬返日本神奈川縣横須賀軍潜然後配置對州竹數要港部故艇中執事者皆由竹　　出今日濟　將由滬起程矣 
[本館接奉電音]  
　　昨日行刻京師飛　傳來上諭一道敬謹譯登○五月初二日奉上諭裕祿奏特參劣庸劣不職各員請分别懲處一摺直隷東明縣知縣余昌壽品行卑污聲名狼藉署唐縣知縣候補知縣王毓葵行爲鄙陋不洽輿情候補知縣王道昌行止有虧不敿睚愛獻縣管河主簿方國輔貪污狡詐藉事招摇文安縣管河主簿蔡承啓工於牟利過事生風巡檢沈德昌操守不謹聲名甚劣南榮縣典史程邦棨辦事荒謬　子太深成安縣教諭舒令祺品行不端深滋物議均著卽行革職威縣知縣張聨恩辦事糧率難膺民社著以府經歴縣丞降補遥水縣知縣高楷性情　　不諳吏治惟文理尚優著以教職歸部銓選文安縣教諭劉光祖年力衰邁難期訓迪著勒令休致以示懲儆餘著照所議辦理該部知道欽此 
[行使覲光]  
　　京師訪事友人來函云德兵之駐日照者刻已撤退駐京者亦次第退回當使臣海靖君出都之前照會總署定期四月二十三日入覲辭行總署照例奏明旋訂定四月二十日入觀海靖君請改爲二十一日并欲鄞見皇太后皇太后允之聞有花瓶兩枚進呈 
[藉端理論]  
　　香港循環日報云袁藯亭侍　自到德州卽手撰勸兵歌以尊君親上同仇敵愾相勉勵德人知之指爲挑釁之據貿貿然貽書總署理論不知總署何以答之 
[意國内訌]  
　　香港循環日報云俄國本司宼舊京某報言意大利國近多莠民作亂計最甚者三處一爲拜成樂埠一爲弗樂弗倫斯埠一爲列克環埠推其致亂之由皆因爭爭國政起見目下兵民交鬨已非一次梅蘭鎭街巿道路大半被亂黨所毁 
[採料製船]  
　　香港循環日報云上年鎭閩將軍兼船政大臣增軍帥奉旨就馬尾船政局製造一等守口甲艦若干艘二等守口甲艦及魚雷艇各若干艘以備防海之用由各直省撥欵到閩以充經費因會同船政提調沈丹曾觀察洋監督杜業爾氏將甲艦及魚雷艇長短馬力速率墩數曁應用機器需欵若干繪圖貼說呈諸政府擬先試造一等甲艦一艘容積五千五百墩馬力八千二百匹速率每一下鐘時十六密力安置三十生口徑大砲二尊十四生口徑快砲六尊四十七釐口徑快砲人尊荷斯基砲六尊魚雷砲兩尊魚雷四具船身以三十生硬　厚甲鑲成需法銀一 
 
 

Page 2

 
 
千萬佛郎二等守口甲艦二艘每艘容積三千八百墩馬力四千二百匹速率十六密力安置二十七生口徑大砲一尊十四生口徑大砲三尊三十七釐快砲六尊魚雷砲兩尊魚雷四具船身以二十生厚甲護之每艘約需法銀五百六十萬佛郎魚雷艇十八艘每艘容積二千五百墩馬力五百匹速率每一下鐘時二十密力安置三十七釐口徑快砲二尊魚雷砲一尊放魚雷管一具每艘約需銀八萬佛郎左右一切均由杜監督電致外洋購定現已陸續運到大約不久卽可興工矣 
[嚴防海口]  
　　京師訪事友人來函云意大利人强索三門灣以兵船游弋南洋各海口南洋大臣劉峴帥會同浙江巡撫劉景帥奏請設防并稱如彼竟率兵登岸則是釁自彼開不得不與之一戰奉旨允准就各海口嚴密設防嗣又電奏辦法大致不外堅壁清野斷其接濟曠日持久與之相持而已 
[調勇赴防]  
　　杭州訪事友人云浙江撫憲劉景帥前以海防緊要札調省防四營勇士駐紥鎭海以備不虞旋又調泗安新後軍統領雷叅戎芸桂率所部中營赴台州新後軍左營馬叅戎長春率所部赴温州分投防守上月二十七日二叅戎帶勇至省禀見景帥後卽於次日登舟起程 
[示禁冒教]  
　　欽命二品頂戴浙江分巡寗紹台海防兵備道李欽命富蘇郎司教總理浙江全省天主教事務主教趙欽命二品頂戴行營營務處前任雲南鹽法道鍾爲出示嚴禁曉諭事照得天主教傳行中國有年疉奉上諭保護通飭在案而泰西傳教士來自重洋無非心存化導力行善事乃有無知愚民往往忌視洋人致與教堂結怨成仇尤痛恨者近來冐教之人在在蜂起此等人平生奸行巧爲存心不善遇事生風欺辱良民獨不思教堂以行善爲本彼乃冐允招摇欺詐良懦包攬訟事且擅用天主堂燈籠私刻天主堂或相類等名片總之不顧教聲恣意妄爲以玷教堂大局若非會銜出示嚴行禁除何以昭黑白冐教之風愈熾地方受害匪淺除分飭各屬教士文武嚴予約束教民平民禁止冐教外相應會銜出示嚴禁曉諭爾等教民平民務使各安各業相安無事不得互相疑忌怨及教堂致于究辦至冐教生事之人由該地方官教士隨時查拿嚴辦自示之後再有前項情事發覺定卽重懲不貸除分飭重辦外合亟出示曉諭嚴禁爲此示仰闔屬軍民人等一體遵照毋違特示光緒二十五年五月日 
[老成凋謝]  
　　杭州訪事友人云前兵部侍郎朱若笙少司馬智年逾古稀精神矍鑠自引疾歸里寓居元寶街優游林下歴二十餘年愛物仁民力行善事凡地方義舉無不慨捐巨欵力贊其成江塘年久失修潮汛洶湧易損田禾閘口六和隄爲沿江水利所關毁於兵燹入難興復少司馬擬請大憲籌欵興修苦於工程浩大　議無成遂慨然獨任仁計工料約須銀二十餘萬兩將歴年宦囊悉數捐輸議定五年告竣經前撫憲廖榖似中丞專疏陳奏蒙恩賞給匾額以示奬勵上月二十日少司馬忽頭患疔瘡醫藥罔效延至二十七日子時溘然長逝彌留時猶以身受國恩涓埃未報爲憾囑家人務將江塘隄工赶緊告成毋得中止二十九日大殮撫憲劉中丞以下均親臨吊奠老成凋謝梁木興悲杭人士食德飲和當有同聲一哭者矣 
[蕪湖火警]  
　　蕪湖訪事人云上月望日午刻南岸韋家大院南首某書吏家忽然火起南岸永安局及保衛營各洋龍飛馳赴救四面　攻回祿君好歛威而退然瓦屋三重已成焦士矣二十六日卓午城内縣前鋪民房又報飛災吳邑尊忽率民壯彈壓督救亦卽應手撲滅計毁矮屋三椽是晚九點鐘時寗淵觀河街亦報走水各叚洋龍駛至竭力撲救逾時卽火滅烟消起火之由聞因某烟館煮烟正在九轉丹成炭忽爆裂致肇此災也 
[蘇鄉火警]  
　　蘇州訪事友人云上月二十九日之夜黄昏時忽聞警羅亂鳴人聲鼎沸初稱葑門内帶城橋失火各叚水龍夫立卽舁龍往救及至則杳無影響遂各整隊而回翌日始訪知距齊門五六里之某鄉某姓家因作晚餐遺火積薪以致肇禍幸爲時尚早鄉人齊集灌救僅焚去後屋三楹左右鄰均未殃及 
[靈隱曉鐘]  
　　杭州訪事友人云薙髮匠某甲籍隷台州本年三月至竹竿巷某店執業旋與店主口角致被辭歇尚欠工資二百五十文屢索不給四月二十四日之晚復往索取時適店主外出甲候之良久忿火中燒奔至廚下引刀自刎店夥見釀成命案急戕店主尋回鳴保報官旣而甲姪聞信奔至亦卽赴縣鳴莵次日午後仁和縣陳吉士大令葭同刑仵書役前往相騐先戕店中主夥逐一研鞫并傳鄰人細訊　末然後飭仵役如法察驗旋卽唱報委係自刎身死並無别情爰令地保備棺收殮將店主帶回覆訊○本屆蠶巿尚稱中稔絲價本可稍平惟各絲廠大都預先將繭購定以致巿上來源旣少價亦驟昻四月二十日艮山門一帶各行定價肥絲每兩三百三十文細絲四百文而業此者尚不肯售至二十五日每兩加二十文貿絲者仍未見踴躍所望此後二蠶豐收庶幾失之東隅者或可收之桑榆也○署理杭嘉湖道萬砥莊觀察以本年春雨連綿潮汛甚大沿海各塘不免受損轉瞬又值黄梅時節必須及早興修以資宣洩爰於四月二十四日辰刻排道至清泰門外沿塘閱視是晚駐宿烏龍江翌晨遵陸而行從海寗勘至平湖然後返斾 
[禾中人語]  
　　嘉興訪事人云日前有陸軍數百名自平湖赴澉浦駐紥道經嘉郡史邑尊得悉後飭家丁差役雇船押送出境○東栅口各絲行定於本月朔日開巿近日鄉民持絲求售者實繁有徒定價每百兩頂好者三十五元以次至三十元新塍王店各外鎭亦已開秤價三十元至三十三元今屇蠶汛甚好菜子雜糧皆豐稔故新菜油價已跌至十元之内米價亦賤至四元矣 
[豫章尺素]  
　　南昌訪事人云江西牙釐總局提調李苹三太守查得各卡員有已滿三年曁比較不旺甚或弊竇叢生者一律撤換刻下景德鎭分局委太守樹勛巿汶巿釐卡委周明府景祁接辦復查有十餘卡應行更替者面請藩司督同掣籖計鄱陽卡張明府鳴珂姑塘卡濮明府賢懋吳城下卡申明府羣英樂平卡丁别駕毓謹弋陽卡汪明府恩濰三曲灘卡孫明府如璸樵舍卡陶明府鈞塘江卡土司馬祖蔭大庚卡楊别駕鴻翥其勞績酌委者李家渡卡吳二尹大璋石鎭街卡吳二尹文煥河背卡沈二尹乾元○峽江縣觀瀾書院流弊滋多經胡孝廉鍾杰等聨名控諸撫轅撫憲批示曰查書院爲作育人才而設所有一切經費必須經理得人方免免弊至主講一席乃士子矜式攸關自應聘請品學素優之宿儒以作士林模範據呈該縣觀瀾書院首事向係三年東換今蕭炳煥等管理五年侵漁肥已並教宫兼充山長以及親兵擾害等情東否屬實有無挾嫌妄告情弊亟應澈查實究虚坐以分涇渭仰布政司卽飭臨江府確切查明據實禀覆祭奪毋稍徇縱遲延○瀘溪縣著名瘠苦上年縣主通禀某廪生抗欠本户及兼管之祭會各户錢糧逾限不完請褫革衣頂撫憲卽批司掠革嚴追兹者某廪生來省呈明本户錢糧業已宗納祭會錢糧並不經管懇免黜革奉批是否師詞仰司飭縣查明覆奪○南昌府江訒吾太守舉行府考定於五月初八日考南昌新建靖安三縣童生十一日考豐城進賢奉新三縣童生其義寗武甯二州縣童生照章俟院試期近然後開考 
[拜會西官]  
　　前日新任江海關道憲曾經郛觀察往拜英法美德各領事官及新關稅務司至昨日帶同譯員鳳夔九太守至英界公廨偕讞員翁笠漁直剌及楊君燕貽往拜日本瑞典瑙威日斯巴尼亞葡萄牙等國領事官禮也 
[傳諭局役]  
　　十六鋪巡防中局委員文斌臣二尹於本月初一日到差後拜會各叚董事詢問一切事宜昨日特傳地甲汛捕更栅夫役 
 
 

Page 3

 
 
人　到局諭　十六鋪地方遼闊店鋪如林事故必多務宜安輯爾等職司之事務須實力奉行如或不遵有賄賂容隱等弊一經察出或被告發定當從嚴處治不稍姑容勿謂言之不預也各役均諾諾遵諭而退 
[嚴辦盜匪]  
　　前月杪寶山縣境王家宅羽士王桂法家被盜槍刼經鄉民鳴鑼聚衆拿獲匪徒十五人已誌前報兹悉匪徒名顧爛頭大肚皮玉山先進麻子阿法等前在本埠英租界鷄鴨弄將小夜壺剌斃逸至寶山縣境聚黨爲非當由地保姚俊卿解送寶山縣署請究經沈期仲大令提案訊問判各責籐條一千收押自新所再行訊安 
[移提伶人]  
　　徐少軒遞禀法界公堂控稱伶人蕭榮祥卽王榮祥欠洋七百餘元圖賴不還求爲追究經讞員朱森庭明府准詞出票飭探呈送值年領事籖字復投英界捕房請派包探協提業已拘押捕房捕頭命俟堂期解請訊判 
[會訊捲逃]  
　　魯麟洋行前控協吉號主鄒金生捲逃火油銀票一案經翁直剌於前禮拜四會同德領事訊究已紀前日報章昨午直剌復會同德領事復訊高律師聲稱前蒙諭將原票呈案今已帶來聽憑公斷質之何立標供稱職員原票雖可呈繳然串同一節實無其事直剌謂前堂鄒供受爾之愚由爾令其避匿非串而何今因爾係體面之人姑不深究卽飭將原票呈堂給魯麟具領鄒所欠之欵爲爾押追質之鄒供身被禁押難以收帳清理有祖遺田六畝先交洪裕其餘乞交保收帳理楚隨遞禀詞一紙求飭洪裕將簿據銀物交出尚有徐安甫欠銀一千餘兩鍾溶生一千餘兩關瑞甫關春芝各數百兩俟收到後卽當料理欠欵質之魯麟買辦虞洽卿供尚有棧單四千五百箱又銀票一千六百餘兩請詢鄒究付保人另尚欠找銀五百三十餘兩并示附追鄒供棧單一千箱交徐安甫三千五百箱交關春芝均托其代還魯麟銀票一千六百餘兩怱遽間不知失落何處欠找銀五百餘兩立有借據俟收帳後清理正訊問間有洋貨董事等遞呈公禀聲稱此案糾葛已久幸蒙秉公辦理否則於商業大有關碍因特具禀叩謝直剌商之德領事判關春芝及徐安甫代收之棧單著虞自向收取如違再來禀追鄒還押限日清理兩造均叩謝而退案遂結 
[解犯過站]  
　　川沙廳陳司馬拘獲戳斃顧土生之兇犯蔣昌榮訊實擬罪禀詳上憲批飭解省勘招司馬遂飭差役押解赴省前日由申過站移文上海縣署請暫寄禁轉解當經縣主王欣甫大令騐明無誤飭卽寄禁内監昨日命書吏備就過站文書添派差役轉解茸城投松江府署過堂 
[失物請緝]  
　　前晚九點餘鐘有一西人由英界廣東路至法捕房晉謁謝副捕頭途中失去金鍼一支上鐫飛鳥三頭玲瓏剔透愛如拱璧因請捕頭飭探查緝如能原璧歸趙定當重謝也 
[幸未滅頂]  
　　江北小車夫戴順德之子鳳生年僅九齡昨日在趙家灣河干所泊之蘆柴船上跳躍戲嬉不意偶一失足墮入波心載沈載浮幾遭滅頂幸旁人見之代爲援救得以誕登彼岸免占滅頂之兇然亦險矣 
[蠟人奇觀]  
　　昨日行後西人賽孟邀觀蠟人四點鐘時偕友同往至則有華人引導登樓先觀人像皆面目如生且能呼吸有全身仰臥者有竪立者有持槍打獅者有受傷偃臥者并有男女胸次破開贜腑畢現者觀畢下樓觀瓶中所貯各種怪胎之形兩壁張以布幔排列圓鏡中有各種洋畫無不惟妙惟肖栩栩如生可謂極天下之奇觀矣欲擴眼界者盍往觀乎 
[上海縣署瑣案]  
　　蔡國光控查少溪吞賴金铺鑽戒價洋等情前日由帮審委員馬清渠明府提訊蔡供廣東人開珠寶店查少溪前同翁紹儀來店購金表七只計洋七百元曰查擔保祗收洋二百元查自買鑽戒一只計洋三百元共被欠洋八百元向索圖賴爲此控追查供蘇州人　蔡同業蔡之金表鑽戒係翁自往購買小的並未換保况小的亦被翁欠貨銀向索不還翁將鑽戒抵帳現翁避匿本籍小的訪悉九華堂箋扇店係翁妻開設小的曾向該店經手王錦章索骤初時王允發電至翁之岳父鍾姓處迄今日久王亦置之不理求鑒明府因兩造各執一詞判令各邀公正人理處限五日禀覆核辦○前日李賀氏偕其父賀小巖投縣控稱丈夫李順金在虹口信大焉車行爲夥因欠行主陳邦香洋二元五角被陳剝去衣服以致羞仇投河殞命屍身無著王大令卽飭差保赶緊打撈屍身再行訊核昨據原差禀稱屍身現已撈獲由陳邦香給洋若于元俾得從豐棺殮並給盤柩回籍及埋葬之費屍妻並岳父均已應允願卽備棺收殮扶柩回籍安葬屍妻季賀氏亦投案禀明前情並具免騐及免追究切結呈請銷案大令准之○江南製造局繙譯趙靜涵明府寓所被刼後由法包探拿獲形跡可疑之馬錫禾解由總巡局轉送至縣旋有馬之姘婦楊氏携同鄰女周蘭寶至縣署探望經差役拘獲前日午前帮審委員馬明府府訊良久毫無實供至午後由王大令親提訊鞫　供湖南長沙府瀏陽縣人年四十有八於光緒七年來滬先在製造局當小工旋調至砲隊營當勇前年裁汰出營娶同鄉孀婦楊氏爲室在製造局左近開設小烟館後因虧折閉歇妻卽往大純紗廠做工現住法界菜巿街上月二十八日之晚聞友人許姓言楊氏留人住信小的因回家携帶腰刀鐵錘託言出外擬於天明回家掩捉行至寗波會館附近被包操拘獲小的並非盜黨求恩明察大令謂卽欲捉姦一刀足矣鐵錘何用白布短衫上血跡何來且刀上亦有血跡從實供明免受重刑馬供鐵錘亦備擊人衣上血跡是臭虫之血刀上並無血跡大令喝跪大練良久堅不供認提訊馬楊氏供湖南人夫故無依與馬姘識已有七年小婦人日在紗廠做工並無與人姦宿之事惟有中和客棧夥李姓時携衣服囑小婦人洗滌致　疑有姦情腰刀鐵錘確係向在家中之物四月二十八日黄昏時小婦人適往鄰家馬卽携之出外一夜不歸訊至此大令適有要公爰請縣丞劉二尹接訊馬與楊氏仍執前詞二尹復提女子周蘭寶研訊供年十一歲父親周大發原籍湖北與馬楊氏比鄰昨知馬拘押捕房命小女子代買饅首送去旋知馬已解縣楊氏復帶小女子來署探望致被差看管不放現在父親尚不知小女子下落求恩釋歸二尹諭令差役將周蘭寶妥爲安置傳伊父到案具領又將馬及楊氏再三研詰始終不承遂判將楊氏交差看管馬收入所中候再研究 
[馬路工程局瑣案]  
　　竊犯張阿二前日在虹口公和祥馬頭竊得舊鐵若干携至南巿售與楊小狗適爲包探唐關泉查見遂將人贓一併拘押捕房旋　解工程局請會辦委員司徒貽芬司馬提案研訊張供浙江寗波府屬某邑人向在公和祥馬頭爲小工此鐵係在垃圾堆上陡續拾得向楊求售尚未付價卽被包探拘案尚求格外開恩司馬以張曾經犯竊尚復不知悛改深爲可惡判責五十板交捕驅逐出境楊供上的住居楊家渡弄内不知鐵係張阿二竊來故敢收買尚求寛典司馬謂爾窩頓竊贓罪有應得今者願責願罰聽爾自擇楊稱顧罰司馬乃判罰洋三元充作馬路經費具結交人保釋贓物存局候失主認領○前日傍晚六點　時新馬路四十四號三道頭華捕查獲行竊衣服之陳聚發按解捕房捕頭檢點各衣有洋布女裙四條女衫一件當卽移解工程局請司徒司馬提訊陳供小的寗波府屬人一時貪小在黄家渡裏街衣攤上竊得此衣今已知過求爲恩寛司馬判責二百板驅逐出境贓存局候領 
[美界捕房紀事]  
　　昨晨偷兒張阿虎在虹口北四川路濳入某姓家行竊布衣等物爲劉包探查獲拘送捕房捕頭令押候解送英界公堂禀請讞員翁笠漁直剌訊辦○昨有馬阿年者混跡公和祥碼頭乘人不備竊得舊鐵若干磅正欲携之而逸爲印度巡捕所見拘送捕房捕頭令押乞丐牢半日○浦東人任阿三操公輪子業前日之晚向同業周阿昆索取舊欠一言不合各肆忿爭旋互扭至捕房控訴捕頭以錢債之事非捕房所應理叱之使去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　湖南某邑匪人李老五投公堂訴稱小的姓黄名升在監生黄以彬當家丁易賢良曾仁勝將鷺鷥毛及鷄鴨毛向主人抵借洋銀延不贖取襄理讞政之張司馬升堂研詰供稱主人於去秋來滬欲謀縣署帳席適黄大老爺奉文交卸以致末成小的則向在縣署當差去冬十一月某日曾引易至主人處將鷺鷥毛半斤野鷄鴨毛三十餘斤抵借洋銀一百一十元目下巿價漸减曾延不贖取主人因遣小的來案控求訊斷易供稱曾將鷄鴨毛出售與曾然與黄並不相識曾供稱李老五在治下開設烟館去冬向小的購鷺鷥毛及野鷄鴨毛當塲過秤計洋銀九十二圓其毛親送至烟館内其價分兩次收清今忽稱有抵與其主黄以彬請著伊呈出押據可也司馬謂黄升曰爾究竟姓甚名誰所控曾抵物有無憑據供稱小的實姓李原名老五在縣當差時改稱黄升此貨由曾來押其洋銀由小的之主人墊付並未立據司馬諭令將貨自行變賣不子准理○王阿福訴稱妻子汪氏被惡鴇林六阿姐誘出賣娼張司馬提訊之下王訴稱小的寗波人向在原籍小販營生光緒十三年娶汪姓女爲室至二十年忽被林大阿姐誘之來滬偪令爲野雞娼今正始遇諸治下棋盤街林鴇所開娼院内故來案控陳汪氏供稱小婦人年二十有七當十八歲時王實因家况赤貧以致傭於娼院迨二十二歲由林大阿姐領至治下改名玉英在寶和里倚門賣笑後往棋盤街又改名瑞香今由丈夫尋獲願隨回籍惟尚有衣服首飾被鴇掯留司馬准王將汪氏領回嚴加約束衣飾自往林鴇處取回○周仁德挈妻劉氏控被劉召鳳强姦張司馬升堂提訊劉趙氏訴稱生女嫁仁德爲妻已歴數載兒子召鳳察知有不端事欲取麻蠅綑縛致誣以强姦周訴稱妻弟召鳳欲將妻子强姦妻子不從遂串通伊妻捆縳攅毆求恩究辦周劉氏供稱胞弟召鳳實欲姦佔小婦人叩求究辦召鳳供稱胞姊不遵母訓時時違忤是以嚴加管束不敢强姦鄰婦張朱氏供稱昨日小婦人聞劉姓家有呼救聲故代喚巡捕拘拿實未知因何起釁司馬著將周掌頰四十下劉氏掌頰二十下交周領回諭以後二姓不准往來各具切結呈案餘人一併開釋○於伸連控公平洋行挑糞頭目吳筱雲圖賴擔保洋銀張司馬訊究之下於訴稱去年吳結欠公平洋人洋銀四百五十元倩監生擔保折償洋三百元言明三月杪先付一百元其餘限至今春二月付清不料吳只將會項洋七十元劃抵其餘延約至今求恩追繳吳供稱於爲小的向洋人擔保洋銀　百五十元去年十月間還過七十元十二月二十九日又還二百元今於忽稱二百元一欵尚未收到因之小的於二月中登申報告白聲明司馬飭差往公平帳房問明禀復核辦旋據禀稱小的已問明吳並未付過洋銀司馬判將吳交人保出將所欠之二百八十元限一月内還於 
[英界公堂瑣案]  
　　包探洪阿寶禀稱駁船户林阿二竊取招商局北棧某洋人所寄洋布四匹報捕後捕頭令小的緝獲人誠送案請究招商局管棧洋人投案訴稱今旣獲案請准領歸林供稱小的係浙江寗波府屬某邑人向來安分營生此布實係洋人遺忘船内本欲送還苦不知洋人住址並非行竊求　恩寛讞員翁笠漁直剌商諸福繙譯官然後判令笞責二百板枷號一月○包探胡瑞龍禀稱賊犯陳順德竊取電報局所存銅絲報捕後捕頭令小的拘獲送請究懲電報局司事人劉東峯投案領贓並稱局中時時失物請卽嚴追直剌判令將陳管押兩禮拜○抱探陸阿九禀稱昨日歹人張金林無端將瓶擲曹和尚之足以致受傷小的見之送案請究曹供稱小的被傷之足約須醫治七日方可告痊張金林供稱小的偶因口角以致忿爭求鑒無心之失直剌判令管押三天並罰洋銀二圓給曹爲養傷費○二百四十七號華捕解李阿三韓阿學到案禀稱李傾穢物於路旁小的見而喝阻韓不問情由恣行兇横不得已喚同他捕一併拘送請懲直剌判罰李洋銀五圓韓管押三日○包探趙銀河禀稱賊犯朱雲生竊取馮少卿衣内洋銀二圓五角兹由小的查獲送案請懲馮投案領贓朱供稱小的係松江府屬華亭縣人直剌判令管押三日期滿之日遞解回籍 
[法界捕房瑣案]  
　　昨禮拜六讞員朱森庭明府蒞捕房飭將上期所判各案補行發落竊賊王金祥手持鐵鑿深夜在途行走爲包探拘獲解經明府訊供著照原斷重責三百板斥釋○流氓吳根金冐充巡丁向兪省三拆梢控經明府訊供著照原斷先行枷號半月期滿責放○偷兒劉阿五爲包探拘獲解奉明府訊供照原斷笞責一百板釋出○偷兒萬福金在鄱陽輪船行竊當塲拿獲解經明府訊供照原斷笞責六十板釋出○偷兒王阿泉竊取鍍金首飾四件爲包探拘獲解經明府訊供照原斷重責四百板釋出○竊犯袁六庭蔡步蓮王和尚殷善元王阿大經明府訊供判各枷號一月兹已滿期命帶案疎枷照原斷各責四百板一并斥釋○蟻媒朱朗軒誘拐顧王氏之子金榮賣與吳淞管帶緝私砲艇藩龍生家帶回廣東經明府訊供禀明道憲削去頭髮一半枷號三月遊街示衆期滿重責一千板陸介壽陳錫金宗士明著還押湊繳身價洋銀二十四元另行發落○葉全泰水烟袋店主枼榮前控徐致堯欠銀七百餘兩經明府訊　交保出外限十日内理楚昨日屆期原告投案求追明府著保將徐交案略訊數語仍交原保展限十日如再玩延定予押追○何金富前控粤人鄺德芬售賣榨油公司股票騙銀二百五十兩經明府訊供交寶順押店保出鄺卽回粤措資迄今已逾多日原告迭次求追明府著保交案昨日保人偕鄺妻其氏投案繳洋一百五十元鈔票銀十兩明府著存候繳齊銀二百五十兩傳原告將股單交案當堂給領○虞梅堂控沈少圃圖吞杭滬鐵路工程押櫃洋四百元將伊子沈子實扭案迭奉明府訊供准子交保出外理處迄今屢逾限期無人具保昨日命提到案明府謂如再玩延定予嚴比 
[四月分選單]  
　　同知廣東潮州敬禧止黄優知縣陜西平利王海涵甘肅甲安徽祁門夏曾佑浙江甲直隷南和王錫光山東舉山東蒙陰陸駿清浙江陽信譚士綬浙江高苑徐壽彭順天俱監安徽石埭姚錫光江蘇舉直隷元氏葛亮升貴州附貢雲南通海楊恩吉奉天監湖北房縣滕椿江西附貢山東浦台裴維翰河南舉廣東石城王錫祺江西附貢河南靈寶徐元釗浙江副榜山西太原何宗遜安徽舉直隷肅寗巢鳳翔江蘇附貢廣東信宜葉祥麟安徽甲直隷樂亭萬和寅江西山東濟陽沈逢龍江蘇俱監布經湖北梁鋆直隷監直州同湖南桂陽劉芳蕃江西舉縣丞湖南長沙楊衍昌山西附貢廣東合浦蔣蔭方江蘇番禺孫瀛江蘇潮陽丁俊順天俱監江西鉛山李藻河南廪巡檢湖北漢陽崔瑞麟山東監廣西象州賀輔臣湖南吏廣東陸豐林文國福建監典史江西彭澤茹德霖順天監廣東廣寗馬朝覲河南吏員江西安遠馬斯麟湖北直隷遷安廖李　湖南廣東新興劉步蟾直隷直隷寍晉程祚銓四川俱監浙江桐廬馬朝選河南東員浙江瑞安李時芳四川吏員甘肅清水劉希彥江蘇廣東東安許毖四川俱監 
[官商厚澤]  
　　啓者敝所收養流民經費雖承各紳商善士陸續籌助無如留養戒烟醫病等事經費時虞支絀兹葆英界會審翁憲撥到陳炳蒸控德昌泰衣莊夥陳餘生誣良爲竊案内分撥罰欵洋五十元又蒙典當董事余君魯卿勸到本埠南甫合順寶質樂助常年經費洋兩元又西門西來寶質樂助常年經費洋兩元仰見惠政覃敷澤徧窮黎而戴德仁言播勸善同質業以流芳除分别掣奉收據外相應錄請登報以誌惠施[  滬北棲流公所司董謹啓]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年四月二十四日京報全錄]  
　　宫門抄○諭旨二道錄前○楚督張等奏爲遵旨辦理清訟章程並請將積案各員分别示懲摺○又奏爲藩司到省飭赴新任摺○桂撫黄奏爲鼓鑄制錢體察情形尚難舉辦摺○粤督譚奏爲遴員接署知縣片○蜀督奎奏爲甄别知縣留省補用片○四月二十四日工部鴻臚寺正白旗值日無引見○睿王等點騐軍器覆命○泰寗鎭總兵祥霖到京請安○江寗藩司恩壽請訓○瀾公希朗阿各續假五日○英侯文熙各續假十五日○德魁請假十日○英廷芬莫枚預備召見○召見軍機吳廷芬莫枚祥霖恩壽○○頭品頂戴湖廣總督臣張之洞湖北巡撫臣于蔭霖跪奏爲遵旨覆陳現辦清訟章程並請將積案各員分别示懲以圖整頓恭摺仰祈聖鑒事竊臣之洞於光緒二十四年十二月初二日承准軍機大臣字寄光緒二十四年十一月十九日奉上諭詞訟爲吏治最要之端迭經諭令各督撫飭屬認眞整頓現在各省多有未經覆奏者著卽將現辦章程迅速具奏等因欽此遵卽行司迅速議詳并經迭次嚴飭澈底查核以前積案功過及臣蔭霖到任復經飭司妥議簡明清册并核定以後功過章程去後查湖北省本有五項訟册曁課治有舊章非不周詳無如奉行日久漸成故事或開報不實諸多隱匿或飾詞塡註徒事空文兹據署按察使岑春蓂會同署布政使瞿廷韶重加釐訂刪繁就簡并呈簡明册式及功過章程會詳請奏前來竊維訟獄爲牧民之一事亦卽累民之大端迭奉諭旨殷殷訓誠自非酌定切實章程認眞整頓不足以挽積習而清訟源此次所定章程大指有四一在禁欺飾不清而揑爲清不結而飾爲結其咎尤在疲玩遲延之上應行嚴加懲儆此次擬定簡明册式飭令隨時逐按登註呈查不煩另造册報事簡易行俾無遁飾一在重命盜積案縣擱皆爲民累而命盗案遲延民間受害尤鉅查命盜獲犯審結例限本嚴應卽核實督催考察不容藉端規避一在省擾累傳集人証其可用保董傳喚者卽不許票差如必須票差者亦不准多派此次簡明册内另行刊發諭單責成保董傳喚以免需索騷擾一在懲刁誣積案之多半由訟棍扛帮痞徒架揑纒訟不休本可息而不息不應翻而復翻或圖拖累害人或冀延訟取利州縣官不能不奪其目力分其神思以致聽斷愈形冗迫總由向來習爲寛弛於誣告罕有辦反坐者兹擬於審明誣告者及查出訟棍主唆者認眞按律治罪杜無情之譸張然後可伸眞正之寃抑總之以求實爲主以治要爲先臣等現經札飭藩臬兩司嚴飭各府州縣遵照現定章程認眞辦理惟是積習已深若於從前疲者不與量加懲儆則章程雖立亦未必實力奉行兹查有積案記過較多之前署大冶縣知縣林佐署棗陽縣知縣本任襄陽縣知縣梅冠林本任京山縣知縣武延緒隨州知州前署荆門直隷州知州諸可權鍾祥縣知縣前署荆門直隷州知州徐嘉禾宣恩縣知縣洪錫爵屢控不接之漢陽縣知縣准補興山縣知縣李觀濤安陸縣知縣王立勛前署隨州知州常豐均應請旨摘去頂戴儻以後不知愧奮再行據實叅劾此外業經卸任各員並飭司分别停委以示薄懲現值整飭伊始臣等亦未便操之過驟自當隨時考察嗣後如有陽奉陰違不知振作者定卽從嚴叅處惟有邕終不懈不令州縣視爲具文總期吏勤其職民安其生以仰副朝廷清訟愛民之至意除將簡明册式咨送軍機處查核外謹將現定章程十三條繕具清單恭呈御覧所有臣等遵旨覆陳現辦清訟章程請將積案各員分别示懲以圖整頓緣由謹合詞恭摺具奏伏乞皇太后皇上聖鑒訓示謹奏奉硃批林佐等均著摘去頂戴如再不知振作卽行嚴叅餘著照所議辦理單併發欽此○○頭品頂戴湖廣總督臣張之洞湖北巡撫臣于蔭霖跪奏爲新授藩司到省飭赴新任署理藩臬道員各飭赴本任恭摺仰祈聖鑒事竊照新授湖北布政使善聨現已到省應卽飭赴新任署布政使升授湖北按察使瞿廷韶署按察使准補漢黄德道監督江漢關岑春蓂署漢黄德道本任荆宜施道監督宜昌沙巿兩關兪鍾頴應飭各赴本任以重職守除分飭遵照外謹合詞恭摺具陳伏乞皇太后皇上聖鑒謹奏奉硃批已有旨令善聨署理福州將軍矣欽此○○廣西巡撫臣黄槐森跪奏爲籌議廣西鼓鑄制錢體察情形尚難舉辦恭摺覆陳仰祈聖鑒事竊臣承准軍機大臣字寄光緒二十四年十二月十五日奉上諭現在京師制錢短少亟應推廣鼓鑄各直省近年多有開局鑄　之舉著各督撫一律查照辦理其分兩以每文八分爲準務令銅質精純輪廓完好不得以脆薄模糊之錢攙雜充數各省已經設局著速卽開鑪鼓鑄未經設局者卽行查照舊章一體開辦將所鑄錢様先行呈覧嗣後仍將鑄造數目按季奏報以備酌量提解該督撫務當督飭承辦之員認眞辦理毋滋流弊將此各諭令知之欽此遵旨寄信前來臣當卽欽遵轉行妥籌辦理去後兹據藩司遊智開會同署臬司瑞霖詳稱廣西從前開鑄歴係委員赴雲南辦銅解迄回粤以供鼓鑄嗣因辦理軍務支應耗繁銅本無欵接濟報部停鑄光緒二十三年内御史楊崇伊奏制錢日少請飭各省鼓鑄經户部議覆通行停鑪未鑄之廣西等省各就地方情形認眞舉辦以期挽回圜法便益商民隨卽行司籌辦卽經該藩司與善後局司道疉次會議值時事之多艱庫欵之奇絀銅本旣無可籌銅礦亦未著成效一時無從設法開鑄請俟將來經費稍裕各屬礦務充裕有銅可採再行開辦詳請前撫臣史念祖奏奉硃批户部知道欽此在案兹復欽奉諭旨飭令一體開辦自應懍遵辦理何敢稍事泄延無如去年各屬會匪不靖添勇剿辦糧餉軍火供支倍繁較前竭蹙尤甚現在應給各軍月餉多方羅掘貽悞堪虞遽議設局開鑪鼓鑄本無青銅供用仍須赴滇辦運滇銅加價解京尚恐開採不旺况道遠委實價昻費鉅力何能支若勉强敷衍爲目前塘塞之計旋開旋停無益有損此該司等所不敢出也籌維至再惟有籲請仍照前設容俟有欵可籌有銅可採再行開辦庶獲實際等情前來臣覆加查核體察所詳皆屬實在情形鑄錢一事廣西目前委係力難舉辦理合恭摺覆陳伏乞皇太后皇上聖鑒訓示謹奏奉硃批著照所請户部知道欽此○○譚鍾麟等片再署恩平縣事三水縣知縣林兆鏞前經飭回本任嗣因恩平縣知縣錢瑩患病請假一時未能交卸回任所遺三水縣知縣篆務查有長寍縣知縣吕道象明練安詳堪以調署又文昌縣知縣劉曾枚禀求交卸所遺文昌縣知縣篆務查有靈山縣知縣阮萃恩才具穩愼堪以調署又署陽春縣知縣譚作林因病禀求交卸所遺陽春縣知縣篆務查有新寗縣知縣張叙賓廉靜愼勤堪以調署該員等各任内均無盜刦已起四叅之案據藩臬兩司會詳前來除檄飭遵照外臣等謹合詞循例附片具陳伏乞聖鑒謹奏奉硃批吏部知道欽此○○奎俊片再查嘉慶十六年八月十五日奉上諭嗣後直省督撫遇有分發試用期滿人員務須嚴加甄别如實係才具明敏辦事勤能者准子保留欽此又通行内開嗣後道府丞倅州縣等官無論何項勞績保歸候補班補用人員卽以此項人員到省之日起子限一年詳加察看出具切實考語分别繁簡補用各等因歴經遵辦在案北查有同知銜分缺先補用知縣楊春輝候補班補用知縣劉肇烈均到省一年期滿例應甄别由藩臬兩司造具各該員履歴清册塡註考語會詳請奏前來奴才查該員同知銜分缺先補用知縣楊春輝穏練安詳候補班補用知縣劉肇烈才具明敏均堪留省照例補用除咨部查核外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十五年四月二十五日京報全錄]  
　　宫門抄○贛撫松奏爲揀員調補要缺知縣摺○又奏遴員請補要缺知縣摺秦督陶奏爲副將到省飭赴調任片○又奏爲遴員委署副將片○又奏爲揀員署理守備片○贛撫松奏爲調署知府片○秦督陶奏爲揀員請補知縣摺○四月二十五日内務府國子監正紅旗值日無引見○禮王等謝賞紗葛恩○奏事官等得賞謝恩○張翼謝授侍讀學士恩○候補道吳廷斌柯逢時楊兆鋆劉祖桂謝恩○徐郙續假五日○慶祺何彥逹莊式芬預備召見○掌儀司奏二十九初一日祭奉先殿溥僎溥侗街禮○步軍統領衙門奏交拿人犯國祥玉秀卽秃三慶瑞齡覺羅啓榮等四名請交刑部○召見軍機何彥逹慶祺○惲毓鼎○○江西巡撫臣松壽跪奏爲揀員調補要缺知縣恭摺奏祈聖鑒事竊照廣信府屬之玉山縣知縣慶錫庚在任聞訃丁母憂經臣恭疏具題所遺玉山縣知縣係衝繁疲難四項兼全最要缺例應在外揀選調補必得精幹練之員方足以資治时臣與藩臬兩司在於通省中知縣内遂加遴選實無人地相宜合例堪調之員正途人員丙非現居要缺或人地不宜亦實無合例堪調之員例准詳細聲明於繁缺知縣正途出身内逐選調補查有湖口縣知縣徐元廾年五十六歲係河南羅山縣人由附生應同治六年丁卯科本省鄉試中式第四十一名舉人光緒二年丙子恩科會試中式第一百九十五名貢士殿試三甲第一百九名進士奉旨著以知縣卽用分發簽掣江西領照到江嗣在晉賑捐局加捐同知升銜聞訃丁父憂回籍守制服滿起復回江奉文奏補湖口縣知縣光緒十三年二月十三日到任嗣回拿獲會匪尤爲出力保請在任以知州升用光緒十八年五月十一日奉硃批著照所請該部知道欽此該員老成樸實明練有爲以之調補玉山縣知縣實堪勝任其本任湖口縣亦係繁缺惟玉山較之湖口縣更爲緊要該員任内一切因公處分例免核計亦無積案及欠解錢糧承緝未獲盜案已起降調革職叅限案件與調補之例相符據藩司張紹華署臬司周浩會詳請奏前來合無仰懇天恩俯念員缺緊要准以徐元升調補玉山縣知縣於地方實有裨益如蒙兪允該員係現任知縣調補知縣銜缺相當毋庸送部引見至該員係初調之員任内罰俸銀兩係在光緒二十年八月十六日欽奉恩詔以前均在開復之例以後降罰俸銀照例造册送部催令完繳謹會同兩江總督臣劉坤一恭摺具陳伏乞皇太后皇上聖鑒訓示再所遺湖口縣知縣係衝繁難三項相兼要缺容俟接准部覆截缺後照例揀員另請調補此案藩司於光緒二十五年三月初四日出詳合併陳明謹奏奉硃批吏部議奏欽此○○江西巡撫臣松壽跪奏爲揀員請補要缺知縣恭摺奏懇聖恩以資治理事竊照寍都州屬之瑞金縣知縣徐緒昌病故經臣恭疏具題所遺瑞金縣知縣係繁疲難三項相兼要缺例應在外揀選調補必得精明幹練方足以資治理臣與藩臬兩司在於通省中簡缺知縣内逐加遴選實無人地相宜合例堪調之員亦無勞績應升人員堪以請升惟查定例新進士奉旨分發各省卽用知縣照奉旨命往補用人員之例無論應題應調應選之缺惟該督撫先儘補用查各項奉旨命往補用人員遇有題調缺出皆由該督撫酌量才具補用新進士卽用知縣補題調要缺亦照此例辦理等因兹查有指發江西進士卽用知縣章乃正年四十八歲浙江歸安縣人由附考應光緒元年乙刻恩科本省鄉試中式第四十八名舉人光緒十五年大挑一等引見奉旨以知縣用欽此簽分福建是年已丑科會試中式第二百八十一名貢士殿試三甲第五十五名進士朝考三等第五名引見奉旨以知縣卽用欽此遵例捐指江西領照起程光緒十五年十月初四日到江委署過上猶縣知縣印務該員年强才裕穩練勤明以之請補瑞金縣知縣酌量才具實堪勝任據藩司張紹華署臬司周浩會詳請奏前來合無仰懇聖恩俯准以章乃正補授瑞金縣知縣實於地方有裨如蒙兪允該員係進士卽用知縣請補知縣銜缺相當毋庸送部引見亦例不核計叅罰再此案藩司於光緒二十五年三朋初四日出詳合併陳明謹會同兩江總督臣劉坤一恭摺具陳伏乞皇太后皇上聖鑒訓示謹奏奉硃批吏部議奏欽此○○陶模片再調補甘肅凉州鎭屬永昌協副將張錫光現已交卸洮岷協副將印務應卽飭赴調任以專責成除給委外謹附片陳明伏乞聖鑒謹奏奉硃批兵部知道欽此○○陶模片再署陜西延榆綏鎭屬定邊恊副將劉鈺署事期滿應仍飭回慶陽營遊擊本任所遺副將篆務查有副將銜儘先叅將黄甫營遊擊羅恒豐老成練逹辦事勤能堪以署理除檄飭遵照外理合附片具奏伏乞聖鑒謹奏奉硃批兵部知道欽此○○陶模片再臣前准部咨漢中鎭屬留壩營守備趙楨隆擬補教義城守營都司所遺留壩營守備准其扣留應令迅揀儘先合例人員請補等因當經轉飭遵照去後兹據署漢中鎭總兵官龍恩思呈稱查留壩營守備員缺设處棧道稽宗防範最關緊要非精明幹練之員難以勝任查有現署留壩營守備留陜甘儘先卽補遊擊徐萬銀精明强幹辦事老成呈請借補前來臣查該遊擊徐萬銀年力正强操防勤奮現署斯缺辦理妥洽以之借補實屬人地相宜合無仰懇天恩俯念員缺緊要准以儘先游擊徐萬銀借補漢中鎭屬留壩營守備可期得力如蒙兪允俟接准部覆後卽行給咨送部引見以符定制除飭取該員履歴清册另咨送部外謹會同陜西提臣鄧增附片具陳伏乞聖覽謹奏奉硃批兵部議奏欽此○○松壽片再贛州府知府賈孝珍俸滿調取引見所有該府印務查有建昌府知府何剛德精明穩愼堪以調署遞遺建昌府印務查有試用知府崔湘老練詳明堪以署理又署南康縣知縣毛文源期滿調省所有南康縣印務查有吉水縣知縣華文匯任事勤愼堪以調署遞遺吉水縣印務查有正任南康縣知縣孔昭珍老成穩練堪以調署至華文匯等任内並無盜刼三叅屆滿已起四叅及錢糧未完叅限將滿有關降調之案據藩司張紹華會同臬司财浩具詳前來除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○頭品頂戴陜甘總督臣陶模跪奏爲揀員請補知縣以裨地方恭摺仰祈聖鑒事竊據甘肅布政使丁體常兼署按察使黄雲會詳稱寍遠縣知縣雷正鳴病故業經扣留截缺自應照例按班請補查定例知縣知病故休致三項缺出准其以一缺題補各項候補並進士卽用之員以一缺題補本班大挑舉人又銀捐分缺先人員於各項試用並捐納正班方准揷用各等語甘省病故知縣已用至第三輪卽用先爲止其次碾伯縣缺以卽用知縣請補所有寍遠縣缺輪應大挑到班大挑先無人應先揷用分缺先之員查有新海防分缺先補用知縣周鳳勛年四十七歲湖北咸寗縣人廪行報捐訓道加捐知縣分發甘肅試用引見領照赴甘於光緒二十三年九月十六日到省復遵新海防例報捐分缺先補用免試用奉文以二十三年十二月十七日作爲新班到省照章扣滿一年例不甄别現經委署碾伯縣知縣該司等查該員周鳳勛勤於聽斷穩練樸誠以之請補寍遠縣知縣實堪勝任與例亦符會詳請奏前來臣查該員周鳳勛志趣向上辦事愼勤合無仰懇天恩俯准以該員周鳳勛補授寍遠縣知縣實於地方有裨如蒙兪允該員以知縣請補知縣銜缺相當毋庸送部引見再該員署任内並無叅罰案件謹恭摺具奏伏乞皇太后皇上聖鑒訓示謹奏奉硃批吏部議奏欽此 
 
