# 1907 - 157 - 4912264

 

Page 1

 
 
   
 
 

Page 2

 
 
[宫門抄]  
　　五月初二日召見軍機沈秉堃岑春煊 
評論 
[論閩烈士陳天聽蹈海事（兩）]  
　　夜闌枯坐旅燈熒熒。聞閩烈士陳天聽痛心國難。蹈海捐軀。不禁攘臂而起曰。以無節義無廉恥之中國。而猶有一人能犠牲生命。爲庸庸儕輩。作當頭之棒喝。詎非一大快事哉。夫人孰無死。亦視死得其所否耳。烈士覩瓜豆之呈圖。撫梓桑而隱痛。熱血十丈。干霄欲飛。孱軀一沈。隨波竟去。自是而後。閩之人當感於烈士之死。而發其權利之思想。閩之官當感於烈士之死。而改其外交之手叚。而我中國全國之民。亦當感於烈士之死。而摩盪熱力。圑合人羣。以竟烈士未竟之志。 
　　不然。烈士非可死之人也。今之世非烈士可死之時也。彼泱泱東海。亦非烈士可死之地也。而烈士竟死。烈士竟蹈海以死。苟非具高尙純潔之理想。有伊鬱不堪之心境。亦孰肯輕視此生。作孤注之一擲耶不死於盜賊。不死於刀兵。不死於凶荒夭札。洪濤巨浪。實葬偉軀。海天茫茫。孰與爲吊。惟願祖國之前途。不隨印度波蘭以俱盡。則烈士之魂魄當隨馮夷河泊而俱歸。 
　　抑吾論之。我中國號稱敢死之士。亦代有其人矣。一朝鼎革之秋。必有二三草莾孤忠。甘以一死謝故國。然遺臣之骨殖未寒。新主之河山己奠。徒令後之人撫荒塜殘碑。欷歔悲吊。爲歷史上留一紀念。而於國祚之存亡。種族之生滅。曾無絲毫裨助以視烈士捐一人之身。激萬夫之氣。其智識之高下。曷僅穹壤之懸哉。 
　　吾聞法蘭西之革命也。擲無量數之頭顱血肉。國民始得享和平之幸福。烈士不欲覩畇畇禹甸。演愁苦慘痛之大戰劇。而願以一人之殘骨。驅萬衆之睡魔。我佛慈悲方斯志量矣。烏虖昔有陳海鯤以導於前。今有陳天聽以繼其後。（同爲福建人而游學日本者）豈閩嶠逼處南海。而法蘭西敢死之雄風。特乘潮流以東渡乎。然彼以衆怨。此以孤憤。因衆怨而死。死者億萬。而國之元氣大傷。託孤憤而死。死者一二人。而積年大夢。如聞晨鐘。然則四百兆人民。其受賜於烈士之死者非淺鮮已。 
[論婁縣令痛打奚文生事（墅）]  
　　專制國之官吏。挾風雲萬變之手叚。具鬼神不測之威力。貪虐暴横。號令不時。朝廷旣無確當之法律。以箝束其行爲。而官吏遂得以個人私忿。定爲行政上之方針。摧辱士民。淫刑以逞。如婁縣何大令推翻公案痛打奚文生一事。在我國官界中。固爲常有之怪象。然當此預備立憲之時代。而猶有摧壓凌虐之酷吏。則吾不能無一言。 
　　先是奚生以失竊事報案。飭緝未獲。生固肄業於蘇城武備學堂。而近得升送京師某校者。至此以行裝被竊。不克啟行。遂函禀督練處札縣追贓。俾得早日就道。詎知諱盜爲竊。諱竊爲無事。固屬官塲慣技。今又迫以上官之文告。何物狂生。竟敢以督練處之勢。凌犯百里侯。是可忍。孰不可忍。適奚生又蒞縣請緝。於是炎炎忿火。一觸卽發。而離座。而痛打。而飭役反縳其手。奚本以被竊告大令反以盜賊待奚。一若天下之爲失主者。自有被竊之義務。而不容强置一詞。訟庭花落。汲長孺可臥治淮陽矣。大令之用心良苦哉。 
　　雖然。此猶痛打奚生之近因也。以其遠因言之。則不在奚而在奚之父。松郡自清賦後。各廳縣之沾潤。遠不如往日。兼以提取平餘。撥補賠欵。宦囊益復艱澀。不得已於忙漕開征時。短勒洋價。抑收銅元。爲桑榆之補助。奚 
 
 
 

Page 3

 
 
父素有崛强氣。舊紳中固號稱錚錚者。與郡人士歷禀上峯。抵抗甚力。功名利祿之所關。大令有不横目四顧。起而反抗者。特奚父謹飭無他事。姑隱忍不與較。今其子不幸入羅網。遂舉嚮日之積羞積怒。一旦而洩之。是大令之責奚縛奚。非辱奚也辱奚之父也。且非僅辱奚父將藉此以辱松郡諸紳士。使自今以後。皆箝口結舌。不敢復翹南面者之過。所謂懲一以儆百也。故大令之對於地方人民。誠爲剛愎無禮。而自松郡各廳縣觀之。其出首報復之功。洵不容没已。 
　　烏　以今日預備立憲之時代。尙有此殘酷不仁之縣令。恃權專横。蹂躙民氣。吾謂奚生之被辱事猶小。而摧折各地方自治之萌芽。其影響誠遠且大也。不知松人士對此。其感情何如。我國民對此。其感情又何如。 
專電 
[電一北京（五月初二戌刻）]  
　　粤督岑春煊請借外債千萬辦理粤事外務部以爲數太鉅准借五百萬卽日覆奏（慕） 
[電二北京（五月初二戌刻）]  
　　户部銀行添設分行四川派劉守泰廣東派樂平爲總辦（序） 
[日下近聞]  
　　外務部奏定新章駐各國使署之叅贊書記等官均須由外務部派充業經施行乃近聞駐德孫使駐美梁使駐英李使聯銜遞呈外部欲仍照從前自行辟舉之法並仍須保奬或謂李公使擬用其妻舅及其侄婿等人故有此舉是說也是否以小人之腹度君子之心未敢知也 
　　聞周督因匪亂棘手亟欲速離粤省特電請岑督迅速起節有願君早來以慰民望之語併派委候補知府胡道源來京迎迓然則周督在粤固亦自知不足以慰民望耶然而遲矣 
　　振貝子自請開缺後久有出洋遊學之說近聞貝子語某門客曰赴美遊歷一事雖有阻撓然吾意已堅不日卽當具摺奏請先赴各國考查商政然後再赴美國留學約俟午節過後即可起程南下云云所言如是則貝子固未忘情於農工商部也 
　　日前那中堂閱内外廳官員銜名單除已奏補奏署之五品以下警官不計外派署之警官有一百二十餘員其餘委員竟有二百員之譜嫌其開支太鉅已向丞叅酌定凡派署警官及新到差之委員中如有虚銜者一槪不准錄用故日來京師官塲大有恐慌之象 
緊要新聞 
[廷寄周督巖勦欽廉亂匪廣東]  
　　日前粤督周玉帥奉到軍機處電奉旨周馥電奏悉廉欽一帶匪勢猖獗著卽嚴飭各軍趕緊剿辦擒治渠魁解散脅從務令早日敉平毋任蔓延欽此（慕） 
[徐侍御奏請勦辦閩秋匪黨北京]  
　　日前徐侍御定超上一封奏略稱閩粤兩省沿海地方匪黨甚廣請責成岑舂煊松壽卽日蕩平勿視爲等閒以致蔓延禍及内地云云聞此摺留中未發（同） 
[蘇撫堅持舉辦船捐南京]  
　　蘇省舉辦船捐經駐鎭英領事屢次阻撓又由鎭江商會電請江督豁免均誌前報茲聞英領事以鎭關道無權辦理故又向江督直接交涉午帥以此舉創自蘇省電商蘇撫主政旋得咨復此事松滬行之已三十餘載外人未有間言可見並無窒碍英領事嘵嘵不己其中必有慫恿之人事關主權未便停辦公允業務祈大力主持否則此捐不行將來籌欵勢必愈加棘手至英領謂捐不已札飭司局通飭各屬以後不分華洋每担槪捐十文以昭一律而免藉口（其） 
[岑督不准三品以下人員離省廣東]  
　　粤督周玉帥接新任岑宫保來電請傳知三品以下人員一槪不准先行離省俟到任後當再分别察看云云玉帥對於此事頗覺爲難當將原電抄示藩司囑令斟酌宣布總以彼此無損體面爲妥善云（水） 
[崇善因馬景融事自請議處福州]  
　　前署閩督崇善片奏略稱革道馬景融派辦閩關銅幣局營私弊混向滬商購買銅觔延欠價銀十二萬餘兩内馬景融私虧銀九萬九千七百七十餘兩除奉旨交督臣松壽認眞追辦外其局中開支不敷銀二萬九千五十餘兩 
 
 

Page 4

 
 
自應於閩關撥解船政經費項下照數籌交至奴才前次奏設閩關銅幣局原因船政經費不敷冀獲餘利以資挹注不謂開辦未久成本莫償且因馬景螎虧欠商欵枝節叢生爲奴才萬念所不及奴才用人不當疏於覺察相應請旨將奴才交部議處以爲闇於知人者戒等語奉硃批著照所請（工） 
[巡警局起獲大帮猪仔廣東]  
　　上月二十七日潮州巡警局在某猪仔館起獲被騙來汕之高雷瓊等府猪仔周至明陳余五謝聖熙等五十八名訊據供稱係被猪仔頭騙以黃岡匪亂汕中招勇每月薪粮十餘元到汕後卽被拘入猪仔館先未知悉今蒙起出懇請遞解回籍俾免流離等語現警局已將各該猪仔發交同濟善堂設法遣送回籍矣（水） 
[西訪員論中國優待主敎之弊北京]  
　　北京報云泰晤士報訪員毛利孫君電致該報館謂中國總理衙門前於光緒二十四年貿貿然準駐法公使裕庚之請將天主敎各省之主敎與各省督撫平行極小之神父亦須與知府平行此最爲失策且亦無理近年敎案之繁多敎民之强横大半由此蓋神父係歸領事管束今得躐等與知府平行是反大於領事矣况彼時中國總督共只八人而主敎則有二十六人中國知府不過二百人而神父則有千餘人是寓居敎士之權力反勝於主國也假使該敎若派一卞廷兒（係最大主敎之名號）至中國不將與親王並行乎如彼時無此等失策之事則何至釀成去年南昌之變故乎此係中國内政如中國逕自廢去各國亦必無辭但未知中國外務部能實行否耳（玉） 
本埠要聞 
[江蘇敎育總會致崇明縣陳大令書（爲黃雅苹君殉學事）]  
　　上海競存校長黃君雅苹熱心興學近以欵項支絀竟以身殉其志可悲其情可憫此事顚末度早在鑒中敝會同人集議以該校需欵迫於然眉競存果存而勿替則黃君雖死而猶生查校中常年學費以貴治包釐捐助項下爲一大宗聞自上年禀准之日起各商旣觀望不交貴前任又催繳未應黃君挹注無方又不肯失信於莘莘之學子自古有死無信不立黃君之死固可媿夫一般以興學爲號召坐靡巨貲而不恤人言者且亦使彼南面者流知民間興學之不易喣嫗沃灌之責匪異人任自茲以往或不至紾臂奪食而置之死地乎此則黃君殉學之苦志也執事蒞任本久固不料黃君死事如此之烈彼各商認捐旣經批准在一年以前玩延不繳是非特失信於黃君并失信於地方官長用敢公懇迅賜勒追此項助欵撥解競存維持該校亦藉慰黃君賢有司敬敎勸學倘有式其閭而濳焉者乎如能設法籌措早爲接濟則受賜多矣（敬） 
[工部局禀請商辦安放炸藥]  
　　公共工部局以開取石子應用炸藥每年約需四千磅到滬起岸存留甚爲危險擬將炸藥進口後卽速運至採石之山安放由局出立字據决不售出業已禀請英總領事照會滬道商辦矣（域） 
[西報賛美關太守]  
　　字林西報云數日以前聞英美公廨讞員關太守將次卸任應奉天唐中丞之聘赴奉辦理交涉滬上人民聞此消息頗不滿意以關太守在公廨辦理一切案件較之歴任各讞員爲最優長前經端午帥張香帥電留太守勿赴奉天而各國領事亦不願關太守離滬此誠可爲租界居民慶幸者吾人惟願繼太守之後者能熟悉英文且嫻中西交際之道則庶幾得之矣 
[上海禁烟事宜七誌]  
　　慶邸與各國公使之會議上海官塲得京師消息知前日慶邸與各國公使提議現在中國切實禁烟上海一埠凡屬華界各烟館均限五月十二日一律禁止其餘在租界内開設者亦望至期禁止以歸一律荷使西得司答稱如中國界内有期禁止大約各國亦應各電其該國領事陸續禁止以除公害法使魏得福亦答稱當電飭上海法領事查察情形照例禁止隨後各使亦言務必相助爲理云（金） 
　　關聖壽筵改期演戲滬道瑞觀察以五月十三日爲關聖壽筵滬上各會館例須演戲惟適與禁閉烟館之日僅隔一宵深恐歇夥聚觀人衆或有意外之變是以擬令各會館改期酬神以免鬧事（盧） 
　　諭禁房東阻止開燈瑞觀察以本月十二日實行禁烟恐無知愚民尙多觀望擬再出示曉諭諄勸商民務以完全人格自期毋習卑劣行爲貽萬邦之訕笑先期收歇者將烟具繳官除給還價值外另奬銀牌一面以示寵榮如有陽奉陰違私自開燈房東并不阻止定將房屋一併充公云（域） 
　　局董查明東區烟户總工程局奉道憲札辦臨時習藝所前往調查各烟館實數及願入肄業之各夥傭人註册報核在案茲查東區境内共有烟館一百七十七户己閉二户不雇夥者五十二户其餘所雇之夥共有二百零八名内有九十餘人情願習藝現局董已禀請道憲札縣速將空曠廟宇逐一查明飭令遷讓俾得早日開辦（夙） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[學部議覆候選道許玨條陳學務摺]  
　　奏爲遵旨議覆恭摺仰祈聖鑒事三月初三日軍機處抄交都察院代遞候選道許玨條陳學務一摺奉旨該部議奏欽此欽遵到部查原奏内稱學堂奏定章程非不重四書五經然大槪多視爲具文蓋辦學之人旣多尙新異而敎科太形糅雜勢亦相妨上年在里見十齡外幼童入學堂已四年尙未讀四書者可爲歎息今宜申明奏定章程凡十齡以前必誦讀孝經四書十齡以外仿從前專經之例許專讀一經等語臣等查奏定章程由初等小學堂至中學堂所以匀配讀經鐘點至詳且備於學務綱要特標注重讀經以存聖敎專條聲明學堂不讀經書則是堯舜禹湯文武周公孔子之道所謂三綱五常者盡行廢絶學失其本則無學政失其本則無政其本旣失則愛國愛類之心亦隨之而易慮之深故不憚言之切今章程頒布已祖四年上年復通行各省調查各府州縣學堂課程文雷交傕今春直隷山西河南浙江廣西等省先後送到臣等督飭司員逐一鈎稽大致均照章程辦理其有偏重西學荒棄經訓以及墨守舊習科學不備均經隨時指駁並一面派員抽查若有如原奏所云視章程爲具文以及十齡外幼童入學已四五年尙未讀四書者應飭知各提學使嚴行查察如仍玩忽不遵卽當指名參辦以正宗旨而重部章至該道員所稱凡　齡以前必誦讀孝經四書十齡外許生徒專讀一經等語較之奏定章程限讀經書較爲減少自係爲兒童日力有限期於核實起見臣等亦籌議及之竊以爲限制年齡不如就小學年限酌量分配約計兩等小學於孝經四書之外亦必須再讀一經惟兩等小學爲敎育初基關繫重要擬由臣部參酌現在情形酌量修訂再行具奏請旨遵行又原奏内稱中學堂以上不必人人盡習外國語言文字合各省中學堂以上人數苟十人中得兩一人兼習　言文字已足供國家之用凡誠慤篤實之資口舌類不能靈敏愈多勞而愈寡效故陜甘等省尤非所宜今當於原定章程中將外國語言文字分别裁減以求盡善等語臣等查該道所稱係專備譯才之用故十人中得兩三人則已足前管學大臣等係爲因時勢以造人才統中外而求優勝蓋鑒於當日不通洋文者於交涉游歷等事無不窒碍而粗通洋文者往往居奇其猾黠悖謬者則專採外國書報異乎中國禮法不合中國政體者割裂而繙譯之更附以私意故爲增損以求自圓其說假令中國通洋文者多則此種荒謬悖誕之繙譯决無所施其伎倆故中學堂以上各學堂必令勸習洋文而大學堂經學理學中國文學史學各科尤必深通洋文而後其用乃爲最大斯實爲通中外消亂賊息邪說距詖行起見其用意各有不同（未完） 
内治部 
[札飭密查匪黨漢口]  
　　鄂督張制軍接南北洋及政府密咨謂革命黨孫汶勾結長江一帶會匪圖謀不軌請秘密查拿等語香帥准咨特札飭江漢關道照會稅務司曁京漢鐵路南叚總辦凡進出口貨物均須一律搜查並嚴飭夏口廳漢防營警察各局密查各區段鋪户居民人丁口册呈報所有客棧亦飭立循環簿往來客商須有聯保方許留住如有隱瞞情事查出惟該棧主是問（音） 
[諭董集捐疏通水利紹興]  
　　龍泉縣陳香雪大令蒞任以來爲地方興利不遺餘力前曾籌興農務提倡工藝現復查得南鄉孝義莊一帶爲水道之源因土圳坍倒以致田畝被淹特諭董集捐分别建築疏通諭文錄下照得龍邑民食不足半由水利不修查該莊舊有水利一處灌漑之田計租千有餘石因三十年被水沖坍限於經費迄未修復遂致如許穀石年年竟成無著因噎廢食豈不可惜亟宜選舉總副董事分投勸捐興修庶足以資補救除諭貢生吳錫龍生員吳錫光武生李建昭監生謝花培爲副董外務祈從速開通限於年内完竣所需經費若干卽於受灌該圳各田畆按畆捐以匀一年之出息受無窮之利益凡鄉黨自好者當可不言而喻倘有不法棍徒從中阻撓據實禀究切切（正） 
[批斥縣令玩視盜案安慶]  
　　安慶潛山縣盜賊充斥民不安居前經增生程師言等禀請嚴緝在案詎該縣前任沈大令一味延玩日前該生等又禀懇撫憲嚴行飭縣捕緝當奉恩中丞批云據禀該前縣沈令疲玩捕務如果屬實深堪痛恨仰新任孫令務卽選派幹捕並會同汛勇川流兜緝務獲究辦（孔） 
[批准學堂警局酌撥經費安慶]  
　　頴上縣高等小學堂及巡警公所用費均極支絀昨由該縣藍大令邀集紳商會議擬就境内開設產行酌提三成行用撥作兩項辦公經費業已申詳撫憲批准照辦矣（化） 
[鄂臬諭派警察學生站崗武昌]  
　　鄂省警察學堂因經營難籌由梁臬司酌派學生在北局站崗其局中辦事諸人亦以學生兼任經誌前報茲梁臬司又諭各學生所有省城内外各局亦改派學生站崗月給薪水六元至舊有警兵一律淘汰其有程度及格者則發往各州縣云（采） 
[派員開辦絲捐蘇州]  
　　蘇城閶門外楓橋地方每届新絲上市必設局開辦絲捐茲悉本年絲價上等洋六十元次等四十餘元餘較上年大有起色現牙釐局督辦朱廉訪己札委劉慶祺參軍於上月二十九日前往收捐矣（間） 
外交錄 
[中國對於鴨綠伐木之交涉]  
　　中國政府以日本未經訂約之先卽在鴨綠江設立會社伐取材木頗不近理當照會駐京日使轉飭營林廠長鬼島氏將此事卽行停止而日使覆文則謂中國旣設材木會社於渾江則日人在鴨綠伐取材木亦係自衞之處置且鬼島廠長乃奉政府之命而來斷難命之停止云云並聞直督袁世凱嘗語人曰日人營林廠之不法行爲主持者尙不止鬼島一人云譯大阪每日新聞（頴） 
[中俄協約與接收路礦森林之權限北京]  
　　聞政府以中俄協約 
 
 

Page 11

 
 
已另簡專員續議其東三省地面凡與外人交涉關於接收地方路礦森林等約可由督撫一面自行對付一面商諸外部與協約毫無關係（易） 
[法使照會派兵保護愼路北京]  
　　外務部接駐京法公使照會謂雲南土司滋事擬派兵隊至滇保護路工當經外部婉詞堅拒一面電飭雲貴總督錫清帥速即派兵前往鐵路一帶彈壓以免釀成交涉（銅） 
[桂撫電請與法使交涉桂林]  
　　日前廣西巡撫電致政府略稱法人在桂省居留日衆内地各處擅開行棧併有私自購置民田情事擬與駐桂領事會商禁止之法務請大部速向該國公使磋商以便切實遵辦云（金） 
[俄國重兵仍駐邊境滿洲]  
　　滿洲駐屯俄國軍隊已於陽歷四月間拔隊退出近聞該軍尙分駐於烏蘇里等地方計合西伯利亞全部兵隊共有十二師圑云（易） 
[議定懲治洋傭辦法北京]  
　　前日二十三日慶邸在值年公使荷蘭使館内與英美德法奥義比日俄十國公使提議庚子訂約以後凡各國使館所用華人如在界外犯事當由使館交出送部治罪現在警章經已大定嗣後各國雇用華人如有在外犯事者一經警廳知照拿人請照例交出以憑辦理如係洋人違警仍交回該國使館按律懲治等語聞各使均已答允照辦矣（金） 
[奉新鐵路交收餘聞奉天]  
　　新奉鐵路自二十一日起業已點收完竣聞日人將所有購備鐵路之材料不在此約内耆亦一併交回中國以敦睦誼云（玉） 
軍事界 
[江督札派標軍駐鎭鎭江]  
　　鎭江三十六標第一營日内將移駐江陰江督端午帥特札飭督練公所尅期派遣三十五標全軍一千五百數十名至鎭駐防卽以南門外新造標房爲駐紥之所（庶） 
[請撥薪餉開辦警察學堂鎭江]  
　　江北提轅中軍所轄之中左右及淮安清江城守洋河佃湖廟灣東海鹽城海州宿遷等十五營均因操法不善改練警察現該中軍副將擬仿狼山鎭辦法設立學堂分設四班每班選二百名三個月畢業暫借慈雲寺爲校舍器具各物由營購備饍費等項除各營兵丁本有餉銀二兩四錢外擬請再加一兩以資貼補並設監督一員敎習四員司書一名現已禀請提督酌撥現存淮安府庫之陸左鎭中二營薪餉以備開辦（退） 
[蘇撫校閱馬隊蘇州]  
　　蘇省常備二標馬隊現已編練成軍當由劉協統禀請撫憲陳筱帥於上月三十日午後率同督練公所三處總辦至楓橋操塲閱看操演（於） 
[派定憲兵人員鎭江]  
　　鎭江於初一日開辦憲兵第三支部借邑廟紅梅閣爲憲兵駐紥之處附設講堂操塲敎授内外功課另於城外設分遣所專爲接待來賓之地所有執事人員計憲兵官一名憲兵長二名書記一名均由兩江總司令官陶駿保觀察札委并照會紳士劉君羣伯延充本部參議以便與憲兵官遇事會商業已移知常鎭道榮觀察查照矣（至） 
[萍礦局以煤價助餉武昌]  
　　駐萍鄂軍經礦局堅留尤助月餉現聞與張統制商妥每月由湖北銅幣紡紗各局所購煤價内撥助鄂餉以資挹注（畧） 
[江督派員修造巡船武昌]  
　　江督端午帥近擬在江寗一帶添派長江緝捕巡船前日已札委江文柱爲管帶來鄂在新隄修造巡船二十六艘大約竣事之期當在秋後矣（附） 
[湘省軍政紀聞長沙]  
　　湘省軍政自改編常備軍以來所有兵備處總辦常備軍協統陸軍學堂監督槪歸俞綬丞觀察一人兼理現觀察將赴辰沅永靖道本任　遺各差已由撫院岑堯帥核定將兵備處歸併藩司衙門卽由藩司兼理不另　員其常備軍協統委永州鎭張紫峰軍門學堂監督委潘太守接理業已分别檄委先後到差（亦） 
[鄂省添購戰馬武昌]  
　　鄂省上年秋操在東洋購來馬匹至今倒斃不少茲鄂省張香帥又擬添購戰馬二百匹派員赴張家口購辦業己電告陸軍部立案矣（采） 
[儒將風流武昌]  
　　陸軍步隊三十二標統帶白壽銘近在營中設立將校壇每逢三八會課自官弁以至目兵於講武之餘觀書習字頗有文士之風云（俟） 
敎育誌 
[江蘇旅皖公學紀念會歌詞安慶]  
　　昨報紀江蘇旅皖公學借新軍二營操塲於上月二十七日開紀念會等情茲將是日演說歌詞照錄於下（歌曰）學界競爭弟弟昆昆同人振勵精神憶我蘇校劫於皖城薈萃多少羣英嚶嚶鳥鳴來求友聲須知組織艱辛一週紀念攝影留形惠我國民國民歡聲人天有聞必先發願爐冶羣賢諸君有幸學海無邊休敎腹負便便如登高峯如涉重淵此中階級遞遷日月不淹尙其勉旃轉瞬又是一年（若） 
[議舉高等學堂監督安慶]  
　　安省高等學堂監督嚴又陵觀察辭退後暫由王提調咏霓兼理現皖紳曁學生等於上月念九日會議愼選監督之法聞日内即須投票公舉云（政） 
[景賢法政學堂開學長沙]  
　　湘西嶽麓景賢法政學堂於上月招考已誌前報茲由堂長彭少湘太史將試卷評定分别去取揭榜曉示計正取三百名備取八百名已於四月二十五日在城内荷池精舍開學惟聞該學堂現因建造尙未竣工所有正取前列八十名暫就附近之屈子道鄉兩祠居住其餘二百二十名則在外住宿云（敏） 
[會議添設敎育分會安慶]  
　　安徽各屬敎育分會本擬遂漸添設因經費困難致未就緒日前該會員等以省垣爲皖北總匯祇有一分會恐難謀敎育之普及因於上月念九在明倫堂開會集議妥商辦法（賢） 
 
 

Page 12

 
 
實業類 
[禀懇商會照章理訟安慶]  
　　安省各商自去歲商務公會成立後凡商業遇有紏葛事宜悉歸公會隨時理處當經禀明在案詎近來各舖户有以索欠拖騙之事投訴者而該會竟置之不理或轉送府縣以圖推卸日前由商董等聯名禀懇撫憲札飭商務總局轉飭該公會以後遇有前項情事仍照該會原議章程辦理不得推諉以恤商情而維市面（若） 
[農務學堂未便仿照師範格式蘇州]  
　　農務學生黃大鈞日前禀呈蘇府何太守請將農務學堂仿照師範學校格式當經太守批示云此次創辦伊始早經定有章程碍難更改况一切經費莫不由官籌欵猶虞常年不敷應用方擬酌收各生膳宿費以期維持日久該堂與大師範學堂情形不同俟將來擴充再行叅酌議辦查閱來禀不爲無見無如籌欵維難所請應毋庸議（出） 
[批斥禀請開礦之含混長沙]  
　　礦商謝重光禀奉礦政調查局批示據禀各節旣與山主夥開自必合詞具禀且須將契據呈騐茲僅據該職一禀而山主並未具禀前來且未呈騐契據所呈合同四至又多含混核與新章不符碍難照准云云（亦） 
[敎習兼充書記未准蘇州]  
　　農務學生黃亞華前由蘇府何太守派爲該學堂副敎習乃黃又禀請太守兼充書記當奉批云此次創立農學係由官欵輔助堂内功課有常且均議定妥章毋庸添設書記應俟將來擴充再行核議（命） 
[華商創設銀行於外洋南洋]  
　　中國商民僑居南洋者擬在金山大埠頃尼街創設廣東銀行原議招集資本三十萬不料一經創議遽集股本二十萬現擬擴充以一百萬爲額先就該處購地建造樓房一俟工竣卽可開辦（玉） 
[醴陵磁業公司續招股本湖南]  
　　醴陵縣磁業公司去歲曾招股本六萬元現因建築窰廠購辦機器及一切應用所費不貲由發起人熊秉三觀察（現充磁業學堂正監督）回湘籌畫仍擬大加擴充續招股本四萬元合成十萬元以資周轉聞己託省垣商務總會代爲招收矣（亦） 
[又有輪船開駛常德湖南]  
　　常郡自輪船通行以來每歲日見增加現在由湘漢專行常德者多至十餘艘近如太古公司之沙市怡和公司之昌和兩輪亦擬由漢改駛常埠按常德爲自闢商埠洋商輪船已絡繹而至獨招商局則絶不議及何夢夢若此耶（亦） 
瑣事欄 
[禀控學董私設公堂湖南]  
　　岳州學董李瀛近被在籍候補同知吳允固等以把持學務植黨營私勒捐巨欵並在鄉設堂刑訊等詞禀控撫轅當奉岑堯帥批示云據禀李瀛把持勸學所公事植黨營私勒捐生員萬書田監生李菊浦小民劉春發等家致有典田糶穀情事沿門需索怨聲載道斂捐至三萬餘串所辦學堂種種腐敗並無帳目清單且在警局跪訊人民妄書硃判在鄉私設學堂擅用笞責等情如果非虚殊屬胆大妄爲地方官耳目切近何至毫無覺察仰提學司轉飭岳州府按照控情迅速逐一查明據實禀覆核奪毋稍徇延切切禀發仍繳（亦） 
[岑督復商學界賀電廣東]  
　　前日粤中學界商界電賀岑督已誌前報茲接復電云煊督粤三年殊少善狀復承恩命方深慙悚閱電滋愧所願奮愛國之誠宏公益之心使地方蒸蒸日有進步是則鄙人所深望也（山） 
[逹將軍痛哭流涕吉林]  
　　吉林逹將軍於月之十二日齊集同城屬員於城外某地行換季禮飲至微醺而還路經日木領事館暫駐領事島川君復酌以巨觥不覺大醉痛哭領事疑將軍中疾急喚醫生救治而將軍值沈痛之餘乃歷歷自訴衷曲涕涙俱下領事因遣侍女扶將軍同車歸署闔城均傳爲笑柄云（光） 
[咨會查拿孫汶黨羽廣東]  
　　探聞日前粤省大吏查得惠州府人鄧子瑜係爲孫汶黨内著名頭目行蹤詭秘到處勾煽特咨會水師提督李準謂訪聞鄧子瑜現在濳匿香港請密飭查探是否確在香港請詳細查明咨覆云云（山） 
[東省禁烟之成績營口]  
　　海防廳馬玉初司馬前曾出示曉諭凡吸食洋烟領受執照者視其人之貧富以定捐例自一元至六角二角不等大約所收捐洋亦有數百元之譜今馬同知將此項捐欵移作戒烟所經費故有志戒烟者額手相慶而被捐之黑籍中人亦服其公允云（光） 
[學生逼斃棧夥安慶]  
　　省城吕八街春和客棧日前有某學堂學生數人同庽該棧因失落時表一只力向該棧索賠棧主不允各生卽將棧夥扭送保甲局請責二百板仍勒令賠表該夥一時憤極隨購生烟吞服斃命當經棧主將該生等扣住赴縣喊禀該縣方大令詣驗後卽一併帶署聽候訊究（取） 
[司車西人斷臂蘇州]  
　　上月二十八日早由蘇開赴上海之火車行至外跨塘相近司車英人某由車躍下揚旗揮令停車偶一失足跌仆於地右臂被車輪碾去血湧如泉迨經人扶起己不省人事當經車站中人立用電話請齊門外某西醫到來敷治不識能保性命否（出） 
[盜首就獲蘇州]  
　　上年行劫燒香山某敎堂之盜首渾名下壺阿四現經某營在川沙某鄉緝獲日内卽當解省訊辦（必） 
[官紳祖餞提學蘇州]  
　　蘇州周提學准期五月初二日交卸後卽日啓節府縣各官及各學堂監督因於初一日在滄浪亭設筵公餞並敦請藩臬兩司及兼署學司陸廉訪等陪宴云（出） 
[蘇鄉盜案兩則]  
　　元和縣章練塘鎭陳姓雜貨舖於上月廿八夜被盜行劫併拒傷事主三人所失約共五六千金報由元和縣張春泉大令於三十日協同書差件作下鄉騐勘又閶門外楓橋鎭某布莊亦於是夜被劫貨物約值二三百金報由吳縣金茗青大令履勘屬實飭捕嚴緝𧧰念九夜復被宵小穴壁而入將銀洋數百元悉數竊去因復投縣　報（間） 
 
 

Page 13

 
 
   
 
 

Page 14

 
 
   
 
 

Page 15

 
 
　　上海老同慶堂移設北市棋盤街 
　　本堂開設陸家石橋南首二十餘年所製戒烟各藥三陰　丸瘧疾藥水頂高金鷄納霜均皆效驗異常遠近知名今特分設北市棋盤街中坐東朝西門面便是 
　　上海棋盤街同慶堂啓 
　　京都同德堂○藥目下 
　　多壽藥房多壽丸　　大小缾四二元 
立愈百病陰陽種子膏藥　每對二元六角 
五淋白濁花柳陰　膏藥　每對二元六角 
極品虎骨熊油膏藥　　　大號一元小號五角 
立愈小腸氣膏藥　　　　每張洋一元 
包好百病獨步象皮膏藥　每張一元四角 
仙方　草萬病回生膏藥　每張八角五角 
第一家阿魏狗皮膏藥　　大張四角小張二角 
萬昧化毒胭脂膏藥　　　大盒四角小盒二角 
萬應風濕勞傷如意膏藥　每張一角五分 
加砂頭瘋患眼膏藥　　　每盒一角每對二分 
孫眞人千金瓶種子膏藥　每張一元 
衛生學會戒烟衛生寳　　每一角批六折 
神效遺精膏藥　　　　　每張洋六角 
天下馳名𥓲砂膏　　　　雙每三角單料角半� 
神效夾紙膏藥　　　　　大盒四角小盒二角 
神效牙痛膏藥　　　　　大盒二角小盒一角 
男女合用鷄眼膏　　　　　每盒洋二角 
湧泉煖臍膏藥　　　　　每張三角每張三角 
立愈吐血斷根膏　　　　大瓶四元小瓶二元 
萬應久近爛脚膏　　　　每盒洋三角 
神效紅毛墜金膏　　　　大盒一元小盒五角 
秘製各種膏藥油　　　　每盒一元 
紅紙雨露𥓲砂膏藥　　　每張四文二文� 
漢口朱萬春大全鹿丸　　每斤一千六百 
刀傷象皮合口膏　　　　大匣一元小匣一角 
神效生肌膏藥　　　　大貼四文小貼二文 
方黑式頭痛膏藥　　　每袋六文每對二文 
膠磁玉噐藥丸　　　　每瓶三角 
海狗腎種子酒　　　　大小瓶四元二元 
五鞭參茸種子酒　　　大瓶一元小瓶五角 
人參赤脚大仙酒　　　大瓶一元小瓶五角 
還科調經止帶酒　　　大瓶一元小瓶五角 
周公延齡　歲酒　　　大瓶一元小瓶五角 
神效御方生生酒　　　大瓶八角小瓶四角 
多子藥膏酒　　　　　大小瓶四元二角 
眞正白木耳上中　　　每兩三元二元 
西洋參西茵陳酒　　　每箱二元每瓶二角 
人參鹿茸種子酒　　　大瓶一元小瓶五角 
人參虎骨長生酒　　　大瓶一元小瓶五角 
極品史國公藥酒　　　每洋一元購洒四瓶 
貢品花露安神酒　　　大瓶四角小瓶二角 
自運馮了姓藥酒　　　每兩洋一角 
妙製人　戒烟酒　　　每瓶洋一元 
眞五　皮酒　　　　　每洋一元購酒四瓶 
虎骨木瓜酒　　　　　每洋一元購酒七瓶 
精製各種酒料　　　　每料洋二元 
立分洋銀藥水　　　　每瓶洋二角 
去毛燕　毛機噐　　　大小號五三元 
龍形薄荷戒烟丸　　　每匣一元 
槍上戒烟三香膏　　每兩八角單料四角 
斷烟善後紫金丹　　大瓶一元小二角半 
龍涏固本戒烟丸　　大瓶一元小二角半 
人參三香戒烟糕　　每　八角每塊四分 
百補種子陳烟膏　　每兩三元 
白戒烟糖戒烟參片　每兩六角各種皆備 
戒烟一粒金丹　　　大瓶一角小瓶五分 
戒烟補身靈丸　　　大小瓶一元五角 
林文忠公戒烟丸　　每兩百六每包八文 
眞潮州黄魚肚膠　每觔兩元四角 
華興公司白官燕　每匣半斤實洋十元 
長方眞陳阿膠　　每匣洋四元 
眞正貢品鹿茸膠　每兩洋四元 
秘製貢品五鞭　　每兩洋二元 
眞雲南鷄血籐膠　每兩洋一元 
神效全副虎骨膠　每兩洋七角 
神效四腿虎骨膠　每兩洋八角 
極品關鹿腎膠　　每兩洋四角 
秘製關鹿角膠　每兩洋二角四 
杜煎龜板貢膠　每兩洋二角 
龜鹿二仙貢膠　每兩洋二角 
督煎黑驢皮阿膠　每兩一角六 
華興公司牛髓粉每打十聽一元 
華興公司燕窩糖精大五元正小二元半 
老牌補身牛肉汁每瓶一元二角五分 
西洋芥末嗎啡每瓶四八角 
燕製除痰聖藥大瓶一元 
燕製清解血毒藥每瓶二元 
燕製引病外出藥每瓶五角 
燕製除虫藥每瓶五角 
燕製去風藥酒每瓶五角 
燕製固髮藥每瓶二元 
燕製補丸大小瓶二角半一角正 
燕製立止瘧疾酒每瓶一元半 
華興公司眞毛燕每上五元斤中四元 
眞正馬寶每分二元 
眞正石蟹每只二元 
眞正猴棗每分五元 
眞正黄山龍形薄荷每匣一元 
眞肉桂末每錢五元 
眞茄楠末每錢一元 
眞黄山野术正副每兩洋一元五角 
眞正靈芝每個分十一元 
治噎隔反胃眞狗寶每分二元 
老牌　賓酒每半元 
老薄荷錠每二角半 
金鷄納霜每瓶一角 
遠近囑合膏滋丸散 
代購京都上海各物 
補養腦汁藥　每大瓶二小瓶一元 
多壽生精補髓汁每瓶二打念元 
　　謹防假冐認明上海英大馬路西五雲日昇樓後甯波路恆裕里口二百七十二號門牌京都同德堂有限公司謹白 
　　大英百科全書三十五鉅册書在橡樹轉輪架内 
　　大英百科全書之眞價値 
　　百科全書之作者非獨久皆認爲專門之名士並亦盡屬爲文壇之宿將也故於叙事之間咸能筆筆生花討論實理之中雖至滞極淡之篇目經其信筆傳來便覺文宋流露可趨横生較於詞章專家惟見其多博學而富智能也所以大英百科全書者學術之圭臬最耐絀繹味讀之善本也中有多種　文無異經傳且皆久爲士林所推許原作者之抱負固有集成大觀之志然其著述之筆勢實未嘗因　而濫竿席砌故百料全書所載之新聞異傳皆從來未刋之稿較於大英諸名士之記一事錄一行無筆不轉有意悉達者當能過之因是集中論斷之毅决洵可謂懸之國門不能增損其一字且其文學優美之處已刋成專書若令澌滅不傳則恐英文從此廢置矣 
　　所以大英百科全書有眞正恒久之價値可爲至高文學之代表凡思想可及財力可到者已無不盡責竊是書之成巨費不計中有數科其最先之寫家皆係專誠爲此而延聘又當注意者大凡英國文學家欲享至高之名舉者其必曾恊編此大英百科全書者也其一切抄膽印刷等項費用之大恐無他書可望其項背故是書内容人智之富可不待言且其編纂中至要之性質卽作者皆能睥睨一世四海爲家一字一行從無左右偏袒至於徽藝末術無慮千百大都小本册籍易考者槪不贅錄所以然者無非欲使史載之實錄及生民之歷練各皆存其功實耳故此大而可貴之作眞爲取之不盡用之不竭之寶藏也 
　　發行所　倫敦太唔士洋涇第一號大英醫院三樓　代售上海棋盤街商務印書館同啓 
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十八]  
　　蓋我自赴海太宅勘案時。始與雪倫遇。甫一覿面。卽覺其神色有異。然猶以爲其姊被殺。彼或以震悼其姊故。致失其常度。初不疑其有他也。旣而查勘旣畢遂於宅後得證據物數種。因以旁參互考。由種種有形之證據。更進而求其種種無形之證據。而試一按諸雪倫之身。則靡不一一吻合者。余於是始有疑之之心矣。語至此。霍遽儳曰。然則其證據安在。曷先以見示。福卽於身畔出一記事册。揭末後一頁。示之曰。我已略記其數端。君視此。以代我口述。余急就霍視之。見所記如下。 
　　（一）樹旁所遺之男子足跡跨步甚闊。而其所觸之樹枝。高至六尺以外。足見其身材必甚修偉者。而適與雪倫相合。 
　　（二）樹旁所遺未燼之淡巴菰烟。確係購自美洲。與倫敦市中所售者不同。而雪倫則適又自美洲歸者。 
　　（三）以雪倫所吸之淡巴菰。與地上所遺之餘烟。兩兩相較。而色香味三者。無一不同。 
　　（四）石上所遺之碎玻璃一小片。係從近視鏡旁裂下者。而當時嘿察雪倫所戴之眼鏡。其光度之深淺。適與此同。 
　　（五）其觸樹時來勢頗猛。至墮其鏡。則其面目間難保不受有微傷。因嘿察雪。倫面卜。果於玻璃鏡之。底左目與眉稍之間。顯傷痕少許。血色猶新。 
　　閱至此。福謂曰。此皆有形之證據也。更有各種無形之證據。則大都得自海太等所口述。雖不足據以爲憑。然互證叅觀足補勘騐所不及。因更指一頁示之。其所書如下。 
　　（一）雪倫素性不軌於正。爲其伯父所弗容。至負氣赴美。則其平日爲人可想。 
　　（二）雪倫於上年二月始歸。而海太夫人卽於爾時與其夫反目。一變昔日之愛情。此中播弄。誰實爲之。令人不能不於此着眼。 
　　（三）海太夫人忽索游資四千磅謂將赴美游歷而又不欲與海太俱。夫以一青年細弱之女子。不偕其夫。更不。偕他人。而敢隻身。以適異國。有是理歟。謂非雪倫爲之主動。其誰信之。 
　　（四）案發之日。海太夫人曾約雪倫於當晚九句鐘來宅。而雪倫則云是夕歸。遲未往踐。約信歟否。歟其間不能無疑。 
　　（五）海太宅火發時。卽遣人往雪倫所覓其夫人行。未及半雪。倫已聞警至。夫雪倫所居。相距幾及一英里其來何速。其聞信抑何如此其神。此尤爲一大疑竇。 
　　（六）夫人之寢室焚。而夫人之蹤跡亦失。雪倫旣爲夫人弟。當時曾不聞其發一語。遽怱怱。托病去。斯何故歟。 
國外新聞 
[美國對於外國工人之惡感情]  
　　初一日東京電云東京接到美國遞來消息言美國不願黃種工人在其國境詎此種惡感情竟波及於歐洲人因前者有意大利工人在紐約爲人謀死各新聞紙對於此事竟如寒蟬之噤聲也又聞駐舊金山之日人己預備要求美人賠還前所損害之辦法 
[法國南境官吏辭職]  
　　初一日倫敦電云法國南境製酒工人暴動之結果致孟得比利拍比亞奈爾萌三處其餘數小邑各官均已辭職 
[民主被戕]  
　　初一日倫敦電云墨西哥有電至英國言有一小共和國名禮蒂瑪倫者是國之大統領加不利勒被人謀死譯字林報 
本埠新聞 
[盜黨解縣併究]  
　　南洋大臣端午帥飭米占奎都戎帶同眼線周德標在新閘梅富里拿獲宋開美等男女十名解奉中西官訊判先將宋開美等八名解送上海縣訊奪其夏開明李廷茂兩犯押候捕房吊贓再訊各情己誌前報昨包探徐阿華投公廨禀稱所有當票三十二張是南京質票上海質票祇有兩張無從查吊茲將李盜之婦居胡氏送請訊究襄讞王肇之明府商之英巴副領事判一併押送上海縣歸案訊辦（舟） 
[炸彈傷人類誌]  
　　昨報誌炸彈傷人一則茲悉船夫羅子發係江北人因見王家碼頭同鄉某老嫗在浦江撈得鎗彈數十枚向該嫗取擊不料砰然炸裂轟傷手足人亦震入浦中經人撈起由巡士舁至總工程局轉送仁濟醫院醫治終以受傷過重不及救治而死遂仍舁屍至浦邊由其同鄉某甲出爲調處令該嫗出洋一百元代爲購棺盛殮了事○前日午後四時美租界老街路　仁記油漆作學徒曹長生偶拾得砲彈一枚正在敲弄忽然炸裂除曹自傷腰脇外並傷及作内男婦四名當由作主將受傷人一併車送同仁醫院求治（西） 
[官差串逼人命續誌]  
　　高昌廟巡防局員李葆初偏聽劣捕潘榮生一面之詞將泥水匠陳榮堂誣竊禁押致陳負屈自縊等情已詳初一日本報茲悉潘榮生自知犯罪甚重希圖卸責乃暗中賄囑賣牛肉人某甲混充失主投局冒稱陳曾竊伊棉被不料事機不密爲縣宰李大令訪聞昨特派差前往該處扭獲併案押候澈究滬道瑞觀察以李葆初辦理此案視人命如兒戲若僅予記過不足蔽辜擬卽另委妥員接辦再行查參撤究並聞死者家屬昨已聞耗來滬赴縣控求伸雪矣（夜） 
 
 

Page 19

 
 
[函催起解拒捕劇盜]  
　　昨日瑞觀察函致讞員關太守上海縣李大令略謂刻奉江督端午帥來電飭將專在長江一帶通同鹽梟搶刦之已獲劇盜宋開梅等迅速解寗研訊等因查宋開梅一犯聞已送縣管押李定謨是否一併送縣未據具報如果尙在捕房應卽商令交廨送縣一併起解除分致外用特奉布卽祈執事查照會同徐游擊米都司選派幹練差役速將以上兩犯押解赴寗候審何日起程由何船起解並布示復云云（根） 
[四誌縣訊殺人放火案]  
　　昨日午後上海縣李大令提訊殺人放火案中要証傭婦蔡氏供浦東人夫故無依在張隆盛皮箱店内幇傭福生雖係夫姪平日並不照顧亦不甚交談伊等行爲並不知悉毛毛臥房禁人進内平日搬送肴饌祇着送至房門口由毛毛自行搬人歷來如此廿四日毛毛自已下樓搬飯及至食畢氏亦未進去搬取碗　故如何殺人放火實不知悉大令謂爾與福生係屬夫姪亦該到房探問氏稱不許進房如何能悉訊之張毛毛供骨殖兩支係蔡福生所送云係虎骨剉下骨粉一包謂係補益之品大令詰其如何殺人放火毛毛狡賴如故喝上天平架跪練二時仍熬刑不吐又提訊彭厚卿亦執前供旋五十六鋪地甲禀稱奉諭往查該店四鄰俱稱當時並無聲響亦無喊救動靜故均不知情又往探問蔡福生家鄰居咸稱福生不務正業違忤遊蕩其妻蔡陳氏亦不孝順胷將其翁者喜毆打故春喜　福生夫妻逐出大令核供飭將毛毛再上挺棍良久　不供招判將蔡氏省釋毛毛還禁再訊（哲） 
[請勘閘北駁岸脚線]  
　　閘北開闢商塲以來路政等項現已次第開辦其新閘橋迤四至淘沙河一帶係屬　來要道茲由紳董陶慶治等擬在該處沿河建築駁岸並於相當之處建設碼頭以便船隻停泊所需經費擬就沿河地產之多寡按户籌捐惟駁岸脚綫照章應由河泊司查勘指定插標以免有碍河道現該董等已禀陳滬道函致好稅務司轉飭理船廳前　查勘插標矣（括） 
[處决賊之訛傳]  
　　昨日午後上海縣署接到蘇撫釘封公文外疑係處决戳斃義勇隊副排長黃勛伯之劇盜王阿仁於是來觀者道路爲塞並有西人携帶器具欲旅行刑時攝一小影後知爲傳聞之悮遂告散去（泳） 
[民食惟艱]  
　　滬上近日米價遂日增漲上白米每担九元次者亦須八元五六角小民粮食惟艱滬地各鄉婦女向以織布爲業今年布無銷路謀食更難前日有浦東鄉婦某將織成布疋赴市求售乃竟日未得售主婦以布不售去則兒女嗷嗷待哺計復何之遂即投河自盡葢亦慘矣（舟） 
[籌議划船章程]  
　　上海縣李大令移文浦東巡警總局略謂據洋涇局董事舉人劉志濤等禀以楊家渡碼頭雙漿划船户與義渡船户奪載趁客致有失事環求禀請示禁等情據經會同義渡局給示論禁在案嗣聞划船户因此爭鬧卽經敝縣飭差將前示暫行收回以期彼此相安茲據划船管幫徐海貴等呈渡船留難環求察核等情當已批示爲今之計應飭徐海貴等約集淮揚本帮商議公舉一二誠實妥靠之人爲划船幇會首卽將該划船等編號造册開具姓名　禀呈送隨時稽查約束俾不與義渡紛爭致土客成仇動滋齟齬至義渡違章之弊現當設法整頓毋遽援爲口實徒事詆諆仍候移知義渡局查照榜示爲此合行移請貴局煩卽督同紳董隨時稽察保護無令别生枝節云云（車） 
[禀請嚴禁偷運私鹽]  
　　浦東鹽巡米都戎大斌近以沿浦各碼頭渡船貪載私鹽或以菜蔬蓋面或以油簍夾帶甚至更有年輕婦女肩負私鹽四五十斤代人包送每月竟有五六次之多爲數甚鉅殊碍官引銷路且偷運渡浦設或一入租界即無權捕捉昨特禀請滬道示諭嗣後婦女販鹽只准每日負鹽三十斤在浦東售賣不准逾額偷運倘敢違犯將鹽充公並將渡船一併扣留罰辦云（速） 
[西人失竊]  
　　禮拜一晨英界馬克林路西人名海克斯住宅被賊在大餐房竊去銀器多種價值五百餘兩中有銀器多件係結婚時親友贈予者該賊至今尙未緝獲此賊想係德律風綫桿上進屋者以其餘均無㾗迹也譯字林報 
[道批照錄]  
　　葉浜濤禀批此案木已批縣移提訊辦旋以莊慶瀾爲比商用人應准比總領事派員聽訟並因兩造均住租界故又批飭關守歸廨訊判昨接商會錄送上年九月十九日理案問答眞情具在乃劉蓮塘前禀揑改會董公斷其至節外生枝以葉杏村票據牽混希圖延岩大屬不合察閱粘單所擬按股歸結辦法甚爲公允各股東均應照辦其劉蓮塘自認私欵除繳尙短之款及莊慶瀾借支之項亦當從速照繳總之劉蓮塘所控葉放相票欠舊欵係個人交涉無論票據是眞是僞應另案訊理與本案合股行業無十業於另禀批示據禀前情仰公廨帮審委員寳令分别嚴追如案情訊無洋人交涉卽過堂歸該令自行訊判（車） 
[縣批一則]  
　　萃秀堂等禀批來禀閱悉查此次水龍夫陳小群等救火被毆良由未著號衣並無章記以致莫可辦别在該巡士於火塲紛亂之時彈壓保衞本係應盡之責尙非破敗公益可比惟不加審視輙卽肆毆咎有應得業經總工程局將下手巡士姚式如李桂生二名送縣看管究懲嗣後彼此宜如何妥議章程化除意見誠爲幸事旣據並禀道憲仍候批示遵行李愼記另禀並發○潘偉績　禀批來禀固爲保安地方起見惟防勇不敷分撥垷乂值羅　灣挑河勢難遽行上請莫若就地添募圑勇晝夜巡防以資保衞希卽設法籌辦是爲至要（杞） 
[上海官事]  
　　廣東提學使于齊慶新委巡警督辦前九江道汪瑞闓新疆時務學堂官書局採辦委員知縣李宗藩江蘇候補道朱其昌府經歷楊寳同知州姚捷勳把總徐金培昨均到道轅分别拜會禀見浦東巡警正巡官謝崇聲禀請病假一天城内東區巡警副巡官梅祖培禀請病假二天 
訟案 
[會訊縱火案]  
　　　月廿四晚新閘天意昌衣莊縱火一案前午襄讞王肇之明府偕美白副領事會訊天意昌執事曹文華延開逹律師代表明府先訊見証應壽山陸四寶華毛囝等仝供住在該店隰壁是夜三下鐘忽覺火油氣觸鼻旋見該衣莊起火小的等捨命奔逃翌日路遇該店學徒說係日間曾買火油三汀故意放火等語小的等深知該店保有火險近日生意乂清斷難支持且日間曾見該店中人携衣包往外質當顯係縱火孔桂租供在比鄰開肉莊該衣莊縱火衆口一詞鄰人王姓之 
 
 

Page 20

 
 
女從樓窓跳下立時跣斃乂有某婦跌斷足骨受傷共有三人曹文華供寗波人在大意昌衣莊執事店主詹姓現在紹興原籍店内止本二千兩另有莊欵存項四千故向合衆保險公司保銀六千兩另在盆湯弄分設一店資本二百餘元小的兩店兼到是晚火起小的適在盆湯弄故不知起火情形店内貨物足值七千兩店夥徐加祥陸永興劉湘章周五春同供睡在店堂後面不知火從何來旋有王裕生投稱跌斃之婦卽係伊妻求伸寃開逹律師聲請各見証不能指定目覩縱火情形惟覺火油氣一語試問火油誰家不用各証人語多游移斷難作憑請堂上將案註銷明府商之白副領事以此案關係人命未便草率斷結判將曹文華徐加祥兩名移送上海縣署訊辦並著尸親人等投縣具禀請雪餘人陸永興等均交妥保候示（舟） 
[總工程局紀事]  
　　南市秦長順鷄鴨行主秦爕廷於上月十九日被鄰居蔣大成鴨行失愼延累其時有族侄秦四榮代搬箱物後被吞没兩箱不交向之索取不服反欲覓死圖詐秦遂控局奉孫明府訊判戒責四十下交保帮同尋覓箱物○元森泰煤炭店被宋揚林潛往　柴拘獲解案訊判戒責一百下驅逐出境○西區前解之趙老發陳阿通向賣瓜子人李長根訛詐由法捕追赶逃至華界拘解到局訊判收押在案昨又覆訊判趙押改過局三月陳押一月（永） 
[公共公廨晚堂案]  
　　潘湘裘控陳阿三行兇拆梢前晚奉襄讞王明府提訊潘供浦東人賣菜度日上月初九夜由申回鄉與陳阿三路遇被伊無端拆梢在身畔摸去大洋三元小洋十三逃逸事後查得陳匿租界是以控求究追陳供撐船度日並未拆梢因友人王瑞華姘識一婦近來潘亦與該婦有染王即與伊吵閙小的解勸有之明府核供以兩人均非善類判陳交保候提王訊核旋據差禀王瑞華已由捕房拘獲明府著潘暫押候次日將王解案併訊（舟） 
[公共公廨早堂案]  
　　陳阿根將吳阿榮之妻汪氏誘逃報由包探劉森堂拘究陳供並不誘拐求察証人汪劉氏供目見陳帶汪氏坐車而去襄讞王明府以証見確鑿判押限七天一人如違究辦○林阿保　唆王春記之子王榮堂在家竊取衣飾押洋花用又向史王氏哄騙金鐲一案昨又解訊原告王春記供母親諭囑小的求恩銷案將子開釋明府以王丨味苦求　從寛開釋林押三月○寳山縣差役王守仁因王仁根姦拐表嫂來申向之理論詎仁根即以拆梢卅元不允等情控奉中西官判押候交保查辦各情在案昨覆解究王總約供妻子被王仁根拐至上海求察王仁根供遭誣指明府以仁根誣控不予深究判案註銷○丁新之張阿虎沈榮生與徐榮春口角互毆由捕解案　各存保洋十元開釋嗣徐傷未愈復控飭傳到案於昨解究旋有律師哈華托投請將丁交保候訊明府以互毆各有不合判丁交保餘人還押捕房候傷愈解訊○張士希欠產業公司銀洋圖賴傳究交保候訊○張阿三與蔡阿榮持刀將虞子傅戳傷解究判押候傷愈解訊○俞侯德竊洋人洋五十五元判押四月○鴇母尤張氏積欠自來火公司洋六十六元六角圖賴控奉中西官判交保照繳在案昨解請究氏當堂繳洋三十四元餘求寛限明府判交原保限七天繳清○江阿三竊羊兩頭判押三月○盆湯弄顧羅氏張王氏花烟間有窩賊及私藏刀械情事由乞丐楊阿金作証昨日解訊二氏同供稱刀係避邪所用判從寛罰洋二十元（根） 
[法租界公堂案]  
　　朱阿明前日駕汽車在法大馬路違章疾駛由捕報知捕房照會公堂傳案聶司馬判罰洋五元○憶大參店執事邱通炳投廨禀稱林世昌皮絲烟店主林江兩購買高麗參計洋二百二十元出有今年二月底期票一紙到期不付遷延至今顯係有意圖賴請追判林交保　七天理楚○永安街同昌小錢莊　司朱順明因混用銅元曾判押候補傳該店執事高國榮在案昨捕將高傳訊據供朱是替工銅洋不知何來並非學徒給伊司馬得供判朱還押高交保將正工沈大交案再訊○小工張掌發行竊碼頭白糖由太古巡丁查悉送辦判押二天○荳業公所執事邵子芬扭控張福喜紏黨在碼頭割破蒲包搶去黃荳判枷示碼頭七天○押犯顧阿毛陳阿三楊阿炳昨均期滿判再送改過局楊押半年顧陳各押二月（懇） 
[美租界捕房事]  
　　陳惟鶴章蔡氏昨日行經蓬路突遇　韁馬車一輛將兩人撞倒頗受夷傷該馬車當即逃逸由捕將受傷人併送捕房捕頭轉送醫院求治○劉根生昨乘脚踏車行經西華得路未裝警鈴由捕將劉拘入從寛斥釋○某　東洋車昨載某西婦行經北四川路該車忽然脫輻致西婦由車中跌出由捕將車夫拘入押候核辦○李春永前晚行經西華得路巡捕以其形跡可疑當即拘入捕頭著押候查明是否匪類再核（西） 
來件 
[滬道移商務總會文]  
　　爲移會事本年四月初十日南洋商督憲端札准駐寗日本領事船津函開昨奉敝國外務大臣子爵林札開本國政府擬於明治四十五年在東京開設日本大博覽會業由議院籌有的欵在今年内興工建造惟該會雖云日本大博覽會實與萬國博覽會無異所有各國出產及各項商品皆可到會陳列至到會陳列敎育及工業機器電氣等品均由政府預備地方各國附會者可不費資茲將設會宗旨一書一併札知札到該領事將日本大博覽會情形轉逹當地當道知照等因　此除函致洋務商務兩局外相應抄錄設會宗旨一書函逹貴大臣敬煩查照轉飭施行等因並節略到本大臣准此除咨行外合抄節略札關移會各關勸諭各商一體遵照辦理等因計抄而略到關奉此除分移外合就抄黏備又轉移爲此會移貴總會請煩查照卽勸諭各紳商一體遵辦施行 
　　開設日本大博覽會宗旨節略 
　　計開 
　　一會期日本博覽會在日本東京開設訂期自一千九百十二年四月初一日卽春陽駘蕩櫻花爛熳之時起至十月念一日卽菊花將開之秋止 
　　一經費日本大博覽會開設經費已由國家籌有一十萬元外加各市府縣等活支費用則共合銀兩不下二千餘萬元 
　　一性質日本大博覽會係由政府主持經營而日本未曾有之最大博覽會也雖不名萬國博覽會而其規模及設備極爲廣大足歡迎各國官憲與人民之游覽實與萬國博覽會無異 
　　一規模該會場地畝約英二百五十一卡卽日本三十萬坪（六尺四方爲一坪）其餘建築陳列各物之房屋約英三十一卡卽日本三萬六千坪總共地畝三十三萬六千坪 
[潮州會館傳單（爲資助烟夥回籍事）]  
　　敬啓者竊惟禁止烟户爲　今　要之圖聖諭降於前憲章示於後五月十二日即爲准定停止開燈之期從此烟户廓清爲吾民婦除　藉爲國家培補元氣誠盛舉也各烟户自當早日改圖别業爲個人自强之計吾海澄饒三邑之人業此者本不甚多改良尙易况吾各同鄉類皆循分安常此可以自信者亦可以共信於人務望及時共遵憲示將烟户一律閉歇勿與無恥之輩附和同聲妄思滋事惟各烟户之夥一旦歇業恐難謀生乃道憲特設工藝局令各夥報名習學厚澤深仁無微不至似爲無業各夥　者已盡善矣或若輩有不習藝欲歸故鄉以謀生　者本會館備有船票可偕的實保人同來面領即使川資不敷亦當量力酌給以免失業之人淹留異地是本會館爲各夥謀者亦至矣且諸同鄉俱有身家與其事後罹於法網愧憤交乘何如事前恪守王章循良共勉萬一滋生事端上憲　刑罰斷不肯爲之曲貸即本會舘亦無從爲諸君設法矣後悔不已晚乎似此有損無益之事想同鄉諸夥亦定利害分明决不幸災而樂禍也盖本會舘桑梓關懷不忍瞙視苟可以爲諸同鄉謀一分公益者莫不盡力爲之倘轉瞬禁烟　届而吾同鄉　然無不惟地方之幸抑亦同鄉諸君大衆之福也豈不快哉是所望於諸同鄉互相勸勉者　會舘旣不憚煩言諸同鄉幸華察焉　潮州海澄饒會舘董事李鳴鶴曁衆商謹啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
