# 1887 - 59 - 4904987

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武美殿刋板初印本民間向不多見自經兵燹尤如吉光片羽彌希彌珍而四海臣民轉無以窺建　之　心　缷治之謨不著今退補樓主人出其家藏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有間板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯陽并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外打磨廠西頭路南聚通恆號天津北門外針市街聚通恆號蘇州掃葉山房惠泰庄躉售向法馬路南申昌面議 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室住人　　憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊其已見於近時石印諸書中者概從割愛准己十二月十五出書每部分訂八本定價洋四元四角在上海南北申昌及各書坊外埠申昌發售如願躉售者同法大馬路南申昌面讀價從格外此佈 
[地震解]  
　　地震之見於記載者不一而足後魏延昌三年詔曰肆州秀容郡敷城縣雁門郡原平縣並自去年四月以來山鳴地震於今不已明崇禎己己年四川地大震丁丑閏四月雅州地震馬湖聖洞地震者二叙州建武瀘州越雋皆同日震又說鈴載順治某年京師地大震毁屋傷人不可以數計華人皆曰此災異也考之典籍　叟謂海水三歲一周流波相搏地爲之震國語謂陽伏而地震張融謂氣開而地震其說雖爲前人所深信而未經歴騐終不敢决其是非歴觀近日報輩地震多見於歐洲各國而亞洲之日本亦常常有之數日前接得倫敦所發電音謂意法兩國　日遭災法之南境意之北境毁壞廬舍損傷人口甚多計意境斃至一千五百人誠非常之禍也而去年美之查立斯東省卒然地震居民避無可避防不能防以致數百里之間屋宇人民蕩焉以盡其幸存者亦皆風餐露宿無食無衣困苦顚連形同乞丐噫天災流行雖曰國家代有然何竟若此之甚哉聞之野老云地下皆有鰲魚支拄鰲喜聆木魚聲三日不聞則其性不舒必致揚　鼓　地軸一動全地卽爲之撼摇侈口而談一若身親目覩者西人笑之曰此眞夢中　語耳烏足取信於人攷西人載籍中言地震之故有三一曰氣動地氣氤氲彌綸無間若輪船上蒸汽然應用一千方尺氣力者多蒸若干方尺則氣力過旺水鍋必爲之炸裂而地震隨之矣一曰風動風雖無形而其力甚大偃禾拔木不足言矣甚至尋丈巨舟竟可吹移岸上連雲大厦竟可捲入空中其力豈可以意計者苟地下之風無端卒發地面能不爲之震驚耶一曰火動地下隨處有火山惟不恒透出地面是以平時無可揣測耳當其烟消火滅依然聲息全無若其吐燄之時則地必預先擊疉盖地下之火時時閃鑠縱横一旦其燄欲吐而無由則猛力所攻必至巨震火山多在日本及歐洲各境故地震亦彼處爲多也以上三說歐西博物士多曾詳哉言之而前二說近時曾有人逐加駁斥惟火山之說則皆深信不疑謂震後查看瓦礫堆中多有灰燼之蹟使非火山卒發安得有火焚燒其非模糊影響之談盖可决矣顧西人謂地震之形亦頗不一有被震而地忽墳起者某年新日郎地大震其地平沙壙野一望無垠無所謂山林更無所謂邱垤及災後視之則如穹窿然忽高起九尺許斯亦奇矣有被震而地忽淪没者印度嘉德省有平壤焉周圍五千餘里田膏土沃嘉木成林自經地震之餘行人過此惟見洪流漭瀁湯湯有聲昔之茂樹長林頃刻間已成澤國惟四面長堤百餘里壁立依然憑眺移時能無興滄海桑田之感歟且地或因震而移某年意大利國南加拉地方地忽震動一時間波譎雲詭石破天驚居人皆哀泣失聲麕聚待斃不虞事後居然無恙惟啓戸視之則阡陌遷移園林易所計四圍方廣二十四丈皆移至二里之外深林廣厦完好如初而方向與前各别矣異哉地或因震而裂歐洲有名城焉顏曰利斯龎未悉隷於何國城中市廛櫛比車馬雲屯日之方中交易成市一眨眼忽黄砂飛舞黑烟滾滾成團居民疑有火災咸狂呼曰走走相率奔至城外空地以兾保全性命遥望城中轟然數聲到處牆坍壁倒無殊銅山崩而洛鐘應未幾霹靂一聲大地忽裂成一縫男女三千餘口悉數陷入初尚問啼哭聲號救聲無何而裂者復合竟爾聲息全無矣其地震之不同如此或曰似此飛災在西國事所恒有不知有法焉能預爲之備俾免一網無遺乎曰奚而不有我聞地之震也其先必有預兆嘗觀西儒龍華民手著之書曰地震之兆約有六端井水本湛然無波清可見底一旦忽渾如墨水泥滓上浮是爲地震之兆一池中之水風吹成縠荇藻交縈無端而泡沬上騰有若前茶之沸是爲地震之兆二海面遇風波浪高湧奔騰泙　其常情耳若風日清和颱颶不作而海水忽然漲起洶湧異常其爲地震之兆三夜半晦冥天忽開朗光明照耀無異日中其爲地震之兆四嫩日烘晴仰見碧落忽有黑雲一綫蜿蜒若長蛇横亘長空久而不散其爲地震之兆五時方盛夏炭熾洪爐酷熱蒸騰揮汗如雨驀覺清凉拂拂有若氷雪冷意襲人肌爲之粟其爲地震之兆六苟平日六兆中偶見其一卽知地震將來行船者急爲收帆居室者速爲出避則雖大刼之至無可倖逃而盡人聽天古人之言亦豈欺我哉至火山之說華人未之或見咸謂事所必無然嘗閱郁滄浪裨海紀游謂臺灣番社中産硫之處地熱如炙時聞地底如怒雷激盪山 
 
 

Page 2

 
 
石岌岌　動崩崖倒峽之聲不絶於耳查硫黄之力自較火山爲微而地且爲之擊動則火山之在地下能不將全地震摇乎因閱意法地震之事而攷核及此精於格致者尚其有以教之 
[粤撫行期]  
　　新授廣東巡撫吳清卿中丞由滬乘招商局拱北輪船赴粤早登前報兹悉憲旌於初五日清晨六點三十分時馳抵香港中國所泊礮艇升礮二十一門港兵房亦升礮致敬旋有撫轅文巡捕官李少尉汝璠恭詣憲舟請安中丞隨上岸拜見港督及在港各西員至下午三點半時展輪而去翌日下午四點鐘後駛抵羊城想荔灣榖埠之間士女丰昌當羣喜福星高照也一 
[首犯正法]  
　　昨有川友函告云重慶民教滋閙一案當將羅寳之拘拿監禁劉制軍履任之後首將此案辦理定以梟首之刑新正初八日將羅在成都正法隨傳首至重慶懸竿示衆其助惡之人有一吳姓去秋在荆沙拿獲解往蜀中又有要犯數人須解往重慶正法云 
[杭郡考信]  
　　杭府縣已奉學憲行知縣試定於三月初一日府試定於四月初一日舉行大約院試當在橊花照眼時矣 
[甄别認眞]  
　　江寗蘇州等處書院甄别向在考棚扃試蓋以人既衆多非考栅不足以容也杭州紫陽崇文敷文三書院從前章程本甚嚴密甄别之期亦在考棚扃試近數年來　就廢弛每年甄别往往散卷殊不足以昭鄭重衛靜帥曾任浙藩稔知其弊下車後卽思　頓以公務頗冗未遑及此擬俟今年甄别爲始痛除積弊故去歲各監院屢次禀請撫憲考試均未批准今届甄别遂援蘇州章程借學憲衙門定於二月初一日扃試監院以爲時太促一切備辦不及請改試期靜帥遂改於初六日黎明點名扃門後出題盖戳酉刻繳卷是日三大憲鳴騶列仗到院點名至八點鐘始到齊撫憲考敷文居中藩憲考崇文居左臬憲考紫陽居右分三路用序進牌在二門下按次點名接卷之時以前一日所分卷票爲憑如無卷票不能接卷惟紫陽生童補到極多絡繹不絶故塡卷均經接去撫憲點畢後卽將餘卷并崇文餘卷隨身帶去臬憲亦遂動身許方伯帶三委員並三監院在内監塲迨封門出題時已午正矣方伯體念備至准改至亥刻繳卷繳時按卷給飯食票錢七十文此欵卽院中向有之飯食也塲内尚稱安靜惟撫憲定章敷文生坐堂上崇文坐東文塲紫陽坐西文塲條例雖嚴而各生東瞻西望未能恪守定章所帶抄手又招呼友朋談笑不止頗亂人意耳三書院題目列左敷文生題子曰温故而知新四章童題其使民也義至臧文仲崇文生題敦厚以崇禮至其言足以興童題在家必聞至敢問崇德紫陽生題景春曰公孫衍至是焉得爲大丈夫乎童題以不忍人之心至乍見孺子○是日敷文繳卷六百餘本崇文繳三百九十八本紫陽繳五百有零惟亥刻後大包封均先送去續有小包封三個因許友伯尚未出塲經監院再三清方始帶去撫憲已於次日委員六人在署認眞校閱諴經精舍甄别仍於初八日到院扃試學海堂聞擬在制憲行轅扃試尚未定見故考期未定云 
[茸城巷語]  
　　青蛙神俗呼爲猛將問之鄕老云姓劉能爲民驅逐蝗蝻捍衛稼穡故凡沾體塗足之輩尤信而奉之時屇春秋醵錢賽社紳簫巫鼓盈耳洋洋去歲雨暘時若田舍翁多收十斛麥咸頌神之佑我蒸民今歲仲春好事者遂迎大漯浜猛將神爲賽會之舉一時樵童牧豎采烈興高或則披髮持斧跳舞市廛夔足騰踔有若刑天或則絳唇朱貎爐爇都梁一步一拜頂禮空王更有吹簫挾瑟擊鼓彈筝洋洋盈耳能移我情以致神輿過處結隊往觀輕衫小扇之儔曳雪團雲之侣銅街十里幾於嘘氣成雲誠一年之盛會也○太湖水師仍由提標管轄統領李軍門新燕於本月初八日特來松郡拜會譚軍門碧理蓋商辦剿梟之事也○南門外大官紹塘久不挑濬淤塞異常負郭農田每苦旱暵近經各紳董聯名禀請開濬業食佃力一照向章已蒙批准行將以畚鍤從矣 
[皖水紅鱗]  
　　前署懷寗縣左堂徐定臣二尹被製造局工匠陳得才等毆傷身死一案早已紀諸報端客冬大憲檄委鳳陽府趙殿如太守細心訊鞫已有端倪日前陳六舟中丞牌示仰按察司將此案過堂覆訊隨經申詳撫署中丞復將前後卷宗悉心翻閱定以誤傷云○署懷寍縣范映泉大令邇因舉行縣試所有署中案牘暫由發審委員代理一俟試畢卽須照常視事云○每年二月初二日俗傳爲龍抬頭節各店皆於是日開張以符佳兆今歲適逢破日遂皆先期擇吉開張亦有改遲數日者○東門内府門口雙蓮寺當全盛時碧宇紅牆玲瓏璀燦大有曲徑通幽處禪房花木深之致行人過此咸指爲皖省第一叢林自遭兵燹片瓦無存近雖廟貎重新而五百應眞尚未一一裝塑所有善男信女了願皈依者祗能撮士焚香望空贍拜噫既已証果生天猶不免罡風之刦宜我輩凡身俗眼常此轉綠回黄也吁悲已 
[重申厲禁]  
　　婦女入茶寮蘇地久經禁絶近以日久復萌故智幾視令甲若弁髦致元妙觀前各茶坊粉黛蒸淫履舄交錯視滬北野雞流妓殆有過之吳縣馬漁珊明府訪間諭飭各處地保不准各茶肆容留婦女游行並出示嚴申厲禁意謂婦女入館閒坐無非鴇母曦媒爲勾引爲非之地大傷風化罪無可寛此後各茶肆如再容留店主堂倌嚴提懲辦房屋發封入官想明府嫉惡如仇素爲人所畏憚此示既出彼粉白黛綠之流尚其如鶴之避烟勿效雉之離網歟 
[刁徒好訟]  
　　去冬蘇人佘梯卿以博賭案發經前署蘇臬憲朱竹石廉訪嚴飭長洲縣王芸莊明府訪拿管押今正某日佘厚賂公差疏其桎梏隨卽遠颶明府聞之大怒比差勒限嚴提迄今一月有餘尚未就獲近聞佘脫身之後卽附船潛至金陵以徐某開塲聚賭貽累被逮等語砌詞控諸　江督署旋奉曾沅圃制軍批示行查而佘旋由金陵乘輪至上海意圖赴京控諸都察院衙門若佘者其亦訟棍之狡者歟 
[糧書舞弊]  
　　蘇省訪事人來信云蘇屬各縣冬漕例於秋成時勘明荒熟查核米價詳請藩憲核定設櫃徵收當開限之時必有數日每石減讓一二百文以期踴躍近聞常熟縣於去冬設櫃後城鄕各業戸類皆爭先恐後赴櫃輸將而漕書從中舞弊但將大戸收納一切零星小戸概不肯收令交經造書差代爲交納各小戸退而交諸經造經造一笑却之或再赴城納交櫃上依然不受城鄕迢隔往返遷延轉瞬已過開　之期糧書卽將各業戸之未經完納者鎖拿而去應完十千者勒索百千應完五千者勒索五十千必十倍之始饜其欲各戸無端受累控諸縣庭而差役復百計掯留以致冤無可雪刻已有秦某等數人赴省聯名控諸府憲矣本館按此事若確則該糧書之罪惡固屬無可推辭既云已經赴府訴冤則他日請觀太守讞詞不難深悉此中情僞也 
[袁江雜錄]  
　　二品銜湖北儘先補用道爽勇巴圖魯魏賡丞觀察督解剝船赴津於正月二十八日行抵清江循例停泊東土圩門隨於二十九日陸續挽提過閘迅卽出境所帶竹木雜貨間有與居民交易者○新授湖北按察使成竹明廉訪於正月二十九日行經浦上拜會各憲後卽解維南向鄂垣進發○二十八日爲甄别崇實書院之期漕憲因事未臨特委裏河廳王蘭生司馬點名監試○道憲以萬少雲司馬幹練老成智周慮　乃委合遍歴河工以便覆陳分黄之議司馬奉檄後卽於正月之初上赴桃源一帶聞當循舊河道而上直至雲梯關云○某甲衣冠楚楚向某僧院隨喜方丈僧疑其爲貴介子弟曲意承迎呼侍者以水烟進甲吸數口便大踏步出門洎侍者收取烟筒則已化爲烏有始知向所謂翩翩　世之佳公子　係梁上君子之流乃竭力追回解送保甲局請辦○積雪連朝道途凍結閒有消融之處益覺泥濘不堪某善士見之倡集青蚨雇工掃除行人大爲感激而夫工更得獲蠅頭誠一舉而二善備焉○正月二十八日初更時南鄕距城八九里之某庄戸被刼幸未傷人惟衣物財帛則已搜括一空矣盜風之熾如此誠淮甸之隱憂也 
 
 

Page 3

 
 
[流匪横行續述]  
　　常揚冐頭船每年初冬卽千百成羣散布杭嘉湖各屬有水之處船無不到其人打米捉柴賣糖買絮路徑盡熟光緒十年冬起游勇及哥老會入爲之蠱脅分股率領每起三四百人或二三百人假稱淮屬飢民揑有海州沭陽安東近地就食護照沿鄕勒索錢米每村動以數十石數十千相逼居民畏其强悍莫敢攖鋒故皆出米五六石七八石錢十餘千二三千不等如比受累已三四年十一年冬人數更多至嘉興境官弄西首盤踞民居掠物爲事鄕農與敵互有所傷又至海鹽境石泉鎭拔奪婦人首飾鄕人鳴鑼驅逐反被匪捉去幾人赤身澆水勒洋贖釋上冬浙撫衛札飭各府縣驅遣奈此匪愈聚愈多手執棍棒深村僻壤　不搜索前後數家强索米三四十石或百洋或百十稍不遂欲棍棒交下以打死相嚇餘匪擡石打門搶掠雜物遇有婦人便掠衣飾且每起有冐頭船七八隻隨行暗藏洋砲凶器裝載米石十二年十二月初一日流匪百幾十人由海鹽境沈蕩鎭經城外天寗寺至南鄕許油車等處初六日流匪二百幾十人由嘉興境薪傳寺至沈蕩西高賢浜内有匪數十人手執鐵鑲樹棍口銜尖刀擇空地操演夜宿樂安橋廟船放洋砲六七聲初七宿張　廟初八宿百步亭勒去錢米不可悉數初九至白傅亭十一宿横山廟十二至何家浜樓住織婦圖姦救者打傷六人有莊姓農人被掛樑上勒洋三元贖釋又有别股宿道塘廟約三百餘人又有二百餘人宿吕塚至石泉鎭其中著名爲首洪五潘竹山等自稱沭陽人宋義昌周文章徐大來吕天隆等自稱海州人十二月二十廿一二日有縣西北鄕數十圖紳耆具禀哭訴邑侯邑侯本愛民如子奈事大亦難判决嶼城鎭曾請營押逐柢出一二里仍斂錢給予無益於事各匪米石裝至硤石横頭米棧賤售棧中向雇匪輩打米無不熟識新正初三日又有安東縣匪首玉協和李子方等率三百數十人由硤石至海鹽境書帶里橋邊四五家毁門而入衣米什物搶掠一空佔宿大横山廟日練軍器夜放洋鎗火光燭天人聲鼎沸近山居民棉紗過年魚肉盡被掠去初四五六三日羣匪四出至崗稱劍關潜崑號夜河珠翌淡珍李果重等坊强索錢米遠近婦女　幼哭　四起十餘里中所被勒去不可計算不法情形日甚一日稍不如願刀棍相加甚至擄去居民施保慶姚德順俞福慶剝衣吊打勒贖雀祥生被割左耳蔡隆春俞福生刀傷尤重俞姓婦人被拔金穵兼受毒打塗遇拜年客人卽掠衣冠土民憤極麕集鳴鑼希圖驅散詎料該匪縱火焚廟持械迎打土客互死百有餘人衆匪蒼皇脫身遣有紅布盟單一方備列頭目姓名　王協和次王朝永宋開德李子方共三十六人餘不備錄併載年貌籍貫其中年最長者三十九歲最幼者一十九歳其盟序云今逢訂交之時叙桃園結義之風異姓　居願結仁義兄弟有患相共有祿同居既盟之後言歸於好如有自背盟訓者天厭之天厭之尾書光緒十二年十一月二十六日立等字其盟布聞已呈禀邑尊不知官府覩此喜耶驚耶鄕民生計　微耕本罄盡何以堪生城鎭紳富因尚無損於已均各袖手詎知此輩實係髮逆餘黨漸漸出頭官府畏事不理鄕農冬季稍有柴米而已金銀財寳本在城鎭勢必由鄕而鎭由鎭而城一發不可收拾安得膺重寄者不事空文認眞辦理飭各府縣要道設局匪到卽撥兵遣散并查明並無荒災借端擾亂爲首之人嚴行懲辦餘衆押令回籍庶民得安居否恐羣匪肆無忌憚海疆外患堪虞腹地内變交作公私皆不堪設想矣[  杞憂子來稿]  
[道憲客]  
　　德國皇姪孫里亞坡親王蒞滬等情曾登前報昨日蘇松太道龔仰蘧觀察特假滬北匯業公所於午刻十二點鐘時先派親兵前往揮壓并飭中外庖人備辦一切龔觀察所請赴宴者爲德皇姪孫外曁偕來之副叅某君及德公司輪船主駐滬德國正副領事官繙譯官其華官爲陪者上海提右營陳叅戎松海防劉司馬上海縣莫大令洋務提調陳太守法會審讞員新調貨捐周總辦翁太守新關洋務委員葛同轉英會審委員蔡太守道署繙譯徐沈兩司馬等赴宴以敦中外輯睦之道也 
[滬南大火]  
　　前晚一點鐘越三十分時居人大半已就枕　忽聞鑼聲鏜然繼之以人聲譁然知有變異出戸視之則見火勢炎炎然早已高燭雲漢訪之隣鋪始無外鹹瓜街大王廟附近某姓藥材行不戒於火該處巡防局保安會兩洋龍近在咫尺首先赶至汲水灌澆時則北風大作走石飛砂封　姨生性顚狂喜與祝融助燄雖經猛力撲救如以杯水沃車薪頃刻間烈烈轟轟蔓延而去致面西之文振堂書坊黄元泰襪店摧枯拉朽化作灰塵復轉西燒去豐泰隆南貨店恒源京貨鋪各戸至劉德豐釘鞋店而止迤北直焚至瑞泰烟店其朝東門面者南至施相公弄北至祥生和洋貨店兩面　焚竟成火弄迨至四點鐘時經人救息則店面住宅共計樓房三十餘幢早已一炬無遺矣當火發時城門洞開城内果育堂沈香閣道署縣署諸水龍無不爭先鬥捷飛駛出城總巡馮刺史曁各局委員次第督率勇丁前往彈壓道憲龔仰蘧觀察提右營陳鈺卿叅戎守備傅守戎城守營李千戎及廳縣各員或騎怒馬或坐安輿相繼至火塲分投照料咸目覩吳回告退始呵殿而回巡勇拘住搶火匪徒兩名想須盡法懲治也 
[花朝景]  
　　昨爲百花生日濃隂如墨擱住晴光而白社名流紅閨靜女無不輕衫團扇結伴尋芳邑廟豫園循例任人游覽一時樓臺如畵　管遏雲或薄鬢攏蟬共赴湔裙之約或鞋尖蹴鳳閒爲拾翠之游直至日下崦嵫猶是衣香絡繹誠一年之勝事也惜芸窓握管者盡日無聊不能集宇内名流爲花王介壽　良辰美景奈何天賞心樂事誰家院之句覺作踐春光正不第錦屏人芳心悵惘耳 
[質訊東夥]  
　　去冬有凌姓扭龔春橋謝新之二人至英公廨控稱兒子恩增被伊等勾引在南布私開永泰醃臘行虧欠銀兩兒子卽避匿無蹤當由英公廨移送縣中質訊之下將龔管押着謝帮同尋訪恩增以上各情當時已登本報前日縣署帮審委員宋二尹升堂覆訊恩增自行投案遞禀聲稱曾開永泰鹹貨行店中一切事宜由龔經理謝則係司帳虧欠之銀將各戸欠帳收回可以作抵惟尚被允大錢莊欠銀一百七十兩由龔經手閉歇後龔並不清厘以致交相逼迫龔供小的初在凌店爲司事旋於去年中秋節歇出經手帳目均已對明惟内有三戸共欠洋一百二十元劃歸小的至允大莊之一百七十兩並非小的經手况該在倒閉後已由小的追回洋一百三十元中秋後凌託徐姓經手沈爲司帳早與小的無干何得遽爾控告謝供初在該店經理帳目至上年八月交與他人小的隨卽歇出其中紏葛實不知情二尹察看凌所呈收帳摺隨卽發還謂此等帳目殊難作准本委不能追取爾自去清理可也恩增嘵嘵置辯二尹大怒着卽退去將謝交還原保龔亦着交保候示 
[學署失婢]  
　　前日上海縣中接到學署來函謂有婢女一口被顧榮陶等誘匿請飭稽查莫邑尊立出堂單飭差提顧及同黨之婦女三口收押候訊 
[清理積案]  
　　昨晨翁太守臨法捕房發落各案時着法包探將在押人犯逐起提訊分别交保或於下期解送公堂惟積竊不在此例仍行管押候比所有錢債案内之陳玉卿管押己久因據原告投案請追太守卽詰陳曰初八日本分府蒞捕房曾經詰問爾稱今日下半天卽有人調處明白現已届期如不明白爾當如何不妨從直供明陳玉卿初則含糊牽扯繼稱如不料理明白願甘懲責太守謂今日已是下期之下期並非本分府不留爾體面爾自願懲責旋喝先行掌頰二十下復訊現當如何陳稱求請公斷太守着將陳玉卿於禮拜二解案并着原告王泉芹將往來帳簿檢呈○昨報列劣婦受笞一案昨晨翁太守臨捕房將陳正林李炳詩顧陳氏等分别責懲外傳諭顧阿裕將妻領回管束顧稱朱實是拐子彼尚拐我伯父家妹子賣去太守謂何不早說今日辦伊帮摇船之非情節尚輕若伊既知情到案不供明欲俟俞雲祥賣人之後分肥此中情節較重故加重責顧又稱現在實無川資竟有來得去不得之勢尚乞恩施格外酌給川資太守卽着會捕局差顧阿營將男婦人等送交航船所有川資若干着赴公館具領○大茂錢莊空豐記猪　虧欠一案據秦炳釗呈泰來莊票銀一百兩太守卽給大茂莊先行領去所有朱友通王 
 
 

Page 4

 
 
永言等經手已收之帳着赶緊繳案對過各欠戸未付者現在三日限期已滿着分别出票提該店主等到案以憑嚴追 
[小樓吟飲圖題詠彚錄自序]  
　　余半牛豪氣木除恨不得如陳元龍臥百尺樓上而依人王粲作賦登樓未免悒悒歲戊寅孟春於滬北闢地一弓建樓一楹而又區而爲二規制殊小因卽以小樓命名樓既小則樓中陳設悉從其類推窗四望風帆沙鳥咸集雙眸間嘗與二三知已小飲其中意有所得輙吟小詩數章以遣興意自適焉夫君子務其大者遠者今獨恬然於一小樓知不免爲傖父所笑然老子云治天下如烹小鮮則似乎小莫能破未嘗非悟道之一端也友人爲余繪小樓吟飲圖既成和章疉至不一年裒然成集因思余初不樂自域於小人更未嘗小余殆所謂雖小道必有可觀者爰彚錄諸君雜投篇什而付之手民或者巾箱小品亦足以小贈同人而余不敢小視天下人人或亦不小視余此則區區之志馬耳[  光緒十有三年丁亥仲春小主人王恩溥松堂氏識]  
[浙省撫轅抄]  
　　二月初五日通判秦大奎禀知順直賑捐局委勸寗属賑捐差叩辭○初六日試用縣丞馮端燮禀知在部領憑來省禀到 
[蘇省撫轅抄]  
　　初八日藩轅牌示照得常熟縣典史查有庠丁憂遺缺有候補班前未入董敬輿堪以請補候補縣吳其芳禀知奉撫憲委解書進京王銘吉禀知奉委赴太湖籌辦保甲差沈慶雲禀謝請補靖江縣縣丞缺○初九日候補布庫大使張篤銷帮辦江震絲捐差分發江蘇海防新班從九品湯毓楙巡檢馮秉智均浙江人俱禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戲反送窮文并序]  
　　鄕俗例以正月五日凌晨以燈一花爆一翦紙作婦人狀五取竈下土承而擯諸大門之外曰送窮神蓋昉自昌黎韓子顧家家競送是　窮神之多也予重感神之被惡名見逐於人勢且益其妄也反其意而迎之亦使窮神得所棲止無久露處庶炎凉寂寞之中别結一重香火因緣乎其辭曰○維光緒丁亥之年正月五日黄子曉松謹以香花金褚迎告於帝鴻氏之窮奇舜祖窮蟬有窮后羿文王時之窮民曰惟神穴居之下屈躬而處揆厥名義職此之由昔在洪荒之世或以不才見稱或洎神身民族不著于天潢迨至有夏神恃善射自沼其國及周之興文王養老而神獨以㷀㷀無告被聖人先施之仁政縱觀神聖帝王以來神卽雜出乎其間其所由來者遠矣自　厥後人或因此而反本士或藉此而見節義詩人或坐此而少逹雖獨善其身得喪各有不同而其爲君子所固有則一也方其長年矻矻思抱一經以致用而愁無聊賴甚或父母不以爲子此虞卿所以著書而阮籍爲之痛哭也嗣是神以好大失居身無所入思欲入匿蘆中恐見疑于漁父僦居深巷又難禁夫雌風不得已寄人檐下聊謀卒歲孰意五日爲期主人下令逐客如宼之追假秀才之人情作巾幗之狀貌承以灰燼屏諸門墻至使窮神立錐無地上碧落下黄泉盡日之力而後宿焉豈尚口之所致與抑御之無術而見嫉於小人之濫者與雖然神非措大也當長途欲暮之日容或無歸而山水交盡之秋究不失義又况日紀月次兩曜容有剝復之候而分定不損雖窮神又何憾焉乃爲迎神之曲曰噫嘻神兮終　逐逐胡爲而忙去家千里豈欲效張騫之尋河源也其無乃見偪于孔方人日之前居處不遑家家如子思之摽使抑何世態之炎凉予既悲神之無復之兮乃躬　於道旁焚以蘭膏奠以椒漿嗚乎神兮亦可釋虞翻之憾謂天下有一人知已焉曰太原之王孫字曉松而氏黄 
[上海三馬路與昌恊賑公所陳竹經募山東直隸賑捐二月初五六日第五百六十六十一次清單]  
　　塔册浙杭萬承志堂經募敬衆洋十元○新册江西贑州府署同人經募張靖波助紋銀八兩方氏求足疾全愈助紋銀四兩另四分趙氏求生孫助紋銀一兩傳河氏助洋十元佛臨洋四元林氏求子洋三元無名氏洋二元鎭記洋一元西河毛氏錢一千衆善堂錢十二千文蔣伯捐錢三百文祝臣錢二百文載幼珊錢一百文以上十三戸共來洋十三元紋銀念六兩一錢申批見規銀廿七兩二錢九分六厘由乾昌局來一新册蘇州萬和莊經募無名氏洋二元○籌册葉謝大德典衆友酒配移賑洋八元畝居黄敦大堂黄無力子漸芳居張不留名有心人無名氏延益壽諸事順遂四季康健歲歲平安十一各洋二元以上十二戸共洋三十元○新册七寳高崧生先生續募求父親明目建體高洋一元惜隂書屋梅洋一元共來洋二元○新册本埠董玉展洋一元○　　支塘吳闢客洋洋一元又募無名氏洋三元補過子洋三角項存心錢四百文敏　室錢二百文吳杏香錢一百十文以上六戸共洋五元由永義昶局來○塔册葉霖生任銘甫施安高少云徐寳記無名氏徐玉德黄鴻泉八戸共來大錢八百文○寗波府鄞縣致和堂張續助洋五元南邑鞠澹庵病愈完願洋五元蘇州葛祥之求女痧子全愈先將藥資移賑洋一元山邑正　堂俞求興姑桂生種花平安洋一○本宅桶捐外國紙包洋一元雙皮紙包洋一元　銅洋二元散錢二百文○嘉定有心無力人洋二元上海大隆號州沙丁永泰合銅洋三元邱宅保平安洋四元稽善堂錢洋三元無名氏銅洋一元吳敏甫銅洋二元章善士助水晶石一塊清江浦沈天和信局轉寄政大源信局交來寓東亭歸清河譙國氏求國氏求飲患速愈洋一元○兩天共收英洋八十五元規銀廿七兩二錢九分六厘銅洋八元錢一千文水晶石一塊合併聲明 
 
 
