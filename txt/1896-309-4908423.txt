# 1896 - 309 - 4908423

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月㾗碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世烟緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[論俄國調兵事]  
　　昨日本報載數日前俄國又調兵船至太平海計大鐵甲船一號頭等快船六號二等快船兩號水雷快船兩號砲船六號水雷輪船七號按太平海中俄國兵船本已不少兹又添調許多不知是何意見至俄國陸軍之先後調出者數亦甚多每次俄國商輪船之至琿春者必帶兵士數百人或數千人目下滿洲境上共集俄國陸軍十六萬五千人琿春及附近諸處另有十一萬二千人都計俄軍之在東方各處駐紥者二十七萬七千人紅十字會中人更汲汲焉預備醫院各營皆以竹支搭一望如林海陸兩軍皆有躍躍欲試之狀有客見之就執筆者而問焉曰敢問俄軍之出是何居心豈欲耀軍威於海外乎抑果將一試其兵鋒乎執筆者曰軍情秘密豈旁觀者所能逆億而知以意揣之殆將與日本有一塲戰禍矣攷俄之疆土跨有歐亞斐三洲亞細亞洲中中爲大俄爲强日本蝨乎其間祗彈丸黑子耳乃自中東一役日本旣得勝算迫中國以割地償金中國俯首下心重聯和約俄與中壤地相接日苟於中而肆其封豕長蛇之志安在不有礙於俄俄國西卑利亞鐵路告成他日商之中朝中朝未必不肯互相連接日人苟横梗其際俄人必大受厥虧而謂能隱忍不言自甘退讓乎况俄之窺日蓋巳洞若觀火矣日人自得中朝償金而後國庫頓裕得以添製兵船核定十數年中或由本國船隖製成或定自英國著名之廠合水霞鐵甲各種多至百餘艘一旦告厥成功水師之力遂厚向之欺侮我中國者難保其不轉而欺侮夫俄人俄人心高氣雄豈是甘居人下者此所以必亟籌戰備與之一决雌雄歟且日本地居温帶之間一遇隆冬民人輙形瑟縮俄國則地處極北其人風霜冰雪久已慣嘗迨至今歲冬天琿春冰凍已堅日船無從駛入俄人乃雄師大舉直擣日邦或假高麗作戰塲就近與之鏖戰日人事事落後俄人乃著著爭先兩軍交綏誠不難拭目而俟也客曰俄人之備兵如此其急日人豈不能綢繆未函厲兵秣馬以應之曰日兵豈俄人之敵其所恃爲奥援者帷大而且强之英人耳顧愚以爲英而苟助日人法人必助俄而抵拒於何徵之暹羅湄江之地法與英曾劃分疆界訂立約章今者俄事方殷而法人巳與暹羅無端齟齬試觀昨報所紀加底一案其事甚屬細微而法廷遽電飭西貢法員謂日後不免以兵戎相見且詢以西貢一埠可調兵士若干彼蓋明知俄日交鋒時法國斷不能以局外之人顯然助俄以攻日而日得英人之助勢必其燄愈張因於暹羅先發其端使英人顧及交界地方未可安於緘默必致成師而出與法爭持英人旣巳用兵於暹卽無暇兼顧夫日日人一旦陡失長城之倚區區雞肋豈足以當百戰百勝之俄人此其籌畫精詳卽諺所謂調虎離山之計也抑法與德目前仇怨雖泯其心久蓄猜疑使法旣與俄人相連而德不出而助俄之力是德法兩國猜疑必益滋深去年力索遼東時法德旣與俄互合今者俄苟有事法旣暗中匡輔德豈能袖手其旁日已失英之腹心俄復得法德之指臂試問有何畏葸而尙不敢與日交兵乎雖前報紀洪文卿少司馬在俄國陛辭時俄皇面告以此後斷不輕用兵力然彼時日本尙無甚舉動俄人自可持盈保泰獨據雄封今者時異勢殊日本大有雄視亞洲之勢俄人事多掣肘尙烏嗵事事甘讓人先耶總之日本於戰勝中朝之後安於故步當不致惹人之猜嫌日本而必欲逞我雄强也禍患之興正未有艾不知日人其亦見及否耶 
[細柳軍聲]  
　　前報紀駐紥蕪湖練軍哨弁胡把戎奉委署理城守營篆務兼請升補等因兹者蕪湖采訪友人來書云此事已中皖南鎭李壽亭鎭軍俯如所請并代咨督撫兩院所遺駐蕪練軍哨弁改委鎭標候補守備李錫侯守戎接帶已於本月初八蒞蕪矣○精健營統領韓止雲軍門奉委接統皖省馬步全軍所遺精健統領暫委右營管帶沈副戎代統兹聞此差已由福少帥檄調長淮水師統領趙子榮軍門金凱瓜代遞遺長淮水師三營統領以現帶精健營沈秀川副戎調辦兩君奉檄後同於本月初十邊乘某輪船抵蕪湖沈君因所部右營全隊先於初九日馳至遂督令進駐江干大營趙君則因行色怱怱抵埠後立乘一葉扁舟順流下駛入裕溪泝淝水而達鳳陽某處營中辦理移交諸事俟彼處事竣然後輕舟返旆大約二十三四日卽可捧檄蒞蕪沈君亦俟精健營事宜交代清楚再赴皖北長淮接統水師按皖北由宿州靈璧下至鳳陽泗洲渦陽壽州等州縣濵臨長淮綿亘數百餘里中每多萑苻不靖是以設有長淮水師三營仿長江水師營制每營設立杉板船若干艘分防各汛地特長江水師以湘軍改爲制兵長淮則仍用淮上子弟並係駐防行營耳 
[蘇州官塲紀事]  
　　正任長洲縣王雲莊大令前因政體違和請假調理上憲委張大令德迪暫代現王大令已占勿藥於十六日詣轅銷假署藩憲吳方伯於下午懸牌飭令回任○婁縣張明府紹文因病出缺吳方伯於十六日牌示以海防先知縣屈泰清請補又金壇縣胡大令於上月病故吳方伯以海防新班先知縣鄭鍾祥請補亦於十六日懸牌○學憲龍文宗將次按臨蘇州府桐太尊飭府照磨湯二尹往江陰迎接○學院提調差向委總捕同知今因劉司馬公務繁冗上憲委前署蘇州府林太守文炳接辦已於十五日下札矣○升任安徽巡撫鄧小赤中丞本擬交卸後卽日啓行現聞尙須部署一切故改於廿一日先赴申江然後乘輪北上○原任刑部尙書潘文勤公之德配夫人在京仙逝其靈柩由公子輩扶歸珂里於十七日抵胥門外官碼頭紳宦之往祭奠者踵相接甚形熱閙○前署松江府楊太守峴於上月十一日在省仙游公子輩擇於本月廿七日領帖廿八日舉襄想屇時素車曰馬定有一番熱閙也 
[漢皋解佩]  
　　據訪事人題襟云鄂省創興武備學堂兹聞已擇就城内王府口左近地方起造定於本月初八日開工上月廿九日係漢陽縣二覆文題來百工也至諸父昆弟不怨露似珍珠月似弓賦以題爲韻詩題賦得丹烏羞白鳥得羞字五言八韻七律四首秋聲秋興秋思秋色不限韻本月初二日揭曉案首盧湘定初四日舉行三覆云○上 
 
 

Page 2

 
 
月廿八日臬署放告之期當堂有大治縣開藥店人楊姓及蔡甸高姓等控其分防司官若干事當將原告照例收管矣○鄂省平糶局本爲内地荒歉而設刻下查得四鄉早稻豐收窮民果腹有資毋庸仰官平糶前日省憲已將該局停止執事各員業已上轅銷差矣○駐防黄州蘄水之武勝中右兩營及武剛中旗大憲已委李刺史徵棠前往督同遣散各給恩餉一個月俾赳赳者爲回里之資因是若輩均卸甲棄戈歡躍就道○湖北候補府劉太守翰翔兹奉憲札委辦沙巿牙厘專局當卽上院禀謝行期尙未聆確刻下通省厘局人員大加更動想調劑中寓甄别之意也○武勝左營向紥武昌城外塘角地方兹憲委張二尹南瑾給餉遣散因查係湘中子弟故委統領張軍門慶雲押解回籍已坐官輪上駛矣○漢鎭緝捕局憲傅竹湘太守芭孫兼理漢防營務處太守精於捕務部屬弁勇人等時派往外間以訪拿會匪游勇爲事故凡有宵小奸徒青皮地棍不敢冐充營勇名色向各熱閙塲中收索陋規遇事招搖者一經太守所聞立拿懲辦然猶未忍不教而誅頃又出示諄諄告誡俾若輩早知警懼云○劉二胖子者又名玉香湘江人也前年曾入天津營伍遣撤後無所容身遂流落與哥老會友結爲黨羽謀行不軌曾經駐津之方軍門訪拿在案兹劉因天津不能匿迹乃逃避來漢拜幹役徐某名下爲徒遂在漢陽南岸嘴坐方坐方者職司一方捕務之謂也留在假邑入余春林處下榻又時不安本分讓成事端爲衆指摘徐役恐禍及於已禀明邑尊薛大令收入卡所日前方軍門由津移節來鄂卽在塘角營帶升字營察知該匪現來漢渚遂會同緝捕局傅竹湘太守立派親兵人等往將余春林拿住訊知該匪已押在漢陽縣署軍門歴備情由請縣解送臬司審辦該匪過堂初尙刁供後因熬刑不住哄出實情並稱有某某等五名在此匿跡皆著名會匪也現已收禁俟將所供菲黨拘案再行治罪云 
[潤州雁字]  
　　鎭江訪事人函稱鎭江營叅將調署撫標中軍叅將鄭叅戎國祥於日前赴松江恭祝江南提督譚宫保之太夫人壽辰畢十一日午後乘怡和吉和輪船駛抵京口斯時標下各營均在江干排隊鳴鎗以迓叅戎隨乘輿回署○新米近有上巿者每石售洋蚨三元六七角中色米亦比去秋爲勝據鄉民云今秋收成可得八成從此茅檐蔀屋童稚啞啞婦子嬉嬉人語中含樂歲聲此境可預卜焉○金山河源大柴篷有溝壞焉蓋以免宵小偷竊及種火諸弊也一水瀠洄因風起縠岸上離離秋草一望如茵月之初十日某姓子往覓蟋蟀俯身蹲草中不虞上重下輕跌入溝内以泳以游求濟不得適柴篷夥某乙經此瞥見急用篙援登彼岸則已目瞪口呆不省人事灌以湯樂逾時始甦立雇人用門板舁送其家未識能痊否○七濠之北有地名大村者一小巿鎭也附近有木橋地當孔道過客如梭近因年久失修橋樑日就頽圮一日有鄉人某甲過此見一木散落河干勢將不利於行路遂不憚間諸水濵意在爲補苴計無如木已腐一舉手分爲兩截適有乙丙丁等三人灌醉經此見甲持此斷木誣以拆橋甲力辯詎醉漢不分皂曰揮拳不巳甲創深痛鉅請人舁歸家中傷勢日重刻又聞乙等自知爲麴秀才所悮願出資延醫療治以息訟端云○南門外有某甲者本城人也向以犁雲鋤雨爲生娶西鄉某姓女爲童養媳雖諧鳳卜未訂鸞交媳年花信蓮鈎纎小不能井臼操勞甲不甚愜意常虐待之牀頭人由是鬱鬱每有遇人不淑之意月之初十日不知因何又遭藁砧鞭撻婦忿甚伺甲出竟以尺組了却殘生迨甲歸來則香魂一縷已從來處來去處去矣次日媳父母糾合娘子軍蜂擁而來大興問罪之師和事老出爲排難許以從豐棺殮○近有一種少年好以衣服表異於衆無論長衫短衣不中不西悉用狹領圍於項下兩袖短小如竹筒鼻上加西式眼鏡三五成羣顧盼街巿甚有以藍白棋文縐布作上下衣者在滬上司空見慣原不爲奇不謂鎭俗亦踵行如是甚哉習俗之移人也○某甲向在某雜貨行爲夥初與某婦姘識露水因緣眞如伉儷不意甲厭故喜新復效陳平盜嫂遂與婦絶婦忿甚從該行後進穴牆而入欲得薄倖郎而甘心甲早集三四人揚言將以麻繩綑縛吊打婦懼而遁追至蒜山下婦潜入某姓室内甲候於門當時行路者駐足而觀愈聚愈多後經人排解甲悻悻然去 
[鳩江月影]  
　　蕪湖訪事人手畢云駐防精健左營與攔江磯精健右營對調迭紀前報兹統領沈繡川軍門知前派哨弁先率兵丁來蕪修葺營房業已壁壘一新該軍制額每營三百名除先來一百名餘卽軍門督率自省掛帆下駛本月初九日抵蕪當泊江濵俟軍裝行囊卸清後排隊進營軍門因遍謁地方文武各官云○署太平府文舜臣太守奉藩憲檄委查勘本屬秋成因自郡城出城先勘當塗各圩次入蕪湖北境初八日朱蕙卿明府赶往郊迎在縣署襜帷暫駐聞卽接查蕪邑之南鄉及繁昌合境收成以便據實詳覆○皖南總鎭李壽亭軍門自宛陸乘舟於本月十一日節抵蕪湖標下各弁兵排隊出境恭迎軍門分别接見隨登岸在西湖池防營内小住一宵翌晨趁輪前赴折門晉謁劉峴莊制軍然後回蕪校閱蕪采營以及練軍保衞各營○江口洋碼頭藩姓飯店往來之客良莠不齊被保甲局訪悉有容留匪類情事當經派勇將該店主逮案押候懲辦該店房屋發封○初十晚九點鐘時北門天曹廟傍某姓烟館遺火肇禍當經各洋龍赶到灌救而一刹那間竹籬茅舍八九間已盡付刦灰矣災後積善堂董查悉各户皆窮苦小民因挨户各給蘆蓆俾得聊蔽風露○陳二家校書才喜蕙質闌心妙解回文之字柳眉杏靨幾同解語之花一時選艷芳叢者得其一笑一顰不啻羣玉山頭瑤臺月下如遇天仙化身也常州程某與之縫綣最深一日不見便覺意興索然卽相對羣芳終不如意中人可老我是鄉甘爲情死因是同院知程所屬之專常賡除却巫　不是雲以誚之程本覊旅一時情之所鍾未暇計阮囊羞灘日久漸非前此之揮霍於是刺骨冷語擊壁時聞窺之卽向之願欲以賤名常達聰聽者至是居然踞上座下令逐客矣程不勝其慚一夕獨坐寓齋燈小如豆時正新秋玉宇無塵夜涼於水階前微有秋風掃籜聲欲待倚枕則愁思百疉越上心頭不覺因愛生痴因痴生怨遂調阿芙蓉一盞和酒吞之自以爲人生惟生别離最難堪耳今乃爲梁武帝之捨身或者得生忉　天一了此未了之情債不悔也夜漏沉沉不知何時泉臺獨步次晨已日上花碍門扃未啓寓主叩之不應問之無聲遂破其門入視之身如冰冷矣回顧桌上有書一封係服毒時所作以遺其同鄉之交好者衆悉情由當卽爲之棺殮電致其家家人聞耗巳於日前趕到立赴河口司控告吕仲光少尹立卽籖提龜鴇到案分别笞責押候詳請究辦○蕪湖自丁丑開設通商口岸後壬午之歲卽有西商在江灘陶溝以下購買基地一片作爲租界旋察得蕪地只内河一道巿面較小地叚雖經租定而至今未築馬路未造洋房乃近日日本商人到處大張旗鼓因來蕪謁見英領事官商議欲在所買基地上轉賃若干丈尺興造繅絲織布各局廠云云朱知英領事作何辦理也先是日商田中號在蕪設肆售賣東瀛雜貨亦旣有年生意不少後海上有事該商收號航海回國今又捆載而來復開巿面與鳩江人士相與叙舊雨之歡焉○向來新榖登塲鄉農咸糶米易錢爲秋收冬藏之計今歲先有偏災收成巳不十分豐足加以近日銀價非常提漲本洋向抵換銀八錢幾者今巳漲至九錢零鄉民售米多要本洋江北尤甚因是錢儈一經壟斷鄉民不顧挖肉補創又錢價亦較前稍漲以致米巿呆之又呆近聞粤東豐稔可以不須購米江南故巿面遂同歸於寥落云○客有自宛陵來者云近日訪郡及水東鎭等處又有匿名揭帖張貼通衢類皆誹謗教堂當經宣城縣朱道生明府查悉立卽禀明鎭憲李軍門府憲桂太尊會商撥馬步隊若干就教堂外周歴巡察見有形跡可疑之人立卽驅逐一面派差密拿匿名揭帖之人旋經拿獲湖北人測字某甲研訊並未繕冩此帖如不見信可對筆跡然人言鑿鑿皆指伊所爲一時將測字者拘逮幾遍讞問皆無實據又不便放遂均押候訪查虚實再行發落惟帖内所指毁堂之期現已過期仍無風鶴可見本屬無稽小民妄逞訾議不顧重輕耳目下郡城天主堂一帶色少行人巿面安靜居人前聞謠傳不敢高枕近亦帖然　　　一 
[斗秤四誌]  
　　牛莊訪事人雁帛云初三日午後厘局奉軍帥扎知委派毓瑛會同辦理營口斗秤捐事關道憲因將稅務司英領事照會電禀軍帥初四日申刻接回電云已據情電達總署矣毓瑛着遵電撤省營口自揭示後小糧房及河下火輪均開斗惟油坊等家卸地糧石因各小船不肯開傍南岸仍無交易每防廳奉道憲札委傳大會衆商妥議辦法現尙未禀覆蓋平巿集向例賣主每斗出錢三文今則添抽買主三文 
 
 

Page 3

 
 
每斗共抽捐錢六文已較告示各抽二文共捐四文定章多抽二言詻外城名爲多减少增統歸劃一實則於向收之外加抽一分倍於舊數秤捐向無此名僅有秤子兩錢皆由賣主所出領有盛京户部秤帖每年納稅數兩今抽百分之二若在鄉鎭巿集每月六期交易有限尙易遵照營口則百貨薈萃動盈千萬華洋貿易非若上海有租界可分人同一門貨同一棧孰華孰洋孰捐孰否持籌者雖精會稽亦恐難以分别大憲爲籌餉起鎼與其另立名目曷若酌加厘捐一創一因難易迥别 
[四明秋雁]  
　　甬上訪事人寄字云寗郡城廂内外之米棧米鋪所用之榖皆由鄉間販來往時下鄉無不捆載現洋現錢近因有盜刼航船之事該業下鄉之船恐爲盜所垂涎而又因噎廢食於是合業公議日前發出知單邀集四鄉牙手尅期來郡在郡廟聚議嗣後下鄉榖船一概不裝現錢現洋各憑本店小票使用以免後患○寗城萬壽寺内兩廊餘屋出租木漆兩作内有阿交者挈眷同住其間妻某氏先與住持僧厚生結歡喜緣後與廣東某甲有私甲妬僧將捉之氏巳聞知其謀而心不願絶僧往來因銜之未告某夜僧至入室求歡適有賭局氏卽誘僧入局正在呼盧喝雉忽甲懷利刃闖入驀見僧手持雞樹子與人爭勝負未决遂變計卽以捉賭爲名上前拘僧僧亦孔武有力以爲此不犯法不肯相讓與之鬥毆喧嚷之聲　於户外該處地保恐深夜釀成命案連忙赴縣呈報楊邑尊立卽飭差馳往甲巳遁逃僅提厚生及阿交夫婦到案各予掌責押令阿交出屋不准再住並諭該僧暫時卓錫俟有妥僧接手再行驅逐○府署張某同大橋頭荳腐店阿悅於十二日清晨因事雇船下鄉連夜開回至江東新河頭相近白骨橋地方突遇盜船盜黨九人持刀入見係空船無物可刼遂剥張與阿悅身上之衣以去少頃有韓嶺巿某姓滿載箱籠什物挈眷將往上海船至該處亦被盜刼某姓遂不前進候至天明赴縣報案不料盜分贓後有四盜於十三日黎明時過新江橋巡捕見其形迹可疑上前盤詰盜心虚卽棄包袱飛奔捕吹號呌四面兠拿獲陳汝才一名餘皆被脫包袱内有火藥刀械併衣飾等物始知是盜當經捕頭華生飭送縣署楊大令提案鞫問供詞游移不肯吐實現發自新所管押再行訊辦○八月十二日爲寍城夏桐甫太史之母陳太夫人五旬壽誕因性喜佛欲爲佛事供養太史乃假天寍寺藉午花爲祝嘏是日合城官紳均往拜祝輿馬喧闐十分熱閙 
[章江印月]  
　　江西訪事人遞到木樨香云經訓書院山長皮鹿門先生湛深經術箸作等身兹聞已刊之書有孝經鄭注疏古文尙書疏證辨正經訓課擬作師伏堂駢文共若干卷其待刊則有尙書大傳疏證今文尙書考證鄭志疏證師伏堂詩集文集詞集等類又百餘卷近經肄業高才生夏鑒臣孝廉代刊尙書大傳袁清舫茂才代刊今文尙書考證將次竣工○某甲有妻年方少艾綽約多姿被赤膊鬼引誘託名出外傭工因至楊姓薦頭處薦往某家未數日卽自辭歇私往井頭巷某臺子作皮肉生涯甲岳微有所聞向壻索女甲同楊姓尋至某家始知氏已辭工不知所之尋覓多日始知在井頭巷用見氏紡綢衫褲妖冶動人扭之不肯回家蓑衣毆之甲面肋俱傷臥地不起未知有性命之憂否○江省賭風本重加以外來賭棍乘機引誘賭風益熾近有湖南某革生避案來江賃寓章門口燦蓮花衣華雲錦始則結交官幕出入衙門繼則引誘紈袴聚賭抽頭終則效湖上李苙翁　徑招致妖冶自則在旁點籌一時受其害者指不勝屈現已囊槖充盈大有改名朦捐指分江省之意果爾則官塲又添一闊綽賭臺矣○蔡燕生太史鄒殿書部郎創設江西内河小輪六艘拖帶各船過湖分駐省城饒州二處名曰福康公司六月十九日已開張試駛本設三六九日期次第開行嗣因風氣初開不無齟齬近始於七月初十日得由省西而吳城而湖口而九江雷轟電掣絶迹飛行二十五日定期三五八日省城所駐飛渡利濟穩渡三小輪按期開駛不悮 
[祀典矞煌]  
　　杭州采訪友人云八月十三日爲致祭武聖之期先由仁錢兩縣主呈送祝帛撫憲鈐篆是日四鼓杭州府及兩縣主先在吳山關帝廟伺候飭令將祭禮備齊洎鼉鼓五敲廖中丞命駕遙臨入官廳小憇隨更衣行禮府縣各官以次陪祭比竣事則巳東方破曉矣將軍吉仲帥另在梅青院致祭陪祭者爲理事同知鍾司馬○十五日仲丁釋菜之期例應致祭先賢朱文公公之祠宇建於西湖聖因寺之西一切祭品由賢裔承辦先期命人將殿庭上下洒掃清潔堂上供設羊豕及籩豆之屬堂下陳列樂器一如文廟之式次日清晨賢裔齊集祠中司禮樂者俱於三學生員中選派杭州府委府學訓導陳廣文恭代主祭廣文駕臨後各生衣冠濟濟迎入官廳暫坐廣文隨更換朝服朝冠堂上下燈燭輝煌引贊生導引就位賢裔在旁陪祭一時鼓樂齊作歌詩六章初行上香禮復行獻爵奠帛讀祝諸禮三獻已畢然後徹饌送神飮福受胙廣文退入官廳更衣回署賢裔乃邀請各執事生在殿側飮福酒至三點鐘時始散 
[上海官塲]  
　　卽補鹽塲大使李劼人鹺尹鴻勲日前因公蒞申分詣各當道拜會○華亭縣葛江村大令培義日昨過滬繫纜北巿觀音閣碼頭上岸入城至各衙署投刺○分省補用直隸州蔡麗勛直刺其銘原籍江右昨日蒞申僑寓全安棧内一昨分赴各衙投剌至上海縣署經黄大令迎入花廳茗叙鄉誼良久乃出 
[出殯盛儀]  
　　江南製造總局總辦劉康侯觀察之德配逝世後擇於昨日舉襄道憲以下文武各官員均往湖南會館弔奠至鐘鳴十下排齊全副儀仗迤邐至南巿豐記碼頭登舟就道各官及滬上各營勇咸至碼頭恭送 
[賭棍又來]  
　　前有著名賭棍迭次犯事之李少亭卽陳老八瞻敢揑造壽春鎭郭寳昌軍門信函致道署黄觀察請辦蔣以堂霍樸雲馮海三韓鴻藻等當經黄觀察訪明被誣釋放旋蔣等訪悉爲李揑造被誣赴道轅禀求究辦一面由韓鴻藻扭獲李少亭羽黨渾名活閻王陳立齋卽張振生一名解縣訊問屢紀本報現在蔣以堂等以李少亭仍來上海招賭誘騙復聯名赴道轅投遞禀詞請飭上海縣比差限提嚴辦 
[流氓肇事]  
　　前日某西人至浦東唐橋火油棧前遊玩有流氓數人無端尋釁將西人圍住兇毆致失帽一頂及零星各物所帶往獵犬一頭亦被擊死西人回訴本國領事卽據情照會江海關道請爲究辦昨日黄觀察札飭上海縣黄大令簽差提地保至署審供著交流氓聽辦 
[槍親被剌]  
　　寗波人某甲家於八仙橋左近文定同鄉人某乙之女爲妻屢次商請擇日迎娶乙索財禮過奢以致好事多磨遷延數載迎者甲知女在新閘烻昌自來火廠做工因於前日邀同胞兄及戚友五六人雇定小轎樂工至廠前守候見女工畢提筐而出卽納入轎内飛步奔回事爲女母所知告知廠中各小工糾約數十人各帶器械追至萬香樓左近將女奪回並扭住甲及其兄出利刃連剌數下戚友駭甚各自歸家甲等宛轉呼號經地保及巡防局勇舁送入城投縣請騐不知若何了結也 
[罰洋修栅]  
　　大東門城内天泰銅器店收買小竊褚阿金所偷徽寍會館棺上銅圈案發經總巡鍾守伯明府罰洋四百元充作善舉禀呈道憲經黄觀察批令上海縣督率五局巡防委員估勘城内街巷各栅欄將此欵作爲修理工費當由大令知照各局旋經東局王君經畬南局張君毓麟西局樊君恭振北北孫降皋中局楊君建珍分别估計東局管栅七座工料五十六千四十南局栅欄二十三座工料八十二千九百八十六文西局管栅十二座工料五十七千三百北局三十一座工料七十四千六十文中局三十八座計八十一千四十八文開具清單禀復道憲未識黄觀察如何批示也 
[上海縣案]  
　　朱錦文控朱蔡氏私贖家産等情上控後經蔣刺史審訊因朱錦文之子雲江供胞兄鳳鳴有病未到翌日鳳鳴投案供父親錦文有嗣産田四畝零分二塊田單抵押在外被朱蔡氏備價私贖現祗存一畝三分多沈全全雖係朱蔡氏之夫焉能冐頂姓朱求斷給質之朱蔡氏供丈夫全全原姓是沈承繼朱姓親族咸知錦文並非朱姓嗣子應求准贖管業蔡煥英供妹丈全全嗣與朱姓得受抵出田二方二畝二 
 
 

Page 4

 
 
分一方二畝三分一方現經胞妹備價贖回無如錦文等覬觎田價目下昻貴每畞四五千之鉅因此訐控求請恩斷刺史謂兩造所供似有敬繼之意姑著各檢方單繳案候再核斷○法公堂請關提匿跡蘇州之拐犯强阿寳已經移提到縣前晚蔣刺史審訊强供做洋鐵店生意前向近鄰張隆慶之妻借得金飾一件質洋八元因經張逼索故同張妻至陸家行顧毛大家借洋洋未借著因又到蘇州另尋法子張妻卽回夫家小的並不誘拐刺史判强重笞二百板枷示頭門一月顧無干省釋○前據鄉民葉大觀控胡阿土糾衆拉人等情經蔣刺史審訊於前晚蔣刺史補提起阿王到案供本邑人年二十有七在南巿開蔴繩店父親國明曁兩弟俱住塘口鄉下日前回鄉路見徐東行褚阿妹等在路打架解勸不聽並不糾衆拉人因地保沈桂華於五月初二來向小的硬借錢文及雨傘小的不允以致挾嫌唆使葉大觀誣控求鑒胡國明投案禀稱阿土是兒子素來安分此事係沈桂華等有心陷害前囑小的來案經沈寫就呈詞囑爲投案小的不識一字以致受愚並未告過忤逆求提到沈等究辦刺史得供判將阿土笞二百板胡國明斥退候補提人証再核○邱祥春控胡芝蘭强娶醮婦案之蟻媒李龍及發改過所在月卿前晚原差解請刺史發落刺史判李王各責二百板具結保釋○英公堂函送受傷人范毛毛及兇手黄鬍子賈阿三等到縣前晚由刺史騐訊先據范供年三十七歲家惟母妻冋在俄輪船上生意現在失就在虹口茶館内帮夥黄鬍子綽號大雄猪及賈阿三均安清道友糾同小成子陸正林等開設三義公司買地聚賭近因買二十三保二圖鮑永祥田地小的知照地保地保不肯簽押致黄等懷恨將小的蜂毆受傷甚重求鑒刺史飭仵騐明范受傷三處飭令自醫訊之黄供青口人雖吃賭飯不敢行兇賈阿三稱是揚州人年二十八歲在賭塲内賣飯不敢開賭因范欠飯錢向索不敢毆打當爭扭時尙有黄弟及拖鷄豹等人在内刺史察得黄鬍子等實非善類本應重笞姑念已在公堂責過六百板著收自新所俟范傷痊再核 
[法界捕房紀事]  
　　娼婦李洪卿曾由松江某姓子納諸簉室未及一月卽携取金珠首飾逃返滬上匿跡法公館馬路西首得善里口某姓老虎灶中某姓子失此意中人奔投華亭縣署控告縣主移文至滬關提讞員鄭景溪大令密飭會捕局線勇會同包探前往拘拿至則灶主已避匿美租界乃將其夥某甲拘入捕房捕頭令押候堂期解訊○狼山鎭總兵曹總戎之姪竊取署中洋蚨三百翼金臂釧一雙逃至滬上總戎密飭鎭署巡捕官及水師哨弁某君前來偵緝泊舟小東門外旋在途中拘獲解送捕房轉解大自鳴鐘捕房經克捕頭令押候堂期解訊○八仙橋南首睦和里居民某甲積欠房租洋銀七圓經收租人拘送捕房捕頭令押候照繳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拘獲流氓]  
　　流氓姚福生卽小山東曾經犯案經屠别駕遞解回籍捕房照有小影近又來滬在胡家宅一帶横行不法遇事生風并串同縣署接帖僕人華子春及鴇婦麻皮大阿姐等逼勒姑蘇人孫阿胖之妾王氏爲娼包探顧阿六特解公堂别駕從寛開釋邇日更爲兇横拆梢打架無所不爲事爲包探趙銀河查知因於昨晨拘入捕房捕頭著押候解送公堂請辦 
[英界公堂紀事]  
　　昨晨新閘巡防局委員藍茂如二尹解送受傷之永興飯店夥金庚齡至公堂函開金被馬夫徐阿囝陳巧生稱欠飯錢若干昨向索取竟肆兇毆致胸際頭額受傷移請究辦等語屠别駕著金自行　治並令明曰補詞○張阿林係著名流氓也日前以布衣一懇赴鴻興典錢九百文典夥只給五百文以致互相爭論嗣後每日糾約同黨在鴻興左近等候見有典中人出入必邀截肆毆典中人不堪其擾具控　堂别駕立卽飭差將張拘辦 
[美界捕房紀事]  
　　寍波某邑人陳益茂賃居虹口北山西路與北蘇州路第五百三十一號門牌趙喜祖所設木行來往欠趙銀若干屢索無著某日趙致函索取言語不無過激致觸陳怒嗾令妻鄭氏日往趙處糾遲前日夜膳畢趙就行内吃烟止在吞雲吐霧間鄭氏又突然而至奪取盒中鴉片一吸而盡趙大駭遣人奔告簡頭一面延陳與昌中人爲之施救得以一嘔而愈少頃而頭遣包探范進才往查向未聞若何發落也○積竊周和尙本邑人前晚見南潯路第六號房屋闃其無人遂捱身而入意欲試其手叚經事主當塲獲住送至捕房昨晨捕頭遣包探范進才查知此賊竊案甚多遂押候解送公堂請究○前日江北某邑小工吕金實工畢將回在公和祥碼頭上竊取廢鐵六十餘磅荷至百老匯路尙木售去卽經包探張阿五緝獲帶入捕房捕頭令押候解送公堂請究○流氓　阿林係江北　邑人流　滬上棲身華記路第一百二十五號門牌屋内屢符破爛布衣呈鴻裕典質錢與櫃夥互相吵鬧已非一次典中人不堪具慶控諸公堂　日午後屠興之别駕飭二役咨照捕房捕頭派包探范進才恊同二役將張拿獲帶入捕房捕頭卽交二役帶回訊核○前晚一點鐘時西　某甲獨行至逢路第六十五號門牌某粤倡處尋歡倡疑其爲有　賣邑極至奉承繼兄其囊槖蕭然漸　曰眼相加遂致互相爭鬧喚令龜奴鴉婢扭甲至捕房捕頭以此等汚穢　情無暇　究一　麾之使出○前晚江北某邑人張永順行至西華德路病莫难支倒臥於地旋經西日九十户號華捕舁　捕房捕頭令轉送公堂請爲安插　　晚四百九十五號華捕巡至元芳路向獲逃馬一匹拉入捕房捕頭令交利泰馬房留養旋遣包探查明再核○甲乙内三人皆江北某邑細氏　此就　旨前晚相約里漢璧禮路立興酒肆沽飮旋稱前次曾匱下小洋銀三角可抵今次酒資　係不依遂致用武旣而經二百四十九號　　一併拘室捕房昨晨捕頭令從寛開釋○前晚有小車裝載器物甚多無人看押　至王百老匯路經四百零六號華捕帶入捕房覊押至今　人認領不知捕頭將何以處之○前晚西洋人某甲由英界廣東路喚一小車裝載顔料六箱送至虹口某處車夫忽驅車而逸甲卽奔告捕房　此貨値銀一百數十兩求捕頭遣各包探查訪刻下尙無下落也○鄉人陳順山之妻寉氏不安於室逃至租界中前晚陳在呡　路相遇喚四　四十七號華捕拘入捕房捕頭令陳領回管束○前晚九號捕頭落差後閒遊至乍浦路見寗波某邑人陳阿土情有可疑帶回禁押昨晨捕頭　包探倪順全查明其人並未犯事卽行開釋○前晚李阿青與王阿寳因錢債瓜葛在吳淞路互毆土被毆傷奔赴捕房聲訴捕頭令將李押候　送公堂請訊 
[邗江官報]  
　　初七日陳分轉其儀委淮南書局提調○初八日龍分轉澤鈞委查義學○初九日丁觀察葆元到揚公幹葉鹺尹康安鋪漁汛差陳鹺尉國壽解海分司餉　○初十日陳分轉康銷舊港　差前通分司項分轉晋蕃禀辭回浙 
[滬南放生局終收延壽册捐並施醫藥施材等捐申年五月朔起至六月底止第二次清單]  
　　延壽册捐○紉蘭室主捐詳五元熙州隱名氏無名氏二户各四元朱治　元衍慶氏二元曾泰朱震勲張敦甫平安無力子陳斐然昶颸仙館六户各一元寓衢無名氏一元附帝君功過格五本　鷹才朱陶氏陳氏眉山氏四户各五角陳善士四角江　靜三角江學富松江楊善士退補居士虚心主人稽古軒涉沄士大洐士七户各二角云軒不留名二户各一角無名氏捐銅　一元以上各善士共計助洋二十九元三角銅　一元○施醫藥捐○徐志範兄募孔　生善士藥捐二十元盛泰昌號捐八開洋二百二十角盛惟善堂捐黑虎丹二兩七錢合規元十兩　肖記捐　厚樸斤合規元一兩薛　　捐西廿　十斤合規元二兩十錢劉蘭階大善士捐頂上眞川厚樸二十四兩劉正泰參行捐黑虎膏二千張張雪翁來不書名善士捐蟾酥丸一千瓶又捐寒濕寳珍膏二百引王錦翁來無名氏善士茶葉三十斤製藥茶用○張錫鶴募陳杏翁善士助施統號材二具合併聲明 
[施醫五添]  
　　本堂施醫給藥交秋以水就診者仍有　無港復請内料孫君雲舫許君蓉江非故添而又添實期愼之又愼焉附報七月份各善士寳號月捐唐茂翁洋六　陳善翁五元戴耘翁四元戴綏翁李光翁各三元萃源槽坊乙未九户起至今八月三元六　宋葆翁徐棣翁譚幹翁黄佐翁老順記南順　戴生昌和昌成八户各二元源豐潤　元八角一層樓一元二角五分莊源大一元二角可熾錢一千何瑞棠何植園傅晉友陳　生韓山曦陳少坪兩月徐俊　柳鶴亭陸全木周蓮塘吳仁翁鄭西堂七月起至明年二月祝源昌福昌鳴昌老悅生錦章新順記泰生順泰存濟堂張金和宋晋泰廿三户各一元五層　錢八百裕盛和介福昌成源吉　康延康晋和餘大愼餘甚泰元甡元茂衍大厚　永豐存德鉅亨恊昇宏元寳和泰源宏大　大承裕寳順升大彚康崇餘同豐寳源徵餘永康益大瑞大晉大義善源出洋恊大餘源福康四十户各六百嘉綸北天成九章保責丹口用月永裕成泳記六户各六角大吉廬文賢閣二户各五百思補齋可熾順愼餘堂萬有全益昌瑞昌李珊記同昌泰隆昇宏生益恆來源梁煥　天益萬和祥益記豐大永康公龐竹卿源和十九户各五角恆升青蓮閣四海昇平樓三户各四角九和宏　泰春園大章錦章何恆昌恆合辦七户各　三百施德豐啓泰允章恆茂恆泰晋昌升和復　王　　咸章亦新園其萃樓曹裕順兩月鴻升福來洽萃源十六户各三角金合元利一壺春五雲日昇樓義成翁愼記廣盛七户各二百熾大怡昌徵昌通裕寅記森和榮生記源　　泰恊興同昌利亨鴻昌三元同慶樓曹德大　源永升泰生大恆生純泰沈元　盛大隆史恆茂大昌復泰恆生義鴻運樓二十七户各二角永愼恊成祥萬興范恆甫四户各一百又一文捐洋七元八角五分錢十三千一百十八文共收洋一百十八文共收洋一百元零零二角錢四十三千八百十八文滬北廣益善堂唐廷桂嚴信厚施則敬　啓 
[善欵彚誌]  
　　敝堂恆産毫無需財孔急幸蒙各善士隨時樂輸庶衆善之行賴以不墜茲承王東序善士樂助八九元一百兩恆心人江西福裕堂各洋三十元韡雅堂陳王松堂翁各洋廿元江西昧晦氏永耀堂高陽氏廉厚堂陳箴堂桃朝鑰孫彤陞七户各洋十元無名氏洋八元廣幫衆善洋六元秉華　李姜蘭亭鮑崇弱三户各洋五元餘大各友折月餅洋四元九章各友折　餅洋三元王心容白門戴窶兩户各　四元白石湖塘廟卞人洋三元角鶴鳴山房三次各三元唐培鋆源軒寳源　祝源昌元昌和尙　堂徐宗賢堂洪黄恆記八户各洋二元陳靜泉洋一元五角元茂宏大恊昇厚康晋成何進成無名氏徐令德堂立本堂米陳安氏玉記王佩　隱名氏茂昌號張善發十五户各洋一元寗睦堂姚三槐堂王合洋一元瑞和洋二角無名氏銅洋三元共九八元一百兩洋二百八十元零三角銅洋三元以上各欵陸續頒來　先紙領除當奉收　外乞登報章以證善果[  滬北廣益善堂唐棧嚴信厚施則敬謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
