# 1912 - 278 - 4914243

 

Page 1

 
 
社論（選） 
[論新借欵以鹽税爲擔保品並未違反辛丑條約]  
　　自與六國銀行團談判决裂後政府於七月八日曾向該團聲明另籌他欵彼等初無異詞是我國此次在倫敦所借一千萬磅不獨未失信用於銀行團即以感情言亦無絲毫之欠缺也乃該銀行團不知自反惟忌嫉我新借欵之告厥成功力謀所以破壞之如不許各銀行匯兌及索還墊欵皆屬於不道德行爲然此猶可說也近復慫恿各本國公使藉口於辛丑條約不許我以鹽税担保新借欵試問鹽税能担保與否何與該銀行團事而乃爲之從中播弄以冀達此破壞之目的該銀行團之無良抑何若是之甚也則記者有不能默爾息矣按辛丑條約第六款爲債劵之担保品計有三項鹽税其一也此銀行團所視爲奇貨而欲運動本國不許抵借他款之所由來不知貸借雖屬諸國際而按其性質仍爲債權與債務者之關係自可以私法繩之所謂借欵有担保品實即私法中之抵當行爲查私法中抵當權之効力苟同一物爲數個債權之担保則依担保之先後而定其先取權是一物而有兩重抵當爲法律这所明許而先獲有此抵當權者亦無毫髮損害若然則我國今日以鹽税抵押借欵與辛丑條約有所違反乎况我國欲大借欵於六國銀行團固明明以鹽税爲抵押品而該銀行團以抵押爲未足竟要求管理此談判之所以决裂彼時各國公使方爲之說項未聞以辛丑條約爲言者也亦可見我鹽税本有抵押之理由矣不然六千萬磅非一千萬磅可比管理又非僅抵押可比而何以彼時不置一詞至今日轉嘖有煩言也豈非矛盾之甚耶今卽假定一物不能爲兩重抵當而銀行團與六國公使先不免有誘人爲惡之責矣此就理論言之新借款以鹽税爲担保品並未違反條約也試再進言夫事實訂辛丑條約時以海關釐金爲抵押之外債每年應支付二千三百六十二萬兩再加以賠欵每年支付一千八百八十一萬九千五百計共四千二百四十三萬九千五百兩（以上均就辛丑年計算）而彼時海關之收入只二千五百五十三萬七千五百七十四兩釐金之收入亦只一千三百五十萬兩（厘金之數目係據赫德在一千九百零一年所作之中國歲計表）兩項共計不及四千萬即不足以應每年外債之支付故賠欵不得不加鹽税爲担保然亦只爲有限之担保即擔保關税釐金之不足部分是巳故列鹽税爲第三之擔保品今關税每年己增至四千二百餘萬釐金亦增至四千三百餘萬（均據宣統三年豫算表）據賠欵表今年爲一千九百八十九萬九千三百兩（現美國己退還賠欵則尚不及此數）合計以關税釐金擔保之外債應支付四千二百四十九萬九千三百兩任指關税或釐金一項巳足以充此數而有餘更何須以鹽税爲擔保哉故就事實言之新借欵以鹽税爲擔保品並未違反條約也再昨據字林西報謂我鹽税已抵押至六次此雖無關於條約問題然亦足以隳我國之信用亦不可不略置數言按一千八百九十八年之英德借欵其擔保係以海關税及釐金並未以鹽税抵押也一千九百八年之京漢借欵亦只以四省之煙酒鹽税爲擔保無論鹽税只居擔 
 
 
 

Page 2

 
 
保之一部分且以四省　限也千九百十一年之湖廣借欵其擔保爲湖廣鐵道湖南湖北兩省釐金等年五百二十萬兩亦未以鹽税抵押也至改良幣制之借欵除以東三省之烟酒生産消費等税擔保外雖曾以鹽税爲担保然指光緒三十四年新改之附加税其額以二百五十萬兩爲限是亦非以一般鹽税抵押也至六國銀行團之墊款今本契約旣不成立更何有鹽税抵押之事此等謡傳亦必出諸銀行團之口者欲破壞新借欵無所不用其極嗚呼該銀行團之無良抑何若是之甚也竊願各國公使勿爲所惑則幸甚 
要件 
[外交部官制]  
　　第一條外交總長管理國際交涉及關於居留外人並在外僑民事務保護在外商業監督外交官及領事官 
　　第二條外交部總務廳除各部官制通則所定外掌事務如左一掌管機密電本二收藏條約及國際互換文件三調　　查編纂　涉專案四繙譯文書傳達語言五公布文件 
　　六管理本部部内官役工程及一切雜務 
　　第三條外交部置左列各司交際司外政司通商司 
庶政司 
　　第四條交際司掌事務如左一國書及國際禮儀事項二關於接待外賓事項三關於核准本國官民收受外國勳章及駐在本國之各國外交官領事官僑民等叙勛事務 
第五條外政司掌事務如左一關於地土國界交涉事項 
二關於禁令裁判獄訟交犯事項三關於公約及保和會紅十字會事項四關於外人之保護及償卹事項五關於本國人出籍外人人籍事項 
　　第六條通商司掌事務如左一關於開埠設領事通商行船事項二關於保護在外僑民工商事項三關於路礦郵電交涉事項四關於關税外債交涉事項五關於延聘及其他商務交涉專案事項 
　　第七條庶政司掌事務如左一關於外人傳敎交涉事項二關於遊歷遊舉事項三關於各使署領署專使及各種公會費事項四關於在外本國之人關係民刑法律事項 
　　五關於各國公會賽會事項六其餘不屬他司之交涉事項　　第八條外交　主事員額至多不得逾八十人 
　　第九條外交部參事僉事主事員額以部令定之 
　　第十條本制自公布日施行 
專電 
[北京電]  
　　黄克在京時除聨絡各黨派外亦甚主張實業擬設墾殖銀行要求袁總統撥欵一百萬作爲開辦基本金一面與各省銀號聨合招集商股現己舉定黄興爲總　仇亮　恊理惟發起各人多係陸軍人員於銀行辦法素未研究刻正請人代擬銀行條例不日卽當呈請財政部核辦 
[北京電]  
　　袁總統通電各省規定各省募債辦法（一）行政官非經本省議會許可不得訂立借欵（二）欵之抵押物須經中央政府承認（三）借欵合同條欵亦須經省議會及中央政府批准（四）凡一省所借之債須由該省擔任償還 
[北京電]  
　　盛宣懷在郵傳部時代擬請之幣制顧問荷蘭人窩德士昨忽有電到財政部謂盛約雖未簽字惟彼此業經定議渠因此准備調查材料及聘訂書記等費請從速滙寄以便來華就聘聞盛氏原約顧問年俸甚鉅財政部現正討論是否照原約訂請或不承認盛氏草約刻尚磋商未决 
[北京電]  
　　劉揆一在總統前推荐梁任公 
[北京電]  
　　總統府有聘張繼爲顧問消息 
[南京電]  
　　程都督電魯豫皖各都督并蔣檢察使特派第九師長冷遹與議四省交界合勦事宜 
[南京電]  
　　程都督准日人購運米糧二十五萬担出口其輸出税卽以三井洋行借欵作抵 
[南京電]  
　　十四號下午一時第一二三四區各覆選監督均齊集寧都督府會議選舉進行事宜 
[南京電]  
　　西藏撤回之兵由印抵滬程都督特派參謀次長趙正平撥銀二萬元妥爲遣散 
[南京電]  
　　熊希齡日昨過寗與程都督述及借欵事宜以小借欵雖己成立大借欵尚形糾葛惟銀行團巳有轉圜之意 
[南京電]  
　　譚人鳳電招賓步程赴漢速往湘省接收湘路有派爲全路 
廠務總管消息 
[南京電]  
　　工商部電程都督工商會議代表工商礦業曁各團體均可推舉不以法定爲限並准旁聽人到會惟不得預議 
[南京電]  
　　程都督嚴飭江北山陽等縣民政長禁種鶯粟各負完全責任 
[杭州電]  
　　杭垣軍隊整飭連日並無標兵潰逃全營棄符號數百紙情事外間捕風捉影殊屬無稽軍統吕公望昨特通電聲明以免淆惑聽聞 
特約路透電 
[北京電]  
　　參議院近來開議議員往往託故不到即到者亦遲遲不能準時故每次開議先到者必坐久以待至满法定人數始得開議今日照章開院時到者僅二十四人遲至九十分鐘乃满法定人數而政府委員己先經議長允准悉行離院故法定人數雖满仍致不能開議一切議長乃提議更改開議時刻有數議員起而駁斥謂議員中按時到院者頗不乏人今爲遲到之員輒行紛更殊不公允惟事旣不可不辦則不如照前清資政院辦法因議員不能於準時到院常下午集議云又有提議謂如每隔一日集議一次則議員到者必多於是紛紛辯論卒乃投票表决後一辦法定星期一三五集議贊成者三十四票反對者二十三票審查各議案之股員則於二四六集議均自下午一時起至五時止並提議如仍有不到者則應由速記員將其姓名送登公報各員投票贊成者四十七人反對者十人故遂通過又通過特别章程議長遇有重大事務可以召集臨時會議諸議員多信此項章程　使　等之位置瀕於危境蓋各省或忿　　議員　溺職而將重舉新員以代之也 
[北京電]  
　　英國查閱海外軍隊總監哈米爾登將軍巳於昨日抵津駐津外國軍官皆在火車站恭迎 
[北京電]  
　　據官場聲稱廣州借欵　　五百萬圓由前在粤漢鐵路任事之華人瓊生君發起瓊生曾留學美國洛斯格爾斯該處財政家巳允由瓊生擔保借給此欵聞其他留美之中國學生亦均協助遊說美國資本家依　辦理 
[北京電]  
　　據聖彼德堡中國消息　國外務部大臣薩薩克夫現有辭職之意 
[北京電]  
　　倫敦日本大使署之山口君今日抵此擬小駐數日往遊漢口上海等處而於本月杪回國 
[廣州電]  
　　棺材行已照貿易警務長聲言凡有違背章程不將每日斃命人數及售棺木之數報告警局則當奪其貿易之權 
[東京電]  
　　據亨美公司輪船阿卡地亞號報告曾在佛里斯島外海望見中國民船甯波號處境頗爲困難按該船近由上海開出擬渡過太平洋者也 
[東京電]  
　　日本皇太后已幸桃山祭陵 
[東京電]  
　　元老院議員及内閣大臣今晨將會同開會討論整頓財政計盡及擴張海陸兩軍事宜 
譯電 
[北京電]  
　　大借欵問題毫無進步政府擬目下暫借英金二千萬磅其財政問題上最後解决辦法待正式政府成立後辦理 
[北京電]  
　　歐洲因有戰爭慌市面吃緊借欵事務頗受影響六國大借欵雖曾開非正式之會議今復完全中止政府目下需款孔急己電請各省協濟中央政府有請每省解銀二百萬兩之說 
[北京電]  
　　政府近以倫敦新借欵合同一份致駐京英使朱　典即由該使退還謂英政府並未承認此事 
[北京電]  
　　外間盛傳黄克强過津時曾許某日人開採吉林張家口及他處礦産之權利此間聞之皆爲詫異 
[北京電]  
　　天壇周圍之地將以一部分改爲公園餘地設立森林學校農林部已派專員赴青島考查林業 
[巴特戈里柴電]  
　　芒軍已於十二日佔據舊時塞維亞之皮愛洛帕里斯是日兩軍激戰至下午四時始己芒軍入城時塞爾白族居民皆熱心歡迎視爲解脱土耳其覊軛之恩人該城巳設立芒台里格洛臨時政府芒軍己攻入土軍隊中包圍土齊鎭該鎭己與斯克太里隔斷 
[倫敦電]  
　　芒台里格洛異土耳其之砲隊仍在小戰芒軍損失頗重巴特戈里柴醫院之中巳有傷兵在百七十名陸續送入者尚源源不絶芒軍進攻斯克太里湖西部爲土軍所阻死傷頗衆今仍在土齊及克拉利亞鎭周圍交戰斯克太里已　望見芒軍焚燬克拉利亞鎭燒死小孩敝人 
[倫敦電]  
　　十二日各大銀行兩次干預柏林股票交易社以止驚亂及貶價濫售德國各報對於限制戰事範圍一舉極持悲觀聖彼德堡股票交易社亦同此情形各銀行希圖維持股票市價未能達志 
[培格萊德電]  
　　塞維亞巳於十三日晩答覆任奥之公文深以塞維亞不能依從各國之志願爲憾盖各國公堂之中於所議實行改革馬其頓制度一節並未提出相當之保護並附一小時前致土耳其公使之文稿一份要求照栢林條約第二十三條改革馬其頓制度而歸各國及巴爾幹　邦監理並卽行施解出師準備以爲承認之信證塞維亞政府致電意俄兩國留止義勇隊因目下尚不必需此 
[雅典電]  
　　希臘致土耳其之公文巳於十三日晩送交土耳其公使署希臘出師準備己完全告成豫料從戰者共有十七萬人之衆 
[菲亞電]  
　　布爾茄利亞致列强之公文已於十三日晩發出 
[倫敦電]  
　　每日紀聞駐君士垣丁訪事電稱土政府答覆列强之公文現已起草文内一再陳述土耳其豫備在馬其頓施行改革惟不願交出保證蓋此舉與國體攸關且　土耳其不能刃端指喉之際而注意其内務此語不啻拒絶外國之干涉也現信土耳其覆巴爾幹各邦及列强之公文必將有礙大　說者謂巴爾幹戰禍萬難倖免駐土德國大使願以使署之屋騰讓若干問以作戰時醫院英國財政大臣喬治在倫敦演說謂近東未來之戰禍彼信當可限於一隅不致躉延此戰無論其結局如何而自由及良政治之界線必將因以擴張云 
[柏林電]  
　　萬國社會黨事務所反對於巴爾幹施用武力並痛斥列强之僞善一面以巴爾幹之保護人自居一面容芒台里格洛興兵犯土云懸掛希臘國旗之船隻尚未經土耳其釋放 
[羅馬電]  
　　意大利聲言如意土媾和交涉明日（十四日）不能議决則將調回媾和代表 
[公電]  
　　程都督致籌備國會事務局電陽電敬悉初選與覆選純係選舉議員之手續問題初選投票與覆選投票純係選舉權之行使問題故選舉人苟無明文限制其選舉權之全部或一部則解釋法律者自亦不得限制之况衆議院及省議會議員選舉法載凡有中華民國國籍之男子年满二十一歲以上於編造選舉人名册以前在選舉區内住居满二年以上具左列資格之一者有選舉衆議院或省議會議員之權凡有中華民國國籍之男子年满二十五歲以上者得被選舉爲衆議院或省議會議員各等語是選舉或被選舉條文明指議員而言則停止選舉或被選舉自亦指議員而言互証參觀本極明晰故使選舉權之停止卽限制其被選舉爲議員之權選舉權之停止卽限制其行使選舉議員之權至不得有或停止選舉權及被選權者卽限制其行使選舉議員及被選舉爲議員之權法意亦自貫澈似不待解釋而後明電　前因合再電請查照見覆元電 
[奉督趙爾巽電]  
　　大總統鈞鑒據統領吳俊陞等電禀統領等此次用兵札鎭兩旗首以維持共和尊重人道爲主義大兵所至遇有脅從蒙戶沿途散給漢蒙合壁護照俾得各安生業前後發去蒙戶護照二萬餘張前敵各軍皆能恪守規則並無慘暴行爲前後接戰二十一次八月二十二日克復鎭東縣陣斃蒙匪二十三名生擒釋放五名二十四日窰基屯接仗陣斃蒙失首逆金錯護一名蒙兵三十五名釋放四名我兵受傷六名二十六日白虎店接佼陣斃蒙兵九名我兵陣亡七名三十日包省屯新廟舊公爺　　後兩次陣斃蒙兵四十名釋放二十一名我軍馬哨官受傷兵受傷五名安東陣亡兵一名九月初四日楊腦口接仗陸軍兵陣亡一名受傷一名初五日蟒頭接仗陣斃蒙兵二十名釋放九名我兵受傷二名同日又干碧柳接仗陣斃蒙兵六十名釋放十一名我兵受傷四名開通縣陣亡兵一名受傷兵一名初八日嚘西喇嗎願接仗陣斃蒙兵五名生擒三十二名釋放十四名交醴泉縣寄押十八名我兵陣亡一名受傷一名醴泉捕盜營陣亡兵一名初九黑帝廟接仗陣斃蒙兵二名被河淹斃十名釋放七名安廣捕盜營陣亡兵一名初十日東大橋接仗我兵陣亡一名十一日白虎店六家子兩處接仗陣斃蒙兵二十名我兵陣亡一名受傷二名十二日瓦房葛根廟兩次接仗陣斃蒙兵四十一名釋放十九名我軍曹管帶陣亡兵受傷二名十三日王府王仰廟兩次陣斃蒙兵七十三名釋放五十四名我兵受傷二名十三日麻子壞接仗陣斃蒙兵十名十五日英台加拉嚘接仗陣斃蒙兵十一名我兵受傷一名醴泉捕盜營陣亡兵二名十六日敖　山接仗陣斃蒙兵十六名釋放五名十五六兩日又有保得罕接仗陣斃蒙兵二百餘名釋放六百餘名我軍郝哨長陣亡兵陣亡五名受傷六名十八日公府印軍府兩次陣斃蒙兵四十二名釋放十三名我兵受傷五名二十二日格林波接仗陣斃兵十名以上共計陣斃蒙兵六百二十八名生擒釋放共七百六十二名寄押十八名我軍陣亡官兵二十三員名受傷三十九員名自應詳報備案其蒙慘害漢人名口疊據籌備團調查報告府署曁開通靖安鎭東安廣等處被蒙匪殺害男女大小計二千五百六十名内男一千六百餘名四女百餘口小孩五百餘名其餘牛馬財産被擄掠一空房屋被焚約居十分之三禾稼損害十分之四現已分催各地方官詳細列册存查至蒙戶房屋俱係蒙兵敗走恐資我軍自先焚燬各處廟宇均經統領等派人守護現在各空廟王府迤北一帶兵共籌辦小米一千一百石交由　束克前往放賑對於蒙衆方且撫值之不暇萬不忍有慘殺之舉動應請轉達政府佈告外交團以息謡言而存國體合併禀復俊陞良臣謹禀等因理合轉呈鑒察趙爾巽叩卅印 
要聞一 
[各國承認中華民國之前提]  
　　英倫之首倡 
　　總統府之會議 
　　趙總理之籌備 
　　總統府日前接到駐英劉代表密電内稱英政府對於承認中國問題提出七大條件己决定於各國會議時解决其條件如左（一）國家是否完（二）政權是否鞏固（三）建設與共和是否符合（四）秩序能否維持（五）軍隊能否守紀律（六）原有利益是否不致損失（七）條約是否可以確定有效大總統閱電後即在府北小樓召集特别會議趙總理各總長及各省都督代表均列席議定數事如下（一）先電劉代表 
 
 
 

Page 3

 
 
向英政府致謝並稱七條件中國均能辦到完善地步以期不負雅意（二）俟正式政府成立卽將承認問題提交海牙會公判而趙總理則别行預備承認後種種問題（一）檢查繼續有效之各項條約（二）預備各國要求賠償革命時損失之方法（三）改建大使辦法（四）預備覆謝承認後之國書 
[省制案又將暫緩交議矣]  
　　各都督竟見參差問題 
　　省制及省官制案經法制局修正後改爲國家行政及地方自治行政採川普魯士制度提交國務院會議情形巳見前報茲悉此案交到國務院後各國務員議論已不能一致贊同而各省都督之來電反對大總統無解散省議會權者爲鄂督黎元洪甘督趙維熙蘇督程德全浙督朱瑞魯督周自齊吉督陳照常直督馮國璋川督胡景伊奉督趙爾巽粤督胡漢民桂督陸榮廷晉督閻錫山豫督張鎭芳閩督孫道仁共十四省而黔督唐繼堯新督楊增新亦有電反對其軍民分治案贊成者惟鄂督黎元洪晋督閻錫山川督胡景伊共三省己表贊成而主張俟秩序大定再行實行者爲直督馮國璋豫督張鎭芳魯督周自齊甘督趙維熙陜督張鳳翽奉督趙爾巽吉督陳昭常黑督宋小濂滇督蔡鍔黔督唐繼堯新督楊增新桂督陸榮廷共計十二省不明示反對藉口軍備尚未完全未能照辦者爲粤督胡漢民贛督李烈鈞蘇督程德全皖督柏文蔚閩督孫道仁浙督朱瑞湘督譚延闓共計七省此次省官制經法制局修改據普魯士制分爲兩級後蘇督程德全贛督李烈鈞又皆來電反對以普魯士制度非中國所宜不能採用國豫員咸謂此事關係極重各省都督之意見旣不一致宜詳愼討論暫緩提交參議院以免議决之後或至各省反對不能實行云 
[各議會不認總統解散權]  
　　十四省都督反對撤銷大總統解散省議會權巳載前報茲聞吉林省議會有電致中央謂院議删除總統解散議會權各省都督協電交爭莫名駭異總統解散議會之流弊雖千萬言不能罄述願以一言决定如國體不改共和則己若旣改爲共和自應以民權爲前提各都督聨銜力爭未免共和其名專制其實與共和大相違背本會不認總統有解散議會之權務希邀准國民幸甚而成都省議會以官制草案總監簡任問題奉汴來電均不贊成致電參議院以爲現在國基未固黨派繁多民選總監徒滋紛擾莫收統一之效恐醲分裂禍中央簡任於勢爲宜致於總監名稱原可酌改輾轉因襲亦　無謂惟許其有撤消議案權殊背民國精神久將回復專制共和肇造此弊宜防敝會公决誓不承認云 
[共和紀念會之預備忙]  
　　共和紀念會以昨日爲預備終了之期一切布曁極爲完備正陽門崇文門宣武門大清門各處松花　燈牌樓均經紥齊琉璃廠會場内棚彩雷燈萬國旗種種頗耀人目祝聨懸掛盈庭中多傑　而尤以譚人鳳贈一長聨發人深省詞云南北統治近一年新舊黨徒分兩派内憂外患到如今呌閙未休時事正艱危請諸君算算國家命運死者且甘心赴難生者何靦面邀功社鼠城狐較當日披猖更甚榮華原夢幻勸爾輩洗洗富貴念頭閱者稱快其陳列場中凡關於殉難諸烈遺物皆以玻璃盒珍製排裂於案週壁遍挂民國關係人物像片有女子師範學堂女士手製匾額擘巢大字尤爲工緻青年會美術團繪关民國諸偉人像形神曲肖其外場黄鶴樓運動塲新劇場招待來賓及外賓各所均光耀整齊條理周密届期定由總統遣趙總理赴會致祭有功民國死事諸將士之靈先期頒發祭文一道詞曰荆高云殁我武不揚沈沈千載大陸無光時會旣開國風丕變帝制告終民豪聿見神臯萬里禹迹所區誰無血氣忍此濡需矯首仰天龍飛海嘯雷震電激日月清照蹉跎不遂委骨荒邱壯心未己毅魄長留嗟我新民毋忘前烈熚熚國徽自由之血革故旣終鼎新伊始靈爽式昭朂哉君子尚饗會中特組織臨時新聞報紙山　界同人擔任義務紀載會場事件以爲熱心國慶省賞心悅目之助並於前一日開會商榷此後進行　宜首由總理陳家鼎報告本會　起時政府　財力不逮未能完全提任先擬在天壇舉行因該地荒蕪故就本會辦理　時爲共和紀念會之場所將來卽爲陳列紀念品調查烈士事蹟之機關維此次係國慶紀念第一次大典本會一部分人辦理恐未能發揚蹈厲臻於完美以揚國徽幸各界申均有協助議務特徽　意見此後對於已辦各應如何繼　未　者應如何增加等語次由田桐報告本會發起之初卽請　議院提議明定國慶紀念日原來此條中國空彰絶後一大慶典不可忽略雖由官廳協助各界亦應盡心次白逾桓報告此會定名共和原爲革命成功不必拘定是革命中人方能集會不論何人均有責任竊以爲商會自治會董事會與地方尤有密切關係非通力合作不能表示五族一家發掦精神茹唱歌遊戲等事爲外人所注目望大家一齊協力衆拍掌次由陳總理報告會場巳辦各項及經費組織情形而散茲錄共和紀念會開幕詞如下學自十六世紀革命風潮奔騰澎湃於歐美不知擲幾許之頭顱流多少之熱血始造成無數莊嚴燦爛之共和民國而我亞洲大陸沉沉酣睡於太平洋之濱崑崙山之麓政府恣專制之淫威人民昧自由之眞理憂時之士以爲長此終古奄奄無生氣必若起各國之戰爭破壞世界之和平不意二十世紀關幕剛十一年陽曆十月十日踵獅倐醒飛騰跳躍於武漢之大舞　旬日之間東南各省雲彙響應數日之内西北各地靡不贊成至次年一月一號而南京政府成立二月十二號而北京統一政府成立五色國旗飛揚於地球之上共和民國告成於俄頃之間從茲免各國之覬覦保世界之和平雖云承歐美之潮流抑亦吾五大民族本具有愛和平守秩序之性質而後能得此美满之結果也至今日而地球恰繞太陽一週凡五大民族之生養休息於五色國旗之下者應如何歡欣鼓舞發揚蹈厲以鞏固民國之基礎促通共和之精神方無負去年今日轟天掀地之大革命際茲紀念會開幕之第一日風清日朗釀成世界之平和男恬女嬉同享共和之幸福謹躍三百萬聲大呼曰共和紀念會萬歲中華民國萬歲世界之共和萬萬歲 
時評一 
[是所望於宗旨相同之政黨]  
　　共和黨以五政黨併合而成國民黨亦以五政黨併合而成當黨會勃興之際勢渙力散在所不免欲引而集之以爲一大政黨吾國今日之趨勢則然無足異也顧併合非難難在得志同道合者併合之近聞民主黨與共和黨有接近消息此可喜之事也民主黨屬和平派而共和黨亦屬和平派至兩黨之優秀者民主黨所主張多穩健共和黨所主張亦多穩健就今名義上各自爲政而事實上則己有接近之傾向蓋己成一無形之聨合矣若復引而爲一集兩黨之人才萃兩黨之　力以同趨於一目的吾知必有事半功倍之效者如其厚殖黨勢爲競逐政權計固記者非所望於今之政黨者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤商會銷毁紙幣板模]  
　　粤東總商會　本月八　召集行商善董到會公同監視銷毁紙幣板模下午一時都督代表張隲廷財政司長廖仲愷官餞銀局總辦鄒魯帶同造幣廠技師工役將大小印石九塊銅模九塊扛至商會舉定善董黄雲軒爲臨時主席宣佈開會慶師長起言此次維持紙幣標本并治幸得商民協力治標己著成效但前次决定新紙幣印竣卽將印幣板模送總商會眼同鐘野井請商會舉人到司庫監視封存十元舊紙幣應請各位照辦以完手續至治本辦法一爲整理財政現在極力　節糜費規復税源可望收支適合一爲設立銀行現在資本有着已向美國定製成　紙幣銀行地點亦已擇定長堤趕緊繪圖建築未築成以前暫借適宜商店限本年内開辦先將現行緍幣一律收回兌換成員新紙幣將來紙幣價格必日高漲銀毫價格必日低落當可預决云云　海濵君繼言治標手續經廖司長詳細說明無庸贅述惟前月二十八號銀業請議案尚有省港滙單異價障點當經鄙人赴港先與銀業行接恰决定三條件（一）自陰曆九月初一日起以廣紙爲本位一律十足通用（二）不准買花（炒紙名詞） 
（三）不開毫子市越日由某團體機關召集各行代表會議宣佈銀業行條件全體贊成并公定罰則卽以某團體機關爲担任維掛紙幣機關港僑如此熱心當無復省港單市異價之慮云云隨將紙幣板模磨乔凈盡石塊由印人商務印書館扛回銅片暫存總商會并舉定總商會代表謝銘三左仰祺梁佩唐愛育善堂代表黄雲軒廣仁善堂代表楊紹文廣濟醫院代表羅衡甫惠行善院代表田志堂方便醫院代表陳景南迷善善堂代表明子遠明善善堂代表梁簡軒廣濟醫院及潤身社代表盧輔宸訂期明日十二時偕至財政司監視封存十元舊紙幣四百萬元議至四時散會 
[廣西譚統領宣布逆徒罪狀]  
　　廣西國民第一軍譚統領宣布逆徒罪狀云案據密探報稱逆匪王和順楊萬夫黨魁陳嘯斌等聚謀起事當經拿獲陳嘯斌陳少廷吕漸逵梁耀蹟曾伯崇等五名商請范府長陳　審員並派廖商兩督帶　管帶會同審訊據該犯等同黨供稱王和順楊萬夫在粤失敗後另組織一扶正同盟會分派伊等及同黨多人潜往廣西各府縣運動謀取西省對初入黨人託言恢復安南實則發起自來水公司借運機器暗藏軍火約同甯登甫區建生來寗造炸彈起事陳嘯斌爲廣西總機關陳少廷運動南甯城廂内外曾伯崇運動百色一帶吕漸逹爲貴州總機關並約與曾伯崇同上百色梁耀貴運動羅院大塘一帶各等供連日隔别研訊提同對質俱各矢口不移罪無可逭除電禀都督汉軍法槍斃并續獲各犯訊明另辦外查該犯等來西運動己非一日難保無爲所誘惑誤入迷途如果改過日新或引拿首要本統領概免追究且酌給賞至自來水電燈公司中人本爲營業起見又不知該犯等　謀不勅應悉免與株連毋庸驚恐合亟明白宣布爲此示仰軍民人等一體知照此布 
[鄂省起義周年紀念會紀實]  
　　本月十日爲湖北革命周年紀念會之母鄂省各公署局所學堂軍隊均停止辦公一天門前一律懸掛國　張燈結綵表示慶賀是日九句鐘籌辦選紀念會事務所特派楚材江清兩兵輪渡漢迎迓各國領事官税務司郵政司各著名洋行大班人等駐漢海陸軍人員約共男女二百人又各省郤　所派代表之庽漢者及漢上各商團政黨代表人計共百餘人　由英界六碼頭登輪開抵武昌平湖門官碼頭上岸由招待員迎至乙棧小憇該棧至紡織各局一帶馬路均紥綵懸燈備極熱閙江中又泊有海軍總司令部派來楚同楚有等兵艦七艘本省楚材楚安江清江秦巡防江面四兵艦則泊近碼頭走差一律遍懸國旗隨風招展頗壯觀瞻又有官渡船隻及水警巡船舢板數十號亦懸國旗並紀念曾大旗水面氣象爲之一新乙棧爲招待來賓之所在此下榻之各省代表甚衆九句半鐘由招待所備　車人力車共數百輛送赴烈士祠先在休息所稍息民政長劉心源時已率各司人員至會靜候副總統前來主祭未幾軍務司長蔡濟民乘黎公花馬車蒞會謂黎公偶患腦痛派伊代表主祭當排班次分作五層首層中爲大總統代表哈蓮章朱慶瀾左爲參議院代表湯化龍林長民右爲副總統代表蔡濟民二層爲中央院部代表各省都督議會政黨代表本省民政長（名多不錄）三層爲本省議會全體四層爲軍界營長以上官佐五層居中爲政界　界左爲男女學界各政黨鐵血軍（卽受傷殘廢兵士）右爲農工商界慈善界鐵血軍計共一千七百餘人由大總統代表以次宣讀祭文畢卽奏軍樂獻花圈同行脱帽三鞠躬祭禮至神案上則陳列餚椀酒肉旁陳一羊一豕如古祭禮式祭畢退至廳下慶祝場排列如前由大副總統代表參議院代表依次朗誦祝詞誦畢復奉軍樂全體脱帽三呼萬歲以致慶祝事畢魚貫出場各駕車赴抱冰堂紡　局宴會場飲讌及跳舞（按讌會場原只定抱氷堂一處嗣因預算人數過多敷宴會位置乃於九號趕將紡紗局舖陳分作兩處讌會其抱冰堂讌會之人均經遴選再三蓋以副總統須到該處讌會不能不預防也詎有某某等訪聞有人帶炸彈入場擬加危害於黎公故力勸黎公切勿親臨所以黎公馬車己駕忽然中止不到中外來賓無不異之）所有經過各街巷均满佈軍隊備極嚴肅聞各西人之到會者見三烈士肖像無不脱帽致敬而我會場執事均戴帽在祭堂行走西人均以爲異當祭祀之後彭烈士楚藩之父母及妻又劉烈士堯澂之兄均先後趕至行禮放聲大哭聞者無不慘然烈士遺孤敎養所學生均祗十齡左右之男女亦排隊至會各以身佩花圈獻於祭壇聞有數西人將先後一切景况一一拍照而去 
　　武漢人民是日多半休業至會場觀覽因無紀念徹章故祗在門外徘徊而起義橋國慶碑兩處尤形擁擠按起義橋係祠旁之紫陽橋改建國慶碑卽前清萬壽宫前所竪文武官員人等至此下馬之碑所改上鐫以光復紀念國慶日七字别無特别動人之處而長街各處自早至夜游人如　其實商民對於斯會悉成冷觀除各機關及少數富商店舖縣旗掛燈外其餘裝飾異彩者寥寥無幾至民軍首義地點之堪作紀念者如起義門如閱馬廠之舊都督府（卽前清諮議局）如楚望台火藥庫如三烈士就義流血場均應修飾布置乃當道均置不問致過覽城中無一可動國民觀感之事無一可壯四方賓客觀瞻之物殊爲落寞己極十時公衆時禮後其由漢口各處趕來之中西賓客及本城學堂排隊而來之學生到時竟至無人招待各學校多擬於是夜舉行提燈會亦被禁止不准蓋當道防　非常實無意於慶賀也 
[贛路最近談片]  
　　南潯鐵路前因經濟困難約借日本東亞與業銀行日幣五百萬元日人多方要挾將歉存放臺灣銀行隨時提用并議在河開設分行意在奪取利權業經李督令飭九江通商交涉局與日領直接交涉據約力阻尚無效果復派該路總監彭程萬總理吳鈁　滬與興業銀行交涉須兌現欵不能存放台灣銀行否則廢約再三交涉據理力爭該銀行始將借欵存放台灣銀行一說取銷仍按期兌付現洋吳總理遂同羅兆棟君還贛呈覆都督矣南潯鐵路協理趙世誼致李　督函云頃由副官處發下彭總監　函交閱函内有欵項解决後日工程師卽當來贛包工須先時預備勿致臨時茫無把握等語洵屬緊要查各工程師均經分别　定於前月二十一日詳呈在案現在包工以德安楊柳津及山下渡之橋工爲最巨德安橋工計晝雖完尚須更改工料大慨己算定購買木料楊柳津橋工亦正從事計畫惟山下渡橋工河闊水深從前雖繪有草圖均極簡單未散相信非重行試驗地質計畫無從下手非一兩月之内所能算定日包工工程師到後第二大叚内原包與久樂公司各橋工卽可與之磋議開工車站地點均經選定協理現正從事計繪自以簡單爲主經濟困難未能求外觀也山下渡以南至新建一叚亦於前月同時着手覆測俟購地運卽可開工惟從前熟手工人多係湖北河南一帶現旣未能即時組織軍隊自當觀望（總理）伯琴先生返後結算一清方易著手前所聘領袖工程師黄錫蘭係九江人素有經驗本以其爲工程熟手且桑梓所關一切事宜易與商權現該工程師因有病滯申尚未到工己電促就道目前只協理一人主持遇事無從商議力薄學疎時虞隕越逐逐下情伏希埀鑒 
[徐州敎堂被擾之交涉]  
　　外交部致蘇都　電云午江電悉昨法使又稱五叚敎堂先被匪擾損傷甚鉅官軍到後竟將敎士一价辱毆刦奪旋該軍攻入沛縣城内外國敎士亦被毆辱搶掠等語希　飭該地將土約束兵丁免再貽人口實並將查辦情形電部 
　　程都督致清江劉護軍使徐州冷師長電云勘電敬悉頃又准外交部密電稱昨江使（詳上等因事關交涉　應迅速查辦　分别電飭銅山沛縣民政長迅將兩案詳細情形查明電復以憑復部並希嚴餘各軍官約束兵隊恪守紀律勿再稍有侵擾以保治安而敦輯睦是爲至要德全元帥（致銅山沛縣兩民政長電與前同） 
[鎭軍遣散六十一團]  
　　駐鎭陸軍三十二旅廉長趙馭六君以軍餉支絀特禀准程都督擬將所部六十一團全團兵士解散歸田以舒財力而顧大局十三日旅長親至該團傳集弁兵等詳加開導諄諄勸諭一番並發恩餉令各繳出軍裝各自散歸分别經商歸農各安生業勿得妄滋事端致罹法網各弁兵等深知大義均各情　立時繳　　餉而散 
[揚鎭税解交鎭江分銀行]  
丹徒民政長張翼雲君頃奉程都督訓令内開江蘇總銀行設在上海查鎭江係屬繁盛地方自應設立分行此資推虞現派嚴家寳担任組織鎭江分行榮昌成立嗣後鎭江所則五縣貨物税公所揚州揚由關　　解欵應分别解交該分行收納以歸統一並查江蘇省庫　行章　第一條内載江蘇銀行經理省庫出納事宜以總行爲本庫各分行及分理處爲支庫等因張君奉文當即移知丹徒貨物税總公所曁各關税員所有各項解欵一律解交該銀行收納以資便捷並將中聨庫收繳府驗收 
[崇明貨物税分公所取消]  
　　崇明東西三沙等處認税商人具呈都督府以沙地被災虧累甚鉅請派委查勘核辦等情奉程都督指令云查崇邑税務向由就地商董自行承認認定之後收數盈虧公家均不　問豈嗵以一時災異輒思藉口所請派委查勘之處縣毋庸議仰崇明民政長轉致遵照再該邑認税祗能設立認税事務所來　有貨物税分公所字樣核與議案有背並卽轉令各行商　貨物税各分公所一律取消毋任違延此令呈抄發 
[杭商提議取消特别米捐之激昻]  
　　本月十三號下午杭總商會開全體大會各業到會者百餘人三時振鉿總協理顧王二君登臺報告今日開會提議兩事（一議决用陰曆己紀昨報）一蘇都督新頒通令運米出省章程種種苛刻除正税外又加每石特捐洋一元若果實行於我浙大有窒碍等語旋由湖墅米商來應歧起言鄙人前日在上海無錫鎭江米商亦均到滬滬北商會於星期六集議力爭取消無錫商會並有電致蘇督力請取消惟未有回電鎭江商會亦經集議多次决議集合抗爭各業董討論良久均以浙省每年採運外省米榖在五百萬石以上採自江蘇者十居其四每石加捐一元則二百萬元取之我浙浙民膏脂將被刮盡其採運他省有假道蘇省者約三百萬石左右加捐與否章程上甚爲含混設令照加我浙民每年竟擔負江蘇特别捐五百萬元矣斷不能不起而與抗以達取消之目的異口同聲甚形憤激顧總理云蘇督通令中有餘咨明省議會字樣可知議會未經通過今日有人自蘇來云及是項程章尚未實行但此事關於浙省民食極爲重大衆議一致自必竭力抗爭鄙意先將不能遵從蘇督通令章程之理由咨呈江浙兩都督兩民政司兩省議會環請取　或更改全體表决接議應否暫用陰曆事表决後散會 
[浙軍潰散之駭聞]  
　　浙軍第二十四團一營及砲隊某營密謀倡亂經軍政府捕斬亂兵匪黨十七名在案當行刑時參謀潘國光令知該營長帶隊參觀該營兵驟覩遺屍一面撫屍痛哭一面大聲喧閙幸丁管帶好言撫慰始各整隊回營然該營兵終不釋然復遷怒連長馬君遭毆逃逸及十三日星期黎明該營兵知照砲隊問時請假入城潛由湧金清波兩門出城潰散符號徽章沿途丢棄同行乾約計二百八十餘人事後並查知　該逃兵竊去快鎗一百二十餘支當經都督府密派緹騎四出羅察查無動靜次日復由都督特派副官四員微服馳赴　石以下各城鎭嚴密偵訪然虎咒出柙浙境恐無甯日矣 
地方通信 
[廣西]  
　　祝典紀盛南甯界於九月廿九號卽陰曆八月十九日） 
　行起義　念會衙　局所舖戶　一　佔貼門　懸旗燃爆而陳　之可　者　國民黨　最　黨　是日十一　　瞻會並升　國民黨額到會者　百人黨　分立初　　　南　長　布　聲高祝民國萬歲者三休息茶點燃族紙砲數十萬　來賓到會者數千人均由黨員派代表招呼其後由部長率同各黨員到辣丁書院撮影而散都督亦搭蓋牌樓榕門燈色旗色異彩可觀是晩　官廳均到府中行慶祝禮三呼民國萬歲燃放紙砲數萬至民政司　政司行轅及省議會南寗參事會自治會南寗府署總商會各處及共和黨各局各商店亦各有點綴是日各軍隊及陸軍標營均整隊入城先到都督府行慶祝禮再行各街遊行高唱軍歌極其雄壯十時以後始行回營至各大小學校及女子學校在本校行禮後即彼此聨隊遊行街市同唱愛國軍歌步伍齊整可觀即兵輪及水師各扮船水勇亦於十一時列隊遊行江中鳴砲致賀兩岩觀者萬餘人頗極一時之盛云 
[奉天]  
　　天始雨雪開原縣於本月初五日早八句鐘陰雲密布雨雪紛飛一晝夜間未曾停止至初六日猶是濃雲漠漢未能開霽而天氣遂驟臻寒沍矣同日營口亦天佈濃陰風雨瀟瀟入夜八鐘大雪紛飛漫天帀地約至二小時始止幸隨下隨化否則足及半尺許旋又繼之以雨翌早大冷近二三日天氣漸入冬令非棉衣不足禦寒而晩田莊稼尚大半在地未曾收割云 
[時評二（萍）]  
　　蘇省之米半未登塲據鄉老云今年亦僅僅中稔耳然而粤商來蘇收米浙省來蘇運米近日日商又紛紛來蘇買米繼此以往踵至沓來者更將不知伊于胡底 
　　夫救災恤鄰固屬善政然必此地之羡方足以補彼地之不足要未有縮己之衣食以應他人之請求者竊願三吳公民之代表注意及之 
本埠新聞 
[縣議會議案彙錄（七）]  
（一）租界外預防築路換契案界内轉契曆有成案交法律審查會審查報告再行公决 
（二）破除迷信案破除迷信應由智識開通者編入宣講書由各市鄉公所於宣講會中時時宣講之交原建議議員將議案修正校付第二讀會（三）懲禁田賦案鄉間時有竊取花稻及縱放牛羊踐踏禾稼情事而以捉落花爲名强行竊取尤屬農家之害是以前清時垂爲厲禁欲遏其流必敎育普及始能轉移風俗現應編爲宣講書由各市鄉公所隨時宣講以期潛行默化應如何禁阻之處交原建議議員將原議案修正付交法律審查會審查報告再行公决 
（四）處置尸塲費案尸塲費本爲全縣公欵惟歷年同仁輔元堂墊用約在錢六千串之譜有收支表可攷交法律審查會財政審查會會同審查報告再行公决 
[絲蘭業懽送代表]  
絲藍總公所於陽曆十月十三號開絲繭業全體大會懽送北上代表沈聨芳君赴部參預工商大會四句鐘開會秩序列後 
（一）揚信之君報告　會宗旨楊君云本所今日開會爲北上代表沈聨芳先生將次起程特開全體大會以表懽忱而沈公於我絲繭一業實受裨益匪淺凡本所一切進行手續無不力任艱辛不辭勞怨始得成此大團體如今年求請減徵重税往來奔波煞費苦心方得達到目的一切棘后情形均在同業洞鑒而今之北上參預工商大會更有重要於前者如減税補助等項咸賴竭力維持轉請政府使我中國實業振興抗衡各國爲我同業所仰望者也 
（二）沈聨芳君演說沈君云前承同業謬舉鄙人爲北上代表實已强承斯職今更由同業備送萬不敢當今日與我同業相叙一堂惟於我絲繭一業所應研究者略爲討論以冀實業之進步若論減税一事仍賴總董之主持各董之輔助及官長之體卹商艱始得達此目的鄙人今有三說陳請於諸君之前是否有當尚祈討論　今年繭價稍遜於前故他業視吾業爲佔優豈知我業内容因受歷年之恐慌虧損非細今年絲價平平銀根竭蹶其中困難固非局外人所悉卽再求酌减繭税恐仍無補在前清時代曾呈督撫擬仍日本維持商困之法暫免繭税三年以蘇商困至减税一層亦曾到部商請今悉江浙省議會將於十一月間開會應由總所再備請願書呈遞到省請議會核議酌減　目下維持我業至急至要者莫如創設機織綢緞廠數年前曾經聨絡各界創辦此廠當時有美國墨耕篤士精於織造來華考察工業自願擔任斯事旋值連年金融恐慌致未成立今我商家力仍未逮擬請政府撥助公欵卽期成立則吾業之銷路庶免爲人控制實業振興國課自富矣　我業中有最難索解者華商至内地採辦蠶繭前消時須冐稱洋商請用上海道照始可赴内地買繭轉運至滬查用道照一層係指洋商而言因條約載明洋面至内地辦貨祗准投行採辦不准納帖開行是所以分清界限也而我華商至華地買華貨運赴華界何必假洋商之名多所周折殊難索解今則民國成立從前秕政業己逐漸袪除擬請删除此例維持實業然鄙人力薄識微恐難收效伏新同業各抒偉論以匡不逮 
（三）互相討論　嘉興繭業代表王亦梅君云絲繭業頻年虧折以數百萬計一由於捐税太重一曲於絲價受人抑勒所致困難竭　逹於極點今沈公北上　爲我同業請命維持無任欣幸鄙人敢抒拙見如近年　花　　受虧數亦頗鉅日本各紗廠亦然現日政府巳發國帑藎力扶助使勿停歇尚希代表到京陳請當道諸公援照此例以維實業　黄搢臣君云近年日本育蠶繅絲巳較吾國爲盛彼國非但無捐税且有補助金故絲價較我國爲賤我國絲繭税重疊加增前時每絲一一担納税六十餘兩爲别貨所無如正半税者每担　絲由蘇州運滬轉出口者祇須納正税銀十兩在滬逕運出口者反須加半税銀五兩共計十五兩此種辦法令人莫解長此苛徵我業終難　日本頡抗利權將盡爲攘奪應煩代表力請酌減是所切禱 
（四）頌詞黄搢臣君讀 
（五）吾詞沈聨芳君自讀 
（六）行懽送禮同業全體起立一鞠躬 
（七）散會時己七句半鐘 
[温處義賑會記事]  
　　温處義賑會籌募捐款已有成數議先購米數千石連同現銀分批運赴災區散放一面仍分投設法勸募冀可源源接濟日昨爲第一次出發之期由該會主任王君亦梅儕同放賑友人乘輪赴甌即擬實地調查分别支放且聞此次放賑諸人孫劉蘭堦君所介紹均爲　賑熟手甌括災　可望沾實惠矣茲將該會賑員蔡彰君報告書附錄於後諸慈善執　熱鑒承　散賑一職分當勉策棉力以紓厪　　之十號己抵甌境矚帶函件一一面詣致　併　介紹之力恐蒙歡迎杜祭諸君各道欵誠並於温處被災　形得聆梗略殊 
 
 
 

Page 7

 
 
堪痛悼但就目前聞見所及温處之災自以處　最甚而處州之中又以青田爲最甚景甯遭厄殆與青田伯仲之間茲緣赴青調查災情之便乂承杜左園君竭誠欵洽是以假旅青田賑會俾便啓行即擬本日（十一號）下午六小時由温西郭外起程赴青同行者爲樊天行張翀鸞兩君一俟查勘眞情以後再行報告但景寗一縣災亦奇重祗以地方遼遠往返頗費時日擬俟賑期間决計躬履該地一省災黎以副諸公慈善之願 
[義賑會協理辭職]  
　　中華全國義賑會張會長辭職之後重行推舉孫中山君爲總理席子佩程振奇兩君爲協理曾見各報茲悉席君並未承認錄其辭職函稿如下義賑會諸公均鑒夙仰高懷末由晋接前奉大敎辱承貴會不棄推裕福爲協理聞命之下不勝驚異本當早日修覆奈寒燠不時偶爲所中致稽裁答至以爲歉竊念中山名世大臣一呼百諾綜攬貴會進行事宜自可爲全國得人慶裕福何人敢隨鞭簦雖人之欲善具有同情然商業經營頻年奔走老大侵人駒光虚擲在諸郡子熱誠組織廣被仁風本實事求是之心拯全國災黎之命若任令以東西栗碌之身濫厠襄理義賑之職無論捫心清夜衾影自慚萬一叢脞溺職有玷貴會名譽斷不如先事陳明乞將賤名取消爲幸區區苦衷伏希矜察 
[孫中山演講紀聞]  
　　孫中山君於前日午後三時在公共租界湖北路中華大戲院講述革命經歷與全國鐵道計劃以及歐美各國政治實業男女各界聽講者約有五百餘人老閘捕房捕頭特派探目張寳榮包探顧阿根協同中西各捕至該院内外妥爲照料至鐘鳴五下始行散會 
[紅十字會開會忙]  
　　中國紅十字會前月抄間全體大會月初間懇親會均極一時之盛現又定於陽曆十月三十號在徐家匯路七號紅十字會總醫院内開各分會統一大會以期一致進行政府　紅十字會爲全國唯一慈善事業力任維持聞黎副總統派趙儼葳周振禹直隸都督派徐霨卡蔭昌劉家忻　交部派陳懋鼎王繼曾爲代表蒞會海軍部則函飭上海總司令處届時就近派員與會餘若厦門分會舉許嘉斯常熟分會舉孫志英安東分會舉王星五九江分會舉江楚鳴孫多奮南昌分會舉下瑾臣烟台分會舉陳季安廣東分會舉黄寳堅羅星舫廬州分會黄錫侯楊棟臣夏玉峰長沙分會聶潞生四川分會舉石省齋重慶分會舉廖煥翁均先後到滬屆期各分會代表到齊公　討論必可爲中國　善界放一異彩也 
[統一國民黨進行]  
　　英租界成都路統一國民黨自組織以來各省支分部怵立近又創設世界語（學費一學期九元）英語俄語（學費一學期十二元）講習所定十月二十一號開課凡黨員非黨員均得從事講習聞該黨擬將畢業人才派往該黨各分部提倡各部分所以擴充世界新知識爲目的 
[請給運米護照之窒碍]  
　　寜波旅滬同鄉會虞和德等呈請江蘇都督發給運米護照昨奉指令云據呈己悉運米出省章程業經宣布除照第七條舟車裝載不满三石者不適用本章程外其餘應遵照辦理未便准予變通希即知照此令 
[商團會友之謬舉]  
　　某糖行夥陶炳章家住滬南西陸家浜前日午後由家内挈其妻女及親威等年輕女子三口行經圖書公司附近被商團會友程錦雲上前調戲陶向之面斥反被恃强拔至僻靜地方肆毆受傷後經家長聞信將陶領回赶緊醫治事經公會坐辦某君得悉程行止乖謬有違會章卽招崗巡拘送南區請爲訊究當經區員查得程前已違犯有案姑寛着罰洋三元了事旋又被總司令朱少圻君查悉以其大背會章萬難寛恕即着交還軍裝以後不許干涉商團之事 
[臧廉遜又請辭職]  
　　新舉南區區董臧廉遜君因該區公民與之反對自請辭職已迭紀前報茲臧君又具第二次辭職書請求總董轉商議事會迅即更舉當經總董陸松侯君查得今日適爲董事會開會之期遂將臧君辭職書及該區公民反對之理由送請該會各董事討論公决俾便執行 
[索還賭塲物證之唐突]  
　　前日午後有西人瑪蘭拿至閘北警務公所請見蔣警務長稱係穆安素律師之代表聲言前四區境内破獲洋人所開之賭窟起出賭具物件甚多該洋人雖犯賭博罪名惟其所有財産物件均存貴所應請給還原主業巳禀准該管領事允許請即檢交等語蔣君答以此項物件旣在賭場内起出即係案中證據與正當財産不同且當時由陳交涉使曁英領並捕房會同本所當衆檢點收管未便擅行給領該西人嘿然而退 
[紫竹庵僧人之嫌疑]  
　　滕竹軒等在閘北第三初級檢察廳呈控紫竹庵僧人喬航與陳姓寡婦李姓女子先後私通請爲驅逐等情前日經檢察員王言倫君傳訊據滕供稱陰曆八月十二日陳姓寡婦與李女爭風吵閙嗣經人調停令該僧按月貼陳洋十元始得寢事應請究辦訊之喬航供稱滕前借去洋五十元向索不還近因其姪少軒屢來借錢不遂致遭誣衊乞鑒王君得供判各退去聽候查有實情再行訊核 
　　名譽董事准予辭職 
　　上海市名譽董事嚴兆　經公民宋國　等函詢民政長以嚴君未列入公民册被選爲名譽董事果援何項條文請解釋答復在案茲經民政長請示蘇都督於日昨奉到指令選舉人及被選舉人均以列名册内者爲限故嚴兆滬之辭職甚爲正當云云己由民政長將前情函復公民宋國練等知照矣民政長復函錄後敬啓者前准公函以嚴兆濂被選爲名譽董事果根據何項條文均未一一示以積極之理由再請解釋以釋疑團等因當以事關解釋條文非選舉爭　可比未便交縣議會公决　民政長亦未便擅擬因將所有未列入公民册之嚴兆　被選舉爲名　董事辭職應援何項攸文緣由呈請都督核示茲奉江蘇都督程民字第一千九百八十一號指令内開呈悉查市鄉制第五十四條載名譽董事以本市公民由該市議事會選任之又市鄉制選舉章程第八　内載所在　舉人及　選舉人　以列名册内者爲限嚴兆濂據以上理由辭職尚爲正當如果嚴兆濂素行公正衆望允半僅以納税由家長具名不能列入名册可於下次調查時依據市鄉制第十六條第二項由該市議事會議决作爲公民列入選舉人名册仰該民政長照會該市董事會查照辦理此令等因奉此除函致上海市總董查照辦理外合行函復敬希查照爲荷 
[振新學社開紀念會]  
　　振新中西學社自去秋開辦以來己届一　來學者日漸發達其舊址向在舊敎場顧宅内現因校舍狹小不復能容故於上月秒遷至新北門内盧家弄　張家路第廿二號門牌張繼華宅内昨日午後一時特假老北門内紫金學校　週　紀念大會職員來賓及學生約有一百餘人先由敎員顧慶一君將各課敎授法遂一宣講繼由校董姚伯鴻君演說謂中華民國華己成立普及敎育最爲緊要而女子敎育尤應與男子共同進行庶國民程度蒸蒸日上等語聽者莫不擊掌 
[緝私鎗船之舉動]  
　　西鄉虹橋鎭董顧視清君等因該鎭到有槍船四隻並不赴公所知照停泊不去形跡可疑當經就近函請徐家滙警區派警巡哨一面函請民政長飭查原因以安民心茲准函復以准松鹽局長史函復准鹽捕營分統徐梅峰君函復飭據鹽巡隊復稱有上南川緝私槍船四只巡至虹橋鎭暫爲停泊並不駐紮因係租用民船故不編列字號查緝私販恐露眼難緝故有時不穿號衣惟未赴董事處接洽以屬疎忽業己聞駛　鎭等情請將查復情形安慰各鄉民一體知照毋庸疑慮 
[串賣女子之敗露]  
　　無錫女子杜巧雲年十五歲自幼許與同邑蕭姓爲養媳尚未成婚近因夫家貧苦爲其姊陳杜氏串同甲乙二男子誘騙來申　居西門外壽祥里意圖售賣昨日正在議價被崗巡查獲拘解西區從嚴澈究 
[担保押欵之辯論]  
　　純泰錢莊倒閉一案欠人之欵共有三十餘萬且多孤寡邁婦贍養之資而人欠之欵僅得其半大都疲戶欠找收取甚難計自清理迄今祇收得銀八九千兩各存戶望眼將穿不能攤派刻聞内有巳閉某米店押欵一千元某洋貨店折償尾欠二百餘兩均由陸某担保該莊主鍾祿卿　請地方審判廳着保賠償前日開庭辯論原告委經理趙姓代表到案推事訽問情節則茫然不知所對且所呈狀詞亦多含糊大受申斥被告延巢至律師輔佐述明担保原委并聲明陸姓有存欵二千餘兩被該莊倒欠如欲責賠自當相抵且有洋貨店担保在前店主三易其人今已閉歇二年向由該莊直接往來聞時六成攤帳亦曾由該莊夥應允所有尾欠未便認賠至米店押欵有十四畝零之田單作抵如須賠償請將田單發還旋又將存摺呈騐原告代表見之語塞忽又指稱該摺非陸姓之欵不能相抵巢堃律師又曰被産律如果施行固不能抵今則破産律尚未實行何不可抵如果該摺並非已款當令指出証據推事頗以爲然遂限令原告於五日内明白呈復并將田單繳案再行核辦 
[刑事與民事之爭執]  
　　皖人俞朗溪因吞沒馬榮卿等股開聚泰雜貨號股木銀四千兩被控公共公廨逮案旋經捕房查得俞前因犯案經公堂判令回籍不應匿居租界禀奉中西官諭准先將刑事案訊明再訊馬　控案巳誌前報昨晨由廨復訊先據捕房代表侃克律師上堂譯稱被告於前清光緒三十年四月間因做羊皮生意欺騙德商控奉公堂訊明判令自行回籍詎釋後仍匿居租界復由各商公禀前清上海道飭廨將俞逐出租界其時因未將俞解堂以致彼仍　跡租界應請訊核訊之俞延穆安素律師辯稱被告前因將某洋行貨物掉換控經堂上訊係民事由晩堂定斷判賠原告洋二百五十元另罰洋一百五十元充公旣非刑事安有逐出租界請將刑事案註銷孫襄讞商之美　副領事以此案係德副領事師謀君原審判俞還押候禮拜六與德　會訊核奪 
[私販軍裝之結果]  
　　英美捕房控北四川路居人金漢耀與其妻母王周氏私販軍裝等情由廨判將代寄軍火之陳星福開釋金與周氏並收買手鎗藥彈之四川人徐海清各存洋二百元交保候核在案昨晟由廨　訊金等仍延穆安素律師上堂辯護關讞員商之美頒海君　私販軍火有遠工部局定例省徐問洋八十元金與周氏各罰洋四十元連同鎗彈一併充公完案 
[電車鐵柱洩氣]  
　　前晩九時寳善街宏茂昌襪店相近電車鐵柱忽然洩氣霎時火光四射左近廣和居酒館等各店舖紛紛收市往來火車站黄浦灘之電車頓失効力啣尾阻滯於廣東路湖北路一帶多至十餘輛當由查票西人用電　知照總公司立飭修理汽車满載工役馳至修整始得照常行駛 
瑣聞 
[城内]  
　　民政長批示○民智實進會發起人夏聲如等禀批呈悉民國肇新敎育尚未嘗及實進民智洵爲先務之急該發起人有志於此意殊可嘉惟言之匪艱行之維艱合德智體三育以俱進恐非一帋普通會章遂能担負責任及收效果也所請立案之處應從緩議簡章姑存 
　　地方審判龐民庭批示○沈桂山訴莊增順案請提追批查此案前據商會函復以該原告於會算時延不開帳無從懸議茲據呈催殊不可解仰候再行移請商會定期結算該原告如再不呈出帳略自行濡滯實屬有意取巧應即將案註銷葛嚴氏訴葛文清案呈明証人不能到庭批狀悉旣據呈稱葛樑現住嘉興地方且行動須人扶持不能到庭核與民訴律第三百八十三條第二項第三項相符仰候照會嘉興縣法院委任受命推事就詢取供再行核辦可也 
　　地方審判應牌示○照得初級廳承發吏蔣昭義朱瑛均已辭職陸組英升充候補書記遺缺應將此次考試　取之田志筠吳大仁王正文傅補仰卽於十七日午後二時來廳而試如合格者准即覔取妥實舖保來廳塡具志愿保証各書聽候派往初級廳試用毋得逾限自誤 
　　父子涉訟○丁子常控出嗣長房之子仰蕕擅將三房公有之新馬頭房屋一所售去得價洋五千五百元昨經地方審判廳開庭辯論丁子常供仰猶早巳嗣出不應擅賣家産求請看交售價丁仰蕕延泰肇煌律師辯稱此項房屋早被丁子常押出得洋二千五百元卽是公産亦當照三股分派現照售價計算每股應得洋一千八百餘元而子常押欵則有二千五百元應令找出六七百元方爲公允今反控告伊子不知是何居心且長房尚有别處房屋一所其契據每被掯住不放房租由伊收用分毫不給其存心欺壓偏愛後妻所生之子巳可槩見請求堂上將長房業産斷歸丁仰蕕執管推事戴君遂判仰蕕繳洋四百存候伊父丁子常將契據租摺繳廳之後給與具領案遂决定惟丁子常尚未满意不肯簽字未知能設法和解否 
　　未便承辦○第三初級審檢廳推檢各官以裁判所移交之拐案竊案各犯穆梅生張小仙吳周氏談葛氏等男女四人不在初級廳承辦範圍之内爰於昨日諭飭警吏將穆等四人解送地方廳請爲訊明判决當經廳長諭飭收禁候訊明擬辦 
[南市]  
　　禁鬭秋蟲○警務長穆杼齋君查得西門外及高昌廟等處近有好利之徒聚鬭蟋蟀時常爭閙實足擾亂治安業已知照各區區員迅即查禁矣 
　　醫生受罰○賃居三泰馬頭之江湖醫生余文標開設天益堂藥室抗繳地方捐欵與南區收捐司事王某百角爭毆致王受傷回訴擬員傅余到區詰問一過即命移送城内一區警務所由執法股員訊明屬實着余繳呈罰洋六元開釋 
　　曾否掯留○住居美租界外虹橋之姜中庸因其未婚妻施蘭英於上月初在家私逃出外招尋無蹝旋有張孫氏報稱得知該女現匿南市萃豐弄被王顧氏殷王氏留姜卽偕同見沔將兩氏扭控東區詰問兩氏口供含糊即着移送警務所預審核辦 
 [P閘北 
　　私運僞土○船戶李　華因私運僞土經水警隊查獲起出兩箱業已解送警務公所　凌司法長提訊一過判押候查明核辦 
[公共租界]  
　　拐匪宜懲○南京婦人劉柳氏控粤人胡阿培誘拐十六歲女兒小四仔昨由捕房將胡與女並胡之胞姊羅胡氏一併拘解公堂訊供不諱　讞員商之美海副領事以捕房在胡氏家内抄出信件賓有買賣小孩之事遂判胡押西牢二年胡氏押女所一年女交其母領回 
　　男女無恥○寓居茂海路之南京人于紹疇因扣留葉張氏衣飾被控昨由捕房將於拘解公堂訊係拆姘起衅中西官以男女均屬無恥判於將衣飾交還從寛開釋 
　　冐名騷擾○嘉興人陳永興串黨至麥根路五百零九號陳宋氏所開之什貨店内冐收酒捐遽將火油燈碰翻幾兆焚如旋經宋氏報捕將陳拘獲昨解公堂訊供並無証據姑寛判陳開釋 
　　流氓攫洋○項德控流氓李　恩在黄浦灌攫洋二十四元由廨判李押查正案昨經中西官復訊屬實判押西牢半年示儆 
　　車夫攫物○人力車夫邱榮年陶大毛頭馬阿二因在斐倫路串攫日本人皮夾内小洋五角昨由包探將三人拘解公堂訊供一過判均押候照會日領蒞廨會訊 
　　不認謊○蔡阿二汪德瑞因將僞土向張連卿騙洋十五元被控昨晨由探將蔡汪二人拘解公堂訊供不認判押候查明再訊 
　　衣匠逞兇○百老滙路成衣店主何新本因持剪刀將主顧徐阿多頭面擊破被控捕房昨由包探將何拘解公堂訊供屬實判押一月示儆徐傷着自行醫治 
　　不理借欵○陸阿明因不理張家樑借欵被控昨由公廨將陸傅案交保過堂候訊 
　　客棧受罰○迎春坊二弄妓女大雅仙館私住天津路福泰客棧内被龜揭控請老閘捕房派　沈阿岳將該妓查獲己交龜鴇領回禀明捕頭以該棧不應容留妓女住宿殊違定章昨將棧主湖州人章英傅至公堂訊明判罰洋十元充公並着具結存查再犯將棧發封 
　　驟難訊斷○南海婦人陳張氏控族人陳廷銘掗繼滋擾由廨訊判被告存洋二十元交保著速搬出候訊在案昨日復由捕房將陳解案請示判仍存洋交保候禮拜四訊奪 
　　沉寃難雪○西藏路八十四號半門牌婦人王老三（卽李王氏）因凌虐九歲養媳春梅以致受傷送請醫院醫治無效身死將氏拘解公堂押候核辦在案昨經中西官復訊以女屍已經掩埋無從驗訊姑寛將氏斥釋 
　　屢次違章○浙江路二百十一號酒店主馮奎榮因深夜賣酒違章由捕查見昨將馮傳至公堂訊係迭次違章判罰洋十元充公並　交保如再違犯定行提究 
　　和平了事○沈順春控曾在上海縣投充輪　地保之沈芹香串同著名劣保吳阿桃徐正榮私造升科單盜賣坆地等情迭經公堂訊究在案前日午後由關讞員與英領翰君升座復訊因該被告等自知違犯法律故卽挽人向原告懇勸並將所得盜賣之地價歸還原告和平丁結因由原告代表　華托律師上堂　請准予銷案中西官准之判將全案駐銷 
　　倒斃免騐○昨報紀近約六旬之小車夫在途倒斃一節茲悉坊者姓陳名桂祥昨由其子陳裕邦得悉投報捕房求免相騐自行棺殮 
　　女工打架○繅絲女工陳陸氏張王氏等五人前晩放工時在鴨綠路不知何故口角相毆巡捕喝阻不聽併送捕房捕頭以氏等違犯警章者各罰洋一元以儆 
　　撞傷小孩○馬夫龔某昨駕馬車過漢壁禮路撞跌小孩陳善登稍受皮傷由孩母扭控捕房從寛斥釋 
　　拆股爭鬥○小販康阿初與俞　來合夥營業昨因虧本拆股在西華得路口角扭毆致傷俞之眼目由捕併送捕房候查核辦　　索欠衝突○朱阿三昨在吳淞路與林阿松因欠欵料葛互相鬥毆扭控捕心飭赴公廨控訴 
[法租界]  
　　賣良爲娼○鹽城人王三在原籍姦拐女子秦月英來申　入王高氏花烟間内賣娼茲由女兄秦筱候訪尋來申偵知底細卽投捕房報告將該鴇及經手人李王氏一併拘解公堂經中西官訊實判王押西牢半年王商氏不應擅押來歷不明之女子賣娼且未領娼寡執照兩案併發咎實難辭判罰洋四十元如無力認罰與李王氏各押一月月英准給其兄領回了案 
　　違背烟禁○夏長生家私售燈吃己非一日近爲捕房訪悉由探前往查抄當將烟具及吃烟之陳裕亭張阿狗一併拘解公堂請辦中西官以人贜並獲判夏罰洋二十元充公如無力認罰改押兩星期陳張兩人從寛各罰洋半元以示薄懲 
　　幸有見証○住居英界之某法商前控木匠王桂法行兇經公堂中西官提訊判傅見証再訊昨英捕房又將該匠送案旋由張瑞林投案作証據稱實因索計工資起釁並無行兇情事判王開釋將案註銷 
　　車夫不端○王金章前日雇坐王阿四之東洋車在途遇見友人下車閒談詎該車夫卽乘間將遺成車上之衣包携取逃逸事後報由捕房派探將王拘獲並在車庽主蔡阿毛處吊出原贓一併解廨經中西官訊明屬實判王押兩禮拜蔡罰洋五元充公 
[時評三（鈍根）]  
　　旅津各國紳商士女發起北方水災賑濟大會入會者非常踴躍余聞之且感且愧夫以中國之民而待賑於外人已爲可愧中國之灾民中國人賑之並不踴躍面外國人賑之轉非常踴躍豈不更可愧 
　　救濟貧苦爲人生之天職天賦人以惻隱之心實欲其愛人也天賦人以健康富足實欲其利物也乘此天賦靳而自私是爲失其人道故凡天良未味者見有飢餓垂斃之人未有不惻然救之者 
　　外人之集會施賑在彼固爲自盡天職然而返觀吾國富紳抑何克守人道者之少也 
　　更正昨日時評第二行（孫中山）下遺漏（黄克强兩）四字第七行（然則勳一位）中多一（一）字 
來函 
　　招商局凤東鄭崇禮五石如楊從之致交通部曹審查員函 
　　謹肅者敝股東等前開施省之卽肇會　來申調查審辦招商局之事當以施與漢局總辦施子欽及滬局董事施子英爲兄弟把持局務因緣爲奸早巳路人皆知當民軍光復時施子欽帶鑰私逃損失堆棧貨物至一百廿餘萬兩之巨施子英身爲董事先則贊成張園股東大會法議招人另組新公司備銀交換股票承受局務嗣以局中辦事人等非理索提公積作爲花紅致起風潮卽又出爾反爾贊助維持會代表辦事人登檯演說大言不慚淆惑衆聽以致本局董事會代表股東與新公司會議承受條欵合同約日簽立事敗垂成各股東不得以股票收回現銀坐失利益而施子欽恐遭賠累擅串局董王子展與伊弟子英加抵　豐押欵十萬兩付償漢局今復暗串省之大肆運勤欲將漢局損失轉累股東沆潞一氣爲鬼爲　此而可忍孰不可忍業由敝股東等據實分呈參議院交通部揭載施氏奸謀所有漢局損失本局股東斷難承認務請資令施子欽如數認賠並禁止施氏干預局務在案今幸明公蒞滬審查正敝東等撥雲霧而見天日之時乃施省之尚不知歛跡遠嫌聞巳先有數千字之密電逕達大部并有廢止本局董事會議行一切事件似此攬　植黨罔顧公益應責令先將乃兄子欽漢局損失賂償清楚再理别事股東等血本攸關痛切剥膚未敢再事緘獸用特肅函伏祈明鑒迅賜按欵審查據實復部毋任互相黨援顚倒是非以墮其狼狽營私之計而保商局敝股東等不勝叩禱待命之至招商股東王石如鄭崇禮楊從之謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[理想電報] [  鈍根戲擬]  
　　孫中山先生電告政府二十萬里之鐵道明日可以竣工 
　　政界人物均入國民黨全國輿論一致歸功黄克强 
昨日（即十五日）國會投票選舉正式總統張英雌女士當選 
　　美法英德奥意等國來電祝賀謂女子爲民國總統貴國實爲世界男女平權之先進國云 
　　前總統袁世凱君被任爲國務總理兼外交長世界悅服 
　　荷官虐待華僑案經外交部嚴重交涉荷　　政府己允代中國清償各國賠欵 
　　矮人國内部有社會黨起事勢甚猛烈政府悉將國外駐兵調回將不復作侵占他國土地之想 
　　萬國基督敎聨合會倡議破除國界種界辦法文明各國俱贊成此舉聞三年之内可實行世界大同云 
國慶日全國所用之燈籠殼悉被外人購去每個價銀十圓昨日據每關報告有六萬萬個燈籠殻出口 
　　内務部交議將設立飯桶製造廠十萬所以爲位置裁官散兵之用今日議院通過 
海外奇談 
[百丈塔] [  頌斌譯]  
　　某法文報載法國水師提督名碎爾者近日建議在巴黎斯城築一大塔高三百梅脱爾（約合中國一百丈）原其起造是塔之意一則以資測風觀星之用一則於敵人圍攻時易於瞭望較氣球飛艇尤爲方便一則可望三四百里之電竿不須多置防兵虚縻餉糈一舉而三善備誠先務之急也聞是議巳於一千八百八十五年提出故其地趾其模形及一切石料久己準備不日即將告竣矣 
尊聞閣詞選 
[唐多令] [  醉紅居士]  
　　小雨送凉　銅瓶插　枝晩香濃獪　　衣黄葉打窗　語　　不似武昌時故國秋花冷殊方舊友稀怕因循又負東　暗指燈前清瘦影多少恨汝應知 
[蝶戀花]  
　　满院秋陰門早閉雨細風尖漸作重陽意翠箔紅樓垂柳地當時悔不青　繫相見何如相别易錦字書成待向空中寄壯士押牙難喚起魂消心死眞無計 
[次韻和樊樊山古意四首索瘦蝶和] [  蝶仙]  
　　狂花满艱可憐紅雲雨荒唐夢裏逢中酒心情銷塊壘入時眉樣幻奇峰迷魂欲化化問蝶病骨難醫藥店龍留得樂昌清鏡在歡容不照照愁容 
　　薜杜寰裳吊影單玉樓瓊字想高寒九州　鐵從頭錯獨　繅絲續命難無術抽簪判涇渭有人倚瑟望邯鄲鸞戢　墨痕猶濕一紙芳盟掩涙看 
　　取得　龍睡裏跦藏諸於續抑沽諸亂人心曲非關酒誤汝聰明盡信書北抱　肢尋不見禀鄰　笑效難如小鶯雛蕪　憐借纔是春風學語初 
　　名花領　亦傾城花事經番幾　更來日光陰同去日前生因果誤今生破瓜年紀新愁重潦草歡場密約輕祗恐繁華銷歇盡天荒地亂若爲情 
心直口快 
　　某報著爲論說贊成革命紀念橋以爲武漢不能聨絡一氣有此鐵橋横臥天際下則可以通航路上則可以達車馬交通之便無逾於此或以費大功遲之說進幾目之爲不識時務矣然余竊有疑焉漢上大建築去年今日寒暑一周聞漢口市塲瓦礫堆積如故草屋遮蓋如故生意大非昔比不過勉圖目前餬口之訃稍有勢力者羣趨於洋街一帶嗚呼瘡痍未復空言建築在黎公未能洞悉下情而漢口商會諸巨公宜如何愼重以處之鄙人目擊耳聞心爲之碎摭拾數語以貢知者幸母目爲反對派一流人也 
　　近者兵變時聞漢地人心惶惶幾無寗夕嗚呼刧後餘生爲博蠅頭利不惜身命以赴之者情實可憐幸黎公坐鎭以來屢破奸謀不致受若何之影響而反對黎公者謬著論說著意煽惑一若漢江無事不足以踐其言者推其心專在推倒黎公一方面而並不爲數百萬生命計也猶大書特書曰國民曰同胞非自欺人而何[  熱廬]  
　　胡瑛娶兩妻唐羣英女士聞而大憤將率衆赴婚禮塲打閙胡懼而潛行婚禮焉鈍根謂唐不急於己之婚事而專管他人之婚事又謂胡之　怯固可笑唐之熱心殊可敬噫鈍根以局外而管窺局中又安知胡之所以不能不懼唐之所以不能不憤也否則當代偉人擁多妻者正復不多他人不畏打閙而胡獨畏打閙他人多妻唐不打閙胡娶兩妻唐獨打閙其故何耶蓋鈍根不解琴趣故未足以語絃外音耳（鈍根到底不　請閱報者指敎） 
　　熊載揚見了沈佩貞遂欲吃天鵝肉沈訴諸船政局長黄禎祥黄立派衞隊捕熊至沈奪黄手巾馬鞭笞熊背數十黄欲送熊至軍法處槍斃鈍根謂熊固咎由自取而黄亦用心太狠余則謂熊之可憐甚於紅樓夢之賈瑞黄之可人甚於寧國府之賈蓉（鈍根按沈女士非王熙鳳可比） 
　　鈍根又謂國史院長之職位不得爲世界上之最高者最高者當爲新聞記者蓋國史院長不過掌一國之褒貶故其位置祗在一國總統之上新聞記者掌世界之褒貶故其位置當在萬國君主之上斯言也信不磨矣然余試下一轉語請問今之斯文敗類素不齒於社會之衣冠禽獸藉記者之職肆行其敲詐攫財顚倒黑白故爲駭人聽聞之論以博報紙之銷售鼓吹亂機破壞治安甘作匪類之機關者其高度爲何如或曰此不足以言高度也彼輩所覬覦者利祿耳苟呼之使來稍與以芻豆則立刻變相戢尾帖耳而銷聲矣余聞而豁然[  息影廬]  
戲評[  玄郎]  
　　小楊之金鎖陣小俞之混元會俱爲都中空前絶後之傑作前晩振廷適演是劇一時號召座客異常轟動此係大宋年間張天師進京故事有金花娘娘遣蜈蚣妖精喬裝游方僧候於中途邀截天師後蜈蚣精卒爲天將擒去事雖不經而戲甚熱閙可觀振廷飾蜈蚣精惡很很舞弄鐵板一往直前神氣潑極摹寫妖魔情狀頗得神似惜用力過猛失之太莽時有疎漏處兩足一躍當檯高聳頭上之蜈蚣模型忽然落下後以叉高丢空中屢擲屢接祗計急進有一义竟脱落於地　檯亦不能恰到好處於從容審愼之道尚宜加之意焉劇中濫放烟火揆之戲情固應爾爾然觀客之在檯前者松屑满衣臭氣觸鼻未免生糖萬一不愼且有焦頭爛額之虞此後亦宜改良以少放爲　 
小說 
[奇情小說姊妹同郎（續）] [  瘦鶴酒丐]  
　　會春社里中迎神英玉二女出觀立門首王適過此見雙美亭亭不敵逼視二女流目送盼婢笑指曰此即王某竊燕窩者英亦聞其事微笑默然玉若有所思英戲曰妹痴耶受之則從之何故獃想玉紅漲於頰纖手支英背笑曰妹去姊亦去英曰肩腕憊欲痿誰耐汝揉搓笑拽而入明年英年十五公出英手繪之美女坐蓮圖並玉香所繪之倦繡圖徵士林題詠意在擇婿王題坐蓮圖云七寳妝成粉本開幾生修到侍蓮臺他時願化身千億好向佳人合十來焚香齋拜祝眞眞冀脱塵緣結淨因安得楊枝飛灑遍大千羣現女流身題倦繡圖浣溪紗詞云繡到鴛鴦亦可羞支頣無語只低頭最難消遣是春愁懶坐珠樓香夢遠暗挑寳鼎篆煙浮湘簾閒煞小銀鈎公見之甚喜付二女均贊其工玉私語英曰此生才品不凡非長貧賤者我二人不嫁則已嫁則必王生姊曷暗語媒媪致意令向阿舅求之英笑曰妹顚瘋作耶誰見女兒家適人求媒毛遂者今雖五族共和然貧富終不免霄壤我等甘之我父恐不甘也休矣毋多談玉固請試之英狂笑然心中頗似屬意越數日玉潛以簪珥　貨郎兒女母花媪令轉告王王心動顧念相如璧立誰肯以嬌公子置泥塗中者因疑媪戲媪正色言之王曰小生長物祗王章牛衣安所以得温家玉鏡臺量珠作聘即允亦不能營金屋媪曰姻緣天定成否或不可知彼痴姑娘曲意來求必非無所主易膏梁而藜藿隨心理爲轉移盍試之如其不成與官人何損王笑允之令往告媪去見公及夫人夫人笑曰姥近日大忙久不至今日何風吹來媪寒暄己笑曰好笑王家小郎子痴蝦蟆想吃天鵝彼見公家英姑嬌婉求老身作撮合山非　　交鳳凰耶已又笑曰小郎雖貧才品頗不劣惟門第不相當耳公果貧之玉香適至依夫人膝問媪來何云夫人摩玉肩戲謂媪曰我家英秀將丫角老要惟玉香可許窮措大寄語行聘來當即過門也公笑之以鼻媪亦笑曰玉姑果配小郎是好伉儷惜舅之鍾愛不肯許否則小秀才似狸奴饞眼豈不愛魚子腥耶言未巳皆鼓掌夫人又笑曰我玉姑是千金聲價若能如數致騁定即去不悔玉嬌笑曰妗賣我耶公嗜曰勿爾玉姑祗值百金花姥即去將百金來領去噉糖粃何如戲笑良久客來媪乃去反報王知無望遂不復議玉以公言告英英嘲笑之玉則誤信爲眞待消息媪不至促之來私詢其故媪摇首曰大難大難無論舅妗戲言卽不戲百金豈寒士所能辦阿姑勿作此夢矣（未完） 
 
 
 

Page 11

 
 
   
 
 

Page 12

 
 
   
 
