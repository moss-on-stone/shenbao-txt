# 1896 - 317 - 4908431

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文本箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[法界增設電燈說]  
　　上海初無所謂電氣燈也上海之人亦不知有所謂電氣燈也曾計昔年自來火初至上海之日上海人無不耳而目之咸以得爭先睹爲快嗣是茶寮戲館於萬人共瞻之地先一試其光明繼至酒肆烟鋪以及稍有局面之行店亦無不互相輝映幾幾乎通巿皆用自來火然電氣燈猶未盛行也自英租界創設此燈十餘年來過燈下者莫不嘆爲絶無而僅有并有初拓眼界徘徊審顧求其明同皓月之故而不得者先是英界創設之時無識之士頗疑其與自來火生意不無妨碍竊竊私議後知電與火之光遠近各别電與火之用大小又殊租界之中用自來火者若干處用電氣燈者若干處各行其是各顯其能而兩公司之獲利日計不足月計有餘乃始信西人之謀事洵非淺近所及矣推原其故蓋電氣公司之燈一燈可抵自來火十數燈之用自來火之燈十數燈僅取電燈一燈之値凡人於日用各事無不計及毫釐旣喜有自來火可以代燭則向之須用油燈多盞者至是可省又喜有電氣燈較自來火尤爲明亮則向之非自來火不行者至是可改易電燈此人情也故無論居民鋪户莫不各視其地之所宜或用電燈或用自來火或二者俱不用而仍用洋油燈卒之用者愈多生意愈盛兩公司亦莫知其所以然而奚事因爭生忌因忌生妒哉且電之爲物也據精於電學者云電氣似火而實非火故其色青而不赤且著手不熱今西人製爲燈有疑其法與水雷相同者而不知非也間嘗騐之水雷沈伏水底可經久而水不透出之水中移時而仍可應用泰西防海口者專以此爲阻止敵船之第一利器計水雷一具小者數十斤大者數百斤外用鐵皮爲壳内實棉花炸藥其與鐵綫相接之處裹以象皮而引鐵綫於岸上之電氣房内用時將電氣一撥其雷卽在水底炸裂無論何等鐵甲當之無不立碎此水雷之用也若電燈雖同用電氣而實無他患且西人製電爲燈而另設總電公所以爲收放電氣之總匯尤爲安置妥帖不觀今法工部局就法大馬路大自鳴鐘捕房後所設之電氣公司乎刻計法租界内迤邐迄黄浦灘均已安桿設綫棋布星羅指日卽現光明世界曾見其裝燈之法與自來火必須從總廠燒煤之處起排鐵管節節布置通火氣於管内而後隨地裝燈街道之下又必掘深數尺爲槽剷平兩旁始安鐵管管多而工費者有别且近來自來火往往有管爲灰滯或煤力不足時而暗淡以至用者引爲不如電燈之恨事而且電燈祗憑桿以通綫綫至何處卽燈至何處卽合十里洋塲通盤打算家家用之無偏枯不給之虞聞其機器之小者并水鑊爐箱輪齒皮條合而藏之不過一二木櫃已足展之亦止半間屋可容布置就使巷深堂曲縱横施之無不如意今所用電燈之家樓上樓下照耀一如白晝是其明証現在通商埠頭溯長江而上直至四川之重慶沿途節節增飾耳目一新他如蘇杭等處尤爲商賈薈萃若能仿上海電燈之設就閙巿適中之地各置此項機器如法裝用豈非城開不夜爲通巿一大快事哉或疑法界之電燈何以遲遲其行獨居人後若此不知法界幅員較隘不若英界之遼闊平時收捐亦不及英界之富足以地方之出息辦地方之公事固宜謀定後動量力而行未可貿然貽人以口實且使託宇下者有汪洋興嗟之意也豈如城内自來水之有志未逮者所可同年而語哉吾於是見西人辦事之認眞益嘆天下惟非常之人而後能成非常之事耳築室道謀徒資指摘兹因法界增設電燈之舉類論及之 
[遠迎相節]  
　　天津采訪友人云李傅相奉旨赴俄并聘問歐美二洲各國現由美利堅遄返中華電飭招商局派廣利輪船駛赴横濵迎迓月初某日四公子及北洋醫院林麗棠官醫洋務委員畢君德格美副領事某君同赴申江乘廣利東去日内津郡接得電信悉相節於八月二十一日乘金山公司中國皇后輪船抵横濵旣下椗日醫佐藤氏及各員卽登舟謁見廣利隨攏傍公司輪船支板爲橋俾傅相乘肩輿而度傅相精神康健大約九月初三日當可到津屬下曁舊部各員向之曾沐恩施者已延頸跂足以待矣 
[俄使啓行]  
　　本月二十六日京師來電云俄國駐京欽使於二十四日啓行回國聞欽使本擬一月前就道因俄國西卑利亞鐵路接連滿洲之約尙未議成是以遲至目下云 
[持躬節儉]  
　　本月初三日爲湖廣總督張香帥嶽降之辰香帥素性高簡十餘年來每遇誕期並不舉動本年以時事多艱預期懸牌示諭文武巡捕一概不准饋送禮儀屬員之來轅祝嘏者辭不欵接卽署中文案委員亦未得見所送壽聯壽幛援湯文正之例錄其語而返其物外間所傳設筵一百八十餘席及粤東舊部遠寄電光烟火萬名傘之類實係無中生有等於海巿蜃樓特書之以表大帥之持躬節儉 
[之江火警]  
　　杭州采訪友人云鳳山門外萬松嶺下有紹興人某甲闢地誅茅支蓋草屋二椽繩樞甕牖聊蔽星霜平時小本營生家有一妻及子女二人洩洩融融自得至樂本月二十五日方進夜膳忽見茅澹火發頃必間將房舍盡付一炬水龍會口人遙見之方欲招集夫役前往救援而火已熄滅矣事後甲挈其妻孥在某廟前　宿一家四口啼哭聲哀某木行主聞而憫之募集資財數千文爲之周卹 
[吳山秋巿]  
　　杭州采訪友人云省城新設洋關由杭巡道兼理榷政旋奉總理各國事務衙門札飭八月二十五日開關收稅所有在關書吏均由現署杭巡道鄒觀察渭清遴選充當○學海堂爲孝廉肄業之所本月二十二日由掌教樊介軒太史命題唯何甚賦得阿綱學書蚓滿帋得綱字五言八韵山立懲忿箴窒欲箴用范浚心箴原韵○城外新開租界營造房屋雇用洋人監督一切工程所需石料由洋務局總辦委伍二尹鍾濬會同洋人率領工匠至廛山一帶開鑿已於本月二十二日動工矣 
 
 

Page 2

 
 
[金峨山色]  
　　寗波采訪友人云節過秋分阿香氏當退爲房老不復以車聲轆轆驚怖小兒矣乃本月二十五日午後天氣忽然蒸鬱俄而黑雲四起急雨催詩雷聲隆隆直欲令大耳兒聞而失箸至次日始銅鉦高褂掃盡痴雲○本月二十五日之晚全盛信局划船由杭州紹興一帶開駛至甬江一葦杭之其疾如矢甫至鄞慈交界之小西壩突被盜船攔截去路肆行搜索約計掠去洋銀二千圓事主聞之急赴慈谿縣署禀報縣主置之不理不得已回至郡治赴鄞縣禀陳鄞縣主又以失事處並非鄞轄將禀擲還事主遂悵然而返 
[神山桂馥]  
　　蕪湖采訪友人云本月初三日之晚南陵縣治十字街恒泰錢莊被刦近由縣主申詳蕪湖道所失贓物先經縣署賠償二千金城守營賠償五百金蓋以漕期在邇預免四旬以内贓盜無獲之處分也○本月十一日精健右營統領沈秀川副戎由攔江磯督率雄師行抵蕪湖駐紥每日早中晚三次操演各種技藝暇時飭哨弁督同兵士荷鋤劚土修築營墻並將鷄窩街達弋機山堤岸悉加鋪墊俾崎嶇蜀道盡化康莊聞日内副戎已奉憲檄與長淮水師統領對調想旌旆當北指淮壖矣○蕪湖地大物博人類不齊向者除精健大營駐紥外又由官商合力捐募保衞營勇百餘名專司巡綽惟地方遼闊自城巿以迄江干河岸廻環二十餘里每夜勢難遍巡是以百家鋪一帶店商特公議每月添捐數十金禀請蕪湖道撥歸保衞營充餉項卽由營中添募壯勇二十名派在館驛巷陡門巷曹家巷三聖坊徽州碼頭五處日夕逡巡以備匪人倉卒中起事蓋有鑒於春間同茂莊閉門刼掠之禍也本月十六日營主先派勇丁二十名從事所有捐欵卽以九月朔日爲始並請添派哨弁一員歸保衞營饒守戎統帶月給薪水銀二十兩油燭銀六兩道憲札委浙江人朱蓮生守戎承其乏一切營制悉由保衞營主裁并聞上叚昇平鋪各店商亦思仿而行之云○邇來新米上巿每石約値銀二兩左右廣商購買仍不甚踴躍運米之船閱數日始一至自向各廣號零星攬載載未及半卽已開回巿面之疲不言可喻某日到有太古洋行之淡水輪船下椗外江某號雇某姓駁船裝運新米二百餘包甫出江心風狂浪湧長年把舵不住致觸太古躉船所下鐵錨方欲撐開而怒濤驟至船遂翻覆三舟子獲救其二一人已蹤影全無矣 
[隋苑秋螢]  
　　邗上訪事人函云揚城保甲總辦王觀察以邇來城廂各處竊案頻聞不禁赫然震怒除將疎於防範之各巡員分别記過撤差外現更不時親出查夜並至各叚巡防公所騐押蓋每夜叚員上夜時須至公所親書花押以誌其曾到與否向來都視爲具文已非一日至是各叚員黄昏後卽自近而遠大街小巷不分繁簡直至東方旣白始彳亍而返江甘兩邑侯亦先後出示曉諭城廂内外各處客寓無論何人無的保者一概不准留住循環簿上亦不得任意塡寫虚名保人本縣不時親出抽查倘有人數不符及保人不實定將該寓主提究○便益門外販賣鮮魚餬口者不下數十百家其間安分營生者固不乏人而動輙結黨逞蠻行爲凶暴者亦頗不少本月廿三日黎明河下到有鮮船一艘各販爭先恐後麕集購買魚行主楊某正在均匀分派忽一壯漢定欲多購且不名一錢硬欲賒欠楊視之乃著名痞棍大頭洪也不允所請並冋之婉商曰客人卽欲返棹河能任爾拖欠多時洪不待言畢飛步上前將楊按倒於地而反背其兩手曰敢說三聲不欠爾雙臂休想聯續矣楊連呼遵命始得釋手而散旣回愈思愈忿隨繕禀至甘邑喊控程明府聞係地痞檢查訪單果有是名且開列在前屢拿未獲者立出硃籖提至升堂嚴訊洪一一直供不諱明府喝令笞臀笞至四百並不求饒明府知其彪壯復令鞭背二百下仍咬牙不發一言遂飭帶出覊押時觀者甚多見洪甫出頭門卽手舞足蹈一路飛步而至押所見者莫不嘆爲下流罕覯或曰此等人受此刑責並不爲辱他日釋出反可樹威凶横亦較前更甚嘻爲民上者其亦有善法以處之否耶○前報紀小東門街三之棧藥鋪後進失愼燃及東鄰韓姓後院兹聞韓姓所延僅將椽柱灼焦尙未熊熊殃及云○東關街武當行宫之對巷有李姓者昆季三人伯仲皆授室矣季因不務正業故逾冠仍鰥本月十七日黎明仲乘弟不備驀用利刃將其雙目猛刺鮮血直流季痛醒狂呼救命並扭仲不釋手仲復用刀砍落其左手三指季卽暈倒仲乘隙逃逸時伯仲之妻咸回母家及伯聞聲而至見季已人事不知趕用薑湯灌醒詢悉原委驚訝非常隨購刀圭爲之敷治不識能無性命之憂否俄頃間遐邇鬨傳觀者絡繹不絶然究不知因何仇恨而忍下此辣手倫常乖變一至於斯良可慨已○本月某日下午忽有一白馬不知從何處奔至一小孩自後叱之馬忽昻首長鳴飛馳而去比至觀巷街口忽然仆地并觸倒一人壓於馬腹之下見者急爲扶掖無奈馬身過重不能動搖後經多人將馬舁開始得救起而腹以下筋骨已被損折恐不免成廢人矣○南門街雖百鬧巿而廣厦雲連崇垣櫛比某夜四鼓時某姓宅内忽有梁上君子掩入施其胠篋伎俩比宅主驚醒赶卽喊捕已被携贓逃逸然起視門户扃閉如故不知其從何而來從何而去正深駭詫肇聞比鄰銅盆聲鏜鏜不已蓋賊因此間驚覺遂效叚干木之踰垣而至間壁人家爲順手牽羊之舉其家雖有烟霞客未臥奈皆係女流故爾鳴物求援四鄰聞聲咸集前後尋覔則已蹤影全無差幸絲毫未失惟某宅檢點失物計被竊去衣服三十餘襲翌日擬開單報案忽近鄰茶爐上水夫來報云今晨往後面文風河汲水見河中有衣包一個撈起視之女衣居多未知是否尊處所失主人急爲查閱果係己物當將水夫厚賞而去此賊旣已到手何以又棄之河中或被人見而棄之歟抑渡河不愼而棄之歟人之得失自有定數存乎其間者矣 
[金焦秋黛]  
　　鎭江訪事人來信云今春北門外桃花塢某姓家被緑林虬髯客明火執仗搶刼傷人當經事主報縣踏勘邑尊飭通班捕役跴緝未多日拿獲盜首二名嚴鞫取供詳司在案兹聞日前江蘇臬憲接到刑部釘封文書遂檄飭丹徒縣將二犯就地正法十四日宗加彌大令傳諭由獄内提出二犯升坐大堂騐係正身無訛略詰數語卽飭劊子手綑綁協同城守兵丁及通班馬快伺候三梆大令與守備李守戎各帶兵數十名馬快二十餘名押犯出小巿至西門外陽篷山一聲砲響二犯已身首異處矣有見者謂二犯年皆三十餘身軀雄壯沿途索酒至行刑時已醉不省人事矣首級旋裝入木桶發犯事地方懸竿示衆大令守戎齊排導入城先赴土榖祠拈香本署書役人等預備排衙迨回署鐘已一點○瓜洲某廟住持道士名阿雲者酷嗜賭博日長無事清簟疎簾又喜烟霞供養入夜月下敲門不止一處曾爲某紳所控自願退處閒散不與人世間事而令其徒承修接管廟務承修年未弱冠衣鉢相傳所謂青出於藍而勝於藍劣跡比師尤甚廟東首有某孀婦自失所天星霜兩易雖繞膝已有子女無奈桃李其容不肯冰霜其性遂與承修訂方外交而承修年稚無知亦忘却出家人本來面目初猶明來暗去繼則閒雲野鶴時相過從若忘其室内之上有翁姑下有夫弟姊妹也者因是諸人偵知婦爲小道所惑常欲得之而甘心焉某夜承修又在迷杳洞裏如蝶戀花且住爲佳不期其夫弟商同母氏破扉直入將一對野鴛鴦雙雙捆缚且毆且詈直至東方旣白訴知本圖地保欲扭送方官地保婉轉相勸罰令承修出洋蚨百圓爲門楣滌穢事始寢孀婦自念醜聲四播有何面目立於人世竟取阿芙蓉膏背人吞服半夜毒發幸其姑向之究察始倩人用藥灌救得慶更生○東鄉大港鎭伍姓小京貨店歴有年所十年前娶某氏爲繼室氏將前夫之十齡幼子帶至伍家伍適無嗣見此子伶俐可喜愛之如已出恩勤鞠育不異親生年弱冠爲之完姻方謂晚景蹉跎得此聊堪自慰孰料此子今夏一病臥牀不起醫治迄無效騐竟於七月間物故伍夫婦悲慟逾恒日前忽有青皮等欺伍異鄉人又窺其媳少艾若改嫁必得多金乃邀同前夫族人以身死不明報宫請雪幸邑尊洞濁其奸卽行批駁聞者無不同聲稱快○每日晨光微送管帶新兵前營吳養吾叅戎率領麾下健兒在小校塲操演各式陣勢旌旗煥彩槍砲如林烟燄蔽大鼓角動地時居民尙多在睡夢中也○鎭郡婦女每至中秋佳節仰望皓魄當頭各自乘興踏月以酬廣寒曲子普照大千美意亦韻事也無如不肖之徒往往任意打圍或欺其爲小家子盡情調戲以致行者咸有戒心今屆各叚保甲委員飭勇徹夜梭巡如遇無賴立卽鎖拿到案毋許輕從放團圞之夕繡閣嬌娃蓬門豔質照舊呼姨約姊駕言出游均覺安然無事云 
 
 

Page 3

 
 
[憲示照錄]  
　　上海縣黄愛棠大令接奉藩憲札文飭發裁汰陸汛水兵截止餉項通飭曉諭告示數十道因卽飭差分貼通衢示文照錄如左頭品頂戴江南蘇州等處承宣布政使司鄧爲通行曉諭事照得蘇省經制水陵各營奉議裁汰陸防分撥零星汛兵及留配輪船兵丁並裏河水師槳兵均一律以四月杪截止餉項嗣兩江總督部堂劉札以此項所裁水陸兵下餉項以四月底截止無資回里應准展至六月底截餉卽以此兩月餉銀作爲川資回籍以示體卹其餘各營應裁之兵現在多有請給恩餉及歸農銀兩者應卽查照此案辦理一律加展兩月以六月底爲截止餉項日期札司遵照等因當查蘇省定章年額支發各兵餉米水師各營與陸防之撫標左右練營提標松五營每年全支鎭江營九成給費均十二個月其餘各陸營每年支放十個月凡遇夏秋季各給兩月今裁兵餉項一律以六月底爲截止日期其全年支領者仍發夏季三個月餉米數無出入惟向支十箇月者以六月底爲截止則照章夏季該支兩個月若加展兩月連同四月分則夏季共須三個月較向章增出一個月是否補足概發夏季三個月全餉米卽經由司具詳請示兹奉兩江總督部堂劉排單批開據詳已悉此次裁减各營兵將裁餉日期加展兩月以六月底截止作爲恩餉原爲體卹各該兵丁起見所有蘇屬向來夏季祗支給兩月餉項各營應裁兵丁自應補足一月餉米一律以六月底爲截止日期以昭公允其餘留營兵丁仍照向章辦理惟此等裁除兵丁以六月底截止餉項應由司示諭各處俾衆周知以免有欺蝕之弊仰卽遵照辦理並卽移會江藩司道照仍報明撫部院並候批示繳又奉蘇撫部院趙批開據詳已悉仰候督部堂核示遵行錄繳等因各到司奉此除排單呈繳並咨呈提督軍門轉飭各營遵辦曁移寗知照外合亟遵批通行曉諭爲此示仰蘇省水陸各營兵丁一體知悉爾等須知此次奉裁各兵丁應領餉米本定四月底住支現經由司詳奉督部堂批准一律展至六月底截止餉項無論水師陸防概將夏季發給三個月全餉米折卽以此兩月餉項作爲川資係屬格外體卹所有此項餉米均由各本營官赴司領回按名如數給發爾等務卽妥速回籍各安農業循守本分毋得逗遛在外　蕩生事致干究辦不貸至其餘留營兵丁支餉仍照向章辦理其各遵照毋違切切特示 
[滬上官塲]  
　　江蘇候補縣范子臻大令一福由蘇蒞滬下榻昌記棧日昨乘輿入城至各署拜謁○寳山縣沈期仲大令佺一昨因公來申至道署禀見後分詣各署拜會旋卽乘官舫回縣○江海大關委員卽用同知李鴻吉司馬前晉昨日赴道署請假赴蘇○昨日辦理吳淞釣船局委員張司馬福謙林别駕步瀛聯袂來申僑寓昌記棧乘輿入城赴道署禀見旋抵上海縣拜會黄大令飭丁擋駕○試用縣丞伊峻齋二尹立勲由京騐看回滬赴各署禀見 
[下旗志悼]  
　　美國兵船名得得而勞哀者其前任統帶泥河氏因病逝世前日得得而勞哀行至上海新統帶李德氏令船上懸半旗以志哀悼海關及中外各兵船英法各公司輪船執事人見之遂皆下半旗 
[訪拿棍徒]  
　　松江府陳蓉曙太尊蒞任以來爲地方興利除弊惟日孜孜兹又訪得上海不法匪徒姓名計革保顧鑑蟻棍范高頭洋涇浜訟棍包正甫販賣淫書之四馬路文宜書局主人等數十名臚列罪狀揭榜示禁并將榜示札發上海縣飭卽照刊刷印分貼曉諭黄大令接札後飭吏將榜示照抄刊印分貼一面查察該棍等如不歛跡改行定提嚴辦 
[火災續記]  
　　英界火災略登昨報兹悉火起於四川路福州路轉角處第六號洋房第二層樓上洋人小陶而四寫字房中一經吸水灌之得以應手而滅僅焚去房屋一間 
[槍子誤傷]  
　　法捕房某號西捕落班後背負鳥槍往鄉間獵鳥興罷回來行至馬路左近機關觸動槍子突出將車夫某甲打傷頭面立卽報知捕房舁送仁濟醫館療治未知能無性命之虞否 
[移骨訊供]  
　　日前九圖地保王才寳赴上海縣禀報王小二唐介福及童孝廉迥等喚守骨甏當晚經黄大令著差役薛貴補提人証前日經薛差將唐介福獲到晚鐘十二下大令升座研訊唐介福供小的前日在打鋪橋王小二茶館内聞小二之弟向小二說二箇甏已搬到草屋外小的因問何事小二禁勿聲張有頃小二令一鄉老在壁根下將蘆粟皮一堆撥開露出兩甏旋喚小的代喚地保王才寳比喚來童迥等已到塲童迥著地保看守至前後事情小的未曉請提餘人訊問大令得供命唐暫退飭差赶將餘人提案昨晨原差地保分頭提王小二等豈知均避在童迥家内差保不敢入内回縣禀明而童迥亦已繕就白禀一扣專丁送至上海縣署尙未知禀中若何措詞也 
[挾制宜懲]  
　　本月二十五日之夜流氓張長慶偷竊花草浜西匣子店銅罐等贓由栅夫拘入巡防東局王二尹命解送總巡局時沿途有張之黨羽將生烟遞給與張日前鍾明府升堂張在階下將生烟吞服意圖恐嚇爲明府瞥見勃然大怒飭送押縣署自新所乃登輿至縣面晤黄大令述訴情形請爲嚴辦大令送客畢飭開單送候提訊重辦以爲愍不畏法者戒 
[浮屍收殮]  
　　前日午後本邑蘇州河卽吳淞江中浮有孩屍一具年約五六歲旋隨潮水汆出外大橋至浦江遇水巡捕船卽帶往南巿救生局收殮 
[會訊辱侮洋人案]  
　　前有太古洋行寫字西人安特生至浦東閒游被鄉人兇毆失去帽及簿據洋狗禀由該管領事官照會江海關道黄觀察札飭上海縣查辦黄愛棠大令簽差陸福下鄉拘提留養洋狗之徐炳千訊明枷責昨晨復將徐及十五圖地保張耀玉等一干人帶至英界公堂與英副領事薩允格君會訊安特生訴稱華歴七月初八日商人至浦東游畢而回行至某處有多人尾隨在後詢以來此何事是否購地商人不答伊等仍尾隨旋見前有五人後有六七人約共十一二人比至有房屋處伊等卽入内呼狗出噬致將商人所帶小洋狗嚇逃移時始尋獲而尾隨者仍不散又行十餘武一人猛將商人一推商人見伊等兇横因避人花田問爾等如欲先行請卽去伊等亦卽止步旣而將商人前後圍繞用石擲來商人問欲何爲并舉手中棒略擊一下卽有人自後將棒奪住又有一人用棍擊商人頭一下所戴之帽甚高未受損傷旣又擊商人腿際兩下商人恐難與敵因卽步上石橋伊等繞道向後意欲前後夾攻商人懼而逃至一家求救伊等始各散後喚船渡浦回行查檢各物失去帽一頂帳簿一本洋狗一頭閱兩日始由張保送來大令問當時肇事之人爾可認識答稱時在六點三刻日光將没故辨認不　大令命帶徐上堂疎枷候訊張保禀稱小的充當十五圖地保伊等肇事時小的適赴各鄉催科故不知其底細問當時雖未知曉事後曾否查明禀稱小的催科忙迫無暇往查大令曰錢糧固應辦公事亦不可疎爾等輙以錢糧推辭殊爲可惡張保唯唯大令又問徐曰洋狗是否在爾家查出供稱是問爾在何處拘獲此狗供稱初八晚在距家不遠之港中捉獲問爾旣獲此狗應知來歴可知肇事者究是何人供稱小的實不知曉小的獲狗後卽至浦西旋被拘案訊辦差役禀稱肇事各人中有何阿春者業已逃避故小的將伊店主徐楚英帶案請訊徐供稱何並非小的之夥小的現在某花行生理已將前開之茶館盤頂與何聞閙事後差役地保均曾與何在茶館中會面差役禀稱小的與何素不相識某日與張保同入茶館旋見一人慌忙自後逸去當時並不留心嗣後始知脫逃者卽何不知地保何故並不扭住張保禀稱小的往追業已不及高大英供稱小的在浦東開設米鋪與肇事處相隔甚遠當時小的適在浦西斛米以故不知細情惟聞肇事者共三人除何外一爲張虎金卽張保之子一爲金和尙何與差役地保確在茶肆中相遇以後不知如何逃去大令聞之大怒顧陸役曰爾何故旣與何遇不卽帶回尙敢推諉地保乎著重笞一千板笞至百板薩君勸阻大令因謂現在肇事之人均已得悉限爾卽日交案以便訊辦差保同禀稱小的等情願於兩日内將何等三人交出大令准之遂與薩 
 
 

Page 4

 
 
君商定禮拜三覆訊○日前福利公司洋人奎克至浦東獵鳥彈傷鄉人沈景山之妻徐氏遂允給養傷費地保李仲墨强行阻止將船櫓扣住作抵奎克因投控該管領事署領事照會江海關道黄觀察觀察飭黄大令至公堂會訊訊畢安特生之案後差役薛貴復將沈等一干人解至案下奎克訴稱當日清晨八點鐘時商人乘張阿掌之船至浦東唐溝獵鳥悮傷李妻遂給以洋酒一瓶傷藥一包小洋銀五角沈已允從乃未幾忽有多人赶至將櫓取去惟沈人頗忠厚不甚兇狠商人隨乘友人之船回滬船户張掌可爲見証張供稱洋東付酒藥等物與沈妻後沈妻飮酒過多以致醉倒事爲沈保所知卽糾同許世榮等追上將船櫓取去復擲還小洋銀五角小的出爲解勸沈保索洋銀一百圓洋東允給十圓書給憑遽沈保不允取櫓而去洋東乃乘他船回沈供稱妻子被傷小的不敢索取洋銀叩求鑒察許供稱沈保喚令小的取櫓兩枝沈保一味求恩大令商諸薩副領事然後判令奎克給沈妻養傷費一圓沈保前已笞責五百板從寛枷號一禮拜許帶回訊辦 
[南巿紀聞]  
　　南巿開築馬路以來樁木已由集水街釘至洪昇碼頭昨日工程局朱森庭明府飭地甲將洪昇碼頭各划船一律驅逐以便興工○前日松江人某甲肩負竹器行至郎家橋南首忽然仆地霎時間面目青紫奄奄待斃後有某茶葉店主將藥水灌之得以蘇醒隨給以小洋銀二角雇車送去○前日王家碼頭豆腐店主姚福生與同業張全福爭奪攤基互相口角事後張糾集流氓數十人將李簇擁至三鳳茶樓羅唣李心不甘服奔投十六鋪巡防南局聲訴情由局員鍾偉臣二尹飭地甲等在外調處 
[畿疆災電]  
　　施子英兄鑒本年永定河北岸開口災區苦難言狀同人仍辦義賑惟苦欵項不敷勢將不支敬求大力援救速寄數竿以全民命如蒙慨允請照舊章電解北洋寄京盼切聰肅處求轉告卽祈電復同人義賑處夏敦復等叩上海北巿絲業會館籌賑公所制施則敬子英甫鈔登 
[闓澤均沾]  
　　上海縣署帮審委員蔣壽林剌史撥來洪春山罰欵洋三十元馬路工程委員朱森庭明府撥來金阿寳鐵店罰欵洋五元劉福房善士樂助施衣洋一百元際此秋高氣爽霜雪將臨貧民裋褐不完禦寒無具得此佽助彌切心儀矣求列報端藉呈公鑒上海六馬路仁濟善堂董事嚴信厚葉成忠楊廷杲黄宗憲等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[界公堂瑣案]  
　　包探秦少卿禀稱前日馬夫吳阿三駕　不愼撞壞電燈公司所殷某號電桿致滅電燈三十餘盞四百二十號華捕　　將吳拘送案下聞公司中須修費洋銀二十二圓五角吳供稱實被他車磕撞事與小的無干屠别駕商諸薩副領事然後罰賠洋銀二十二　○包探韓祥甫禀稱賊犯陳善卿竊取陸氏家綢衣兩件兹經小的緝獲解請究懲陸氏投案領贓别駕判令將　笞責三百板贓給還失主○前者范佳林串同某洋行管棧人衞友根私將小泉洋行所寄縐布三百餘匹售與法租界　處各店並質去若干旋經呈控到案現在衞已央人理處繳還洋銀四百五十圓餘願出期票拔還昨晨包探竇如海將衞解案别駕以旣已理處明白著卽銷案○包探高阿狗解賊犯許少卿至案禀稱小的查得許先後竊取張海南等家衣物兹已緝獲請卽訊懲張等紛紛投案領贓許臒稱小的係寗波府屬某邑人别駕判令笞責一百板遞解回籍○包探張阿五禀稱某照相店主陳雅亭投捕房訴稱同夥陳鴻竊衣質錢捕頭令小的吊出原贓送請究辦雅亭投案申訴前情鴻供稱所有衣服由雅亭囑小的往質今被誣指叩求明鑒旋有粤東人陸汝綸關秀山等同投案下遞禀聲稱鴻實被誣指故特赴案禀明别駕著從中理處○包探趙銀河禀稱陶阿五被朱柏生等剌傷已蒙大老爺懲辦今小的又獲正兇宗阿隆請判陶弟阿六投案訴稱胞兄被剌後傷處皆潰爛求將兇手嚴辦宗俯首無詞别駕判令笞責五百板管押五月○包探黄四福禀稱昨日徐阿狗僞稱賃屋闖入會香里張四堂家竊取　約指二枚及零星各物報捕後捕頭遣小的緝獲人贓送請究辦張投案牘贓徐供稱小的不合貪小如今只乞施恩别駕判令笞責二百板管押一月贓給還失主 
[法捕房瑣事]  
　　昨禮拜一鄭大令蒞捕房命提菜巿街搶洋之張德仁照原斷重笞二百板勒令回籍不准逗留○張阿海張企林控阿多誘拐其叔張兆隆之女杏雲鬻入英界世泰巷唐方氏花烟間内經大令訊供父張領回方阿多唐方氏照斷枷示責懲嗣因方胡氏偕胡鳳寳邀同張兆隆來案矇禀禁押在案後方胡氏遣抱上挫道轅大令飭傳原告到案著明日投公堂候示○錢瑞賓控朱竹君吞没田單求追一案大令迭次著將單交案並傳地保張孝恩著傳諭管姓毋得掯匿不繳案懸日久昨日原告偕中人朱一山投案求追大令飭傳朱竹君到案問地保何以不到朱供未知傳訊是以不到田單已被管姓取去當時收洋一千一百元並無憑據收條大令謂爾不應將田單盜賣著赶緊交案朱嘵　置辯聲稱原主贖去如果盜賣情願重辦大令以其狡辯著押候嚴追嗣因一再叩求從寛仍交原保諭令明日邀同地保來案候示錢等斥退○新北門外丹桂樓茶館薙髮匠王來發被同業之秦阿林持刀戳傷控經騐明送仁濟醫館療治祭重笞三百板押交兇器昨日飭傳紫來閣茶館値堂人陳阿寳閱因何違章售賣講　陳稱伊等十餘人先後來啜茗小的一見動手毆擊卽喚巡捕詎卽脫逃大令命提在押之秦阿林再三研究兇器何在秦一味狡展大令謂爾如不實供送縣重辦秦依舊狡展大令著拖下重笞一百板再掌頰五十下還押仍究兇刀並諭陳阿寳以後不准售賣講茶陳遵諭而退○宏生煤炭店與源太染坊因收帳轇轕率領洋人將坊内　染之綢縐衣料搬取控經大令飭傳兩造店主到案復核上期張子香偕馮子橋投案遞禀求銷大令以原控之馮金林陳世勲均不到案恐係朦禀飭將馮張押候傳到兩造店主再核昨日宏生陳世勲偕夥馮金林源太執事王桂生投案大令問前堂何以不到王供煤炭董事與店主講明小的尙未應允店夥張子香實係宏生指使大令謂陳曰爾向源太索欠不應糾領洋人擅取貨物如果不付儘可控訴公庭倘因此爭毆閙事爾知大于法紀否陳叩首聲稱知罪求恩寛宥大令命提在押之張子香馮子橋問爾等呈遞禀詞何人所使二人同供由店主陳世勲王桂生所使大令謂兩造店主均在堂上皆稱不知爾等作事糊塗各有不合旋據王桂生呈繳欠欵洋五十元聲稱小的歴年牌號今被陳世勲坍塌求辦大令著將一干人一併禁押候解公堂究罰 
[美界捕房紀事]  
　　陳雨坤姚阿琴二江北人以推車度日同居吳淞路長安里奚姓單寓内陳該姚借項洋十元日久未楚前日陳因事他適及回箱内衣服被姚私取欲以抵押此欵陳指爲竊由此起釁旋喚包探張阿五扭廪捕房捕頭以借項瓜葛令自投英公堂控訊○崇明人王福郎前晚由某煤棧内竊得鐵鏟二柄持至吳淞路經包探高阿九巡獲人贓併解捕房押候送廨訊究○某洋行寫字西人有馬車一輛寄存利太車行前晚八點鐘馬夫未及照料馬忽奔逸疾馳至西華德路提籃橋其速如飛一路東洋車及行人不及避讓者悉被撞跌旋由印捕華捕多名分駕馬車追赶始得獲住捕頭令將馬牽還利太車存捕房候查明車主議罰○　徽人沈雪桂前晚一點餘鐘躑躅於篷路中某號巡街捕見其形跡可疑拘至捕房捕頭令搜其身畔得當票五紙飭押候派探查明核辦○新　浜路第一百八十七號門牌某姓家前晚被偷兒　門竊去衣服若干件昨晨事主繕單投捕房求代緝捕頭飭包探張阿五查勘屬實允爲查緝○西華簡路第三十九號門牌王順興成衣店有東洋車一輛某日忽被偷兒竊去王遂控諸捕房昨日午後經包探石金榮查悉係徐順卿宋阿三二崇明人所竊卽押候送公廨訊侒○粤人錢阿全肩販食物爲餬口計住居北四川路清雲里第一百八十一號洋人某甲陸續賒欠計數百文昨日午後錢向索甲不承認反出白刃剌傷錢之手背錢卽奔告捕房捕頭遣四百二十八號華捕將甲向去詢其姓氏然後釋放另將甲姓氏繕一紙條給錢飭捕送往同仁醫院醫治愈後可將此紙往西洋領事署控告 
[粤垣官報]  
　　藩轅牌示新授高州府惠昌飭　　任新選龍門縣知縣林錢飭赴新任四會縣知縣劉　恊飭圓本任准陞崖知州李懷清飭赴新任潮陽縣知縣缺委補用同知莊允懿署理歸　縣縣丞缺委試用布經歴姚康之署理陽春縣古良司巡檢缺委候補從九張先　署　　陽縣知縣缺詳請以陸豐縣知縣斐景福調補信宜縣知縣數式槱飭回本任吳川縣知縣缺委補用知縣賈培業署理翁源縣磜下鄉司巡梭缺　　用未入流　　醫　封川縣寓　鄉司巡檢缺委試用巡檢王成訓署理香山縣小黄圃司巡檢缺委試用從九何慶雲署理 
[江西官報]  
　　七月二十七日上饒縣麥錫良代新建下鄉公幹彭澤縣黄嘉爾　銷期服假張學勵觶九江蘭　進京通判翁寳仁委文廟監禮縣丞史慶松由贑州解釐金票根來省李柴種由吉安缷辦蠶桑局回何福培由　昌府候差回　帶祥臨輪　　家福往九江公幹洪國光往五山辦保甲○二十八日撫憲陞坐大堂督同司道會審安遠縣逆婦温李氏一名並委左營恭請王命押赴巿曹凌遲處死南豐縣新　山東濟陽地史劉範禀見騐看　　杰新昌辦保甲回准補德興縣丞鄭孝吉飭赴新任署餘干典史曾調鼎據報丁憂以從九黄光弼署理○二十九日改指從九劉銓勲票到新選會昌縣　琛前巳飭赴新任現　贛州府詳報該令在贑寓所病故所有該印務仍以鄭同誥接署○八月初一日補用縣楊國璋仍回撫州鹽棧張炳華解九江關餉進京許　湖非賑捐奬加同　知從九　端　　　平辦保甲江軍長龍哨官張朝鏞解鹽餉金陵回 
[姑蘇官報]  
　　八月十八日正任長洲縣王樹棻禀知回任代理長洲縣張德弛禀知交缷知府銜候諸直隸州　　甲由寗來通判陳以屏禀銷金匱縣巡防保甲差知縣江錫珪禀辭赴車坊釐　差殷勲由實山塘工差次來陶聯琇禀知赴昭文查勘荒熟田畝回沈祖燕禀　奉　留　差委華亭縣丞孫繼釗由松江來從九黄承祖禀謝奉委盤門釐卡差興史劉大銘禀謝奉委署理荆溪縣淺湖司巡檢事帥保清禀知丁母憂試用縣丞吳其光浙江人由寗來　襲　　尉江蘇試用從九品鈕存忠浙江人由京騐看來省禀到管帶撫標蘇防前營准補城守中軍守備吳廣升禀知赴横經光福戴浦宜興一　　　撫　諭明日穿外　○十九日　授安徽撫憲鄧辭行江蘇候補道王樹蔭浙江人由寗　沈瑜慶由寗來通知由京引見回省正任川沙同知陳家熊禀辭正任元　縣李交缷陽湖縣任事回省　飭回元和縣本任崑山縣諸禀到候補同知羅承恩由山海關湘軍凱撤禀銷辦理馬步各軍營務兼軍裝　總辦差並蒙北洋大臣奏咨回省禀到長洲縣縣丞善啓禀謝奉飭赴　巡　李　禮辭回雪　橋釐卡管帶新中飛划水師營儘先都司胡昌實辭赴江震一帶查哨臬憲七月分考試候補佐職月課給奬藩轅牌示照得　補　　府知事吳士　請　元　縣　　陳炳甲請補元江青縣丞程恩浩均已奉准部覆應卽飭令該員等各赴橷任又署金匱縣望亭司巡檢陸銛期滿撤回遺缺查有現屠品城司巡檢陳其　堪　　　　理○二十日候補同知查燕　禀銷會修試院號舍差陳官慶由木瀆釐局來許肇基由吳淞江釐局來直州同樊恭壽展假五天四品銜截取知縣鄭籌福　人由京騐　　　禀到　帶浙西江海緝私師船鎭海營守備張有基田吳淞來蘇州府　磨湯毓楙禀知由江陰迎接學憲回震澤縣縣丞程柱禀到從九申士林禀銷鎭江保申差指分江菊試用巡　　謁功山東人由京　看來省禀到撫　諭廿一日送新授安徽撫憲鄧北上詣胥門碼頭恭請聖安探得學憲龍於廿一日由江陰起節廿四日抵蘇元和縣李廿一日　印任　○廿一日淮揚道謝到庚寅翰林院檢討黄履初湖南人由寗來服闋入都總捕劉展假一天元和縣李禀知本日接印任事正任陽湖縣葉禀知交缷署元和縣事候補同知周　鎬禀知赴震澤秋勘回知縣莫鎭疆禀辭赴滬徐清鎭林駁達均轉假五天從九黄承祖禀知到盤門釐卡差鄢致忠由寗來州吏目棱汝賢領資起復到省撫轅　示八月廿五日秋祭先賢二程夫子祠委首府恭代行禮藩轅牌示八月分輪應考試候補同通州縣直隸州州同州判各員月課定於本月廿四日飭傳來　　試 
[邗江官報]  
　　八月十七日丁分轉士年銷通泰鹽色差朱鹺尉炳勲委城　二叚盧鹺尉登雲委城内十翼均保甲差○十八日泰分司沈分轉公幹到揚大使詹　尹樹　禀到○十九日委署泰壩鮑分轉存義禀知赴任○二十日方外轉臻囊赴省公幹○二十一日正任梁　　固　尹由京引見回○二十二日陳鹺尹丕橤起復回淮○二十三日泰分司沈分轉南掣金可　北掣繆司馬均禀辭回署鹽捕營趙都戎赴下河公幹韓鹺尹志榮銷五漳河卡陳　尹慮倫赴通泰水勢差 
 
 
 

Page 11

 
 
   
 
 

Page 12

 
 
[光緒二十二年八月十八日京報全錄]  
　　宫門抄○諭旨一道錄前○御史黄奏糾叅藩司貪黷無厭江南吏治日壞請旨查辦摺○内務府奏照例奏聞摺○閩督邊奏遴補陸路守備摺○江督劉奏保留武員差委片○閩督邊奏遴補水師守備摺○大學士麟等奏請旨摺○蘇撫趙 
奏委署藩臬各缺片○八月十八日禮部宗人府欽天監正黄旗値日無引見○闊普通武謝授内閣學士恩○内務府奏派致祭黄大　派出啓秀○召見軍機○○掌陜西道監察御史臣黄均隆跪奏爲藩司貪黷無厭江南吏治日壞據實糾叅請旨查辦恭摺仰祈聖鑒事竊臣維藩司有用人行政之責吏治不修端由藩司不職未有賄賂公行日甚一日如江寍藩司瑞璋之甚者也查瑞璋自到任以來政以賄成内有門丁解大劣幕藩謹齋外有江義和鼎茂兩錢店及解大兒女親家許家巷居住之京都趙寓潛通消息爲之過付凡委辦一差委署一缺先令私人授意俟有成說將納賄之人延入書室面談以缺之肥瘠定價之高下價未交足牌委俱係代理交完卽改署事臣謹就風聞所及舉其最著者敬爲皇上陳之如泰州一缺孔祥霦陸銖均可按班酌補該司先於書房延見孔祥霦告以此缺汝雖可補可補者不止一人須設法斡旋隨令私人示以應納之數孔祥霦未允下次傳見時該司稱病禁風將孔祥霦延入書室面告以此缺須萬餘金應用孔祥霦以無力辭而陸銑以萬二干金遂請詳補卓異引見人員回任候升此定例也該司因索不遂將卓異之句容縣張沇清留省四年去年正月前署督臣張之洞治飭赴任該司又欲改委私人勒令張沇清告病牌委俞熙署理張沇清來省張之洞見其無病仍立飭回任俞熙以重金失望向過手之人不依該司不得已酬以興化今年正月張之洞回原任該司復逞其私忿將張沇清調省札委鄧炬署理銅山爲江北繁缺委署必擇幹員該司受賄六千金於今年三月委一目不識丁之羅宗美署理嗣後道府以該員不諳政務電禀督撫仍留陶在銘接署羅宗美改署邳州實任碭山縣陳守晸與解太結拜兄弟去冬由署婁縣調署甘泉嫌甘泉缺苦留省另謀聞該司前歲晉京時陳守　獻金於清江途次外間紛傳卜其必得優缺今年二月果得調署泰興江寍厘捐向委候補道總其成自沈秉成署江督時該司禀請厘局關防歸人藩署遂得爲所欲爲因行賄而留差七八年五六年者不可勝計穆克登布雖有總辦之名不過迎合分肥而已夫以用人行政之端行巿儈居奇之計辜恩溺職莫此爲甚門丁解大又名解福卿其妹爲該司寵妾其弟解二解三並肆招搖是以其門如巿聞江寍有三害之目三害者解犬解二解三也劣幕藩謹齋當與候補人員同在秦淮河冶遊潛引線索而尤甚者該司之長子文少如卽安徽候補道文弼也盤踞江寍不願行暇㬬妓館陸八之金圡前數年賄買差缺率藉金玉爲先容迨該道納金玉爲側室而陸八家之門前車馬又移於三松堂愛玉之門愛玉者亦文弼所暱也前署督臣張之洞稔知該道劣迹密諭營務處桂嵩慶轉飭該司約束其子雖蹤跡稍歛而故態復萌以狹邪之遊開鑽營之路吏治若此民生何堪督臣劉坤一爲所蒙蔽且與該司朝夕相見難保不瞻徇情面欲求澈底根究伏乞簡派鄰省督撫就近查辦嚴提過手之人如解大潘謹齋江義和鼎茂兩錢店許家巷居之京都趙寓該司長子文弼等分别嚴訊不難水落石出庶足儆官邪澄清吏治謹據實糾叅伏乞皇上聖鑒謹奏○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外共副監督員缺應行文内務府辦理等因前來伏查光緒二十一年七月三十五日由内閣鈔出奉旨崇文門副監督著芬車去欽此嗣於光緒二十一年十月二十五日由内閣抄出奉旨崇文門副監督著熙敬去欽此欽遵各在案今崇文門稅務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三屆崇文門副監督各員另繕清單恭呈御覽爲此謹奏奉 
晉已錄○○頭品頂戴閩浙總督臣邊寳泉跪奏爲遴補陸路守備員缺恭摺仰祈　聖鑒事竊福建陸路提標前營守備縣勇病故遺缺係陸路題補之缺准到部咨係第五輪第八缺輪用儘先人員行令揀員請補等因查定例陸路守備缺出以隔府别營人員題補又裁缺人員遇有缺出酌量抵補不入輪缺計算等語臣隨詳加遴揀查有裁缺撫標左營守備李培英年五十九歲汀州府二杭縣人由行伍歴拔汀州鎭標左營千總升補撫標左營守備光緒十三年六月到任俸滿案内堪膺預保以都司掣補給咨送部十八年五月十六日引見奉硃筆圈出准其預保註册照例候升事竣回閩飭回本任供職現於閩省裁兵案内將是缺守備裁撤接准部咨議覆准予不入輪缺計算遇缺抵補該員營務諳練曾署福州城守左軍都司熟悉下游風土民情以之抵補是缺守備堪期勝任與例亦符合無仰懇天恩俯准以裁缺守備李培英補授陸路提標前營守備於營伍地方均有裨益如蒙俞允該員係裁缺守備抵補守備銜缺相當應請毋庸送部引見除飭取履歴另咨外謹會同福建陸路提督臣黄少春合詞恭摺具陳伏乞皇上聖鑒勅部繕覆施行冉閩省同時出有守備兩缺除陸提中營守備員缺輪用應升人員現經遵照部咨指輪缺次另行遴員請補外所有此缺插用裁缺人員抵補照章不入輪缺計算應請俟下次守備缺出作爲海八次缺儘先人員請補以免缺次糾　合併聲明謹奏奉硃批兵部議奏欽此○○劉坤一片再江蘇水師各營經前督臣曾國藩訂立章程分爲外海内洋裏河三大支按　巡緝所有管駕師船各員必須熟悉水師情形方堪勝任兹查有升用副將儘先候補遊擊歐陽成松補用遊擊閩浙儘先補用都司董全才投効水師薦保今職該員等久在江蘇管帶師　於外海内洋情形極爲熟悉合無仰懇天恩俯准將遊擊歐陽成松以原官留於江蘇内洋水師補用都司董全才以原官留於江蘇外　内洋水師補用以資得力除飭取該員等履歴咨部查核外謹附片陳請伏乞聖鑒訓示謹奏奉硃批著照所請兵部知道欽此○○頭品頂戴閩浙總督臣邊寳泉跪奏爲遴員請補水師守備恭摺仰祈聖鑒事竊福建銅山營守備吳瑞瓊病故遺缺准到部咨第四輪第八缺應用儘先人員臣隨於閩省水師儘先守備内詳加遴選如名次在前之盧得貴吳奇猷俱不知下落翁凌雲康殿藩均與是缺人地不宜康朝基汪兆榮前在臺灣未報内渡黄亨成現丁母憂未便遷就請補惟查有儘先守備水師提標中營千總黄夢麟年四十九歲福建安溪縣人由軍功歴拔福建水師提標中營千總保奬以守　儘先補用光緒十二年四月十八日奉旨依議欽此造送履歴咨部覆准註册序補在案該員差操勤奮槍砲素嫻於該處洋面情形亦較熟悉以之請補是缺守備堪期勝任合無仰懇天恩俯准以黄夢麟補授銅山營守備於營伍洋防均有裨　如蒙俞允俟部覆到日給咨送部引見除飭取履歴另咨外謹會同福建水師提督臣楊岐珍合詞恭摺具陳伏乞皇上聖鑒敕部議覆施行謹奏奉 
硃批兵部議奏欽此○○大學士管理户部事務臣宗室麟書等謹奏爲請旨事光緒二十三年七月十七日准崇文門正監督宗室麟書咨報於光緒二十一年八月初三日接任徵收商稅起照例扣至光緒二十二年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗内務府俸滿人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督宗室麟書自光緒二十一年八月初三日接管起扣至本年八月初三日一年期滿例應更換理合專摺具奏請旨簡放並將上三屆崇文門正監督各員繕寫名單恭呈御覽伏候命下行令到任管事仍俟一年期滿豫報臣部奏請更換爲此謹奏奉旨已錄○○趙舒翹片再蘇州布政使鄧華熙欽奉諭旨補授安徽巡撫所遺蘇州藩司印務應卽遴員署理查江蘇臬司吳承潞老成練逹爲守兼優堪以委署遞遺臬司篆務查有蘇松糧　道　元鼎器識閎深足膺艱鉅堪以委令兼署除分飭遵照外謹合詞附片具陳伏乞聖鑒謹奏奉硃批知道了欽此 
 
