# 1916 - 160 - 4915566

 

Page 1

 
 
   
 
 

Page 2

 
 
時評 
[敬弛）默（]  
　　敬弛二字爲學之要道亦治國之通義也存敬事之心以治國家則待人自能誠實而不欺對法律自能莊嚴而不苟一切自無因循敷衍之弊反是而一流於弛則詐僞苟偷骫法狥私之習俱緣之以起而禍且中於一國矣 
　　忠厚美德也亦爲無能之稱故忠厚而能持之以敬則其眞誠無妄嚴毅無私之心更能愈久而愈强固施之於政愈見有充實之光輝此所以爲美也忠厚而一流於弛則各種之積習易乘窮其結果初則爲人把持播弄而無如何繼且與之俱化而不自覺所謂生於心而害於政禍有不堪勝言者敬弛在一心而成效判天壤可不懼哉 
吾故首以道學之觀念爲新總統告 
[命令]  
　　六月十二日大總統策令　孫玉山給予五等嘉禾章此令　　又令　陳大蘇孫建業嚴威孫齡鑾給予五等文虎章傅耀琳朱逹榮史祥申郭清成左文冕給予六等文虎章白志琳曾光德胡禮相李寳珍王蘭閏傅秉正蔡學成詹得勒尹洪勝給予七等文虎章此令 
　　又令　國務卿呈據銓叙局詳稱遵核高等軍事裁判處軍用薦委各員資格請予叙官等語羅遠耀蕭煖均授爲上士楊正冠黃石鄧治芳魏鉅張開樹梁毓葆均授爲少士此令 
[專電]  
　　北京電　交諭凡有南北接商事標目改協議字樣母再用和議名義 
　　北京電　昨午在崇雅館開緊急國務會議（一）儗頒明令復各省官制（一）各省應加派深諳外交財政二三員來京協籌善後（一）應若干時限内結束該省軍事（一）再電各省請示政見以覘方針 
　　北京電　岑春煊由粤來電軍務院現正結束即可撤銷 
　　北京電　遣張敬唐持令赴陜獎慰陳督犒賞軍隊 
　　北京電　諭孫寳琦張弧陸徵祥金邦平假滿速回供職 
　　北京電　模範團改歸陸部節制　　北京電　召集正式國會定九月朔實行 
　　北京電　國務院提出九項財政案訂今辰集靈囿開聯席大會議　 
　　北京電　曹汝霖等請特設大喪典禮處專辦喪務有定過二十七日盤柩回彰德說　 
[譯電]  
　　北京電　今日得可恃消息政府已與南方非正式的議定以後行政悉以舊約法爲根據日内將有恢復舊約法之明文依據舊約法黎元洪繼總統職應繼續在位至前總統任期五年滿時而止此層似已議妥聞南方承認段爲内閣總理但欲將其他各員清除南方代表行將入都政府將與之解决組織内閣問題）十二日（ 
　　東京電　日政府將續派兵兩大隊赴京津）十二日（以上字林報　　北京電美總統與日皇皆親致賀電於黎總統祝中國和平恢復國基鞏固駐倫敦羅馬公使亦有電來謂英意兩國外部皆以中國總統繼位得人爲樂並願贊助新政府（十一日） 
　　北京電　粤浙秦蜀取消獨立（譯者按浙省獨立取消之說未經證實））十一日（ 
　　北京電　張勳電請新總統優待清室與袁家屬保護袁私産並以國葬禮待前總統（十一日）以上大陸報　　北京電　黎總統就職後浙省都督即决計不移用鹽欵衆望其他各獨立省之没收鹽稅者將步浙省後塵）十二日（ 
　　北京電　津浦京漢京奉京張路局聲明收用沿路線各大埠中交兩銀行鈔票（十二日） 
　　北京電　吳淞建築海軍船廠之計畫今已核准南京船廠將歸併新廠）十二日（ 
　　廣州電粤省十日正式取消獨立官吏皆慶賀黎總統就職海軍鳴砲二十一響以示慶祝招兵事宜仍進行未止須俟舊官僚與軍隊對於黎總統之態度切實明顯後始停止軍備（十一日）以上路透電 
[東方通信社電）日本人組織（]  
　　北京電　鹽稅餘欵特别交與中國政府問題昨日經五國公使團會議大約决定承認交付其額約二百五十萬元（十三日） 
　　北京電　林長民奉政府之命前赴南京其使命係依賴馮將軍以形式的調停廣東軍務院與北京政府之間（十三日）　　漢口電　此間傳聞湖北將軍王占元有提出辭表之說（十三日） 
　　奉天電　東三省將軍協議决定今後維持治安及他重要問題均出一致之行動對中央擁護黎大總統（十三日） 
[特約路透電]  
　　東京電　步兵一大隊刻赴天津據官場云外人欲增加保護故有此舉（十二日） 
[戰電）英人路透電）]  
　　巴黎電　半官報云凡爾登德軍損失前後約共一百萬人）十二日（ 
　　倫敦電　海格將軍報稱伊泊爾凸點仍爲戰事之中心敵軍猛轟六○山附近之南部及伊泊爾鎭與末蘭路北面之戰場德軍圖衝擊英軍防舍一所未得利此外無步軍戰爭他處有地雷戰事雷雨妨礙天空戰事英軍擊落敵飛機一架（十一日） 
　　羅馬電　今日公報云昨日敵軍專力進攻亞細戈西南之短陣線發砲猛轟後即有密集之步兵約一師之衆屢次前撲輒大受損失而退被俘者百人自阿狄巨至白倫太之意軍攻勢仍在發展中意軍在伐爾拉薩等處得有進步前數日内意軍共俘敵兵五百六十六人）十一日（ 
　　倫敦電　俄軍曾擊破奥軍陣線兩處奥軍現圖竭力修復由特倫蒂洛及伊森沙陣線調兵與砲以助戰甚至撤退阿爾巴亞之兵最大之裂口乃在北部廣四十英里以魯克爲中心南部这裂口約自布柴資起至斯特里河與里斯特河交點處止廣十四英里（十二日） 
　　彼得格勒電　俄軍佔據魯克至爲迅速奥軍司令佛里特里克大公或被擒奥軍且不及護其車站與橋梁（十二日） 
　　倫敦電　近日沉失商船如下瑞典安尼密號死五人瑙威都爾號遇救者十五人眭克台爾號泊羅斯泊第三號）四一一九七　（死三十三入瑞典巴拉號（一八三四　）希底號又瑙威里米那號在地中海爲德潛艇襲擊沉没死五人（十二日） 
　　倫敦電　法首相霞飛元帥等已回法國（十二日）　　紐約電　羅斯佛雖未切實允助許士而美國各處輿論已謂總統選舉將爲許士與威爾遜二人間之直接競爭許士剛直不阿大爲國人敬愛誠足爲威爾遜之勁敵（十二日） 
[公電]  
　　孫中山致朱報信電香港朱執信兄鑒袁死政局一變我應罷兵孫文蒸 
　　又致居正電　　縣居覺生兄鑒袁死政局一變我宜按兵勿動候商黎大總統解决孫文蒸 
　　又致福建革命軍電　福州轉展南松溪政和崇安各軍袁死政局一變可望平和已佔領地方倘人不來攻我宜按兵勿動維持秩序未舉兵者宜停止進行政治問題候商黎大總統解决孫文元 
　　又致黃克强電　東京黃克强兄鑒兩軍舉義多數揭去袁復約法召國會爲的袁死黎能復約法召國會當息紛爭事建設以昭信義固國本兄見何如孫文元 
　　孫中山張溥泉致吳大洲薄子明電　周村吳大洲薄子明兄鑒袁死内外情勢變我宜接兵勿動維持地方秩序候商黎大總統解决孫文張繼元 
　　章駕時蕭光禮等致北京電　北京黎大總統鈞鑒復約法謀統一平意見禮賢俊實爲救國急國願公以毅力行之幸勿瞻徇黃善化豐功厚德全國景仰望公以禮聘致共謀國中實爲幸甚章駕時蕭光禮等百十一人同叩元 
　　國會議員彭建標致段芝泉電　北京段芝泉先生鈞鑒公前出席　院度量寛洪氣魄沉毅已爲同人所敬仰帝制禍起公始終反對取消後强出任事藉收時局當袁氏疾死遵法輔助黎公就職京師匕　不驚同人等益深敬佩此次大總統翕然繼任天理人心大不可誣法律道德可冀復原頃閱報載公允許恢復舊約法反對召集舊國會極爲駭怪詎知約法與國會二者有互爲死活之關係務請公去僞存誠愼終如始順世界之潮流鑑前車之敗露匪獨私幸實爲公福旅滬參議員彭建標叩 
　　黎大總統覆高仲和等電　高君仲和駱君墨蓀諱君逹齋鑒辱承電賀無任感謝惟任重時艱深懼覆隕尚望時惠明敎匡我不逮黎元洪文　　谷鍾秀等致黎大總統電　北京黎大總統鑒我公依法繼任國人公戴惟今日解决時局首在恢復民國元年約法及國會制定之大總統選舉法所有民國二年十一月四日以後袁世凱私造一切僣制悉罷不用稍涉猶疑危象立見請速頒明令以奠國本而安人心谷鍾秀徐傅霖歐陽振聲佳 
　　黎大總統覆谷鍾秀等電　谷君鍾秀徐君傅霖歐陽君振聲同鑒佳電敬悉承錫嘉言至爲紉佩國家大計諸待諮商如能惠然肯來尤所欣盻黎元洪文 
　　盧滌非致吕督電　浙江吕都督王民政長鑒袁氏暴死黎公依法繼承凡在獨立之省据理亟應取消惟逆黨滿布中央總統等於虚位凖情萬難取消今欲擁護法治不尚空 
言端賴實力江甯華老亦本斯義伏乞諸公遠承軍務院近商馮上將聯帆並轡而爲一致之告言民國前途寳嘉賴之旅滬浙人盧滌非叩 
　　黃鐘等致北京電　北京黎大總統鈞鑒我公秉鈞八絃引領惟請首正國基恢復約法大申明刑嚴懲羣逆召國會以慰民心弭天下之流血擢正人以滌餘毒納海内於軌物敬薦芻蕘殷瞻德政黃鐘李濤張復恭叩 
　　沈定一致北京電　北京大總統黎先生鈞鑒袁氏以詭法始以叛逆終袁死法生不俟明令是故公認先生依選舉法繼任大總統舉國稱慶爲先生賀爲約法賀也然以名稱混淆正僞莫辨故當重申遵守元年約法之明令召集國會以清耳目而符法治若處法律於模稜實置邦基於兀臬民不能安業士不忍釋戈僉壬乘機强隣窺　恐非先生本意至若懲處兇逆宜付有司論其輕重莫啓侵權之漸莫宥不赦之刑定一國門重見餘慄猶存憑魯危言尚祈採納沈定一文 
　　山東護國軍致大總統電　北京大總統鈞鑒公依法繼任薄海同欽請速依據民國元年約法集國會組内閣懲禍首以慰民望而奠國基山東護　軍都督吳大洲總代表張魯泉文 
　　鄭憲武致北京電　北京黎大總統鑒天佑中華殛彼元惡明公依法繼任中外屬望棊殷惟聞餘孽盤據京師猶蒙姑息是否恢復元年約法尚有懷疑羣小僉壬依然競進連日命令似多蔽朦衆情惶惑咸切杞憂應請毅然决然明白宣示確定遵守民國元年舊約法以饜羣望併先斬梁士詒楊度等十三人分别查辦　黨以息衆怒國事前途庶乎有豸山澤病夫願觀新治臨電神馳不勝迫切鄭憲武叩覃 
　　彭養光致北京電　北京黎大總統鈞公旣就職歡忭無已願公乘此時機恢復約法召集國會開除黨禁旌别淑慝刷新國政保障人權此數者今之急務望速實行以奠國基無任祝禱彭養光叩庚 
　　又電　北京黎大總統鈞鑒公就職已六日尚無根本大政令頒布於天下此甚非所以慰薄海喁喁望治之意也養光 
前電各節望即時宣布即時實行國家治亂之關鍵在於此我公聖狂芳臭榮辱生死之關鍵亦在於此惟危惟微界判幾希我公哲人當知所從特再　凟尚祈垂聽彭餋光叩文 
　　黎總統覆胡景伊電上海探投毅威將軍胡文瀾先生鑒任重才輇時虞隕越辱賀旣　承敎尤佩黎元洪眞印 
要聞一 
[今日中國之三大要題]  
　　新舊約法　新舊約法原不成問題惟北京官場中則尚以此爲一爭點此爲今日根本之一大錯誤蓋不可漠然視之者頃者包世傑特致饒漢祥郭泰祺二人一函頗能言其所以然之故其函云讀報悉當局於約法選舉法等尚有於新舊之間抱種種懷疑之態其實民國自國會受不法之干涉無形解散以後所有種種改訂之法皆項城一人之法非法之法當然不能成立二言而决有何懷疑觀望之有此時若不以明令取消或申明之將啓宵小以售奸之地陷元首於不義之域非國家之福亦公等之恥也今日正當危疑不定之交國家根本大計必須態度鮮明而公私義利之辨尤勿可不愼且不務其大者遠者若小仁小義邀譽一時亦非今日在元首地位者當務之急好在今日是非公理俱已確然明瞭不難當機立斷幸公等有以全之弟愛之深望之切不覺唐突言之幸恕狂妄 
 
 
 

Page 3

 
 
　　懲辦禍首今日時局之轉移事實上雖千端萬緒而懲辦禍首固全國人所注目之一事乃北京尚遲回觀望亦若重有所俟者另有一派人對此問題以爲袁氏一死一了百了其他一槪 
可以不問而美其名則曰愛惜人才甚至當今盤踞要津之一切貽害國家之種種人物均將一仍其舊此於政治改革之前途關係頗非淺鮮例如近頃黃中慧致曹汝霖函即大致類是其文云潤田先生閣下人生朝露良可哀矜袁除黎繼吾願已償前函啓事應請撤銷猶憶十七年前偕周芝賡）即自齊原字（在美都觀劇慨然有感周云中國戲專重果報外國戲則在勸人改過使人人有自新之路言猶在耳未敢忘也近在東京與澁澤榮一論政以節用愛人四字爲今日救國金針故留别該男爵詩有敢詡興邦在一言愛人節用政休繁之句）男爵專攻魯論而又好詩（人才難得尤宜愛惜苟非行已萬不可輕易更動請以此意轉逹黃陂合肥二公方今海内饑渴已甚易爲飲食亂極思治苟得要領郅平之術如反掌耳能者多勞諸君子其勉之矣 
　　召開國會　自黎黃陂繼任大總統以來頗有促進共和一新國政之意最注重國會制度現已决定恢復前國會務早召集參與政治以示尊崇民意之誠心聞大總統日前秘密致電前參衆兩院議員諭告將來議員每發一言必須利國福民斷不可再存黨見云云 
[南北各省之歡迎黎總統]  
　　黎總統接任後通電各省覆電自願力任維持治安並紛電馳賀者已陸續迭詳前報茲又得南北各省對於黎總統表示歡迎之電文數通大致均知以國家爲前提惟倪嗣冲陳　兩人電文中有代任二字其心理似與大衆微有不同耳 
原電錄如左 
　　廣東龍濟光等陽電云黎大總統鈞鑒接國務院語日通電欽聞我大總統依法律接任逖聽之下歡躍莫名伏維大總統共和手造日月重光利國福民普天同慶謹代表全省文武紳商士庶肅電恭賀廣東都督龍濟光廣惠鎭守使龍裕光謹呈陽叩 
　　吉林孟恩遠等庚電云大總統黎鈞鑒恭讀虞電欣悉依法接任時艱雖云也棘宏濟定大苞桑五族臚歡四荒被福民國幸甚鎭安左將軍督理吉林軍務孟恩遠率吉長鎭守使裴其勳延理鎭守使高鳳城寗阿蘭靈守使徐世揚曁全體官佐士兵同叩庚印 
　　吉林郭宗熙等庚　云北京國務院謹轉呈新任大總統鈞鑒奉到院電恭悉大總統於本月七日就任大權有屬衆望攸歸天佑吾華國基永固中外禔福億兆 
臚歡署吉林巡按使郭宗熙謹率全省吏民叩賀庚印福州李厚基庚電云北京國務院鑒堂密頃准堂密語魚電謹悉黎副總統於本月七日就大總統任薄海人民同深歡忭伏思今大總統偉績豐功久負重望此次出膺鉅任必能宏濟艱難拯億兆於溺飢奠國家於磐石民國前途實利賴之厚基忝領圻疆適逢變局維持秩序責無可辭餘屬力保治安並專電恭賀大總統謹乞代呈李厚基庚印 
　　蚌埠倪嗣冲等佳電云黎大總統鈞鑒頃奉京電袁大總統薨逝我公遵照約法代行職權於本月七號受任社稷人民得所依託蒼生霖雨覆幬羣倫全體軍民無任忭舞謹率僚屬肅電叩賀伏　鈞鑒再嗣冲因公赴鄂今夜始行回蚌全皖安謐足慰鈞厪合併陳明安武將軍署理安徽巡按使倪嗣冲率同安武軍全體軍官並巡按使公署全體職員叩佳印 
　　歸化潘矩楹等庚電云北京國務院轉呈新任大總統鈞鑒堂密奉院電本月七日我大總統依法接任中華民國大總統職權等因奉此佳音所布中外驩騰薄海喁喁同深愛戴留任綏遠都統潘矩楹謹率文武僚屬同伸叩賀庚印 
　　庫倫陳籙陽電云北京國務院堂密代呈黎大總統鈞鑒我公代任寰宇歸心從此神州奠定鞏固共和實民國無疆之福都護使駐紮庫倫辦事大員陳　謹叩 
陽印 
　　南昌李純庚電云大總統鈞鑒奉虞電開本副總統依法接任中華民國大總統職權於本年六月七日就任特此電告等因譯傅之下羣情歡躍北望呼蒿鞠躬至再維天生聖哲以繼元良民國版圖賴以丕振從茲海宇安謐中外蒙庥凡我軍人慶幸曷極純及全體官兵服從命令本屬天職保衛治安責無旁貸除合力加意維持地方秩序外謹率江西軍界全體官佐士兵電賀李純叩庚印 
[袁氏家族之將來]  
　　項城逝後大姨太二姨太五姨太均皆仰藥嗣經西醫分别醫救二五兩姨太已得復甦大姨太竭力不聽解救業追隨於地下矣二少奶奶即克文夫人見項城疾革時）聞係三號（泥於割股療親之孝思乃引刃自割其臂不意心急手重斷臂肉至二三兩許痛極難忍竟用刀自劃胸腹等處已狼狽不堪茲經各西醫設法趕醫可望有救雲台大公子本以足疾不良於行此次項城之逝異常悲痛易簀時曾哭昏一次外問所傅飲毒之說或即由此誤劊後又因帝制之主張大受家庭之怨懟悲憤痛悔莫名其苦病益加重聞初七日曾昏厥二次初八日曾昏厥三次諸醫朿手恐已不能救藥日内或不免凶耗豹岑二公子素喜與諸名士遊頗稱知禮此次因父母殂謝）豹岑爲大姨太所出）悲痛異常眠食俱廢形容極爲枯槁經家人力　始略進薄粥其餘各公子及家眷等哀痛盡禮者固不乏人自謀身後者亦復不少其諸少公子女公子姨太少奶奶輩於此兩三日内各託心腹將財物寳器偷運而出者甚多府中各執事員與各豪僕素日趾高氣揚有不可一世之槪乃此兩三日來潛行失蹤者幾逹十分之七八素最親密之夏午詒内史等亦均不見昨由徐叚兩君又遴派執事員三十餘人入府辦事項城靈柩擬在懷仁堂停放二十七日後即用前移清隆裕皇太后之專車由西車站運送回彰德營葬日前克成公子之回籍即係預備一切届時袁氏家眷均隨靈柩一併回籍即與公府長辭矣再者拱衛軍向駐京爲數甚夥該軍本爲項城之親信衛隊今袁氏溘逝黃陂黎公繼任總統該軍與總統府無密切之關係據聞袁氏家人擬於該軍中選其精壯者約三千人調回河南彰德衛輝等處保護袁氏私産云 
[浙江對於時局之主張]  
　　頃者西電有蜀秦粤浙取消獨立之傅說茲得浙江吕都督通電一則西電之言蓋屬誤傅矣電文云黎大總統段芝泉先生岑都司令並轉李總司令廣東龍都督貴州劉都督廣西陳署都督並轉陸都督唐撫軍長並轉蔡戴兩總司令四川陳都督陜西陳都督湖南湯都督各省軍民長官上海唐少川王亮疇温欽甫梁任公諸先生時事新報轉各報館公鑒天祚中國元首得人破壞旣終建設方始當務之急厥有數端謹述管窺以供鑒察）一（宜申明元年約法以定人心民國二年參議院所定約法二年憲法會議所定總統選舉法爲正式民意機關制定袁氏以私意竄改廢去責任内閣獨攬統治大權十年連任之把持金匱石室之詭秘實爲帝制厲階近又以國務卿稱責任内閣手定約法已自毁棄今中央通電尚引不法之約法第二十九條袁毁之而復援引之倉猝間或未及詳加辨别然人心不免因之淆亂應請大總統明令宣佈以元年約法爲根據法自停止國會以後袁氏定之法律與根本法抵觸者悉歸廢棄此係糾正不法行爲非以命令廢止法律當務之急無逾於此）二（宜懲治罪魁以尊法律憲安創議天下騷然生民輾轉流離酷勝水火何莫非創議帝制之人實遺之殃不治罪魁何以平天下人民之公憤然洩忿猶其小者今之言救國者必稱法治共和叛逆得避刑誅法治之根柢不堅後此之設施愈困懲辦禍首爲全國法律非爲個人報施爲保持將來共和之權威非窮究前此帝制之徒黨擇尤嚴懲脅從罔治霆威一震萬象爲蘇（三）宜商組臨時内閣以維克危局京中鎭定危疑不驚匕　仰大總統如天之福及段芝老維護之功社稷生民實利賴之國會未召集以前應請 
大總統明令段芝老組織臨時内閣愼簡名流兼商善後斷不容附逆鄙夫濫厠其間此外帝制機關均應悉予裁撤以一事權（四）宜速定協商辦法以圖統一西南起義兵革相加閱牆之痛　非得己今大總統正式就任推誠相與底定非難但能約法重申罪人斯得則軍事宜若何收束束宜若何維持民生宜若何救濟必當會合英賢共商進止應如何選派代表指定地點當速電商預爲籌備公望意謂祗須臨時内閣與軍務院各派數人不必按省指派致衆雜言哤蹈前此會議覆轍（五）宜召集正式國會以定大計有合法之國會始有責任之内閣參衆兩袁氏非法停止重行召集己成定論現議員依法自行召集請爲維護從速開會在京之參政院實爲不法機關應即立予解散大計所存主張不容歧異（六）宜發布軍務院宣言以明素志護國軍起義爭國體爭人格絶對無絲毫權利之見足以取信於天下今大總羅雖己就任一時形勢尚難收束社會不察或多疑義亟宜發表宣言待國會召集責任政府成立後實行取銷軍務院正中外之觀聽示天下以大公上舉各端本無高論不自惜其顓愚陳述左右區區之心所望乘此時機爲一勞永逸之計不使國内兩見戰禍生民重遭途炭臨電神馳無任　營浙江都督吕公望叩 
[秦人述獨立時之糜爛情形]  
　　陳樹藩取消獨立己得漢武將軍督理陜西軍務兼巡按使等顯秩矣然在陳圖謀獨立時糜爛秦中地方實甚于右任君昨致陳電己略言及兹有秦人嚴偉者得關中友人函言獨立時刦掠焚殺之種種情形頗爲詳細爲轉述之以告一般秦人與秦籍議員之散居各地者其函云陜西此次大局糜爛一言難盡（較辛亥爲尤甚）前書言之不詳具有深心誠以此問檢查綦嚴不敢一字可否也旣承垂詢用述梗概能否遞到非所知耳陳公樹藩於二月間卽號召河北□□圖謀獨立事漸爲陸朗齋所聞命公子少文帶一團人進駐富平催收胡立生（某營某團未詳其時亦駐富平）軍裝胡佯許之而隂使人連夜召集附近□□四五千人黎明將城圍住陸軍激戰半日以衆寡不敵敗潰陸公子被擒朗齋聞警氣沮將駐紥各處之兵悉數調回以爲坐守省城之計自此陸軍奪氣□□勢益張矣於是嚴紀鵬進據潼關以防豫軍郭堅據咸陽以絶省城糧道王銀喜駐同州以遏晉宣此三軍兇悍異常所過剽掠姦淫焚殺每到之處驢騾牛馬爲之一空（拉去代步人自之爲牛隊騾隊驢隊一笑）婦女之投井赴崖者不可勝計兼之河北會匪蠭起處處插旗村村招人大有通國皆兵之勢以此民氣而禦外係安見中國之不可太有爲哉惜其志在發財尋仇報復欺凌善良姦淫擄掠任所欲爲有郃陽車某者事起不十日而强佔婦女至三人之多可類推也到處富室蹂躪一空此間城内尚無恙（未完） 
[文匯報述張倪近日主張]  
　　文滙報云連日外間粉傳張勳倪嗣冲二將軍均主復辟使此說而果確也中外人士將爲抱憾不置二將軍當知目下之時代如主此舉必將引起大亂中國己飽嘗戰禍矣流血不爲不多矣二將軍當知復辟之議己不合時宜况民軍今日聲勢浩大必不願聞各黨如能戮力遵守約法不究己往則實中國莫大之福但言者諄諄而聽之藐藐者尚有其人願反對黨利用此機會速趨正軌否則　事之興較前更甚而中國將入於無政 
府時代矣 
[南京快信]  
　　禁止現洋出省令昨己取消 
　　軍民亟署連日接各屬來電均稱人心大定地方安謐 
　　近日市面金融己有活動之象 
　　馮將軍前日致電梁任公勸其出仕共維大局梁昨復電略云超前後宣言袁朝倒超夕隱天降鞠凶先考見背兩月始聞萬死莫贖今大難漸平先靈略慰此後國事非棘人所忍與聞願執事勿加罪責善後萬端我公攸賴伏維努力勉副時望 
　　馮將軍昨致北京密電三道對國事善後略有意見發抒 
　　馮將軍對於時局頗有感觸近日略抱微恙 
　　北京歸客某君云梁士詒日前己被段芝泉派人監視梁爲帝政禍首勢勤特赦而此次破壞全國金融之政策梁寳主之可斷言其難逃法網云云 
　　聞某派人前日在徐州曾開密議兩次内容續報宜興地方紳民以省城開去之軍隊頗覺騷擾昨特來電籲請當道調回以安人心 
　　張鎭芳昨日由徐州早車回京 
編輯餘談 
[浙江之態度（飄萍）]  
　　自袁項城去世而後陜西川省皆有取消獨立之消息論者以其態度驟變每多非議之談余謂今日獨立各省固不宜爲激烈之主張要不可不表明共如何方可解决時局之定見吾以爲浙江之態度尚合於由庸之道也 
　　觀吕都督通電凡恢復約法懲治罪魁協商統一召集國會發布軍務院宣言諸大端不偏不倚而又爲不易之定理苟各省而一致執如是之態度者吾知時局之解决必不難矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[周梁策畫中之中交合併說]  
　　日前黎總統因中交兩銀行將來之整頓辦法特傅見交通行總理梁士詒叙談時間甚久探聞梁對於兩行合併一議言之極力黎總統答云國家銀行本當獨一前因交通銀行有特别原因亦兼管國庫本屬非是故合併一議亦一辦法伹兩行合併必賬目清結之後方可言及現中 
國銀行之内容公固未深悉至交通行之内容如何公早有成竹在胸合併之後是否有利而無弊務必熟籌再行定奪梁氏無辭可答唯唯而退　有交通銀行股東某君談云財政總長周自齊提出整理金融之意見書呈於國務院建議將交通銀行歸併於中國銀行所有兩行借與政府之巨億欵項由鹽稅餘欵歸還兩行股本中之政府股金）政府資金（改爲民股此後政府向中國銀行借用欵項須有確實擔保等語是等語是等計畫乃梁士詒欲抺糊自已之責任藉謀免罪使交通破産之累牽及中國銀行者也如此辦法政府决不能允之假定政府承認而兩行股東亦無承認之理由苟欲整理兩行第一須調查内部第二自梁士詒以至該行有重任者須負擔失敗之責任提出自已之私有財産全部補塡銀行損害第三籌備整理之資金至其善後之策非先實行此三項問題之後不能言也云云惟是梁士詒近來關於財政方針向新政府方面作種種之獻策努力以謀維持自已之地位勢力或使周自齊徽動國務會議或運動黎大總統業經用盡各樣方法然以實際言現今之政治主動力若以梁力左右之已届困難之地步矣梁士詒回復財界政界勢力之事當然絶望且不但回復其勢力無望因某項事情關於梁之一身重大問題將不久即起亦未可知 
　　又聞中國銀行發行紙幣額較交通行爲少而準備金亦甚充足此次本可不至停止兌現但受有特别之影響不得不墜此漩渦中茲聞該行現時對於兌現一事籌備已有頭緒所差之欵亦甚有限大約鹽稅餘欵交還時數日内即可先行兌現至交通銀行内容非中國銀行所可比如何辦法 
則未可知合併一議亦難實行但探個中消息該行有暫行停止營業之說擬仿照前清大清銀行辦法設一清理處清理一切賬目俟清理之後再作計較 
[項城死後之江西）南昌通信（]  
　　退位問題相持數月不决大好河山幾爲一人犠牲幸天佑中國於續行停戰期滿之日袁氏溘然長逝京電飛來　人無不同聲歡舞現在黎副總統依法接受大總統職權是南北相持之爭點自可無形解决我贛當道感恩知　極力爲之撿揚竟以竟以元年約法規定繼任之事視爲袁氏一人之功德者然猶可謂爲數衍故事循例文告而其對於黨人仍主張從嚴懲治則其意 
何居觀昨日昌武將軍所出之告示而欲收拾人心以絶亂源是無髸却步而求前也聞將軍亦知措辭欠妥尚須更動字句故除某報登載全文外尚未正式揭出云 
　　贛南防務日緊記者前函曾謂爲該函到滬之日將爲贛南戰禍開始之期今幸大局變動踓風鶴虚驚仍所不免然尚未聞發生實禍惟軍民兩署迭接贛南紳商學界來電告急謂李烈鈞已抵韶州將假道贛南請速設法維持云云將軍乃於昨日特召商會會長龔梅生副會長盧馥蒼官委帮辦會長章潤齋省敎育會長宋育德贛南紳士黃大壎等五人到署宣告袁氏逝世後京師一切善後情形並籌議維持本省現狀辦法當晚用省敎育會南昌總商會兩機關名義柬請紳商學界要人三十餘名於今日（九日）在總商會開會商議發電阻止李烈鈞入贛先由黃棣齋首先袖出電稿意似明阻及質問之意經大衆將字句從容酌改通過其電文如下 
　　韶州李協和先生鑒近日迭接贛南紳商學界來電公將由粤率兵入贛民情疑懼怵於彼處防軍甚多雙方誤會必至糜爛地方請速設法維持等語同人等正深焦灼適接京電項城逝世黎公依法就任南北一致贊成國本大定自無進迫之必要我公眷懷桑梓素具熱忱想已聞風返旆惟遠道訛傅易驚風鶴尚乞掬誠賜覆俾息淨說而靖人心母任企禱 
　　惟署名聞尚未確定有主張用商會敎育會兩機關名義有主張用兩機關會長名義者有主張用個人名義者亦有主張用紳商學之槪括名義者殊不一致散會後尚未解决大約須俟將軍核定後方可拍發同時並擬致龍濟光岑春 
煊一電如下 
　　肇慶岑雲階廣州龍紫澄先生鑒近接贛南紳商學界來電李君烈鈞由粤率兵來贛民情疑懼防兵甚多雙方誤會必致糜爛地方請速設法維持等語同人等正深焦灼適接京電項城逝世黎公業依約法就任南北一致贊同國本大定自無進兵之必要我公眷懷大局一視同仁且粤贛毘隣尤在帡　之列惟遠道訛傅易驚風鶴除逕電李君外尚懇據情轉逹李君力予維持母任企禱 
黎副總統繼任大總統職權因爲約法所規定亦爲人民所贊同故兩日來曠觀熙來攘往之徒無一不現一種欣欣向榮之氣象總商會省敎育會昨致賀電慶祝其文如下（北京黎大總統鈞鑒天　我公手造民國豐功偉烈中外咸欽公心堅白公志光瑩祝公新願公壽康兆民永懷福利無疆南昌總商會龔士材盧芳省敎育會宋育德等同叩）本省進步黨久已消聲滅跡社會已無聲聞近已躍然復活聞黎副總統接任大總統後亦即致電慶祝惟僅用江西進步黨支部名義云　　項城曾爲一國元首故官廳爲之下旗誌哀商學各界及地方各公團除懸旗慶祝黎總統外誌哀一事皆未遵令舉行如此可見贛人對於袁氏之心理矣 
[新總統就任後之湖北]  
　　武漢商民對於今日時局皆呈非常樂觀面後來可危情形多不暇想及今聞獨立各省已允息兵冋復原狀共謀建設所有在川湘各省之北軍俱已開始退回原地且見在鄂湘接壤之安武軍昨已有過漢回皖者梗阻之道路行 
將復通商人辦貨者依舊踴躍銀價遂逐日跌下現在銀元易票已滅至一千五百二三十文較前已落百文再遲數日若無他變川湘軍隊陸續㧞完騰出輪帆各船運貨必可回復去冬狀况而慶賀新總統之　市面極爲喧騰沿街國旗飄揚會所燈彩輝煌實足形其愉快之狀此兩三日間所聞非某團體舉行慶賀即某公所開會慶祝各戲園亦照常開演無有輟業誌悼者惟軍政警界以服從中央命 
令不能不按照喪禮下半旗停宴會臂與刀纏黑紗公文官報圍邊官民雙方相較一樂一悲大相 
懸遠聞九日午刻襄武將軍行署開軍政各界祭悼大會武漢文武百官齊往行禮紳商領袖皆無人與會追悼禮畢王將軍范巡按先後演說極力揄揚項城之功德謂其功在萬世後人必有定論云云且勉勵軍警謹守規律維持秩序共濟時艱聞會散後將軍巡按復會議以自滇事發生以來土匪乘機竊發商民大受擾害現在項城旣死愛國黨人斷無殘民之舉第恐地方匪類聚集騒擾旣碍商業復妨農事應即籌畫維持地方安寗善後辦法以固國基特擬定會飭各地方官即日出示廣爲曉諭項城旣死政爭民冺當不能再有藉口滋擾一面責 
成軍隊嚴緝匪盗解散脅從各縣團保亦飭縣知事督紳切實整頓各保地方安寗如族中有不肖子弟務即送官懲辦此一紙空文究不知能收保衛治安之效否也　 
　　南北戰爭期中湖北受兵禍之處亦頗不少始則有通城縣被湖南平江縣黨人徐禮率衆攻入繼則有咸豐縣被四川熊克武之黨由酉陽攻入雖未佔城損失頗巨次則有鶴峯縣被湘人李子和之擾再次則有巴東縣警備隊之變新堤鎭安武軍之搶而蒲圻監利二縣最近且爲湘軍侵入若袁不死南北復戰獨立各省軍隊大至湖北受禍當不知如何酷烈也至各縣因軍隊過境派差拉夫所受種種損害本非片紙所能盡今川湘北軍退返時各地方又須受累此皆帝制之遺禍吾民思之有不痛心疾首耶 
[湘軍事暫停進行]  
　　湘省獨立後一切積極進行日來正在籌商攻取回 
岳之倪軍進規鄂中之計畫與黔桂軍會師北伐湘贛聯合進行四要事軍務布置甚爲忙碌忽於昨日（七日）突得袁項城病故黎副總統繼任大總統之消息人民咸大欣喜以爲國事從此解决戰禍從此可免奔走相告互道慶賀而數日來軍事上之籌備聞當道亦已飭一律暫時停止進行以待後命矣茲將未停止時各種狀况錄左以見國人之戮力共和勿視爲明日黃花可也 
　　倪毓棻駐湘甚久洞悉湘中軍心民氣之激昂故雖回湘多日曾一再與都督磋商和議兩不相犯並未進攻奈其中有倪嗣冲之前敞安武軍六營恣意暴虐分佔君山扁山與鹿角一帶建壘架砲勢將開戰復經倪據　出爲調停詎　嗣冲之軍不允已有一營出發於四號抵漢即日轉輪至岳經駐漢調查與民黨交通部先後密告湯督湯以倪毓棻旣不能阻止乃兄進兵則湘皖兩軍勢必發生戰事從前和約應一律取消除令李右文司令率軍進擊並令桂軍賁克昭司令援助進攻外並將取消和約原因電令倪毓棻查照倪毓棻則以加派安武軍來湘純係倪嗣冲自行作主彼並未預開致使和約破壞殊爲抱歉惟處此時艱决不願湘中再有戰事即日藉保衛皖地治安爲由率所領軍隊回安徽原駐地以示息事寗人之决心現正凖備一切並電復湯督查照按鹿角隷岳陽縣爲湘陰入岳第一重要臨江口岸現有冲軍兩營駐守李司令奉湯督解除和約進攻之令後立即㧞隊分三隊合攻鹿壘定五號黎明齊集撲攻是時冲軍並未籌備見大軍至不敢接鬬即立退據扁山該處遂全爲湘軍佔領獲得軍用品無算追斃冲軍二十餘人除籌備進攻扁山外一面電告湯督查照湯以北伐聯軍與倪軍必有激戰其戰地指揮官關係極重非兼富海陸學識威望卓著之巨子斷難勝任特商由陸公同意請林虎充任是職已電告知照聞林不日即可抵省 
　　桂督陸榮廷君親率勁旅四十五營由湘前進北伐經湯督一再電請從速來省並公推爲聯軍總司令以便速定國事茲聞陸都督已於五號上 
午十一時率軍抵道縣暫駐二日再行程其前敵先鋒隊司令爲其公子陸裕光亦於五號抵衡州俱先後電告湯督查照湯以陸公父子爲國宣勞義振華夏此次北伐尤足氣吞　虜掃除妖氛凡屬國人欽佩無曁特派顧問陶伯琴陳裔時爲歡迎代表於五號下午三時攜帶犒賞錢物乘軍用小輪前往迎迓並聞湯因此次集軍北伐來湘計有四十五營之多關於一切軍需事項極爲繁重自應協助以利進行故特頒發命令數事）一（令水警第一署長陳開雲與分署長黃維翰速派舢板船數十艘集衡載兵）二（令軍用船政局趕派小輪六艘赴衡拖帶桂拖帶兵來省小輪不敷則雇用商輪）三（令衡陽知事高鎭瀛代雇一切民船以備不時　運）四令桂軍經遇之道縣零陵祁陽衡山湘潭等知事關於軍差事項須盡力助辦桂軍之行軍兵站總監林宇平因奉陸督命令先行來省籌辦設置兵站糧台與規盡總司令部地點事宜故楷職員二十餘人桂軍一營於昨五號早到省即赴都督府　見揚公商辦一切望雲亭司令因出　歡迎陸督　現在桂軍行營昨特電告都督謂將偕陸督即日來省一切由參謀長暫代湯督已覆電照准矣 
　　湯督以現　北伐之際所有軍事進行計畫在在均　重要特在府内組織軍事會議廳一所除不特别事故臨時召集不計外　星期六開會議一次各軍 
自營長以上及府内參謀顧問副官科長科員均列席專爲討論北伐事宜聞已着手組織日内即可成立其廳長一席係湯督自行擔任並在府内設置防務專辦處主持全省防務凡水陸警察均須聽其指揮處長一席已推定警備司令車震君擔任昨）四號（已正式成立矣 
[湖北民權漸伸之一斑]  
　　籌設縣佐問題湖北於設置縣佐事經前巡按段書雲規定於各縣繁盛鎭市建設其費由地方　措業於去任前分委八十餘員前往籌備詎鄂紳夏壽康姚晉圻等大爲反對以各鎭市現俱設有巡警縣佐以襄助縣行政爲職務顧名思義應與知事同城佐理一切勿須分駐國 
家設官政費應由國庫供給現在地方自治經費猶不敷用豈能擔負縣佐經費以致顧此失彼爰公函范巡按請其由國庫籌欵范以國家政費支絀已極地方紳耆旣反對縣佐爰咨部核准暫緩籌設一面通飭各縣佐籌治委員一律回省俟籌有的欵再行委任 
　　保留知事問題　近年各縣知事更替權操長官人民不能干預如有出名干預者每被申斥乃自民國復活後湖北人民屢有請求其初有嘉魚縣民挽留彭知事光　繼有沔陽紳民挽留李知事佑元均荷照准飭新委署者勿庸赴任茲又有蒲圻人民具禀江漢道以前任該縣知事祝撰望頗著政績際茲地方多故懇飭回任該道尹批示有候詳請兩府核示之語對答之詞一變前習矣 
　　烈士專祠問題鄂省烈士祠於去冬帝制復生後改爲萬壽宫將該祠各烈士神位遷入前清昭忠祠内附祀近來各烈士後裔又要求建立專祠以昭崇敬由將軍巡按飭官産處會同武昌縣勘定前葉公祠堪以合用該祠原已撥作中華大學校宿舍祠宇不甚寛宏各烈士後裔未能滿意已囑該校勿退讓仍要求以萬壽宫改作以表尊崇以今日情勢觀之想必能逹其目的也 
[陜西國會議員楊銘源與陳樹藩書]  
　　伯生足下啓者竊以天禍中國生彼元惡破壞國法攪亂政治激起全國人之反對西南各省首先倡義陜西健兒亦隨其後保障共和鄙人雖遠處東海然一聞獨立之聲欣慶莫名旣又聞以陸逆之子充全省　國軍總司令方謂路途遙遠或乃傅聞之誤正遲疑間而取消獨立通電亦並宣傅鄙人百思不得其解夫獨立果何事也當朱獨立以前必有一定之目的吾憶足下必曰袁逆叛國爲共和計不能不與之斷绝關係然而叛國者果係袁一人若無僞政府及前後左右助桀爲虐則袁氏雖有叛國之意思必不能見諸行爲果爾則足下獨立不特僅與袁氏斷絶　係而并原有之政府亦包含在内如此獨立方爲有意識之舉動今就大局方面觀察袁氏雖死黎大總統依法繼任而約法效力尚未恢復即約法上之政府亦無由成立乃足下不顧法律不察政局率爾取消視獨立爲兒戲不惟有玷陜西而且貽誤大局由今追昔何以　解　就　下個人觀察足下與設氏不　一普通之　　耳以足下之明而乃爲此無謀之舉或以段氏地位　處於解决時局之中必故妙想天開即以辛亥之袁而視今日之段也不知袁逆雖去帝黨餘孽尚盤據於要津段氏自身尙有不能自由活動之慮若欲解决時局猶非護國軍積極援助難望竟此重任且進一步言即令段氏能自由矣而以段氏勢力與袁氏較大小　若以根深蒂固之袁氏尚不能當全國民之反對遑論段氏更以足下與段之國係較諸陸建章與袁氏親疎何如以二十餘年　養之陸氏且任陜西之重鎭尚不能當泰民之一呼而况足下孰謂足下旣不度德復不量力率爾出此能不爲三秦父老羞也再論陜西二年以來運動革命足下旣未與謀偶值事變幸賴胡君立生富平一役小陸被擒大陸喪膽足下不動一手一足攫得現在都督就任之後不與民軍以正規編制足下反舉陜西全境孝順中央試問陜人果何負於足下而乃出此手段以之斷送也清夜自思念瘃都督由來能無怵於心乎尤有甚者取消獨立旣已爲人不齒而復卑劣其辭尊袁逆爲共戴之尊不祧之祖如是則前之獨立是爲叛祖且飾終與禮請求格外從豐家屬待遇擬訂優越條件此種謬例竊成何國前後矛盾不可語論其當張翔初執政之日惟以反結中央不顧全省人民之意思吾曾記得與足下閒談每一談乃動斥其非不謂足下甫得都督有其過之無不及焉凖此以往吾恐國家之革命方息而吾陜之革命尚未艾也陜西年來一蹂躪於白狠再苛虐於陸氏民不堪命久矣寗復可再事干戈耶瞻念前途危憂如焚在薄交敢貢忠言惟足下圖之楊銘源謹啓 
[奉黑兩省對於時局之觀念]  
　　袁項城逝世由黎副總統繼承已於七日上午受事本省工商會先期傅知各商家懸旗誌賀各商民咸謂此次祝賀純出至誠别無燆造其魯帮閩蘇浙帮西帮商人亦謂黎氏繼任大局可望和平惟收拾殘局須出敏銳手腕否則恐不待我自行收拾云云 
　　馮閣忱帮辦昨　遽來省即與張軍按面商奉省軍務蓋接京耗後恐地方有不測故籌劃防制之法也張軍按並已將國務院魚語兩電通飭各機關知照 
　　黑龍江畢軍因接到項城逝世公電當即擬定各項辦法次第施行（一）將袁逝世原電通電各屬曁各軍知照（二）由交涉署照知各國領事團（三）開會追悼（四）通電各屬曁各軍照常辦事務以保衛國家爲重（五）懸旗祝賀黎大總統任職（六）下旗哀悼項城）七）軍警注重戒嚴）八（電請南軍取消兵事）九（禁止游戲及宴會各事（十）嚴防黨人乘機起事 
　　公民保安會昨對於京事開會討論一切到會議員四十餘人議畢即由該會通電各縣公民知照另有數電分致南軍及中央其内容尚未探悉 
[蕪湖快信]  
　　黎大總就職蕪湖宫廳軍營及各關機均於十日升旗一天以伸慶祝 
　　此　軍警行政司法各長官於十日上午十時齊集 
 
 
 

Page 7

 
 
湖南會館舉行望祭中設項　神位各行三鞠躬禮　　定舉行七日所有軍警右　俱已　帶黑紗 
　　前日招商江裕輪由漢滿裝安武軍回蚌埠該輪遇　時並未停泊 
　　駐蕪安武軍第六路第一營於二日晚由帮統涂孝烈雇民船二十餘艘率領全營開赴寗國駐防 
　　安武第一路第四營管帶曹瑾堂於十一日晚 
由岳州率領該營兵士來蕪塡紥 
　　安武軍第一路統領馬聯甲聞不日由蘇率隊回皖 
　　定武軍第一路步兵第五營管帶趙廷恩日前因公由九江來蕪小住兩日刻已回潯 
　　駐蕪定武軍第三十六營將有調回浦口之說　　京師近來缺乏米糧蕪湖祝道尹前日奉張將軍倪巡按電云接財政部來電京師缺乏米糧亟盼商賈販運現在運米車價已經交通部核減並可 
向京師總商會轉領減名稅釐護照優待請轉知各商知照等因望會同商會勸諭米商運米北上如有商承運仰即將商人姓名並運米若干先行電復以便代索免稅護照俾遄行至要云云祝道尹刻已錄電致函蕪湖總商會查照矣 
[安定狀態之江蘇（南京特約員）]  
　　自會議以不成績暴露於世卽有更動馮之風說並决以兵力對付南京其淞滬方面陸續運兵至楓涇因有蘇浙開釁之謠月之初旬江蘇大局有如江陰獨立時之危及項城死耗徵實各種謠言漸皆屏息茲則已由動摇狀態而返於安定江蘇之幸也 
　　動搖期内江蘇隱憂在内者爲軍事與財政在外者爲獨立與擁袁軍事方面正在積極進行已添練有半萬猶力籌財源以圖擴張政費因金融枯涸本已不足軍事設施遂不能如意其中乃伏有暗潮財政當局有辭職意而社會事業之敎育費尤深痛苦近來張羅借欵以救燃 
眉擬以省有大生紗廠股票押借二十萬元上海市面呆滯已極縱五萬亦難借出經營半月蜚語百出或傳爲政費者或傳爲練兵者更有指爲攻浙之戰費於 
是遑論無欵可借即有欵亦皆謝絶不暇矣節前水産校負債千元迫切電告齊使於署用内撥發此内部窘急之情况至獨立與擁袁更雙方糾纒不可了結項城旣殁各種葛籐一齊斷絶有如快刀斬亂絲爽滑異常故當傳令下半旗悼袁之時正國人拍手歡迎將來之好時光也黎總統　事獨立者可取消戰備未獨立者取消防務江蘇軍事設施隨之變動財政隱受其益更爲重大半月問商業漸有交易金融已見活動敎育費現正向私人設法有二三萬目前似可敷衍稍緩政費亦當潤澤敎育之險關可以渡越半年來江蘇大届時有不穩今則可入於安定狀態矣 
地方通信 
[蘇州]  
　　醫學校開辦論會　蘇垣滄浪亭省立醫學專門學校内之校友會每年署假前開會一次本届於六月十號開會會中有辯論比賽之舉問題爲（辯論公衆衛生之發逹）分甲乙二組甲組主張關於　家之法律乙組主張關於個人之　議公請北京國立醫校校長湯爾和爲評判　下午一時開開由四乙兩組辯員先後登檯反復講演議論滔滔不絶辯論旣竟即由評判員評判决定登檯當衆報告辯論結果係甲組勝衆皆鼓掌旋即散會入晚並由校長蔡　門邀請各會員讌會賓主　歡而散 
　　研究會推舉主任　吳縣敎育會組織之敎育研究會議定於高等小學敎職員内推舉三人國民學校敎職員内推舉六人爲研究各課主任員已紀前報本月十一日敎育會開職員會投票選舉當場開票當選者爲龏賡禹潘振霄王啓玉衛選青宋續臣陸季綬沈訂純王昕東李鳳鳴等九人旋有龔賡禹（係敎育會長兼某校敎員）宋銘動）係敎育會副會長兼八區學務委員（當場聲明因職務紛繁不能兼任請另舉他旋經公議以得票次多數之章小洲研徵二人抵補以上九人均爲研究會各課主任員至何人擔任何課須另行開會議定 
　　敎育家來蘇演講　蘇垣省立各校聘請滬上敎育家余日章黃炎培二君來蘇演講以期　發民智余黃二君於日前來蘇初八日先至東吳大學演講聴講者爲東吳及第二中學晏成中學各生初九日在滄浪亭五百名賢祠演講聴講者爲省立醫校工業師範女子師範各生初十日在下津橋農業學校演講聽講者爲農業桃塢中學萃英中學各生此次二君所講注重道德一門於各種學業與道德之關係反復推陳發人深省二君講畢即於 
次日返滬 
　　蘇屬泗陽縣土匪騷擾　江蘇泗陽地處偏僻民性强悍素稱盗匪淵藪本年二月内知事汪保誠抵任後捕拿偵緝不遺餘力地方初尚又安惟匪黨出没無常時思蠢動近因駐防之混成旅張國溶團長軍隊調防汪知事恐匪等乘機竊發會通飭各鄕團總集練嚴防并派警隊隨時偵探旋於本月五六日據該偵探與西南鄉各團報稱巨匪張玉立已糾土匪杜保漢孫金樓等聚衆蠢動當經汪知事咨會甫經到防之定武軍管帶朱旭東帶隊迅往堵拿一面督飭巡警親馳相機會剿詎該匪已於五六等日夜在陳集一帶焚殺擄掠肆行蹂躪經該處集董陳同奭莊董陳鎭珩邀同團總祝芝蘭帶練救援被匪抵抗陳鎭珩及陳同奭父子均被拒身亡并傷斃練丁多人經營警痛剿匪仍分竄小王莊負　抗拒復經朱管帶與知事於七八兩日會同攻繫多時兵士龔斯明奮勇拿獲匪首杜保漢致中鎗殞命杜保漢旋被哨兵擊斃梟首懸示洋河并斃餘匪多人始各逃散嗣聞該匪等仍圖糾衆報復故由朱管帶請兵協助併派帮帶馬全忠駐陸家圩哨官董化偏駐洋河鎭藉資鎭攝已將辦理大略情形專電省憲復經汪知事至小王莊等處將被搶各家及被害屍體分别看明其轟斃各匪屍體均經當時各匪搶去無從查考至被搶掠衣銀物件之小王莊計王慶魁王一奎王家萬王芳奎等一十五家陸家圩之被搶刧者計倉舉修倉景照倉克仁等一十七家房屋悉爲焚燬什物損失一空餘尚有舖户王迺恭等處亦遭其害據開失單報請勘緝惟巨匪首要張玉立孫金摟等犯事後即已逃逸在外恐其潛跡交界之處遂會同營警彚派偵騎曁咨隣封各縣協力搜捕懸賞購拿以絶根株此事詳報到省馮上將批飭汪縣長云此次土匪在陳集一帶焚殺擄掠　殘已極應迅即選派得力長警分投偵探上緊勒拿務期悉數就擒訊明核辦所有剿匪傷亡兵練等應准照章請䘏以撫遺族云云一面分行蘇常各屬一體偵緝匪首張玉立孫金樓等勿任漏網 
[無錫]  
　　蘇旅長由　旋錫　駐鍚蘇軍第四旅旅長蘇坤山因保護繭迅告　日曲曾赴蘇謁見朱代使及趙道尹面陳種種近聞朱代使以黎總統甫經接任之際地方防務亟須加意注重即屬蘇旅長從速回錫鎭　蘇旅長已於日昨乘車旋錫矣 
　　各界之慶祝與哀悼　無鍚王知事前接南京齋巡按使轉圑務院虞電令各學校停課一日誌悼等情已飭各市鄉學校於十日停課一天昨日又接南京巡署轉敎育部陽電稱黎大總統就任各學校均須停課一日以伸慶祝故又飭各校於十二日停課一天誌慶其餘如商界等已由商會傅知於十一日上午升旗致賀黎總統就任即於是日下午起改懸半旗誌哀至　　方面自接國務院哀悼項城禮節後自昨日起所有往來公文封面紙邊一律加用黑邊民間由　已由警察所通告輟樂惟望祭一項尚待會商後再行通知軍警各長官定期在無鍚縣公署舉行 
　　錫人請釋　毓鑒　無錫人棄毓鑒本同盟會人物辛亥光復時曾任無錫軍政分府迨分府撤銷又任民政長供職梓鄉年餘頗著政續癸丑之役秦爲保護桑梓計出而擔任無鍚縣知事旋被舊任某知事訴諸南京省長即被逮至蘇判處徒刑九年送入陸軍監獄執行疊經邑人請求昭雪迄未邀准今因元首更替政治刷新秦氏爲政治嫌疑犯應在釋免之列已由航滬無錫公民廉泉等於十日電請馮將軍省釋翌日又有本地市公所商會農會敎育會等各法圑聯名電禀南京軍署請求核釋想可邀准也 
[鎭江]  
　　宫場追悼袁項城　袁項城逝世後鎭郡政軍兩界接省電轉到國務院令望祭七日遵經議訂望祭時間及禮節次序通飭本埠文武各官廰一體遵辦昨日爲國務院規定望祭之第一日經章知事預飭籌備人在城外北五省會館隙地搭蓋廠棚一座作爲祭壇棚中縣掛項城遺像四周圍以黑紗靈前祭桌陳設祭品及素燭鮮花等上午十時開祭在城文武各官紛紛蒞止 
　　組織塾師研究所　鎭郡學界董魁元梁長郁趙爾臧陳景陽楊紫山丁庫等以私塾敎授未能合法擬召集塾師設所研究使之逐漸改良俾補國立小學之不及已經禀縣批准立案刻正從調查入手聞總計本埠私塾約有五百餘處之多一俟推定所長即可開辦 
　　商業狀况之漸佳　黎大總統於七日正式接受職權後國計大定市面漸有轉機現鎭郡芝蔴桐油糖貨等陸續將價格提漲黃　米麥等業亦均呈活動之象並聞錢業方面亦見活動日來錢市已不若前時之枯涸拆息漸見輕減掉期亦已銷滅繭行收買鮮繭均已落市連日裝載鮮繭赴滬者車輪交錯於道 
[南通]  
　　中學校長易人省立第七中學校校長繆文功因病辭職所遺一席齊使已遴委張鐵生接辦張君曾留學歐西回國後辦理學務有年經驗頗深此次來通當能爲該中學生色也 
　　知事注意警政　慮知事以所屬各市鄉警務人員能否稱職殊難預測亟應分别逐加查察以定考成特遴委劉橋市區長張友爲警務視察員尅日前往各區認眞考察以便評定優劣而定去留 
[天津]  
　　直隷進步黨開會　進步黨直隷支部已召集各黨員於昨日下午四鐘在該部開會討論黨務一切進行辦法 
　　中交兌現之預備　北馬路天津中交兩銀行門首連日掛休息現聞該兩行正在預備一切兌現手續專待電令實行 
雜評一 
[約法復後之注意（一子）]  
　　今日國人紛紛争約法吾謂舊　法卽有人阻撓勢難抗全國人心理故萬無不復之理舊約法復後一切根據舊約法而生之法律機關皆將隨之而復我國人當思約法復後之第一步爲我國人所當有事者應以何者爲要應從何處着手議會如何恢復自治如何舉辦從前之利弊如何興革不可不預備偉大之精神以　劃之蓋今日之以空言爭者不轉瞬即將以實事責之也 
是乃各地方人士最宜注意之一點 
[政局未見新氣象]  
　　袁之所爲事事失人心結果乃至如此故今日之欲收拾人心者要在一反袁之所爲然自黎總統就任以來已閱一星期而所頒命令仍多依袁之舊所用人物仍多依袁之舊尚未見有所謂一反袁之所爲也夫所以未能　反袁之所爲者其中自有困難之故然而此困難必不能避要在有嚴毅果决这力以排除之非然者困難之根將愈深矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　 
[代借敎育經費之來往電文]  
　　南京齊巡按使來電　江蘇省敎育會鑒眞電悉本省賦稅收入以春冬爲旺月夏秋爲淡月歷年此時均向銀行借墊近有以來一誤於兩縣獨立之風潮再誤於兩行停兌之院令以致活潑金融由恐慌而停滯中交兩行自顧不暇匪惟中央解欵早已虚懸即本省軍需亦有欠發署應迭次派員商借均無 
效果此中困苦惟身受者知之前次盧科長赴滬曾以實情奉逹忝居公傒責備何辭將伯之呼更難自已請君子熱心敎育聲望素隆但得一言重於九鼎可否設法代借數十萬專供本省敎育經費（中略）一面並請派人來廳查核庫簿俾一般輿論得明眞相無任企盼齊耀琳文　 
　　江蘇省敎育會復電　南京巡按使鈞鑒文電謹悉承示淡旺關係本省實况寗至　然與論所不諒者謂公主持全局宜有蓄艾之國竭蹶之原總由移撥事成旣往何暇追論委托籌欵一節苟可設法自當盡力無如商民對於政界動輒懷疑即如禁現出省亦爲籌欵阻力事非一端積之由漸成否殊無把握借貸度日本亦非計財廳官守所在當不至一籌莫展至於派人查核敝會何敢越權各校斷炊在即非復從容商榷之時仍盼鈞署急圖之江蘇省敎育會元 
[關於中交合併之電稿]  
　　旅滬中國銀行商股聯合會去電北京段總理財政部中國銀行鈞鑒立國根本厥惟財政財政基礎尤在銀行前次院令停止兩行兌現幸蒙内外維持中行賴以倖存國信於以兌現信用已全喪失若强使全併必至淆惑觀聽搖亂人心中行信用隨以俱亡值此百度維新中行設再動搖財源挹注將何所賴况中行成立則例俱在股東權利尤爲法律所承認非經國會議决股東同意似不容任意更張二公出支危局海内屬望至殷務望鼎力維持保全中作幸甚幸甚旅滬中國銀得商股聯合會佳 
　　國務院復電　上海中國銀行商亂聯合會佳電悉已交財政部妥爲籌議設法維持國務院文印　　財政部復電　上海中國銀行轉商股聯合會鑒佳電悉中交兩銀行並無合併之議本部現已派華洋人員澈查兩銀行賬目俟確查清楚方能一律妥籌辦法不在合併也財政部印 
　　北京中國銀行復電　上海中國銀行轉商股聯合會鑒佳電悉中交合併本行並無此說前見報載已將不應合併理由而逹院部矣乞治中國銀行青 
[南方代表應召北上]  
　　大陸報云前敎育總長范源濓湯化龍與前國會議員 
谷鍾秀張繼四人代表南省已於星期日夜間應黎總統之請附輪北上討論解决時局之策 
[駐京美使蒞滬之先聲]  
　　駐京美國公使芮士博士擬於本月下旬來滬啓行日期雖尚未定但博士曾函　滬地美員謂可參與七月四日滬上之美函獨立紀念會又六月三十日爲駐華美國裁判所成立十週年之期滬上美國官商擬於是日在禮查旅館開宴慶祝曾柬請美使預會聞已經允諾云 
[黑藥房突然炸裂]  
　　龍華護軍使署西首之火藥庫内有黑藥房一所存儲黑藥專備製造鎗彈砲彈上之引火所用此藥性甚猛烈是以守護者頗爲謹愼詎昨日）十三號（午前十一時突然炸裂致將藥房三間盡行炸燬響聲甚猛並炸斃小工三名楊護軍使得悉後立派衛兵飛往救息並即派員調查因何炸裂 
　　另一訪函云滬南製造分局内所儲製造鎗彈之黑藥因昨日天氣蒸鬱熱度過高於上午十一時許先後炸發二十餘小桶遠處聞之頗類鎗聲居民未免驚恐嗣經各機關由電話向製造局詢問得悉前情人心始定又接松滬護軍使署六月十三日來函云逕啓者龍華製造分局西偏距使署約二百五十密逹處向有黑藥篩藥房一所現無火藥惟從前藥經過篩不免飛落雖隨時打揥而地板罅隙中仍常有　入之藥歷年旣久所積較多本日上午有民夫數人因係空屋入内休息吸烟之火誤遺其下遂致爆發當將屋頂轟毀死傷三名恐傳聞失實特此函逹貴館即希查照刋登俾免誤會至紉公誼順頌日祺 
[偵探以造謠爲生活]  
　　淞滬警察廳長徐輔洲君以外問近又發生種種謠言殊駭聞聽當經派警查得此次謠言實因一般駐滬偵探恐被裁汰故憑空臆造搖惑人心民間不知其奸往往疑爲事實故已通傳各區署所一體嚴查如有無端造謠妨碍治安之人宜隨時拘拿從重懲 
辦以儆其餘云 
[北兵不復赴閩]  
　　北省派往福建之鹽務巡緝隊兵士來滬後暫就南市圖書公司駐紥以待陸續赴　已屢誌前報茲因黎大總統接任後飭知陸軍部一切軍隊暫免調動以免人民誤會故此項軍隊仍留滬地不復開赴閩防以待後命云 
[徐州軍務會議之歸客談]  
　　昨有某君自彭城來滬與本埠軍政各領袖述及此次張巡閱使特邀在寗各省代表於本月八日在署會議决定辦法五條即於是日由各代表簽字通電中央及已獨立未獨立各省領袖一體知照其始末　由如下　張巡閱使於袁世凱未故之前因維持地方治安問題特派代表由徐赴寗邀請各代表赴徐會議該招待員到寗即接袁氏逝世之耗各代表於六日午後由寗赴徐者共十二省計三十餘員七日上午八時抵彭城以蓬萊旅館爲招待所十時張君在署接見　談良久八日上午張君親赴各代表庽所答拜午後在署正式開會推張君爲主席張君宣謂黎大總統業經受職余已致電擁戴一切力任維持當此千鈞一髮凡我　民如仍意見紛歧是自亡其國也諸公均明逹者今後欲維持吾中國使不隳於危亡非合全力設法救濟不可云云當場决定辦法五條）一（聯絡各省贊助中央維持地方秩序如有破壞即爲全國公敵）二（請中央將優待清室條件再頒明令（三）請中央保護故前總統之家産及眷屬）四（未獨立各省將軍聯名電勸獨立各軍領袖即日取消獨立以期政治之統一而免分裂之禍）五（本日到會各省如遇防務緊急鄰省均宜不分畛域一體恊助共同保護治安以上諸端一律通過後即簽發通電至薄暮始散會九日各代表仍回寗各返本省馮上將軍確未親往亦派代表與會本埠楊護軍使已於前日接到徐州通電亦甚表同意觀此可以知最近軍界之趨向矣 
[稽查旅客之辦法]  
　　江蘇馮上將軍擬訂稽查火車輪船曁各旅館旅行客商辦法曾誌前報茲悉昨已分飭寗鎭蘇滬各陸軍遵即派兵稽查所訂辦法九條錄下一於南京上海二火車站各派陸軍若干駐紥專司稽查旅客往來二南京車站應由省城派兵上海車站應請楊護軍使派兵三稽查旅客往來如查確係商民自當聽其旅行至本省軍政警察各機關官員因公出差均應携帶護照以營長以上之護照爲合格倘不帶護照者一經查出槪不放行四外省官員亦應按照第三條辦法携帶護照如末携有護照者准其向本省各衙署請求發給否則概不放行五旅客實非正當商民或確無職業者應一律查禁旅行六除南京上海二車站不計外其餘各站亦應由原駐車站之軍隊擔任稽查以歸一律七各商埠旅館應由就近軍警隨時稽查以防奸人匿跡八長江内河各輪船碼頭於旅客上下船時際如爲軍警力之所及者亦應切實稽查以期周密　九各稽查官兵兵均應朿身自愛愼重將事不得留難行旅或借檢查名義婪索商民物品等事如果有以上行爲一經察覺定予嚴懲 
　　附抄蘇州稽查處增訂辦法　一蘇州稽查處設立於憲兵營本部　一蘇州稽查兵邑以陸軍第二師之一部及警察水警憲兵會同編組而以憲兵營營長王萃華爲之稽查長一蘇州車站由陸軍第二師之一部及警察廳　察憲兵營會同稽查　一各旅館仍由警察憲兵會同稽查其時間臨時規定　一蘇常境内水路各關卡由水警廳擔任稽查如各該處有陸軍及警察者會同辦理　一蘇城各輪船埠上下旅客由水警廳會同警察檢查　一稽查長每日將所得檢查情形詳報鎭守使查考如有特别事件發生電請鎭守使及馮將軍示遵辦理 
[告借軍餉之恐嚇信]  
　　新閘蔓盤路三百十二號門牌汪樹棠家於前日午後接得匿名郵信一封中多恐嚇之言並向告借軍餉洋五千元强於十三號）即昨日（上午八九時送至法租界民新里某號屋内否則當以手鎗奉敬等語汪即將原函持至新閘捕房報告捕頭允爲密飭中西包探偵緝嚴究 
[再誌停歇生意之嫌怨]  
　　王長生王文桃楊蘭生張金民等於本月二號同至法新租界　飛路二和里十八號門牌管子敬家硬借未遂用刀戳傷傭人張二左肋身死後被捕房拘獲解送法公堂訊供因管稟稱張金民係在公共租界靜安寺路一千八百五十五號宋姓家中拘獲宋姓係已歇用人此次張等欲行暗殺實係宋姓挾嫌主使請提宋姓訊究中西官准予補提在案現由探目沈德福等將宋姓移提至法捕房經捕頭詰問不認主使暗殺捕頭諭令暫行交保聽候公堂傅訊 
[川省商電已通]  
　　上海總商會昨接交通部復電云蒸電悉查川省往來電報限制辦法本部已於灰日通電各局解除現該省往來各電均可照常收發接轉希查照交通部文 
[豆餅麩皮菜子之市况]  
　　油荳雜糧爲滬南各業之冠自東南事起銀根緊迫生意殊形疲滯現因黎大總統已正式受任人心大定各貨交易遂漸漸活動茲將豆餅麩皮菜子三種近日市况調查列下 
　　豆餅　該貨銷場常年以四五兩月爲最旺時期現在正當旺市故到貨極多銷路亦甚發逹調查上星期一日至今該貨之由官陞景星奉天雲南神户等商輪先後運來者共有大連貨十二萬六千片沙河貨一萬四千片沙船來貨尚不在内其銷出者計北規貨大連餅十一萬零七百片售價規銀八錢九分至九錢四分和記本廠餅二萬九千一百片價銀九錢六分沙河餅九千六百片價九錢二分七釐半漢口永昌元餅五千片價九錢八分半又沙船貨牛莊餅六千零五十片價九錢至九錢二分青中餅七千三百片價一兩七錢六分六大都爲内河帮辦去據該業中人云照現象觀之此後市價尚須看漲云 
麩皮　自今歲開春以來銷路日疲價亦逐跌市面之清逹於極點近因大局稍定該貨遂大有轉機上星期内不但杭嘉湖等帮購辦五萬餘包之多即各囤户之放膽收入者亦殊不少故日來市價每包已漲起一錢餘華興貨現開一兩二錢半福新貨一兩三錢二五裕豐貨一兩三錢半惟東洋帮近無交易倘該帮生意活動市價當更有起色也 
　　菜子　近年來東洋帮購辦者極爲踴躍今届收成因春夏之交雨水過多大爲減色僅有六七成年歲近因到貨甚少購買者多已每石漲起一二錢之譜惟日來朱家角千墩等處到貨頗旺約有千數百擔前昨兩日日商瀛華洋行購去章仁泉錢關福姜金榮章正元各船之貨共六百數十擔前日買價每石規銀三兩一錢三分聞此後市價尚須看漲云 
[公廨研訊販賣私土案]  
　　前在鹿鳴旅館爲司賬之甬人朱洪元因串同在逃之人在福州路其昌客棧内販賣私土被洋藥公所調查員偵悉報告代表律師咨請老閘捕房派探將朱拘入捕房押候究辦在案前日午後由捕將朱解至公共公廨經王肇之襄讞會同英康副領事研訊原告代表穆安素與華洋公司代表馬斯德兩律師均上堂譯明案情請究並由中西包探禀明拘拿情形繼據原告見證投案證明調查被告販賣私土報捕拘拿各節正在聲訴之際由穆律師聲稱該見證之姓名與供詞應請堂上知照報館訪員不可宣佈云云詰之被告朱洪元由律師到堂代辯中西官判朱還押捕房候再復訊核奪 
[勒交私販紅土之罰欵]  
　　法捕房探目黃錦榮包探方福林前在法大馬路德善里三十八號門牌王阿三家抄出私販進口之紅土十一斤解送法公堂訊判罰洋一千元充公迄今未繳因又提訊王供無力全繳求恩核減捕房派人禀稱王家道殷實並非無力　察　讞員判王還　從速繳洋如違須押滿一年方可開釋 
[巡緝員拿獲匪黨]  
　　宣武上將軍行署訪得近有天目山紅帮匪首張荃吉張冲潘豹）卽潘小義（楊奎等之羽黨六百餘名在鎭江江陰南通上海吳淞等處私立機關圖謀暗殺重要人物特通飭長江一帶水陸軍警一體查緝前日經江蘇水警第二廳巡緝員在太陽廟地方拿獲匪黨劉谷成一名當在身畔搜出手鎗一支票布一張昨已押解南京將軍署歸案訊辦 
[金山縣請緝盗首]  
　　滬海道尹公署據金山縣詳稱縣屬六保二十五國民人陸廷桂家被盗搶刧銀洋金珠飾物衣服單契並保　團前膛搶兩枝後膛槍一枝連同子彈鎗刺勝帶等件一案現經水巡隊緝獲案内盗犯凌阿祖胡阿和吳阿大等三名訊據供認聽從王大頭糾邀夥同周阿和等行刦事主陸廷桂家得贓分用不諱嚴緝盗首王大頭等業已遠　未經弋獲詳請獲緝前來除通飭所屬各縣查緝外昨特函請淞滬警察廳一體查緝務獲解究 
[黎大總統受任之賀電]  
　　救濟婦　會電　黎大總統鈞鑒欣聞鈞座依據約法機任大總統四民歡躍薄海同深從此鞏固共和力挽危局民國萬歲大總統萬歲上海中國救濟婦孺總會謹祝蒸（復電已到曰承賀感謝） 
　　陳國權電　北京黎大總統鈞鑒我公京任中外歡騰本會前荷贊助仍擬繼續進行以期益固邦交稍裨時局謹先代表全體賀中美英睦誼會陳國權文 
　　蘇州基督　會電　北京黎大總統鑒公依法繼位普天忭舞願上帝福佑基督恩寵聖靈引導是所切禱蘇州基督敎全體敬祝 
　　蘇州新安會館電　北京黎大總統鈞鑒忻聞鈞座依法繼任從此向風望治海内一心曷勝歡忭新安旅蘇同鄕會全體恭祝　　津浦　路浦口辦事處電　北京黎大總統鈞鑒兆庶歸誠匪伊朝夕今依約法統攝政權坐鎭寰區歡騰華夏謹電伸賀伏乞垂察津浦鐵路浦口辦事處處長許鼎鈞叩庚）復電曰辱賀感謝） 
　　黎大總統覆李佳白電　李佳白先生灰電悉敝國時局艱難自非羣策和衷鮮克有濟至於陶鎔一冶任抒自由之見力化偏執之私箴言卓識深愜鄙悞大局前途尤切殷盻黎元洪文印 
　又覆寰球中國學生會電　寰球中國學生會全體諸君佳電悉猥以薄德忝膺重任辱賀特謝黎元洪眞 
[擇期開徵忙銀]  
　　民國五年份上海縣上忙業經上海縣沈知事擇於陽曆七月一日設櫃開徵不日即當出示曉諭周知矣 
[押追忙漕尾欠]  
　　上海縣沈知事查得民國四年份冬漕被各地保拖欠者爲數不 
少浦東二十四保十七圖地保吕尚忠虧欠忙漕二百九十一元又二十圖地保陸鑫齋虧欠一百八十一元又二十六保二十六圖地保吳連卿虧欠七百十三元又同圖地保金錦章虧欠四百五十九元七角各該地保均　催不繳實屬有意抗廷昨派催徵　下鄉將呂尚忠等一併提案經沈知事提訊該地保等均求寛限措繳沈君判令分别收押限三日清繳如延干比 
[請求撤銷石灰公所]  
　　石榕夫孫厚齋等前在地方檢　廰控金拜宸等私立石灰公所凡遇灰船來滬必遭扣留爲難等情當經該應派員預審各執起訴審判廳聽候公判在案昨日石榕夫等又投縣公署具禀請求論飭該公所即時撤消以蘇商困沈知事以此案審檢廳尚未判决所請碍難准理論俟判决確定再行來案具禀 
[電車司機人陳述肇禍情形]  
鄉婦金顧氏行至王家碼頭被華商電車撞傷斃命經地方廳派員驗明並將司機人王友良預審一遇起訴審判應候判在案昨日午後由堵宗推檢兩官開庭研訊王友良供稱舊曆四月二十九日上午七時許駕二十四號電車經過王家碼頭南首忽有一年約五十左右之婦人（即指已死之金顧氏而言）手持銅脚爐一個行近軌道其時相去電車有五六間門面小民即踏鈴告警詎該氏非但不退反走入軌道中間小民急打倒車詎已不及據在該氏所持之脚爐上氏卽倒地碰傷是實檢察官當庭起訴略謂王友良當時雖以衛生鈴報警然其玩忽業務終難辭咎請爲公判間官會商之下判王交保聽候傅案宣判 
[船票局夥友之誤事]  
　　車夫徐州人李順華前因其妻劉氏與八歲兒子因事赴寗同至瑞和船局買票後託該局夥友洪廷書伴送至德興輪船李卽回家不料洪令該氏自上輪船該氏誤至開往海門之大生輪船上後由船上察出帶回上海該氏到滬起岸時其子忽在碼頭上失足溺斃氏即回家哭訴其夫向該輪船局理論將江扭控第一區警署飭送警廳司法科訊究 
[作場失愼]  
　　法新租界茄勒路堆放舊木料之作場内於前晚一時起火後經洋龍到場救熄祇焚去作場一所事後捕房查得保有火險飭傳該作主到案聽候訊究 
[無心失火之薄罰]  
　　法新租界霞飛路仁和里十號門牌某姓家日前起火茲由捕房查得並未保險傅到傭婦江陸氏解送法公堂請訊氏供是晚在竈間内炒飯適外面有事忽遽出外不料造火柴薪中以致肇禍實出無心求宥判罰洋兩元充公 
[夫婦互相控告]  
　　北京路七日十三號門牌居人蔣瑾生前日至老閘捕房控告伊妻兪氏）即兪琴悟（潛行逃逸兪氏亦投捕房控蔣虐待行兇昨晨由探將蔣夫婦一併傅至公共公廨請究兩造均延律師互辯並請展期復訊關讞員商之美郭副領事判蔣交一百元人洋並保聴候訂期研訊 
[拐賣女孩之敗露]  
　　蘇州人楊鶴生近在原籍誘拐尤申甫之六歲姪女二媛來滬圖賣前晚楊挈該女在南京路行走被尤撞見鳴捕將楊拘入捕房昨解公共公廨經中西官略訊一過判楊押候補提供出之人到案併究 
[主人認領使女]  
　　女孩應重實及　林均在法租界迷路爲捕查見帶至法公堂盤問均供在某姓家爲使女判合送堂留養候領在案今有張福星投稱應等兩孩均係商人家中之使女請求給領聶讞員着兩孩當堂認明實係主人准予領去 
[男女供詞各執]  
　　船户浦東人王渭清前憑同業嚴章發爲媒入贅於謝阿彬家爲婿王過門後尚未與謝女秀英完姻不料謝女於本年陰曆正月初五日沈出不歸昨日王與木匠楊德發行經董家渡適與該女相遇立卽扭住該女誑稱姓周與王並不認識實係圖許由崗警帶至一分駐所詰據王供主贅後已改姓謝秀英逃出後其母業已氣死僅存其父詰之女供年二十一歲父已病故母在家中與王實無聯姻之事當因供詞各執殊難憑信飭送警廳司法科傅同媒證質訊察斷 
[偵探留心拐案]  
　　救濟會偵探何連實王緯文虞占順等昨至招商局國南輪船上查見鎭江人劉錦山帶同年約三十歲之鎭江婦人劉張氏並十四歲寗波女子劉金弟等附搭該船當向詰間劉稱是夫婦該女爲親生女兒等語該探等察得形跡可疑問其住處稱住老靶子路安慶里一百六址七號該探前往調查並無劉錦山其人遂一併拘送地方檢察廳經檢察官預　一過判令分别押候查明　辦 
[累及丈母妻子]  
 
 
 

Page 11

 
 
住居閘北之王李氏生有一女招贅王星福爲壻日前王將楊舉氏之女阿林誘往法界客棧姦宿一宵翌日歸家經女母詢悉情由趕至王李氏家向該氏母理論致起　突　四區崗警一併拘入警署押候訊辦 
[北方偵探之竹槓]  
　　星期一日下午六時許有某機關屬員東邀政界中人在北市某大餐館會宴正當觥籌交　之時突有一人入見道其姓氏知是北方偵探現在袁大總統　逝皇皇電令官場須停止宴會二十七日請問爾現居何職請涵之人知其來意即贈以紙幣若干張其人尚謂在此大喪期内竟如此放浪始揚長而去 
[半旗期間已滿]  
　　袁世凱逝世後本埠軍警行政各機關先後接奉省令及國務院電令自本月七日下午起下半旗七天當經照辦在案茲由淞滬警察應長徐輔洲君飭知所屬各區署所隊自今日起半旗期間已滿仍應照常升旗云 
[一失足成千古恨]  
　　前晚有南市萬豐豆麥行夥友梅文奎因押送豆餅至某輪船裝運出口在該輪艙面上失足墜入艙底腦部受傷當送同仁醫院未斃命昨由其弟到院棺殮 
[小車夫頭部受傷]  
　　前夜十時半有小車夫張堯仁行經法租界喇各納路適有一百十五號某户之玻璃窓一扇墜下傷及張之頭顱經捕瞥見舁送廣慈醫院醫治所需醫費令該住户葉周氏如數擔任 
[無賴拘留半月]  
　　無賴徐阿毛冒充探夥向包車夫袁阿四藉端訛詐由四區崗警查見拘解司法科前日經嚴科員訊明判徐拘留十五天以儆 
[搶土並無證據]  
　　土販余順甫控流氓張鶴鳴在江西路搶取烟土捕將張拘解公共公廨訊供不認收押在案茲經捕房調查並無實據昨復將張解廨復訊仍不承認中西官以原告所控證據不足遂判將案註銷被告開釋 
[刑事不能成立]  
　　丁葉氏控浙江路二百四十四號門牌成衣匠兪阿培呑没所存木器由捕將兪拘解公共公廨訊交三百元人洋並保候訊在案昨晨復訊原告投訴前情請追訊之被告延律師到堂代辯並與原告代表律師互辯良久中西官判被告改交二百元人洋並保着原告於七天内另行具禀歸民事案訊理 
[日人受騙之控訴]  
　　日本人某甲控被陳源生騙取值洋一百五十元之紙貨昨由捕房將陳拘解公共公廨經中西官略訊一過判陳押候訂期謂日領蒞廨會審 
[挑糞夫勒索陋規]  
　　挑糞夫陳長裕前日向在西華德路一百三十一號門牌楊年芳家勒索規費洋二角被工部局衛生處西人查悉報捕將陳拘押昨解公共公廨經兪代襄讞會同美副領事訊明判陳罰洋一元充公無洋改押一天 
[串竊棧貨之懲治]  
　　湯阿榮馬阿根因串竊招商中棧内靛青由淺查獲昨解公共公廨經中西官復訊明白判湯押西牢三年期滿逐出租界馬押半年　又王阿三陳阿根胡德勝劉阿根串竊武昌路二號洋棧内羊毛由探將陳拘解公共公堂訊供收押在案昨經中西官復訊屬實判王陳各押西牢一年胡劉各押半年分别示儆 
[私收客賬之結果]  
　　泰昌木器店主樂俊寳控夥友吳寳卿私收賬洋三千五百元由捕將吳拘解公共公廨訊供收押在案昨晨復訊據原告投訴　告已央人理明請爲銷案中函宫以被告私收客帳爲數甚巨照例應押西牢三年姑念原告一再代求從寛判押西牢二月示儆 
[竊案證據不足]  
　　虹口西華德路四十一號門牌住户王雲保控林福生竊取值洋四十元之金戒二只昨由捕房將林拘解公共公廨請究原告偕證女孩大毛投訴被告潛入房内行竊等語訊之林供不承認中西官以原告所控證據不足遂判將案註銷被告開釋 
[偷竊電車燈泡]  
　　華商電車上所裝之電燈泡近來迭次竊昨有竊　裘紀根混入某號電車竊取燈泡當爲賣票人扭住鳴警究詰據稱行後共竊得四盞遂解警廳移送上海地方檢察廳訊究 
[盗犯病斃]  
　　盗犯徐小紀生前經地方審檢廳訊明判决監禁在案茲因在獄患病送至新普育堂醫治無效而死昨由該廰委派宗檢察官毛檢驗員等蒞堂驗明委係因病而死並無别故判由善堂棺殮歡封　壇 
[掃除敗壞風化之機關]  
　　江邊碼頭二百三十二號門牌住户邱興富密設台基勾引婦女賣淫昨爲憲兵營吳連長訪悉派兵拘獲邱興富訊判驅逐出境 
[青島英領之行蹤]  
　　駐紥青島英國領事愛克福君近爲要公來滬茲已公畢於前晚乘日輪山口九回島 
[懇請伸寃之道批]  
　　滬海道尹據民人劉春林陳金榮禀爲誣良爲盗妄指無　叩求恩准伸寃等情已於昨日發出批示云據禀爾壻李志榮搭輪赴青浦突被水巡船上無鍚阿二獲解縣署收押等情旣據分禀仰候巡按使批示核辦 
[印土與紅土之消息]  
　　大小洋藥自紅土輪入以後印藥銷場即一落千丈聞印藥銷數最少之時有一個月僅銷大土兩箱小土十餘箱該業聯合會因禁限已迫存土尚多不再整頓將不能如期銷盡遂商民洋藥驗銷所禀請英法捕房搜查么販進口之紅土現在紅土雖未盡絶而印藥銷場已漸有起色據該業公所調查舊曆四月份各土棧銷數共計大土十六箱小土二十七箱與上月份比較（上月大土僅銷四箱小土十餘箱）其所增之數計有數倍云 
雜評二 
[斥優待說（訥）]  
　　張勳旣請優待清室又請優待袁斯舉也可見張之謬妄張素以忠於一姓自詡凡因曾奉戴之者而槪請優待爲彼一人言亦不得謂之忠凡爲中國元首而槪加優待則此後五年一易將待不勝優國家無此財力世界亦無此奇例 
况乎袁之所以造福我國民者如此國人方請追究禍首而彼乃請優待苟將來有賢總統出又將何以優待之乎此種大悖人心之論政府宜嚴詞斥之不當從而和之也 
近來謬妄之獻議甚多張僅一人一事耳 
[氣候報告）上海徐家滙天文臺天氣測候報告（]  
　　已過者之報告　六月十二日南海中之低度仍在呂宋及海南之間揚子流域之低度則向海濱進行而二中心之附近發生旋風行動上海天晴而熱　十三日上海陰雨而潮溼凉風徐向南方吹去氣壓仍下降　十三日下午四時前二十四小時上海氣候温度至高九三八至低七二八去年同日至高八七　六至低六八五 
　　未來者之推測　十三日下午四時三十分豫測大熱之後纏 
以雷雨中　日本問有大旋風 
 [PＬ>來函 
[光華女學校校長李城致周道尹函]  
　　金箴先生鈞鑒昨奉示諭並惠洋十元謹聆之餘仰見熱心敎育凡在同仁僉稱雲誼銘威五中復蒙過獎傀曷克當本當卽日趨候藉瞻鴻儀并伸謝　謹再呈者私立學校經費之困難房屋之狹窄設備之不完自不容諱說亦爲學界共諒晚等力綿所設光華女學規模簡陋經費支絀久爲地方深悉所幸各敎師半盡義務實事求是尚能見信於社會來學者按期增多方冀日漸發逹培植女師以爲擴充女界敎育地步乃昨日下午五時後忽奉貴署道視學余君芷江偕市學務委員賈君粟香來校調查敝校以二君初次屈臨當將組織情形略述一過旋即引導參觀高等敎室及國文美術雨專科敎室將下　時余君說復欲調查學生寄宿舍晚以校中設備不周旣無浴室又無學生休憇室凡散課後各生自修及衛生事宜均在宿舍行之况時已傍晚以未便却之詎余君定欲入内聲言凡道屬學校無論中外余均有調查之權動引部章大申威嚇晚忝膺校長職守所關力爭不可而余君竟出口謾駡謂若是不受調查形同化外伏思視學調查學校循例本應詳細調查但現在熱心者少敷衍者多在男校寄宿舍尚未能一律調查而况女校此次余君調查南洋女師範亦未查及宿舍何以在彼獨忽在此獨詳此令人不解者一也敝校開設以來行將兩載余君從未顧及此次辱承下降方期詳示一切以匡不逮乃急急焉以調查宿舍爲必要何以前者獨疏今也獨密此令人不解者二也旣蒙不棄來查何不提早數時查余君當地人過時不及查有妨待明日乃必遲至五時後始來走讀生已散寄宿生已入宿舍此爲滬地私立女學校通例余君豈不知之余君此來果欲調查敎室乎明知敎室已空果欲調查敎法乎明知時已太晚抑欲調查成續乎則並未索閱乃獨注重於宿舍始而誇張繼而謾駡是誠何心此令人不解者三也如謂不受調查何以各敎室均　領參觀并抄以職員表决算表及學生數若以時晚不允調奪宿舍而即加以不受調查之重各未免陵人太過壓制耶掩飾耶此令人不解者四也余君如預知敝校爲化外而來者則自視太卑如以不受調查宿舍而即予以化外之名充其意必欲一入宿舍而始爲化内恐部章亦無此條例照此情形其調查之宗旨已誤隔靴搔癢在所不免市學務委員且不可以道視學而出此此令人不解者五也晚等組織此校並無的欵兩載以來焦頭爛額嚮者余君以不屑敎誨而不來今旣來而視爲化外在余君固有調查之職評議之權奉敎之下本應振刷精神力求改革但自顧菲才辦此化外學校殊屬無謂况女學尤以各舉爲重蒙此惡果胎女界羞自母庸再事維持繼續進行合急據情上逹敬祈吾公迅委余道視學另擇賢能前來接辦免致貽誤青年敝校幸甚女界幸甚專　敬頌勳安晚李城議上六月二日 
[上海總商會來函]  
　　徑啓者報載總商會常會紀要一則並無其事想係訪員誤報院部眞電係敝會錄奉照登昨日抄稿時未有常會云云之報告不知訪員因何纏誤盡敝會常會係星期六非十一日也北京總商會亦並無來電追悼前總統之事錢業董事係秦潤鄉朱五樓魏靜菴三君亦非嚴漁三君併祈更正爲荷 
[懷德堂眞正老醫局王雨香治毒比衆不同別有奇效]  
包治下疳腫爛　白濁橫痃　橫痃魚口　婦女白帶　各種毒症 
包愈 
花柳掃毒珠黃丸　此丸用犀黃珠粉合成靈效無匹專治男婦花柳結毒下身輕重腫爛橫痃魚口便毒下疳囊癰偏墜癀瘡濕毒內外毒痔婦女白帶腫痛溺後血淋白濁刺痛等症服之毒從大小便而出立效如神永無後患生育照常　每盒大洋一元　雙料二元　下疳腫爛生肌丹　珠珀立止白濁丸　橫痃魚口內消丸　貼消膏　珠黃止痛止濁丸　神效婦女白帶丸　每盒一元　楊梅瘋痛包愈酒　治毒入經絡週身酸痛即服此酒一料包可全愈驗若仙丹每瓶二元每料四元　本醫士在申臨證三十四年見多識廣治愈損形塌鼻咽喉腐爛砂淋石淋下疳爛斷之症活人無算四遠知名○門診五角隨到隨看包治六七元至十六元止限日全愈若用輕粉霸刦升藥合丸天誅地滅雷殛火焚不效還洋○內有靜室醫治毒症○左近假冒日多請認明上海六馬路中市朝陽萬年茶樓西首第四家恒和油酒店隔壁王雨香醫局便是 
[新到各種縫紉機器]  
現由美國本廠運到縫繡機做絲巾機打眼做馬鞍花邊皮鞋呂宋花邊麵粉袋等各種機器及機上應用繡線車針零件等貨如蒙各處批發零購請臨上海英大馬路虹廟斜對面勝家公司華人總發行所接洽無不格外克己　　電話二七三六 
[感謝瘡痬科丁永年]  
鄙人患瘰　請中西醫士具皆無效今承朱君葆三之至友云曾患流　總不收口請丁君醫治取出膿骨後即霍然鄙人隨往先生處用藥提出膿管痰核再小女亦患目疾田螺白翳以致失明又請醫治服丸點散均奏痊愈目覩醫好花柳險症不計用特登報鳴謝　寗波金念春啓　醫寓新閘路醬園弄南首靑島路一號 
[德國醫學博士江逢治]  
本醫生去秋自歐美回國在滬懸　以來頗蒙　各界不棄專治男婦內外科產科小兒科花柳皮膚科耳鼻喉各科○診所四川路北京路口一百十七號電話二百七十號住宅電話西一千零三十五號○門診二元上午十點至十二點下午二點至四點學生貧病减半○逾時出診六元○早晚加倍急症隨請隨到自由汽車以冀迅速○外埠聘請包醫割症接生戒烟六百零六及各種新藥注射面議 
[人造自來血]  
服人造自來血 
[介紹胡莼香醫生毒門聖手]  
花柳毒（白濁下疳橫痃魚口沿肛楊梅瘡等症）原因大抵起於不潔之交媾是以娼察妓院直接間接傳染更易患之者每多貪速求效治之者又皆霸藥亂投一朝誤治貽害終身至可慘也吾友　醫○胡莼香先生素精歧黃而於花柳病學尤爲注意研究病因之所在貫通中西治法在申臨診二十餘年凡一切危險重險如毒入骨髓透頂陷鼻以及久年淋濁滑精陽痿等症他家所不能醫愈斷根者均可包醫全愈奏效如神弟等介紹多人百無一失欽仰之餘用敢告世之患毒者○醫庽在二馬路石路西首衛生旅館對門○姚文卿　席芷靑　彭梅伯　張達卿仝啓 
[懷安施醫局特延陳伯威醫士耑治一切毒門花柳惡症]  
花柳毒莫多於滬上而花柳毒藥之廣告亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憾憫同人等因于六馬路電車轉角處和興米店東首間壁第五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黄下疳散立止白濁一丸均一律平價出售患者幸注意焉　遠近多假冒請認明四十二號門牌勿誤　贊成人　朱葆三　丁欽齋　錢達三　孫彌卿 
[感謝金針醫士黃鴻舫君]  
家母年近七旬氣血素虧每交冬令手足麻木遍體酸楚去冬陡然增劇半身不遂言語不淸手足不能伸屈遍訪名醫終難奏效繼又請得金針黃鴻舫君針炙十餘次刻已痊愈再鄙人前得疝氣己延十有餘年發則腫脹疼痛坐臥不安亦承黃君針治斷根感激非淺特此登報鳴謝先生庽英界貴州路三號　德安里朱廷揚啓 
[沙少堂先生現巳由京回申仍在英大馬路壽康里原處應診號房白]  
[相術通神]  
浙台張榮齋直談相法訣斷子祿妻財吉凶禍福窮通得失無不應驗今設硯原在九畝地富潤里七弄十七號門牌 
[聲明]  
敝南號賬房馬騤伯因另有好事高就故此分手如在外恐有銀錢等請各寳號向伊自理與小號無涉陶正昌啓 
[愛倫活動影戲園]  
在美界海寗路　鳴盛原址 
每晚七時起十一時半止輪流排演二次禮拜日戲二時起演每禮拜二五換新片▲今夜戲目一覽表前卷後卷偵探電汽炮 
歐戰中之大部新片最新發明（酒店中）（密室內） 
洩漏機密擊斃奸細 
▲姘嫞婦戒子作怪▲防丈夫華氏中計▲打野鴨童子嚇人▲禁吸烟懦夫逞威▲寫油照子代妻死寳蓮歷險記 
第廿十七三十八九四卅集本影片連檯特于禮拜五即十六晚起接演 
（價目）登樓三角二角正廳一角二角 
[鏡花園]  
十四日戲　夜戲大減價包廂三角正廳二角 
史亦奎　城頭會　胡鳳林楊子和趙虎豹陳兆峰周昌順林芳錦張寶香小鳳彩裘湧棠陳小咩趙桂標徐桂仙　珍珠塔 
五月十四夜戲 
張雲飛史亦奎陳乜秦　天寳山張雲飛任子辰張寶香楊子和周昌順林芳錦小鳳彩胡鳳林趙虎豹俞大宗　玉蜻蜓 
[假座眀眀舞臺　競華社]  
優美女子新劇 
特廳一角　登樓二角▲五月拾四日准演▲　錯占鳳凰儔 
每逢星期一二三四五六 
[共和活動影戲園　西門外方板橋]  
影戲雖小道能使社會歡迎者皆曰片子鮮明不知猶有未也同一片子演於此者則生龍活虎演於彼者則呆若木鷄此何故即所謂工欲善其事必先利其器如本園之機力馬力引擎光鏡配合之相宜遠近之適中故能使電光發越光輝異樣活動豈尋常所能 
及哉　閱者鑒而別之 
五月十三十四十五連演三天 
一　漆匠受愚　趣劇 
二　奇箱案　　偵探 
三　紀念品　　趣劇 
四　心膽俱壯　詼諧 
五　固執不通　趣劇 
六　寒暑不同　滑稽 
七　獨臂强盜　趣劇 
八乾姆氏得救　詼諧 
九花根氏之滑稽滑稽 
日間日戲每逢禮拜三六及禮拜亦開影片 
日夜戲一七點半開演 
[海蜃樓活動影戲園]  
在城内九畝地　新舞台北首 
日夜開演日戲二點半至五點夜七點半至十一點鐘止今天接演歐洲大戰戲目▲（於二十接續開演連演四天）▲ 
第五六本　第七八本近今歐洲七國聯軍海陸大戰 
開演時另加軍樂隊有聲有色炮火連天屍骸徧野從古未有之大戰鬬慘目傷心凡我國人留心時事者盍興乎來 
寳蓮歷險記 
第九集　第十集准于陰曆五月十六即禮拜五連檯接續開演决不間斷此布 
登樓二角正廳一角 
[注意中國新工藝　珍光公司　精製眼鏡首飾]  
本公司自創設以來出品之精荷蒙中外同聲讚許各界歡迎銷途日廣銳意擴充故本主人不惜工資特由粤東加聘著名巧匠數員專製首飾眼鏡鑲嵌靈妙裝配得宜所造最優等之托力克片各欵眼鏡驗目配光研之有素凡驗光室磨光機等一切器械靡不俱備兼選辦頭等鑽石珠寳翡翠製造各種眞金洋裝首飾彈璜寛緊小照盒火漆印圖章戒指手鐲耳圈貨美價廉包用包換務使賜顧　諸君得有完全之滿意尙希惠臨　上海南京路四百廿五號石路口西首新鳳祥斜對門電話第四四八九號 
[翡翠精品]  
翡翠一物求其嬌翠欲滴完全無疵者殊難多得本公司今選佳料製成精品名媛閨秀用爲飾品益增其艷幸乞早來購之計開翡翠錦圈一對價洋千元五用以鑲彈簧鐲及表墜等物翡翠梗一條價洋六百元可用以鑲錶梗及别針等物此外各種翡翠飾品如戒指表墜别針耳環手鐲等物價自五元起至三百元止不能盡舉　賜顧者請至南京路江西路陞發公司賞覽可也　電話三八八四號 
[廣東蔡昌明搜毒丹]  
本丹殺毒之能力甚速凡楊梅白濁風濕結毒等症均能撲滅由便排出故服用之後四點鐘至六點鐘必感便通其便色時有示濃厚者即爲排去毒之明證乃本丹特殊之效騐也楊梅白濁風濕諸毒縱經年痼疾百藥罔效一服本丹無不沉疴立起永斷後患而日常患毒症之人雖服解毒諸藥而毒仍未凈盡或時有復發或體氣不舒速購服本丹能使一切餘毒由便排淸可决毒根永除精神爽快服後决無輕粉殘留藥毒致使心身疲勞等害在腹中容易溶化無須嚼碎之煩 
●注意梅毒要藥● 
每瓶一元 
經售處杭州屈臣氏蘇州屈臣氏本埠美濟藥房南市同和藥房北四川路瑞昌號洋行街洗淸池二馬路有興號天潼路 
及外埠各大藥房均有出售 
總經理上海拋球塲有隆洋貨號 
[新春花園柩車]  
老靶子路西市 
大减價用一次洋十四元鮮花儀仗照極低碼對折電話二四八一 
[放大八折]  
照像跡近遊戲而能傳留後世亦人生一要事也諸尊賜顧放大仍減收八折以公同好南京路郵政分局西弄内耀華啓 
 
 

Page 12

 
 
   
 
 

Page 13

 
 
自由談 
游戲文章 
[新論卜] [  孫剣華]  
　　帝制派旣廢過瞎子先生而卜焉先生曰君等何卜也帝制派曰久逃者思歸久藏者思出久朱者思得吾聞之苦極則樂禍極則福壓極則鬆否極則通一敗一興靡屈不伸一起一伏無往不復僕竊有疑願受敎焉先生曰若是則君等已喩之矣又何卜爲帝制派曰僕未究其奥也願先生卒敎之先生乃言曰嗚呼天道何親惟德之親鬼神何靈因人而靈夫蓍枯草也龜枯骨也物也人靈於物者也何不自聽而聽於物乎且君等何不思昔者也有昔者必有今日是故碎瓦頽垣昔日之皇宫禁苑也荒榛斷梗昔日之金枝玉葉也乞丐車夫昔日之王孫公子也奴隷走卒昔日之顯宦巨富也階囚獄犯昔日之上位高爵也邇客窮漢昔日之濶老要津也昔日之所無今日有之不爲過昔日之所有今日無之不爲不足是故一反一覆勢盛者衰一亂一治政帮者新横流之下必有抵柱專制之下必還共和君等亦知之矣何以卜爲 
詞選 
[賀新涼弔史閣部墓] [  陳匪石]  
　　廿四橋邊路黯魂銷疏烟淡月嶺梅千樹漢代衣冠今在否付與寒蛩自話更幾輩燕城能賦一水彎　山下過共江潮　咽聲如訴禾　恨一坏土　殘旗舊日臨　滸痛南　松楸不老河山非　石上遺書琳珢字萬古雲霄一羽問華屋生存何處燕子春燈歌舞歇廢園亭門掩　和雨爭似此百靈護 
[六么令]  
　　漙寒歸幙鈿　暗雲積春心逗成　雨望　亂絲織柳纔舒又倦惘惘樓頭色露　塵陌東　綠遍甚處天涯萬山隔　猶憶催花座上羯鼓曾親　却怕　雁聲中錦字難尋繹依樣年華似水門掩梨花寂古懽追覓探芳人老靜倚　干手空拍 
自由談屑[  鵷雛]  
　　條理者統治之要素條理者何一線貫注而有條不紊之謂也故苟爲法治國首重條理用人行政蓋無弗然苟以牽敷衍之故而新舊雜進東西　採斯無條理矣 
　　忽焉操戈入室忽焉把袂披　　所聞而來胡所見而去昔日之是則今日爲非今日之是則昔日爲非咄哉若人殆天之僇也 
小說一 
[郤瑟繞梁綠] [  王汝鼎編譯]  
　　情戰（續） 
　　是日雅典仍歡呼高會中人欲狂惟入夜以明日方有决勝之典不如昨夕之晏天方明城中車馬　溢貴族咸乘騎入宫宫中甲　鞍　金胃鐵鎧之屬縱横而列　馬者習械者裝槍頭者繫護盔者磨楯者東革帶者紛然雜作警軍往來如織士女齊揚國徽蝟集雲屯於時齊勃史兩武士登殿與王爲禮王莊嚴如天神傅令之官宣讀王旨旨曰嗟爾有衆其體上天好生之德務使交戰之時母流無謂之血凡入場預戰者其母携刀戟短劍母旣出而復入母未决勝負而敗母旣决勝負而不休宣罷軍鼓大作歡呼亦起全體人馬俱向較武場進發齊瑟思當前派來盟哀沙翼之王后與愛密柳隨後餘按等差爲次旣抵各就坐並坐士女之來觀者於是哀沙由西門入其部隨之秉紅旗一派來盟由東門入其部隨之秉白旗一蓋自有此較武場來未嘗見對敵者之行之高位之尊年之壯銖兩悉稱若是入場部署旣定通名訖門閉座中齊聲呼曰少年武士乎奮勉若職於是軍鼓喇叭爲奏交鋒之曲馬蹄奔騰長　悉舉寒光捲入空中須臾長劍亦起光爛如銀盔胄多擊落於地正混亂間長矛又挺金鎚亦舞滾滾向密集之所而來有破顱者有斷指者一人着於心房立殭又一人則血噴溢如潮終則人馬錯踏於地此時此齊勃史兩武士相值矣夫猛虎吻燥甚以甘人之血而不得則立發爲狂今兩人彼此情狀正復類此在此爭命之一刹那頃愛媚替直取派來盟時派來盟長劍已及哀沙哀沙已負傷甚烈而愛媚替合二十健兒之力創之派來盟旣危甚李堪搿來救乃反見逐出場愛媚替近派來盟爲派來盟一擊雕其騎已一劍之地而派來盟功虧一簀卒爲所扼至此　瑟思立起止　遂宣告哀沙獲勝得美人愛密柳合場歡呼呼聲震天地鼓聲亦爲所掩 
小說二 
[俠情小說紅蘩蕗别傳] [  天虚我生]  
　　第四十五章 
　　騎長曰以吾思之聲實自近而遠或者以泥濘滯足遂緩其行亦未可知海龍以爲然遂又整隊前行而口中則猶申申詈舒勿林進行之緩此聲息馬克格尼　亦聞之則緊握亞猛之手低聲曰亞猛此勃斯也其聲至微僅僅辨音亞猛以爲馬克格尼爾神經暓矣不然何忽言及勃斯生此幻想曰姊何言勃斯何能來此馬克格尼爾曰柏爾西以信召之耳當予被獲時安特魯即賫信往見勃斯今乃至耳亞猛曰嗟乎使勃斯竟與保安隊抗拒者則：：：言次大怖則力抱其姊之肩體顫不止續續言曰則吾人將復奈何馬克格尼爾曰今事已成騎虎亦但能聽其自然而已亞猛曰太子尚在别墅乎馬克格尼爾曰以吾度之當已不在亞猛曰然則柏爾西又何必列召勃斯馬克格尼爾曰此則吾亦不能知矣但其初柏爾西亦不料及吾人竟與同行彼意以爲但須勃斯一攻擊者則彼卽可乘間而遁今乃轉爲吾人所累嗟乎亞猛吾人實無以對柏爾西矣亞猛方欲答忽海龍暴呼之聲又起曰聽之似有人越林而來可戒而鎗母爲敵襲騎長果側耳以聽則聞有人已自林中奔越而至去小隊已不過數咪海龍立曰此必舒勿林爲人攻擊遣人來報告者騎長可傳吾令重圍囚車果消息不佳者吾當手刃此狗言至此忽繼以怒吼此聲一起衆馬皆驚則爭蹴其　蹄作長嘶良久始寂 
 
 
 

Page 14

 
 
   
 
