# 1909 - 336 - 4913238

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章十月二十六日内閣奉 
旨溥善著補授内閣學士兼禮部侍郎銜欽此 
旨所有兵丁借支庫銀應扣本年十二月及次年正月庫銀利息著加恩展限兩個月欽此軍機大臣署名奕劻世續鹿傳霖那桐戴鴻慈宮門抄十月二十六日召見軍機澤公 
論說 
[論日俄經營東三省商業]  
　　俄改海參威商港 
　　日改旅順商港 
　　各國對於中國商戰之歷。史約可分爲三時期。第一時期爲陸路貿易。當十七世紀以前。國際之關係未烈。商業勢力範圍。都以國。内爲限。非特國法嚴禁通商。即社會心理。亦每多輕視工商業。而其經營貿遷製造之法。亦皆簡陋不足道。究其原因。由於陸路交通。不出一國之外。故其需要供給。亦僅在一府一省之内。比較競爭之觀念。遂無自而生。第二時期爲水路通商貿易。十八世紀以後。商機漸動。商力漸充。商業漸重。知國境之狹隘。不足以展發其商務上之能事。遂注目於中國之各海口。藉國力以要求開埠。廣闢商場。而中國各口岸。遂爲各國商人施展能力之地。以故十九世紀之談商業者。莫不曰中國之好商塲。而其所以能至此者。實由於水路交通之故。第三時期爲由水路而復入陸路交通之貿易。十九世紀以還。各國經畫商務之視線。漸由航路以注入注鐵道。復由海岸以注入於内地而中國之東三省遂。爲各國豪商。巨賈長袖善舞者之大舞臺。第一時期。閉關自守不足論。第二時期擅水路通商之利者英也。第三時期之首發難者。其惟日俄兩。國乎夫日俄兩國經營東三省之手叚亦屢變矣。俄人之經營東三省也。連帶侵略政策。故雖我國政府屢與訂結畫界通商條約。而俄人得寸進尺。雄心未已。地理上之侵佔。與商業上之進取。同時並舉。且其營造北滿鐵路。尤注意於軍事上之設備。自日本得乘間插足於滿洲之地。經營商業。不遺餘力。見俄人獲得北滿路權也。亦築南滿鐵路。礦山也森林也。荳也麥也。鹽也茶也。一切商業上之大利。無一不思與俄人分享。俄人乃惕於日人經商手叚之敏捷。而亦略變其計。以傾其全力於商業一方面。於是日俄兩國經營商務之點始相接。觸而權利競爭之關係益烈。因權利競爭之關係而生妒忌。因權利競爭之妒忌而復注意於軍事上之設備。於是日俄兩國經營東三省之手叚又一變。迨其後各以兵危戰凶。相持而不敢輕先發難。而商業上發逹之速率。已因注重於軍務而停滯矣。於是又欲一變其手段。以留意於商業上之經營。則今日之現象是也。何以証之。証之於日俄兩國改海參威旅順軍港爲商港一事。 
　　近來日俄兩國因感情之惡。而厚兵力。增軍備。固已路人皆知。然如今日外間開戰之謡。則可决其不確。即以改設商港一事言之。而知其手叚之將變矣。俄政府自今夏改海參威商埠爲軍港。以備戰事後。各項商業。頓形衰落。日人卽乘機在韓國之清津港急起經營。貿易額驟然增進。居然此盛彼衰。故俄政府現已决議收回前命。重開海參威爲商港。以圖抵制清津港。日本自改旅順商港爲軍港後。商務亦大爲不振。故日政府現已决計撤撥軍港。復專力經營商港。以大連爲補助港。（此兩事皆載二十六日本報）觀此則知日俄兩國已泯其開戰之意。而將變其激烈之方針。不然。何忽於此時改設商港之見解。同出一撤也 
　　雖然。日俄施激。烈競爭之手段於東三省。固可爲中國危險。卽施和平競爭之手叚於東三省。亦豈非甚危險之事乎。滿洲菁華所萃。全在實業。今 
 
 
 

Page 4

 
 
日攫一焉。俄亦攫一焉。俄取一焉。日亦取一焉。勢不至菁華吸盡不止。我國擁有滿洲之虛名何爲者。爲今之計。我政府惟有急起以圖滿洲之工商業。而認眞練兵。以實力保護之。一面整頓吏治。注意外交。藉民氣爲後盾。庶幾可挽已失之利權於萬一。嗚呼。及今圖之。猶懼其晚。倘失此不圖。而徒歎交涉之繁難外交之乏才。有何益哉。有何益哉。 
專電 
[電一（北京）]  
　　郵傳部奏張庫鐵路工艱欵鉅擬從緩辦滇蜀鐵路已僱美國多萊哈克二工程司到川仍以詹天佑爲總工程司科布多與俄接壤南爲阿爾泰山所阻擬於新疆之綏來縣設無線電報已向洋商訂購機件郵政正與稅務處商訂接收辦法 
[電二（北京）]  
　　皖撫朱覆奏前署英山縣令劉振超辦理初選遲延請以府經歷降補 
[電三（北京）]  
　　政府昨又電催陳夔龍迅速來京 
[電四（武昌）]  
調任直督陳夔龍於二十六日渡江定二十八日黎明專車入京 
[電五（杭州）]  
　　浙撫據駐滬美領代基督敎會請在莫于山租地三十六畝批飭洋務局據約駁回 
[電六（東京）]  
撤凡蘭西哥電稱該地有紳商五百餘名會議於西千九百十五年行巴拿瑪運河開通祝典時開一極大規模之世界博覽會擬豫先從事大西洋之商業家皆贊助之 
[電七（東京）]  
　　布哇移民官阿德慶孫君今午在東京宣言云布哇現圖甘蔗植業及其他産業之發逹需用工人在二萬以上日本工人較他工人爲優良倘减少日工布哇産業必將隳落 
[電八（東京）]  
　　參列撒凡蘭西哥五十年祭典之日本巡洋艦出雲號已於西十二月八號回到横須賀 
緊要新聞一 
[皖撫與館院往來電]  
　　皖撫致憲政館資政院電憲政編查館資政院鑒十月十一日皖省諮議局舉行資政院議員互選家寳到局監督計共投票三次始照額定五人加倍選足是日實投票數計七十九票以四十票爲當選第一次開票當選者僅有三人尚不足七人第二次開列次多數者十四人再投除去次多數者本人不投外實投六十五票以三十三票當選計當選者五人尚不足二人第三次仍依前法實投七十五票以三十八票爲當選如額選足日内正覆加選定間據諮議局議長副議長面稱第一次開票潘祖光得四十三票是以列入第一次當選第二名旋經細檢票紙始悉潘祖光僅有三十八票而當時開票以黑板畫碼記數黑板上原列人名行數後因被選者多不敷分寫隨以改爲兩行將原有人名票數擦去另寫怱促間于潘祖光名字遂多書一正字號碼遂至訛爲四十三票實係出于無心由書記自行檢舉聲請更正前來查第一次應以四十票爲當選潘祖光實僅三十八票自不在當選之列而律以第二次以三十三票爲當選票額潘祖光尚在當選之内惟當時旣未檢正而第二次前列當選票額有五十票以上者末一名亦係三十九票若以潘祖光第一次所得票數而論應在第二次當選之末但以前後票數作一起比較尚嫌未洽若重選一次於業經當選之票恐不無變動易起爭議事關選舉不得不愼之又愼正在妥議辦法適據潘祖光來院聲明前此票數實係書記無心錯誤自應更正若因一人票數叅差若再行投票未免牽動全局擬請將本名勿庸列入正額免生異議云云查潘議員所言自係顧全大體惟旣有特别原因將來選定五人之後潘議員名次是否列於候補當選五人之首抑比較票數列入第二次當選之末統祈鑒核電示辦法俾有遵循是爲盻禱家寳删 
 
 

Page 5

 
 
　　資政院復皖撫電安慶朱撫台鑒删電悉潘祖光應比較票數列於第二次當選人之末希即飭遵資政院號 
[學部頒發簡易識字課本北京]  
　　學部編成簡易識字課本奏奉發交南書房閱看曾載前報現聞此項課本已經南書房各翰林閱竣昨日學部咨行督學局稱簡易識字課本經本部於上年奏明編爲三種其第一種課本約三千二百字三年畢業第二種課本約二千四百字二年畢業第三種課本約一千六百字一年畢業俟編輯成書先在京師地方教授數月如果士林稱便再行奏請頒行各省一體遵用在案現在第一種課本第二種課本已經編成自應遵照奏案先在京師地方試驗教授應由督學局按照兩種課本程度設立簡易識字學塾數所分爲兩種辦法一收取寒畯之家力不能入初等小學堂之子弟一招集年長失學之民人或分辦或合辦由局酌定均應選擇深明教育理法之教員以此項課本分别試驗教授由教員自立日記簿一册每教一課將教授方法如何學生是否領會以及此課文字是否淺深合度有應否增减改易之處切實註明每一星期學生進境何如詳細備載每逾七日報局一次并由局派員會同圖書局原編此項課本之員隨時前往悉心體騐情形核明詳晰報部備考不得含糊了事所有半日學堂亦可一律頒發試辦此項課本爲國民敎育之本源關係至爲重大本部期於通行無阻不厭求詳兹先將第一種第一册課本八十部第二種第一册課本八十部咨行貴局希即妥速籌辦并將辦理情形詳細報部 
[片傳功臣後裔預備召見北京]  
　　中興功臣後裔起用一節已載昨報日昨吏部准軍機處片交軍機大臣欽奉諭旨揀發廣西知府一等子爵兼騎都尉李長祿度支部員外郎一等男爵劉朝仰一等男爵蕭玉年均着預備召見欽此欽遵交出即先傳知揀發廣西知府李長祿一員如其因公在京應即赴部報到以憑轉咨軍機處預備召見 
[郵部擬再延長西北路線北京]  
　　張綏鐵路經已勘估價値測定路線預備明春興工近聞郵部之意擬將此路展築至伊犂且可以由綏遠城入秦接連落潼鐵路云 
[外部電催勘騐中俄邊界北京]  
　　外部曾於上年年終時通電甘肅陜西伊犁烏里雅蘇會各處將軍督撫分途勘驗中俄邊界限三月内咨覆嗣經紛紛電復以界線延長且中途沙漠山谷阻隔甚多萬難如期辦竣請寛展期限等語現在將届一年各處尚未覆齊而中俄交涉正在開議之時未便再有延緩昨日由部分别電催務於年内報齊以爲會議界務之參考 
[中日滿洲交涉案奉天]  
　　奉天交涉司近與日本總領事開議關於滿洲各案（一）安奉鐵路之保護及警察權（二）撫順煤礦烟臺煤礦之合辦（三）京奉鐵路之延長（四）安奉鐵路兩傍用地之大小（五）南滿鐵路幹枝綫兩傍各礦之合辦聞礦務各案無甚爲難問題惟安奉路之保護與巡警權及該路用地之多寡一時尚未能解决 
[前直督封奏摘要北京]  
　　前直督端午帥自十一日請訓後即乘急行車赴津聞吏部處分摺未上之先午帥曾上封奏四件其摺均未發鈔故外間無從探悉但聞其中一件係奏陳皇上正在冲齡撫育急須得人伏懇遴選良家保姆奉慰聖躬等語并聞其他三摺亦均關係國家要政 
[滇省保衛隊請緩改併雲南]  
　　護理雲貴總督沈制軍奏前准陸軍部咨滇省保衞隊應一律改爲巡防隊並體察情形切實減併等因伏查滇省現設各保衞隊原係遵照部議以舊有之圑營改編名爲營隊實仍鄉圑其應需薪餉係由鹽糧圑捐項下支銷滇省邊隅地方瘴癘最盛外來勇丁素難久駐惟土着之民形勢熟悉性復耐瘴保衞鄉里捍禦匪盗實較營勇爲得力部議以章制攸關飭即改併自應遵辦惟法當隨時變通事貴因利乘便滇邊各屬旣與腹地情形攸殊客兵駐紥又於水土言語不習且薪餉雖加仍較巡防隊爲少人數旣減更無巡防隊之多若一改編人數餉糈均須添足刻實無此餉力其有不得不通融辦理者亦勢使之然也臣督同司道再四籌商現在邊夷弗靖爲聯絡衆志成城之計俾邊地土民知其宗旨正宜增加口糧一律練成勁旅一俟軍鎭屹然成立即與防營一併裁撤俾歸畫一合無仰懇天恩俯念邊防重要保衞隊實難遽予减併改爲巡防前督臣創爲减額加餉之法另定營制餉章並分别酌加津貼期於悉求其當勢非得已請准仍照原奏辦理奉旨該衙門議奏 
[京師近事]  
　　變通旗制處日昨咨行八旗各衙門請於各旗調取熟嫻旗務敏幹有爲之叅佐領二三員聽候委用聞其原因將派赴各省駐防調查册檔戶口及現支糧餉并關於田園地畝之一切事宜 
　　新簡法部尚書廷杰已於二十日交卸熱河都統印篆起程准月内可以到京惟聞廷尚書夙患腿症已有年餘現在熱河感發濕氣兩腿浮腫 
 
 

Page 6

 
 
故兩京跪安後擬先請假調養俟疾大痊再行接任 
　　外部連日會議要政異常秘密二十日午後二時特發電一道催前駐美欽使伍廷芳作速來京聞因某國交涉有待伍大臣解决之事 
　　聞外部以藏印邊界雖經兩次勘劃惟各荒僻之區恐仍有糾葛不清之弊擬由部會商英使再行由部派員會同駐印英員按照前劃各綫於荒落之處一律建設堅大界碑以免侵越 
　　郵部日前考試留日鐵道畢業生查閱周協和彭鼎年二名試卷平均在六十分以上均應以中等給照記名候用 
　　提署朗貝勒昨下堂諭現値天時過短署中公務繁多所有各司員自應早到晚散以期無誤要公著總司設立考勤簿各司員每日未刻劃到由總司查核如有未到者即註明未到字様如一月内十日未到酌罰律貼二十日未到將一月津貼扣除聞自昨日起合署全班到齊矣 
　　陸軍部近因各省陸軍所有官長升調各節旣由軍諮處派人充任自應將保定軍官學堂及將弁學堂酌量裁撒以免軍官將弁畢業後無地位置聞此議已通過不久即一律裁撤矣 
　　陸軍部管理之北苑第一鎭現届校閱之期昨據統制官何宗蓮禀稱該鎭舊日官兵多被禁衞軍挑去所遺之差雖有新兵補缺然該兵等到營未久恐於操課程度較淺擬請展緩明春再行校閱聞鐵尚書已經批准 
　　聞江西財政監理官近日有電到京極言該省財政不易調查等語未知部中如何電覆 
　　軍諮處大臣朗濤兩貝勒因海軍廳廳長一缺現無適宜之員所有應歸該廳辦理之事件即委軍諮使哈漢章暫行辦理俟海軍大臣洵貝勒回京後再行商派海軍廳長 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤諮議局閉會紀事廣東]  
　　二十日廣東諮議局舉行閉會禮監督曁藩學臬運四司巡警勸業兩道一府兩縣均到會午刻各議員衣冠齊集議塲東向序立候監督至行一揖禮監督入座後由莊耀垣代讀演說詞畢監督卽起下向議員三揖徑出議長答詞經已豫備因監督已去遂不宣讀閉會拍照聞拍照者祗各議員政界並無一人兹將袁督閉會演說詞錄下今日爲廣東諮議局閉會之期使者不德對于粤省各議員竊抱無窮之希望夫天下安危匹夫有責古之人有毅然自負責任者矣顧理想之責任何如事實之責任狹義之責任何如廣義之責任粤省于十餘萬選舉人中而得此九十四議員又於九十四議員中而互選正副議長三人常駐議員十九人其責任之重如何今諸議員于此集議期内各發抒其意見因辯論而發明因發明而知所趨向恪遵諭旨切實指陳共循秩序閉會以後更人人知責任之所在時時爲建言之預備使者爲粤省幸亦爲大局幸也諸議員其有意乎 
[浙藩詳報諮議局用欵杭州]  
　　二十二日浙藩顔方伯具詳撫轅略謂諮議局常年經費定章原應籌撥專欵備用前因提前召集假定成立及開局以後各議員所需川資爲數較巨一時實無的欵可指詳明暫于庫存歷年籌紡絲捐欵内借洋二萬四千六百六十三元八角解放以應急需在案兹奉前因按表核計正副議長常駐議員書記等公費薪金奏定每月銀二千七十兩一五合洋三千一百五元雜費項下書記屬印刷所公役廚役四項月支薪工洋七十八元書籍筆墨郵票電話館食茶火煤炭預備費等七項每月匀支洋六百六十五元八角三分三釐計九十兩月應支洋七千六百九十七元六角六釐又守衞長員臨時書記繕校公役等五項會期四十日應支洋一千一百二十二元六角一分兩共實支洋八千八百二十元二角七分六釐應仍在籌紡絲捐欵内借動解送以資公用并另案詳請奏咨立案 
[桂諮議局閉會紀事廣西]  
　　廣西諮議局業已於本月十五閉會該省官聽與諮議局意見不洽之故又另有原因聞自諮議局提出限制外省學生案後某官廳頗爲不悅旋有廣東人某幕友傳出謡言謂廣西議員議詎絶廣東留桂學生於是廣東之宦桂省者道府大員俱聯函廣東諮議局請自後廣東學堂不收廣西學生以爲報復意見遂因此益深矣 
[桂省中渡學界之風潮廣西]  
　　中渡小學因借槍操演致起風潮頗爲劇烈兹將關於此事之電文錄左 
　　中渡張丞禀桂撫電桂署撫憲鈞鑒戊眞電敬悉同知勸導各學生到堂上課自前雖已遵到惟爲首滋事之谷斯登莫初興等猶復唆使各生故生事端辱罵教員查此次搆寡罷堂實由校長羅球教授認眞該生等意欲將伊辭退若不俯順恐復生事端現已將該校長改爲教員其校長一職由教員曾肇祥充當是否之處伏候示遵再谷斯登等始終滋事執迷不悟可否即行革除照章追繳學費不准充考别堂並懇一併核示飭遵署中渡同知張祖栻謹禀寒印 
　　桂撫覆電中渡張丞寒電悉谷莫兩生應即斥革追費示儆此外各生如再滋事並當酌懲至羅校長旣平日辦事認眞自應奬勉何至徇學生之請率行更換該丞身爲管學遇事應切實主持勿遷就學生意見撫删 
　　張丞又禀桂撫電桂署撫憲鈞鑒戊删電敬悉遵將牌示學堂令校長並敎員等將谷莫二生斥革照章追費頃據曾教員肇祥面稱將該二生斥革自應遵辦第恐伊等運動各生一體告退事難完善力求轉懇憲恩姑免斥革查核伊等大有廻護該二生之意本擬俯順仰懇寛免以免另生枝節惟自治籌辦所紳董伍成勲等僉稱谷莫二生刁玩已極聞其被革輿論稱快如何之處乞示遵辦署中渡同知張祖栻謹禀篠印 
　　桂撫覆電中渡張丞篠電悉谷莫二生爲首罷學按章斥革自是咎有應得曾教員爲之緩頰殊屬不合該丞毫無主見亦屬　頇之至應懍遵前電辦理毋庸多瀆至該丞寒電擬令曾效員接充校長查曾於此案不免見好學生斷難勝校長之任並應毋庸置議撫篠印 
[汴撫病勢增劇河南]  
　　河南巡撫吳中丞年老多病屢次電請開缺未蒙允准近來病勢更劇日前自諮議局乘輿回轅步出局門忽跌於地當經侍從人等扶起入轎回轅後狀甚危殆日來撫署無甚消息惟聞有再行奏請開缺之說 
[魯省諮議局紀事山東]  
　　二十日爲魯省諮議局選舉常駐議員之期九時各議員齊集議事廳投票當選者爲周樹標朱承恩金毓珍丁世嶧孫丕承楊振清張壬弼姚際元張燦之李廣居呂十智郭連科李瞻泰梁協中張允符趙陽山等十六人再選當選者爲竇培增李蔭棠張光第王玉鯤四人候補當選人爲王志勲尚鵬展莊余珍鞠芙曲卓新王煒辰張介禮尚慶翰八人選舉畢由撫台登台演說一小時許卽行閉會禮資政院議員十二人名單已誌前報現經魯撫院覆選六人業已榜示其名如左陳命官王昱祥彭占元尹祚章張樹庭鄭熙嘏張已於日昨辭職卽以候補當選人蔣鴻斌補之 
分類新聞 
政界 
[天津商會籌還國債之熱心蘇州]  
　　蘇垣商務總會於二十六日 
 
 

Page 11

 
 
接奉天津商會商議籌還國債事宜電文略云蘇州商會鑒甲庚兩次賠欵擔負煩重上下交困外並有監督財政風說非次意籌還勢難自立敝會擬辦籌還國債會聞風響應惟兹事重大應聯合發起擔任貴會素具熱誠定認可草章郵寄望速復定議切盻 
[地方自治大會定期集議蘇州]  
　　蘇垣地方自治會自設自治研究所及宣講所兩區以來熱心辦理成效尚著兹悉該會會長等以照章下半年例開大會報告會中所辦各事及已用經費并預算未用經費等項刻定於三十日在千將坊言子廟内開會提議一切 
[禁烟公所加征膏捐蘇州]  
　　蘇垣禁烟公所以各屬膏捐自四月初一日起每兩加征收錢二百文核减消數一成迄今已届六月之久自應照例續加寓徵於禁現自十一月初一日起每兩加徵收錢三百文仍核減消數一成以期逐漸减除而除烟毒昨已曉諭各膏店一體遵辦矣 
[咨行調查工廠表式蘇州]  
　　民政部通咨各督撫文云現在清查戶籍所有公私營業工塲鹽務礦産茶絲等項及土木磚石一切工作等類處所或設於城廂或設於山野人類煩雜良莠不齊若漫無稽查善良無由而樂業宵小亦易於潜蹤殊非所以維秩序而保治安本部業將奏定調查戶口章程頒行各省其施行細則仍令各該監督因地制宜斟酌妥訂至於本章程中未盡事宜如各項工塲等該監督等亦當酌量地方情形載入細則一併調查以期完密而便稽核兹特繪具調查各類工廠表式分咨各省一律通行照式（工廠各稱）（公立）（私立）（管理人）（技師）（工人）（服役）（合計）核實填註每年於十月前報部至調查詳細册籍仍留存各該省備案毋庸送部以省繁牘蘇撫奉文後刻已札行各屬一體查照辦理 
交涉 
[擬設薩摩島領事之原因廣東]  
　　德人在汕頭招工赴薩摩島業經粤督核准惟現接外部來電謂現准駐德叅贊函開薩摩島華工德人違背合同種種苛待於華人身命生計大有妨碍此事前經粤閩兩督派員考查似非派員常川駐紥不足以資保護應即妥籌酌辦等因現粤督查派員往駐一節權力有限且未經該政府承認亦無保工之權惟查日前部議於華僑較多之埠分别添設領事以資保護可否由部與該國磋商議設領事庶幾較爲得力等情現已會同閩督電請外部核示矣 
[大阪船會質押租界灘地之糾葛蕪湖]  
　　蕪湖關道李梅坡觀察日前奉江督張制軍札開准駐滬日領事函稱日本大阪商船會社千浦友七郎在光緒三十年間貸銀六千兩于泰和堂張子川訂明譜同塔前二溝田七十畝二分又沿江灘地一塊均三十畝契據爲質押逾期無欵歸償即以其地先儘日商買受案懸未結請予察斷云云查此案係華洋商人錢債交涉並非正當租地辦法蕪湖租界地章程日商自應共同遵守大坂商行與泰和堂交易質欵之時已在定章之後豈能執個人契約敗壞蕪湖全埠章程惟欠債追償係華官保護洋商應盡之責任現在張子川人在何處應即嚴拘究追或先照會領事指明張子川蹤跡跟拿押辦泰和堂已否關閉張子川有無其人詳查底細再爲核奪等因當飭洋務局員查詢禀復張子川係南順記總經理並代大坂公司買辦在滬未回刻已據情禀陳江督核示飭遵矣 
軍界 
[電飭查報欽廉匪蹤廣東]  
　　邊防郭統領日前電禀督轅以現有東匪百餘人各携快鎗潜至越境線墪村向西走去等情袁督接電後以此股匪徒究由何路竄出派防該處管隊何以毫無覺察來電統稱曰東匪果係何屬之匪亦未聲叙明晰昨特電覆郭道飭即確切查明再行禀報至所稱越匪因法兵急剿私入我界及法驅逐出境之人亦飭郭道嚴飭沿邊營弁認眞盤詰分别查辦 
[邊省編練新軍之預備廣西]  
　　西省編練新軍前經部定一鎭張中丞以邊關防務重大奏請添練一鎭經部議覆准先添練一混成協現正計畫一切除舊定一鎭係就本省榮濟兩軍改編至混成協則擬實行徵兵近已羅致留學日本士官學校畢業生數十人並設立幹部學堂以養成下級將校約計明年冬間開徵至宣統三年可以成立現經督練公所定章該協内中等三級以上之將校必須在外國士官學校畢業者方爲合格其下等一級以下則先儘用本省所養成之將校如幹部學堂講武堂前邊防將弁學堂各畢業生間用外省之投効學生定例極嚴以冀將來得收完全之效果可爲通省新軍模範故近來外省來此投効者雖絡繹不絶均因無事可派閒住旅店云 
[陜西採馬委員滋擾詳情山西]  
　　陜西督練處派員赴北口買馬七百匹該委員由北口赴太原所帶馬弁烏劉二人包帶私馬八百餘匹沿途踐食麥苗借端訛詐無所不爲聞在嵐縣地方詐銀四百兩尚不滿意在永寗州地方擾害更甚食毁麥苗數百畝並縱兵打傷百姓數人因詐財不遂將該州長紳士背捆毒打拴於馬尾拖行數里受傷甚重恐有性命之憂時適署任楊牧公出該馬弁等遂將堂鼓擊毁罵入三堂又將差人打傷數名幸有巡警官李精華竭力排解始肯出境瀕行要借銀五百兩未遂乃將瘦馬數匹交與州署不知作何了結云 
[實業]  
[保路會挽留湯總理特會紀事杭州]  
　　二十五日下午全浙保路會同人因湯蟄仙京卿新簡贛學朝命敦促而浙路杭甬接軌工程緊要又加以路局干涉並有另築杭滬線之風說以致人心惶惶路股觀望决擬聯事全省極力挽留是日假座商務總會特開大會公議挽留方法各界圑體代表約到數十人三時四十分鐘入席默坐許久尚無人登台報告來賓貴翰香突然登台詰問今日會事究係何人主持似此推諉實屬不成事體復又盛氣演說湯京卿必不就職可以無庸發電挽留之原因並痛罵浙江紳士之凉血語次忽又牽涉國民捐謂擬發起凡現辦公益之人月新在三十元以上者月捐二成集欵開設國民銀行方在手舞足 
 
 

Page 12

 
 
蹈興高采烈之際商會業董王湘泉君憤甚不俟其辭畢突然登台謂貴君所說問題重大與今日開會宗旨渺不相涉可請另日再議即照秩序請會衆推舉臨時主席當推定陳介石主政爲臨時議長貴赧顔退席意興索然次由陳主席委託沈次宜君報告浙路集股情形並云現在路事萬分棘手京卿必不能卸責昨日陶七彪君已密電某軍機力請代奏挽留凡我浙人及股東亦應迅電力爭全體均贊成次請浙路董事孫福階君報告近日路工情形言總理去未幾忽有外人來杭測勘西湖路線公司聞耗函電路局詰問而復函非常倔强未幾又有副洋工程師來閘口測勘之事除據理交涉外並派濮卓雲君赴滬與路局磋商阻止現尚未回次仍由沈君宣讀致北京軍機處曁都察院全浙會館葛尚書轉諸鄉老電文（浙路總副理屢經股東挽留未蒙解决近湯總理壽潛又改簡贛學股東惶懼繳欵觀望且多意外干涉明知朝命宜恪遵但東南實業僅此一線萌芽朝廷正宜極力保全否則國防不堪問千萬商股不堪問籲懇奏請挽留如不可請暫緩赴任以維大局全浙保路會商務總會教育總督杭州商學公會及各圑體公叩）及各圑體電（湯總理改簡贛學路事棘手本日特會决電政府軍機處都察院及同鄉京官奏請挽留暫緩赴任乞協力名同上）次提議要求董事會决開全體股東會次祝鳳樓君演說各省路事風潮及大局危殆情形至五點鐘散會 
　　按此則可與本埠新聞叅觀 
[咨查佛新路線情形廣東]  
　　郵傳部以前據粤路公司呈請擬築佛山新會枝路查該路所經南海鶴山新會縣境在廣澳路線之西究竟距離若干有無妨碍現當統籌路政之際應即由粤查明以憑考核（按該線自佛山起中經江浦大墟至坑尾江門爲一叚約四十七英里由江門至新會約八英里合共五十五英里） 
雜記 
[劣員騐看得禍之眞相蘇州]  
　　蘇垣有許獻誥者品行素劣歷在蘇省各處釐卡充當司事舞獘營私聲名狼籍近日以試用按經歷指分江蘇先行到省尚未驗看即蒙藩司陸方伯委派海運省局差遣其人之神通已可概見日昨特具禀撫院呈請騐看經升撫瑞制軍訪悉前情以此等劣員未便姑容立即咨部將按經歷官職斥革一面札飭長元吳三縣將許驅逐出境不准逗遛三首縣業已遵照辦理矣 
[學生醉打老全城紀聞蘇州]  
　　蘇垣道前街老全城酒店兼賣宵夜前日有學生四人先在恒隆吃高粱酒後又至隔壁老全城吃酒中一常熟口音學生（此生聞係陸軍學堂學生餘悉中學堂生）酩酊大醉見人即打先將樓上各物打毁繼至樓下將燒菜處各物件及棹椅盡行打毁經店中人喚巡警到來該巡警竟將木棍毆打該生一下致各生大爲不服將各巡警帽子悉被取去嗣又求數巡警始將各生拘至局中由局員詢明情形發電話向學堂詢問允爲照數賠償始將各生一併釋出云 
盲話 
[巧盗]  
　　盗愚人也。以性命易財物。而爲法律所不容者也。不幸被獲。則不免於禁錮。重者不免於誅戮。是故盗有以勇名。而不聞以巧名。 
　　出高車。入華屋。妻妾錦繡。迷其本心。乃盡括人民之所有以人共私槖。而法律不能加其身。此其技視大盗何如。是故世間有巧宦。而不聞有好官。 
　　雖然官者操法律之權者也。以操法律之權之人而盗人之有。人民不能以法津加之。宜也。然而身受者切齒之。旁觀者怒罵之。其技雖巧而猶不得謂之巧。 
　　若夫口是心非。左遮右掩。夤夜入官之室以盗官之槖。而官不惟不敢以法律加其身。且不敢以所失告諸人。而是人亦囂囂然曰。我固清白良民也。則其技眞巧不可階也。 
　　或曰。虎之食人。有倀焉。倀欲媚虎。恆百變其形態。百出其詞令以惑人。而虎遂安居而鼓其腹。然則如倀者。斯可謂之巧盗也哉 
評事 
[資政院果係儲蓄老成所歟]  
　　枘與鑿不相納。水與油不交融。此固人人。能言之者。而何以一國之新事業。偏若爲老成人退閒之地。而何以今日之資政院。羣推爲儲蓄老成人之塲。 
　　壽州之學識之才力。其果足以爲資政院總裁與否。今已人亡政息矣。兹姑不論。而朝議忽欲以鹿中堂繼之。否則或以丁侍郎繼之。彼二人者吾國人之所推爲老成碩望。較諸壽州則何如。其請果足以繼壽州之後。而總裁之重任歟。 
　　今日者諮議局成立矣。資政院亦將於明春開幕矣。召集議員。百端待舉。要之非有學問宏通天才明敏者。不足以肇造中國之新議院。即不足以勝資政院總裁之任。 
　　嗚呼老成歟。老成歟。其果足以爲資政院之領袖歟。 
談叢 
[通俗敎育談]  
[說氣温]  
　　地球之表面。爲一大瓦斯體所包圍。以搆成一渾漠透明之體。是曰氣圈。吾人生活其問。受三千一百二十斤之氣壓。以與水陸二界相接觸。一舉一動。一呼一吸。無不在其範圍之中。其根于隂晴風雨諸要素。以定一地方大氣之寒暖者。是曰氣温。然氣界之温源。不在上天而在下地。蓋氣界之温熱。初非直接受自太陽。因地面吸收太陽温熱。閒接而散布於空氣之中惟地爲圓體。各處受熱之量。隨在而異。故温度配布之錯雜。恆不能以規定。天文家於是即其平均温度同一之地以線逹之。是曰等温線。茫茫大地。種種不同。試縷述之如左。 
　　（甲）關於全部之氣温。者 
　　一自大體觀之。緯度高者。温度必下降。然各地之等温線。絶不與緯度線相並行。因太陽光線下逹地而。直射斜射。不能强同。故其温度下降之平均數。各地有不能一律也。 
　　二自季候觀之。試取同緯度間海岸之氣候。與内陸相比較。則冬夏之間。情形大異。冬季海岸温暖。漸人内部温度漸低。夏季反是。海岸嚴寒者。至内地則漸暖。因内陸各部冬夏間寒暑。相差甚大。而海岸則殊少云。 
　　三自海流觀之。其種類及方向。與等温線常有密接之關係。南太平洋之海岸。與北太平洋海岸往往不同。因一則感受暖流黑潮之影響。一則感受親潮寒流之影響也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[厦門福元籌捐甲副彩票十一月廿五初十開彩]  
本公司禀奉大憲准在福建厦門開辦籌捐彩票每月照湖北正副票號單爲憑額設六萬號每號一條每十號爲一張甲票頭彩二千元每張二元每條二角副票頭彩一千元每張一元每條一角凡中彩者向本公司及分局立兌現洋定批另拆請至本分局接洽外埠來往信力自給特白駐滬福元分局在老北門大利元票行 
 
 

Page 18

 
 
各省開辦諮議局 
[請議書]  
[江西教育總會上諮議局書]  
　　竊以教育一部分實爲憲政之基礎地方官紳不極力推廣使之普及未見人民程度能進步也况憲政成立之遲速恒視乎民智之高下以進行故民智不開之國决不足與言立憲攷之東西各國凡研究立憲問題者必先研究敎育籌備敎育事宜者必先籌備經費物有本末事有終始理固然也今敝會同人有見於此用陳管見請貴局列入議案者三條交審查會詳細調查者一條倘諸公决議及查實後務祈見復施行實爲公便謹將列入議案事件條列於后 
　　一籌備教育總會永遠經費查奏定教育會章程第一條敎育會設立之宗旨期於補助教育行政圖教育之普及第六條各省教育總會爲統籌全省教育而設顧名思義敝會即竭蹶以圖猶恐力不克赴况加之以經費無着而欲蘄以統籌全省教育便之普及是不啻責無米以爲炊也設一旦貴諮議局决議實行撫憲交議興學各件令地方一一執行而敝會毫無欵項將何以爲提倡之資此不能不預籌者一查奏定章程教育應舉之事務甚繁若教育研究會師範傳習所圖書館教育品陳列館敎育品製造所及調查境内學務搜集敎育標本刋刻有關教育之書報等種種學界之事皆應逐一舉辦敝會因昔年草創之始未能籌定的欵故至今迄未舉行此不能不預籌者二或謂鐵路局每月津貼總會百金萬壽宮租欵項下每年指撥六百串何得謂無經費殊不知路局與敝會性質各殊安能受其津貼當初指撥此項時乃發起總會諸公因地方風氣未開無法籌欵迫而出此况今路局欵項支絀已逹極點此項津貼豈能長恃若敝會不早爲久遠之圖别籌的欵教育前途報何望乎萬壽宫指撥之欵爲數無多不濟於事更無論矣此不能不預籌者三統觀以上情形敝會之有名無實可想而知若不設法籌欵推廣教育不惟不能補助行政之機關反因之而停滯刻下我省風氣略開學界中人研究普及敎育問題者日見其多趁此時機爲進行之計未爲晚也敝會統籌全局每年常費須寛籌的欵乃克陸續展布顧地方何欵可以指撥何欵可以裁節以爲挹注是不能不仰望於貴局詳細調查者也諸公爲憲政前途計亦宜代籌經費助其發逹全體會員禱祀期之 
　　一統一各學堂監督權限查官立各學堂監督皆士紳充當自監督以下則多任官界中人紳居官上旣與體制不符且官爲學堂職員即不實心任事監督亦無可如何所以各學堂不能改良者皆因監督無用人行政之權故也夫監督無用人待政之權必至遇事掣肘無一事能辦今經同人再三研究凡以後各學堂職員宜仿江蘇辦法由地方圑體舉定後再請提學司委派若管理員溺職由圑體函告監督立時辭退如此則監督有管理學堂全權斯積弊不難掃除矣諸公目睹以上情形當必能深謀遠慮爲地方學堂籌一補救之良法也 
　　一省視學宜一律改由本地方選舉查我省視學員現爲提學司派定者多係候補官員所至每多隔膜應仿江蘇辦法（見江蘇教育會文牘二編）概由地方團體重行選舉以便收人地相宜之益再查奏定章程省視學員有發起教育總會之責則其爲本地人無疑也諸公深明學務此中關係當無俟縷述也謹將發交審查會事件條舉於後 
　　一調查學務公所欵項查奏定部章第一條教育會應與學務公所聯絡一氣誠以學務公所及敎育總會均爲全省教育行政之總機關我省風氣晚開本地士紳研究敎育者絶少故當學務公所成立之始士紳均未措意所以累年以來學務公所每年用欵若干常年經費若干以及經費由何指撥問之議紳亦莫能道其所以于是完全地方性質之學務公所因士紳放棄責任遂變成官衙性質矣現奉朝旨設立諮議局預備立憲事宜人心爲之奮發由是教育問題經費問題絲絲研究凡學務公司内容地方紳士多欲考察考察不得乃貴之于敝會顧敝會與學務公所雖有聯絡之名而其中内容究亦無從查悉務希貴局調集築卷逐一詳查查明之後登報宣布俾地方周知實爲至要 
建議書 
[江蘇諮議局請免徵收田房典稅呈文]  
　　爲呈請代奏本局公决建議案懇將田房典稅免予徵收事竊查度支部奏頒酌加契稅試辦章程第二條照湖南章程典價一律收稅六分查江蘇典契自嘉慶十五年例案删除乾隆三十五年舊例不復收稅現欲驟照買契舊則倍徵實有窒碍爲難之處按本省情形典産可分兩種一種係指田作抵按月交息田仍原主耕種雖半年亦可還本此法最爲便民必令納稅六分恐半年獲利尚有不敷若令加重利息則貧者益苦若令限期還本則貧者益難自便一種係田交典主承業限期取贖然原主未及限而欲出賣賣與典主則典稅固可許抵買稅賣與他人則典稅成虛擲矣必到限而後許賣則貧者益苦總之典者重在利息與買者用意不同故無利則不典富者不肯通融卽貧者無從借貸關係非細且典産者於借貸之中仍有保守産業之思想大抵出於務本貧民尤當加意體恤部臣原奏以無碍貧民生計爲本旨試辦章程第一條文揭明此意而與稅實係取之貧民有碍生計蘇省田房價昻田賦亦重農戶居戶管業艱難尤非他省可比應請督部堂撫部院據實陳奏爲民請命免徵田房典稅仍遵嘉慶十五年例案辦理民生幸甚 
演說稿 
[江蘇張議長閉會演說]  
　　本届議會至今日已爲延長十日後之法定閉會日舉數千年未有之創局竟能和平正大卓然成一届議會史官長與人民毫無齟齬痕跡上下交盡誰謂吾國之人程度不及此爲各省所略同而吾省之尤可喜者寗蘇向本一省而政治隱分畛域設官分職各爲號令遂致吏道民俗互有通塞完缺之不同乃吾省士民從官治久經分判之餘獨能以情義相結合論心理固爲能愛其羣皦然特識論事實尤覺大江南北絜長較短利弊顯然進步自速此爲吾省有諮議局之特長至其會議之精神就議塲 
 
 

Page 19

 
 
之秩序論雖議論繁富或有時而流於駁然以期望久殷一旦而得法定之言論機關傾筐倒篋情不自禁此實人人所不免要之討論精審除近日進止議事漸形散漫而外以前尚爲整飭至論議案内容或爲本省謀永遠之利益或爲人民除非常之弊害要皆不謬於應興應革之旨間有範圍太小及不合參預立法之意徒向行政官陳乞者嗣後尚望認定界限爲下届議案之預備且諮議局爲議會基礎從前以研究會爲預備之地閉會以後常駐議員更有研究學問之專責或此次未爲常駐議員第二年亦多不免被舉二届會期轉瞬即届宜思有以慰全省之望謂第二届果遠勝於第一届之草創有大幸矣竊謂今日諮議局爲最困難時代對於上下尚未能誠信相孚論語有言君子信而後諫其君未信則以爲謗已也信而後勞其民未信則以爲厲已也官民隔閡已久有時在議會爲和平立論而行政官已覺其拂逆難堪此一難也至人民一方面立憲之後其享受幸福固多而其經濟負擔亦必較重今日需欵孔殷百端待舉恐明年交議預算案時外顧政費内顧民力稍一不愼怨讟繁興此又一難也議員處上下交逼之地非實有學問安能酌盈劑虛畫不缺費不擾民之策任重道遠跂予望之 
本埠新聞 
[浙路新舊董事致浙京官電（爲請留湯總理事）]  
　　北京浙路轉葛尚書曁鄉老諸公均鑒恭讀上諭蟄公特簡贛學爲報稱計則可如路事何明知朝命難違顧興學辦路均爲國家要政樞府深悉浙路與蟄公有絶大關繫忍奪之耶贛省得一學司浙路即失一總理得失之際安危繫焉諸老必當洞鑒五月年會諸老函電挽留人心方定蟄公之行期以匝月必返股東始無異議倏聞恩命重增惶惑現値寗紹兩郡施工購地諸事吃緊催收三期股份尤仗以聲望相激勸今若離浙又誰能擔此重任者况商辦各路蘇浙稱最浙路較長功未及半責任尤重於蘇完全土地之主權保固人民之血本擴張交通之營業三者皆浙之命脈也諸老創其始尤必圖其終所望於無可設法之中勉力挽回爲浙請命以竟路事公司幸甚闔省幸甚杭滬新舊董事褚成博孫廷翰樊棻李厚祐葉緜慶邱炳圻蔣廷桂沈銘清胡煥張寳善張元濟朱佩珍周慶雲王達夫章振之韓淦堂孔然齋徐棠蘇德鑣胡善登鄭冠三李塏邢墭張美翊金紹堂蔣汝藻蕭寅嚴義彬張增熙吳震春葉璋謝綸輝楊兆鏊姚福同王震全楙績錢紹楨沈應鑾孫慶礽倪鵬程許鑫湯梯雲陳選青吳錦堂等同叩（十月二十五晚發） 
[禀請規定閉城時刻]  
　　總工程局董事李鍾珏等禀滬道蔡觀察文云接地方公益研究會函開本邑新闢小西門開築馬路車輛通行人稱利便將來城内市面可期日漸振興查新闢之門每夜定十二點鐘關閉遲早得宜其向有各城門應一律辦理請轉禀憲台移行營縣出示曉諭等情查原有各城門夜間關閉時刻向無定準進出之人往往因重關阻隔深苦不便應請規定時刻每夜均以十二時關閉不得過早過遲以昭劃一而利遄行爲特備由禀祈俯賜察核施行 
[出品協會興盛之狀况]  
　　滬寗鐵路對於會塲之熱力上海出品協會開幕後商學界之來會參觀者實繁有徒惟寗鎭常錫蘇崑各埠士女來者雖多殊難普及亦屬缺憾滬寗鐵路總公司總辦鍾紫垣觀察洋總管樸愛德君車務總管劉樹棠君特發宏議謂中國賽會爲數千年未有之盛舉上海協會盛則南洋勸業會之效果必佳鐵路交通利則觀會者愈形踴躍除於二十五日起每日下午特加蘇滬專車外并擬自初一日起於滬寗路綫各站出售會塲來回票每票附贈會塲入塲劵一紙持劵入塲不取門資并與上海電車公司訂約凡由火車站至張園之游客概免車費凡電車費會塲費概由鐵路公司獨認並不加諸搭客各站之來回票照平常價復特别廉讓以七五折計算種種利便搭客興盛會塲之辦法實堪欽佩不知蘇浙兩省鐵路公司聞之亦有仿行之意否 
　　出品協會之對於學界協會自開幕後凡本外埠學堂圑體男女學生參觀盛會者概免門費須預先一日由學堂函知會塲機關部掣付團體入塲劵後定期排隊入塲故自開幕以來業已十餘起日内尚有某某學堂向電車公司包定專車如赴會參觀者車費一律廉讓以全公益 
　　伶界亦知公益上海新舞台潘月樵夏月珊等邀全班名伶定十一月初四日下午在會塲音樂廠開演新劇所得看資除酌提門資外悉充上海醫院及孤兒院經費該園主等自備車馬飯食諸費概不於戲資内開支分文羣仙戲園主童子卿定初三日邀全部女伶日夜開演新戲并聘請著名各女伶會串爲增助會興之舉同春戲園主擬於禮拜日下午全班合演伶界亦知公益吾知此次會塲之良好效果可於此預决焉 
[學司委員調查學務]  
　　蘇提學樊介軒文宗特派候補知縣鄒壽祺大令來滬調查各學堂辦理情形聞鄒大令已於十月二十五日禀辭就道矣 
[沙船舵工遇救]  
　　某號沙船由北洋開駛南下被風吹至高麗洋面失事由日本水師艦兵救起舵工等十名於昨日送至上海禀請日本領事移送道署發交上海縣田大令將該舵工等送至關帝廟暫爲安置聽候遣回山東原籍 
[航船遭風覆没]  
　　杜家行航船前晚載客七八人及棉花七十小包由滬開行天明時將出白蓮涇港口曹風覆没幸有鈞和兵輪管帶馬千戎瞥見督率水手人等將船主李阿妹及船夥搭客悉數救起於昨日午後送至上海縣請爲發落 
[火車撞斃小孩]  
　　閘北海昌路前面小茶館主魏小春之子阿六前日下午在鐵路上行走被滬寗火車撞傷頭腦立時斃命旋由鐵路巡警張正巡官報知四路一區巡局飭傳家屬前往收殮 
[華人不顧主權續誌]  
　　閘北北南林里朱姓新建市房私囑租界自來水公司接裝水管一事昨經巡警局警法科長聶司馬將工匠陸阿道李阿六提案研訊著具停工切結先行開釋候禀陳督辦再行核奪 
 
 

Page 20

 
 
[城内]  
　　父子重叙○小孩潘和炳被匪拐至福建破獲送滬經本縣田大令飭傳家屬認領在案前日孩父潘阿大到縣禀稱小的係江北人在滬爲小本生理此孩於本月初二日被人拐失今悉在案叩求給領大令查明無訛准將和炳給潘領去 
　　樂不思蜀○青浦人顧培福昨將寡嫂顧陶氏及陳阿大扭至一路巡局控稱長兄故後遺有寡嫂陶氏及女孩一口小的勸令回籍陶氏因與陳阿大私識不肯回去顧陶氏供年三十七歳丈夫在日向爲水果生意夫弟培福覬覦故夫存洋逼勒回籍因此口角並無與陳阿大犯姦情事陳阿大供年四十歳向在新裕輪船爲茶房與氏夫交好曾次借洋昨日送洋與氏歸還借欵並無别情判陳收押候查明再核 
　　道批三則○畢汪氏禀批案經由廨移縣訊辦仰上海縣將訊供情形錄報察奪毋遲　夏耕園禀批案經由縣集訊因兩造供詞各執擬向工程局查詢該商情果非虛應候查明復訊公斷毋得越凟來呈疊寫違式特斥抄黏姑附陳則恭禀批唐文卿欠欵不理輒將廢票繳縣朦混如果屬實殊爲可惡仰上海縣迅予查明照案理追毋任狡延 
[南市]  
　　自行理處○瑞昌米棧裝糧船戶顧鶴生昨將同業胡錫錫扭至工程局控被短交糧米結欠洋六十元延不料理胡供前由司帳楊姓理勸還過洋十五元現復被顧紏同流氓敢大秀卿等到場洋爲解勸詐去洋五元求鑒判出外妥爲理處 
　　恐難久居○正泰錢莊執事梁瑞卿去年在滬病殁兹其妻張氏由嘉定原籍來申向其妾楊氏取回衣箱十一只詎内有六只已被搬空扭至工程局控告楊氏供年三十一歳龍華人嫁梁多年已生子女各一主人所遺之物並不留匿判令張氏將該妾及所生子女一併挈回好爲看待 
　　無可抵賴○馬橋人何祥榮之妻陸氏今秋私逃來申前日與勸學所茶房徐義婁在大東門外同行被何撞見扭至工程局旋在徐處搜出女衣飾物訊供支吾判氏戒責二百下昨又復訊有前偕該氏來滬之時有弟投案候質旋據二房東唐友良投稱曾由徐出面租房後因時有弟與氏不端隣居不容遂即遷去詰之時抵賴不認判徐戒責一百五十下時責二百下該氏再責五十下一併押候查明再訊 
　　是否蟻媒○曹鴻儒昨至南區控稱妻楊氏於九月間私逃來滬住居表嫂王李氏處旋被鄰居顧曹氏及成衣匠張克琴串拐至徽州會館附近張高氏處議賣未成後即不見當由區長提同人証解至工程局訊究張高氏供由顧曹氏領去判一併押候查明張高氏是否蟻媒再行訊究 
[閘北]  
　　能否理處○木作頭業幼甘控王增祥圖賴造價昨經四路一區黃正巡官提王到案質訊葉供有原様地圖一紙被王取去現有王之字條爲憑王供原有圖様不能爲憑現有新圖一紙呈案判交水木公所秉公理處禀復核奪 
　　追繳欠欵○吳陸氏控賈龍海欠洋一百二十元不還由四路一區移解總局訊明判賈還一百元交保開釋 
　　誣告串拐○孫芭菌偕侄和道控唐發榮之妻蕭氏串拐侄媳李氏一案昨經巡警局德裁判訊明原告所控不實判責四百板拘留一月 
　　串竊木料○徐阿林王阿榮趙阿虎等串竊華昌泰木行木料値洋五百餘元賣於某修船廠主徐木全被偵探隊緝獲昨解警局訊究判仍還押候提收贓人到案訊辦 
[英租界]  
　　追究保人○華洋人壽保險公司控杭州分行經理顧仰喬欠銀案内之保人徐生堂昨由包探傳至公廨原告延律師博文請追担保銀一千一百二十一兩徐亦延聖文律師上堂代辨判徐留候午堂會訊 
　　事非無因○玉器工匠湯鈞臣控朱渭高將伊拖入開封路五號屋内剥衣勒詐昨由匯四捕房解廨原告禀訴前情請爲究辦朱供因湯向舅母調戲與之爭論讞員以朱不應藉端勒詐判押一月 
　　弔查帳據○陳裕坤控夥王慶堂虧空帳洋昨由公廨傳訊據陳妻唐氏供稱被王用虧帳洋一千九百四十九元求追訊之王供照帳並不虧空求察判王押限兩禮拜將清帳交案再核 
　　小孩迷路○男孩張善法女孩何銀春均因迷路由捕帶入捕房昨送公廨請訊男孩供係寗波人年十二歳任老靶子路來源里學習成衣尚有舅父在滬女孩供年十二歳係無錫梅村人昨日與父同乘火車回鄉女子下車買物及回車站車已開行判女孩送棲流所留候其父來領田孩派差尋交其舅父領回 
　　串搶金飾○過犯胡徐生與流氓朱阿棍在福州路大新街口串滄干吳氏金挖耳被探查獲昨解公堂請究判胡押三月出境期滿驅逐出境朱押一月 
　　聚賭受罰○楊樹浦愛瑪路六十三號陳秀三家違章聚賭昨由包探將陳傳至公廨判罰洋三元充公押候繳洋開釋 
　　竊書獲罪○陳六文竊取黃雲記書籍寄於陳維志家昨由捕房解廨復訊判陳六文押滿一月陳維志交保開釋 
　　鴇妓拉客○雉妓王秀雲王寳珠李文寳與鴇婦汪王氏等在途拉客昨由包探傳至公堂請究判李妓之鴇婦罰洋五元汪鴇罰洋十元餘妓一併發押棲流所七天示儆 
　　串竊小舟○劉小寳王阿福串竊林阿庭之小船由探查獲昨解公堂經中西官訊實判劉玉各押六禮拜 
　　究辦竊賊○張阿四竊取孫四桂衣物由探查獲昨解公廨訊實判張押三月期滿逐出租界 
[美租界]  
　　電車衝撞○王阿根昨推塌車至北四川路被五十三號電車撞壞車輪當即報知捕房捕頭飭王退去聽候查核 
　　請緝逃妻○住元芳路六十三號門牌之徐阿順昨至捕房報稱伊妻童氏於前日潛逃請爲查緝捕頭准之 
　　累欠爭鬥○昨有邵胡氏姜阿福二人在茂海里因會欵紏葛口角互扭由捕拘入捕房捕頭飭赴公廨禀控 
　　控竊無憑○傅梅樓扭控王松林竊取綢衣等物經捕頭詢無証據退不理 
　　作頭延宕○西華得路剃頭店主徐國生將木作頭張永興扭至捕房控稱徐包漆門面先取洋二十元詎竟延宕不做請究捕頭命張赶緊工作如違送廨究追 
　　乞丐倒斃○昨日茂海路五埭頭弄内倒斃男丐一名由捕報知捕房飭保查明報堂收殮 
[法租界]  
　　號夥竊逃○德銘里泰順合號夥丹徒縣人許厚甫前日私取號中義善源鎭昌兩莊票銀共一千七百八十三兩逃避無蹤號主昌文波覺察後立即投報捕房飭探偵緝 
　　債各有主○布掮各朱竹筠欠大通興記布號貨洋三百七十元昨由公堂傳訊朱供因大通前主亦欠商人洋數百元是以扣抵聶司馬謂各清各欵不能牽混判朱交保限一月先還一百元年底再還八十元其餘准俟明年二月内理清 
　　屏棄淫婦○潮州人陳忠甫之妾馮氏前與無賴甲乙二人同睡一牀被夫叔世德一併拘廨收押在案昨傳世德到案諭令領回據稱因該氏敗壞家聲不願具領儘可發堂擇配聶司馬謂旣不願須令爾侄具結結呈候察核 
　　串拐婦女○正誼書局主李迪繁串匿嘉興婦人高張氏一案昨由公堂集訊李稱該氏被英界包探軋至茶會由商人出洋十二元交許阿坤送與該探然後將氏帶回一面赴嘉興報信適氏夫高芝賢出門故在伊友朱洗伯處留一字條訊之氏稱在火車上與學徒孫九寳相遇一同來甲被孫領往妓院議價後爲包探軋住是實聶司馬以此事實係串拐判一併還押候再訊辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[金銀錢洋]  
十月念七日 
現貨標金　四百十三兩五錢足赤條金　四百十九兩五錢沙金合赤　四百二十二兩五錢 
龍洋　七錢五分六厘英洋　七錢五分七厘本洋　九錢五分小洋　六錢七分二厘銀拆　三錢八分洋找　七錢二分三厘錢找　一千衣牌　一千三百四十銅元　一百七十六千八伯市錢　一百五十二千 
[十月念七日進口輪船禮拜四]  
 
立大　輪船　由寗波　立興公司甬興　又　由寗波　寗紹公司江天　又　由寗波　招商總局新濟　又　由烟台　招商總局安徽　又　由香港　太古公司西江　又　由青島　亨寳公司山口丸　又由日本　郵船會社龍門　又　由海參威　義勇隊公司怡生　又　由汕頭　怡和洋行隆和　又　由長江　怡和洋行 
[十月念八日出口輪船禮拜五]  
美大　又　開往長江　美最時行飛鯨　又　開往厦門汕頭　招商總局財生　又晚往汕頭香港東廣　怡和洋行隆和　又　晚往長江　怡和洋行寗紹　又　開往寗波　寗紹公司德興　輪船　開往長江　寗紹公司 
[十月念九日出口輪船禮拜六]  
大福丸　輪船　晚往長江　日清公司龍門　又　開往海參威　義勇隊公司山口丸　又早晨九點鐘開往長崎門司神户横濱　郵船會社日本　又　開往横濱神户　寳隆洋行北京　又　晚往寗波　太古公司嘉興　又　晚往烟台　太古公司信利　又　開往青島　商業公司甬興　又　往開寗波　寗紹公司 
[十月三十日出口輪船禮拜五]  
美順　輪船　開往長江　　　美最時行大通　又　晚往長江　太古公司安徽　又　晚往香港廣東　太古公司 
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十月十七日記　　（續） 
[宣布審查治匪各案]  
　　議長請討論公决全體公决照報告書呈報督撫 
[宣布審查改良征收各案]  
　　八十二號審查員報告審查時之意見略謂征收方法寗蘇兩屬情形不同一屬之中又各府不相同立法之時欲適用於各廳州縣甚非易事故將各議案分别採取又擇許君便農銀行案内之關於征收方法者及方君瑜議案共計六案彙成四條期於無碍於各地方情形而皆能略除其積弊而已 
　　一百二號言此案四條件經公决後即行呈報督撫但尚有一種弊端如松屬各地往往有年底鄉民繳納錢糧者往往有稱過限不納至明年而加價者從前曾有禀訐督撫者現又故技復萌應請添一條文 
　　三十八號述松屬婁情形尚不至拒納 
　　一百二號言不必指定川沙加此條文如有此種情形即可免其滋累 
　　議長問贊成一百二號意見者請起立表决多數起立 
　　四十七號言現如一百二號將一地方情形臚列請督撫更正則此報告又當改其體例前曾提及海州徵收積弊亦當加入臚列各處積弊方成完備議案 
　　七十九號八十二號皆贊成且上述普通流弊下言各地特殊情形 
　　一百一號言報告書第二條照市平定櫃價中尚有斟酌 
　　議長請贊成四十七號增加海州情形者起立表决全體起立 
　　四十七號言旣定洋價則銅元一層似可不提因下旣有櫃價照市故此條可删 
　　九十九號言海屬情形不能去此條又言海屬公函陳征收積弊應添入數語 
　　四十七號言海屬公函購買丁漕銀票云云丁漕二字可删又送交自治公所覆核蓋章恐亦不能干涉至此似不必提又由單串票由印刷局排印尚須斟酼 
　　九十九號言銀價必欲與自治公所會商免其臨時抬價並非干涉之意使民稍能信任至由單串票現已糢糊不辨一字然除印刷局外實無刷印之地 
　　四十七號言交印刷局印刷可改爲由官發印至自治公所自治總局等名目可以不用最妥 
　　九十一號引伸四十七號之言 
　　十九號亦言櫃價一年一定而銀價每日有市面非一二人可上下故但令官錢局將每日銀價榜示大衆如萬一有作弊高抬等情即可由農民赴訴自治公所再爲詰問實不必先爲規定致多周折至串單紙極應改良但由官另印務須清晰亦不必代爲規定正面背面如何文字　　四十七號伸言自治公所原可代國家收稅但未受委託似不宜强爲干涉因自治公所實不能代行政官纖悉定徵收規則惟監督之而已 
　　一百二號條改第二條文又修改第三條文 
　　四十七號言易知由單一層尚須討論此種由單須每年刷印如遇荒歉緩免及有帶徵等均須每年改印則此項經費當從何出究竟能否做到 
　　七十號言此項印費可在串捐中提出 
　　四十七號言單串當分别言之如該地無由單可令補用或有地單串糢糊可責其改良若爲之劃定格式及雙料單料等是諮議局已爲不規劃旣爲規劃則必爲之代籌經費若仍令糧戶負擔則恐以爲便利者反少其人是不如令其一律整頓清晰可矣 
　　九十九號言淮徐一帶每單串一紙本費錢五文以五文付印刷儘可雙面洋紙並不多費且内地收串捐者實不止五十六十文也 
　　七號贊成九十九號之言 
　　一百二號言易知由單極應改良至雙料紙及印刷費則終以不說爲是書記長遂朗讀改正之條文 
　　議長問海州公函是否另行呈報主張另行呈報者數人 
　　九十九號言海州另案辦理徐州如何徐州議員二人贊成九十九號又言一二人贊成恐不够又有徐州二議員贊成 
　　九十九號遂言此可爲我徐海兩屬之單行章程我徐海甚願出此五文改良單串 
　　四十七號言此條文即係九十九號提出而審查會因欲除海州積弊而設今改正之條文旣不適用於海州又無用於他屬海州旣另提一案則請將此條删除衆贊成 
　　四十七號又言可將此條歸入徐海公函案内衆贊成 
　　議長遂請起立表决全體起立 
[宣布整頓積穀各案報告討論公决]  
　　一百十號言積穀一項寗蘇情形不同而積穀自以穀爲備荒不以積錢爲善故應改條文將第二句輪路交通之地不妨易積穀爲積錢二語删去又應請行政長官節中實存若干下加榜示城鄉四字又招集地方公正紳士改地方爲城鄉贊成者數人 
　　一百二十五號言應州縣自治成立即歸廳州縣董事會管理恐城鎭鄉之積穀不能使廳州縣董事會管理 
　　四十七號言城鎭鄉自治董事各有界限而廳州縣董事係城鎭鄉集合公舉七董事爲董事會此積穀爲廳州縣全體之事故當以全體之董事會管理之 
　　書記長又朗讀改正條文 
　　一百二十五號問提取欵項係何人提取 
　　四十七號言此係積穀原章審查會依據之而已 
　　議長遂請贊成改正條文者起立表决全體起立 
 
 

Page 27

 
 
　　議長又問前有四十四號提議應將積穀帶徵正名爲他項經費者今日四十四號不在座但有贊成者否 
　　二十五號言積穀正名係蘇屬顧君丁君金君提議蘇屬從前帶徵積穀後因已經榖滿仍行帶徴現改爲學務經費故正名不正名似亦不必亟議 
　　四十七號言將來所有公欵公産統爲自治經費不止學務一項今日正名是有兩次正名故不如暫存其舊 
　　三十一號代表丁君言學務用此積穀帶徵反致因名稱歧異易起爭端故有正名之議 
　　後經議此案可以不提時逾十鐘遂散會　　　（完） 
小說 
[社會小說自由女　　（二十五）]  
　　第六回眞解意有心聽秘密暗驚心無意洩機關 
　　江鏡波見他不開口。便又逼他一句道。看你們這様鬼鬼崇崇的舉動。一定來歷不明。快把你們的來蹤去跡。一一講個明白。方好放你們過去。如若不然。我就把你們幾個。一古腦兒交給巡警。帶局審問。你們可不要後悔。那少婦聽江鏡波口風利害。心上竟有些不得主意起來。定了一定。方才强打精神。抗聲說道。我們好好的走路。與你什麽相干。要你來多管閒事。你具著什麽權力。敢來查問我們。還不快些讓路。讓我們回去。江鏡波哈哈笑道。我雖然没有查問你們的權力。但是天下的人。管天下的事。我今天偏要查問一。下看你們有什麽法兒。况且我看著你們的語言舉動遮遮掩掩的。不是個好人的様兒。更兼黑夜之間。難保没有不公不法的事情。你只實說了這兩個女子是什麽人。爲什麽這般模様。你們如若不犯法律。就講給我聽聽何妨。照着你們這様的藏頭露尾。不肯說明。那就是作賊心虛。一定有說不出來的事情在裡頭了。那少婦聽了心中大怒道。你誣屈平人藐視法律。還敢這様的信口雌黃。我立刻鳴了巡警來。把你拘局懲辦。看你還混閙不混閙。江鏡波笑道。你要叫巡警。只顧請便。今天憑你怎様。也要把來歷說明了。方才放你過去。只怕不叫巡警還好。如若呌了巡警。一起解到總局去。審問起來。你們的好買賣就做不成了。那少婦聽了。回過頭來。對衆說道。你們聽聽他說的是些什麽話兒。什麽買賣不買賣。我們一句都不懂這個人大約是個有神經病的痴子。我們不要理他。我們走我們的路。說著。指揮那一班男女。往前就闖。要想奪路過去。明欺著江鏡波就有三頭六臂。也不過是一個人。那裡怕他。那裡曉得這位江鏡波。從小兒投師習武拳棒精通。尋常些的人一二十個。也不得近他的身。更兼又是練過體操的。神完。氣足。力大心雄。那裡把幾個男女。放在眼裡。見他們直闖過來。就輕輕的迎着衆人。把兩手一攔。那四個扶着女子的傭婦。直撞過來。在江鏡波身上一碰。江鏡波立在那裡。屹然不動。好像泰山一般。反把那四個傭婦碰得倒退了三四步。連那攙着的兩個女子。也幾乎跌倒。 
國外新聞 
[日本火山爆裂]  
　　二十七日東京電云日本長野縣天之火山於昨日下午爆炸東京一帶咸聞轟然之聲其噴出之鎔石焚及山邊附近之樹林鄰近各地現仍濃烟密市石屑亂飛其狀甚爲可怖 
[西十一月英國商業報告]  
　　二十七日倫敦電云西十一月英國商業報告較之上年同時入口貨共增英金一千一百七十萬零七百四十五磅出口貨共增英金四百十九萬四千磅 
[南斐洲聯合宣布典禮]  
　　二十七日倫敦電云倫敦城普通呼報員冠恩斯在皇家交換所階上宣讀南斐洲聯合布告書旣畢三呼以頌英皇觀禮者亦高呼以答之英國各處宣讀此書時其禮均同 
[英國政界之遷調]  
　　二十七日倫敦電云阿丹駐劄委員白萊斯少將現已簡任東斐洲沙買里倫被保護國之統帥此舉與政策並無變動 
[英國選舉事宜續聞]  
　　二十七日倫敦電云自由黨各員四處演說内多有爲内閣之員所發者故該黨已復護選舉運動之特色地方自治局總理彭斯君久未發議頗經他人指摘昨日亦演說攻詆上議院棉業協會總理買卡萊君宣布意見謂改革稅則之舉將大損英國之棉業（以上譯字林報） 
[英國聯合黨稅率之意見]  
　　二十七日倫敦電云斐明亨日報代擬聯合黨稅率簡章其製造品之稅高下共分三等平均計之爲百分之十原料則擬免稅惟穀類每擴脫須徵稅二仙令以從各殖民之意見如各國中有與英國爲難者則將列於加重稅之類 
[美國國用之缺乏]  
　　二十七日倫敦電云據華盛頓電稱美國財政大臣常年報告核計本年國用缺乏之數共美金洋三十四兆元　因開濬巴拿馬運河舉債七十三兆元所致一千九百十一年預算餘欵約三十六兆元因巴拿馬運河之開支已改爲十二兆元現擬發行巴拿馬運河三釐息之公債劵及徵收銀行貨幣稅藉以彌補 
[比皇病劇]  
　　二十六日柏靈電云比利時國君患痛風症甚劇諸醫均爲束手 
[德國煤氣廠炸裂]  
　　二十六日柏靈電云德國亨寳煤氣廠忽遭炸裂死者二十人（以上譯文滙報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
