# 1908 - 82 - 4912629

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　上諭李家駒著以内閣學士候補欽此 
[宮門抄]  
　　二月二十六日召見軍機溥　 
[論說]  
　　論地方自治團體之性質及權限（二續） 
 
 
 

Page 4

 
 
　　第二地方自治團體有敎育權。我國之民。多不受敎育。幾主讀書識字之人。在一鄕邑間。如麟角鳳毛而不數數覯者。翳何故乎。其根本上之弊端。不可謂非共同團體無操縱敎育之權。何以言之。我國敎育之不普及一在於平民無力以培植其子弟。一在於公家無法以强迫其就學。凡敎育之事。由地方團體主之。則敎育之費。隱隱以公衆擔之。而平民之無力者。就學則於地方稅中擔負之。即不就學。亦仍於地方稅中擔負之。就學之擔負如此。不就學之擔負仍如。此平民縱愚。而有不願其子弟就學者乎。吾國之舊社會上。有所謂義塾。義塾學徒。無有不浮於其額。以此推之當知由地方團體施行敎育。敎育普及之决非或誣。故地方自治團體。不 
可不有敎育權。又當然之事也 
第三地方自治團體有警察權。論者多。以地方行政。爲積極的行政。而排斥消極的行政。爲地方行政範圍之外。於是有以警察權爲非地方自治團體所宜有者。雖然。不執行其消極的行政。而積極的行政。安能發逹滋長。所謂害馬不去。必敗其羣是也。故學者之間。有以地方警察。爲地方團體之事務。而可以自治機關行之者。例如以内務大臣府縣知事警視廳。爲國家之直接機關。以施行警政。爲國家警察。以自治團體之機關。行警察權爲地方警察。則必以警察權。排斥於地方行政之外者過也。由普國一千八百五十年三月十一日之法律觀之。則地方警察事務。當然爲地方團體之固有事務。即在日本。實際上。地方自治機關。縱不能實行警察權。而訴願法第一條。及村町制第六十九條。亦曾許以自治機關執行警察權之一部。是警察權。雖非積極的行政。而與地方自治團體。有密切之關係。抑又審矣 
以上。不過辦其性質與權限之大槪而已。然執其大槪以求之。可以知地方自治之制爲何與地方自治之制從何而發生與發生地方自治之制而將來之效果何如矣 
質言之則地方自治之制一方面爲清理國家事務之一部一方面爲增加人民擔負之責任也蓋地方自治之制。行則國家之事務。旣可以減輕而一地方之人民。得以練熟政治上之能力。因而人民之程度日益高。由此觀之。則旣無損於政府。復大有造於人民。上之人何憚而不爲。下之人又何憚而不應 
專電 
[電一（北京）]  
　　陶顧案續拘之高鍾兩人自承將不關機密事件通信南方兩次經部擬定罪名一遞解回籍一發戍新疆 
[電二（北京）]  
　　考察英國憲政大臣汪大爕二十七日出京出使日本大臣胡惟德二十八日出京 
[電三（廣東）]  
　　自治會决議集股設立大貨塲不售日貨一面聨合各埠要求政府設民議院 
[電四（敦倫）]  
　　英國巨商美查９本舘創辦人）因病逝世 
緊要新聞 
[寗審要案續誌北京]  
　　陶顧一案由提署拿獲多人後聞已奏派大員會審并聞當日卽派良公那相審辦是案會審之處在八條胡同原東丞廳公所那相派委提署總司春常右司掌印壽延帮同辦理審訊時甚爲秘密有數人刑敲甚慘鍾某並未用刑 
又聞是案雖係有人控告交通使館而發然其中關涉非僅一問題聞鍾高等三人因曾通一二信於南省某處遂一併拿辦那相現己審明擬分别輕重辦理 
又聞此案業己擬定辦法陶顧等多名監禁十年或云永遠監禁鍾則遞解回籍 
[外部奏禁烟事宜與各國商定辦法]  
　　外部與各國籌議禁烟辦法己經該部入奏於本月二十二日奉旨照辦茲將該部原奏照錄於左 
奏爲覆陳籌議禁烟與各國商定辦法恭摺仰祈聖鑒事光緒三十二年十月初六日准軍機處抄交本日會議政務處奏籌擬禁烟章程摺單一件奉旨依議欽此欽遵到部查原奏清單第十條内開洋藥來自外洋事關交涉應由外務部與英國使臣妥商辦法總期洋藥與士藥逐年遞减届期同時禁絶又印度洋藥而外尚有由波斯安南南洋和屬輸入中國者亦屬不少如係有約之國可商諸該國使臣一體嚴禁如係無約之匣可施行我國自治法權嚴禁進口並由各將軍都統督撫等督飭所屬曁稅務司於各該省水陸邊界設法稽查以杜走漏闖越又查嗎啡一名莫啡鴉及刺入肌膚之嗎啡針其捐體傷生較之鴉片尤甚應查照中英續議通商行船條約第十一欵中美續議通商行船條約第十六欵切實申明分飭各稅關如查有不因醫治使用販運來華者一槪不准進口並嚴禁中國鋪户無論華人洋人均不准製煉嗎啡及製造此項之鍼以期弊絶風清等語當由臣部商擬辦法六條一洋藥分年遞减以五年内進口總數折中定額自一千九百七年以後年减一成十 
 
 

Page 5

 
 
　　年凈盡一印度之嘠里古逹爲洋藥總匯之地由中國派員前往監視拍賣打包得知發運洋藥實數一土藥稅每担現已加抽至一百十五兩洋藥力量倍於土藥而原有之釐稅併征祗一百十兩應照原定之稅數加倍征收以征爲禁一香港爲洋藥熬膏之地應由港督協助嚴禁烟膏不得運入中國境内一租界内烟店烟舘及各吸烟之所并各行店售賣載具其清查籌禁之法照中國地方官辦法一律辦理一嗎啡及嗎啡針之害設法禁止已烟在中英中美新約惟須有約各國應允照行方可舉辦現擬即時舉辦切實施行繕具節略面交英國駐京使臣請其轉逹英國政府上年該使臣迭與臣等晤商往來文牘議定第一節印度洋藥以運往各國之全數爲限制以印度出口五萬一千箱之數爲定額按年遞減五千一百箱自一千九百零八年爲實行之始十年減盡第二節派員前往印度之嚘里古逹監視拍賣打包申明該員祇查發運洋藥實數並不干預他權第三節洋藥稅厘征收加倍以土藥統捐及土藥價值非一時所能調查明確所有加征稅厘之議稍緩續商第四節香港所熬之烟膏禁止運入中國境内兩國各行設法自防在本境私入之弊聲明港膏禁止出口入華并禁止烟膏由華入港之貿易第五節各口岸租界内禁止烟館及吸烟處所并不得售賣烟具如華官在各項租界外實行照辦各該處工部局不俟華官之請自行設法辦理第六節禁止任便边入嗎啡及嗎啡鍼一俟有約各國全允即應照行經英國政府應允由該使臣照復臣部在案至洋藥有從越南及南洋各島運入者經臣部照會法國和國駐京使臣協助嚴禁查澳門亦爲洋藥轉連之地又爲洋藥熬膏之區并經臣照會葡國駐京使臣分行申禁各在案惟波斯爲無約之國得可自行設法限制洋藥進口已由臣部咨行稅務處轉飭總稅務司籌擬辦法其嗎啡及嗎啡鍼禁止任便運華本先於光緒三十二年三月間通行照會各國陸續准各該使臣照復多已應允祗有日本尚未照復計此事關係善舉諒亦無不贊成此臣部與各國商議禁烟辦法之情形也竊維禁烟一事原屬美舉各國本有同情而印度爲洋藥所從出之區經臣部與英國駐京使臣籌商報告政府即允爲竭力相助決議印度出口之洋藥自一千九百零八年正月起爲實行遞减運數之期是英國之有意協助禁烟足徵睦誼惟曾經聲明試行二年視中國於栽種及吸食實行减少限滿再行遞减等語是於减種十藥一端必須自行切實辦理并如何嚴禁烟館之開設與烟具之售賣務須認眞查辦使吸食者日形减少方可以對待外人查西歴一千九百八年之正月爲中歷三十三年之十二月自彼時起在印度之洋藥業已减運來華轉瞬二年即爲限滿所有英國聲明各節全視中國之能否切實施行　不可失而事無可緩臣等公同商酌擬請飭下民政部度支部速行會訂稽核章程通頒直省責成各該督撫實力奉行其府廳州縣即以此爲考成不得玩誤因循空言搪塞庶期沈痼可去而大害以除足鼓國人振拔之新機并足副各國贊成之美意所有臣部遵與各國商定禁烟辦法緣由理合恭摺覆陳伏乞皇太后皇上聖鑒訓示謹奏 
[寗軍鎗斃鄕民詳記蘇州]  
　　寗軍在新陽縣境鎗斃平 
民已誌昨報專電茲得蘇州訪函云寗軍三十五標蕭統帶所部隊官征兵等日前赴崑新二縣各鄕鎭辦理清鄕事宜該弁兵等由千墩菉家浜一路按户請查二十二日查至夏家橋地方適該處武舉人某姓家有喜事賀客相聚賭博弁兵等前往查問該武舉不令進内互相爭吵弁兵即指爲光蛋聚賭開鎗轟擊將該武舉鎗斃並斃鄕民十一人傷十餘人拔貢顧某等二人出爲解勸亦被拿住並在某姓家搜出洋鎗二桿一併押解至省城清鄕局經瑞督辦派員提訊供詞出入甚鉅爰即密派偵探楊金山並札飭巡緝隊隊官張連陞前往查訪實情禀復核奪現該處鄕民已報由新陽縣前往相驗矣 
又本埠訪員報告云青浦鄕民凌少卿於二十二晚在崑山縣屬夏家橋地方陶姓家會宴詎是處適有營兵捉賭開槍擊斃多人凌亦被彈擊傷昨由人雇舟來滬車送英界仁濟醫院醫治 
又接友人來函云崑新地方賭風素盛新年以來官不加禁遂致釀成本月二十三日夏家橋之鉅案新陽縣治東十八里夏家橋鎭武舉人陶文潞家喜事有住居趙屯橋之王紀生者向在該鎭營業乘陶姓喜事　　多人串同該鎭楊某開塲聚賭希圖漁利是夜二句鐘突來徵兵服式四五十人肩有三十五標等字樣口稱捉拿光蛋蜂擁而入各賭徒見來勢洶洶疑是梟匪搶賭擄人紛紛推倒牆壁急圖逃避該徵兵遽開排鎗轟擊致斃武舉陶煥章文生葉惠仁等九人傷重續斃者三人受傷者十餘人被拘者十二人約一時許鳴鎗而去賭塲銀洋物件搜刮一空並聞有多人行賄得脫事後該鎭紳董查驗被拘及斃命二十餘人中俱係土著並無一匪至被拘之人現在南翔鎭徵兵局内尚未釋放新邑紳士已電請瑞督辦請爲澈究電文錄下蘇州瑞方伯台鑒新陽夏駕橋地方寧軍捉賭誤民爲匪鎗斃十一人傷十餘人被拘十二人寄頓南翔案情重大請迅密查嚴辦以安人心餘詳禀新邑紳士公電 
[姜軍馬隊騷擾情形三誌安慶]  
　　美軍馬隊由滁南 
下騷擾詳情已兩誌前報茲聞此事發現後皖撫馮中丞己派委前往確查蕪關道文仲雲亦派人至和探聽情形傳聞異辭茲將和州等處來函彚錄於左 
[全椒來函]  
　　前數日風聞有大刀會匪起事實則以訛傳訛因該處有囚籠數架解赴滁州經曲木集地方被匪截去并刀傷解差適姜軍於是時由縣經過紀律廢弛任情搶奪鄕民聞而生畏紛紛逃避以致謡傳四起幾致草木皆兵死於渡死於抛棄者不知凡幾姜軍經過之鄕鎭一律閉市現雖安謐如常而鄕民元氣已　喪不少矣 
[滁州來函]  
　　姜軍馬隊於初七日經州之北門外有一幼孩立於道旁爲馬踹傷鄕人向之理論軍士不服乃鳴鑼聚衆一時閧集多人好事者聳令與之爲難擁蜂而前於是全軍大譁舉空鎗以恫嚇之鄕民驚散軍士復尾追數里無知者以爲官兵造反遂紛紛逃避 
[和州來函]  
　　初八日敝州北鄕與全椒接壤處名陳家圩係姜軍上岸之地馬隊異服驚人兵弁到處騷擾居民奔避揚言後路燒殺來了他村亦隨陸續逃遁沿路擁擠哭聲震地傍晚始至州北門城中居民亦復震動陳州牧與其介弟出城撫慰遇有扶老攜幼者問之則茫然不能言其故因即沿街曉諭三更後始得安靖次晨即聞西鄕南鄕亦復如是遂又遍貼告示諭今無庸驚擾閉市半日實無其事 
[和州又函]  
　　初八夜和州東北鄕民紛紛扶老攜幼向西南逃避咸稱有賊追殺問以曾否目見則云大家如此說如此逃若至見面則跑不及矣城内居民爰亦驚慌異常間有出城雇船逃難者約三點鐘之久始漸 
 
 

Page 6

 
 
次平靜（夜間六點鐘驚慌至九點鐘止）事後始悉因姜軍馬隊南下沿途購買草料鄕人向未目見以致驚慌如此該隊聞係經滁至浦無須經過和州地界今忽突遭此變實令人不料 
江浙防匪彚聞 
[新募鄂軍抵揚]  
　　江督前以江北各屬梟匪滋擾防營不敷分佈爰派員赴漢口招募湘勇一千三百名編爲定字新軍專駐江北各要隘歸淮北緝私營統領李定明鎭軍節制茲悉該新勇業已募齊均於二十四日由漢乘岳陽丸抵鎭當經駐揚鎭巡防步隊統領周錦堂恊戎親率弁兵詣江干彈壓一面雇民船將該勇載送揚州入伍 
[梟匪又起]  
　　揚屬東台如皐交界之小海一帶近有梟匪潜匿聚衆擄掠刻經當道派兵馳往剿捕 
[電禀匪首就獲]  
　　浙屬某營統領致省垣電云杭州撫轅武巡捕轉沈統領會匪大海和尚已被許排長拿獲請面禀撫憲 
[牛莊西商對於新法鐵路之意見]  
　　字林報云牛莊西商商業會議所對於日本抗阻中國建造新法鐵路之意見略謂該路即以最近之點而論與南滿鐵路相距三十五英里有遼河爲天然之界線且法庫門及其内地之商務其趨勢常向新民屯再轉往牛莊秦皇島等處决未有東向而入南滿路線内之城鎭者是以日本所謂此路有碍日本利益之語殊屬無理再此路與發逹此地商務利源之舉實有切要關係雖中日條約中曾載（南滿鐵路未曾收回之前中國不得建造支路與南滿並行或在其近處之路致損日本之利益）一條惟今日新法路線並不與南滿鄰近亦無損害日本利益之理且世界各國亦决未有以商務利益或鐵路地域讓人至如是之廣至二十五英里外之地而尚不能造路者日本於撲資莫斯條約内亦曾自認（凡屬一切通常日本不得阻撓）一條今日人之行爲旣已自食其言則中國之所承認亦可作廢再中日條約内中國所允許之條即自謂確實不易之據亦不能施行於遼河以西之地蓋當日俄爭戰時中國已聲明此遼河以西一帶爲中立地不在戰域之内此亦爲各國所公認者也所以此地亦不在條約上政治範圍之内因此中國主權尚完全無損而於條約内承認之言其祗指彼關於日俄興戰之地而言又可顯見者也 
就前言種種理由觀之同人之意以日本對於此事之態度已背機會均等主議且損中國之主權殊不能自直故會衆當即公同决議如下 
牛莊商業會議所確知中國北方鐵路自新民屯至法庫門一線爲滿洲商務發逹之要圖故對於日本政府之抗阻建造此路之舉均竭力反抗西報譯要 
[德國准設新領事署]  
　　文滙報二十五日柏林電云德國欲在天津另建新領事署一事前爲預算委員所否議者現已經議院允准 
[今上之婚書璧還]  
　　又二十五日栢林電云中國皇上之婚書曾在此間出賣現已送還中國矣聞曾執此婚書者後將予以懲處 
　　按今上之婚書何以在柏林殊不可解 
[東方英國郵政問題]  
　　二十六日倫敦電云英議員希登在下議院發問謂香港政府是否負有經濟之責任以措置中國各通商埠之英國郵政經理處理藩大臣崔其爾答稱香港政府置設郵政經理事業己閱數年所獲之利益本國政府並未分潤 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[憲政編查館擬選擧諮議局議員暫行章]  
[程]  
[第一章資格]  
　　第一條凡有資格選舉諮議局議員者謂之選舉人 
　　第二條凡有資格被舉爲員者謂之被選舉人 
　　第三條凡選舉人須有以下七項資格之一 
　　一本籍之文舉責生員或官舉責生員曁進士出身之職官 
　　二本籍之武舉人或武舉人進士出身之職官 
　　三本籍他項進身之七品以上文官五品以上武官 
　　四隸本籍之本國高等小學堂以上或與高等小學相當學堂之畢業生 
　　五隸本籍之外國或外國人所設高等小學堂以上或與高等小學相當學堂之畢業生經提學使考試得有粗通文理之文憑者（此項考試章程另訂） 
　　六隸本籍之農民本年於一花户名下納錢糧合庫平銀一百兩以上並經地方文查驗確係識字能辨姓名者（另訂查驗章程） 
　　七隸本籍之商民本年於一花户名下納厘金關稅鹽稅或他項稅金合庫平銀二百兩以上者並經地方官查驗確係識字能辨姓名者 
　　第四條凡被選舉人須有以下六項資格之一 
　　一凡有遷舉人資格第一第二第三三項之一並在本省或外省法政學堂或與法政學堂相當之學堂畢業領有文憑者 
　　二凡有選舉人資格第一第二第三三項之一而年逾六十者 
　　三本籍無論何項出身之三品以上文官二品以上武官 
　　四凡隸本籍之本國中學堂以上或與中學堂相當學堂之畢業生 
　　五凡隸本籍之外國或外國人所設中學堂以上或與中學堂相當學堂之畢業生經提學使考試得有文理通逹之文憑者 
　　六凡隸本籍之人民曾報效國家或捐助地方公益事業合庫平銀十萬兩以上並經督撫查明確係粗知文義者 
　　第五條几外籍紳民寓居本籍三年以上取具鄕鄰保結並自向地方官呈明改籍存案即准作爲本籍紳民一體選舉 
[第二章註册辦法]  
　　第六條由地方官設立選舉議員註册處以舉行選舉日期三十日以前十五日内爲註册期於註册期三十日以前先行出示曉諭令合格紳民於註册期内自赴該處具呈分别選舉人與被選舉人兩項資格註册存案 
　　第七條選舉人資格之第一第二第三三項以禮部吏部及學署存案曁部照爲憑第四第五兩項以學堂文憑爲據第六第七兩項以收據爲憑 
　　第八條被選舉人資格之第一項以存案部照及學堂文憑爲據第二項以存案部照及案内照内註明之年歳爲憑第三第六兩項以奏案爲憑四第四第五兩項以學堂文憑爲據 
　　第九條註册期内由地方官委員常川駐註册處收呈驗憑查案按照資格以定註册之准駁仍由地方官逐日親自查核 
　　第十條註册期滿後三日内由地方官將册上之合格被選舉人開列名單懸挂通衢一面申報本省督撫曁諮議局存案（諮議局未設以前呈報諮議局籌辦處） 
[第三产章選舉辦法]  
　　第十一條由地方官擇寛大之公共屋宇設立議員選舉處以每年正月初三日以後十五日以前爲選舉期 
　　第十二條於選舉期内由地方官擇定日期諭令註册之選舉人於黎明齊赴該處親自投票不准遣人代投 
　　第十三條由地方官用聨單之式刷印選舉票紙將註册合格之被選舉人名單按照百家姓次序刊在選舉票上海一名下印一半寸方之方格其存根上祗編號數存根與選舉票之騎縫祗蓋印不編號按照選舉人人數編號蓋印之後即將選舉票截下封存 
　　第十四條選舉票上附註如下（選舉人可於願舉之人名下方格内蓋印鈐記）除此項附註及姓名方格曁騎縫印文之外不准印冩他項字樣或花紋 
　　第十五條選舉處設立約二尺見方之小木室十座或數十座每室有門可閉室内置小板作桌桌上置印色一盒官頒鈐記一枚壁上懸一告白如下（選舉人須用桌上之鈐記）此外壁上桌上不准有他項字樣 
　　第十六條此項鈐記花紋由憲政編查館頒定鈐記作圓形其經以三分爲度鈐背有紐貫繩而釘之木室桌上 
　　第十七條選舉處分内外兩廳選舉人到後在外廳等候外廳與内廳相通之門户邊設一公案由地方官派員監守凡選舉人以十人或數十人（以木室之數爲準）爲一排向該員按册領取選舉票魚貫入内廳依次各進小木室内廳中央設公座由地方官親自監視離公座前二三尺設木欄將内廳分爲左右二區將小木室設於左區呐於右區内設立投票櫃選舉在木室内蓋印鈐記後將選舉票反疉攜出趨過公案親自投入櫃内即由内廳右區相通之契道退出集候於前設之大會廳是爲初次選舉 
　　第十八條選舉人初次投票畢即由地方官督役將投票櫃抬至大會廳業衆開鎖取出票紙對明數目丁符然後計算 
　　第十九條計算之法先期於大會廳設大木板一座或數座向外監立木板上懸貼被選舉人名單每名下畫小方格若干其數視選舉人之總數每方格内註明一二三四等數目由地方官派委員二人一人取票紙向外對衆宣讀票上被舉人之姓名一人即在木板名單上該被舉人名下管格内蓋一鈐記 
　　第二十條依上法計算倘被選舉人中有一人所得之票過乎選舉人總數之半該被選舉人即屬合例被舉之諮議局議員 
　　第二十一條倘被選舉人中並無一人得過半數之票即由地方官當衆將得票最多之人姓名宣明飭委員繕冩懸示聲明第二次選舉時願舉第一名者將鈐記蓋在方格内願舉第二名者將鈐記蓋在圓格内等語一面地方官即退至内廳並督役携回投票櫃舉行二次選舉 
　　第二十二條二次選舉亦用聨單存根照前例編號數騎縫蓋印即將半福截下作爲二次選舉票此項票上刊印一寸徑之方圓格各一别無他項字樣 
　　第二十三條如遇被選舉人得票最多之第二第三兩名票數相同由地方官詢明以年長者居先 
　　第二十四條二次選舉時其餘投票辦法舉初次向 
　　第二十五條投票畢仍由地方官督役攜櫃至大會廳當衆開視點騐各票方圓戳之多　得多數者即屬合例被舉之諮議局議員 
　　第二十六條倘兩項票數相同則以年長者爲合例 
　　第二十七條凡州縣應舉議員二人者只須令選舉人於選舉票上擇定二人各於其名下蓋一戳記倘計算有二人得過半數之票該二人即係合例被舉倘只有一人得過半數票除此一人爲合例被舉外即將餘下得票最多之二人依上開第二次投票法再行選舉倘並無一人得過半數之票則取最多數之四人令選舉人再行投票每人各舉二人此項　紙上須印方圓長方六角四式空格各一仍先行聲明舉某人用某式空格如前例 
[第四章審判關乎選舉事宜之案件]  
　　第二十八條凡地方官依上例舉行選舉事宜宣告被舉議員之後即發給各該議員照會聲明被舉等情各該議員即得據爲到局議事之憑倘有選舉人或未被舉之合例被選舉人或自以爲應在選舉人或被選舉人之列而未獲註册之人欲控地方官或委員之失察舞弊或被舉議員之行賄等情應徑向諮議局控告由該局自行公舉本局議員秉公審　無論何級行政官或司法官不得因選舉事宜督訊議員但諮議局祗可查取案卷調齊人證斷定被舉議員之是否合例亦不得判斷地方官或委員或被舉議員或他人之罪名倘 
諮議局判得該議員確係合例即將控案撤銷倘確係不合例得將該議員撤回照會地方官再行按例選舉所需費用由地方官賠結 
右爲憲政編查館新草之諮議局章程造意者爲袁軍機起草者爲汪參議潤筆者爲張軍機及吳祥芝附紀 
 
 

Page 11

 
 
分類新聞 
[政界]  
[理藩部議辦蒙古新政北京]  
　　理藩部前議定將蒙古新政劃分三期次第舉辦茲壽尚書擬以木年爲實行籌辦之第一期即將興學屯墾等事切實舉行以期速收成效（有） 
[清查充公牧地詳文杭州]  
　　日前杭州府卓太守具詳撫憲云據委員候補知縣施令榮復摺稱竊知縣於本年正月十五日面奉訓諭遵即於是日渡錢塘江至該處牧地寄宿六甲廟詳細調查謹將牧地充公糧租中飽曁盜賣情形縷晰陳之伏查此處牧地在嘉慶二十五年升科共有一萬畝分撥仁錢蕭三縣各得三千三百三十三畝仁和牧地界居蕭山錢塘之間地名昌圍都係四都牧户約計百户分爲六甲第五甲起至第十甲止其最初承充甲長者蕭文魁等六人至今立廟祀之即係六甲廟此該處仁和牧地緣始之情形也嗣後陳令勘丈清查丈得三千三百三十三畝外餘多數百畝在甲蕭鳴鳳名下並未升科指爲隱匿立即革去甲長餘地充公即以徐大奎之父徐世林接充甲長餘地亦交渠放租此充公牧地緣始之情形也徐世林身故後徐大奎通同各租户將此項牧地盜賣於陳邦瑞之胞兄陳竹賓綠竹賓前在該處第七甲丙有出百畝業已廣栽果品如水密桃金橘等類獲利頗豐此次在第十甲内買徐大金二百餘畝亦爲廣栽果品起見至蕭令任内蕭鳴鳳之姪蕭廉大告發徐大金盜賣等欵充公牧地以此項盜賣之地爲大宗其餘均係零星蕭令於是有充公牧地充作善舉之議此徐大金盜賣牧地之情形也民間完納牧田糧租分上中下三則上則二百餘文中則一百四十餘文下則六十餘文知縣詳詢正供之外有無餘費堅不肯吐詢之再三始蹙額而言曰一文租加一文費且囑知縣勿爲外人道倘上憲一知定將中飽歸公然書差斷不肯一無出息不外仍取之民否則或指爲隱匿或强令加租其禍立至遂取其糧串閱視只有錢文並無畝數亦係蒙混此民間完納牧地糧租之情形也總之牧地係滿營牧馬廠地即係公地蕭鳴鳳隱匿公産其甲長可黜革也其牧地可升科也何必别之曰充公牧地蕭廉大控徐大金盜賣牧地一案可以一面追價一面轉則加租牧地民間私相賣買十元二十元不等何必再有充作善舉之議遞而之他一誤再誤至糧串中飽不特此項牧地爲然即三千三百餘畝之牧地何莫不然其如何勘丈如何立除中飽如何轉則加租如何勤民廣種果品以厚生計出自憲裁再前次會查實因首縣事繁無從下手此次奉諭親至該處調查並未會同印官合併聲明等情據此知府覆查此項牧地纏訟有年隱匿盜賣之弊在所難免非有勇於任事能　勞苦之員實力整頓未易澈底清理此次仁和方令申復文内詞意模棱恐尚有不實不盡之處特而諭該委員施令前往該處詳細密查以期得其眞相今閱所呈摺略各節於牧地情形歷歷如繪應如何辦理之處合再據情備具副詳仰祈憲台察核示遵 
[海關道須外部查核北京]  
　　外務部尚書現以各省海關道有整頓稅務躬任交涉之責各小奏委暫行署理之員以係署缺並不呈造履歷現擬嗣後各省派員暫署海關道缺亦須將該員履歷送呈本部查核以昭愼重（有） 
[擬改良文牘之計畫北京]  
　　政府以京外各衙門文牘向由書手抄寫每多草率脫簡錯誤挖補殊不足以昭愼重查近年政略日臻文明間有節縮紙式改用活版印刷者似於文牘一端頗稱妥善此後擬於京外文牘抄件仍繕楷書詳細核對如字數過多欲期便捷准用活版印刷以免謬誤（如） 
[考試巡警畢業生安慶]  
　　皖撫馮夢帥於十九二十兩日考試本省巡警學堂高等尋常科以及外省投効留學日本各畢業生分别錄用 
[民政部擬裁冗員北京]  
　　民政部尚書前因經費支絀飭内外廳丞會商酌裁分廳區官嗣兩廳丞會議多次未能解决甚爲困難現聞草案己定分廳仍舊不裁惟將外城二十區併爲十區内城二十六區併爲十三區每區設正區署副區署各一警官委員分爲五等薪水遞减个派烏布者一律送本部研究所學習挨次擢用不日即將發表於三月初一日實行（有） 
交涉 
[鄂督愼重外人游獵湖北]  
　　鄂督趙次帥據宜昌陳少石觀察禀稱奉外部電飭准駐京美使照稱有本國博士克昆森現寓宜昌携帶鳥鎗子彈赴西方各省遊獵取其羽毛裝成各動物形質運往哈爾發大學堂作動物學之襄助品業經稅務處復准飭即保護以利遄行等因請先咨明西方各大憲一體照例保護云云次帥當以未准政府咨會且該博士究竟遊歷何省並未聲叙明晰僅以西方二字統言之而鎗彈關繫軍火遊獵有擾地方鄕氓無知少見多怪亦應聲明鎗彈務須眞用地方弗得驚擾方覺妥愜候咨請外部核示辦理（元） 
[咨查敎士籍貫姓名福州]  
　　閩督准外務部電開閩省所有各國敎士籍貫姓名駐紮處所敎堂數目一併詳細調查速行報部等因松鶴帥當即轉飭各屬查明禀覆以便報部查核（福） 
[飭屬保護日人游歷安慶]  
　　日本農學士芳賀微太郎現擬前赴安徽寺省游歷曾由金陵關道申請皖撫飭屬照章保護等情馮中丞當即轉飭查照（孔） 
軍界 
[派員復騐軍械局工程南京]  
　　江督前委軍械局工程委員楊令先震監修軍械局及添建東西庫房工程現已一律告竣當由該員詳奉端午帥派委李觀察澂按册勘騐工料尚屬堅寔逐一考核似無偷减浮冒等獘禀覆督憲現午帥以該道語涉疑似不許遽行核銷仍飭前往復加查驗如工程確係與銷册相符即加結明晰禀復再行銷差（育） 
[蘇撫陳明改編巡防隊辦法蘇州]  
　　蘇撫陳中丞片奏略謂蘇省護軍中營係由前江南提督臣楊金龍由寗帶至松江分防彈壓上年改編營制裁節餉項由提臣劉光才援照江南各巡防隊營制薪糧章程將護軍中營汰弱留强改編三隊名曰松江留防兵第一第二第三三隊擇要駐紮仍歸提臣節制調遣每隊計隊官排長司書生號護正副目兵夥勇共一百四十五員名每關大建薪粮銀七百二兩一錢三隊共支銀二千一百六兩三錢於四月初八日起支即以護軍中營餉項抵支前撫臣未及奏咨理合查案附片陳明等語奉硃批該部知道 
[派兵巡查車站鎭江]  
　　常鎭道劉襄孫觀察近奉江督札開寗滬通車在即恐有梟匪乘車往來特移請巡防隊統帶周德標總戎酌撥防勇一棚駐紮車站左近專任盤查（眞） 
 
 

Page 12

 
 
學務 
[籌撥商業學堂開辦經費南京]  
　　寗垣設立南洋高等商業學堂前經江督札派候補道孫詞臣觀察等辦理現因開辦伊始租賃校舍購辦書器需欵甚鉅當奉端午帥准由財政局先於解到木釐長收項下撥銀六千兩以爲開辦經費並札飭各委員務須撙節動支詳細造報不得稍有虚糜（言） 
[學務處奬勸設學新章湖北]  
　　鄂省學務處以各屬學堂未見發逹恐敎育難于普及特擬定設學奬勸新章四條（一）奉頒章程内載雖偏僻小縣必應由官設立高等小學一所以爲模範又每百家以上之村應設初等小學（二）各區大鎭籌欵較易自宜廣爲勸導兩等小學多多益善但敎法必須切實不可徒托空言著有成效即行奏請奬勵（三）捐鉅資興學紳董例應奏請奬勵及恩准建坊賜額有阻撓不力者自應酌罰（四）各府屬局卡及塲所曁分防各同知通判均有官司之責有能籌欵倡辦各記大功三次並俟有成效即請奏奬（吳） 
[法政學堂經費困難鎭江]  
　　鎭郡法政講習所敎習大率皆盡義務故薪資極薄專恃學員津貼月費一元以充雜支惟學員貧寒士子居多即此一元亦復艱於應付現由經理人擬請撥官欵以資挹注（眞） 
實業 
[敎育總會研究路事江西]  
　　贛省敎育總會定期十八日開特别大會研究路事已誌前報茲悉是日商務會農學堂醫學堂各代表均先後蒞會提議各事列下（一）作公函致陳君伯嚴請其擔任路事不理浮言（一）蔡謝二侍御來函令舉劉雲樵觀察爲總理公作答詞（一）認明上海吳端伯借欵一百萬兩確蜚洋欵維時先由駐會熊菴籧君演說開會宗旨次由農學堂敎習龍之溪君演說借欵原因又次由醫學堂敎習文小樵君演說鐵路危險補救辦法末由鐵路委員修莘齋君演說其餘未盡事宜定期二十日再行决議（工） 
[喬左丞商辦路政紀略漢口]  
　　郵部左丞喬茂軒丞堂由京赴漢商議路事略紀前報專電現丞堂己乘火車到漢駐節川路公司辦事所即詣督轅與趙次帥商辦一切聞不日尚須往滬延聘工程師云（音） 
[理藩部注意蒙古汽車北京]  
　　蒙古試行汽車前已奏准茲理藩部對於此事極爲注意擬即咨行察哈爾都統及庫倫辦事大臣切實提倡並勸導蒙古王公出資入股以期持久而利交通（無） 
雜記 
[派員資遺難民鎭江]  
　　鎭郡於二十四日到有淮徐難民二千數百餘人鎭道劉襄孫觀察恐滋事端特移請駐鎭巡防隊統領周錦堂協戎會同丹徒縣王明府派勇彈壓並雇民船用小輪拖帶將各難民運至清江然後由地方官資遣回籍該難民下船時劉觀察每名各給錢三百文以示體恤（射） 
[運動包售籤捐彩票漢口]  
　　湖北籤捐彩票銷路極形暢旺刻聞漢上有山西帮某票號江西帮某錢莊管事及某觀察等合資六十萬元以二十萬元報効公家其餘四十萬元向籤捐總局將彩票全數收買仍照批發九折定價轉售於各分銷商人刻已具禀鄂督尚未奉到批示 
[拿獲盜犯揚州]  
　　阜寗縣日前會營拿獲巨盜張步成張發慶姚鳳山梁正韓劉得寛五犯訊知張爲三垜典舗盜案内首要其餘四犯亦係搶劫泰州港口裕生典舗案内盜夥當即一併解送揚州府轉飭江甘兩縣訊辦（儀） 
[獄犯儲蓄工資湖北]  
　　鄂省模範監獄各犯均令學習手工所得工資槪歸典獄員經理俟將來開釋時照數給發現典獄員廷令啓以此項存欵似宜存放公儲錢局生息俾各犯得霑微利業已具禀鄂臬請示祇遵（止） 
[理想小說新理想國（五續）]  
[例証四]  
　　以上所舉理想國之例証。能實行的也有。不能實行的也有。想閱者諸君年得煩了。作者當急叙我書之正文矣。然尚有一個能實行與不能實行相兼的例証。心思頗新頴。議論頗有味。從蔽塞時代。想到交通時代起居日 
用逐潮進化足令世人動聽。惟其書甚長。係美人惠而斯氏所撰。名社會未來記。（又有）新理想國及人類搆造論（兩書）作者節其有關於社會改良者。分叚說來。當做一個例証。且將正文暫擱 
惠而斯日社曾進化國。惠而斯係美之著名工學家。故於製造圖式都市道路房屋等類理想更爲奇特。茲列舉其說於左 
[（一）都市之進步]  
　　世界都市。將來距離愈遠。規模愈大者。必交通機關愈便。以今日之情形度之。他日之都市。其人口必有逹二千萬至四千萬以上者故以今日步行時代。而欲定一適中之都市。從個人足力之速率計算。則貿易交換。自都落至市場。當以四里爲適度。此惠氏所創步行時代之制也 
譯者按云。惠氏此制。其理想可以實行者。彼榛莽未開之時代。川上無橋梁。如近今台灣街莊之市場。相距恰當四里餘。此等街莊。非如城鎭之有待建設。特天然爲貨物集散之市場。而適與惠氏之制隱相符合者也 
清談 
[滁和州軍士逞威風]  
[新陽縣平民遭慘殺]  
　　姜軍南下。滁和之民大驚恐駭走。曰匪至匪至匪固未嘗至而姜軍之行爲等於梟匪。於是人人皆以姜軍爲匪。而滁和之民乃大受姜軍之害。乃未旣而新陽亦傳土匪搶刦之警矣。傳說紛紛。莫不曰土匪土匪。土匪固未嘗至。而寗軍之槍斃平民十一人傷二十餘人。其毒害較土匪爲尤甚。於是人人皆以寗軍爲匪。而新陽之民乃大受寗軍之害。總之官匪僅異其名。而爲害於市民則一 
懸賞 
[首聨]  
　　五指布算。五六七八七八五十有六數 
附告白 
　　首聨爲雲間女史石沈杳所撰有人能屬天然絶妙之聨語者當贈以十元之彩洋決不食言沈杳庽滿庭芳天升棧啓 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二）]  
　　距伯爵死後之五年。雪蘭之年己十九。克洛夫日至俱樂部中。縱其博戲。計數年之間。所負己在五十萬磅以。上蓋伯爵未死之頃克洛夫畏忌伯爵之嚴厲。不敢力縱其欲。今此可厭之老父。已人於冥漠之鄕。不復能干預克洛夫之行事。而雪蘭又不甚知世事。此克洛夫者。遂長日縱博。以爲遣興之具。一日忽值一巴黎之富紳泰勒。與之共博。乃大負。四五小時之頃。竟負至三十萬磅。克洛夫大餒。乃悉舉已之一身分内應得之財産。償此博負之逋項。自念吾。之家業敗矣。吾所得老父之財産。僅八十餘萬磅歷。年之間。已失五十萬有奇。今又失三十萬。計吾今日尚得以資其流動。而不致束手坐斃者。僅有此雪蘭分内之八十五萬磅耳。而雪蘭年已十九。轉瞬之間。即將與人訂婚。苟雪蘭而一與他人訂婚者。吾所經理雪蘭分内之財産。必將悉數交出。吾將何以爲生。吾且爲倫敦之窶人子矣。克洛夫思至此。心經驟覺有熱血坌湧。不能自主。欲謀一攘奪財産之策。而輾轉乃卒不可得。良久忽自坐中一躍而起。大喜曰。得之矣。得之矣。彼此皆有絶大之利。益彼此皆有絶大之利益 
陸軍大尉佐克。議院大臣之子。而蘇格蘭銀行之股東。也家産絶。鉅而面貌醜陋。女子之見之者。多掩面卻走惟恐避之不速以故佐克年至四十乃無。一女子肯與結婚。佐克大。憤乃竭力治生以擴充其財産之勢力。倫敦全國之人士。無一不知佐克爲著名之富人。當海倫伯爵死後之二年。佐克欲謀娶克洛夫之妹雪蘭。乃立爲克洛夫所屏。至是克洛夫大負之後。計無所出。乃欲舉此弱妹之一身。售之於佐克之手中。以抵此博負之代價 
一日者。佐克方獨坐寫字室之内。忽見侍者福利。持一名刺。匆匆而入。傴僂其背。以告佐克曰。此克洛夫海倫伯爵。欲面見主人。有至秘密之事件。佐克一見此克洛夫之名刺。驟覺數年前之忿氣。遽坌湧於心房之内。不待此侍者言畢。遽謂之曰。福利。汝今日何以納此惡客。速告此獰狗。謂我今日無暇見客。即有至秘密之事件。我亦不願與聞。福利聞佐克之語。乃大詫怪。自念主人平日。從無此等之狀態。今日殆遇眚而狂矣。福利自念之頃。之光灼灼。注視佐克之面殊不少瞬。佐克見福利如是。乃不知其意向之所在。大聲謂之曰。福利。汝今日何故不遵我之命令。福利聞佐克之語。力縱其步。以出此寫字室之門外 
本埠新聞 
[要事]  
[新任滬道起程電音]  
　　上海縣李大令昨接金陵來電云新任滬道蔡伯浩於二十六日午刻由寗乘輪來滬 
[滬道示禁運米出口]  
　　滬道梁觀察昨日出示略謂據華亭等縣 
會詳據米業經董錢葆田張克漢等禀稱松郡自新米入市以來價轉步漲今年之米價較之上年冬間又增按松屬米價隨上海市面爲漲落若滬地各米行仍有打包出口則米價斷難平落爲特禀請出示禁止打包出口以維市面等情合行出示禁止云 
[示禁聚衆抗糧]  
　　浦東鄕民聚衆鳴鑼抗粮已誌昨報茲由上海縣李大令出示曉諭云照得民間執業田畝應完錢糧係屬國課攸關理宜踴躍輸將及早清完豈容稍事延緩現查上年應完漕糧各户尚多蒂欠而漕折各欵迭奉上憲嚴札飭催立待掃數清解萬難稍延是以將各户欠完漕糧分捆按卯催繳以資解兌在馴良之民深知錢糧關係重要尚能依限完繳乃現有北二十四保十七圖鄕民錢掌坤張全桂張順發等忽於捆保催收錢糧之際輙敢煽聳婦女鳴鑼聚衆希圖抵抗實屬罔知利害弁髦法紀不知錢糧係國家維正之供地保奉公催繳豈容聚衆抵抗致干咎戾本應立予提案嚴懲姑念鄕愚無知下忍不敎而誅合行出示曉諭仰該處鄕民人等知悉須知錢粮絲毫爲重不容延欠際此餉需緊迫解兌孔亟爾等食毛踐土具有天良務宜從速清完不得聽唆抵抗致干嚴究自示之後倘敢再蹈故轍延不完納定惟滋事之錢掌坤張金桂張順發等是問分别提案究懲抗粮之罪擬辦最重斷難稍從寛貸其各凛遵 
[華兵經過租界之周折]  
　　前駐高寳之寗軍步隊由江督調往松江查勦梟匪曾於本月十三日由鎭乘坐火車來滬因須在租界經過故由滬道照會租界領袖諭飭工部局照料放行在案茲悉領袖領事飭據工部局查復謂該軍日前到滬祇在租界邊境經過且此次道憲來函知照與該兵來滬之日僅隔一日爲時甚爲侷促嗣後如有華兵經過租界請先期知照俾可早日預備飭捕照料等語昨領袖領事已據情函復滬道查照矣 
[匪徒搶劫租界店鋪]  
　　法租界新開河濱三十八號門牌同泰顔料店前晚八點餘鐘突來匪徒數人店夥見其持有利刃不敢聲張任其上樓搶刧一空事後檢點共失去大洋四百三十元小洋六百角銅元十餘千衣服六件即報捕房由麥總巡率領通班包探至寳昌路等處兜拿 
 
 

Page 19

 
 
申報第三張第三版未獲待回捕房時天己破曉矣 
[幫匪混入巡警學堂續誌]  
　　巡警學生史榮盛私藏鎗彈及入幫摺子等物已誌昨報茲由巡警總局孫裁判研訊史供鎗彈前在某營當差留下帮摺係友人所寄學生並不爲匪求宥判仍還押候查明再訊 
[抽收醬捐之爲難]  
　　兩江督鹽院端午帥前飭滬道調查上海南北各市槽坊醬園共有醬缸若干隻擬抽醬捐以充各項公費曾由滬道移請商會轉商該業集議查復去後茲由醬園同業議復謂邇因滬上市面維艱荳麥各貨來價甚昻以致歷年虧本請爲免予抽提醬捐等語商會總董周紳等以事關捐務能否邀免未便擅專業已移復滬道禀陳督鹽院請示遵辦 
[官塲果無烟癖乎]  
　　滬道别前奉督撫各憲飭查道屬各廳縣印官及道委有差各員並滬防駐紮各營員弁有無吸食洋烟情事曾誌前報茲悉道屬蘇松太二府一州所屬各廳縣及營局各委先後禀復均稱並無嗜好具結備查現梁觀察已彚總禀復督撫查核矣 
[製造局總辦回滬]  
　　江南製造局總辦張觀察赴寗公幹茲已事畢於昨日乘江新輪船返滬 
[救火聨合會開會紀事]  
　　救火聨合會前晚開本年第三次常會到者二百餘人當由會長范麟書君將細章逐段細講經各會友略爲改纂即行定議惟規則中與警政有關係者數條須俟商由城内各警局及城外總工程局并各區分辦處議妥後再行刊入旋公舉朱君福田爲評議員以繼己故會員劉愼这之任遂散會 
[美國團練會操]  
　　美國團練公會昨假泥城外賽馬塲會操午後二時總司令官督率馬步各隊操演各種陣法直至傍晚始各整隊而回 
[嚴禁漁船偷運私鹽]  
　　外海沿灘捕漁各船每届漁汛上市之際往往偷運私鹽出口販賣茲兩淮運司趙都轉禀由蘇撫札行緝私等營並飭滬鎭兩關一體嚴行查禁 
[電車賣票改章]  
　　聘白爾電車公司議定自西歷四月一號起應車票均歸各煙紙店包售車上槪不收錢以防舞獘 
瑣事 
[城内]  
[訊究盜棺]  
　　公共公廨函送刨棺賊楊毛毛錢小炳到縣收押今奉李大令傳到事主吳寳寳等於前晚訊究吳供故妻周氏棺木浮厝高郎廟地方十七夜被賊鑿一小孔未失衣物尸亦未露地保民掌周供詞相同楊供是夜酒醉與錢小炳將棺鑿洞圖竊即被鄕人聞聲拿獲錢供被楊誣攀大令斥其刁狡責一千板楊責六百板俱還押一面令吳王同具求免詣勘切結並飭王查明有無别棺被該犯等撬竊禀復核辦 
[不認夥搶]  
　　夥搶靜安寺西張濤濤家之沈根堂由縣復審仍不認搶判還押核辦 
[瞎子被誣]  
　　顧升泉在青浦縣控被朱連生於正月十三日搶去黄豆衣物經該縣移提先由本縣李大令提訊朱供去年患目疾至今正兩目俱瞎十三日祖母病故小的正辦棺殮豈能到青浦境内搬搶實被揑誣地保朱福卿供亦無異判朱交地保帶回候移復青浦縣核辦 
[竊犯招供]  
　　道憲札發到縣之竊犯王阿順錢蘇寳由李大令提訊王供昨夜錢蘇寳紏小的至英租界盆湯弄不知姓名家夥竊衣服七件由蘇當洋九元五角今晨復將金環付當被獲解案錢亦供認不諱判各責五百板還押候辦 
[道批兩則]  
　　崇明縣商號陸義大等禀批此案迭准稅務司曁紗捐公所來函辯論究竟熟是熟非仰上海縣飭傳查獲該貨之司巡提同王文祥秉公澈究禀復核奪母遲原卷併發仍激滸浦扦手朱父新禀批該扦手即朱德天虧欠錢糧經瑞潘憲飭縣封産提追旋據繳到票洋四千六百元並有潘董担保餘欠故予從寛辦理乃不知感激今又化名混瀆殊屬刁玩不准特斥 
[官事]  
　　撫標續備滬軍營管帶吳保恕帮帶魏吉元試用通判梁廣松候選從九趙第臣昨均到道禀見 
南市 
[妖言惑衆]  
　　製造局砲廠工匠戴樹林之子夭亡多日近忽有住居江邊碼頭之趙老三姘婦素爲師巫自謂能致死者復活議價洋四十元妄施妖術俄令戴發棺視之則屍已腐爛一時觀者盈途事爲保甲局員李二尹訪悉即派勇將戴拘案詰知前情立提趙及巫婦升訊婦尤裝腔做勢謬稱神至二尹大怒飭令送縣嚴辦 
[賊船逃逸]  
　　張榮福之妻朱氏在永碼頭搭航回南洪母家被流氓多人搶去小箱一只内有田單金飾報由公共捕房派水探拘獲陸連香解廨訊究供出陸阿妹船上四人昨派中西探偕同廨差持函至總工程局恊探往提船已開去無從提獲 
[巡士吃醋]  
　　棕印店主朱森林前晚與妻反目鄰婦王李氏往勸適爲姘夫一百號巡士查見疑與朱有私忿然闖入將各人拘至工程局請究陳參軍以巡士不應多事當堂申斥並請警務長記過示儆 
[捕房弔贓]  
　　法捕房派探帶小竊顧阿巧至總工程局協探至協興里義泰隆昌小貨行吊茴香胡椒即交探帶回又帶小竊王阿三至王家嘴夫協吊華文甫成衣店内洋布亦交探歸案 
[曲在原告]  
　　鹽城人陳寳仁控親家仲朱氏匿媳不放並將伊子必如毆傷經工程局孫明府傳訊氏供陳在法租界蘭芳里開花烟館逼女賣娼不從是以領回判陳覔保領媳不准逼娼虐待 
[同業訛詐]  
　　燈器店主林元泰至總工程局控告同業洪根三前年紏人用糞穢污林逃回江北今又來滬圖詐經陳叅軍訊判戒責五十下具結斥釋 
閘北 
[環求交保]  
　　王如生在巡警總局控告梁德秀誘匿伊妻一案昨有陳鳳彩等投局環求將梁保出趕尋王妻到案局員准之 
[形跡可疑]  
　　巡邏隊巡士昨在火車站查獲形跡可疑之某甲並衣包一個當即解至總局押候訊究 
新租界 
[賣票舞弊　]  
　　聘白爾公司第六十七號電車昨日開往楊樹浦有某甲出資五十文詎賣票人祇給三十文車票當被查票洋人查出即將賣票人扭至公司當場辭歇 
英租界 
[移詢商會]  
　　德商瑞記洋行控日新公司不還機器銀五千餘兩解由公堂傳訊原告延高易律師投稱日新公司欠李其順堂租銀一千三百五十兩被李私將機器拍賣除算還租金外所餘無幾請爲追究李延担文律師譯稱李拍賣機器曾登各日報並向商務總會立案惟瑞記與日新並未通知請鑒日新亦延禮明律師投稱此案應向李控追中西官判原被各退候移請商會查明再行訊斷 
[查獲窩贓]  
　　葉明齋吳連安控馬夫陳阿桂方阿昌夏德興夏德金等串竊金飾一案業由包探李星福至蘇州提到窩贓婦人陳阿寳於昨日一併解廨請訊判分别押候補提同黨到案再訊 
[作頭交保]  
　　張東生等五家控木作頭徐東福黄生記不還貨銀一案前晚由公堂提訊判黄徐各交妥保候飭知魯班殿董事秉公調處 
[匪徒還押]  
　　前刦新租界某醬園之盜犯花如錦高三並拐匪李大鈎子昨又解廳讞員寳大令商之西官判仍還押候禮拜六再訊 
 
 

Page 20

 
 
[串呑巨欵]  
　　裕通紗廠主朱穉臣控通州同茂花行經理人薛山樵串呑巨欵一案昨由包探將薛解廨判押候禮拜二美領堂期解訊 
[私收賬洋]  
　　同和漆店主姚見明控方士棠私收賬洋前晚由公堂提訊判方交三百九十元人銀並保限一月理清如違押追 
[匿單不交]  
　　高臣裕控吳阿和匿單不交前晚由公堂提訊判吳交保具安分結開釋 
[積竊就獲]  
　　積竊王少山范四才匿居山西路一百八十三號房屋内經法捕房查悉昨飭二號十二號兩包探至總巡捕房禀明捕頭飭探張寳榮協同法探前往將二竊拿獲並起獲多贓一併解入捕房押候解訊 
[責成地保]  
　　陸掌福控孫德棠造屋佔地一案前晚由公堂提訊兩造供詞各執判着地保吳阿濤妥爲勸理 
[不理欠欵]  
　　和商臘召頭控劉鏡泉不理欠銀昨由差探傳至公廨諭飭交保候訂期會訊 
[不認竊馬]  
　　李阿三等控施阿虎竊馬一匹昨由公堂提訊施供馬係某甲竊取實非小的所爲求宥判押候提到同黨再究 
[何爲鎖禁]  
　　新閘成都路唐沈氏家有江北婦人顔丫頭及顔福春被人鎖禁爲捕房查悉飭探將顔等及唐沈氏一併拘入捕房昨晨解廨訊究顔丫頭供被夏阿四將叔父福春與小婦人縛住鎖禁顔　春供詞相同訊之唐陳氏供住在前樓實不知悉求宥判押候查明於下禮拜六再訊 
[一羣拐匪]  
　　拐匪夏阿榮朱桂發奚福生陸阿榮沈柏舟邱胡氏袁施氏朱陳氏費徐氏周楊氏章朱氏等串拐江北小妹意圖價賣一案昨又解廨訊明屬實判費徐氏押女所三年朱桂發朱陳氏各押二年周楊氏章朱氏各押一年夏阿榮陸阿榮袁施氏各押半年奚福生沈柏舟各押三月邱胡氏發棲流所留養 
[迹近盜刦]  
　　蕭蔡氏偕証人焦胡氏控陳生記紏衆搶奪金飾一案昨由公堂提訊陳延穆安素律師到堂求保蔡氏供去冬因事出外家中祗有傭婦守門詎被陳紏同五六人搶去金飾求追寳讞員商之德師副領事判陳存洋一千元交保候禮拜六再訊 
[體面賊]  
　　楊阿裕身穿華服混入廣西路俞陳氏雉妓院圖竊由探劉森堂查獲解廨請究中西官以楊不認行竊判押候查明再訊 
[風流事]  
　　住居楊樹浦之楊阿增與陳杏桂之妻倪氏妍識前晚爲陳捉獲將男女頭髮剪下一併扭至捕房昨日解廨判楊具以後不准再與氏往來切結交保開釋氏交陳領回管束 
[公堂瑣案]  
　　過犯吳阿惠復入租界押捕房三月期滿仍逐出租界江耀子竊祥茂棧絨毯押候禮拜二再訊流氓吳桂生曾經逐出租界前日復來由探查獲並搜出利刀一把昨晨解廨判押西牢一年期滿逐出美租界 
[女子何往]  
　　毛徐氏投報捕房言有十九歲之女子茂貞走失無蹤求代查緝捕頭准之 
[日人行兇]  
　　昨有釘碗匠李桂寳在乍浦路被四百零九號屋内之日本男婦二人兇毆旋由印捕一併帶入捕房解送日本領事署訊究 
[阻礙電車]  
　　前晚七點鐘某號電車行至茂海路不能上前當由車中西人查見鐵軌中有二寸長鐵條四根當即報知捕房立飭中西包探查緝 
[緝獲竊賊]  
　　江耀子串竊西人物件逃逸昨由包探緝獲押候送懲 
[人贓並獲]  
　　陳阿生竊乍浦路某西人銀器磁盆等物由捕截獲人贓押候解究 
[失火即熄]  
　　前晚海寗路龔瑞記西式成衣店失火幸即救息捕房即飭包探往查有無保險覆候核辦 
法租界 
[第八次會訊洋棧縱火案]  
　　鈞昌洋棧縱火一案昨又由捕房將在押之汪秀甫朱世恩李宏賓並保出之棧主鄭子雲陳子恩陳裕記等一併解廨旋由陳子雲所延之龍仁律師投稱上期周耀庭牽涉陳建山一事今陳親自投案請堂上質究陳建山供去年李宏賓管押後周並不與李母到過商人處惟周獨自來過聲言李宏賓有信致鄭子云落在我手爾肯給洋二百元當將信交出燒毁不然一經呈案必有未便等語商人却之不允約兩禮拜後渠又來稱與商人因是同鄕故祗要酧洋一百元將原信交出若再不允定將信送交保險行莫怪無情商人仍置之不理伊即拂袖而去此後絶跡不來聶司馬又向將貨上棧之陳裕記田兆記陳子恩逐一詰訊先問裕記曰爾上棧之呢爲何變成紙頭答曰此貨是田兆記之物由商人處司帳陳子恩押下計銀四千兩又有東洋雜貨等物抵下計銀五千兩均由朱世恩介紹方敢押下訊之陳子恩供呢貨確由小的經手押下餘貨均是朱世恩經手抵與陳裕記是實又訊田兆記據供此貨上棧時由車夫陸阿二運送中途舞弊將紙掉換小的曾至陸之原籍尋見同至鎭江旋爲其同黨刦去以致不能交案求鹽司馬又問鄭子云曰爾有珠花十箱爲何亦書陳裕記之名答稱是被司帳李宏賓悞書李稱此貨由出店送來稱是陳裕記之貨故書陳裕記之名並無别故開逹律師稱本律師爲各保險行代表今因另有公務辭退責任自後待各行另請可也中西官遂退堂候禮拜四再訊 
國外新聞 
[祖日者之結局]  
　　二十五日紐約電云韓廷顧問官斯丹文司在舊金山被韓人所擊已志前電茲悉該員卒以傷勢過劇業經逝世日皇曾有電慰問斯氏迨電遞到而斯氏已逝紐約日領事當斯氏逝時亦在其傍所有謀刺之韓人二名將遞以相當之罪日本下議院發電至斯氏家屬慰唁 
[俄皇賞賜日使勳章]  
　　二十五日倫敦電云俄皇近以白鷹勳章賞賜聖彼得堡日使本野男爵 
[英船索賠之駁斥]  
　　二十五日倫敦電云前有英輪克爾逹及瑪利者爲俄巡洋艦屈來克所撞沈該二船主人要求賠克爾逹八萬磅賠瑪利十五萬磅茲聞此事已爲俄國立鮑地方審檢署所批斥不准 
[日本國會閉止]  
　　二十五日東京電云日本國會本届議事期業已閉止 
[美艦隊之評論]  
　　一十五日紐約電云美國艦隊總司令官依文斯於報告海軍大臣美脫克夫之文中詳述各經驗家對於美艦隊之評論伊文氏對於此等評論絶無反對也 
[韓人入華之衆]  
　　二十五東京電云琿春（譯音）地方有韓人八百名均已改籍爲華人聞此外隨從入籍者尚有多人以上譯字林報 
[雪梨工人罷工]  
　　二十五日柏林電云澳洲雪梨埠碼頭工人欲行同盟罷工之舉 
[荷蘭議增民兵]  
　　二十五日栢林電云荷蘭議院已公議增加國民軍 
[意德政見相同]  
　　二十五日栢林電云意國報章謂德相蒲魯親王與意外相鐵托尼對於巴爾幹問題之意見甚相和合 
[德奥大臣之相會]  
　　二十五日柏林電云德相蒲魯親王將於下星期往晤奥外務大臣於愛倫塔爾 
[德相論選舉問題]  
　　廿五日柏林電云德相蒲魯親王在議院演說選舉權利事并允於此時内改革普魯士之選舉法律以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
 
 
　　 
 
 

Page 24

 
 
 
　　 
 
 

Page 25

 
 
   
 
 

Page 26

 
 
小說 
[短篇小說譎術（來稿）]  
　　某省有佐雜李姓者以常著名。庽於某城之某巷。一日有人叩門請見李見之衣冠華煥僕從甚都。訪問李友陳某先是李與陳有舊。向在晉省游幕者。其時實未回籍。乃告以故。并叩其來訪之意。其人躊躇日。陳君不來。事不諧矣。我方姓。江南某科之榜。與陳君至好。刻爲某撫所聘來此。遂告别而出。門有肩輿。方登輿御者即揚鞭而去。李念方爲某院幕僚。心儀之。思與之交恐不諧也。 
一日偕親友遨遊曉鏡湖於聖因寺前。遇方同兩客皆翩翩少年。僕從三四輩。隨有輿馬。遥見李來方出隊趨迎。大笑握手道故指一衣秋香縐袍帶盤金便帽者曰。此某帥之大公子也。又指一卵色紡衫者曰。此某孝廉。我同年同事也。又謂二人曰。此君長者係我至友。遂遵李與二人相見問姓氏通寒暄。互相揖讓。方大笑曰。難得英俊多人。不期而會我合作東道主。暢叙一日。邀入五棚居登樓列坐酒家以木版來。指點酒肴之精妙者次第供應。方與孝廉縱談古今。議論文墨。公子殷勤勸金浮大白。酒正酣一蒼頭飛馬而來曰。大人有命。請公子歸。李暗起給貲。酒家曰。上座之客入門時已先付訖。李跼促不安。方等皆下樓。謂李日。三生有幸。始得訂交如蒙相思。只須告把門者張老。我自來耳作别登輿乘馬而馳。未完 
公牘 
[民政部催造減種土藥表册咨文]  
　　民治司案呈前准外務部咨稱本部准汪大臣函復稱禁煙一事印度欲以一千九百八年爲施禁之始倘於土藥減種確能實行一切自易就範等語咨請通飭各省遵辦等因前來本部業經鈔錄原文咨行貴督撫將軍轉飭各屬將境内向種土藥地畝曁出産數目先行造册報部備核在案惟閱時彌久未據咨報到部查實行減種自以清查向種土藥地畝爲 
 
 
 

Page 27

 
 
入手辦法其次酌定成數限制裁種並一面出示曉諭使衆周知應於本年土藥尚未成熟以前飭該管地方官親自查勘註册申報以期實行今外務部來文印度洋藥減成進口旣以本年爲始倘我國於減種土藥一層不能按照政務處禁烟章程與洋藥同時切實舉辦將來有礙邦交誰能執此重咎爲此再行嚴催自此次文到之日希即嚴飭所屬限六個月以内將境内向種土藥地畝若干實産土藥若干先行造册報部存案並將各該地方承種土户發給憑照註明畝數以後逐年遞減於年終另立比較表報部一次庶減種可期實行自不至貽人口實除由本部頒發表式飭屬照塡外相應咨行貴督撫將軍查照前文所指各節轉飭各屬迅速遵辦可也 
[郵傳部札電報局整頓線路延誤洩漏章]  
[程文]  
　　照得電政爲交通機關於軍國大政實有關係非僅有營業性質己也查中國電報自開辦以來迄今幾遍二十二行省局所二百數十處綫路數萬餘里果能經理得宜何患不日增發逹無如近來在局各員司領生因循弊混營私誤公遂致阴線延誤漏洩諸弊層見疊出言之殊堪痛恨本部接收管轄以來凡應行整頓改良諸事迭經通飭籌辦不啻三令五申而時逾一載成效未見亟宜嚴行整頓以袪錮習而挽頽風查線路之通塞係夫傳電之遲速一局阻滯各局即因而牽動一電稽遲衆電即隨之積擱所關甚爲緊要近來各局阻綫絞綫時有所聞推原其故總由局員擅離職守巡丁則大半缺額工頭則濫竽充數所致甚或故壞綫路希圖修理肆其侵蝕設心尤不可問若不大加整頓則電政前途不堪設想此綫路之宜整頓者一也又查近來各局電報稽延時日錯誤號碼之事不勝枚舉上年軍機大臣林接福州要電遲至七日始到本年陸軍部接廣西官電錯碼至二十餘字之多官商發遞電報原求便利起見一有延誤往返稽查轉不如函件來往之穩便阻滯發逹莫此爲甚嗣後各局發電務須按等第依次排發不得稍有積擱至號碼尤應詳校毋再疏忽此延誤之宜整頓者一也又查各處由電傳遞之件無論官商均屬關係緊要若遇軍務交涉則一切應付機宜尤須格外愼密乃近來各處要件時有登載報紙之事甚至上日之電次日即已登報原電全文一字不錯此中必有報生串通奸徒得賄傳抄情弊更有賄購密本私通各埠漏洩機要尤屬有關國政實屬令人髮指亟應嚴密查究隨時禀部嚴辦重治其罪此洩漏之宜整頓者一也以上三者均屬有碍交通而其故全由局員領生辦理不善營私舞弊之所致現當整頓伊始豈容此等人員混跡其間爲此明定阻報延誤洩漏各章程通飭遵守嗣後再有以上情弊一經查實定行嚴辦本部言出法隨決不姑貸各該局員領生爲報生表率尤當以身作則認眞經理母得優游事外行同聾瞶致負本部諄諄誥誡之至意除嚴飭上海電政局能行各局店員司一體認眞遵守外京局爲京中各衙門電報握要機關合行嚴札札到該道務當格外認眞振刷精神力袪積弊母爲報生等所蒙蔽唯查該道遇事大意事不躬親平日早有所聞若經本部查出有前開三項情事惟該道是問立即從嚴參辦勿謂言之不預也 
來稿 
[署湖州府楊志濂政迹述略]  
　　責任投函人自擔署湖州府知府楊志濂正任定海同知也昔年久充撫幕於官塲對上對下之秘訣操之頗工自丙午冬十二月來守吾郡於地方公事因循敷衍未肯實力舉行爲全郡人士所嘖嘖稱道者惟有三事蓋彰彰在人耳目者今述之以告吾浙之大吏與吾郡内外各團體取公評焉 
一袒蔽胥吏光緒三十三年湖郡遭大水程安長德四縣令皆有匿荒浮收之事旣被紳民控告經張筱帆中丞委員密查四縣浮收之數逹十八萬金四縣令均被參着楊守看管監追楊守一秉至公絲毫不循情面惟此案縣令所得不及漕總户書等之實在而漕總户書亦同被紳民控告楊守獨嚴於官而寛於吏該漕總户書等至今仍逍遥法外說者謂皆楊守一人之力蓋楊守之嚴於官非楊守之執法無私因案已出奏不能代爲彌縫故不得不以嚴辦承上憲之意旨寛於吏者非楊守之法外施仁因胥吏之運動較工有府書高祥仙者爲之說項罪旣歸於官胥吏本可末减故不妨以寛辦受運動之資雖遇雷厲風行之張中丞而漕總户書之弊竇仍不能革除永爲民害 
一縱容劣董去年冬梟患猖獗郡中兵力單弱地方紳民議辦商團楊守絶不與郡中正紳商議無端邀一異鄕人染業董事王松樵爲團董名爲招集染工較易舉事實則募集地痞無賴若干人稱爲團兵該團兵竟敢藉勢横行調戲婦女等事時有所聞絲毫不加約束是梟匪未至而地方先受團匪之害矣王松樵自爲團董出入官署時而乘奥時而策馬前有親兵後有護勇呵殿出入何其聲之似我官也且竟在春所設之王德泰染坊中私設公案訊斷詞訟刑伏鹵簿一如法堂豈即所謂地方自治乎王松樵旣得赫赫於鄰里欲報楊守提携之德勒派其同業月出經費若干爲楊守製德政牌萬民傘焉 
一敗壞學務郡中各學校開校散校及行畢業禮或至或不至淡漠殊甚獨有所謂簡字師範學堂者爲楊守稍有瓜葛之張培號髦士者所設一年之中畢業無算畢業時楊守親到給憑攝影以爲紀念現市中售賣相片有短髮覆額之少年一羣衣冠而中坐者楊太守最奇者該堂畢業生均刻送卷子分派報單一時闐街塞巷鳴鑼聒耳者報簡字畢業也爲之送報單者即昔時之門斗第科舉時之門斗各分地叚視考生所居之地以爲分今簡字畢業則不以地分以洋十元與張髦士即得送一學生之報單至畢業文憑亦由張價給自十元以至五十元不等學生所以樂爲者恃楊守之提倡得爲各邑敎習且送卷後又有禮分可收回也張自簡字師範畢業後無事可爲忽又異想天開遍至各鄕村鎭寺廟游說設立僧敎育會仗楊守之名硬派各廟經費在菁山清凉寺勒取三百元經該處紳董公禀到府楊守因礙於張之情面冰閣不理此案尚懸而未結也一斑民庶且以此槪視學界全體而學務愈不可爲矣 
以上所述皆確鑿有證楊守與袒楊守者有能爲之辯護者乎竊願聞之湖人公佈 
 
 

Page 28

 
 
   
 
 

Page 29

 
 
   
 
 

Page 30

 
 
   
 
