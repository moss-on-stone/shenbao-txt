# 1902 - 20 - 4910332

 

Page 1

 
 
[九通股票截止日期并提前出書告白] [  上海圖書集成局啓]  
　　本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昻貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[開勸工塲議]  
　　萃土産人工化學機器所成諸物木者石者銅者鐵者絲所製者棉所織者以及獸之皮鳥之羽齒牙骨角之器玳瑁珊瑚之珍十色五光陸離璀璨陳列井井待人而沽名之曰勸工塲日本各城邑皆有之蓋卽泰西博覽會而量爲變通意在振興工藝也我中國獨付之闕如夫中國所付之闕如者非只勸工塲一端獨怪滬上凡事皆得風氣之先租界又爲外人所薈萃而亦從未議及此舉豈以其微末而忽之歟抑此舉尙有未盡善美之處歟或日前者英界石路之夜巿凡爲小負販者各踞地售零星百貨或新或舊不一其倫自一二十文以迄洋銀數圓價亦不一其格每至黃昏時節游人蟻聚燈火星繁車聲人聲喧闐震耳豈非勸工塲之濫觴則應之曰非也日本之所謂勸工塲者例由官中度地開設商人以貨求售須由董理者平其價值書小籖粘其上旣售去則酌收貨稅若干以故地方有司非惟不禁之且從而招徠之保護之若石路之夜巿則任小負販者自爲布置旣未納稅亦無董理之人以致貨物旣眞僞相攙價值又低昻信口鄉愚無識每被其欺且更宵人混雜其間翦綹掉包無從追緝以故工部局董深爲疾惡今夏竟禁不許於此設攤向之小本營生者一旦失所依樓衣食幾難自給雖謂局董之過於嚴厲然果能如勸工塲之有所約束亦何致因防弊而反絶其利源哉我乃謂勸工塲之不可不設焉塲何在則以菜巿爲適相宜滬上英美法諸國租界中咸有菜巿晨則列魚肉蔬果供人購求一至日中巿散人歸頓形寥落鄙意宜令向之設夜巿於石路者自午後一二黠鐘起一律改設其中而由工部局董責令巡捕頭董理之舉凡木者石者銅者鐵者絲所製者棉所織者以及獸之皮鳥之羽齒牙骨角之器玳瑁珊瑚之珍類别門分不相紊亂良楛則爲之選剔價值則爲之評量適巿無欺言不二價豈非於滬上别開生面而行之旣久工藝何患其不振興哉蓋勸工塲之設其利厥有數端物以聚而好歹分好者旣售速利豐歹者必存相形見絀之心而力求美善凡百工藝自不難互相則傚日進於良其利一華人惡習往往虚飾巿價每購一物必反覆辨論而後諧若勸工塲則物雖萬殊價歸一律人自不樂購諸巿上而凡物皆取諸其中矣其利二商賈日中爲巿租屋置器在在需錢每有鋪尙未開而所費已及貲本之半者若勸工塲則旣不須裝飾亦無所開銷但雇徒夥一二人卽不難就其間設肆貿易其利三人烟稠密之處不特匪人麕聚且更火燭堪虞被竊或尙所失無多被火則必致貲財蕩盡若勸工塲則旣榷商貨之稅必派探捕用心照料偷兒固無從插足卽回祿氏亦不憂肆其淫威其利四有此四利買者賣者自然皆願出其塗向特患上海尺土寸金無地可以建設今菜巿地位旣極闊大所用者惟此午前數小時苟乘午後及晚間閒曠之時設爲勸工塲招人入此設肆則不特稅項可充公費且使昔之在石路設夜巿者至此皆一廛可受依然安分營生豈非一舉而數善備乎至於勸工塲一切細章錄目日東亦甚易易或按照滬上民風土俗酌量改易以順輿情彼董理其事者當優爲之鄙人不文無俟效尸祝之越爼也 
[本館接奉電音]  
　　昨晚十點鐘時京師飛電傳來上諭三道敬謹譯登○十二月初九日奉上諭三品銜直試用道陸樹藩著賞加二品銜並交軍機處存記欽此同日奉上諭昨日召見之候選道劉盛芸署交軍機處存記浙江試用知府喻兆蕃以知府仍留原省補用欽此同日奉上諭京師入冬以來屢得瑞雪惟現在節近立春農田待澤猶殷朕實深寅感允宜虔申祈禱以冀渥沛祥霙本月十四日朕親詣大高殿拈香時憲宮著派醇親王載昭廟著派鎭國公載洵宣仁廟著派貝勒載潤和廟著派鎭國公載同於是日親詣拈香欽此 
[側席求賢]  
　　昨日午後二下鐘及夜十下鐘時友人自京師兩次傳來專電云十二月初八日皇上召見軍機及蒙古王公陳慶滋劉盛芸喻兆蕃鄭忠賀初九日召見軍機及慶王那桐敖名攀桂垂詢一切軍國重情亦足見深宮側席求賢之至意也 
[恭行大典]  
　　昨日午後二下鐘時友人自京師專電告知本館云皇上定於本月初九日午初至中正殿行送禮蓋亦本朝大典也 
[迎鑾誌盛]  
　　昨報所登兩宮大駕回京事係得之天津西字報章兹者本館派赴京師訪事人復於天威瞻仰之餘珥筆恭紀曰十一月二十八日午刻皇上恭奉皇太后慈駕行抵馬家堡上用御車四圍錦繡精彩奪目車之前轅插黃縀龍旗十餘面後樹大纛二臨風飄颭遠望之如鸞鳳翱翔隨換八人轎入黃幄慶邸率諸臣工跪迎此外王公百官以及弁勇兵隊均依次排死如儀自馬家堡迤北至大清門蹕路左右由姜軍門所部兵丁執械排跪各國公使則於午前出城或乘緑呢大轎或乘紅拖泥大車俟聖駕到時按照泰西禮節脫帽鞠躬至未初聖駕入永定門未正抵正陽門慶邸乘轎在前導引其次爲馬姜兩軍門兵隊或步行或乘馬茶火焕彩鼓樂鏘鳴隊後龍旗一對黃傘一頂再次爲鑾儀衛侍衛處諸員䇿騎隨行繼以隨扈之王大臣等皆身穿黃馬褂聯轡而進馬姜兩軍門曁直總督袁宮保與焉皇上乘黃圍行轎轎前鑾儀衛夫役擎萬民傘數排皆此次 
巡幸時地方官紳士庶所恭獻者駕後復列馬姜兩軍門所部兵隊相距數十武卽皇太后慈輿輿前亦列萬民傘數排厥後兵士扈從如雲兵隊之後又一黃轎爲皇后所乘從而殿者車馬喧闐冠裳炫耀及皇上至正陽門甕洞關帝廟卽降輿入内拈香然後由大清門端門天安門午門徑入大内未幾皇太后亦詣 
 
 

Page 2

 
 
關帝廟行禮禮成率皇后進大清門至午門外由東轉出闕左門繞禁城東北隅折而西向進神武門皇上由大内穿過在神武門下跪接皇太后還宮此外一切宮車皆不得入大清門由内城外迤邐向東北折入東安門轉向西北進神武門當兩宮抵正陽門時城垣之東各國洋人登高俯眺遥見天顔有喜皆脫帽鵠立以表敬忱 
[回民効忠]  
　　聞之京師友人云德勝門外貫巿回民李某素以保標爲業善舞鐧槊武力絶人人咸以貫巿李名之去歲兩宮西巡時曾敬獻麫食並報効紋銀三百兩駝轎三頂騾車十數輛騾二十餘頭親率標師沿途護駕至山西太原府蒙皇太后皇上賜以萬金並賞給五品頂戴今聞兩宮回鑾有日預備黃雲縀駝轎五頂騾四十頭上插黃龍旗在永定門外馬家堡跪迎聖駕隨將御用諸物馱運東華門外然後交内侍擡入内廷 
[安不忘危]  
　　天津直報云兩宮回京時黃轎後另有駝轎三頂聞去歲西巡時由貫市乘此赴西安故此次重復帶回以示安不忘危之意也 
[蒙王過津]  
　　天津直報云蒙古阿珍親王於十一月三十日由山海關乘火車至天津以河東祥順客棧爲行邸至本月初一日午前九點鐘後卽乘頭等火車入京 
[薇旌蒞省]  
　　姑蘇訪事人云本月初六日新任江寗藩司吳仲懌方伯由滬莅省泊舟胥門外大馬頭省中文武官員咸詣舟次禀見方伯登岸後先詣撫轅謁見恩藝棠大中丞中丞延入花廳茗談良久洎辭出復詣藩臬兩轅拜會併飭丁持名片分赴文武各衙門謝步聞小作勾留卽當前赴江寗履任矣 
[延訪通儒]  
　　金陵訪事人云派辦新政處近奉兩江督憲劉峴莊宮太保手諭將省垣各書院分别改設學堂並委潘芸蓀觀察綜理一切事宜發出公欸十萬金爲起造屋宇之用觀察奉委後卽酌定地方鳩工庀料惟洋文教習非取材異地不爲功夙聞滬上一隅爲各國人才薈萃之處爰禀請赴滬延訪務得一二通達時務之西儒上月下旬某日已由省啓行矣 
[攷求船塢]  
　　金陵訪事人云江南水師學堂設立有年造就人材頗著成效邇者總辦方啓南觀察以水師之要莫過於船而船政所關莫重於塢堂中各學生雖於操防駕駛測量諸法頗多心得獨船塢尙未講求因於日前禀明兩江總督兼南洋通商大臣劉峴莊宮太保親率已畢業之頭班學生若干名前赴上海吳淞等處考核船塢工程及築塢諸法迨事畢卽於月朔回省銷差 
[銅圓利用]  
　　金陵訪事人云江南銀圓局總辦劉少峯觀察邇奉兩江總督劉峴莊宮太保札文飭仿咸豐朝當十錢舊制參外洋銅元成規用紅銅鼓鑄當十當百各錢一面鏨蟠龍紋一面鏨光緒通寳字樣務使花紋精細輪廓分明先成兩批解往蘇垣行使此後續有所鑄卽將散布於白下巿廛矣 
[勸民藝苎]  
　　欽加同知銜特授江西德化縣正堂加十級紀錄十次呂爲剴切示諭勸辦事本年十一月十七日奉臬憲柯札開照得江省所綪苎布工緻甲於天下爲土産大宗所種苎麻無幾大半由鄂運至婦女勤績者日僅得數十錢益以轉運稅釐之費故其利更薄惟有講求藝麻之法以收利權本司刊有滁州黃厚裕所著種麻法一書其法最詳仿而勸導之亦或爲民興利之一端合行札發爲此札仰該縣遵照一體廣爲傳布督飭紳民認眞勸諭播種以興地利毋稍怠延切切此札等因到縣奉此合行示諭爲此示仰闔邑軍民人等知悉爾等須知種麻樹棉皆可興利績苎織布胥可裕家鄉間曠地荒土甚多均可隨時墾種自示之後該業農人等務須廣栽苎麻勤課女紅庶幾農家饒裕地利倍興是則本縣所厚望焉各宜凛遵特示 
[庖代要差]  
　　金陵訪事人云此間爲南洋通商大臣駐節之所東西洋各國官商之來此晉謁者幾於無日無之以故洋務局總辦一席非宏通練達者不足勝其任汪叔芾觀察綜辦局務已歴有年各國紳商莫不深相浹洽今因太夫人仙逝循例禀報丁艱兩江總督兼南洋通商大臣劉峴莊宮太保審顧再三擬委楊誠之觀察代庖繼忽又攺委商務局總辦劉聚卿觀察暫行兼攝聞將俟汪觀察將喪務摒擋清楚仍以是差𢌿之也 
[盜警迭聞]  
　　香港循環日報云數日前有盜二十餘人持械入粤東南海縣境沙墩鄉連劫霍翰章等數家携贓而逸事後被劫者咸赴縣報案並稱本鄉僻處一隅附近各村莊丁戶無多不能禦盜懇撥勇駐紥以資保衛等情縣主裴大令准卽詣斷緝贓一面呈請廣州協酌撥安勇駐紥卿間藉以防衛又佛山承龍街怡泰店於上月三十日之夜被匪人入刼所失甚多是夜鐵基村某姓家亦有匪人結黨而至恣行搜劫飽其所欲然後四散奔逃聞是村未及一月連劫二次村中人至今猶寢饋不安云先是二十六日之晚番禺縣境茭塘司所轄南村鄉有匪類百數十人蜂擁而入迭劫鄔唐劉等姓六家二十八夜又結隊而來行劫甲乙二鄔姓後經鄔孝廉寳瑩詣縣請緝至順德縣境龍山鄉忠心巷則於上月下旬被匪擇肥而噬連劫張某等數家迨本月初一晚附近黃姓亦驀地遭刦所失不貲事後鄉人偵悉盜匪由龍山來途間將木栅門樓次第毁去翌日張卽具禀憲轅請派安勇數十名到鄉防護 
[火警迭聞]  
　　香港循環日報云本月初一晚三更時廣州城西靑紫坊某藥店失火濃烟羃䍥烈燄飛揚店夥急招同鄰右諸人爲之施救緣梯登瓦將水狂澆火始漸漸熄滅初二日午刻清華西街劉姓家亦遭回祿之災幸鄰人協力救援得免於難然家中器物已被祝融氏收拾一空矣先一夕新基聯興街人和雞鴨店有火由天棚起熊熊之燄上徹雲霄店夥大聲疾呼鄰人急爲之救熄而天棚已成灰燼或曰是火也乃匪徒所種理或然歟 
[潯郡官塲紀事]  
　　九江訪事人云新簡江西廣饒九南道兼九江關監督瑞心如觀察抵潯後即乘舟赴省謁見撫憲李勉林中丞旋於本月初四日遄返○江西督銷淮鹽局總辦王觀察前者因公赴金陵謁見兩江總督劉峴莊宮太保兹巳事畢於本月初三日返潯○新委湖口釐金局總辦鄧定丞太守於本月初一日赴局任事○襄辦九江鹽棧兼緝私委員周子長少尹經上憲檄令與横江渡緝私委員楊如山少尹互調○官塲接南昌電音云本月某日藩轅牌示署清江縣石守謙期滿酌委候補縣馬肇修署理署南城縣劉昌言期滿酌委拔貢知縣陳奎齡署理 
[皖省官塲紀事]  
　　安慶訪事人云新任安徽巡撫聶仲芳中丞頒發紅諭擇吉本月初十日接受關防○撫標中軍李叅戎知新撫聶中丞將次蒞皖預於月初派左營湯千戎大興右營宋千戎克哉同赴申江迎迓○補用主簿錢叅軍鑄經藩憲湯筱秋方伯請補懷遠縣主簿業已由撫憲具題矣○候補縣丞趙二尹能壽奉撫憲札委在轅收發電報○前者懷遠縣楊大令兆春因事撤任兹由藩憲湯筱秋方伯委充發審局會辦業已捧檄到差矣 
[蕪邑官塲紀事]  
　　蕪湖訪事人云去歲大通之變蕪湖戎嚴保甲委員陳心泉二尹緝獲富有會首張桂友解送道轅嚴加懲治道憲吳季卿觀察錄爲首功禀諸兩江督憲劉峴帥兹已奉峴帥保奏擢升矣○本月某日候補都司胡竹生都戎自大通來蕪謁見商務局總辦許九香 
 
 

Page 3

 
 
太守不知有何要公面禀也○和州州牧姚石泉直剌於上月中旬赴省禀知過知府班並求交卸篆務藩憲湯筱秋方伯准之遂於某日由皖遄返料理交卸事宜○卸署徽寍池太廣兵備道龔幼甫觀察於上月二十六日回皖垣 
[觚棱晴旭]  
　　聞之京師友人云十一月二十九日黎明時諸王公大臣咸趨赴宮門聽候皇太后皇上挨班召見直至午前十一點鐘時始陸續退朝回第○皇太后皇上業已由行在還宮從前京中暫設辦事處定於十一月二十九日一律撤銷蓋以還舊制也 
[贑省要聞]  
　　南昌訪事人云江西藩憲柯遜菴方伯查知邇來各屬釐卡弊竇叢生不得不極力整頓爰訂立新章逐月比較一次有收數短絀者撤委追賠適二套口釐卡短徵二萬餘金卽勒令卡員如數賠繳旋復查得甲乙丙三司事侵蝕公欵捐納職官爰提至省垣黜革功名從嚴追究此外姑塘樵舍各釐卡亦因比較短絀將委員撤差限追一面密委各員易服攺裝分赴各卡偵察某日察得吉安郡某卡有小票紅錢諸弊遂提司事到省訊辦似此破除情面涓滴歸公釐務當漸有起色矣○今夏江西撫州府城泰山嶺公地被奸人私售與福音堂前縣令未及清查遽允堂中人管業迨堂中人大興土木地方紳士始嘖有煩言府尊何肖雅太守聞之立飭新任臨川縣江雲卿明府調停其事明府與教士婉商再四議定已成者不毁未成者停工得將山頂索回仍爲合邑公地 
[上海官塲紀事]  
　　前日傍晚時上海縣主汪瑶庭大令排導至南巿馬路工程局拜會總辦翁子文太守茗談良久始揖别入城○昨日江蘇海運滬局總辦林質侯太守命駕至馬路工程局報謁總辦翁子文太守太守飭丁擋駕○江蘇海運局於昨日開辦上海縣主汪瑶庭大令松海防同知劉乙笙司馬均命駕往賀○昨日爲本城梅溪書院年終散學之期上海縣學教諭邱贊思廣文命駕蒞院中與教習某君分班考試擇其尤者以筆墨書籍之類犒之○昨爲提標右營叅將廖楚材叅戎之嗣君合巹吉期闔城文武各官咸往道賀 
[監司赴省]  
　　蘇松太兵備道袁海觀觀察於昨日之晚乘招商局江裕輪船赴金陵禀見兩江總督劉峴莊宮太保臨行上海縣汪瑶庭大令恭送如儀 
[挾纊懷仁]  
　　救濟善會陸君純伯備就棉衣運赴京津施振計共八十包禀請蘇松太兵備道兼江海關監督袁海觀觀察照會洋關稅務司免子征稅觀察准之 
[招告劣生]  
　　江蘇松江府上海縣正堂汪爲出示招告事照得本邑劣生汪錫春卽汪春澍前因與已革舉人童迥誣控宣教諭案内迭經飭拿未獲本係漏網之魚嗣仍盤踞署前包攬詞訟聲名狼藉劣跡多端本縣早有所聞正擬設法拿究以除民害適於倪熙瀛控學徒王雲發挾嫌誣控霸吞肇隆猪行盈餘一案據該行股東沈文林等扭獲串訟索詐之馮阿坤身畔搜出字據備載汪錫春唆訟勾結緣起歴歴如繪因卽提案訊供發廳看管一面通詳各憲將衣頂先行褫革歸案嚴訊在案惟查該劣生係積慣訟棍此外難保無良民受其架害畏其報復未經告發者合行出示招告爲此示仰合邑諸色人等一體知悉須知該訟棍汪錫春卽劣生汪春澍現已逮案訊押爾等如有曾被唆訟詐擾未經告發者許卽備叙確實情節隨時禀呈來縣以憑嚴究該原告到案本縣一訊卽釋决不稍有拖累毋庸畏葸觀望惟不得揑詞誣告致干未便其各凛遵切切特示 
[飭勘馬頭]  
　　蘇松太兵備道袁海觀觀察奉兩江總督兼南洋通商大臣劉峴莊宮太保批飭　明華商永裕公司請立案在上海十六鋪以南設立浮碼頭兩座停泊輪船一案因卽札行水利工程二局一體詳查申復日昨工程局總辦翁子文太守飭水巡頭目陳向榮會同水利局巡勇前往浦灘查明有無窒碍以便禀復道轅 
[法員回國]  
　　法國駐滬副領事蓋雅君來滬三載近屇瓜期由本國政府調回另候簡用故於昨日附法公司某輪船起程寓滬法商恭送如禮 
[臺基宜究]  
　　滬上每有淫嫗賃屋一椽爲痴男蕩婦苟合之所俗呼之爲臺基雖經歴任讞員嚴行查禁無如若輩詭計多端陽奉陰違仍不能免盆湯弄橋迤北泰安里等處尤爲納污藏垢之區婦女悮入其中喪節敗名不可勝計有曹金寳者或呼之曰阿柄娘衣鉢相傳由來已久日前忽爲英美租界公廨讞員張柄樞司馬訪聞立卽飭差拘獲押候訊懲 
[英美租界晚堂案]  
　　日前粤妓凌阿銀投捕房訴稱鴇兒凌虐不堪請爲超豁捕頭卽派某包探送至公廨前晚讞員張柄樞司馬升堂研訊凌阿銀供小婦人年一十有八在自來水橋左近廣東妓院内賣娼偶因酒醉誤投捕房聲訴今願仍隨生母回家旣而有凌氏者自云是阿銀之母投案請領司馬准之 
[接錄分發人員騐看單]  
　　府經歴　顧熙順天湖南范國溥順天四川袁貽文直隸湖北石龢鈞順天福建張肇桂湖北江西程毓霖湖北江蘇陳潤棻山東直隸李守成山東直隸王肇奎江蘇江西李毓材貴州湖北姚茂誠安徽直隸汪清萃安徽湖北蕭長齡安徽江蘇謝　文江西湖北吳冠琛江蘇湖北金業成安徽江蘇張志四川湖北鄒埏四川湖北張肇璘河南四川張其勤河南四川蕭典銓四川江西田鏴河南山東吳斌階河南湖北李繼庚四川貴州柯則浙江江蘇縣丞傅壽順天湖北周鼎銘直隸江蘇居賢舉廣東福建趙世昌直隸河南崔曾耀直隸山東高彤璋直隸湖北蓋仲達奉大直于蔭棠漢軍山東張鎭川直隸河南臧理臣山東直李慶璋山東直隸郭桂阜山東北河張兆沸山西直遲恩煦山東河南叚明輝山東直隸王道隆江蘇江西周寳珍漢軍江蘇許維楨江蘇湖北龔清沚江蘇湖北章恩培安徽江蘇徐錫祐江蘇山東黃爲楷安徽甘肅吳慶墀安徽江蘇劉鎭瀾案徽直隸丁積珍安徽直蕭培芳江西四川徐象標浙江湖北許福元浙江江蘇陳國英江蘇直錢宸訓浙江江蘇張賡陛四川湖北萬鍾安浙江江蘇楊傑浙江直隸章士欽浙江北河劉用儀四州安徽葉培元浙江北河形維湘山東安徽單承烈浙江江西秦錫祺江蘇江西鹽知事凌濟倫安徽兩淮龔心濂安徽廣東縣主簿秦式江蘇北河柴廷棟浙江江蘇州史目袁光裕江蘇直隸陳世榮江蘇直查承恩安徽江蘇韓桂森江蘇直隸許鴻壽浙江江蘇謝祖年浙江直汪正英四川直劉恕順天四川粟宗琦順天四川李宗藩雲南四川按司獄費杞江蘇湖北府司獄和霖漢軍山西府照磨朱錫麟浙江江蘇通判照磨曹錡浙江福建巡檢李文瀾直隸福建華凱泰順天廣東趙轉仁湖南福建楊楷湖南湖北譚倬雲湖北湖南黃修敬湖南江蘇萬際輶湖北江西陳鴻濤江蘇福建黃緒德江西安徽冐樹穀江蘇安徽田德璋江蘇安徽黃祖培江西江蘇蕭世杰江西江蘇王宏謀江蘇江西黃宗衡浙江湖北陳祖楘浙江福建汪秉森浙江江蘇羅以炘浙江安徽任福林浙江江蘇王榮四川湖北許漢章四川湖北朱宗彝浙江江蘇揚紹蘭浙江廣東俞鴻楙浙江安徽繆紹彤浙江江西陳慶祥浙江直隸徐顯章浙江直隸勞端濬浙江北河徐榮桂浙江江蘇從九品賈天相順天廣東栗兆純順天四川張登綬四川廣東俞寳銘浙江四川郁侃浙江山東[  此單仍未畢]  
[招領女孩]  
　　謹啓者有女孩一口年十二歲於九月間在滬北離彭王廟二里許徐家宅地方徐翌生家留養云係被人所　以致迷路家屬見報速至大塲育嬰堂同爲向領以完骨肉請登報章布告公鑒[  上海六馬路仁濟善堂謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈闌　　岳父董德奎匿憲圖賣等情前晚縣主汪捕屬大令并堂研訊沈供小的以駕划船爲業當娶董女時曾出茶禮洋銀一百二十元不料入門後不孝翁姑並與小的時時反目岳父嫌小的貧　時　女　寗今又將姑辱屬被小的掌頰情而回母家日久不來小的往接數次岳母藏匿不旗决意圖賣去且岳父前向小的借去一划船今已被價　與人叩求追給董供女兒被壻痛毆逃回小的家執意不肯前往並非小的藏匿今將女兒送案兩屬公斷至所借划船前者因有急用售得洋銀十元刻下小的年老求斷令女婿月貼養贍之貲　氏供丈夫兇惡不堪難以度日求恩保全微命火令飭暫發某善堂留養數月再行核奪划船從寛　追○龔王氏控縣差袁紫羔行兇賴欠等情人令提袁研訊氏供小婦人係蘇州人夫故多年以計線度日歴年積蓄洋銀一百元袁　勸令借與伊夫按月二分起息立有借據利息積欠許久向索不付反將小婦人兇毆受傷刻下欲盤夫柩回里安葬不能再遲且因　欠而被毆傷心寳不甘務　伸寃並追欠欵借據呈閱袁供小的一時無可應付願分三節還清大令判按月還洋銀三十元於五個月内遷清不得違延袁遵斷繳洋銀二十元氏求將袁究責大令勸慰數語叱之使退○張王氏倩林永泉陳毛毛將其子金金舁至縣署求騐傷痕大令向之請訊張王氏供小婦人只生一子耕田度日姪兒毛毛前買蔡姓田數分今轉售與林姓蔡姓聞得價較豐向毛毛加索洋銀八元毛毛允之未幾又加索洋銀數十元毛毛無力允從致遭毆覽兒子解勸亦被毆傷甚重叩求騐明提辦林永泉供小的以承值茶　爲生是日携帶牙筷四十雙行　金金家突被蔡姓所毆牙筷於忙亂中失去是以舁金金到案歴訴情由毛毛供小的家世務農金金被蔡姓毆擊逃至小的家躲避蔡姓等人追入小的家猛將金金砍傷並攫去小的房中小匣内所儲之田單兩紙及首飾若干叩求追究賑金金傷重不能取供大令飭仵役騐得右手腕右　　左䏩肘等處各有刀傷著張王氏舁回醫治聽候提蔡寺訊辦○前者九江輪船水手張金生向同事林阿元索欠口角互毆受傷後身死屍父張阿鈞報經大令移請寳山縣金明府相騐件役以因病身死報明府遂據情移覆到縣大令將林訊供暫行管押前晚升堂覆訊林供小的係寗波人與張同在九江輪船上當水手九月十二日駛抵牛莊張向小的索取舊欠小的商緩不允以致口角互扭同仆於地張雖額上受有微傷尙能照常工作數日後忽復染病至十七日由船主給以免　命附四川輪船到申醫治甫至吳湘身死被騐病西人扣住旋經寳山縣金大老爺騐明權係病斃叩求恩鑒大令曰爾若不與伊互扭伊父不能藉詞控告爾總有不合之處飭仍遭押再行核奪 
[滬南瑣語]  
　　江南機器製造局總辦毛實君觀察以左近居民時時被竊疑及江邊所泊艒艒船或有窩賊情事札飭高昌廟巡防局　馬午橋叅軍從嚴驟逐各船遂移泊南馬頭等處浦濱南馬頭船牙以前曾奉諭驅逐爰據情禀明馬路工程局總辦翁子文太守太守飭卽驅令他往不准停留○前日午後有一西人乘脚踏車至十六鋪迤南馳驟於新馬路中突被　犬嚙傷其辭事後函致捕房請捕頭王經年查明犬主何人大約須控請工程局科也 
[英租界捕房紀事]  
　　日前歹人俞雲泉行竊某西人家鋪地之毡毯一條經包探趙銀河拘獲帶入捕房捕頭著押候解送公堂禀請讞員張柄樞司馬訊究○積賊姚雙　潜入廣東路登豐棧内行竊寓客某甲所携銀質對時表一枚金練一條報捕後捕頭令包探胡瑞龍拘獲帶回押候解送公堂禀請訊究 
[法租界捕房紀事]  
　　積竊陳阿金潜入某姓家竊取高麗參二十餘兩携至租界中向人求售適爲包探所見拘入捕房捕頭命押候解送公堂禀請讞員杜枝園大令訊明懲治○偷兒徐阿元竊得某姓家衣服水烟袋等物携至某押店求質適爲包探所見拘入捕房捕頭命押候解送公堂禀請訊辦○甲乙二賊犯在行駛長江之某輪船上竊得皮箱兩口衣服一包携之登岸不虞爲包探所見拘入捕房捕頭命押候解送公堂禀請訊辦 
[美租界捕房紀事]  
　　前晚積竊錢阿才行竊虹口某姓家衣服若干件携至某押鋪質錢後經包探劉阿炳倪順泉查獲吊出原贓帶入捕房捕頭令押候解送公堂禀請讞員張柄樞司馬訊辦○昨晨馬夫某甲駕車至百老匯路加鞭疾駛致將某乙所拉東洋車輪軸撞傷旋杻至捕房聲訴捕頭令償修理費若干○昨日亭午時無賴王阿狗至西華德路某飯館果腹不名一錢揚長而去值堂人張某向之索取王怒飽以老拳張遂扭王至捕房聲訴捕頭詰知事起細微令將王押乞丐牢半日 
[上海陳家木橋電報總局竊賑公所經收江皖水災急賑第十一次清單]  
　　夏口　張堯臣太守匯來　丞堂惲觀察電請募各善士各賑規元二千兩瀘州電局趙經募胡念祖偷平銀十六兩又裕豐永偷平銀十五兩又德懷昌渝平銀十兩又務本堂渝平銀四兩又學忍堂偷銀二兩又陳幼石渝平銀四兩又吳子明渝平銀四兩又山陰婁東渝平銀四兩又關中張鳳德偷平銀四兩又金陵楊承恩渝平銀四兩又陽胡趙錫年渝平銀七兩又一錢六分又平載庭銀一兩又世興榮銀一兩又崇脩公銀　兩又復泰永銀一兩又天成王銀一兩同順合銀一兩楊國琪銀三兩五錢又汪臣彥銀三兩五錢又恆裕公銀一兩又三益公銀一兩又義發益銀一兩又德昌裕銀一兩又　　生銀一兩又永福公銀一兩又永昌公銀一兩又集成恊銀一兩又同濟公銀一兩又魁盛興銀一兩一錢二分又陳先秦銀一兩又餘後堂一兩又李禺門洋五元又汪禮堂洋三元又汪吉之洋二元又歲平之洋二元又朱紫章洋一元又劉雨蒼洋一元又歲蘭亭洋一元又主采帆錢一千又簫顯三錢一千又張星垣錢一千又楊荷衛錢一千又魏新甫錢一千又李萱廷錢一千又張少周錢一千又王聘三錢一千又永和當錢一千又永和當錢一千又德生厚錢五百又李淮川錢五百又洪用九錢五百又洪壽三錢二百文以上五十三戶原合來規元一百三十兩零二錢五分方九震募無名氏洋兩元甫北聽濤居洋三十元甯波電局岄洋十元汕頭電局募積善堂張銀一兩四錢四分願　來洋二元又德新堂李銀三兩六錢原合來洋五元刁韻衛翁募硯雲堂吳洋一百元吳鴻卿洋十元又吳祖芬洋十元又葉公館洋五元○以上共收規元二千一百三十兩五銀五分洋一百七十四元正 
[上海陳家木橋電報總局賑公所經收陜西義賑第十三次清單]  
　　森昌信局交來瘦鶴山樵洋一元浦城電局陸經募餘慶堂陸洋六元又潤生洋二元又　　　二元又福生洋二元又姚氏洋四元又泰和洋二元又仁和洋二元又　豐洋二元又福記一元又和美一元又鄭元友二元又周隆興洋二元又一元興洋二元又葉勝邦洋一元又吳東魁洋一元又鄢榮彪洋一元又葛春林洋一元又邱國瑞洋一元又陳金亮洋一元又陳友賢洋一元又宋成發洋一元又求平安洋半元又　寳洋半元又稚雅洋　元又愛鳳洋半元又鴻飛洋半元又清百洋半元又發　洋半元又平安洋半元嚴榮生洋半元又王德寳　半元又榮貴洋半元又培林洋半元又清中洋半元又　寳洋半元又蓮沼洋半元又雲生洋半元又　城電局内洋三元又張記洋半元又仁泰洋半元又源記洋半元又學昌洋半元又福記洋半元又永壽洋半元又秋亭洋半元又祥　洋半元又福基洋半元又仁錢洋半元又金福洋半元又誠卿洋半元又文元洋半元又桂生洋半元趙俊夫翁募子　閘釐捐局徐子雲洋五十元前辦宵口電局金募釐局邱洋十元又鹽局劉洋一元又愼記洋一元又鈞記洋一元又純記洋一元又禹記洋一元又吳芝記洋一元又包繒臣洋一元宜昌電局黃洋五十元○共洋一百七十四元正○再　第十二次所登襄陽電局王募無名氏洋十元此係重複合亟聲明 
 
 
 

Page 10

 
 
   
 
