# 1926 - 45 - 4919026

 

Page 1

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *   
 
 

Page 2

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *   
 
 

Page 3

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *   
 
 

Page 4

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *   
 
 

Page 5

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *時評 
[事圓説（冷）]  
　　昔人向東而航由西而歸於是發明地圓之説今觀時局之變化使之不能不亦有事圓之慨吴佩孚者昔日出兵以討奉者也以討奉之故進行又進行以至於今日乃與奉系之軍人携手以禦國民軍非向東而航由西而歸之同一狀况乎馮玉祥者反對國内之戰争班師而唱和平者也以班師之故進行又進行以至於今日在東北須與奉軍交戰在東南又須與張李交戰在南又須與吴軍交戰又非向東而航由西而歸之同一狀况乎假使吴佩孚在戰奉之時人苟語以曷勿與奉携手必且斥爲通敵而赫然以軍法從事矣假使馮玉祥在唱和班師之日人苟語國民軍以曷勿與奉一戰亦必以爲不識時機嗤爲蠢牛鹿豕矣 
　　然而至於今日潛變默化視若當然而不以爲異者亦以事體之圓向東而趨由西而歸之故也 
[國内專電]  
　　北京　今日馮軍由豐台開往獨流鎭有一旅之多二三軍往京漢路開保大有兩旅之多京漢客貨車均未開京津交通只開三次 
　　北京　國民軍息津浦線一軍派韓復榘旅增加三軍决調徐永昌胡德夫部往助戰（二十日下午八鐘） 
　　北京　二軍公布消息丁增華之軍已將明港建邑小陳莊之敵李振亞部包圍不日可望勝利（二十日八鐘） 
　　北京　今（二十）賈德耀十一時就代閣職擬三時開閣議（一）明令討吴（二）明令恤蕭（三）任盧金山督鄂（四）任劉佐龍長鄂（二十日下午八鐘） 
　　北京　今（二十）許世英三懇辭本兼各職汪守珍辭秘長職（二十日下午八鐘） 
　　北京　哿（二十）關會第二委員會之分委員會在居仁堂開會到者吾國顔惠慶美司注恩英皮樂日日置益法瑪德和歐登科顔主席嚴鶴齡秘書長亦列席對第二委員會交議之八項草案各代表交換意見雙方相距甚遠顔惠慶爲長時間之辯論結果俟二月二十三開會時繼續討論十二時閉會 
　　北京　使團息今關會分委員會某某三國代表對關税附税案極冷淡不如會外接洽之順利故顔惠慶頗費争議（二十日下午八鐘） 
　　北京　今日申刻熊斌由張口來即赴津 
　　北京漢電曹鍈中風逝世京中誤傳爲曹錕逝世（二十日下午八鐘） 
　　北京　孫岳保龐炳勳爲天津鎭守梁壽愷爲冀南鎭守院即頒令（二十日下午八鐘） 
　　北京　今日閣議任盧金山督鄂劉佐龍省長畢庶澄督魯（二十日下午八鐘） 
　　天津　外傳滄州有戰事説似不確國軍大隊現正進發一軍韓復榘率騎兵兩團砲兵一團助戰三軍由鹽山進攻二軍沿鐵路西由武邑棗强進攻景縣故城一軍在河北總站設一軍督察處以田春芳爲處長榆關方面轉鬆京漢方面戰訊混沌各爲有利之宣傳豫岳電告已佔柳林（二十一日下午五鐘） 
　　天津　財廳長李子久又遞辭呈 
　　天津　號（二十）王乃模晋京王家襄來津晤張紹曾孫伯蘭與恢復法統問題有所接洽（以上二十一日下午五鐘） 
　　濟南　直魯聯軍皓（十九）午克泊頭鎭哿（二十）早進滄州右翼已過鹽山左翼抵阜城交河魯方第六第四及總預備軍漸次北上作戰第七軍爲後援（二十一日下午四鐘） 
　　濟南張學良代表柴漢章楊宇霆代表某氏到濟祝壽靳雲鵬將到魯督署派常之英前往迎接（二十一日下午四鐘） 
　　青島　日人板口新圃陰謀膠路歸併魯大公司經理以維日人在魯工商業 
　　青島　軍用票向外匯兑可至海防司令部兑現但限於由商會蓋章之三十萬元 
　　青島　膠路貨運仍遲滯（二十一日下午六鐘） 
　　徐州　靳軍息王爲蔚部過柳河聯合各路進攻蘭封（二十一日下午九鐘） 
　　漢口　鄂軍前頭過遂平寇軍總司令部定哿（二十）移明港李虎臣部向豫東潰退寇派賈萬興帶一旅兩團進擊（二十一日上午八鐘） 
　　漢口　杜巧（十八）電黎黄陂奉令長鄂暫維現狀俟軍事弭平即釋仔肩夙沐栽成尚求訓誨（二十一日上午八鐘） 
　　漢口　蕭治喪處長推饒鳳璜號（二十）起各界分班致祭儉（二十八）出殯 
　　漢口　馬濟所部武衛軍已開一列車出關皓（十九）續到一團江岸已備車一列待用（以上二十一日上午八鐘） 
 
 
 

Page 6

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *　　　州　豫南國軍已進佔李家集 
　　　州　務鄂兩軍尚在相持中並未開火二軍並未退出歸德大軍仍集豫東歸德間日内將有戰事（以上二十日下午十一鐘） 
　　蚌埠　蚌埠自關商埠内設警察專局經會辦唐家驥委任徐朝桐爲局長令募巡警四十名訓練成立 
　　蚌埠　號（二十）申刻警廳長劉志正招集四區署長巡官書記到廳訓話酉刻散會 
　　蚌埠　箇（二十一）未刻鳳關監督朱振儀由寗回蚌任所申刻魯張派代表朱曜直李代表楊霽高赴寗謁孫接洽畢同乘專車過蚌北上（以上二十一日下午五鐘） 
　　長沙　路局息馬濟所部駐岳武衛軍已全部開赴鄂 
　　長沙　川軍總司令楊森偕眷及陳遐齡與隨員二十餘人抵湘聞楊在湘不久留　　長沙　交楊辭意仍堅財張辭職未准 
　　長沙　湘西築路會常灃會員因争薪事退席皓（十九）未開議 
　　長沙　市政公所擬於南門外老龍潭或黄土嶺地方建築新市塲 
　　長沙　趙定哿在署舉行面試保薦縣長 
　　長沙　第四師全體官佐由唐行智領銜電省賑濟荒民會共集賑欵五千除由衡散放兩千元外餘請轉賑在省荒民該會覆電鳴謝 
　　長沙　議會效日開協議會議决電促回籍議員來省定三月東日開第八次常會至選舉總事務所長問題俟開會票决 
　　長沙　中行第三期借欸五十萬月底交付 
　　長沙　司法司定三四月間舉行書記官及管獄員考試（以上十九日下午三鐘） 
　　長沙　湘西築路會號（二十）開茶話會解决常駐委員争薪問題衆均主張月定夫馬費六十元除發現金四十元外須發股票二十元全體通過並决定下星期一繼續開大會討論進行 
　　長沙　楊森箇（二十一）赴鄂入川 
　　長沙　白普仁尊者哿（二十）離湘 
　　長沙　趙慰留交涉員楊宣誠聞楊堅辭已下鄕養病 
　　長沙　趙哿（二十）面試保薦各縣長到十二人趙親示題擬縣長諭所屬鄕鎭辦理挨户團布告並面試爲政理民各事聞成績均尚佳 
　　長沙　津市分金庫已成立趙令南華各釐局税收就近解交 
　　長沙　第一旅長鄭鴻海由常來省第十四旅長劉雪軒由省回防 
　　長沙　雪恥會派糾察員分赴各繁盛市塲勸阻攤担小貿勿販賣仇國玩具 
　　長沙　蔣方震奉吴命由鄂來湘接洽要公（以上二十日下午六鐘） 
　　香港　蔣介石將偕基山加將軍赴瓊瓊各界籌備歡迎届時擬在海口大同戲院開歡迎會 
　　香港　張難先庚日抵瓊就行政委員職 
　　香港　政治委員會議决派孫科陳公博宋子文甘乃光伍朝樞起草改組廣東政府組織法 
　　香港　粤各界哿（二十）舉行促成國民會議大巡行反對奉張直吴製備白布數百面小旗十萬傳單多種 
　　香港　國民政府組籌備廣西軍民財政統一委員會以汪精衛譚延闓李濟琛宋子文白崇禧爲委員 
　　香港　港督令中西商會查報因罷工而損失之總數以便交沙面英領向粤政府交涉中西商會昨開會議討論 
　　香港當局准陳公博辭廣大校長任褚　 
民誼署理籌辦改廣大爲中山大學并任褚爲教育行政委員（以上二十一日下午六鐘） 
　　厦門　吴威出兵阻陳國輝入德化 
　　厦門　楊漢烈派員請張毅轉商泉孔以安溪畀楊駐防張無表示 
　　厦門　汕頭東江各屬行政會議原定號（二十）開會以代表未足法定數改養（二十二）日舉行 
　　厦門　入安溪城僅省軍一營入榜頭同安省軍已撤回龍門漳泉軍有將乘機解决楊漢烈説（以上二十一日下午十一鐘） 
[特約路透電關於中國事之外電]  
　　二十一日北京電　昨電所傳關於鄂省督辦及省長之命令尚未發表預料今晚可發出 
　　二十一日北京電　聞岳維峻電請政府任馮玉祥爲豫魯勦匪總司令 
　　二十日漢口電　豫料川省不久將發生戰事川軍各將聞擬逐劉湘而重推楊森爲督辦楊森昨由漢口赴長沙已徵實袁祖銘等允予補助之説楊森啓程之前吴佩孚曾發演説謂希望新軍將段黨叛賊逐出川省而於省中建設穩固之政府此間謠傳趙恒惕因衡州唐生智派代表參與梧州紅黨會議允助譚延闓由粤攻湘故現議發兵攻唐惟此説實無根據信陽附近之戰情無詳報連日漢口北發之兵絡繹不絶 
　　二十日廣州電　海關税務司近曾屢以警告致廣州政府今日復通告海關監督及領事團謂罷工委員會若不禁停止干涉船隻與岸上間之貨物並交還豫先提去不令海關槍管之貨物（内有大批貨物連同軍火業經違法銷去）則决定於二月二十二日停止出口貨之運輸及入口貨之起卸税務司又謂罷工委員會之舉動實屬大背中國與列强所訂之條約廣州政府如不禁阻則當視爲與罷工委員會共謀云 
[聯盟會委員問題]  
　　二十一日倫敦電　聞外交界意見三月間國際聯盟會開會時德國外之他國所有行政會永遠會員席之要求可不正式提出但可至聯盟會九月間集議時再行提出此種辦法列强能否一致同意今尚難言聞法國外交當局擬運動列强使之聲明在會諸國不反對於九月間以永遠席給與西班牙選舉席給與波蘭 
[法國消弭礦工潮]  
　　二十日巴黎電　法國礦工公會之全國行政會一月二十日曾通過一議案聲明如礦主不於一月底加給工資以適合生活新代價則公會將請礦工投票公决全體罷工問題現各處礦主多已與礦工就地解决故礦地工潮似可銷滅 
[法郎市價下趨]  
　　二十日巴黎電　佛郎市價昨稍回起但今晨又陸續下趨尚無恐慌氣象佛郎之低落似非由於投機但由於貿易之地位售出者大都爲法人當杜美初長財政白倫格出使美國時法人多預料佛郎將漲故不願早購外幣以付貨欵但今已失望前途現仍無良好希望參衆兩院對於財政案意見完全不合政府欲使兩院通過此案其事甚爲困難如政府未能籌欵則匯市將續有變化法國投資者現争購外國證劵致資財大批流出 
[國際共産黨幹事會]  
　　二十日莫斯科電　國際共産黨幹事會開會聞各國代表出席者有三十二國之多會長齊諾維夫對衆演説謂國際共産黨之根本程序與大綱始終未變國際共産黨不贊成獨立工黨與第二國際勞工大會合併之議云 
[荷蘭組織内閣難]  
　　三十日海牙電　荷蘭混合政府前因第二院决定裁廢　 
羅馬教廷荷蘭駐使呈請辭職現逾三月新閣未成林堡有意組閣但因右黨時常阻撓仍難成功右黨主張以柯立恩組織混合政府而左黨反對之故社會黨有呈請女皇解散國會之提議三月二日第二院將開特别會議如竟採納此議而自請解散則此事將爲荷蘭政治史中之創舉 
[各國近事]  
　　二十日哇太華電　著名拳衛家及美洲礦工公會之發起人諾蘭氏今日爲一警察開槍擊死聞諾蘭毆擊警察之故現此警士被拘留於警署 
　　二十日西班牙京城電　西班牙現發表一命令凡輸入西班牙之各種煤油不間來自何國皆照第二種税率徵税 
　　二十日阿姆斯特丹電　荷蘭末斯河水漲起災象又見有四村已被淹没餘者多交通阻隔 
　　二十一日東京電　今日午後衆院採納税則改革議案　　二十一日東京電　鐵路大臣仙石四政府所提出擴張鐵路議案爲國會否决有辭職説果爾將引起閣潮聞首相現勸仙石勿萌退志 
[公電]  
　　歸德靳雲轉電　各報館均鑒敝軍奉令回豫當經分飭所部由兗分路前進昨據秦旅長德純報稱篠日上午八時行抵牧馬集我軍遂將該處佔領等情當令奮力進攻速下歸德前據王師長爲蔚馬旅長吉第徐旅長壽椿報稱篠日下午六時已將歸德完全佔領敵在柳河蘭封一帶準備抗拒我軍高汝桐旅正在與敵激戰中雲鶚聞報即於巧日午刻　抵歸德　慰士卒撫綏地方一面布置一切不日下令總攻務期早抵汴垣奠安豫局特電擬聞尚乞指示機宜俾資循率至爲企盼靳雲鄂叩巧印 
　　河南全省各界聯合會電　各報館鑒我國民　於直軍淫威　　之下久矣我豫人苦於直軍水深火熱之中亦久矣誰實爲之至於此極追源禍始皆吴佩孚一人之咎也往事可徵不難覆按謹舉大略昭告國人竊查我豫財政自創辦豫泉官錢局以來準備充足省討民生所賴至鉅乃自吴賊據豫以垂涎官票之故不交議會通過密令財廳私設銀行假借豫泉信用濫發紙幣輾轉吸收現欵以爲擁兵造亂之資流離至今不可收拾此吴賊素亂金融之所賜於豫者一也我豫自治創於清末民國以來規模略備吴賊恐民自治難遂私圖電令張福來派兵封禁全省自治籌備處拘捕處長停辦自治遲至胡岳二公相繼督豫然後明令恢復此吴賊摧殘自治之所賜於豫者二也我豫民俗樸厚文化較遲提倡教育端賴經費馮公督豫毅然以全省契税收入作爲教育專欵以是爲吴所嫉毒計去之學欵盡挪爲養兵之費黌舍半淪作演武之塲迨吴走胡來始重嚴教育專欵之條令省設監理委員會縣設經理局經費有着絃歌復振痛定思痛歔欷無已此吴賊廢弛教育所賜於豫者三也我豫西部多由向爲盜匪出没之地以防範有方治安可保吴賊假勤撫兼施之名爲兵匪並蓄之計但求爪牙之厚不恤閶閻之苦張李各桿以匪而官從此桿首盡生覬覦之心研將便是騰發之路民流爲匪匪茲爲亂家無安居人有戒心豫民念及作俑之罪無不思食吴肉而寢吴皮也近更亟欲入寇自審力薄潛以師長旅長司令之委狀討賊軍孚威軍之徽章逢人便贈到處亂派以一人權位之私而不惜擾亂全省安寗幸岳公發覺尚早不動聲色而戡定之否則吾豫尚有乾净土乎倒行逆施英此爲甚此吴賊縱匪殘民之所賜於豫者四也我豫烟禁向未稍弛吴賊則名爲設處懸禁而勒收税捐之實利栽贓誣陷苛罰虐取以致毒品遍乎兩河貽害至於今日此吴賊禁烟苛政之所賜於豫者五也我豫以四戰之區疊遭兵燹災祲民亦勞止迄可小康吴賊但知自利不恤民艱練兵要錢打使要錢直皖直奉無役不徵發徧國而我豫特甚計其武力征服之地多爲豫人血汗之迹幸直奉再戰國民軍起吴去豫安今喘息未定而賊思捲土重來豫民誓以死力拒絶此吴賊黷武殘民之所賜於豫者六也國家設官向有定制地方各費限諸預算吴賊總制三省號令自爲天下之惡皆歸奔走之徒無數護兵作宰民日在刀俎之下販子稽征税盡飽囊　之私恣情搜羅無度揮霍人以貪使選以賄成非惟開千秋政治之汚例實並潰人類道德之大防此吴賊植黨營私之所賜於豫者七也我豫自唐宋名賢之後流風遺韻影響於官箴民俗者不少自吴駐洛自命長子特貴倖兒對督理省長各咨行之尤恐監視不周遷移省署就便指示一言迎合百里寄記巡署投剌倬章掛牌仕途檴其龐雜僉壬無不僥倖今丁彫喪之後極盡考核之見廉頑立儒猶非易易蓋綱紀隳壞已久此吴賊敗常亂紀之所賜於豫者八也綜上八端之事已爲萬惡之身稍具天良宜修晚節邇乃狼子野心興師動衆復有流氓政客無業軍官從而附和一若非吴賊再踞洛陽國事幾不可爲者抑思吴賊之所憑藉者武力號召者僞憲擁戴者賄總統挈提者賄議員以是而與問國是將使國家革新之機倒退百年政治風教之防隳落千丈查此次戰争非岳吴之戰非豫鄂之戰亦非直系軍與國民軍之戰乃武力與文化戰專制思想與民衆勢力戰倒轉逆行之復古運動與勇往直前之民治運動戰也我豫人受吴賊禍烈知吴賊罪深爲此大聲疾呼檄告全國民衆並起而撲殺此獠也義憤塡膺有言不譯幸垂察焉河南全省各界聯合會霰印 
　　重慶袁祖銘等電　各報館均鑒前奉玉帥世電以止戈求治歸本大法昭示海内實爲國家根本之圖當經復電極表贊同近接各方來電靡不同意竊維國政不綱於今爲烈上無道揆下無法守長此泯棼何以自存謂舊法不適國情從而毁之即自陷於不法不法不足以推行又不能不造法夫　不法以求何如由有法以求法即不適國情固可依法以期其適不待外求也法統恢復國家即建築於法律之上一切可迎刃而解銘等十年前即躬事護法誠有感於無法之恐怖故至今不失格守第念世電發出今已月餘政論雖歸一致而實際辦法無聞因循坐誤期期以爲不可旣認爲法統應復即廢而復之無所用其遲回擬請玉帥與諸公提出實際進行辦法催促實現國本有託前途幸甚　 
敬布悃忱佇候明教袁祖銘王天培彭漢章周西城同叩冬印 
[國内要聞奉鄂電應付國民軍之局勢（隨波）]  
　　楊宇霆在奉仍重用 
　　奉張不信任李景林 
　　作戰計劃先解决國民二三軍 
　　直魯聯軍有已佔領滄州説 
　　國聞社二十一日北京電云奉現在方針不取急進專候吴佩孚之進行楊宇霆仍有信用不過表面力避專權張特設參議廳位置楊宇霆並張景惠等八人取消楊總參議張楊均辭不就事實上楊仍在張處辦事張景惠則改爲高等顧問山海關前方軍事槪在張學良手熱河方面由湯玉麟負責對張宗昌李景林均令其各自爲戰僅協濟子彈糧食並不接濟槍支李軍僅有槍二萬餘支曾求張撥槍張未允蓋張認李曾與郭松齡勾結新年奉仍大賭無恐慌不安之象財政亦無窘迫狀况聞近賣官産可得一萬數千萬元 
　　二十日漢口電云吴（佩孚）奉作戰計劃以奉軍牽掣國民一軍命李景林放棄攻津移師向大名截斷國民軍聯絡先謀解决國民二三軍再以全力由京漢路攻一軍同時山海關奉軍由京奉路再佔天津 
　　二十一日濟南電云靳雲鵬日内可抵濟哿（二十）日早直魯聯軍佔滄州 
 
 
 

Page 7

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *國内要聞二 
[北京通信隨波]  
　　國民軍全體之戰守計劃 
　　夏曆臘底國民軍四境戰事皆呈小康之象説者以爲各方聲嘶力竭軍事當不難由此結束不料最近張吴間成立一種合作之約豫南豫東即有首先復戰之勢同時湯玉麟軍由義縣迫朝陽李景林軍由吴橋窺泊頭均在互相策應中而山海關之奉軍陜南之吴新田張治公軍亦莫不躍躍欲試似國民軍與反國民軍尚不免有一場大戰以决最後之勝負國民軍全體將如何以應付之此亦爲時局上最可注意之一事北京一隅爲國民三軍之樞紐吾儕居此見聞較切茲就所知爲之分述於下 
　　國民一軍之佈置今日一軍戰地僅朝陽爲其防區餘則二三軍之範圍耳惟三軍勢力過弱不能獨當一面故一軍目前之責任兼三軍之防區而負之其兵力遂分爲如下之四路（一）熱河方面張允榮一旅駐赤峯附以宋哲元直轄之兩騎兵團一砲兵團並李長清之一旅完全取守勢以防奉軍由開魯抄承德後路初不欲由此入洮南也張鵬飛之一師駐綏東阜新當奉軍右翼亦取守勢然朝陽方面得手此路可直通康平抄奉天後路奉軍之闞朝壐舊部現駐於此即防此着劉山勝之一師駐朝陽以東九十里之北票爲國奉兩軍防地交界處附有韓占元一旅姚寳球一旅取攻勢意在直破錦州以斷入關奉軍之後路奉天所委熱河都統湯玉麟現在義縣與此路對峙説者謂此處恐難免先行决裂也李向崇一旅察哈爾騎兵第一旅現駐平泉喀喇沁左旗取攻勢蓋在壓迫綏中及榆關之奉軍而又與喜峯口一軍聯絡一氣也宋哲元本人直轄之二十五師軍隊則駐承德平灤喜峯口以爲各方策應總計熱河軍隊約有三師六旅國軍自認爲有備無患（二）榆關方面此路軍隊似完全取守勢孫連仲騎兵第二師駐遷安佟麟閣第十師駐豐潤及榛子鎭沙河驛等處蓋左翼也唐之道第九師及兩補充旅駐灤州之灤河而附以韓復榘之第一師及第三軍騎兵砲兵各一團此爲中路門致中第十一師第三軍顧占鰲第三混成旅駐灤河沿岸及樂亭此爲右翼以上軍隊總計約五師四混成旅（三）滄州方面茲以二軍調防一軍擬由李鳴鐘鹿鍾麟劉驥（原爲京兆警備隊現編爲一師）共抽三旅調防而以四軍馬鴻逵騎兵第三師輔之（四）琉璃河方面此處雖無戰事但一軍以李景林欲襲保大此處不得不稍稍戒備已調鹿鍾麟部一旅一團駐防以上四路國民一軍所出之兵力約在十三萬人附近因大戰以後軍力補充約在三分之一以上故尚充裕否則不敷分配矣 
　　國民二軍之佈置二軍防地遍京漢隴海兩線而更須以餘力照顧陜西保大非其素號人多早已疲於奔命矣現二軍大槪戰略共分四路東路最爲吃緊以李紀才田玉潔兩人主持之而以米振標鄧寳珊兩部策應南路稍緩以李雲龍部主持之附以蔣世傑樊鍾秀各部西路則僅須防土匪由馮毓東一師主持之北路亦然以鄭思成旅駐石家莊·史宗法旅駐彰德以聯絡直隊間關係國民第五軍方振武部則駐濮陽以爲東北兩路聲援二軍在直省者皆已調回名曰將東取魯南攻鄂實則團結内部完全取守勢也至陜西方面張治公部原在白河遠處陜鄂交界處恐無大發展惟漢中之吴新田乘第三軍撤防與孔繁錦聯絡盡收大散關以南之地揚言將出子午谷直襲長安而實際則在出兵鳳翔原駐三原之楊虎城師·及駐乾縣武功之衛定一部已在寳鷄與吴軍開火多日井岳秀軍則出藍關往防張治公好在兵數皆無多當不致有大戰且李雲龍因鄧寳珊軍已回河南擬調本軍一部分回陜西漢中戰事當不過局部問題而已 
　　國民三軍之佈置孫岳以一混成旅之衆擴充爲一軍當然不免脆弱現其軍隊雖曰兩師七旅實則四萬餘人而已孫氏所居之直隸北面榆關南面滄州皆爲將來鏖戰場所保大稍形徧西即有鞭長莫及之勢故孫氏爲此乃不得不乞援於外現第五軍方振五部（原只七千餘人現有一萬餘人號稱一師兩旅）旣駐於濮陽第四軍魏益三部由京榆線西退亦將開防保大（魏部實數一萬五千人將以五千人駐北通州一萬人駐保定）第一軍允以一師三旅往滄州已如上述而第二軍在津浦線北段者亦尚有弓富魁之一旅直省南路眞可謂集國民軍之大成者矣至第三軍本部除已有一旅兩團驻駐灤州外軍糧城小站間駐有一旅（軍官未詳）孫岳舊部第十五混成旅現由袁廷傑爲旅長駐天津第一師徐永昌部駐鹽山滄州第四旅胡德輔部駐東光第三旅劉廷森部駐武邑冀縣第二旅程希賢旅駐鉅鹿而與大名鎭守使梁天驥部聯合一氣至作戰方法擬在大名主守而由津浦路上之國民一二三軍聯軍猛撲德州天津方面爲作戰便利起見已組織國民聯軍總司令部矣 
　　以上所述國民軍佈防之情形雖不能十分詳盡然其大槪則可决其無甚出入觀其軍隊調遣似尚能合作反國民軍派欲一一撲滅之固不可能而國民軍欲大發展勢亦不易是則直魯務鄂奉熱戰事不過遷延時日徒苦吾民而已（二月十五日） 
[西報述信陽西教士擊斃情形]  
　　及信陽受災之狀况 
　上海泰晤士報云頃接漢口消息詳述鄂軍攻信陽時路德教會芮爾遜教士中彈身故·及白賴愛教士失蹤情事如下當兩軍交戰時信陽城内景象至可恐怖所有西教士二十六人無異被留爲質故北京美公使曾以此種情形電告華盛頓國務院漢口與信陽相距密邇日前接信陽函告芮爾遜教士於本月八日中流彈身故芮教士在華傳教已三十載當戰事激烈時曾將所居房屋加以防彈裝置方思佈置完善堪以避彈不料八日晚間九時甫入餐室遽有流彈飛至直貫眉心穿腦而出芮氏即時倒地不省人事更四小時延至翌晨一時不治而亡至白賴愛教士亦隸路德教會以調停鄂陜兩軍戰事一去不返料爲進攻之軍隊所留但在作函時尚未得其確訊此外女教士所居之室亦有被刦之報甚至如看護婦所住屋内地下流彈掃集成堆可見戰事之激烈矣芮氏中彈之室屋面舖鐵板六層乃彈竟穿鐵板越兩窗貫芮氏之顱復出而中於壁足見其勢之猛蓋教堂在信陽南郭外面臨大河陜軍戰壕即在教堂門外距鄂軍陣線不過三分之一哩教堂屋宇高聳故兩星期中常爲對於槍彈之的某室一窗竟有彈孔十二處至其屋頂彈孔羅列日光直透室中人之危險狀况可以想見矣當戰事開始之第二日即謠傳兵士自由入民居行刦並任意槍殺無辜第三日果見若輩降臨教堂刦掠殺人嗣後西人住宅常有若輩蹤跡用刀槍恫嚇索取金帛財寳甚至欲向避居西人處之婦女行非禮至於華人所居則刦掠姦淫不堪問矣 
[李烈鈞方聲濤之行踪]  
　　天津消息各方戰事停頓後方聲濤應馮玉祥之召到包頭盤桓多日於舊歷臘底偕同李烈鈞離包到京與民黨諸要人籌商時局嗣因孫直督屢電邀約李方到津李因事急復赴包頭已於除夕日西上方則於是早偕同王懋俞應麓郭燊專車來津到新站時已有耿政務廳長率同蘇庶務科長在站迎迓方等即乘汽車到國民飯店少息旋即移住督署早所預備之外交大樓并聞李今日有電到津謂不日亦可到埠 
[春節前後之魯省軍事]  
　　張宗昌忙於做壽畢庶澄就師長職 
　　濟南通信王維城來濟以後共同討馮之策略已定張宗昌十一日宣布就山東討賊總司令職李景林率所部　 
直軍由德州北進李氏自任中路榮臻任左翼胡玉崑任右翼陰歷初一日下攻擊令今日聞前鋒已入直𨽻東光之北霞口南部靳雲鶚軍隊行抵定陶入河南考城之路程漸近張宗昌極抱樂觀吴子玉更有代表楊清臣十四日由兗來濟接洽以後辦法現尚未離去同日曲同豐亦由青島來濟則未悉何事張宗昌對魯南方面正在辦理善後靳雲鶚離兗後三日許琨之第七軍入駐兗州張更任命許氏爲魯南防禦總司令此外臨沂鎭守使翟仁漙發表多日張宗昌亦催其趕速到任翟氏十一日由濟南下聞將謁見褚玉璞撥第六軍一部分軍隊助其到任（翟爲以前第六軍參謀長）惟蘇魯兩省雖經吴子玉代表斡旋於中迄未見諒解駐沂一帶之江蘇白寳山軍隊遲一撤去果翟氏以武裝赴沂接任竊恐兩軍將發生衝突也濟南方面之陰曆新年張宗昌極爲興高彩烈督署舖張華麗幾埒去年之雙十節陰曆初九日爲張之封翁壽辰張個人聞定後日返家祝賀並將烟濰汽車全部扣下以備接送賓客陰曆十五日又爲張宗昌壽辰現在各縣以及濟南各團體各機關預備兩份壽禮正在紛忙届時華堂祝嘏者多於過江之鯽其熱鬧將倍於去年之徐州張氏正藉此點綴昇平也 
　　青島通訊畢庶澄直轄之三十二旅於兩月前即有擴充之成師消息惟以當時南北事機迫切軍隊急於調動無暇招募補充故至今未正式成立邇來魯省戰事結束畢氏部屬在前線者已均於陰曆年前陸續開回分駐青島膠縣諸城一帶茲聞畢氏因鑒時局不静非握有實權不足維持和平因令部下積極招募新兵趕緊編制成師以便訓練除各旅長業於日前已就職外畢氏定於二月十七日在提督樓就師長職屈時本埠各機關人員曁陸海軍主任官長均前往致賀畢氏在提督樓設宴招待至下午盡歡而散按畢氏新編之師係奉魯張之命重新編制定名爲第三十二師以三旅編成分爲第一百三十七旅·第一百三十九旅·第一百四十旅旅長爲胡殿甲·張殿臣·賀文良除此外屬於第八軍者尚有騎兵團·砲兵團·衛隊團·工兵團·炸彈營·手槍隊·馬衛隊 
　　又畢氏於此收束軍事期間極力整頓部屬二月十四日令部下在匯泉演習實彈射擊事前並通知本埠商民知悉勿得驚擾十七日又特在海圻軍艦演放迫擊砲以紅布製一三角靶中塗黑心浮於海軍即向此靶瞄準射擊以覘射擊程度之優劣十八日又在海琛軍艦演放一次據聞成績尚不大差畢氏並頒賞物品若干以資鼓勵 
[靳軍抵歸德後之行動]  
　　王維城部進攻蘭封 
　　郭振才部有兩團投降 
　　徐州通信靳雲鶚於十七日晚由徐進駐歸德已誌本報現得前方確息郭振才部有兩團響應王部（爲蔚）王遂於十七日下午四時許與馬吉第抵歸德當即在車站恒豐公司開會議郭振才尚在城内以電話相問答郭謂馬牧集以北之接觸有不能不戰之勢現則祗有聽候解决靳氏於十八日午前到歸德駐節車站擬將郭部投誠之兩團改編兩旅以爲酬庸兼行擴充兵力刻下正在着手辦理中靳俟歸德軍事略爲部署即更西進惟王維城部則確已進攻蘭封接觸詳情現尚未悉至於留駐兗州之靳部刻亦奉令調豫十九日下午三時靳軍軍械處長兼運輸司令史柏皊砲兵團長蕭玉清同兗率帶軍械處及砲兵并鐵甲車四輛抵徐計共四十節車併作一列前後用兩機頭拖送在徐停約二十分鐘即行開赴歸德現在留兗者祗有副官長兼警備司令黄殿辰及各營底軍士團等聞不日亦將開豫刻下靳軍均已雲集於豫東其給養問題全由駐徐辦事處長葉人俊副處長吴邦傑陳雷三人辦理大部分爲徐州車站寳興麫粉公司（天津人楊金所設）之麫粉兼向南方採購軍米均由徐州輸送西去尚爲便利又據歸德消息靳雲鶚入豫以後對於豫省人民已豫備有宣言全文如下慨自民國肇造十有五稔干戈相尋迄無寗日我豫省交通京漢綰榖中州軍政之優劣民治之良窳尤爲中外觀瞻所繫乃自匪軍艦踞以來横征暴歛敲骨吸髓擄掠姦淫靡所不至兵本是匪匪又爲兵兵匪不分豫民苦矣士紳通電反對罪狀畢眞人民環請拯援血淚俱盡雲鶚等半生戎馬駐豫十年防區所在愛若家人恒視豫省爲第二故鄕豈忍吾父老兄弟罹斯浩刦迭經文電忠告舌敝唇焦原冀化彼凶殘共圖國事詎知畏首畏尾爲鬼爲蜮心懷巨測耳若罔聞若再任其頑梗中原豫民將無噍類披髮往救義不容辭所部各將領目兵都半豫籍久駐豫境咸知踐土食毛之義具有安良除暴之懷目擊心傷同深義憤因之環請回防願圖報答無不勇氣百倍磨厲以須誓必滅此朝食以盡保衛我豫之職責爰整師徒直趨汴鄭譬如附骨之疽非經刀圭施以割治不能奏效而平愈爲特敬告吾豫省父老兄弟忍痛須臾我軍即日返旆務達肅清匪軍出民水火之目的相與更新共謀樂利剝復之機其在此歟謹此宣言伏爲公鑒靳雲鶚田維勤王維城王爲蔚閻曰仁馬吉第吴俊卿 
[蕭耀南逝世後之鄂訊]  
　　國聞社漢口通信鄂督辦兼省長蕭耀南逝世後當晚由聯軍總司令吴佩孚正式任命第二十五師師長陳嘉謨繼任鄂督辦已分别就職頃聞蕭病劇發於十日晚間二時嘔血不止或云蕭病原係冬温詎曹元素誤爲傷寒妄投表藥一劑而病加再劑而病劇温熱上逼致吐血大作迨西醫注射一針雖似精神略好已成不治之症十一日某君前往探病即拒絶見客吴諭令參謀長馮家祜政廳長楊會康分别代行督長兩職事務十二日某君復往則病象稍减與某君略談數語並飲牛乳一小杯晚間服安眠丸得好睡二小時旋親筆寫一戚族花名長單並批明各贈錢若干度歲（按十二日即夏曆乙丑歲除蕭年年歲暮必周急戚族）十三日即丙寅元旦精神轉衰比囑左右電召陳嘉謨師長至署謂予病日劇恐難再起鄂省治安最關重要君治軍嚴明願以相托必能不辜予望至於民治刻雖值時局混沌但必須擇鄂人德望較著者畀之以符自治潮流陳氏恐有損病勢當妥爲安慰囑勿多談遂即退出十四日竟沉睡六小時之久某醫謂太睡久亦不妙蕭醒後兩手互摩胸膛左右不止午後二時杜錫鈞到署探病頓覺精神不好立命召家族至大樓扶侍蕭妻及女始至大樓榻前驚將不救最後尚經西醫商得其同意注射一針仍無效果延至四時三十分竟溢然長逝於大樓榻上杜陳均在旁送終十六日午後四時半入殮吴佩孚先於三時半即到署親視含歛外交部特派湖北交涉員陳介十四日晚即將蕭病出缺已由吴總司令任陳將軍嘉謨繼任督辦杜鎭守使錫鈞繼任省長陳杜即日就職以電話通告各領事署十五日早又復公函通告各領事署各僑商及海軍聞悉均下半旗誌哀（二月十六日） 
[皖亳匪災善後會電留袁道尹]  
　　安慶快函皖屬亳縣孫匪佔據十八日地方糜爛不堪種種災情曾迭誌本報現該縣巨紳李紹臣（曾充前安武軍統領）等以袁道尹辦振地方甚爲感戴特電蚌陳蕪王留袁道尹暫勿回蚌俾辦善後原電照錄如下蚌埠陳總司令·安慶王省長鈞鑒此次亳縣遭禍災情奇重前已函電奉聞諒邀鑒察幸蒙鈞座軫念窮黎即派淮泗道尹帶欵來亳趕放急振二次億萬災民始免凍餒連日袁道尹在亳督同士紳籌辦一切善後事務苦心經營不遺餘力凡可以爲亳民謀生活者已無微不至紹臣等正幸依賴得人徐圖恢復頃聞道尹不日回蚌　邑災民如失慈母務懇鈞座痛念亳災之重電飭袁道尹暫勿回蚌俾善後諸要務得依次實行不勝迫切叩禱之至亳縣匪災善後會李紹臣王乃黄等率全體災民公叩） 
[杭州快信]  
　　一師師長徐州總司令陳儀準今日（二十一）下午六時返杭軍政紳商各界·曁結屬同鄕均至城站歡迎各界要人已擬設筵省教育會賀陳凱旋紹屬同鄕由金百順馮學書等發起决在馮宅開歡迎大會 
　　杭總商會徵求美國費城百五十周展覧會出品已有緯成慶成虎林袁震和萬源等綢廠翁隆盛鼎新方正大茂記等茶莊及陳勝和絲行金華火腿公司邵芝巖筆莊舒蓮記扇莊張近記剪刀舖等選製出品扣期運賽　　杭縣知事陶鏞升調在即城區區立小學共十六所公製錦繡（化被春成）匾額一方於今日上午導以鼓樂送至縣署懸掛　 
　　旱烟爆司去臘罷工要求加薪經總商會召集店東工人雙方調解日加工資七分并議條件遵守現由杭縣陶知事會同警察廳出示布告不得違背議定條件 
　　實業郭廳長奉省署頒發改良土絲通則後即經召集廳務會議詳加討論以通則各條項中尚有疑點昨已飭科擬叙理由開列清摺呈請解釋以利進行 
　　省垣布廠襪廠及毛巾廠林立男女工人不下萬餘名現新年已過咸擇於明日起（初十日）照常開工各綢廠亦定於燈節前開工 
　　温屬永嘉爲産糖區域築壩挑運依爲生活者頗多上年因壩基糾葛纏訟未决省署據該邑工商戴存根等據情呈控昨令余知事迅速傳訊秉公處分具報 
[南京快信]  
　　章太炎徐紹楨魏邦平均定二十二日由滬來寗協商東南時局問題當局已飭滬寗路局備花車往滬迎迓　　軍事會議已畢盧香亭陳調元王普陳儀謝鴻勳白寳山等於二十一二兩日先後離寗 
　　陸軍第十師司令部移設清江所有駐在舊江寗府署之營底及所存輜重等現已一律運往江北 
　　中興煤礦公司常州經理朱元炯等以該公司新裕通號商輪一艘當軍興時被第九軍在鎭江扣用供差頃呈請省公署轉請發還刻已函請總司令部查照辦理　　總司令部前解散第三師時對於該師官佐曾酌予收錄備發交軍事機關差委刻已陸續來省報到 
　　省警廳偵緝隊二十日又緝獲搶刦附近鄕鎭盜犯數名解送總司令部軍法處訊辦 
　　浙江省公署秘書孫乃澤來寗謁孫接洽浙省財政事宜 
　　財政廳委鄒嘉年赴寳應查加徵畝捐案 
　　省署委曹慕時騐收駱駝橋馬路工程 
 
 
 

Page 8

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *   
 
 

Page 9

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *國内要聞三 
[重慶事變後之成都消息]  
　　川局又將有變化 
　　成都通信善後會議未終各部將領即紛紛返防記者固料各軍决裂時間已不在遠至於黔袁聯鄧田以對抗三劉（湘文輝成勳）與賴亦已轟傳於道路不過遲早問題不謂今日此中内幕即已揭穿矣茲將所得各方消息分誌於左 
　　二月二日省城各機關接到袁氏由渝來電謂江巴發生事變本人（袁自稱）受渝人請托出而維持秩序袁之原電略云鮮師（劉湘之十師）部隊在江巴附近發生事變查江巴居通商要地中外人民聚處其間地方安寗秩序極爲重要現應地方父老之請托由敝軍出而暫維秩序所幸地方雖遭警恐一時尚無損失除電劉督辦迅即設法善後外特此電聞祈釋遠注袁祖銘叩卅印 
　　袁氏所謂鮮師事變經記者向各方調查所得情形如下重慶舊屬巴縣即古渝州城原駐有川軍劉湘部王陵基之三師部隊一團鮮英之十師部隊三團袁祖銘返渝隨帶黔軍杜李兩旅亦入駐城内雙方戒備甚嚴曾經川軍三十三師長潘文華邀請原駐渝城之黔軍師長何厚光與重慶衛戌司令鮮英（川軍十師長）等協商免除猜疑辦法結果决定主客兩軍祗各留四營駐紥城内維持秩序其餘概行開駐城外王陵基部隨即開駐大江南岸巴縣屬地鮮英部兩團開駐大江北岸即江北縣城忽於一月二十九日晚八時鮮師受人運動（即前楊森時任十師長經劉湘取消之何金鰲）發生譁變十師長鮮英聞變踰城逃遁當時潰軍與匪乘勢刦掠約數小時旋由袁氏派隊彈壓秩序始得回復 
　　事變後鮮英率其原駐江北之部隊移駐重慶迤東之白市驛與川軍十六師聯絡王陵基率所部駐南岸與民團聯爲一氣（川東民團與袁軍感情極不融洽）潘文華亦搭輪東下於是重慶及江北城内完全屬黔軍勢力範圍至鮮師叛變隊伍完全依附何金鰲袁祖銘因即委何爲十師師長以便任使各機關接到袁祖銘電後又接得鮮藍·及九師長郭汝棟·十六師長王鑽緒等由東路永川黄中等處來電報告事變情形駐省各將傾前日會會商處置此事善後辦法結果聯銜致電袁氏請將黔軍大部分别調往渝城以外盡力維持治安並謂將來仍由劉甫澄督辦率隊駐渝又聞劉督日來已有多電嚴令所部極力避免戰争未知能達目的否 
　　另一消息重慶城内原駐川軍潘鮮王各師·及黔軍何師等部皆各有部隊駐紥一時重慶城中大爲危急乃由何鮮王潘等召集在潘宅磋商移兵出城辦法結果一致主張將各部所有軍隊移出城外城内祗留兵士一二營於是王師移渝城揚子江南對岸彈子石地方駐紥潘部移嘉陵江北岸江北縣屬地方黔軍并未移動此時川軍十師師長鮮英（號特生）本人及其部隊一團尚駐城内黔軍於三十夜出其不意以數團兵力圍繳鮮師槍械鮮在私寓聞耗乃越城而逃城内治安暫由黔軍維持現黔軍駐在城内川軍王師駐彈子石鮮師駐白市驛三方面尚在互相對峙中 
　　川軍駐紥在附近重慶防地之各將領郭汝棟白駒楊漢城范紹增吴行光陳蘭亭等對於川局有電表示態度頗爲强硬勢非與黔軍决一死戰不可田頌堯在此事未變以前即已離省到綿與其所部孫震旅長面商應付時局辦法田定日内召集所部高級將領如西北屯墾軍之師旅長等在綿會議原駐成都之二十一師獨立第一旅旅長曾憲棟亦應田召於日昨由省赴綿會議一切以便整飭部隊備相當之動作　 
　　惟鄧錫侯此時尚在成都對於黔袁此舉亦表示不滿日來在督署中向劉湘表示謂非反對不可刻已有通電發出但此係一部分消息究竟如何變化不久當可發表也 
[粤省軍額之新調查（銅駝）]  
　　廣州通信粤省連年處於兵革之中故其所蓄兵額與軍隊之編制至多變化而亦至可注意但自民十一以至國民政府成立以前求兵額之可稽編制有秩序實不易得惟至國民政府成立以後將各軍加以改編始較有條理查改編計劃即依照俄國之三三一制以三團成立一師三營成立一團廢去旅長是也顧自東南兩路軍事結束各軍兵力皆有增加如第一二兩軍槪由三團制改爲四團制又增編第六軍及兩個教導師故目前實力計有二十一師零七團預料南征軍李濟琛收復瓊崖必更有所收編且國民政府現正凖備北伐軍額之擴充尤意中事茲特將六軍最近兵額調查如下（第一軍）軍長何應欽第一師師長何應欽兼所轄步兵四團補充一團砲兵機關槍各一營第二師長馮軼裴所轄步兵三團砲兵機關槍各一營第三師長譚曙卿所轄步兵四團補充一團砲兵機關槍各一營（第二軍）軍長譚延闓第四師長戴岳所轄步兵四團機砲各一營第五師長譚道源所轄步兵四團機砲各一營第六師長張輝瓚所轄步兵四團機砲各一營又獨立營一營又第二軍教導團一團（第三軍）軍長朱培德第七師長王均所轄步兵三團機砲各一營第八師長朱世貴所轄步兵三團機砲各一營第九師長（未詳）所轄步三團機砲各一營又第三軍將校隊隊長李方正一大隊又教導一團（第四軍）軍長李濟琛第十師長陳銘樞第十一師長陳濟棠第十二師長陳可鈺均各轄步兵四團砲機各一營另南路第二師陳章甫所轄步兵三團均暫屬該軍節制（第五軍）軍長李福林第十三師長李羣第十四師長練炳章第十五師長（未詳）均各轄步兵三團機砲各一營（第六軍）軍長程潛第十六師長楊源濬第十七師長吴鐵城第十八師長胡謙均各轄步兵三團機枹各一營六軍之外黄埔軍校直轄教導師師長王柏齡步兵三團新編教導師師長王懋功轄步兵四團另機砲各一營軍校入伍生三團第一團團長（未詳）第二團長李元佑第三團團長張治中統計全部人數約二十萬人分爲六軍二十一師七團一獨立營一大隊聲勢堪稱浩大各軍皆有軍事學校以視前者軍隊之漫無紀律有上下床之分焉（二月十五日） 
[粤政府改組總兵監之續訊（木庵）]  
　　蔣中正先行回任衛戍司令職 
　　此次蔣中正自東江回粤後即辭却第一軍軍長而以該軍長遺缺畀其所部師長充任國民政府最近乃特任蔣爲國民革命軍總兵監該總監不啻海陸軍總長有節制國民革命軍第一軍至第六軍及海軍之全權蔣氏爲執行總兵監職權計特於本月先行回任廣州衛戍司令職以爲擴充組織總兵監部之預備蔣氏回任廣州衛戍司令職通電昨已發表文云（中正上年十月奉命東征就任東征軍總指揮一職以黨國大難義無反顧勉任艱鉅旋經呈准政府將廣州衛戍兼職交由第二師師長王懋功兼代在案差幸出師以來仰托先帥在天之靈政府信任之專將士用命之功以及我同志與民衆合作之力爲期一月東江底定敵氣漸銷使中正稍免愆尤私心竊幸無已現復奉政府准辭國民革命軍第一軍軍長職務遵於本月一日實行解除第一軍軍長職務惟念廣州市區匪徒混跡雖軍警防範綦嚴而殺人越貨之案時有所聞此誠愧對吾民者中正爰本軍民合作之義重任地方治安之責即於本月一日仍回廣州衛戍司令原任藉圖補救尚希同志時錫箴規以匡不逮是所感禱廣州衛戍司令蔣中正）查蔣氏自回任後即將原有第一軍司令部人物歸併衛戍部而又將衛戍部改組大行擴充以爲日間改總兵監署之張本部内共組九處即參謀·副官·管理·交通·軍法·審計·軍醫·經理·懲募等是也二課即謀報課與會計課日昨已定第二師師長王懋功兼任總參謀任張定璠爲參謀處長朱華爲管理處長副官處長由朱華兼陸福廷爲交通處長陳祥輝爲軍法處長戴任爲審計處長褚民誼爲軍醫處長徐桴爲經理處長邱鴻鈞爲徵募處長李元箸爲諜報課長竺芝珊爲會計課長沈嵩爲偵緝隊長邵力子爲秘書長各處長業已日間次第就任暫時由政府總教導師王柏齡部第二師王懋功部歸衛戍部直接調遣一俟佈置完備蔣氏即正式就任總兵監實行指揮監督海陸軍職權將來即就改組後之衛戍部改爲總兵監署（二月十六日） 
[廣東省縣市政組織大綱（毅廬）]  
　　省政府改組七廳即日實行 
　　縣市政府三閲月後實行 
　　粤省省市縣政府改組消息已傳播多日惟語焉不詳延至日昨省縣市政府之組織大綱始由國民政府决定并發交省政府遵照實行改組探錄原文如下國民政府令云（爲令遵事現准政治委員會函開逕啓者本會於一月八日第一百零二次會議對於省政府縣政府市政府各種組織案議决（一）省政府組織通過即日實行（二）縣政府組織大體通過三個月後實行在此三個月内組織一委員會以養成縣政府各種人材相應錄案連表函請查照附表二紙等由准此除省政府改組應另案辦理外合將原表抄發仰即本此大綱草擬縣政府及市政府組職法并籌備一切至市政府係指廣州特别市區以外者而言合并飭知此令計抄發原表二紙）省縣市政府組織大綱如下（省政府組織）省務會議下分財政廳·教育廳·農工廳·民政廳·交通廳·實業廳·土地廳·等七廳及秘書處財政廳内分省庫·貨幣·審計·秘書·租税等五處下設區財政分處及視察員教育廳内分學校教育·社會教育·秘書等三處下設區督學員民政廳内分民事·公安·秘書等三處下設民政區視察員農工廳内分農人·工人·秘書等三處下設區農工分處長交通廳内分公路·航政·電政·治河·鐵路·秘書等六處下設各種公處長土地廳内分土地·登記·沙田清理·秘書等三處下設分處長及視察員實業廳内分工商·農務·秘書·第三處下設視察員（縣政府組織）縣務會議下設縣長（即民政局）財政局·土地局·教育局·公路局等五局及秘書處·縣長（民政局）管理警察·鄕團·行政訴訟·綏靖·消防·衛生·等五項財政局管理租税·公産·公債·預决算·會計等事項土地局管理土地登記·沙田整理·地利振興官荒調查·及利用等事項教育局管理學校教育·社會教育·慈善事業·社會事業等事項公路局管理公路建築·公路管理·道路橋樑河堤·及其他公用事業等事項（市政府組織）市政會議下設市政委員長（即民政局）財政局·教育局·工務局等及秘書處以上各種組織案關於省政府改組案刻已着手籌備實行至縣市政府組織刻已由起草委員詳細斟酌并推舉陳某等二人起草縣政府組織法至各局組織由與各縣性質上有關之各廳委員之員分任之關於縣治分級標準由民政財政農工商務等廳先事調查報告俟大綱决定後再行全部起草至市政府組織則請起草員甘某出席起草委員會諮詢一切再行擬訂（二月二日） 
[閩粤軍事當局聯絡（蜀生）]  
　　李與蔣間之感情尤密粤軍尚滯瑞金石城間 
　　厦門通信贛邊粤軍已自閩邊撤回贛境此間交通不便頗難得其眞像據此間民黨所得汕頭消息汀州第三師李鳳翔與蔣介石軍間近聯絡極密李有代表第三師參議孫某常川駐汕兼任蔣介石之總指揮部參議李蔣間多由其周旋李最近關於留閩粤軍之處置必先徵求蔣氏之意見粤軍之行蹤及狀况報告亦極周詳外傳粤軍佔汀杭龍巖等地均非實在李雲復謝文炳自瑞金反攻汀州僅及古城即不得進劉志陸被圍於連城之殘部竄經武平入贛僅寗化境被李雲復部攔入但旋經第三師援軍擊退最近何應欽宴請汕頭各界席上謂（劉志陸謝文炳李雲復等潰入閩境周蔭人徇蔣總指揮之請令第三師李鳳翔圍剿劉部於龍巖境適中劉潰李雲復謝文炳乘李鳳翔有事於龍巖時入寗化第三師回師擊李謝劉乃得竄武平入贛李（雲復）謝亦退回石城至前入贛南之熊略部始欲竄南昌厄於賴世璜潰回粤境連平和平復經興寗五華潮梅軍擊走現竄瑞金與李謝及劉志陸等部合惟三部給養全無已成穽獸此間與福建第三師已有會同贛軍根本消滅之計畫事關軍事未便宣布現閩贛雙方當局對我軍均極示好感凡有要求無不允者今後粤軍可爲我滅之也）云云則李鳳翔固猶與黨軍謀滅粤軍可知惟漳州方面消息則謂粤軍湘籍部隊之李雲復謝雲復部及林虎劉志陸熊略等部均集中贛東瑞金石城一帶約有萬人趙恒惕不允其入湘方本仁亦不允其假道贛北入鄂進退維谷尚不知作何解决也李鳳翔於上月二十八尚有代表蔣某到汕旋赴福州張毅近亦有代表王某來汕旋赴廣州謁蔣介石閩粤當局日來往還頗密詔安方面僅張貞改編之警備隊駐守張之本部第一獨立團全部及吴鐵城之獨立師一團均駐黄崗張於上月二十七日始回汕赴黄崗一視防也（二月十日） 
[梧州雜訊（倦懷）]  
　　拘獲蒙仁潛等之確訊前此屢次擾亂廣西近數年來凡陸榮廷沈鴻英林俊廷等所嗾使之軍事行動無役不從之蒙仁潛蘇月波二人日前竟被本省軍隊剿獲該氏殘部殲滅殆盡從此禍根得除實全省人民之大慶幸也茲將關於此事之邕電錄下梧州督辦李會辦黄鈞鑒頃接龔團長養電稱皓日在武篆鳳山屬之長洞當場擒獲蒙仁潛蘇月波二名劉錦華繳械歸誠經去電將三匪押解來邕宗釋呈 
　　李督辦乘輪返邕本省軍務督辦李宗仁來梧歡迎汪主席已有多日現汪經返粤多日李督辦亦以離邕日久遂於前月三十一日夜十二時帶三數衛隊於集成筏下船一日早啓輪返邕 
　　黄會辦檢閲部屬連日以來軍務會辦黄紹雄迭於東學塘檢閲各團士兵及閲實習槍砲昨日以幹部學生操練有日乃令於戎圩鄰近各處作實地練習並親往評閲成績若何 
　　私用僞幣券被拿本市發生僞造兑換券關於金融前途殊大當道最爲注意密飭各軍稽查嚴行查緝昨晚巡察處稽查在河灘街拿獲私用僞券之犯二名拘押回處轉送行營訊辦 
　　市醫院購置藥具梧市衛生局長李達潮因市立醫院工程不日完竣日前親自赴粤購辦各種藥品及療病器具業將第一批藥品並器具運回梧市前日李局長亦回梧並帶有第二批藥品及器具甚多 
　　創設大光公司游戲場前有某商人發起募集鉅資在梧市建築一規模宏大之游戲場所茲聞此項工程已經竣工并請商埠局警察局騐看合格准予試辦游戲種類有電影白話劇女班劇等門券定價每張毫洋四角年納捐銀一千二百元以一年爲營業期限聞定於丙寅年元旦日開幕 
　　招待上海大學募捐團昨日梧市各界假座市黨部招待上海大學募捐團先由婦女部代表李省羣先生演説對於募捐方面敢代表全梧婦女狠願意帮忙次有婦女聯合會代表關育梧廣西省立宣傳養成所代表余炳華等討論募捐進行辦法結果議决二個辦法一各代表帶捐册一本回去代募二請督會辦李黄兩氏慷慨捐題 
[南京軍事會議要聞]  
　　議决堅守門羅主義 
　　南京通信聯軍總司令孫傳芳氏因時局問題在寗召集會議十九日下午在司令部開會列席者有浙江總司令盧香亭·安徽總司令陳調元·安徽省長王普·江蘇省長陳陶遺·及白寳山鄭俊彦謝鴻勳陳儀孟昭月周恭先等各重要軍官席間孫氏首先發言謂一年容易又是新春東南一帶幸獲安全皆諸公之力現在政局不寗中原仍在混戰我東南各省應取如何態度請諸公共商善策各要人皆有建言最後一致議决東南各省决守門羅主義設有牽動須作相當防禦時各省當通力合作保境安民並議决各軍預組輸送隊以後遇有軍事一槪禁止拉夫對於各省財政預爲調節以後遇有軍事不得臨時徵發軍需費用 
[陳調元赴寗參與軍事會議]  
　　聞回蚌後將召集皖將領再開一次會議 
　　蚌埠通訊安徽總司令陳調元於新正初三日專車赴寗謁見孫傳芳氏表面上爲賀年實則因孫氏驅奉後駐節寗垣對於浙閩蘇皖贛五省雖有種種布置究以時期短促仍未能臻完善地步值此新年因召集所屬各省最高級軍事長官到寗垣聚集一次凡各省軍事内容旣可儘量報告而各省應興應革之事亦可於此會議解决是以連日諸要人如盧香亭陳儀謝鴻勳孟昭月等均紛紛蒞寗徐海鎭守使白寳山於前日（十八）午亦乘專車前往聞孫氏訂於前晚公讌各將領於昨（十九）日舉行會議所議事件（一）應付時局取若何態度現鄂蕭逝世長江局勢將不免發生新變化故需預籌防衛（二）聯省軍制宜如何改編（三）財政統一問題所議如何結果現尚未能探悉會議完畢本可各回任所惟值此新年各將領將不免有一番酒席酬應藉以聯絡感情聞陳於初十日定可回蚌至皖省軍制孫氏前已有命令着急恢復每旅兩團制以節餉糈而陳氏意見頗不爲然因皖軍自加入聯軍後各旅均有擴充一旦裁撤殊不易易擬仍取三團制其未曾擴充者即仍舊貫不許再有增加陳氏並擬將會議情形回蚌後再召集皖將領作一形式上之會議藉以宣布辦法此項舉動擬在陰曆本月十七日實行臨時有無更動刻下尚難斷定又聞前皖督馬聯甲久蟄思動已得吴佩孚許可特電蚌召集舊日所部於明日（二十一）在滬會商進行方法本埠前昨兩日乘車前往者有馬某等十餘人瀕行時曾約定初十日返蚌對外談話云係赴滬祝蝦其實另有問題商議也（二月二十日） 
[地方通信]  
　　松江 
　　因荒蠲免之省令松邑西南各鄕如五庫·楓涇·張澤等區去歲因螟蟲之害致遭荒歉當經由縣查勘無訛呈請省峯將受災各區本年忙漕蠲免十分之二藉示體恤等情現經省廳指令計受災圖分六十有六祗准蠲免本年忙漕十分之一經楊縣長力争不獲業已轉行各圖册書將本年受災圖分之漕册重行查註折實以免弊混 
　　軍界近訊彙錄駐松二師三旅旅長李俊義自升任第二十四混成旅旅長後即由孫總司令委任駐蘇六旅一團團長崔金溎（字采符）升任茲崔君已於二十日來松就職而所屬之新任第五團團長劉珍亦於二十一日到松接差當經地方法團代表張芝·盛元音·周廷珍·蔡光耀等前往晋謁時崔旅長因迎接浙總司令盧香亭氏回杭過松不值由旅部副官長劉興沛出爲招待旋謁新團長劉珍叩以松地是否由崔旅長常駐劉君答以崔旅長將榮升寗波司令一俟奉到任命即須前往寗波任事而常駐松邑者即爲兄弟（劉團長自稱）即此間所駐五團二三兩營全部及機關槍連一連亦照常駐防次述江北戰後之苦况及聯軍前往時人民歡迎狀態厥後又請地方上遇事帮忙張等遂興辭而出聞崔劉兩君治軍素嚴松邑人士頗表歡迎故地方法團已定三月一日恭宴崔劉兩氏於市公所餐廳藉資聯絡 
　　崇明 
　　橋鎭去年商業狀况崇明橋鎭係四十鎭之首故商業爲一邑之冠出口貨以土布花衣爲大宗進口貨以棉紗·米·豆餅·南北雜貨爲大宗去年春夏各項商業俱佳自戰事發生土布銷路呆滯花衣亦不動棉紗步漲十支紗花布業僅敷開支間有一二家虧本綢緞洋貨業因新開一天福綢緞洋貨店同業競賣利雖減薄而生意大增各家俱有紅利藥店米行本行亦有官利南貨業生意亦不差其餘各業平平 
　　崑山 
　清鄕消息本邑清鄕分局早經劉知事組織成立附設於縣署内對於清鄕事宜頗具熱心刻聞因清鄕總局三月初旬召集各分局會議互陳組辦情形以資切磋近日對於清鄕事宜愈加認眞 
　　令解借徵冬漕聞縣公署接奉省電令將借徵冬漕欵項趕速交由中交金庫解廳應用 
　　無錫 
　　省附税一時尚難提解省教育經費督催員楊子侁於本月十三日抄列縣署所收省附税數目共計銀四萬一千四百五十五零六分四釐函陳張知事並請即日設法解交江蘇銀行教育金庫以應急需張知事當即轉函軍用債欵清償委員會查照見復錢委員長接函後以縣署省附税有一部份前已抵作軍用債欵如縣署逕行撥解殊與債欵有關故於縣署轉來楊委員一函决定暫置不復擬俟召集各債權人開會後再定辦法 
　　預借冬漕案辦法解决省令預借十五年忙漕一案迭經蘇常七縣士紳兩次在錫開會議决依照本邑地方各公團會議議决辦法認借冬漕每石一元隨欲隨解由縣呈請省廳核示惟財　因有碍通案迭令縣署仍須遵照前令復石預借一元五角准以五角扣還前年預借漕銀業已由縣署轉函地方各公　查照各公　接函後以財廳堅持之一元五角僅爲有關通案不能允准實廳以徵起之一元實解與預借一元五角扣除前借五角之辦法於實　　 
際上毫無關係也故對於本案認爲無討論之必要擱置在案現悉縣署日前又接奉財廳電令對於楊前知事所呈各節已予照准辦理惟十四年冬漕須將徵起之數刻日掃數報解毌得再行留抵張知事奉電後業已轉函地方各公團曁揚前知事查照矣 
 
 
 

Page 10

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *　　常州 
　　屠宰税投標揭曉武邑屠宰税期滿二十日下午在　署大堂設櫃投標由省委會閻翁知事監視開櫃檢標最多數爲蘇漢李錦芳兩人標額爲三萬二千三百五十元 
　　義成泰顔料號倒閉武邑西瀛里義成泰顔料號開設已有多年經理金麗堂向營色布業自改顔料業以來已有十餘載近以擴充範圍濫放賬面以致難於結束所虧約有三萬數千元欠户以上海公和豐顔料行爲最鉅次如德昶瑞泰立興益康常州德康等號二十日上海各洋行及顔料號家均同車來常向該號經理交涉定二十一日請人出面講明倒賬成數 
　　南通 
　　餘東區緝獲盜犯餘東區仇吴羣施國珍等家去歲曾被匪徒刦去衣飾銀洋等物爲數甚鉅當即報請縣署飭屬緝拿盜贓未獲兹聞該管第二分所長黎興琛於日前在大岸橋附近拿獲盜匪陶殷大高即陶福恩·俞邦六即吴二兩名業經訊明供證確鑿隨即解送縣署訊押並悉已在匪竄起獲贓物甚夥現已傳集被盜各事主到庭分别認明俟定讞時再行諭知照領 
　　店夥投河之慘劇城内張允茂京繩帶子店開設已逾百年營業甚爲發達詎料某職員因虧欠店欵逃匿無踪店主查悉情形即行禀請商會派員監視查賬該店司帳人何文欽係安徽休寗籍據聞因受此拖累名譽攸關情實未甘乃抱輕生主義於日前竟往南門外投河自盡以明心迹昨經城南崗警瞥見屍身浮起隨即報由警署訪係何姓立傳何之堂弟文魁到塲認明其家屬自願禀請官廳免騐當即舁送新安公善堂收殮店務尚糾紛未决 
　　鎭江 
　　彭旅長有兼任鎭守使消息蘇常鎭守使一職自去秋聯軍孫總司令出師討奉金先五氏離職赴魯以來虚懸將及半載尚未補人茲聞孫馨帥以駐鎭第六混成旅旅長彭德銓氏對於去歲戰事頗有功績擬委令繼任仍兼旅長不日即將發表 
　　王保董被匪拒傷斃命鎭屬西鄕喬家門王家港地方於前衣二時許忽來盜匪二十餘人擬至某姓家行刧當爲該村保衛團保董王明桂所聞立即率領團丁馳往抵禦匪知有備乃開放數槍向山中竄去詎槍彈竟射中王保董胸部致受傷倒地移時並因傷重斃命現該村人士因其拒匪身死擬爲開會追悼 
　　石灰窰發生攔刧案鎭屬高資鄕湯港人吴惟謹昨日下午五時許由滬乘快車抵鎭即雇人力車回家詎行至石灰窰地方突來匪徒三人袖出手槍向吴攔刧將吴之行李及皮袍馬褂並大洋六十五元小洋十餘角一併刧去吴隨至該處保衛團報告請求跴緝尚不知能破案否 
　　揚州 
　　高廳飭縣訊結積案蘇州高等審判檢察兩廳訓令縣署查訴訟案件辦理遲延最滋拖累前在軍事期内各縣訴訟進行不免稍緩現在軍事已告結束亟應上緊設法清理免再延積除另行外令仰遵照務即督同承審員迅將未結民刑各案勤奮審訊尅期理結其在押未决各犯應即逐名提訊分别依法判辦毌任久懸並將本年本月底止所有未結舊案民刑事各若干起未决押犯共幾名口及預計幾個月可望清結先行查明據實呈報以憑查核如該縣積案過多預計四個月内未能掃數辦結應速查照定章請派清理積案委員以便襄同清理勿稍玩延 
　　清江 
　　司法消息兩則（一）自各國調果司法委員行將來華消息傳播後淮揚各縣知事即奉蘇州高等廳令飭對於司法方面如監獄押所等項力加整頓以壯觀瞻除一切應興應革事項悉依規章辦理外最近又加收狀紙半費作爲修造監所費用現在各國委員來華期至所有各縣整頓手續大致將告妥竣高廳爲愼重起見誠恐有不周之處特派張玉麟等多人分往各縣視察指導一面訓令各該知事妥爲協商辦理其旅費槪由廳給毌庸招待各知事已遵令辦理矣（二）軍興之際關於淮揚司法進行大受影響而淮屬尤甚各縣民刑訴訟案件積壓遲緩多未判决人民受累不淺現旣大局平定自應從速整頓高等廳有鑒於此通飭各縣知事奮勉精神從事振刷刻期將積案整理肅清限期四月如預計逾限而不能肅清者應即呈請派員襄助以重司法各縣知事現與承審員無不異常忙碌據云淮屬六縣積案最多者厥惟泗陽淮安漣水淮陰四縣鹽城阜寗次之 
　　淮陰匪訊淮陰大河口五坵民人朱澄清家於舊歷月之初四日夜三更時分突來匪人十餘口操奤音手持土炮手槍並無軍服入室後搜羅衣洋什物一空當將澄清之侄春新槍斃倒地其兄維清夫婦及侄壻皮鳳才亦被轟傷隣衆聞訊趕至匪等已携贓向西而去追趕無踪今日（十八日）淮陰縣知事顧尹圻據報前往勘騐務獲究辦計自鄭俊彦到淮以來搶刦案此爲第一遭也 
　　六合 
　　請派員散放振欵　去歲華洋義振會撥給振欵三千元一層已誌本報茲聞地方士紳以災區太大欵數甚微難其普及公推朱德東·前赴該會陳述困難擬請增加兩三千元以濟災黎一面接洽春振事宜並請該會派員到六督同散放以期災黎咸霑實惠 
　　嘉興 
　　派員請領定期債券嘉興縣參會於前歲軍興時曾因置備謝旅軍需墊用銀五千元現由該會呈請縣署轉呈省吏該項執欵以第四次定期債券撥還以重公欵兹得省吏指令准如所擬辦理故縣署除咨照縣參會外並由危兼會長指派縣參事盛時尅日赴省請領該項債券矣 
　　平糶局業已開辦嘉興平糶局現已將城内外貧户分别編就二千户於日昨儲備米石在城中天后宫設局開糶貧户往糶者須憑票交錢發米規定一百四十文糶米二升仍分雙日男子單日婦孺每户以二升爲度每日限糶米二十石局中派有警察以維秩序 
　　華絲布之揭曉嘉興本埠及王江運·新　盛澤·濮院各鎭所出産之華絲布近日行　於上　　東等處頗形暢旺據該中人云竟有供不敷求之槪因之該項布疋價格較去冬漲起數元現各機户因定貨衆多竟有加添布機以便雇工開織此亦實業前途之好消息也 
　　嘉善 
　　砲兵團長接任駐嘉善陸軍第二師砲兵團長劉玉印奉令升任江陰要奉司令遺缺以該師補充團長馬葆　調充情形已載前報茲馬氏於昨日來善接任 
　　平湖 
　　議會准期召集平湖縣知事張鵬昨日函知縣議會議長葛昌樞稱據縣議員奚翔等八人請求召集十五年份第一次臨時會並定三月一日爲開始日期合行函知等情葛議長據函後却於今日（二十）函约各議員届時出席 
　　新埭河進行疏濬平湖新埭區河道年久失濬甚爲淤塞現經該區自治委員發起疏濬其西段已於十九日動工聞其經費由該區田畝帶徵 
　　寗波 
　　疏濬中塘河開會紀事　縣西城桃源二鄕士紳陳　藝·何葆　等百餘人於前日（十八日）在横街頭臨塘河開會討論疏濬中塘河問題由水利局長張申之主席議决如下（一）設董事部公推張申之爲董事長何葆齡·　景三·孫　堂等十餘人爲董事（二）組織事務所公推謝葵生等四人爲常務幹事（三）募欵辦法除予人自由勸募外分田畝·社會·船雙·圖會捐四種·（四）疏濬四段（一）　林村新廟至望春山廟正（二）至廟港口止（三）至匯源樹止（四）經濟桃源區由郭以教負責西成區由周生齡負責 
　　紹興 
　　商會請求撥給縣欵補助粥廠紹興商會於去年十二月一日起循例開辦施粥廠至二十八日止計用銀八千七百餘元因柴米價貴用欵較上年超出三千四百元經商會募得捐欵六千餘元外尚虧二千數百元歸墊欠欵無從設法擬援照省會三倉粥廠辦法函請姜知事撥給縣欵二千元以資歸墊縣署以商會辦理粥廠因米珠薪桂致有虧墊自係實在情形惟縣欵應否撥給以資歸墊之處昨函參事會查照即候縣議會開會時提交核議　　省令農工銀行補送改正章程紹興農工銀行改正章程業經財政部農商部核准註册昨由省令紹縣轉令該行仍遵前令將改正章程等件補送一份呈署備查 
　　懸賞購緝錢浦輪盜犯紹縣公署昨接諸曁縣署公函謂錢浦商輪前由杭駛至小滿山頭以上新江口以下蕭山縣界船中突出盜匪多名各執手槍亂放擊斃數人擊傷數人搶去客人銀洋行李一案當電蕭山郭知事及各營警恊緝茲爲求其破案迅速起見特懸賞購緝如能拿獲本案眞正盜犯送案者每名賞給銀二百元並由錢浦公司每名加賞銀二百元通風報信因而拿獲者减半給賞至公家此項賞銀將來獲案訊實後由蕭諸兩縣各半分認給發并檢送布告賞格請飭屬協緝 
　　懇放分局測繪沙灶地紹興沙灶地懇放分局現擬測繪全縣沙灶地由童局長派定測繪隊班長阮延蘭·裘起傳阮聖昌等率同測繪員役分赴東關南匯馬安黨山姚家埭哨金第處沙灶地開始實測區圖昨日函請警察局令行各該警察分所協助以利進行 
　　滁州 
　　皖軍換防續誌皖軍第一旅之一二兩團互相換防已誌昨日本報今（二十）日上午八時一旅二團團長張世賢率所部第一營營長房伯仁之一營由津浦路張八嶺站開赴來安境内之自來橋塡防該處月前開駐二團二營范壽萱之一營聞須同時開赴古城半塔集一帶駐紮一團一營之卜慶生營長由自來橋整隊回滁地方以該營駐鎭多年紀律其佳且每遇股匪之來輒身先士卒務殲巨魁而後已以致匪有三一字（該營兵士領章係　符號即一旅一團一營也難敵之説地方旣多受其保障實有不忍任其驟去之槪一團二營之牛漢卿營長在津浦三界鎭駐防兩閲月聲譽頗好地方一聞換防之信絶不相舍各該處函電交馳紛向旅團部請求挽留一二兩營緩調倪旅長吴團長等均以事關調滁訓練未予俯允昨今（十九二十）兩日張八嶺至自來橋間之孔道軍隊往來及輜重運輸之不絶而地方人民爲一二兩營送旗傘及爆竹餞行者尤異常忙碌也 
　　皖軍剿匪紀聞距城北鄕五十餘里之大柳鎭前於三日由定遠方面竄來股匪五十餘名半着奉軍之舊衣快槍盒手砲等械甚多帶有男票六名女票五名皆係定遠民籍到距該鎭東北七八里之大于莊彼時天將指曉人尚未起匪將該村圍住不准走脱一人令村民興與之造飯招待飲食匪亦照數給價盤踞一田至下午九時許竄至小嘉山麓下之吴新有家一如在大于莊之舉動吴家二十餘人其子夫婦兩人在外具情奔告大柳鎭之警　民團等當時警團得報往勦者有四五十人與股匪勢均力敵在小嘉山開火互擊至兩小時之久未分勝負皖軍第一旅倪旅長在城得報急令吴團長派隊速勦吴遺第三營營附劉潤生率第十一連連長李全業十二連連長蘇保國等各率目兵全連並帶七生的五山砲二門機關槍一架於今（七日）晨六時由　出發往勦矣 
　　休寗 
　　各公團反對二工廠長第二工廠自實業廳改委葉光宇廳令到休後地方人士以葉旣非實業專才復乏整飭經騐且葉前在屯溪茶務講習所任内行爲不檢以致所内風潮迭起若辦二工尤難勝任因此羣情憤激一致反對茲經商會教育會農會等各法團致電實業廳長略云二工廠新任邵振正在接交鈞廳忽改委葉光宇接辦查葉素乏實業學騐前辦茶務講習所劣跡多端已可槪見二工尤難勝任環請收回成命以維實業未議實廳能准如所請否 
　　蚌埠 
　　地方各界歡送前警廳長　蚌埠前警廳長張以樸自去年九月間來蚌就職在任數月頗爲商民愛戴上月中旬張蒙上峯調充長淮水警廳廳長因以去職張初以長淮水警欠餉十餘月船隻滲漏多半沉没各巡士風餐露宿襪履洞穿幾至不可收拾未免望而生畏嗣赴省謁見省長及財廳長均允代爲設法關餉决不至再有延欠張氏頗爲滿意比即回蚌料理行裝於昨日乘坐專輪拖帶民船一隻前往正陽就職所有蚌廳舊日僚屬得訊即於前一日假倪公祠設讌公餞並攝影以留紀念昨日上午復　集總司令公署後張氏本宅鵠候到者有現警察第一署署長徐立文前警察第三署署長王克　現警察廳督察員楊金寅行政科長陸與齋司法科長任愷商界商會正會長高霞雲副會長黎中榮等計二百餘人張辭不獲已只得步行上船各歡送者隨行並燃放鞭爆致敬兼馬路兩旁各商店擺列餞酌約有三十餘筵張氏隨在周旋表示謝意嗣至河岸張氏再三辭謝始各遄返開張氏擬訂於十九日接事對於長淮警務將有一番整頓也 
[專件徐州總司令部修築徐屬各縣道路簡章]  
　　第一章總　第一條修築徐屬各縣道路以能行駛汽車便利商業　　　　　　　　　　　　　　　　　　　　　　　時局大定　依次修　各地支　第二條此次修築道路利在　速通車故一切計畫及實施均從簡章人　　就　有道路之　側開拓至一定寛度　　路基俾便通行汽車將來　時　　　塊細沙漸成良好道路第三條各縣境四道路　由各縣知事　率路線經過各鄕鄕董招募農夫工人按照木章程第二　兩　規定各項修築之並僣鄰縣邊界互相啣接第四條道路築成後分爲汽車道與大車首兩線凡笨重及容易毁壞路面之車輛均不得在汽車道上行走第五條道路築成後暫不設立車站但沿途各鄕鄕董均有保管之責至全縣道路之保護及修理則該縣知事應負全責第六條修築道路原爲地方交通便利起見且需地不多所有劃用民間地畝槪不給價第七條修築時所需工作材料費用由各縣自行酌定籌墊核發第八條此次應修築之道路如第二章第九條所定之路綫但全路須在三個月内完成 
第二章修築計劃第一欵路綫（附圖第一）第九條此次修築道路應分下列三綫第一幹路綫由銅山縣城經沛縣城豐縣城至碭場　　　　　　　　　　　城經　　城　　　　第三條路綫由銅山縣　　　　　　　　　城宿選縣城至　縣城第十條依前條路綫各縣應　築之路段如左銅山縣第一段　城周圍與原有　路啣　第二段由縣城經　屯劉集鄭集灣里集崔寨至吴　第三段由縣城至桃樓第四段由縣城經柳集關帝廟房村氏保寨雙溝至邵堰沛縣第一段由縣城經陸灣張寨至吴集第二段由縣城經鹿橂朱橋至半截樓豐縣第一段由縣城經張石樓至半截樓第二段收縣城經蔡樓至紀樓鳴山縣第一段由縣城經陳屯林莊周寨至紀樓蕭城第一段由縣城至桃樓第二段由縣城經王新莊洪廟吴集哀圩子張莊寨至王白樓睢寗城第一段由縣城經小王集大王集張莊至邵堰第二段由縣城經高作鎭至姚集宿遷縣第一段由縣城經耿車鎭至姚集第二段由縣城經五家客莊（何家集）沿運河西岸瑤灣附近與邳縣啣接邳縣第一段由縣城經官湖鎭至三又义河運河東岸第二段由三义何運河西岸經猫兒窩沿運河至瑤灣附近與宿遷縣啣接第十一條第十條規定之路綫如因修築上之便利得由各鄕鄕董報由縣知事呈報總司令部變更之第十二條實地測定路綫時須依原有大道而選定於其右側如原有道路彎曲過多或彎度過小則適宜截取直綫或成大弧形以便行駛汽車（附圖第二）前項道路右側係對銅山縣起點而言如第一幹路綫則汽車道在原有道路東北側第二幹路綫則汽車道在原有道路西北側第三幹路綫則汽車道在原有道路西南側宿遷以北則爲東側是也（附圖第一）第十三條路綫經過之城鎭鄕村均應由外廓繞行不得直入内部妨礙街市房屋第二欵斷面（附圖第二）第十四條修築道路應分汽車路與大車路兩綫大車路即將原有道路略加修繕使成平坦汽車路則在大車路右另行開闢第十五條汽車路廣二丈在無溝之一側高起一尺漸向對側傾斜使成二十分一之坡度以使便雨水流入溝中路而常得乾燥（本章程所示之尺度均係三元裁尺）第十六條汽車路縱方向之坡度爲簡單工作計暫不規定但如傾斜過甚或遇土堆等物須削平之以便行車第十七條汽車路與大車路中間開設深三面寛九尺底寛三尺之溝俾便積受路面流下之雨水溝之兩旁傾斜爲一分一溝中掘出之土即堆積於汽車路面用壓路機壓實並使成第十五條之坡度第三欵曲度第十八條汽車路綫務取直綫形如因地勢須取曲綫形時其曲半徑不得小於四丈（附圖第三）第十九條如原有道路彎曲過甚如第三圖（甲）之形狀則截取直綫以免彎曲而省工作或如第三圖（乙）之形狀中間有村落森林墳墓等物不能截取直綫者則適宜增大其曲度使合第十八條之規定第四欵橋梁第二十條河道寛在六尺以内者兩旁用石塊砌成橋脚然後用厚五寸之木板架於其上使成堅固之橋梁其寛與路同（附圖第四甲）第廿一條如河道寛在六尺以上者須按照第四圖乙之式樣建造堅固之橋梁每隔八尺設立橋柱橋梁全體均以水泥和石塊築成之（附圖第四乙）第廿二條如遇通行巨大船隻之河道其橋梁須依帆檣之高度適宜增高之但橋上坡度不得過二十分之一 
第三章實施第廿三條各縣知事有規定所屬各鄕關於修築道路一切事宜並劃定各鄕境界監督其實施之責務令按照章程尅期築成每隔半月須將築路景况造成報告呈報總司令部第廿四條各縣修築道路時應由縣知事先期召集路綫經過各鄕鄕董會議關説築路一切事項釐定詳細計劃呈報總司令部核定後即責成各鄕鄕董同時分段實施第廿五條各鄕鄕董應親自視察本鄕路綫經過之地按照本章程規定各項妥爲規劃作成方案呈報縣署審核彙經總司令部核定後督率農夫工人修築本鄕境内之道路並與鄰接鄕境道路互相啣接第廿六條各鄕鄕董關於築路一切事項須剴切開導鄕民務令勿生誤會第廿七條各鄕設築路委員一人即以鄕董任之由縣知事呈請總司令部委任之路成之後各委員中如有服務熱心成績良好者得由縣知事呈請總司令部擇尤給獎以彰勞勛第廿八條在築路期間内總司令部隨時派遣工兵部隊分赴各地指導路工技術上一切事項以利進行 
　　第四章附則第廿九條第二章第九條所定幹路完成後遇有時機再行修築各地支路其路綫俟將來另行規定第三十條地方商民有願集資開設汽車公司行駛營業者准其呈請總司令部核奪另訂辦法第卅一條地方商民以營業之企圖有願承築某叚幹枝路線者准其呈請總司令部核奪第卅一條如因工程浩大籌欵困難得視財力所能先就原有道路加寛路幅加固路面開掘水溝使能行駛汽車第卅三條各縣應行修築之道路限於本年青紗障起以前完工第卅四條本章程於十五年一月起施行 
[來函]  
　　衆興來電申報新聞報均鑒敝邑衆興鎭榮記廣貨店東祁旭榮有鈔洋四十一元貯於賣品皮夾内無人知覺新正四日駐衆第十師三十八團二營六連伙夫田延祥程法祥二人到店購買皮夾適店東外出店夥即將貯洋之皮夾出售當爲伙夫察見鈔洋如數交還不受酬謝以一伙夫而能拾金不昧令人可敬要皆鄭師長李旅長王團長尹營長龐連長平時教育有方軍紀嚴明所教　請貴報將比電登請報　以誌感　而　當　　任　　泗陽　會叩 
 
 
 

Page 11

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *[教育消息專電]  
　　長沙　教司决定將各縣中學自本年春委起實行分期改爲省立並經政務會議通過第一期經費十萬元（二十日下午六鐘） 
[要聞浙江永康官紳恢復縣中之運動]  
　　浙江永康縣立中學校前因被衆搗毁當經省令解散該縣官紳現以寒假將滿開學在即對於縣中亟應恢復聞盧知事已擬具整頓縣中辦法多條分呈省廳并有紳民胡夢虞電教廳請委徐晉麒爲校長其原電云教育廳長鈞鑒永中易長縣以徐晋麒謙議呈薦盧某黨派包圍改進無望徐君學優望重現經各方責勸已允屈就懇電縣重請免再誤十鄕紳民胡夢虞叩 
[江蘇銅山教育之夏視學視察報告]  
　　江蘇教育廳據省視學夏承楓呈報視察銅山縣十四年度教育狀况云竊查銅山縣十四年度教育事業學校二五九所較上年無增減學生數一萬五百人比上年度增一千三十人教育局長張明新敦誠忠厚近因經費困難不易應付已向縣署呈請辭職縣視學李正昌對於地方學務頗能熱心指導代理知事章世嘉任職未久對於教育尚未見有若何計畫佐治員鄭萬鍾供職尚勤該縣教育經費本年受水災影響學田租金預計短收半數加以賈前知事離任時附税一宗欠繳約二千元苦於無法彌補而洋價暴漲每元兑三千餘文歲人經費暗受虧損尤覺難於維持教育局董事會曾通過借用水利畝捐一年約一萬五千元彌補積年虧空以及學田租金改用洋碼各案不無成績該縣計分十八市鄕設教育委員六人又轄三市鄕各市鄕教育預算等事皆由教育委員兼理惟就現狀縣與市鄕在經費方面名爲劃分而實際縣經費虧空往往移用市鄕經費接濟故不得不同遭積久縣教育經費欠發約三個月市鄕欠發反四五個月不等至該縣學校此次所受兵災影響除鄕區已責成縣視學詳加調查外城區各校尚有縣立師範一部校舍及第一女子小學全部校舍爲軍隊借用在軍事時期各校停課者一二日至一二星期不等初級小學則多數僅閉城時停課行政當局進行不懈各校教職員保護得力殊堪嘉許此次視察所及對於該縣教育略具意見如次（一）附税仍應按月結清按該縣幾月以來知事數易附税不能結算存放印簿形同虚設教育局長赴縣催欵有如募化此項附税應仍由縣署於月終結清各登印簿以昭核實（二）市鄕教員薪金應酌改洋碼或加添按市鄕經費仍照錢碼撥發如大彭市生活程度甚高仍按錢碼教員薪水最多者每月不足八元（二十二千）殊屬不易支持似宜酌將教師薪金提高以維生計（三）縣立師範附設初中應速規定性質銅山初中有省立十中及徐州中學兩所縣立師範附設初中似不甚發達如果地方認初中爲需要似宜改歸縣立確定經費來源如認地方初中須緩圖則該校旣非公家設立應與縣立師範公私劃分清楚並酌改校名以免淆混（四）縣立第一小學校長文聚芸於經費困難之時能維持學校使研究精神不因稍衰大彭市立第九初級小學校長夏有量規劃有方學生亦甚發達擬請傳知嘉獎以昭激勸大彭市立第二小學校校長陳步堂辦理學校内容陳舊學生亦不發達大彭市立第四小學校長蔣作珍容許教員任意曠課且不能設法維持大彭市立第七小學校長董士進任用代課教員不加選擇均請責成各該校長速加整頓以觀後效所有視察銅山縣十四年度教育狀况各節理合附具視察評語呈報伏祈鑒核施行謹呈 
[本埠昨晚體育協進會足球大宴會紀盛]  
　　分給各隊獎品華南隊今晨八時凱旋離滬返港 
　　中華全國體育協進會於昨晚在大東酒樓開足球大宴會宴請華南·華東隊員上海足聯合會委員及甲組優勝隊樂羣與三育乙組優勝隊徐滙曁南等球員又上海中西名人及上海西人足球隊隊員上海西人足球聯合會重要職員亦被邀列席昨共到百餘人由協進會職員沈嗣良·蔣湘青及徐震東·余衡之等殷勤招待堂懸萬國旗及中國旗並有南華體育爲旗以示歡迎濟濟一堂誠爲盛舉八時一刻入席恊進會名譽幹事沈嗣良君主席起立致歡迎辭謂今晚歡送華南足球隊並賀其凱旋而歸又承其他中西名人及足球明星光臨至爲感謝云云次給獎（一）協進會贈中華足球聯合會甲組第一樂羣隊·第二三育隊及乙組第一徐滙隊·第二曁南隊隊員·給銀質小足球一個由協進會董事盧煒昌君與授各隊領袖（二）程貽澤君贈與甲组第一樂羣乙組第一徐匯各大銀杯一只由程君親自授與各隊（三）歐陽旭初君贈中葡二國比賽優勝之中華隊銀杯一只由黄明道君代授（四）程貽澤君贈各省區比賽第一華南第二華東各銀杯一隻由二隊隊長黄柏松君李惠堂君互相授與（五）協進會贈華南隊上海中華足球會照片一張（嶺南足球隊又贈華南足球隊銀盾一座上鐫（梓里生光）四字已於日前贈送）給獎畢暢飲大嚼唱歌歡呼中西球員互相談笑西人以李思廉羣最高興赴各席狂飲並胸懸奬章人多與之嬉戲席將半攝影沈嗣良君又起立謂華南隊於今晚即須上船返港其球藝之佳至爲欽佩指導華東球員甚多繼華南領隊梁卓如君答辭略謂敝隊來滬承協進會及各界優待不勝感謝來滬比賽增進閲歷甚多華東隊球藝頻佳將來必將　全國足球錦標云　次沈嗣良君又謂本年八月全國運動會將與廣州舉行須借　　華體育會云云次黄明道代表華東隊致辭謂此次華南隊　滬比賽匪特球藝與成績之佳全其運動仁俠之精神亦不可及故華東領教不少云云又次上海西人路球會會長萬萊姆　君起立　此次中西足球隊　　一堂當爲起初將來機會必更多十日内中西人比賽結果頗佳中西交誼益形密切比賽佈置皆協進會主持沈嗣君尤有功績吾人當感謝之當即贈與沈君銀匣一只并令隊員唱歌又次上海西人足球聯合會名譽書記白利奇君謂鄙人在會辦事請大衆帮忙并希望中國派一隊參與上海西人足球聯合會云云李思廉君謂中國球藝之進步一日千里華南隊球藝令人欽佩之至將來未可限量云云至此華南隊離席預備上船握手面别末主席又諸三君致辭（一）贈與中葡二國比賽银杯之當泰君謂今晚承召甚感中國球術優美可佩（二）葛蘭博士謂余在中國十七年提倡體育華人進步甚速（三）西人足球隊隊長斐列潑君謂敝隊參與宴會感謝之至中西比賽感請更好云末唱歌歡呼而散時已十時半矣 
　　又華南足球隊球員除中堅黄瑞華留滬外其餘由領隊梁卓如君於今晨一時半陪同上輪輪名捷浮遜今晨八時起椗華南足球健兒遂與滬人告别該輪可於二十四日晨八時蒞港云　　附華南足球隊致謝各界函各體育團體曁各同鄕先生均鑒敝會足球隊此次來滬比賽叨蒙河干迎送逾格欵待實深銘感加以晨夕晤聚關於體育前途披肝瀝胆共矢精誠力圖發展領略教言慚與感并茲因南旋期迫未克踵門面謝握手言别殊爲歉然特此鳴謝希爲鑒察肅頌精神華南足球隊全體同人鞠躬二月二十二日 
　　附協進會致華南體育會函南華體育會幹事部主席建庸先生台鑒敬啟者此次在滬舉辦各區足球聯合比賽承貴會選派勁敵撥冗蒞臨共襄盛舉殊深感激貴隊球藝精深奏凱而面歸可欣可賀惟招待不周諸希原宥將來苟有機緣當派華東隊前來領教專　順頌台祺中華全國體育恊進會名譽主幹沈嗣良謹啟二月二十二日 
[華南華東聯合隊與西人隊足球比賽紀]  
　　五與零之比··西人隊勝 
　　華南華東聯合隊昨日下午三時與上海西人隊在中華棒球塲作友誼比賽參觀者擁擠異常計有八千餘人裁判員爲沈嗣良君巡邊員爲徐振李思廉（Leslie）二君三點零四分巡裁員警笛聲起四週觀衆亦呼聲如雷二隊健兒乃開始奮鬭華南華東球員連日歷經大戰精力疲乏惟亦鼓其餘勇與西人隊力戰不已在開始十分内雙方勢均力敵互有危險但均無所得至十四分李惠堂獲球出險深没敵陣西人羣起阻之李見内部空虚乃乘隙傳前球趨張信孚足旁此時惟有守者一人在前張若向門而踼不難獲球不料出球過斜遂坐失良機接後李惠堂又在敵方試其神速之射踼又不料爲西人守門員推司 
道爾（Tetstall）接住球旣出險西人前鋒亦虎躍而前右翼台萊與裴立浦司傳遞而進突爲其中鋒顧猛攻入一球聯合隊此後仍有險球數次但均見挽救繼而西人裴立浦司又頂入一球忽梁玉堂踼任意球球趨門頗急守者雙手前拍球落張旁張踼過高後聯合隊毛志恒手觸球罰十二碼由西人顧猛踼出稍斜未進至時聯合會振作精神努力進取右翼張信孚傳球至塲中右内鋒吴錦順得之攻門稍斜後西人前衛顧文手觸球地在離門二十碼間西人均退後排立球爲李惠堂踼出碰人身而出聯合隊聲勢頗壯仍極力攻擊李惠堂又盤球前進俄傳與陳光耀陳踼至塲中彭錦榮趨前踼出惜稍斜未進西人中鋒顧猛亦獨身侵入將近門處舉足攻門守者劉慶祥舉手拍出後又個人獨入乃爲前衛梁玉堂仆地救出最後五分間李惠堂踼出一遠而且高之球前鋒遂乘隙飛冲而前左翼陳光耀乃出其神力以攻門西人守者挨出拍之逐未入門忽西人内衛違例罰十二碼由李惠堂踼出球出如急矢不料碰左木柱而回吴錦泉乃進而踼之又碰上木柱而回下半時聯合隊球員人人盡職但其精力益不繼致屢次失機開始示七分西人裴立浦司又攻一球嗣左翼陳光耀有數次極妙之傳遞均爲其内衛救出後又親自攻門亦爲守者拍出聯合隊方面斯時亦頗有危險多爲守者及内衛救出二十分後陳光耀李惠堂黄瑞華亦相繼前攻有一次李惠堂自邊傳遞塲中彭錦榮吴錦順同時冲至西人守者仆地獲球至相争執卒由守者挽救出險但守者頭部因此乃受劇傷乃出塲休息其職由左由衛勃郎担任遂以十人應敵力主防衛忽大雨降臨二隊球員因此均不能如囊昔之嬌健聯合隊前鋒又乘機取進惟西人内衛極强故仍無所獲五分後西人守者負傷入塲又改取攻勢但見其五前鋒又聯絡深入内衛猝不及防在球門前喬漢生舉足攻門守者向前跪撲之手雖遇球顧球奇急仍進至時西人隊已獲第四球焉五分後西人隊裴立浦司又踼進一球聯合隊負五球後奮然而起踴躍進冲西人隊陣勢一時因此紛亂連有數次均可垂手獲球均失之毫釐可謂天不佑我焉二隊比賽結果五與零之比西人隊勝西人隊人人身壯拔佳遂獲勝利至聯合會球員之拔術並不在西人之一其中且有特色人材而爲西人所不及者如左翼陳光耀左前衛梁玉堂其他若李惠堂·黎郁達·黄瑞華·馮運佑·毛志恒亦可與西人顧猛格許等相嫓美所以失利者實係連日數經大戰精力不及故也且臨時成隊安有合作工失之可能説者謂昨日不宜比賽須稍休息再擇一二優秀球員若此次以華南全體人員出塲則將有獲勝之希望焉附二隊名單 
（聯合隊）守門員劉慶祥左右内衛黎郁達馮運佑中堅黄瑞華左右前衛梁玉堂毛志恒中鋒彭錦榮左右内鋒李惠堂（兼隊長）吴錦順左右翼陳光耀張信孚 
　　（西人隊）守門員推司道爾（Tetstall）左右内衛勃郎（Brown）福爾克拿（Ｆalconer）中堅格許（Gash）左右前衛顧文（Gowan）潑來司（Price）中鋒顧猛（Goldman）左右内鋒喬漢生（Johnson）斐立浦司兼隊長（Phillips）左右翼倍格（Begg）台萊（Dailey） 
[上寳平教會通告開董事幹事會]  
　　今日開幹事會上寳平民教育促進會發出通告云啓者本會定於二月二十二日下午四時在博物院路青年協會開幹事會討論重要事項務瓣撥冗准時蒞會是盼即頌公安 
　　明日開董事會上寳平民教育促進會定於本月二十三日開董事會發出通告如下敬啓者本會照章每年二月舉行會員大會改選任　董事會茲定二月二十三日（舊曆正月十一日）星期　　千十　在西門江蘇省教育會開第十次董事會推定　選董事以便提出大會並議定會員大會日期務　　冗准　蒞會見盼順頌公安上寳平民教育促進會謹啓 
[職教專家聯袂赴蘇]  
　　今日開會 
　　中華職業教育社於今日起二十六日止工蘇州開會各專家及該社職員之已赴蘇者爲俞子夷·楊衛玉君等七人今晨乘九時三十分快車赴蘇者爲該社職員秦翰才·王志莘·潘仰堯·鄒思潤及專家沈肅文·廖茂如·劉漢恩諸君聞抵蘇後寓閶門外惠中旅館 
[全國國語教育促進會之籌備]  
　　上海國語同志發起組織全國國語教育促進會已誌本報現定於本月二十四日下午四時在西藏路平樂里九十八號該會籌備處開會籌商該會草章已擬定矣 
[孫文主義學會講演會今日開講]  
　　上海孫文主義學會創辦之寒假講演會一切業已籌備完竣今日起在吕班路建國學校禮堂開講截至昨日止報名聽講者已有二百人寒假講演會之舉辦在滬上尚屬創見觀於聽衆之踴躍足徵社會人十對於學術研究興趣之濃厚聞今日講程上午爲楊杏佛氏之中國社會改造問題桂崇基氏之地價問題下午爲劉大白氏之從家族主義到民族主羲 
[精武春節同樂會紀]  
　　上海精武體育會年來對於國拔極力研究晚日爲該會開同樂會之期假横浜橋中央大會堂舉行助以各種餘興是日來賓可千人秩序如下（一）大同樂（精武音樂部）（二）主席佈告（崔聘西）（三）演説（鄭灼辰）（四）粤曲（中華音樂會）（五）（國拔）（會員）（六）京曲（精武）（七）涌稽影戲（平安大戲院）一時始散會 
[羣治大學之職員會議]  
　　勞勃生路羣治大學定於三月八日開學即於十日開課故昨日午后三時開全體職員會議並舉行春節聚餐會到會者余楠秋·鄧峙冰·曹孟其·鄒安衆·張恩海等二十餘人議决事項於下（一）推定余鄒二君修訂細章（二）添購圖書先由教授開列各科應用參考書目學生會亦得指購（三）定二月二十八號下午五時假座一品香開教務會議磋商本期一切進行事宜（四）加派張達爲第三　宿膳委員議畢聚餐 
[上海藝術大學添聘教授]  
　江灣路上海藝術大學本學期大加整頓各税教授多已陸續添聘除原有教授外西洋畫系添聘譚華牧君爲主任國畫科請朱天梵君師範科添加金石學亦由朱君擔任手工科又添聘郭伯寛君爲教授以上諸君均係藝術界蜚聲之士舉識經騐均極豐富又該校現值招生期内連日前往報名投考者頗爲踴躍 
[中醫專門學校之新氣象]  
　　上海西門石皮弄中醫專門學校創立已十年畢業五次學生成績斐然行道各處頗受社會信仰該校並附設中醫學會發行雜誌及醫學討論會尤爲有裨醫林校務歷年頗有進展去歲曾有改組大學之説旋以校舍不敷編制爲難暫仍其舊聞該校主裁丁君甘仁現正籌劃建築基金擬署假後積極進行待新舍落成從事改組目下先行減短年限提高程度改聘教員加緊課程定三月七日開學八日上課所有招收插班及預備新生餘額不多報名投考須從速云 
[上海景賢女中遷移擴充]  
　　江蘇省第二代用女中上海部即上海景賢女子中學校由老靶子路遷移閘北中興路寳通路口三星里内辦理内部亦大加整頓聘定侯紹裘爲主任丁曉先爲總務主任王芝九爲教務主任及專任教職員多人至葉紹鈞周予同王伯祥楊賢江唐鳴時等仍繼續擔任教職聞鄭振鐸·顧榖宜·鍾復光·徐誠美等亦均任講席定於三月四日（陰曆正月二十日）上午九時行始業式該校現有高中師範科文史地組一年級初中一年級一級成年補習科一二年級各一級各班均有餘額其第一次招生期爲二月廿七日 
[北市公學行將開學]  
　　寳山路鴻興坊北市公學籌備至今已將半載校舍整潔設備完美日來報名者甚爲踴躍定夏歷正月十四日開學聞該校高級之主要各科將由校長嚴君糼芝親自教授嚴君曆任江蘇省立第二師範·市立旦華小學·愛國女學校教職學識經騐均極宏富該校兒童學業之進步當可較速云 
[新申學校改爲淞滬中學]  
　　北中川路新申學校開辦已經一年現由前蘇州博文中學校長徐問禮君維持改名淞滬中學内分初中小學夜學三部訓管主張嚴格中英文注意實用該校現在餘慶坊房屋不敷應用擬於開學後仍遷北四川路底豐樂里原校址 
[惠羣女學推廣校舍擴充學額]  
　　虹口鄧脱路東西華德路惠羣女學校新近租得校舍對門房屋八幢以備擴充各級學額及宿舍之用並新近添請男女教職員六人連舊教職員共十五人一切課程更求進步遠近函索中小學詳章者日必十餘起往該校報者不秒大半適合該校免除入學考試章程者居多 
[文光學校注重國英算]  
　　武定路文光中小學校校舍宏敝創辦者爲教育界聞人專注重國文英文算學用最嚴格方力法教授一方面依據生理心理學之原則藉課餘作身心之攝養現索章報名者甚爲踴躍云 
[女子職業補習學校近訊]  
　　九畝地女子職業補習學校係嘉興陸亞雲創辦二載以來成績裝然本學期推廣校舍現遷在城内穿心街延眞小學内定舊曆正月十二日開學聞尚有餘額有志求學者可往報名 
[上海社教會將發行教育月刋]  
　　上海社會教育促進會因鑒上海社會教育幼稚欲提創必先藉文字以宣傳該會擬定發行（上海社會教育月刋）一種定四月一日出版現正籌備由社會教育家楊錫類汪龍超主編凡有關於社會教育之新聞及著作文字均歡迎投稿可寄城内西黄家路該會云 
 
 
 

Page 12

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *常識 
[損益（人生觀）] [  漸]  
　　損益之義由多少而生多而損之少而益之則由不平而平若多而復益之少而復損之則不平而愈不平矣 
　　易羲損下益上爲損損上益下爲益在上則不言多而自多在下則不言少而自少損下益上即多而復益之省而復損之之謂也損上益下即多而損之少而益之之謂也一則不平而愈使之不平一則不平而能使之平一失人心一得人心此損益之所由判也 
　　今人不知此義多者每不能損已以益人少者乃日思損人以益已於是社會間日現不安之象而危機四伏矣其孰能權衡於損益之間以求所以平人心之不平乎 
[改良紙幣之我見（經濟）] [  新德]  
　　紙幣者全無實質之法貨所以利交易而便携帶者也其發行也或由國家銀行或由商業銀行而其所以通行全國各界稱便爲最近文明國之惟一通貨者要亦信用爲之基礎資産爲之護符耳乃觀吾國現行之紙幣殊有令人咄咄稱怪者蓋其發行幾無省無之無行無之而其通行則每限於一隅不能流通全國若蘇浙之紙幣直魯人幾視爲廢紙甘陜之紙幣贛皖人又多接斥而不用甚至滬地之鈔幣竟有見拒於蘇寗者其故何歟一言以蔽之幣制之陳腐而已矣茲就管見所及作改良紙幣數則與國人一商榷焉（一）設立中央銀行國内須設立中央銀行於通商大埠專司發行紙幣及監視他行行務如準備金之是否適當營業政策之是否純正是也 
　　（二）發行紙幣之限制發生紙幣之限制約有四端一爲適當之擔保品或爲金銀或爲資産均可二爲兑換執票者可按票面匿干得向發行者隨時兑現三爲法貨性質即發行之紙幣須有償債納税之能力四爲禁止濫發不得任意發行致引起金融界之恐慌也 
　　（三）設立適當之準備庫各銀行須備若干成之金銀若干成之公債票以抵當發行之紙幣及外來之存欵如是則公衆之信用可得鞏固而交易亦竿頭日上矣更有進者中央銀行之準備金應須集中俾金融恐慌時得以挹注調劑也 
　　（四）紙幣須具彈力性紙幣具彈力　者即中央銀行依商業之消長而增　紙幣總數之謂也是乃平準物價之要點不可不特加之意（乙種酬） 
[護腦之四要訣（衛生）] [  雪吾]  
　　腦爲人體中主要之部分言語動作均聽命於腦儼似國家之中央政府也腦若稍有損傷則全身皆將受其影響故善於衛生者莫不知其重要而愛護之余今述其保護之法於後 
　　一腦須常用吾人盡知練筋骨可以健身用腦亦然吾人當年幼時初入學校記憶力極薄弱日能誦者祗數字耳年日長而記憶力亦日强回憶幼時之愚必將啞然失笑此非他用腦故耳蓋腦之爲物愈用則愈强若飽食終日無所用心則反失其效用矣 
　　二腦須多休息吾人旣時用腦不可不予以充分之休養猶吾人工作畢之當休息也吾人睡覺呼吸雖未間斷而不言不動知覺全泯當此際正腦之休養時間也嘗見有臨睡而仍閲書報小説者實大有礙於衛生與其如此不若翌晨提早起身之爲得也早晨空氣新鮮心境快爽説憶亦易於腦無所害而於身體反有益焉又嘗見有好葉子戲者卜盡卜夜以爲我明日睡一大覺於身仍無所損不知腦已受其害矣思想糢糊言動失次即其明證自愛者盍痛戒之 
　　三戒除烟酒吾人欲得健全之腦當先使腦中不梁烟酒之毒酒含烈性最有害於腦飲之過多能令腦失其主宰全身之效力而生沉沉欲睡之狀飲之旣久腦日鈍而人日愚矣其中尤以惠斯克白蘭地啤酒燒酒等爲最烟之害腦與酒同惟發生稍緩耳願世人視烟酒如蛇蝎切勿近之也 
　　四養成良好之習慣朝起夕息宜有定時公務之暇宜有適當之消遣晨起宜早以吸收新鮮空氣凡有害於腦之食品均宜拒絶如是行之腦日益健藥房中之補腦藥品皆將無所用之矣（不受酬） 
[青年自勉的記錄（道德）] [  黄明性]  
　　我看了許多書報雜誌記得有些宜爲青年自勉的話茲記錄如下 
　　（一）不可對一人存惡念要對天下人抱慈懷　　（二）灰心不算奇奮鬭方見魄力 
　　（三）不在沈　於戀愛之綱不要沈醉於悲哀之淵要有奮鬭的精神忍耐的毅力盡吾一生應盡的責任 
　　（四）不要横行無忌説是自由 
　　（五）不要忘了四週的黑暗慘酷不要忘了民衆的痛苦快急起直追的打衡鋒去 
　　（六）凡事要持戰勝的態度有樂觀的精神　　（七）做事不要被感情驅使要尊重對方的人格對方的言論自由對方的思想自由 
　　（八）在團體中做事不要憑恃爲體的羣衆以共和爲假面具實行羣衆專制的手斷 
　　（九）團體做事要人人負責不要趁火打刦的幹那混張事 
　　（十）爲羣衆做事本來自已實在負責的向前幹到了力倦神疲時猶不蒙羣衆的諒解横加責難自已却不可灰心喪志要持一種　 
任勞任怨的態度照常的負責進行 
　　（十一）無論幹甚麽事首先要認清應當如何的幹去方合乎正當的法則認定後不要計算成功與失敗要以全副的精神畢生的精力奮往直前的幹去 
　　（十二）每日要有工作有娱樂（正當的）有運動 
　　（十三）青年人應當刻苦自勵開闢一個光明燦爛的天地不要搖尾乞憐於人 
　　（十四）不怕死不愛錢不受人憐洪水雖滔天也要挽狂瀾於旣到（乙種酬） 
[製造與販賣吸食鴉片烟器具之刑罰（法制）] [  待]  
　　我國自軍人勒種鴉片鴉片之消數驟增而鴉片吸食器具之製造與販賣竟公然行之於通都大邑此固由小民之貪利而不知其觸犯刑章也查刑律第二百四十九條云製造吸食鴉片烟器具或販賣或意圖販賣而收藏或自外國運販者處四等以下有期徒刑或拘役觀皮則吸食鴉片器具之製造與販賣刑律皆絶對禁止之今公然製造公然販賣而無人過問者乃有禁止責任者之味良喪性放棄職務而不顧也倘遇一稍有良心者生之能保不以刑律二百四十九條繩之耶製造與販賣諸君愼之（乙種酬） 
[萬物之始祖（科學）] [  告]  
　　執一人而叩之曰君之始祖爲誰乎無識者必曰我父我祖我知之矣我之始祖不知也其稍有識者則曰我儕神聖華胃誰非黄帝之後裔乎進而詢其黄帝之所自出則不曰伏羲神農定曰開天闢地之天皇地皇慨爲模糊無稽之神話若更詰其鳥獸草木昆蟲之始祖則瞠乎莫知所答矣今自科學進步以來始知人類也鳥獸也草木魚蟲也其始祖皆同也於一物者也其物惟何曰原生物物Ｐrotozoa是也考原生動物有八千餘種其最著者即爲　蛛蚆Amoonbae 
蛛　蚆之　造甚爲簡單僅自一單獨細胞所成全體爲類似蛋白質之半流動體名曰原形質Ｐrotoplnsm自顯微鏡下觀之見其體中有透光之小體一粒謂之核Nucleus生殖時即由此核分裂而成稱之曰分體法Flssion其他更有食胞Foodvacuole伸縮胞ContractileVacuole等食胞所以攝取外部之食物伸縮胞所以營正規則之伸縮運動及暫留糞塊之用行走時則全恃其外部之僞足Ｐseudopodia蠕蠕移徙此等生物常棲息於泥沙及池沼之中當水涸或其周圍不適於生活時則外部乃變爲較硬之膜狀被囊中部復分裂爲數多之小原形質呈一時之休眠狀態爲風所吹墮於適宜之地則被囊破裂其中無數之小　蛛蚆遂匐匍而出矣 
　　由　蛛蚆進化則各就其環境之剌激不同而變換其形體之構造並由單細胞而進於複細胞於是動值異途人畜有别矣或謂人之始祖爲猴實則人與猴雖同出於一祖而猴决不可謂即人之始祖良以人與猴各離其始祖分途演進而至於今日耳猴豈有福爲人之始祖而吾儕亦誰甘爲猴之子孫哉（乙種酬） 
[統一國語之利（教書）]  
　　天下事合力則易成獨力則難治力之能合由於情之互契欲情之互契必賴語言之傳達然則語言者溝通情意之利器也世界列國各有統一之國語我國則反是一省有一省之方言一縣有一縣之土語甚至城市之中音吐各異鄕村之隔言語互殊苟合全國計之直無慮千百種焉夫一國之中而語言之紛歧若是無怪民情渙散南北分離實業不興交通阻滯而國勢亦日以衰弱也嘗考日本維新以前語言之不統一民情之不融洽與我國今日相似乃自明治以來頒佈新學制注重國語教授行之數年成效大顯今則全國語言胥歸一致於是上下一德戳力同心政治修明工商發達一躍而稱霸東亞雖歐美諸强無以上之此足爲吾國借鑒者也或曰我國提倡國語教育已有年矣注音字母也國語教材也國音留聲機也胥爲推行國語之利器而熱心教育家更多方設法竭力倡導乃未見有昭著之成效抑何故耶曰是在國民未知統一國語之利益不願身體力行耳又在小學教員未諳國語畏難苟安不肯先自練習耳其急於求效者但以提倡語體文爲可畢推行國語之能事而攙入土音反致爲推行土語之利器以致阻力横生耳一旦覺悟急起力追各自練習不必盡廢士語而各人於土语之外必能兼講國語則收效易矣茲敢正告全國國民曰我國民不欲自强則已若欲謀國家之富强民情之一致非先謀國语之統一不可（乙種酬） 
 
 
 

Page 13

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *本埠新聞 
[中交兩行今晚邀宴安格聯]  
　　安氏不願與總商會接洽設庫問題 
　　中交兩行經理於今晚宴請總税務司安格聯緣日昨有人向銀行公會疏通請邀宴安氏而銀行公會則未願用本會名義而中交兩行以對安未便過於落寞故即由兩行總理宋漢章盛竹書兩君具名柬邀安氏會宴被邀陪賓方面有總商會·錢業公會·銀行公會·三團體正副會長聞安氏以總商會對於設庫問題主張堅决不願與之接洽此項問題云 
[外交界之設庫問題意見]  
　　應敦促政府進行無庸與安格聯商洽 
國聞通信社云記者昨訪在滬之外交界要人某君談及設立關税保管問題某君云滬上經濟界爲維護國權主張設庫保管關税税欵意至良善惟關於此問題有數點尚須加以注意（一）現行關税保管制係從前對外商約及辛亥年政府所訂八條辦法之結果總税務司安格聯不過受政府委託爲現行保管税欵制之執行人並無變更此制度之權今以變制問題與之磋商未免手續錯誤故設庫一事應促政府及關税會議委員會直接在關税會議内進行無與安氏談判之必要否則亦屬徒勞至若會議内主張貫澈則安不成問題不足爲設庫患也（三）保管債金問題與有保管税欵問題有聯帶關係税欵問題解决則本問題亦隨而解决今日固亦無庸與安氏先行談判（三）公債市面之不定在事實上已證明非客卿保管債金所可救濟在一部分公債債票持有人往往恐債金移轉保管影響債券如此觀念亦屬錯誤保管公庫能妥協設立公債基金何至動搖今日若各債票持有人態度依舊不變則其結果徒使國家權利遭損失於債票者之實利仍無補也至論安格聯氏則自其回華以來公債市面大生變動今日各方對彼之不滿未始非其事之反感吾人爲彼計希望其以後但注意於職權以内之事其非職權以内事可不必再多所表示如此則國内金融界自亦可漸趨於安定也云云 
[各國司法委員調查順序]  
　　先赴張家口······再分組出廢 
　　據外交界消息各國司法委員調查順序因華北華中各部戰事發生交通阻滯擬於審查民律完畢後全體先赴張家口太原等處視察再折回天津分三組出發以奉天·哈爾濱爲北部上海至漢口之長江沿綫爲中部廣東爲南部預定於一月内考察完畢至委員團赴粤考察已由廣州領事團照會粤政府得其同意故决定前往云 
[滬廨收回辦法之商榷]  
　　滬法界致電京當局 
　　關於會審公廨收回事件北京方面將繼續磋議昨據本埠熱心此項運動者之消息現在北京方面所擬議者有兩種辦法其一爲王寵所主張之混合裁判即原告或被告之有外人關係者由外人參觀陪審其二即仿照哈爾濱特照法庭成法外人可出席觀審但據滬上法家之意見以爲公廨收回後一切設施力求公開外人觀審原無不可但混合裁判則於事實上重加一層障碍勢非反對不可故業以此意以個人名義於日前致電段執政·許俊人·馬君武·張鎔西等原文極長各種理由銓釋詳細請詳加考慮 
[地方廳設備之調查]  
　　各國司法調查委員即將來滬考察上海地方審檢廳沈孫兩廳長曾將廳内設備大加整頓在案茲將該兩廳設備調查錄後計審廳法庭八座執行庭二座廳長辦公處·民一庭辦公處·民二庭辦公處·簡易庭辦公處·刑庭辦公處·執行庭辦公處·書記官長辦公處·文牘科·會計科·庶務科·紀錄科·統計科·等辦公處收發處·收狀處登記處·承發吏辦公處·民事原告候審處一所被告候審處一所證人候審處一所鑑定人候審處一所律師休息室律師閲卷室新聞記者休息室又檢廳計偵查庭五座廳長辦公處·檢察官辦公處·計二所書記官長辦公處文牘·會計庶務·紀錄·統計·等五科收發處收狀處·繕狀處·檢騐員辦公處·贓物庫司法警長辦公室司法警察辦公處刑事原告候審處男女二所被告候審處男女五所解案軍警休息室法醫檢騐所等又看守所·計所長辦公處所丁長及所丁辦公處押舍·計民刑男被告三十九間女被告四間重犯獨居室計六間共計四十九號舍云 
[地檢廳對於收狀之鄭重]  
　　防止誣告 
　　上海地檢廳孫檢察長近因時有虚搆事實濫訴及至一經察覺往往以畫押不符推諉實足使挾嫌誣告健訟者愈益愍法是以於前日令飭收發處凡廳投遞狀詞者須本人當面親自印蓋指模螺形以杜濫訴而昭鄭重 
[司法調查聲中之公廨觀]  
　　公廨内部亦大加整頓 
　　各國司法調查委員不久即將南下以故公共會審公廨内部近亦多加整頓如華人民事訴狀自依照部定格式狀紙印行後凡錄事所用之訴訟人供狀從前皆以白紙書寫今則更換印就有紅格之紙而案卷格局亦已頓改舊觀廨長關炯之君究心内典益覺慈祥案無鉅細均須詳鞫而後定讞故恒逾午退堂而午後二時半又須審案致無暇歸寓進餐乃於衙署就食云 
[胡庶華參觀滬兵工廠後之呈報]  
　　討論遷廠之非策 
　　江蘇教育廳長胡庶華氏日前曾奉孫傳芳氏命令來滬參觀兵工廠以備建設改造商廠茲覓得胡氏參觀後之呈文披露如下至其鍊鋼廠計畫書容探行後續報敬摺呈者竊庶華以視察蘇滬教育之便曾於一月二十五日齋鈞函往上海兵工廠參觀當經陶總辦招待同赴各廠詳細視察上午將高昌廟一部下午將龍華一部先後閲畢茲將管見所及謹爲鈞座陳之查遷廠之説雖有成議以庶華愚見有不可遷者二有不必遷者三該廠機器之最大者爲製砲機器而砲廠停工在光緒二十八年機器早已銹損拆卸之後必等廢鐵其他機器亦年老者多輾轉搬運受損必巨糜費必多此不可遷者一也鍊鋼廠这爐竈無遷移之可能即龍華之硫酸廠硝酸廠亦在不可遷之列他若自動起動機等必不合於新廠之用此不可遷者二也克虜伯爲世界著名之砲廠歐戰而後改製和平器具毫無困難蓋兵工廠之機器百分之八十與普通機器廠無異即兵工專門機器亦無不可改作别用者此不必遷者一也該廠近年以來凡七生的以上之砲與馬槍步槍皆不復製其機器或已朽壞或已移赴漢陽現僅能造機關槍及手槍而此項機器皆可供普通機器廠之用此不必遷者二也高昌廟一部可完全改成鋼鐵機器公司製造鋼料及各種機器龍華一部可完全改成一化學工廠製造硝酸梳酸鹽酸及以脱等此不必遷者三也顧或謂兵工廠旣不遷移亦將永不再設乎曰是又不然揚子江下游不可無一偉大之兵工廠對内則剿匪對外則殺廠皆爲事實所必需惟地點在上海則易受敵艦之砲擊爲戰時國際公法所不禁在徐州則於五省爲最偏無水道之便利惟南京附近三十里之棉花地最爲適宜論者謂其將不利於南京殊不知南京爲戰時所必争不因兵工廠之有無而有所損益也至籌備時間擬以五年爲度籌備欵項約以二千萬元爲率籌備和序當先設子彈廠將龍華廠中之專製子彈等機器遷入先行開工而以銷售子彈之欵充繼續籌備之用以上海鋼鐵機器公司供給新機及鋼料以上海化學工廠所製硝酸硫酸以脱爲火藥之原料輔車相依便利必多此籌備兵工廠應有之步驟也至於上海化學工廠之計劃當請化學專家詳細訂定上海鋼鐵機器公司之設計當請鍊銅工程師及機械工程師悉心　訂庶華前奉面諭草具計劃書茲先就鍊鋼一部略有芻蕘顔曰上海鋼鐵機器公司鍊銅廠計畫書並附呈舊作克　伯廠之改造一篇敬乞俯賜觀覽一正其差謬無任欣幸議呈閩蘇皖贛聯軍總司令孫江蘇教育廳廳長胡庶華 
[警餉仍須徽收牲畜附加税]  
　　淞滬警餉問題前經淞滬警察廳長嚴春陽商之南北市商會及閘北商會籌備處即以猪隻牛羊業中籌集四萬元偕墊警餉於客臘年終措欵後即經總商會送廳發放欠餉在案茲聞陳省長以現在省庫空虚並無的欵淞滬警餉關係緊要自應就地籌劃以期有所接濟故已令知江蘇財政廳長從事籌撥欵項俾免警餉愆期等因財廳長奉令後即以上海猪隻牛羊業上擬徵收附加牲畜税專供淞滬警餉要需當即呈奉省公署核准照　 
辦故此項附加税勢在必行刻已由財廳令知上海吴淞兩税所長及南北市滬寗滬杭車站税務分局長一體遵照仰即轉函總商會·縣商會·並猪業代表　查照趕緊商榷先將如何進行狀况尅日呈復 
[省令接收閘北市公所昨訊]  
　　省令滬海道尹接收閘北市公所後經各公團函電反對省當道仍無轉圜之意最近孫傳芳並有令飭道尹就近接管仍候另訂辦法再行飭遵之復電未知力争自治者將如何應付也茲將昨日消息錄後 
　　代表在寗願情形閘北市董事王彬彦·名譽董事王曉籟·市議長徐春榮·市議員姜懷素·等十九日午車赴省請願昨據偕往之聯合通訊社記者報告云該四代表二十日午後一時至省署適省長公出先由政務廳長曾孟樸接見該代表呈遞致省長請願收何成命呈文曾廳長持閲後請此案總事令部主辦其原因在閘北區城未清及人民迭經控訴所致應俟孫聯帥陳省長核示辦理繼見陳省長該代表請接收此案原係奉批滬北工巡捐局依照市鄕制應由閘北市董事會接辦令行上海寳山縣知事依制辦理市董事會遵照省縣訓令依制接辦何以忽又會令道尹接管况江蘇全省市鄕制均屬有效何以閘北一隅忽然屏諸全省市鄕制以外省長謂閘北市公所與滬北工巡捐局實爲兩事不　并爲一談祗須區城僣權限制清即可無事該代表等謂滬北工巡捐局所辦理之事皆係閘北董事會職權以内應辦之事不能分爲兩事至區城問題依照縣令邀集各市鄕會議組織聯合會正在起草故於區域一層不成問題省長允與聯帥商量核示最佳官紳共同酌一辦法今已不及訂下星期從長計議云云旋至軍署見孫　帥該代表晋見叩各遞呈文聯帥閲畢謂閘北毘聯租界何租界馬路如是之好閘北馬路如是之壤對於國際上之體面掃地每談及此則羞慚無地以歲獲數十萬之收入其局長每歲竟有六萬元之進益路政如此腐敗甚爲痛心以致人民紛紛呈訴余非憑空説話現在姑讓官辦且看成績如何與其辦理不善人民再可收回云云王彬彦謂閘北從前一片荒土此十餘年來慘淡經營煞費苦心收入由數千而至數十萬築路向不給價中外一律至控告人是有意搗亂另有目的云王曉籍謂聯帥如規劃淞滬特别市區人民實屬素願但閘北自治甫經成立爲期甚短議董兩會雖經積極籌備改革一切唯自市董會正式接收以來接連新舊年關爲時不過二月左右實屬一時不及改革即將來淞滬計劃亦不外市自治機關爲基礎云徐春榮謂閘北市政不良皆由十餘年來官辦所造成地方人民亦深爲痛心自經議董兩會成立以來市議會議决改建寳山·大統·恒豐·三路築柏油路作爲模範路又改建水泥人行道取締車輛與夫一切改造閘北市有關之議决案多與聯帥蓄意改革宗旨相符議長已將一切議案帶省可否請聯帥俯賜察核以證閘北人民急於改良市政决心前官辦時代所做一切腐敗若加罪於甫經接辦之自治團體於理不任其咎至辦事人員朋分利益亦爲市民所疾首應請從嚴查究以明虚實等語云聯帥謂可否將該議案放在余處以便暇時察閲徐謂前項案卷開會在即均須帶回應用容將抄錄全文送呈鈞核請示辦法聯帥云然即興辭而出總觀此案在聯帥方面謂閘北恐無自治能力爲改良閘北市政起見遽欲收回官辦以利進行在地方方面謂閘北市政弄到如此地步皆由官辦時代所作成自治團體接收之時間雖短對於改建辦法已有具體議决案甫經縣署核准着手辦理改建之期亦速如其官辦之罪加諸人民萬難代人受過聞此次發生原因主動雖在聯帥計劃淞滬特市而覬覦此局者亦實不乏人云 
　　縣議會致孫陳電南京孫總司令陳省長鈞鑒報載閘北市公所奉鈞令改歸滬海道尹接收兼管不勝惶駭查江蘇市鄕制爲省議會議决之法案滬南滬北兩工巡捐局爲民三摧殘自治之非法機關江浙戰张前齊督軍甫蒞眞茹徇滬南士紳請求立即將南局交還南市市公所尚爲滬地留一點去思此次閘北市公所依制選舉議董兩會並依制呈縣呈省核准接收滬北工巡捐局對於南局爲援例對於市鄕制爲依法即對於鈞座淞北謳歌無殊南浦今乃以總董不就職及辦事人員之控案而撤銷之接收之似非愛護下級自治之意如謂總董不就職則沈鏞業經呈省聲明如謂辦事人控案纍纍嚴密查辦官廳自有權衡何可予以寛縱本會責職所在何忍緘默爲特籲請鈞座將個人機關分别辦理官治自治審愼權衡以維法制而願與情無任迫切待命之至江蘇全省縣議會聯合會叩馬印 
　　洪蘭祥致陳省長電陶遺省長先生鈞鑒報載閘北市公所總董沈鏞不就職辦事人員朋分利益弊害百出迭經人民控告因之聯帥會同先生令由傳道尹就近兼管以專責任伏讀之下期期以爲不可請爲我先生陳之先生蘇人也蘇人治蘇蘇之自治予以維持情理所當今因人民控告之故下令兼管竊有未妥請引申其説閘北市公所猶一店也沈鏞猶店中之經理也辦事人員猶店中之夥也人民猶店中之股東也今股東告官爲經理不治職辦事人員共同舞弊爲官者遽下斷曰店應入官可乎吾知其爲股東者必焉嘵嘵以争之然則如之何而後可曰爲官者訓經理之母荒厥職而治店夥以舞弊之罪斯得股東請求之同情而事得其平矣况總董沈鏞已於去歲十一月二十九日就職省縣想必有案則不就職之言似與事實亦有不符又聞辦事人員悉仍其舊則不舞弊於往時而忽舞弊於今日是否有挾私誣訐之處亦頗有研究之價值舍除澈查之外無以示大公也猶憶去歲先生邀集同志於功德林席討論搜集齊軍禍蘇痛史著爲專册昭示來茲蘭以下愚忝陪末席自愧不文曾上萬言以紀齊軍盤踞我寳山縣屬眞茹二月間之焚掠情形也維時先生痛蘇民之水火言下憤懣不平之氣蘭尤恍惚一二以是知先生愛護吾民愛護自治者今齊氏蹶不能振天道猶存先生遭逢時會出任艱巨兆民有幸蘭槐無一電之賀亦無一事之干惟於斯事敢嘵嘵上凟清聽者良以蘇省自治民三袁氏稱帝摧殘殆盡民十恢復出於志士呼號曙光斯存今閘北爲華洋薈萃之　中外觀瞻所係不願以挾私之訐爲盛德之累敢請轉呈聯帥收回成命予閘北自治前途之機則先生令名昭如日月爲我蘇民造福無量蘭率直少文急不擇言尚祈憐而酌察之臨電無任惶悚待命之至寳山縣議事會議員浌蘭祥叩馬 
　　东灣鄕公所電南京分呈孫聯帥陳省長鈞鑒本月十六日報　鈞座令飭滬海道接管滬北工巡捐局一則閲之不勝惶駭竊查滬北工巡捐局之股原以維持自治停止後之市政起見今者自治恢復發還自辦地方同深慶幸閘北市公所正在聯合關係市鄕依制組織聯合會共策市政進行而鈞座又有令飭道署兼管之舉查總董曾否就職辦事人員有無舞弊不難澈底根究似不必因小節而動搖自治根本本鄕毘連閘北關係密切敬敢胃凟陳詞仰祈鈞座本提倡民治之精神俯准收回成命以顧與情不勝惶悚迫切之至寳山縣江灣鄕公所叩馬 
　　江灣鄕農會鄕教育會電南京分呈孫總聯帥陳省長崇鑒滬北工巡捐局關係市鄕原不止閘北一市由閘北市接辦以後正在依制組織聯合會共策進行迺迭據報載有鈞署令飭滬海道兼督之事不勝駭悚查市政一端屬於地方自治事業仰荷發還地方同　若僅以辦事人員間有未善遽又收回未免使自治根本動搖用敢電　　　責令該公所切實　　俾副鈞座維　地方自治之初衷臨頴不勝迫切待命之至江灣鄕教育會農會叩馬 
　　浦西同人會開會浦西同人會爲王寳兩縣閘北市公所收　官辦事關全體自治函請各市鄕士紳集議援助昨日下午二時在西新橋德順里事務所開緊急會議計到上海縣議員曹鳳苞·楊説羣·以及市鄕議員蔣俊廉·唐敬熙·等十六人公推曹鳳苞主席宣布開會宗旨略謂報載滬海道尹奉令接收滬北工巡捐局一則殊滋　慮查滬北工巡捐局本由閘北市政廳改組現已依法組織市公所閘北市政應歸市辦竊思閘北自治自民三停辦以來甫經依制成立自治前途方見一線曙光今忽以市民控訴辦事員册分利益遽有收歸官辦之令事關全體自治本會應如何援助討論之下僉謂該市辦事人員果有册分利益切實查辦爲一問題市公所敢歸官辦又爲一問題不應憑一面之控訴牽動自治本身公决函請各市鄕自治機關一致援助外一面電請孫　司令·陳省長俯顧輿與情收回成命 
　　閘北商會將開會議閘北商會會員宋士驤昨函該會請召集會議竊閘北市公所奉令歸道尹接收羣情惶急查閘北市議董兩會業已依法成立市政一項劃歸市辦係根據市鄕制所賦予豈任摧折本會雖商業機關對於地方事業應具維護之責謹此函達即希貴會迅賜召集緊急會議依法力争以慰商民之望毌任企禱 
　　徐議長昨日回滬閘北市董事王彬彦·名譽董事王曉籟·議長徐春榮等於前日（十九日）赴寗請願昨日徐議長乘早車回滬復乘夜車赴寗面呈孫總司令以憑察核聞於今日回滬 
　　市議會今日開會閘北市議會議長徐春榮昨分函各議員准於今日下午六時假座閘北大統路慈善團内開緊争談話會討論一切以備對付 
　　道尹尚未實行接收昨日爲禮拜日記者往閘北市公所觀察該所各科辦呈員仍照常例停止辦公道署並未有人前往故情形尚無變化 
[銀行界籌設票據交換所]  
　　據銀行界消息本埠加入銀行公會之各銀行以歐美經濟界於通都大邑均有票據交換所之組織上海爲全爲金融樞紐不能不有此項組織去年臘底曾由盛竹書·倪遠甫會長邀集各銀行領袖集議一次均表贊同聞組織條例尚在研究起草中須開會通過籌備成立 
[單毫定期鼓鑄]  
　　吴廠長之談話四月中可運滬應用 
　　杭州造幣廠長吴憲奎前日來滬與銀行界協商單毫等各問題旋即赴寗晋謁孫陳兩長並與金融界方面有所接洽茲悉吴氏業於昨晨由杭來滬其語人云係陳兩長對於年來洋價暴漲物價騰貴極抱隱憂單毫缺乏尤爲金融不能週轉之一大弊病故特囑爲從速鼓鏞以濟急需惟鼓鏞單毫手續繁多非至三月中旬恐不能告竣大致四月底可出五十萬角苟以分發滬杭寗三處足數應用矣云云吴氏於昨日下午六時三十分快車返杭 
[滬人組織制赤會]  
　　徐錦裳·趙晋源·等發起之中華國民制赤會業已籌備就緒准於明日（二十三日）下午二時在閘北寳山路新會所開成立大會届時並招待來賓據聞該會目的在預謀赤化之彌漫協籌防止之策云 
[亞洲民族大會定期召集]  
　　八月一日起中日兩國發起之亞洲民族大會已定期八月一日在日本長崎舉行發起人日議員會里準太郎目下將赴長崎準備一切預定與會各國之代表百名隨員約五十名合計百五十名其内中日兩國各二十五名波斯·印度·土耳其·等亞西諸邦共五十名中國由全亞細亞協會日本由亞細亞協會選派其餘各國如無支會由其國政府推薦先於七月十五日起開預備會二星期審查全部案件再自八月一日起開大會二星期會期共約一月各國將於長崎分設代表事務所聯絡招待日政府對於此會擬爲相當之援助又長崎縣市亦將開臨時縣市會與以援助而其用語已决定不用吴語將來有採用華語或法語説現各國間正考慮代表人選問題云 
[今日美僑慶祝華盛頓誔辰]  
　　大陸報云明日（二十二日）爲美開國元勛華盛頓誔辰本埠美僑將於晚間在大華飯店舉行盛大之跳舞會以誌慶祝本年並有油繪之華盛頓畫像於跳舞後行開幕禮其盛况當更勝於往年是晚定於九時半起跳舞十一時舞止由美總領事克銀漢氏舉行畫像開幕禮並有美僑協會會長雷森醫生演説禮畢晚餐佐以餘興而散是夕工部局爲免除車輛擁擠起見規定赴會汽車須由静安寺路入戈登路客人下車後空車祇能向北駛去主人自駛之車停於戈登路西面（静安寺路與愛文義路間）其他車輛停於静安寺路（戈登路慕爾鳴路間） 
[瑞士舉行内地航行及水力博覽會]  
　　瑞領函請中國加入 
　　瑞士巴爾地方本年八月三十一日至九月十二舉行内地航行及利用水力博覽會時將有三十國代表舉行討論力之出産及内地航行各國間力之交換又熱電及水力之關係農學上之電力並鐵路施用電力一九二四年在倫敦舉行第一次此種會議時中國曾派委員多人　 
由駐英使署朱兆莘君辦事此次如中國派員參與尤爲榮幸業由駐滬瑞士總領士楚柏函請交涉公署查照辦理 
[萬國商團葡萄牙隊之念週紀念]  
　　上海泰晤士報云萬國商團之葡萄牙隊係一九零六年二月二十六日得工部局核准正式成立至本月二十六日適届二十週年該隊現定於二十七·二十八·兩日舉行二十週紀念其禮節尚未發表但聞漢門總督已允該隊之請將來滬參加 
[日貴族今日過滬]  
　　日本貴族議員細川侯爵及森村男爵由歐回國定今日過滬族滬日僑定今晚在正金銀行住宅舉行盛大歡迎會 
[法國駐日大使赴杭游覽]  
　　法國駐日本大使搿羅特（譯音）昨晚由滬搭滬杭路夜快車赴杭游覽西湖名勝 
 
 
 

Page 14

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *[陳儀昨日過滬回杭]  
　　浙軍第一師師長兼徐州總司令陳儀於昨晨（二十一）上午四時半率同隨員護兵等數十人離寗南旋由滬寗鐵路南京江邊站特備花車一輛三等客車一輛廂車一輛專車來滬至上午十時抵滬在北站下車當由淞滬警察廳長嚴春陽·閘北第四師第十三團團長王雅之·駐滬聯軍總司令辦事處宋雪琴·曁本埠紳商各界以及旅滬浙紹同鄕會均派代表到站歡迎經陳師長逐一答謝後並不勾留於下午一時三十分由北站換乘滬杭路花車附掛由滬開杭之八號中快車回杭該車駛經新龍華站由駐紥高昌廟之第二師第三旅第五團第一營派步兵兩連預在該站迎迓故該中快車在新龍華路停十分鐘至下午二時四十分開杭並聞經過沿途各站均有軍警列隊在站迎候照料至下午六時五十五分抵城站 
[盧香亭今晨抵滬轉杭]  
　　浙江總司令盧香亭於日前由杭赴寗謁賀聯軍孫總司令春禧並面商某項問題業已事畢於昨日下午五時二十分離寗南旋當於今晨（二十二）上午零二十六分到北站略事勾留即於四十五分換滬杭路車頭赴杭矣 
[孫傳芳赴粤代表返滬]  
　　已赴寗報告 
　　孫傳芳前派赴廣東與國民政府修好之代表周承菼（赤忱）勾留兩星期於本月十二日晨由香港乘輪來滬業於前日下午抵埠在愛文義路聯珠里友人處暫庽即行赴寗向孫氏報告據聞周氏在粤係寓蔣介石之軍校中因蔣處浙人頗多故往還甚切於粤省現狀亦有所調查 
[嚴廳長定期招待報界]  
　　地點在大華飯店 
　　淞滬警察廳嚴廳長以安插失業工人曁關於治安問題擬請輿論界主持特定本月二十四日下午四時假戈登路大華飯店招待中外記者 
[交通部派員來滬]  
　　接洽滬錫通話 
　　交通部近因滬錫長途電話以營業權管轄問題延未開辦特派電政司科員陶鳴歧來滬向駐滬電話局接洽一切 
[徐朗西資助陜西視察員]  
　　陜西來滬視察實業員張四維等五人先後考察滬上各大工廠及各學校第本擬事畢返陜不料豫鄂風雲驟起旣苦道途中梗而久居滬上又苦旅費告罄正在進退維谷之際幸得其同鄕徐朗西君特别關照除租房外並每人給洋若干元令往京津等地再行參觀以增學識而擴見聞該視察員等頗感徐君之熱心陜西實業教育之盛意云 
[碾米公所之議决案]  
　　上海機器碾米公所前日爲整頓所規特開會議列席者有會長曾影毫·議董朱安生·蔣景文·朱兆忻·周麟峯·陸文照·江潤卿·徐鴻基等討論良久經衆公同議决事件如下（一）議五日期斛結歸現案查本公所同業因上年米行米店之斛米收賬拖延太甚實覺艱危我廠家若不切實整頓更難保持茲經列席各同業公同討論自本年正月開斛起與行家買米交易公决從成交日起改爲五日斛清結賬並須以莊票或現鈔票付現支現一槪拒用列席各同業一致起立表决一面備函咨照南北米行公會並通告各同業各客帮一體查照（一）議公共保守前條議案不准破壞案公議前條議案旣經定爲五日今日列席同業一律公共保守不得暗中破壞倘有在席之十家同業有一家破壞者則九家公同議罰庶足以資遵守而維永久並議先由各同業預交洋一百元由公所保存以示堅决其他未列席同業得通知後必可陸續加入如有任人破壞議案者各同業公同拒絶往來（一）議本公所每月陰曆逢一逢六下午四點鐘訂定召集同業在本公所聚會討論各項事件須並邀集經售公會聯席以敦睦誼 
[捲烟業風潮之昨訊]  
　　捲烟同業定明日向總局方面接洽 
　　南北市捲烟同業昨開大會南北市捲烟同業因新歲以來尚未正式開過大會於停業後同行情形以及向税局接洽情形多所隔閡因於昨日下午二時在勞合路會所舉行大會計到有南市閘北同業一百餘人開會後由陳良玉主席報告向兩商會二次請願情形略謂鄙人曾與沈維挺君向兩商會會長申述同業不得已停業之情由並謂擬向省政府方面請求體恤商艱取消實貼辦法但據兩會長之意以爲即使向省方請求結果亦必令與總局接洽故不如就近與總局接洽較爲便利當託李平書先生向總局先容然後定期接洽自經此度請願後同人已定於陰曆十一日與總局方面開始接洽藉可得悉總局方面之意見至於彼方所以堅持實貼之理由所可得而知之者約有四端（一）總局以爲上寳區捲烟税如不實貼憑證則其餘二十八區均將無從整頓（二）總局與上寳税局内幕訂有合同苟非實貼實行則局長位置將發生問題（三）全省總包數額係包括上實税收在内上實减收則將牽涉全省收入（四）如果認税不實貼則百餘稽征員將無從行其搜檢查騐之手續且將發生不安之狀態至於總局方面現有實　者亦當對實貼問題表示不贊成之意見故取銷實貼在事實成可辦到惟因總局與上實税局因契約關係且因有言在先恐一時尚難自行轉　云云次沈維挺報告前日各業在總商會討論關税保管事虞洽卿·姚紫石·兩會長曾晤總局方面之王局長談及此事王曾表示總局爲整頓各區税收起見不從不先從上實區着手兩會長又謂稽查捲烟時常有滋擾情事發生即使實貼實現恐更難免此種情狀當時王謂稽徵員並無滋擾行爲大致係因警察協助查烟所致云云時嚴警廳長亦在座聞言後回廳即傳令各區署以後不再干預税局查騐捲烟之事此點可知税局自身措置之不當吾同業苟能照常堅持則結果當可圓滿云云又次童理璋報告二事（一）漕河涇因實貼問題曾停　三個月結果仍然　税可作同業借鏡（二）税局雖對同業謂實貼須雷是厲風行但小世界地處華界中間各種　匣捲烟未嘗貼一印花竟公然大賣辦理未免不公應向税局提出質問云云結果由主席宣布俟十日與總接洽後再定日期舉行大會討論以後辦法 
　　南市烟紙業聯合會昨開職員常會南市烟紙業聯合會昨午後開丙寅年初次職員常會公推嚴志雲爲主席會議整頓會章並推派各新會員分任職務以策進行次由會員袁克昌提議同業爲特税一事停售捲烟現將匝月得一致之主張有堅决之表示甚爲欣幸惟現相持不决尚無妥善之辦法税局又無誠意之表示仍望同業始終如一俾收良好之結果務必竭力互相勸勉萬不可功虧一簣噬臍無及與全體職員認爲切要同負勸告之職繼由新會員汪普康發表該號前曾領用憑證不料爲難百出現决意不再續領憑證甘願停售捲烟足見實貼一層實屬窄碍非關意氣而出此對於此事仍由會中聯固北公會奮力進行至四時宣告散會 
[滬西捲菸業已實貼印花]  
　　滬西漕河涇·曹行·塘灣·各鄕區捲烟特税徵主　丁伯杳來上寳區捲烟特税局令委勸導各鄕鎭烟商一律實貼印花每日分派稽徵員認眞查察各烟商已多數遵從惟漕河涇鎭烟商曾迭經反對罷業嗣得該鄕公所調解酌加税額照常復業該區稽查主任以滬西各鄕鎭捲烟印花一律實貼未便　　昨日親赴漕河涇鎭與各烟商一再勸導始允遵章實貼故滬西各鄕鎭捲烟業昨日起已一律實貼矣 
[縣商會參業代表易人]  
　　上海縣商會每於舊曆歲首各業代表有無更動應由各業商預函商會將代表姓氏並籍貫牌號等開列報告明確俾該會得以依據先爲通函知照今届仍援例進行聞南市參業認税代表徐炳輝今因年老辭退已由該同業在公所開會改選依法投票結果以孔愼甫（阜昌參行經理慈谿人）得票多數爲當選正代表又金子仙（葆大參行經理）當選爲副代表現已據情函致該會請爲查照矣 
[中華醫學會大會期中之第五日]  
　　昨日星期休會 
　　中華醫學會昨日因星期日停會一日俾各會員藉資休養聞是日上午十二時會中職員設筵於三馬路美麗川菜社歡讌各會員到者有英庚欵委員會中國委員胡適之君會長牛惠霖·會員張道中·魏立功·倪逢生·林惠貞等百餘人酒次由會長介紹胡君演説胡君即起立謂英庚欵委員共十一人英委員八人中委員三人即某與王景春丁文江該欵每年總數爲六百萬元中國所負之債須至民國二址九年方能還清其與丁君個人意見以爲此欵須以一半作基金一半作爲發展國内科學研究所及他項事業中華醫學會所提出用一部分英庚欵作爲發展國内公衆衛生一案其極爲贊成試觀長江一帶大城小鎭不計其數而有自來水者不過漢口上海兩處而已除皆吸用長江汚水一年中因而夭亡者不下千萬即此一端可見公衆衛生對於吾人之重要英庚欵委員會開會後某定當竭力設法使此問題有圓潢之結果云云下午五時請畢德輝博士到會講演博士講演時並佐以活動衛生影片如衛蟲如何發育鈎蟲如何蔓延等等晚間聞該會全體會員在大新舞台觀劇云又悉該會日前開會時有佳論多篇以作者因事未到不及宣讀討論錄論題如下陳聞違之春機發動期之結核性副睾丸炎俞鳳賓之霍亂治療之經騐程大明之肝膿瘍之診斷與治療鄷仲恩之掃除結核症之醫家服務駱傳榮之膽囊病之診斷及其治療劉克望之乙丑年上海霍亂症之報告李元白之列氏錐轟凝團現象的研究補遺李清亮之薩乏散反應之影響及其調理陳邦典之嚇尼亞手術之一百例劉同坡之脚氣病五十例張逢怡之膀胱石及前列腺膿瘍之治療蕭元定之痔癢之經騐李保安之流行性董疸病鍾品竹之尿管狹窄六十例沈不善之沙眼之蔓延及其治療戚壽南盧永春之開業家治療方法中之輸血術林擴綱之法醫學上血痕檢查之經騐王昌來之上海同仁醫院四年中之折骨報告吴谷宜之攝取少量蛋白質及少食之適宜日昨復有新自德國寄到張柏森君之皮膚創傷之新療法瓦氏反應之研究及尿内孚令氏克里丁定量之討論三篇 
[洋涇市昨開議董聯席會]  
　　浦東洋涇市塘橋鄕協議開濬澕漕澾一案刻正積極預備昨日午後二時該兩區市鄕議會邀集兩區議董兩會在南市紗税總公所開會討論各項進行事宜擬就呈請帶徵公文等各事一俟縣署核准即須設局開徵 
[商總會催結外埠愛國募金手續]  
　　去年總商會募愛國募金時各路商界總聯合會曾分派代表赴蘇州寗波等處徵募由該地商會長等允代徵募并留捐册收據多本該會現因愛國募金結束已久各地捐册收據多未交還事關重要昨已分别函催繳銷以清手續 
[濟生會調查魯豫難民]  
　　中國濟生會以魯豫難民流落滬埠者尚屬不少縣署方面於去年底雖驅逐一次然均以川資無着不能各回原籍長此遷移勢必挺而走險故於前日特派委員多人分赴南市閘北實地調查以便給資遣回原籍 
[南北市衣莊同業議組長生會]  
　　本埠南北市衣莊同業陸琴舫·殷傑夫·金培慶·陳景賢等鑒於同衆中人設於身後蕭條撫恤乏人决組一長生會藉便撫恤孤寡之慈善機關故該同業等於昨日午後三時假城内衣莊公所召集南北市同業領袖開會討論到者共有百餘人公推陸琴舫爲主席報告開會宗旨畢經衆討論之下全體一致贊成當塲認定捐欵之達二千餘金並由各發起人負責進行决定於日内再開大會推定籌備員及討論繼續募欵辦法以冀早日成立議畢至五時許散會 
[家庭日新會常會紀]  
　　家庭日新會於昨日借陸家浜舉行舉行常會於下午一時先開家庭合作社籌備員會出席者爲王志莘·潘仰堯·楊衛玉·潘孟翹·吴志芬·倪衍昌·洪賡揚·主席爲王志莘·議决事項爲（一）討論招股進行辦法先向本日家庭日新會常會到會員分認之不足之數即向本日未到會會員及非會員招募（二）繳股期限截至正月底爲止設有不足由籌備員負責招足（三）决定正月三五日下午借江蘇省教育會續開籌備員會以便從事討論未竣之事項議畢即散會至下午三時始開家庭日新會常會由潘仰堯·浦曼彬爲會主致開會詞畢即報告本届年會定五月間赴杭州與中華職業教育社年會同時舉行報告畢即由王志垶演講（家庭經濟）略謂（國人於家庭方面之經濟問題）恒不知預算僅隨手記賬而已致結果多入不敷出面陷於稱貸之一途然吾人常知負債所以化自由人爲奴隸者也故家庭經濟首須有務算方不致不量入爲出旣立預算進而注意記賬最妙能以中國帳式而能參合簿記之原理務求簡單明晰庶易一目了然也同時須注重家庭儲蓄爲天災人禍特别費之準備以免臨時之張惶失措深望同會會員注意及子）演講畢即由沈信卿申述其（試騐家庭經濟預算表四年之經過）大旨主重（家庭經濟須提出一部分教育基金以爲日後培植子女之用其利益小而言之可免爲社會害羣之馬大而言之可能作國家中流砥柱深望諸會員幸勿河漢斯言）然後即由潘會主提出通過家庭合作社章程及分認　欵之數目計共有基本股一百十股所差有　　來自不難尼額其章程覓　如左 
　　（第一條）謀同人生活之改善起見組織家庭合作社供給各種日常生活需要品（第二條）凡意志相同履行下之規約者隨時得加入本社爲社員（一）持本社員二人以上之介紹繳納人社費一元並塡寫入社願書送交本社（二）認購本社股份一股以上入社費歸入公積金股欵作資木金（第三條）本社依照股份有限公司組織股份總數無定額暫定二百五十股爲基金股額每股二十元一次缴足（第四條）股份須得董事會之認可後方可轉讓如轉讓與非本社社員時承受人應履行第二條第一項規約由本社承認爲社員（第五條）社員得隨時申請退股但股金須於年終决算後發還（第六條）營業範圍（一）日常生活必需品之供給（二）日常生活必需品之製造（三）兼營其他關於日常生活之經濟事業（第七條）營業規　如關於現金交易市價出售對外營業等項另以專章定之（第八條）本社設董事九人由社員大會於認股在十股以上之社員中選出之職權由細則規定（第九條）本社設監察人三人由社員大會於認股在十股以下之社員中選出之有稽核本社財産及賬目之權（第十條）董事及監察人任期三年二年一年的各三分之一（第十一條）本社設經理一人由董事於社員中聘任之（第十二條）本社營業六月十二月各結算一次於十二月總决算後先提股本官利週息八釐再提公積金教育費若干或由董事會議决之餘撥爲純餘潤分作十成以一成半爲董事及監察人酬勞金一成半爲職員酬勞金七成按照社員購買價值分配於社員（第十三條）每年十二月總决算後就本社所在地點由董事長召集社員大會報告營業賬略討論營業方針推舉職員（第十四條）如因特别事故發生由總額十分之四以上之社員或三分之二以上董事請求召集會議時應先登報通知召集社員臨時會（第十五條）社員大會由董事長主席缺席時由董事長委託董事一人代理之（第十六條）各項會議以到塲社員人數過半數行之可否同數處决於主席（第十七條）社員選舉權議决權槪以到會社員每人一權計無委託代表之權（第十八條）社員大會開會前一個月内暫不收納社員（第十九條）社員大會議决事項由社員全體負責應清繕議决錄由主席簽名交董事會保存并通告社員（第二十條）本社公告法以登載本社所在地之新聞紙一種或兩種行之（第二十一條）本章程自本社成立日施行（第二十二條）本章程未盡事宜由董事會隨時提議修改之會議完畢即開始娱樂有郁印石之琵琶獨奏及浦夢友與吴桐初之古曲曲名爲（陽春白雪）聲極幽雅頗足悦耳奏畢即攝影散會時已六時矣 
[華人自立禮拜堂救主堂大會記]  
　　狄思威路華人自立禮拜堂救主堂於昨日舉行教友聚餐會及改選區董堂董大會上午十時敦請閘北華人自立教堂聖保羅堂牧師姚賢揚演講自立教堂之經歷十二時散後入昌世中學校塲攝影到男女教友三百餘人攝影後入又是廳午膳躋躋一堂頗極一時之盛午後二時在養生公社之服務廳開改選區董及堂董大會到舊區董堂董及教友等二百餘人茲將開會情形錄下（一）唱和平詩歌（二）主席刁信德醫生報告開會情形（三）朱葆元牧師祈禱（四）舊堂董曾毓芳報告經過情形（五）會計虞伯瑛報告收支賬目（六）書記鮑俊德報告去年領洗及教員之人數（七）討論籌辦二十週年祝大會（八）選舉區董堂董計選出區董十二人刁信德·王閣臣·韓玉麟·古恩康·邱啟華·張竹平·伊慕　·朱葆元·鄭揚秀太太·丁明玉女士·黄佐庭太太·黄　仙·堂董十一人曾毓芳·鮑俊德·虞伯瑛·張東來·陸品琴·唐恩灣·馮錫康·朱諳律·田張太太·彼得生太太·刁慶歡夫人（九）鄭太太報告設立幼穉園之經過（十）朱牧師報告辦理瞻韓公學之經過（韓玉麟君獨資創辦）（十一）丁明玉女士報告辦理主日功課情形（十二）黄佐庭太太報告女子傳道服務團情形（鄭太太代）（十三）討論組織男子服務團計選出會正張東來·書記唐恩　司庫鮑俊德等三人（十四）朱牧師報告堂務之改進（十五）唱自立歌（十六）祝福（十七）散會 
[各商聯會消息]  
　　商總聯會上海各路商界總聯合會昨接雲南北海工商聯合會來函云（逕啓者敝會頃據會員萬大醬園陳德明聲稱於去年陰曆十二月二十四日下午七時許忽然有强盜四人前來盜刦二盜在門外望風是二盜進店身入櫃檯以内袖出手槍嚇禁聲張即將櫃内所儲大洋四十餘元小洋二百六十餘角搜刦而去經隨時報請捕房查緝在案惟該盜等膽敢在租界身懷手槍盜刦關係商人性命財産利害等情到會查北海路東段由浙江路至福建路之一段商店林立并無崗信經敝會職員會議决函請貴會轉請英工部局總辦核准轉飭該管捕房迅予加派巡捕防守盜賊并派探嚴緝盜匪以期歸案重懲而維商業云云 
　　五馬路商聯會上海五馬路商界聯合會昨發通電民國十五年來兵戈擾攘禍亂相尋國無寗宇民不聊生軍閥則殘民以逞黷武窮兵初猶以張之出關馮之下野可以息争端而冀莫和平不圖仍復興師動衆毁路掘壕商業之運輸停頓外人之抗議提來内訌外患迭至頻加獨不思兄弟閲於牆外禦其侮耶昨據西報之所載某國將有事於中國雖復經力關其謬然空穴來風不無蛛絲馬跡爲軍閥者亦應知所警惕矣吾國民豈可再行放棄民主國家主權在民之主人翁責任自甘時日害喪及彼偕亡哉敝會警於覆亡無日用敢大聲疾呼深望共同奮起結全國民氣呼籲和平彼有不顧民意者即實行拒絶納税以對付之庶幾末刧可以挽救國是可望和平尚祈一致主張無任企盼上海五路商界聯合會叩馬 
　　南區商聯會南市南區商業聯合會於昨日午後二開新年第一次職員會舉行團拜到會者爲翁問樵·張子祥·朱煥章·王玉衡·吕貴仁·黄福堂·丁正藩·王濟川等二十餘人討論進行各案議决如左一件朱煥章提議舉行聚餐以聯情感案議决定於正月十六日申刻在三星樓舉行會費每位一元由會印發通告徵求會員簽名加入一件翁問樵提議近日開會到者稀少應將職員評議員開聯席會議俾人數稍多遇案易於解决並决定仍照向章每月第一星期及十六日兩次開會以重會務一件議定本會成立已將二年改選職員爲期已近應於改選之前預爲備置以利進行以上各案一律通過議畢各進茶點至四時許散會云 
　　九畝地商聯會九畝地商界聯合會致總商會函云關税爲國家大宗收入各國俱　視之我國海關權因受不平等條約之東　數十年來據諸外人之手言之痛心貴會關懷國權力促政府收回自主毅力熱忱蜀勝飲佩此次安格聯因保管關税基金問題來滬徵求意見面責會之主張最爲扼要應請諸公堅持到底以期貫澈臨頴神馳無任企盼此致上海總商會上海九畝地商界聯合會議啟 
[英艦將在淞口試炮]  
　　駐滬英領署以英兵艦HMSmantis於本月二十二日或二十三日在長江口試砲恐居民誤會特由英領函交涉署轉函淞滬警察廳布告周知昨嚴廳長除布告外并訓令吴淞商埠警察局長顔壁城妥爲辦事 
　　尚有本埠新聞轉入後頁 
 
 
 

Page 15

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *本埠新聞二 
[各團體消息]  
　　滬北市納税人會滬北市納税人會於昨日下午三時開會到者三十人公推王錦文主席運動議案如下（一）前次籌備選舉未成公决用通信選舉法選舉之（二）杜椿蓀提議組織地方自治講習所公决待本會成立後再議進行（三）分隊宣講自治案公决下届推派職員分頭宣講（四）顧伯華提議納税人會在今日實不容緩之舉例如水電不良責由地方上無人督責之故是以希望本會早日成立一致贊成并决定下星期日下午三時再行開會討論議畢五時散會 
　　糧食維持會淞滬維持全國糧食會昨致米業公會·嘉榖堂·仁榖公所函請其整頓行規以維民食原函云（敬啟者現據米業同行報告稱一般躉售米店因資本缺乏乙丑積欠各米行商帮之大批尾欠多半藉口破産竟圖支吾等情前來並聞蘇州河米船擁塞均不能卸貨長此相持後患何堪查近日華租兩界屯米無多敝會爲維持民食計用特函陳務希召集大會整頓行規使奸商不得逞其伎倆將來可免再發生此項糾紛（下略）　　綢綾染業公所上海綢綾染業公所於昨日下午三時在貴州路永平里會所開新春第一次會議因到會人數不足改開談話會首由該會董事葉志鏞報告去年營業狀况及本年營業方針經各業會員議决（一）營業行簿應即日發出共計一千餘册（二）所有各色染價照舊價增加一成以資維持（三）關於各綢莊所有未結清之賬欵應請各染坊將詳細賬目開單報告公所以便公所交際主任會同各會員前往補結次討論公所整頓行規及各綢莊有不照定價付賬者議决一律停染公决由公所通告各染坊一律辦理以照劃一 
　　汽車運輪公會上海中華汽車運輸同業公會於昨日下午四時開第一次職員常會由副會長姜仲英主席報告同業議决運貨加價業登廣告及發通告外應請各同業會員一體遵守次副會長謝春生提議工部局車捐照會漲價并對運送貨物限制磅量各同業頗受影響公决交文書主任起草函請工部局總董體諒予以變更辦法次議决對内對外辦法兩種如下（一）對内整理會務甲會員入會費以車數計算每部計洋五元須於入會時次繳足月捐以每部二元計算乙每月開常會一次逢星期六下午六時開聚餐會一次八時開常會（二）對外議决增加輸送貨價目洋紗每包五分麵粉每包洋六釐爛繭每包三分花衣每包洋五分食米每擔三分煤炭每噸洋四角黄沙石子每噸三角水門汀每桶洋七分 
　　粤帮中西餅業公會粤帮中西餅業公會發軔於前清宣統初元嗣以人數無多旋即中止進行後經五四運動及五卅慘案之激動該業籌備恢復積極進行其中堅人物如李生·何和等籌備鼓吹不遺餘力經營數月得以成立本月二十一日該會舉行開幕禮下午二時搖鈴開會由馬華德宣佈請來賓蘇愛南代行升旗禮禮成由該會委員長李生主席陳述籌備一切經過之情形旋由來賓宣讀祝詞而盧鏡生·陳香泉·蘇愛南·駱生·均有演説大致皆以固結團體力謀工界幸福効勞社會爲詞演説畢由該會副委員長何和宣讀謝詞并欵來賓以茶點至四時許散會 
　　浦東同人會浦東同人會昨日下午二時在望平街會所開全體職員會到者三十餘人公推黄炳權主席議决事件如下（一）大會地點案由潘振聲報告與本會董事丁潤庠接洽假座東華影戲院開會該院須於陰曆二月中旬方可開幕承丁君慷慨允許並願佐以餘興茶點等項惟時間以二月望日機會最好應否改期請衆討論議决改期二月望日舉行（二）討論建築會所案議决應延致建築家及繪畫打樣人才共策進行交董事部擬具具體辦法着手籌備（三）討論籌備大會事宜至五時散會 
　　江陰同鄕會江陰旅滬同鄕會於昨日（二十一日）下午二時舉行團拜禮計到趙麗彬·毛一鳴·馮經達·等三十餘人公推正會長奚蕚銜主席茲將其秩序錄後一全體起立向國旗行三鞠躬行團拜禮二鞠躬二吴直喃演説略謂希望本會職員於本年度起對於會務格外努力云云三馮經達報告十四年度十一十二月份收支清單四會員周三民報告其兄周剛直在澄被殺經過情形先述周之歷史謂胞兄曾留學日本隸籍國民黨歷任銅山·川沙·兩縣甲種師範主任及上海大學中學部教員因鑒於國勢衰弱非喚醒民衆起而奮鬭不足以圖存在鄕間發起佃户合作自救會本合作之精神求農民生活之改良及教育之普及乃因此觸劣紳之忌朦控官廳因此而喪其身更以號令示衆此種慘無人道眞暗無天日務懇各同鄕主持正義加以援助及揄揚云云主席起謂周先生組織佃户合作自救會無非爲平民謀幸福並無不軌行動因此被殺本會諸同鄕深爲惋惜將來如有追悼會發起本會亦當加入由多數贊成通過次進茶點散會　　徽徵同鄕會徽寗旅滬同鄕會昨日舉行新年團拜會到洪明度·汪禹丞·吕篙漁·吴仲謀·謝維卿·方身白等四十餘人汪禹丞主席首由主席致開會詞次由全體會員相向行一鞠躬禮再次常務理事報告會務進行種種方針吕篙漁提議本會現在情形第一步宜將基礎立穩第二步再謀種種發展吴鼎九主張籌募基金庶可一勞永逸結果先推吕篙漁·吴鼎九·曹志功·李振亞四人起草籌募基金章程待下次開會通過即可着手進行惟徵求隊一層本年起只以新會員爲限至於舊會員會費由會中派員收取議畢各進茶點盡歡而散 
[華洋當道注意蘇州河船隻]  
　　公共租界總巡捕房近以蘇州河中船隻往來極形擁擠甚至一語不合即起衝突偶一失足危險殊甚特於本年發起函請淞滬戒嚴司令部派兵會同巡視嚴司令對此極表同情特派出憲兵四人會同捕房所派華捕西捕輪流巡查 
[警廳長密派調查員防止工潮]  
　　濩滬警察廳長嚴春陽自日前浦東工警衝突案發生後對於煽惑工人份子異常注意除派幹探渡浦偵查起衅詳情外近又密派新委之各調查員分往各處工廠附近密爲偵查務使不再發生工潮以維公安 
[南市一區轄境防務仍嚴]  
　　淞滬警察各區署所自去冬奉嚴警廳長令飭一體嚴防以來地方尚稱安謐南市十六舖等處爲第一區轄境水陸交通輪埠林立爲商業薈萃之區故防務上尤形重要照章就休息班中抽撥巡邏警並添設臨時崗位以資週密在案陰曆歲首雖過元　節轉瞬又届故防護手續仍應照常加意必待元屑節後至二月末日加班始得撤銷以節勤勞云 
[吴淞越貨擄孩傷人案續聞]  
　　吴淞鎭西首周家橋宅鄕民周林發家於前（十八）晚發生越貨擄孩一案事主周林發爲盜開槍擊中要害當即斃命等情已紀本報茲因當時西區警察局拘獲之嫌疑犯劉文明一名寳山縣知事馮成因其嫌疑特甚且與去年吴淞商埠警察局獲送之盜犯張正剛攸關故當日即備文派法警到淞向警局移提顔局長因時間已晚恐路途不便特於翌日午前十時飭派警押送縣署經馮知事命將劉文明暫爲收禁俟調查明晰後再行審訊一面懸賞二百元勒限偵探法警等務速破獲是案盜匪懲究至被擄之八歲男孩周全林究在何處該事主家始於昨日正午接到郵局送來匿名信一封内稱該孩現在上海須備洋一萬二千元贖取等語不料此信接到後孩母張氏及其祖母周氏婆媳二人號哭不已據周氏云伊係輕年守寡現已六十餘歲終年苦度勤耕刻下稍可度日然總係鄕間農户何來即此鉅欵即使將所有田産悉數變賣亦難以籌滿如許之數倘可憫惜我婆媳二代孤孀留得此孩以續周家一脈香烟即一概不究外酬謝二三百元之數尚可向親戚處借貸云云 
[公共租界前日之刦案]  
　　香粉弄前晚十時三刻香粉弄四五號門牌泰昌榮爛紙店被五盜侵入袖出手槍嚇禁聲張搶得鈔票銀洋四十餘元携贓逃逸嗣由事主投捕房報請查緝 
　　卡德路滬西卡德路居户陸姓家前日午後六時三刻被盜匪五名闖進出槍恫嚇將首飾衣服銀洋搜刦携贓逃去嗣由事主投該管捕房報請查緝 
[滬西格斃盜匪之檢騐]  
　滬西沈家灘附近盜匪行刦拒捕與保衛團互轟當塲格斃一匪由地保報請地檢廳候騐各情已紀昨報昨晨該廳委派廳檢察官沈檢騐員等蒞塲騐明已死盜匪年約三十左右槍彈從太陽穴入腦後射出委係致命而死塡格拍照判由堂收殮候檢騐受傷團員再行核辦 
[昨晨寳裕里内之暗殺案]  
　　住居法租界墳山路蔭餘里第十一號門牌内之杭州人毛金榮年三十三歲於昨晨一點餘時在菜市街寳裕里内不知因何被仇人用刀向毛金榮之左乳部下猛戳一下血如湧泉當即受傷倒地兇手見勢不佳逃逸無踪迨至巡捕到來毛已氣絶身死回禀捕頭飭探將屍車送同仁輔元堂騐屍所聽候禀請中西官檢　 
騐一面聽候嚴緝兇手到案究辦 
[汽車撞傷行人身死之報騐]  
　　本邑龍華人孫富林年五十六歲於前日下午行經法大馬路地方適有某號汽車由東至西開駛到來以致孫不及避護致將孫撞倒跌傷頭部血流如注當由巡捕到來抄錄號碼一面將受傷人帶入捕房旋送醫院醫治現因傷勢過重醫治無效身死由院通知捕房飭探將屍舁至同仁輔元堂騐屍所聽候禀請中西官檢騐核奪 
[驅逐逃荒游民之通令]  
　　上海縣知事兼清鄕分局主任昨奉江蘇全省清鄕公署調令文云爲訓令事查蘇省軍興之後地痞流氓互相勾結蠢然思動並有一般無業游民藉逃荒爲詞携帶僞造本縣護照到處騷擾難免無匪類混跡其間以致發生意外事端值此厲辦清鄕之際豈容若輩混擾凡有此項人衆到境應即妥爲遣散不准逗遛倘敢抗不遵令即將爲首者拿獲依法擬辦除分令外合亟令仰該主任即便遵照辦理以靖地方並隨時具報察奪切切此令 
[哈同花園戩壽堂被燬之西訊]  
　　上海泰晤士報星期六上午一時許之哈同花園火警遠觀頗似正屋失愼茲悉所燬者並非正屋乃中國廟宇式之戩壽堂當救大隊馳到時該堂屋頂已全部焚着灌澆半小時許始熄幸未延及他處惟堂内陳設非燬於火即毁於水至起火原因料係屋頂電線走電所致云 
[美人賭案已移美按署法庭訊問]  
　　大陸報云美人皮亞特斯萊前在愛多亞路十九號開設輪盤賭窟去年十二月二日由法捕房破獲連同賭具一併解交美按察使署迭經魯敦推事開庭審問被告律師許理屢以法捕房未先取得美官搜查票輙入美人屋内搜查爲辭要求銷案問官卒以罪證具在於昨日判移按察使法庭審問皮氏仍交一百元保云 
[浦東陸行鎭組織公餘俱樂部]  
　　浦東陸行鎭自上川汽車通行後市面漸形繁盛舊歷新年由商學界人士發起公餘俱樂部藉圖正當之娱樂以風薄俗前日在該鎭都川學校禮堂開會推徐公培主席當塲議定名稱爲陸行公餘俱樂部通過簡章推定陶欽文爲主任王子求爲會計金樹益爲書記徐公培爲庶務季朗清·陶秉元·等爲幹事議决屏絶賭博置備琴棋書畫等項爲正當之娱樂即日着手開辦 
[滬杭路栅門撞壞慢車誤點]  
　　滬杭甬鐵路昨日（二十一）上午由閘口開拱之八十一號貨物車駛經南星橋忽然將該站之第二道線第一栅門撞壞適時由閘口開杭之五號二三四等慢車來滬經過該站因栅門撞壞被阻停留二十分始行開出駛在中途又脱誤鐘點故該慢車到滬遲至一點餘鐘 
[湖北路修築電軌]  
　　本埠湖北路電車軌道以年久　壞昨已開工修築南自正豐衝北至九江路口來往電車均由東首單軌開行西首鐵道則完全拆去重修 
[汽車碾傷小孩]  
　　住居閘北虬江路之朱阿方有九歲子名金章前日在門前玩嬉被甬人陸鴻根所駕之汽車撞倒於地碾傷小腿由崗警將陸拘入五區二分所傷孩送濟生醫院療治經宋署員質訊解科昨奉寳科員訊得陸玩忽業務除賠償原告醫藥費洋三十元外並罰洋十元以示懲儆 
[昨日汽車肇禍案兩起]  
　　昨日下午一時半婦人陳董氏年約五十餘歲行經華德路中被八午四百十一號汽車撞倒跌傷腿足等處當由虹口捕房四百四十五號印捕到來抄錄汽車號數即令載受傷婦人入同仁醫院醫治又有揚州人陳光海昨日下午一時許在麥根路行走不愼被某號汽車撞傷頭足等部當由戈登路捕房一千六百七十七號華捕瞥見前來抄錄汽車號數另雇車送受傷人往仁濟醫院醫治 
[拐案判候傳訊]  
　　揚州人夏元珍住法租界辣斐德路經放車租爲業有高　人張步雲在夏處拖車前日張領一婦人張艾氏及十歲女孩余小弟來家夏恐來歷不明將來被累報告法捕房經捕頭詢據張供艾氏係民之外甥女兼姪媳向住杭州近被同鄕余阿新拐來上海藏匿共和新路其兄余其富家交其富之養媳余小弟看管適民今日拉車經過瞥見甥女詢悉前情因余兄弟均不在家故連該女一併帶回擬函知其夫來領等語捕頭以案出閘北送交四區查辦劉署長判令解科經竇科員研訊之下判張開釋二女還押候傳余阿新·余其富到案核辦 
[誣控妻子謀害之押儆]  
　　鹽城人崔嘉玉住閘北义袋角因失業在家其妻吴氏在絲廠做替工前日向其妻索錢無着以刀砍傷妻子頭部其親戚李維耀·唐義樓見而不平責崔無理詎崔反投四區二分所控妻與李唐串同謀害其性命由劉署員轉解司法科奉竇科員訊明因吴氏念夫婦之情不願涉訟判該氏與李唐一併省釋崔嘉玉從寛處拘留半月以儆 
[私販烟土被拘]  
　　潮州人李渭濱私販鴉片烟土爲業前日帶土一百六十二兩經過西棋盤街被一千七百九十二號巡捕查見抄出烟土連人拘入總巡捕房候解公共公廨訊辦 
[吃烟男女保出候訊]  
　　張玉恩·蔡阿榮·與婦人劉謝氏·吴王氏·女子陳秀芳等同在勞合路二十號門牌屋内開燈私吸鴉片過癮前日被包揉周桂森查悉協同三十八號西探密往將該男女及烟具一併帶入老閘捕房經捕頭詰問一過准各存洋五元保　聽候公共公廨傳案亂　 
[串竊布疋之查獲]  
　　蔣福寳·李阿洪·日前將江西路十八號半某貨棧之門窗撬開扒進貨棧竊取值洋三百元之布疋携贓逃逸昨被特别機關探目白忠祺將蔣李兩人查獲帶入總巡捕房收押候解公共公廨　究 
[小輪老大不聽指揮罰鍰]  
　　廣東路碼頭及新關碼頭之小汽油船及小火輪老大繆長生·王小卿·張阿四·陳阿寳均因不聽巡捕指揮被捕房禀請公共公廨出單將繆等傳案訊明罰洋示儆 
[高橋鄕發生盜棺案]  
　　吴淞南高橋鄕紳董周韞石之髮妻陳氏於五年前病故其時殯殮頗豐停柩於本鎭黄家牌樓家祠内詎於去年夏歷十一月間被盜棺者將棺蓋鋸開將屍首帽子上大珠一粒·及衣履上之新光珠二十五粒·髻上盤珠嵌寳金如意一只並穿珠金錫杖路路通朁一支悉行盜去以致損傷屍體至新正初爲家屬察知當即勘騐確實即投報該管警察局轉呈寳山縣請求飭緝馮寄裁知事特懸二百元賞格飭令偵探法警等務獲盜棺者嚴加懲辦 
[騙質洋紙之發落]  
　　無賴施家賢於日前串同在逃之陳阿金至法租界顧海藩家騙取價值頗巨之洋紙一件後托郁和尚代爲質洋四十元化用現爲原告得悉報告捕房飭探將施郁兩人拘獲帶入捕房昨解法公堂請究先由原告投訴被騙情形詰之施供認串騙不諱郁和尚供民人不知騙來故敢代當餘供支吾中西官判施押西牢二個月郁押十四天以儆 
[流氓拆梢押二月]  
　　滬氓陳阿金於前日下午至法租界麥底安路東新里口小販謝必理攤上强索陋規不遂行兇毆打當由謝鳴捕將陳拘獲帶入捕房昨解法公堂請究先由原告謝必理禀明前情詰之陳阿金供認拆梢不諱中西官判陳押西牢二個月以儆 
[過犯攫飾之訊究]  
　　過犯海寳正於前日潛至法租界地方强搶婦人吴邱氏頭上所戴之金挖耳一支當由該氏大聲喊捕適有包探巡緝到來查見將海人贓拘獲昨解法公堂奉訊屬實判海押西牢三個月期滿仍永遠出境 
[來函孫中山先生葬事籌備處來函]  
　　主筆先生大鑒二月二十一日貴報本埠新聞所載孫墓南京事務所成立消息與事實殊多出入孫中山先生葬事籌備處南京事務所於去年十月即已成立一切事務均由上海葬事籌備處兼任並未另設專員主持其事鄭校之君駐寗專任監工貴報所載主持南京事務所之説想係傳聞之誤至南京事務所所設宿舍專備孫先生家屬及葬事籌備委員與職員寄宿之用所云專爲招待名流參觀工程之説絶非事實敬希以此文函發表以代更正爲幸專勒敬頌鐸安孫中山先生葬事籌備處謹啟二月二十一日 
[淞滬警察廳督察處來函]  
　　十八日貴報本埠新聞欄内載有孫總司令因嚴廳長蒞任以來對於地方治安維持得力將任爲旅長廳長職務另委他人繼任則地方人士披閲之後來廳詢問者甚多惟敝廳並未聞孫總司令有此消息當係傳聞之誤應請貴報更正以免誤傳此請著安淞滬警察廳督察處啟 
[專件滬案重查三國委員報告全文]  
　　（三）美國委員芬利約韓遜之報告（續昨） 
　　「羣衆未被巡捕轟擊前之實在情形」一九二五年五月三十日所謂 
暴動之時事實眞相如何南京路上羣衆之眞正目的或機遇如何實屬難於解答之問題委員會關於此點曾查訊證人四十一名其中多數均係在塲巡捕又曾查考文件以百數愼重讀閲證據之全部（文件與筆錄皆在内）以後所明示者多數證人於某種事實意見相同而於他種事實則大相懸遠彼等僉謂當時有羣衆約一千五百至二千人搆成羣衆者約學生百人及好奇往觀之輩旁觀無業之徒又有謂係尋常下午往來之輩又有謂羣衆全部或大部在下午三時零五分或三時十分已聚該處又有謂係在三時二十分或二十五分更有謂下午三時以前或早至二時四十五分即有大衆聚集者巡捕房總巡麥高雲證言謂其於下午三時十分或十五分頃經過發生擾亂之處所其時景况安静無異平時並無糾紛之朕兆蓋該總巡其時方由俱樂部往跑馬廳路過此開也關於羣衆之目的及氣度各證人在實質上大異其事老閘捕房捕頭愛活生證言謂直至下午三時以前尚無信羣衆有損害人身財産之意之理由其餘巡捕數人當時在塲者與愛活生同其意見然則使顯無加害意思之羣衆突忽之間一變其態度而爲搆成暴動之羣衆將對捕房加以破壞者何耶總務處長希爾頓瓊生於中國人民有長期之經騐其意見似以爲致此者中國人羣衆心理也此固可以釋明然亦未必即可釋明瓊生從不在塲而在市外恐在華外人或未有知東方人心理如該氏者亦未可知事當記憶者在未開槍以前一小時半頃有學生四五人被捕送至老閘捕房加以拘押有多數學生跟隨其後約十八人亦因其請求同被拘押紀錄之中未嘗載彼等曾起擾亂之表示又有應行記憶者依巡捕證言嗣後又有學生被捕跟隨學生更多約二十人並未載彼等有違法之表示亦經拘押此諸人等均經在會審公廨一併以騷擾罪被控其時以後又有學生被捕送至捕房隨有七十乃至百人其中頗有非學生者跟隨者進入内室稱爲辦公室（問事室）頗有喧譁於其内旋被强迫或竟施用暴力驅至南京路上（五月三十日羣集南京路之眞因及轟擊）關於羣衆聚集之眞正目的及用意證言極屬紛歧或謂並無特殊原因或理由存在或謂其初不過尋常星期六下午南京路上之人羣或謂學生數人被捕後羣衆因觀衆及因逮捕而隨觀者數遂增加各證人意見所同者則羣衆在初並無加害人身財産亦無促起糾紛之意是已關於開槍之眞正原因證言亦復紛歧或謂並無正當理由存在而捕頭愛活生之陳述則以爲設不槍擊羣衆老閘捕房當被破毁或以爲不見有開槍之理由者率皆性較仁慈不忍見流血之事不免稍有偏見其以爲槍擊羣衆爲保護身體財産所必要者則無偏見而行爲皆出於善意愛活生捕頭答復下列訊問（五月三十日南京路風潮之眞正起源爲何）證稱（此係由日本紗廠之風潮而此項風潮頗生惡感且以其所見五月三十日南京路事件與日本紗廠糾紛係屬相關日本紗廠糾紛不過通常工業争議而已並無預見有嚴重糾紛之理由）就有無開槍之必要之問題量定證言之分劑余以爲須就下列事實加以考慮第一無論如何任一證人不能在每一刹那間目覩發生事實之全體當時情景瞬息變遷第二證人中有數人目覩一時之情景其時並無危及人身財産之事衆意僉同而未注意羣衆氣度之急變彼等並無偏見彼等被其所見陳述所見事實固絶對眞實也第三適問曾自認其缺少巡捕之愛活生捕頭在某時刻内曾在捕房一定距離外相助捕人旋又於喧譁中報告警務長旋又於紛擾之下指揮並相助驅除多衆於辦公室外突至道路上觀察形勢又回歸捕房關閉門户旣回憶一九零五年之事變及其一已之責任又發見羣衆增多氣度改變以致頗爲激動是屬當然而亦非無理由遂下開槍之令而開槍立即隨之因其承認射擊隊員並未聞其命令故其時彼亦深知羣衆之不能聞見也余所以謂彼頗爲激動者因彼自承其發令開槍之時尚有西捕在羣衆内又因此語乃所以表示其心理的態度又應注意者彼證言中曾謂驅除辦公室内羣衆頗遇困難其時已成混戰之局机椅及他物及棍棒並舉齊施此下午中頗多頭破血流之事彼在一小時有半時間内之心弦及其責任之觀念在情勢變遷之下足使最爲强勇者無可遲疑而爲行動彼確信巡捕動員令第十五條所指之情形存在並依該條而行動彼信以爲下午三時三十七分頃所存在之情形足使其所取行動爲正當遂從其長官訓令而行動彼爲下級官吏本知違令之結果爲何如彼兩次出席證人欄余深覺其誠實有崇高之責任觀念並有嚴格遵守職務規程之希望余覺其爲人極機警並嚴格服從第四在訊問進行中依其所自認者而言證人中有數人有事實上係在考騐之下而其結果遂致彼等在無意識中使當時情景以最有利於自已者顯現於心目是固自然之數也（開槍之必要可否消除）參與制止一九二五年五月三十日下午南京路上風潮之巡捕出席證人欄時於其品性及其維持秩序遵守巡捕職務之希望均經詳愼考察之後並於各項證據包括各項文件在内反覆談閲之後余全信若有較多之巡捕勤務於下午三時一刻頃之風潮情景中則開槍之必要可以消除余同樣確信因下午三時半頃無較多之巡捕在塲之故其消除遂不可能其時羣衆已顯不能自制但不能自制者身居前列之人尚少其尤烈者爲身居後主所謂游蕩無業之徒不留退却之路且自確信其無所畏懼也此輩身居後方之人或無由知少數巡捕制止羣衆進前所爲之準備竟致多數人等因他人之冒昧失愼茫漠不察並不自覺其在社會中有維持安寗秩序之個人責任者而死傷殊堪遺憾詳考證據余深知並相信所有證人不問其爲巡捕爲市民意見全然一致者則羣衆開始聚集之時下逮下午三時二十五分之頃仍各無促起擾亂致加害人身財産之意余不能因證據之紛歧遂信以爲一九二五年五月三十日下午南京路上羣衆中人係以暴動之意思而來也（變更羣衆氣度者爲何因）自所有證人意見一致之事實即羣衆開始聚集時並無强暴人身財産之意加以推求余不能全然滿意决定一九二五年五月三十日下午三時半頃一般羣衆中學生僅屬排日之游行一變其氣度而成反對一切外人之憤怒究以何者爲正確之原因如證人等所言初時並無强暴人身財産之意其對於羣衆氣度之裁量倘無誤謬則使羣衆變其氣度致使將施强暴於人身財産者此必有某種事由發生於其間解决此問題實非大易關於此日下午三時二十五分以後發生何事余旣反覆閲讀互相矛盾之證言始全信羣衆氣度之變更必由於下列理由即不然亦多由於下列理由焉第一由於中外人民間長期及直近之痛苦有如前節風潮之起原及性質所述者如不由於其全部亦必以其一部爲原因第二由於被巡捕自辦公室以强力及暴力驅出之七十乃至百人若與道路上羣衆相混合因此七十乃至百人中有流血者立促起道路上羣衆方面流血之感情有如希爾頓瓊生妙語所形容此七十乃至百人未經以武力及暴力驅出道路以前吾人所聽證言未嘗謂有（殺外國人）（推翻外國人）之呼聲第三由于羣衆間顯然缺少人數敷用之巡捕有效之武力與威權缺乏之時入頗易流于沸騰威脅恐嚇及危險如有充分之權力適當之威權恒不作此項之表示（前述結論所根據之證據）第一一九二四年十二月九日至一九二五年五月三十一日巡捕逐日報告第二巡捕局總巡希爾頓强生向總巡克利約輪麥高雲之逐日報告由一九二四年十二月九日至一九二五年五月三十一日止此項報告係與巡捕逐日報告互相聯屬第三工人學生布黨活動之槪略引起一九二五年五月二十日老閘捕房附近南京路上開槍事件之事實紀述係上海市巡捕局刑事檢查科捕頭蘇馬巴特力克紀温士所緝第四一九二五年四月十四日星期四至一九二五年六月二日定林報第五教士海利惠斯里證言證言筆錄余所記頁數第二頁至第十八頁書記博良所記頁數第九頁至二十五頁第六教士西來雷孟安徒生證言見證言筆錄余所記頁數三九四至四一三書記博良所記頁數四零一至四二○第七教士約翰威斯利克爾記言見證言筆錄余所記頁數二五四至二七○書記博良所記頁數二五○至二七○第八律師亞曹克威證言見證言筆錄余所記頁數四七四至四八五書記博良所記頁數四八一至四九二第九上海工部局董事會總董司徒林費信惇證言見證言筆錄余所記頁數四二至六○七一七至七四七書記博良所記頁數四九至六七七二四至七四一第十捕頭愛德華威廉愛活生證言見證言筆錄余所記頁數一九五至二五三·七○○至七○四書記博良所記頁數二○一至二九五·七○七至七一一第十一總捕頭曹馬巴特力克紀温士證言見證言筆錄余所記頁數五三九至五四二五七八至五九八書記博良所記頁數五四六至五四九·五八五至六○五第十二商人霍博特波爾西金恩證言見證言筆錄余所記頁數四六七至四六九書記博良所記頁數四七四至四七六第十三上海工部局董事會董事及視察委員會委員威耳納喬治里滿證言見證言筆錄余所記頁數六二一至六三六書記博良所記頁數六二八至六四三第十四上海工部局董事會董事及視察委員會委員約翰爾曼天賜德證言見證言筆錄余所記頁數六四四至六五二書記博良所記頁數六五一至六五九第十五巡捕房密探雷吉納爾佛蘭士塔布隆證言見證言筆錄余所記頁數二九三至三三四三六八至三六九五○五至五一二書記博良所記頁數二九九至三四一三七五至三七六五一二至五一九第十六博頓醫士夫人證言見證言筆錄余所記頁數四七○至四七三五○○至五○四博良所記頁數四七七至四八○五○七至五一一第十七日本紗廠經理正木氏證言見證言筆錄余所記頁數五五九至五六九書記博良所記頁數五六六至五七六第十八日本紗廠經理岡田氏證言見證言筆錄余所記頁數四九○至四九九五一三至五三八書記博良所記頁數四九七至五○六五二○至五四五第十九威廉加美倫證言見證言筆錄余所記頁數五七○至五七四書記博良所記頁數五七七至五八三第二十巡捕局代理總巡雷紀納爾麥克馬丁證言見證言筆錄余所記頁數一六三至一八三書記博良所記頁數一六九至一八九第二十一會審公廨審訊被捕學生之筆錄第二十二吴淞自治學院院長張嘉森博士之説帖分致委員會各委員第二十三律師前任大理院院庭李祖廕之説帖分致委員會各委員（未完） 
 
 
 

Page 16

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *[商業市况]  
　　星期日釐回疲拆復借 
　　昨日星期日洋釐市况回疲做開價爲七錢一分五釐較前日亦去六二五銀拆復轉爲借小同行所做各價江廣兩角各小半分江南六錢二分半廣角六錢零四釐銅元稍起五百文爲三百四十七千五百文衣牌大二文計二千四百八十五文角坯小一文爲二百十文貼水好起一文計三十八文文 
　　標金堅漲 
　　已出三百十兩關外較前飛漲二兩九錢 
　　昨日大條近遠期各縮一二五同掛三十辦士零六二五銀價小三七五爲六十六元三角七分五美匯兑開盤大零六二五收盤勿動同爲四十八元六角四三七五日美大一二五價四十六元二角五日英勿動仍掛一先令十辦士八七五倫敦先令大零六二五改掛三先令零六二五四月份標金開盤人心即已甚佳蓋有大條之較縮匯兑價大故開出即較上日收盤漲起一兩六錢之　爲三百十一兩四錢且即續步趨漲至三百十二兩七錢後因賣户稍旺曾又小至三百十一兩八錢惟人氣並不虚弱故金價亦聞轉佳並演堅象後稍有數錢之升降而漲甚於跌最高價曾升至三百十三兩三錢全市之最低價即開盤之價况開出後亦未有回至該價則人氣之佳於此益見高低相差計有一兩九錢收市略趨回平爲三百十二兩七錢然較上日結果已漲起二兩九錢之烈始赤略漲五錢爲三百三十四兩七錢五登賬及補水俱同爲三百十三兩照例星期日並無結價及補水昨緣前日登賬爲八兩昨已較大起五兩有餘故須有結出至於掉期交易略有仍爲多頭貼出祗五分及一錢耳 
[丙寅歲初之公債市况] 　　 
　　週内各債交易先清後暢市價始尚穩定終乃飛跌 
　　上週（自二月十五日至二十日）以尚在舊歷年初週初二日停市未有交易餘日復因客帮多未到齊華商證券交易所允經紀人公會之要求每日祗做上午半日交易在茲數日内期貨市况週三四均甚寥落惟週末二日頗形暢旺現貨各債始終清淡此外各種股票做開種類亦頗多合計全週四日内期貨成交額共五百四十九萬元中九六公債三百零六萬元整理六釐一百四十九萬元七長八十六萬元金融最清僅開出八萬元現貨交易祗七萬二千餘元内計整理六釐約四萬元七長九六各計一萬六七千元其他各債均未做開至上週四日内之各債市價週三四諸日均變動甚微迨週五時以總税務司安格聯業已來滬公庫設立或爲速成公債基金保管權收回之談判或有開始之望雖尚爲吾人想象之談而公債市塲人心空虚賣風以是陡盛價乃下跌甚速一日間各下降二元至二元半不等週末一日九六及金融七長等仍續見疲獨整六期貨以買進較旺價回漲一元左右结果較舊曆上年停市時市價計九六期貨本月份飛降四元三角現貨陡跌四元零五分三月期跌下三元四角七長期現貨平均約跌三元整六現貨跌下二元五角半其期貨跌下一元四五角金融期貨亦約跌一元蓋較前均跌頗巨也此外各種股票因久無市面難測知其眞確之漲跌又七長小票價較上年十一月中旬飛漲四元茲將主要各債在上週四日中之最高低價差額漲跌及日期等列表照後（單位元） 
證券種别期或現最高星期最低星期差額漲跌 
　　金融公債現貨九八·一０三九八·一０三跌·一０ 
金融公債二月期九八·二０三九七·四０六·八０跌·九五 
金融公債三月期九七·一０六九七·００六·一０跌一·０五 
整理六厘現貨八六·二０三八四·００六二·二０跌二·五五 
整理六厘二月期八六·二０三八三·九０六二·三０跌一·五０ 
整理六厘三月期八六·五０三八三·五０五三·００跌一·二五 
整理六厘四月期八六·七０三八四·四０五二·三０跌一·三０ 
七年長期現貨七六·八０三七四·００六二·八０跌二·八０ 
七年長期（小票）現貨七二·五０六七二·五０六漲四·００ 
七年長期二月期七六·九０三七三·０五六三·八五跌三·一五 
七年長期三月期七七·三五三七三·八０六三·五五跌三·００ 
七年長期四月期七七·六０三七四·二０六三·四０跌二·六０ 
九六公債現貨六七·二０三六二·五０六四·七０跌四·０五 
九六公債二月期六六·八０三六二·００六四·八０跌四·三０ 
九六公債三月期六七·００三洋二·四０六四·六０跌三·四０ 
　　附註此次各種股票如華商證券股四十五元價不動中央信託十七元南洋烟草十三元八角商務書館一百五十四元中國銀行七十五元通易信託三十八元交通銀行五十三元寗紹船局十八元半普通漢冶萍六元華商電氣公司二十七元通商銀行四十兩零二錢五金業交易所三十一兩 
[外棉平穩]  
　　美棉漲跌互見英印棉均漲 
　　昨日星期日美棉初因同業及空頭購進而漲後因多頭了結轉疲計期貨漲跌一至三磅音現貨不動英棉期現貨均漲二點印棉初隨美棉漲後因本地多頭購買市况益堅計孟加拉漲一羅比奥姆辣漲三羅比白羅溪漲四羅比原電列左 
　　美棉（二十日電）英棉（二十日電） 
　　三月期二０·二五跌·０一分三月期一０·一０漲·三辨士五月期一九·六八·０一分十月期九·五六·三辨士 
七月期一九·０七漲·０三分現貨一０·六０·三辨士　 
十月期一八·一六跌·０三分印棉 
十二月期一七·八二·０一分孟加拉二八０漲一羅比 
現貨二０·七五不動奥姆辣三三八三羅比 
埃及棉一八·００跌·一辨士白羅溪三六四四羅比 
[星期日紗花平疲]  
　　昨日星期日紗布人鐘標凖及通州標準停市物品雲鶴標凖近遠期跌一錢至三錢通州標準近遠期路五分至二錢午後無市收盤價列左 
　　雲鶴標準比較通州標準比較二月期一四四·四０不動三一·八０不動 
三月期一四四·四０跌·二０ 
四月期一四五·三０·三０三二·五五跌·一五 
五月期一四五·九０·一０三二·八五·二０ 
六月期一四六·五０·一０三三·五０·二五 
七月期一四六·六０·二０ 
客帮現紗公會上到會者無幾故交易未聞做開現棉消息陜西通州姚花均未有到貨現棉亦無成交 
[上週紗花跌小]  
　　上週棉紗市况因政局不寗紗銷平淡廠家方面存底豐厚致人心平疲市價猛跌棉市亦因紗市無力廠胃不健大户繼續抛出跌勢甚厲預料紗花市况在最短期間仍難起色也茲將週間期現紗花市况分列於後 
　　期紗　紅盤開後逐步跌小週末因多頭了結市况益疲全週以星期三七月期之一百四十九兩三錢爲最高星期六三月期之一百四十四兩六錢爲最低共成八萬四千九百五十包較前週增四萬三千四百五十包市價如左 
　　週初價週末價最高價最低價差額 
　　二月期一四七·三０一四四·八０一四七·六０一四四·六０一四四·八０二·八０ 
三月期一四六·九０一四四·七０一四七·四０一四四·六０二·八０ 
四月期一四七·六０一四五·三０一四七·九０一四五·一０二·八０ 
五月期一四八·二０一四五·七０一四八·四０一四五·四０三·００ 
六月期一四八·八０一四五·八０一四九·一０一四五·八０三·三０ 
七月期一四九·００一四六·二０一四九·三０一四六·一０三·二０ 
　　三品期紗在週内始疲終堅本月期最高價爲二百五十七元八角最低價爲二百五十元五角相差七元三角 
　　現紗　客帮方面頗形清淡汕頭帮進九百包江西帮進四百包廣帮進五百包雲南帮進三百五十包漢口帮進一百五十包福建帮進一百五十包寗波帮進一百五十包其餘烟台蕪湖厦門内地野鷄等帮共進四百餘包市價步跌如左 
十六支最高價最低價差額二十支最高價最低價差額 
富貴一五０·００一四八·五０一·五０金城一六二·二五一六二·００·二五 
雙象一四八·００一四七·五０·五０歎喜一五九·五０一五七·二五二·二五 
大發一四八·二五一四七·七五·五０砲台一五四·七五一五三·七五一·００ 
藍鳳一四八·五０一四五·００三·五０賣鼎一五九·二五一五九·００·二五 
水月一四八·七五一四五·五０三·二五地球一五八·二五一五八·００·二五 
日光一四八·００一四五·二五二·七五水月一五八·七五一五六·五０二·二五 
雙虎一四六·００一四五·二五·七五十二支 
十支得利一四三·００一七二·二五·七五 
雙喜一三七·五０一三六·五０一·００三十二支 
童子軍一三八·００一三七·二五·七五美人二二五·００二二四·００一·００ 
　　期棉週初平平其後陸續疲弱全週以星期三七月期之三十四兩一錢五分爲最高星期六本月期之三十一兩九錢五分爲最低共成交十二萬七千擔較前週增三萬一千三百擔市價如左週初價週末價最高價最低價差額 
二月期三二·五０三二·００三二·五０三一·九五·五０ 
三月期三二·五五三二·二五三二·六五三二·二五·四０ 
四月期三二·九五三二·四五三三·００三二·四五·五五 
五月期三三·二五三二·八０三三·三五三二·八０·五五 
六月期三三·五五三三·四０三三·七０三三·五０·四０ 
七月期三三·九五三三·七０三四·一五三三·五五·六五 
外棉情形尚稱平穩茲列表於左 
週初價週末價最高價最低價差額 
美棉現貨二０七五二０七五二０七五二０五０二五磅音 
英棉現貨一０五四一０五七一０五七一０二九二八點 
孟加拉二八二二七九二八二二七九三羅比 
奥姆辣三三六三三五三三七三三四三羅七 
白羅溪三五六三六０三六二三五六六羅比 
　　現棉陜西花到一千八百件姚花到二千餘包市上成交不多賣價平平如左 
最高價最低價关額成交數 
陜西茶三四·００三一·七五二·二五五·七七八件 
通州花三五·七五三五·五０·二五一０００包 
姚花三二·五０三０·八０一·七０一·三００包 
[最近二週間之絲市]  
　　新廠經期絲開抛··絲價初廉繼漲 
　　白乾經趨漲無度··交易反形停頓 
　　川魯經走銷續起··行情依然堅挺 
　　灰絲經市面豐俏··新陳絲價暴漲 
　　獻歲以來本埠洋莊絲市益形堅俏緣歐美各莊對於廠白黄灰等絲經需胃依然未減是以紅盤絲交頗不寂寞且各絲市價均承去歲之餘風而續臻堅漲查紐約方面年前進胃未足兼以邇值美滙低落需要加繁里昻市塲則以綢銷發動原料存底不充以致紛起添購交易殊暢然華商亦以絲本高昻態度堅硬致市面豐俏茲將關於近兩週間之各經經過情形分類詳述於下 
　　新陳廠經廠經交易新貨早在去臘發動首由藍樂璧洋行抛進五六月期之中等絲四百包絲價較陳絲降小五六十兩繼由怡和購二百餘包價亦彷彿迨至新正里昻法莊亦起購胃惟所進均屬高貨絲價初較陳絲亦低小後以需求日多漸趨增漲然陳貨交易卒以受新絲廉價抛售之影響致銷路呆頓矣 
　　輯里白經輯里白經交易今春紅盤未開惟於客臘歲尾美莊對於上等貨及細條份絲購胃特濃致價益堅漲及本年開市日歐美諸莊於白絲經非無進意祗因華絲商鑒於産地絲本騰昻而手貨無幾是以相率停售市况堅静云 
　　川魯黄經川魯二經交易去歲年終市面稍清蓋以絲商人才回籍度歲無意承售迨紅盤開市後各歐莊之需要續起川魯廠經中等貨俱有開出行情秀挺川鄂粗絲印莊購胃亦佳沔陽等絲均較去年收盤時之價增漲二十兩市面堅挺云 
　　八繭灰經关新陳灰經交易年前殊鮮談成蓋灰絲商以産地漲價人心激昻而紐約美莊進意尚懈以故市况堅静但及今春紅盤各美莊竟紛起競購銷路頓旺絲價遂激漲二十餘兩市况豐俏 
　　本週預測預料本週間絲市仍當堅漲緣華商方面手貨均缺故海外銷塲如續起絲價勢將繼漲惟横濱日絲若逐步傾跌則歐美銷路勢必影響而減色矣 
[上週期粉紅盤由疲轉漲] 　　 
　　廠方停拍新交易以挽跌風··客帮抽現··套色亦濃 
　　上週中適值舊新年上海麵粉交易所期粉市塲於五路日開拍紅盤全週祗有四日市面且僅開拍上午半日共計成交各月期粉五十萬零六千包本月份股票九十股粉價則由疲轉漲查期粉市面週初紅盤開出後近期驟跌二分餘遠期四五分推其錢跌原因近期因本埠存粉較充洋麥每星期均有運滬加以坎粉價小祇開六元九角較華粉計廉錢餘客胃沈寂廠方以紅盤關係不得不讓價以引客銷遠期因其時轉瞬新麥登塲例主觀望行情之跌自在意中而廠方鑒於粉價跌度之猛人心虚軟遂於極點深恐有妨市面遂與粉所商定公告停拍新買賣以挽跌風南北兩帮競相抛購市價逐步高翔此爲上週中期粉市價由疲轉漲之總因也茲就按日市盤而言第一日紅盤　客帮應酬交易外餘均客胃寂沈躉户競出市氣步趨不振近遠期跌三分至五分餘第二日停止新買賣人心轉好客帮略動市價轉漲二三分第三日客帮競抽棧單本街銷胃亦好市價依然堅定第四日南北兩帮紛起競辦各月市價又續漲近分综觀此後粉市如烟津實銷帮購意不衰行情當能繼續上升週間各月期粉市價之高低差額均有四五分結果較諸去臘週末市價咸有一二分之漲度股票價亦較漲二兩餘本街現粉大盤價亦各漲二分惟横濱現粉價較跌半分茲將去臘年頭之最後收盤價曁週間高低差額以及中日市塲現粉市價分别列表比較於下 
　　臘尾年頭木埠麵粉交易所期粉市價比較表（單位兩） 
　　上週中上週中高低去臘週歲首週漲跌 
　　月别最高價最低價差額末市價末市價 
　　十二月二·四四二五 
　　正月二·四七七五二·四三七五·０四００二·四五００二·四七五０漲·０二五０ 
二月二·四七五０二·四三七五·０三七五二·四五００二·四七二五漲·０二二五 
三月二·四五七五二·四０七五·０五００二·四四００二·四五七五漲·０一七五 
四月二·四二五０二·三七００·０五００ 
　　臘尾年頭中日市塲現粉市價比較表（單位日元） 
　　神户現粉去臘末價上週初價上週末價漲跌 
最高等級四·四五四·四三四·四０跌半分 
本街現粉（單位兩） 
綠兵船牌二·四五五二·四六五二·四七五漲二分 
紅飛艇牌二·三五０二·三六０二·三七０漲二分 
綠雙馬牌二·四三五二·四四五二·四五五漲二分 
[星期日五金市况仍旺]  
　　昨日星期日五金市塲本係冷淡時期然紅盤方過各客帮正在落手辦貨故與平日不同惟洋棧貨未見提出交割者則因星期封關均告停頓售開之價大半與前日相仿即有變動報告亦不過極微之數云 
 
 
 

Page 17

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *本埠增刋第一版團體消息 
[華商烟廠工會開委員會]  
　　華商烟廠工會自成立以來各職員對於會務積極進行昨在該會開委員常會由主席佈告上年救濟五卅朱業工人團交來捐册本會共捐七十餘元經交上海銀行轉交次由何中民君發起組織音樂部附設該會之内衆均贊成何君當場捐出三十元爲籌備費用並担任月捐十五元並聞該會十四年特刋將於三月出版云 
[實用商校昨日開學]  
　　閘北共和路鎭安里實用商業日夜校於昨日（初九）舉行春季始業式先向國校旗致敬次唱開校歌次校長致勉詞末復給獎而散計成績最優獲獎者有十餘人之多定十二日上課夜校則定十五日上課恒豐路新校因籌備不及已决展緩開學聞各級餘額已無多報名須從速云 
[伯庚英算夜校近聞]  
　　寳山路頣福里伯庚英算專科夜校第二次新生招考已於前日舉行該校校長楊伯庚畢業金大著有實用英語讀本等書富有辦學經騐云 
[曹家渡國民公學今日開學]  
　　曹家渡國民公學自去冬籌備以來内部大致就緒定於二月二十二日即陰曆正月初十日上午十時至十一時舉行開學典禮函請各界蒞臨於二十九日正式上課云 
[樂才女學定期開學]  
　　楊樹浦路口榆林里樂才女學近日報名索章者頗多該校除陳設課堂添置校具外並定於陰曆正月十四日開學云 
[模範公學添聘教員]  
　　閘北寳山路中模範公學自議决擴充後一切設施業已就緒本學期除原定教師外復添聘張孝友君爲教務主任張畹清女士任歌舞教員容杏塵女士任國文教員聞日内報名者甚衆現該校定三月一日開學云 
[書畫訊]  
　　湯東甫君退隱滬上以畫與天下相見僅及半年而遠近求者踵接扶桑三島間亦多通郵問訊蓋湯君所畫山水深得其先德貞愍公及戴文節兩家宗法純以神韻氣息取勝云 
[商塲消息記卡爾登之中菜間]  
　　卡爾登飯店新設中菜間在外國菜間下層室内佈置異常華美裝飾純用中國圖案即電燈亦用中國紗燈華經理施君前晚宴請中外新聞記者來賓甚多極一時之盛云 
　　中菜間西名ChineseＲoom·專售中菜印有菜單任客選擇烹調均入味門券亦一元並可往西菜間觀一切游藝及跳舞中國人又多高貴之宴會處矣 
　　中菜間亦備中國游藝如錢鳳第之女子蘇灘少林會之拳術筱翠花之大鼓莫悟奇之魔術及文明戲等表演均可觀惜中國游藝者及奏樂者之衣服均不甚考究又表演時幕後時聞人聲若能注意於游藝者之服裝使之整齊華美並使守公共會所應有之秩序則不獨華人歡迎西人亦將歡迎之矣 
 
 
 

Page 18

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *該廳座位均仿西式食案有大小以便合於到客人數尤見便利而用備也 
[半淞園游客之盛况]  
　　滬南半淞園自入春以來各種野景盆景梅花齊放游春者紛至踏來日來異常踴躍園内各商店均有利市三倍之概惟該園内之樂崇德號因捲烟特税尚未解决尊重公意未能售買云 
[大光電器公司燈式精美]  
　　南京路郵局對面大光電器公司新近由德國運以弔燈檯燈數十種欵色不一若鐫刻葡萄洋磁吊燈每只二十六元五角黄菊仰口形吊燈每只三十五元最新式單火藍球形弔燈每只十七元五角白圓荔支形吊燈每只十四元頭號加工六角凉亭形五綵細珠檯燈每只五十二元古銅模特兒式擎球座燈每只九十二元五角古銅模特兒式雙火洋燭形座燈每只三十八元五角此外有能醫各病之新式紫光機理髮館用之大號精美磨面機調和血脈千人震機家常應用之治餐機婦女適用之燙髮機珊瑚色燈水晶色燈瑪瑙色燈及婦女輕便手錢袋各物均廉價發售云 
 
 
 

Page 19

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *出版界三日畫報之革新 
　　三日畫報自今年起由徐小麟張光宇蔣夢芸鄭子裦四人合作第六十五期已於昨日出版内容較去年益有精采畫如沈南平之工筆鳥獸丁悚張光宇之仕女楊鼎銘魯少飛之虎楊左旬之鋼筆畫黄文農之諷刺畫胡伯洲之犬照片如白牡丹之筍灌娘之戲照黎明輝楊耐梅張織雲照相文字如包天笑之黑海銀燈梅花館主之歲闌嘉宴記及新年菊訊平君之球戰記書帶生之花屑胡伯翔之佛殿晨光等等作品云 
[電影界新人的家庭今日起在虹口開演]  
　　二十餘明星所合演之新人的家庭舊歷新年初演於閘北世界大戲院買座極盛繼由中山大戲院租演觀衆尤爲擁擠該片自今日起改在乍浦路虹口大戲院開演云 
[天一新片「夫妻之秘密」]  
　　天一公司最近新製（夫妻之秘密）一片演員人數不多而個個由富於藝術之明星飾演劇情簡而熱鬧幕幕無空閒之戲云 
[京劇界尚小雲在丹桂第一臺獻藝]  
　　尚小雲前次南來深得滬上人士歡迎贊許返京之後 
 
 
 

Page 20

 
 
1;第一萬九千零二十六號;中華民國十五年 西曆一千九百二十六年二月二十二號
星期一 * *對於各劇務加練習此次受丹桂第一臺之聘南來連日演全本四郎探母紅鬃烈馬打漁殺家等劇頗得觀客之贊揚緣此等重頭戲非功夫深淵者不敢輕易嘗試小雲演來不費點力恰到好處各劇表情均深刻小雲工穩無疵天然一副歌喉愈唱愈亮可謂極歌舞之能事聞不日將續演其拿手傑作好戲全本新玉堂春秦良玉並林四娘乾坤福壽鏡等劇以饗觀者 
藝術界 
[硤石之燈節] [  卓]  
　　滬杭路之硤石乃浙東之名鎭隸海鹽縣山明水秀之區也鎭上商業以米絲爲最鉅故殷豐之户比比皆是而商肆之繁盛亦非松江嘉興所可與京該鎭每年於春正月或杏月例有燈節惟間年一舉益覺良晨之未可多逢也 
　　石之燈燭非他處所可及其一舉燈節之費用動輒二三萬年前余在硤石看燈不禁發生觀止之嘆茲撮其能記憶者而錄之 
　　天女散花一燈光華燦爛妙齡女郎裝如天女素衣飄帶宛如仙界下凡足踏花叢别饒風韵手撑花籃落英繽紛花叢中嵌以電燈燦爛非常而花籃電光亦復燦爛光怪陸離聞此一燈之製需洋千餘元花叢中盛以轎兩人抬起行之眞如天女散花也 
　香亭等物莫不嵌入電光珠寳琅琅有光頗足以炫人目四圍窗紗都鑲名貴之品其他如魚蝦鼈蟹之屬莫不維妙維肖而且與尋常之製不同 
　　孔雀一燈尤形雅緻雀尾長達七八尺嵌以電光一閃一熄之間彷彿孔雀尾之展縮 
　　總之硤石之燈誠非他方所可及刻聞友人云該鎭今年有燈節之舉想熱鬧當更異於前矣姑先誌之以俟續陳 
 
 
