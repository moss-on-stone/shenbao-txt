# 1891 - 85 - 4906444

 

Page 1

 
 
[恭印光緒十六年諭旨告成]  
　　本舘除歴日將諭旨敬謹錄諸報簡外每届一歲復排印成本俾薄海内外咸得綸綍恭聆兹已將光緒十六年諭旨排成印以佳紙釘爲一巨册祗收工料洋銀一角五分有欲瞻仰訏謨者請至上海三馬路申昌書室及各埠申昌曁售報人處購取可也 
[催取振采] [  申報館恊振所啓]  
　　本舘承遠近諸大善士捐助貴重之物已兩次製成集腋社采票以冀從速售去普濟飢民所有第二次票已於本月初六日在仁濟善堂開彩旣將對號單登明初八日本報附章所望各處購票諸君檢閲此單如已奪得錦標速卽將票寄來領取本舘有厚望焉肅此布聞伏維均鑒 
[得彩求售] [  申報館協振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座花翎一支漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[論抽查兵伍]  
　　嗟乎今日之兵伍其一額不缺者能有幾處哉守汛地者守城門者或有進餉可圖尙不至於缺數其餘則大約無不缺盖武員之缺清苦者多不及文員各缺之肥美且文缺卽不甚肥美乎之長者心之巧者尙可以檯上檯下門内門外四面張羅獨有武員則政簡事清雖有英雄亦無用武之地其苦之甚者竟不及老學究之苜蓿盤以故於無可設法之中設法不能開其源止好節其流節之云者非爲朝廷節也節朝廷之流以入之腰槖耳朝廷定制兵各有額不可使之有所缺也然果不缺則腰槖何由而滿惟有懸虚額冐名糧之一法故今日之兵伍無論爲陸軍爲水軍倘其按籍而稽未有能照額無短者平日無事五人之伍不知可有一二人推而計之一營之中不過一二百人而已其餘則皆籍中有人伍内無人籍中之所以不得不有人者爲領餉計也伍内之所以不得有人者爲吞餉計也兵法侵吞軍餉罪在不赦可以立時軍法從事而乃居然懸缺虚報以侵蝕兵餉至於視爲常事習爲固然而毫不爲怪不亦奇乎或遇操演之時若尋常小操不足介意倘有大操或大帥示期閲伍則現雇市中無藉兒以充其數彼爲大帥者其注意亦祗在各營官各哨弁分别其中多中少爲惰爲勤而於兵額足與不足實無暇顧及於此則弊以積而愈深事以習而成慣矣昨聞閩浙總督卞頌臣制軍令營務處突赴長門砲臺抽查兵伍一事而不禁爲之一快也卞頌帥深知國家此時厲精圖治特立海軍整頓軍務以備不虞而福建之地爲敵人所必爭前者法人之變前車可鑒倘軍伍以習慣之故而一任其額懸無着一旦苟有事變何以爲恃然苟明以詢之嚴以查之則營營可以現雇充數哨哨可以設法彌縫是雖查猶不查也長門礮臺爲閩中門户最爲扼要隘口前此法人由此而進繼而法船由馬港駛出亦於此地受礮擊傷其地極爲險要守臺之兵尤宜精嚴於是卽於此地查起密飭總理營務處猝然到彼按籍點名此一舉也直如青天霹靂破空而來目不及瞬耳不及掩手足皆不及措想查實之後回禀制軍按律嚴辦以治其虚報名糧侵吞兵餉之罪爲懲一儆百之計各營官聞之當有瞿然以驚慄然以懼不敢再視爲常事矣夫國家養兵以餉原欲其平時操演臨時可以制勝若平時則有籍無兵所以養兵者大半以供官之揮霍一至有事則伍内皆係市上游手無賴之人如此而有不悮大事者吾不信也今口四於陸營而外大增海軍南北兩洋以及閩粤各洋增設之兵輪共計不下百餘艘每船兵額幾何各有定制而按其實則何嘗悉符要亦不過指東話西而已試觀各統兵大員或有偶過上海者無不金迷紙醉酒地花天撒漫揮霍眞有用之如泥沙之勢竊嘗怪之以爲若輩武職廉俸無多何以腰槖豐盈手頭寛裕至於此極而不知其所取於虚額者正不少也當此講求海軍整飭戎行之際如聽其照前虚報有籍無人則又何必多此一舉故卞頌帥首有稽查軍伍之舉吾知各省大帥當亦有如夢初醒者從此悉心整頓務使兵不虚缺餉不虚糜庶幾營伍之籍盈而國家可得其用獨是此時如此悉數嚴查則所缺之數大約在十之六七則又安得如許空閒之人以補其數吾因思得一策願以献之當軸可行與否不敢臆决也目下游勇遣兵不知凡幾甚有入各處哥老會者大半皆前此軍營中所遣撤其人於行伍中事本所素習枕戈臥甲固所樂爲不過以事定功成遣令歸農而若輩在營中習于粗暴卽使歸家無田可耕無業可執　戾之性粗鹵之氣又不可與人共處於是乎以類相召而聯爲會結爲黨其實則亦是英雄末路無可如何挺而走險耳若查出各營中有缺額之兵卽招此等游勇遣兵以實之一則可使兵有實用二則可使世無棄人三則可以使匪黨從此潛解苟能結之以恩示之以威要之以信持之以法若輩安有不可用者哉因論卞頌帥查伍之事而縱論及此敢以質之知兵者 
[本館接奉電音]  
　　昨由京友電傳上諭四道敬謹譯登○二月二十二日奉上諭甘肅安肅道員缺着劉含芳補授欽此同日奉上諭記史道黎庶昌着加恩開復降調處分欽此同日奉上諭前陜甘總督譚鍾麟着加恩在紫禁城騎馬欽此同日奉上諭湖南衡州府知府員缺着文煥補授欽此 
[瀛臺載筆]  
　　皇太后選看内務府三旗子女討挑取一百十三口逐加遴看擇其容貌端正舉止安穩有選得三十三口留於海内分撥各宫驅策其次等之三十口均令記名聽家人領回以俟傳喚進宫當差其餘五十人由父母擇嫁敬悉此次選挑子女於卯初帶入至未刻方選竣無論留否皆賜一餐惟内管領筆政以上官員之子女雖亦入挑向不畱記選畢賜以綢縀視官之人小定數之差等至不畱名子女悉賚十荷包云○守護西陵奉恩輔國公意普三年任滿報請宗人府派員更換宗人府咨取公等銜名繕列清單入奏二月十一日奉硃筆圈出奉恩輔國公載卓欽此按兩陵守護公每人歲由直隸藩庫支領養廉實銀四百兩○步軍統領户部尙書協辦大學士宗室福爲咨行事左翼翼尉連祥現已奏准開缺所遺左翼翼尉一缺應卽咨取各項正三品人員與本營應升人員一併揀選相應咨行左翼各旗營卽於叅領前鋒叅領護軍叅領曁世襲子男輕車都尉中擇其年富力强耐習勞苦之員出具切實 
 
 

Page 2

 
 
考語造具履歴清册務於三日内保送本衙門以憑揀選○户部銀庫員外郎鄂昌出缺業由三庫咨取各項人員以憑揀擬引見聞内閣前經保送之侍讀奎華據報丁憂例應扣除引見本閣照例將花翎三品頂戴内閣侍讀文煥補行保送已將履歴咨行户部三庫查照矣○管理火器營事務伯邸等定於二月十四日卯刻在西苑門外内大臣值房内揀選内外火器營鳥槍正副委護軍叅領五缺空花翎三缺馬槍護軍校五缺藍翎長二缺正紅蒙長副都統春於二月十一日午刻在錦什坊街水車胡同本固山公署内挑補各佐領下領催馬甲養育兵等缺○天子親耕后親蠶垂諸禮經昭示千古自大婚後每歲親耕親蠶皇上皇后皆躬先督率本年適遇醕賢親王期年服内所有三月初五日致祭蠶壇是否皇后親詣行禮抑或遣嬪恭代先期經禮部繕具題本由内閣票簽進呈請旨二月十一日奉硃旨遣珍嬪恭代欽此○吏部爲批示事據開復國子監助教朱榮清呈稱竊職順天舉人前在國子監助教任内因案降調上年恭逢恩詔經本監堂官奏請恩施欽奉上諭朱榮清着交吏部帶領引見欽此十六年十二月十一日引見奉旨朱榮清着以助教補用欽此伏思職原由現任國子監助教降調今奉旨以助教補用是否應歸本衙閂候補抑或投供候選並應歸何項班次銓補之處統希鑒核示遵等因前來查朱榮清順天舉人前任國子監助教因案降調兹據考功司付稱據國子監以該員當差勤愼才力可用援引恩詔奏請欽奉上諭朱榮清着交吏部帶領引見欽此於光緒十六年十二月十一日由本部帶領引見奉旨朱榮清着以助教補用欽此查該員旣係引見奉旨以助教補用自應仍回原衙門候補毋庸赴部投供候選○新授順大府府丞李小川少京兆鴻逵涓吉本月十三日已時往京兆署履新先期由經歴廳示仰合署官員吏役門斗人等至期進署一體謁見○廂藍旗護軍統領恩爲咨行事印務處呈稱准廂藍蒙都統咨稱本旗公中佐領文華病故出缺咨取本營人員保送入放等因前來查本營護軍叅領慶元花翎叅將銜副護軍叅領富亮應行保送入放本旗公中佐領相應將該員等履歴咨行本旗蒙古固山查照○此次朝鮮使臣呈遞朝鮮國王李熙慶賀萬壽聖節元旦長至令節表章三道又犒賞使臣謝恩遣使賜祭謝恩節省供億謝恩例貢賞卹謝恩表章四道隨表呈貢方物表章五道並慶賀叩謝皇太后有表無狀等件齎交禮部代奏經禮部繕具説帖於初七日送田内閣票簽進呈御覽十一日發交内閣於賀表後開奉硃批覽王奏賀具見悃忱知道了該部知道欽此於謝恩表後開奉硃批覽王奏謝例貢着卽賞收隨表方物着留抵下次正貢以示體恤欽此○兵部司務廳爲剴切曉諭事查本部大門皂役原設有值宿之所每日啓閉乃近來該門皂並不認眞值宿巡察實屬不成事體倘再疏懈關係匪輕爲此剴切曉諭該門皂等再不認眞值宿嚴行巡察經本廳查出或别經發覺定將該門皂等從嚴重辦勿得陽奉隂違致干咎戾該皂頭亦當隨時督飭特諭○禮部尙書宗室崑岡等謹奏爲請旨事據内務府文稱恭照二月十七日午時玟貴妃殯宫行百日祭禮等因到部臣等查百日禮向係讀文致祭例應請派王一人承祭謹將宗人府送到王銜名繕寫清單伏候欽派一人届期前往將事爲此謹奏請旨於二月十一日奉硃筆圈出和碩睿親王魁斌欽此○宣武門外青廠地方向多妓寮以護花鈴自任者謂之义杆若輩爲衣食計每以性命相爭本月初九晨有某甲由妓寮内將某乙扭出一言不合甲急出刀砍之乙未及防備致爲所傷通身十數傷左臂幾斷横臥某妓寮門側甲自赴官廳出首未知如何了結至其啓釁之由則無非因爭义杆耳 
[天津瑣事]  
　　去年直隸慘被水災李傅相念切民艱飭天河兵備道會同籌賑局先後賑銀六次現值青黄不接待賑尤殷盛京將軍裕軍憲墊欵購備瀋斗小米及紅糧各三十石委員運至天津隨同奉旨截留之江浙漕糧八萬石散給飢黎已於初九十二等日由道憲遴委賢員分赴東南各村莊詳查户口矣○本月十五日有日本某輪船航海至津行至賀家口碼頭不遠悮碰裝載玉米之本地船截成兩叚玉米三百三十四石悉數沈入波心船户崔洛遂投控津海關道轅請爲追究○初九日大雪紛飛瓊瑶滿地時交春仲寒氣偪人居人頓患春瘟小兒女更傳染天花幾遍説者謂非得雨澤恐難疫癘潛消也○督轅文巡捕胡千里大令家駒幹練精明向爲李傅相所器重現在清豐縣懸缺需人遂由藩憲札委署理○郭太守奇中曾任天津縣及灤州篆務嗣以讀禮去官服闋起復歸知府班來津需次現以順德府盧星五太守因病出缺由大憲札委署理○十七日河北混混王慶等四人在大胡同踢斃河東木匠劉某當經拿獲兩人送縣訊辦先是河北混混與河東鍋匪有隙擬往尋仇是日遇劉以爲鍋匪也遂以拳脚相加不期悮中腎囊因傷斃命劉等以案關人命本擬潛逃嗣由停泊河旁之水師營砲勇截留未被全數逃脱云 
[南屏翠色]  
　　火藥爲軍裝要務旣可衞國亦堪保民杭州自兵燹以來火藥寄存城東隅裏横河橋報國寺内蓋恐匪類乘間竊發故不欲遷出城廂也邇來火警屢聞且有鑒於安徽太平府亳州北關三皇廟之禍在事者多惴惴不安松振帥　酌議遷至慶春門外離城六里許彭家埠地方已飭統領劉總戎相度基址啓建庫房然後將全局遷移以防火患云○前月之杪江山縣金大令赴省垣叩賀新禧并向撫憲藩司面陳公務勾留十餘日然後回江山○聞許星臺方伯行將交缷瀛眷繞道至寍波府城俟女公子出閣後尙需回籍一行大約入京之期當在木犀香裏矣○省垣閭閻櫛比人家掃除汚穢類皆抛棄當途每逢積雨兼旬天時鬱悶臭穢之氣令人嘔惡不堪省防統領劉總戎俯念民艱飭營兵逐日挑除周而復始居民鋪户無不欣欣然占履道坦坦之爻矣 
[甬東小誌]  
　　二月初十日爲寗波鄮山書院開課之期鄞縣徐邑尊親詣點名扃門考試又吳福茨觀察示期二十一日甄别崇實書院並訪知鄞縣生員林際雲文理優長特牌示院前令其一體與課○所惡於串客者謂其專演淫戲大庭廣衆雨殢雲尤刻意描摹更甚於仇十洲秘戲圖中光景以致少年子弟情竇初開惑志蕩心爲害無底屢經地方官嚴禁刻雖不敢在城市中登塲而離城一二里之遥卽不能絶此弊俗不知有地方之責者亦思設法禁之否也○成衣匠某甲癖嗜阿芙蓉膏終日昏昏無異春蠶將死其妻雌虎也懼其兇燄幾欲以四畏名堂一日在附近某烟館呼吸烟霞甫開燈妻已尋蹤而至面加辱詈遂致揮拳經衆人勸解再三始恨恨而去 
[齊東野人之語]  
　　烟臺訪事人來信云南山坳處一泓流水清可鑑人有一老者掬而飲之略一傾欹墮入其中而斃○日前傳聞俄國儲君將至烟臺游歴各官皆籌備接待以伸東道之情辦差者報往拔來幾如宓不齊之戴星出入刻得俄員手翰知儲君游屐示克到烟矣○市中屠作不下百餘家百當天甫黎明皥　之聲最易驚回好夢兹聞業此者因各項差費過巨連年虧累良多遂重議行規每肉一觔須清蚨百翼欲過屠門而大嚼者未免多破慳囊矣○去冬登州府署幕友某君被梁上君子所算嗣由黄邑緝知正犯係蓬萊縣捕頭于得勝事後己懼罪遠颺因向江太守禀明懸賞購求務在必獲○登州鎭章鎭軍前由省會赴天津今已乘輪船來烟遄回鎭署○三井洋行於本月初八日失愼焚去瓦屋一椽是日風力較狂幸行屋悉用磚牆不至蔓延各處○初九夜福建會館中大放烟火五光十色變幻離奇觀者塞途不减上元佳節 
[圓泖春波]  
　　茸城茂才年逾古稀人　略嗜酒前年喪偶膝下又無子女形單影　鬱鬱不自得時或書空咄咄見者咸笑其顚本月十七日書院甄别之期茂才握管凝思　　　　　　廬不聲亦不動更闌人靜後潛至門角　三尺白綾束頸長跪而逝比曉族中人見其房門大闢人跡杳然尋至門側見而大駭　　　　　　　人内堂代爲棺殮結果如此亦可憐　　屢縣西街有高姓者年逾弱冠不務正業舅氏某甲屢責不悛高乃下榻於鄰居葉某家　　　　　忌本月初葉忽失去衣服首飾爲數甚　再四查　不知偷兒來去蹤跡語稍侵高高尙有母氏 
 
 

Page 3

 
 
久居全節堂中聞此消息以有子不能亢家致説長道短者加以不肖名恥孰甚焉誓欲尋子加以訓責高聞之愧恨交加於十六晚吞阿芙蓉膏毒發斃命勇氏某以高孽由自作不必歸咎他人遂告知其母草草棺殮此一死也可謂輕於鴻毛矣○十七日甄别書院黎明時恩太守排道駕臨試院親自點名與考生童不下千數百人雲間求忠題子曰參乎吾道一以貫之三章詩題賦得乘運共躍鱗得鱗字景賢題不如林放乎至必也射乎揖詩題賦得一朝開光耀得朝字 
[鍾阜春聲]  
　　兩江督署日前接奉總署電諭此次俄國太子來華道過金陵進城遊玩所有應辦行臺供張一切均須從豐預備以伸欵治而固邦交沈仲帥奉諭後卽札飭瑞茀侯方伯遴委幹員遵照辦理行臺擬設在淮清橋察院所需珍玩桌几鋪墊等物均仿西式照辦外又修帥制署戲臺輪奐一新以便延太子在節署設宴觀劇仲帥遂於十二日命駕出轅親莅察院相視安排以昭鄭重○總統南洋兵輪郭善臣軍門之太夫人頣養坷里福壽兼隆客冬八秩榮慶業經九如晉頌祝嘏稱觴前由李傅相專摺具奏奉旨着賞玉如意一柄匾額一方江綢袍褂兩套日前由摺弁齎呈督署沈仲帥當卽委員敬謹齎送軍門公舘軍門卽着朝服代太夫人跪受望闕謝恩祗領仲帥隨卽親詣公舘道賀一時寅僚趨賀冠蓋縱横極形熟閙若軍門者其庶幾顯揚無忝矣乎○太平門外有明孝陵在焉計自髮逆盤踞時將陵寢前之宫殿梳妝樓朝房屋宇均焚燬無存卽四面圍牆亦俱坍塌僅餘石人石馬站立兩旁及承平後因庫歀支絀屢次議修未果沈仲帥刻因俄國太子將莅金陵進城後必須命駕詣皇陵遊玩非重加修理恐不足以壯觀瞻遂委營務處曾仰堦觀察城守協邱雨亭軍門會同親詣孝陵履勘估修觀察等奉委後卽於十三日清晨乘肩輿出太平門至孝陵四圍履勘基址並詢諸老看守孝陵者尙能指明各處言之鑿無如地方廣闊工程浩大約估重修非數十萬金不能竣事卽小修亦須數萬金旋卽將履勘情形繪圖兩紙次晨觀察等稟復仲帥並將繪圖呈覽仲帥亦以工程浩大實無巨欵可籌只得作爲罷論也○甯垣城南一帶人烟稠密良莠錯雜其間故地痞亦因之盤聚黨惡逞凶無所不至地痞中有兩頭目甲乙二人綽號一係九千歲一係活閻羅聚黨横行無惡不作人均聞名切齒莫可如何日前適稽查三條營某卡弁於夜間二鼓時巡至大膺福街豆腐巷地方見有多人聚衆逞凶某卡弁以爲狐假虎威可借此以顯副爺聲勢正喝問間一詞未畢甲乙二人遂向前將某卡弁扭住且謂爾怎等區區武弁胆敢逞威於千歲閻羅之前殊不自諒卽欲飽以老拳經旁觀排解而某卡弁始獲脱逃某卡弁遭此毆辱憤不能平遂具稟營主移縣訪拿甲乙二痞棍以懲兇横而安良善夫居省城爲痞棍而胆敢以九千歲活閻羅爲綽號已屬目無法紀不可勝誅是宜訪拿嚴辦懲一儆百斯亦爲民父母者之責也夫 
[舉襄志盛]  
　　前出使日本叅贊陳哲甫觀察之太夫人壽終本邑仁壽里公寓喪儀之盛已紀報章昨爲扶柩回籍之期上午十下鐘時由六馬路繞道大馬路等處至觀音閣碼頭前導除傘扇旗鑼軍健鼓籥香亭容亭誥命亭銘旌翣牌銜牌鑾駕之外有武員帶勇擎槍沿途護衞威嚴整肅聲息全無繼以樂工二十餘人奏泰西哀悼之樂如怨如慕悽動心脾孝子及瀛眷等人葛屨麻衣一白如雪官紳士庶執紼而送者衣冠車馬絡繹於途行至保安司徒廟前有王紫詮廣文及日本名士日下部鳴鶴藤田　雲設筵祭奠及過金振記諸官亦有祭筵旣登舟日本本願寺僧官原碩城在舟中諷誦梵經虔心頂禮蓋觀察文章經濟震動寰瀛而又純孝性成内行敦篤故能使遠人感格不憚梯山航海來献生芻也然則如太夫人者眞所謂生則榮而死則哀者歟 
[賃地儲煤]  
　　臺灣基隆所出煤斤依舊由官承辦議定運至上海儲諸支應局以供南洋各兵輪船之用並札飭飛捷斯美二官輪船輪流　運支應局令北市隆昇煤棧承辦此事在浦東陸家渡賃地十餘畝以便存煤前日飛捷已有煤解繳矣 
[賢令騐屍]  
　　本邑人周阿德日在法租界等處當小工晚間向興聖街順興小客棧中蜷宿邇來患病甚重棧主李保順送至城内馬姚弄天主堂施醫院醫治藥石無靈溘然而逝堂中人查無屍親遂令李協同四鋪地甲投縣禀報此前日事也昨晨九點鐘時陸邑尊帶同仵作書差蒞堂檢騐旣升座李供稱周係浦東人年三十一歲自去年借宿寓中迄今已歴半載仵作如法驗訖喝報委係因病身亡並無别故邑尊復離座親視然後令善堂備棺成殮黏以封條李交差帶回再行訊究 
[報請騐屍]  
　　蘇州婦人阿珠者向在本邑英租界東棋盤街聚興堂么二妓院爲傭本月二十一日之晚不知因何吞服洋烟迨龜鴇查知舁送仁濟醫院則毒已發作無樂可醫延至昨日十一點二刻時宛轉斃命院中人知照三圖地保帶同鴇婦阿楊投縣禀報陸邑尊諭令俟明日親臨相騐 
[再訊捲逃案]  
　　范雲生控逃妾雙林一案昨晨葛蕃甫同轉莅八仙橋捕房時據范雲生偕同鄰人李厚章及女家媒人陳元生等投案候訊同轉研詰媒人陳供稱小的本業馬車行生意去年與王劉氏之女作伐完姻諸事已畢雙林因欲另外居住以致回家不往曾經小的向雙林之母相勸幾次實因王劉氏不聽理勸我等亦不能爲力至勒索洋元一事小的未曾目覩同轉問范曰爾妻妾不睦爲何不肯分住答稱因母親去世未久且雙林年幼未便離開問彼等究屬如何勒索答稱初十日由雙林之親戚領回母家因次日係我母煞期言明當日返家待至次日未返我請舅母前往相請纔進門卽遭王劉氏辱罵小的聞信前往亦遭王劉氏扭辫毆擊聲稱此處非花烟妓寮不能馮爾要去就去要來就來等語當唆使流氓多人軋至茶寮中令我再出洋三百元可以領妾如要以後不准回母家須找銀洋一千七百元等語鄰人李厚章禀稱監生現與范雲生同居范之娶妾實由其母主見據女家所控范妻虐妾之事實是子虚監生均知細情惟王劉氏異常悍潑人人皆知是日王劉氏赶到范家將范扭住打一監生書室中書桌亦被打翻同轉卽將雙林帶案問爾因何回至家中答稱因母有病回家探望范言探母病無用將金首飾等私下携回雙林稱不過帶些簪釵等物范又稱身戴重孝不用插金銀飾同轉問雙林曰大婦究屬如何凌虐須當直供女稱大婦嫌我不美謂不可含糊須當直説供令我與大婦同房官謂實屬混帳喝令掌責女一再叩求復問爲何勒索洋三百元答稱丈夫自云須還其洋一百元可以了事同轉問范是否説過還洋一百元范稱並無此語喝令掌責二十下問爾之主見如何供祗須另外賃屋情願隨夫回去謂多是爾興波起浪着再掌二十下問媒人如何答稱如要和睦須兩起住開范稱本靠經營度日未便分作兩家同轉着帶王劉氏王榮清至案喝令掌責榮清一百下謂王劉氏曰今日本要將爾責打因范之舅母不來暫行還押候傳到范雲生之舅母再行核訊 
[英界公堂瑣案]  
　　前有羅店鎭某寺僧恒祥宿於會香里流妓張巧林之夫王德明家流氓陸富順等見之謂僧人旣已撇去紅塵不應狎妓向之敲詐聲勢洶洶有季小東者假作調停得洋分潤包探何瑞福聞知其事將德明巧林小東及糾同滋擾之王阿四分投拿獲惟陸被逃蔡太守以該僧不守清規發交僧綱司發落德明笞責四百板連巧林遞回丹徒原籍阿四笞責一百板小東身畔搜出洋銀若干據供由陸寄存並非拆梢所得因令押候拿陸質訊此已詳紀報章矣昨由該包探將陸拿獲押解公堂太守檢查前卷研訊情由供稱小的係寍波人此事皆小東主謀小的並無洋銀寄小東處小東供稱小的係揚州人洋銀實由陸寄太守謂陸旣不干預何致畏罪潜逃况本分府已訪知其不安本分遂判令笞責二百板小東管押已久略予從寛笞責一百板均押候備文遞解回籍不許復來如敢故違定干重處○包探王阿二禀稱小的查得船 
 
 

Page 4

 
 
户周阿來攬載某兵船上之煤竊取七大簍計重二墩值洋銀十六元售與陸秀巨因將周陸及同黨王阿順張阿紀一併送案張供稱小的是舵工之夥周王如何竊煤均不知悉周王同供稱小的等將煤屑掃存售與陸處陸供稱小的開設茶寮不知煤係竊來是以收買現已用罄惟乞恩寛察太守判令將周王各枷號十四天發泊舟處示衆張罰洋銀十元否則管押十天陸罰洋銀十六元○某號華捕禀稱小的奉捕頭之令出外巡街見應阿五王阿炳葉阿全與朱德順桑林桂等爭毆兩造均有一人受傷是以送案請訊應王葉同供稱小的等皆利濟局某木輪船上水手朱雖同業另駕他船當時偶因細故忿爭如今不敢再閙矣朱桑同供稱小的等亦操舟爲業兹已知過自當安分營生蔡太守飭差帶應等至該船局查問如果不再滋事准其開釋否則帶回各押一天○四十四號西捕禀稱今晨見王順生携取洋瓶爲時過早疑有别情盤問之餘竟敢爭閙王供稱小的在西人更克番順處傭工西捕指爲竊賊與論遭毆身受微傷叩求驗視更克番順訴稱王的係家内傭人並不行竊蔡太守謂巡捕見有情節可疑之人理應盤問王當婉言以對不可逞蠻姑念已受微傷不予深究 
[法捕房瑣案]  
　　開餅店之童得勝因與搖划子船之陳阿六向晉昌煤炭店勒索煤價洋十三元堂訊着押候各責一百板枷號一月在案昨晨葛同轉着將兩人帶案先將陳六子照斷枷責旋據童妻花氏携帶幼孩投案瀝求免究聲稱煤炭店時常短少分量我夫與店夥王永茂在一枝春茶寮説話適有流氓陳六子聞知其事揷身多事向晉昌索詐洋元與我夫無干實係寃枉求請免辦童得勝亦求艢不敢拆梢同轉謂原告未至着押候傳到原告再行核訊○剪綹賊顧阿掌因竊洋油燭判責三百板遞解在案查得顧家在南門毋用遞解着照舊笞責判以枷號一月發新北門外犯事地方示衆○小流氓王金富張金寳等因搶失小車夫青蚨三百翼堂訊着各責手心二百下在案昨據王金富之母投案聲稱我兒現讀孟子前日由書舘放學回家換衣出外悮被車夫拘押目下願賠失錢三百文求恩開釋同轉着將王張兩孩帶案先將張責手心二百下釋去王因有母賠償錢文减責一百下交其母領回管束○王關壽因欠烟館内沈元卿房租錢三百文向索不付反將洋燈打破同轉訊得洋燈實係險物着查明再核已詳前報昨據包探王榮培禀查得打破洋油燈並無冐險情事同轉着帶案謂姑念管押多天着出外自向沈元卿理料○積竊李東南屢次犯竊經包探王榮培查獲吊到竊贓甚多將串窩贓物之來發客棧夥王阿本拘押候吊别贓一案曾詳於報昨據包探王郁孫三人禀今將英界王某家失竊之原贓銀八件表一枚水烟袋鼻　壺藍縐紗皮袍馬褂銀秋葉等物均已吊到據失主王某投案呈送失單一紙同轉檢閲之下尙少漢玉錢縐紗馬褲各一遂帶積竊李東南至案問餘物藏在何處供稱被小剃頭阿龍及某細崽等拿去不知何往着押候解至公堂再行定讞○怡和太報關行茶房陸阿根去年私將送往錢庄之期票銀數百兩收下侵用經店主王鈞查知送案押追判以枷責在案昨因枷號期滿未得追齊銀兩同轉飭包探將怡和太之夥徐華堂傳案謂陸枷號已久無可再追着卽帶去交與荐頭人自行理料 
[桂園種德]  
　　頃承慈邑天香書屋桂大善士助來順直春賑洋一百元遵卽照收彚解當此青黄不接災民苦楚難言得此鉅欵頒來洵足歡騰蔀屋行見惠澤逮於鴻嗷姓氏書於雁塔固不止福自天申香分桂窟而已也拜領之下謹代災民馨香禱祝上海六馬路仁濟善堂籌服公所施善昌謹誌 
[浙省撫轅抄]  
　　二月十二日江蘇候　道李振玉由蘇來浙進見正任仙居縣寗禀知聞訃丁父憂○十三日候補縣陳汝霖禀辭赴武庚厘局差王毓藩禀知京餉今回釘　寄存外庫前署泗安巡檢丁建基交缷回省禀到○十四日候補縣顔其慶禀知厘局委青陽匯厘局禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖諺]  
　　本任徽州府春笑山太守刻已交缷來省禀請給咨赴部入覲天顔於本月十一日束裝北上○錢樨菴宗師前驅抵省悉於十六日按臨懷寗縣吳松午明府預期飭將貢院修飾一新以便舉行科試 
[江西官報]  
　　上高縣俞大錦缷事清理交代回省署清江縣湯鼎烜貴溪縣朱彭年俱來省知府李嘉賓回瑞洪卡知縣王才鼎回謝埠卡同知唐桐基由吉安督銷局通判吳景暄由吉安電報局俱來省縣丞吳世忠報捐布理問升銜周吉雲委辦景德鎭緝私卡福建知縣姚惟寅領餉回閩未入李麟鈞由新　辦保甲回省著贑州府照黄在中並未在潯繳委以從九章增森署理署龍泉都司龔得陞署廣信守備張壽桂俱禀辭赴任都司李樹森接管右營右哨周發貴接查惠民門徐金榜接管左營洋水龍贑縣李廷俊委往上海公幹馮永年騐收豐城堤工王祖彝陳本棠奉部咨准加級紀錄縣丞邵作賓委辦黄江抽收洋油税安徽候補直隸州羅士瀛禀見候補府辦理蕪湖土藥洋務保甲委員孫廷林由蕪來江禀到 
[申報舘恊振所二月十六日至二十日止經收第九十九次清單]  
　　十六日不書名銅洋一元周蓉裳廣文洋一元二角○十七日鐘氏洋三角五分王氏洋一角五分王阿旺洋五分馬天福洋二角杭州九華樓洋十元陳培遠堂東洋對開三個徐德記東洋對開一個王德記洋一元東洋對開一個景賦堂洋一元不書名洋一元隱名氏銅洋九元○十八日祈安氏求合家平安洋五十元祈安氏求行事平安洋五十元售去花翎一枝洋三元益順盛行洋五元諸位大善士洋六元二角淮南舊吏洋四元隱名氏祈母疾愈洋十元汪崧甫洋一角程業卿洋二角非善氏洋二角龢記洋二角自新氏洋二角綿薄子洋二角汪良卿洋一角黄吉甫洋一角居安氏洋一角王立安洋二角吳麓記洋一角袁松泉洋三角無力鄉人洋三角蘭谿上卡銅洋三元元昌銅洋十元○十九日眉山氏洋二元五角迪志堂胡求舊疾不發敬助錢七百廿迪志堂胡求父母舊病痊愈錢七百廿迪志堂胡錢七百廿朱隸華錢三百六十在兹堂在錢四百胡企臯求父母壽考洋一元蘇寓劉因次男腿足忽患遊丹現已全愈完愿洋三元勝壩厘捐局章振翁因得彩物助振洋一元務滋堂汪洋一元○二十日世恩堂周洋二元荆沙無名氏洋三十元總共收洋一百九十三元九角銅洋廿四元虚對開五個 
[上海六馬路仁濟善堂施少欽經手順直山東賑捐二月初一日至初十日止清單]  
　　順直武陵悔齋來五十四元寳山縣陳勸來吳淞廠捐師竹齋經募二户各四十元洪清瑞喜筵移助三十元武陵悔齋廿六元守拙軒松隱居二户各廿五元天水桐蔭室來洋廿四元安徽隱名氏徐少卿來無名氏田善氏朱萼孺堂香資移助四户各廿元培心堂羅十五元葉子陵金江蔡景祿隱名氏求堂上康健四户各十元徐思泉六元鴻泥老人悉西匏落子求九十椿庭康健二户各五元心咸子銘記求平安隱氏求合家平安陳祐敬求妻病速痊四户各四元戴瑞榮三元姚月濤姚錫昌求病速愈蔣子堅求病速愈魏樹德軒虞女士石時初十齡童壽筵移助寳善堂八户各二元隱名氏順記柳漁不書名完香愿秋竹林無名氏鼎昌周成泰八户各一元沛倉茄庵子峰三户各五角周裕新錢四百文周恆利周瑞成周利和寗泰駿號五户各五百文全茂韓元興濟昌韓元新周天成樊順興七户各三百文瑞興穗和亦安方三户各錢二百文亨泰三元二户各一百文豐來八角錢五十三文天水桐蔭室銅洋十七元秉昌銅洋十一元元昌銅洋九元培心堂羅銀洋一元共收洋四百六十元另三角錢五千八百五十三文銅洋三十八元劉仲衡大人來子花售見九八元九十三兩九錢二分○山東小園主人五旬壽筵移助生産平安二户各十元鴻泥老人五元柳漁一元沛倉茄庵子峰三户各五角共收洋廿七元五角 
 
 
