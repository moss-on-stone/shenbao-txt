# 1892 - 99 - 4906816

 

Page 1

 
 
[諭旨恭印] [  申報館謹識]  
　　光緒十七年冬季諭旨本舘現已敬謹　印成編卽日出書計每本碼洋四分購處仍遵曩例 
[原底繪圖列國開印啓] [  點石齋代啓]  
　　繪圖列國前係洗紅舘　點石齋代印繪法精妙紙墨匀凈不脛而走現有射利者卽將點石全書翻印出售或將圖像附入鉛牌以充石印其美惡不待細言明眼人自能鑒别兹洗紅舘囑點石復印另加圖記以辨眞僞俟出書日再行登報如有預定者價可從亷此佈 
[論紡織爲致富之本計]  
　　富國裕民之道非一端所能盡而致力之處則有本末之分焉旣得乎務本之計而後以其餘力漸推漸廣則末務亦不難次第從事如良醫之治病必先培其元氣元氣充足則外感無自而乘癬疥之疾自然不足爲患如神禹之治水順　自然行所無事自能收濬澮距川之效致富之術亦猶是耳有一事也爲我所固有之利此所謂本務也苟任其玩忽因循變遷日甚則我固有之利終不免爲他人所奪非所以富國而裕民也必也發憤爲雄勵精圖治以葆我固有之利而後再事擴充舉凡一事一物非我所固有者亦不妨取他人之成法而仿效之變通之夫是以利無不興而國與民且胥受其益此則由本以及末之說也中國自古迄今素重耕織　錯之言曰一夫不耕或受之飢一婦不織或受之寒而歴來聖君賢相亦無不以勸耕課織爲事此誠千古不易之理卽如棉花一項産自南省用以紡紗織布除供本地人服用外運往北地者捆載以去幾幾乎衣被蒼生擅其利者亦有年矣顧自洋布洋紗販運東來華人喜其價廉相率購用　南省紡紗織布之利不免漸爲所奪若不及早整頓必且有江河日下之勢查外洋紡紗織布皆用機器故能費省而工速擅此利者首推英國所用棉花大抵往美國印度販運而來國中局廠林立當一千八百六十八年棉花廠有二千四百七十處織機有四十萬座紡紗挺子有三千二百萬根以後逐年添設厥數更多運往各國紗布兩項之價以億萬計本國自用者尙不在内自印度美國運至英國水脚大半爲英國船所得紡紗織布之工費亦爲英國人所得開廠之利爲銀主所得運至别國之水脚大半亦爲英國船所得國家另得棉花各項之稅金錢千數百萬按英國運往各國之員每百分内四十分爲棉花之貨二十分爲雜貨可以想見其生意之巨說者謂英國貿易曾有數次經極大風浪而卒能轉危爲安者大半恃棉花之力印度美國等處土産棉花而其利顧爲英國所獨擅者則以英國講求工藝考　機器故能月異日新享無窮之美利也中國本産棉花因不用機器紡織故獲利未厚近年洋紗洋布來華者日衆則我固有之利且拱手而讓諸他人若欲挽旣倒之狂瀾子民生以樂利則惟有仿彼成法擴我新規集商股以厚資本購機器以利紡織苟能實心實力持之以久尙不難葆我之利敵彼之利滬上已設織布局所出新布價值旣廉購者亦漸衆惜他處尙無仿而行之者昨讀閩浙總督卞頌臣制軍摺片而不禁色然以喜也閩省瀕臨大海土田磽确於種棉織布之法素未講求全賴江浙布商販遲至閩歲耗金錢百萬生機安得不蹙近由紳士籌商於省會創立織布局湊集股分購織具招織徒量給火食閩省素無棉花則購洋紗以供織試辦兩年城鄉多仿照辦理出布日多以近來官局所出布行銷未暢請暫免稅厘民局所出布運往各處請照六折徵收觀於此見卞制軍之因時制宜推廣盡善深合於務本之道也　棉花一項爲物雖粗然衣被之利爲民生之所不可少果能大興工藝出紗日多出布日多不特可運往本國各省以供民用且可愈推愈廣運往外洋各埠以擴利源長袖善舞多財善賈陶朱猗頓何難再見於今日此非設立公司購置機器不爲功閩省所出者係土布僅購中國織機未購外洋機器規制尙未擴充然苟行之以久亦可轉瘠弱爲富饒且烏知他日者不更多設公司廣購機器以與外洋爭利哉日望之矣 
[本館接奉電音]  
　　昨由京友電傳諭旨二道敬謹譯登○三月十八日奉硃筆載存著掌河南道事務欽此同日奉上諭續昌奏假滿病仍未痊懇請開缺一摺戶部左侍郎續昌著准其開缺欽此 
[雉尾雲開]  
　　吏部爲知照事所有揀補工科漢給事中一缺本部於三月初二日帶領引見相應知照都察院傳知列揀之監　御史丁立瀛林燦垣余聨沅吳光奎何福堃徐兆豐趙時俊徐樹鈞林啓孟繼壎張嘉祿劉心源　恩潯褚成博馮金鑑謝雋杭高燮曾李慈銘謝希銓丁之栻陳懋侯王聨璧龎璽玉王傚劉桂文林紹年鄭思曹志清等於是日五鼓時穿天靑褂備帶補褂靑褂並佩帶對子荷包手巾赴西苑門外六項公所吏部公所内書到聽候排班帶領引見萬不可悞因用印不及徑行白片○管理咸安宫學總管内務大臣師爲咨行事查咸安宫官學候補滿教習現在傳補幾竣應卽援案奏派考取以備挨次傳補相應咨行八旗都統卽將通曉滿洲繙譯文字之舉貢生監以及由舉貢出身候補候選六品以下人員年逾三十尙堪司鐸者造具履歴印册卽日咨覆本學以憑彚齊奏請欽派大臣考試○吏部示傳所有擬補山東石河塲鹽大使湯馥荃一員本部於二月初二日帶領引見相應傳令該員於正月二十九日巳刻衣冠赴部演習口奏履歴初一晚在内城左近歇宿初二日丑刻赴西苑門外六項公所吏部公所書到聽候排班帶領引見如排班時不到卽將緑頭簽撤下再是日穿天靑褂備帶補褂元靑褂並佩帶對子荷包手巾○光祿寺行文戶部内開所有光緒十八年春夏兩季應支預備内庭各處祭祀餑餑桌張等供應照章應領五成實銀四千餘兩業經奏准飭由戶部如數發給相應行文戶部查照移付銀庫照數開放○廂藍旗蒙古都統恩保庭統制佑會商景愛兩副統制定於三月初八日已刻在地安門内五龍亭正黄旗侍衛教塲考騐應入本屆軍政之廂藍蒙叅領副叅領印務章京公中世龔互管各佐領驍騎校等馬步騎射以憑保薦卓異先期經印房傳知各員務於是晨各備弓馬前赴教塲預備○考試倉塲衙門内院學習筆帖式一事已見報章兹經吏部開單奏請欽　考試大臣奉硃筆圈出刑部左侍郎清安倉塲侍郎祥麟欽此清吉甫祥仁趾兩侍郎得旨後趨詣内廷上諭館敬子齋少冡宰亦往陪座計各衙門送到入揀内院筆帖式共三十二員入揀新設學習筆帖式共六十五員兩侍郎認眞考覈嚴杜傳遞代倩等弊除謄正試卷外並令各書清漢履歴一紙以便到轅時核對筆迹如稍有未符立行咨回是日四書論題君子求諸已小人求諸人論繙譯題今倉塲總督衙門新設學習筆帖式二缺由各部院保送現任筆帖式人員内嚴行考 
 
 

Page 2

 
 
察揀選○二月初二日寅刻廂藍旗恩護軍統領普在地安門内五龍亭正黄旗侍衛教塲考騐廂藍旗護軍營應入本屆軍政之正副委護軍叅領空銜花翎護軍校等馬步騎射以憑保薦卓異是日計考得卓異三員隨同辦事護軍叅領瑞崑委護軍叅領玉山委護軍叅領貴善○值年旗准兵部爲轉行事准光祿寺知照准禮部文稱三月初八日莊靜皇貴妃前行清明禮致祭應備桌張照例辦理等历查得擡送桌張應用看管章京二員領催四名兵五十四名於是日黎明赴田村應用相應轉行值年旗查照○禮部滿檔房爲咨覆事准吏部咨開盛京戶部司庫達桑阿病故遺缺咨取各部院於京察一等現任筆帖式出具考語保送一員如一等不得其人准以二等人員保送等因查本部京察一等筆帖式聨康人尙明白當差謹愼堪以保送入揀相應咨覆吏部查照○侍衛處爲知會事三月初三日奉旨朕於明日辦事後乘禮轎出德昌門西苑門進西華門右翼門中右門至中和殿看祝版畢仍由中右門右翼門出西華門由西苑門進德昌門下禮轎還瀛臺用膳召見大臣卯初二刻伺候欽此○大興宛平兩縣禀報工部稱查明壬辰科會試貢院支搭蘆棚修砌爐灶淘挖水井擦洗號板等項需銀三百六十兩有奇工部卽派員前往查勘旋查明貢院内外搜檢點名彈壓散卷用印處所有應行搭蓋大小席棚四十八座清理地面淘挖水井修砌爐灶擦洗號板等工照單核算共需銀三百六十兩有奇尙無浮冐遵照定例應由順天府轉飭大興宛平兩縣赴戶部支領領畢報部派員查騐再行造册報銷二月十六日據情具奏奉旨依議欽此旋由工部行文戶部順天府一體查照 
[蕪湖火警]  
　　本月十四日之晚七點鐘後蕪湖吉祥寺後茅屋中忽然火起紅光高燭霄漢通明一時警鑼喧傳水龍畢集無奈東北風甚惡飛揚跋扈大肆猖狂以致火向西南長驅而進一路茆　　屋頓化刦灰斯時已焚去横街旣而火勢直衝似有欲出街前之勢居民店鋪危迫倉黄大家搬取箱籠狂奔逃命幸保甲局及各營員弁督率水龍馳救飛珠濺玉幾同倒瀉銀河火始告衰旋卽熄滅是役也計燬草屋二三十家當火初熾時土藥局吳春農司馬親督局勇徒步往救行至老電局門首忽見一火毬墜對面草屋頃刻飛燃急飭勇丁取竹梯猱升遞水澆救得卽撲滅僅焚去屋頂一方否則延入進寳街又將不堪設想矣縣宰王明府時亦臨塲彈壓頗極周詳事後查訊起火之由僉稱某甲因其父柩停厝屋後是夜備楮錠焚燒致衆隣殃及池魚甲父屍骸亦付之一炬明府立飭地保將甲拘到叱問偌大狂風何竟懵懂遺火今日不笞爾臀不足以示警戒遂當塲痛責四百板揮之使退又聞前數夕西湖池北山西會館旁亦焚去茅屋數家火係龜子沈三家所起沈前年原往東嶽廟附近暗室藏嬌深夜成災延燒良民百有餘戶今兹僻居湖畔又兆焚如豈吳回神亦痛惡淫風故欲掃盡香巢艶窟耶 
[揚州火警]  
　　本月十四日黎明鐘鳴四下揚城南門外烟袋巷西某姓草房忽然火發警鑼四出其聲鞺鞺保甲局文武各員急率水龍施救無如茅龍遇火立卽冲霄俄頃間住戶十二家皆成灰燼及火熄天已大明矣 
[刼餘志慘]  
　　儀徵十二圩火災已詳前報當火之熾也兒啼女哭哀音震天倉猝奔逃衣物未經携出其身葬火穴者屍骸枕藉迄今未將確數查明受傷者更僂指難終次日官商發出鹽席四五千片分給各戶俾得暫蔽風霜隨有某某等善士携帶錢文由揚城前往查勘各戶存殁清數擬倡捐賑撫使刼餘黎庶殘喘苟延並每日肩粥至火塲挨篷施放說者謂此次災民甚夥卽每日兩次施雙弓米亦已需費不貲矧載道屍骸皆須殮葬約計兩項至少亦需六七千緡吁大江南北好善者多尙其慨解腰纏以作此眼前功德乎諺云救人一命勝造七級浮屠　筆之餘敬敢拜手以頌 
[訪拿賭棍]  
　　代理江寍縣王秀山刺史素以嫉惡爲心履新後嚴懲地棍荷校通衢現又訪聞省垣賭風甚熾竟有衣冠中人廣設迷龍陣勾引三五少年入塲共博必罄其腰槖而後已因此傾家蕩産者指不勝屈因密飭差役持票指拿在案者約二十餘人有糧道署書史織造　書吏文生武生並開設絲行之某甲所尤難爲情者内有一人係二等侍衛尙未赴京供職差票上標明賭棍某某字樣但有表字而無官名若不知其爲武科第者諸人一聞拘拿之信紛紛避匿未識　終逃法網否 
[松江春浪]  
　　華亭縣署門丁戴某家於客歲秋間被梁上君子所算失去梳頭籃一隻中有金珠首飾計值洋銀二百餘元開單報縣飭捕緝拿延至半載有餘仍未破案值班捕役阿晉以緝捕不力由署捕廉吕少尉斥革後著禁捕王大嚴密查緝王知事不得了購同眼線於本月初在朱家角鎭將賊子某甲拘獲訊問之下供出當日起意偷竊實係捕役阿晉指使王遂率同夥伴在某烟館擒獲阿晉押解到案十二日傍晚新任華捕廉升堂提訊甲與阿晉俱供認不諱各笞一千下當堂供出分贓者尙有數人捕廉飭俟緝獲到案再行質訊又東門外錢明宫對面民居櫛比厦屋連雲月初某夜更魚四躍某醫生聞屋上有聲急啓窓視之偷兒魂飛天外奮力狂奔醫生遙謂曰汝盍遲遲行乎我輩日夜經營　餬口之不暇安有餘資以供若輩竊取耶賊佯若不聞一轉瞬蹤跡已渺及東方欲曙時附近某店人聲喧譁檢點堂中失去錫事件等物約值十餘千何物偷兒出没靡常乃如是乎○西關日暉橋堍某甲開設肉店積有餘資性頗强悍平日好勇鬧很不肯　人鄰里咸稱之爲楊家將斜對面豆腐店有女郎丰姿秀媚蓮步姗姗甲見而悅之屢以戲語相謔而女拒之甚峻甲計無所施遂造出空中樓閣百般汚衊女忿甚偕某氏婦與之講理甲益肆凶横將女店中物件搗毁多件女之親屬以受此摧殘不能默爾而息遂投婁縣喊控張大令飭差理處中願罰洋十元以寢其事不致匍匐公庭亦云幸矣○某甲住洙涇地方饒有貲財其妻某氏曾産一男不幸夭折前年春遂納某孀婦爲　室寵愛俞於尋常視大婦如眼中釘凌虐過甚氏不能某上月中情人繕就呈詞赴縣控告劉大令准詞集訊再三推鞫中猶狡展異常大令厲聲叱曰爾豈不知國家律例竟敢以良作賤喪節敗名况又凌虐大婦不念香火情實出情理之外喝令重責甲叩頭乞免姑從寛宥大令諭飭撥給良田四十畝以爲大婦衣食之用甲仍暫押飯歇俟交到田單始淮開釋 
[暴客宵行]  
　　北地匪人每於昏夜登屋借錢事主畏其凶焰往往忍氣吞聲無如之何鎭憲吳掄峯軍門因此大張告示三令　申請匪人如敢拒捕准該弁兵以及居民人等格殺铁論旋經天津縣李摶霄大令拿獲案犯王七禀經府道轉詳傅相裝入站籠宛轉而斃方謂懲一可以儆百矣不料上月廿八夜津城東門内華姓家復有空空兒走壁飛簷索借船川華姓厲聲拒絶匪人怒曰是區區者而不余畀當以編管爇汝家其勿悔華姓大懼遂給以津錢十五千匪人復向比鄰陸姓家恐嚇亦被詐去津錢十三千自道姓氏從容逸去查華陸兩姓均鹺商也貲財富有高閈閎厚墻坦非矯健如猱者不能飛越而此次匪黨數人在屋面上飛行絶　獨往獨來苟非緑林之豪何能如此華陸兩姓以所失無多本擬置之度外但以匪人本領絶大此次旣遂其欲難保日後不作發　之請顧犬補牢勢難再緩遂合詞具禀餾抱告家丁向天津縣投遞　大令准詞後除比捕勒緝贓賊外並高懸赏格無論軍民人等如將此案正犯拿獲每名賞銀四十兩知風報信因而拿獲者每名賞銀二十兩想重賞之卜必有勇大此案或不難速破耳 
[珠海潮音]  
　　廣州來信云委署南海縣典史徐捕廉慶椿於上月二十四日接鈐視事照例親往監獄撫視囚犯每名賞錢數十文至前任周捕廉升署新安縣九龍司巡檢交卸後卽禀辭起程矣○琉球國自經日本所夷卽攺名冲繩縣不復隸中國屏藩矣然各大憲仍推廣呈　不肯稍存膜視月前有遭風難民數人輾轉至省大憲飭發交驛館安揷每日給以鹽米　俟有便船遣送回國難民懐　戴德驩聲如雷○ 
 
 

Page 3

 
 
廣州將軍繼述堂留守蒙恩賜御書福字上月二十四日頒至省垣留守卽恭設香案望闕謝恩敬謹懸掛一時僚屬搢紳咸趨赴戟轅道員旌旂夾道觀者如雲○李筱荃制軍以黃埔水陸師學堂亟需幹員督理特委候補道顧觀察元勳爲堂中總辦按觀察需次最久仍署高亷雷瓊等道印務云○上月二十四日下午某輪船出口悞撞一小艇登時沈入波心救生船急往救援四人中祗援起一人餘不知漂流何處矣○某甲由香港附船至省怱促登岸悞墮衣包入海因出洋銀二元雇人摸索有某乙者見利忘身竟聳身入海打撈久之音沈　滅杳然無蹤想　隨三閭大夫以去矣惜哉○上月二十五日之晚麗譙已報四更承遠坊某帽店所點火油燈無端爆裂油流滿地幾兆焚如幸鄰人聞警偕來爲之　滅否則火烈可畏不又將一發難收哉 
[皖省官塲紀要]  
　　署　徽廬江縣楊訒菴大令奉阿嘯山方伯調省另行差委所遺廬江縣缺委候補縣吳胡府本仁接　明府捧檄後諏吉本月十三日束裝就道○候補直隸州石叔冶直刺鎭方在家讀禮現奉沈仲復中丞札調至省委辦撫轅文案○卽補道王蘭畦觀察奉沈仲帥札飭會辦省城保甲局務觀察謁見中丞謝委後卽擇吉本月初七日到差視事按觀察籍隸浙江係前任皖臬後晉陜藩王方伯思沂之文孫於本年二月到省年甫三十餘齡云○藩轅牌示試用教職舒卓元委署定遠縣訓導候補巡檢婁慶榮署鳳陽縣主簿 
[石樓縱目]  
　　本月十二日午後兩點鐘時安慶府監提出斬犯一名年三十餘齡身材偉岸面貌猙獰經獄卒解至臬轅綁赴北門外斬决當提出獄門時默無一語視其面色見若死灰意者其有悔心乎然而晚矣○署六安州候補同知許幼樵司馬以增親解要案人犯來省於本月初十日午後稟到大憲飭役將犯分别監禁以待錄取口供○安慶府屬正在舉行府試士子雲葉未免恃勢作威本月初十日晌午有某考童向龍門口某攤購碑帖一部議價不合以致互爭設攤者飽受老拳諸物悉遭摔毁祗得　聲忍氣收拾而歸嘻應試所以求名也乃名未成而禍先肇不亦大悖求名之初心乎我恐父師亦不得辭其咎矣 
[白下瑣言]  
　　三月初八日江寍潘司瑞茀侯方伯考試文正書院文題與民同樂也今王與百姓同樂賦題周孔垂名教賦以千秋金鑑錄以俾諷爲韻嫁杏七排十二韻限初九日黎明繳卷逾限者槪置弗閱○正任高湻縣調署上元縣陶仲彝大令於本月初旬交卸湻溪篆務旋赴蘇省謁見剛子良中丞刻將擇吉履新曰下士民當拭目而觀新政矣 
[金陵官報]  
　　三月初六日南洋差遣辦理福建通商事務候補道蔡鈞到由上海回縣丞高葆純銷銅山冬防差初七日知縣葉元鋆北壹叚顔守銘南四叚均到保甲差梅長元北壹叚蔣德修南四叚均銷保甲差初八日代理句容縣汪樹堂到謝委署通州直隸州試用縣邵承灝到起服回省知縣查宗仁叩謝咨又辭進京初九日通判黄家珍奉厘捐局委赴通州公幹卽辭補昨日署鹽巡道謝元福禀知任事通判李士彦奉委通濟門稽查兼辦城外保甲並到差知縣楊嶽方奉府委帮審案件從九姚元吉銷銅山冬防差初十日辦籌防避候補道曾廣照辦城内保甲局馬聲煥辦城外保甲局羅廷玉辦善後局穆克登布均傳見十一日知縣黄在福奉府委仍回發審差王培瑞奉府委押解犯人赴蘇 
[寗波官報]  
　　寗波府胡練溪太守於本月十一日赴杭垣面禀公務○前任寗波分府伊慕韓别駕之靈柩於十二日舉襄扶至紹興權厝○上月某日道憲　觀察之叔岳某君因事至甬東僑寓崇實書院忽二豎子爲崇牀第纏綿遍謁名醫終於無效延至某日殁於書院之中家屬擇於本月十五日扶柩回籍觀察親送至輪船碼頭 
[預備供張]  
　　候補道福觀察奉省憲札委赴各屬查辦積榖赴太倉查畢將次來甲昨由上海縣袁大令派差役人等赴觀音閣碼頭伺候襜帷 
[稽查保甲紀聞]  
　　稽查保甲委員朱修庭觀察會同松江府恩詩農太守上海縣袁海觀大令下鄉稽查已列前報兹悉觀察等解維後先至閔行鎭小泊片時上岸稽查畢旋卽回舟揚帆進駛昨晨巳抵南匯縣境矣 
[神乎技矣]  
　　本報前登西醫絶技今見該醫生登告白於本報後譯作施瓜每日四點半鐘晚八點半鐘至白大橋下空斱爲人醫治風濕兼能拔除痛牙不取分文施瓜以時坐馬車而至車中設有西樂車行樂奏隨而觀者如蟻昨有西友爲余言親見有一老人患瘋痺手拄竹杖情人扶掖蹣跚而來施瓜照前先給以藥氷繼　引以登車蓋敷藥須去衣恐不雅觀又慮敷藥之時無人見之或未足取信因招中西各一人人車内觀看旣出藥油搽擦令其少　出與人談論藥之妙處並云我非醫生但仗此妙藥以療人耳閱二十分許令老人舒臂伸足由車左引而下繞車行再復由車右登再由車左下其病若失又云有福利看門西人亦以病就醫如法療治亦竟霍然其技之神妙乃至此耶爰再記之以告夫欲除痼疾者 
[産異]  
　　某氏婦　隸籍粤東僑居虹口珠胎暗結腹膨　如五石瓠前日覺隠隠作痛知呱呱耆將墮遣人至法界新街附近邀某媪前往收生及媪去時孩巳臨盆　聲甚壯細視之覺有異孩身有四手四足頭旁另生一肉瘤有似乎頭然無眼耳鼻口未幾遂斃媪以爲奇將孩屍帶回家中一霎時觀者如諸戶限爲穿旋携至老北門西首棄諸城隅觀者仍絡繹而至有好善者見而惻然資雇乞兒將孩屍置蒲包内送往義塚瘞之其跡始掩 
[畢命烟寮]  
　　寍波人某甲年三十餘向在上海某馬房當馬夫擁蓋揚鞭甚自得也近患咯血欒石無靈昨晨九點鐘時步至四馬路西首某烟館吸烟忽鮮血上衝噴薄滿地面色灰敗立卽身亡烟館執事人急報知捕房派捕知照二圖地保少焉馬房主亦聞信到來願爲之備棺成殮隨寄厝寍波會館俾家屬扶回故里掩埋 
[會訊虧銀]  
　　英商惇信行控義泰和定買棉紗延不提出旋卽閉歇以致代爲銷售虧折若干前禮拜蔡太守會同英官研訊被告袁承齋胡熙垣未到因諭仅魏仁甫等赶緊邀齊向惇信料理否則再行集訊昨日下午三點鐘時覆訊惇信行主稱原定孟買棉紗已代銷去虧折銀一萬四千四百餘兩尙有四百包未銷雖有人從中理處然祗許連所存四百包認償一千五百兩萬不能就此了事袁胡魏均清帳目彼此相符惟羲泰和實因虧折倒閉無從設措蔡太守諭以虧數旣符應斷令償銀惟念虧倒情眞是以准如胡等所請寛限十日赶緊料理 
[縣案彚錄]  
　　馬永清控夥張克新圖賴貨銀一案前晚由帮　委員宋莘樂二尹升堂訊問馬訴稱係湖南人今在治下開設土行用張爲夥結算之下被欠貨銀四十餘兩遷延不理叩求訊究張供稱係潮州人在馬處爲夥每月工洋六元所欠貨銀均由各欠戶受頂可以按戶對明尙求明察二尹問馬曰張在爾處爲夥有人荐保否答稱無人薦保張接口供稱有紹興人爲錢莊生意之王姓舉薦二尹問曰王今在何處張供稱王因其母病故已回原籍治喪大約終七後卽可來申二尹得供令張於一月内將王交案再行訊辦○著名流氓胡錫卿卽胡子卿糾同張湘濤等向滬城縣橋孫晉昌薙髮店爲人包索欠錢啓釁互毆將胡張二人扭至縣署喊控此已列諸前報前晚由宋二尹开堂研訊孫訴稱係本邑人向在縣橋堍開設剃頭店有倪瑞齋者小的曾欠伊錢三千二百文前日忽有胡錫卿張湘濤等哄擁而來自稱由倪瑞齋令伊代索小的與胡等素不相識未便將欠款付給不料胡等一味逞蠻將小的痛毆一頓並將店中生財擊毁不得已扭案請究現查胡錫卿卽胡子卿實係七鋪 
 
 

Page 4

 
 
地棍前曾犯事由總巡局懲辦叩求訊究胡供稱係本邑人向爲首飾業姑母倪胡氏前日令小的向孫晉昌索取欠錢三千二百文孫有意玩延反將小的毆擊甚致扯破衣服擊碎頭面實爲異常凶悍叩求鑒核張所供略同二尹飭將胡張二人分别交差限卽日將倪交案再行究訊○盜犯梅小秃子由鹽捕營拿獲送縣訊辦已見報章前日晚堂由帮審委員宋莘樂二尹研訊梅供稱小的向爲小本生涯後在營中　差裁撤後有某某等起意糾同小的入夥於上月間在閔行左近掠取民船一艘曾得洋銀四十五元由五人分派及小的被拘同黨已四散奔逃叩求恩宥二尹著收所聽候再核○火夫張松泉張阿龍姦西人尊柏之幼女寳玉由該西人控諸英公堂蔡太守飭將二張送縣訊辦前報已屢紀之矣昨日宋二尹升堂研訊原告並未到案松泉供稱小的係本邑人今年十七歲在尊柏處爲下灶主人之女寳玉僅八歲一日入廚下向小的索取食物小的告以並無别物祗有鮮魚一條汉有擅取寳玉不信小的抱伊觀看忽稱下體受傷小的實無誘姦之事叩求明察阿龍供稱今年三十九歲係江北人在尊柏處推車已有多年素來安分不敢誘姦此事實被誣指求請明察二尹盤詰良久二張堅執如前二尹以原告未到飭將二張收所候原告到案再訊 
[英界公堂瑣案]  
　　包探何瑞福禀稱徐阿大邱阿旺各駕馬車加鞭飛駛行至勞合路驀將舒張氏碰倒現住仁濟醫院不能到堂備質是以小的僅將徐　解案請懲徐邱同供稱小的等皆寍波人駕車至勞合路舒　氏從横路走出避讓不及以致撞傷何探又禀稱徐邱將氏撞仆尙不停　有某號巡捕窮追始克拘獲徐邱供　小的等肇事後原欲停車實因新馬尙未調良一時扣勒不住蔡太守飭押候舒張氏投案質訊核辦○紹興人李桂仁訴稱昨日行至西國牢獄附近突有南翔阿二卽沈阿二等手携鐵尺無端扭住强借洋銀四元小的不依卽被毆擊幸友人蕭桂泉目覩情形助之追獲阿二前曾持刀肇禍有案　稽阿二供稱小的係南翔人夙與紹興婦人相識李因之藉端啓釁小的並不手携鐵尺亦未强借洋銀兪慶全供稱小的祗與　二同行至阿二與李互爭小的不相干涉蕭供稱小的目覩李被阿二兇毆某號華捕將鐵尺呈案包探黄四福禀稱小的查得此案實因婦女轇轕祭太守判令將阿二押候備文移送南翔分防廳交人保出嚴加管束不許再來上海兪從寛交保如再犯事定予重懲鐵尺存候一倂移送○包探沈金隆禀稱西人普魯華家被出训人許阿生竊取洋九雪茄烟等物當塲拘獲人贓解送案下許供稱小的貪小竊物自知罪戾難逃大老爺如肯開一線之恩則世世生生不忘大德矣蔡太守判令管押兩禮拜期滿交人保釋贓交捕房帶去給還失主○水巡捕頭禀稱昨日垃圾船戶楊阿方王阿順顯違租界定章將穢物傾諸浦内是以送案請懲楊王同供稱小的等不知租界章程初次悞犯以後不敢如是矣蔡太守判令各枷號五日○歡瑞生訴稱王金和竊取鐵絲籃當塲拘獲人贓交捕送案王供稱小的初次犯竊求大老爺網開三面俾得攺過自新蔡太守判令管押十日贓給失主領去○陳開耀訴稱小的在蜚英書局爲夥某日被陸金祥竊取火油燈一盞拿獲人贓交捕送案陸供稱小的係江北人飢寒交迫以致犯竊尙求格外施恩蔡太守判令笞責四十板贓給陳領去○十四號西捕禀稱洪六弟所駕馬車並無捐照是以拘案請罰洪所供支吾蔡太守判罰洋銀兩元撥充某處西醫院經費再令照章納捐領照 
[法廨停訊]  
　　昨係法公堂訊案之期因開房並無應解案犯因此停訊一期 
[法捕房瑣事]  
　　偷兒某　日前混入太古碼頭鄱陽輪船上希圖行竊被捕房包探所見以其情有可疑向之詢問甲自稱爲京江棧轎夫與包探爭論經包探將甲帶至該棧查問該棧不認爲轎夫遂將甲送入捕房管押○東洋車夫某甲因違犯租界定章昨經巡街捕拘獲送入捕房管押候訊○小竊某甲在東洋車行竊坐客水烟袋兩枝當輕包探查獲人贓送入捕房押候解訊○某甲竊得大理石數塊售與劉矮子所開劉長順木器店内昨經失主將甲查獲同至劉長順店内指認贓物劉不肯交還遂致唇槍舌劍大啓爭鋒當卽扭入捕房捕頭以劉開設店業應照租界規例准其出外令失主投公堂具禀情由再行吊贓核辦 
[上海六馬路仁濟善堂接到直隸籌賑總局來書請登]  
　　少欽仁兄諸位善長大人閣下子英刺史來接奉惠函敬承雅教廻還三復　　不勝藉惟體合春龢履隨時懋言詹吉靄慰洽頌私承示籌集熱河第一批捐欵銀一萬五千兩又續電第二批捐欵銀二各兩均由敝局先後兌收禀明傅相並局欵一萬餘兩委派子英刺史解赴熱河聽候都統憲核飭查放旋又接到初五日來電復有第三批捐欵銀五千兩並奉傅相行知飭局先行籌墊一倂發交子英刺史彚解現已酌定隨帶司事七人昨承電囑張小山卽在其内由局發給薪水雇備車輛派撥弁兵沿途護送足以報紓記注此次熱屬被兵極其慘酷仰荷聖恩特頒部帑並經傅相籌撥賑銀派員查放正苦不敷周徧猥以弟等飛電相聞遂　大君子誼切痌瘝遠籌鉅欵復得子英刺史不辭勞瘁齎賑出關務使無萬災民皁獲蘇息不獨蒙漢部落共慶　生望風頂禮卽弟等忝預斯役者亦紉佩隆誼同無旣極也耑此聲謝敬請台安統希惠照不宣愚弟季邦楨周懋琦朱其詔吳廷斌頓首 
[惟善爲寳]  
　　謹啓者敝堂接奉林寳善大善士樂助熱河賑捐洋四十元敝堂醫藥經費洋二十元育嬰經費洋四十元合共交來洋一百元又隠名氏大善士求病速愈助施醫經費洋一百元見義勇爲隨緣樂助證慈悲於我佛也應把臂入林仰名實之相孚不愧惟善爲寳齊人當急定迓天和善氣成春同登仁壽推一誠於保赤錫百福於上蒼祗領之餘莫名欽佩祈登報牘以告同緣[  上海六馬路仁濟善堂籌振公]  
所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江桃浪]  
　　雙槳小船人吳阿理强姦鄉婦一案經丁潄卿司馬提訊之下鞭責一百下笞臀二百板荷枷三個月示衆其時街　巷議咸謂照煦爲仁未免過於輕縱查律載强姦婦女己成者絞未成者杖一百流三千里定例何等森嚴吳阿理旣已供明用强姦汚擬以絞流之罪已屬從寛何得僅以鞭責枷號了事漳泉厦各鄉乘潮往來非舟楫不能達若駕舟者悉效阿理之所爲婦女惘惘出門不幾無術保全哉治亂人不得不用重典願以告司牧者○厦門西帮票號與本地行郊錢莊交易數目之多當以協同慶爲巨擘緣該票局經事牛某善會計廣酧應仕宦商賈無不樂與往來也去歲錢莊鋪郊倒閉十數家協同慶被倒之帳亦較别局爲多所不可及者去歲源通錢莊倒帳數十萬兩牽累者不少而協同慶一家獨具明眼早知葉姓昆季居心不善不與往來是以分文未被倒欠若非經事者在厦多年深悉地方情形何能動中窽綮如此近聞該號東人派總管張姓到厦清查厦門去歲倒帳情形嗣查除被郊行錢莊倒欠取折歸還外仍得利二千餘金該號貿易之大放欵之巨每年常有二十餘萬之多益見其善於營運别家票局得利之數與被倒之數相抵者間亦有之惟無餘利可霑耳語云得人者昌協同慶票號可謂得其人矣○署福建分巡興泉永道許秋槎觀察接印後卽坐伏波官輪赴省送卞制軍北上旋挈瀛眷仍乘伏波官輪於三月初四日午後抵厦砲臺上升砲迎接砲聲隆隆屬下印委文武各官均在龍泉宫碼頭恭迓如儀○吳春泉觀察卸篆後卽擬起程因彭紀南軍門再四挽留觀察遂小住數日待伏波官輪返夏然後乘之而去及伏波於初四日抵厦觀察卽於初五日登舟復經許觀察彭軍門殷勤祖餞把盞賦詩於初七日早始展輪出口舊部軍民咸至江干叩送殊有依依不捨之意也○淡水茶葉將次上市厦地諸人素以採茶做茶爲事者都於清明前後附舟而往得忌利士公司科麽沙海龍福建三輪船載客運貨來往如梭凡由厦赴臺者自三月初一日起减價每位水脚僅收洋兩元以廣招徠近日各輪船每次開行所載搭客總有五六百人船中固已擁擠婦女則殊多不便爭欲選擇房間有某輪船掛得抺司黑人竟以房間爲利藪凡婦女欲住房間者須另加租銀六元始肯開鎖令入否卽任其扃閉初三日某輪船在厦裝貨有某官眷附搭該船見有房間空閉卽向帳房商懇而掛得抺司黑人謂必付租洋六元始可放入官眷身畔只帶洋五元當塲給付黑人大怒將箱徿物件抛置艙面逼令官眷登岸並摔碎物件多件似此任意强索妄以聲勢加人恐非招徠生意之道所望經理人從嚴整頓商旅往來自卜同聲稱便矣○瑞記洋行於去歲在香港拍買小火輪一艘修理完固取名北京擬走臺灣南北厦門汕頭香港等埠以與得忌利士公司爭利日前北京小輪開往臺南適狂風怒吼横洋澎河溝一帶風浪尤形險惡緩行三四日始抵厦門現仍停住港内油漆一新光彩爛然殊覺眩目也 
[江西官報]  
　　龍泉左安司邵開金據報病故以候補縣丞錢泰階署理又委署進賢縣丞周吉雲禀捐知縣湖北試用所遺該事務以分先縣丞童必江署理候補縣石守謙署新建縣朱錫祁俱禀謝保案行知兪官圻拔委一次陳乃績接辦輿圖館何文光拔委一次候選道漆桐由新昌縣原籍往金陵縣丞歐陽卿往安義辦理保甲右營周步雲現委控帶湖口砲隊營官以左營候補叅將吳世修接署右營遊擊事務候補府王鳳池歐陽鴻濟開碓製洋火藥候補縣許第樸委解第一批地丁進京劉至健騐收學轅考棚工程府經王書臣禀謝保奬行知未入流章森禀謝分缺間補用行知廣豐洋口司袁康衢據報病故以試用縣丞李崇德署理同知郁震培崇熙俱禀謝拔委一次署南昌同知杜曉徵丁母憂都昌周溪司蔡金記功二次 
[上海六馬路仁濟善堂籌賑公所施少欽經收熱河山東賑捐三月初一至初十日止清單]  
　　聶寳善堂大善士樂助規銀二千一百二十六兩安徽黄鎭記求護身符一道保常年吉利樂助洋一百元悔過氏求却病免災五十元黄吳氏二十元眞州守本子爲父完三三月分十五元姚才寳求身熱咳嗽卽退迎月軒主人求病全愈洪松濤求病速愈三戶各十元樊口厘局李來趙無名氏六元無名氏四元湖北黄岡縣右署兪弗吟翁來兪吕氏求病全愈蕪名氏二戶各二元隠名氏求平安銅洋五元以上共收熱河九八元二千一百二十六兩洋二百二十九元銅洋五元○山東蘇州安節局來潘晋一潘錢氏求身體康健合洋五十元澄心書屋吳三十元安節局又來周承元爲内子産後速愈王陶菴翁交來榮記二戶各洋廿元史廷颺翁來安雅堂抱憾生恊泰源魏聚泰四戶各十元無名氏十二戶合六元不留名五元穗春姚彦鴻張爾昌祈保母病速愈龔劍芝爲室人吳氏求病全愈四戶各四元穗春米行募樂善居士三元吳新祐復昌無名氏合三元穗春行又募無名氏又募　生莊又裕春莊四箴子不留名孔滋盛德成泰程子樹頤　源順乾泰徐鍾山壽鈺山龔傳增求身體平安安節局又募求痊氏又募無名氏爲子病愈十六戶各二元無名氏倪元正二戶各一元不書名銅洋八元無名氏銅洋三元有心無力人銅洋一元雅集軒漢平二兩申九八元二兩一錢零八厘無名氏漢平一兩申九八元一兩零五分四厘○以上共收山東賑洋二百廿七元銅洋十三九八元三兩一錢六分二厘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
