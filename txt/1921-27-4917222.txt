# 1921 - 27 - 4917222

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[優待條件廢止議（老圃）]  
　　優待條件與法律同等不可輕改也然以清室能守法律不破壞民國之法律爲條件苟經一度之復辟無論其出於滿人之自動或出於漢人張勲之盡忠當然不能再享優待條件之權利 
　　今財政將破産而清室索歳費幾如遼金之索歳幣又明目張膽大賜諡法而民國一再寛容熟視無睹此張勲之所以飛揚跋扈敢於一試今張勲又欲捲土重來而向之受恩深重雖非張勲而類似張勲者又大有人在若不早防恐有死灰復然之勢 
故不去張勲民國之妖言不息不廢優待條件清室反不能相安但廢止優待候件初非薄待滿人之謂吾意當使滿人與漢人享同等之權利不能使滿人享特别之權利此無論就道德而言就法律而言皆無可駁議世固有愛之而適以害之者優待條件是也 
命令 
　　一月二十六日大總統令特派張勲督辦熱河林墾事宜此令 
又令任命郭連峯爲第二十師參謀長此令 
又令署交通總長葉恭綽呈請任命吳簡署僉事應照准此令 
又令　兼署陸軍總長靳雲鵬呈請任命宋清溪爲陸軍第十二混成旅步兵第一團團附何廉銘爲步兵第二團團附霍有濟爲步兵第一團第一營營長韓廷英爲第二營營長楊健爲第三營營長趙丕武爲步兵第二團第一營營長田慶祥爲第二營營長沈鳳池爲第三營營長郝鳳桐爲少校副官白英魁爲陸軍第十三混成旅步兵第一團團附艾吉清爲步兵第二團團附張恩澍爲步兵第一團第一營營長韓國藩爲第二營營長刁鴻圖爲第三營營長顧守餘爲步兵第二團第一營營長王石清爲第三營營長張振山爲第三營營長李世興爲少校副官孟傑爲陸軍第十四混成旅步兵第一團團附張登舉爲步兵第二團團附郭之桢爲步兵第一團第一營營長關甘霖爲第二營營長劉金義爲第三營營長李景武爲步兵第二團第一營營長吳文鎧爲第二營營長陳永勝爲第三營營長李靑龍爲少校副官臧士福爲陸軍第十五混成旅步兵第一團團附張維良爲步兵第二團團附劉忠義爲步兵第一團第一營營長張玉山爲第二營營長張有貴爲第三營營長傅嘉鈺爲步兵第二團第一營營長顧占鰲爲第二營營長傅汝钧爲第三營營長均照准此令 
又令　署内務總長張志潭呈准直隸省長曹銳咨保定警察廳警正賀宗儒祁晉昌請　本職均照准此令 
又令　費毓楷給予二等大綬竇光嘉禾章此令 
又令　薛之珩晋給二等文虎章唐廣元給予四等文虎章此令 
又令　一不拉引晉給三等嘉禾章此令 
又令　陳虹晋給三等文虎章此令 
又令　郭瑄峯給予四等嘉禾章此令 
又令　兹制定交通部八釐短期購車公債條例公布之此令 
專電一 
　　北京電　外交團對張勲林墾督辦批評不一某使謂中國早成無法律國家張己起用行見小徐將充張恰鐵路督辦升允將充甘肅屯墾使語極憤慨聞張勲在京設署在津設行轅命令未頒時己將組織草定萬繩栻劉廷琛辜鴻銘華世奎均在被延列張并另組林墾顧問院諮議廳位置辮友 
（二十七日下午二鐘） 
　　北京電　取消軍事協定今己交换公文惟哈爾濱至崴埠間日兵仍照舊駐紥謂與廢約無關 
（二十六日下午三鐘） 
　　北京電　取消軍事協定今日下午三點海部簽字五點陸部簽字外部明日公表（二十七日下午二鐘） 
　　北京電　琿春日軍迄無撤退消息現延街駐一連六道溝駐三連頭道溝駐一連汪清駐一連琿春駐二連共八連昨外部又向日使抗議務與軍事協定同一解决 
（二十七日下午九鐘） 
　北京電　厦門因日本設警案未解决外部請置交涉專員己由閣議通過（二十六日下午三鐘） 
　　北京電　　交部頃復中英公司但維笙云尊意購車借欵侵及中英購料優先權一節今後津浦滬杭甬購車當先與貴公司接洽但他家比貴公司廉者不在此限 
（二十七日下午二鐘） 
　　北京電　鄂王電藍天蔚己退至湘境鄂西不難卽日肅清院覆電乘勝追剿以靖地方（二十七日下午九鐘） 
　　北京電　院電陳毅俄匪實數約有若干共分幾股以何股爲根據地首領屬誰有無政治作用或係流寇性質望查明具報 
（二十七日下午九鐘） 
 
 
 

Page 5

 
 
   
 
 

Page 6

 
 
專電二 
　　北京電　容揆查明市俄高投河自盡學生龐根生係精神病 
（二十七日下午二鐘） 
　　漢口電　孫傳芳徑（二十五）電據探報藍天蔚逃竄湘境龍山召集殘部以待李烈鈞援助（二十七日下午五鐘） 
　　香港電　選舉總統舊議員分急緩兩派聞俟汪精衞到後解决 
（二十七日下午七鐘） 
　　香港電　駐粤外領己正式反對收回海關（二十七日下午七鐘） 
　　香港電劉顯世近與滇唐有發展西南計畫己派代表來粤面商各總裁（二十七日下午七鐘） 
　　香港電　南寗訊譚浩明李靜誠陳炳焜應陸榮廷召在武鳴開重要會議（二十七日下午七鐘） 
　　香港電粤軍人藉口禁烟擇噬烟民多避港（二十七日下午七鐘） 
　　香港電　許崇灝繼任粤路總理業己决定（二十七日下午七鐘） 
　　香港電　禡日（二十二）粤路晚車自韶返省與上韶車撞傷客甚夥卽斃一人（二十七日下午七鐘） 
公電 
　　川學生申訴劉軍暴横電　各報館均鑒　劉存厚豺狼成性蛇虺爲心往歳蹂躪川省城舍爲墟退駐陜南罪惡昭著近復以靖川爲名入據成都視學生爲仇讎演成兩大慘事綜其顚末敬告國人九年十一月二十六日資屬中學與儲材中學在公園運動場賽球適園側駐軍開來操練學生以時間快滿請其稍待遂逢彼怒揮卒用武同學當場受重傷者十餘人輕傷者不計其數並捕去十餘人同人等要求釋放竟置不理不得己全體罷課激動公憤始懼而歸還被捕同學　存厚如稍知悔悟當如何約束部屬俾勿再使蠻横不圖惱羞成怒縱其悍將驕兵横暴愈甚十年元旦本會以各校新劇團演劇籌賑突來軍人數十强擁入場童子軍多方勸阻當被毆辱同人隠忍以期無事迨其入座又復嘲笑呌呼詬誶交至温語勸慰愈肆披猖亂兵竟集至千餘喧嚷逹於内外甚至瓦礫横飛花彩踐踏門上國旗亦被撕破場中什物悉被搗毁不得己半途停演伺隙逃散出園時男女學生備受悔辱狎褻不堪拳打脚踢計同學受傷者數十人越牆外河因而跌折手足者又數十人有被逐至二里之遥避匿人家尚扭出而羣毆之者嗚呼學生何辜罹此茶毒成都爲川省首善之區居民逹數十萬坐令入於恐怖時代無一敢爲援手其凶狠爲何如耶自此以後同學出外横被軍隊毆辱者日數十起有省立第一師範同學數人因受奇辱忿圖自殺幸查覺未遂此軍舉動較之辫子安武諸軍尤爲野蠻同學等派代表十數人泣訴於總司令部請求維持鵠候數日不惟不理並有封閉本會逮捕代表之說同人等處兹危境呼籲無門不得己乃全體解散移本會於渝中徐圖善後嗟乎光天化日之下有此獸行劉存厚手握兵符有統馭部伍之責近在咫尺雖聾亦有聞乃事前旣未預防事後又不追究嗾使袒庇情節顯然當演劇之初同人即己申請立案且得免稅嘉獎允爲保護乃查元日肇釁軍隊數以千計悉預撤去領章肩章當危難之中同人派遣代表請求彈壓者數十次堅不爲動後以數兵敷衍遥望而返及毆辱以後同人又派代表十餘人請見總司令面呈痛像始而拒絶繼而推延終不獲己僅令秘書略加温諭而一面仍縱軍隊繼續横行　存厚縱無能力而省城尚屬其勢力範圍若非縱容胡事後不聞有所處罪同人等知無可逃避乃改裝易服潛出省城僅免於難近據傳聞有槍斃校長之說不識留省同學得無恙否夫共和國家首重自由教育事業稱爲神聖劉存厚倒行逆施窮凶極惡匪獨摧殘教育己也其他如縱兵勒餉庇匪種烟破壞議會擾亂司法反對自治挑撥友軍　種種罪惡難擢髮數此等萬惡軍閥一日不摧陷廓清則不惟我親愛之數萬同學横被摧殘卽省城數十萬居民及在其勢力範圍之農工商賈鮮不受其流毒矣同人等何足惜所可痛者我錦繡河山巨萬人民將受其魚肉而無一片乾凈土耳用是泣告國人申討民賊去歳湘南以教育界同盟罷工而張敬堯之凶殘以去同人等身受禍害不敢不勉猶望全國各界扶持正義力爲援助使吾川人民　出水火而登袵席則受賜者不僅吾數萬同學也臨電哀泣迫切待命成都學生聨合會叩敬 
世界路透電 
[德國之賠償總數]  
　　二十六日巴黎電　財政總長杜美爾氏今日宣布德國對法之債務謂一九二二年法國豫算案規定興復遭兵燹城鎭經費及戰事養老金共佛郎一萬六千兆此欵須取諸德國俾恢復財政上之平衡英相喬治氏似甚注意杜美爾氏之宣言屢有訽問 
　　二十六日柏林電　據公報聲稱德國贊成協約國所議令德國按年繳付賠欵五次之計畫且願協約國儘速决定德國賠欵之總數不必俟五年後定之 
　　二十六日巴黎電　協約國大會今日開始考慮賠償問題綜計德國己付協約國之欵逾金馬克九千兆惟協约國墊付德國之欵（金馬克六百四十八兆）協約國占領德國土地所需經費及德軍退讓境内之産業（共值金馬克二千五百兆）須由此數内扣除某某數專家主張將奥國財政管理權交與國際聨盟俾可簡便解决奥國財政難題 
　　二十六日巴黎電法財政總長杜美爾氏在協約國大會宣讀德國賠償問題之意見書　主張令德國繳付協約國賠欵二一二·○○○·○○○·○○○金馬克其利息及所己繳付之欵在外且謂法國須得其中之一一○·○○○·○○○·○○○英相喬治氏曾詢問數事且請杜美爾氏明日提及附加之文件英代表顯主張波洛業大會議定之數額比國對於此點及立卽决定賠欵總額事與英代表同意惟法國似僅欲於大會中附有條件承認英國之數額即法國應得其他讓與權協約國國際債務取銷之優先權亦在其内現望解除軍備問題明日可依專家之報告最後解决專家之報告主張如德國不遵協約國條件付欵則即擴張佔領區域展長佔領來因期限及施行其他計畫以懲戒之 
[德國之解除軍備問題]  
　　二十六日巴黎電　路透電社得悉軍事專家對於德國解除軍備問題所得之同意乃屬調處性質令德國必須履行和約中解除軍備之條欵於七月一日交出各物其條欵三分之二須於三月十五日履行完畢德國各義勇隊組織問題並不分别處置之俟高不議會决議後將以議定書或牒文照會德國 
[德國之懲治禍首問題]  
　　二十六日柏林電德國司法部長今日在國會說明德國戰事禍首之地位其言甫畢左黨非議之聲大作據司法部長云德當局己盡力行事以饜滿公道之要求但罪無明證者當局不能懲治之戰事罪人歸爲三類（一）德國法庭所起訴之人而與協約國交出罪犯之要求無關者（二）一九二○年初協約國開單指索之九百人（三）外國交與德國法庭審判五十五起之案件今第三種業己透澈審訊意塞俄三國交來者尚未完畢法比交來者己結束一部英國交來之一案近己解决據英國檢察員稱交審案單尚未終畢德國己諸英法比政府准德國檢察員之代表前往倫敦巴黎與不魯塞爾以說明檢舉之困難英國己准如所請故下星期内將有代表啓程赴英 
[各國首相會議記]  
　　二十六日巴黎電據協約國大會午後公報云大會决議正式承認里特倫與立陶宛二新國承認立陶宛問題衆皆贊成惟須候國際聨盟會解决維爾拉問題後實行此議大會並完全贊成正式承認喬其亞新國但須該國先行申請承認大會擬於明日解决軍事專家之報告　　二十四日巴黎電　今日米勒蘭總統與其夫人宴待協約國總揆及代表 
[美國之太平洋海電談]  
　　二十六日華盛頓電　代理國務卿逹維斯氏今日向參院外交股員會詳述太平洋海電事聞者對於日本此事之行爲極不滿意逹維斯氏述畢有人非正式主張將雅泊島事之全案公佈於世俾世人共知美國行事忠信但僅因無公文爲證致其權利不能依法成立有參議員數人願政府採取强有力之計畫逹紐斯氏交閱英美間往來文件據此文件觀之英國對於日本獨自管理雅泊海電之要求頗有認爲有效之意蓋因美國無書面證據證明其曾通告和會保留抗議之權也又查知日本曾將此事提交日内瓦國際聨盟會而聨盟會己承認日本之要求美國國務卿辯稱太平洋中之德島依據和約係割與協約國及同志國美國乃同志國之一苟無美國同意則此諸島未便聽人處置也就所有各證據察之日本所處之地位顯以一九一五年契約爲根據該約規定日本加入戰局之條件並規定將太平洋中赤道以北德屬諸島割與日本（此係無線電乃致東京之廣知報者爲美國海電無線電臺所收得） 
[英報之白澳洲論文]  
　　二十六日倫敦電　泰晤士報於澳洲第一百三十三年國慶日登載穆道克所著白人澳洲之難題一文穆氏乃澳洲事件有名著作家爲澳洲數大日報之倫敦訪員且係澳洲首相休士氏之至友其文略曰不列顚帝國之地圖上倐然來一急求答覆之黑色疑點即不列顚帝國在實際上互相維繫將若何密切乎戰時日本吸收瑪歇爾與加羅林羣島澳洲對之激剌殊深時澳洲固出其全力從英國之後而作戰也以軍略言此次大戰澳洲失利何則太平洋之地圖今己變易而不利於澳洲　將來之敵在極多海港其距澳洲海岸線僅三日海程耳吾人乃不得不明白詢問曰英國究凖備維持澳洲在太平洋之利益亦猶日前澳洲準備保衞英國在歐洲之利益否歟白人歐洲之政策其目的不僅爲經濟之專獨且爲人種純粹之主義是以澳洲所要求者如遇必要時以不列顚之巨砲保障太平洋之現狀不知英國將造大艦將爲澳洲而戰否歟澳人以爲英國必答曰唯顧此問題在六月間帝國大會必將提出且提出者或不僅澳洲己也殖民地今旣被承認爲帝國内之自由國家然則請立信約亦何不可 
[美日之藍登太尉交涉]  
　　二十六日華盛頓電　日本答覆美政府關於海參崴槍擊美員藍登案之牒文允澈底查究美海軍大將格里夫斯通告　軍部謂海參崴查案之美員法庭判决藍登大尉乃無辜爲日哨兵擊死大井將軍己命其參謀部官令哨兵以後行動當格外謹愼 
[英銀行家之經濟談]  
　　二十六日倫敦電英國巴克萊銀行股東會議時主席古登納氏演說謂大半製造家現存貨品多逾尋常以棉業論存貨價值超過尋常供給約在英金五六千萬鎊之間豫料英國將遇日增不息之大競爭其故因市面有限而德國今又出産貨品也德國競爭尤爲可慮以馬克價值内大外小之故德國苟得此要素則其勢力將及於世市場但英國智識經騐與衆不同定能首先重行開闢歐洲之商業此乃與英國實業之恢復極有關係者也苟吾人付債之能力不受妨碍則吾人對於協約國政府積欠吾人之債欵不妨讓步通融此舉當可使有益無損云　英國利物浦馬丁銀行年會時主席演說謂政府因國内稅項己償還内外債欵若干英國國外信用頗賴國内稅項維持之惟當此商業墮落時代希望財政大臣有以減輕付稅之擔負 
[法國稅項統計]  
　　二十六日巴黎電　法國一九二○年之稅項統計今日公布表明法國商業均勢己有一萬零七百五十兆佛郎之進步但輸入超過輸出仍有一萬三十兆佛郎 
　　二十六日巴黎電　一九二○年法國輸入減少約四百兆佛郎此乃因食物與製造品輸入減少之故至於原料之輸入則有增加輸出增多約一萬零五百五十五兆佛郎以製造品占多數其詳如下 
輸入　　　一九二○年　佛郎　一九一九年 
食物　　八六一八○○○○○○　一○七○四○○○○○○ 
原料　一六八○○○○○○○○　一四七五三○○○○○○ 
製造品　九九八六○○○○○○　一○三四一○○○○○○ 
　　共三五四○四○○○○○○共三五七九八○○○○○○ 
輸出 
食物　二一一一一○○○○○○　一一九○○○○○○○ 
原料　　四七七二○○○○○○　二四四四○○○○○○ 
製造品一四二五二○○○○○○　七三八七○○○○○○ 
郵包　　一一九八○○○○○○　　八五七○○○○○○ 
　　共二二四三三○○○○○○共一一八七八○○○○○○ 
[航業會議記]  
　　二十六日比京電　萬國航務大會於二十四日起在此開會今晨開第三次會議後業己蕆事此次之討論證明船主與水夫均贊成減短服務時間之原則　大會决議將施行原則於有關係各類勞工問題　移交二特别委員會解决當散會之前船主與水夫代表均起謝主席湯瑪氏湯爲法人乃國際聨盟萬國保工局總理 
　　二十六日紐約電　美國船主公會因航業疲敝　正式請大西洋灣各港水夫與火夫公會儘速贊同工資及工作規則之修正蓋望藉此對付外國之競爭及使閒泊之船得復航行也 
　　二十六日倫敦電　天鵝海商會新會長聲稱　一年前輪船值十萬金鎊者今價不滿四萬鎊而尚不易得購主照此價率絶不能建造船隻 
　　二十六日墨爾邦電　輪船管事員雖己取銷罷工　然船主决議須水夫及航務公會擔保照現行之合同工作决不作輙後始允開航 
　　二十六日華盛頓電　航務部己命由大西洋灣及太平洋各口岸續撤載重十二萬二千噸之船舶 
[萬國礦工大會]  
　　二十六日倫敦電　今日倫敦萬國礦工大會通過議案請萬國保工局設立國際管理處規定各國恢復事業必需之各項原料交换法並通過議案請各國礦工反對逾時限之工作 
[各國近事記]  
　　二十六日巴黎電　和會阿米尼亞國總代表今日險遭不測有阿米尼亞人名柴恰里亞斯者入總代表私室出手槍擊之總代表之行勲鎭靜而敏捷急握行兇者手腕機動彈發未能命中行兇者當塲就逮 
　　二十六日華盛頓電　巴拿馬代使向美國務院抗議佔據巴拿馬土地以建運河區域之防務謂美國出此須先行商諸巴拿馬政府 
　　二十六日雪梨電　西澳白羅姆曰僑百名之無護照者及近今參與該處暴動之日僑若干名均己運至星期四日島候某日船載之離澳 
　　二十七日倫敦電　救世軍蒲士將軍致書每日電聞請至少募欵英金萬鎊　急救中國荒災 
　　二十六日孟買電　證劵交易所及大條棉花巿　均己復開　因鬧事被逮之十七人均經開釋因警察與居居素來和好相處也 
　　二十六日印度亞拉哈巴特電　萊巴列里境之農民復起暴動羣衆攻擊警隊殺死警察一名並重創兩名警察被迫開槍傷暴動者數人暴動首領己經拘獲地方秩序業己復原 
　　二十六日瑞典京城電　國會兩院核准憲法修正文擴張男女選舉權凡前不納稅無選舉權之限制均經取銷女子得爲國會議員並議定一公共選舉日　兩院正副議長前由國君簡派今改由國會自行選舉 
　　二十六日美諾禍克電國務卿柯爾碧氏己由南美回此 
太平洋路透電 
[請布新銀團合同]  
　　二十七日北京電　上海華人總商會本月二十四日致文駐京英美法日公使　請於中西文各報發表新銀行團合同全文以釋羣疑　總統明日將接見史蒂芬氏 
[請議發展上海口岸問題]  
　　二十七日北京電　黄浦濬浦局决計請求該局評議部會員諸國（卽英美法日荷）指派專精河港工程之顧問工程師一人出席於十月十五日之上海會議以討論發展上海口岸之問題（一）現有之港道與吃水限度（二）太平洋船隻最大之吃水 
[北方近事記]  
　　二十七日北京電　江西消息　張宗昌現與李烈鈞聨合行事陳光遠電致政府謂渠必逐張出境渠與趙恒惕現協拒李烈鈞 
　　二十七日北京電　川省來電否認劉態交惡說　且謂熊不日將就省長職 
[南方與關稅]  
　　二十七日廣州電　軍政府又發文告略謂近有人聞廣州軍政府擬没收海關之消息　發生無謂之恐慌軍政府欲在護法各省代有北京政府之地位故有此舉無非欲使北京政府有所警惕並促其施行有意識之革新以期統一中國耳軍政府不願稍妨碍外人執有中國債劵者之利益　或干涉稅關現有之管理凡無理之反對　以阻撓軍政府此種舉動者　即扶助北京腐敗政府阻碍和平之前途 
[東俄近事記]  
　　二十六日海參崴電　　日本軍事委員團己赴赤塔參觀議會會議情形議會將較豫料遲一星期開會日本商家數人偕軍事委員團同行志在謀得讓與權領得議會議員證書者迄今有共産黨七十八人社會黨三十八人右黨四十七人農黨一百六十三人共産黨己接莫斯科訓令命取更合民治之方針惟新議員屬於極端右黨者恐赴赤塔有性命之憂故不願往 
國外要聞 
[日内瓦通信（本報記者少屏十一月十八日）]  
　　國際聨盟第一次大議會（一） 
　　國際聨盟會今尚在極幼稚時代未有成績可言但對此呱呱墮地之嬰孩其父母及其鄰人旣皆非常注意自亦不乏可記之點除其有關中國各重要新聞己由記者電告外兹更就調查所得各情形分述之 
　　國際聨盟議會（ＴheＡssemblyoftheＬeagueofＮ） 
ations）此次開會之會場近日内瓦湖爲曩日一劇院可容二千座曩日劇院主人以高價所售之地位卽今日各代表團所列席處計有四十四桌分作四排成長方形每桌備供一國到會者共四十一國代表故尚空三桌一若備以待美德俄三國者每桌列座凡五中三爲代表位次邊二則爲其書記及專門家而設者中國代表祗二人故餘空一座各桌分配於各代表團方法一依其國法文名字之起首字母爲序如阿根廷（Ａrgentine）奥地利亞（Ａustralie）等國之法文名字起首字母（Ａ）爲法文字母中之第一字故其桌在第一排中國之法文名字（Ｃhine）其起首字母爲法文字母中之第三字（Ｃ） 
故亦列於前數排而適位於英國代表團之後一法國代表團之前一各國代表所有書記不止此數其未得與於同桌列坐者則環列座位於廳側講臺在會塲大門對面之極端主席及其書記之座在焉其前方稍低處爲代表演說地位更前更稍低處爲速記及翻譯人座位講臺之左端有一專司承接公文者講臺之左右側有通會場之二道　其間有一走廊　中有一訊問處及一貯衣房走廊後有二大餐間及二欵客室各代表於此可得咖啡茶點等類飲食物講臺後有一小廳特供主席及其書記之用此小廳之左有一會客私室及待候室會塲第一層樓上爲一大廂有編號座二百零八則特爲世界各報記者而設者廂之後部卽臨會場大門上處所有座位　則所以供各外交團日内瓦政府當道及國際上各種團體者一切座位分配後不復有所變更　得此類許入證者由大門入而直赴第一層樓上各報記者由講臺後之左右二側門入其座位之號數爲奇數者由一側入爲偶數者由另一側入與會場同一建築内部相通卽所稱維多利亞旅館者ＨotelＶictoria於其中特爲各報記者關有一部用屋會場之第二層樓上各座位是爲普通旁聽人而設者其入場劵每日發給維多利亞旅館中之第一層樓上猶有屋一大間專供聨盟會各書記之用聨盟會總辦事處Ｉnter-nationaISecretsriat在國民旅館ＨoteldeＮation内有書記人等計三百餘各委員會Ｃommissionmeeting均在此開會其中爲各代表設有藏書樓一所記者偶見其間有一名『亞細亞雜誌』者Ａsia内有濮蘭德氏所著一篇題爲『中國以革命爲生涯』各代表爭閱談論此種惡影象印入各代表腦海中亦一憾事也　 
　　瑞士國當道曾盡其能事以謀公文及新聞記者通信傳遞之迅速舉凡近代科學上所發明之各種交通方法幾無一不採用對於環繞瑞士各國皆與之立有通電上之特約由日内瓦所發電報可直逹歐洲各國各都城會場中逼近各報記者辦事室處即有一特設發電局日内瓦與巴黎間之電話線今己增加在此次會期中可望有四足電綫之設立與各報記者辦事室附近處所有電話箱甚多每日午前八時半至午后十時皆有人司其事各國代表團辦事處即所稱代表旅館（ＨoteldeＤelegation）者其中亦特設有電局及郵局無綫電之使用亦己逹到可能限内之最高度法國當道復允子促進鮑杜（Ｂordeaux）電臺之即早通用此電臺爲戰時美國海軍所設立而世界電臺中之最有力者也現方謀由日内瓦與之相通備供美日各新聞記者之用馬可尼公司（marconicompany）亦希望設立一電臺於日内瓦 
 
 
 

Page 7

 
 
附近數英里内　以通電於倫敦可彭黑根及其他歐洲各電臺於日内瓦午后五時前付郵信件次日午前九時即可逹巴黎而日内瓦與巴黎問之空間郵務現復將組織告成其交通之利便誠可歎賞也己唯若欲持與紐約相比則其進步之程度相差尚遠記者於三月前曾在紐約偕各報記者赴候選總統考克氏（ＣＯx）之演說會其演說臺前第一排卽各報記者席席上置有發電機電綫直通各報編輯部考克氏說一句各記者卽按機報告一句考克氏於演說後尚未出廳時記載其演說詞之報紙業己滿街飛布蓋送報亦全用汽車也日内瓦最大之報月費電報費僅四百元記者在紐約太晤時報自晚九時至早三時共接電報八百餘件其一晚之電報費可抵日内瓦報紙一年之電報費矣但讀者亦勿以中國之報紙驕視日内瓦報紙記者所謂每月電報費四百元者若在中國而發同樣之電報則電報費所需當在三千元外蓋今日世界各國政府之愛護扶助新聞業者美英法日諸國政府外瑞士政府亦爲其一其國中新聞電報費之廉僅當中國新聞電報費七分之一每佛郎可發四十字中國新聞業進步之遲緩豈吾同業所應獨負其咎耶 
國内要聞 
[北京通信（平心）]  
　　北大學生營救同學之全體大會 
　　北京大學學生不開全體大會於兹數月矣今日（二十五日）爲營救其同學朱謙之事特於上午十時開全體大會於第三院大講堂到場者逹二千人室外室内幾無隙地朱爲福建人肄業北大哲學系二年級平日研究學術極其忠勤曾著有現代思潮批評一書又其他關於哲學論文數種載諸新中國雜誌年歳尚輕在校曾向校長聲明不受考試亦不要學位及文憑去年雙十節都中舉行國慶警察當局曾認朱有散發傳單鼓吹過激言論之嫌疑遂拘入警廳光隂荏苒轉瞬己三月餘日前傳聞朱君具書要求依法審判不得請乃决意絶食誓以身殉閩省同鄉之在京者從前曾有呈請保釋之舉至此又復公舉代表赴廳請見總監殷氏派廳員接待訽以有無絶食事廳員答稱絶無請見朱君廳不許請以筆談又不許於是此種消息傳至北大一時羣情憤激不惟校内福建同鄉及哲學系同學一致痛心即其他同學亦復爲之不平昨日（二十四日）下午半日内三院校壁貼出傳單數十種中有『萬急』通告一大張略稱『同學朱君謙之在警廳内絶食己三日警廳置之不理兹定明日上午十時在三院大講堂開全體大會籌商營救朱君方法事關人權問題届時幸各出席』云云今日上午九時下课之鈴聲甫畢而學生到會者己紛紛未及十分鐘而室中人己坐立俱滿公推葉某爲臨時主席由葉君略述朱君在獄情形畢於是起立發言者紛紛有主張通電全國者有主張發宣言者有主張即時排隊赴警廳者有主張起訴直接控告警廳濫用職權違北法律摧殘人權者每一主張出則全場中大呼『贊成』不己其登臺演說之際多數以拳擊桌以足擊壇激昂情形己可概見其問方豪曾有時問較長之演說主張要加以精細討論不宜過出於激烈其理由以朱君現有信給某君謂廳中尚安適正擬借此作試騐地是則現在是否絶食尚屬疑問蓋如果眞正絶食雖受迫亦未必肯寫信最好先派代表赴廳質問如有絶食之事再繼以激烈行動若未成絶食事實而遽施以過當手段恐非所宜宣言書未嘗不可發但亦僅能說到爭思想自由而止總之我們所希望者是朱君不失其性命至多在牢獄内幾天似乎也不算一回事各國志士多願意嘗牢獄生活所以我主張大家還要詳細研究不必遽施以激烈行爲云云但場中聞方氏之言而加以激烈駁論者不一而足樊某請主席宣示朱君之信其意亦略與方主張同主席持信欲寫諸黑板上同人大呼不必於是乃改寫爲讀讀畢將其信末『然非吾意之所在』一句寫出謂此句大可注意此信非出於朱君之本心即此可以證明於是由主席綜述各派之主張寫諸黑板共得四條（一）發宣言（二）通電（三）大家去看朱君（四）起訴寫畢復申明起訴須在看過朱君證明己經絶食後斯時復有樊某起而質問謂發宣言與通電是否用全體名義同場『嗤嗤』之聲大作主席謂當然用全體名義又有人大呼謂如不願者請自己登報聲明遂由主席提出四條逐條付表决皆多數贊成完全通過决定散會後齊集操場赴警廳其宣言及通電起草員聞亦己推定决定至遲明日（二十六日）發出會議歷一時五十分而畢今晚北大福建同鄉會復開會於第一院所討論者亦爲此事當第三院學生會議時該管區警察署曾派有巡長一人率警士八人分立於校門之外惟尚未入内監視至該校職員方面頃聞己有人向警廳商量將朱君釋放者未知確否也（二十五日下午） 
[航空處之新發展]  
　　航空處消息云近日丁處長以英國維克司公司所運到之飛機均將裝配就緒故將處務大爲整飭昨將航空教練所所長王鶚調任航空處經理科科長所遺所長一缺派前航空校長厲汝燕接任惟目前所中學員因更换所長微有風波但不日當可服貼航空工廠因南苑方面空氣不佳故决定遷移於北苑卽清河預備學校校址己派周委員調查該校原有器具以備擴充 
又中央觀象台擬在京外各省區設置測候所數處業經閣議可决聞此事係由航空事務處所發動緣飛航一事在在與氣候相關該處近以京滬航空事宜正在積極進行所有每日天氣必須於先日預知以爲種種之籌備且自歐洲和約成立後國際航空事業日益發展將來外國飛機之入境尤屬事實上所不能免關於每日天氣若不能先期預報必引起外人在内地自行設立測候所之舉動因此航空丁處長特商觀象台請將每日天氣務於先日下午五時以前預爲指示但觀象台方面以天氣預報非集合各地觀測電報莫由推測今航空處旣有此項請求必須將全國分爲若干區先於各區内適中或最重要地方量設測候所藉資推測預算經費月需二千元又開辦費二萬元當經擬具計畫書呈由教育部提出閣議表决准行云 
[史蒂芬定期南下]  
　　大陸報二十六日北京電云美國銀行團駐京代表史蒂芬氏定於星期六日偕其夫人南下由滬乘中國郵船公司之船前往廣州調查南方情形然後乘原船返滬約二月十五日可到廣州史氏離京後所有關於賑災之事宜由其書記狄爾福氏在京辦理 
[京聞拾零]  
　　星期二之閣議案昨日星期二國務會議除海軍薩總長請假外餘均次第入席據院秘書廳之公布議案如下（一）内務部提出擬會同教育農商兩部各派專員視察陜甘等省地震情形曁救濟辦理狀况以及山川道路如何變更各種眞相請撥經費一萬元議决照辦（一）議定派員赴歐洲各國實地考察戰後教育政策散會後由范教育董司法入府報告 
蔡成勛尚難赴甘　甘督問題近因馬福祥未允赴綏蔡成勛亦不敢遽行赴隴現蔡己由歸化啓程來京請示辦法惟聞馬之態度堅决一時未易就範據其連日來電仍以軍民攀留無法擺脫爲詞並稱各界業張前督嫌怨未釋難保不生意外懇予暫准留甘俟蔡督前來接任後再行定期北上等語政府接電後昨復覆電馬氏謂綏區迭受蒙警影響防務極關緊要極盻該都統早日馳赴新任藉資鎭撫幸勿再事延宕是所切盼云云據一般推測馬氏仍未必肯來蔡成勛之甘督恐一時不易到任也 
外部與華僑教育　南洋英屬華僑代表余佩臯女士到京以來對於華僑教育問題積極進行自兩次赴外部請願後外交部己三次發電駐英施公使囑令注意交涉並切商英政府迅電坡督暫緩施行現施公使尚無復電到京外部並己另電駐新加坡伍領事令轉教育會妥慰僑民靜候交涉勿起恐慌又顔總長日前曾與駐京英使當而磋商請其電逹英政府顧全中英邦交予僑民以教育自由權英使當允電逹本國政府余女士復於昨日請謁教育總長當由普通司司長陳寳泉君接見聲稱卽咨外交部令駐英施公使極力交涉聞余女士一二日内即擬赴滬聨絡中外與論界主持公道 
鄂人之倒夏運動　鄂省近日發生政潮　倒夏派特推代表陳紹龍等來京活動昨日赴府院請願由許寳蘅代爲接見詢明來意陳紹龍等陳述請願理由許氏謂夏省長品端學粹中外共知當道倚畀方殷地方推崇尤力且到任未久何以知其政治不良中央用人行政自有權衡斷難因少數人之不滿意遽予撤换諸君幸勿多費氣力云陳等悻悻而返 
[張宗昌就地索餉之京訊]  
　　張宗昌所部一師散駐贛西各縣近因就地征糧致贛民大起恐慌聞此事政府曾迭次去電阻止迄無效果陳光遠以張師横蠻特甚决用武力對待昨日續來急電一則謂據報該師現又在萬載新喻高安上豐等縣按户勒索擾害商民尤復施行戒嚴斷絶交通一再忠告均置不理光遠職責所在未便坐視頃己調集軍隊强硬干涉若再不服制止惟有訴諸武力藉資解决云云又江西分宜縣教會電致某使署云宜春萬載一帶之張宗昌軍隊自由籌餉分兵七路赴各鄉鎭將舖户業主一併縛去要求認欵籌餉二十日二十一兩日又派兵赴新喻高安上高清江峽江等十餘屬人民完全入於陷穽之中而該師長在湖北招到之新兵尚源源而赴袁州現在贛西鎭守使方本仁無法制止各屬稍有資財者無不爲軍隊之俘虜恐俄國共産主義尚無此酷烈應請設法救出此等可哀無告之人民於虎穴等語不知政府將何以處理也 
[汴督長更换之醖釀（開封通訊）]  
　　自汴省學潮起汴人用九牛二虎之力排趙醖釀至今乃有趙將更動以吳佩孚督汴之說吳之督汴本出於曹仲珊主動然吳亦未必絶對無意蓋河南督軍一席自安福當國時即爲各派所注目直系之不肯舍棄本爲人人意料之中吳之軍隊旣泰半分佈於汴境而巡閱副使署又設在洛陽此在一般人視之殆因吳氏前年由湘撤防以來卽駐汴境未必另有其他作用而趙氏方面則以吳之副使旣兼轄三省何以公署之組設不於濟南不於直隸惟斤斤於鄭洛之間求黑子彈丸之地其意必非無屬故趙之於吳外表雖酢酬如常中心究不免畏逼加以最近政府又裁去所謂『河南暫編陸軍第一師』及任命該師長成愼爲將軍府將軍趙氏因此遂彌增退志蓋第一師本趙氏去年所手編今兹中央藉裁兵之聲調開趙氏『頭搥』趙自以爲有功於直系受報爾爾宜其垂頭喪氣聲聲欲奉母歸養也據聞趙氏去後河南省長一席大概屬於吳之參謀長李濟丞氏李爲吳氏之股肱天津人保定軍官畢業學識優長湘南及倒段兩役吳氏均賴其孹劃自此訊起後素好黄老『無爲守舊』之省長張鳳台氏即有告退之耗據署内傳出消息張氏辭職决心己非一次近則尤爲决絶以最近情勢揆之張之行期當較趙氏爲先也 
[福建之苻世界]  
　　福建各縣土匪之盛爲各省所罕有近則益形猖獗福清之瑤峰村金鐘村莆田之仁德里善化里屏南之柏鄕建甌之崙上村匪徒每出動數百人刧擄動數十家幾陷民國七八年間之狀態而永春之逹埔太平陳坑西村呈祥五斗等鄉德化之小尤吉嶺永和洋坑上林國寳儒山北洋九漈英山洋田綺洋等鄉被擄三百餘人被焚二百餘屋財物損失百餘萬尤爲浩刼而平潭附近之山全島霞浦附近之斗米水灣洋海盜且復盛行防範不能救援弗及居民漁户横遭擄掠　則非徒陸匪而海匪矣然猶曰山澤嘯聚之輩出没無常平之易易事耳近則永春之王錫三所部在仙永德大交通孔道之湖洋搶掠大宗貨物截刦行旅逢人搜索有顧路費保護稅擔全捐等名目仙游之吳威朱得才兩部又因攘奪抗爭稅收劇戰至三晝夜尚未止息則非匪徒而匪軍矣而吳部蕭祿生又與連文海不知遣人求援於朱部吳部踞雲莊榜頭一帶朱部踞鐵山楊尾一帶雙方互有勝負連日搏戰居民死傷百餘人砲聲仍隆隆不絶則非互鬭而内鬨矣始則居民遷徙殆盡繼則鄉團激戰死者八九終則教士調停效無百一昊天不弔肉食者鄙苦我良民至於此極可痛也己 
[皖安武軍餉將解决]  
　　皖省新安武軍軍餉久未發放迭由張督電請財政部核議撥發財部因欵無着落擱置未覆於是皖當局有議恢復一五加征者有議抽收八分米厘者嗣經皖人一致反對乃將此兩案打消今聞張督前與陶文泉財廳長會議己有端倪大致以安武軍餉月需百四十萬元此欵分國家與地方兩處擔負各攤一半本省所認者則由雜稅與造幣盈餘内共籌月約四五十萬元餘再由他項稅類籌措但現在隂唇年關内如能有三十餘萬元　即可敷衍過去故陶廳長返省後卽與中交兩行長集議此項鉅欵一俟就緒即解匯蚌埠以應軍糈聞中交兩行昨日己開財政會議結果如何尚未明晰 
[南京快信]  
　　省議會議决繭行條例除江寧吳江吳縣丹陽四縣由各該縣農商會議决辦法呈請行政官核辦外其餘各縣一律開放兹聞王省長復從緞業董事之請　認爲礙難執行現又咨交省會復議議員以省長無再又咨交覆議之權實屬違法羣不滿意 
贛議會彈劾戚揚案府院電令王省長就近查辦蘇州總商會南京地方公會等公呈軍民兩署　請將滙通悅來兩公司扣留充公之米散放貧民以拯窮黎兩長以此次充公之米兩共六百六十包以二成一百三十二包由禁米查騐處變價充獎其餘五百二十八包卽以分給蘇州商會及南京地方公會各二百六十四包爲散放貧民之用 
商民孫少川以下關新河一帶糧食行林立全係短期憑證昨特呈財政廳請一律責令换領長期憑證並須切實商保如有發現販運出省情事須連同保人一律重罰以儆效尤 
財廳昨委周鼎謙復赴常熱守催交代帥譽赴東海守催交代翁有成守催江寗縣前任畝捐又委饒霆武赴阜寗查郭文徹被控案林迪赴寳應查戴仁被控案前河南交涉員謝傅安調蘇任用齊督昨委謝仍充軍署外交顧問 
齊督昨派諮議蒯毅赴奉直謁張曹有所接洽 
皖教育廳長張繼煦昨過甯赴蚌吉林教育廳長楊乃康昨由京來甯教育部僉事沈彭年由滬來轉車北上 
地方通信 
[蘇州]  
　　城區議决初選分匭辦法吳縣省議員第三届初選投票市公所因本届人數衆多届時恐有擠輒情事　特於二十五號下午召集各公社社長討論分匭辦法兹悉議决分爲六區東區設於平江路豐備義倉西區設於司前街糾察司廟北區設於西中市下塘泰伯廟南區設於舊皇宫教育會閭胥盤區設於横馬路寗波會館婁齊葑設於韓靳王廟其經費仍照原數開支不敷由市公所酌貼 
[鎭江]  
　　請免加貼印花　鎭屬金壇溧陽丹陽揚中各縣商會日昨函致鎭江總商會謂印花　加　倍商民萬難負擔前允緩辦現又有實行之令先後矛盾商民死不承認務乞貴會力爭不勝盼切　　學校行將放假現届隂曆年關六中九師等校均各大考己畢據聞六中業經放假九師准於隂暦十八日放假兩高等及各　民小學亦相率　課定於二十三日一律放假云 
[揚州]  
　　商會集議勞軍　揚州商會長朱竹軒以陸軍保衞地方備嘗艱苦自應於年終慰勞爰於二十六日下午集各商會議費用公决塲運食三商各助百元綢錢布各商共助百元由會備辦酒肉以資犒勞 
　　米荳麥價回鬆　揚郡米價近來逐漸鬆動其原因一則以江米來源湧旺一則以鄉户需錢度歳脫售者多己由八元九角跌至八元四五角教塲陸陳評價處二十六日開盤上色山米八元四角次則七元江米高貨八元次則六元左右黄荳亦以來源衆多銷路無幾頂號山黄每石祗售五元六角小麥一項由各麵粉廠麥莊停辦無人問津價值因之更鬆每石祇售六元二角 
[南京]  
　　下關商界募賑之成續　下　商界前因北省奇災人民異常困苦爰於本年隂暦八月間召集同志開會集議成立下關商界籌振會從同人分認入手一面挨户敦勸各户所認之欵均令逕交下關中交兩行隨時彚數滙寄計自開辦日起先後共捐得大洋九千二百十二元計解欵項下一由下關中交兩行解往華北急賑協會洋六千九百十二元一交馮夢華協助上海籌賑會洋一千八百元一由下關商埠局呈由王省長轉解天津督辦賑糶處洋五百元以上共解出大洋九千二百十二元出入兩比無存昨由該會造具收解詳細清單公表以昭信實 
[廣州]  
　　高師教員之呼籲　高師校員前因欠薪過鉅曾經聨謁省長及財政廳請爲設法業蒙當道允予維持乃遷延兩月僅領得經費數千而女師一中等校之十一月費業己發足獨高師一校七月份尚未領完彼此相形殊欠平允且舊曆年關在即各員積欠債項亟須清償特於十九日三時開全校校員會議議决日間再同往見廖廳長鍾庫長作懇切之陳請務得鉅欵以度年關 
　　電話局用女工之動機自廣三鐵路局僱用女賣票員之議發生後粤中有識之士對於女子職業大都表示贊同日來各女學校皆視此事爲重要聞電話局亦己有聘用女司機生之動機該局長蘇峰前日對人言謂己有女子多人前赴該局要求職業查各國電話局多用女工較諸鐵路局尤爲利便今鐵路局旣採用女賣票員則電話局改用女司機亦必有之事大抵電話局聘用女工之議想不難見諸事實也 
雜評一 
[爲爭地盤者進一解（默）]  
　　自地盤之說深印武人之腦於是位非督軍不足過其癮兵非數師不足償其慾迨癮日深慾日熾更非攫取隣省而聽其支配不足以逞其無厭之求方其布置腹心扶植同黨自以爲根深蒂固進可以左右政局退亦不失爲割據之雄曾幾何時而曩之自命爲金湯之固者己不勝其今昔不同之感民國以來爭地盤而傾覆蓋己不可屈指數矣 
李烈鈞之於江西張敬堯之於湖南龍濟光之於廣東猶得曰時期未久根基未固也至若世人傳誦之大雲南主義與大廣西主義一則伸足川黔一則兼跨兩粤見仇者逐悅己者容可謂極武人之遭際矣然自川事糾紛而溟唐即幾幾不能自保自粤軍回省而桂陸亦驟失尾閭最近之武嗚雖力向北方活動然日爲旅京桂人排擊而右江民軍且駸駸焉將逼走老帥就今日事勢論處境之窘較諸滇唐殆又過之 
地盤乎地盤乎幾輩武人失敗矣奈之何尚樂此不疲雖一再失敗而猶謀復超者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日由歐運滬之大條銀]  
本埠自現金出口以來近數星期中常有大條銀一二千條由歐運滬昨日怡泰洋行之某公司船由歐美來申業己進口計裝載大條銀五百零七條其中麥加利銀行四百七十條華比銀行三十七條大約今日可以提取上岸矣 
[新銀團消息之滬聞]  
　　譯本埠經濟報云近接倫敦方面電訊謂匯豐銀行總理愛逖史哲耳史氏在倫敦宣言曰新銀團之惟一宗旨爲輔助中國於困難并與協力以組織一强有力之中央政府又謂銀團各團其在中國之利益並無有所斬輊惟對於各國私人之投資則並不加以限制或取締云就現在而論則新銀團之政策其集中之點在於中國之鐵路云 
[日本絲市活動消息]  
　　日本廣知報十一月十九日報告日本絲市謂生絲市况續有起色辦歐美貨者仍爭相購買但新作之交易仍僅以特别數種爲限欲望絲市全體活動大約尚需時日也一月十七日生絲成交不下十六萬斤故横濱市面愈有希望十七日横濱生絲會社並未活動但十八日該社亦加入購者乃愈衆雖所購之品限於數種而市價仍爲日幣一千五百元未有更動但交易甚旺十八日午前生絲成交己逹四萬斤午後出口商家紛紛談價终日貿易頗多想是日交易在晚間收盤時當可與前一日之額量相埒日人絲織家亦活動購進蓋以爲出口商家繼續購入必係歐美絲市漸見恢復其影響不久將及於絲織貿易也晚間絲織家己購進不少市價亦高起頭等眞趣牌漲起十元由一三一○元而至一三二○元矣 
[去年度之中日貿易]  
　　譯經濟報云去年度中日間之貿易大形衰落雜尚乏精確之統計足資參考本星期中接日本來電報告去年度（民國九年）兩國間之貿易數額如下並錄前年度（民國八年）之數額以資比較（表之單位爲千元） 
　　　　　民國八年　　民國九年　　減少之額 
日貨運華　四三二六五三　三九七一七七　三五四七八華貨運日　三○六○六九　二○○六四四　一○五四二五其各區貿易額之詳細數額如下 
　　　　　　日貨運華　　日貨運華 
滿洲請省　　五五三二六　　二二○七七 
北方諸省　　一二○六八九　　七○二七○ 
中央諸省　　二二○二三六　　一○一八○九 
南方諸省　　　　　九二六　　　　五四八八　 
中日貿易之情形　爲吾人所最注意　去年席貿易統計雖報章雜誌有己經披露者惟左表係最近日本方面之報告恐較爲精確也 
[近一週中之五金與川蠟市况]  
　　五金　最近一週（二十七日）中本埠之五金市面就全體而論仍無進步之象黄銅片及黄銅管價雖跌落交易仍極稀少據近日倫敦來電報告謂日來黄銅市面極形冷落黄銅絲及黄銅板價格己趨跌落從前市價每磅在一辦士以外最近市價僅半辦士矣黄銅管則每磅僅四分之一辦士鋼鐵市面己有進步市情漸趨穏定而價格仍未變動中國需用之鋼鐵向自英美運入爲最多日本數亦不少紫銅一項日本生産甚豐故自該邦運入者數額殊巨本星期中據英國方面電訊云現在上海市上五金貨中己有比國運入之貨係德商經理其價爲每噸十五金鎊云來電又稱目前英國鋼鐵廠頗以比德之競爭爲可懼蓋英貨之價格雖廉而法郎馬克匯價甚低彼此合算比德之貨價尚較廉也又聞近月以來美國輸入上海之紫銅數額頗巨故日貨之銷場頗受打擊云 
　　川蠟四川白蠟銷行於本埠頗廣去年底時因四川方面時遭兵燹運輸困難故本埠白蠟到貨甚形稀少由是價格飛漲一星期中漲高至二十餘兩之巨上年十二月二十四日川蠟價格計米心一百四十兩上白占一百三十六兩次白占一百三十兩至前星期末時價己大漲本月十九日之市價米心己高至一百六十兩上白占至一百五十五兩次白占亦至一百五十三兩矣兹悉本星期（二十七日止）之中因川省己有平靖消息故到貨尚稱踴旺需要仍大市面仍形堅定其最近之市價與上星期無所差異網察市面之將來川蠟之價格必不致十分高昂也 
[滬商仍主否認加徴振捐]  
　　貨物稅加徴振捐一案前因滬商一致反對曾奉部電准予暫緩實行俟隂曆年關過後再行酌議等因在案不料未及旬餘忽奉部電仍藉口災振定於二月十六日一律實行加徴經全國商會聨合會江蘇省事務所函致各縣商會徴求對付意見現上海各業商仍一致否認己預備爲第二步進行手續不日將開會磋商務逹實行取銷之目的云 
[建設航空滬站之進行]  
　　京滬航空滬站業己由縣會同航空駐滬事務處委員勘定上海虹橋路終點靑浦縣交界之第二十九保地方於本月二十四日會同該地圖董重往復勘等情己誌前報兹悉是日丈量情形計圈劃二十九保三圖地方民田共二百八十三畝圈及田户六十餘户是處民田官價不過百元左右現己由處招工投標預備於該地點建築飛機廠兩座修械室油庫技工室各一間其餘地畝則留以開闢飛機起落塲之用並聞是項建築工程爲期極短限定四個月内卽須完工故預料本年六七月問俟京津徐寗各航站同時工竣後卽可開始飛行郵送云 
[南北市接通電話線問題]  
　　南市電話線擬與租界北市電話線接通迭經磋商己得滬北租界電話公司之允許惟將來實行接線時須由北公司另設線檯二隻派人專司裝接南線再以線檯二隻安設於南公司内其接線之人亦須北公司調派因南北接線章程内有凡由南線須與北綫裝接者一律收取電費每接一次收費洋五分以三分鐘爲限逾時加倍是以接綫之人必得北公司經派以便記賬收費蓋北公司之話綫中央計有六千一百九十餘號北綫三千二百號西綫二千三百號東綫四百九十餘號統計有一萬一千餘號之多因此必須徴收電費藉資津貼現因南北話綫接通在即　故業由北公司總監搿河特曁總經理柯耳特前往美國添購綫檯約陽曆四月間當可運滬南北即可實行接綫云 
[内河輪船局聨請疏浚蘇州河]  
　　招商内河泰東慶記通利戴生昌裕靑等輪船公司近聨名具呈江海關稅務司略謂蘇州河自外白大橋起至垃圾橋一帶河道中近因來往舟楫日見增多因之淤泥壅塞河道日形狹窄查我業大小各輪不下百餘艘來往梨里蘇州常熟湖州無錫朱家角等埠敝業皆恪守定章完納船鈔正稅及浚浦常捐數十年來向不干預外事查外洋輪舶完納上項稅銀以海關有燈塔浮標種種之設施爲航行家必需之要素若我業出入内河無需海關絲毫之經費乃完同等之正捐而未受同等之待遇殊不平允刻下蘇州河之淤積如外白大橋至垃圾橋一帶尤爲阻塞難行爲敢聨名呈請飭司迅速將該處河道迅予開挖以利航行而維商業云 
[造船所再請浚浦局修改界線]  
　　江南造船所近因擴張營業擬於沿浦建築船塢一所因關係浚浦局界線範圍曾函請許交涉員函轉浚浦局總工程師海德生請予修改界綫經海工程歸勘得造船所建築之碼頭二座碍及路線如須修改請先將該碼頭拆除始　照辦由海工程師函致許交涉員轉函造船所迅予拆除去後兹聞交涉公署己接造船所函復所請拆除碼頭業己照辦惟請函轉浚浦工程師　對於該處界線迅行修改俾資匯行云 
[船塢承造美船第三艘下水紀]  
　　二十六日即舊曆十八日爲江南船塢承造美國運船第三艘之新船壳工竣下水之期下午二鐘浦中潮平時由該塢劉所長洋總工程師毛根等親蒞工塲指揮工匠小工人等先將木椿等物除去浦江中船隻亦皆驅離他處然後於船底龍筋所墊枕木塗以油蠟使之活動再以機力推行冲卸入水一時由上而下勢殊猛烈直冲至對岸始止復由小輪將船壳拖回碼頭停泊以便工匠裝修内部工作當船壳入水時照章舉行西女擲瓶禮中西人士往觀者頗多云 
[碾米公所致工部局函]  
　　上海機器碾米公所致公共工部局函云敬啓者昨於報端奉閱貴局通諭禁止租界内米糧囤積居奇並嚴定充公辦法仰見貴局保全民食維持治安之至意敝業對於此項通令　極表歡感之忱查本埠旣非産場又無倉廪食口之多甲於他處其間稍有棧房以應米販息肩停頓之處故住户不因風而阻途而缺食者惟賴碾米廠耳兹將敝業情形聲叙如下查米廠性質專係承接客貨凡客貨由車運或船儎到申市銷之米皆與廠家交易碾成白米隨時出售於米行即白米亦有轉機再售者一廠之中客叙數十旦客係販運性質源源不絶於道惟是客數旣多有甲不售而乙願售丙又從而爭售故廠家客米非但無囤積之可言卽使之囤積而亦不願且勢更不能客貨資本以周轉爲要誰不願隨碾隨售藉以流通廠家於冬季客貨大湧儲米無地每有移存洋棧者此亦侮暫計仍須隨時提碾也米廠完全工藝性質時間極爲寳貴對於客貨碾白出售清賬未有不願其速而恐其躭擱也以刻下米糧情形而論此爲來貨最旺之時鄉農習慣每於正二月米源頗少凡客貨之採辦來上海者必在冬臘兩月蓋防來年雨雪之阻滯鄉農新年之休息留此以接濟耳故廠家在此時儲存客米亦較平時爲多以上所述敝業之實在情形也抑敝業尚有切近之觀念即如上年本埠米荒幸賴各廠家容留客貨以濟民食否則荒象更不止此今貴局爲民食籌安全地方人民曷勝欣幸奉示前因合就敝業狀况備呈公函陳請貴局公鑒 
[米船開淞被扣消息]  
　　本埠自經工部局查禁囤積米糧及私運出口以來米販似稍歛跡又值年關市面銀根緊促來貨皆須售易現銀故米價得以稍鬆乃前日又有私販周某暗商配船之陸阿毛雇得駁船一艘裝載白米三百餘石打成包子由申開往吳淞擬交卸與某輪船被寳山學界份子偵悉將船及米扣留詰據船夥認訴前情乃派人看守昨日該處派人來滬調查貨主周某着落再行處置 
[援救學生朱謙之電]  
　　留日學生救國團昨致北京警察廳電云　北京警察廳鈞鑒學生朱謙之被拘年餘旣不審問又不釋放人權何在法律奚存頃聞朱君己宣告絶食萬一因此而死大廳應負殺人之責任吾人亦有代朱君提起公訴之義務臨電急切立盼覆音留日學生救團團叩感 
[美公使今日赴杭]  
　　駐京美國公使克蘭氏前日由蘇抵滬己紀昨報兹悉克氏定於今日（二十八日）乘滬杭路快車赴杭游覽云 
[逆倫案之昨訊]  
　　浦東三林塘鎭張萬興米店主張鑫生　被朱紹生控其串通醫生朱健臣用藥毒斃乃父駕雲一案業奉譚檢察長諭令司法警長楊德山率同法警下鄉查究昨晨楊警長即將張萬興米店執事許棋新並該店夥友任　林及在該鎭開設一園茶館主即鑫生之族叔張安臣以及張駕雲當時受毒倒地未曾氣絶以前由伊家屬請到醫治之醫生孫德均等連同該鎭二十四保六圖地保孫少亭一干人證分别拘傳到廳據情報告禀請訊究當許等在廳候審時卽據揚警長對衆發言謂曰自本案發生以來外間謡言　起或謂張姓央某紳爲之運動或謂托某商董爲之斡旋議論紛紜但本廳司法警察無論往何處辦公所有車飯等費悉由本廳發給從不向當事人需索分文如果本案有人假名勒索爾等儘可據實禀控設或甘心受愚一經官廳查出與受同科許等咸唯唯至下午三時奉郭檢察官開庭命許棋新等上堂並提同在押之朱健臣等到案隔别預審良久判將朱健巨等還押候示 
[外洋輪船之進口貨及行踪]  
　　英國郵船公司經理英印鴨家輪船德加大號Ｔakada此次從印度喀爾格噠來華業於昨晨抵申裝來進口貨祗有新蔴袋二千六百十梱昨在虹口公和祥碼頭起卸定今日開往日本門司然後返印又本埠德大洋行之貨輪藍基號Ｌegie從星加坡來滬於昨午進口停泊招商局中棧裝來進口貨共有松木板六百　約一萬三千餘札其餘雜貨一百噸又法國郵船公司之貨船揚子號從比國盎凡爾開出後經英國倫敦及南菲洲從西貢星加坡至上海以逹秦皇島爲止昨日公司中接到該輪電告謂己於本月十九號從法國之羅執里開往波脫賽特矣又有日本郵船會社之八幡丸從東洋裝來大小紫銅一萬錠白糖六千包洋紗五百四十件洋布斜文布等六百件機汽油石油四百五十桶洋紙及紙柏四百二十件餘爲鐵條及雜貨該輪由日搭來旅客計頭等艙二十八名二等艙十九名三等艙九十八名其中有華人馮蓮生王三恒李琴生王靜山等四十一人又有三島丸自上年十二月二十五日由倫敦回駛來華昨得電告己於二十一日抵哥倫布二十六日到星加坡昨日己開赴香港二月二號可至上海定三日開往横濱云又有佐渡丸係本月八號離開英國業於二十三日到瑞士刻向錫蘭方面開駛須下月二十一日到滬又有鹿島丸昨日從香港開出星期六可至上海定三十日開赴美國西雅圖又有香取丸自本月五日在滬赴美後昨接電告現將到維多利亞至遲三十日可抵西雅圖又英公司之貨船蘭化埃號自去年十一月二十七日從盎凡爾開出後取道南洋孟買原定二月四日可到上海今因在星加坡方面多停日期故昨己有電到申謂將於二月四號開往香港所以進口期亦展緩一週云尚有行駛中印輪船之芝鴨家號自去冬十二月二十二日在上海開出經日本之神户門司以至南洋昨得電訊刻己抵仰光大約本月月底得還抵喀爾格噠云又寳隆洋行之摩託新輪智利號在瑞典丹麥開出經瑙威芬蘭等國來華初定二十號到申嗣以行程不及改爲二十六日進口及至昨接來電謂須至二十九日夜中始克抵此云 
[國内輪船進出口貨之調查]  
　　進口貨（長江）昨日怡和洋行之吉和號輪船由長江各埠裝來米荳二千一百七十五包鴨毛一百五十七件桐油五十七桶羊皮牛皮十六件杮餅十件繩板二件又有德和輪船亦裝來白米黄荳一萬一千零二十二包靑蔴九百三十九件皮油二百零二桶銀洋銀角二十三箱瓷器二百六十件煙葉七百三十一件猪油一百三十八桶皮蛋五十壜雜皮四件雜貨一百十七件又有日清公司之大福丸昨亦從長江運來機花四百十件黄荳八百包麩皮一千一百包皮油二百桶生漆一百三十桶苧蔴七百件烟葉五百件餘係雜件（福州）昨日招商局之新濟輪船由福州開還上海裝來進口貨盡爲水菓計蜜橘二千八百五十七桶合橘一千七百三十六簍禮橘四百二十一桶小福橘二十桶冬笋九百八十五件禮笋十一件雜貨二件（港粤）昨日怡和洋行之永生輪船從汕頭香港等來申　裝來進口貨祗有白糖四千六百五十包雜貨一百四十七件此外並無他物（寗波）招商局之江天輪船昨自寗波裝來之貨共有土酒三百壜竹段三百根芋芨四十擔醬粉四十二桶紙傘二十件冬笋六十七件金柑四十二桶亂腐一千五百壜蓆二十七件棉紗網紗一百十三件木屑一百五十擔香粉三十包雜貨八十四件 
　　出口貨（長江）昨日招商局之江裕輪船裝往長江之出口貨計有白糖六百二十包洋紙三十件洋紗五十件香烟四十箱海帶菜七十件洋布土布一百四十件蔴袋十五件洋釘圓枝肥皂等六百四十件又有怡和之吉和輪船裝出紗布四百十件洋臘燭四百九十箱大小機器六十件香煙二百箱鐵條鐵管五百五十件肥皂牛奶一百十五箱烟絲二百三十簍白糖一千三百包　材一百件枝乾六十箱鐵絲坡璃及雜貨一千百件（寗波（昨日招商之江天輪船在上海裝往寗波之貨共有靑苧蔴四十六件皮油六百零九桶甘蔗五十六梱福橘四十桶木段三十五根洋標布三十七件白糖一百包糖水一百三十七桶香烟四十箱草包十八件魚乾十包祥茂皂三十箱蚶子八十包雜貨八十九件藥材四件 
[神洲輪船沉没地點之曉示]  
　　各口巡工司額發出曉示云本巡工司查江海關稅務司所屬界内沙尾山至靑島海道之航線内有沉船危險合蔣其情形度勢開列於左計開　一兹查有神洲輪船係由海州灌河口駛往長江者於本年一月十五日行至沙尾山至靑島海道之航線内沉没據該輪船主報告沉没地點水深四十二英尺約在緯度北三十三度五十分經度東一百二十一度二十六分該輪係以鐵板裝置載重四百六十七噸沉没之時滿載鹽斤『注意』凡航行家對於上開沉船地點僅可認爲大概情形而於沉船附近必須格外謹愼爲此合即曉示各處船隻務宜留心詳記以免疎虞 
[昨晚滬寗快車遲到]  
　　昨日（二十七日）滬寗路山寗開滬之特别快車因津浦車到浦口逾時二點餘鐘在寗等候通車之乘客亦逾時開行故該車到滬己下午十一點鐘計逾時一點鐘矣 
[上海電車公司營業紀]  
　　據電車公司報告本週中電車公司收入計四萬九千○三十元除一切開支計一萬三千五百七十二元外淨計收入三萬五千四百五十八元本週中車行九萬四千二百八十一英里乘搭客二百十六萬七千五百八十一人云 
[友華銀行銀市報告]  
　　中美新聞社譯友華銀行二十七日報告云　昨日倫敦銀價近期漲一先令四便士遠期跌三先令八便士紐約價不動　倫敦紐約滙價三八四今日此間定價與昨晚同惟金圓漲至七三市况始而穏固後漸軟弱午後尤甚金鎊跌至三先令九便士　金圓七二日金六八又四分之一跌後市况稍有起色收市時賣出價金鎊三先令九便士又四分之一金圓七二半今日略有出口交易倫敦紐約銀市沈靜目下世界各處銀市似皆乏力云 
[學生總會提倡自治之通函]  
　　學生聨合曾總會通函云各地學生聨合會曁學生界諸君均鑒民國紀元以來無日不在風雨飄飄之中其表因雖由官僚之把持武人之跋扈政客之播弄以致忽而帝制忽而復辟忽而僞共和其衷因實由於自治基礎之未確定在非民治派與反民治派固視地方自治爲蛇蝎或摧殘之以張自己之毒燄或利用之以作自己之機械施術不同用心則一吾同胞輾轉於水深火熱之局恬不爲怪有時希望民治祗袖手引領而己無積極互助之精神以貫注之有時厭棄官僚武人政客祗長吁短歎而己無積極互助之精神以抵抗之是以干戈疊起不過　觸競爭大多數人民概置不問結果自有害而無利按約法本有明文規定中華民國之主權在人民全體乃人民不惟不思行使其主權無巾行使其主權且種種自由悉被掠奪長此以往國雖不亡而人民身受之痛苦或較亡國爲尤慘諸君其皆見及此乎今衆地方自治之關係於左（一）地方自治與外交之關係强鄰束縛我國者非一日矣吾人聲嘶力竭山東問題尚懸而未决軍事協定雖將取鋿難保無損失權利之交换條件他如廢除二十一條恢復馬關條約之効力益覺遥遥無期延琿日軍晝撤夜回其意在吞併滿蒙控制北京顯而易見此何以故無非因呼籲僅限於都會省會及商埠而各縣多酣夢如昔也使有地方自治同時進行常事半而功倍日來某某兩國有盤馬彎弓之勢一旦太平洋風雲驟興我國猶無地方自治呼應不靈其何以對付此重大之事機乎（二）地方自治與内政之關係我國之應廢督裁兵己成中外輿論之焦點北京政府寗仰飲　止渴之外債以供督軍兵士之需求至若教育實業經費裁減之後再事騰挪而索餉之電譁變之聲猶充塞於報端吾人屢請新銀行團停止借欵冀其勿傅虎以翼耳某銀行總理竟謂私人企圖銀行團並不加以干涉或限制不啻根本自食新銀行團取締各國自由借欵之宣言最近借欵踵起益證其言之逐漸實現况中國銀行團之千萬借欵又將成議乎使有地方自治一致主張廢督裁兵停止借欵而以示威繼之彼輦未必能犯衆怒而成專欲也（未完） 
[學生總會報告理事姓名]  
　　學生總會通函云各地學生聨合會公鑒頃接北京學生聨合會快電報告己公舉燕京大學瞿世瑛君爲出席總會理事特此報告並將本届理事及現任理事長姓名錄下留日代理理事姚作賓北京瞿世瑛浙江連瑞琦上海邱培詢南京王德熙江西李凌鶴福建王之綱理事長姚作賓 
[國民大會策進會消息]  
　　各省區代表會今日閉會 
國民大會策進會各省區代表會連日討論組織法大綱草案故將時間延長數小時二十六年後三時開十二次會議主席霍守華將組織法大綱草案第二條至二十條一併討論逐條通過散會己十時左右矣二十七午後開十三次會議霍守華目疾請假公推唐豪主席上海代表曹慕管因事委朱定一代主席報告湖南國民大會策進會函稱本舉定何慶彬出席省區代表曾議因病愆期不及另派俟將來開全國代表會再行推選云云繼由主席將組織法大綱草案提出初讀寗波代表張靜廬請修改文字主席答二讀時再行修改即將全案宣讀一過衆無異議嗣復提議浙代表提案（甲）特别經費案當由出席代表共認三百餘元作爲開辦費（乙）本届各省區代表會議之報告案議决由辦事處編輯部製成有統系之報告限下月二十七日以前印就分送各處（丙）促成各省區及全國各縣组織國民大會策進會案主張在代表出發前先將宣言及組織法大綱草案寄至各省區各縣各團體衆贊成次公定出發代表證書格式散會己逾八時矣 
兹將本埠國民大會策進會昨日通函錄下　敬啓者國民大會策進會各省區代表會自開議以來己將各省區策進會聨合辦事處辦事細則通過并舉定職員規定分途出發地點所有中華民國國民大會組織大綱草案全文二十條亦己完全通過現定本星期五即陽曆本月二十八日午後五時在廣肇公所舉行各省區代表會閉會典禮凡我會評幹員會員均宜參預合亟通告務祈台駕准時到會千萬勿却是爲至要盼切禱切 
[華洋義賑會消息調查股張竟成報告]  
　　華洋義振會調查股張竟成前被該會推任代表往直魯豫三省接洽振務兹對於三省災區情形報告如下陽暦十二月二十六日晚偕同陸伯鴻沈田莘葉少英費吳生朱孔嘉董仲章由滬寗路經徐州至開封途次與隴海路朱壽丞局長談及徐州糧價悉紅糧每一百三十斤爲一石最高市價值大錢六千四五百文最低值大錢五千六七百文洋價每元兌錢一千四百文每石合洋四元左右徐州存紅糧頗多每只麻袋計大洋三角五分如運糧之後轉售仍值二角五分該糧由站運至車上每百噸約力費一元七八角之譜此項力費因包與車站上之工頭是以尚廉二十八日午後至開封三時在省署開會討論前本會滙去之欵尚餘七萬元未放　議决由代表等拍電至申再滙三萬元至開封共凑足十萬元速辦紅糧預備散放二十九日至豫西洛陽等縣調查災情查豫西二十四縣内有十六縣最重兵災旱災繼以土匪痛苦非常且民多山居交通不使滬上各慈團往彼放振者均多豫北而少豫西代表等擬以後欵項糧食須以十分之三振豫西洛寗縣己有疫症發現幸天降大雪或可消減三十日至鄭州查豫北二十四縣災情亦重三十一日到衞輝汲縣等處適雨雪奇寒災民凍斃甚夥不忍寓目代表等擬撥糧食十分之六振豫北尚有十分之一分撥豫東各屬豫東豫南之災情較豫西豫北爲輕災民所食之物均是玉蜀黍之根槐樹椿樹之葉一月三日到直隸正定府查得井陘寗晋束鹿深州饒陽等縣災情頗重聞北京國際統一會撥洋六萬元交與天主堂巴神父己收到一萬元尚有五萬未到巴神父擬設立五十七個學校每校收災孩一百名令其讀書每月准其回家一次並給洋一元五角携回作爲養其家屬之費照此辦法五千七百個學生并連其家屬共可救活數萬人詢得該處紅糧每斗二十斤售大錢一千文蔴袋及運費等均自備前本會撥去紅糧五百噸巴神父收過二百噸己經分給各縣計正定十噸輝羅縣四十噸井陘四十噸晋州二十噸無極十噸膏城十噸元氏縣十五噸樂城縣五噸阜平縣十噸新樂縣五噸新唐縣五噸贊黄縣十噸餘二十噸撥本城施粥廠又本會前滙正定之二萬元係轉交救世軍六千五百元購買糧食仁慈四千元撫養嬰孩餘均買糧食散放尚有紅糧三百噸未經運到到後仍交巴神父支配撥放親見該堂内撫養災民嬰孩三千餘名又老幼婦女亦三千餘名又見興隆寺佛教慈悲會所辦災民留養所計約二千餘人聞寗晉有一鎭三個月共死八百餘人每日凍餓死者不計其數沿路災民其一種饑塞情况慘不忍覩（未完） 
[巴西領事接任之令知]  
　　交涉公署接外交部訓令略謂准巴西阿公使照稱查中國駐上海領館事務向由名譽領事賫益司辦理現本國新派駐上海領事梅納席業己蒞任照請查照轉飭知照等因相應令行該特派变涉員照例接待可也云云許交涉員昨己准照辦理矣 
[彚紀各學校消息]  
　　聶中丞華童公學　工部局設立之聶中丞華童公學於昨日行寒假休業禮其開會順序如下臨時主席工部局教育部董事聶雲台先生（一）歡迎來賓詞施熙春（二）英文背誦於崇仁（三 
 
 
 

Page 11

 
 
）校長報告（四）英文背誦張勤富王雙福（五）聶雲台先生演說（六）英文班給獎（七）發給獎牌（八）國語演講本校歴史錢超倫（九）英文背誦沈志興蒲美中孫寳善（十）華文班給獎（十一）經學背誦傅增祥孫從軍韓德門李作新（十二）閉會 
　　南京路義務夜校南京路商界聨合會義務夜校前晚舉行寒假休業禮先由教務長余華龍報告開會宗旨監學朱文欽報告經過情形次由陳曉嵐等演說校長潘勵紳訓詞末由王廉方給獎并由余華龍報告下學期定二月十九日開學　舊生應於本月三十日晚來校報名本路會員新生定二月十六日晚報名非本路會員而欲來校肄業者則可於二月十七日晚七時來校報名新舊生報名時一律須帶保證金兩元云云報告畢散會 
　　滬西義務學校　滬西商界聨合會義務學校創辦己近一載昨日下午七時行寒假休業禮教職會員曁全體學生俱到由校董唐美孚主席宣佈開會理由教職員率領全體學生向國旗行三鞠躬禮校長黄蔭甫因事赴寗由顧仲垣代表報告本校經過情形繼由會長葛品生顔芹香教員陳永生等先後致訓辭并擇成績較優之學生給予獎品後由陳永生唐美孚自備獎品贈諸學生以示鼓勵嗣議定夏正元月二十一日開學遂散會 
　　培德公學虹口清雲里廣束旅滬培德公學前日午後行寒假休業禮全體員生及家屬四百餘人共聚一堂頗形熱閙全體學生唱校歌畢校長盧頌虔報告略謂本學期刷新教務注重學生課外作業如自治會圖書館公報貿易部等均能認眞辦理他如拳術模範班童子軍均比上學期發逹至於學生各科功課以注重平時考試之故成绩亦佳云次教員羅季昭演說對於學生立身求學各問題言之甚詳次發給獎品殿以學生各種游藝並演新劇而散 
　　市北公學　滬寗車站慶祥里市北公學男女兩校辦理己六載本年曾刊印五週紀念册分贈各界現聞該公學己於本月二十七日給放寒假是日上午九時並舉行高小科第四届及國民科第五届畢業式計高小科畢業生爲董世權等九人男國民科畢業生柴來富等三十七人女國民科熊佩英等十一人由校長唐伯耆發給文憑並致訓詞繼由教員李肖白包祖香相繼演說聞該校因學生衆多校舍不敷應用己通告各生家屬　生一律限隂曆年内報名以便留額至新生亦須早日前往報考額滿即行截止云 
　　寰球學生會日校　寰球中國學生會日校　於日昨舉行寒假休　式兼開懇親會先由校長報告各級成績次由各教員相繼演說再次給學生獎品　　該校下届開學期定於陽暦二月二十六日云 
　　　賢小學　愛文義　毓賢高等小學校昨日午後二時舉行寒假休業禮秩序如下（一）振鈴開會（二）全體向國旗行禮（三）校歌（四）開會歌（五）校長教員致訓詞（六）來賓演說（七）給獎（八）師生暫别禮（九）同學暫别禮（十）休業歌（十一）振鈴散會該校本届考試學業操行列甲等第一者有楊兆棠陳紹　趙仁榮錢萬陳寳祥吳錫生等六人均得免納下學期學費之獎勵云 
　　三餘夜校　公共租界大馬路盆湯衖三餘夜校於蘭晚八時行年假禮（一）主席錢德潤報告（二）監學裴漢丞報告（三）來賓顧子檕朱子聞等演說（四）英教員强特勒演說（五）學生新劇雙簧戲法（六）主任徐克明報告特獎金章理由（七）給獎（八）孫少甫獎學生陸春江金章（九）贈品（十）茶點散會時己將十一時矣聞明春正月十八日開學云 
[職業學校請袁觀瀾君演講]  
　　前教育次長袁　瀾君自考察歐美教育返國各地機關訂請講演者頗多本月二十八日下午三時由中華職業學校函請袁君到校講演歐美最近職業教育狀况並陳列各國職業教育成　品聞是日凡各學校教職員志願聽講者該校一概招待云 
[南洋烟草公司將辦義務學校十所]  
　　南洋兄弟烟草公司簡照南等以　及教育莫如義務學校議定　明春由該公司獨力創辦兩等義務學校十所就英法租界及城内南市閘北支配設學處所云 
[中法學校索回蠶桑會房屋之傳訛]  
　　報傳中國合衆蠶桑改良會現用之前同濟學校校舍現經通惠中法工商學校向之索回一事兹據某方面消息謂此說全係误會綠工商學校與蠶桑改良會同爲中法合辦事業不能有所偏重况談會所辦之事於實業前途甚有俾益兩方面各辦各事不獨毫無爭執抑且互相轉助索回之說並非事實惟内有華式房屋一所蠶桑改良會至今未用工商學校擬稍加修　改作教習宿舍外間誤會或即由此而起云 
[山東路商界聨合會職員談話紀]  
　　四日（二十六日）晚八時山東路商界聨合會開二届職員第四次會議出席者十七人因不足法定人　改爲談話會當推正會長錢　章主席秦秉章紀錄首由主席報告前日工商友誼會來函要求欲與本會合辦義務夜校一節請衆討論馬倬雲起言本路夜校成立年餘經費並不支絀骤然與人合辦難免不招物議假使該會會員有志嚮學者本校遇有缺額不妨前來附讀合辦一層似可不必胡靜夫閔望之錢餘慶頗然其說（二）頒發新職員之證書及徽章并擬凡屬會員一律頒發證書及徽章以示優待馬倬雲謂銀質徽章所費不資且本曾經費不甚充足莫若先發證書一俟費充再行補給徽章多數皆以馬之議爲然（三）公共租界納稅華人會舉出五位華顧問爲日己久未見就職不審何故應請諸君格外注意童理璋謂此事關係華人權利至重且大若遲不就職必惹五分鐘熱度之譏宜去函納稅曾詢其五位顯問遲不就職之理由馬君云此事可於總會開會時提出請總會發函詰問（四）淞滬糧食維持會函邀本會加入共策進行衆意俟下届開會時再議（五）駐會辦事員　理璋因故辭職經衆挽留并加薪四元以補不足童君情難拒絶勉允供職童君復向主席爲工商友誼會續假會所衆意設通訊處則司惟不得與本會同時開會蓋本會會址窄小不能容納耳末有蕭榮珍追述本會發起時之痛苦及發表進行方法其意甚善聞者動容時己夜午主席遂宣告散會 
[江浙絲綢機織聨合會今日開會]  
　　江浙絲綢機織聨合會因廢止取締繭行條例案江蘇省議會覆議决定除江寗吳縣吳江丹陽四縣外其餘各縣仍一律開放實與江浙兩省之絲綢機織各業前途有利害關係亟應齊集各業代表公籌對付方法以圖挽救爰定於今日下午三時在該會所開全體代表大會公共討論云 
[華商電車便利行旅之辦法]  
　　南市華商電車現當舊曆年關伊邇乘客自較平日爲多行駛民國路原有電車業由該公司陸總理加派賣員一人藉資輔助外中華路南半城一帶自小東門至老西門本有電車六輛輪流行駛嗣因坐客擁擠且以婦女居多尤應善爲招待故己商之車務總管於每日上午十時爲始至下午六時爲止將長路上所掛之拖車撥出兩輛在該路掛帶行駛以便行旅惟恐乘客衆多或有流氓竊匪混跡其間擾害行旅爰又加派偵查員隨車偵查一經查出立即扭送該管警區請爲究慾 
[造船所舊曆年假五日]  
　　江南造船所工匠共有一萬數千餘人兵工廠亦有工匠三千人每届隂曆年終例須休息數天本年因工作浩繁議將停工期間略爲酌減現己决定自舊曆十二月二十八日起至新正初二日止停工五日初三日起照常工作昨己通知各匠遵照矣 
[慈善副劵開獎紀]  
　　慈善副劵昨日開獎上午九時半起　出各大獎如下頭獎第二千七百八十四號本埠善利全售出二獎第二萬六千六百五十四號本埠瑞源售出三獎第三萬零九百五十九號南京乾源售出 
[警界更調記]  
　　淞滬警察廳長徐國樑對於所屬各區署所警正佐詳加考核後大加更動現己下令以第一區警察總署署長趙墨林調升本廳勤務督察長所有本廳督察長張桂榮調爲吳淞第六區總署長其第六區總署署長錢鑅錩調爲第二區署長而以二區署長杜金釗調爲閘北五區署長其五區署長王金山調升南市第一區總署署長昨日午前均己分别更替矣　又南市第一區警察署一等巡官羅錦堂昨奉徐警廳長令飭調爲閘北五區四分駐所巡官其五區四分駐所巡官楊樹林調爲二區二分駐所巡官以二區二分駐所巡官李錫恩調爲第一區總署巡官現均分别調差視事矣 
[電車撞斃塌車夫案之騐訊]  
　　法問五路電車七十四號司機人羅友仁駛至西門外小菜場地方將塌車夫徐石頭撞傷斃命該處商家公推陸星莊爲代表控奉地檢　照會法公堂將羅傳案訊供候示在案兹悉此案當肇事時該塌車上非止徐石頭一人尚有同伴張二朱二等當塲亦各受傷刻己傷愈又聞當兩車互撞時該塌車右首車梗亦被撞斷兹己另换新梗昨午後檢察廳將張二朱二連同該塌車一併傳到而陸星莊亦到廳候示旋奉張檢察官提案審訊一過復至廳門前騐看該車己易之車梗聽候辦理 
[汽車撞傷行人]  
　　昨日下午二時許公共租界南京路浙江路口有一千一百零五號汽車駛過撞倒紹興人周根柏　部腿足等處受傷由老閘捕房四百七十二號華捕到來抄錄汽車號碼另雇車送受傷人投仁濟醫院醫治一面歸報捕頭請究 
[夫婦誘拐女孩之押儆]  
　　常州人金根與其　殷氏　在原籍誘拐　金耀家十三歳女兒節弟來滬住居楊樹浦蘭路七百六十四號門牌旋由朱錦春江露脊介紹　與湖北婦人余潘氏爲童養媳得價四十八元分用經蕭偵知控由該管捕房昨晨將案内男婦人等分别傳提至公共公廨山中西官逐一質訊之下以金根金殷氏略誘罪己成立判各押三個月以儆女交蕭金耀領回 
[昨日下午華人民事案未訊]  
　　公共公廨昨日下午排訊之華人民事訟案應輪葡副領事其壽斯君陪審届期葡領事署以電話通知公廨謂其君偶抱微恙不克蒞廨遂由承審官陸襄讞命傳諭各案當事人退候改期再行傳訊 
[殖邊虧欠新利债案之近訊]  
　　新利製革公司因本埠殖邊銀行擱淺時被欠洋五萬三千元投公共公廨起訴後該銀行即將六百股之漢冶萍股票存案作保嗣由廨於前年十二月間判决原告勝訴迄今原告未得分文而新利亦己俄閉故對於殖邊擔保品屢欲請求變賣俾償欠人之債公　因該股票上之股東係屬農商部具名遂未准其所請昨晨新利之律師又到廨聲稱自公堂不願將該股票變價後敝律師經函詢農商部得其復文以殖邊銀行將股票呈堂作保之時並未得彼允許故拒却敝律師之要求而敝律師後又致函漢冶萍公司詢以過户手續己得其給一過户單但須原主簽字方可將股票過户今旣無原主簽字過户一層當難辦到農商部對於此項股票詆執有息摺而此間則祗有股票而無息摺故均非完璧但農商部係殖邊之大股東當負完全責任敝律師之意欲將該項股票變賣惟須先請求堂上准原告登報通告藉以覘有無出而反對此舉者云云被告殖邊銀行行長徐幾亭雖仍避匿不出然尚延律師到堂辯稱該項股票係農商部向殖邊借欵時之擔保品原告應控告農蘭部即原告要求執行堂諭亦當向農商部執行與殖邊無涉云云承審官關　員得稟與英副領事包克本氏磋商之下判曰原告律師謂求登報通知對於本案保證品漢冶萍股票有關係之人來案辯論等语應着該律師擬具格式呈候再核 
[昨日公共公廨訊案紀]  
　　昨晨公共公廨民四庭由關　員會同英包　領事訊理瑣案如次（一）王和尚訴李榮芳不理陸桂林擔保借欵案前己判令被告償還因其尚未履行堂諭故原告律師到案請追（『結果』再限李榮芳於一個月内繳欵（二）王國恩與朱友生朱月珍地界糾葛案『結果』改期再核（三）曹貢廷訴和豐花行股東馬信和等不理貨欵案『結果』原告證明與和豐訂立花衣合同先收定銀五千兩餘欵俟貨交本並行揭算等情單内並未訂明價目亦無限期並據被告聲稱花衣己經轉押與人等語是所訂合同殊不合法應將全案移交本廨理賬員與和豐倒賬案合併清理 
又午後民一庭由俞襄讞會同英包副領事訊理英商來生洋行訴唐鼎臣鄭源興不還借欵美金一萬元·欠銀一千三百六十六兩案據見證西披來格生供來生係我父名與弟在滬開設洋行被告借欵係前年十二月二十七號向我個人借去並有借據惟無保證欠欵係被告欠父親所開之來生洋行賬目云云被告代表律師即稱適西披來格王供伊係債權人則來生無起訴之資格要求將案註銷並與原告律師辯論之下『結果』着兩造律師將原稟修改候展期再訊 
[法公堂訊理鋑債案併紀]  
　　餘欠仍求　追　曹久林前控顧延堂結欠往來肥皂價一百七十四元有零由蔣福生擔保立有保單爲憑於上月間顧私行逃逸向蔣索取亦置不理投案請求向蔣訊追等情蔣福生供認擔保請求寛限還洋判限兩禮拜先付一半餘欠再核在案昨又届限傳訊被告不到原告聲稱商人祗收到五十五元餘欠仍求訊追中西官判候傳蔣到案再核 
　　欺騙先押兩月　米店主顧其昌控鞋底作主沈益甫不理米欵洋一百二十二元有零求追後被告供稱此店實係在逃之施扣子所開判沈交保出外聽候檢察處派員查叨被告是否該作主覆到後再行核辦在案昨又傳訊先由檢察處承發史上堂稟稱查得此作實係被告所開因積欠甚巨故此逃避沈供詞支吾中西官判以被告不應欺騙公堂着押西牢二月俟欠欵交情後准予贖罪　　酌繳堂費完案某皮絲店經理馬自周虧欠正和致和兩錢莊往來銀六千五百兩　店逃逸後由兩莊主陣世珍蔣安　投報法捕房飭探將馬拘獲解經法公堂判交人銀並保並派貝明忠爲理賬員查明賬目稟復候核在案昨又傳訊先由原告代表和律師聲稱此案現由被告托人出　向原告理楚惟對於堂費一節請爲酌減中西官判准予堂費酌繳銀七十兩及理賬費洋三十兩完案 
[指控騙花衣案之審訊]  
　　住居廣東路二百零二號門牌和源興内之南潯人薛山樵被陳　實在公共公廨刑事科狀訴用假支單　去價值二千二百八十三日七錢五分之花衣一百零一擔半等情昨山老閘捕房包探居阿巧協同九十號西探將被告票提到案請究　先山　告代表林百克律帥聲稱被告今天到案原在第一刑庭（樓下）候質嗣由其代表律師聲明被告昨日下午在民庭請求给諭將第三者所　之花衣發封係由貴副領事核准故第一庭陪審丁副領事令被告至第二刑廷（樓上）仍請貴副領事陪審但敝律師對於刑事案向不輕於起訴而此次被告所犯實係有意欺騙　原告亦不知有第三者可爲被告卸罪請堂上向被告訊明是否係彼以僞支單向原告騙取棉花即可知本案刑事之不能註銷矣又由駐廨二號西探目胡特斐爾上堂稟明昨日被告在民庭謂救给諭情形被告薛山樵之律師因事他去由張襄讞及美副領事向薛訊據供稱昨奉公堂諭我交一千元人洋並保因時暮未曾保出現原告所控各節實因隆泰信紗號於八號托我往購九號至隆泰信收到支單轉付與原告詎至十四號隆泰信即行倒閉虧欠數在二十餘萬自八九等號購進之貨約有七八萬金之鉅非僅原告之貨被欠而己等語中西官得供　薛仍交一千元人洋並保候下禮拜二再訊 
[混售假郵票案展期再訊]  
　　紹興人魏芝香不知何來之中華郵政假郵票串同沈中德向人混售被捕查悉將魏沈兩人連同假郵票一併解送公共公廨押候訊究在案昨晨由廨提訊本埠郵政總局延担文帮辦律師上堂譯稱查僞造郵票與私製國幣同一案情重大請爲展期須詳細調查證據以憑澈究被告亦延林百克律師到堂辯護要求准被告等交保候訊經俞襄　核供商之美丁副領事判被告等押候展期七天再訊 
[　　本邑人盧鶴祥陶阿寬徐姜氏同在福州路四百九十七號屋内開設私煙間被老閘捕房捕頭偵悉於前日派令中西包探協往將盧等連同烟客張國恒李月清周和卿李星一周鶴蓮劉新月許金生朱根全劉其林汪蘭亭傅長春柴長春及烟具等一併帶入捕房昨解公共公堂據西探鐵投訴被告盧鶴祥拘捕時向其行賄洋四十元求釋即將贿洋呈案訊之盧延律師到堂代辯要求從輕發落云云而陶阿寛徐姜氏供多推諉各烟客亦不承認吃煙經中西官核供以盧鶴祥破壞烟禁又敢行賄判押西牢一月賄洋充公陶與姜氏各罰洋二十元餘人各閻洋三元烟具銷燬 
[懲罰燕子窠主客]  
　　揚州婦人王周氏在虹口嘉興路一千五百四十三贜屋内私售燈吃鴉片昨由該管捕房將氏與烟客劉長桂宋小狗及烟具一併拘解公共公廨經中西官訊明違禁屬實判氏押女所一個月劉宋二人各罰洋三元無力改各押三天烟其第燬 
[肉店夥被控之訊究]  
　　大東門内森大肉莊執事徐永高近被店主葉聘候以其侵吞賬洋一千八百餘元　扭送警察廳發交司法科訊供之下因案涉民事於昨午備文飭警將徐押送地審廳訊核一面着葉自行投廳候質 
[攫取狐尾與鑽戒]  
　　匪徒張阿根前晚在雲南路與在逃之某甲串攫婦人穆楊氏金鋼鑽戒一隻頸内狐尾一根圖逃經氏鳴捕將張追獲搜出狐尾惟鑽戒一只己被甲取去當將張帶入捕房昨晨解送公共公廨即據華探目王潤甫投訴此案尚有同黨在逃且贜未追到請爲展期開審云云中西官得稟判張押候補提人證下禮拜四解訊 
[兩竊賊各押一年]  
　　常州人王阿根王小阿根串竊陳春泉李榮春胡綠香周頌屏尹記富陣子開余起　李蘭芳鄭國平趙　巫詠沂劉淑氏等各家衣飾等物消贜與蕪湖路四十五號門牌舊貨擺主錢雲舟被滙司捕房中西包探偵悉將兩王與錢一併拿獲咋解公共公廨由中西官質訊之下判兩王各押西牢一年期滿逐出租界錢從寛斥釋起案贜物交失主認領 
來函 
[上海地方檢察廳來函]  
　　逕啓者本日貴報本埠新聞　逆倫案之昨訊一則内載此案現爲省公署訪悉己飭上海地方檢察廳詳加偵查云云查此案敝廳僅奉江蘇高等檢察廳來電查詢並未奉有省署公文相應　請更正是爲至盼上海地方檢察廳書記　謹啓一月二十七日 
[義國人彭福樂來函]  
　逕啓者本月二十五日報登白爾路四百七十二號門牌鄙人寓所被盜不但鄙人華名乃彭福樂三字　作江字且右江妻某氏乃係粤婦云云殊爲失實查該粤婦乃鄙人所用女傭用亟函請更正爲幸義國彭福樂謹啓一月二十七日 
專件 
[袁希濤君講演歐美教育狀况（續）]  
　　四職業教育職業教育今各國正勵行推廣據美國教育行政方面言公民教育美略己就緒職業教育正在著手推行等語故美有職業指導諸書之編刋并設職業介紹部等對於人民職業上之教育非常注重 
英國學制甚不統一關於職業之學校並無一定系統即大學中之夜班亦有講授各項職業之學科者端緒甚繁兹不詳述 
法國職業教育以前不甚注重戰後乃竭力提倡二年前提出推廣之法律案於教育部内設工業教育局本年提出二千六百萬佛郎之預算案爲推廣建設之費以前在各級職業學校學生約二萬五千人　將按年添加至一百萬人據法國教育家今爲國會議員之秘松君言法之職業教育己後於他國十五年今己一致力謀推廣云瑞士職業教育甚發逹如造錶之工人專設造錶學校以教之其他如郵電工人及普通傭工皆有講習之所其職業補習教育有己定爲强迫制者雖各地不同亦可見一斑 
德之職業教育在各國中最爲發逹距職業教育之普及己不甚遠現憲法所定補習教育四年之强迫在職業教育範圍中之補習尤居多數柏林市政廳專設職業教育局掌全城工藝教育關於職業學校之學生計七萬餘人其職業補習者每週五日在店舖或工廠作工一日至學校補習其欲先習技能略知學理再就職業者則每週六日均就學其課程年期不定大概三年曾參觀一職業補習學校内分三十七科又觀一女子職業補習學校計設十科每科又分三四種可見德國職業學校分科之細與其規模之大 
瑞典政府新設職業教育局（中央及大城均設之）以擴張職業學校其他如比利時丹麥荷蘭等均在提倡推廣中近日職業教育聲浪之高進行之猛幾於各國皆然 
（未完） 
雜評二 
[起用張勲之第一步（訥）]  
　　醖酿己久之起用張勲說今己第一步實現此甚駭國人聽聞之一事也 
試問政府尚欲得全國人民之擁護否張勲爲如何人政府豈不知之國人對於張勲之感情如何政府豈不聞之歷次宣言尊重民意政府豈遽自忘之雖此次張勲之起用出於强有力者之要挾然以此等有關大局之問題尚不能自主則政府尚得成爲政　耶徇一二强有力者之私意而大失全國之人心政府之自　計亦太拙也民怒難犯夫豈迂言政府其速自返之哉試問蘇皖贛三省人民尚欲自保其身家否前此所受張動之賜如何豈不自覺之前此反對巡閱使之熱烈爲何豈竟自忘之前此亟亟焉提倡自治請願廢督裁兵爲何豈遽自反背之雖此次張勲之起用僅爲林墾督辦然此乃其起用之第一步藉以試探三省人民之意此而漠視不問將俯首以待其來耶力拒王士珍於前而俯首以待張勳之來非特爲政府笑自問亦太無人格也履霜堅冰古人可懍三省人其速注意之哉 
公布欄 
[江蘇高等審判廳]  
　　民庭判决（民一庭）一件周恭與莫文堪等爲存欵　訟控訴一案）判决主文）原判撒銷控訴人應償還天泰木行借用洋一千二百五十三元二角交被控訴人收受控訴人在第一審之請求及被控訴人其餘之附帶控訴均予駁回訟費歸控訴人負擔一件何志霄與顧希林爲抵押房屋紏葛聲明窒礙一案（决定主文）本案准予回復缺席前之程度候定期傳訊以上一月二十六日（民二庭）一件范順初與王聖才因佃地迷訟上告一案（判决主文）本件上告駁回本審訟費歸上告人負擔一件王堯臣與　關紡爲保證租約涉訟控訴一案（判决主文）本件兩造之控訴均予展回控訴訟費各自負擔以上一月二十四日 
[上海地方審判廳]  
　　判决主文（民一庭）一件决定楊志道與王晏江租屋控訴一案主文本件控訴不予受理（民二庭）一件判决吳善餘訴李水金欠票涉訟一案主文李水金廳償還吳善餘洋一百五十元訟費（印紙費　七元在内）歸李水金負擔一件决定顧蔭培與顧張氏基地涉訟聲明再審一案主文本件聲請顯准 
　　批示　一件陳坤寳肤請退保由據狀各節業經飭吏查明報告傳倫乾訴陳汝鳳貨欵紏葛案被告陳汝鳳原具保狀人係諫坤寳因保狀書有銀錢關係陳坤寳不願擔保後改顧振興洋鏡店主顧寳川具保等語是該民所稱陳汝鳳另覓换保者係傅倫乾訴案至夏啓盛等訴陳汝鳳貨欵糾葛案　由該民具狀擔保陳汝鳳山外隨傳隨到嗣並未另覓换保何能以他案牽混所請註銷保狀不准此批一件踈元生狀請執行由狀悉查本案業據潘喜雲等提起上告所請應從緩議此批一件陶長生呈爲票欵己償請求備案由據呈己故朱春芳於民團三年間因需用由爾經手問金阿松暫借洋一百元立有借據是年即將木利一併還清因金阿松聲稱借據遺失當出立收清筆據載明借據遺失字樣迄今事隔多年何至再坐糾葛所請備案隠母庸議此批一件王寳康狀請銷案由狀悉准予銷案房票八紙並准來　　證具領此批一件顧協記等狀請鑑價由狀悉着即來　候諭此批一件陸鳳春狀保毛　湍由准保此批一件秦惠卿狀請執行由狀悉己飭吏執行矣此批一件王省齋狀領契據由准領此批一件陸王氏狀領契　由准領此批一件錢海珊狀請執行由狀悉己飭吏執行矣此批一件陳振甲狀交執行費由存　支用此批一件時友鶴狀請執行由狀悉業據沈映泉提起上告矣着即知贿此批一件趙大狗狗狀請執行由狀悉本案卷宗尚未奉江蘇高等審判　發回所請應從緩議此批一件克太生狀請執行由狀悉准予傳案讥追此批一件周阿大狀請查封由狀悉着即來案　候訊奪此批一件王紀松狀請銷案由狀悉着即自向趙賢生商說可也此批一件韓周氏狀請執行由狀悉候傳案訊辦此批一件朱大章狀領欵洋山准領此批一件陳鳳山等狀請執行由狀悉准即飭束執行此批一件蔣載之狀請塗銷　摺由狀悉准予塗銷附卷此批一件鄭芳佐狀請給領由狀悉爾親自持證來廳具領可也此批以上一月二十五日 
[上海地方檢察廳]  
　　批示朱　伯狀悉撼訴前因灘地糾葛由爾不服同級　判决上告在案如果費克明不符判决有恃强動工殊　不合　向上告審衙門訴請核辦可也此批談振田狀悉俟爾妻執行期滿再行來廳具領此批劉小三子狀悉所請保釋之處碍難照准此批楊華氏狀悉案己起訴仰即知照此批葉周氏狀悉候集訊核奪此批陳賽麟狀悉仰即來廳候訊此批王責卿狀悉候傳案訊究此批高貴香狀悉爾女阿四旣己領回黄得喜亦山　　釋放仰各守己安分母再滋事此批俞海南狀悉仰即來廳候訊此批李煥章等案等判决所請减罰之處無此辦法此批宋伯全狀悉爾妻潛　其母顧趙氏究竟有無情弊所提函件不能爲該案確切之證明何得率請提究仰自尋找爾妻下落再行具訴可也此批鄭唐氏狀悉案己訊明應候起訴母庸事後牽　多人以滋訟累所請附帶私訴一節仰候一併送審廳核　可也此批張福全狀悉仰即來廳訊明核奪此批盛植人查發行彩票爲法律所不許爾以奬劵　業是否托名爲慈善尚待研究乃自認爲正當業務要求法律保護殊羅荒謬持斥此批黄得遠狀悉仰仍遵照前批守己安分可也此批以上一月二十四日 
批示　陳春標等狀悉業經前狀批示知矣母得再　此批潘周氏狀悉仰即來廳聽明再行核　此批彭春家狀悉候傳案訊　此批秦朱氏狀悉候訴請同級審判　核辦此批譚長泰狀悉前狀己明白批示矣母凟此批吳榮大狀悉候再查明核辦此批喬守松狀悉仰即　期來應候訊此批朱渭林等狀悉案　起訴所請交保之處着毋庸議此批王玉和狀悉爾叔　李紀發等過失致死與張興隆行主無關所有罰金均歸國庫收入所請均毋庸議此批李維年狀悉仰即來廳候訊此批以上一月二十五日　　批示張康氏己訊諭矣此批王仁燾應否句致本廳自有辦法毋庸干　此批王又衞爾子牙保贜物業己起訴所請交保不准此批周福生案經起訴礙　准保此批徐子清狀悉此批王賢卿狀悉仰即來廳訊明核辦此批薛菊生吳書田狀悉仰即來廳候訊此批周趙氏據訴案關營業糾葛着自向同緻審判廳請求追償本廳礙難准理此批王李氏狀悉仰即來廳訊問此批沈根發狀悉候傳案訊奪此批以上一月二十六日 
[滬海道尹公署]  
　　批示一件施　翔等呈爲刁翻肆擾業佃交困環請飭縣分别究追以維租賦由擅呈己悉此案業佃雙方情　各執迭經令飭海門縣知事酌理斟情妥善處理總以兼顧並籌爲主旨迄今日久竟無隻字具復殊不可解仰海門縣知事迅速查照先今各令秉公妥爲理粘具報毋再　延千咎切切此批一件施克明等呈爲揑朦太甚環叩查　碑示以維成案而蘇民困由　己在施　翔等呈内明自批示矣仰即查照此批　一月二十三號 
[滬南工巡捐局]  
　　批示承辦浦江船隻稅商人談桂香呈爲遵加捐欵請准續辦由呈及預繳捐欵並認保各結均悉查該商承辦期内尚無欠捐始誤情事兹因認期届漢按案懇請請　辦並願於稅額外年加捐欵洋一千二百元業經據情呈奉松滬護軍使令准續辦一年以示體恤在案除呈　江蘇省長松滬護軍使並另諭飭遵外　行批示仰即知　此批 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[陽山遊記] [  小仲]  
覽無錫山水景物志陽山居其一陽山者我楊氏之家山也住無錫南四十五里周圍約十八里高約八里三世祖購之置祖瑩於其麓建大宗祠於山之西二里祠凡春秋祭今年春予自滬赴祭禮畢出祠門遥望山峯插雲霄巖崖可辨族人謂予曰登此峯可以俯瞰太湖羣山襟袖問矣予久聆斯山名欲遊之而未得者遂偕族姪某疾走二里至祖瑩瑩建於明今己五百年御碑翁仲石坊在馬相率偃臥湮没泥土間風霜侵蝕頽殘不完景物凄愴荒凉不治當始建時不亦赫然偉觀哉子孫之不競有負祖德矣循塋後小徑直上數百步有觀音寺前數年寺僧藏盜鄉人察之聚衆殲焉寺被燬僅餘廓鄉人無修葺之者此寺遂廢寺前有竹數百株叢篁掩映百鳴徴還微風繞之清婉可念寺後有洞以寺名洞底有泉石上水涓滴不休積爲斯泉水深綠不涸亦不盈位置高鄉人無取用山鳥遂據爲浴所更上岩石雇疊危不容攀西斜上有羊腸道直逹老虎洞 
筆記 
[婚宴記（一）] [  園]  
　　時有三客自電車下直趨横街之西月輪初上疎星未起萬千燈火盡脫緘鑰銀花燦發似欲奪没天光光炤處三客者約略可辨一頎而長革履西服加花呢之冠於頂容色鯬黑步狀儒緩彼雖自鳴意得實則愈顯其獷獊尚有二客服中土之服温雅爲目所未覩而一客雙眉連鎖盡掬隠憂於面望而知爲工愁多感者且行且語己抵華宅之旁門前交以國徽花欄周砌縛綵懸球紅綠相問燭燈高矗分左右座燈上着朱紙李氏如斗大三客知勿誤各整衣冠魚貫入有佩章胸前者頷笑舉手而内庭鼓聲響迓客之樂並作及庭右廡即樂台童子六七人披繡　笙簧和合雜以鏜鑼喧闐盈耳又有西樂更番迭奏堂上階下燈綵煊爛賀客錯落覓主人不得珠光寳氣之中香氲爭撲鼻觀婦女席坐酬酢方殷中席南面爲新貴人所據妝成時世鮮艶欲流頂覆珠冠綴以金鑚耀目生禍不可逼視垂絡盈面面爲絡隠僅乃約見口鼻俛頸歛肩勿敢側動以意計之或緣珠冠量重不勝負戴往來困頓故致是耳脫此時新貴人一舉睫者則尤必驚皇失措羞慚至於無地蓋堂階竚立賀喜之賓目光如矢不期皆以中席爲集的新貴人己讅此遂亦略合其媚眼之臉而預架蔚藍鏡片於鼻觀以防外界驕陽之射入增烘熱於紅雲亦有流盼及於四座者座中旣嬪及年長之婦咸落落妙齡弱質初登交際之塲雖欲習長膽略不禁適形　覥偶或外睇卽爾　目與同伴作笑語語音輕微苦難悉辨之矣西服之客趨與相識道晚安陬陬無已二客尙卓立擬譏新貴人面貌大率世上賀客就覲喜主計較存三一在酒殽之豐瘠與贈粧之貧富一在新貴人玉容之妍娸必謹謹留意　作應對家人父子材料彼二客來是晏未覩贈粧會逢新貴人宜乎須着其計較不然若恐告醉言旋將被牀頭人呵責糊塗也 
譯叢 
[情塲片斷錄] [  若渠]  
密司芬而其自法國畢業回英倫時人人知有二情人一爲約翰莫非一爲敬司二人當時亦留學法國芬而其回國二年對於二人久久不决孰深於情以是接待二人初亦無左袒也其後二人約芬而其芬拒之不見者數月一日約翰莫非告敬司曰芬而其今日與一美男子掉臂過我門者二次異哉其人裝朿非倫敦人又如衙署之辦事員敬司曰確乎可同訪之未及芬氏門己見芬而其與少年出門尚未見二人二人退避且尾之後至人叢中不知所往未數日報紙上發現一告白曰密司芬而其己於昨日與哥立克先生在十六區禮拜堂結婚他日二人見芬而其於公園敬司冷梅微爲一禮曰恭賀恭賀言語中帶不屑之狀而約翰則抱芬而其大哭曰我數年夢想今結果如此何以生爲行人竊竊笑之芬而其曰母爾明日行再見於是也遂别明日芬而其來約翰己先至芬而其引約翰於無人處曰今我始知君之愛我深也我前與一少年偕遊蓋我姊僑裝耳故以示君等不見効力我父固爲十六區禮拜堂之牧師爲我登一告白意蓋助我决君等二人之誰愛我深今我知之敢不委身事君幸恕我幸恕我約翰始大悅感謝芬而其不止後於十六區禮拜堂成禮 
劇談 
[綠意] [  禹鐘]  
　　余友一漚某日觀綠演梅龍鎭歸輒作詩示余曰簾外春風路正長綠窗珍惜好年光當爐自古須花醉壓酒何曾勸客嘗（劇中有賣酒不斟酒語）龍愛三千泣紈扇矜持一晌重霓裳若將歌舞衡文字神女高唐賦未詳 
一漚又謂綠之秉賦若依化學分解言之乃百靈與嬌花組合成者牡丹之名僅能代表其片面而己其語精妙無匹可謂知言 
梅派古裝戲之在今日一時競相師尚靡然從風此等趨時之戲價值如何識者咸能知之夫戲劇雖小道亦當培植根本萬不可詭隨眩異以冀徼倖得名東籬軒雜綴勗綠勿蹈此弊可謂愛綠甚矣綠其勉之哉 
新聞拾遺 
[鬭氣] [  隠厂]  
　　南京城北雞鵝巷馬姓家新築樓房一座日昨竣工昨特延道士十名打醮以求新屋平安午後忽來一游方僧募化手敲木魚口誦阿彌陀佛喃喃不休馬姓主人給以香資一角僧不肯去謂來募化白米五斗馬謂汝乃游方僧募米五斗何以掮行豈非藉端詐騙正欲驅之出門忽道士中有名明光者起助馬姓痛責和尚無理取鬧時僧積怒塡胸遂藉該道士發洩於是一僧一道揪作一團毆打而馬姓誠恐釀禍反作調人復經旁觀者排解始行釋手後馬姓卒與和尚洋一元始去云 
[騙局] [  吳秉恬]  
　　昨於新閘路新康里見一少年手持木鑲玻璃鏡一面長約三寸閣僅數分另用黄紙書請逛天宫四字口中連呼（天宫景子眞熱鬧一隻銅元游一遭）兒童及婦女爭以先睹爲快詎細審之則寂無所見惟本弄中之房屋映入其中尚隠約可辨騙錢之法愈出愈多特爲誌之以告閱者 
小說 
[社會小說衆醉獨醒（二五八）] [  瞻廬]  
　　第四十一回聞警報將信將疑誇貞操有馨有色 
　　朱氏又望了一望牆上掛的日曆牌道今天是初七日電報末尾署着一個魚字是初六日拍發的天哪但願津門續有電來說你玉哥哥跳海以後業己遇救出險這便是天大的喜事要不是只怕這孩子便没有希望了（雖屬揣測之詞郤也入情入理）說時又禁不住兩行清涙抛向衣襟慧姑聽了覺得玉如的凶信又不似子虚烏有正在鶻突不定的堂兒王媽跑來說道外面守候的劉福呌我禀報太太公館裏卽刻備轎前來迎接太太去商議方法這紙電報他要帶回銷差朱氏氣憤憤的說道這一對糊塗蟲接我去做甚平日價向他們進忠告耳朶裏塞着黄豆似的怎肯聽人一言半語現在鬧出事來郤呌我去商議慧姑見手裏的電報淋淋漓漓濕了一大塊（乾電化爲濕電）忙在案頭吸水紙版上把涙漬都吸乾了（可名之曰吸涙紙）然後授給王媽呌他交付來人帶去朱氏己吩咐道你傳話劉福少頃我自會到公館和他主人講話也不用備轎前來接取王媽答應自去蓮芬飛霞乘這當兒也都告别慧姑相送出門飛霞又輕輕囑咐道你不用爲這事焦急眞假未可知你且靜待幾天自會披露眞相慧姑强笑點頭直待他們走遠了正要轉身入内眼梢一掠遠遠見巷口站着四五個人向着他指指點點慧姑眼快早認識就中一個無賴手盤着光油油亮晶晶的鐵丸便是那天在兩林家裏窺見的張老天其餘幾個人也都是衣衫歪扯鞋皮踢蹋的下流人物（禍迫矣我替慧姑揑一把汗）慧姑老大詫異停着脚步只向他們注視這幾個人郤又躱避慧姑的眼錄交頭接耳的一會子鬼鬼祟祟各自轉身跑去了 
自由談之自由談 
[記昨日所感] [  鵑]  
　　昨得餘暇靜坐斗室作老僧入定狀一時心坎空洞渺若無物亦幾不自知身在何所也顧三數分鐘後即覺有所思念有所牽掛若喜若戚弗能自持俄而心如傅翼奮飛遠去着於一二人與一二事物之上此一二人一二事物者即吾所不能割捨者也因不能割捨故而吾乃復墮　障矣 
 
 
 

Page 15

 
 
   
 
 

Page 16

 
 
常識 
常評 
[釋仁義] [  老圃]  
　　董仲舒曰仁者人也義者我也故以我接人而盡其與人之道曰仁離人言我而盡其爲我之道曰義 
造字之始有人而無仁言人可以該仁說文謂人字象臂脛之形然入象人類之胎兒亦象動物之胎兒并象植物之子葉今植物家所謂雙子葉者當即人字本義宋元以前之本草方書詩歌記載凡桃仁杏仁之仁皆書作人明以後始改爲仁知桃人杏人之人爲人字本義以其有雙子葉故人訓爲偶莊子與造物者爲人與化爲人猶言與造物者爲偶與化爲偶淮南子上與神明爲友下與造化爲人以人與友對言亦相偶之意也鄭康成注經屢言相人偶相人偶即相親愛故人字本有親愛之意其後出字爲仁从人二亦相人偶之意孔子言仁因人而異然樊遲問仁子曰愛人此即仁之界說所謂愛人者從其所偶者而愛之受父母妻子爲仁愛朋友愛路人愛異族亦爲仁無所謂别無所謂兼無所謂博無所謂狹無所謂孔墨無所謂儒釋 
造字之始有我而無義言我可以該義我之爲言儀也法度之謂也古我字左刀而右戈本作　鐘鼎文我字形夺我　之間實卽古文　从勿勿卽古文刀字小篆利字从刀古文从勿作　是其證說文以手爲古文殺字刀與殺蓋同字古人所謂法律不外乎刑罰今世法律則曰制裁故左刀右戈之我卽法律之意而音義皆與宜近此猶則字从刀制字从刀其例一也其後假借我字爲施身自謂與法律之義絶不相蒙不過取其聲所謂本無其字依聲託事最後又制義字爲威義本字从羊从我猶言善我善我者有儀而可象之謂言盡其爲我之法而可爲他人之法也則義字从我含有二意旣从自謂之我亦从法律之我 
故宗教分門别户一言以蔽之曰仁法律千端萬緒一言以藪之曰義 
商業常識 
[改用陽曆之法] [  絜厂]  
爆竹一聲臘鼓頻催轉瞬又届隂曆年終矣觀夫社會之上無不異常忙碌預備過年較諸前月陽曆年終之時其熱鬧之程度奚啻霄壤之隔可知人民心理無不注重隂曆輕視陽曆也但我中華民國於成立之始政府中非曾頒過一道煌煌的命令改用陽曆乎而今則沿用隂曆如故即如官署學校及各種機關於陽曆新年亦不如以前之起勁僅於門前掛着數盞紅紙燈稍爲敷衍也就算了照此以往陽曆决無通行之望祗能於隂曆的牌子上加一個陽曆爲記而己如何可以與世界文明各國並駕齊驅乎究其所以不能通行之故者無不曰此因數千年之習慣商界中不易改革耳這句說話表而上看來似乎有幾分道理不知細細研究以後這句話簡直是一種不能進取的表示要知世界上無論如何的高山大川亦可加以人力設法利用何况區區一日曆竟不能改革乎改革之法根本上確應從商界做起如今己到隂曆年终之時正是改用陽曆的絶妙機會照隂曆商店總結賬之期以端午中秋年終三節爲標凖改用陽曆以後亦可以照全年十二月分爲三期第一期在四月底第二期在八月底第三期在十二月底比較隂曆的分法反覺匀稱得多但於此新舊交替之際應由全國商會聨合會擔任議决通告之責任以歸一律並使各商店於此年終以後先行預備陽曆四月底結賬之手續忍痛一年即可通行如此改法必能得美滿之效果今有一例可以證明之如上年隂曆九月分官頒與坊版曆書有大小建之不同當時商界因月結關係大起恐慌於是卽由上海總商會（指本省言）考查眞相登報聲明一律以更正者爲準當時並未聞有起而反對者如此看來改用陽曆有何困難商界旣改其他政法軍警學各界本不生問題僅有工界一方面（大工廠亦己有改過了）稍受影響但工界與商界相爲表裏商界改後工界亦自然可改一得之見不知讀者以爲如何（乙種酬） 
教育常識 
[熱心教育的應提倡商業夜校] [  嚴趾仁] 　　 
　　現在商店裏的學徒大概没有受過高尚教育因爲做學徒的人大部爲家計艱難所以十五六歲的時候父母就把他送在商店裏去學生意這些年齡無論怎樣的聰明不過一個高小畢業學問是狠淺的進了商店以後無非學些灑掃及一切雜務罷了做經理的人頭腦大都狠簡單的一定没有培植人才的本領所以要請他把學問來教我恐他們斷没有這種資格所以我狠希望熱心社會熱心教育的人趕緊創辦商業夜校就是改良社會的問題也就有此基礎了至於經費這十層不妨由地方上的富翁或殷實的商家捐助在他們不過九牛一毛倉廪一粟我們的學徒己經獲益非淺了教員可請就地中學或師範的教員擔任按月送些車馬費他們夜間諒是空閒的不過是喝喝茶喝喝酒罷了所以請他免除這種無益的舉動來盡教育的義務想起來是狠贊成的不過學費一定不能太大最好是免費因爲做學徒的人每年不過數塊錢的酬勞就是滿了師也不過二三塊錢一月的薪水這時候人也大了斷不能把這點薪水盡數送在學問上唉我也是一個失學的子弟在嘉興學了五六年的生意一些没有成績我往往想夜裏去讀讀書長進些學問將來或有自立的希望像嘉興也是一個狠大的地方夜校竟一處没有所以我精神上狠痛苦的不過同我一樣的人正多着呢我祇有希望熱心的人趕快提倡纔好（不受酬） 
衞生 
[說疔] [  劉弯南]  
作事全賴手足其重要人盡知之惟因其常與外物接觸所發生之病變甚多其最易發而易忽者莫若瘝疽即俗所謂疔也本病常發於手指及足趾概因化膿性細菌侵入微細之創傷而起多見於農夫及僕役初起時局部紅腫發劇痛經三四日乃至七八日則於紅腫之皮膚上發現黄色之斑點是爲膿將流出之徴此時疼痛大爲緩解於膿流出後而就治者雖有之然病勢多向深部蔓延逹骨皮及關節繼向上方進行於腿部或膊部發生糽色之線條及腫痛之硬塊此即西醫所謂淋巴管炎淋巴腺炎也斯時病毒逹於全身患者喪其生命俗謂疔之散黄不可救藥蓋即指此若欲預防本病宜常注意於手足之損傷皮膚一經剌破隨即用石炭酸水等洗滌或用沃度丁幾（即碘酒）塗布可免發病惟此等細微之傷人常忽之一旦細菌侵入勢必發病而傷部紅腫此時則宜用布浸鋁糖水或酣酸礬土水硼酸水等（此等藥均係西藥用時可向藥房中定配）　之以促其紅腫之消退頓挫其病勢而不致化膿然紅腫之甚者徒恃　法終難收效無己惟有行鬱血療法鬱血療法云者卽以細橡皮管或帶緊縛患提（趾）根部或腕部（足關節部）以期充血於患部而撲滅細菌充血經三刻鐘後解除橡皮管或帶高舉患肢經十分鐘待鬱血驅除後再如前縛之俾新鮮之血液復充滿於患部如是反復行之至病退而止本法成效極著萬一行之而無效則钯宜就醫診治注射麻藥切開排膿彼時雖痛苦備嘗而病機頓轉免貽危害較之因循不治戕賊生命者猶勝一　耳夫疔爲患之甚旣如上述而吾國人素不講求衞生常攖斯疾旣無法預防於前又無術施治於後一旦罹此不測遽喪生命者間嘗見之鄙人目覩心驚勢不能緘默而不言爰泚筆而草斯篇歷述疔之爲害及其預防之法以警告我同胞用心亦良苦也（乙種酬） 
道德叢話 
[西方格言（九四）] [  謝介子選譯]  
海戰時之風浪恒左袒善航者（吉朋）（Ｃibbon） 
「差不多」一語不能殺一蠅（德意志諺） 
美而無德是爲禍胎（英吉利諺） 
人皆不願結無所需之條約（法蘭西諺） 
雖蟻亦能復讎（英吉利諺） 
善告視援助爲易（德意志諺） 
忠始者善終（英吉利諺） 
怒爲瘋病之短期者（荷蘭諺） 
踐踏墮落之人斯爲醜德（英吉利諺） 
室中書富優於囊内金多（李蓮）（Ｌilly） 
家庭常識 
[豆腐略說] [  嘯月]  
吾人日常所食之米其中所含蛋白質僅宜於消化器若欲滋養人體求一富有蛋白質而價廉易得之物則莫若豆腐試略述之 
（一）原料製造豆腐概以大豆爲原料而尤以黄大豆爲普通吾國有以穭豆成橡子代之者所成豆腐色惡味劣不足稱述 
（二）製造法先將黄豆浸水約十二時稍早亦可必待其澎大然後入於石磨磨之磨時須加水三倍取出以四方布袋濾過豆粕（俗名豆渣）濾後入鍋煑之待至沸點然後另入缸中或桶中行點滷之法點滷之法厥有二種有所謂冲漿者即以煑後之豆漿於入桶時將石膏粉和水冲入點漿則於豆漿旣入桶後將石膏粉和水滴入以他器輕爲攪拌此二法皆可用惟石膏之分量須適宜耳點滷以後漸成乳汁凝固之形然後入籍蔽布輕壓之以榨其水分卽成爲豆腐（注意）若用苦鹽汁點滷可以不用石膏 
（三）製造中成分之變化豆汁未點滷以前與旣點滷以後因石膏力其成分大有變化其比較表如下 
　　　　　未入石膏之豆汁　　己入石膏之豆汁 
水分　　　　九五·五三　　　　八六·○八 
蛋白質　　　　三·○二　　　　　四·○○ 
脂肪　　　　　二·一三　　　　　三·○五 
灰分　　　　　○·四一　　　　　○·七○ 
（四）豆皮皮凍豆腐　豆汁入鍋熬煑之際其液面起有白色之皮稱爲豆皮所謂凍豆腐者當嚴寒之候置新鮮豆腐於露天則豆腐中所含水分卽凝結成冰縮小容積其與豆皮成分之比較如下 
　　　　水分　　　蛋白質　　　脂肪　　　灰分 
凍豆　一五·三二　四一·四二　二三·六五　三·○八 
腐　 
豆皮　二一·八五　四二·六○　二四·六二　二·八二（乙種酬半賑） 
農人常識 
[分種與輪種之利益] [  愛醒]  
我國南方種稻北方種麥年年墨守成例素不知分種及輪種但分種輪種有莫大利益在兹分述之 
分種之法即一田之内每年不專種一植物必將所有之田分爲數分種數種植物或分田爲三四分種三四種植物或分田爲五六分種五六種植物均可用此法以種植之蓋一種植物歉收而他種植物未必俱歉收旣可減隂災荒復可分配人工此分種之利也 
輪種之法即每年所種之植物不同譬如今年種深根類明年乃種中根類後年乃種淺根類逐年輪流則植物之吸收肥料不同而土壤乃得休養故收穫恒較年年種一定之植物爲豐此輪種之利也今將深根中根淺根最普通之植物列表如左 
　深根類　黄豆　棉花　蘆穄　白蘿蔔　番薯　苜蓿 
　中根類　小麥　蠶豆　玉米　芋西瓜　黄芽菜　芥菜 
　淺根類　稻　　大麥　穄米　花生　靑菜　紅蘿蔔 
分種與輪種之法西人早己試有成效矣吾國人盍不亟起而改良之（乙種酬） 
雜錄 
[文章發刊之難] [  漢]  
嗚呼文章難矣文章而欲發刋則尤難非博覽羣書獨具見解者則不足爲文非明逹社會之風俗人心之趨向世界之潮流則雖能文而不足刋行於世卽刋行於世而亦不能傳乃我國自著作自由之風興一知半解之士標掠古人之一句一義而參以私意著成一篇而行於世無怪文章愈多而文品愈下不數時而皆爲覆瓿之用矣雖然人能知其文品之下而鄙棄焉此猶爲作文者之幸使我所刋之文有害於世道人心而人不知之奉爲模範使天下後世皆受其病則文人豈非爲圖家之罪人哉在文人發刋之時往往憑一時議論之自快而世道人心之有害與否無暇顧及普通社會之人識見未高祗知文旣刋行當有價值無抰擇之能力而其意志易爲文章所變易其關係大矣若文之有利於世道人心者則又非淺識之士所能爲嗚呼難哉難哉（乙種酬） 
 
 
