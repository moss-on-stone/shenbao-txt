# 1889 - 307 - 4905949

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸　川集三元四　　說文二元養雲試帖二角四小學韻語一角五杭寸六才一元如欲買者請至三馬路申昌書畫室及本賬房均可此佈 
[圖書集成局告白] [  圖書集成局主人啓]  
　　啓者本局所印古今圖書集成早已裝釘齊全由預股　君持票來領尙有未經提取者亦望及時取去以聨先　　　之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發售廿四史預告]  
　　本局同印古今圖書集成一書早已排印齊全祗以卷帙繁重加以去年訂匠忙迫異常致第三批出書之　　　　　臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國　　　　　印成紙色首尾一律此書爲讀書人必不可省之書想莫不欲家置一編謹與諸君約銷有預定此書者每　計　　　本洋五十元先付洋二十元給以收單書成之日再行交足如欲隨時取書者須先將銀交足給以分期取書　　可以　部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至全書印成　辦者不照預定之例須再行定價今印有樣張欲觀向申報館領看此布 
[文武自爲輕重說]  
　　論者謂中國之於文武大有軒輊視文爲重視武爲輕其實則文武本不可有所偏也外洋兵事盡付之武員中嗣則武員所司不過披堅執銳衝鋒前敵其運籌决策發縱指示悉𢌿之於文臣文臣性情巽懦不免有所畏縮反致牽掣武員使之無以施其勇此最足以悞事外洋兵事武員得以專主雖或和或戰亦有文臣爲之决策而一聲言戰則文臣卽不再掣其肘聽武員之所爲如何進兵如何要截如何埋伏如何接應凡行伍之事皆武員主之此則所謂閫以外將軍主之猶有古風焉由是言之外洋之待武員也重中國之待武員也輕外洋之用武員也專中國之用武員也不專此其制勝之具所以不若外洋也不知中國之於武員亦何嘗無重之者特必擇其可重者而重之其不可重者則弗　也觀於武員之中洊至封疆摧爲鄉貳者未嘗無其人然其人大都讀書識字明理達用於諸武員中皎皎然如鶴立於雞羣然後於千百人中拔其尤焉可見　朝廷之用人自有權衡初非拘泥乎文武也文臣而不適於用則亦多有黜退武員而可以大用則立于拔擢重文輕武用人者何嘗有此成見哉無如武員之可用者殊少是則由於武員之自輕而非關乎人之輕之也外洋武員莫不識字蓋其語言文字與中國異其可以言者皆其可以識者也以故外洋之人雖在下等之人與夫閨中婦女未有不識字者而中國則不能也中國之語言與文字分而爲二可以說之於口者往往不能書之於手其書之於手者則皆非其說之於口者也故中國之人除世家子弟書香舊俗而外目不識一丁字者居多且又以識字爲苦境並有世家大族自幼逃學父母不能禁師長不能教迫年已長而胸無點墨如是者甚多又何怪乎由行伍出身者哉中國之諺曰好男不當兵盖中國之兵每以市井無賴游后輩充之如有數畆之地可以耕數椽之屋可以居數口之家可以團聚决决乎不肯厠身行間其有身在行間者則皆性情桀鷔舉止粗疎且内顧無人孑然一身始肯投身軍籍一經入籍之後便倚勢横行藐視鄉里以故鄉里甚至鄙不與齒而彼旣無所取重於人乃不得不聽文員之指揮縱使連戰皆捷屢得優保由小而大由卑而高馴至於叅遊提鎭而示以文書而茫然不知授以錦囊而懵然不識提鎭大員或尙延聘書記爲之誦爲之解若叅遊等官則并書記而無之於是捧檄以求人請其誦解是不啻如傀儡在塲上聽人之播弄提掇而已此等人而苟令其獨當一面安得而不僨事以故運籌决勝胥委之於文員而不委之於武員彼爲武員者亦自知才不勝任事事退縮而讓之於文員嘗聞軍營中其統領爲州縣而其哨官多有提鎭銜者當見統領時仍不得以提鎭自居一聽州縣之發縱由此觀之文武有所輕重非人之輕之重之直彼自爲輕重已耳輕者不能自爲重重者不能自爲輕其理甚明而人之輕重亦若各隨具人之輕重以爲準余前者屢者論說謂武員宜思所以自重之道欲思自重而不予人以可輕則惟有折節讀書窮究字義通達古今增長見識亦如外洋武員之無書不識則不但可以不受制於文官而且可以壓倒文官盖近來文官之中亦有未盡通材不過一知半解其先讀書不成或棄書已歴年所而仗錢神之力以博得一官者此其人雖自附於文員中而其實則判號五花目迷五色以視﨣﨣者殆亦不相上下但得稍知文義者卽不雖壓而倒之苟如是也朝廷亦且重用之專用之而不肯視之蔑如卽統領諸官亦必心焉敬之不敢有所狎侮同僚中更不難於浹洽卽民間亦有所畏敬而不至如前時之視同無物若此則文武並重之說可以進而不至於目爲謬談非然者武員皆不讀書識字但知挽强命中已僅能成功狗而不得爲功人况乎濫竽軍務者并技藝亦不精熟而謂欲人之重之也不亦難哉卽彼欲自以爲重而人將誰重之吁李將軍以對簿爲恥甘於自死文武之輕重其偏固不自今日始也夫 
[本館接奉電音]  
　　昨由京友電傳上諭三道敬謹譯登○十月十五日奉上諭本年江蘇久雨爲災自八月以來連旬不止蘇州松江常州鎭江太倉各府州屬俱遭水患兼以浙西皖南蛟水下注江湖並漲禾稼淹没糧價陡長該省猝被奇災朕心實深憫惻着於該省藩庫撥銀五萬兩以資急賑復欽奉慈禧端佑康頤昭豫莊誠壽恭欽獻皇太后懿旨着發去宮中節省内帑銀五萬兩作爲蘇州等處賑欵卽着刚毅分别災區妥速散放用副深宫軫念窮黎至意欽此該撫務當敬體慈懷督飭印委各員核實經理毋任稍有虚糜一面確查各屬災情並將現辦賑恤情形馳奏以慰厪系該處錢漕賦課並着查明分别奏請蠲緩藉紓民力倘地方官有匿災不報情事卽行據實嚴叅以爲玩視民瘼者戒欽此同日奉上諭本年秋間浙江大雨連旬水勢漲發杭州嘉興湖州寗波紹興台州金華嚴州温州處州 
 
 

Page 2

 
 
俱被水災前據崧駿奏報諭令妥爲撫恤兹據續報杭嘉湖三府情形最重復降旨令該撫酌撥銀米速籌賑撫准其作正開銷惟該省被水之區多至十府且係秋後成災民情益形困苦朝廷念切痌瘝無時或釋加恩着於浙江藩庫提銀五萬兩作爲賑撫之需並欽奉慈禧端佑康頤昭豫莊誠壽　欽獻皇太后懿旨浙省遭此奇災深堪憫惻着於宫中節省内帑項下發去銀五萬兩交崧駿妥速賑濟以全民命欽此該撫當仰體聖慈軫念黎元有加無已至意迅卽確查災區妥爲分撥並遴派公正官紳認眞散給務期實惠及民毋任稍有弊混各該府屬錢糧賦課應如何分别蠲緩之處卽着查明具奏候旨施恩倘有不肖州縣希圖浮收匿災上報卽行從嚴叅辦一面將現在賑撫情形先行馳奏以慰厪系昨據御史張嘉祿奏寗紹兩府官紳前經辦有積穀請飭支放等語着崧駿飭令迅卽開倉發賑此外各府州縣如有積存備荒錢糧均着一體散放不准劣紳把持舞弊致滋浮冒該部知道欽同日奉上諭吏部奏遵議處分一摺詹事府右庶子崇文着照部議卽行革職欽此 
[燕京雜紀]  
　　吏部示傳所有擬補内閣中書張祖甄一員務於三日内親身赴部騐到如有執照携帶當堂呈騐以憑辦理勿得違悮○西四牌樓帥府胡同路南右翼翼尉廣厚田宅内於初五夜二鼓後突有妙手空空兒越墻進院正欲行竊被傭婦知覺呼喊翼尉一聲號召技勇弁兵一齊擁出圍捕格鬭多時獲賊二人餘皆躍出重圍紛紛逃逸弁兵尾追轉瞬卽無蹝影廣翼尉面訊二賊嚴加刑拷僅供只求一死其他不道半字翼尉無可如何飭令嚴加看守給其飲食以便設法誘供○兵部爲知照事武選司案稱現出有湖北守備一缺應由部選查有漢藍翎侍衛行走二年期滿咨部以守備用胡萬春一員應行入選相應知照貴領侍衛内大臣查照可也○刑部額設滿可獄四缺例由本部實缺筆帖式無論七八九品一體調充三年期滿無過仍回筆帖式任候升同知通判但有名無實得缺者甚屬寥寥况三年内出有事故輕者降罰重則去官誠難逆料故人皆視爲畏途近經刑部酌改舊章嗣後滿司獄期滿無過者准以知縣赴吏部呈請分發歸勞績班補用業已秦准飭行如此變通向所視爲畏途者今轉視爲捷徑矣○廂紅旗漢軍崇副都統光定於本月初五日午初在西華門外内務府都虞司署内挑補該固山五个甲喇領催二缺馬中四缺敖爾布四缺養育兵四缺先期由該印房傳知該各佐領傳諭入挑人等備帶弓箭届時齊集挑補各缺○山東東海關監督鼓鑄制錢五萬串裝入木匣釘固粘封委員搭輪解京於初六日到部當卽投納文批雇夫將錢匣擡入署内於大堂　堆放聽候示期騐收○此次御試武進士弓刀石第一名陳國璧弓石悉合式惟大刀右手擎起於掌上托轉數週旋獻大砍四門式復於項上圍轉數週獻背花面花又手舞數番本欲以君手擲握刀䂎令刀直竪無如大霧地滑用力過猛立脚未穏致跌坐地非但未掇大魁反以刀力不符被議又有尙清華於試刀時擎刀未舞先跪報名亦以失儀被議此外尙有石力未符之丹奇雲一人刀力不符之陳天命楊春林羅長華王廷耀四人幸聖恩寛大不予　譴僅罰　科補行殿試諭旨已恭錄前報矣 
[西晉水災]  
　　聞山西太原府陽曲忻州岢嵐寗化等邑於八月間大雨連朝山水陡發風雹雨水同時並至被災者不下百餘村屋宇傾圯粮物漂去禾稼淹没小民蕩析離居厥狀甚𤍜署撫豫東屏方伯得報後飛檄該牧令等動發倉榖先行賑恤並委員往勘災區妥籌接濟毋令災黎轉乎溝壑業已專摺馳奏矣 
[武讌誌盛]  
　　初六日武殿試傳臚翌日燕有事各官曁諸進士於兵部曰會武燕欽派内大臣郡王銜貝勒奕絪爲主宴大臣長護　統領春率正藍旗護軍官兵於兵部護宴是日露臺上望闕設杳案樂部和聲署陳樂於臺南光祿寺具饌禮部精膳司官朝服眡布席主席大臣讀卷大臣鑾儀衛使席當後楣西向兵部尙書侍郎席當前楣東向均專席左右楹外席各三行左一行爲受卷官席二行爲收掌官席三行爲書榜官席右一行爲彌封官席二行爲監試護軍參領席三行爲印卷官席供給官席露臺左鳴贊官席露臺右均相向二人共席武狀元席於供官之左武榜眼探花席於狀元之左二甲一名武進士席於榜眼探花之左均專席北向露臺下二甲席於左三甲席於右均共席左右相向平明諸進士吉服先會兵部各官朝嚴會於金水橋辰刻兵部官屬入請赴宴主席曁各官由東長安門詣兵部尙書侍郎出迎於堂檐下廼率諸進士重行北面聽贊行三跪九叩禮畢升堂旅揖和聲署樂作主席爲一甲武進士簪花吏人分表金花於堂上下席間序班引一甲武進士詣堂檐下東面立諸武進士序立露臺上見主席官四拜主席官答二揖次見讀卷大臣尙書侍郎鑾儀使如前儀次見執事官再拜執事官均答揖畢主席出詣堂檐下西面立光祿寺官酌酒授爵主席授爵揖酹酒三光禄寺官以次授一甲進士酒皆奉爵立飲卒三爵三揖主席答揖各官就位諸進士咸就位坐和聲者升歌鬼置之章光禄寺官行酒供饌如儀宴畢各官出席率武進士詣香案前行一跪三叩禮席徹衆官退送如初迎禮諸進士皆隨出兵部是晨自大門以迄大堂皆高懸綵紅門皂悉排立禁止閑人進署恐致搶宴也 
[偏災迭]  
　　鄱陽湖之水初倒灌至吳城饒州旋倒灌至省垣之章江列前報兹聞章江之水復添二三尺許下游吳城饒州更屬可危上游各屬雖稱豐稔近日陰雨晚禾不能登塲勢將溼爛南昌饒州南康廣信各府屬有被水災者有被風災者旣經地方官議蠲議賑悉心擘畫毋使失所云 
[八閩雜述]  
　　徐鮑兩主使於本月初二日啓行省垣文武各官均出郭門恭送○福建藩司張蓉軒方伯交卸後約在本月十二左右乘輪北上入覲龍光城臺内外紳民多有製送德政牌匾萬民衣傘者○白苖鄉距省垣六七十里地居偏僻官憲之耳目難周因有一種奸民於此開設花會然南臺等處猜壓者甚覺寥寥意者懾於官威不取以身試法歟○本科武鄉試卞制軍定於本月初四日詣較塲閱視各武生馬步射﨣﨣武夫干城之選當必興高采烈共奮鷹揚也○福安縣有因姦謀斃親夫之男女犯二名口久禁獄中刻己照例處決由按司獄范少尹紹垣將男犯首級解往犯事處懸杆示衆○福安縣鄉民焚燬洋房一案當時已詳紀報端迄今懸擱年餘尙未了結大憲以該縣王士駿辦理不善因於初三日牌示調省另行差委所遺福安縣一缺以試用知縣張翥署理 
[寗波火警]  
　　本月十三夜十點鐘時鹽倉門外江心寺東首裕棧忽然失愼一時火光上燭雲漢俱紅警鑼亂鳴水龍坌集無如飛廉氏方在飛揚跋扈以致火乘風勢風助火威毒燄益張幾不可遏約逾一點鐘之久火始漸漸告衰計焚燬樓屋一進共十餘椽所存雜物被祝融氏收拾一空猶幸四面均有圍墻故未延燒鄰舍云 
[杭州紀事]  
　　錢塘縣屬農民二千餘人短褐不完面有菜色齊集撫轅以外籲求發粟賑飢據稱高田新榖因雨抽芽低田則宛在水中悉行霉爛十家九户典質一空啼饑號寒厥聲載道想崧振帥愛民如子必有以煦嫗而噢咻之也○前報紀杭州大義兩倉有積榖一萬四千石大憲擬發往湖州賑濟災黎一事兹已委張大令押解前任實得一萬石云 
[茶賈輕生]  
　　江西人盧小洲年二十三歲向爲茶葉客近與妓女張小寳繾綣情深妓亦願委身焉由是出資娶妓爲妾卜居英租界北薈香里北首小弄中第二百七十三號樓房内昨午前十一點鐘時盧在樓上容放六門手槍自戕彈中左太陽空立時斃命一時往觀者殊爲擁擠或云盧自娶妾後仍作北里遊被妾偵知頓含醋意尋至妓院將盧拖回盧羞忿交加自尋短見或云虧欠銀兩無從料理以致尋死傳說紛如莫衷臺是事聞於捕房飭包探何瑞福傳妾到捕房詰問據稱不知丈夫何故尋死諒係虧欠銀兩所致夫有兄現在九江生理巡捕頭立傳地保 
 
 

Page 3

 
 
報縣請騐 
[供認犯奸]  
　　昨報列男扮女裝一則昨晨葛同轉莅八仙橋法捕房發落各案時又提沈雲亭李惠貞詰問二人各執前詞同轉詰李曰爾於去年以僧人扮作尼姑業經懲辦今又改裝女子究竟意欲何爲爾與沈來往幾次沈初不知爾係男子耶如何識破從直供來答稱實因飢寒交迫心中憂急有似癡癲想是前身作孽今身受報與沈姦過二次前夜在客庽中我已睡着不知如何識破同轉又問爾是雌哺雄耶去年十一月間逐爾出境作何勾當何時遇沈答稱去冬逮案釋放後在南市求乞度日今年五月二十六日到戴姓所開薙髮店遇沈攀話卽在店中臥房與沈同睡又於六月初七日姦過後被店主知覺將沈停歇遂在客寓棲身至扮爲女裝係沈教我所有僧衣盡被典質票已焚化女衣裙鞋兠皆沈代辦同轉詰沈堅執如前并稱五月間伊到店中化緣自稱尼姑店主言尼姑上門不利駡伊出去日前在路相遇伊問張司務下落且言天晚無處棲身遂與同住客棧原是不合以前從未往來通事禀去冬到捕房時李言是尼姑押女班房後始騐明男子同轉謂李非但累沈改裝尼姑時難保人家女子不被伊奸誘情殊可惡又問沈爾自思李如何欲誣害爾答稱識破時告知棧主將伊交捕送案伊或因此懷恨同轉命將李惠貞沈雲亭一併移送上海縣從嚴懲辦 
[學徒自縊]  
　　本城老北門内馬弄中有玉器作係蘇人王銀寳所開王有學徒姓夏名泉根前晚二鼓後夏出外小便一去不回昨日黎明有人見九畝地坑厠内有一人自縊身死王聞之亟往看視果夏也當由該處地甲報縣請騐裴邑尊於午後三下鐘時帶同刑仵人等前往檢騐地甲禀訴前情作主稱夏在小的作内學業尙稱勤儉伊有父母在蘇刻己信追來滬叩求騐明核辦邑尊卽飭仵作如注檢騐當據喝報委係自縊身死並無别故邑尊親騐無訛隨飭王具結自行棺殮候屍親來申領回安葬諭畢飭將書役飯食錢　數給發排道回署 
[研訊賭案]  
　　法西捕在鄭家木橋河濵拿獲犯賭之王欽明兪阿二徐啞子解由葛同團訊供飭令管　候傅天寳棧主再訊已列昨報昨由同轉在捕房覆訊王欽明等各執前詞同轉問包探王榮培天寳棧主傳到否答稱已到遂喚棧主魏玉泉上堂同轉問爾棧中有王欽明究竟作何生理答稱王欽明係江西人向爲烟葉客烟葉販往江北出售每年來滬一二次本月初四日與其友人蔣開雲到棧躭擱說是爲看跑馬來每日午飯後出外至夜始回夜膳後又出十四日午刻同蔣出外蔣獨自回來言及與王同在德興樓茶舘啜茗閒談王忽脫下小帽放下旱烟袋言欲下樓小便良久不回旋聞人言被法租界西捕拘押捕房同轉問爾知王犯賭否答稱不知又問蔣開雲來否答稱今日同來傳蔣詰問蔣供稱同王來滬在茶館啜茗情形與魏供相同同轉又問爾知王因犯賭被西捕拘拿否答稱不見王回聞人言西捕捉賭王亦在内同轉問王曰茶樓在英租界隔河係聚賭之處爾將小帽旱煙袋放在茶舘獨自前去蔣候爾小至非賭錢而何王始連連叩頭稱實因在茶館樓上望見賭攤不覺見獵心喜身畔帶洋二十四元甫入局赢洋十餘元卽有西捕到來捉賭賭首逃脫我被拘拿又有人來槍我洋我卽將洋交與西捕均已呈堂　求開思成全體面且已被捕房　下小照懊悔已遲以後决不敢再賭兪阿二供蘇州人向爲廚司現在失業典質衣裳意欲小本營生不敢犯賭徐啞子做手勢似言王與賭及西捕來銀洋散落滿地我與兪欲拾洋卽被拘獲同轉揆情詰問點頭稱是又問賭首何在徐啞子又做手勢似言賭首係蔴面人可以同捕往拘問派包探同捉賭首能否徐啞子手拍胸膛同轉指魏蔣二人問徐啞子此二人與賭否又做手勢似言蔣與王同在茶館主獨賭錢蔣則不賭同轉謂徐啞子人尙誠實喝將兪阿二掌頰一百下開釋問王願罰願責答稱願罰同轉將搜出之洋四十四元盡行充公令棧主魏玉泉覔保保王徐啞子俟飭包探帶回指拿賭首到案候示包探王榮培禀稱小的帶同徐　拘拿賭首該賭首一見便逃容派面生之人往拘同轉以爲然 
[供詞岐異]  
　　法會審員葛同轉訪拿龜棍趙世恩并提其女銀寳訊供各情均列前報昨有揚州人爲長隨之楊波臣投案聲稱光緒十一年七月間憑王堪三爲媒說合趙世恩之女名阿弟爲室執有婚據女媒周文琪時趙住西門外開設　烟館後小的隨主人他適復來滬上趙匿女不使見面今知女改名銀寳賣娼速案爲此檢呈婚據請究同轉問爾見過趙女否答稱曾與同居四月自然識面同轉飭將銀寳帶案問認識楊波臣否答稱楊乃小婦人之丈夫楊稱銀寳的係聰定之妻同轉問銀寳爾昨在公堂如何供在趙家包帪丈夫係湯小柏子耶銀寳支吾具辭又問若然則趙世恩係爾生身父矣答稱是同轉命將趙世恩帶案問楊是爾何人答稱是小的之婿又問女旣有壻如何任令賣娼答稱家窮所致又問銀寳爾曾供趙妻有客趙卽姦爾此語尙憶否答稱並無此事又問爾在捕房供過又到公堂供明何又抵賴答稱有人使我妄供趙世恩　稱小的下體已壞不能與妻同房何况生女請騐便知虚實又稱小的實被人誣陷小的已將被害情形寫成節略呈請鑒閱務求伸寃至女兒妄供各節係捕房將我妻嚴刑逼令女兒照供同轉殿閱節略諭趙曰卽照縱女爲娼論已有應得之咎何得東牽西扯希圖累人趙又稱小的開設花烟館自知犯法此外無犯法事可請查訪同轉着將趙仍行管押候冉覆訊銀寳暫留諭楊波臣明白具禀呈候察辦 
[拆梢案結]  
　　趙惠香控朱步清拆梢一案己列昨報昨經葛同轉覆訊季大有仍執前詞并稱朱步清雖開車寓平日以拆梢爲事其黨陸金鰲向有一身材長大之人現回崇明小的被朱欺詐今又嫁禍於我乞恩明察朱步清供洋在季處據李言被陸金鼇取去陸係季開烟舘之夥季亦不得辭咎同轉以朱狡猾喝令掌頰二十下着供銀洋在何處朱仍含糊以對同轉又喝掌頰八十下始供情願繳還銀洋又問爾開車寓何以不安本分向人拆梢答稱以後不敢又問犯過幾次答稱二次皆被人所累同轉問原告趙惠香來否包探郁庭湘禀趙住八仙橋今未到案同轉飭將朱步清季大有交該包探移送巡防局禀明局員着朱繳洋三元半給趙將季釋放尙有控案二起另行究辦 
[誣扳受責]  
　　趙順昌行竊八仙橋薙髮店豆腐乾作肉庄衣服錢文被巡防局差拿獲趙供與小豆芽卽趙東福行竊續拿趙東福由劉都戎訊供不認責趙東福五百板仍不承認順昌又稱與小豆芽之兄趙春福行竊都戎飭差至法捕房移提趙東福備捕頭以此案須解到法公堂辦理由葛同轉轉訊供失主均投案領贓趙順昌供向爲肉庄夥失業犯竊實未與趙東福同竊趙東福供在父親趙世義所開豆芽作生意實被誣扳同轉問趙順昌在巡防局供與趙東福行竊至本公堂何又翻供答稱小的原籍嘉定帶牛一頭來滬售洋十二元借與趙東福今向借錢百文不遂懷恨誣扳同轉怒其狡猾押候笞責趙東福俟其父趙世義具保贜交失主領去昨日覆訊各執前詞同轉謂趙順昌旣害趙東福笞責五百板喝將趙順昌亦笞五百板嚴加申斥然後開釋趙世義投案稱兒子東福現已改過故來具保同轉謂爾子東福從前不安本分現已改過被趙順昌誣扳枉受笞責本分府己將趙順昌懲辦今准爾將子領回如以後不務生理准爾隨時送案請辦 
[縣案彚錄]  
　　南市精興押鋪與慶大錢莊往來拖欠銀洋三百六十元莊主陳慶林向索旋將押鋪主潮州人翁阿欽扭赴十六鋪巡防局控請究追局員訊供送縣前晚經裴邑尊升堂訊究陳聲請究追翁稱實因生意虧本以致拖欠莊銀一時不能措歸現在店内押下貨物約值銀七八百兩叩求明鑒邑尊謂小押鋪重利盤剥本縣正欲示禁爾尙敢欠銀不歸實屬藐玩飭將翁發所管押並飭地甲將店看管毋使將貨物私運出去一面請潮帮董事赶將莊銀清理○有施王氏者在聶觀察公舘内帮傭貪小竊物由聶觀察送縣請追裴邑尊訊究之下該氏堅不承認當交官媒看管在案前日有該氏之夫施長生投案求請領妻邑尊升堂訊究施一再求恩邑尊謂爾妻所竊物件甚多必須交出答稱我妻 
 
 

Page 4

 
 
實　竊物叩　明鑒邑尊謂爾不必抵賴今姑准爾將妻領去惟須自往聶公舘求懇折減賠償方可了案否則仍須提案究辦施遵諭具結領妻邑尊飭令廿七鋪地甲陶勝帶施至聶觀察處請示○凌少頣因徐吉甫控欠逮案訊押交保曾列前報前日又經帮審委員詹明府升堂訊追凌仍求寛限明府限以十日内清理如再延玩仍須管押嚴追 
[英界公堂瑣案]  
　　包探何瑞榮緝獲竊賊王桂來盖王在天成戲園撬開優人夏月恒房間行竊綢縐馬褂等三件並紅呢棉被一條另有同在押店吊起之紅縀金繡椅披一張認係一仙戲園箱物當經蔡太守會商賈副領事查訊王桂來據供河南祥符縣人年祗二十向從張裕奎習業唱戲因此隨同躭擱一仙戲園貫因無錢使用一時糊塗竊取夏月恒房間衣被惟椅披實不知何人典押等語當據夏月恒遣令工人投案領贜其一仙戲園司事謝錦盈雖亦認贜來案尙不知王桂來之是否在園且知王桂來不過曾在夏處幫工並未知其爲學唱之人遂判將王桂來管押二個月懲儆○包探又獲行竊陳裕大酒棧紹酒之歇夥胡書照據供因與棧東表親向借盤川回籍不允起見當時蔡太守查訊所竊紹酒十壜除碎棄一壜外餘已盡行起獲據報尙少衣服三件堅稱實無取過判押一月完結○蘇州人毛阿桂在林三晉烟館吸烟因曾賣去自養之小狗一頭與同鋪之方金蘭爭執用刀送案質之毛則稱方圓分拆狗價起見當奉堂諭雖未傷人究不應持刀行凶因飭押候遞解回籍○前報陳阿五因在泥城外洋人家傭工行竊其同事王阿海之時表一隻當因查吊所押之贜已被人贖去姑念年輕曾令知照其父來案收領管束酌量理償贓物豈知連次差傳伊父陳老順在龍飛馬房充當馬夫不但不肯到案反稱此子情愿不要聽憑處置是以昨日會商定斷着令龍飛行洋東每月扣辛工洋三元分三個月扣足九元賠償贜價陳阿五再押三禮拜完結○前報製造假銀首飾典押爲押店獲送之周寳財當以其聲言首飾係有七成並非實在攙銅是以飭據捕房交通化學者分見實止對冲其爲有心誑騙可知遂諭飭遞回寗波不准逗留○前報巡捕緝獲行竊鵓鴿等件之王松瑞一案現亦查明實由董小獃子竊來交其坐車押送惟董尙未就獲暫准保釋○蜚英書局裝釘處被作夥李章元等盜賣書籍一案疊經列報昨日復訊查明抱芳閣文玉等店收買各書已經巾到研訊情形實李起意尙圖誣扳作主之姪情實可惡因諭飭將李管押六箇月其知情之馬峯山陳春江各押兩月其收買贜書之抱芳閣等從寛各具不復收買竊贜切結槪免深究○租界查禁鞭馬奔馳曾奉道憲飭令曉諭後尙知遵照在公堂固已久未有此種案件至昨日始有一大馬車行之馬夫王林山連次鞭打馬匹在龍飛馬房經過洋東見之不忍以爲違禁宿交巡捕送案當奉會訊據稱實因新　駑　試駕起見因此始准從寛著其東人保回如再違禁定予重處○德大莊與周羅兩姓先後失竊衣物獲到賊犯徐海全訊係川沙人年十六歲向　成衣據稱實因回去無盤費起見是以從寛戒飭一百下押回川沙交其家屬管束○虹口一帶有等江北流氓不做小工卽無所不爲是亦一方之害昨有押店夥吳立甫控江北人楊阿富等贖取衣褲有意指爲調錯甚至毁及櫃　燈盞一時擁動　人意仔不良幸隣居恐有禍患急喚巡捕來始各走散獲到二人經公堂　再查對票號確與帪簿相符其爲藉端滋擾無疑因該押店念彼窮民不欲深究惟請飭令此後不復滋擾是以准其從寛如再違犯定于重處 
[祝儀移振]  
　　仁和章君復秋致函本舘協賑所云頃閱貴報知吾友邵君誠哉四十華誕本應致送桃儀今因本省被災敬奉洋銀四元乞卽彚解災區以爲邵君造福是雖杯水車薪而具一念慈祥食報定無涯涘敬拜手稽　而祝之曰飲且食兮壽而康無不足兮奚所望 
[彚解賑欵]  
　　敬啓者敝所於十月十五日會交文報局起解浙江第一批賑洋三十元至杭州城内同善堂辦賑諸公總收分别散放遥念災民失所風霜雨雪悉足戕生况乎轉徙無力疾病死亡尤虞相繼幸得諸君好善渡以慈航定知黎庶含恩銘諸心版惟是災區太廣現時之需欵殊多民性難馴遇事之生端可懼尙冀源源接濟俾獲安全速速拯援免滋流弊所有解欵合并聲明[  上海四馬路高易籌賑所同人陳德薰等謹誌]  
[上海六馬路仁濟善堂施粥開廠]  
　　謹啓者刻際寒冬朔風凛烈兼之本年江浙荒歉鳩形鵠面鶴髮鷄肋兼有山東難民來滬求食者較之往歲則爲尤多敝堂列年冬春兩季開廠施粥以濟飢寒今年於本月十五日開廠施濟誠恐求食繁衆良莠不齊蜂湧擠軋易於滋事專派司事照料今蒙西門巡防局朱森庭明府帶領護勇親臨敝堂並蒙英會審察憲派巡捕護勇同爲彈壓俾貧民均受實濟仰見憲恩加惠窮黎無微不至特將開廠施粥之期謹登報章佈昭公鑒 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所經收江浙賑捐十月十一日至十五日止第四次清單]  
　　十一日收戴德璉洋一元銅洋一元陳冠玉洋八角畹芳女史洋二角延豐茂洋一元兩宜氏一元裕記成洋五角裕昌洋一元陸硯生兩角宏裕五角秦楠五角余春芳三角劉元明二角公興洋五角寶和五角費東記五角平康子一元靑蓮居士錢一百榮無名一百無名氏錢一百桃園氏一百薛愛生一百陸氏一百金恭夫二百黃三一百黃十四錢五十張窮錢一百以上　户共　洋七角錢二百二十八黃阿十黃十二洋二角黃十三一角勉力子一角壽溪室主兩角有心無力一角柳順林一角沈寶泉一角經益康一角志誠信票號交來無名氏洋二十四元樓孝良二角朱黛卿一角朱元卿洋一角吳經甫一角江廉三洋五元江作琴洋二元無名氏一元福元二元梁弼臣洋五分招萬建二角錢塘種榆後人洋五元綠餘軒洋半元不書名銅洋五元不書名銅洋五元桃園書屋一角筠蔭書屋一角無名氏二角有心無力人一元撫銘氏一元參心木函子三角補過子虚對一個姚守誠酬筵移賑香港票洋十元亞　洋二元郭儒宗二元盛清和五角郝玉　五角恨不如人氏一元蓉湖隠名氏求父病愈二元陸榮增一角楊芝春三角吳有文一角陳芳槐二角魯月齋二角○十二日審安居頴川子鑑湖各合一元四明　楚三虚對一個鴻寶齋衆友洋三十元火　森順木行來浙乍甬客一元銅洋五元文述氏五角濂溪氏五角萬昌氏三角松氏二角跑馬茶資五角秦記五元存仁堂二角中和堂三角有心無力二角東山居士三角張仁芝一角半隠齋二角無名氏一角葉安寳一角彩珠一角浦寶和一角陳恒吉一角莫俊德一角抱膝居二角劉寶山一角知情子求病愈一元黃張老太一角盡吾力一角盡吾心一角黃心元二角黃壽慈一角黃宅二角范手劉村無名氏洋六元不書名一角方姓虚對洋一個和衆帪房一元和衆公司帪房洋一元何文述五角何文安五角和衆帪房洋一元由蘇來浙西北徵書屋望　生洋二十元葉懽伯二角何聲洪二角聽耳吟廬二角綠杉野　二角王硯香一角邵愛棠一角覲記六角渭記一角政記一角鎭記三角豐記一角村記一角裘記一角朱慶始一角有心無力人一角王修棟一角補過子一角求安人一角日升一元衆益堂二元日升洋一元衆福堂洋二元復德號洋二元復德各友同人洋三元君子不愛財洋一元經手不私肥一元小人不惜財八角有心無力二角華順棧交來無名洋五角隠名氏五角不留名五角不記名五角附冀子二角振大昌諸同人洋三元隠名氏五角不留名五角隠居士五角無力子五角張祥記洋一元正源局來源昌行洋一元有來益記洋一元無名氏英十一月呂宋票一條三義　十元無名氏二元銅洋一元○十三日裕後氏洋五元無力子洋五元隨綠氏一元徐永泉三角無名氏四角握筆氏五角無力氏四角不存名一角平原氏七角保安氏六角晋陽主人二角槐蔭書屋二角無名氏一角研慮齋主求妻姚氏病速愈洋廿元陳鑑氏洋二元六角姜忠堂利亨票元五兩姜春蓀洋一元姜馮氏二元順成局來張堰森泰油坊　一元陳麗明洋五元黃古氏二元黃景村洋二元黃松齡洋一元黃餘彩三角五分蘅香舘主人洋五元誠氏洋一元同氏英洋一元春記英洋一元朱椿伯爲妻產平安英洋一元鳴琴醉月軒主人英洋五元羅店來鼎成洋二元黎里來吉祥記洋四元又福記洋五角不留名一角又歡居士洋一元又順記洋五角正祥源茶行來衡記洋五元又宜記洋三元洪立大洋四元朱從願洋五角無名氏求宅平安洋一元廣西介然堂洋二元三奇使者洋十元入迷道人洋十元嘯叟洋十元遵義堂洋五角明善堂洋五角贖愆氏五角餘根子五角吳少圃十元裕昌衆友節省茶資洋二元○十四日福瀛書局銅洋四元安定内史四元留蔭子一元鉏梅書屋八角恒豐泰衆友月規錢洋二元不留名二角常熟徐福祥隆來徐德興錢二百七十徐祥隆錢七百四十以上二户合洋一元漢口平和洋行來聚德堂陳二元又王清泉四元林藹葆四元不留名二元全亨十元麥業卿五元麥林氏三元麥卓然二元湖州桂馨十元人記三角弼記四角恒記二角五分紹記二角良記三角之記二角五分助記三角中和錢二百楊逹記錢二百楊杏生一百松隠侍記求家老康健錢二百星求合家平安三百逹求合家平安好錢二百寶鎏氏求傷風卽愈一百蓮花舘主人一百以上八户合來洋一元錢三百八十吳積善堂二元正有一元立順記一元立順昇一元敦怡堂二元無力子衆善士三元省過子一元百勉氏票洋五元鴻源局來一鑑十元憶芹室主求内人冥福三角靜昌書屋二元朱肇生一元姚芹汀二元吉祥氏二角不留名一角吳昌熊一角不留名一角萍香居一角黃殿卿一角不書名一角程壽一角無名氏一角楊問渠典衣洋二角陸紹岡一角金蓮生一角錢義成一角任益和一元金松園一角蕭其俊求病痊二元迎和軒一百方守梅一百莊仁淵一百程惠泉一百以上四户合來洋三角七分容養山莊四角壽萱氏三角三分嘉興太和典無力子二元德大四元仁成四元壽昌四元菜仙氏一元有心無力人五角雲記二角楚記二角順記一角昭記一角四好堂二角謝耀記一角蔣記一角恒記二角無名氏二角慈壽氏二角惜我貧二角無力人一角英記一角正記一角愼德堂張二元知知堂端一元積慶堂劉一元古月氏一元安境堂蔣一元玉德堂吳一元○望日王偉泉二元文蘭居士銅洋一元鄭積芝一角鄭鏡湖一角黃心　一角黃心元一角睛得好一角黃柱臣一角梁倬昭一角黃壽一角范光耀一角陸基康十元童彩生一角黎桐二元黎以輝三元黎以銘二元黎以昭一元無名氏八角順成局來樂善士二元寗波全盛來有心無力士二元有心無力人一元又小兒女輩一元陳留隴西清河一元梁韶章小女于歸承各友賜花金節省移作賑捐十元麥林氏二角亘指山人五角麥吳氏二角麥合意二角麥羅根一角鄭茂時五角隠居士二角隠居氏一角無名氏二十元不書名四元不留名三角潘秋記二角張文莊五角濟陽安氏二角茶叙二角沈松仙五角安居氏一元省儉二角當湖氏三角勤儉二角力不足二角無力二角大生典二元吉泰源四元金粟山房一元五角夢花山舘三角凝靜書屋六角嵊縣逸史三角華瑞芝一元高德清一元王隠居士一元○以上共收洋六百九十四元四角錢七百另八文銅洋二十二元虚對開三個鈔票元五兩英十一月份呂宋票一條 
 
 
 

Page 10

 
 
   
 
 

Page 11

 
 
[光緒十五年十月初六日京報全錄]  
　　宫門抄○諭旨三道錄前○發抄硃批三道○陜督譚奏監犯越獄脫逃當時拿獲按例定擬摺○漕督李奏恭報交卸日期摺○署廣西臬司奏奏恭報接署日期摺○護廣西撫馬奏委署各員片○大臣額奏留員差遣片○署直臬額奏恭報接署日期摺○十月初六日理藩院鑾儀衛光禄寺廂黃旂值日無引見○怡王病痊請安○烏里雅蘇台將軍托克湍到京請安○長麟假滿請安○豫王續假一個月○榮禄續假二十日○召見軍機托克湍○發抄卞寳第奏刁民聚衆毆官拿辦情形請將遊擊王國梁等議處奉硃批　照所請該部知道欽此○又請以麥廷彪補閩安協右營守備奉硃批兵部議奏欽此○又試用同知丁惠深等頗著勞績前叅處分開復並給咨送部引見奉硃批着照所請該部知道欽此○○太子少保頭品頂戴陜甘總督臣楊昌濬跪奏爲監犯越獄脫逃當時拿獲並首犯拒捕跌斃按例核擬恭摺仰祈聖鑒事竊前據署碾伯縣知縣王福鍾詳稱該令於光緒十四年十月二十七日因公由府回州途據該縣典史余化鵬禀稱本月二十六日四更時候監犯秦添喜户馬三娃馬麻爾呢馬由素各乘禁卒睡熟扭落鐐銬拔去籠木越獄脫逃經禁卒驚醒起捕報經該典史會同營汛帶領兵役當時將各犯拿獲惟秦添喜户拒傷禁卒差役翻城跌傷等情該令卽速回署查勘情形正擬具報旋據報奏添喜户於二十八日因傷身死等情當經前督臣譚鍾麟批飭照例委騐訊擬詳辦兹據該縣審擬詳經西寍府知府倭什鑑額由署甘臬司雅爾佳納轉詳前來臣覆加確核緣馬三娃馬麻爾呢馬田素同已死秦添喜户均係碾伯縣回民馬三姓先因聽從王積得共毆王吉順身死案内審依同謀共毆人致死下手致命傷重者絞律擬絞監候馬麻爾呢馬由素先因夥竊事主謝興讓等家衣物案内審依回民行竊結夥三人以上但有一人執持器械無論繩鞭小刀棍棒俱不分首從不計贜數次數發雲貴兩廣極邊烟瘴充軍仍照名例以極邉四千里爲限秦添喜户先因與何俄兀鬥毆誤傷鮑登甲身死案内審依鬥毆而誤殺旁人者以鬥殺論鬥毆殺人者不問手足他物並絞律擬絞監候先後收監准部核覆在案光緒十四年十月二十六日傍晚時該縣典史余化鵬帶同刑書應俊元進監收封騐明各犯鐐銬完固收入内監飭令禁卒趙萬忠等小心看守隨卽回署詎四更時候忽天起大風禁卒等因夜深困倦先後睡熟秦添喜户聽聞梆鑼不響起意商同馬三娃馬麻爾呢馬由素越獄同逃馬三娃等允從遂各扭落鐐銬拔去籠木齊至獄神廟前摘門靠牆接脚先接翻牆出監馬由素因翻牆跌傷腰脚未能走逃經禁卒趙萬忠等驚醒起捕先將馬由素拿獲一面報經該典史會同營汛督帶兵役禁卒分途兠拿追至南街秦添喜户正在城上拾石擲傷禁卒趙萬忠左額角差役李得才偏左偏右隨經更夫陳殿元同營兵接拿秦添喜户情急翻城滾下跌震内損口鼻流血並磕墊傷左眉接連右眼胞脑後卽經兵役拿獲馬三娃馬麻爾呢逃至東街亦經禁卒楊新甲更夫陳葆箴同兵役拿獲到案維時該縣王福鍾因公由府旋回途次據報前情回署騐訊醫治正擬通報又據報秦添喜户於二十八日因傷斃命詳委巴燕戎格通判傳秉鈞勘騐訊詳批飭覆鞫兹據該縣審擬由府司核詳前來臣覆加確核該犯馬三娃等委係聽從秦添喜户越獄同逃並未隨同拒捕秦添喜户實係翻跌城下震傷内損身死刑禁人等亦無鬆刑賄縱及凌虐情事案無遁飾查例載犯罪囚禁在獄私紏夥黨三人以上穿穴踰牆禁卒人等一時疏懈潛行越獄脫逃者原犯絞候人犯無論首夥改爲立决原犯軍流律應加二等調發者俱改爲絞監候秋審時爲從入於緩决等語此案監犯馬三娃馬麻爾呢馬由素犯罪監禁不思安分守法胆敢聽從已死秦添喜户越獄同逃數在三人以上實屬不法自應按例問擬查馬三娃係因聽從王積得共毆傷王吉順身死擬絞監候合依犯罪囚禁在獄私紏夥黨三人以上穿穴踰牆乘禁卒人等一時疏懈潜行越獄原犯絞候者無論首夥改爲立决例擬絞立决據供親老丁單不准留養馬麻爾呢馬由素先因夥竊謝興讓等家衣物擬軍均合依原犯軍罪律應加二等調發者改爲絞候例擬絞監候秋審入於緩决該犯等俱恭逢光緒十五年三月十六日恩詔核其情罪較重應不准其援免秦添喜户先因誤傷鮑登甲身死擬以絞候今首先起意紏夥越獄迨　拿時又復拒捕罪于立决業已跌傷身死應毋庸議禁卒趙萬忠楊新甲更夫陳殿元陳葆箴訊無鬆刑賄縱及凌虐情事且能當時同將各犯全數捕獲律得免罪刑書應俊元於收封後卽回署辦公並無看管之責請免置議軍犯馬由素禁卒趙萬忠差役李得才傷均平復屍棺飭屬領埋再查此案疏防越獄絞犯二名軍犯二名之管獄民係碾伯縣典史余化鵬雖當時將各犯全數捕獲而事前失於防範有獄官係署碾伯縣知縣王福鍾雖時值公出究未能預爲防閑均屬咎無可辭惟事在恩詔以前應議處分聽候部議除供招咨部外所有監犯越獄脫逃當時拿獲首犯拒捕跌斃按例核擬緣由理合恭摺具奏伏乞皇上聖鑒飭部核覆施行謹奏奉硃批刑部議奏欽此○○頭品頂戴新授兩廣總督漕運總督臣李瀚章跪奏爲恭報微臣交卸日期仰祈聖鑒事竊臣奉旨補授兩廣總督卽赴新任當經具摺叩謝天恩旋准吏部咨奉上諭漕運總督着松椿補授未到任以前着徐文達暫行護理欽此臣卽咨會兩江總督臣曾國荃委員署理淮揚海道以便徐文逹接護漕督印務兹於光緒十五年八月十七日將欽頒關防王命旗牌及一切文卷委員敬謹齎交護理該督臣徐文達接收任事臣卽於是日交卸現將經手事件交代清楚卽行起程取道江西前赴新任所有微臣交卸日期理合繕摺具陳伏乞皇上聖鑒謹奏奉硃批知道了欽此○○二品銜署廣西按察使鹽法道臣秦煥跪奏爲恭報微臣接署臬篆日期叩謝天恩仰祈聖鑒事竊臣於光緒十五年七月二十三日奉護理廣西巡撫臣馬丕瑶札委署理臬司篆務並准臬司張聨桂委員齎送印信文卷前來臣卽於是日恭設香案望關叩頭謝恩祗領任事伏念臣江南下士才識庸愚憶供職於户曹自慙鳩拙洎移官於西粤勉策駑材上年正月由桂林府知府陞補鹽法道迄今瞬閱年餘未報涓埃常懷兢惕兹復委權臬篆彌切悚惶粤西當兵燹之餘貴培元氣臬司匯刑名之總宜秉至公安民以察吏爲先勸善以懲惡爲要如臣　昧懼弗勝任惟有矢愼失勤實心實力遇事禀商護撫臣認眞經理不敢以暫時攝篆稍涉因循以冀仰酬高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○馬丕瑶片再臣欽奉諭旨護理廣西巡撫秋闈瞬届應行入闈辦事所遺藩司印務查有臬司張聨桂才識宏通經權悉當前曾兼署藩司辦理裕如應委署理遞遺臬司印務查鹽法道秦煥心地慈祥老成穏練堪委接署其鹽法道篆務查有桂林府知府趙時熙局度深穏思慮周詳堪以委令護理所遺桂林府知府查有補用知府黃仁濟條理清楚明幹有爲堪以委署除分行遵照外理合附片具奏伏乞聖鑒謹奏奉硃批吏部知道欽此 
○○額爾慶額片再奴才查塔爾巴哈台防軍現在改成標營規復舊制需人差委自應遴選妥員留省補用以期得力兹查有記名提督耿仕才孫國乾副將銜補缺後仍留山西補用副將補用叅將白占春副將銜補用叅將李孝龍胡祥麟副將銜補用遊擊陳玉福等均係久歴戎　熟悉邊務相應籲懇天恩俯准將耿仕才等六員一併留於甘肅新疆差遣委用以裨營務而資臂助除將該員等出身履歴咨部查照外謹會同伊犁將軍色楞額陜甘總督楊昌濬護理甘肅鹽疆巡撫魏光燾合詞附片具陳伏乞聖鑒訓示謹奏奉硃批着照所請兵部知道欽此○○二品頂戴署理直隸按察使長蘆新運使奴才額勒精額跪爲恭報接署臬篆叩謝 
天恩仰祈聖鑒事竊奴才接奉大學士直隸督臣李鴻章札開臬司周馥現署藩篆奏委奴才署理臬篆等因遵經交卸運司篆務馳抵保定省城准周馥將印信文卷移交前來當於八月初十日恭設香案望闕叩頭祗領任事伏念奴才滿洲世僕畿　備員初任監司愧涓埃之未報冉膺鹺政慮整飭之多疏兹復臬事暫權益覺才庸滋懼查直隸刑名素稱繁重臬司考核首貴廉明除莠乃可按良安民須資察吏奴才自維擣昧彌切悚惶惟有倍矢愼勤隨時禀商督臣認眞辦理不敢以暫攝稍涉因循兾仰酬聖主高厚生成於萬一所有奴才接署臬篆感激下忱合恭摺具奏叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒十五年十月初七日京報全錄]  
　　宮門抄○諭旨兩道錄前○發抄硃批四道○護蘇撫黃奏審明議擬摺○又奏請免武員騎射片○又奏緝獲梟匪夾片○江督曾奏請仍以原擬之員補授都司摺○護晉撫豫奏遴選内簾人員摺○江督曾奏宿疾未痊照案飭委藩司代辦武闈片○十月初七日吏部翰林院正黃旗值日無引見○謨貝子謝署廂白蒙都統恩○潘祖蔭謝賞壽物恩○祁世長由籍回京請安○翁同龢崇禮奕年各假滿請安○謙光稽查中左門覆命○内務府奏派致祭馬神派出崇光○召見軍機那貝勒許應騤派出閱卷麟書松溎○皇上明日用膳辦事召見後還宫○現換灰鼠袍褂黑袖頭○發抄卞寳第奏請將衢州守備閻俊德疏忽議處奉硃批着照所請兵部知道欽此○張煦奏咸寍等屬被災賑撫情形奉硃批着卽飭屬妥爲撫恤毋任災黎失所欽此○又船户李晟銓夥刦過客案審擬奉硃批刑部速議具奏欽此○張之洞奏知縣王存善署南海令奉硃批吏部知道欽此○○護理江蘇巡撫布政使臣黃彭年跪奏爲審明游勇行刧照章先行正法按律議擬恭摺仰祈聖鑒事竊據溧水縣知縣譚日襄詳稱光緒十四年八月二十四日夜事主文生袁祥麟家被盜刧放槍轟傷事主之兄袁祥鳳身死一案會營緝獲盜犯聶正興余長春陳爲眞三犯訊供通禀卽經督臣批飭解經營務處督同江寗府會審明確照章正示梟示兹以逸犯無獲先行議結經縣備具供招詳擬由府核詳到司該署江蘇按察使朱之榛核擬相同詳請核奏等情經臣復核無異緣聶正興余長春陳爲眞分隸河南光山羅山等縣前俱充當營勇誤差革退在外游蕩均先未爲匪光緒十四年八月二十四日聶正興等與素識在逃之孫老二吕老么董老五遇道貧難聶正興稔知事主袁祥麟家道殷實起意紏刦得贜分用余長春等允從卽於是夜聶正興與孫老二吕老么董老五余長春各持洋槍陳爲眞携木棍同夥六人二更時分偕抵袁祥麟家屋後撞開後門聶正興留董老五在外接贜自與余長春等一同進内事主之兄袁祥鳳驚起喊捕被孫老二放槍轟傷刦得贜物走出逃至僻處點贜俵分而逸報縣會勘撥醫旋報袁祥鳳因傷身死結求免騐獲犯訊供不諱贜經主認正盜無欵查律載强盜已行但行財者不分首從皆斬又光緒十三年通行嗣後强刦之案但有一人執持洋槍在塲者不論曾否傷人不分首從俱擬斬立决梟示各等語此案聶正興等執持洋槍夥刦事主袁祥麟家得贜逸犯孫老二轟傷事主之兄袁祥鳳身死該犯等均在塲目擊實屬不法自應按律問擬聶正興余長春陳爲眞均合依强盜已行但得財者不分首從皆斬律各擬斬立决按照通行加擬梟示係游勇爲盜已於未奉恩赦以前照章正法應毋庸議訊無另犯窩夥搶刧别案及同居親屬知情分贜牌保得規包庇情事逃後亦無知情容留之人均毋庸議該犯等在外爲匪原籍牌保無從覺察請免提責起贜給主認領未超照估追賠盜械洋槍發營配用逸犯孫老二等飭緝獲日另結此案同夥六人已於疏防　内拿獲首犯一名夥犯二名獲犯及半兼獲盜首應議職名邀免開報除將供招咨部外謹會同兩江總督臣曾國荃合詞恭摺具陳伏乞皇上聖鑒勅部核覆施行謹奏奉硃批刑部議奏欽此○○黃彭年片再軍營人員打仗受傷不能挽弓馳騁者例准聲請免予騎射兹查有蘇州城守營中軍守備劉長春前於同治三年攻丹陽縣城左膀受槍子傷一處又蘇州營左軍千總徐榮於咸豐五年正月克復上海縣城左臂受矛傷一處右腰受槍子傷一處又蘇州營中軍把總王成鰲於同治三年克復嘉興府左臂受予傷一處右腿受槍子傷一處又羣子擦傷左腹二處該員等均經報明蒙頭處等現在或交騐節令傷時發或陰雨酸痛異常箭射欠準均難挽强馳騁禀經蘇州城守營叅將曾毓衢查騐該守備劉長春等三員委係受傷甚重均難挽强馳騁並無揑飾情弊出具印結詳請奏免騎射前來臣覆查無異合無仰懇天恩俯准將蘇州城守中軍守備劉長春升用守備蘇州營左軍千總徐榮儘先都司蘇州營中軍把總王成鰲一體免予騎射遵照定章改習槍炮以示體恤除將印結咨部查核並飭取履歴清册另行詳咨外謹會同兩江督臣曾國荃附片具陳伏乞聖鑒訓示謹奏奉硃批着照所請兵部知道欽此○○黃彭年片再太湖一帶梟匪出没滋事臣嚴飭各營哨懸賞緝獲嗣又有夥刧同里厘局巡船一案限滿無獲復經臣將緝私道員丁兆基奏叅在案兹據統帶水師營總兵龍殿揚禀稱八月初四初十十二等日由該營哨弁會同緝私營弁勇先後拿獲梟匪張得勝陳　窩仔何立原董履潰四名據稱何立原一名卽係夥刦巡船首犯其董履潰張得勝二匪又係臣懸賞飭拿之犯現已解交臬司嚴加訊鞫總兵龍殿揚擒獲各匪固屬謀勇可嘉而道員丁兆基等奏叅後協同緝捕亦屬尙知愧畏除俟訊取各匪確供後分别辦理並飭將未獲之王均恩等各犯赶緊緝拿務獲外所有緝獲梟匪緣由合行附片陳明伏乞聖鑒謹奏奉硃批知道了欽此○○太子太保兩江總督一等威毅伯臣曾國荃跪奏爲内河水師洪湖營都司員缺　照部咨查明仍以劉東林請補恭摺仰祈聖鑒事竊照内河水師洪湖營都司員缺前經臣以裹河水師儘先都司蘇松鎭標左營守備劉東林請補接准部咨以内河水師尙有儘先都司柏殿魁一員裏河水師儘先都司在劉東林之前尙有聶春泉一員行令查明聲明到日再行核辦等因臣查内河水師儘先都司並裏河水師儘先都司在劉東林之前各員前摺業經逐名聲叙或未在標或與是缺人地不宜此次毋庸重叙外兹復查内河水師儘先都司柏殿魁一員臣標現在並無其人不知下落無從揀補又裹河水師儘先都司聶春泉一員該員現雖在標候補惟查與是缺都司人地不宜寔未便遷就請補伏查洪湖營都司係内河水師新改之缺轄境澄闊有巡緝湖面之責非精明强幹久歴水師之員難期勝任該員劉東林有謀有勇辦事認眞緝捕素稱得力且久歴水師熟悉該處情形以之請補是缺都司人地實在相宜洵堪勝任該員係由裏河水師儘先都司今請補内河水師之缺雖名次稍後惟在前各員業經逐名聲叙核計在二十名之内與定章相符合無仰懇天恩俯念内河水師員缺緊要仍准以儘先都司蘇左營守備劉東林補授洪湖營都司員缺實於水師地方均有裨益如蒙兪允俟部覆至日再行併案給咨送部引見以符定制所有遵照部咨查明聲覆各緣由謹會同護理漕運總督臣徐文達恭摺具奏伏乞皇上聖鑒訓示再所遺江南蘇松鎭左營守備員缺容臣扣留另行揀員請補合併聲明謹奏奉硃批兵部議奏欽此○○護理山西巡撫布政使世襲二等輕車都尉臣豫山跪奏爲晉省鄉試内簾同考官調取現任人員考選不敷循例於候補科甲出身人員内遴選充當恭摺仰祈聖鑒事竊查前准部咨各省鄉試内簾同考官先期調取科甲出身之實缺人員試以文藝遴選充當如實在不敷考選准於卽用分發人員中擇其文理優長者與實缺人員一體充當仍專摺具奏等因歴經遵辦在案兹恭值光緒十五年已丑恩科鄉試山西應派同考官内簾九員據署布政使崧崑於現任知縣内調取科甲出身者十一員因實缺人員或現居要缺未便調取或久事簿書學多荒陋難以槪行調考復於候補知縣内揀取科甲出身者十二員一併送考前來臣於七月二十八日調選各員親加扃試八月初六日入闈卽在至公堂於現任人員中選取襄垣縣知縣沈士鑅黎城縣知縣馬汝良猗氏縣知縣馬毓蘭高平縣知縣韓仲荆萬泉縣知縣王文昌又於候補人員中選取卽用知縣沈士林黨可衢大挑知縣林步高張廷献均派内簾同考官分司校閱其餘各員分派内簾收掌及外簾執事所有晉省鄉試内簾同考官調取現任人員考選不敷循例於候補科甲出身人員内遴選充當緣由理合恭摺具奏伏乞皇上聖鑒謹奏奉硃批知道了欽此○○曾國荃片再武闈鄉試例於十月初旬開考本年舉行恩科大典臣應會同提臣校閱中闈伏思武闈校射雖與文闈有間然關防總宜嚴密未能出入自由遇有緊要事件竊恐爲闈事覊滯上年江蘇安徽兩省災祲以後民間元氣尙未全復近來私梟充斥伏莾滋多凡遇要公均須立時核辦兼之微臣宿疾未痊筋絡時作酸痛冬初朔風漸勁深慮臨塲未能久坐轉致草率延誤擬届時照案檄委江寗布政使許振褘會同提臣代行　閱仍飭該藩司認眞辦理以期仰副朝廷愼選干城之至意所有照案飭委藩司代辦武闈緣由謹附片陳明伏乞聖鑒訓示謹奏奉硃批着照所請欽此 
 
