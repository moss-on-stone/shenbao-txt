# 1912 - 60 - 4914025

 

Page 1

 
 
評論 
[論國民急宜袪除客氣]  
　　國家之患有隱有顯顯者其來也驟而其爲害也暫隱者其來也漸而其爲害也久今人於患之顯而易見者則惕焉以懼不可終日而於患之隱而難見者則習焉不察熟視無覩殊不知患之顯者易防而患之隱者難去然則今日之大患果何在乎論者方皇皇然以未經列國承認爲患以兵多爲患是固然矣然今日國都地點已將規定統一政府行且成立列國旣無所藉口自未有不相率而承認者縱或一二國不利於我而牽率於列國之大局亦不能獨異若夫兵多之爲患則政府成立以後不難另行編制或使之屯田於蒙藏靑海則其爲患也亦僅一時之事二者均不足爲國家之大患吾以爲今日國家之大患不在内亂外侮而在根於人心牢不可拔之客氣舉凡假公濟私意氣用事淆亂是非顚倒黑白者胥客氣也而或者不察方且敬仰之不暇非徒自欺又以欺人比之貪婪橫暴之爲害殆又過之是故常人而有客氣則其人將永無進德之一日爲政而用客氣則其國將永無發展之一日乃者民國成立舉國慶幸以爲郅治之隆不難計日以待試叩其故則曰人人得有參政權而一切國政將取决於議會非如專制之世君權無上而人民立於被治之地位舉一國之政令毫無參與之餘地爲此言者豈非以專制之世國家爲君主之私有而於人民無與乎然則共和之世國家之政事悉爲人民之責任而無可諉卸矣自今以往若猶復以客氣爲當而不知自克則人民雖有參政權其於國家之前途亦將有百害而無一利夫當革命之始義旗一舉全國響應同心同德戮力中原初未見其有客氣也迨兵禍將弭南北一家則反事事不免客氣豈客氣不生於患難而生於安樂乎抑生命不惜犠牲而客氣不能袪除乎此無他不知以國家爲前提故也矧今之人亦旣自知爲分子矣夫所謂分子者是以國家爲主而以個人爲從若事事不免客氣則是不以國家爲前提矣更何論於分子吾故曰今日之大患蓋無有過於是者愼勿以其隱而不顯而遂玩日暍月憚於自克也則幸矣 
[專電]  
　　袁總統接參議院請宣誓受任電文後已撰就宣誓詞（宣誓詞載要聞欄）通電南京政府及各行省宣布 
　　袁總統定星期日（今日）在南京各代表之前宣誓履任 
　　袁總統擬即簡定唐紹儀爲内閣總理大臣已正式電商孫總統旋是覆電同意 
　　新簡内閣總理唐紹儀俟今日袁總統履任後即赴南京組織聯合内閣 
　　唐紹儀組織聯合内閣擬分十四部各設總次長農工商礦拓殖各立專部 
　　袁孫兩總統商定今旣在北受任黎副總統不必赴𡩋代表即由總理大臣唐紹儀偕同内閣諸員接受一切文件 
　　北京各方面現已一律平靜 
　　四國借欵因條欵稍有周折故本日約付之欵尙未照付（以上北京） 
　　豐沛睢碭一帶聞有土匪亂兵勾結大擾南京政府已派兵嚴勦 
　　第一軍長柏文蔚今日由壽州回浦 
　　第九師以淮安張性許天爵兩旅團編成其司令部現駐徐州師長鄭爲成擬將二旅團調至徐州駐紮（以上南京） 
　　贛都督馬毓寳昨日（八日）邀集各界開會辭職大衆挽留不允（江西） 
 
 
 

Page 2

 
 
[公電]  
　　北京袁大總統電南京孫大總統各部總長武昌黎副總統上海陳都督及各省都督抄送各路軍隊各總司令官各省諮議局省議會鑒初七日接南京參議院電稱支電悉京亂已平羣情欣慰惟經此次動搖君勢難卽時南來而對内對外又非君早日受職不可本院連日得蔡專使等來電正在籌劃良策冀鞏國基昨復得鈞電知事機更不容緩遂於今日開會議决允君在北京受職决定辦法六條如下一由參議院電知袁大總統允其在北京受職二袁大總統接電後即電參議院宣誓三參議院接到宣誓之電後即復電認爲受職並通告全國四袁大總統受職後卽將擬派國務總理及各國務員姓名電知參議院求其同意五國務總理及各國務員任定後即在南京接收臨時政府交代事宜六孫大總統於交代之日始行解職以上各條經咨達孫大總統並電知蔡專使等請君於接電之日卽行照辦以慰國民願望不勝盼禱之至叅議院麻電等語當於初八日電復其文如下南京參議院公鑒麻電悉所議六條一切認可凱以薄德忝承推舉勉任公僕義務謹照三月初六參議院議决第二條辦法電達宣誓下開宣誓詞請代公布其文曰（宣誓詞見要聞欄從略）等語希查照並飭所屬知照臨時大總統袁世凱初八日 
　　雲南蔡都督電急南京孫大總統黃總長上海陳都督成都尹都督重慶彭都督各省都督鑒迭接川省來電升允猛攻乾鳳虜燄甚張陜省兵單切望援助敝省已電飭援蜀滇軍旅長李鵬祥率所部赴援期與秦蜀兩軍聯合早平醜虜特此奉聞滇都督鍔叩冬印 
　　上海温交涉使電北京袁新大總統南京孫大總統武昌黎副總統鈞鑒米價漸高禁運出口頃據滬商永安祥程杏坪周廉生等報告目下麵粉屯積至二三百萬包之多滬厰尙每日可出三萬包左右去年預定外貨且百四五十萬包宜籌通運請轉乞鈞處通飭各處粮臺參用麵食一舉兩得等語謹以轉陳統候卓示温宗堯即隹印 
　　海州議事會電上海電政總局偉鑒海州災荒極重恭乞鴻慈廣爲募賑以救饖民州議事會率萬民公叩 
　　淸江各團體電南京孫大總統北京袁大總統上海各報館鈞鑒敬告者江北災情已於六號電達想邀慈照茲復經調查敢再詳晣陳之江北自丙午以來無歲不災上年水患之大微特非前六年所可比且亦數十年所罕見况大荒之後繼以兵凶土匪肆刦上户資財掃地遷避異方中户則家無擔石僅謀旦夕變爲下户下户則告貸無門變爲苦户撤屋材作薪炭則變爲無立椎之户矣現在行其野自朝至暮所經村鎭不見有炊爨之烟不聞有雞犬之聲牛驢羊豕更無論矣拆屋之户一家數口蟄伏於破蓆之下風棲露宿一遇陰雨上漏下濕任浸於泥淖之中所遇之人面目黃腫略具人色者居十之二三而面無人色且同地獄之餓鬼者十居七八在可保旦夕之家欲求糠粃亦不可得所食卽南方用爲喂牲畜作肥料之豆餅和野菜雜煮之人食狗彘之食然不卽就死尙居上等其次則取樹皮草根以忍死須臾再下則有咽竈下靑灰者四野無囗囗草根盡矣村落皆枯木樹皮盡矣溝塘皆汚濁之水芹藻螺蛤盡矣大道之旁居民遺矢顔色靑綠直猪犬糞穢之不若其所食可知矣鄉俗死人則焚其所臥草蓆村庄之外新燒灰痕到處皆是則餓斃人數可知矣親知過其家則舉室而號骨肉過於途則相持而哭無非互弔人口凋零生機盡絕各去冥路不遠也行其城市所見皆逃出覓食埀斃之人所聞皆啼餓哀呼之聲晝則蹀　道路隨行人以乞食夜則殭臥於簷壁之下有此人乞得一餅彼卽餓極相攫兩兩相持各各無聲彼此皆伏於地竟有不赦者施材處施於餓殍者就城廂計之日不下數十具竟有應接不睱之勢此時尙在陰曆正月距麥熟尚三月有餘來日方長生計日艱慘狀日劇若不速求拯救則淮之淸安桃阜海之贛沭徐之宿邳睢業農之民恐將有人稀地廣荒蕪不治之危象刻下田野屍骸尚屬有人收瘞默計再延旬日無大宗振欵以濟之則無論至親骨肉先死之人被後死者所食後死之人任先死之暴露雖情不忍言而事有必至此所爲痛哭呼籲者也聞蘇都督將商借外欵籌辦工振然有無未可必遲速不可知華洋義振分撥江北者欵僅五萬區分六屬又屬杯水車薪百不濟一淸江素有焦樂山先生創辦浦惠糶粥廠所有餘欵因亂損失現在另行捐集數僅萬餘元雖循舊勉設而灾廣人衆開甫兩日已集二萬人岌岌不可終日設風聲所播達於他境接踵　集則力不能支惟有立時閉歇似此一線生機尙不容苟且緜延天心仁愛何厄此災黎者至於如此之慘且酷耶現在救急之策非速籌大振以求普及不能拯埀死之民於萬一而振款非咄嗟可辦振欵未至以前非擴充糶粥分設各厰則就死之民不能延待振辦矣廠設矣又非籌给耔種則秋收無望仍不免於一死從來告災之書求救迫切叙述災情每不免言過其實此書瀝陳狀况欲以一字一涙一涙一血之詞申其呼籲而閉目默念覺其慘迫情形尚多不能畢於紙墨我總統痌瘝在抱當亦所不忍聞伏求設法提倡籌集巨欵從速撥濟拯此危亡况値四郊多壨人心不靖倘强桀者挺而走險萬一生事影響所及動關大局食爲民天民爲邦本此雖爲涨北災民計實不僅爲江北計臨頴不勝迫切待命之至江北參事會聯合分會縣議事會商會敎育會淸江民政長保安公所同人公叩 
　　揚州徐司令電各報館轉新聞報館鑒本月七日貴報專電欄内載有揚州兵變及政府已調粤軍馳赴勦撫云云殊堪詫異揚州自光復以來秩序頗定自貴報發生此種電告後傅諑紛紜居民恐慌事關大局應請貴報卽行更正以釋羣疑而保治安是爲至盼陸軍第二軍徐寳山佳 
　　南京居正等電各報館鑒武漢首義共和告成民國初基肇於流血飲水思源何莫非我先後死義諸烈士之力豐功偉烈昭昭在人同人等特訂三月十七日午後一時開武漢死義諸烈士追悼大會於南京第一舞臺師鑄金繡佛之義表韾香拜祝之忱敢告天下幸賜贊同小啓容即函布發起人居正王鴻猷王黻煒馬伯援等同叩佳 
　　北京袁總統電南京臨時議會上海中華民國共和建設會共和憲政會工商勇進黨工黨公民急進黨社會黨民國公會大同公濟會農工統一黨民生國計會鑒電悉南京參議院議借道勝欵百五十萬磅一案聞該洋行並未承允已歸無效袁世凱庚 
　　九江陳蘩訓等電袁大總統孫大總統黃陸軍部長黎副總統曁都督各司令官各報館均鑒今日接馬都督電稱近因患咯血之症請辭職尤復始終爲贛顧全大局保護治安敝省同胞無任欽佩現經廷訓等在潯開全體會議公舉李君烈均接任電商贛省軍紳商學各界均表同情擬俟全省代表到齊卽赴鄂歡迎李君就任謹以奉聞陳蘩訓戈克安劉丕均余鶴松蔡銳霆同叩庚 
[譯電]  
　　德國軍事新議案現有數條已經國會通過决再編練二軍增加每軍員額二萬五千人此外尙有改良軍械及籌畫礮隊機關炮並增加飛行機等事 
　　法國蘆爾地方採礦會聲明工人雖已决定罷工而儲蓄之煤尙足敷用是以現在罷工者尙不能有所大舉輪船公司其營業亦不至受制 
　　南極探險家阿門森已到南極（以上柏林） 
要聞 
[袁大總統宣誓詞]  
　　昨日北京特别訪友電傅袁大總統宣誓詞曰民國建設造端百凡待治世凱深願竭其能力發揚共和之精神滌蕩專制之瑕穢守憲法依國民之願望籪達國家於安全強國之域俾五大民族同臻樂利凡茲志願履行勿渝俟召集國會選定第一期大總統世凱卽行解職謹掬誠悃誓告同胞大中華民國元年三月初八日袁世凱 
[袁總統在北履任之手續]  
　　北京快信云自軍隊變叛後袁總統已决意在北京就任并據幕中人傅述袁已擇定三月初十日（今日）行就任禮並擬於一星期内即向蔡專使及南京政府商妥委任各部長辦法蓋自淸帝退位迄今半月有餘統一政府尙未成立而内政外交日益繁迫此事萬難久延故南京代表亦皆表示同意云 
袁總統旣决定在北京就任又恐南方兵隊因之亦生變故爰擬電請黎副總統往寗代表接辦交代以便南京政府取銷後黎副總統即可在南鎭攝一切旋因唐少川君陳述南方近况異常安謐雖南京政府立即取銷地方亦無意外之虞袁氏以南方旣無他慮則中央政務殷繁黎副總統仍宜請其來京以資贊助故前日又有電致黎君請其仍行來京當晚卽接覆電慨然允諾謂俟稍待時日布置旣備卽可到京等語袁氏接電頗爲欣慰翌日復致電黎君請示來京准期並請迅速料理各事以便到京得以共同組織統一政府 
　　按此函封發時尙在南京參議院未表决之先故情形不無少異 
[袁總統仍擬和平解决陜亂]  
　　前淸甘督升允反對共和稱兵犯順其部下跋扈鴟張大有聯絡廿回進窺直北之勢茲聞袁大總統以其有意破壞時局業命段軍統派軍設法進勦惟念中國大局業經和平解决而北方現狀尚未十分鞏固若於陜西一隅再用兵力不但生民塗炭且恐牽動大局因一面命第三鎭變兵許其免罪歸營準備出發一面致函前淸慶王奕劻請其電勸該督速即承認共和不得再事反抗以免兩受損害 
[公使團藉口南北意見未除]  
　　兵變之前一日駐京英使朱爾典曾邀請各國公使會議聞其内容英朱使以此次蔡專使等來亦迎迓項城南下曾向項城聲言國都地點可俟將來再定惟旣經千里而來必請往寗一行以聯感情云云據此以觀刻下臨時大總統雖名統一然南北積嫌顯然未釋不然何必須袁總統南下而後南北感情始能聯合足見中國南北人心尚未大定况陜甘豫三省督撫刻尙力謀破壞共和而升允已率兵叩關大局實有岌岌可危之勢將來中國或有他變亦未可知所有前議之中國南北統一政府正式成立後即行承認中華共和民國一節應再電達本國政府商請暫從緩議俟中國統一政府將以上問題平和解决大局切實底定各國再行正式承認云云當時各使均贊成此議聞已將以上所議辦法及蔡使等到京後情形電達各該本國政府矣 
　　又聞是日法使提議以蔡使此次到京關係甚大擬約各使以私人名義前往通謁詢其對於組織新政府及國都地點之切實意見并各國公使請求暫勿遷都南京一節究竟是否賛成各使亦然其議旋又密議一小時之久始行分散然此猶係未兵變時之事兵變以後外人對我之心理其情形必更一變所幸南北當局業已一致化除意見允從袁總統在北履任之議則民國前途之幸也 
[徐副總統之危言]  
　　武昌黎副總統致南京政府電云孫大總統各部總次長叅議院公鑒維密頃接北京密電北都地博人雜連日悉力維持秩序漸復安謐雖稍遠處不免瑕疵然最足慮者英美調兵已到日兵亦二日即到雖未明有干涉而新政府之現狀已迫於眉睫大局不速定倘更有搖動轉瞬即不堪設想云云請速主持建議臨時都城暫定北京勿蹈危險民國幸甚盼復元洪支 
[北京三軍統之危言]  
　　三月四號孫總統　段祺瑞姜桂題馮國璋會銜公電略謂宣布共和已逾兩旬專使到京亦已七日而臨時政府設置何處袁大總統受任何時統一政府如何組織迄無定議北方秩序漸難維持满漢回茂將再牽動使館衛隊昨已調集六國發兵旣見電報上無政府下有反側内不統一外多虎視一言可决之大計徘徊審愼杳無消息誠有令人不能解者說者謂南有臨時大總統北有新舉大總統和衷共濟維持治安何得目爲無政府不知對内而言則臨時大總統之敎令不能越江而行於北新舉大總統之敎令不能越北而行於南歷日稍久恐免以統治無權招致瓜分之禍對外而言則新舉大總統未經佈告臨時大總統未經承認歷日稍久恐交涉不能續行干涉即將踵至日俄英美昨調兵至天冿諸君想必有所聞如彼爲所欲爲我將何以待之對邊而言則臨時大總統偏居南中於聯絡控馭之方均有鞭長莫及之勢新舉大總統未受公任旣難取信於人卽難踏實辦事歷日稍久恐邊部各謀自立勾結爲患而我有唇亡齒寒之憂在淺見者或尙靦然以兩政府自毫而有心者已不免黯然以無政府而哭日日哀號以爲國家之至危極險乃日處此至危極險之地而不知悟豈不大可哀哉四千年專制餘威一躍而入共和之局民國基礎已定八九乃以一事無謂之爭執功虧一簣更召滅亡誰尸其咎能無遺憾茲就内情外交邊部各方面觀之臨時政府必應設於北京大總統受任暫難離京一步統一政府必須旦夕組定敢請主持全局迅促議决早日正式佈告列强鎭定全國以免眉睫之禍庶尙有自立地步否恐五族無噍類矣情急詞廹言短意長伏維鑒察鵠立候復 
[毅軍尚不愧爲軍人]  
　　姜桂題部下毅軍之駐北京者紀律嚴明向無騷擾舉動二十九日三鎭兵變巡警之怯懦者紛紛逃匿而勇悍者且隨兵搶掠甚有着巡警制服在僻巷刦奪行人衣物者當時毅軍分頭攔捕亂兵捉拿土匪至數百人地方賴以保全者不少於兵變時之防守情形茲將該軍臚列於左 
　　二月二十九號夜三鎭兵變毅軍前路統領殷貴即握刀危坐於給孤寺大門外聲言如有亂動者即以軍法從事故四外雖紛擾終夜而該軍無妄動者 
　　嗣姜桂題聞信由電話調住南苑之軍 
 
 

Page 3

 
 
隊速乘車來京分伏左近各要隘兜拿叛兵及土匪計得贜私逃者止二百餘人此外多被該軍拘獲　 
　　三月一號午後探訪隊報告變兵又潛地回京并勾結土匪至夜起事毅軍得信卽多換着常服各帶手槍分赴各處查獲土匪十餘人即扭至天橋正法夜間仍如白日裝束在前門外一帶分段暗巡故該處居民商户不致再遭慘變 
　　二號毅軍又幚同京防營務處兵士捉獲昨夜（一號夜）在西四牌樓迤南焚掠之土匪十餘人就地正法 
　　　　號袁總統命令以保護地面責成毅軍姜桂題特親往各營慰勞並謂毅軍素日名譽極好望諸君極力保全等語袁總統並加給在京毅軍恩餉一月以示優異 
[舊都新語]  
　　學部首領張元奇日前條陳袁大總統略謂共和詔下满漢不能再分軫域所有八旗學務自應劃一並擬定辦法數條（一）裁撤八旗學務處（二）改定八旗學堂名稱（三）另訂满漢同收辦法（四）裁撤飯食酌收學費聞袁總統甚以爲然將來擬即照此實行 
　　陸軍部段首領三月一日在該部召集各司員謂國體確定所有遣散軍隊一事亟須妥籌辦法諸君如有卓識善法請卽各書所見繕具條陳以備採擇 
　　聞袁總統以臨時政府成立後不可無監督機關擬就資政院改充臨時參議院所有一切章制即擬仿照南京參議院辦理惟議員如何召集尙未决定此次該院速記生以及一應辦事人等皆不遣散卽係爲此 
　　袁總統以京防營務處原爲一時駐京軍隊不能撤退故設此以爲取締軍人現在名目不合故改爲軍政執法處已通飭照辦 
　　南京專使蔡元培現與袁大總統會商以各項建設問題甚關緊要應速定期開議以便早日觀成因於陽曆三月初三日卽行開議 
　　據民政部人云内外城總廳擬大加改革裁去總廳名目另仿日本制設立警視總監所有提督衙門亦卽裁撤歸併辦理 
[江西又易都督矣]  
　　江西都督馬毓寳君因署中辦事人員未能整飭秩序竟爲輿論所攻擊馬君决意辭職前日該省省議會公推郭同君來寗向孫大總統陳述從中實情擬舉鄂軍第二鎭統制李烈鈞君繼任孫大總統以民軍起義時馬君功績甚偉今因輿論为洽自願辭職所有小過亦不必深究至舉李君繼任一節旣係省議會多數同意自當照允辦理 
要件 
[西北實業協會緣起]  
　　司馬遷傅貨殖班固饖其崇勢利乃觀食貨一志大旨在規勸君相視遷之推獎齊民識愈卑矣夫狡兎擁三窟猿猱善攀緣以求食物知自保其術自工觀於此不可以知養民之道乎物當仰之天力必出諸已已旣利人亦不病四海自無困窮之慮故追溯古昔自街術智巧致富强如商鞅李悝者操縱庶民附益聚斂鞭法不可爲訓卽太公圓府弘羊均輸亦輾轉補　之計非所以進民於富厚之術也雖然術士矜奇策而不能禁烝民之厚目爲謀也吾民之自謀果何如者採薪於山樵夫知之取魚於淵漁父知之求禽獸於澤藪貨布帛於市塵獵夫與販豎知之若夫闢荊棘以植養森林鑿池沼以繁息魚龜厲山澤以生聚鳥獸種桑麻以製取絲縷則樵夫漁父獵夫販豎無一能知者故樵夫漁父獵夫販豎者流終身役役四體爲疲其自奉不能有加於老農何者所資易竭供給時窮也悲夫吾民夙以四類科計士無事而食無論矣若夫農服先疇工審曲勢商遷有無拘守此義數千年無變通其於求富何以異於樵夫漁父獵夫販豎之行也輓近數十年與西方誓種角逐而不勝始思務本以競競於寔業然設一公司董理任之汚吏資本漸被侵蝕虧折不堪遂至中輟者比比也今民國肇建兵戈未靖國民元氣倍加耗損則振興寔業以舒蘇民困允爲當務之急某等有感於斯爰紏合同志欲從事於西北實業竊念統名寔菜包舉極繁約而計之無踰兩端調製藥品也鑄造器械也大師研覈半生良工損益數次猶難備極完美諸如此類統曰根極於人爲若夫鑿山取礦引水溉田據草原蓄六畜變　土爲膄壞凡此諸端稍施人力立收寔效統曰根極於天然兩者相較天然者容有限而興辨甚易人爲者日益精而創造極難短長各足自補而在吾國今日則以利用天然者爲最宜以科學未深究不足與言前民用也西北數省豫與晋富煤鐵秦隴則礦産而外尤宜蓄牧神州本部無有出其右者且各國成例户口繁多首先移殖五洲無遺地始思以工業來世界之財蒙古併犂新疆者或沃野連縣或礦山錯峙地曠人稀吾國民之一絕好移殖地也而欲從事移殖則交通與金融機關宜先務矣然則廣敷鐵道以連絡京漢徴集鉅資以設立銀行西北人士尤不得辭其責矣故某等組立斯會約有三義一曰以自辦　侵奪晋礦失而復得豫礦尚在爭持意人嘗欲興航運於黃河猶不自振人以助我爲名而設肆代營者安能峻拒也今擬先以豫晋秦隴西省爲界域歷察礦脉詳審士宜然後募資財於全國延師匠於五族使夫野無遺利庶業繁興他人無所逞其覬觎二曰廣財源以資輔全國東南負賦稅極鉅新疆所出至不足以自給然大江以南乏可關之地西北遺利正多則開發西北不惟均負財賦亦所以廣已暢之源也三曰因地利以厚輔土著之民海濱之民日飽魚龜山居者時苦飲水不給西北人民多山居户口日繁而營業之途不增邇者新業一興人人趣而爲之卒之同業過多還以自困故目今所急在多啓途徑使民無　廢總此二義行以二術云何二術曰防範奘獪勸獎齊氓務使事業易興而不階貧富懸絕之禍此某等願與海内諸同志所　没者也 
譯林（蘇譯） 
[風景如畫之瑞典（八續）]  
　　冬日之司脫克花而姆司脫子克花而姆一交冬令則都城包於冰雪之中海水之面層層冰結一反其夏間之景色彼金波搖蕩之港　已變爲冰雪之平原島嶼間徒步可涉惟冬季之中無通航之路昔之港　屈曲風景絕美之水路今則車馬可通　楫無用每當月夜但見一白無垠水陸不分彷佛置身於銀世界而乘　運動於層冰之上者大爲盛行於結冰期中又有所謂西司恩之舉外交官及其他交際社會之西司恩亦於冬季舉行其餘各種社會之交際亦俱在此期間内行之國家劇場夏間閉門至冬季始開幕孰知風雪交加之際正司脫子克花而姆繁盛之時雖水都易爲雪都而富豪之士女猶復連翩集合於司脫子克花而姆出入於各種交際塲中爲選婿聯姻之計旅館之中旅客常满此一季中結婚約者甚多以長夜漫漫之冬季而於交涉場中締結婚約亦足爲佳話也 
　　防止人民移住國外之政策瑞典國内森林湖水河川占其大部分卽四千四百七十八萬六千海克達而之總面積中有一千八百九十八萬入千五百海克達而爲森林三百六十六萬六千七百海无達而爲湖水及河川一千六百十三萬八千海克達而爲未開闢之地僅有四百九十九萬六千海克達而爲耕地而氣候恒寒若六百萬之人口悉仰給於國内之生産畢竟不足勢必向國外移住近年移住北美者每年不下三萬人且瑞典人多正直不欺無論爲何種人皆得有好評判美國大爲歡迎以故移住及出外營業者日漸增加而瑞典歷代之内閣則俱欲改良土地以圖增收農産農産旣增則人民之移住國外者可以减少故爲其政網之一其意亦欲使人民安居於國内然有主張社會主義者則盛言海外移住之利以反抗政府 
[淸談　（東吳）]  
　　專制國之政府僅知擁護政府之權利而共和國之政府則處處以人民權利爲前提是故專制之國其政府與人民其意思間恒不克融和而共和國則相親相愛相廻護而已法蘭西美利堅雖亘數十百年罕聞有衝突之事 
　　今中國居然共和矣政府成立不百日如外債如報律衝突之暗潮已環生迭起而不可遏卒之外債不成立報律仍取消而政府終歸於屈服我甚惜政府諸公何必多此一番手續也夫專制政府恃壓力而成立有反抗我命令者我以壓力平之是故衝突甚則壓力愈甚壓力甚而衝突亦愈甚今共和國之人民非可以壓力勝也諸公縱欲襲共和之面目行專制之手叚我人民寗甘戴共和之虛銜受專制之受禍者耶我是以願諸公發號施令之一愼再愼爾 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湯壽潛伍廷芳二君致湖南都督函]  
　　敬啓者貴省瞿止盦先生前仕淸朝淸風亮節取與不苟雖至交高弟餽贈土物亦多辭而不受其在外部時關於江浙鐵路及貴省通商交涉案件無不竭力抵制曲順輿情此潛芳所深悉者迢及開缺回籍閉門高隱從未干預地方事宜敬恭桑梓尤所難能詎昨上海各報載有湘人宣布上公罪狀一節所列各事均與潛芳等見聞相反殊深詫異竊維止公爲人耿介素寡遊或以此不合社會在所難免若謂其賣官　爵取媚外人驕奢淫佚毆辱族屬實不免近於寃誣弟等所代爲抱屈也况自湘省起義以來止分旣經慨捐銀米昨復以籌餉局淸出存欵五萬兩又一律報捐軍餉曾經電獎在案是止公對於鄉里可謂克盡義務今貴省人士不獨不諒其苦衷反從而爲之辭抑又弟等所不可解也查孫大總統頒發保護人民財産命令五條止公財産無一不合於保護之列且聞反正各省均形紛擾惟貴省保全秩序嘖嘖人口旅湘僑民尙歌盛德何獨於同鄉先達忍令向隅乎夫以中國社會惡習一人作官羣族仰食稍有未周卽行怨望甚至排擠傾軋出於伯叔弟姪之至親骨肉此固人人家庭有所不免者止公被謗或亦由然但旣好義急公報効巨款而反加以惡名並將房屋發封抑爲人道所不應有務望我公曉諭大衆公布昭雪飭將房産發還俾全止公之名譽以表貴省之高風弟等誼屬知交不忍緘默謹爲合詞奉懇伏冀公道主持不勝感禱之至湯壽潛伍廷芳同啟 
　　附錄譚都督覆張子武君電上海西華德路謙吉東里四七八號聶宅轉張子武君鑒電悉湘省籌捐皆給公債票無損人權瞿之田宅更未議提公方殆過聽梅君擬歸公屯田如不成俟商妥請歸議辦法闓長沙公電 
[桂省統一政權]  
　　日前桂軍政府電致龍梧柳三副府云自武漢起義以後各省民軍恢復省外地方多設軍政分府吾桂前因本都督在邕曾設副府龍梧柳州三處並設公府專爲行軍便宜起見現南北軍隊經已聯合贊成共和戰事尅日可息中央臨時政府又經成立此後舉動注重建設各省軍政分府均已裁撤吾桂副府分府亦應一律裁撤以謀統一進行方法茲定於新曆三月初一日起實行裁銷前設各總長一律改爲統領爲該轄軍隊司令專管軍事副府分府所設部各員司一律取銷其裁職各員應由各該統領開册具報聽候調用龍州設鎭南關及對營監督兼辦交涉已委李開銑南𡩋關監督委方培愷其梧州關監督仍由黃統領榜標暫行兼攝仰即一體遵照並將辦理情形具報查核等困奉此除將辦理情形各員年齡籍貫造册呈報外合就行知希卽赴省聽候調用毋違此令 
[法領與世增之感情]  
　　雲南法領事韋禮德君與淸藩世增素有感情茲見其死後蕭條特發函爲之募捐其辭曰啓者前雲南藩台世增君忠誠篤厚愷悌可風徒因種族之分致罹殺身之慘凡屬相識莫不感傷然死者長已矣獨惜其身後蕭條寡婦孤兒顚連無告僕雖非黃種亦爲心酸逆知同種諸君必同此感用特不嫌冒昧代爲將伯之呼務懇大君子酌量捐助交由敝處彙轉俾孤兒寡婦藉以生存世君有靈亦當知報固不獨生者之感恩已也 
[四川已設旗務局]  
　　成都满漢界限早已融洽惟因蜀中各地多未安靖不便驟令旗民另謀生計現聞四川民政部詳請軍政府核准設旗務局於舊布政司側委任安岳人王君信甫爲局長（王君前在北京法政學校畢業）西昌人蘭君孟儒爲庶務長想二君辦事必能使蜀旗咸受實惠也 
[粤省又許犯法二軍官]  
　　粤省軍官張鐵震日前由寗來粤而張集林則在龍鎭統營務處當差嗣龍帶兵赴欽廉留兵一禁標交其管帶讵詎鐵震與集林串同將謀編入第二鎭桂軍脫離獨立并播弄凌翀私招新兵改名北伐南軍擅委標統三員而以已爲總司令向都督府領取餉銀五萬有餘又尅扣軍餉致該軍私賣槍械四百餘枝後聞龍鎭統不日回省卽欲逃遁又電江西馬都督略謂聞贛省有亂本軍以桑梓之故不日帶兵前來云云直欲帶兵由南韶赴贛佔其南部贛都督接電大詫卽復電粤省都督謂並無亂事請飭該軍勿往數日前龍統制回省都督拊即將電文交閱龍即詳細查核該軍舉動事乃敗露即由軍務處將該軍官張鐵震張集林二人拿獲即於三月三號訊明正法矣又聞該軍官前已奉陸軍部促其回寗又不奉命旋奉部電從嚴查辦近因遺散民軍又奉都督瘵命遺散已領有遺散費五千元仍留不散故槍斃後都督府即出示將其五大罪狀宣佈一切云 
[補紀𡩋夏光復之公牘]  
　　𡩋夏民軍劉錫坤於去年十月間報告陜西軍政府文云爲牒呈事竊甘肅地　民貧倍於各省其困難之狀以寗夏府一隅爲尤甚而蘭州淸吏謬以寗夏爲膏腴之地剝削特甚殊不知寗夏早年回亂城陷元氣未復朔軍在寗蒿目時艱見政繁興攤湁苛刻誠有耳不忍聞目不忍覩者胡人亂我中華二百餘年至此益形猖獗凡有血氣莫不同聲扼腕朔軍於九月二十九日在寗郡發號施令振興義舉不戮一兵不傷一卒羣皆服從惟有旗員數名當喞許夷查寗郡六屬夏朔兩縣及所屬之平羅靈州已皆聞風歸順惟中衛寗靈廳尙未收服二十餘日以來加意撫綏所以元元之衆皆以爲自後可以出水火而登袵席也正擬進攻蘭州收回全省忽聞蘭州長庚猶不知自量委派兵丁十餘營來寗接仗朔軍名正言順固知師克在和不在衆無如兵力過單恐杯水車薪勢不相敵躊躇之間卽多顧慮審思再四惟有仰求垂念同胞共志迅賜撥發馬步四營前來寗夏助戰所有粮草由此間備辦一則以免生靈塗炭一則可以乘機進復蘭州倘如此風順鴻毛則外府不攻自得於大局不無禆益况又寗夏蕞爾彈丸爲已經歸順之局若使得而復失殊損我同仇義舉之名此尤不可不仰求大軍援救也所有懇乞撥兵援救緣由理合備文牒呈鑒核再寗夏有满城一座城池均堅距郡十里之遙刻下正在攻取合併聲明 
[南昌近事記]  
　　蔡公時運動贛省南潯鐵路公司收回股票改爲公有借欵接續修築一事業經臨時議會議决籌辦惟交通局長蔡公時前因被人攻擊已具文辭職現蔡知路歸公有怕𨽻交通局極力運動商務總會呈懇都督俯准挽留仍任交通事務以攬大權該會當於三月四號討論此事商董大半反對聞總理羅朗三仍允代呈都督核示而國民聯合會及同盟會亦已預備攻擊恐蔡氏終不免失敗也 
　　學生軍回贛贛省在寗學生軍督帶蔣羣因與旅監邵文輝不睦藉病辭職並舉該營長李鈞接代陸軍部堅留不獲已允所請以李鈞升充督帶率隊回贛 
　　民國銀行擴充贛省民國銀行現因資本缺乏擬招集股本一百萬元以資流通而維市面其商股由財政部擬定章程發交銀行自行招集並請財政部撥款五十萬元以爲公股聞財政部極爲贊成惟以庫空如洗無從撥款因呈請都督令行公債總局就已收之公債項下如數撥給　　民國改練成標贛省光復之後開辦民團保衛頗資得力所有團兵一千餘名經團長劉鳳起黃炎督率訓練大有成効現馬督令改爲標俾成勁旅並委任黃炎爲標統已於三月二號實行改編茲將委任狀及命令錄下贛省都督馬爲委任画照得民團及保安軍現擬編成陸軍一標名曰贛省暫編陸軍第十五標所有該標統帶官查有黃炎堪以派充除分别諭知外相應塡給委任狀仰卽遵照認眞辦理毋負委任此委（一）現奉中央政府命令裁汰無戰鬥之軍隊贛省民團雖非正式陸軍然其平素對於地方保持治安頗稱得力未便遽爾遺散（二）擬即將民團保安軍編成陸軍一標各爲贛省暫編陸軍第五十標（三）命黃炎充暫編第十五標統帶務須認眞淘汰老弱勿得瞻徇情面致千未便所有缺額寗缺毋濫以成勁旅以上辦法除諭知軍務政事部外仰該員即便遵照妥速辦理此令 
[𡩋波又添普慶商輪一艘]  
　　甬軍分府昨據普慶商輪股份有限公司商人王文震等禀謂文震等組織普慶公司計資本英洋三萬二千元先由商等籌墊一面招集股分每股計洋十元合成三千二百股購置永江輪船一艘改名普慶修理後經騐船師及理船廳會騐在案仍駛寗波鎭海定海梅山六穔穿山沈家門普陀岱山象山之西澤商泥西洲石浦𡩋海之薛岙台州之海門等專招華股船上懸掛華旗所有進出口稅捐遵章完納茲因開班在即禀請註册并請移稅務司給領内地照會放行附呈調查表招股簡章各一紙等情未知如何批示也 
[招商局江輪開班]  
　　漢口招商局總理施紫𨜮君前因南北戰爭上下馬頭　船擊沉所有江孚江寬江永江裕江新快利固陵等船均在寗垣聽差遂隨赴申茲中央政府交通部總長于右任君以民國完全成立該輪將次開班仍行委任施君充當漢局總理以便布置進行事宜而資熟手聞施君奉狀後即已抵漢預籌一切手續而江裕輪船業已開班行駛本月十一號可以抵漢口從此輪價可望跌落矣 
　　又南京交通部電沿江各都督云南北聯合時局大定長江流域行旅商貨急宜流通已飭招商局輪於二十九日起照常開駛應請尊處通飭沿江各屬民政兵警一體保護以維航業禱切盼切交通部冬 
　　招商局致外務部電云交通部長鑒勘電祗悉商局江輪復開長江昨已登報准今日起此後按班開駛往來請通電沿江各省都督保護並請轉電鄂交通部迅將快利固陵兩船發還以便行駛宜漢轉運各貨實感公誼招商總局叩艶 
[禁伐孝陵樹木]  
　　南京内務部令巡警總監謂朝陽門外明代孝陵樹木　葱向不准民間樵採聞邇來多被偷伐芻蕘相尋視爲利藪夫斧斤入林在昔原多限制魯連遺壟後人且禁樵蘇矧明太祖殄除元夷光復中夏雄略偉烈炳耀古今寢園乃靈爽所式憑樹林爲幽宮之蔭翳詎容民庶私縱斧柯亟應切實禁止所有一切磚石碑像等類亦應加意何存不許人民取掘損壞以昭隆重又内城馬路兩旁尚多樹林亦須一律禁止砍伐合特食知仰卽遵照於各該處左近地方出示曉諭一面督飭長警嚴切查禁勿任玩縱云云 
[南都軍界見聞錄]  
　　陸軍第二師長朱先志以成立伊始需才孔殷特調第十團團附徐卓及第六旅副官徐宏勝分别派充參謀長管理處長等差以資臂助 
　　陸軍部以前頒陸軍暫行編制表憲兵營編制𨽻於師編制之後以致各軍隊每多悞會一師應附以憲兵一營查師編制内所注撥派憲兵若干名字樣乃係日後師管區劃定後就管區内應有之憲兵挑撥以資稽查刻管區尙未劃定戰事業已告終所有憲兵擬暫從緩辦已通行遵照矣 
　　南門外機器局從前满淸時代萬能候補道所視爲利藪者也虛糜國帑成效毫無光復後改𨽻陸軍部委范君滋澤爲局長范君近調别差陸軍部特委賓君步程接辦賓君湖南東安人湖北兩湖書院肄業多年癸卯年由湖北咨送德國留學工科大學去年畢業歸國譚都督留辦高等實業陸軍部一再電召畀以斯任業於昨日到差人莫不诅陸軍部知人善任云 
　　大本營總兵站以各處軍隊運來軍用品均堆積滬寗車站層積纍纍且有危險品雜置其中萬一不虞何堪設想查下關支站糧服軍械等庫尙有閒房特呈請陸軍部通行各軍隊嗣後如有軍用及危險緊要特品卽提存該庫以資保存而昭愼重 
[江南北軍事種種]  
　　駐鎭進行隊全軍司食趙馭六駐鎭混成恊統領張衛齊二君近以京津保定等處兵變紛擾鎭江係通商大埠誠恐匪徒叛黨勾脅爲患爰通札各營一體嚴防各派弁兵在各敎堂及江邊租界大小輪埠火車站等處嚴密查察此外商團警察亦每晚在城廂内外聯隊梭巡瓜洲江防水師營砲艇往來長江上下游渖川巡緝心防叛兵南下 
　　神州馬步防營刻經江北蔣都督札委揚軍米占元統帶仍駐徐州以資鎭懾 
　　江北贛榆縣土匪擾亂業經淮北巡防隊會同浦軍星夜往勦連日與匪搪戰窮追五六十里當場轟斃匪黨百餘人並在各鄉搜獲從匪及匪首王某卽在軍前下法以昭𤏐戒現已克復該縣民心大悅 
　　駐鎭混成一恊及滬軍進行隊各標營將近萬人現奉陸軍部總長黃命令改編爲十六師團遴委顧師長忠琛節制聞顧君定於日内來鎭視事 
[靖江請留民政長之指令]  
　　靖江全邑市鄉公所職員徐锺祥等以該縣自民政長姚序鏞撤任另委查亮采接任人心驚惶公禀都督府請暫仍其舊等情奉莊代都督指令云據禀已悉該縣民政長業經另委查亮釆接任並電令姚序镛睚新任未到以前照常任事仍完全負責在案現經飭催查亮釆卽速赴任來文稱全邑市鄉公所職員而並未蓋有市董事會或鄉董圖記難保非少數人之虛揑碍難照准此令 
　　又民黨進行社社長張援等以縣長撤換人心驚惶懇請收回成命奉指令云據呈已悉查該縣民政長前經委任查亮采前往接任嗣以因病未能即日赴任電令姚序鏞照常辦事完全負責在案該邑地方偏僻一切政食亟須推行姚民政長年力已衰未能得力另行委員前旆正爲該邑求進步起見來禀所稱内外交詬進退兩難左右刦持人民攻擊等語姚民政長之不宜久任該社員等當能見及所請仍留本任之處應毋庸議除另催查亮釆赴任外希即知照此令　　又軍事隔食長金銘安等以姚民政長辦理各事正在進行請暫仍其舊奉指令云據呈已悉業於該縣市鄉公所職員徐锺祥等曁民黨進行社社員張援等禀骨分别詳晰指令矣仰卽知照此令 
[江陰布廠禀請維持國貨]  
　　江陰華澄昇鼎陞經綸中和元豐美利發綸華等三十餘廠代表沙順延禀孫總統文云爲呈請維持國貨以塞漏巵事竊自起義以來民國軍隊各處巡警急於編練所用軍衣悉資洋貨金錢外溢以鉅萬計轉瞬天熱又將添購夏季操衣若不設法維持則數十萬軍衣盡用洋布國貨無暢銷之望布廠有倒閉之虞數萬工人一旦失業强者違法紀弱者塡溝　民窮財盡其何以堪江陰各廠織機五千日出布疋二千餘若製成軍衣軍隊雖多猶爲供過於求物質視洋貨爲美價値較洋布爲廉各廠股東又均係華商咸知愛國資本雖微倘遇軍需困竭之際亦可稍爲籌墊利國利民一舉兩得務請大總統俯念民困令陸軍部骨務部通飭軍警兩界定購各廠土布製備夏季軍衣或卽由各廠成衣公司代製以塞漏巵而蘇工商無任感激待命之至 
　　附總統府批示江陰華澄鼎陞元豐美利發東昇中和經綸綸華等三十餘廠代表沙順廷禀悉已令陸軍内務兩部酌核辦理此批 
 
 
 

Page 7

 
 
[豐備倉歸併市公所]  
　　蘇城善堂各局向以豐備倉爲最富前淸紳士之謀充堂董者咸推該倉爲首屈一指光復以後堂局公産悉議掃併地方自治如男女普濟育婴種善洗心各堂局以及棲流所等均應由市公所接管經辦現在該公所先將豐備倉實行接管已於舊曆正月十八日由倉董潘紳將所存積穀現欵如數點交市董事會接收矣 
[孫總統咨參議院文]  
　　爲借欵救濟皖灾前據財政部總長陳錦濤呈稱華洋義振曾以安徽救急事宜向四國銀行借欵請示辦法前來當逕飭令該部與該會會商辦理在案茲再據該部長呈稱據該會報告災情萬急如十日内無大宗振欵恐災民坐斃日以千數又函稍四國銀行允每星期可借十萬兩分十六星期共借一百六十萬兩以民國財政部收據交銀行存執爲暫時擔保之証與現時南北商妥暫借二百萬之辦法相同竊以該省兵　偏災紛乘沓至物力凋敝羅掘俱窮今日復接孫都督電請中央撥助願在錢糧項下分年提償其窘急情形亦可想見然恐磋商此項分擬條件緩不濟急可否俯念民生流離倒懸待解借欵救濟寔爲瞬不容緩之舉迅將全案理帽咨交參議院查照尅日議復以蘇民命等因據此理合咨請貴院查照全案理由剋日議復以便施行事關民命幸勿遲悞 
　　爲商業註册章程茲據實業部呈稱敝部成立以來各埠公司呈請保護註册立案給示等事紛至沓來若非妥訂劃一章程頭緒茫然實無以資遵晥之策邇者民國統一大功告成所有全國各種公司及一切商店皆持有前淸政府發給部照　若尚在淸之勢力範圍骨者山河依舊主　已非門懸漢彩旗家貯满虜印照墜體制之尊嚴復缺政令之完備興念及此良用憮然伏思東西文明國商業登記例歸初級審判廳職掌以便商人就近登記家喻户曉遇有訴訟質辯等案易於發見不滋欺詐然註册給照之性質微有差異中央集權貴有攸歸允宜由敝部詳加釐訂章程頒行全國查日本商業註册諸册稅所課亦甚嚴重每千分抽收五分或四分不等英美及歐洲大陸諸邦大都有限公司及一種特别營業未經商部註册不允開設誡以注重公司財産保衛儥主權利上以裕國課之支艱下以順商户之籲懇法美意良洵堪採納惟牙貼一項亦非領有部頒執照不准成立但課稅高低古今早外略有不同敲膚吸髄有至一帖桓納千金左右者昔日满政府日也年易月徴動輙嚴榷商民者今日之俄羅斯是也今以恤商起見減其微額亦歸商業註册一律辦理以免紛　此外尙有獨出資本之商號每亦有呈請註册之時似宜一體允其自由呈註不令偏枯方與共和政體宗旨不悖爲此酌擬商業註册章程庶得統一而臻妥善相應備文呈請大總統俯賜察核迅卽咨送參議院議决公布施行等情前來合　具該項章程咨送貴院察照議决以便頒行 
[蘇垣警局取締烟户]  
　　蘇省巡警總局示諭略謂禁烟定章吸户必須領有執照方可購買土膏前經分别給發執照在案現在民國建設伊始禁烟爲强國要政本局兼管禁烟事宜自應嚴加取締以期早除　毒茲經本局將此次吸户購土購膏執照製備齊全特在東善長巷内設立資換吸照處飭令各路各區長警同調查員挨户調查各吸户姓名年籍執業並查明該吸户在何處膏店挑膏枵何土店購土先行塡給小票定限舊曆正月二十二日起各該吸户均持舊照及小票來局倒換新照凡吸烟一錢以内者繳照費二角吸烟二錢以内繳洋四角以此類推截至舊曆三月初七日止限满槪不補給無論六十歲内外均領一種執照仍按三個月換照一次减短吸量一分至三十個月減盡爲止凡購土照不得購膏購膏照不得購土如有膏土店關閉凡指定該店之吸户卽隨時持照至局換照倘有無照私購土膏查出定將吸户同該店一併處罰不貸 
[嚴查冐穿軍服]  
　　蘇省巡警總局以各路巡長警隊均經發標誌印布其水陸各軍隊人等亦經軍政府分飭各營給發徽章印布均有記識商學各界穿軍服者亦必有徽章可識乃近日街市往往有穿軍服而無標誌之人難保無匪徒混迹其間亟應嚴加查察以保治安特出示曉諭各路長警人等嗣後心遇形迹可疑者應隨時盤詰拘送總局以便訊究 
本埠新聞 
[越界設捕之爭議]  
　　通商交涉使覆英租界工部局函云頃接來函備悉貴局欲在非租界内設捕房未知依據何項條約本交涉使所不解者一也所謂名望素著之華人是何姓名其人有何權限因其满意於租界内警察辦法卽可爲貴局越界設捕之証所據是何法理本交涉使所不解者二也至謂貴局與法工部局時有在租界外建築捕房之與並援卡德路之已事爲言查民國成立與列國益敦陸誼前淸條約繼續履行斷無異議若前淸無知官吏含糊所辦之事不　於前淸政府與各國明定之約欵民國萬難承認此本交涉使反對之確當理由也應請貴局速飭將北四川路分設捕房一節卽行作罷爲　 
[專使來滬]  
　　滬軍都督陳英士君昨接北京來電知專使唐君等卽將到滬當於午後派令科員王子良君等帶領馬隊同往太古碼頭妥爲照料當唐專使及代表員到埠時陳都督亦乘馬車至碼頭竭誠歡迎並照料一切甚爲週到 
[整頓稅務之苦心]  
　　上海地方貨物稅總公所以華商運貨往往託名洋商隱　漏稅當於日昨移知交涉司温宗堯君照會各國領事請勿干預民國稅務並聲明民國首重實業對於各商家力主和平並無苛罰之例 
[約束軍人之文告]  
　　駐紮南市浙寗會館之陸軍第十師工兵第十營長金君昨日出示云照得民軍宗旨首重同胞外爲禦侮之資内作閭閣屏障當以保全人民之治安爲目的現當本營成立伊始兵士逐漸招齊其間東身自愛者固不乏人而品質流雜者亦在所不免若不嚴申禁令杜漸防微不足以重軍紀嗣後凡本營目兵夫役購買私用物品務與商舖和平交易不得稍有强迫擾市塵致損軍人名譽爲此示仰本營所屬官長嚴飭目兵等恪遵軍令　守規章如敢故違准被擾之家扭送本營部訊明懲辦决不姑寬各該營長官亦須嚴加約束隨時稽查幸勿隱匿瞻徇致干未便其各凛遵毋違 
[六誌蔡康與朱聰熙之糾葛]  
　　前淸江寗造幣總辦粤人蔡康控朱聰熙越界誘押等情迭經公共公廨會訊均誌前報前日午後由廨復訊先據捕房代表侃克律師及原告代表博易律師偕九十一號西探上堂証明原告報告各節繼由被告代表費烈律師偕見証担文都辦古柏律師證明被告在捕房所述被誣各節並將錄取之洋文供單呈案復據原告案証景凌霄投稱當時適與原告同在一處由顧榮響之家丁領看房屋同乘馬軍前往致被牽累訊至此因爲時已晚由王襄讞商之英翰副領事論各退去定下禮拜五復訊再核 
[李變和辭職]  
　　光復軍總司令李變和以淸帝遜位芏命功成力請解職歸田奉陸軍部批云呈悉貴隔令銳功戰勝紹武穆之遺風身退功成　范　之偉烈積十餘載經營慘淡此次无復滬淞封鎖長江門户轉戰金陵奠安東南半　重光故國新造民邦厥功甚鉅已申請大總統將贵并司令動續詳悉紀錄以爲異日民國更資料至義念出力曁傷亡各員予以表彰撫恤應准如所請所稱軍用塾欵應准飭知軍需局酌景籌付以勉資勞此批 
[暗探越界拘人]  
　　滬軍　字敢死隊暗探　連貴在租界内狂吹警笛追捕該隊逃兵陳阿才被老閘捕房四百七十號華捕查見關入捕房一併收押昨晨解送公堂訊究關讞員與德　副領事以豐不庶擅在租界拘人殊違定章姑寬　罰洋五元充公陳押候查明再核 
[再誌尹允階不認呑欵]  
駐滬皖軍籌備處屬星若代表該省財政局在公共公廨控告　淸六霍茶驚總辦尹允階侵呑公欵業經公堂判尹交十二萬兩人銀並保着將解欵印結呈案並令原告呈出藩庘淸册再行訊　嗣因尹無人作保暫時收押在案昨晨復訊周代表將財政局飭令調查公文呈案並稱所有藩庫淸册已經電催寄滬現尙未到訊據尹供未交卸時曾有銀六千五百兩解存六安州署另有化欵銀九千餘兩及解欵印　均存於該處官錢局有摺可憑餘欵存在同康錢莊並不　用復據周代表聲稱所存同康之欵係用尹自已名義亿人不得而知聶襄讞商之德副領事祜君判尹改交十萬兩人人　並保仍　　　次印結呈案於下禮拜六復 
[請究擾累閭閻之眼線]  
　　前報紀靜安寺捕房派中西探帶同眼線徐居子史洪芬等投總局報　有盜匪數十名匿居西街等情當時檢察員田锄不察盧實即率領偵探會同一區長警至鄉民金阿根家及惜米公所三和　結作等連搜八九户毫無盜賊形迹並因金向衆詰問來由致遭毆打拘局訊明開釋在案前日金因無端受辱心不能甘投禀總局請將在押之眼綫徐吏二人從嚴究辦昨奉秕示准予　科訊明按律懲治 
[恐非强盜]  
　　兪德四喬大戴阿四陳阿三潘學成李三等被租界包探疑爲盜匪拘解公廨訊得兪喬等尙在華界犯案移送總局务候訊辦在案前日下午由華洋交涉裁判員許繼祥君升座提訊兪喬二人互相推諉訊之戴陳潘李四人亦不供認判分别還押候函致捕房請派原辦包探到案以憑質訊 
[再紀電車分司之防患]  
　　英美電車公司警告行人各情已記前報茲悉該公司麥總理以本埠居人近來益衆雖經警告於先誠恐有不識字義及鄉愚無知者依然冐昧行動特招二十餘人分布衝要各路指導行人以免不測 
[民國工黨之進步]  
　　民國工黨發起以來未及三月而外埠之組織支部者已有十餘起現合本埠蘇杭南京蕪湖大通等處之黨員約已有五萬餘人本埠女帽業全體亦已入黨由周雅卿施雪香二人爲正副領袖織帶業全體亦於昨日在大南門内總部事務所開會入黨舉定姚全元李少耕二人爲正副領袖由徐企文朱煥章朱繩先等先後演說工業之亟宜改良並謂諸君須用國貨以挽利權全場莫不首肯並聞總部現擬組織模範工場先從製造草帽入手並實行優待職工主義以期合呼進行 
[製造局運送軍火]  
　　湘省譚都督前日電致滬軍政府謂湘省軍管現需槍械子彈　令製造局配解日本二十二年式之快槍二千支子彈七十萬夥機關槍八桿迅即解汀等因茲經陳都督飭由製造局李總理如數照配已裝江孚輪船運湘交納 
[江貞砲艦赴寗]  
　　海軍部前日電令上海海軍司令部毛總司令迅飭江貞砲艦開赴南京防守等因茲悉該砲　已　九日由滬赴寗 
[衞隊新兵之成績]  
　　滬軍陳都督於七日午後偕同第二師師長及軍務部長至陸軍第十師司令部察視一切並傅令章豹文所帶之衞隊一營新兵操演武藝當由各新兵遵令操演柔軟體操頗爲純熟陳都督以該營新兵入伍未久已整齊若此殊堪嘉尙遂諭以後認眞練習俾成勁旅各新兵均唯唯稱是 
[營長犒勞兵士]  
　　衛隊營長章豹文昨日傅諭所部各隊長云爲傅諭事初七日舉師長飭派兵士並官長四員率隊前往陸軍炮隊第二團辦理特别勤務（係彈壓該隊各兵士不服團長史秉直命令羣起鼓　） 
一事）茲據廖副官守忠史報稱當隊伍由司令部出發時適値風雨交作我營禦雨之具因尙未經領發各兵士衣服盡皆沾濕自三時至八時四營在風雨中經歷六小時之久均能堅忍不形勞瘁雖困苦爲軍人應耐之天職然當此徧身潮　尙能紀律恪遵精神倍振實屬異常可嘉着令每兵獎給美酒一斤藉袪風寒而示鼓勵仰各該隊長分别轉給是爲至要此傅 
[嚴禁軍人賭博]  
　　滬軍福字敢死隊劉司令長昨出示諭云仰各該隊目兵一體知悉嗣後如有在營棚骨私行賭博等情無論何人查見准許前來報本司令長定當重辦不貨莫謂言之不預也 
[藍都督續調十字軍]  
　　關外都督藍天慰前日電令本埠十字軍迅再由滬出發三十員速至烟台候令調遣等因茲悉該軍遵卽挑選三十員於初八日乘坐泰顧輪船赴烟 
[改良會近聞彙錄]  
　　上海萬國改良會於三月九日晚七鐘就張　開成立大會到會演說者有伍秩序資　安張集成兪宗周丁義　諸博士各界赴會者甚爲踴躍 
美國富商大來君中國改良一事甚爲贊成前由丁義華君與之協商在上海組織閱書報室一處名爲大來閱報處附設於萬國改良會内現正往返磋商昆事不雖觀成 
河南信陽州劉煥新君等現已設立萬國改良分會一處並擬設一閱報社以爲　通風氣之助現正從事組織 
[公堂復訊盜案]  
　　盜匪馬金甫（卽馬琴甫）王林香（卽王老林）曾於舊曆去年除夕與夥刦常熟某姓家贓物之盜黨沈阿龍糾同蔣發貴葉先先陳小香繆學亨陳安鶴沈阿大周柳根等搶刧公共租界三馬路祥源昌烟紙店小洋箱一只並刀傷店主尤禅卿夥友孫杏生繼至愛文義路搶刧廣合成烟膏店又刀傷店主柯阿羅柯炳奎分贓各散匿居香紛弄一百十三號門牌戴賢松成衣店及雲南路五十七號門牌溤阿標家復於正月初七夜令沈阿大周柳根駕舟至浦東夥刧某姓家衣飾各贓仍匿跡原處旋經美捕房包探楊掌生趙和鈞等將該盜等一併緝獲解送公共公堂押候查辦在案昨由捕房將各盜解案復訊先由中西包探禀明前情請爲嚴究繼由各事主上堂證明被刧情形及持刀行兇各節訊之馬金甫王林香供均狡賴旋據周柳根沈阿大二人供稱向以擇船爲業正月初七夜由馮阿標等囑令駕舟至浦東行刧是晚適有大霧因伊等日間所認之房屋找尋不見即在他處搶得現洋銅元等贓所有槍械係王林香帶來我等均不在場乞鑒詰之沈阿龍供認於舊曆除夕與馬金甫王林香及在逃之某某二人搶刧三馬路祥源昌烟紙店餘不知情聶襄讞商之德副領事祜君判馬等各盜一併還押候再訊核 
瑣聞 
[城内]  
　　都督府批示○子藥廠匠目陳桂馥等呈批呈悉案照光復之始防務吃緊龍華有製造局重要工廠自應加派駐兵以資鎭　食則大局垂定龍華府近已有第十師軍駐紮故令祁性初將該處駐防司令撤銷本不獨以控案之關係也該匠目等所請派員密查各節應無庸議 
民人梁成呈批　案經令催自有結果該民可稍安勿躁 
　　都督府執法科批示○民人張福全呈批　呈悉此案係普通刑事已由地方檢察廳照常訊究所請開釋孫毛媛之處應毋庸議　民人吳筱禄呈批呈悉此案係普通刑事已由本科備文將孫毛媛袁建民五張氏三名轉解上海地方檢察廳照章訊究着俟該廰傅案而訴可也 
　　審判廳批示○王肄之呈批昨據陸　氏炎夫陸侃如聲明請予展限一月投訊案經核准並將副狀送達該被告知照在案茲據辯訴各情候卽函請商會查覆以憑核辦可也　經潤山呈批談蘭廷所交方單是否僞造非庭訊時一閱所能辯别仰卽先行檢呈聽候移請民政署鑑定再行傅集質訊察奪 
　　木已成舟○製造局小工林洪生前將第三女兒小毛許與同廠小工頭緒品昌爲童養媳品昌之子大寳於前年病故後小毛仍住緒家本月十二日被緒訐嫁於湯小四仔爲妻林洪生心懷不服將緒扭控檢察廳經廳長研訊以緒品昌不先通知林姓等其允治擅將小毛許嫁實有不合惟業已成婚事難挽回判品昌將財禮洋七十元如數交出候再訊斷昨日緒將洋繳案又經傅集原媒及兩造人証訊斷林洪生求請儘數給與小毛爲辦物之用緒品昌則以前次聘定爲媳出過茶禮洋四十元且撫養數年所費不少仍請斷給判除給還緒品昌洋五十元外尙餘二十元給予小毛并着湯小四仔將小毛領回了案 
[南市]  
　　集議開操○滬南商團公會附屬之幼童軍學團定於今日午後三時開會集議開操日期昨已布告各會友届時一體蒞會　　並非分贓○北段商團會友衛誠甫函送葉藍田至裁判所控稱有顧陳氏之八歲男子名長發平日寄養於蔡雲棟處不料被蔡榮生拐賣於上海法租界某姓　干得六四十元迨將榮生拘獲旋仍脫逃查葉分用洋八元求請究辦訊據葉供小的由蔡還來借欵洋八元並無别情判留候提同兩蔡到案質究 
　　車夫須知○市政廳捐務處以一切車照俱已改用陽曆應自二月起開捐故於昨日布告各車夫以後捐領執照每月五號以前爲限不准逾時違抗 
[閘北]  
　　民政總局秕示○民人曹大雙禀批據禀爾姪女被羅竹之許桂生拐匿等情旣係風聞並無實據自應毋庸置議惟所稱該管警區另獲拐匪拘押據孫德興報告有姪女被　拐情事是否屬實仰北段六區吳區長尅日查明復想核奪禀發仍繳　民人羅家土禀批據禀于得美之總因事口角出外忽被于　淮　令于達場于大從妻室將于媳送至爾空唆　串匿等情現在並未投案具　究　　民有無串匿情事何能臆斷所請偏案着不准行 
[英租界]  
情盧畏避○香粉弄二十七號住户周金氏因將婢女冬妹凌虐受傷前日被捕房查悉將氏與婢一併帶入捕房飭將該婢暫留濟良所金氏存洋一百元交保候核在案昨經公堂傅訊中西官以冬妹受傷屬實着送幼女所留養金氏情虛不到卽將保洋充公 
　　拖累房東○粤鴇王大姑違斷重開妓院並縱妓拉客由廨押候查辦在案昨經中西官復訊一過判仍還押候補傅房主到案訊核 
　　旣賠又罰○西人派許控楊樹浦地保周榮用竹竿戵傷馬匹等情由廨判周存捕房洋六十元交保候訊在案昨日復訊因馬已　愈判周賠償醫費洋三十元另罰洋十元充公餘洋發還　　弔查收條○趙春記控陳錦榮不理貨欵洋二千餘元前日午後由廨復訊原告延穆安素律師偕同司賬陸金元是堂將被欠貨欵逐一証明請爲追繳質之被告仍延葛福來律師到堂辯護判交原保限兩禮拜内呈出收條再核 
　　復訊小孩○潮州田孩楊芝東因不　路徑由捕解送分堂訊據供稱伊父楊燕初在杭州莧橋開設乾泰烟膏店獨自來滬等語中西官以該孩身畔帶洋百元恐係竊來判令留候查核在案昨經中西官復訊一過判仍留候備文派差帶赴杭州民政署查交家屬認領 
　　誘拐女子○朱友生誘拐雲南路四百七十二號張孫氏家之十六歲女兒張寳珠被氏控奉捕房於昨日派探將朱拘解公堂略訊一過判押候下禮拜六再訊 
　　怙惡不悛○過犯劉雲卿朱仁義均復來租界朱又行竊洋人新利之銀表由探一併查獲昨解公堂訊實判劉押西牢二年朱押九月期满均逐出租界 
　　串竊槍彈○董古慶汪小龍顺串竊日商博記棧内用槍兩支槍彈一百粒消贓於高阿六由探一併查獲昨解公堂訊供一過判一併押候照會日領訂期會訊 
　　軍人違章○軍人鄧春生彭碧松林成瑞均身帶軍刀經過租界由捕查見一併拘入捕房存刀保出昨經公堂傅訊以鄧等均不知租界定章判各罰洋一元充公軍刀發還 
[美租界]  
　　水手酗酒○前晚有美國水手四人至鴨綠路酒醉胡閙並將車夫尤阿三毆打由二百念五號西捕及二百十八號華捕帮同查獲解至捕房押候送請讠管領事署訊辦 
　　匪徒　物○楊唐氏昨乘東洋車至漢璧禮路密勒路口突波匪徒搶去金押髮一支該氏卽投捕房控請查緝捕頭准之 
　　索欠口角○昨有傅阿金王阿才二人在西華得路因索欠口角扭至捕房捕頭飭赴公廨控追一併斥退 
　　追獲搶匪○匪徒陳順金張阿榮昨日在途强搶某氏金戒逃逸當由包探周瑤廷追獲解入捕房押候解廨訊辦 
[法租界]  
　　無憑無據○法商良濟藥房以成記照相館虧欠往來貨欵延不料理禀請公堂飭提該館股東兼經理陳學鑑到案訊追陳卽延請羅銳律師投廨辯稱陳並非股東亦非經理該藥房妄指誣控應請將案註銷中西官以原告並無實據難以准聖令各退去免議 
　　取巧受罰○潘泰和牛奶　未領工部局執照擅和開設茲爲衛生處西員查知函致捕房將潘傅至公廨經中西官訊明屬實判罰洋廿五元充公並限一月内修整一切方准給照 
　　誤收賊贓○鄉人張阿六失去値洋七十元之耕牛一頭知由丁阿金殺牛作收買宰割報知捕房拘解公廨訊究據稱議定出洋三十五元買來不知竊贓下現將贓洋交案聶廨員判令交保出外限七天照原價如數補償交案之洋先給原告領回 
　　監犯圖逃○西牢押犯施洪春劉阿萬等遽將看牢安南捕用繩絪縛置閉獄中奪門逃去幸由他捕追獲送廨請究施供認起意圖逃不諱判照原斷加押一年劉押半年以示懲儆 
專件 
[上海華洋裁判所暫行規則　（續）]  
　　第九章　迥避規則 
　　第三十條　凡事有切已之關係（）此不專指財産所屬而言苟與案情有私益之關係）按律卽應迥避倘原被恐判官有所傷徇不利於已得於未訊之先聲明理由請求詎却判官不　自行决定者由所長鑒定之按照前淸刑事訴訟律第一章　二節第二十八條至三十八條行之 
　　第三十一條　凡推事迥避及請假所長得委任他推事代理之　　第十章　刑罰法制 
　　第三十條　凡判官執行審判職務有受賄納贓按律應處三等有期徒刑卽可以刑事逕行提起公訴若係誤解法律以致誤判不爲罪 
　　第三十三條　凡判决民刑事件業經上級判定撤銷或減輕辦法延不遵行以致當事人虧損者或刑事科罰擅行已廢之刑者可以控告如所判不過悞解法律施行錯悞不爲罪惟起訴之期計自判決有效力日起至久不得逾三個月併應於起訴前至少半月通知該判官方准控告 
　　第十一章　法庭規則 
　　第三十四條　開庭審問時先儘原告陳述再由被告對詰兩造詞畢判官可以發問一切原告陳述及被告對詰判官所問答詞均須事事筆錄向原告朗讀承認併無錯誤令其簽名再由判官加务其原告証人到案供証亦按此辦理原告証人已各盡其辭由被告辯訴以後由被告証人到案供証原告亦得對詰一切供詞均須按照前項抄錄畫务辦法辦理 
　　第三十五條　凡訊問外國証人推事應先令其指　其証人爲華人及無條約之外國人推事應先告明一百七十八條爲証治罪刑律令其具結然後令其証明本案事實凡原被証人須隔别訊問時可令其他証人退於庭外聽候傅問 
　　第三十六條　當事人均准其廷請律師到案代表辯護若原被供証已備准由兩造律師各將事寔憑証提舉要領按照律意陳述意見 
　　第三十七條　當事人延請律師到案所有當事人欲行陳述之言均由自延律師先行發問所問必須案内之事不得自出意見引其囘答亦不得就其答詞錯悞處引其更改訊問旣畢由相對人之律師就原間之答词盤詰併可就案骨各方面情事詳加研訊以騐其原供是否眞寔可信如案關刑事併得發問及有關名譽之事以証其平日品行是否端正惟所發問詞如一方面律師抗不准問由判官鑒定之 
　　第三十八條　案關刑事方面當事人實因無力延請律師辯護案情不能詳訴判官得舉定律師代爲執行義務辯護 
　　第三十九條　凡律師曾受當事人之聘金與當事人因公往來所有公函及密告事件爲律師應守秘密義務者判官不得令律師聲明 
　　第四十條　凡証人經對詰之後其一方面當事人得就對詰答詞内未明之處復問或另邀他對質　（未完） 
來件 
[擬組織中華民國世界語會AinrespublikaEaperantoAeiilo恉趣書]  
　　西哲有方政治亂國遂亡科學衰種且減今專制亡矣共和告成果操何術以灌　歐美科學促進國民程度是殆非着意於語言文字不爲功大抵我多數國民之知識弟能得之於直接之見聞而不能得之於問接之文安中匣文字果能普　與否果能導灌科學與否姑不具論總之此後歐化東漸其不能容吾人以一二十年之功治漢文以一二十年之功治歐美數國文字此有　者所共知也然則捨治世界語將無更捷之道矣世界語之暢行歐美已逾廿稔創造者爲俄博士DboZamenhol匝門哈甫氏原名爲Espeianto愛司派蘭篤譯言希望之意日本譯爲世界新語以近來歐美各國咸已採用爲補　助語用此語譯成之書已不下千百種詩詞戲曲無不具文學書尤衆如莎士比亞杜爾斯德伊布泌諸集專門字與計類尤多西班牙則以此語編募百科全書每年出版四巨册而雜誌報章已有百餘種研究斯語之學會合全球計之已有千七百餘處曾開大會數次以每年陽曆八月舉行歷年以來於英德法士等國各開大會或國王爲之長召集各國代表演說議事均用世界語會場警察亦咸以世界語指揮衆人今則歐美之旅館商店均有嫻斯語者司應對其發達可想矣若及今而能胥國人盡通世界則不必鄪其一二十年治外國文之功可以盡議被邦書報（世界語一二年可卒業通歐） 
文者讀之數月卽可卒案）促進程度灌　科學就有逾有此者乎而遊歷外國者卽可以此語與外人相溝通國民與國民之接觸漸漸密邇則種種之惡感可泯其爲裨於學問之途及國際之途者當非鮮也同人等不揣　　　組織中華民國世界語會爰揭大旨條述如左 
　　（甲）宗旨　普及世界語於全國聯絡各國語會 
　　（乙）組織　不論男女不分國界種族界宗敎界凡有志研究世界語者均爲會員贊助斯會之成立者均推爲名譽贊助員 
　　（丙）事業　各地設世界語分會各分會設世界語傅習所設世界語書報陳列所組織世界語書報編輯社 
　　楊曾浩　孫國璋　胡敦復　同啓 
 
 

Page 8

 
 
自由談 
游戲文章 
[龍宮御史綠毛龜奏禁制輿論摺] [  愛]  
掌東海道監察御史臣綠毛龜跪奏爲鯨鱺蜃蛤舆論譁然請加禁壓以保專制恭摺具陳仰祈龍鑒事竊臣官居言職凡有所知理宜據實奏聞庶不負朝廷耳目之寄亦聊盡臣部言論之責也臣生性拙訥素秉金人三緘之訓寅僚中久有金口難開之譽今見黥鱺蜃蛤之舆論譁然有不敢不據實上聞請加箝制之處查黥魚首有孔昻首水面噴出之水約二三丈鱺魚之齒如鋸口徑巨至三尺有餘蜃蛤張口吐氣倐成樓閣最易惑人聽聞黥鯢掀波作浪必致擾亂治安妨害專制請朝廷速定限制之條取締若輩能如臣言施行不獨專制舊習不爲搖動即臣之家醜亦不致被若輩外揚臣習聞若輩醉心共和倘一日蟹將蝦兵被其所惑爲禍實不堪設想仰望朝廷早爲防閑飭下法部力加限制俾言論不得自由而得永保專制萬世之基也臣一得之愚俯伏上陳是否有當伏乞龍大后龍王聖裁臣謹奏 
[海外奇談]  
[飛行家之手叚] [  欽]  
飛行家喬奇皮梯數日前在鈕約試騐飛艇偕一女子同乘是日天氣嚴寒飛艇升至離地一千英尺時空氣極冷以致機器失其能力同艇之婦女驚甚擬自飛艇中躍出喬其皮梯急伸手挽救因思此女果眞躍下非惟性命不保且使飛艇傾側而飛船家之性命與之同盡於是一手挽住女子之臂一手司機急急飛下安然落地旁觀者初見空中飛艇將傾莫不爲之祈禱至是乃大觀躍拍掌之聲如雷 
[婦女不喜樸素] [  頌斌]  
倫敦太晤士報載美國雪西亞省某議員近在議會中提出議案一條云男女衣服須歸一式且女衣須較男衣更樸惟髮帽仍舊不同以爲男女之標别違者處三十至五十元之罰金意以爲衣服不分男女則夫婦之間身裁相同者便可通同似較省便此案提出後各處婦女大不贊成其妻反對尤力故此案終難通過云 
尊聞閣詞選 
[弔孝陵衛] [  蛟川王陶]  
鐘山高矗石城涯隱約皇陵龍脉遮大好中原悲失鹿荒凉華表　啼　可憐一代君王骨化作千秋帝子花世事滄桑應有感翁促忠泣夕陽斜 
[莫愁湖吊古]  
　　莫愁湖以莫愁名人去湖光獨自淸梁棟僅留雙蕪迹烟波難覓舊　盟金釵徒憶河中　環佩空閉月下聲今日水濱深吊古恨儂不早六　生 
[金陵偶題]  
　　天壞王郎汗漫遊萍蹝白下小勾留鶯花冷民落無人管殿苑荒涼成古邱玉樹宮詞今絕調金陵王氣已钱休阿儂不勝滄桑威聊把鴻泥寄趙　 
[笑儂曲有序删] [  倉海樓稿]  
老儂掦袂聞韶臺（時在濟南）江上春燈使我哀敬亭老去豈生死昔日龜年安在哉酒埸歌哭狂生吻落坧乾坤寄孤憤景皇時代以歌鳴名士靑衫配紅粉蘆花涙傷心事桃花扇銷魂戲有時醉演銕冠圖風雨龍髯泣鼎湖有時談笑胭脂判满堂弁釵皆歡臚保皇之黨不終局（謂黨人碑一劇）老儂乾笑南場哭讓皇之詔今告廟（謂受禪臺一劇）老儂大哭北軍笑湖山滴恩仇血燈紅酒綠肝腸熱願化天仙千萬身普煦愓春照白雪一　歌台一老汪常年袍笏　登場桂芬之派零落盡忽焉海上感滄桑北平徐子知音者八劇傅題續騷雅　是山陽受禪臺寄　無窮涙盈把生平何止駡閣羅拍遍　干涕泗多背琴肩酒上東嶽伶兮伶兮隱若何 
天花亂墜 
[自由談中之自由聲] [  何立三]  
閱自由談勤百氏女子不自由談立三覺得有些不平請將今日女子之自由一談之 
歐風東漸女校林立學術上有自由矣捐除紅粉從事鐵血軍事上有自由矣共和成立得參政權政治上有自由矣意見之書報紙紛陳言論上有自由矣革覆新妝携手馬路動作上有自由矣茶樓劇塲出入任意游戲上有自由矣軟語殷勤白頭訂約婚姻上有自由矣至於懷春之女眉挑目逗風流之士魄散魂銷桑間濮上之行又在所不免交際亦無不可自由矣總之不自由三字加於昔日之女子則可加於今日之女子則不可以數千年頑疲無靈毫無智識之弱女子乃一躍而登自由之域潮流澎湃一瀉千里且將駕男子而上之孰非今日女子之大幸福哉雖然羅蘭夫人有言曰自由自由天下幾多罪惡假汝以行吾讀是言未嘗不悄然而悲肅然而恐也尙願今日之談自由者共勉之 
衛生談 
[烟酒與衛生之關係（四續）] [  江蘇袁焯]  
戊酒之害於排泄噐酒精能使腎臓變爲脂肪性而妨害其排泄之作用且使血中營養之蛋白質由此漏出寔有害之甚者也 
已酒之害於神經系飲酒之害甚多已如前所述矣而其害於神經系者尤大復述如次 
　　一腦髓與酒精之親和力特甚故其吸收酒精遠勝於他機其受害亦更甚此充血病腦所以最多也血液旣乏酸素而多炭酸氣使精神昏迷則以後恢復絕緩且久有抑　倦怠之感可知腦髓一旦因酒精而疲勞極難復常也 
　　二暴飲過量則血管壁易破裂致起腦出血症俄然卒倒不省人事颜面傾斜而死卽不致死亦多成半身不遂聾啞痴愚之　 
　　三麻痺神經使精神錯亂每見泥醉者脚跟蹒跚一前一却終且頗躓前後茫然 
　　四能使精神頽廢精神旣頽廢則其人之性質亦必大變忌廉節增利慾悖家庭之私德傷社會之風敎凡善良之性情盡失則其人之道義亦不足言也 
　　五精神頽廢之人易發癲癇癲狂之精神病且延及子孫卽不自發無不遣患其子 
　　據上所述則烟酒二者皆爲傷人之毒物固已昭然若揭矣然猶未盡其底蘊也就吾所聞見者言之风嗜吸烟酒之人皆易罹各種傅染病且易死不但本身爲然其子女　　而素常不吸烟酒者則不惟不易傅染且不易死蓋人身中之血液腦筋與各臓器各機　皆有天然消毒之能力曁撲滅　菌之本領惟嗜吸烟酒之人則其身中血液腦筋與各臓器各機關已爲烟酒之毒蹂躏變壞而失其天然之功用雖在平時已負暗病况當氣候不調徽菌蕃生傅染病大盛之時哉無惑乎每過春夏之時則傅染病隨地皆起無問老幼死亡接踵幾如摧枯拉朽雖曰醫治不良而亦烟酒之毒戕賊在先使人不能耐病也近者陽湖顧氏以中國學堂中敎員學生鮮衣美食謂爲服亡國之服裝食亡國之飲食而不自知其危吾謂今日各界之靑年嗜貪烟酒乃眞蹈滅種之大禍而不自知其爲危者也當此新國初成此種滅種之嗜好苟不斬除盡凈將何以與列强並立於今日之世界乎讀者諸君勿以爲老生常談而無足輕重視之則豈徒一身一家蒙衛生之福而已耶 
戲攷 
[金雁橋] [  吳下健兒]  
劉備攻川至　城軍師龐士元被張任用亂箭射死於落鳳坡備知不敵乃使關平往荊州請諸葛孔明入川輔助孔明遂以荊州托關雲長自率張飛趙雲等抵劉處以敵張任孔明令張飛黃忠嚴顔魏延等伏兵山僻處又令趙雲伏兵金雁橋邊待張任過橋即以橋拆去斷其歸路自率疲弱之兵至張處搦戰故意張大其詞誘張追赶張見之大笑漫不經意長驅直入孔明卽棄車乘馬退走橋上激張過橋張怒不可遏遂率兵過橋趕拿孔明行未數里孔明忽不見及回時橋已爲趙雲所拆伏兵齊起張奮力殺出路遇張飛力盡被執解至劉備處劉勸其降張矢口大駡謂蜀州止有斷頭將軍無降將軍也劉尤愛之孔明令張飛斬之以全其節第一台蓋呌天趙黑燈合演此劇趙去張飛有要鞭一段繞指盤旋純熟之至又能於腿上要之可謂别開生面蓋去張任矯健精悍風流英爽亦愜人意 
小說 
[笛中血（四）] [  野民]  
戰事旣畢檢查死傷人數波軍僅傷三四十人皆可以不死竹伯命至林村取布綿等來裂之親裏其創中有數人傷最劇竹伯怒目磨牙若將欲食敵肉而甘心者 
　　捕虜中死者掩埋之傷者看護之乃洒掃戰塲掠獲戰利品槍數十枝乾粮麥麵子彈革　水簡帳幕以及各種應用軍需品不可勝計 
　　林村一戰大敗俄師殲其饒將寳羅英名乃大震未幾聞華松波軍連挫奮然曰敵胡猖獗如此華松軍久不聞吾笛聲矣風雨雞鳴誰爲驚夢乃棄此往仍就原職每赴戰時輙於兩軍勝負難分之際吹其笛鼓勵士氣士果勇往向前連獲數捷俄將憂之其參謀曰華松之難下以有童子寳羅在也吾聞此童善吹笛戰必度曲以忘軍人之疲且知敵意軍之進退但以緩急爲標準若生致之使度曲以賺華松城指日可下俄將曰善翌日戰方酣俄師詳敗誘敵華松軍追之忽聞笛聲吹曰（敵詐敵詐速罷速罷）軍方折回已爲俄師所挫敵伏兵四處而英勇之寳羅竟爲所掳矣 
　　寳羅知不免姑隨至敵營俄諸將降階執其手曰子固英勇然順天者日逆天者亡子何不思之甚今吾等欲與汝共富貴享安樂子能聽吾言爲吾度一曲以取華松乎寳羅厲聲曰貞女不爲强盜屈烈士不爲敵國臣兎死狐悲物傷其類禽獸猶然乃欲吾以同胞餌富貴此殆禽獸之不若豈寳羅之所爲吾志决矣速殺吾毋多言俄將怒命衛兵揮出殺之參謀諫曰不可脅以威曷若動以情因謂寳羅曰子言良是吾聞汝堂上有垂老之孤親子不爲一身計亦應爲老人計何昧甚也寳羅聞之哭失聲良久掩泣曰吾將從汝俄將大喜飲之酒進以美食 
　　俄將復出師擁寳羅至城下援以笛時夜已深悲風慘澹城頭落月如鈎嗟乎此凄凉曉風殘月之天乃爲波蘭武士童子寳羅畢命咽笳之日耶寳羅旣執笛淚下如雨鳴咽向波軍吹作急迫聲曰（敵至敵至速起速起）哀哉笛花裂而劍光碧英勇之寳羅左臂已斷鮮血涔淋直流至地而右手猶緊握笛吹作（敵至敵至）之聲未少輟也華松軍聞寳羅悽慘之笛音自夢中驚覺竭力迎敵遂敗俄師而寳羅死矣竹伯聞之急奔至撫其遺屍哭泣一晝夜懷其所遺笛而去不知所之譯者曰寳羅一笛破敵安邦雖曰音樂之感於人實深亦寳羅忠孝天成有以致之乃越十餘載俄人再攻華松華松破而波蘭亡設當日人人忠愛其國如寳羅奚至今日飄零異域隸爲圉僕也哉寳羅有靈九原之下茹痛深矣 
 
 
