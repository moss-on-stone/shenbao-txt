# 1911 - 203 - 4913818

 

Page 1

 
 
   
 
 

Page 2

 
 
上諭 
閏六月初二日内閣奉 
上諭沈秉堃奏藩司因病懇請開缺一摺廣西布政使魏景桐着准其開缺欽此 
上諭廣西布政使着王芝祥補授歐陽中鵠著補授廣西提法使欽此 
上諭廣西右江道員缺着謙棨補授欽此 
上諭陜西延安府知府員缺着王聞長補授欽此監國攝政王鈐章奕劻那桐徐世昌署名 
閏六月初二日召見内閣總協理大臣陸中堂陳寳琛伊克坦論說 
[新舊日英同盟之比較及其眞義（選）]  
　　自一千九百零二年日英第一次之同盟易而爲一千九百零五年之第二次同盟。中間相距才三年有半耳。然後約之力强於前約遠甚。蓋前約僅以爲防衞之同盟。卽兩結約國之一。與他國交戰時。必須有别國助其敵人。則其他結。約國之一。乃負援助之義務。譬如日俄之戰必德國或法國或其他各國助俄。英乃不能不助日若此等國皆守中立則英亦不能不中立也。至於後。約則純然攻守同盟矣。即兩結約國之一與他國開戰時。則其他結約國之一。不論有無别國助其同盟國之敵人與否。按照條約。皆有援助之義務。此等同盟之效。直使世界各國之與英爲仇。或與日爲仇者。曉然。於敵英則不能不並敵日。敵日則不能不並敵英。英日有。連衡之勢。則其所保持之國際上之利益及優勢。實以兩國公同兵力守之而承其。衝者在英則爲印度及中國。在日本則爲朝鮮及中國。故朝鮮之治。不得謂非此同盟之功。即不得謂非英之有大造於日本也。 
 
 
 

Page 3

 
 
第一張第三版 
一千九百零五年之第二次同盟。十年滿期。故效力須至一千九百十五年爲止。（即宣統七年）今尚有四年之期。而日英已急急改訂。改訂之理由。據稱將以符第二次協約後所變更之重要情形。於其立約之　綱三項。並無變。動而實則變更之根本宗旨。將以英美公斷條。約之效力消失攻守同。盟之效力。此固最近。外交上一太。變化矣。 
今將原約（第二次日英同盟條約與新約（卽此次續訂之約）比較論之。（一原約總綱三項（甲）鞏固及維持東亞與印度平和（乙）保証大清帝國之獨立與領土之存在（丙）保存兩立約國在東亞與印度所有土地上權利及其特别利益新約絲毫未加增减（二）原約共人款新約共六欵其爲原約所有而今約所無者有三（甲）關係日本在朝鮮之事（乙）關係日俄戰爭之事此二事今已完結卽新約所謂訂約後所變更之重要情形删之宜也然原約第四條所載日本當承認英國在印度領地之特别措置云云才今亦消歸烏有此爲最可注意之事吾人以爲所以删去此條之故。當有二大理由。（一）英國於印度方面之措置。固已十分完備。即其邊境若阿富汁波斯諸方面。已有英俄協約。足以了之。固無須日本之助力此其一也。（二）日本雖經中日曁日俄之戰。國勢大進。然其發言之權。尚不能及於印度方面。往者英國前内閣震於日本新勝之餘威。殷殷以此載在盟書。在吾人視之。實未免爲贅筆今内閣改易方針。故删去之耳。其爲原約所無今約所有者則四欵之公斷條約云云。此欵實减去攻守同盟之效力者大半。蓋英美方結特。别公斷條約。開往者普通公斷條約之新方。面議將關係國家。之權利及名譽問題。一一付之公斷。質言之即兩國之戰爭原因。從此消除也兩國。之戰爭原因。從此消除則英日攻守。同盟之效力。不能不因之而减少。故曰不能强該國使其與共立公斷約之國相戰爭也。夫美日本之勁敵新仇也以日。英年來輯。睦之交親。英乃不惜以美之故。而稍减攻守同盟之效力。則雖其。他條項。一一與原約無異。而不免因此第四項之故。成爲六七分之衍文。此眞世界外交大局斬新之變化。而東亞大勢之轉機也。吾人請繼此論英美公斷條約之性質。及日英改約之原因。及斯二者與大。局之關係想亦治。國家者所欲得而省覽之者矣。 
要件 
[聨合會議員爲閣制案續行請願通告各圑體書]  
敬啟者。議員等膺父老之付託。開聨合會於京師。以國勢阽危。非改良政治不足。以圖存非改。良政府卽無。改良政治之希望。蓋今日種種之惡政治。皆我政府之所鑄造。我佼老思之邇年以來。朘削我民之脂膏。以蹙我民之生命者。誰之咎。割讓我國之土地。以飽外國之饞吻者。誰之咎。委棄海外之僑商。任屠戮呼籲而不顧者。誰之咎。蓋舉吾國民。無老無幼無男無婦無不疾首蹙額於我政府。而我邇年之政府。則世界各立憲國未有之皇族政府也。則我國初祖制所未有之皇族政府也。惟爲皇族政府。其地位足以。蔽塞聖聰。其勢力足以左右内外臣工。我民卽有至苦至痛之隱情。不能叩九閽而訴之。故皇族政府之階級不廢。無所謂改良政府。亦即無立憲之可言。乃者朝廷實行立憲政治。新設内閣。父老喁喁望治。方冀循立憲之通例。不復以皇族掌握政權。而官制發布之初。組織内閣之大臣。仍屬皇族議員等伏闕呼籲。一再呈請六月初十日奉上諭（中略）伏查諭旨經内閣大臣之署名。即應歸内閣大臣負其責在。此次内閣大臣。署名之諭旨。舍皇族應否組織内閣而不言。惟以憲法大綱君上大權。自爲藏身之地。其所引之憲法大綱君上大權。又與議員等之所請求毫不相涉。則我内閣大臣之蒙蔽宸聰。輔弼無狀。議員等所不。敢不詳爲辨析也。 
　　第一内閣大臣署名之上諭謂黜陟百司係君上大權載在先朝欽定大綱並註明議員不得干預茲值預備立憲之時凡我君民上下何得稍出乎大綱範圍之外。竊思黜陟百司之權。操諸君上。此自臣民所同認。惟議員等請不以皇族組織内閣。乃立法之原理問題。機關組織之原則問題。非用人問題也。準立憲國之通例。行政官不得兼任司法官。外國歸化人於若干年内少是任國務大臣。一機關之組織。類有特定之限制。以貫澈立法之精神。皇族之不任内閣大臣。亦立憲國所特定之限制。蓋欲使内閣機關爲完全負責任之機關。不得不使皇族立於内閣之外。皇族立於内閣之外。實無黜陟之可言。申言之。卽凡所謂黜陟者。必其人在法律上可以組織某種機關。合則陟之。不合則黜之。是用人之問題。而非機關之問題也。若其人在立法上絶對不可以組織某種機關。無所謂黜。卽無所謂陟。是純爲機關之問題。於其人之黜陟無與也。憲法大綱不云乎。君上神聖尊嚴不可侵犯。君上何以不可侵犯。因有大臣代負責任故。大臣代負責任。何以不影響於君主。因大臣對於君主。但有任命之關係。無親族之關係故東西君主立憲國限制皇族不入内閣之法理。全在保持君上之神聖尊嚴。我憲法大綱。旣列君上神聖尊嚴不可侵犯爲專條。依論理之範圍。應有皇族不入内閣之解釋。故請皇族不組織内閣。非惟不出。乎憲法大綱之外。實恪遵憲法大綱。而後有此舉也。且所謂干預君上黜陟之大權者。必對於大臣個人之賢否。强君主之黜之陟之也。請皇族不組 
 
 

Page 4

 
 
第一張第四版 
織内閣。謂皇族自爲。一圑體至於特别之地位不得與於國務大臣之列以當攻擊之衝。非謂皇族之賢者當陟。否者當黜。齗齗於皇族中之個人而評。隲之也議員等兩次呈文。均請於皇族外另簡大臣。組織内閣。所謂除皇族外者。皆對於皇族圑而言。之於皇族中之個人。未嘗加絲毫之臧否天下有對於。個人不加臧否。而謂之干預黜陟大權耶。憲法大綱附議院法綱領。一行政大臣如有違法情事。議院祗可指實彈劾。其用舍之權。操之君上。不得干朝廷黜陟之權。與憲法大綱中設官制祿及黜陟百司之權一條。互相發明。議院之彈劾大臣。與君上之黜陟大權。猶並行而不相碍。議員等之請願。並非彈劾。而謂之干預君上黜陟大權耶。閣臣不能言内閣必用皇族組織之理欲巧借憲法大綱以掩一時之耳目。而不自知其軼於憲法大綱之外。此不敢不詳爲辨析者一也。（未完） 
專電 
[電一（北京）]  
今日（初二）三師傳入見攝政王以皇上典學應兼及體育諭商授課時間陸中堂請於早晨七時起操練二十分鐘並請間日一課以節聖躬之勞 
[電二（北京）]  
度支部因奉密諭籌撥各邊省的欵萬分爲難昨日特上封奏懇切陳訴聞已騰挪一百餘萬惟係先其所急後有貽誤不能任咎 
[電三（北京）]  
中央敎育會今日（初二）將國庫補助案再讀通過並由審查會將任免敎員案表决展緩施行 
[電四（北京）]  
中央敎育會正會長張謇將赴奉天不能終會 
[電五（北京）]  
學生實官出身奬勵今日（初二）經中央敎育會會議大多數表决停止按又接北京公電較此簡略不贅錄 
緊要新聞一 
中國重振海軍之近情艦隊學堂建築經濟 
我國振興海軍之計畫迭經詳誌本報茲就目前之情形而論中國今日之海軍大略可分爲三艦隊其最先而最要者爲巡洋艦隊該隊以巡洋艦四艘魚雷毁滅艇海面砲艇魚雷艇各若干艘組成之其南北洋艦隊即集合而組成此隊不久更當增置巡洋艦三四艘以固其實力其次長江盤隊以砲船十二艘組成之所以巡弋江面及河面者也又其次爲敎練艦隊現時正在建置之中當以巡洋艦二艘海面砲艇十艘組成之此二艦十艇目前即附屬於巡洋艦隊 
　　現時水師學堂凡四所芝罘南京福州廣州各一所然在芝罘之學堂不久當定名爲初級水師學堂而别於象山港建設水師大學水師中學砲工學堂魚雷學堂等其南洋福州廣州三處之學堂届時當即裁撤惟北京當叧辦一大學云 
　　兵船之在建築中者計敎練用巡洋艦二艘由英國承造巡洋艦一艘由美國承造此外又有毁滅艇三艘海面及江面砲艇若干艘亦已訂造 
　　海軍人物純由沿海各省招募其最爲擴充之阻力者則經濟問題是也各省雖分别担任而匯解往往愆期有時乞貸於度支部度支部亦往往與之爲難故洵邸頗爲灰心云 
[陸軍部之收舊貨]  
　　張一爵欺人太甚此次陸軍部因欲編置機關槍隊特派專員張一爵往德國購辦機關槍現已運送到京其數共敷十三隊之用（馬兵三隊步兵十隊每隊各四盤）共用經費二十餘萬兩惟其所購之鎗均係舊式不堪用者蓋舊式無退熱機關每放一二分鐘後便須灌水以退其熱否則不能再放至新式則另有退熱機關卽放多時無須灌水槍體又不至熱故舊式之槍各國現皆不用此事非但曾經留學外洋者知之卽内地學生亦莫不知之前日有人詰問張一爵何以不買新工而買舊式張則强詞爭辯謂此係新式無再新於此者聞者莫不嗤之以鼻但張亦係西洋留學生姑勿論其所學若何豈新舊亦不能辯乎抑故大言欺人以售其乾没官款之奸乎未識該部果任其作弊而收此廢物否 
[西報贊成戒吸紙捲烟]  
　　難得難得捷報云近日中國人深知紙烟一物足代鴉片之害羣起反對似已成爲普通之舉北京及其他各處均大有進步此誠本報所樂爲紀載者也據北京電稱洵濤兩貝勒及澤公並陸軍大臣蔭昌對於戒吸紙烟會之舉均頗贊成寓華各國敎士今冝在中國内地竭力襄助創設此會廣勸民人勿以極易沾染而浪費之惡習以補償將去未去之惡習美國敎士對於此舉尤當格外勤奮近聞同人地各城多有設會禁止在牆上屋上張貼外國紙烟製造家誘人 
 
 

Page 5

 
 
第一張第五版 
購吸及猥褻之廣告彼紙烟製造家依犯罪脫拉斯所定方法在中國内地銷其貨品及行其暴待貧愚小販之法舉動鴟張殊爲無禮而外國領事又往往助紂爲虐然美國最高等之裁判所今已宣明紙煙脫拉斯營業與辦法之違律及大有礙於人類之道德則美國領事實無助之行事之責任矣今勸華人無論在内地何處見有此種廣告均應撕下以免害人 
[照約停運印藥之要求]  
　　且看中國之適用條約中英續訂禁烟條約原有某省禁種禁運確有證據者印藥卽不能輸入現在奉天吉林黑龍江山西四川等省業已禁種禁運按照條約則印藥自不能輸入聞外部現已備具照會照請英朱傷轉達印度政府實力履行從此各該省人民可望脫離苦海矣 
[審計院又遲一歲尚在不可知之數]  
去歲資政院議於國會未聞之前先成立審計院以爲清理財政之本源今歲又一再提議迄未將院制定妥聞樞府連日與澤公會商審計院事宜擬於七月間先將該院官制宣布至其開辦日期則在明歲春間惟確否尚不可知姑誌之以覘將來 
[今年交議之法典議員疲於奔命矣]  
今年編成法典照章應交資政院議者共有十種茲爲列舉八種如下餘二種未詳　　（刑律分則）刑律已於去年交議然僅將總則議决其分則仍須於今年開院時照章交議也（民律）現正在法律館會議中大約一兩日内即可議了頗聞此項法典尚不能全部交議也（商律）現已脫稿而尚未會議大約民律議了即可續議商律惟只有總則及商行爲兩種其餘公司破産等律將另爲單行法　（刑事訴訟章程）（民事訴訟章程）兩章程早經會議完竣現已刷印成書（行政審判院法）（會計法）（審計院法）此三項現已調查就緒卽日擬訂儘資政院開會至内竣事以便照章交議 
[李柳溪與李景龢之關係原是一家人]  
法制院署理參議李景龢在科舉時代已以舉人官内翰嗣留學日本畢業法政大學之速成料旣又投入外國語學校不三月回國時李柳溪方將赴東考察憲政李景龢乃懇其老師某大員介紹充隨員景龢頗能文且復以曾習速成法政於自中憲政略窺崖略故李柳溪極倚重之當時考察各奏報皆李景龢手筆也旣歸自東會海軍處成立調爲司法官聞李柳溪與有力焉此次得署法制院參議亦係李柳溪向樞府力保蓋兩李之關係甚密切也 
　　李景龢旣入法制院李柳溪更倚如左右手各部官制起草原係該院職掌李院使則一以付景龢而他參議不得過問並聞此次總理大臣演說文亦係李景龢手筆因總理初屬閣丞起草辭謝不敏乃屬李柳溪而柳溪則委其任於景龢外間前傳演說文係一東洋留學生秉筆者即李景龢也其見重有如此 
[中央敎育會第三次大會紀]  
　　上月二十六日上午中央敎育會開第三次會議正會長未出席由張副會長主席會員到者百餘人 
　　（一）續議敎育經費諮詢案首由陳君寳泉逐條說明繼由王君炳燇有君璧成于君邦華張君秉樞就十分之八之問題更迭辨論張君書雲謂當就原案第三第四兩條定爲至多不得過十分之八至少亦不得過十分之五據前次某會員說江蘇學陽陽經費不得佔十分之二則敎育安能發達顧君棟臣千君邦華皆起辨黄君炎培則謂江蘇之十分之二係據城鎭鄉自治最劣之區而言不能援爲通例楊君保恒袁君勵準亦均相繼討論遂由主席諮問討論已未終止如已終止可付審查衆無言而文君斌起謂尚有五十三號及某號欲發言會長無不任會員說話理於是陸君光熙起述數語而所謂某號者則竟未發言主席遂指定審查員十五人當時有以爲審查員宜每省各派一人者贊成者僅五十六人少數無效 
（二）任免敎員議案首由陳君寳泉說明主旨旋由胡君家祺謂對於本贊成胡君璧成謂以任免敎員之權委之提學司恐於地方學務不能接洽陸君瑞清起言亦大旨相同沈君亮棨胡君璧成又謂任免敎員之權應委之本堂堂長於是陳君寳泉略有辨難楊君保恒謂小學以城鎭鄉爲本位萬不能以學司專其任免其時已鐘鳴十下遂由會長宣告休息三十分鐘後入塲續議張君秉樞賈君豐臻小有辨論旋有胡君汝霖登臺演說涉及暑假等事顧君棟臣謂此等議論可向審查合表示袁君希洛謂當就本案範圍發言陸君爾奎 
 
 

Page 6

 
 
第一張第六版 
趙君正印略致數語胡君家祺遂請會長付審查大多數贊成付審查崇君岱又欲發言衆止之崇君謂只有一句話衆謂一句可即十句八句亦可反覆數次竟未能發言遂由主席指定審查員十五人 
　　（三（軍國民敎育議案首由張副會長宣言引項議案陸軍部及唐會員文治各具有提議案合學部諮詢案而三當即并議繼由王君季烈說明主旨大致謂中國向有重文輕武之習實與外邦武士道之意相反今欲中國强盛非取軍國民敎育主義不可惟軍國民敎育實與事敎育不同軍事敎育以戰爭爲目的故其事偏於軍隊軍國民敎育則將以施之人人長其敵愾保種之氣故軍國民敎育决非海陸兩部之責任而以學部之責任爲多此次提案一二兩條爲精神上之作用三四五三條爲身體上之作用後又述軍事敎育之大旨有請其簡單發言者王置不顧並謂唐會員文治所提議案專重學堂打靶故學部諮詢案中亦有此一條然此事實有三種困難一由於吾國子彈之少二由於學堂經費之不足三由於塲所之制限旋由張君書雲謂此案大旨可贊成主席宣告時將十二鐘展會一小時於是范君源濂復就原案第三第五兩條申明大意其時曹君汝英楊君保恒同時起立發言主席進曹君曹君戎服登臺略謂對於軍國民敎育絶對贊成原案第一條甚贊同第二條則必能求其實行方能養成軍國民資格第三條必以活潑精神强固身體爲本第四條則當由學部規定聨合運動會之規則及禮式一律推行至游泳一節非特濱海之學堂宜有之即内地近水之處亦當有之第五條亦贊同時十二鐘已過遂有人提起散會之動議主席謂已宣告展會一小時又有人謂一鐘散會三鐘又卽須開審查會無乃太煩遂有以審查會延緩一鐘開議之說請於主席主席許之遂接議於是楊君保恒登臺發言詞頗抗激大旨謂打靶一事不必人人有鎗數人一槍輪流演習於事已足并痛詆原案中稍一不愼流弊滋多八字黄君炎培登臺謂大抵籌議一事必須利害兼顧敎育通籌之法約有三端一日意志二曰體格三曰技能恩君華登臺謂唐會員文治之提議專門注重打靶學部議案亦非反對打靶不過加上稍一不愼流弊滋多八字至流弊之確證則本員任高等巡警學堂敎員時親見學生中有藉打靶之名而挾怨縱槍擊人者至於軍國民資格之有無全視其同胞敵愾之心以爲斷若專論打靶則可謂之國民軍不得謂爲軍國民敎育高君步瀛亦言打靶是軍事敎育非軍國民敎育主席謂時已一鐘討論是否已經終止衆猶有欲發言者會長謂下次會期續議遂散會 
[京師近事]  
　　承宣廳自設立收文處後所有各部及外省文件每日多至五六百件僅摘由登簿亦須數小時之久該處向由内閣供事承辦近聞廳長以文件如是之夥若無專員經理恐有掛漏之虞日昨特與閣丞商妥擬添傳章京二人專司其責免有貽誤 
　　中葡界務自高大臣而謙前歲回京迄今尚無何等之解决粤省及香港勘界維持會因此異常焦急聞日昨又有長禀來京懇求外務部並農工商部竭力維持禀中措詞極其沉痛 
　　各埠華僑以各省諮議局業已成立而地方官遇有僑商僑民案件仍多任意判斷殊非立憲國庶政公平之道迭經禀請農工商部設法維護聞已邀部允准咨行閩粤兩省通飭各屬遇有華僑案件務須公平妥速辦理母許有意延玩致失僑民傾向祖國之心云 
　　民政部新立部署之初各員司頗能勤愼事近則日久弊生竟有未經請假而不到者肅邸以似此散漫殊屬不成事體昨特面諭各司以後各司長如有無故不到者均當從嚴申飭决不寛貸云 
時評 
[其一]  
古人之設官也。先有事而後有官。今人之設官也。先有官而後有事。如内閣。如典禮院。詎非其先例者。 
今者新内閣官制不日又將發表矣。然吾不知果位置幾何官添設幾何缺。而使一般麻木不仁之官吏。大可印纍纍綬若若托庇宇下以歡顔耳。 
　　嗚呼彰往以察來。測始以見終。我不禁爲新官制途慶矣。 
[其二]  
　　向嘗謂中國無政黨。而今則帝國政黨。紛紛發見。政友會也。憲政實進會也。辛亥俱樂部也。八旗憲政急進會也雲集響應。急起直追。憲政之人才。不可謂不多矣。 
雖然。帝國何如。憲政何如。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[全浙敎育總會之復活]  
　　全浙敎育總會前被夏震武解散後玩忽數年竟致無人過問本年全國敎育聨合會開幕潮流所趨復經各府學界發起初擬劃分區域限期署假前投函選舉嗣因報到寥寥反對接踵始改訂於閏月朔假座兩級師範學堂大會組織先期公函邀請聲明改訂理由届時十一府學堂校長及代表等共到一百六十五人首由徐班侯監督報告報起理由並問變計後各府投函應否作爲有效會員沈鈞儒以敎育總會關係至重不得漫無秩序應請先推主席衆舉徐定超多數認可沈會員復聲請添派臨時書記職員各二人當推出王理孚等四人金華蔣倬章質問投函無效之理由仍主區域主義要求檢查到會某府人數經會員程光甫君駁斥謂總會關係全省敎育不得再生府界縣界諸謬說致蹈從前覆轍多數均贊成次用記名投票法選湯君壽濳得六十四票當選正會長次多數張君元濟得四十八票第二票亨頤得三十八票當選副會長經君要求二事始允任事否則仍辭（一）迅由　發起電致湯張二公如允擔任鄙人亦附驥尾（二）請推次多數之沈君鈞儒亦任副會長會衆公允第一條照辦遂議决即晚電致湯張敦請回杭協商進取全體認可至六時散會 
[杭垣紳民開會抵制小烟攤詳情]  
　　重捐紙烟之反動和杭屬仁錢自治城區董事會成立後以近來紙捲煙流行内地戕賊衞生决議呈請監督重捐以資禁遏不料洋廣貨董事密謀反對近來竟有洋商督同華工多人沿途設攤逢人兜售情事各紳民等爰訂期閏月朔日上午假座商務總會開會公籌對付辦法是日九時入席紳商學界與會者百餘人首由該會總理顧竹溪宣告自治會抽收紙烟捐係内部主權應有責任乃近來竟有洋人在内地督同華工沿街兜售紙烟妨害小民生計破壞自治主權是以特開斯會應請先推主席衆推金紳月笙汪紳曼峯沈紳衡山均辭改推顧總理多數贊成次請發起人簽名决議從緩次提議立會名稱及事務所基址並云上海設有愼衞食生會杭州亦有去毒社名目雖殊不外勸導莫如簡直名之曰不吸紙烟會多數贊成事務所現暫附設商會張霞松云以不吸紙煙名會紙字恐不妥因各種商業莫不競求改良設或將來改紙烟爲葉捲李會又將何以善後鄙意擬包括而云不吃捲烟會會衆贊成照改次議進行方法謂下次成立大會必請城鎭鄉自治圑體及城廂烟商設法改良次擬起草及簡章均由商會文案暫任卽日脫稿分佈各界訂定於閏月十五日再開成立大會某會員請勿禁中國自製衆議謂今日開會係爲保固衞生起見不論何國何項烟捲均應一律禁吸次議公函交涉司迅速詳部將妨碍人民生計種種請示限制一面查明條約據理執行業董傳禹臣君報告前日太平坊大街有人設攤賣烟詳細調查實係文泰廣貨店在上海雇來預備壓倒宜廳云云該店經理韓某飾詞狡辯商會議董竟代爲辯護議員梁立羣君謂此後再有上項情事即責成巡警驅逐照章取締方將散會忽報該會門口竟有人安設紙烟攤者當經諮議局各議員向之婉辭解說勸令移去始各紛紛散會 
[端督辦果何日來湘耶]  
　　湘人要錢不要路湘省某巨紳近接端督辦來電請將湘人對於路事近日之舉動詳細見告以便來湘時有所把握某紳隨即覆電云湘人對於路事久已改變方針將俟欽帥到時要求發給現銀不願換領國家股票至於會議一事近來亦未大舉而湘撫於十一日接到督辦到鄂電文後即派委俞大令兆桐瑞警官譔等率同戈什前往迎迓茲聞大令等復於日昨電禀撫院云端大臣行期尚無定日等語撫院隨又電致督辦請其從速來湘惟據前安徽協統余大洪之門生張某在外傳說督辦此刻决計不肯來湘蓋恐有激烈風潮也擬俟鄂省布置妥帖後卽先行至粤再相機行事云 
[廣東大借外債之眞相]  
　　或云三百萬或云一百六十萬廣東借債開始於袁海觀前在兩廣總督任内曾由財政公所向日本臺灣銀行借欵五十萬元後增將軍署理督篆時曾與該銀行交涉一律償還自張制軍到任後因廣東禁賭歲入减少乃由官銀號發行紙幣以資救濟且更因整頓酒稅及國有鐵道問題經濟界時起恐慌乃又向臺灣銀行借欵六十萬以資通融後因廣東商民反對鐵道國有爭持紙幣向官銀號兌換現銀又向該銀行借欵二百萬年利六釐半以廣東財政公所之田房契稅及硝石硫磺專賣稅爲担保同時又借四十萬爲整頓酒稅之用計共三百萬元然此項借債緣爲一時救急之用故粤人尚未十分反對云 
　　又聞粤省政界息借日欵六十萬後今又續借一百萬共成一百六 
 
 

Page 11

 
 
第一張後幅第三板 
十萬之語日昨清理財政局以宣統四年預算表須將該項息欵列入昨特函致藩司查覆現藩司已查明開單移覆計首次借用日金六十萬元二年分還第二次借用日金一百萬元三銀分還均係六釐週息每六個月還本算息宣統四年除還本外共應輸息一十二萬六千元惟明年還欵之期市價高低無定臨時始能核計現日金每百圓約伸計毫銀八十六兩四錢請即照此列册於是粤人始悉其眞相云 
分類新聞政界 
[官吏加抽十捐之手續鎭江]  
　　蘇省禁烟公所司道於日前派委陳太守來鎭擬加收土捐以充經費陳守蒞鎭後即與府縣各官籌商並議鎭埠按月抽收土捐三千金復由丹徒縣文大令與土業董事商議擬在買主每元項下加收銅元四枚按照賣貨帳逢月杪結算抽收各土店以目下土捐浩大實難再加特電商上海英商老沙遜土行該行亦以土之進口各捐浩繁若再加捐於買主恐碍銷路决不承認已禀由駐滬總領事轉電駐鎭英領事將與鎭關道交涉日昨文令復在署設宴邀請八大土棧主至署讌飲籌商辦法聞均不肯承認此捐云 
[膏店將有罷市之風潮鎭江]  
　　蘇省禁烟公所定章無照不准挑膏鎭城内外各膏店均不遵守日昨日新街某膏店又有無照挑膏之舉爲禁烟分公所調查員查獲而薛家巷口某某兩膏店繼之同時被獲當會同觀察將該膏店東等押送到所經膏業公所董事吳某聞信即到所關說願罰十五千文充公將人帶回詎城内外各膏店知之咸以吳董不應承認罰欵日極端反對無照不能售膏聲稱土店無照尚能購土乃竟取締膏業無照不准賣膏何以偏向若此語甚激烈大有同業罷市之勢吳頗受其窘是晚會議未决三十日重行齊集膏業公所會議羣以禁烟公所並不嚴究吸户而任意與膏業爲難同業祗有閉市以爲要挾之地决議各膏店互相嚴查如有私售者一律擬以重罰 
[稅務司注意圩堤之一斑蕪湖]  
　　蕪湖新關稅司梅爾士君前日接九江巡江司電稱查得安慶下游沿江一帶圩堤勢將潰决請飭各上水輪船格外留意行駛等情前日適招商江永輪船開行不遠梅稅司急令理船廳乘本關小輪追趕並發號旗知會令其停輪意欲當面警告孰意該輪不理鼓輪上駛不遵號令玩視關政實屬冒昧擬俟該輪下水抵蕪時扣留重罰以儆將來日昨又接關道函稱撫憲准貴池紳士公電山洪江潮並漲圩堤多被冲破請電蕪道知照稅務司飭令輪船行駛勿逼南岸以保圩堤梅稅司已出示通飭各上水輪船一體遵照外並電告九江關稅務司轉飭下水輪船一體遵照 
[粤吏集議增减預算案略情廣東]  
　　粤省三年預算不敷甚巨張督日昨會同水陸提各司道及各局所主管各官開會議廳研究預算增减各事到會　長凡數十人兩點鐘開會先研究督署内一切用欵次及財政公所次及交涉司次及巡警道各有增减旋以爲時已七點鐘宣佈暫停餘俟下期再議並聞此次水陸提急於到省實因研究預算一案云軍界 
[緝捕局不日改設鎭司令部廣州]  
　　廣東陸軍鎭司令部前擬在大東門外東明寺附近一帶建築現張督以從新建設尚需時日刻龍統制籌畫新軍成鎭事宜急需辦公處所設立鎭司令處自不容緩决將後樓房之緝捕總局改設特諭飭督練公所兵備處籌畫辦理刻經兵備處查勘該局地方甚爲合用惟不敷分佈須將該局東邊民房舖户購買圈入方能敷用業經兵備處札飭南海縣辦理矣 
[陸軍檢閱官抵鄂紀事湖北]  
　　蔭尚書委派檢閱陸軍部員沈郁文吳昭麟志庚雷振鏞等於日昨由湘抵鄂旋往司令處及督院拜會張統制卽於是日午後在司令處欵宴命軍樂隊鼓吹筵前以佐酒興上燈後宴畢卽乘車赴寓武普通學堂訂二十八日清晨赴南湖先觀第八鎭及二十一混成協馬砲步輜工全軍閱兵式（其餘一切操術及檢查内務考試軍官日期彼時尚未畫定）旋由中軍官李君澤襄電傳輜重營將一切應用之品輸送南湖司令官飭承傳差分知各協標營先一時整隊至南湖候令聞此次部員來鄂檢閱最注重軍官資格已由張統制黎協統將隊官以上各級軍官開送其次則重於敎育勤務操術及檢騐軍械並須清查歷年曠餉及報廢之一切軍械大約須半月之期始能閱畢云 
學務 
[電云遊學畢業生廷試限期杭州]  
　　提學司袁樹五文宗昨奉撫院增札開宣統三年六月二十八日准學部電開以游學畢業生於八月初考試七月中旬甄錄務飭該生等於七月初十日以前到京等因到本撫院准此合行札司立即分飭各屬遵照示諭應考各生一體遵照依限禀請給咨赴京投考母違等因到司當經袁提學諭飭學務公所函知各屬轉飭游學畢業諸生一體知照矣 
[鄂學規定勸興族學辦法湖北]  
　　鄂學王文宗以敎育之道有公共敎育家庭敎育兩種軍國民制度之國以公共敎育爲宜家族制度之國以家庭敎育爲便中國向爲家族制度故三代之法井田封建以外復以宗法爲重宗法者佐國家養民敎民之本原也周禮宗以族得民詩曰君之宗之見宗與君並重欲敎養斯民者不可不注重於此國朝崑山顧氏及陳陳文公律律以復宗法爲念可謂深知治本查本省人民類多聚族而居在科學未停時代凡世家大族宗祠積有公勸者子孫讀書獲售後撥給奬金以示鼓舞况近日迭奉明詔擴充學堂以圖敎育普及如邑中巨族子弟尚多失敎則户口零星之處勢必多所觀望於敎育前途障碍實多現查興國州黄陂等屬開設族學者或十數堂或數堂不等若各州縣輾轉相效風氣大開由家庭敎育進爲軍蟈民敎育正自不難地方大官果督同縣視學及勸學員邀集各族族長族正剴切勸導期於互相敦勉勿得强迫庶各族聞而興起樂觀厥成况成函族公積培養闔族子弟食之利便無過於斯苟非毫無知識者决不至從中把持阻礙進步族學亦私立學校之一端頗可補助官力所未逮如三月之内毫無成績可化地方官及學務人員均難辭提倡不力之咎日昨規定辦法特札飭各屬一律勸辦云 
實業 
 
 

Page 12

 
 
第一張後幅第四板 
[鄂省支路從速興工之原因湖北]  
　　大冶縣鐵路協會提議移川粤漢廢股改修支路已紀本報茲悉其進行之速係因興冶交界之龍角山金礦已由兩邑禀准郵傳部歸官開採會議修築運畭鐵道該州紳界擬從富池起點取道大磯山直接某礦百餘里可稱利便冶邑則謂此礦歸漢陽鐵廠化煉應就鐵路局下陸碼頭分支修抵姜橋鎭卽龍角山下運輸旣便程送僅四十里所節工費尤鉅該州以利權喪失决不允可遂大生意見故冶紳公議將支路速行興築由縣城接修至姜橋僅十五里將來部員抵勘面陳利便情形想不致舍近而圖遠俟勸業道此次批准即行動工矣 
[札造贛屬礦産全表江西]  
　　江省各種礦産本屬豐饒貨棄於地論者惜之近年自官商合力興辦以來雖漸漸發達然藴蓄深山勘採未到或辦理失宜中途停止者實屬不少日昨農工商部特札勸業道傅觀察將江西全省礦質礦山礦物品類及已辦未辦與産銷數目曁界限價值等等飭令轉行各屬按表分别塡報矣 
雜記 
[鄉民拆毁裕溪關蕪湖]  
　　蕪湖對江裕溪關稅務員楊光國前日飛禀關道憲略謂本月二十三四兩日有鄉民二百餘人因救圩將本關門窗格扇拆毁一空現已請派水師砲船數隻鎭守云 
[店夥肆打經理松江]  
　　青浦恊豐南貨號經理被夥吳叔平在商會毆打互控情形已紀昨報茲悉該號原由孫濟庭及周際唐吳蘭生等合資而設先以周某爲經理嗣周以公昌事稍有齟齬經吳某與孫商定撤去以孫濟庭爲經理後吳以細事不洽於孫乃將已股退去周孫各思得之後爲孫有周乃恨孫切骨遂運動店中夥友假天章門面擬另樹一幟以爲抵抗之計而吳叔平所運出之物不免與新店有涉聞吳之所爲皆有人主使其然豈其然歟 
' 
[潑婦大閙審判廳湖北]  
　　姜鴻鈞妻張氏現年二十二姿色雖劣而一種時樣粧束頗動人眼簾因姜係某老爺跟僕不常在家故氏得去來自由在豹頭堤土皇宫間壁著名老提調劉大脚家作秘密生涯現姜已賦閒在家日多氏卽於今正藉回娘家爲詞一去不來嗣爲姜查悉控經地方廳於二十七日晚六時餘在民事一庭提訊點餘鐘之久吳庭長因姜情願出具不准虐待嫁賣切結領回故特勸氏隨姜回去詎氏抵死不遵請予斷離吳庭長大怒當命庭丁將其收押第一看守所氏當倒地大閙哭罵不休庭丁二人扭住青絲髮力拖不下復喚來巡警二人帮同拖下氏即亂滾亂撞至拖十餘分鐘之久始拖至飯堂警丁四人巳氣喘汗流氏亦鬢髮蓬鬆衣服破亂身體畢露不堪言狀迨復拖時氏抱住屋柱力拖不動某庭丁當紿之曰將姜一併收押氏始起立走罵入所嗣見姜已走去然亦無可如何矣 
[子有訟父不應娶妾者武昌]  
　　鄂垣某高等小學卒業生楊振權因其父與土妓朱素珍相狎情義甚洽現欲娶之爲妾業講定身價振權仰承母意從中竭力破壞無效日昨竟到地方檢察廳具控請傳其父及朱胡氏（即素珍）究治措詞甚爲穢荒謬當經該廳批示嚴予申斥略謂該生旣爲其親生之子爾父旣通人道並非癲痴爾謂爾父痼疾漸成神經病云云因阻之不得而宣言於狀詞之間語屬誣謗亟應拘案按律擬辦姑念該生係由小學　卒業未諳法律從寛批飭嗣後應如何深自痛悔將何者爲養口體何者爲養志氣詳細研究以盡人子之道切勿再蹈前愆致千重咎云云此亦法庭上未常見之奇事也 
[舅竟告甥騙欵逞兇耶武昌]  
　　山西人魏銘三以知縣在鄂聽鼓頗有積蓄同寅中之乏資者向其借貸渠即勒取厚利魏有甥王錫誥亦係鄂省候補小佐雜兼開一小皮貨店前因需欵曾借魏銀數百兩歷年付與子金已超過本銀數倍故停貿後魏向索本章置之不理近魏以王拖騙控於地方廳廳中以係舅甥至戚且均屬職官勸令請同鄉親族調處日昨調勸時旁人欲令王對折償還魏不允王遂詆其重利盤剥人面獸行等語魏怒而起舅甥致互扭鬥毆魏年老未免受傷昨又赴地方廳以騙欵逞兇毆舅毁物等詞呈訴矣 
[文苑婁縣張孔瑛稿]  
　　敬題元和陸相國師比翼南 
[旋圖三十六韵]  
辛亥春正月相國疏請修　假五旬温詔許之遂偕吳夫人率公子輩南旋朝士送者塞途還京時迎之如初於是門下士爲繪是圖以誌盛事 
　　舜日騰輝地。堯風煦物天。忽聞温詔降。爭送上公旋。冠蓋凝朝露。旌旗拂御烟。黄扉容小别紫陌想齋塡憶昔承恩澤。離家歷歲年對揚金殿策管領玉堂仙芸閣讐經籍蘭臺校史篇。近光雲動扇顧影日移甎舊侣盟千佛新詩寫十聨。星軺馳遠道。冰鑑進譯賢。紅試三條燭。青羅萬選錢。瑣闈風凜凜。匠石度淵淵握尺量長短。持衡判後先。　曾煨李泌。槎屢泛張騫。太學金臺闢。奇文石鼓鐫。瑶琨呈闕下。桃李植門前。裴氏長名榜。山公啓事箋。論才分四選。考德定三銓北斗司喉舌。南曹望背肩槐陰宸陛列。麻誥禁廷宣。黼黻文章貴。鹽梅鼎鼐鮮。宫花芳氣襲。鄉横夢魂牽。乞遂烏私意。將封馬鬣阡。飆輕衝豫鄂。塵遠隔幽燕。水色鱸江秀。山光虎阜妍。歡情齊舉案樂趣暫歸田。鹿錦披衣出。魚軒策駕便。神仙　眷屬。呵護得山川。公習清勤久。人稱　壽全。焚黄隆禮備。捧赤寸衷懸。盻到星辰上。歸來日月邊業襄皇室駿。瑞集講堂　傅。說功資輔。甘盤學費研。聖心將沃乃。朝望　孚焉吳會榮同被。韓城美未專。（前大學士王文端公杰）斯圖儕竹帛。盛事永流傳。 
[雜錄]  
[說蚊]  
　　世界上無處無蚊。寒帶地方夏季尤多。以亞拉。司卡爲最。在拉布蘭特。則有黑雪　稱。依學術區别之。約得百五十餘種。蚊之生殖力極大。滑德博士嘗於一水缸中。發見萬七千二百五十九枚之卵蠋及蛹。無何忽增一倍以上。一雌蚊每季生卵十二次每次。約四百枚。 
　　在蚊類稀少地方之人。多不信蚊之能爲害。在南部甫洛利打地方。燈火則常爲蚊羣所滅。又大風時。蚊則麕集於。簷下乍見無異於新施黑漆者。在該處非戴帽及厚手套。則不能外出。 
　　據美國替吉薩司省某君言。嘗有大蚊羣經該處而過。農人因之輟耕者五日。時天地草木都成黑色。 
　　蚊之第一期爲水族。其卵必生於水。蠋多在水中。亦有離水以便呼吸空氣者。又能生存於冰中。經數月不死。 
　　蚊之壽命約三個月。視一切昆虫爲長壽。雄蚊秋生冬死。雌蚊能過冬及。春始生卵。晚春時所見之蚊。皆雌蚊也。嚙人者皆雌蚊。雄蚊則否。又有一種。雌雄皆不嚙人。專食蔬。菜及果實之汁。 
　　蚊之刺針有節。試以一手任蚊飽啖。其刺針深入皮膚中。再以一手緊拉被嚙之。皮膚。蚊之刺針。即不能拔出。 
　　普通之蚊。除吸人血外。别無他害有一種則能爲馬拉利亞熱毒之媒介。非常危險蚊之有害無害。可於其靜止時判之。體正者爲無害之蚊。體斜者即有毒之蚊。 
　　雄蚊以呼吸器作聲。雌蚊則振羽作聲。聲之高低。視其種類而異。雌蚊作聲呼雄雄。蚊必作聲答之。 
　　濁水最易生蚊。使陰溝處　　常述通。則蚊可自少矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[再誌勸業會開演馬戲之餘波]  
　　駐寗俄總領事爲俄商柏羅斯機去年在南洋勸業會塲開演馬戲與張裕泰糾葛一事函復江蘇汪交涉司云接展來函聆悉一是當此案發現之後因曾道台與駐寗英葛領事判定被告賠數之後曾道忽然不允簽辽遂由前闊總領事赴江寗與南洋大臣張面商辦法自省回滬後復於上年七月初八日電致南洋大臣聲明馬戲因此案虧損均應由曾道台擔任等語試問苟非兩國交涉何以南洋大臣允前總領事之請面商此項交涉豈南洋大臣能辦此交涉乎貴交涉司竟推托不問揆之貴國設官命名之意其謂之何張裕泰在上海本總領事早已深悉苟欲傳至公堂正不必函告貴交涉司諒以原被均聲明照公正人所斷而曾道允立判詞後忽不簽字此原告未到欵之故咎在曾道所有另訂辦法祗能照被告應償之數由貴處設法催繳此外無他辦法請貴交涉司查照察核 
[追償橡皮股票之虧損]  
　　陸惠生與顧棣三因橡皮股票紏葛涉訟迭經公共公廨會訊均誌前報茲由中西官會商定斷宣布堂諭如下原告陸惠生呈控被告顧棣三揑稱祥藏洋行有橡皮新公司出現訂立代購股分合同騙付定銀一萬兩迨將合同註銷索還定銀顧復揑賬圖吞請爲追償等情查此案原控揑造公司及揑開賬目兩節均屬刑事案件訊得當時祥茂洋行確有此項台特强比南橡産公司雖未成立有招股章程可憑並非顧棣三揑造原告控顧欺騙殊爲失實查閱呈案合同顯有破碎裱糊痕跡陸惠生亦承認曾經扯碎在被告字簍内檢來則被告所稱原告乘空竊取事非無因且原告業已收執被告期票足爲合同已銷賬已算結之證原告所稱被告揑開賬目亦屬不符顧棣三旣非揑騙自應判將刑事案即行註銷至定銀紏葛合同旣經扯碎照律已無效力賬已結算期票已收本未便再行翻悔惟查一萬兩中内有二千兩係橡股虧損公司並未成立遽令認虧似非情理之平以致原告心不甘服搆成訟端皆由於此現判令被告除將所出期票銀兩到期照付外另再退還原告銀二千兩以昭折服而息訟端此判 
[廨員整頓押所之條議]  
　　蘇撫程中丞訪悉公共公廨男女押所種種腐敗曾經札飭滬道劉觀察轉飭會審官大加整頓以免外人干涉業已略紀前報茲悉寳讞員擬有改良辦　數條大旨謂嗣後凡女犯發押到所時其所帶簪環及一切違禁物件應由官媒搜除以免疏忽此項物件呈請委員收儲俟開釋時發還並禁閑雜人等入内窺探至家屬亦祗准於星期日入所探望男女看役如有需索情事准即指名禀究聞已將情詳覆滬道請爲核示並請選派妥愼委員到廨以便駐所管理 
[中國禁運洋藥之進步]  
　　駐滬英總領事法磊斯君近在西報登載告示謂接駐京英公使來文中政府擬於西歷一千九百十二年正月一號禁止波斯土耳其之鴉片裝運來華 
[和尚刧菴之奇聞]  
　　上月三十日夜西門外二十八保頭圖華村菴被外來游方僧六七人明火執仗挖門進内將住持僧淮洲等綑縛然後刧取箱内衣服六七十件以及繡金掛落並鈔票洋二十五元大洋一百五十元錢十六串携贓而逸各僧追捕未獲天未黎明時始由四十二號及四十七號巡士在西門外方板橋地方查見四僧肩負大衣包及大錢十餘串雇車推運詰問支吾立即拘獲和一湖界園卿等三人解至西區始供認行竊該菴分得贓物同黨已經分路而逸等語旣而住持僧亦報告西區認明原贓再詰其贓洋一百五十元則堅稱不知惟云有同黨三僧而　旋經區長移至裁判所奉飭拘留候訊 
[女敎員險被誘拐]  
　　前在滬南高昌廟開設酒店之江西人黄漢卿於上月間來滬寓居法租界榮華棧二十六號房間内於二十七日函致某學堂某女敎習不料該函被人拆閱翌日又來一函附有船票兩紙約乘某輪船同赴九江又被人察破報知女父女父閱信大怒當派人查明乃函致裁判所立即派探至法廨會同探捕在該棧提黄到案女父乃與自治公所董事商明辦法移提黄某秘密詰問仍行還押俟提齊供出之同黨再行併解裁判所訊辦 
[捕頭偵悉賭窟]  
　　向爲鞋店生意之金士華近在河南路（卽棋盤街某鞋店樓上私設總會聚賭抽頭前晚被總巡捕房捕頭偵悉密派探捕前往將同賭之包才卿包雨亭周心緩王富生沈子相李富爲周榮卿等連同賭具帶入捕房准各存洋保出昨經公廨寳讞員會同美哲副領事傳訊屬實以包才卿未到着將保洋十元充公爲首之金士華着罰洋三十元餘人各罰五元與抄獲之大洋四十元小洋四十角一併充公金戒發還賭具銷燬 
[張平安另行擇配]  
　　僑居永年里之汪某控妾母張任氏與馮毛子串令其妾張平安（卽幼章）捲取金戒現洋逃匿一案昨由公共公廨提訊汪供年三十九歲因無後嗣托陳子安在蕪湖價買氏女爲妾當由女父張子瑜立據取去身價洋一百二十元詎女來家後屢次圖逃且其 
 
 

Page 19

 
 
第二張第三版 
父母時來纒擾故留爲婢女暫緩收房今果串同捲逃請爲澈究訊之女供年十八歲蕪湖人於本年四月間由父母作主嫁汪爲妻所得茶禮洋八十元當時即折回奩費四十元詎隨汪來滬後降爲婢女心不能甘因托測字人函請父母來申向汪理論因汪將女虐待更甚於前無奈躱避並非捲逃後悉母親已被拘去遂即訴知捕房轉解到案現女不願隨汪求恩核斷張任氏亦投案訴明前情旋由女父張子瑜投案嘵嘵置辯孫襄讞以張咆哮公堂實屬不法且嫁女立據無異價賣大加申斥始俯首無詞遂由孫襄讞商之美蓋副領事以汪買良爲妾例不准行且女亦不願從汪未便强迫惟張子瑜收資立據並非正式婚嫁父女恩義亦已斷絶未便給領判張女發棲流所另行擇配契據契案備查馮毛子與張夫婦一併開釋完案 
[退還彩票價洋]  
　　屋地實産彩票停辦一節已誌前報茲悉該公司已在各西報登載廣告請購票之人於本年西九月三十號起携票往易現洋如過西十二月三十一號卽應作廢云 
[催繳退學罰欵]  
　　本邑南鄉荷巷橋人張昕和前挽吳民望作保至初等實業學堂即現改之農業學堂就學詎該生到校祗五閱月無故退學除繳過膳費洋六元照章應罰學膳費洋十九元前由該堂陳總理呈請松江府轉飭如數補繳迄未遵辦茲又奉戚太守抄單札催飭即傳諭家屬并責成保人照數補足批解給領田大令奉文後已傳諭飭遵矣 
[城内]  
　　註銷命案○尤源盛皮箱店主尤楚翹盪傷學徒董三郎醫治無效在院斃命報縣相驗當奉田大令諭將尤楚翹收押大案茲悉此案現經商會崇海同鄉派員一再調查以尢雖出無心究有不合着令罰洋八百元撥充善堂醫院經費至歸母董施氏由同鄉會另行撫恤昨已將洋如數送交該會卽由會員函請田大令將案註銷矣 
　　藉端歛財○新東門内福佑路地方邇來疊報火警該處居民因慮祝融作崇迷信殊甚因有無業游氏藉端生事揑造捐簿歛財建醮事爲巡局區長所聞昨特諭飭舖甲詳細查復並着隨時扭局訊辦 
　　息事寗人○李智裕與鄰人朱孟祥在縣互控造屋佔地一案昨經本縣田大令帶同亭耆人等前往小東門東街北首東姚家弄勘明李姓翻造之屋與朱姓之地　連中間隔以磚牆計長九尺勘畢回署即飭傳諭兩造各讓三尺以息訟累 
　　道批兩則○元大亨等禀此准移請寗紹台道轉飭餘姚縣查明陳芝生産業發封備抵恆德莊等禀批已於元大亨等禀内批示據禀前情候一併轉移飭遵 
　　縣批三則○許榮春禀批陸鳳昌現已病故盧阿四恃無質証狡不供認現禀所叙盧阿四當緝獲時認明用斧所砍與分用贓洋等語原卷查無此節案關人命不能不藉屍親對質以便訊辦着即知照投訊盧錦颿禀批該監生欠葉昌業銀兩李前縣任内曾經供明屬實屢限不理心存拖賴欠欵旣實何所用其質訊明知葉昌業公廨另有控案不能脫身併此抛宕計誠狡矣信華押欵即使果有其事自有債主具控該生縱爲中人亦不能藉此賴債該監生如知法律將欠欵繳清即刻釋放否則無論新法舊法總無欠欵可以不還之法如其不服本縣訊判儘可遣屬向各大憲具控不必再來澆瀆特斥　黄燦生禀批如能設法將所拐之孩交出准予釋放否則被拐三家骨肉離散其情狀較之爾紙上空言孝思尤爲慘切也 
　　道轅紀事○北洋畢業新科翰林楊　昨至道員拜會兩淮鹽經歷程文彬禀見　補用州判蔣國坪禀知奉巡警總局委辦游民習藝所管理差啓新洋灰有限公司繹員于守一江西試用縣丞張星垣先後到道禀見 
[南市]  
　　移提逃妻○西區巡士任運生之妻陳氏去年十月間潛逃無蹤後由任友某甲在嘉定遇見陳氏查悉已被蟻媒轉嫁該處房書龔榮春爲妾某甲即報任往查回禀裁判所備文移提未獲昨由湯裁判復訊任求提究奉飭暫退候另行派探移提 
　　限理貨洋○山東水菓客紀貴扭已閉法界某水菓行執事毛炳和至裁判所控稱被欠貨洋一千三百元延不清理今在寗波尋回求請究追毛供有賬可抵因股東不理所致判交人洋兩保限　　理楚 
　　添醫助診○皖北防疫醫局前經在滬延請曹翼臣孫子峯吳觀道孟庸生等四君往診乃以不敷施治昨又由籌辦皖振處請上海醫院代延麗水武光烈吳縣鄭縉之二君前赴災區助診已定於初三日束裝就道矣 
[閘北]  
　　積竊難寛○余禎祥前扭李阿根至三路分局控被竊去衣服什物請爲究追前日由龔區長判解總局經裁判員訊得李阿根雖所控無據惟確係積竊判發習藝所拘押三月 
　　是否誣控○江北人金萬泰前日偕二房東揚張氏扭小車夫周立成至四路分局控被拐逃其妻昨經蕭區長集訊周供去年與金同居近因向小的借洋不遂挾嫌誣控請察楊張兵供金妻是否被周拐逃並不知情判金及張氏斥退周暫押候查 
　　償還傷費○包車夫吕立良前日拖車過總局路碰倒周姓老嫗跌傷頭面由其子周元彬扭控四路分局經蕭區長判令吕償還養傷費洋四元給周具領了案 
　　拐匿丐女○丐婦趙賈氏扭馬紀氏至四路分局控稱其女小二子被趙拐匿老垃圾拉扱橋永興客棧由婦人追回請爲訊辦奉蕭區長判女給賈氏領回紀氏押候核辦 
[英租界]  
　　限期還欵○文匯西報館控式拉夫巫利泉私收客賬洋二千餘元一案昨經公堂復訊原告倩司賬王莘田上堂請追訊之巫供願將麗新騰龍池兩浴堂股單作抵判巫交二千另五十八元人洋並保限兩禮拜繳清並候移請法公堂先將浴堂發封以備拍賣抵償 
　　女子行竊○鴇婦徐氏控松江女子張小妹竊取金戒銀表各物昨由捕房將張女拘解公堂訊實判押女所十天期滿後移傳其兄張阿桂來案具領 
　　風頭太健○張子衡前夜自駕兩輪馬車往亨白留園兩處游玩黎明始回在王家庫地方縱馬爭先被捕查見連車帶入捕房詢明暫釋昨晨由廨傳訊張供在新豐號内經理報關此項馬車出銀一百五十兩買來中四官以張旣係上等商人不應徹夜游玩實屬不知自愛着罰洋二十元充公並着帶回捕房繳洋開釋 
　　補傳人證○李兆豐控沈其林誘拐伊女阿金一案昨經公堂復訊沈供仍抵賴李供女兒被拐後由總巡捕房四百三十八號華捕來家勸令收受茶禮洋七十元將女遣嫁可傳該捕到堂質証判沈還押候傳齊人證於下禮拜二再訊 
　　傳訊被告○沈福雲控前開麗仙髦兒戲園之汪紫波不還押櫃欵項又徐蘭堂控吳木根欠銀不理等案昨由差控將汪吳兩人傳至公廨分别過堂候訊 
　　表兄無禮○甬婦王林氏控表兄何世祥調戲不前反肆行兇等情昨由捕房將何拘解公堂訊明判押三天示儆 
　　頑童待罪○甬婦李姜氏控劣孩陸瑞林王鼎三張和尚馬仁發等毆斃其子李高賢一案昨由捕房將陸孩等解廨復訊中西官判仍還押候函催上海縣將驗尸單送廨核明訊斷 
　　曾否吞匿○錢喬仙控姜寳昌盜賣抵押棉花一案前晚由廨提訊錢供將貨抵押後即赴日本迨至回滬已被盜賣求追訊之姜供因錢逾期不贖由中証盛杏林知會變價 
 
 

Page 20

 
 
除扣去本利外尚少銀數百兩求察孫襄讞以供詞各執判各退去着將賬據呈案候查明脫貨時有無吞匿情弊再核 
　　候傳保人○王俊生控邱稼蓀不還存洋一千元一案前晚由廨訊判邱押候傳保人金鏡清到案質訊 
　　牽累同居○已閉隆泰米店經理沈紹周控瞿關榮不還米價洋一百五十元前晚由廨訊明此項米價係瞿之同居人張關生所欠張已避匿與瞿無涉遂判將案註銷着尋張到案控追 
　　追還本利○胡阿聖控徐協香不理抵欵一案前晚由廨傳同中人王雲章質訊判徐交保限一月還胡本利洋一百五十元如違未便 
[美租界]  
　　委係跌斃○某甲乘四十四號電車跌傷身死已紀昨報前日下午經上海縣田大令蒞所相驗委係跌傷腦部致命因查無屍屬諭飭地保備棺收殮 
　　究屬違章○住居南潯路十七號日本人某因疑日本醫生之包車夫李學順行竊衣服將李私刑吊打被捕房查悉餉西探逮案雖詢無証據究以該日人違犯警章禀請日領事傳案訊辦 
　　互毆併拘○羅才林昨與邵阿三在華記路互毆被西西一併拘入捕房查明核辦　　　乘客多事○吳毛生昨乘二十八號電車至吳淞路忽與賣票人口角衝突扭控捕房捕頭斥不准理 
[法租界]  
　　限交股本○施賢生王錦友余種康宓昶華等同控寳亨烟紙店股東兼經理人厲景春圖賴代墊股本洋六百二十八元四角一案先經公堂中西官集訊厲供當寳亨各股東推歸商人獨開時已付還資本洋八百元後又付三百二十七元並不短交分文亦無中人施余等代墊情事實是伊等　賄不遂通同串控是實　司馬判候查明再核前日又經復訊司馬諭厲曰今已閱悉各據爾旣稱股本早經交清何以事後又立有六百二十八元之欠據一紙且又聲明由張菊泉手付洋一百元欲爲了事等語核諸所供實與案情不符厲始改稱實因市面不好一時無力措還求請寛宥司馬判限一月交保還洋五百二十八元四角如違將店拍賣理債 
　　聊示簿懲○丁順發出售不潔嗬囒水事爲　房查悉知係由樂全公司買來因一併飭傳至廨判令該公司罰鍰在案丁因抗傳不到故又提廨請究丁供實因擺攤無暇投案並非有意抗違判從寛罰洋五角以儆 
　　舟子作弊○舟子姜小私刋裕亨通報關行圖章至南市元和號冐收駁船費當爲查知報捕拘廨請究元和亦遣學徒王惠　到案作証聶司馬問圖章何在姜供已經燒毁判押候查明再斷 
　　故作惡劇○馬澹生携同幼子馬培生至廨控稱培生前日坐自由車在途馳驅詎龔士林亦坐自由車在後赴來有意衝撞致培生隳地跌傷求察　之龔供並非有心判罰洋一元充公 
　　拍賣抵租○小東門外一枝春街四十一五十五兩號門牌所開之炒麵店王因結欠房金棄店逃避由房東塘嘉斌禀請公堂諭限三天登報將生財拍賣料理 
[海上閒談]  
滬道因租界内暗殺重案。三年四見特請領袖領事。轉飭捕房。緝兇澈究。此固吾華官應有之事也。使華界内出有擊傷西人之案。吾不知租界領事。對於華官。更有幾多之責備。矣乃字林報紀載此事。忽發奇想。謂租界罪犯。每以寳山縣境爲逋逃藪故非推廣租界。不能絶其後患云云。噫果如斯言。必使全中國之土地。盡行圈入租界而後可。雖然尚有接觸之隣爲在。犯罪之人。仍可竄匿。則又奈之何哉。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
專件 
[中央敎育會會員提議案]  
　　請停止生學覆試案 
學部奏定畢業學生覆試辦法高等高等學堂畢業者調京由學部覆試中等學堂畢業者調省由提學使覆試將以防流弊而杜許僞用意至爲周密第各學堂監督敎員均負敎育完全之責任倘使平時敎授未能切實及至畢業有寛縱不實之弊則學部曁提學使考核所及均可照章嚴切整頓不必遠道調集一再試騐使多數學生僕僕於應試况學生届畢業時已連續舉行學年考試畢業考試各一次今又益以覆試一次其中等學生在年假暑假大寒大暑之時不免傷耗精神其優級師範及高等各生試期雖在春秋而往返動需二三月於師範義務囥等升學或所就職業亦均不無妨碍若夫奔走長途虛糜財力猶其後焉者也至學務行政機關於各項專科人員勢難盡備即就中等學堂而論如農林工業等科科目甚多於原堂敎員以外欲求此項命題閱卷人員一省之中未易求之盡得此就執行一方面而論亦不無困難之情形也擬請學部將中等高等學生覆試辦法奏請停止實於敎育前途大有裨益　提議會員王劭廉袁希濤胡家祺吳鼎昌李搢榮劉寳慈 
[初級完全師範學堂改由轄案]  
　　按奏章初級師範學堂暫定省城以三百人爲足額各州縣以一百五十人爲足額以後審量擴充等語數年以來各省除省城致有兩級師範學堂繁富地方間有合數府州設完全初級師範者其餘不但州縣能設完全科者甚少即每府直隷州所設師範學堂大都僅能設立簡易科雖奉部飭停止簡易改辦完全勉强設立而欵項旣絀設備不完敎授管理多難合法名實不易相副其僻瘠之郡則併此不完全之師範而無之敎育前途至爲可慮日師範學生全須官費重欵倍於中學各省中學由府州設立目前現象其屬縣較少之府州巳因款絀困難滋多師範爲敎育根本補救圖維尤宜從速查直隷兩三年來各府州設師範完全科者約近十處然款項俱苦困絀實際均不完全因於上年另行籌設第一至第四完全初師四所每所定額多者十班少者五班按形勢便利分設四處略分區域而仍准通融就學江蘇現亦分設第一至第三等處初級師範此外各省查光緒三十四年學部統計表山東雲南湖南廣東四川等省府州縣立完全初師最多十處少者四五處其經費多不甚充裕其河南江西福建湖北等省府縣立者止二三處山西廣西貴州甘肅府縣立者止一二處安徽新疆乃竟無有而合省公共之完全師範除湖南有三處江甯有二處外其餘祗有一處安徽乃併無有夫府州所立或徒有完全之名或迄無成立之望而合省公共者又不能推廣此急須變通補救者也謹擬辦法如下一由部定各省官立完全初師學堂全歸省轄之制以本省地方行政敎育費撥充其應行添設之處列入全省擔負編列預算决算歸諮議局核議决行一由提學使就地勢財力人數全省酌定若千處以第一第二第三等依次編定名稱一編制班級每堂少則五班多以十班爲度（師範最重管理人數不宜再多）其附屬學須設多級單級兩項一略依設立所在地方酌分區域匀派名額倘分定區域名額勢有妨碍者得就各省情形酌宜辦理一財力充裕之府州縣於擔負全省經費以外另行籌欵設立完全初師者由提學使查核相符准予設立仍由提學使統轄至完全初師雖經通籌設立但各省推廣初小應需敎員孔多完全初師需費頗鉅雖力籌推廣仍難同時成立多所其府州縣舊設之師範學堂及擬設師範而欵未充足之處均可留辦簡易師範以補完全師範之未備（按飭不准再設二年簡易得似爲限制降等給奬及不辦完全科而但辦簡易科者起見當非概予禁止設立也）提議會員王劭廉袁希濤胡家祺吳鼎昌李搢榮劉寳慈 
[關於中小學敎科應用書籍案]  
　　學堂敎育所以灌輸知識敎科書者乃灌輸知識之利器也義藴深奥則運用多不中程種類缺少則應用每窮於術器械不利而期其成材難矣况學生自束髮受書歷初小高小中學之數階級若無適合各級之敎科書則敎者學者兩俱受困謹就管見所及擬定關於敎科書者數事以備採擇焉 
　　一部編中學小學敎科書宜求淺易也泰西敎育家之言曰凡敎授以學生之程度爲準不以敎師之程度爲準此語爲學界所共認今部定敎科書多成於碩學名儒之手取材旣富陳義尤高施之實地敎授於該級學生多不適宜至其分量之重往往按部定敎授鐘點分配之届畢業時不能終卷則非囫圇講過即强爲割棄學生仍苦於强食而不消化則何如變艱深而爲淺易乎嘗考日本敎科書編纂之沿革明治初年强半選用舊籍其分量之重於今所用者幾數十倍嗣後屢次改編力趨淺易以至今日而敎育乃大收效匪獨日本歐美亦然吾國獨不用此例能乎否乎故曰宜力求淺易也一私家編訂之中學小學敎科書宜廣爲審定也查近日中小學敎科書多由部編自是爲統一敎育起見但查日本之劃一小學敎科書乃近今十年之事厥初本聽私家編輯文部省操檢定之權其中學敎科圖書尤以出自檢定者爲多卽近十年亦仍不在國定範圍之内未曾限以某科必用某書也其各處採用未經檢定之書者呈明文部大臣核准即得使用吾國興學甫十稔遽採小學敎科書統一之制竊恐部頒之書其敎材之分配不能適應各省之需要即於國民敎育用力多而成功少至中等以上學堂學理漸臻詳備其應用敎科書學部祗宜示以程工標準而審定之不必再嚴部編限制現在學部頒行之審定書目取材亦非不精但不適於敎授者往往而有其餘未經審定者尚不乏完善之本耳目所限誠無如何擬請嗣後凡私家編輯之小學敎科書概令呈部審定並酌定審定費額其完善者卽予審定認爲敎科書其大體完善間有數處未合者飭令將未合之處重加改正由學部覆行審定認爲合宜即許各學堂採用其中學敎科書尤宜博采旁蒐不限國文英文書籍廣爲審定由各學堂於審定書目中選擇採用如有採用未經審定之書者應將採用之書報部核定如此辦法庶全國敎員學生多得適用之敎科書其有裨敎育實非淺鮮一國文科宜定高小中學文字程式並編文典以示遵從也按現在小學敎授國文但據敎科書逐句講 
 
 

Page 27

 
 
第二張後幅第三版 
釋並不能解剖字句之搆造說明文字之搆成使學生目聨字以至完篇皆盲學而成而决非由一定之階級循次而進至於文義之深淺文格之高下文法之繁簡尤參差不能一律其文字之程式幾不知何所指歸推之中學亦然小中學作文之艱於進步未始不由於此是宜由學部規定中小學文字之程式編書作文必相依附程式旣定即據以編定文典令敎員據文典以授國文庶充敎員者有所憑依旣不致純用習慣而文法分明文體一律不至互有參差矣一普通文字宜編定初高小學及一般通俗敎育之適用字彙也吾國文字旣繁且深康熙字典一書誠冠千古惟徵引豐富便於文士之考鏡而非一般淺學之人所能索檢其他玉堂字彙字彙標韻等書又不適用是宜搜集普通知識必需之字若干編爲普通適用字彙一書凡小學及簡易識字國民必讀等書之字均不得越此範圍提議會員王劭廉袁希濤胡家祺吳鼎昌李搢榮劉寳慈 
國外新聞 
[英國政黨領袖之政見]  
　　初一日倫敦電云貝爾福君致書鈕登貴族詳述否案權議案發生之危險並勸告統一黨勿在上議院之内爭論手續問題惟應在外豫備大戰據云爭戰之舉今甫開始彼意上議院之數必贊助藍思唐侯爵云 
[摩洛哥問題近聞]  
　　初一日倫敦電云德國柯爾里斯區報登一動人聽聞之議論謂賠償德國以止反對法國在摩舉動一事今不復能作殖民問題須作爲列强應議之問題故必由歐洲各國解决云英國泊萊茅之西方晨報謂大西洋戰艦艦隊及第五巡洋艦分隊現駐克洛買地方本定今日聞往腦威巳由海軍部飭令開回撲資茅外間皆信係由摩洛哥大局有變之故（以上譯字林報） 
　　初二日倫敦電云路透電報社宣稱英國大西洋戰艦艦隊及第五巡洋艦分隊止赴腦威實因内國及大西洋艦隊將有調動之故與摩洛哥問題毫不相關初一日柏林電云英政府今不欲於德法交涉議結之前干涉摩事 
[中國海軍學生在日畢業]  
　　初一日東京電云西七月三十一號在海軍機關學校畢業之中國學生二十三名將於西八月十號左右與日本海軍機關候補生同乘練習艦津輕號由横須賀航行日清韓沿海各處 
[東京大風海嘯]  
　　初一日東京電云日本太平洋沿岸起有大風東京市於星期二日暴風大雨澈夜不休同時東京灣並有海嘯之變淹没深川區地方洲崎町溺死者共有七十餘人全城電報斷絶不通（以上譯文匯報）字林報同日東京電云東京昨夜大風海嘯同時並作死者四十人不知下落或受傷者甚多房屋爲水淹没者數千所損失甚大電報交通今已暫阻 
[孫逸仙已抵舊金山]  
　　某西報載前月二十二日舊金山電云中國大革命家孫逸仙已抵此間有勢力之華僑歡迎頗殷聞中國領事將善遇之云 
[墨西哥之排華熱]  
　　又載前月二十三日舊金山電云墨西哥現紛紛討論主張採用美國實行之排斥華人例律二十六日舊金山電云墨西哥國會排華之熱度日高因恐中國對於杜利安一案索賠巨欵故也 
小說 
[言情小說投海孤兒（七十四）]  
島上諸人皆安謐。惟弗倫富士本有宿疾未愈。近乃苦受失克司之逼迫。心腑焦煩。不能自主。繼又以舟破受此大驚。神經之激。刺至深腦筋亦爲之窒塞。於是肝疾大發。躁怒如狂。馬利亞極力調護。顧荒島之中。無醫無藥。安能療疾。弗倫富士自雲苔朴婁德死後。深悔其前此之惡。以爲已之一生。死兩女人。並一孺子。罪惡至深。雖已得巨資。而歲月侵乘。光陰迅逝至於大限埀近之時。安能舉此巨資。贖賊罪惡。時時自念。悔艾至於極。地此無耻之小人。幾成爲。悔過之善士矣。乃自舟破島居。以後。性情復變。剷去其一時悔過之天良。而平日之惡念。悉皆來復。長日怨詈呼天。謂上帝之臨人。至非公道。吾生平行惡。而皆食善報。處境至順。初未有一毫之罰。迨吾妻雲苔死後。吾已痛艾前罪。加以懺悔。乃災病相尋。百無佳境。始則受人迫脅。置身無所。繼乃破舟海上。漂流荒島。如是種種。均在吾已經悔過之後。上帝之意。殆不欲吾之悔過。故窘我至於如此耶。然則吾前此之自悔自艾。直爲駿人之舉動耳。吾今丁此阨境。决當不復悔過。且當悉復吾前此之行爲。躬行惡事。至於死而後已。吾生至此。已百無所望。何爲自腐其心。力圖改悔。弗倫富士語此時。二目怒突。兇燄欲射。馬利亞見其父忽大頑梗。則大憂以爲非祥。力勸其父勿懟上帝。須寗靜祈天。以待上帝肆赦語至懇切。然弗倫富士聞之乃愈躁怒。謂其女曰馬利亞。汝勿聒我汝絮絮規我。謂我不宜怨詈上帝。我但欲詢汝一言。我固有罪戾。不能自解。然悔過之心誠也。上年旣喜人悔過。何不懲我於未曾悔過之前。而必阨我於已經悔過之後。實則上帝之視人。何曾明　。特如一樹繁花。隨風飛謝行東即西。安有定嚮。吾又何爲疚心悔過。自取苦惱。汝果能答。吾此語者。吾必悟矣。弗倫富士之語。至難答釋。苟舉以問諸凡猥之女郎。必且張口結舌。期期莫答。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
