# 1890 - 138 - 4906139

 

Page 1

 
 
[請速領彩] [  申報館恊振所啓]  
集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領去務希得彩者速來持領俾本恊振所經手事件得以早日了結無任翹盼專此布逹鵠候移玉 
[賑物求售] [  申報館恊振所啓]  
　　本舘開辦賑捐以來蒙海内諸同仁攙助名種貴關早已製成彩票售完矣兹又承陸續助下七俠五義卅部隸有五十部吴都法乘一部石印小耕石齋畫館廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成案腋　民得早慶來蘇乎 
[中西算學源流考]  
　　黄帝命大撓作甲子隷百作算數曆舁之學由來尙矣堯時羲和分方測騐和仲宅西爰名昧谷以大地周廻七萬二千里計之堯都平陽北極出地三十六度有餘距等圈不及萬八千里其納日之地約偏西一萬五千餘里當在今之希臘希臘之米峨島北極出地亦三十六度和氏子孫必有宅於希臘者此中法之所以流入西國也數術記遺曰世人言三不能比兩乃云捐悶與四維藝經曰捐悶周公作三不能比兩孔子所造四維東萊子所造三者皆六藝中之數東萊子雖不知爲何人要亦古之賢者而周公之元聖孔子之至聖固不止周髀之傳會計之當而已也慨自平王東遷疇人子弟散失外邦秦火一燔而儒書蕩然無存此中學之所以絶於中而盛於西也元時郭太史守敬撰授時曆採用回回曆諸法回回與天主耶穌皆佛教之緒餘故元時算家大數多用佛經數目如那由他何僧祗恒河沙不可思議無量數者近是明萬曆丁未利瑪竇繙譯幾何原本有云幾何之學不知託始何國或云埃及或云巴比倫博攷之士稱其造自天竺今所傳最古者周定王時他勒著是學於希臘天竺尊尙佛教一變而天主冉變而耶穌回回其教同其數又安得不同乎况埃及巴比倫皆屬西洋諸部其數學必爲希臘所傳則和仲之寅餞納日近於希臘也益信又攷元李鏡齋冶所撰測圓海鏡多言立天元一按立天元一者見於宋秦九韶九章大衍數中厥後授時草及四元玉鑑皆屢見之明利瑪竇與徐光啓李之藻等譯爲同文算指古九章皆有辨訂獨於立天元一法闕而不言徐光啓句股義序中又謂欲説其義而未遑是此書已爲利瑪竇所現而獨未得其解也康熙中歐邏巴人始以借根方法進呈梅文穆習之乃悟卽古立天元一法赤水遺珍中詳解之且載西名阿爾熱巴拉卽華言東來法蓋卽鏡齋之遺書流入西域又轉而還入中原也阮文逹亦謂西法之精符天象獨冠古今亦立天元一術有以資之恭讀數理精藴周髀而下卽載幾何原本凡借根對數莫不詳悉中法西法毫無畛域咸豐間海寗李壬叔善蘭與偉烈亞力續譯幾何之後九卷又新譯重學又對數探源有尖錐泛積表錢塘戴鄂士亦有對數簡法皆與設白爾造表之理相合然較諸彼國創始此表真數屢次開方假數屢次折半求至數十次而真數假數始能會通者可謂事逸而功倍徐莊愍垛積招差割圜綴術皆能發西人之所未發近來長沙荷池精舍叢刻算學力闢大元四元門徑借根代數亦略備焉果能好學深思心知其義則天元可抵借根四元可抵代數以中學而獨勝也可以西學而專精也可兼學中西而别樹一幟也亦無不可不然徐雪村之化學李壬叔之算學何以均爲西人所頂奉也哉此乃山西吴錫釗來稿尚有吴縣葉耀元跋語下期刊録 
[本館接奉電音]  
　　昨由京友電傳上諭四道敬謹譯登○四月初五日奉上諭貴州按察使着黄槐森補授欽此同日奉上諭劉瑞祺奏臬司年老多病呈請終養據情代奏一摺貴州按察使田國俊着准其開缺終養欽此同日奉硃筆李文田補授内閣學士兼禮部侍郎銜欽此同日奉硃筆稽查廂白旗漢軍旗務着文保去欽此 
[金鰲載筆]  
　　吏部示傳現出吉林三姓倉官一缺經該將軍揀得無品級筆帖式恒俊擬正勝全擬陪給咨到部又金珠鄂佛羅驛總跕官一缺經該將軍揀得八品筆帖式壽康擬正無品級律帖式常廉擬陪給咨到部又保舉吉林卽補主事凌雲相應傳令該五員於上月二十四日已刻赴部演習口奏履歷以憑於二十六日帶領引見萬勿遲誤○兵部爲知照事武選司案呈現有山東青州營叅將一缺截歸部選此缺應以漢二等侍衛選補查有期滿以叅將用漢二等侍衛劉占魁直隷肅寗縣人由癸未科武進士授爲二等侍衛三年行走期滿引見奉硃筆以叅將用欽此應將該員銓補山東青州營叅將相應知照領侍衛内大臣處查照可也○兵部武選可爲曉諭事准漕運總督咨開江西九江前帮衛千總劉明德於本年正月二十四日出缺按限扣至二月作爲截缺因閏二月停選應歸三月銓選查有衛守備銜選用徫千總李建烈順天府人由衛守備銜於蕩平新疆南北路經大學士左保奏於光緒六年正月三十日奉上諭衛守備銜李建烈着以衛千總歸部選用仍劉衛守備銜欽此旋赴部投供候選並聲明親老告近在案今此缺係屬遠省應令該員簽掣後照例扣除另選○年例新漕來京遞運入倉之米應由都察院奏請欽派滿漢御史二員稽察以防倫漏夾帶諸弊其公廨則建於東直門外兹經都察院開列滿漢御史銜名請欽派奉硃筆圈出御史愛興阿吴兆泰欽此○前署伊犁察哈爾領隊大臣副都統銜記名副都統廂白旗護軍叅領德克金布現在伊犁並無經手未完事件應給資回京照例由兵部帶領引見恭候　用已由伊犁將軍分咨兵部正白旗護軍查照辦理矣○禮部爲咨行事儀制司案呈本年三月二十二日恩詔本部現已敬謹刊印應咨行文武各衙門查明應領詔書若干道務於卽日咨覆以憑核計刷印頒發○宗人府爲咨送事准廂藍旗護軍統領咨取保放護軍參領人員等因前來查有轉國將軍載國年三十五歲廂藍旗奕功佐領下宗室堪以保送入放護軍叅領之處理合咨送貴護軍統領處查照 
[宗室會試揭曉]  
　　本年恩科會試宗室入塲者三十有五人三月二十二日揭曉中式第一名貢士續昌正白旗宗室第二名貢士文榘廂紅旗宗室第三名貢士瑞成正藍旗宗室文題中庸之爲德也其至矣乎 
詩題未詳 
 
 

Page 2

 
 
[挑濬舊河]  
　　京西一帶舊有旱河數道以備夏雨兼旬山水暴發藉此導洩匯入於河也年湮日久河址填平鄉民卽於其上樹藝五榖刻因頤和園鳩工修復以爲慈駕頤養之所誠恐夏日霪雨山水奔流經海部奉宸苑咨查工部河渠底册辦理挑濬旋將成案查明現擬先由藍靛廠外火器營南起迤邐向東南以迄三空橋折東北經紫竹院以入長河計十餘里全行挑挖卽將挖出之土堆作河岸已派天德等十餘廠鳩工開濬告竣再將火器營西抵香山一帶開濬云 
[宫保哀思]  
　　彭雪芩宫太保卒於衡陽珂里噩耗一傳天下人咸深痛惜兹悉長江提督李與吾宫保在下游校閲江防行次聞訃撫膺頓足殆不勝泰山梁木之悲蓋宫太保之恩德逮於長江水師爲最深十餘年來經營擘畫井井有條晚年心力亦正勞瘁於是軍門遇事禀承遵循有自故相得益彰今一旦老成凋謝頓失提撕遂不禁效羊曇西州門之哭焉聞宫保特遣蕪湖營遊擊謝寳亭遊戎恭齎祭品於上月二十八日乘輪赴衡州府第弔奠以盡哀思哲人云亡朝野感慟况生前親近而薰炙之者乎 
[蕪湖縣試]  
　　蕪湖縣王玉如明府接奉學憲行文於本月初一日舉行縣試先期挂牌示期於三月二十七日取齊應試者約二百八九十名是日黎明明府升府點名畢封門出題塲規甚爲嚴肅各士子恪遵功令寂靜無譁下筆滔滔詩文立就至申酉之交已一律繳卷凈塲矣明府悉心校勘卽於初三日下午發案旋示於初四日招覆兹將正塲題目照録于下已冠事大夫之賢者友其士之仁者顔淵問爲邦未冠比及三年可使民足次題民事不可緩也已未冠皆同詩題賦得纔了蠶桑又揷田得桑字 
[鷺島新聞]  
　　文圃茶鋪該業中推爲巨擘每年春李必親往武彛山採辦小種芽茶到厦烘焙裝運南洋各埠頭售銷獲利雖厚而成本亦復不輕自店東去世兒輩不善經營於前年招胡姓代爲經理未幾胡已墊本二萬數千元竟難以爲繼仍歸楊姓承開惟將文圃店房及武彛茶山産業典押胡則從中調度然生意已大不如前矣近者外洋各埠被人私造牌號以低貨朦混受其欺者晃知真僞致文圃爲惡名所歸聞得本年竟不能入山採辦矣或謂存貨甚多是以停辦或謂是銀根短絀之故舊業凌夷僞牌充斥果何術以維持之耶○户部前通奉第楊姓之弟於前年病故其弟婦乃前澎湖恊蘇鎮戎吉良之女公子也青年守節勵志冰霜爲族黨所共信其夫臨終曾囑其兄每月給予伙食洋廿五元詎楊某不念手足之情靳不肯付卽付亦不能如數節婦以撫養子女日用不資不得已命婢往喚舊夥某甲到來將故夫之衣服代賣以補不足甲應命而至坐書房中以待適與楊遇詢以來此何事甲以實告楊肄有不端之事大肆咆哮責甲不合至比甲以此乃書房非内室何得平空　陷彼此爭執繼以相毆事爲節婦所聞以汚名難受卽乘肩輿至某紳家理訴一時咸怒楊誣䩏寡嫂將與爲難經入調停罰令謝罪以後按月以十五元爲養赡之費不得稍有短少云 
[令尹賢聲]  
　　江寕趙明府蒞任後創用堂單以代信票其式如聯單有存根每三五告期見呈詞内有可從速提結者卽傳書手將詞録入單内俟官畫行卽簽差傳提人証鄉民以一日之間曲直可以立判原被皆不遠去各靜候於申明亭下聽官判斷洵風塵中之一大怏事也前日有孀婦送子忤逆者婦三十許人衣服修潔口具亦伶俐視其子則年十七依其母恂恂若處子官問婦爾謂爾子忤逆本縣姑勿深究但要知爾止一子死者不可復生爾後半世晨昏朝夕將誰與共依本縣説不如留此蠢貨姑徐徐以教之亦可終爾天年婦曰子不肖有不如無旣到官聽官究治官曰爾要本縣替爾處死亦是易事但爾生育他一番亦冝給他一副好棺木以服其心且可對爾死夫於地下可速辦十千錢來本縣替爾作主少頃婦持錢至問何來則曰質庫問質何物則以票進官令識票字者辨之内有僧衣數件婦曰此僧係某庵住持與小婦人爲隣右質時物不足故借之以取盈耳官卽下堂單提僧至大怒曰爾出家人應該慈悲人家不幸將子送官處死爾該念佛解勸何反助桀爲虐出家人方便固如是耶命笞之僧叩頭不已乃使罰錢二千以自贖少頃又傳質庫管事人至謂之曰爾爲該典領袖當知僧俗混雜之物必是來路不清明知來路不清而不盤問是爲違背憲章法當罰然爾係體面人今本縣有一學生欲令爾携回本典學習生意爾須貼以火食卽以此爲罰爾願之乎則應曰諾且甚願官卽命其人當回拜謝師傳且爲述伊母來送忤逆之事又謂本縣問其忤逆之由此子伏地涕泣羞赧不發一言或者此中有難言之隐本縣用是惻然故勸爾做此眼前功德訓誨成人亦是一舉兩得之事諭畢命將婦繳之十千並僧罰之二千一併交管事人令代婦贖衣并一月之息餘錢卽付徒零用管事人携錢與徒拜謝而去官謂婦曰爾不欲爾子在家本縣已令其就某鋪習生意矣爾此後亦不必以子爲念所質之衣可自詣領回叱之使下一時觀審者咸頌官明允不置盖官明知此婦非甘冰蘖者流虎毒不食兒其所以必欲去此隹兒者以兒旣辰大所爲殊多不便耳官深探其意而始終又不肯道破一字其護人名節顧人廉恥不可謂不厚矣第未知胭脂虎亦悟官府寗使瓦全不爲玉碎之苦心否耳 
[松江道聽]  
　　奉賢縣漕書某甲秉性陰險魚肉鄉愚植黨管私任重親信事無大小與差保朋比爲奸近更授權於子愈覺顧忌全無緣該邑之南橋鎮向設鄉征局一所收兌錢糧原爲便民起見自甲父子把持其間則完數未滿一洋者輙擯而不納卽納亦以僞洋掉換此等事時有所聞小民視爲畏遂怨聲鼎沸所願爲民父母者速爲之摘奸發覆也○郡東南鄉有地名米市渡者係華亭所轄此處有某甲者稍有積貲開設一小猪行輿某乙不知如何啓嫌以致勢不兩立一日狹路相逢甲偕店夥某兩併力攅毆致乙受傷沉重越旬日溘然長逝擬卽控訴琴堂嗣經魯仲連其人多方拱解令甲出青蚨百翼以爲棺殮之資事遂得了○閔行某姓小猪行夥蔣某有烟霞癖見某烟館婦薄有姿色以爲好事能諧時往調笑婦恨之深一晚乘其大醉酩　竟於樓上將蔣推下　然一聲墮於樓下頭顱跌破鮮血淋漓旋由某乙設法送回其家現在傷勢甚重恐不免有性命之虞也此亦足爲輕薄者戒○前紀九參員地某甲被毆身死一則兹悉甲吴姓名阿蘭素在某木行撑木簰當日赴某烟館吸烟與顧金翁等三人口角起釁被毆而回經地保令顧贈以醫藥資若干請附近某醫救治未效嗣往西門外某醬園夥小福處醫治卽住其家議定英蚨數十翼包痊詎反加沈重小福見勢不佳喚一葉小舟棄之吴姓附近田中而逸不逾日吴卽殞命其家屬乃向小福理論將包醫之洋奉趙外又罰洋若干始免涉訟云 
[六橋題夏]  
　　三書院補試甄别每院約有八九百人撫憲崧振青中丞評定甲乙於三月二十七日出案當時中丞考取送敷文書院肄業者三百餘名許方伯考取崇文其數相若惟唐廉訪所取紫陽人數最多有四百餘卷目下各院山長均在省垣聞四月初一日送院開課云○二十六日薦橋火患已列前報其中被災之得勝堂烟館向在直街開張已十餘年矣今春房主欲加租金因移居東山弄墻門内不料路途曲折生意清淡月之中旬仍移至直街未逾十日竟付祖龍一炬乾泰蘇式點心占於十三日開張生意頗稱熱閙乃屈指十四天亦爲祝融氏收拾而去語云在數難逃觀於此而益信○錢塘縣逃走要犯懸期嚴緝已書報端至今猶倖逃法網束大令朝夕焦灼飭差密訪蹤跡杳然近有言其匿跡於台州班者有言其避於南海爲僧者巷議街談究難憑信未知何日始得就獲也 
 
 

Page 3

 
 
[蜺旌抵滬]  
　　江寗藩憲瑞茀侯方伯將次來滬已登前報兹悉方伯於前晚乘坐登瀛洲兵船駛抵吴淞口以待潮漲旋於昨日黎明時駛抵浦江卽就滬南十六鋪祥記碼頭下椗蘇松太道聶觀察親詣舟次拜會提右營陳叅戎松海防劉司馬上海縣裴邑尊以及印委各員亦往憲舟謁見方伯旋卽命駕登岸至滬北廣肇公所暫駐襜帷 
[遠迓節麾]  
　　蘇蕪憲剛中丞勘視藴藻河工程行牃來滬升任浙臬龔廉訪乘坐鈞和兵艦前往迎接盖廉訪前奉委辦河工事宜也 
[升旗慶賀]  
　　昨日爲英皇七十一歲壽誕停泊浦中各國兵輪均升五色彩旗遥伸慶祝臨風飄颭殊可觀也 
[火警疉聞]  
　　昨夜十一點半鐘捕房警鐘亂鳴探得仍係芹桂里口起火向北焚燒至萬里雲烟館將近處幸英法美洋龍捕房藥水龍齊集灌救得卽息滅該烟館得保無恙麥捕頭督同中西包探巡捕彈壓殊爲周到按興讓街芹桂里相離不遠一禮拜内三次火災亦罕聞也此次被焚細情查明再録 
[追犬失路]  
　　昨日將晚時英補房華捕在老閘地方見有失路男孩二名帶至捕房轉送英公廨蔡太守飭交官媒暫養俟其父母認領大者名阿利年約六七歲身穿檳榔洋布青布褲外罩义胸袋小者年約三四歲身穿青布衫元布馬甲家住老北門内父名小饅頭兄弟二人因追赶小犬以致失路想其父母聞知必當卽來認領也　 
[縣署訊案]  
　　土藥緝私局總辦程大令函送滋事巡丁熊鉅寳孫元勳兩人至上海縣署昨日下午三點鐘程大令乘輿至縣與裴邑尊　商一切旋卽升坐二堂會同提訊熊供本地人於去年八月間至姚光華處爲巡丁夥上月十八日與孫元勳在永安街飲酒旋有眼線知照小的等謂寗波船上陳姓客有私土等物卽由孫在碼頭看守小的向海關上知照騐貨西人恊同往查有皮箱三只内裝綢綴等物並無土藥當被該西人將貨扣住小的等亦卽散歸不敢滋擾叩求恩宥孫元勳供詞略同研詰至再各執如前判令熊鉅寳孫元勳分别管押侯禀明道憲再行核辦○蘇松太道聶觀察前因各門城上時有小孩抛擲磚石致肇釁端因卽出示禁止前日有薛德泉在新北門城上擲石抛磚被該處巡勇所見拘至東局經局員送至縣署請裴邑尊究辦邑尊卽飭看管候訊○初一日本報保人脫累條内周書年等帶回縣署管押云云兹悉問官確命帶回縣署但未管押云 
[英界公堂瑣案]  
　　黄文圃稱在太昌絲線店爲夥前數日畫錦里北首興讓街失火同業甡記店近在咫尺將絲線五包寄在我店俄而火勢逼近我店亦要搬移將各貨運至虹口地言暫寄嗣後檢查各貨缺少絲線一包知被甡記店誤行搬去前往查認得見原包向索不還報捕拘案周玉林供在甡記店爲夥當日先將絲線五包寄在太昌店旋因火勢逼近該店復將所寄絲線搬取怱忙之時誤搬太昌之絲線一包黄來指認原應交還然然店祗搬五包旣有太昌之貨在内我店尙少一包諒在太昌店欲令彼此掉換黄曾囑我前往指認然太昌店之貨均已拆包無從辨認蔡太守得供之下飭周玉林先將誤搬之絲線一包先行交還黄文圃至周玉林報少之一包同黄自行辨認可也○捕房押犯陳阿福稱因犯事發捕房管押老犯奚任全等索規費洋十元否則定要毆打不得已寫成一信托人帶至母親處措辦銀洋以無回音仍要毆打只得將馬甲布衫脫下托挑水夫質錢挑水夫不肯奚任全等卽行動手將我毒打痛極聲嘶巡捕頭聞聲查問幸蒙送案奚任全沈阿三同供我等犯事管押不敢遲兇圖詐其實陳阿福患濕毒症常到我等鋪上躺臥我恐染毒令伊不得再到臥處遂致爭閙巡捕頭禀奚任全等訛詐行兇皆是實情蔡太守廉得其情判奠任全沈阿三各重笞二百五十板帶回捕房管押俟一月後再行解案各笞二百五十板陳阿福另押期滿開釋○五十七號印捕稱昨見王麻有所駕馬車載有五人顯違租界定章拘案請罰五麻有供坐客定要坐五人蔡太守判罰王麻有洋一元撥充西醫院經費○周林才稱在茶館做堂伯失竊錫燭臺旋知在茶館薙髮之陳五六將錫燭臺押錢獲住人贓交捕送案陳五六供爲薙髮匠買得洋傘押票及備本往贖乃是錫燭臺持往再押被伊瞥見不知卽是茶館之失贓賣票人現不知何往無從指交蔡太守判五六管押五天贓交周領○陳福興稱被失竊絲綿一包由捕阻獲人贓關照前來認明無錯今特投案請領陳某供常州人行竊原是不合蔡太守判陳某笞責一百板飭差押帶下船令回常州贓交陳領 
[法界公堂瑣案]  
　　包探王榮培將踏布生意吴乃昌同夥孫永福吴榮範送案禀稱一干人俱爲同業與奚阿大盧德勝尹錫貴等在新和樓吃講茶由捕拘來請訊同轉詰吴曰何事與奚等吵閙吴稱同業前有議規不准新添摺子今虹口廣貨店於三月間添摺一個奚等欲罰該店小的係爲頭目因勸暫寛一次奚等不允以致口角同轉謂爾等旣有行規何得在茶館滋閙有違租界章程吳稱同行規例借末帶來乃着下期將行規帶到並明白補詞候核一干人均交吴保去○王包探禀范金泉偷柴王氏竹布衫等物當被拘住將人贓送案請究同轉問柴王氏所居何處如何被竊供住四明公所相近前早八點鐘晒衣籬内被范用竹竿撩去詰之范曰爾犯竊幾次范稱初犯惟乞恩宥隨判押捕房五天贓給領去○王包探禀沈阿坤偷攏耳狗一隻並香一包被捕拘來請究同轉問沈曰二物何處竊來供香由西門外某香作竊得狗亦在該處引來隨判失主未到姑免重辦押候掌責二十下以示薄懲○王李郁三包探禀廣東人陳元騙取乍浦人傳關仁衣服互扭投入捕房今送案請究並搜陳身畔有押票四張小洋四角呈案同轉詰傳曰爾來申何爲如何被騙供上月二十七日來申尋業啜茗遇陳及其友伊見小的不樂問其所以小的謂尋事不成陳卽自言向開土行當可用爲夥計每月辛工洋一元豈知跟伊東奔西走着落毫無翻將小的所穿長衫背心綿袄等衣押錢花用問爾曾與爲友否欲尋事有熟人否供與陳素識因言能薦生意故遭其騙此地有母舅楊少堂住四明公所前但現已痴顛另有表兄楊阿三在某衣庄問爾幾時遇陳同伊住於何處供上月二十七日遇陳領至鄭家木橋糕糰店閣上躭擱問哄爾薦生意却爲何不欲進店供曾帶至三茅閣橋之北弄内和昌土行門首數次言停幾日再進店同轉隨問陳曰爾與傳無交情如何誑騙陳供與伊同遊被伊押去被頭復詰傳曰如何押其被頭答伊將吾衣押盡所以押伊之被得洋一元贖鞋子欲尋母舅卽日回家同轉又詰陳曰爾可有人在申荅有友林春海在怡和行生意遂着一併還押待兩造親友來案再核○一林春水烟店庄客史晉生偕店夥尹才寳控失去熟維套褲紡綢長衫各一件縐紗手帕一方當在茶房姚德福床下搜出故將人贓送案請究同轉詰姚曰除失單所有之物可有他物藏起供不敢竊物想因仇人抛贓陷害問與誰有仇供卽來案之尹姓史稱小的與店主房間均姚敢拾更無他人得到遂着將幾管押捕房史與尹暫回另飭包探前去查明失竊情形禀覆核辦○同春樓茶館門前餅攤主王慶云偕夥朱坤亮控李德妙深夜硬要借宿不遂取刀砍傷朱之手指請辦同轉問與李可是朋友供素不相識乎供與王同鄉且是同業是日王自來砍我帶傷李手尙祈明鑒同轉騐得所傷甚輕判李押捕房五天後交保○王包探禀積竊王寗永屢經懲辦乃二月間開釋後前晚又欲行竊故拘來請究同轉判押候笞責八十板○土包探禀開女堂烟間之張鍾氏經大老爺辦後與康泰客錢主江子香姘識日前與親女翠娥口角將女送捕今特解案請訊同轉詰翠娥曰爾可有夫家爲何與母口角供母親先令吾做女堂倌經大老爺辦後欲賣吾到花烟間小女子因不願爲娼仍舊隨母母現姘康泰棧江子香江因小女子不肯認父以致恨恨日前邀人拉小女子去吃茶小女子言自家人 
 
 

Page 4

 
 
何用吃茶故爾不往後江回來吾卽問伊吃茶何意母親卽向前揑住兩手令江重打數拳打後反送捕房今蒙解案懇求超豁問爾究竟許配否供前經顧少云爲媒配於唐家弄趙義寅家上年夫家要娶母親不允以致躭擱至今問今年幾歲答二十五歲並言夫乃三房一子每房爲娶一婦刻已娶過兩房矣張鍾氏别無他語惟稱女兒不好同轉喝曰女孩兒養到廿五歲尙不令其出嫁胆敢胡言謊告隨問媒人可在上海答不在只有顧之母舅在申遂着將女領回好好看待赶緊於下期央媒到案聽斷○莊阿元尋妻一案屢紀報章昨晨同轉命張周氏並將在押之三寳帶案核訊卽有周彭氏禀張周氏是我女兒現往尋經手之謝春發卽日可回故小婦人前來代質同轉詰三寳曰爾夫旣來認領爲何不肯同回答實非夫婦吾却的係松江人謂爾上次已經供認今日復欲抵賴乎答伊妻已十八歲吾今年祗十五歲且不曾做親可請騐我頭面同轉謂頭髮本可裝飾供詞却難更移三寳堅執如前遂命還押隃阿元等明日至捕房具領如再不認定當嚴辦莊等叩謝而去○前報載鹽城人蔡桂春控表姪媳卞雨林速來上海賣娼訊得蔡在鹽城有案着將原稿鈔呈並邀媒証來案再核一案昨花烟間鴇婦王李氏仍帶卞雨林卽白卞氏投案同轉詰卞曰爾究隨何人來此配夫是誰答由陳寳成沈阿虎等薦至此間賣娼丈夫白子春已經去世兩年小婦人十四歲死父十七歲受白氏之聘夫小我兩歲問案中沈樹松是何人答不知謂蔡桂春被爾兄控告所以來尋乃出爾於火坑之中並非歹事爾何不自想卞稱蔡實是舊鄰並非親戚謂蔡已去追媒証日内可到矣隨問王李氏爾何日可將經手人喚到答亦已飭人往追問何日可來答五日定可來滬復謂雨林曰兩造証人尅日可以來案今將爾暫送堂内安置待人証來齊再行帶爾質訊卞卽叩謝退下 
[虔求病愈]  
　　張君印元壽以令媛娱貞氣體虚弱特節餅餌資十元助入本館恊賑所以賑江浙災黎藉求神靈默佑病勢日痊云云夫作善降祥報應不爽無災無晦定可操劵卜之除當掣收條外略誌緣起以資觀感 
[浙省撫轅抄]  
　　十六日同知沈維桂禀謝禀辭赴青田厘局○十七日正任硤口同知玉權禀知藩司委解京餉差○十八日候補通判葉祖巽禀辭赴硤石海昌稽查茶捐差○十九日候補縣鍾守鑅分水散賑回省禀到大挑縣蕭治輝禀知籌賑局委富陽縣公幹差楊清綬禀知防軍局委直福探硝磺差叩辭典史汪錫笏禀知桐廬勘工回省禀到○二十日正任嘉興縣王普玉交缷在郡候算交代因病暫行回省就醫禀到禀安永嘉典史陳錫周禀辭赴任候補布經歴陳景焜禀知厘捐局委江厦厘卡差叩謝縣丞盛尙頤禀和浙省加賑總辦任道派委隨同尹守赴紹屬加賑叩辭從九品吴大琳由江蘇藉來省禀到○廿一日前杭理事恩禀見叩辭回旂候補同知潘紀思禀知藩司委勘衢屬各縣被雹情形大挑縣蕭治輝禀見禀辭赴富陽公幹 
[江督轅鬥抄]  
　　三月廿二日候補道歐陽霖禀知到金陵總辦善後局差通判蕭堃三奉委府發審差○二十三日候補道楊鴻度見銷善後局會辦洋務保甲局歐陽霖　總辦善後局差○二十四日揚鴻度辭赴湖北督銷局差通判朱廷凱奉委府發審差○二十五日知縣蔣嶙禀知到下關水厘分局差○二十六日新授江寗藩臺瑞到 
[蘇省撫轅抄]  
　　二十三日候補同知李福冕禀辭回盛澤厘局正任震澤縣平望司巡檢俞龍盤銷寳蓮寺放賑差縣丞沈翰禀知丁母憂○二十四日候　同知金鍾彦禀辭奉委解京餉赴都候補通判陳錢銷假並禀知本日到發審局差委署元江青縣丞謝昂禀辭赴任縣丞壽宗耀禀辭赴松江差遣正任震澤縣　望司巡檢俞龍盤禀知奉委編查元和縣界河道保甲差常鎮道黄於四月初四日壽辰○二十五日藩轅牌示照得委署奉賢縣知縣王祖慶緝捕不力先行撤委所遺奉賢縣知縣員缺查有現署新陽縣准補奉賢縣知縣金元烺應行飭令赴任所遺新陽縣知縣一缺查有候補直隸州知州魏彦堪以代理從九陳煒禀知奉首府札委代理長洲縣典史事分缺間用典史胡錫柦服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年三月廿八日京報全録]  
　　宫門抄○諭旨一道録前○發抄硃批五道○台撫劉奏歴年剿辦番社另案請奬武弁懇照原保給奬緣由摺○漕督松奏陳湖河水勢情形摺○粤督李奏拿獲海盜多名請奬出力員弁摺○三月二十八日吏部翰林院正黄旗值日無引見○恩全謝加級恩○張蔭桓謝管同文館恩○睿王續假十日○掌儀司奏初一日祭奉先殿濚貝勒行禮○召見軍機○發抄孚瀚章奏總兵陳北興等留廣東補用奉硃批着照所請兵部知道欽此○文千總湯廷振任性牟利革職奉硃批着照所請兵部知道欽此○又已革守錯區志剛開復奉硃批着照所請兵部知道欽此○張曜奏福潤等署藩司各缺奉硃批吏部知道欽此○又駐扎河干督率修防奉硃批知道了欽此○○太子少保福建台灣巡撫一等男臣劉銘傳跪奏爲台灣歴剿叛番並彰化土匪併案請保武職出力内外奬員弁委屬軍營異常勞績分晰男繕清單籲懇天恩准照原保給奬以昭平允而免向隅恭摺仰祈聖鑒事竊准兵部咨行遵旨議奏一摺内稱内閣抄出福建台灣巡撫劉銘傳等奏彚保剿辦埤南叛番彰化土匪並歴年剿撫肅清各路番社尤爲出力員弁官紳併案開單請奬一摺光緒十五年六月十八日奉硃批該部議奉單二件併發欽此欽遵到部後文職應由吏部辦理外謹按定章悉心核議分别准駁繕單恭呈御覽等因於光緒十五年九月初三日具奏奉旨依議欽此欽遵抄録原奏清單並將千總以下另行抄單先後咨行到臣伏查台灣自光緒十一年辦理番務剿撫兼施屢服屢叛各軍節次分别剿辦大小不下百餘戰如蘇舊馬那邦大懼曰茒吕家望京孩兒各役戰功尤爲昭著歴次擒拿番目匪首攻奪壘卡不可勝計如埤南被圍十五日彰化被圍七日則皆叛番土匪交結搆亂其勢震動全台一切接仗獲勝守城解圍各情形經臣節次詳晰奏明國家奬勵戰士優定章程克復城池擒斬要逆首先出力人員准保越級其次及攻堅奪壘殲擒逆匪准保免補免選及儘先遇缺卽補等項班次又軍營戰功卓著准保提督總兵及提督銜頭品頂戴又奮勇殺賊戰功卓著者准保翎枝誠以軍功勞績迥巽尋常奬賞優異疆塲之士感激思奮胥在乎此台灣剿辦生番前後五年之久大小百餘戰各軍所向克捷不得謂非戰功車著槍林砲雨之中攻奪卡隘不得謂非奮勇擒獲匪首番目不得謂非擒斬要逆番巢深險石壘堅固精銳傷亡歴奏有案不得謂非攻堅奪壘埤南廰治彰化縣城守禦解圍同屬存城之績尤不得謂非克復可比况鳥道蠶叢之境烟瘴荆棘之鄉營帳難施資糧不繼士卒暴露凍餓疾病死亡數干其戰勝攻取之難較諸内地接仗情形不啻天壤臣於各軍出力將領業經歴次隨摺奏蒙恩奬其餘在事員弁時逾五年彚案六次人數較多先將出力稍次各員一律删汰擇其戰功最著効力最久者開單列保實屬軍營異當勞績核與章程相符委無冒濫若如部議各案隨摺所保員弁按照異常勞績核奬其彚保員弁不得援照優奬辦理是功同異賞未足以示公允現准吏部咨查文職請奬各員已照異常勞績核准在案武職出力員弁係屬一案未便兩歧除臚開之楊興隆孫得勝二員業經兵部核准無庸重列外保將總兵蘇得勝等三百三十五員分晰勞績　具清單籲懇天恩俯准飭部仍照原保官分别給奬以昭公允而免向隅至千總以下各弁履歴先已隨案造送兹併分晰勞績另單咨明並請飭部一律查照原保給奬迅速核覆俾資鼓勵所有歴年剿辦番社另案請奬武職出力員弁並屬軍營異常勞績懇恩准照原保給奬緣由謹會同閩浙總督臣卞寳第帮辦全台撫懇事務臣林維源恭摺具奏伏乞皇上聖鑒訓示施行再遊擊湯仁貴千總張安珍另案叅辦已於單内開除合併陳明謹奏奉硃批兵部議奏單併發欽此○○漕運總督奴才松椿跪奏爲謹將湖河水勢情形恭摺具陳仰祈聖鑒事竊照光緒十六年正月初一日至二十九日止湖河水勢情形經奴才於光緒十六年二月十四日具奏在案兹查光緒十六年二月初一日至三十日止洪澤湖長水一尺八寸現存四尺八寸高郵至馬頭落水一尺現存四尺七寸淮揚裏運河各汎落水二寸餘寸至數寸不等邳宿運河均落水二尺餘寸所有各汎春秋修工程業經奴才督率道廳員弁認真核實辦理不任草率偷减以期堅固而重河防所有湖河水勢情形理合繕摺具陳伏乞皇上聖鑒謹奏奉硃批知道了欽此○○頭品頂戴兩廣總督臣李瀚章跪奏爲拿獲著名海洋大盜多名請將尤爲出力員弁照章給奬以示鼓勵恭摺仰祈聖鑒事竊照廣東濵海等處盜匪素多設立堂名如聯義堂隆義堂公義堂同和堂等類難以悉數各有黨與百數名到處刦掠出没靡定久爲閭閻巨患如堂中以曾鱸魚金爲尤著向與曾亞杰合夥共設聯義堂糾黨結盟時至内地焚刦所犯　捉勒贖殺傷事主拒斃官兵等案不可勝計上年曾亞杰被獲該犯曾鱸魚全復與他盜合稱義勝堂經前督臣張之洞查明在案臣瀚章到任後稔知護匪等窮兇極惡若不設法剪除必致日久滋蔓當將近省各屬捕盜事宜咨商水師提督方耀督率籌辦期在必獲嗣經方耀偵知曾鱸魚全紏黨百人陸續分起潛因内地四散伏匿密飭地方文武曁各路緝捕營員扼要截緝經署香山恊副將長清署香山縣知縣李澂庸分派把總何長虹麥國昌鄭鎮國何長祺外委黄德輝許見龍李鳳台李鏡清分帶輪扒各船沿河搜捕拿獲匪黨李順周帶潘亞松周高連黄亞勝招亞衍陳亞維馮亞有任七帶廖亞喬陳社内陳成等十二名二月初九日巡至小攬尖岡頭沙面瞥見賊　二隻曾鱸魚全卽在其内何長虹等奮勇追擒匪黨放鎗拒捕致傷兵勇盧稳李國材開鎗團擊匪黨受傷甚衆棄船泅水而逃曾鱸魚全左脚被傷不能行走自知不免自戕肚腹求死何長虹等登時過船拿獲並獲賊　二隻起出洋鎗十七枝打單圖章二十三個解交該縣審訊據供少時曾隨粤冠擾亂地方漏網後自便行刦各匪奉爲渠魁者二十餘年平日行刦殺人拒斃官兵不記次數該計勒收打單行水銀兩每年至少亦數萬兩除花銷外俱分給夥黨各等語正擬解省懲辦詎該犯傷重旋卽身死由該署副將何長清該署縣李徵庸會禀前來當飭將該故犯曾鱸魚全戮取首級示衆其現獲夥盜十二名録取確供另　禀辦又據方耀派出各路緝捕員弁署廣州恊副將黄金福署水師提標中軍叅將丁志德署水師提標　營遊擊黄增勝南澳右營遊擊陳榮輝署順德恊副將鄭潤材已革遊擊莫善喜等先後拿獲夥匪劉創開葉牛旺佩陳九陳冬派禮黄亞滔方遇季李勝陳大種啓蔡崖稳洪蛇二文發杜崖雲吉歐陽帶梁群基劉亞秋葉亞熙許大旺保陳幅仔梁得係陳本全莫三仔李亞長等二十餘名叅將丁志德遊擊盧滿江又另搜獲夥黨陳牛色許浮富等十一名並獲賊船三號賊械多件内劉創開葉牛旺佩葉亞熙許大旺保陳幅仔劉亞秋歐陽帶梁羣基八名係隆義堂公義堂同和堂合意堂洪發堂合勝堂仁義堂等首匪其餘亦皆壘刦據贖打單劇盜均經訊明分别懲辦查會鱸魚全爲著名盜首漏綱數十年所犯大小刼案不下數百起各處所懸賞格積至萬金以上其爲兇狡殊異尋常此次殲除實足以寒賊胆而快人心此外夥盜拿獲懲辦者又四十餘名自籌辦捕務以來鮮見有此該弁勇等不避艱險實屬異常踴躍不無微勞足録查光緒五年准吏部咨章程内開拿獲著名曰盜二名或斬梟斬决盜犯五名以上者俱照拿獲捻匪之例保奏指定應升官階免其送部引見等因武員獲盜與文員事同一　自應照　奏請給奬除出力稍次各弁另有分别咨奬外奬並飭奬餘匪嚴拿務獲外所有拿獲著名大盜　爲出力之廿用副將海門營叅將調署香山恊副將何長清同知銜調補南海縣知縣現署香山縣知縣李徵庸水師提標右營遊擊調署中軍叅將丁志德儘先袖用叅將　州營遊擊調署水師提標後營遊擊盧滿江准補順德恊副將署廣州恊副將黄金福均請交部從優議敘守備銜藍翎廬先把總何長虹請以千總補用並賞加都司銜効力期滿武舉署該恊左營把總麥國昌把總何長祺均請以千總卽補並加守備銜千總陳到把總梁榮均請加守備銜以示鼓勵仰懇天恩俯准給奬出自逾格鴻慈除飭取履歴另行咨部核辦外謹會同署廣東巡撫臣游游智開恭摺由驛具陳伏乞皇上聖鑒訓示謹奏奉硃掇另有旨欽此 
 
 

Page 12

 
 
[光緒十六年三月廿九日京報全録]  
　　宫門抄○諭旨兩道録前○發抄硃批四道○陜撫鹿奏報到陜接篆日期摺○又奏飭司道等各回本任片○陜藩陶奏報交卸撫篆並回任日期摺○陜臬唐奏報交卸潘篆並回任日期摺○大學士管户部張奏遵旨核議具奏摺○三月二十九日户部通政司詹事府正白旗值日無引見○恩輝等謝加級恩○四川按察使德壽到京請安○那公續假十日○會章請假三十日○侍衛處奏派稽查澶墻之大臣派出麟書景善清安恩棠耆齡容山○值年旗奏派稽查七倉派出漪貝勛○召見軍機德壽皇上明日卯初　　中和殿看版○發抄李瀚章奏守備林松茂不安本分革職拔去翎枝奉硃批着照所請所部知道欽此○又舉人羅壯圖卽羅白哲頂名冒考革職奉硃批着照所請該部知道欽此○又旗營管帶教習各員給奬叙奉　硃批兵部議奏單併發欽此○又曾顯魯并補崖州恊守備奉硃批兵部議奏欽此○○頭品頂戴陜西巡撫臣鹿傳霖跪奏爲恭報微臣到陜接篆日期叩謝天恩仰祈聖鑒事竊臣去秋病痊到京瞻仰天顔莫名欣幸光緒十五年十二月十四日奉旨補授陜西巡撫本年正月二十一日敬謹陛辭蒙恩召見訓誨周詳勉臣以辦事認真諭臣以整飭吏治跪聆之下感悚交深遵卽束裝起程赴任閏二月十二日行抵西安省城次日准護撫臣陶模飭委西安府知府文啓署撫標中軍叅將吴雲伍將陜西巡撫關防曁一王命旗牌文卷等件齎送前來臣當卽恭設香案望關叩頭祗領任事伏念臣才短質迂備邀知遇前者疆圻忝領由豫而秦兹者復蒙恩命再撫關中查陜西河山回塞人情純樸自兵荒以後元氣驟難復舊南山界連蜀鄂盜風較甚北山地寒民瘠生計維艱平原荒地尙未能一律開懇復額安輯撫綏在在均關緊要臣惟有殫竭愚誠認真設措講求吏治培植民生遇有重大事件隨時咨商督臣率同司道妥爲辦理以冀仰答高厚鴻慈於萬一所有微臣抵陜接篆日期並感激下忱除恭疏题報外謹繕摺叩謝天恩再臣經過直豫地方雨雪應時麥苗葱秀民情安謐堪以上慰宸厪合併陳明伏乞皇上聖鑒謹奏奉硃批知道了欽此○○鹿傳霖片再臬司陶接交卸撫篆應與署藩司之臬司唐樹楠署臬司之督糧道錫光各回本任以重職守西安府知府文啓亦飭交卸兼護糧道篆務除分檄飭遵外謹附片具陳伏乞聖鑒謹奏奉硃批知道了此○○陜西布政使臣陶模跪奏爲恭報微臣交卸撫篆並回藩司本任日期叩謝天恩仰祈聖鑒事竊臣前奉諭旨暫護撫篆當將接護日期恭摺奏報在案兹新任撫臣鹿傳霖於閏二月十二日到省於十三日委西安府知府文啓署撫標中軍叅將吴雲伍將巡撫關防並王命旗牌文卷等件齎送撫臣接收臣卽於是日交卸撫篆旋奉撫臣行知飭回藩司本任閏二月十五日准署布政使唐樹楠將印信文卷移交前來臣當卽恭設香案望闕叩頭祇領任事伏念臣猥以庸材藩條重綰舉凡案吏安民用人籌餉在在均關緊要南山各廳縣去年霪雨成災當此青黄不接尤須妥爲撫綏臣惟有殫竭愚忱隨時禀商督撫臣認真辦理以冀仰答高厚鴻慈於萬一所有微臣交卸撫篆仍回藩司本任日期理合恭摺陳明叩謝天恩伏乞皇上聖鑒謹奏奉硃批知道了欽此○○陜西按察使臣唐樹楠跪奏爲恭報微臣卸署藩篆回任日期叩謝天恩仰祈聖鑒事竊微臣於光緒十六年閏二月十三日奉撫臣鹿備霖行知護撫臣陶模現已交卸應卽各回本任飭臣交卸藩篆仍回臬司本任遵卽於十五日交卸藩司署篆准署按察使督糧道奴才錫光將臬司印信文卷移交前來臣當卽恭設香案望闕叩頭祗領任事伏念臣三湘下士一介庸愚關輔提刑未盡涓埃之報藩屏晉攝正深隕越之虞兹復臬司還陳倍覺氷淵增惕查陜省地居冲要臬司任重刑名民間之訟獄素繁山内則歉收偶見舉凡安民察吏除暴詰奸以及編查保甲整頓巡防諸大端在在均關緊要如臣檮昧深懼弗勝惟有益矢慎勤遇事禀商督撫臣切實講求認真辦理以冀仰答高厚鴻慈於萬一所有微臣卸署藩篆回任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○經筵講官大學士管理户部事務臣張之萬等謹奏爲遵旨核議具奏事前任左冀監督續昌奏光緒十六年分關稅期滿短收盈餘銀兩一摺光緒十六年閏二月初四日内閣奉上諭續昌左冀關稅其滿正額無虧盈餘未能足額一摺着户部核議具奏欽此欽遵由内閣抄出到部據原奏内稱自光緒十五年二月十三日接任起至十六年二月十二日止一年期滿共收過牲畜稅銀二萬零六百零二兩一錢五分房地稅銀二千一百五十八兩六錢八分除正額銀一萬零八兩又房地稅銀二千一百五十八兩六錢八分下徵盈餘　○萬零五百九十四兩一錢五分内遵照向例動發過犧牲所草豆等共用盈餘銀六千一百四十五兩二錢四分均係查照向例給發下存盈餘銀四千四百四十八兩九錢○分查左冀額定盈餘銀一萬八千兩按現存銀兩數目計少徵盈餘銀一萬三千五百五十一兩零九分奴才體查情形實緣左冀徵收稅課向以猪羊牛馬爲大宗近年以來口外牲畜本形缺少又因上年關東等處被水民間畜養猪隻無多兼之各處商人販來牲畜不能卽時銷售均須出資餧養而京中銀糧各價均與外邊懸殊資本不無虧折商販每多觀望馬稅本屬無多又經兵部奏准馬匹不准在京城購買此項馬稅更形减少此盈餘未能足額之實在情形今奴才一年期滿短徵盈餘銀一萬二千五百五十一兩零九分自當赶緊設措再奴才任内准各部院衙門知照辦買各處祭祀牲畜並戰馬免稅等項共用銀一萬三千三百八十三兩八錢零五厘除將正額銀一萬零八兩旣房地稅銀二千一百五十八兩六錢八分全行動用外並由盈餘項下動用銀一千二百十七兩一錢二分五厘下存盈餘銀三千二百三十一兩七錢八分五厘或照向例交納廣儲司抑或應交何處等語臣等伏查左冀原定正額銀一萬零侂兩盈餘銀一萬八千兩又隨徵經費銀六千一百四十五兩二錢四分三共應徵銀三萬四千一百五十三兩二錢四分今該冀自光緒十五年二月十三日起至十六年二月十二日止共收過牲畜稅銀二萬六百二兩一錢五分房地稅銀二千一百五十八兩六錢八分内除房地稅銀係儘微儘解不入比較所發犧牲所草荳曁本關經費等銀係屬照例支銷所有正額及經費一項應作爲徵足無虧外計少微盈餘銀一萬三千五百五十一兩九分據稱右冀稅課向以猪羊牛馬爲大宗近年口外牲畜本形缺少又因上年關東等處被水民間畜養猪隻無多兼之各處商人販來牲畜不能卽時銷售均須出資餧養而京中銀糧各價均與外邊懸殊資本不無虧折以致盈餘未能足額詳核所奏各節短收之故與歴屆情形大致相同尙屬事出有因自應比較歴屆成案量爲减免查左冀光緒十三年分短收銀一萬五千六百六十二兩零經臣部擬請减免四成賠繳六成十四年分短收銀一萬三千三百四十三兩零擬請减免五成五厘賠繳四成五釐十五年分短收銀一萬四千五百五十九兩零檄請减免五成四毫賠繳四成九釐六毫均經臣部奏准行知遵照各在案今該冀本屆所收盈餘銀兩雖較之原額虧　尙鉅惟比上屆尙多收銀一千八兩零稽徵尙屬認真臣等公同商酌所有左冀本屆短收銀一萬三千五百五十一兩九分擬請减免五成四厘二毫銀七千三百四十四兩六錢九分八毫以示區别而昭公允其餘减剩四成五厘八毫銀六千二百六兩三錢九分九厘二毫係額外盈餘例無處分應着落任滿監督續昌照數賠繳遵照定例二千兩以上至二萬兩着予限二年應令自奉旨之日起按限完繳以符定例並請飭下左冀監督嗣後務宜實力稽徵以期規復原額不得恃有减免成案稍形疏懈再所稱准各部院知照辦買祭祀牲畜並戰馬免稅等項共用銀一萬三千三百八十三兩八錢五厘除將正額銀一萬八兩曁房地稅銀二千一百五十八兩六錢八分全行動用外並由盈餘項下動用銀一千二百十七兩一錢二分五厘應令該冀卽將辦買祭祀牲畜等項另造細數清册送部核銷其下存盈餘銀三千二百二十一兩七錢八分五厘查前任監督師曾徵存盈餘銀兩經臣部奏奉諭旨着交廣儲司欽此此次該監督奏交現存盈餘銀兩應否仍交廣儲司之處恭候 
命下該冀遵照知照辦理所有臣等遵議緣山理合恭摺具陳伏乞皇上聖鑒訓示再臣部左侍郎續昌係屬本任監督例應廻避是以未經列銜合併聲明謹奏　　硃批另增旨欽此 
 
