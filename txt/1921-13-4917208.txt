# 1921 - 13 - 4917208

 

Page 1

 
 
   
 
 

Page 2

 
 
   
 
 

Page 3

 
 
時評 
江蘇借積問題（老圃） 
　　我姑不反對江蘇借債但第一問題須研究此次借債之原因以江蘇土地之富與人民納稅之重何至瀕於破産如曰爲軍隊所耗費則今日江蘇當以研究裁兵爲第一問題而研究借債猶爲第二問題 
我姑不反對江蘇借債但第一問題須研究此次借債之結果江蘇有財旣須盡納於軍人之槖江蘇無財又須借債以塡軍人之虧空蘇人懦弱但飽以老拳無不應命從此軍人更有恃無恐恐借債之門將一開而不可復闔則今日江蘇當以借債之有益與否爲第一問題而人民之負擔問題猶爲第二問題 
　　我姑不反對江蘇借債但第一問題須問江蘇督軍是否有裁兵之决心蘇省長是否能促進督軍之裁兵如曰能裁兵今日所虧不過區區之數不必亟亟言借如曰不能裁兵他所虧或尙不止此數恐將不勝其借則今日江蘇當以督軍省長之盡職與否爲第一問題而禁止無益之借債猶爲第二問題 
命令 
　　一月十二日大總統令喬賡雲授爲陸軍少將王大中授爲陸軍軍需監錢維新授爲一等軍需正王宗承授爲一等軍醫正此令 
又令　署司法總長董康呈請任命年倬署山東高等審判廳推事囗囗署山東濟南地方審判廳推事内照准此令 
又令　兼署陸軍總長靳雲鵬呈請授王毓庚崔步灜王官德爲陸軍二等獸醫正王鏡波爲陸軍三等軍需正杜承恩爲陸軍三等軍醫正王棟臣馮蔭樹爲陸軍三等軍法正均照准此令 
又令　兼署陸軍總長靳雲鵬呈准察哈爾都統張景惠咨請以布林特古斯陞補公中佐領應照准此令 
又令陳世珍給予二等嘉禾章此令 
又令葛應龍給予二等嘉禾章此令 
專電 
北京電　中英亨德利佩治廠水面 
飛機借欵及墊欵建設棧校等費合同修正後確定英金八十九萬七千二百鎊加墊欵四十萬鎊共英金百二十九萬七千二百鎊雙方議定國庫劵每百作九二算計飛機一百零五架六月卅一前交貨在馬江江陰烟台大沽設飛行廠昨墊欵已交海部（十二日下午二鐘） 
北京電確訊英美烟公司借欵五百萬十日簽字欵交付訖聞滄石鐵路借欵亦將成熟（十二日下午四鐘） 
北京電　災賑借欵草約已簽正約未訂交欵需訂正約後予問某閣員烟草廠合辦借欵外人均言已簽字政府否認何故某云此項大事必經閣議余未缺席何得不知當尙未成（十二日下午二鐘） 
北京電　滙業行向部索本日到期借欵五十萬日金及利部無欵與商展期三月約（十二日下午二鐘） 
北京電　史蒂芬訪靳未及投資事　　　　（十二日下午一鐘） 
北京電交部向日遞信省交涉魯境日人不出附加賑欵日政府答復魯境應照章繳電報附加欵但滿洲除外（十二日下午一鐘） 
北京電　交部電京漢局往提英美烟公司所捐十萬元作滄石工賑因該捐欵非工賑不繳（十二日下午二鐘） 
北京電　昨日午後三點荷使歐登科訪外長代德人詢津浦債票問題三點半領袖西使白斯德訪顔詢蒙俄人被害眞相四點比使訪顔談隴海路興工問題四點半英使艾斯敦偕巴爾敦訪顔詢甘肅派人勸誘西藏有違中英懸案初旨望從速開議正當解决顔答尙非時機（十三日下午一鐘） 
北京電　昨五點半日通譯西田耕一房熊垓談琿春案以日領館遭劫在前要求先議彼方損失後談我損失熊以併案討論力爭並請先撤盡日兵西田以六號日本照會爲言熊謂華兵滿佈已到貴公文所言退兵時機西田仍支吾無結果（十三日下午一鐘） 
北京電　頃部派熊某赴日使館催議琿春案（十二日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
北京電　湘省北歸條件（一）收束費百萬（二）維持費每月助五十萬半年爲限（三）趙督湘譚長湘葉開鑫宋鶴庚爲師長道鎭由湘省保任（四）吳佩孚本人軍隊可駐長岳間非本人軍駐岳州止（五）中央僅發任命令不能發鋪張統一繁文政府修正（一）收束費二十萬（二）月助十萬一年止（三）照辦惟葉宋以混成旅長任命（四）駐軍問題另議（五）照辦使者昨夜覆湘滬兩處言三日可得覆（十三日下午一鐘） 
北京電　劉存厚電院已電勸錦帆請内循父老厭亂之意外惕滇黔壓迫之痛早日就職得覆再陳　　　　（十二日下午二鐘） 
北京電　馮玉祥呈軍隊坐食可惜提倡軍人造路請率官兵築堰城周口店鐵路部交京漢局核議　　　　　（十三日下午一鐘） 
北京電　吉鮑電據駐延屬後河十連排長竇相田報稱前月二十四夜九鐘餘目兵就寢突由前河來日軍三十餘同至營前約半里許施放機槍數十響旋卽仍返前河當時諭戒兵士嚴備不得妄動一面派得力目兵往探得實幸未發生意外等情查日使早已提議撤兵遷延至今尙未撤盡茲復無故放槍設有誤會誰任其咎應請由中央向日使嚴重交涉以後勿再有此項舉動並將軍隊如數撤盡（十二日下午四鐘） 
北京電　吉鮑電據琿春熊知事電 
稱六日由百草溝開來日步兵一中隊均駐商埠同日開去步兵百二十名察看情形似係彼此換防　　　（十三日下午三鐘） 
北京電　崴日司令部函邵領事云綏芬站歸日軍護路巳與技術部領袖司密司議决十日實行今後任何國運兵出境須得日運輸部核准始得通行外部頃復邵訪崴領事團聲明綏芬我境不受日護（十三日下午一鐘） 
北京電鮑電院監管巿政權收回華官管理已飭董道詳擬施行辦法（十二日下午一鐘） 
北京電　美使得崴亞爾巴尼船長電稱蘭固敦上尉經過日營爲日兵剌傷致死巳向當地及東京抗議與東方電所傳經過完全相反因日軍對白人往往認作俄人隨意槍斃等語（十三日下午一鐘） 
北京電　庫褚電後地有獨立說全體震動請迅催後方援軍飛速前進（十三日下午三鐘） 
北京電　陳毅電俄匪千餘佳（九）（日）分三路進攻白音皐松古牛雲卡籠三處與王營現正在激戰中除令高團前往進剿外並撥游擊第三營全部及恰克圖營隊前赴後地協剿（十三日下午三鐘） 
北京電　烟台交涉員電此間俄領館尙未接收現正商令交出尙有郵局及房屋田地應否一律囑令交出歸我負責乞電示遵 
　　　（十三日下午三鐘） 
北京電　趙恒惕派金參謀童某等來京住舒禮鑑家 
北京電　孫文以觀音山公園向葡商抵借五十萬盾（十二日下午二鐘）北京電　徐撰通候函致法總統託朱啓鈐連著作併帶法（十二日下午二鐘）北京電　容揆經顧維鈞電保公使存記將先給公使俸（十二日下午一鐘） 
北京電　蘇王庚（八）（日）電請設參事會並陳辦法五條電中未提議會提案（十二日下午二鐘） 
北京電　北五省賑務代表昨赴府院請停工賑院答經閣議决定未便更變（十二日下午二鐘） 
北京電　學務局對北京師範更易校長風潮辭退敎職員六人令卽日離校（十二日下午二鐘）北京電高師爲拒校長案爲學務局訓令亭辦學生大憤（十三日下午一鐘） 
北京電徐靳曹張間對新選舉事有互相諒解消息（十二日下午二鐘）北京電自治會議令下後各省區迄無復電院日内將再電催　　　　（十二日下午二鐘）北京電將任斐其勳爲河南清鄉督辦（十二日下午二鐘）天津電　順德災民因草根樹皮巳盡某婦烹食幼子（十三日下午一鐘） 
天津電　津埠發現過激傳單佈散者被捕（十三日下午一鐘） 
香港電　援桂已不成問題軍府原欲藉謀鉅欵現因軍費支絀遠征不易故聲浪日寂（十三日下午八鐘） 
香港電　舉總統案已由童杭時等八十餘人在參院秘書廳提出言軍府由獨裁制改會議方針不一應選總統圖補救並述對外對内對敵三理由末請非常會選出總統賦與全權建眞民治國 
　　　　（十三日下午八鐘） 
香港電　湘趙林眞（十一）電軍府否認變亂投北事（十三日下午八鐘） 
公電 
劉顯世電　上海各省各軍代表諸公均鑒　冬日奉到快郵寄向電敬悉世因黔變不忍地方糜爛解組歸田本欲遨遊天下　領略湖山風景昨甫到滇蓂公即以國事未定不應息肩勸就總裁今復荷諸公奬許責以大義敢不勉力從事擬即日在滇就職謹隨西南各總裁之後貫澈護法初衷期不負諸公厚望仍希時賜敎言以匡不逮是所盼禱劉顯世江印 
楊再椿來電　各報館均鑒川局結束職軍總司令張公學濟開回西陽適鄂西聯軍東下計定藍總司令吳師長派員歡迎援鄂共策進行椿與二營長龍騰漢留守耒鳳一二兩團駐咸豐三團駐鶴峯張公率衛隊營駐官恩甫抵防地均遭宣咸施鶴各縣妖匪糾合團總楊子香鄧芳谷等約計數萬人同時倡亂圍殺我軍在宣血戰五晝夜誅戮無算駐咸之一二兩轉同椿與匪鏖戰兩盡夜二團長滕代昌營長滕代禮及官佐士兵共陣亡二百餘人一團官兵死亡甚衆處萬不得已中向耒鳳退却而鳳城褊小給養全無張公危困宣城聲息隔絶鳳咸毗連四面皆　妖匪圍殺之聲驚　天　　轉官兵勢將潰散椿只得督率殘部退過龍山邊屬之石排洞以慰軍心旣而張公亦率衛隊營及三團山宣退下耒鳳並與吳師長田旅長之兵俱入鳳城午間得匪首楊子香等復統妖匪二萬餘人圍攻鳳城張公始則擊退妖匪繼則聲嘶力竭勢不能支吳師長田旅長先後陣傷　其軍死過半耒鳳知事龍太和亦被匪殺張公於出城之際又被妖匪逼殺送陣亡於匪邊城坡下之官渡口參謀長田梓材三團長李達武及曾事員役同時遇害者百餘人張公在鳳城時轉奉趙總司令電示開駐湘邊全體官兵同聲感泣詎息時違勢異中道崩殂嗟夫竊張公自五年起義乾城其間誓師澧轉戰荆沙保守辰陽今則援川未竩繼又援鄂始終護法百折不回一旦溘逝海内同志諒蒙痛悼惟椿驥隨張公久共患難恨不得死同穴所惶悚無旣現將張公靈柩扶回湘梓卽當解湖南靖國第二軍警備司令楊再椿叩勘印 
世界路透電 
[法政府之更迭]  
十二日巴黎電　内閣巳上辭職呈　因衆院以四百六十三票對一百二十五票拒絶政府請求展緩質問財政與行政方針之故 
十二日巴黎電衆院質問時斥責政府頗嚴而對於外交事件抨擊尤力責政府懦弱總理萊矩氏答稱政府之手腕不應在此後協約國大會中稍受束縛政府决計奮力履行對德和約解除德國武裝政府將以國會之完全信任參列協約國會議否則不赴會辯論旣畢議員投票後乃休會至十八日再集議據旁觀者云獨立黨衆議員已請其理事商諸總統召前總統普恩賚氏組織内閣 
十三日倫敦電　萊矩氏政府之倒　將令定期一月十九日在巴黎舉行之協約國國際大會展緩集議法政府之失敗原因頗多或關内政或關外交衆院雖抨擊萊矩氏政府辦理外交不善但並無仇英之意 
十二日巳黎電　裴萊氏復被選爲衆院議長參院定星期四日選舉議長波學懷氏最有望 
[協約國大使大會記]  
十二日巴黎電　大使大會今晨開會康本氏主席美大使宣布美政府迄未批准凡爾塞和約故以爲未便再以代表列席大使大會繼由法總理萊矩氏報告波蘭與德國在巴黎談判丹齊中立地問題之進行情形大會已請駐布協約國國際監督委員團研究布國依據和約招幕陸軍之方法 
[德政府之治安牒]  
十二日柏林電　德政府牒致協約國謂西萊西亞上部地方不靖盜匪横行情勢惡劣不堪忍受卽以加士維資一處而言自協約國委員到後殺人案件較前增多二倍半刦案增多十分之八委員團治亂計畫殊不充足請將東南兩方面邊界堵斷以免波蘭暴徒入境遇有刧殺案件應予嚴懲 
[美國之海軍縮減說]  
　　十二日華盛頓電　海軍總長台尼爾氏今日以三大海軍國海上戰力比較表交與衆院海軍股員會以表明今爲限制海軍軍備之最適當時機前充美國代表參與巴黎高等軍事大會之白里斯將軍聲稱如美國召集完備公正而自由之國際大會以討論減輕軍備問題則各國必迅速應命據渠與和會中各國總揆談話而得之感想世界列强莫不誠摯願有縮減軍備之公約設參與國際大大者竟有一國不允依照縮減軍備之議則其國可視爲德國第二至是美國乃可進行其計畫矣 
[美日大使之交涉]  
十三日華盛頓電　美日兩大使近會談解决牽涉日備地位之條約問題時擬於商約中加入條欵以保護旅美日人之産業權利現正非正式考慮此事團兩使談話並未涉及許日僑有公民權之問題 
[日兵槍斃美員案]  
十三日華盛頓電　艦隊司令格里扶斯將軍現起程赴海參崴　調查阿爾巴尼號總機師藍登大尉被日兵槍斃一事格司令現有報告謂日本官吏似極注意此事允爲盡力襄助調查格司令又轉采海參崴日員之報告内載日兵供詞據稱見一外人持一手燈而行覺有可疑乃奔過街喝令止步迨行近時該外人向之開放手槍一次日兵遂報以來福槍此後該外人又發出兩彈日兵亦開一槍日兵旋即奔回呼助但在日兵與一同伴折回時則該外人已去遠矣云云藍登大尉未死時亦曾言其遇害情形謂持手燈回船行至日兵司令部之對面時有一日兵奔過街來作舉槍欲擊勢立於左側距其面前約六尺遠近藍登乃止步日兵問曰美利堅人乎藍對曰然乃經日兵之旁而行迨走過六尺日兵在後開槍轟擊中其背藍乃取手槍回擊兩響後乃回船云云格司令稱藍登大尉身衣制服察其衣服與創口證明係日兵在其背後開槍擊中 
[奥國之生活狀况]  
十一日維也納電　奥國生活代價甚貴今日奥政府開始調查其原因總理梅益爾氏宣稱將以議案提交國會規定操縱居奇者監禁十年並罰奥幣五百萬克郎食力之流今操勞終日不能免衣食之憂唯一方法厥在大借外債以穩定匯率並增多出産云云工黨代表要求對於居奇謀利者處以極刑有一鐵路代表聲明如不採行嚴峻辦法則路工將執壟斷者在交易所前絞殺之 
[美國歐僑移民案]  
十二日華盛頓電　參議院研究在參院移民股員會前作證者三十人之證據後宣稱今不能證明須依據約翰氏議案禁止移民入境一年之必要原因至謂如不施禁外僑將充塞境内國中失業者將因以增多一節亦不足信 
[愛爾蘭近狀]  
十二日倫敦電　星報載稱　杜白林當道巳查明新芬黨領袖台伐勒拉氏於愛爾蘭避匿所在及如何登陸現與何人會商之一切詳情當道下令非台氏發表煽亂之演說不得捕之預料台氏不日將發表敬告愛蘭人民之宣言書調和運動之成敗多賴此書决之政府現候國會新芬黨議員表示政見 
十二日倫敦電　運兵火車一輛在同加爾郡脫軌蓋爲新芬黨人置石軌道所致黨人曾發排槍轟擊幸兵士無一死傷黨人之攻擊運兵車此爲初次 
[印度之自治運動]  
十二日瑪特拉斯電　印度國民黨於康諾特公爵抵印時結隊携旗游行於巿旗上書有請國民抵制康諾特公爵游英而以全力達自治目的字樣並於各處張貼傳戰請國民勿參與歡迎康諾特公爵之舉蓋公爵不能解脫印人之困苦也電車工人决議於今日停止上工顯因此故 
[各國近事記]  
十一日舊金山電　郵務長宣稱自二月一日起横渡太平洋之郵船某時期將由三十日减爲二十一日 
十二日紐約電　共同通訊社君士坦丁訪員電稱協約國魚雷艇與勞農政府之小艦隊戰於黑海北種小艦隊大約乃運紅軍赴特里比松者聞過激黨之船沉者一艘受損不能進駛者數艘 
十二日華盛頓電　陸軍部下令將駐德美軍　自一萬五千名減至八千名 
十二日華盛頓電　哈定氏已允於三月四日在國會東面門外舉行就總統任禮 
十二日倫敦電蘇格蘭某毛織商發出傳單毛織布品每碼減價二先令以期售脫存貨減輕損失按蘇格蘭製造家曾從清算處收回德國欠欵不少但收入之數雖多資本太弱終不能支持 
十三日美國白法洛電鄧祿浦輪胎橡皮公司曾於前十八個月内投資三十六兆元現因摩托　不振故巳逐漸減少出品大約本年四月一日可復原狀 
十一日倫敦電職工聯合會大會已拒絶加入政府失　委員會之請求决定自行組織委員會籌議救濟方法太平洋路透電 
[東俄之選舉]  
十二日海參威電　選舉之結果如下共産黨得十五席國民民主黨得六席進步民主黨得二席社會革命黨民主黨少數黨各得一席衆對於選舉殊覺冷淡僅極端左黨與極端右黨注重此舉中等社會及學界中入均未投票蓋預料過激黨必得多數如得少數則議會勢難召集且以近數年來巳曾參與選舉數次均未獲有效果之故 
[日本近事記]  
十三日東京電　海軍大將伊集院男爵病卒享年六十有八 
十三日東京電　東京下女募集日幣八千元賑濟中國災民 
國外要聞 
[奥國之崩頽]  
　　中美新聞社譯大陸報社論云數月前協約國所派任之一特别調查委員會曾警告協約國謂奥國民窮財盡疲憊已極若不速予以救濟其勢不能再支經此報告之後協約國即曾設法向救濟上盡力此事距今不過數月耳今觀倫敦泰晤士報柏林通信員之言如彼之消息果確則足見救濟之舉殊鮮效力據此通信員電稱奥國内閣已决計辭職巳請賠償委員會接管奥國事務接此項消息祇可有一種解釋即奥内閣已自知該國在目前情形之下不能再進行一切國家職務彼無法自救故自願舉其國家以委諸前此之仇敵任彼等之處置或能藉其救護國命絶而續蘇未可知耳於此乃發生數問題焉奥國之人民其將贊助協約國乎彼等將有所作爲乎再則協約國果能何所爲乎即如奥國之貨幣協約國能扶而植之於世界之现場乎協約國雖爲戰勝國然彼等自己之貨幣在外國亦多跌價出於意想之外故協約國目前之要圖在恢復本國貨幣之價值便稍稍近於十足今欲擔任恢復奥國則恢復粤之貨幣價值亦爲第一要務據一電訊種奥國人民目前無論如何困苦工作無論賺得幾多之薪金而實際所得之數極爲細微幾不足以換得一身所需之食物此皆貨幣跌價之結果也此外協約國又有一問題須審慮者即假便協約果爲奥國擔負責任資以充分之金錢俾得徐徐自立然財力疲敝之國固不止一奥如俄如德又將如何對付之乎德國自始反對和約之條件以爲所加之擔負非彼所能任今協約如助奥國德必更有所藉口以卸其責任由是觀之協約國今日實遭一至困難之局面也國内要聞 
[北京通信（鐘）]  
　　　　各界聯合會與外交部 
 
 

Page 7

 
 
　　各界聯合會近對於外交問題異常注意因外交之失敗而有抵制日貨委員會復興之舉該會舊由學生會與商會共同組織故各界聯合會仍函請商會派代表到會討論繼續進行方法一面復推代表二人赴外交部責問外交案近狀一爲鍾少梅爲學生聯合會代表一爲陳桂英爲女學界聯合會代表於十日下午四時赴外交部由熊垓代見代表問琿春日兵事現已如何是否已撤答刻正日日在撤問已撤完未答尙未問外間盛傳日本雖允撤兵而仍要求設警此事我國民萬難承認以設警易駐兵與未撤等耳熊答設警之說外部未之聞此次撤兵實爲無條件之撤并無交換條件請勿疑慮代表謂日兵雖撤我國仍宜向日提出要求（一）日兵無故越境侵我主權殃我人民應向我國謝罪（二）五縣人民所受日兵入境擾亂之間接直接損失當要求日人賠償（三）要求政府保證以後日兵永遠不得無故越境（四）如日兵未撤完以前有交換條件提出務請嚴拒日兵撤退後無論如何必不可許其設警縱使巧立名目避名取實亦當反對熊答所要求諸事我國人民大都有同樣希望或且有更激烈者本部辦理外交向以民意爲根本不敢爲違反民意之事各項要求當然可向日本提出問廟街交涉近况熊答已告結束日本要求謝罪結果改爲道歉賠償日人三萬元日本要求易四艦長結果易一艦長代表問報載我國爲廟街案對日亦有所要求信乎答此案已完全結束無對日有要求之說代表問人民要求取消軍事協定已久外部亦早言欲取消之矣何至今未見實行熊答刻正在預備取消手續代表謂廟街案旣結而琿春日兵亦正日日撤退取消軍事協定又正日日預備手續此日日終得有相當之期限熊答此期限不敢决定代表請於最短時期了之熊謂現外交部辦事認眞請諸君放心凡有機可乘者外部靡不盡力問于冲漢赴日之行外間盛傳與日訂有私約此事外部會加以調查否熊答此事可以不必調查子之赴日係代表地方者非代表中央者代表謂一地方與外國訂私約中央當然得過問訂約迺中央之權地方何得私訂此事外部不當置之度外熊謂子赴日實代表張作霖私人而非代表地方者代表謂軍閥與外國訂私約實足爲民治之障人民絶端反對此事切勿致發生困難再交涉熊謂無外交部之承認軍閥私人與外國訂立之條約當然不生效力代表復　求外交公開熊答諸君何日來余卽何日以告此即外交公開之義也時已旁晚代表遂辭出 
[庫防又告危急]  
　　庫倫防務近日又形吃緊昨日某機關接各處來電述庫防情形如次㈠褚其祥電略云據蒙商報稱俄匪二百餘人艦踞於羅蓋一帶商經過該處突遇持槍騎馬之蒙俄匪十餘名搶去駱駝駝絨財物爲數甚多又據由自音果勒逃回商人屈培厚報稱庫東有俄匪千數百名布匪六七百名蒙匪行餘名共同艦踞有大砲機關槍十餘尊駝馬無算裹合桑車各旗全體蒙兵擬分三路進攻一擾叨一攻庫日内即將發動各地等語查庫倫爲根本重地職部兵單萬難分兵出剿務懇速催烏叨援軍兼程前進以資圍剿㈡褚其祥電略云俄匪攻庫形勢日争職部擔任庫防除衛隊任防守使署高團任後地糧道外所部兵力無幾萬難支持且部欵迄今未到各軍欠餉催索益急值此軍務吃緊實難再以空無搪塞且防務吃緊亦無心兼顧糧餉應請迅籌鉅欵尅日頒發以維軍心伏乞迅速復示祇遵㈢鄒芬電略云據褚旅電稱俄匪裹脅各旗蒙兵擬於日内分二路進攻庫叨所部兵單不敷分配迫懇速催各處援隊前進等語除飭烏叨王支隊長率部迅速前進外謹聞㈣張景惠電略云據褚旅電稱俄蒙匪盤踞庫東鐵里吉白音溝一帶勾結桑車各旗蒙兵分兩路進攻庫叨時勢日急擬請轉懇奉天張巡閱使抽撥勁旅由滿站直出西林與庫軍前後加攻早清匪氛等語查奉省出兵似應由中央逕電張使商辦景惠未便越爼當否乞示 
[赤塔政府之近况]  
　　大陸報十二日北京電云哈爾濱消息赤塔政府領袖克拉沙諾志柯夫將軍現患病甚重暫由柯巨尼柯夫將軍代理政務敗政窘甚官吏因共産黨所發之俸極徹度日爲難惟少數人仍利用軍隊運動選舉赤塔與伊爾庫次克之間現無火車開行中國官塲現仍不與赤塔往來華人可與海蘭泡通商該處俄人以金礦中採得之金砂幣但此種買賣究不興盛 
[外人救濟華災]  
　　大陸報十二日北京電云坎拿大人民已以美金五十萬元寄交坎拿大敎會充中國北方賑災經費河南大約將從臨清開築大路一條美總統威爾遜之賑災委員會以拉門德氏爲領袖者今已滙出第一批賑欵計美金二十萬元前西比利亞紅十字會委員台維思與海薩爾二人因與築路事有關被委赴中國襄助紅十字會代表倍克爾氏辦理一切現此二人巳抵北京 
[賑災借欵尙未簽字]  
　　四百萬賑災借欵原定十日正式簽字因政府方面對於使團提議之交欵方法認爲尙須特加斟酌而對於管理分配列入合同一節亦不無異議之處以此臨時展期俟協商就緒之後再行簽約聞是項借欵已商定年息八釐每千元扣滙水五元並無一切回佣等費因提欵手續雙方意見尙未一致故合同一時不能簽定昨據賑務處人言雙方異議之點全在審查委員會先是銀團方面旣主張組織審查賑欵委員會在中國方面以爲中外各置委員九人中國方面委員九人五省一區代表六人振務處二人國際統一救災總會華司庫一人外國方面委員九人外國會長一人（英）國際統一救災總會洋司庫一人（法美各一）日本委員一人比國委員一人意國委員一人（卽調查股長）美 
國紅十字會代表一人審計院顧問葛諾發一人（現充賑務處審核賑目）中國方面提出此議然英國人不能同意蓋英國人之意以爲中外各置委員六名其配置如在中國方面委員六人國際統一救災總會華司庫一人賑務處二人華洋義賑會二人（由上海漢口天津濟南開封五處舉二人）鐵路督辦一人外國主方面委員六人國際統一救災總會洋司庫一人調查股長一人（意）華洋義賑會三人（由上海漢口天津濟南開封五處舉三人）外國會長一人（即德來格）在賑務處之意以爲無論如何五省一區之代表不可不有至於華洋義賑會以上海漢口天津濟南開封五商埠之人豈能代表災區之紳士况山陜之情形亦未能知之故决計以前議解决賑務處以此案商之法美日三國法日皆贊成中國之提議美國亦允俟外交團會議時主張中國之辦法但英國人不甚贊成現此點正在疏通中云 
[紀北京窩頭會（靜觀）]  
　　窩窩頭會者北京辦理慈善事業團體之一也會何以窩窩頭名可先就窩窩頭三字而略釋其義然後再言其會之由來蓋窩窩頭本爲北方人下等食物之一種形如饅首而其頂突起底面有洞窩頭云者疑即爲鵝頭因其突起與鵝頭相類似也安微及江蘇北部亦間有食用之者稱其名曰「多多」「多多」當爲窩窩之轉音其製之也率以玉蜀黍麫玉蜀黍北方人稱玉米又有名包米或稖頭者北京所製窩窩頭之原料不僅取玉蜀黍麫一種尙雜有豆類之麫即俗稱之爲雜和麫是也以水和雜和麫製爲類似饅頭之形復高其頂而洞其腹以釜蒸之則窩窩頭成矣食斯物者大都爲勞動社會寒苦極貧之人中等人家則偶爾取之以換口若富厚者則可終其身不見斯物焉至該會之由來最初發起人爲陳啓元陳北京慈善家也憫貧民之無告因於年末寒風凛烈冰雪載途之時自斥私財若干並約同志勸募若干專購雜和麫蒸成窩窩頭散給極貧之民普通一人一日得窩窩頭四五枚即可以敷衍生活價較賤益較溥而施放之手續又較簡單一年行之而效於是每年冬季輙賡續行之初則同志僅三四人繼乃漸擴而增多其始僅由私人蒸放者迨區域廣食品多乃託由内外城警署代辦辦理之後例有發報清單所列收放至爲詳悉故一般社會對於該會無不具有好感焉近則最初發起斯會之陳氏已作古人而今年北方大災難民來集於京師内外城者至衆無衣無食情尤可哀乃由陳氏同志數次集議公推錢能訓江朝宗陸定三人繼主斯會俾本年會務不至因陳氏之亡而中斷三君亦慨然允之惟以貧民衆多需用窩窩頭太夥北京社會籌欵又極不易乃由三君及在會諸君約伶界同人演劇二日所得捐欵悉數移作會用本月八九兩日即爲該會大演義務戲之期一時如王鳳卿楊小樓梅蘭芳韓世昌王瑶卿尙小雲金友梅之儔咸集於西珠巿第一舞台購劵入場之人極衆券值分三元二元兩種每日入場人數約及八千所收捐欵總數當在四萬元左右得此以大放窩窩頭於京師内外城一般哀哀無告之貧民食德不淺矣 
[甘省督潮仍險惡]  
　　甘肅張馬風潮近日外間傳說不一有謂蘭州已發生戰事者有謂馬福祥已預備赴綏者頃據可靠消息謂自易督命令發表後甘省馬系四鎭守使馬麒馬麟馬廷勷裴建送等卽於江日復電中央反對陸洪濤護理甘督陸氏聞電非常震怒確有誓師討馬之宣言而張廣建意思雖戀戀不捨於督席又恐馬系聲勢浩大難與爲敵將來反招違抗中央命令之罪名故雖表而上聲言與馬爲難其實早巳整備行裝也馬系默知張氏胆怯不足爲敵意態益驕竟趨全力於陸洪濤方面故馬麒馬麟均紛紛調兵向蘭州進發而馬福祥亦　兵面下圖拒省城陸氏以自衛計亦勒令所部嚴陣以待魚日前哨確有小衝突但兩方面未達劇烈戰爭之狀况惟馬氏等對於陸之護督斤斤反對一面固挾有廣建之嫌隙藉此以快其私一面亦卽爲對蔡成動一種示威之行動項莊舞劍意别有在刻下甘人之反對蔡之督甘與會議不准蔡之帶兵入甘以及要求甘人長甘等聲浪漸次增高蔡氏雖已整裝待發能否一嘗督軍之風味正未可知縱或蔡氏能達目的而甘省風潮終不易平靜 
又據政界某要人言自甘督張廣建更易後甘人即大倡甘人治甘之論調刻由該省議會農商敎育等會及自治會各界聯合會疊次在省議會開會討論應付中央反對蔡成勳之方法日來旅京甘人已接此項電報將取同一行動蘭州總商會已於諫日來電請求廢督原文略稱自督軍務張民生塗炭近年全國人民請求廢督裁兵甘督旣已免職此爲廢督千載一時之機會萬懇毅然立行云云甘事糾若此據聞政府將今日閣議時討論解决之法現閣員中對於此事約分兩派主張　㈠派主張速飭蔡督入甘從速用武裝法調解㈠派主張即以馬氏護理督軍令張陸從速來京以資調解然聞第一派主張實占勢力云 
[蘇議會臨時會紀]  
　　蘇議會臨時會昨日（十一）開第三次大會議員簽到八十三人二點四十五分振鈴開會錢議長主席沈明爔動議請變更議事日程先華米價腾貴請澈查禁米查騐處以維民食緊急動議案討論結果表决付審查徐灜動議請變更議事日程先議推舉赴京代表出席内務部地方行政會議緊急動議案主席付表决多數贊成遂開議徐宗鑑主張代表用推舉法陳大猷黃守孚朱紹文盧瀚蔭張援劉伯昌等主張屋投票法選舉爭議頗烈主席以推舉法付表决多數起贊成陳大猷等提出疑義謂表决不明瞭請重付表决主席以不贊成投票選舉者起立付表起立者三十六人少數乃决用投票法選舉劉文輅等主張以得票多數爲當選陳大猷等主張以出席人數得票通增數爲當選主席以陳說付表决多數贊成遂投票開票結果陳大猷得二十九票沈惟賢得二十八票錢崇固得二十一票均未過半數無效時已六時主席宣告明日大會接續投票遂散會蘇議會臨時會今日（十二）開第四次大會議員簽到九十二人（續到十四人）三時振鈴開會錢議長主席宣布第一案選舉内務部地方行政會議代表慮瀚蔭屠宜厚王撰曾王鴻藻馮士奇均反對請先議查辦悺吏案張援謂查辦案不重要爭執頗久王鴻藻請變更議程先議鮑貴藻等提議淮揚道尹江都知事違法侵權苛捐擾民請咨省長分别撤銷示禁緊急重動議案多數贊成朱翼雲盧瀚蔭先後發言討論結果表决逕咨省長周嘉詠請變更議程先議修改淮揚徐海四屬平剖面測量並按期進行緊急動議案多數贊成討論結果表决付審查張肇炘龐振乾黃次山劉文輅屠宜厚葛錦盧瀚蔭朱德恒先後發言爭請變更議程呌駡不休秩序大亂主席以龐振乾提議請查辦甯垣公濟公典經理卜萼生舞弊營私案又提議查辦句容縣知事楊南珊貪劣横暴民不堪命緊急動議案兩案變更議程列席九十六人起立四十二人少數龐振乾認爲表决不明瞭遂用唱號表决列列席一百零六人起立者五十六人多數兩案合併討論表决逕咨省長查辦盧瀚蔭請將選舉内務部地方行政會議代表案緩選俟臨時會閉會時選舉主席付表决多數贊成依議程接議第二案財政審查會審查省長咨交復議江蘇省銀行條例並規定縣銀行條例案報告秘書朗讀條文照報告通過接開三讀通過第三案省長咨詢據吳江縣知事呈對於各縣地方欵産經理處條例第十第十四兩條有何救濟方法請核飭遵案表决付審查第四案黃炎培提議請再咨省長轉咨松滬護軍使發還上海巿自治欵産并閘北自治欵産緊急動議案表决逕咨省長徐錫堃請變更議程先議開放南門解除危害建議案未有討論表决逕咨省長盧瀚蔭請變更議程先議王昌鋕提議逕咨省長訓令各縣知事署第三科第四科主任必須選任地方合格人員充當以圖敎育實業發達案表决逕咨省長張肇炘請變更議程先議整大江南北各岸義渡以利行人而維善舉請照上届審查報告逕咨省長施行緊急動議案王鴻藻立付審查張肇炘力爭主席以交審查付表决多數贊成張肇炘尙爭持不止主席宣布第五案黃炎培提議請分函六十縣農商會徵集對於廢止取締蘭行條例意見緊急動議案第六案戴思恭提議請將繭行條例迅予解决緊急動議案第七案請議審查會提出蘇州絲業公所代表黃雨元南京總商會等請議維持繭行案未有討論表决付特别審查會審查第八案馮士奇提議肅清江北盜匪案表决建議省長謝慶榮請變更議程先議咨請省長通令各縣嚴禁經徵員役浮收錢糧查出嚴加懲辦案表决逕咨省長時已五時三十五分在場議員已不足法數主席乃宣告散會 
地方通信 
[松江]  
電請查辦拉租　松江勸學所長張彬士因奉金等縣拉收學租 
捐失全縣學欵十分之二支配發生困難爰於昨日晋省陳述爲難情形請由官廳維持而縣立學校校長等復因勸學所倡議減費學界發生恐慌電省請求查辦電云南京王省長鈞鑒奉金等縣拉收松縣學産田租損失巨萬勸學所支配爲雖發議減費各校等頓起恐慌現狀危迫請求迅賜派員查辦以維危狀松江縣立校長錢邦泰楊前烈沈入杰朱廷珪張昭灜馬昌期芝聶楊紫雲沈龍光圖書館長雷瑊體育場主任馮方樑學務委員吳　倪世昌沈起鵬金不耀柔中和姜企章姜璜周維章陳雄同叩 
鄉間又現搶案　月來四鄉盜刦案不下十餘起前晚陳家行鄉之黃姓農家又被口操江北音之盜匪多人打門入内搜去衣飾等物約值百餘金嗣又將事主褫去衣服用洋燭燒灼皮膚逼出藏洋所在又被搜去現洋百三十元始各呼嘯而去 
[宜興]  
　　窑業反對認稅　南京財政廳長嚴公鈞鑒　宜興陶業認稅違法舞弊設届横徵證據確鑿業蒙嚴諭宜南稅務所長查明核辦歐所長蒞任伊始依違調解轉致拖累乞先電令撤歸散收並請求依法懲究以蘇商困而維稅政窑戶潘秉初吳器南等叩 
[南京]  
江蘇縣視學國語講習會閉會江蘇縣視學國语語講習所由九年十二月開會計演講四星期於今日（十二日）十時閉會先由所長楊平疆先生報告略謂此次到會者除各縣視學外另有各縣通俗敎育館主任及女學界若干人共計八十餘人現在廳中已設有國語統一會以后可以通信研究發表意見云云次廳長致訓詞謂茲於臨别之際敢代表省長以誠之一字爲贈又次由包明叔君登台演講畢已十一時由會員致合詞而散 
[彰德]  
豫北匪患可望殲除　豫北匪勢自成師長駐彰行將廓清詎夏間成師長南下匪又死灰復燃日見猖獗加以荒旱奄災饑民　入潰兵擾害幾王不可收拾幸自岳旅長孫團長添隊項駐連日四出遊擊兩月之間雖匪勢飄忽而疊有斬獲傷斃匪夥約有二三百名之多奪得快槍約百支左右生擒者獄幾爲滿匪徒所 
架之票亦多被軍隊打落現聞孫團長終日露宿彰省長官因冬防吃緊辦理軍警聯合會巡緝亦爲認眞　匪氛不難肅清也 
[嘉興]  
蒸騐屍骨　嘉興縣屬鳳喈橋洪油車地方紹籍客民洪阿六因債欵糾葛被同籍高全友於去年六月間毆傷致死經屍妻洪張氏等呈控到縣　由王前知事派委陸承審員帶同檢騐吏兩次赴鄉相騐因無傷痕遂成懸案迨汪知事蒞任後屍屬又請相騐汪知事爲鄭重民命起見特請高檢廳派員蒞嘉重行檢騐以明眞相現省中已派檢騐員馮英才蒞嘉於十二日下午將洪阿六全副屍骨在縣署大堂前詳細檢騐先用清水將屍骨洗凈然後且蒸骨檢騐法相騐原告洪張氏等均到堂監視一時城内外居民前往參觀者約有二三千人眞至五時許因天色巳晚屍骨尙未洗完由汪知事諭令將屍骨當衆封存俟明日再騐被告高全友論令還押原告亦由縣派警監視俟騐明後再定辦法 
知事履新新委嘉善縣知事牛蔭歴已於日昨由杭蒞善接篆業將任事日期呈報上峰備查並咨行各機關查照 
[杭州]  
之江大學之新消息杭州江干二龍頭之江大學係育英書院攺組爲浙江全省創辦最先之學校自遷移城外以來又復廣闢校址建築校舍添設學科增高程度於是來學者日益衆畢業各生之服務社會佔重要位置者頗不乏人該校校長司徒華林爲辦理呈請立案添聘危敎員及籌募經費三事曾於去年春間遄返美國茲已回華於日前在大禮堂向全校職敎員及學生宣佈去年游美時之經過並述三事如下（一）吾校已在美國華盛頓政府立案嗣後凡在本校大學科畢業者可得學士之學位（二）現已聘定特理化學及社會學敎員各一位均於本年秋季開校時可以就住（三）各種經費亦經籌定凡理科室圖書室·雨天操塲學校靑年會會所等均可希望次第建築現已由本校建築師韋君從事測量繪圖矣 
雜評一 
[北京之窩窩頭會（默）]  
　　窩窩頭會初不過京中少數私人出於慈善之一念而組織之耳年年盡心力爲之成績日著範圍日廣至於今日而成此大規模之窩窩頭會貧寒社會獲益非淺以視其他有名無實循例之善舉不可同日而語矣 
由是可知今日之辦賑不有務虚名而祗要有實心實之不在求遠功而祗要勿旋勤旋怠先盡我心力之所及者孜孜不倦黽勉而行不計程途之何若也迨成績旣著信用隨之一切障礙去則其功用自然遠大不勸人贊助而人自然赞助不求人效法而人自然效法如是而　賑之成績有不日推日廣者未之有也非特辦賑然辦其他一切善舉皆然辦凡百事業亦然故窩窩頭會之事雖小然亦可以爲上說之一登也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[駐墨代理公使之談話]  
　　駐墨西哥國代理公使馮祥光君北京政府本擬改任爲秘魯代理公使馮君未允就遂復電調回外交部任職由王繼曾君往任駐墨公使馮君現寓滬大東旅社明晚卽擬赴京本報記者昨往晤談馮君暢述墨國情形末復論叙一切茲紀其略歷及言辭如左馮君之略歷馮祥光字玉潛廣東番禺人年四十六歲辛卯科舉人初隨呂海寰星使赴團求學繼回國在山東福建南京等處任職尋復自費留學德國大學習法政再回國任職於外交部與内務部其後歷任德與使館參贊考查寰政使臣贊巴拿馬總領事金山總領事駐墨代理公使現復調回外交部任職馮君之言辭鄙人（馮君自稱）茲所發言可分數節如下（一）墨國自一九一一年革命以至去年（一九二○）十年之間凡易總統十二人其内政之率亂殆與我國相彷彿而民性之迂緩動輒作因循之詞曰明日明日凡事又多重情感而輕法規故與之周旋頗非易易也惟其能保障主權並無各種外債是其優於我國之點且其現今之總統鵝卜里安（Obregon）氏甚有才幹名望將來可尙卜其太平耳（二）中墨條約係從前伍秩庸博士所訂除許墨國以治外法權一條爲與各國所結條約相同之弱點外可謂我國所訂最優良之條約 
[馮祥光君肖影]  
　　前年（一九一九）業巳滿期墨議院提議修改該條約亦已逾年鄙人等屢次運動墨政府及兩院人員設法打消遂暫行擱置卒至鄙人去任前數日墨外部函告决議修改惟探聽墨政府以如何辦法　均答謂未經商定云云　　 
好在王繼曾公使在外界多年手段靈敏將來當必有圓滿之解决也（三）當一九一一年墨國革命時菜苑之華僑見殺者達三百餘人後經交涉墨國認賠三百三十萬金謝罪直至今日此項賠欵尙小名一錢亦誠國人應注意之事墨國華僑現有三萬人商人居多墨人藉口侵犯該國商業利益右數省最爲劇烈昌言排斥華僑此事殊足危慮鄙人因華僑團體散漫　到任後卽召集設法組織「墨國華僑駐京總機關部」以二事相敦勉其一注重國民外交　二敎導僑胞一切年來幸尙粗有成效惟願將來逐漸進步耳（四）鄙人旅外已久所受精神上之痛苦不勝縷述中·南美洲之華僑·約二十萬人商業雖尙可維持但儘能與程度較低之國民競爭雖勝復何足道即在程度略高之阿根廷華僑已漸不能立足循是類推眞不寒而慄矣且該處各國多尙未與我國締約公使與領事皆太寥寥更形力量單薄誠應設法進行者也（五）此次鄙人本奉政府電詢擬改往秘魯書因上述種種遂决意先行回國此後除經營實業外擬着力聯絡各國留學生組織印布外國文字之中國消息更竭誠希望卽由國内報館添外國文字一部廣爲傳布以消誤會·而資聯絡蓋此事關係重大憶在二十五年之前鄙人在德國已見有日本之報館印在西文報紙現在美國且有日本報館數家尚有其他種種方法英法德各國亦均有之我國人即之·當作何感想耶（六）現有墨國華僑富商歐陽詒瀚君因華僑往來中南美均樂日本或美國輪船多受束縛遂發起一輪船公司已招得股本美金百五十萬元現在返國擬再招五十萬元此時正在上海調查情形將來擬往北京辦理註册等事歐陽君與鄙人同舟而歸故知之甚悉深願邦人君子樂助其成也云云 
[蘇省商會聯合會呈省長文]  
　　　爲請轉咨收回加徵賑捐明令事　　十年一月九日蘇省會聯合會呈江蘇省長文云呈爲貨稅常關附加一成免稅貨物加徵四成賑捐法律事實壛有窒碍伏懇咨部取消以利賑務而恤商艱事案查上年部令各省貨釐常關加徵賑捐一成免稅貨物徵收四成自九年十二月一日實行商民異常惶惑上年十二月本省商會舉行第三次聯合大會開會討論僉以此次貨稅加徵賑捐揆諸法律事實顯有背馳之處一當經一再電請院部取消未蒙示復現值陰曆年關商貨停滯危險革狀不得不以敝聯合會討論所及者爲我省長觀縷陳之人民依法納稅載在約法國家欲增加人民之負擔非經立法機關通過不能有效旣名曰稅應增與否當然由國會議决旣名曰附稅應加與否當然由地方議會議决今政府不經國會省會議决之手續而遽藉賑災之名於貨稅常關及免稅貨物通令附加徵欵一成及四成甚至急於取欵先行發行公漬四百萬元向外人押借而以此項附加之稅爲擔保償還本息之用政府之巧於羅掘可謂無所不至但當此國事俶擾民生惟悴之時政府竟行非法加徵開此惡例若不予以拒絶萬一後此變本加勵人民更何所恃以爲托命之地此依據法律當然不能承認貨稅常關加徵賑欵者也况此次北地奇災蘇省人民急起應募數逾三百餘萬元商欵居其大半此僅就上海華洋義振會已收之欵而言至現在及將來續募之欵尙不在内可見商民對於救災義務並未後人政府奈何將募集之數一筆抺煞而必欲通令附徵以朘及一般貧民小販乎即就　收方法言之亦有不妥貨稅常關加徵非海關可比海關加徵一成通行全國而貨稅常關有此省與彼省之分甲關與乙關之别如貨物由鎭江航行北上江南北貨物稅所各加徵一成經過揚由淮宿各關亦各徵一成再經魯豫各省又不知加徵幾成名爲一成而實則奚止倍蓰他如免稅貨物徵收四成更不知政府是何用意夫旣能仰邀政府恩准免稅則其所免之貨物必有應免之道今一概不問而加徵四成則何如强徵勿免之爲愈乎且本年商業凋敝達於極點滬上承先令骤漲之景響巿面金融尤復岌岌上海爲全國業中心際此陰曆年關吃緊萬分若政府不問商情一意加徵以激動一般商民之反響其結果必至釀成金融枯竭巿面恐慌清季前車可爲殷鑒牽一髮而全身動此項附徵危險不僅與上海巿面攸關抑實與全國安危所繫此按諸事實不能承認貨稅常關加徵振欵者也據此種種理由是以本届聯合會開會時卽經迭電政府呼籲至再而政府迄置不答顯係置蘇省商情於不顧今我省長下車伊始謹再縷晰陳述務乞俯念商艱電達政府取銷此項加徵倘政府不予核准商民抵抗無力惟有抱持徵募不並行主意在政府未准收回加徵成命以前商民對於北地各種振捐應卽通告聲明不能再盡分毫之義務由一省推而至於全國恐北地災民得此四百萬公債之振欵救濟甚小失去後此無限之募欵影響實大此不得不預爲忠告者也尤有陳者義振募諸有餘之家加徵則不論貧富莫不同一擔負殊失籌振恤災之本旨兼以政府信用久已墮落食言而肥成爲慣例現在旣以命令强制增加一成將來安知不能由一成而加至數成以命令强制帶徵一年將來安知不能由一年而延爲無期毖後懲前商民更不能不鰓鰓過慮故對於此次之振災附徵絶對的不能予以承認敝會爲顧念商情兼利救災起見用特具呈懇請省長俯賜鑒核迅予轉咨部院收回加徵明令以利振務而恤商艱不勝急切待命之至謹呈江蘇省長王 
[烟酒聯合會臨時會紀事]  
　　中國烟酒聯合會昨日午後兩時因烟草借欵開臨時會議到者甚衆茲由陳良玉報告烟草借欵一事前有停頓消息然探詢各方面此項借欵仍醖釀之中實爲我業一生死大關鍵昨據報載烟草借欵五百萬草約已簽條件與前無大異最要點製成烟草裝運費特别印花有經過内地各烟卡不得留難字樣可知此項借欵尙未打銷我同人應如何設法挽回請公同討論之徐馨德起言政府財政無論如何窘迫决不肯以區區五百萬之借欵遂議牲我數千萬之民命况此項借欵數小害大何濟於事當局亦愚不至此且亦何忍而爲此趙賡颺言政府祗知目前之急亦無暇計及其他曆觀政府訂約借欵等事無不出之秘密一而多方掩飾一而暗中接洽試問有顧乃國家人民否乎此次烟草借欵未嘗不聲明否認而暗幕中主動人物大有人在吾恐烟業中之一塊肉早晚必爲他人吃盡而後已欲補救吾業方法惟有固結團體誓死抵禦而已金印侯俞葆康相繼發言英美烟公司借欵之意無非爲公司扶推廣營業起見不知此項借欵成立即造成種種惡感欲求營業發達必無良好結果試思該司只知謀一己之利益攘奪全國之生計雖爲政府所特許而謂我人民全體能革不受忍乎此等學動該公司直不啻自殺政策耳金拜仁沈子卿言本會通告業已次第發出如果此項借欵成立再行據實通電各省各分會一致進行其餘辦法俟察看情表訂期開會商議公决施行議至此時已五鐘乃散會 
[寗波同鄉會關於烟酒借欵電]  
去電　北京分呈大總統國務總理外交財政農商總長鈞鑒中國烟絲烟草商業甬人在國内各省估大多數即以滬埠而論甬商營紙烟業者五千餘家製烟工廠亦數十家其原有各項水旱烟業又二千餘家今聞因英美烟公司五百萬借欵將種植製造稅法運輸各種特權授予外人旅滬甬商工界人等紛紛來會呼籲僉謂此項借欵如果成立惟有相率罷業消極抵制羣情憤激無可理喻爲此據情仰懇鈞座取銷成議以安人心而保商業鵠盻電復甯波旅滬同鄉會叩儉 
來電寗波旅滬同鄉會電悉報載烟酒借欵係屬 
訛傳並無其事希代廣告以安人心財政部文 
[美國艦隊總司令來滬述聞]  
　　大陸報云美國亞洲艦隊總司令格里夫斯氏定於十二晚率隨員乘驅逐艦赫德號由馬尼剌抵滬即將開赴海參崴親自調查美艦阿爾巴尼號艦員藍登太尉星期六夜被日兵殺害之情形泊於浦江中之美艦紐鄂倫斯號已於十一日準備一切十二日午後開往吳淞俾較總司令前往海參崴約本星期日午前即可駛抵該處至於藍登大尉被害之詳情今猶未抵上海據美海軍中人言藍登精於擊射若果首先開槍則必擊死日兵而不致爲日兵殺死云 
[紳商公餞法總領事雷務君]  
　　法總領事雷務君不日回國前日（十二）本埠軍政界何護軍使許交涉員等公餞於海軍聯歡社其頌詞已載昨報茲將雷總領事答辭補錄如下今晚辱承何護軍使許交涉員及諸位長官特設華筵公餞鄙人何以克當殊爲感激因此楷會使鄙人與諸君及各友邦同事本國紳商多得一次之歡叙尤所欣謝頃問許交涉員所錫過奬之詞殊覺受之有愧鄙人于役遠東垂二十六年而以駐滬一年最有興味上海爲中國一大商埠鄙人素是注意今得親履其地目見上海華商於工藝商業 
上且有絶大之智識與能力前任領事專以聯絡華法商惟爲宗旨鄙人事事亦以聯絡感動爲前提今晚之宴會及頃間承賜之頌詞能使鄙人自信於彼此感情上毫未有所變更此次駐滬凡十有二月於我心中鐫有一最好之紀念因在任内無論以領事名義或法租界領袖名義所有一切問題皆能與中國官廳誠意相孚和平解决鄙人極願與諸君再行會叙承賜華筵並惠贈珍品殊覺銘感五中自當什　珍藏永作紀念茲　舉觴恭祝中法兩國萬歲大中華民國萬歲大法國萬歲昨日（十三日）下午五時本埠紳商傳筱庵水魯異謝衡牕朱葆三陸伯鴻沈聯芳席立功等公餞法前總領雷務君及歡迎新升法正領事德賚沛君於霞飛路傅宅陪席者政界有何護軍使沈知事許交涉員代表陳震東商界有秦潤卿張文彬姚慕蓮厲樹雄來賓有法副　葛君法工部局總辦萊君懋業銀行協理徐君聶李陳三會　官等共約五十餘人至五時半入座茶點畢乃由主席傅筱庵君起述歡送雷總領之意旨略謂中法邦交素篤而雷君攝領申遇事又皆能與吾華人和衷共事而於吾華商又能誠篤提携今雷君移駐香港初　雷君署理總領而今日下午得法京官電欣悉雷君已奉命實授香淃總領之職故今日不僅爲歎歡送口亦卽爲恭賀雷君之會也鄙人謹代表列席同人恭送銀盾一事於雷君爲紀念並敬爲雷君祝語次全體起立由傳君將銀盾送予雷君雷君起立答謝並致答詞曰（由朱魯異君譯述）今日承諾君歐送已不勝感謝今又承諸君賜予銀盾等物更覺榮幸常鄙人敬祝貴國商務發達諸君子商業日益進步云云次傅君又起立致詞曰貴國繼任滬總領事韋禮德君亦將不日到滬　從前韋吾在滬時與吾華商友誼素篤吾人本甚盻望其重　滬任今韋君果奉命總領斯土矣而目下代理總領德賚沛君蒞滬亦已八年今法政府已下令升德君爲滬正領又爲吾人所深爲慶幸者鄙人僅代表在席同人舉觴爲德君祝德君亦起立致答詞（由張文彬君譯述）大致爲感謝歡迎之詞答述畢由主席舉觴三呼法國萬歲中華民國萬歲中法商務萬歲而散時已七下餘矣 
[駐奥黃公使昨日放洋]  
　　新任駐奥公使黃榮良（子誠）於昨日上午十時率同隨員僕從乘汽車至外灘乘渡輪登意國郵船攝本 "Nepon號放洋赴奥就任滬密鐵路局長趙燧山外交部特派江蘇交涉員許秋颿護軍使孫代表交涉公署科長楊小堂寰球中國學生會幹事許兆豐籌均往碼頭送行云 
[駐京俄使抵滬]  
　　駐京俄國公使庫達懾富氏絜眷三男二女由京南下曾誌昨報茲悉庫使乘滬寗路花車附掛於由寗開滬之特别快車上昨日（十三日）下午十時抵滬即乘汽車至俄國領事館暫寓待輪赴法云 
[國民大會策進會代表會成立]  
　　昨日（十三）午後三時國民大會策則會各省區代表會假廣肇公所開成立會各界到者甚衆開會秩序已誌昨報届時振鈴開會全體向國旗行三鞠躬禮㈠主席霍守華宣稱今日國民大會各省區代表會成立諸君不憛跋涉遠道而來吾人對此有無限希望吾人此種運動鑒於國家政治棼亂國民受種種痛苦種種敎訓認爲非從根本解决無良好結果若進一步想造成今日政治之現象究竟誰任其責論者皆歸各於官僚武人政客其實皆吾國民不問政治致若輩明目張膽爲所欲爲如年來湘蜀粤陜直豫等省兵連禍結敢認爲全由吾國民不問政治之結果本會主旨在喚起全體國民共同奮起解决一切糾紛打破從前不談政治之謬見蓋一國國民無論士農工商無一人無一刻不生活於政治之下惟亡國奴則不問政治亦不配問政治若國家資格尙存在之國民不應以國民大會有政治臭味不便參與等洞出之於口試觀今日已經覆亡之國家其人民尙努力於獨立運動國民大會等事吾國今日形式上尙未覆亡祇要一般同胞了然國民之責任合力進行則國民大便終有實現之一日云㈡厦門代表虚心啓略稱今日之國民猶之家庭共財被奴僕　掠　盡吾人以家主之資格出面整理可斷言其並非越分並非一種暴烈舉動吾同胞無容有所顧鹿㈢宿縣代表蔡子屏略稱民國成立以來所謂國會省會等選舉無一非官家所辦故無一非官僚或政客所壟斷試問此種選舉能否選出眞能代表民意之人國民大會爲人民籌辦人民爲自已　利計党在推出　代表自己之人欲解决國是非國民大會不可㈣寧都代表管李和略稱今日應使各省區均有策進會㈤揚中代表戴逸民略稱今日惡劣之社會全係官廳造成揚中發起策進會時均甚懷疑今已漸漸明瞭希望同胞同心一志努力前進㈥山東代表李學廷略稱今日對於國民大會就全國端不免悲觀鄙人以爲不必悲觀照現在世界潮流及國内情形國民大會是極可成立之時期但失此不圖恐必須經過亡國痛苦後方有希望㈦羅店代表龐子賢略稱國民大會並非倡舉美威爾　總統主張　族自决即國民大會之根據况凡事祇論是否應爲彼疑國民大會無所根據者試問歐州和平大會有何根據㈧潘勵練略稱鄙人躬與今日之會完全抱一種樂觀政府及官僚之腐敗不勝言亦不必言今日雖代表會其實有國民眞正之精神亦可認爲國民大會政府極應維持何者今日外交如此危棘除國民大國外尙有何種力量爲其後盾惟望諸君始終努力不爲他人所利用　㈨上海代表曹慕管略稱今日之會係我輩人民以精誠熱血所造成認爲無論何事均應由國民大會解决彼主張自浩主張統一主張廢督裁兵等等吾人無不極端贊同但終嗤爲一目之見何者試問非從根本解决所謂自治統一廢督裁兵等能否澈底的辦到掩耳盜鈴自欺欺人鄙人實不敢贊同㈩盧煒昌略稱國家爲人民所有國家地位由人民造成中國在國際上列國等國皆人民放棄責任致有此結果吾輩欲矯正此弊在共國積極努力㈩㈠周劍雲略稱國民大會時機巳届觀各省如川鄂甘湘等之互相殘殺人民痛定思痛當然認國民和平解决爲必要次陶樂勤崔通約及寗波代表汪訂笙均有演講無不痛快淋漓演講畢由主席霍守華宣告散會時已六時三十分矣 
[奉天敎育參觀圑今日赴南通]  
　　奉天敎育參觀團昨爲到滬之第三日上午九時仍由中華書局沈問梅李梅孫等偕往參觀聖約翰大學及舉瑪利亞女學各部旋赴中華書届總廠由該局總經理陸費仙鴻君招待參觀編輯所印刷所各部欵以茶點繼開演國音留聲機片即在該廠合攝一影下午三時引至科學機器館製造廠參觀由該廠長徐文蔚營業部長何柏齡等招待一切導至各部參觀并爲詳細說明布置井然頗蒙團員贊許旋由該廠欵以茶點並分途最新出版之各種目錄及科學世界續刊緣起至五時始散旋復由中華書局介紹參觀靑年會聞今日即須赴南通參觀云 
[厦門電催裝運貨物]  
　　字林報云此間昨得厦門來電　囑將貨物趕緊寄出據此以觀則閩省罷巿風潮今已解决面商舖想亦開門營業矣前傳輪船不赴厦門之說稍有錯誤其實商船仍可開往厦門不過在前數日内多無貨裝出耳 
[滙豐銀行發息增本之電訊]  
　　滙豐銀行去年上半年股息已發英金三鎊前日總行來電下半年股息擬給三鎊另加紅利兩鎊合計之去年每股得息八鎊内須扣除所得稅並提餘利二百萬元加入現銀公積欵内又提一百萬元爲房雇折舊　餘三百三十萬元歸入今日賬内該行擬請香港政府修正該行條例准發行新股加增資本計四萬股旬股一百二十五元發價爲七十鎊凡有舊股三股者得認一新股 
[中法實業銀行發息電音]  
　　中法滙豐銀行得巴黎總行來電稱半年股息每股發二十佛郎定二月一日起發給 
[程雪樓等爲桑梓募振]  
　　旅滬用人程德全等昨發　啓　比年蜀人苦　禍染突　陽僻處江濱素非沃壤德全　　接鄉函云此次鄂豫兩軍與州軍衝突激戰攻城三盡　殘殺平民百餘人婦女自盡者亦數十始之以搶擄十室九空繼之以焚燒千家一炬及今城巿邱墟入望則所居悉燼生瓦礫荒凉之恐死亡枕藉倖存則　計謀生極鳩　鵠而之慘雲民何辜遭此茶毒現值隆冬禦不旣苦無衣忍飢何以卒歲此德全等誼迫　梓苦念災黎不得不奔走呼號籌辦急振請命於仁人善長之間望爲吾罹判之鄉人一加援手也倘蒙各界紳商宏推解之恩救垂斃之命慷慨捐助俾鄉人刦後餘生得以苟延殘喘則生死肉骨感恩戴德固不徒身受者已也·旅滬鄉人·德全·張知競·王定　·易復初·程德固·薛景星·彭　 
聯登·劉鴻材等謹啓上海經收賑捐處設英界愛文義路遷善里一千一百八十四號程雪樓公館 
[法租界選舉新議董揭曉]  
　　法租界納稅人前日投票選舉本年公董局議董局議董因有　水電公司交涉問題故投票人數較去年多四倍計有投票資格者九百十七人而實到人數爲四百九十二舉出議董六人三爲法人三爲非法人皆極力主張改造現有之水電公司者按水電公司辦理不洽輿情之處近來屢爲居住法租界者所指摘去年公董局曾迭與交涉但仍無美滿結果本届獲選之議董旣爲反對該公司最烈人物則法租界電燈電車與自來水之改良想可早日實現矣茲錄獲選各議董名氏如下㈠發諾（三）發洋行獲四三六票連任兩年）㈡梅立　震旦大學電氣科敎授獲四○三票連任兩年）㈢陶度華博士（獲三九○票任期一年）以上均法人㈣戴益爾（會德豐洋行獲四六一票連任南年）㈤馬丁（獲四五一票連任兩年）㈥史譬門（萬國儔蓄會獲四四七票任期一年）以上非法人 
[法租界加嚴煙禁]  
　　昨日下午三時萬國禁烟會推派代表湯即之林炎夫俞案樂三人晋謁法總領雷務君要求嚴禁界内鴉片　雷君答稱業已下令嚴捉不日卽可肅清云云三代表均極滿意而返 
[華商棉業交易所選定職員]  
　　上海華商棉業交易所前日假小南門救炎聯合會開創立會由各股董到會投票選舉理事員十二人監察員二人當衆開匭揭示計實到權數一萬七千零六十八權茲將當選之姓氏權數照錄於後鄒九如一萬五千二百五十七權穆杼齋一萬五千零十四權吳季農一萬三千五百二十九權葉祥祺一萬三千四百七十三權朱華垣一萬三千二百二十五權包惠卿一萬二千九百二十四權宋德宜一萬二千八百五十四權孫月三一萬二千四百七十七權揚定甫一萬一千九百八十五權祝蘭舫一萬一千六百七十五權黃秀齋一萬一千一百六十九權榮梅清一萬零三百三十一權以上十二人當選爲理事員劉亮卿一萬二千七百三十四權周芝良九千七百八十七權以上二人當選爲監察員 
[中國基督敎婦女節制會紀事]  
　　昨日午後四時中國基督敎婦女飾制會假新天安堂樓上會議室爲集會地點先茶點五時由主席卜　生宣佈開會秩序如左　㈠全體唱詩㈡亮樂戶女士領禱㈢勃來克夫人獨唱㈣主席卜醫生致觀迎詞略謂今日能與諸君會叙共同討論節制問題　誠爲榮幸蓋節制會自有歷史以來從未爲人歡迎也但須知此會已偏及四十餘國會員約有五百萬人會務不可謂不發達矣云云次紹介亮樂月女士石美玉醫生（該會會長）梅石雲英女士丁林女士與王女士於衆㈤石美玉醫生演說略謂中國基督敎婦女節制會方在萌芽時代故必需先　各會之提携曾憶昔日在美留學時酒肆林立千萬家庭爲酒毒摧殘婦孺因之而受苦者不知凡幾當時女子節制會盡力進行雖時爲勢所迫而不克如願但努力之心無稍或減前年在美時所見之情形與昔大 
 
 

Page 11

 
 
　　不相同蓋全國禁酒令出後曩昔之酒業家已更生計也因之醉酒路倒者亦不之見囹圄瘋人院常爲之空故酒毒之影響於社會不可謂不大也㈥丁林女士演說略謂　人來華爲日無多故中國酒毒究爲何如不敢輕言然吾人不能以爲中國人之酒害較輕故可不必注意節制會事矣蓋除酒外尙有鴉片雪茄各種香烟之害也曾　美國每年香烟出口數十二分之七至中國今日中國非但男子吸烟卽如婦孺亦患此弊此所當注意者也欲使會務發達似非易事但吾人决不能因難而故避之云㈧梅石雲英女士演說略謂鄙人曾至中國各省演講節制問題所到之處輙見各界人士苟無飲酒習憤即有吸烟等弊非但無學問無知識之輩有犯此病卽如有道德高明之學生敎習等亦無不犯之雖然吾人須知苟一味不負責而任其自然則私賣嗎啡之事更無從禁絶矣㈨唱頌讚歌散會時已六時二十分矣到會者約有八十餘矣大半爲華人 
[去年上海電車公司營業紀]  
　　上海電車公司去年一年之營業概况業巳發表總計 
去年一年中之營榮較之民國八年已大過之去年一年中總共收入計二百四十七萬八千八百四十五元）八年計二百零八萬七千六百九十一元）除一切開支計六十五萬八千五百七十二元外（八年計五十二萬一千三百八十五元）凈計餘利一百八十二萬零二百七十三元（八年計一百五十六萬六千三百零五元）計去年一年中車行四百八十七萬五千五百六十二英里（八年計四百五十四萬二千五百三十八英里）乘搭客一萬一千零八十三萬三千三百十一人云（八年九千五百零三萬八千七百零一人（又查本月十一日止一星期中計收人四萬一千零五十五元除開支一萬一千四百七十九元外淨計收入二萬九千五百七十五元一週中車行八萬六千六百四十一英里乘搭客一百八十萬零六千九百二十五人云 
[一年來各公司航業之調查（十）（二）]  
（十六）昌興輪船公司CanadianPaciflcOceanServicesiad又名金山公司亦爲太平洋郵船公司之一大都中美航行之郵船其地點總以新金山爲出發點者唯昌興之郵船則以温哥武爲主要埠查該公司當民國四年份其往來郵船雖亦有四艘然以皇后號爲名者其時祗有日本號一艘且以該輪爲最巨之一輪迨至今日則已列人二等船中矣現在航行之郵船雖仍四艘但艙位酌量較前大異即在今日太平洋各郵船中 
京以該公司之各輪爲最巨其中之俄羅斯皇后Empressof　ussia號有二萬八千噸之載量即亞細亞皇后Empress　ofAsia亦在二噸之上其日本皇后與蒙抵格爾Montegle號兩輪該公司名之爲小船故同一 
艙位其票　之大小與俄亞兩皇后有間矣去年該公 
司特造行郵船一艘定名曰加拿大皇后　EEpress　of 
Canada聞於本年四五月中卽可完工出廠　其艙位噸 
量以及船身速率等項尤較各輪　巨大該輪落水以後當先開駛來滬然後還至美國再行派定航駛路線云該公司在東亞之航業除經營郵船之外亦代軍中美及日本南洋　之客貨故另有貨船兩艘專備商業上之需求以裝載温哥武至上海間之進出口貨並兼駛星加坡小呂宋各埠一名曼斯文Ｍethven一名麥泰淮Matiawa均有四千噸之運貨量惟此項貨船於中國回 
美之後有時亦兼往歐洲各國是以往來無一定期間或一月中來一輪或二三月至中國一次初無凖確之期也 
（十七）東洋汽船會社ToyoKisenKaisha係日美郵船公司而兼航中國者故其航行路線在中日方面須往長崎大連較諸其他太平洋郵船多此二埠亦以至新金山爲度現共有郵船四艘往來日美兼航中國者　㈠爲西比利亞丸Seberia　Maru有二萬八千噸㈡爲春 
洋丸ShinvoMaruTeoyoMaru均二萬二千噸㈣爲高　丸KoreaMaru有二萬噸除此郵船四艘之外該公司在中國方面則别無貨船行駛云此外尙有南美線一路共有郵船三艘行駛一名西洋丸SeiyoMaru一名安洋丸　AuyoMaru一名Kiyo 
Maru均在一萬七八千噸之譜其航路則自香港日本至新金山羅城及巴拿馬至范爾配羅沙爲止Valparalso惟不至上海云尙有波斯丸PeisiaMaru一輪有九千噸之運量係專駛新金山至大連日本之間者故亦不來滬上也 
（十八）公泰洋行LosAngclesPacihcN.Co；亦係航行中美商輪公司之一但其駛行地與各美輪不同蓋其航業上之主要埠係在美國舊金山之羅城去年開駛遠東之貨船雖備有九千噸之輪舶六艘然往來行駛者僅派西海克士登WestHixton西忙托WesrMo 
ntod西海格WestHIka及文尼泰Vinita等四船因該處係産生煤油之地故去年各輪裝至上海之進口貨中以火油一項最爲大宗此外則爲鋼鐵條五金及機件等項共所經路程亦先至檀香山及日本之神戶横濱然徬到上海再往小呂宋香港及星加坡爲止便即取道還羅城云現有西海克士登一輪已在途中行將抵日昨得來電報告大都二十號可到上海定二十五日返美云 
（十九）美國鋼鐵公司Ｕ．Ｓ．ＳteelProduotsCo；花旗鋼鐵行銷於東亞者甚衆去冬因上海建築鋼鐵之缺乏提督輪船公司曾派八千噸以上之巨輪五艘專運美國鋼條來滬卽其他美輪於去年下半年之進口貨中亦惟鋼鐵爲最多數美國鋼鐵公司在去冬因運輪上之不及曾自派麻勃爾城MobileCity貨輪一艘裝載鋼鐵來滬該輪有七千噸之運量云 
[海關昨日焚燬烟土]  
　　江海關昨在浦東陸家嘴汽窰焚燬私土上午九時即由姚文敷監督親自渡浦會同稅務司勞達爾等指揮小工火夫人等將兩汽窰同時生足火力先從棧房起出烟土嗎啡等物用駁船裝運渡浦由譯員潘省璇黎錦波與管棧房西人勞勃司總巡道生等將烟土種類斤量核對明白當衆剖視然後陸續投入汽窰焚燬至十二時始畢此項烟土嗎啡等係自九年九月二十一日起至十二月二十日止共計抄獲之案一百七十餘起其中除工部局郵政局查獲送儲外悉由海關自行緝獲計烟土三十六擔三十五斤三兩嗎啡安洛因等二千二百十三兩有零罌粟子二十九斤戒烟丸及其他禁品估值關平銀八百三十兩其烟土種類除西比亞土波斯土大土紅土等外川土雲土較上届發見尤多其中計川土三十六起雲土四起是日各機關監視人員到者爲江蘇王省長代表趙德順松滬護軍使署馬兆麟滬海道尹公署趙芝鏡交涉公署談汝康淞滬警察廳尹村夫地方檢察廳郭毒璜公共公廨姚家琳等十餘人軍警到塲彈壓者有陸軍第六混成旅一團一營排長王元凱率兵士二十名淞滬三區巡官李鶴鳴游巡四隊隊長劉梅臣各率巡警二十名在場照料事後派警駐守以昭鄒重所餘灰燼留俟海關巡江輪出口順道抛棄海洋云 
[推銷印花之商榷]  
　　江蘇印花稅駐滬辦事處坐辦郭詩煇昨日午後四時親赴南巿縣商會謁見會長姚紫若姚慕蓮商議推銷印花稅證請卽轉知各業代表實行勸銷每月能認銷若干數目或每年每季能擔任認銷若干以便列入比較務希竭力相助等情惟據會長之意以稅證加貼一事月初曾奉部令暫緩實行乃未及旬日忽有於二月十五日爲始實行加貼等因雖年關已過但商業對於此舉共不滿意恐實行之功令一經頒佈其推銷問題反多阻遏所有認數辦法殊多窒碍惟有由會特發通告諄勸各業公所團體及代表等查照核議一俟答復意見再行商榷進行云云直至傍晚始興辭而出 
[函請檢查外埠來滬銅元]  
海關姚監督近據報告以現在漢口等處每銀一元可換銅元一百八九十枚奸商以有利可圖患同輪船水手茶役人等私運來滬致巿上銅元日見充斥等情昨姚君特函致新關稅務司注意轉飭華洋扦巡對於輪船進行嚴密檢查以維圜法 
[友華銀行銀巿報告]  
　　中美新聞社譯友華銀行十三日報告云昨日倫敦銀價近遠期各漲一先令二便士紐約銀價漲至六六倫敦紐約滙價跌至三七二半此間今日定價金鎊三先令十一便士金元七三日金六五半開盤時巿况極有力投機家多賣出交易價金鎊高至四先令零一便士四分之三金元七六半但午後投機家不復賣出巿况銷鬆動收巿時賣出價金鎊四先令金元七五半略有出口交易但不甚多故於巿况無甚影等印度中國昨日均在倫敦買銀但所購均不多故銀價不至即漲云 
[本年日輪之擴充新造十四輪]  
　　日本郵船會社本年對於歐美兩路航線尙擬添加新輪增多噸量去年巳在着手建築者共有十四艘之多總共有九萬七千四百噸之運量其中已指定製造一萬噸之海輪三艘七千三百噸者一艘七千噸重量者六艘五千三百噸者一艘四千五百噸者兩輪三千八百噸者一輪刻均在趕建之中預備均於本年出廠但船身咸將造就惟名稱猶未指定聞各輪竣工之後將以三輪行駛太平洋六輪往來歐洲以一輪加入中日班中大抵至遲本年秋間可陸續出廠行駛矣 
[浦東中學新校舍落成]  
　　浦東中學校自　更學制後遠近來學者日衆舊有校舍不敷應用爰於去年添建可容二百人之校舍兩幢但本學期學生數額驟增新舊校舍不能盡容致後來者抱向隅之歎故由校長朱叔源向枃董會提議再添建二層樓房一幢以便容納新生計自十月中開工現已完全落成矣再該校自採取專門豫備辦法後各科程度日事增高此屆南洋公學招考新生該校四五年級肄業生之往試者蒙錄取有十人之多聞該項學生雖未届畢業但苟在該校肄業滿二年以上亦可年得津貼一百元云 
[袁觀瀾今日在省敎育會講演]  
　　前敎育次長袁觀瀾君赴歐美各國考察敎育已於九年底回國本日下午二時江蘇省敎育會特開講演會請袁先生講演考察情形聞袁君此次講演預備將歐美各項敎育逐一提要報告有種種敎育新趨勢足資借鏡有志聽講者須於下午一時半以前到會因會場座位無多也 
[山西留美學生准期放洋]  
　　山西大學派送赴美留學之工科救授王孟及官私費學生張策馮濟趙仰復朱啓寰等四人由寰球中國學生會遊學招待部定妥本月十六日放洋之中國郵船「南京」號艙位聞一切出發手續均由該部主任許君爲之辦理矣 
[兩美校舉行成績展覽會預誌]  
　　上海美術學校爲表白成績起見特聯合本埠西門林蔭路上海女子美術學校定於本月二十日起二十二日止舉行兩核監時成績展覽會四日每日自下午一時起四時半止爲入覽時間任人觀覽會塲即在西門林蔭路女子美術學校内近日兩校敎職員正從事籌備一切云 
[第二師範之賑欵]  
　　江蘇第二師範前次假笑舞囊演劇籌得賑欵業已結束計大洋四百九十一元小洋十六角錢一百二十四文内有京鈔二元病洋一元又同學所捐計大洋三十七元小洋七角錢九十五文又減膳費銀四十八元小洋三角錢七十文該項賑欵由全體同學議决一併捐入上海北方工振協會昨日已請馬舍監親往工振協會捐納矣 
[顧念劬印售新平安日記]  
　　顧念劬君爲希望國人皆注重道德起見特編印發售一種「新平安日記」内容非常豐富便携帶塡用每册大洋二角五分本館亦代發售 
[糧食維持會訂期成立]  
　　浙江路淞滬糧食維持會自組織以來其應行手續業已漸次告竣茲該會特假白克路上海公學開成立會昨已徧發通告照錄如下逕啓者本會籌備將竣定一月十五日（星期六（下午一時假白克路上海公學開成立大會磋商進行務乞蒞會（凡淞滬團體或商號無論到會與否）均懇尊處函示舉出席代表姓名一人至三人如山郵請寄浙江路本會事務所照收以便　印選舉名單照常訂期選舉母任企昐再附呈　圖章一紙祈察閱指示爲荷云 
[捕頭注意民食]  
　　本埠米價近久漲至九元除業經工部　出示禁止團積居奇以維民食而楊樹浦捕房捕頭强生氏更因本捕房轄境工廠林立　内居民大半勞動界爲多對於米價漲落尤爲注意除飭中西探捕密查有無私囤積者外前日復飭包探程明海蔣阿二等分　楊樹浦一帶各米店詳查日來進出之數以資稽考 
[地審廳徵加訟費]  
　　上海地方審判廳昨出布告云爲布告事照得訟費遵照新章規定另加五成業將應徵　加徵數目布告在案所有民事聲　或聲明審判費用一律另加五成合行布告仰訴訟人等遵照特此布告 
[展覽季家灣馬路計畫]  
　　滬南龍華馬路自斜橋經西　越日暉橋至　華軍箸爲止業經一律展寛馬路面積均已放足四丈惟軍署四首之季家灣寺前之巿鎭爲止一帶馬路迄未寛放因季家　地方路南係屬沿浜該浜爲通達百步橋出浦之支河擬難塡　現奉何護使令飭接續　寛路面亦須四丈爲限則路北而南之巿房均與築造路線有礙應將巿房一併拆讓按照所定路線界址概行收進重行建造所有築路工程仍歸滬南工巡捐局經手雇　築造茲因路工急於開工故巾該局姚局長前日令飭工程處路政員知照各房主迅速拆建以便聞工築路而龍華馬路自經放闊路面之後深恐炎夏暑天行人無處遮蔭難避暑熱曾由何使購辦楓楊樹萬餘顆派兵栽種馬路兩旁俾將來行人不盛受暑熱　由軍署迄東栽至呂班路口附近惟日暉橋以東至西欄一段迄未播種且因樹枝巳經裁罄　值冬令現奉令飭暫緩停種一面補購楊樹到滬擬於明脊再行栽種云 
[砲艇長之更迭]  
　　海軍總司令公署前以海軍第一艦隊所轄之海防團海鷗四砲艇艇長因長期航海巡緝異當辛苦曾經藍總司令呈奉海軍部核准以江防各艦長於每屆六月互相調差以均勞逸而增海上經騐茲因前委之四砲艇長代理届滿又經藍總司令委定張天祥爲海　砲艇艇長　奎爲海鷗砲艇艇長　邵新爲海鵠砲艇艇長鄧則熙爲海鴻砲艇艇長除分令各前艇長遵照辦理外並令新委各艇長即日前往視事呈報備查云 
[被電車撞傷身死]  
　　崇明人王友郎前日下午肩掮木板行經法新租界　昌路金神父路口地方適有法商某號電車馳來一時不及退讓以致撞倒跌傷面顱當由巡捕到來抄錄號碼一面將王車送醫院醫治因傷過重延至昨晨身死旋即將尸車送同仁輔元堂騐尸所聽候稟請中西官棆騐核奪 
[舢板船戶推墮渡客]  
　　商人陳春山前日傍晚雇一千二百三十五號陳文士之舢板船渡江詎駛至中流文士竟向春由勒索洋元不遂膽敢將春山推落浦中春山情急喊救適水巡捕房巡船經過問聲設法將春山救起詢悉前情並將文士拘送捕房奉梅揷頭諭送地方廳嚴辦一面諭知春山自行投廳候質 
[男屍驗係溺斃]  
　　二十五保十二圖地保投地檢廳報稱半淞園對面小河中今晨發現一無名男屍查無家屬稟求相騐昨午後奉委郭檢察官毛檢騐員等蒞場騐明該屍年約三十餘歲身着舊棉襖褲足穿棉鞋秃頭周身無傷委係失足落河溺斃旣無家屬到場判由堂棺殮 
[被踢傷斃命之相騐]  
　　閘北鴻興路三星毛巾廠小工牛愼福本月九日經過實山路口被溜韁馬撞倒踢傷肚腹一時昏暈不醒當由崗警帮同追上將馬扣住查此馬爲西人所豢其馬夫爲黑在明其時黑亦聞警赶至於是該警將黑並牛之胞姪牛金如牛之工頭朱海良等一并解送五區警局奉訊之下判黑交保馬飭給領牛愼福傷勢不輕立送同仁醫院醫治無效而死查該醫院係在租界因此該警局諭飭將該屍移送斜橋徽州會館報請法庭相騐一面着保將黑� 
交局諭飭函送地方檢察廳究辦牛金如等着自行投廳候質昨午牛金如與朱到廳具詞聲稱已死叔父牛愼福今年二十五歲原籍安徽來滬爲小工已有多年所以家眷亦居滬上此次雖遭該馬撞斃屬馬夫黑在明疏忽所致請求伸雪等語旋奉周檢察官提訊之下判黑收押遂會同沈檢騐員等詣該會館如法相騐當騐明牛愼福小腹等處果遭踢傷致命而死塡明屍格判由屍姪自行棺殮聽候訊究 
[法船水手槍傷同伴之判决]  
　　本月一日在文監師路因婦女起　槍傷同伴之法船水手羅雪已由法領事公堂判定監禁三月罰鍰五十佛郎受傷者現仍在廣慈醫院但傷勢已漸愈云 
[判給原告養傷費及醫費]  
　　姜錦桃指控浦東人何錦壽顧阿三持械擊斷伊之足骨等情業由捕房於去年十一月間將兩被告拘解公共公廨命各交五十元人洋並保候原告醫愈再核在案茲悉姜傷雖痊而兩足已成殘癈昨晨捕房將何顧二人解經中西官質訊之下以顧世干開釋何　罰洋十元允公外給原告養傷費十元並償醫費 
[被告自投捕房]  
　　住居卡德路九十八號門牌已故章少谷之妻章周氏在公共公廨刑事科呈訴夫妾章朱氏不守婦道於夏曆去年七月十五日挈領子女各一捲取值洋二千餘元之衣飾偕姘夫侯紀龍逃匿等情山廨准飭新閘抑房派探往提未獲詎至前日章朱氏自投捕房於昨解送公堂即據原告代表律師上堂譯稱於前年十二月六號曾投公堂起訴奉飭查拿被告等未獲旋因原告離滬被告今旣投案請求展期研訊云云訊之被告亦延律師到堂辯護要求免予交保等詞中西官核供判章朱氏交二百元人洋並保候下禮拜四訊核 
[被告提解到滬]  
　　皖人江興儂（即江興記）因於云年五月間騙取金隆街十九號門牌吳蓮生王餘之值洋一千八百五十二元之貨物逃往九江茲經吳等偵悉報請總巡捕房稟廨備文呈請交涉使簽票前往九江會同該處警務人員將江查獲於前日提滬昨晨解送公共公堂即據中西包探上堂訴明前情經中西官得稟判江押候展期一禮拜解訊 
[昨日公共公廨訊案紀]  
　　昨晨公共公廨民四庭由開讞員會同英包副領事訊理中華滙業銀行訴吳培生違背訂購日金二十萬兩之合同請追損失案初審判决原告敗訴茲係原告不服請求復審者結果候核供宣判 
又午後民二庭由　讞員會同英包副領事訊理美商新沙遜洋行訴郭漁舟不理棉紗價銀案被告不到結果以原告證明被告結欠貨欵銀六千五百九十兩零九錢八分應判原告勝訴並着登報限被告於十五天内到案辯訴逾限即照堂諭執行又民四庭山陸襄讞會同美約副領事訊理（一）寗波人鄭少峯倒欠華洋各商往來及貨欵案鄭業洋貨起家在河南路開有新華呢絨洋貨號馬堆路某工廠亦係被創辦而湖北路大新昵絨公司鄭又係大股東因受先令暴落之影響遂至不能支持於陽曆去年十二月二十二日棄店潛逃華商之投廨起訴者共有祥康錢莊等十七戶控追之數在十萬兩洋商方面現祗有美商愼昌洋行一家所追貨欵係美金一萬八千九百餘元銀八千九百餘兩所有兩處昵絨號已由公廨發封茲因華商債權人以鄭已離租界一時斷傳不到案而該兩店内存貨約值二萬除金當此歲暮竊盜易於發生之際此項貨物若無人保管脫有疏忽於債權者債務人均皆受損故特延律師到案陳明前情請派王松堂保管該貨並爲理賬結果着原告登甲新兩報限被告於十四天内到案備質不得延悮所有被告店内貨物交王松堂保管並派王松堂清理該店賬目（二）源升仁記五金號請求破産案該聲請人之律師到堂以前奉諭登報聲明業已期滿請派員理賬結果以該號欠洋商債頗多雖經登報恐洋商對於華字報不甚注意爲保護債權人之利益起見着該代表律師致函各洋行詢問對於請求人之請求破産是否贊同俟得有復函報告公堂再核（三）民生傘廠諸求破産案該廠股東均頗有名望其額定資本銀三萬兩成立未幾即發生破産之事聞者异之茲據該廠三十餘戶債權人中之一戶延律師到堂反對該廠請求據稱按照公司條例第五條載未經核准註册之公司不得準備營業敝當事人知該公司尙未註册而敝律師亦知該廠在四月間即呈破産之勢彼時該廠經理隱匿不報而反大購先令以冀有所盈餘馴至虧折愈甚此種行爲無殊賭博該廠全部董事實屬違反公司條例第一百六十一條之規定應責令遵照第一百六十三條負責敝當事人被欠一萬餘金現已起訴請先飭　廠將賬薄交案查核云云而民生廠亦建律師到堂答辯結果派王松堂爲理賬員着該廠將賬簿交案候核 
[餘欠貨欵按月拔還]  
　　某牛肉店主錢琴華前投法公堂控恭泰洋酒店主吳連山虧欠貨欵洋六百五十九元向索不還求追後判吳限七天内先付二百元餘欠再行核斷在案昨又届限傳訊被告將洋二百元如數繳案餘欠請陸續拔還中西官判繳案之洋交原告領去餘欠　被被 
告每月拔還原告五十元至拔清爲止 
來函 
[喬世德何子鈞沈勉後朱督源來函]  
　　逕啓者十二月二十五日貴報載有龐趙朱三公致選舉監視團一函其函專爲黃君申錫而發函中所謂以金錢賄得之頭銜云云乃係傳聞之誤致來戇直之言僕等與兩方都屬知交爲敢一言俾釋誤會特肅蕪函請登入來函門實紉公誼喬世德何子鈞沈勉後朱叔源啓（一月十二日） 
來件 
[組織商紗布交易所之釋疑穆藕初]  
　　自日人在吾滬設立取引所以後各商家受種種之感觸遂有上海證券物品交易所之組織當時予亦爲發起人之一（中略）予遂子身引退與該所脫離關係繼念紗業係我國最大之實業去年棉織品進口竟達二萬萬有零内國紗業在近若干年中雖稍稍發達而事業之振展尙須羣策羣力庶能有清我紗業買賣之實權萬不能落於蓄意傾遷我國棉業之外人手中遂有華商紗布交易所之組織小之爲本業前途計大之爲國家經濟計此項組織實所必要夫發展實業之原理計三大端（一）原料之增植及改良（二）製造之力求其精美（三）推廣銷路以杜巵漏今紗廠家年擲二三萬金已從事於植棉事業力謀産量增多與棉質之攺良矣未聞有人起而反對曰此農夫事與工廠無涉增植與改良奚爲今紗廠家鑒於本業貿易主權之旁落外人手中爲足慮遂與紗業重要分子組織交易所而反對者曰汝工廠也買賣係吾等中間人之權利與廠家無涉組織此交易所奚以爲此說若確則製造歸之工廠銷售之主權歸之販買人試問全球有此先例否麫粉廠家已組織麫粉交易所矣則紗廠家與紗業重要分子組織紗布交易所互相提挈互相研究發展全國之棉業而抵制舶來品其誰曰不宜苟紗廠家與紗業重要分子而不　合組紗布交易所也則已開辦之取引所等是何人所組織者紗廠與業唇齒相關應合謀本業之發展而反對者則曰否豈業中人不應謀本業之發展而業外人反得操縱於其間耶明白事理者流苟平心靜氣以思索之得用啞然失笑否乎閱日報悉昨日「下午三時紗業公會特開全體大大紗號同業到者三百餘家振鈴開會當時公推陸頌芳君爲臨時主席報告開會理由並請聞會長蘭亭君蒞會云云開此種全體大會而會長不到須再四差人遷請何也到者三百餘家除臨時主席陸君頌芳洋洋灑滬之人演說外無一人發表意見又何也此中眞相明眼人當能知之纱業無人吾於今日始見之雖然紗業豈無人者乎不過脚踏實地研究發展本業不受人威脅利誘亦不甘同流合污與鷄鶩爭食已耳予讀 
陸君之演說有所感且喜紗業中大有人在而恐我國人未悉推廣本業之原理故作此以釋羣疑投函負責人穆藕初 
雜評二 
[公使之任務（訥）]  
　　公使非僅以通函國政府之意也亦以通兩國人民之意故公使之任務對於工商學一切僑民宜特加注意僑工之待遇而或不平等也則宜盡力交涉而使之平僑商之經營而有所阻礙也則宜盡力以謀代去其阻力其他僑民之留學者或遇有不便之條例或遇有特殊之難題則亦宜盡力贊助使得安於其學駐在之國而爲平安無事之國乎則宜講求兩國感情之聯絡而謀僑民種種事業之發展駐在之國而爲混亂多事之　乎則宜講求所以避免困難之道而母使僑民有一失所又使駐在之國而爲新造之國或初復邦交之國則對於條約上之磋商與一切交涉亦宜注意於僑民之利益而勿稍疏略如是則對於人民方而之任務盡矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[客京雜感] [  健]  
　　入都一載覓屠狗之士尠不可得耳目所近乃不外下列之四民者而士農工商不與焉四民者何官僚軍閥名伎名士是已每一至夫閙巿通衢有汽笛嗚嗚自遠而至者則聲勢煊赫之闊官僚也倐焉革履雜沓作惡聲饗路人者又氣燄薰天之莽軍人也而至夕陽西下之　或則鶯鶯燕燕結隊成行或則靘裝華服香車絡繹酸秀才又從而簸頭顛腦明日佳叶誦遍京華矣堂皇上京其社會之組織祗此己耳而碩腹賈之刁鎭與枵腹貧民之窮而濫則尤爲他郡所無人謂京塵京中空氣誠塵濁也 
　　細究其故郤亦相因非無根蒂也上苑爲邦國之基奔走利祿者以是趨焉軍人雖曰護咸佑民而實乃奔走利祿者及羽翮也羽不身附無所致其用矣名伎則消遣品之一種耳至諸斗方名士標榜爲資附官僚以爲名之曰而官僚亦欲得清流之譽遂互爲干牘狼狽相助爲行名士官僚體雖異是性實相去無幾也之四民之相因有類乎是無一苟焉尸位者而蕞爾書生贅疣其間爲多事矣於是乃偷暇志感以期無負時光耳 
筆記 
[笑聲記（三）] [  旣澄]  
　　吾友爲續語曰方慧荃十五歲時於友人家識建明時建明年十八已精研英法文字慧荃乃請於吾丈延建明課其英文於夜間適建明讀書滬西宿舍近吾丈處遂相過無虚夕夫少年男女之　愛恒以漸漬而生而况才美相匹敵如慧荃與建明者乃能不相愛慕耶建明家貧窶其父爲人司賬得貲不裕而建明二叔俱逝遺老幼悉其父贍之又烏能給而建明不知也心目中方預構其得慧荃後之樓閣自虚國文未選不得吾丈心復听夕　研之以彼之慧其學乃與慧荃相附麗而孟晉如是者二年而建明父以力不能任輟建明學爾時建明已漸察其老父之齊劬矣則亦勉治生入産旣傭且讀遂無暇更爲慧荃師然而蹤跡自疎雙心則未嘗或解也吾丈　慧荃急重建明才則亦不　　　迄去春而建明之意忽冷落覩慧荃恒相視無語慧荃覺其異力索之建明堅道無他隱慧荃雖抑抑亦無以如之何也去冬吾丈母病促慧荃完姻事吾丈亦令選人謂婿自兒擇時則父母决來春矣慧荃素委宛承父母意不敢辭乃爲清探建明心而建明報書則竟絶之謂有隱衷然不能白也慧荃憂且詫趨視之則辭不見致書要之則報章如一慧荃憤恚不相見者數月延至今春吾丈母病愈復促慧荃目謀慧荃乃吐其衷曲於吾丈吾丈曰建明愛兒摯今絶兒必非本志兒且危言脅之彼必當有報慧荃如語果發其隱其報書今在吾許請稍待吾將取示君世祺言至是遂踉蹌出觀其容止似近醉矣余續續進酒亦且不支思臆度許君隱心然終不可得 
 
[二者其能逺乎]  
劇談 
[詒燕堂崑曲大會串記] [  圓]  
　　自皮簧盛行而崑曲之不振也久矣海上一隅幸有鈞天嚶求潤鴻三集之提倡而雅樂得不失傳近來同志日增研究愈深崑曲一道頗有中興之象下年一月四五兩日城内王氏詒燕堂有大會串之舉邀蘇州全福大章大雅三班爲之班底海上有名曲家殆皆登場座客莫非知音之士除班串三十齣外清客會串者都二十六齣其劇目曰家情賜盒患者周君采臣陪者徐金虎曰酒樓串者王君閣臣曰絮閣串者陳君鳳鳴鄭君耕莘曰議劍串者柳君桂亭蔣君寳山曰喬醋串者殷君震賢陪者小彩雲曰三醉串者凌君芝舫曰藏舟串者曹君啓承吳君樂山曰投淵串者趙君子鑛凌君芝舫曰跪池串者徐君凌雲陪者小彩雲吳炳祥曰刺字串者潘君祥生柳君桂亭張君玉笙曰出獵串者朱君少雲陪者沈盤生曰奸遁串者胡君鼎孚陪者陸壽卿（以上四日）曰賞荷串者鄭君耕莘張君賣　曰落驛串者蔣君寳山陪者沈斌泉曰養子串者朱君少雲曰醉妃串者周君采臣陳君鳳鳴曰刀會串者宋君志純陪者陳永泉曰望鄉串者俞君振飛柳君桂亭曰樓曾串者殷君震賢潘君祥生陪者小彩雲曰拆書串者曹君啓承胡君鼎孚曰小宴串者徐君凌雲陪者吳炳祥徐金虎曰照鏡串者胡君鼎孚吳君樂山曰納妾跪門串者張君玉笙陪者吳炳祥小長生曰拷紅串者潘君祥生（以上五日）兩日承行者爲李翥岡周采臣二君羣賢畢集曲奏霓裳誠海上十餘年來未有之盛會也 
諧著 
[李義山詩續箋（中）] [  鴛雛]  
潘岳無家吝爲愁新人來坐舊妝樓春風猶自疑聯句雪絮相和飛不休　箋曰政變以還躍而最得意者當爲潘馨航氏故詞以美之無家猶無位以見知於某當局某當局惟恐其無位故援而次長財政部現在財政部務悉委次代行較前任張弧之風頭有過無不及故第二句實足表其躊躇滿志之情後解指與交葉競登做壽廣告春風者人情也 
欲入盧家白玉堂新春催破舞衣裳蝶銜花蕊蠭銜粉共助靑樓一日長箋曰京中有預事運動選舉者如爭欲入盧家白玉堂也新春指規定選舉在本年四月以前紛紛蠭蝶形政客也靑樓之靑字可爲讀者諸君着眼 
新聞拾遺 
[因妻殉身] [  隱厂]  
　秬徐州南關外雲龍山下有設豆腐店之姚某子名啓發秋間娶東關沈姓女爲室結　以來情愛甚篤不料昨晚新夫婦忽失蹤姚某異而尋之見山河河灘上有男女鞋各一雙確爲兩小之物遂即雇人打撈得其屍體乃彼此用繩聯臂繫住似係决心自盡者急設法施救奈已氣絶後在啓發懷中掏出一油紙包内裹絶命書一封略謂諸「諸鄰右伯叔曁各親友均鑒賤内不堪受母親虐待拘决死志然天下無不是之母啓發戀妻　切心甘同死與他人無關誠恐誤會書此爲憑姚啓發泣書」聞者莫不憐惜現沈姓已向姚某交涉要求乃妻充當孝子始允了事否則赴法庭控告云 
[爲狗閙事] [  丕承]  
　寓北山西路某里之王某其妻某氏有一怪癖即最喜養狗故家中共有五六頭内有一獅子式小狗名克敏者愛之不啻珍寳克敏亦似解其意不離某氏身前日鄰人某姓家之小孩偶以小石子擲之犬怒突起咬之孩人駭放聲大哭家人急往視知被狗咬大怒乃取門閂擊之狗大吠王妻聞聲出觀知係某姓所打乃大起交涉聲言必須賠償嗣經鄰里排解其事始寢 
小說 
[社會小說衆醉獨醒（二四六）] [  瞻廬]  
第三十九回拍胸脯閨闥審新郎打脚背街坊騎醉漢翠娥没口子的答應道老媽媽你上覆太太呌他千萬放心你家少爺（何不直截爽快以我的丈夫稱之）素來目無尊長我是深知其詳的休說太太氣惱我也替你太太不服氣然而他是表兄我是表妹有許多話不便向他勸導待到下月進了劉姓的門我跨進新房便要在明晃晃的花燭底下審問他忤逆不孝的罪名倘有半語差池整備精皮膚一頓打從前鶯鶯小姐喬坐衙也是這般的（有書爲證）他只算是我妝臺下一隻狗要打要駡由得我處分也好替你太算是我妝臺下一隻狗要打要駡由得我處分也好替你太太發洩一口悶氣我生了眼睛只見不孝爹娘的兒子没見不怕妻房的丈夫（調侃世人不少）放着我翠娥在家裏怕他怎的說時便着力的在胸前拍了幾下婆了笑道好小姐你的說話委實是斬釘截鐵算得兩裁穿衣的好男子三綹梳頭的大丈夫停會子禀覆太太他一定滿懷歡喜俗說道嫁妝好嚇公婆容貌好嚇丈夫柳府和劉府親上加親嫁妝不嫁妝這句話不須提起便是我們老爺太太也不在這些上計較單講小姐這副容貌眞是一等那摩温瓜子般的臉兒樱桃般的口兒瓊瑶般的鼻兒兩隻俏眼睛又活潑又流動眼睛裏都說得出話來婆子活了六十多歲經你眼梢兒幾瞟便覺渾身酥麻這一顆心渾似掉在酒　子裏一般何况我們大少爺怎禁得起你眼梢幾瞟一定化做了没骨蟲搓也搓得他圓揑也揑得他扁翠娥見婆子取笑他便揑着蟹鉗拳頭要來擰婆子的嘴婆子連忙摇手道好小姐說說笑笑别認了眞我還有正經說話講給你們知曉小賓娘子從中攔阻道翠兒别閙孩了氣且聽老媽媽講話翟娥本是妝腔做勢假作害臊當下便笑了一笑重歸原座 
自由談之自由談 
[記昨日所見] [  鵑]  
　　昨日雨甚所在多泥潦苦力跣行其中泥斑斑着脛怡如也上中社會中人張蓋著革屨同步步戒備惟恐沾泥污其苦滋甚遠不若苦力之自由所以然者蓋惜其衣也衣爲身外物而爲人累也如是無惑乎其他身外物之足以制人死命矣 
 
 

Page 15

 
 
   
 
 

Page 16

 
 
常識 
常評 
[武人之常識不足] [  箴]  
　　我國握有重權之武人往往有不干民政之宣言而其事實則常與宣言相反痛心疾首者以爲此輩武人絶對無可以改良之希望殆終無覺悟之一日矣 
　　吾以爲此不過常識不足也甚可憐也蓋彼雖握有重權尙未知何者屬民政範圍也不然警政非民政乎何以彼宣言不干民政者竟有保留警廳長之舉動乎 
藉曰確知其爲民政範圍而故爲此軌外之舉動也是亦常識之不足也果有常識則旣宣言不干民政必能自踐其言必不願自隳其信用也然則無論其知與不知均之爲常識不足而已國民常識 
[快樂爲人生幸福之源泉] [  晦鳴]  
　　快樂與逸樂有别快樂爲人生幸福之源泉而爲人生所不可不有逸樂則爲人生墮落之病根而爲人生所不宜有者也管仲曰「晏安酖毒不可懐也」孟軻曰「生於憂患死於安樂」所謂晏安也安樂也皆逸樂而非快樂也快樂與逸樂之别旣　吾人始可進而言快樂之爲人生幸福之源泉矣 
㈠快樂能使人身體健康也昔有一婦人因憂愁過甚病幾不治後有人告以每日須大笑三次婦人從之日以大笑自課久之習慣爲笑憂愁疾病均因之消除又有一人因大怒而死醫生解剖其屍體則血皆深紫血管均有裂痕（據王立才所譯述者）卽此二例可知快樂與健康實與多愁者必善病均如影之隨形有連帶之關係矣西人恒言曰健康之精神宿於健康之身體而吾則以爲身體之健康亦基於精神之健康（卽快樂）也 
㈡快樂能促人事業成功也憂愁足以敗事而快樂足助成功往往一能成之事於憂愁之餘爲之則十有九敗於快樂之時爲之則未有不成者也蓋人能快樂無論所作何事自必興高采烈眉飛色舞不憚煩勞亦不畏艱難難成之事且能使之成功而况非難成者乎不見夫陷於重圍中之孤軍乎筋疲力竭弓折矢盡俄爾軍歌高唱歡聲雷動無不精神奮發一以當十而轉萬死爲一生也 
㈢快樂能使人心性和平也人而憂愁憤怒怨恨悲哀暴戾大氣往往現於聲色雖所發不無中節而心性之惡誠有莫可名言者憔習於快樂之人如登春臺如坐春風欣欣融融天君泰然孔子云「君子（當是心性和平之人）坦蕩蕩小人常戚」斯言眞有味也（乙種酬） 
家庭常識 
[靑年勿輕談離婚] [  陳言]  
　　前日校内開辯論大會題爲『有以下情形之未婚妻應否即宣布離婚（一）男女未有愛情（二）兩方父母守舊訂婚未得子女同意（三）男子受過高等新式敎育（四）女子受過舊家庭敎育或竟未曾受過敎育』辯論員陳君文松主張不應當即離婚其義頗可取茲爲節錄如下 
題内所列數種情形確係我國目下最普通者亦卽多數離婚者所憑藉之理由殊不知此數項理由均有未充分者在婚姻由愛情而結合固也但社交旣未公開男女未婚當然無愛情之可言愛情是人爲的可以求而致吾人萬不能據第一條情形即斷定此女子不能與我情投意意也 
　　男子必有同等之程度而後可以享美滿之幸福亦固也但目下女子尙未至完全解放時代受舊敎育者已屬少數而遑論乎新彼受家庭之束縛不得自同於男子本人類之最可憐者男子旣受過高等新式敎育自應具博受互助之念存矜哀憫恤之心以期共躋於盛域不當以彼目下遠不及我遽爾屏絶之擯棄之以爲彼固不足爲吾妻也須知宣布離婚於我固無妨而設身處地不令彼有來日大難之歎乎因父母守舊而不承認其所訂之婚姻似也然天下父母未有不愛子者誤訂則有之故意貽誤子女終身則無也爲子女者亦但求無損於大事非明明以與父母爲難爲得計也夫然則父母替我所訂之婚我正應躬自調查苟其得也何妨因而就之必謂父母守舊斷不能爲我謀幸福彼所訂姻事斷無過問之價值亦未免失當矣 
　　婚姻大事結婚固不可瞀妄離婚亦何可輕談余非謂不離婚即應結婚特結婚與離婚以外尙有一番手續父母守舊無傷也我祇須考察未婚妻未有愛情無傷也我祗須嘗試與之交際未婚妻未受敎育無傷也我祇須　敎導之責或要求女家父母從事培植此三項手續第一項權操諸我第二三項雖半操諸兩方父母然我國舊俗婚姻未定固防範綦嚴而旣定以後則因愛子心切未始無曲從之望倘或不幸發生阻力或嘗試以後確知無美滿之結果則是愛莫能助也欲曲全而不獲也夫至是而宣布離婚庶乎可以無遺憾矣 
　　要之救濟女子爲當今男子之莫大義務而欲謀救濟莫如自切近者始從井救人固可不必然亦何嘗不可男事籌劃若不先愼重顧慮遽爾輕談離婚而謂必逞己意覓得已有同等程度者而後與之配是猶救溺者但携已出水者以去而令未出水者永陷於慘酷之境也恐非眞正談解放者之所取也（乙種酬） 
商業常識 
[定貨須知] [  磐尊]  
㈠貨樣門巿交易都由買主挑選貨物面議價值的然而大宗交易勢難一一察看那末有給示貨樣的辦法這貨樣也呌做小樣無論這貨物的是否現存是否爲賣主本人所有的只據貨樣議價議價而後交貨交貨時須和貨樣的品質毫釐不爽才可取信於人就是和外商交易也是這樣但就普通習慣而言給示貨樣往往稍微好一點兒所以俗語有貨樣高三分的一句話然總不能相差太遠倘攙人假貨劣貨以致和貨樣不符這是奸商劣儈的所爲經買主察覺後勢必毁約涉訟那就名譽全失了 
㈡成單議定以後即刻交貨的果然用不着别立契約那定貨的交貨倘在數天或數月以後一定要繕寫契約各執一紙以爲信守後來交貨時雖有價值漲落彼此不得昔約倘有異言可執約相對這契約呌做成單或定單或成票又有買進成單和賣出成單的分别單式也有詳略大約向洋行或工廠定貨那單上必詳載貨物的品質數量價值凡交貨的地方日期交欵的方法和關稅保險堆棧船車各費怎樣擔任一併開明至於同業往來有素的且同在一地的那就可省略了 
㈢定銀定貨人的信用未足或賣主未曾深知其人那末繕立契約時須由買主付銀若干這呌做定銀以後賣主毁約那賣主退還定銀或賠償捐失買主毁約那賣主可没收定銀以償損失 
㈣估單定貨前買主要探問某貨的價那賣主替他估計價值和用費開單以告這呌做估單大凡向工廠訂購貨物都有用的（乙種酬） 
道德叢話 
[西方格言（八八）] [  謝介子選譯]  
　　宏偉瑰奇之事業恒成於多數無名之英雄「安德生」（Hans　Anderson） 
病而知其原巳治其半矣「英吉利諺」 
君以針掘井「土耳其諺」 
作事偶遲聊勝未作「英吉利諺」 
不受者不報「德意志諺」 
遠於目者遠於心「英吉利諺」 
不測之變恒生大事「希臘谚諺」 
事業爲學問之眞果「英利諺」 
[捐賬人睡在夢裡吞賬人吃盡災民]  
　　不能進者即退步也「臘丁諺」 
愛情爲人生至厚之基「愛奥突」（GeorgeEliot） 
衛生 
[雇用收生波的注意] [  鹿士]  
　　婦人生育是一件不可免的事亦是一種最危險的事偶一不愼抱恨千古我國醫學的程度旣十分幼稚人民的知識又極其守舊産科醫生寥若晨星通都大邑間有一二産科專家而人民不信任者十居其九每請不諳醫理的收生婆以任其事婦人因生産而喪生的不計其數可勝浩歎我有個朋友他的妻子分娩了請了個收生婆來收生過了幾天他妻子忽患子宮炎之症乃急請著名西醫診治醫生說是了宮裏受了污毒醫治數月幸得無恙後來一想當日收生婆收生之前曾吸過水烟動手時没有洗濯以致將手上的餘烟餘灰傳入子宮裏去你想可險不可險所以我勸同胞這種不諳醫理的收生婆以不請爲是地方上有醫院的送入醫院或請産科專家收生萬一偏僻的地方没有産科醫生只得雇用收生婆也要十分注意臨動手時要用消毒藥水洗淨雙手這是最要緊的事不可疏忽再望各處女同胞多去舉習産科學成濟世使這輩收生婆淘汰乾淨不致害人功德無量（乙種酬） 
科學常識 
[一氱（養）化炭之危害及其鑑别法] [  桴亭]  
（一）一氱化炭係一無色無臭無味之氣性極毒冬日火爐中往往生之將人熏斃北京居民多於冬日用白爐煤球取煖遭災尤夥此氣能與空中之氱化合生二氱化炭揚靑焰而燃徐燃之煤燄若帶靑藍色而無味者卽爲發生此氣之徵見之即宜立刻走避勿吸否則一經入肺此氣即同紅血球起化學變化生成櫻桃船紅的化合物呌做『含炭氱根的血球』Carbonyl　Haemoglobin此血球不能放出 
氱氣以養化體内之乏質而營新陳代謝之功用新陳代謝旣絶則頭血污而暈以致漸失感學不能動轉便走向死亡之路了原來凡是生物都因用筋力或腦力消乏體　但是肺内之血吸收約百分之五的氱氣且吐放二氱化炭氣此新吸氱氣之血球呌做『含氱血球』Ox　yhaemoglobin含氱血球在動脈脤中放出氱以養化體内陳乏物Wasteproduct借以營新陳代謝之功用故能繼續生活屋内若有百分一的此氣吸之即足致死無爽海對恩氏J.S.Haldane曾謂空氣含有此氣達到二千分之一者即於呼吸半鐘後發生頭暈達到千分之一者令人不能舉步五百分之一者令人失知覺或死亡百二十五分之一者大概就要致命百分之一者令人於數分鐘内失知覺旋即死亡受毒之人宜受暖勿觸冷空氣且萬勿掙札行步若已暈眩可飲少許之白蘭地或麥酒令其清醒者已閉息宜用人工呼吸法緣此法常人皆知故不贅述 
　　（二）因此氣無臭最難覺察鑑别也頗不易吳氏血試法（ogels　Blood　Test）比較最可靠法將血用二百倍之水冲稀若此溶液呈蒼紅色即爲未受毒若呈粉紅色則必爲含一氱化炭無疑海對恩氏也有一個法便是先置一鼠於懷疑之空氣中約待十五分鐘若有此氣則鼠必斃否則無恙國人對此氣多未曾經意故熏死者每鄉必有所聞可歎（乙種酬） 
雜錄 
[參觀靈生工藝學枃記] [  行知]  
由敎員歸君子濬導引縱觀各室其建築係塞門汀土三層樓前進正屋約五十間後進副屋亦約五十間第一層係大禮堂繅絲間有各工塲第二層均係校舍計分中學部高小學部國民部俱男女同校第三層則係臥室分敎員室及男學生室女學生室其工場分繅絲部縫紉部剌繡部木工部油墨部計全院生徒一百八十餘人敎員　師管理員等二十餘人工役十餘人校長歐譚惠然女士即歐君之夫人殫精疲神竭忠盡瘁以辦斯校已歷五載秩序井然成效卓著凡三遷校舍規模日擴生徒日多乃購地建校舍於江灣路其費不下二十萬金而常年費亦歲在萬金以上全部學生均係寄宿由校供伙食其中有孤兒五十餘人全免膳宿費普通之家年貼膳費三十元稍貧者年貼膳費十五元均全免學費惟繅絲部係藝徒性質除供給膳宿外兼酌給工費其木工油墨等部亦論工藝之優劣酌給奬金以資鼓勵焉歐君夫婦均係基督敎徒熱心宗敎樂於爲善孶孶不倦其所造就之學生雖大半出於貧苦之家然一經陶鎔無不變化氣質一如良家之子子蓋歐君之辦此校非特爲貧民增智識裕生計俾足以自立兼爲國家加增無數良國民其有功於社會大局誠不淺也我國各省各邑不乏富厚之家其財力充足如歐君者不下數千萬戶荀畫能如歐君之熱心公益造就入才兼爲貧民謀生計爲國家增富源則中國何患不富强若夫語以公益事則默不作聲或掩耳却走多　貲産專　子孫作馬牛供其淫蕩賭博之需一旦長逝則其子孫不能保守不崇朝而千萬貲産悉爲他人所有守財奴之下場大抵如斯聞歐君之風其亦可以醒悟矣余以歐君之高義足以勵蒲俗挽國運爰樂得而紀之（完） 
 
