# 1907 - 348 - 4912455

 

Page 1

 
 
   
 
 

Page 2

 
 
[宫門抄]  
　　八月二十二日召見軍機張鍇楊士驤 
[論說]  
 
 
 

Page 3

 
 
[論近日朝政多與立憲相反（沙）]  
　　異哉。我中國之立憲也。自吳樾之彈子出現。而立憲之機一動。自徐錫麟之彈子出現。而立憲之機又一動。兩彈子之出現相去者年餘。而我中國立憲之。機之動而靜靜而復動者亦年餘。然則欲中國之立憲。不知費幾千百萬之彈子。需幾千百年之歲月乎。俟河之淸。人壽幾何。我望立憲。我不能不望彈子之出現也。我望彈子。我愈不能不爲我中國之立憲危也 
夫立憲制度之發逹。最早莫如英國。英自一六八八年。第二次革命以後。立憲規模。卽已確定。由是而美而法而比而普。至十九世紀之上半期。歐美各國。無國不講求憲法。以袪其專制之餘威。而求自由之幸福。區區日本知。歐化東漸。其勢不能以抵禦也。君臣上下。儲精敝神於憲政者。垂四十年。一躍而躋歐美强國之列。中國同處東亞。經甲申之役而不變。乃有甲午。經甲午之役而不變。乃有庚子。庚子之賠欵未償日俄之戰爭又起。世變之急。由十年而五年而三年。至於。神州魚爛。危及陵寢岌岌不可終日。乃始徐徐焉議。立憲。政以爲抵禦列强之計。七年之病求三年之艾。深識之十。蓋已隱憂其無及矣。 
　　雖然。去年七月立憲詔下。薄海人民。夫嘗不喁喁想望太平也。一年未見實行。而疑信叅事矣。今年五月。又有事事悉合憲法之諭。向之信者。又若有餘望矣。乃觀近日之朝政。而歎政府之於立憲。猶南行而北其轅。行斷港絶潢而欲逹於河海也。 
　　言論自由。著作自由。出板自由此等人民之權利。非各國立憲之要素乎。乃近日中國有所謂報館暫行條規十條出現於民政部。其中有關於謗毁宮廷者。有關於外交交軍事之秘密。者有關於國體風俗與治安之妨害者。其所指範圍之廣狹。無從而知。而妨害人民言論著作出板之自由。實爲政府唯一之目的此其與憲政相反者一也。 
　　各國人民於書信秘密權不可侵犯。皆規定於憲法乃近日中國外務部通飭海關郵局無論何項信件。均須檢查以防不軌。是中國人。民之書。信獨無秘密權。也此其與憲政相反者又一也。 
　　欲預備立憲。必須敎育普及。欲敎育普及必須注重學堂有因而後有果。此人人所知也。乃近日廷臣上奏排斥學堂請復科舉者除周爰諏黃運藩外。更有七人。政府會議後。竟有多數贊成科舉者聞其内容。且用四子書及經書出題作義並試策論各科學酌定額數以爲去取。一如舊日之考試者。是將以科舉敗學堂之基。而又以之。塞選舉之路也。此其與憲政相反者又一也。 
　　立憲國之用人也。分勅任奏任委任三項。其國中之大臣。雖由君主之勅任。而要必以衆望素孚者當之。乃近日軍機大臣遵旨保舉廢員。袁宮保保十振鐸張中堂保俞廉三李經羲世中堂保陸元鼎均奉旨來京陛見。夫此四人者之碌碌無能。已難逃當世之輿論。而以丁之昏樻糊塗。尤爲我國人所切齒。不知政府之意。猶將奉之爲元老。而置之於資政院中乎。抑將以疆吏乏人。而寄之以封圻重任乎。此其與憲政相反者又一也。若夫資政院之以倫孫爲總裁。有似於行政官之衙署。（已見本報論說 
）諮議局之官紳並選。亦未合於立法部之設施。（此事後當詳論）犖犖大者。亦多違背憲法之。原理。而又何所望。乎我聞政治家之言曰立憲國家。須遵守憲法之條文。又須遵守憲法之精神。違背條文者。謂之違憲。違背精神者。謂之非立憲。此政治上重要之區别也。其所謂憲法之精神者。蓋離乎憲法之條文而言。而亦不可違背乃如此。方今中國預備立憲尙無。條文。何論精神而如上之所述。報律。也書信也。排斥學堂也。起用廢員也。不違背各國憲法之條文。則違背各國憲法之精神謂之違憲可也。謂之非立憲亦可也。而猶曰預備乎。預備乎。固不如吳樾徐錫麟先。後兩彈子之爲有効力。也故。我望立。憲我不能不望彈子之出現我望彈。子我愈不能不爲中國之立憲危也。 
專電 
[電一江西]  
　　（二十二日午後四點） 
南康縣閙敎因敎民短價强買耕牛殺傷平民致激衆怒煽動拳匪二萬餘人均有槍械旗幟殺害敎民多名二十一夜吉南贛道電省告急請兵 
[電二北京]  
　　（同日午後六點十分） 
江督電告政府江西莠民練習神拳聚衆仇敎已嚴飭拿辦解散 
[電三北京]  
　　（同日午後七點） 
粤督致外部電言葡人至近澳各地收稅灣仔漁船亦越界侵我海權請葡使派員履勘劃淸界限 
 
 

Page 4

 
 
[電四北京]  
　　（同日午後七點三十分） 
鄂督趙爾巽因商議鐵路事宜改月杪赴鄂 
[電五北京]  
　　（同上） 
東督徐世昌今日（二十二日）到京 
[電六北京]  
　　（同上） 
盛宣懷叅案賴張中堂奏保辦理漢陽鐵廠得力始獲保全 
緊要新聞 
[倫孫兩總裁召對紀實北京]  
　　溥倫孫中堂得資政院總裁之命中秋日謝恩均蒙召見慈宮面諭現在預備立憲上下議院未設資政院關繫最要所有訂擬章程及調用人員各事你們兩人務必同心合力認眞辦理又諭孫中堂時艱至此而實心辦事之人竟不可得老成持重者惟你與張之洞二人溥倫雖穩練究屬年紀尙輕院中事體你總要格外竭力云云孫中堂連連磕頭並面奏臣當竭忠報國等語（山） 
[貽穀覆奏綏遠改建行省北京]  
　　綏遠將軍貽穀奏遵旨議覆岑春煊左紹佐條奏西北改建行省一摺略謂西北改設行省萬難再緩擬請改緩遠爲行省卽以將軍改巡撫一切官制均照東三省辦理惟布政提學兩司目前暫不設置僅設提法司兼辦學務餘如左右參贊分司分科分股及署僉事秘書等官亦均仿照東三省新定制度等語奉旨政務處議奏（山） 
[江督批示訊究神拳匪徒辦法南京]  
　　江西南康縣楊令寅揆前日將會　派兵拿獲拳匪華永淸訊供情由禀請江督察核奉批云該犯華永淸旣以勸戒洋烟爲事又何須供奉神牌學習符咒且木槍木刀等件尤非戒烟之人所應用該犯堅不承認敎授神拳顯係狡供仰西臬司卽飭速提該犯華永淸嚴有研訊務得確情錄供禀辦不得聽其狡延一面查明該犯有無黨與分别解散拿辦勿任煽惑滋事 
　　觀江督之批詞與前報所載英領之照會則知十九日鬧敎之案其所由來者漸矣 
[收回騰越鐵路之策畫北京]  
　　駐法欽使劉式訓電致外部謂收回滇省鐵路一事現已與法政府開議俟磋商稍有端緒再行奉告惟滇省原訂鐵路合同究係如何情形須詳閱原稿方有措手之處希將該合同電知以憑核辦等語外部又接滇督來電言騰越鐵路滇省紳民不肯退讓相持不下恐酿釁端仍請鈞部鼎力主持妥營應付之策近日部中於津鎭一事甫有端倪乃一波未平一波又起大有進退維谷之勢云（大） 
[洋礦師擅開铜官山礦安慶]  
　　銅陵縣詳禀皖撫略稱銅官山窿口麥奎現已開採并僱有上海王姓工人爲修整機器之計所有原存周家冲機器麥奎一律搬至銅官山廟内惟麥奎因卑職奉諭迭次阻運遷怒卑職視若深仇究應如何設法阻止請爲核示等情馮夢帥得禀後聞須派員會同該縣極力禁阻矣（非） 
[軍撤回抵南京]  
　　皖撫恩忠愍被刺後曾經江督派三十四標三十五標新軍數營馳往安慶分紥臬署巡警學堂等處新撫馮中丞迭次頒賞食品以慰勞苦茲江督端制軍以現在人心已定地方尙稱安謐可以撤　遂電請皖撫轉飭該軍於十七日起程向寗現已陸續抵省矣（湯） 
[劉提督飭查管帶劣欵松江]  
　　松提劉華軒軍門近據浙西長江上游鹽捕營閤營哨弁馮國淸等十餘人聯名禀控該營近 * 
帶劉承業通梟缺額尅扣軍餉及賣差索賄等多欵軍門以此案情節頗重且事關全營哨弁聯名禀訐本管營官如果屬實亟應將該管帶從嚴叅懲倘有挾嫌誣控情弊則此風亦不可長現特密派提標左營游擊趙雲龍前往秉公澈查以期水落石出云（一） 
[閩督電查年貌不符之副將福州]  
　　閩督前接陸軍部電咨内開請補象山協副將王鈞堂册列年歲不符是否確届六十三歲抑果精力尙健請迅電復等因現松督已電致浙撫請爲詳查電復云（乃） 
[改訂華工人美條例]  
　　華盛頓來函云中國與美國所訂禁工之約期滿之後聲明作廢已閱兩年有奇茲探確美國所定一千九百六年西二月五日華工進口條例現已修改發布第十五第二十二第二十三第三十第三十一甲第三十八諸欵或增改前章字句或竟爲前章所無者今特譯要詳載並參考前章原文表明異同之處以備叅 
觀茲譯錄如下 
　　（第十五欵卽前章第十七欵）原文云只准註册之華工可得一千八百九十二年五月五號批准條例第六欵所載之准其復回美境之執照今新章改爲一千八百八十八年九月十三號批准條例第七欵所載之准其回美之執照祗有依一千八百九十二年五月五號或一千八百九十三年十一月三號批准條例曾已註册之華工而曾經呈出執照或有准其寓美之憑證與公堂之斷詞者可以發給 
　　（第二十二欵卽前章第二十四欵）原文云凡已經註册之華工一經行 
 
 

Page 5

 
 
抵美國港口云云今新章改爲凡復返美國之華工 
　　(第二十三欵卽前章第二十五欵）原文云若復返美國之華工能得入境卽前次發給執照於該華工之官所存住址憑單須卽交還該華公云 
云今新章於憑單下加增一句云或公堂登錄　　 
　　（第三十欵卽前章第三十三欵）原文云以下所列官員乃由本國政府所選均有發出一千八百八十四年七月五號批准條例第六欵所言之執照給與中國人民之權今新章至人民之權爲止前章以下之條欵及官名國名均未言及 
　　（第三十一欵甲前章本無今新章增加者）茲將美國條約法律所言學生之意義錄下甲考求學問以及高等學科者倘誠心肄習預備科或初等科亦在其列乙人美國之全日學校肄業者丙肄習專門或研究專科之學者丁已有學問而欲肄習特别功課如歷史財　政治社會風俗者凡欲在美爲學生者須有的　費用或表明其已有此欵者如有自行籌欵則不能改爲工人或作他事與條約所載不許入境之丄人相等及旣畢業則須離去美境若仍居留則一切舉動不能違犯禁例（第三十八欵卽前章第四十三欵）原文僅有一節今新章則三節（一）前在原文云因有一千九百零二年四月二十九號批准第一欵故凡不在禁例　華人而係已入美國各島屬地之籍者今新章增入一句云除夏威夷羣島屬地不載外（二）前章原文云須照一千八百八十四年七月五號批准條例第六欵辦理是以該島屬地大吏所派專員須准此項華人由美國海島屬地至他處海島屬地或由海島屬地至美國大陸至一千八百八十四年七月五號批准約例第六欵所定駐外國之美國公使領事有辦理此事之職分若在美國海島屬地則由該處出口施口禁例之員辦理今新章增入一句云惟此等往來之利益僅能給與第三十七欵所載之各項華人不能給與華工（三）新章另增二節爲前章所無　　甲按一千九百年四月三十批准條例　載凡於一千八百九十八年八月十二日曾爲夏威夷民主國之人民者今爲美國人民凡華人有此國籍者卽能在入口之海島或大陸之港表有實據者均准入境僑居夏威夷不在禁例之華人須有駐檀香山中國總領事所發執照曾由管理外人入境專員簽字者方許入國乙飛獵濱總督因奉有一千九百零四年九月二十三日第三十八號之諭故派岷尼鏬關員辦理發给執照以與華工之事此種執照乃係一千八百八十四年七月五日批准條例第六欵所載明者因有貝下情形故此執照不能簽字於後故凡管理華人入境之專員須視此　給與飛獵濱人民之執照與在外國美國公使領事簽字之執照等駐岷尼鏬中國總領事發與僑居飛獵濱華人之執照須由岷尼鏬關員簽字方可實行 
淞滬要聞 
[西門外紳商請闢馬路]  
　　西門外各紳商具禀滬道略謂查西門外馬路祗有一條别無支路該路之東南隅沿城河一帶至陸家浜等處及該路之西周涇浜等處揆度情勢早應開闢邇來法人越界築軌該處更屬吃緊若不赶築馬路數條以保主權萬一外人得步進步於該處左近再闢一段則東西交通之機關從此中斷一切路政警政更何從措手擬請於西門南門之間相度地勢廣闢馬路務使南逹製造局石灰港等處東至西區南區一帶西至法界則地方大局尙留一綫生機惟是公欵支絀籌措維艱一再籌商查有同仁輔元堂義塜地一方坐落西門外斜橋轉角與陸家浜馬路之間計地三十畝有奇不妨將該地召變以市價計每畝統扯銀二千兩可值銀六萬兩約計購地遷葬之費在二萬兩左右以該地所餘之欵築本地之路於名義上尙屬相符爲此籲懇俯念路權重要迅賜批示實爲公便 
[附錄批示]  
　　西門外馬路東西兩面是否必須添築支路所請在於西南門之間度地闢路以期脈絡員通並召變斜橋轉角義塜地畝除酌提遷葬費外餘充築路之用能否照行有無窒碍候照會工程局經董邀同仁輔元堂董事查明核議具復察奪（種） 
[靑陽江仍准西商賽船]  
　　昨報紀滬道函阻西商賽船會赴靑陽江駛賽一事茲悉瑞觀察已變方針昨特函覆京領事略云靑陽坐落腹裡内地實非西商應行開賽之處上年先飭地方官預爲布置幸而相安無事詎可以偶爾通融視爲常例旣承一再函囑姑再通融一次云（勸） 
[江督致上海道電（爲奏獎南洋伜法官事]  
　　英國頭等律師担文辦理交涉異常出力請加二品頂戴一片奉原批著照所請該部知道欽此希卽轉告並代致賀忱（甘） 
[江督蘇撫奏留關讞員摺]  
　　江蘇候補知府關絅於光緒二十九年十二月間據前蘇松太道袁樹勛呈報派委上海公共租界會審公廨訊理華洋交涉事宜數年以來頗能勝　愉快前任東三省督　徐世昌奏調該員赴奉電咨前來當飭蘇松太道瑞澂察酌情形　員接替旋據該道電禀近來會審公廨事務繁重洋商控案待訊甚多且會審改章尚未商定未便遽易生手請將該員暫留滬廨卽經電復照辦查上海會廨交涉案件均與國體主權曁華民生計極有關係如關絧之措置合宜殊爲難得該員如奉奏調不獨上海商民同聲請留卽外人亦甚不願其去臣詳加體察不敢不據實陳請合無仰懇天恩俯准將該員仍留江蘇委用實於地方交涉兩有裨益除分咨查照外謹會同江蘇巡撫臣陳夔龍附片具呈伏乞聖鑒訓示謹奏（潔） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史官民程度 
要件 
[法律大臣會議汪大燮奏請行用金幣事]  
　　度支部覆奏出使英國大臣汪大爕奏請行用金幣一摺内開虚定金本位辦法分甲乙丙丁四種奉旨著内閣各部院會議具奏等因欽此准　　内閣片行到部謹按原奏内稱甲法係照印度改定幣制之法等語查印度於二百年前國内藏金甚富本來通用金幣自歸英屬之後至西歷千八百三十五年英領之印度政府始改鑄盧比銀幣至千八百五十三年印度政府且禁用金幣純然爲銀本位之國而民間所存金額實尙有一百二十兆之多價約找一千二百兆元是印度本來藏金之富大非中國之比至千八百七十一年德國改用金本位金貨大貴翻動歐洲全局印金亦大出口於是印政府乃重議用金且印度貿易之發逹自千八百七十年以來每年出口貨之超過進口者平均計算年皆二百兆元以上復有久用金本位之英吉利爲印度之母國是印之改銀爲金易於反掌而情形大與中國不同又其初之用銀也乃皆印政府新鑄之盧比銀幣印之用銀時代圜法早經畫一與中國之使用生銀不同是甲法之比附印制尙有須熟考之處惟甲法所稱先畫一全國銀元者自是中國正當辦法特逐漸將銀元價值抬高至二成再定兌金之準之說則尙有疑義蓋銀元之九成純銀而當十成之價用者不過普通鑄頭之利亦祗抬高一成而市價且有仍舊抑下者如庫平七錢二分之龍元市價當作京平七錢二分用是也無他用銀之國卽以銀爲本位銀之實價重量祇有此數何能無所比附而獨自抬高惟有金爲準而後銀元之價可以抬高此先抬銀元價而後定金價之說其理尙須詳細研究即謂限制鑄銀後元價可以抬高然印度曾以此失敗竞印度以盧比合先令價僅與母國交易其情形尤爲不同此甲法之尚須質疑者也若乙法所稱下手之時卽定金銀比價國内則使用銀元照銀質抛高二成國外匯兌則仍須用金等語其法甚精其理亦見解此精琦陳議也惟定金銀比價爲現在最難之事自光緒二十一年起爲金一銀二十三有零自後逐年漸貴至二十八九年間貴至金一銀四十四五精琦以金一銀三十二作爲外國匯兌比價之議一遇金之騰貴國已甚危去年冬金價又賤至金一銀二十九有零日本金一銀三十之比價亦幾臻於危險之境此定比價之難也有此金銀漲落之危險而外國匯兌之用金亦大有爲難之處蓋非有鉅金之豫備决不能維持比價卽有鉅金之豫備而進口貨之進倍亦終至於不能維持此乙法之尙須熟考者也至於丙法旣與乙法略同其利弊亦與乙法略等其國外匯兌照金價兌銀之法雖免籌備金欵之艱而金貴時其受虧亦復甚鉅若夫丁法所稱照美國收金之法略爲變通鑄新銀元以吸收舊元與生銀再行推廣帋幣收回新銀元存儲或變有金塊等情按原摺所稱新銀元者係何等成色尙未言明若仍爲七錢二分之龍元則以新換舊無甚出入若爲抬高虚價之新幣而内無金本位之靠實則遽欲換新幣收生銀恐信用上有難能之勢矣其推廣帋幣收回新銀元存儲一層似與丁法下欵逐漸收回商埠銀元運入内地使用一條稍有窒礙之處何者銀元之存储卽爲帋幣之準備若更欲運入内地則商埠之帋幣可無準備乎丁法又稱俟全國通行後將帋幣作爲兌金帋幣或照帋幣金價兌銀亦無不可等語按帋幣之通用全在於信苟下能見信而上不濫發則見換現金者必少今旣稱爲兌金帋幣則决不可不兌給現金以明信否則移步換形而爲法雖巧中國民智未開反有因巧見疑之弊此皆丁法之尙須質疑處也且夫各國欲創改幣制莫不見籌鉅欵以爲備丁法欲不動鉅欵專憑計學之妙用竊有所未安况今日各國爲幣制已成之局故僅言金銀中國實際尙在銅本位時代出使大臣汪大爕請用金幣摺内亦籌及銀銅幣比價一層竊謂此實要著而度支部覆奏摺單内尚未議及又中國現在錢幣了無章法定本位之先所有本源之地亟須整理者甚多如定權衡改稅則去平餘禁用生銀等項在在皆是整理之始尤重調查夫度支部所議之虚定金本位法爲法本甚精美祗以文義稍簡而一切籌備整理之方尙有未盡之處轉貽淺識者之疑竇度支部奏請會議原爲集思廣益起見敢陳芻論用備採擇謹議分類新聞 
 
 

Page 11

 
 
政界 
[勒石永禁圍湖佔田紹興]  
　　餘姚縣燭溪西湖向爲龍泉鄉水利要區歷由地　官援案禁止開墾在案舊年該鄉紳董創辦西湖學堂因當年經費無出義將湖邊高阜之處墾田六百餘畝禀由地方官具詳各憲奏准有案　料該學堂董事魯某覬觎肥土半年之間私墾至二千餘畆致鄰近各鄉水利阻塞馬堰鄉等處受害尤甚鄉農大嘩坸擬與魯紳爲難現經該處紳董徐九哲君等設法排解一面禀請寗紹台道嚴飭汪令確切查辦勒名永禁矣（遠） 
[禀陳調停鹽商衝突辦法揚州]  
　　淮南新老票商因報効公借兩欵衝突已久茲由新老票兼有者出爲调停禀呈淮南局略稱票本改爲報効一案迭經新商合詞禀訴以舊商朦混取巧爲詞衆意激昂堅牢難破刻雖迫於公益不得不顧全大局依限遵行然憤爭之後變爲觀望觀望不得則其對於舊商憤爭之隱久而愈深無以消融恐激成乖離之禍在商舊堅持定案斷不肯分毫讓步自損利權但坐受詆譏無可解救商等承運引票新老兼有勢居中立心切調停急求慰藉新商而無損舊商之一策惟有籲懇轉詳運憲請將電准在案之獎欵撥歸新商以資津貼則憤爭之隱可以消平而舊商於請獎一事本不在希望之中藉以息爭庶無傷於感情亦無損於實際云云（止） 
[張前鄂督奏保湖北洋務人員湖北]  
　　前鄂督張中堂奏保湖北洋務人員摺略云查近年以來交涉事務日益繁難鄂省自路軌交通各國經商游歷之人沓來紛至各國敎會傳敎内地愈推愈廣民敎齟齬幾於無處無之但使因應失宜立可釀成巨患此三年中湖北辦理交涉均能解紛析理彼此相安又前年收回粤漢鐵路去年八月復將劉家廟比國租界購回凡此保持主權在事各員實屬異常出力謹擇尤爲出力人員分别保獎繕具淸單恭呈御覽計開二品頂戴湖北試用道鄒履和請仍以道員歸候補班補用湖北補用直隷州金世和補用同知張曾疇均請免補本班以知府仍留原省補用在任候選道署理江夏縣知縣楊壽昌請以道員遇缺即選分省試用知府劉邦驥請免補知府以道員用湖北補用通判繼宗请免補本班以直隷州仍留原省補用　　試用同如趙承康請補缺後以知府用補用知縣胡恒溪吳愷元均請俱補缺後以直隸州用業已奉旨允准（讀） 
交涉 
[擬添伊爾庫茨克領事北京]  
　　外務部王大臣因華商僑居俄國所屬之伊爾庫茨克等埠人數甚多時受俄人虐待異常困苦擬添設領事駐居該埠以資保護一俟與俄使商妥卽須具摺人奏云（仁（ 
[袁尙書愼重交涉事宜北京]  
　　外務部袁尙書自到任以來力求整頓日前面諭司員務速查明本部現有交涉事件卽將細小者或查或覆統限一個月辦結其重大者列表呈堂詳核催辦以免任意稽延而昭愼重（義） 
[袁張會議妥訂傳敎章程北京]  
　　外務部前擬傅敎章程因未能盡善是以久未訂定日前張相國與袁尙書會議此事擬即揀派熟悉洋人員叅酌舊案妥訂詳章以便斟酌損益即行具摺人奏（仁） 
軍界 
[洪提督調員襄辦鬥案福州]  
　　厦門提臺洪軍門赴泉辦理鬥案已詳前報茲悉軍門電禀閩督謂惠安鬥案辦已就緒唯南安安溪晋江等縣一郡之中鬥案十餘起顧此失彼鞭長莫及如待一一親臨恐需時日貽害生民擬調能幹州縣四人到泉臂助以便分投帶兵往各外縣辦理庶肅淸較易等語現松督已准如所請派員赴泉襄助矣（他） 
[咨飭購辦軍械不得浮冒北京]  
　　日前御史史履晉奏陳時局艱危庫帑支絀請飭各省切實撙節一摺已奉旨允准現聞政府咨飭各省轉飭所屬嗣後購辦兵輪軍械等物務須力圖節省不得絲毫浮冒致干查究（秋） 
[陸軍部整頓軍制之計畫北京] 　　 
　　陸軍部以各省原有防營改爲巡防隊其應定防守責成及管帶員所穿軍服均須另訂專章凡馬隊之編制兵丁之選練官長之充補巡緝之分區駐紥之定所以及出防合操軍械均應照章辦理以期整頓現已咨行各省矣（春） 
[鹽捕營撤換管帶松江]  
　　前鹽捕營徐統領痛恨皖人均遭屏斥茲自劉軍門兼統後即以營務處一差委任孔子元現孔以復用皖人請於軍門將鹽捕中營沈葆義撤差以曾帶緝私之巢湖人張者戎來松接帶現軍門已准如所請於二十日下札飭知矣（此） 
[詳請籌解常備軍用欵安慶]  
　　安省督練公所詳送承辦常備軍因馬鞍望遠鏡等件原立合同訂購上海信裕公司請札行藩司籌撥第一批價欵銀二千三百零刻經皖撫已札司籌解所轉給矣（上） 
[裁撤同安參將福州]  
　　閩省改練新軍汰裁綠營屢誌前報茲悉同安縣叅將近亦奉文裁撤但該縣著名强悍鳥塗洪塘盤塗等鄉向爲盗賊淵藪今新軍未成先將叅將裁汰一旦有警不知何以禦之（異） 
學務 
[直隷解到學部經費天津]  
　　直隷應解三十二年丙午順天鄉試經費改作學務經費二成共應解銀二千餘兩前經學部行咨催解茲聞直隷藩司已於日前呈解到部交會計司存收矣（冬） 
[大學堂請購石膏模北京]  
　　北京大學堂之博物實用敎師於月前開列應購石膏模型請大學堂咨呈學部轉飭駐東高委員按照指定商店購買寄京應用刻下已由學部飭購矣（申） 
[詳記浙西三府公學墊縫之糾葛杭州]  
　　浙西三府公學原由張世堃詹品芳等四人合捐洋二千元以爲開辦經費近有歸安附貢生謝藻翔進禀提學司署稱曾在浙西三府公學墊用經費一千多元又謂張世堃曾獨捐銀二千元存放在永大莊内現被詹某嚴某侵吞入已還有私䢴圖記及揑造假批等情奉支學司批云查浙西三府公學上年據張 
 
 

Page 12

 
 
世堃等聯名禀辦禀中聲稱四人願捐洋二千元作爲創辦經費該生當時並未列名旣係半途插入豈有不查明内中細情遽憑一紙揑造之批墊用經費至千餘元之鉅所禀殊難取信又謂儲存永大莊洋二千元查係張世堃所捐現被詹嚴二人侵吞肥已果有其事亦應由張世堃家屬出控乃見實在惟所稱私刊圖記揑造假批各節事屬有千法紀不徒關於學界聲名不容不澈底查究案經胡藻康禀控業經批府查復仰杭州府併案澈查禀候核辦（丙） 
實業 
[路礦米捐又生枝節蕪湖]  
　　皖省路礦米捐經米商具禀各憲求减未蒙批准礱坊米行甚至停斛罷市以爲要挾前經關道文仲雲觀察會同江皖兩米捐局核定辦法謂俟蕪廣路成一律减半收捐以示體恤詎各礱坊近日又另生枝節上禀農工商部郵傳部曁江督皖撫謂各坊買稻自礱之米與販運之米請免押捐以圖影射業已奉皖撫批斥不准原批錄下皖省路礦米捐抽收賣客五分前據該局會詳一俟蕪廣路成减半收捐業經批飭遵照辦理此是已定之案不得再事更章據禀該礱坊等署稻自做之米免抽此五分捐欵事出兩歧恐各路販運米商有所藉口旣經剥壳同爲一米一捐一免究竟有無流弊及窒碍難行之處仰蕪湖米捐局查明酌後詳覆飭遵（少） 
[批飭防範窰工滋事江西]  
　　浮梁縣倪令因景鎭瓷業坯工時常兇暴禀請嚴給格殺勿論告示奉贛撫批示云據禀該縣景德鎭朱平和尙等自立新夜工名色煽惑下窰坯工向窰户勒加油鹽菜錢不遂于六月初八日盡行停工並糾衆打毁坯房多家實屬橫蠻已極該令到任後隨時親往彈壓查得河西港地方爲新夜　麕聚之所會同同知吳丞漏夜往拿紛紛逃逸搜出長矛多枝黨羽暫散多方勸諭現已陸續開工等情辦理尙屬得法應再嚴拿朱平和尙等務獲訊辦並永遠禁止不准創立新夜工名巨以杜後患至該鎭坏工人多勢悍動輙滋事人所共知所陳自係實在情　惟人犯持械拒捕格殺勿論者著有定例是在地方官臨期察看酌量辦理未便預給告示其駐紥景鎭巡心各哨雖以保護敎堂亦無于地方他串袖　坐視之理如遇事機緊迫准由該縣權宜移調俾壯聲威但平時巡查街道係警察專責巡防隊不便兼管仰按察司會同布政司兵備處轉飭遵照（因） 
雜記 
[皖臬不喜新式洋房安慶]  
　　安省警察總局現設城中錢家牌樓東街前安慶三府之廢署該局總辦因所有房屋均係舊式將該局内外全行翻改洋房裝潢擺飾頗炫觀瞻本月十七日臬司朱廉訪至該局查看大不爲然當卽飭令役從等人先將前後門牆窻户紥成之松柏龍鳳毬綵各件一律扯去茲聞該局仍須移設於北門内習藝所藉詞防範習　各犯云（化） 
[鄂省仍須建造廣雅堂風度樓武昌]  
　　鄂省學界前擬爲張中堂建廣雅堂風度樓經中堂婉辭諭謝曾誌前報現學界中人以欵已籌就且黃鶴樓胡分祠畔之望江樓業已折毁故仍决計建造公同估定工程繪圖貼說討風度樓寛四丈八尺上下共計三層高三丈三尺廣雅堂深寛尺寸以官胡二公祠堂爲比例由匠估價三萬一千五百金分五起支領限五個月告竣云（今） 
[提學使怡情山水鎭江]  
　　蘇省毛學司來鎭勾留日由道府縣分班陪往游山所有焦山金山竹林甘露四大麉皆有學司題留之詩詞聞游興猶濃頗有依徊不去之意至本地學務現在尙未暇查察云（小） 
[批獎革除粮書糧長規費南京]  
　　定遠縣汪保誠禀革除糧書糧長規費請予立案奉江督端午帥批云據稱該縣糧書糧長于征收錢糧向有鈔户保費各名目大爲民累該令不爲積習所囿毅然禀請革除具� 
見盡心民事應卽勒石示禁俾垂久遠倘有不肖書差勾串刁生劣監揑詞上控准卽隨時押發嚴懲（空） 
[已革統領在押病故寕波]  
　　前嘉湖統領吳家正革職後退居鎭海由浙撫密電提台將吳拘拿發縣監禁旋由鎭防統領吳吉人鎭軍力保改發鄞縣覊押署内迄已半載日前吳忽病故鄞縣黃大令當卽電禀浙撫旋奉電覆飭令棺殮卽由家屬扶柩回鎭（用） 
[福州通函]  
　　福建鐵路現起點測繪茲其工程處具報云現在測量工程已於上月十九日停辦繪圖茲地圖已就而路綫亦已粗擬應俟直切圖式繪後若實屬妥善即須分班赴地定線測量然後方有購地圖式此繪圖造路之情形也又公事房等項現圖式已擬就地段亦已打椿日來正在招人包辦本地工頭估過二三次均無價值現省匠亦來有數人俟各家估定價值後商酌合宜給予包辦再行禀報茲　公事房並車站一座棧房一座住房三間或四間未定其圖式因繪圖生尙少赶繪不及俟下旬再行呈閱此房屋之情形也又購地一節現在車站及住房地段已經打椿若購地布置一便卽可先購此地以下俟路線逐節按圖續購此預備購地之情 
形也現在工程人員實形缺乏照例測量者一班而定線并工程又須一班譬如此次至坂尾卽行停測原爲赶辦工程起見設有多人如測量者專測量定線者自定線方無廣廢時日之病將來俟坂尾路線定後再行續測其能否接連尙未可知只得極力求速而已 
　　福建鐵路本金集腋應募者惟南洋華商居多其間均有代表人在局叅預路事其操選舉權者以路股最占多數之人查該局現當董理路事者除陳閣學寶琛葉紳壽堂充正副總理外又有楊士鵬陳炳煌陳之麟施炎諸君均以代表人充當局中稽查支應采辨員年俸均一千二百金至總理年俸五千金現暫存局候路政色後方許取領福建厦門島邇來銀價加昂現香港毫子及廣省毫子由厦門配運到港者每香船出口以數萬計厦市香港毫子及廣省毫子低水僅六十圓互相采買以致銀貨缺乏云 
　　漳屬漳浦係是内地船隻往來槪屬帆船目下義和洋行購買汽輪一隻試行漳浦經於本月初一日初次啓輪往來行人咸欣便捷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著二十五）] 　　尼卡忒曰。昨今兩觀此鳥。均自北飛。則其地之在極北。當無疑義吾不如自北以偵之。試問北礦距此約若干。利富賴曰。三里耳。尼卡忒大笑曰嘻。君何紿我之甚也。自我視之。曾一里之不及。而乃曰三里乎。利富賴曰。北地形勢略高。故望之如在目前。君但行之當知我言之不虚也。三人遂向北而行。尼卡忒一路行來。於礦穴頗極注意。遙見北壁之穴。其數惟七。餘者三面。則碁布星羅。不勝縷指。同一石壁也。而疏密之懸殊若此。心竊異之。時尼卡忒導於前。二人隨於後。行漸近。細察七穴之位置。羅列整齊。知 
其成此七穴也。必非無因。因轉身謂利富賴曰前者至此。亦曾徧歷此數穴乎。利富賴曰。未也。始亦嘗有意於此第頃者由南壁之穴入。歷偵數穴不得。不免意志疎慵耳。尼卡忒曰身雖未入。曾否注意以偵察之。利富賴曰。未也。尼卡忒曰。然則君試細察之以所見者告我。言訖卽置其所負之糗糧於地。而憇息於其側。利富賴周視畢曰。我亦未見所奇異之處。惟石壁高不下三千尺。而礦穴疎疎祇七。尼卡忒曰。君旣見此七。穴中懷亦有所感觸乎。利富賴曰。礦穴之所由來我剖明久矣。何事復足以觸我懷。尼卡忒曰君謬　探奇家自詡覩此而無所動於心。殊怪事也。利富賴聞言。俯首不答既復怦然曰。我今知之。礦穴之數。正與北極相對照。君意以爲如何。尼卡忒曰。君之所見。正與我同顧雖知之。未必深明其理。今當爲君剖明之。在昔極南之人。有不知北斗爲何物者。開礦者當亦類是。顧於七穴之位置。甚遠近離合之相差。恰與北斗無稍異。曾是未覩其象者而能之乎。吾以爲開采之時。必君之祖有以指揮之也。君祖顧之之意。是亦有故。蓋確知預言所囑君必遵之。惟是旣無先導之人而總名南美洲地甚遼闊。將由何處以迹之。因特顧此七穴。在天成象。卽爲在地成形。以君生長北方。且日與北斗接。一旦覩此心必怦然動。乃於路歧之際知所從入。是固君祖感君之微意也。不然君祖至此時。凡所藴蓄已盡發洩。但一舉手。已有取之不竭不勢。曷爲舍其所已成。而反致力於未顧之礦。卽曰欲罄其所有而發之。使利不棄於地。則統觀此二百餘穴中。金質充盈。淺嘗輙止。是又何也。此義甚昭晰。君自未之思耳。利富賴聞之。面露驚異之色。注目良久。始鼓掌而大善之。曰一經。闡發茅塞頓開。君誠偵探家之表表者。脫使者所遺之捲紙。未遭火化。吾知如君所言者。當必言之鑿鑿也。顧今當前行乎。抑奚若也。 
本埠新聞 
[示諭劃一巡警辦法]  
　　巡警總局出示曉諭略云上海巡警現仿南北洋辦法除原設北市總局名爲上海巡警總局統轄各局區外城内浦東北市分爲四路每路各設一局名爲巡警分局每局再分五區分局兼管一區設正副巡官各一員分區設副巡官一員歸兼副分局管轄如城内爲第一路其原設城内中區巡警局應改爲上海第一路城内巡警分局兼第一區原設城内東南西北四區巡警分局應改爲上海第一路巡警歸第　三四五區如浦東爲第二路現設之巡警局應改爲上海第二路浦東巡警分局兼第一區如北市東北三路巡警現設之東北區巡警局應改爲上海第三路北市東北巡警分局兼第一區如北市西南爲第四路現設之西南區巡警分局應改爲上海第四路北市西南巡警分局兼第一區浦東北市各路應設之第二三四五各區統俟招練巡士畢業後陸續分派擴充以示劃一而昭完密云云（釐） 
[批飭查辦村民毁學]  
　　嘉定蒲濱小學堂日前被村民聚衆搗毁並追毆警察經該縣通禀各憲核示等情曾誌前報茲悉滬道瑞觀察以此案該縣得報不卽會營詣勘而荊游擊復率徇敎育會等之請撥借警察先往調查致被毆傷劉光奇沈四保兩名殊屬不成事體究係因何起釁有無主使之人特批飭太倉州查明妥辦（速） 
[日領文牘改用本文]  
　　日本外務省札知駐華各領事嗣後致中國官文牘一律改用本文漢口日領奉到訓令當卽照會漢黄德道查照桑觀察以此舉各口想必一律接給究應如何答復特電詢滬道以便照辦惟聞滬關尙未接到此項公文云（括） 
[法國兵輪來滬]  
　　法國頭等巡洋艦白旅克師號於前午開駛來滬寄椗法界浦江船中水兵共三百餘名聞日内尙欲開駛舟山各島巡歷云（舟） 
[預備建築車站]  
　　法署新開河自來水塔傍隙地向堆儲法工部局鋪路碎石現因該處靠近馬路之地擬留爲電汽車建築車站之用故近來車往石子均堆在南首空地云（舟） 
[父子僅差七歲之奇聞]  
　　上海縣批孫培成禀云圖保吳趨庭役滿告退輪應二捆首業接辦旣經爾遵章取結呈候核示何以爾子孫銀全亦來案投充謂爾年老力衰奉父命而來一若舉以自代者已屬可詫且查爾行年五十五爾子年已四十八其間相差七歲斷無此理尤覺駭人聽聞天下事無奇不有不圖於上海一再遇之且查爾保狀姓名年歲無一合符均有塗改痕迹隱約可辨舊保吳趨庭詞内亦有挖損之處明見沈士雲三字忽改爲孫培成究竟沈士雲與孫培成是一是二有無區 
 
 

Page 19

 
 
别旣保其父又保其子該代書畢祥榮不加根查率行蓋戳遞呈亦均不得辭其咎應候提同舊保吳趨庭原呈孫培成孫銀全父子及代書畢祥榮一併解案究竟如何情弊以憑訊明澈究一面並候錄批諭飭圖董秉公另舉著充可也（釐） 
[蒲肇兩河將次開濬]  
　　本邑蒲肇兩河早經禀准開濬嗣因恐荒農串改於秋後動一昨日虹橋局董土訪漁顧肖巖到縣面陳濬河辦法並先行出示俾沿河田户暫緩種荳以免踐踏亦未雨綢繆之計也（疑） 
[救火聯合會開會記事]  
　　救火聯合會於二十日在萃秀堂開第一次職員會會議商請錢業花業米業木業及同仁輔元堂各善堂入會並臨場設通訊員察事緩急隨時報告所設暗龍頭處均立一覽表懸掛記號職員會員均佩徽章調查員各領袖均用左右肩章以資辨别（川） 
[滬道吊回仁善堂告示]  
　　閘北宏仁善堂劣董方國楨冒賑吞捐業由滬道瑞觀察札飭英廨飭役協探將方劣董提訊發封嚴追捐欵在案茲悉道憲以宏仁堂曾由該劣董朦請告示發給實貼故昨又飭廨派差協探前往該堂將前項告示並私立捐簿及募捐收條一併吊案（莊） 
[商圑體操會開會紀事]  
　　南市商圑體操公會昨日特開成立會由各圑會董曾長會員人等齊集操場排隊操演上海縣李大令曁道台瑞觀察所派代表員海防秦司馬各紳董與總工程局正副裁判官先後戾止先由李平書明府演說繼由各圑長會長會友次第演說成立宗旨各官均致頌詞至四時散會（杞） 
[究辦違禁售烟]  
　　大南門内阿考開設之小烟間早經遵限閉歇詎暗中仍有私賣情事昨經地甲查悉報知向區警局前往查獲即將館主阿考送縣訊責發押候再重究（尾） 
[附設國民戒烟局]  
　　滬北廣仁局專備國民戒烟由滬上紳士籌欵創辦南市總工程局報名處昨已布告如愿戒烟者除報名外覔取的保以便送往該局測驗體質用藥戒除（哲） 
[懲辦犯規吃烟巡士]  
　　總工程局各巡士前經西醫測驗體質有無含藏烟毒前晚某巡長查見落差之十二號巡士洪振華在洽興街某客棧與人吸烟當將烟鎗奪下拘局報告警務長候照例懲敝（夏） 
[捕房懸賞拿人]  
　　昨日有人在新閘一帶分送賞格云係四馬路老巡捕房所發因有薛韻泉一名前在東棊盤街廿三號開設洋貨店茲犯事故如有捉獲此人者卽賞銀一百兩云（莊） 
[巡局究賭]  
　　本邑西南鄉法華鎭相近小閘地方有著名賭棍莊近香父子假該處小茶館開場衆賭爲法華巡防局員查悉於前晚帶勇往拿莊近香已聞風逃逸祇將莊子拘獲到局重責一千五百板并將該茶館房屋發封以示儆戒（尾） 
[上海官事]  
　　崑山縣知縣戴運寅昨到道轅禀辭回任法部派赴日本之參事麥鴻鈞由京來滬假寓長發棧金陵砲臺官彭燦昌由寗來滬住泰安棧昨均到道禀見（軌） 
訟案 
[上海縣案]  
　　鄉人趙秋堂闖入閔行天主堂圖竊被獲扭送汛弁移解到縣訊稱實因貧不自立出此下策求恩寛宥判責二百板押候追贓○安徽人徐晉川在浦東販私經柘林營哨弁緝獲　縣狡不承認判責五百板收押○應福生趙阿生前在公共租界剥攫　人張子濤狐皮褂報經捕房拿獲懲辦刻因押滿送縣判發押改過局三月○貨捐局總辦公明失竊衣物報縣提訊捕甲供該處由工程局日夜泒巡士站崗求移飭協緝不准判各責四百板限五天務獲贓賊解究（車） 
[公共公廨晚堂案]  
　　吳鍚候在公共公廨具控陸杏生圖賴造價等情當經　員關太守飭役協探將原被一併傳案候示前晚提訊吳供被陸吞没造价向理恃蠻陸供竇因朱公館以所開賬目不符延不付給並非圖賴判陸交妥保限十天邀同原告向朱公館算賬呈候訊奪○康陳氏同次子康緒榮控次媳康黃氏時常吵閙歸寕不返等情一案前晚集訊據供黃氏在母　與一百六十一號巡捕頗有紏葛等語判退下候禮拜二早堂訊核○英租界雲南路三百八十八號妓院容留九歲幼妓金林爲包探金立生拘送濟良所候今晨解送公堂訊究○廣東路華洋公司式老夫陳招財私吞洋四百四十八元逃逸由洋東及買辦報由捕房飭探將陳查獲押候解辦○昨有安徽人方小慶病臥在五福弄口由六百九十七號巡捕囘禀捕頭飭送仁濟醫院醫治○英界正豐街迎賓館棧客張姓前日失去綢衣各物報由捕房飭探蔣文彬查緝（莊） 
[英租界捕房事]  
　　謝四發前赴道辕上控殷廣泰串通鮑德記圖賴代墊塡泥工洋等情當經批飭公共公廨提訊判殷廣泰發押捕房三個月在案茲因殷廣泰母迭次赴廨禀求從寛免押等情故讞員關太守於昨泒役至總巡捕房聲請准將殷廣泰帶回請示奉諭暫押本廨候再傳齊人証復訊核奪○陳錦堂因案判押本廨押所旋因患病片送滬北棲流所醫治昨准該所董以陳錦堂病巴醫愈函逹到廨當由值役禀明讞員諭令收押候示（莊） 
[法租界捕房事]  
　　朱陸氏馬陸氏串拐林王氏養媳送與馬夫胡榮亭處上期將胡提案供是兒子桂寶所匿茲捕房已將桂寶拘提候解公堂訊究○蔡阿木因搶親被控由探拘獲押候歸案訊究○姜義瑞誆騙張某靛靑押候解辦○楊阿五設攤誘賭王德標偷香爐王大竊銅罐李阿二偷綢衣一佼押辦（舟） 
[美租界捕房事]  
　　地販奚朗如被某西人控　欠由廨飭差協探於昨日拘押候訊○張春祥在百老匯路某木作用棍毆傷莊鍚金由捕拘押候究莊送醫院求治○漆作主唐裕興控夥林阿生私收客賬潛逃求爲查緝捕頭准之○粤妓李阿鳳在四考脫路違章拉客由捕拘入存洋二十元保出候訊○江北流氓王三昨將姘婦某氏兇毆並用剪刀猛刺由探拘押候究（西） 
來件 
[江蘇敎育總會選送學生文牘兩則（爲陸軍小學及師範學堂招考事）]  
　　總辦江蘇陸軍小學堂兼兩江督練公所叅議官選用道沈爲移會事照得小學堂於本年十月招收三班學生業經會同兩江督練公所擬定辦法六條詳奉督憲批准照辦在案查第一條内有應請憲台查照另學數目咨明江蘇撫憲札飭寗蘇兩藩司轉飭各府廳州縣會同高等小學堂監督卽在於各學堂内挑選限九月十五日以前齊集江寗省城聽候考選庶學有根抵而易造就又第二條内有由地方官會同高等小學堂監督按所發格式分别加具印結如有頂冒朦混程度懸遠等弊責成高等小學堂監督如有半途出堂應行繳還學費等事責成地方官各等語應請貴總會通知各分會查照上項兩條辦法會同地方官遵章選送以昭慎重相應移會爲此合移貴總會請煩查照施行 
[監督兩江師範學堂江蘇候補道李]  
　　爲移會事案照敝堂招考二班師範生三百名前奉督憲札飭寗蘇兩屬各定額八十名皖贛兩屬各定額七十名並由敝堂抄案咨明藩學兩司查照在案所有各屬文送投考各生現經分期考覆寗皖贛三屬均已遵照定額錄取足數惟蘇屬投 
 
 

Page 20

 
 
考寥寥未能取足姑先從寛錄取六十名其餘空額二十名亟須招考除常州之靖江宜興兩縣鎭工之丹徒縣取錄已居多數毌可再增外其餘各屬應冉由地方官另行選送合亟抄案備文移請貴總會煩爲查照施行 
[通信]  
　　啓者湖南鐵路事宜我等有應盡之羲務如奏設之總公司有商辦事件自當相助爲理至遞禀督撫另立新公司名目之說係傳闻之誤特此聲明善化紳士劉穉泉等啓 
振務 
[愼裕號經收雲南旱灾急振第八次報告]  
　　大關委員徐少銘經募三百元朱鏡湖十元德昌各友六元汪九林爲叔父母造冥福四元巢君求家宅平安十元宋雲生介生季生爲家君七旬誕辰筵資移助二百元張氏爲先繼母顧氏求冥福二十元丁子登張麗雲六元蠡湖散人一百元遲鐸齡十元王顧記十七元還愿氏六元四明乏力子二元華安保險公司交來戚長生十五元棣華堂十五元常無極十五元韋本根十五元程效哉十五元楊園緣十五元張承蔭十五元張一覺十五元百讓堂十五元寸陰書屋十五元已交天順祥號彙解灾區散放合亟登報以揚仁風共計洋七百四十一元 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
