# 1889 - 354 - 4905996

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑産泉分惠感　五中現　櫝有　原文鈔十部金繼經墨蹟一部玉帶鈎一隻刻　壽字中堂一軸士女中堂一軸六書通二部歴代名人畫譜三部圖繪今古奇觀一部經藝五美六部山水一軸歲軔　一軸泰西美談一部津門雜記一部原楊萬年宫碑玄秘塔碑銘靈飛經三種石印七十二家評註楚辭一百册邃懷堂詩文全集十一部石印求治管見七百册博物志一部伏望諸君子慷慨解臺速臨購取庶幾楊枝一滴得以　遍蒼生乎 
[官塲控制論]  
　　君天下者曰天子天子者所以體天而出治道者也天下之大兆民之衆皆天子一人統馭而撫有之天子之心思固可以貫注之天子之耳目又豈能周遍之於是有元首不能不有股肱以帝舜之　尙曰元首叢脞哉股肱惰哉萬事墮哉可知君天下者固不得不借資於輔弼也夫輔弼則腹心而非股肱所謂股肱者其卽今之疆臣乎疆臣分司一省之事一省之安危繫之古岳牧之職也一省之政治皆由疆臣而出而疆臣一人之心思耳目又豈能於遍及大省數千里小省亦千餘里政事之繁人民之衆一手一足之烈何足以濟此司道州縣之官所由設也考前代官制布政司主持一省之事權尊望重無　其右巡撫則增出者也總督則又增出者也督撫皆爲欽差先時並無一定如前明之季所增設之巡撫如大同宣府等處幾與道府無異官多則事權分反不足以服衆本朝官制仍前明之舊而稍更改之各省專設巡撫一人或有兩省設一總督者有以總督兼巡撫者自從督撫專設以後而藩臬兩司之權遂輕其實則本非輕也藩司專主一省政事凡理財用人一切皆歸布政司主之臬句專司一省刑名凡禁暴察奸一切皆按察司主之藩司銀印正方臬司鐵印亦正方督撫則謂之關防非正印也然則顧名思義藩臬兩司其權何嘗不重其責何嘗不專哉有督撫以臨乎其上俾藩臬兩司有所顧忌而不敢肆志以逞此設立督撫之本意初非謂以督撫箝制兩司關之口而奪其氣使之不得自逹其下忱也然而歴觀數十年來邸抄藩臬兩司除到任拜摺謝恩以外别無一片一摺凡言事之外官則皆督撫耳本以爲疑竊嘗問之鄉先逹荅云先時藩臬亦可以叅督撫或一人獨奏或兩人合奏名曰揭叅天是以督撫之權雖　尙有時有所顧畏而不敢恣厥棧兩司　叅督撫之案往往皆直督撫而曲兩司由是此風遂日漸稀少至今日而此事竟成廣陵散矣問何以致此則曰督撫大員門　必多部院軍機大都非親卽故聲勢聯絡内外一氣　或崛起而無援者則又借孔方兄之力苞苴朝進聲氣夕通爲督撫者左袒爲兩司者右袒此其數之多寡不待言矣夫是以兩司所奏往往不直或反因此被議去官卽不去官而督撫旣心有所不悅必至諸事掣肘斷難一日安於位偶爾如此猶有說也屢次皆然則又誰肯以卵擊石勢必至于箝口結舌爲立仗之馬而後已若此者非獨督撫兩司已也國家用人如鵝翎之扇層層相壓先時二千石可以奏事州縣官亦得召對後世久無此風明武宗特簡况鍾等四人　以便宜出知蘇州等府至今傳爲異數矜爲奇事其實何奇之有設官之道固應爾也上下相制則治上下相蒙則亂上行而下效則順上失而下救則逆然下而可以救上之失則勢雖逆而理猶順也至於以下攻上則理勢俱逆矣然天下之物不得　平則鳴上而至於爲下所攻則必其不平之甚者矣若導之使鳴則其禍速而小制之使不鳴則禍遲而大古人云防口甚於防川川决而潰天下胥受其害卽如現在兩司之受制於督撫從未一啓口攻其過失此豈果心悅而誠服諸哉四勢不敵故隠忍不言耳積而久焉督撫之燄愈張兩司之忿愈蓄一旦决裂其害何可勝言且卽使兩可並無蓄忿而爲督撫者一朝權在手視其下皆蔑　以爲今而後莫余毒也已則必趾高氣揚如募敖屈瑕之狃於蒲騷而輕絞其後自縊於荒谷之患猶小誤楚國之軍政者患大也今上親政以來首鑒及此特沛綸音申明祖制令各直省藩臬兩司皆得仍前專摺奏事卽此所以控制督撫俾督撫不敢萌驕志而有妄爲初非啓以下攻上之漸實以嚴上下控制之規須知督撫苟無實在可攻之端藩臬兩司何敢輕舉妄動以取虚誣之罪况兩司卽使陳言亦未必遂聽其一面之詞必將詳查而後辦則彼爲督撫者見此通諭其有不格外矢愼矢勤以期免於物議者乎吾故曰此聖明用人之善法控馭之微權猗歟盛哉主聖臣直之休風行將復見於今日矣 
[本館接奉電音]  
　　昨由京友電傅諭旨四道敬謹　登○十二月初三日奉上諭倪文蔚奏沁河漫口合龍請將出力人員奬勵一摺本年七月間河南河内縣沁河北岸漫口數月以來經倪文蔚督飭在工員弁竭力堵築於十一月初四日合龍辦理尙爲妥速懷慶府知府李芳柳前代理河内縣知縣朱升吉均著開復摘　處分甚餘在工出力員弁准其酌保數員毋許冐濫餘著照所議辦理該部知道欽此同日奉上諭前據　曜奏請截留本省漕米四萬石以資賑濟當令戶部速議其奏兹據奏稱現在倉存粟米約計明年核放欵尙有贏餘該撫請將應運通倉漕米截留備賑應否如數賞給候旨遵行等語所有山東本年應運通倉漕米四萬石着准其截留備賑該撫卽分撥災區核　散放毋任稍有弊混用副軫念民艱至意餘依議欽此同日奉旨雙壽着仍賞都統銜作爲科布叅贊大臣照例馳驛前往欽此同日奉旨吉林副都統員缺着沙克都林札布補授欽此 
[遼地寒威]  
　　牛庄信云去秋關東水災全賴三江賑助今歲三江水災較重將軍府尹聞信先各墊出銀五千兩道憲誠觀察墊銀一千兩匯至申江解往災區散放然後勸捐以便歸還三江會館亦於所抽絲帮番資項下撥銀一千兩其三江官幕更就省城電報局開設協賑所以章君錦屏爲首邀約數十人刊印捐薄遍募各同鄉十一月十三日海防廳章幼樵可馬在三江公所邀請同鄉宦商又於午後在署邀請商董勸令量力樂輸救災恤隣行道有福敢代飢民拜手頌之○山東人欒娃久在邊外傭工今冬思鄉念切遂取道營口而回隨帶土藥數十兩一日借宿杜姓小店店主串通光棍三四人假允洋藥巡丁將土勒住有旁觀不平者勸往緝私局喊控局員移送海防廳經章幼樵司馬立刻升堂訊鞫謂土藥本有捐稅然杜不應藉端敲詐遂罰令代納捐資將土給欒領去○上月初三日大　漫天十四日又下雪二寸許十九日花飛六出竟日不休堂晚北風怒號次早遂峭寒剌骨矣○封河以來銀價每兩約加東錢六百文 
 
 

Page 2

 
 
紅粮每石加銀一二錢之譜紅棗價值大昻初時一兩三錢者刻已加至二兩四錢矣○封河時節輪船到者甚多上河小船牛比槽子兩帮竭力爲之運貨獲利頗豐 
[茅龍作崇]  
　　上月之杪天將曙時蕪湖城内魚鱗街某姓草屋新鋪稻草未及翦齊致稻梢施人烟囱引着早炊之火吳回神遂乘機煽焰跋扈飛揚拉朽摧枯萬弩齊發左隣右舍都受池魚之殃挈女携男蒼黄逃命更有倉卒未穿衣服赤體奔逃者比各洋龍飛駛而來則勢已燎原無從爲力矣幸將火路拆斷毒燄始衰事行杳悉被焚二十四家災民露宿荒郊殊可慘已○是日清晨十點鐘時下水門外某姓草房亦遭火警霎時間烟横霧鎖天地爲昏猶幸搶救人多故僅焚去五家卽行撲滅○本月初一晚七點鐘後北門外正街後某姓家茅屋又報火起時街巿正當晚　一聞火警慌急異常俄而各洋龍相繼到來奮力噴救約歴一點鐘之久祝融氏漸力竭氣衰然已被燬十餘家女哭男啼慘不忍聽矣 
[烈婦殉夫]  
　　福州府連江縣之苔菉鄉有楊貞科者爲人謹厚和平有儒者風向開藥材店自椿萱凋楊以未諸會計託人代理平日生意裕如也娶妻李　善相夫子伉儷甚敦古之人鹿車共挽鴻案相莊不是過也楊偶染沈疴纏綿床蓐三易星霜李氏親視湯藥未嘗有倦容里嘗嘖嘖稱其賢詎意呼籲無靈藥石罔效楊竟於本年七月間溘逝年纔二十有七彌留時痛哭永訣有我死卿不可獨生之語氏爲夫備辦棺槨衣衾之事蓋棺甫畢並不穿孝惟建議買地卜葬若有迫不及待者繼念用費不敷將藥材店貨物變賣並出粧奩百飾　賣三閱月而葬事畢氏乃請　父母族人尅日齊集宣示已意盖殉夫之計已决矣衆聞其言肅然起敬各邀至其家爭献酒食如是者數日至某日搭臺於該鄉之南氏盛服呼嗣子勖以大　從容登臺目經死　時夫族母族以及親及人等皆拈香羅拜於臺下盖　下數百人遠近　傳李氏有烈婦矣爲之殯殮如禮鄉中紳耆已將烈婦事略禀明地方有司詳請　旌奬嗟乎世風不古廉恥道喪若李氏者生於里巷之中未聞保姆之訓獨能從容殉節誓死靡他此非所謂發乎情止乎禮義者歟行見　恩綸渥霈綽楔褒榮九原有知可以無憾矣 
[武林雜志]  
　　浙江苦雨田稻無收以致錢塘四鄉農民多不肯完納租值下城某富室下鄉收租鄉民每畝允完三斗五升計共收米一百十八石將欲運載八城不料夜間鄉民竟嘯聚多人鳴鑼呐喊悉將米石肩負至社廟公分約以倘有差役來拿卽　此爲費用云云垷聞富室已禀訴錢塘縣署不　朱邑尊如何辦理也○杭州風俗每歲將交冬至節卽醃冬菜以占來歲之休徵故城東慶春門外販菜傭接踵摩肩頗稱熱閙今冬菜圃被水鹽價亦每斤需錢西十文是以菜巿寥寥不復如從前之景象矣○現屆冬防各叚保甲委員每夜必親歴大街小巷各處街栅二砲後卽行鎖閑不准閒人任意往還盖亦防患未然之意也 
[羊城雜采]  
　　廣州訪事人云署韶州府謙　守貴經大憲札調署理肇慶府所遣韶州府缺委肇慶府吳太守樹霖調署○某日有多人身穿號褂裝束似營兵擁至順德縣屬某鄉聲言奉憲緝查匪類鄉人信之不敢攔阻多人遂闖入某姓家内室刼掠一空繼又連刼二家飽其欲壑而後　臨去悉將號衣褫卜棄諸路旁鄉人拾而視之則號衣上大書順德協勇丁字樣翌日持赴縣署禀報未知能獲案否也○十一月十六日南海番禺兩縣獄提出犯人十一名押赴臬轅經土廉訪升堂訊問隨飭如法绑縳押赴巿曹行刑聞皆係逞强刼物之盜犯云 
[檇李述聞]  
　　來禾辦賑之鄒觀察仁漙於十一月二十七日乘舟往湖州府屬商辦賑務○前報李觀察奉崧撫憲札委赴江蘇採辦賑米來禾云云兹　所　之米於上月杪陸續運到經宗太守衡情裁度分派各縣以充賑卹○上月二十七日又由鎭江運到制錢一萬千據云係從義賑局裝來亦充賑濟者未悉如何分派○王店鎭　間有難民數百人向各村殷實之家索食滋擾異常王邑尊聞報當卽會商駐防之郭協戎並嘉協汛官迅速帶兵前往彈壓○所設賑恤局聞浙撫憲限於十一月内查竣尸口造册詳覆并限於嘉平月十五日一律給發賑欵不得再遲矣 
[彝陵瑣綴]  
　　前報載宜昌考試武重本定於十一月十六日開考後攺於十八日七州縣武童合計約有千餘名考試時府尊查出有人替代跑馬及上廳報名見其衣冠不符諭令再跑以期拔取眞材竽吹一一豈容南郭先生濫厠其間耶聞學憲垷考荆州臘月初四日取齊宜昌○有某甲隻身來宜僦居某棧棧主見其不帶行李疑而問之客對以辦貨來宜因貨船落後先坐漁划赶到棧主聞其言姑置之住宿一夜甲與棧房内之赶場人言語投機次日携手進城在某號買時辰表二只合銀二十八兩言明回棧付銀至半路兎脫赶場人追悔無及嗣聞甲又在某綢縀鋪賒取綢縀約值銀百餘兩囑該店學徒同到東湖縣署取銀及抵縣署甲在學徒手内取過綢縀聲稱拿進上房看合意否及入内良久不出始知其由後化園越矮墻而遁矣該學徒只得悵悵而返拐匪之狡獪如此各店鋪尙其留意哉○河下之水尙未退盡住河岸赶生意者不敢遽造茅屋須俟水勢退定万可蓋造也○鮑爵帥之次公子來宜住一二日卽有夔州砲船兩艘前來迎接已於十月中旬入川矣○現在米價略平煤炭　油鹽價亦不似從前昻貴惟川南烟土較前略漲以吃戶太多故也 
[南安近錄]  
　　人生福命原有前因若爲强求究何所益觀王鐵骨事則可見錙銖不容倖獲倘違定數則災且隨之然則人固可以不安本分而强求也乎閩泉南安縣屬右井鄉近來花會盛口不惟男子好之卽婦孺者流亦且嗜之成癖此中害人不知凡幾有鄉人名王鐵骨者鄉中之無賴也十日不治生人産惟以賭博爲生然每賭必輸以至愈賭愈貧愈貧愈賭竟至無立錐之地鄉外有古墓一所已漫無碑誌不知爲何代之人所葬觀其欵制諒亦數白年前之古墓時人相傳墓中之鬼靈騐奇異祈求者多如響斯應王時貧極正無聊賴因典衣以巿香楮甡醴等叩於墓門祈求花會求畢卽享其餘醉飽異常飮畢卽臥於塚旁以冀靈鬼之或來相告也迨至三鼓之際忽覺隂風澈骨正駭異間見一古衣冠之偉丈夫至卽執王之手曰君來求禱具意甚誠余亦良不忍於心自當有以報命但君福命甚薄不如改謀正業或免於凍餒若求意外横財卽得之恐反因而召禍故不敢爲君告耳王聞詒因長跪而請曰某一寒至此已將與鬼爲隣但求指示得一横財卽罹奇凶所弗怨也墓中人曰旣如是姑試爲之但恐縱得横財亦終不能享受耳明日早廠音會甚佳君但略投些須切勿貪多反爲不美也言迄忽然不見而王亦驟醒似夢非夢知墓中人之來告也喜極謝墓而歸奈囊中不名一錢不得已盡典各物行資二百以音會爲孤注乃是早果然獲彩得錢九千王大喜卽巿榰帛以酬神而是夜又宿墓門以冀再有所遇詎是夜則竟寂然無耗迨至星横月落烟暝烏啼知天色將明乃廢然而返詎歸而未幾卽覺遍身寒戰如在冰天雪窖之中蓋露宿二宵因　致病由是臥床不起延數醫始能獲愈然所耗醫藥之費適符九千之數至是病愈而囊中復不名一錢矣土至是始知財帛之事有不可以强求自是卽誓不復賭洗心攺行自安本分一時鄉丙稱循謹云 
[委署協篆]  
　　本任臺灣北路協鎭某君近以操防墾務辦理不善爲大府訪聞當卽撤任遺缺經劉省三宫保檄　隨轅差遣滕清臣鎭軍國春　攝鎭軍奉檄後已於前月下旬束裝就道　 
[估船價]  
　　駕時輪船管駕洋人老白生前奉商務輪船總辦張瑾卿太守諭將該船駛往上海船塢估修油刮船底價銀當經耶松船廠估　上海巿銀五百四十九兩祥生新廠估得上海巿銀五百五十七兩旋由該洋人將二廠估價開單禀明太守并聲稱經此次修理後每日 
 
 

Page 3

 
 
節省煤炭十墩且駛行較常迅速一俟　鑒核定卽須入塢修理也 
[請領衣]  
　　全臺　務自劉爵宫保莅任以來剿撫兼施恩威并濟早已辦有成效所有歸化番丁月給口糧導令耕墾荒山廢嶺半皆成熟迎郊一望滿目青葱刻屆隆冬冽風怒吼寒透重衾矧彼番衆僅以片布蔽體仁者見之能不慨然近經雙溪厘金撫墾局員劉君廷玉禀請發給棉衣褲二千八百套以便前赴瓦丹有納等番社按名分散以示體恤業蒙大憲照准施行矣 
[閩中詩話]  
　　天下惟至不通之人往往謬託斯文拈弄筆墨亦猶勾闌醜妓偏欲搽脂抹粉齲齒臨風也客言閩中某生胸中全無點墨而獨喜附庸風雅自命能詩一日偕友至省垣道經漁溪驛輙援筆題一詩曰澈骨凉風不勝寒四面青山日色寒三日遇雨無人走忽見舟人扛大杉迨過阞口驛又題其壁曰爲應恩科上福州水光山色兩悠悠小妻今夜在家坐孤守空房涙直流題畢復署已名於下友人吃吃笑不止生意其欣賞也益兀傲非常及事畢遄　時已日暮復往防口自謂從前佳句必已如宼萊公之碧紗籠矣急索燭觀之則有人題其側曰昨宵到彼今到此壁上遍觀皆詩語勸君從此莫吟詩害我一見笑幾死乃　然若喪不覺駭汗交流噫詩教之式微至今日而可謂極矣醫卜星相多藉詩以當巿　駔儈俳優多藉詩以相炫耀甚至青樓妓又倩人雜謅俚詞大書某里某家以張艶幟而狎客之爲空心大老官者亦以詩當纒頭之錦求登日報不顧赧顔如此生者雖屬弇陋無文尙無以上之庸惡陋劣然則其詩雖可鄙其品尙可嘉己何笑之有 
[西節停訊]  
　　昨爲耶穌降世之期駐　各領事署及新關銀行均停辦公事英法兩廨亦將讞務暫停云 
[迎親笑柄]  
　　本埠英界某藥鋪主撫有童養媳年已及笄因不得堂上歡以致退還母族另娶某甲之女擇於前日成婚不料童養媳家亦於是日預備鼓樂花燈約早吉期半點鐘時將女送去藥鋪主不知是童養媳誤作新人遂迎請新郎欲與新人交拜旋以迎親者不返而送親者皆非明家之人熟視新人始知係已休之童養媳正在互相詫異而甲家之女亦到於是蒼黄無措只得將兩新人暫爲安置邀集兩家媒妁評論是非是亦新聞也合錄之以資笑柄 
[痛失掌珠]  
　　邇來本邑西門内及老北門一帶時有人家失去女孩前日城内香花橋附近某氏婦　七齡女兒被拐匪所誘沿途尋覓哭聲甚哀隨復遍訐親隣多方尋訪未知能珠還合浦否也 
[上海縣署瑣案]  
　　昨報紀英公堂解送邱柳溪汪杜氏汪蘭生汪福生請訊等因前晚裴邑尊升堂　究福生供稱邱向開烟舘雇用小的爲夥不料伊竟將胞妹蘭生誘爲簉室後烟館虧本邱央妹代借洋銀二百元并將衣飾典去約值錢二百餘千本年八月復挈妹至大塲烟舘　妹日遭邱妻凌虐是以不願隨邱汪杜氏所供從同蘭生供稱邱哄誘小婦人時言明並無妻室今知被騙心實不甘所有兩女孩皆是小婦人所育兩女孩一名千金一名順金同稱由汪姓撫養邱供稱小的娶蘭生爲妾時曾出身價洋銀一百五十元並無央伊代借之事邑尊以兩女孩均稱汪姓撫育代借洋銀有借據爲訨邱之居心不善已可槪　着交　看管限令將借欵繳呈給汪姓具領然後遞回原籍○張有生控妻父洪寳初　匿妻子裴邑尊令將洪氏尋父到案前日已尋到洪氏邑　集訊之卜洪氏供稱小婦人自嫁張姓並無端之事不料丈夫時加凌虐不得　而返母家閱　日父親將小婦人送至夫家丈夫不肯收留背地投案誣控邑尊飭將洪氏交張領夫諭以嗣後不准凌虐○將順卿控張芝山并妻弟王雲忠誘匿妻子一案前已迭紀報章前日裴邑尊飭提訊究王供稱姊往何處小的實不知情蔣竟恃强將胞妹領去蔣供稱小的情急爲此叩求鑒宥邑尊着將張還押候傳到原媒再行訊辦 
[英界公堂瑣記] 　　 
　　姑蘇女子錢阿昭附徐奚氏航船來滬被同船周王氏誘令賣娼阿昭不依以致爭閙旋至捕房控訴巡捕命包探沈金龍查明情節飭傳船戶及一千人移送會審公廨蔡太守飭暫發官媒候斷○豐泰烟膏　夥翁阿洪向某衣庄夥婁紀揚買衣　件合共洋銀三十餘元囑婁送至店中延不付洋以致爭鬧由巡街捕將翁帶至捕房轉送曾審公廨蔡太守飭押候訊追并諭婁靜候判斷○元亨洋行某西人赴法公廨控職員曾家麒史光裕積欠水脚銀兩由曷同轉訊押嚴追曾詳前報嗣曾遣家丁赴道轅上控龔觀蔡批飭將曾史移歸英公堂覆訊核辦昨已送到蔡太守命押候會　核辦○廣東女孩彩雲迷失路途由一百十四號華捕帶至捕房捕頭命送蹄公廨蔡太守飭交官媒收管俟其父母認領旋有李氏到　稱彩雲係親生女兒彩雲亦認該氏爲母太守准其具結領去 
[法界捕房瑣紀]  
　　八仙橋南首高陽里章姓生有三子次子不務正業日與無賴爲儔常將家内零星携出變賣其母屢經訓責終不改悛且　其母吵閙不休遂經其兄扭送捕房控告備捕頭着押候堂期解訊○法公司利順小輪船上某西人至捕房訴稱船上屢經失物蹤跡全無昨見水手才寳竊酒一瓶當塲拘獲送請究懲備捕　查得才寳前曾有案遂着押候解訊○前夜兩點鐘時有賊至復興里某姓家挖開蠣殼窗入内圖竊家中人知覺披衣而起在黑暗中將賊獲住交捕送人捕房捕頭命押候解送公堂究辦○某甲在小東門外中園烟舘門首擺設襪攤前夜被妙手空空兒竊襪四雙經甲獲住送至捕房捕頭訊明情節着押候解請嚴懲 
[厚澤頻沾]  
　　今秋蘇浙水患屢見報章無庸贅及敝省愛育堂聞報卽行設法籌賑曾經匯寄三批迭解災區散放兹又由同源昇號内單心齋翁處匯到第四批期票二千元合規銀一千四百四十兩深仁厚澤屢患窮檐句非惻隠存心素孚物望安能屢集鉅欵救濟生靈數十萬耶時方雨雪紛紛災民飢寒交迫得此厚資接濟不至餓殍道途感激之至不知何似敝所代領之餘望雲叩謝遵卽掣付收條浣薰函復三肅使者　退[  上海四馬路高易籌振同人陳德薰等識]  
[助振摭要]  
　　長沙寳成银樓　承慶堂徐三吉齋同募規元一百六十五兩○金苕　交來秀州樵隠募洋一百四十七元○神戶鼎源號瞿錫五翁爲先嚴七十週忌經資栘振並求先室冥福及合家平安洋五元又經募各善士洋一百元○湖北公濟益銀號方允符翁經交惲公　經募衆善士規元五十六兩六錢三分○武昌電局交來通山縣劉通山茶厘局盛同募它平銀四十二兩申規銀四十三兩六錢六分○臺北新竹縣正堂方經交王春澍　士庫番銀四十九兩除匯費實收規銀四十八兩零二分○蘇城吳仲甫翁募培佳小築洋五十元○本埠虞修篁善士洋三十元○無錫電局經交金匱趙德霖善士爲長十承蔭久病求速愈助洋二十元○福州電局周寄來洪竹翁經募林守賡翁番洋二十元折八英洋十八元二角六分五厘○天津招商局寄來悔齋氏湘平銀十兩零六錢○安慶府署江鳳五翁續交藕塘漁隠募洋十六元○仙鎭王陶菴翁募愼餘堂洋二元○儀徵二圩無名氏十五元紫竹林電局來望中子十元○漢口太古洋行張寅賓十元○滬報館交來迎月樓主人十元○高郵武廟賑所　玉翁兩次募洋二十元○蘇城　孚銀樓來十一月中旬桶捐洋十二元銅洋二元錢六百三十八文○甘露鎭惜穀局同　募洋十一元○虹口潘杏如翁將門診醫資移助十元諸君子軫念民艱共襄善舉拜登來欵倍切欽遲亟列報章謹代災民九叩以謝[  上海文報局協振同人謹誌]  
[售去振物彚]  
　　日前本舘協振所蒙廖光輝大善士樂助漢玉釧一枚刻已由同益庄代友購去計洋十元又吳興季女助洋棉綢女 
 
 

Page 4

 
 
皮襖件售得洋三元延州來季子　玉釧一枚售得洋三元在捐者固樂善情殷不憚屢搜夫藎篋而購者亦救災心切居然慨擲夫榆錢相得益彰大固可謂兩賢濟美矣因書報尾以志感忱 
[遠道施恩]  
　　昨日本舘協振所承協信寳號送清芙道人等捐册二扣計共助江浙振捐臺灣花洋三十六元七角已蒙調得淨洋三十元作客數千里依然睠念梓桑書寄歸鴻恩周涸鮒矣所有各善士台銜容另刊清單之内 
余賣擬墨助振得洋錢二百已寄由施少欽先生彚付德清振局矣乃　歲以振册囑余代募者甚多余乃社門養拙之人不能爲沿閂托鉢之事久留案頭無謂也因一月寄繳少欽先生處而以賣文續得洋錢二十媵之井附小詩以誌吾媿且謝不能○呼癸呼庚大可矜自慙吾力竟難勝須知中散閉關各不是阿難托鉢僧惟有癡聊可盡敢求諧價冉從增一齊交付施元長愧此戔戔兩十朋曲園居士 
[秋山儉爲先生久歴吾華行將歸國詩以贈之卽希郢止]  
　　殷勤載贄　疆遊人物山川一網收此日歸帆向東指翻從異地動離愁 
離筵同醉海天春驪唱伊誰琢句新一語臨歧最珍重邦交唇齒務相親[  倉山舊主袁祖志時年六十有三]  
[儉爲同學弟遊學來中華五年矣今將歸日本東京率成小詩卽以誌别希教正之]  
　　壯懷磊落酒樽間吳楚幽燕往復還飽看山川知上國學成書劍返鄉關五年作客贏才望四海論交奈别顔此去簪纓崇世胄好持忠藎點朝班[  友生蒲華拜稿]  
[江督轅門抄]  
　　十一月二十日張貴城由京引見回○二十一日黄基到銷通州花布厘捐差回候咨守制同知陳航銷長江巡緝差○二十二日知縣崔作球由京來○二十三日分發江蘇直隸州汪樹堂由京來○二十四日候補道胡家楨奉委會辦賑捐省滬兩局○二十五日巡檢龍際雲奉委儀鳳門保甲差○二十七日候補道桂謝委總辦籌防局兼洋火藥局會辨支應營務處 
[浙省撫轅抄]  
　　十一月十九日通判裘賛堯陸開文李鏡俱禀知臬司委赴湖屬兼辦保甲差叩辭○二十日大挑縣伍燮寅禀知臬司委赴孝豐審差禀見叩辭○廿一日馮兆松禀見辭赴温郡查訪會審京控案件差○廿二日准補慶元縣紀朋陵禀謝藩司飭知赴任禀安○廿三日候補縣何金魁由京引見冋省禀到並銷京餉差王纘勲禀知藩司飭知題補桐廬縣缺禀見叩謝從九品李景雲禀知釐捐局委　裏厘局差叩謝 
[蘇省撫轅抄]  
　　十一月廿六日縣丞方承霖禀知奉松滬總局札委上海貨捐局稽查差○廿七日從九蔡恩錫禀知奉藩憲委赴楓橋稽查漕船據報江蘇候補從九品沈良瑞老爺已於七月廿四日在省寓病故○廿八日候補府戴文佐禀知奉委管解京餉差直州判童寶善解京餉赴都回楊傳薪卸署太倉州州同事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東浙江賑捐九月十四五六日第二千二百三十一二三次清單]  
　　隠名氏求疼痛卽止洋廿元蛟川毛錦程求病速愈四元紹城德成當謝恭水因兒病愈還願由公大淲來四元洪立大將回用移助三元六角無名氏四角吳春甫求合家平安由泰亨源來二元居心正二元區呧一元天津人求父平安一元汪麗亨求母康健一元無名氏五角寶和莊來　安壽賑公所主叚邱揚四善士募洋三批方小樵攀桂客徐映華王竹虚四戶　洋十元告恊玉一元蓮生堂錢十千文劉雲翁手募虹飛閣羅十千文孝友堂四千文雙桂軒三千文　善堂鮑立亨共恕蔣和平堂四戶各二千文延壽　熙積堂陳無名氏王聚興　飛閣鮑立元鮑立貞無名氏鮑安雅鮑周氏周氏蔣裕和堂鮑煥記鮑德祥槽坊鮑仁壽朱仁昌烟店十五戶各一千文三義泰六百文四樂堂封賛堂恊成號祥茂號春元　鮑丹記鮑待徵堂包紹興樂善堂邵寶善包康記嚴　記姚生大香典周湧忠醬園十四戶各五百文正聚號無名氏服付病愈各四百文樹德堂慶泰號嚴建記邵積厚邵明德章松之壽藥典裕成烟典杜正源烟號王恆昌布號九戶各三百文肇源愼記號裕和　王復興啓業堂筆隠氏章青芝藥號邵崇德　升泰布店殷大有紙獨坊史義茂布店周愼記布店十二戶各二百文無名氏一百文共六十七戶合洋一百元賓珠舘書書潤移助十元以上十四日○秦明軒求保母康强合家順平并求妻病速痊由源開莊來洋一百元隠名氏再助由源開莊來廿元寶山王鐘奇求病速愈完願十元韋氏求牙痛速愈玉元雨祥氏求病速全四元保論堂項德孚堂李合二元承德軒二元金興祥爲父求利二元李姓二元史氏求訪病全愈續助二元金興祥代念經一元○巨康莊來金陵崇仁堂募第十六批隠名氏桶内洋一元鐘店潘先生二元蕭公舘陸先生一元錢五百文德生祥門口桶捐洋一元錢二千一百文錦昌祥門口桶捐二千六百七十三文裕盛門口桶捐二千四百三十三文金祥豐門口桶捐五百五十一文盛先生月餅費二百文又托朱培翁募朱培生洋三元尙德堂二元虎永和馬士得月臺不書名無名氏五戶各一元　同唐怡懋募劉鶴齡王兆麟曹懋泉三戶各一元無名氏錢五百文又四百廿文保赤堂三百文龔劉氏二百四十文公大募金祥豐洋五元又托蔣梅翁募無名氏三元億泰行募普善堂四元介福昌東號募敬和魏石氏求病速愈王小川先生各四元三山街孟蘭會餘二元汪先生無名氏各錢二百文春輝堂洋二元得春堂一元馬太太二元錢五百文桐蔭堂銀二兩一錢共三十四戶合規元四十三兩五錢九分九厘劉公舘募劉保和　銅本洋二元以上十五日楚煜泉棉衣欵由恊源莊來洋一百元蘇城陸勤補求長子錫麒血症全愈不發續捐英洋廿元武德鹽棧述甫爲外舅戴同卿生辰將祝敬移助祈免災悔英洋十元蘇省汗蔭椿求三女病愈家宅平安洋十元太倉邵任千求子肯到學堂十元瓶窑瑞隆金少石募方玉甫祈保刧病安康十元桐鄉邵祥叔求妻楊氏病愈八元蘇省盛氏左福爲子印成病愈願助六元無錫福茂朱玉悟求保産平安五元漂陽都署姚文翁續募四元又上興埠靈官會上二元乍　朱來安募桶捐洋二元銅洋一元太倉錢貴山求女病愈由劉河寄到洋二元盛澤程瑞盛程湘泉二元求病愈二元無名氏求聰明一元又求症愈五角江西肅清修堂一元爛板九元徐駿齋爲女愛英求症愈洋五角福建夢蘭吏募不書名姓八戶均求平安順利爛板洋十六元吳鼎勲酬母前願再祈延年康健凡事平安爛板洋四元○常州吳伯壽再求妻病愈兩洋又長子潤采　歲一元又募不　名祈保安五元吕子眞祈保造室生産平安沈小村完願各二元劉樸生高小妲十歲各一元稽張吕高李合乙元趙錢等合乙洋以上十六日 
[上海北巿絲業會舘籌賑公所施少欽經收山東浙江賑捐九月十七至二十日第二千二百三十四至三十七次清單]  
　　沙巿寡過未能也由元豐久號來規銀五百兩南豐縣胡作楨爲父二　封職母李氏八旬冥壽藉資冥福由廣義棧來洋邊四十元合規元廿八兩唐六濓求病速愈洋廿元貽遠堂鄒希曾求吐血症速愈十元蕉牎書屋十元嘉定竹居士十元黎里同紫垣祁母病速愈十元海鹽縣署王觀瀾祈母病愈十元海門知非子病愈還願五元古堂林六元無名氏二元新安延陵氏爲子週歲移助五元慈谿馮氏祈母病全愈四元滿册居士病愈還願三圓孝娥女史病愈還願一員嶺南洪門洗氏病愈還願二員通州　心願人二員葉長春祈平安二員章少名英文舘金一圓五角青署金粟主人一員奉賢南高橋保氏銅羊二員以十十七日○眉壽室主人詞林墨妙售價助賑洋廿五員隠　氏十一齡女子祈母病速愈十員杭垣陳加陵月捐祈合苐平安并祈妻胎産平安十圓揚州曾希善祈　病速愈十員瑰芬氏十員養素居祈延萱壽助湖州十圓無錫逹源許靜山十員唐鄭氏爲女彌月母女平安十員鏄塘高乃熙祈父康健子病卽全五圓蘇省義記恆募周魯氏病愈了願五員塘棲彚昌棧蘇承瀾爲妻病愈還愿四圓竹林氏二員章少名英文舘金一元五角虞漢翁來月記還愿四十元耕記求病好三十元信記求病愈廿元心記求病全十元以上十八日○黄靜園　守爲父煥烟觀察安葬承諸友賜儀移助山東湖州由公大莊來洋四百四十二元病愈遷愿人由寶和莊來五十元又助浙江五十元緣滿書屋求禱全家平安由東來昇來五十元又澄心書屋歸棉衣欵十元　西李孚泰衣莊祝夷險氏九三八平銀　兩無名氏銅洋四元景山洋十四元銅洋十一元寸草春輝生爲繼母陳氏病愈還愿父求谷病延年助湖氏十元佛門女弟子葛永源求病愈助湖州五元黄慶辰求保家安五元無名氏四元徐朱氏求喉症速愈二元白沙老人助浙江二元無名氏還愿二員太倉汪守平安求妻病愈二元揚州孚成典同人助浙江二元張少峰求病速愈二員顧同軌一員漢口道生堂募升昌典演劇賑捐一員陸珍書酬愿一員徐廉聲二角爲善氏樂善氏王步記胡經記四戶各一角無名氏銅洋六員天順祥來漢楊陪智銀六兩馬培德堂五兩李中清陳以仁李慶光李家訓李鐘英董吉唐本性陳健祖陳東祖晋文葆鄭元善十一元各一兩栗敬五錢信善氏一錢共十五戶合規元廿三兩八錢六分六厘文報局來九江隆泰昌怡眞和六圓紅蕊舘一員金英華隠名氏各四角不書名二角共五戶合　八員内銅洋一員福州南安縣署敦本堂李一員李沈氏許孫臣各五角李晋記三角李福記二角契湖楊錢五百王心記四百文王誠記三百五十文太倉一粟三百文共九戶合日本洋四員以上十九日○邦江荆華書屋篤記由蔡貝伯兄來規元三百廿二兩二錢三分四厘張皆福洋五十圓金陵孫坤求長命百歲由唐石州來三十圓又孫受昌謝三塲平安十圓　華居廿元嘉善益記衣莊青白子求妻病速愈十五圓太倉留賓軒助棉衣十五圓李根臣求母及妻病速愈十圓金澤陳少山募陳頡之求孫病速愈十圓鎭江同泰豐無名氏六圓　塘恊茂顧竹均募楊慶譽堂三圓又王畏三書屋一元常熱同福義董名記求保身體强健二元王承陛求病速愈一元福建胡蘭方續募黄君林君不書名助山東湖州爛板洋廿元吳光裕錢一百廿文以上二 
[上海北巿絲業會舘籌賑公所施少欽經收山東浙江賑捐九月廿一至廿四日第二千二百三十八至四十一次清單]  
　　福建候寄縣陳光遠堂祈子病愈洋三十元盛經綢業公所廿元無名氏由安孚莊來廿員江西隨遇軒十乙洋黄慶明爲妻産毋子平安了愿續助十洋秦式鈺祈解寃孽十洋董隆祈安睡十日　省顧培基祈母病愈十洋無山正大元五洋施新泉高一蘭助浙江各二洋盛子敬祈母病愈二洋張同善一洋無名省費祈合宅平安二洋方章穆一元以上廿一日○叢貴堂鄧酬忍隠名氏由源開莊來各洋十元崑　百忍堂張祈母病愈十洋嘉定豫順堂六洋胡伯衡祈保宅平安五洋蘇省寶昌祥振記五洋甬江茂泰莊友四洋嘉善胡又魚爲妻病愈了願四洋無名氏四洋慈東費修記祈合家安太三洋蘇省吳仲明祈病愈三洋彝采軒助浙銅一洋羅店潘同興鏡函兄募錫金琴韻室主人願安泰二洋洞庭吳與記願母安泰翁殿求雙親平安各一元桃溪去思軒主人求運順適一元銅洋一元共四戶助浙江以上廿二日○朱芹侯來無名氏由江寛船來寶銀一只批見規元五十四兩六錢一分二厘錢十五千文世德堂孫助湖州洋十九金陵潘蘭亭五十生辰求保合宅平安諸凡順吉十元永興助浙江十元李昭仁求次子誠銓病愈六元常熟錫祉募六國楨求病愈五元映雪書屋　元無錫顧倫才四元無名氏二元杭省高無名求病愈二元乍浦百不如人募　建泉惠安商船金德合漳雲霄商船金豐興詔邑商船戶金長泰金長春四戶各一元烏鎭曹心記一元銅洋二元羅店錢和盛節省公醮香獨費移助錢二百八十文蘇省華天益王半痴同募九月中旬桶捐一百九十六信昌隆交無相居士九五錢七千生生記二千去思堂樂善堂各一千興泰厚八百四十文共五戶總洋十一元淮城陸公舘積善士原生悟因室主人無名青蓮學士折貴主人無名氏陳月泉十一歲陳月泉十戶各錢一百文總洋一元以上廿三日○蘇省周氏求晴子洋五十元海陽王　川爲子病愈了愿五十元零間于葵孫求保瘧疾速全廿洋杭州鳴琴醉墨軒主人爲女蘭保求痊二洋常熟義隆莊無力子募福記銅洋八員○復茂恆寄恊源莊匯來揚州山左帮恊順成等募丙南洋六一元核銀四十乙兩四錢朱德三十洋王戀齋篤佑堂各六洋謝榮盛福聚公各五圓祥順成誦分書屋萬順永功聚成廣隆利廣成永利誠信廣升利豐泰公永泰信隆盛義全和泰貽清堂主人　九如廖義仁承澤堂篤誠堂十八戶各四員勤補堂敦復堂郭公和同大春號四戶各三洋守拙子聚興昌正祥義莫其等怡亭怡順昌陳春記大昌號恊順成益昌妻梧主人孟山紫岩書屋何以記種松主人無名氏篤誠堂愼餘堂師儉堂承澤堂周若羹李端昌包典卿童少春徐懷儉堂徐凝道　四咸堂彭竹善堂姚石樵梅永源堂樂清氏讀書堂彭松猗戴崇甫三十四戶各二元聊助齋主人莫慶思等恆和恊油坊源順號高源和等元和順集泰會昌同茂順德聚成通聚和義和成　聚公通聚公聚裕郭公興利亭義德興泰董錦章王萬豐鄧順祥茂源致和堂巨源號式如氏徐大銘廣太乙同人節晏會費聞不忍　石山房壘花仙舘方不　子胡宅尋記愼修堂存心堂劉氏經授堂蔡逸卿李端朝徐仲彦姚撫之饒貽穀堂范蔚廷舒存怨堂王森卿吳啓臣閔仲分易簡齋許雨人五十戶各一元萬竹園富春堂一圓履記五角炎記軒各錢一千文無名氏六百文又二戶各五百文俞恆隆五百文蔣光記三百文共一百廿二戶合洋二百四一元規元四十四兩五錢一分六厘　康莊來金陵崇仁堂募弟十七批公大經募知二堂洋五十元陳祥生四元公大門口桶捐錢二千五百三十文又另錢一百十一文王肇鑾洋五元共五戶合規元四十六兩一錢六分四厘必恊源莊來揚州程蘭畦募泰興縣赧小山居士各洋二元存悔道人魏厚記各一元汪作溪翁楊少農翁四元儀邑徐孝餘續捐賓興二元零捐足西錢二千九百文共七戶洋十四元八角以上廿四日 
 
 
