# 1888 - 56 - 4905340

 

Page 1

 
 
[鉛印九朝東華錄出售] [  圖書集成局啓]  
東華錄一書初編於蔣氏自王益吾先生從事史舘復爲續編由是自天命迄道光九朝堂故澯然具備讀是書者仰見列聖宵旴精勤孜孜圖治之意第坊間翻刻舛錯甚多兹本局用原板排印字大行疎閱者醒目且校對無譌紙張潔白計訂六十餘本準於二月望出書如欲躉買者請至申報舘面議其價格外從廉此佈　 
[外結說]  
　　向居鄉間嘗聞鄉人之與人有惡者輒私計曰是止須外結卽已足以報之初不知外結二字作何解繼而問之他人始知鄉人有與衙署中差役等交好者往往將其仇扭至署前喊呌差則當將其仇管押而原告具保而出被押者則先必百般凌辱繫之穢地不與飲食甚或私刑弔打必使之出錢賄囑而後爲之易穢而處淨給與飲食不至餓火中燒其賄之多者或僅押一二日卽釋令去如無賄則其苦有不可勝言者矣如是以饜其欲得甘心之志無煩呈控於官而已快然是故謂之外結所謂外者别乎内而言之也官旣深居簡出終日在内而不問外事則上下其手者視官如偶人提之撮之播之弄之蒙蔽而欺隠之反掌間耳故欲清訟源第一在不輕押人在官輕輕說一句押着而其人受累已無窮期西人之法凡涉訟者無論原告被告皆開具住址審訊一過雖未結案各歸其居他日覆審則又傳案笱非叛逆命盜等案並無管押之事誠善法也顧鄉人外結之說向者聞之而猶不深信以爲本朝定例最嚴訟事佐貳維職人員倘有擅理詞訟者猶且叅革不貸而况狼差蠧役安敢上侵南面者之權或者鄉人恫喝之詞未可知也比出遊於外自杭而寗而蘇而滬則所見所聞無不有此不過其名不同其實則一也凡有挾仇者動輒扭交於官實則非官也官之衙門耳官之差役耳一經扭交卽子管押管押之地卽有不同而其吃苦則一盖此輩　夥等類本無工食全願外快生意所謂外快者卽此等扭交之案是也但識一二差人與之串通俟其素識之差值日則扭交以來差則不必禀之於官隨將被扭之人管押原告則當卽保出被押者所吃之苦到處皆同亦有禀之於官者官政務方殷亦不過輕輕說一聲押着而若輩之計乃得行矣聞被押之人先則爲差夥所欺凌繼且爲同押者所侮辱渾身搜括如帶有銀洋悉索以去不必言矣衣服亦且剥而去之家人有送飯來者同押之老犯搶攫以去不令入口甚有拳足交加以致受傷者如是者或一日或二日有至四五日七八日者勢不得不先之以賄免其目前之苦其數十元八元或數十元不等豈不寃哉夫錢債細故爭毆小傷以及夫婚姻田産等事本可不必押其在精明之官或一堂卽可審結卽不結亦不妨各令回家以俟冉傳如兩造情願挽人說和以免訟累尤爲快事不知何故而輕子管押顧官而輕令管押其咎在官若官猶不知而外塲差役狐假虎威私行管押則其咎不在官矣吾則以爲其咎不在官而仍在官也夫至於署中差役私自押人白般勒索揣人之肥瘠以擇而噬而官猶夢夢焉昧昧焉一無所知一無所覺一無所見聞一無所懲辦是何異於尸居餘氣直土木偶之不若矣問有清勤之官而差役敢如此其舞弊者乎或者曰官有官體不可以察察爲明若必事事親訪目擊則亦安能若委親信之人爲之查察又安知親信者不見利而忘義一或通同扶隠則爲患尤深是將何法以處之故近今之官不得不爲此憒憒噫是何言歟官以憒憒爲省事民正以憒憒而多事父母斯民之謂何而任狼差蠧役魚肉百姓晏然黄綢被底自尋春夢是尙得謂之官乎是尙得謂之人乎是尙得長子孫而保身命乎竊以爲官而不欲除此弊則已欲除此弊豈竟無法耶凡有錢債婚姻爭毆細故苟可一堂審結者隨問隨結不能結者則交保候傳除命盜車案例應收禁之外不令妄押一人大張曉諭嚴禁扭交私押之弊果有寃抑必須扭送者亦必須當堂送案設當退食之時亦必限以時刻令值日差送案候訊一訊之後其責在官或保或釋差卽無從舞弊聞前有某處一案當堂本可斷結押一二日可了而官必令取保不肯斷押乃遲至五日而保狀始到則所押之數反多於前日所斷之數諸如此類差役之弊書不勝書而爲官者果欲以爱民爲心則莫妙於不輕押人官不輕押人而謂差役猶敢私押致有外結之事吾不信也如其不然蠧役之燄張百姓之怨結而受其毒者則不在差而在官彼南面而坐堂皇者不幾爲若輩所賣也哉不幾爲若輩所誤也哉 
[本館接奉電音]  
　　昨接京友發來電音有本月十八十九日上諭二道敬謹譯登○正月十八十九日奉 
上諭譚鈞培奏紏叅庸劣不職各員一摺雲南昭通府知府高彠雙目失明著勒令休致卸署祿勸縣知縣丁憂候補同知蕭宗澤信任家丁揑飾案情惟文理尙優著俟服闋後以教諭歸部銓選卸署他郎通判試用同知恩綸操守不謹牣議沸騰試用知州馮發揚行同無賴平彝縣知縣劉樹勳任性妄爲卸署路南州知州候補知州汪志立昏憒糊塗卸署定遠縣知縣寍洱縣知縣張鐸性情鹵莽遇事營求卸署楚雄縣知縣候補知縣吳鑅委靡遷延難期振作試用知縣冉廉辦事荒唐雲龍并鹽大使王席珍居心狡詐弊混多端署保山縣縣丞候補州判常保彝貪利取巧均着革職以肅官方該部知道欽此同日奉上諭譚鈞培奏鼓勵屬員籲懇嘉勉等語雲南署永昌府知府候補知府鄒馨蘭署昭通府知府試用知府劉春霖候補知府蔡信義署安平同知候補同知覃克振署大關同知試用同知龍文署石屏州知州候補知州王培心署南安州知州補用知縣陳清昌署昆明縣知縣試用知縣樂理瑩署恩安縣知縣候補知縣韓兆蘭署羅次縣知縣候補知縣賈汝讓據譚鈞培臚列該員等才守治績均有可觀殊堪嘉許着譚鈞培飭令該員等益加策勵勉爲循吏毋得始勤終怠欽此 
[榕城瑣記]  
　　福州亢旱已久水泉皆涸南門城兠節孝祠前有一并附近居民爭往汲水日前有源春磨房某學徒汲水與巡查委員所用之火夫某甲彼此爭先以致擒毆甲飛一脚將徒踢倒徒臍卜受傷奄奄一息委員將甲送案旋經閩邑尊騐傷未識該徒能保性命否○閩屬江橋鄉有王波波者務農爲業門前有糞坑數處隣人某甲屢次偷糞爲王之女所見王女年方及笄甲因此懷恨散布謡言謂女與某男子有私前日女從城内挑糞回家行至半途適遇甲與其友同行面肆辱詈女不勝其忿反唇相稽甲始揮以拳繼踢以足女卽受傷倒地聞王現已赴縣喊禀矣○北圖 
 
 

Page 2

 
 
鄉王曾曾素習銀匠數年前携資到温州開店其對門開鞋店之張姓家閫範不肅張妻李氏年約三十餘與王出入不避漸至成姦去臘王將店托弟掌管挈氏私逃氏女年方十三挾以偕行張入室不見其妻偵騎四出杳如黄鶴現在張始知其妻被王拐至南臺上渡村遂將王偵獲送縣閩縣劉大令當堂提問王含糊供招喝令拘禁飭差將張妻女提案質訊○優人林吉吉在高連升戲臺爲小旦前日在南臺路斃其姊王林氏以林生平與三連升掌班鄭清鑑有隙且被鄭擒毆一次具詞控縣經閩縣劉大令相騐飭仵審視始報無傷後王林氏稱如果無故病斃何以身上有草席遮蓋顯係被人打斃移尸此處大令又飭仵詳細相騐俄而仵作見太陽穴微腫用旱稻燒灰滴水其上圑圑不散委係有傷大令將傷塡格并飭差將被控之人提案訊問嗣聞此事已經調處明白矣○塢尾鄭義珍向開糖店家道小康去年冬間該處失愼鄭所住店屋亦付一炬現在隣右陸續造房鄭亦招匠營造詎該鄉聨董以鄭店址係河塍官地不准再造强要拆毁鄭之族人某主政代抱不平與聨董理論兩不相下聨董將鄭扭送閩縣劉大令飭交差候訊 
[鴛水述新]  
　　嘉興信云南堰鎭例于新正十三日恭祝劉猛將誕辰名曰南臯峯是日天朗氣清遊人甚衆青衫緑鬢相屬於途河内雇就臺船傳同慶班演戯殿上笙清簧煖竹肉互施晚間臾燃放烟火花燈光怪陸離無異銀花火樹而無賴惡少卽藉此熱閙　與賭博誘財雖曰勝游亦惡習也○宗太守擇定本月十八日舉行圑拜之禮闔屬文武以次賁臨樽爼冠裳懽洽竟日○去冬疉報刑部主政楊某一事秀水縣朱邑尊因報失甚鉅心　疑之提訊其僕出言挺撞因飭管押翌房延至歲闌邑尊禀明大憲押赴省垣大憲飭發訊局委員提訊訊明楊係五品軍功所云主政實屬冐稱擬卽照例究辦云○十四日傍晚西風倐發狂吼如雷至半夜始止元宵佳節天氣暢晴緑女紅男咸往各寺院拈香隨喜金吾不禁玉漏無催眞昇平景象也 
[皖上雜言]  
　　安慶某公館家丁某甲作事勤愼能得主人歡主人愛之正初給洋兩元錢一千二百文令購備米菜等物甲賭興陡發呼盧喝雉頃刻輸完主人訪知將甲斥去賭之爲害豈淺鮮哉○正初雨雪綿綿至初八日始放晴連日陽和融化已盡諺云春暖花香良不誣也 
[善士行善]  
　　邗上粥廠新城中僅瓊花觀一處毎晨開放一次皆須就廠而食不准携回其孤寡㷀獨以及癱跛不良於行者蜷伏於頽垣敗壁間轆轆飢腸終日不得一飽某善士深悉其隠特於去臘除夕親携錢米等劵至冷街僻巷中挨門散放夜半又飭人肩荷熱粥佈施說者謂該善士不假手於人躬親施予蓋欲窮黎實惠均沾耳 
[死生有命]  
　　杭垣某典鋪有更夫二人同住一小屋中本月初八日一金姓者忽念一妻一子在家得無恙否意欲回紹興省視卽怱怱收拾被褥當日卽擬動身其友止之曰何忙急至此大雪紛霏道途濘滑不如俟燈節後再作歸計未爲晚也金因是躊躇莫决遷延未　迨晚膳後囑其夥守前半夜謂俟後半夜我起爾睡可也遂歸房就枕姑尋黑甜之夢其夥照常擊柝迨至柝擊三下正欲喚金起換甫至小屋門前瞥見屋柱摇動大聲喊金速起詎金未及應而小屋已與後面墻垣登時倒下急喚典中人同起相救將金掖出已氣絶矣次日遣人渡江喚其妻子來好爲收殮厚恤其妻子而去夫使金於歸心如箭之時怱怱就道掉頭不顧則豈友人之言所能阻卽阻矣而其夥換班移早一二刻則夥入而死者金卽出而生矣乃歸念甫萌而趦趄不發夜班未換而椽宇遽傾嗚呼豈非命歟 
[皖省官塲紀事]  
　　安慶協劉軍門煥章於十二日晚乘招商局江寛輪船赴金陵賀拜曾制軍新禧○各州縣紛紛赴省詣各憲署拜賀新年冠蓋往還絡繹不絶○督辦運漕厘金總局邊太守保桱巢縣厘金總局彭受臣太守祿大通厘金總局松秀峯太守峻均於十三日行抵省城賀拜撫藩臬道各憲及同寅新禧各官咸往答拜○蕪湖關道雙錫五觀察於十四日赴各憲衙門禀辭十五日乘招商局江孚輪船返蕪各官赴南門外躉船上恭送如禮 
[邗江官報]  
　　正月初六日白分轉璧委解南京餉銀初七日淮南總局委員鄭分轉琦赴蘇公幹初八日分發大使凌心恪禀到初九日瞿鹺尹鴻勛委解甘肅餉初十日代理如臯縣黄大令本第過揚十一日淮揚道劉觀察興化縣劉大令均過揚赴省十二日工部主政兆松過揚江西張叅戎金榜解餉來十三日總辦五河鹽厘卽補道郭觀察階過揚十四日新署沐陽縣文大令煒由省過揚赴任施分轉　委赴通屬船查鹽堆 
[閩省官報]  
　　候補道孫澐禀謝委機器局飭知同知恩晉奉委發審局署閩清縣楊瀛禀到通判丁鈞義奉委辦理福鼎土藥局縣丞丁先達奉委平潭土藥分局省會稅釐局提調知府余兆奎於十四日禀丁繼母憂 
[毆官續聞]  
　　前報胡錫九都戎被湖南寶慶帮毆傷一案兹聞都戎傷已平復但在署中會客尙未乘馬出外去歲鍾邑尊及樊恊戎拿獲之廿餘人不盡是寶慶一帮凡湖南衡州帮臨湘帮及長沙湘潭各帮皆有刻下各帮會首公仝商議大旨謂年底之時都戎不應催拆民房此事將來如何了結想大憲必能持平辦理免畸輕輢重之弊也 
[鄂事雜紀]  
　　鄂省武勝門粥廠因難民衆多紛紛就食擠斃婦女三口駐劄塘角鴻字營宋軍門見難民將木桶瓦缶盛粥回棚分飼老幼則已凝結如冰於是按棚日施乾柴數束又見雪盈數尺融化後遍處皆水難民寢處無非溼地於是各施稻草數捆難民受其賜者無不歡聲若雷○冬春之交積雪數尺至新正初七八日始見晴曦朗照凍雪漸消卞水巷街口見一屍僵臥雪中年約三十餘衣衫藍縷乃前此大雪時爲雪所埋無人知覺者也該處地保禀明地方官招人認領數日無過問者始由地保向善堂領棺險葬不知其當時或凍極而踣歟或一跌之後竟不能復起歟嗚呼慘矣○駐漢英國新領事由九江調來聞於初六日接事 
[開印届期]  
　　今日係開印之期適遇忌辰各衙門循例暗開英會審公廨停訊一日明日又逢禮拜所有捕房各事統歸廿三日解訊 
[示禁游女]  
　　婦女入烟館及進佛店燒香尙干例禁邇來日久玩生仍有此種情事聞英會審員蔡二源太守將重申禁令出示諭禁英捕房之麥捕頭亦樂於禁止此事若行有裨風俗洵非淺鮮也 
[信資充賑]  
　　本埠各信局送往甯紹等處信件毎封信資五十文前年海氛不靖俼業公議毎封加錢二十文及法越事定仍未减收南市各信局已將所加之二十文盡充賑濟英會審員蔡太守念及鄭州决口待賑孔殷特諭北市各信局亦將所加之錢一律充賑積少可以成多於賑務豈云小補哉 
[不准取巧]  
　　前報紀新北門内北香花橋堍有趙雲發樓房五間有佔官路經邑尊諭令拆讓云云聞趙將樓下拆讓過路一條闊約三尺邑尊查悉之下諭令該房主不能將就塞責須照原路拆讓如違嚴比前日復經工程局委員金子卿明府親至該處察勘以原路闊約七尺趙不能取巧着地甲傳諭房主必須照七尺拆讓以便行人 
[追繳騙洋]  
　　前報列江北寶應縣人王金貴以湖南人林阿福誘拐其妻華氏扭林至巡防總局喊控一節前日經總巡馮蓮士直刺訊究王稱小的籍隷寶應因窮困不能度日遂于前年挈妻華氏來滬住新閘鎭作小經紀華氏毎日携籃至租界爲人縫紉不意有大方棧内之林 
 
 

Page 3

 
 
阿福引誘華氏於十四日逃避并被騙去洋廿六元遍處尋覓不見昨日始在老北門内遇林與華氏往北因此扭案華氏稱小婦人隨夫來滬毎日至洋涇浜大方棧縫紉爲林所惑致被陸續借去洋廿六元今願隨夫回去林稱華氏因夫貧不能度日自願隨小的出外並無誘拐情事有無銀洋交下直刺謂誘拐有夫婦女尙敢巧言搪突耶華氏背夫私逃本應懲責姑念業已悔悟着卽隨夫回家謹守婦道不得再蹈前轍林暂發北三鋪地甲帶去速將騙洋繳案并諭王俟林洋繳到卽行到案具領王挈妻叩謝而退 
[竊取信洋]  
　　沈嘉福至英公堂稱在乾昌信局爲司事我業所收信件交輪船轉寄者有總袋去年有歇夥至安慶輪船冒稱乾昌夥持有石塊包詭言是玉器併人總袋竊去信洋二十八元又持假棧單再至江裕輪船放入總袋再竊信洋二十二元及我信局收到石塊假棧單始知竊去洋封今由安慶船司事人尋見歇夥繆謙生交捕解案檢出石塊假棧單呈案崔子良稱是安慶船司事繆謙生常到船寄包祗道仍在該局致被播弄神通竊去信洋認明面貎無錯惟江裕輪船現不在滬繆謙生供寍波人現在四馬路生理並未到安慶江裕兩輪行竊信洋實被誣控蔡太守飭捕房將繆謙生帶回俟江裕船來滬再行傳証覆訊呈閱之石塊假棧單暫存捕房 
[還押候辦]  
　　前報列梁三經巡防總局拘送上海縣訊辦云云前晚經裴邑尊庭訊之下梁稱小的籍隷山東萊陽縣來滬已三載在豫園内百靈廳茶肆做烏雀生意安分營生不敢多事邑尊謂道憲訪聞爾在豫園動輙恃蠻滋事前因畫眉一頭與人爭擾不休旣經巡防東局訊斷爾因何抗不遵斷仍復胡閙梁堅稱不敢滋事邑尊飭令還押候禀請道憲核辦 
[奸案續審]  
　　前報屢紀法界彩視街公和客寓和尙犯姦一案昨晨土雁臣司馬蒞捕房時據該婦王雲庭之母王蘇氏投案據供江北人年五十五歲丈夫亦江北人生子女四人雲庭係最幼者壻名汪高亦江北人做泥水匠去年成親詰其現從何處來何日抵滬今日何以到案供稱家住湖州由湖來滬因患病今日始行到案王司馬謂爾女前供壻是湖州人爾如何說是江北人王蘇氏堅執前語司馬着先掌頰四十下又提在押之公和寓夥陸阿四詰問阿二翠寶兩人爲何不卽交案法包探李雲發禀稱昨將陸帶出在該客寓西首查問並無下落司馬讀陸殊屬刁猾爾到楊李氏熟人處找尋方有着落豈有在空地尋人之理陸供東家尙不知兩女到何處我做夥計安能知道司馬亦着將陸掌頰二十下指王蘇氏問陸曰此人可曾見過答稱不曾見過司馬又問同婦女到寓之人是何式樣答稱不曾見過司馬又着將王雲庭帶案王供是湖州人丈夫係旌德人司馬詰王蘇氏爾領女到滬究竟作何事供稱有大女嫁木匠作頭現住新衙門後面故帶小女至姊處拜年司馬謂王雲庭爾前日供到滬探親不知是何親戚豈有到姊家而不知是何親戚者又詰王蘇氏此兩日爾住何處答稱住客寓昨晚在婿家詰其爾婿爲何不到案答稱伊不肯來司馬謂爾小女被爾帶來作此不端事都是爾不知羞恥所致着領女赶緊回去不得再有逗遛王蘇氏母女叩謝而退司馬又着將福光帶案詰其爲何住在寓中况爾前供在鐵馬路開膏藥攤路途不遠當夜何不回去何人招爾進客寓答稱是開店娘娘及另一老婦招我進去吸烟並不犯事語畢喃喃誦佛司馬謂到此地步尙裝如此模樣喝令掌頰八十下諭以上海地方爾不必久留今爾願自回去抑遞解回籍答稱願自到普陀山司馬着卽釋放陸阿四還押今日與楊李氏一併解案并着傅收租人到案收管房屋 
[婦女送縣]  
　　昨報列沈阿三楊華氏至法公堂扭控潮州人蕭阿金一案昨晨王司馬提蕭研問據供到滬已有八年在新衙門後面開烟館去年五月與楊華氏姘識六月間因資本缺乏將烟館閉歇與該婦下鄉合居詎伊後來另姘一潮州人將我毆打本錢被伊用完土司馬詰某原籍可有妻室答稱有妻我有箱三隻一皮一木一小箱并大風爐帳桌等箱内有布衣十餘件在楊華氏處王司馬提楊華氏詰問可是與蕭阿金姘識伊可有物件在爾處該氏稱今年二十九歲十九歲時嫁王明春伊教讀餬口現在無館已到鄉間二三日内可以來滬烟館是萬成泰開店娘娘租與我並無箱物如不信可請查看王司馬謂婦人開烟館卽與女堂倌無異着將楊華氏送縣候伊本夫到滬給領又謂蕭阿金爾要物件著赴縣署遞禀 
[竊洋案結]  
　　前報南市草帽店孫得球被吕劍堂竊洋一百三十九元一案所有薙頭店主陳允良得洋五十元除追到洋三十八元六角外尙少洋十一元四角昨晨據該店夥某甲繳到洋十元通事稱昨日伊來捕房稱繳洋十一元四角詎今日又少一元四角王司馬謂陳曰草帽店在爾店對門伊店被人竊洋爲爾所見卽應送交失主何可得錢賣放爾今願罰願辦答稱無力罰洋司馬着將陳笞六十板交甲帶回又傳孫得球及在押之吕劍堂到案孫稱洋尙缺少沈鳳仙卽閬軒到案稱洋願湊賠惟吕劍堂請求照辦司馬卽着將吕再笞一百板交沈領去所有洋十元及命陳脫下之棉袍套褲兩件一併給孫領去 
[釁起花叢]  
　　前晚有甲乙兩人至新街某花烟館吸烟七盒計錢七百文兩人不名一錢龜鴇向索遂致逞兇將板壁椀盞槌毁由花烟館嗚捕拘送捕房備捕頭着暫押以待解案 
[英界公堂瑣案]  
　　八十四號華捕稱昨下午在大馬路梭巡聞有人在菜市塲自縊前往解救送案請訊馮晉環供德濟縣人向爲燭心生理現在落魄家中祗有胞兄亦難存活不得已自尋短見蔡太守聞而憐之飭值日差將馮送至棲流所暫行安置候資遣回籍○包探陳阿九稱冰廠北地方向有小賭前曾往拿賭首麻皮小弟被其逃遁今其弟依然聚賭時有剥衣爭毆之事因卽回明捕頭同各包探前去拿獲賭徒六名并賭具一併解案蔡太守判將沈福壞徐福生瞿阿炳李阿寶徐阿福沈金榮等六名各押一月以儆賭具存毁○龔阿發熊春生尚福堂各報失去衣物已由捕房獲住人贓投案請領蔡太守判將該竊張文祥發捕房管押三個月贓交各失主分别認領○四十九號華捕稱拖東洋車之丁長福昨將馬車上之玻璃窗撞碎不肯賠償交我送案今日原告未到丁長褔供彼此皆未留心以致碰撞蔡太守謂原告旣未投質姑准從寛將丁長福開釋○公和祥經管碼頭之西人惠鐵稱有山東客王姓之棉紗線下輪船時被竊二紥當獲人贓一併交捕趙生寶供爲小工拾取棉紗原是貪小瞿阿金供亦爲小工棉紗是趙交我蔡太守判趙管押七天瞿押三天贓父西人領去 
[助賑摭要]  
　　災區待賑孔殷所賴各處善士竭力扶持彼瀕厄餘生咸霑實惠錢塘何善士學韓爲三令郎振濂年九歲立春日疝氣發動上逆嘔惡少腹堅硬疼痛不止詣竃前乞禱許助鄭州賑洋二百元止嘔定疼蒙神俯佑洎次日卽止胃納亦醒俯賜如數助賑由協源莊匯來楚潙省諐子善士因令弟久病求爲消災旋叨神眷外病就瘥實深寅感現惟病久脉虚元氣未復謹捐銀八百兩藉以答神庥而祈默囑將原委登報以示助賑療病之一法由春生鑑號匯來合九八規元八百十二兩四錢五分昏愚氏善士助洋六十九元江西危子垣善士由寶裕棧邱煥翁來洋二百元江西臨江府請裘汛安翁俯募署中文武官員春酒折席十戸合銀二十二兩洋八十元銅洋一元容解災區蒙拯恤之逾恒窮檐戴德洵泐銘之靡旣安宅敦仁胥出拊循良資觀感矣[  上海北市絲業會館籌賑公所愚弟少欽施善昌謹誌]  
[壽筵移賑]  
　　鄂省公濟益銀號執事方允符翁於去臘小除日杖鄉大慶凡官商往來知好饋送禮物悉皆璧謝届期惟同儔輩稱觴介祝而郵寄壽儀與至友欵聨情難堅郤且因歲聿云闌更兼道途迢遞倉猝未酹薄筵兹將應備席資三十洋並居停賀儀十洋一併寄賑豫省不但好行其德兼可爲惠分諸公造福也此啓 
 
 

Page 4

 
 
[河南省城紳商籌賑公局收捐總數]  
　　啓者敝局自十三年九月十一日倡籌賑捐業將收捐開支細數按旬刊册分送各善士以昭憑信特恐遠處未及周知特將毎旬收捐總數摘出郵請上海申報館刊登以供衆覽如閱細數敝局有旬報册在務請函索可也捐數列後伏希公鑒河南省城北書店街路東籌賑公局同人拜啓○第一次收銀三千二百四十二兩二錢九分錢一千二百三十七千文大米四百斤白麫饃一萬五千九百斤雜麫饃一千二百五十斤小米三萬四百八十斤棉衣五百套○第二次收銀二千零八十八兩七錢四分錢八十二千六百七十文大米一百斤小米一萬二千三百斤棉襖一百八十二件棉褲一百四十六條○第三次闕○第四次收銀一千七百八十兩零四錢七分錢七十一千三百文○第五次收銀一千零九十一兩四錢又錢四十六千四百五十文棉褲二百二十件○第六次收銀四百三十二兩錢廿七千三百文衣褲八百件○第七次收銀二百八十九兩八錢六分錢十九千文小米九千二百八十九斤○第八次收銀一萬一千八百九十九兩八錢一分棉衣三百四十九套○第九次收銀五千一百六十一兩三錢八分洋七十六元錢十二千四百五十文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經收山東直隷河南皖北賑捐十一月初九日第八百五十九次清單]  
　　益字册鎭江新順昌洋行無名氏朱松筠三戸各一元無名氏新記棧各五角無名氏三戸合一元以上共五元○另收河南賑○和仁號免灾許愿五十元陳放本堂助棉衣四十元求善堂五十元趙黄氏一元鎭江義記號無名氏一元○塔册周一元○造福册杭州泰和典經募知足齋主人中費十八元寄園居士中費十六元寶善居士一元汪少琴孫心田各五百文方福海不書名葉各三百葉鑑吳立基萬純洪三戸各二百以上共洋三十七元○竹道有福册甯波啓興號五元○又册江西張公舘交來湖上宦遊人闔宅湊捐五元二角○又山寗波景伯韓在台州寄來求病速愈商城人二元○又册樊川源來謝慰農一千李徐鄒六百保平安不列名各五百無名氏四百楊雲峰黄如松陳有富衷亮榮嚴春卿周士忠葛聨芳花應時八戸各二百七戸各一百以上共五元錢一百○救灾圖册本埠益承庄交來久敬堂兩元蘆江氏八角貽榖軒得月居各五角寶樹堂能忍居士樂善居士蓉安軒鋤月吟山草堂没趣氏德興堂勤有堂紫荆當旅夢舘十一戸各二角以上共六元○常熟廣恆豐土店鄒毓孫募十五戸共洋兩元錢七日○敦字册葉榭大德典來四季康健錢四千八百廿合興平安二千八百六十五文敦大堂黄一千另十文漱芳居士張五百另五文吟桂軒黄東甲氏黄各二百文五戸各一百以上共十元○保命延生册沙溪朱義甫先生募諸子保平安一元悔初生五百○又册東來升赤金鋪交來周悅來二元陳寶卿一元汪小林六角江長樂張才卿郭能謙三戸各三角全小林竹春生王少泉江庚生祥瑞堂五戸各二角林鳳山顧雲卿樊晋卿謝熙樵吳小澐五戸各一角又册東來升兩元六角吳訒卿二吳補之一元吳綏之四角於錦堂力不足各五角吳敬之三角張嘉友鮑禹門心潇氏趙漱六吳仁麟許燮安鳳筱琴劉康保八戸各二角延陵氏一角以上共十五元以上共河南賑洋二百三十一元小洋二角錢一千三百文○本日共收英洋二百三十六元小洋二角錢一千三百文合併聲明 
[上海三馬路與昌賑公所陳竹坪經收山東直隷河南皖北賑捐十一月初十日第八百六十次清單]  
　　慈航普濟册蘇州謝天佑來祈免灾三元朱造福一元員以上共四員○又册知愧軒有容堂頤道堂樹德堂宏志堂嘯琴堂尙德堂敦本堂尙志堂九戸各京錢九千合來規銀四兩一錢一分二厘○孫卿鴻求母病愈八圓張大順四員無力氏一員○另收河南賑○行道有福册宜興徐振甫先生募湯子威六員徐八安五記徐振甫三員螽慶堂吳壽彰章仁山三戸各二員蔣冠芳俞梓琴黄溥化仁卿同裕瑞成楊莅堂姜洪記吳子愷濟時不書名束立中潤輝堂潘憩齋吳虹泉不書名徐致祥蔣有堂俞湘舟李金培祥和許意高王正林不書名陸彭奥淇徐鴻飛任永保周玉泉蔣漢坤國珊趙勝陽萬應辰湯葆初三十五戸各一圓以上共洋五十五員○又册大通聊以盡以人助佩文韻府股單五紙○又册宏盛長石渠氏各一圓○又册寶應留蔭堂一員○又册南昌捕署楊稚泉募半痴子力不足齋求病痊各一員枕流居士荷溪主人各四角德潤齋菊圃主人各三角蓮花女史無名氏樵石主人各二角聽松主人倚梅女史各銅洋一員隠名氏不書名各助飾銀八錢采蓮主人飾銀二錢以上共四員銅二員舊餘銀一兩八錢○又册清江西壩公茂棧來耕心人一員○又册山西隠名氏一員○免灾單杭州章吳將遂日字奬積成助賑一員○指陛堂何洋一百員湧興裕規銀三十兩浙寗史五元無名氏二員星沙馮王氏求病念五角所求如願氏二角無名氏一員○普濟册武穴徐椿亭槤功甫二戸來銀四錢二分九厘申規銀四錢三分九厘○灾圖册姜起漁二員○又册新塲寶順局來不留名二百十戸各一百二戸各六十以上共一員錢三百○又册蕙泰莊交來歸徒氏二員紹錦生平安氏賓和氏樂附氐合家安求安氏六戸各一員以上共收八員○救命摺無名氏六角○又册陳蟾記五角陳奕德三角無名氏二角以上共一員○又册洪源質鋪交來八百共八百文○又册葆大参號交來陳念親錢湘舟王榮棠二戸各一員又册鄒懷棠朱春源各一員林莘樵虚對一個又祥册五一亭三員荷大號徐稽卿各一員五戸各一角以上三册共十員五角内生銀一員虚對一個○蕪湖恊賑公所來太邑無名氏一員同順昌號募九戸錢一千文○義昌成洋貨號交來鎭海包子澄爲子完姻將答親友筵資移賑以爲諸君造福十二圓蕪湖河南公　胡子樵先生第二次續募江玉亭世德堂張各一元黎漢林五角金殿臣張恩久各三角劉相週曹啓明陳謹卿三戸各二角韓治平周開富單晋卿三戸各一角以上共四員以上共收河南賑二百十二員内生銀一員規銀三十兩另四錢三分九厘銅洋二員虚對一個小洋十八角飾銀一兩八錢錢二千一百佩文韻府股單五紙○本日共英洋二百廿九員内生銀一錢規銀三十四兩五錢五分一厘銅洋二員小洋十八角虚對一個飾銀一兩八錢錢二千一百文佩文韻府股單五紙合併聲明 
 
 
