# 1882 - 358 - 4903473

 

Page 1

 
 
[㸃石齋攷正字彚出售] [  本齋主人啓]  
　　字彚一書所以審　辯字爲小學之初墓坊詞玉堂字彚非不囊括而　轉圖刻每多魯魚亥豕之說謹者　焉本齋特爲詳加攷正叧抄一次　　詳　用石印照相法縮印成書訂作一本外用綢面裝訂精雅卽日出售每本收回工本洋三角正售處仍照曩例如有躉買者更當格外减折請至三馬路口拜堂南首申報館間壁申昌書畵室面議可也此佈 
[高麗與各國通商卽所以保全境土論下]  
　　客語竟余乃揖而進曰朝鮮開海禁通互市上可以致富强下亦不失爲保邦之道固矣誠如子言敬聞命矣而謂其在昔有危亡之憂以俄日謀兼幷故夫天下大矣國土衆矣朝鮮貧且弱欲圖兼幷何國不可而惟朝鮮之是急其故可得而聞乎客曰尙論天下事者必察乎地利有土而王者分建國部就其全局而觀之縱橫交錯如棋子之混黑白苟畫界分疆審度形勢朗如眉之列洞若矑之澄利病所繫可抵掌而談也國大而土瘠地形平衍無利可興無險司扼者是爲荒國國强而地狹懸絕海上接壤無隣是爲孤國國小而野沃裏山表海物產豐阜介乎爲荒爲孤二國之間是爲危國國孰爲荒厥惟俄羅期按俄之境土跨越三洲其地之在歐羅巴亞細亞者幾得其半計八百萬方里幅員之廣與英吉利相將然英之本境殊狹隘跨海開疆越國鄙遠其勢散而不聚不若俄之封疆混一甲兵犀利士馬强健民俗尙武顧盼自雄泱泱乎大國之風也第歐羅巴之勝境在西而俄處其東亞細亞之勝境在東而俄處其西又偏在赤道之北起北緯五十六七至八十度極於冰海地氣苦寒氷恒不解歲能通舟不及三月其新得滿洲海岸亦如之在昔英法連兵攻俄羅斯屢戰皆捷進逼克龍斯地俄人震駭遣使行成英法許之禁俄兵船及於黑海是爲巴黎斯約當英法之伐俄也薩爾的尼以師從惡俄之强也西國僉謂俄如大鳥困於樊籠每値秋風起颯然有凌霄之志苟破檻而出一飛冲天矣其意以爲俄境內之𧍧海裏海皆處陸地之中無支流歧港其名爲海而實則湖也惟黑海汪洋一水俄與土耳其共之俄據其東境土據其西境溯達特紐耳海峽以達地中海海上諸國若奧若德若意若英法若西班牙葡萄牙皆得而問津焉皆物雜陳人烟稠密實通商之奧區當土耳其全盛時環黑海之陸岸悉屬於土厥後俄羅斯國勢寖强日事侵削迤西半環遂爲俄有於是大修兵艦出沒其間英法恐土孱弱不足以制俄俄得踰達特紐耳入地中海進窺歐西不平啻爲虎傅冀也故乘其挫衂請和議約詳定兵船往來停泊之所並黑海而亦禁之因噎廢食絕人太甚宜乎俄人之不曲從一時追於勢耳迨德人戡法幾不復振英之勢孤俄遂棄巴黎斯約視等弁髦黑海帆輪往來如織以爲隴旣得而蜀亦可望地中海之筦欲代土掌之爰藉土國執政凌虐斯拉夫族爲興戎之口實大發兵攻之與土人爲城下之盟歐洲五大國幷力沮撓不克加願而愈垂涎於朝鮮矣國孰爲孤厥爲日本日之爲國也四面際海蝦夷島在其北朝鮮在其西日屬之對馬島與釜山一水相望蝦夷全境近時俄人以科立耳十八小島易得之以地隣滿洲海岸與俄接壤也朝鮮東北三面皆海疆西境與中國之吉林毗連其地當温帶寒煖適中層冰不結商舶往來歲無停日是日人之所貪也今者旣與泰西諸國立約通商則國爲同盟地爲公器而轉危爲安之道於是乎在予何懵焉 
[本舘自己接到電音]  
　　○本舘於昨日接到在津友人專發電音到本舘內有十一月十七日　上諭一道敬謹譯登○十一月十七日奉　上諭　書潘祖蔭奏查辦雲南報銷一案請將孫家穆革職審訊潘英章革職嚴拿並戶部主事龍繼楝解任傳質各摺片戶部主事孫家穆着先行革職審訊雲南永昌府知府潘英章迭經催提延不到案着卽行革職並着雲南督撫及該員原籍湖南巡撫沿途各督撫一體嚴拿送部歸案審辦毋稍遲延戶部主事龍繼楝着先行解任聽候傳質欽此 
[遙陵] [  萬壽]  
　　○舊金山新聞紙云十月初十日爲中國　皇太后萬壽聖節該處寓居之華人皆大張宴樂遙誌慶祝內建龍旗外懸燈彩晚間火樹銀花儼同元夜富家則矞皇華麗小家亦共效嵩呼頗極一時之盛惟華人往往以燃放砲竹爲樂該處前因砲竹滋事故此次巡捕先爲禁止華人亦各遵令砲聲寂然然飮酒高會歡呼快樂之聲不絕於耳於以知華人雖在異地猶不忘　皇太后之德澤其所以入人者豈不懿歟 
[琿春近信]  
　　○字林西字報載有琿春西人本月初二日來信云琿春河道半已冰冱矣又言該處有俄人某向在中國爲茶商近來擬在琿春開設玻璃及紙張作坊各一處大約明春卽可興辦也又云本月初九日該處俄商各出貲財共相娛樂操兵開宴至晚跳戲十分𤍠閙盖緣是日爲俄人得琿春之期於今巳三百年故爲此戯柴以誌慶也 
[攻埃餘聞]  
　　○英國新聞紙言英國攻埃及時戰陣之間所得埃及軍械已屬不少及至埃京又有新槍三萬桿藥彈數百萬亦爲英兵所得其火藥局亦經焚燬乃目下埃及之兵仍復槍砲如林軍械無闕其儲蓄軍裝亦不可謂不多矣幸而埃兵有器而無人能用英兵因而獲勝惟埃及砲兵殊有臨危不避知進不知退之槪以是知軍械雖多固有不足深恃者矣又言英兵每隊內多有喜畜羊犬兵士咸愛而玩之其攻埃及堆勒革畢地方時有某營之犬首先闖入埃陣張牙舞爪大肆凶鋒英兵見之士氣百倍埃人前已聞有謠言胡思禮元帥帶有犬二千隻用以攻戰今見此犬在鎗林撣雨中橫衝直撞毫無畏懼以爲前言屬實一犬當先當有繼其後者因之轉身奔潰犬又從而追之埃兵遂大敗如此犬者亦足以誌矣 
[輸捐踴躍]  
　　○本埠日斯巴尼亞領事官任外國戯園演戯招集中西各商捐資助賑呂宋災區一節早經列報兹悉各處亦因此共相糾募閱本月十二日香港西字報云該處捐資截至本月十二日止巳有三千元左右現尙源源捐助港中西人又於二十八日開演西戯一日其所有戯資幷以助賑不禁爲呂宋人心竊幸之 
[賢守仙歸]  
　　○許雪門太守自復任嘉興府篆後屬下紳民無不悅服不期於本月初政躬偶爾違和日進醫藥迄無一效至初十日竟疾終內署闔郡士民聞之無不下淚蓋太守在嘉郡十有餘年其德政之入人深也現聞省憲牌示所有嘉興府篆已委正任杭州府　嘉儁暫行署理日內卽飭赴任也 
 
 

Page 2

 
 
[營口紀聞]  
　　○西湖溝沿有小娼寮爲徐姓所開倚門賣笑者蓋有三四人初八日爲徐鴇生日各妓皆得觴介壽又令唱書陳某談說古今奇事藉以悅耳娛情而書錢則未結也十三日上燈後陳遣其徒到門索逋適値道署家丁劉五袁五在此尋芳短榻橫陳挑燈共話見陳徒之有擾淸興也大聲喝曰去去明日來取陳徒不應向妓催索如故且言奉師命而來不得錢無以見師也劉袁復大聲曰我二人係道憲親丁與爾好言爾反不聽何　唱書敢龎然自大耶陳徒亦不爲之下謂吾自索逋不干他人事由是唇鎗舌劍愈爭愈鬧劉袁因口不能勝繼之以拳陳徒終不稍讓惟兩手敵四拳未免軒輊祗得且戰且退漸至門外適比隣某屠作正在宰豕劉袁各搶屠刀向陳徒亂砍額上兩刀腦後一刀他處均有小傷惟腦後一刀深入二寸陳徒撲地而僵劉袁乘間𨓜去徐娼卽報廳署請驗而陳某亦率他徒並同業十餘人抬受傷人到案惟頭班差役已知兇手是道憲親丁不敢上禀遂以傷似自砍未見兇手爲詞寳司馬騐得陳徒受傷甚重卽移飭鄕約轉禀海城縣鄕約遵諭先抬傷人至下處仿知兇手卽禀道署拘劉袁交海城縣卡倫門房暫收受傷人仍抬回徐娼家想張明府不日卽當詣騐也次日延醫敷治醫言受傷雖重尙不致殞命劉袁聞之喜可知也○陳某者山東蓬萊人在西大廟西廊賣卜爲業信者頗衆每日可獲靑銅五百文衣食之外尙有贏餘因在西忘八街賃屋兩間招寓往來過客由是獲利益厚更於屋後餘地搭造板屋一間租與土妓高姓而陳因孑然一身與妓爲隣不無稍動於中妓亦羡陳豊裕頗有仰攀之意兩情歡洽百計温存陳自謂得此佳人娛老景于願足矣乃謂高曰卿本形單我亦影隻苟能撮合豈不兩全耶高姑應之而陳則信以爲眞乃曰卿果願從我我當不惜重價買金屋以貯卿另以五百吊爲卿置衣飾高聞言立誓陳益信卽託親友廣尋房屋稍昻其價不吝也親友問故陳以娶親對親友亦好事往告房主房主曰伊若成家亦天好事惟新婦在何處當明告也友告陳陳卽欣然自見房主而告之房主聞之勃然曰汝何老憒至此毋論靑樓中人不肯隨爾縱使肯隨爾己年及古稀彼年纔二八亦覺老少懸殊彼之所哄爾者貪爾有數百金耳爾何痴之甚陳由是頓悟時値盇平縣考試陳因赶考避去前月陳歸高卽問陳前日之事何再不謀陳以無錢對高曰無錢何以哄我我兩月獨守少得幾許　頭至今飢寒交迫爾何以處我陳乃央人調停有人勸陳勿收妓二月房租陳允之事始寢然賣卜之資已耗費不少矣○十六日海關道祭河闔屬文武于卯刻齊集東營黿神廟拈香往年常例必唱戯三天道署內亦唱戯宴客今年則無此例矣○前任海城縣徐公亨久已下刑部獄或謂徐公前在廣甯任內曾誤認良民爲盜誤殺四人後獲眞盜又殺之故良民家屬赴京控告已八九年案懸未結今下刑部獄相因此案耳○監築西砲臺之喬軍門一營本係陪都練軍向爲左軍門所統今在砲臺會同宋帥毅軍胡營監築軍令整肅五更造飯然後出隊演槍砲三時之久再練各種武藝傍午收隊回營造飯畢又出隊到工挖土挑築夕陽西下始整隊回營㸃卯閉門不惟勇丁無一刻之暇卽隊官哨長亦難偷半日之閒也○今年營口市面頗覺蕭疎爲歴來所罕聞卽如大小娼寮亦以時値封河貨商大半歸去未免門前冷落車馬稀也○奉天向食艱鹽每六百斤作一石每石抽捐東錢二吊四百文近聞軍督帥崇公以練軍如衆餉需彌艱而根本重地又苦於無可籌欵惟鹽價較他省尙廉故特奏准雖鹽每石加捐厘東錢二千四百文連舊章每石共抽四千八百文自十一月十五日起遵行此例然鹽價尙不甚貴每担不過値東錢三十二吊雖價尙止念三四吊合計每斤大錢止五六文耳 
[少婦呑烟]  
　　○寓居鎭江之朱某安徽人幼習河洛奇門等數學揚州凌某亦操是術而自愧弗如焉九月間朱寄語凌云君於十月內當有家難宜愼之時適凌之正室臥病聞言頗以爲憂幸至十月上浣凌妻病巳愈心始釋然詎凌妾於十月中突服鴉片死聞凌妾年僅十六七河南人頗賢淑以故凌寵甚惟歸凌三年尙未生育其妾深以爲憂葢因凌已四十外人也死之日亦與凌無甚口角忽晨起嚴妝而斃豈定數之眞不可逃歟現聞凌將營葬於祖墳之側幷願倣慈母例日後爲之立嗣焉按此事前已登報今者更得其詳故復述之 
[水手折足]  
　　○前日有輪船名威物力泊於公和祥碼頭旁側有水手某登桅作工偶一失足突然而墮折其一足隨送往醫館療治未識能全愈否也 
[客死他鄕]  
　　○小工王步雲年三十餘歲係廬州府人素有煙霞癖近來正在戒烟前日在美利馬輪船起煤忽昏暈而踣衆小工擬卽舁至王之友人處行至半路而斃當卽報知公義局於昨日安殮𣩵於義塚以王無親族在滬也 
[寄書涉訟]  
　　○前報列郵筒錯悞一節昨日經法公堂訊理到案者係西塘洪家灘鎭之呂恒豐窰貨行主某錦記磚灰行主馬林松永和信局之卒正堂等三人翁太守先詰馬林松據稱該洋係從小東門外德錩錢莊送來親自檢㸃封好用白棉帋包裹送局加封太守詰其何人送去來往有幾許時候永和開設何處馬稱其洋遣學徒龔大生送往約閱半㸃鐘時卽回信局在大東門外鹹瓜街開設該徒今年十八歲矣太守又詰呂恒豐稱在洪家灘鄕間離鎭一里路先一日接到來信知有洋寄來故於初五日卽在洪家灘茶室候航船到來見信封用繩紥好詎拆封開看盡是鉛餠包封乃用黃皮紙封固者太守詰之永和局據李正堂稱初一日先收空信封面載有洋一百元其洋係翌日交來向例固封信當出收條無如信封上並無姓名又無押脚祗有護封方圖章由陸阿五班船寄去太守謂旣無姓名又無押脚則此洋由何人所寄不得而知如何登簿咎在爾矣李正堂稱送來之人本係相識且呂恒豐到滬後曾會同三面到局中對過據錦記學徒稱因有繩紥不便再盖押脚等語太守着馬林松於下期將該學徒龔大生仝來李正堂亦將船戶陸阿五等仝爲到案李正堂姑交保候訊云 
[分股賠銀]  
　　○前報列壽泰錢庄李安芬控追恒興祥京廣貨店趙阿林欠往來帳銀九十五兩一案昨日經法公堂覆訊李安芬將歇夥朱耕泉及保荐之朱桂榮等投案朱耕泉供認所欠之欵曾經說明陸續拔還太守問共欠若干何時可還答稱約欠銀八十餘兩待尋到生意陸續還彼朱桂榮稱灌園度日所保者乃在壽泰庄至別處虧欠則我不能保况種菜人何能賠此巨欵太守謂李安芬用人不妥趙阿林意圖隱射朱耕泉實屬不肖着將所欠之欵照三股分派各認一股先爲了結至恒興祥欠壽泰之銀卽着料理朱耕泉尙少趙處之銀亦着保人調停 
[出外寄信]  
　　○益義倒帐一案昨日法捕房将鄭富香解到錢綢各莊之到案者計有十人翁太守問汕頭之信可曾發去各債戶答稱禮拜六出外在五㸃鐘時卽由電報局寄信據云次日下午卽可到汕頭矣翁太守又詰陳洽成人可曾到案旋據陳品三到案稱東人有事在漢口尙未回申太守問人旣在漢口銀兩何以在汕頭該處之倫記究係何人所設答稱倫記卽鄭樹堂分設因我東人之弟在牛庄故由汕頭匯銀太守問棧單何在答稱在老東人處容下期繳呈太守問可取到否答稱當可取到各債戶稱陳品三實係鄭姓乃樹堂之弟在棋盤街益成店中求請追押太守　有陳洽成之店開在彼處且伊亦控稱被欠銀三千兩在內太守復詰鄭富香五日限期已到鄭樹堂何不到案答稱押在捕房從未通信太守着各債戶將鄭富香帶出待其寫信前往鎭江並將店底拍賣及别戶所欠益義之銀先爲收足俟寄信後仍將鄭富香帶回捕房云 
[呈繳綢洋]  
　　○前有范桂投法公廨稱有綢縀賣與丁東升零剪店講定價洋十八元三角二分該店將零頭付下欠洋十八元該店又將羔皮三件抵洋二十二元尙應找伊洋四元詎伊之羔皮係鹽水貨托人估看祇値價洋十二元因欲退還而丁東升店主不允當經翁太守着包 
 
 

Page 3

 
 
探傳該店主丁義闌到案着將綢洋十八元還范將羔皮收回在案事隔多日范桂復投案請追昨晨注包探嚴頌眉適欲傳人而在途正與丁某相値卽將來意說明詎丁不理因之拉進捕房甫到門首丁將包探毆擊故解案時嚴頌眉卽禀訴情由翁太守詰丁東升綢洋因何延宕不繳答稱已託人料理旋有一人上堂繳洋十八元太守卽着范桂取去復謂丁東升公堂差遣之人何敢逞兇丁稱不敢逞凶太守謂現有袁鵬飛見証何得狡賴着罰洋四元丁請從寬太守准減去一元着罰洋三元充公羔皮四件卽着繳洋之人領去 
[薦人看管]  
　　○昨報火警可疑一節業由二圖地保謝小山稟請上海縣相騐適値黎邑尊因公赴松卽由縣署中派人往追昨日三㸃餘鐘邑尊尙未回滬聞當於今日相驗也幷聞男僕女傭之荐保人業已尋到派人看管矣 
[英界公堂瑣案]  
　　○王長啓投英公堂稱被賊撬門竊去銀洋一元水烟筒一只報由捕房緝獲人贓水烟筒己被押洋一元錢六百業已吊贓巡捕禀詞相同竊犯潘阿和祇求施恩陳太守判管押半月贓交失主起案之錢洋給還押本○孟永祥稱常被賊竊去嵌窓之玻璃昨由巡捕獲住人贓特請給領周來生供認不諱陳太守判發捕房管押半月以示薄懲贓交孟收領○七十七號華捕稱王阿四實係積竊昨又竊取成泰棧房之鐵斤被我看見人贓並獲送請究辦王阿四供向做小工舊鐵係上棧扛夫遺落被我拾得者陳太守以王阿四旣是積竊豈容狡賴判押一月以儆贓交捕房帶回以便給還失主 
[法界公堂瑣案]  
　　○昨有胡天寳偕張安甫至法公堂並投張佩珩名片稱在東洋車行爲跑街夥因車夫金兆榮偷去棉被質錢今己報捕吊到贓物請究翁太守將片閱過以張姓素不相識况涉訟之事要此何用當卽擲還張兆榮稱本來做小工因胡天寳曾云伊處有住塲故喚我到伊處推車按日出車租錢一百六十文詎到伊處後不論推車與否每天要算租錢故僅住四天已要我出錢六百四十文卽將我棉被一條押錢一千三百文今吊到之棉被係胡所借與我者盖因伊當我被故我亦押伊棉被等語胡天寳堅稱伊之棉被係伊自已去押伊住我处巳有七日太守詰有帳簿可稽否金兆榮稱有司帳人林姓太守着法包探帶仝前往查明再核○念二號華捕稱前晚在新街巡緝據花烟館鴇婦稱有五人在家吵鬧回往赶散詎五人恃强以拳擊我故禀明捕頭將動手者解案熊雪蘭供在祥記碼頭撑船因酒醉偕友在花烟間吃烟不敢毆捕翁太守查得熊某已管押三日着從寬釋放云○法包探過永發在洋涇浜沿獲到𤙺線賭徒潘小弟及賭具搖缸等物幷洋一元呈案潘小弟供此路過拾得者太守謂當塲捉獲何不實供潘小弟始認擺設賭攤未及数日太守着責一百板枷號兩月以儆○前報小竊宜懲一節後經法包探帶沈阿二至胡德坤船上查明雖係舊時船夥然已停歇多時昨日捕房將沈解案翁太守以沈阿二自認取過水烟袋掀看馬褂而船上之人與沈從不相識其爲鑽艙無疑著責二百板以儆 
[哭姚飛泉茂才幷序]  
　　○姚君諱汝錕浙江嘉善縣人遷居滬北擅詞藻工鐵筆兼通音律尤精於琵琶爲人方古落落不易合以故終老 
　　靑衿半生無一知遇而君處之晏如也已卯歲余因郭君少泉獲交於君一見許爲知音惜以俗冗不得時相晤對君有丈夫子三仲子杏𠿞嘗與余相過從因得悉君興居今歲少泉自東瀛旋尚與之約將訪君於寓齋乃忽得噩耗驚惋久之賦兩律以當生芻之奠 
　　數年海上覓良朋傾葢逢君快服膺醒世文章人共仰　君輯諸名家法書之足以警世者共三十二家勒諸貞珉名曰醒世碑　名園風景古同徵　君刻吉園記爲子貞太史手書　賈生工賦偏悲鵬李廣能軍未展鵬相遇何遲別何速問天搔首更誰　　憶從昔歲訂知音一曲鵾絃曠　古今豈意潯陽成絕調頓教滬北失同心家聲幸已誇三鳳攝體空旁按五禽　君爲余言養生法莫過於華陀五禽經　名世未能當壽世遺編莫任久浮沈 
　　古越高昌寒食生桂笙何鏞拜手 
[惜字功罪例]  
　　○且自一畫問理數之源五千啓道德之要是以在上者賴字以治國在下者守字以成家刑政禮樂非字不行士農工商非字何藉蓋敬字爲集福之基殘字乃相殃之漸今功　律例析分明勸戒殷勤深切而凡屬公卿士庶應亦鼓舞奮興矣○功律　一平生以銀錢買字紙至室香湯浴焚者萬功壽增一紀長享富貴子孫榮顧　一平生遍拾字紙浴焚者五千功壽增一紀得享富貴子孫賢孝　一多收字紙至埋淨地者一千功安樂無流離子孫昌盛　一刋刻惜字詩又遍傳世人者五百功永無是非多生貴子　一抄寫敬重字紙書詞間門人令其珍惜者三百功子孫發達　一見惜字文留示子孫及己身敬信供禮者百功安樂無禍　一化人銀錢買字紙浴焚者百功壽增一紀施財人永遠富貴　一勸世人惜字並焚择異淫亂等書者百功本身增壽子孫昌盛　一僧道不以有字條帳作囊雜用能自戒勸人者五十功德名光顯　一見人作踐字紙急以素紙換焚或以他物換焚者五十功百病不生轉禍成福　一禁人不以字紙拭穢者十五功其人昌達　一凡人有難或急或緩見安紙必浴焚者萬字十功卽得平安　一勸人不以字紙及錢放床褥下者十功得安樂　一偶於穢處見字紙卽收起不輕忽者十功一生平安　一禁人馬上有文字及錢不騎坐者十功得安享　一不以字書夾鞋樣自戒內眷及勸人者十功子孫智慧不仵逆　一勸人不以字書放濕　　爛並扯碎踐踏者十功必得名壽　一生平不輕筆亂寫塗抹好書者十功永無凶事　一刮冼器物門　上字者五功得眼目光明　一　掦敬字文爲大功德者五功獲福必多　一見人以字紙封葢𦭬具器皿換取浴焚者五功無惡事相遇　一以字紙焚香爐中者三功得享吉祥　一遇字纸漂淨水中萬字一功免諸疾障　一代人收採浴焚字紙萬字一功得享淸福○罪律　一將人錢買要浴焚字紙取用作踐者一百罪殀折子孫貧賤　一騙人買字紙錢不買字紙焚者一百罪定惡病妖折　一己身不敬字紙經書又不屑敎子弟遞相輕侮者一百罪惡瘡遍體再生痴龏　瘂　一遇字紙焚　踐踏撲滅及收用者八十罪定生腫毒　一家中破書廢字將來換盌換糖作踐者八十罪定生痴聾　痉　一家藏敬字書文或拭穢並縻爛者七十罪多惡事無救　一僧道以有字條帳作囊雜用六十罪薄福受刑　一以字紙包藥裹經書塾木魚器用者五十罪蒙蔽焚心　一以字紙拭物拭几及揉搓棄地者四十罪遭流離去智慧　一見勸善書惜字文不信傳人者三十罪窮年窘迫不孝子　一以字紙經書放船艙底並馬上騎坐者二十罪生毒瘤受八　侮　一己身不敬重字紙反又講笑人者十五罪多遭橫禍一以字紙漂汚水焚穢地者十五罪多目疾昏盲　一以經書枕頭及以錢與字放床褥下者十五罪窮苦受极　一以字紙引火打亮者十罪生疥癬　一見婦女剪字紙做鞋樣及爲花墊盤盛盒男子不禁止者十罪受枷鎖刑　一以字紙糊窓壁褙屛褙書殼者十罪定受寃枉不明　一以字紙　爛吐壁上及扯碎作書撚者十罪爛之手生惡瘡　一淹沒敬字功德者十罪不得吉祥　一女眷以字紙書夾鞋樣男子不禁止者十罪生忤逆子女　一婦女繡字於荷包香袋翕補枕頭上不行諭禁及　帶於腰間幷將枕頭枕臥以致褻穢者五罪得暈眩拘攀之疾　一輕筆亂寫拋散不顧及旋寫旋塗抺者五罪减聰明　一怒拋書卷　字紙於地下者五罪减聰明　一以字翕書啓插靴襪者五罪足生毒瘡　一以字號寫器物致人坐踐者四罪家不祥　一以不凈手檢閱經書者三罪生又指瘡　一以字磚墊路者三罪行事不順遂　一於地上畫字者三罪多遇險阻　一剜裁字跡者一罪多受驚　一以字紙褙神像拾𡎺墻壁者一罪雖別有功不錄　成人在字字在成人人不敬字字不敬人又云國家頒行惜字律風調雨順干戈息　者徧傳惜字律文章燦爛花生筆僧道能傳惜字律慧眼日明六通出富貴人傳惜字律子孫永遠受天祿孤寡人傳惜字律人人相親如眷属患病人傳惜字律永久安康除百疾貧賤人傳惜字律衣食自然一生足公門人傳惜字律資官近貴皆淸吉一切發心刻印者美報重重餘慶積　 
[書助賑]  
　　○余及沈君蘋秋一字菊泉　隷湖州善談諭工行魯向幕淸江求書者衆遇有往來書家如何子貞太史楊簡候方伯白季生楊䋠香兩觀察胡稚楓孫瓖　察二　三太守皆嘆　之其人曠達不俗非特致力於名人碑帖巳也現悉江皖各處水災之慘援手無從指使有術謹照仿單减收對折聊書楹聯三百副執扇三百柄尙未滿領前九月間回湖掃墓昨日來申以便補數　雅宜閣翻造現寓畫錦里王元成筆店如欲寫者可送二馬路左　室縵雲閣兩處代收限十日取件 
　　王竹鷗　伯雅湯壎伯章笏　趙味靑仝跋 
[浙省] [  抄]  
　　○十一月十一日知府胡元潔交缷　劉至喜接辦俱禀知厘捐局提調差　陳則勳禀見销嚴所勘灾差禀知軍需局委解進餉差叩辭　徐　　禀知杭府委德淸公幹　韓文泰　知　臬委發審差　署海鹽縣丞王禀辭赴任候補府經歴龍騰霄　縣丞汪龍珠　蔣汝　俱禀知　藩粮委津局差　宋承泗上一巡檢許澍下三俱禀知梟　委各叚差　主簿沙炳鋆禀　解俸緞　甘蕭　○十二日候　府　本鑑禀見任赴南京並叩謝　龐慶麟禀知厘捐局委聞勝厘局差以見叩謝　徐懋簡禀見辭赴德淸公幹　束允泰禀知臬委溝訟差並禀知粮飭上屆海運保補缺後同知直隸州用禀見叩謝　大挑　顧鴻烈禀知　蔣粮委津局差　廟山巡檢储宣和禀謝飭知赴任　候補廳司獄丁賜第　府經歴王　津通局　張啓後　從九品韓銓張瀚津局俱禀謝藩粮委海運差　○十三日候補道盛奉委接辦牙厘局會辦差禀謝　正任　府龔禀知奉委署嘉興府禀見叩謝　典史周之瀚津局驛丞余文銊滬局俱禀知　粮委海運差　諸曁縣丞張兆霖謝飭知赴任　廟山巡檢儲宣和禀辭赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
