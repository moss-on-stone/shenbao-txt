# 1886 - 197 - 4904767

 

Page 1

 
 
[搜印大題文告曰] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本巳汗牛充楝然皆習見不鮮本齋茲特敦聘名才遴選大題文二萬篇均　理法淸眞詞句雅正之文以作觀摩書本一切冷淡庸濫難邀知遇及大題文彚文府凡巳經石印者槪不收列一篇惟是篇章旣富選　仍清　　所見未廣尙希海內士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤儀或印出後酌酬　部均　不可其有名人鉅製多士傳抄一文而數處寄來本齋均以先到者選用至原稿之選與不選一槪未能寄還特此預啓再惠寄鴻篇請逕寄點石　不必由申報舘轉交請鑒之 
[八十二號畫報出售] [  申報舘主人啓]  
　　美國某報舘人挾其私智煽誘各廠工人以作奸犯科聚衆至二萬人之多巡捕懼滋事前往彈壓而工人發槍砲以拒捕嗣經巡捕緝獲匪首於該舘中起出槍砲炸藥等件而其事遂平本齋按照西國畫報摹繒成圖以供衆覽淞隱漫錄圖說一則仍附畫報之末准於十六日出售此佈 
[論康烈婦殉夫事]  
　　天地所賴以綱維古今所賴以撑拄者不外忠臣老子義夫節婦而已顧忠孝義皆出自大丈夫素讀詩書深明事理於倫常一道分所當盡輒歴艱危險阻而百折不回以孤行其一是初非冀　名不朽名亦卒不能磨獨節烈則唯女子身或未嘗知書識字迨至激於天性不卹微軀藉酬夫婿終邀綽楔之榮永受馨香之薦天人感應神鬼交欽吁可述矣初十日紀滬城大東門外朱家弄有康少峯者年約三十餘向在顧成信稅行司理帳務光緒八年娶嘉定徐耀亭女爲室雖洽瑟琴之好未歌璋瓦之詩今春康疾醫皆束手遂以不起徐痛夫情切屢以身殉均爲家人救免後見其左臂紅腫詢知氏於夫彌留時曾刲臂和藥以進聞者莫不肅然迨家人防伺稍疎氏忽於五月二十七夜吞　芙蓉膏畢命及家人知覺已不及救矣且夫乾道成男坤道成女坤之德靜而專故婦人多知從一而終之義旣嫁而後心中目中祇有一夫幸而好合百年固屬人生難得一且分鏡破竟失所天倘兒女成行家資溫飽猶可暫偷一息以教以養以博萬古淸名無如膝下蕭條藁砧忽殞卽饒貲產尙不足稍釋哀情况乎釜甑生塵家徒壁立或門哀祚薄欲求一似續之兒而不可得何若舍生取義黃泉之目不瞑而曒日之志已伸其斯爲頑廉懦立歟昔歸太僕論未婚夫死過門守節爲非引儀禮謁廟受代始爲新婦是以先配後祖春秋譏鄭忽之非可知未曾廟見婦猶未成爲婦其說頗正然激烈之性堅貞之操洵足炳爍鄉閭爲庸碌女子矜式禮雖未洽情實堪憐必泥太僕所言恐龍逢比干未可謂之忠尹甫伯奇未可謂之孝至義夫一生或以熊夢未占致抱鄧攸之戚或以鸞膠再續恐添閔于之寒夫夫也豈眞皆適於義也或謂婦人以名節爲重所以全節卽所以全名似先存一好名之心而後發爲殉節之事是又不然其在潘揚妙族顧陸華宗讀女誡之七篇受公宮之四教克明大義視死如歸其節烈雖屬可嘉唯世胄名門夙諳姆訓節雖顯事未奇焉乃以桑戸貧家蓬門弱質所習祇針黹之事所聞皆邱里之言而能慷慨明心倉皇畢命恥作偷生之想甘聨同穴之盟此則碧海冤禽時時銜木霜天寡鵠永永含悽者已或又謂烈者决絕於一朝不若節者芬芳於百世似言烈不如言節亦非也古來王凝之婦斷臂夏侯之女　顏自顧未忘唯欠一死偶一感激不難粉首碎身使天壤間可驚可愕相與觀奮於無窮我心匪石不可轉也我心匪席不可卷也何必茹荼飮蘗坎懔終身而後可對亡夫於地下哉顧非常舉動無人焉爲之傳播爲之表揚則雖創見奇聞亦祗同輕塵弱草不旋踵而泯沒不彰是以懐淸之臺得太史而始著止節之圖因將軍而愈傳彼康徐氏者知必有有氣力者達之朝廷准其旌表非徒揚貞烈亦以振綱常而一二學士文人又爲之作詩歌述傳贊勒之金石被諸管絃庶留貽於勿替焉亦何恃荒蕪筆墨輒思託爲文章俾節婦亦得與忠臣孝子義夫並垂不朽耶獨是闡幽表德吾輩之素心也抉隱發微腐儒之夙願也第遇夫不可多得之事轉不能極力傳揚使瑰瑋奇特諸人一任其聲銷迹滅不幾過寶山而空手回乎謹效韋先聊當喤引冀海內諸名士長吟短什鉅製鴻篇以盡發其奇光九原有知定應含笑　論康烈婦不僅爲康烈婦也滬上繁華甲天下其亦能稍挽頺風哉 
[本館接奉電音]  
　　昨日上午十點鐘後四十分時本館駐京友人由電飛傳本月十九日諭旨一道敬謹譯登○六月十九日奉旨趙佑宸補授大理寺卿欽此 
[亂未已]  
　　印度新聞紙言英人之圖甸殊爲不妥緣地近來多雨調撥兵士頗不甚便且印度兵及招募之土兵等常有逃陣之事甸亂黨時時與英兵爲難彼等出沒不常往來便捷剿除甚爲不易故近日英兵聞己有退志云 
[輪船救灾]  
　　有德國輪船名西格納由北海口駛入香港途中見有中國沙船遭風失事該輪船赶卽施救當援起二十十人該沙船係由西貢前赴澳門舟中共二十八人又有搭客二人當失事　攀援板片浮沈號改又值風狂浪急吹播散蕩故獲救者止此數餘八人則想與波臣爲伍矣吁　哉而該輪船之見義勇為其情尤可感焉 
[官塲傳聞]  
　　昨聞官場接有電音云香港所議洋藥一事迄未議妥著各口暫緩開辦并電飭邵小村觀察卽行回行大約邵觀察　旌不日卽可回滬也 
[赤嵌來鴈]  
　　臺北來信云吳軍門統帶宏字正副左三營勇由滬乘萬年淸威利伏波三兵輪鼓浪至臺暫駐滬尾大巄峒等處初五日軍門入城謁見劉撫帥禀請派員點名聞卽須調往澎湖云○臺灣商務局暫設人稻埕寶順洋行內本月初三日行中西人忽令遷移以致口角西人卽令人將局中器具拋擲街心旋赴英署互控據聞得忌利士公司因商務局爭其生理故唆使寶順行不將房屋租與未知確否○近來大科嵌補裏社屈尺社等處　番皆薙髪易友確遵王化耕鑿之暇相率至艋　閒游據云形貌與土著無殊惟兩耳有小孔婦女額上湼以靑鹽男子則頭上日藍紋三條爲特巽耳 
[厦門脞筆]  
　　往來淡水之輪船向僅得忌利士一家專擅其利每人價洋四元近忽有商務局雇定輪船往來臺厦香港汕頭等埠得忌利士公司因將船價减收每人只需三元日前海龍輪船由厦往淡水又减至二元○十二日 
 
 

Page 2

 
 
外洋來電云小呂宋地方有大風自南而北厦港各漁船一聞此信當晚卽紛紛駛入內港越日天將明大風果至幸各船皆已預備不致損傷 
[厦門茶巿紀聞]  
　　淡水茶已於前月初上巿大都皆係暗盤嗣有外洋載茶輪船到厦待裝而各洋行皆故意抑價茶商以本年戚本較鉅未肯過虧以致彼此相持不下至本月望前又有旗昌載茶船駛到華商至此皆因銀根太緊不能持久西商亦因輪船躭擱所費不貲是以彼此通融稍稍遷就日內開盤售出數千件其銷往美國者價洋三十五六七元不等聞華商可不致受虧西商則未能大得其利也 
[雲間談薈]  
　　松江某甲向操易牙術調羹洗手名著鯖廚近以夏令賦閒無所事事一夜黃昏後聞某親串患河魚疾乃遣子前往探之子年逾弱冠素以拳棒自雄至是惘惘出門路經西門外妙嚴寺後時則天高月黑地僻人稀正在胆戰心驚驀聞叢莽中有物躍出當頭一抓自問此身將葬飢羆之腹矣旣而胸前有手探入攫去銀　四枚乃知其爲剪徑匪徒奮力狂追揪住髪辮匪恐不免以小刀剌其腕痛　狂呼隣右聞聲咸來援救獲住三人解送婁縣吳仲英邑尊訊得三人俱　鞔工祗以飢寒交迫故爲此不肖之事遂判鞭笞數白下連枷游行示衆○小張涇盜劫教堂一案已紀報章日前經教中某甲控諸婁署吳仲英邑尊以事關夥劫立飭緝拿某汎弁見勒限頗嚴急圖破案因分遣汛卒暗記明查會有中營騎兵某甲在泮池邊撈物汛卒疑係盜匪密尾其後旋見其步入練軍正營歸告汛弁謁見中營王叅戒備陳始末叅戎遺哨弁稽查毫無贓証爰將汛弁撤去以儆其誣兵爲盜之愆 
[贖龜放生]  
　　香港西字報言港中有某西人捕獲巨龜一頭其大異常乃待以示人見者皆以爲神物不可終留請其放生西人謂此龜本非常見旣得之何必放生堅執不允衆工人乃醵資贖取此龜放之入海並雇樂工鼓吹送之噫一龜也而入之尊敬之者且如此宜乎曳尾泥塗者不以爲恥更以爲樂也 
[蕪湖夏景]  
　　天貺節石垝鄉有龍舟之戲鄉人爭先快覩致釀事端荊棘耰鋤一時並舉傷及十餘人始各歛手報縣後揚邑尊驗明傷勢給藥調數雖不至有性命之憂然已大殺風景矣○十四日成寶岩觀察查點蕪關出口各書役二次卯名開導再三大旨不外毋病商毋漁利各吏咸整肅衣冠唯唯遵諭而退○成觀察於十六日乘江孚輪船晉省叩賀新護撫張芝帥並祭奠　撫吳子徤中丞屬下各官咸至洋碼頭恭送○本月十三日紅當空流金　石鐘鳴四下正倚水檻延凉忽陰雲羃天電光閃閃傾盆雨下溝澮皆盈少選霹靂數聲幾令聞而失箸傳聞東河沿某姓家數丈崇垣轟然坍下適有某醫生停輿避雨磚石雜下頃刻間粉碎虛花兩輿夫一受微傷一折其脛翌晨訪聞南關外吹覆房屋不知凡幾江中巨艦亦有吹折桅杆者 
[接辦包厘]  
　　去冬蕪地奸商因販私土往往拒捕奮毆當經前任蕪關道梁小若觀察援照寗波上海鎭江規例變通辦理諭令洋商包繳稅釐初擬試辦半年倘或成効可觀冉行接辦迄今已逾半年之限辦法未臻妥協收稅亦有絀無贏成寶巖觀察諭華洋商董照章接辦惟接辦伊始誠恐無賴棍徒勾引洋人意圖染指遂復遴派緝私委員范小珊守戎嚴密查緝並出示曉諭商販人等不得勾引洋人從中牟利如敢明知故犯當援紀旭初成案提案嚴懲云 
[豐潤盜案]  
　　六月初某日晚間突有綠林客十餘人擁至豐潤縣王蘭莊某當鋪首飾珠寶搶掠一空洎去時鋪夥二人潛尾其後迤　至徐各莊匪忽不見僅見落後之三人二夥遂訴知該莊鹽店撥派巡鹽人追上悉數弋獲復向前追至天明遙見蘆臺河　有十數人肩負衣包臨流喚渡此處向有兵營二夥乃赴營稟訴營官出隊狂追將各匪一齊擒獲押解縣署所搶物件一物不少惟尚未聞該縣作何究治云 
[燕京淸話]  
　　內務府愼刑司咨行景運門擋房內開前經拏獲竊犯一名供係正白旗護軍名貴福　替正黃旗在內廷值班迭次竊取內廷茶房火倉檔房等處衣服朝珠等物陸續質錢使用再三研訉矢口不移當卽飭役押解該犯赴各鋪起獲原贓自應按律擬罪除失察之該管各該旗護軍統領護軍統領護軍叅校等應卽查取職名咨部察議外其失主卽可前赴本司認領原物相應咨行景運門檔房查照轉傳可也○惇邸面語御前大臣皇上年屆志學於馬上功課切須認眞學習務宜隨時留意以免本爵奏叅聞聖上每日午後仍臨毓慶宮讀書云○內閣典籍廳出示前因供事懸缺迭經招考示知在案猶恐願考之人未能周知經本閣改於六月十六日截止定於六月十七日考試合行示知報考人等赶卽投結呈報毋得躭延自悮屆期携帶筆墨於黎明前往考試○初十晚三更時陰雲四布風雨交作忽聞霹靂一聲自南而北次日傳言御河橋有老樹一株被雷擊倒○崇文門外打磨廠文成書鋪主高姓兄弟六人最少者嫖賭花銷不安本分五兄私議佯爲析箸將幼弟驅逐出門五人仍舊合爨遂邀淸文文盛堂書鋪主張姓及張甥劉姓於五月間寫立分產單錢財房產按股均分書鋪則歸第三兄經手比分後三頓悔從前私議據書坊爲獨有四人皆銜怨於心訴之張劉張劉互相歸過遂至爭詆張有姪聞叔與劉口魚持訂書木鎚向劉作當頭棒喝擊中耳際當卽仆地而亡隣人寶元扇店主恐有干涉拾劉至文成堂事爲地面官役所知急報南城司署司官派役至書鋪鎖拿兇手張姪懼罪濳服阿芙蓉膏被文成堂鋪夥見之灌藥解救旋經司官到來驗屍張姪受毒未深尙能言語遂取具打死劉姓畏罪尋死供詞當令畫押張姪旋殞命少頃劉忽呻吟而起諸人視之蓋巳從枉死城中逃回陽世矣一轉移間死者復生生者復死顚倒錯亂眞有令人不可解　○初十日有某甲持錢票二萬餘千至東華門內茂盛錢店換兌他家錢票談論方殷忽倒於地舖夥急出扶之則已昏迷不醒矣同日戸部街有迎親者忽一轎夫傾跌於地遂將花轎暫停報知轎鋪急另覓一人來抬旋有醫者前來爲之針治轎夫遂甦喚車載之歸蓋是日天氣暴熱故有此急症云○阜城門內南順城街呂祖閣住持道士於上月杪羽化登仙該道生前喜與士大夫相契卽鋪戸人等亦莫不酒肉交游殆所謂富貴神仙歟初十日爲發引之期儀仗鮮明無異世家大族執紼者亦實繁有徒甚有繡閣名姝端坐繡軿相送者斯亦奇矣惟牛眠未卜故靈柩暫停白雲觀內云 
[吳中紀事]  
　　李顯之廉訪奉諭開藩豫章日前接到部文擬卽交缷起程衛靜帥原擬委成儲憲接署臬篆儲憲再四婉　蓋因浙糧道廖穀似觀　業已交淸兌米由通南下過穌韓古農觀察諒亦不久旋省故以栢臺煩劇恐未諳練委曲上達靜帥鑒謙抑之更故仍委前權斯篆之朱竹石觀察署理以資熟手已於十七日接印豸繡重膺烏臺再莅想僚屬吏民均當振刷精神以免咎戾也○蘇垣燻臘鋪之煮醬汁肉也覆以籠格搓　條以彌其隙使氣不外洩迨其熟也麫條叭受清華氣馨味美價值甚廉頗足供老饕之一飽而食單不錄日食萬錢之何曾未必能知其味也吳俗名之曰蒸腰又美其號曰玉帶圍腰有某顯者籍北省素食麵飯偶見臧獲輩食是品嘗而甘之日漸購買大有非此不館之意而吳人素尙侈靡知其事者或掩口胡盧或竊竊傳述以爲燕窩海參方稱達官口福是區區者而動其食指何其不侔若是噫是何少所見而多所怪也○山西人馬老五者軍犯也在籍毆斃族兄因充發至蘇家本殷實性極凶暴到配後專放鞭子錢加一八扣利上滾利稍有愆期者動輙捉至寓所吊打勒索控案甚夥卽受其害而斃命傾家者亦不可以數計旋遇赦歸有零欠未淸者方喜亦可遇赦矣不料事隔七八年近忽重至蘇省不知如何將所欠各戸開單逕至撫轅越控請追中丞將原禀發長邑提訊追理王耘莊明府飭差傳到單開之某某等數人訊係重利盤 
 
 

Page 3

 
 
剝且有因賭結欠之欵因將馬大加申斥並諭各欠戸自行淸理酌幫馬盤川錢免冉逗遛滋擾不惡而嚴明府可謂得持平之道矣 
[嘉興雜事]  
　○某客由松江附船至禾城塘灣街阜豐烟店客素有鴉片癮在船時屢作烟霞供養一日檢視行篋失去烟膏一缸計重六兩五錢客疑同船之湖南人所竊然恐勢不相敵默默無言十七日抵禾客隨湖南人登岸覘伊何往旋見湖南人掮行李至中街欲附他航暫在船埠前茶寮煮茗以待客卽鳴喚地保向之詰究湖南人大肆咆哮聲言欲到縣控訴客囑地保開其拜匣檢視如無烟膏自願受罰湖南人不許被地保硬行開看則原物具在權之果重六兩五錢地保遂喚捕快將其行李扣住吊打一番然後送縣想朱邑尊當盡法懲辦也○十五日俗傳曹武惠王夫人及嘉興城隍神夫人誕期連日奏樂宴待觀者如雲城內家家燃點觀音燈每夜至二鼓乃息 
[命案述聞]  
　○金陵友人來書云上元縣陳仰山大令素號多才遇事尤能持大體前任泰興以撫字心勞爲上游所賞識今調首邑益不爲俗吏之所爲無如三台曜近百里圻長有肆應難周之勢不得已於上月延請左毅坡大令相助爲理左亦明敏才也善于析疑辯難適日前太平橋相近溝內有男屍一具上覆草蓆下荐絮被身穿白汗衫藍綢褲旁有時辰表一只褲帶上有錢二枚刃傷九處頭割未下顯係謀殺後移屍此地者陳大令相騐時四顧無人居無可蹤跡忽有莽男子蹴道旁泥意似嫌有物汚其履也者某仵作留心睨之恍有血痕乃濳尾之行識其門經回禀大令大令亟便服隨仵作至其家纔入門一中年少婦出阻曰家無男子不許踰閾大令諭之再四始得入睹其宅宅主係孫姓本地人宅係兩進前一進孫自居後一進賃與湘人宋姓者爲寓兩家男子皆外出孫僅一應門婦宋僅一少艾媳而已大令入其戶內同視無所覩仵作乃就堂前張兩傘依檢騐法試之果有血暈此外又別無取信術適有兩男子依宋姓爲居者於宋爲同鄉大令意其如果有朋謀等情必不能瞞此二人且二人頗椎魯不難得其情於刑求之下乃令帶回署研訊二次皆無供祇得釘鐐監禁一面請左大令商所以訊取確供之法連日左大令親自在外查訪無奈全無影響惟傳聞死者在某營充什長與兇手皆籍三湘實緣妬奸起見云云究竟所奸確係宋媳與否所居確係孫屋與否皆不及起九泉而問之可見非蟻無以穿九曲之珠將來難保不以兩家之婦女爲蟻矣然則齊東野人之語果前爲此案之龜鑑耶此皆來信語與前報所登凶手就擒一則情節稍異未知孰是孰非照錄之以備參觀 
[邑尊騐屍]  
　○惡侄斃叔一案已列報章前日莫邑尊親莅屍場周閱情形旋卽升座飭傳屍妻曹揚氏屍子家奎詰問所供與縣訊時從同邑尊遂向該氏曰似此人命重情有關倫紀爾不可妄指平人究竟爾夫被何人毆死該氏堅稱丈夫實被堂侄春榮弟兄毆傷而死當時春榮爲首木春帮兇邑尊傳訊佛勝據供春榮係小的之子小的向祥松索取布機以致口角紛爭悮傷要害春榮弟兄在場解勸並　行凶四金供與佛勝相符木春供語遊移邑尊以各人所供情節紛歧殊難憑信隨詰地保孫士香據禀死者實與堂兄佛勝口角被毆並無他故邑尊喝令退去飭仵作如法檢騐少頃喝報該屍頭面紫腫兩脇受鐵器傷三處邑尊親視無悮着卽棺殮發封旋命排導回署并將各人分別帶回侯再　訊至春榮前日已由地保解縣邑尊恐有疎虞故未帶赴屍場質對也 
[控欠支離]  
　○周有樵投縣呈稱陳鳳山之子陳勝自幼經本城靑蓮菴住持僧建加收爲徒弟至同治三年還俗成婚由建如代陳借洋二百元立有筆據言明候將城外高巷房屋出售歸還嗣後屢經催索一味遷延迄今二十餘年依舊分文並着爲此投案瀝訴叩請提追莫邑尊准詞飭差提集被告各人前日請帮審委員李司馬升堂集訊周伸訴前因建如供稱小僧與周素無干涉今春二月間周忽來言小僧前曾欠伊　 
洋銀二百元迫令歸楚然小僧並未借洋亦無收陳勝爲徒之事因卽正言却之未幾復柏小村趙有生等出面調停勸令小僧出洋一百元了事小僧以其平空誣詐堅不允從伊計不成因卽前來控告司馬以供詞各執着將兩造交還保戳候傳集人證再行復訊 
[妄訴被斥]  
　○安徽人顧忠至英公堂稱父親向在美國爲掌教因病去世蒙前在美國現在上海爲稅務司之杜君洋見憐在教會中湊助銀四千兩存在銀行取息撫卹家屬又我母親有洋一千二百元託杜君存匯豐銀行前年母親病故向取洋四百元作爲喪葬之費去年欲開呂宋票行又取洋五百元繼因虧本用罄今欲向取洋三百元而杜君欲將此洋交與我弟且卹銀四千兩每月祗得利洋二十元我與弟妹　每人分用洋五元我現不願收此利洋欲將此銀取出否則赴美國呈控求請作主着付銀兩其弟顧仲甫到堂稱兄顧忠不務生理蒙杜君照佛所存之項决不肯再交兄手前被取洋五百元不過一月巳被用罄顧忠又稱弟聽杜君唆使之言蔡太守謂據訴情形杜君並無不合此案本公廨未便受理斥退 
[賣婦案結]  
　○崇明人范廣義控妹陳范氏同妹夫陳介山及兄陳芝山來滬由毛王氏等爲媒賣與金范氏爲娼并牽涉華捕吳朗山陳阿生等蔡太守飭將陳范氏寄堂范廣義陳介　金范氏等分別押候提到黃久山毛王氏童桂等到案再訊詳列前報嗣經提到童桂毛王氏黃信山已經避匿惟毛王氏之子毛龍生自行投案申訴事與母親無干且母年老已往廈門不再來滬太守着候訊在案前日下午覆訊范廣義等各執前詞吳朗山供在捕房當差十餘年從未犯事此次實因喪妻意欲續娶以致牽涉然當差年久難免人挾怨揑控毛龍生申訴前因童桂供開烟館並未干預其事太守　范廣義先與同謀賣妻繼因分肥不遂始　出首可惡巳極喝笞六十板吳朗山旣在捕房當差不應交涉此事着笞七十板陳阿生擔代賣買掌頰六十下陳介生蓄意賣妻笞責六十板押令具結伊兄陳芝山知情不阻掌頰二十下毛王氏匿不到案顯見情虛且原供毛龍生亦得洋二元笞責六十板再代母受責二十板金范氏已出價洋一百三十元無着從寛斥釋童桂省釋黃信山係屬蟻媒飭差緝拿重辦 
[政簡刑淸]  
　○太古行宜昌輪船抵埠解送小竊一名又小東門外湘園茶博士控門首餅師竊去衣服法捕頭以二案俱無贓証飭暫管押候解公堂此前日事也昨晨翁太守別有要公并知捕房中無甚案牘困知照停訊一期以滬北齷齪之塲公堂煩瑣之地而能刑淸政簡雀角不生不亦邇來僅見之事歟 
[英界公堂瑣案]  
　○包探秦少卿稱周阿毛在空地唱花鼓戲有陳阿福索詐爭毆爲此拘案蔡太守訊供之下謂周唱戲犯禁陳藉端圖詐均屬非是飭各管押三天以儆周一再求忌太守准令周交保嗣後不得再犯○董順莊稱找夫王慶才與阿開在我茶舘打壞　凳盌盞又有茶客方小妹失物金定海碰破頭顱由捕拘王時已有人調停暗償我洋八元請爲免究王供與阿開算帳誰彼紏衆逞蠻方小妹供在寶善街開鳳林飯店適在茶舘伊等爭毆累我失去時辰表鵰翎扇金定海供被碰傷頭顱請爲騐傷捕頭禀查得此事實係方小妹胡鬧且方非安分之人蔡太守謂除茶館毀物旣自理償毋庸議外着王慶才繳日二元半以二元價方失物半元給金養傷至此事是否由方唆使查明再核○杜　順稱親戚家小孩王少蘭玩耍突遇李德和圖拐指交巡捕送案王少蘭供與同李德　供不敏圖捌且我家中自有妻子蔡太守隨飭李交保○包探顧阿六稱昨見王才顧持釘鞋一雙詰得從王金德處竊來認贓屬實送案請訊蔡太守判王才順發捕房管押三禮拜　交土領 
 
 

Page 4

 
 
[執友北濠居士邀遊張氏味蒓園偶成一律對偶參用雙聲疉韻呈霧裏看花客吟壇郢政]  
　　鱸鄉風景儘堪誇乘興招凉且駐車裙屐偕行裝束古杯罍交錯笑聲譁燈光閃爍良宵徹旗影掀翻夾道遮中外臚歡齊拍手居然火樹又銀花　溪靑藜閣主人待定草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[福垣官報]  
　　蕃轅牌示臺灣淡水縣知縣張景祁前在任內水土不服請假內渡應以晉江縣汪興褘互相調補閩縣南臺主簿朱應鎬請升頭圍　丞　奉部覆應卽　赴新任甫城縣富嶺縣丞劉再興調省察看遣缺應以試用縣丞郎和署理崇安縣典史周錫璋調省察看遺缺應以試用從九品　　署理福鼎縣知縣趙長庚在任病故遺缺應以試用大挑知縣康林桂題補督辦臺灣防務通商委員前浙江補用府李彤恩奉劉撫憲札委赴省提解餉銀於本月初十日到省巡檢管　聲奉委署甯德典史從九品徐樹瓊缷辦泉州秀塗厘卡到省知府黃波委辦浦城宮運課厘局　從九品查汝濟委辦詔安華稅同知黃運昭委辦福鼎　稅試用巡檢華承棨由京到閩 
[䢴江官報]  
　　十三日軍廳施漢臣司馬赴淸江公幹何璞山分轉由甘肅回銷解餉差○十四日永豐壩札仁齋分轉由省回○十五日儀棧總辦　柏莊觀察到揚與桯都轉會商公務 
[逢蒙再世]  
　　欒共子曰民生於三事之如一此言師教與父生君食並重也世有逢蒙其人乎吾知同受業於其門者必且奪其弓以射之豈止鳴其鼓而攻之乃昨據金陵友人所述眞所謂罄南山之竹書罪無窮竭東海之波流惡難盡者矣據稱張世鳳者句容縣之老學究也年六十餘無子藉訓蒙餬其口紙閣盧廉與孟光相敬如賓張性迂闊婦蓬頭歴齒矣猶不許其闚客於蓽門圭竇間鄉人子賴其訓迪者不少惟該處風氣人塾粗識之無便不復問兎園冊子以故農之子恒爲農犁犢日親卽視先生爲陌路張有徒祁姓者屠家子也年十七猶在門張惡祁嗜賭博將警以夏楚而未果事爲賭徒所聞內有徐姓時姓者尤無賴日伺張　思爲祁報復本年三月廿六之夕三人忽闖門入見張偃息在林卽以執　於牢者繫其手足徐又出屠刀磨其頸曰宰天下亦如是肉耳張年邁當下氣厥不省人事徐知罪無以解亟反刃自戕其臂誣張爲兇手適時某喚地甲平又勒張妻令出據付錢十六千爲徐養傷云時張漸醒聞是議口不能言急搖以手詎地甲又誑以事過由伊還據可毋慮張妻信其說卒與之越日有勸張訟其徒於官者張以生平未嘗入城府惟少時曾應試見有峨冠博帶者坐綘帷中胥吏抱卷趨案下惟謹至今念之如天人我何人敢抗尊嚴乎久之惡黨見張不與較益胆大竟反噬日興問罪之師索逋如星火張不勝其擾如數償之自念老將就木反被誣栽而其中之甘爲戎首者又實係及門之弟子愈思愈忿於是立散生徒疏事實一道齎詣江甯府城隍神案下焚訴並具已與祁徒生庚年月求神立飭所司拘案質訊此六月初一日事也疏中人意謂非死無以雪此冤非神無以白此事因　坐臥不離城隍廟詎事已半月毫無動靜張愈加疑惑前日乃錄其疏稿遍揭通衢已將投四象橋下從三閭大夫游後經行路人或推或挽互相慰藉或勸以靜觀相與剌剌不休者竟日張始拂衣而去究竟城　神如何發落至今亦無從探聽或曰常州府城隍爲于忠肅公最靈騐有視死如歸者于神出巡日在駕前號冤竟日無不立應其或藉可以圖賴托此以粉飾者反坐亦如斯響應土人名曰呌城隍然非有極冤莫伸者在持亦不肯爲之焚黃先訴也是說也吾不敢信 
[雷劈棺]  
　　金陵十三日山雨欲來風滿樓俄頃風愈大雨僅跳珠一陣而止茅龍衣猶未濕也霽後忽哄傳雨化臺某庵內有寄櫬一具奉安纔八日耳老僧以受人託供奉香火惟謹是日雷殷殷在臺上盤旋者久之詎列缺一閃阿香卽入室揭其棺蓋於地時僧羣集香積廚下啜桃花粥初不覺霹靂之驚人於是急覔棺主至掩而移之究不知其何以必邀一擊於死後也至街巷有謂其毛已成將爲飛尸食人腦者皆好奇之過 
[書善化蔣氏殉烈事]  
　　光緒丙戌春二月余客金匱識蔣君朝瑞於縣廨口吳音而稍異叩之爲湖南善化籍家世仕吳久朝瑞產於吳者也迨余歸里朝瑞亦省親來蘇居頃之以其從姊絕粒殉夫理來告且屬爲紀之按狀烈婦兩淮鹽運司知事蔣世芳女適順天大興籍江蘇通判王祖慶子兆熊兆熊夙患咯血三　初驟發而劇烈婦侍疾二十餘日醫治不効則焚香籲天剜左臂肉煮湯和藥以進仍不効二十六日兆熊竟歿當未歿時烈婦已卻飮食累日家人問之輒曰不飢耳至是慟絕而蘇者數次遂大委頓勸之終不食然兆熊殮具纎鉅皆親爲經紀俾如禮而無憾兆熊殮之明日召匠髹其槥自敦治之迨夜將就睡命嫗具湯沐入室闔其戸上下盥洗櫛髪內外易生衣整且潔乃僵臥詰旦晦日家人訝其不起撬戸入則已噓氣不能言朝瑞諸昆弟聞急奔親勺水不入口莫能爲計乃製襚服以示之首略頷已而息愈微延至是日戌刻冥然以逝距其夫之歿止四日嗚呼烈哉朝瑞又曰我伯父知事公早卒從姊幼失怙孝於伯母十七歲遭伯母喪極哀毀欲以身殉家人共守之得不死免喪嬪於王生二子皆不育常以爲恨夫疾發則晨不靧面夕不解帶或數日或數十日夫瘥乃復初夫亦曰我婦善視我疾也歲時歸省見其狀若甚戚者固詰之乃曰夫多病而我無子我慚負爲王家婦矣孰知其激烈之性存諸有素哉烈婦生於同治元年壬戌某月日年二十有五 
潘鍾瑞曰余觀傳記所稱烈婦如渤海封氏漢中張氏廬江張氏或慷慨赴死或從容就義類皆生遇不辰計無復之而出此假使安常處順有所賴藉曷爲視其身鴻毛等貴義而輕生之甚哉噫我意烈婦茍有孤可撫卽家庭艱苦尙將自全其生乃不得已而捐其生盖於其夫病亟已計之孰矣不然何從容若是是靡笄其身而首陽其心也嗚呼難哉[  長洲鍾瑞麐生譔]  
[湯餅助振]  
　　鎭電局諸善長大人籌席敬啓者敝友劉仁軒兄當伯玉知非之年獲弄璋慶承良友多儀之賜惠洗兒錢固當酌兕言歡用謝錫名賜字頓念哀鴻滿目因思巳溺已饑敬將湯餅之貲聊助盤飱之餽借瓊花而獻佛豈曰拋金取粒米以成山敢云種玉非必巿恩掠美乞醯妄效微生惟思恤患救災輸粟羨懐秦伯奉洋蚨念隻則知無補車薪蘇涸鮒片時或可稍資杯水請登申藉宣子墨愚弟周以南頓首云云同人等謹敬捧誦欽佩殊深仰見先生幼幼及人喜此日一麟衍慶從此生生不巳卜他年五鳳齊飛福自天申德由人積良有以也謹登報章以勸世之聞風興起者[  鎭江電局同人謹誌]  
鷓鴣天聞樂有懐集古二闋錄奉高昌寒食生大詞宗指正○絲竹常聞靜夜聲北軒様濫最關情水晶簾動微風起十二飛鴻上錦箏陸游杜牧高駢揚維楨尋好夢夢難成凉波不動簟紋平玉簫曲趁鶯聲囀醉語那知隣舍驚聶勝瓊歐陽修袁桷叚克已城柝聲聲夜未央異鄉聞樂更凄凉贈行不用歌揚柳回首東風一斷腸王問韋莊張昱羅　思往事異流光左家妖女豈能忘邠王玉笛三更咽一曲伊州淚萬行歐陽修李商隱薛逢溫庭筠[  丙戌李夏古吳觀樂詞人集於王氏家塾]  
踏莎行爲徐古春封翁囑題其太夫人桐陰貽硯圖玉照卽希指正○曲蒃闌干黃昏庭院流風入座飄歌扇滿階桐葉月明中披圖始識封人面東壁圖書南州冠冕一堂授受今猶見須知瓜瓞澤緜長傳家自有涵星硯丙戌季夏古吳觀樂詞人仲山氏作于王氏家塾 
[江城梅花引]  
　　胭脂山色　陽天聽啼鵑怨啼鵑一曲樂遊歌罷落紅蓮燕子不來金鳳杳今夜雨葬花魂在那邊那邊那邊有斷鈿柳又緜草又芋夢也夢也夢不到遠水長天苦怨歸郎裙底不留仙燒盡水晶宮殿瓦有明月照鴛鴦似去年○頭鳳詠雙玉蝴蝶碧玉服紅絲縷仗伊絆得春心住盤龍背輕蟬外搖曳東風一身金翠濃笑俯回頭顧髩邊時刻看飛舞剛剛對牢牢繫花香同守髪香同醉古吳　 
觀樂詞人仲山氏倚聲 
　　　自燕還蜀道經黃浦晤劉小舫世丈時擬由粵赴滇尙未成行天涯淪落亦可悲也草此贈之兼以誌別○黃謁灘頭逢故舊縱談身世感難禁當年人覲辭滇海何日言歸指桂林六代烟花開倦眼半生逆旅捐雄心竊堅老壯言堪贈更爲君歌伏櫪吟玉巇生秋門氏甫草 
[贈田嵩嶽明府]  
　　小住申江結俊游更從逆旅識荊州故鄉人物公英絕定遠應封萬里侯男兒投筆事戎行氣盖萬夫吞八荒鐵骨銅筋經百鍊終須得當報天王去年烽火警邊關羽檄軍儲轉諒山君子幾人化猿鶴煒烟漠漠凱歌還千金散盡渾間事百戰歸來慶更生結伴時過鶯燕隊英雄　奈是多情杏花樓上召娉婷一曲琵琶不忍聽君自有情我有恨靑衫紅袖總飄零悠悠世界路三千天海論交不偶然各保精神懐　器憑誰先着祖生鞭[  蜀南秋門氏倚裝作] ○ 
[留別四校書]  
　　好花低護錦旙分夜乞通明撰奏文悟得瀟湘佳麗處不須疑雨復疑雲花湘雲戲學回文四角周雛凰自幼解淸謳一池春水勞吹縐底事干卿也動愁周幼卿痴心千萬繡鴛鴦葉葉枝枝兩抵當吟到淸平三疉調松濤湧起奏笙簧葉吟濤仙袂飄飄認五銖巧裁紫鳳與天吳黃金難買同心侶綉出平原笑故吾[  吳金繡　烟波釣徒稿]  
[上海三馬路與昌絲棧陳竹坪經收山東賑捐六月十九日第三百四十次淸單]  
　　無錫縣正堂裴大　士交來篤慶堂洋一百元也生子洋廿元敦三堂洋十元貽記徵記各洋兩元敦厚堂卓記雲記各洋一元以上八戸共洋一百三十七元○蘇州藩署鈕眞翁續募平望營都閫府沈　太洋四元新記洋三元補記洋兩元　記淸記錫記光記福記各洋一元福記源記儀記各洋五角　記錢三　蘭記錢一百五十文八戸各錢二百文二戸各錢一百文二戸各錢五十王又冊張金氏無名氏各錢五百沈丕烈不留名各錢三百文三戸各錢一百文以上兩冊共洋十九元錢四百十文○崑山同昌義洋二元又募胡秀山洋三元濮兩村費氏各洋二元章祿明王子燿金蘭各洋一元王受祺錢九百五十文彩留 
 
 

Page 12

 
 
餘堂黃湘舟蔣明高周厚卿各錢五百五十文強玉昌錢二百五十五阿金錢一百五十許賡雲沈佩坤無名字各錢二百文二戸各錢一百文一戸錢五十文以上廿戸共洋十六元○甯波德大鐵號經募任良勇程介記各錢五百周炳記慮愼生張諱記陸本記各錢二百文五戸各錢一百文九戸各錢五十文以上口戸共洋兩元虛對一個○寧波揚聚興經募　 
應蕭氏江氏柳氏文琳董應氏各錢五百翁煦洲錢三百　友庸錢二百文又冊王貽鏞錢五百樂寅洲李世益元記各錢四百文顧佑楠銅洋一元王秉記張生泉春生錦齊各錢二百文七戸各錢一百文屠蘭亭錢一百九十文以上二冊廿一戸共來洋五元銅洋一元次錢七百文○無錫松茂祥洋二元○常熟王步雲洋一元由李志大寄來○怡興　洋二元又募無名氏洋十元留餘堂洋一元鄧號洋三角何熾廷洋二角以上五戸共六十三元五角○漢口全泰盛信局經募周姓錢一千文無名氏錢五百文又錢四百文又錢二百文又二戸各錢一百文以上二冊計六戸共來錢二千三百文○蘇州仁泰生洋五角○杭關無名氏洋一元○以上均係塔冊○無錫梁溪居士曾妻呂氏病愈洋十元蘇州䆳園戴門李氏洋十元裕和號趙氏保女平安各洋兩元無名氏銅洋五元求子保產平安洋十角○申字單杭州江干局續募邱益甫銅洋八元鮑家寛譚阿福和和甫姜廿樓汪百慶孫老三章德成號各銅洋一元同日升銅洋三元不書名銅洋二元以上十戸共來銅洋廿元○本日共收英洋二百廿元銅洋廿六元虛對一個小洋廿角錢二千七百十文次錢七百文合併申明 
[上海兆巿絲業會舘核奬籌賑公所施少欽經收山東賑捐六月初九初十日第一千零四十六七次淸單]  
　　江西省劉虞九紋銀十兩童記由揚州金善記長順晉來九八規銀十七兩五錢蘇州金慶郁未病速痊由元恆號來洋三十元蘇城阿伯芹節省湯餅資移助由陳萬源號來廿元康頌和求病速愈由浙杭恊源局來十元華德森求妻郭氏肝　速愈由蘇州鴻源局來十元退安居士爲祖父八十冥壽將經懺資移助求資冥福十元嚴如揚爲小女患病求愈節資移助十元董恆溥求椿萱並茂益壽延年並求自身口病速愈身壯體健由常州全盛局來四元永泉台記求免災晦二元德潤堂宋求闔第平安二元映雪壽屋求目疾全愈一元范聖階一元退安居士一元○又誠子五元又生子五兀二戸由安昌守拙居士寄全盛局來○龍坪裕生典諸善士廿元新安胡惠吉堂䖍酬心願祈保平安十二元新安不書名䖍酬心願祈家外平安四元三戸合來洋三十六元○慈北葉葆航募昌字五百零二號冊翁如珩求恙速愈一元葉葆航一元二戸各來洋二元由全盛局來○常熟永春典募二千八百四十六號救灾圖同字一次冊永春公典折席兩元江星堂一元錢槐一元錢四百沈餘生錢一千淡香居四百四十嚴願四百廿　書屋四百程萬程厚甫吳微陳式如四戸各三百五敬銘江月淸王佑生周惎糠王蔭嘉兪孫筠顧公衡戴順德陸子新朱含尹如昇翁雲舫吳彬十三戸各二百共廿戸由致大局來十元○漢口廣裕和冶坊募二百零九號救灾圖同字一次冊廣裕和太邑盛樂只堂二戸各一百元汪雙喜四元郭斌臣一元李漢卿九八錢三千慈壽氏徑邑強宗書李際寶李嘉善萬景山五戸各錢一千萬德本堂二千舒之惠六百吳守春伊國有徐金培萬霞堂王茂林盛紫垣盛介卿鳳德茂盛璟琳王祥謙十戸各五百張希海潘大葉二戸各四百盛秀楝劉宗有強光茂鄧德高章可喜舒正喜六戸各三百洪亮卿潘良本二戸各二百共三十二戸合來洋二百二十一元四角以上初九日○卾中無名氏由巨興和票號常頴齊先生交來九八規銀二千兩炳記病愈酬愿洋五十元不湖振中振洋二十五元徐士瀛爲亡兒酬願以資冥福二十元鐘麗生求妾病速愈由德淸全盛局來二十元曹文標病愈還愿由乍浦曹恆大木行寄全盛局來十元竹壽山房主人爲小兒急慢驚風求速愈六元葉姓求繼室張氏病愈五元隱名氏求妻病速愈五元延陵澤古齋因母病愈酬願經資移助由杭省全盛局來四元王源隆由無錫通裕局來四元洪炳瑞求病速愈由乍浦公昇號勉力子寄全盛局來二元○退省齋經募昌字四千五百三十一號冊無名氏洋二十元無名氏二戸各三元朱理亭二元朱尙之一元朱尙廷胡華廷朱一學三戸各本洋二元朱正齋無名氏汪興東朱紫垣四戸各本洋一元無名氏銅洋五元五角又募四千五百三十三號冊江北運漕胡恆泰洋五元巢縣王夢九二元德大和一元五角億泰和程元泰朱召臣首之生復記高攀桂陳謙吉堂鐘佳桂八戸各一元張義茂趙泉盛陳福泰蘇廣茂許乾益張德盛劉萬順周春臺杜永盛無名氏兪晴波艾小浦孫齊巨十三戸各半元竹西布衣棣堂主人二戸各銅洋二元李義和李合義二戸各錢四百文又募四千五百三十五號冊無名氏三元不書　朱瑞田吳魯齋公記四戸各二元泰豐同和順義隆王壽亭王耀南吳玉山六戸各一元無名氏三戸各一元　景昌四元章焯燃本洋一元鹽行泰昌金裕和三戸各錢一千文無名氏三百文共三冊由朱大全先生來洋六十元本洋二十八元銅洋六元銅本洋六元以上初十日 
[固本丸龜鹿滋腎丸安行虎步丸犀黃百消丸] [  廣康鹿芝舘發設上洋老巡捕房斜對門] 　　　　　　　 
　　班　因本丸鹿乃仙獸　腎而睡盖禀精靈之氣具強勁之體又食良草散渾身血肉皆有補益其血常聚紫　　　　角生長極速非尋常含血之類所能比擬班龍其別名也昔有成都道士貿班龍丸於巿中作歌曰尾間不禁滄海竭九轉靈丹都漫說惟有班龍頂上珠能補玉堂關下穴　　者當　奇効迨後其方盛傳於世又用主治知者甚多其治虛捐　　 
補血氣療七傷理百病　類益壽無待言能茲特精選上藥照方製成每兩取回藥本洋二角　龜鹿滋腎丸　夫龜以陰純而得四靈之號鹿因陽　而有千　之稱但顧其名當馬其用本舘誠心製煉志在濟人丸丹每選良方藥料必尋上品此丸先以金錢龜　梅花鹿茸加　君臣之味記以佐使之功精工調合煎煉成膠監製爲丸以之補陰而陰生以之補陽而陽長氣味　厚功力深宏統治陰　陽捐血少氣虛頭眩眼花耳鳴目暗氣急 
傷等症報之則水火相調各病自退每兩洋二角半安行虎步丸治精血不足肝腎兩　筋骨痿弱步履難得足不任地風痰鶴　手足麻痹等症常服強筋健骨經絡通暢肢髓復固凡痿軟弱症最宜多服每兩洋二角犀黃百消丸夫天之生嚴有造必有化人之一身有長必有消方能流暢調和諸恙難示故此丸之爲用也善能消食　消痰飮消痞　消氣滯消瘀痛及蟲　瘰瘡癢俱能消之且又性非猛烈功効異常或暑天飮水太過改食肉太多牌胃飫滯　之即消洵神品也常有患瘋痴　脹瘰　乳岩等症皆服此丸而愈有恙者盍一試之每瓶洋二角　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
