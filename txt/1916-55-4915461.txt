# 1916 - 55 - 4915461

 

Page 1

 
 
   
 
 

Page 2

 
 
時評 
[人心] （冷） 
　　人心不能剖以示人者然而人心之表見雖掩其目者亦能知之何也苟無人心則已旣曰有之則無秘而不宣之理 
　　是故今日之人心非特本國人知之即外國人與人民接觸者皆知之也其知之之故不必其詢問也不必其深以觀察也祗靜視種種之舉動而無一不流露而明告之也不然何外報各地之訪員通信其言如出一轍也耶 
　　是故人心也者出於自然而無可絲毫强勉者也假借之而不能隠秘之而不得嗚呼今日之人心果始何哉 
[命令]  
　　二月二十八日政事堂奉申令立法院組織法常年會期係自每年九月一日起至年終止惟立法院之成立開會究與常年會期不同當茲勵行立憲政治之時自應提前召集慰我民望著定於本年五月一日爲立法院議員召集之期所有一應籌備事宜並飭内務部曁籌備立法院事務局遵照法令妥速辦理此令 
　　又令警察爲内務行政最要機關膺是職者必具有軍事學術警察智能而後法令藉以推行人民頼以保障範圍旣廣得人斯行是以造就專才寳爲興辦警政之要務予曩在直隷創設警察厥後京師及各省次第踵行都會商埠漸著成績惟各縣城鄉警察皆以人才缺乏責效難言自辛亥以來暴徒踵起流毒社會謀害煸亂靡有寗時其在駐有軍隊地方平日可資鎭懾惟一經徴調即慮空虚至於編設警備隊組織保衛圑亦備緩急之用但軍警職權旣異性質各殊防患一時要非常法前據内務部請辦地方警察傳習所調選各省警察官吏入學復議於各省設立全省警務處整飭警政統一事權固屬切要之圖而根本計畫非廣育高等警察人才不足爲全國警察之模範應於京師設立高等警官學校精選英才施以相當之敎育學成分往各省轉相傅習庶幾專才日出警政日修口設保民功用至大一切辦法著内務部迅即妥議奏明辦理其該部現在整理警察事宜仍飭照舊進行務收實效此令 
[專電]  
　　北京電昨午軍事會議聞係討論張曹陳陸各將軍條陳征滇計劃 
　　北京電派倪幼芬由安武軍内抽調十五營移駐岳州 
　　北京電宮府參軍黄培松官粤年久將令赴粤調查 
　　北京電參政院明日宣告閉會　　北京電元首函徐相移居瀛秀園靜養 
　　北京電川按任韓國鈞已電得同意 
　　北京電韓國鈞有巡按四川之說 
　　北京電京報載第六師長馬繼增有病故說 
　　北京電馮將開缺廕昌張錫鑾倪 嗣冲均可望繼任 
　　北京電軍務處昨集議核銷特别軍費僅臨時追加者已千三百餘萬 
　　北京電諭財政部實行整理田賦 
　　北京電稅務處奉諭會財政部修改出口稅率及籌辦增稅問題 
　　北京電鹽斤加價案經政務會議通過 
　　北京電中央以特别關係定頒中行代理金庫三章㈠掌國庫稅核及整理㈠規定用途及支出手續㈠愼重職掌及出納 
　　北京電鄂派陶遜來京備詢 
　　北京電嵩山四友緘復咨詢極重要之大計留中 
[戰電]  
　　其一（英人路透電） 
　　巴黎電今晚公報云前數日德軍在凡爾登北面猛戰之後今日稍形荏弱惟在杜哇芒小山與伏村北面高原間猛攻法軍陣地一次受挫而退法軍現駐杜哇芒陣地東西兩面該處山坡满積德兵死屍攻入法軍戰壕之德兵枝隊現已被圍殊難保守其陣地據最近消息太洛小山並無敵兵法德軍砲隊交轟甚烈故雙面均不能據有該地華愛佛德軍在白蘭齊與摩蘭維勒間遇法軍哨兵敵軍圖向二五五小山前攻未果哈满韋萊爾洛夫有砲隊戰事法軍擊散塞洛萊境之敵兵枝隊且以猛烈之砲火毁蘇瓦松與萊姆間之敵軍防禦工程 
（二十七日） 
　　倫敦電德人所沿行之末斯高原澗谷縱横近因陰雨悉成河道法軍戰壕壘參雜其間據因傷回巴黎之法兵言德軍喪亡極衆有數處死屍高積澗水爲之不流有時屍身逐流而下數以百計水色爲紅法軍力戰不少懈東境鐵路裝運兵士軍械日夜不已砲彈消耗之多不勝紀算法軍軍火充裕如因彈藥缺乏暫止戰鬭則必出於德軍方面云（二十八日） 
　　彼得格勒電今晚公報云高加索俄軍仍在大雪之中力逼土軍有時雪深及胸（二十七日） 
　　羅馬電意兵阿爾巴尼亞兵又避難者二十萬人及一切軍需移離杜拉索後奥軍始進佔該地（二十七日） 
　　倫敦電柏林半官消息謂德國擬依擇定日期即三月一日起實行嚴厲之潛艇戰爭無通融餘地（二十七日） 
　　倫敦電狄杜號輪船沉没救起三人溺斃二十六人（二十八日） 
　　倫敦電官中宣稱瑪洛桀號共有搭客一百十九人遇救者六十四人全船共載四百十一人遇救者共二百六十人（二十八日） 
　　丹納利夫電德艦摩威號於二月十九日令被拘各英船之船長乘威斯本號而行十五日威斯本號駛近浮德島時向南駛行英船長乃與德人爭論於是德人指定加那萊羣島與某荒島兩處聽英船長自擇英船長願往加那萊故至此德人待遇英俘苛常挾炸彈相恐嚇飮食尙佳摩威號之砲大約不足七寸伹衆論不一威斯本號之船主與二副因冒懸他國旗幟致被拘留（二十八日） 
　　倫敦電南第斯商船特里格那克號（二三七五噸）星期五日在北海中沉没水夫遇救者五名船客與水夫二十六名不知下落俄商船彼盛格號已沉失水夫遇救者十五名（二十八日） 
　　倫敦電彼得格勒消息云克满夏之德司令加尼士伯爵於俄軍入境時自殺（二十八日） 
　　彼得格勒電脫逃之阿米尼亞敎士稱歐士魯姆陷落之後彼親見阿米尼亞人一萬三千名在未虚被突厥所屠（二十八日） 
　　華盛頓電德國飭駐美德使照會美國以德國關於魯西台里亞號質言僅可適用於非武裝之商船聞德國辯稱武裝商船可以攻擊無須先予警告德政府已飭潛艇司令於星期二日半夜開始實行襲擊武裝商船（二十八日） 
　　其二　（德人德文報專電） 
　　柏林電德軍大本營二十七日公報云西部陣線數處砲戰及地雷戰事均頗活動伊泊爾東南英軍進攻失利法軍於末斯河右岸高地以生力軍希圖奪回杜哇芒砲臺前後五次均遭失敗德軍於該砲臺西面佔據香泊勒維勒及太洛坡進抵白拉斯東北森林附近德軍又於杜哇芒東面佔據哈杜芒廣闊之防禦工程華愛佛平原之德軍向勞蘭坡足下進發據最近消息德軍所俘未傷之敵兵幾近一萬五千人德飛機一隊於佛蘭得斯省屢攻法軍營所敵飛機以炸彈攻擊美的死傷平民八人兵七人損屋數所德飛機與法飛機交戰時擊落敵機一架尙有一架在砲臺界限之内爲砲隊擊落機中之人均就擒 
　　又二十八日公報云前敵數處砲隊戰事異常劇烈亞拉北面陣線地雷戰事殊爲活動敵軍陣地四十邁當爲德軍地雷轟毁香巴業德軍猛轟之後在松末亞比至索安大路兩面進攻佔據拉伐蘭田莊及該路兩面廣約一千六百邁當之法軍陣地俘軍官二十六員兵一千零九人獲炸彈砲一尊及機關鎗九枝敵軍在凡爾登境聚集生力兵竭力進杜哇芒及哈杜芒砲臺及砲臺附近之德軍陣地末斯半島已無敵兵蹤跡德軍陣線已更向伐歇洛維勒及白拉斯方面前移德軍已由東面數處進抵華愛佛平原勞蘭坡足下 
　　維也納電奥軍大本營二十八日公報云奥軍在杜拉沙獲砲二十三尊内有海濱砲六尊又獲來福鎗萬枝及子彈軍需甚夥意軍退走之時大爲紛亂 
[東方通信社電] （日本人組織） 
　　濟南電徐州來電云張勳近對政府之處置非常激昂其原因爲派馬龍標至徐州監視張勳之舉動又以組織第二征滇軍挑調張勳之部下十營以減削其兵力聞張勳斷然拒絕此等政府之命令云（二十九日） 
　　濟南電雲貴討伐軍之輸送非常困難山東大吏近受北京政府之命派遣委員前赴　州府曹州府地方招募輺重卒約五千名 
（二十九日） 
　　濟南電近来當地有煽動的檄文續續散布山東當局以此等檄文多經日本郵局竟疑係出日本方面嗾使云（二十九日） 
　　濟南電北京政府此次增派南方第二討伐軍山東軍之參加部隊以現駐防山東省東部地方之第五師第二十圑充之已飭調 
 
 
 

Page 3

 
 
回濟南即派駐屯兗州府之巡防隊三營交替駐防東部地方（二十九日） 
　　北京電馬繼增之猝死影響於湖南局面甚大人心將漸搖動北京政府因急派遣安徽軍前赴岳州（二十九日） 
　　濟南電山東掖縣豪族張某密與南方革　　命黨連絡圖謀乘機舉事近事發覺被捕 
　　（二十九日） 
　　北京電政府欲速成立立法院矯作實行憲政之態不日更將發布責任内閣之令據觀測者謂此全爲調停的階梯云（二十九日） 
　　東京電對華外交同盟會之實行委員今日訪問石井外相齎呈該會之决議案石井外相答該委員曰諸君熱心的意見予甚欣喜惟當此之際具體的對華方針尙難明言殊爲遺憾然當局者爲東洋之平和對目下之時局務期以最善之努力與决心當之故本問題請暫信頼當局此際特别須得諸君了解者即對華問題英國信頼日本是也此　　勿誤解云云（二十九日） 
　　東京電在東京之中國革命黨領袖張繼一派之黨員　　方面出發據聞　即孫逸仙與岑春煊會合之結果云（二十九日） 
　　東京電上原參謀總長岡陸相加藤海相今日歷訪各元老（二十九日） 
　　東京電日本帝國議會之閉院式於今日午前十一時在貴族院舉行禮極莊嚴（二十九日）　　東京電簡易保險將於八九月間實施 
（二十九日） 
　　東京電大隈首相今日在精養軒開慰勞宴招待貴衆兩院　員（二十九日） 
要聞一 
[常德特别通信] （續）（二月十四號發） 
　　自大軍道過水路捕船陸路拉夫柴米皆斷來源價値日見增漲即河水之價亦數倍尋常其他各物無不昂貴倍昔人民生計已不堪問再月如此將見餓莩横衢而市面之謠言日緊稍具家資者紛紛出城奔避更有富室收買現銀赤金潛奔漢口寄居租界是以金銀價奇漲赤金提至一百三十餘換錢價現洋每元値錢二串零近旬日間空宅徙去者十有二三刻正紛紛搬移出城市面商店生意蕭條已極自新年歇業後今未開市多將夥友辭去大半日夜惶惶預備遷徙地方官吏則皆忙忙碌碌於供應軍需無誤問及秩序也 
　　郵電兩處均經官廳派員檢查西路消息難得確信近各商店接民信局傳來函報洪江已於正月初三日被雲南軍佔領官軍前部早抵洪江約三千人滇黔軍到洪只五百人名敢死隊官軍未戰退守辰谿洪江之湖南銀行已改新民銀行併謂漢兵到洪無擾又保靖縣函稱雲南軍到知事不順被殺此皆可靠消息（按洪江爲湖南會同縣屬繁盛商埠） 
　　近日常德河中忽有由上運下之官兵死屍十餘船皆用石灰醃之麻布袋盛之約共三百餘具轉運長沙而去因何而致官中嚴守秘密未得其詳惟據上遊歸客傳說一說係與鳳凰兵衝突擊斃說是在靖州淫亂女學生被地方人民設謀攻斃一說是在麻陽縣與滇軍戰敗者惟有大批死屍運過此間則確事也 
　　官軍扼守辰谿縣一带約二萬餘人現傳聞已定期陰曆正月十四日與雲南軍决戰市面因之恐慌愈甚戰期確否雖不可　惟是洪江旣被滇軍佔領則開戰事實必已匪遙矣（按辰　　洪江百八十里）常德之言論機關僅一沅湘日報届此軍事紛　之　對於滇事不置可否亦不轉載關於滇訊之消息或謂其以不知鹿死誰手未便左右云 
　　商會爲防宵小乘間擾害現方籌欵招募商圑二百名蓋欲求免危難於萬一之計畫也 
[南京時局中之强弱兩點]  
　　宇林報二十七日南京通訊云南京宻謐然此　就表面而　耳若究其實　則帝制爲人所憎惡而西部革命且爲人所歡迎故目下時局中有强弱兩點强者在於當局之能駕駛軍隊此間軍警皆爲北人若馮將軍與其部下矢忠政府則無禍患之足畏或問馮氏果忠於中央乎馮不允入京固屬可疑然聽共言論察其行動似可證明其忠地方稍有不靖馮即極力鎭壓數星期來兵士之跡涉嫌疑者多被窮治凡售賣由日本郵局寄來之仇袁書報者多被拘捕本地某報因對於共和過事擁護致被封禁即爲記者送華字日報之人今亦陷於囹圄由此觀之馮氏固忠於中央也惟人言籍藉謂馮氏不贊成極峯踐祚之計畫目下如此作爲者不過爲鞏固其地位起見實則坐視雙方孰成孰敗然後决定向背耳吾人令姑信馮氏之言而假定其忠於元首但即使如是而時局究不能謂爲寗靜聞莫理循博士游歷各處調查人民對於帝制之眞確與情行將以民情憤恨歸報當軸此說似甚可信然無論是否民情憤恨一語實不啻爲此間時局寫照也開會討論已成厲禁即茶肆偶談亦不許涉及政事苟有人欲享受警廳中免費之膳宿則與一二友人於路角牆陰談論中華民國之民字即可得之雖然防民之口甚於防川民將聚其儕董深處家中而作種種仇袁之言論今日當軸視人民爲無足輕重要知民之一字家曉户喻今若改變衆所共知之民國縱能永遠壓制一部份人民縱能暫時壓制全體人民然必不能永遠壓制全體人民帝制運動未曾得眞正民意記者所謂時局中之弱點者即在此也雖中國之良友以爲中國今尙不適用共和政體然人民自治與人民舉賢而治之觀念早已深入人心故昔日對於共和則興高采烈今日對於帝制則凄慘沉寂兩相比較人情之冷熱懸殊記者覩此氣象竊有所　焉年來兵禍南京人士已飽嘗之矣今其所求者乃安居無擾之機會若禍亂非其所欲也若袁氏亦非其所欲也至於提倡革命則未有其人雖極端　烈之士亦謂無可如何而已惟中國政府之組織常爲一種貴族與平民兩要素之奇異混合物貴族與平民兩者不可偏廢否則變亂隨之故從南京方面觀之帝像之頭顱爲金胸臂爲銀股爲銅腿爲鐵惟頼以撑持之兩足全爲鐵乎抑鐵與泥土各佔一半乎則須於日後知之 
編輯餘談 
[物性譚（二）] （一子） 
　　桐柏之山有鳥曰時樂形如　冬月　羽剝落鳴曰得過且過及春羽毛豐满則又曰鳳凰不如人當其窘時祇求得過且過一旦得志則　　然不復念忣從前这窘狀並不思弋　　　將欲求得過且過而不得也是鳥也可謂忘本 
　　人　　　　　　　　　之華　風至則巢折矣方其巢蒙鳩以羽爲巢編之以　　　　　　而不知其巢外所繫内之經營也自以爲一已之地位甚固　 
　　之危是鳥也可謂不識時勢 
　　翠鳥之巢高以遠害也生子則恐墜而稍下其巢迨子長羽毛益愛憐之而更下焉於是童子　而取之矣爲愛子故而忘其遠害之心欲娱悅之維護之而不知適以害之其爲子孫計也左甚是鳥也可謂不明利害 
　　雖然今日　居高明者　智識猶之鳥也鳥　奚責 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南軍事之彚報]  
　　川湘邊之劇戰期某方面電湘西之洪江黔陽晃縣麻陽等處現尙爲雲貴軍所佔據北　第六師約五千餘人刻已抵沅第九師及第二師共約六千餘人刻辰州初有小戰旋即收隊各凖備戰事大約此方劇烈戰爭當在月杪據官場傳聞二十六日中央又接湖南湯靖武將軍緊急軍報内甚密要約十一鐘餘粤澤園軍務處即召開會議大致係寶麙方面之邵陽新化兩縣亦有雲貴軍發現或謂業經失陷惟詳情無從探悉至於川中軍事則南北軍之在叙州附近者刻方對峙北軍似有逆襲之形勢滇軍二千餘人在市外築造堡壨配置大砲四十門以作永久之防禦其設備極爲堅固重慶方机前因大雪兩軍進行皆　困難近聞綦江南川戰事仍甚劇烈勝負尙未分曉瀘州方面昨亦有南軍復行分路來攻之說惟繼消息旋復沉寂茲又聞一兩日來距瀘州西方之四五十里間時時聞有槍聲若斷若續由是以推當即爲兩軍大會戰之開端 
　　桂粤軍與龍覲光陸耀武將軍龍臨武將軍日前曾電報桂粤兩省聨軍將由百色廣南等處進行以期規復蒙自等情昨聞陸龍又有二次詳電陳報其大略爲桂粤兩軍合組各手續與前鋒隊繼續隊後備隊之分布及各路兵隊分進要略與軍械軍用品軍站糧餉等籌擬問題公府軍務處昨已開會討議又據公府消息謂政府近曾接有雲南查辦使龍覲光緊要密電一件關防異常嚴密僅聞係報告桂省征滇軍隊進行困難情形及中央指令攻取廣南臨安蒙自種種軍略難以遵行原因最後附陳南軍近日和軍狀况披閱後旋召集軍事大員十餘人籌議電覆該使之辦法聞此次密議未决大約今明日仍須開會討論云 
　　總司令與馮華甫中央組織征滇第二軍之計畫聞業實行其組織之内容大略將以抽調各處之軍隊凑成在勢不能不另簡督率之大員以期號令統一關於此軍總司令一職政府　本有擬以馮華甫將軍充任之議以馮因事不能就職遂作罷近更屬意於蔭午樓將軍及王襄武將軍李昌武將軍三人擬就此三人選擇一人充任又據政界中人傳說馮華甫將軍不久將来京就參謀總長之任其眷屬刻已北來即爲馮來京之先聲另說則謂近據外問喧傳馮華甫將軍又有來電續假之舉并提出辭職封章等語而據政府某員所談政事　實未接到馮將軍何等來文槪屬　傳又如外間所傳馮將軍不久來京之說亦屬不確云云　京中人士注意於今日請假期中之馮將軍於此亦可見一斑矣 
[中央各省間之時局消息]  
　　鞏固京畿與各省聨防政府擬將陸軍第十一二兩師改編羽林軍一節迭詳前報茲聞中央現以此項陸軍成旅未久若再從事改編恐難速成日昨特開軍事會議討論决定由直豫魯三省招募新兵兩萬名分作四混成旅專任駐防近畿一带地方此次招募新軍委員日内即可派定將來該四旅招足後即以拱衛軍前後左右各路統領李鴻舉劉金標田友望李德勝四少將分任旅長職務其圑營連排各長仍由模範圑畢業人員充任以期易於進行並聞該項新軍招足日期以三月三十一日爲限此爲對於京畿籌備防務之一項政策也至於各省間之聨防政策前曾議定將於三月上旬召集中央籌防大會議茲聞統率辦事處刻因各省派員來京須延時日擬改爲先由中央擬定預議案分電各省大吏各抒所見電陳中央彚集採擇如有應詢之點亦由電報議定並聞二十六日已開議討論是項問題矣 
　　黨人計畫與官軍進行政府近頃連得密探報告均謂黨人圖亂計畫業經分爲進行之三大股其南股目的在雲南四川貴州廣東廣西湖南福建中股目的在安徽河南江蘇湖北北股目的專在奉天内蒙一带日來此三股之消息尤屬異常活動以是昨日公府會議時以黨人所定之南股係欲聨合滇黔擾亂南方各省其關係極屬重要而中股則恐其勾結白狼餘孽糜爛於中部一带地方北股接近京畿關係治安尤極重要故擬於日内即通電以上各省將軍巡按使都統鎭守使等飭皆秘密設法防維並須將如何設防政策彚電中央統率處存查以期防務格外精詳免致釀生意外之不測而對於現方用兵之川邊湘邊桂邊三路官軍之進行尤特别注重數日來連次特開密議籌盡一切機宜已連有密電分飭各將軍司令指示要略昨日議决之案擬由中央特派專員分赴前敵撫慰軍隊聞此案之由來半由於政府重視士卒半由於各路官軍之進行緩滞亦須密查詳確情形以便規定相當督催辦法也 
[參政院通過最近諮詢案]  
　　朗讀審查都省略 
　　擬稿咨復幾分鐘 
　　參政院於二十六日下午三時開會參政列席者三十九人續到二人政府特派委員列席者三人院長溥倫爲議長宣告現已足法定人數按照議事日程開議以國民會議覆選當選人爲立法院議員覆選當選人諮詢案（政府提出）着秘書長朗讀政府來文秘書長林長民市登演壇黎淵起請省略朗讀程序　長付表决衆贊成乃命政府特派委員說明提案之主旨及内容特派委員張名振登演壇發議云政府現欲勵行立憲政治希望民選議員之立法院早日成立其　法在以現已選出之國民會議當選人爲立法院議員當選人其主旨大槪如此當初約法會議關定之國民會議議員　奉法及立法院議員選　法二者其產出區劃及選舉方法當選資格辦理程序無一不同所不同者惟國民會議多有司法行政等機選出之議員六十名而已公布以來設一局辦理兼行並進去年貴院代行立法院職權决議將國民會議議員提前選出以便憲法早日完成現在國民會議議員業已選出而立法院議員尙遙遙無期如其等待憲法草案訂出後始召集於民選議員之立法機關之本旨有礙況且政府曾經宣言今年一定召集立法院按辦理議員選　事務非常繁難且財力支絀更爲　肘故擬以國民會議覆選當選人作爲立法院議員覆選當選人其資格程序區劃方法一一符合旣免其繁難於財力又無干涉殊於憲政前途有益希望貴院諸君一致贊成中國幸甚云云說畢議長付討論梁士詒首先贊成略謂政府委員所說明之主旨及内容甚爲充足本員以爲立憲政治第一要有民選議員之機關參政院雖然兩度代行立法院職權然而參政係任命而來究非眞正民選查國民會議議員選舉自民國四年一月至於現在歷有十四個月之久始克完功可見辦理之繁難政府勵行憲政吾人亟表同情則此辦法自屬得法云云議長問可否付審查政府特派委員起立要求省略審查手續梁士詒起謂本月二十八日本院代行職權即應閉會來不及審查議長以不必審查付表决（用起立法）起立贊成者多數議長又問諸君贊成此案否大衆又起立表示贊成議長問如何起草衆稱請議長指定遂指定梁士詒施愚王印川江瀚李國筠五人爲起草委員梁士詒謂請問還有討論否議長謂起草後再討論梁士詒謂政府之辦法意見使立法院迅速成立按立法院組織法要到九月才開會召集之權固在元首但本院應請從速不必拘於九月一日陳　鼎謂梁參政之言在贊成範圍内旣然本院贊成此種辦法自必提前召集云云此外無討論時三時三十分宣告議事中止三時三十五分又復搖鈴開會議長命秘書長林長民登演壇朗讀起草員擬稿讀畢議長付表决全院一致贊成三時四十五分宣告咨復政府文書即日由秘書廳辦理送達議事已畢散會 
[武漢戒備益嚴]  
　　鄂省自南湖事變以後當道對於主客各軍均存疑慮現除各署各師全部衛隊及派出巡緝諸軍發有槍砲彈外各營彈藥砲門已一律收繳軍巡各署偵探調查曁武漢總稽查處全班探員夜間均武裝出巡搜查民家之事日必數起因聞黨人已秘密輸入退管炮收藏於蛇山新開武昌路附近故將該地龍神廟一带人家全行檢查蛇山之午砲亦因之停止各要隘砲台槪由北方新來軍隊守備地方廳各監獄人犯均停止會晤親友向日惟城門上搜查行人包裹茲則各街巷民人所携小包菜籃亦由崗警逐一檢查且禁糞擔張蓋武漢江面前但禁民船夜行現則華洋各商小輸於夜八時以後亦禁行駛防範之嚴密與辛亥陽夏戰事時無異一般官僚猶恐怖異常連日送眷屬回藉者絡繹商民見此情形愈爲恐慌咸將資財移往租界中存儲 
　　漢上各租界房屋自光復以後價漲數倍上年因歐戰影響之故頗多空關近因川湘各地中西紳商敎士來漢避難者甚夥武漢富户亦以租界爲樂土致各界均無一空閑房屋其議租之時有須先付押租三月者有須先付進店禮五十或一百元者如三開間之住房則須三四百元甚或平日月租四五十元者現率加至七八十元又或平日無人租貧之房現尙封鎖者必云已有人定租若須租借非重價說項運動經租人不可故房主與經租人皆大發財而商民則呌苦連天矣 
　　漢上戒嚴情形與省城毫無歧異各國租界巡捕夜間俱武裝巡邏商圑義勇隊及美艦水兵日本防兵亦不時列隊梭巡分守各地華界之商警及保安會員夜間亦全體巡緝放哨及與租界毘運之鎭守使署前二十二夜竟有人前往放火當被哨兵拿獲二人由鎭守使飭軍法課嚴訊又昨日在河街某棧房查獲黨人羅仁義一名此人前曾充鄂軍營長係棗陽人刻正訊辦 
[黔軍侵入後之湘冬防]  
　　湘中冬防期間原定於去年十二月一號起本年二月底止現巡按使署據辰沅衡陽兩道尹先後詳稱現在滇氛未靜黨人潛滋各地防務極爲重要請准將冬防期間酌予延長追加經費以保公安等情沈使以湘省陲遵黔邊現正防務吃緊誠有一時不能撤消之勢惟全省延期費用過巨應遵部令以重要區域爲限乃將應行延長冬防者重行畫定計共四十五縣㈠湘江道八縣長沙湘潭益陽安化實慶新化城步新寗㈡衡陽道十一縣衡陽零陵道縣江華永明藍山臨武桂陽都縣桂東祁陽㈢武陵道十縣常德桃源澧縣大庸石門慈利安鄉華容岳陽平江㈣辰沅道十六縣沅陵永順龍山保靖桑植永綏乾城鳳凰麻陽晃縣芷江黔陽會同靖縣通道綏寗此次延長防期各　應行追加經費計四十五縣共加四萬五千七百六十圓 
[奉天二十七師之消息]  
　　奉天張雨亭師長日前奉召晋京迄今尙未回奉茲得軍界消息中央因滇禍蔓延軍務日益吃緊擬任張爲征黔第一軍長率領全師開赴湘黔邊界日前已調五十四旅孫旅長赴京會議出征方略故　師駐奉各軍隊現均已停止演操大有籌備軍需部署行裝之勢　否俟探明續報 
[滇警聲中之蕪湖]  
　　蕪湖商會日前援蘇常陜北案電請倪將軍轉呈復設大蕪鎭守使事已紀前報該商會於二十六日又郵禀蚌埠倪將軍略云　寗變後特設大蕪鎭守使缺以資控馭嗣因奉命取消旋蒙爵憲派撥安武軍第一路統領馬聨甲率隊來蕪塡駐第以扼要之區又逢多事之際不免爲匪徒所注意雖經馬統領一再破獲稍戢其風而謠言仍未能盡息蓋駐防軍隊性質流動彈壓稽巡百密或有一疏深爲可慮况皖南地面遼闊蘇浙贛三省均屬鄰近情形尤關緊要如能設立專員坐鎭規復軍事統一機關則人自不敢生徼倖之心云云 
　　警察三署客歲破獲來蕪運動警署謀亂朱秉初一名日前馬統領自蚌埠回蕪後一再提訊該犯供認不諱當即按律判處無期徒刑業經電詳將軍巡按使批示核准 
　　自滇省軍事發生蕪湖警廳奉巡按使將軍飭每日派遣委員兩人分赴郵電兩局檢查往來信函電報以杜黨人暗中傳遞消息現聞檢查員連日没收他省寄來有關係信函及印刷品甚夥日昨此問日本郵便局遞送各機關信件内有印刷品一爲雲南政府之佈告一爲注意中央所發之鈔票公債事爲警廳察覺派員向各機關收回燒滅 
　　蕪湖各官廳近接倪將軍密電略謂據偵探報告某黨首現遣黨人數百携带炸彈分赴蕪湖九江兩處放火起事意在擾亂須一體嚴加防範等語是以間軍警已秘密戒嚴 
[清遠招撫軍謀變原因]  
（廣州通信） 
　　廣東清遠招撫軍潰叛聲勢浩大其情形已迭登前報然招撫軍所以敢如此猖獗者固由於有黨人勾引其實地方官文武不和遇事互相推諉實有以致之駐紥清遠統領楊發貴舊日防營老將也暮氣已深然常藐視縣知事前任知事鄒其觀因辦匪受掣幾至爲匪所害後乃互相攻擊亂職而去繼任者爲趙紹曾茲趙又與楊不協趙乃詳報巡按使擬將各軍劃分區域各自防守張使據詳批以該縣游擊隊於降匪倉卒叛變能與相持兩日追蹤搜緝實屬動勞可嘉現旣收隊回城應准暫留駐守藉資保衛至此股降匪受招復叛自應速爲撲滅以免日久蔓延黄連長李隊長所部昨已飭留縣助剿現匪蹤旣被擊散仰速會商楊统領查明衿章如何辨别及匪匿何處刻日合兵進剿營縣均有地方之責遇事自應和衷共濟豈容妄分畛域所陳殊屬昧於大體應即屏除意見協同妥辦母稍　延滋患至已獲現犯三名是否叛黨仍速會訊明確詳報核辦云云究未知此後能和衷辦辜否也 
清遠保安圑致粤垣報界公會函云去臘二十五六等日黨首廖某等在龍頭墟一再與某軍連長會商某軍即於二十七日回城黨人亦即於是日勒繳新洲墟沙河墟禾雲墟警察鎗枝二十日隨即圍攻魚磯廟之濱江自募游擊隊該兵士穏力抵與血戰一盡夜至二十九日黎明黨衆始暫退避駐城紳商聞耗一再哀請警衛軍與縣城游擊隊救援則又遲遲出發趕到時已在二十九日刻而由省調往之兵二十九日趕到清城亦被某長官阻留至初二日始行開往　中機宜實令人百思不解計是役游擊隊傷斃黨人　四十名丽游擊隊兵則斃一名傷四名失蹤三名附紥魚磯廟之何叚長亦同時被掳查此次亂事多係投誠之新撫軍因投誠時旣無紳者保結官廳又不責令繳械現値外潮湍急故欲乘時肇亂尤可患者現該黨分途竄踞山谷其禍患正未有艾未識當遵將何以處此也觀此函則清遠文武不和之情形已大略可知矣 
　　清遠招撫軍失敗後心尙不死迭派黨羽潛入各地欲謀暗設機關昨清遠上廓街有該黨周明等僞扮商民　存貯危險品物並派黨羽偵察官軍舉動遠保衛隊蔡春華派探查至該處察悉該黨行爲立派大隊駐往圍捕業將周明等十一名拿獲並起出危險品物多具刻已將案解交將軍署發落矣 
[山西省之新預算] （特别通信員） 
　　本年度總預算業經中央公布所有晉省預算分表亦已刋發茲錄其說明書云按山西省預算民國三年度核定歲入經常臨時共五百六十萬零六千三五十九元歲出經常五百三十四萬二千八百九十一元年分歲入據單開七百二十二萬三千九百五十八元本部覆核增加一十八萬六千三百八十元分列經常臨時共定爲七百四十一萬零三百三十八元連同地方之欵併計在内比較三年計增一百八十萬三千九百七十九元惟表内三年數目係將元年未列各欵剔除比較故列增一百八十一萬七千六百六十六元歲出據册單開五百六十四萬零六百六十五元本部覆核删除省議會看守費等項二萬一千九百二十八元減去一十四萬二千二百五十三元共准支五百四十七萬六千四百八十五元連同地方之欵併計在内比較三年計增一十三萬三千五百九十四元以該省歲入歲出相抵計盈餘一百九十三萬三千八百五十四元所有增減理由均於分表各欵項下分别說明此核編本年度山西省歲入歲出預算之大略情形也（原案不備詳總數如下） 
　　歲入之部 
　　（欵項）　　　　　　　　本年核定數 
　　田賦　　　　　　　　五·九四九·五一六 
　　貨物稅　　　　　　　　七七六·三八○ 
　　正雜各稅　　　　　　　五二五·三一七 
　　正雜各捐　　　　　　　　九三·○七四 
　　雜收入　　　　　　　　　六二·○九八 
　　共計　　　　　　　　　七·四○六·三八五 
　　　歲出之部 
　　各公署經費　　　　　一·一八○·四四○ 
　　警察經費　　　　　　　　一五七·○一九 
　　警備隊經費　　　　　　　五○四·○五六 
　　慈善經費　　　　　　　　　二五·三八八 
　　喇嘛經費　　　　　　　　　　三·二九五 
　　政治研究所經費　　　　　　一四·六四○ 
　　典禮費　　　　　　　　　　　二·○○○ 
　（以上内務部主管） 
　　財政廳經費　　　　　　　　　　六○·○○○ 
　　各徴收經費　　　　　　　　　四三八·一六三 
　　官倉經費　　　　　　　　　　　　五八八 
　　（以上財政部主管） 
　　各公署經費　　　　　　　　　二六○·○○○ 
 
 
 

Page 7

 
 
　　陸軍經費　　　　　　　一·八四八·八七七 
　　旗營經費　　　　　　　　　四七·七四六 
　　各局所經費　　　　　　　　一五五·○七二 
　　留學經費　　　　　　　　　　　五·五二○ 
（以上陸軍部主管） 
　　審檢經費　　　　　　　　　　　一四○·○○○ 
　　監獄經費　　　　　　　　　　　一五○·○○○ 
（以上司法部主管） 
　　各學校經費　　　　　　　　　　三八一·一○五 
　　留學經費　　　　　　　　　　　　五六·○○○ 
　　補助經費　　　　　　　　　　　　　三·六○○ 
（以上敎育部主管） 
　　農率經費　　　　　　　　　　　一○·五八五 
　　工業經費　　　　　　　　　　　　　二·四○○ 
　　　務經費　　　　　　　　　　　　　八·二○六 
（以上農商部主管） 
　　共計　　　　　　　　　　　　　　五·四五四·七○○ 
　　此外又有歲入臨時門之雜收入三·九五三歲出臨時門陸軍部主管之建築經費二一七八五合以總計歲出爲五·四七六·四八五歲入爲七·四一○·三三八出入相抵計盈餘一百九十三萬三千八百五十四元昨財政廳已奉部飭令即按月分解交部矣 
[南京快信]  
　　軍署某數人承認湖南沅州確於十六日被滇黔軍佔領 
　　省商會聞馮將軍有離寗消息擬開大會公决電京挽留 
　　馮上將退職養疴中央已任命皖督倪丹忱調寗督理蘇省軍務 
　　阮忠樞來寗係促馮將軍入京繼馮督理江蘇軍務者倪嗣冲 
　　齊使昨奉政事堂令擬訂取締謠言辦法四條即飭省警廳長王桂林遵辦㈠謠惑軍事槍斃㈡擾害公安監禁一年㈢報紙煽惑封閉議罰㈣妄送印刷品者監禁一年 
　　交通部電飭滬寗津浦兩路局長赴京會議保護鐵路辦法 
　　中央昨電齊使迅將江蘇認解之征滇軍費六十萬設法籌措解京以清急需 
　　昨統率處政事堂分電軍民兩使轉飭凡於亂　期内所有維持商業保護外人防範奸宄衛護人民各要政妥爲籌畫不得稍有疎虞前任高淳劉春堂應　錫（現任句容）兩知事因在任内交代未清已奉使飭昨均來省會算清理 
　　馮督電飭淞滬楊護軍使及江寗蘇常淮揚海州各鎭守使嚴防黨人運動軍隊務須特别嚴防密查無論官佐目兵不准請假出營 
　　軍警各機關偵探近因省防吃緊散布茶寮酒肆中偵查黨人有不愼於言者即被逮捕 
　中央將復設江蘇礦務監督 
　　財政部昨將四年分江蘇欠解各項正雜各欵　軍分行齊使胡財廳長曁各征收機關限儘三月初旬掃數清解其本年一二三三個月應解正雜各欵亦須源源按批解部 
　　江蘇認派之六釐内國公債一百八十萬現齊使多方籌畫殊無把　 
[地方通信]  
蘇州 
　　搜索黨人之忙碌黨人梁治等在錫　謀起事失敗後各餘黨潛逃來蘇由警察廳偵探在問門外龍泉樓捉獲范永喜等多名會紀前報茲范等經司法科長謝寳華分别訊鞠業已供認當即據情詳報鎭守使電省請示並因范等供詞内稱尙有張錫之等二十餘人潛匿在　門内外一带等語故由殷使飭偵探隊通班前往偵察二十七日下午潘秀　隊長带同探士二十餘名會同南區署長張虎臣撥派長警二十名分頭四散在　門横街覔渡橋及沿城一带搜索　騎四出忙碌一夜毫無所獲而南區居民則已飽受一番虚驚矣 
[松江]  
　　孫瑞清未獲嘉善人汪國華在楓涇殘殺外甥許作霖夫婦兩命並彈傷外甥孫女被獲到案所有供詞均詳紀本報當汪認供時稱許係至親下此毒手究有未忍祇爲友人孫瑞清（前報稱沈係誤）慫恿逼迫以致演此慘劇得資又菲在上海明安旅社時　已告罄事後追思未當不悔此事須孫到案方見眞際可否求堂上法外施恩減抵罪爲無期徒刑如科有期更爲感激隨回顧許之姨母許陸氏曰爾亦可看至親分上代爲求恩惟我昨大捕房會審公堂上斷不作此乞憐語蓋恐外人笑我中國强盜祇國一已利益不恤大衆生命到案怕死便醜態畢　也云云問官乃飛　幹探姚某駎往嘉善平橋一带偵捕孫　清聞未如期捕獲 
無錫 
　　注重城門防務日昨王知事與軍警各長官會議决定夜半出入城門須用對牌雖有口令不生效力即由縣公署製就對牌分發各機關約於三月一號起實行 
　　破獲映山河賭窟光復門内眏山河遇姓前本巨室茲已式微近日宅内時有聚賭抽頭情擊爲陸軍警察王隊長所悉前晚通知王知事派警會同至遇姓宅掩捕搜得賭具及賭客八人業巳带縣訊辦矣 
　鎭江 
　　釐稅收數減色自滇事發生以來北路客商來鎭運貨者日少鎭埠商務大受影響市面愈覺蕭條以致下游釐局如丹徒稅所等處收數大爲減色近聞征解比較多不足額財政廳胡廳長特飭蘇屬釐稅總稽查員於日昨來鎭查察情形以便陳部鑒核　　知事防民之口
鎭地軍警各機關自滇事發生後戒備更形嚴密近日丹徒縣知事以一般人民每喜議論國是此等街談巷語或拾他人之唾餘或憑一已之耳食每多傳聞失實當此戒嚴期内最易淆人觀聽爰特出示禁止人民不得妄談國事無論茶坊酒肆及旅館之中咸不准縱談時局如敢故達一經查出定須拘署懲罰 
南京 
　　政治研究所考試揭曉政治研究所第一期應試學員試卷經所長俞琦紀呈請齊使評定等次取列甲等左質泰等三名給獎銀三十二元其餘甲等十七名每名給獎銀二十六元乙等二十六名每名給獎銀十八元丙等五名無獎 
　　大舞台將開幕有朱子成者租賃劉公祠（前兩江總督劉坤一祠）改組榮祥大舞台已請准省警廳發給營業執照定陰曆下月初二日開演 
[江西]  
　　將設貨幣交換專所贛省收回官票以三月一號爲始另設收票機關於三個月限内收清現届收回之期自應組織機關以便依期成立惟省外各縣行用之處尙多如槪令來省請換恐滋擾累茲巡按使據江西中國銀行陳稱已於修水縣設立貨幣交換所其餘尙待調查等語即於二十四號出示曉論謂應俟江西中國銀行擬定設立交換所後再行由廳飭各縣示論人民遵辦　　收回宫票善後辦法贛省收回票一事由官廳擬定辦法出示曉論限陽曆五月底一律收清現届實行之期經巡按使與財政廳長磋商後定善後辦法四條㈠收回官票後極力維持洋票鈔票㈡官票旣已收回宜速飭商務總會論令各商所售貨物一律照銅元比率平價不得陽奉陰違㈢九五官票旣以銅元票爲交換券應預備銅元以便抵兌而保信用㈣銀錢貨物旣已平價之後仍應注意奸商攤運出境並須訂定取締方法誠能按此行之則贛省市面金融當有活動之希望矣 
[安徽]  
　　密謀起事之被獲皖北壽縣有鄭家銀等於二次革命時曾攻打壽縣抗拒官軍失敗潛逃去臘鄭在滬又受黨人　少三等運動回壽招集黨羽數百人擬於陰曆年底乘民間度歲時燃放鞭爆即放火攻　經該處寗探偵知報由該縣知事立派團警在鄭家集地方將鄭家銀　獲並獲黨夥周宗然王二等多人解縣訊供不　現已錄供禀報將軍巡按使核示矣 
　　機關鎗隊之出發滇事發生皖省倪將軍曾派撥第七營軍隊駐紥九江聽候調撥日昨（二十六號）又派第一路機關鎗隊出發湖南暫駐岳州地方以满調用 
　　烟商呼　之禀批安徽烟酒公賣徴收本與各省互異此次省局又傳論奉部令開辦烟刨捐每一刨司每天捐洋二角商民因不堪其擾日前蕪湖第三區境内十一屬烟商公舉當塗商務分會商董烟商鳳和等進京逕赴全國　酒公賣督辦處禀控略謂省局長李口傳部令總辦烟刨捐每一刨司每天捐洋二角合計每月捐洋六元以一刨司之工食每月不及六元者居大多數試問捐從何出若謂捐之於商舗商舗已有商舖捐牌照捐生烟捐熟烟捐釐金關稅落地各稅以及地方附加學警各捐商舗已不堪擔負若再起刨捐刨司旣力不能支商舗亦萬難勝任况烟葉非刨不能成烟旣有公賣烟捐復又刨捐不特於烟商前途大有妨碍恐於公賣烟捐前途亦不堪設想茲十一屬經理等公　代表和等來京請命理合將捐外起捐民難擔負情形迫求電核批示以安商業云云旋奉批飭安徽烟酒公賣局查覆核　 
雜評一 
[勵行憲政] （默） 
　　所有急速通遇國民會議議員改作國會議員者以欲速成立法院也所以欲速成立法院者以欲勵行憲政也然而欲勵行憲政必先速訂憲法欲速訂憲法必先速定君憲民憲今日一方面之帝政無期延期則所决之君憲已不　無形取消一方面反對帝政之戰事甚烈即欲速行君憲而亦有不能之勢然則今日之欲勵行憲政如此迫不及待者將用何種之憲法乎亦有一種君民兩可之憲法乎吾誠百思不得其解已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[維持全國紡織式廠之生]  
　　計 
　　上海總商會去電北京稅務處梁督辦鈞鹽華廠紡織紗布爲仿造洋貨挽回利源特蒙國家體恤於起運第一關完納正稅無論運入内地或再轉他埠槪免稅釐不再重徴得與洋紗並行稍塞滬巵今據上海各廠及上海通商轉運各口公所聲稱本年二月一日起各海關奉總稅務司飭知凡廠商報運之紗布照新章另給華文運單註明到達地點指定甲地者不能轉售乙地稍有更改即須重重納稅節節阻滞不如進口洋紗可以輾轉自由現任信昌隆招商渝新昌順專報滬關出口之棉紗布疋被九江關扣留者九百七十餘件積壓商本十餘萬元金融竭蹶市價懸殊急不可言湖北商廠運津之紗被上海扣留寗波廠紗向以上海爲批發地點上海能銷若干轉運他埠若干均難預定今必須懸空擬議先指到達地點萬一不配銷路所運之紗即成呆擱並聞有兩星期限满不報轉口又須科罰是封其推銷之路使洋紗轉得暢行販運之商不運華貨可運洋貨廠商生機從此斷絕目前棉價騰貴廠紗本慮滞銷再有此項新章更難支持請電籲稅務處照會總稅務司仍照向章辦理電飭等各關稅務司查照將九江等處扣留之紗布迅速放俾安生業等情伏查此事關乎全國紡織工廠生計不能不籲求加意維持方今振興實業正以紡紗織　爲國家命脉萌芽初發不可摧傷我督辦憲洞達工商民隠務乞迅請總稅務司電飭各關稅務司仍照向章辦理以保工業而維國本不勝急切待命之至上海總商會　漾　　北京稅務處覆電上海總商會漾電悉機製洋貨轉口後如分銷他處應分給運單口飭總稅司通飭各關遵辦並飭其速電江海九江兩關將扣留之紗布給單放行稅務處勘 
[死無對證之命盜案]  
江北人陳阿三（即張小川）與張金和同寓公共租界松江路某木作内經淞滬警察廳偵探查與滬城紫金路陳維州家被盜搶刦金飾巨贓並拒捕擊斃陳母陸氏一案有關報告新閘捕房協同中包探將二人拘解公共公廨迭經中西官訊明以張金和無干開釋陳阿三因在通州犯有搶案判押候函請南通縣知事查復會商判决在案茲悉公共公廨一再函致南通未得切實回復而淞滬警察廳徐廳長以此案曾由見證施海華與原告到堂證明自應引渡昨晨特派偵探王愼卿偕原告陳維州同至公廨要求提回歸案訊辦關讞員商之美博副領事以被告係由已經鎗决之盜匪張春江等供詞牽涉當時未經質證不能作爲有效惟據捕房查明被告確係匪類判陳解送淞滬警察廳察訊供與此案是否有關仍請送回公廨候再核奪 
[暴徒入室搶掠]  
　　匪類翁子香（即龔子祥）前晚糾黨闖入新閘重慶路二百號門牌陸姓家攫取鈔票洋六十五元慶逸由陸報告捕房立飭包探韋金福將翁緝獲带入捕房經頭詰悉被告與著名流氓小炳全（即花蝴蝶）之胞弟阿福及阿狗等因疑原告家内賭博入内串攫並悉阿福阿狗同在法租界維多亞路某號門牌温姓老婦家當即派令中西包探偕原告曾同法捕房包探前往指拿未獲而回昨中捕房將翁押解公共公廨請究先由原告偕見證車夫王阿二上堂禀稱是晚有女客在家聚义麻雀被告等從後門入内即將檯上所有鈔票六十五元攫取逃逸惟不知是否被告所搶訊之被告不認搶取鈔票據稱入内找尋有無賭博是實中西讞員判翁押西牢九月並飭移提在逃同黨解究 
[强盜開槍傷人續紀]  
　　楊樹浦八埭頭劉順財家前晚被盜圖刦未成　傷左右鄰居六人由捕房送往同仁醫院療治已記昨報現悉六人中惟舒大毛及小孩陳阿毛身中鎗珠院中西醫正在設法鉗取其餘四人均略受微傷不久即可出院云 
[阜寗盜匪展期質訊]  
　　著匪戴如忠係伏誅巨匪戴如山之胞弟因糾合大帮匪徒在阜寗籍持械夥刦小毛莊西唐家宅各居户並拒捕開槍擊斃是處商圑圑長陳尹如及事主邱定江邱國順邱唐氏等多命携贓逃匿滬北公共租界化名高荃國復糾同黨搶刦業經總巡捕房中西探目將戴緝獲連同見證苗以忠一併解至公共公廨迭經中西官訊供判苗先行開釋戴匪押候請由滬海道尹轉飭事主到堂質證在案昨晨復由捕房將戴押解到廨請究據華探目李星福禀稱因路途較遠事主尙未到滬應請改期再訊王崧生襄讞商之美領郭君判被告带回捕房候展期七天人證齊集質訊再核 
[菸葉生意之減色]  
　　本埠菸葉行共有源記·豫大·德記·生記·榮大·達記·厚記·永記·昇記·等十六家均設在法租界永安街一带該貨向分紅白兩種除運往各省製造旱烟外歐美各國之製造雪茄紙烟者亦多採用故常年出口爲數甚鉅歐戰未起之前以德國購運者爲最多近因航路阻滞停止不辦僅由嗬囒瑞典等國間接購運此外英日等國購辦者亦尙不少惟水脚增重頗難獲利而内地銷路近亦受公賣之影響漸減色聞其貨價與去年歲杪比較每擔已約增兩許茲將近日市價錄下黄岡貨高者售銀十五兩次十一兩祁州貨高者售十一兩次九兩八錢南雄貨售二十五兩四都貨售九兩（以上均白貨）宿松貨八兩桐鄕貨十兩至九兩三錢桐城貨八兩八錢至七兩九錢冠軍貨八兩至七兩均州貨七兩廣豐貨十六兩都昌貨九兩梅溪貨六兩五錢（以上紅貨） 
[西門外發生命案續誌]  
　　西門外斜橋附近有一年約三十歲之男子被人敺斃由地方廳賀檢察官往驗屬實禀復林廳長核辦等情已紀昨報茲悉林廳長昨已選派法警協同二十五保十三圖地保張叔華馳往偵查並嚴　　　到案究辦一面移請淞滬警廳曁縣警察廳各派探警帮同偵緝 
[從犯移付地方廳]  
　　上海地方檢察廳昨接淞滬護軍使署函開據法公廨解送盜犯趙國華徐如松李學明三名口女犯劉鴨子一名到署發交軍法課審訊據趙國華供認與在逃之張老五爲首糾約徐如松李學明並在逃之唐小保單殿元等侵入法界寶裕里葉吴氏家行刧並串通押與葉吴氏家爲妓之劉鴨子爲内線刧得金飾銀洋带同劉鴨子逃逸被獲等情質之徐如松李學明劉鴨子供詞相同徐如松並有持槍拒捕情事查趙國華徐如松糾夥行刧開槍拒捕實犯刑律三百七十三條之强盜罪應照懲治盜匪法第二條判處死刑以昭烔戒業經電准宣武上將軍核覆依照軍法執行槍斃李學明劉鴨子共同行刧亦已觸犯刑律第三百七十三條之强盜罪惟查尙無爲首持械行爲情節較輕仍應按照刑律徒刑範圍内處斷並依適用法律劃一辦法移付貴廳照普通程序辦理除女犯劉鴨子一口昨已先行送請收押外相應抄錄供詞並將李學明一犯解送貴廳查收訴辦仍希見復 
[欺侮幼女之懲治]  
　　新閘大沽路八百十一號門牌甬婦袁丁氏控二房主鄭子棠將伊八歲女孩妙林欺侮受傷一案因據被告供稱是晚在友人王毛大家住宿故由公廨將王傳案質訊而王所供各節與被告不符判王與被告一併押候補傳人證質訊在案昨晨復訊先由中西包探上堂禀明前情並將西醫驗單呈案請察繼據長浜路二十五號門牌西醫處之侍者張阿五桃桃出店徐永金和根下灶掌生等先後上堂證明與被告素不相識雖在厨房見過一次知係大司務之友未與交談從未與被告义過麻雀亦未與同桌飲酒等語並據袁女妙林上堂訴明當時被欺受傷各節陪審西官美領郭君以被告用强欺侮幼女法無可貸即於西文解單上簽判被告禁錮西牢十二年見證王毛大不應到堂妄供判押三月而華官王襄讞以會審公堂無判押五年以上罪犯之權乃於華文案由單上簽判被告押西牢五年期满带堂再核 
[訊判糾衆逞兇案]  
　　住居大沽路七百四十三號門牌之陳老三與弟陳阿正控被康榮牛糾衆毆傷昨由捕房　康拘解公共公廨經中西官訊實判被告押满四月開釋 
[流氓與棧使串詐]  
　　談阿根前日與一婦人同在满庭坊某旅館内被流氓阿福等所見串同茶房蘇小弟向談勒詐洋十五元當由談將金戒質洋八元先行給付尙有七元嘱蘇隨往虹口找取詎在途中談即扭蘇至滙四捕房指控拆梢捕頭准即將蘇收押昨解公共公廨請究原告投訴前情訊之蘇供係李濤卿等嘱令隨往取洋餘不知情中西官判蘇押候補提人證再訊 
[醫金與罰金並繳]  
　　新康烟紙店夥袁志鵬前至法捕房控主顧仇英來店兌換鈔票稍有口角仇即與同伴許寳義王德生動手行兇致被毆傷等情判送醫院醫治候核在案現已醫痊解送法公堂請訊袁投訴前情請求究辦仇等同稱因袁先動手抵拒誤傷求宥判袁之醫費歸仇認繳另再罰洋十元王許兩人各罰洋三元繳洋釋放 
[追繳經手放賬之賠欵]  
　　勝家公司前控跑街陳琴山不理經手放出賬洋五十五元由陳賠出後陳稱主顧賖取機器時由談秋元作保故着談如數交還陳琴山賠洋在案昨日談亦控稱機器價洋係史阿水所欠請求向史追還訊之史供認欠洋惟請寛限料理判交保取七天還洋 
[棧主受虧聲訴]  
　　前年八月間有湖北人蔣才有携带値洋七百元之元寳十只來申庽居法租界新開河浜自强賓館將寳銀寄存該棧賬房詎被經理人李正邦私自用去向索不還控經法公堂飭提逃逸後將棧夥提案判將該棧拍賣作抵尙少若干候緝獲李正邦再行訊追現李以爲日已久潛來租界爲包探李祥卿偵知住址前往拘獲昨解法公堂請究先據棧主顏茂林投稱棧中之事均由李主持今李私用寓客之銀棧被封閉商人受虧不少求察訊之李供認私用脫逃不諱聶讞員判顏退去李押候復訊核斷 
[毁滅狐狸尾巴之原形]  
　　虹口吴淞路十八號門牌紅帮衣匠陸杏榮因將某西人嘱製之狐皮衣服剪去狐尾被控咋由公共公廨准飭捕房將陸傳案判令存洋二百五十元保出候訊 
[虐待畜類之罰欵]  
　　王德記因虐待病驢被捕查見以其違章並將王傳至公共公廨經中西官訊明判王罰洋十元充　病驢者送畜牲會驗治 
[通俗夜社講演會紀要]  
　　新閘和樂里口通俗義務中文夜社於二十七號開第三次講演會二時開會首由主席徐望先報告開會宗旨次由來實李雲生演說苦與樂之關係戈朋雲宣講道育之要旨朱日章演講故事許建候講演人貴有恒之要素徐望先演說失信爲自害繼由學生王光仁勸導年長失學之工商來社求學大致謂旣不妨碍日間工作又不須繳納學金顧有志者愼勿觀望自誤云云其間由新民振新二校學生迭爲奏琴唱歌以娱來實迨閉會時已鐘鳴五下矣 
[頒發各種考試之施行細則]  
　　江蘇巡按使准政事堂銓局咨送文官高等考試令施行細則外交官領事官考試令施行細則司法官考試令施行細則曁普通學績等考試令施行細則現已彚印咸册咨送轉飭遵照等因現巡按使署已翻印多本分送各屬昨日上海縣公署亦已接到此種册籍矣 
[財政講習所招收額外學員之展限]  
　　江海關監督施理卿君致南商會公函云接北京財政講習所所長王小宋先生函開前因所内學員定額有限不足以宏造就特設額外學員分送講義以便財政人員共同研究並附廣告報名履歷表送請分飭各員逕向本所報名原爲簡便起見惟近來陸續逕向本所報名者人數達數百名之多其中或祇報姓名漏塡履歷或將履歷全叙而通信住址又復漏塡或有郵函報名　講義費郵費又復漏寄彼此函詢徒延時日並有未塡住址雖欲函詢而無由且原定陽曆三月爲報名截止之期　將届满本所正在彚核報名員額以定講義排印本數尙恐財政各機關人員仍有未及周知用再展限二個月函託再行分飭所屬各員知照如有願充本所額外學員者塡明履歷曁通信處連同講義費郵費彚寄本所俾便稽考員額預備講義本數即以此次所照五月底之期爲限此後再不展期等因　此事前准財政講習所送而廣告報名履歷表當經分别轉發並檢表式三十紙送請貴會分送各業同人一體知照一面登報廣告在案茲接前因除妥致外合再函達即祈貴會轉致各業同人知悉如有願充額外學員者務即塡明履歷曁通信處連同講義費郵費逕寄北京財政講習所報名以憑核辦 
[道尹加具印結之手續]  
　　上海縣公署奉道尹公署通飭云准財政廳咨開本廳詳三年分秋勘鐲免減緩實征銀米數目並送銀米清册及區圖頃畝清單請核轉奉批詳及册單均悉仰仍催取各道尹印結詳送核辦此批册單存等因奉此查蘇省民國三年收成分數及鐲免減緩實征數目經本廳分别造具單册詳送巡按使核轉並聲明各道尹加結未齊故不同送茲　批飭催取應即開單咨送即希貴道加具印結補送到廳以憑彚　等因並抄單准此查單開各縣所有三年分秋勘案内未經前道尹加結者尙有數縣而檢閱接管卷内又無該縣是項册結本道尹無從核辦茲准前因除分行外合亟飭仰該知事即便遵照迅速調取三年分秋勘原卷補具是年奉准鐲免減緩實征銀米數目印結二分尅日詳送以憑加結存轉至前項清册並仰再行補送二分另詳備案母稍刻延 
[建築防軍駐宿所]  
　　松滬護軍副傳盧永祥君查得現駐浦東洋涇及其昌棧一带之陸軍步兵十三圑第二營防軍均賃民房居住每月租金　數甚巨茲擬在附近地方　借民田一畝餘建造草房二十餘間作爲駐防官兵住宿之所業已詳奉陸軍部允准租地興建惟每間需費若干飭即核實開報云 
[查緝浙東鹽梟]  
　　兩浙鹽運使胡思葬君以浙東湅州境之楚門地方素爲鹽梟出没之處餘姚岱山一带所產私鹽運至蘇省鎭江等處售於醬園者統計每年偷漏鹽課爲數甚巨當此國庫支絀之際自應嚴加查察故已於前日飭行兩浙緝私統領蔡竹賢君迅即派兵馳往查緝昨蔡統領即在新募之游巡隊内撥兵一排計共官兵夫役三十四名立即配齊軍械前往楚門查緝 
[訓練巡警之督飭]  
　　淞滬警廳長徐君以各區署所長警操練一事亟須　眞進行以期嫻熟茲將面論各巡官逐日督同操演其新補之警察未諸操法者更須派令巡長勸另訓練故昨日各巡官已傳論巡長一體遵辦其文如下爲飭行事照得現値防務吃緊操練理宜講求警察須與軍隊有别隠然爲無形之軍隊除操法頗熟已入大排之巡警不計外所有新補各警未諳操法者每晨自七時至八時止着遣巡長督同認眞訓練母稍疏怠仰各遵照 
[破獲偷竊電缐案]  
　　上海電務局所設上海至吴淞等處之電線於去年風災時失去數十磅多當由電務局長函請淞滬警察廳查緝在案茲悉所失之電線實被張茂生張香江等竊去近將原贓售於吴淞附近油車碼頭開鐵店之戴雙林得價瓜分當爲該處地保查悉報告警察廳派遣探警將茂生香江與戴雙林一併拘獲抄出原贓二三十磅昨中司法科備文轉送地方檢察廳訊究 
[爭奪淘沙生意之仇怨]  
　　浦東周家渡客民秦元和張啓發等向在沿浦灘淘取各機廠傾出之泥沙茲爲本帮周春寳孫道臣等覬　糾衆奪取秦力不能敵竟被毆傷張代抱不平邀齊江北帮於前日守候途中將周孫扭住用刀戳傷頭面等處事爲崗警巡見即將秦張二人及秦妻戴氏分别拿獲連同周孫解至二區警署并送警廳昨午函送地方檢察廳訊究 
[公廨譯員辭職]  
　　公共公廨繙譯員楊國樞（字愼之）係於辛亥年間由正會審官關絅之委充斯職數年以來頗資助理聞楊譯員兼充某項要差著有勞績現由滬海道尹保送縣知事故將公廨繙譯一席自行辭退截至陽曆二月杪爲止即不到廨辦公云 
[婦人私賣燈吸]  
　　婦人王周氏在滬西又袋角三百六十五號屋内私設烟榻售烟被戈登路捕房查悉　令中西包探前往調查屬實昨將氏連同烟具拘解公共公廨經中西官訊明判氏罰洋三十元充公烟具銷燬 
[巡長捉賭]  
　　住居閘北德生里之殷金海前晚糾同趙根泉等在家賭博被四區巡長查悉當　殷趙二人拘解警署押候訊辦 
[馬夫違章受罰]  
　　小東門捕房昨解馬夫王甫川至法公堂禀稱王未捐照會擅入法界日違定章且又向查不服是以送案請究王供自知不合當即補捐　會求宥判罰洋二十元充公 
[訛詐行兇]  
　　郭务　王金桂二人因住居太陽廟附近之王鳳樓日前婚娶藉端圖詐並以茶碗擊傷鳳樓頭額前日已經警署姜警正訊實判解閘北司法科究辦 
[苦力病斃]  
　　前日有形似小工之某甲病臥於禮查路上由某號巡捕巡見車送同仁醫院延至昨晨身死美捕房即派巡捕將屍車入驗屍所候驗 
[被訴人交保待訊]  
　　恒隆等十七户在公共公廨呈控孫順水不理貨欵洋一千二百九十餘元又賈恒久控方在騏欠銀二百零一兩又王之偉控王正柏陳錦寶串騙定銀四百兩又錢達康控陳成信不付期票洋二百元昨由捕房將被告各人傳至公共公廨分别交保候訊 
[一羣竊賊]  
　　丐僧玉珠前日闖入閘北　春坊沈安林家竊取錫酒壺一把又竊賊張阿寳在鳥鎭路周孔連家　竊衣物又王阿二行竊满洲路興順里吴永發家錫器又陳雨林行竊共和路鎬昌翻砂廠之生鐵二塊先後由四區探警查獲解入警署押候究辦 
[竊犯解送地方廳]  
　　馬三郎竊馬家廠俞嘉泰木作埸物件王桂生竊玻璃張阿林竊鉛管均由崗警查獲昨午由警廳備文將馬王張三犯送至地方檢察廳請爲訊辦又三林鄕地方五區警局函送竊賊莫丙靑至警察所亦送地方廳訊究 
[工巡捐局批示二則]  
　　市舶所承辦人連錫堂禀請革　老白渡渡夫頭錢阿慶由批據禀已杰老白渡渡夫頭錢阿慶前因把苻渡埠妨碍公務經本局咨行浦江水巡隊飭傳嚴究在案據禀該渡夫頭抗傳不到避匿無蹤致該渡口久無夫頭迄未遵領船照實屬玩誤公務夫頭錢阿慶着即行斥革並着該承辦人傳飭各渡夫另行公舉夫頭禀局備案其各渡口應領船照迅催來局傾換母任冉延仰即遵照 
　　民婦許王氏禀請開設硝皮作坊由批禀悉查該民婦上年請領營造執照時據經聲明並不設置有碍衛生之作場具結在案該處民商聚居硝皮作坊於公共衛生多所妨碍所請碍難照准仰即知照 
[氣候報告]  
（上海徐家滙天文臺天氣測候報告） 
　　已過者之報告二月二十八日揚子流域終日雨南方海濱有北烈風維塞雅斯（呂宋東南）以東有旋風二十九日天氣晴郎風仍來自西北二十九日下午四時前二十四小時内上海氣候温度至高四一·八至低三一·四 
　　未來者之推測二十九日下午四時三十分豫測海濱有猛烈之冬季信風天氣晴 
雜評二 
[維持生計] （訥） 
　　各國之事業常望發達而我國之事業常求維持維持云者以其事業有荒廢搖落之象不得已而暫保其現狀也我國凡百　業近年來無日不有荒廢搖落之象故亦無日不在請求維持之中惟從前之請求維持者當道之力雖不　能維的然有時尙有以維持之今則幾全無能力以維持之矣無　維持其機甚危各工廠之生計僅一端耳 
專件 
[中華民國三年蒙自口華]  
　　洋貿易情形論畧（續） 
　　一土貨貿易土貨出口運往外洋及通商口岸（連復出口在内）本年土貨出口全數運往外洋價値共得關平銀八百三十七萬九千八百三十八兩而上年共値一千一百六萬六千二百七十兩計減少二百六十八萬六千四百三十二兩此項出口多因大錫銻白鉛減少之故本年大錫減少一萬六千三十六擔銻減少一千五百五十七擔而白鉛減少九千八百九十九擔錫爲蒙自出口最大宗之貨品錫價一跌無不牽動虧累在歲首時忽然價漲爭先恐後問務大有可觀上年所產大宗之貨全行出口且獲厚利無如市價靡常及至第二季出貨時價値低落相殊有霄壤之别各商待時而　善價而沽個舊積存大錫已達至四百萬元之譜不特此也并有資本告罄各鑛將有停工之虞鑛務停歇鑛工失業則搶刧擄掠　害地方勢所不免幸得東方滙理銀行通融輔助允以錫塊　押借欵接濟繼續開辦恐慌之狀逐已消患於無形并有少數大錫由該銀行經理運輸香港如使五金及鑛產並無減少則本年出口貨値尙屬有加無已出口各貨内有多數頗有進境薯莨增加二千擔藥材則增加値銀二萬四千九百十六兩大半因田七之價昻綢緞亦略有增加紫梗又有三百六十二擔係爲三年中初次出口物品也白蠟增加三百擔而黄蠟則減少一百擔至於猪鬃鷄鴨等毛亦略有減少而生牛皮普洱茶大爲減色生牛皮頓減四千擔普洱茶減九百六十八擔茶之減少實因產茶地方不靖云 
　　土貨進口無 
　　一内地稅則洋貨運入内地子口本年領有運照輸入内地銷售各貨共値關平銀四百九十一萬六千一百七十一兩上年則値銀五百七十九萬二千三百六十四兩比較上年減少八十七萬六千一百九十三　此項内地貨物之短絀全視乎進口貨物之減色計領有運照輸入内地之貨實佔進口貨物全數百分之六十三　　　　所佔本口内地貿易之數分列於左 
　　四川　　　貴州 
　　上年値三百七十七萬九八十五萬一千一百十六萬九關平銀千九百五十七兩四百九十七兩百十兩 
 
 
 

Page 11

 
 
　　本年値三百四十八萬五五十一萬八千九十一萬二千關平銀千四百九十四兩一百五十一兩五百二十六兩一土貨出内地本年發出土貨運出内地照票二十三張計値關平銀一萬六百四十七兩其發現之原因係因雲南府分關章程第六款於本年十一月一日曾經修改更正查向來土貨由雲南府出口如無釐票加收補完半稅以代釐金該項半稅併入出口稅課項下自經修改之後土貨可領運出内地照票或繳陳　票放行自修改以迄於今白鉛一宗爲唯一出内地之貨品也 
　　一鐵路盤運貨物承滇越鐵路公司惠告本年鐵路轉運貿易較上年增多四千四十一噸茲特分晰列表如下 
　　　　　　　　　上年　　　　　　　　　本年 
　　由東京進口　　一萬四百六十噸　　　　一萬六千四吨　　 
　　由外洋經東　　一萬四千八百七噸　　　　　一萬三千四百六十京轉運進口　　　　　　　　　　　　　　　　　四噸 
　　出口往東京　　六百四十七噸　　　　　　　四百二噸 
　　出口往外洋　　九千九百五十五噸　　　　九千一百八十一噸東京轉運 
　　來往雲南本　　　三萬九千一百八十　四萬三十九噸 
　　省界内　　　　　噸 
　　噸數增多總因米穀由東京進口增多之故以上年米穀進口數目得八千四百五十八噸而本年則增至一萬二千七十七噸本年進出口車輛數目爲一萬八百九十八輛而上年則有一萬三千一百十四輛其減縮之原因半係乎本年加用一種新式貨車載重二十噸者其輛數故覺略少也 
　　一船隻盤運貨物上年進出口船隻計有二千六百五十三隻本年共有三千一百五十一隻 
　　一駝馬盤運貨物上年馬駝實祇得九萬五千五百七匹而本年更減至八萬九百七十六匹因轉運貨物全年中多由鐵路盤運之故 
來函 
[靑年會來函]  
　　本會半夜學堂本届增設特别高級英文班業已開課敎員爲美國法律博士梅華銓曁麥丁女士等每晚七時至九時授課二小時課程完備曾在本學英文畢業者可直接肄習再求精進餘額無多好學志士報名宜速其餘各科亦一律開課總計學生新報名者已有四百數十人各科雖尙有餘額可插求學者務須趕即報名再遲恐有額满見遣之慽也 
　　三月一號八時開會員交誼會試演長片活動大寫眞凡爲會員悉憑會證入座槪不取資 
　　三月四號星期六晚六時徴求會火車隊會員開第一次會餐會藉聨交誼席設本會會食堂每客份資仍收半元凡爲本會會員喜交遊者均可與份惟須先期知照交際部主任王君能便留座 
[王佑之啓事]  
　　啓者前雇友人周有章帮辦今因周君另有他事分手自三月一日起另倩黄叔平君襄助訪務周君旣與敝處分手當然斷絕關係嗣後周君一切行爲均與敝處無涉除通函各機關外合行登報聲明 
[補錄命令]  
　　二月十九日政事堂奉策令黎鳴翔給予四等文虎章此令 
　　又令李朝興授爲陸軍少將龍文淵蔡炳寰劉殿元吴耀張宗保均加陸軍少將銜此令 
　　又令袁偑瑜李之興均授爲陸軍步兵上校此令 
　　又令審計院奏請將試署審計官胡璧城叙列四等應照准此令 
　　又令國務卿奏據銓叙局群稱遵核鎭安上將軍行署蔗任軍用文職各員資格晴予叙官等語張厚穀黄庫成均授爲中大夫單　授爲少大夫程昌鑫張　周之冕夏東照舊佑昌均授爲上士此令 
　　又令司法部奏請任命蕭培身爲湖北夏口地方檢察廳檢察長應照准此令 
　　又令陸軍部奏准鑲黄旗满洲都統那彥圖咨請以世恩接襲勳蒨佐領錫昌接襲世管佐領應照准此令 
　　又令陸軍部奏准鑲黄旗满洲都統那彥圓咨請以富昌補公中佐領應照准此令 
　　又令司法部奏浙江高等審判廳書記官長鄭炳另有差委請予免職鄭炳准免本職此令 
　　二月二十一日政事堂奉策令特封熊祥生爲二等男此令 
　　又令特封李炳之吴偑孚爲三等男此令 
　　又令特封王承斌爲一等輕車都尉世職此令 
　　又令新土爾扈特右旗輔國公納木加旺登著加給貝子銜此令 
　　又令國務卿奏據銓叙局詳稱遵核宮内供差各員資格請從優晉叙實官等語夏則揚授爲中大夫王國楨授爲少大夫此令又令國務卿奏據銓叙局詳稱遵核陸軍訓練總監薦任人員資格請予叙官等語王篤恭授爲少大夫此令 
　　又令陸軍部奏請任命張有林爲綏遠陸軍混成旅步兵圑圑附張忍凱爲步兵圑第三營營長應照准此令 
　　又令陸軍部奏陸軍第九混成旅步兵第二團圑附張筠才不勝任請免去本職等語應照准此令 
　　又令陸軍部奏請揀派圑附應准以那瑞興充任陸軍第九混成旅步兵第二圑附此令 
　　又令財政部奏覈湘省經徴釐稅得力人員照章擬請給獎等語湖南小淹釐金徴收局長余明曦南華澧安釐金徴收局長王紹祖增收均在三萬元以上岳陽釐金徴收局長張其鉅托口釐金徴收局長劉邦騏雷家市釐金徴收局長鄧振聲常德釐金徴收局長唐期賓平江釐金徴收局長余樹榕郴縣釐金徴收局長許汝瑔洪江釐金徴收局長瞿鴻護增收均在一萬元以上辦理克著成效着各給予五等金質單鶴章以昭激勸餘如所擬辦理此令 
　　二月二十一日政事堂奉申令國民有制古訓昭垂開創之初尤尙培養中國財政自辛亥以後經暴徒斵喪無餘上下交因而外債軍餉政費無一可省不得已取之於民凡徴收官吏應如何仰體德意兼籌並顧疊經嚴切誥誡不啻三令五申迺日久玩生竟有不肖官員假公濟私肆和駿削言之實堪痛恨前據報告歸綏地方官吏收捐苛碎當經飭部派員密查茲據覆稱該處捐稅旣重積弊至深而尤以各處車捐與細物加捐最遭怨望等語綏遠地處邊痏豈容此等劣員不恤民生藉詞巧取業已另派大員馳往查辦並飭財政部轉行該處財政分廳體察地方情形但涉病民者槪予免捐以示體恤而袪擾累京外各省難保無此等情弊着各該省監督長官曁財政廳長嚴飭各項經徴人員顧念時艱權衡物力所收捐稅務宜恪守定章倘有巧立名目任意婪索者一經發覺立予徴處决不稍寛將此通令知之此令 
　　二月二十二日政事堂奉策令任命李殿臣爲陸軍第三混成旅步兵第一圑圑長郝得志爲二圑圑長此令 
　　又令任命陳淬源爲陸軍第三師步兵第五旅第九圑圑長所遣之缺應准以王槐詩充任陸軍第三師步兵第九圑第一營營長此令 
　　又令陸軍第四師步兵第八旅第十五圑圑長吳長楠着訓京另有要差此令 
　　又令任命劉永勝爲陸軍第四師步兵第八旅第十五圑圑長所遣之缺應准以賈萬勝充任陸軍第四師步兵第十五圑第一營營長此令 
　　又令任命畢化東爲陸軍第六師步兵第二十二圑圑長王其鳳爲陸軍第六師砲兵第六圑圑長此令 
　　又令陸軍部奏請任命汪會信爲陸軍第六師步兵第二十二圑第三營營長方振德爲陸軍第六師砲兵第六圑第二營營長應照准此令 
　　又令陸軍部奏請將關宗漢歐福慶黄茂勝均授爲陸軍步兵中校李貴廷紀策楊天墀李長祖胡思堯邱國臣頼光莓鵬遠陸丘岳李增輝李英才均授爲陸軍步兵少校應照准此令 
　　又令陸軍部奏請將向友益授爲陸軍騎兵中校鄂英李寅均授爲陸軍步兵少校吴兆熊授爲陸軍騎兵少校應照准此令 
　　二月二十三日政事堂奉策令楊增新給予二等文虎章此令又令趙景忠給予二等文虎章此令 
　　二月二十三日政事堂奉申令農業振興端資水利但使河流順軌川脉貫通則灌漑靡窮潰决何患有利無害可以斷言予昕夕焦勞首重民事平日所最關心者如近畿河道江皖淮河以及粤之西江湘之洞庭治水計畫民生係之故於疏濬事宜志在必興惟限於財力不得不分期實行前經特派徐世光　辦近畿河道譚學衡督辦西江工程疎導淮河亦由全國水利局擬有辦法除近畿河道業經興工外其餘各處工程雖轩籌資困難借欵展期未克速辦而持以毅力無論如何艱鉕爲之不已終底於成著譚學衡會同張鳴岐將該省應辦工程悉心經理督飭進行其導淮及籌濬洞庭均責成全國水利局曁各該管部會商各該省巡按使次第規畫先行遴員調查測繪一面籌集欵項依次興工務收實效總期數年以後各省要工一律完竣以興農業而關利源予日望之此令 
　　又令搂據各文武官吏國民代表以及各項圑體個八名義籲請早正大位文電絡繹無日無之在愛國者亟爲久安長治之謀而當局者應負慶勞審時之責現値滇黔倡亂擾驚閻閭湘西川南一带因寇至而蕩析離居者耳不忍聞痛念吾民難安寢饋加以奸人造言無奇不有以余救民救國之初心轉資爭利爭政之藉口遽正大位何以自安　意　乵必須從緩辦理凡人愛國之官吏士庶當能相諒此後凡有籲請早正大位各文電均不許呈遞將此通論知之此令 
　　二月二十七日政事堂奉申令體國經野事重交通故各國於平治道路一端皆銳意經營不遺餘力中國舊日所有官道驛程略具國道之意而僅守前規從無進步因陋就簡識者譏之自輪軌通行形勢逈異全國道路亟應統籌熟計協力興修近將京兆地方定爲自治模範區域道路本在籌辦之例著京兆尹詳查該管地方應行修治之路分别國道縣道兩項悉心規貫樹之風聲其鄕村各路亦卽責成區董量爲整理此外各省區道路均歸該地方長官督飭所屬道縣分别緩急次第籌辦吾國舊俗凡一鄕一邑之與梁路徑多由人民公共建立視爲慈善事業應由地方官提倡公德善爲勸導惟不得稍事抑勒如有樂輸鉅欵者當特予優獎用資觀感著内務部迅即擬訂修治道路條例奏明辦理此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[盜] [  利言]  
　　上海一隅盜案之多無出其右何人之喜爲盜且喜爲盜於上海也求其故不　問之人則甲之說曰是殆有遠因焉前清時上海道一缺爲天下各缺之最肥庸斯任者無不捆載囊括而去作富家翁故不獨官界艶稱之即稍知世事者亦莫不津津樂道若海客之談灜焉無知愚氓傳聞貽誤以爲爲上海盜誠足富人於是羣集申江歇浦之間一試其明火執杖之技遂令洋場變成盜藪此欲爲上海道而誤作上海盜者也乙之說曰是殆有近因焉辛壬之際各直省之富民各地方之逃吏避地來滬卜宅以居者不知凡幾大局敉寗淹留不去馬車大菜之揮霍碰和吃酒之應酬鴉片則日吸三錢聴戲則日夜包廂不三四年銷耗淨盡姨太太無小會之可搖大少爺欲拉車而不得本欲營兎之三窟乃出攘鷄之一途此因向上海逃而終至爲上海盜者也雖然上海之盜固多矣然猶盜之小焉者也鳴呼 
詩選 
[水仙] [  煦亭]  
　　不著汗汽不染塵托根泉石見丰神香披玉質亭亭立仙子淩波是化身 
[喜孫海南大鵬過訪]  
　　知止原如水平生重淡交清風來木末涼月上花梢我且閒栽菊君休笑　匏柴門終日閉有鶴傍雲巢 
[登滬江樓外樓]  
　　登櫢極目海天蒼大好中原逐鹿場番舶雲連放門户邊陲日蹙失金湯腥風血雨支殘局暴虎貪狼遍大荒幾許吴豪幾過省不當　臭　流芳 
詞選 
[西河金陵懷古用清眞韻] [  實甫]  
　　歌舞地奏涯　曲曾記燒殘玉樹陳雲紅春愁暗起一彎眉月柳邊棲鳳簫聲遠天際盡欄悄誰共倚筝船載夢猶繫銀屏金屋幾千家都成戰壘晰魂桃葉久飄　相患惟見烟水艶晨選醉錦緖市望江南芳草千里酒醒不知何世只斜陽慘碧無言相對慣閱興亡花城裏 
[西江月]  
　　瓶畔絲牽玉虎篝邊被換金猊看他月上小　兒一桁茜紗如水天角故人瘦損綠琴夢遠湘眉　吟心事鶴應知守定梅花無睡 
憶珠樓筆記[  天白]  
[翠娘]  
　　翠娘潯陽倡也甫及笄色藝已冠曹偶關中丁生客潯陽遇翠娘於歌座翠娘年已二十矣一見傾心願以身事丁辭以貧翠娘曰以君表表何患不得靑紫願君且勵學妾當助以膏火苟富貴無相忘丁感激涕零誓以天日翠娘遂資丁五百金令東渡游學瀕行時翠娘餞丁於琵琶亭集勾欄中姊妹歌舞盡歡丁謝且泣曰學不成不面卿矣丁至東入早稻田學校伏案攻苦暇惟寓書翠娘備道相憶翠娘亦時報書慰勉交至丁對摰友輒道翠娘助金事且曰生人者父母知人者翠娘也無何武昌義軍起留東者多返國從戎丁亦師與於漢陽之戰傷而病有友籍長沙挈之歸時潯陽亦在兵炎中翠娘流徙長沙遇丁友得丁蹤跡乃入醫院訪丁願任看護職院長不可翠娘乃日臨存丁病勢日沈翠娘玉容亦漸憔悴丁自知不起握翠娘手曰余死國亦復奚恨第負卿期望耳言已而泣翠娘則鳴咽不能答久之拭涙言曰郎勿悲恨郎死妾當從郎地下及丁卒含殮殯葬皆翠娘躬爲料理丁友致賻翠娘不受曰君於丁郎固有通財誼然妾之私蓄葬郎尙有餘也丁旣葬翠娘遂絕粒十有四日而翠娘亦死丁友哀之合葬於丁墓從翠娘志也余曾從丁友處觀翠娘小影蛾眉歛恨如見其生平聞翠娘顏色絕艶如蔷薇盛妝時未嘗御朱粉云 
小說 
[我之新年] [  懸賞徴文第二名天白]  
　　咳往年今日不是萬歲爺駕幸大明宮舉行朝正大典的日子麽我記得那景陽鐘聲鏗然徐動時候天光微微發亮宮殿裏頭都是燈燭輝煌我們一般宮娥們個個打扮得花枝招展站在内宮門的左右和兩座繡屏風似的那時萬歲爺戴着平天冠穿着翠雲裘坐着金龍寳輦從内宮裏頭出來我們便鴉雀無聲一齊跪下萬歲爺也瞧着我們微微含笑天顏好像是十分愉快的樣子後來隠隠的聴見嵩呼之聲想是萬歲爺已升殿受賀了接着雲璈迭奏仙樂遙聞那一班文武臣工正在那裏稱觴上壽領宴謝恩喝的是玉液瓊漿吃的是龍肝鳳髓一個個的大啜大哺（光祿寺羹湯都是中看不中吃的　那裏得知）快活的了不得只苦我們的兩隻脚兒站在那挺硬的玉墀上面雖然有一層薄薄的錦　兒襯著那侵人的曉寒却慢慢兒從脚底下浸上香　到後來幾乎站立不穏好容易捱了半天等得聖駕回宮我們的又疼又涷的脚兒纔放了郊天大赦聖駕進宮之後便到長信宮去朝見太后娘娘那時中宮娘娘和那一班貴妃貴嬪都是象服雍容跟著萬歲爺進去等得長信宮擺了衆宴之後萬歲爺回了昭陽宮我們方纔一班一班的去行朝賀大禮到了我們退値散班時候那金黄色的太陽早已照遍千門萬户映著那簇新的桃符眞光華燦爛我們大家閑著無事都在那裏描金燕揑土牛吃膠牙餳喝屠蘇酒百般的作樂頑要看官須知道天上神仙府人間帝子家我們宮中的新年那種綺麗繁華就說也說不盡那知道人有旦夕的禍福天有不測的風雲自從萬歲爺賓天之後人們内廷裏頭就是逢著令節良辰總是冷清清的那朝正的大典巳有好幾年没有舉行聴說那大明宮裏頭御座上面的塵灰也積有好幾寸厚那金關曉鐘和那雲璈仙樂都成廣陵散不復彈了一座熱熱閙閙的官廷緃做古寺荒庵的摸樣長門深鎖永巷無人可憐我那一班姊姊妹妹到今天都已雲散風流　了我孤零零的一個人和這個寂寞古侶作伴人雖然不是茟蕭蕭白髪霓裳舊侶也只有我一人間說開元了（未完） 
[俠情小說紅蘩蕗别傳] [  天虚我生]  
　　第十六章 
　　亞猛旣重歸寓處而斗室　寂白拉根内竟未嘗至夜且深午亦不聞其足音亞猛乃大駭凡敎堂左右以及河岸無不尋遍而白拉根内之蹤影竟弗可得亞猛連日奔波疲憊欲死念如再不得休息者則明日且大病不但無以對其領袖且不能救白浪琪矣乃始踉蹌返室白拉根内仍不至白浪琪之消息亦復杳然亞猛困倦之肢至此已不能自持立向塌上倒頭而臥睡乃至酣厥狀如中洪醉但其身雖睡而其心仍不少寗故鷄聲一唱卽立醒則曙色侵窻猶未過卯亞猛雖四肢酸疼目倦神憒而其第一念則仍縈繞於白浪琪之身以爲白拉根内至今不歸必尙未得白浪琪消息可知遂决心必當自往一行以探白浪琪消息至於此中危險亦不復計及矣 
　　投稿諸君鑒上月感承投稿本館備有薄酬本埠投稿諸君希向本館會計處孫潔人君提取外埠投稿諸君投稿時未經署明詳細住址者請開明詳細住址以便本館將酬金交郵局滙奉郵局滙費即於潤筆資内扣除編輯者啓 
[來件]  
　　上海嶺南中學附設華英翻譯作文函授學 
　　　社徴文條例 
　　㈠本社徴文自本年陽曆三月起爲第一次徴文之期倘蒙各界歡迎當勉力賡續進行每月或兩月一次臨時酌定㈡徴文題條例及臨時一切通告均由自由談宣布投稿者務請注意㈢每次徴文題及條例刋登自由談㈣投稿卷額以三千爲限額满宣布截止約半月後即行揭曉㈤揭曉全榜在自由談披露㈥首名獎洋二十元二名八元三名五元四名三元五名二元六名一元七至十名八角十一至二十名五角餘視佳卷多寡獎金臨口時酌定㈦徴文每次三題每題約四五十字任選兩即爲合格全作者不取分作兩卷者不在此例㈧投稿者以商學界中人爲合格中學以上畢業及現任或曾任敎員者請勿賜敎㈨投稿信面須寫明第一次翻譯徴文寄至上海愛而近路嶺南中學内本社收稿上須書明本人之詳細住址及學堂之年級如在商界者須書明職業及店號另附信封一枚書明投稿人之姓名及住址以便錄取　寄贈獎銀㈩每卷須連題膡錄清楚否則無效（十一）投稿須附郵票五分（一分或半分一分以上者不收）以備榜　　郵寄獎金及補助獎銀及廣告費之用（十二）一人同時可投數卷每卷須附卷費五分否則無效（十三）投稿槪不退還（十四）投稿寄失本社槪不擔任（十五）列榜後除前第六名獎金由郵掛號寄上外餘皆甲平信獎金一律用郵票作抵（十六）投稿各卷均由本社社長及敎員秉公評閱發榜披露投稿人不得異言（十七）本社學員准免卷費以示優待惟以一卷爲限（徴文題）（華文譯英）（題一）某兒獨坐觀書蒼蠅華飛驅之復至甚厭之明日以告先生先生曰室中不潔則蒼蠅來集汝能勤滬　使無垢穢則蠅自少矣（題二）曾參之子泣參妻謂之曰汝母泣吾啖汝以肉曾參聞之欲殺彘其妻曰何必是戲之耳參曰兒初有知不可欺也卒烹彘而啖之（題三）某兒出遊見　維雞獨行狸猝至欲攫之雛驚呌母雞聞聲馳至　啄狸狸乃去旁有老者告兒曰雞之護其雛猶母之護其子也 
 
 
 

Page 15

 
 
   
 
 

Page 16

 
 
   
 
