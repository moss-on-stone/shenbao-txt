# 1915 - 213 - 4915263

 

Page 1

 
 
   
 
 

Page 2

 
 
時評 
[今日之人心（冷）]  
　　今日之人心一言以蔽之曰不定而已 
　　其不定之原因第一爲歐戰戰未事了則前途之景况何如斷難逆料一切較大之事業無不停頓第二爲國内之法令國内之根本未定而其餘各法又未免朝令暮改使人無所適從 
　　夫人心不定其患非在一時也又非能顯而易見也能使安分者隳其職業無賴者逞其倖心何則在上者之一法一令出之甚便而奉行其法令人之民則費財費力費時以應之應之未幾而法令又改則前之所費者盡烏有矣試觀近日之商人因此之故而受營業之損失者何可勝道嗚呼此豈眞所以利民者哉民不利豈眞所以福國者哉 
[命令]  
　　八月七日大總統策令馬祥斌給予四等嘉禾章此令 
　　又令徐希廉給予四等文虎章此令 
　　又令任命望雲亭爲湖南零陵鎭守使此令 
　　又令任命高鳳城爲延琿鎭守使此令 
　　又令任命徐世揚爲寗阿蘭鎭守使此令 
　　又令熙鈺授爲陸軍少將此令 
　　八月七日大總統策令蒙藏院呈准文官高等懲戒委員會議决肅政史呈劾該院參事文斌司長李銑等二員交付懲戒一案依照文官懲戒法草案文斌應受降職處分李銑應受解職處分等語文斌李銑着准照所議即行分别解職降職以儆效尤此令 
[專電]  
　　北京電司法部派員將暫行新刑律等譯成西文聞將印送各國公使查照 
　　北京電袁總統諭明晨（九日）召政事堂外交部要人赴府審核奉魯兩省大吏籌議履行中日新約事項 
　　北京電平政院奉批核覆莊藴寛關於應案一呈已會同財政部呈復仍以免訴萬難承認昨又傳詢朱學曾呈覆後恐將交懲戒會議處 
　　北京電章宗祥因融縣知事案昨特呈明與司法制度牴觸張鳴岐逕呈改刑之不當但該知事已否鎗斃無從知悉 
　　北京電政府禁某界人吸紙烟日人誣爲排斥日貨抗議甚力 
　　北京電津浦案將公開聞案中要點（一）陳蘭香之母陳老太太免票坐車（二）第二次革命該路損失何不催促報銷（三）對於滙通公司何故優厚聽令壟斷並濫給免票（四）滙通積欠運欵何不嚴催葉恭綽之語人謂此案有關於其自身者絶對不實有關於部務或路務者則有前督辦時代事有彼爲路政司長時代事有彼純爲次長時代事即其内容可不負責任云云 
　　北京電天橋改修馬路發見明朝石刻三塊魏體字爲都督同知戚畫袁公壽域 
[戰電]  
　　其一（英人路透電） 
　　倫敦電美國新聞訪員某君於七月二十五日始離華沙述及俄軍離棄華沙以前之情形據謂俄國當道於七月十三日詢問英領事英橋共需車票若干十五日各報宣稱俄軍定十八日開始退走然未至十八日城内居民紛乘預先備集之貨車千輛向東遷徙其數占全城居民總數（一九一一年調查共居民八十七萬二千人）之半此外尚有農民數十萬人若輩因田舍被焚收成被毁故逃抵華沙該城四境如洗五金之屬拆移殆盡如電報線電話線教堂之鐘各廠之機器毫無遺留各廠屋皆付諸一炬各美術品及古物均運往莫斯科内有查平之心爲聖十字教堂寳物之一各項文書及現金三百萬鎊亦運往該城至二十一日華沙已成空城雖一車一馬亦不可得房屋之焚毁者數萬椽而自來水源亦斷俄員酌留波蘭文員若干人管理民政直至德軍入城而止著名人民離城者實繁有徒因聞德人已將其名利入没收財産者之册内故也戰區逃來之波蘭人千名因德奥人視波蘭人爲叛徒恐遭虐待故亦逃散波蘭今儼如荒郊其糜爛之象更較比國爲甚避難人民顚沛之狀不堪形容俄政府已撥盧布二千五百萬枚辦理賑務德國各報今所云及之戰利品僅伊凡哥洛之麵粉一大批耳德國訪員某氏由距華沙八英里之某地點發出電報謂星期四日黎明時該城之景象殊爲可怖環城皆火黑烟籠罩蓋因俄軍焚燬橋梁及子彈軍需所致俄軍飛行家於一星期間晝夜以炸彈擲擊前進之德軍德人對於俄軍之勇武亦頗欽佩巴伐里亞邦里哇波爾特親王曾於其參謀前向一就擒之俄國之大佐言曰余誠欽佩爾軍之勇戰爾軍雖當我優勢之大軍無數之排砲而仍勇戰不屈可稱果敢云德國軍國專家之評論亦未見十分興奮如陸軍少佐摩拉特曾質問日德軍戰畧主要目的乃在摧毁敵軍之戰鬭力今曷爲因華沙而放棄之乎其餘各報對於將來戰局意見不一有謂華沙與伊凡哥洛將作爲德軍于廣闊陣線東攻之根據地者有謂德軍將固守華沙騰出戰士百萬人從事西境戰事者衆說紛紜莫衷一是俄國訪員預料德軍東攻之準備尚未告竣因敵軍現正向柯凡爾進發其志在抄抵白萊斯特里土夫斯克陣線之後北面洛姆柴境内亦有大軍行動希圖截斷彼得格勒之交通線俄國現方離棄里加波羅的海諸省德軍之規畫顯不注重該地而志在于較上之處渡過特維拉河耳波羅的海各省運往莫斯科之貴品内有俾士麥之石像重九百磅乃俄軍攻入東普魯斯省時于德皇行宫内取回者據丹麥京城消息謂俄軍現正預備離棄柯夫洛該城總督已將辦公處移至東北百英里之洛伏亞力山特洛夫斯克（六日） 
　　倫敦電俄軍曾將華沙維斯土拉河上之橋梁三座炸毁該處河幅廣一百三十碼致德軍渡河時頗爲困難俄軍現仍占守維斯土拉河右岸泊拉加之郊彼得格勒對於德軍遲遲占據華沙深爲詫異或謂德軍因兵力單薄之故現信德軍乃不欲逐走該城俄兵擬迫令一戰或圍而攻之興登堡將軍曾圖將拉里夫河抵禦麥剛森將軍之軍逐之南退但目下德人或將另籌由極北包圍之大計畫德軍三十五萬人現向特維拉進發該地之戰局衆皆異常注意（六日） 
　　亞姆斯特丹電今夜德公報叙佔據華沙詳情謂俄軍被逐出華沙内外砲台線後即退至維斯土拉河右岸泊拉加之郊華沙鎭並無何等之損毁但華沙南北兩面尚有極烈之戰事俄軍後隊接戰甚勇去德公報僅泛稱勝利而未言及俘獲品略記騎隊在古爾倫之戰績並述及洛伏喬治夫斯克之圍攻且承認俄軍在位里夫陣線及東南戰地進攻（六日） 
　　彼得格勒電公報謂德軍攻擊柯夫洛與哇沙維資兩處砲臺星期五黎明時德軍先放猛烈之砲火繼用稠密之煤烟後即乘勢進攻哇沙維資奪去沙斯拉附近之防禦工程若干但俄軍發砲回擊驅退各處敵軍拉里夫陣線刻有惡戰星期五日敵軍於猛攻之後在通至哇斯特洛夫大路上稍獲進步星期四晚敵軍在塞洛克境内攻擊旋被擊退維斯土拉河與布格河中間戰事仍進行不止 
（七日） 
　　彼得格勒電公報謂五日特維拉河與尼們河中間德軍失利該處戰局未有變動星期三夜及星期四晨拉里夫河左岸由羅商與哇斯得蘭加至哇斯特洛夫之大路上曾有惡戰俄軍屢次回攻在距河六英里處寛廣陣線上阻遏敵軍之前進俄軍且俘敵兵數百人戰事仍在進行中維斯土拉河中部一帶自俄軍退至右岸後戰事已沉寂俄軍退出華沙以免該城爲砲轟擊敵軍僅在華沙與伊凡哥洛中間瑪齊維資境内續行其擴充佔領區域之無效計畫五日維斯土拉河與布格河中間戰事甚爲劇烈敵砲隊砲火頗猛俄軍不得已向北稍退（六日） 
　　倫敦電奥公報僅稱續追俄軍及維斯土拉河與布格河中間尚有戰事（六日） 
　　巴黎電今晚法公報謂全戰線僅有砲戰（六日） 
　　巴黎電今日午後公報謂沙歇有炸彈戰事特拉西勒代爾與貝里哇巴克亦有砲戰亞貢境内有甚活動之戰事勞蘭境内德軍斥堠隊爲法軍擊散（七日） 
 
 
 

Page 3

 
 
　　彼得格勒電華沙之退讓固足使俄人心痛但國民輿論以爲華沙失守更足堅俄人必獲勝戰而後已之决心里支報謂俄軍存在一日則俄人對於戰局前途亦必一日抱良好希望心商務報云德國欲予俄國以致命之打擊則雖竭其氣力亦屬徒然他報謂俄國如失波蘭及波羅的海諸省則俄國將喪失其國家主義而自甘爲半亞細亞國矣華沙消息謂俄軍未退出時警察乃執行職務至最後日始止德飛機日向華沙擲落炸彈城中糧食極昻德兵一隊渡越維斯土拉河全被俘獲德軍前進之際四處皆火故德軍以救火隊爲前驅基拉爾地夫格里資及白洛尼當德軍進據時全城皆在火燄中（六日） 
　　羅馬電公報謂陣地各處未有重要戰情惟意軍在加沙高原略有進步俘敵兵一百六十人意飛船兩艘以炸彈轟擊杜伯杜湖四週之軍營及哇勃西拉鐵路飛船回時奥水上飛機一架飛越其上向意飛船擲落炸彈三枚意飛船放槍擊退之後即安然駛回（六日） 
　　倫敦電以前敵國公報向未有巴伐利亞邦里哇波爾特親王之名今聞麥剛森元帥本可率兵先入華沙但德皇因巴伐利亞兵在波蘭損失甚衆故諭麥剛林元帥以統帶前敵軍隊之兵權讓與該親王而使巴伐利亞人民悅服聞德皇已抵丹錫克附近之約波特鎭大約德皇星期日將返柏林舉行重要會議俾佈告波蘭之半獨立以奥國大公爵查理斯提芬爲波蘭王（六日） 
　　里斯本電葡萄牙首相瑪查波博士今被舉爲總統（六日） 
　　倫敦電英國商船米德倫皇后號（一九九三噸）已被擊沉船上諸人在救生艇中未有飲食歷七十二小時之久始被救起内有機師之妻及其歳半之小孩（六日） 
　　彼得格勒電俄外相薩沙洛夫在國會演說大旨謂有數問題刻正在談判中故未便宣布意國已入戰團極可歡迎此後各國當有繼意國而加入者近來關於瑞典事議論紛紛瑞典雖因地理上關係發生許多困難問題伹增進俄瑞兩國良好邦交乃俄國之誠意英與瑞典刻在瑞京開議雙方皆有友好解决之意不久可望議妥德國煤氣肆毒潛艇妄行美德交涉尚難逆料土國在小亞細亞虐待基督教徒希臘實有干預之理由今希臘所必須解决之者即爲希臘是否應拯救小亞細亞基督教徒而與爲正義自由作戰之協約國提携行事之問題德人在羅國運動頗力幸羅政府不爲其甘言所動俄羅邦交素頗親睦今漸覺鞏固發展而塞國如遇必要時且願割地於羅以爲報酬孟國因斯古台里一帶暴民阻遏其接濟孟國爲保全軍食接濟起見不得不佔據斯古台里他日此城應如何處置一俟諸協約國公同决定孟國自當遵行此孟國之宣言也德人在波斯煽亂俄國雖已設法以抵制德人隂謀但終未能使波斯安堵無擾今望駐波斯之英俄使臣能破壞敵人之活動否則不可不行更嚴厲之手叚日本報界主張俄日聯盟俄報亦歡迎此說日本於此大戰中已在東方大有造於協約國今輿論已造成俄日兩國政治關係更可固結之氣象十年前撲資茅之和約已證明和睦鄰邦雙方有益而日本與協約國現有之情誼亦足爲俄日愈爲親密之引線俄與中日邦交甚佳即當中日交涉極險之際俄國對於兩國仍有極佳之友誼俄國愼視其利益不使其受損中日兩國皆能鑒原俄國之意今外蒙協約業已簽定内容不日即將發表中俄邦交更可良好協約承承認外蒙爲中國藩屬惟内政由外蒙自治外蒙工商業及外蒙與外國締約關於純粹工商業性質之條約等事外蒙可自爲之至於外蒙與外國政治關係之問題則外蒙之獨立寓有限制凡屬外交事件須由中俄接洽云云薩沙洛夫演說將畢時亦有敵國不敗戰局不了等語（三日） 
　　倫敦電每日電報新聞羅馬訪員電稱羅馬敎皇將聯合各中立國設法恢復和平（六日） 
　　其二（德人德文報專電） 
　　華盛頓電駐美奥國大使署宣布八月六日大本營公報如下奥軍昨已占據伊凡哥洛今日德軍入華沙德奥聯軍現正於維斯土拉河與布格河郸追擊北退之俄軍奥馬隊已占據烏斯蒂魯格德馬隊已占據佛拉地米爾華林斯克鐵洛里斯之意軍在克勒白塞特爾附近進攻大受損失奥軍損失甚微意軍昨日猛轟杜白杜高原奥軍陣地意步隊由薩格拉杜及斯特勞細拉南進攻者爲奥軍砲隊擊敗（七日） 
　　柏林電德皇親以普魯斯上將之徽章授與東境奥軍元帥費里特里區大公爵德首相親謁國會議長開姆泊夫博士告以德皇已授以樞密院議員之任具賞以尊號藉此紀念上年國會會議云亨美航務公司總理巴林君已獲賞二等鐵十字勲章俄國著名軍事評論家陸軍大佐歇姆斯基在洛伏其佛萊雅報評論德軍進攻波蘭曰英法將入危急時代蓋德軍旣於波蘭獲勝即將馳回西境進逼英法聯軍博一大戰是役匪特關係法境戰局而全局之成敗恐將取决於此云（五日） 
　　柏林電德皇近接由美國大使署交來德屬西南斐洲總督山資氏及德軍司令佛蘭氏之報告内謂彼等爲波薩將軍優勢之軍所困不得已乃率殘兵投降蓋若再圖抵禦亦屬無益且人畜疲乏不堪復用按照投降條件凡豫備兵即前被俘者均得携其軍械馬匹回里軍官亦可於德境内自由行動在役之兵共一千三百人則拘禁德境内之數處其鎗砲仍無須交出伏西斯其報財政訪員謂據俄國財政大臣宣稱俄國所用之戰費至一月一日止共盧布一萬兆枚發行之兵債共募得盧布六千八百兆枚故目下尚缺盧布三千餘兆所入金數僅盧布千餘兆俄國盧布紙幣已對折作價各銀行曾促逼俄國盈利之公司認購内國公債是則俄國已實行强逼兵債矣伏西斯其報謂倫敦泰晤士報因新兵債劵市價已落至九十七鎊零四分之一故要求政府收買維持市價各銀行因金融市場秩序已亂故不復發刋每月報告意國米拉洛民政長報告有八月十三日到期之滙票法郎五百萬枚今無力解付波蘭各報載有俄國内務大臣美克拉柯夫君密諭令民政長官恝置尼古拉斯大公爵准波蘭自治之宣言謂宣言中所指著乃俄軍攻克之地非俄屬波蘭也（四日） 
[特約路透電]  
　　東京電國民報今日發出傳單謂首相大隈伯留任外相加藤海相八代大藏大臣若槻均將辭職（八日） 
[東方通信社電（日本人組織）]  
　　東京電大隈伯爵謀以大隈黨改造内閣連日物色閣員至今日大體業已决定者爲大隈伯兼任外務以現文部大臣一木氏調補内務大臣加藤中將（第一艦隊司令長官）補授海軍大臣陸軍大臣仍舊爲岡中將大藏大臣以現遞信大臣武富氏調補所遺遞信大臣以箕浦氏（同志會領袖）補授司法大臣仍舊尾崎氏農商務大臣河野氏亦留任文部大臣以高田早苗氏（早稻田大學長法學博士）補授等高田氏現雖尚未確定然終可力勸就任惟加藤中將之海軍大臣謂須海軍豫算有全部通過之希望始允就任云（八日） 
　　東京電同志會幹部本日决議本會援助内閣留任惟關於大臣之進退不過爲個人之商酌而已（八日） 
要聞一 
[東京通信社之組織]  
　　關於日本方面之時事僅有一東方通信社電寄消息而詳細記事關焉且東方通信社非我國人之機關因立足點之不同議論紀事必稍有異兹有邵君振青等原在東京擔任京津滬各報通信事務暑假後更結合同學數人組織一　　永久通信機關紀事議論一主平和中正其宗旨在喚醒國人警告外交當局冀外交當局凡事思患預防不致釀成劇烈之國際交涉地址在東京小石川區下富坂町十九番地定名曰東京通信社云 
雜評一 
[羅馬教皇之科平恢復（無名）]  
　　華沙之陷方傳而羅馬教皇恢復和平之運動即將着手羅馬教皇之測時機也有心矣雖然以各方面之情勢與言論證之其運動恐尚未即有效也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滿蒙新約之實施凖備談]  
　　專員之擬派政府爲履地中日新協約關於東蒙南滿條文各事宜近頃疊開會議討論籌備各事項微聞所議除特設滿蒙交涉機關業已交部會議外並有特派總統府顧問周肇祥前内務次長言敦源兩員前往東三省專辦滿蒙開埠及改編警察隊等政之議 
　　籌備之内容政府近因中日新協約實施在邇一面籌備一切手續一面興駐京日本公使交涉協訂施行細則已迭誌本報據本月三日滿洲日日新聞云北京政府籌備中日新約實施事宜關於根本方略前會電詢奉天鎭安上將軍及巡按使等當經張將軍會同三省將軍巡按使及其他文武僚屬等迭次會議决定十二條陳諸中央政府已得全數照准刻正逐項籌備其内容如下（一）外人租借事務依中日新協約之規定日本人民得在南滿内地各處自由居住經營農工商一切事業若使中日兩國人民直接締結各項條約不獨有越出條約範圍之弊且因習慣互異言語不同難保無别項事端發生於其間故宜設專局規定章程凡兩國人民所有租借土地及經營别項物産等事務悉由該局照章處理（二）交涉事務中日人民旣雜居一處彼此關係密切交涉事端勢必滋多若令從前所設之交涉員辦理此事恐不勝其煩故宜擇適當之地點另設交涉機關並另派委員分駐各地方專辦中日兩國人民間交涉其重大事件仍歸省垣交涉機關辦理（三）財政中日新約實施以後因交涉司法警察實業各項皆須增設機關擴充規模需費頗鉅應由中央政府撥給協欵若干又在本省規定專欵若干並設立金融機關冀以鞏固滿蒙地方金融（四）軍政外人在内地雜居者我國自有保護之責東省地方素有鬍匪出没爲害匪淺且中日軍隊同駐一處難保無彼此誤會滋生事端故一面宜添練陸軍擇地駐紥以保地方之治安一面則與日本協訂規約使彼我軍隊嚴守規約不相侵犯（五）商埠按照中日新約南滿東蒙地方須闢商埠十餘處其開埠地點之勘定及開埠一切之設備皆須規畫而事端繁雜故宜擇適當之地點設立專局並設置分局於各處以掌開埠事務專其責成（六）警察中日雜居之地彼我互市之區防範盜賊保持地方秩序殊賴警察之力爲多宜將地方警察大加擴充添設警察分局於各處以保彼我人民之治安（七）司法中日人民雜居一處同營各項事業彼此關係複雜訴訟案件勢必滋多辦理亦非易易故宜擇相當地點多設審判廳並多派精通日本文語並富有學識者爲判事專辦中日訴訟案件（八）教育滿蒙人民風氣未開智識幼穉而毫無國家思想宜普設半日學校於各地方以謀教育之普及凡高等以上各學校則須設日本文語一科以應時需（九）交通滿蒙各地方宜添電報郵政並設法修築鐵路以謀交通之便（十）墾務南滿東蒙各屬地曠人稀肥沃之地尚多未墾者宜照墾荒奬勵章程務使關内各省人民前往各處開墾荒地以副移民實邊之計並設立農事試驗場於蒙古各地以示模範（十一）牧畜蒙古之地多宜牧畜其牧畜一業至今稱盛故宜將牧畜事業漸加改良以期發逹（十二）礦産東省礦産之豐富甲於全國宜將其開辦有效者設法擴充以關利源 
[巡按使與財政廳之權限]  
　　各省財政廳長本係直隸於財政部惟各省巡按使又經特别委任監督財政事宜則財政廳長名義上雖非巡按使之屬官事實上又不能不受巡按使之節制最近各省巡按使對於財政上屢有與財政部意見不洽之處而財政廳介於其間大有兩姑之間難爲婦之勢政府有鑒於此擬特頒條例明定巡按使監督財政之權限聞此項條例一俟政事堂議决後即可公布其内容要點有五一凡巡按使除已列於預算之各種費用外非先得財政部之許可不得向財政廳挪用欵項二凡徵收人員如有情獘巡按使得命財政廳查辦惟未經查辦屬實不得遽奪其職三凡創行新稅如因地方特别情形碍難實行時巡按使得咨照財政部或變更稅率或改政徵收方法或暫緩實行惟未經咨照財政部得其准許者不得遽命財政廳變更定章或竟不實行四凡巡按使對於國稅徵收之進行辦法有何意見得咨陳財政部以備採用惟未經財政部許可者不得遽命財政廳率行變更五巡按使財政廳長在一定期限内對於中央認解之欵均應負責又聞財政部近又通電各省嗣後關於財政廳用人問題由財政廳長專任巡按使不得干涉云云若然則各省財政廳長尚有幾分發展之餘地也 
[湘財廳長之繼任問題]  
　　湖南巡按使自有另簡韓國鈞之命現在署缺之陶思澄氏已預備交卸惟命令並無下文旣無來京另用之文無還其財政廳之語陶於日昨有電致政事堂詢問該省財政廳長一缺是否令彼回任抑係從此屬諸嚴家熾同時嚴亦有電來京詢問此缺究將誰屬政事堂接電大爲躊躇聞中央前另簡巡按時之意思似謂陶氏當然可以返任不能令其因一署巡按遂並廳長而失之然嚴亦曾被任命之員陶在今日已無本缺之可言矣故論情理極應屬陶而論法律則應屬嚴事難兩全乃取决於財政總長令其擇定一人恐陶氏已無復餘望又聞湯將軍初次保陶尚在劉心源辭職未准之前故聊復爲之及劉去職時二次保薦已非湯之眞意不過旣有前事不得不應其求耳故此次陶嚴重爭財政廳長湯並不爲左右袒一聽中央政府解决云 
[改判融縣知事案與司法關係]  
　　前日命令將違法受贓之廣西融縣知事楊道特處死刑據該省巡按使張鳴岐原呈係稱桂林審判廳以該知事因案婪贓不免爲親信所惑核其情跡尚非極端貪殘者比故依刑律第一百五十條第四十六條褫奪公權處斷張巡按使以爲酌減理由似欠充分請仍依照官吏犯贓條例懲辦奉令照准第觀以上云云卽命令中所叙出者似乎該審判廳之處斷稍有不合之處然聞本案實係犯贓未遂罪該審判廳所判亦係無期徒刑此在命令中均未叙出官吏犯贓治罪條例本無未遂之規定但特别法所未備者當然適用普通法則犯贓未遂當然適用刑律總則中未遂減等之規定果如所聞該廳所判似尚無大謬誤乃今取如此手段實爲司法界之創例聞參議中頗有人將爲此事有所呈請云 
[王純案又有波折]  
　　王純案自經地方審判廳判决死刑後王純不服已依法上訴此事外間議論頗不一致有謂王罪有應得者有謂此次判决之結果確有人授意者現聞有多數某省人因判决時地方廳旣未將案内律師傳齊到堂而判决書又聞係屬草稿情形極爲匆遽而派赴江西檢查證據之委員又與案内極有關係之某某在贛相往來其回京復與同車且判决後某卽於是日出京種種原因不無可疑之點不日將開會公舉代表刋布傳單要請地方審判廳將案内確實證據宣示不得依附周内致失平允並聞已有人具呈至肅政廳平政院控訴則是案之周折方多不知如何結果也 
[路案與交通總長]  
　　五路案最近消息交通部所查辦之京張京奉兩案第一次調查員均已回京唯　部對於此案擬用漸進方法故依照調查員報告將局站中不稱職之人員陸續撤差且所派調查員不止一次進行甚爲秘密部員多未與聞該案不全體發表之原因卽基於此 
　　京奉局長李福全早有更動消息迄今尚未實行探其原因蓋由此次京張京漢局長易人新任人員遇事常有不能接洽之弊而京奉局務甚繁繼任者必須有相當人才故李局長一職遲遲未能發表也 
　　某路案内之鮑星槎於開庭時由平政院判决無關係鮑氏不日仍即出京其滙通轉運公司之洪少甫聞亦於日前抵京經平政院飭交縣看管後曾由蘇州商會電請政府懇請交保南旋將經手商業結束清楚再行來京候訊當經政事堂將原電抄送平政院核辦在案頃據該院函復以洪少甫與路案關係甚重所請交保之處未便照准云云 
　　京漢路案之重要人物唐士清久已到案其倚任之屬員王世堉高步青張潤華及其弟唐士濂等亦已一並到案質訊昨聞平政院又傳唐之父親某某及其家丁三人審訊一番以其與同興公司包辦飯車一節均有關係但審訊後並未收押又京漢車務總管遺缺久未補人現聞隴海鐵路某局長最有希望 
　　梁總長辭職問題交通總長梁崧生氏辭職未准一節聞梁以極峰挽留之意固甚可感唯路案發生後不特部務諸多窒碍即路局人才亦甚難於遴選不欲尸素速謗已於前晚復提出辭職書措詞極爲懇摯至批准與否據政界所述亦有二說一說謂路案查辦手續尚未完了必不遽允所請一說謂梁旣决章辭職擬另畀以相當之位置或與汪副院長相更調似第二說較爲有據又聞交通之後任人物政府屬意汪大爕氏已派人往汪宅詢其意見聞汪氏談話中有云予於交通上知識本未敢自負且交通部之最困難者則爲用人問題如現時梁總長之一再辭職亦未始非因用人上爲難云云 
[津浦貨捐撤消問題]  
　　津浦沿路貨捐局由財政交通兩部會商撤消一節其會議結果尚無所聞惟此路貫串南北爲商貨所必經釐捐不廢南中國貨不復北來其抵天津之貨物以由青島八口經膠濟鐵路來者爲最有利益故津浦貨捐局之設最爲某國人之好時機與他國情形不同也頃聞英國人頗反對此舉公使朱爾典氏已向吾國政府提出抗議惟措辭婉轉不知政府如何答復大約兩部會議不久亦將解决也 
[留歐學欵問題]  
　　我國官費歐留學生爲數甚夥此項學費除敎育部派遣各生由部擔任外其由各省遣派者由各該省按照人數先期滙部再由該部彙解駐歐各使署按期代發如無各省滙款動輒愆期積欠纍纍爲數甚鉅該部前曾開具各省欠解學費清單咨呈政事堂轉電催滙當由政事堂分電各省催解在案迄今兩月有餘各省解欵較多者惟江西湖南兩省安徽浙江山東奉天次之雲南福建又次之山西河南四川廣東等省自政事堂電催後並未滙欵到部該部又於六月間通電催滙各省仍寂然寡應計各省中欠欵最鉅而解款又最滯者以江蘇湖北四川山西直隸等省爲尤甚現在綜計結至本年秋季爲止各省欠解之欵竟至英金四萬一千四百零二鎊四先十一便國幣一十三萬九千四百七十九元九角一分共約合國幣七十七萬七千七百一十一元九角一分之多各國留學費額每月本有定數萬難短欠而各省應解學費乃積欠至如是之鉅留歐諸生存活所關不得不迫而爲情急之呼籲駐法公使前咨呈到部稱諸生日日奔走催費荒廢學業莫爲此甚而留英學生亦電呈該部稱校費膳費萬難拖欠恐失國體云云湯總長以留歐學生需費旣如此其急而各省應解之欵又如彼積欠遲延若不通籌一經久可恃辦法殊非體恤學生注重學務之道日前又開列各省欠解學費清單呈請總統飭政事堂轉電各省將單開欠欵從速滙解並令以後學費務須按季先滙限定於每届三個月前預解聞政事堂業已通電各省措詞極爲嚴切 
[振興佛教之一夕話]  
　　諦閑月霞兩法師定於下星期於江西會館開講楞嚴昨有法源寺住持道階長老往禮法師詢以佛教振興之策諦閑師云佛教衰微由於僧侣不學欲行整頓當復清規而刷新敎育叢林古詞本分禪宗敎下律門各有專精故名僧代出今則僧職怠惰古規廢弛必須規復敎律古制使學者因性所近自可專門名家加以物質文明近世最爲發逹欲以佛敎之精神貫輸於文明人之心中便之堅其信仰非深通世法不爲功以世間之法引入世之法乃爲度人不二法門也月霞師云佛敎衰微非佛教本身之衰微乃由於僧徒之不自振作人能宏道非道宏人佛理玄深夙爲世界哲學者所認識而僧徒不學實爲自貽伊戚故我創設華嚴大學意欲多數佛徒通曉經典堪爲社會導師則非特佛敎可興即國家亦蒙其福云又聞道階師亦欲興舉數事（一）大藏目錄爲世稱許者有藕公閱藏知津其書眉目不清難於檢閱閱藏隨筆詳舉公案而忽於綱要今欲增編題名編譯目次大意因果判屬分列次序使學者便於領會（二）祖師必印高僧事蹟代有不同藏書中傳燈錄止於宋高僧傳止於明今付闕如必須補撰（三）佛書多屬於藏藏經深藏叢林禁止借出山門學者覓書不易自石埭居士楊仁山君創設刻經處佛書漸漸流通於宇内嘉惠學人誠非淺鮮以後各省通都大埠均宜開設以虞佛緣而宏法實二師聆言喜歡頌歎深表贊同 
[鄂省官産官業譚]  
　　官碼頭之出售武漢三鎭沿江濱河各地官有碼頭甚多輪帆各船停泊繳納租稅甚㣲並有被船帮與力夫人等佔踞視爲己業者歷來清理官産均未計及於此近經財政部特派清理湖北官産處長黃祖徽查悉以各商民所有碼頭收入甚巨此項官碼頭旣鮮收益應即變價以充國庫業已商承巡按使飭武漢夏三知事會同查丈確實可以變賣者共有二十餘處如漢口龍王廟馬王廟兩碼頭及蘆蓆街道生碼頭武昌董家坡平湖門兩碼頭現均定價召標將來賣出之後綜共可得十餘萬元並恐向倚碼頭爲業之船夫人等有抗阻情事特飭警署協助以利進行 
　　試驗場之商辦鄂垣南湖農事第二試驗場及附屬之桑苗園組織頗稱完備成效昭著每年種值出産可獲利一萬一千餘元而該場員司技士夫役每月開支需八百餘元故所入僅足抵補盈餘無幾再求擴充則經費隨與增加於公家無甚厚利是以當道早有改歸商辦坐收其利之議兹有漢陽農學家向榮君籌資禀請承辦年納三千元之租金已奉巡按批准飭與實業科接洽租辦手續卽日到場接收 
　　勸業場之整頓鄂省勸業場剔除舶來品一事係率段巡按特飭辦理乃至今未能實行而場中又復發生盜案經巡按飭實業科僉事江紹　一再調查知該場長才不勝任辦事不免敷衍昨已飭令撤差委任周震鍠接辦聞周謝委時段巡按諄諄以提倡國貨爲諭所有售賣外貨商人旣不遵飭改眅國貨可令其搬遷出場以肅場規刻周已轉飭各商知照姑限一星期自將洋貨剔除如不遵照定即懲罰 
[四誌東省水災]  
　　奉省連日大兩江水泛濫迄未寗止各縣之報告水災者仍陸續而至省城南渾河水溢冲刷田禾房屋不計其數京奉車鐵軌鐵橋被水冲去者計巨流河柳河大凌河數處而又以柳河附近爲最甚現經趕速修補惟其工程非旬日間所能竣事其損失之鉅不問可知且奉省各縣通電者除邊遠數處外共有四十七八縣此次風雨後電桿線摧折無數僅存遼陽營口鐵嶺開原錦縣等十餘縣可以通電其餘均被水冲壞消息不靈交通阻塞商務亦因之大受影響約計此次水災東邊各縣受害甚重其次則新民遼中海城遼陽等處其遼陽之南滿車站亦受水阨惟因日人預爲防範故尚能通行至於該站佔用地以内則一片汪洋水深五六尺不等中外官吏設法疏通尚無善策也義縣城在大凌河之旁從前河身距城六七里近年迭遭水患已相隔不及半里今因水漲竟至城牆之下並將城垣冲决數丈加以霪雨連宵河水與潭水相混城内居民已有没踝之虞張巡按使得此等報告後一面籌辦急賑在分奉知縣中遴選數嗣委任專辦各縣賑務並俟交通便利後再行詳報中央撥欵接濟 
　　吉林消息密山因奉季桃花水發田地未獲耕種頃間各河又汛溢尚未退消其受災原因爲穆稜河亮子河楊樹河斐德河等漲發之故損失殊非淺鮮也 
地方通信 
[松江]  
　　飛蝗過境七日亭午時有飛蝗數十萬頭飛行天空自北而南半嚮始盡居民遥望之墨雲一片蠕蠕天半前面并有鳥多翼狀類燕雀挾蝗而飛若領隊然或謂係啄食蝗類之鳥所過之地蝗孽墮落者至晚間孩童捕捉把玩頗爲不少松南多海濱此大隊之蝗若投入海中則居民之福否則偶一駐足禾稻立盡深堪爲鄉農憂也 
　　獄犯爭閧松江一縣轄華婁兩邑舊地案犯稠疊以故監獄中時聞滋鬧前日因泗涇查烟敲詐案内之巡士侯樹卿等三名自由高等廳加重判定拘禁三年解回松江後經李知事依判執行送入獄中老犯即按名勒索規費侯已出洋十元不知如何又起爭鬧侯遂倩范如興報告經新典獄員尹鴻賓開列陸阿秋方春嶼侯占鰲吳炳文張阿三王阿根等六犯姓氏送請李知事提案懲責並加釘脚鐐詎吳炳文以此次爭鬧並不與分回獄後則向尹君面詰謂無辜受責需請指出報告之人尹支吾未答於是各犯大閧一時鐐鍊鏗鏘與喧鬧聲直逹戶外隣右聞獄中閧鬧聲甚烈爭集觀看嗣由那警佐馳入獄内開導縣署亦派妥員率帶小隊蒞臨始獲平靜翌日尹典獄員調停其間令將侯樹卿范 
 
 
 

Page 7

 
 
如興改押暗倉以解各犯之怒由尹親自押入面張阿三吳炳文尚一躍而前各擊侯樹卿兩拳尹獄員不能攔阻只得仍以好言相勸但不知嗣後可能無事否 
[南通]  
　　南通水災餘聞南通災情已迭紀前報頃悉盧知事已得齊使覆電謂災後　小易生仰即商承管使妥爲防範振濟一節已委員往查仍由縣就地籌募以資補救云云刻已辦理一切善後兹續錄各地報告大意如下平潮市董事邵鑾徐人驥報告略云九圩港東西捕魚港大小李家港絲魚港等處江堤潰决廬舍漂没者不下數百家而江面浮屍爲數尤多天晴後各港圩田水深均七八尺遥望一片汪洋有多數人民攀援樹木而終日不得一食者且九圩港起至絲魚港延長近二十里田禾沈没廬舍樹木被風摧折者滿目皆是而近江百數十圩春慘痛情形更難言喻捕魚港董事左茂箖報告亦云該處江堤冲壞數處地地水深丈餘沿江房屋漂没無算即田園之樹木連根吹倒者不知凡幾今潮雖退尚有多數災民露宿風餐者新開港黃栐報告謂調查沿江災地自營船至老洪堤外居民房屋什物飄流一空損失甚鉅幸潮汛在畫淹斃人口尚少所已悉者天主堂教女二名宋姓男一名黃姓女一名均已自行棺殮外尚有男婦十數人溺斃漂去尋查未獲至因屋猝倒壓傷手足輕重不等者尚未細查所可慘者啼飢呌苦之聲耳不忍聞云 
[杭州]  
　　開市後之存酒徵費問題酒醬業停市風潮已迭誌前報兹悉各酒店已於昨日一概照常營業惟財政部紙於徵收公賣費一層持之甚堅昨已有電至浙未知該酒商見之又將何如也兹將財政部來電錄下浙江烟酒公賣籌備處湯主任凡商民自公賣局成立之日起非經檢定貼有印照者即認爲私貨無論先期購定但係銷售於市場即當徵費北京設局以來各商舊日存酒均受檢定照章繳費仰該主任速召各商妥爲開導切勿誤會爲要財政部魚又聞湯局長當徵費之初原擬分别通融以示體恤乃酒醬商人事前旣不禀請官廳復不略陳商會情同默認迨實行徵收乃即停業要免補繳將置官廳威信於何地於是堅持照章徵費嗣經顧君爲商乞憐再三磋商湯君始允通融將爲首者罰辦一面照章減徵公賣費十成之五但聞減徵一節尚須電部請示方可實行 
　　國貨展覽之性質談農商部工商司長陳　青君爲國貨屢覽會徵品事特於前日乘車來杭一節已誌昨報兹悉陳司長以城站旅館房屋太熱已於六號携二子一僕移庽西湖惠中旅館第五第六兩號房間昨日（七號）商會顧總理王協理往訪陳司長於湖濱聞陳司長謂國貨展覽會與各國賽會不同賽會各省都設協會專恃官廳辦理商民立於被動地位今此會政府不過辦事人工商界立於主人之資格其用意煞費苦心今日者何物應須改良何物應須研究逐漸進步以挽利權尤希望於貴會諸君協力提倡云云並聞杭商會日内尚須召集各業商董開歡迎會爰籌議出品陳列　宜 
[湖北]  
　　孫院長赴大冶審計院長孫慕韓現經上海漢治萍總公司董事會選爲總理特於前日由滬來漢至漢陽鐵廠視察内部工務情形以便籌畫整頓預定勾留三日即乘輪船往大冶考查該處鑛山近來之實際以爲擴充預備而大冶建設煉鐵分廠之地址亦須待其决定聞孫院長尚擬續向總統請假往湖南萍鄉一行調查煤鑛近况 
　　傷軍之可憐鄂省起義傷軍自副總統入京後不惟月給之恩餉停止即照陸軍部定章應有之年撫金亦不照發上年再三哀求由王子春將軍代理軍督時墊欵給予一次嗣後該傷軍等屢祈段將軍咨部定案部中至今未復故圍集軍署哀懇之事已數見不鮮兹傷軍又於二號晨聚於軍署前哭泣求爲籌一資生之策並推代表晉謁王將軍未予接見該傷軍遂堅不散去即在署外露宿一宵終夜大呼肚餓聞者憫之次晨附近軍署之茶塿清海園點心舗開市該傷軍卽擁入飲啖不給一錢旋又向鉅元雜貨等店實行乞丐主義事爲王將軍所聞即召警隊前來按名各賞錢五百文分途押令歸去不准在市乞討俟籌有辦法再行飭知 
　　通飭維持學務鄂省各學校近均以學欵不繼岌岌可危因各縣帶征之丁漕學捐未能按期解省所致兹經財政廳長張詠霓查悉以各縣帶征五成學費五成解省早經定案乃各縣不惟元二三年積欠甚巨即本年亦多未解到特飭各縣知事查明征存之欵若干實欠若干迅速詳復並飭以後務須月征月解倘不　問正填解省意存挪移定即詳請懲處以維學務 
[安徽]  
　　熊廷襄代理道尹安慶道尹徐鼎康奉中央命令護理安徽巡按使定於九號接印任事已知會公署各科人員仍舊辦公並不更動所有安慶道尹一缺委水利局兼振撫局會辦之存記道尹熊廷襄代理 
　　宿縣知事被控撤任宿縣知事王遜本係前清被參知縣此次來皖係由某要津來函力保故得委署此缺詎到任甫經三月一切舉動輿論頗不愜洽近因勒購公債大動公憤紳民紛紛上控經韓巡按使委查屬實已於昨日將該知事牌示撤任矣 
　　解盗犯中途脫逃日前太平縣拿獲盜犯張金保一名向之研訊知係搶刧潛山縣板門寺方錫瓊家之要犯隨即咨解潛山歸案訊辦道經懷寗縣境該縣即派弁轉遞行至三橋保白洋湖地方時適傍晚該犯竟浮水脫逃追趕無蹤經衛隊江源等具報到縣朱知事當將江源責押訊其有無賄縱情事一面申詳巡按使通飭各屬一體嚴緝 
[天津]  
　　振興市面談津埠妓寮咸薈萃於侯家后三不管（均華界） 
及與三不管毗連之日租界一帶近來日租界妓女中之佼佼者多遷入華界營業詢其故則曰遊客裹足不得不遷地爲良也近聞有人發議謂侯家后妓寮上乘者均遷至三不管致三不管一帶房屋幾有在坑滿坑在谷滿谷之患河北新車站新大路一帶商業迄未繁盛不如將三不管一帶妓寮戲院遷至該處則市面自易起色云云至能否成爲事實現尚難必 
雜評二 
[多事之秋（默）]  
　　前數日財路兩界多事之日也今之多事則入於司法界矣大理院與平政院權限之爭未已而融縣知事鎗斃案又起爭論王純宣布死刑案復興波瀾他方面對於司地侵犯者恣意侵犯之攻擊者盡力攻擊之司法之身無完膚矣法部古稱秋官亦曰秋曹近有人議復秋審制法官資格增用秋審老手而今又甫交秋節宜乎其多事哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歸還墊欵及豁免征收費之請求]  
　　本邑公欵公産經理處經理員丁熙咸昨爲水利經費及忙漕征收費事具詳上海縣沈知事原文照錄如下爲本年帶征水利經費擬酌提四成歸墊並於帶征時所收滯納處分之費撥作墊欵利息詳請核示事卷查本縣帶征水利經費一案於上年十月間由市鄉經董開會集議僉稱本年民力不逮應請從緩帶征如萬不獲已則以儲作縣地方工業學校經費存於江蘇銀行一萬元之欵暫時移墊庶於水利民力兩不相妨等情詳報鈞署嗣迭次奉飭提解本處遵於上年二月三十一日曁本年三月十二日兩次各墊解銀五千元合計銀一萬元在案竊思此項墊欵前經市鄉經董公同議决於無可如何之中勉作權宜之計暫時移墊俟明年帶征撥還今幸帶征水利經費一案業於會議海塘工程時併案議决詳奉批示以水利經費四年分上忙未及啓征應即於本年下忙帶征水利經費等語查上海全縣成熟田共六千七百九十三頃四十五畝每畝以二分計應征銀一萬三千五百八十六元九角擬請准予酌提四成銀五千四百三十四元七角大分先行歸還前項墊欵不敷銀四千五百六十五元二角四分或俟次年攤還容再另議惟該欵原存江蘇銀行係特别約定年息七釐今擬以水利項下所收滯納處分之費撥作前項利息略資彌補似尚可行抑經理員等更有請者向章鈞署征收忙漕有六釐征收費一項爲數雖屬甚微當此天災流行民生凋敝之秋可否將此項畝捐征收費恩准豁除稍紓民力以示民父母嘉　羣黎之至意所有本年帶征水利經費擬先酌提四成歸墊並將滯納處分費撥作墊欵利息以及懇恩豁免征收費各緣由理　具文詳請是否有當敬乞縣長核奪批示遵循謹詳 
[美艦代運賑品赴粤後之報告]  
　　美艦維倫頓號因廣東水火巨災允代運輸賑品馳赴災區一時滬粤商民無不感動兹聞粤省同鄉伍廷芳君等曁廣肇公所昨日接到維倫頓號艦長由廣州沙面來電云現在此間江内船隻來往水勢高下以及沙面情形均已復原肅清廣州手續漸漸進行惟城内穢氣流行據回來之賑濟隊報告凡事均有進步俟貨物齊備轉運通後接續辦理一切特此電聞 
[關於川沙鬧災之電牘]  
　　川沙各鄉農婦因此次風災鳴鑼聚衆要求賑恤經上海鄭鎭守使楊道尹分别派員調查並責成該縣妥籌善後等情已迭誌前報兹又得關於此事之電報公文摘錄於後 
　　巡按使來電上海鄭鎭守使接江蘇巡按使魚電内開江電均悉川　災民聚衆已派員分頭調查並責成軍警彈壓辦理極是惟查　邑地處海濱白龍港等處尤爲緊要此次鬧災究屬因何起釁亟應遴員調查兹由本公署特委專員馳往查辦除電飭楊道尹知照外特此電復 
　　縣知事呈報該縣范知事呈報上峰以此次鄉民聚衆雖有風災要求賑恤知事正在核辦允予立電請示查明辦理乃此中因有某某鳴鑼號召聚衆要挾且聲言不要男人祇要婦女入城以致一時無知佃戶婦女相率妄從擁入縣署同時並在某董家内任意滋擾膽敢公然要求多欵伏念川邑地僻海濱民風强悍稍一不愼誠恐别釀事端當經知事督率縣警竭力勸導始各解散除妥籌善後查明情形詳候核奪外謹先馳報 
[查究私運米石出口]  
　　昨有米業中人查知吳淞鎭近有奸商與釣船沙船勾通私運米石出口每日有五六百石之多以致米價日有增長業已將情訴知北市米業首事錢逹三錢貴三二君轉禀海關施監督與稅務司密飭查究一面派人前往該鎭詳細訪察以便禀究 
[租界紹酒業反對公賣]  
　　黃酒業商朱錦康具禀江蘇第二區烟酒公賣分局請在滬組織南北市黃酒業分賣分棧呈繳押款三千元懇予給照承充已奉批准照辦在案兹悉北市紹酒同業以同業在租界開設酒店對於國家旣有印花落地等稅對於租界又有營業房捐等捐負擔本已極重租界各業貨物於内地華界種種捐稅向不完納今朱商事前並不接洽輒洽欲壟斷同業萬難承認現朱以事多窒碍聞已具禀分局請求撤銷原案矣 
[中華醫藥學會成立]  
　　去年冬間博醫會西國醫士發起統一中國醫藥名詞托江蘇省教育會介紹興我國專門醫藥學者談話我國醫藥界以此事關係至巨於本年四月四日集議於江蘇省教育會僉謂統一名詞係一部分之要事不如織中華民國醫藥學會各事均可進行於是函件往還預擬草章始於八月五日開成立大會於江蘇省教育會是日到者多各地之代表遠如北京四川留日學界近如江蘇浙江各專門校各醫院皆同時蒞止其不能赴會而以函電逹意者近如南通遠如奉天均表同意下午一時開會公决草章不過討論大綱所以節省光隂也六日上午繼續開會舉湯爾和爲會長蔡禹門爲副會長張修爵等十四人爲評議員韓清泉爲醫部主幹華鴻爲藥部主幹侯毓汶爲理事部主幹閉會後攝影下午六時開懇親會湯會長演說將來希望尤勃勃有生氣統一名詞事件即由醫藥部主幹會合同志積極進行 
[鎭守使飭緝之盜案併誌]  
　　巨盜馬小全前日爲上海縣警察所偵探在浦東陸家嘴地方緝獲解至該所昨由司法科長王敬常提案研訊詰其去年十一月間糾同嚴阿毛魏長生等在嘉定縣境搶刦又於十一月二十八日糾約不知姓之杏生等在太陽廟西首某姓家撬門入内執持手槍綑縳事主男女三人行刦贓物又於十二月二十三四等日在西鄉顓橋地方持槍行刦鄉民財物又於十二月間在徐家匯地方行刦鄉民金銀飾物等案共有四次究竟得贓若干同黨幾人在逃各犯現匿何處　即供招該盜馬小全則均不承認祗據供認家藏白郎寗五響手槍一桿當由王司法科長立飭偵探前往該盜家内將手槍一桿搜獲解案嗣經查得該犯係奉鄭鎭守使飭緝故即備文轉解鎭署歸案訊究 
　　上海縣警察所偵探協同華涇鄉派出所長警在蘆灘廟地方積匪陳桂全家搜獲各種快槍十五桿槍彈十餘排當解華涇鄉第三警區存儲惟陳桂全王阿東二犯均已脫逃未獲故將王阿東之母王陳氏拘送縣警察所訊究在案現由司法科長查得陳王二犯亦係鎭守使署飭緝之要犯爰將搜獲之快槍子彈飭由三區警員湯潮海一併解署並將緝犯未獲情形及搜出槍彈數目呈報鎭守使署查核 
[救國儲金紀要]  
　　儲金之存記本埠中華書局同人昨又續儲中國銀行洋六百六十五元銀五兩又浙省景甯縣公署同人如承審政務財政警佐政助財助委員所長司法書記等共儲入上海中國銀行洋六十元以爲提薪儲金之助又南京分所函報七月分共計儲金洋二千三百十八元七角三分連前共計已有一萬四千五百四十四元八角七分九釐又重慶七月分儲金共計二千一百五十六元七角四分又假洋十二元萬縣商會零星收入計洋一千六百零八元錢一百四十五串已認未繳之數尚有五千五百六十一元 
　　僑商之主張朝鮮京城華商總會昨函儲金總所略謂儲金無論若何總當竭力於期内滙儲並願進口貨物提出一釐作爲儲金以爲壤流之助就鮮京一隅觀之固甚有限而各地若能仿而行之數必無量乞爲提倡 
　　官場之提倡廣東李巡按使昨函儲金總所略謂前接電文業經發起先儲俸金一月並飭文武各屬勉力認儲藉資提倡嗣經黃伯平君到粤開會集議極欲共謀進行適以抱恙未果特派粤海道蔣道尹代表蒞會加認儲金五千元逕交中國銀行存儲以表微意所轄各機關人員報認數目大都儲薪一月警衛各營自排長以上亦多儲餉一月兵士則一元至數元不等足見愛國之心人所共具惟粤省現遘水災交通梗阻各處儲數尚未齊備容俟轉交新任張巡按續辦特此布逹 
[無錫米市消息]  
　　昨日本埠米業中接無錫快信謂邇來錫地統市共存粳糯尖等稻及糙粳約有十六萬石客貨到錫者寥寥是以價格步步增漲今日早市（八號）新礱高糙粳每石洋七元中次者六元五六七角糙元六元五角五分中次者六元二三四角糙尖六元五角五分糙洋尖六元五角五分高小麥五元一角五分新客糙秈已有到錫售開五元 
[圖董聯合進行之會議]  
　　上海市區域各圖圖董爲謀聯絡起見定期本月八日在市經董辦事處齊集會議聯合進行　誌昨報昨日爲開會之期午後市經董陸崧候及二十四保方十二圖圖董劉世昌二十五保頭圖陸鼎忠二圖瞿慶模三圖費經三五圖趙葆焜六圖金祖壎七圖郭廷鉁八圖凌紀椿九圖馬祖烈十圖姚文枬十一圖陸文麓十二圖穆湘瑶十三圖李祥發十四圖錢崇德十五圖曾澤民二十七保二圖郁培卿三圖諸維新四圖馬良駿五圖韓裕坤六圖錢福田七圖吳忠沂八圖姚元增九圖徐炳春十圖徐紹言王承勲十一圖瞿燧賢南北十二圖張鏡清十三圖姚爾綱等均陸續至上海市經董辦事處（在勸學所内）於二時開會首由姚文枬述明開會宗旨謂圖董一職管理一圖事務責任綦重向來各辦各事不謀聯絡今上海一市各圖圖董已經市經董詳奉沈知事分别委任此後宜如何聯合進行以期畫一擬於每月八日開常會一次共籌圖務是否有當請衆公决經衆磋議全體贊成次將現奉縣知事飭辦要公五件逐一宣布（一）查填工廠調查表（二）查填工産物調查表（三）查填農産物調查表（四）查報本市鄉有無蝗蝻發現（五）勸導各鄉民勿得把持阻葬以上五件經衆决定各就管轄圖内分别調查填報勸導議畢遂振鈴散會 
[浦東公所之籌備會]  
　　前晚八時浦東公所開第四届籌備常會於南市吳家弄同人會内由楊無我君主席自八時起迄十一時後止各會員如傳佐衡顧翕周等皆從實際立言互相討論所得之結果列成條目按期實行者如下（一）定浦東公所籌備大會地點（議决）陽曆十月三號即隂曆八月二十五星期日與浦東同人會同日借小南門外救火聯合會會所到會者不以同人會會員爲限臨時並不募捐（二）大會期近亟宜將草章印就以便廣爲分發並加入發起人及緣起與各方之意見（議决）卽日敦請旅滬浦東各地之聲譽卓著者列名發起後將草章即行刋印各方意見俟大會修訂章程時同付討論（三）大會前須開一發起人談話會爲大會之各項預備（議决）定期於陽曆九月五日晚即浦東公所第五次籌備常會日合併開會惟地點須在北市交通便利之處（四）推舉發起人（議决）凡旅滬及在本鄉之資望素孚者請在場各會員各以所知推　備函通知倘有遺漏當續行推舉中入之當場舉定者約二百人擬請劉式訓干廣圻黃炎培諸君領銜云 
[廣東水勢稍退之消息]  
　　此次廣東水火巨災招商局及太古怡和等公司之輪船均已停班三禮拜昨日三公司接到廣東電報謂該處水勢稍退是以招商之廣大輪船太古之穎州輪船定於今明（九號十號）裝貨開往惟廣東一埠暫不賣票搭客香港則照常搭趁云 
[民鳴社演劇助賑再誌]  
　　民鳴社演劇助賑已詳紀昨報兹得另一報告特再錄下廣東自大水大火而後其人民流離困苦之情形頗難言喻民鳴社特編水深火熱之新劇爲千百哀黎寫照前晚實行開演一時觀者如雲座無餘隙後至者均站在場中是晚所得售資約千餘元悉數助賑第一幕開會先由粤人代表易季復君報告次由許奏雲致頌詞及朱雙雲答詞次由滬海道尹楊小川君演說次由某君及顧無爲君演說均慷慨激昻聲涙俱下觀者無不鼓掌次由廣肇公所潮州會館贈花該社並祝此後貴社之營業如此花茂盛此後貴社之對於慈善如此花之煥發次由民鳴社社俊營張蝕川朱雙雲及粤人代表易委復謹謝來賓三鞠躬當時擲銀台上者甚多有某君擲抄票一百元易君揚言留名無人應者遂摇鈴散會是晚共得一千五百餘元均由廣肇公所滙解災區滬上不乏慈善家亦有聞風而繼起者乎 
[實行調查災情]  
　　江蘇齊巡按使因各縣此次風災田禾房屋捐失不資探恐各知事詳報或有未週特派王雪漁君等分往各縣會同調查王君早已抵滬本擬尅　進行俾便禀復無如連日霪雨未能分投往查昨已晴霽故卽會同縣警察所警佐領袖景君督率長警偵探先赴西南鄉閔行鎭等處調查然後再赴浦東等處視察 
[甬興船擱淺近聞]  
　　寗紹分司之甬興輪船於上月二十七日由甬來滬行經崇明洋面遭風擱淺船身陷入泥沙業經該公司雇小輪前往將船中搭客所存之行李及所裝之貨物逐一駁運船身已輕聞俟隂曆七月初旬潮水稍漲便可用小輪拖回修理云 
[人之患在好爲人師]  
　　本邑閘北市引翔鄉學務委員賈豐芸昨致各學校未經入過師範各教員函云奉縣知事公署飭開案准江蘇省立第二師範學校校長賈豐臻咨開敝校此次招考講習科餉生准貴縣咨送二十一人來校應考當經試以國文算術兩科現在校閱試卷已竣計錄取張綱金象賢成培琳徐永胡榮彬俞廷詔曹偉德等七人相應備文通知即希轉飭該生等於八月三十一日各帶制服費十元課業用品費五元僕費半元來校照繳肄業至所缺之額應請貴知事續選合格之人於八月二十日來校補試以期足額仍飭其先一日到校陳驗照片親填履歷爲盼再查此次貴縣所送各生内文理通順者甚少（中略）雖係現作或曾任小學教員亦不免有謬誤費解之處故未能如額錄取合併咨明等因到署准此查此項講習科生本縣額定十二名每名每年需費白元由縣解省轉撥一經錄取之後本人即不須更出學膳等費原欲養成小學教員爲將來普及敎育之預備自不得不就未入師範之小學教員中擇其文理通順算術略有門徑者酌量選送前經通飭各學務委員遵照辦理在案乃試錄揭曉選送各生祗取三分之一其餘悉以謬誤費解屏落孫山之外在各該學務委員於選送之前固未免失於考核亦由未習師範之小學教員但顧目前生計對於教師應行研究事項漠不關懷以致應試寥寥取未滿額興言及此良用悔然本知事以爲國本所關師資是賴德意志之强盛日本之崛起前事可師近取即是况檢定小學教員規程不日卽將發表與其將來淘汰孰若及早講求果能學理精研豈少講壇一席否則先機坐昧後悔已遲合亟飭知該學務委員仍就未入師範之小學教員中照章續送不限人數並將此意善爲勸導所有選送各生務於八月十四日以前詳報到署以便給予公文俾得於試期先一日連同本人照片持赴省立第二師範學校聽候考試並仰就近通知已取各生務於八月三十一日各帶制服費十元課業用品費五元僕費半元如其到校肄業仰即遵照辦理此飭等因奉此查先生現任教員尚未入過師範合即遵飭勸導務希勿顧目前生計毅然往考師範講習科查此科二年畢業學膳費由縣支出年齡自十八歳至三十歳與先生程度恰合素諗有志研究敎育豐芸義當送考師資務冀大成賢者寗甘小 
就即乞於三日内到辦事處報名填寫服務年限書是所至禱 
[自修社學校定期開課]  
　　北泥城橋東順興里之自修社係陳東序鄭吉文汪觀森葉鑄侯鄭慶恩等爲研究學術而設附設英文夜館今春增聘教員添設日館現定於隂曆七月初一日開課聞日夜館報名者均接踵而至云 
[組設紡織紗廠]  
　　邇有無錫茂新及本埠福新麵粉廠股東榮宗敬在本邑西鄉梵 
航渡地方購地六十餘畝集股建築申新紡織紗廠已向某洋行訂購最新式粗細紗車機器計設錠子二萬二千五百只大約明年春間可以出貨開幕云 
[女帽原料改用國貨]  
　　新北門内軒轅殿女帽業公所定於九號（即今日）下午二時至四時開會籌議將女帽原料改用國貨以塞漏巵昨已通告同業並邀各界熱心諸君届時一體到會籌商一切 
[國貨香皂之暢銷]  
　　法租界巨籟逹路陳志廉組織之華豐國貨香皂廠其所出之仙鶴牌美人牌桂花檀香玫瑰等香皂自開幕以來甫及半月已供不敷求因該皂原料均係華産且質地純堅香味濃厚不讓舶來品故國人咸樂購用並聞該廠尚須續出老虎牌樂水等皂以挽回利權云 
[勸用國貨會開會記事]  
　　八月七日勸用國貨會開報告會陳君良玉主席首報告俞貫槎君意見書次報告繆仲茂君帽鞋白染粉成績三丁如龍君紙版成績四本會進行程序五毛稼生君組織負販團事報告畢由嚴忱熱君演說大意以勸用國貨全仗吾人熱心購用國貨全憑同胞良心云云次由趙晉卿君演說以此次歐戰德國所以能堅持至今者全賴其製造之發逹一切用品不仰給鄰國之故次袁履登君演說欲强吾國端在設法提倡製造黃礪生君演說以普及國貨宜推廣勸用國貨會并以國貨　報徧分鄉里俾家喻戶曉至六時振鈴散會 
[南市推放岸線之工程]  
　　十六舗大碼頭至董家渡沿浦一帶推放岸線業已開工自大碼頭至關橋第一段之挖泥工程現已告竣所有關橋迤南至萃豐碼頭第二段工程刻由浚浦局工程師竪立標杆次第開挖惟該處沿浦某某兩木行所堆之木排因其有碍要工曾經工巡捐局朱局長出示限遷業已遵諭移至南碼頭薛家浜等處並聞第一段岸線朱局長已飭知工程處趕緊釘椿以便填築馬路云 
[英人囘國從戎續紀]  
　　公共公廨檢察西員毛鼎君奉英政府電調回國從戎已於六號午後赴廨辭行定期九號起程經紀前報兹悉英美總巡捕房刑事檢查員侃克君及各捕房西捕頭十八人亦均奉到英政府命令徵調回國効力業已分别交卸職務部署行裝定星期一（即今日）同附英國郵船啓行 
[拿獲湖北盜匪]  
　　湖北某署偵探至法捕房報告謂有迭在湖北各縣搶刦贓物之湖北人王道仁匿跡法新租界請爲協拿等情捕頭當飭探目沈德福包探任水揚前往查拿旋在法新租界麥賽而蒂羅路中途將王拘獲解入捕房捕頭諭令管押聽候盤問供詞再行核辦 
[捕獲嫌疑盜黨]  
　　地方警察事務所偵探日前拘獲夥刧西鄉龍華張家塘蔡姓家贓物並拒傷事主之從犯錢毛毛一名解入縣警察所訊問時曾供出同黨多人奉諭飭緝在案昨日該探等在南市機廠街某小茶肆内拘獲是案盜黨杜咸全一名解入一分駐所詰問供係長橋人向在久記木行内爲場車夫並無夥刧之事奉飭送回該警察所訊明核奪 
[黨人具結自首]  
　　黨人張鉞遵照自首赦罪章程具結呈請上海鎭守使署給發免罪證書現奉鄭鎭守使允准俟咨查原籍果無擾亂劣跡准即填發免罪證書昨已批示矣 
[拘獲私造錢票要犯誌聞]  
　　美捕房中西包探前晚在北四川路某號屋内獲一日本裝之某甲據聞係私造某省錢票案内之要犯當即解送捕房收押候辦 
　　約期搜捕賭窟 
　　花會賭博害及婦孺其禍較他種賭博尤烈雖迭經中西官嚴行查禁無如若輩消息靈通殊難破獲兹聞新閘捕房華探目陳雲忠查得爲首者係某土行主鄭某黨羽甚衆聲勢極大每次開筒輸贏頗巨共有機關三處一在北四川路横浜橋一在虹口元芳路榮貴里一在滬西靜安寺附近惟該處均係華洋交界之區故已由該探目禀報捕頭照請警廳約期會捕以冀破獲機關而除賭害云 
[種烟嫌疑犯解囘川沙]  
　　川沙縣鄉民顧鳴臯因犯私種烟苗之嫌疑由該縣范知事判處監禁二年又十個月顧不甘服至上海地方廳上訴經審檢廳訊實改判監禁五個月在案昨地方廳林檢察長已飭派法警將顧鳴臯押回川沙縣公署照斷執行矣 
[再誌强迫成婚之惡感]  
　　袁秀良前至法公堂控稱髮妻應氏於前年十一月間由寗波原籍私逃來申今在治下尋見報捕拘案求究等情應氏供婦人先許配於袁之胞弟阿福爲室尚未成婚阿福身故後將婦人騙娶過門被袁强迫成親故此不願來申帮備判著原告　　　　母及媒證到案再行訊明核辦現袁又投案禀稱應氏之母以已有婚書可憑不允來案作證媒證亦不肯來申仍求將妻給領訊之應氏仍執前供求恩公斷聶讞員以媒證人等均不到案無從質證一併斥退將案註銷 
[粤婦怨忿投河]  
　　粤婦譚何氏因貧病交迫遽於前日午後至蘇州路投河圖盡由捕查見率同船戶設法救起帶入捕房轉送公共公廨禀奉關讞員諭送廣肇公所妥爲安挿 
[小工被油燙傷]  
　　小工陳阿慶王阿萱二人前日在美租界天潼路桃源坊某作場内煎熬柏油盪傷手足等處由該作頭舁送同仁醫院請求醫治 
[小孩失足溺斃]  
　　駁船戶小婁子泊舟新閘河内前日上午十點鐘潮來時該船戶之九歳男孩失足溺斃當報水巡隊並雇人打撈屍體至昨日尚未撈獲 
[迷路小孩待認]  
　　六區一分所巡長萬駿惠前日在江　東栅口查見迷路男孩范壽生一名昨解閘北司法科經段科員訊問該孩身穿藍布衫褲赤足無鞋據供年九　無錫人家住上少父名阿龍詰其住址職業概不能答判送慈善團暫行留養候飭偵探查傳家屬到案認領 
[竊賊拒捕]  
　　竊賊劉二糾黨行竊陳玉林家衣服巨贓逃逸出外適爲包探查見上前拘拿劉竟拒捕擊傷該探手臂等處後經該探奮勇拘住昨解法公堂請究失主陳玉林亦投訴前情求請領贓質之劉供認行竊拒捕不諱判押一年期滿永遠逐出租界 
[法繙譯官囘滬]  
　　本埠法總領事署正繙譯官兼法公堂會審副領事德賚沛君日前携同夫人公子等前往日本　署現已假滿德君於昨日乘公司船先行回滬進署視事 
 
 
 

Page 11

 
 
[清道人書畫之名貴]  
　　江西李梅庵先生别號清道人前清曾任江寗提學司兼署籌司光復後謝絶名利僑庽滬上黃冠道服窩　爲活先生書名冠海内又善畫山水花卉海内人士視先生書畫珍同拱　四方來索者踵趾相接東瀛人士尤不惜鉅金覔之現交夏令每日書團摺扇應接不暇聞擬重訂潤格將書團摺扇潤例删除因是近日索書團摺扇者更夥大有紙貴洛陽之概云 
雜評三 
[豁免徵收費（訥）]  
　　近來之國民亦大可憐矣生計因重重災禍而益困擔負因種種稅捐而益重水利帶徵爲地方謀利益而設我民惕於水患之頻仍則此一萬三千餘經費自當忍痛無詞然當此民力疲敝之際又不得不思稍減其苦痛此豁除畝捐徵收費之請所由來也吾謂今日之災本非人民獨當之政府與官吏分當之災之大者政府亦蠲免錢糧矣國家之正供且可蠲免則官吏之徵收費寗獨不可以豁除耶滬人之請似非出於情理之外者有良心之官吏當亦能稍忍苦痛而不視爲駭聞矣 
來函 
[烈女可風]  
　　武進通江市孟河城内向業訓蒙曹松春之女家本清貧夙嫻庭訓自幼工針黹勤操作許字同里巢氏子葵生爲妻隂曆六月十八日葵生病故女聞耗大慟立　過門守志其父遠出母不許女絶粒五日不食復服毒而逝遠近聞之咸爲悼惜邦人士　開會議擬即日詳請建坊旌表以慰貞魂而維風化晚近士女醉心目由通都大邑富貴之家幾不知禮教爲何物羞恥爲何事乃曹女生長寒門獨堅大節殆偏陬下邑猶有古道未泯耶敬求登入貴報藉告采風問俗者并爲侈談自由者下一針砭於人心世道不無小補也武進通江市士民公啓 
[金山錢卓然來函]  
　　謹啓者敝縣金山爲前任金猷琛知事溢徵忙漕徵收費曾由公民黃端履等以敝縣海濱之區地瘠民貧不堪擔負所　聯各禀控滬海道道尹公署轉詳省公署核減等情現黃君悉卓然在滬將遞省公署之禀函委卓然去送（鄙亦具名）爰於五日乘車六日八時左右去遞詎被守衞者以無就近商家旅館擔保拒却（鄙寓在下關二馬路交通旅館二十三號當即折回商乞經理蓋戮又乘一時三十分之車進城投遞不料守衛者以無副狀又被阻不得入鄙詢其可否向公署買一副狀俾鄙錄正送上渠云此地不發賣鄙又詢向何處去買渠云你此禀向何處買來卽向該處去買且每日收狀八時起至十二時止而公禀手續不完枉自奔波亦屬無怪所怪者吾民道德薄弱輒動揑名攻訐以償個人之私致事實正當者亦被挑剔維公署挑剔之嚴具杜絶誣控之意惟限時太促似非體貼人情若一時至四時仍收受則遠道來遞禀者得乘夜車回去鄙草此函一勸同胞幸弗作無謂之攻訐以稱其能致使後來者受屈一要求行政長官體貼人情念國爲民立官爲民設在鄙亦明知長官勤求民隱之心無微不至良由守衛誤會致遭駁斥若守衛者不特有負人民抑亦辜負長官之盛意也爲此懇求大主筆登入報端以造福於江蘇人民幸甚幸甚錢卓然謹啓 
[湖北商民王恒興等來函]  
　敬啓者湖北僞票案層出不窮民受害慘不忍聞鄉里愚民販負細作不識眞假立拆血本傾家蕩産且有繫之有司獄囚纍纍者日前公共租界旣破僞票案法界又破僞票案拿獲匪徒多人已屢見各報記載竊思匪徒罔利混亂湖北財政回重湖北擔負荼毒湖北生靈惟望裁判是案者尊崇法律無縱無枉無傴無陂按律懲治無任感戴湖北商民王恒興張青選邱鴻發等同啓 
[銀河里徐久成來函]  
　　昨閱報載莫知其子之惡新聞一則内云徐清澤在海門誣控劉啓成僞造鈔票判决懲辦由其父徐久成具禀上海鎭守使請求釋放等情竊僕生有二子長名高澤字仰山出嗣先兄步青名下在申習商次名曾澤字紀侯在蘇州潮州會館學業並無清澤其人即子姪輩中亦無以清字命名者想必另有其人無如名姓相同外間每多誤會爲特函請貴報登入來函以告慰親戚知友無任感禱法租界方浜橋銀河里徐久成謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[黃鐘控瓦缶呈文] [  蔡選青]  
　　爲不平則鳴呈請嚴加甄别掄拔眞材事竊維頑金鈍鐵曾供哲匠之陶鎔馬勃牛溲亦備醫帥之收畜豈必商彝夏鼎以古彌珍須知漢洗晉甎現時亦寳物期適用原不因貴賤而分世正需才要自有妍媸之别問鼎來自友邦懸罄久憂家室果克一鳴驚人聲威遠播庶使四鄰畏我聲望咸孚誓志定中原陶侃曾習勞於運甓暮年　烈士王敦亦寄嘅於擊壷鼓盆聞莊子之歌破甕見温公之智從可知爲物雖微有適足因時効用者矣乃兹有瓦缶者器小易盈質輕而窳叩之無韻彈不成聲旣非鐵板銅琶助人高唱併異哀絲豪竹抒我愁懷謬以錚錚之細響好爲炎炎之大言夫口不如瓶鉢尚有催詩之用奈胸無點　碑徒貽没字之譏楊惲雅好秦音拊缶則令奴婢相如挾制秦帝擊缶則於澠池不過偶爾之嬉游詎有可言之價値素受泥塗之辱遑問出身本非金石之聲那堪擲地家國方多變故不能爲雪恥之謀士人純盜虛　竟徒羡雷鳴之異戴盆難以觀天負甑不如墮地未解宫商之譜假託知音遂　銘勒之才受其影響民國欲求磐石之安此輩宜作砂礫之　士多趨勢濫欲吹竿客有何能祇工彈缺惟乞嚴加甄别示揚清激濁之方幸無曲予瓦全啓以僞亂眞之漸鐘非敢炫玉求沽竊願棄瑕錄用高曲無妨寡和正聲庶免消沉何致使　　鏜　之奇僅代雞人而報曉按候應宫之製有辜鳬氏之成功哉際兹求賢若渴以禮爲羅秉黜涉之大公具鑑衡之眞賞和聲鳴盛須聘來最上之珍大器晚成庶洗盡從前之玷是否有當伏候鈞裁謹呈 
[壽公館姨太太七月份開支清單] [  茸顚]  
　　（一）付意泰公司摩托卡費一千五百元（說明）姨太太極怕熱日中陪壽老爺午睡外下午六時後必出外兜圈子乘風凉高興時並遊夜花園平均計之非至天明六時不回公館故摩托卡須當包以姨太太出非摩托卡不足以示闊綽也每日以十二時計算每時以四元計則一日爲四十八元一月即一千四百四十元矣酒錢犒賞費等合之凡一千五百元 
　　（一）付大綸衣料費一百元（說明）佛須金塑人須衣裝故姨太太衣服格外考究花色希罕式様時新者姨太太必購之非貪多也實欲着之出風頭耳一月百元姨太太則謂因天熱猶格外省儉云 
　　（一）付新寳成首飾費一千元（說明）姨太太月必購辦首飾旣爲花様翻新計亦即爲他日壽老爺老天年後自爲計也一月千元一歳卽積蓄萬餘元矣計誠巧哉 
　　（一）付觀劇費一百元（說明）姨太太極喜看戲月必在二十次以上坐則包廂且必請客點心水果滿列案前一次以五元計二十次即百元矣 
　　（一）付妝品費五十元（說明）姨太太梳頭時用生髮油半瓶洗面時用嫩面水瓶餘其他香粉胭脂更不知凡幾即出外遊散時必灑上上等香水瓶餘沐浴時亦用大號花露水一瓶一月五十元猶覺不敷云 
　　（一）付大姐娘姨犒賞費五十元（說明）大姐娘姨之正俸自有老爺開銷惟若輩爲姨太太出力之處亦正不少故姨太太額外犒賞五十元以塞其嘴蓋俗語所謂墊檯脚也 
　　（一）雜費百元（說明）此爲臨時發生者名目繁多故不贅述綜計姨太太七月份所用爲二千九百元約近三千之數自後天氣漸冷費用益繁當必溢出此敷 
　　茸顚草此文亦所以告今之蓄妾者納一妾正如多一債主三千元不可缺少半文人以娶小老婆爲樂有何樂哉 
海外奇談 
[死之原因] [  寄盦]  
　　近有賴兹博士根據德國二十年來之統計表决定人生各時期致死之原因如下凡人當初生時其以營養不足而致死者約三之一以先天不足而致死者約七之一自一歳至十五歳則有四大疾病即實布的里亞（咽喉炎）麻症紅班與百日咳是也其以此致死者約百分之二十二以肺炎及他種呼吸病致死者約百分之二十一又二以結核病消化不良與闌尾炎（一種病名）致死者約各百分之十而以意外致死者則每二十二人中約佔一人自十五歳至三十歳婦女之以肺結核致死者每千人中約佔四百六十二人男子每千人約三百七十五人以心臟病血管病胃病肺炎症及他種呼吸病致死者每千人中約各自三十三人至七十七人以意外致死或自殺者在男子每五人中約一人在婦女則每二十二人中約得一人而已自三十歳至六十歳肺結核仍爲致死之一大原因在男子每千人中約佔二百二十二人女子每千人約二百零七人而以心臟病及血管病致死者則約佔死者總數之七分之一以中風及神經病致死者約十分之一以癌腫致死者男子每三十三人中約三人婦女每二十人中約三人以意外致死及自殺者男子每百人中約十一人較之婦女稍少自六十歳以上則以老病致死者約三之一以血管病心臟病及其他疾病致死者約四之一而癌腫中風及肺炎亦爲老年人普遍之病症云（三） 
詞選 
[金縷曲入都感懷二闋] [  詩汝]  
　　我又長征矣笑詩囊今如致富應憐行李但使驚人奇句出莫作浮雲輕視怎肯讓前賢專美册載光隂抛撇去儘當時意氣消杯底方壯歳且心喜側身南望愁懷起舊交游晨星零落今誰知已促膝長吟宵翦濁猶憶西窗風雨萃多少過江名士明月不知儂是客慣宵深照入羅幃裏離别怨渺千里 
　　錯把韶光悮問天公生才有用胡將余妬舊雨新知多不賤笑我今還如故莫更說前賢期許（余少時從陳惕庵張秋舫兩先生遊均以遠大期之）吳楚遨游曾未倦意徬徨又走燕山路横玉笛理新緒風雲變幻原天數歎期文千鈞一髮伊誰抛負二百餘年猶反掌得失眞亡何據又誰道王孫困苦千古傷心亡國恨鬱嵯峨殿閣猶堪覩游未徧莫歸去 
自由談之自由談[  覺迷] 　 
　　嗟未今日非八月九日乎去五月九日非已三月乎此三月之中救國儲拿之成績何如國貨之進步何如凡可以救國之進行會如然而新約實施之期轉瞬且届矣嗟夫嗟夫 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十九章 
　　亨利俟梅麗行後乃徐徐起坐挽威廉之臂以赴餐室則安娜梅麗已雙雙而坐梅麗之衣爲純絲所織緣以金縷閃爍作光有如古愛神忽然墮落人間而安娜淡粧雅服領齊其肩袖齊其手衣色輕灰無一彩飾亨利因自思曰使安娜一旦而字予者予必盡火其衣使從梅麗粧束汝自其狀乃不類新寡之文君耶唯可厭之闊檐帽今已卸去故尚可耐耳蓋安娜自幼卽惡其冠至長不改雖配新司多方誥誡亦如耳邊之風若理痕則溺愛其嬌女本如明珠故於安娜之不冠亦不嚴責以爲家中無多人雖缺禮亦無妨然理痕所言者言家中耳今安娜作客亦復如是則非埋痕所及料矣著者曰此事在安娜實爲惡德然安娜亦未始不自知知之而故犯之而不訓耳然尚有一事亦爲女郎所應有者則即聽歌一事也配新司嘗告安娜曰汝爲守禮教規不宜聽人歌更不宜自歌此後汝苟聞梅麗歌者可捨之他去否則且犯帝譴安娜諾而出然殆梅麗一歌彼身即如着漿之胡蝶黏於披阿娜旁而不能去及配　司詢之則又力辨其無此則非特欺人直自欺矣諸人旣就坐而哈勃克忽至亦不待諸人相招卽介於梅麗及安西來二人之中而坐亨利本不喜特雅諸人則即曰哈勃克汝奈何不餐而來哈勃克曰吾於十二點鐘時已晚餐矣亨利乃笑曰汝神士奈何效窮人所爲併兩餐爲一餐耶此誠難得極姆斯汝曷記之哈勃克乃大頳密昔司安西來曰亨利汝餐耳胡爲慢客哈勃克至此亦無所發其怒則强笑曰亨利固好與人鬥口已成習慣亨利曰誠然唯於密斯特哈勃克特雅則尤甚焉 
短篇小說 
[愛河一波（再續）] [  小青譯]  
　　特根立應曰然吾事未竟今尚不能燃燈幸少須之暗中亦足聚談也語旣就隅陬摸索得榻指之曰美搿汝試坐此因引手加美搿肩扶之令坐已復轉身闔扉厥聲砰然美搿愈幾知特根餘怒仍未息雖暗中莫察其狀第以聲音測之已足得其梗概遂嘿坐弗聲須臾忽聞特根作太息曰嗟夫天下愛情之事良耐人尋味吾今以身試練覺爲趣至淵永美搿吾拜汝惠矣言次礫礫而笑聲慘厲如怪　已更續曰雖然以吾襟懷磊落寗能以報復之事加一婦人惟彼魔駔獪已極令人莫堪吾實不能恕之語少息美搿悸動弗已坐榻亦格格作響特根仍無覺復曰美搿毋不恤夜黑塗險奔波至此非爲面哈立遜耶今乃遇吾汝意必弗　然時機綦可貴果有言詔吾者趣爲吾述之少濡且無及蓋此爲吾兩人最後之聚也美搿聞語氣壅不能出聲少須力靖其氣顫聲曰特根爾心何忍乃作如許歇後之語令人心碎爾豈以適間　屹之故遂爾畔離耶須知此釁雖肇之自吾爾亦不能辭咎爾惟多惑乃妄疑吾鍾情於哈立遜致一時氣勁竟成此閧實則其事滋枉吾何嘗有此爾宜自省其過忽執拗也至今吾來戾......特根遽問言曰戾此將何作美搿曰亦爲爾故吾聞姑母言見爾力奔山麓吾揣爾必趣是間因潛蹤至此蓋此來實爲覓汝非爲面哈立遜也特根不即答縱聲而笑已曰然則汝果預計能於此間覓吾矣顧見吾時乃呈驚駭之象若出不意者則又胡故汝澄心思之言行已予盾若是乃尚欲　言誑吾耶唉美搿汝謂吾稼穡中人以爲愚駭可欺獨不思汝文過之術猶未精進反致授人以鎼乎即汝所謂特至覓吾然覔吾又胡爲汝尚有說申解耶 
 
 
 

Page 15

 
 
   
 
 

Page 16

 
 
   
 
