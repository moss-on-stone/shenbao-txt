# 1912 - 338 - 4914303

 

Page 1

 
 
社論 
[俄蒙交涉檔案（一）]  
　　俄蒙交涉問題爲中國近日第一重要事件國人無不矚目唯其事之來原始末知者多未詳盡蓋政府旣未宣布其全案而散見於各報者又復東鱗西爪殘缺不全本館記者有憾於此因特親赴北京遍於各要機關處調查并請熟蒙俄情事之人共同編輯名曰俄蒙交涉檔案自蒙古與俄人有關係始至今日設法取消協約止一切來往公文無不悉備約有五萬餘言使留心俄蒙交涉者得一極有力之參考想亦閱者諸君所歡迎也茲有編輯時布告兩則歡迎此檔案者願注意之 
　　一　是編原欲使我國人明白蒙俄交涉内容各報轉載誠所歡迎唯轉載時須註明由上海申報轉載以略存本報肈屠搜集編纂之苦心 
　　一　是編除已經編成者外仍繼續編輯至俄蒙交涉定局後始止另出單行本並加以地圖照相等類以完全璧自是本館版權他人不得抄襲出版（無名） 
[說明]  
　　自俄蒙協約問題發生國人悚然於存亡關係之所在各方面視線咸集中於蒙古一隅然而蒙古無能爲也所恃者俄人耳人亦非天然强大也所藉以着手者西伯利亞耳枳句來巢空穴來風有託而然不可不察也故欲研究蒙古先研究蒙俄之媾通欲研究蒙俄之媾通先研究西伯利亞之大勢茲自俄人侵略西伯利亞起至蒙俄恊約成立曁中國用兵内蒙止記其始末述之如下 
[一西伯利亞之歴史]  
　　西伯利亞於魏晉時爲堅昆高車烏揭諸種族李唐時爲突厥皆歷朝兵力所加覊縻弗絶自成吉思汗覇權墮落以至 
 
 

Page 2

 
 
　　有明聲敎所被日就陵夷滿洲入關不尙遠略開拓蒙疆後一意撫綏未遑北討俄人遂於一千七百零八年以數千百哥薩克縱横蹂躙席捲而東釐爲郡縣以擴張其殖民勢力而後貝加爾之布哩雅特阿爾泰之稽爾稽思亦相繼云亡至今地理風土人物種種狀態豁然大顯世界一躍而爲東亞新造之邦其行政區域共分二部一東部西伯利亞總督部（貝加爾湖方面）一沿黑龍江總督部（海參崴方面）該總督皆以將軍兼任行政上有無上之特權東部西伯利亞總督駐紥伊爾古斯克以統轄伊爾古斯克葉尼賽斯克雅克德斯克二省一州沿黑龍江總督駐紥哈巴羅夫克以統轄沿海黑龍江後貝加爾三州及薩哈連島德波利斯克及托木斯克二省則直轄内務省又總督之下設有參事會以佐理政務其各州省之首府則駐紥知事官禀承總督以管地方政務故能制度整齊事理日舉 
[二俄人經營西伯利亞之方略]  
　　西伯利亞之行政區域旣如上述區域定後其入手辦法先從事於經費之預算蓋以財力有限事理無窮不擇其要者大者而經營之則經費有虚擲之患難底成功俄人有見於此故於一千七百五十三年其内務大臣提議各項必要之費有五一道路改良費二天然物産之採取及其調查費三河川航路改良費四鐵道建築費五移民實邊費以預定之費辦預定之事步步實踐地方日見發達 
　　（未完） 
命令 
　　十二月十三日臨時大總統命令 
　　茲制定衆議院議員初選舉同姓名者被選舉斷定令公布之此令 
　　茲制定衆議院議員覆選舉選舉票施行令公布之此令 
　　馬龍標授軍中將此令 
專電 
[北京電]  
　　大借欵此次所提出之條件較前實多退讓昨日倫敦會議此間尙未得消息駐京銀行團代表須俟接到總行知會後始與中國政府代表正式交涉如倫敦會議並不更改條件亦須俟克利斯浦優先權確己取消始能正式簽押草約 
[北京電]  
　　據財政部消息克利斯浦團優先權如允有相當之賠補必可取消 
[北京電]  
　　司法部提出之民刑訴訟法案經法制局及法典編纂會極力駁詰擬從緩提議許總長主張即交院議并以去就力爭經趙總理調停其間得於十一日國務會議通過呈送總統將提交參議院議决 
[北京電]  
　　前國務院秘書長王廣圻由陸總長力薦任比國代表己得比政府同意現正疎通參議院不日可望提出 
[北京電]  
　　黎副總統昨電陳對蒙辦法數端一將叛逆各王公立行褫職革除爵銜二急調奉天吉林黑龍江山西軍隊赴庫平逆三請以正式公文照會俄使嚴守中立切勿阻止華兵入庫四令上海武昌德州福建等省解助軍火五飭各省協解餉銀 
[北京電]  
　　袁總統接駐德代表電謂德政府甚願與法政府恊力調停蒙事以保東亞和平 
[奉天電]  
　　張都督電告陸軍部謂昨己將駐紥欽州之兵士二營調赴山海關以防蒙逆内竄 
[哈爾濱電]  
　　俄政府己向法國資本家訂借巨欵興築科布多及烏利亞蘇台之鐵路直接西比利亞以期軍事上之便利 
[南京電]  
　　農林部派郭鳳鳴來寗調查蘇省長江漁業 
[南京電]  
　　津浦鐵路定明年正月一號在濟南舉行通車禮 
[南京電]  
　　四路要塞總司令洪承點昨程都督電請大總統實行任命式以重職守 
[南京電]  
　　旅寗浙人今日（十五）假浙江會舘開會歡迎應省長 
[南京電]  
　　救蒙聨合會今日（十五）假湘軍分所開成立大會 
特約路透電 
[北京電]  
　　聞庫倫代表將於星期三日行抵俄京聖彼德堡 
[北京電]  
　　據華報載稱有俄兵一千一百名携帶大炮六尊軍火若干於十一月二十七號二十九號之間行抵庫倫中國初曾抱怨謂俄蒙條約突然而來令人非常驚詫俄使復通告中國謂中國若不從速承認最後之解决則恐將有更足驚詫之事發現云 
[北京電]  
　　貝加爾湖聞有疫症發現滿洲里事站附近亦發現可疑之症三起 
[北京電]  
　　參議院將戒嚴法案三讀通過毫未改動 
[北京電]  
　　北京有名律師現已組織律師公會特重日本通行之制其章程尙未宣布 
[北京電]  
　　漢城華領事馬亮已調充横濱總領事遺任以外交部參贊傅某補充 
[廣州電]  
　　中央政府財政視察員已抵此間擬與當道討論將稅項分爲省稅國稅兩類胡都督之意須先將中央與各省之政務權妥定之後始可續商胡都督并反對以警政歸中央政府管理蓋因中央政府現殊無力增進警隊之實力故不如歸地方管理爲妥也 
[廣州電]  
　　唐紹怡將抵廣東此間己在預備歡迎 
[廣州電]  
　　當道擬以電話收歸官辦并有推廣電話至香港之說 
[成都電]  
　　尹都督已過巴塘前往察木多尹以特拉雅（譯音）一帶地方不靖故繞道由薩拉進行巴塘兵力現已大增 
[香港電]  
　　港政府因華人現仍抵制電車及恫嚇乘客與該公司之辦事人故復實行敕令内之特别條件以保安寧並提出阻遏抵制之新例 
[倫敦電]  
　　此間議和大會之結果並無佳兆土國反對希臘代表之參列會議幾生頓挫觀於布蒲國首相來英時對人宣稱各節謂布蒲國佔領亞特亞里洛泊爾爲和約必不能廢之條件否則將與土國續戰云云又土國所派代表黎吉特君亦堅持土國所處地位巳大爲進步之成見從可知土國與巴爾幹各邦兩方面殊無通融之態度也 
[倫敦電]  
　　土耳其媾和代表巳抵倫敦巴爾幹各邦代表昨晚曾開會議討論多時後意見已完全相同 
[倫敦電]  
　　塞維亞各報反對奥國之言論較前更爲激烈且謂塞國實有在亞特里亞海得一口岸之權利云 
[東京電]  
　　據晚報號外載稱平劦子爵因爲无老院力逼義不能辭已允就首相之任此信是否確實尙屬疑問 
[北京電]  
　　俄國近致中政府之公文中國尙未答覆據政界聲稱中國萬難承認俄庫條約現料俄人雖强行干涉蒙事而中國必有一日恢復蒙古完全之管理權云 
[北京電]  
　　英文北京日報主張剝奪種煙區域居民之選舉權以示懲儆該報因孫中山君於民國成立前後勛績照著故關於孫君之評論皆謹愼出之惟對於孫君最近致北京電中所稱遣兵五十萬名抗禦俄蒙各節則謂恐難實行該報又謂孫君此後欲人重視其言論則當於署名發電之際謹愼將事此本報所望于孫君者也 
　　按以上兩電係前晚所到不及排入昨報特補錄之 
譯電 
[北京電]  
　　綏遠城將軍張紹曾電告政府謂昨日（十一號）有庫倫派來之大批蒙兵侵入内蒙古境内故潼關趙（譯音）統領所統之馬步炮兵十二營己奉命開往張家口防堵按潼關在晉省之南黄河巨曲之處有鐵道接通河南府鄭州府故該處之兵易於赴北 
[北京電]  
　　俄國巳允庫倫活佛派蒙古貴人數人赴聖彼德堡申謝俄國贊助蒙古新政府之盛意該代表等將於日内由俄皇接見蒙古問題此間尙未從事談判中國締結條約保全殘餘之機會已日漸消滅俄國現願盡其能力使蒙古承認中國之宗主權及以他種方法贊助中國之地位凡與俄蒙條約不相抵觸者皆可照行惟俄國對於該問題似難久忍將來蒙古勘界問題及其他各種雜事或將不取决於中國而自由行動云 
[北京電]  
　　聞克里斯浦君已允取銷該團借欵未發行之英金五百萬磅並允將前所發行英金五百萬磅内未交之二百萬磅提前繳付由中國認其利息及雜費俾使中國得於正月一號解付賠欵所欠之數該團取銷權利應得之賠償一節尙未議决據倫敦消息報告銀行家對於大會之豫望頗具樂觀聞該大會擬允以大批墊欵付與中國云 
[漢口電]  
　　星期六日俄租界里維洛夫（譯昔）大茶廠被焚星期二日太平路曾遭小火英租界後之木屋内同日亦遭大火星期三日德租界後焚燬棚屋百間星期四日上午十點鐘英租界平和洋行壓包棧失愼延燒三小時之久損失之數約銀六萬兩壓棧未損僅燬第三四兩層以上起火原由均未探悉大約均係不愼所致無人疑其有政治上之關係云　據楚報載稱俄租界茶廠之遭火損失之數約銀六十萬五千兩 
[天津電]  
　　昨晚（十三）山東都督密遣兵士七千五百名開往熱河夜間經過津埠 
[東京電]  
　　張鳴岐定於星期五日由東乘輪回國 
[倫敦電]  
　　希臘塞維亞芒台里格洛媾和代表已抵倫敦英國外相葛雷將於開會時詣會歡迎各代表各代表大約將於星期一日集議布爾茄利亞代表現亦抵此土耳其代表今夜可抵此間 
[君士坦丁電]  
　　土耳其代表曾受政府訓令希臘未簽休戰條約以前勿與該國代表在媾和會相見 
[柏林電]  
　　土耳其艦隊達達納爾海峽與希臘艦隊交戰 
要聞一 
[俄人又謀吞我北滿洲矣]  
　　駐俄代表劉人鏡昨晚有密電致總統府報告俄政府現又議定施行圖謀北滿之種種政策其最重要者約有八端一目一千八百八十年至一千九百零八年俄國事實上所占黑龍江左右兩岸之地一律改爲俄國領土二强占黑龍江流域中流兩岸之地爲俄邊地期與俄屬黑龍江流域下游兩岸成長蛇之勢爲吞侵北滿之主腦三於滿洲里博克蘭克取拉亞及哈爾濱城呼倫貝爾城之礦道諸線中立地於租借期限内確定完全之治外法權四由俄國西伯利亞鐵路建築支路直達愛琿五由遼東灣至俄國薩拜喀勒省沿途險要之處均駐紮俄兵六廢棄松花江流域黑龍江流域中國人之航海貿易權七開採漠河金礦八勘察北滿形勢及測繪滿洲詳圖 
[西藏問題新消息]  
　　達賴梗化之一說政府昨接尹昌衡司令急電云邇來達賴班禪兩喇嘛對於民國感情甚惡極與英人相接近所有居藏漢人多被驅逐出藏並時有虐殺拘虜情事中國人藏兵隊之路早已不通前擬假道大吉嶺而沿途有英兵駐紮不克入境云云 
　　達賴歸誠之又一說同時蒙藏事務局得達賴喇嘛自第穆寺來書云藏人誤信人言兵連禍結負債纍纍現在某國追索償欵要挾多端欲在藏地添設官吏藏人雖愚亦知循是以往將爲印度之續堅拒未允仍願歸附中朝同享平等利益惟債務一日不清藏民一日不能自主若能代爲担負並聲明不改行省西藏依然奉中國主權倘不能辦到只得派員前來熟商條件 
[政府籌藏之計劃]  
　　政府以西藏消息傳來紛紛不一甚爲焦灼除一面派員密偵冀得實在情形外昨特在總統府會議關於藏事之對英辦法當決定再由外交部照會駐京英使聲明達賴封號業由民國賞還西藏行政事宜現由民國籌畫規復方法所有英藏條約應由雙方切實履行惟達賴未復封號以前純屬私人資格並無代表西藏之權如有與達賴訂結私約無論何時發生均歸無效此後達賴只能經理西藏佛敎等事無干涉行政特權凡與呼畢勒罕續訂條約者槪不承認 
[京師華俄銀行兌現風潮續聞]  
　　北京道勝銀行連日提取現欵者蠭聚雲湧計兩日間已達二十六萬之鉅金融界驟爲牽動政府以此事關係重大曾飭由内外兩廳函商商務總會設法前日（六號）經商務總會開會研究維持辦法聞巳議决通告京師各商號悉遵廳示辦理並請兩廳飭知京奉京漢鐵路東西車站照常收用道勝銀行紙幣以息浮言 
　　聞此次風潮發生後道勝銀行損失頗巨駐京俄公使克金斯基已於上星期五向外交部嚴重詰責謂此次中俄交涉係政治上問題與交通商務兩項毫無關係今　國之抵制我國紙幣將增外交上一重困難甚願貴名從速設法維持云駢一面又請外交團全體在俄使館開特别會議聞當時各公使議論不一大約分兩派一派主張以俄國公使旣請提出會商辦法則對於中國國民及政府上不可不作極精細之研究如以外交團名義向中國政府交涉須知此種舉動純係商事上之關係而非政治上之關係卽令中國政府出而干涉地方官廳之勢力恐不能及禁止一層必難辦到此派代表者爲英法二公使又一派則謂中國國民昧於私法上之精神對於俄國銀行旣生惡感恐其影響波及各國在　之金融界而各國金融界　間接受其影響此派爲日使所主張以上二派均未解决是以會議了無結果 
 
 

Page 3

 
 
[庫亂聲中邊防計劃]  
[特頒戒嚴命令]  
　　近日北防吃緊綏遠熱河張家口一帶軍事防備稍有疏虞必致釀出意外日昨總統府秘書廳封交國務院專電一道飭即從速拍發分致奉天吉林黑龍江直隸山西陜西甘肅新疆熱河各都督及地方官廳通飭戒嚴電尾并敦囑各邊疆長官及各軍事機關萬勿疎忽以重國防 
[建築沿邊砲臺]  
　　參謀部擬於沿邊各省建築炮台已將計劃提交軍事會議其建築地點聞係分劃三面（甲）北面自嘉峪關東至山海關中設砲台十二處一巴克丁山二處二賀蘭山四處三陰山三處四海喇喀山三處東面南自山海關北至呼倫貝爾中設炮台六處一醫巫閭山二處二内興安嶺南部二處三内興安嶺北部二處（丙）西面南自嘉峪關北至阿爾泰中設砲台十處一察罕得布巴克山二處二巴蓋山二處三天山東部二處四塔爾巴哈台嶺東部二處五阿爾泰山二處 
　　扼守索岳濟山　參謀部以東蒙各旗雖巳平靜而扎賚特與扎薩克之叛實爲烏泰所煽惑該兩旗界内有索岳濟山西北接近呼倫貝爾可由此取道外蒙車臣汗部爲兵家必爭之地昨特電奉黑兩省迅速派兵防守以扼要隘 
[添設軍用汽車]  
　　參謀部昨呈大總統謂前請於東蒙一帶添用汽車運輸軍隊軍械現在己將汽車調齊運往張家口擬　部中第四局附設交通處並在張家口設立交通事務所以期管理一切 
[韓國鈞開缺之原因]  
　　東三省竟是武人覇持世界 
　　吉林民政司韓國鈞　　呈請開缺業經袁大總統允准已任命徐鼎康往代茲聞韓國鈞此次堅請辭職者實因與吉林護軍使孟恩遠不睦孟前曾假全體軍人名義電京攻擊措辭極形强硬韓知之大恚遂屢請開缺袁總統初本不允嗣以吉省外逼强鄰文武不和必致釀成意外不得已始准其開缺惟孟此次電攻韓氏實爲慶山文六州諸人所愚該省向有十旂公産甚夥悉爲慶文二人所把持共和以後二人乃欲私自分肥爲韓所覺察准予人民請求提作公益慶文遂銜之刺骨一方設立旂務處慶文分任總理協理一方則運動孟恩遠嗾其電致政府排斥韓氏以速其去孟本武夫粗厲蠻悍毫無知識遂墮其術中云 
[中央司法會議第七日紀聞]  
　　初七日下午一點半鐘開議議長報告福建雲南廣東貴州代表均已到會並報告張際時魯時俊鄭　皆認定刑事股審查員楊思源認定爲監獄股審查員陳炘侯認定爲法令股審查員報告畢開議第一案司法統一計畫案提議人王來說明理由後匡一謂本員對於此案甚爲贊成是否可以省略討論卽付表决黨積齡亦贊成原案謂各省司法機關亦宜統一名般　以令命定之沈寳昌亦稱賛成江紹杰亦賛成原案沙亮功亦賛成議長謂贊成此案成立者舉手大多數第二案欲鞏固法權法官急宜由中央任命案提議人孫熈澤說明理由後劉恩格謂本員對於此案極端贊成並請付審查馬德潤謂此案自表面觀之似宜成立但法院編制法及舊法官考試法不久卽在參議院通過必有完全辦法此案可暫不提出劉瑞琛贊成馬說駱通謂本員對於此案甚爲歡迎議長謂贊成此案成立者舉手亦大多數匡一請以上兩案合併審查議長謂贊成者舉手多數第三案改良司法及籌辦各級審檢廳案提議人王懋昭說明理由後劉恩格沈寳昌均謂大體贊成但條文辦法須交審查修正議長謂贊成本案成立並付審查者舉手多數此案畢議長宣告休息十分鐘休息十分畢後振鈴開會報告熊文幹江庸王久道皆因事請假遂議第四案初級地方審檢事不得任用該管區域内人案提議人沈寳昌說明理由後討論結果即付審查第五案奬勸出獄保護團體案提議人馮沛說明理由後無討論即付審查第六案加入萬國出獄人保護會議案提議人報告後無討論衆請付表决省略二三讀會議長謂贊成本案成立並省略二三讀會者舉手多數議案已畢時尙未至又討論民刑訴訟法暫行辦法意見書起草人朗讀意見書後衆請交各股員長修正文字遂散會 
[參議院九號議塲見聞錄（續）]  
　　（駐京訪員率公） 
　　戒嚴法之大討論 
　　沈佩貞之大哭駡 
　　徐傅霖賛成審查報告叚宇清附和之時功玖彭允彝均贊成梁孝肅及楊策之兩說孫鍾反對謂不能以政治眼光定法律總統旣可宣告戒嚴無須防止其濫用有濫用者可彈劾或查辦以救濟之江辛鄧鎔反對須經國會同意之說彭允彛謂非常事變警察所不能制止者可請兵彈壓而非必宣告戒嚴且非常事變之範圍太泛戒嚴比之日本之緊急命令更應鄭重張耀曾賛成審查報告謂事變而加以非常無慮混入聚衆暴動之範圍照第三四五條本限於兵變匪亂之　事若僅指戰爭則於此等事不足以防制至請兵彈壓僅足對付暴動之人惟戒嚴始可對暴動以外之人生効力而搜索　阻戒嚴雖停憲法而犧牲少數正以保護多數人之自由故非常事變句無慮寬泛至使宣告之句則因第四五條事機緊急時不得不有例外故也彭允彛駁張說謂戒嚴乃根據軍事軍機而發生非爲促護人民之自由而有此不免觀察點之錯誤梁孝肅　引申之謂戒嚴乃　軍事不得巳時之非常權其範圍務宜從狹張耀曾答辨引防疫爲比例不承認觀察點之錯誤席聘臣謂非常事變究爲主觀的抑爲客觀的若客觀的非常則以何者爲限度若主觀的非常則更易流於濫暴宜改爲遇有外患及内亂至此巳屆四點三十分鐘乃宣告討論終局先以非常事變句全刪之說付表决少數次以改爲兵變匪亂之說表决亦少數又以改爲外患内亂之說表决亦少數於使宣告之句先以刪去之說表决少數又以加國務會議及國會同意之限制說付表决亦少數卒均仍照審查報告通過而於是本法案中之大問題己自此全行解决矣 
　　本日陸軍總長曾出席初意其有事件報告旣又以爲於戒嚴法有理由親自陳述詎至三鐘休息後竟去究未議何故有最可笑之一事則鼎鼎大名沈佩貞女士之演出哭罵等等醜態是也當未開會時有人告記者言今日沈佩貞來旁聽聲言欲放炸彈叩以何故得母爲爭女子參政權乎曰否乃因俄人要求不設官駐兵移墾於庫倫參議院不能主戰力爭係爲俄人重金所餌之故記者以其語太離奇一笑置之察特别旁聽席中雖有三數女人列坐然自開會後至三點鐘間亦卒無動靜至休息後議員多數尙未入場忽有人言沈佩貞在彼發作搗亂矣記者亟往觀之但見沈佩貞冠皮冠服大衣手提司的克立於議場外門側且哭且罵面緋紅淚盈睫背後擁立守衛警士七八人並有一女僕侍其側聚觀者多人口中喃喃不辨何語但聞其言共和專制總統皇帝自由干涉云云似罵參議院又似罵總統與向者所聞不相類少頃漸移步向外且行且哭且罵而出甚形憤怒守衞多人隨其後直至大門外叅議員多竊竊聚談非議輕薄之記者欲探其究竟無正言相告者以時促急復入場遂不暇顧開院以來從未有此殊爲怪事 
雜評一 
[嗚呼東三省武人之暗潮]  
　　當開魯告警東蒙事急奉督張金波曾以出防計劃密商於張作霖馮麟閣吳俊陞三人而三人皆莫應論者駭然而猶不知其暗潮竟如此其烈也 
　　我聞前督趙次珊乞休已久當時袁總統以奉天兵事均由張馮諸人霸持非得與張馮輩有交誼而能以感情動者無能爲役故躊躇久之嗣因張金波與張作霖有舊誼使去代趙當不致破裂而張金波亦自恃有舊誼慨然願行而不意破裂竟不能免且如此其極也嗚呼東事已矣吾復何言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吳縣國會初選揭曉]  
　　蘇城初選衆議院議員投票所仍分城鄉九區十二號在吳縣大堂當衆開票經宗加彌知事親督各管理員查點計實到二萬五千五百八十四人以當選額六十三名除之得四百另六另九五又取三分之一應以一百三十六票爲當選是日早七時開票唱名查對直至十三號晚八時始行竣事茲將當選六十三人姓名錄下 
　　顧恩湛　朱輔成　袁培基　朱文豹　方炳勳　陳則民金滋九　李國鈞　陳汝賢　嚴國衡　姚文潞　張堃祥袁錫恩　錢　鼎　張震生　徐國俊　馮元銘　陶孝奎葉慶鈞　柳宗棠　席紹梓　杜　超　王錫辰　金殿全龐鼐君　王　澄　朱　礽　金佑吉　姜文蔚　沈福源程　筠　費樹蔚　丁　鵬　劉正康　殷　雷　姜方垚方祖頤　張東蓀　　紹芬　張冕傑　鳳蘭生　胡德鈺孫潤宇　丁懷棨　金會炘　葉昭敦　兪武功　顧賢麟袁開駰　吳勤亮　侯心永　朱仁培　葉　永　鮑福年章慰高　孔叔星　馮澤潤　翁思培　潘祖謙　藩睦先嚴良燦　馮世德　陳祖基 
　　以上當選人六十三名票數最多者有四百零一票最少者亦有一百四二三票下列候補當選人七名周冕本與陳祖基同得一百四十三票乃以抽簽定之 
　　周　冕　宋光昭　程安時　朱熙廷　姜文桂　唐仲芳兪武鼎 
[江蘇省立學校一覽表]  
　　校名地點主任員 
　　第一師範學校蘇州楊葆恒 
　　第二師範學校上海賈豐臻 
　　第三師範學校無錫顧倬 
　　第四師範學校南京仇　 
　　第五師範學校揚州姚明輝 
　　第六師範學校清江王登雲 
　　第七師範學校徐州劉仁航 
　　第一女師範學校南京吕惠如 
　　第二女師範學校蘇州楊達權 
　　第一農業學校南京吳恒如 
　　第二農業學校蘇州王舜成 
　　第三農業學校清江陳翔 
　　第一工業學校南京陳有豐 
　　第二工業學校蘇州劉勳麟 
　　女子蠶業學校滸墅關章孔昭 
　　水産學校吳淞張鏐 
　　法政專門學校南京鍾福慶 
　　醫學專門學校蘇州蔡文森 
[帮匪白晝搶刧田家鎭]  
　　高郵縣東鄉田家鎭於十二月十號午後二時突來幫匪二百餘人各帶槍械實彈先向各商店强索　錢不滿所欲即持槍轟擊一時槍聲不絶人心惶恐當被各匪連搶商店十一家得贜後呼嘯而去現已由該鎭各董報請駐高郵王營長派兵往緝矣 
[南田改設島司之抗議]  
　　寧波南田改設縣治當時根據府縣暫行章程提交議會通過並將石浦昌石等鄉隷歸南田以資行政嗣因昌奠及象山人民紛紛反對致本届臨時議會變更前案撤消南田縣治准設島司餘仍舊轄前經大會表决致南田人民羣情憤激迭次　呈都督憤爭無效聲勢汹汹將釀决裂茲聞軍政府續據該屬人民十四萬人公電略稱都督民政司省議會鑒廢縣歸象仇象流血全體一心决用武力南田十四萬人陳贊等血叩同時各團體電開歸象仇象寗甘屠戮冒死上陳國民黨南田分部葉題紅等公叩隊 
[浙江共進會遵諭取消]  
　　共進會浙江機關部昨呈省會警察局文云奉都督府軍事廳　開奉都督諭以各屬共進會擾亂治安日甚一日决計實行一律解散以防内患等因卽轉飭勸勉從速一律解散等因奉此查本會設立之始原欲改革舊時習慣增進國民道德無如有不肖之徒假本會之名稱陰行不法致謠諑紛騰無方補救自應遵照取消以免見疑社會惟本會同人不得不重有請者在取消之前及取消之後如有本會會員因事逮捕案除犯有確實罪証外應請悉予寬免不復株連上以開破格之恩下以得自新之路未始不可化莠民爲良民也所有本會圖記及餘存會証各件田同人公同銷燬以省手續而杜遣患除呈請都督外理應呈請局長轉飭施行 
[遷安縣書吏征收錢糧之積弊]  
　　直隸遷安縣地丁錢糧名色複雜向歸書吏征收久巳視同世業近因苛征舞弊爲該縣公民李佐廷魏鵬雲等禀訐茲將其原文錄左亦以見清理財賦之不容巳也 
　　（上略）查遷安各地錢糧名目頗多總之曰大地曰小地曰旗租大地分十九社每兩扣耗銀三錢六分上解若干署内辦公若干房餘若干其中無甚隠蔽惟征收之弊一在捲毫一在浮收查紅簿銀數至毫爲止征收之時例如三厘一毫卽收四厘串票至厘爲止票簿不符此之謂捲毫浮收之弊視納稅之人行之遇鄉愚則以逢破撩整四字爲一句成文法例如一兩九錢即收二兩至折價之時例如市價每兩東錢十二千卽按十四五千折合稍有辯白即曰票子錢火工錢紅簿錢署内借欵應攤之利錢種種名詞不知有何根據幾面遮攩即將鄉愚誑騙此之謂浮收小地卽遵三玉　之代征如遵化撥補一項此地即有興社邊山泰壯草之七種名詞正耗銀本隨地而異其數征收加耗一律蒙同恐署内亦不知其究竟此項錢糧最易舞弊旗租約分四鄉其地尙有許多名目均隨便加耗卽如變儀衛租正銀二兩三錢一分加耗二錢八分查統計處簿載每兩加耗五分是其濫加浮收已有確証此征　銀舞弊之大槪情形也征糧一事積弊益深征糧分交房上倉兩項現今上倉經縣長剔除積弊已有天日惟房收屯米尙應取締規則查遷安應征屯米共斛斗一千五百四十餘石除納戶上倉約三分之一外倉房征米約一千石約三萬戶每斛按市斗二斗六七升收入每斗按市斗七升收入全用私斗一勺即撩爲一升而報交署内則勺爲勺合爲合升爲升十勺爲一合十合爲一升十升爲一斗積成總數試問此三萬人合勺撩升之盈餘應有多少查平斛應扣市斗二斗一升三合每斗應扣市斗四升二合六勺再問此三萬人浮收之盈餘又有多少交官以總數計耗私收以零數計耗此中盈餘應飭該房自認明白究得若干至折價增浮於市則反利外之利耳若輩幾生修得享此幸福我同胞何辜遭此荼毒又查該房所收屯米除支放冷口兵餉外餘皆存房留爲次年立夏後　放兵餉以此要需存於書吏之手實非理之當然况房收屯米應如數入厫已早有規定開倉之時旣由縣長知會各機關輪流監視至年終封倉之先應飭倉書報明統收總數除放兵餉外尙存若干由各　關監視如數入厫不得存於私家以符定章而重兵餉對此官廉民病吏飽之事而爲官不失譽民不受累　不負刑之謀惟有速繕告示張貼各銀糧櫃門首通告明白征銀不得捲毫徵米不得撩升折收須納市價加耗須照定章至收零報整弊在朦官如不查覺則縣長之仁恩惟我鄉人士旣離專制之朝願藉縣長之清廉除額外謀求之積弊出示曉諭盼速施行理合票請縣長鑒核 
[山西邊防紀要]  
[催辦雷線]  
　　晋省口外歸化城至包頭鎭電線早經張家口電局總辦趙叔澤君督率電生測勘線路所有應用材料均已分屯齊備祗以尙無的欵迄未開工現閻都督因派軍隊駐紮薩拉齊包頭鎭一帶軍報往來不能迅捷因咨請交通部趕設該處電線即日興修由部電飭趙君從速籌辦矣 
[預籌軍事]  
　　綏遠將軍張紹曾以庫逆犯順擬卽派遣精兵馳赴大靑山後戈壁一帶駐守以便乘隙直搗庫倫并於内蒙西二盟十一旗事宜尤爲注意昨特派員前往噶爾鄂拉克各旗調查實在情形以便預爲將來種種設施云 
[贛都督預備收回金鷄嶺礦山]  
　　九江西南鄉城門地方鷄籠山礦前奉都督飭實業司派礦政科員余允亭前往該處實地調查當查得該山面積約五里　名金鷄嶺所産礦質極佳礦苗豐富已在鐵門坎地方採取礦質六十斤回潯此礦當日出售時爲黄儒材等作中又於前清光緒二十三年由盛宣懷派委汪承豫爲漢陽鐵廠購買轉售與南洋籌備義賑廣仁堂共計四百九十八畝五分零契價銀四千零三十七兩六錢立契紙八張投稅有案光復後有何天炯等六人在滬發起購回商辦俟組織成議再行呈報官廳云云聞實業司以該礦在贛行政區域之内礦苗豐富若聽民間集股商辦萬一財力不足勢必貸資外人不獨利權外溢尤恐引起交涉擬派礦政科長盧建侯赴滬設法購回以保利權而維礦政聞已據情呈請都督核示現都督以該處礦質極佳旣據該司派員調查的確自應派員赴滬接洽以期早日收歸公辦而免糾葛惟現在庫欵奇絀購買之資能否籌措已批示該司會同財政司酌核具復矣 
[粤省沙田換照辦法]  
　　財政司通告云現據清佃兼沙捐局呈稱查前清辦理沙田初則僅憑業戶報墾或給縣照或給學單繼則有藩司給照之例及開辦清佃又改爲頒發部照曁給督撫兩院照此外若承買入官沙田則給司照管業但歷年旣久時事變遷承領沙田各業戶難免無轉售拆賣及典按與人之事業旣易主自必另立契據憑契管業現在規　清佃沙捐動關考核此項沙田執照若不飭行換領不足以昭信用而杜弊混查各屬田地房屋管業印契巳奉都督公布一槪繳換民國新印契酌定換契金斷賣産值千取十典按産值千取六並每張契紙收紙價銀二毫均經通行遵辦在案沙田管業印照事同一律自應查照辦理官承買入官沙田執照當時己有估定價值塡列照内或從前係將原契換領執照者亦必有田價載明均可比照換契辦法按價徵取換契金惟報承報升溢垣沙田當時祗有繳納花息照内并無估定價值而承升稅則又有上中下及斥鹵之分等級旣參差不齊年代亦遠近不一倘令逐一估價不特事涉煩擾抑恐難得定評若以所繳花息爲衡究之實際不符亦非恰當辦法反覆籌議擬即以中則稅爲本位從輕酌定按畝計收換照金如原承中則稅田坦十畝應取換照金一元原承上則稅十畝應比照中則稅加二成收換照金一元二毫原承下則稅十畝應比照中則稅減二成收換照金八毫原承斥鹵稅十畝應比照中則稅減半折收換照金五毫每換照一　　　收紙價銀二毫畝數多寡照此類推其各照内所載稅畝零數如在五分以下者槪作一畝核算不及五分者從寬免計倘原照承稅不及五分者並免繳換照金祇收紙價銀二毫似此斟酌變通較之換契章程已屬從減業戶之輸出甚輕自易爲力而徵費得准於一定藉免紛歧至繳換新契係由各縣令辦理此次換給新照亦擬由縣核辦以期易考而免錯漏　依換契辦法議具換照章程十三條並三聨辦理照式呈請核明分别轉報飭遵等由到司據此查核所擬徵收之數係根據換契辦法體察沙田情形從輕酌定其議具之換照章程並三聨照式亦均妥協當經轉呈都督察核批示茲奉批復内開清佃兼沙捐總局呈請沙田換照金一事旣經由司核明所擬章程照式均尙妥協仰卽分飭各縣遵辦並由司出示通告俾衆周知餘如所議辦理此復清摺照式存等因到司奉此除將章　照式分别刋印編發並諭局行縣照章辦　外合將換照章程出示通告爲此示仰沙田各業戶人等卽便一體遵照毋違切切此示 
[粤省改辦水上警察之先聲]  
　　　都督諭陸軍司云准内務部海軍部電開奉黎副總統電荆襄及長江水師改爲水上警察奉大總統照准業經分别辦理在案　軍部查荆襄及長江水師旣改爲水上警察内河外海水師應一併劃歸内務部管轄事權較爲劃一内務部查廣東省原有水提親軍三營曁先鋒衛隊廣安水軍二營惠安水軍三營韶安水軍四營水師提標七營碣石鎭標三營南澳鎭標三營高州鎭標二營北海鎭標兩營瓊州鎭標四營兩廣督標營順德協營等項旣經海軍部劃歸本部自應一律改爲水上警察官長兵丁槪行仍舊一應事宜均暫照常辦理俟官制公布後再行查照施行合亟電達轉行照辦並希將從前編制之法及弁兵船隻等項數目迅卽造册送部查核此外如尙有别項水師船隻希卽查明見覆以憑核辦准此查粤省舊日各水軍及提標各營多已改編爲警衛軍所有已編未編各營及各項師船應交陸軍司量明具報 
地方通信 
[湖北]  
[督署喬遷]  
　　鄂省都督府前係假舊藩署辦公現在已將前清總督署重新翻造自頭門至二堂均改造西式樓房氣象爲之一新又將花園擴充修飾點綴風景極爲壯觀頃巳落成計費七萬餘元刻正佈置内部陳設准定十六日遷入辦公連日由舊府搬移器具甚形忙碌辦公人員巳有數科先行遷進所有府中員司兵役今後須一律更換銅質徽章以前布徽章槪行作廢以重關防聞騰出藩署即改爲民政府緣民政長現係假存古學堂爲公署甚形窄狹也 
[槍斃煙犯]  
　　武昌起義門内有慣開烟館某賣烟吸煙曾經巡士拿獲數次屢戒不悛咋又被警廳巡丁拏獲當即禀明民政長以此等冥頑不靈之徒抗違烟禁明知故犯屢宕屢違若再容縱何以肅禁令而儆將來遂於初六日午間在該店前實行槍斃次 
[杭州]  
[試槍傷人]  
　　浙省軍械局長斯良縱情詩酒局中全權槪由其戚某委員主持管理異常廢弛自蒙邊告警迭奉都督嚴令預備北伐軍火凡南京戰利品機械缺失之槍砲均飭星夜趕修十一日下午該局工匠朱裕福修竣步兵槍一杆　取　箭子彈試演因管理無人任便嬉戲以　誤檢實彈　内轟然一發致工頭辜寶三慘遭擊　旁晚軍事廳得耗電　斯局長茫然未覺朱都督異常震怒翌日特令將肇禍者提歸都督　　底訊究並擬罪該局長以貽誤軍機之罪云 
[騙案詳情]  
　　紹興人潘文鑑被洋人騙去鈔票洋一千五百元一案據杭垣警察第一派出所呈送總局文云本月十號十二點鐘據第六派出所函稱頃據潘文鑑朱鑑清扭結蔡雲高來所聲稱蔡雲高串通洋人昨夜在小井巷内童輝庭家騙竊匯豐銀行鈔票洋一千五百元因該洋人係蔡雲高介紹並在場接洽之關係人據蔡雲高說該洋人係住正太旅館因此同來尋見不料該洋人於今晨己經出棧無從追尋爲此扭結來所請予訊辦等情惟此案發生在小　巷地方係貴所管轉區域且案情較重必須實地調查方能得其眞相合將兩造一併移送務乞騐收歸案訊辦並附呈　業銀行集會股票六十三張並希檢収等因前來據此當以時己夜深未便解送鈞局暫令原告回候一面局被告留置警官於今日上午查明確實傳集兩造訊據原告潘文鑑供稱紹興人在城内魏安庭家管帳前月間同朱鑑清到上海有事由蔡雲高介紹伊友何餘慶及外國人瓊斯二人來商各人集欵在紹興組織輪船公司因於陰曆十月二十八日同至杭州初寓第一旅館次日移居正太旅館我當時到興業銀行支取票洋一千元另外凑集票洋五百元共鈔票洋一千五百元曾在正太旅館點過一次前夜我等同到小井巷内章家寄宿時同住一室將鈔票洋一千五百元作爲一包藏在床頭至次晨外國人瓊斯何餘慶二人先去及將所包鈔票開看豈知竟被換作實業銀行集會股票六十三張因此將蔡雲高扭送等語據蔡雲高供稱換票一事實係何餘慶及外國人瓊斯所爲我並未取云云事關串通洋人術騙巨欵案情重大除令原告暫回聽候傳訊外合亟將被告蔡雲高　股票六十三張解送察核施行 
[福建]  
[水仙暢消]  
　　漳州産之水仙頭爲世界惟一名花在漳出産地不過二十餘社居民多以種花爲生計總計一年份收入金約二十萬元左右查消售外國以紐約居多數生年配到一百萬粒歸德忌利士洋行購買次英國倫敦年消八十萬粒由義和洋行採辦巴黎消六十餘萬高麗四十萬係瑞仁洋行轉配若中國消售地卽牛莊烟臺上海廣東等處爲最其餘次之近聞有某君調查各處消額十分精細意欲募集五十萬資本創設漳州殖産水仙組合所以便推廣消場亦開闢利源之一道也 
[鎭江]  
[日入購米]  
　　自程都督允日商三井洋行運米後滬上高白米每石已漲至八元以外現各米董禀請都督婉詞却之程都督不得已乃與該行電商暫由鎭江收買刻已照辦矣 
[湖南]  
[羅業改組]  
　　湖南省垣沿湘水一方面近年來因商務日盛碼頭廣闢蘿夫視前加多均立有會所以便稽核而昭畫一其會所支配三大叚一自南門至大西門一自朝宗門至北門一在新河口本年因起貨爭持釀成械鬭後由各叚夫頭協約共同組織蘿業公會訂立章程二十一條設立總務會計文牘交際各部呈請民政司立案昨經該司飭令長沙府巡警廳出示宣布條件以便保護而期發達 
雜評二 
[今之所謂民選者]  
　　國會省會兩次投票異常擁擠說者謂國民重視公權之程度竞能一躍至此 
　　而孰知有大不然者記者默察選舉之現狀其爲黨義所逼而投票者程度最高次爲個人交情者又次貪酒食小惠者此皆有所爲而爲也 
　　其無所爲而爲者則以投票爲笑弄之資如某縣有多人相約舉爛眼阿二某縣有書大運動家孫行者有書鄉下人喫飯領錢皆不過藉此以博一粲選舉之怪狀如此而猶曰民選民選嗚呼痛己 
本埠新聞 
[救蒙會籌餉部開成立會]  
　　救蒙會籌餉部昨日假座愛而近路紗業公所開成立大會適逢救蒙會職員常會之期以故各會員與男女來賓到者祇一百餘人首由張昭漢女士報告開會宗旨略謂本部係救蒙會籌餉之一部分由女界擔任溯自俄庫恊約問題發生以來人心憤激各省志士紛紛發起救蒙會組織軍隊以爲政府後盾惟籌餉問題極大極難餉糈關係軍事命脈務須羣策羣力扶助進行萬勿懈怠演畢即將籌餉部辦事細則逐條宣佈一律通過次由孫鐵舟劉興華張克恭劉熾諸君相繼演說並由救蒙會正主任陳其美君之代表張毒藥君蒞會將陳君致江蘇都督提倡救蒙會之函稿對衆宣告畢復由舒蕙貞女士登檯演說謂蒙事風雲緊急皆由暴俄誘惑庫倫所致雖我外交部迭向俄使嚴重交涉迄無效果是以各省志士紛紛發起救蒙會組織預備軍以爲國家後盾而浙江朱都督獨不以爲然未識是何用意又謂余觀俄國之海陸軍甚爲腐敗我國果以武力解决權操必勝尙望四萬萬同胞咸抱愛國主義萬衆一心堅持到底即使辦事處於嫌疑地位亦勿爲浮言所搖動務達目的而後己並由湯國黎女士演說大致相同繼由張昭漢女士聲明籌餉存欵指定中華銀行並舉居覺生君爲副主任襄理會事復由孫鐵舟君舉葉惠鈞鄧莘儀周耀庭三君及舒蕙貞女士爲幹事員陳季龍陳叔龍尹天傑亞冷四君爲娌記兼編輯大衆贊成遂振鈴散會時巳六句鐘矣 
[定期發賣紀念郵票]  
　　上海郵政局前發通告擇期發行光復共和兩類紀念郵票已紀前報茲經議定於下星期一（卽本月十六日）在公共租界北京路總局及城内福佑路支局兩處發售總局内又分兩處樓下一處專賣零星惟購一分至一角以内之票一人不得逾十枚樓上一處（由博物院路旁門登樓）專賣成套　由一分至五元每類全套價洋九元一角五分　由一分至五角每類每套價洋一元一角五分　由一分至兩角每類每套價洋六角五分（以百套爲限）　由一分至一角每類每套價洋兩角九分（以百套爲限）至函購則暫難允應云 
 
 

Page 7

 
 
西區擴張權限 
　　西區區董梅君以製造局西栅口迤西至外日暉橋一帶漸漸興盛所有路燈清道及稽查戶口編釘門牌等事均須推廣爰定民國二年正月起推放界線稽徵地方稅業已報告市政廳總董先於年内由西區查造門牌逐漸推放界址 
[米稅仍須包認]  
　　上海米稅近奉江蘇都督指令歸稅務所散收將次照辦茲由南商會電致都督云米榖本業認稅係遵法定議案年繳稅銀四萬五千元係遵指令確定並奉稅務所長定期開辦請查案核准商情感激 
[電調兵艦稽查私運米石]  
　　江蘇都督近查奸商希圖偸漏捐稅在　販運米石出口者爲數甚巨亟應嚴查以重民食特咨請海軍部飭派軍艦在吳淞口嚴密稽查昨海軍部己電令駐滬海軍司令部徐右司令調宿字魚雷艇駛泊淞口稽查矣 
[警探獲盜續紀]  
　　東區偵探趙升胡富泉與浦東區探沈坤會同水巡區長警緝獲盜犯盜船己略紀前報茲悉内有盜犯葉阿龍（化名王阿虎）曾在浦東各鄉迭犯搶案經南匯縣民政長及地方檢察廳懸賞洋二百元飭緝未獲此次偕同其夥由洋涇港趁船至閘港欲行搶刧當由該探等報告東區商請水巡區撥一小輪卽率通班探夥堵截拿獲並獲盜船一艘及其同黨葉阿千（卽葉福山）春仙（卽朱庚全）張小弟潘永卿（即潘掌全）又搜獲手槍一支單刀四把插刀三把子彈十二粒警笛一枝解區後細加盤詰先據潘供前開豆腐店今已歇業來巾住居新閘此次由春仙即朱庚全偵知四十四圖楊和尙即紀方家饒有財物先一日同去看過因悉楊家所蓄祗五六百金故僅率數人往刦又據葉稱尙有周小老虎先趁某槍船在閘港口守候同去搶刧等語昨已將人証一併解送商埠巡警局預審一過仍飭該探等帶出盤問以憑澈究 
[鏢師姦佔婦女之禍胎]  
　　陸軍混成第三旅所雇之鏢師劉錦山（卽劉金桂）近與城内舊道前街引線弄口薙髮店主揚州人趙銀寳之妻顧氏私識前晚十時劉往續歡該氏以本夫在家拒而不納旋被趙銀寳得悉大聲斥逐劉反大肆威風將趙兇毆顧氏無可如何遂同其夫及姑趙朱氏同赴該管營中喊寃詎爲劉之同伴小闞等得悉即將顧氏攔住痛毆受傷當爲崗巡查見一併拘入三區警局經區長郭文元君詢知該氏懷孕三月受傷頗重當即備函併送地方檢察廳請爲騐究昨由危檢察官提案騐訊趙夫婦伸訴前情請求懲辦劉供前曾出洋三元與顧氏通姦一次此次續往大遭辱罵並無行兇情事危君騐得趙顧氏肚腹胸前手臂等處均受重傷着送上海醫院醫治趙銀寳母子斥退劉錦山飭卽收押候提帮兇之小闞等到案再行訊究 
[栗生股票公司開幕]  
　　江西路三十號門牌栗生股票公司前日假二馬路華慶園行開幕禮先由行東川岸籐太夫君報告開幕宗旨繼由伍廷芳君曁商會總理周金箴君相繼演說來賓到者約有三百餘人頗極一時之盛 
[王佐才當選之周折]  
　　上海縣初選監督吳知事昨批蒲淞市二十九保一圖公民朱則誠等呈云據禀該公民等省議會初選舉所舉之王佐才係該圖圖董號香山特呈明理由等情查此次省議會初選當選票内有王佐才一名當以法定無記名投票無從指實其得票數内有若干票係投某鄉之王佐才當經電請省示旋奉復電巳據情轉電籌備國會事務局核示自應靜候命令奉到卽行宣布可也原電抄給閱看此批 
[致總監督及覆選監督電]  
　　南京都督鈞鑒蘇州都督府覆選監督鑒省會初選開票當選足額并有候補十八人惟當選人内有王佐才查名冊三鄉同姓名者三人票數是分是合無從指實應否通告選舉人限期分别証明抑特别决選請示遵上海初選監督吳馨佳 
[監督覆電]  
　　吳知事　佳電悉已據情電詢籌備國會事務局得覆再行飭遵總監督程灰印 
[通俗宣講社定期宣講]  
　　通俗宣講社定於十二月十五日卽舊暦十一月初七日午後在東區通俗宣講所（在大東門外老白渡街市立隆德小學校）開第二十五期宣講會請梁幹臣王立才顧旭侯三君宣講並有　種印刷品分贈想屆時往聽者必實繁有徒也 
[協緝高郵盜案]  
　　混成第三旅李旅長前日接奉江蘇都督訓令云據高郵地方檢察廳呈稱七總二里河口鎭民人夏萬珍家黑夜被刧一案曾經通緝未獲茲於本月十號該夏萬珍家又復被匪持械搶刧並被該盜匪　連刧伊鄰夏朝殿李金元兩家鄰人顧天國徐同雲王允來三人追捕詎被該盜等拒捕開槍轟　又有鄰人名　慶等亦因兜拿致遭盜匪毆傷查該處係與興化　縣交界素爲盜匪出没之區　淸本有砲船駐紮光復後遷調他處防守以致盗匪復萌明目張胆横行無忌應請派撥師船仍　該處藉資防禦並乞通令各官廳曁水陸各軍一體協拿等　　此除指令及通行各縣知事檢察及水陸各軍外爲此令仰該旅長卽便遵照一體協拿李旅長奉到訓令昨日巳分飭本旅第一第二兩團長派弁一體嚴拿務獲解究 
[通令購閱軍事月報]  
　　江蘇都督以北京陸軍學會刊發之軍事月報第一期　巳出版茲准函送請飭本省各軍官估估來查該報　論崇宏記載詳實調查輯譯簡繁得中凡係軍界手此一編良足以資考鏡爰於前日訓令混成第三旅李旅長飭令滬上各軍官佐一體購閱以增軍事學識 
[執法司書限制補官]  
　　混成第三旅李旅長前日接奉江蘇程都督令開案查前准陸軍部頒定補官章程於執法書記司書人員均未核定等級迭據各該項人員紛紛呈請核補批答無從經本府電詢辦法復准陸軍部有電内開軍界人員查取原充兵科請補執法書記司書均非軍官無從核補惟勞績卓著者另行給奬等因到府准此查執法書記司書各員旣非軍官自應按照部電辦理以符定制除分行外合行令知該旅長仰卽轉飭各該人員遵　 
[天南良士聨袂偕來]  
　　檳榔嶼僑商中華實業銀行代表兼選舉代表謝良牧君及同志陳壽如君已於十三日抵滬寓孟淵旅社謝君素來熱心愛國去年革命時曾遊說南洋籌餉接濟首事諸君受益匪淺事定後有公舉廣東都督之議而謝君專心實業辭不就職此次來滬一爲實業一爲選舉將來造福於吾國正未可量而實業銀行之發達亦可操劵矣至陳君壽如來爲謝君輔佐謝君之能盡力國事者得务於陳尹居多其熱心毅力相得益彰矣 
[規復常關舊章之文告]  
　　上海縣知事吳君昨奉江蘇都督頒到文告多張遵卽派人分投張貼共文曰財政司案呈准財政部咨據江海關監督施炳爕將應行請示事宜開列條欵呈請核示等情前來原摺内稱江海常關吳淞大關兩處照案係歸稅司兼管其距口五十里以外之分口散布各屬現經開収者不過南通州等六七口其餘均多不能開辦或己開辦又被抗停止此後惟愼選員司因地制宜隨時相機進行必資地方官長之力庶易開導調和應懇咨請蘇都督賜加維持將現仍設立監督規復舊章之處宣示商民並行各屬一體遵照實於稅務大有裨益等語查江海關稅務關係緊要現在大局已定所有距該關五十里以外之各分口自應一律照舊征收以維現狀茲據該監督呈稱除南通州等六七口外其餘均多未能開辦或已開辦又被抗停止殊於關稅前途大有妨礙應由貴都督將江海常關原設各分口現應一律規提舊章照常征稅之處出示曉諭各屬商民一體遵辦一面通令各屬地方官長於該常關各分口隨時竭力維持並與各該分口員司遇事接洽以便稽征而重稅務等因准此查常關稽征巳久民國成立以來稅法尙未改訂自應繼續辦理前據吳總理呈報各處被抗情形業經文電頻頒已不啻三令五申准咨前因除分令外合再布告商民須知常關稅項爲國家取入之大宗現值財政困難不得不照舊征收該商民等倘敢仍前違抗則是不明大義惟有以法相繩不能曲爲寬貸也特此布告 
[盜犯乘隙圖逃]  
　　夥刦西鄉七寶鎭管仲清等巨贓之盜匪陳妙生周春山趙金福金炳生等八名業經公廨訊判帶回老閘捕房候備文解送南市警務公所訊核在案詎前日下午該捕房飭人分給絨毯時陳等四盜乘隙圖逃當被六百六十六號看牢華捕查見一併攔獲票明捕頭看將四人加釘鐐　嚴行管押昨解公堂訊供屬實判四盜照斷先送警務所訊明後仍送回公廨各押西牢半年以儆 
[私鑄僞質小銀元]  
　　新閘捕房探日劉森堂包探劉阿三等前日在新閘路一千三百五十二號屋内查獲私鑄銅質小洋之閩人王小弟李阿弟兩名並抄出僞質四開一百七十角僞八開二百五十角以及各種私鑄器具一併帶入捕房押至昨晨解送公共公堂　聶襄讞會同德裴副領事訊供不諱判王李各押西牢一年僞質小洋等物一併鎖燬 
　　又福建人曾阿四陳以士匿跡法租界内私鑄銅質小洋由法捕房破獲解送法公堂訊判押候核辦在案昨日復訊曾等仍稱係林阿南起意現不知逃避何處求恩寬恕判各押西牢半年抄出之小洋等物一併銷燬 
[巡捕告密之疑竇]  
　　總巡捕房六百三十七號華捕史文輝前日偕証人馬光台張明裕李德勝至美捕房報稱西華德路二千六百九十八號屋内之張楊氏華王氏等專事販賣人口捕頭立飭華探譚鳳池等前往查獲小孩楊小眞子楊小兒子陶小梅子小干子等四口遂將兩婦與孩一併帶入捕房經捕頭詰得該捕所報不實飭將各人與孩分别拘留昨解公共公堂請究據史捕供稱因友人失孩故托馬等代尋嗣經偵悉兩婦與張四等專事販賣小孩是以報請拘究訊之兩氏供不承認據小孩楊小眞子揚小兒子供是同胞弟兄祖籍閩省父死母存現母在滬做工度日被史捕等抱至兩婦家内關讞員與德領師君以此案情節離奇判各孩併留廨候認兩婦還押史捕與馬張李三人各交妥保候查明實情再行訊核 
[訊結串竊鈔票案]  
　　大通轉運公司控用人趙文彩與滬寗火車用人羅子卿在火車内串竊代寄之鈔票洋四千元一案前日午後復經公共公廨關讞員與德領師君升産研訊原告由代表哈華托律師上堂請究質之被告羅子卿延請愛理思律師到堂辯護中西官研詰良久因趙羅二人仍不承認判令還押候翌日早堂核辦昨晨帶案經中西官復訊之下以羅前後供詞自相矛盾情節顯然判押西牢三年如能將洋理清准予隨時酌減趙係原告用人從寬着自向兩原告理處 
[葉氏弟兄已入外國籍]  
　　志大餘大兩錢莊同控怡泰興洋貨號經理倪察甫不理結欠往來銀八千一百餘兩前晚由公共公廨傳訊原告延悔吉言律師上掌請追訊之被告延付上律師到堂　稱原告所控欠數雖無甚懸殊惟被告係怡泰興經理該號股東二人一入葡萄牙籍一入日本國籍應分投各該管領事署具控不應在公堂起訴更不應祇控被告一人梅律師駁稱該號主係葉姓兄弟二人其父即素負時望之華商葉澄衷今則兄弟二人分入東西洋籍且入籍在原告起訴之後此中大有意味諒堂上亦巳明悉但今被告律師巳認欠數相符未便再任藉端拖延應請訊追聶襄讞亦以原告具控迄已一月有餘並未據各該領事來函詢問所有入籍一層自可置之不論遂判被告於一月内將欠款理清逾限即傳該號主訊追 
[警務長切盼委任狀]  
　　閘北警務長蔣國祥曾於民政長未改縣知事之前遞一呈文今覔錄原稿於下　爲呈請事竊國祥自奉前民政長委任閘北警務以來巳屆一載此間警務公所本係民政總局警務科所改迨至市政廳成立權限不能劃清故一年中公所之用欵項統由市政廳向都督府承領轉交欵有不敷亦由市政廳代爲籌借查閘北原係商埠按照江蘇暫行警務章程當然直接由都督委任未經委任之先當然隸屬我民政長管轄公所經濟亦當然獨立市政廳爲地方行政機關警務爲國家行政機關卽論性質亦復逈不相同權限旣不能劃清在市政廳一方面爲警務公所負擔籌劃經濟之義務大係竭蹶萬分國祥以經濟未能獨立辦理各項事宜不得不先與市政廳輾输○磋商其中多膛可啓訴之　伏思國祥待罪閘北業經一載以迂疎拙陋之才處衝繁疲難之地汲深便短隕越時虞惟閘北地方遼闊雜處華洋警務一端治理倍難當在我民政長洞悉之中應如何呈請都督或者長加給委任狀及與閘北市政廳分劃權限之處當巳胸有成竹用特呈請倘蒙指示方針俾知趨向不勝　激之至 
[市政廳通告船戶]  
　　滬南市政廳昨出通告兩則照錄如下（其一）前奉民政長照會於本市政廳添設市船科管理本市浦江船隻所有停　浦江各船應分虽給領船照船牌以備稽查經擬章呈請核准任案查近時外來各航船及各鄉鮮船停泊浦江爲數甚多應飭總船目認眞稽查分别給發船照船　註明某處航船戶姓名及大號中號次號等字樣以資執守並應分等微收照費備充公用茲定大號航船照費十六元中號航船鮮船照　十元次號航船鮮船照費六元此係地方公益特稅應行徵收爲此　告外來各航船及各鄉鮮船戶等知悉于陽曆十二月十五號起向總船目處報明應納照費若干元由該總船目查明照繳分别給予牌照除照費外並無絲毫費用具各知照（其二）照得滬南八長渡渡船於前清宣統三年六月間由滬道照會歸城自治公所接管所有各渡船船牌照章發給在案光復後奉民政長照會於本廳添設市舶科管理浦江各種船隻八長渡之渡船事宜自應隷歸市舶科管理經將管理渡船規則提交市議事會修正查修正規則第十八條本市政廳按年發給各渡船牌一次編列號數註明渡名渡夫姓名及大號次號等字樣以便稽查等因查八長渡各渡船自上年發給船牌後已届一年應行換給爲此通告各渡船船夫知悉於陽曆十二月十五號起至月底爲止各携帶上年所領之船牌至本廳市舶科總船目處報明眞名的姓塡換新牌隨到隨給並無絲毫費用及領牌錢文其各知照切勿觀望自悞 
[城内]  
[縣知事批]  
　　（城内煙膏店業祁同興等呈請展限停歇批）據禀以底貨欠帳驟難清歸請寬限閉歇等情該膏店等旣知禁令森嚴理應從速歇業何得瀆請展限所有吊照期限仍應遵照前諭以陽曆十二月底爲止不得歧異惟商業習慣尙沿舊曆結帳姑再從寬准予舊曆除夕以前歸結帳目　以示格外體卹一面仍應提前準備母得陽奉陰違改換名目希圖徼幸致干究辦 
[地方審判廳民庭批]  
　　（鍾祿卿呈明押主不贖願作絶賣請備案批）狀悉旣據呈稱曹工興抵押之泰安里房屋現在押主物故由家屬知照願作絶賣各不找價所有每月房租自陰曆十一月初一日起可歸該商往收請求飭理帳處經収房租以資攤派等情查純泰莊抵押之物本限三月取贖現在原押主旣已物故并自願作爲絶賣自應照准仰候諭令理帳處按照租房花名按月經收併入收帳呈候攤派可也（李雲舟等訴干紹祥案請移復召賣批）此案干紹祥旣查無下落應卽按照民訴律二百零七條第一欵規定公示送達傳票再行定期審理以符程序如　被告届期不到准由該原告聲請缺席判决惟公示傳票依民訴律三百十條規定應登載報紙至少兩次仰即先行預繳登報費五元俟判决確定後由敗訴人擔負 
[南市]  
[示諭停工]  
　　製造局陳督理近以陽曆年終將届各廠工匠應於何日停上工作曾電陸軍部請示己誌前報茲接部電以該局旣因欵絀又值部年無款可籌自應早日停工着於十四號停止各廠工作陳督理奉到部電卽於昨日出示云照得本局向章年節停工修理機器歷經辦理在案現在改用陽曆自應遵照陽暦年節奉行本月十三日酉刻奉陸軍部電令定於本星期六卽十二月十四號收工自應遵照辦理爲此示諭仰卽一體遵照所有本星期應給工資准於星期日發給各廠應修機器餉各廠查明留匠酌修來年正月何日開工應俟請奉部示再行先期示諭併卽知照 
[管帶獲賊]  
　　滬防砲隊營余建吾管帶十二號夜半時率領第一連三排排長李福成曁各兵士等荷槍巡邏查至滬杭車站旁側見有形跡可逢之二人手携巨大包裹閃時躱避不及遂即拘獲所負包内搜出棉布五十四疋當將二賊帶營訊據供稱姓劉名福貴即小南京一名張友發此布係從車站公司竊得等語當由余管帶一併解呈司令部前日己奉李旅長移送上海地方檢察廳訊辦矣 
[閘北]  
[第三初級審判廳批]  
（沈麗春呈訴鄭雲卿昧吞工洋案批）查此案早經裁判所判决在案本廳無從更判旣據訴稱自有法向鄭雲卿取討應依民事訴訟律第二百四十九條决定中止訴訟程序（梁長龍呈訴顧金奎勒賠聘金並謀暗害案批）據訴顧金奎揚言暗害爾之性命全無憑証且係刑事性質未便准予備案特斥（薛木林呈訴薛了頭　單行兇案批）查審判通例皆依証據確定民事訴訟律第三百四十條當事人應立証有利於自己之事實主張今閱來狀據訴爾姪薛了頭措單行兇各節全無証據且爾爲尊長何以爾之田單反歸了頭執藏不早収還歷年糧串旣不呈驗了頭賣田與何人又不訴明一味空言無從核准特斥 
[第三初級檢察廳批]  
　　（何黄氏狀訴衡子萬等矇保姦賣案批）該氏旣係有夫之婦山泰而滬而　轉輾被誘何自己一無主意殊屬不知廉恥惟據訴衡子萬揑名朦保業經移詢警務公所調卷核辦至稱誘往硤石姦汚價賣究竟價賣於何姓計該氏在硤有三月餘之久豈不知價賣人之住址姓名仰即詳細陳明以憑查辦（錢維仁呈訴顧劍波拐嫁養媳求請移判案批）查該案業經定期傳訊屆時將預審處分諭知可也 
[兄弟衝突]  
　　前日有婁愛鵬袁連慶二人在途互毆各傷頭額袁較婁受傷略重由崗巡一併拘入一區經張區長預審據供彼等係異姓兄弟偶因細故致起衝突當解警務所經凌科長判移檢察廳驗傷核辦 
[公共租界]  
[准免拍賣]  
　　祥發棧主陸春翔因不理任秉之抵借銀兩被控業經公廨判令陸出立拍賣權柄單聽候變價備抵否則給諭代爲掛號之英商愛爾德拍賣在案前晚由廨復訊原告代表丁榕律師上堂聲請給諭拍賣質之陸供稱巳有洋五百元繳於監察處餘求寬限並乞免予拍賣聶襄讞准之判限兩禮拜將欵繳清逾限仍給諭英商愛爾德將地拍賣抵償 
[多押九月]  
　　新閘捕房管押之竊賊周福生周阿二串同未經結案之犯人朱根全等拆取舖板打倒一百十四號看牢西捕一同逃出朱等即被追回解送公廨分别押辦在案茲悉周福生逃至城内亦被巡警拿獲解局訊明於昨日送至老閘捕房即解公堂訊供不諱判照原斷押滿西牢五年後再加押九月仍飭緝拿周阿二解究 
[家丁串竊]  
　　江福徐林二人均至北蘇州路三十六號門牌李姓家充當家丁近因串竊家主值洋四千无之衣飾逃匿法租界寳昌路陳家宅地方經李偵悉前日報請美捕房派探沈阿炳前往將兩人提獲昨解公堂訊供一過判押候下禮拜六訊辦 
[尙難釋放]  
　　强盜周留根今春與同黨蔣貴發等夥刧楊樹浦邱姓家並浦東等處贓物匿跡虹口由探查獲解廨訊實分别押辦在案茲周在押十月業巳期滿昨由捕房解案請示中西官以周在内地亦犯搶案判送檢察廳訊辦 
[補提匪黨]  
　　匪徒毛德發於本月九號夜間紏黨在白克路持刀剝取行人徐錫卿綢衣並攫取袋内銀表鈔票現洋共值洋六十元逃逸事後由徐報告新閘捕房請緝前日經探目劉森堂將毛緝獲昨解公堂經中西官略　一過判毛押候補提同黨於下禮拜六再行訊究 
[攫取金飾]  
　　莫王氏控流氓王全生在山西路攫取金挖耳昨由捕房將王拘解公堂訊供屬實判押三月 
[勒限繳洋]  
　　德商瑞嘉洋行控鄭金發私刻圖章騙取貨物並私用帳洋一案昨經公堂復訊判鄭押限七天繳洋二百元再核 
[倒欠存欵]  
　　裴雲卿因倒欠馮延齡等存銀二千餘兩被控昨經公廨將裴傳案交保過堂候訊 
[追獲流氓]  
　　流氓徐小芳前日串黨持刀在海司鴿路攫取羅陳氏金押髮當被巡捕追獲昨解公堂訊實判徐押西牢一年贓交原告領回 
[舞弊結局]  
　　仁和牛肉莊主方子文控夥陸培堂私収客帳洋一百餘元由廨判陸押限七天繳清在案昨巳逾期由探將陸解案請追陸供一時無力措繳求請寬限中西官會商之下判陸押西牢九月如能繳洋准予減罪 
[旅館賣烟]  
　　河南路金台六野旅館内因私售燈吃違背定章被捕房查悉昨將該棧主馬森楠傳至公堂訊實判罰洋二十元充公烟具銷燬 
[聚賭抽頭]  
　　朱桂福周福實沈昌記兪章生等二十人在馬立師路一百三十三號屋内聚賭抽頭被捕房查獲昨將各人一併拘解公堂訊明係朱爲首判朱押兩禮拜周押十天沈兪二人各罰洋十元餘人各罰五元一併充公　具燬去 
[女子自盡]  
　　張棣生之未婚婕周彩英年廿一歲住吳淞路猛將弄一千一百七十五號海晚不知因何自縊身死昨經衞生局西人查悉報告捕房車入驗屍所請中西廨員蒞驗屬實由張及死者之姊曹周氏具結收殮了事 
[婦人怨命]  
　　東嘉興路一千三百五十九號住戶江北車夫張沛連之妻胡氏前晚因景况艱苦與夫口角後在臥房内自縊身死由同居劉裕良報告捕房送往驗屍所昨經中西廨員騐明飭張具結棺　 
[法租界]  
[移提强盜]  
　　法包探自在金小弟所開之客棧内緝獲迭在浦東等處搶刧之盜匪王根弟周阿新李金根徐金海後繼又續獲賈圓圓周紫生兩人解由公堂審訊管押在案昨復一併解廨請示核辦由警務所飭派巡警投案請予提回聶讞員商之李副領事准交來警帶回訊辦 
[酒醉肇禍]  
　　吳阿二前日酒醉在陸家石橋堍與人爭毆二百另二號站崗巡捕喝阻不聽反被行兇並將該捕號衣撕破旋卽拘入捕房解廨訊究吳供實因酒醉追悔莫及惟求恩宥判罰洋一元再賠號衣洋兩元開釋 
[縱妓拖人]  
　　野鷄妓院鴇婦陸朱氏因縱令夥妓在途拉客有違定章由捕拘解公廨訊究鴇稱因該妓初到上海不諳章程誤犯求請寬宥判罰洋五元充公 
[雜評三]  
　　商團民團平時可以衛地方之治安有事可以紓國家之後顧而使專力於對外較諸一鬨而起之義勇隊决死隊炸彈隊等倉卒號召驅塗人而講戰事者爲易行而大有效也今俄蒙事急矣内地防盜事尤急爲國家大局計爲地方治安計實均有亟起組織迫不及待之勢願有軍事思想與興味暑姑暫舍其大言而先從事於實際 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[私立運動選舉專門學校緣起并附簡章] [  率公戲擬]  
　　伊古登進之道無所謂科目也無所謂捐納也無所謂學堂也一出於鄉舉里選而巳矣世風敦樸渾渾噩噩運動二字初未發生於世界文化輸入理想日新於是熱中躁進非分營求芸芸衆生遂專事擾攘如流赴壑爭趨於富貴利祿之途志向愈卑競爭愈烈然而長袖者善舞多財者善賈運動之能力究以金錢主義爲第一要素富商大賈濫膺官爵豪門世胃奕禩蟬嫣縱有選舉之具文實則不顧公議專顧私交不論才能專論閥閱固運動力最發逹之時代也自晋人劉毅有上品無寒士下品無高門之譏當局者迺爽然變計歷代相仍若科目若捐納若學堂紛紛乘之而起選舉之法寖傳而寖失其勢力幾於烟消霧滅一蹶而不可復振運動之法乃在彼而不在此今幸民國更新五族共和采取歐法規復古制而選舉之聲選舉運動之聲無日不喧於我人之耳鼓惟是選舉之廢及千數百年不特無人能精而研之蔽塞之區鄉曲之子且不知選舉爲何事故此項省議會衆議會初選之期怪狀百出醜態萬端一縣如是推之一省亦無不如是一省如是推之各省亦無不如是雖罄南山之竹不能盡書雖具道子之筆不能盡繪里巷所傳述報章所揭載猶未得其十之二三共和之辱亦議員之羞是皆僅知運動而絶對未得運動之方法也某等筮仕前清素習鑚營之術留學歐美專攻奔競之科旣爲與論所不容復爲政界所淘汰借學堂爲飯碗之地予公民以方便之門爰　集合機關共同研究儲養人才預爲導線庶幾種成惡因收厥劣果進行一致而選舉之醜史俾得陸續出現於社會矣夫人間本無羞恥事攫得多金卽逹議員之目的時聞缺席卽盡議員之義務至於道德淪喪品格卑下則非某等運動大家所屑屑計及者也熱心選舉之龌龊子盍歸乎來 
　　簡章 
　　第一條　本校爲運動選舉未當選人合力組織故定名爲運動選舉專門學校 
　　第二條　本校以養成無恥議員政府奴隷運動選舉專門人才爲宗旨 
　　第三條　本校暫設校所於北京大運動場並設分校於各省會運動所 
　　第四條　凡合下開資格之一者即可隨時入校插班肄業一年在二十一歲以下者一吸食鴉片煙者一不通文字者一素習吹牛拍馬之術者一曾受刑事訴訟剝奪公權者一年納直接稅不及二元以上者 
　　第五條　本校定於第一次省會國會複選舉後卽行開學至第二次省會國會初選舉前爲畢業期限 
　　第六條　本校分設各學科如下　夤緣科　攀附科　諂諛科奇邪科　奸險科　巧佞科　麻木科　冥頑科 
　　第七條　本校納費無定額學生如有家本富厚而確能不吝揮霍並工媚術者本校當指爲特待生縮短畢業期限豁免畢業試驗 
　　第八條　本校學生倘有確守秩序並無不規則之行爲者應即開除 
　　第九條　本校畢業注重實地試騐須以運動之成績平均計算 
　　第十條　本校畢業諸生第二次能運動入選者本校當敦聘爲校長或敎員或永遠推爲名譽稅董 
　　第十一條　本校月出運動雜誌一冊專采各地方運動選舉之笑話醜狀及運動時種種方法以備學生自習時研究 
　　第十二條　本章程有未盡事宜但得一人之私意儘可抵觸施行不必修改三 
澄廬筆記 
[鳳生] [  瘦蝶]  
　　粤省陳塘詩妓鳳生人多耳其名易甫實著廬餘集稱鳳生姓朱實則鳳生不自言姓實甫爲之杜撰未知紫陽宗牒肯容此詩倡希附末光否也實甫贈詩云才命能兼自古難魚元機像昨曾看 
　　投稿自由談至三年以上者奉贈新瓦當文馬褂一件　鈍根白 
　　珠江花草陳塘路又見能詩李季蘭鳳生和云名士詩人一見難何緣今日得相看慙無珠玉酬知己不及廻文蘇若蘭實甫再贈云能識之無巳可驚八义何况比飛卿風流願學隨園老扇角裾邊署姓名鳳生和云捧讀新詩句一驚陳王七步總輸卿私心欲拜門牆下親把紅箋自署名實甫又贈云卅載游蹤徧狹邪幾人門巷種批　因君却憶從前句人海難逢解語花又垂老江湖遇解人亦關絮果與蘭因今宵海内存知己明日天涯若比鄰蘭史徵君爲地主藥農學士是鄉親詩壇豈但珠江築還作名山訪學人鳳生和其一首云閱歷天涯鮮雅人今朝奇遇亦前因他時莫向章台訪朱九江家是妾鄰鳳牛云將肄業於九江某女學校故末句及之而實甫之　作名山訪學人句亦指此也鳳生眞靑樓中有志有哉三 
劇談 
[紀王瑤卿] [  曾言]  
　　鑫培與瑤卿扮夫婦之戲汾河灣外尙有探母御碑亭牧羊卷武家坡桑園會等齣當時在中和園二人配戲觀者莫不擊節歎賞僉云眞一對夫妻也瑤卿身材窈窕舉止閑靜眉目亦極清秀惟鼻頭略高耳瑤卿爲陳德霖弟子頗有靑出於藍之譽蓋其歌喉婉轉出音柔潤毫無粗硬之味雖鶯聲　　無其悅耳也其扮貞節婦人有幽閑貞靜之意一時靑衣皆莫之及鑫培常云瑤卿這個孩子多愁多病簡直是林黛玉我也不能不將就他其嬌貴可想偶扮公主着旗下裝尤覺伶俐可人有時請雙腿安不緩不急十分合式若姜妙香輩腰幹不直皆不能似也近來不肯露面或云其嗓音巳壞未知確否陳德霖面雖老醜若關西大漢而唱工仍十分圓到惟音稍硬耳閉目聽之彷彿徐娘未老亦甚可愛若自劊以下吾不欲聽之矣二 
[老譚之空城計（續昨）] [  玄郎]  
　　出城唱一段搖板句句沉鬱頓挫圓轉如意（十萬神兵）之兵字落得悠悠不盡裊裊無窮（放大了胆）之胆字順勢利導勢甚輕便與時下之之提高者略異（全在此琴）之此字用齒音從上顎旋轉而出較鴻聲更覺搖曳清新城頭慢西皮一段（我本是）之本是二字連貫而出時下每有奈字雜其中（下南陽）之陽字悠揚婉轉纒綿盡致（執掌帥印）之印字逼細其音蜿蜒而下除韻嫋嫋繞樑三匝（博古通今2）之通字收住其音純在喉間吞吐行腔似鼻音而非鼻音神妙之至（周室大振）之振字提高其音破空而入圓綻響逸得未曾有以上（印通振）三字眞係絶唱無人可及（在敵樓）之樓字轉得亦出色驚人（知音的人）一句尤落得從容飄逸悠然而逝殊有曲終人去江上峯靑之槪二六一段（却原來是司馬發來的兵）之馬字輕輕掠過並不逼之使長（貪而無厭）將貪字而字略作小頓又重頓無厭二字捷落（又奪我的西城）一句緊奏得勢之至（把駕等）三字唱得亦步驟井然（同飲談......心）並不經營作意而逸趣横生唱至（又無有埋伏又無有兵）兩手一攤態度安閒神氣活現（來...）三字以扇連招純任自然若老貴則猶有作意存乎其間老譚唱此段一氣呵成妙造自然如天馬行空純乎一片化工也 
小說 
[政治小說鐵血男兒（十）] [  常覺　獨鶴]  
　　烏肅然曰國人果從君言不遺在遠而望僕復歸故土乎尼莊容曰然僕謹代表國人奉迓行旌敬献王冕 
　　烏起行室中躊躇者再復沉痛言曰吾王族巳受無期徒刑之宣告宜乎飄零異域不敢復見國門矣 
　　尼曰放黜王族乃墨賊奸謀非人民所公認君乂何必介介於此而置大事於不顧惟今日前途險阻事宜縝密君固應輕騎簡從兼程並進國人亦無庸舖張盛舉夾道歡迎俟車駕一入宫門即迅行加冕大典蓋俄土間諜而滿國中均疑僕斯行必以大勢危殆赴各國爲秦庭之哭不甚措意若此事眞相一經披露恐有絶大風潮隨之而紀僕故於未來前巳暗集軍隊預防不測總之西奥司此時巳如航敝舟於大海中須君勉力支持始可幸達彼岸萬不能再經驚濤駭浪也 
　　烏倚牆而立注視爐火熱血坌湧覺此後别有天地方將旋乾轉坤立莫大之勛業不致一無憑藉長爲覊旅之臣矣尼見烏良久不語乃曰君何事猶豫若是烏笑曰僕意已决願如君命何疑爲雖然軍旅之事僕優爲之率健兒馳騁疆塲固僕所甚樂也而政事設施絶無經騐恐難免隕越君必爲我多置良弼相佐爲理至君藎謀碩畫衆望咸孚僕尤當奉爲良師旦晚受敎君其許我乎 
　　居大快慰欣然曰吾國朝野不乏忠良頗可羅致以共國事若僕則久巳以身許國安敢不勉效駑駘而國民心目中尤望有天縱英武者爲之元首設見君六飛統御叱咤風雲必當踴躍歡呼赤心愛戴敢以直告請勿過慮 
　　語巳彼此握手狀甚懇摯蓋至此而大事决矣　烏突倚鏡繫領結顧影自笑曰吾以覊臣而一轉移間忽爲人主事之奇特孰有逾於此者乃廻憶平生以天潢貴胄遭時離亂流竄異域雖已握兵符立戰功究未克一抒谓抱自隠居倫敦以來益有髀肉復生之慨旣悲身世復苦貧窘處繁華地點尋落寞生涯舞榭歌樓向未涉足惟有與二三知己馳馬試劍縱酒高歌藉消塊壘自謂畢生所希冀者祗願天涯海角重起狼煙得以仗劍揮戈一吐英雄之氣不致終老牖下而巳若夫故國阽危大仇未復非不感念然而回天無術徒喚奈何今也平地驚雷得王祖國誠千載一時之際遇也撫今追昔感慨係之正遐想間周視室中器具寥寥乂極窳舊壁間所懸寳刀利劍外别無點綴情景至爲蕭瑟復長嘆曰吾一寒至此轉瞬得置身西奥向宫中玉杯象箸金闕瑤階光華萬狀安得不大快然而日理萬幾責任綦重朽索六馬時勢可危吾又安得不大懼 
　　烏突一赳赳武夫遇事素無深慮惟此時此際則心緒萬千思潮起落固非筆墨所能摹繪也二 
 
 

Page 11

 
 
   
 
 

Page 12

 
 
   
 
