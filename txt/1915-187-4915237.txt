# 1915 - 187 - 4915237

 

Page 1

 
 
   
 
 

Page 2

 
 
時評 
[所見之遠近（冷）]  
　　各國於此戰爭劇烈之秋而其所謀者戰後之國交何如也日俄聯盟也日德聯盟也俄德聯盟日英俄聯盟也無論所見之當否而其目光則全注於國外而以國家前途之利害爲計也 
　　獨我中國則不然其所爭者粤派與皖派也交通系與非交通系也其所聞者某也被參以貪贓也某也被參以納賄也某也薦升某也降調某也去官某也辭職營營於一黨一己之不暇而未暇一問國家之前途也嗚呼何所見之遠近相去若是之甚也命令 
　　七月十一日大總統策令審計院院長孫寶琦現在出京所有院長事務著徐恩元暫行兼代此令又令任令顧維鈞爲駐墨西哥國特命全權公使此令 
　　又令敎育部呈湘紳蔣德鈞慨捐鉅資共計有二萬一千餘元自辦小學六處遵章懇請褒奬等語蔣德鈞廣興小學嘉惠士林實屬急公好義著給予四等嘉禾章以昭激勸此令 
　　七月十一日大總統申令據陜西巡按使吕調元呈考察屬吏分别舉劾請予奬懲等語長安縣知事楊宗漢精明練逹器識閎通署蒲城縣知事陳善述才識優裕所至有聲署涇陽縣知事林世英爲守兼優循聲卓著勸募公債獨集鉅欵均給予六等嘉禾章署潼關縣知事胥瑞中敎養兼施循良之選署耀縣知事賈遯緝捕勤能究心吏治均給予七等嘉禾章署朝邑縣知事孫榮彬才具明敏操守亦謹署華縣知事王垓學識兼優堪勝繁劇署西鄕縣知事吳士泰勤求民隱勞怨不辭署白河縣調署漢隂縣知事阮貞豫任事實心輿情愛戴均著傳令嘉奬卸署朝邑縣知事陳紹均匿報盜案玩視民瘼卸署神木理事同知花廷黻年少性浮辦事粗疏署漢隂縣知事李濟時文弱無能兄弟用事均著交文官高等懲戒委員會分别議處署乾縣知事兪鈞閱歷尚淺難膺繁劇著開去署缺另候任用交内務部查照並交政事堂飭銓叙局查照此令 
　　又令前經迭次申誠官吏賭博責成京外文武長官考察所屬期於廓淸惡習整頓官方各該官吏應如何守法奉公痛自湔洗茲據財政總長周學熙呈稱委員查明前湖北財政廳廳長胡文藻性嗜賭博往往徹夜不休實屬不知自愛胡文藻著即褫革本職並奪原官京外文武官吏如有再犯禁令習與性成者除將該官吏依法懲戒外仍惟各該長官是問法令所在其各懍遵此令 
　　七月十二日大總統策令政事堂存記之余司禮著交内務部酌量任用此令 
　　又令前護理甘肅都督兼民政長張炳華失察誣陷各案經京師地方審判廳訊明均無實據判决無罪業巳頒布明令免其置議在案該前護督在甘肅任内維持秩序擁護中央尚屬著有成績現旣宣告無罪應即開復褫職處分此令 
專電 
[北京電]  
　　京漢路案之關係人將來須到案質訊者聞有二三十人大致與津浦路不相上下 
[北京電]  
　　李國筠調任廣西後有電辭職聞己允准繼任者將爲王祖同日内即可發表 
[北京電]  
　　新定度量衡農商部擬先在京兆試辦警廳己通知京内各商店 
 
 
 

Page 3

 
 
[北京電]  
　　津浦路參案内之袁長漪傳案質訊後又交縣看管譯電 
[北京電]  
　　中日關於靑島稅關之交涉尚未議决惟日本己允照舊日德人占用租借地時之辦法管理目下靑島稅關所用之日員均不得更動北京總稅務司刻方研究此事（十二日） 
[北京電]  
　　進步黨擬開大會討論憲法問題刻正籌備一切 
（十三日） 
[北京電]  
　　中政府以呼倫貝爾巳取銷獨立故特命黑龍江將軍遣總管勝福至京會商政務（十三日） 
特約路透電 
[香港電]  
　　沙面消息謂沙面各商行現因江水暴漲大約均將停業數日太古洋行與德領事署間數小時内變成一大湖水深四尺甚至江邊之木椅亦淹没銀行經理及其他辦事員於夜半爲人喚醒保全簿册契據糧食來源日短江中沉没舢板一艘溺水者緇廣州輪船英籍職員一人鼓勇於急流中救起聞河南水深八尺梧州代理稅務司致電廣州謂梧州孤立絕食廣州己派運船一艘載糧前往（十三日） 
戰電 
　　（英人路透電） 
[巴黎電]  
　　西部陣線夜戰甚爲活動今日下午公報宣稱德軍己復進攻亞拉敵軍施用無數之煤氣炮彈後在沙歇南面進攻失敗今晨二時第二次進攻占據塋地及附近之戰壕數部分稍南炸彈戰事甚爲激烈砲火亦甚猛厲我軍固守各陣地敵軍在華愛佛之佛萊斯萊取猛烈之攻勢以各口徑之砲彈猛轟後進攻數次均失利德軍且在伏斯巨力取攻勢負重創而退法軍俘敵若干人（十二日） 
[巴黎電]  
　　今晚公報謂敵軍在龍巴爾齊特及尼曷濮爾陣線轟擊我軍戰壕且仍以煤氣砲彈擊入加蘭錫及沙歇戰壕我軍回攻之後奪獲前一日所棄戰壕之一部分亞貢全境戰事極爲活動德軍在泊萊特叢林進攻兩次受挫而退（十二日） 
[羅馬電]  
　　公報謂十一日奥軍利用猛攻之機擬襲奪尼洛山但被擊回（十二日） 
[彼得格勒電]  
　　昨日公報謂俄軍在魯白林南面於五日開始佈置攻勢今己完全刻沿歐勤杜夫加河右岸之高原佔據前己凖備之地位（十三日） 
[倫敦電]  
　　七月四日英國鐵甲艦塞文號（一二六○噸）謀錫號（一二六○噸）駛至德屬東斐之魯菲其河上流與德國巡艦哥尼斯堡號（三四二○噸）交戰英飛機在森林之上擲落炸彈逾六小時後哥尼斯堡號被火所焚不能放砲回擊十一日戰事又作哥尼斯堡號完全毁壞英艦在此兩役中僅死四人傷六人（十二日） 
[倫敦電]  
　　南威爾斯礦地之風潮前聞由政府于預業己解決今又吃緊礦工在加底夫開特别大會議決如鑛工前所提出之加資要求不爲礦主所承認則十五日全體罷工（十三日） 
[倫敦電]  
　　外相葛雷昨至外交部戴黑色眼鏡但共目疾巳大有起色（十三日） 
東方通信社電（日本人組織） 
[東京電]  
　　奉天炸彈事件前由中國政府派外交部僉事王鴻年氏從事調查巳據報告想北京之交涉旦晚可以解决不至成爲大事云 
（十三日） 
[東京電]  
　　靑島海關問題己經總稅務司安格聯氏與日置公使開始豫備交涉聞該豫備交涉今日可以畢事行將與外交部開正式交涉（十三日） 
[北京電]  
　　調任靑島守備軍參謀長前中國北省駐屯軍司令官奈良少將今日（十二日）午後四時晉謁袁大總統（十二日） 
要聞一 
[日俄聯盟談]  
　　字林報載七月七日北京某君來函據云華人對於日本運動俄日聯盟之謀大爲注意近數星期來日本倡聯俄之說尤爲顯著其政客之論調與報界之社說中國報章常轉載之試一研究日人之輿論其微意即可顯見日本政客之以與其聯俄不如聯德爲政策者不乏其人今日本雖與德國交戰然僅有其名而無其實此乃無可疑者日本陸軍部某博士曾有歡迎德日友誼之言而東京帝國大學某敎員亦謂彼素主張德日交好惜日本爲英日盟約所迫致成德仇云云其他政客則專論俄日聯盟之相宜所可異者日人對此問題雖暢所欲言然其所以注重此事之眞正主旨則絕未直接發表其主旨無他殆以德國將得戰爭之勝利而己英法必不能逐德軍出法比之境俄國必棄英法面與德國戰獨媾和此種意見顯巳彌漫於日本全國東京大和魂報曾論之曰俄國卽與德國媾和然苟有日本之後援則俄國定可獲益蓋俄日交歡卽可阻遏德國使其不敢横行無忌也俄國即與德國聯盟然若俄國以日本爲同盟國則俄國仍可有益因俄日聯盟可使德國以均等之條件對待俄國而不肯藐視之也凖此而言俄日同盟在日本固非無益而在俄國亦屬歡迎云云其他日報亦主張俄日聯盟但有數報謂英國亦應加入盟約華人之有思慮者以爲日本之亟欲聯俄非僅因畏德起見日本不允英國之請不肯消滅德人在遠東之商務誠爲恐懼心之作用蓋慮將來德國勝利必要求賠欵以償其商務之所失但聯俄之謀則不全關於畏德而亦由於日人之懸測謂俄人之思想企圖與日人相同不若英人之逈異也華人謂日本向中國要求種種權利即爲日本欲以保護權加諸中國之先導乃英國不表同情國會責間報章訾議日本初以英國可以利誘以爲日本擴充政治權於中國而以所得之財政權利分贈英國則英國自無異議可以任其所爲換言之即英國贊成日本之舉動許其封閉均等機會之瘦戶而僅允英國資本家出入是也英國不願食言自肥日本深以爲異乃欲棄與己不同謀之英國而另就在中國同抱野心之他國日本維新事業得力於德國者頗多而在政治上尤表同情於德國但處於今日時局德日斷無聯盟之理不得巳而求其次其惟俄國乎從前俄國對華之政策與日本同一臭味今似彼此可以提擕行事矣華人則不以爲然謂日本如欲誘導俄國同行盜刧之行爲其事頗難非日人所能想見蓋俄乃負債國與日本同他日戰事告畢俄國尤應與財力雄厚之國互相交納英法究比日本爲富故從政治着想俄國必不肯親日本而疎英法也華人又謂恰克圖之會議俄國態度和平顯無從前侵掠之野心故日本聯俄之謀不獨無效且反使英人疑英日聯盟之無價值而巳 
[中華實業圑之南美旅行本報旅行記者抱一]  
　　實業圑自離舊金山首至勞舍連斯其地當太平洋之濱在舊金山之南高山大海滿地花木色香不斷風景之美爲西方各地冠用瀑力行電車縱横四逹全長一千英里以一千五百萬元開河築堤功告成矣其産物大宗惟煤油與木材煤油近十餘年始發見當一千八百八十年其人口僅一萬一千至一千八百八十六年驟增爲三萬至本年而統計竟逹五十五萬人民富力之增進公共事業之完密皆此十年來事究其富源實惟煤油之賜故美國人常以此慰藉吾儕謂中國人不欲謀富强樂利則巳誠欲謀之以中國之地大物博睦直旦夕可致耳蓋吾所遊美國各埠發逹之驟大抵如此吾述勞舍連斯讀者可以概其餘矣 
　　西南行至三的哥最足令人驚嘆者其地正開地方博覽會其陳列之美富組織之完密令人回想吾國四年前南洋勸業會而愧汗無地矣他不眞述試述一部美國西方濱海礦産寶石及金屬甚夥該會特設一館鑿石成隧道曲折入其中於壁罅砂際發見金玉珍寶無算並說明開礦之方法與利益游人出入如蟻吾意經此參觀人民對於礦業之思想必且驟增其熱度凡興一事必預定目的之所在而務貫澈之若無的放矢徒餙外觀雖開博覽會百吾知其於地方事業前途斷無關係祇見其勞民傷財耳 
　　自此行長途經新墨西哥塔克善思諸省至紐奥連斯沿途天氣甚熱華氏表高至百零五度其地與墨西哥國爲鄰荒地千里蓋美國西南部大抵如此而南部尤甚此與吾國東北方正復相類現美政府極力注意墾荒一事在南美一　下手方法先關一極長之幹河巳由議會議决撥費不日開辦美政府之規畫發展國家富源可謂不遣餘力矣承某君贈以美國各省墾務調查統計表於旣往之歷史與未來之希望瞭如指掌可感也 
　　　奥連斯當密西雪比河下流南臨墨西哥海灣密河河牆爲有名之水道工程能蓄水洩水而仍利於行舟南美以棉與糖爲産物大宗統由是地出口故出口貨額極鉅僅糖一項年出三十五萬噸云 
[將來之梁士詒（七月八日）（遠生）]  
　　梁士詒氏尚有將來乎此爲今日人士之一種疑問也記者則率然應之曰有 
　　自路案發現談者多言將牽及梁氏且有謂肅政史巳上呈文彈劾者實皆不確蓋從大體論之稍識政情者知最近之將來梁氏與政局大有不可脫離之關係從事實論之梁氏雖爲交通部之黑幕主人而從官制上即各路參案並發固不能以責任歸之也（以此余只能認梁爲有能力有心計之官僚而不能認爲政治家） 
　　自路案發生後梁爲葉恭綽氏求情請以前例免予看管總統立爲兪允前梁起超氏入謁總統總統且語及燕孫道德甚高囑梁起超氏往慰問之觀此可知梁氏之必無他也 
　　津浦參案中確有梁氏但不指出其名而但稱梁某至數處之多此實前淸參摺中所未有有一掌故家喟然而道謂前淸曾有一御史摺參李興銳而不稱其名稱其字勉林立奉傳旨申斥此之梁某與昔之勉林今人何渠不若古 
　　秘書長時代之梁偶有一語内外皆認爲大總統之代有故其權力赫赫及其退爲稅務處督辦後當周學熙氏未到財部梁敦彦氏未到交通部（此時亦僅少差耳至葉氏退出交通則大異矣）之前梁氏事實上可認爲財政交通兩部之管部大員若以今例昔風景不殊舉目有山河之感矣梁之語人則謂彼係管理財政及外交一部分之事近有人且謂近日之梁氏則並財政二字亦不敢道及矣 
　　梁氏之於歛財之道蓋利用新法十之二三（如印花驗契公債　　）而以其精神能力全體赴之又善於用人植黨若開誠心布公道者然而以經濟的利益分配之又能結合能媒介於歐美之人蓋其心計能力在官僚中可稱一時無二余謂以梁之道理財決不能認爲一財政家而較之舊式之釐金家老掌櫃則又稍勝以是在今日遂不能不推爲人才國家雖一時不收其利而終久不能不受其害然較之舊式的之一昧聚歛害又稍差稍遲梁氏與政局之暫時不可脫離者在此其爲國福與否余不敢知 
　　聞梁氏語人六七年以内尚可爲國家籌五萬萬元即如新發行之内國公債二千六百萬元據梁氏謂己確有把握卽救國儲金梁氏局外（注意）之預計謂至年底可得八百萬元驗契一欵可得巨宗此梁氏於民國元年所語於記者而果然不爽余又安能必其不能得五萬萬元但民窮財盡之後如可結果則非梁氏之所知耳 
　　近有西人辛博森氏投函京報謂中國須用歸納法又度量各物必先用一標凖今日效法西人皮毛不究其富强之本源如云加稅額方足救國家之貧乏彼即貿貿然不問其理安在高增其稅率諸如此類不一而足余謂簡單言之即缺少統系二字而巳如梁氏之不能爲余輩理想之一人物者即以不識此二字而巳 
　　就梁氏個人論之余曾於民國元年登一梁士詒論於上海時報謂其忍耐勤勞又有一部分之新智識殆純以粤之華僑在海外經營商業致富之道而以爲官者總之其人不脫華僑與買辦的性質余至今尚覺此論之不可易又余曾於北京國民公報載一論文連載至八九日於各方面縱論梁氏之爲人自謂詳盡有謂毁之過甚者有謂譽之過甚者蓋余論人喜論兩面不喜論一面之故也梁氏語人謂彼曾閱此論數篇終覺無一字是處余謂梁氏若欲大有爲尚須求學耳至如今日官位尚不足憂也 
　　近某西報謂財政部因不悅梁擬請撤去稅務處歸併該部藉以去梁據一交通系報更正其不確余亦認爲不確蓋稅務處之設在前淸時曾經外交上之挫折僅乃成之今奈何以人廢官且梁氏地盤之動否亦不在此區區雞助特其人自有不可去者耳 
雜評一 
[度量衡（無名）]  
　　度量衡之不統一莫中國若也統一度量衡之議巳自前淸開始十餘年於茲矣雖幾經調查幾經會議而從未有實行者今聞己自北京開始實行其事固可喜也雖然苟或中梗而致有始無終則中國之變法更無一事可成矣 
 
 

Page 4

 
 
   
 
 

Page 5

 
 
   
 
 

Page 6

 
 
　要聞二 
[京漢路參案以次揭曉]  
　　自路案發現之後津浦路以查辦之結果交平政院審理京張京奉均由交通部自行查辦惟京漢路雖久有更易局長之消息然遲遲尚未揭曉昨日（九日）平政院奉總統交片諭將京漢路被參各情形交該院一併審理云云駢至該路被參之内容外間尚無知者昨日平政院奉命之後即行文交通部除特傳京漢鐵路局局長關賡麟京漢鐵路局車務總管唐士淸到案候訊外並有該路某某二人亦在被傳之列其姓名尚未探悉此案旣交平政院審理局長關賡麟車務總管唐士淸皆在被傳之列則其遺缺自應由部派員接替惟此事昨日尚未發表關賡麟等須俟交代之後始能到案候訊並聞因事實上之關聯及審理上之便宜仍歸該院第二庭承審該庭接到此項交片後卽日派張沈兩書記官携帶司法警察會同警廳派員往京漢總局及該鐵路醫院調取文卷其名目總局則報銷册薪水册廣興長轉運公司合同京漢路醫院經費册豐樂鎭運煤費卷報館廣告費册等醫院則一切文件概行取去據聞參欵中實有該路車務總管唐士淸爲妓女雪印軒挂專車赴漢之一項雪印軒前在漢口營業繼而來京京漢往還皆有免票此亦查辦案中所指摘者唐爲唐少川之族姪向由電報生升充站長一躍而爲車務總管此次參案其關涉於唐之處甚多車中飯車向由商人包辦出息甚優京漢飯車之大股東即爲唐氏聞此事巳列爲參欵之一又各路調查費合計將近二萬此欵解到部中改名曰交際費不知作何種開銷聞亦爲此次參案之一欵又聞查覆案内實共三十餘欵而梁士詒亦有牽涉之　云 
[中日間之交涉問題]  
　　山東懸案問題日本政府對於懲辦國賊條例先有提起抗議之說此說實起於日本報紙繼而彼國政府又聲明並無此項抗議茲悉日置公使日前曾往外交部會見陸總長求爲說明懲辦國賊條例之疑義且自云出於中日親交之見地故有此項要求是則確未有抗議之形式矣又中日外交當局會晤時對於山東各懸案如靑島稅關交戰區域軍用區域等等問題日本似稍露讓步之意果爲有意調和中國人之感情與否尚未可知今惟就各問題之時期與方法爲種種協議微聞山東蔡巡按此次來京卽因政府凖備交涉對於該巡按使欲有所諮詢云又據某日報云中國政府於排貨緩和策抱種種之希望靑島稅關之復舊亦屬其一但排貨與靑島問題全然别爲一事若以爲鎭靜排貨之手段而交還靑島稅關於中國此事爲絕對不可能日前業由日置公使諄諄說明當亦爲中國政府所諒解惟我政府旣經聲明交還靑島即就任命靑島稅關吏問題亦與總稅務司安格聯氏之間交涉進行中日涉前巳略有妥協之點則乘此中日交涉終了之機殊有將該談判終結之必要今者與排貨無所關聯而談判開始帝國政府固應尊重安格聯氏之體面安　聯氏亦應容帝國之主張想該問題之圓滿解决可期而待云 
　　洮南鐵道工事日人自謂巳向中國取得滿蒙五鐵道之建築權今定首先開築自洮南府至四平街之路線關於該路之細目日人希望與我開始交涉至關於該路線之情形則自鄭家屯至洮南府百六十五里間除洮南府附近之沃野外沿路一帶爲土砂混雜之磽确地物産不多人口亦寡貨客决然稀少而自四平街至鄭家屯六十五里之間地味頗肥沃從八面城以下俱有比較的大部落散在各處馬車往來甚繁貨客尚多且此間坦然平野一無開鑿隧道之必要惟遼河須架一鐵橋工程亦不難一英里之建築費不過十萬元内外日人頗謂從事敷設者應注意四平街與鄭家屯之間云 
　　奉天交涉移京奉天日商延壽堂炸彈案發生後日領捕吾學生并自由增設日警派出所吾國交涉員與之交涉全然不理等情己誌前報日前外交部又曾派員前往奉天調查案情兹悉此案己移京交涉由外交部與日使直接談判想吾外部必能依據公理與日使交涉而使此案早日解决也 
[請設模範行省條陳之内容]  
　　審計院顧問葛諾發氏以中國財政制度無科學之統系故賦稅不能整理金庫不能統一全國之收支不能受審計機關之制裁又其他内務司法敎育等亦未得整頓方法曾上一條陳請設模範行省巳誌本報茲特擷録其條陳之内容如左葛氏謂政府每有一改革計畫及頒布法律條例類難實行諸全國其主要原因卽審計分處在地方行政機關之下無獨立之權力而中國幅員又遼闊交通不便一切制度皆難刻期推行故非專就畿輔或鄰省切實整頓金庫賦稅及審計等不可俟試行有效再以有經驗之人才推置之各省則全國必能改良又謂歐戰發生外債借貸之途閉絕然以中國欲整理全國之政事開發全國之資産需金甚多斷非國内所能籌集雖三年内債之千六百萬元然僅及俄國一日之戰費以中國須整理交通實業及建設中央强固銀行改良幣制等此區區内積斷不敷挹注將來自仍須向歐洲借欵然他日借欵斷不如戰前之易債權者對於債務者爲選擇甚苛又必調查中國改革之計畫及所辦之事察其曾否實行倘若彼等聞知各官署有不奉訓令不開送計算書不改良積習之事則議借之事必難故中國不可不爲　儲信用計也將來歐戰結束後列强與中國不特財政上發生關係且感情亦必良好然以彼之嚴格審視謂中國辦事精神不統一法令不實行則此影響甚爲重大故宜就全國一隅整理經營確定計畫切實施行又留心培養人才爲他省之預備則各國見此豈敢　以從前中國相視乎又推行新政須逐漸進行不特大國即小國亦宜然蓋財政賦稅及自治等皆宜漸進者也今若以未試驗之計畫驟行之全國設有錯誤爲害匪淺故模範行省之設置由一隅而推及全國實爲切要也云云此條陳上後聞總統批令以條陳甚可採擬令先從京兆辦起 
[國有各路之盈虧譚]  
　　昨有某君因事謁交通部某人談及交通部部務某人曰外間不知者皆以交通部最稱富部其實最窮者莫如交通部特其窮之内容未發現於外爾何以言之交通部最大事業在鐵路最多收入亦在鐵路就鐵路言之京漢京奉京張有利者也總計一年餘利不過千餘萬元然最近京漢餘利則提作民國三四年内國公債償還利息之用而道路橋梁修補費毫無預備也京奉餘利提作統率辦事處經費亦有數百萬京張餘利以之修張綏鐵道尚不敷用其餘如津浦路每年虧二百餘萬正太路每年虧百餘萬道淸路每年虧三十餘萬滬寗路每年虧八十餘萬此皆有路尚可望其將來發逹以償所失也尚有半里路未有者如川漢鐵路收歸國有國家空負一千餘萬之債務而每年尚須償利如粤漢收歸國有國家空負一千餘萬之債務而每年亦須償利此外如隴海路同成路現在所賣出債票金業巳用罄將來之債票能否賣出尚不可知然巳負數千萬之債務而每年出息者也就此情形推之若無特别維持辦法恐不久交通部必將破産矣云云 
[各部認眞裁員之發軔]  
　　政府前因據財政總長呈稱政費不敷曾通飭各部認眞攷核裁汰冗員以節糜費而各部中除一二部略爲裁減外餘均以一再洶汰實屬無可再裁爲詞敷衍具復其實詳查各部閑散之員仍不在少數倘能嚴加攷核尚多可裁之員昨政事堂又經交諭各部切實攷核認眞裁汰不得視爲具文敷衍了事等語茲聞外交部巳遵諭裁汰眞呈總統文略云竊維設官分職本以治事與其冗濫而事廢不如省併而職專徵祥前於元年忝長外部適值改組之初卽持斯義力求覈實故部務雖繁而員額己少逮前總長孫寶琦任内又因中央經費支絀改訂官制裁去司長一人僉事八人主事二十四人人數銳減不敷分布不得己於上年修改官制時添設僉事主事各四缺然較之元年所定官制仍屬有減無增此爲職務所必需雖欲再裁而不可徵祥此次到任就薦委各員中留心考核雖問有不合外交官資格之人而補缺在前且辦事亦無過誤自應熟加考察未便遽行更動茲先就官制定額以外各員切實考核以定去留查本部官制有特别事務得用雇員一項計陸續添用辦事學習編檔等員共三十餘人茲經傳集各員命題考試擇其通曉洋文事理明白者得十八人除因事離部將來補試各員外其餘即行裁撤此外尚有自行辭退及業經升轉不再添用者總計裁去十八人又本部顧問諮議兩項人員除政事堂主計局局長吳廷燮熟悉蒙藏情形隨時諮詢深資得力自應照常延聘外其餘顧問四員到署甚少并無職務擬卽一律停止津貼銷去顧問諮議名目合計前數共裁二十二人體察目前情形實巳無可再減徵祥仍當隨時　加才一核如有委蛇素食不稱厥職者謹當切實淘汰以副我太總統澄叙官方俸不虚糜之至意云云此呈上後總統大爲嘉許並謂此次飭裁冗員除農商部議覆尚有辦法外其餘各部僉稱無可裁減該部所呈裁汰冗員情形具兌考核認眞力袪浮濫等語於是財政敎育兩部見之大爲愧奮决計爲第二次之核減俾外交部不得專美於前現在正籌議辦法也 
[孫洪伊對於肅政史救亡條陳之意見（續）]  
　　試即敎育言之肅政諸公謂一般人民蠢然如未開化不特無以立國其終必至亡種所言至爲深痛然肅政諸公但知敎育可以造就人才抑知政治之足以造就人民其効力且較敎育爲尤大專制政府之下其人民大多數愚拙而不能有爲如吾國秦漢以後歐洲中古以前之現象是矣立憲政府之下其人民大多數明白事理所學亦多切實用如希臘之雅典與近世實行憲政之諸國是矣凡茲數者史策可按歷有明徵知此則敎育之與立憲孰宜爲因孰宜爲果可以瞭然且其義尚不止此無宗旨之敎育其結果必至不良應於世界之趨勢合乎吾國之現情必有適當之宗旨尤爲談敎育者所宜知蓋政府與國民不能同生息於憲政之下各依其所處之地位對於國家享有或負有相當之權義究其結果未有能收國家主義之效者也又今之言敎育者咸知注重於實用矣然欲圖實用當資實驗立憲政治實國家主義敎育之良好實驗場也致府日言國家主義之敎育而不實畀國民以參政之權自治之柄豈獨空言施敎迹所罔民而少有國家思想之國民其愛國之心旣巳甚熾而救國之術罔知所用激剌悲憤之餘其不役於客氣感情而軼出尋常之軌道者幾希欲使其咸就範圍不至爲亂必當示以政治上之凖的俾各同遵正軌此敎育與立憲所爲當同時並進而或且應以立憲爲先者也顧此猶即敎育之結果及利害言之耳若夫普及敎育其必要而不可缺者有兩大端一辦學機關一小學經費所謂辦學機關者何地方自治是也所謂小學經費者何自治圑體所得徵收之地方稅是也使無地方自治機關而徒由官吏調查極其成續不過多一種朿閣之文書而己使非由自治圑體徵收地方稅而自辦小學盡由國家籌欵設立竊恐世界極富之國家亦無此國力而地方自治者實憲政之一端也非國家政治休明人民安樂富足而又犠牲小己以利大羣之思想非常發逹舉國人民奮興鼓舞人各盡其力民樂輸其財則即强迫敎育亦不能以實行乃今日吾國則何如矣誠如肅政諸公之所計畫極其結果亦不過創設幾處師範學校訂立幾條籌備章程奬　若干辦學之人員與興學之官吏公布幾次勸導之文告與命令而巳於敎育普及之實行相去不可以道理計也故不實行立憲政治以振起國民之精神無相當自治機關以爲施行敎育之關要急起直追與全國人民共此偉業則主管敎育之所謂籌備者亦自欺欺人耳矣此不能無疑於肅政諸公之所陳者又一也（未完） 
[皖民對於鹽價暗加之呼籲]  
　　皖岸淮岸額銷之數約計八百票向章以銀計算按照巿價核收銀幣歴來己久尚稱平允刻因大通榷運局長文和忽自七月一日起於鹽課商本改銀爲洋每兩作洋一元五角照每百斤售價四兩七錢二分改收銀幣七元二角八分五釐比較現時洋釐每石暗加六七角之譜每斤約加十文以皖岸所銷票數計之每年約增出五十餘萬元則公家鹽課增出三十餘萬元尚屬正當而鹽商亦影射加出二十餘萬元殊屬不合皖省當此兵禍甫息災荒又見天時人事相逼而來黎民生計愈加艱窘况鹽之一物爲民日食所需無論貧富皆須購辦加於富者固不爲多加於窮者一分爲難以刻下鹽價比較疇普己加至四五倍之多今又暗加數角民力實有未逮故在大通各縣橋民相約集議比發傳單懇請地方紳士禀請規復舊章以舒民困本月四日遂有多數人民　集八帮公所要求地方紳董代禀官長痛陳困苦當經李秀崖汪執中童沛霖王棟臣諸君出　勸慰并勉衆人務各安分營生母得紛擾致干法紀至於困苦情形自當代陳官長或者可望轉圜云云衆始散去李君等除聯名據情電禀北京鹽務署内務部揚州鹽運使曁本省將軍巡按使外又自籌經費邀約童畹香潘欣齋兩君晋省謁見韓巡按使面陳下情並求轉逹中央爲民請命並由童沛霖赴滬約同汪君某晉京開全皖同鄕會要求周龔兩長取消原案仍復舊章李董諸君刻巳將進行辦法通告各縣商會茲得安慶商會復函略稱此次摧運局長狗鹽商之請無端改銀爲洋希圖剥削貧民爲皖民所怨憤昔人有云民如水也載舟覆舟所宜省愼該局長豈不聞乎况皖省疊遇兵禍繼以水災蝗患商困於巿民泣於野當此靑黄不接之際粒米如珠每元僅能購米十七八斤窮民終日難獲一飽又兼食鹽大漲以致怨聲載道民不樂生該局長亦具人心何必見好少數富商而剥削多數貧民從中豈有所國耶則吾不得而知矣刻據搉運局傳出消息中央得皖民電禀後巳電飭該局長母得操切從事又聞揚州鹽運使亦來電詰問前次禀部改洋情形何以不由使署轉詳致此案無從查考云云茲將榷運局改銀爲洋之牌示及皖民請命之電禀録左 
　　牌示爲牌示事照得本局前據運商公禀轉詳鹽務署據皖岸官商鹽觔售價不得仍以虚銀核算應照場稅辦法每銀一兩收銀幣一元五角並擬定實行日期詳奉鹽務署電飭切實遵辦在案茲定七月一日實行新稅鹽斤照司馬秤每百斤售價四兩七錢二分應改收銀幣七元二角八分五所有從前各種平色一概删除不另加收除分飭外合行牌示俾衆一體周知即着遵照須至牌示着 
　　電禀北京分送鹽務署督辦内務部總長鹽務署署長　　巡按使蚌埠倪將軍揚州鹽運使鈞鑒去冬　用不足皖鹽每擔加銀五錢今春商人要求加平椎運局爲之禀請每搬加價七分五釐四毫一次加稅二次加平皖民均無異說今淮商藉析耗又運動榷運局自七月一日起改易洋碼稅課商本比舊章每擔多加七角名爲改洋確係暗加售價以皖岸每年銷八百禀計之商本實多加數十萬元皖省屢經荒亂江南各縣民不聊生江北一帶草根樹皮掘食殆盡瘡瘼滿目盡人皆知今以數十萬之鉅欵剥削於窮民之身全皖人民督不承認除另詳禀公舉代表投轅泣訴外特先電陳懇速轉飭皖岸停止實行並懇派員澈查是否確實不勝哀號迫切之生全皖公民代表李國楨汪德淵堂葆森等叩 
[留日湖南同鄕之追悼會]  
　　東京留日湖南同鄕會來函云此次中日交涉吾國身殉國恥者日有所聞惟我湘人實居多數留日湖南同鄕會於七月四日發起追悼適值夏季例會改選職員乃就一會場同時並舉先數日由本會散布傳單會場即設於神田今川小路二之一本會事務所届期到會者甚衆上設大中華民國殉國恥諸君子之靈位十一時開會首由主席林道盛報告理由次由荆植新報告諸君子之姓氏及其歷史畢羣起立向靈位前行三鞠躬禮讀文竟方就座次第濱說語極沉痛皆悄然危坐含涙欲揮午後一時餘始投票　舉 
地方通信 
[蘇州]  
　　觸電聲中之善後　電燈公司司賑吳秋衆曹可章兩人被殷道尹各責軍棍一百後該司賑即赴醫院就治一面商諸經理　君電滬邀公司董事祝蘭芳來蘇商議聞祝君己於昨日祗蘇擬於今日下午假商務總會開會又城廂内外巿民公社均於昨日開談話會因路燈線危險議决公函商務總會請求轉令電燈公司將舊線換去加包橡皮云云求火聯合會亦擬明日假觀前方丈内公開大會討論救火時燒斷電線之危險據云擬每逢失愼時要求公司設一良美之法以避危害 
　　區員更動續聞吳縣孫知事前接蘇常道尹飭令整頓各鄕區員後即委親信之委員前往各鄕調查情形查得木瀆光福陳墓陸墓唯亭等鄕區員類皆聲名惡劣當將木瀆吳運熙光福何震望先後撤委茲又將陳墓沈良撤差委吳祖培接充陸墓胡緝熙撤差委鍾海雲接充因鍾未到差又改委高秋田暫承其乏唯亭張漢卿撤差則改委本署某課員接充 
[鎭江]  
　　又有飛蝗過境前日大雨後一般人民均以爲飛蝗可以淹斃詎十一號十時又有大批飛蝗過境爲數甚夥並有飛入居民室内者足徵　徵梅雨不足斃　之說爲不誣矣 
　　牛業反對屠宰捐鎭埠牛業因反對屠宰捐（宰牛一隻須洋一元）特於日前全體罷巿經該業公所理事張某李某等具禀縣公署請求減捐章知事以此項特捐出自部章未便擅自專主批令先行開巿繳捐俟禀由財政廳詳請財政部核復後再行諭令遵照辦理而牛業中人以生機微末必須奉到部示允子減捐始能照舊營業故迄今仍未開巿云 
　　派委履勘命案鎭郡西鄕高資鎭日前該處發現一女屍浮於水面身有傷痕聞識之者謂係該鄕葉姓之媳楊氏素受翁姑虐待此次因何慘斃外間典得而知經該鄕董保呈報丹徒縣署 
 
 
 

Page 7

 
 
章知事己於日昨委派承　員赴該鄕履勘矣 
[揚州]  
　　經理運動演劇揚城今歳以來商業凋敝逹於　點加之近日米價昻貴（中米每石亦需九元之外）人民生討日窘現有大舞臺經理楊子卓等運動縣署擬借振興巿面爲題開演舊戲未知長官允准否 
　　請派偵緝隊防匪邵伯沿湖各鄕村莊今年發生刧案甚多且多傷人案件各鄕董事丁策瞿家驥雖兆蘭等集議以當此麥後栽插秧苗之際深恐盜匪又來搶刼特爲聯請縣知事轉飭偵緝隊長朱寶九督同員探認眞防緝以安鄕民 
[南通]  
　　五壩人民之水戰白蒲所築之五壩爲内河禦水之第一要隘故每逢大小之際人民爭開壩口常以性命相搏但上下流人民之心理適成反比例居上流者多主張開洩以免淹没在下流者則恐其旣開以後房屋有衝坍之虞盧知事因此特派區長楊承露前往勸導不料該農民等己集合數萬人預備角鬥楊區長勘察一週即回縣禀復詎上壩人民因勢力强盛於楊君歸後即擅自開洩盧知事據報立即電禀省署請示察核矣 
　　三港油坊之刧案白莆三港宋家油坊於八號夜間突來盜匪二十餘人手持槍械捆縛事主逼令指出儲洋之處共被刧去洋一百餘元並約值洋二三百元之金銀首飾該盜等瀕行時並遺卜布鞋五只中寶鎗彈數枚業經警區轉詳通緝矣 
　　水利總裁進京水利局總裁張季直君擬於明晚（十三號）由天生港乘輪赴京 
　　小輪照常開班内河小輪開駛後交通稱便前因水勢暴漲橋洞阻越故暫行停班一星期邇來水巳漸退各橋洞均可通行無阻業巳照常開班矣 
[杭州]  
　　紹縣綢船被刧之呼籲省垣綢業公所觀成堂昨接紹縣華舍分公所專人函告於九號夜十二時開往西興綢船行駛至蜀阜地方被盜刧去生熟綢貨二百八十九疋現洋四千元並刃傷船戶阿美以及絲客兩人除開具失單據情呈請紹縣知事立飭軍警務獲究辦外用特函告總公所核奪云云該公所接函後立發電話彚集衆綢商開會集議討論良久嗣由該業領袖金陸兪崔諸君謂事關盜案損失又巨若不請官從嚴追究後患何堪設想巳一面先囑分公所向紹知事呈催緝獲外一面具禀屈使請求電飭各屬軍警一體協緝務獲人贓解究懲辦以安商業而維治安聞屈使己准如所請並電飭各屬軍警限期將人贓解究矣 
[武昌]  
　　段將軍遥祝翁壽段香嚴將軍之封翁於本月十號（即隂曆五月二十八）係設弧良辰先是將軍巳迎封翁來鄂原擬於署中慶祝乃上月杪將軍忽有入覲之意爰於二號先送封翁回津並遣夫人公子輩隨行祝壽一事遂亦改於天津舉行將軍本定七號北上詎總統又來電召王帮辦入覲祗得將行期展緩特於十號在軍署中結綵張筵遥爲晉祝武漢文武各官皆往道賀餽送壽禮者一概璧謝 
　　段巡按預辭祝嘏隂曆六月初四日爲段少蒼巡按壽辰現己爲武漢官場探悉紛紛預備屏聯壽禮叚巡按以現在國步多艱居官者宜如何痛自儉抑豈可再事虚糜聞己面飭政務財政審判警察各廳長轉飭各界切勿餽送禮物並擬將宴客之費全數移充儲金 
　　揚子廠總理赴都漢口　家磯揚子機器廠規模闊大近該廠與海軍部訂立合同修造巡江海軍淺水砲艦永績永健等三艘業經陸續竣工聞部中以該廠製造事業多與鋼鐵兵工各廠有關昨特電召該廠總理王恭赴都會商一切王君當巳北上矣　　新廳長定期視事鄂省財政支絀開源不易節流無方故歷任財政廳長如黎樹如王荃本如胡文藻皆以成績不良去官周緝之總長重長財部之初特調蔣懋熙爲鄂廳長無如蔣亦畏難遷延兩月不至乃與浙財政廳長張壽　對調現張交卸浙事巳浹旬而仍未來鄂聞係赴都有所請求昨廳中接其來電定十六號抵鄂接篆聞胡交卸後决計歸隱不再作出山之想矣 
雜評二 
[交通部訴窮（默）]  
　　今人之目交通爲富部者以其規模宏大收入豐盈又見供職之人之舉動類皆奢豪闊綽奔走盈門此所以嘖嘖稱美而各路之内容若何根本若何則固非外人所知也 
　　譬之一家其子弟日挾巨資浪事揮霍千金一擲絕無吝容見者固無不疑爲富家子然試一探其家中内情則彼管家之老僕正以破産無日爲憂而急欲一訴其苦况謂某田某地己抵盡矣某屋某産己售罄矣有家如此其謂之何今交通部中人之說窮得母同一景象歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國貨維持會徵集出品]  
　　國貨維持會因農商部在商品陳列所開國貨展覽會事故於昨日發出徵集出品之通告略謂本會昨接農商部函擬於本年九月間在北京商品陳列所開設國貨展覽會欲本會贊助廣爲勸導俾早觀成本會業巳通函各商號知照矣現於星期五經評議會公議應遵照農商部函示速邀各出品人徵集國貨並公舉代表及組織參考圑携帶國貨依限赴會所有各出品人即請隨時到會接洽掛號以便預爲籌備茲准於陽曆七月十四禮拜三（即今日）下午二時在寗波路錢江會館開臨時會議届時務祈各商號到會公舉代表組織參考圑並徵集一切國貨出品萬勿觀望是爲至要特再通告云云 
[烟酒公賣分局紀事]  
　　内部組織定妥上海烟酒公賣分局業於前日開幕己紀昨報茲悉該分局内部秩序亦己組織定妥計分爲稽征文牘會計書記等項聞各職人員開支甚爲簡省云 
　　酒業具禀請求南北巿酒業門類繁多有燒酒紹酒酒作坊汾酒藥酒及杜酒等分别茲該業中人聞悉公賣局開幕後其章程有值百抽二十之說且沿途經過地段仍有捐稅商情更苦莫不恐慌四起己相繼聯絡具禀該分局長請求體恤商艱維持生計謝分局長據禀後當即轉禀高省局長核奪施行 
[捕蝗奬章規則之飭文]  
　　上海縣知事公署昨飭各巿鄕經董文云案奉巡按使公署飭開照得蘇省上年患蝗本年何堪再致成災去冬今春迭飭各縣挖買蝻子不帝三令五申入夏以來復派專員會縣督捕以期速淸餘孽共挽天和所有不力員紳業經分别撤換記過以示懲儆在案其撲滅得力員紳亦應擇尤奬勵茲製定撲捕蝗蝻奬章簡明規則六條合亟通行遵照俾資激勸除奬狀由本署製定並分行外合飭該縣知事卽便遵照辦理此飭等因並發奬章簡明規則到署奉此除翻印分行各巿鄕外合就飭仰該經董遵照辦理並傳知該巿各紳董一體知照 
　　撲捕蝗蝻奬章簡明規則列下第一條辦理撲捕蝻蝗員警紳董著有左例勞續之一者給予奬章（一）調度有方任事切實成績卓著足資矜式者（二）撲滅大股小蝻跳蝻仍能保存蘆葦鹽草及禾稼者（三）撲滅大股飛蝗及防堵鄰境飛蝗使該區田禾得保安全者（四）每日集夫二百人以外協助鄰境鄰村撲滅蝻蝗者（五）每日集夫五百人以外撲滅本區蝻蝗者（六）自籌鉅欵收買鉅額蝻子跳蝻不支公欵在五百元以上者（七）捐助挖捕蝻蝗器具材料（洋油柴草等類）所值在三百元以上者（如捐助在一千元以上者即按照褒揚條例咨部請奬）（八）所管區内報肅淸後查勘得力至次年秋後實無遺孽發生者（九）兩省交界或兩縣交界或數縣交界各該區紳董能不分畛域一致進行撲滅大股蝻蝗者（十）發明撲捕蝻蝗新法成效卓著者第二條奬章分爲二等（甲）金色銀質奬章綬用紅色（乙）銀質章綬用黄色授兩次銀質奬章者進爲一金色銀質章前章繳回授兩次金色銀質章者加給匾額第三條凡給予奬章附發奬狀一紙第四條此項奬章限本人終身佩帶但受刑事之處分者追繳其褒章第五條奬章之授與凡委任人員由本使查照成績分别核給各縣紳董由該管道縣詳請來署核明分别給與第六條本規則自公布日施行之 
[海門並無蝗蝻]  
　　滬海道楊道尹日前聞悉海門發現蝗蝻特派本署科員董鴻釗前在調查有無其事昨據該員回署報告謂海門前因交界地方發見少數飛蝗過境當經設法預防現在全境並無發現蝗蝻等語楊君隨即電呈江蘇齊巡按使察照矣 
[研訊屢犯命案之匪徒]  
　　江北婦人薛王氏之女雙喜前被著名匪徒丁寶洪以薦往某處學唱髦兒戲爲由得價洋一百十五元賣去嗣爲王氏察悉向丁理論丁等誑稱同往領人隨引王氏至法新租界打鐵浜地方突出利刃將王氏連戳五刀而逸後由巡捕查見報告捕房車送廣慈醫院醫痊供明前情經西探目阿而風西華探目沈德福包探任水揚魏志餘先後將丁寶洪李蔴子（即李文龍）張開喜王和尚王吳氏等拘獲内除張開喜在押病故外丁等均管押候究後捕房又查得上年十一月一號新租界太平橋發現女屍一具被戳六刀又十一月二十五號有轉租鼎康里四十四號門牌金姓成衣店房屋居住之陳氏婦人被姘夫勒斃棄屍潛逃等兩案亦係丁李兩人所爲傳到二房東金姓將丁指明無訛昨日捕房將丁等一併解送法公堂謂訊薛王氏禀稱婦人向張開喜索交女兒後有王吳氏到來邀往茶肆見張及丁寶洪李文龍等五人在座後由張及在逃之王小二王小三約妇人前往領人行至打鐵浜地方被張等三人等兇丁李兩人守不在場丁寶洪供上等九月十三日有淸江婦人張大嫂帶有十二歳女兒來申　在李蔴子家中欲配與李子和尚爲妻李佯爲允諾商同小民將張女售往奉天得洋七十元李分去十元後張大嫂察知其事向李索人吵閙故此小民與李商通並約同在逃之陳五等將張大嫂誘往太平橋殺死後因小民之姘婦即住居成衣店内之丁王氏向李借洋五十元不遂王氏言稱你等所做之事我皆得知若不允借我即聲張等語李遂向小民密語如被王氏聲張我等性命難保須先下手以滅口小民聽信李言故將王氏勒斃以上兩案實小民與李所爲薛王氏之案與小民無干李文龍供詞與丁相同王吳氏供張開喜托婦人往約薛王氏至茶肆有之餘不知情王和尚供此事與民人無干聶讞員商之法副領事德君判丁寶洪李文龍殺人兩案罪己成立移送檢察廳照律嚴辦王吳氏永遠逐出租界王和尚從寬開釋薛王氏 
之案張開喜己經身死應無庸議由公堂給洋十元爲川資着薛王氏帶女雙喜速卽回揚州原籍中西官又以該探等破案迅速勤奮可嘉西探目阿而風西賞洋三十元華探目沈德福包探任水揚魏志餘任阿坤等賞洋五十元以資鼓勵 
[法公堂移訊索詐之浙探]  
　　浙江嘉湖鎭守使署駐滬偵探金克良串同馬彞良在密波地方指徐獻臣（係王金發之母舅）私造炸彈謀爲不軌軋下江天輪船抵申後將徐私禁在莫　界山西路周昌記客棧内索詐洋八百元嗣由徐姊王徐氏（卽王金發之母）給洋一百元金等又勒書七百元之期票被王徐氏投報法捕所協同英捕房包探將金馬兩人拘解公共公堂奉判各押七年在案茲悉法捕房以金等抵申後從法界將徐獻臣軋往英界事在法界發生亦須訊究故將金馬兩人移提到法廨經聶讞員會同德副領事升座特别公堂詰訊徐獻臣王徐氏投訊前淸中西官以金馬巳由英廨問明故略訊數語判各押三月期滿永遠逐出租界 
[槍斃盜犯趙榮貴]  
　　鎭守使署有判决死刑之盜犯趙榮貴一名於昨日（十三號）午後二點鐘時派兵押在西砲台槍斃兹　罪狀録下上海鎭守使鄭爲示諭事案淞滬警察廳詳解緝獲搶刦錢家宅居民錢祥家之盜犯趙榮貴一名並贓物多件到署發交軍法處研訊並飭傳事主錢祥祥到署認明眞贓正盜訊據該盜趙榮貴供認前充兵士於本年六月十六夜從逸犯沈愛靑等糾約夥結十餘人持槍行刦錢姓家得贓沈逸中途被獲等語不諱查該盜趙榮貴以退伍兵士膽敢結黨十餘人持槍侵入民居明火搶刦實犯刑律第三百七十三條之罪兇惡昭著法無可寬應照懲治法第二條科處死刑以昭炯戒業經電奉馮上將軍批准照辦除將贓物給予事主認領並飭緝逸盜外應將該盜趙榮貴一名依軍法執行鎗斃爲此示仰軍民人等一體知悉此示 
[拘訊曾經爲盜之過犯]  
　　無錫顧鴻元曾於八年前在滬西戈登路糾黨持械搶刦當經華探目陳雲忠將顧獲解公共公廨訊實判押西牢四年期滿逐出租界在案詎顧近又潛匿租界前日偕其弟顧根元同在新閘路行走又被陳探目遇見遂喚同靜安寺捕房包探侯阿寶帮同將顧弟兄二人帶入捕房昨晨押解公廨請究即據陳探目禀明前情並稱近日新閘地方迭出搶案查顧鴻元前曾爲盜且係逐出租界之過犯與近來被搶各案是否有關請爲澈究會審官王肇之君商之美領郭君判顧鴻元顧根元一併押候查明再行訊核 
[救國儲金昨日之收入]  
　　昨日（十三號即星期二）爲中國銀行收受儲金之第七十九日計收銀洋一千二百九十元又銀五兩八錢一分又交通銀行收受儲金之第五十三日計收銀洋一百零一元兩共計收洋一千三百九十一元又銀五兩八錢一分連前共計巳收到銀洋七十萬零七千三百七十五元銀四千五百五十兩四錢七分八釐 
[組織糖業公司之先聲]  
勸用國貨會近得某君報告謂有留美學生徐錦生畢業回國自言能仿製洋糖及皮皂等物其賢本約需七八萬决意欲在滬上設立製糖公司以挽回利權等語該會得此報告極力贊成各會員中有多數願認股本者現徐君有事赴漢不日來滬卽當從事組織吾國糖業之前途將大有希望焉 
[學生實業圑之進行觀]  
　　牯嶺路務實學校聯絡各學校所辦之學生實業圑成立迄今巳歷三載内分文學救濟經濟營業交際俱樂六部其救濟部所出之慈善報業己刊行五期茲文學部又刊行富强雜誌以冀敎育實業雙方並進現屈署假之期該圑又發起會考鼓　圑員特訂辦法數條如左一本圑在各圑員會費内提出二成作爲署寒兩假時會考奬金以助學生殷　求學之興趣一考時由本圑敦請煤蘇省敎育會及名譽人員主考以昭大公一與考者由各學校校長或學生之父兄赴圑報名以高小學程度爲合格巳入中學不得列入一每次取　優等生一名優　二名上等兩名奬金從豐中等次等亦分别給奬一揭曉後將取入優等之學生及其在學之校名登報表揚以昭激勸一於揭曉後開同樂大會迎最優等生及優等生之家長校長入會演講以期競爭進步一報名在牯嶺路二百零九號該事務所内舊曆六月初八日爲截止期一本届考期訂於七月二十一號（隂曆六月初十日）考試時筆硯自帶一入本圑考每年會費兩元可閱富强雜誌六册 
[務商中學暑假休業式]  
　　閘北務商中學於昨日上午十時舉行休業式敎職員及學生共百數十人首由校長吳衡之宣布開會宗旨並以四愛訓勉學生（一）愛光隂（二）愛羣（三）愛精神而不妄用（四）愛金錢而不虚糜次由敎務主任余裴山報告本學期之成績下學期敎務之企畫當暑假之時勉學生以精進不巳次由吳校長發給修業證單次由朱介孫演說國文之要次由舍監汪曙峰演說本期成績懇親會雖經伍廷芳博士等之贊美尤願精益加精母以此自足次校董黄惠任演說國際商業之爲要及商才之需要次學監黄雨辰訓勉學生補習勿懈隨發給奬品奏樂散會時己下午一句鐘矣 
[浙校高小科畢業紀]  
　　本埠西門浙江旅滬公學自民國元年遷移南巿後由校長毛雍祥主任馬絳彰竭力整頓學生頗形發逹此次於本月十二號下午舉行高小科畢業式計畢業共十二人並附演各種游藝成蹟頗佳來賓百餘人均稱道不置現聞擬於署假後分闢講舍添聘敎員大加擴充云 
[知事定期遷往新公署]  
　　上海縣知事公署奉諭遷往楊家橋前淸參府署舊址業經興工修建所有舊縣署基召人變賣在案茲悉新縣公署工程巳及其半不出一月可冀竣工現經沈韞石知事擇於舊曆八月十八日遷移進署該處新建之屋祗有一層樓較舊縣署並不推廣而地方警察事務所辦公處爲節省經費起見仍附設於新縣公署中 
[歸併烟酒捐稅徵收處]  
　　烟酒捐稅徵收處向附設於上海縣公署此次自奉諭在滬南新泰碼頭設立烟酒公賣分局後所有附設縣署中之徵收機關己於隂曆六月初一日起由沈知事諭令歸併與公賣分局收徵以一事權 
[慶賀法國紀念期續誌]  
　　今日爲法國改立民主紀念之期法租界循例懸燈慶賀等情會誌昨報昨日法租界義勇隊員救火會員於晚間舉行提燈會在大自鳴鐘洋龍間聚集排齊次序先至法領事署祝賀出外沿法馬路等處提燈至新租界順家宅公園爲止 
[鹽梟入網]  
　　本帮鹽梟唐火金專在浦東南匯縣境六圑鎭一帶販賣私鹽上年隂曆十一月間被鹽巡隊拘捕開槍拒敵脫逃未獲近又與湖北帮匪勾結以私硝私鹽互相交易上月間鄂帮由漢口等處潛運硝磺數十擔來滬賣與唐某唐亦將私鹽一千數百包售與鄂匪陸續偷運赴鄂事爲鄂省將軍所聞當經會同宜武馮將軍通電蘇鄂兩省水陸軍警一體查緝在案前日蘇省鹽捕左營第一隊隊官張良臣率同各硝鎗船正在滬南一帶巡查至董家渡浦面適遇該梟唐火金自浦東過渡擬至南巿遂當場擒獲解至左營收押候禀明劉統領備文詳解宣武將軍行署歸案訊辦 
[派艦保護航商]  
　　駐滬海軍司令部現接江浙兩省將軍來文以浦江於江浙交界處往來商船時有被　行刧情事殊屬有碍行旅現據各商民禀請保護前來除分飭各該管水警嚴加巡緝外請派軍艦協防等因司令部以事關保衞行旅安靖航路遂抽調淺水魚雷艇甲字乙字兩艦開往兩省交界江面實力梭巡隨時防護 
[看守所押犯借端圖逃]  
　　地方檢察廳第一看守所樓上附設之女押所前晚一時許有女押犯從睡夢中大發狂語樓下男押所中各押犯疑有他變頓時糾合各犯擬擁出越所脫逃當爲防衞之軍警得悉上前賜阻並　鎗示成各押犯始不敢倔强各歸號舍昨日由該所敖所長將此情形具禀林檢察長諭飭查明何犯爲首以憑究辦 
[飭催倒換牙帖]  
　　上海縣沈知事前奉省令經徵登録稅所有各商號舊存之牙帖應行納稅倒換新發之稅　方有效力曾經分别飭知遂辦在案茲因逾期多時各商號仍多觀望延不倒換今又奉令催促趕辦結朿未便再任延緩是以飭知南商會轉知各業如有舊照者迅行倒換照章納稅昨該會巳遵卽傳諭矣 
[醃臘業請減稅證捐銀]  
　　醃臘業應領之稅證前經財政部規定領二等證者每份應繳納稅銀三百兩茲悉本埠該業董事因同業承認捐領稅證者僉云基本金微薄非巨大商業可比均難願意以故呈請南商會總協理轉禀縣知事能否體恤商情飭照本埠荳米業曁糖北貨業等三等捐章辦法俾易取允現該會巳據情禀逹縣公署請求通融辦理未識能否俯允也 
[烏木帮爭議未息]  
　　城内鳥木業東夥兩帮前因爭執行規纒訟不休曾由地方廳集訊數次以事關行政範圍無受理之必要却下不理後由夥帮代表蘇忠泰朱阿福等一再提起上告迭經江蘇高等廳傳訊仍以案關行政範圍上告理由不能充足勸諭兩造各安生業勿冉健訟在案茲聞夥帮仍因店帮不允更改行規禀控無效乃於昨日（十三號）下午二時許夥帮公所存聚堂衆柱首蘇忠泰朱阿福等就邑廟放鶴樓茶園聚議並邀請店帮公所積敬堂柱首前往會議店帮柱首方雲卿等恐若輩人多滋事隨卽前往解散聲言改日再議未至釀成釁端但不知此事將來如何解决也 
[馬車業擬設公所]  
　　本埠馬車一業雖云發逹然無公所設立以致不能遵守規章茲悉該業近在二十五保十三圖地方購地建造公所並舉瞿曹蘇三姓爲代表投上海縣公署禀請立案並求出示保護沈知事得禀後以所呈各節是否公衆贊成候查明再行給法可也 
[米業請留停船碼頭之批詞]  
　　南帮米業公所董事顧希烈等近以南巿大碼頭至董家渡爲止沿浦灘建築碼頭之後所有米船來滬實無停泊之處故於前日具禀鎭守使署請求酌留米船停泊地點昨經鄭鎭守使批示云據禀巳悉查工巡捐局此次推放沿浦灘建築輪埠業經議定嗣後公用碼頭數處以便各商號起卸貨物之用是該帮米船停泊地點巳經有着自應靜候工巡　局核奪母庸多瀆此批 
[自製水門汀瓦筒]  
　　上海拆城填壕事宜自接續南半城動工拆卸以來巳將竣事茲該局陶總辦查得城内各處之隂溝應用大號瓦筒裝接方得流通現巳招工自行製造最堅固之水門汀瓦筒日來正在趕造隨竣隨接工程頗形忙碌 
[香港英董事蒞滬]  
　　香港英國慈善會總董羅白髮君近有要事於前日附輪來滬聞事畢後再赴靑島避暑須待秋凉時回港云 
[女拐匪判押半年]  
　　專事誘拐婦女帶往口外販賣之女棍胡張氏（即張阿巧）因於去冬先後將住居新閘路之二十三歳女子李小妹二十歳女子趙桂寶二十三歳女子陸二貞（即陸馬氏）誘拐串同蟻棍（俗呼販條子）帶往奉天等處賣入妓院爲娼經李小妹之兄李阿根得悉禀請本埠婦孺救濟會電致奉天濟良所轉禀地方官廳設法將李等三女分别移提來滬起訴公共捕房飭探將胡張氏緝獲解廨迭經中西官研訊明確判氏押候會商堂諭宣佈執行各情己詳本報前日午後經王襄讞會同美畢副領事升座特别刑處先據婦孺救濟會代表葛福來律師上堂譯稱原告所控被告第一案巳經成立惟第二三兩案須調查證據查此等刑事攸　風化應請懲一儆百云云被告胡張氏亦延羅傑律師到堂聲稱被告愿繳罰金要求成全等詞中西官以胡張氏拐帶無憑誘騙屬實判押女所半年以儆 
[不認誘拐]  
　　江北人胡才元因與劉德子唐小六子誘拐派克路四百五十七號門牌婦人周陸氏之八歳女孩桂蘭串同在逃之劉坤一將女帶往天津價賣經氏偵悉報請新閘捕房飭探將胡劉唐三人拘押昨解公共公堂請究經中西官訊供不認判仍一併押候查明再訊 
[研訊枝枝節節之和誘案]  
　　盜犯方少祥前因在外糾衆犯刧業由鎭守使署訊實銷斃方父方正祥因乏資收屍曾向拉黄包車之樊昌樹偕得洋十五元將子收殮後樊一再向索前欠正祥無資歸還願令伊寡媳方陸氏（即少祥之妻）再醮與樊爲室又令找出洋二十五元合成四十元作爲身價樊雖允許尚未照數找淸於是於陸氏仍爲正祥　回家中反指樊誘匿樊向之理說被方毆傷頭面等處當時由警拘送閘北分庭訊供後以案關和誘並傷害等罪飭併送地方檢察廳訊究嗣　檢察官預審屬實起訴審判廳在案昨日由吳宗推檢各官開第二庭飭提方正祥方陸氏樊昌樹等到案研訊良久當因兩造供詞各異間官會商之下判將一千人分别還押聽候偵查實情續開辯論 
[水偵探查獲被拐婦女]  
　　水巡捕房偵探何阿春協同救濟會便員前日在安平輪船查見被拐婦人姜錢氏李氏並女子王秀英朱阿弟等四口均藏匿在水手房間中據稱拐匪在外艙擬將我等販往天津爲娼等語該探在船搜查各拐匪巳聞風逃逸乃將該氏等帶往水警署禀知捕頭飭送地方檢察廳訊辦 
[墨作主控夥縱火]  
　　小南門外小普陀橋余子上墨作二次失火經鄰人等投警局控告奉諭判罰在案茲該作主余漢泉復投一區一分駐所控作夥陳壽昌余生九等挾嫌縱火經該所查得原告所控毫無證據惟案關重要遂備　將陳余連同原告併解地方廳由檢察官預蕃之下因供詞各執判令收押候查明再核 
[宣判縱火圖賠之刑期]  
　　虹口斐倫路公記米店凤東兼經理之粤人程紹源因私挪賑欵無可彌縫即串同飯司何潤縱火圖賠保儉銀二千五百兩　捕房查悉將程何兩人及車夫單阿三歇夥張祖昌並傳同見證股東王光載王國安司賑王月生等一併解經公共公廨迭經訊勘判令分别交保還押候核在案昨晨由廨復訊據飯司何潤供稱程紹源會邀我飲酒囑合放火當即回却迨起火之前一日又來懇求我又拒絕遂知照隣右愼防火患且程曾帶姘婦到店作不端之事經我看見彼即兩次給我洋十元囑我秘密等語訊之程紹源供不承認王讓讞商之美領畢君令程與何面賀程　一　狡辯中西官以證據確鑿未便狡賴判程押西牢三年何潤同謀縱火之咎亦難辭卸着押九月其餘人證開釋完案 
[小工械鬥之懲儆]  
　　小工盛阿三顧阿大姜阿泉王興富符阿元王四文彭開昌王全壽王東林兪嘉汉因爭扛貨物前日在甘肅路天發園老虎灶内聚衆評理一言不合互相械鬥致將盛阿三顧阿大姜阿泉三人戳傷旋經匯四捕房得悉立飭中西包探往將以上各人一併拘入捕房昨晨解送公共公廨訊供明白判受傷人送請醫院醫治餘人各押一月分别示儆 
[糾衆蹂躪花園之根究]  
　　孔家木橋曾姓所開之永興花園被住居談家宅之無賴談阿囝拆毁籬笆入内行竊白蘭花由園丁瞥見阻止詎阿囝之母談小妹（綽號雌老虎）糾同陳彩堂等到園滋閙搗毁花杏花棚玻璃窻等物經該園主具禀淞滬警廳等情巳詳前報茲悉此案巳經徐警廳長批准前日由四區姜警正飭探將阿囝逮獲押候補提陳彩堂懲辦 
[攫取珠花之薄懲]  
　　婦人張柯氏偕證李夏氏等控無錫人王永章在湖北路浙江路轉角攫取值洋九十元之珠花一朶圖逃等情昨由捕房將王拘解公共公堂訊供推諉中西官以王年輕從寛判押改良所三月贓交原告領回 
[店夥私質金銀表]  
福州路一百七十號門牌鐘表店主陳寶康控夥葉金林私將　洋二百元承修之金銀表九枚質洋八十元逃逸等情昨由捕房將葉獲解公共公堂請究原告偕葉之保人上堂聲明前情訊之葉供認不諱中西官得供會商之下判葉押西牢九月起案之金銀表八只分給各原告認領 
[烟妓與狎客偕逃]  
　　小東門烟妓倪桂蘭因被惡鴇時常凌虐前日偕狎客林廣才私逃出外欲搭滬密火車他往被五區崗警查見以其形跡可疑向 
 
 
 

Page 11

 
 
諸支吾拘送檢察分廢預訊之下李檢察官以該妓旣稱不順爲娼判　婦　救濟會留養擇配林廣才從寛交保免究 
[閘北之烟禁]  
　　閘北檢察分庭前日將訊實烟土　提起公訴經審判分庭孫推事分别判决糜金福帶有印花土大小二十六包烟泡二枚處徒刑半年趙錦芳帶烟灰一兩處徒刑八十天張鳴生帶烟泡五錢處徒刑三十天吕繼山帶烟泡二錢處徙刑三十天起案之烟灰烟泡與有印花土一併没收 
　　前日五區探警查獲烟土犯朱星坡唐金林趙沐淸等三名搜獲膏土烟灰十餘兩及烟具三件一併移送檢察分庭預訊屬實押候起拆公判 
[攔路調戲婦女]  
　　馬夫胡阿榮前日在大通路攔路調戲婦人楊王氏且任意辱駡經氏夫楊葉芝鳴捕將胡拘押昨解公共公堂質訊屬實判胡押兩禮拜以儆 
[夫妻反目]  
　　菜巿街開設埋髮店之李才富前日與其妻李趙氏因細故口角氏卽吞烟圖盡當被察破舁送同仁醫院求治 
[冒名索詐之押儆]  
　　甬人莊爕堂前日冒充工部局衞生處史醫生處調查員至福建路福生昌　花店内調查以該店開有儲鑼花之地窟囑令填築水門叮向該店主張裕水索詐洋十元經張察知冒騙遂鳴捕將莊拘押昨晨押解公共公堂質訊屬實判莊押西牢三月示儆 
[缺乏川資之圖盡]  
　　現居杭州拱宸橋橋弄内之石門人孫五官因來滬索欠無者將所帶川資用罄不能回里竟於前日午後在泥城外退省路楊樹上自　　盡當經一千一百二十三號華捕查見上前解救帶入捕房留至昨晨解送公共公廨請示經中西官訊悉前情當堂賞給川資洋一元着即日乘輪河杭以免流落 
[電車撞傷婦人]  
　　華商電車公司某號電車九號司機人張鸞生昨午在民國路駕車疾馳至新北門外地方將婦人陳應氏撞倒受傷頗重當由行人胡順卿願作見證鳴警將張並該氏送請司法科轉送地方廳由檢察官預審後判將該氏送醫院醫治張押候訊究 
[錢債案不服原判]  
　　任叔平控沈笠江不理債務洋五六百元經地方審判廳訊明判决歸償在案嗣沈以任另有欠伊洋元故不服原判在原審衙門提起抗告昨日午前經民庭長王君會同曹錢兩推事官開庭辯論被控告人任叔平另有他案在公堂涉訟因此不到沈投案陳述不服第一審之理由問官得供以兩造均有不合今爲體恤訟者赳凶諭令當庭和解以免訟累着任還洋三百元將案撤消限三日具復如逾限不復再行傳集訊判 
[誌謝]  
　　昨承牯嶺路學生實業團惠贈富强雜誌第一期一册又愚園於每晚八時起演活動影戲文武幻術并彈唱改良新曲承贈優待劵五紙書此併謝 
雜評三 
[財政人才（記）]  
　　政府今日所注意之人才財政人才而己設一稅立一局必先物色富有經驗學識及能擔當整理之員然而此富有經驗學識及能擔當整理之員往往與商民捍格而不相入此何以故以目的專在增收入手段則專在謀搜括也經驗學識愈富則搜括愈精擔當整理愈力即搜括亦愈苛此商民所以恒與之反對也迨一旦釀成風潮則必諉爲辦理不害而欺息致感於理財之無人嗚呼以此求人才才豈易得哉來函 
[騙術愈出愈奇]  
　　昨日（十二號）下午四時許有某甲手携銀幣二百元在南京路費文元左近對面突來四旬左右之男女兩人身上穿官紗衫褂湖北口音似係上流社會人手持一元鈔票三紙以詢問兌換處爲由並謂行將返鄂欲掉換湖北銀幣以便通用某甲一時熱心因自己旣有此項銀幣即與之掉換亦無大碍遂借某洋貨店櫃臺交換某甲乃將銀元打開詎女以揀擇湖北幣爲由手觸銀幣三次甲初不以爲異迨將銀幣三元交女後兩人乃道謝而去甲始覺銀元之數大少急檢點之頓少十五元而裹洋之報紙己破碎不能復用意使失洋者勢不能兼顧俾得遠逃也術誠奇矣願後來者注意之幸勿受愚 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
譯著 
[間諜生涯] [  天虚我生]  
（三）東方之行 
　　海水拍天了無涯岸斜陽自雲隙反映入海瑰麗如水墨之牋渲以金碧時德國公司海艦曰柏瑩者方横大西洋而過甲板之上乃有一人獨踞籐椅以中食二指夾一雪茄昂首而作暇想者即予是也蓋予是時己得事務所中信用今奉使令往新加坡耳船中乘客雖多然予實爲孤客唯於昨夜晚餐時得識一人其人爲日本男爵屋瀨客貌多禮而性健談故予樂與親近今茲方與吾人坐對於此予方欲與長談而渠又忽離椅而去不知何適故予不免岑寂游目所至遂移情於海天景色而爲遐想俄聞履聲槖槖循梯而上予以爲男爵至矣及回顧則來者實有兩人察其狀貎蓋西伯利亞水兵哨官也荒傖之態盎於其面旣上甲板即狂謔舞蹈笑聲礫礫類鴟鴞酒氣爲風所吹撲人乃奇臭予己厭之而其一人復以一手搬弄適才男爵所坐之椅使作陀羅之轉椅足幾爲所折予乃不復可耐方欲起而斥之則男爵己至見其椅己爲所佔則以謙容乞其讓　此二人竟不之理予乃起立曰朋友汝何無禮至是曷讓此二人聞語額筋乃暴突亦曰朋友此爲汝之世界耶予知俄人每欺懦而畏强殆不可以理說則操德語曰止汝果欲得此椅者當先與吾人角力敗者無論無椅且不得乘此舟言時奮拳以繫予掌聲勢赫然醉兵見予勇則氣立餒欻然離椅而去厥狀有如懦狗之戢其尾男爵乃含笑就坐注目視海意若甚得予曰男爵汝頃者何不以此二醉豕擲之海面一淸宿酒男爵乃昂其首作不屑狀曰吾方吾國之武士道豈求見於區區哉矧今日者尚非其時言次以目視予而笑狀殊驕蹇此蓋日人故態吾人固巳習見不鮮而其所以作此語者則其時日俄戰局己在醖釀中矣予此次所奉差遣專爲偵察南洋羣島所築之海軍船塢且限日繪圖以報故於途中頗自急急當柏瑩號自柏林出口時乘客中實以日人爲多而俄人亦居半數此輩蓋各奉其政府密令星夜馳歸者以東方之戰雲巳漸起矣船抵水德港時復有俄羅斯人大隊登船視其所寫船票則以乘往旅順大連灣及威海衞者居多此輩來時胸中俱挾一戰字故一見日人雙睛立赤以此之故男爵頗爲侷促不安乃益與予親近有時意肯以肺腑相告舉其政府人民種種意見用資談助吾因而知其人爲深心人也今吾握筆著此書時男爵己大貴矣然猶不忘友誼每歳必以櫻花遥遥寄贈用表相憶之忱其情感亦頗可念當在柏瑩船中時予亦嘗與男爵作科學之辯論則覺其滔滔續續胸中所藏殆不可測然不自矜此在日人中尤不可以多得至予詢以東方戰事則輒笑而不答予初以爲男爵故作此態及後見其多數友人其態度亦復如此予乃知東方人之深謀密慮賞有非歐羅巴人所能及者東方人之軀幹極短小以　俄人較則一俄人直可抵其二人故俄人輙自大苟一言及東方戰事則即現爲鄭夷之容曰此不過沐猴耳一鼓而殲之可也奚用躊躇其語雖誇然以當時形勢而論則亦視爲當然之例初無一人斥其妄也即予亦頗喜其豪放故亦樂與爲友且其性質類多直率健談故予乘間探得其國家内容甚多此事與予後來赴旅順時實有偉力然予今日且不之述以新加坡之事固在旅順先也 
筆記 
[明季奇女子秦良玉彚編] [  紅軒編劍秋增輯]  
[庚午典試蜀中歸舟晚泊西界沱寄題秦太保良玉玉音樓] [  善化陶澍] 　 
　　忠州女子天下奇父是秀才夫土司天生智勇不世出坐令巾幗慚鬚眉詞翰淹通意嫻雅錦裪豔照桃花馬天子臨朝識姓名請纓獨對平臺下白桿之兵說無前巨寇親擒副塌天弟兄死國身許國平生忠義何皎然陸知州誠可恥肉眼不識奇女子抽刀斷袖應羞死邵捷春亦庸才生受屠戮吁可哀吾謀不用竟如此嗚呼羣鼠胡來哉夔門己失關塞黑忍使此身重事賊閉關坐臥小樓中大節直同文信國何須更論洗夫人多少麟臺愧顔色 
　　按陶公字子霖號雲汀嘉慶七年進士其典試四川在十五年後任兩江總督殁於任諡文毅 
筆記 
[西戍途中日記（四十六續）] [  桐城劉雨沛]  
　　八月初九日在哈密暫住一日哈密廳李炳源副將周德金先後來茗談一小時去予各贈詩扇對聯各一事 
　　八月初十日寄柴松亭鎭軍兪恪士學使函譪同鄕黄仲江太尊名高霖適公出未晤留贈詩扇對聯各一事哈密廳李君贈酒來周協鎭麗生請予午飲李倅贈予川資六金 
　　八月十一日午前到哈密廳李君處辭行未晤到捐局晤黄君仲江暢談良久到周協鎭處辭行適李倅映南在坐堅約至伊署午餐黄君仲江贈川資十金寄家大人信一封致陶榘林師信一封周麗生贈川資六金午後三時二十分出哈密南門西行經回城見柳木隂翳河流　　緣楊夾道心目淸凉二十里几塔爲纒民牧場纒民一家道旁泉水流溢土質甚肥又二十里西一棵樹有孤樹無人居一望皆未墾地泉水甚多又二十里五屯北望天山宛然在目自哈密北行至南山口進口經天山廟過山即巴里坤巴里坤有要道通蒙古又行十里至頭堡宿堡有客店六家馬撥一所居舊營内堡旁纒民十八家漢民兩家南有草湖旁有泉潭水淸而深有渠引之以灌地附近田地數十頃潭之隄古柳扶疏紅根映水遊鱗逐隊洋洋遊泳若夏日築亭於此就樹納凉臨流賦詩雅興當復不淺自此哈密西行須帶菜蔬草料 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十四章（續） 
　　皮僞卡不待語畢己大怒不可遏復頓其足震震有聲哈勃克見女郎怒則大懼展其顔作媚態而以雙手撫女郎之手不巳低聲曰姑娘盛怒矣皮譪卡乃嗤然笑曰汝謂吾盛怒汝殆未見吾母之怒耳汝亦願聞吾母之怒乎嘗有一次吾母逕於大庭廣衆之中唾法國大主敎之面哈勃克笑曰汝母非女子耶奈何如此曰此猶小焉者耳若任其性則雖殺人亦無所不可今吾之善怒殆亦遺傳性使然耳哈勃克曰然則汝母亦爲貴婦人乎曰否吾母嘗現身於無台之上爲著名歌女然吾母亦常自　其生世故不願予蹈其覆轍予年才十二即送入一修道院哈勃克汝當知修道院中之苦况直可謂之地獄居一日無異一年如是者不知歴幾千萬年而吾母始來省予予乃大哭求出院而吾母固不許謂彼身遭墮漏不堪令予再遭摧折修道院中規律雖少嚴然亦未始非造成優美女郎之地他日苟挾其學問出爲人師當不致再如我之飄零言次回其身就爐火明處自顧其影笑曰哈勃克汝視予得爲優美之女郎乎哈勃克曰美哉美哉予無間辭矣皮靄卡喜又續曰蓋吾母主意巳定無可摇動故雖經予再三懇求亦終不可哈勃克汝思之吾自是以後居修道院者交至七年之久此七年黑暗之光隂予又如何度哉 
　　十二日第四十四章十一行其字下漏敬字 
奇情小說 
[秘密汽車] [  東埜譯]  
　　第三章（續） 
　　勃立南道不差我等靜以待之只隨時留心他們的舉動好了滕逹道是的我等應當留心從此處到我寓所相距不過一哩路是坦坦蕩蕩一直線的不過將到未到之時有一個轉灣勢促而路狹須得留神一點勃立南道我以前走過一遭現在認得了那邊一轉灣就到你寓前草地之上對麽不過現在夜裏月光不比　光將到時你知照我一聲滕逹道你放膽開駛我替你望淸楚了勃立南把輪掣一扯那車便如弩剪離弦向前直駛車頭上兩盞電燈放出兩道白光好像在車前鋪設了兩條銀子的軌道勃立南眼睛注定前面問道轉灣的地方將近到麽滕逹道的了近了呀留心留心前面有人勃立南把汽筒揑得鳴鳴亂　說道像個女子滕逹道他不知避讓快停車丨勃立南急轉輪掣己來不及那車子碰的向前一跳似乎輪下碾着一件東西接着一聲慘悽悽的怪呌便見一個人影黑　　跌向路旁去了那時汽車己經轉灣停住勃立南喊道麥克你聽見麽這聲音好像人類的哀鳴方繩出了甚麽亂子了滕逹道我也聽得這聲音尖銳好像是婦人女子他的影子我彷彿瞧見不過　樹影底下一瞥看得不甚淸楚我等快快去瞧於是兩人慌忙跳下車來跑轉去借着月光一望見横臥在路旁的果然是個女子勃立南道不好了這個女子被車子撞倒了我們合力舁他到你屋子裏去滕逹依言抱住女子兩足勃立南挽住肩膀一摇一擺抬進滕逹書室中來把女子安放在一只沙發上面滕逹道我去取白蘭地酒你快快旋明電燈說着便走勃立南聽那女子微微一聲噫氣方繩暈絕的現在己經甦了轉來忙摸到璧角落裏把電燈　機括一轉登時滿室通明恰巧滕逹也在此時攜着酒瓶出來同到沙發旁邊向那女子面上一認兩人都嚇得倒退幾步面面相覻奇了奇了這件事情越弄越不淸楚了兩人方纔在議院前廳之内看見逹而登等四個人聚在一塊兒竊竊私語那第三人形似工匠一類勃立南稱他逹而登的孝子忠臣的面貎甚是文秀不料如今奄奄一息躺在沙發上面的這個女子一副容貎竟像同議院中那個黨人在一個坯子裏鑄出來的眉目也甚美秀太陽穴上也有一點紅記適從何來遽至於此眞個神秘不可思議了 
救國儲金 
[中國銀行收欵淸單]  
　　七月五日第七十二次報告 
　　第四百三十四册八十一號至一百號韓永錫小洋五角合銀三錢四分畢維序錢三百文又一錢六分畢可經又董丹桂女士又戚天緣又王廣彩錢三百文合銀一錢六分王炳之同上谷振盛又萬古芳女士又李女士錢三百合銀一錢六分姚世煥同上畢德貴女士又王增仁又戚允致錢五十文合銀三分謝允保同上蔣如賓又陳文堂又谷文經又欲十成又戚文明錢一千一百五十文合銀六錢（以上均威海匯來） 
　　第四百四十一册六十五號至一百號戚庭階二元王榮俊二元虞初耀二元戚春令二元劉玉垣二元鞠松齡二元戚杏庵二元畢世誦二元王幹臣二元傅耀廷二元高振升二元永盛茂二元戚雲祥二元李西川二元劉鵬丸二元萬裕號二元詹玉山二元崔書田二元陶靜觀二元王蕙亭二元黄潤源二元于宏斌二元孫玉橋二元李榮仙二元薰玉廷二元戚惠泉二元谷華樓二元畢秀亭二元苗華賓二元谷萬九二元谷源開二元林聿德二元王善堂二元董淸溪二元姚錦珊二元裕和園二元（以上均威海） 
　　第四百四十三册三十六號至一百號苗鍾坤五元林書榮又水嘉聰又劉錫珍五元劉本善又姜玉生又叢芹譜又任寶臣又張寶臣又李鄒氏又戚同仁堂又苗畬山又戚智堂又李式之又徐雲錩又夏如山五元裕生盛又姜忠堂又李少華又崔雨亭又王德立又欲餘三又王仁峰又陳信生又馬藎臣又戚春藻又畢蘭圃又王陞銘又董毓芳又畢寶書又李部松又董幹臣又戚叙堂又吕奉璋又謝黎氏又戚永齋又戚佐周又谷敬軒又戚文吉又劉程吉又劉星源又谷藩之又畢兆卿又谷景文又時朗軒又戴花魁又戚鏡淸又林梅泉又戚殿舉又利源恒又曹振魂又孫谷氏又水嘉寬又丁宏緒五元義興號五元王福德又侯寶坤二元陳憲堂又徐　秀又陳康齡又李仁壽又戚守惠一元徐克純又毛恭琳又毛華昶五元（以上均威海） 
　　第四百四十四册四十一號至一百號黄苗氏戚雪堂戚作霖苗寶楨江德壽董盛齋李凱倫戚貞吉黄藴齋黄玉眞女學生陶松壽堂陶傅興張維淸戚幼菴阮鎭堂黄泮林戚祝三黄澤周戚玉亭畢華亭黄寶珍陶家邦牛連生戚沂川戚涇川戚壽舜戚國章同和園戚士仁黄澤田戚芳洲戚守志孫永義王燃之戚渭川黄星瀾戚勤圃吕正路沈永祥戚長發王振聲于明德戚長宏戚長德戚敏德戚敏有畢世福鞠世光巴振邦宋振南傅貴寶土震風劉喜奎王金翠曲桂蓉李貴寶郭秀英曲鴻仙連益山傅正采每人錢一千文合銀五錢二分（以上均威海） 
　　第四百四十五册六十二號至一百號姜樹寶周和臣劉德淸劉愼修叢長德于丕愼戚式孝邵繼聖夏文祥孟吉堂隋仁昌王寶楊苗豐玉周景山谷子全戚全喜畢連增賀習軒劉永祜戚奎元谷新芝戚立業傳振坤李鴻仁苗寶瑜吕佐臣王學德劉會文楊培甲谷熙豐劉元和劉春雨谷慶謹谷新莪董雲譜董文山畢國經戚立言劉允禄每人小洋五角元三錢四分（以上均戚海） 
　　第四百四十六册一號至一百號李仲樵一元遲子元一元王連尹一元谷逢吉一元孫漢卿一元孫繼祥一元劉福魁一元戚天祝一元張信臣一元殷萬選一元吳曰義一元姜文禮一元畢榮初一元叢顯廷一元王秀霖一元高宗浩一元王廣信一元李振廷一元谷年和一元同馥卿一元劉竹山一元戚道仁一元畢毓珍一元李文華一元孫繼農一元　從新一元王殿淸一元苗機之一元義學戚續堂一元谷鈞卓一元苗楠普一元戚克臣一元李文釗一元畢克倫一元黎蔭一元畢雲吉一元郭郁堂一元戚合德一元苗禄寶一元陳蓮塘一元王壽臣一元蒲靑岐一元畢玉貴一元畢珠濱一元姜澤漢一元于鴻臣一元孫初愷一元宋多三一元殷順生一元保振浩一元苗寶和一元宋和占一元徐學秀一元李雲山一元王鑑淸一元李文經一元姚錦珊一元李碩輔一元謝仁浦一元杜本讓一元戚文啓一元黄尚之一元谷書三一元孟昭傑一元黄洛淸一元晉昌湧號一元轉水錫一元傅廷軒一元谷富軒一元畢樹之一元董鏡塘一元李愼之一元黄甫泰一元王秋亭一元傅壽同一元盧春秀一元戚維周一元鄭善選一元義生福一元傅芳亭一元叢松林一元戚守恭一元于禧年一元谷春治一元黄國　一元畢信齋一元劉吉堂一元林文成一元李振　一元姜鳳岳一元姜兆義一元苗作賓一元孫繼功一元孫子元一元周辛己一元王合一元畢序廷一元梅振禄一元孫藝圑一元谷源泉一元（以上均威海）（未完） 
 
 
 

Page 15

 
 
   
 
 

Page 16

 
 
　 
 
