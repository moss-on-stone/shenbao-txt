# 1909 - 28 - 4912930

 

Page 1

 
 
   
 
 

Page 2

 
 
   
 
 

Page 3

 
 
論說 
[論軍事與敎育之關繋（東）（吳）]  
　　微歟深哉。兵家之事也風雲卷舒。疾於頃刻。鼓聲生死。變於須臾。星星之火。風起而燎原。涓涓之泉。水激而倒流。鑿空萬里。决勝帷幄之間。交燧千城。痛哭一軍之墨。得其道則洪流障以一葦。失其道則江河潰於蟻穴。此其成敗得失之故。豈禍延於燃睫。痛切於剥膚。區區恃其匹夫之勇。而可以僥倖萬一者哉。大勇角智。其次角力。智周千里。力敵一夫。我觀歐西列强。化寓兵於農之成法。振軍事敎育之精神。文不偃武。士各知兵。而竊歎其强盛之有由也。按列强之中。武力最勝者首。推德法。其次爲英爲美。又次爲俄爲意。日本以東亞新進之國。亦駸駸焉與列强齊駕。而其制度。則莫不用徵集之法。稽其户籍。施以敎育。男子及年。皆有當兵之義務。其充現役者名爲常備兵。任滿則退爲續備。又滿則退爲後備。如是輪流更替。全國之中。幾無一人不當兵役。一旦事急。直可驅全國之人而命戰。而此全國之人。人人有國家之觀念。有身家之關繋。一鼓而進。百折不撓。此其所以制勝也。我國自唐以後。即盛行募兵。揮途人而巷戰。率無賴以誓師。來如烏合。去如鳥散。軍行有愁慘之氣。臨陣無楊厲之威。當夫易姓之際。乘人於疲。小醜跳梁。如卵撃石。一勝一敗。兵家之常。故歷代相沿。此制猶未覺其甚敝。及夫海禁旣開。外侮日迫。人有敢死之卒。我無衆志之城。優劣相較。勝負立形。匪天不驕。每戰必北。於是握兵柄者。知倉卒召募之衆。不足以陷敵而摧堅也。乃亦改用徵集之法。比年以來若南北洋大操。若萍鄉之敉匪。若江浙之剿梟。綜其成效。顯有可觀。而其間容有不規則之舉動。或沿途亡逸等事。舊時軍界中人。往往以爲藉口。不知此非編練者。之不。善乃敎育不能普及之爲害。蓋軍事與敎育。其關系至爲密切。固有不容舍本逐未者也。 
　　善夫政務處之言曰。　兵格不齊兵心不振兵籍不明各節。雖其優劣似判於徵募之。間其根本實繋於敎育之地。（見初八日本報載政務處奏覆徐紹楨請實行徵兵制度摺）誠確當不易之論也。夫兵凶事也戰危。機也。森森力劍。臨事而亡魂。獵獵族旂。俄頃而變色。執冰而戲。君子以爲不祥。超乘而前。識者知其將敗。蓋　人人有普通之智識。具忠愛之熱腸。不能望其得最後之戰勝。爲國家之寵榮也。歐西各國。編查户籍。至明且晰。兒童旣及學年。皆强迫使之入學。俾受相當之敎育。必普通學大略完備。然後可以各就所業。迨其及年。奉國家之徵召。載弓矢以俱來。旣有普。通之智識。復受軍事之敎育。指畫山川。則聚米於階前。測繪形勝。則數紋於掌上。軍人之程度旣高。國家之聲勢自壯。蓋其所以戰勝者。初不在臨事之指揮。而在平日之敎養也。是故識字人數之比較。以德國爲最優。占百分之九十八分。全歐陸軍。亦以德國爲最强。此明證也。英國海軍。雖用募集之法。而其海軍仍足雄視全球者。敎育旣經普及。則人人皆具普通之智識。無論徵召募集。其程度之高尙。自非烏合之衆。不敎而戰者。所可與之同日語也。此尤可見軍事之優劣。雖似判於徵募之間。而其根本實繋於敎育之地。其言蓋不誣也。我國開辦徵兵。將及五年。較之從前兵匪不分禍變迭起。固已優劣懸殊。而人民不知當失之義務。當事惟求徵召之足額。良莠雜糅。體格參差。士氣不揚。軍心渙散。於精神上。不免猶有缺點。此皆由於敎育未能普及。則應徵者均未嘗有普通之智識。欲求軍。人程度之高尙。軍事進步之神速。不可得也。不寗惟是。今日所謂徵兵者。乃就地開徵。非按籍徵兵也。就地開徵者。願否聽人之自由。按籍徵兵者。義務不可以不盡。惟欲實行徵兵之制度。必先有户籍之可稽。欲希望敎育之普及。尤重在户口之調查。今籌備立憲事宜。本有實行户籍法一條。將來户籍編齊之後。則敎育之普及庶幾有望。徵制度庶可實行。而我國軍事亦庶幾日見起色也乎。 
 
 
 

Page 4

 
 
專電 
[電一（北京）]  
　　鹿中堂面奏法部審案徇情應請整頓廷寄法部貽榖案懸宕已久速訊勿延如違干咎 
[電二（北京）]  
　　度支部擬將各部公費津貼實行匀分給 
[電三（北京）]  
　　陜撫奏設籌辦處派藩司爲督辦司道爲會辦閻迺竹爲總評事吳懷清周鏞爲評事 
[電四（北京）]  
　　粤督奏派藩學臬運四司爲籌辦處督辦王秉恩爲會辦謝師元爲坐辦鄧華熙等十六人爲議紳 
[電五（北京）]  
　　鄂督奏派三司爲籌辦處總辦姚晋圻周雲爲坐辦夏壽康張國溶等爲叅事改四月十五日爲初 
選期六月十五日爲複選期仍赶於九月開局 
緊要新聞 
[攝政王對於用人之持重北京]  
　　攝政王近日對於清理財政章程頗爲注意不時繙閱昨日適接見某侍郎王擇該章程中一二關鍵處詢問該侍郎茫然不知所對王意頗不懌攝政王對於郵部陳尙書之叅案辦法已有定見昨日接見那相時那相略將已經查實各情形面奏中多關脫語王頷之而已沈愛蒼到京後頗垂涎某缺日前有人力保於攝政王謂其才大可用王似不以爲然惟近日外間傳有派充某局總　之說 
[禁烟會代表端午帥覆蘇州各團體電]  
　　地方自治調查研究會商會拒烟會鑒萬國禁烟公會爲文明慈善之大舉本大臣奉命督率開會已代本國政府人民致謝各國政府美意並演說禁烟利益兹承電賀但願烟毒早日廓除以副國民期望方眞印 
[桂省法政人才之缺乏廣西]  
　　桂撫張鳴岐具奏云竊爲政之道首在得人新政日多需才愈衆若不預儲於平日斷難收效於臨時桂省本年秋間遵照部章開辦法政學堂原爲造就吏材之計無如地方偏僻分發來省者數本無多需次各員經臣三次考選送入學堂者先後共一百十六員佐雜居十之七八州縣以上僅十之二三其中年齒已長難期深造者又居十之八九大都由於强迫勉就講習科以期速 
極之始復甲誥誡凡有血氣敢不欽遵顧卽就籌辦各級審判廳一端而論查照法部咨行京外各級審判廳官制每屬設一地方審判廳廳分民刑兩科科各一二庭不等庭各推事三人廣西六十餘廳州縣僅地方審判推事一項極少已需五六百人初級審判推事高等審判推事尙不與焉檢察官及典簿主簿之屬尙不與焉七年以内需才如此其多入堂人員計數如此其少倘不赶緊設法廣爲造就轉瞬期限即届無才之困難將有較無欵而更甚者擬懇天恩飭下吏禮兩部援照直隷成案於廣東福建湖北湖南雲南貴州六省及就職之優拔副貢中凡年在四十以下者自宣統元年起按年揀發二百員來桂考驗合格俾入法政學堂肄業但供食宿不給津貼俟畢業後凡别科考列中等以上講習科考列優等以上者概請奏留補用免繳分發留省各銀兩並照學赴定章分别奬勵揀發請暫以宣統五年爲止應否展限届時體察情形另行具奏倘考驗挑取不能足額並請推廣兼收捐納人員無論籍隸何省候補候選之員年在四十以下者均准自行投考畢業奏留奬勵悉照揀發人員辦理 
[滬寗運貨抽釐案電咨部蘇州]  
　　江督端午帥近接蘇撫電略云滬寗鐵路運貨抽釐一案現據朱道與黄道妥商定議詳請核咨試辦一年想已並達鈞覽擬即敬列台銜會咨外郵度支三部及稅務處核復伏乞電示以便繕發午帥接電後察核朱道等來詳議復各節均尙周妥當即電復蘇撫請卽據詳轉咨仍俟部復照准再行飭遵 
粤路梁總理求退之堅决 
[梁總理致局董事函]  
　　客歲初冬辱承貴同曁衆股東推舉濫路事瞬已一周矣歲月侵尋百凡未遂差幸諸君子協力維持以匡不逮藉獲大局粗安惟念十餘年服官在外聖恩高厚涓埃未報方今嗣皇踐祚百度維新正朝廷求治之時豈臣子偷安之日刻已服闋正擬修函告退俾得以無具之身爲國家宣力不意頃悉郵傳部電旨張奏請將梁誠 
 
 

Page 5

 
 
服闋後仍留粤辦理鐵路並免扣資俸等語著照所請欽此欽遵之餘莫名感悚伏念弟接辦路事以來夙夜不遑赶集事工路線告成百餘里收股亦已過七成清夜們心似堪告無罪於桑梓但爲國爲路勢難兩全兼以人情浮動謡諑紛乘正如危機駭浪中使人穏坐不得計惟有閉户自思敬讓有德應請貴局另舉賢能勉維公益俾弟得以潔身奉退稍伸戀闕之情則愛人以德之事也 
[董事局金菼等覆梁總理書]  
　　現奉大示欣悉郵傳部電傳上諭張奏請仍留粤辦理鐵路並免扣資俸等因百粤幸福同深慰忭乃復謙辭下逮爲國告退雖大君子忠勤纞闕鵬程萬里本不敢勉强攀留惟念路事重大關繋全粤命脈上勞國家垂注從前謡諑紛擾一自總理從事百度整頓築造已越百餘里二期已收七成餘非仗德望鎭壓豈能致此效果凡我商民正深感誦日前督帥覆貴總理書有古語謂斯人不出如大局何吾謂斯人若出如粤路何之語盖以我公一出公司替人難得督帥之方至當莫易用敢懇求大駕暫緩入都俾路事得荷鼎力始終完全不負當日大君子創議贖回之德將來桑梓銘恩亦與珠海禺山永同不朽矣 
[皖路總理後蕪湖同鄉電（爲借欵事）]  
　　蕪湖鐵路公司轉同鄉公鑒電悉合同條欵正如來示辦理俟議定再電聞銘庚 
[京師近事]  
　　恭上大行太皇太后尊諡典禮已於去臘十二月二十四日由内務府製備香册香寳絹册絹寳各一分送交内閣并由欽天監選定宣統元年正月初四日午時書寫刋刻十二日午時塡靑二十二日卯時恭請皇上閱視册寳午時行恭上尊諡典禮 
　　恭上大行皇帝尊諡典禮亦於十二月二十四日由内務府製備香册香寳絹册絹寳各一分送交内閣并由欽天監擇定宣統元年正月初四日午時書寫刋刻十六日午時塡靑二十八日寅時恭請皇上閱視册寳午時行恭上尊諡典禮 
　　禮部具奏云宣統元年正月十四日恭遇皇上萬壽聖節臣等謹參酌例案擬請皇上縞素詣皇極殿觀德殿行三跪九拜禮隨從之王公大臣侍衛官員各照應穿服色隨同行禮停止舉哀惟查前欽奉諭旨朕冲齡踐祚各祀典禮尙未能親詣舉行等因欽此是日是否皇上親詣行禮抑或欽派王公分詣恭代之處臣等未敢擅擬伏候欽定 
　　郵傳部片奏云查商辦電報每届結算向皆提出溢利一成以爲督會辦大臣及參贊總分各局員司學生等花紅之用現旣收歸官辦情形與前不同擬自光緒三十四年二十七届起所有花紅一成母庸議提應行一律停給惟總分電局員司學生等如果勤奮出力每届年終即由臣部分别殿最酌給奬賞以示鼓勵 
西報譯要 
[漢商反對水脚增價]  
　　字林報載十二日漢口電云長江輪船裝貨水脚近每壈增至銀一兩二錢漢口各商因各船任意增價有礙商業特開大會反對 
[駐京公使照請防疫]  
　　文匯報載十三日北京電云唐山疫症現已傳至北京駐京各國公使曾於日前開會討議聯名陳請外務部設法阻止疫症蔓延並將推薦英日防疫專家多員以便中政府委用 
[雲南鐵路債欵已准]  
　　又載十三日倫敦電云法國下議院已准越南募債法郎五十三兆以充雲南鐵路建築經費 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[補紀唐專使在美情形]  
美洲通信云唐少川專使在華盛頓時曾於十二月下旬遍請中國留學美東諸生來華盛頓消遣冬假計應召到者約八十八内女學生五人分庽各旅館每晨齊至行轅聚集暢談國事下午則帶到各處游賞二十五號下午唐使在上海酒樓以華饌饗諸生二十六號下午行轅開設茶會二十八號下午唐使帶諸生謁見勞士委總統二十九號下午往游華盛頓古蹟所有各學生來往車費及住旅館費均由唐使給發 
 
學之請查哥侖比亞大學乃彼舊游之地故有此偏厚也 
　　梁慶慶侍讀偕其介弟於前月初旬由西方復到美京謁見唐使勾留至二十四號晚始搭車復出西方擬到英屬域多利視學事畢即返三藩市唐使因聞意國地震災情浩大特修函一通内夾銀票五百元郵寄美國紅十字總會轉賑意國災區以敦邦交 
　　唐使抵金山時修埠中華會館曾派值理十餘人辦理歡迎會刻已由陸君潤卿將進支數目呈交中華各紳董公閱計共捐得銀一千六百五十二元統支銀一千零七十五元一毫九仙内支金牌一面乃送與襄辦歡迎事務西人施剌以酬其勞者 
東三省最近通信 
[海陸交通之計劃]  
　　東西海陸交通事宜經當道與日俄兩國官員商議日本内地鐵道與海參威敦賀間行船聯絡業經實行現又將西伯利東清滿鐵三路聯絡事宜派員在俄京商議其規約不日當可妥定至京漢京奉滿鐵三路聯絡問題亦已妥定又聞南滿鐵路與日本内地鐵路聯絡運轉等事已由日本鐵道院南滿公司及大坂商船公司訂立規約擬定於陽歷二月間卽行開辦其車票有効期間以四十日爲限其大連門司間行駛之輪船仍用大坂商船公司所屬之天草大義鐵嶺開城四輪船以資聯絡日本與中國各地及歐州各國往東之行旅 
[借欵問題之進步]  
　　奉新吉長兩路借欵詳章因中日兩國議約委員 
稍有意見迄未議結兹悉中日兩國議約委員近已互相退讓推誠布公此項交涉日内頗有進步不久當可了結矣 
[江省衛隊之得力]  
　　黑撫據交涉局禀稱伯克圖附近地方卡爾有鬍匪多名勾串俄人搶刦火車駐站俄兵無如之何請軍助剿等情黑撫卽派慶統領少峯與李管帶心齋星夜往捕去臘十三日官軍至千卡爾地方慶統領揮兵前進即將山口圍住賊衆阨守要隘苦不得進李管帶領鄉導從背後包抄直搗剿穴賊進退無路遂悉爲所獲計出入共七日之間著名之匪立即就擒俄國軍隊以從來剿辦鬍匪未有如此次之速者不覺大爲偑服該國將軍即親身勞軍備謝保護之意 
[吉撫籌欵濟商]  
　　去冬吉林省城錢法奇緊商貨滯銷頗有不堪支持之勢撫台陳簡帥目睹商艱爲之籌欵四十萬元發交商會轉給衆商行使以資接濟 
[吉林自治局失愼]  
　　上年十二月念五日午刻吉林自治局文牘科辦公房煤爐失愼其時江水皆冰無從取水焚燬樓房多間現在暫在平房内辦公春間卽須重行建築 
分類新聞 
政界 
[通飭速設財政調查處蘇州] 　 
　　蘇撫陳中丞准度支部咨略謂近來各省財政支絀各府州縣報銷各欵仍未核實殊非力求整頓之本意因特通咨各省督撫速飭各府州縣一律添設財政調查處選派本地公正鄉紳協同辦理每委列表報部以憑考証中丞准即通飭各府州縣一體遵辦 
[蘇臬籌設統計處蘇州]  
　　臬司左廉訪遵照部章擬於本署設立統計處分派委員司書生等辦理一應新政以及本署或出歲入等各事件惟應需經費必須先行籌定昨特具禀督撫憲請飭司庫撥發欵項若干以便開辦 
[咨查劃一海關收稅册蘇州]  
　　蘇撫陳伯帥准度支部咨以各省海關洋稅收支各欵稅銀數目未能劃一應令遵照定章按結開列清單奏報不得以收支數目串入原摺以致混雜不清仍一面造具四柱清册查報等因中丞當卽札飭所屬各關稅司查照辦理 
[丹徒設立統計處鎭江] 　 
　　丹徒縣王令前奉省憲札飭赶設統計處凡出入欵目及征收數目年終列表註明有無盈絀送部查核王令奉文後已將署中原有書吏挑選數名設立徒邑統計處一切新政均歸該處承辦昨已將辦理情形通報各憲 
交涉 
[意總領事電謝地震賑欵]  
　　去年意大利地震成災情形極爲悲慘張督除撥助官欵外并札勸業道照會省城紳商籌捐濟助臘底善堂商會行商備銀一萬兩繳由勸業道轉呈督憲派員照送香港意國總领事兌收兹接意總領事謝電云粤督張鑒又蒙匯來九善堂七十二行商會助賑敝國災欵港銀一萬二千九圓零七角懇祈代爲致謝江督端 
 
 

Page 11

 
 
午帥前因義大利南境地震爲災曾電商沿江海各督撫籌欵助賑旋據各省復電慨允共得賑銀四萬二千兩洋三萬元當由午帥一併匯交駐滬義領查收轉解災區嗣接義國駐京公使曁總領事等來電道謝當即轉電在各云頃接義國駐京公使及駐滬總領事交電均以各省協助賑 
[俄國在黑省擴張軍備黑龍江] 　　 
　　俄政府近因黑龍江鐵路已鳩工起築移民逐漸增加復議定擴張軍備之計畫其總司令部駐劄哈爾濱其軍團總長則派奇耶哥中將充之總計兵數二萬五千名約分旅團三所第一旅轉駐屯布耶特堡共統分隊五所防守哈爾濱與蔓基亞堡間第二旅團駐防長春共計分隊八所第三旅團共計十二分隊駐屯哥拉基亞堡除斯等旅團之外哈爾濱當港復設立騎兵名譽聯隊係中隊六所合成其聯隊總長則鳩根斯克將軍任之此外復有砲兵中隊三支紛布哈爾濱一帶凡諸般軍士均係志願膺募者負役斯限概定三年月薪金計三十五六羅布其轄理之權改歸本國陸軍部直接指揮每歲由度支部籌撥經費復於哈埠創設敎練軍管學校以斯敎育之振興 
軍界 
[江督注意軍人品性南京]  
　　江督端午帥札督練公所總參議文云照得官長者士卒之表率品性學問智識三者缺一不可然其學問智識之短淺其流弊中於軍隊尙祗無用而止若其品性之不良則影響所及禍患將有不勝言者本部堂於新軍所放兵官雖一排之長司務之員必親自傳見考騐誠愼之也不謂日前所傳驗之三十三標差遣郝靑田問以敎育兵卒何者最要軍人道德何者最重軍人對於君國有何等義 
問題則所答尤爲荒謬可以証其平時品性之不良似此一無足取之軍官豈容濫竽軍界惟本部堂忠厚布心不願於立談之頃以言廢人應即暫行發交鎭署禁足一個月由該鎭嚴加察看如係拙於應對情尙可原果其習與性成無須姑息届時再由該鎭據實其詳請示核辦因念本部堂日前發問之事皆軍人必不可少之智識國家歲費若干萬造養學生敎育軍隊之鉅資而其結果乃至有軍官資格於此等普通智識尙屬懵然此誠最堪痛恨者也以此之故本部堂不得不將前項命意所在宣布於衆以冀周知夫敎育兵卒自以精神敎育爲最要該差遣則以操練當之操練一事誠與精神敎育有絶大之關係特該差遣未必能知不然軍人道德者軍人精神之根柢也該差遣並不知軍人道德更何知軍人精神且就軍人道德而深言之則忠君愛國又軍人精神中之精神忠君之義爲我國二千餘年來之國粹亦爲東西君主立憲國不易之常經凡有血氣無不深知至愛國二字之發見乃因晚近帝國主義之潮流日以加甚不得不提出此主義以爲忠君之元素蓋君者國之主體一心惟知有君者即一心惟知有國分言之曰忠曰愛合言之一義字而已且愛國之解釋在軍隊中人所應知者極爲單簡可一言以蔽之曰知愛已國而不知有他國而已且本部堂所發問者係軍人對於君國有何等義務是指軍人効忠於君効力於國而言若泛言愛國尙屬於思想之一派與義務何關該差遣則祗知有國不知有君尤染近今荒誕之惡習最爲可恨者也夫郝靑田者不過一差遣之員尙未負指揮與敎育之責即使品性不良而其學問之陋智識之劣尙不足以濟之本可無庸置議本部堂之鰓鯢過慮者慮有高出於郝靑田之學問智識而又非居郝靑田之閑散地位者耳現在本省實缺官長監視縝密或不至有不學無術之輩攙雜其間如其有之務當立時撤退不可姑容所尤應注意者惟此隊附之軍人如差遣如見習如候補官之類目前雖居閑散異時即屬長官若不愼重於先難免貽悔於後此其責任全在軍隊之中之有敎育權者資日本隊附之員皆由本隊長官造具該員之品性學術程度表秘密呈送上官以資考證此後本省軍隊應行仿照辦理除分行外合亟札飭札到該總參議等即便轉飭一體遵照 
[恊戎愼重防務鎭江] 　　 
　　駐鎭巡防隊統領周錦堂協戎因大港空虚不可無重兵駐守特於日昨札調所部兵隊前往該港扼要駐紥以重防務 
[執法官袒護逃弁武昌]  
　　鄂軍三十標三營排長劉某因私逃往皖投効經該營司務長陳某聞信在輪船内拘獲禀經張統制將劉撤差監禁候訊在案兹悉陸軍執法官郭令寳衍於審判時竭力袒護謂向來軍營逃走一兵必過三日方作逃兵呈報今該排長私出未滿二日焉知非該司務長挾嫌藉圖朦害應請將該排長回復原差司務長予以處罰聞各營軍佐以執法官判斷不公已公同上書統制抗議矣 
學務 
議復分年推廣敎育辦法廣東 
　　粤督張安帥准學部咨稱目下預備立憲凡應興辦千緒萬端而其最要之處首在普及敎育然欲其普及亦非急切可圖必察各就情形確定入手之處先謀高等敎育以應人才之需次興普通以立基礎其高等敎育何者最宜先興何者逐漸造就此外即行確核情形分年預計某年能得速成師範若干能得完全師範若干能設小學中學若干某年能用師範以敎小學某年能用高等以敎中學某年能有初等小學畢業生若干應設高等小學若干某年應有高等小學若干應設中學若干何時能行强迫敎育辦法何時能征地方敎育稅其高等敎育則應設某項若干應設某科若干何者宜踵興何年能成專長逐一細查地方情形確切預計一律普及之期以　咨部切實核擬明確逐年督飭切實辦理庶敎育可得實行普及之期官吏不致再有偷安諉卸之弊等因張督准此已認眞籌商覆請核辦矣 
[警察學堂第三班畢業長沙]  
　　湖南官立全省警察學堂第三班已届畢業特禀由岑撫帥諭今於去　　十五日在該校舉行畢業禮式當由監督分别等第發給文憑 
實業 
[蘇藩不認蘇綸紗廠之新總理蘇州]  
　　蘇綸紗廠呈繳第三期公欵並另舉總理奉瑞藩司批云據呈已悉該廠繳司庫公欵逾限兩月屢催不解正擬復催間即據呈解第三期曹平銀八千五百七兩一錢並補 
 
 

Page 12

 
 
繳第二期豐備榖本庫平銀二百五十兩核數相符存候分别提放惟呈尾聲叙周紳廷弼無暇兼顧自行告退各股東公推吳訷本善爲總理一節殊屬不解查周紳總理兩廠係奉大部加劄委充去就應聽部示究竟當時如何競爭如何避讓姑置勿論卽使自願辭退必須奉部核准另選賢能繼任尤必接辦之人實爲各股東推服翕然無間方能作爲總理擔任廠務此次周紳辭職固無正式公牘又未見各股東另舉公禀而吳紳之繼爲總理不啻若自其口出然則非公舉乃自荐耳在吳紳以一假定職員驟躐領袖固足自豪無論本司能否承認揆之公司商律恐未盡合至謂嗣後應繳公欵仍照成案辦理云云試問不遵成案又將如何辦理現已由司咨會商務局一體照會周紳循舊接辦應俟復到再行核示母遽躁凟著即遵照聞藩司咨商務局文中有周紳廷弼旣去之後羣盲兢進跛倚以臨複雜凌亂更難究詰正如投骨於地羣狺爭噬十羊而九牧之則牧愈多而羊愈少等語 
[廣澳鐵路合同已允作廢廣東]  
　　廣東澳鐵路合同前經郵部咨催葡使速行作廢現該使已接奉本國政府訓令先將彼此界限之路線交通情形及搭客載貨一切章程辦法價目彼此公同商定後即將合同註銷作廢等情照覆郵部矣 
雜記 
[密查奸商私運米石廣東]  
　　去臘香港商人禀控奸商私運米石出洋一案當經張督委員前往南海番禺增城等縣確查復據香港商務研究社商人再禀略謂現查各號自聞派委查辦後雖有停工尤多掩飾如省之永亨和永亨泰店聞風先減工人詭作内地銷路堅不承認出洋且簿據别開巧立名目自率私人賣買裝點期瞞卽使委員坐查亦難洞悉其詭計而增城白崗之各店則仍屬如常查其中有劉奕南增城西洲人即永亨和永亨泰同益店之東主也運動出洋尤爲詭秘究其去路自經大帥嚴辦後一由香山之輪拖而直抵澳門及由香港之茅灣而轉儎其中所經之拱北關未免疎於防範一由虎門太平外之圍基而運米出境種種弊竇防不勝防似宜止其出處勒令各店歇美違則充公緣此店俱靠私運出洋全非内地銷貨者本港之金山莊口專與各店往來顯有明証張督據此現已札飭藩司委員再行嚴密查辦矣 
[清鄉提調丁憂蘇州]  
　　蘇省緝捕清鄉公所提調王司馬元章於初十日接到奉天急電知太夫人於是日在籍病故司馬接電本擬星夜奔喪祗以經手緊要公牘甚多一時未便遽行而督辦瑞方伯適隨端午帥赴萬國禁烟大會爰特發電至申禀請方伯委員接辦 
[錢業被誣之集議蘇州]  
　　蘇垣各錢莊以裕蘇官銀號前因清查帳目外間致起謡言經藩憲致電商會各情已請前報惟近因出示曉諭示中有各錢莊猜嫌欵忌故散謡言等字樣該業見之以此等謡言實非出自該業且與全體名譽攸關爰於日昨在錢業公會内集議一切呈請商會代爲剖白現商會已據情移請藩憲察核 
小說 
[潘傑小史英國梅特撰著迎浦四郎信譯]  
（一）白玫瑰（四） 
　　宛南夫人答曰此事尙遠。潘傑年僅十九。殊幼。未可議婚也。余將任其戲游歡樂。一若常在孩提時。 
特然夫人又曰。奇南若何。 
　　宛有夫人曰。奇南余右手也。無奇南則余之右手廢而不能治事。據我之意。亦不欲令其適人。故潘傑爲余之所鍾愛。當使常在左右。不令遠離。奇南操作勤敏。尤爲余所依賴。二者不可缺一。 
　　特然曰。奇南當爲賢　。人之欲求婚者甚衆。潘傑之美麗娟秀。出於天天。誰復能婎。 
　　宛南夫人笑曰。雖承謬譽。惟二女此時决未能許字與人。 
　　是時諸學生在草地中。或百碼賽跑。或打網球爲戲。甚樂也。俄而夕陽在山。諸學生亦游戲已畢。入室具膳。　　諸學生於運動後。腹枵口渴。若麫包。若咖啡。若莓酪。鯨吞虎噬。少頂而盡。食畢。斜月初升。某女學生復於月光中奏琴。諸女學生和之以歌。殊樂。無何諸生告辭而别。 
　　宛南夫人奇南潘傑。均送至途中而返。宛南夫人儘日酬應。殊覺困乏。奇南緩步入書室取函。潘傑亦偕至書室 
　　潘傑曰余不解弗侖良先生何以不修書與余。而獨致書與汝何耶。 
　　奇南曰。余與彼相識。汝與彼未甞相識也。彼之去國。迄今十五年矣。其時余僅十有六歲。潘傑曰。如是余方幾。何 
奇南曰。汝纔四齡耳。 
　　潘傑曰然。余是以忘之。書中若有異聞。明晨汝當告余。母稅爾事。余將睡矣。語畢即緣梯上。 
上海風景之一 
清談 
[營私]  
　　陳璧之被參也。列欵多端。而與農工商部尙書互調子姪。與度支　侍郎互調親或。最爲營私植黨之顯而易見者。然以余觀之。官場作事。本如市并然。以已之財。易人之貨。以已之貨。易人之財。互相往分。而後能互收利益。故此等事。各部尙侍。往往而有。奚特各部。外而各督撫各司道。亦往往而有。我恨言官。不能將一一營私者而盡劾之。 
[浮費]  
　　攝政王柄政以來。於經濟問題。。最爲注意。。以故屢諭内務府各部院。諸事須從節省。以浮費。之無益於事實。而有嶺於國用也。然以我觀之。京曹各員。正俸之外。又有津貼。津貼之外。又有公費。一人而兼數差者。辦事未必認眞。而月支薪銀動數百千兩。每年核計。浮費不知其幾何。外省各關道。各局所。辦事人員之外。又有掛名差使。終歲不見其人。而目支薪水動數十百兩。每年核計。浮費又不知其幾何。偕乎攝政王不盡知也。然果爲攝政王盡知。則亦司空見慣。而不以爲異矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
[浙江（處州松陽）]  
　　松陽縣民情素來閉塞遇事易滋疑阻譯辦調查選舉目較他處爲難該處紳士不得已於去冬十一月十四日假定商務分會邀集城鄉紳商學界明達𤍽心諸士紳開會集議僉謂初選事宜旣由地方官長監督其事務所原應設於官署嗣因官舍窄狹公議附設商務分會内惟是事屬創始章程應由各紳逐條解釋互相參究然後選派明達正紳分赴各鄉宣講理由衆論爲然嗣經陸續開會公議推定調查選舉事務所正副所長各一人幹事員四人總調查員六人城鄉分調查兼宣講員八人概不支給薪水惟調查員出發之際按照路途遠近均應給發夫馬另選書記兼庶務三員駐所辦事略給薪水至於調查方法資産一項概歸商界擔任調查其餘出身官階以及辦理公益學堂各事務均由紳學界擔任調查擬定事務所辦事規則並造具公推事務所職員銜名清册呈由縣尊鞠志欽大令轉禀籌辦處立案兹將職員名單錄下（正副所長）黄炎吳春澤（幹事）潘思謙何文龍葉玉龍張禮由（書記長兼庶務）許作舟蔡封徐滋善（總調查）徐建藩葉秀春黎壎許士芬葉應龍蔡毓芳（分别調查兼宣講）吳紹雍張登朝劉德懷吳朝鼎闕聚華吳紹文蔡夢蘭丁湘申 
[專件]  
　　武陽選舉調查事務所呈覆籌辦處電飭選舉人名册按照投票區分造稿 
　　爲呈覆事正月初九日准武進縣照會内開奉府憲札奉憲處儉電内開據武進陽湖等縣呈送選舉人名册均僅分城鄉並不按照分劃投票區所每區一本造員將來照繕投票簿時難免重誤希即速飭各屬按區造册以便按册造簿等因行府札縣照會到所准此謹查奏定諮議局議員選舉章程第十七條初選監督慮按照選舉資格詳細調查將合格者造具選舉人名册第二十條選舉人名册應於選舉期六個月以前一律告成第十六條投票區應於選舉期三個月以前由初選監督一律籌定第三十八條初選監督應按照各投票所所屬投票人分别造具投票簿細繹章程投票簿自應按區分造至人名册並無投區分造之說且人名册告成時投票區尙未籌定更何從按區分造或謂研究辦法不厭精詳而憲處迭次札飭亦並未預行示及今欲將人名册按照分劃投票區所每區造具一本究不知何所取義若謂將來照繕投票簿時難免重誤則豈知重誤與否全在繕寫校對之工率而投票簿自投票簿人名册自人名册兩者各分界限無從牽混也武進陽湖城廂自爲一册各鄉則或以二三鄉爲一册或以一鄉爲一册當時裝訂均酌視其城鄉人名之多寡爲之必欲按區分造則重行拆訂一轉移間本非難事　以章程所無以非關涉緊要而值此時期急迫以此往返遷延殊無謂也爲此呈請憲處察核免予改造實爲公便須至呈者 
本埠新聞 
 
　　萬國禁烟會中國代表端午帥前晚仍下榻小沙渡瑞公館昨晨各國代表咸往拜謁午後返轅並聞前日預備立憲公會等各團體在南市開會歡迎後蘇路協理張季直殿撰王勝之太史即邀請午帥親蒞滬嘉鐵路滬軍營車站考察一切并在車站官房欵以茶點午帥詢及工程頗爲嘉許傍晚乘坐頭等專事前往龍華察看一周旋至織呢廠而返現午帥已於昨日傍晚乘坐專車返寗矣至專員瑞藩台須暫緩數　再行回蘇 
[工部局竪立界石之交涉]  
美租界阿拉白司脫路係與華界毗連並接近公益里口新築馬路路東店舖五六家向歸英美工部局收捐至源盛米店爲止西則由四路二區巡警局管轄乃前日上午忽有工部局西人帶同小工多名至該路西首盡頭處竪立界石二方該處新造房屋悉被圈入租界之内站崗巡士以該處係屬華界立即報由蕭副巡官率領巡長巡士前往勘明將石拔去並派巡士在界口守護一面回禀汪總辦會商滬道照會領袖領事請飭阻止 
[華商倚仗洋勢]  
　　江督前據厦門道電稱兹有入籍日斯巴尼亞之華商現充厦門招商局總辦曹瑪甘者在該處中國界内開設天仙戲館雇用女伶唱演諭令停止違抗不遵並稱彼已奉到日斯欽差來電准予開演請爲查禁等語端午帥以該商究係何等人物胆敢倚仗洋勢違禁抗官殊屬形同無賴惟究竟是否厦門招商局總辦自應澈查爰於日前電飭滬道詳細查詢現據蔡觀察查復謂詢據上海招商局復稱厦門局董原派黄惠臣經理前三年病故後由其父瑞曲接辦並無總辦名目且曹瑪甘亦非該局所派實實局中無涉現旣抗違禁令應請飭令厦門道查辦云云此事已見昨報交涉攔 
[日領請究僞造紙幣案犯]  
　　僞造日本假鈔票之張順發曾由滬道發縣收押在案兹日本總領事永瀧君以事關本國幣制亟應嚴辦爰於昨日照會滬道請飭上海縣照律究懲並將如何定罪查示備核 
[錢業選舉董事]  
　　北市錢業在錢莊會館開會選舉董事計分四帮寗紹二帮用投筒新法舉定董事各二人計寗帮馮呂卜得廿三票洪念祖得廿二票紹帮胡稑薌得廿七票謝綸輝得念五票蘇鎭二帮則仍循例推舉蘇舉嚴价人鎭舉丁价侯聞向例四帮尙有領袖董事二人現在尚未舉定云 
[爭奪灘地續聞]  
　　徽寗言館思恭堂與商船會館爭奪灘地圍築竹笆已紀昨報兹聞此事現由南區長勸令停工秉公辦結未知兩造能稍平意氣否 
[不允預留碼頭]  
　　籌防捐局羅觀察前請滬道轉　大達公司預留停泊巡船碼頭一事現經察觀察詢據工程局董復稱捐局巡船向駐浦江之中以便稽查今十六舖橋迤南沿岸雖已建造輪步公司然浦江河面寛闊巡船駐泊不患侷促該局巡船祇須自行相度地方停泊但於輪船進出無礙卽與大達輪步公司無涉等語昨蔡觀察已據情轉復羅觀察查照矣 
 
 

Page 19

 
 
[城内]  
　　停止慶賀○昨爲皇上萬壽誕辰本埠文武各官因在國制期内故未慶賀 
　　循例迎春○今日酉刻立春本縣李大令循例於昨日率同三廳學師至大南門外迎春至所有儀仗因在國制期内一概不用　　偷竊軍裝○提標中營營兵葛連生偷竊軍裝經華亭縣訊明葛係南匯縣人判令　解回籍昨日押解到滬本縣李大令飭令暫押候再派差解送南邑收管 
　　謀殺親夫○太倉州派差押解婦人桃姐並男犯善福到道禀請過勘聞此案緣起係因桃姐之夫被桃姐之奸夫謀斃善福係幇同移尸之犯該奸夫當時捉獲之後理於中途服毒斃命現由太倉州吳笏直剌訊明通詳解道當奉蔡觀察飭將該犯等發上海縣分别禁押候示期提勘 
　　縣批五則○王新伯禀批此項田畝係在爾叔父序卿名下旣已歸併立契交爾執管現將此田價賣於堂弟王仲蓮何得恃蠻胡閙究竟何日途毆何人解勸何以復又打毁住屋種種含糊殊難憑信察核情詞必有起釁别故以　親叔姪遽操同室之戈重利輕義實屬非是著自行　同族理息彼此各敦親誼母得輕啓訟端孫朱氏票批候隨堂飭帶李阿福比追一面催提張錦坤到案質訊提究沈元福禀批該職之媳曹氏於夫故後不能孀守抛棄孫兒捲物潛逃年輕無識必爲人誘惑所致據呈前情先准立案一而赶尋該氏回歸與伊母家商酌如何設法安置以免日後之累可也曹錢氏禀批氏女沈曹氏於夫故後道腹生男則有子可撫有家可依正可安心孀守乃乘間捲物潛逃年輕無識必爲人誘惑所致傷風敗俗莫此爲甚若聽其所之誠可免門户羞惟氏女將來必至失所兹據禀前情先准立案一面協同婿家赶尋氏女回歸設法安置以免日後枝節張石仁籌禀批查張杏寳係小百瞗搶奪趙文文之洋銀並强姦尹朱氏已成案内從犯同惡相濟經前縣禀准監禁廿年現雖恭逢恩赦應俟頒到核辦現在未便准保　　官事○道署差遣緝私委員候選丞姚錫康昨因患病禀請銷差松江府戚揚昨日到道禀辭回任縣丞龔繼文呈送履歷縣丞高瑜請假赴清江措資 
[南市]  
　　押所改良○總工程局推廣新屋業已竣工其新造覊押所較前爲良得已將上等覊押所布置妥貼諭飭押犯一律遷入 
　　拐賣女子○沈桂生與妻張氏扭喬蔡氏至南區控稱伊父阿巧向在陸家浜高姓處爲傭近被誘匿賣於周浦陳姓爲妻當由該區解至工程局經孫明府訊供不認判交保帮尋 
　　旣責復押○温州大林顔喜前在太和樓茶館與馮金生因賭滋閙昨經工程局查獲判先戒責二百下押候究辦 
　　懲辦搶匪○王文奎之妻某氏前在新北門外城根被匪搶去金挖耳一支當由巡士追獲黄阿四一名解至工程局押候訊辦昨經陳叅軍提訊判戒責二百下押关月 
[閘北]  
　　停訊三天○昨日爲皇上萬壽巡警總局曁三四兩分局均於昨日起停訊三天 
　　無所不爲○巡警總局警法科長新司馬查悉該局差弁沈某有私出傳單藉案勒索情事又查悉偵探徐阿茂在外擺設賭檯招摇訛詐昨特飭差將沈徐二人一併拘留聽候訊辦 
　　拐案兩則○孫和煦控吳沈氐唐雨泉串拐伊女小蓮子一案兹由該氏將唐扭至巡局經孫巡官提訊唐狡賴不認判仍還押吳沈氏及其子吳春生一併交保限將小蓮子交災訊辦應談氏與李邦生串拐馬一和之女鳳蓮子一案昨經李父朝陽着人　李邦生鳳蓮子尋獲送至巡局押候訊究 
　　因賭起釁○賭徒吳長發陸虎何榮發等前晚在夏家弄周得利家因賭起釁互相兇毆被巡土一併拘局判周吳陸各罰洋兩元何榮發交保開釋 
[英租界]  
　　請緝贓賊○去年十二月初六夜婁縣民人彭鼎梅家失竊巨贓迄未破獲兹由該縣移請公廨照會捕房派探偵緝 
　　串竊珍珠○巨竊時紀生串竊三馬路已閉晉益升票號珍珠等物由探查獲解奉公堂判押西牢二年其同黨阿毛及王進生責令警役再行查緝 
　　馬夫行竊○程周蔡王四人前晚在福建路小普慶里妓女林玉梅家碰和周有皮袋一只内儲鈔票八十四元突被馬車夫孔阿清竊去由蔡代報捕房將孔查獲押候究辦　　廟宇失竊○王三子竊取西大路關帝廟内大小銀洋十餘元逃至法界被探查獲解入捕房捕頭以事在英界飭令解至福州路總巡捕房押候究辦 
　　無端衝突○鐵匠王阿福前晚至丹桂戲圖觀劇忽與守門印人衝突撕碎號衣旋被該印人扭至老閘捕房控訴捕頭以事甚細微一併斥退 
　　華捕毆人○南京路老閘捕房華捕阿林行兇毆人昨被總巡捕房捕頭查知囑令老閘捕房立將該捕收押候解公堂訊辦 
　　妓院聚賭○新歲以來時有不肖探夥召集賭徒在福州路福建路一帶妓院内日夜聚賭抽頭漁利兹被捕頭特飭中西包探至各妓院嚴行查禁並飭查拿爲首各人解辦 
[美租界]  
　　又斃一犯○提藍橋西獄昨又病斃拐匪陳天龍一名由管獄知照捕房飭地保收殮　　查獲逃妾○粤人沈鈺記之妾王氏捲逃鉅資昨由中西包探將氏拘獲帶入捕轉送公廨管押 
　　行李被騙○英界山東路同慶公棧客王紀根昨日附輪回里飭人將行李等物送往元芳路碼頭中途被人騙去衣箱及狐皮一口鐘等物王即報由捕房飭探查緝 
　　查究聚賭○捕房查得西華得路四百八十五號門牌某茶舘有聚賭抽頭情事飭探請廨傳訊 
　　葡人兇横○前晚有二葡人在吳淞路進章小便印捕喝阻不服反被兇毆當即拘入捕房押候究辦 
　　日人逞兇○昨有三日人在東有恆路毆打車夫陸金福西捕喝阻不服一併拘入捕房由捕頭詢悉日人姓名暫行釋出候請日領出單傳訊 
[法租界]  
　　公堂停訊○昨係萬壽聖節公堂中西官咨照捕房暫行停訊所有應訊案犯着於禮拜一併審 
　　包探獲賊○李福生韓紀良在安亭鎭串竊某姓家燭台等携贜來滬適被包探捕見向之盤詰直認不　遂一併拘入捕房送至公廨判各枷一月期滿押捕房兩月 
　　無心失火○車寓主王阿三家日前失火幸即救熄昨由捕房將王傳至公廨中西官以王無心失愼從寛斥退 
　　偷竊脚車○徐金林竊取馮阿秋之脚踏車携至郭進一車行消贓被郭察知底藴密報捕房飭探拘解公廨請究判押雨禮拜 
　　搶匪就獲○林阿章在城河浜被傳百林搶去皮袍一件報知捕房飭探緝獲解廨　辦判枷號一月押捕房一年半 
　　查見原贓○戚長華烟間失去炭四　後在周金榮　查見原贓詰知由王晉生李銀泉所賣遂即報知捕房一併解廨請究判各枷一月期滿王押八月李押一月周免枷押七天釋放 
國外新聞 
[日外務大臣宣述政見]  
　　十二日東京電云本日下午外務部大臣小村男爵在下議院演說略謂英日兩國政府近仍深信聯盟之效力日本對於中國之改革頗表同情現惟堅守開放門户及均等機會政策籍以擴張區域後以限制前往坎美兩處之移民並宣言日本將於一千 
 
 

Page 20

 
 
[近東大變局八十七誌]  
　　十二日倫敦電云俄政府因布土大局頗危擬將土國欠付俄土戰役之賠欵英金四百八十萬磅註消土爾其現向布國索賠之數適與此相等布國擬向俄國借欵三百二十八萬磅餘差之一百五十二萬磅則擬以該債欵之利金抵付同日柏林電云土爾其抵制奥貨之舉業已調停就緒俄國擬借債與布國之舉布政府殊爲歡迎奥政府則堅拒此議土政府申言現願遵守布勒嘠利亞邉陲政令惟要索布國之賠欵業已增至一百五十兆法郎 
[庫頁島地震傳聞]  
　　十二日柏靈電云庫貢島北部有地震消息 
[俄大員被拘續聞]  
　　十二日倫敦電云俄國警務總長陸氏被捕時先由警兵圍其私邸各兵均衣禦彈鐵甲陸氏並不拒敵旋有特别警兵擁入擒之栢靈電云俄國警務總長被拘實由與革命黨交通之故小說 
[宫塌小說衣冠影（二十四）]  
　　第七回逢狹路識破機關閙宗祠大關談判 
　　金士明冷笑一聲道豈敢要眞是得罪了人倒没有什麽大事恐怕没有這樣的便宜如今許多人都在祠堂裏頭專等你們母子快去快去不要躭擱金夫人聽了金士明的話兒來得尶𡯓心上早已突突的跳便問道究竟這兩個孩子做了什麽事情我眞是一點都不知道金士明道你不必問他就問也不中用你只叫人們出來司着我去便了你自已也隨後就來金夫人聽了没奈何把金思愼和金三緘呌了出來金士明一見他們弟兄兩個便冷笑道你們弟兄兩個　得好事金思愼還摸不着頭腦金三緘見了這般形狀早已瞧透了幾分心上撲的一跳面上早紅起來勉强說道二督說什麽我們弟兄兩個幹得好事我們幹了什麽事兒要二督這般動氣金士明厲聲說道你們自已　出來的事情自已明白還要我講些什麽你可曉得我們姓金的是世世代代清白守禮的人家如今出了你們這兩個畜生做出這樣的事來那還了得快和我同到祠堂裡頭去說着一手一個拉了便走金夫人見了這樣其勢洶洶的樣兒不如道自已兒子犯了什麽大罪只嚇得涕涙交流渾身發抖七跌八撞的赶上歲步帶着哭說道二叔求你做個好事看着我們孤兒寡婦的可憐不要難爲他們說着又呌着金思愼兄弟兩個道你們兩個人到底做了什麽事情快些朝二叔叔磕幾個頭求求二叔叔罷金士明聽了氣昂昂的說道這是他們做出了事情求我也不中用我也作不得衆人的主說罷拉了兩個人就走口内還對金夫人說道你不要這般溺愛不明你也赶緊叫個轎子自已同到祠堂裡去聽聽他們做的什麽事情若不好好的管教一下子將來無法無天還要闖出大禍來呢 
來函 
[南菁學生袁子龍被誣藏匿熊成基之報告]  
　　敬啟者驤勤字子龍世居東台縣境之小海鎭由附生入江陰南菁學堂於三十二年畢業嗣即在家研究醫理開設施診局并藥號上年冬月二十五日有前南菁書院學長上海籍寄居太興廪貢生趙某某次子子敬五子鴻眉二人一本裝一洋裝由東台來海據稱欲赴京省父向各同學挪借川資先在東台師範學堂向該堂敎員前南菁畢業生葉貽榖借過盤川乃擬向驤告借云云驤助錢五千文并陪伊聚飲於茶社衆目共覩勾留兩日趙復回東驤仍在家臘月初四日驤侍父赴興化就醫突有縣差塲差提驤與驤父漙和驤家無人將驤弟元提去旋卽釋出驤聞信由興來東知係皖省兵變訛傳熊逆逃至小海在其岳陳姓處有偵探員到海訪拿因聞有洋裝學生向驤借錢一事遂認錯趙氏兄弟爲熊逆疑驤有通匪容隠情事被提原因蓋由於此念五日驤赴縣剖訴原委取保蒙釋越兩日偵探員季光恩顔松庭等來塲持皖撫札文内有袁子龍在南京學堂與熊逆同學逃至小海隠藏在家并誘同逃竄等語復奉差提驤隨投訴乃被押於東台罪犯習藝所至今未釋此驤被誣之實在情形也竊維皖撫諭内云子龍在南京學堂與熊逆同學一語驤惟在南菁肄業并未入南京何種學堂且查南菁同學之人并無籍隷揚州之熊姓乃混南菁爲南京妄指爲同學其不可解者一諭内又云熊逆於初二日誘驤逃竄驤父知其縱迹等語驤於初三日因他事在了溪塲署與包塲主接晤果逃竄於初二日則與包接晤者又屬何人且驤於二十五日投縣剖訴蒙釋事在皖撫撫諭未到之先更何有於逃竄其不可解者二且趙子由東來海由海回東有小海車夫吳居東台客寓萬二房及師範學堂敎員借錢於趙之葉貽榖人證甚多確鑿可攷乃并不調查詢問其不可解者三偵探員之來海原爲訪拿熊逆之岳陳姓起見致程仁壽因程陳同音而被逮及程經訊係寃誣該員計無所之復以趙爲熊而驤又被逮此猶疾疫之傳染也乃程被釋矣而驤被拘留殆所謂擇服而噬乎其不可解者四查習藝所之設係拘置已定罪犯習藝之所驤列名膠庠畢業南菁學校乃與罪囚爲伍究竟罪名不知何在其不可解者五近來偵探捉風捕影是其慣技然未有知此次虚誣之甚者始誤於以程爲陳妄指爲熊岳繼誤於以趙爲熊并以南菁爲南京妄指爲同學江陰與南京相距數百里以風馬牛之不相及尙波累牽連推之在寗蘇各屬以及皖贛浙鄂各省學堂者苟欲藉端誣陷無不可以同學二字羅織之國家提倡興學而一二媒孽人短者乃摧殘挫辱之不暇直欲陷吾儕身家性命以遂其報怨邀功之計雖沈寃可雪終有水落石出之一日然已拖累不堪矣其極必至身入學校對其同學者必須禁絶往來不然偶一過從杯蛇弓影易啓猜疑指鹿爲馬恐所不免將來人人視學堂如陷阱對同學如奏越此最可寒心者也驤囚居無狀謹將情節縷達諸大君子鈞鑒知我罪我公論具在儻亦有起而援手者乎臨穎瞀亂無任惶悚前江陰南菁高等學堂畢業生附生袁驤勤草於東台罪犯習藝所 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
