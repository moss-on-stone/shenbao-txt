# 1890 - 66 - 4906067

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸續助下廣東譚實　齋婦科調經白帶九十料又立止九種心胃氣痛藥五料吳鐵山繒　面九葉又大小堂幅六軸東萊左氏博議二部張善夫畫屏條一堂鄧石血隸書屏條十二軸吳都法乘一部茶晶眼鏡二副石印小耕石齋畫譜廿部未及編人彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[集腋社彩票助振引言] [  申報館協振所謹啓]  
啓者本舘協賑所自去冬創辦以來蒙諸同仁慷慨解　捐　賑欵除銀錢外各項珍　亦已集聚甚多邇者飢民雖已推　殘冬而者日方辰　　不接嗷嗷待哺依然苦不堪言因思設法變通將諸物估計價値約値洋一千餘元編　彩票一千二百張每張售洋一元統解災區散放　頭　一張得烏雲豹袍套統各一件白陽山人眞　蓮花一軸金挖耳　一支湯文正　蹟手卷一軸二彩一張得猞猁猻袍套統各一件刻絲壽　一柚　彩一張得金売大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末尾亦有彩物　贈一俟售　卽　　濟　堂向神前拈香叩首以明至公無私然後當衆開彩所望四方樂　君子從速賜購旣得珍物又拯飢　此實本舘所九叩首以焦　者　 
再此種助賑彩票只有上海三馬路本舘帳房出售别處並無寄存合再聲明以昭信實 
[神仙說下]  
　　余嘗聞神仙之事二則其言切近而有理其事平實而無奇非猶是荒渺虚誕而不足信也其一曰山陽阮紫坪客杭晤龍泉連學博年已九十矣應秋試精神不衰其鬚髮行步如五十許人甚訝之遂詢且故謂某四十餘讀書天鯉山中授徒六七人茅屋三間孤寄深箐　村谷去人家甚遠一日徘徊檐際聞風聲肅然一道士葛帔麻履曳杖至前形容枯瘠大顃野殍初見殊驚不得已揖之坐言其姓吳字妙應宋元豐中避役居此山今七百餘歲遇異人授以神仙之術服食有騐但不能飛异耳入山之後於世事一無　聞以子有宿緣故來相會幸勿懼也問今爲何代去宋凡易幾姓因言熙豐間敗政有史書所未備者其言詞淸暢吐納風雅盖亦當世名士嗣後或數日一來或月餘再至來去倐忽莫可端倪某素習易以所業請正吳隨問發議懸解妙諦多音人未道出先天圖一紙以示曰學易者不可不知此堯夫止得其粗耳後一年忽辭去曰請從此别不可復見矣自此遂不復至而連自遇吳後覺神氣異昔體素弱終年據牀咯咯不已年禾五十面已作皴纈紋至是病良已容顔光澤今閱五十年未嘗一日少不快也其一曰馮巨源官赤城教諭時聞赤城山中一老翁柦傳元代人也巨源往見之呼爲仙人曰我非仙但吐納導引得不死耳叩其術曰不離乎丹經而非丹經所能盡其分刌節度妙極微芒苟無口訣眞傳但依法運用如檢譜對奕奕必敗如拘方治病病必殆緩急先後稍一失調或結爲癰疽或滯爲拘攣甚或精氣瞀亂神不歸舍竟至於癲癎是非徒無益已也問容成彭祖之術可延年乎曰此邪道也不得法者禍不旋踵眞得法者亦僅使人壯盛壯盛之極必有决裂横潰之患譬如悖理聚財非不驟富而斷無　享之理公毋爲所惑也又問服食延年其法如何曰藥所以攻伐疾病調補氣血而非所以養生方士所餌不過草木金石草木不能不朽腐金石不能不消化彼且不能自存而謂借其餘氣反長存乎又問得仙者果不死歟曰神仙可不死而亦時時可死夫生必有死物理之常煉氣存神皆逆而制之者也逆制之力不懈則氣聚而神亦聚逆制之力或疎則氣消而神亦消消則死矣如多財之家勤儉則常富不勤不儉則漸貧加以奢蕩則貧立至彼神仙者固亦兢兢然恐不自保非内丹一成卽萬刧不壤也巨源請執弟子禮曰公於此道無緣何必徒荒其本業不如其已巨源帳然而返此一事姓名居址言之鑿鑿似非臆說杜撰者可比赤城九鯉兩山具在國初距今爲時未久有老者可往訪也抑余又聞某官由成都回叙永偶過茂林停輿小憇遙見萬峯之頂似有人家而削立千仞實非人跡所到適携西洋遠鏡試以窺之見草屋三楹向陽啓户有老翁倚松立一幼女坐檐下手有所持似俯首縫補柱屋似有對聨望不了了俄雲氣滃鬱遂不復賭後重過其地林麓依然再以遠鏡窺之則空山而已又長城外王家營迤東萬山矗立嶔崎秀拔有雙塔峯亭亭對立遠望如兩浮圖拔地湧出無路可上或夜聞上有鐘磬梵唄聲畫亦時有片雲往來乾隆庚戌上命守吏構木爲梯遺人登視一峯周圍一百六步上有小屋屋中一几一香爐中供片石鐫玉仙生三字一峯周圍六十二步上種韭二畦塍畛方正如園圃之所築是皆非人力所能爲不謂之仙蹝靈跡不得矣又聞天台山下一老農年百餘歲得辟榖方持之有效日飲水一盂嫌塵世囂雜於深山中築石屋已居其中不設門逕但留一竇令子孫於朔望日進水一桶其子孫每進水則見前進水之空桶在竇外後見存水少許漸漸加多卒至桶中水滿如故是井水不飲矣又有人游黃山回言山最深處一松樹大數十圍腹中空一道者跌坐其中形狀枯瘠與土同色目烔烔猶視呼吸不輟其下半身爲落葉所埋没衣裳灰敗若片片黏挂於身上者是皆學仙而未成者歟由是言之世未嘗無神仙其人而神仙自永年長壽以外初未見有異人處一切荒渺虚誕之說誠哉其不足信也已　 
[本館接奉電音]  
　　昨由京友電傳諭旨一道敬謹譯登○二月二十二日奉上諭御史周天霖奏請疎通主事保送直隸州選班一摺着吏部議奏欽此 
[上林春色]  
　　史部爲傅知事所有揀補内閣中書陳圖一員相應傳令該員於二月初五日親身赴部騐到以憑帶領引見勿得違誤○欽差督辦東三省綀兵事宜定軍帥派員弁數人進京往總理海軍事務衙門請領盛字等營練餉由海部司員黏稿禀堂赶爲稽覆訂期開放該員弁遂回寓所以便靜候雇妥車輛解餉回奉○太常寺爲知照事本寺具奏二月十九日應遣散秩大臣一員祭奬應祠繕單進呈請旨等因奉旨遺委散秩大臣世襲靖遠候黃永安欽此欽遵到寺相應知照持衛處轉行知會遵照如所遣之散秩大臣有出差告假等情務於前期三日咨行本寺以便奏　改派○本年例應八旗世爵世職軍政之年聞管理廂監滿都統恩相國諭派印務絫領咸成志明印務副參領恩壽雙林等於二月初六日辰刻在阜城門外南城根二股馬道地方京察本旗滿洲公候伯子男輕車都尉騎都尉雲騎尉恩騎尉等馬步射並看本年恩科送考文會試繙譯會試各舉人旗箭已由該印房傳令各員務於是日備帶 
 
 

Page 2

 
 
弓馬前往該處聽候考騐○値年旗爲行查事本年應行世襲官員軍政之期應俟兵丁軍政竣事後欽派大臣合棚考騐相應查八旗滿蒙滿各固山將公候伯子勇輕車都尉騎都尉雲騎尉恩騎尉人員有無患病穿孝人員實應軍政入看若干員内有逾歲若干員並上届軍政實看若干員帶領引見幾員絫核幾員逐一查明分行查册務於十日内咨覆本旗以憑咨報兵部覈辦○東華門門墻油飾灰片大半剝落門前値房朱車六間頭停瓦亦多脫落不足以壯觀瞻刻由營造司將各處工程一律修理限於二月二十五日以前報竣蓋上祀朝日壇須於此處經過也○倉塲户部滿　糧廳現届期滿更换之期經户部咨取各衙門保送一等滿郎中帶領引見奉硃筆圈出吏部騐封司掌印郎中常裕欽此○吏部刻准軍機處交片軍機大臣面奉諭旨本日引見之截取知府孟繼壎看於二月初五日預備召見欽此等因到部當卽知會該員務於是日丑刻前赴西苑門預備召見 
[斥革牌示]  
　　浙江督學部院牌示昨有鎭海附生吳廷舉投信與本院家人郁某欲爲人賄通入學先將該生列入一等之前三名作標今日調取該生試卷與信内核對如爲名心目未在等字筆勢的確相符本院秉公衡鑒弊絶風淸幕賓皆品端學粹之十約束家人極爲嚴密乃該生喪心病狂竟敢函賄嘱着卽斥革永不開復交提調官嚴行訊究務得確情試卷原信並發特示二月二十一日給 
[寗郡院試經古題]  
　　浙江潘學憲按臨寗郡牌示日期已列前報兹將題目照錄如下經解天則解明　解詩鄭箋釋例羣黎　茅旌解年歲解儀禮攷注多背鄭義試糾其失賦得五經無雙得通字五言八韵古學濃薰班馬香賦以龍門虎觀後先輝映爲韵賦得偃武修文得成字五言八韵經古續出題朱子四書注善用訓詁攷孝經鄭注眞僞辨　肅經學得失論許注說文善言義理說補後漢書文苑傅序三國學術論擬輯兩浙輶軒錄續編序擬訪求兩淅遺書序擬設全謝山先生墓田小啓擬刻兩淅詞苑小啓天一閣藏書歌南雷學派著述考擬刻西文徵序鮚埼亭懐謝山先生詩五言排律算學弦和乘弦較較又弦和較乘弦較和兩數相减四約之開平万得句作圖明之今有眞積以長乘之用平餘之所由减積如長而一得三步只云較羃加長與平羃同問長平各幾何輿地經緯度里表書後擬補疇人傳賛項名逹梅侶戴煦諤士夏鸞翔紫笙李善　壬叔賦得笠以寫天得天字五言八韵○性理論張子以禮教關中學者說宋元學案應增應减議賦得克已復禮得仁字五言八韵 
[水火報]  
　　九江來信云本月十四日東北風大作江中雪浪如山午後有湖口船一艘載客二十餘人冐險駛至八里江枊洲有數客人令長年轉舵傍北岸離岸祗數十武矣突遭狂風船遂傾欹挽救稍遲以致覆没計入水者共十七人有六人善泅得以鳬水登岸其餘十一人隨波逐流竟與波臣爲伍亦云慘矣○十七夜半後岳卿門内聶姓麵坊夥某甲早起作工因苦嚴寒燃茅柴以取煖不期茅龍乘火居然破壁而飛霎時屋頂冐穿炎威上熾甲見事已無及急牽牯㹀兩頭而逸一時四隣驚起奔避不遑幸選鋒左營與新勁營相離不遠經石陶兩營官立飭兵弁舁水龍灌救火始斂威 
[東海探風]  
　　日皇新生一女命名曰周產於靑山别宮上月二十七號適届彌月期是日午前九點鐘有女官數人保護進宮先向先賢所絫拜次謁日皇皇后皇與后爲之撫摩欣喜十一點鐘時賜各女官以酒肴○前報紀日本郵船會社新造汽船名武藏丸已於日前駛至崎港計此船價銀二十六萬元業於近日匯付英國造船廠矣○日前朝鮮政府懇請日本大藏省保薦海關吏員二名經長崎稅關轉託現奉大藏省派遺監史渡邊太郎荒木春端二人前往應聘二人已搭輪起程據韓政府稱仁川釜山兩港海關需用人材也○日本海軍省去年曾派比叡金剛二船前赴歐州巡歴二船於八月十四號由本國品川灣鼓輪出口先至布哇國遊霍諾魯港折至希洛烏港十月二十號又起程十一月五號經過赤道十六號在泗毛埃群島及他島巡歴後至英屬各港時已十二月矣進英國司　港時彼處日本官商出外歡迎此港在羣島中最稱繁盛二軍艦遂裝足煤斤掛帆回國二　二十二號午前仍下椗於品川灣議者謂向惟歐州各國以兵輪遊歴亞西亞各國未見亞西亞以兵輪往歐州游歴者日本此舉差强人意○日人飲食之品不染油膩之習通商以後風會漸開凡與華商西商酬酢往來者嗜番菜固多啫華人酒肴亦不少特未諳烹調之法開設番菜館者日增獨無開設支那酒舘之人今有長崎丸山町向開一家春番菜館之主人大浦氏因生意淸淡幡然變計政設支那酒舘屋内粧　及一切供奉悉仿中國規模大浦夫妻二人曾遊歴中國故胸有成竹特僱華人爲廚子已則供奔赤之役殊不失中國本色本月三號開張後日夜高朋滿座朶頣者一經下箸無不贊美生意殊形熱閙云○陸軍省擬於各島嶼派遣警備隧日前旅團長開會會議此事省中本有兩說一謂今日各島嶼等時有他國兵艦經過雖在無事之秋然武備究不可疏懈亟宜派遣警備隧一謂今日各島嶼　備隧固不可緩但經費浩大難於籌措不若擇要隘之處先行布置首在小笠原島次及冲繩依次而行方爲得計各團長以第二說大緩宜從前說議旣决公禀陸軍省大山陸軍大臣卽　情上申内閣○三月七號東京來電日皇准于二十八號發輦幸第三師管下閱看陸海軍大操閱累再幸西京按第三師在愛知縣名護屋刻下崎港下椗之軍艦日進號等已准備前往合操矣此次閱兵日皇親自審判以絫謀有棲川親王爲副審判同日來電第三回内國博覽會定於本月二十六號執行惟開設之期在四月十二號又佐賀來電筑後川辦理九州鐵道線路工事人心不治頗形騒動云 
[東戱抵漢]  
　　日本松旭齋天一挾術遨遊滬上一時觀者甚衆本館屢經紀載以爲得未曾有近聞該戯班已抵漢口租得旂昌洋　棧房爲開演之所自二月初六日演起中西士女皆以一擴眼界爲快想可利市三倍也 
[潯江春汛]  
　　九江德化縣金雨卿明府徧張示諭教民捕蝗之法略言本縣奉到上憲札開夏秋出蝗爲害禾苗最烈古有捕蝗之法具見諸荒政輯要所有江湖草澤魚蝦散子之處若遇冬雪深透則蝦子深入黃壤不虞出土爲災去歲冬間祥霙罕見一至夏秋田禾結實恐有煌蟲爲此諭爾四鄉軍民値此上春閒暇之際務各逐一騐視掘除庶幾豐穰可卜云云亦足見賢父母爲民除害之至意也○九江府曹朗川太守示期二月十三日甄别濓溪書院届期德化湖口彭澤德安瑞昌諸邑生童濟濟蹌蹌齊集試院少焉太守呵殿而至升座計生童千餘人各就薄板檯邊極行文之樂無譁戰士啣枚舅下筆春蠶食葉聲此時風景仿彿似之○江水漸消上游二套小池諸處多見淺灘湖口壠坪亦有沙洲露出恐此後舟舶易於阻滯不能如前此之節節流通矣○近有畫舫之來自蘄黃者三五花枝盈盈解語每至枊梢月上初試晚粧卽撥三絃琴扣舷低唱餘音嬝嬝綺思撩人客但擲以纒頭卽可呼令過船侑酒甚至深閨紅袖繡倦停針亦或呼令唱盲詞一二回藉以作消閒之計而紳十意欲禀請地方官作打鴨驚鴛之舉僕則誦請薛慰農先生句云寄語風流賢令尹護花恩　種花多正莫使煮鶴焚琴在花叢中大殺風景也○孔壠人某甲生有一女小家碧玉自命風流意欲擇有情人而事之是以年届破瓜尚未得乘龍佳婿也去歲甲見夥友某乙誠實無欺遂許作雀屏之選旋以聘錢十萬無從貸向天公以致梅實吹筐莫賦迨今迨吉甲陰有悔意將女另字與丙詹吉上月某日委禽事經乙聞欲赴官控訴後經多人勸令甲給錢三十千令其另行擇配事始寢息 
[鳩兹春望]  
　　蕪湖賭風素熾雖經官憲懸爲厲禁終不能凈絶根株近更有無賴棍徒句引紈挎少年曲家深房作牧猪奴戯劣兵　役 
 
 

Page 3

 
 
從中得賄隠瞞事爲城守營張瑾洲守戎所聞毅然拿禁每夜親督勇目在私街僻巷嚴密梭巡並出示黏貼通衢略謂如再有不肖閭閣貪圖微利聚賭害人者察出定予重懲决不寛貸想經此一番搜捕若輩當或匿迹銷聲矣○蕪湖北門外十里牌田舍翁鄒姓年逾花甲家號小康膝下有丈夫子三人俱已授室翁雖務農爲業而秉性方鯁素爲一鄉所見推每見後生稍有不端輒以嚴辭斥責一日偶過烟室見三五惡少横陳一榻雲霧昏沈翁傴僂入責之曰汝輩何不習正道甘與烟鬼爲儔乎烟館主反唇以譏謂汝旣思教人歸正何不自教其子弟始翁訝之問何故主人曰汝長子日日來此過癮尚欠錢二千餘文帳簿鑿鑿可據也翁聞言急自解緼袍抵其値忿忿而歸　尋其子痛抶之子已有所聞早經避去至本月初三日獲諸隣村拘以回問此後尚思吸烟否子梗頑性成竟以到死方休對翁益怒操杖撃之一撃而斃嗟乎父子天性也父慈子孝倫紀照然今則父不慈而子不孝不亦見世風之日衰乎 
[北固山望江記]  
　　本月十九日有海州飢民數百人由丹陽押解回籍路過鎭江王邑尊恐在鎭逗遛地方被其騒擾因飭差役及江快在江干伺候更飭水利廳葉少尉及巡查各員分投彈壓一俟飢民抵鎭隨卽押令登舟旣到水手某甲稱由丹陽應差裝送到此理合换船哀懇再三不肯再行裝送少尉未允所請甲情急聳身投入江中幸經小划船上人救起得慶更生○入春以後天花盛行人家小孩染之者醫士俱言束手不知保赤心誠者能别籌良法否也○城中古通巷人某甲向操錢業近以不遵規例經店主辭歇賦閒在家性嗜賭錢時向床頭人索資作孤注親友勸之終不改悔一日私竊衣飾往長生庫質得錢數千文至某處局中作背城之戰未逾片刻靑蚨已飛入他人之囊喪氣垂頭　而僵臥婦素奉觀音大士是日適欲赴寺進香檢點衣裙悉已鳥有知爲良人所竊忿不欲生遂濳購紫霞膏開水冲服恰有隣婦來閒話見婦雙涙交流面色灰敗急詢之婦惟太息而已隣婦知其服毒央人將甲尋回覓藥爲之灌救且令甲長跽謝罪立誓改過自新婦始將藥咽下少頃吐出毒物得以無恙第不知甲果從此悔悟否也 
[賽馬續聞]  
　　昨報列西人在跑馬塲先行賽馬云云兹悉跳浜得彩者爲德商利和洋行主有法商某因被馬顚墜受傷甚重昏暈不甦經人舁歸醫治不知可保性命否也 
[衣冠盛會]  
　　海關道龔觀察奉旨升任浙江臬司而以製造局總辦聶觀察简放江海關道今日提右營陳絫戎松海防同知劉司馬上海縣裴邑尊英廨讞員蔡太守及印委各員就天后宮設筵申賀並有梨園演劇衣冠蹌濟袍笏鮮妍酬酢盡歡當極東南之樂也 
[札辦籌防]  
　　上海縣帮審委員陳伯葵明府現奉江海關道龔　察札委辦理籌防局事務所有縣署帮審之差仍由詹明府辦理云 
[因賭紛争]  
　　姑蘇人某甲邀同龜子某乙及丙丁等人聚賭計算之下丙丁輸去洋銀二百餘元知被甲乙串同預　牌九司務佈弄神通遂邀至烟館評理甲乙大聲謂糾賭與賭厥罪惟均爾若控官各有應得之咎丙丁亦盛氣難下吵擾不休後不知其究竟　 
[上海縣署瑣案]  
　　傅小春木船舵工董金茂被郭阿金廣艇船夥擲傷頭面因之赴縣控呈前晚裴邑尊升堂研訊傅訴稱董傷現已醫痊惟廣艇素來强横此次不許木船駛傍碼頭卸貨且敢桀石投人務求懲辦董訴稱廣艇船上人不許小的操舟傍岸小的告以卸貨後卽可駛出伊等不由分說卽將石塊擲來致傷小的頭面今幸痊可尚乞究懲郭供稱小的當日因事不在船上未知何人肇禍邑尊飭交十六鋪地甲帶去查明兇手交案懲辦○朱秋堂因誣控魏士林一案經裴邑尊訊令明白禀陳曾登前報矣前晚邑尊升堂覆訊朱具禀投案聲稱小的與魏並不相識有曹信山向母親借錢三百五十千往漢口販運木植不知與魏有何轇轕小的毫不得知邑尊着先具誣告切結靜候核奪○殷繼有因虧欠敬業書院房租錢十四千逮案訊明枷號前晚裴邑尊飭提追繳殷如數繳錢并稱小的實因貧苦欠租此次已湊數淸繳倘欲遷移則實無力邑尊謂爾仍住此屋難保不再拖廷不如及早遷移之爲妙本縣賞給洋銀五元作爲遷費可也殷遵諭領洋而退○捕役趙錦拘獲劇盜戴老耀魏香惠等情早登前報前日　審委員詹明府嚴刑訊鞫戴供詞游移明府飭上天平架始供稱小的與魏等七人同往馬橋夥刦劉寳和家魏供稱小的雖與戴相識實未同夥此次諒挾嫌誣指明府飭分别還押候再覆訊　　　 
[英界公堂瑣案]  
　　西人洋筒安雪令訴稱傭人王阿生旣辭歇時來走動後查得失去物件不少因之投報捕房兹由捕房查得土行竊屬實拿獲　贓送案請究陳紹高訴稱小的在西人處當馬夫曾失竹箱内衣物現由包探查得被王售與賀志祥陳仁海王太來等舊貨店賀陳同供稱不知竊贓悞爲收受太來供稱小的年已七旬誤收贓物尚乞施恩王供稱小的係寍波人以後不敢犯竊矣蔡太守判令管押一月期滿遞回原籍賀陳各押十天太來姑念年老從寛開釋贓父失主認領○包探陳阿九秦少卿沈金隆同禀稱沈履安報失洋銀二百元經小的等查知係賈雲掌許有楨蔡茂亭所竊詰之賈認竊一百元已兌换金約指九枚並無二百元之數今特解案請懲沈稱躭擱朱公館中曾失去洋銀二百元知賈串同許行竊蔡並不相干旣已弔出金約指九杖所少之洋請爲追繳賈供稱小的係鎭江人竊洋一百元兌得金約指早經交出許供稱小的係揚州人蔡供稱小的亦係揚州有賈許串竊洋銀並不干涉蔡太守判將賈許各責二百板管押四月蔡無干省釋金約指交沈領去○家丁陳惠禀稱主人潘崇福新雇鄭金林當跟丁被竊洋銀四十八元碎銀十六兩由包探查獲人贓送案請辦某包探禀稱鄭旣竊主人銀兩復在陳劉氏花烟舘内誘領烟妓張王氏今特送案請究張王氏供稱小婦人係淸江人由父母抵與陳劉氏處賣娼曾取去　銀七十元言明二年期滿小婦人不願爲娼是以從鄭犯竊之事並不得知陳劉氏供稱小婦人係寍波人現在治下開花烟館憑中薦張王氏來曾借給洋銀七十元今被鄭誘去務求追給洋銀鄭供稱小的係靑浦人蔡太守飭陳具狀領取各贓鄭及張王氏送縣發落陳劉氏間設花烟館買良爲娼猶敢請追帶擋洋銀員屬目無法紀限令將花烟館立時閉歇不許再開違干重辦○胡竹溪訴稱前夜虹口柴行失火時家近在咫尺托人搬取箱籠有張發祥　竟將箱搬　自已家中及報捕往查已被打開將衣物另寄他處矣張供詞支吾蔡太守判枷號半月期滿管押二月贓交胡領去○王長懐訴稱小的家居虹口兄長壽懐突被張桂生毆傷頭額勢甚沈重爲此報捕拘張送案并將壽懷舁請騐傷胡口山稱目見張用大秤毆壽懐張供稱小的不敢行兇蔡太守飭押　送壽懐至醫院騐明傷重與否以便送縣究辦○五十三號華捕禀稱小的於巡綽時見朱阿五行竊律師威金生包車上坐墊向至捕房搜出押票吊到棉被三條今已有人來認劉勉生訴稱女婿王阿海向爲漁户停舟蘇州河被竊棉被今王已他去是以代爲領贓朱供稱小的係新陽縣人連次犯竊尚乞施恩蔡太守判令管押二十一天期滿備文遞籍不許再來滬上逗遛違干重處棉被交劉代領坐墊　存捕房以便歸還　主○包探江阿三禀稱西人掰朗姆投捕房報稱庖人傅阿仁竊取洋銀二元六角捕頭令小的拘傅送案掰朗姆訴稱傅雖行竊請免深究傅供稱小的係　波人不敢行竊蔡太守謂旣由原告求免可無庸議卽令當堂開釋○劉桂林訴稱有縐紗馬褂料交譚大良縫製一再廷約竟被質錢爲此報捕拘案其料所値洋銀四元六角譚供稱原料已經失去現　惟有賠償而已蔡太守押令繳賠始准開釋○李福堂訴稱小的借居某雜貨鋪樓上王阿慶無端闖入小的見而獲住查得抽屜内已失去洋銀十元諒卽被伊行竊爲此交捕送案王供稱陳阿方托小的購辦雜貨因至該店上樓索觀决無行竊之事蔡太守謂劉卽當塲獲賊安有身畔無贓之理王旣稱陳托購雜貨押令邀陳到案察核可也 
 
 

Page 4

 
 
[法界公堂瑣案]  
　　　會審員葛番南同轉假期已滿遂於昨晨莅公廨與祁繙譯官會訊捕房所解送各案旋據通事禀有開設田長記棧之田長卿囑夥待天津輪船客票兩張行至新開河畔忽然失落適被乞丐陳仁興卽阿七拾得富售趙老福言定價洋一元四角先收洋四角餘洋後找不料趙取票後竟欲圖賴以致口角被巡街捕將兩人拘案田亦投案伸訴情由同轉謂爾之船票從何處買來計價若干是日送往何處如何失落田稱票由義和客棧代寫兩張合洋二十三元是日飭棧夥送至海晏輪船交付客人不知如何失落同轉遂詰趙曰爾如何買得答稱見陳在途中拾得船票兩紙小的出洋三元六角向陳買下小的因知係田長記棧失落之物當晚親至該棧探問令其出酬勞資給還貿價方可交還原物田不肯給出言雜唣小的卽將此票售與福生昌湖北人夏山計價洋五元同轉謂據陳稱將票售與爾時言明一元四角爾欲將一元夻没因此口角被捕拘案今何忽多三元六角趙稱陳確曾收得洋四角餘洋被陳之夥黨索去小的不依反遭毆撃田稱該票於前日下午四點半鐘時失去趙於晚間八點餘鐘持票來棧硬索酬勞洋十四元同轉商之祁繙譯官此事務須將田夥傅案質訊趙二人一併　押令田邀同夥友下期至案核訊○和昌鐵行主戴榮安投案禀控去年十月間向洋貨掮客陳麗華定買廣楠木四千九百七十一担每担價銀一兩九八扣用當立承攬筆據由利亨錢庄劃付定銀六百兩後將價銀付楚持棧單前去出貨不料短少五百担之譜向伊理論索還價銀據云其銀已被陳友徐吉甫扣抵借欸但陳欠人之銀不干我事豈可張冠李戴目下陳亦來案求請追究同轉詰陳曰爾爲何將銀兩收用不付木植陳稱小的並未與戴定買廣楠术此事須向其友徐吉甫料　戴曰銀兩交付與爾何必推諉同轉問徐現在何處陳答曰徐於本月初十日往寍波戴曰前數日有人見爾與徐同在茶舘吃茶爾有意將伊藏匿且爾日前曾託友人來言要此木頭須再借銀二百兩情願另立借票同轉商之祁繙譯官着將陳暫行交保出外俟將徐傳　再核○晉成錢莊主蕭子餘禀控蔣春陽代其族人蔣鴻生借銀一百兩立有保人筆據並有蔣祖藉紹與房產押據呈案同轉閱畢　據上所寫袛借洋九十餘元如何控銀一百兩答稱另有蔣之内姪宣錦榮用去洋三十餘元共台成銀一百兩零同轉謂蔣曰爾應赶繁料理蔣稱請限數天情願料理同轉着交保銀三天理楚禀覆○通事禀湖北人蘇雲卿向在名利客棧爲飯　因作事不端被棧主辭歇并雇胡春生燒飯昨日蘇向胡嘵舌被捕拘案請訊同轉詰蘇曰爾自被店主辭歇與胡無十蘇連稱不敢多事實緣有鋪蓋在内尚未携出胡稱蘇昨日來言停歇後不准同鄉人接做生意小的係湖北人蘇待來尋　爲此鳴捕拘務請　辦同轉商之祁繙譯官以辭歇生意皆由棧主作主蘇之行爲顯見不甚安兄判管押五天以儆○包探王榮培禀夏國亭於前夜二點鐘行　順輪船欲竊取物件適被船上洋人瞥見當卽鳴捕並在身畔搜出押察十一紙送案請究同轉謂夏曰爾向爲何業住居何處夏稱向在華利輪船燒飯歇業後住在英界正豐街友人家内前夜十點鐘時至豐順船找尋友人忽被該船夥指爲竊物求請施恩同轉謂押票十一紙可是竊　物件答稱均自己所押布皮領衣長夾　被套褲等物同轉着將夏還押俟吊贓後再行核辦○住居文德里之張毛氏扭積竊李雲亭案禀稱前晚小婦等正在夜膳李晉入偷竊水烟袋一支當塲拘獲送於請究　探土榮培禀李係著名竊賊曾由　堂辦過數十次前在英捕房拉石子在途　逃同轉謂李疉經犯竊本當嚴辦今格外從寛押候台責二百板贓着原告領去○八仙橋龍泉園茶館夥趙興順扭池濟　到案禀稱池來竊去水烟袋一支追至褚家橋相近方得拘獲烟袋在身畔搜出池供在彼守候朋友因友未至將手中水烟袋携至門首探望誤　指竊求恩開釋同轉着將贓給趙領去池押候掌責二十下 
[來函紀略]  
　　二月初二日報登日本新誌一則昨接神户三帮商董來信謂蹇明府到東二年有餘潔已愛民衆心悅服平時卽有零星罰款當歸各帮董事充公惟去臘罰吳裁縫之七十元爲數較大然亦經鼎泰號内朱君匯交滬上振所彚解災區早登申報是則前報云云當係傳聞之悞也 
[用心良苦]  
　　蘇城老福　康德參號主人來函附有助賑洋二元並述及向有廣貨托盤貿於茶坊酒肆暗售春宮遺害於人今則六門三關明目張膽業此者約有數百人日售不下千餘張貽禍童男少女罄竹難書其物乃手摺印成十二套所售約數十文百文不等購禁不止事爲力傅不克毁板請登報望爲民上者嚴禁究根雖殺一警白不爲過也云云情竇初開一動以誨　之具竊恐血氣未定者鮮不墮其術中良有司果能明查暗訪永杜根株在少年子弟受益實非淺鮮助賑而外兼及警世可謂留心勵俗者矣[  刧餘生誌] 　 
[助賑摭要]  
　　大凡降災在天救災在人使人心　善感召天心彼顦顇餘生庶幾同登康樂焉復明子仁丈由趙禹翁來規元三千兩李珊庭翁代隠名氏助規元一百兩刑部主政沈少洲善于續助由厦門厚恒豐號寄來日本洋一百元合規元七十三兩呂彩記善士由恒興號來洋一百元淮安籌賑所段笏林楊耕　方小樵邱佐中四善士俯募第六批賑欵共一百二十三户合計洋一百元委解災區竟力雜持廼愴懐而靡已銜恩感激霑甦困於逾恒用特表彰偖資則傚[  上海北市絲業會是館籌賑公所惠弟施善昌謹誌]  
[蘇省撫轅抄]  
　　十七日藩轅牌示照得鎭江府敎授張雲生在任丁憂遺缺查有婁縣試用訓遵程如逹堪以委署巡檢吳之傑銷齊門早關差陳嘉樹禀知奉　赴常州府差遺○十八日候補縣王國振銷管解京餉差縣丞管連森禀知奉委赴常州府差遺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協賑公所經收江浙賑捐十二月下旬淸單]  
　　廿六至三十止本埠安孚來安徽支應局彭受臣觀察募第二批東賑塔捐册曹平元一千七百另四兩八錢三分七厘作規元一千八百三十一兩一錢三分一厘以上細户業已另登報章矣又　源莊來蘇城醬業公所潘仲溪翁募第十一批賑曾采移賑洋四元符願二元蔣企雲募益壽外史四元太倉繆衡甫翁募張嚴氏求瘋癲病愈洋五元凌善居洋乙元○揚州季受翁來劉少旟翁嚴倫翁服符病愈錢一百文廿七日○電報總局收取所來烟臺關道署内戴小萊翁募掖口稅局銀四兩九錢五分與增盛李增升兩户各京錢二千與盛和四千永裕昌永豐昌兩户各錢一千　百劉家榖張宗翰兩户各二千文和盛棧錢一千二百文興協盛譚福盛由祥茂永義昌興廣盛張裕興張復興公長興李恆升譚福慶永和順張永興同興盛興永盛公長盛李福順福興和十七户各京錢乙千文楊馨山泰興順和全茂張萬興和全昌和全興由祥盛和元興八户各五百洪聚興公興元由祥興孫振慶張利興李永舁孫興順葉鳳鰲八百各四百李順興三　盛同成順順和昌四户各二百文以上共實收規元廿兩另七錢○蘇省太湖救生局宋善士募養心書屋十元○本埠廣和興號來無　氏洋四元蘇城留園錢善士募昌善局桶捐洋三　不書名王洋二元○廿八日○本埠合浦軒求名利如意十元又澹香舘主人求平安如意洋二元○廿九日○章州電局李鳳儀來黃雨農茂　經　爐坯洋五十七元五角又王玉穉翁經募爐坯洋八元五角又惺惺文社同人經募爐坯洋六元五角以上細户早經另登報矣章州龍溪思　堂同人經募第三次爐坯洋四十元以上細户業登報章涘○電局收取所交到吉林電局經募佑眷平安銀四兩無名士銀二兩以上實收申規　六兩○潮州太平橋鍚山含記爐　　元○三十日○　總局文案處諸君酒筵賑洋五元寗波招商局盛經募貽德堂洋二元不書名四户各洋一元○五日共收規元一千八百五十七兩八錢三分一厘英洋五十八元爐坯洋一百十四元五角錢一百文○○本旬共收規　二千一百另六兩七錢六分四厘英洋三百八十三元計規元二百七十八兩另五分八厘爐坯洋一百十四元計規元七十七兩五錢二分花　洋四十五元計規元三十六兩四錢五分銅洋四元羊得規元八錢七分一厘爐洋虚對開一個計規元二錢七分二厘錢一百文規元六分九厘○七項共合規元二千五百兩另另另另　厘○運前共收規元九十四萬二千一百五十九兩五錢六分二厘○前共解過規元九十六萬五千八百八十一兩七錢五分六厘○實凈墊解規　二萬三千七百廿二兩一錢九分四　合并聲明 
[上海四馬路文報局内協賑公所經收江浙山東賑捐寅新正月上旬元至日淸單]  
　　沙市　鹽　李小鶴經募吉芳洪陳致大兩户各錢六千大誠祥永安宜正大和邱春陽永大祥五户各四千文通裕亨泰康永王怡順新盛公同昌永五户名二千文林和　方　東李　牛福興德祥慶生人和豐蕭福泰高大有信發泰萬益生者桂芳孝吉芳德成敏徐仁和曹瑞芳十五户各一千文萬松堂五千六百念文義和祥汪正和劉際亨三户各五百文朱泰　王全合無名氏三户各四百文雲豐昌恆豐仁泰豐昌德豐合永誠鈺明潤堂信誠號世德王全合余金山成同太恆和昌慶興天源崇興十五户各錢三日鼎盛宏　義盛　宏張春泰大生廣興順興福記王世茂盛昌宏汪永茂朱茂順世英益記長順匯源張開記鴻盛記茂和永興孝無名氏汪德中無名氏陳興太無名氏恆泰天源無名氏五户共十三户各錢二百無名氏兩户各一百五十文無名氏毛老記無名氏善長氏無名氏大生六户各一百文以上統共捐七十七千三百廿文實收原沙平銀五十兩○幼童王乃章　年錢移賑小洋二角索心主人銅洋一元一角無名氏四元○元旦至初五日共收原沙平銀五十兩英洋四元小洋二角銅洋一元一角合併聲明 
[上海四馬路文報局内協賑公所經收江浙山東賑捐庚寅新正月上旬淸單]  
　　初六至初　日上陝西藩憲陶方伯籌墊陝平銀五百兩申合規元五百廿五兩由本埠協同慶票號交到安慶彭受臣觀察　募安徽蒙誠縣　堂陳明府曹平銀一百十二兩文錢分合原來申規元一百廿一兩二錢七分四厘由本埠合盛元票號交到仙鎭見滄山房募王復亨三元賀王秀永源軒敎經堂三户各二元古呈譚氏子一元本埠魁成隆號　元字林滬報舘銅　四元州電局經交林守浪善士以　筵助賑答諸君造福洋二十元閩省川石山電局募林龍官林海官户各三角林玉成許邦喜任道銓林玉官四户各兩角林紅弟劉澄祥趙禮告陳廣森林金水劉東竹趙鴻榮蔡元魁八户各一角李玉經八角以上實收爐丕洋三元張子薄善士積另費錢求病愈二百文○初六至初十日止　收規元六百四十六兩二錢七分四厘英洋四十元銅洋四元瀘丕洋三元錢二百文合併聲明 
[上海北市絲業舘籌賑公所施少經收山東江浙賑捐止月十二至十六日第二千三百四十六至五十次淸單]  
　　十二日杭城蔣公舘本立主人助山東洋六元德淸平樂人家求保母康健家道順利助江浙洋五十元沈茂林爲妻產平安還愿十　陳敬淮求妻病愈五元嘉興寳順興邵　傳四元銅洋六元查門俞氏求病速愈洋三元常郡武進署王良泉求痰症愈一元南橋無名氏一元有心無力二角太倉衡香居銅洋一元營口泰康隆名下　絲抽捐助湖州由泰康祥來營平銀五十九兩四錢八分申規元六十二兩四錢六分嘉定程伯癸助震澤銅洋四元十三日羅店彭麟士喜獲佳兒節省湯餅費移助江浙洋十元鎭邑關鏡淸爲妻生產平安完愿二元陳朱氏爲子痰米病求速痊四角無名氏銅洋四元定海無名氏節省新正酒席資助浙江洋十元黎里祥裕典病痊氏七元九江惠澤堂務　堂各二元詐浦協興莊蕭世昌求合家四季平安二元陳來禮一元淸口陳雲樵募蕭駱氏助辰澤五元票鳥樵子助浙江一元○姑蘇求靖因七兒瘡愈完愿助山東洋十元又一又鍚灰資移助錢七百文又募温耀胡三百文張賑宗洋二元共五户合洋十四元○十四日阜昌德昌新正開市春茗移助江浙洋三十九蘇省老人和震記歲杪承各　送年禮除本處施米外淨多移助由惠泰莊來十五求事速成免災氏嘉郡知過軒馮祈保合家平安十元滬報舘來味純園圑拜同人公宴張都轉省燒猪助賑四元殷門邵氏二元蘇城華　益王半疑生同募十二月下旬桶捐錢一百十七文顧雲記洋五元無名氏錢一百文又募正月上旬桶捐洋一元錢三百八十二文十五日平湖朱之桂善士保佑次子景炙病速痊助江浙由公大莊來洋一百元周浦顧止卿募奚介生求病速愈四十元江寗縣署怡怡書屋求亥喘速愈十元陸小寳四元羡萊氏三元盧江一元乍浦蔡漁舟募伊老四銅十元又裕記銅三元又無名氏吉一元銅一元梁溪遠行人完病愿並祈一路平安助浙江七元嘉郡姚家棣放生室二元常熟愼餘久無力氏助湖州銅三元知非子助山東三元江右雲开氏祈保母咳嗽全愈康健一元十六日黃文元求病速愈助江浙十元拆年酒福江蘇無名氏各十元枕垣孫鼎三祈保妻病速痊產育順遂十元益茂典元宵酒移助三元蘇州隠名氏病愈完愿二元顧潤生銅一元　宏運銅一元大成祥號來蕪湖敬畏齋求平安淸吉洋二百元愿生氏求平安淸吉二百元節省氏求平安淸吉五十元不書名求平安淸吉十元培元氏三元七角半勉心氏求平安一元二角半朱椿焕求佑廷長遐齡一元○彤源莊來蘇城醬業公所潘仲溪翁募第二百廿五次醉仙氏無疾病各四元無名氏十元蘇源求痛痢速愈　元周琴韻求氣喘速愈一元○楊州張鏡湖募無名氏石逸氏各三元駱殿揚多子街梁氏笙和氏徐氏鏡湖氏小谷氏六户各一元吳淸品　邵氏各錢四百文沈氏百文共十一户合洋十三元○蘇州陸思補齋主人助浙江洋三元　陳求保平安三福惠孫湘濟募紹興吳氏一元○蔚豐厚來浦中曹河院署庫中委員吳興姚緩　善士募鴻雪　洋廿元寄　堂姚十一元仰蓮室振宜堂留餘堂張養根修實齋四户各十元徐榮炳樹德堂各四元文蔭堂繆二元越國郡汪賜硯堂王知足軒三户各一元　餘堂二元鄂不相曹平銀十兩積　堂杜十千存心堂少盡我心無名氏三户各五千保安祈親健各四千心餘氏三千力拙子二千針　餘資二千共念三户合規元一百零三兩一錢三　○朱香谷求保外症愈邱湖州五元揚州萬順恆無名氏各二元勤愼泰泰祥公同豐泰公發義劉少旟榮同茂聚盛隆七户各一元無名氏助山東江浙洋三元　 
[上海六馬路仁濟善堂經收咸有一德施醫給藥册捐二月初六至二十日第四次淸單○]  
　　願人壽齋江西河口厘局憲鮑十二元蘇州成德揚州壽爰堂廣東方軍門蔡花齋觀察金陵石枊溪安仁堂丁求外痛速愈六户各十元安慶藩庫署未能寡過八六元逵琴氏單正軒二户各五元陳雜庸無名氏厦門義軒小築程紹立申報舘二册合余承譔求父康泰六户各四元新昌營彭源豐銀號二户各三元六角了餘氏合定愼思堂二户各三元吳序賢求妻生產平安家宅平安二元一角太記三省堂楊州方善士琴城無名氏京兆子梅城謝氏武林退補居士浙江瑞安署蔣聽軒戴鼎和新安氏代募無名氏川沙知非子王楊氏合崔府求家宅平安安樂氏十三户各二元承啓堂楊一元八角汪志誠一元五角雍良卿翁家楨大成典一元兩儀堂陳記少記尤記漂陽無名氏鎭海涵養軒求母康泰涵養軒求妻平安信記安咸號各友口積區區無名氏嘉興寳順當淸和翔求平安敦厚堂李朝州會舘無名氏瑞盛春江陰廣豐同記創餘生古希氏常州庸字鹽棧龍西李諸有德合陸培本求子平安陳升寛房補過子夾石桃源　人孔光國安樂氏寳利求保平安趙淸臣趙潘氏趙銀古合張方咸三十一户各一元虞陽學署六合一元銅洋一元金治臣　小軒周逹三沈子英徐頌九胡竹甫徐貢卿胡耀庭程玉衡王佐卿吳朗軒十一户合四元朱聽濤嚴維芳周祥生三户合洋一元三角席素釗一元錢六十文怡燕軒葛七角二分都義森楊保安隠意氏無名氏二户崙記保安氏餘慶氏八户各洋五角無名氏四角瑞霞堂章崇德堂陳厚德堂崔永萱堂楊漱方書屋厚永堂邵修吉堂薛義記厚記忠記十户各三角六分勉力子　陰單友三求家宅平安各三角五分翁喜記周柱臣求家宅平安濟陽堂蔡三户各三角朱玉書二角五分李有名馮周氏無名氏二户孫永寗堂永善堂李一經堂林王子謙立德堂張顧韓氏病愈完願十户各二角朱俊甫劉福全張金方應忠桂蕭德寳范葉州羅永光吳海林陳裕川劉進堂　耀庭李俊福徐志虎馮岐山林修年朱德生應保善黃壽田黎藹如王世香陳子衡黃樂庭雍邵氏泰享源號陳金海魏守道耕心堂無名氏三省堂增廿九户各一角許慶如銅洋三元郭廣盛無鍚　義號餘德堂江七齡童女龔三户各銅洋一　江西無名氏銅洋二元餘杭邵林氏爲子吉生官病愈還願湘平銀八兩八錢一分林招官接官湘平銀三兩九錢八分廣東朝陽縣署黃繼　募鄭順興規元三錢五分蕭氏陳咨堂二户各錢一千四百四十文畹香居葉錢一千一百五十二文朝陽署董繼香募悟世子錢一千另六十文京江求安氏有名氏合錢八百文黃繼香募吳如松錢七百二十文同邑太生典耕讀軒吳瑞莫近讓居怡怡軒寗郡閩捐局無名氏六户各錢四百文　原氏樂琴書室映雪書室靜香軒陳愛吾軒主陳金生嚴太太朱娘娘陳德榮陳娘娘吳太太六户川沙來十一户各錢三百九十葉甚之葉九臯葉連中張鳴九朱靜生費張氏養心居張七户各錢三百八十四夢倪書室如心願觀田書屋近道書屋澤魚居退思堂後馬房齋鄭順合鄭和合鄭和利合興新順武合保不安黃繼香募十四户各錢三百六十海鹽牛首山良無名氏二户各錢三百六十嘉興謂川氏錢三百江夏柳亭氏錢二百九十廣平宗本氏中山吉人氏延陵伯薰氏會稽樂命氏四户各錢二百六十不書名錢二百廿五宏農含餂氏海鹽樂善居將就室棣鶴居易蘭室古松居六户各錢二百廷陵求安子吳春孫吳令孫三户二月份錢一百八十廷陵氏二月份錢一百五十宏農紫棣氏錢一百四十無名氏河南隠鄉氏頴川長生氏淸河仁山氏千乘吉甫氏守讓室戴均堂月桂室吳焕章方道人寗波閩捐局葉雨惠葉龔氏十二户各錢一百馬瑞方魯佛良張錦卿居巢無名氏葉獻恭葉式恭葉秀金陳梅生姜財川翁詩訓葉林氏葉陳氏葉記　三户各錢五十魯永慶魯永魁二户各錢三十五以上共收洋二百十九元三角七分銅洋九元湘平銀十二兩七錢九分規元三錢五分錢廿七千二百六十五文正 
 
 
 

Page 10

 
 
   
 
 

Page 11

 
 
[光緖十六年二月十五日京報全錄]  
　　宮門抄○諭旨兩道錄前○發抄　硃批五道○漕督松奏報接印日期摺○護漕督徐奏交卸漕篆日期摺○蘇撫剛奏職官虧欠莊欵擅離省垣請　旨革職訊追摺○又奏照章巡閱下江水師片○楚督張奏湖南巡撫丁憂開缺請　旨暫護撫篆緣由摺○又奏湖南湖北兩省現任府縣遵例廻避摺○又奏同知捐修橋梁循例建坊片○又　奏委兼署臬篆片○東撫張　奏揀補陸路都司摺○二月十五日内務府國子監正黃旗値日無引　見○嵩申假滿請安○淸安謝調刑部石侍郎　恩○内務府奏派致祭黃木柛　派出巴克坦布○召見軍機○皇上明日卯初二刻出西苑門走北長街出地安門至　關帝廟行禮畢仍由舊路還海○發抄崧駿奏上年海塘沙水情形奉硃批工部知道單圖併發欽此○又防軍駐紥處所奉硃批該部知道單併發欽此○又奉撥北洋經費照八成解淸奉硃批該衙門知道欽此○沈秉成奏十四年分徵信册造齊奉硃批户部知道欽此○祥麟等奏三音諾彦何貝車林多爾濟因病賞假奉硃批知道了欽此○○漕運總督奴才松椿跪奏爲恭報奴才接印日期叩謝天恩仰祈聖鑒事竊奴才欽承简命補授漕運總督遵旨進京仰蒙召對二次訓誨周詳欽感下忱莫能名狀陛辭後束裝出都於光緖十五年十一月二十七日行抵淸江十二月初一日准護漕臣徐文逹將漕運總督關防王命旗牌及一切文卷派委准安府知府張球漕標中軍副將松春敬謹齎送前來奴才當卽恭設香案望闕叩頭謝恩祇領住事伏念轉漕與治河並重安良以除秀爲先河運停辦二年運道急須籌備江北毗連數省冬防尤須加嚴至於用人行政均關至計屬吏宜加考察餉需宜戒虚糜奴才自顧庸愚深懼弗能勝任惟有恪遵聖訓倍矢愼勤將一切應辦事宜實心經理仍當與督臣撫臣和衷共濟妥爲籌商以兾仰答高厚鴻慈於萬一除將到任日期恭疏題報外理合繕摺叩謝天恩伏乞皇上聖鑒再奴才經過直隷山東江蘇一帶地方二麥先後播種民情均甚安謐合併陳明謹奏奉硃批知道了欽此○○護理漕運總督布政使銜新授按察使臣徐文逹跪奏爲恭報微臣交卸護篆日期仰祈　聖鑒事竊臣欽奉恩命護理漕運總督印務於光緖十五年八月十七日接印將一切應辦事宜認眞經理隨時具奏在案現在新任漕臣松椿行抵淸江臣於十二月初一日將欽頒漕運總督關防王命旂牌及一切文卷派員敬謹齎交接收任事臣前奉旨補授福建按察使業經具摺叩謝天恩籲懇陛見現將應行交代事件赶爲淸理一俟奉到批摺如蒙恩准陛見卽行起程北上所有臣交卸護篆日期理含繕摺具陳伏乞皇上聖鑒謹奏奉硃批知道了欽此○○江蘇巡撫臣剛毅跪奏爲在省職官虧久莊欵擅離省垣請旨革職訊追以肅官常恭摺仰祈聖鑒事竊照試用通判程光儀係浙江德淸縣附　生遵例報捐通判指發江蘇並加提舉銜光緖十三年九月引見十二月初三日到省該員托人在蘇城復和錢莊稱有德淸新市鎭　和典股東程光儀卽棣齋典申需欵立摺往來陸續支取除付澴外實欠銀九千餘兩該莊屢索不償派人前往新市泰和典内查悉簿據前欵並未收帳該員又避匿不面卽經該莊候選州同陳昌等赴臬司衙門呈控押追由司批飭蘇州府派差傳提抗不到案該員轉自赴司禀請病假回籍未經批准旋又差查寓所該員已潜回原籍顯係情虚規避由府查明揭絫轉據蘇州布政使黃彭年委員前赴德淸縣守提該員解蘇訊追詳請奏絫到臣正在核辦間接據蘇州府呈報該員現經臬司由蘇松太道咨解來蘇押發收審等情前來查程光儀係在省候補人員輒藉本籍有股典東虧欠復和莊欵銀九千餘兩廷欠不還已屬不合案經控追猶敢抗不到案擅離省垣　屬形同誑騙相應請旨將江蘇補用通判程光儀先行革職以憑訊辦而儆官邪除飭赶緊提集人証訊究斷追外謹恭摺具陳伏乞皇上聖鑒訓示謹奏奉硃批着照所請吏部知道欽此○○剛毅片再長江水師定章提督以半年駐下江半年駐上江周歴察看各營鎭將弁兵稽察勤惰本年提臣李成謀由瓜洲一帶巡閱水師營伍兹於十月二十六日到蘇與臣面商一切江防各事認眞整頓仍督師船駛赴上游所有照章巡視下江水師事竣緣由謹會同長江水師提督臣李成謀附片具陳伏乞聖鑒謹奏奉硃批知道了欽此○○湖廣總督臣張之洞跪奏爲湖南巡撫丁憂恭摺奏報遺缺已奉旨简放欽奉電旨遵令臬司暫行護理撫篆仰祈聖鑒事竊准湖南撫臣邵友濂本年十二月初十日函稱友濓頃接電信知本生繼母李氏於十二月初三日在京寓病故懇卽代爲奏請電旨迅賜简員接任俾得星夜起程等語恭閱電傳本月十二日邸鈔奉上諭湖南布政使着何樞補授等因欽此十四日邸鈔奉上諭湖南巡撫着張煦調補等害欽此查張煦何樞到任均需時日當於十五日電請總理各國事務衙門代奏以湖南臬司沈晋祥已抵湘省於初十日接篆可否令沈晋祥　行護理撫篆之處請旨遵行兹於十七日承准總署復電本日奉旨張之洞電奏已悉新授湖南撫藩均未到任着沈晉祥暫行護理巡撫欽此遵卽恭錄轉行沈晉祥欽遵接護撫篆所有湖南巡撫丁憂開缺曁請旨暫護撫篆各緣由理合恭摺奏陳伏乞皇上聖鑒謹奏奉硃批知道了欽此○○湖廣總督臣張之洞跪奏爲湖南湖北兩省現任知府知縣與臣同族近支例應廻避恭摺具陳仰祈聖鑒事竊吏部則例内載外官關係刑名錢榖考核紏絫者不分遠近係族中俱令官小者廻避現在外官如督撫有係本族應廻避者俱令廻避鄰省另補如總督兼轄省分亦應廻避出省卽咨部以界運省分改掣凡現任廻避人員均令該督撫先行委員接署令其離任等語兹查湖南永順府知府張曾敭直隸南皮縣人係臣無服族姪曾孫湖北應山縣知縣張樞係臣嫡堂姪均應遵例廻避相應奏明張樞應照例改掣省分揀補張曾敭係由京察記名道府奉旨简放長沙府遺缺人員其應如何辦理之處應請勅部核議照例辦理除飭湖南湖北藩司先行委員接署令各該員卽行離任並咨明吏部吏科外理合恭摺具陳伏乞皇上聖鑒議奏欽此○○張之洞等片再查定例士民捐修橋梁道路實於地方有裨捐銀至千兩以上者請旨建坊給予樂善好施字樣聽本家自行建坊等語兹有湖北漢陽縣在籍浙江候補同知萬正緗因湖北漢陽縣江岸堤工坍塌奏明由紳富量力輸捐修砌該同知遵其故交二品封職萬玉龍故母萬朱氏遺命倡首捐銀一千兩以濟要工等情由湖北漢陽府轉據調補福建台灣布政使湖北布政使蒯德標詳請具奏前來臣等覆查該同知所捐銀數核與建坊之例相符合無仰懇天恩俯准萬正緗之故父母萬玉龍萬朱氏在於本籍漢陽縣照例建坊給予樂善好施字樣以昭激勸而示旌獎出自鴻慈謹合詞附片具陳伏乞聖鑒謹奏奉硃批着照所請禮部知道欽此○○張之洞片再湖南臬司沈晋祥現經奉旨暫行護理巡撫所遺臬司篆務自應遴員接署查有湖南糧儲道呂世田前經湖南撫臣奏委兼署臬司辦理裕如現 
甫交卸堪以仍委兼署以資熟手除檄飭遵照外謹附片奏陳伏祈聖鑒謹奏奉硃批知道了欽此○○太子少保頭品頂戴山東巡撫臣張曜跪奏爲揀員借補陸路都司恭摺具奏仰祈聖鑒事竊高唐州都司白雲彪因病出缺經臣恭疏題報聲明遺缺扣留外補接准部文行令揀選儘先人員請補等因臣查高唐營都司係陸路部推之缺地處沖途轄境遼闊巡緝操防俱關緊要非精明幹練之員不足以資整頓臣於儘先都司及副絫遊内逐加遴選兹查有儘先遊撃濟南城守營守備官錦堂年六十歲山東平度州人由武舉挑充兵部差官咸豐四年當差期滿經兵部帶領引見　奉旨着以守備用欽此分發山東因剿匪出田力遞保以都司補用並戴花翎同治七年十一月間東省肅淸案内經升任撫臣丁寳楨奏保奉上諭以遊撃儘先補用十年借補登中營守備光緖二年補濟南城守營守備於八年二月到任該員操防認眞諳悉營務以之借補高唐營都司實堪勝任核與借補章程相符相應籲懇天恩俯准儘先遊撃官錦堂借補高唐營都司實於地方營伍有裨如蒙俞允再行給咨送部引見以符定制再所遺濟南城守營守備一缺係陸路題調之缺俟接准部覆容臣另行揀員請補合併陳明理合會同署曹州鎭臣萬年淸恭摺具奏伏乞皇上聖鑒訓示謹奏奉硃批兵部議奏欽此 
 
 

Page 12

 
 
[光緒十六年二月十六日京報全錄]  
　　宮門抄○諭旨一道錄前○發抄硃批四道○陜撫張奏革副將緣由片○又奏開復知縣降級處分並留陜補用片○東撫張奏藩司等捐賑建坊片○又奏遊撃誘娶有夫之婦革職審辦片○又奏知府捐賑請賞加三品銜片○又奏道員捐助棉衣循例建坊片○又奏職員等捐助衣銀循例建坊片○又奏縣丞所保升階撤銷仍以縣丞補用片○又奏庶常遵命助賑循例建坊片○二月十六日理藩院鑾儀衛光祿寺正白旗値日無引見○豐烈謝授工部右侍郎恩○李培元假滿請安○侍衛處奏派管理買賣街○派出遷公廷秀英信秀吉○値年旗奏派專操之大臣派出文秀○掌儀司奏二十日祭奉先殿橚貝子行禮○召見軍機○發抄湯聘珍奏接署滇藩謝恩奉硃批知道了欽此○沙左克都林札布等奏章京英俊期滿請揀員更替奉硃批吏部知道欽此○額爾慶額奏續估塔爾巴哈台城工經費請飭部墊撥奉硃批該部議奏欽此○又絫將趙文彬署塔城協標守備奉硃批兵部知道欽此○○張煦片再據藩臬兩司詳稱岐山縣知縣胡昇猷具報該縣民婦李羅氏家於光緖十五年七月二十日晚被賊夥竊臨時行强拒傷事主搜刧錢土衣物逃逸該縣會營拿獲副將涂崑山及劉終壹等到案並在涂崑山背筐内起獲女綢綿裏衣大碗等物傳主認領實係原贓提訊劉終壹等或認臨時行强或供不知强情並據供指涂崑山在塲行强搜贓屬寔該縣屢提涂崑山質訊該副將忽認同行忽稱囊與劉終壹有嫌致被誣扳究詰原贓由何而來則稱向未獲之劉巴子等用錢置買供詞游移難成信讞隨查訊涂崑山原籍四川萬縣人同治年間投効蜀軍歴在陜甘防剿案内迭保至花翎副將該縣追繳行知據供自把總至都司保札在肅州行營遺失自遊撃至副將保札三紙寄存四川重慶州余騰蛟家内等情會詳請先絫革歸案訊辦前來臣查該副將涂崑山夥同賊犯劉終壹等行竊臨時强刧旣在該副將背筐内起獲原贓給主認領提訊劉終壹等均供指該副將在塲行强搜贓是否屬實該副將忽認忽翻指爲劉終壹挾嫌誣扳顯係恃符狡展相應請旨將花翎副將涂崑山先行革職拔去翎枝以便飭縣嚴訊究辦除咨部查照並咨明四川總督臣札飭崇慶州追取保札送陜查騐咨銷外所有請革副將緣由附片具陳伏乞聖鑒訓示謹奏奉硃批着照所請該部知道欽此○○張煦片再查光緖十五年三月十六日欽奉恩詔内開自同治元年以來曾經任用現已革職官員除大計貪贓及居官不職以至失守城池各員外若有事係冤枉被革果有才力堪用者在京聽該衙門在外聽該督撫查明詳開緣由奏明請旨欽此欽遵通行在案兹藩司陶模臬司唐樹楠會商查有前平利縣開缺降調知縣劉杰係貴州舉人現年四十四歲向在原籍投効軍營迭次攻剿曓力保以知縣歸候補班前用並加同知銜簽掣陜西光緖三年到省九年題補平利縣知縣十年四月到任業已試署期滿實授光緖十二年十二月間該縣境内出有民人童春何等　殺劉靑汰交子一家四命並羅通榮於事前主使打行罷巿未成聚衆奪犯一案因該員先未將童春何等誣控劉靑汰各欵例不准究及商同打行罷巿未成應行拘拿各情詳晰叙明案内從犯要差屢經批飭緝拿未獲經前撫臣葉伯英奏絫開缺聽候查辦旋據該員明白禀覆並將從犯要差拿獲解省審明擬辦前撫臣復以該員尚知愧　惟未先事預防究難辭咎業已開缺隨案開送職名請交部議處嗣經史部議將該員照審理事件不卽查究致釀人命例議以降二級調用係公罪例准抵銷因該員任内有加一級抵銷一級仍降一級調用等因具奏奉旨依議欽此欽遵咨行到陜轉飭遵照本恭奉恩詔凡因公獲咎人員均准奏明辦理該員降調事屬因公應請奏明開復仍留省補用等情具詳前來臣查該員劉杰因審理事件不卽查究致釀人命有降二級調用處分例准抵銷任内只有一級可抵仍降一級調用核與大計貪贓及居官不職等被項絫降調者不同該員年力正强樸實有爲前在平利縣任内民情愛戴其餘辦理一切事務悉臻妥協委係因公降調才力堪用可否仰懇天恩俯准將前平利縣降調知縣劉杰開復降一級處分仍以知縣留於陜西補用之處出自逾格鴻施謹附片具陳伏乞聖鑒訓示謹奏奉硃批劉杰着交部帶領引見欽此○○張矅片二再據賑撫局司道詳稱河南布政使劉瑞棋遵其故交一品封職劉炳蔚故母一品命婦劉羅氏遺命捐助銀一千兩河南陳州府知府吳重憙遵其故母一品命婦吳劉氏遺命捐助銀一千兩安徽蕪湖縣人已故提督銜記名總兵鄭永鍷之妻一品命婦鄭謝氏捐助銀一千兩均與建坊之例相符合無仰懇天恩俯准劉瑞祺爲其故交劉炳蔚故母劉羅氏吳重憙爲其故母吳劉氏並鄭永鍷之妻鄭謝氏均在本籍照例自行建坊給子樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此○○張曜片再查有管帶河防勇夫副將銜補用游　陸崑誘娶有夫之婦實屬有干法紀除將所帶勇夫派員接管外相應請旨將副將銜補甲遊撃陸崑先行革職由按察司照例審辦謹附片具奏伏乞聖鑒訓示謹奏奉硃批着照所請兵部知道欽此○○張曜片再廣西　州府知府王賡榮因聞山東水災賑需支絀捐亷銀三千兩匯兌來東以助賑濟業經臣飭司兌收散放查振捐章程知州加三品銜例銀折收實銀二千三百四兩今該知府王賡榮所捐銀數有盈無絀合無仰懇天恩俯准賞三品銜以示鼓勵出自鴻慈理合附片具奏伏乞聖鑒訓示謹奏奉硃批着照所請該部知道欽此○○張曜片再兗沂曹濟道中衡因沿河各屬災黎隆冬號寒遵其故母二品命婦李佳氏遺命捐助棉衣一千件接照章程每件准作銀一兩共核銀一千兩與建坊之例相符據賑撫局司道詳請具奏前來相應叩懇天恩俯准兗沂曹濟道中衡爲其故母二品命婦李佳氏在於本旗照例建坊給子樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此○○張曜片再據辦理輪船招商局直隸補用道沈能虎南洋通商隨員安徽補用道任鍚汾禀稱浙江烏程縣職員顧壽獄遵其故祖交二品封職顧德潤祖母二品命婦顧許氏遺命捐助棉衣一千件又雲南魯甸廳人分省補用縣丞李正榮遵其故交四品封職李洪泰母四品命婦李遲氏命捐助棉衣一千件均交該道等轉解來東分撥災區散放又據登萊靑道盛宣懷禀稱二品封職施善昌籌解賑項内有浙江秀水縣廕生鄢文光遵本生故交三品銜前安徽候補知府鄢潤霖遺命捐賑銀一千兩已於十三年彚解來東由籌賑紳士經手散放又江蘇鹽城縣人光祿寺署正銜前江寍縣學訓導陶耀龍遵其故母四品命婦陶唐氏遺翕捐助棉衣一千件又據賑撫局司道詳稱代理新城縣知縣張鍚齡遵其母四品命婦張李氏命捐助棉衣一千件代理禹城縣知縣徐壽基遵其交候選訓導徐之煜命捐助棉衣一千件以上銀衣現均解局分撥散放核與建坊之例相符呈請具奏前來合無仰懇天恩俯准顧壽獄爲其故祖父顧德潤祖母顧訐氏李正榮爲其故父李洪泰母李遲氏鄢文光爲其故父鄢潤霖陶耀龍爲其故母陶唐氏張鍚齡爲其母張李氏徐壽基爲其父徐之煜均在本籍照例自行建坊給子樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此○○張曜片再補用知縣馬晋方黃中立二員前以河工出力由縣丞保升知縣此但論其當日之勞績兹查馬晋方黃中立二員才識疏淺均屬難膺民社臣不敢以請獎在前稍事遷就相應請旨將保升知縣馬晋方黃中立二員所升階撤銷仍以縣丞補用謹附片具陳伏乞聖鑒訓示謹奏奉硃批着照所請吏部知道欽此○○張曜片再兩江總督臣曾國基咨翰林院庶吉士曾廣鈞生母三品翕婦郭氏因聞山東水災惻然於心捐助賑銀一千兩以備散放咨臣具奏照例建坊前來相應仰懇天恩俯准翰林院庶吉士曾廣鈞爲其生母三品命婦郭氏在於湖南湘鄉縣本籍自行建坊給子樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此 
 
