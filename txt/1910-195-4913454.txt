# 1910 - 195 - 4913454

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章六月十六日内閣奉上諭鑲白旗漢軍副都統馮國璋現在百日孝滿著改爲署任照常當差欽此軍機大臣署名奕劻世續鹿傳霖假那桐吳郁生 
宮門抄六月十六日召見軍機榮恩德祜 
論說 
[論鄕小學經費之易籌（葆光）]  
　　往歲家居。叩故鄉父老。父老有過我者。吾必誠語以國勢阽危。民智暗弱。非急興學。無以自救。父老聞之意若動。側頸撫髯。若有所深難也。語之急則曰我極知辦學是好事。奈經費難籌。何持以質之當世談敎育者。亦頗韙其言。嗚呼。使必如官立小學。歲糜萬金。以敎百十無可責效之學生。則經費果難籌矣。若吾心目中所懸之小學。校舍可假。月薪可减。冗員可裁。敎科可節。蓋僅年費二三百元。卽可集事。多亦不逾千也。今日者地方學。事通則。猶未頒布。地方自治亦未盡實施。固若無所取則以爲籌欵之準。然吾察之慣習。徵以人情而知此區區小學。經費有决不足爲四鄉病者。請詳其理。 
　　鄉之户口。或以百計。或以千計。不能一也。今假定每鄉千户。户出小學生一則每鄉應得小學生千。以今日之敎育現狀論。决不能聚千人而敎之。於一校也。則分其鄉爲。數小區各設校於此小區之中心。而以千元分配。此數校之經費。夫以千户之邑。公給每年千元之學費。猶反掌耳。取費之。法千端萬緯。簡捷可行者大要有三。 
　　第一曰量田取費。每鄉千户。每户平均有田十畝。則每鄉可有田萬。每户平均有田五畝。則每鄉可有田五千卽僅每户平均有田三畝。每鄉亦可有田千者三。以萬畝田。出千元費。每畝所得僅一角耳。十畝之家。歲出一元。以敎養其子弟於法不爲苛。藉曰不足萬而五千焉。所需亦僅兩角。藉曰不足五千而三千焉。所需亦僅三角餘。吾見鄉間耕耨之夫。時亦使其子弟。出就蒙師讀。歲奉其師者亦三數元。則雖使有田十畝者歲出三元。餘猶未病也。 
　　第二曰計户取費。每鄉千户。年費千元。平均每户每年出費一元。使一鄉之中富力無過軒輊。得歲出一元敎育之資。事亦至公也。然徵之事實。每有貧富不同之憾。是宜於貧富之間。稍示區别。介於貧富之間者。歲率一元小貧者减其半。赤貧者免其全。而取償於富家。在富者好行其德。多出數金。惠而不費。貧者乃藉以食敎育普及之賜。循而之之殆庶幾矣。 
　　第三曰節費取盈吾國家族制度。所在盛行以是一鄉一市。往往爲一姓所集居。有義塾焉。有義倉焉。歲節數百元。如探嚢耳鄉之間必有村。村所耗於迎神賽會演戲等無益之舉者。歲二三十元也。一鄉以二十村計。歲即五六百元矣五村之間。必有童館。所敎常不滿十人。而束脩膳宿之資。歲亦四五十元也。一鄉以四館計。歲即二百元矣。今使移此種種者。共施於敎育之一途。綜核并計。歲必不要千元以内。蓋僅僅一轉移間。遂可使天下無不學之鄉。所耗甚廉。而所得至鉅。則愚夫俗子。優爲之矣。而謂賢 
 
 
 

Page 4

 
 
者難之乎。 
　　之三者。量田之法公而溥。計户之法煩而明。節費之法簡而便。率一而行。無不足以收殊效嗚呼。世有善言敎育者乎。則經費豈果難籌哉。 
專電 
[電一（北京）]  
　　魯撫孫寳琦電奏萊陽民變幸已平靜此事之起由於派捐民固違抗官亦辦理不善總之年荒所致東省民食向恃奉省接濟近東三省督臣錫良忽然禁止出口東省民食益覺不敷即欲赶辦平糶亦苦來源不濟現籌善後仍以平糶爲最要請飭錫良暫行弛禁仍准各糧運至東省期以半年奉寄諭錫良知道 
[電二（北京）]  
直督陳夔龍奏擬定直隸行政各衙門辦公經費計總督六萬兩藩司共十二萬兩學司五萬五千兩臬司四萬七千兩運司七萬八千兩津海關道十萬八百兩天津清河熱河等各道均二萬餘兩巡警道十一萬兩勸業道八萬兩遇閏照加 
[電三（北京）]  
　　海軍大臣奏海軍急待興辦考察未周擬再出洋又奏調隨員共十六人先赴日本（按此則可與要聞欄叅觀） 
[電四（北京）]  
　　禮部考拔貢生榜已於日昨揭曉計一等共取二百八十八名内江蘇取十六名二等共取六百九十六名内江蘇取三十五名 
[電五（北京）]  
　　吏部得賄賣官案攝政王諭催廷林兩大臣澈查速奏 
[電六（北京）]  
　　郵傳部派何啓椿調查滬寗鐵路弊端 
[電七（北京）]  
　　學部招舉貢考充書記定十六日起報名 
[電八（東京）]  
　　日本學生觀光團於西七月十七日行抵俄國領土尼哥拉斯克 
[電九（東京）]  
匈牙利貴族伯爵波羅狄列基費十年之工夫著成日本諸島古代地理一書獻於日皇並贈送東京地學協會 
緊要新闻一 
[再誌葡軍大戰海盜詳情廣東]  
　　澳門葡兵藉口勦匪進攻過路環地方迭紀前報現聞葡官盡力勸諭該處婦孺避地圖存並勸匪黨速降以免兵連禍結葡兵艦之預備用砲者惟馬交小輪至於八地利牙艦不過豫備援應及窺探駐横琴之水陸華兵而已蓋八地利牙艦身較堅砲位較大故葡人倚重之也華官亦已添派兵輪駐於橫琴洋面計共有十一艘據言豫備帮助葡人勦匪查過路環中多建置足以保守設伏以防官兵之進攻是以匪黨有恃無恐至於此案起點則由被擄學童之父母先禀粤督緝匪久未破獲繼偵知匪蹤所在呈禀葡督遂由葡督派兵馳往查辦方登岸匪即放槍拒捕匪黨所用槍枝多係無烟快鎗以故人言藉藉歸咎葡官謂頻年香港嚴禁軍械出口而葡官因貪牌餉反代商人向港官領取護照運械回澳轉售而西江九洲等處强盜藉其接濟橫行無忌約計此十年間澳中消售之鎗不下五十萬大都入匪掌握初八晚有十四人駕扁舟一葉向過路環而去被葡兵所見放砲轟擊諸人有中彈殞命者有投水溺斃者葡兵拿獲三人搜其舟底則有鐵箱多具滿載藥彈是匪類所用軍裝全賴澳門接濟已可想見現在水陸葡兵圍困該處水洩不通并限匪等於初九日下午以前出降匪黨不允是早葡官由小輪載火油前往以爲焚化匪屍及豫備燒村之用該村居民向藉手藝營生今遭兵燹顚連困苦難以言狀良可憫也 
　　香山洋面兵輪管駕及該處文武日前用加急電報禀知粤督及水提云前密庚電敬悉前因新寗事主陳姓在澳督處呈控梁義華等擄捉學生十九人另他隆五六十人在路灣關禁葡允帮同綫人前往圍捕初六早葡兵八十名登岸被匪擊敗退回匪約二百餘人進據路灣礮台守台兵逃去鎗斃二晝一名傷兵三名午後葡派兵輪用開花礮收復砲台葡兵傷四名初七葡輪轟擊路灣匪拒敵傷葡兵四人斃一人路灣居民受傷及斃命約三十餘人至斃匪若干尙未查悉初八匪退守山洞深坑函知葡輪繳還砲台搶去鎗枝現已停戰起出學生七名又起出他處被擄八人本日葡兵帶同綫人至路灣搜查適德新應琛宗禹先後乘輪過洋傳聞此事繞道到澳恐匪竄入内地調集兵輪分巡鷄洲芒洲黑沙等處海面并派二十六營鄭管帶防守馬 
 
 

Page 5

 
 
　　料河橫琴等處陸路以防竄越謹先電聞副將吳敬榮馬德新參將馮應琛知府吳宗禹同知莊允懿謹禀靑 
　　又粤督袁制軍爲葡兵勦捕邊匪一事特電各省報告詳情電文錄下 
　　盛京錫制台天津陳制台南京張制台袜州松制台武昌瑞制台成都趙制台雲南李制台蘇州程撫台杭州增撫台開封寳撫台桂林張撫台太原丁撫台南昌馮撫台安慶朱撫台濟南孫撫台上海蔡道台鑒洪澳門附近過路環地方道光年間葡人即築有砲台久爲粤省匪薮上月新寗縣被匪擄去學生十餘人在該處關禁勒贖現在澳界尙未勘定旣不能照會澳督往拿承認爲彼之屬地又未便派兵往緝致起交涉正在籌辦之際該事主禀由澳督派人往拿被匪擊斃數人本月初六以後葡又派兵圍拿亦被匪擊退匪乘勢佔葡築之炮台葡兵又傷斃數人嗣由葡派兵輪用開花炮轟擊將炮台奪回並起出學生及他處被擄者十餘人匪多傷斃連日葡兵圍捕不准行人船隻往來該處我兵派往協捕葡亦不願惟現在界務正在磋議此次葡兵剿匪雖係事主所請且在其所築台之地然界務究未勘定事前竟不知照敝處亦殊未合但圍捕原因的係剿匪且已起出被擄人口多名恐外間謠傳不實特先電聞再我兵旣不及協捕然仍恐該匪竄入内地並慮澳兵越界滋事已連日會商水提飭營遣派兵輪駛住該處防堵另派員至澳確查以備交涉現省港均安堵如常足紓厪念勛元印 
[外部堂官與日俄兩使之談判北京]  
　　日俄新協約旣成通告吾國外務部各堂接到此項通告後卽由鄒尙書與曹胡兩堂議商復文措詞某侍郎謂此項協約爲關係滿洲而設與尋常協約不同該兩國事前旣未通告吾國礙難承認議未竟日俄兩公使同至外務部由曹胡兩堂接見兩使同稱早間有公文送達貴大臣想早見過曹答以業已收閱胡侍郎接云此次貴國彼此所訂協約其性質與尋常協約逈不相同且此項協約之發生意似專在滿洲滿洲爲吾國領土何以事前並未知會至成立後始行通告日使答云敝國與俄國訂此協約意在保持東亞和平且深信此協約於貴國有絶大利益必在贊成之列至兩國訂立協約從無事前先行通告第三國之理貴國前次與俄訂立東三省密約何嘗先行知會敝國俄使答詞則云中俄兩國向稱輯睦惟以近日邦交而論感情似不如昔敝國故與日本訂約貴國决不能以預未知會相責曹胡兩堂與之辦論良久而散 
[中國照覆接到俄日新約]  
　　字林報載十五日北京電云中政府照覆接到俄日新約之文其措詞與前軍機處所擬者相同注意於樸資茅條約第三欵並謂嗣後凡遇事之有關主權及關於振興滿洲商工實業之均等機會主義者當格外盡力維持以遵樸資茅條約及中日條約藉以顧重各國之利益 
[攝政王注意交涉北京]  
　　攝政王日前召見軍機時　以現在朝廷力圖自强而各處交涉日益繁難如日俄在東三省法在滇德在魯大有喧賓奪主之勢而外部及各督撫絶無抵制之策常此敷衍將來益難挽救嗣後各樞臣於各處交涉務須格外注意隨時考核襄贊以保主權諭畢唏嘘久之 
[海軍大臣定期出洋北京]  
　　海軍處洵薩兩大臣以前次出洋考察海军尙有日美兩國未經考察茲已决定於七月十五日由京起程赴津再搭外洋公司輪船先赴美國再赴日本業由外務部知會兩國政府請爲招待並聞兩大臣所帶隨員亦已派定九員除該處軍制軍防軍需軍法等六司長外尚有外務部周丞堂自齊曁報効海軍鉅欵之張某其餘一員尙未探悉此項隨員不日即具摺奏調 
[軍諮處奏定陸軍司法人員地位北京]  
　　軍諮處片奏云軍事司法人員外國多用文官間有設爲軍佐者亦必在軍隊練習數年曾受軍事敎育者方准補充臣等於遵議補官辦法時深以軍事司法關緊重大未便率行擬定是以原奏章程未將司法人員列入表内當經與陸軍部詳細咨商現准該部復稱軍事司法於軍事上有重要關緊擬於陸軍補官任職章程内將司法人員比照軍需軍醫等官階級分别補用列爲軍佐等困到處臣等查立憲之國軍人皆直隸君上不能受法律家之制裁遇軍人犯罪時特開軍法會議仍以軍官爲主任司法但充顧問而已是司法人員於軍事裁判時應立於贊佐軍官之地位今陸軍部所擬將此項人員比照軍需軍醫等官列爲軍佐與立憲國制贊佐軍官之意尙屬相符自應奏明請旨將軍事司法人員所有軍官額外軍官軍士各級官階均冠以軍法字樣比照軍佐一律辦理如蒙允准卽由臣處通行遵照五月二十九日奉旨依議 
[滇督電請籌撥新政經費北京]  
　　雲貴總督李制軍電致樞垣略云値此籌辦各項新政之際滇省地居邊寫籌欵尤覺困難卽以設立審判廳一項而論本爲司法獨立基礎關係至爲重要若將百府廳州縣一律設立預計此項經費即需一百萬兩有奇他項費用尙有較此更鉅者如統由本省籌措誠屬隻手難支設非由部量予撥補憲政 
 
 

Page 6

 
 
恐難依限舉辦 
[袁督果有退志乎北京]  
　　粤督袁樹勛日前修一長函郵呈某中堂略謂勛筮仕以來無事不力任勞怨不意近日以來上不滿意於朝臣下不見好於士庶日處于驚濤駭浪之中贍望前途誠不知駐足何所若從此埋首萬山中永不與聞國事則求全之毁必謂矯情若仍欲爲國宣勞從諸大夫之後而勢孤任重偶有隕越誠恐援宥無人現呈請解任之摺業已繕就俟到京後乞向諸公處一爲提及等語其意蓋冀某中堂之慰留也而中堂知其言不由衷付之一笑昨復語人曰袁海觀乞休之摺何以尙未到京豈仍依依不舍耶 
[御史叅劾禁烟大臣北京]  
　　某御史日前遞一封奏畧謂禁烟大臣恭邸辦理禁烟事宜未能切實以致近來廣東入口波斯烟土較前反日見增多而英人遂有要求免納入口稅之舉云云摺中措詞甚厲已留中不發 
[葉恭綽出洋遊學之利益北京]  
　　葉恭綽自請出洋游學曾紀本報茲悉葉因徐尙書不久入閣恐繼徐後者難免不勒令休致故請出洋梁士詒又爲之請于徐尙書爲京奉京漢兩路以調查歐洲鐵路料件爲名每年每路津貼二千金葉遂决計出洋不復回部當差 
[京師近事]  
　　初七日考試江蘇等省選拔生題爲有事君人者至正已而物正者也義宋元豐官制得失論是日天氣酷熱塲中人尤擁擠出塲患病者實繁有徒聞近數日來京師熱度甚高並無雨水應試者頗患苦之 
　　侍衞處筆帖式海祥擅入蒼震門經大理院訊究係患有痰疾言語顚倒故難訊取確供定劉兩堂官日前會商擬將海祥先行拘留在獄派醫治疾待疾愈再行嚴訊治以應得之罪 
　　資政院速記學堂不放署假於八月底畢業以備九月開會之用聞倫總裁擬於每省擇最優速記生留用二名厚給薪水當差三年如果勤愼即奏充書記官以示鼓勵 
　　内外兩廳日前會議以各項彩票跡近賭博殊於民生有礙京城售賣彩票日與月盛擬援浙撫增韞奏准各項彩票一律不准入浙成案禁止所有各項彩票不得入京違者重罰 
　　學部唐尙書現擬將本部叅議以下至郎中及丞叅上行走人員擇其品學兼優者預保數員以提學使記名 
　　前奉天叅贊錢能訓運動外放日久無效徐協揆現將錢位置於郵傳部丞叅上行走以爲將來出頭地步 
　　前督辦延吉邊務吳大臣吳祿貞撤防回京例得請獎隨員徐中堂以最所信倚之陸緖聲蔣芬二員屬其附保而吳祿貞亦遂以隨員二人請徐中堂調部差遣聞現在雙方均已遵照辦理矣 
　　郵傳部譚某前與革尙陳璧不合及陳參案出譚某與有力焉近譚在郵部依附沈菊人侍郎以冀出人頭地不意徐尙屢經駁斥譚銜之入骨擬將出其故技意存中傷以期橫行無阻云 
　　端午橋尙書自奉旨被譴後僑寓京中雅負宏獎名流之譽用是坐客常滿杯酒不空近復入山頗有優游林泉之意近日嘗向人云爲宧數年心力交瘁刻得閒暇頗用自得揆其旨似無出山之意 
　　蒙古土爾扈特王帕勒塔營私藐法奉旨交理藩部議處現聞該部人云該蒙王應得處分輕者須勒令回旗停俸重者革爵另予承襲 
[時評]  
　　其一　　陳奎以一萬二千金而殊首。沈寳瑢以四百金而褫職。即强有勢力之王憲章以二千金故亦不免對簿近日墨吏雖易爲。而發覺者。尙未盡能優游法外。然則利薰心之。輩亦可少知儆誡。也已。 
　　雖然。是發覺而懲處者。正坐僅一萬或數千百金耳。爲數愈。細發覺。愈速而懲處亦愈難假借。設進其數而爲數十萬。而爲百。萬則轉。不難安坐而享之矣蓋不獨無人敢舉發。即萬一舉發。而事體重大。彌縫亦自較易也。謂予不信請眂某大僚。 
　　嗚呼詰穿窬而不問大盜。休矣中國之所謂整飭官方。 
　　其二　　異哉。粤督之請限制常駐議員代遞呈詞也。夫諮議局收受人民建議事件。與呈請督撫查辦違法官紳。按諸行政法中。不過請願之一。毫無拘束力之可言。即非諮議局。卽非常駐議員亦無所用其限制。蓋事僅備地方行政長官之采擇。原非强迫其拖行。粤督果何爲而畏忌若此 
　　自諮議局成立以來。各督撫與局中爭權限者亦不一矣然尋。繹。原因大率係。惡其害。已而欲去基籍。雖曰專制自擁顧不甘。侵害舊日之權利。疆臣亦猶是人情。若粤督所爲。則眞出常人。心慮之外者矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[請願國會同志會之决議漢口]  
　　漢口國會請願同志會日前在滿春戲園開第三次大會集議第三次請願之預備是日到會者一千餘人議决之事列下（一）卽日聯合各省抵死急請（一）電各省諮議局提出議案呈請督撫代奏（湖北諮議局已允于本届常會首先提出請願速開國會案呈鄂督代奏）（一）各省廳州縣紐織國會請願同志會聯合呈請本省督撫代奏聞此三事議决後當日即電北京代表團分電各省協力進行並由該會通告湖北各廳州縣勸學所發起組織同志會以固團力 
[邊省民情騒動之可畏甘肅]  
　　甘肅蘭州府境某縣知縣以禁種罌粟下鄉巡查適見罌粟遍地即命弁役一律芟除刀斧甫下突來多數鄉民環跪不起叩求俯念民生疾苦暫行緩期誓以下年不再耕種霎時愈聚愈衆某縣以功令不敢不遵民情又不可拂躊躇再四遂命歸衙不意鄉民隨至紛擾不堪聲言若不俯允所請誓死不歸其太夫人出爲調停諭謂此事係屬功令允否均非知縣所能辦到俟詳府後再議如不允可願以老身爲民請命民遂稍稍散去迨詳府後仍飭某縣確遵功令某縣及其太夫人左右爲難相繼自盡鄉民遂大騒動藉口知府逼死知縣誓爲某縣復仇于是雲集響應蔓延四五縣其勢洶洶不可遏抑刻正派兵彈壓未知如何結果 
[宣城饑民暴動詳情蕪湖]  
　　皖南寗國府宣城縣飢民暴動一節已誌前報茲聞前月兩次大水宣城東北各鄉圩田淹没殆盡農民失所遂鋌而走險半月前即有搶刦礱坊之說上月三十日距城十里之雙橋鎭突來飢民數百人聲勢洶洶縣令前往彈壓無效皖南鎭張鎭軍寗國府貴太守聞響馳往飢民遂退入夜張鎭貴守回城詎有黨匪蠱動飢民重集該鎭於某礱坊門首肆搶（聞該坊損失約二三千元之譜裕泰礱坊亦同時被搶）府鎭所留之防軍向阻大起衝突飢民來者愈衆約千餘人將防軍所持之槍搶去三枝槍刺　支哨弁沈少齋發令開鎗格戰移時飢民卽散當塲兵士受傷者數人飢民死者二人（一洞腹一折足）傷者二人（因傷重越日即斃）并拿獲陳師鵬（陳係河南光山縣人有黨千餘人自認爲土地會首領）黃老二（本縣北鄉人）所失槍枝當即奪回貴守及縣令復行下鄉安撫當允籌辦米穀三千石賑濟現已發出八百餘石至六月初一日城内鋪户全行閉市一節因當日風聲鶴唳居民異常惶恐適城門關閉較早而城内外之欲出入者蝟集城　人聲鼎沸是時忽城外有送公文者至啓門放入而蝟集之人乘隙亂竄遂誤爲飢民入城搶刧崗警不加深察傳吹警笛一時草木皆兵全城一律閉户哭聲震天迨府縣步行上街查知並無飢民逐一曉諭乃各相安刻下地方尙覺平靜新宣城令兪子良於初三日接篆次日即下鄉查看災情散放錢米云日前府縣等亦已將此次暴動粗平情形禀各大憲電云安慶撫藩臬憲鈞鑒宣邑被水各團業會自治所紳分傳董保領放賑米據哨弁董保查報兩日來已無聚衆搶刧情事民心安定知府即親歷各處查撫先慰憲厪賑事容詳禀知府貴福知縣兪炳章叩而皖紳曁諮議局日前亦會議皖南水災急賑辦法一由紳公請中丞電奏災情請發帑欵二災區大小宣爲最南次之繁次之蕪又次之先就籌備之振欵按災區大小官紳酌定數目三由中丞委派一員由紳公舉一人前往會同地方官及自治公所調查詳細災情回省報告再行酌定數目四宣南繁蕪四縣應請中丞分途派員籌辦五此次辦賑官任散放紳任稽查六查災民户口應飭地方官督同自治會調查帮同散放七由紳公舉一人就近察核一切如有須人帮助之處聽其自行轉請 
[浙省借撥鹽釐協助湘賑杭州]  
　　湖南常德等府突被水患災情较重業據該省督撫分電各省籲請急賑惟浙屬庫儲支絀别無閒欵可挪而救災恤鄰誼不容諉擬即動借鹽釐電部請示詎忽忽兼旬延置不答增中丞昨復電催始蒙照准茲將來往電文錄下（去電）北京督辦鹽政大臣鈞鑒運司擬在外銷釐鹽浙餉加價項下撥銀二千兩協濟湖南常德等府水災賑欵等情業經電商鈞處核撥諒早察閱務乞速復爲禱（復電）浙江巡撫鑒電悉湘省水災告賑應准如所擬由鹽務項下撥銀二千兩濟用希飭運司遵照 
[位置審判研究所佐雜生監杭州]  
　　法部覆浙撫電云貴省審判研究所甲乙兩班除合於法定資格之員紳准其與試外其佐贰雜職生監之不合與考資格者俟畢業時如果成績尙優仍准暫照該所章程第六條分别派充典簿口（電碼不明）官錄事等職本部業於初九日議復具奏奉旨依議欽此除咨行外先行電達再丁憂人員不得與考希查照法部眞 
[滇省興辦實業近聞雲南]  
　　滇省興辦實業一事曾經李制軍奏准開辦經費需三百萬部議卽以此數籌辦公債并由大清銀行代募分十年攤還將來還本部滇各認一半奉旨依議咨行滇省照辦在案現滇督以滇省歲虧幾二百萬尙須請部協濟此項還本之欵將從何出擬請本由部還息由滇認業已電奏請旨矣又聞知州丁某以實業無欵興辦願捐銀四萬五千兩以爲報効遵章由大清銀行兌付名雖不邀獎叙實則已由滇督奏獎道員亦實官捐之變相也 
[勸業會塲之見聞錄南京]  
 
 

Page 11

 
 
[福建館開幕誌盛]  
　　十五日下午二時福建館行開幕式假公議廳茶會其秩序一請來賓赴公議廳茶會二本館代表宣布開館事由三請來賓訓詞四代表答詞五官界演說六學界演說七軍界演說八商界演說九盲學生演說十導引來賓入館展覽是日到會者數百人學生居多内有該省盲學堂生七八人行動雅靜言論温和觀者咸敬佩之 
[金陵織工之美術]  
　　金陵綢緞之美素馳名於各省而尤以天鵝絨漳緞爲特色工藝館陳列外又有别館亦旣無美弗彰矣茲又有厚大庚大金和三大莊直接出品改良督造鴛鴦一枝花線絨天鵝絨各色衣料並有天鵝絨褂屏一方松鶴長春仿元人法花卉方幀四片稿本蒼古又有楹聯王文治臨禊帖織者不惟筆意毫釐不爽並能神理躍出雕刻家刺繡家均望而却步如此織藝洵所未見云 
[玻璃製法之發達]  
　　中國設廠倣造玻璃者已有數處此次來會陳賽者工藝館中有耀徐公司之出品會塲内博山公司之玻璃館物質精美受社會之歡迎而四川江北廳鹿蒿廠所出之玻璃器五彩六色令人悅目即外洋來者亦不過是吾中國玻璃之漏巵其可以塞矣 
分類新聞政界 
[度支公所分科考錄書記蘇州]  
　　蘇藩署設立度支公所分科辦事各情已紀前報茲悉該公所以藩司爲總辦候補道朱宜振孫毓驥二觀察爲帮辦並委派候補知府及同通州縣佐雜等二十四員爲籌辦委員計分五科將本署各稿書統行考試每科考取一等書記一名作爲一科之書記長其餘則分取二三四等書記生各清書亦須考取字跡端正者派充若干名凡不取各書一律均令出署並已擬定一等書記長每名月給薪水銀四十兩二等書記每名月給薪工銀二十四兩三等月給十六兩四等月給十二兩各清書每名月給八兩已定於本月二十日即在本署扃門考試云 
[新鄂藩抵任之丰釆武昌]  
　　新簡鄂藩王乃徵刻由京請訓畢於初九日乘火車起程十一日午後抵漢鄂省官塲三司以下各印委均至車站迎迓方伯下車後即往拜漢關道齊觀察並在該署飲讌夜間渡江至省比即往謁瑞制軍奉諭迅速赴任方伯乃擇於十四日已時接篆其塡衙規費銀千五百兩首縣已照例致送辭不收受自備銀二千兩爲修理舖陳之用以示廉隅 
[咨行藩司與度支部直接新章廣東]  
　　度支部現以藩司一職爲各該省總管財政又爲本部行政之官更應聲息相通以收指臂相聯之效嗣後遇有關涉財政稍爲重大事件及一切新增籌欵指撥解欵與動支正供一切要需除隨時詳報該管督撫外應即據情徑報本部以重考核並由部擬定章程六條以資遵守等因咨行來粤大吏准此已札行司局遵照矣 
[袁督頒行考核吏治條目廣東]  
　　現袁督以粤省吏治疲敝日甚亟應認眞考核以資整飭特開列最要節目共十二條分别命盜詞訟鬥案清鄉等以及平日辦理之件與監獄差役實業新政等興革整頓之事札飭各屬逐條詳定辦法凡此應辦之事各牧令自問已否認眞整頓並試問此等要政能否稍緩須臾自經此次通飭之後若不實力奉行是眞不堪造就輕則撤任重則奏參决不稍事姑容毋謂言之不預也 
軍界 
[催報陸軍沿革源流之嚴厲蘇州]  
　　兩江陸軍財政局分别移行各營隊文云陸軍部奏定調查陸軍財政章程第十條第四節内開調查該省陸軍沿革源流及興利除弊汰舊練新之策分門别類編成詳細說明書限宣統二年六月底送部查核等語查考核沿革研究利弊爲調查財政最要之根據但各處情勢不同辦法各異而窮源竟委推定得失自非經歷其事者不能詳確應由各署局營隊公所將正雜各欵向來收支章程逐細推勘求得利弊眞際分爲三期說明一原始案據二現行章制三將來辦法務須分别門類詳晰聲叙儘文到半月内送局彙核辦理事關要改定限棊嚴總勿稽遲貽誤是爲至盻 
[田協統到差視事蘇州]  
　　蘇省陸軍混成協統領差奉撫憲派委記名提督田中玉軍門接充已記前報茲悉田軍門已於日昨准代理協統齊允將協部關防文卷等項移交隨即接受視事矣 
[電飭潮州鎭嚴防嘉屬會匪起事廣東]  
　　袁督近日迭接潮屬鎭道嘉屬文武奏陸提來電謂嘉應州長樂縣屬雙頭地方著匪曾鷄九劉阿喬勾結外匪意圖蠢動聚在大眉山有二千餘人業已祭旗議于初六日子時起事并有弁兵與匪私通請速嚴辦等情袁督據此已電飭潮州趙鎭親往相機勦辦矣 
學務 
[袁提學殆洞悉辦學通病者杭州]  
　　浙學司袁文宗以近來各處鄉間往往出有閙學巨案推其原因非盡小民果有意仇學實由辦學者不善辦理所致不加整頓後患何窮特於日前通飭各廳州縣勸學所傳諭辦學員紳嗣後辦理學務不得勒捐欵項致愚民以辦學爲病民之舉轉碍進行即就地有欵可籌亦須禀縣確切查明妥爲籌畫不行任意指撥至學堂敎員尤不准干預集欵辦捐等事以免廢弛學務 
[各級學堂裁員節費之調查武昌]  
　　瑞制軍因鄂省各級學堂其局面大者縻費亦愈甚値此財力支絀之際亟應大加裁節持飭學司將各學校酌量歸併管敎員亦須裁汰以期欵不虚縻當經高學司通飭各堂遵辦去後茲聞兩湖總師範等學堂監督等禀復該堂遵裁庶務長一員檢查一員敎育編輯長一員監學一員管書籍司事一人並省减雜費每年可節省銀五千二百元存古學堂禀裁齋務長一員雜務司事一人並裁雜役等項每年共節銀二千二十兩兩湖礦業學堂禀裁庶務長一員檢查員一員雜務長一員齋務長一員掌書委員一員庶務司事一人通年共節銀四千零八十兩鐵路學堂禀裁寄宿舍舍監一員庶務兼檢校課程一員文案一員通年共節銀一千二百元其餘各堂之裁員節費者容續調查 
[潁壽組織實業學堂安慶]  
　　潁上縣某令現經會商紳董集欵開辦實業學堂一所所有訂定各項科學延聘敎員招收學生一切章制規 
 
 

Page 12

 
 
　　則均遵部章辦理刻已具禀撫台核示立案壽州敎育會會長栢文佐以實業一項關切民生日用中國素未講求實業專門方今爲世界交通時代自應實力普設實業學堂招生研究以爲將來籌辦實業之基礎頃經該堂長擬在該州境内創辦實業學堂一所應需常年開辦各費聞已具禀撫憲擬在該州課桑存欵項下撥用一俟奉准批示卽可佈置開辦實業 
[愼重公司立案辦法湖北]  
　　農工商部札武昌商會文云案查設立公司原以提倡實業裕國利民經本部奏准釐訂簡章必先將藝業資本及一切詳細章程通飭各省商會詳加考覈註册立案並飭地方官加示保護以資提倡而杜流弊近查各省商埠所立公司多有不問實業與否往往私自開設並不呈案殊於公司二字名義大相違背且有奸商駔儈假立公司名目招騙股欵貽累商情若不預爲整頓於實業前途阻碍非淺嗣後凡有設立公司者無論何項實業必須先行由會查驗並將營業地址資本多少辦事人數姓名及廠内一切詳細條規詳加審定後方准立案開辦如有不遵定規擅行私立准該商會報部嚴行查禁以保商情而防流弊合就札飭該商會查照辦理 
[浙撫注重華僑之命意浙江]  
　　華僑吳錦棠觀察應召回浙創辦實業頗得彊吏歡迎日前參觀南洋勸業會各僑商擬游蘇浙考察内地商工藉資聯絡並由吳君先期電禀增帥本日奉照會略稱組織商艦協會由貴紳首倡捐銀二萬兩業由本部院專摺具奏現在自應速集鉅欵早日觀成以副朝旨而樹人望貴紳前擬創辦農業公司亦首認鉅欵並允轉勸同志集股百萬即行開辦更荷函示潘紳等九人熱心祖國共表同情勸導之功實業前途之幸希卽轉勸各埠僑商協力贊助並乞轉致華僑親睦會諸君即日邀同來浙俾得商榷辦法策勵進行至爲企盼 
雜記 
[信義銀行倒閉案近况武昌]  
　　武漢兩信義銀行於去春倒閉後因尹克昌與李褆互相推諉總理責任而尹又覊押上海故案懸莫結去冬尹克昌派族弟尹茂林來鄂代表與李褆清賬經首府將其收押候審所迄今數月亦無頭緒刻尹茂林欲卸仔肩爰具禀武昌府稱家有要事懇將代表之名銷除准予保釋以便歸家料理當奉趙楚江太守批斥云該行倒閉年終毫無頭緒已屬任意拖延該職身任代表担負責任乃不催令總理等著速籌劃歸欵輒復飾詞圖脫殊屬藐法惟案懸已久該行先後總理尹革道克昌李道台褆始終未到實屬不成事體候亟錄案詳請督院咨提尹克昌等來鄂以憑提齊在事人等調核賬據審明存放兩欵確數照例究追不能再任拖延 
[萬頃湖詳追公欵述聞蕪湖]  
　　萬頃湖督辦皖南道李觀察以前屯墾局委員朱令永錫挪借公欵仍欠繳銀一千兩清理田畝至今并未前往等情詳禀軍憲清留守請示辦法當奉批云查朱令永錫業經江督部堂奏叅以府經歷縣丞降補所請參革一節應毋庸議惟所欠公欵仍應由該總局列入交代移行皖南道勒限追繳以重屯政此繳觀察接批後當卽照案札行局員立即移催前委朱永錫迅將所欠銀兩赶速措解來道以清公欵 
[立琴廟死灰復燃詳情廣西]  
　　賀縣連塘墟相距里許之立琴廟向祀俗稱盤古神及鍾通判官神像自道光年間迄光緒三十一年每届六月六日神誕來此賽爆者不下十餘萬人日夜往來絡繹不絶桅檣環集沿岸數里贛湘鄂川滇黔粤等省均有人紛紛前來賽爆前令志升府以民間迷信者衆恐因此土匪外匪溷跡其間致釀大禍特通禀上憲禁止賽爆并將木偶燬去即以該廟向稱鍾姓家祠改爲該姓家族小學前劉令在任時該處棍徒復徧散謠言希圖恢復從中漁利爲劉令拘押懲責去年又値爆期迷信者仍在該廟前後左右對天酬爆復有棍徒高某聳恿多人將該廟焚燬意在仇學該校敎員學生等幾罹其禍嗣經該族禀請李大令拿辦迄今尙未緝獲聞月前且有飾詞禀准恢復該廟者 
清談 
[二議員之聖眷獨優]  
　　江瀚勞乃宣均以碩學通儒。被簡爲資政院議員。並先後外簡爲觀察使提學司等實缺。意者二議員虚譽雖隆。而敭歷無聞朝廷特。汲汲焉。明試以事不欲僅採取其聲聞使之。旅進旅退於一院。中以備議員之列也歛。　　今而後乃知其不然矣。出爲監司入爲議員。皇皇明詔。特許便宜一年之間。京洛鍾山。勞勞跋涉。如燕雁之。代飛者然若是乎敷奏以。言明試以功。虞廷關門籲俊之休風。不謂再。見於今日矣。 
　　記者曰二議員聖眷。自是加人一等雖然吾。讀。諮議局章吾爲該局不得兼差。之各議員。參觀互証呌屈不置。 
[說嫌疑]  
　　嫌疑以辯而明。有時且以辯而愈不明。夫已處於嫌疑之地位人亦從而嫌之疑之此。固有待於辯者也。若人本未嫌疑其嫌疑。而乃自以爲嫌疑。而嘵嘵辯白焉且。屢辯而不一辯焉。一若始終不能釋然於心者則適增其。嫌疑而已。 
　　休矣。 
稗史 
[東俄女武士（四）]  
夫人以爲中尉已　去。言語之間雖有勇氣。衷懷之内。實多舊情頗覺有所難忍者。乃欲一見其肩背。遂啓扃而望。咄嗟間中尉一躣。而至。將欲闖入室内。夫人愕然失色。遽退入。内。又已閉扃。厲聲而叱之曰。汝何人哉不得主人之許可。强欲入室。無禮太甚也。汝自以身爲上級軍人之故。侮辱我下級之軍人乎。中尉曰。不然余乃須函琳也。夫人曰須函琳其名。余嘗聞之惟。余之所聞有晝肆主人須函琳者。有羊毛商人須函琳者。又　　　　　　中尉恕曰。卿拒丈夫而不納。無乃太頑强。歟夫人亦怒曰頑强二字對誰而言。求面會而被人拒絶。尙强求之不已。汝誠頑强也。中尉曰。卿本温柔多情者。今何冷酷無情至是。夫人曰見腥血而不動眉。乃我等戰士之常。初不識爲何者爲温柔之情。中尉曰然則無可奈何。耳言訖中尉悄然　去。夫人又竊開半門。目送中尉。乃獨自言曰。願我夫恕妾。妾實非無情也。言罷凄然落淚。遽又閉門而退入。越數日中尉屢訪夫人。依然不遇空歸。文苑 
[擬古三首（痛請開國會之無效也）]  
　　直北有浮雲。鬰凌雙闕。廻風動地起。糺縵忽復没。君子憂時危。未敢辭朝謁　車上。都來負重勞竭蹶。當户發狂歌聲情兩激越。不見聽者誰。書空還咄咄。 
　　天南杜鵑聲。近在洛陽樹借問鳥何言。言道且歸去。魯陽雖云勇。豈能廻日馭衆星燦且繁。沈沈待天曙。帝閽不可叩。空嗟遠行路。何如息穹廬飲酒服紈素。 
　　明月照高樓。　光屢明滅。良人一載别妾心。悉若結客　遠方來。遺我一長札上言懹　歡下言悲永訣。男兒肯許國妾寗負芳烈。長吁歸空　掩面泣嗚咽。 
 
 

Page 13

 
 
   
 
 

Page 14

 
 
   
 
 

Page 15

 
 
[眼科專家]  
鍾沛霖先生吾粤高尙士也生平究心醫學於眼科猶獨擅長其自製之眼藥丸散藥水能退紅去　止痛收涙除點去膜均可迅奏奇功在籍素爲鄉人推重茲因參觀南洋勸業會道經滬上同人等深知其術能濟世極力挽留承許暫爲停　現寓英租界江西路五福里瑞昌和號内敬告有患眼者知所問津焉鄭瑤珊楊易初陳澄波招海泉啓 
[浙紹新開紹興旅館廣告] 　　 
　　本館開設爲便利行旅起見鄙人有見於斯刻在紹興府城西郭門内大路中沿街特造洋樓數十幢布置齊備房屋寬暢舖陳時新灑掃潔凈飲食精美招待週到出入最便無論長寓短住均有賓至如歸之誼可爲唯一完全之大旅館也開幕以來蒙　紳商學界讚美鄙人格外殷勤精益求精以答　諸君惠顧之雅意貴客光臨價格極亷特此通布　旅客幸注意焉　本主人謹白 
[福州童豐祥旅館特别改良遷移廣告] 　　 
本棧開設英界三洋涇橋雙慶里内廿餘年今特遷移馬路大街二百四十五號洋式門面屋宇高大房間寬暢更設官房客房會官廳一切俱備飲食住所諸凡淸潔均合衛生茶房招呼格外週到日且各口輪船到埠增派棧夥接伺並代客經　船票以及貨物報關納格上克已如貴客設立字號或常作安寓均可倘蒙　光顧務請敝棧面議爲荷本主人白 
[驥雲氏督製萬病回春虎骨熊油膏] 　　 
　　此膏通三十六處血脉鎖二十四道骨節專治風寒濕熱手足拘攣骨節酸痛久年痞女塊子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虛寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退包還請留心假冐須認明藥紙包上有驥雲氏肖像五開間門面方是的眞切記切記　上海盆湯衖走過絲業會館後寗波 
路五開間門面　瓣香廬驥雲氏發行所啓 
[治牙聖手] 　　 
　　治牙一道萌芽於泰西我國近亦盛行上海業此者指不勝屈常有旣　後逾數日或數十日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨壁矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徴汎愛之雅意謹譔數語敬爲有牙患者告　沈仲禮龐萊臣周金箴未葆三同啓 
[上海保裕洋行廣告] 　　 
本行開設中國數十餘年矣分設上海江西路B字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舗貨物家俱器皿等項如遇意外賠欵異常迅速現分設内地各埠開列于后○　杭州大井巷目立分公司經理陳寳泉君○杭州淸河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅昭昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關自立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥十而驗員亨生　此華總經理嚴漢章協理朱献廷　 
[彩票公开篤行堂爲票務擬禀遵禁請緩節畧]  
聖人之治天下也道而已矣道有經　常變　　經而不知行　不可以爲道能安常而不能應變尤不可以爲道是故設票籌餉　之出於權變者也而撤餉禁票道之切於經常者也至若設票而必奏定以年爲期示民以信則權變中不失乎經常者也禁票而仍展限以三年爲率則經常中熟叅乎權變者也然則經權適合常變得宜上下相安國計民生兩有所得天下從此振起而有爲尙我經權誤用常變乖方上下睽隔國計民生兩有所失天下何由撥亂而返正查禁票之舉當由諮議局議請諭飭一律停止在諮議局原爲興利除害起見詞嚴　正普天臣庶　　不然但念票務事出奏案上爲籌餉之大宗下切小民之生計亦旣行之十年而乃棄之一旦恐求治太急興利而利未見除害而害反殷我篤行堂中論店業則千有餘家論商衆則數萬以外且此項生意與尋常不同實帳繁積累萬盈千在在皆有今奉諭禁亦復何辭但非寬以歲月俾自爲轉移其中患害何甚設想現在浙省奉禁票商聯禀請緩於事勢雖無不合於情理實有可原乃大吏行我之法不特罔恤商艱則亦已矣竟至札飭巡警道封舖拿人一何辭厲風行乃爾曾亦思彩票一項前日奏設力求暢銷煌煌告諭則視售票者無非急公奉法良民今日奏撤刻不容緩則視售票者莫非違法頑民一事也其用恩也如彼其用威也如此予小人其何以爲生更何以爲情耶而或者曰彩票爲賭博之一端有妨政體其禁之便是可以論經常而不可以律權變試問今之時爲何時今之世爲何世在張閣督爲理財之奇傑當日爲賠欵急需焦勞窮索至守經無以爲計不得已奏辦彩票爲一時權宜之舉　亦以大利所在久爲外人所奪正不妨因勢利導大收我國之漏巵以視粤東之花捐糞捐担夫窮民有捐橋夫　役有捐其出之於自然與出之於勉强其取之於有餘　取之於不足按以經權常變之大道而謂撫此售票數萬之蚩蚩能無恩施格外曲予矜全用是我篤行堂衆處此迫不及待之秋聯禀請緩以恤商艱况開票與售票相爲倚賴現奉廷言籤捐展限三年路票則按照三載聖朝一視同仁在鄂旣寛以開票之殊恩在蘇浙豈嚴以售票之界限惟有以不禁爲禁無妨於禁標寔行則與其收效於三年以前熟若收效於三年以後仁育義正兩無遺憾所望同人聯禀　乞列憲請准援例 
以三年爲期並齊赴諮議員面陳一切務祈必禁以收實效務祈緩禁以重民生爲此擬具節略先行登報定時再行佈聞 
 
[開平礦務有限公司分銷遷移廣告] 　　 
　　本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤 
焦炭火磚火泥及修改煤灶者請移玉總公司二 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德津風一千一百念一號 
[奏辦安徽全省鐵路勸股彩票正附四十九四十五會六月念四日在蕪湖當衆開彩特此廣告]  
[信亨洋行廣告] 　 
　　本行今有英國佳製匯司克酒西名ＷＡＴＳＯＮＳＮＯ·ＩＯ最爲上等衞生之品極宜輪車備帶且無論中西人士飲之能禦風寒避障氣所以外洋各埠早已膾炙人口稱爲非常之美品茲本行主人爲推廣起見誠恐中國達官紳商未及週知或有未曾嘗試者不知本行此匯司克酒之佳妙倘荷賜顧其價格外克已躉批更廉以副雅意並可有裨於衞生知言之不謬也 
[山東濰縣煤礦洗潔瑰煤廣告] 　　 
　　本公司自運山東各路煤礦親自監督以求便益不惟燃燒火勢足用且與别路經燒山東各各廠及輪船户等無不讚美銷路愈形暢旺核明年即英一千九百十年之貨業經在申定出已數不勝計滬上爲通商大埠萃會之處故本公司另設分銷處在黃浦灘念八號内電話一千四百六十號倘蒙　諸紳商賜顧欲看樣者請速臨本帳房預早購定遲恐不及其價格外從亷以廣招徠特此廣告　上海山東路礦務公司啓 
ＳＨＡＮＣＨＡＬＡＧＥＮＴＡＲＢＵＵＧ 
terSOHANTRNG_BERGGESELLSGHAFT 
[臭虫全滅] 　　 
殺蚊不留一隻此藥一經點着放於除虫器内即有烟氣騰佈滿室　隨將門窗透風之處暫時關閉約歷十分鐘能將室　内蚊虫盡數殺死無一能逃如滅臭虫須置床下一夜可以全滅藥氣淸香聞之有益價藥兩包除虫器一只共一元又一元一角單購藥每洋四包每包三角頂上殺蚊香粉每罐兩角每洋六罐美界仁智里十三弄括打藥房 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山東巡撫孫寳琦奏遵章改編巡防隊各情形摺]  
　　奏爲東省遵章改編巡防隊謹將編訂及變通情形恭摺具陳仰祈聖鑒事竊查光緒三十三年五月准陸軍部奏定巡防隊新章行令各省按照改編並聲明各省情形不能盡同准其變通辦理等因咨行在案臣維方今時事多艱練兵實爲急務旣以艱於財力未能遽練新軍惟有改定規章以期漸除積習查東省原有各營規制旣彼此紛歧薪餉亦多寡互異紛糅錯雜名目繁多亟應叅照部章一律改編巡防隊以咨整頓而便操防疊與營務處司道等一再熟商妥愼籌畫茲據呈報議定章程及先後編齊情形詳請奏咨前來臣復逐加查核大致按照部章參酌本省情勢量爲編訂畧加變通敬爲我皇上縷晰陳之東省幅𢄙遼闊廣袤均及千里且與直豫江皖接壤之區盜賊出没靡常彈壓巡邏倍關緊要際此庫欵支絀時局艱難餉項固不可虚糜兵力亦未便過薄仍就原有餉糈悉心叅酌改編巡防步隊三十六營馬隊八營較諸未改以前兵數不甚懸殊餉項較爲節省並劃分全省區域爲五路權衡其地勢而分配之濟南武定爲中路兗州沂州泰安爲前路東昌臨清爲後路登州萊州靑州膠州爲左路曹州濟寗爲右路其分隸各路者卽按每路營數挨次編列擇要分防總期編配適宜規模備具所有各路巡防隊均於三月初一日成軍惟左路内有續編步隊第三營係就登州巡警烟台護兵兩營改編始於五月初一日成軍該營統歸登州鎭管轄惟護兵營向歸東海關道經理現仍予該道以節制之權期於呼應靈捷此改編營制並分路設防之大略也東省統帶各官薪公本不甚優賴有長夫一項藉資津貼現在事事核實與其暗中彌補何如明定薪公此次遵章額定伙夫名數將長夫全行裁撤官佐薪費從優俾辦公不致竭蹶並加給管帶帮帶各員津貼至目兵餉數業經節次加增應仍循舊惟各營向有柴價一項有無多寡至爲不齊核與部章不符應即一律停發但近年百物昂貴尙須略加體恤擬酌給津貼軍衣銀兩免在正餉扣除凡經此次裁汰兵弁均各酌給恩餉分别妥爲遣散以上薪公餉乾各項悉就原欵抵補尙可不另添撥惟活支項下如製備雨衣帳棚皮衣等件發給燒理卹賞銀兩以及添製軍裝修理營垣並其他特别應支之欵皆爲軍需所必不可無仍當體察時艱隨時核實動用作正開銷總期欵不虚糜用歸實際此酌定薪餉及約舉活支之大略也部章統轄之制有帮統無坐營一營之制有管帶無帮帶現擬力求撙節略示變通每路各設統領一員均令兼帶一營爲坐營各路均不添派帮統步隊併兩營爲一大營添設帮帶一員管帶帮帶均令兼充中哨官分則各帶一營合則併集操練薪公旣可從省指臂仍屬相聯且擬於步隊内叅用馬兵各路中添配砲隊蓋以東省步隊一營向係酌留馬兵十名如遇緊要事件往來報告可期消息靈通防捕賊匪亦較迅速於營務實有裨益應准仍照舊章至砲隊一項雖定章無此名目第現編巡防隊即爲改設新軍基礎東省本有購存砲位擬酌量分配先儘中前右三路發給練習各就坐營中哨改編砲隊不另招募尙須添購砲尊一時難籌鉅欵只可將左後兩路暫從緩設夫兵固不可以無制尤不可無學現在五路各設講武堂一所每路遴派敎練官一員厘訂簡章擇要敎授以上各項於章程似未盡協於　實均屬相官此外尙有軍樂隊一項本與巡防隊無涉然振發尙武之精神似不可闕且他日改設陸軍亦足收駕輕就熟之效此酌擬變通之大略也獨是改良戎政固貴章制整齊尤在事權統一各省陸軍皆設有督練公所以專責成今巡防隊分路改編事務最爲複雜不有軍政總滙之處爲之提綱挈領恐各路自爲風氣積久難免弊生應仍責成全省營務處遵照新定章程隨時認眞考察實行監督以期相與有成該處設立有年經理全省營務頗資得力近復附設調查陸軍財政局職務尤極繁難該處名目雖爲部章所無實爲必不可少之樞紐右路防務吃緊前曾設有曹防營務處及緝捕局亦應暫准照辦他處均不得楥以爲例總之軍　之得失其要鍵全在用人臣仍當愼選官弁簡練士卒務使逐漸進步日起有功以期仰副聖主整軍經武力圖自强之至意除將各項章程分咨軍諮處曁陸軍度支兩部查照外所有東省改編巡防隊一切編訂變通緣由理合恭摺具陳伏乞皇上聖鑒訓示謹奏宣統二年六月初七日奉硃批該衙門知道片併發欽此 
本埠新聞 
[梟匪搶刧鹽捕營七誌]  
　　搶刧緝私營軍械之梟匪羽黨朱老三朱老四張傳才等三犯昨晨由本縣田大令親提至簽押房審訊兩朱均供認不諱張則不認同黨大令諭將兩朱釘鐐解送蘇省歸案審訊定於今晨押上火車起程張仍還押候飭捕密查是否同黨再奪又聞蘇撫程中丞前接總統鹽捕營汪觀察等電禀後特派飛划第二營管帶何守戎嘉祿帶同飛划二十號立刻開往會同鹽捕營嚴拿究辦何管帶當卽帶同領哨閔得勝等各率飛划分路追蹤查緝經閔領哨於初九日在太湖邊地方查見匪船兩隻立卽圍住同各弁勇等上船搜查將梟匪八名一併拿住並起出洋鎗子藥等件連船星夜押解至省禀奉飛划統領馮觀察轉解長洲縣審辦各梟均已供認在漕涇鎭夥同搶刧軍裝不諱尙須俟上海解到之殷正財等四名質訊明確方可禀請懲辦松府戚太守前日亦因此事親赴沿海一帶拘獲平素與首犯王三麻子聯絡之王和沈榮華楊金發三名曁另由營獲解之蔣小弟一名於十四日夜親訊至四鼓時再三開導沈供認與查大辫子沈三葛壽廖山等充私鹽秤手平時帮同王麻子販私王和供隨鄭小波爲鹽秤手十五日晨太守親帶王沈楊三犯由小火輪逕解蘇垣歸案訊辦 
[改過局添派督辦]  
　　滬道蔡觀察以改過所覊禁之犯時常逃逸足見辦理不善昨特札委本縣田大令爲該所督辦其原辦之馬鍾珣改爲帮辦 
[師範生之荒謬]  
　　前日有自稱湖南師範學堂畢業生曾子唯繕 
 
 

Page 19

 
 
　　具一禀郵遞上海縣署經收發處拆閱禀稱欲將畢業文憑抵借洋十元以作川資傍晚曾卽到署聽信其時適田大令公出當經收發委員贈洋四元併將文憑發還曾卽稱謝而去昨日曾又致函收發處謂田大令業已允借十元被尊處折扣乞卽照數寄交並有種種荒謬絶倫之語收發員當即將情禀知田大令諭謂如此不知自愛之人若再來饒舌定即根究 
[設立公所之原因]  
　　薛翰如胡阿才因在英美租界内私設捐局由公共公廨判押捕房在案昨晨由探周志仁將二人解廨復訊先據周探與探目李星福禀稱查得薛等在南市薛家浜設立公所又在甘肅路一千二百十八九號分設公所專在租界向各石灰船户每担勒捐洋五分查其帳上祇書一分情節已屬可疑且違工部局定章應請嚴究訊之薛胡二人供稱此項灰捐向由各磚灰行經收嗣因去年六月間有一灰船遭禍各行家並不賠償遂由各船户議定另立公所所收捐欵存候賠償遇災船隻且曾禀准縣憲開辦德襄讞商之英副領事康君判薛胡還押候下醴拜一再行訊奪 
[騙子收押西牢]  
　　匪徒陳有山陳文卿陳海林陳德生劉海章朱學利楊卵泡等專在英美租界内以擲包術騙人財物茲經新閘捕房探目米順一併查獲解奉公堂判押查辦在案昨經米探傳同失主嚴紹鈞莫振國錢祥根將該匪等併解公堂復訊嚴請追還被騙洋九十六元莫追被騙金押髪錢追被騙金錠兩隻詰之陳等各匪仍不認騙金錠孫襄讞商之英雅繙譯官以該匪等均屬過犯未便輕縱判陳有山押西牢一年陳海林押十月陳德生楊卵泡各押九月餘匪各押三月期滿仍一併逐出租界 
[爭奪女兒案三誌]  
　　陳袁氏控龔金氏冒認伊女玉姑爲已女曾由公共公廨判將玉姑交陳袁氏覔保具領而龔金氏堅謂袁氏冒認抗不遵斷奉諭暫緩給領在案昨晨陳袁氏投案求領孫襄讞商之英雅繙譯官以爭奪女兒係屬民事案件諭氏退去案歸晚堂訊理 
[警務處條諭彙錄]  
　　總工程局警務處昨出條諭四通彙錄如下（其一）本月十九日起至二十四日止所有丙班巡長巡士於落差後六點三刻齊集南區聽講警章無故不到定當記過（其二）照得現下重定崗章三級巡長各就派定地叚實力查崗兼帶巡士嚴密巡廻每差以三小時爲限回區後須回宿舍稽查二級巡長查崗每差以二小時爲限回區後須在巡員室守候公事切勿怠惰致干懲處（其三）照得本月十六日午後六點鐘一律更易崗位以丙班起所有巡士地叚表每人發給一張爾等巡長巡士各按派定之地叚巡迴務宜勤愼從公不得稍有疏忽（其四）照得標會近於賭博例應嚴禁否則日益蔓延巡警前途何堪設想自今日起如再糾集標會首記大過兩次從記大過一次巡長倍罰會錢一律繳出充公本巡員令出必行勿謂言之不預也 
城内 
[提究帮兇]  
　　浦東總巡函送杉板船户史　發尹金玉張小金及行兇之義渡船户楊如夏到縣前晚番訊史供寗波人摚駕杉板前日有女客欲雇小的有艙之船楊謂小的等不應受雇紏兇毆衆尹金玉張小金等出爲勸　亦被毆傷求鑒田大令驗得史等受傷屬實諭令抬回自行醫治楊押候補提帮兇人證到案再訊 
[何時交案]  
　　總工程局解　江友柏到縣前晚經田大令提訊原告熊浩泰投案訴稱商人在禪臣洋行爲經手前有同義葷油棧主江如椿到行兜賣當付定銀一千兩到期出貨與原樣不符當場將貨退還由江如椿交還江友柏所出之支票銀七百五十兩到期收銀如椿逃匿因將江友栢扭局送案求請追究江友栢供爲江如椿代出支票是實現在不知逃避何處求懇寛限找尋判江友栢交保速尋江如椿到案究追 
[逆子宜懲]  
　　陳興發將胞弟陳興有扭至一路巡局經德正巡官訊究陳興發供胞弟不務正業時與生母口角今竟敢持刀恐嚇衆隣不服扭案請究訊之陳興有供詞支吾判責四百板拘留半月察釋 
[流氓淫惡]  
　　王禇氏同弟禇阿毛子王榮昌將小流氓楊小貴吳阿四王禮松等扭至一路巡局控楊等調戲伊女向論不服反被行兇當經德巡官訊實判各責二百板交保斥釋 
[遞一蕩婦]  
　　著名流氓王雙喜前與小東門外花烟間鴇婦王小寳即小桂卿姘識遷至天津開設妓院近王小寳另有外遇致與雙喜涉訟刻已訊結判將王小寳遞回上海縣原藉昨已由津押解到田禀知縣令諭飭收所候核 
[道批照錄]  
　　山鎭基禀批錢福生等旣已由保交案即應遵批解縣歸案訊辦因何仍予交保仰會審官寳令迅卽查案具復察奪抄粘並發 
南市 
[妨礙衛生]  
　　董家渡時大有羊毛店近將鮮牛皮毛骨堆在後屋臭氣所布有礙衛生前日由隣居沈國安等公禀總工程局傳到店主時松泉訊明屬實判限五天先將極臭之皮料遷去餘限十天一律出清 
[婦女可憐]  
　　江北婦人奚張氏在虹口逃出乘輪回里適在大達碼頭失去衣包一個内有金環一對衣服數件該氏在途哭泣由巡士帶至工程局訊　訴稱年二十二歲於十九歲時被人拐至虹口某尼庵由老尼轉賣於粤人陳某爲妾近被虐待是以逃出本夫名小三子現住泰興縣北門外判留候夫屬具領 
[傭婦行竊]  
　　合泰衣莊傭婦金氏竊取洋銀一百元逃逸由店主金文藻將伴送該傭之錢王氏及保人張葉氏扭控工程局訊問一過判均交保限五天交人 
[小工行兇]  
　　江北小工羅芝子前日與小販邱海全因爭吃嗬囒水口角被邱持刀刺傷羅之左脇血流如注當由巡士拘至工程局訊明先將羅送往醫院醫傷昨復提訊判邱戒責一百下交保著給羅養傷費洋一元閘北 
[自宜澈究]  
　　往居北新涇之鄉民侯寳祺前日至四路五區控稱寡弟媳秦氏被姚桂香拐逃並捲去田單十五畝及衣飾等物當由鄒副巡官將姚及氏一併提案移解四路分局昨奉黃正巡官集訊侯供　前情　之秦氏供已守寡十二年撫養孤子今已十三歲夫兄覬覦家産且時常闖入婦人卧房欲行非禮婦人一再拒絶致被逐出並非捲逃求鑒訊之姚供甚支吾判氏掌頰二百下姚責四百板分别還押至氏所供各節候查明再行核辦 
[難兄難弟]  
　　陳恆隆控船户陶正高陶正明兄弟二人於前年拐逃伊媳許氏一案昨經四路分局黃巡官覆訊二陶供稱許氏自至小的船上欲回江北母家旋即由陳領回此次實因索詐不遂致被誣控巡官以二陶雖無拐逃實據究有不合判正高責四百板正明責三百板各具改過結交保開釋 
[曾否拐逃]  
　　江北人賈鳳金昨將周　昌扭至四路一區控稱本年四月間周回藉時託伊帶回家信並銀洋一元銅元二百枚詎周至小的家中乘間將妻拐　無蹤求請究追當經黃正巡官研訊周不承認判押候查明再行覆訊 
 
 

Page 20

 
 
[毆傷小孩]  
　　住居新大橋之張喬子昨至四路分局控稱兒子張小東子被戴福壽毆傷請究由黃正巡官提訊明晣判戴償還養傷費洋二元戴因無力繳洋一再苦求改責手心二百下以示薄懲 
英租界 
[小孩待認]  
　　鎭江小孩張和尙被拐匪張德　誘拐來滬圖賣由捕查悉將孩帶至公堂留候移請丹徒縣查傳該孩父母來案具領在案昨由捕房將孩送廨請示判仍留候函請該縣查傳其父到廨再核 
[客棧違章]  
　　福州路二百零六號周文卿所開之客棧因不將庽客姓名登簿被捕查悉昨將周傳至公廨訊究判罰洋五元充公 
[鴇妓違章]  
　　鴇婦沈王氏與雉妓王老寳王小寳王三寳違章拉客昨由包探傳至公廨請究判沈鴇押女所兩禮拜王妓等各押七天 
[鴇婦收押]  
　　鴇婦張王氏容留幼女張阿桂一案昨奉公堂復訊女母旲馬氏投案求領中西官以女患病未愈判仍留濟良所候醫愈再核張鴇押女所一月 
[緝獲同黨]  
　　陳意照將銅質小洋持向义袋角葛尤氏紙店内混用被氏察悉扭入捕房解奉公堂押候查辦在案前日由探陳云忠在閘北四路一區境内緝獲陳之同黨張阿犬胡阿土黃六六等三人昨送公堂請究判一併押候查明於下禮拜五訊核 
[不理欠欵]  
　　沈云峯宋品山控錢雲海欠銀不理昨由包探將錢傳至公堂過堂候訊 
[查獲逃婦]  
　　韋有海在總巡捕房控妻朱氏私逃昨由包探至閘北三路一區境内將氏查獲解請公堂訊究判氏押候補傳人証再訊 
[赶速繳贓]  
　　亨違利洋人控嚴樂軒竊取値洋二千五百元之鑽戒金表等物昨由包探將嚴緝獲解送公堂請究判押候交出各物准予從輕核辦 
[誘拐婢女]  
　　錢張氏誘拐倪姓家婢女姣金昨由包探將氏拘解公堂訊明判押女所一月姣金交其主領回又婦人王小四子因拐匿阮洪生家婢女阿翠被控由探查獲昨解公堂請究判王婦押候查明於下禮拜一再訊 
[工匠荷枷]  
　　自來水公司控工匠　建廷李耀廷王阿六聚衆罷工一案昨奉公堂復訊張等供均推賴判張李王三人各枷示兩天以儆效尤 
[毒虐學徒]  
　　小孩蔡榮生控被業師湯榮榮將滾油澆於背上以致湯傷昨由捕房將湯拘解公堂訊明判湯押三月並貼還醫費洋十元 
[店夥收禁]  
　　萬永盛火腿店主婦陳馬氏控店夥陳春發私收客帳並竊火腿二百隻一案昨日午後由廨復訊原告延德雷司律師上堂請究陳延侯魯公律師到堂代辯寳讞員商之英副領事布君以陳舞弊屬實判押滿西牢一年示儆 
美租界 
[流氓敲詐]  
　　北四川路剃頭店主趙四標昨投捕房控被流氓小祥茂訛詐不遂紏衆逞兇請爲究辦捕頭准之 
[印人淫惡]  
　　粤人王阿三前晚行經蔡家浜忽遇某印人將伊拖住欲圖鷄姦王情急呌喊由八百八十七號捕聞聲奔來該印人始放手逃去王遂偕捕報告捕房請爲查辦 
[汽車傷人]  
　　小車夫邵阿三昨在百老匯路公平路口被某汽車撞跌碾傷踝骨由捕送往同仁醫院醫治 
[同業衝突]  
　　漆匠謝紀生昨至捕房報稱在狄思威路被同業名茂昌者無端肆毆請爲究辦捕頭諭令退去候查再核 
[小販違章]  
　　西華得路一千七百七十五號李定夫水菓攤因未向工部局請領執照昨被管理西人查見報告捕房請廨傳究 
[毆打同居]  
　　粤人鍾玉倫住居武昌路六百十四號屋内昨投捕房控被同居西洋人無端肆毆捕頭諭候查辦 
法租界 
[追還原物]  
　　湖南人吳巨云日前由京來申將紅椴繡花掛屏押於典當内得洋四十元後由友人仇理卿贖出售去吳向找價不允以致涉訟昨日由廨復訊吳供連收過之洋及贖本祇有七十餘元此屏價値二百廿元應找一百五十餘元求追質之仇供此屏衹値數十元原物尙可交還惟須寛限判仇交保限十天交還原物如届期不交須還洋一百五十元 
[稍安毋躁]  
　　孔仁裕前控張郭氏在原藉揚子縣誘拐伊妻來　藏匿經公堂提訊不認判令押候移送楊子縣就近訊辦在案茲因原告以氏尙未移解復於前日投案禀催聶司馬諭令退去候函致該縣備文來提 
[原告求銷]  
　　程正銓控鞋子店主周長富虧欠牛皮貨洋一案昨日原告投廨禀稱被告業已浼人調處可否將案註銷聶司馬　具自願銷案切結備案存查 
[再押三月]  
　　住居寳興里之蕩婦陳成寳勾引紹興人王祖良到家令其妍夫出爲　詐曾誌前報茲婦之姘夫阿高業已遠颺昨由捕房將婦解廨請示判再押捕房三月 
[控追房租]  
　　周培卿方庭安均積欠房租由收租人控奉公堂提訊判各准欠一月餘限十四天交清 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏定印刷局章程]  
　　第一條　印刷局由度支部奏設辦理全國紙幣及各項有價證劵將來各種報牘簿籍印刷事務得由本局臨時擴充辦理 
　　第二條　印刷局設總辦帮辦禀承度支部主持全局一切事務 
　　第三條　印刷局分事務工務二所每所酌分科股依次列左　事務所所屬各们　書記科　會計科　庶務科　存儲科　守衞科　工務所所屬各科　製版科　鋼版股　電版股　管版股　印刷科　凹版股　凸版股　溼紙股　製色科　配合股　製造股　洗濯股　完成科　機器科 
　　第四條　印刷局設事務所長一員暫由帮辦兼充丄務所長一員由總帮辦遴派凡關於事務工務事宜由各該所長禀承總帮辦核辦 
　　第五條　事務工務所屬各科每科設科長一人由總帮辦督同所長節制一切 
　　第六條　每科視事之繁間酌設科員股員不定額數 
　　第七條　印刷局每日作工時候自午前八時起至十二時止午後一時起至五時止各員司人等均須依規定時刻經理職務 
　　第八條　每逢星期　萬壽聖節端節中秋節各休假一日年節自臘月除日起至正月初四日止休假五日 
　　第九條　印刷局員司除例假外每年請假不得逾二十日違者按日扣算薪水 
　　第十條　印刷局員司遇有疾病及有要事告假者當將假期内應辦職務告知直接管理員且薦人代理由所長遴選告假至三日以上應由管理員回明所長轉請總帮辦委人代理凡所遴委之員如適係該員薦引之人該代理人如有過失仍歸該員擔任 
　　第十一條　凡員司初入局者須有官紳保證此外工匠藝徒一切人等其初入局時除取具甘結照片之外亦須有資本三千金及開設在五年以上之殷實店舖或同鄉京官擔保惟該同鄉官如請假回籍或改放外官該工匠藝徒須另請有相當資格之人換立保單繳局 
　　第十二條　印刷局所辦印刷有價證劵事屬創舉所有彫刻過版各技向無專門熟習之人所以不惜重資廷聘外國專門技師來局招集學徒分門敎授又復優給學徒辛膳原期造就人材以供將來任使各學徒果能專心研究學有心得本局當酌予獎勵如有中途輟業或干犯局章等情斥退後仍靭令具保人追繳辛膳各費以示懲儆 
　　第十三條　各學徒受本局敎育及優給辛膳畢業後應在本局服義務六年每年仍酌給津貼銀兩義務滿後由工務所長臚列技藝程度呈請總帮辦分别核定薪水如有畢業後不肯遵章在局當滿義務者除勒令具保人追繳辛膳各費外仍須酌量處罰以儆效尤 
　　第十四條　凡初入局一切人員其前三個月均作爲試用之期本局祇酌給津貼若干如果品行端正辦事勤奮再由該管所長轉請總帮辦定給薪水 
　　第十五條　印刷局員司薪水視事務之輕重而定現當開辦伊始例額未定一切從廉給發 
　　第十六條　印刷局工作分爲藝徒工兩項分隸於各科股於禾入局之先曾受有中小學敎育者爲藝徒否則皆作爲工徒藝徒工徒又各分三等視學業之優劣爲定 
　　第十七條　各科股進退各工匠藝徒均由該管所長查明開單呈請總帮辦核奪施行 
　　第十八條　印刷局日行事件由書記科逐日登記呈請總帮辦核閱分飭該管各科辦理其事體重大者由總帮辦呈明度支部核定再行飭辦　　第十九條　印刷局欵項材料出入每日由該管科股開列簡明清單呈請總帮辦查核每月總結一次列表呈核每半年大結一次並將現存機器材料版面開列存簿以備點騐每年辦理次年預算本年决算由總帮辦呈請度支部核辦奏銷 
　　第二十條　印刷局員司辦事各守權限遇有彼此交涉之件須和衷商辦倘各員有意見不同之處須禀告所長轉請總帮辦核定 
　　第二十一條　各科股如有提議事件均由兩所長妥商後再請總帮辦核定施行 
　　第二十二條　各科股應辦之事除本局章程規定外如有特别事項各科長應商同所長禀請總帮辦裁奪 
　　第二十三條　工務事務所屬各科彼此如有交涉之件須先行通知所長轉飭各科接洽以明權限而杜爭執 
　　第二十四條　凡工務所所屬各科股如需用物料先由工務長核定蓋戳轉送事務長蓋戳再發交庶務科照辦 
　　第二十五條　印刷局員司有異常勤奮者每届年終由該管所長呈報總帮辦酌予獎勵每届三年由總帮辦擇尤爲出力者呈請度支部奏獎一次其關係工務之員如能技藝精熟自成專家或發明新法新機器有益於國家印刷事業者由總帮辦徵集證據及證明書呈請度支部優予奏獎 
　　第二十六條　印刷局員司有因循誤公隨時由所長呈報總帮辦酌量輕重處罰其罰則如下　一訓誡　二罰薪　三更換　四追繳賠償　　第二十七條　印刷局員司如有洩漏機要以及所犯情節重大者由總帮辦密呈度支部按律治罪 
　　第二十八條　以上各條均係試辦章程嗣後如有應行修改之處及未盡事宜得隨時酌議改訂其各所各科辦事詳細章程另訂專章辦理 
小說 
[言情小說玫瑰淚（十二）]  
　　自此。次反目後露第不飲不食。至於一日之久。偃卧温榻之上。吞聲而哭。華福尼喀酒醒。則大悔已之魯莾。自怨不已。疾趨至露第室中。申其悔艾。 
 
 

Page 27

 
 
　　之意。且自撾其胸者數四。必欲請露第恕其狂謬。露第始猶漠然不動。而華福尼喀哀詞重疊。延立室中者。至兩句鐘之久。且謂露第曰吾親愛之。人。何忍以此細故。窘我至於如是。昨日之事。吾乃大謬然吾知親愛之露。第。决當恕我。吾後此更敢如是者。願上帝降禍於吾身。語至此露第力起。挽華福尼喀之手曰。華福勿爾。吾何嘗不肯恕君。君亦知昨日之事。君未免太過乎。君盛氣凌我。令人難堪。不爾吾何爲心痗至是。華福尼喀見露。第怒解。則促其侍婢具咖啡牛奶。進之露第華福尼喀躬爲露第調糖於。咖啡之中。露第睇之微笑。二人者遂爲夫婦如初。 
　　露第自經前日之交鬨。雖於夫婦愛情絶無纖芥之間隔。而露第之意。終以爲華福尼喀。别有所愛之女子。必欲窮其底藴。探得之而後已。明知華福尼喀不肯自承。思欲得其證據。使之無可狡辨。然後與開正式之談判。而華福尼喀見露第之狀態。忽忽如有所失。大異平日之暢悅。問之又不。肯語。華福尼喀心乃大疑。以爲露第必有一不可告人之秘事。終日牽其。思慮。亦欲乘間窺伺露第之舉動。以解决胸臆間之疑團。此夫婦二人者。彼此互相疑怪。如隔一重之厚膜。不相熨貼。乃掩其天然之愛情。彼此各。以假而目相對。 
　　一日者密昔司尼喀。忽又於密司脫尼喀之書室中得。彼女友之來函十數。則怒不可遏。又與密司脫尼喀大鬨。密司脫見密昔司褊狹至極。心中亦至不以爲然。顧見密昔司怒極。至於力嚙其齒。良不忍與之激抗。正於此時忽得一書。開視之則不知爲何人所貽。第言今有一人。至欲見君之面請君立至聖惹安街之一百七十五號。書法秀媚。大似女子手筆華福。尼喀不知何故。計姑爲之一行。卽舉此來書。納諸衣袋匆匆遽出。露第雖。遙立窗下。而目光至敏銳。舉目斜矚。已見之至審。自念是必其所愛之女。子無疑。憤極無如之何乃歸寢室。縱聲而哭。覺天下冤窮無告之人。至於已身極矣。哭已胸膈。之際似有物鬰結不得宣其。呼吸昏然。而寐 
國外新聞 
[英國追悼殉難將卒]  
　　十五日倫敦電云聖保羅大敎堂近舉行追悼殉難於南斐戰役之皇家礮隊各將卒禮節頗爲嚴肅軍界中人到者甚衆由康諾脱颂爵在堂按電氣樞紐揭露紀念碑以表該礮隊之忠勇聞前皇愛德華生時嘗擬舉行此禮 
[英國宣布加冕禮節]  
　　十五日倫敦電云明日在聖乾母斯宫宣布新皇加冕時期其禮節與宣布御極時相同將由典章司率同傳令官及其他各員前往查林克勞斯及巴廟等處宣讀布告書 
[英國宴待日艦士官]  
　　十五日倫敦電云康諾脫阿塞親王在英日博覽會主席宴待日本巡洋艦生駒號之士官各士官由該親王竭誠歡迎稱爲同盟國海軍之代表駐英日本大使加籐君及其他各員均答禮極恭 
[坎拿大鐵路職員罷工]  
　　十五日倫敦電云據畦太樺電稱坎拿大中央鐵路公司之職員人等均同盟罷工商業已大受其累又電云東北部鐵路罷工之人共有二萬五千名昨晚地方官與罷工人會商和平了結現已有調停之望 
[土爾其政界之巨案]  
　　十五日倫敦電云據君士坦丁電稱土爾其近拘拿國事犯多人並將西洛浦代議士李柴洛君拘執據官塲文告宣稱近發見徒黨共謀殲殺大臣重行國會選舉及起用廢員云 
[比國君后擬謁奥君]  
　　十四日柏靈電云比國君后擬於西十月間往會奥君於維也納京城 
[德人旅土遇害]  
　　十四日柏靈電云有德人一名在配萊斯汀之海番港遇害德政府已行文土政府開嚴重之詰問 
[希臘向法國借債]  
　　十四日柏靈電云希臘已與法國訂定借欵合同計借特拉區買（希臘幣名）四十兆枚（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[論宜遷滬城硝磺火藥局（樹周來稿）]  
　　天下事往往中於所忽滬城之有火藥局人所易忽者也其相距較遠者則曰干予底事縱有不幸亦祇殃及其附近居民耳其相距較近者則曰何多慮哉此天命也噫嘻社會心理如是曾何怪乎中國國事至不堪問而敗壞於一般罔顧大局昏瞶糊塗之手哉雖然十室之邑必有忠信吾聞之紳士中如蔡君正蒙已於日前禀請滬道歸併於製造局内蔡觀察之批示如何雖尙不可知而蔡君厥功甚偉夫人見孺子將入於并其待該孺子旣入井而救之乎抑於其將入未入之際而救之乎必曰待其旣入而救之恐將不及應救之於其未入之際是則蔡君夫豈爲無病之呻吟哉在昔之日九畝地地本荒凉建有火藥局在就使有警猶得曰附近尙無甚居民乃近則居民櫛比明明焉爲衞民之舉而不啻爲妨民之端地方官憲每逢冬季尙出一告示誡附近居民小心火燭誠哉其防患之道也但能禁蒼蒼者之不風雨大作雷電交加乎萬一雷聲震電光觸霎時間轟然一發愁雲慘霧中將凄凄切切作一片索命聲向公庭而去不可悲哉嗚呼朝也暮也不知其觸發之在何時有時於夢中聞聲而起必驚詢家人曰是否火藥局有事乎孩之寗馨者有時見該局之炊烟亦且驚詢其父母曰是得毋有異乎故一般庸夫俗子無論也其稍知寳貴生命者往往如驚弓之鳥寢饋難安一夕有數驚之苦果若是又何不遷居則以其房價較廉故上海百物昂貴日月所入往往不敷但使房價稍能節省又誰不趨之若鶩此亦該處近來繁盛之一原因而以房價較廉之故迺使生命付諸汪洋吁可痛已更有一節言之可惱而又可怖某日曾於局之附近見擔火藥者中有一挑夫口吸紙烟洋洋自得且挑且行且吸不勝憂憤因從旁詢之曰爾所挑者何物曰火藥爾所吸者何物該挑夫知事不妙立將紙煙棄於地含笑而去余因挽之爲道其險並力戒其將來查藥局之設原爲保衞城垣然天下可有戰事上海必無戰事此稍明時局者類能言之且城尙紛紛議拆更何須乎保而尤慮轉以資寇該處舊有滬軍營兵駐紥二三年來迄不見隻影萬一如日前附近之改過局犯旣逸出且獲有槍械則使其更排隊入火藥局刧火藥倉猝之間局中人役何能抵禦必任其飽掠而去三十餘人更得此大宗火藥如虎附翼何堪設想哉局前舊有浜一條近已塡成馬路說者謂尤形危險蓋一有警將不能下陷必至横飛所傷實夥矣總之地方利害地方之人共之前去年間曾因此事於中外新申各報來函門内大聲疾呼迄無應者龍華一震至今心悸地方長官愛民如子旣經蔡紳聲請遷徙則衡情度勢當無所用其躊躇需者事之賊不禁有望於此邦之賢父母勿使我居民有爛額焦頭之一日也 
短篇小說 
[花蛺蝶（五）] [  黔南炎嗣劉炎著]  
　　第五節運籌帷幄 
　　武田氏與伊籐去裁判所後。以車返其家取一皮包。復偕伊籐至小石川。區警署。調查死者遺留各物。又至松田家中。騐視死者一周。謂伊籐曰。此案爲扼死固也。然有一至重之證據。子知之乎。伊籐曰。何也。武田曰犯人。乃一常用左手者。且爲二人伊籐似不信。武田乃指示之伊籐恍然曰。此處我亦看過。然未經心。君才勝我十倍。今而後我服君矣。 
　　武田曰。吾輩偵探。大處固應留心。卽至瑣屑細微處。尤不可忽。子不聞福爾摩斯之探案乎。福之探案也。地下烟捲之。灰亦能辨别其種類。以審犯。人之一切情形。及其職業。要之烟灰雖微。然亦有破案時也。吾審查已竣。盍歸乎。 
　　伊籐曰君將着手矣。用幾人武田曰。子歸爲我擇探員中。平素作業勤愼。者七八人。并爲我雇靑年女婢三四人。伊籐曰噫。怪矣探案亦用娘子軍。武田曰。子姑聽我言。我自有處置。 
　　伊籐去之明日。以人來謂諸事妥協。請速至該處。 
　　武田男爵至伊籐家。命取美衣數襲。使諸女皆炫妝。又各與以金。謂之曰。爾等以此金作日用費。日在小石川牛込區各處閑步。不計其他。但須如。平時。勿故作態能。破案者受上賞。諸女婢吃吃笑不休。相顧漸引去。 
　　又顧各偵員曰。爾等速改裝。若紳士者。若學生者。若商人者。若軍人者。若無賴者。以一人濳尾一婦。各不相照。其他之數人。則在該區幽靜各理偵。察陽若不識。而陰爲援助。不三日吾大功當告成。 
諸人諾諾去。氏亦歸家變裝易服。呼其家女婢。下田松子。命服貴夫人服。與已同行。（未完） 
 
 
 

Page 35

 
 
   
 
