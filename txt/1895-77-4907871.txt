# 1895 - 77 - 4907871

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不　而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部有請臨申報館　房購取可也 
[四百零四號畫報告白] [  點石齋啓]  
　　海廬縣徐少芳大令夙具幹才尤善應變當倭奴　踞縣城時卽易服扮丐密探倭營動靜潛報宋帥我軍因得乘隙進攻將疲克復皆大令之力也又倭奴製炸藥之人某日試放不慎致自轟斃盖有天亡之兆焉若我中國人人奮武雖五尺之童亦思殺敵致果如安徽太平府章子有五國等名目事雖隱憂亦見小民効忠越義之忱兹繪各圖卽日出售此佈 
[善後芻言]  
　　嗚呼處今日之時局而言補救難矣處今日之時局而不思補救妄矣然處今日之時局而僅空言補救而不急爲善後之計則仍因循而怠惰矣溯自法人背盟於今十稔當軸巨公思深慮遠創設海軍衙門費數千萬資財購鋼申船快　船魚雷船擇險要建船塢島岸則築砲臺安巨砲陸營則練快槍習機砲孜孜亟亟不遺餘力可謂盡補救之方矣孰不進可以戰退可以守無論俄法强悍英德縱横而我布置十年雖未必超羣而軼衆似不難並駕而齊驅更何患乎倭宼之鴟張東夷之蠆毒哉不意無端起釁水旣不能　勝陸亦難與抗衡奪我藩屬蕩我邊疆敗我驕帥喪我士卒覆我師艦燬我船澳振動我人民重貽我君父之憂者乃在向所藐焉不足慮而輕視之日本也抑亦出人意計之外者矣冰天雪窖倭之所餒也而爲我習之是天時之可馮也旅順威海渤海之咽喉倭之所憚也而爲我守之是地利之可憑也船堅砲巨臺穩倭之所無也而我皆備之是器械之可憑也今乃天時不足憑地利不足守器械不及用而一誤再誤至煩上相和戎貽譏鄰國豈眞時局之不可補救哉要亦補之救之僅務其末未得其本耳孟子曰天時不如地利地利不如人和吳起曰不和於國不可以出軍不和於軍不可以出陣不和於陣不可以出戰不和於戰不可以决勝誠今日之急務當世之要圖也從來戰勝攻克無往不利者必其先得人心考之史册自古皆然我朝八旗肇興敉平大下深得三千一心之效後之平隼夷平青海平金川平教匪必先將得其人而後兵得其用卽如髮捻之亂擾動十餘省相持十餘年勢如燎原其始非兵之不多也非餉之或匱也而卒待收效於胡曾左李諸公者何哉能練兵心也是故練兵之法練心爲難亦練心爲要心若不一有鳥獸散耳各顧性命耳有勇不能知方雖多亦奚以爲然欲練兵心先宜輯民心民心旣輯則兵氣自振可以靖内憂可以禦外侮雖制侹以撻秦楚未必能行於今日然旣有目前之船砲槍彈更有何戰之不克何敵之不摧乎夫今之所謂補救者不外乎崇尚西法西法誠不可廢西法亦正宜深求今但效其便捷之火器而不求其所以能用火器之故則同一火器禾必能如其命中而况委而去之者之不及用哉不知西人之火器乃其餘技其治國之最足法者正有數端開議院通上下之情設學校講利用之務精樹藝盡農圃之利至於製造開礦通商特其擴充者耳非其本也今使内外各官務必實事　是部臣責疆吏疆吏督道府道府督州縣去循例蒙蔽之習因循泄沓之風變通舊俗振興新政亦不必設議院而上下通矣文武甲乙科無不以八股弓石爲進身之具咸知無裨實用宜變通辦理講求格致槍砲一切有用之學中西兼究精益求精亦不必改學校而人才奮矣若夫西北之水利宜修東南之樹藝宜講雖爲細民之未務實乃賢聖之經論且民爲邦本食爲民天雖南省之農田較優於北省而時有荒蕪半皆失於修省非民力之皆怠也苟上之人多盡一分心卽民多受一分利亦爲國家多收一分民心此尤我國之本務而與西人之治法暗合者也蓋泄沓循例之風革而政治新八股弓石之風變而士氣振農田水利之政修而民皆向化矣如此可以汰冗員可以節國用可以改兵制可以興商務可以廣製造然後練水師使之巡歷中西洋不事迎送守港而一船得一船之用練陸兵使之技無不精心無不堅駐有常處額有常兵不必臨時招募徒多騷擾而一兵得一兵之用實心實力而行之近則十年遠則十五年而尚不能縱横海上攝服鄰封吾不信也苟和議一成依然如故不能力除錮弊以期振作吾知制我乾害更重於倭人也殊不能不抱隱憂矣僅云補救亦何益哉 
[諭旨恭録]  
　　二月十五日奉旨内閣侍讀學士員缺著景灃補授黑龍江呼蘭理事同知員缺著鍾秀補授分發貴州道曾尚矩安徽知府襲鎭湘江西知府蔣德幹安徽同知秦克任四川同知熊濟文廣東同知孫家翼山西直隷州知州徐桂芬四川直隷州知州儲世鈞河南通判駱金章河南知縣黄　江西知縣李寳權湖北知縣毛炘廣西知縣陳先鴻福建知縣張思誠湖北知縣朝漢廣東知縣任玉樹兩淮鹽大使俞鍾騏河東鹽大使陳鑄福建鹽道庫大使袁勵述俱照例發往兵部郎中員缺着恒志補授盛京刑部郎中員缺著鐵寳補授盛京工部員外郎員缺著阿禮罕補授吏部漢字堂主事員缺著樸壽補授盛京户部主事員缺著廣祿補授欽此同日奉上諭户部代奏殺虎口監督斌儒差滿回京齎交盈餘銀兩一摺所得盈餘等項銀四千六百六十三兩零均著交廣儲司斌儒著毋庸赏給該衙門知道欽此○十六日奉上諭禁門重地理宜嚴肅前因值班官兵稽查不力閒雜人等擅自出入迭經降旨申禁第恐日久懈生特再行申諭兩翼前鋒八旗護軍各統領嚴飭該官兵等隨時認眞查察實力奉行不准閒人任意來往倘有不遵約束之人卽行查拿究辦以重門禁欽此同日太常寺題三月初六日致祭歷代帝王廟奉旨遣溥靜行禮兩廡遣長萃溥善文琳英年各分獻欽此同日又題三月十六日致祭先農壇奉旨朕親詣行禮欽此 
[搜查德船]  
　　昨接天津訪事人來電知有倭艦十艘在大沽口游弋業經登報兹又接西信言各倭艦遇有德船行過逐一搜查蓋恐其接濟軍械也倭人之忌刻多疑於此可見 
[帝京紀事]  
　　盛京將軍裕軍憲奏請由該省世職人員每年俸銀項下扣留五成以備東三省練軍之需每年計扣銀四萬八千餘兩扣至光緒二十五年爲止刻經户部議准不日咨回照辦矣○二月初間京師左安門内法塔寺左近空闊處有一人携帶洋槍被稅課司海巡差弁幣見協同京汛營弁將其人拿獲究詰洋槍來歷其人供係天津鹽店夥由津至京代人購買洋槍數桿旋由前門外大蔣家胡同某綢縀莊内起獲洋槍三桿縀莊人供係内城某官宅寄存經營員將全案解送步軍統領衙門審辦詎　宅遣人到案供認託買洋槍寄存該　并請領回原物承審司官未敢 
 
 

Page 2

 
 
草草完結迄今尚未發落○初三日北城察院接到廷寄急飭幹役至琉璃廠東北元關帝廟内鎖拿一人嗣知被鎖者朱姓號子琴江西人　談相法兼通星命之學先是有閽人持女命令朱推算休咎謝以百金而去朱遂揚言宮中貴命以爲榮幸然事之有無不得而知久之此事傳聞於執政者之耳朱乃罹此禍迄今尚未釋放也○前報帮辦軍務大臣榮長二公閱視甘軍一事嗣聞是日甘軍技藝各隊次第操演魚貫而南祗有火器不曾施放隊伍整齊技藝嫻熟大蒙奬賞又聞董軍門福祥屢向恭邸自陳請赴前敵其部下各將領亦皆一鼓作氣願爲前驅恭邸迄未允准焉 
[議和述聞]  
　　出使日本議和大臣李傅相業已行抵東倭與外務大臣相見此已列報昨接天津信知傅相乘禮裕輪船啓行時所帶隨員除幕府外有馬　叔伍秩庸兩觀察及洋務委員畢德格君等至於與議之美國外務大臣福斯透君則仍相助爲理易兵戎而玉帛當於傅相此行卜之 
[死有餘辜]  
　　天津信云已死海軍提督丁禹廷於正月間被倭擊燬定遠各船後甘心降敵倭奴歸其朽骨並死難各大員遺骸於登萊青道俾正首邱一時論者咸謂投降之與死節事屬兩歧旣已不能力戰不顧辱國靦顔媚敵將砲臺兵艦悉舉而屬諸他人則何必死旣以畏罪自戕則又何必以保全軍士爲名俯首乞降致被萬人唾駡兹有威海逃兵行至天津備述當日情形以見丁提督之罪固有上通於天者溯我北洋海軍之在威海有定遠來遠威遠靖遠濟遠康澤廣丙等七艘另有鎭南鎭北鎭東鎭西鎭中鎭邊蚊子船六艘大可一戰倭船雖有三十餘艘然其中堅利者少朽窳者多又大半以商船充數丁提督不諳海戰之法遂致張皇失措束手坐困設以熟諳海戰之統將處此則倭奴方將救死扶傷之不暇豈敢冒險深入哉丁提督一籌莫展直至事勢窮蹙遽以降書投倭水師提督乞赦各船人性命而以船隻歸倭倭提督覆書略謂彼此結契垂二十年惟今日之事君事也我固不敢以私情而廢公義但旣承札　當勉遵行乞勿食言以存信實丁提督得札遂仰藥以死倭奴乃以兵輪駛入取我各船船上諸人一一搜檢然後釋之登岸同一死也丁提督不死於力戰之時而死於投降之後雖有蘇張才辨亦不能强爲之解大節所關自有公論統兵者可以鑒矣 
[析津防務]  
　　津郡戒嚴王雲舫少司馬於去歲回津督辦團防已募三十營名曰津勝軍由前廣東水師提督曹藎臣軍門克忠統駐小站以及祁口各地方防堵析津紳富仍恐城中兵力單薄擬更募勇二十營以守圍墻俾固畿輔 
[津城雨雪]  
　　津城於二月初間大雪十四十六等日更雨雪連宵花大於掌十七日未放晴曦午後雪花又漫天飛舞九九消寒圖上經已染盡胭脂而雨雪載途春寒持甚此爲歷年所不經見故記之 
[漢江春雪]  
　　武漢等處新春以來氣候和暖天宇暢晴酒徒頻約典春衣正是此時情景至十七八等日朔風凛冽吹面生寒大雨傾盆不啻銀河倒瀉氷雹雷電一時交作約一點鐘時始止十九日雪花飛舞玉龍百萬鏖鬥空中敗甲殘鱗漫天飛舞簷前氷箸晶瑩可鑑二十日晨起推窓四望峰巒林麓一望如銀寒暑針降至三十一度眞奇冷也二十日午刻晴光始露氷雪未消識者謂春雪如此之盛將來必主洪水泛溢臨江依渚而居者宜爲未雨綢繆之計也 
[漢陽試]  
　　十二十三日爲漢陽府試之期各縣生童齊集應點黄陂縣屬生童蜂擁齊上擠滿一堂至逄子政太守大怒當堂飭責喝令緩考黄陂廪保知事不諧齊至公座乞恕太守怒稍解仍准點名入塲十七日先發頭塲案共取八百名前列録後張仁矩楊鴻漸劉世祜馮庚俞崇彬俞逢恩彭春舫王承蒸徐之濱蕭　森 
[卾學起節]  
　　卾省督學使者龐大宗師業已出棚循例先考德安府取地名吉祥之意已於初六日登舟前赴矣 
[設局勸捐]  
　　卾垣候補府余太守肇康近奉鄂撫譚大中丞札委專辦漢陽黄州德安三府勸借息債事務已於初六日開局辦理矣 
[松試先聲]  
　　松江府恩太守奉龍文宗札擇於三月初三日取齊闔屬文武生童現已出示曉諭矣 
[武試紀事]  
　　松江府恩太守校閱武童騎射因天雨中止十八日牌示着於十九二十日分校七縣武童步箭廿一二日校閱技勇無如滕六君先期稅駕平地約積五六寸連日天公雖大放晴光而料峭春寒雪消未盡馬道泥濘馳逐尚難太守特先牌示着各武童於廿四日備帶弓箭進署覆試至馬箭展期於廿五日校閱 
[横雲山踏青記]  
　　松郡每當考試之時劉盤龍一流人必羅掘多端　集於試院四隅擺設迷龍陣以巧爲嘗試甚有名列黌宮亦藉考寓爲名恃其堂高室邃作牧猪奴戲永朝永夕獲利殊豐現雖文試已竣武試方開而於此中討生活者或遠或近或去或不去依然出没無常西郊大倉橋距府城約五里許有賭徒甲乙丙三人賃居倉城某姓房設臺摇攤卜晝卜夜已歷旬日爲婁縣張邑尊訪聞特飭幹差按名指拿甲於十九日拘解到案乙丙已聞信兎脫不知所之張邑尊以其積案纍纍飭令嚴拿毋任漏網不知果能弋獲否○松郡東南鄉南橋鎭係奉賢縣轄境有楊阿翠者土妓也徐娘半老丰韻猶存積得夜合資數百金逍遥自在曩年曾撫某甲爲子不務正業漸入下流本月中旬有賣糰子之某乙向索欠錢若于申乏術點金苦無以應脫身無計陡起不良逕出利刃向乙腰際刺入乙痛不可忍血湧如泉頽然倒地幸爲巢湖帮人所見急舁乙至司署請騐司官以血案重情例難擅騐該帮人蠻横無匹疑司官推諉羣起而攻片刻間將公案官轎等件擊成虀粉時縣尊楊大令因公他出聞報折回當將乙細加檢騐諭令赶爲醫治一面將阿翠管押官媒處立派幹役拘甲到案研訊之下重笞千板監禁候核至巢湖帮人則早已遠颺矣○奉賢縣境南橋鎭逼近海濱上月間由大憲遴派候補道王觀察統帶營兵五百人暫駐鎭北佛閣純陽堂等處月前有一婦彳亍行來營兵意圖調戲多方攔阻娘子軍固大有本領者厲聲叱斥勿爲所辱事爲管帶查悉將兵棍責且插耳箭鳴鑼遊行示衆本月復有撫標水師營兵移駐瀏河相近彭家橋地方道出南橋鎭水師兵某乙與該營兵某丙等挾有夙怨邂逅相遇不禁奮袂而起挾刃尋仇彼此互鬥如臨大敵水師兵竟有砍破頭額傷折手臂者三人王觀察聞信將肇事之某丙等數人拘提審訊寄禁奉賢縣監俟禀明撫憲再行核辦 
[粤東小火]  
　　粤友信云十四晚三更時第七甫永裕布店因煮茶蔬於檢點致兆焚如光燄燭天幾如白晝鄰近居民由夢中驚醒幾至無所措手幸打銅街設有機器水喉發機灌救始得熄滅僅焚該店後房一座餘皆無恙當時匪徒乘危搶刦猖獗異常經某營兵拘獲一人送官審辦 
[執法如山]  
　　粤東訪事人函云粤省有某武員係督憲同鄉自督憲蒞任後卽委署優缺並辦理各項要差氣燄之盛久爲僚友所側目文武各官竟有執贄鬥下以爲干進者近爲撫憲馬中丞訪悉深滋不悅日前傳見該員飭令將所辦各差列摺呈報計共有二十餘項之多中丞大爲詫異謂以一人之才力而辦如許之差事豈有不貽誤者乎遂立予撤銷並有聴候查參之說一時奔走某員之門者不禁大失所望中丞公正廉明於此可見僚屬紳民咸爲之歌頌不置○候補守備宋葦飛去冬奉委管帶淮勇來粤沿路縱勇搶掠擾害閭閻經江西撫憲奏叅早已見諸電諭該員得此消息卽向督憲鑚營派往北洋差委以爲逃脫之計日前向各憲禀辭束裝就道撫憲馬大中丞聞之謂該員旣已犯法何得復行派差雖示奉到部文而電諭已確有可據遂飭令將該員追回交差管押俟部文到省卽解往江西歸案審辦 
 
 

Page 3

 
 
[禾中瑣語]  
　　嘉興府宗太守因公赴省謁見各大憲已於十六日回轅嘉協張協戎日前赴省於十八日回轅○嘉秀兩縣於十六日老試文童計嘉興童生一百零七名秀水一百六十八名題目列後嘉興已冠首題比比次題由也爲之未冠首題而不比小人比次題求也爲之詩題緑柳垂楊半未黄得黄字五言六韻秀水已冠首題曾子曰夫子之道次題猶人之性與未冠首題子路問事君次題急親賢之爲務詩題汲黯少戇寛饒猛得茶字五言六韻○連朝陰雨路滑如油頗有行不得也哥哥之歎十七晚二鼓後北風怒吼大雨繼之雷聲隆隆電光閃閃半夜始止十八日仍時雨時止入晚雷雨交作應考諸人出塲無不淋漓濕透 
[公子溺斃]  
　　卾省有巨宦某向曾總制三江卜居於保安門内簪纓不替其後裔四公子勵志芸窓青燈伴讀近因赴縣考回宅時朦朧中忽聞有人呼喚信步隨之行至平湖門外江邊不知如何墜水遽赴修文之召屍浮江岸次日有挑水夫汲水江邊有識者知爲四公子急往報信家人飛步而至卽爲撈起一縷幽魂已效太白騎鯨而去傷哉 
[憲旌過滬]  
　　安徽布政使德靜山中丞升任貴州巡撫前日由皖乘坐長江輪船來滬寓英界某客棧昨日乘輿至各當道處拜會聞中丞在滬小作勾留卽須附輪北上晉京引見然後履新 
[丹旐遥臨]  
　　陜西布政使張方伯岳年去年晉京祝嘏回任後遽賦騎箕其靈櫬由内河盤至鎭江乘輪抵滬方伯原籍寍波其同鄉親舊聞靈柩將次蒞滬先在四明公所預備供張陳設一新東西兩處搭蓋轅門懸燈結彩想屆時吊客盈門必有一番熱閙也 
[指日鶯遷]  
　　昨日清晨本縣書差齊詣英公廨叩見委署上海縣蔡二源大令各呈手版　請鈞示奉蔡大令面諭尚擬赴松一行候謁見府憲恩太尊後回滬再定接篆之期至城内敬業書院本月二十六日適逢考試之期俟考畢卽行灑掃清潔以爲公館差役等唯唯而退 
[朝露易晞]  
　　美租界吳淞路金順興粥店係本邑人某甲所開常以樓面招留窮漢住宿有某乙投宿未久爲二豎所纒日漸沈重延至前日下午溘然長逝甲急報知頭圖地保費全全查無屍屬遂備棺爲之收殮舁至義塚暫厝 
[投汨同悲]  
　　昨晨十一點鐘有某甲年約四十餘至美界黄浦路喚乘碼頭船駛至浦左墳山碼頭登岸復回在岸畔徘徊瞻顧長歎數聲躍入浦江舟子急爲援救越一刻許始得撈起然已氣息全無經水探唐寳榮報請救生局收殮其人秃髮身穿元色布夾襔藍布夾褲簇新元毛縀面雲頭鞋 
[流氓訛詐]  
　　本邑人閔桂元項阿四二人素來相識日前因細故口角互相辱詈經流氓六眼王寳寳鶴蘭等上前阻喝閔項見勢不佳各自奔散六眼等自以爲功而閔項則棄嫌修好輯睦如初前晚同至美界篷路龍泉園茶肆内啜茗甫入坐衆流氓聞風而至聲言爾二人初如仇敵幸吾等爲之排解始得言歸於好可酬番佛十尊閔項駭極無計脫身被詐洋銀二枚尚未滿慾閔托言解下衣服質錢奉贈乘間奔至捕房控訴捕頭立飭包探張阿五查拿及探至衆流氓哄然散去矣 
[押夥詞窮]  
　　捕房規例凡夜差巡捕於銷差後應在捕房中憇息三百九十七號夜差巡捕前日下午在捕房偃臥迨華胥夢醒忽覺身畔所懸對時表一枚已失所在而表練儼然未失急出查視至蜜勒路三興押店得將原贓查獲捕卽回告黎捕頭立傳該店夥到案問質表人爾可認識店夥某甲答稱與之熟識係捕房中人捕頭謂爾可於晚間至捕房辨認至晚捕頭傳齊夜差各巡捕喚甲辨認甲遍視一週稱此中並無其人越晨復傳日差巡捕令甲辨視甲仍稱不在其内黎捕頭大怒謂爾初云認識此時又指認不出捕房中人已盡於此總之　得賄庇護限爾將當表人交出否則罰銀五十兩刻下此事尚未定局也 
[諭禁澆風]  
　　本縣水利廳林珍虞少尹昨日午後飭傳城廂内外各鋪地甲到署諭餅各茶肆毋許婦女人内啜茗遇有設灘售賣淫書淫畫均子一併查拏解辦此係奉正堂黄大老爺移委查禁之事不得視爲具文各鋪甲遵諭而出少尹並告示一道發交頭鋪地甲懸貼示禁略謂售賣淫書淫畫婦女入肆啜茗等事久干例禁並仰各書坊一律知悉亦不准刷印淫書發賣致干提究不貸 
[姻婭成仇]  
　　喬香畬前憑湯某爲媒聘娶本城西門外吳茂之女當時言明娶作正室以故成就良緣迨過門喬尚有髮妻吳氏不甘作小星家庭時聞勃谿久之奔回母家屢次招回置之不理不得已而糾約多人馳赴外家勢甚洶湧欲將吳氏刦回丈人峯覩此情狀怒髮冲冠卽爲拒敵之計互鬥片時事爲西門外巡防局委員蔡蓉卿二尹所聞立卽派勇前往一併拿獲解局訊供移送保甲總巡局翁明府飭差暫行看管再候核奪 
[押候遞籍]  
　　上海縣前准法公堂移送積竊張漢卿到縣當飭收所候訊前晚經發審委員翁明府提訊張供原籍湖北黄陂縣向爲鞋業前年父故母親胞兄挈同小的遷移句容縣境胞兄同小的均在句容安業因胞兄作事荒唐被店主逐出無顔歸家四處奔逃無從尋訪母親時時繫念去冬風聞胞兄飄流海上因囑小的附輪來滬找尋在船時認識周高奇林老刀兩人到滬後同住虹口某客棧嗣因探訪胞兄絶無蹤跡日復一日典售行囊爲餬口之計投親不遇托缽無門承周高奇林老刀憫念飢寒施解推之惠小的初不知其爲竊後來周等竊有物件囑小的同去背携到棧小的始知然已無可如何迨至行竊某事主金飾經法公堂獲案訊究周林供明小的並未跟同夥竊惟念小的窮苦難以度日給洋二元今周高奇林老九業已另案核辦葛大老爺以小的尚未犯竊是以送案明府遂判押候備文遞解原籍 
[英廨晚堂案]  
　　一百四十七號巡捕解送黄金法等控賈阿彩竊取大土及洋傘等物一案宋通刺於前日晚堂提訊賈供無　人向在本埠　局充當巡役本月十六晚十一點鐘有開飯店之某甲邀我至老閘蘇州河畔煤炭碼頭停泊之乾麫船上閒玩適該船主黄金法等與不知姓之多人正在賭博興高采烈輸贏頗鉅因在旁觀看一宵至次晨天降大雨向船夥葛阿培借得洋傘一把旋至浜北小茶肆啜茗不料黄等突如其來誣我竊取大土二十包不問情由任意毒毆受傷數處幸經巡捕前來一併拘至捕房經捕頭騐明受傷屬實將黄等大加申斥不應私自毆辱飭捕一併送案今蒙提訊務求伸雪黄金法供無錫人向以駕舟爲業日前由原籍販運乾麫來滬邀同鄉數人在船中飮路頭酒天甫黎明忽聞鄰船大呼有賊當經船夥葛阿培披衣而起追獲賈阿彩當塲搜出洋傘一把及檢點各物艙内失去大土二十包是以報捕送案沈壽春供無錫人十六晚黄金法邀我飮路頭酒至十二點鐘回家次晨至浜北茶肆啜茗　黄等與賈爭閙不休從旁解勸餘不知情葛阿培供在黄金法船上爲水手是晚五更時從夢中驚醒聞鄰舟喊捉賊披衣而起帮同追獲賈阿彩連原贓洋傘一把現在尚失大土二十包今奉提訊不敢妄供通刺查閱黄金法呈詞與研供各情不符其中顯有不實不盡惟賈阿彩亦不應擅取洋傘遂判將黄金法賈阿彩均交保着自行查緝究竟曾否失竊大土禀復候核餘人斥釋○日前有湖北黄岡縣舉人徐第瀛劉定春禀稱失竊可疑求請飭提全安客棧司帳夏三及茶房王阿龍到案訊究宋通刺立飭捕役趙金將夏　提案於前晚升堂訊究徐劉同供稱舉人等因晋京會試路過治下假寓二洋涇橋全安客棧九號房間本月廿一日傍晚六點鐘時有同鄉友人邀舉人等至一品香晚膳當將房門鎖閉迨至十點鐘回棧房門仍鎖好及開門進房見枕箱已撬開檢點之下失去銀洋十元及對時表等件旋向茶房王阿龍等詢問伊等一味支吾茶房有經管之責爲此具陳失單求追失物王供鎭江人向在全安棧爲茶房徐老爺失物後我與司帳夏三曾赴捕房報失捕頭遣包探前來查勘現尚未獲贓賊今奉提訊推求格外寛限容赶緊帮同查緝决不延 
 
 

Page 4

 
 
玩夏供亦湖北人向在全安棧經管長江客人來往之事徐老爺等所失各物曾報捕房查緝迄未查獲贓賊今蒙提訊尚求寛限自當赶緊帮同尋緝通刺判將夏王一併管押著令赶緊查緝延于提比徐等唯唯而退 
[英界公堂瑣案]  
　　包探張阿根禀稱沈榮生竊取湖南人楊氏綢皮衣十八件欲持往質鋪質錢適爲小的所見當卽拘獲向之盤詰誣及該處看門人祝雨生與伊串同但查詢該處居民俱言祝爲人向來誠實又在沈母徐氏處吊出楊氏之烟膏一盒是以一併解案請究楊氏投案稱係湖南人被沈竊去多物誣扳管門之祝雨生惟祝决不爲此祝雨生供實被誣扳仁智里一帶房客及沙遜房主等俱肯公同具保旋卽遞上倮單列名者約有店鋪十餘家沈榮生供認行竊惟係初次可否求大老爺寛宥沈母徐氏供實不知兒子作此等事通刺以徐氏旣將烟膏窩藏豈有不知兒子作賊之理姑念女流從寛判押一禮拜沈榮生竊物頗多尚欲累及他人殊堪深惡著交捕房管押兩個月期滿押送回籍祝無千省釋贓還失主○四百五十三號華捕解送在途拉客之野鷄娼陸瑞寳到案請判通刺略問緣由判令陸瑞寳赶緊自行回籍毋得逗留干咎○包探陳阿九禀稱剪綹賊黄阿禾在四馬路竊取蔡阿桂搭連袋内洋一元二角經小的拘獲送究通刺訊得黄阿和行竊屬實姑念爲數不多判令管押五天○小孩陸阿炳前因犯竊經公堂懲辦今又竊取陳明文家布衣十二件由二百五十三號華捕拘獲送究陳投案求請領贓陸阿炳俯首無詞通刺判戒責一百下贓給失主具領○陳周氏在王子卿家傭工行竊主人之鍍金手釧一副經包探顧阿六　獲　詢贓物據言已質洋五元質票現被其夫帶往松江無從吊贓昨晨解案王子卿投案申訴前情陳周氏供認行竊並言其夫不日可以到滬始能將票呈案通刺判將陳周氏押候繳出質票再核○江根林前因犯事曾經遞解回籍今又潛來滬上適爲包探顧阿六所見當卽拘入捕房昨晨解案通刺略加研詰判令押候仍行遞解○一百三十一號華捕解送謝惠齋至案禀稱此人持假鈔票一紙至沈茂賢處混用當被看破扭交小的爲此解送請究沈投案申訴前情謝惠齋供因不知是假是以持出使用戚治明供與謝有戚誼在延生莊爲夥此票係誤行收下故在票後註明假票謝誤携出外使用惟求大老爺念其年幼無知從寛免辦保全聲名感恩非淺謝亦一再苦求通刺以謝惠齋誤用尚屬情眞惟不應私取親戚之物姑念生意中人從寛免辦著交戚治明帶去假票塗銷 
[法廨停訊]  
　　昨禮拜四本係法公廨訊期緣捕房應訊各案人証未齊克捕頭飭探咨照中西官停訊一期所有各案統歸禮　六彚案集訊 
[美捕房瑣事]  
　　偷兒某甲年甫成丁竊得銅脚爐一令昨午十一下鐘持至外虹口老街某押店求質經包探張阿根瞥見當將人贓送入捕房捕頭命押候查明失主解送英公廨究辦○積竊江北人王六生昨晨至漢璧禮路廖永順烟間竊取烟槍一枝携至裏虹口寳安押店内質錢經包探竇如海查獲當將人贓送入捕房捕頭命押候解送英公堂究辦 
[福造軍民]  
　　同仁和號交來仰日堂善士助順直賑銀五十兩劉福房善士助本堂施醫藥經費一百元又銅洋二十一元嘉定縣署交來燕翼堂善士助營烟傷兵醫藥費洋十八元又鴻字等五户洋四元浙甯樹德堂葉大善士助營烟醫藥費洋一百元慎餘堂茅大善助銀十兩分别祗收仰承大善人俯念災黎矜憐貧病敵愾厪同仇之志急公抒報國之忱當此籌欵維艱慷慨輪將造福尤徵無量登報鳴謝藉告同懷 
[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房瑣事]  
　　太古碼頭扛夫中有哑子一名向與摇杉板之某甲相稔前日在浦灘絮語中戲以中指戳其面不意啞子以爲　已大　咆哮知身畔取出洋刀一把鋒利異常刺破甲之手臂鮮血淋漓爲巡街捕拘入捕房翌日經克捕頭訊問判將受傷人　醫院　治啞子　　探送至工頭處嚴加管束以後不准肇禍○法大馬路西首有泰豐客棧前晚矢竊元縐單裙及耳環二副布衫一件知係漆匠　元所　　　　房此人屢經犯案捕頭飭探至十六鋪地方拿獲解入捕房押候堂期解訊○新北門外護城河中泊有柴船一艘前日有　松江　　　　　　經柴船二人鳴捕將松江人拘入捕房翌日經克捕頭訊問松江人　被船主欠錢屢索不還故取船櫓爲質捕頭以原告　　　　　　　　　解送公堂並傳原告質訊○某甲向以銅匠爲業前日至金　　十三號棧房將鎖　開連次竊取嗣經管棧人拘義解送　　　　　　　　　放未久前日又至碼頭旁所泊烏山船將鎖扭落竊錢一百文　　拘獲人贓解送捕房捕頭以此人屢次犯竊怙恶不悛著　　　　　　　　轉嚴究○法界小東門及浦灘一帶去年屢次失竊自來水蓋前日西捕見王阿金又在興聖街口撬竊自來水鐵蓋當傷拘　人贓解　　　　研訊供出由四福指使同轉得供之下密飭包探至興聖街同發客棧將四福拘入捕房押候堂期解訊 
 
 
 

Page 10

 
 
   
 
 

Page 11

 
 
[光緒二十一年二月十二日京報全録]  
　　宮門抄○諭旨三道録前○護黔撫嵩奏報接篆日期摺○署黔藩黄奏報接篆日期摺○署黔臬　○奏報接篆日期摺○黔撫崧奏委署知府片○將軍依奏請調胞姪來營隨侍片○又奏留員差遣片○將軍恩奏援案請　　公　片○大學士額等奏遵旨杳覆摺○將軍長奏爲留員差遣片○護湘撫王奏飭藩司回任片○又奏委署知縣片○湘藩何奏報回任日期摺○二月十二日内務府國子監正黄旗值日無引見○崇光續假十日○掌儀司奏十五日祭奉先殿備貝子行禮○召見軍機皇上明日寅正二刻至關帝廟拈香○○頭品頂戴護理貴州巡撫布政使奴才嵩崑跪奏爲恭報微臣接護撫篆日期叩謝天恩仰　○聖鑒事竊奴才於光緒二十年十二月初四日奉巡撫崧蕃行知欽奉上諭貴州巡撫著嵩崐護理欽此初八日准兼署雲貴督撫　　蕃將貴州巡撫關防並王命旗牌書籍文卷飭委貴陽府知府文海撫標中軍叅將尚宗光齎送前來當卽恭　香案望闕即頭謝恩祗領任事伏念奴才滿洲世僕知識庸愚深慮忝綰藩條措施未協復蒙恩權撫篆兢愓益深查貴州民　雜處撫馭難周舉凡察吏安民訓兵裕餉均應實力講求自維檮昧深懼弗勝惟有隨時率同司道並咨商署督臣認眞辦理不敢稍沙因循以期仰答高厚鴻慈於萬一謹將奴才接護撫篆日期並感激下忱恭摺叩謝天恩伏乞皇上聖鑒謹奏奉硃批知道了欽此○○二品頂戴署貴州布政使糧儲道臣黄元善跪奏爲恭報微臣接署藩篆日期叩謝天恩仰祈聖鑒事竊臣於光緒二十年十二月初四日在署臬司任内接奉貴州巡撫臣崧蕃行知現奉上諭署理雲南巡撫兼署雲貴總督嵩崑著護理貴州巡撫所遺藩篆委臣署理於本月初八日准護撫臣嵩崑將藩司印信文卷移交前來臣當卽恭設香案望闕叩頭謝恩祗領任事伏念臣卾州下士知識毫無光緒九年十二月由工科掌印給事中蒙恩簡授貴州糧儲道十年五月到任迄今十有一年五署臬篆未報涓埃兹復暫攝藩條益深悚惕查黔省地當邊徼藩司職任旬宣舉凡理財用人瞻軍籌餉在在均關緊要如臣檮昧深懼弗勝惟有矢慎矢勤遇事禀商護撫臣加意講求斷不敢以暫時攝篆稍涉因循以冀仰酬高厚鴻慈於萬一所有微臣接署藩篆日期並感激下忱謹繕摺恭謝天恩伏乞皇上聖鑒謹奏奉硃批知道了欽此○○二品頂戴署理貴州按察使候補道臣袁開第跪奏爲恭報微臣接署臬篆日期叩謝天恩仰祈聖鑒事竊臣於光緒二十年十二月初四日奉貴州巡撫崧蕃檄委署理貴州按察使篆務於是月初八日准前署任按察使黄元善將印信文卷派員齎送前來臣當卽恭設香案望闕叩頭祗領任事伏念臣畿東下士知識庸愚於同治三年由内閣中書揀發知州備職理苗効勤戎事擢補黎平府知府旋晉道員歷署分　　　糧篆涓埃未報兢愓方深兹復忝攝烏台倍虞蚊負查黔省爲邊徼要區漢苗雜處撫馭實難臬司總理刑名舉凡察吏安民　　　　各事宜在在胥關緊要如臣檮昧深懼弗勝惟有矢慎矢勤隨事禀承護撫臣悉心辦理不敢稍涉因循以期仰答高厚鴻　　　　所有微臣接篆日期並感激下忱謹繕摺恭謝天恩伏乞皇上聖鑒謹奏奉硃批知道了欽此○○崧蕃等片　　　　知府楊熙瑞因案撤任查辦所遺員缺查有候補知府吳厚恩老成練達處事精詳堪以署理據署藩司黄元善署臬司袁開第會詳前來除檄飭遵照外謹會同兼護雲貴督臣岑毓寳合詞附片具奏伏乞聖鑒謹奏奉硃批吏部知道欽此○○依克唐阿片再奴才刻因軍務吃緊公事繁多每於晨夕起居精神時有支絀亟應親丁左右扶持方覺妥便查有奴才胞姪都察院候補經歷富明額丁憂回旗在籍守制並無别項差使合無仰懇天恩俯准奴才調赴軍管隨侍左右用供指使實爲　逾格鴻慈是否有當謹附片陳明伏乞聖鑒訓示謹奏奉硃批著照所請吏部知道欽此○○依克唐阿片再查有知府銜江蘇試用同知桂林係吉林拉林正紅旗滿洲人前於光緒十六年九月初六日聞訃丁其父憂回旗守制早經服闋例應仍回原省候補因染患痼疾未卽起程先行起復嗣經病痊業已呈報起病赴省各在案客冬道經奴才行營接見之餘查該員年富力强勇敢有爲當此軍情吃緊辦事需人之際堪以留營差遣以資指臂之助除札飭　照及咨吏部並該員服官省分查照外理合附片具陳伏乞聖鑒謹奏奉硃批吏部知道欽此○○恩澤片再准户部咨開議覆長順出境助勦按月仍令支領督辦公費銀四百兩由防餉項下開支伏思奴才仰承恩命署理將軍篆務而吉林仍有邊防自應統籌兼顧責無旁貸杳前督辦防務大臣吳大澂帶兵入關邊防事宜歸前將軍希元接辦卽將此軍改爲靖邊五營備防寍古塔三姓琿春統以將軍印令爲信守且奏奉俞允每月支公費銀四百兩吳大澂如何支銷由行營造報現在長順出境助剿與吳大澂後先一轍奴才兼理邊防亦與希元無異而宼氛緊逼尤非昔比卽考之軍需則例出征人員亦應由軍營另爲開支可否援照前案循守定例令長順由行營另行支領之處相應請旨遵行謹附片陳明伏乞聖鑒訓示謹奏奉硃批著照所請户部知道欽此○○經筵講官太子太保大學士管理兵部事務臣額勒和布等謹奏爲遵旨查明具奏事内閣鈔出少緒二十一年正月二十二日内閣奉上諭給事中洪良品奏駐藏　辦大臣訥欽於去年十一月初六日　訓至今尚未出京等語著兵部該旗查明具奏欽此欽遵到部臣等查上年五月十二日奉上諭吉林分巡道訥欽著賞給副都統銜作爲駐藏帮辦大臣照例馳驛前往欽此嗣該大臣於光緒二十年八月二十四日到京當經臣部照例辦給副都統銜駐藏幫辦大臣　欽勘合一道於九月初七日將勘合發交該大臣祗領迄今並未據該旗咨報起程日期亦未傳用馬匹查臣部定章馳驛官員赴任除將該大臣訥欽因何起程遲延咨行該旗遵照自行查明覆奏外所有遵旨查明據實具奏緣岬理合恭摺具陳伏乞皇上聖鑒訓示謹奏○○長順片再此次軍務非有才識兼優之員不足以資臂助兹查有吉林候補　府明　廉明果幹兼曉戎機向在西陲閱歷兵事頗久上年九月赴部引見並就近請領靖邊新餉嗣解餉到營奴才卽派總理糧　事務兼　叅酌一切戎政悉合機宜合無仰懇天恩俯准將吉林候補知府明澂留於行營差遣期於軍務有裨惟該員　經領照尚未到省人　　經中途截留所領部照應卽就近由營咨繳並請以光緒二十年十二月初九日到營之日作爲到省日期俾免扣咨除將部照咨　並咨明署吉林將軍恩澤查照外謹附片陳明伏乞聖鑒訓示謹奏奉硃批著　所請該部知道欽此○○王　片再　　　　布政使何　　　諭旨進京祝嘏現已回省應卽飭回本任以專責成卸署布政使岳常澧道翁曾桂宅心公正辦事　　才　通達有爲有守　　　藩篆以來經理善後厘金各局籌餉集捐靡不盡力尚多經手未完事件飭交卸後暫留省垣仍會同司道辦理各局事務俟有　　　飭回岳常澧道本任除分飭遵照外理合會同兼護湖廣總督湖北巡撫臣譚繼洵附片奏報伏乞聖鑒謹奏奉硃批知道了欽此○○王廉片再湖南長沙縣知縣缺查有城步縣知縣沈贊颺才具優長書生　　　以調署據署藩司翁曾桂署臬司李經羲會詳前來除批飭遵照外謹會同兼護湖廣總督湖北巡撫臣譚繼洵附片具陳伏乞　　謹奏奉硃批吏部知道欽此○○頭品頂戴湖南布政使臣何樞跪奏爲恭報微臣回任日期叩謝天恩仰祈聖　　　　欽奉懿旨派出入都祝嘏於光緒二十年七月十八日交卸藩篆遵卽晉京慶典禮成仰蒙召見訓誨周詳莫名　　　　　　　年十二月十七日到湘奉護撫臣王廉行知回任准署藩司翁曾桂於十二月十九日將湖南布政使印信文卷移送到臣　　　　　　　頭訓恩受篆任　伏念巨湘藩忝任五載於兹報稱毫無愧慚時切今復重蒞本任兢惕尤深惟有將用人籌餉吏治　　　　　　　　不敢始勤終　以期仰答高厚鴻慈於萬一所有微臣回任日期曁叩謝天恩緣由理合恭摺具奏伏乞皇上　　　　　　　東蘇皖　　一路民情安謐北路麥苗青葱南路滔田水潤收稔有象合併附陳以慰宸厪謹奏奉硃批知道了欽此 
 
 

Page 12

 
 
[光緒二十一年二月十三日京報全録]  
　　宮門抄○　撫福奏請准已故大員在本籍捐建專祠摺○將軍裕奏叅辦疏訪監犯各員片○大學士福等奏遵旨議奏摺○東撫福○奏保奬連年搶險出力人員摺○陜督楊奏委署叅協各缺片○二月十三日理藩院鑾儀衛光祿寺正白旗值日無引見○克　謝賞壽物恩○載信專摺守護西陵謝恩○　樹梅假　請安○光裕續假十日○召見軍機○○尚書銜安徽巡撫臣福潤跪奏爲已故大員辦團禦冠功在　　　　　　　　梓本籍捐建專祠恭摺仰祈聖鑒事竊據廬江縣詳據紳士直隷候補直隷州知州張合璧等聯名禀稱威　年　　　　　　　　江地當　　已故廣西撫臣潘鼎新籍隷該縣痛其父廪生潘璞駡賊遇害矢志復仇倡行團練東拒巢湖水　　　　　　　　　　大股賊匪於廬州府屬之二河鎭擒僞將軍僞指揮等十五名並獲悍賊無算悉解大營斬之該鎭爲水陸　德與　　　　　　　　　築僞城　以九壘守者數萬八年該故撫躬率團丁隨浙江布政使李續賓進剿攻砍賊壘九座髮逆陳玉成　逆張樂行分　來援官軍前後受敵李續賓受傷陣亡該故撫激　團丁苦守營壘越三日克復鎭城十年復于霍山舒城等處繫敗粤賊十一年瞰匪首陳玉成他竄廬江城内守賊半爲引去謀與練衆乘虚龔之遂復城垣此該故撫辦團剿賊保衛鄉里之大槩情形也迨同治元年今大學士直隷總督臣李鴻章督師江蘇該故撫隨同東下創立鼎軍自平吳以迄剿平捻逆實與兵事相終始剿捻之役馳逐四年轉戰五省勞苦爲一時稱最兩次入衛畿輔赴援之速尤爲中外所推迹其功績卓彰皆基於教練鄉兵之日該紳士等昔同艱苦共保鄉閩追念所由實深感愴各省統兵大員故後凡曾在籍治兵捍衛地方歷准建立專祠該故撫於直隷天津江蘇奉賢等處已由紳民禀請建祠有案本籍同爲立功之地鄉人感戴不忘擬請在廬江縣捐建專祠列入祀典等情具結呈縣詳由署布政使員鳳林核議具詳請奏前來臣查故撫臣潘鼎新躬領一軍馳驅數省所至戰勝攻取聲威望重於當時其先激於忠孝倡辦鄉團率發憤之義民制方張之狂宼攻克城鎭力挫逆鋒捍患於鄉保全不少該神士等感懷前烈請在本籍捐建專祠實出士民公論未便壅於上聞可否仰懇天恩俯准已故廣西撫臣潘鼎新在本籍廬江縣捐建專祠列入祀典由地方官春秋致祭以彰藎績而順輿情出自鴻慈逾格謹會同署兩江總督臣張之洞恭摺具陳伏乞皇上聖鑒謹奏奉硃批著照所請禮部知道欽此○○裕祿片再前因安東防務吃緊曾經該縣知縣榮禧禀請將監犯任鈺輝等八名口解交岫巖寄禁嗣因岫巖告警又經該州知州陳榮昌禀請將岫巖監犯喬振菁等二十四名並安東寄監人犯八名口一併解交海城寄禁當經奴才批准據該州知州陳榮昌申據候補主簿署岫巖州巡檢朱樹勳報稱光緒二十年十月初三日帶同兵役將岫嚴安東監犯共三十二名口押解出城行至二道河地方遇逃兵土匪聚結滋擾該巡檢因兵役無多未敢前行詎該匪等遽行上前猛　該巡檢卽督率兵役極力防護乃匪勢過衆卽將監犯冲散該犯等乘隙各扭壤刑具悉數逃逸迨匪徒去後帶役尋追已無蹤迹等情禀請叅辦前來奴才伏查該巡檢押解監犯多名前赴海城寄禁行至中途突遇逃兵土匪將犯冲散雖因匪勢過衆力雖防護惟當此地方不　之時押解重犯不能妥慎護解致令全行逃逸實非尋常疏忽可比相應請旨將候補主簿署岫巖州巡檢朱樹動革職拿問提同解役人等嚴訊確情按律擬辦其籖差不慎之署岫巖州知州陳榮昌例應交部議處業因城池失守另行奏叅革職查辦除將各逸犯通飭各屬一體嚴緝務獲究辦外理合附片具陳伏乞聖鑒訓示謹奏奉硃批著照所請該部知道欽此○○降二級留任又降一級留任大學士管理户部事務臣宗室福錕等謹奏爲遵旨議奏恭摺仰祈聖鑒事陜甘總督楊昌濬奏各省關籌撥光緒十九年協甘新餉依限掃數解清請將出力各員援案奬叙一摺清單一件光緒二十年十二月初三日奉硃批户部議奏單併發欽此欽遵由内閣抄出到部據原奏内稱前准部咨欽奉諭旨甘肅關内外餉銀關繫緊要經户部分别餉數請飭依限報解著該將軍督撫嚴飭各該司道按照部撥數目掃數籌解如能依限解清卽由陜甘總督奏請奬叙等因歷經欽遵辦理在案兹查光緒十九年由　指撥協甘餉銀四百八十萬兩俱已如期掃解經臣迭次分咨各省查取應叙職名前來臣維甘肅關内外防軍林立計口授食刻不可緩光緒十九年各省關協甘新餉經各司道等如期一律解清臣隨時接閱各省報解來咨均係苦心籌畫設法騰挪用能挹彼注兹實於邊防大有裨益所有協籌各員合無仰懇天恩援照成案奬叙以示鼓勵除福州將軍希元前安徽撫臣沈秉成均已病故外查兩江督臣劉坤一四川督臣劉秉璋湖廣督臣張之洞山西撫臣張煦陜西撫臣鹿傳霖江西撫臣德韾湖北撫臣譚　洵湖南撫臣吳大澂江蘇撫臣奎俊河南撫臣裕寛陞授浙江撫臣河南布政使廖壽豐等公忠體國畛域無分應如何從優議叙之處臣隷敢擅擬各等語臣部伏查甘肅新疆軍餉前經奏定章程自光緒十一年起彚總指撥由甘肅藩庫統收分支各省掃數解清卽由陜甘總督奏請奬叙歷經遵照辦理嗣因所保員數逐漸加多經臣部奏明嗣後解清甘餉請奬人數除承協省分之藩司運司鹽道糧道有籌撥欵項之責者准照吏部保奬例章辦理仍不准違例濫保外其餘無籌欵之責者一概不准給奬卽有鹽道糧道省分而籌解餉銀内無動支鹽課漕務欵項亦不得濫予奬叙其有違例濫請者卽行奏駁以示限制等因復經行知遵照上年該督請奬單内仍有不應列保者十二員臣部已奏請毋庸給奬奉旨允准各在案兹據該督將解清光緒十九年甘肅新餉之藩運司道職名開單奏請奬勵臣部查單開各員内除四川鹽茶道延煜現已病故前山西河東道調奉天東邊道宜麟現已另案因事革職均應毋庸議奬又湖南糧儲道但湘良並無籌撥欵項之責該省報解餉批並未聲明有糧道欵項與江西督糧道指有專欵者不同上案已經奏駁此案仍不應給奬其餘藩運司道及原奏内所指督撫共二十五員均在應給奬叙之列謹另繕清單恭呈御覽所有單開之督撫十一員應如何奬叙之處請旨定奪此外所請奬勵是否與吏部例章符合臣部無從查悉惟歷案均由臣部請旨辦理此案應予奬叙藩運司道各員可否仍照該督所請奬勵抑或飭下吏部核奬之處恭候聖裁所有臣等遵旨議奏緣由理合恭摺具陳伏乞皇上聖鑒訓示謹奏奉旨已録○○山東巡撫臣李秉衡跪奏爲酌保連年搶險出力人員懇恩照擬給奬以示鼓勵恭摺仰祈聖鑒事臣於十月初六日奏報黄河安澜摺内聲明搶險出力入員由臣核實彚保奉旨允准欽遵在案查山東河工保奬章程每搶護險工一處照異常勞績保奬文職二員武職四員其餘照尋常勞績請奬歷經查照辦理復查接管卷内光緒十九二十兩年奏報河上險工共一百數十處良由河淤岸狹當大汛奔騰宣洩不及故處處出險委係實在情形在工各員弁竭力修防不避危險兩年俱慶安　目應照章予以保奬惟是額數太寛則得保較易不免啓人奔競之心經臣嚴定章程奏明無論險工多少擇其出力尤著者每年請保文職四十員庶於鼓勵之中仍復示以限制至武職人員亦飭各　辦核實删除毋許冒濫兹據上中下游各總辦開單詳請奏奬前來臣覆加查核實係在工出力之員謹分别勞　　　酌　　　　　　單恭呈御覽合無仰懇天恩俯准照擬給奬以昭激勸除飭將各員弁履歷造具清册送部并武職千總以下　　　　　　　　有　保光緒十九日十兩年搶險出力員弁緣由謹繕摺具奏伏乞皇上聖鑒訓示謹奏奉硃批該部議　　　　　　　　○○楊昌　片再臣接准署甘肅提督臣張永清咨開現署永固恊副將王文安帶隊有年諳練營伍請署甘州城守　　　　　　　防軍俾期得力其永固協副將一缺請以提標中軍叅將秀昌調署遞遺中軍叅將一缺卽以城守營叅將清輔接署等因　來　　請分刑給委外理合附片陳明伏乞聖鑒謹奏奉硃批兵部知道欽此 
 
 

Page 13

 
 
[光緒二十一年二月十四日京報全録]  
　　宮門抄○川督劉奏已故提督戰績卓著請建專祠摺○桂撫張奏委署　　　○川督劉奏委署州縣片○又奏甄别同知知縣各員片○又奏籌濟各屬災民情形片○直督李奏請革知縣典史　○又奏叅將知州議處片○　奏動用搶修河工銀數片○大臣王奏請調侍衛來營差遣片○二月十四日史部　林院正　　　日宗人府引見七名吏部五十六名工部十一名兩翼十七名○陜西正考官楊天霖到京請安○黑龍江副部統　　　　　○會章請假五日○禮部奏派閱卷大臣派出廖壽恒李端棻李文田○内閣奏派稽察本章派出溥顧○　　　　楊天　　　○○革職留任太子少保四川總督臣劉秉璋跪奏爲已故提督前在川省地方戰績卓著有功於民　憐　　天恩俯准以原修夷塾改建專祠以順輿　恭摺仰祈聖鑒事竊據署越嶲營叅將方成璧署越嶲廳同知勞稀芸轉據練民　　斌蒙國選劉國楨等禀稱竊　　德報功國家之典　　在而闡幽揚顯明禋之激勸攸彰伏查已故前貴州提督臣周達武籍　南湘督師西蜀前於髮逆　　之　　　四方殊勳迭著自同治二年石逆竄過越嶲夷匪乘機作亂殺擄盈途周達武率虎旅以遄征剿鴟張之逆燄始則殲渠搗穴　　　　　誠　建　塾翼　蠻風迄今數十年餘威尚在懷畏勿忘兹聞病故闔廳紳民追思遺愛請就原建夷塾爲周達武改建專　　　　　之忱等情山　營轉禀請奏前來臣查已故提叔周達武轉戰各省迭著奇功於川省戡定越嶲夷亂洵屬有功於民至　　　　　靡已查周達武　　陜甘督臣奏請在於湖南江西湖北安徽貴州四川等省立功地方建立專祠已蒙恩准兹該紳等聯　　　山於至誠未敢壅於上聞理合據情陳請合無仰懇天恩俯准已故貴州提督周達武在越嶲廳城將原修夷塾由紳民改　專祠　由地方官春秋致祭以彰勳績而順輿情之處出自恩施逾格謹繕摺具陳伏乞皇上聖鑒訓示謹奏奉硃批著照所請部知道欽此○○張聯桂片再署柳州府知府張慶雲據報在任病故所遺員缺亟應遴員接署以重職守查有候補班　　　知府梁廷贊心細才長辦事穩練堪以委令署理據藩臬兩司會詳前來除檄飭遵照外理合循例附片陳明伏乞聖鑒謹　　硃批吏部知道欽此○○劉秉璋片再瀘州直隷州知州李玉宣撤任遺缺查有現任茂州直隷州知州李承鄴堪以署理丈　昌縣知縣樂順因病　假遺缺查有汶川縣知縣盧鼎智堪以調署該員等任内並無叅　案件及承緝盜刦已起四叅之案兹據　　兩可先後會詳請奏前來　由臣批飭遵照外理合附片具陳伏乞聖鑒謹奏奉硃批吏部知道欽此○○劉秉璋片再查嘉慶十六年八月十五日奉上諭嗣後各直省督撫遇有分發試用期滿人員務須嚴　甄别如實係才具明晰辦事勤能者准予保　欽遵在案又通行内開道府以至未入流凡由曾任各官保舉並非應升之階行令試看一年分别奏咨甄别後方淮按班序補　業經在省八員勞績保舉補缺後以升階用者如係咨補以堂稿畫齊後第五日行文按該省照限减半討算以奉到准補部文作爲升　到省日期各等因兹查有在任鹽運使銜儘先前補用知府江北廳同知吳震在任候補知府雅州府打箭鑪同知趙　同知銜試用知縣楊向霖試用知縣吳祖堯試用知縣李肇沅等五員試看一年期滿又優　試用知縣何承道試看一年期滿均例應甄别由藩臬兩司造具各該員履歷清册瑱註考語會詳請奏前來臣查該員在任鹽運便銜儘先補用知府江北廳同知吳震明白安詳在任候補知府雅州府打箭鑪同知趙墳精明老練均請以本班照例補用同知銜試用知縣楊向霖年力正强試用知縣吳祖堯才具明晰試用知縣李肇沅人尚穩練優貢試用知縣何承道年富才敏均堪以留省照例補用除分案咨部外理合循例附片具陳伏乞聖鑒謹奏奉硃批吏部知道欽此○○劉秉璋片再本年川省各屬禀報水火雹災據三台縣禀報三月十一日午刻迅雷疾雨冰雹大作縣屬之新塲等處同時被災約計打傷田地長約四五百里寛約二三里許又據大寍縣禀報三月十三日大雨滂沱河水陡漲縣屬之鄉　白鹿溪等處冲毁民房三十一間淹斃男婦九丁口入夏後又據越嶲㕔禀報四月十四日冰雹雜下攢　南鄉田禾或七八成或二三成不等受災之户一百五十家又據太平　禀　是月二十四日風雨大作兼雜冰雹傷毁田禾長約二十餘里寛約五里受災者二百三十五户又據綿竹縣禀報七月二十七日大雨如注河水陡發冲决河堤一百五十餘丈淹斃男婦七丁口冲刷民房十七間又據清溪縣禀報七月三十日大雨滂沱山水驟發縣屬之黑石河大關山一帶冲毁田地約計二千餘畝淹斃男婦一十六丁口道路橋梁石堤民房悉被冲　又據德陽縣禀報城内米巿壩失火延燒居民一百三十九家又據茂州禀報疉溪營屬之河灣不戒於火延燒民房六十餘家又據蓬溪縣禀報隆盛塲失火燒毁民房三百六十八家廟宇四座燒斃男婦一十三丁口又據巴州禀報州屬之蘭　　仁場等處　後失火延燒民房共一百三十餘户又據巴縣禀報城内府廟街不戒於火延燒鋪民一千零八十二家又據峨邊　　　　　屬之河坪塲失火延燒民房五十九户燒毁索橋一道又據金堂縣禀報趙家渡北河　失火延燒民房一千餘家燒　老　　　　　情當時經該廳州縣就地捐撫其有被災較重者均輕臣督飭司道籌撥閒欵並令各屬地方勸諭有力紳民就地籌捐分别　　　　動用正欵被災之户尚無流離失所至被毁田土禾稼業已補種石堤道路橋梁廟宇民房亦籌欵修葺完固所有本年分川省　　各屬俱已隨時籌濟現在民情一律安靜緣由理合附片陳明伏乞聖鑒謹奏奉硃批知道了欽此○○李鴻章片再據天津縣知縣李振鵬禀稱署該縣典史實缺景州吏目陳炳堃自本年六月二十二日自任飭將監犯加意矜恤詎該典史日事冶遊漫不經心自八月初八至九月十四日監犯崔三石錦榮張六穆蒽四名先後病斃本月初八日該典史擅受伍賀氏呈詞派役　土妓小紅傳案該縣查知詰問始將小紅送縣訊據供稱該典史與新到省遇缺先知縣子恩第常至伊娼窰飮酒予恩第借給該典史銀兩託將小紅谎出與其爲妾等語取有切結據實禀揭前來臣查陳炳堃冶遊曠職擅受民詞實屬糊塗荒謬于恩第甫經到省不守　　均難姑容除飭天津府澈底查辦外應請旨將于恩第陳炳堃一併革職以儆官邪所遣景州吏目一缺直隷現有應補人員應請扣留外補理合附片具陳伏乞聖鑒訓示謹奏奉硃批著照所請吏部知道欽此○○李鴻章片再據保安州知州榮恩事　光緒二十年六月二十八日夜該州南關東街德和興錢　被賊行竊經鋪夥陳元智驚覺喊捕賊卽臨時行强刦去銀衣等　　　估七百餘兩經臣批飭勒限兩月嚴緝贓物務獲在案查盜賊肆竊最爲地方之　迭飭認眞整頓捕務乃竟漫不經心致關廂地面出有强刦之案贓　七百餘兩迄今勒限已逾贓賊一無破獲捕務殊屬　弛據前任藩司裕長署果司潘駿德具詳前來應請旨將保安州知州榮恩交部照例議　除仍飭嚴緝贓賊務獲究報屆限不獲照例題叅外理合附片具陳伏乞聖鑒訓示謹奏奉硃批　　所請該部知道欽此○○李鴻章片再永定河每年搶修原定繢增共銀二萬七千兩南運河每年銀六千兩北運　每年銀一萬七千兩經歷次奏准部　北運河自同治十年起按原額每千兩發給實銀四百兩南運河自光緒五年起按原額每千兩發　　　六百兩承定河自同治十二年起仍照原　實銀全發兹據永定河道萬培因詳稱光緒二十年汛期用搶修銀二萬五千八百四十三兩　　　分又兩岸上游各汛加添　　　通融搶修項下銀一千一百五十六兩共用實銀二萬七千兩又據天津　方　　　聚道　　　詳　光緒二十年汛期南運河用搶修實銀三千五百九十九兩　厘六毫北運河用搶修實銀六千七百九十九兩二錢　分二厘二毫請奏前來臣　核無異除分　　例造册繪圖詳請題估外　合附片具陳伏乞聖鑒敕部查照謹奏奉硃批　　知道欽此○○王文　等片再臣等　中所用營哨各員多係天津武舉人武進士查有甲年科武進士藍翎侍　趙會　　　　　縣年　　壯胆技俱　擬請旨發　臣軍營差遣謹附片具陳伏乞聖鑒　示謹奏奉硃批著照所請該　　知道了欽此 
 
 

Page 14

 
 
[光緒二十一年二月十五日報全録]  
　　　　　○　旨三道録　○東　　　教佐各　　不及額　○御史　　　　上　院卿片○將軍恩　　　　理　　片○又　　　　　還片○黔撫　奏　學　　文　友片○又奏查報　經營守兵無可裁减緣由片○將軍裕　　　兌　　元片○　　　　　請　　撥吉軍餉銀片○二月十五日户部通政司　　府鑲白旗值日無引見○　員　　　　　　○　　　　　　　○○山東巡撫臣李秉　　奏爲光緒二十年教佐各官　不及額照例陳明恭摺仰祈聖鑒事　　　　　　各宮年　　　足額此照案咨部如無衰　戀缺之員應將無可叅　緣由切　　明具奏歷經遵辦在案東省　　　佐二百一十　照例　　五員佐雜一百八十九員照例應叅四員兹查光緒二十年分佐　因案叅革二員討少二員同教職一項　臣督同　　　　　　現在尚無衰庸戀缺應行甄别之員無可叅劾惟有隨時察看如查出庸劣不職者再行據實叅辦除咨部查照外所有教佐各官叅不及額　由理合恭摺陳明伏乞皇上聖鑒謹奏奉硃批吏募知道欽此○○鍾德祥片再上　　有牧駒之責實不　　　牧之　　四卽涉叅差自有堂官　　本無庸過事糾彈臣原可置之不　乃自本年夏秋以來節次恭素上諭請責上　　馬匹欽遵在案夫以供御之乘黄爲九陛變和大體所關况當天威咫尺之地何以屢煩嚴飭而尚不知　　如此非　　　於是始留　訪　且臣亦頗能相馬也每見該院羣出遊步馬匹多駑散下品心益怪之近來風聞上駟院卿　　　　中　　扶同作弊如上年十一月問員外郎慶瑞出缺例用應升人員乃增潤及福森布忽以一當差不及二年並無花樣之候　　外郎景　叙　　　傳說此專　　麟賄託而來無不詫異又聞錫麟與西騾圈廐長熾昌領出庫銀數萬兩放給草價乃所放不及四成人言嘖嘖怨　沸騰幾於無人不知而又無人敢言且聞熾昌兼充兩圈廐長凡應發銀兩豆米無不尅扣爲日已久衆目措摘僉以謂堂司姻婭上下狼狽把持　　奸賄叢雜不可究詰果如所聞則院馬安得不疲瘐差事安得不遺誤且　戈什哈五圈馬匹不足額數　多該堂司各官向不肯　眞查究此又得賄含糊互爲矇蔽不問可知夫公事之壞始於奸　而法合之行必先貴近臣今劾及院馬似乎涉於　碎然欲爲　　　整　駟鄉自應請皇上嚴治貴近所有增潤錫麟熾昌等　如何查辦之處恭候諭旨飭行　合附片伏乞聖鑒訓示謹奏奉旨已録○○恩澤片再吉林應付軍火兵車向歸經通地方官查照奏定章程雇備應付作正開支造　歷經遵辦在案　　吉林黑龍江兩省出飾奉省官兵需車較繁有車之家畏延時日賠累滋慮避匿鄉屯多有不入城巿者因是奉差人員不問空車重載見車卽拉販運以之阻滯差務以之遷延於民生軍務兩有窒碍經長順派員設局　備車輛　章發備隨到隨付徑送奉省界内不准差員强拉硬派違則嚴懲數月以來體察民情均稱其便差車藉以無阻販運因而流通將來奏銷卽歸該局造報以昭核實除咨部查照外理合附片陳明伏乞聖鑒謹奏奉硃批該部知道欽此○○恩澤片再練兵　要於遷將而運籌尤資於借　　將得其人則士卒信從弱可使强策畫周到則折衝禦侮庶期不迷所向奴才仰沐聖恩畀以邊　重寄宼患偪近鄰省戒備不容稍疎盜賊教匪乘勢竊發更恐養雝貽患而環顧各將領實乏滿意之選查有黄馬褂已革　名提督某普肯巴圖魯方春發係湖南岳州府人爲原任伊犁將軍金順部將心性忠直好勇尚義又已革副將銜花翎叅將張錫祿安徽人現任廬台爲原任荆州將軍巴揚阿所識拔曉暢兵機實多逸才又以應陞之缺陞用七品小京官聯瑛係荆州駐防才識充裕品行端方知府用升用直隷州丁憂山西和順縣知縣曹廷杰湖北人前曾在吉充差熟諳邊地情形以上四員均屬可用之才合無籲懇天恩俯念邊疆緊要需員尤殷飭下直隷湖廣總督荆州將軍飭令該員等迅速來吉交奴才差遣委用以資臂助邊疆幸甚謹附片具奏伏乞聖鑒訓示謹奏奉硃批另有旨欽此○○崧蕃片再查各直省學政到任所延幕友人數姓名籍貫例應查明具奏貴州學政臣嚴修於光緒二十年十一月二十九日到任所延幕友當經奴才照例查詢兹准該學政咨稱共延幕友四人尹曰桂係山東舉人盧文昭係順天　膳生王鋆係順天附生嚴瑞康係浙江附貢生該幕友等俱籍隷外省並無貴州本籍之人查黔省應試生童爲數無多所延幕友四人足資校閱除囑該學政嚴密關防留心稽查外謹將查明學政閱文幕友人數姓名籍貫緣由附片具陳伏乞聖鑒謹奏奉硃批知道了欽此○○崧蕃片再准兵部咨開光緒二十年六月二十七日内閣奉上諭御史楊晨奏地方剿盜賊原屬營專責現旣不能裁勇又復養兵糜費滋多擬請各省酌留防勇仍責成整頓緑營如果兵不如勇卽應空缺不補以節餉需等語各省留防勇營原爲剿辦大股盜匪之用至绿營兵丁散佈各州縣皆有捕盜之責亦當訓練精整以資守禦豈可任其疲弱不加裁汰徒廢餉項著各直省督撫會同提鎭各員嚴飭所屬各營大加整頓務使一律精壯不得仍以老弱充數如有可裁之處卽將空缺停補以昭核　將此通諭知之欽此相應咨行一體欽遵並將裁撤老弱名數迅卽造册咨報本部查核等因當卽繳行司局查辦去後兹　藩司　崑署臬司黄元善署糧儲道袁　第詳稱遵查黔省現存馬步練軍九千四百八十六名绿營守兵一萬三千一百九十九名共止二萬二千六百八十五名較原額制兵已裁去一萬零四百二十八名實屬無可再裁前經該司道議覆户部　餉外辦四條案内詳　於光緒十八年閏六月初十日具奏旋奉户部咨覆黔省地處苗疆界連滇粤各處需兵防守殊覺單微設使餉需有餘尚應補足二千餘名始敷分佈是兵練無從再裁各等語係屬實在情形均毋庸議等因在案該司道等查黔省係抽提绿營馬步額兵爲練軍並非　　防勇前以協餉不濟迭經裁汰已屬不敷分佈兼有前任巡撫岑毓英抽調安義威甯松永安水城等營赴閩額兵千餘名尚未募　此外實無空額可停其現在各營練勇名數已由報銷局按季造册詳咨有案理合詳請覆奏等情前來奴才覆查該司道等所練緑營守兵無可裁减係屬實在情形除分飭緑練各營嚴加整頓訓練務須挑選精壯得力不准老弱充數以爲巡防並咨兵部查　外謹附片覆陳伏乞聖鑒謹奏奉硃批知道了欽此○○裕祿片再奉天省幾前因現錢短絀當經奴才商同盛京户部由　存制　内提借制錢發借巿商分領應用以資周轉業經奏明在案惟現在大軍絡繹過境兵丁支領餉需均須由省携帶　錢兼省城辦理防務添募營隊各營换銀放餉需錢尤多從前開寫錢票各鋪户因現錢日見缺乏難以應付均不敢開寫錢　以致巿　　　壅滯貧民日用異常艱窘值此軍民需錢孔亟之時若不赶緊設法恐　潰亂當經奴才飭派步營司協領英凱户部員外郎錫　　承　縣知縣鄭錫莘等就現在街巿情形詳加察度妥籌變通旋據該　領等公同酌議禀請由官籌集資本設局開冩零星小票分交各商　爲現錢行使民甚稱便惟開寫錢票必須籌有欵項方可周轉現在無欵可籌惟有仍由盛京户部庫儲項下隨時提撥　　以備間寫錢票資本一俟軍務平定卽　該協領等將所開錢票陸續設法收回並將提撥之欵如數歸還不　舛錯如此量爲變　於庫欵並無出入足可紓目前之急而於軍務商情兩有裨益除咨盛京户部外理合附片陳明伏乞聖鑒勅部立案謹奏奉硃批户部知道欽此○○恩澤片再倭宼犯韓以來吉林防務戒嚴本年冬季明年春季邊軍餉銀經長順會同奴才附奏　部　　一季給領經部核覆奏奉諭旨允准欽遵在案此次長順奉命　師赴奉助　所帶邊練兩軍餉項經奴才奏明由吉總領盡撥造報其新軍五千應領餉銀由該將軍自行派員關領報銷以清界　而免轇　但兵行餉隨不容稍有缺乏在部庫雖係按　　領而領解到吉往往上季之餉下季始能發放本省又無閒欵可資　　惟有仰懇天恩俯念兵士荷戈遠征待餉孔殷飭下　臣　　吉林邊練兩軍餉銀提前一季給領以收士馬飽騰之效俟征軍　　旋吉仍照舊章辦理除咨部查照外理合附片陳明伏乞聖鑒訓示謹奏奉硃批户部議奏欽此 
 
