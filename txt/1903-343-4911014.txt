# 1903 - 343 - 4911014

 

Page 1

 
 
[趙明經誄] [  申報館主人拜撰]  
　　明經名賢書號孟遴江蘇靑浦縣人幼抱雋才壯負大志槖筆至塞外爲戟門揖客者廿餘年奏牘書函多出其手及游京洛王公大人爭禮爲上賓明經不矜才不使氣囊琴匣劍燕如也洎乎游倦而歸栖遲衡泌經僕延致尊聞閣襄治報章一時議論崇宏見之者皆謂爲不世之才罔不傾忱景慕詎料偶攫小極天不假年竟於光緒二十九年十月二十七日辰時歾於滬江旅次斯人斯疾天乎人乎謹綴蕪詞以伸哀誄其詞曰 
惟彼哲人靑溪儒素讀萬卷書行萬里路天胡不憗溘先朝露紅蓮陡摧靑松遽仆哀此哲人玉樓召赴瞻望寥天我涕欲雨 
[美儒李佳白先生講義]  
　　人具四肢莫不有相助之理天生萬物亦各懷相助之機譬如大厦焉一木不可以成譬如輕裘焉千腋斯可以就然則相助之道大矣相助之益廣矣中國開闢最早文化最先古聖賢之詩書載明相助之道頗極周詳卽近今樂善之士施行相助之術亦得要領海外人士久己志切觀光情殷獻頌然而際此羣雄崛起列國交通此國之物産流於彼國是以物産相助也彼國之學問傳於此國是以學問相助也豈可拘拘於一方一國哉是故咸豐八年中美條約第一欵其文有曰若他國有何不公及輕藐之事一經知照必須相助從中善爲調處以示友誼關切同治七年中美續約第八條其文有曰將來中國自欲製造各項機法向美國以及泰西各國借助勷理美國自願指准精練工師前往助理並願勸别國一體相助同治十年中日修好條約第二條其文有曰兩國旣經通好自必互相關切若他國偶有不公及輕藐之事一經知照必須彼此相助或從中善爲調處以敦友誼光緒十一年中法新約第七欵其文有曰日後若中國酌擬創造鐵路中國自向法國業此之人商辦其招募人工法國無不竭力襄助光緒二十四年中俄中德條約第一叚其文皆曰欲更敦兩國盟誼互籌相助之法歴觀以上各約措辭雖稍有不同而相助之意則無不同夫中國處此危難之際以言乎富而府庫空虔司農興仰屋之嘆以言乎强而内患疉起將士無搴旗之功誠有待於友外那照約　　　　友邦中如美如日如俄如法者果能徵諸實事以助中國乎抑徒托空言以誑中國乎鄙人不敏罔敢興是非之獄惟就我所深知人所共信者謹爲諸君一述焉甲午之役總署王大臣請駐京美使綏頰美使慨然樂從電致駐日美使向日廷竭力調處卒至行成且派大員傳公隨同李文忠赴日本襄理一切訂約於馬關自是玉帛重修山河無恙此美國助中國之一中國興辦各等工程如修築鐵路開辦礦務美國屢次助股竭方勷助並勸各國一體助理且選精於鐵路學之工程師仔肩其事此美國助中國之二東三省俄兵久踞不退本年美使曾極力周旋諷勸兼施雖未底於成而區區熱忱當亦諸君所共諒此美國助中國之三他如外人在中國之善舉固多而開學堂設醫院種種利國益民之事要以美人所捐之資爲最廣所施之地爲最多固己有口皆碑無俟鄙人再贅也至於日本爲中國之東鄰有同文同種同洲之誼中國當此創鉅痛深之際日本斷不能袖手旁觀况有唇亡齒寒之關係乎是故維新詔下中國學生遊學日本者不下千人日本樂爲教育善於照料且另築宏文書院於東京專爲造就中國遊擊生之地此日本助中國之一英日同盟原以保全中國使他國不敢肆其蠶食之謀瓜分之志是日本保全中國之心兼能化及英國其用意亦云苦矣此日本助中國之二聯軍踵至蹂躪京師日本與美國派兵保護大内珍寶賴以安全嬪妃得以無恙此日本助中國之三若夫俄法二國從其外而觀之未嘗不助中國而勷助之中仍寓侵奪之伎倆又焉用此勷助哉是故東三省之利益操諸俄人而開辦路礦人以爲中俄兩國之利益雲南之利益操諸法人而開辦路礦亦以爲中法兩國之利益而試問中國之得其益者果幾許乎總之有眞誠之和睦斯有眞誠之勸助苟無眞誠之和睦徒以文字空談其不幸人之危窺人之地者幾希矣嗟乎環顧列邦與中國立相助之約者多而行相助之實者少鄙人蓋不禁爲中國惄焉憂焉 
[尼藏不和]  
　　某西字報云自印度國家派兵入藏後卽由尼波里酋長致函逹賴喇嘛勸令勿與英人抗拒逹賴喇嘛不特不能聽從刻復增兵守界尼酋聞耗亦加派邊軍妥爲防禦又困有野牛被藏人扣住心益不甘是以刻又派出大將數員往助入藏英兵并知照印人願以全部雄師相助云以是觀之西藏顚亡無日矣惟未識俄人允不干涉否耳 
[中英保藏]  
　　南洋新加坡實得力太晤士報登英京倫敦來電云現在中英兩國議定西藏之事將來俄人若有變動自當合力抗拒以保邊陲若是則不特西藏之福亦中國及印度之福也 
[日俄交涉]  
　　南洋新加坡實得力太晤士報登英京倫敦來電云刻聞俄京傳言統轄西卑利亞及遼東總督阿力喀塞夫欲返俄京暫爲延緩蓋因會議東方之事尚未結局欽奉俄皇諭旨務須早底於成故也至日本則己聽從他國陳說辦理東方之事甚屬和平 
[國體難存]  
　　南洋新加坡實得力太晤士報登英京倫敦來電云日前土耳其王召集諸廷臣處置俄奥兩國要求整頓馬西多尼亞之事連夕聚議姑且允從惟聲明如或國體有虧則土廷決不能許按土國邇來内訌迭生外侮紛集雖欲强項其如貧弱何哉至不肯有虧國體此語似甚堂皇殊不知大勢凌夷内治咸仰外人鼻息辱己甚矣國體其何能存耶 
 
 

Page 2

 
 
[山東巡撫周中丞查覆知縣被參各欵摺]  
　　頭品頂戴兵部尚書銜山東巡撫臣周馥跪奏爲遵旨查明知縣被參各欵據實覆陳恭摺仰祈聖鑒事竊臣承准軍機大臣字寄光緒二十九年七月初六日奉上諭有人奏山東福山縣知縣李舒馨於該縣水災匿不禀報仍行勒捐並臚列各欵又代理知縣王用霖通同作惡商董唐榮浩相助爲虐請一作飭交查辦等語著周馥按照所參各節確切查明據實覆奏毋稍徇隱原摺著鈔給閱看將此諭令知之欽此遵旨寄信前來等因承准此當經札委候補道崔鍾善會同登萊靑道李希杰按照原參各節確切訪查兹據該道等逐欵查明會禀前來臣覆加查核如原參福山縣知縣李舒馨今年二三月間派辦酒捐牙捐房捐等項更與現代理福山縣知縣王用霖日在烟臺合謀添派辦土捐貨捐並電請洋務局總辦候補道楊晟速來烟臺與商董唐榮浩威逼各商出資急辦巡警捐各商等有不遵者立卽鎖提杖責監押追繳雷厲風行商民苦不可言一節查光緒二十七年前撫臣袁世凱以山東舉辦新政需欵甚鉅旣難動用公欵而就地籌捐又恐紛擾惟烟酒兩項並非民生日用之所需酌量抽捐出之於吸烟飲酒之人尚與商民生計無礙烟臺爲通商大埠每年銷售烟酒不少由籌欵局委員會同福山縣知縣李舒馨禀商登萊靑道李希杰察看商情妥爲勸捐計大宗土莊三十五家官商酌議歳共捐銀五千兩又酒鋪四十二家歳共捐京錢一千五百吊文按季呈繳其本小利微者免其繳捐以示體恤定捐以後商情尚屬踴躍牙捐一項卽牙雜課程例係報部之各欵州縣額解之數寥寥各行棧牙戶領帖換帖無一無費私相授受盡歸中飽臣上年飭由籌欵局妥定章程委員分赴各州縣確切查明和盤托出化私爲公由司刷印官帖給與各牙戶收執裁去陋規酌收帖費以濟公用計烟臺資本較厚之行棧二十五家共繳帖費銀二千兩由福山縣知縣按季徵解籌欵局兌收此係提取中飽並非勒派商人李舒馨與代理知縣王用霖並無合謀監押情事至房捐貨捐巡警捐向無此項名目該處商人以廣東幫爲最多衆商因商情渙散欲整頓商務必須聨絡商情議設商務公所聘請廣東人唐榮浩爲商務總董議辦巡警保護巿央因經費無出議及抽收鋪捐而本地商人有不願隨捐者因而久議未成唐榮浩因衆情不協業己辭退此係商人私議並非官派六月初三日烟臺被水臣以大災之後不宜集捐電飭登萊靑道轉蝕各商暫行停緩至總辦洋務局道員楊晟因請咨赴引乘輪船入都道經烟臺非爲勸捐而去此事仁楊晟無涉王用霖亦無電致楊晟前往烟臺辦捐之事又原參福山縣知縣李舒馨匿災不報今年六月初三日大雨不止山水陡溢合邑居民田廬漂没殆盡烟臺一埠被災尤重商賈之家碁羅星布數千家之房屋數百萬金之貨物一掃而空統計掩斃商民大小二千餘口二十四二十五兩日狂風暴雨水又漫溢傷人又百餘貨度物不計其數似此奇災亘古罕有乃該縣任人赴愬置之不理一節查本年六月初三日烟臺大雨山水下注海潮陡漲水無宣洩衝倒民房二千八百餘間淹斃人口一百五十餘名經登萊靑道李希杰督同代理福山縣知縣王用霖捐廉查放急振一面發電禀由臣檄飭振撫局派員會同地方官察看災情輕重分别辦理業己奏報在案並無淹斃二千餘口之多維時李舒馨早己交卸無所用其匿報二十四五兩日復遭大雨民民早己遷避结無傷斃人口之事此摺未畢明日續登 
[蠧吏茹刑]  
　　本届廣東鄕試闈書舞弊事發訊懲己志前報兹得廣州訪事人來函知此案發覺後上憲遴委某某等員赴圍弔查遺卷果有竄攺字跡及遺失等弊乃據實禀覆代辦監臨之朱古薇宗師宗師隨卽行文外監臨丁方伯轉札番禺縣會同委員訊辦其札文略請科塲舞斃國有常刑務將在押書吏拷問確供以期水落石出毋得徇隱等因誠可謂雷厲風行矣惟研訊之際關防嚴密聞諸深知其事者謂此次書吏舞斃以東彌封所爲總會由陸步堂及劉某二人主持所失之卷五本己在劉牀上檢出當查獲塗抹字跡之書手李百培時提調某觀察本欲發押後經陸邀同各吏上堂保出隨卽乘隙脫逃故命將各吏一併覊囚現經嚴訊數堂各吏均不肯指攻者蓋由陸以重利噉之以是茹刑狡展耳然耶否耶請還問之个中人 
[請興錢票]  
　　廣州訪事人云近年粤東招練新軍攤償賠欵協解餉需及舉行一切新政合計各項出欵較之光緒初年驟增數百萬羅雀掘鼠籌措維艱善後局坐辦委員馮直剌嘉錫有見於此擬請開官銀錢局仿行各省錢票以資周轉開列章程具禀大憲大憲飭會議有無沐弊以定從違 
[暫緩招軍]  
　武昌訪事人云前者湖北巡撫兼署湖廣總督端午帥以鄂省兵力單薄擬添練護軍前鋒四營遴派張虎臣軍門督同營哨各員至隨州棗陽一帶樹纛招募嗣以庫欵空虚餉銀無從籌備爰電飭軍門暫緩興辦 
[勤求武備]  
　　安慶訪事人云皖省向有三大營一爲安慶城守營一爲撫標左營一爲撫標右營城守營歸協鎭統帶謂之協標撫左歸參戎統帶撫右歸遊戎統帶皆謂之撫標凡歸標候補之將弁自副參遊至千把外委共計七百餘員從前本有月課優者得奬給花紅嗣因庫欵不敷改爲季課後竟一律裁汰迨新任撫憲誠果泉大中丞蒞任卽示期本月十七日親蒞演武廳考試洋槍打靶應考者約二百數十員每人試放五槍中全紅者十餘人其餘高下不一中丞分别記册凡技藝超羣者給予差委是日並較閱衞隊槍法中者頗多管帶鄭都戎五槍皆中中丞極口褒之 
[研究方言]  
　　武昌訪事人云鄂省設立方言館考選學生近己足額惟應收湘省附學生人數過多無可位置不能不重加釐剔以定去留日前監督梁集菴太守親至堂中考騐諸生擇其口音淸利者入堂肄業其次作爲備取俟有額出挨次傳補 
[鄂學辭行]  
　　武昌訪事人云前任湖北學政胡大宗師自交卸後卽詣各署辭行隨於本月十六日由漢口乘火車至確山小住汴梁然後入京覆命 
[撫轅設帨]  
　　姑蘇采訪友人云本月二十三日爲江蘇撫憲恩藝棠大中丞之夫人某氏設帨良辰屬下文武官員咸詣戟轅慶祝中丞盛設筵宴併徵召黎園子弟演劇侑觴一時衣冠濟楚絲竹嗷嘈車馬履綦蜂屯蟻聚亦盛事也 
[關道蒞烟]  
　　烟臺訪事人云新任山東東海關道何觀察延昇近己由京南下卽日蒞烟聞有十一月望前受篆之說然日内尚未見明文也 
[洋員巡電]  
　　鎭江訪事人云駐滬會辦電政大臣吳仲懌侍郎近派洋員謝君馳往治江及各内地查察電務本月二十二日乘某輪船抵鎭江就某洋房小住翌晨親詣姚一灣電報局查察一周局員陸餘齋明府欵以西筵以伸東道之誼 
[京口决囚]  
　　鎭江訪事友人云本月二十日署丹徒縣知縣洪鷺汀大令接奉署江蘇臬司朱竹石廉訪轉行刑部釘封公文隨就獄中提出絞犯某甲一名騐明年貌箕斗如法綑綁會同城守營守備王守戎占鰲帶兵一哨押赴北門外行刑聞甲係串通某氏婦謀斃親夫之兇犯 
 
 

Page 3

 
 
也 
[六安盜案]  
　　安慶訪事人云西華人離安徽六安州城約十里許山中有寺焉香積廚中素稱饒富本月初旬某夕忽有匪類數人持械往劫住持僧起而抗拒被匪刃斃並部其腹餘僧受傷輕重不一當被劫去洋銀六百餘元寶銀一百餘兩次晨地保投報州署州尊陳直剌臨塲勘騐簽差勒限嚴緝務獲到案盡法以懲 
[旗兵爲盜]  
　　鎭江訪事人云日前鎭郡城内駱駝嶺左近吕姓機坊被盜劫去洋銀及蠶絲若干報經丹徒縣主洪鷺汀大令飭捕　獲盜匪某某等數名刑訊之下供出旗兵數名夥同行劫因卽禀見京口副都統奇健亭統制聲請按名交出統制不允大令遂據情申詳督憲轉咨江寗將軍奎留守札飭統制查交迨統制奉到札文始查獲爲盜之甲乙二人派弁解送縣署對質 
[浙省官塲紀事]  
　　杭州訪事人云新任浙江寗紹台道高嶼卿觀奉撫憲聶仲芳中丞飭知赴任嗣以前署是缺時尚有教案未能料理因暫駐滬上竭力勾當或謂觀察己由鎭閩將軍兼署閩浙總督崇留守奏調赴閩襄辦馬江船政尚不知其確否也○日前藩憲翁筱山方伯以北洋封河在卽浙省應解京餉宜早設法解京爰撥出銀若干萬兩委卽用縣茹大令震模管解北上己於本月十六日兌銀釘鞘大約日内卽須起程矣 
[鄂省官塲紀事]  
　　武昌訪事人云漢口日報督辦張二尹賡陞奉湖北巡撫兼湖廣總督端午帥札委辦理督署文案刻己奉札到差矣○湖北第九批京餉近由上憲札委林大令朝經管解赴京投戶部交納○張大令金鏜近奉川鹽局憲札委赴襄鄖一帶稽查所銷引數○武大令畫美前隨同宜昌鎭總兵傅弼臣鎭軍赴日本閱操兹己事畢於日前回鄂銷差○宜昌土藥烟膏捐局總辦朱惠之觀察於日前返鄂謁見署督端午帥面禀要公○鄂岸淮鹽總局督銷兪孟舟觀察啓元因公他往兹己事竣而回○大憲爲樽卽經費起見將蔡甸廣濟武昌蒲圻興國六處烟土緝私分卡一律裁撤各委員己紛紛至省銷差矣○廖剌史佩珣奉上憲札委赴湘垣採購豐備倉第二批積榖○鄂省警察局總辦金峙生太守前奉上憲委署黄州府篆遺差暫由齊照巖太守伐庖日前太守交卸回省仍赴警察局辦公○鄂省讞局向歸臬司主政兹岑馥莊廉訪下車伊始特飭武昌府傳知讞局各員於本月十六齊集臬轅聽候接見○湖北銀圓局總辦王雪岑觀察近奉粤督岑雲帥調往粤東遺差由兼督端午帥遴委臬司岑廉訪接辦 
[閏郡官塲紀事]  
　　鎭江訪事人云邇來長江一帶時有梟會諸匪勾結爲患常鎭通海兵備道兼鎭江關監督郭月樓觀察商准駐鎭各防軍充領轉派各營哨弁每晚各帶勇丁荷戈執戟遍歴各叚梭巡至兩鼓後觀察復親率小隊出巡以免匪人混迹○鎭江府知府祥遂安太守札委鎭江保甲乙總辦姚明府詩聲前往溧陽會同縣主胡大令蕚輝審訊要案明府奉札後於本月十九日束裝孰道○鎭江統捐局總辦李大令潤齋於日前赴金陵謁見上憲二十一日附怡和洋行瑞和輪船遄回京口照常辦公 
[金閶小志]  
　　姑蘇訪事人云本月二十三日飛划營前哨領哨吕協弼都戎率同健兒至閶門外某娼寮拘獲劇盜一名搜出金珠翠玉若干似係崑山某當鋪所失詰之盜稱姓孫河南某縣人當拿獲時持械抗拒兇悍絕倫幸在日間得未兎脫想須送縣訊辦矣○無賴某甲向在胥門一帶横行不法魚肉良民近爲西路警察總巡楊壽之明府訪聞飭差拘獲交地甲阿鳳看管阿鳳偶不經心致於夜深人靜時乘間逃去翌日偵騎四出蹤影杳然縱處出押之懲當不能免矣 
[上海縣試初覆案]  
　　上海縣五瑶庭大令初覆本邑文童己於前晚發案示期本月二十九日二覆是日招覆者爲周元淸　樊　深胡　祥　王鍾毓　張冠玉　秦之望　周才芳　顧文濬　潘　江　張　志　朱紫貴　黄　鈺　葛　藩　朱家銑　印　鈞　裴邦藩高壽田　張佐辰　朱東海　王變功　顧　昀　孫撰曾　朱兆鵬　楊兆田　干思頤　吳嘉賢　倪鍾浚　孫　鷗　丁　烈　黄觀樂　馬寶琛　劉　濤　溪　燾　高壽基　王枚功　陳相楹　夏建宗　曹　堅　陳紹虞　瞿文彩　梅　蕚　孫詠曾　蘇　海　喬國英　王文翰　黄德祥　吳樹基　唐志鵬　陳　錕　樊書瑞　奚維塤　楊光裕　陳泰來　康建勳　顧　昕　王文藻　潘鴻鈞　李祖同　沈聯桂　張之紀　翁　藻　楊景斌　郭傳治　翁大銓　沈宏鼎　錢允明　相士芳　汪　澐　陳師羲　顧鏡淸　陸耀楷　楊昌煜　周承德　金宏璣　梅祖文　趙鴻鈞　葛尚杞　陸鴻基　王惠迪　邱　復　樊書勳　唐繼萱　范曾煜　我煥楊　沈溥泉　曹　鴻　周宗斌　郁鍾翰　蔣　魁 
[局員謁縣]  
　　浦東爛泥渡巡防局員高文軒太陽廟巡防局員章茨荍兩二尹均於昨日至上海縣署謁見縣主汪瑶庭大令面陳要公良久始辭退 
[照會濬河]  
　　本邑南巿薛家浜久未疏鑿淤塞不堪經各董禀請蘇松太兵備道袁海觀觀察札飭上海縣汪瑶庭大令會同勘丈隨訂期十一月初旬咨請某營撥派勇丁爲之挑浚業己照會堂董預備一切矣 
[夜巡嚴密]  
　　前晚南巿二十三七鋪巡防局員李伯屏二尹親率各勇往各叚巡查駐紥南巿之撫標滬軍續備右旗管帶龍葆珊遊戎亦率同麾下勇丁往各街道嚴查使匪類無從混迹 
[寡鵠哀鳴]  
　　前日寡婦曹劉氏投上海縣署鳴寃縣主汪瑶庭大令升堂研訊曹劉氏供小婦人年二十有三丈夫曹晉源己於今春病故上有翁姑下無子女以無衣無食度日維艱不得己意圖再醮不意翁姑從中霸阻勒令與夫弟順源成親小婦人以順源素行無賴頗不願從爲此投案剖陳叩求作主大令著發普肓善堂留養 
[重懲逃犯]  
　　賭棍曹呔定前因犯案經城廂内外保甲總巡朱森庭明府訊明笞責枷號局前前日忽乘隙脫逃明府大怒以九鋪地甲李升看管不愼重責一千板勒令嚴拿昨日李甲將曹獲案明府判責一千板發改過局收押二年 
[保領螟蛉]  
　　前日南巿巡街捕在馬路中見男孩王桂興徘徊道左知其迷失歸途因卽帶入捕房旣而有僑居小南門外佛閣左近之醫生侯少華投捕房聲稱桂興係螟蛉子屢次脫逃旣荷收留請爲給領捕頭令覓的實人具保 
[攝生佳品]  
　　英人開倍來所製哥果粉服之最吸益於人芳譽久馳歐西之人同聲稱許服法以粉錢許加糖若干或用沸水或用煮熱牛乳調飭一甌能增神志而健體質今由本埠公發祥行代爲經售士大夫請試嘗之其於攝生之道當大有裨益也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[珠江畫舫]  
　　廣州訪事事人云自省城至佛山一帶鐵路告成後新車業己試行定章每人每次收銀七分每日　車十餘次獲利之厚左劵可操矣○日前粤督岑雲帥札飭藩運兩司會同江西委用道何觀察作昭淸查鹽務擬設局運司署内冀除積弊而裕鹽釐粤垣創設德律風現己就各衙瘦各局所次第佈置從此傳消遞息呼吸相通維彼商民當亦有聞風興起者矣○日前商人譚有成具票大　挺請承辦廣州府屬船捐經大憲批斥不准兹聞大憲以官辦較易得力己札派沈太守秉模專司其事大約分别船之大小酌定捐欵多寡須俟　程核定方司舉行也○粤垣每歳早晚兩次禾麥收成例由地方官查明分數禀報藩司彚詳撫憲查核目下晚稻登塲之際廣州府沈太守查得各屬收獲計有八成亦可謂之中稔矣 
[荆沙近事]  
　　沙巿訪事人云積竊某甲前因犯事被人刓去雙目喪明之後仍不稍悛近又至後鄕竊取耕半一頭經人　獲解送荆州糧捕同知署由彭通剌訊明口供重懲以儆○有張道人者與傅某積不相能某日忿爭不己經周某竭力勸散旣而張又糾　與傅爲難傅疑周唆使邂逅於道突掣利刃猛剌其腿連傷三處痛極而仆後經家屬舁回施治一面將傳拘解江陵縣署縣主張芸生大令研訊之下飭件役騐得周傷勢雖重尚不致命將傅張收禁候辦○沙地賭風素熾近届冬令牧猪奴輩尤采烈興高某日保甲局員微服出巡道綴便河橋左近見一賭攤立飭勇丁拘獲數人帶回訊辦誠除莠安良之道也○邇來巿上小錢充斥設攤販售者幾如棋布星羅安得在上者設法禁除俾園法得以稍稍整頓耶 
[黄陸夕照]  
　　宜昌訪事人云本年宜地收成尚稱中稔近日不知何故米船到者甚屬寥寥以致巿上白榮黄梁聲價依然昂貴計上白米每石需制錢四千五六百文中等者亦需四千三四百文一時數米而炊者咸以爲解人難索云○今夏天時亢旱入秋後亦雨澤甚稀以故疾疫叢生變端莫測至近日或患目種或苦喉痛甚有因此殞命者殊可慘也 
[上海巡局紀事]  
　　昨日爲本邑大南門外三官堂神誕香客如雲各項小販咸設攤路旁藉覓蠅頭微利二十三七鋪巡防局員李二尹深恐人多滋事派令勇丁彈壓○本邑南巿高旨廟巡防局員孫羹梅二尹查悉更夫桐生楊阿三每晚不能勤愼司更且所設路燈每多黑暗因飭提到案各責一百板以儆 
[英美租界公廨晚堂瑣案]  
　　楊益邦扭兪春生至公廨探圖賴欠銀等情前晚讞員鄧鳴謙司馬升堂研訊楊供小的與兪合販柚木一切均兪經理屢次向之算帳目置之不理叩乞究追兪求寛限料理司馬令押候交人保出赶緊淸理違干未便○趙謝氏等控成衣匠周山大綏拐圖賣等情司馬提訊屬實判令將周鞭背一百下押候嚴辦前晚提案覆訊飭再鞭背二百下發押改過局三年○江竹村前控曹金氏等誘匿女兒等情司馬諭令央人曹金氏保出將趙謝氏之女小梅交案前晚司馬飭提覆訊小梅供實往外祖母家暫住數日並未與人偕逃江供女兒現己到案叩求公斷司馬飭將小梅領去餘人斥釋 
[英美租界公堂瑣案]  
　　某號巡捕送迷路女孩莫小三仔到案讞員鄧鳴謙司馬研訊之下莫供年甫十一家在揚州徐凝門外上有父母兄嫂被人誘拐來滬聞欲托某婦價　是以選逃此前日讞詞也昨日包探竇如海投案禀稱小的查得拐犯陳金高與甲乙兩匪將莫從揚州拐來先住某小客棧嗣浼某婦價賣兹特解請訊懲襄讞委員王松丞剌史商之美國代理總領事兼繙譯官白保羅君判令將陳笞責三百板發押捕房半年莫暫發棲流女所留養候移傳家屬具領○前者甯波匪人陳榮泉糾同羽黨將樓土金戳傷報由包探徐榮珊拿獲剌史研訊之下樓訴稱小的行至新閘突被伊等戳傷叩求嚴究剌史判令將陳笞責三百板管押捕房一年○過犯徐金生掩入朱福生家竊取棉被衣服報由包探徐阿華拘案請懲剌史判笞寶二百板枷示一禮拜○偷兒張炳華串同應書益至戴生昌船局某小輪船上竊取洋銀二千五報由包探陳金標拘獲嗣又拘獲張炳華解案訊鞫供稱有洋銀二百五十元存儲杭州同安客棧應炳泉處昨由陳包探協同廨差將炳泉拘獲吊出洋銀二百五十元解請研究炳泉供不知竊贜故允暫寄戴生昌執事人方雲卿投案領贜剌史判令將張笞責三百板枷號一月期滿之後發押抽房一年半炳泉從寛免究洋銀給方具領○粤人王阿良先後行竊楊阿隆等家衣服鐵鍋等物報由包探竇如海獲安請究剌史判笞責二百板遞解同籍贓給失主具領○陳金咸吳財雲先後行竊朱阿五徐阿桂二家衣物報由包探徐阿華獲案請究剌史判各責二百板○龔阿榮行竊某姓家衣服報由包探倪順泉獲案請究剌史判笞責二百板○偷兒王阿逹掩入戚先贊家行竊衣服報由包探王長桂獲案請究剌史判笞責二百板 
[法租界捕房瑣案]  
　　前晚讞員魏塢大令附招商局江永輪船赴金陵謁見大憲特將應責各犯提前發落○某西人家細患李阿康竊取洋銀兌行金戒指一枚經西人查悉解送公堂大令訊取口供徐將金戒指給西人收領外著將李枷號兩禮拜○縱工陸阿三向城内大茂皮貨莊騙取狐皮統五件囑莊夥送寶興里隨串同陳德福吳金福將皮統寄存陳李氏家意圖吞没控經大令訊明著將原贓給還莊主陸枷號一月期滿責釋陳吳各責三百板陳李氏押候查明復核積竊曹德勝行竊大通輪船某客所携枕箱衣服經包探查獲解奉大令訊明著重責五百板○小工薛茂竊取招商局金利源棧所儲貢香一枝被巡丁查獲解經大令訊明著重責三百板 
[美租界捕房紀事]  
　　前日傍晚耶松船廠工人王云芝乘放工時竊取砂皮數十張携之而出被一百八十八號巡街　所見連藏帶入捕房捕頭令押候解送公堂禀請讞員鄧鳴謙司馬懲辦○前晚東洋車夫某甲由英界曳某西人至薣子路比停車西人竟不給車資中向索之致相口角西人怒喚令四百七十七號巡街捕將甲帶入捕房捕頭詢知曲在西人將甲釋出○昨日三百五十五號巡街捕行至楊子路見扛夫翁謙金等將貨物置於馬路有碍行人遂一併拘入捕房捕頭令罰洋銀一元○某西人不知所犯何事匿蹟百老匯路某西客厲内昨日被四十三號西包探查知持該管領牌票前往拘入捕房旋押解至該管領事署禀請訊究 
[江西官報]  
　　候補道黄誥往廣西偵探土匪從九王林由蘇浙等省考察學堂房屋欵式回尹光　往淸江新喻查辦案件知縣戴　淸徐李秦俱　辦富銀錢隷　以　往瑞昌辦膏捐卡姚瑞麒禀丁本生織母憂左灣千總饒鶴萬患病開缺以張家玉署環通判鄭在彞起服來江新選建昌府同知鮑祥祖禀到指分試用知縣楊繼祖州判夏　美縣丞程岱靑俱禀到羅傳珍接辦　噐局文案張道　接帮官張錢號楊心睦稽查輪船私運 
[粤省官報]  
　　督憲　示署陸路提標中軍叅將朱廣勝病故遺缺己行委陸路提標右營遊　丁學詩署理○藩憲牌示署乳源縣知縣陶仁　署事期　以稱甯縣知縣　如衡調署署新甯縣知縣遺缺委卽用知縣陳柏候　理長　縣典史缺委試用從九品劉啓鵬署理高明縣典史吳徵飭回本任准補眷　　　場司　　曹文梓飭赴新任 
 
 

Page 10

 
 
   
 
 

Page 11

 
 
   
 
 

Page 12

 
 
員因逐加遴選查有卽用知縣熊光瓚現年四十七歳係江西南昌府南昌縣人由優廪生應光緒二十三年丁酉科本省鄕試中式第八十八名舉人二十四年戊戌料會試中式三百一十八名責士殿試三甲一百五十六名朝考三等一非一十七名五月十一日帶領引見奉旨著以知縣歸部簽掣卽用欽此簽分廣西六月初一日由京起程於二十五年四月初八日到省該員熟悉邊情能耐烟瘴以之請補凌雲縣知縣員缺實屬人地相宜與例亦符據署藩臬兩司會詳前來臣到任未及三月例不加考相應仰懇天恩俯准以卽用知縣熊光瓚補授凌雲縣知縣於烟瘴要缺可收得人之效如蒙兪允該員係卽用知縣請補知縣銜缺相當毋庸送部引見亦毋庸核計參罰合併陳明謹會同署兩廣督臣岑春煊恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
署鞭撫夏奏報銷光緒二十七年分餘租兵加數目摺初一日 
頭品頂戴署理江西巡撫陜西布政使臣夏旹跪奏爲光緒二十七年分餘租兵加奏銳恭摺仰祈聖鑒事竊照江西省各衞所屯田餘租每年徵解支存各數例應隔年造册題銷並另造未完節年銀兩總散細　請送部歴經照辦在案今據督糧道錫恩會同署布政使陳慶滋詳稱光緒二十七年分額徵屯田餘租並各屬分徵兵折加價抵補核减餘租除淸江縣詳奉奏准自光緒二十七年始沙淤田畝豁除銀二兩零共徵銀一十一萬二百七十兩四錢三分四釐内除江南建德縣荒蕪緩徵銀一千五百兩零又各屬被災緩徵銀一萬五千四十六兩零實應徵銀九萬三千七百二十二兩零内己催據完解銀五萬六千五百三十七兩零尚有未完銀三萬七千一百八十五兩零連光緒二十六年奏報後據會昌縣續完銀二百三十九兩零共己完銀五萬六千七百七十七兩零均己撥充壬寅年第一第二兩批籌備餉需並融騰湊撥二十八年漕折第十期償欵並無實銀存庫合將己完解支曁災緩荒緩並未完銀兩分晣開造各册另開具經徵接徵督催未完分數各職名揭帖遵照新章詳請具奏等情前來臣覆核無異除將册揭分送部科外所有光緒二十九年分餘租兵加奏銷理合恭摺具陳伏乞皇太后皇上聖鑒勅部核覆施行再此案據司道於光緒二十九年八月二十一日詳到臣於九月初八日出奏合併陳明謹奏奉硃批戶部知道欽此 
署贑撫夏奏報第十四次振捐數目懇恩照例給奬片初一日 
夏旹片再江西各屬連年災歉工振兼施需欵甚鉅三次奏請展限接辦振捐奉硃批允准轉行欽遵查照並將所收捐項列爲十次先後彚造淸册奏咨請奬續准戶部咨奏定章程各省振捐凡銜封貢監均以五成實銀上兌各項翎枝仍准按振捐章程上兌等因又經轉行遵辦並將各處所收五成捐銀列爲第十一十二十三次造册詳請奏咨請奬各在案兹據籌振捐輪總局司道詳稱續據各處造報收捐貢監等項一千一百四十八名共折收五成實銀六萬六百三十四兩六錢悉數解存藩庫陸續轉發被災各屬修築隄圩及歸還挪借之欵列爲第十四次造具各捐生姓名年貌籍貫履歴三代淸册同副收詳請奏咨奬叙等情到臣覆加查核所捐銀數及請奬各項均與例章相符合無仰懇天恩俯准分别奬叙以昭激勸除將淸册副實收送部外理合附片具陳伏乞隔鑒敕部核覆施行謹奏奉硃批戶部議奏欽此 
署贑撫夏奏爲整飭關稅緣由片初一日 
夏旹片再前准戶部咨議覆前護撫臣柯逢時奏九江關常稅收歸稅務司代征懇准儘徵儘解免賠缺額一摺計抄原奏内開稅司代徵一年己多徵五萬餘兩如將五十里之各小口認眞稽查何患不能規復原額此次所請儘徵儘解之處未免漫無限制應請毋庸置議惟查該關未歸稅司代徵各小口己收稅銀若干應令查明報部等因當經轉行遵照去後兹據九江關監督瑞徵詳稱該關僅止姑塘分關一處前經電禀外務部覈示旋奉電復總稅務司以定章所有五十里外各口歸監督徵收係指直線而言姑塘關　潯陸路僅止四十里應一併移交稅務司代徵等因當經遵照在案此外並無五十里外監督自行徵稅之分口其攔截偷漏之各子口係專查漏稅之船隻押送至關完稅自稅務司接辦後亦經派有扦手時往查察故九姑兩關所徵稅銀雖仍交監督分别解支而稅銀則盡係稅務司代徵無從分晰造報覈之徵收洋稅委屬情形相同似應倣照洋稅辦理以昭劃一詳請具奏立案等情前來臣查九江關旣無自行徵稅分口自與他關情形不同除飭隨時會同稅務司認眞稽徵務期歳有加增漸圖規復舊額並分咨外務部戶部外理合附片陳明伏乞聖鑒勅部立案謹奏奉硃批該部知道欽此 
署贑撫夏奏報効昭信股票銀兩懇恩核奬片初一日 
夏旹片再前准戶部咨京外各官報効昭信股票銀兩奏准展限請奬等因卽經轉飭遵辦在案兹據署布政使陳慶滋詳稱此次股票江西各官共報効銀三十碱萬兩内除自行赴部請奬銀二萬二千兩同兩次專案奏咨請奬之許道培林兆鏞等報効昭信股票共銀三萬四千一百五十兩併第一次册報請奬銀十二萬五百兩尚有未奬銀一十五萬三千三百五十兩又商借股票銀二萬二千六百兩二共存銀一十七萬五千九百五十兩兹續據顧家相等一百五十員呈請攤認報効銀一十五萬一千六百四十兩並補交不敷銀一百三十七兩又據賀良檀吳秉徵呈繳商捐股票一百九十二張計本銀一萬九千二百兩並繳解部飯照費銀兩各呈請核奬到司查與定意悉相符合除填給實收並將繳補正項同飯照銀兩存庫彚解外合將各員生年貌履歴三代彚造淸册詳請具奏並請將副實收咨送戶部曁分咨部監頒發執照來江轉給再官捐股票尚有未奬餘銀一千七百一十兩又商借股票尚有銀三千四百兩現己截止分别繳票還銀各等情到臣臣覆核無異所有江西文武各員報効昭信股票銀兩現己截止依限造册請奬並請將淸册副實收分送部監查照核奬外再查此案藩司於八月二十四日詳院係在限内臣於九月初八日出奏理合附片陳明伏祈聖鑒敕部核覆施行謹奏奉硃批戶部議奏欽此 
署贑撫夏奏遴員調補知縣摺初二日 
 
