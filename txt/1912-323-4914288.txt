# 1912 - 323 - 4914288

 

Page 1

 
 
社論 
[闢解决外交先修内政之主張] [  警眼]  
　　政府對外之態度自此一變乎 
　　蒙約初起政府所持之宗旨對俄則取以外交解决之策對庫則取以武力解决之方以武力對庫誠不可易然庫以俄爲後盾對俄之關係既經解决則庫倫不煩武力而自定蓋對俄有問題對庫無問題庫之獨立俄人擁護之而始敢明目張膽觀庫倫電示之文一再稱説皆挾俄自以重與吾政府籌商之事庫倫頗不欲與吾直接而欲間接由俄人籌商之此非庫倫依賴俄人即俄人挾制庫倫而庫之絶無能力於此亦可見矣記者以爲對庫無問題所當籌商之者對俄之政策而已今中俄第一次談判開始吾政府之政策已進行於外交解决之中矣顧俄使之主張與吾政府之所主張者頗不能接近而折吾政府之主張以就俄使之所主張又决非吾國民之所能受則談判之結果蓋有不易言者矣夫欲得外交上之勝利首藉國勢之强盛而外交人才次之以吾國締造方新實力末充一旦欲收折衝樽俎之效誠知其難兼之外交之當局者屢易其人無事前之豫備有何勝算之可操欲收其效誠知其更難矣然如今日政府以爲解决外交困難問題非先修内政不可云云竊有所不取也 
　　内政爲一國實力所表示之端内政不修强鄰見侮所謂國必自伐而後人伐之此之謂也政府感内政之不修無以對外欲注意於内政以樹强國之本誠哉老成持重之言也顧何以先修内政之議不倡於蒙約未起之時而倡之於蒙事棘手之時吾民曰曰所望新設之事業而事業末卒舉也吾民曰曰所望整进这軍隊而軍隊末盡汰也俄人日輸軍備於蒙古庫倫日出游師於各地而吾政府乃取老成持重之言曰解决外交困難問題非先修内政不可吾恐内政末及修明而外交之大局已成不可收拾之勢故修明内政一語用之平時無事之時固爲顚樸不破之論而非可手之於危機一髮之時也 
更進一步言之外交與内政各有專任之大臣不必互相牽掣不必互相推諉也主持内政者有民政總長肩治安福幸之專責焉有財政總長管盈虧消息之機樞焉其餘如農林如工商如敎育皆内政之一部皆有專任也推而至海陸軍總長亦無不然各就其所管以整理内政皆彼專任者職務之所當盡不必因外交之困難而始行亦不能以内政末修而袒護外交也吾政府之成立既久當局諸公其所以綢繆而補葺之者亦非一日即以内政論政府亦不能辭其責今又表見外交政策得失之時也操緃列强之間轉危爲安胥視此矣 
時評 
[日本增師問題] [  無名]  
　　日本陸軍部欲增師二團總理及各部多反對之以其有碍於財政整理也然陸軍大臣之意則殊不少動於今兩方尙在協商之中夫日本陸軍部所以必欲增師之故據彼當局者言其一爲保護朝鮮之治安其二爲日俄協約保護滿洲與内蒙之權利其三爲蒙古問題末决中國之前途不知何若質言之是三事者無他均對我中國而發也然則曰本之所以增師者其意可知矣奈何我國人尙夢夢徒事無力張皇而不從實力上進行耶 
要件 
[美國民主黨政綱宣言]  
　　美國民主黨黨魁威爾主當選總統後其副總統爲馬西亞氏該黨所發表之政策如左 
　　關税政策攻撃共和黨及塔夫脱之政策其課税之法以實際所需之歳入制限減輕從來之關税以加惠勞動之農民 
生活費問題物價騰貴由於關税過高及脱拉司之譎詐極力低滅輪入税以救濟云 
非脱拉司法制定法規極力排斥脱拉司且於行政處分之外主張適用極端之刑法以懲脱拉司役員 
　　州權立法司法行政之權嚴守分限各州權力維持現狀不准縮小亦不許擴大 
　　所得税及上院議員改正憲法設定所得税上院議員直接由人民選舉 
　　選舉運動費制定法律禁止銀行會社捐助選舉運動費個人寄附亦加制限 
總統任期總統任期以一期爲限制定法律禁止再選 
　　設勞動部改造現有之商務勞動省令其獨立 
　　勞働保護法制定勞動各護法對於職務上之死傷與以適當之保償 
　　發展航海業不由國庫補助而用他之適當之法圖航海業之發逹 
　　非律賓獨立排斥帝國主羲設立鞏固之政府許非律賓之獨立 
反對中央銀行反對設立中央銀行釀成通貨脱拉司之弊風 
[命令]  
　　十一月二十八日臨時大總統命令 
　　交通部呈漢粤川鐵路督辦一差請簡員辦理任命黄興督辦漢粤川鐵路事宜此令 
 
 
 

Page 2

 
 
[專電]  
　　北京電昨日（二十八日）國務院按駐 
印陸顧問興祺電稱印度政府派隊修築印藏通路擬直逹拉蕯請 
政府注意聞外交部將提出抗議 
　　北京電駐代表張蔭棠昨電稱中美南美各國多與中國國體相同甚願與我立約請派員接洽政府已將此電列入國務會議 
　　北京電吉林陳都督屢請開缺該省參議員楊策等謁趙總理推荐朱家寳阿王到京力言陳督萬不可去蒙古方急切勿更動總統甚以爲然昨日已致電慰留 
　　北京電參議院又要求國務總理出度説明俄庫交涉情形 
　　北京電内蒙古圖什圖王不日晋京已電奉天張都督派員沿途保護 
　　北京電徐世昌已由豫回京不日將赴日本 
　　北京電沈秉堃昨午（二十八號）赴楊梅竹斜街鴻陞店拜客即在該店暴病逝世 
　　南京電浦口貨捐局浦鎭分卡於二十五號被匪搗毁後程都督特飭伍旅長就近彈壓保衛并電柏都督派兵駐護臨蚌兩處分卡 
　　南京電政府昨由滬某銀行撥現銀六十萬由滬解寗接濟軍餉 
　　南京電江北護軍使劉之潔電請協濟軍餉程都督已飭財政司給紙幣五萬元接濟 
　　南京電程都督現派員赴寗鎭澄淞等處檢閲炮台以覘成績 
　　南京電何元步兵一營前次隨岑雲階赴閩事竣回滬程都督特電吳淞章統制就近接洽將前江防營舍撥予暫駐 
　　南京電由印回華藏兵五百餘名均川籍人程都特派委員帶送回川投尹都督効用作爲偵探或嚮道軍 
　　南京電程都督咨准兩淮鹽政長將上江食岸善政項下之欵撥充各小學經費 
　　杭州電征庫旅司令葉頌清因外交紓緩阻喪士氣令檢查全軍餉械要求都督准三日内出師 
杭州電浙都督接外交部通電比太后逝世全國下半旗二日 
[特約路透電]  
　　北京電參議院現堅請國務總理及國務員出席報告中俄談判進行情形但目下彼等末便以此事告知院中或布告大衆此乃顯而易見者也 
　　北京電總税務司愛格倫君末將美國退還之庚子賠欵列入條陳之中人多韙之蓋此欵僅能用以辦理學務故也或謂此欵可代他用云 
北京電據順天時報載稱烏泰近與俄人訂定借欵羅卜五十萬枚業已收用二十萬枚該借欵以扎薩克盟旂之士及其從前所有之士爲押品按烏泰之土已爲中政府没收 
　　香港電此間各街道貼有華文揭貼恫嚇乘坐電車之人有砲隊防營及約克希爾聯隊之兵一百名已奉命充當特别警察保護各街道及各電車廣州現亦不用香港各幣以示報復 
　　香港電北京所傳廣鐵路橋梁炸毁之説實屬子虚現火車來往一如平日惟外間謠謂言有華人希圖炸毁鐵路橋梁云云故當道已加派警察守衛遠地之各車站 
　　雲南電愼粤鐵路現在從事勘畫路線頗爲順手 
　　雲南電此間人民聞蒙亂消息大爲震動惟商業現日起色大局現狀亦堪慰人意 
　　雲南電英領事福克斯君不日將抵此間 
[譯電]  
　　北京電目下北京倫敦兩地借欵談判雖在進行惟滙豐銀行領袖所持之態度頗爲執拗况中政府雖欲始終維持各國政府與財政團之關係保持交等機會主義使彼此得滿溻解决在英國方面兩借欵團之牴牾更易消釋然新國際借欵團（即克里浦斯借欵團）以爲中政府盛意難辦到力欲實行英人在經濟商務兩項事業上自由設施之權已將着手發行新借欵尙餘一半之債票云 
　　北京電中國外交部日來與俄使談判尙非正式討論蒙古問題駐京俄使大約日内將回聖彼德堡參與蒙事會議及面向政府請示機宜 
　　栢林電聖彼德堡某報載庫　消息謂外蒙活佛之代表不日將抵聖彼德堡覲見俄皇申逹蒙感激之誠悃及携帶禮品贈與俄國外相 
　　柏林電俄國已増加烏里雅蘇台及科布多兩地領事署之衛隊現續有哥塞克兵五百名携帶機關鎗開入蒙古 
　　柏林電英外相葛雷氏向各國提出關於近東戰事之題數件請彼此交換意見葛氏願將此事改由各國大使會同談判其地點不拘不復照從前辦法由各國内閣辦理談判各事如下㈠承認亞爾巴利亞之獨立其獨立應由各國協同擔保㈡捨棄各國所佔愛琴海諸島㈢開放逹之納爾海峽供各國軍艦通行布爾茄利亞及德奥意現均反對由該曾主持公斷 
　　香港電自本月十八號起電車公司及外國渡船公司均實行章程僅收用香港所造之幣中國各幣概不收用因此上星期内華人皆相戒不乘電　車有時且聚衆擲石以示反對當經警察拘獲十餘人内有數人判罰洋五十元或拘禁兩個月今已安靜如惟乘坐電車者殊爲寥寥 
　　烟臺電此間華人困怒俄國攘奪蒙古相率抵制華俄銀行之鈔票昨日持票往該行兑洋者絡纆不絶 
　　羅馬電據代洛拉電稱亞爾利亞代表議會已宣布獨立及嚴守中立並組織臨時政府不日將派員赴歐請各國承認其建設之新國 
　　倫敦電土爾其及巴爾幹各邦之全權大臣昨日會議至晚間始已今日（二十八日）清早復接續會議君士坦丁登岸之外兵現已陸續回船據奥國某報載稱奥國首相在國會宣布議案三件時謂國際大局今仍無變動該相宣布諸議案外間大爲注意蓋此舉足徵大局今仍危急也 
　　倫敦電據半官消息羅馬尼已徵集陸軍一部分 
　　倫敦電據每日電報特拉沙訪事電稱該城各公署已竪紅地黑鷹亞爾巴利亞國旗當曾先豫備降服塞軍聞塞軍共僅千名距城約十小時之路程現已塹停前進亞爾巴利亞各大城均一律宣布自治 
　　維也纳電奥國首相在國會宣稱不日將提出議案三件㈠供給馬匹㈡出師準備時安撫兵士之家屬㈢輸運軍隊事宜該相謂諸案皆關重要宜從速和平通過故請國會諸領袖先行疏通各黨意見 
　　維也納電奥皇曾先後召見儲君陸軍參謀總長陸軍大臣外務大臣匈加利防務大臣英報反對塞維亞恣意要求之態度維也納大爲稱許路透電社得悉德國現竭力贊助英國公允和平之政策並嘉讚英報言論之和平英德意見之合一栢林目爲兩國邦交日後發逹之吉兆 
蘇菲亞電布茄利亞政府下令召集一千九百四　　 
十年新兵限十二月三號成軍 
　　蘇菲亞電亞特里亞洛泊爾爲　布國飛船抛擲炸彈城中火起頗熾 
　　君士坦丁電邦太爾茄之土軍本月十七號共有七萬名現已有十萬名數日之後可增至十三萬名内多生力軍軍需甚足皆無望和之態 
雅典電希臘運送船十七艘已由薩洛里卡裝運布軍一萬二千名開往堤特亞茄區 
[公電]  
　　國務致南京程督電商京程都督辰密譯交朱中將先志等大總統令電悉俄庫事現正與俄使嚴重交涉應俟政府决定方針再作議等因特逹國務院有印 
　　朱先志等請命赴蒙電北京袁大總統暨陸叅謀部鑒蒙邊事急議者多主戰且蒙事爲俄及各國窺伺中國之漸非戰亦不足揚國威存國體先志等自維光復毫無奇功而忝居上級軍官之列枕戈待旦効力正在此時擬請派赴蒙邊馳驅以關報稱謹請命陸軍中將朱先志少將田應詒少將官成鯤叩 
　　銅仁松桃各界呈大總統電袁大總統鈞鑒前次銅郡危急援兵末至曾經電懇轉飭湘蜀發兵會剿乃匪勢日益猖鐝自入據松桃廳銅仁縣後即以全力進撲郡城四面受攻惡戰五晝夜頼愼黔諸軍先後馳援併力繋退郡城始獲保全松桃廳銅仁縣各處亦相繼收復查此次各路匪兵以數萬計黔境銅松思石之士匪苗民湘境辰沅一帶之哥匪潰兵皆爲席正銘田荆榮陳開釗等聯絡勾結經過之處先勒捐次擄掠最後焚殺淫虐無所不至擄銅仁縣地數日勒捐商號至數千兩據松桃數日慘殺官長後以滇軍將至誘令居民退避出城乃擄掠一空捆載而去此外各鄉勒索米糧財物稍不如意即肆行殘殺破產傾家逐處皆是松銅何辜受此荼毒地方横遭蹂躙商民盡絶生機皆席田諸匪挾私圖利敗壤大局所致乃更電告各省將以上所述情形反誣滇軍淆亂黑白希圖激動周軍冀得復逞現松銅屬地伏莽尙多而席田諸匪在逃末獲居民恐致唐都督主張讓出銅仁由周軍駐紮人民聞之驚惶萬狀莫知所從竊讀大總統迭次電令責成周旅長辦理各節苦心維持無微不至黔中人士盻得和平解决如慶更生乃該匪等包藏禍心我松銅人士不幸先遭毒手若竟如省電云云設使再有衝突致釀殺機後患何堪設想銅松人士刦後餘生心驚膽破不能不痛切陳訴者伏望大總統始終主持並轉電黎副總統　都督周旅長始終調停仍查照原議暂令軍隊毋入黔境總期辦理和平弭兵禍而安人心銅松幸甚大局幸甚銅仁松桃各界同　　 
要聞一 
[虚三級制提出時之政府觀]  
　　猶抱琵琶半遮面省制官制案撤回修正案迄今兩月尙末交參議院議决近因俄庫事件發生國務院並不暇會議日昨參議院以此案關係重大不得再行延擱特具文咨催政府於兩拜内擬定交院如再遲誤院中當援照約法得提出法律案之權自行提出云云趙總理當飭法制局速將日前議定大綱按照修正提出國務會議現法制局已將擬訂之省總監官制道官制及道目治制三種草案交國務院會議聞當局諸公以前擬省制官制草案與現修案大不相同本擬延至國會成立再行交議今參議院咨催若逕直提出恐廢省存道末能得多數贊同即幸而通過亦非目前所施行然仍將前案提出則省長之簡任民選仍爭執不休以此甚形爲難大總統特派孫寳琦朱寳齊耀琳沈秉堃等於總統府會議討論究以提出前後何案爲宜待審查决定後即咨交參議院茲將省二級内容之重要者特誌於左 
　　省總監受中央政之委任依法律命令執行其委任事務其事務之範圖限於監督道以下之地方行政事務又於非赏常急變之際需用兵力或爲防護起見有請求駐紮該省或鄰近軍隊派兵之權蓋省總監無兵權無財權無進退道以下官吏權與内務部之視察頗相類而省議會則完全廢止蓋爲廢省存道之預備云 
　　道民政長分二部第一部所管事務如選舉警察衛生賑恤救濟慈善事業道路土木工程宗敎禮俗徴兵徽發人户籍官產物土地收用清丈土地等第二部所管事務如本道行政經費之出入國税之徴收敎育學藝農林工商内河航政驛站台站水陸運輸等每部皆以一僉事領之至於非常急變之際需用兵力道民政長得呈由省總監請求駐紮該道或鄰近軍隊派兵處理 
[中俄談判蒙事之態度]  
　　提出意見書陸子興總長對於俄庫私約已提出第一次意見書於二十三日午前送至俄使署請速答復㈠請將該私約内中國在庫倫不設官不殖民不駐兵及允許俄人在庫有採礦權種種違背國際法條件先行取消㈠該私約内違碍條件取消後中政府即認該約爲俄蒙的關係暫時有效㈠俟中俄交換國書後再由雙方各派全權代表將俄蒙條約再加修正認爲中俄國際條約永遠有效該使克羅斯機氏當將意見書報告本國政府請示方法允於一星期内答復 
　　通牒英法德日外交部自二十日國務議後前日已通牒英法德日各國政府大致謂中華民國締造方新爲最愛和平之國對於各友邦皆持聯合惠愛主義今俄政府對於蒙事如此要挾則惟有請求各友邦政府调調和之一法若再不能解决則現有民國國民鋭意用兵目當以武力征服庫倫爲最後之不　方法彼時俄國决不得有所藉口致傷中俄國交 
　　婉覆請派全權俄外部大臣沙素諾夫昨致陸總長一電協約交涉事極複雜並本國公使亦末知其詳細如貴國能派全權大使來俄當面磋商似較直提便易陸總長覆云兩國外交俱有專責不必臣事推諉且協約取消否兩言可决仍望飭贵貴公使和　商辦不勝跂盻 
　　報告俄人進行方針駐俄代表劉人鏡日昨有加急警電致總統府謂俄政府於本月十八號特開大會議討論俄蒙協約後俄國對於中國進行之方針探其議决各事如下㈠要求中政府以大戈壁爲中俄兩國之分界點㈠將駐恰克圖之一切官署移至庫倫（以上已飭俄外交大臣薩校陸甫籌辦）㈠庫倫芝琴罅昆鳥里雅蘇台科布多間開設俄國定期郵便㈠庫倫鳥里雅蘇台噶爾間架設電缐（以上已飭俄交通大臣魯賀羅夫籌請）㈠廢棄中國在俄蒙邊界駐紮軍隊之權利㈠ 
添派俄國軍隊分駐庫倫鳥里雅蘇台等處（以上已飭陸軍大臣高爾郭維氏籌辦）㈠投擲巨欸暗助庫倫兵餉㈠速設庫倫銀行總攪各種權利（以上已飭財政大臣楷前西夫氏籌辦）袁總統閲後即於當日用電召集趙總理陸總長密議對付之策 
[庫事聲中之滿藏談]  
　　滿洲俄庫協約發現後日本對於滿洲已要求改訂中日條約現在日本輿論界對於此事鼓吹不遺餘力且謂滿洲與蒙古休戚相關應取一致之行動煽惑滿洲獨立據奉天消息日人近日在滿洲之行動頗有惹人注意者而大連長春兩處更有許多無頼華人暗受其賄四處散布流言至日人此次倡議改訂中日滿洲條約本爲俄蒙協約日本人應有之舉動聞改約之要點則注重在改旅順大連之租界條約爲割讓條約云 
　　西藏大總統有鑒俄庫事件近日對於藏事格外注業就總統府中設立籌藏處專辦西藏事宜補蒙藏局之不逮且便大總統隨時諮訽擬分外交軍事兩股各謢股長現有擬訂一切組織之法不久即可成立乃總統府日接駐英代表劉玉麟警電英國政府因中國政府日前拒絶其對於西藏提出新要求之通牒特開秘密會以英國在西藏政治須力使藏民脱離中國之箝制更預防俄國有何陰謀不可不使其遵守一千九百零七年條約英國在西藏商務甚大勢必與中另結藏條約惟西藏若得自主必由英國或俄國爲之保護若政府不意於此西藏必引俄人爲護符况藏人深明中國爲假共和決計永久不歸附中國以免日後之受其荼毒我英國政府正可趁此時機收西藏爲保護國且中國目下對於俄國及蒙古交涉正在棘手英國若援俄蒙恊約之例再提出新案要求中國政府自必收完滿之效果聞以 
 
 
 

Page 3

 
 
　　上所議之結果其通牒正在起草中望政府對於此項交涉務先事預防免臨時倉卒毫無準備又形失敗而逹賴喇嘛昨日又进出七大條件請政府允諾以便和平了結一藏人於法筆關係上與華人享有同等之權利無分畛域二藏人允每歲以五百萬元供給北京政府三藏人於經濟關係上純然獨立四藏境内所有一切礦產由藏人自行保有開採樞權中央政府不行干涉五西藏得自由練兵六中國駐藏兵數至多不得過一千五百人七藏中官吏皆以藏人充之政府以上七大條件雖由逹頼喇嘛提出恐仍係英人指使且其間數條有斷不能允諾者須详詳細討論後始能答復 
[根本改革團成立會記事]  
　　二十四號午後二時根本改革團開成立大會於湖廣會館首由章太炎演説略謂現在革命雖成而政治腐敗如昔其病根實由前清嬗蜕而來前清末造親貴弄權而爲之翼者即一般脂韋齷齪機槭變詐之立憲黨民國成立此種無恥之立憲黨又欲乘機而踞要徑各政黨中如國民黨共和黨又爲該立憲黨人所鼓惑一變其從　磊落光明之氣蓋此輩如徽菌之毒最易傳染故吾輩所謂根本改革團者除要求五大條件外即欲刪除此禍根而已並非欲破壤大局而推倒政府也衆鼓掌次何宇塵演説略謂今日革命成功不應再説革命若根本改革則有改良進化之意在焉世界變遷無止境故其改革亦無止境今日政府爲國民公意所組織吾輩實負有維持督責之義務所謂根本改革即上以輔政府下以導國民也革命成於人心今後所應著手者仍在人心革命使道德政治有圓滿之結果則今日根本改革團之發起即謂人心革命之起點可也衆鼓掌再次由陳紹唐就該團所要求大總統之五大條件切實發揮衆鼓掌茲錄其要求條件如左㈠請大總統淘汰閣員任用良吏總攪大權屏絶浮議㈠請大總統懲治外交總長梁如浩棄職遯逃之罪㈠請查辦各部營私無獘之事㈠請撤消前頒各總長動章㈠請决定對待俄蒙方略 
[四黨聯合會議之成績]  
各政黨以蒙古問題討論對外辦法於虎坊橋政法大學政團俱樂部内組織一四黨聯合會由國民共和民主統一各推代表二十人入會業於二十二日議决會章完全成立連日會議事件類誌如左 
　　四黨聯合會之性質聯合　雖由四黨聯合而成但各代表到曾非發表其本黨之致見乃爲各黨對外圖一致之進行故於議决各事除報告本黨外不應受本黨牽掣 
　　派員探問政府意見二十三日開會議决先推舉人員謁見總理叩以最後之主張以總理雖兩次到參議院及屢對黨發表其意見但尙非具體的説明則國民對於政府贊助與反對兩無所用非得其共個中眞象即難得一致進行當由四黨代表中各推舉二人定於二十四日午前十時往謁趙總理 
　　通電支分部一致進行二十四日午後二時開會由主席報告總理今日（二十四日）不得暇特約訂本會特派員於次日午十二時往國務院談話報告畢公議以聯合會名義通電各支分部略謂四黨本部於北京組成一聯合會專爲研究對蒙問題各黨在各省支部統宜照本部辦法互爲聯合以便一致進行民國幸甚候覆 
[參議員招待中東記者之盛會]  
　　二十四日正午十二時參議院議員張伯烈劉成禺招待中東記者於中華飯店由張君演説兩國志士聯絡之必要以及今日國交之迫切旋由龜井君答詞甚佩張君肝膽之演説因及兩國親交新聞實爲代表而最近中國新聞之態度實有爲日本人所不愉快者有如所紀汪大爕代表電稱日本遷都漢城日本如何分割中國桂太郎如何訂結密約又如順天時報據英文北京日報發表俄庫協約號外而某報至稱爲揑造此皆日人所不平者也黄遠庸君代表答復略謂最近中日兩國國民之親交實爲可喜之現象將來必有偉大之結果吾中華民國之决心有可斷言者第一若萬一國家有不幸之事與其委委瑣瑣而亡不如轟轟烈烈而亡第二則並不論有無何種問題之發生我中日兩國志士必須爲永久之結合至新聞紙之不甚合吾人理想則中日兩國報紙皆有之我輩惟利用新潮流以助成偉大之結果一時一種少數人之不注意實不足以介意也次由劉成禺君演説報館之言論與邦交實有密切關係望從事於斯業者用意於國家大局復次由吳景　君演説國際交誼多由國民交際爲轉移之理由是日主客盡歡誠意相孚至下午四時始散當時列席者在中國記者則爲田子岑李子寛黄遠庸梅默辛何宇塵胡柏五張翊人白逾桓薛子齊沈實甫吳壽生時季友陳佔鄉葛克吳蓮伯伍袞甫監公武徐佛蘇陸詠寛朱季鈛李碩遠項微塵湯頗公彭巨川態瑞棻諸君日本記者則爲龜井陸良神田正雄鷲澤與二井上孝之助安藤萬吉横山入卽辻武雄諸君云 
[籌蒙問題種種]  
内蒙望救情狀内蒙六盟王公業喜海順等昨有密電致總統府略謂風聞庫倫哲布尊丹巴現聳恿俄人帶領軍隊前來内蒙駐紮本王等密議多次僉以内蒙兵力單薄無法抵禦特請政府火速派兵前來倘一遲延俄兵進境内蒙即入俄人範圍惟有束手待斃事機危迫望勿漠視臨電徬徨罔知所措 
[烏城合圍報告]  
　　總統府日昨接得阿城帕長官來電稱前奉示遵即續調守科馬步隊兩營火速援鳥現緩遠張將軍察哈爾何都統亦均於本月十八二十兩日先後續派馬隊兩營礮隊一營來援刻除派所屬第一軍步礮兩營將業經克復烏城北門外各山妥愼防守外並已派綏城援軍攻撃南門新省援軍攻撃西門本屬續派馬礮兩營攻撃東門察哈爾援軍扼守庫烏交通各要道以斷其接濟合亟報告 
　　佈置邊海長江三防袁總統以俄庫私發表後歐洲各强國均極注意亟擬整頓國防以杜外人覬覦昨日召集海軍劉總長陸軍叚總長參謀陳次長暨各事顧問等員特開會議討論一切辦法聞其所議事項如下（甲）邊防問題以我國邊防最重要者有十九處如庫倫供犁科布多鳥里雅蘇台拉薩黑龍江城呼倫貝爾墨爾根恰克圖長春安東碦什噶爾加柢克亞東蒙古騰越龍州扎什倫布鎭南關等應如何規晝整頓辦法當决定進行手續四端㈠各沿邊要害地點均添設防兵數營以資扼守㈡各處邊防均添設一軍政司統率全軍㈢各邊地實業實行振興即於各該處設一實業司㈣各邊界電線一律增修以期消息靈通（乙）海防問題以我國防最重者爲二十三處如威海衛旅順口大連灣大沽口營口北塘口芝罘港膠州灣揚子江口榮城灣廣東北海港州灣三沙灣福州灣舟山象山港三門港温州灣厦門港油頭港海壇島台州灣等處應如何規晝整頓辦法當亦定停行手續五端㈠凡沿海要處均派海軍繿巡視一週㈡添置戰艦及水雷艇㈢調查各海防有可開爲軍港者即行添開㈣軍港爲外國所租借者應設法提前贖回㈤沿海要害處添築砲台（丙）江防問題以我國江防最重要者有十一處如吳淞口福山黄山焦山梁山小孤口三峽三江營山關湖口等如何規晝整頓辦法當亦決定進行手續二端㈠增添精兵扼要駐紮㈡嚴查外人私運軍械是日午後時開議至三時半始行散會 
雜評一 
[我爲江浙人民哭]  
　　始也化秘密結社爲非秘密結社繼也解散非秘密結社而變爲秘密結社其化秘密結社而爲非秘密結社也爲利於號召黨徒也其解散非秘密結社而變爲秘密結社也爲開脱首領責任也夫然而江浙人民苦矣省政府曰解散會黨此地方官之責也地方官曰會黨聲勢浩大非有省政府主持吾無能爲力也省以責之於縣縣以仰望於省兩相諉卸兩不干涉夫然而江浙人民愈苦矣或曰今中央政界方有利用之者子何尤於省政府何尤於地方官 
 
 
 

Page 4

 
 
掛失特再啓明作廢永嘉股東王六王三槐堂仝啓 
[（遺失莊摺）]  
啓者今在途中遺失瑞昶莊往來摺一扣此摺向該莊說明作廢特此聲明此佈 
　裕莊告白 
[出租]  
麥根路第四十八號洋房一卒此間地叚潔凈空氣新鮮如有有意租賃者請至　　園路高易公舘接洽可也 
高易公館啓 
[治白濁血淋刺痛眞正當日立止]  
感謝懷德堂淋濁靈藥 
○名不虛傳　的係名醫○ 
余患淋濁之症已二月有餘受累不堪小便時痛如刀割紅腫欲破苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恆和堃酒油店隔壁懷德堂王雨香先生醫治○卽服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症卽安然全愈蓋懷德堂之醫藥乃上海眞第一靈效也該堂花柳掃毒珠黃丸及小便腫爛生肌丹每盒一元亦極靈極速之丸也後馬路興仁里錢業成蘭生誌謝 
[出售吉地]  
茲有北四川路吉地約七畝甚合建造市房之用如欲購者　至跑馬場對門耀華西號領看議價 
施德之啓 
[尋人]  
本月十四下午走失女婢一名年十三歲叫阿花身穿眞清布單衫褲內黑斜紋佈棉褲口操濟江人音倘有仁人君子知下落報信者賞洋三十元如將人送　者賞洋八十元決不失言白克　　百九十四號潤豐　當謹啓 
[（盤店廣告）]  
英界帶鈎　北首楊璧卿所開楊裕興土膏店茲因另圖別業於陰歷十月念日願將店基生財裝修一應在內　中說合頂盤與廣隆信開張自念日以前楊裕興在外往來銀錢帳目等事均歸楊姓理值與廣隆信無涉特此登申新兩報聲明 
廣隆信啓 
[遺失浙路收據聲明]  
僕今遺失之字第三萬八千三十五號浙路收據一紙計祥三十六元已向該公司掛失前據作為廢紙林穎特白 
[（盤店聲明）]  
童益　兄所創大東門外如意街聚昌拆糖店今招盤與馮姓管業加敬記如有前項帳目等祈向前途理楚與馮姓無涉登報聲明　馮姓告白 
[失票聲明]  
茲有樊三仲名下漢冶萍優字四千三百八十四號股票一張於舊歷正月十三日遭保定變亂遺失已在總公司掛號如有拾得散買者概歸作廢保定三仲啓 
[（賠欵迅速）]  
茲者小號於十二夜因鄰居失慎移燒全空幸有潘金生君經手在好時洋行保有火險元三千兩其欵如數收清足見該行信　可　特此登報聲明 
泰慶金號啓 
[維持國貨注意]  
上海福和公司總理華製丹鳳牌雪茄煙發行 
[真三日全愈珠珀白濁丸]  
彭燾堂藥房始創最靈驗 
此丸乃本堂獨秘奇方合天下白濁各藥無如此功效神速無論新久五淋紅白二濁痛而且塵及醫藥罔效之症一服此丸立刻小便暢通消腫通淋止濁定痛極至三日包可全愈具有萬試萬靈又遠又妥之妙眞仙丹也每瓶雙料二元單料一元小瓶減半如下疳陽頭濱爛上下一切瘡毒痛不可忍另搽珠黃下疳散即愈每瓶一元雙料二元鋪在上海拋球場南首河南路七號三層樓洋房彭燾堂交易 
[驥製哮喘氣急丹救命之寶]  
本　分設南京花牌樓杭州陳列所 
八體豐病苦於哮喘氣急之症此丹乃本廬第一家創製行世牟利之徒相率效尤遍地皆是致使求藥之人無從辦別玉石良可慨也考哮喘之症皆從氣衰感寒邪而起此外亦有腎虛火不歸經陰虛金被火尅更有痰火鬱於中風寒束其外者當盛發時聲嘶氣促頑痰上曆其永康不能下咽片刻不被得安臥睜目喘吼旁人不忍目覩本　創製此丹竭十載之心血經尤人之試驗有功卓著病不　早憶號名中外　聲載道　當天寒病發之時特將功用詳登各俾海內病家采辦痰哮水哮風哮　　氣喘痰歷久年不愈　氣虛　喘汗出如雨　肺氣不宜痰上　　長夜咳嗽老年氣短　氣急多痰胸　滿悶　痰遏哮喘腎虛喘吼以上各症無論新病久痰老年少年男人婦人只要用白開水送服三錢藥性一到宜見喘平氣順痰化咳止凡輕症一瓶即愈征症一料全痊且可永保斷根非如他家之　服時　愈不服即發所可同日語也〇大瓶二元附送止哮膏一點小　二元可料六　五元兼包退還銀惟附近有假冒須聲明五關　鬥面切記切記小心小心市樂曲三角以便試顧外埠東信須寫明寫波路口第一百十五號批發格外克憶如元消路包可退還上海盆渴　遏絲業會館五開間鬥面崔氏　利廬機　行所　雲氏啓 
[聲明假冒冠亞製帽公司馬球商標]  
本號創設以來督造大禮帽常禮帽便帽各式等帽不惜工本精益求精多蒙　各埠紳商學界無不讚美歡迎近有無恥之徒將敝公司馬球商標私刻假冒以劣貨私售欺騙客商於中取利有害要公司名譽倘蒙　諸同胞　賜顧請認明英大馬路望平街二百廿一二號門牌便是恐未週知特此登申新二報聲明　本公司告白 
[津浦鐵路南段開辦公渡廣告]  
本路現在下關日清公司碼頭西首賃定碼頭一所浮橋躉船均已置備專爲開辦　江　渡招待本路客商且又電燈以免黑暗有馬路以便交通照料員司務取周到搬運夫役訂定章程並在躉船　派南岸站長出魯本路車私服客商購票後乘輪不另取資　僅購浦　短車票一張者公渡一律招待准其乘輪過江如自浦口至下關　係本路車客當於交出車票時換取過江證一帋以憑登　查　亦復不取分文此乃九謀客商安全便　起見故輪船來往皆限定鐘點期與開車來車鐘點相輔而行不便客商有趕車不及候輪不到之　　欲知公渡詳細時刻表者請向下閘本總局或浦口車務處取閱用特廣告　劉　伯謹 
[趙翰香居出售真阿膠]  
敝居自甬分滬歷年已久精製一切丸散膏丹極蒙　紳商賜願內有職阿膠一品更為認真虔製相　阿井對閉碑交校糊無從查者近目光緒已知重濾建古阿井一碑有濟人壽世題額固昭然在茲士並不禁人挹取多因道運荊棘長難而止甚或以僞亂真更不足論自丙戌歲　先戶部遺宋友往煎旋即告馨丁未已酉文通親自運料至彼督煎當時因膠氣尙新略售歲人公近則膠陳漸久眼之更有效盆自本鉅有阿膠之目為歷代名醫所信用近代如韻伯柯氏韻能消肺中之瘀伯雄費氏　粵俺水　煎　膠功效大相應殊此二資者開見尙不甚遠其號明阿膠功用若此可仰信而有徽矣考束西諸醫　俱稱中國阿井水為養第一品真能滋補血液交通心腎今冬文通又親往秓處督煎以期新東相續可以絡釋不絕仍在滬甫兩處分售如蒙　惠顧甬在天后宮前滬在英界盆湯弄遠可郵寄定價每兩陸角五分此外各種丸散膏丹花露藥酒俱極還料加工精製一則不敢負先人濟世之心一則不敢負　諸君見信之心諒大罪君子定體鑒及 
四明趙文通謹啓 
 
 

Page 5

 
 
   
 
 

Page 6

 
 
要聞二 
[安東兵變詳誌]  
　　安東舊市街駐屯巡防右路第七營中哨哨官王少鹷携帶兵士百名於本月十九日午後六句鐘驟起暴動襲取大清銀行鎗聲亂發並分兵四十入道署當被警兵撃退刦大清銀行洋元二萬紙幣三萬元並打破東三省官銀分號大門刦去洋元及紙幣若干其他公和長恆益永發東公福當等各大商店同被刧掠遺失數千元之譜至八鐘各亂兵分藏掠奪之物品欲向南遁走嗣因新市街日軍隊警戒極嚴不得已乃由新柳街向東北逃去至九鐘餘始止首魁王哨官於暴動之先曾通告日官略謂我輩此次起事於貴邦附屬地界毫無所犯事畢當即離却本地尙祈無須干涉爲盼云云細探此次起變之原因係缘兩月兵餉末给給並經宗社黨員之煽動遂假大清宣統關外總司令宗室純之名目全體譁變詢其理由則謂去歲革命以來人民嚮治之心甚切乃政府徒事因循别無建樹内憂末已外患頻來較之前清殊多不及我人正可試其鋒以破壤此腐敗政府云云但總司令宗室純究係何人尙不得而知也 
　　另函云駐紮安東巡防統領馬龍潭因送趙督進京在省末歸是晚得電後於翌日早乘南滿汔車回防彈壓現在該統領電報公署　稱本軍所變者只步兵一哨商舖損失惟大清銀行被掠現銀二千餘兩並有客店兩空略受騷擾餘均安然無恙現正懲辦爲首恢復秩序商舖亦照常開市云 
津浦鐵路南叚貨捐局被毁詳情 
　　津浦南段貨捐在浦口租船辦公作爲總局開征迄今已一月餘臨淮蚌埠兩大埠分卡亦先後成立客商及轉運公司均由該局長戴經畬黄赤遲兩人聯絡妥洽並無異説每日遵章輸捐尙形踴躍日前設立浦鎭分卡（距浦口三十里）忽有不逞之徒散布謠言邀集棍數百人於本二十六日午後乘津浦火車由浦鎭至江口之時各人手持棍械一擁上船將該船打毁員司人等以寡不敵衆暫避其鋒遂各奪路潜逃幸有砲船數隻助威末𨢼人命巨案該棍徒折回浦鎭同時打毁分卡如入無人之境該局長現以所來者並非商界之人其形狀均係短衣與流氓無異於捐務毫無關係此中顯有陖使之人特飛報程都督澈底查拿盡法究治以儆刁頑而維税務 
　　另函云二十六日午後二時有商民數百人將浦鎭金湯門釐局摀毁後徒行至浦口將總局摀毁夜間得電知臨淮蚌埠各公局均被摀毁浦口浦鎭俱罷市查此次毁局原因以設局太多江北則由浦口而浦鎭金湯門臨淮蚌埠徐　江南已有下關釐局又議增龍潭局夏蜀街局此其所以激怒商民也當事起時釐局長黄赤邀戴經畬電稱有匪徒暴動皖調第七旅蘇調第一旅該兵隊覆云見商人身着長衣手無軍器明明民人非匪徒事屬巡警範圍不應干涉而鐵路巡警初時報槍保路阻止商民不准乘車經商民將巡士之鎗械擲去警衣扯去巡士拿獲商民數人訊明各有誤會巡警即將所拿之人釋放聲言有保鐵路責任無保厘局義務但使不侵犯鐵路即不干涉亦可知厘局之見惡於人深矣按以上所言各執一辭姑紀之以俟續探 
[江浙梟匪圍兵輪]  
　　杭函云江浙大幫梟匪自夥刧亭林鎭即竄入浙境本月二十五號匪船聚集張涇滙者約有二百餘艘時適禦武兵輪路過該處各匪船竟敢開槍拒敵首尾包抄致將兵輪圍入垓心衆寡不敵勢將覆没該輪管帶锺君情急開砲撃沉匪船　二艘傑匪稳却該兵輪始得鼓勇脱險云 
　　蘇函云程雪　都頃接蘇州軍政司盧君電稱據飛划锺統領由金澤鎭來函轉據松軍沈統領面述華亭縣屬亭林鎭於二十三號午刻由浙境竄來帮匪多名先刧巡警軍械次刧典當衣莊二十四號又在蘇浙交界之張金衛與浙江禦武兵艦互門不支而遁等語當即督飭鄭李二管帶分途兜剿惟游汊紛歧船少兵單實屬不敷調遣請電呈都督轉電浙督分飭嘉湖兩防不分畛域會同勦辦以絶根株等因到司理合電請示遵程都督接電後當即轉電浙江朱都督請予協商矣 
[鉅梟葉泰來解蘇]  
本年春間滋擾光福木瀆一帶之鉅梟葉阿祥葉泰來羅虚義三匪逃避京津前經蘇划水師統領锺君堯階呈請程都督轉咨叚都督協緝旋於十月二十八日接叚都督來電葉泰來一　已在天津緝獲飭速派員提解等語程都督即電令鐀君照辦锺君當派飛划第一營隊官張福生率同弁勇到津往都督府投遞公文禀見天津警局總辦後經該局將該梟葉老七（即泰來）一名提交張隊官等押乘津浦鐵路火車至浦後渡江由鎭搭甯滬火車於十一月二十七號下午抵蘇當即僱轎將該梟抬送進城先投統領飛划營锺君處查驗明確隨即派隊押赴軍政司投收聽候審辦矣 
[蘇城烟禁復鬆]  
蘇省烟禁前定本年底爲禁絶之期業經程都督通令在案因此蘇城巡警總局遂將冬季換照停止舉辦惟膏土各捐爲蘇城巡警專欵現在奉令停辦實在無法可以彌補石局長因此赴寗面謁都督請示辦法當奉程都督訓令該局長自行斟酌辦理故巡警總局現復定期令烟民換照頒發通告云現届第四次換照之期仍在本局二門内設立換照處諭令吸煙人民於十二月一號起至二十號止各持舊照赴處例換新照凡吸煙一錢以内者仍缴照費大洋四角二錢以内八角其餘以此類推倘有逾限不領執照私行挑膏購土者查出照章罰懲此示一般黑籍中人奉示後莫不喜形於色云 
[浙洋護商辦法]  
浙洋海盜猖獗前經全閩商船公會遴派代表吳昌言等四人親赴寜波會晤王統領互籌善後辦法呈請都督查辦在案茲聞閩都督以時届冬令商貨正在𢃡輸急則治標莫如先謀護商爲得計一再電商江浙大吏決定閩省商船過鳳凰山洋面由蘇省水師保送一入浙境概由浙洋水師接護等情於日前咨行都督府當由都督據情電飭王統領遵辦外仍令嚴督師船隨時出洋勦捕以安商矣 
[甬路進行紀]  
　　甬路自江北至章橋通車以來日夜赶造一俟官莊橋竣工即於年内開甬慈客車現已規定車價目寗波至餘姚最廉之車費每客不過三角各貨連費前已調查聞亦略有端倪至各站站員均已由局派定機廠則定於十二月一號開工規劃較杭廠尤備此次開車擬先直逹至慈　南門車站該路所需之客車已目杭州運甬裝出三塌日内趕催裝運一列車之數（三等六輛頭二等各一輛）甬慈兩邑人民均望該叚從速開車云 
[粤省應解洋欵之確數]  
粤都督分行司處文云現據核計院呈稱竊東省每年負擔洋僓之數現經本院調查庚子賠欵二百七十餘萬兩英德洋欵一百四十六萬五千兩俄法洋欵一百零八萬五千兩滙豐磅欵一百六十萬兩上海工程五萬六千兩匯豐規銀五十萬兩克蕯磅欵五萬兩匯豐洋欵一十三萬五千兩合計每年應解銀七百六十餘萬兩加入紋水滙費伸作成元應銀一千二百萬元之譜是爲粤省應解中央之數另前清宣綂三年粤省舊政府向日本台灣銀行借入日金一百六十萬　元又借入滙豐理德華三銀行港票三百二十萬元尙不在内本院考核舊牘知當日原指的欵時移事遷收入已多不如額或性不經久或竟歸消滅而前清之官吏怵於處分嚴重之故遞年解還明知欵項不敖乃挪東補西挖肉醫瘡謹守秘密從不告人内外隔閡莫此爲甚現共和政體中央與外省同舟共濟義取推誠從前污點似非亟爲掃除不可執信謹本斯旨特將本省舊政府每年認還洋欵各數與夫當時所謂指定的欵名目編輯成表加以説明擬請都督鑒定分行財政司關務處鹽政處迅將目前財政狀况加注表内俾本院得及時修正呈請咨送國務院是否有當並乞批示祇遵計呈洋欵一覧表十本等由據此除分行外合就諭發爲此諭仰財政司關務處鹽政處希爲查收照辦勿延切切此諭 
[鄂軍電請征庫]  
俄庫協約發表後鄂中軍界尤爲激昻現由軍務司長蔡濟民擬定電稿力言急戰之利并陳不能不戰之理各將校署名贊成者七十餘人比即電致政府及各省都督矣茲將原電錄下俄庫協約禍兆瓜分莽莽神州人人惶懼邇者函電交馳衆議沸騰議和議攻莫表一昌濟民等分屬軍人只知出戰揆厥大勢其利有三哲布尊丹雖不遵命偵察各部尙多懹疑如能振我師旅犂庭掃穴瓦解土崩可立而待其利一俄國革黨隠謀舉動内憂方殷無暇及遠我師進攻彼即暗助蟑臂蛤甲其利二日俄戰役日卒勝俄外强中乾俄已暴露縱背公理明助蒙人併籌兼攻夫豈足懼其利三以上三利僅就俄蒙大勢而言至我國内情愈有不能不戰之勢鄂州首義全國風從籌餉招兵幾及百萬裁则暴動養則貽癰用以攻敵實爲轉禍爲福之計此不能不戰者一民國肇造已及一年各國觀望俳徊尙末正式承認俄收特利乘時均沾豆割瓜分禍豈有艾此不能不戰者二西藏思贰回部離心内　雖服猶懹疑忌如果仍事游移不思振奪爭相效尤一氣聯絡西北藩屬豈復我有此不能不戰者三五族共和世界周知蒙衆雖愚究屬同種俄人意在滅國曷恤其民凡我同胞安忍坐視弔民伐罪責有攸歸此不能不戰者四更就陸路戰事論之俄地形勢兩面瓖蒙地勢較優於我我攻蒙彼彼必有以相待然直　山西之兵可由張家口經西二盟直攻庫倫東三省之兵可由東四盟直攻車臣汗部斷其左臂甘肅新疆伊犂可進兵三音諾顏部斷其右衛且繼以内地各省精鋭俴作爲三處援隊陸路血戰豈敗乎又就海戰言之日俄戰役俄國海軍大半没沉波羅的海艦隊雖能逕出黑海我國海軍雖弱用之抵禦沿邊九省不致大受緝失若以軍械言之即湖北漢陽一廠每月亦可造毛寒數千枝子彈百餘萬總之我國現勢不戰必亡戰則猶有一線生機濟民等革命初心原冀救我黎庶宏我邦基豈期功業初成豺狼當道何忍俔俔伈優再作奴隷牛馬現已枕戈待旦萬衆一心誓死不辭靜待中央命令伏望大總統擬國際公法將俄庫之不應結約宣布各國并忍辱聯歡一二與國牽制其勢然後進攻庫倫搉彼兇殘勝敗存亡在此一舉臨電凄惶聲與淚下 
地方通信 
[四川]  
　　光復紀念十一月號卽陰曆十月初二爲重慶光復之一周期該埠政軍商學各界於是日午前十鐘齊至朝天觀（該觀爲去年起義地點）慶祝先搖鈴次奏軍樂次向國旗行三鞠躬禮次三呼民國萬歲又三呼蜀軍光復萬歲讀祝詞畢各界互相慶祝行一鞠躬禮軍樂大作樂止朱叔癡出席演説去年起義歷史並以後希望各事時已十二鐘遂搖鈴散會是日風日清美各街舗户前均縣燈升旗頗爲熱鬧云 
[江西]  
　　提訊官員新昌縣知事夏士藩警務長邵慶福連兵鄭三元等因賄放胡思義一案昨經李督派兵將夏知事等三員押解來省由第一旅旅長劉世均派兵解赴都督府轉交地方檢察廳嚴密豫審先是該三員到第一旅時判入馬弁房嗣經劉旅長隔别提訊初次提訊詰問夏士藩何故擅放胡思義夏顏色慘變瞠目直視不作一語劉旅長再問始對以有保人在一句於是再問邵慶福鄭三元兩保人二人大聲曰胡思義爲新邑自治會會長又爲一邑之富室滇南公款僅虧三千二百兩何難賠償即某等當初擔保時亦不曾決其另有他意乃竟貿然赴滇殊屬不解若謂受賄萬元則胡所欠不過三千餘金而乃行萬金之賄舍輕就重胡思義恐不若是之愚言時詞氣甚壯毫無口供劉旅長遂派兵押付都督府發廳審辦云 
　　血代表回省李都督前派代表余鶴松君赴京俾備大總統諮訽江西一切軍務嗣因余君改就議員不顧回贛軍第三旅旅長之任亟須回贛料理經手一切事宜日前特請假南下本月二十四號抵贛往謁李督聚談京都狀况並將袁大總統贈李孝督物品多件代送到府李督接受後已發電道謝矣 
[浙江]  
　　取締藏械屈映光司長通諭全省云案奉都督令開取締各縣團防居民儲藏槍械規則前經令發該司通行各縣知事遵辦并通示在案查本規則第三條甲項載明辦理公益事務有事可證者及獵户等須先行向縣報明并按式塡表等語原爲辦理公益之人或末便一時呈繳已於嚴行取締之中庽有酌量變道之意先令其向縣報名總須無違部章兼顧時局而一般熱心公益以守望相助爲宗旨有事實可証者尙恐一時去其防患之利器無暫予保護之明文轉滋疑慮茲將原定規則第三條甲項内再行申明凡熱心公益確以守望相助爲宗旨者於槍械暫末呈繳以前將所存之槍呈縣烙印并將本人住址姓名年鹷職業鎗數彈數銅帽及火藥數據實呈報縣知事由縣塡發護照以憑查驗核對如有隠匿不報及已報而藉槍私　等情一經覺察均按律治罪合亟令行取締辦理公益儲藏鎗械規則專條連同烙印模型並護照令發該司迅即通令各縣知事遵照辦理並由司出示分發省城及各縣遍貼城鄕俾衆遵守等因奉此除通令各縣知事遵照辦理外合行出示曉諭爲此示仰居民人等知悉須知槍彈係軍用物件民問如有私自儲藏均應遵照前頒规則呈繳縣署給領槍價惟熱心公益確以守望相助爲宗旨者即含有民團性質自應遵照此項規則將所存鎗械呈縣烙印以便稽查而昭愼重自示之後如有隠匿不報情事决非良善人民守望相助之用一經覺察定予按律治罪不貸切切特示 
　　蓆捐照舊寧波商務總會頃准鄞縣統捐局咨云本月二十二日奉財政司長屈令開案據鄞縣知事寧波商會鄞縣統捐局會呈蓆商具全退捐征收情形一案當以據呈是項寧蓆向有五十條至二百條之不同無二十五條一筒之習慣自應以五十條一筒爲標準敏筒捐洋一角六分五厘逾數照加按之從前一起一驗每條捐錢六文六厘六毫以八成繳捐者已減去十之四八來呈擬以每條捐洋二厘照前已減三分之三於蓆捐一方面雖爲允洽而於公家一方面似欠晝籌等語批令再行會同妥議具復去後迄末復到茲據義橋統捐局呈稱據義橋義大商號持鄞縣丈亭統捐分局九月十六日第一百八十三號朱阿瑞捐票一紙呈請換給分運單查票面塡注草蔗三十四件每件六十二條計捐洋四元二角一分六厘局長查修正捐率雜貸項内載寗蓆每筒一角六分五厘按筒起捐並注明每筒二十五條等因照修正捐率核算其每件六十二條草蓆三直四件計得總數二千一百零八條即除去另數尙當作草蓆八十四筒應例捐洋十三元八角六分今查該分局所塡捐洋與修正捐所定捐率數相去二倍有奇局長身膺榷政不敢隠諱究竟如何辦理呈請察核示遵等情前來除批令按照每筒五十條計算照不足之數責令賠補並將是案进請修正俟臨時省議會議决再行公布外合行令飭該局長即便遵照是項草蓆末經定案以前暫照每筒五十條計算收捐俾免補捐而滋紛異並咨曾鄞縣知事曁寧波商會知照轉　等因奉此敝局竊查蓆捐一項末經定案以前按率每筒五十條捐洋一角六分五厘計算俾免補捐而滋紛異除咨　鄞縣知事外咨請貴總商會希即轉知衆遵蓆商照國辦　 
[安徽]  
　　議保佛敎皖省自警察廳長祁炚寰攘奪廟產驅逐僧尼後佛徒無所歸宿慘狀殊不忍睹茲有迎江寺僧人以大總統曾有保護各省廟產古蹟命令而約法亦有信敎自由之語故特邀集各鄕村寺廟僧人來省在藥王廟開會討論并要求柏都督准照大總統命令保護廟產維持佛敎准其信敎自由究不知柏都督能准如所請否 
[蘇州]  
　　縣會先聲吳縣議會雖已成立惟因議員缺額三分之一是以末能照章開議現因補選議員均已應選除去城市公所及陸墓等處各議員選舉推翻無效亦已不及三分之一而民政長提出議案經參事會審查後交出者甚多刻聞３定於十二月四號開本年常會已由孔議長通知如集矣 
　　市會暮氣蘇城市議事會本定於本月十六號開冬季常會　意開會以後連日議員到者不過數人或十餘人均末及半數之額從末開議一次而照章每次會議以十五日爲期瞬已將屈閉會之期汪議長昨特通告各議員請自二十八號起連開全日會三天以期將各議案草草議決不能再拘三讀之例務乞准時早到末知各議員能不爽約否也 
　　裁併蘇軍蘇城軍政司電云南京程都督鈞鑒張承政長一爵來蘇述及裁併混成旅步兵一團不勝駭異查該旅係蘇軍創始多年之隊伍非臨時成立可比去年蘇州光　以及攻寧援鄂官兵勞苦早在鑒中况蒙都督屢加獎諭深得兵心一旦遽爾併裁竊恐軍心渙散雖當財政困難裁減軍隊之時亦不能不酌量情形出以愼重儀有所知不敢不告惟八十團軍隊擬請全團取消謹此電聞儀叩宥印 
[常熟]  
　　請濬幹河常熟縣公民趙仲簡等具呈都督府以幹河淤塞環叩指令撥欵開濬等情奉程都督指令云呈悉候令行常熟民政長查勘呈報候核此令 
[太倉]  
　　改組議會劉河自裁撤市政廳後改爲鄉議會由洪民政長委任吳體仁吳仲裔二君辦理鄉佑事宜業已照章投票舉定郁新甫吳體仁爲正副鄉佐吳仲裔張綏臣爲正副議員均已就職任事矣 
[無錫]  
　　女校落成競志女學校新校門業已落成定於十二月六日上午十時舉行新校落成典禮正午十二時舉行第二次運動會次日上午十時舉行第七次舉爇會想届期必有一番熱鬧也 
[雜評二] [  萍]  
　　嗚呼沈秉堃死矣此後之浦口督辦一席又不知爲何人耽耽逐逐探囊而得之一物溯自共和宣布以來舊缺之淘汰幾盡新職之規則末頒於是一般自命元勛奔走國事者大有書空咄咄人浮於事之嘆遂不禁投閒置散時若撫髀而肉生者 
　　今也幸有此浦口一缺以爲羣雄逐鹿之塲吾知失職諸大僚必有於此而致其末來之希望矣 
本埠新聞 
[灌輸愛用國貨之理由]  
　　上海縣敎育會近接江蘇省敎育會函稱本年十一月十二日准吳縣市議事會移文内開查注重國貨爲挽回利源这要素我國地大物博而工荒商困良由廢棄國貨所致爲根本上之補救必使愛國貨之理由灌輸於人人之腦筋而後可學界爲人民之先導敎科爲造就國民之作用應請貴會采用勸用國貨材料編入高初各小學敎科書中呈請敎育部審定通令全國學校一體遵行實於國計民生兩有裨益爲此公同議决相應備文移會等因准此查原議欲使愛國貨之理由灌輸於人人之腦筋誠爲挽回利源根本上之補救除由本會呈請敎育部請於宣布編輯小學敎科書宗旨時加入此意外用特專函奉逹敬希轉告各地方小學敎員於敎科外特開訓話喚起注意俾得一致進行等語茲聞該會已於昨日通函各學校敎員一體知照矣 
 
 
 

Page 7

 
 
[飛艇會布置手三誌]  
　　愛德華飛艇第二三次大會定於今明兩日舉行其機關部種種預備手續已見前報茲悉該部以星期六日寧紹輪不在滬擬借大南丸輪船載運來往游客嗣又以大南丸船身較狹届時不及装貨船身太輕如專載游客不免危險故已作罷論今日欲由水路往觀者只有太古之吉安輪可趁如天公做美趁火車前往者想必居其多數且該公司於售票開車及招待等事鑒於前次之缺點益求美備當有以滿乘客之意又聞愛德華擬飛行四次故擬往參觀者尤爲踴躍而淞吳張華浜江灣浦面各處均有查票收票員以免無票混入之弊而水陸會場之招待機關部布置較前次亦更周到想今明兩日大會之盛况必有增無減也 
[舊法官之駁議]  
　　京師改組法院任用法官以法律或法政學堂三年畢業而又富於經騐者爲標準其不合資格而現充法官者復經擬訂舊法官特别考試法果其合格仍舊登用業經司法部通函各省都督查照在案茲悉上海一般舊法官等以此項考試實有不合公理之處特前日公同計論逐條駁議如下 
　　㈠法律或法政三年畢業是否包外國本國各法律法政三年畢業者而言若係無論外國本國何種法律法政學堂但係三年畢業即取得此項資格則試問司法部曾否將外國本國各法律法政三年畢業學生盡行考試否若以爲既有三年畢業其學力即爲可信則前第一次法官考試此種三年畢業學生下第者已屬不少此事實之不可誣者也 
　　㈡富有經驗是否指已充法官者而言若以已充法官爲經驗則充法官者之中其經驗有二年者有一年者有數月者有尙末充法官而至特别考試時則嚴然現充法官者其富有程度有何標準堪資印証 
　　㈢以上二者爲任用法官之標準此項標準僅爲今日以前之標準抑爲今日以後限至何日这標準且今日以前或今日以後限至何日以前依此標準所任用之法官至於今日以後或限至何日以後此標準效力業經銷減之時其所任用之法官之效力究竟亦隨之消減乎隨之消減則受此次特别考試之法官仍不能免再次特别之考試不隨之消減則受前次正式考取之法官何以必受此次特别之考試 
　　㈣不合資格而現充法官得資格考字是否包三年畢業富於經驗全部資格而言抑僅就三年畢業半部資格而言若據全部資格而言則富有經驗四字必於現充法官以外别有經驗者而後可則凡現充法官之有三年畢業資格者亦止可謂之半部資格而仍末合法官任用之標準矣若據半部資格而言則此項法官不若改爲無三年畢業而現充法官者其詞義較爲明瞭然惜乎三年資格乃出學之資格非任官之資格也 
　　㈤舊法官是否指前清第一次考取之法官抑係指前清各省委任之法官夫各省委任之法官内有非法官者固不得以法官論第一次考取之法官内有法律法政三年畢業者又不得以舊法官論是舊法官三字不如改爲無三年畢業而惟第一次考取之法官其文義較爲明瞭然無奈考取二字乃法律上有效力之文詞不若舊法官三字可以　運讀過也（末完） 
[大同社討諭蒙事]  
　　東亞大同社上海交通部前日（二十八日）爲討諭蒙事問題於午後二時集社員於寰球中國學生會聞臨時大會先由詹大悲君述外蒙現在情形及俄蒙恊約之内容並宣告該社對於蒙事之主張㈠宜督促政府與俄交涉㈡宜力促政府亟以重軍鎭庫凡大同社員當以身家性命爲此主張之後盾（衆鼓掌贊成）次提議一面電致政府請以此主張進行一面電致名政團一致進行遂公推夏道生君起草次提議該社推舉代表赴救蒙會協商一切舉定藍瑞芬蒯立誠夏道生劉少舫諸君前往協商至五時散會 
[接通電車之手續]  
　　英美電車公司前與法界電車公司於陽曆九月一號起由東新橋及外洋涇橋兩處試辦通車以來迄今三月已經滿期惟兩公司前定電車過界時各於交界地點互換售標人接班乘客亦須於過界後另行購票茲聞兩公司定於陽曆十二月一號起改爲兩界一人售票凡電車行至交界地點不再互換售票人惟乘客仍須於過界後按照前定章程另行購票試辦三月後再行併作一次售票亦試辦三月一俟期滿再於三者之中擇一最善者行之總以杜绝弊端利便行人爲目的云 
[木匠罷工之餘波]  
　　本埠小木工人因索加工資不遂罷工要挾已屢詳前報昨日午刻復有小南門内木匠郭順興等多人至地方檢察廳訴稱此次各工匠因索加工資相率罷工自奉民政長等傳諭之後我等已一律工作詎本日忽有西門内關帝廟後面孫阿元木作内之楊松泉徐阿連等糾衆而來勒令停工並唆使我等聚衆暴動若不照辦勢必行兇爲此環求澈究陳廳長以郭等所訴各節詞出一面末可遽信但案關聚衆滋事姑候派員調查再行核辦 
[周蕙芳與錢寳玉之關係]  
　　伶人周蕙芳曾經串同在逃之王阿六誘拐新閘平橋路住户施再春之妾錢寳玉並捲取値洋六千餘元之衣飾逃往天津經施控奉公共公堂派探前往移提末獲而周伶知事不了先令施妾回滬末幾周亦返申在湖北路中華大戲院登台演唱茲經新閘捕房探目劉森堂得悉於昨日禀明捕頭協同九號西探前往將周伶提至公堂請究周令即延愛理司律師代爲辨護孫襄讞商之英領翰君以原告末到判周交妥保候飭知原告到堂質訊 
[國貨維持會周年大會紀要]  
　　陰曆十月廿一日下午一時中華國貨維持會假中旺弄錢會館開週年大會首由舊會長姚滌源張紫蔭二君報告開會宗旨及帳略並宣佈退職會員到者二百十四人用投票法選舉伍秩庸君得一百三十三票當選爲正主任呂葆元君得一百十四票王介安君得六十九票舉爲副主任旋由伍君謂服制一項能用國貨爲维維持國貨之唯一之要著務望諸君協力同心方逹到目的次由呂葆元王介安二君謂鄙人等無才無識既承諸君謬推顧任正主任之指揮後由梅竹廬王文典程筱康王鳳儀朱寳齊邱碧血諸君相繼演説大旨謂社會生計日見困窮務望新主任善謀良策以救陸局以鄙人等意見宜設一貧民工藝廠末知諸君贊同否聞者鼓掌即散會 
[蒙事要電兩則]  
　　陸軍混成第三旅李旅長接北京軍學研究社林攝等電云俄人潜結蒙俄協約通告列國藉詞扶助蒙古獨立希圖破壤東亞平和連帶之問題一起瓜分即指日可待同人僉謂外交失敗至此已極如無挽回之方針必爲最後之解决吾輩軍人責任斯在去秋不憚流血購得共和幸福比者民國成立末逾一載上則文武　嬉下則黨派傾軋有敵國外患之來正合羣一志之時殷憂所以啓聖多難所以興邦務有同舟共濟之心各奮𠆶戈待旦之� 
志猶億昔年滿洲撤兵問題同人散在草野雖復赤手空拳尙思爲國效命　則或膺疆寄或綰兵符値國家存亡一髮之秋正男兒疆場裹尸之日伏希同心决志恊謀共籌人雖不死國胡可亡瀝血陳詞　候誓命軍學研究社同人林攝秦國鏞劉光蔣方震殷學潢岳開先朱和中張承禮陳紹五周家樹苑尙品陳蔚陳乾雷炳焜柯森孫銘陳晋陳虹姚鴻法田書年吳嗟昆趙學方周凝修王鷃王汝勤陳文運李祖植咸金　柯佐靑王鳳清張毓鯤管雲臣廬金山淡莫莫范望等兟 
　　又接四川參謀長軍務長電云北京大總統國務院陸軍部參謀部各省都督各軍師旅長參謀處軍政司鑒外蒙逆命俄計陰很民國存亡楗於此日吾軍界中人自應奮發血忱馳馬揮戈爲中央作後勁爲四萬萬同胞誓死捐軀保吾藩離但相見兵戎計備宜先一閧之師末必能克毅等或司軍謀或司軍政一局部之方略與夫兵器被服糧秣均應先爲籌晝呈由都督𢑥報大部以� 
期作戰計晝全國統一運籌帷幄決勝千里勝負所關急起直追敢他望之冒昩陳言四川參謀處長張毅軍務處長曾承業叩敬 
[製造局紀事]  
　　製造局陳總理曾接陸軍部來電謂保定府現因軍隊防守需用六密里八新式快槍八百𣑬飭即解京以濟軍需等語業經陳� 
總理飭由槍廠如數配足並配皮帶及槍頭刺刀定於今日由華平輸船裝運北上 
　　陳總理查得各廠製造槍砲零件向用車床鉗工殊不靈便故於前日午後傳齊各廠匠目公同商議嗣後凡有手中製造之品能否别出心裁改爲機器製造以免虚糜時刻並諭各工匠中如有勤愼敏練之人即由匠目選舉酌加工資勿使湮没其貪懶愚笨者亦須據實揭陳勿得徇情瞞隠各匠目唯唯而退 
　　該局譯員火迪生君係中國天算家賈步偉先生之入室弟子兹編成民國二年便用通盡一本以陽曆爲主附以陰曆所有各紀念日及日触月触時刻與潮汐節令莫不編入業於前日呈請江蘇都督保護版權矣 
　　該局前因經費支絀積欠各廠員司薪水一月各工匠工食一星期現已奉部撥到洋九萬餘元該局陳總理故於昨日通諭員司工匠人等所欠薪工統於本星期併给給云 
[西鄉又出盜案]  
　　西鄉唐家弄唐永昇南貨店於舊曆本月十九夜突來盜匪數十人用石撞開牌門刦去洋銀三百數十元及衣飾等物業已報由遠北鎭巡防局員前往查勘並於昨日移請混成旅第一團第二營楊營長一體協緝務獲究辦 
[新發明蛋製豆仁麵出見]  
　　南市竹行弄生生豆工場精製各種新食品發行以來大受社會歡迎近又出蛋製豆仁麵選料精美製造講究無論何種體弱之人食之於二十四小時間呈多種之效益聞該工場爲推廣營業起見並於接到通問亟件後隨派幹員按址接洽並隨帶貨樣以便賞鑒家之實驗云 
[槍械均須烙印]  
　　吳民政長奉江蘇都督訓令云案照縣市鄉有私藏械者限兩月内呈繳領價業經通令飭遵憔稽查方法先應辦别其是否私藏除遵前次通令辦理外並須將團練及公務局所禀准立案購備之鎗械一體查明烙印並按照現有槍枝數目塡給執照嗣後如有末經烙印及無執照之槍出現即以私藏軍火諭爲此訓令該民政長仰即遵照督同該管巡警局妥愼辦理 
[劉氏家事尙須上控]  
　　浙湖南津鎭已故富户劉貫經之妾席氏控嫡子劉某吞没存欵洋六千五百元業經公共公廨斷令被告繳洋四千元移送城内清節堂存放所得利息歸席氏領用將來席氏故世即充該堂經費在案茲悉原告以所斷與控迫之數不符且祇可取利不能動用基本金心殊不甘而被告亦以原告所控毫無確証不顧遵斷故前晚復由兩造律師投案互相聲訴尙欲上控孫獲讞判被告於七天内將斷定之洋繳存公堂准予上控逾期仍照前斷辦理 
[城内]  
　　地方審判廳刑庭批○（龍紀良訴趙奪發收欵侵吞批）狀悉該商兩帶私訴自可准予訊追惟狀稱趙奪發侵占之欵仍有陸續查出究竟該商行内被告侵占之數確有若干仰即查明呈復以憑核辦 
　　第一初級審判廳判民科批○（费趙比費洪氏再求恩斷批）費增祥虧欠原告及嚴劉名欵爲數甚鉅至今分文末償除將爾產按律執行變賣得價外所有不敷之數判由保証人擔負賠償是費增祥所欠債務卽執行財產尙不足爲完全履行債務而本廳且於判償債務之外尙在產價項下提予百元作爲郵費本廳所以體邮該氏苦情者亦可謂至盡乃該氏並不知仰體本廳格外至意竟敢違抗命令迭次來廳嘵凟顯係受人聳唆希圖翻異實屬藐玩已極該氏須知本廳所以不即飭吏前往發封該屋者係因該氏當知自行搬讓現該氏既敢抗令不遵本廳惟有按律制執行茲已命吏前往勒遷并將該屋即刻發封聽候給領至此屋現已由本廳當庭判由嚴安生出仃受買案已確定尤無變更之理尤毌庸該氏多凟也特斥 
　　因傷致死○王家碼頭陳朱氏之夫前被王仲桂兇毆受傷投經東區警局將王拘解警務所移送地方檢察聽將王管押在案昨據該氏到廳訴稱丈夫受傷後醫治無效已於今日身死刻末收殮請爲相驗嚴究並求撫恤陳廳長諭候核辦 
　　强搶婦女○住居新閘北首之姜銀生昨至地方檢察訴稱髮妻氏前日被廿二保三十九圖袁家觀音堂地方之無頼李紹生紏衆刦藏匿無蹝請求查提澈究陳廳長以姜所禀各節殊屬駭聽諭候查明核辦 
　　船户慣技○匯德豐駁船公司舵工徐德福在第四初級廳控告船户張金福張金華張裕春張海松等迭次串竊該公司駁船上物件當經該廳將張等拘獲研詰牽涉唐松濤陳毛狗王記高陳裕高朱金土等禀奉該廳將唐等拘案昨送地方檢察廳訊辦午後由葛檢察官提案預審判張金福等九人分别收押候原告徐德福到案再行訊辦 
　　領回贓物○曹阿囝控蔣阿新竊物一案昨由檢察廳李檢察官提案訊明判蔣收押起獲原贓時鐘一只衣服六件交予失主曹阿囝其領尙有在該竊身畔抄出鐵鑒一個當票數紙候起訴審判廳訊明判决 
[南市]  
　　防禦瘋狗○滬南市政廳冬季議事會提議瘋狗傷人爲禍甚烈應照租界工部局章程一律捕禁消滅以除毒害業已移請巡警局長即日規定辦法以便實行 
　　建造公坑○市政廳衛生科員擬於城壕基地上營造垃圾轉運場及公坑十處業已勘明地叚估價繪圖呈請董事會轉請冬季議事會議决實行並已由路政處會同工程科勘得南市沿浦地叚亦應築造公坑數處聞擬將毛家衖外灘一處先行動工然後於南碼頭等處次第建造云 
　　舉動乖謬　東一區三百廿五號巡士張裕章前在奉賢縣某善堂領某氏婦爲室旋將該婦押入花烟間茲被巡長得悉以其舉動乖謬立即禀請區員先行斥革並報請警務長驗明逐去 
　　不實不盡○某烟店主婦縻黄氏在第初二級檢察廳控被司帳沈煥綸捲去契張及大小洋銀百餘元一案曾將保人徐渠生高關林傳案交出沈父竹軒預審一過旋將沈煥綸交案昨經應長審訊沈煥綸不認捲逃並將與該氏種種隠情逐層聲訴又稱被氏咬傷手臂請騐詰之糜黄氏飲泣不答問官因案情不實不盡無從核斷姑着仍交原保邀同薦保等到案再行質訊 
[閘北]  
　　毆傷巡長○積竊章阿江日前由彭王廟某鄉民家竊得衣服皮靴等物銷於寳山路口唐維明舊貨攤上被閘北偵探緝應吊到贓物解送警務所司法科訊辦事爲檢察廳司法巡長嚴啓林所聞遽向王檢察員揑報謂偵探沈鈞全向唐冐吊贓物並訛詐洋一元八角王君不知其僞准即據情函告司法科由凌科長飭傳沈唐二人到案質訊唐供向與嚴巡長相識嚴因與沈有𨻶曾� 
囑到廳起訴我不應允以後如何均不知情科長得供判唐及章阿江併移檢察廳請訊前日偵探隊長警咸抱不平欲見王檢察聲訴被誣各節又被嚴攔阻羣情益憤旋在途中遇見大起衝突乃毆之下致嚴頭面受傷昨經蔣總長查悉以嚴即有不合該探等理應聽候上官處分何得遽行肆毆即飭李隊長秉公查辦 
　　女工衝突○前日有絲廠女工强小環扭同廠朱鳳寳至六區控被紏衆兇毆致失金戒等物請爲究辦當由該區長預訊一過解交司法科凌科長判移檢察廳審究 
　　草房失火○前日傍晚　北梅園西首沈招龍草棚内忽然起火延燒左右鄰草屋二百餘間及周姓瓦屋數間該處係八區管轄昨已由趙區長飭查起火情形候再核辦 
[公共租界]  
　　存欵紏葛○英商譚華控志成信票號經理張學良不付存欵三萬八千兩前晶午後由廨會訊原告延高易都辦瓊司律師上堂譯稱此欵係崔子元（即前清直隷藩司崔永安）向原告購地劃付因向收不付是以控追訊之被告供稱此欵議定一年長期須至明年七月期滿且劃與原告末據該存户知照並延梅吉言律師到堂辯護良久關讞員與英領康君判令退去候訂期復訊 
　　不願受虧○粤婦唐馮氏與夫唐遠尤吞没黄唐氏値洋七千元之珠花業經公堂訊斷被告減半折償原告洋三千五百元在案茲原告以受虧太巨復於前晚堂由代表穆安素律師到堂聲明上控並願將已領之欵繳還公堂孫襄讞判於三天内將已領之洋三千五百元及堂費洋二百元繳還公堂准予上控並候補傳被告到案飭令覓保具領聽候再核 
　　不及訊理○已倒義善源杭州分號經理王劍堂控歡陽哲文掯贖股單等情前晚由廨復訊原告由代表德雷司律師上堂譯稱被告擅將受抵之營口信昌公司股單出售應請訊追訊之被告延愛理思帮辦海司律師到堂辯稱被告前將浙江鹽局公欵銀五萬餘兩存於義善源嗣因該莊倒閉先後收過銀四萬五千兩餘欠即以信昌公司股單作抵届期向催不贖且據遥告函請被告覓主出售抵償欠欵詎被告出售後原告忽欲被告向得主增價不允是以控告至於信件前經呈堂請爲察核王襄讞因爲時已晚判被告仍交原保候下禮拜五再訊 
　　拐賣女孩○范子明串拐新閘蔡杜氏家之十二歲女孩蔡洪擬乘火車帶往外埠販賣被探查獲昨解公堂訊知女係胡王氏誘拐出外該氏已由法捕房拘押遂判女暫交其母領回范押候函致法公堂將胡王氏送廨質訊 
　　借刀殺人○陳安記控被張梅生李連生在靶子路用刀戳傷昨經公堂提訊據陳投訴實因蓬路四號大司務劉金大圖頼會欵唆使張等下此毒手訊之張李兩人供均推諉判李交保張押候查明再訊 
　　須問見証○北四川路粤婦譚蕭氏因將十歲婢女來香凌虐被捕房查悉將氏與女一併帶入捕房氏存洋五十元保出女則解奉公堂發交幼女所留養嗣因氏臨訊不到奉飭孜提在案昨由捕房將氏提案請究氏延担交帮辦律師上堂辯護判存洋七十元交保候傳見証到堂質明核斷 
　　重行起訴○張虎盛控沈頌舉（即沈士成）騙吞撫恤洋三百十一元曾經公堂訊知原告自願托沈開銷各項規費將案注銷在案茲因原告被沈冒稱開銷捕房探捕新署書吏規費吞没心不甘服爰又禀請公廨於昨日將沈傳案判令交保過堂候訊 
　　超拔女子○蓬路四百八十二號住户郁周氏前晚囑令傭婦楊張氏與十五歲買女陸瑞雲在門首誘人入内狎游被探查獲一併拘入捕房昨解公堂訊據郁周氏供稱係出洋二百五十元買來並不賣娼訊之楊張氏供詞相同據陸女供稱在家學唱戲曲實不爲娼中西官會商之下以女子學唱戲曲將來難免賣娼遂判發交濟良所留養如一年内無家屬投領即由該所擇配楊張氏開釋郁周氏所出身價不追着再管押女所七天以儆 
　　圖搶珠飾○愛文義路伍宅女眷前日行經南京路景昌洋貨店門首突有匪人李玉山從後赶上圖搶値洋八百元之珠押髮當被行路西人所見帮同拘獲鳴捕帶入捕房昨解公堂請究原告並不到堂僅由見証西人上堂証明訊之李堅不承認兹讞員商之英領康君判李押候查明再核 
　　賭徒受罰○山東路三百八十五號門牌陸稿荐肉店樓上聚賭售烟經捕房查悉派探拘獲賭徒陳阿本錢阿三榮阿興榮叙生王小雲李阿根華阿士朱阿四陸阿四等連同烟賭具帶入捕房押候解訊在案昨晨由探　阿根將备入解至公堂經中西官訊明以陸阿四保出末到着將保洋充公餘人各罰洋二元煙賭具併燬並着補提爲首之人到案訊辦 
　　汽車傷人○小車夫顧明郎邱大榮控被汽車夫沈子祥徐毛狗在南京路開車不愼以致撞傷昨由捕　將沈徐兩人拘解公堂訊供一過判均押候原告傷愈再　 
　　流氓攫物○流氓丁來富王生全在河南　山西路等處搶取鄡氏王陳氏等金飾均經包探查獲昨時二人併解公堂先後訊明判丁押西牢八月期滿驅出租界王因不認仍着抑候查明復訊 
　　兵士酗洒○前晚有美艦兵士四人乘醉在婓倫路滋閙將七百六十七號華捕揪住　毆後有印捕到來始將一干人拘入捕房押候核辦 
　　欺侮車夫○車夫張阿二前晚拖一洋人至狄思威路不給車資反將車輛推入浜内幸有印捕經過該處拘入捕局張撈起車子亦即投禀捕頭論令洋人賠洋了事 
　　女子何往○李王氏住老朱家宅昨報捕房云有八歲女子在絲廠學習打盆昨日放工不歸請爲查訪 
　　婦人貪小○胡羅氏計羅氏昨向西華得路某銀樓兑換首飾乘間竊取銀戒一只被店主扭控捕房從寛斥釋 
　　秘密賣烟○吳淞路一百三號楊錫奞　私售燈吸昨被捕房查悉禀請公廨傳案訊辦 
[法租界]  
　　有無確據○顧寳瑜前至公堂控稱曾在湖防統領劉庭鈞處爲司帳劉因謀充陸軍統制向商人借洋三千元又陸續墊欵共計洋六千餘元詎劉撤差後分文不還求追等情當經公堂飭傳劉子劉星海到案據供父親因事晋京不在上海判限交伊父訊追在案昨劉遣徐洪　爲代表投稱劉現在黎副總統府爲顧問官不能來案惟劉並不欠顧之款如有確實憑據呈案劉可承認求察顧供劉公館内一切用欵均由商人墊用付洋時有劉庭鈞字條爲憑呈電聶讞員以字條不能爲憑着將欠洋憑據呈案察閲候斷 
　　毆辱巡捕○吳正喜聚集二三十人在陸家石橋與人打架一百六十號巡捕阻止不服反被辱駡扯破號衣後由他捕到來帮同拘獲解廨請究吳供自知不合求宥判罰洋五元充人公 
　　縱妓拖人○　婦高王氏縱妓拉客巡捕向阻不理拘解公堂請究王氏供因該妓初來上海不知章程所致求宥判罰洋十元如無力交洋改押七天 
　　控追欠欵○楊合芳控被莊某虧欠往來貨洋屢索不還經公堂飭傳不到將莊子莊善根提案訊問據供父親因事出門求恩寛限料理判交保限交伊父到案訊追 
[雜評三]  
　　愛德華飛艇又於今明兩日爲二次三次之試演矣吾望同胞之見此飛艇者咸具三種觀念㈠世界製造之進步㈡關於軍事之作用㈢災地同胞之受惠若徒與看跑馬提燈會等事同視爲逢場作戲則匪特辜負此世界最新之飛行器并虚擲此半日之光陰竊恐長此慒慒則人皆雄飛我猶雌伏再過數年數十年吾同胞欲求如今日之行樂則不可得 
來函 
[閘北市政廳函]  
　　敬啓者鮑君貫參到廳以來籌備選舉依據法律進行雖調查手續業已完備祇以區域尙末確定急切末能成立前月閘北總商團會員徐某等與鮑君衝突實因一時誤會現自知操切失當已向鮑君道歉鮑君雖堅意辭職本廳仍請照常任事以重選與恐傳聞異詞請登貴報來函欗内以明事實 
[嘉定地方檢察廳批]  
　　王睦生等三十二人控告胡雋如造言生事妨害秩序由訴悉查此案黄品呈訴　　早經開始預審毌頪　等再行聯名續訴至寥天一鶴報如有　載失實之處與該民等有關係者　可按照報律第八條聲請更正仰即咨照此批 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[讀自由談雜記] [  了靑]  
　　自由談創行以來了靑對之常作種種奇異之思想 
千金敝帚刋刻無資得此一紙風傳庶幾不翼而飛不踁而走吾是以樂 
文人大半寒素舊學日就淪亡借此自由談爲提倡風雅之資作保存國粹之用吾是以笑 
才人末路寒士窮途仗此自由談以長門賣賦之金爲廣厦庇寒之所吾是以哭 
　　鈍根主持編輯得與無數詞人墨客以文字契結香火缘異地同堂聞風心許吾安得不爲鈍根賀投稿諸君以主文譎諫之術作淳于滑稽之文手草既定心花怒開吾安得不爲諸君賀 
了靑不才也得弄筆濡毫竊附於風雅之末吾安得不自賀 
　　古人作養生論有惱一惱老一老笑一笑少一少之説今讀自由談自然發笑即不必讀養生論　 
　　丁福保君作笑説謂梁鴻五噫平子四愁等作皆非逹者人生在世遇極不快意時能引吭大笑以暢心胸則壽算無量今讀自由談自然發笑即不必讀笑説 
　　明洪武時有人謂以文士心血窰則產磁必光潔細潤馬皇后請以科塲試卷代之可謂造福無量今科舉已停更從何處得試卷試以自由談投入磁器精采必更增十倍 
　　東坡戲答歐公語謂以才人餘墨膡筆作屑能醫不通病今試以自由談作屑亦必能醫不通病 
　　中法大藥房之補腦汁謂能治腦今聚投稿家之腦力成此一紙自由談試燒灰服之亦必能治腦五洲大藥房之自來血謂可補血今聚投稿家之心血成此一紙自由談試燒灰服之亦必能補血席裕麒之亞支奶謂能尅煙投稿諸君中設有偶借芙蓉力成此錦繡文者燒灰服之并能作戒烟丸用 
　　了靑平日最愛作唱攤簧家以其信口開河毫無拘束也今爲自由談投稿不啻作唱攤簧家 
了靑平日又最愛作丑角以其喜笑怒駡皆文章全靠胡説吃飯也今向自由談投稿設能登出即不啻作丑角 
海外奇談 
[食蟲草] [  頌斌]  
　　北京法文日報載南美洲近出一種奇草其葉尖而靑其幹曲而紅不論何虫行近此草必被吸斃蓋此草葉上生有粘液虫集其又德國巴拉提省於九月間亦曾有人報告柏靈植物園云此間新產一種食蟻草味甘而香烈蟻問其香必趨至其葉上而斃 
[利用地中熱力]  
　　向來地理學者每思利用地中熱力以之運動機器迄無成効近美國蒙笡勃君發明一新法可以從地中取得熱力以成蒸汽其法於地面掘一萬二千英尺深之井穴兩眼兩井之間距離約五十英尺從一面之井穴以水灌入之得地中之高熱力而化爲蒸汽從他一穴噴出之即可運動機器云 
劇談 
[火燒連營劇本] [  曾言]  
　　昨晤鑫培云我日來唱幾齣戲異常吃力鼓板胡琴旣不到靠配脚又不合規矩往往喜説上海話我又不懂莫名其妙前日盜魂鈴唱梆子一叚一字一唱中間應有過板我等他過板再也不來如何能唱得好不講究五聲六律不能唱戲拉弦如今無一人講究豈不可歎少頃打板者來鑫培云今日夜裹連營寒白日要先演一次眞正麻煩如是一字一句按板徐徐唱之鼓打板者應如何如何蓋戲曲中反西皮絶少而連營寒之反西皮尤難鑫培唱戲向爲大鎖拉弦李五打板今二人已死伺候鑫培者莫不兢兢業業况此連營寨乎故非先演一番不可也連營寨曲本外間不傳在京鑫培口授數叚尙末完全昨始得補足特登於報以公諸同好復加以按語蓋欲使人知其難知其深也詞錄於下 
　　（生上唱西皮慢板）孫仲謀與孤王結下仇寇只殺得他兵將們尸堆山邱還望我二賢弟靈保佑掃平了東吳賊方能罷休（馬良上白）（生白）哦諸葛瑾到此必有事故召他見孤平身賜坐子瑜到來必有所爲你東吳現在危急故命你前來巧言順説麽（諸葛瑾白）（生白）往口（按住口二字嚴厲之至）你東吳不仁害孤二弟不共戴天之仇若不看在我家丞相之面先斬汝頭回去説與孫權知道早晚孤必興兵掃平東吳管敎他全國誅戮去罷（諸葛瑾下）（生白）關興張苞傳皇叔大令分付滿營大小將官俱穿孝服將汝父神牌請在靈堂將一概仇人梆在靈前爲伯的親自祭奠擺駕（唱西皮）想當年結桃園共天發咒願同年同月日共同罷休到如今　日間死别令手我豈肯獨一人樂享無憂（下）（按唱死别分手句面色遽變音絶悲慘） 
　　（下内唱倒板）白盔白甲旗號（哭滾板）二弟三弟孤的好兄弟（按白盔句音極高遠二弟三弟句唱得極温轉折無窮字字皆滬也） 
　　（歸正板）大小將官哭號啕孤王興兵把仇報掃平了東吳氣方消（關興白）請過了神牌望懹抱（反西皮）點點珠涙往下抛當年園結義好勝似一母共同胞不幸徐州失散了你萬般無奈假意歸曹那曹操待你的情義好上馬金銀下馬包美女十名你不要掛印封金辭奸曹匹馬單刀保皇嫂過五關斬六將擂雷三通把蔡陽首级梟可算得蓋世的英豪（按此二十四字乃一句也最難者加無數之字仍要歸板不可差以毫釐也）華容道上放了曹大仁大義志量高單刀赴會天下曉英雄美名亘古標可恨孫權行奸巧害孤二弟歸天曹愚兄興兵把仇報掃平了東吳氣方消還望二弟神靈保神靈保孤的好兄弟不殺孫權不囘朝（關興唱）（生唱）非是爲伯的珠涙掉孤與汝父生死交哭罷了二弟把三弟呌孤的好兄弟（反西皮）呌聲三弟聽根苖大破黄巾天下嘵敵人見你望風逃虎牢關曾把呂布的髮冠挑當陽板下喝斷了　橋夜戰馬超胆氣好義收嚴顏頗有略韜可恨那范祥張逹兩個賊强盜謀害了英雄二賊脱了逃你兄興兵與你把仇報只殺得孫權胆魂消情願罷兵冩降表同心合　共滅奸曹錦繡河山孤不要一定與你把仇消　啞了咽喉把三弟呌又珠涙掉拿住了孫權兩開交（生白）拿洒來待孤親自祭奠一概仇人拿去開刀（按聲音之道通乎性情昌黎云和平之音淡薄愁思之聲要妙歡愉之辭難工窮苦之言易好詩文如此唱戲亦然哀痛之劇最足感人鑫培最長於哀劇而哀劇之中則以連營寨爲最其哭關張二段字字鳴咽如泣如訴舞幽壑之潜蛟泣孤舟之婺婦不復辨其爲眞爲戲矣二弟三弟孤的好兄弟一句腸廻九折愈轉愈悲如過三巴之峽而聞杜鵑之啼悽心酸脾有如是者愚謂若將古今忠孝節義可歌可泣之事編成戲曲使名脚如鑫培者演之使人增骨肉之至情發哀樂之眞心於今日世俗澆薄不無小補也） 
[紀廿七夜老譚之連營寨（續）] [  玄郎]  
　　七時入座正廳已無餘𨻶座客時以爭座而起喧嚷之聲亦可見� 
此劇之傾倒一時矣老譚出場唱（孫仲謀與孤王結下仇寇）四句平正通逹沉靜恬逸迥不猶人對諸葛瑾云（住口）二字聲色俱厲有無限憤激神氣流露其間若眞有不共戴天之仇者（想當年結桃園共天發咒）四句（一旦間）之間字（死别分手）之手字俱宕漾得神采奕奕悲風四起哭關張一叚（我的好兄弟）一句幽愁抑帶悲哽芥凉純從肺腑中流出直是一字一涙聞者凄然動容西皮反二六兩叚老譚一往情深如歷眞境所唱詞句純由鳴咽中出之抑掦頓挫處緊緊逼出音韻沉鬱盡成變微之聲頗有一座在驚皆感激爲譚泣下之概火燒時焦頭爛額跟蹌傾跌鬚髮顫動一絲不亂而膝行一埸尤覺精采絶倫觔斗跌撲一息不懈絶不類一七十老翁趙雲接駕請安時興苞扶出横臥椅上兩眼朦　白珠微露呻吟而問苞云何人到此形容劉備燒得心神昏亂連趙雲聲口也辨不眞切摹神妙不可言此種做工亦復誰人可及孟鴻羣之趙雲工力尙稱 
小説 
[奇情小説鴛鴦血（十一）] [  天虚我生]  
　　彼上游者亦有所聞第以狄生本爲新聞記者則此與倫或出衣狄生之運動亦末可知秋鞫秓二人之爭死仍如前於是同謀之裁判定吁嗟鳴呼彼二人之駢首於市曹讀吾書者吾知其不忍也雖然果有其事則二人者之心術亦太狠吾筆且誅之不赦 
媚梨與狄生在獄中不謀面媚梨方謂有我之承認則狄生必得生全而狄生之默計亦謂有我之承認則媚梨必得生全庸知明日之日并州之刀將並加鴛鴦之頸矣鳴呼痛哉越日長官升堂行將挾犯男女以越市曹突有弱女子闖入投狀羣役譁然日媚梨何由逃犴狴而至此耶 
　　長官受狀且不閲詢之日汝媚梨耶越獄而出罪加一等弱女子泣曰予不幸以女子身遭挫辱忍死以至今日初不欲敗孟氏之家聲顧今日者載蘭被殺而眞罪人復優游於事外若無涉者彼人之兇鷙吾初亦决不料其至是今知殺吾夫者實爲彼人此仇不復吾何以見亡夫於地下狀詞載之明吾不願以可恥事宣使大衆知幸獲罪人以正其罪毌累無辜則吾死瞑目矣言已驟出利刃自刎於公堂之上大衆驚愕不知所措長官披閲狀詞大震怒立飭幹役拘正犯衆咋舌曰是必尤默恩也比其至則衣冠楚楚儼一紳士也長官呼之案旁令自閲狀詞紳士大失色尙欲辨長官指堂下之尸曰彼爲誰耶汝尙有何説紳士之顏色乃沮喪曰休矣復何言予知罪予死無多言顧此案幸封牘以上勿爲我宣言否則我雖死我力能追汝之魄言已觸柱而斃長官乃告於衆曰渠眞罪人也渠知罪自殊矣狄生與媚梨者無罪且其二人仗義爭死尤可嘉今並釋之㈡ 
　　李巢仙楊紀庚兩先生鑒二十五日重登瘦蝶古意四首實因手民末拆舊版無心誤入而編輯者又爲他人代理故末察出先生　此以責不登尊稿之咎宜矣敢不專誠道歉 
 
 
 

Page 11

 
 
   
 
 

Page 12

 
 
   
 
