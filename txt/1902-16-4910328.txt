# 1902 - 16 - 4910328

 

Page 1

 
 
[九通股票截止日期并提前出書告白] [  上海圖書集成局啓]  
　　本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取　欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[論廣西學政劉家模革職事]  
　　執筆人恭讀十二月初一日廣西學政劉家模被叅革職之旨不禁喟然而歎曰有是哉學政之貪鄙性成不知自愛竟如此其甚哉夫國家作育人才旁求俊乂每省特設一學政三年之内舉行歲科兩試聚各州縣學士子試其學問之優劣分别去取定其等差臨之以詞臣重之以使節其分位與督撫相將典至隆也權至重也膺是任者宜何如矢愼矢勤敦品砥行上以副聖主求才之意下以慰多士宗仰之心乃吾觀近世之職掌文衡者除一二簡在帝心外往往於未得差之前結納要津交通權貴夤緣賄賂百計營求筮仕之初已乖正義一旦皇華就道便訪察各府各縣之肥瘠私計他日取償營營焉逐逐焉謂自釋褐以來惟此足潤宦囊堪爲戚族交游光寵較之鄉試正副考官所入尤爲豐美蓋凡學政軺車所至例有棚規大抵每縣公攤多者七八百金少者五六百金合一府計之必有數千金雖非如廉俸之應支而積習相沿與者旣奉爲故事受者更視若固然卽在邊省瘠苦之區亦無能邀免以故儒臣寵膺簡命但得任滿斷不憂貧至於評文取士則皆寄其權於蓮幕中人舞弊之端因之而起其不肖者竟縱容家丁賄通關節入泮若干金補廪若干金聲價旣高名器益濫如前年山東學政姚丙然之聲名狼藉事發被劾褫職歸田論者每相顧欷歔謂如是之溺職辜恩不特貽羞士林且爲同寅所不齒乃不謂甫閱年餘廣西學政劉家模復因劣蹟昭著致被黄侍御曾敬上疏叅劾奉旨交兩廣總督陶芷芳制軍查辦縱查覆各節尚不至如姚丙然之荒謬絶倫然如所稱嗜好甚深關防不嚴罔知檢束所至之處增索棚規供應幷任聽船戸滿載私鹽被緝私廠拿獲妄謂有衣物寄放在船電請查追一時傳爲笑柄等情蓋必深惡其品行之卑汚故上達九重直發其覆耳聞劉家楧在臺省數年别無建白惟光緒二十五年九月曾以五城盜案日多奏請編查保甲一疏差强人意未幾朝廷卽畀以桂省文柄知遇不可謂不優曾幾何時遽以貪墨致敗有識之士良用慨然夫近來學政之沾染嗜好者何處蔑有其關防之能否愼密吾不敢知乃或倖保令名或擢陞要秩聯翩而去卒無人議其非者彼豈果能興學造士精白乃心哉無他棚規供應各省自有定章不增索則不至招物議而所雇家丁船戸雖有不端之處亦尚能隨時約束不以私意護之也今劉家模旣按棚需索多端已不容於淸議而於船戸販私被獲旣不發交地方官訊懲反藉口衣物在船虛聲恫喝遂至人言藉藉遐邇喧傳本館先曾紀其事於報端猶疑傳者之過不意其竟以此身敗名裂也吾於是乃益歎國家得人之難焉士人束髮受書自童子試以迄鄉會殿廷諸試幾經名公鉅卿之識拔始得躋翰苑淸班是其品學兼優當爲海内所共仰乃劉家模直如是之不知自好用以品題人物其尚能登明選公耶今者事已敗矣職已除矣朝命以吳學士敬修繼其任桂省士類得所提倡自不難砥礪有成而此外各省學臣亦當以劉家模爲前車之鑒有則改之無則加勉聖諭所謂恪守官箴者庶幾可得乎然劉家模之擯斥卽在姚丙然之後則安知劉家模之後不復有如劉家模者吾是以不能不爲今之各學臣慮而幷爲後之各學臣戒也 
[本館接奉電音]  
　　昨日午刻及午後三下鐘時兩次由京師飛電傳來上諭十一道敬謹譯登○十二月初四日内閣奉上諭朕欽奉慈禧端佑康頤昭預莊誠壽恭欽獻崇熙皇太后懿旨國家與列邦講信修睦一秉大公歴年以來召見内外大小臣工必以講求外務聯絡邦交爲訓勉每於州縣等官必諭以朝廷於教堂教士一視同仁務須加意保護並開導百姓常使民教相安切勿猜嫌多事此等告誡不啻三令五申乃各該衙門人員能仰體朝廷德意者固不乏人其未能實力奉行者亦復不少嗣後務當屏除成見開誠布公擇善而從相接以禮自能中外輯睦共享昇平豈非安上全下之大幸至各省民教事情不一究竟良懦者多往往有宵小奸徒展轉煽惑造言生事以致釀成教案多被株連後悔無及是在地方官平日與民相親隨時開導遇有民教爭訟聽斷持平無偏無激其有傳習邪教如白蓮八卦等名目無非藉端惑衆本爲法令所不容久已懸爲厲禁務卽申明曉諭嚴切稽查有犯必懲以平人心而肅國紀著各將軍督撫一體遵照辦理將此通諭知之欽此同日奉上諭前因御史黄曾源高枬先後奏叅福建學政檀璣貪劣各節當經諭令許應騤確查兹據查明覆奏該學政被叅納賄得贓各節雖查無實據而取士不公關防不密則已異口同聲劣跡昭著實屬有玷官箴檀璣著卽行革職另片奏檀璣按試泉漳等屬託詞集捐請飭如數交出等語卽著許應騤勒令該學政如數淸繳歸入閩省振捐欵下備用不准稍有隱匿欽此同日奉上諭上年拳匪内訌釀成大禍皆由無識之王大臣縱庇邪教挾制朝廷識者皆謂其罪無可逭而當時愚妄之徒逢迎附和與該王大臣等此呼彼應論議囂張淆亂觀聽實屬有害國家情節輕重不同要亦難逃洞鑒自應一倂懲治以肅官常開缺都察院左都御史何乃瑩翰林院侍講學士淸藜編修王龍文江西贑州府知府連文冲陜西補用知府曾廉均著革職永不叙用欽此同日奉上諭御史許祐身奏勸立學堂懇請奬叙一摺各項捐輸請奬實官業經諭令永遠停止該御史請變通事例擬以學堂捐輸給予奬叙實屬自紊其例所請著不准行欽此同日奉上諭直隷霸昌道員缺著惠森補授欽此同日奉上諭世鐸著管理雍和宫事務欽此同日奉上諭善耆著在御前大臣上行走欽此同日奉上諭許應騤奏查明浙省各營分别舉劾一摺浙江台州恊副將王節堂副將吳東曹世華叅將陳勝珠游擊陳登科劉繼泉張連勝都司楊文蔚守備章玉坤黎天才馮斌元沈平和知縣劉冕縣丞芻鍾千總朱盛貴旣據該督聲稱該 
 
 

Page 2

 
 
員等技藝嫺熟紀律嚴明均著傳旨嘉奬仍當隨時督飭認眞訓練以成勁旅台州恊中軍都司恭輅狡妄嗜利民怨沸騰提標左營游擊劉百勝昏庸務得紀律不明石浦營都司鄭碧山年力就衰多缺額數紹興左營守備陸鵬萬專事酬應疎于巡緝補用守備羅葆春臨事退縮難期振作均著卽行革職以肅官方餘著照所議辦理該部知道欽此○初五日内閣奉上諭湖北學政著胡鼎銘去欽此同日奉上諭福建學政著秦綬章去欽此同日奉上諭江西贛州府知府員缺緊要著該督撫於通省知府内揀員調補所遺員缺著林開章補授欽此 
[德員問俗]  
　　日本某日報云邇者德國政府遣捕立司辣烏化大學院教授矮痕哈呆痕君赴西伯利亞研求物産農業以及客民傭工諸事宜現已行抵托薄利司苦省將次遍游啞磨司苦托磨司苦及派路那烏路二埠然後赴矮路他伊省其行程以四年爲限中間十閱月學習俄國語言 
[請襄盛會]  
　　日本某日報云今歲爲明治三十六年定於大阪開設第五次勸業博覽會日前由深尾龍三竹間五造根津一諸君商之貴族院議員田中君擬請中國官商來襄盛事 
[日通韓電]  
　　日本某日報云邇來日人向高麗政府要求境内安設電線之權訂定章程三則其一由釜山至仁川安設海底電線及無線電報其二由釜山達馬山浦安設尋常電線由釜山達各港口安設海底電線他日韓人如許某國合力興辦此事則須先由日人許可以保利權 
[伊侯蒙賞]  
　　日本某日報云前日本内閣總理大臣伊藤春畝侯游歴至英英皇依禮欵之賞以派司犬寳星一座蓋亦泰西各國中異數也 
[鄂路行車]  
　　漢口訪事友人云此間創辦鐵路自通濟門外築至武勝關近已竣工每日火車往來暢行無阻一時商旅皆願出于其塗矣 
[粤路興工]  
　　廣州訪事人云廣東撫憲德靜山中丞接粤漢鐵路督辦盛杏蓀宫保電文謂此路擬於歲底正初從速開工因于上月二十二日傳令粤漢鐵路公司總辦張觀察振勳黄太守仲良及鐵路工程師李治互商開辦事宜聞李治係美國人精於鐵路工程馳名已久此次應聘來華定能諸臻妥恊也 
[電提關欵]  
　　蕪湖訪事人云上月京師外務部電致蕪關道署著於年内籌銀四十萬兩彚解到部能否如數並著電覆或謂蕪湖常關陋規極重每完正銀一兩須納陋規三四千文不等果如劉晏理財之法一切改用士人將陋規悉數作爲正欵卽可多出四十萬金然耶否耶敢以質之筦榷政者 
[推廣郵政]  
　　蕪湖訪事人云皖南郵政刻尚未興日前蕪湖新關稅務司特派執事人分赴太平寗國諸處逐一察勘以便酌量推廣依期傳遞信函 
[宗伯賜環]  
　　有客自桃葉渡頭寓書本館執筆人云李苾園大宗伯當藏戊戌夏之交　累疏請開學堂定六部則例後以所薦康有爲等諸逆臣謀叛事發自請嚴譴欽奉上諭李端棻濫保匪人自請懲治一摺該尚書受恩深重竟將大逆不道之康有爲等濫行保薦並於召對時一再面陳今據事後檢舉實屬有意取巧未便以尋常濫保之例稍從末减禮部尚書李端棻著卽行革職發往新疆交地方官嚴加管束以示懲儆欽此迨行抵甘州病篤不克抵戍所時年已七十似續尚虛乃於愈後納甘州小家女爲妾未幾即夢恊蘭徵今夏奉旨賜環十月二十日回至平凉府羅穆倩太守與之有舊堅留信宿談讌極驩乃娟嫉小人忽播流言謂大宗伯作古已久幷引京報以實之讕語無稽殊可笑也 
[示禁謠言]  
　　廣州訪事人云自河南拆船欄被焚後謠言地方官從此不許居民建復并謂西人擬將此處關爲租界以致人心皇皇市面頓形寥落事爲番禺縣錢大令所聞示令居民切勿疑慮惟建復時須縮進數尺不得逼近河干 
[閩督閱操]  
　　福州訪事人云閩浙總督許筠菴制軍於本月二十四日大閱捷勝營練勇操演二十八日接閱標下各營弁兵操演擇其尤者出鶴俸犒之 
[宣城開礦]  
　　蕪湖訪事人云盛杏蓀宫保與日本人訂立合同籌備五百萬金開採皖南宣城煤礦勘定三十方里以五十年爲期預繳七萬五千金儲諸藩庫並擬開築鐵路以便運煤大約由宣城至蕪湖綿長一百餘里 
[查辦房捐]  
　　松江訪事人云江蘇舉辦房捐大憲委候補知縣汪大令來松會同地方有司妥爲籌議行裝旣卸暫宿行明靜僧房隨拜會華亭縣林霨生大令翌日傳集各圖地保諭令查明册報隨於本月初二日刊發聯單交各店鋪塡寫牌號人口懸諸門左以便稽查初三日坊保偕縣署丁役册送後大令復按圖督保抽查至婁縣則先由屈吉士大令出示曉諭俟憲委到來亦卽查明照辦 
[粤中决盜]  
　　廣州訪事人云上月二十六日南海縣裴大令奉到上憲札文飭將盜犯吳亞容陳亞招林明光李亞標譚星如羅有仔蔣管東鮑邦良黄亞顯林亞秋陳亞祥宫北澤籌六十五名連番禺縣盜犯梁帶根劉亞贊兩名押赴市曹處决梟首示衆聞吳亞容一犯係香山著名巨匪蔣管東犯係銷檔旗人行动劉司馬德心公館者同日將劫匪陳亞水一名派人押往佛山犯事地方站籠示衆旣又將同案人犯温聯光温亞東温亞唐㮬亞金吕妹五名一倂站籠 
[粤東火警]  
　　廣州訪事人云上月二十二日之晚四更時黄沙西成里口某雜貨店失火各水龍齊集施救得即撲滅祇焚去店面一間亦云幸矣 
[南臺火警]  
　　福州訪事人云南臺中亭街某號於十一月二十日之晚失火延燒數十家約逾一點鐘時始得撲滅至翌日起火之某甲忽投缳自盡亦可憫矣是夜某營勇丁于救火後赴某飯館果腹館中人以爐火已熄辭勇怒舉藤棍辱之館中人沃以沸湯勇遂拔刀砍傷數處翌日斃命哨弁聞信將勇送縣究治 
[宜昌雜誌]  
　　宜昌訪事人云城内鹽號某甲欠川鹽號某乙銀千兩過期未付遂派夥往甲店將貨物查點標封○有某甲者於今春來宜開設九如齋洋貨鋪揮金如土漸致外强中乾十月下旬忽效黄鵠之高舉積欠各鋪貨價約六七百金各鋪主查知甲存貨已寥寥無幾因控諸保甲局將鋪發封一面尋訪甲之下落○入冬後天氣和暖雨雪過稀致菜麥不能發榮滋長上月初十日及十四日連得小雨雪然仍未沾足市中米價漸貴鹽價加至每斤百文豆油每斤一百零四文小民謀食維艱咸盼蒼蒼者速霈祥霙冀來歲有豐亨之望也○上月十八日黎明時城内鼓樓大街迤北鄂湖書院左近某姓家忽報火災幸各水龍聞警飛馳倂力救熄○固陵輪船擱於淺灘以致船身損壞須駛往上海修理矣○汪水退後小負販在江干搭蓋茅屋開設茶寮酒肆烟館賭塲地方官恐滋事端派差晝夜梭巡甚爲嚴密 
[漢上題襟]  
　　漢口訪事友人云拐匪某甲天門産也近由原籍誘得幼孩二口乘舟抵漢事爲江夏縣役訪聞密往拘獲解請縣主陳介 
 
 

Page 3

 
 
庵大令訊懲天網恢恢疎而不漏是之謂乎○上月某日有一德國兵船停泊黄岡縣屬鴨蛋洲畔忽被巨竊張發元竊去洋衣洋槍等物事後出德領事官照會漢黄德道兼江漢關監督岑馥莊觀察請卽飭縣緝查觀察遵卽飭知各地方官旋經武弁徐升督同線勇在沔陽州境連贓稱獲解交糧捕同知馮少竹别駕移送黄岡縣署歸案訊辦 
[南浦雲痕]  
　　南昌訪事人云江西南昌縣戚升淮明府疾惡如仇訪查棍徒不遺餘力某日出有告示云本縣訪聞萬泰林係著名訟棍平時武斷鄉曲誣控平人及被人指控之案不一而足檢查卷宗固已纍纍第此等棍徒爲鬼爲　或藉端陷害或揑名具呈恐鄉民畏其兇　敢怒不敢言之案尚復不少除另案看管外合亟出示招告爲此示仰合邑諸色人等知悉爾等有被萬泰林誣控陷害及雖未涉訟而遭其索詐旣經被害實跡可證者許卽赴縣首告以憑訊辦一訊卽釋决不拖累毋稍觀望切切特示○入冬以後亢旱兼旬直至上月十六晚始同雲密布六出花飛翌晨簷間積雪至寸許自是天氣嚴寒不特人民疾疫漸稀卽來歲豐穰亦可豫卜惟無袴公蝟縮號寒爲可憫耳 
[五茸摘要]  
　　松江訪事人來函云南鄉巨棍胡阿土罪案山積疉經華亭縣林靈生大令研訊供認不諱遂詳請科以斬監候罪名及提案順供忽又翻變加以刑訊一味支吾隨於上月二十二日淸晨由獄提出善言開導繼復飭上天平架胡始俯首畫供蓋印指模大令命卽備文解府迨府遵余石蓀太守提案勘訊胡又翻供太守乃飭發還再行嚴訊○郡城東北鄉新橋鎭積善堂歲入頗豐附近諸人欲撥欵開設蒙學堂商之堂董堂董不允乃列欵控諸華亭縣署請卽飭查嘻爲公耶爲私耶我輩局外人烏得而知其底藴哉○副管各兵自奉旨裁汰後忽於上月下旬兩次查見馬廐中有火灼痕帮帶周都戎因飭嚴密稽查以便究治 
[上海官塲紀事]  
　　署理江隂縣吳粤生大令於日前來滬迎送皖撫聶仲芳大中丞昨日遍赴道縣各衙門辭行旋卽遄回任所○鹽捕中營管帶姚靖波都戎於昨日至滬行裝甫卸卽命駕詣上海縣署拜會縣主汪瑤庭大令大令飭丁擋駕○江南機器製造局會辦許石笙太守將次赴金陵謁見兩江督憲劉峴莊宫太保特於前日命駕至文武各署辭行傍晚卽乘招商局某輪船就道 
[示定郵資]  
　　前日午後蘇松太兵備道袁海觀觀察牌示轅門云仰信業人等知悉光緒二十七年十二月初三日奉南洋通商大臣劉電諭郵政加費二次切電外務部飭减兹得電復當由本部酌定每磅共收費三角札飭總稅務司核復兹據申稱郵政公會每磅九角彼國代中國郵局寄送每磅一律與資九角所代寄者亦多民局信包郵局出费九角而取之民局者祇一角虧累甚鉅不但收資三角不敷卽新擬之六角四分亦尚有虧現奉鈞札收資三角仍屬入不敷出應訂明自改納三角之日起每年加費一角加至九角爲止等因飭道傳諭知照奉此合亟牌示其各遵照毋違特示 
[盜犯成禽]  
　　盜犯王大江北某縣人日前糾黨至川沙廳境行劫某店鋪逃匿滬上西門外廳尊陳桓士司馬偵知特於前晚派捕來滬拿獲押解入城禀請上海縣主汪瑤庭大令加上鐐銬奇押自新所一宵昨晨添派差役押赴川沙歸案訊辦 
[總辦求才]  
　　前日江南機器製造局總辦毛實君觀察傳集肄業廣方言館之英法文各生分别考試冀拔奇才昨日復傳工藝學堂各生到局察其優劣以定去留 
[鑄砲告成]  
　　邇來江南機器製造局砲廠中製就新式大砲若干尊前日工竣由管廠委員陳君禀請總辦毛實君觀察定期演放以重軍需 
[請商公務]  
　　昨日江海新關稅務司好博遜君命駕至南市江海大關飭丁持名片赴馬路工程局請總辦翁子文太守到關議事良久始興辭而别 
[誨淫重罰]  
　　扮演淫戯與歌唱淫詞同干例禁無如若輩貪利忘害終不免陽奉隂違前日英界山東路會仙髦兒戲館女伶搬演小上墳一劇易其名曰小榮歸雨意雲情描摹盡致適爲包探張才寳所見立卽回報捕房昨晨捕頭令傳掌班人朱錫臣至英美租界公堂禀稱此人素不安分光緒二十五年私取洋人蘭生空自票案發經前任大老爺判押六個月遞解回籍旣而除王氏控黄少齋串吞田單案亦曾牽涉旋又騙取珠花經已革包探黄四福拘解請辦去年寳仙髦兒戯館扮演久經示禁之殺子報淫戯解請大老爺判罰洋銀一百元今仍怙惡不悛請爲究辦朱供小的前犯各案均已訊明至小上墳一劇並無淫穢關目目今各戯館演者甚多叩求明鑒讞員張柄樞司馬商之偉繙譯官判罰洋銀一百元隨問廨差屠林曰朱前者被控各案究竟曾否了結屠差禀稱小的查得各原告均未投案禀催司馬諭令從寛開釋隨卽飭吏繕成告示嚴禁淫戯違干重懲 
[上海巡局紀事]  
　　前晚輪應本邑南市二十三七鋪巡防局會哨屆時十六鋪南北中三巡防局委員次第戾止局員邱盛兩二尹迎入廳事中欵以茗點互談良久而别○前日某公館家丁陳雲全至南市新馬頭德興飯館果腹不知因何與飯館主陳小毛口角爭扭至十六鋪巡防中局局員黄衡堂二尹研訊之　判將陳小毛掌頰十下 
[法租界捕房紀事]  
　　偷兒趙德順在金山縣屬張堰鎭某農民家竊得耕牛三頭來滬求售適爲包探所見連牛解入捕房捕頭命押候解送公堂禀請讞員杜枝園大令訊究○寄居卜鄰里之王姓家婢女名雪梅者於前日逃逸報捕後經包探查獲送入捕房捕頭詰周之下雪梅稱主人凌虐不堪是以伺隙逃出捕頭令押候傳同主人解送公堂禀請大令訊究○前晚積竊候大毛楊麗大混入太古公司安慶輪船行竊某客所携衣物旋由包探查獲解入捕房捕頭令押候堂期解請訊辦 
[衍文]  
　　昨報上海官塲紀事内新任江蘇藩憲句上衍新禧二字賀年停訊内昨禮拜二句下衍爲字蓋皆手民漫不經心所致也附志於此閱者鑒之 
[治喉方]  
　　邇者大時不正喉症盛行每有一家數人相繼殞命者傷心慘目莫盛於斯昨由有心人錄示一方云得之御醫陳蓮舫供奉歴經試用其效如神因亟錄之以廣流傳而袪疫癘計竹瀝六錢猴棗一分珠粉一分用開水和服不及片刻喉閉頓開 
[彚解棉衣]  
　　謹啓者江隂靖江被災請張雪堂先生往振因彼處田廬蕩然無存值此嚴寒災黎無衣無褐何以延生催解棉衣救命云云今收到電報局楊子萱善士新棉衣一百五十件絲業會館土布棉衣八十件新棉衣一百五十件義善源莊焦樂山善士新棉衣四百件連敝堂新棉衣一百八十件共十九包托招商局沈松茂善士豁免水脚裝江永江浮兩輪船前往惟爲數實在不敷尚望各處善士或助錢或助衣速拯災黎不勝盼禱之至 
[壽域同登]  
　　我友鄭登賦翁秉性仁慈好行隱德喆嗣錦峯二尹早歳蜚聲庠序内外孫多至十餘人頭角嶄然必成偉　此固徵天倫之樂事擅人世之榮施明春爲翁七十攬揆之辰諸戚友預謀祝嘏翁以各處沈災未澹願蠲樽酒之資以充振項爰與同儕商訂凡親友饋贈壽儀請徑送至絲業會館籌振公所代收集有成欵彚解災區散放翁亦自具洋銀一百元附振爲諸公祈增福祿同躋上壽猶恐親朋未及周知用乞登報布告[  施子英何植園陳養泉徐少甫趙克卿曹督培朱朗甫徐毓卿同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　唐林氏控金雲槎圖賴會欵等情前晚縣主汪瑤庭大令提系研　诏林氏供丈夫在日曾集一會金雲槎所認一總已搖得三會每會應收洋銀一千零二十元除收被欠一千六百元雲槎係某魚行主金梅溪之子有心圖賴求准嚴追王氏供小婦人係雲槎之妻丈夫於日前出外至今未歸此會收過三次初次一千零二十元二次七百二十元三次六百八十元並劃遣張連生售欠六百元照算祗欠三百餘元叩求明鑒大令予限十日繳還三百餘元如違著交雲槎到案訊追○梅家弄巡防局員某君赴三林塘捉賭被人桀石以投因函請大令飭提爲首之劉連生劉小弟訊究二劉同供此事實係吳金泉爲首大令因又提吳到案前晚升堂詰訊二劉同供是晚抛擲磚石傳聞係吳爲首小的並非目覩求鑒吳供某日局員老爺拘獲劉等四人旋由董事保釋小的並不在内迨局員老爺臨行不知何人追上將石亂抛致傷輿夫非干小的之事大令喝令掌頰一百下著與劉等三人同具改過切結然後交人保釋○唐張氏與其子根新扭沈蔡氏並其子阿三到縣大令研訊之下根新供小的家住浦東父親福泉另居滬上以出租彩轎茶擔爲生久與沈蔡氏姘識今者父親病故小的至滬檢取物件驀被沈蔡氏霸佔叩求訊究唐張氏所供大旨相同沈蔡氏供小婦人於丈夫故後轉嫁唐福泉已十餘年生有兩女今唐故未兩月唐妻及子　將彩轎六頂茶　六副一倂取去致小婦人母女三口不能度日求恩公斷沈阿三供小的係蔡氏前夫所生之子向來在外充當家丁六令著將彩轎茶據均分各具遵結呈案備查 
[英美租界公堂瑣案]  
　　甘肅輪船船主某西人以水手曹春發吳多銀周少來周司毛沈娘子周山茂李永全沈小表等八人任意停工函請捕頭拘獲解案讞員張柄樞司馬研訊之下船主投案訴稱伊等在船工作私自販米至日本求售被關上巡丁查出悉數充公因之相率告辭尚求究辦曹等同供此船關往日本及汕頭所帶食米悉數被關上巡丁取去以致小的簿三十餘人沿途乏食頭目李阿良訴知船罚意歡上岸購求以資果腹船主不允小的等因思往返須十餘日若皆枵腹何以從公且目擊李阿良力竭計窮投浦目盡爰爲保全性命之計相率登岸不料船主竟以停工挾制爲辭來案控訴司馬商之偉繙譯判令各責二百板復將曹吳押捕房三月李阿良之妻奉其母投案求恩撫卹司馬　不准理○前者珠寳掮客邱惟文向永昌珠寳店騙取各貨報捕後經包探竇如海拘德解請司馬訊供諭令押候限期淸理旣而張榮卿復以　邱取去金鋼鑽戒指交掮客　仲孫向人抵押銀兩報請捕頭派竇探恊同王長桂將邱鄔解請復訊司馬令暫行管押限子兩禮拜内赶緊　　違干重辦○洋人兩姆司被　阿福劉阿松行竊寳銀二錠雞三十餘頭報經包探張全林拘獲連收雞之薛桂全解案請究　劉同供寳銀窩日何錦堂所開烟館内薛供伊蠁將雞求售小的不知竊贓故敢收買司馬判將裘劉各責五百　押捕房一年薛責二百板追償洋銀六元　　　包探吊回給　○張德生行竊源人和衣莊及日新增等號衣服報經某包探拘解請究司馬判責五百板遞回湖北原籍○高福郎行竊計阿林家衣服二十餘件報經包探劉阿炳拘解請究司馬判責三百板押捕房兩月期滿遞解　藉○日前著名賭棍曹運山向王徐氏騙取金　　二枚報經包探張天林拘解請突司馬判責三百板押捕房兩月期滿遞解回籍○積賊王長明卽張阿四串同趙文炳王寳生行竊高同茂　洋銀二元錢三千八百文報經包探顧福其拘解請究司馬判各責三百板復將王押捕房六個月○羅阿二攫取大方棧夥某甲所携衣物報經包探邵仁初拘解請究羅供小的竊得衣服旋被銅匠阿毛攫去司馬判責五百板枷號兩月一面飭　阿毛訊究 
[美租界捕房紀事]  
　　前晚有駁船三艘駛至日本郵船株式會碼頭爭奪洎船之所以　撞斷碼頭上所繫鐵練三百六十五號巡街　捕見之拘入捕房捕頭令各償洋銀數元從寛竊出○昨晨梁上君子林阿三掩入寄居北四川路之某粤人家竊取衣服若干件携之而出頭　某包探所獲　贓解入捕房捕頭令押候轉解公堂禀請讞員張柄樞司馬訊辦 
[福並增]  
　　衣可禦　　能除病二者皆貧民所需於人者也敝堂承辦各啓舉經　浩　全仗各埠諸善士恊力贊　得以相持久運兹承樹總堂　大善士助捐衣服百四十件棉褲六十條王君松堂樂助藥捐洋銀二十元事雖不同而其　　爲善之心則無不同敝堂祇　之餘同深銘感敬熱心香一瓣代彼蚩蚩者祝曰願天佑善人增無量福無量壽　北天盾宫前廣益善堂司董嚴信厚施則敬朱佩珍唐榮　等謹誌 
[蘇省官報]  
　　十一月二十四日藩轅牌示照得鎭江府教授趙鍾靈病故　缺查有輪委到班之新　縣人據賀教　李家瑞又署陽湖縣訓導張瑞病故遺　　　　委到班之　亭縣人大　二等教職朱作　又崇明縣教諭曹維恭丁憂遺缺查右輪委到班之陽湖縣人試用訓導　軺　均堪以委　又署　糧道庫大使楊署直　　飭赴按察司司獄新任所遺蒸糧道庫大使　缺查有試用巡檢沈恩彤堪以酌委署理又署無錫縣典史壽紹琳　滿　缺查有　補斯缺之府熙臣堪以飭令先行赴任　府　　謝　督憲飭知江防案内奏保在任　補　同同知羅丞恩禀謝奉委　審局卽日到差撫署文案知縣俄立劉徐元熙均禀知奉撫憲加札同知倪啓佑溧陽黄祇丹陽通判　汝繹靖江知縣　　森崑山　　輔　山姚　　武進張　　無錫徐景黄金山都守仁陽湖直州判胡顯勳　　　禀辭赴杳辦房捐　知縣　　源昭文　涵　　興都　　忠均禀謝奉委淸查房捐　卽辭二十五日浙江候補道程恩培由杭州來通知奉浙　憲委辦蘇寗　　　　銷　南河試用同知吳家楣辭行赴工直隸州周附山　謝　委徒陽河工　　署文案知縣兪錫　禀知奉　憲加　知縣陳叔　禀銷海贑　三州縣抽查保甲團練差及　案回並謝奉委發審局帮審　查金　縣房捐差　辭　鳳　禀謝奉　淸查新陽縣房捐　主元輔姚　　均安徽八禀知奉　憲札委文案差向知銜指分江蘇分缺先補用知縣都聞洛又試用知縣程杰均浙江人由京領照　　　　撫轅文巡　　　　武巡捕秦　　　竊海杜　　　盛　均禀知奉　　加札縣丞姚榮澤禀謝奉　　轅　巡捕　二十六日知府林文炳　　　鳳韶會辦　禀　　　海運　局差同知　　禀辭赴丹陽查　拘差　　期辭赴河工差通判　凱笙禀謝奉委海　局差　光　川沙知縣胡榮荆溪陳鳳蔚新陽均　辭赴淸　房捐　　　　　希曾禀謝奉案淸杳靑　縣房　　府經　　　　縣丞胡義明張體　均禀謝奉委海運滬局　同知　　恩禀　奉　　陽河工差卽辭二十七　藩　　示　　　　　縣典史萬毓桂年滿遺缺查有調補斯　　阿　堪以飭令先行赴任遞遺丹知縣典史員　查　輪　到　之試用巡檢兪侃堪以委署辦理　城　局知府田　禀辭　　　滿比較有盈奉飭照章　辦同　　　知縣孫光　縣丞趙　倬　京　局直隷州　　純知　應　完　　局　京謝奉委海　差張峻某由海門　丁　　　　　　　　　捐就近到差同知銜指分江　試用知縣　　　　江人禀知先行到省巡檢沈恩彤禀謝委署蘇糧道庫大使　二十八日直隸州周煦山禀辭赴　　陽河工差知縣　麒禀謝奉委海運京沽局差並銷　　保甲差　元濟徐　懷徐元熙唐　年縣丞許　榮府知事陳鈞從九　　　徐　　典史股　均禀謝奉委海運京淸局差知縣　溥　　臣縣丞李　飛均禀謝奉委海運　　　　　安徽補用知縣　　　禀辭赴　　　周紹涑禀知奉松滬　　委上海貨捐局差　　同廖　　禀謝　委海運京　局並　　查　甲　府執　大使夏爾　禀辭赴　　　　　無錫縣典史　　　禀謝奉飭先行赴任蘇州府知事　爾　禀知在兩浙　捐案内過班在任候選知縣　分江　試用縣丞余鼎安徽人由　　咨　省禀到　　先補用巡檢馬焱直隸人試用巡檢李均浙江人均由京騐看　省禀到 
[安慶官報]  
　　十一月十九日指分安徽分缺先補用巡檢林應同福　人試用巡檢陳光祖　　　馬　　　縣丞陳國霖均到江蘇人洪　書巡檢　人　均到　江人叚愼徽知奉府委閔卷二十日　　　　安徽試用知府　　騏到江西人號鳳岡　分安徽試用典史林　　到江蘇人巡檢沈同上知奉委調查西門外街道　　忠　查金保門外指遺胡　　知奉委　　門　街道　復祖知奉委查北門外街道 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
