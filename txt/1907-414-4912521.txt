# 1907 - 414 - 4912521

 

Page 1

 
 
   
 
 

Page 2

 
 
[宫門抄]  
　　十月二十九日召見軍機戈炳琦代論 
[内閣會議政務處酌定日英德憲政大臣考察憲政要目]  
　　按日英德爲君主之國。朝廷遣派大員。前往考察用意極爲深遠。然德爲聨邦國。其國體與中國不同惟日本變法伊始。用德國之普魯士王國制度。故其憲法。除比利時外。即以普魯士憲政爲最多。考察德國憲政。宜畧於聨邦政體。而詳於普魯士制度也。又憲法創始於英國。爲歐美憲政之鼻祖。各國皆模倣設立。然英國君主權。在國法上不獨比於日本薄弱。卽比於普魯士稍遜焉。日本立憲。雖祖述普魯士。而因其歴史以定權限。則又較普魯士爲大。兹將關於憲法重要事項。亟待調查之處。臚舉如左。第一憲法源流問題 
　　一憲法成立前之歷史二憲法成立後之改革三憲法組織時之情形四憲法條文及附屬法 
　　第二君主之大權問題 
　　一大權之範圍及其種類二皇帝親任總理大臣及各國務大臣辦法何如三大權施行之形式（如法律裁可式爵位授與式之類） 
　　第三皇室問題 
　　一皇帝及皇族兼陸海軍職務之辦法二宫内省之制度三皇室經費之定額及其增减辦法（附皇室財產之範圍）四皇族之地位及其範圍五皇族之特權及義務六皇族之訴訟及懲戒法七貴族之階級八貴族之特權及義務 
　　第四政府問題 
　　一國務大臣兼任行政大臣之實益二國務大臣之資格三國務大臣之權限及其責任四組織内閣辦法 
　　第五官吏問題 
　　一官吏之責任及其權利義務二官吏任用法三官吏懲戒法 
 
 
 

Page 3

 
 
　　第六臣民問題 
　　一臣民國籍之取得及喪失法二臣民之義務及權利之種類 
　　第七議院問題　　 
　　一議院之權限及其責任二議院之種類及其組織法三議員選舉法（附選舉區劃分方法及上院議員之資格下院納稅若干有選舉權及被選舉權之資格）四議員之地位及其權利義務五議會停止解散之原因並其辦法六議呈之細則 
　　第八其餘憲法上重要問題 
　　一樞密顧問之地位及其權限二會計檢查院之組織及其權限三行政裁判所之組織及其權限四政黨之組織及其勢力五司法權獨力之範圍六豫算編製之方法七國稅之徵收方法八地方官對於國務大臣之責任職務及監督地方權限九地方自治之組織及其權限十地方稅之辦法十一地方公民之資格十二英國三島之制人民權利辦法各自不同其人民亦非同一種族並須特别詳細調查 
　　以上皆臚舉重要事項之大畧。其憲政中所應考察條件尚多。應由各大臣自行酌定。至各大臣所考察之事必須隨時報告憲政編查館以期聨絡一氣藉資編纂並可錄登官報俾衆觀覽 
　　内閣臚列八問題。條分縷晰。纎悉靡遺造此稿者。必爲法政專科者流日後三大臣出洋。誠按圖而搜索之。自不致有迷茫之歎。但篇中所稱憲政。詳於普魯士制度。畧於聨邦政體。此與本報之主張分二十二行省爲德之二十二璽天德者。（八月初七初八日論說）其宗旨絶然不同。吾國民不自謀憲政一惟政府之自謀。無惑乎直接摹仿普魯士。而獨重其君權也。記者附識 
專電 
[電一（北京）]  
　　北洋海軍决計開辦己與某銀行訂借英金一千萬磅爲經費將來造船購械等事均歸該銀行承辦 
[電二（北京）]  
　　外部電咨各埠領事將華僑商業情形仿照秘利烏嘉利約表式開列進出口數目價值逐月報部 
[電三（北京）]  
　　蒙古决議改設行省以張家口熱河歸併添設府州縣各缺 
[電四（北京）]  
　　杭州將軍江浙督撫先後電奏路事醇張那相附和極力政府略有轉圜意 
路欵要聞 
[惲學士封奏之激烈]  
　　前日惲學士上一封奏曾附片及路事措詞異常激烈内有如不設法變通江浙兩省自保路權自治地方東南各省開通較早倘尤而效之幾有自行分割之勢臣欲言而不忍言者屢矣等語兩宫閲竟不覺涙下特召惲學士諭云爾係蘇人又久官京城内外情形當能熟悉此事究竟如何辦法纔好惲對臣於外交不甚通曉不知如何最好但民情總不可失云云翌日召見軍機慈宫又諭慶袁兩軍機云現在人人皆謂民情不可失借欵一事你們總好設法變通一點慶邸唯唯叩頭而退聞卽日擬再與英使訂期磋商云 
[政府疑及革命黨]  
　　蘇杭甬拒欵事起萬衆一心極爲政府所注目聞某邸某尚書頗疑其中有革命黨暗爲運動以致如此激烈某尚書曾言設有暴動抗拒情事不憚以兵力鎭懾之使之帖服而世中堂及南皮相國則力言不可輕舉妄動致失東南民心云 
[都察院禁抑各學堂條陳]  
　　旅京江浙學生前因聨名禀請都察院代遞鐵路條陳奉旨交學部申飭近又有高等巡警兩學堂全體學生法政學堂全體學生京師各學堂全體學生聨名條陳江浙路事共三件呈請都察院代遞已均被批駁不予呈遞矣 
[外部婉拒英使之言]  
　　聞近日英使屢催外部簽押日前英使又到外部催問有某堂官答云貴大臣旣知我江浙兩省之風潮而故催迫我簽字此誠逼我内亂之意想貴大臣必不如是脅我於不仁之地位云云朱使乃默然卽退 
[江督爲提薪助股事札財政局文]  
　　照得蘇浙鐵路前經商部奏准收回自辦設立公司兩省路股均已集有多數路工亦早經開辦現以英公司要求借欵蘇浙人心大爲震動開會集欵力保路權呈電交馳全力爭拒本部堂以維持公益已會同蘇浙撫部院電奏在案查 
 
 

Page 4

 
 
蘇浙路綫綿長兩省估計需欵數千萬兩按照公司咨旨内稱浙公司己集至二千二百餘萬蘇公司已集至一千二百餘萬具見兩省紳商保守主權熱心愛國羣情極爲踴躍然應籌之數不敷甚鉅全恃集腋成裘衆擎易舉此在各紳商誼關桑梓固已共明大義響應同聲屬在寅僚當更睠念時艱無不思節衣縮食擔任義務查上年江北災振曾通飭於省城内外各署局及學堂營務鹽務有差各員弁月支薪水夫馬項下按照所領數目扣留一成嗣又將月薪較少之員數銀三十兩洋數四十元以下者酌令免扣各在案本部堂體察羣情維持權利亟應將蘇省路股仿照災振核扣各員弁薪夫辦法先由財政局妥擬收銀三聨單據格式呈送核定飭刊發局編號鈐盖關防分移各司道局所學堂標營查收凡在各該處支領薪水夫馬人員無論文武但月支銀數逾三十兩洋數逾四十元者均按照所領數目扣留一成一面在收銀三聨單據内塡明發薪之日即以次聨正收單隨時發交本員收執其首聨存根及第三聨副收單連同所扣欵項由各該處按月彚送財政局務須定期照辦即由財政局將首聨存根留局備查其第三副收單曁此項扣成銀兩均按月統解蘇路公司核收應如何換給公司股票息單一切辦法統由財政局會商蘇路公司妥爲議定由局具詳察奪務須各該員凡執有收銀單據者一律與現銀無異不拘何地何時何人均可核明換給其有畸零尾數不成一股者或找付現欵湊足一股或仍將畸零尾數照取收銀單據以備下期湊領均聽其便旣換股票息單之後一切利益均照公司招股章程辦理一俟該局將收銀單據格式及換給股票息單辦理詳奉批准後移明各處按月照扣遵章辦理至各處聘用洋員係屬借材異地且公司定例不收洋股自應母庸核扣以符定案除咨行外合行札飭札到該局即便遵照迅將收單格式及換票辦法分别妥擬商定具詳核辦母違 
[贛垣拒欵協會傳單]  
　　（上畧）爰定廿六日上午十句鐘假江南會館開協會敢乞仕紳軍商學界諸君子届時蒞會籌議聚欵拒欵辦法務冀保我路權無損邦交幸甚幸甚贛垣仕商軍學各界發起人趙少芝楊稚九董季同黄撫予盛少怡惲紹由宗曜南方仲藻范而韓洪薰琴管任伯徐季孫公啟 
[嘉湖女校集股會]  
　　湖州吳興女學校十七日午後二句鐘開保路集股會任錫瑞女士首認十整股座中無不踴躍爭認即幼女家僕亦各認零股若干而認股最巨者則爲沈顧錦文女士認三十整股計共得整股一百零五股零股三百二十二股嘉興北門内下塘啟秀女學堂亦於十月十七日開會集股共認股欵一千元并函致女國民拒欵會始終堅持以逹到目的爲止 
[珠溪鎭集股會]  
　　青浦縣屬珠家閣鎭紳商學界於十月二十六日午後二點鐘開集股會當場認股之數計蔡一隅二千三百股賴嵩蘭一千股兩等學堂教員學生二百股澱山團練局一百六十股元號油坊各友二百股孫筠翹一百股吳雲峯六十股復興米行一百股諸書華高蔭嘉合一百股金銘人金贊平合一百股源義米行一百股源泰米行六十股信茂米行二十股高景伊二十股李文殿一百股劉丕仁十股顧景閑五十股陳東來米行二十股黄翼謨一百股周敬姜黄哲人合一百股黄士希一百股黄雨霖四十股朱鏡心潘百川各五股合豐米行一百股賴文卿二十股吳錦記五十股作新公司四十股張禮記池長松池大梅各二十股朱芹夫六十股朱臨川朱韻山合二十股圓津禪院二十股恒益米行一百股吳啟文二百股總共五千七百二十股 
緊要新聞 
[諭飭憲政館察核外官制北京]  
　　給事中徐士佳封奏京内新設各衙門自去年改官制後員缺之多寡品秩之大小廉俸之多少均係該衙門堂官自行定擬自爲風氣紀律蕩然旣失愼重名器之意亦非統一之道現在各省試行新官制若照京内各衙門辦法私自定擬務必紛亂無章在上者不免徇私下焉者即多奔競之門於吏治所關實非淺鮮擬請此後如有更改章制之處悉遵憲政編查館奏定章程均咨由該館核准後方准施行十八日奉旨着内閣轉傳京内各衙門閲看並著憲政館咨行各省督撫查照辦理欽此（山） 
[憲政館咨請簽覆刑律草案蘇州]  
　　蘇撫陳伯帥接准憲政編查館王大臣咨開准軍機處片交修訂法律大臣沈具奏刑律草案分期繕單呈覽一摺奉旨憲政編查館知道單併發欽此相應傳行欽遵等因前來惟刑法自有一定各省風俗不齊此次修訂新律自當恪遵諭旨參攷各國成法體察中國禮教民情會通參酌妥愼修訂始成一代憲章永遠遵守相應先將刑律總則草案一本分咨京外各衙門就主管事務照章訂論參考詳具理由分别簽註務于文到六個月内咨覆本館以憑彚擇核定爲此咨行貴撫查照辦理可也（具） 
[東三省近事]  
　　查勘間島委員陳昭常近有報告到省謂間島附近地方臨江縣治極爲荒僻日人又思垂涎若不預爲設防恐該處將爲間島之續垷菊帥特派奉天自治局參事傅某前往查勘佈畫一切已於十六日束裝起程 
 
 

Page 5

 
 
　　奉天勸業道黄開文自署任後於商工業毫無佈置僅奔走於督撫兩署而已其所辦之事均委之於僉事二三員如奉省白米食鹽烟煤三項皆購自日本勸業道絶不知注意提倡以塞漏巵良可歏也 
　　民政司使張元奇往各屬調查事竣於十六日由安東縣乘火車回省緣徐督十八日即起節出巡吉江兩省故張司使急於遄返以便將各屬情形面禀帥座云 
　　營口東盛和倒閉後經徐菊帥電致政府籌撥現欵二百萬金由户部銀行滙解到營市面畧爲鬆動惟東盛和兼營荳油之業每日作工者一萬五千餘人一旦歇業工人星散難免不流爲鬍匪現菊帥囑令營榆關道沈觀察來省面商一切并令設法招商承頂荳汕廠以免丄徒滋事　　 
　　文滙報載二十八日東京電云據牛莊日本官場電稱間島華人屢有暴動駐京日使已向外部請詰問 
[粤東西江緝捕問題]  
　　張督復紳士函敬復者昨接大函以西江緝捕輪船部議由粤海關稅務司協緝一事諸君于誼關桑梓熟察地方情形慮及日後情節所論頗是此事在外務部以粤盜貽害商旅牽動交涉某使欲由彼國派兵輪巡緝遂由擬飭稅務司管理巡輪之說敝處業經屢次電爭近又將此事辦理各爲難情形電咨外務部詳察維持一面於接晤某水師提督及領事時婉切駁拒期此議就結諸君子皆縉紳重望爲此邦人士趨向所歸尚祈隨時勸誡勿令稍涉囂張我國主權不容侵越本爲各國所公認持之有故言之成理不患無轉圜處也特此佈復順請均安惟祈僉照不莊 
　　梁鄂臬致同鄉京官電北京戴尚書梁侍郎曾許蔡叅議樞閣院部寺鄉台同鍳英輪在西江緝捕未知如何望賜示并速詳告在省諸公梁鼎芬等漾 
　　又致粤督電廣州張督帥王臬台易蘭池丈鈞鑒英輪在西江緝捕未知如何敬祈賜示梁鼎芬等漾 
　　法政學堂致外部電北京外務部憲鍳英索西江捕權士民同憤以西江非公海内匪非海賊雖授權稅司究屬外人勢必各國援例大局何堪設想乞電粤督會同紳商妥籌推廣水面警察力任保護免被籍口又英艦在惠州新安等處藉測海線於航路必需外竪旗劃界葡人在澳門對岸香山縣屬擅行拒官佔地偪民入籍並乞電粤督據理明定界限以保主權全粤存亡在此頃刻不勝迫切待命之至廣東法政學堂全體學生一千一百人仝叩 
　　高等工業學堂電北京分送軍機處外務部列憲戴尚書曁同鄉官鑒粤省歲繳緝捕經費數百萬而緝捕不力授人干涉香山歸等新安等處復疊見侵佔生等痛國權喪失不忍緘默籲懇挽回兩廣高等學堂全體學生叩 
　　西路各屬學會致北京電北京分送軍機處外務部列憲法部戴尚書曁同鄉官鍳英葡侵權侵地人情洶洶乞力拒免釀禍變高廉雷瓊欽崖羅陽學會全體會員公叩 
　　廣西留穗學生電文二則（致桂林）桂林分送撫憲曁學務公所鑒英索西江捕權部經照准國權已失各國援例大局何堪廣東紳民已電樞府力爭東西河流一貫捕權外握同此防危乞設法維持捕務力挽主權廣西留穂學生叩（至潯州）潯州學務公所鑒英索西江捕權部經照准廣東紳民旣電部力爭東西河流一貫捕權外握同受危亡乞力籌挽救廣西留穂學生叩 
　　長崎商會致外部電北京外務部憲鑒緝捕内政外人不得干預乞嚴拒稅司經理電飭粤省紳民自辦　切長崎商會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[皖撫馮煦奏采訪皖省遺書以存國粹摺]  
　　奏爲采訪皖省遺書以存國粹兼備異日圖書館之用恭摺仰祈聖鑒事竊比年以來注重科學溝通中西一洗用非所學學非所用之弊海内嚮風爭自濯磨惟以法制屢更學術亦因之稍異迂固之儒旣罔議時變英俊之士復動薄古人交攻互譏莫衷一是方今泰東西各國相競以智相勝以學不獨技藝顓門確有心得即心理算術輿地歷史法律兵略亦多深造標新領異駸駸與吾國先民代相雄長圖書之館凡大都會所在有之吾國士大夫幾瞠乎其後矣臣竊憂之夫泰東西之舉不過竊吾緒餘猶足頡頏一世而吾國乃弁棄其典章文物曾不愛重何其偵也臣謹揭斯義與皖之官吏士民相質證采儒先窮理之書以端本考歷代經世之書以致用政教相通千古不易矧皖省襟帶江淮苞絡灊霍夙爲人文淵藪國朝右文皖才尤盛性理若宣城施閏章婺源汪黻考據若婺源江永休寗戴震歙金榜凌廷堪績溪胡培翬黟俞正爕當塗徐文靖詞章若桐城方苞姚鼐涇朱珔包世臣算術若宣城梅文鼎曁其孫榖成歙汪耒或綜貫遺經或闡明絶學凡所述作固已彪炯宙合其他抱潛德而弗彰守遺編以終老者尤不乏人以至金石之錄垂爲世珍諸史賴其折衷羣經得其通假是皆後學之津梁政治之鴻秘也網羅掌故闡發幽微官斯土者與有責焉臣雖迂愚不敢不勉當飭所屬凡有關於政界學界諸書及金石之已未著錄者先行彚集全編旁求精搨其孤行之本手鈔之書則錄其副以上其收藏之　慨出所蓄捐書至多部彞器碑版至多種者則舉其名以聞所得旣夥臣再會司藩學臬三司遴其尤者進呈乙覽以備圖書館之用唯皖省局於一隅懼多遺佚應請飭下各直省一併甄采庶幾士林感奮國梓常存仰副朝廷興學牖民之至意除咨學禮二部查照外謹會同兩江總督臣端方恭摺具陳伏乞皇太后皇上聖鑒訓示謹奏光緒三十三年十月十九日奉硃批該部知道欽此 
[又奏多設半日學堂片]  
　　再地方自治爲立憲之初基教育普及實自治之首務國度之强弱視乎民而民智之通塞視乎教教育一日不普及則民智一日不開通卽國度一日不完善皖省風氣漸開自省内推及各屬凡高等學中學小學均已粗有規模搯紳子弟與凡民之秀異者莫不彬彬向學爭自濯磨然而偏遠之鄉孤寒之士或困於生計無入學之資或迫於時間無八學之暇其柔者安於愚賤爲董戒所不及其强者外於名教且暴棄以自甘臣竊惄然憂之查半日學堂因鄉鎭之社會有學堂之規條無論士農工商下至厮養之役凡有飭力皆可乘隙入學或兼習或補習卜晝卜夜各適其宜爲時暫則無玩愒之虞爲用省則無籌措之苦法旣不煩事亦易舉凡鄉鎭僻陋爲教育所不及者極官因地制宜酌量設立俾有觀摩而增進化臣當已札飭提學使迅速籌建先自省始遍及各屬若何分配學區畫一教科遴選教員或概歸官理或奬勵民立妥定章程即日一律開辦將民智日闢國度日强庶仰副詔旨立憲之至意除咨部查照外謹附片具陳伏乞聖鍳訓示謹奏十月十九日奉硃批學部知道欽此 
 
 

Page 11

 
 
分類新聞政界 
[鄂督預杜州縣虧欠武昌]  
　　鄂督趙次帥近因查知湖北各州縣往往於交替之際只解正欵所有一切雜支均置不顧特札行藩司通飭各州縣嗣後倘有拖延之處即將所解欵内先儘雜收以杜虧欠（音） 
[法政學員環請補助杭州]  
　　浙省法政學堂官班學員候補知縣李茂蓮等十餘人環禀各憲畧謂法義精深課程邃密非淺嘗掠取者能窺其微學員等頻年聽鼓虧累日增爲生計則學業難專爲學計則資生乏策加之堂中膳宿俱無逐日奔走四次轉瞬雨雪載途將有凍餒不能出户者查江蘇安徽江西湖南等處法政學員均有津貼福建則派委例差資助候補苦况異地同情浙閩連圻豈忍歧視有津貼之可籌固善矣否則例差之派止可援案俾卒歲有資即卒業可望現計通堂官班共五十餘人除有差有力不籍調劑之各員外實在景况窘迫萬難支持者僅有十七人微論身一心紛終形免强且恐計窮　竭久之併其身有不能免强之一日此學員等之實在苦情也伏祈俯念爲學求助准予援案施恩之處出自憲裁爲此聨名瀝禀云云（木） 
[催繳侵吞賑捐實收浙江]  
　　開化縣王嵩　大令近日詳覆浙撫略謂前次奉發湖北賑捐實收係貝前故縣留存署内自行勸捐迨至徐前令到任亦未移交自係貝前令家屬携帶省寓申請就近催繳以期迅速等情當奉署藩喻方伯以貝故令家屬於此等飭發勸捐車件擅敢率行携帶省寓並不移交實屬不成事體仰即嚴諭該家屬迅將前項實收檢齊副收存根及報捐銀兩勒限文到三日内一併呈繳（天） 
[飭司册報大計員名蘇州]  
　　蘇撫陳伯平中丞以向例年終各省有應行大計之舉因特札飭藩司朱竹石方伯將所屬文武各員分别功過詳細造册呈候核奪（命） 
[蘇省冬漕海運各員銜名蘇州]  
　　三十三年分冬漕分派海運各員銜名單錄下京沽兩局總辦知府萬立銳會辦知府王銘漸張壽鏞直隷州宋乃謙提調知府衡漳程鴻遇差遣知州楊寳紳知縣汪廣生葛誦棻周啟倬張篤鼎於蔭先王佑之葉漢霄孫洞邵聞洛曾楫理問沈明爔府經定棻縣丞林葆憘德章鄭國賢郭闊志巡檢張恩溥閃崇仁鄧澤鑾萬婁祥典史朱爾振滬錫兩局總辦知府孫毓驥會辦知府沈鳳韶盧懋善提調直隷州陳龍昌同知蔣育棻知州陳文藻差遣同知程慶昌通判陳德宣戴祖詒知縣陳元珖姚文傑楊寳善夏輔咸直州同范采晉縣丞沈興楫池漢明主簿蔡琮巡檢朱世宣加派會辦四員松海防同知秦錫鎭上海縣李超瓊無錫縣伊立勳金匱縣趙謹琪禾 
交涉 
[議爭海島續誌湖州]  
　　湖州海島案迭見前報兹經七縣商民會議後大動公憤幸劉張沈俞等四紳再三慰阻謂且俟赴美按察司呈控後倘判斷不公再想方法且已禀請撫台派員至上海觀審云云商民始稍安靜現新撫已到大約卽可實行矣（白） 
[照覆伊犂領事並無測繪地圖北京]  
　　　外務部昨接駐京俄使　科第照覆畧謂前據貴部照稱敝國伊犁領事杜慕斯克等前往哈布特齊爾地測繪地圖等情當即電詢該領事兹據函稱有敝國學生兩名前往該地游歷並無繪圖情事相應照覆云云現外部已電知伊犁將軍長庚查照矣（制） 
[東督電催速訂協約奉天]  
　　東督徐菊帥此次往吉黑兩省查悉俄人在該兩省僑居者甚衆所有租界權限急應劃清方可整理故菊帥特電逹外務部催其迅與駐京俄使璞科第君從速商訂中俄協約以資辦理云（黑） 
[請英法領事禁濟軍火廣東]  
　　欽廉匪黨屢仆屢起因恃有軍火接濟所致業經政界查明多由越南偷連并聞有勾串亂黨在港越各處煽惑勾結等事兹聞督憲已於日前函請英法領事轉請港越各督嚴禁驅逐以免煽惑至廉欽匪勢情形如何一面　龔道密查一面飭派員分頭偵探矣（白） 
[福公司又爭辦豫礦河南]  
　　河南修武縣鳳凰嶺地方近日發見礦產一區鐵苗甚旺該地士紳將原質携赴湖北大冶鐵礦局化驗鐵質極佳福公司因運動力爭開採聞豫省人士現正合力抵拒自集資本組織開辦云（黑） 
[咨照保護日商游歷安慶]  
　　直隷總督楊蓮帥行咨皖撫謂日商高澤田伊三郎等擬赴安徽省一帶游歷請飭照約保護刻經皖撫准咨飭屬一體遵照矣（賢） 
軍界 
[籌議綠營裁併辦法武昌]  
　　湖北提督夏毓秀軍門近奉陸軍部咨開照得綠營兵制現當整頓軍政之時或全行裁汰或歸併　警或裁除老弱而改練新軍均由各省酌核辦理等因軍門准咨後當即赴省謁見鄂督趙次帥面商辦法一面札飭各協鎭查核情形議覆核奪（音） 
[詳送軍營戒烟册結安慶]  
　　皖撫馮中丞據督練公所詳稱前奉陸軍部咨送禁烟章程當經通飭遵辦在案兹據常備軍步馬砲軍樂各營造具官弁目兵人等不食洋烟册結畫押蓋印呈送到所查核屬實除步隊各營管帶已由標統加押外其步標統帶及馬砲兩營親軍衛家馬隊管帶即由本所劃押以符定章云云（非）　 
[批飭勒交奸斃婦人之艙長蘇州]  
　　鹽捕營艙長常恩光前因奸逼斃松江顧姓婦人一案迭經華亭縣張大令屢次移提該營管帶抗不交案現奉撫憲陳中丞批飭華亭縣畧謂該艙長所犯之案情節較大據稱鹽捕營早已將常斥革顯係管帶規避朦揑應候移請江南提督劉軍門勒令該營官尅日交出否則定予記過云云必 
 
 

Page 12

 
 
[提叅升署協戎湖州]  
　　湖州協張丹亭協戎現已告退由浙提吕道生軍門委提標中叅穆同春接署遺缺委前營游擊楊文舉署理（行） 
[劉軍門公畢回轅松江]  
　　江南提督劉華軒軍門前因公幹赴寗謁見江督端午帥并便道巡視丹陽常州等處緝私各營現已公畢於二十五日回轅矣（周） 
[籌解購辦儀器銀兩安慶]  
　　安徽督練公所前向榮華洋行購辦齊普雷格耳儀器一付計價銀四百兩又測繪圖板指南針各二十個計價銀三十七兩四錢六分現該行已將各件運送抵皖當由督練公所呈請皖撫馮夢帥札飭支應局將此項價銀照數籌解云（上） 
[警局添辦消防隊武昌]  
　　湖北巡警道馮觀察現擬就警局内添辦消防隊招募勇丁數十名分派各段梭巡以保治安業已會商鄂臬梁廉訪妥議辦法矣（音） 
[部咨核准皖省防軍餉項安慶]  
　　安徽善後防軍各營前於光緒三十年分購軍裝軍火等項共用銀九萬九千三百餘兩現已詳由陸軍部核與成案價值數目相符咨請皖撫馮中丞查照矣（非） 
學務 
[教育會舉定正副會長蘇州]  
　　蘇州長元吳三縣教育會各會員於廿七日在學務公所邀集學界中人投票選舉會長當場舉定蔣季和君爲正吳訥士君爲副業已詳請毛提學加札委用矣（命） 
[咨復勸學總董之劣跡浙江]  
　　本月初温州學界因反對省視學楊紳鎭毅全體停課聨電五次要求撤換等情已誌本報專電經信署院電飭學務總滙處孫紳貽讓查復外並札提學司遴派候補府湯仰暉太守續往撤究兹悉孫部郎據電咨復各憲略謂温處距省窵遠士論民風新舊文　程度各有不齊蒙派楊視學到温周歴郡學訓示詳備學界同聲翕服惟永嘉縣丁令惟晉蒞任後誤信訟棍梅佐羹私舉黄崇憲爲總董以梅爲文案握權植黨如吳木天等皆鄉曲無賴一躍而據學界舞臺此次楊紳來郡視學籌議改良事非越俎即或責備過嚴儘可熟商辦法詎該總董始則煽衆罷課繼復嗾令無賴截路殿辱實屬形同化外非蒙嚴辦不特於學務前途大有關繫且恐於地方治安亦有妨碍云云現聞信中丞以此事迭經各界互相攻訐内中或有隱情旣經派員澈查必俟湯守復到再行核辦已擬移交馮撫辦理云（水） 
[撤回辦學被控人員杭州]  
　　前辦太平縣中學堂監督試用照磨李樹勳在外招搖撞騙無所不爲經紳商學界聨名禀控該照磨又復揑名辯誣省台業飭前任台州府張守查明均屬偏袒迥護兹上台以該照磨聲名惡劣被控纍纍所禀均難盡信應即將該員先行撤回察看一面特飭新任台州府許鄧起樞太守再行調齊案卷據實確查禀辦（元） 
[提學定期考試畢業蘇州]  
　　蘇省法政學堂官班學員現届畢業之期經毛提學定於十一月初二日蒞堂考試奬給文憑其中有多數報名於學轅新設之自治科者再示考試云（草） 
[專修科畢業考試蘇州]  
　　蘇省師範學堂專修科現届畢業經章監督禀請毛提學定期十一月初四日親臨考試一面札委知縣鄒壽祺到堂監場（草） 
[體操生將次畢業蘇州]  
　　蘇省師範學堂於暑假後添設體操生一班原定三個月畢業現爲期已届當由該堂監督禀請毛提學示期十一月初四日考驗以便給予文憑（命） 
實業 
[飭議農會簡明章程武昌]  
　　鄂督近奉農工商部頒發農會簡明章程飭即酌量地方情形籌議開辦趙次帥因即札飭藩司會同農務學堂監督及新設勸業道按照此項章程斟酌妥善詳候咨覆核辦（音） 
[批斥推委倒欠公欵浙江]  
　　職商丁立誠日前具禀浙撫所虧欠公欵須弟立中解省才可措手等情奉信撫批云前據具禀業經明白批飭將倒欠公私各欵赶緊變產償還迄有兩月之久何以尚未清理該職商之弟丁立中前次到温毫無展布現稱須將立中解省方可措手顯係兄弟互相推宕殊屬不合著卽遵照前批赶速設法償還倘再違延被累各員多已參限届滿均須參辦監追該職商係貽累之人其能安然無恙乎言盡於此勿悔噬臍（白） 
[嚴定懲勸荒政之辦法廣東]  
　　粤省農工商局以查勘荒政一事係奉上諭飭辦之件各屬地方官自宜欽遵認眞查勘故特嚴定勸懲如果各屬查勘明確册報清晣依限繪圖列册禀繳者詳請給奬倘係玩愒因循延不造報或造報而徒事敷衍并不詳盡者卽行詳請叅處當已通飭知照矣（音） 
雜記 
[嚴禁售賣淫藥之文告廣東]  
　　粤省巡警總局出示云省城各牆壁前因查有標貼售賣餑餑香蠟丸九魂大小仙丹　淫藥招紙當經諭飭各分局杳禁在案兹查各處鋪店有寄賣此等淫媚丸藥似此誨淫導邪實於風俗人心大有妨碍亟應一律查禁以期盡絶嗣後不准將此等淫藥製造並不准代人寄賣如敢故違一經查出定必嚴究查（生） 
[鄉民投府報荒蘇州]  
　　常熟縣境日昨有鄉民三十餘人投蘇州府署遞禀報荒適何太守赴鄉查閲學堂團練當由門役人等諭令該鄉民暫行回鄉候禀明核示（命） 
[賭窟運動復開蘇州]  
　　蘇垣北寺内賭窟前經上憲拿辦李大由等旋即停歇現由該處地保愛生等至北路巡警局說明照送陋規其餘各衙門亦已分别接洽仍在北寺復行開檯故日内往賭者甚衆聞該賭塲每月開銷各處陋規在一千元以外可爲鉅賭窟矣（魚） 
[假冐督署委員定讞蘇州]  
　　蘇省前獲冒稱督憲委員之黄楨祥一名由蘇州何太守發交發審局管押在案兹奉江督端午帥以假冒督署委員事關重大因批飭將該犯先行監禁三年期滿再行遞解回籍交地方官管東現蘇臬陸廉訪已轉飭蘇府何太守於廿六日會同襄讞委員備文移解長洲縣署收禁内監矣（必） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十九）]  
　　那女學生聽了。方才從恍然裡跑出了一個大悟來。曉得這位弗倫先生。不知怎樣的把人和畜生。作了一個平等的比較。待要不笑時那裡忍得住。不由得又大笑起來。那一班女學生。和蘇菲亞在旁聽了這樣天字第一號的新名詞。一個個也不覺府仰大笑。只有。白惠文不狠懂他們的說話。只呆呆的看者他們。弗倫見他們這般笑法。心上著實詫異。暗想他們爲什麽見咱一開口。就是這般笑法。便開口問道。你們倒底笑些什麽。難道又是咱說錯了麽。說着。覺得有些氣忿忿的。那先前和他說話的女學生。見弗倫十分動氣。便對他說道。弗倫君。你自己說錯了話兒。却不能怪着我們笑你。你怎麽好好的把人和畜生。都說到一起去了。一句話還没有說完。忍不住又笑起來。弗倫聽了。不服道。咱倒要請問請問。人和畜生。難道也有什麽分别不成。那女學生笑道。怎麽没有分别。我們支那人的名詞。是狠講究的。即如一個人便說是一個人。一隻狗便說是一隻狗。方才我請問你有幾位兄弟。你却一口就說六隻六隻。可不是把人和畜生混在一起了麽。弗倫聽了想了一想。曉得自己弄錯了。但是面上不肯認。差。口内說道。咱不信這樣無謂的分别。咱歐洲的文法没有的。你難道不曉得咱英倫的語言文字麽。一個人就說是愛蠻一個狗就說是愛道搿。那裡有這樣的文法。那女學生道。我們支那的文法。原是和你們貴國不同的。譬如我們支那的名詞一本書至十本書。都是一樣的說法。不過換個數目字罷了。要依着你們貴國的文法說起來。一本書呌做温雹克。兩本書就呌做土雹克司。爲什麽好好的又要加上一個愛司呢。這就是華英文法。異同之處。那裡好一概而論。弗倫聽了。啞口無言。覺得他這一席話兒。得委實不差。要想幾句說話來駁他時。無奈想了半天。一句詁也想不出來。只好紅著個臉。搭赸着說道。這是咱偶然錯了。不算什麽。咱還是同你搖拳罷。這也是你們支那人的頑意兒。恰不曉得你可會。不會那女學生便道。這個是我們支那人創出來的頑意兒。那有不懂的道理。但是有句話兒。要先和弗倫君說明。要是你弄錯了。是要罰一杯的。弗倫道。這個自然。於是弗倫和那女學生兩個。五魁八馬的猜起拳來。猜了一回。互有勝負。那女學生伸了一個拳頭。呌了一個對手。弗倫忽然伸出一個中指來。在那女學生面前晃了一晃。呌了一聲一品滿座的人見了一時都拍手大笑起來。 
國外新聞 
[美國海軍近事]  
　　二十八日紐約電云大西洋艦隊中又有滅魚雷艇六艘由享泊登魯地方啟碇前赴太平洋游歴海軍大臣美脫克甫議撥欵六十九兆元以供建造戰艦四艘之用 
[神户旅館被火]  
　　二十八日東京電云日本神户埠東方旅館于今日失火燬去傍屋數間此次並不傷人惟被燬所值非輕云 
[美國煤鑛暴炸]  
　　二十八日倫敦電云美國本雪維盡亞省莫奴茄希拉地方有煤礦一所近猝然爆炸有礦工六十餘人被埋于礦内大約均無生望矣 
[比國訂有管轄孔戈之權]  
　　二十八日倫敦電云比利時國及孔戈國全權大使已將所訂條約劃押自此比國卽可管轄孔戈矣 
[英國派兵勦亂]  
　　二十八日倫敦電云南斐洲蘇魯蘭有亂事英國已預備大軍往剿約有二千名之衆大隊兵士已于今日拔隊往琴魯代地方麥根西大佐及其部屬人員定明日前往目下情形似未必有盡行叛亂之勢然各軍士已嚴密戒備以防不測 
[海參威叛兵定罪]  
　　二十八日倫敦電云上月二十五日海參威俄兵譁變之役其在斯攷哀兵艦上所拘到之叛兵二十人已判定鎗斃之罪其餘一百七十七人減等治罪 
[美國召集國會]  
　　二十八日倫敦電云華盛頓來電謂美國國會業已召集所應議事件均已定序財政大臣高德魯呈出明年之豫算案卽一千九百零八至零九年者統計七百七十六兆圓較之一千九百零七至零八年之豫算案添增之費約七十七兆五十萬元克立福尼省議員海也斯以限制東力人入口之議案呈于大總統魯斯佛頗不以共計爲然但海氏以爲此乃合于克立福尼人民意念之舉故終須推行之云以上譯字林報 
[德京發見軍火]  
　　二十八日栢林電云栢林地方近檢獲軍械甚多聞係俄國虚無黨人所藏據官塲中人咸謂德國社會黨人亦與同謀 
[美隊逐漸東行]  
　　二十八日栢林電云美國大西洋艦隊又有一隊由璃福克地方起碇前赴太平洋 
[美總統對于國會之牒文]  
　　二十九日倫敦電云美大總統羅斯佛牒告國會其所述大略如下速定例以整理各托辣斯發行便易之貨幣抽取所得稅釐定儲蓄銀行規例定明年選舉總統後重訂稅則籌議建造四大戰艦太平洋沿海須增設屯煤　船塢太 
 
 

Page 19

 
 
平洋大西洋兩站岸均須有完善之壘堡日後美海軍將更迭往來于太平大西洋之間美國陸軍須速擴張其勢力議以陳列品送交日本博覽會事議中國學校事務蓋其國内教育必須仿時下辦理中國學生來美入校自當歡迎末節志言歡迎中國學生一說在倫敦人視之咸以爲美之爲此將欲與日本相對敵而美人之宗旨蓋欲謹敬以行其善鄰之道也以上譯文滙報 
本埠新聞 
[江督飭禁携帶軍械經過租界]  
　　滬道前因缷任浙撫張筱帥家眷道過滬親兵携帶洋鎗被捕房扣留函准領袖轉飭交還嗣後須照租端界現行章程不准華人携帶軍火各營兵丁執械過璄必須由道函致領袖飭知工部局給發執照方無阻滯詳請江督咨行各省知照在案兹午帥已准如所請分别咨請各督撫飭屬遵照矣（七） 
[滬道堅持自來水公司之交涉]  
　　比總領事爲鎭江自來水一事函致滬道已紀昨報即經滬道函復略謂鎭江自來水公司總以商部有無核准明文爲斷如果貴國商人實已得有該公司所奉商部核准確據該買辦趙君持據前來本道查明當可轉禀請示否則未敢聞命（企） 
[飭禁錢業買空賣空]  
　　本縣李大令昨日照會南北市錢業董事曁商務總會各董略謂滬上商務進出銀洋爲數甚鉅前因各錢莊私立洋拆名目買賣空盤有碍市面迭經出示嚴禁在案乃近日銀洋價值驟見增漲不特銀拆日鉅且訪聞仍有私立洋拆名目賣空買空囤積居奇情事市面因之震動不知虚做洋拆買賣空盤其輸贏甚巨直與賭博無異病商蠹民爲害最烈本年秋間金業中虚做空盤因而虧累者不可勝紀曾經升任道憲示禁有案前事昭昭可爲殷鑒亟應從嚴禁止以維市廛希即傳知各錢業嗣後不得買空賣空致干查究倘有奸商把持漁利立即指禀以憑究懲幸勿瞻徇姑容（泳） 
[城内警局續招巡士]  
　　昨日第一路一區巡警分局發出牌示畧云本局及二三四五各區招募巡士業於廿八日一律考騐人數雖多及格者少合再續招其有未經投報自問身段合格言語清利識字能寫者著仍來局報名准於十一月初三日重行考騐錄取聽候補充云（軌） 
[逃犯就獲]  
　　鄉人徐海松數年前被流氓陳金山等挖去兩目控奉捕房拿到閙天宫陳金山曹毛毛三犯訊究尚有＋錢炳法即小炳法在逃未獲昨小炳法在西虹口與民人王桂生互毆經探拿獲拘入捕房解請公廨訊究海松亦投請嚴辦小炳法供小的並不在場實遭誣指徐又稱伊母出洋五十元囑小的不必到案小的不允收洋是以投案讞員寳明府以此案出入重大押候禮拜五解案復訊再核（衣） 
[失火罰鍰]  
　　新閘路同盛帽店失愼已紀昨報昨捕房派探將計仁富計文壽等解至公共公廨五十四號西探報稱該店由仁富盤於文壽接開保有火險銀五百兩未向保險行聲明且稻草内有煤油氣味請究仁富供甫於本月十六日盤於文壽接開未及向保險行改名實係無心失火求恩明察文壽供與仁富同讞員寳明府與英巴副領事會商判仁富押三月罰銀二百兩文壽從寛開釋定案（衣） 
[猝斃請驗]  
　　城内館驛弄某烟桿作前日有已歇夥計某甲來店閑游忽然斃命甲妻某氏聞悉卽至縣署喊冤李大令命靜候核示（哲） 
[格致書院九月份課案]  
　　策論四十七名首名三元二名三名各二元四名至七名各一元五角八名至十二名各一元十三名至二十八名各五角　劉之佶　黄昌熾　吳興樹　程文棪　瞿文彬　劉卓如　顧覲棠　程魯杞　萬祖蔭　梁　鴻　許玉庭　黄志曾　單毓年　錢燕榖　張誦梅　單公毅　許炳蔚　施元濟　王廷幹　陳兆琛　楊　喆　齊鳳飛　張錫齡　吳振乾　于震元　單肇蟾　丁　沅　單　憲　（算學十二名）首名三元二名二元三名四名各一元五角五名至七名各一元八名至九名各五角洪家瑛　王汝成　白　岩　沈　蒸　郭慶鏞　復　同　吳文鎔　黄　勃　蔣雨振　 
　　附十一月份課題（策論）中國欲圖富强亟宜開通民智擬於設立學堂之外廣設演說會其辦法或照向時宣講例或另行改良試晣言之生利分利辨（詩題）雪梅風蘭雲竹霜菊（七律各一首不拘韻作二題者聽）（算學）設有天方與也之和爲七而也等六天之和爲十一準法可求天之整根爲二也爲三試求其餘之根各幾何詳細演之代微積拾級十三卷第十欵言其弧爲函數而正弦餘弦正矢正切爲自變數已求得四公式今求其餘線之公式試按理推之（月杪截卷）（川） 
[縣批二則]  
　　周樹蘭等禀批查前據虬溪學堂董事王銓逹以太平寺公產地租業已向董商允撥銀一百兩以濟常年學費何以現禀祇認撥銀五十兩姑着該董等自向王董妥爲籌撥仍復縣查攷○仁大禀等批黄子堃情願先自歸償銀四千四百兩仍找尋郭道齋等來滬料理旣據該莊等應允應准覓的實妥保保回限期尋獲理楚（軌） 
[官事]  
　　商約委員繙譯補用道蔡薰補用守備華振聲均到道拜謁公廨襄讞王斯沅禀請展假五天商部頭等顧問官張謇至道署辭行遄回海門駐滬各領事昨均到洋務局答拜新道（車） 
訟案 
[會訊冒取火柴案]  
　　日商義仁永控錢海珊程根星冒取火柴昨由公廨寳讞員與日領會訊原告洋人供錢程兩人冒取火柴值洋四十餘元向論不睬請究訊之錢程同供已交十五元尚少三十元三角今已呈案求恩飭領中西官准給原告具領斥釋完案（衣） 
[總工程局紀事]  
　　陳錦章前與顧瑞豐同至浦東招商局棧拍買麫粉一千二百五十包被顧賣在西門外某醬園得價未分吞没定洋一百元昨由陳控奉傳訊孫明府以無憑察核判出外自理○隆興牛行主周春記控宰牛作主沙角祥承買水牛九頭定價洋三百二十三元除收票洋二百元外供均不付訊之沙供係代客曾連三經買判限三日交曾候訊○怡和花行執事李少棠扭控竊花之江北人吳阿大由南區解案判戒責一百下　示該行前三天○西區解在胡恍盛碗店竊鍋之方居興至案判戒責五十下（夏） 
[巡警局紀事]  
　　總局寳元祥等十號控計瑞林冐探拆梢一案昨經總辦批示以計匿跡租界候札飭公 
 
 

Page 20

 
 
廨及各路巡官一體協拿○信義火油號控秦福記拆梢一案昨由裁判官判將秦戒責一百下發改過局押禁两月○陶如鶴之妻張氏被戴世敦誘逃尋獲戴反行兇並毆傷巡士脫逃昨陶遞禀求准領妻局員諭候緝戴到案訊明再核 
　　城内第一路一區莫全生　某姓衣服責三百板押三月○楊毛毛竊小孩手鐲責三百板押改過局三月期滿鎖示三天○鞋店主毛恆樹扭控學徒金茂仁聽從同業蔣廷祥串竊鞋子十一雙金供年十六歲二十四日由蔣廷祥預約於黎明開門囑偷鞋子十一雙曾許給付小的洋两元迨店主查悉尋蔣詢問圖賴不認蔣供詞狡賴判責二百板交保出外調處○朱錦堂扭控朱錫林圖賴欠洋九十元錫林供借洋是實惟無力籌還求恩判按月拔還洋一元利息不追兩造遵斷○王阿二偷竊王小江家物件被巡士在張家衖口瞥見拘局判責四百板發押改過局三月衣 
　　第一路四區流氓王吉甫在途滋擾由巡士拘入判押改過局六月○高吳生控王連元拆拆梢判責二百板開釋 
[公共公廨早堂案]  
　　某洋人乘坐馬車至黄家庫地方恰遇鄉人莊妙林迎神敲鑼馬忽驚躍　致車翻人傷昨日控奉解究判莊押一月再罰銀一百两賠修馬車○鄔阿記黄桂仁串竊白汰油洋酒等物判各押六月期滿將鄔遞回奉化原籍○塌車夫楊大周福記陳恩州等壓傷林阿林脚踝一案昨解請究判各押两月○劉孟卿冐探將謝立齋田正清提至南市工程局一案經謝裘陳氏控奉拿獲解究判押候禮拜五再訊○汪阿福前犯竊案遞解今又潛來圖竊由捕解究判押六月期滿遞解○金鳳山楊少卿誘拐平湖戴倪氏之女山寳來滬押入雙彩順二么妓院内取名洪金枝其姊亦被金　來押入洽順堂賣娼取名金蘭蓀前日戴倪氏訴知濟良所轉請飭探將一干人証拿究判金押西牢两年楊押半年期滿均逐出租界戴倪氏亦不是判押媒三月兩妓發濟良所留養候示（業） 
[法租界公堂案]  
　　顧壽伯扭控薙髮匠林德榮張文彬欠洋求追林張同供顧自稱幕友前因同業整頓行規託伊赴英廨請示立案共費洋四百元三月間已交二百元其餘因無力措交故立此據並非借款有中證中訊顧供款於五月二十四日借去是實聶司馬判交保候傳中証再訊○張渭安借妻陸氏控從前同居之張照根誘拐男孩昨日提訊原告供照根自遷移後屢來　探九月初九日忽將男孩小和尚騙去有隣人王玉英可爲見証照根供不承認判押候查究○船户王中英控錢阿兎欠欵不還向索行兇一案昨日復訊王將欠據呈驗錢供與王有親不敢行兇求寛限措交判枷號一月再核○蔡友源偕馮佐卿控王富庭虧欠會款判王交保限一月内自行理處○炒麵店主季阿保因收買黄阿四孔長春行竊之火油被捕一併拘究判黄枷一月孔枷半月季從寛斥釋（舟） 
[美租界捕房事]  
　　一百十一號印捕見沈祥雇車裝運洋槍當即帶入詰知係三路二區巡局之物遂即釋出○前晚有某日人在西華得路酒醉胡閙由捕拘押候核○鄭正桂失去四歲男孩疑由陳阿榮所誘扭入捕房押候查辦○姚志祥騙取某姓洋二百元拘押候究○西華得路姚阿弟所開茶館違章聚賭由探查知飭赴公堂請單傳訊（西） 
通信 
[哭告河南同胞（爲浦信路事）]  
　　咄咄慘哉數月來東南一帶學界女界商界兵界工界農界伶界花界靡不奔走狂呼如追兵餓虎之將及鄔網憤死繼以湯緒湯緒憤死旬日之内殉路者又有二人江浙土地徧成血池涙海是何事爲蘇杭甬也爲蘇杭甬關于江浙人之　家性命者極其重也政府見輿論難拂一移其江浙不受之禍嫁于豫皖則以浦信代蘇杭甬是也嗚乎是眞視我兩省人民無權利思想將擇弱肉以食也者今皖省已全體震驚誓死力拒矣回顧河南猶夢夢者十之八九同胞乎河南同胞獨不見英人造路于印度乎獨不見俄人造路于東三省乎果未受外毒也則請讀越南亡國史波蘭慘狀書京漢之錯旣鑄浦信之禍又來我爲河南哭人又哭我我爲同胞弔人又弔我噫吁嘻我輩盧室邱墓父母妻子將隨路以去耶似此衆生受此酷災誠我祖我宗初殖民于河南時所不及料其子孫有今日之現象也吁嗟乎吁嗟乎大好山河將及白人領士千年寳藏儲供寇盜齋糧我伯叔兄弟其有爲主權計爲身世計爲廬室邱墓父母妻子計洒一掬同情之涙者乎有之則江浙拒欵之運動卽我鍳也即我師也而不然也吾恐一浦信來而上百浦信續矣河南前途尚忍言哉尚忍言哉急不擇音伏維垂察留學上海王璋 
[蘇州拒欵會函]  
　　啓者二十四日囗囗報各埠新聞攔内有章式之主政赴寗將拒欵會副會長告退云云敝會副會長章式之君並無告退之說即請貴報登入來函門爲荷蘇省拒欵會啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
