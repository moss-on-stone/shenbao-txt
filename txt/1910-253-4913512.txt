# 1910 - 253 - 4913512

 

Page 1

 
 
   
 
 

Page 2

 
 
[宫門抄]  
　　八月十五日召見軍機劉玉麟舒志 
[交旨]  
　　八月初九日軍機大臣欽奉 
諭旨乾清門行走舊土爾扈特郡王帕勒塔前得罰俸處分著加恩寛免欽此又奉 
諭旨會議政務處會奏議覆廣西巡撫張鳴岐奏廣西省試辦宣統三年預算告竣並歷陳艱窘情形一摺著依議欽此 
代論 
[度支部主事鄧孝可爲時局危迫泣懇都察院代奏呈（五）（續）]  
國會上益君王。中利官僚。下利國民。所不利者。惟此苟且敷衍營私舞弊之官吏而已。惜乎政治不能如理化。可立刻試驗。以得其利弊。此臣民等所痛恨不能試騐國會於王前。以演其利益者。然泰西則試騐二百年矣。惟其利也。羣趨如騖。幸攝政王。信而斷之。如其不利。可以不開。如其利也。今已恨晚。何俟九年。時事急矣。内溃之憂。更有亟於外患者。今之飢民告災者。方數數起矣。攝政王亦念今。之飢民大非昔之飢民比乎。昔之飢不過一隅水旱之偏災。今之飢爲全國生計之窘迫。昔之飢可以賑恤救之。今之飢非裕其生計。無能爲役。然而民之生計。胡能裕也。需欵孔亟。徵求不已。流亡遍地。盜賊蠭起。其不能餘有擔負力可知也。而中央及各省政費。歳欠計三四千萬。不取諸民。則政不克舉。取諸民則民更困。民困則納稅之力更薄。來年收入之租稅更。不足。而新加諸民者。將更重。展轉相乘。勢非盡全國而爲飢民不止。飢足亂矣。更有新兵。今之新兵告變者。亦且數數起矣。攝政王念今之新兵。大非前之營兵比乎。旣無官爵之可餌。又無義務之可責。月惟硜。硜守此月餉數金。一言不合。羣閧而去。且亦幸今之新兵隨練隨散。弗克成鎭已耳。如其成也將來退伍。作何安置。飢民應募則爲新兵新。兵散伍則爲飢民。革命黨人又從而煽之。嗟乎國亡無日。奚待外患之逼。夫欲己新兵之患。則不能不行全徵兵之制。欲免飢民之亂。則不能不先整頓財政。劃清國稅行省稅也。實行貨幣劃一也。改良稅則也。免除厘金也。勵設銀行也。確定票據法也。求股票活用之途也。度量之劃一也。便利交通也。公司律實行也。海闗稅之保護政策也。工商業之奬勵補助也。有一不備。無望國民生活之裕。今觀奉行諸臣。其未籌及 
 
 
 

Page 3

 
 
者無論。卽其已籌及者。不過請一諭旨。行一文書而其事已畢。且豈徒畢此而已哉。國事萬端攝政王試一核其實。有一不敷衍塞責者乎。此其故實源於行政機闗之不善。賢材之不用。監督機闗之不立。夫吾國當此千鈞一髮。千金一刻之時。而國是不定。憲法不頒。國會不開。賢材不用。黨禁不解。廢臣不起。閹宦不去。歷法不更。　制不改。朝禮不變。天下臣民。有以識攝政王之精神矣。是又何怪各部各省之萬端敷衍耶。夫亡國慘痛。吾儕小人。言之尙覺心椎。豈攝政王身任天下安危。能無長顧却慮。深宫憂勤。時播草野。近因外患日逼。聞攝政王時有涕泣。去年攝政王諭某軍機曰。予惟以知民之疾苦爲疾苦。富哉斯言。憂勤仁愛。方古聖王。何以加茲。雖然。治國者必以其術。王憂百姓之疾苦。將何術以解其苦。王憂外患之日逼。將何術以解其逼。此非徒憂勤涕。泣所能挽救也。治國之術萬端。提綱挈領。則不外某所陳施政用人監督三端。冒昧上呈。某罪大矣。然請王毅然奮發。下詔與天下臣民更始。决行某策。三年不效。則治某以妄言之罪刀鋸鈇鉞。甘之如飴。大局危迫。罔知忌諱。伏乞代奏。謹呈 
專電 
[電一（北京）]  
　　資政院開院時攝政王准定臨院宣讀明諭 
[電二（北京）]  
資政院議案第一件爲西藏設治劃分政敎 
[電三（北京）]  
　　政務處會議卾督瑞澂請借外債造路一摺度尙澤公以欵鉅難還决計奏駁 
[電四（北京）]  
　　攝政王召見樞臣諭商良久擬將川督趙爾巽開缺另用以桂撫張鳴岐繼其後 
[電五（北京）]  
　　魯撫孫寳琦爲萊陽亂事被人指摘電請陛見謀他調 
[電六（北京）]  
　　民政部訂定親貴違禁律刻日頒行 
[電七（北京）]  
廷試游學生己出榜取張景光等四百六十名 
[電八（北京）]  
廣九鐵路總辦魏瀚辭差郵傳部議以趙慶華暫行代理 
緊要新聞一 
[直督密陳贖回開平煤礦辦法北京]  
　　直督陳夔龍日昨呈遞密奏一件探其内容係籌議舉辦公債預備贖回開平煤礦洋洋千餘言大致謂該礦自庚子年兵燹後不幸被英國用詭約購去於今十年秦王島左右中國幾不能顧問所失以億萬計前朝廷派三品京堂張翼前運使周學熙來津籌議收回該礦辦法晝夜籌商現已略有端倪惟英人所索甚巨要求償還英金二百四十萬磅經臣再三磋商又請洋員到英國詳述當年詭詐情形不合公理英政府亦自知理屈稍肯俯就目前已暫議償一百七十五萬磅五年以後二十年以前將債票盡數贖回贖回後准附洋股英政府定欲一百八十萬磅已將此意告知駐京使臣謂一百八十五萬磅已屬和平辦理每年利息不及十二萬五千磅而此礦一年獲利甚夥卽以去年而論已得二十四萬七千磅並云此事若因細數敗於垂成殊屬可惜等語復經外務部據理駁回惟以中英友誼素敦總宜互相退讓期於了結爲要義准外務部知照前來臣當電飭洋員等謹守此意相機磋商固不得因此微數致令要案久懸又不得過示退讓更令别生枝節並經臣函商度支部公債票一項將來擬由大清銀行發行以昭大信此案轇轕多年中外注視如能仰託朝廷威福全數收回雖國家暫時擔任百數十萬磅之債票而全礦產業皆爲國家所有每年進利足抵本息而有餘且此礦界範圍極廣將來逐漸開採洵爲莫大利源况秦王島闗係國家疆土尤非尋常可比現一面由臣竭力磋商俾早日了結一面速籌善後事宜以作贖路之準備云云摺上當交外務度支農工商各部妥議速奏 
[東督不虚此行北京]  
　　東督錫清帥此次來京與政府會商者共有四事一借欵修築錦璦鐵路二剏辦東三省銀行三借欵興辦實業四改革東三省鹽務現行制運日與樞府外務部度支部籌議其第一事因俄日抵抗甚力外部無可設法已不能實行第二事錫督已商允澤尙書准其剏辦銀行發行鈔票俟辦理十年後再奏交度支部直轄經營第三事錫督初議借五千萬現改爲二千萬以一半充銀行資本一半爲辦理移民墾務及各種實業之用已得度支部之認可第四事因澤尙書持之甚堅必欲將東省鹽利盡歸部中故己無效錫督以所商各事業已解决留京無益遂於昨日午後啓程赴奉天回任矣 
[外人携帶軍火實行限制北京]  
　　外務部鄒尙書昨日交諭丞參廳謂限制外人携帶軍火一事曾於光緒三十四年由部與 
 
 

Page 4

 
 
駐京各國公使議訂章程凡外人來華擕帶鎗枝軍火防身游獵者每人祇准帶鎗二枝子彈不得過三十粒以示限制迭經通飭各稅闗查照在案惟現查各省游歷外人仍多不遵定章逾額携帶殊屬不合應即再行通致各稅闗及各省督撫實行嚴查如有逾額携帶者即照章扣留以杜流弊 
[陳善同爲留學生大開出路北京]  
　　御史陳善同日前上一封奏條陳内閣中書仕途擁滯請量予變通摺上即交吏部妥議具奏現吏部李殿林尙書以該御史所奏近二年來東西洋留學畢業生考試授官以内閣中書用者已有一百餘名内閣現在無所事事外洋所學皆置之於無用之地等語自係實在情形所請以對品各京官按照所學分部任用及改外以知縣用俾得展其所長一節不爲無見應卽照准昨已飭司繕摺擬於十五日即行覆奏 
[部駁外省預算原因乃在此耶北京]  
　　各省預算大都入出不敷出多者數百萬少亦數十萬自報部後均經度支部逐一駁詰飭令核减各督撫因此對於澤公不免怨恨茲經詳細調查知度部之任意駁减不稍顧外省之爲難固由澤公向持消極主義然出員司輩之意亦多蓋各省解部之預算表册多者三四箱少者一二箱稽核預算之司科幾於堆積几案充塞棟宇兼之創辦之始無論責之不諳財政之少數司員萬難就理卽多派員數延期詳核亦未必能指出何者爲浮濫之支出何者爲實際之開銷該部員司因之除駁回一二外惟有取簡便法門飭令各省另行核減造報總期出入相抵俾部中免鈎稽之煩費以故雖極重要之事極不可少之費亦往往任意駁减云 
[吉林預算奏報成立北京]  
　　吉林預算前經吉撫陳中丞督同清理財政局遵照部定章程通行各屬依限造報復由財政局悉心稽核凡欵項稍近浮糜均隨時飭令切實删减現在該項預算表册已由局一律編造完竣計吉林全省宣統三年經常歳入庫平銀七百七十二萬六千六百八十五兩二錢五分臨時歳入庫平銀七十一萬三千三百九十兩一錢三分五釐共歳入銀八百四十四萬七十五兩三錢八分五厘經常歳出庫平銀六百二十三萬三千六百十一兩五錢四分臨時歳出庫平銀九十九萬五千八百十九兩八錢二分六厘地方行政經常歳出庫平銀一百七十九萬九千三百八十九兩六錢五分八厘臨時歳出庫平銀七萬五千四百三十八兩八錢四分四釐自治經費歳出庫平銀二十三萬八千四百五十六兩一錢九釐共歳出銀九百三十四萬二千七百十五兩九錢七分七釐以收抵支計不敷銀九十萬二千六百四十兩五錢九分二釐惟歳出項下尙有吉林省城長春延吉三處開埠經費共庫平銀九十四萬五千六百一十九兩六錢九分四釐此項經費本有部撥抵欵按年分領宣統三年吉長兩埠應領庫平銀六十一萬四百四十一兩七錢六分七釐計淨虧庫平銀三十三萬五千一百七十七兩九錢二分七厘但埠務領欵係按年劃分計算與開支之互有漲縮者不同以一年計之似見其虧若合三年全局而計則所領足敷所用故應將此項虧數三十三萬五千一百七十七兩九錢二分七厘另行提出不在預算之列計實虧銀五十六萬八千四百六十二兩六錢六分五釐日昨陳中丞已將財政局所呈表册咨送度支部查核一面具摺奏陳編造情形並請將預算不敷之數敕部統籌全局力與維持 
[度部電減粤省行政經費北京]  
　　度支部前准粤督袁制軍咨送粤省各項經費薪糧等册報當經飭司詳加稽核現據該司員回稱其中多有浮開漏列之處故澤尙書昨特電知粤督飭令按照所指各節分别核减改正電文云前電諒已逹覽茲將總册詳細考查尙有應行酌减改正各端如解京各欵内應解督辦鹽政處經費三萬兩吏部衙門鹽政等領銀二千六百兩陸軍部兵馬驛站並加增領銀六百六十兩又漏列給事中鹽課等領銀一千二百兩均與册列銀數不符應查明原案數目更正貴督曁各司道公費業經本部核明電覆在案除貴督將原有公費津貼及兼管闗務公費抵除計减支一萬七千餘兩運司將原有公費抵除計减支九千兩外其餘司道公費計各將册列原支公費小費津貼等照數抵除藩司尙不敷七千餘兩提學司不敷一千七百餘兩臬司不敷四千七百餘兩巡警道不敷一百餘兩勸業道不敷四千餘兩六司道共不敷一萬七千餘兩應將各署所有規費及另支津貼等項澈查開報分别撥抵剔除至各署供張購置犒賞等項旣定公費亦應聲明一律剔除又薪工一項應從節省尊處觀聽所繫希勉爲其難酌減幕職薪津統按八成支給房書廪工工食津貼紙劄統按六成支給計共减支一萬七千餘兩又電燈費酌减三千兩藩署己設財政公所其文案幕友修伙節敬六千餘兩應全裁改派科長科員等職俾資佐理書役工食及造辦奏銷費賚解册費尤當大加裁减運署書役工食房書廪工紙劄津貼應統按六成支給計减支四千餘兩籌備憲政旣經尊署設處督同司道辦理運署母庸另設其籌餉處可併入統計處辦理籌餉人員津貼曁鹽務各員月課奬賞各經費應一併裁停計共减支四萬二千餘兩又運司餉廉津貼各五千兩已註明提撥而歳入門未據分欵列收似係重支應聲明剔除各厘廠經費較元年驟增十五萬九千餘兩并未聲叙理由應令查照元年支數核實動用警務公所經費應比照北洋酌减以八萬兩爲度學務公所經費亦應比照酌减以五萬兩爲度計兩處共减支三 
 
 

Page 5

 
 
萬二千餘兩將軍都統節敬及旗營講武學堂學員津貼共一千六百餘兩應行裁停各路巡防隊薪糧一百八十餘萬兩現在編練新軍推廣巡警此項巡防隊應酌量裁併勇營統領公費六萬六千餘兩開支過鉅至巡道兼統防營旣有本缺廉俸公費所支統費應行停滅隨營員弁敎習薪費六萬三千餘兩應嚴加裁汰地方行政經費内如補助法政學堂學員膳費開支至一萬八千餘兩補助地方自治經費開支至三萬七千餘兩均應酌量裁減希妥籌速覆至此次所核減銀兩或備歸還積欠商欵或留爲特别預備金之需統希籌畫電告爲要 
[學部並不誤會法院編制法之本旨北京]  
　御史石鏡潢奏法令解釋紛歧致適用未能畫一摺業經憲政編查館遵旨議奏謂原奏以京師法律學堂乙班學生畢業奬勵應比照甲班學生給奬而以爲學部片奏不再按照原官請奬辦法不免誤會法院編制法之本旨且與他項法令互相牴牾於司法前途實多窒碍等語查各國學堂大抵兼設法律政治兩科專習法律者甚鮮其畢業而奬以實官者尤所未聞中國人士狃於利祿一途故當停罷科舉興辦學堂之初不得不分别給奬以資勸勵惟近來風氣願爲行政官者衆而願就司法官者少當此籌備司法獨立之時殊多窒碍故於京師首爲之倡創設法律學堂專以造就審判人才管學大臣奏辦原摺早經聲叙上年臣館奏請頒布法院編制法亦以此項畢業學生爲司法官之正格並請飭下學部通行各省次第擴充仍一面别籌奬勵研究法學之方誠以法律之學講求者少必須多方造就始足以資應用斷無舍造就已成之才聽其紛紛改就行政官之理學部片奏於法院編制法之本旨並無不合亦非於該學堂甲乙兩班有所歧視也原奏又稱法院編制法祇言法律畢業者得應法官考試未嘗禁應他項考試法律學堂畢業者亦可用之行政司法兩途何不可俟文官考試任用章程實行時始行停奬官職等語查各國文官考試任用章程與法官考試任用章程雖屬兩事而應考之資格限於法政畢業學生則同蓋以學堂旣不分别專設則考試亦無庸區分至其實際應法官考試者則習政治科者甚少而習法律科者爲多則以政科所講習者以行政法等項爲主不適用於審判猶之法科所講習者以各種法律爲主而行政非其所長斷無舍其所長而炫其所短者也現在司法事務事屬創始需才甚急故法院編制法規定此項法律學生爲應考合格之員至於禁應他項考試與否則應另行規定而不在法院編制法範圍之内將來此項畢業學生亦不得因可應他項考試之故遂規避法官一途而不爲也若如原奏俟文官考試任用章程實行時始行停奬官職則今年乙班畢業生其原官大抵係行政官而非司法官給奬之後紛紛就職則各省審判陸續開廳仍無合格之人可資任用又何必專設此項法律學堂乎原奏又稱當籌備憲政擴行新法之時此項專門法律人才正宜寛籌出路以作其精進之心庶足以備國家之用若以司法官爲其任用之限制則一經考試被遺便置之閑散之地而法政别科以法律爲普通科學之一者雖經法官考試被遺仍不失其行政官之地位兩相比较人將視專門法律爲畏途等語查司法官之地位較行政官爲鞏固其待遇較行政官爲優崇其考試任用亦較行政官爲嚴重至於考試被遺者由其學力之不足與法令初不相涉若慮專門法律人才一經被遺便置之閑散之地則將來許其應文官考試已足持平固不必於其畢業之時即預籌將來考試被遺之地而先奬之以行政官也况將來各項考試任用章程實行之後則凡屬官吏必經考試而後任用之則學堂奬勵實官辦法概應停止始不相妨查現行之學堂奬勵章程其性質與吏部等衙門保奬辦法相類近日保奬太濫臣工屢以爲言部臣亦隨時改正新章一行舊制立廢從未聞有以格於新章未獲舊日之優奬致歎向隅而以法令紛歧爲辭者臣等再四商榷除法律畢業生得應文官考試一節俟將來擬訂章程另行規定外該御史所請該學堂乙班畢業比照甲班請奬辦法之處應請母庸置議至法官考試任用資格甚嚴實行伊始合格者少未足以應急需是以臣館於上年奏進法院編制法時並擬訂法官考試任用暫行章程業經奉旨頒行在案現在法官考試舉行有期而各省電稱應考人員雖按照暫行章程從寛收考尙苦人數無多不敷選錄而京師法律學堂學生除由本堂舉行畢業考試外尙須由學部覆試所試各項科目較之法官考試科目爲多則覆試及格人員實與法官第一次考試合格者無異臣等體察情形嗣後法律學堂三年以上畢業生凡八品以下及未有官職者均可免其應第一次考試由法部分發各審判廳檢察廳學習一俟暫行章程停止之時仍即按照法院編制法辦理其原有官職在七品以上者仍由法部查照學部原奏以相當之司法官改用與該學堂甲班畢業生一律辦理如蒙俞允即由臣館咨行法部欽遵辦理奉旨依議 
[京師近事]  
　　郵傳部現决議於明春將沿海各處無線電一律推廣以謀電政進步探其原因係某國近頗注意此事故急籌辦法以杜外人之要求 
　　民政部現正編訂水面警察通行章程所有編制俸餉服務等詳章均已陸續釐定至與水師警務劃分權限之法擬日内即與海軍大臣會議 
 
 

Page 6

 
 
解决 
　　旅京山東官紳商學界爲萊陽事日前又在山左會館開特别會議凡在京舖商齊集每舖祗留鋪掌與議餘令暫回到者三千餘人當日决定於十二日聮名赴都察院呈請代奏以伸桑梓寃抑勢甚激烈聞開會時幾盡人將王垿痛詈醜詆歷數其慘害同鄉之罪决議逐出魯籍不認爲同鄉 
　　東督錫清帥於初九日晚專車回奉送行人員極夥其中有濤朗兩邸鐵留守熊希齡王克敏兩司使肅邸及内外兩廳丞警衛隊提署烏大金吾左右翼鎗隊郵傳部沈署尙盛侍郎梁士詒度支部澤公陸軍部廕尙書等均在車站送行下午六句鐘時錫督同瑞督朗濤兩邸同行至站晤談甚久迨車笛鳴後始各分手 
時評 
[其一]  
　　浙撫之電奏也。援照罪人効力之例。請留湯壽潛在路自効。亦 
可謂善於措詞矣。然且申飭。并飭申飭。浙人之要求者。豈以。湯壽潛在路。則可以集欵。可以竣工。而必欲去之乎。不然何其摧折商辦之巳甚也。 
至欲禁浙人之開會。則尤不。揣其本矣。他會縱禁。其能禁。諮議局之常年會乎。諮議局之常年會。不久將開。其能禁止其。議及此乎。吾恐諮議局開會以後。浙人與部臣。又將生。許多之惡感而東南。民心。將以是而渙散也。是亦何必以湯壽潛一人。而不顧大局至是。 
[其二]  
　　鹽捕營勇丁鎗斃人命者數矣。近復傷害菜船上之鄉民兩人雖經松守戚太尊反覆研訊。仍多推諉。抑何刁狡之甚也。 
以緝私而鎗斃愚民之販私者。已違法矣。而况所鎗斃之人乃爲並不販私之良民乎。鹽捕營之勇悍若。是而彼梟匪之販。私者則雖明目張膽。而不敢一。問是故鹽。捕營者。以之草菅人命則有。餘欲其緝捕私販。則不能。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[高等學堂覆壓之巨禍江西]  
　　江西高等學堂自前日震裂後驚魂甫定不意初九日早八句鐘時中學丙班第一類講堂忽然坍下尺許衆學生方驚訝間又聞一片轟動之聲如天崩地坼自文實兩科講堂起以至第三排講堂全堂俱爲震動四週之玻璃窗破裂墜下敎員學生驚悸狂奔爭先搶出踐踏受傷者不計其數袁州李生受傷尤重渾身染血右臂將斷全體學生奔至監督房要求設法黄太史以臨時之命令吩示停課一面將危險情形飛報學司請速派專門工程學一員來堂勘騐勒令原監工馬委員從速修造此是日十句鐘以前事也至十二句時諸生正在飯堂午餐將罷又由高等第一二類文實科四班飯堂發佈最惡最烈之轟動聲頃刻傳及中學甲乙丙丁四班飯堂諸生及敎員棄箸不遑爭先逃命有某某二生因跳窗傷折手腕流血遍體又一生割傷膝蓋流血滿地其慘狀均不忍覩某監學復以臨時命令全體放假並囑暫至外間寄宿以俟佈置全堂遂陸續解散又聞方第一次轟動時有一生渾身作冷齒擊有聲口噤不能語至下午猶未復元大约神經已受大損害矣袁州李生傷勢甚重有人持血衣褲往禀監督黄監督亦爲之悼惜親往勸慰加意調治現已送至醫院醫治第一轟動後監督令將八班學生概安置在通共講堂憩息室理化講堂三處至第二次轟動則此三處亦無人敢入李生被創後有某監學謂李生不應爭避致招此禍另一監學駁辯曰危急時斷無坐以待斃者某語塞第二次轟動後學生均露立户外情形黯澹困憊己極有人見黄監督致提學函有敎員學生踐踏相仍之語其當時慌亂情形可知并聞連日轟動確由工程材料概不堅固之故有附和狐崇及地震者皆與某委員有密切闗係昨日更有創爲電氣及自謂目覩一怪物形狀者皆彼一方面之言也離奇不經之語聞者均鼻嗤之 
[湘路實行租股累進法長沙]  
　　湘路租股累進法曾於去歳由諮議局議决迄未實行現經該局擬定簡章呈奉湘撫核准札行藩司云案據諮議局呈稱本局去年議决鐵路限年赶修一案業由前撫部院公布施行並經專摺具奏奉硃批郵傳部知道欽此欽遵在案湘路道里頗長限五年分修每歳需欵不下五百萬元而所恃常年經費大宗尤以租股累進爲第一的欵此項累進辦法以漸進主義取諸有力之家無異代爲儲蓄實爲有利無弊且自去年辦理租股以來收數甚旺人心踴躍辦理累進毫無窒碍確有把握而鐵路需欵甚急下忙允宜實行非先明訂章程臨時無所遵守茲經本局再三討論議决簡章並附累進收股詳表照表繳納尙覺簡便易行應請撫部院先行通飭各府廳州縣限定下忙試辦並請頒發告示曉諭紳商人等俾知事闗公益且有厚利無窮各宜遵章輸繳無得視爲租稅理合備文另摺呈請核奪公布施行等情據此查此案經岑前部院劄覆照准並繕摺具奏奉硃批郵傳部知道欽此欽遵行知去後案内甲乙丙規畫各條均經分别移行查照辦理在案惟官缺股一項尙未定議累進租股法亦未實行茲據議定累進租股簡章前來本部院覆加審核所擬簡章頗爲允洽表列遞加各數亦甚平均於富者取其有餘較之原定租股章程有變通而無窒碍照此推行無阻鉅欵不難立籌於湘路前途裨益非淺自可照准公布施行以符定案除劄覆諮議局外合亟抄粘札飭札到該司即便出示曉諭札發各屬張貼俾衆周知曁將該局試辦鐵路累進租股簡章排印成帙通行各廳州縣卽自本年下忙起一律試辦照表徵收並移諮議局查照母稍延宕 
[商辦卾路公司舉定職員湖北]  
　　湖北商辦鐵路公司前舉之總理黎大鈞名譽總理柯逢時等業己取銷重行正式選舉特於本月初六日選定董事查賬人初十日複選定總恊理及名譽總理稽查計兩次投票股東來會者有五百零四人當選定荆州駐防旗籍鉅富前署湖北臬司札勒哈哩爲總理士膏統稅大臣柯逢時又被選爲名譽總理漢口鉅商劉人祥開缺江西臬司劉心源爲協理前山西平度州知州密昌墀爲名譽稽查黎大鈞萬撝伯吕超伯劉鵠臣蔡輔卿蘇善夫李紫雲胡渠農等十三人爲董事夏壽康汪志菴徐榮廷等爲查賬人張仲炘喜仲泉王用賓周秉宜張子林田吳炤鄧同源等爲候補董事劉秀山周晋階爲候補查賬人並聞舉札勒哈哩爲總理原因實緣其與卾督瑞莘儒制軍交誼嚴深又雄於財舉之可以聮絡瑞督爲益甚大也 
[似此即足償會審之損失乎廣東]  
　　中國籌設越南領事屢商不就日前龍州闗道與越南總督一再磋商始行就緒遂將詳情具禀督院以中越邊境居民案件擬請嗣後由越境法官照約會審由中法兩國擇地建設會審公廨並請迅設駐越領事官以衛華僑當奉批云禀悉中越邊界交涉案件擬設會審公廨及在越南籌設中國領事所陳不爲無見應候撫部院核明咨請外務部察酌辦理 
分類新聞政界 
[武陽城議事會開會續紀常州]  
　　武陽城議事會初十日開會之議案一爲城鎭鄉自治成立後視學員無庸兼勸學所總董呈請諮議局 
 
 

Page 11

 
 
建議案一爲裁撤廂董名目改設各廂分叚辦事員案十一日所議者爲審查會報告審查調查户口案（並討論調查須知調查細則調查進行表及預算表）報告籌集自治經費案十二日提議者爲報告審查會審查劃分學區推廣敎育案報告敎育經費统籌分用案報告籌設貧民游民等習藝所案及修正禁止彩票禁止流氓擾害良民忙漕帶征自治經費案十三日休會十四日所提議者一爲推廣簡易識字學塾一爲推定勸學員籌定勸學員公費一爲專設宣講所籌劃自治經費審查會報告九件一清道路燈二推廣宣講所三創設閱報社四裁撤廂董改設辦事員五疏濬街溝六整理荒地普種桑麻七移徙菜攤改設菜塲八取締草屋九改良巡警是日以議案甚多未能議竣也 
[答復諮議局疑問之一杭州]  
　　浙省諮議局前經單開疑問若干條具呈撫院遵照局章第二十六條請予批答内有第二問題謂本省舊有紫陽崇文敷文詁經及學海堂等書院均有鉅欵自科舉停後此項經費作何支配等因到院即經浙撫札飭藩學二司調集案據聲明詳復現據藩司復稱伏查浙江省城紫陽崇文敷文三書院曁詁經精舍學海堂舊有欵項自科舉停止均已撥歸全浙師範學堂及仁錢小學以充常年經費遵卽開單詳復昨由中丞據情轉劄諮議局查照矣 
[調查憲政員蒞鎭鎭汀]  
　　憲政編查館近派劉福姚君由京南下調查各省及各府廳州縣一切闗於憲政上進行事宜業於十三日抵鎭鎭城文武各官咸至江干恭迓有頃劉君登岸即假江邊萬全樓旅館暫駐行旌當日調查城廂自治公所與縣自治籌備公所十四日調查各學堂及警察事宜聞一俟調查完單即須他往云 
[松府委員駐紥辦公廳松江]  
　　松江府戚太守就本署設立辦公廳另設五科五課名目與書吏會集一廳分職辦事詳奉省憲批准並札各府州縣仿辦太守遂委經廳陳參軍及張鈕兩委員駐廳充任 
[湘藩革除規費長沙]  
　　湘藩趙方伯以本衙門向有掛牌道喜等項規費現當頓整吏治之時自應一律禁革爰於日昨手書示諭張貼官廳略謂本司歷官各省隨從門丁只供僕役從不干預外事收受規費該門丁等亦頗知自愛即有與者亦不肯受君予愛人以德幸各遵照云云 
[會考孝廉方正揭曉長沙]  
　　湘省各州縣所舉孝廉方正早經藩學兩司考騐取具結狀申由撫部院會同司道扃試現經楊撫將試卷評定甲乙榜示共取一等歐陽鼒等十五名准予咨送入京覆試不必留省等候二等二十五名准予頂戴榮身三等二十五名准立匾額又年老免考者三名亦准予頂戴以體皇仁而昭宏奬云 
[巡警寒衣尙無着落揚州]  
　　揚州巡警總辦查大令亮采以目下天已秋凉站岡巡警急需更換衣服計各局巡士三百九十餘名需製風衣及呢褲約洋三千五百餘元（每套九元）雨衣雨帽約洋五百六十餘元（每套約一元五角）皮靴約洋一千元共需洋五千餘元查向來警費除運庫撥濟外餘恃各捐爲挹注今揚城商業凋敝舗捐難收花捐又議停止需欵旣鉅籌措更難因將困難情形禀明該府業奉批示謂已照會紳商各界合力通籌預措的欵以免貽誤警政云 
交涉 
[派員補立膠澳界石山東]  
　　膠澳潮平界綫前由魯撫札委候補道馬克耀馳往周履測勘業經繪呈新圖在案近孫撫函商外務部派員覆勘補立界石現接復函令仍由東省派員辦理孫撫當以馬觀察前次測勘明確情形熟悉仍行委派前往並照會都大臣派員會同辦理聞馬觀察現已奉到委札帶同測繪員生首途矣 
軍界 
[恊統分日檢閱新軍鎭江]  
　　駐鎭南洋陸軍第十七協杜淮川協統到差伊始嚴飭各標營勤加訓練以期養成精銳之師惟各軍缺點尙多亟應明白指示始可徐圖補救爰定於十六日起分日躬往各標營詳加檢閱聞檢閱之法分爲三大綱一闗於敎育上之情形二闗於訓練上之情形三闗於軍隊内務各細則云 
[電留總兵暫緩赴任杭州]  
　　衢防統領沈大鰲鎭軍前奉旨補授貴州總兵早擬赴任嗣因浙省裁撤綠營一切善後佈置事宜須留鎭軍臂助經增中丞電咨樞府請飭暫緩赴任惟近來黔省邊防緊急盼望綦殷昨經黔撫電致浙撫云杭州增撫台鑒新簡貴州安義鎭總兵沈大鰲現在是否在浙乞飭查電復盼切蒸印浙撫復電云貴州龐撫台鑒沈大鰲現在浙江辦理裁撤綠營未盡事宜並委充中路巡防隊統領擬仍奏留暫緩赴任增韞印 
[詳請添募鹽巡隊勇天津]  
　　直督近據運司詳稱竊查前因各塲灘鹽走私太多當經陸前司詳明添募鹽巡勇隊一營分佈各塲灘坨埤資巡緝並請札調新練前軍後營哨官宋明善來津統帶督率巡防薪餉等項在司庫於二成平價項下支給嗣於光緒三十四年間因人數不敷分佈並因輪駁裝運灘鹽亟應派巡防護以資保衛復經飭據宋統帶添招隊勇九棚集成中哨計共巡長目兵等一百三十四員名現在永七鹽務歸本司經理該鹽局原設巡隊紀律廢弛不能得力業飭一律遣散惟鹽局緝私緊要應飭鹽巡營統帶宋明善再添招步勇一百八十名馬勇十名分佈永七扼要之處駐紥俾資巡防仍編入鹽巡營歸該統帶管轄其薪餉等銀仍照案在於司庫二成平價項下支發以符定章云云當經批准如詳辦理矣 
實業 
[滇越鐵路之挫折雲南]  
　　滇越鐵路開車以來虧耗甚鉅或有謂其已得餘利者殊不足信此路之成殆費六千萬磅近則車價極昻三等車中每次不過三數人餘則皆四等耳且自兩次肇事行旅頗以爲戒雖係不開通之故然工程亦實多草率處上月二十一日車頭失慎燬去米車十乘傷斃六人勢須賠價撫卹此後客貨想更減色也 
[貧民工廠緩辦之原因安慶]  
　　皖省前奉民政部咨催創建貧民工廠一案當經朱中丞飭司籌辦在案茲聞皖藩覆稱皖省財政困難逹於極點凡舉辦各項要政之欵業已羅掘俱窮創辦此項工廠需欵甚鉅實屬無可籌撥應請暫從緩辦一俟籌有的欵即行開辦云 
雜記 
 
 

Page 12

 
 
[武陽城議事會議長辭職常州]  
　　常州城議事會議長孟君森日昨函致議事會辭職聞其理由有二一因確有職業不能常居境内一因武陽董事會總董舍正而用陪未免信用有缺議事會得函後公同研究謂第一理由固合定章然孟議長呈明應選之前即不常居境内是旣呈明即能兼顧可知因此辭職不敢承認至後一理由信用有缺誠非虚語然總董選自全體議員各議員亦當引以爲疚應辭與否尤不敢决刻已呈請監督核示矣 
[委員苛刻工匠之反動力江西]  
　　九江旅省同鄉以此次營房被火馬委員勒令包匠周春茂全賠羣情不服已於日昨公舉代表九人商准商會開會集議先由某某兩君陳說周春茂承包營房歷史及被火情形并火後被馬委員之種種威逼商會諸紳董聞之均爲太息隨後周春茂跪地乞救泣訴馬委員平日苛刻曁種種舞弊并云今日馬委員又另雇湖北工人多名强將在廠木料實行估價建造九江工人亦多不平將來恐釀大福旋有某君提議謂周春茂若家資豐富事屬因公全賠亦無不可若據現在光景雖紛身碎骨亦難濟事惟馬委員歷包工程獲利甚厚論情論理均有賠償責任復有某君對周春茂曰馬委員如此不良汝何不赴各署控告該匠答稱自火焚後馬委員即派多人拘入公館闗禁數日勒逼不遂始送縣廨經梁大老爺從寛釋出哀懇諸位老爺作主云云於是總理鄒君毅丞令包匠起立無容長跪復曰馬委員如此苛刻本會亦應據理解决但一面之詞未可據爲定案准今晚請坐辦赴馬委員處詳詢一切如可排解卽從速了結免致分控各署否則照節略通移决不令包匠受屈衆商董均甚稱善九江各代表亦感激而散 
[請賑寗國災民安慶]  
　　寗國府屬之南陵縣境今年春夏之交迭遭水患田地被淹者念餘萬畝饑民嗷嗷有坐以待斃之勢頃經該縣紳董陶琨等具禀寕國府轉詳撫院請予撥欵賑濟以救災民云 
[皖省籌賑會開會詳記安慶]  
　　皖北水災甚鉅饑民因以暴動皖撫兩次調兵前往彈壓已載前報茲省中士紳以該處人民始迫饑餓繼迫兵威勢甚難堪特於本月十一日一點鐘在明倫堂開會研究賑濟辦法始由臨時主席童君茂軒報告開會宗旨謂皖北災區災黎徧野慘不忍言此次撫台布置頗稱完密但大兵壓境必至玉石俱焚因以擾亂現擬派人前往調查詳確務期辨明是匪是民以圖善後云云嗣經陶君壽民高君公輔等相繼演說大致皆謂急需籌欵賑濟嗣陶君壽民復謂礦務局存欵銀五萬兩前經屢次籌商挪借辦賑而該局總理方玉山堅持不允謂恐有碍礦務大衆如果贊成卽可公舉代表接洽撫憲由紳輩担保籌償禀請撫憲撥借並一面電逹農部全體會員均賛成陶君復籌羲賑辦法數條並電告神州報館請立義賑公所大衆贊成當塲認捐繳捐者頗形踴躍云 
[兩省會捕楊伯壬揚州]  
　　揚郡湖南大亨貞莊夥楊伯壬欠欵逃避後經各莊公議擬由商會調查並請上憲通飭拿辦業已禀由淮運司詳奉江督批云鹽票有闗課釐宜在速結大生錢莊爲墊各票户錢糧鹽價等項均有月日可憑票屬何人則應由票主清理不容推諉該司擬交商會調查原無不可所慮拖宕推延何日始了應遵前飭扣票扣運一面交商會調查以期水落石出至楊伯壬應即嚴拿到案仰候咨明湖南撫院通飭遵照仍專札巴陵迅速緝拿解交揚州府縣按律訊究以儆刁頑並候分行湖南督銷局楊子棧知照 
[因姦逆倫之駭聞揚州]  
　　揚屬邵伯鎭某甲之媳與地保某乙通姦爲甲所知屢斥其媳拒乙不許往來乃該婦旣戀姘夫復恨翁之嚴加管束竟於前日夜間與某乙用繩將甲勒死事爲同族所悉立即糾衆將姦夫淫婦一併捕獲解送甘泉縣禀請照例嚴辦 
[嚴辦流氓之新章鎭江]  
　　鎭郡流氓衆多强搶聚毆無惡不作現鎭江府承瑞卿太守以該流氓等愍不畏法非笞責枷號所能使其知懼惟有改爲永遠監禁方足以昭烱戒因特詳明上憲嗣後如獲積惡流氓及犯案三次以上者即處以終身禁錮之罪 
[寗州脫逃監犯雲南]  
　　滇省盜風素熾刦獄之事亦時有所聞上月二十二日夜半寗州監内逃脫重要盜犯二十六名聞係裡應外合砍開監門而去知州廖鴻聲業已撤任摘頂留緝然鴻飛冥冥雖懸重賞恐未易弋獲矣 
諧文 
[自由後悔]  
某生世家子。幼讀書。壯游學。自東瀛歸來。告其父母曰現今世界率皆平權自由。余雖中產。受學泰東。而今而後幸勿以中禮見責。其父母止此一子。逐之不舍。容之不安。相對號泣。聲逹户外。生不顧而去。其婦聞而奔慰曰子來。膝下二老悲泣何也。父母嗚咽曰吾無子矣捶胸益哀。其婦莫知所爲。膝行泣請。母以子言告。婦亦號泣。良久。曰翁姑不以禮法見責。媳得而制之。母曰吾無子焉有媳。陌路。相逢。何責之。有其夕生歸婦曰爾欲自由約爾父母平權有諸。曰有之。曰父子平權。夫婦何若。曰旣屬平等。各許自由。婦喜曰妙哉。莫予能束也。婦出。生問何之。婦曰。子出而不告父。婦出而必告夫耶。外國自由權恐不如是。生語塞婦。出良久。歸生不敢問。次晨報客至。生以爲訪已者。僕曰請娘子會耳。生色變。潜往窺之。見二三少年握婦手。語甚親密。細不可辨。末聞云明日幸勿見卻。婦諾以首。少年去。生問客何人。婦曰朋友。白晝當無盜賊。問何爲。生默然。詢諸老僕。僕曰娘子不告。奴僕敢饒舌耶。 
軼乘 
[陳國瑞遺事三則]  
　　陳提督國瑞。武夫也。然生平喜以龍字作草書。一氣呵成筆致飛舞視之生氣勃勃有不可捉摸之勢。得者無不寳貴之。洵奇人奇事哉。 
國瑞與李提督兆壽不相能。兩公皆以匪反正。又並以能軍名。惟軍紀不修。聲譽遂不起。然陳不好色。而李好色。陳不好貨。而李好貨。此其彼善於此矣。國瑞之僑寓揚州也。兆壽亦遊焉。日於妓館尋歌舞。國瑞欲辱之。乃假館徧集兆壽所愛妓令丐者十人與之戲。作壁上觀焉。方樂作而兆壽聞之尋釁至人則扃其門。兩公遂鬥力。惟兆壽挾白力。而國瑞張空拳。故遂飛足毁户跳而免。兆壽亦不敢逼也。踰日兆壽復往。瞷其室。縳去國瑞載舟中國瑞姪沿岸大呼。乞衆救。適湖廣船之集泊四里舗者。（舗在揚州城西南）羣以鄉誼故奪之歸。（國瑞湖北人）兆壽盧衆怒難犯。潜逸去。然兩公以是竟結訟。而並獲譴矣。（江督曾文正奏之國瑞降都司兆壽革職） 
國瑞力勇而貌美。朱唇玉面。如俗所畫童孩兒者。日嘗遊咸北天寗寺。揚人慕其威。爭覩以爲快。國瑞高踞殿前石鼎上。舒臂示衆曰。諸君觀者。陳公非四眼二鼻。但善戰耳。其豪。氣生動如此洵。不愧英彭之儔歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏議覆卾督等奏湖南常德被災請將賑常等捐變通辦理摺]  
　　奏爲遵旨議奏事湖廣總督瑞澂等奏湖南常德府屬被災籌辦賑撫一摺宣統二年七月初四日奉硃批該部議奏欽此又附奏接辦賑常各捐擬請變通辦理一片同日奉硃批度支部議奏欽此欽遵由内閣抄出到部查原奏内稱湖南常德府屬地方上年被水成災工賑兼施僅免溝壑蓋藏罄盡積困未蘇方冀本年秋穀豐收元氣稍復不意五月初大雨如注連宵逹旦上游山洪暴發兼黔水建瓴而下河流湍悍勢等懷襄决障衝隄不留餘地田廬淹没一片汪洋查常德府城地本低窪向藉城垣以爲隄障此次多方搶護僅保危城其附郭武陵縣轄境四方幾於盡成澤國而後鄉一帶地勢尤低故受災更重此外桃源龍陽源江等縣隄垸被沖田畝被淹之處亦復不少體察災情以武陵爲最桃源龍陽次之源江又次之其上游辰州府屬之辰谿縣亦因陡發蛟水有衝毁房屋淹斃人口之事幸該處現形較高水勢就下被災雖驟而涸復非難賑濟尙易爲力常德下游之澧州安鄉華容南洲一帶因川水未致同時並發得免波及猶爲不幸中之幸被查常德水後先經該府縣勸集地方紳富湊集義捐遴委員紳查勘散放急賑暫濟目前察看災情必須接濟常賑並籌以工代賑之法督令修復隄障葺治棟宇以謀棲止梳剔荒穢補種秋糧以資接濟獨是災區旣廣需欵浩繁當省城荒亂之餘各屬蠢動之際撫綏緝捕事事需財而羅掘旣窮來源莫繼實有岌岌不可終日之勢臣瑞澂得信後與臣文鼎往返電商深念民命至重必須設法拯救當經分電各省督撫商懇協助各疆臣力顧大局均承籌欵解濟並由湖南紳士奉天監理財政官三品卿銜熊希齡熱心提倡設立義賑公所廣爲勸募臣等亦當設法湊集但冀多得一分之欵即可多拯一人之命所捐各欵可否仰懇恩准按照賑捐新章核給奬叙又附奏内稱常德等屬被災工賑需欵過鉅分電各省協助並由湘省紳士設立義賑公所廣爲勸募設法招徠以期陸續接濟惟查部定賑捐新章凡捐生報捐須先由捐局將捐欵交由大清銀行核收方准填給實收咨部給奬此在平時自可遵辦現查常郡災重欵絀萬分急迫哀鴻遍地嗷嗷待哺而岳州一帶積年災歉情形尤極困苦非接辦賑常各捐災屬無從措手擬請援照江蘇吉林成案由外省自行收辦較爲便捷因各紳富捐助之欵業經隨收隨放勢不能解交大清銀行再行撥用至各省官紳協助之欵亦皆逕解湘省卽如省城三月間因米荒變亂各紳商捐欵購米平糶力拯危局將來折耗若干亦應准予照章奬叙方足以昭激勸惟有變通辦理凡係以現銀　兌者均遵部章赴大清銀行呈交核奬其本省外省官紳商富集捐之欵或係就地撥用或係逕解省局均將捐欵數目隨時咨部准其核實請奬除十成貢監仍由部庫上兌外凡銜封翎枝減成貢監及七項常捐均照部定新章另刋實收核給奬叙專案造册咨部其部飯照費一律另行收解仍以一年爲限各等語臣等伏查從前各省辦理賑捐私折太甚經臣部於宣統元年九月二十八日議覆前直隸總督端方等電奏整頓捐務籌擬核實報銷摺内陳明七項常捐酌以五成實銀上兌賑捐銜封貢監等項以二成實銀上兌道員捐二品頂戴及貢監捐鹽運使職銜以三成實銀上兌又附陳三品以上報捐花翎者照原章酌收一半四品以下酌收銀四百兩藍翎半之並於摺内陳明所收銀欵大清銀行各省已設分行自可就近兌收各等因奏准通行遵照在案茲據湖廣總督瑞澂等奏陳湖南常德府屬猝被水災現在籌辦賑撫情形並請勸募捐欵照章給奬又附陳接辦賑常各捐擬請援照江蘇吉林成案自行收辦紳商捐欵購米平糶將來折耗亦應准予奬叙並請變通部章凡係以現銀上兌者均赴大清銀行呈交核奬其本省外省官紳商富集捐之欵或就地撥用或逕解省局均將捐欵數目隨時咨部核奬以一年爲限各等因查湖南此次被災甚重需用浩繁自用籌集賑欵以爲挹注之資擬准該省按照新章接辦銜封等項賑捐及七項常捐以一年爲限用資接濟其各省官紳商富集捐各欵亦准一併照章給奬惟所收捐欵據該督等奏請援照江蘇吉林成案自行收辦查江南吉林等省現辦賑捐均經臣部奏明飭由大清分銀行收欵並非自行收辦此次該督等所請援案變通分别收捐核與各省辦法未能劃一誠恐復蹈從前私行減折之弊未便照准應令仍照定章將所收捐欵一律歸大清分銀行核實兌收以符奏案至原奏所稱三月間紳商捐欵購米平糶折耗照章奬叙一節當時未據該省奏明立案此次所請照章奬叙之處應母庸議所有遵議緣由謹恭摺具陳伏乞皇上聖鑒謹奏宣統二年七月十七日奉旨依議欽此 
本埠新聞 
[中國報館俱進會歡迎美國實業團記]  
　　昨夜中國報館俱進會假匯中西旅館設讌歡迎美國實業團諸君赴讌者中西賓客共六十餘人八時入座伍秩庸星使爲主席酒數巡由伍星使以英語宣布中國報界俱進會歡迎之意次由張籋雲君以英語宣讀歡迎辭略謂今夕中國報界歉迎諸君承蒙光降不勝榮幸各國之有報紙皆係代表輿論諸君蒞滬以來曾經各界歡迎今我報界亦趁時歡迎諸君者欲使諸君知我國此次之歡迎非僅出於一二方面實全國國民之同情也我國昔時閉闗自守之主意現已改變力求與各大國並駕齊驅現伸一臂至太平洋欲與諸君握手聮歡蒙諸君不棄以手相接無任心感但我國今日之景象恐與諸君觀念微有不同惟諸君須知敝國現係過渡時代一切當能見諒至於敝國現在各種情形在諸君一時亦難詳悉惟有一事諸君可以立曉凡有人願與敝國聮好者敝國决無不願與之親睦也云云次由伍星使舉杯請來賓各盡一觴次美國實業團團長布甫君舉杯答謝畧云承諸君厚意實深感謝但對於中國之事有數語爲諸公忠告報界擔負最大有啓發輿論引導國民之責此次赴華實欲與中國人士聮歡修好證諸兩國歷史邦交最爲親睦但願報界諸君此後評論一事須再三斟酌始下斷語敝商團之來貴國無非爲謀兩國 
 
 

Page 19

 
 
利益起見凡闗於中美兩國問題務請報界諸君推想遠因然後評判庶不負我等之用心云云次由伍星使以英語演說略云各國報律之不同除闗於私德外所有公益公害之事報館皆可評論云云十時散席此夕之讌賓主頗盡歡樂每演說之後無不歡呼鼓掌誠可謂中美交歡之一大盛舉也 
[徵集挽救路事進行方法]  
　　上海浙路維持會通告各團體函云路事自增撫憲電奏後十三日由軍機處交旨增韞電奏悉湯壽潛業經降旨革職不准干預路事該撫妄爲比例率請在路自効殊屬不合增韞著傳旨申飭該省人民如有聚衆紛擾情事應由該撫妥爲開導並禁止倘或滋生事端定惟該撫是問欽此電傳到滬衆情益憤匪特商辦局面難以保全竊恐種種怪象一齊發現除由敝會要求公司董事再開股東大會並電詢諮議局决定辦法外爲此具函通告務求執事邀集各團體决議進行方法並希函示敝會以便擇期合議不勝迫企之至 
[東益昌票號控案近聞]  
　　東益昌滙票號股東龐姓等在公共公廨控告司帳唐瑞齋等串呑鉅欵前經集訊判交十三萬九千五百兩人銀並保限期料理嗣因延宕不睬復由原告分投撫道兩署控奉批飭公廨從嚴追究寳讞員因即著保將唐交案押追尙有李某則未到案業經公廨查悉李世居浙寗鄞縣境江東地方爰特派差朱文持文投請鄞縣飭差恊保往提李之家屬詎李住宅已由四明銀行派人看守據稱李屋早已抵與該銀行不准入内查提該差無奈在彼守候多日不見李姓一人出外因知其中必别有緣故特於前日乘鄞縣畢大令公出之時攔輿喊求作主畢大令回署後升堂研訊該差歷訴前情奉飭立傳李所居圖内之地保到案勒限兩天將李之家屬交出移回公廨歸案訊究昨該差已據情函禀寳讞員請示飭遵矣 
[再誌船埠頭之仗勢勒詐]  
　　寡婦楊毛氏控船埠頭胡學濤仗其子胡金生在水巡隊當差串同船户梁順寳（即梁小龍）向伊子楊正才訛詐洋二十元勒寫借據一案前日下午由四路分局黄正巡官集訊楊供因梁前向崔春旺買船一艘拖欠船價洋五十三元有零由小的與劉古蘭陳金堂等爲中詎梁延宕不還復聽胡學濤唆使硬欲小的代還洋二十元不允金生即寫就借據二紙當將小的軋至水巡隊勒逼簽押並被胡詐去洋五元謂係代爲開銷該隊堂費求究梁供欠錢是實惟求寛限水巡杜得高供稱胡金生早經犯案斥革此案實係胡學濤父子二人所犯與巡士無涉求鑒訊之胡供極狡猾判梁交保限期清還杜回局當差候查再核陳交保著交劉古蘭到案胡還押勒交伊子再行嚴究 
[松府細鞫鹽勇槍斃平民案]  
　　鹽捕左營勇丁因夤夜捕私在上邑浦濱鎗斃販菜船上之陸金雲沈阿龍兩人由鄉民羣起不服拘獲人船解送上海縣轉解松府疊經戚太守研訊艙長張青和正勇陳金標彼此推諉惟張供陳放鎗時曾堅囑其勿實子彈故第一鎗陳將子碼咬落不料第二三四鎗仍實彈丸等語摇船之勇丁董樹金亦供當時曾帮同張艙長力阻陳勇開槍並曉以捕私不准放槍分統久有命令而陳竟不踩以致肇禍太守謂爾輩夤夜在浦面大喝看艙鄉民疑懼逃駛亦意中事何得决爲鹽船遽行鎗擊况本府接見營哨各弁往往以捕私不准放鎗諄諄諭誡爾乃故違命令殺人者死尙有何說陳金標俯首無詞遂判發交婁縣監禁聽候詳辦 
[裁汰貧員津貼]  
　　滬道蔡觀察昨出牌示云照得留滬差遣貧員向章每逢節令由道酌給津貼自本年開辦統計以來收支各欵均須造報絲毫不准遺漏此項津貼早應停止念該貧員等不能遍及差委度日維艱是以姑從緩議現在開辦預算以收抵放不敷甚鉅迭奉憲飭將無闗要政各欵切實裁减自應遵辦所有各該貧員等每節津貼之欵除本年秋節加恩仍予照給外嗣後自本年年節起應一律停止合行牌示爲此示仰候補各人員一體知照 
[救火聮合會定期選舉]  
　　救火聮合會定於本月二十二日開第四年更舉各項職員大會會所仍假蓬萊路地方公益會昨己遍發選舉票及通告書於是日上午十時起當衆投筒開箱選舉 
[城内]  
　　致祭武聖○昨爲致祭武聖之期滬道蔡觀察因有要公特委本縣田大令主祭天未黎明各官齊集西門内武聖廟恪誠致祭勿再延宕○内河小輪船局主王少連虧欠恆和同升等鹹貨店往來洋一千二百元控奉總工程局移送縣署前晚由襄讞承明府復訊王請交保出外料理判暫行交保從速清理 
尋獲已遲○葉榭人黄汝山之妻盛氏曾於五年前逃匿無蹤黄於前日來城探明伊妻被成衣匠陸永生拐逃訴由崗巡將陸拘至一路巡局經德正巡官訊究黄申訴前情請究陸供前在葉榭黄家做衣與黄妻　識後領至上海住在北張家弄惟黄妻已於七月念一夜得病身死由小的備棺收殮停在石灰港是實判一併移縣訊究 
道批彚錄○蔣沈氏禀批此案業已由縣傳訊應著靜候秉公訊斷毋得越瀆顔丞德清禀批察核查探各情頗能得其要領所陳亦極有見地候據情詳報南洋大臣曁外務部核辦陳茂金禀批案旣由廨一再訊斷仰法租界會審官核案辦理飭遵仍具復察奪抄粘並發陳德福禀批此案該縣訊斷情形究係如何仰南匯縣迅即錄案具報以憑察奪夏木魁禀批案旣由縣催提質訊應着靜候秉公訊辦毋得越瀆抄粘姑附李包氏禀批此次失火　及多家果係縱火何以並無他人告發一面之詞殊難憑信惟據稱串竊在縣控告有案究竟該縣訊供情形如何仰上海縣立即據實具　以憑核辦勿稍徇延 
一路警局批詞○奚文衛禀批前據陳張氏以該生租住之屋現伊自欲居用禀請飭遷茲據來禀謂房主意在加租是否屬實着該舖地甲卽日查明妥理禀復察奪無延黄松蓀禀批據禀趙錦堃欠欵圖呑候飭傳案訊奪曹劉氏禀批禀悉准候據情函堂擇配可也趙祖根禀批候飭傳案追理官事○松江府知府戚揚日昨來申即至道署禀見龍華巡防局委員彭忠璞縣丞葛兆蘭太倉中斌公學堂畢業生倪敏新均到道禀見 
[南巿]  
取締客棧○總工程局警務長以東南西三區境内各客棧前經擬定章程發給循環簿着將住客名姓抄呈遂日掉換以便稽查乃各棧主大都陽奉陰違抗不領掉殊屬藐玩爰又另擬章程十則諭令各棧主迅即掉換承填如違嚴究 
幸未燎原○陸家石橋王萬泰雜貨店前晩因婦女口角紛爭傾翻洋油燈幾肇焚如當由八十九號巡士將店主拘解工程局責令罰洋一元以儆 
冒牌漁利○英商晉隆洋行派夥朱桂生 
 
 

Page 20

 
 
至永利輪船上查察茶房徐二私帶冒牌香烟至崇沙等浦消售適有王德友陳少甫將烟八盒托徐販賣當即一併扣住扭至工程局控告王等供在西門外方洪橋泰興公司内買來奉飭押候訊究 
不認誘姦○陸順興荳腐店主陸錫慶之妻唐氏前挈前妻所生之女桂珠捲逃至松江與康阿海同寓某客棧迨回滬時被西區馬巡拘獲解至工程局訊明判押候補提康阿海訊究在案昨日提獲同黨張小和一名解局研訊不認誘姦判戒責一百五十下交保限五天尋唐到案唐氏交夫領回 
交保理處○陶爕堂將德泰染坊股東陶連春扭至南區控稱小的之父樹春在日代人經手洋銀五百五十元存在陶所開之大盛染坊並附德泰坊股洋五百元近因大盛盤去呑没存欵及股本求請追究昨由該區解至公程局訊明判連春交保算明帳目理處 
[閘北]  
深夜緊賭○周阿三邵銀桂朱阿三陳阿生等深夜聚賭被崗巡查見一併拘八四路一區經黄巡官訊明判周邵二人合罰洋一元朱陳各責一百板具改過結開釋 
[英租界]  
包探升級○楊樹浦捕房念三號三等華探陳銀松總巡捕房五十六號三等華探姜喬喬均辦公勤慎經五十號西探頭目安姆斯脫郎查悉禀奉麥代總巡諭各拔升爲二等包探以示奬勵又匯山捕房試用華探金福壽總巡捕房試用華探周小弟昨奉麥代總巡諭各升爲三等包探仍留本捕房辦公 
殘廢可憐○德律風公司接綫頭目石榮華前月在江西路工部局門首被人用銷鏺水澆於頭面等處曾誌前報茲悉石之頭面傷已醫愈惟右目潰爛不堪業經醫生將眼珠挖出左目雖愈亦無一綫之光已成殘廢矣 
汽車傷人○江灣人張發發現年六十餘歳昨晨行經南京路被一百五十九號汽車撞倒跌傷由捕查見將張車送捕房轉送仁濟醫院醫治一面禀認公廨飭傳肇事駛機人訊究 
不守警規○福州路總巡捕房七百六十七號一千零三十八號兩華捕前日在法大馬路亙毆被法捕房華捕查見一併拘入冩字間經捕頭詢明以其不守警規併送總巡捕房請爲核辦 
投河遇救○李惠堂不知因何冤抑於昨日投入蘇州河内圖盡由五百零六號華捕瞥見將李救起送至捕房留候解廨訊核女孩迷路○昨有十二歳女孩王云弟因不辨路徑在楊樹浦路啼哭由捕查見帶入捕房轉送公廨留候訊核 
[美租界]  
乘車跌傷○源盛錢莊夥王成裕前日下午乘某號電車至北四川路急於跳下跌傷頭面經行路之某西人代喚人力車送入同仁醫院醫治 
撞傷行人○王阿實昨推小車至西華得路撞傷行人張阿根之右足由捕將王拘送捕房存洋保釋聽候傳訊 
失孩者鑒○昨日上午有年約五六歳之男孩在西華得路迷途啼哭由捕帶入捕房轉送公廨請爲安插 
[法租界]  
保衛行旅○捕房總巡以昨日係中秋令節商家均須收算帳目工界中人亦一律停工出外游玩途中來往行人必較平日爲多深恐匪類及剪綹竊賊乘隙滋事特飭各探捕分段梭巡以保行旅 
無須休息○捕房中西各捕自交夏令後曾奉總巡命令所有巡差各捕輪流休息以示體恤現在天氣漸凉特奉傳諭將前命收回仍照例當差 
科罰車夫○捕房前因浦灘等處時有馬車東洋車不照定章任意停駐爰將章程逐條刋明於木牌上豎立江干俾資遵守惟有種黄包車動輙停在各行門口待辦公西人出外攔住兜載英商太古行門前尤多茲由該行函致捕房經副捕頭親率巡捕往查屬實卽將違章之各車夫帶往豎牌之處將違章條規逐條指示然後再將人車拘入捕房分别科罰 
抑何性急○昨午七號電車由西往浦灘馳至大自鳴鐘相近忽有坐客某甲不待停車遽爾躍下跌仆倒地幾爲車輪所碾幸司機人急卽停車未致釀禍然已略受微傷矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
本件 
[旅京山東同鄉調查萊陽事變報告書（續）]  
　　一苛捐種種之擾害近來新政繁興勢不得不就地籌欵如提廟產以辦學堂抽舖捐以辦巡警自係正當辦法卽戲捐亦屬奢侈稅之一種重抽之不爲苛但不得肆意擾害耳而該縣之苛捐實不止此此外尙有許多名目就中分二類一曰稅一曰捐 
其屬於稅者（一）契紙稅該縣此欵所入甚巨擾民亦最甚其總額約大錢五六萬吊以上因未查得案卷置不錄查現時所定規費每地價大錢一吊稅契紙銀九分六厘合銅元大錢一百九十五文買契紙二百五十文投稅時無論紅白契皆須另行稅騐匿不稅騐者一經告發往往破產魚池頭村劣紳高玉峯誘朱令至其鄉因告發漏稅鄉人銜之次骨後因乘釁燒其家宅以洩憤此契紙稅之擾害也（二）户口稅查該縣芝山鄉西館社共二十五村係地方趙仁紹所管調查户口時勒每户出大錢三十文後經北泊村宋家村東館村于格村尊子溝五村村長趙乃泮等告發朱令恐激變判令趙仁紹將詐贜吐出各交原主其餘二十村未敢告發者盡被趙仁紹私呑又民壯頭役趙發沈二在白馬社收人口稅每月每人銅元三枚半月後變起始停至禀朱令時諉爲不知亦未責差役此户口稅之擾害也 
其屬於捐者（一）文廟捐自至聖升爲大祀改修文廟朱令徧出諭帖大社捐大錢一百三十六千中社捐大錢一百二四千小社捐大錢一百一十二吊闔縣一百零八社共捐大錢一萬三千餘吊原有漏稅罰欵二千四百吊（在葉署令任内）統係王圻公順號收存動用照已修者估價不過五六千吊工竣年餘未出榜示支用工料有瓦木匠可問又西館莊共捐大錢一百二十三千文無著後成訟查明由周泰手交給公順確鑿有據紳士所開單並無此項（二）油坊捐自光緒三十一年起按上中下三等抽捐上等每年大錢六吊中等四吊下等二吊該縣業此者將近千家約每年捐大錢四千餘緡各油坊公舉城東望石村埠上社水南鄉李輯五上控有案而紳士報官捐數祗一千四百餘緡歸巡警局用餘皆無著（三）染坊捐每人每年勒捐人錢一千有該舖可問（四）綫麻黄烟捐有泉水村人可問（五）牲畜捐泥牛社勒捐大錢每頭每月一百有魯格莊人等可問（六）釘牲口蹄捐每人每年捐錢一千有該匠可問（七）瞎子捐每人捐錢兩吊皆王圻等派差人下鄉所辦（未完） 
小說 
[奇情小說鸚鵡禪（二十七）第八章遇舊]  
　　海而明者。風雅士也。日把鉛槧。兼耽吟。咏在馬布來學校時。專心敎育。足跡鮮外出。馳馬也。試劍也。呼盧喝雉。千萬一擲。問柳尋花。良宵同枕。凡茲外界之樂。海而明幾無一不落人後。以是羣稱之爲長者。年雖二十五。而鳳卜猶虚。然海而明亦長以白眼視人。搔首聞天。無一絲得意事。至衡鑒羣芳。尤挾一極高尙之主義。謂若者貌。美而近於佻。若者才高而麗於俗以已之不免寒酸。而責備於人。則惟其全。以是求之愈遠。得之。愈難。獨一。遇琴宜。則憬然神往。謂意中人舍是其誰。未幾而人言藉藉。謂斐德蘭頗得。琴宜之歡心。將結爲伉儷。海而明聞之。大窘。是日見跳舞會預约單。有琴宜與斐德蘭之名。欲一覩斐德蘭之。丰裁。果爲何等人物。更以。此行之能與。琴宜爲跳舞與否。以卜其來日之因緣。至是見斐德蘭冠裳楚楚。固儼然一縉紳子弟。然察其舉止輕佻。言語妄誕。似非上流社會人。乃自慰於心曰。以琴宜之慧。而與此。輕薄兒爲伍。安知其能久。若輩心如飛絮。隨俗飄沈。意必有。情形敗露之一日。吾今夕其策厲精神。冒險圖之。跳舞之請。在琴宜倜儻自許。矢口應之。于海而明則爲最注意之事。 
海而明旣隨琴宜入會。旋琴宜即與之跳舞。海而明偵密有餘。豪爽不足。於時雖極意振作。然萬不。如斐德蘭之活潑。而琴宜亦事出勉强。且覩斐。德蘭去。芳魂已早逐偕行。腰枝柳弱。精采毫無。一時觀者。皆從旁。評議。或謂琴宜倦矣。或謂海而明非琴宜偶。故琴宜斯時之跳舞。不免減色。交頭接耳。實繁有徒。馬布來夫人排衆議言曰。君等皆誤。由吾觀之。琴宜殆心屬斐德蘭矣。不然。胡向者。與斐德蘭跳舞之優。而今之異耶。不聞道路之。言乎。悠悠之口。豈無因者。霍蘭德夫人時亦在座。呼曰是何言。斐德蘭翩。翩美少。吾且思招之以爲婿矣。豈倉猝之間。而彼已。定耶。 
舞畢。海而明復百出其諂媚之術。冀一動其意。繼覩琴宜之狀。似心如已。枯之木。終不相謀。乃曰斐德蘭君龍驤虎步。與卿跳舞。洵爲雙美。鄙人不敏。實有辱耳。言時。目灼灼視琴宜。以覘其志。琴宜固。慧心人寗不。知其用言之意。佯顧其左右花圈。若弗聞也者。終不一披露其情。惟落落難。合以冷面對之而已。 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
