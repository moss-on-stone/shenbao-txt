# 1908 - 18 - 4912565

 

Page 1

 
 
   
 
 

Page 2

 
 
論說 
[治梟策（來稿）]  
　　非有垣不得爲場商。非有票不得爲運商。此鹽法之通例也。故向來商人集股収　。恒以垣爲名。按引運鹽。必以票爲準。其無垣無票者。則謂之私鹽。私鹽充斥。官鹽滯銷。於是有疲課倒綱之患。公私之不兩立。固巳久矣。近來直隷一帶。平毁硝池。禁絕私販。並設實業工廠用爲善後之計。辦理頗著成效。議者遂謂各省之鹽課日疲。皆坐私販之弊。直省巳辦有成效。各省似可一律仿行。不知南北之情形不同未能强爲比际也。北方之掃稍硝土。私築硝池。大都爲失業流民。及無知婦女。零星私販。故其勢易治。而不足爲大患。若江浙之私梟。則成羣結黨。皆愍不畏法之徒。或名糧帮。或稱光蛋。或號巢湖。各有頭目。各分黨類。平日除販運私鹽。挾帶私貨外。竟敢刼人勒贖。衆賭抽頭。欺壓鄉愚。魚肉良懦無惡不作。而一般在官差役。更或串通一氣。彼此漁利分肥。實爲地方之巨蠹。長江一帶私販。則大别爲二。一曰短水。一曰長水。短水者由内塲偷運。分往江口私售。而其力猶微。長水則將内塲偷販之鹽。運出鎭江北岸。向長江各口。分銷私售。範圍之廣。勢力所及。多至五六百里有奇。而又船堅砲利。闖卡越關。動輒集黨數千。如入無人之境。雖有緝私之官吏。巡察之弁兵。大都畏其兇鋒不敢相與對壘。此所以私梟愈盛。官鹽愈疲。涓涓不治將成江河。實時局之隱憂也。然則平毁硝池籌興工藝。在北。方固爲善策。而以行之南省。勢必無濟於事。無他。私販之趨勢不同也。今欲治南方之私梟。不外乎治標治本二策。蓋從前緝私砲艇。勢弱力微。故不足以濟事。今莫如改用淺水輪船。備置有用軍火。巡緝要隘各口。分别防堵。嚴密稽查。如鎭江之金。焦爲私梟必由之路。則當用大隊巡船扼守。餘若瓜洲沙漫洲江浙太湖等處。更派小兵輪往來梭巡。先清長江大帮之私梟。徐禁内地分帮之私運。則鹽務必有起色矣。然此猶爲急則治標之法。苟欲清源正本。則莫如招撫私梟編作鹽兵。動其改邪歸正之心。用収化莠爲良之效。此策之最上者也。蓋鹽梟之頭目怙惡不悛。法無可逭。獨一般脅從人等。非果出於本性。率多迫於飢寒。是其情尚有可原。今誠准其投効。編作鹽兵。並選老成知兵者。授以官階。委爲統帶。令各招撫梟黨。勤加訓練。每營准其運鹽若干票。用作軍餉。設局收驗。代爲插銷。如此則不待另籌餉糈。而得一枝勁旅。以視有事召募。驅市人而使戰。得失何翅天淵。况此輩多草澤英雄。縱之則爲地方之憂。收之即獲干城之效。而又寛具旣往販私之罪。勉以將來克敵之功。必有感激涕零。願爲國家之爪。牙而圖疆塲之報稱者。昔年江督劉忠誠公。招撫梟目徐懷禮。保以都司。委以砲艇。而其精壯羽黨。相率投誠地方爲之安謐。是其明效。今誠援照辦理。不特私販漸絕。鹽課漸增。於國計大有裨益。而且行之内地則内地安。行之長江則長江安。鹽中少一梟黨。即天下多一良民。各省之伏莽漸消。宇内之患氣自靖。豈非今日安内之要圖也哉 
專電 
[電一（北京）]  
　　浙撫馮汝騤請調江蘇新軍帮同剿匪奉旨著不准行 
[電二（廣西）]  
　　桂撫張鳴岐電奏匪犯文淵（電碼如此或是邊僻地名）由官兵擊斃數百名 
[電三（北京）]  
　　民政部奏請將所擬報律飭交憲政館覆覈奉旨依議 
[電四（北京）]  
　　十四日奉旨景星預備召見 
[電五（北京）]  
　　路欵議定郵部過付作爲公司存項 
[路欵要聞]  
　　蘇浙兩公司致蘇浙撫電撫帥鈞鑒虞電逕達三部撤銷 
 
 

Page 3

 
 
代表庚晚接代表遇電袁宫保令梁京堂以部借部還見商穆等已集商股東就部示續有請求看東南運命如何穆謇潛蒸 
　　浙撫覆電上海鐵路公司丹公季公蟄公鑒蒸電祗悉部借部還諸公就此與股東集商仰見上顧國際下察輿情欽佩無巳弟與午帥亦表同情有可維持之處無不竭力騤尤 
　　蘇撫復電蘇浙鐵路公司鑒陽蒸兩電均悉昨巳商由午帥會銜電部瀝陳關繫重大情形並經午帥電復諸君一切想巳邀垂察現旣有部借部還之說倘能無損利權就此轉圜了結至爲幸事仍望將詳情隨時見示爲感啟泰眞 
　　兩公司再致蘇撫電撫帥鈞鑒聞齊電會奏再造東南頌聲殷地外部力任斡旋皆大帥至誠所感肅謝蘇浙路公司眞 
　　學校聯合拒欵會致代表電上海鐵路公司轉代表楊鑒北京實情及公回滬主義曁開會辦法速電示學校聯合拒欵會蒸叩　　旅漢蘇人續開集欵會漢口江蘇會館於初九日開蘇杭甬集欵大會官商到者一百餘人由孫詢芻觀察等演說當塲共認一萬六千餘股合洋八萬元惟因武昌政界到者不多擬十八日在武昌花堤江蘇會館再開一會 
　　湖北方言學堂發起認股鄂省各學堂學生刻以年假在卽功課將畢由方言學堂學生姚君亞英發起組織一勸股保路會該堂二百四十人首先公認一千六百股蘇杭各半擬於日内再開學界全體大會以期多多益善聞農業文普通等各學堂學生均表同情云 
緊要新聞 
[廷寄江督蘇撫會勦梟匪北京]  
　　十二月初八日江督蘇撫接軍機處電奉旨端方陳啟泰電奏悉鹽捕營遇匪三百餘人而斃匪不過數名足見該營隊並未奮力擊剿著傳知提督劉光才督率所部認眞剿捕務將此股迅即撲滅倘涉蔓延定惟該提督是問浙境海寗等處匪情甚重並毁教堂學堂省防说見吃緊何以馮汝騤尚未奏報殊不可解着馮汝騤查明情形迅即電奏一面嚴飭所屬文武實力剿捕並嚴密保護各教堂人命財産勿稍疎虞現旣匪勢披猖要在不分畛域合力勦辦並着端方多備營隊以資接應並選派兵輪在浙境海面梭巡稽查勿使外匪接濟軍火期可早日肅清欽此 
附錄電奏北京軍機處鑒查蘇浙交界地方梟匪黨羽甚衆出没靡常迭飭水陸各營認眞偵緝昨據統領浙西鹽捕等營江南提督劉光才電稱遊擊孔德陞張普沾等巡至青浦之朱家角探報匪黨三百餘人在河頭三灣等處率隊奮擊斃匪數名陣亡勇丁一名餘匪由西竄逃當即電飭迅速跟蹤追勦期絕根株頃據浙撫馮汝騤微電海寗海鹽桐鄉等處匪徒滋事情形甚重並毁教堂學堂而近省之硤石鎭匪黨合衆省防吃緊兵力不敷請派兵來嘉興駐紥會勦等語查浙省嘉湖等處多與蘇屬毘連現旣匪勢披猖亟應不分畛域合力勦辦以免蔓延現已飭派三十六標第二營管帶何正修率領所部一營刻日開拔馳赴嘉興並派叅謀處提調曾遹辦理後路轉運接濟事宜兼可帮同布置一切與浙省各軍和衷會商分投勦辦仍由馮撫就近隨時指示俾協機宜一面電飭蘇省沿邊文武及水陸各營扼要嚴密巡防以杜匪徒竄越滋擾期副朝廷綏靖地方之至意所有浙匪猖獗派兵會勦緣由謹請代奏（眞） 
[江督奏請皖垣建立恩忠愍專祠北京]  
　　江督端皖撫馮會奏據按徽紳士翰林院編修趙曾重廣西布政使余誠格山西河東道陳際唐前江蘇常鎭海道郭道直前江蘇淮揚海道蒯允典等呈稱巳故安徽巡撫恩銘遺愛在民開具事實懇請建立專祠等情具奏前來臣等伏查該故撫臣恩銘撫皖年餘振濟水災防護圩田消弭教案清理洲地以及應辦新政悉能竭力籌維此次因公被害聞者無不感泣查同治九年前兩江督臣馬新貽被刺遇害奉旨准予安徽建祠在案該故撫臣以死勤事遺愛在民懇恩俯准前安徽撫臣恩銘在於安徽省城建立專祠春秋致祭以慰忠藎而順輿情等語十二月初七日奉硃批着照所請該部知道（望） 
[日領事四次催結高案杭州]  
　　初九日駐滬日領爲高慶堂案又致浙撫電云浙江撫院馮大人鑒頃准初五日函以余委員不承認令高來杭對質等因查此案余委員等刁逞毒殘鑽營詭秘設令對質必定硬堅反噬無濟於事况誘提事在本埠不如電委滬道會商本領事查明爲便捷至勒索時缺現洋不肯收莊票該洋一千元均由大東杭局提交若派員往查虚實立可明悉此中條理本不難剖判而杭府仍爲余委員陳說擬欲對質則高更畏難鄙意亦不以謂然也又查勒罰七千元一節來函未及現年關在即仍希高明一併酌察從速定斷不勝盼 
禱駐滬日領事永青（遠） 
 
 

Page 4

 
 
[間島問題]  
　　字林報北京訪函云間島問題據陳昭常電稱日本大島都督仍堅持前說以間島爲日本領土因再請示辦法又聞此事將移至北京由袁世凱梁敦彦與日使林權助直接談判此事以實際論之間島究在中國界内故華官所爭持者均有證據也 
　　近聞外部將開放間島爲萬國通商地以息爭端而吉撫朱家寳近又電告政府謂日本現又增兵駐紥間島以保護高麗爲名 
[税務近聞]  
　　字林報載北京訪函云據税務處傳出消息謂税務司赫德歐洲之行尚未能即日就道其故因繼其任者一時未得其人且經手諸事均未妥定故今歳即使回英亦不過暫假數月非即亂職也 
　　税務大臣鐵良吕海寰擬設之税務學堂須於赫德回英之前商議定妥一俟籌有的欵卽可開辦聞其辦法擬用英人一名爲總教習教授一切税務事宜俾日後中國能清償外債將海關收回自辦時不致有人才缺乏之歎云 
[粤東西江緝捕問題]  
　　粤商自治會第十三期議案初七日粤商自治會第十三次議事期公推黄玉泉黄澄波主席宣佈議案三條一宣佈各處寄來函電（均見前報）二輪船招股章程昨十二期經巳妥訂並公舉各善堂收銀惟收股費用如何撥還所收股銀如何交付應先行訂章聲明以昭信守而免後議衆决議各善堂聘員役收股一切費用概由公司支還其所收股銀隨時概交總公司七十二行所舉主席担任存放係屬暫時主席俟公司成立之日方得卸責其香港上海日本檀香山新舊金山南洋安暹中外各埠皆由該埠衆商公舉主席設立分局主持該埠事務有權收存股銀所收股銀先以一半匯總公司一半存各埠分局以後辦理該埠輪船事務即由該埠分局衆商舉員遵照總公司章程辦理三重訂輪船公司招股章程港商熊君起言似宜改爲兩粤華商輪船有限公司又言章程第一條宜改爲所有章程悉照商律有限公司辦理第二條官删去燕梳一層第七條改爲其辦公費用由本公司照數送回十四條宜删去以上衆均贊成至第八條衆議改爲招五千股以上送回費用銀二百元 
　　劃分上下游巡緝界綫西江巡緝快輪四艘業經租定并派員管帶在案兹聞司處巳將上下遊巡緝界綫劃分清晰計上遊自封川以至肇慶派快輪兩艘小輪八艘下遊自肇慶以至猪頭山派快輪兩艘小輪十一艘該快輪在段内以一艘上水一艘落水往來巡緝至於小輪地叚亦須從新釐定現經劉吳兩分統詳加訂定實行巡緝矣 
　　改派西江總查西江水師總查一差前經粤督札委叅將楊榮泰充當現該叅將請假遄返北洋所遺總查一差改委兵備處委員梁英武承乏以專責任 
[浙省亂事彙誌]  
　　乍浦匪靖禀撫院電杭州撫憲鈞鑒青電敬悉遵已傳諭紳商現匪船巳潛逃團董盛光中亦已救回全鎭安謐足紓憲厪卑職宜珽叩蒸 
　　撫院諭嘉海文武勦匪電嘉興楊守速轉海寗余牧湯守徐管帶桐鄉沈令照迭據士紳禀牘良民本無閙漕之意皆兩邑交界之大紅村七家廟一帶莠民爲首應查拿嚴辦此時如不散歸仍在街搶刼者應嚴拿抗者格殺梟匪宜痛勦勿擾累良民漕務候委查辦理院尤 
　　撫院復浙路湯總理電浙路公司蟄公鑒電悉日來正因路事焦慮加以匪亂益憤懣力小任重惟公教之莊道去後尚無消息聞年内葬親想緣此未任事快鎗三千彈七十萬到三之一餘年内必到齊小汽船擬添購即欵絀期必行誓清嘉湖伏莽以謝父老騤蒸 
　　海寗紳商學界請留程牧辦匪禀爲墨絰從戎危城賴保環懇札委專辦清匪　宜以絕根株而專責成事竊自桐鄉縣大虹村殷家船一帶地方莠民藉漕煽衆要脅鳴鑼蔓延州境之路仲慶雲橋斜橋伊橋郭店硤石及酆墅廟諸橋祝橋丁橋馬橋蘆灣新倉袁花等鎭初五日各處偵得當夜麕集攻城之信時州尊余方自硤石回被困受驚咯血不止營汛兵裁僅餘少數孤城無主匪熾兵單危在頃刻前州尊程本以憂解任無守土之責覩此危局投袂而起當日督率親兵衰絰巡城誓以死守一面電請省兵一面就近檄調駐紥周王廟鎭之常備軍及外海緝私巡勇入城合之營汎親兵尚不滿百人分布水旱六城門防守調度悉合機宜已見用兵方略（中略）是役若非程牧之調度有万竭力抵禦恐危城坐破非惟全州糜爛並應震動省垣且各鎭以無備而遭殃州城以有備而不失固推程牧之功桐鄉縣徐令以畏葸失事程牧以奮勇保存州人士又共感程牧之德現在大兵臨鎭匪似潛蹤然伏莽滋多遍地皆是兵去匪來勢有必至根株未絕復熾更烈各處爲禍匪首正應盡法嚴懲縱余州尊力疾從公祗能責以例行公事而清匪鋤亂之樞要實非程牧不勝其任軍書旁午通變實因乎時紳等皆亂離餘生懲前毖後具有戒心深恐程牧以守制爲盡禮爲此除兩次電禀外伏乞大公祖大人電鑒迅賜札委程牧專辦清匪事宜以專責成而保地方 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[滇督錫奏籌辦滇省學務摺]  
　　竊維自强之本教育爲先東西各國每以學校之興衰定國勢之强弱故興學敷教實爲現今迫要之圖滇省學務開辦巳逾四年一切編制設備管理教授仍多不能如当就程度而論較之腹地各省相去奚啻倍蓰而士習之囂張浮暴動輙糾衆扛訟結黨横行則爲各省所僅見署提學使葉爾愷閎通樸茂教育熱心規則務取其謹嚴趨向必程以正大到任後即查明各學生之停課滋事者革退十餘人士類始稍知儆惕標病旣治乃可培其本原隨即調查通省學務切實研究合省内省外悉心統籌概用模範辦法次第改革分别設施先組織教育機關於省内設立學務公所編印教育官報又於法政學堂内附設教育官練習所省外則通飭設立勸學所酌派省視學前往視察並刋發問明辦法詳細規則及各種表册力謀劃一整齊由是學務之紛如棼絲者乃得漸次就理現在時逾半年釐訂章程大致就緒謹爲皇太后皇上縷晰陳之一省城高等學堂應改爲兩級師範學堂也原辦高等學堂因程度不足上年巳降爲普通部並另招師範預科三班名曰優級師範部因勢利導亟宜改爲兩級師範學堂當於本年六月開辦優級師範選科先期考選學生分爲四類每類五十人共二百人就高等學堂現有之學生三百人内從寛考選如額取定分類支配學科程度及卒業年限查照部頒優級師範選科簡章定爲預科一年本科二年卒業後派充中學堂初級師範學堂及程度相當之各項學堂正副教員其畢業奬勵則照部定師範奬章辦理並一切開辦初級師範簡易科先開二班每班五十人共一百人卽就高等學堂内未經挑入優級選科之各生並東文學堂現有學生從寬錄取務足二班之數照章定二年半畢業分别奬勵並派充小學堂及程度相當之各項學堂正副教員二班開後續開八班定明年正月開辦通飥各廳州縣遴選所屬舉貢生員之品行端方者申送考試選取四百人定爲一年畢業僅給憑照准充小學堂教員統計先後十班共五百人合初級簡易科優級選科成一純粹之兩級師範學堂庶可廣儲師資先立模楷其原辦之高等學堂應暫行緩設此時學生無此程度無須汲汲於此也一省城官立之師範傳習所應改爲附屬中學堂也省城旣特設兩級師範學堂共収納師範生七百人則現設之師範傳習所應限至本年底傳習生畢業時停止改爲附屬中學堂作爲優級選科生實地練習之用定明年正月開辦先収中學生二班每班五十人各編爲第一年級每年正月新收二班各按年級遞收遞升至滿五年級計共有十班凡五百人以後概按年有第五年級之卒業生二班新收第一年級之新生二班互易遞更永不下十班之數如此則成一完全之中學堂可爲省外模範矣一省城各小學堂應改爲附屬小學堂凡優級師範學堂應設附屬中學堂及附屬小學堂凡初級師範小學堂應設附屬小學堂現在附屬中學堂業已籌設自應就原設之各小學堂概改爲附屬小學堂劃分東西南北四區每區各併爲一堂每堂編制必按年齒程度酌分初等高等並分多級單級更分班次每一年級爲一班每班學生至少必有五十人至多勿逾六十人每堂教授無論多級單級概用學級担任法每班學生五十人以上用本科教員一人通教一級之修身讀經講經國文歷史地理算數格致等科其圖畫體操唱歌手工等科則合四堂酌設專科教員每堂管理員一人參用獨立名稱作爲通省模範名曰堂長並於堂内附設夜班宣講所每所宣講員一人查照奏定勸學所章程實行宣講專條分别辦理（未完） 
分類新聞政界 
[蘇省開辦海運錫滬各局蘇州]  
　　蘇省本屆海運冬漕議定在無 
 
 

Page 11

 
 
錫設立總局兌收漕米由火車運滬現在總局房屋巳建造竣工蘇粮道惠澤民觀察於十三日赴錫料理開辦事宜下午即返並定於十五日赴滬開辦滬局（眞） 
[贛省改良釐税辦法江西]  
　　贛省税務總局以近來各商赴内地採辦土貨往往請領三聯報單完納關税以致釐税日絀爰擬變通辦法將内地税章一律減輕兹將章程錄下 
　　一瓜子一項統税章程每八十五斤抽錢四百八十文擬嗣後出江瓜子每百斤均實徵十分統税錢四百文湖口仍照抽出江二分内地不出江瓜子每百斤實徵十分統税錢四百四十文一黄豆一項向來每百斤抽錢二百文加湖口二分錢四十文擬嗣後出江豆子每石酌減錢三十文實徵十分統税錢一百七十文行銷内地不出江豆子每百斤酌減錢十文以上兩項鐵路並未抽收路股並即移商該局凡未受路股各貨均各照舊辦理無庸另議一廣昌烟葉貨劣税重近年全領聯單擬改廣豐烟葉税則每百斤抽十分税捐錢三百二十文此外如有請單採買之貨皆可類推一律准如酌减隨時議辦一茶葉一頂從無請領聯單之事今年路局創議收捐而日商便一再請單採買皖贛茶葉英商雖照章完税亦以嚴飭沿途需索爲請顯係内地茶商不願捐認路股互相勾串所致本年寗武茶箱僅止包繳路股洋三千五百元擬將每年茶葉由税局代認洋三千二百元即自本年十一月起按每年代認之數分季解交路局兌收以資濟用一俟路工告竣即行停止庶於鐵路統捐兩有裨益（周） 
[皖省大計揭曉安慶]  
　　昨日撫轅懸出牌示云照得三載考績所以澄叙宫方本年安省應辦大計經本部院督同三司秉公查辦除恭摺會奏外所有舉劾各員合行榜示計開荐舉卓異官六員頴州府聯福徽州府同知張廷鑾青陽縣蕭仁丙石埭縣林煒琨宿松縣教諭程佐衡懷寗縣典史陳嘉謨叅劾不法官五員不謹官二員阜陽縣李應鉦懷遠縣主簿錢鑄罷軟官二員阜陽縣沈邱巡檢韓廷爵年老官二員鳳陽縣臨淮巡檢張楨桂歙縣訓導黄茂 
[自治局添委各課員武昌]  
　　鄂督趙次帥以自治局開辦之初事務紛繁昨特添委各課員以資治理調查如下編輯課添委知縣張福先彭樹棠譯輯課添委留學畢業生陳武文牘課添委知縣王其昌沈嚴尤維鈞錢勛書記官委巡檢蒯德懋姚敦生總務課長添委楊太守嘉福（今） 
交涉 
[英領干預土膏局電文江西]  
　　九江英領致贛撫電南昌撫院瑞鑒復電均悉本領事豈能爲廣帮刁商所聳聽饒州府己於初四日開辦總局門外貼有官督商辦土膏局字樣各土店不得自由貿易亦不許自行買賣各土店歷來多售洋藥况且洋藥招牌字樣巳被鄭令壓逼收去並勒令各商往總局售賣各土每兩抽錢一百文並加貼印花在洋藥包上有憑據可稽豈得云無江西全省定下英商之洋藥約有七百餘箱他等紛紛欲退目下地　官祇知掩飾朦蔽若等英商所失恐將來賠償亦屬匪輕也請確查復電爲盼英領事倭印 
　　贛撫復電九江英領事倭鑒電悉饒州事電飭查復兹據該府將開局告示底稿抄呈内第十三條載全縣所有土膏一概歸併總局發賣官督商辦商家依舊營業毫無窒碍無非聚散爲總便於稽攷即與集股公司無異等語細按該總局性質實與專賣官膏有别蓋商辦商賣仍屬貿易自由於洋藥毫無阻碍至官總司稽核自係地方官之責任不過開辦之始私吸私販之户均多不便故輾轉朦聳以爲破壞之計想貴領事必能詳察一切贊成禁烟之善舉也至加收局用一層雖據該府禀稱出於買户惟究竟有無流弊當委員赴饒查明核辦南昌撫院瑞印（子） 
[湖州海島案之餘波杭州]  
　　湖州海島案復起轇轕後至今尚未了結而丁令巳奉檄署缺湖州旅滬學會因又電致浙省云杭州撫藩洋務局憲鈞鑒海島案未結丁令即署缺是示人以割地爲是自後交涉更難磋議環請速撤調顧全控案湖州旅滬學會王樹柟凌祖夀湯振常楊兆崟同叩（遶） 
[粤督筵讌香港總督廣東]  
　　初七日午刻張安帥設筵邀請港督盧制軍戴中軍布參贊佛副輔政司布兵官李兵官及英國領事官滿思禮至院時分砲奏樂安帥率同四司及南澳鎭李準迎進洋花廳次第握手行禮隨欵以洋餐並奏軍樂宴畢安帥與盧制軍　各　同拍一照以爲記忘盡歡而散翌早安帥赴沙面答拜以盡東道之誼至盧制軍夫人訂期初八午刻到署拜會美己飭屬預備一切云（黑） 
軍界 
[江督派兵緝匪南京]  
　　督通札文武各官略云揚州高郵寳應一帶梟匪猖獗搶刼典當店舖及殷實居民迎方兵役莫敢過問若不嚴加拿辦勢恐日益蔓延應即飭派三十四標第一營管帶姜國樑率帶所部陸軍一營並飭長江水師督查營帑處孫迫廷并速派砲船十號均尅日開往高郵寳應一帶扼要駐紥同地方文武及緝私各營確探匪蹤分投查緝務將著名首要悉數拿獲解交地方官審辦其被誘脅從人等並須設法解散予以自新如有大股匪徒胆敢開鎗拒捕並須奮勇迎擊准予格殺勿論一面派委教練處提調束曰璐前往高寳一帶禀承糧餉局料理後路接濟事宜並聯絡軍隊砲船相機布置互相聲援云（七） 
[沈管帶電請赶募防兵杭州]  
　　嵊縣亂事迭記本報初十日沈管帶琪山又禀兵備處電云杭州兵備處憲鈞鑒前奉撫憲電諭添募防兵一小隊頃奉提憲電飭又須將駐紥東陽嵊縣之隊迅速回防金屬兵單匪氛未靖請即電示以便赴衢屬赶募一面派弁赴省請領鎗械子藥標下琪山禀叩灰 
[標營奉調回贛九江]  
　　贛省添練之混成一協已由兵備處議定將駐紥九江之二標營隊一律調省另以巡防隊前路一營調赴九江駐紥其前次出防之二三兩營亦均奉調回省所留一營及標部官佐至開正亦須回省云（甲） 
學務 
[兩廣優級師範招考廣東]  
　　提學司王廉訪因兩廣優級師範學 
 
 

Page 12

 
 
堂建築將竣特札各府州縣出示招考略云兩廣優級師範學堂自去年撥欵興建兼派員赴東考察一切章程辦法現在級織粗巳就緒堂舍工程亦於歳暮落成招考之法分爲兩層一飭由各初級師範完全科或簡易科及中學堂選送一飭招考各地方未入學堂而有相當程度之人統限於明年二月初旬到齊中旬開考三月開學業經妥定招考章程出示曉諭唯各屬相距鵉遠恐難周知爲此札仰該縣將奉發告示立速派人張貼曉諭（黑） 
[奏飭三省分解兩江師範經費南京]  
　　江督片奏畧謂兩江師範學堂關係三省教育命脈所需常年經費奏准每年江蘇藩司協籌銀四萬餘兩安徽江西兩省各按學生額數每名協助龍洋一百元由江寗藩司在銅元餘利項下按數撥支在案乃自開辦以來贛省應協之欵僅於三十年據江西藩司報解龍洋五千元皖省則迄今五年絲毫未解均由寗藩司陸續籌墊本年按章添招新班學生三百人並增派教習各員額支活支需費甚鉅以三省公共之學堂而令江寗一省獨任其費於理固屬不平於力亦有未逮疉據江寗布政使繼昌以該堂經費無欵可墊詳請另行核撥惟有按照原案嚴飭蘇皖贛三藩司將應協各欵按期報解通力合籌擬令蘇藩司將每年應協銀四萬餘兩分上下兩學期另籌的欵匯解上學期應解銀兩限定於正月解到下學期應解銀兩限定於六月解到不准稍有蒂欠皖贛兩省按名津貼之欵亦令如此辦理並飭將以前欠解銀兩一併籌解歸墊云云（辰） 
實業 
[高廉鐵路代表致粤路梁總理函廣東]  
　　高廉路事代表李寳昆梁樹熊等致函粤路公司略謂法國要求承築高廉兩屬鐵路紳商集議力爭電求貴公司協力籌辦並公派琨等代表赴省會議琨等竊思此事時機一失不特敝郡之害將通省枝路無能自保查貴公司奏定簡章除九廣廣廈寗陽潮汕廣澳五路外其餘枝路皆屬貴公司範圍緣贖回粤漢鐵路歳負債欵百數十萬三省分修股欵有着者祗奥鄂兩省湘路綿長以紳商交鬨之故路股一今尚無人過問粤路自黄沙至平石縱刻日修竣而一片荒土客貨兩稀故論者謂幹路鉅利尚在三省路軌交通之後目前辦法亟藉枝路爲彌補近日造路思想進步迭有另開公司修造通省枝路貴公司無不力爭外間亦深諒貴公司自保路利私衷未敢過爲訾議今者高廉路權法人駸駸干預敝處力圖挽救必推重貴公司籌辦不另開局面者慮與貴公司奏案背馳故爲貴公司計即無外人干涉亦宜早爲籌及以保路權况有人耽耽逐逐於無間而可不急起直追乎議者慮高廉商務不盛恐難養路此未知大勢者耳昔加拿大萬里荒土初辦鐵路亦咸惴惴及其成功商業發達今每元股價漲至六十餘元我高廉兩屬沃野千里苟能將路修成西通北海東接寗陽貫連省佛勃然振興可翹首而待卽爲軍事計尤宜注重是在貴公司從大處設想毋斤斤於目前以保高廉路權者爲保貴公司全局枝路並以保兩廣領土毋俟旣然失後再爭如粤漢往事江浙近事者琨等昨經晤貴公司董事蘇鐵卿先生知其深明時局於鐵路大勢洞若觀火琨等已面懇轉達左右琨等擬於十一日十二時親詣貴公司面聆鈞誨合先佈達（西） 
[部札京漢鐵路改良辦法漢口]  
　　漢口京漢鐵路南段總局監督鄭觀察景溪奉郵傳部札文云路政司案呈查中國借欵官辦各路以京奉京漢成立爲最早該兩路収支欵目每月出入甚鉅現經詳細造表比較自西本年正月起至七月止計京漢用欵止半於京奉而進欵亦較少四分之一查京漢路綫視奉加長而收入反絀恐於行車招徠之法尚有未盡亟應設法改良除嚴飭京奉路局出欵大加核减外因札飭該局隨時整頓以重欵（青） 
[續招中益煤鑛公司股銀常州]  
　　常州戴耀之君招集股銀五千兩在池州府貴池縣大凹山開採煤鑛取名皖南中益煤礦公司業經開採出煤頗旺現又添刋招股章程在常續招一萬五千兩以十兩爲一股每股週年官息一分云（兹） 
[洋員調查鐵廠湖北]  
　　鐵路顧問工學博士原口君因預算鐵路經費前日至漢陽鐵工廠調查所造之鐵軌及一切應用材料之成色種類及其價值聞與該廠總辦李部郎一琴談論甚久頗有贊詞云（青） 
雜記 
[議定賑捐核減章程九江]  
　　贛省賑捐局現擬核減捐價以廣招徠其章程凡减成貢監每例銀一百兩祗折收庫平實銀十八兩減成封銜貢監减半花翎三品以上虚銜祇折收庫平實銀三百六十兩實職每塡照千兩祇折收庫平銀二百兩四品以上花翎祇折收庫平實銀一百六十兩藍翎八十兩各項大銜按例銀百兩祇折收庫平實銀十兩業巳由總局通札各分局一體遵照矣（水） 
[協生輪船失事詳記]  
　　十四日文滙報得香港電云怡和洋行經理輪船公司之協生船（譯音）於十二日在汕頭厦門之間忽遇大霧致在某小島擱淺全船損毁該船船主二副三等機器師及華人四十名於昨日抵汕頭另有舢板一艘載送大副二等機器師及華人十三名尚未到汕惟總機器師及華人五名已不知下落矣此次協生船自日本槐卡麥佐（譯音）埠滿載煤炭前赴香港乃不幸至厦門海面驟然失事又得電云協生船總機器師璧克登及華人五名確已失去無蹤此外均巳安抵汕頭 
[騎驢受辱蘇州]  
　　蘇城街道狹益交通不便行人往來惟恃驢馬爲多故巡警局特在各處設立停驢塲所以便行人也乃初十日下午有某甲衣服楚楚乘驢至養育巷適遇吳縣王大令經過立命拖下責二百板牽驢者亦責一百板此人并未衝突儀仗不知何故受此大辱也（川） 
[英國銀拆下落]  
　　十四日倫敦電云英國銀行拆息現巳降落至五釐以上譯文滙報 
[論令商民赴美觀會安慶]  
　　皖撫近奉江督咨開美國明春舉行賽會極爲華富中國如有紳商願赴該會觀覽者令其自行前往香港等處請領執照以便前往等因馮中丞當即轉飭各屬出示曉諭矣（孔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（無術）（四）（續）]  
　　正在通商的時候。蠻氏國爲預備立憲。創辦新政。這個經濟問題。萬分困難。蠧相與蛇蠍兩個商量。據蛇的意思。要從南方籌欵。郤是盤據土地的辦法。據蠍的意思要從北方籌欵。又是箝制人民的辦法。這兩個辦法。什麽呌做盤據土地昵。譬如民間畸了田畝。造了房屋。開了店鋪。處處都要收捐納税。稍爲有些。抵抗。就拿食毛踐。土具有天良。八個字的大帽子。葢罩他。以見這個土地。是政府獨有。不是人民共有的。什麽呌做箝制人民。呢。譬如政府下一令。或是賣些昭信票。或是寫些國民捐。一般官吏。就得揀地方上幾個著名富户。重重。的敲他竹槓。你若不遵號令。便借别項事情。吹毛求疵。來爲難你。咳這種籌欵的法子。可是立憲國的事麽。蠻政府雖然這樣辦理無奈民窮財盡。千搜萬索終覺不敷觸政府曉得他的弊病。願以金錢五百萬磅借與蠻政府。爲舉行新政之用。那時蠻政府百度。紛繁一回。要從蜃市起。至龍門止建築一條鐵路。一回。要把金蝸江左岸的魚頭山。開采一個煤。礦只是財力不濟。一切工程。都未告竣。得了觸氏國。的借欵。自然欣喜非常。這筆欵子。從烏龜手中過付。講定七釐起息。烏龜照例拿個二。八扣。蠧相又不。知中飽了多少。阿呀。這件事。蠧相與烏龜兩個。總算財星照命。獨是蠻政府飮鴆止渴。後患無窮。蠻氏國人民。聞得借欵的信息。個個唾罵蠧相。說他是賣路賣礦。罪惡不赦。剛剛湊巧。金蝸江内。又出了幾次盜案。把觸氏國商船的東西搶去。觸氏國就要求金蝸江的巡緝權。蠧相偏又允許了他。從此蠻氏國風潮大起了。（未完） 
國外新聞 
[英國亦將擴張海軍]  
　　十三日倫敦電云英國外務大臣葛雷在愛回克地方演說畧謂列强若對於海軍政策實力整頓完全無遺憾則英國亦必須再行擴張云 
[美國演戲失愼續誌]  
　　十三日紐約電云美國鮑愛城某處開演影戲失愼巳紀昨電現悉灰燼中檢出屍身共有二百餘具 
[日美交涉未定]  
　　十三日東京電云日美兩國商議之移民問題因略有困難故仍未定妥 
[坎日交涉近情]  
　　十三日東京電云自坎拿大專使由日回國後日坎情形仍無動靜 
[日報論内閣更動事]  
　　十三日東京電云國民新聞載稱以豫算費三分之二提作海陸軍用之議各元老大臣中主張從緩者爲山縣親王桂太郎山本伯爵又謂今日日本實無軍政黨之人桂太郎亦謹守山縣親王伊籐親王之平和主義乃最謹愼者也將來内閣之變動不過以此平和黨之權移於他平和黨之手而巳以上譯字林報 
[波羅的海問題]  
　　十三日栢林電云傳言英法俄三國爲波羅的海問題巳結定約章實係虚妄目下不過沿海各國方在會議欲連合立約以保守其固有之地位耳英國前曾得俄德兩國報告此事並謂即將互换意見書至瑞典丹麥兩國對於此事應中立與否現在尚未論及也 
[瓜分孔戈國之謡言]  
　　十三日栢林電云近有消息謂德政府向法政府提議將孔戈國瓜分云云純屬無稽之談以上譯文滙報 
本埠新聞 
[蘇撫致滬道電（爲浦東小工鬥毆事）]  
　　上海梁道陽電悉此次小工爭埠交鬨幸執事辦理迅速得以解散殊深慰佩惟滬上人心浮囂動輙閙鬥此風斷不可長希飭縣嚴拿懲辦啟泰印（企） 
[滬道電請保護教堂]  
　　滬道禀蘇撫電云昨奉浙撫電嘉湖匪擾囑轉各國領事飭教士遷避省郡當經轉致兹接姚主教函復恐匪徒竄入蘇省境内請地方將教堂隨時保護等語除分行外合禀聞並請飭司一律遵遵（或） 
[請給德文醫校學費電文]  
　　滬道上江督電督憲鈞鑒前奉派陸師學堂劉彝蔡元鼎鄭廷棻陸軍小學堂黄鳴鵠沈堯階陸光祖賈瀛生黄自雄等赴上海德文醫學堂學習遵由職道派員照料兹據禀報每人歳需學費二百八十四元又來往川資六十元按八名核算共洋二千七百五十二元請照給前來伏乞飭撥示遵如蒸 
　　江督復電上海梁道台電悉德文醫學堂學生學費前據陸師學堂兪道等與駐寗德副領事珂議定每名每年龍元二百元碍難再加希轉諭諸生遵照方文印（琴） 
[西國青年之好尚]  
　　西國青年會自十三日起至十五日止假中國青年會體操房遍懸新奇月份牌及各種商標士担仿賽珍會式任人遊觀以擴眼界（川） 
[公債票付還本息]  
　　總工程局公債票定於今日付第二期本息昨局董已佈告各商屇時持票到局核對照付（夏） 
[海運局諭禁斛手舞弊]  
　　浙江海運滬局已於初一日開辦由總辦葆太守飭各船户先行報驗以待封艙駁運陸續查騐現又派監光委員傳諭各斛手仍照定章每石給錢五文不准勾串船户混弊者嚴究 
 
 

Page 19

 
 
云（夏） 
[協拿阻撓河工首要]  
　　浦東鄉民阻撓河工案内爲首之金光照係南匯縣人王少谷大令飭拘未獲現訪悉匿居上海特函請本縣李大令協拿究辦（軌） 
[差追欠繳自來水價洋]  
　　蔣金富等八家虧欠自來水價洋屢索不還現由公司函致縣署請爲提追昨日李大令即飭差勒繳如違提究 
[失火案移縣訊判]  
　　九月十四夜西門外同和烟帋店失愼殃及鄰居周天順木器店并樓上胡順生顧陳氏及某石灰行等各家均保火險當由華通福安等保險行禀控天順與同和串通縱火迭經總工程局傳訊兩造各執一詞判出外自行調處兹因理處不妥將此案移送上海縣請爲傳訊判斷矣（夏） 
[死灰復燃]  
　　公共公廨西首松慶里第二千五百六十號門牌某姓家前晚十一點鐘失愼當卽救熄詎至五點鐘死灰復燃又經鄰人竭力澆灌幸未成灾（衣） 
[美界火警]  
　　昨早五點餘鐘美租界鄧鐵路順大糕餅店失愼殃及貼鄰鴻發皮鞋店新順昌銅鐵店及某雜貨店某房屋六幢（西） 
[因傷斃命]  
　　馬夫陸小弟拉韁不愼將陳金生碾傷送醫等情己誌前報兹陳已因傷斃命昨由捕房飭保報縣相驗（戎） 
[官事]  
　　吳淞驗補局員江蘇候補知縣孫學　昨日到道禀見試用知縣陳廷楨禀謝奉委管理華界碼頭工程差警察畢業生楊熙禀謝奉委加札接辦三路一區巡警分局正巡官差（哲） 
[謝書]  
　　頃承商務印書館贈鴛盟離合記兩册第四年東方雜誌第十一期一册書此言謝 
訟案 
[上海縣案]  
　　李鳳池喊控占房前晚經李襄　提訊李供有祖遺平房八間伯父在日將四間並基地一分一厘抵於周姓轉抵於陳春記前月陳來立界硬欲收房五間半小的不允即往册書處查悉陳巳串同革保陸子亭於過户時朦混爲此扭求斷令更正陳供抵下房屋四間地一分一厘並無浮冒求察判各管業四間完案○龍華巡局函解挖棺賊陳金隆訊供左近程姓頗有家財有十四歳之子新亡棺已浮葬小的於夜間掘棺竊得綢衣數件當錢化去求　寛宥判責二百板押候嚴辦○龍華土棍秦阿金補提到案據供並未夥同在押之胡得勝敲詐開賭被董保妄禀胡亦刁狡不認判各交保查明核辦（車） 
[總工程局紀事]  
　　泰康棧寓客徐藍兩姓上月間失去皮衣銀表後由棧中人拘獲同住之方小舟送局經裁判官迭次提訊戒責均不承認昨判送縣押追○王松雲徐賢昌黄晏秋等扭控山東人孫維雲結欠水菓價洋一千餘元經陳叅軍訊判限十天交保出外理處○正昌海味行駁船户施福寳駁運檀香中途私取十二支圖賣被　獲送到案經陳叅軍傳同行夥何蘭生訊判施戒責二百下押兩禮拜贓給何領○王大寅與喻永泰合　製造局應用之鎗壳生意被喻積欠洋四百餘元控由南區解案判交保理處○賭棍張惠甫紏合奉賢某米店主王季仁在船賭博　去洋三百餘元除現付外尚欠一百元詐張扭王到局控追斥不准理（杞） 
[巡警局紀事]  
　　總局吳杏生等九人投控地保局差藉端需索求請查辦總辦汪觀察諭飭查明傳訊○木作頭蔡渭記投稱被偵探趙永祥門差陳佐備地保宋蘭亭張錦堂董阿福等串詐洋二十七元飭候傳齊人証質究○江北婦人薛周氏昨扭朱小二子到局控被拐失兩孩奉飭押候訊辦○流氓范阿毛持刀在閘北海昌公所附近圖刦鄉人布疋爲馬巡查獲解訊據供共有同黨五人專在是處截刦鄉人奉飭押候訊明嚴究 
　　城内第一路三區徐阿保向火神廟前成衣匠某甲索欠口角由巡士拘局判押候訊○陳阿三竊取某姓家衣服判押送總局訊辦 
　　一路四區尹韓二人在路賭博口角由巡士拘局押辦○王阿大違章傾倒垃圾罰洋數角斥退（衣） 
[公共公廨晚堂案]  
　　　鴻春與費竹林互控欠洋訊供交保理楚在案前晚由帮讞楊大令復訊判移送商務總會秉公理楚復奪○老椿記棧主楊欣謀串吞棧客陳姓銀一千三百六十餘兩一案亦奉復訊判還押限三天繳銀如違擬罪○女押犯朱周氏等前晚在押吵閙經大令飭帶到案供稱官媒索洋四十元又復虐待大令訊無証據判還押不准吵閙並諭官媒不准需索違千查辦（衣） 
[公共公廨早堂案]  
　　英租界福州路萬家春番菜飽焚毁木板經捕房解請訊飭交一千兩人銀並保在案昨解請究五十四號西探將該館東沈開元沈廷方等保有火險銀一萬兩及失火情形禀明請罰訊之二沈同供實因工人遺火所致毁未木板此外並未延及求察帮讞王刺史商之英巴副領事判罰銀五十兩充公了案○著名流氓小炳泉王增寳前經包探拿獲送縣訊辦兹捕房又獲甲乙二犯係小炳泉同黨特禀請讞員將小炳泉提回押候帶齊人証質訊核辦○董何氏背夫捲逃昨由其夫桂生尋獲報捕解究判交桂生具領管束○徐子清徐木炎徐王氏等拐賣小孩爲包探李星福拿獲解究判押候查明並補提人証再訊○吳廷山積欠乾太木行貨銀控奉提訊判押候過堂訊核○吳洗戈串通孫幼植私用假郵票粘信經郵政局洋人查獲昨解復訊判孫罰十元吳照原判辦理○王　氏趙阿四金阿三蔡阿四等拐賣李桂保家小孩押候禮拜一再訊○湯均益與包學茂串用包愼大號客帳洋三百五十元押候再訊○顧錫生向增裕洋行定貨不出控奉傳案判押候會訊○劉根記欠怡和洋行貨銀判交保訂訊○陸生昌請設烟間不捐照會判將屋發封候示（衣） 
[法租界公堂案]  
　　匪類張少堂杜阿春陳亞四三人由探解訊旋有袁庚濤莊阿福崔松之張桂英四人投稱被陳亞四竊去銅元二十千曁錫茶壺自鳴鐘大衣等物訊之陳供與同黨　居張處認竊不諱杜供　收贓張供詞狡展聶司馬商之西官判一併押候拘到同黨再行訊究贓給各失主認領○李叙昌將龔桂千之田單向王梅卿抵洋　葛一案昨龔又禀稱尚有借欵洋十五元亦未交還求追質之李供借洋十五元已遠過五元是實判交保限交王梅卿到案訊斷○洋行街瑞和恊和惠和三糖行控范景星欠銀三千餘兩判交保限理在案昨又投追范供年内先措一成餘求寛限司馬准之限三日覓保出外理處○改過局押犯施阿五昨日串託堂兄某甲禀請保出醫病中西官以該犯並不患病斥退不准（舟） 
[美租界捕房事]  
　　流氓楊根榮在百老匯路搶取某甲緞帽由捕拘入押候究辦○江連郡投稱住茂海路某屋前晚被管門人硬借不允肆毆請究捕頭飭投公廨禀控○王如意在百老匯路某洋場竊取木板爲更夫陳阿三查獲交捕帶入押候解究○張裕祥周金培在梧州路萬源醬園爲夥私竊　梁酒銷售由探查獲拘入押辦（西） 
來件 
[勸私塾改良芻言]  
　　今秋閱各報載内閣會議政務處主稿會同學部具奏内有應由學部札知各省提學使詳細攷察分别籌辦小學堂與改良私塾相輔而行期於教育普及節省財力方爲十善一節竊謂學校之設自五帝始成周之制有國學有鄉學合二十五家而教於閭謂之家有塾猶今之蒙學堂也合五百家而教於黨謂之黨有序猶今之高等小學堂也合一都邑之俊秀而教於州謂之州有序猶今之中學堂也合一郡之俊秀而教於庠是爲國學猶今之高等學堂也鄉遂距王城僅二百里不及今之一大郡而有蒙學堂六千小學堂三百中學堂六十高等學堂十二以是推之邦畿千里則必有蒙學堂數萬小學堂數千更推之九州邦國其數益不可僂指 
 
 

Page 20

 
 
計是中國周朝時設學之盛何讓今之歐美諸國今日小學堂不能徧設一由經費難籌一由教員缺乏然小學堂之所教祇取簡易有裨實業且今之所謂改良者其道亦正不難舊時教法專取記誦今則首重講解舊時必讀經五六年始令試筆今則聯字造句於就傳時即可學文舊時但重文藝今則兼講德智體三育尤注重國民教育新舊之間相初不甚遠况部章旣禁止小學堂教外國語言文字而所謂算術理化諸科學類　初級其理明白易曉祇須多設師範研究所即講求改良私塾之方海内君子勸導提倡因其舊而啟其新俾教育漸有普及之一日同人幸甚中國幸甚 
振務 
[粤商樂善]  
　　本所收養烟病流民待病愈癮除後學習各項工藝一切經費全賴善士捐助本年粤商年捐由悦生寳號勸募兹將清單錄後華彰公記全亨福各捐洋五元老悦生悦生棧各捐洋四元譚同興福安號各捐洋三元鄭福蘭瑞昌利興號長盛號鴻昌號和盛號茂泰聯和鴻發號德祥合記鴻興號趙同記號廣智書局隆棧以上各捐洋二元泰隆永昌泰長源號潤寳齋鹿芝館保和堂廣昌隆同春堂南昌號元吉鉅興宜隆生泰號廣同昌廣章永生利普太和彩章廣興祥怡珍居廣和安安和祥永益均益泰康號利益源記萬利昌逢泰號泰和利記生隆號全利號祥源號英昌照相號奇芳居全安居廣維新廣誠信宏發號廣達隆唐信和聯興中西印書局黄福隆順成號生和堂群芳居南興隆粤和昌保生堂畜植公司程瑞祥瑞祥號廣隆廣生利仁昌泰廣萬祥時新號廣榮泰陳廣昌燕香樓廣益廣和泰廣總號裕興裕豐興隆發廣發源同興棧錕華隆記粤瑞祥廣吉祥合珍合記棧同利祥合益號廣瑞安廣衡隆止恆隆麗芳經和號泰豐公司廣成全長發棧遠昌號同昌棧易安居寳記相館同安居鄭良梅永興隆錕源號永增祥長和源有隆致實長全發源永安號綸泰祥遐邇齋泰盛號同芳居永泰昌永利茶號順利印字館東興號廣福和劉孝實嶺南樓杏花樓紅杏樓全安號祥利誠記李榮記李日熙○以上各捐洋一元屈臣氏義生昌○以上各捐洋十角元記廣盛隆廣祥泰廣成昌祥興廣德三合源利祥廣恆安景昌會元樓萬合義泰號榮章有興號萬利號華綸號宴樂春華豐永興廣益棧上林春梁天興永同昌仁棧恆德同利枝記鴻和杏林軒陸超廷有華利聯昌號致眞瑞興號美香同益生緻光公司樂趣園茂記廣萬昌○以上各捐洋五角共大洋一百六十九元小洋二百廿五角又全安棧二新大方棧各捐洋二元彭夀堂捐洋十元劉盛熙捐洋五元與時堂捐棉袄六十件棉褲廿條 
[  棲樓公所董謹白]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
