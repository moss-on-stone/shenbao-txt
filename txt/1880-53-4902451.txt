# 1880 - 53 - 4902451

 

Page 1

 
 
[續輯格致彙編出售]  
　　西　傳蘭雅向　格致彙編二十四卷久已風行海內嗣因家事回國遂致停刋現已由英法德各國游歴囘華並在法國大博物院購新楹格致鬬說重交本舘陸續付印計自本年正月起每月仍出一卷每卷取錢百文如夢買視卷數之多寡扣扣現在續輯之第一卷業已印成　於正月十七日由本舘發賣至前所刋之二十四卷亦有出售惟望遠近諸君速來購閱爲盼以後續輯各卷不特攷訂加詳斟酌盡　印　之格或亦可將篇幅截分以便閱卷於日後彙齊擇其精要者另訂專本也此佈 
　　本舘告白 
[推廣議院延置華人說]  
　　議事之人必熟悉其事之情形而後可以酌其事之損益此古今不易之定理亦中外無殊之正軌也以中人而與外國之事固有越俎之嫌以西人而參中國之謀亦有傷手之慮其理甚明不能强而通也然以西人而處華地則又有不容不略爲變通者何則時勢之所宜措置之所亟西人未必皆熟悉也香港議院向無中人參與其謀今聞港督以狀師伍秩庸雖華人而熟於西例且能深悉中外交涉之利弊延之入院與參末議港督此舉可謂不分畛域不存偏私直是具胡越一家氣度顧竊以爲此舉尢當亟爲推廣也香港一隅之地現已屬英中國之政教號令皆所不及則卽由外國自爲主政不使中人與謀何不可者乃港督之意以爲港中居民華民實繁倘祗事事但行西法恐有不便於華人者因特置一華人以共相酌度所以爲華人計實所以爲西人計也今上海則固非香港比矣其地係屬租界原非竟屬之西人故中西交涉之重設立一會審委員以涖之西事則責之西員華事則責之華員間有互相商酌者要所以和衷共濟也惟工部局有會議之件則華人槪不與聞不必其所議者皆爲西人之事也如房捐地捐車捐酒捐煙捐妓捐凡若此者皆係乎華人而議皆出於西士是則所宜變通者矣夫工部局所議自能斟酌盡善而後見之於行非謂其所議之事有所偏私也苐事旣係乎華人則其中情形或有工部局所未能深悉者卽如東洋車加捐一事工部局但知車日益增至礙路而不能行必其獲利甚厚不妨加捐而不知車多則生意分所獲有不及從前之半者又何怪各車行之紛紛禀求核減也近來議加房捐妓館烟燈等捐在工部局以爲碼頭費旣經裁去必當叧思補苴之法亦出於勢之不容已而在局外人議之一若於租界居人殊多不便者蓋茍能深體乎華人之情詳求夫可捐不可捐之故雖加捐而居民亦無怨咨此則由於無華人之熟諳情形者爲之委曲剖陳故也工部局之意亦末嘗不欲俯順華人之情而略知大槪未能細識本原則雖有順民之心而不克見其順民之政倘得華人爲之詳告吾知工部局之所議皆足以入民之慧而服民之心偶有舉動不但令出有必行之勢而且措施悉當矣夫租界會審之員其所理者惟訟事其有大舉動大興作固不能使之事事與聞然華人之中豈無通達治體深知中外情形如伍狀師其人者哉但能留心察視求其秉心公正周知民情素有碩德重望足以爲華人所欽佩者舉而用之每當會議之時俾舉其所知以告而相與斟酌損益於其問則上有所爲下皆以爲先得我心而居上海之華人有不深服西人之灼知民隱舉措咸宜者乎故此舉若行則不特有便乎華人實且有利於西人也第所舉用之人則不可不審愼焉耳以一華人而參預西人之議其勢孤其權輕恐未遂足以有裨然苟卽其利害之所在形勢之所　皆縷陳於西人之前剴切詳明無所廻護無所偏袒無故作齟齬之見無模棱兩可之時吾知西官亦素以便民爲懷當必有俯從芻獻者又何必有所顧慮也伍君之入議院本係港中之創舉然自有此舉而中國皆色飛眉舞一則頌港督之毫無私見一則幸伍君之得展才猷而從此居港華民亦可安庇宇下故不禁欣欣然感相鼓舞倘推之於上海常必有深愜民心者所願以順民爲心者姑探下言焉 
[接錄光緒五年十二月二十五日二十六日　上諭]  
　　○工部主事王振聲著俟學習期滿後以本部主事無論題選遇缺卽補吏部主事周信之著以本部員外郎無論咨留遇缺卽補並賞加四品銜收掌官內閣侍讀全喜著賞加四品銜並加隨帶三級卽補侍讀文彬著賞戴花翎錫桐着免補侍讀作爲候補卽中分部遇缺卽補補缺候作爲歴俸期滿中書文煥著賞加隨帶三級俟升侍讀後賞加四品銜聨興著賞加隨帶三級俟升理事同知後賞加運同銜奎華着在任以理事同知儘先帶領俟升任後賞加四品銜愍文著賞加隨帶三級俟升理事同知後賞加四品銜英華着以侍讀遇缺卽補先換頂戴俟補侍讀後賞加四品銜司庫祥𢑥着賞加五品銜並加隨帶三級侍讀額勒恒額著賞加隨帶三級記名理事同知通判筆帖式雙琳仍以木班儘先帶領並先換理事同知頂戴候選主事啓約著免選主事以員外郎分部遇缺卽補筆帖式魁斌着俟升理事同知後賞 
 
 

Page 2

 
 
加運同銜內閣中書英奎着在任以撫民同知不論雙單月卽選先換頂戴崇林著以侍讀遇缺卽補並賞加四品銜祥麟著以滿漢本堂中魯不計旗分遇缺卽補並賞加侍讀銜筆帖式慧濟著在任以知縣不論雙單月遇缺卽選並賞加理事同知銜內閣中書豐　布著賞戴花翎俟補侍讀後賞加四品銜理藩院候補主事瑞雲題署主事常鎭均著作爲本院候補員外郎無論滿蒙遇缺卽補並賞加四品銜內閣中書榮椿著以侍讀遇缺卽補先換頂戴理藩院候補主事瑞慶著作爲本院候補員外郎無論滿蒙遇缺卽補內閣中書明煜着賞加侍讀銜筆帖式徵綬着賞加六品銜庶吉士錫鈞著賞加五品頂戴並賞戴花翎工部主事寶粱着作爲本部候補員外郎無論滿蒙遇缺卽補並賞換四品銜戶部筆帖式全恒以本部主事無論滿蒙遇缺卽補離舘提調官前內閣侍讀學士駐藏大臣錫續前任理藩院員外郎升任四川成綿龍茂道崇網均實加隨帶三級前翰林院編修升任福建興泉永道孫欽昂着賞加三級離館總纂官前刑部　中升任浙江湖州府知府桂斌著在任以本省道員歸候補班前補用並加鹽運使銜侍讀學士廖濤恒著遇有應升之缺開列在前司經局洗馬葉大焯俟服滿補缺後遇有應升之缺開列在前離館總校官內閣學士孫毓汶着賞加隨帶三級司業周德潤着遇有應升之缺開列在前並賞加三級前國子監助教升任伊犁理事同知霍順武着賞加隨帶三級離舘纂修官員外郎德勝着賞加五品頂戴離舘詳校核對官太常寺少卿明桂著賞加隨帶三級前兵部郎中張兆蘭俟服滿後以本部郎中無論咨留遇缺卽補並加隨帶三級前內閣侍讀升任廣東廉州府知府鍾秀着在任以道員歸候補班前補用前國子監助教截取同知顏允昌著俟選同知後以知府補用俟離助教任歸同知班後以知府補用先換頂戴前內閣侍讀升任貴州貴陽遺缺知府王憲曾著在任以道員歸候補班前儘先卽補並賞加鹽運使銜前內閣中書升任甘肅凉州府同知吳福鍾着在任以知府歸候補班前補用其尢爲出力之繙譯謄錄等官筆帖式明祿等及供事官知縣徐本立等均着照所請獎叙餘依議該部知道片四件單四件併發欽此 
[皇孫受窘]  
　　○普國皇孫海烈親王前往日本西歴本報曾已述及今得日本信云皇孫請於日官得遊歴內地之護照因偕兵船總兵率從人獵於大坂之外不知從者何故忽與鄕人忿　旣而皇孫至附近火輪車局欲登車以回不料車局管事者阻而不許皇孫示以護照兼問其阻止之由時有旁人亦告車局人此普國皇孫位甚酋貴不可凌辱而車局人謂得巡捕之令不敢勉留論辨多時始有西國管機器人調處准皇孫登車而從人及行李俱尚截留在後皇孫不欲獨行遂下車欲雇東洋車以回大坂而車夫俱不肯載乃相率步行半路乏甚遇不知是事之東洋車數輛始雇定而行及入大坂界突有巡捕攔住東洋車皇孫與各人不得已各下車以護照交騐他人亦言此皇孫也捕以爲己奉捕員之令欲捕車以入捕房而陪皇孫至府署比至而署門已閉適有一普人在內聞皇孫至延之入坐皇孫卽嘱其轉訴大坂守少時普人出云該守以視事之時已過不能接見且此事已將由巡捕來查矣迨後捕員至又取示護照始准乘火車而回神戶皇孫慍甚隨令普領事查辦此案事聞日本朝廷知皇孫從人並未違犯日律於是日廷震怒令大坂府及巡捕俱往皇孫前請罪皇孫遂偕總兵官盛服至大坂府守及捕員率鄕人趨前請罪皇孫謂府守曰汝等旣已知罪我亦何用深求况我自涖東以來游歴各地官民相待俱甚優渥此事今已　消瓦釋我亦惟念前日之優待而已遂回繼聞捕員等俱奉日廷嚴令革降有差 
[鈔票價賤]  
　　○長崎信云日本鈔票之價倐貴倐賤貿易者時虞不測有人論友此事以爲目下應略加貴但究不見端倪如前一禮拜內只有六成實銀可換豈日民之未能深信國家歟不然何賤之甚也 
[西人論生齒]  
　　○西字報云統計全地球人口共有一千四百二十一兆歐羅巴洲三百零九兆亞細亞洲八百二十四兆陶非利加洲一百九十八兆南洋各海島四兆亞美利加洲八十五兆又計全地球人每年死者共三十五兆六十九萬三千三百五十人每日計死九萬七千七日九十人每日生者共有十萬零四千八百人則每一杪時全地球共可生孩七十人查中國十八省人口約有三四百兆竟占全地球四分之一各國皆羡慕之宜哉 
[普相病耗]  
　　○西歴正月十日紐約來音云普相卑思麥病勢日重殆恐不起普皇不勝憂慮幾如苻堅之於王猛徧禱名山大川孫權之於呂蒙屢爲鑿壁看病所有卑思麥親屬皆召至華星地方俾日侍於旁聽其分嘱後事云 
[衆怒難犯]  
　　○查封賭舘一事本聽正本清源之道然使有藉端漁利者則閭閻反形滋擾矣去臘中旬粵東按察司經歴率同差役帶領封條往三府前街查封周姓大屋指稱該宅私收園姓及白鴿票違禁等項該宅人驚惶無措而街衆各忿不能平謂該宅素無此弊爲官者安可妄陷良民是非以禁賭而么殃民也異中同詞喝將街閘緊閉無使害民賊脫逃該經廳見民情若此遂不敢查計該宅而帶差役回衙說者謂𣳻憲現奉兩院嚴令查封賭館此次經廳爲其所悉或亦有之但該宅若果爲違禁情事則街衆方以爲官辦爲樂誰敢抗違哉 
[命案批詞]  
　　○客秋粵垣洪恩里娼寮被廣恊營兵索規滋釁連斃二命經兩姓屍親及其家主告發曾經獲有兇犯二命供認在塲傷人斃命已將正兇按律懲辦并有人向林姓調處暫爲寢息惟馮祥屍親馮九屨次上控屢經批斥隨後聞有人力爲排解於去冬除夕前數日由屍親馮九遞禀具結和息臘月二十九日裕撫憲批云旣據首明悞聽妄控姑准免究惟現呈與前告情節逈異難保無別人 
 
 

Page 3

 
 
冒遞仰按察司飭府迅傳屍親馮九到案提同兇犯鄧受等備質明確按律詳結片辦粘結並發 
[食魚疾異]  
　　○廣州府新安縣屬有地名藍田堵濵於海民多以捕魚爲業客冬有漁者獲一臣魚其鱗粗而黑嘴尖長有緑色環繞約重一百餘斤老於漁者莫識其名也售於市莫與之購遂部而賤價售之貧者以其價廉多往購啖味甘淡但肉堅而澀而嚼蠟然越數日其地多有患滿身皮色變紅之症類斑疹而無顆不疼不𤍠惟癢如蟲行延醫視之莫識也以驅風凉血之藥投之或食或洗諸法備至卒莫見效詢其致病之由答以近日別無他故惟前於市上購巨魚食之越三日遂覺皮膚微癢耳詢之諸患者　符其言又越數日而皮變焦色又越旬而皮變乾枯黑巴漸而皮盡脫去如金蟬退壳然遍體無傷皎如凝脂人則未有死者病亦奇矣此業岐黃者抵香港而述如此彼彈長鋏者其尚歌食無魚否 
[兩淮運使出缺]  
　　○前閱客臘二十七八日邸抄奉　上諭湖北按察使着歐陽正墉補授欽此乃昨接揚州來信知兩淮歐陽都轉於客冬卽行抱恙新正病勢加劇業於本月十三日逝世矣聞當病劇時曾請假三月回籍醫治惟尚未奉到批示故現在運庫由揚州府黎太尊查封印亦暫由黎太尊掌管一面詳請制憲委員接署云 
[官衙開印]  
　　○本埠海關道劉觀察晉省將次抵滬已列前報兹悉前日晚四點鐘業已回轅蓋因今日各衙開印也故英會審公堂亦循例停訊一日云 
[春雨連綿]  
　　○占騐書云但得立春晴一日農夫不用力更田又云春甲子雨牛羊凍死又云有利無利要看三個十二又云上看初三下看十六凡此皆歴歴有騐去臘二十四日爲立春節竟日陰雨二十五日爲春甲子又竟日陰雨至二十八日始止除夕姑略開霽元旦至初四日不雨而陰初四夜又雨至十二日始見日色薄晴數日元夕又淋漓終夜十六日則大雨終日是下半月之雨又可預决昨雖略止然雲氣靉靆恐尚難卜久晴農民咸日盼羲輪謂若再滂沱春收恐必致有碍也 
[雨阻迎神]  
　　○前報本埠提右營王叅戎示於十八日率兵弁恭迎喜神無如昨早陰雨道途泥濘大教塲馬道亦有積水足以中止擬俟大晴後再擇日舉行云 
[捕獲鹽梟]  
　　○昨早八點鐘時本埠縣署據卡勇送到鹽梟胡加林一名據云巡鹽水師得眼線指明在閔行相近之胡寥村獲住當插獲時該梟尚敢拒捕故胡家林腰脇亦被鎗傷尚有犯婦二名𨓜去當搜胡之身畔有短刀兩把手鎗一桿等語因莫邑尊公出須俟回署後再錄供云 
[瘋人尋死]  
　　○蘇人張二居本埠潮陽樓後近忽患瘋顚常欲尋死前日自拉頸項幾斷鮮血淋漓其妻因僱人爲伴將晚時伴者偶與之離張竟私購洋烟吞服及由妻知覺急請醫施救已無效矣 
[供詒巡庭]  
　　○周木春至英公堂稱在晉源西報舘生理前因失竊馬褂一件疑是素識之周來發竊去報捕由包探監請搜出押票計押錢四千零吊看果係原贓叩請察斷周來發供與以爲友彼曾在我處喫飯尚欠飯錢十五千至此押票係彼寄存我處陳司馬訉供之下以旣是友人未便吊贓起案之件交押店領回着自備本取贖周來發姑念生意中人從寬免究 
[獲贓案定]  
　　○前報列無意獲贓－案兹聞前稱之王姓實係何大桂昨至英公堂訴稱與邵商借不遂反被誣稱行竊互相爭論遂至破案並稱邵恨我殊甚欲害我命邵則俯首無詞陳司馬隨判押邵三六個月以儆所少贓洋着將喫買之衣服槪交陳元祿收領其餘各伶人竊贓着分別認領完結 
[竊鐵獲贓]  
　　○公和祥洋行西人至英公堂禀稱棧中堆積鐵塊當有失竊至去冬爲止買辦已賠洋九百餘元是以多用更夫看守前夜賍又來竊獲住二名詢得銷贓於近處之無錫婦人張錢氏鐵店賞令該犯携鐵仍往伊家變賣該店婦秤見分兩給予錢文常卽指交巡捕搜得存鐵自有除担并錢七十千零起至捕房店婦張錢氏一并獲案而其子逃𨓜當已　明售買五十担左右　我椽中原贓餘存捕房尚未分認叩請察斷寡婦張錢氏供年五十一歲子向痴呆前因捕至驚嚇逃𨓜現在不知下落至店中售鐵錢文俱在捕房乞恩斷還至前夜收買舊鐵數十斤給錢一百六十文實不知是窃贓店中存鐵雖多皆因雇用工人打造鐵件時有買客將舊鐵擼下云云買辦韋茂生供現在捕房之鐵除認明以外餘存者大約皆棧中之物所獲之賊二名則楊坤坤竊鐵六七十斤戴三更窃鐵一百五十餘斤請辦以儆陳司馬隨斷起存捕房之鐵應令張錢氏至捕房同買辦分別認明窃贓其餘之鐵與錢文等應卽歸還該竊犯楊坤坤着押二月戴三東着押四月以儆 
[押舖換珠]  
　　○嚴金和於本月初五日將珍珠一粒向法馬路厚興押店押洋二元昨據嚴投法公應禀稱珠重六分價値洋八十元因當時祇需二元故僅押得此數不意前日俻洋取贖該押夥初則支吾託稱等號不到繼則將別樣珠來搪塞但此珠係他人之物借來抵押者因與押店理論詎一味恃蠻爲特叩請明斷押票附呈張司馬檢視票據未載珠之輕重隨詢　金和此珠價値如許可有木匣裝好何以票上未載分兩據稱但用紬板釘定並未裝匣至押店所押金銀首飾票面皆不落弊也官姑准詞著俯到該押主於今日訉核 
 
 

Page 4

 
 
[更正]  
　　○前報新任揚州府何鐵生太守行旌已抵高郵云云兹探悉過高郵者實係何太守族人由揚回湖北原籍耳傳聞有悞用特更正 
[寄懷雷譜卿　右句奉似縷馨仙史鑒定]  
　　○揮手成何事光陰又一年鄕情淞水闊客恩浦雲連記得杯同把相期石共堅面君無定日辜負早春天 
　　嘯園瘦士杜公甫草 
[贈雲間沈拙公卽題嘯園吟稿後錄呈縷馨仙史鑒正]  
　　○騷人原有種短鬢瘦腰支黃歇閑游地相如貴賦時樂番眞率會一卷性靈詩珍重名山業千秋已可期 
　　𥡳山檇子阿熙初草 
[接錄上海新太古內恊賑公所巳卯十一月初一至歲除日止捐賑收數]  
　　○洪泰二角萬眉興范義興劉新泰楊三興九元錢二千文王憚餘堂七元錢一千六百五十文萬鎰萬和義和廣盛一元錢六千文三河尖厘卡委員黃功儒錢四十千文夏慶豐楊泰豐錢八千文武林沈錢嶺恩六千文管　五千文晁元興陳德遠二戶各三千文周煥章馬琢軒二戶各二千三百文平恕堂戴金鰲夏楓屏許友三和泰劉銓海浦琦方銳波種玉堂遡源堂種香齋印秀察少芳百忍堂姚灃泉胡友梅右大尹萬　馬恆　桂大興李龍興桂永源李全泰汪鼎昌胡長發卜云古金石蘭唐得勝魏金彪長白增長發晋恆春發恆春永朱霞軒高藍鰲州五戶各二千文張勉石一千六百文許祥泰沈成舟童雪如尢玉樑四戶各一千五百文江廷功一千三百五十文江錦一千二百五十文無名氏一千一百文王家廢萬　聚邵恆　　慶和王義源夏瑞記葉興泰李源豐馬允大吉慶堂方命達葛恆興張慶豐劉東五張立庚毛雲浦王秀峰堂承恩楊子由樹德堂留步堂高自怡軒鄭解經府屋邵日新書　雙梅堂公記合記榮慶堂三記金鑑堂視　堂王建興呂盡溻庭三堂映雪後人有心無力無名氏無名氏無名氏卅九戶各一千文梅大有朱增盛二戶各八百文任正泰畢加炳吳榮春王　　王　豐周景芝　　　　　習陶立成益裕夏德茂湯進記十二戶各六百文江謙甫李高德二戶各七百文張泰和張宗興蕭立江查大文仝啓明范豫　汪荊興阮義盛朱啓元李光憲劉大才　福興馬中善吳怡泰孫逵夫程伯隅華稷廷姚少初釁記汪廣太裴惟康楊敬軒廿二戶各五百文王加喜張　泰谷元有夏茂榮葛廣興張隆月百忍堂邵如賓許思富趙　發劣　洪陸志如胡文吉楊森蘇如林楊恆春丁啓有播甫臣張鑫郝啓鈞周濟川鄭寶　劉政之無名氏無名氏無名氏無名氏無名氏無名氏廿九戶各四百文　萬順胡原泰二戶各三百五十文 
　　此稿未完 
[光緒五年十二月二十一二十二兩日京報全錄]  
　　宮門抄○上諭五道錄前○分缺單○閩學政孫　奏請　賞假回籍修墓摺子○將軍恒等　奏合　省標官兵技藝情形摺子○東撫周奏暫緩運司北上夾片○又　奏學政閱文幕友姓名籍貫夾件○又　奏請獎勵夾片○晉撫曾　奏對調知縣摺子○將軍歧　奏請監督免其送部引　見夾片○東撫周　奏請　飭部註銷同知處分夾片○直督李　奏甄別知縣夾片○十二月二十一日　𣚴運總督文彬請　訓○復州城守尉英翹請　訓○掌儀司奏二十五二十八日祭　奉先殿治貝勒澂貝勒行禮○關防衙門奏初一日　大高殿拜表濂公行禮○虎槍處奏派管理之大臣　泒出熒全○侍衛處奏派前引之大臣　派出成章希凌阿悳銘○召見軍機　文彬　英翹○十二月二十二日○希凌阿等謝前引大臣　恩○榮侯謝管虎槍處　恩○萬靑黎請假十五日○兵部奏溁値年之大臣　泒出恭王伯王禮王絪貝勒誤公尚宗瑞符珍恩全○又奏泒查齋之大臣　派出熙拉軍璟德　星阿清凱明秀明魁索布多爾札布永德○侍衛處奏派管宴之大臣　派出肅王治貝勒○佩公假滿請　安○召見軍機　孫家鼐○皇　明日午刻由內至西　子看貫跤○○光絲五年十二月分缺單　小京官戶部司務董汝觀丁　翰林院孔目周志元攺義　知府安徽池州吳世熙故　通判廣東潮州恩隆故雲南大理劉時慶故　知縣福　閩清王啓渠丁甘肅鎭原李洪已革陝西麟游李樹德故　巡檢廣西蒼梧夏炳煵丁　典史雲南元謀米春林休致　○○工部左侍郎福建學政臣薛詒經跪　奏爲微臣交卸在卽籲懇　天恩賞假回籍修墓仰祈　聖鑒事竊臣自科試完竣曾將考試情形縷陳在案嗣卽清理積牘考錄遺才八月福建已卯科鄕試臣入闈代辦監臨二十六日出　復將考試優良各塲次第辦理現在任內試事已畢應俟交卸後回京供職惟念回籍𨽾浙江久離桑梓今由閩北上順道過浙先人墳墓竊擬稍加修整爲此懇　恩賞假一个月俾臣得省視　楸親培先壟出自　高厚鴻　所有微臣乞假下情理合繕摺具陳伏乞　皇太后　皇上聖鑒謹　奏軍機大臣奉　旨孫詒經着賞假一個月欽此　○○四川成都將軍臣宗室恒調四品頂戴署理四川總督臣丁寶楨署四川提督建昌鎭總兵臣劉寶國跪　奏爲合操省標官兵技藝情形恭摺仰祈　聖鑒事窃照成都省城官兵例於每年春秋二季合操一次以申紀律兹屆秋操之期臣等於九月十七八等日調集軍督提成十營官弁兵丁齊赴較塲考校各兵排演新舊各陣式步伐整齊施放連環槍砲聲饗聯貫長矛籐牌各技進退便捷復按照各營官兵餉册逐名考校弓箭鎗砲内馬步箭中靶綜計八成有餘弓用　七力不等各兵演放抬槍鳥槍中靶亦有八成爰擇其技藝嫻熟者當塲獎賞記拔間有生疏者分別降革勒限練習以示勸懲其十營抽練精兵及楚勇親兵一營各將陣式技藝逐細校閱亦尚嫻熟伏思川省爲邊陲重地省標爲各營表率武備尤應認眞臣等嚴諭各將備等整飭營規督率弁兵仍按日輪流操演勤加訓練務使咸成勁旅不得因秋操已過稍形懈弛以期仰副　邵主整飭戎行綏靖邊陲之至意所有秋季合操省標官兵技藝情形謹合詞恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○周恒祺片　再臣准吏部咨開光緒五年十一月十五日奉　上諭順天府府尹着李朝儀補授又准部咨十一月十六日奉　上諭山東鹽運使員缺着林述調補授各等因欽此欽遵行知在案查本任𣳻司靈杰現署藩司篆務一時尚難回任該升司李朝儀現在署理𣳻蒙正値年終一切命盜積案亟當審明清厘之時查新任運可林述訓不日當可來東爲時無幾擬請俟林述訓到省後再飭該升司交卸北上以重 
 
 

Page 5

 
 
公事而免遲悞是否有當謹附片具陳伏乞　聖鑒謹　奏軍機大臣奉　旨知道了欽此　○○周恒祺片　再查學政閱文幕友不得專用本籍之人致滋流獘兹山東學政臣戴鴻慈於本年十月十五日到任所延閱文幕友崔廼選江蘇舉人關鍾衡廣西拔貢麥懷新廣東副貢杜學頤江蘇附生周濓浙江監生准該學政開單咨送前來臣查該幕友等籍貫並未專用本籍及延謂視學省分之人除仍由臣隨時留心查察外所有學政閱文幕友姓名籍貫理合附片具奏伏乞　聖鑒謹奏軍機大臣奉　旨知道了欽此　○○周恒祺片　再沼海文武汛官救護船貨一萬兩以上中外人等十名以上者註册記功三功以上者酌給外獎五功以上者分別題升經總理各國事務衙門奏明通行在案兹查候補守備周鳳震等於光緒三年管駕泰安輪船來東巡緝四年十一月間寗波商船金通順江蘇商船沈仁盛先在奉天洋面遭風折舵該守備等展輪前往拖帶烟船臺貨賴以保全五年正月間德國魯沙魯查夾板船在寍海金沙港口遭風損壞該守備等救出華洋男女十八名口四月間　英國公使威妥瑪乘坐順利輪船由滬赴津行至榮城縣鏌鎁島遭霧觸礁船底捐壞勢將沉溺經東海關監督登萊青道方汝翼泒令駛往救護將貨物起運上岸救出華洋男女多名洋人深爲感激其函致謝共救回中外人等一百數十名貨物十數萬金由道稟請具奏前來臣維該守備周鳳震等管駕輪船巡緝洋面護送漕艘均極動愼於遭風遇險船隻尢能督率水手人等於驚濤駭浪之中不避危險設法救護迭經記功記獎現核其所救之各船貨在萬兩以上人數在十名以上者非止一次實與獎叙章程相符合無仰懇　天恩俯准將閩浙儘先補用守備周鳳震以都司補用並加遊擊銜五品軍功閩浙補用千總孫蘭勳以守備補用指分福建試用從九品李樹　以從九品儘先補用以示鼓勵出自　逾格鴻慈除將該船出力之閩浙補用千總儘先把總楊益順等語例咨部給獎外理合會同閩浙總督臣何璟附片具奏伏乞　聖鑒訓示謹　奏軍機大臣奉　旨着照所請該部知道欽此　○○太子少保頭品頂戴山西巡撫一等威毅伯臣曾國荃跪　奏爲知縣人地相需遴員對調以重地方而資治理恭摺仰祈　聖鑒事竊照知縣爲親民之官必須人與地宜方足以資治理兹查有壽陽縣一缺孔道差煩民情好訟治理不易現任知縣佛爾國春現年六十三歲滿州進士卽用知縣簽掣山西咸豐六年十一月初九日到省題補今職同治八年八日初一日到任該員年力强健謹飭和平履任以來公事雖無貽悞惟心地長　乏殊肆應之才似難治煩理劇於斯缺不甚相宜玆查有冀城縣知縣石成峰現年三十四歲廣西臨桂縣進士朝考二等引　見奉　旨改翰林院庶吉士光緒二年散舘奉　皆以知縣卽用選授今職於光緒三年正月二十七日到任該員才具幹練辦事勤實以之調補壽陽縣知縣可期措置裕如所遺冀城縣知縣一缺事務較簡卽以佛爾國春對調亦堪勝任如此一轉稱間於人地各得北宜查核員佛爾國春前經臣奏請與鄕寗縣知縣許責元對調奉准等咨以佛爾國　　在　和林格爾理事通判任內墊辦兵差挪用綏遠　化兩城發當生息銀兩革職留任一案米准戶部知照開復議駁當經飭據該員將欠解　　生息銀四百一十二兩已於光緒五年四月二十六日捐數解交潘庫兌收飭令和林格爾通判具領分解清欵詳經臣移查戶部奏讀開復原恭處分在案此外並無盜案錢糧右關　調處分該員石成降任內亦無違碍處分且均係初調人員罰俸銀兩例得免計至鄕甯縣知縣許貞元業經調補大同縣知縣據藩司葆亭署𣳻司王溥曾詳請奏前來合無仰懇　天恩俯准以翼城縣知縣石成峯調補審陽縣知縣所遺　城縣缺卽以佛爾國春對調實於地方有裨如蒙　兪允該員等係簡缺對調銜缺相當毋庸送部引　見是否有當理合巷摺具　奏伏乞　皇太后　皇上聖鑒訓示謹　奏軍機大臣奉　旨知道了欽此　○○岐元片　再揀送盛京內倉監督應行給咨送部　　引　見明年監督擬泒恊領　永春接辦憔該員前經奴才飭　在發審會審各案未　遽易生手查歴次將軍衙門揀送內倉監督因係一年之差並無擬陪人員遇有稱呼未　事件均經奏請免其送部引　見歴蒙　恩准在案今監督　永春事同一律惟有仰懇　天恩俯准免其送部引　見藉資得力理合附片具陳伏乞　聖鑒謹　奏軍機大臣奉　旨着照所請該部知道欽此　○○周恒祺片　再查知府用准補曹州府桃源同知桂德均前因辦理南運永阜塲　運事務虧短承領運本銀五千九百四十三兩三錢五分六匣八毫並欠發灶戶鹽價屢次飭催未據完繳當經前撫臣文格奏叅摘頂勒限兩個月嚴追在案臣到任以後迭飭依限完解茲據總辦南運局委用知府聽維緒等詳稱該同知所虧銀兩除灶戶鹽價應聽其自行清理下欠運本銀五千九百餘兩已據陸續解清懇請鑒核前來臣查該同知虧短鹽務公項曁經完繳尚知愧當雖核給　月定限業已遲遽但被叅後陸貫　解推原其情尚非始終抗欠者可比自應給還頂戴以昭公允相應仰懇　天恩俯准將知府用准補曹州府桃源同知桂德均原叅摘頂處分　飭部查銷出自　逾格鴻慈除咨佛查照並飭將灶戶　價赶緊自行清理外謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○李鴻章片　再道府州縣無論何事勞績保　候補班員以到省之日起予限一年詳加察看出具切實考語奏明別煩簡補用玆查有候補知縣黃士杰到省一牟期滿例應甄別據藩𣳻兩司曾詳前來臣查該員黃士杰年壯才明堪勝煩缺俟有應補缺出照例序補除履歴冊咨部外理合附片具陳伏乞　聖鑒謹　奏軍機大臣奉　旨吏部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
