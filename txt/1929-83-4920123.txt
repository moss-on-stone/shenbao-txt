# 1929 - 83 - 4920123

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
蔣鼎文師進抵蘄州（見要電）馮玉祥派大軍向武漢進發（見要電）崔士傑抵濟辦理接收事宜（見要電）中日甯漢兩案會議展期舉行（見要電）任應歧部克復青城（見要電）英印間航空事業開始實行（見路透電） 
[命令]  
　　國府三十日令、任命范新範爲國民政府財政委員會秘書長、此令、又令、國民政府財政委員會委員長譚延闓、呈請任命程維嘉·錢問樵爲財政委員會專任秘書、習良樞、何軼民爲財政委員會兼任秘書、應照准、此令、 
本館要電 
[蔣鼎文師進抵蘄州]  
　　（南京）蔣鼎文三十日電京報告、本日已到達蘄城、黄州以下、現無敵踪、（三十日下午十鐘） 
（南京）劉文島三十由滬返京後、當晚赴潯、（三十日下午十鐘） 
[馮玉祥派七師攻鄂]  
　　（南京）馮玉祥三十日電蔣、已派定許昌魏鳳樓一師、南陽石友三一師、開封張自息一師、汝南田金凱一師、新鎭張維壐一師、信陽程希賢一師、萬選才一師、共七師、即日向武漢前進、恊同第一第二兩路、掃平叛逆、由韓復榘指揮、（三十日下午十鐘） 
　（　平）晚報載、馮軍二十七日在武勝關、與武漢軍發生衝突、數小時、武漢軍南退、（三十日下午六鐘） 
[海軍在前方應戰]  
　　（南京）海軍消息、開赴長江上游之各艦艇、前線已展至陽邊、迭接無線電報告軍事甚爲順利、各艦艇在前方應戰者、爲楚有·楚觀·楚同·咸寗·德勝·江貞·江王·公勝·誠勝·湖鷹·湖鶚·捷勝·和平等·其楚謙·利通·勇勝、則留京拱衛、候令出發、靖安三十早由滬開到下關、即日溯江上駛、（三十日下午十鐘） 
[航空署飛機隊出發]  
　　（南京）軍政部航空署飛機隊、除已出發者外、三十日又令大批飛機隊出發、赴長江上游一帶、（三十日下午十鐘） 
[閻錫山願爲國宣勞]  
　　（南京）閻錫山二十九日電中央國府云、中國不幸、戰亂頻仍、辛亥以還、迄無寗歲、追思往事、寗不愴然、今幸統一告成、訓政開始、方期戮力同心、共圖建設、乃武漢政分會、越權處分、擅自用兵、政府忍痛討伐、實具苦衷、錫山素以擁護中央、維持和平爲職志、遭兹事變、義當整飭所部、敬候命令、凡可以利黨利國者、赴湯蹈火、在所不辭、謹佈微忱、敬乞垂察、（三十日下午十鐘） 
[陳調元等整部候令]  
　　（南京）陳調元方振武·范熙績·李寳章等各將領電府、謂奉讀明令、敬悉中央對於武漢政治分會、違法主權、及附逆將領等、種種背叛黨國行爲、加以討伐、依維持統一之心、爲斷腕去螫之舉、兵非得己、國人共諒、矧在軍人、尤深義憤、調元等誓護黨國、撻伐同張、謹簡師徒、擐甲待命、（三十日下午十鐘） 
（南京）第下四師長劉春榮·副師長李祖蔭巧電國府、願切請纓、芟除凶逆、謹率所部、恭待後命、（三十日） 
（北平）方振武云、敝部赴山東、中央曾令準備、馮亦來電令催拔、俟開拔費及古北石匣各軍集中後、順序向德州集中、因出發命令、中央尙未頒到、車輛一時難調云、（三十日下午六鐘） 
[討伐桂系宣傳要點]  
　　（南京）中宣部制定討伐桂系軍閥宣傳要點、頒發各級黨部、原文如次、 
（一）桂系軍閥是地盤主義部落思想所凝結的、反革命集團李宗仁·李濟深·白崇禧·是危害本黨革命勢力的陸榮廷和莫榮新等的後身、是反革命的陳逆炯明第二、 
（二）桂系軍閥在十五年廣東統一大舉北伐的、投機加入革命軍後、時時巧計隂謀、以培養和擴張一系的勢力、 
（三）桂系軍閥自四次全會後、罪惡日著、初則假廣州政治分會、以割據兩廣、假武漢政治分會、以割據兩湖、繼則俟北伐完成之後、大舉北上、搶奪地盤、至於挑撥離間、縱横捭闓、剥削民衆、戕殺同志、反抗中央、背叛黨國、更無所不用其極、 
（四）桂系軍閥旣成革命的障礙、遂使全國政令軍事財政外交、不能統一、於是本黨所致力之訓政工作、遂難於實行、即民衆的痛苦、亦難解除、最近更違背中央五中全會·及國軍編遣委員會之决議案、擅發政令、恣意弄兵、所以爲黨完成訓政工作、解除民衆痛苦、保持中央威信、鞏固全國統一、非立刻消滅桂系軍閥不可、 
（五）假革命終必流於反革命、反革命終與黨國不兩立、全國國民、全黨同志、應努力擁護本黨澈底剷除反革命的桂係軍閥、以保障民衆與黨國的永久福利、（三十日） 
[葉琪全部開往鄂境]  
　　（長沙）葉琪部全體開鄂、何派唐希抃部接防岳州、（二十九日下午二鐘） 
（長沙）何健二十九日蒞省、（二十九日下午二鐘） 
（北平）何健電覆湘同鄉、奉電悉、以環境與湘秩序關係、不能爲顯明之表示、終必有以副鄉先生之望、請轉同仁釋懷云（三十日下午一鐘） 
[陳濟棠留港未赴粤]  
　　（廣州）馮祝萬二十九日酉刻抵粤、陳濟棠留港、對時局未表態度、謂現處地位難發言、（三十日下午三鐘） 
[各地民衆響應討伐]  
　　（南京）京市第六區黨部·旅滬鄂人救省運動會·新加坡樹膠工會·麻株巴轄山東慘禍籌賑會·淡邊華僑實兆遠全體華僑·利馬支部·均電國府、請澈底討伐桂系、以安黨國、並有逐桂後、宜審愼處置、勿蹈覆轍等語、（三十日下午十鐘） 
[崔士傑昨日抵濟南]  
　日軍準備撤退 
　　（濟南）三十日下午五點二十分、崔士傑由泰安專車抵濟、歡迎者萬人空巷、日方派松室中佐專車迎至黨家莊、崔語記者、此來任務爲接收、即日著手、兩月可畢、接收委員爲崔與李慶施吕秀文郭同四人、崔爲委員長、（三十日下午八鐘） 
（濟南）今日日領西田召維持會長柴勤唐兩商會長、談維持治安問題、（三十日下午八鐘） 
（濟南）津浦路今早始爲崔士傑備妥專車、崔大槪須三十日到濟、（二十九日下午一鐘） 
（濟南）日本松室中佐、二十九日由泰安到濟、崔士傑率交署人員、准今午由泰安乘津浦專車到濟、各界預備熱烈歡迎、張敬堯·王琦·黄錫齡等、紛紛離濟東下、 
（濟南）安滿已通知各部隊、准備撤退、安與青島日領藤田、均發表勸日僑安心信託中國接收之談話、藤田定今日見崔士傑後回青島、（三十日下午一鐘） 
（濟南）省府委現警局總辦韓慶祥爲濟南公安局長、委狀今由崔帶來、（三十日下午一鐘） 
（濟南）津浦站已准備售客票、（三十日下午一鐘） 
（青島）奉天日領署藤村副領事、昨由奉來青轉濟、充濟案共同調查委員、（三十日下午五鐘） 
（青島）日艦對馬昨由佐世保來青（三十日下午五鐘） 
（青島）中國·交通·山左·明華·天陸·懋業·中魯·七家銀行、聯合組設票據交換所、無限收受國幣、以免日商操縱金融、（三十日下午五鐘） 
（青島）藤田日領昨偕川南副領事赴濟、會晤濟南日領西田、關於濟南交還、有所計議、定今夜返青、（三十日下午五鐘） 
（青島）日軍撤兵步驟、先將第三師團全部集中青島、用三千噸船十隻、二三次往復、在五月内完全撤净、（三十日下午五鐘） 
（南京）復旦社云、中日濟案調查委員會、因日軍須兩月内撤退、在日軍警備及保護狀態中、實地調查、殊多不便、故决從緩组織、（三十日下午十鐘） 
[中日會議變更日期]  
　　（南京）中日寗案漢案原定三十日開正式會議、嗣因漢案内容條欵、雙方意見尙未一致、遂臨時變更日期、但據外部某司長語人、係因周龍光有病、故未果行、（三十日下午十鐘） 
（南京）復旦社云、中日漢案協定、前曾由矢田擬具草案、并經王正廷加以修正、該項草案、迄今尙存芳澤手中、芳此次來京、曾將此項草案帶來、惟我方因十七年一月漢口事件中、我國人民死千餘之多、被日兵用水龍射擊、傷者尤多、故要求日方、在恊定中、鄭重道歉、芳未加可否、故三十日未開議、原因即由於此、（三十日） 
（南京）王正廷三十晚、與芳澤同車赴滬、中日寗案漢案、有定一日在滬談話説、（三十日） 
（南京）薛篤弼·鹿鍾麟·張之江·唐悦良等、三十上午、在衛生部宴芳澤、三時許、芳澤偕掘内等、同赴湯山遊覽、三十日下午十鐘） 
[何應欽將就兼代職]  
　昨午宴梅屋等 
　　（南京）何應欽定一日就兼代參謀總長職、（南京）何應欽三十午宴梅屋及其夫人等、梅屋定二日赴滬、擬即返國、（三十日下午十鐘） 
[李濟深仍在湯山]  
　　（南京）何應欽語人、李濟深現在湯山俱樂部、且有吳稚暉陪談、昨日有人曾親至湯山訪問、見吳稚暉與李同在湯山俱樂部庭園内散步、（三十日下午十鐘） 
[任應岐部克復青城]  
　　（南京）任應岐二十九日電、所部楊團、二十九晨克復青城、俘虜百數十人、正在追擊中、蒲台戴團已渡過黄河、（三十日下午十鐘） 
[孔祥熙請假來滬]  
　　（南京）孔祥熙請假赴滬就醫、部務由次長穆湘玥代行、（三十日下午十鐘） 
[中山路一段竣工]  
　　（南京）京市工務局自築之中山路、由海寗門至保泰樟一段、定四月一日、行開路禮、（三十日下午十鐘） 
 
 

Page 5

 
 
   
 
 

Page 6

 
 
時評 
[爲之與不爲（冷）]  
　　孔子有言知之爲知之。不知爲不知是對。於知之。解釋也。我今對。於今之人亦有一言相告者。爲这爲爲之。不爲爲不爲。則對於爲之界限明。而人與人間之疑慮去。非特不生誤會。而且一切防閑鈎稽之妄費。亦可省减是與世人人以。獲益非淺也。世之説者以我言爲迂。愚其實人世智者亦復不少。處心積慮以謀人。而人亦處心積慮以謀我。爲之而以爲。不爲不爲而以爲爲。我能如此。人亦未嘗不能如此。而且人如此而我能知之。我如此而人亦未嘗不知。一旦事實暴露。爲之與不爲。終爲世人所共喻。則又何如在其未暴露之前。早以爲之爲爲之。不爲爲不爲之態度。明白示人之較。爲直捷了當也。 
雖然今之人終以人爲可欺者。終以人皆愚。而己獨智者。故終以爲之。爲爲之。不爲爲不爲之。説爲迂愚者多也。 
本館要電二 
[國府將開臨時會議]  
　各部政務雜訊 
　　（南京）國府定四月二日下午二時、開臨時國務會議、通知書已發出、（三十日下午十鐘） 
（南京）内政部呈准行政院、將京市公安局、自四月一日起、改爲首都公安局、俟詳細計劃擬定、再正式改組、至以姚琮任局長一節、已由院轉呈國府任命、（三十日） 
（南京）外部電滬金交步員、對中葡寗案、即與該國駐滬領事潘拉氏、接洽一切、以期早日解决、（三十日） 
（南京）中法寗案賠償數目、前經外部呈請行政院察核、現奉院令、謂中法寗案賠償損害數目、已飭財部按期撥付、并轉呈國府備案、（三十日下午十鐘） 
（南京）工商部委黄搢臣沈華等爲上海商品檢騐局生絲檢騐處委員、（三十日下午十鐘） 
（南京楕衛生部製定滅蚊防瘧預防法四種、通令各衛生機關遵辦、（三十日下午十鐘） 
（南京）交部黨義研究會各組長王漱芳·傅啓存等、三十日開聯席會議、决定每日每組派四人演講、缺席一次者、罰一日薪金、（三十日下午十鐘） 
[立法院會議]  
　　（南京）立法院三十日晨開第十七次會議、出席委員二十八人、胡漢民主席、討論事項如下、 
（一）審議審計部組織法草案案、决議、交法制財政兩委會審查、 
（二）審議監察院彈劾法草案案、决議、交法制委會審查、 
（三）審議修正審計法草案案、决議、交法制財政兩委會審查、 
（四）審議監察院组織法第十三條修正案案、决議、交法制財政兩委會審查、 
（五）核議特種工業保障法案、决議、交經濟法制兩委會審查、 
（六）審議江西省修正佃農保護法案、决議、交經濟法制兩委會審查、 
（七）審議河北省海河短期公債條例曁還本付息表案、 
决議、交財政委員會審查、並於審查時、依照本院組織法第十三條之規定、請財長列席説明、 
（八）審議修正縣長任用暫行條例案、决議、交法制委員會審查、 
（九）行政院咨送、國民政府交辦、中央執行委員會議决之保障學術等五種辦法、關於立法事項、請查照辦理、並對於本案所擬定各法規、仍請先行咨復、以便彚同呈復案、决議、咨復行政院、先由各院部擬具草案、彚交本院審議、以免牴牾紛歧、 
（十）審議國民體育法草案、曁國民體育法施行法草案案、决議、國民體育法修正通過、施行法草案廢棄之、三十日下午十鐘 
 
 

Page 7

 
 
本館要電三 
[民法第一編脱稿]  
　　（南京）立法院法制委員會起草之民法第一編總則、共一百六十二條、已全部脱稿、俟提交大會通過後、再呈送國府、轉中政會核准、至第二編債權、須待政會規定原則後、方可開始起草、（三十日下午十鐘） 
[王正廷宴海外代表]  
　　（南京）王正廷三十日午在外交賓館宴三全會海外代表、到五十餘人、王演説、大意、（一）感謝海外僑胞、熱烈援助祖國外交、（二）申述僑胞工商事業與外交之聯帶關係、（三）説明外交政策及愼選使領、俾能維持主權、保護僑胞之自由平等、代表陳肇琪答詞、語極懇切、（三十日下午十鐘） 
[蘇省黨部臨時會]  
　　（南京）蘇省黨部三十日開第一次臨時會、討論蘇代表大會交議各案、議决、（一）呈中央飭省府、確定下級黨部經費、並指定的欵、（二）建議中央、賦予各級黨部以廓清反動勢力之較高權力、（三）中央令國府、廢除苛捐、減少附税、（四）呈中央請取銷大學區制、並撤懲中大校長張乃燕、（三十日下午十鐘） 
[魯西亂事已告肅清]  
　　（南京）馬鴻逵電張之江·鹿鍾麟·薛篤弼等、報告已將盤踞魯西之張宗昌部肅清、並生擒僞師長王金鐸、旅長馬鳳春及團營長十餘名、現正辦理善後、（三十日） 
[蒙代表團設辦事處]  
　　（南京）蒙古代表團在京設駐京辦事處、並請國府、即日停止招待、（三十日下午十鐘） 
[川省委員呈報就職]  
　　（南京）川省府主席劉文輝、委員劉湘·鄧錫侯·田頌堯、向傳義等電府、呈報二十二日宣誓就職、（三十日） 
[東北日人拒納附税]  
　　（南京）東北政委會電外部、謂海關徵收輸出貨之二五附税、日人違不繳納、請提出交涉、刻外部已發交國際司、繕具辦法、俾便正式交涉、（三十日下午十鐘） 
[建委會近訊]  
　　（南京）建委會前向國内外建設專家、徵求各項建設計劃、應徵者甚多、現將初審合格之計劃書、延聘國内專家、組織審查委員會、並定於四月八日、開始審查、 
（三十日下午十鐘） 
（南京）建委會咨財部、請飭江海關、將徐家匯天文臺報告氣象之無線電報、改由長淞海岸無線電臺辦理、經飭據江海關復稱、將來遇有航務警告、可改由該臺代發、惟江務巡工司所負該項警告責任、甚爲重大、拍發時務須迅捷則確、以保航行委全、（三十日下午十鐘） 
[首都紀聞]  
　　（南京）京市衛生局因日來各地流行性腦脊髓膜炎、及猩紅熱等症、本市亦間有發生、特曉諭市民預防、（三十日下午十鐘） 
（南京）首都衛戍部三十槍决綁匪朱懷臣一名、 
（南京）交通大學畢業考察團在京考察後、定一日乘平浦車北上、擬由平浦瀋陽大連、折回青島、再行返校、 
（南京）王伯羣·王寵惠·朱家驊·均三十日夜車赴滬、（三十日下午十鐘） 
（南京）中大農學院櫻花展覽會、三十日中西士女參觀者達三千餘人、（三十日下午十鐘） 
（南京）谷正倫三十晚讌葛敬恩等、對鞏固後方治安事、有所討論、（三十日下午十鐘） 
[膠東亂事]  
　　（北平）烟台外電、張宗昌計劃、在膠東半島暫行割據、利用國軍不能越膠濟線時、苟延時日、（二十九日） 
（北平）劉珍年退出烟台後、其部從午臺葆門沙子駿山山寨向萊山鎭退却、另一部退牟平、不得已時、或將退萊陽待援、（二十九日下午一鐘） 
（北平）孫殿英到烟後、出其古物一箱、欲售於外人索四百萬、（二十九日下午一鐘） 
（北平）平津白俄壯丁、近走一空、係津租界有某國人代爲招入烟台、（二十九日下午一鐘） 
（北平）烟台外電、張宗昌偕外交陳家麟訪日領館、受招待、其除各領派館員出見、（三十日下午七鐘） 
[平津要聞]  
　　（北平）劉湘電何成濬、年來川局混戰、皆桂系挑唆、旣阻中央統一、復陷川民水火、湘已積極準備、受命即發、（三十日下午十鐘） 
（北平）赴晋球類比賽首批百餘人、明早六點開車、 
（北平）軍政部派李興中點騐萬選才師、明日開點、 
（北平）今日反日會招待報界、解釋拍賣日貨理由、 
（北平）德人息、韋雲淞仍在德國醫院、不問外事、 
（北平）連日社會局以大摩托拘捕乞丐、送貧民收容所、但該所人滿、而街丐不减、（三十日下午一鐘） 
（北平）張學良電何成濬東北擁護中央、聲討武漢、通電現已署名、俟張作相萬福麟副署後、即拍云、 
（北平）閻派孔繁蔚來平、見何成濬、商某項要務、孔在平留數日、回晋、（二十九日下午一鐘） 
（北平）今日官方拘拿造金融謡言者十餘人、豫發銀號經理韓某亦被捕、係抑勒票價、希圖牟利、（三十日） 
（北平）皖同鄉大會查出江朝宗經手公欵不清、請通緝、没收其財産、（三十日下午七鐘） 
（北平）法館參贊韓德衛今離平、由西比利回國、半年後再來、（三十日下午六鐘） 
（天津）平津金融潮、受奸人挑播而起、（二十九日） 
（天津）省府工商廳長吕咸、財廳長李鴻文、民廳長孫煥侖、二十九日午來津、往吊嚴修、三十日辰刻出殯、公安局長曾延毅主祭、（三十日下午四鐘） 
（天津）市長崔廷獻二十九晚在大華飯店宴李鴻文孫煥侖吕咸、三十日下午在市府討論省市劃界問題、（三十日下午四鐘） 
[東北要訊]  
　　（吉林）省令加嚴烟禁、並頒軍警團隊查剷奬懲條例、 
（吉林）吉大籌備會推張作相任會長、（二十九日） 
（吉林）四洮局長戢翼翹辭、周培炳繼、（二十九日） 
（吉林）敎廳請准撥自治欵一部、擴充社會敎育、（二十九日下午五鐘） 
[劉桂堂部退昌樂東]  
　　（濟南）劉桂堂部退出安邱後、欲過膠路北去、日軍不許、乃退昌樂東、將攻臨淄、（二十九日下午一鐘） 
（青島）顧震在即墨·將各大商號經理、扣留索欵、並向縣長楊酉桂索十八萬元、楊因無此鉅欵、託人説項、閻等仍在監押中、（三十日下午五鐘） 
[豫省政訊]  
　　（開封）省令各機關各縣長、公餘宜讀書、以求學業進步、尤須規定辦法、愼擇書目、按期研求具報、以求實際、（三十日上午一鐘） 
（開封）省政府爲提倡水利增進農産起見、特通令各縣、自四月八日起至十四日止、由各該縣擇期舉行水利運動大會、俾全縣民衆明瞭、水利與農産、有密切關係、（三十日上午一鐘） 
（開封）省令嚴禁政治工作人員嫖賭及吸食雅片、因一染受、不止損身害己、而荒廢公務、於國於民、均有大害、蓋革命人員、事事須求澈底、以身作則、方爲正軌云、（三十日上午一鐘） 
（開封）省令各縣免除地方零星雜捐、以蘇民困、（三十日上午一鐘） 
（開封）省府爲維持提倡本省工業起見、特令各機關服用本省工業出品、（三十日上午一鐘） 
（開封）民廳長鄧招熙電飭、各縣預防蝗蝻、如有發生、應設法即時撲滅、以利禾苗（三十日上午一鐘） 
[粤方討論各軍編制]  
　　（廣州）第八路軍前敵總指揮部、二十八日已開始辦公、該部參謀長張文、副官處長張任、參謀處長張諝文、經理處長李沛霖、軍醫處長舒裳煇等、（二十九日） 
（廣州）前晚開重要會議、討論出發各軍編制、及徵發各事、總部電召張國元返粤、商議大計、總部二十八日開緊急會議、（二十九日下午四鐘） 
（廣州）農之政昨由桂來粤着手組兵站部、總部昨委馮焯勲爲第二獨立旅長、伍觀淇李民欣赴港面陳陳銘樞商時局問題、（二十九日下午四鐘） 
（廣州）市面昨第一日封存紙幣一百二十餘萬元、（二十九日下午四鐘） 
[武漢軍組織宣傳處]  
　　（漢口）四集總部新組宣傳處、設漢口、並定三十一日起、發行一種武漢晚報另組宣傳大隊、轄二十分隊、三十一日開始宣傳、（三十日下午十二鐘） 
（漢口）衛戌部三十日佈告維持治安、嚴禁造謡、（二十九日下午十一鐘） 
[武漢近聞]  
　　（漢口）漢平路三十日開北平長票車、短票車亦照常開行、（三十日下午十二鐘） 
（漢口）民航會現進行集股三十五萬元、建築漢蜀幹線及支缐、並辦航空學校、如股欵不能募足、即請政府協助、（三十日下午十二鐘） 
（漢口）鄂岸准商三十日繳騐票費七十萬元、鹽商啓照常銷售、（三十日下午十二鐘） 
[汀州上杭已無共迹]  
　　（福州）盧新銘電報、一二團由上杭出迴龍、三四團由連城出童坊、請迅電友軍援應、寗化縣長亦告急、張師因欠餉過鉅、來電請再撥五萬、（二十九日下午五鐘） 
　汕頭　二十六日閩邊確訊、盧興邦陳國輝出兵勦共匪、朱毛懼、二十三日退回贛境、汀州上杭無共踪、（二十六日上午十一鐘） 
[閩事紀要]  
　　（福州）印花局長徐憲章突來閩、楊裕聰即卸任、並傳徐桴可來、代財長人選、或不提出、（三十日上午二鐘） 
（福州）代財長黄炳武、明日可提會、一説省委會擬挽前運使何公敢、（二十九日下午五鐘） 
（福州）崇安共匪已爲民團擊敗、（二十九日） 
（福州）裁釐會二十八日閉幕、税制會三十日成立、 
（福州）救火聯會組保存墳墓會、並推代表十人、（二十九日下午五鐘） 
[武漢軍縮短戰線之外訊]  
　　（北平）外團得漢電、在鄂桂軍縮短戰線、守陽邊、若陽邊不守、即全部退出武漢、已集湘鄂段二十列車於武昌站待用、廣水武勝關鐵路未壞、廣水有卾軍一旅云、 
（三十日下午十鐘） 
[何成濬暫不回京]  
　　（北平）何成濬電中執會、因公服務北平、暫不回京出席、請假一有月、祈批准、（三十日下午十鐘） 
[平衛戌部勸阻武裝入城]  
　　（北平）今日四集團軍官團千餘人、擬入城旅行、衛戌部以奉命武裝者不便入城、即派員勸止、由張蔭梧通知該團、在城外通過、以免謡言、旋該團遵令未入城、（三十日下午九鐘） 
[東陵案主犯已定]  
　　（北平）今東陵案各審判官開一次會議、主犯已定、（三十日下午六鐘） 
（北平）陵案由豫解來嫌疑犯二名、歸案訊辦、 
[遼兵工廠停工改組]  
　　瀋陽　遼寗兵工廠按編遣會議决、四月一日停工、已辦結束、據該廠會辦周濂語人、該廠奉令後、决即改爲農工器械工廠、俟計劃成熟即可籌辦改組、（二十九日上午十鐘） 
[楊增新柩過遼運平]  
　　（北平）楊增新柩、由西比利運平、滇同鄉設棚往奠、寄廣惠寺、（三十日下午六鐘） 
　瀋陽　楊增新靈柩、於二十八日到遼、張學良派榮臻代表、翟文選派陳文學代表、偕同各級軍民長官、到站公祭、當晚八時、搭平奉路第三四次特别决車轉北平、（二十九日上午十鐘） 
[各地紀念黄花崗烈士]  
　　（開封）今晨九時、開封市民衆在人民會塲、舉行黄花崗七十二烈士十八週紀念、到有各機關各團體民衆學生、約五千餘人、市黨部趙自鳴司儀、省黨部馬乘風報告開會意義、繼有吳貞纘·魏列承·李光恒·劉誠厚等講演、語極沉痛、（三十日上午一鐘） 
（長沙）敎育會公祭黄花崗先烈、派李人美督修長沙飛機場、並電衡陽縣長、速修復舊機塲、（二十九日） 
（漢口）漢各界二十九日在總商會紀念黄花崗殉難烈士、到各代表數百人、潘宜之主席、演説詞極沉痛、（二十九日下午十一鐘） 
（廣州）今日十時各界自由公祭黄花崗、全市下半旗、路上電桿遍懸紀念提籠、娱樂塲停止營業、（二十九） 
（廣州）昨公祭黄花崗烈士、各界冒雨至者數萬人、政界有張文·鄧世增等、十時開祭、黄隆生·獻生花·市黨代表讀祭文、行禮如儀而散、下午自由到祭者、仍不絶、（三十日下午三鐘） 
[漢日捕搜查反日人員]  
　　（漢口）日捕連日在租界内藉查户口、搜捕反日人員、（三十日下午十二鐘） 
（漢口）省黨部電催宜昌反日會協濟罷工費、漢保安會議定、挨户勸捐、以一星期募齊、（二十九日） 
[徐州黨軍政聯席會議]  
　　（徐州）三十日黨軍政聯席會議、决定五日舉行討伐武漢宣傳大會、由三師政訓處籌備、（三十日下午五鐘（徐州）李興中·趙守鈺·前奉馮命赴京謁蔣、三十日已過徐返豫復命、（三十日下午三鐘） 
[無錫絲業團在日參觀]  
　　（東京）無錫絲業游日團二十三日抵西京、二十五日抵東京、參觀中野蠶絲塲、二十八日赴横濱、參觀生絲檢查所、赴芳賀所長設宴、表示中日絲業聯絡誠意、二十七日赴貴族院、議員之宴、日本絲業會長牧野等列席、二十九日赴羣馬、（三十日下午十鐘） 
 
 

Page 8

 
 
各社電訊 
[總攻擊令已下]  
　東方社三十日南京電　總攻擊令已下、劉文島被任命爲前線政治部主任、將於今晚出發、 
　東方社三十日漢口電　中央軍漸次開抵鄂境、昨日來此閣軍界及民衆咸極緊張、以爲戰機業已成熟、但已入鄂省之中央軍、似尚未與鄂軍接觸、聞前駐武穴之鄂軍約一營、已於十八日撤去、 
　東方社三十日九江電　據前缐確報、蔣鼎文所率之第九師、已開抵武穴上游之田家鎭、後部隊亦絡續開到、 
[馮部漸次向魯移動]  
　預備日軍撤退時接防 
　駐青日領藤田之談話 
　電通社三十日北平電　山東派遣軍撤退後、將由馮玉祥之軍隊接防、現馮軍已漸次由河南向山東方面移動、 
　東方社三十日濟南電　來濟中之藤田本日接見記者團時語曰、（負治安上直接責任之山東省政府主席孫良誠、亦會聲明應忘去一切已過事實、敦厚此後兩國之國交、故山東日僑深信孫主席之聲明、力戒輕舉妄動、日軍撤退後仍當安心樂業、無所驚惶也）云云、 
[日民政黨之倒閣運動]  
　田中謀固祿位與床次鈎心鬭角 
　官邸會議解决寗漢兩案之方針 
　東方社三十日東京電　民政黨昨晚開懇親會、到百餘人、永井柳太郎及松田源治等作攻擊外交之演説、并議决如左、 
（現内閣不但内外失政、重要政策不能實現、且迷戀政權、進退失節、此爲天下正義所不計、本黨當與國民共同彈劾現内閣以謀倒壞之、 
　東方社三十日東京電　田中首相爲改造内閣起見、希望床次氏任外相、或外務大臣、但床次爲希望爲次任之總理大臣而入閣、特託人轉告田中首相、謂將來田中首相於適當時機、因病或年老而辭職、須推薦床次氏爲後任首相、則床次氏此時可允入問云云、但田中首相以爲若承認此種條件、無異豫先約定推床次氏爲將來之政友會總裁、此不獨實際上辦不到、且因欲圖政局安定起見、而招床次入閣、其結果反將招致内閣之瓦解、故希望無條件入閣、田中首相之意、不急急從事改造、擬從緩託人向床次氏説項云、 
　東方社三十日東京電　田中首相將於下星期赴興津訪西園寺公爵、詳細報告議會之結果及濟案交涉之解决、求其諒解、 
　東方社三十日東京電　田中首相昨日下午招森吉田兩次官及有田亞細亞局長至相官邸、商議解决寗漢兩案等之方針、 
[美對俄擬恢復邦交]  
　胡佛與史汀生現正考慮 
　外交上將有重要之改革 
　國民新聞社二十九日華盛頓電　新任國務卿史汀生氏就職後即着手辦公、據外間訊、美俄國交問題、或將由此時提出、使兩國得恢復常時國交、此事政府方面雖未有正式表示、而羣衆深信胡佛總統對恢復蘇俄國交一事早有成竹在胸、胡氏未就職以前曾幾次發表美國與蘇俄國交之恢復、非僅與政治有關、即與美經濟上亦將有益無損云、又本社今日得有可靠消息、美外交上將有重要之改革、但實行則須在史汀生民對各問題確實研究得有把握之後、駐日本大使麥克費氏大約恐將不回東京原任、駐英大使好頓氏則已在英倫起程來美、史汀生氏就職後、即通告原任副國務卿白拉克氏仍照舊任職、並電致前任凱洛格氏道勞話别、謂我公任務以來成效卓著欽慕良深云云、凱氏不日即須赴歐游歷、藉資休養、 
[包爾温將召集保守黨會議]  
　宣布政府於選舉之政綱 
　路透社二十九日倫敦電　英相包爾温將於財政大臣邱吉爾四月十五日在下院發表預算言論後、即召集保守黨國會議員、保守黨領袖及保守黨候選人開會於倫敦、宣佈現政府用於選舉之政綱、預算案將載有若干提議、而此提議即將成保守黨政綱之一重要部分、保守黨員預測政綱中將列有扶助商業恢復擴張實業、保障政策、帝國移民與發展及清除城邑内貧民窟之計畫、選舉後如保守黨復握政權、内閣將有若干更動、傳説財政大臣邱吉爾將去職、 
[賠委會前途荆棘尙多]  
　德難履行道威斯策或致破裂 
　國民社二十九日柏林電　賠欵委員會以復活節休會、定於四月四日重行集議、德代表伏格勒氏等已返國、首席代表沙樞博士仍留巴黎、現聞星期四會議時、關於德國每年應付賠欵額曾有兩項提案、一爲英法意比四國代表所提出、其内容根據於債權國之財政需要而未嘗一考慮德國付欵能力、另一提議案則係楊氏提出、内容猶未悉、惟無論如何、偵權國倘堅持其現時要求、此次會議必致破裂、德國將被迫宣告無力履行道威斯協約、而恊約國償還戰債計劃、亦將全部爲之破壞、歐洲將起多年未見之大危險云、 
[波報之意與敎廷訂約觀　]  
　意在利用敎廷勢力以擴張國際地位 
　國民社二十九日華沙電　波蘭報紙繼續討論敎廷與意政府訂約、結果保守黨某報稱當道意見今後敎廷内僅派一使臣、已不克充分代表波蘭利益、故必須要求委一波人任紅衣主敎、又稱波蘭向爲東歐天主敎根據地、自蘇俄與敎會宣戰後、其地位愈益重要、現意國旣欲利用其在敎廷所得之新勢力、以天主敎保護者自居、擴張其國際地位、故應請敎廷將各天主敎國家内傳敎工作、重行分配、而於波蘭利益、有相當之注意云云、 
[國際電報電話公司之宏圖]  
　收買美國無線電公司附設交通公司 
　路透社二十九日紐約電　講壇報稱美國無綫電公司董事長楊格及總經理薩諾夫、已在巴黎簽定合同、將該公司所附設交通公司售與國際電話電報公司、計價一萬萬元、代表國際電話電報公司簽字於合同者、如摩根公司之拉門德、此項貿易成立後、國際電話電報公司將爲世界中最大之國際交通機關、因該公司並已收買國際西方電報公司全美海電公司馬凱公司及南美歐洲古巴倫敦等處公司也、美國無綫電公司與國電話電報公司聯合發表一文、謂巴黎之合同、僅爲對於彼此在交通上利益宜加鞏固之合意、及根據法律達到此志願之試騐計畫耳、交通統一如英帝國今已有者、殊有益於美國云、 
[西班牙之狄克推多問題]  
　擬召集新國會表决應否保留 
　國民社二十九日馬德里電　西班牙政府宣稱將以新憲法交付國民裁决、然後舉行新選舉、召集新國會、表决現行狄克推多制之應否保留問題、西政府此項宣告、全出西人意外、故仍有懷疑狄克推多里夫拉之驟變態度是否出於誠意者、 
[法參院批准凱洛格非戰公約]  
　路透社二十九日巴黎電　參議院今日批准凱洛格非戰公約、按此約已於本月一日由衆院批准、 
[墨政府軍佔領愛司加隆城]  
　國民社二十九日墨西哥城電　政府軍已佔領契華華州之愛司加隆城、向吉米尼方追擊革命軍、現仍由加爾斯將軍統率政府軍隊、 
[日設置拓殖省之官制]  
　管轄各殖民地▲貫澈侵略政策 
　東方社三十日東京電　將於六月一日起設置之拓殖省之官制、昨日閣議上業已議决大致如下、拓殖省大臣處理關於朝鮮總督府·台灣總督府·樺太廳·關東廳及南洋廳等之事務、兼監督南滿鐵路及東拓事務、即管理關於殖民等事務、亦在其範圍之内、拓殖大臣與殖民地總督或長官之關係、與現行總理大臣之關係相同、拓殖省置官房又拓殖·官營·殖産等三局、 
[阿富汗廢王向開布爾進攻説]  
　路透社二十九日北夏華電　傳聞阿富汗廢王阿曼努拉現向開布爾進攻、又聞薩高諭令没收王室之産業、而避居印度之逋客亦限令於一個月内返開布爾、否則其産業亦須一律没收、各部落間之戰爭現已復作、 
[英實業視察團抵莫斯科]  
　國民社二十九日莫斯科電　英國經濟實業視察團已於昨日抵此、報紙極表歡迎、稱爲英俄兩國親善之第一步、 
[齊伯林號飛機籌備東來]  
　定於八月一日離德遠航亞洲 
　世界社柏林訊　名震世界之齊伯林號飛機舉行大西洋横渡飛行後、繼發表德國埃及間長途飛行、因英政府未示同意、遂中止其預定計畫、改爲土耳其及派來斯丁間訪問飛行、近又變計、發表遠東訪問飛行計畫、預定以八月一日爲出發日期、其進行路綫、由柏林至莫斯科、經伊庫爾斯克北行、横斷西伯利亞、達海參崴、再由海參崴渡海至日本、此次飛行有外國通訊員多人附乘、德國新聞協會及美國赫斯脱系報館近已派人商議派送附乘通信員事宜、其他各國報館亦紛紛商請派員附乘云、 
[英印航空事業開始]  
　路透社三十日倫敦電　帝國通印之航空事業、已於今日開始、晨間十時有飛船一艘、由克羅登出發、飛往瑞士之巴塞爾、此爲第一站五哩之飛行、該飛船按豫定之時刻、從容飛出、由維爾考克森上尉駕駛、附乘者僅航空大臣賀恩爵士其秘書蒲洛克少佐·航空次官維安爵士·及帝國航空局理事一人、載有郵件三百六十四磅、 
[英皇子東來遊扶桑]  
　國民社二十九日倫敦電　英皇第三子格洛塞斯德公爵自倫敦起程赴日、以大勲章奉贈日皇、此間復盛傳英皇三幼子不久將簡放自治領士長官、以約克公爵任澳大利亞總督、格洛塞斯德公爵任南斐洲總督、喬治親王任加拿大總督、 
[白崇禧之行蹤]  
　路透社三下日東京電　陸軍省接有消息、白崇禧現在廣州、 
[馮玉祥抵華山]  
　路透社三十日南京電　今晨中央黨部接豫電、馮玉祥已於昨日抵華山、 
[公電]  
　新嘉坡來電　申報館鑒、統一割據、不能並有、地方中央、應有統系、自南京國府成立、中外欽崇、國民天職、竭誠擁戴、並冀建設實施、邦基永固、乃此次武漢構兵、骩法越軌、甘冒不韙、破壞統一、天理人心、豈容猖獗、諸公功在黨國、譽滿寰區、尙望澈底擁護中央、討伐叛逆、俾戰亂易息、國基鞏固、海天在望無任依馳、新嘉坡山東慘禍籌賑會曁中華會館籌備委員會公叩豔、 
　北平來電　各報館均鑒、頃上國民政府一電、文曰、南京國民政府主席蔣鈞鑒、奉讀明令、敬悉、中央對於武漢政治分會違法僭權、及附逆將領等種種背叛黨國行爲、加以討伐、以維持統一之心、爲斷腕去螫之舉、兵非得已、國人共諒、矧在軍人、尤深義憤、調元等誓護黨國、撻伐同張、謹簡師徒、擐甲待命、特電肅陳、伏候訓示等語、特聞、陳調元·方振武·范熙續·阮玄武·李寳章·李梅·高桂滋·鮑剛·馮華堂·岳盛宣·丁翰東·陳九疇·陳衆孚·馬葆珩·梁鴻恩·段承澤·王占林·王日新·余亞農·蕭之楚·叩勘、 
　北平來電　各報館鈞鑒此次武漢方面背叛中央、弁髦法令、侵襲國軍、禍延湘贛、我國民政府於本月宥日、頒布討伐明令、詞嚴義正、綱紀肅然、春榮忝列戎行、志效黨國、芟除凶逆、有願請纓、謹率所部、恭待後命、肅電奉聞、統希鑒照、國民革命軍陸軍第十四師師長劉春榮、副官長李祖蔭、率全體官佐士兵同叩、 
國外要聞 
[德國遠東恊會歡迎蔣公使]  
　　德國遠東恊會者、（ＤＥＲＶＥＲＢＡＮＤＩＵＲＤＥＮＦＥＮＥＮＯＳＴＥＮ）德國政學及實業各界人士與遠東各國有關係、或注意於遠東各國問題者所組織之團體也、會員在千人以上、其發刋之會報、曰（東方輿論）（ＤＡＳＯＳＴＡＳＩＡＴＩＳＣＢＥＲＥＭＢＳＣＨＡＵ）在德國爲惟一研究遠東政治經濟事情之機關報、銷行甚廣、其會長爲ＤＲＶＯＮＫＲＯＥＲＮＥＲ、乃已休退之德外部條約專員現充樞密院會院、其秘書爲ＤＲＭＡＸＬＵＩＤＥ、皆爲知名之士、曾於蔣公使作賓到柏林時、親自訪謁、代表該會、表示歡迎、本月七日、該會復假座德國總會堂公宴蔣公使、届時到政界有外交部代表東方司長ＴＲＡＵＴＭＡＮＮ副司長ＭＩＣＨＥＬＳＯＮＡＬＴＥＮＢＵＲＧ德國駐日本大使ＤＲＬＯＬＦ前德國駐美大使ＲＡＳＣＨＤＡＵ駐暹羅公使ＤＲＡＳＭＩＳ領事ＬＡＵＴＥＵＳＣＨＥＡＧ内務部代表ＰＥＬＬＥＮＧＡＢＥＲ司長育部代表ＲＥＭＭＣ敎授海軍部代表ＡＳＳＭＡＮＮ國會議員代表ＳＥＨＲＥＩＢＥＲ柏林大學敎授ＰＥＮＣＫ實業界有狄士康道銀行總裁、ＵＲＢＩＧ電氣公司經理ＤＲＡＤＵＲ西門子公司代表（ＳＣＨＵＫＥＲＴ）ＥＥＲＢＡＲＤＥ又西門子公司代表（ＨＡＬＳＫＥＬＣＨＭＯＬＫＥ）德華銀行經理ＫＩＬＩＯＮＳＡＮＧＥＬＩＴＺ東亞協會總幹事ＭＯＨＲ等六千餘人、備極一時之盛、酒酣、會長致歡迎詞畢、旋蔣公使致答詞、洋洋數千言、閘揚中德關係親密之原因、及其必要、演畢全堂鼓掌如雷、握手致謝、翌日柏林各報特載演詞、頌揚備至、目爲圓滿之盛會、兹將歡迎詞及蔣公使答詞詳載如下、 
　遠東恊會歡迎辭　公使閣下、余今日得以遠東恊會之名、致誠懇之歡迎詞於閣下、今日歡迎閣下之光臨、實深榮幸、且因余等已知閣下來德、實具有莫大情感、尤令余等歡迎不已、閣下未抵此邦以前、吾人已備知閣下實以熱烈友誼之精神、來使是邦、而閣下之使命、在增進親密之中德友誼、及使兩國關係在各方面均加進展、閣下未離上海以前、對於德人及其十年以來之建設事業、加以奬飾、吾人對於閣下爲此種正確同情之批評、謹致謝忱、且深望閣下到德後以其實地之觀察、使意見更加確固、以謀兩國文化上經濟上之合作、 
遠東恊會成立以來、其工作即特爲對於此偉大繁庶之中國、有所貢獻、就中如文化事業、尤期有不斷之努力、公使未由中國起程之前、曾往上海附近著名發達之同濟大學參觀、同濟大學從前爲德國上海醫工專門學校、現爲中國之一敎育機關、吾人現亦仍以全力苦心經營之、吾人亦知同濟大學現在組織佈置尙不能認爲滿足、而尙有待於改革補充及完成、但亦足爲此八九年來中德合作事業成功之表徵、吾人以爲遠東恊會之最重要事業、即謀所以擴大中德兩國合作之範圍、 
中國目前對於國家生活上、各方面之重大工作、均須在困難環境之下、急謀進行、其中一部份業已進行、而得有最良結果、吾儕德人對於中山先生遺下之偉大建設計劃、及其實施時困艱之情形、皆具有熱烈之同情、此可爲閣下所深信不疑者也、吾濟不僅對於中國計劃建設之憺淡經營、及其政治家之苦心毅力、其有同情、且願於能力所及、對於中國及中國國民此等偉大事業、助其成功、 
中德兩國從來在政治上經濟上以及文化上均無利害衝突之點、故現在兩國可以自由入於相互提携、及相互恊助之大路上、此種情形之存在、實由遠東恊會自從其成立之日起、即與中國駐柏林使館常結極密切友誼之關係、而將來此種關係之不變、實爲余所敢願望者也、 
諸君敬請舉杯、同祝新任中國公使蔣作賓閣下康健、並祝其所代表之大國國運昌隆、 
　蔣公使答詞　會長閣下、及諸位先生、鄙人今日得與貴會諸君聚會一堂、不勝榮幸、復蒙寵召饔宴、尤深感謝、 
年來鄙人夙已聞悉貴會爲改良東方與西方間諒解及親善、增進中德兩國文化關係之一重大勢力、貴會過去之工作、敝國人士無不週知、極爲贊賞、且深信貴會將來對於中德兩國必更有所貢獻、同濟大學、鄙人晚人與之亦有多少關係、其爲中德兩國合作成功之表徵、誠如貴會長之言、鄙人嘗以爲人類最大之勢力、足以使各國關係親寗者、莫如學術上精神上之接近及諒解、關於此點、鄙人確信中德兩國一爲遠東之最大共和國、一爲泰西之最大共和國、如能確實認識其共同利益共同使命、爲謀眞正和平、及世界一切民族之自由平等、兩國之相互同情、相互合作、相互提携、乃自然之結果、 
貴會長曾提及敝國目下國民政府之建設綱領按此綱領、爲敝國國民領袖中山先生生前所著、現爲國民政府經濟政策之基本原則、對於敝國目下應舉之事業、如建築鐵道公路、及運河濬河築港、利用水力、設立冶鐵鍊鋼水泥工廠、改善農業林業、奬勵礦業、開發蒙古新疆、墾殖邊境、皆非有多年之慘淡經營、及得無數學問湛深經騐宏富之專門人材、鮮克有濟、目下敝國人士以爲外國人中、其政府對於中國尙有政治野心、尙不願交還其在中國之侵略根據地、尙不能放棄其由不平等條約取得之不正當權利者、自不便聘爲客卿、故德國人材當然爲吾人所歡迎、其實此種辦法、亦中德合作之一道、其結果且能使吾兩國現在親善之關係、更加鞏固、 
鄙人深信關於此點、貴會將來必能爲重大之努力、使此種合作實現、且可由此使比較更重大之兩國和平安全問題、文化學術問題、完全解决、對於此事、鄙人必以全力赴之、自不待言、鄙人爲國民政府第一次派遣之公使、增進中德親善關係、乃鄙人之職責、將來鄙人如能以已盡厥職告慰諸君、此乃鄙人最足以自豪之時也、諸君此後對於關係中德兩國問題、如有所見敎、萬望不棄、隨時惠臨、鄙人當盡力爲諸君助、 
現在鄙人敬請諸君同祝大德意志共和國國運昌隆、中德合作進步、遠東協會昌盛、 
 
 

Page 9

 
 
國内要聞 
[魯當局準備接收濟南]  
　交涉署代表郭保琳已到濟接洽 
　　濟南通信、濟案協定、已於本日（二十八日）在南京正式簽字、濟南之接收問題、亦當然在最近數日内即將實行、聞當恊定草案在上海簽字後、山東交涉員崔士傑即有電致泰安省府主席孫良誠、請從速籌劃接收濟南手續、並預催接防之保安隊警察等、是以山東省政府對於接收濟南、已早擬有具體辦法、崔士傑被任爲接收濟南委員長後、即於本月二十五日晚偕日本松室少佐由上海過南京來魯、辦理接收濟南問題、當於二十七日到達泰安、本定今日來濟、因泰安與省府主席孫良誠協商接收濟南詳細辦法、未果成行、遂先派前山東農業專門學校校長郭保琳、（字次璋）於今日先行來濟、代表交涉署、與日方及維持會警察總局等接洽一切、郭氏到濟後、先赴日本總領事館拜會日領西田畊一、繼赴日軍司令部拜會參謀長谷壽夫、特務機關長佐藤等、接洽一切、交換對於移交濟南之意見、並通知日方、謂崔交涉員明日即可來濟、旋於下午四時赴治安維持會接洽、當在會長室與柴勤唐會見、郭氏謂貴會自五三慘案後成立、維持地方、煞費苦心、政府對之極爲感佩、以前雖難免有處置不當之處、然亦多半出於不得已之情形、政府亦巷原諒、對於以前决不追究現在濟南即將實行接收、尤望貴會及警察妥維治安、政府對於貴會及各機關人員、定有相當奬勵云云、當並請柴勤唐打電話邀警察局總辦韓慶祥到會、接洽一切、並囑妥爲維持治安、至下午五時、郭氏即赴津浦車站與泰安通電話、向交涉署報告一切、聞崔交涉員定二十九日乘津浦車來濟、據郭氏語人、省政府對於校收濟南、已擬有具體辦法、本人此次來濟、係代表交涉署、通知日方、並與各機關接洽、俟崔署長明日來濟、即與日方辦理接收濟南事宜、聞大致政府預備濟南駐兵五千、内保安隊四千人、警察一千人、崔署長明日將先帶保安隊五十人來濟、其餘大隊、將陸續開至、省政府對於濟南各機關人員、除眞正反動份子外、其餘皆不究旣往云、（二十八日） 
[徐州各界慶祝三全會]  
　　徐州通信、徐埠各界以三全開會、應行慶祝、三師駐徐、慶表歡迎、特於今日（二十八）在民衆俱樂部舉行慶祝三全代會及軍民聯歡大會、上午開會、下午遊藝、并有重要通電發表、兹分誌如次、 
　開會與提案　今日清晨　全埠即高縣國黨旗、八時許各界齊集會塲、黨軍政及地方各機關團體參加者、達萬餘人、毛炳文師長、因事未能到塲、委由政訓主任謝遠灝代表、九時開會、（一）全體肅立、（二）奏樂、（三）行禮、（四）讀遺囑、（五）靜默、（六）主席團報告、首由政訓主任謝遠灝報告謂、國民黨爲中國唯一政黨、代表會爲本黨最高權力機關、三全會承軍政之後、開訓政之始、關係中國存亡、所以擁護三全會、即是擁護黨的利益、亦即擁護民衆利益、至於徐州一區、在昔軍閥視爲必爭之地、所以頻年兵革、民不聊生、現在軍閥消滅、國内統一、要軍民一致團結、進而完成訓政時期之建設云云、次銅山縣長羅爲雄謂、本黨一次會整理黨務、二次會决定北伐、三次會從事建設、故三次會實爲軍訓過渡之關鍵、至三師移徐、保衛地方、而二三兩師、又均有革命之歷史、尤能團結一致、護我黨國云云、（七）讀變祝詞及聯歡詞、（八）自由演説、有徐中校長薛鍾泰等、（九）提案、由主席團提出、（一）誓力奉行三全會的决議案、（二）請國府下令討伐破壞統一的武漢新軍閥、全塲一致通過、（十）呼口號、（十一）攝影、（十二）禮成散會、 
　遊藝與通電　下午一時仍在民衆俱樂部舉行遊藝、觀衆甚爲擁擠、遊藝節目、計有第三師公安局及武術社之各種國技、徐中徐女中實小之歌舞跳舞、銅山師範民衆學校之新劇、縣立各小學之表演、慶樂舞臺之舊劇、以及臨時加入之客串魔術等、約二十節、至晚八時始告休止、是晚大會通電、已由主席團發出、其原文云、（全國各報館團體均鑒、三全會開、舉國景從、武漢背叛、亟應討伐、此間於勘日開慶祝三全代會及軍民聯歡大會、全體表决、（一）誓力奉行三次全會議决案、（二）請國府下令討伐破壞統一的武漢新軍閥、尙祈一致主張、戮力其進、黨國前途、實利賴之、徐州各界慶祝三全代會及軍民聯歡大會叩勘、（二十八日） 
[浙省改組縣政府之困難]  
　　浙民政廳前爲各縣縣政府組織不守備、擬具各縣縣政府改組辦法、擇比較政務繁雜之各縣、先行改組、俟有成效、再依法推及各縣、曾經省政府會議議决、於四月一日起、先就杭縣嘉興吳興紹與鄞縣永嘉臨海蘭溪蕭山海寗瑞安諸曁餘姚長興等十四縣、正式改组、縣政府之下、成立財政衛生公安敎育等局、并同時增加縣政府經費、全省每月約計百萬元、現四月一日瞬已届期、而財政支絀萬分、催就原預算支持、已屬不敷甚鉅、何來如許鉅欵、且時局緊張、財政廳長錢永銘又丁報請假、雖敎育局僅就原有之敎育局改組革新、不發生問題、公安局僅將原有縣警察所警察局更改名稱、受縣政府之指揮監督、不過權限問題、亦不致發生重大困難、而財政局之設立、實爲重大問題、除杭嘉吳紹四縣、可就已設之財政公所改組外、其餘十縣、均須以原有之徵收處擴充、改組成局、範圍旣經擴大、經費自當增加、證以現在之浙省財政、實屬無力及此、業經財政廳再三考慮、委實無法籌措、故第一期改組之十四縣縣政府、届期决難完全改組成立、即敎育公安各局或可改組成立、而財政局則已决定暫緩設立、所有縣財政一部、仍由原有之財政公所與徵收處繼續辦理、 
[五師劉旅暫緩調駐淞滬]  
　因剿匪任務尙未終了 
　　南昌通信、第五師態式輝之第十五旅劉士毅部、奉命由贛南議駐江蘇之淞滬、藉資訓練、已誌日前通信、查湘贛剿匪、劉旅與二十一旅李文彬部同編爲第一路軍、擔任追截朱毛、現朱毛雖已竄入閩之汀漳、然贛南各屬如上猶崇義興國等縣、零星散匪潛伏猶多、出没靡常、加以自湘軍之劉建緒旅由崇猶撤回湘東後、防務更覺空虚、所以劉旅雖已奉到調防之命、而開拔尙無確期、現劉旅長除留一部份軍隊在寗都興國崇義上猶一帶剿匪清鄉外、其餘均在贛州、修築贛庾公路、（自贛州至粤邊梅嶺）贛南各界自得劉旅調防消息後、甚爲恐慌、劉旅長乃於日前在贛州旅部開談話會、略謂（近日外間閧傳本旅行將離贛、此事在兩月前、中央主敝師長均有命令、調駐淞滬、兼資訓練、以本旅本身利益而論、因在贛之給養及餉糈、非常困難、且朝夕忙於剿匪、無瑕訓練、自以調駐淞滬爲宜、惟以剿匪任務尙未終了、不能半途而廢、且中央亦知贛邊匪勢仍甚猖獗、囑令暫勿開拔、致使地方遭受糜爛、各界儘可安心、必不過慮、現湘贛剿匪計劃、尙須陸續進行、本師之第十四旅周渾元部、亦將開至贛南、是地方更加一層保障矣、至於兵工築路、早已興工、對於欵項之接濟、希望列位努力合作、）以期早觀厥成云云、觀此可知劉旅現時尙不離贛也、（三月二十七日） 
[朱毛竄陷汀州之經過]  
　閩粤大軍正會合進剿 
　　二十三日厦門通信、朱德毛澤東經湘贛各軍會剿、在贛境不能立足、上月曾竄擾閩邊、但僅及武平境即退去、近朱毛又在瑞金被贛方軍隊邀擊、竄回汀屬、十四日陷汀州、十七日陷上杭、勢極鴟張、閩西各縣爲之震動、汀州至漳州間交通不便、朱毛陷汀杭消息、漳州方面二十一日始證實、先是朱毛殘部約五千、自贛境瑞金進犯、其先頭部隊、十三日在閩贛交界之吉城、與防軍第二旅郭鳳鳴部第四團第二營劉子珠部激戰、至晚朱毛部大至、劉營不支、被奪機關槍一架、追擊砲兩尊、死傷過半、退回汀州縣城、十四日拂曉、朱毛大隊繼至、先攻縣城北門、五時許城外北門山被佔、時城内僅有敎導團一部、郭鳳鳴見勢不支、即率敎導團棄城向武平退却、六時汀城遂完全失陷、郭旅四團第一營長羅藻在運城得報、急率部來援、中途聞汀城已陷、遂折回連城、朱毛陷汀後、連夜向上杭進犯、十五日佔距汀百二十里之長橋峽、十六日晨佔距上杭百里之迴龍嶺、十六日晚即進圍上杭縣城、十七日晨自千家村進攻、以上杭共魁傳柏翠爲導、激戰至午、陷北門入城、守軍郭旅第三團盧新銘部第二營不及退却、全營被陷、補充營退永定豐稔市、郭鳳鳴退至武平集中疗隊後、即令第一團羅廷輝自清流反攻汀州、第一團黄月波由永定反攻上杭、第四團羅壽眉部一營、第三團盧新銘兩營、由武平分路反攻上杭、另電龍巖省防軍第一旅陳國輝、請自龍巖反攻汀州、又電省政府、請飭暫編二師盧興邦、自上游歸化建寗進援、反攻汀州、同時電汕頭第五軍徐景唐、請飭部自大埔進援永定、 
據探報、朱毛此次竄閩之目的、存與閩西共黨聯合、而閩西共黨之中心地則爲永定、故自陷上杭後、即進攻永定、駐永郭部黄月波團於十七晚調駐湖雷之第二營、駐金豐之第三營、開蜈蚣嶺堵截、另調民團陳榮光部入縣城守後方、電駐大埔第五軍入豐市、龍巖陳旅入坎市協守、黄本人則於十八日赴豐稔市督戰、漳州暫編第一部部接朱毛陷汀杭之警報後、知朱毛意在永定、永定綰殺汀漳及閩粤、素爲閩西共黨窠窟、永定有失、龍巖側面受脅、漳屬平和亦危、勢將牽動漳州、即令第一旅長張汝劻率部分三路、（一）由金龍山進兵、經龍巖境適中鎭趨永定湖雷鄉、（一）由平和境山城鎭趨永定陳東鄉、（一）由小溪經平和轉道入永定堵截、並助郭旅反攻、一旅全部二十二日分途出發、張汝劻督隊親行、朱毛入杭後、即進攻永定、現龍巖永定間交通已斷、十九二十兩日、上杭永定交界之蜈蚣嶺及豐稔市間、所旅黄月波團與朱毛部激戰甚烈、永定城時聞槍砲聲、永城大商店及較殷富之居户、多避往大埔、駐龍巖陳國輝已調隊一營開永屬坎市、增防永定縣城及金豐湖雷豐田一帶、永定境内共黨、聞上杭失陷、陳東鄉郭部張連調往豐稔市助戰、防務空虚、該鄉共黨盧肇西遂於二十日晚集衆作第三次暴動、焚燬鎭内駐軍店屋及民團局九座、殺鄉民盧阿華父子、二十一日又刧西瓜畲蘇桂階宅、永定旅厦同鄉會接上杭失陷永定共黨暴動之耗、急電中央云、（國急、南京國民政府蔣主席鈞鑒、朱毛竄汀、各縣危急、永民尤水深火熱、乞速飭漳汕駐軍、派隊堵截、以蘇民困、永定旅厦同鄉會叩）、致省政府電文同、 
二十六日厦門通信、朱德毛澤東自贛境瑞金竄入閩西後、十五日陷汀州、經見前函、查此間各報載此項消息因汀州地偏内山、交通梗阻、不明眞相、漳州暫編第一師部以共黨殘敗之餘、决無能爲、即有竄擾、不難會師盪平、力持鎭靜、對此項軍事消息、不輕發表、蓋恐因是轉滋人民疑慮、致呈不安也、然因此輾轉傳述、乃有不符事實之消息、厦門十九日晚即傳朱毛陷汀、二十日本市民國日報載朱毛陷汀新聞、謂確否待證、二十二日民國日報載朱毛十五日陷汀州、十七日陷上杭、郭鳳鳴退武平、朱毛即晚佔上杭永定交界之蜈蚣嶺、離永定僅數十里、二十三日又載（本月十九日上杭一役、第二旅長郭鳳鳴陣亡、團長盧新銘失蹤、永定共逆連日在杭永交界之蜈蚣嶺與郭部第一團黄月波激戰、永定屬之湖雷已被共逆阮山等聯同朱毛餘孽攻陷、黄月波退守永屬龍潭及龍巖屬適中待援）云云、但是晚（二十三）愚得漳州一師方面消息、則二十三日正午、漳州一師部尙與上杭守軍省防二旅四團二營通軍用電話、上杭固安全無恙、郭部報告、及一師接到龍巖及汀州附近武平連城各縣電話報告、均甚安謚、據探報朱毛此次實以湘贛大軍會剿、在贛不能立足、謀竄入閩境、得一休息地、蓋急不擇路而來者、全部約四千餘人、良窊槍枝共僅二千、子彈極缺乏、人復罷疲不堪、迨抵汀後、又恐深入爲閩粤大軍包圍、即留汀未再進、現省政府已令暫編第二師盧興邦全部自上游出歸化建寗攻汀、漳州第一師部亦令第一旅長張汝劻率部分三路入永定、會同永定上杭郭部、及龍巖省防一旅陳國輝攻汀、又潮汕第五軍派一團自大埔入永定協剿、計程已抵永定、盧部已自上杭開動、張旅亦自詔安惠安爾縣調該地一旅駐軍入漳集中、準備出發、俟各路大軍會齊、即同時總攻汀州、此次擬一舉撲滅朱毛、决不任其逃竄也、 
[馮家鼎談膠東近况]  
　叛軍餉械完全由日人供給 
　事實上劉珍年應付頗困難 
　　二十四日北平通信、中央派赴烟台點編委員馮家鼎昨（二十三日）自烟台來平、記者前往訪晤、承以膠東近况相告、兹錄其談話如次、（自劉師長珍年將張宗昌反動軍擊退後、地方極安寗、劉部軍部在福山以西險要地點、築有堅固防禦綫、其實力在一萬左右、槍械亦頗齊全、劉歸長本人决心服從中央、誓不與其他反動軍妥協、反動軍方面、自攻烟台後、因戰敗即守據蓬萊黄縣一帶、積極擴充實力、預備向烟台再度進攻、現在堅守烟台之劉師、處四面包圍之下、應付頗感困難、劉師長鑒於此種情形、特派代表向中央請求迅速派兵援助、最近任應岐部已抵齊河附近、但因有孫殿英叛軍之阻碍、故尙無何等進展、余後平後、已與何參軍長成濬面洽、請求從速調軍前往、大張撻伐、否則膠東反動不能肅清、養癰成患、將來必不堪設想、張宗昌此次到龍口、即在該地設立大本營、迨至福山一戰失敗後、即偕吳光新等返回大連、旋於本月初又回到龍口、並一度至登州視察、現在據龍口一帶報告、張宗昌又回大連、截自前日余離烟埠時、張尙未離開大連、此次膠東叛軍之餉械、完全由日供給、所有青島大連龍口間運輸、全爲日本輸船、上月底張宗昌部派人由青島運來子彈甚多、因此余數次電請中央、向日本公使芳澤迅提嚴重抗議、近日日本由大連載運大批白俄兵及張宗昌在大連召募軍隊、據此數點觀察、日人帮助張宗昌、使膠東戰禍延長、毫無疑問、孫殿英之叛變軍隊、據報告已由章邱向膠東出動、其目的是欲與膠蓬劉開泰劉選來各師打成一片、設膠東再加入此一部反動軍隊、則劉珍年師長應付上必愈困難、刻已將此情形、報告何參軍長、外傳劉珍年與張宗昌寻協之説、完全爲日人造謡、張宗昌前曾派人到烟、劉師長嚴詞拒絶、並驅逐出境、現則劉師長已在積極補充軍實、擬與開往膠東之討伐軍互相策應、將反動軍在最短期間内完全肅清、二十一日前方尙無正式戰事、劉師長爲表示其與反動軍堅持態度、擬於日内拍發通電、劉本人對張宗昌之勾結日本、禍國殃民行爲、極爲痛恨、事實上絶無妥協之可能、外間謡傳、不足憑信也、（中華社） 
[東北航空處成立經過]  
　隸屬東北政務委員會 
　管理三省漁航事務 
　　二十六日哈爾濱通訊、東北政務委員會近成立航政處於交通委員會内、從前東北内河航務、歸航警處管理、航政處成立後、航警處專辦海軍事項、漁航水利測量等項、則劃歸航政處辦理、日前該處派第一科長曾廣欽來哈、辦理松黑兩江輪船技師換照發證事項、愚曾往訪據其談話、謂（東北航務、從前歸航警處管理、自東北改制後、以航警處係武備機關、辦理内地河流漁航水利測量、不甚相宜、并因總司令部改組爲司令長官公署、係邊防軍事機關、尤不便混軍事政治於一爐、爲劃清界限分晰事權計、乃將航警處轄制之事務分劈爲二、其海軍事項、專由航警處辦理、若水道測量、港汊交通、管理輪航漁業、則另成一航政處專司之、處長仍以航警處宋處長（式善）充任、不過航警處屬於司令長官公署、航政處隸於東北政務會、處内共分二科、第一科掌測量水利、第二科掌漁航及換照等、航政處之組織、去歲則已决定、所有章制、早經前保安總司令部頒布、嗣國民政府頒布管理内河漁航章程、當局以名稱雖異、事權則同、故仍照原議、成立航政處、將來除内河漁航事項、須力加整頓外、至沿海各港、如大連營口等亦在整理之列、惟因有外交關係、須俟呈明中央政府交涉後、方能進行、此後江河治安、亦歸航政處担任、哈埠設立辦公處否、尙未决定、但以現在情形觀之、或須設立也、 
[遼寗電令東鐵督辦交涉電權]  
　取銷舊有電信合同　電務處長委用華人 
　　二十六日哈爾濱通訊、日昨東鐵督辦公署接到東北邊防司令公署關於收回東鐵電權之方策、原文共計辦法八項、（一）援照國有鐵路聯繳辦法、另與東鐵訂立合 
 
 

Page 10

 
 
　、現行電　合同、則依主權完整原則、以合法手續取銷、（二）凡東鐵各站長途電話、有違反電信條例之規定者、應一律停止營業、以保主權、（三）除鐵路因公自用、及原合同所特許者外、不得兼收商電、（四）中日共同出兵時、長春至哈爾濱問鐵路電桿上、掛有日本電綫一條、現仍山日方使用、此項電綫應由路局收回、不得租借或撥給何方使用、以維電權、（五）東鐵沿綫各站、除哈爾濱電話局已收回外、其餘如烏吉密河、滿溝等站、亦均辦有市内電話、此項電話、北未請經政府核准、對於台同上亦毫無根據、應一律移交電政機關接收、（六）俄方在海參巖所扣留哈市之自動電話機千號、應飭路局迅速移交、（七）在新合同未成立前、東鐵電務處長一職、應委　員充任、其除關於通信機關各部職員、應照奉俄協定、平均用人、（八）在新合同未簽訂前、過境電報、須受中國政府派員檢查、 
東鐵之電權、東北所以如是重視者、亦非無故、蓋東鐵路局内　中央報房之設、該報房屬於路局電務處直轄、表面似爲路局電信機關、實則一蘇俄駐哈偵探部也、蘇俄年來對於我國政情民俗、以及特别變動、知之綦詳者、多由此機關報告、該報房備有電信快機三架、且有直通莫斯科海參崴綫路、遇有所得、連夜拍發、即蘇俄授給駐哈俄員計畫時、亦恃該電報房轉達、自我方收回自動電話後、此項秘密始行發露、故當局認爲意味重大、有速决之必要、此外俄方并營有長途電話、其綫路共三、一由哈通滿洲里、一由哈通綏芬河、一由哈通長春、各大小站票房、均收商用電話、此尤爲俄方侵佔電權之事實、所以東北令督辦公署一併提出交涉、按鐵路電報、在前清時訂有合同、每收商電一字、我取主權費二分、俄取手續費一角九分、民國十一年、北京交通部以主權費過低、與俄重訂合同、於是我收費七分、俄路局收費七分、路局代俄政府收過綫費七分、頃當局以東鐵在我境内架設電綫、論理只宜收發路局自用電報、不應兼收商電、即或兼收商電、電費合同亦須另行改訂、前項命令、除電達督辦公署外、並派東北電政監督公署會辦沈家楨來哈、兼任市電話局長、帮同吕榮寰向東鐵交涉、微聞此案日内或將先東鐵各案提出於理事會焉、 
[陜北米脂發現鼠疫]  
　　西安通信、陜北米脂縣四合卯村近忽發現鼠疫、民政廳長鄧長耀聞訊、當派本廳收生習所敎務主任陳志遠、携帶藥品、前往施救、陜北交通不便、陳君上月出發、前日始回西安、兹將呈報民廳治疫經過情形、覓錄如下、（職查米脂縣瘟疫發生地方、僅四合卯一村、該村距縣城二百餘里、共八家、合計八十一人、死者二十九名、詢其病狀、僉　凡染此病者、頭痛發熱發冷、胸内苦悶、咳嗽吐血、又有吐黄水者、一二日即死、至遲不過三日、附近該村之安陽坬、亦死六人、係四合卯之親戚、因來探病而死於該村、即所蓄之貓因食鼠亦有吐黄水而死者、職細心審察、確係鼠疫、及究其發生原因、據稱該村人由膚施高橋州買羊一羣、内有病羊、羊死人食其肉、即生此症、更詢高橋川是否有疫、均稱不知、然首先患病之人、確因食　羊肉而死、初死六人、後因埋此六人、繼續死止不亡、從此以後、所死之人不敢埋、亦不敢殮、未患病之人、又不敢在家居住、均逃避外方、迄二月下旬、差窮人往其　探視、未見傳染、始知停止、方敢歸家、將所死之人悉數殮置於一窰内、至停止原因、緣山居之民、人烟稀少、交通不便、且雨雪後天氣嚴寒故也、雖疫症於二月下旬净盡、惟時值春季、天氣和暖、職恐其萬一因死屍疫症復發、除諭該村民趕緊殮埋外、并將所帶之石炭酸　猛養諸藥品、化爲水劑、灑於患病之家、停靈之所、且此地鼠多、而大有長七八寸者、職再三叮嚀、該地居民先用石灰塞鼠穴、更多蓄貓以捕鼠、務期鼠類净絶、以免傳染、又須常事清潔、以講衛生、所有醫治情形、曁疫症消滅各緣由、理合具文呈報、伏祈鑒核、調查米脂縣瘟疫委員陳志遠、（三月二十二日） 
[交通部增設電機製造廠]  
　　交通部以原有電機製造第一廠不敷展布、特籌設第二廠、以應整理電政之需要、該廠預算已經核准、組織章程亦已訂定公布、兹錄如下、（第一條）交通部爲配製短波無綫雲機器、供給各局附設電臺之用、特設電報機器、第二製造廠、（第二條）電報機器第二製造廠設廠長一人、由交通部派充、管理全廠事務、（第三條）電報機器第二製造廠設總工程司一人、得由廠長兼充、又設工程司三人、由廠長呈請交通部派充、（第四條）電報機器第二製造廠設左列三課、一工務課、二材料課、三事務課、（第五條）工務課之職掌如左、（一）關於製造機器工程之規劃及設計事項、（二）關於機件原料之調查及添置事項、（三）關於工場製造試騐及修理應用料具核算事項、（四）關於編造工作報告及匠徒考核事項、（第六條）材料課之職掌如左、（一）關於機器零件材料工具保管事項、（二）關於機器零件材料工具出納登記事項、（三）關於外局領用之機器零件及材料核發事項、（四）關於工塲製造應用料具配發事項、（第七條、事務課職掌如左、（一）關於編造統計及缮寫　報事項、（二）關於上發文件及保管案卷事項、（三）關於會　及庶務事項、（四）關於不屬於其他各課事項、（第八條）電報機器第二製造廠各課設主任一人、除工務及材料二課主任、得由工程司兼充外、其事務課主任、由廠長呈部派充（第九條）電報機器第二製造廠因事務之必要、得酌用辦事員及書記若干人、均由廠長派充、呈部備案、（第十條）電報機器第二製遺廠製造工人由廠長僱用、呈部備案、前項製造工人分匠目工匠學徒三種、（第十一條）電報機器第二製造廠各課辦事細則及工塲規則、由廠長擬呈交通部核准施行、（第十二條）本章程如有未　事宜、得由廠長隨時呈請交通部核准修正之、（第十三條）本章程自公布日施行、（戊辰社） 
[蕪湖快信]  
　第一師長岳維峻率部到蕪、蕪商界今日歡宴於第一春、岳聲明此來專爲担任蕪湖大通和縣一帶治安、蕪湖原有之軍警警政商聯組稽查處、决派隊參加、共同保護地方、大通方面、派第一旅第一團前往、該師政訓部今日亦到蕪、駐東記大旅社、 
　安徽全省反日會今日開會議决、（一）匯欵二百元、爲全國反日會經費、（二）將安徽反日工作經過、詳報全國反日會、（三）籌備召集全省各縣反日會代表大會、（四）令各縣反日會抽收愛國基金、 
　安徽全省印花税局總局長畢先籌、以蕪湖商業繁盛、交通便利、擬將該局自安慶遷設蕪湖、日内即可實行、　總部軍需署儲備司派舒紹基來蕪、採購大宗軍米、總經理處長趙大濬已函蕪總商會、請爲協助、 
　新任蕪關監督沈濬源、昨發表將所屬境内之五十里内九個常關關長一律改委、計蕪湖朱道濟、西梁山余鈞澤、魯港吳鴻道、新河莊吳祖蔭、東河王厚生、裕溪袁棣華、泥汊陳希聖、金柱陳德俊、清弋江錢希正、（廿八日） 
[鎭江快信]  
　蘇省會公安局昨發表第一批新委人員如下、徐毓寅督察長、曾英總務課長、金掄元行政課長、彭福黎司法課長、吳奠亞第一分局長、馬國超第二分局長、王雨沛第三分局長、蕭漢傑第四分局長、石藴第五分局長、陳芝範第六分局長、朱明賓第七分局長、龍瑩爲警察大隊長、 
　新編第三旅第五團團附孫仲懿、率領第一營營長陳觀之、及第二營所部、第三營營長江世珍及所部、由蘇乘蓬車三十七輛、於前夜抵鎭、團部設全浙會館、第一營於昨晨由鎭開赴龍潭南京等處、聞錫常丹等處、歸一營管轄、鎭屬各地則歸二營管轄、 
　江隂建設局長李紹佑、被章錫崑控告、建廳已委王伊曾前往密查、（三十日） 
地方通信 
[松江]  
　　縣府防疫會議　縣府因所屬各市鄉之急性腦膜炎、蔓延益甚、特於三十下午、召集中西醫、籌議預防之法、到中醫韓鳳九·金省三朱文卿·夏景韓·唐志敏等、西醫張致果·張紹修·柯德瓊·焦湘宗馮友鹿·谷仲謀·孫慕野朱志一·羅佩廷等、由第二科鮑體乾科長主席·報告本縣疫症蔓延、及各西醫函報之治療與預防方法、次西醫張紹修等發表意見、各中醫則謂俟中醫協會開會、徵集意見、再行函告、討論終了、决定組織防疫委員會、推張紹修馮友鹿韓鳳九金省三朱文卿夏景韓等爲委員、並推張紹修起草積極防疫辦法、再加入縣黨部縣政府公安局市政局欵産處、共同辦理、消極方面、則先將各醫生送到著作、擇要印發各市鄉、廣爲宜傳、 
[崑山]  
　　黄花岡紀念　二十九日爲黄花岡七十二烈士十八週殉國之期、本邑各機關學校、一律慧掛半旗、以誌紀念、 
盜匪白晝行刦　離城三四里之三家村沈棟才家、二十九日下午四時許、忽來口操江北音之盜匪十餘人、各執手槍、入門搜刦、計被刦現洋數百元、首飾多件、臨行復將房内外雜物搗毁一空鳴槍示威向青洋港東而去、 
[無錫]  
　　公安局長之最近决定　無錫公安局長、經民政廳長繆斌委派邑人殷葆楨來錫接事、未及二十小時、又奉總廳長電囑赴寗聆訓、局長職務及鈐記印信、仍由舊局長包明芳維持、歷時七日、糾纷迭起、民廳方面、雖有包明芳調吳縣殷葆楨赴宜興、而以現任武進公安局長之李冷調錫、原任吳縣公安局長之鄭誠元調南通之説、然皆未能成爲事實、至前日缪廳長、以國府已明令討伐武漢、戰事猝起、蘇省接近畿輔、地方治安關係至鉅、特召集武進吳縣海門無錫宜興等各縣公安局長到省聆訓、雖經委任尙木到差之殷荷楨、亦在被召之列、訓話結果、始將此糾紛已久之公安局長確定、諭令殷荷楨迅即蒞錫接任、包明芳調赴宜興、當將委令分别面交、包已於二十九日晚間十一時三十分由鎭返錫、趕辦交代、而殷葆楨亦已於昨日（三十日）上午來錫、准定下午到局接事、惟原任宜興公安局長吳瑶、已奉令免職、新舊縣長定期交代、無錫縣長孔憲鏗、奉令調任鎭江、遺缺調現任民廳第二科長邑人孫祖基來錫接任、孫縣長因蘇省區長訓練所開學在即、未能早日離鎭、定於四月一日接事、現孫縣長定三十一日下午來錫、一日接事、孔縣長准一日下午赴鎭、籍神歛錢拘局嚴辦　錫邑北門外佘橋頭鄉民姚金生等、以該處有女巫王倪氏、供奉神像、藉端歛錢情事、控由該管公安第六分局、派警前往、將王倪氏拘獲、並搜出籖筒寄書袋等、一併帶局、轉解縣公安局訊明屬實、押候訊辦、 
各業紛請撤銷内地税　無錫綢布裘葛銅錫南貨麻業衣莊紗業洋廣貨業業絲行等各業、曁各航運公司、以錫地自設立郵包税局以來、産銷税與郵包税往往界限不清、時起爭執、商民以不諳税章、惟有忍痛繳納、第上年八月、又有内地税局之設立、亦專徵郵政包裏、致一物之微須繳納産銷税郵包税内地税三種之多、積累税率、多至百分之六五、而該局設立之初、其所發布告、有常州丹陽崑山等縣同時成立之語、今詳細一查、以上三縣、並未設局、重徵病商、不應使無錫商人獨承此苛擾之税、况現在新税業已實行、遵照財政部通令、取消二五内地税、自内地尤應立即裁撤、以符一物一徵之原則、昨特聯名公函縣商會、請根據以上理由、轉呈財政部、迅即令飭蘇關監督、將是項郵局内地税即日撤消、以蘇商困、 
謀佔遺産迫斃人命　縣屬開原鄉河埒口上蔣巷居民榮錫方、現年二十餘歲、娶諸藴文爲妻、其父名子噡、業於去年因病逝世、遺下家産、約有六七萬、由錫方之後母吳氏及朱嫁女等三份分拆、錫方名下産業、由吳仁發代爲保管、（即後母之父）惟吳性頗險惡、擬將錫方名下分産、意圖吞没、近日錫方向其後母索取有欵三百元、吳氏答稱到吳仁發處支取、錫方當即向吳領取、詎吳仁發非但不付分文、且加種種侮辱之詞錫方因受經濟壓迫、頓抱厭世之念、於前日竟在家内閣楞上、背人懸樑自縊、迨其妻諸藴文得悉、急將錫方救下、業已氣絶身死、 
永孚絲廠發生工潮　縣屬北下鄉東亭鎭永孚潤絲廠、自開設以來、營業頗爲發達、昨日（三十）下午一時許、該廠有打盆女工兩人、忽發生口角、該處有流氓多人、見有機可乘、遂唆使該兩女工、轉向廠方交涉、聲勢洶洶、該廠見狀、恐肇事端、急即派人將該流氓等實施拘捕、結果拘獲流氓甲乙兩人、其餘均被兔脱、當即押解來城送入公安局依法訊辦、 
[蘇州]  
　　日領函索熱水瓶　吳縣反日會、曾於一月三日在西中市裕記廣貨店門前、拒獲日貨熱水瓶兩箱、（約值二百元）昨由駐蘇日領函交涉署、轉知市府、向反日會交涉、謂此項熱水瓶、係閭門外丸三廣濟店日商政二金次郎向上海丸壽藥房所購、要求即行發還、並賠償被扣期内損害及預定利益、該會據函、以查該貨扣獲時、已由丸三廣濟店轉售於華商范廣和、且扣留地點、係在内地、故已復函市府、轉請交涉署據理駁復、 
律師公會推舉代表　江蘇全省律師協會、四月一日在首都舉行成立立、吳縣律師公會派副會長章世菼代表出席、章定今日（三十一）首程赴京、 
大舉會剿湖匪　艦務所據水公安三區函咨、以據密探報告、匪首仲兆奎等、近復結合大帮、嘯聚太湖、希圖乘機肆擾、敝區長現擬親自督隊搜剿、請迅予撥派巡艦二艘、於二十九日由無錫出獨山門、駛往鳥溪關·夾浦·馬嘖山·平台山一帶游弋、至二十一日分駐三山門白虎門兩處湖而警戒、協助堵防、俟過四月二日、撤防回蘇、該所已派振威洪平兩艦出發照辦、並悉一而龔區長指令所屬崑山十二隊、常熟十三隊、吳江十四隊、平望十五隊、各派師船分路出發、除將太湖各要隘實施包圍外、昨晨（三十）已親率十一隊師船十四艘、隨帶三磅快砲及水機關槍多架、由蘇出發、大舉搜剿、 
横塌快船被刧　前日（廿七）吳江縣屬直　港、發現匪船一隻、將横　開蘇之快班船攔刦、當被刦去現洋一百七十五元、 
商團召集部長會議　商團團本部、於昨日（三十）下午、召集各支部部長開會、討論事項恜一）建築商團紀念碑案、議决、撰就緣起、提交籌備委員會辦理、（二）改選團長案、議决、根據全國商會聯合會轉來行政院批、商團條例草案、已審核修正、咨送立法院審議頒發後、再行舉辦、（三）團員畢業案、議决、一俟各部報齊後、再行併案辦理、（四）各支部提議、趕緊操練、以備會操案、議决、先由團長會同敎練長分赴各部、舉行閲操、俟操練熟、再定會操日期、 
吳縣公安局長更調　吳縣公安局長鄭誠元、二十八日奉民政廳繆廳長電召晋省、繆廳長當面發表、鄭誠元調任南通公安局長、前無錫公安局長包明芳、調任吳縣公安局長鄭包兩氏、在省己一度晤面、鄭已返蘇、候令交暬、 
軋斃小販之檢騐　王樞密巷機器工場、二十九日軋斃小販王金生一名、地方法院於三十日派檢察官吳超、率吏檢騐後、由該工場出資、備棺安殮、 
[常州]  
　　公安局長照常供職　武邑公安局長李冷、本有調動消息、二十八日下午、李局長忽接民政廳長電話、速即赴省面諭要公、常即乘車前往、二十九日上午晤見繆廳長、蘇州公安局長鄭誠元、無錫公安局長包鑒新、同時到廳、繆廳長宣布、蘇州公安局長鄭誠元辭職照准、另委爲南通縣公安局長、武錫兩縣公安局長、囑令照常供職、武進擴充警務問題、應會同章縣長將計畫妥擬辦法、呈廳備考、局内督察長傅烈、已調赴九江、隨軍工作、改委蔣克昌來常繼任、李局長亦於當日下午回常、 
公安局照新制改组　武邑公安局、迭奉廳令遵照新制改組、經費除原有四萬餘元外、規定在忙漕帶徵、漕米每畝五分、上下忙各二分五、全年可徵十五萬元、惟距十八年度開徵尙遠、須另行設法籌墊、全縣擬設十分局、章縣長已令李局長迅將内部改組情形、各分局组織情形、各分駐所派出所地點等項統限三月終以前、擬具編制系統表、開列清册、造具預算案、一并呈候核轉、 
拿獲盜案嫌疑犯　武邑安尙鄉朱西寳家、最近被刦、由公安局偵緝員高學純、緝獲本案盜犯丁祥春錢良生兩名、解縣庭訊、供辭支吾、惟呈主朱西寳則認明錢良生在行刦時手持電筒、庭諭收押偵究、 
[江隂]  
　　市區校長全體辭職　江隂市立下二校校長、爲增高等遇、及催發二月份生活費等、二十八日齊向敎育局長黄貽清要求、黄局長未有圓滿答復、致無結果、二十九日上午九時、各校長開會議决、提出總辭職、有理由四項如下、（一）增高經費無望、敎職員因生活維艱、要求加高待遇、復因百物昻貴、校用激增、校長等點金乏術、迭向敎局聲請、以呈准中大爲詞、已逾半載、而生活實不能維持、（二）入學兒童增多、不能添級、近年風氣日開、各校入學兒童、數量激增、有七十人一級、八十人一級、百人一级、迭請添級、局中寗加局用、不增學级、校長困難不堪、（三）經常費欠發、無力籌墊、欠發一月、須籌墊一月、校長力絀、計算不工、（四）生活費爲救濟生活、敎局忽焉停發、無異致敎員於絶命、各校長辭職後、并向敎職員會聲明、二三兩月份生活費、仍負責向敎育局索取發放、今日（三十）各校課務、暫由敎職員維持、此項風潮、現由督學姜柱東敎委韓藴宣設法調停、諒不致擴大、敎職員亦定今日下午三時開會、討論辦法、 
師範生請加參觀費　全省高中師範科本届澄籍畢業生、因參觀期迫需費浩繁、敎局津貼、祗有六元、實屬太少、各校特推錢慶奏等於二十九晚蒞澄、携有蘇中師範科張主任、函致黄局長、要求增加參觀費、與黄局長接洽後、尙須設法籌措、 
[南通]  
　　三縣防務會議　通海啟三縣洋面、匪燄愈熾、海門縣長文欽明、啟東縣長袁希洛、同於二十八日來通、與施縣長就縣政府開三縣防務會議、對於防剿辦法、詳密討論、即夜文袁兩縣長、仍乘車遄返、 
會勘劉海沙尙無結果　民政廳派委王希曾、會同南通常熟兩縣代表、於二十七日、勘察劉海沙、是否可移歸常熟管轄、並水利爭執、會勘後、雙方辯論甚烈、王委員當場未能表示意見、允持平復廳核示、 
[揚州]  
　　反日會之工作　江都反日會改組後、工作異常務力、（一）除宣傳部發各種宣言勸其勿進日貨外、并由組織部分起四鄉組織檢奸分所、責成調查部人員、晝夜分班檢查、（二）聞轉運公司、有代查商私運日貨　郵局包裏中、有夾運日貨情事、特决召該公司負責人員、到會談話、並函請郵局將寄出包裏根賬、檢付本會檢查、以便轉知收件地點之反日會、派員檢查、（三）爲處治奸商嚴厲計、特製木籠一具、足容一人站立、題曰奸商木籠、廿九日晨、舁游市廛、宣言查獲奸商、即罰令站籠游街、用寒其膽、 
農民敎育館擇定地址　縣敎育局長何仲英、以農民敎育館、雖經委定集逸雲爲館長、而館址尙未確定、兹已查得宜陵古投子寺、房屋合用、特令宜陵小學校長、將原假該寺設立之高級部、遷入該鎭積榖倉、與該校初級合併、一面函知積榖保管委員會、暫借房屋、俟需積榖、再行擇遷歸還、一俟得覆、即擬實行、 
[嘉善]  
　　禁止迎神賽會　嘉善二區二三分部、以縣屬沿習提倡神權、無知鄉愚、仍有迎神賽會舉動、特建議縣警所、擬定倡導迷信違警罰法七條、以資取締、 
認領撕票棄尸　俞家匯南三里横港馬陶補沈阿連二人、去年被匪綁去三月之久、杳無音信、昨（二十九）日在金澤近鄉朱　地方發現、係活埋土坵中、業由尸屬備棺前往盛殮、 
黄花崗紀念　嘉善縣黨部、昨在部召集各界、舉行黄花崗七十二烈士殉國紀念會、出席有一百餘人、開會如儀、 
戴補齋匪窟出險、嘉善干窰泰山公司經理戴補齋賬房王先生、 
前被匪架去、勒索六千元取贖、兹迭經倩人説項、業已出險、 
盤窰坍頂受傷多人　洪家灘南倪家窰、年久失修、前日雇工修窰、正在拆卸時、窰頂傾陷、壓傷窰工多人、傷勢沉重、 
綁票案以母易子　小蒸長漊陶麻子之母秦氏、前被匪綁去勒贖、乃因家中、祗有小孩、未能籌欵備贖、秦氏與匪説明原委、願以小孩掉票、庶便自己出外措欵備贖、昨由匪窟釋出、并將乃子綁去、 
[平湖]  
　　議决整理公園　本縣縣長、以公園爲民衆正當游息之所、查平邑中山公園、去年曾由潘前縣長、會同地方紳士、捐資建築橋梁、以利民行、惟橋堍對面、樹立鐵板、游人進行、頗覺不便、且内部地面低窪、礫石滿布、花木無多、若不從事整理、於觀瞻旣屬不雅、交通亦有妨礙、特提出議案、交由建設委員會付議、當經該會開會議决、由縣欵産委員負責整理、 
緝私營長更動　緝私第二營長江夢池、現由上峯調動、新任周營長、已於前日（二十七）帶同馬弁十餘名、連同委任令到營接事、因江營長赴杭、無從接收、乃暫寓邑之同安旅館、 
隊長服毒希圖自盡　嘉禾商辦緝私第二隊長陶福霖、自今年正月間升任隊長、該隊隊部、設於張涇匯、該隊長於昨日返里、在家庭間不知因何緣故、竟吞食阿芙蓉、希圖自盡、現正在設法醫救、恐有性命之虞、 
新埭時疫亦已發現　近來各處時疫、勢甚猖獗、蔓延日廣、新坎區亦已傳染、中市俞聚源南貨號、學徒某、張堰人、前晚（二十六）睡眠時、身體尙强、詎至半夜身亡、同睡者有一小學徒、當夜並不覺察、直至天明始悉、未到半日、因被傳染、而病亦發、店主急雇船送家、送至半途、氣絶而死、 
[嘉興]  
　　衛生　　嘉興　　　之衛士隊、奉令開赴嘉興駐防、該隊奉令後、已令第二連各班士兵、於二十九日午後、由杭乘車來嘉、駐紥城中天后宫、 
衛生會將舉行會員大會　嘉興衛生會、自去年成立以來、會務漸趨停頓、現因疫癘盛行、並因各職員已届任期、爰定於四月一日召集會員大會、改選職員、并計劃防疫經費、籌設治療機關、採購應用樂劑、會同德心·嘉興·福音三醫院、組織防疫委員會諸事宜、 
著名販土機關被封　嘉興蕭阿炳、係著名土販、疊經官廳拘案懲處、惟蕭愍不畏法、販土如故、日前下塘街蕭之住宅内、又被警所派警往查抄、獲得烟土不少、因蕭適他往、僅獲住其家人某解縣、縣政府以蕭係著名土販、特於二十九日下午、飭警將蕭之住宅發封、一面飭警緝蕭、務獲解究、 
[湖州]  
　　内票脱險彚紀　前日和孚水警張分隊長、在潞村獲得可疑者一船四人、嗣經審訊結果、其中二人係和平木安城人丁連生沈發寳、被匪绑架在船、派匪夥韓小曹陳長生看守待贖、今乃一併被獲、又善連保安隊八連賈排長等、在石搪菴遇匪對擊、救出被擄小孩甘大珍一名、又獲匪婦俞張氏一口、已解團訊辦、 
甄别各分所巡長　吳興警察所長趙子奇、對於城鎭各分所巡長、賢愚不等、頗滋口舌、特於十七日、調所舉行甄别、 
[寗波]  
　　紀念黄花崗　鄞縣縣黨部、二十九日上午九時、在大禮堂召集黨員二百餘人、舉行黄花崗七十二烈士殉難紀念、是日各機關停止辦公、下半旗誌哀、 
慈北海田無故暴斃多人　慈谿北鄉海田戎家地方、有戎仕道、一家五口、二十四日夜間、同時暴斃、屍面皆呈恐佈之色、别無異狀、嗣由死者胞弟錦道到來棺殮、因一時不及安葬、五棺暫放家内、將門扃鎖、鑰匙交與貼鄰王姓老婦保管、並託朝暮代供茶飯、詎是夕婦忽聞仕道屋内、發巨聲甚厲、因膽小不敢起視、蒙被而臥、次日集鄰人共同入視、棺木完好、絶無異狀、咸笑婦妄、乃入夜巨聲又作、婦於次晨招錦道至、告以故、維時已轟傳全村、遂有乞兒阿三麻皮二人、自告奮勇、願入宿一宵、以窮究竟、錦道許之、次晨因未見阿三等出來、乃破門入視、則二人已倒斃地上、面亦均露驚悸之色、周身絶傷痕、阿三右手猶握一洋燭頭、當即會同地保、加以棺殮、此事殊堪怪異也、 
[上虞]  
　　查辦佛敎會委員　本邑六和寺住持眞忠·光慧等、奉省令籌備佛敎分會、業於三月十二日正式成立、公推光慧爲常務委員、眞忠因與光慧意見參商、即向省會辭職、光慧遂以委員名義、向尼庵募集捐欵、假公自肥、在被眞忠及尼僧等聯名向省會呈控、經省會查明屬實、即下令將光慧撤職、聽候嚴辦、 
霸佔沙地交涉　謝家塘夏蓋山陳文元户二房、原有護塘公地十餘畝、向不升課、近據沙田理事局章程、凡未升課之沙地、均須報丈、詎糧書陳金學、知該地尙不報丈、擬將該地報丈後、作爲私産、並串通陳松林等、賣與張姓孀婦、事爲文元户支下得悉、即與文交涉、幾釀械鬥、現已向縣起訴、 
[蕭山]  
　　呈請趕修江岸塘堤　沿錢江一帶西江塘堤、因春雨連朝、坍勢日劇、轉瞬霉汛、上江水勢直衝、恐冲毁塘身、刻沿江各鎭居民聯名呈省、請爲設法搶修、以免不測、又聞堰西興兩盤頭、爲水勢衝撞必經之地、尤宜早爲修補、 
城廂時疫大盛　蕭山自入春以來、天氣寒暖不常、以致時疫大盛、朝發夕死、諸醫束手、該時疫由杭州傳至西興城廂、初起時身熱不退、旋即大笑大哭、不一晝夜即行斃命、蔓延甚速、 
新茶行將上市　清明節將届、蕭山馬社小西園一帶、新茶預備採摘、今庚節氣較早、明前芽茶清明後可上市、蕭紹江橋頭等處茶行、已定清明節前開市、聞預定新茶每斤一元二角至一元六角爲止、雨前定四角至一元爲止、 
 
 

Page 11

 
 
教育消息要聞 
[北平敎育經費核定]  
　每年二十三萬六千八百元 
　　北平各中央敎育機關經費現已經財政委員會核定如下（一）北平圖書館五萬元、原爲七萬二千元、（二）國語統一委員會八千四百元、未減、（三）北平擋案管理處六千元、未減、（四）古物保存委員會一萬二千元、原爲六萬元、（五）古物保存所二千四百元、未減、（六）留學經費三萬三千元、未減、（七）留學生監督署經費、四萬四千元、原爲九萬六千元、（八）北平人文陳列所、六千元、未減、（敎育社） 
[湘省規定每月支出敎費]  
　　長沙通訊、湘省敎育經費、經敎育界人士、連年奔走呼號、請求獨立、現雖未完全達到目的、然鹽税附加敎費、已全數撥歸保管監收、無論何項開支、不能提挪矣、故公私各敎育機關經費、亦不如前此之拮据、及施欠無着情事、各校亦力謀發展、敎育廳長黄士衡、因恐各校擴充對於敎費增加、漫無限制、入不敷出、甚感困難、是以特斟酌情形、規定每月各公私敎育機關經常臨時兩費支出數目、提由省政府委員會討論通過施行、用誌於次、（一）社會敎育機關、四二四四·三（二）湖南大學、一六八二六、（三）原來省立各中等學校、六○○二二、七二五、（四）省敎育會及體育會、八四○、（五）留日公費及經理處、四四二五、（六）新辦省立各學校、一五七七四、四七八（七）私立學校補助費、二三九九五、（八）臨時費二九四三六、總計一十五萬五千五百六十三元五角零三厘云、（三月二十四日） 
[贛敎廳奬勵清貧學生]  
　須學力在中等以上堪資造就者 
　得奬者達六百三十五名 
　發出奬金八千九百餘元 
　　贛敎育廳爲奬勵及補助省立中等學校成績優良而家境清貧之學生起見、特訂定奬學金條例、其辦法分爲三種、（一）免學費、（二）免學費並津貼半膳、（三）免學費並津貼全膳、一年爲限、期滿仍得繼續請求、并組織奬學金委員會、辦理關於奬學金一切事宜、至奬學金經費自所自出、則以舊有各師範學校學生逐年畢業後所空出之膳費、并於敎育經費項下添劃一部分充之、聞此項奬學金祇有贛省實行、他省尙未之見、現十七年度奬學金業已發給、計津貼全膳者一百十三名、津貼半膳者二百七十六名、免學費者四百三十一名、（單纯免學費者二百四十六名）總計六百三十五名、發出奬金約八千九百十餘元云、 
[中校聯會爲宿中慘案謀善後]  
　　中央大學區中等學校聯合會第九次常會决議、援助宿中慘案一案、分呈敎部·中大·省府·申述三點、（一）謀服務敎育人員之保障、（二）省撥一萬元不敷救急之用、請照撥三萬元、（三）懲辦禍首、 
[浙大通令各校預防疫症]  
　　浙江大學准浙江省民政廳函開、頃據杭州醫師方面報告、本市已有流行性腦脊髓膜炎發生、查杭地人烟稠密、地方衝繁、時值香值、遊客衆多、疫症預防、更屬急不庸缓、除分令杭州市市長、及杭縣縣長、迅速分頭防治、並飭轉行所屬學校、如有疫症發生、即行報告、酌量停課、以免傳播外、相應函請貴大學查核爲荷、浙大准函後即經轉令省會中等以上各學校遵照云、 
[中校聯會請撥學生旅行費]  
　　中央大學區中等學校聯合會請撥學生春季旅行費事、呈中央大學文云、呈爲請撥各校學生春季旅行費、以資應用、而便旅行事、竊屬會各校以值兹風和日暖、春光明媚之時、學生多以旅行爲請、僉以旅行一事、旣可活潑青年精神、兼能增進敎學效畜、而各校略加籌算、若每人給以數元之補助、學生多者每校需費在數千元以上、學校限於同定經費、無從籌此鉅資、擬懇鈞校酌撥各校春季旅行費、以資救濟、面利旅行、實爲公便云云、 
[浙大工學院赴日考察]  
　師生十七人定二日赴日 
　　浙江大學工學院最高年級學生依照向例、須於畢業前赴國外考察一次、以增學識而加閲歷、本年該院民一八畢業級考察團、决定赴日本考察、曾由院長李熙謀氏、商請駐杭日領米均山庸已轉呈該國外務省、允許津貼考察費、鎭道省發給半價車劵、各件均經領到、該團已於二十八日乘七次快車離杭赴滬、定於四月二日搭上海丸赴日、在日本各大埠考察實業現狀、及參觀工廠情形、約勾留一月返國、該團一行、計電機工程科主任敎授顧毓琇、化學敎授孟心如、訓育副主任朱叔麟三人、電機工程科學生方巽北等、化學工程科學生徐幼　等十四人、 
[梁氏藏書將捐助圖書館]  
　　梁啟超氏藏書甚富、統計約十萬卷、自梁氏逝後、其家屬對於此項藏書、已從事清理、聞擬俟國内有稍完備之圖書館、即全數捐助、其中以志書及史學類爲多云、（敎育社） 
本埠 
[市敎局積極調查學齡兒童]  
　昨日起各區分别調查 
　　上海特别市敎育局日前召集各區市政委員談話、决辷調查學齡兒童辦法、積極進行、局中各委員昨已出發各區先行視察、定昨日（一日）起六月底止、爲調查時期、兹將調查辦法錄下、 
（一）每年以八月一日爲學年之始、翌年七月三十一日爲學年之末、因稱八月一日爲就學始期、 
（二）兒童自滿六歲一日起至滿十二歲止、凡六個年爲學齡時期、凡在學齡時期之兒童、槪稱學齡兒童、學齡兒童之年齡、依照陽歷以日計算、例如在民國十七年度末之學齡兒童調查、則凡民國六年八月一日起至民國十二年七月三十一日間所生之兒童、一律包括在内、 
（三）學齡兒童不論本籍客籍、由各區調查員就現在所居留者調查之、 
（四）凡在本年度八月一日年齡已滿六歲一日以上之兒童、稱爲已達就學始期者、例如在民國十七年度末之調查、則凡民國六年八月一日起至民國十一年八月一日間所生之兒童、即爲本年度内之已達就學始期者、 
（五）凡在本年度八月一日年齡已滿五歲二日之兒童、稱爲未選就學始期者、例如在民國十七年度末之調查、則凡民國十一年八月二日至民國十二年七月三十一日所生之兒童、即爲本年度内之未達就學始期者、 
（六）已達就學始期者分就學及不就學兩類、又分就學爲初小修業及初小畢業兩項、不就學爲緩學及免學兩項、 
（七）凡在公私立小學及各學校附設小學以外之學校、或在家庭中修讀小學敎科、或已修讀完畢者、以初小修業或初小畢業論、惟須於調查票之備考欄内註明、且須於學齡簿内加以適且符號、以示區别、 
（八）學齡兒童在已施行强迫敎育之地方、因病弱或發育不全及其他不得已情事、不能就學、報經市縣敎育行政機關、准緩就學者、稱爲不就學中之緩學兒童、 
（九）學齡兒童在未施行特殊敎育之地方、因瘋癲或殘廢、報經市縣敎育行政機關准免就學者、稱爲不就學中之免學兒童、 
（十）塡寫調查票及編製學齡籌應注意之各點如左、一、姓名欄内、應註明學齡兒童之姓名、二、性别欄内、應註明學齡兒童之爲男爲女、三、生年月日欄内、應註明學齡兒童出生在某年某月某日（陽歷）、四、學齡期滿之年月日、由各區調查主任依照學齡兒童之生年月日代算代塡、以免歧異、五、住址欄内、應註明兒童現住之街巷鄉里名稱及門牌號數、六、關於學齡兒童之保護人各項、亦應詳晰塡註、七、現在就學之學齡兒童應於調查票之就學項下、、註明其曾經人學之校名及主任敎員姓名、開始就學在某年某月某日、其已修畢初級小學敎科者、應註明其修畢之年月日、但在學齡簿内、只須於（初小修業）或（初小畢業）欄内、分别註一（修）字或（畢）字八、現在不就學之兒童應於調查票之不就學欄下分别緩學免學註明其始自何年何月何日及緩學免學之原因而緩學者且須註明其緩學期限但在學齡簿内祗須將原因分别註明、九、未達就學始期者除一、至六、各項照塡外、更應於備考欄内註明之、 
（十一）調查票上端、備有編列號次之空白地痊、此項號次由各區調查主任將塡就之調查票彚齊編塡、其編塡下述方法、略如、（將所有調查票分爲（就學）（不就學）及（未達就學始期者）三類、每類又别爲男女二组、編列號次時、每組各依照年齡次序、各由第一號起編至第某號爲止、） 
（十二）號次編就應於所有調查票之上、加裝白紙一頁、記明票數多少、更註明由某號至某號上（爲某某類之男童）或爲（某某類之女童）等條、 
（十三）學齡兒童經各區調查員調查完竣、應即如式編製學齡簿、（十四）學齡簿之號次、須依照調查票號次塡列、並應記於簿内兒童姓名之上、其學齡兒童總數應記於封面、更應分别註明某學齡兒童之男童或女童之總數爲若干、惟數字須一律用亞剌伯字横寫、 
（十五）學齡兒童死亡或住所不明逾一年以上者、應即註銷、 
（十六）學齡兒童有由本區移往他區者、除註銷外、且須通告移居地之一區調查主任、 
（十七）學齡兒童調查期及學齡簿編製期於學齡兒童統計程序中、另定之 
[縣敎局昨開業餘運動籌備會]  
　　上海縣敎育局昨開民衆業餘運動籌備會第一次常會、到籌備委員十一人、由施舍主席、（一）行禮如儀、（二）報告略謂中央大學合辦民衆業餘運動會、本縣應負責辦理、業經局務會議决、先設籌備會、今日召集第一次常會、應如何進行請討論、（三）討論、一·定名議决定名爲上海縣第一次民衆業餘運動會、二·會場議决上海縣公共體育場、（閔行鎭）三·日期、議决四月二十日一天、遇必要時得展期一天、四·籌備事項、議决分事務技術兩部、事務部設幹事、會計·文書·編輯·招待·糾察·六股、持術部設評判·編配·陳設·報告·衛護·五股·五·添聘籌備委員、議决添聘朱佳聲·金作賓·戴祖平·朱尙廉·丁醒氏·張鳳山·康露翹·孫耀明·馬義文·顧宏達·陸惠生·趙知白·奚朗清·朱士達·祝德涵等、爲籌備委員、六·事務部技術兩部主任問題、議决、劉芸書爲事務部主任、孫廷方沈敬之爲技術部主任、七·推定事務部職員、議决、吳景青·胡伯繩·倪伯英爲編輯、謝冠軍·徐明杰·秦伯未·潘省三爲文書、吳時芳·鄭紹寅·姚雄聲爲會計、金作賓·朱佳聲·朱尙廉·康露翹·顷鳳山爲幹事、顧漫青施舍林青·鄭毅·秦槐新·丁醒民爲招待、鄉村師範鄉村中學·中心小學·三林小學·等童子軍·爲糾察、八·本會經費問題議决、本會經費約費五百元、由縣政府敎育局籌撥、九·對於第五分區民衆業餘運動會之提案、議决、照孫廷方草案修正通過、十·下届開會日期、議决四月七日上午在上海縣敎育局開會、議畢散會、 
[市校視察指導之辦法]  
　　上海特别市敎育局對於市立學校之視察與指導非常注意、現各員均出發、分途進行、頗爲忙碌、局中規定視察指導時記載要項如下、甲、敎學現狀、一、學校與敎室狀况（一）設備、一學校環境、二敎室布置、三圖書館、四敎具、五兒童讀物、（補充敎材）二、編制一、學生狀况、一本級人數、二男女生同級否、三學生秩序、四學生注意力、五學生興趣六師生之感情、七有無本科之課外作業、二、敎員狀况、一姓名、二性别、三簡歷、四方言、五舉動、六研究性三、敎學狀况、一課本、二本科敎材及分量三敎法程序、引起兒童自學、敎態發音、注意特殊兒童、專科技能之應用等、四每週敎學時間、五研究會之近狀、四、視察結果、（一）優點、（二）缺點、（三）敎者對於本科所感困難諸點、（四）指導要項、（五）槪評、（六）備註、 
[黨童軍促進會明日成立]  
　同時第七團行宣誓禮 
　　本市黨童子軍促進會、定明日下午一時半起在北四川路中央大會堂開成立大會、及第七團宣誓典禮、並表演遊藝、凡本市各學校各童子軍團以及各團敎練員、各團體代表、均得携帶各該機關之信件前往觀禮云、 
體育 
[曁南女生參加女子籃球會]  
　　眞茹曁南大學女生、對於體育、素稱注意、籃球游戲、尤爲特長、隊長如陳新元·李漢美余啟英·姚孝垣·張鎭和·藍金珠·黄柳英等、俱屬一時之選、今春組織球隊、從事訓練、球藝精進不已但爲謀切磋藝術、與各校聯絡感情起見、乃報名參加中華女子籃球會、照該隊之實力看來、定能與其他勁敵一决勝負、眞茹道上、必有高唱凱旋歌之一日也、 
[江大協會籃球昨賽結果]  
　　江南大學體育協會籃球錦標、昨爲第三次比賽之期、與賽者有光華大學甲乙組對交通大學甲乙組、及曁南大學甲乙隊對持志大學甲乙隊、前者在大西路光華球場舉行、結果光華勝利雙收、甲組爲二十七比十、乙組爲三十一對十六、後者在汀灣路持志球場比賽、結果持志乙二十六對二十四勝曁南乙、曁南甲六十一比二十五勝持志甲、兹將比賽情形述下、 
　曁南對持志　二時有半、兩隊乙組、先行交鋒、裁判員方培榮、二隊實力平均、旗鼓相當、上半時持志以十四對八勝、下半時曁南力圖報復、而持志極力抵抗、分數常在水平線下、勝負難决、持志再接再厲、卒以二十六對二十四勝、此局終了、甲組登場、動員令下、雙方開始角逐、李城元紀錄先開、罰進一分、持志楊雋打中一球、反以二對一佔先、轉戰多時、曁南節節進攻、分數丨躍而成二十四對十三勝、成上半時之比數、下半時曁南球勢益順、持志抵敵爲難、結果曁南以六十一對二十五勝、裁判員、劉雪松、 
　江華對交通　乙組於二點半開始、裁判員李飛雲、光華實力雄厚、交通非其敵手、上半時爲十七比五、光華勝、下半時競爭非常劇烈、分數相差無幾、比賽結果、光華以三十一十六勝、乙組旣畢、甲組開始、光華隊人才濟濟、造詣宅深、强勁如曁南、亦被充復故本届錦標、極有把握、交通隊亦非弱者、惟以場地生疏、投籃不準、上半時十三比三、結果二十七對十、勝利屬光華、裁判員蔣湘青、 
[厦門集美籃球隊戰勝美艦隊]  
　四十八比四十六勝黑鷹隊 
　三十四比三十三勝匹剌堡 
　　廈門集美學校籃球隊享有盛名、曾一度赴滬、與各强隊相周旋、表演至佳、本月二十一日該隊邀請美艦黑鷹隊蒞校比賽、四時起賽、上半時黑鷹隊進取鋭利、頗占勝勢、下半時集美隊精神百倍、力圖恢復、卒以攻守得法、反敗爲勝、結果四十六比四十四、集美勝、翌日下午三時、又與四剌堡交鋒、四隊技藝之高超、遠東各國、幾有口皆碑、一聲銀笛、劇戰開始、集美四面受敵、險象環生、歷經艱難困苦、方於最後四分鐘、出人頭地、以三十四比三十三之差得勝、可謂榮焉、 
[南京籃球會開賽之前三日]  
　　中央大學區六公共體育場主辦之南京籃球聯合會各組比賽秩序表、前已公佈各報、三月二十六日爲開幕之第一日、因天不做美、細雨濛濛、至塲外球場、不能適用、特商借府東街青年會健身房與中大體育館、分别舉行、兹將前三日之成績、略述於後、 
　二十六日之比賽 
　中大Ａ勝中大Ｂ二隊於下午七時相戰於中大體育館、開賽之初、球勢相等、各有所獲不久中大Ａ則漸漸上進、以二三對六佔勢於上半時、休息時間後、Ｂ隊頓告努力、羅成中屢能中的、Ａ隊竟而招架爲難、下半時Ｂ隊遂以十五對九居優、惜上半時所負太多、終以三十二與二十一之比見敗於Ａ隊、裁判員孟壽彭、 
　東方勝鍾南　下午三時兩隊在青年會健身房内、開始交鋒、戰鬭頗爲猛烈、東方之傳遞旣快、而投籃又準、時有得分、鍾南如一盤散沙、犯規之舉動亦多、結果、東方以四十二與十之比大勝、裁判員孟壽彭、 
　特實青中改期　此外尙有特實與青中一組、原定在青年會健身房内舉行、後因觀衆秩序紊亂、改期比賽云、 
　二十七日之比賽 
　研究隊勝敎導團　下午六時、兩隊逐角於中大體育館、敎導團體格高大肢力健强、研究隊則活潑玲瓏、敏捷快速、研究隊之中鋒蘇潤璜擲法與傳遞、均行老道、得分獨多、敎導團之右鋒毛楚良、技亦不弱、惜無搭擋之人、上半時研究十七、敎導團十三、下半時研究二十、敎導團十、結果爲三十七對二十三研究隊勝、裁判員孟壽彭、 
　正誼勝鍾英　二隊之比賽亦在中大體育館舉行、正誼爲學校乙組中强隊之一、鍾英爲去歲乙組之第二位、故竸爭頗烈、精彩之表演亦多、鼓掌歡呼之聲、時起於四壁、結果正誼以三十六與六之比得勝、裁判員袁濟東、 
　二十八日之比賽 
　青中勝鍾南　青中人才整齊、實力充足、合作上又極純熟、鍾南始終屈居下風、惟下半時之表演稍優於上半時、結果爲四十八與二十三之比、青中勝、裁判員袁濟東、 
　特實勝寗師　二隊球員均爲小將、戰來殊爲勇敢、而特實尤爲活潑、前鋒孫玉琳、黄漢波、若能好好訓練、前途實未可限量、結果、特實以二十三比十一勝、裁判員孟壽彭、以上二組、均戰於中大體育館内、 
　兩組先後改期　至二十七日皖公與南中及二十八日之中大Ａ與黨校之比賽、均因雙方同意、改期舉行云、 
 
 

Page 12

 
 
   
 
 

Page 13

 
 
本埠新聞 
[劃定兩路警備區域]  
　滬寗路　國民革命軍第五師師長熊式輝、自奉國府命令、擔任滬寗滬杭兩路警備司令後、已將滬寗路繁備區劃定、上海以西、無錫以東、爲東區警備區域、由第六師十六旅三十一團擔任、以劉團長（漢珍）兼任東區指揮官、無錫以西、南京以東、爲西區警備區域、由新編第三旅擔任、以袁旅長（家聲）兼西區指揮官、熊氏劃定後、已分令全路各地駐軍、遵令負責保護云、 
　滬杭路　淞滬警備司令部、已與浙江省政府商妥、劃分警備區域、即以滬杭路爲根據、上海至嘉興一段、歸淞滬警備司令部負責、杭州至嘉興一段、歸浙江省政府負責、此項警備區域劃定後、即由滬浙當局分令沿線軍警、隨時嚴加防範、 
本埠滬寗北站·滬杭南站、自昨日起、均山警備司令部、於夜行各車上派駐兵、以資保護、 
[遼張派軍官來滬]  
　　討伐令頒發後、遼寗當局、爲與中央接洽軍務事宜、特派軍官吳蔭棠來京、與蔣主席面晤、吳氏偕同隨員場煥紋、同由大連乘日輪來滬、業於昨日午後抵滬、吳楊留滬一宵、即赴南京、 
[私設電台破獲]  
　　中國新聞社云、淞滬警備司令部、昨據密報稱、公共租界有桂系偵探機關、並私裝大號發電機二座、專以京滬重要消息、電漢報告云云、態司令得報後、於昨日特派幹探多人、會同英租界總巡捕房按址前往查抄、當時拘獲四人、即予釋放、發電機二座、以及一切物品、暫存於捕房、俟今日送交司令部云、 
[王正廷與芳澤今晨到滬]  
　　國民政府外交部長王正廷、於昨晚十一時、偕日使芳澤·及其參贊堀内·有野·滬總領事重光葵等、乘滬寗路夜快車來滬、准今晨七時許抵站、 
[華僑團體爲濟案協定通電]  
　　旅滬華僑國事討論會、昨爲濟案協定事、發表通電云、（銜略）此次中日交涉、能于不損權利範圍内、而宣告解决、在弱小之外交中、殆屬罕見、且於討伐桂系之際、竟將震驚中外之濟案、和平解决、若非外交當局之敏活、何由臻此、惟今後之中日問題、尙不知有幾千萬落、故吾人頗希望外交當局、更進一步、而從事於同一之解紛、本會同人但求國際平等、而使旅居于外者、不受對手方之苛待、則受賜何止千萬、謹此宣言、尙望一般民衆、及黨國要人、萬勿以對外問題、而作爲政爭之工具、此不獨我華僑之幸、抑亦國際之幸也、旅滬華僑國事討論會叩、 
[新市長張羣昨抵滬]  
　明日接事 
　　上海特别市市長張定璠、一再呈請辭職、國民政府已委張羣繼任等情、已誌報端、兹悉新任上海特别市市長張羣、已於昨晨抵滬、並定明日星期一接事、張羣字岳軍四川華陽人、現年四十一歲、畢業於保定陸軍速成學校及日本陸軍士官學校、東渡後、即加入同盟會、辛亥革命偕蔣主席同由日本來滬、與陳英士英膺白諸先生舉義上海、響應武漢、曾任滬軍都督府科長及第二十三師團長等職、滬軍都督府取銷後、由稽勲局資送英國留學、宋案發生、中路折回、襄助陳烈士在上海組織江蘇討袁軍總司令部、失敗後、亡命日本南洋等處、民五討袁、又回上海、參加浙江獨立運動、民六督軍團事起、奔走西南、曾任大元帥府參軍及軍政府職務、民八九年、辦理全川警務、民十三十四年同胡笠僧先生入豫、辦理河南全省警務、對於市政素極注意、國民二軍在河南失敗後至粤、入蔣主席幕中、參預軍政、北伐軍攻下南昌、任總司令部總參議、主持南昌行營事務、嗣復任軍事委員會委員、去年三月來滬、任上海兵工廠廠長、十月軍政部成立、任軍政部政務次長及兵工署長、近兼同濟大學校長、此次當選中央執行委員、現任上海市長、以事務殷繁、業將軍政部次長及兵工署長職務辭去、張市長昨接三電如下、（一）上海特别市張市長羣勛鑒、奉主席諭、張市長就職、由孫委員科代表監誓、等因特達、國民政府文官處儉印、（一）國急、限一小時到、上海特别市政府鑒、張市長羣本日就職、中央派王委員寵惠監誓、特聞、中國國民黨中央執行委員會艶印、（一）閲報、悉公榮任市長、曷勝歡忻、從此策劃市政、鴻猷聿展、樹建設之始基、謀人民之福利、敝會謹代表全滬商民、謹電奉賀、上海特别市商民恊會叩陷、 
新市長張羣近影 
[建設恊會昨開成立大會]  
　　中國建設恊會、昨日下午三時、在中班路會所開成立大會、到該會理事魏道明、曾養甫易培基代表朱鶴臯·來賓有市政府岑德彰·工商部駐滬辦事處壽毅成·中國化學會曾義·交涉公署郭德華·及史量才·蕭緝亭·伍守恭·朱少屏等、曁女界來賓約近百人、由總幹事曾養甫主席、劉馭萬司儀·開會秩序如下、（一）全體肅立、（二）向黨旗國旗及總理遺像行三鞠躬禮、（三）主席恭讀總理遺囑、（四）主席致開會詞、今日本會成立、荷諸位來賓、惠然肯臨、殊爲榮幸、建設恊會成立之宗旨、及其使命、在宣言及章程已詳載靡遺、前爲諸君簡略述之、夫革命目的、厥惟建設、吾人應本先總理之主義與政策、繼續努力、以期建設新中國、此項工作、一日不能完成、即革命目的一日未能達到、惟應如何能以最經濟最有效最和平之方法而在最短期間使之實現、是在集中一般建設專家共同研究其實現之方法、此本會所負之第一項使命也、欲求建設工作之完成、事至繁難、必也羣策羣力、共同合作、然後方能逐漸實現、此本會所負之第二項使命也、雖然、吾人對總理計劃深體力行、苟非得民衆信仰與贊助、亦不能底於成、此本會以唤起民衆之共知共覺、合力進行爲第三項使命也、建設事業之緊要與繁難、前已言之、粤稽建國方略、對建設事業、分兩大部分、即先之以心理建設、始能物質建設、此本會謀所以發心理建設之軔、樹物質建設之基、爲第四項使命也、本會之使命、旣如此其大、仰賴各界之合作、亦如此其深、此後能使本會有一分之進展、即建設事業有一分之進展也、建設事業之進展、亦即革命工作之進展也、夫然後總理遺志有完成之日、中華民族有騰達之機、所欲言者止此、還希諸君之敎正、（五）演説有司法行政部長魏道明等諸人、兹摘紀其演詞如下、魏道明謂建設事業之發展、即民衆生活之欣欣向榮、願本會同人、長此以親愛粗誠、謀前途發展、朱步蘭謂、願中國之長治久安、建設之進步無量、壽毅成謂、希望集中人才、共謀建設之學術化、岑德彰主張、先圖物質建設之進展、曾義主張先從事國産國貨之激增與改良、（六）攝影、（七）散會、 
[温州新聞纸廠籌備近訊]  
　昨開三次籌備會　議决招股章程 
　　我國新聞紙、向無設廠自造、而新聞紙之需要、年且增加、金錢外溢、何可勝計、查新聞紙之原料、以杉木爲大宗、次爲硫磺石灰、此數者、皆爲吾國所自有、而並不假借於外邦、惜從未有人發起製造、致此文化宣傳上必需之用品、而竟　數仰給舶來物、每年損失千百萬元鉅額金錢、猶爲小事、設或國際上發生重大變化、來源斷絶、無所取給、將何以維持文化、其危險仍有不堪設想矣、惟吾國産木之處雖多、而欲賴以發動原動力之水電廠、非有相當之水源與地勢殊難計議及此、民元報界聯合會、曾經動議設廠自製、而紳商之注意及此者、亦固刻不忘懷也、然均苦難覓適當地點以建設小規模之新聞紙廠而中輟、去年浙江省政府因留美造紙專家金瀚、調查浙江温處兩屬、多産杉木、並有極適宜之地點、可用以建築水電廠、特議訂奬勵章程、以資提倡、而旅滬紳商許世英·馮少山·虞洽卿·史量才等、以爲旣有地點、則此製造新聞紙事業、於我國爲獨創、非特營業可操勝算、而於文化宣傳上、亦所關甚大、是以特發起籌備、深得工商部與浙省府之贊勷、進行頗爲順利、而外界亦極注意、聞於昨日下午六時在西藏路八十號該廠籌備處　第三次籌備會、計到籌備委員許世英·馮少山·徐乾麟史量才·趙晉卿·虞洽卿·王一亭（許世英代）、金瀚等多人、首先討論招股章程、費時甚久、結果議决三十一條、次討論募股辦法、議决仍由各籌備委員分頭接洽、至此爲時已晚、其餘接洽指定收股銀行錢莊、及一切事項、不及討論須俟下次會議時再議、兹先摘紀其招股章程大要如下、（一）資本總額定國幣三百萬元、每股一百元、一次收足、（二）由籌備委員選舉股欵保管委員若干人、保管各指定銀行錢莊所經收之股欵、（三）紅利作二十成分配、股東十成、發起人二成、董事監察二成、各職員五成、公益酬恤費一成、惟發起人之二成、以十年爲限、限滿後歸股東享受、照其預算、以此三百萬元資本、自開機製造後、除一切開支折舊等費外、年可獲利一百十餘萬元云、 
[市執委會第九次常會紀]  
　　上海特别市執行委員會、於昨日上午十時、開第九次常常、到執委陳德徵·施公猛·童行白·吳開先·鈕長鑄·潘公展·范爭波·鄧通偉·湯德民、列席者監委褚民誼·王延松·候補執委陶百川·后大椿、公推鈕長鑄主席、黄之械紀錄、開會如儀、兹將討論事項及臨時動議紀錄如後、（甲）討論事項、（一）譚煥祥葛鶴才呈、爲誤被檢舉、謹提抗議書、仰祈鑒核案、議决、交組織部民訓會會同審查、（二）市政府函復、以各區黨部得直接向行政機關要求事項一案、據公安局復稱、前仍照原案辦理案、議决、維持公决及衛生兩項、得就近建議於行政機關、（三）鈕長鑄同志提、第八次常會交審查之訓練部工作計劃大綱·及辦事細則已審查完畢、附具意見請公决案、議决、照審查意見通過、（四）姚鳳岐等呈、爲地保蔡富蓀串同圖董盜賣官路、請澈查法辦、又龔榮林呈同前情、并願担保案、議决、函市政府士地局、（乙）臨時動議、（一）常務委員提議、田文海等呈、爲請求發給原薪以維生計案、議决、交財務委員會、 
[市反日會八十五次執委會]  
　　上海特别市反日會、於昨日下午四時、在上海總商會開八十五次執行委員會、出席者周永年·陳翊庭·陸鳳竹·隴體要·鄭崇愼·胡越·趙芝山·葉惠炳·周參·駱清華·王延松·陳德徵·汪竹一·楊文龍·張畹清·范和笙·陶樂勤·林培根（鄭代）王志聖·王介安·主席陳德徵·紀錄袁澤民、行禮如儀、（甲）報告事項、（一）江蘇交涉公署來函、爲准日領函　、關於日商北福洋行玻璃杯被扣充公一案、業經該商提出確證、請予復按由、（暫爲封存）（二）江蘇交涉公署來函、爲證明英商被扣青川魚並非劣貨請發還、並轉知各地反日會由、（准予放行）（三）檢委會來函、爲沙門魚扣留日久、甚易腐化、且礙衛生、請迅籌妥善處理辦法由、（送淞滬敎養院）（四）調查科呈、爲請於基金項下撥銀二萬兩、組織玻璃工廠、抵制舶來品由、（緩議）（五）愼德堂來函、爲茂昌眼鏡號扣貨在未公斷以前、可否將西貨國貨先行保出由、（本案迅召公斷國貨西貨准予放行）（六）市黨部執行委員會來會、爲代表大會代表資格、未行審查完竣以前、不得擅自召集代表大會由、（請市黨部登林報聲明代表會日限准星期一討論）（七）調查科報告、無錫麗新染織公司出品、經實地調查、確係國貨由、（函檢委會騐核放行）（八）（略）、（九）漢口水案罷工委員會來電、爲請將决議補助之五千元、即行匯來由、（緩議）（十）全國反日會電爲否認妥協外交由、（存）（十一）石芝坤來函、爲請辭去檢察委員職務由、（照准、遺缺由陳翊庭接充）、（乙）討論事項、（一）檢委會來函、爲扣貨太多、無法收容、請予設法補救案、（議决）一·從速召集標賣委員會、二·再貨棧房、（二）檢委會來函、爲請發檢查員油衣八十件、以便於雨天仍得執行工作案、（議决）開具名單到會、以便核發、（三）張徐氏來函、爲伊夫張振華、向茂昌眼鏡店需索被扣、係受人愚弄、請原諒釋放案、（議决）以索詐罪送公安局、（四）乾大號來函、爲送還通行證、並繳來欠欵十六元、請註銷欠欵憑要案、（議决）不准、（五）朱問斌來函、爲擬入醫院調養、請給醫藥費三百元案、（議决）資送一百元、議畢散會、 
[交通部籌設上海第四短波無線電臺]  
　行將成立 
　　交通部無線電報話管理處、爲計劃國際通信事宜、特籌設上海第四短波電臺、又稱國際電臺、委任顧鑄金爲管理工程司、復調第三電臺主任韋正沃、主任該臺、任職以來、悉心計劃、並設置一切、現聞該臺行將成立、機器裝置、係採遥控制、發報機置於麥根路前電政總局原址、收音機安置於外灘七號半、與營業處地點同、故電報收發遞送、極爲便利、各地通信、前經試騐、結果甚爲圓滿、舉凡歐美各處電報、均可拍發、經由西貢轉去、較之經菲利濱轉去者、更爲迅速云、 
[航業要訊]  
　華輪停航漢口　武漢自出兵襲擊贛皖以後、武穴已經中央軍攻下、武漢已發生恐慌、昨日本埠某商行接得漢口密報、謂漢宜湘鄂間之華商輪船以及拖駁民船小火輪等、連日爲漢口當局封扣軍用及運兵者、有七十餘艘之多、上江商輪、中國班已完全停駛、外輪營業、頓然起色、上海之長江華輪、原留六船往來滬漢、今則（一）恐到漢被扣、（二）武穴下游水勢仍祇八尺九寸通行爲難、故已實行停赴漢口、上水輪祗到九江爲止、惟招商局之聯益江慶二輪、因掛英法外旗、故照常上駛、餘均停止赴漢、 
　三北增造新船　三北公司在去冬購入海軍部長江砲艦二艘、改建淺水江輪、即在三北本廠改造、現在先有一船完工、定名曰鴻元號、該輪净載四百噸、長一百六十四英尺、闊二十英尺又五八、吃水七英尺、馬力三百四、每小時可行九海哩、該公司已决定落成後、派赴長江上游、行駛重慶至溆州、或在長江上游駁運貨件、尙有一輪、已定名曰鴻亨號、不久亦可完工、 
[絲廠勞資聯席會議紀]  
　　上海絲廠協會主席委員沈驊臣、鑒於洋莊絲市步趨疲滯、工值迭增、出品次劣、廠方負担太重、歐美絲價低廉、勢難維持、特行發起勞資聯席會議、（絲廠協會成立至今、實爲第一次勞資聯席大會、）於前日下午三時開會、計到者該會全體執行委員朱靜菴·吳申伯·朱竹賢·黄錦帆·孫榮昌·張佩紳等、曁滬北滬西南市東區虹口胡家橋等六十區職工會代表十八人、（每會三人）由沈驊臣主席、宣佈開會宗旨、略謂、各絲廠營業、自去歲新絲上市之後、歐美絲銷、步趨不振、日絲廉價、競售甚 
力、國内勞資、迭起糾紛、工價昻而出品劣、歐美售價奇小、銷費華絲最鉅之國、因嫌華絲條份不匀、工作不良、售價較昻、已有拒購華絲之表示、去歲至今、華絲運美總額、已較前數年約减十分之四、若再不加改良、法國亦將步美國之後塵、更兼廠方負担太重、資金虧折、勢將無力維持、故特發起勞資聯席會議、應請討論救濟方法云、經列席勞資兩方代表、互相討論之下、公决由各職工負責、督促女工改良工作、務使絲條匀净、以期出品優良、並將廠中浮工、（即預備工、以備女工告假時代替工作、每廠各有五六十人、）酌量減除、以輕廠方負担、一面再行定期召集女工代表、開聯席會議、共策進行、議畢散會、時已七時餘矣、 
[絲繭總公所電請撤消特捐]  
　　江浙皖絲繭總公所、於昨日上江蘇省政府電云、江蘇省政府鈕主席張財廳長鈞鑒、竊查繭捐在民國初建、先總理臨時大總統任内、每乾繭一担、額收正税六元、其捐率最爲折衷、迨袁政府時代、加至八元、甲子戰事、又加奉軍開拔費一元六角、軍閥苛歛層累而巨、名爲暫加、乃成永久、十六年份奉蔣總司令冬電、飭於新繭加徵二五特捐、以濟北伐餉需、時總所正請廢除苛捐、請予永遠革除、並酌認臨時餉捐、每担兩元、當奉財政廳核定繭捐正税八元、特捐四元、連公所改良會等經費共爲十二元四角、此外地方公費附加、由廳就特捐項下、酌量核撥等因、在財政廳革除附加名目、自爲正辦、維特捐四元、照正税已加五成、繭商爲北伐餉需、不得不勉爲負担、上年呈請减收特捐、未奉核准、是臨時餉捐、已勉納二年、仰體政府軍需重要、忍痛負担、可謂至矣、兹據各縣繭業函陳、以近年歐美滯銷、繭包存擱、市面凋敝、農商兩困、請予撤除特捐、以紓喘息等情前來、竊思特捐四元、本屬臨時性質、北伐完成、確應免其繳納、俾繭業稍輕負担、藉維現狀、務請仰體先總理减徵繭捐用意、將附帶之臨時特捐名目、自本年起、先行撤消、以恤商艱而符原案、臨電迫切、伏乞俯順商情、不勝待命之至、江浙皖絲繭總公所委員會黄搢臣·沈驊臣·陳灝泉·孫榮昌·吳申伯·宋靜庵·張韻笙·叩陷、 
[總商會電請召集討論特種税]  
　　上海特别市總商會、昨電南京國民政府財政部云、三月十九日、奉鈞部函開、改辦消費税、無非爲抵補收入起見、但冀收入有着、不妨從長討論、兹爲集思廣益起見、擬召集釐厘會議列席各員·或另组委員會、請各商領袖、一律參加、共同討論等因、仰見　　洞矚商艱、尊重輿論之至意、曷勝欽服、查上届裁厘會議、商民雖亦奉召列席、惟以參加者僅有四人、議决通例、須依多數爲從違、以致商民公意、未得充分表示、激成閩省等拒運之舉、鈞部鑒此前車、擬另行召集會議、　意甚善、應請 
 
 

Page 14

 
 
鈞部、一面迅予發布命令、召集會議、其人員應以商界代表佔其多數、并令即在上海就地舉行、庶商民列席較便、趨赴踴躍、會議結果、亦易圓滿、尙祈迅予採納施行、上海特别市總商會叩、世、 
[出口税率尙未草竣]  
　　全國商聯會曾電國府及財政部工商部、請先頒布出口税率、該項出口税率、前由財政部長宋子文、命令國定税則委員會草訂、税則會以草訂出口税率、須先調查歷年之貨價、然後方可依據、當由委員會公推委員盛灼三、先從調查貨價入手、盛氏兼任財政部駐滬調查貨價局局長、調查較爲便利、兹悉盛委員對於訂率調查貨價一事、正在進行之中、昨據税則會副委員長周紹聞氏云前見商業團體有請求速頒出口税率之表示、但税則會迄未奉到當局之命令、故未將該項税率趕速草竣、倘政府須用此項税率、税則會當趕速草訂也、 
[錢新之去志甚堅]  
　　浙江財政廳長錢薪之、丁艱辭職、曾誌前報、頃據與錢氏接近友人傳述、錢氏在滬、擔任事業甚繁、前此赴杭蒞任、當局敦迫再三、而後就道、僅允以三月爲期、届期力求擺脱、迄未得清、頃因其太夫人在滬逝世、哀毁之餘、益復無心政事、經向國民政府呈報丁憂、並乞開缺守制、聞行政院已有復電、給假十日、在滬治喪、對於辭職一節、温諭慰留、但錢氏素崇禮敎、不忍奪情、兼之喪葬大事、均須親自料理、稍盡人子之道、雖政府挽留諄切、惟去志堅决、一俟假滿、仍將續上辭呈、期於得請而後已云、 
[海關華員税務組細則昨公布]  
　　海關華員之待遇總請求書、及稽查組細則、業經税務司造册處公布、兹悉税務組細則、亦已趕印竣事、昨日上午九時、正式發表、據海關税務處秘書處消息、細則之全部、現正陸續趕印、下星期或可完全公布云、 
[各工會消息]  
　典押業職工會　昨開第四次常會、公推楊震主席、行禮如儀、甲報告事項、（略）、乙討論事項、（一）鴻裕押無故開除工友吳裕生案、森泰押無故開除吳慶良案、議决、再派吳倪王三同志前去交涉、（二）整頓會務案、議决、小組先行着手進行、准於四月一日起、派吳毛二同志分頭整頓、（三）非會員案、議决、嚴勵處置、先行登記、徵求着手、（四）宣傳案、議决、月刋繼續出版、並出五日刋一張、（五）常委開會日期案、議决、五天舉行一次、執監會議、定本月二十五日舉行、議畢時已晚一時矣、散會、 
　滬東絲廠女工會　昨開第三十二次執常會、陸小榮主席、盧虚生紀錄、行禮如儀、主席報告錦雲絲廠工潮調解經過復工所提事件及盧虚生秉公工作後、提案、（一）社會局沈同志調查工人生活案、决議、着張祥林同志專司其事、（二）本會須要組織健全案、决議、呈請市黨部民訓會迅派幹員指導改組、（三）預制新繭工潮安榐决議、候改組傳全後、着盧虚生會同江長聲張瑞英陸超等、將三校全體學生、遴選人才、編制宣傳隊、每逢星期、逐廠對工友公開演講、散會九時半矣、 
　閘北三布廠工會　由六區黨部指導合併、藉以統一事權、减少糾紛、經三工會各開執行委員會、提出討論、結果、一律贊成、旋在六區黨部開曾、議定名稱爲上海北區染織布廠工會、并舉定常務顧玉臣·孫清華·沈子福·薛品章·鍾小寳等五人、計分四股辦事、一總務·二組織·三宣傳·四訓練、其原有染織布廠工會第一分會爲第一支部、布廠職工第二分會爲第二支部、布廠女職工會第三支部、已將議案、呈報黨部、請核准後、再呈社會局、請發執照鈐記、即可辦公矣、 
　綢布印花業工會　昨日召集各廠代表、討論意見、到者二十餘家、各廠入會登記表、塡就交會者、已屬不少、未到會及未經塡就登記表者、即日派員前往催促塡交、以便造具名册、呈請黨部審核、聞不日即可開會成立云、 
　南貨業職工會　昨召集第十四次執委會、主席徐半痴、紀錄林瑛、行禮如儀、議决案列下、（一）失業會員領取救濟費、須有在業會員一人之證明、（二）定四月二日、發給失業救濟費、（三）對外一切交際事務、由總務科主任、負責支配、（四）聘請常年法律顧問、（五）會員周文祥違反紀律書面警告、（六）利通號非會員交調查股調查、（七）程文魁辭職、議决挽留、（八）豐泰號會員汪榮達及會章書面警告、（九）工會所收基金、由談克聲整理後、在南針報上公佈之、（十）龍發公對已解决之案、延不實行、决定法律解决、（十一）大豐破壞會員李灝章名譽、議决法律解决、（十二）會員照片、限四月十五日前、缴到、决不再展期、（十三）練習生月捐與職工同等（十四）基金由各區報告後、再由工會彚齊後總報告、（十五）尤福保要求償欠决定不受理、（十六）出席小組會議、南法區胡小香·閘北虹口區姚鳳林、英區孫春山、各號開小組會議、須於三月前通知工會、以便出席指導、議畢散會、 
　彩印工會　二十七日召集全體執行委員會、首由主席報告開會宗旨、次即提案討論、（甲）義昌印鐵廠開除吕九華案（議决）派韓君前往相機調解、（乙）市田彩印公司無故開除楊士齋案、（議决）着王君負責、會同顧孟平前往該公司經理金士誠交涉、（丙）競美開除工友吳學成、本會調解結果、允許復工、該工友不履調解案、（議决）由文書股致信該工友質問和警告、（丁）爲社會局登記事各執委照相案、（議决）候第二届執委選出後、由第二届執委負責、議畢散會、 
　藥業職工會　自去年改選成立以來、已逾六月、第一届當選之執常委員任期已滿、原期定於隂曆二月初二日改選、並呈請市黨部民訓會派員指導、不意一般搗亂份子、恣意破壞、揑造謊言、擅敢朦蔽民訓會、阻礙改選、以致未克舉行、因以展期、現經各區幹事及組長聯席會議議决、定三月三十一日下午一時、召集全滬會員、舉行改選大會、登報通告會員、酌留一二人、以應門市外、其餘須一律參加、一而呈請民訓會、述明經過情形、並要求派員指導、以利工運、 
國民通信社云、藥業職工會籌備改組會、昨爲驅逐會内共黨、發表告工友書、文長從略、 
[僑務會今午招待海外回國代表]  
　　僑務恊進會、定於今日下午二時、在考靶子路二二零號上海粤僑聯合會、招待出席第三次全國代表大會之海外代表、昨已遍發請柬、届時當有一番盛况云、 
[海外代表邵蔭華離京來滬]  
　　南洋荷屬出席三全大會代表邵蔭華、因在京接得本埠僑務協進會之柬請、定於本日（三十一日）下午二時、開歡迎三全大會回國華僑代表大會、特於昨晚乘夜車來滬、查邵氏係江蘇宜興人、僑居海外甚久、辦理敎育黨務、頗爲熱心、故閩粤僑胞、均甚信仰、聞邵氏語人云、約在滬勾留二三日、即反宜省親云、 
[美國著名地理學家來滬]  
　　美國哈佛大學地理學敎授華德ＲＯＢＥＲＴＤＷＡＲＤ、將於四月一號、乘孟祿總統號輪抵滬、按華德敎授、係著名氣象學家、在哈佛大學任敎授之職、已達三十年、著作極爲豐富、所著氣象學一書、早已風行世界、此次因赴歐洲、便道來滬、有一二日之勾留、聞國立中央研究院及中國科學社、已籌備招待云、 
[南市商總聯會反對房捐宣言]  
　　上海南市商業總聯合會、迭接各路商聯會報告、謂特别市市政府將總捐更變房捐問題、紛紛提出反對理由、請即迅速呈請市政府、收回改征成命等情、故該會迭次召集所屬徐家匯民國路南區東區九畝地新西區滬城西區唐家灣北城東北城東南城滬南六路中城等商業聯合會、議决一致反對、並即擬就宣言、分發各路商聯會轉發各商店粘貼、表示堅决反對、又訂定於本月三十一日（即今日）下午四時、開各路商聯會出席代表聯席會議、討論最後辦法、兹將該會宣言錄後、上海南市全體市民宣言、市民要求市政府維持總捐法、今停止變更房捐、以重威信、市民無權代扣業主房捐、要求市政府俯順民意、以全民生、民國十八年三月三十一日、 
[各商聯會消息]  
　南京路　南京路商聯會經各會員之請求、特於昨日下午二時、召集臨時執監聯席會議、解决貼用印花税案、當經議决、印花税爲國家正税、商民應負購貼之責、但以辦法時有變更、手續非常煩雜、又以某種印花適用、某種印花作廢、大有無所適從之苦、故决定各店賬簿照例貼用外、售貨計數發票暫緩實行、除馳函報告上寳兼特區印花税局查照及盼復外、再行通知各會員遵行云、 
　廣西五路　廣西·貴州·勞合·天津·寗波·路商界聯合會、昨日下午、開執監委員會議、到茅蔚庭·黄寳珊·姚頌年等十一人、公推謝惠廷主席、程桂初記錄、開會如儀、（一）謝惠廷報告各方來函畢、（一）茅蔚庭提議、寗波路天津路中叚、開設木器傢俱商店爲多數、每由棧房搬運新製白貨檯椅、至各商店門口搬卸時、被該管捕房走差巡捕經過、誤指堆積馬路、抄去門牌、受臨時法院處罰、查此壓迫實所難忍、要求設法救濟、公决、函致工部局、提出相當辦法、推定代表謝惠廷·茅蔚庭·兩君、向工部局接洽、經衆通過、（一）謝惠廷提議、天津路及廣西路轉角德順里房屋、由德和洋行通告、該處房屋、一律翻造、如老房客欲租者、租價增加十倍、雖房屋新建、惟商界艱難如是、增加萬難負担、要求本會設法維持、經衆討論、雖屋歸原租、際此生活浩大、如增加十倍房金、確難擔任、准照援助辦法、致函房客總聯合會、出任合作、本會代表向德和洋行疏通、减輕租價、（一）程桂初提議、夏令施茶及痧藥水·務須籌備施送、當由謝惠廷捐助洋六十元、餘再另籌、議畢、五時散會、 
[寳山閘北菸酒商登記之呈報]  
　　江蘇二區寳山縣菸酒商登記員王琦、昨將第一批登記調查情形、呈報二區菸酒事務分局黄局長及省委于少懷督察員、略以自三月五日開始調查登記、逐日在寳山城内、及閘北·彭浦·等處、挨户登記、已將次完竣、擬自四月二日起、續往吳淞·江灣·大塲·眞茹·羅店·劉行·楊行·殷行·月浦·廣福·高橋·羅店·等市鄉辦理登記、先行呈報察核、計閘北彭浦兩處登記情形如下、（一）製賣酒類登記者十一户、手續未全者五户、（二）販賣酒類登記者三百零七户、手續未全者九十一户、（三）販賣華洋機製酒類登記者十一户、（四）販賣菸類者四十五户、商人尙無誤會情形云 
[煤油税局結束已竣]  
　　關税自主之後、各内地税局一律撤消、煤油特税局以辦理結束事宜、假關務署駐滬辦事處爲辦公處、關務署滬辦事處撤消後、仍留一部份人員辦理結束、兹以該項結束事務、業已完畢、結束辦公處已於昨日起撤消、 
[航業公會通告領證延限]  
　　本埠航業公會前以交卸限期領證期迫、不及遍領、持會同中國駕駛員總會、聯合呈請展限、交部已准展三月、航會昨通告各會員公司云、逕啟者、交通部訓令第九四八號内開、爲令行事、案查商船職員證書章程、自公佈施行以來、所有十七年六月以前舊交通部所發船員證書、早經一律作廢、凡章程上規定各項船員、均須遵章呈部請領證書、並於上年十月間、將請領證書期限、酌展六個月、至本年三月二十八日期滿、通告遵行在某、兹據中國駕駛員總會·上海航業公會·中國輪機員聯合會等先後呈稱、商船職員、請領證書期限、現將届滿、而在遠埠及海外各員、多未能依限請領、墾再予展限、以免向隅各等情到部、查該會等所呈各節、自屬實情、應准再予展限三個月、至本年六月三十日爲止、以示體恤、除佈告並分令外、合亟檢同油印佈告一件、令仰遵照此令等因、附發油印布告一律到會、奉此、查商船職員請領證書、本會前以限期將届、而在遠埠各員、多未能依次請領、曾會同中國駕駛員總會具呈交通部、懇請展限在案、奉令前因、合行印錄布告、備函奉達、即祈查照、轉知各船員、務於限期内一律遵章請領、幸勿延自悮爲荷、 
[軍政部核准放行炸鑛物品]  
　　總商會昨函漢冶萍公司云、頃奉上海特别市政府訓令云、案准軍政部函開、查漢冶萍公司大冶鐵礦、向外國購辦炸藥銅舶引線等物進口一節、前經貴市政府咨由本部、分别塡發護照、並咨行財政部及咨復在案、兹准財政部咨復、以該項物品、已分令各關查騐放行等因准此、除咨復外、相應函達、即希查照轉知、等因准此、合行令仰該會轉飭知照等因到會、用特函達、即請查照、 
[立法院統計月報出版]  
　　統計爲建設上最要之工具、若築路·開港·採礦·植林·以及其他交通公用各事業、莫不賴有統計材料、以供精密計畫之設施、歐美各國辦理統計、久著成效、我國民國初元、中央與各省曾舉辦統計、惟時作時輟、成績未見良好、自國民政府成立、百度維新、立法院特設統計處、辦理此項事業、一方面蒐集已有統計材料、加以審核編製、一方面製定表式、自行實地調查、並編輯統計月報、將工作所得、隨時發表、其第一期已於日前出版、内容有研究統計文字七篇、統計圖表二十餘種、零售每册三角、預訂半年一元五角、全年三元、訂閲者可向南京候府立法院、該處及上海卡德路九十五號寰球學生會、或各省商務印書館文明書局接洽、 
[晉察綏慈善會乞賑函]  
　　總商會接晉察綏慈善籌賑會函云、敝會因晉察綏三處、連年亢旱、繼之兵燹、災刧浩大、災民甚多、曾分送捐册於各處、無佘杯水車薪、欲達完全救濟之目的、難乎其難、近日綏區兩星期、死一千餘人、察區雁北陸續餓死者亦不少、察綏晉北各災民、以花生榖榖糠充飢、即樹皮草根、亦求之不得、似此遍野哀鴻、載道流亡、幾有慘不忍聞之慨、素仰貴會執事率多仁慈爲懷、惻隱心長可否招集各商、籌集資財、以爲拯救、使災民廷一線之生命、積後世及來生無量之功德、 
[浙水災會第二次委員會記]  
　　浙水災籌賑會昨在駐滬辦事處開第二次委員大會、主席虞洽卿、報告事項、（一）報告籌備經過情形及匯解數目、捐欵項下截至本日止、計二萬二千八百零九元、演劇售券項下、除開支外、餘洋三萬五千二百三十一元八角九分、計前後匯解杭會、兩次計洋五萬零七百元、餘存洋七千三百四十元零八角九分、議决事項、（一）本處撤消後、一切卷宗曁餘欵、是否逕移杭會接收、抑酌留辦事人員結束案、（議决）派文牘朱平檢齊文卷除欵、專送杭會接收、（二）各委員經募賑欵應否登報致謝案、（議决）應登報致謝、（三）未收回捐册用否登報聲明作廢案、（議决）查明號碼册數、登報聲明作廢、（四）前蔣委伯器經募盛氏愚齋義莊捲菸康劵五萬元、當由本處出立臨時收據、時隔已久、因中途轉折、尙未撥到、再查此欵前已函致杭會、轉請省政府於中央恊欵項下扣解、迄未見復、如何辦理請核議、（議决）應移送杭會辦理、（五）華洋義賑會來函、以所有前浙東防災費存摺一扣、須確定具體計劃、方可動用、當由本處函轉杭會得復、措詞浮泛、義會以爲不滿、本處撤消在即、是否逕由杭會直接辦理案、（議决）移送杭會直接辦理、當由虞主任將存摺一扣交回、（六）豫陜甘振災會來函、請派員會同江蘇臨時義振會銷燬餘剩廢卷案、（議决）派文牘朱平前往、（七）查一月四日第四次常會議决、致送杜委月笙之匾額、雖經飭工趕製、因漆乾不易、須下月七日始可慧釘、惟時已在本處撤消之後、應否預先推派代表、以便届時躬送案、（議决）定三月初一日由各常委躬送、（八）本處自成立以後、即借用寗波同鄉會爲辦事處、房租一層、當無問題、惟於茶役有時不免差遣、兹届撤消、應否酌給津貼案、（議决）給津貼五十元、（九）王委曉籟臨時提議、蔣委伯器經募捐欵五萬鉅、自應呈請省政府褒揚案、（議决）通過、（十）黄委涵之臨時提議、前寗海災民代表葉子布君領去振欵、未接該縣政府正式印收、應再函催案、（議决）通過、（十一）王委曉籟臨時提議、以本處文牘朱平、自成立以來、昕夕從公、不辭勞瘁、應由常委會具呈省政府專案保舉案、（議决）通過、（十二）何委德奎臨時提議、以爲金華同鄉所推各委、迨接到聘書證章、已距結束期近、亦有因事不克一時四處勸募者、故無成績、可否予以二十日之寛假、以便儘此期間、盡力勸募、庶稍盡桑梓義務、請核議案、（議决）各委以撤消案經特别會議决定、未便變更、何委等熱心勸募、將來募有成數、逕匯杭會可也、 
[南北房總會消息]  
　滬南房客總聯合會、昨開常會、主席汪劍嵩、記錄許孔生、議案如後、（一）組織部報告分會一百二十八處業經重新登記、應請照撥證明書案、議决照辦、（二）浙江路怡和里房聯會糾紛問題、房主不顧公理房客損失浩大應予援助案、議决、書面警告邵琴記並勉勵該分會、（三）南市商總會反對變更房捐加重房客負担案、議决、函該會一致合作、共策進行、（四）方浜路分會提議、滬南近來盜案疊起、市民咸感不寗、同時夏令在即、公衆衛生、尤爲迫切、地方衛生不完備、應謀澈底救濟辦法案、議决、函公安局、保衛團、及衛生局、分别條陳辦法、並推方鐵城同志前往接洽一切、議畢散會、　閘北房客聯合總會、自登報徵求閘北電户登記消息露佈後、閘北電户之赴該會登記者、日有數十起、昨日又接閘北房産聯合會函、請願代表閘北全體房主、一致登記、其原函錄下、逕啟者、閘北水電公司所定電費、昻貴逾常、此次貴會發起閘北電户登記、以期集中力量、要求水電公司减輕電户負担、敝會深表贊同、因里弄中公用電燈、均由房主出費、爲數甚鉅、受損亦多、當此房産税捐費用重重增加之時、苟可設法減輕負担、自無不竭力從事、敝會兹特代表閘北全體房主、致函貴會、請求登記、此後關於要求减輕電費一事、敝會極願隨同貴會努力進行、事關房主房客共同利害、諒貴會必樂與合作也、云云、并聞該會業已復函房産會、并附登記表五十張、請其明塡、共同進行云、 
　北山西路東西德安里房客聯合會、昨開執監委會、公推錢慶瑞主席、馮步丹紀錄、議案如下、（一）本里房東加租三成、（議决）一致拒絶、堅持到底、函請特别市房總會負責、積極進行辦理、（二）本里加租事、應推派代表一人、預備將來出庭、（議决）公推錢君負責、（三）本里各房客三月一日以前之租金一律照舊房票付清、三月一日以後之租、槪儲銀行、（議决）推派代表四人、按户調查、母得漏儲、以防房東藉口、（四）函請本里常年法律顧問沈星俠律師代表、繼續登報宣傳、（五）定期再假西藏路寗波同鄉會開本里全體房客大會、（議决）通過、議畢散會、 
[綢布印花同業會議紀]  
　　上海綢布印花同業公會、昨開執監委員會、行禮如儀、主席報告宗旨、會員報告某某廠翻刻花樣案、當經各委考核結果、議决付全體代表會公判施行、跑待員佩掛證章案、議决、通過、以資　别、即日置備發給、調查新開廠案、總務處報告、查得漢記等三廠、業已分别解釋、各該廠經理來會塡具志願書、遵守會章、共謀福利、又會務報告、本會各案、進行順利、整頓有望、前途樂觀、議畢散會、 
[最近鐵路世界出版]  
　　中國鐵路學會、爲公開研究及討論鐵路各項學術之唯一機關、以促進一切鐵路事業之實施與發展爲宗旨、會員大半爲交通界人士、及對於交通事業富有興趣之學者、并發行月刋一種、定名爲鐵路世界、内容豐富、除關於鐵路交通各種論文之外、復有關於鐵路之各種統計報告狀况調查新聞、以及外人對於中國交通事業之評論一般、誠不可多得之專門刋物也、兹以最近第二卷第一期出版、用誌數語、以爲紹介、 
　尙有本埠新聞轉入後頁▲ 
 
 

Page 15

 
 
本埠新聞二 
[上海婦女會將開茶舞會]  
　　上海婦女會、成立有年、乃中國在滬女界所組織、其宗旨爲聯絡感情交換智識贊助社會慈善事業、成績頗佳、該會附設義務學校兩處、開辦亦歷有年、每年經費、全由該會籌助、本年又有捐助賑災、及本埠紅十字會醫院送診免費病牀等善舉、第該會向無的欵、各項慈善經費、均賴隨時籌措、聞訂於陽歷四月一日即星期一下午五時至八時、假座大華飯店開遊藝茶舞會、備有跳舞音樂及各種遊藝、並徵得貴重物品二十餘種、以充摇彩奬品該奬品於本星期六及星期日兩天、陳於大華飯店、俾便大衆觀覽、所有遊藝茶舞會職員、如會長陳顔雅清女士·李唐瑛女士·施慧貞女士等、均在積極籌劃預備中、料届時必有一番盛况、入塲劵每位兩元、彩劵每張一元、即在大華飯店經售、凡已購入塲劵者、可就大華飯店預訂桌位、聞會塲中除入場劵外、并無他項捐欵、購劵游覽諸公、於娱樂之中兼獲行善之實、誠一舉而兩得也、 
[槍斃盜匪顧寳山]  
　　淞滬警備司令部法字第二十五號佈告云、爲佈告事、案據市公安局呈解顧寳山强盜一案到部、經傳事主人證到庭、質訊明確、該顧寳山結夥三人以上、持械搶刧之所爲、依照暫行懲治盜匪條例第一條第十三欵之規定、判處死刑在案、除提該　顧寳山一名、騐明正身、發交市公安局綁赴刑塲執行槍决、以照炯戒外、合行佈告、俾衆週知、此佈、計開槍决人犯、顧寳山一名二十三歲阜寗人、中華民國十八年三月卅日、兼司令熊式輝、 
該犯由四區梅署長率領長警及保安隊、押該犯至捕獲地點閘北一段救火會側南星路口槍决、該犯由黄包車拖來、沿途尙駡不絶口、車夫拖至執行地點、令其下車、該犯並舉足欲蹴車夫、其强暴已可想見、迨下車後、復嫌地下齷齪、不肯就刑、警士不得已將車上該犯棉被舖地、而後挾跪被上、以長槍向後腦一響、腦花四濺、當即氣絶、 
[海軍續派永績艦保護德商輪]  
　　德國商輪基遜號（譯音）、日前在吳淞口外洋面失事沉没、所有船貨等物、曾經該德輪公司設法打撈、並呈請駐滬德總領事函致交涉公署、以德輪公司近因打撈沉輪基遜號貨物及船身之際、詎該處時有海盜出没意圖刦取撈起貨物、兹爲安全起見、請爲優予保護、并請函商海軍司令部派艦保護、當經海軍司令部派艦前往該沉輪處保護、打撈貨物在案、詎該德輪公司打撈貨物及沉輪非一朝一夕之事、而海軍司令部所派保護之艦、已奉令他往、致該處海盜有窺探形跡、日前德總領事又函交涉公署請轉商海軍司令部遴派軍艦、常泊該處、以資保護、聞海軍司令部准函後、業已續派亦績軍艦、馳往常泊保護、 
[婦人索生活費三萬圓]  
　謂夫擁資廿餘萬 
　娶妾後竟被遺棄 
　又不認被告爲妻 
　　五十六歲之婦人劉吳氏、原籍蘇州、近具狀向臨時法院、以刑事控告其夫劉東生遺棄、略稱、氏於十九歲時、嫁與被告爲妻、被告原業綢緞、後改爲珠寳生意、藉伊私蓄四千金之助、設全昌珠鑽號於愛多亞路一百八十四號、迨至宣統三年、被告納陶姓女爲妾、從此遂遭秋扇之捐、伊所生之子、因忤陶氏、首被驅逐、民國十一年、實難共處、祗得出居親戚家、時被告已擁資二十餘萬、在此七年之間、伊做工度日、曾托人商諸被告、乞給生活之費、不意被告非但不給分文、且不認爲妻、視同陌路、故特控告、請傳被告到案、照刑律三百十條治罪、並斷令給付生活費三萬元等語、該案原定日前開庭、届時因被告未到、遂由陳推事向原告略訊一過、諭令改期候再傳訊、 
[同室相殘訴諸法律]  
　婦人控叔嬸毆傷其子 
　　婦人談趙氏、控告其叔談大桂及嬸嚴氏、於本月四日、率領流氓四五人、闖入其家、毆傷伊子利興、請求傳訊、日前臨時法院羅推事開庭集訊、羅君以兩造同室相殘、殊屬不值、勸令和解、詎被告不願和平解决、必欲以法律制裁、故被告律師且提反訴、與原告律師辯論之下、庭諭候查明再訊、 
[控擅搬花邊案之内幕]  
　被告律師謂爲人倫大變 
　不實不盡不知孰是孰非 
　　沈壽南前延農復律師代表、投法公堂控顧杏林、糾同高安弟·沈阿毛·婦人沈高氏·劉高氏·等至原告家、將原告所有價值頗巨之花邊等物、擅自搬去外、并將原告毆打、請求訊究外、并請追還貨物等情在案、昨又傳訊、被告顧杏林代表巴和律師稱、被告顧杏林之生母顧高氏、向在孝友里四十四號開設花邊店、於數年前、由人介紹薦沈壽南來爲夥、進店時、祗有行李一件、别無長物、每月新水、僅有四元、不料日久之後、即與被告之母顧高氏發生變愛、以致店務由原告管理、查原告沈壽南、年紀不過卅歲、且係蹺脚殘廢之人、而被告之母顧高氏、年已五旬有餘、試問此種結合、是否係愛情結合、或係金錢上之結合、不問可知、至稱此項花邊等物、是沈壽南所有、何以在外營業、時用顧高氏之名片、現今原告控訴被告兩點、（一）毆打、（二）是盜竊貨物、查起初實因被告體面攸關、故邀齊親戚與乃母商妥、僱就汽車、前往搬取貨物、希冀乃母與沈脱離關係、豈知乃母一宵方過、忽又反悔、反而聯合沈壽南來案起訴、顧高氏祗圖快樂之心、不顧其子之惡感、且在案之被告内、兩係顧高氏之弟、兩係顧高氏之妹、一是顧高氏之子、一門盡是骨肉、尙有被告高金生、亦係顧高氏之弟、因被控憤恨而病、故知此情形、實屬人倫大變、於此可見、被告顧杏林、向在某洋行執業、今有該行主人來信證明、被告素來規矩、此案完全是家族爭執、所控毫無證據、應請堂上將案撤銷、原告律師起而辯稱、被告等至原告家擅搬貨物、及任意毆打、曾有證人在案證明、證據屬實、應請嚴究、否則依照貨價賠償云云、中西官諭辯論終結、聽候核判、 
[不肖子被父驅逐]  
　　南市三泰碼頭多稼里、有寗波人俞桂林者、在南市同昌鐵廠做工、其子興生、年十八歲、前學業於洋貨店、去年因事辭歇、由父帶至廠内學習、乃興生貪懶、常不至廠工作、專與近處流氓爲全、父屢次訓責不聽、前日與人賭博、將鄰居毆打、父略爲責罰、詎興生反將父足踢、推倒於地、頭之後部碰破、鮮血直出、俞妻見之、上前扶起、而興生見父頭部出血、向外奔逃、俞由妻雇車、送至南市醫院診治、 
[妬婚殺人案另之兇手]  
　言殺人抵命古之常理 
　　北新涇大盛花衣行學徒王龍生、因遭趙元龍妬婚槍殺一案、迭紀前報、昨日又奉雷檢察官偵查預審、傳到屍屬並雙方人證研訊結果、諭令王龍生之未婚妻唐翠林（即趙元龍妬婚之主人）交保、趙元龍還押、候提起公訴、惟趙元龍雖已嘗鐵窗風味、但不以爲苦、其倔强態度、實所罕見、非但直認槍殺、並稱我本來欲一槍置此一對預備作新郎新婦者於死地、不幸竟被逃去其一、實未平心中之憤、惟殺人抵命、古之常理、我亦不懼、在氣塡胸膛時、實常人所難免、言時似尙有餘恨者、而王龍生本已定於廢歷二月二十二日結婚、其佳期係明日、故理想中之新娘唐翠林、迴思往事、痛不欲生云、 
[七人借欵三人還清]  
　餘人仍置不理將定期宣判 
　　陳漢民及其妻張敬貞、因粤人鮑榮康·吳紀舜·張英魂·高廣經·張人權·馮鼎調·沈耀榮·等七人兩次所借欵二千元、逾期不還、息亦不付、特延沈越聲律師、向臨時法院訴請追償、鮑·吳·及張英魂三人被控後、即將應還之欵歸償、餘人仍均不理、前日法院傳審、沈律師首先聲明該三人旣已將應還之欵理清、請准撤回所訴、而其餘被告、則請判令履行債務、而被告亦延律師辯護、經李推事諭候定期四月八日下午宣判、 
[陳鑑泉取出兩彈]  
　　住居法租界昇平里二十三號門牌、向爲掮客之陳鑑泉、（即陳鏡清）於一星期前、天將黎明時、在該里被暴徒開中七槍、重傷倒地、事後經大自鳴鐘捕房、除將受傷人車送醫院醫治外、一面通知各捕房查緝兇手在案、兹悉受傷人送往醫院之後、醫生騐得腹部二彈、因流血過多、一時未便用手術取出、故延至昨日、已將腹部二彈設法取出、惟性命仍在危險中、 
[麵粉船在杜家行浦面遇盜]  
　　嘉興源和醬園派友余某來申、購辦黄豆麵粉各三百包、以備製醬需用、前日購辦、即雇陶長生船運去、船中由余押運、昨日駛至南黄浦杜家行浦面、忽來盜船兩艘圍住、盜匪有十餘名執槍上船、將余搜抄、身上所有洋一百餘元刧去、並將金表一只、緞袍剥下、一併刧去、繼搜船人、陶被刧去六十元、臨行時、尤將麵粉搬去三四十包、一哄駕駛向浦東逃逸、陶船開回上海、當雇小輪拖至嘉興、 
[石子船撞破沉没]  
　　住居本埠虹口之甬人名嘉榮者、有大號駁船一艘、由滬裝載細石子四十五噸、運至吳淞華豐紗廠交卸、昨日正午十二時三十分、駛過藴藻浜大橋時、因潮水湧漲、全船舵工水手、共祇四人、致將船頭撞於鐵路大橋橋脚椿上、頓時船頭破裂、漸漸下沉、舵工名大小娘與水手四人、均逃上岸灘、故未落水、業經該舵工赴滬報告船主來淞、設法打撈船貨、 
[北橋馬橋疫勢已殺]  
　　縣屬北橋馬橋二鄉、數日前發生時疫、業經縣公安局長楊汝欽令飭該管分局查明具復、兹據該分局長陳子圭復稱、馬北兩鄉、前因天時乾燥、冷熱不均、故有時疫發生、分局長爲預防計、已商諸王戴兩行政區長、設法防止、當由王行政區長向上海公立醫院及中國紅十字會聘請西醫二人、並購大批防疫藥水、以資防範、已染疫者、自診治後、多已告痊、未染者、施行打釘後、亦可防止傳染、且近日鄉間已得細雨、疫勢已殺、不致有蔓延之慮、 
[王來昌尋獲童養媳]  
　　阜寗人王來昌、於五年前憑媒聘定鹽城人孫興泰之女小左子、年十七歲、爲伊姪之童養媳、不料孫妻李氏、頓毁前約、於去歲五月間、將率領伊女來滬、寓居閘北潭子灣路草屋内、來昌設法尋訪、總無踪跡、直至前日王之友人杜慶吉探悉李氏住址、即飛函通知來昌、於昨日來滬、偕同慶吉按址前往、將孫興泰孫李氏及童養媳小左子、一併扭住、鳴同該處崗警趙全春、拘回該管四區警署、經梅區長分别審訊一過、以李氏有賴婚嫌疑、着即交保候查再核、 
[電影審查會昨開會議]  
　　市宣傳部電影戲曲審查委員會、昨開第十三次會議、到委員鮑容·陶百川·黄諤·顧肯夫·黄造雄·徐公美·陳克成·劉仙舟·等、由陶百川主席、行禮如儀後、首由主席報告、略謂本會前因市黨部指委會與執委會新舊交替、一時不能開會、自後市宣傳部、又因忙於三全大會之慶祝與宣傳事項、會期又復延擱、惟關於本會之經常工作、仍由常務委員會負責辦理、故常會雖未召集、而工作則初未停頓、此則可爲諸位委員告慰者、現在中央對於統一審查一節、聞已擬定辦法、大約派人人同本會從事審查、以資劃一、在中央未將此項統一辦法正式宣佈前、本會仍應積極進行、加緊審查、本市區域之戲曲電影、報告畢、由顧肯夫等相繼發表意見、繼主席將明星影片公司穴中華百合影片公司等會銜之意見書、提出討論、由各委員逐條核議、或加以解釋、或表示接受、最後决定於下星期四下午二時、召集第十四次會議、並邀電影公會所推出之代表列席與議、議畢散會、 
[律師公會建築會所訊]  
　　上海律師公會爲購地建築會所間題、由建築會所委員迭開委員會、曾經登報徵求在案、兹悉該會會員瞿鉞·徐示望·陶嘉春·沈豫春·湯應嵩·沈健·譚毅公·俞鍾駱·等均紛紛發表意見、提出建議、關於購地建築等事、皆有精密之供献、故該會决於本届開執監委員聯席會議之時、擬將該問題提出討論、以期早日成功云 
[汽水須貼印花]  
　四月十日開始檢查 
　　江蘇特種印花税專局局長陸家驥、昨發貼布告云、照得汽水特種印花、上年已辦有成案、現劃歸本專局範圍之内、一切征收辦法、自應查照舊案辦理、業經呈請江蘇印花税局轉呈財政部核示在案、刻下入春已久、天時漸暖、汽水正應社會需要、合行布告周知、仰各商民一體遵照、汽水無論舊存新製、一律實貼印花、以符定章、本局定於四月十號開始檢查、如届時查有未貼特種印花汽水、即係偷漏論、定即從嚴處罰、幸勿觀望自誤、切切、特此布告、 
[社會局招領迷失歸路婦孺]  
　　上海特别市社會局前因滬上慈善團體留養之迷失歸路婦孺、已攝影登報招領外、並彚集各婦孺照片、張貼布告、俾各該家屬前往認領在案、兹查迷失婦孺、較前日見增多、爰再彚集照片、重行印刷、在本市各處張貼、以便各家屬前往認看後領回完聚、並希望市民見有照片中面熟者、告知其屬人、速赴慈善團體中領回、 
[盜刦併誌]  
　敏體尼蔭路　法租界敏體尼蔭路八十六號門牌范仁發所開之仁泰祥百貨店、於昨晚七時餘正在晚餐之際、突來盜匪三名、以購物爲由、一盜把守門口、兩盜闖入店堂、袖出手槍恐嚇、當在賬檯上面刦去大洋三十餘元、小洋四十餘角、携贓出外向東菜市街而逸、當由該店十六歲學徒包慶祥尾隨在後、行至西新橋大世界附近、該學徒即報告站崗巡捕、當場擒獲盜匪兩名、帶入捕房、經捕頭詰訊一過、諭令管押、聽候補緝同黨到案併究、 
　佛閣街　小南門外佛閣街王大生香號、前晚八時許、各夥友工人正在晚飯之際、突來盜匪一人、身穿藍布衫褲、口操北音、進門後、自櫃檯上躍入店堂中、袖出手槍、向衆嚇禁聲張、隨將賬檯上所陳現洋及銀角鈔票等、約計六十餘元、攫取後大踏步出門、從復善堂街逸去、該號見盜已去遠、始行報告小南門口崗警趕來追捕、已杳無踪影、即回報該管警所、以便注意緝捕、 
[公安局查獲迷路兩男孩]  
　　公安局第二區在高昌廟查獲迷路男孩殷阿根一名、呈送總局、詞據述稱、年九歳、寗波人、父名阿林、向業廚司、現已亡故、母亦再醮、我因一無依靠、由親戚上海姆姆、携我至我父在世曾受雇用之主人家、暫時安頓、主人家中除老夫婦外、尙有兩子兩媳三女、詢以主人姓名住址、祇知住明德里一號、其餘均不知曉、該孩身穿條子布長衫、條子布棉褲、灰色羢繩襪、黑布鞋、現將該孩送新普育堂敎養、 
第二區又呈送迷路男孩一名於總局、詢據稱、今年八歲、詢以姓名住址及家長姓名職業、均不能説、查該孩係和尙頭、身穿藍斜 
紋破棉背心、内襯藍布衫花布棉褲、黑帶紥脚、赤足、並無鞋襪、現將該孩函送新普育堂留養、 
[異姓熱力今天起映於北京]  
　　（異姓熱力）爲今日美國最時髦女明星克萊拉寳女士之最名貴底名作、劇情根據專描寫男女間浪漫誘引之著作家格林女士之最著名説部、香艶銷魂、熱情醉意、滑稽突梯、各極其致、克萊拉表演之膩麗雋逸、活潑嬌憨、足令人不知處身於銀幕之前、而疑爲身歷其境、獲伊人之青睞也、素以開映明片著之北京大戲院、於今日起連映四天、聞轟動世界之藝術大成功作（情海波瀾）亦將於日内在該院開映、 
[訴訟程序全書出版]  
　　上海臨時法院、因有協定採用前廠慣例關係、故其訴訟程序、辦事手續、均有特殊情形、外界不明瞭者、頗以爲苦、施君有鑒及此、特將該院各種訴訟程序、編輯成書、供給社會需要、業誌本報、兹悉該書現已出版、書内除附刋租界内違警事件、及禁例外、并特載收回公廨章程換文及前廨訴訟律、不僅爲訴訟人住户商旅所必需、亦足資當世法學家之參考、該書係由白克路候在里民主書局發行、 
[徐品記戲裝號之刷新]  
　　西門内西倉路徐品記戲裝號、班底優良、服裝新頴、久爲賃用者所稱道、故創設四載、信譽甚著、無錫常州鎭江南京等外埠戲院票房、聞風來租者、絡繹不絶、近更悉心研究、添製巧小戲裝、以備閨閣名媛串演之用、冀以服裝之美觀合度、造成動人之表演云、 
[拒毒會提出禁烟法案]  
　　中華國民拒毒會、鑒於自從烟禁實施以來、尙未有若何成績、此次中國國民黨第三次代表大會、在京舉行、該會特乘此機會、擬定禁烟提案、請禁烟委員會委員長張之江氏介紹、提出三次代表大會、以冀實施、兹將提案探錄如次、（一）議題、實施禁烟法、（二）理由、鴉片之禍爲亡國滅種之主因、實三民主義之勁敵、總理生前屢示禁絶之决心、國府成立以來、亦首遵遺訓、採定完全禁絶之政策、客歲更頒佈新法、成立禁烟委員會、以查烟禁全責、風聲所播、全國勝歡、舉世屬目、以爲百年拒毒、肅清有期、不意辦理以來、諸多阻碍、事與法違、例如安徽省政府主席陳調元販運烟土來滬、被西捕所發覺、騰載報端、先後經民衆團體及禁烟委員會派員調查、證據確鑿、而至今未見執行法令、反令當事要犯逃之法外、及後江安輪船運土發覺、案情重大複雜、旣經國府派遣大員澈查、而眞相如何、民衆莫衷一是、其中負責販運包庇之重要人犯、始終未曾追究、僅罰辦若干無關緊要之船員、捨重就輕、可怪孰甚、調騐公務員有否烟癮、爲烟禁施行最要之急務、旣經禁烟會議建議於先、且經國府公佈於後、而始終未曾見諸實行、吸者仍吸、絶無顧忌、身爲民首、自破法律、欲毒肅清、有是事乎、總之國家立法貴在實行、苟言而不行、則去歲全國禁烟會議通過之各項决議案、實屬等於具文、由是以觀、烟禁前途、范不可知、言念及此、曷勝痛心、再者禁烟旣爲訓政時期之要政、而禁烟委員會又爲禁烟而設、則爲實事求是起見、國府應予以充分職權、並切實作其烟禁實施之後盾、否則言之諄諄、聽之藐藐、烟禁廢弛、何堪設想、兹幸鈞會首都舉行、集全國黨政領袖於一堂、高瞻遠矚、厘定對内對外之根本大計、對於烟禁自有成竹在胸、切望諸公追念總理拒毒遺訓、禁烟决心、督促國府及地方各級政府切實奉行、並通令全國各級黨部、取革命手段、一致向鴉片毒物下總攻擊、一面領導民衆、自動过法遵行禁烟法令、以作政府後盾、至於麻醉毒品之流禍、尤爲帝國主義侵略之惡計、除督促政府領導民衆努力禁絶外、更當以中國國民黨第三次全體代表大會名義、發表對外宣言、揭發外入縱毒黑幕、要求舉行國際禁烟大會、共訂限制産量、至科學及醫藥用度之公約、俾資遵守而謀郭請、凡此機種、咸爲目下烟禁急務、鈞會爲黨國大計全民奉福計、　　 
 
 

Page 16

 
 
採納施行、幸甚　甚、（三）辦法、一·根　禁烟法、自本年三月一日以後、凡種運販吸鴉片烟者、　　　　治罪、今旣已届實行之期應請訓令各級政府、雷厲風行、實　　律、凡有觸禁烟刑章者、不問勢力地位、力予議處、不得稍示姑容、二·陳調元　土案、旣經 
國府禁烟委員會調查確鑿、應令國府將全案交司法院議處、不可令之逍遥法外、致爲黨國之差、三·江安土案、爲近今重要之烟案、内容調查之眞相、應令國府據實公佈、並嚴行追究、澈查負責人犯、以示法律尊嚴、四·調騐公務員烟癮、爲烟禁首要之舉、旣經國府公佈、應請督促施行、隨處由黨部派員監視、以示大公、五·禁烟會議一切决議案、應令國府分别執行、以重禁烟行政、六·各級黨部、對於地方種運販吸鴉片烟案、應盡量負責檢舉、並監視政府執行、七·用三次全會名義、逕行對外發表官言、表示黨對國際限制毒物産量至科學與醫藥用途之切實主張、八、訓令各級黨部、切實指導并訓練民衆、提倡拒毒運動、九·上海中外鴉片貿易、背後有强有力之組織、且有要人包庇之嫌疑、應令國储切實查辦根本追究、以免流禍全國、 
[縣政府公佈寺廟管理條例]  
　　上海縣政府昨發布告文云、爲布告事、案奉江蘇省政府民政廳令開、案奉省政府第一三二七號訓令開、案准内政部咨開、案奉國民政府訓令内開、查寺廟管理條例、現經制定、明令公布、亟應通飭施行、除分令外、合行抄發原條文、令仰知照、並轉飭所屬、一體知照、等因奉此、查本部前頒神祠存廢標準、原爲一時參考起見、奉令前因、此後關於寺廟事項、即應依照寺廟管理條例辦理、除分行外、相應檢同原條例、一併咨請查照、轉飭遵辦等由、查前項條例、業奉國民政府頒發下府、當經令行遵照在案、所有部頒神祠存廢標準、旣爲一時參考之用、現在寺廟管理條例、業經公布、自應廢止、除咨復並分别函令外、合令仰該廳長、轉飭所屬一體查案、出示布告、俾衆週知、此令等因、查寺廟管理條例、業經本廳轉發在案、奉令前因、除分行外、合亟令仰該縣長、遵照辦理、並將布告日期地點、具報、此令等因、下縣奉此、除呈報外、合行布告、照錄條例、仰闔邑民衆、一體週知、此布、 
[民政廳令發部頒捕蠅辦法]  
　　上海縣政府、昨奉江蘇省政府民政廳訓令文云、爲令遵事、案奉衛生部訓令第六號内開、爲令遵事、查蒼蠅爲腸胃性傳染病之重要媒介物、舉凡霍亂傷寒痢疾等、幾無不緣之而生、在吾國之過剩死亡率中、約占百分之二十五至四十、爲害之烈、於此可見、現在已届春令、此類害蟲、若不及其伏蟄期内、迅謀撲滅、轉瞬春深日暖、滋蔓堪虞、兹特編印撲滅蒼蠅辦法、令仰該廳遵照、迅即通飭所屬、切實施行、並令仿印多份、廣爲宣傳、務使盡人皆知、蒼蠅之産地、爲垃圾、爲厠所、爲糞坑·與畜舍、從而清潔之、以滅絶其發育之根源、如再發見蠅蛆、或成蠅、更須隨時撲殺、無任滋長、庶幾腸胃性傳染病、失其媒介、吾國前此過賸之死亡率、當可鋭減、而最要辦法、尤在照此小册、竭力推廣宣傳、仿印分發之外、並須責成主管機關、設法講演、或編擬警策醒目之各項布告、廣爲張貼、務使家喻户曉、人人照辦、更應即時辦理、不可延緩、幸母以其辦法平易、視同具文、致滋延誤、是爲至要、此令、計發滅蠅辦法廿分、等因奉此、合行印發滅蠅辦法、令付該縣長遵照仿印、廣爲宣傳、務使家喻户曉、對於蒼蠅或蠅蛆、均應隨時撲滅、其生産地點、尤宜特别注重清潔、無任滋長、並督飭所屬、一體遵照辦理、是爲至要、此令、 
[項世澄函總商會請代介紹林季璋]  
　　總商會接執行委員項世澄函云、兹有林季璋君、係福州船政法文學生、留學比國法科畢業、精通中法語言文字、在政學外交界供職二十八年、兩次徧遊世界、對於商學洋務、均有經騐、擬往南洋各埠、請貴會代爲介紹、各該地商會、以資接洽云、 
[天氣報告]  
　　徐家滙天文台昨日下午四時三十分氣象預報云、天色有雲、揚子江流域及南方海濱一帶間有輕霧、此間方東風、其餘各處風無定向、又昨日下午三時前二十四小時内本埠氣温最高六四八、最低四五·四、去年同日最高六四·六、最低四五、二、 
[來函]  
　　逕啟者、頃閲貴報三月三十日本埠新聞極欄内、載有徐亞白就任海防區長一節、不勝詫異、查本處並無批准在蘇境設立分區、及委派徐亞白爲蘇屬巡緝區長情事、所載純屬子虚、用特專函聲明、即請貴報查照更正、登入來函稱内、俾使週知、免淆視聽、是爲至荷、此致申報館大主筆、全國海岸巡防處啟、三月三十日、 
逕啟者、本日貴報所載徐亞白就任海防區區長云云、惟亞白並未就任斯職、或者另有其人、應請貴報更正、以昭核實、此頌申報主筆先生撰安、徐亞白啟、三月卅日、 
[招領]  
　　如有走失男女者請注意此處地位社會局啓 
　　第二百七十五號、錢阿妹、女性、常州人、年二十歳、民國十七年一月十九日、戈登路捕房、送中國救濟婦孺總會留養、 
第二百七十六號、吳阿蟬、女性、厦門人、年十四歲、民國十七年一月二十日、楊樹浦捕房、送中國救濟婦孺總會留養、 
第二百七十七號、林阿大、女性、寗波人、年十四歲、民國十七年二月二十三日、老閘捕房、送中國救濟婦孺總會留養、 
公布欄 
[江蘇省政府]  
　批示　江寗六縣旅滬同鄉會會長夏士鎏代電一件據六合縣旅滬聯歡社擬具興修省道撮要辦法轉請核示由銖代電悉候令行建設所查核復奪仰即知照▲楊中季夏和芳呈一件爲土豪串通奸吏一再冒領灘地迭搶蘆茟清令縣秉公判還原業押令賠償損失由呈悉旣稱由縣諭令兩造具結不往搶割蘆柴仰即靜候縣政府咨請旂民生計所查明辦理毋再多瀆▲鎭江農代表蔣少亟等呈一件呈請查辦仰隆鄉行政局長周政齊由呈悉查此案前據該縣農民先後具呈到府業經令飭鎭江縣查辦在案仰即逕呈該縣政府核示可也▲練叔謙呈一件爲育蠶時期已届絲厰亟待準備請催會議撥欵救濟由呈悉仰逕呈農鑛廳核辦▲南通大中公司經理徐襄呈一件呈爲産業横被没收不容聲辯請發還由呈悉已於通海實業公司代表蔣嘏棠呈内批示矣仰即知照▲通海實業公司代表蔣嘏堂呈一件呈爲南通縣查封大中公司産業案内應償債欵迄無着落請依法處理由呈悉候令南通縣長查復核奉▲丹陽陸慶連呈一件呈爲土劣張嶽華武斷鄉曲魚肉人民請令縣法辦由呈悉旣經向縣呈訴應候依法辦理仰即遵照▲沐陽子成龍呈一件呈爲士豪取開忠賄民妻一案不服第一高等分院違示判决請求撤銷由呈悉該民旣向最高法院提起上訴應候依法判决所請自毋庸議▲泰興商人馮獻廷呈一件呈控行政局長戴廣仁瀆職殃民請求撤職法辦由呈悉已令行泰興縣聲復察核仰即知照▲漣水東路市村長王貽榖等呈一件爲胡錦庭縱會繳械攻城盜賣謝局官槍請令縣依法懲辦由呈及附件均悉仰候令行漣水縣長查復核奪照片存▲溧陽蔣造等呈一件爲匪徒誣訴保衛團長圖傾團防密謀再舉請飭縣撤辦由呈悉仰候令行湮陽縣長查明依法辦理▲上海新新股份有限公司股東司徒明等呈一件爲上海公共租界臨時法院監發禁諭停止董事會職權請迅賜救濟由呈悉查此案前據該公司經理李綺菴等來呈業經令行上海公共租界臨時法院查明依法妥植辦理在案候再令飭該院併案查核妥速辦理可也▲贛檜吳宗儒呈一件爲土劣孫傳斌晨法拘押蹂躪人權吞没公欵請令縣依法究辦由呈悉仰候令行贛榆縣長查復核奉▲王漢卿等呈一件呈爲盜爲誣控鄉政周局長案請求摘除由呈悉查此案前據該鄉農民先後具呈到府業經令飭鎭江縣查辦仰即逕呈該縣政府核示可也▲崑山縣押犯陳紫欽呈一件呈爲料理欠糧瀝陳請令崑山縣准如所請完案由呈悉候令行崑山縣酌核辦理具報仰即知照▲灌雲僧法念呈一件爲新安黨員惠美　等畏罪圖抵私擅捕禁懇令縣傳訊秉公判辦由呈悉仰候併案令行民政廳飭查具復以憑核辦▲南通錢業公會等呈一件爲聯名陳述施縣長治通情形請賜嘉奬由呈悉旣據分呈仰候該民政廳核示可也▲六合洪修禮呈一件爲由京運柩回籍安葬懇請塡發護照由呈悉私人運柩回籍安葬應即逕向所在地公安局請領護照以便裝運所請由本政府給照之處應不准行▲泗陽蓋少雲呈一件爲在押抱病抄呈全案請飭縣准予取保候訊由呈及附件均悉仰候令催泗陽縣長迅速依法辦結可也附件存▲邳縣土山市民衆姜延博等代電一件爲陳士髦等兩家被王藍田等查抄一案請令縣局將呈復文中民衆受陳壓迫欲焚其屋等語立予更正免滋意外由呈代電悉查此案業經飭據該縣縣長查復已飭遷讓惟陳士髦等均不在鄉無人接收致未實行當經指令在案據呈前情仰即轉知逕向該縣請領母庸來府多瀆▲林定國呈一件爲先父林忠宜効忠黨國身没名湮瀝懇轉清照恤由呈悉查此案已准軍政部來函業經令行民政廳飭查在案據呈前情仰候該廳查復後再行核辦▲江寗許靜權長梁道恕等呈一件呈爲徵收舞弊希圖吞災懇求飭具公佈准災成數並予查懇由呈悉該縣各區減徵成數各相懸殊是否依照秋勘結果核定何以並無正式佈告候令行該縣縣長查明具復核奪仰即知照▲江寗縣民嚴合濂呈一件爲納糧災數不符祈飭具曉諭遵照由呈悉此案另據許靜村長梁道如等具呈來府已併案令飭江寗縣長查明復候核奪仰即知照▲奉賢孫民刁瑞生等呈一件爲該縣公安第二分局長蘇亦吾瀆職違法請令廳派員澈查撤辦并呈罰欵清單由呈單均悉仰候令行民政廳查明核辦可也單存▲王雲勝等呈一件爲淮贛兩縣縣政府鑑封無辜公意續請迅令發還由呈悉事關處理逆産仰即檢呈證據逕呈民政廳核辦毋再來廳多瀆 
[最高法院]  
　民事二庭裁判案件　廣東羅陳氏與陳鄧氏因繼承遺産涉訟上告一案（主文）原判决廢棄發回廣東高等法院更爲審判▲廣東關健興與馮藴生等因股本涉訟上告一案（主文）上告駁回上告審訴訟費用由上告人擔負　四川鄧子冀與德和榮因求償匯票債務涉訟抗告一案（主文）抗告駁回抗告訴訟費用由抗告人擔負▲湖北李惠卿等與石咸亭帶因水利涉訟上告一案（主文）上告駁回上告審訴訟費用由上告人擔負▲浙江魏蓉初等與恊源錢莊因求償債務涉訟上告聲請訴訟救助一案（主文）聲請駁回聲請訴訟費用由聲請人擔負▲浙江王桂堂與馮新有等因執行異議涉訟上告聲請訴訟救助一案（主文）聲請駁回聲請訴訟費用由聲請人擔負▲江蘇王課亭與楊衡甫等因請求交還生財及給付租金涉訟上告一案（主文）原判决關於點交生財器具及民國十六年隂歷七月二十日以後之租金曁第一審判决關於上開租金並訟費部分均廢棄被上告人於民國十六年隂歷七月二十日以後主交還俗堂及生財器具之日止應按照每月三十元給付租金上告人其餘上告及在第一審其餘之訴並被上告人其餘附帶上告及在第二審其餘之上訴均駁回訴訟費用由上告人擔負五分之一被上告人擔負五分之四▲江蘇朱申甫與鄭司諌因田産涉訟抗告一案（主文）抗告駁回抗告訴訟費用由抗告人擔負▲湖北吕受謙與孔汝舟因押欵涉訟抗告一案（主文）抗告駁回抗告訴訟費用由抗告人擔負　以上三月八日 
[上海地方法院]  
　布告　爲布告第三次減價拍賣事查本院執行債權人陳功記與債務人曹志勤因扺欵涉訟一案業將債務人所有後開不動産實施查封標賣在案現已逾期無人承買合行依照上次價額減去十分之一作爲最低價額兹定於四月十二日在本院設第三號匭投標四月十七日開標凡居民人等欲買是項不動産者仰遵期開具姓名年齡籍貫住址職業自願出價若干書具密匭投入標匭届期依法開標以投標人中出價最高者爲得標人該得標人應於即日缴納標價定銀五分之一餘數於交屋時一次繳足即由本院給予管業證書倘逾期不納以投標人中出價次高者遞補仍照前開程序辦理仰居案民人等一體知悉並仰各利害關係人於開標之日一律到塲毋得自誤特此布告　計開（一）拍賣之標的物第四百四十號秦如九户則田八分三釐（二）物之所在地坐落上邑二十五保一區十五圖已字圩（三）最低價額銀圓五百九十八元五角（四）問看筆錄之虚所本院承發吏辦公室（五）領看人陳功記及本院承發吏唐世英中華民國十八年三月二十八日實貼揭示處所在地院長楊肇熉 
　布告　爲布告第一次減價拍賣事查本院執行債權人預仁才與債務人吳秋記因貨欵涉訟一案業經將債務人所有後開不動産查封標寳在案現已逾期無人承買合行依照上次價額減去十分之一作爲最低價額兹定於四月十二日在本院設第四號匭投標四月十七日開標（中與上同略）（一）拍賣之標的物坐北朝南未完之四式樓房一幢披屋一間並隨屋基地（一）物之所在地上邑二十三保正十九圖翔殷路四（三）最低價額銀圓七百六十五元（四）閲看筆錄之處所本院承發吏辦公室（五）領看人董仁才及本院承發吏中華民國十八年三月二十八日實貼揭示處所在地院長楊肇熉　布告　爲布告第三次減價拍賣事查本院執行債權人張海濤與債務人嚴小毛因抵欵涉訟一案業經將債務人所有後開不動産查封標寳在案現已逾期無人承買合行依照上次價額減去十分之一作爲最低價額兹定於四月十二日在本院設第二號匭投標四月十七日開標（中與上同略）（一）拍賣之標的物業户嚴漲生則田一分七釐二毛連同隨地瓦平房兩問鐵皮厰篷一間竹笆一圍（二）物之所在地坐落寳邑江灣厰結一圖育字圩第二號八坵（三）最低價額銀圓二百四十六元五角（四）閲看筆錄之處所本院承發吏辦公室（五）領看人張海濤及本院承發吏徐清溪中華民國十八年三月二十八日實貼揭示處所在地院長楊肇熉 
　民事判决　張企雲與張勤餘因存欵涉訟上訴一案（主文）原判决關於利息部分廢棄上訴人對於利息應自民國十二年三月二十二日起扣除大洋二百六十四元零二分制錢三千四百六十文外每月按一分二厘計算付至執行終了之日爲止其餘上訴駁斥第二審及本判决前第三審訟費由上訴人負擔▲魏大川即魏順泰號主與賈鴻　爲房和涉訟上訴一案（主文）原判决除孫隆榮給付賈鴻槃房租洋五十九元五角及訟費部分外廢棄賈鴻槃在第一審對於魏順泰號主之訴駁斥第二審訟費由買鴻槃負擔▲義昌祥號等與胡浩生因貨欵涉訟一案（主文）被告應償還原告義昌祥號大洋二百六十六元二角三分亞東號大洋一百九十八元三角八分二厘新泰號大洋六十四元王祖裕經理之和昌號大洋一百六十元零八角二分萬王氏所開之萬洪泰號大洋三十元零六角二分劉桂福經理之劉義記號大洋一百五十一元五角三分五厘訟費由被告負擔▲李衡山即李公權與李萬安因債務涉訟上訴一案（主文）上訴駁斥第二審訟費由上訴人負擔▲夏心培與朱夏冰權因返還財物涉訟一案（主文）原告之訴駁斥本案移送奉賢縣政府辦理▲經營記即經營三與王德全等因執行異議一案（主文）原告之訴駁斥訴訟費用由原告負擔▲萬福元與吳澤清爲田産涉訟上訴一案（主文）上訴駁斥第二審訟費由上訴人負擔▲朱廷珍與沈元忠因支付賬欵聲請一案（主文）聲請駁斥聲請費由聲請人負擔▲謝金榮與秦少筠等欠欵涉訟一案（主文）被告秦少筠應償還原告銀洋三十元陳盛興應償還原告銀洋二十元訴訟費用秦少筠負擔五分之三陳盛興負擔五分之二本判决第一項應予假執行▲曹銀海與曹毛郎佃租涉訟一案（主文）被告應償還原告租金洋十八元訴訟費用由被告負擔本判决應予假執行▲徐寳春與潘根華等欠欵涉訟一案（主文）被告潘根華應償還原告洋七百零七元九角六分如潘根華無力清償時應由保人潘元海負責代還訟費由被告潘根華負擔▲劉同瑛與唐福標欠租涉訟一案（主文）被告應給付原告房租銀二百五十三元訟費由被告負擔▲蔡生元等與曹木金扺欵涉訟一案（主文）被告應償還原告本銀一百元利銀一百元訟費由被告負擔▲匯利木器號與王超然貨欵涉訟一案（主文）被告應償還原告貨欵銀一百六十六元訟費由被告負擔▲楊慶林與吕輔臣房屋涉訟一案（主文）原告之訴駁斥訟費由原告負擔▲德和公記等與陳爕棠貨欵涉訟一案（主文）被告應償還德和公記銀一千六百九十兩德昶號銀五百二十一兩元康號銀三百二十七兩三錢二分五厘洋一元八角榮和義號洋二百十五元六角　梁暢民等與洪慶元欠租涉訟一案（主文）被告租貨北四川路第一百八十八號房屋應即解約并應給付原告租洋三壬五百元訴訟費用由被告負擔▲王伯期與吳涵卿欠欵涉訟一案（主文）被告應向原告經理之致祥錢莊給付欠欵規元四萬五千兩及自民國十八年隂歷正月初一日起至執行終了日止按月八厘計算之利息訴訟費用由被告負擔▲戴松楨與顧長春離婚涉訟一案（主文）原告之訴駁斥訴訟費用由原告負擔▲王煥功與曹龍仁等欠租涉訟一案（主文）被告曹龍仁應給付原告房租洋五十五元三角被告吳瑶龍應給付原告房租洋四十六元五角被告蕭汝城應給付原告房租洋五十元倘無力給付時應由保租人董才寳負代償之責被告姚兆林應給付原告房租洋四十二元倘無力給付時應由保租人姚瑞林負代償之責訟費由被告曹龍仁吳瑶龍蕭汝城姚兆林平均負擔▲高海峰與陸硯蓀租屋涉訟一案（主文）被告應即遷讓出屋并給付原告房租洋一百六十八元又小洋二十四角訟費由被告負擔▲鄧錫生與朱得勝租屋涉訟一案（主文）被告應即遷讓出屋并給付原告房租洋十二元六角訟費由被告負擔▲▲陸厚坤與胡昌興貨欵涉訟一案（主文）被告應償還原告貨欵洋二百六十五元六角訟費由被告負擔▲馮義祥與諸奎中因抵欵涉訟一案（主文）被告應償還原告洋一千元並自借欵之日起至執行終了之日止常年以二分計算之利息訟費由被告負擔▲鞠榮祿與鞠培生因墊欵涉訟上訴一案（主文）原判决撤銷被上訴人在第一審之訴請斥第一第二兩審訟費由被上告人負擔▲劉同華與林當密因貨欵涉訟一案（主文）被告應償還原告經理之豐裕魚行貨欵洋五百十三銀零三分二釐又力洋九元順興魚行貨欵銀三百四十四兩零二分五釐又力洋六元上投欠欵被告並應償還自民國十七年隂歷十一月二十七日起至執行終了日止按年五釐計算之遲延利息原告其餘之訴駁斥訟費由被告負擔▲邱阿狗等與水錦因田産涉訟上訴一案（主文）原判决撤銷被上訴人在第一審之訴駁斥第一第二兩審訟費由被上訴人負擔▲徐志聰等徐申輪等因遺産涉訟一案（主文）原告之訴駁斥訟費歸原告負擔▲張桂馥與朱耀祥因償欵涉訟上訴一案（主文）上訴駁斥第三審訟費由上訴人負擔▲張瑞生與計國祥因租屋涉訟一案（主文）被告所租原告盧家弄房屋一所應行遷讓並償還租金一千二百七十三元一角六分及自本年舊歷正月初一日起至出屋日止按月五十五元五角之租金本審訟費由被告負擔▲毛全福與周吟祥抵欵涉訟一案（主文）被告周吟祥應償還原告抵欵本洋二百元利洋四十五元如無力清償時應由周阿妹負代償責任訴訟費用由周吟祥負擔▲姚雲歧與孫籌彭抵欵涉訟一案（主文）被告應償還原告洋一千元利元一千元訴訟費用由被告負擔▲陸妙生與張炳華租屋涉訟一案（主文）被告所租貨原告之房屋應即遷讓出屋訟費除撤回部分七分之六由原告負擔外其餘七分之一由被告負担▲嚴仰山等與賀聖章因賠償損失涉訟一案（主文）被告應償嚴仰山損失銀四百七十六兩朱金泉損失洋一千元訴訟費用由被告負擔 
　公示送達（全文在本院揭示塲公佈）萬王氏等與胡浩生因債務涉訟案件（主文）債務人所有存放閘北姚家石樹大生祥店内貨物生財限於清求金額八百七十一元七角八分七釐範圍内應行假扣押以備清償但債務人若提供前紀請求金額以爲擔保得聲請將假扣押停止或撤銷之右仰被告胡浩生知照▲陳國卿與王子清因債欵涉訟案件（主文）被告王子清應償還原告洋四十二元一角八分五釐鄭金宸應償還原告銀四十二元一角八分五釐原告其餘之訴駁斥訟費除由原告負擔三分之二外其餘由被告等平均負擔右仰被告王子清知照▲蔡桂卿與陳慧斌因抵欵涉訟案件（主文）被告應給付原告扺欵洋二千元并自民國十五年隂歷二月份起至執行終了日止按年二分計算之利息但不得超過原告本訴訟費用由被告負擔右仰被告陳慧斌知照▲黄龍生等與朱鐵生因欵項涉訟案件被告應償還原告黄龍生墊欵洋一千一百零九元五角被告應償還原告苑朱氏墊欵洋九百四十六元四角被告應償還原告張聚生借欵洋一百四十元並自民國十五年隂歷八月二十八日起至執行終了日止按月一分六釐計算之利息又墊欵洋二百六十元零八角被告應償還原告喻錦墊欵洋四百四十八元訟費由被告負擔右仰被告朱鐵生知照▲徐錢氏與徐紀生因離異涉訟案件本院定於四月二十三日下午二時爲公開審理日期除選任唐鳴等律師爲該被告徐紀生特别代理人外仰該被告遵期到院辯論毋自延誤特此公示送達右仰被告徐紀生知照 
　民事批示　陳伯川爲春記新等遺失匯票呈請備案由狀悉遺失匯票聲請公示催告方爲合法所請備案未便照准▲陸硯蓀請展期審理由狀悉案已辯論終結所請應毋庸議▲廖文奎請領欵洋由狀悉仰於四月二日上午十時來院具領▲趙澄清聲請查封由狀悉仰該民於去年四月四日下午一時來院訊明核辦▲錢殿元請求領領由狀悉仰於四月四日上午携證來院具領▲姜巧雲請求領欵由狀悉仰於四月五日上午携證來院具領▲湯秀山請領銀洋由狀悉仰於本年四月五日上午九時來院具領▲朱張氏等委任代理由狀悉准予委任▲汪陳氏續請執行由狀悉又據姚巧弟交洋六元仰候傳訊給領限欠應俟到期後再予傳追▲劉崇德聲請執行租金由狀悉候飭傳訊追▲周雲清請求將本案租金劃抵標價由狀悉仰候朱成江將租金繳案後再行核辦▲陳觀生請求執行由狀悉仰候飭傳嚴追▲劉崇海請求執行由狀悉仰候飭傳訊追▲章渭如請求執行由狀悉正在傳追中仰即知照▲徐叙倫堂具交標價由狀悉交洋九十七元六角存候給領餘欠洋五十四元仰仍遵傳來院訊明核辦▲朱步雲聲請執行由狀悉仰候餘傳訊追　莊清源請求執行由狀悉候飭傳訊追▲王文獻續請查封拍賣由狀悉仰即遵傳來院訊明核辦　以上三月三十日 
[土地局]  
　批示　林東揚呈一件呈請更正現業户名後賜給草關由呈悉所請更正户名應先至騐單串契據方能核辦仰　知照▲顧惟着呈一件爲請丈給圖由呈悉候令行該圖管册書　查明具　再予核奪　以上三月二十五日局長朱炎 
　布告　爲丈量楊思滬南户地事爲布告事本局現正開始丈量楊思區二十四保三五圖滬南區二十七保四五圖户地由地保向地主分發塡報單各地主應於收單後十日内據寳塡註送交　東楊思橋鎭土山灣四裕德路廳張祠内滙量第一隊第二隊俟丈到　　時須將四至界址向調查員或丈員指點明白凡地主之住址不明致該單無從分發者可逕到本局或測量隊自行投塡如領丈不便可預行聲明委託代表到塲指界倘置若罔聞本局惟有僅憑地保指點將來如有錯誤發生糾葛槪由地主負責事關産權仰各地主特别注意此布中華民國十八年三月二十六日局長朱炎 
　批示　呈一件爲界址不明繳費請丈由呈悉查所請勘丈地與蔡朱兩户如何劃分未據呈明又陔地東邊臨汕尙有左海公司張記地來呈稱出浦灘地本局不甚明瞭仰候該具呈人携據來局聲叙明白再候核辦▲嚴蘭昇呈一件爲揑詞朦禀任意侮辱請予駁斥由呈悉查鄭姓旣於民國十二年份領用永遠出租契紙經該具呈人在前地保職内蓋戮何以事隔五年始轉道契上年冬間該具呈人已非現役地保可能私自領丈至地保蔡富蓀並未具呈來局所稱朦禀誣陷各節無憑查核據呈前情合行批示仰即知照▲鄭劍如呈一件爲聲明被誣呈請轉咨會丈局照發道契由呈悉該具人所轉道契在民國十二年二月旣經會丈局核准何以事隔五年尙未領到至地保蔡富蓀如何誣呈未據明白聲叙碍難核辦仰即知照　以上三月二十七日局長朱炎 
　批示　江灣區結十四圖地保趙洪卿呈　件爲遺失執業田單呈請補給新單以安執業由呈及附件悉悉仰再邀同原業户檢齊十六十七兩年糧率補送來局呈騐再予核辦▲張兆元張兆恒張達卿呈一件爲呈明補給田單由呈及附件均悉查核所呈糧串與册載業户畝分尙屬相符惟業户張達卿則田五里三毫係　十二圖南律字圩第九號第九坵與張兆元張兆恒兩户並不同坵來呈及登報聲明均指爲同坵於事實不符仰再明白聲復並另登民國日報廣告呈送來局再予核奪報紙發還　以上三月二十八日局長朱炎 
 
 

Page 17

 
 
自由談 
[百花生日千齡會] [  縮縮]  
　　明清兩朝。以時文試帖詩取士。每届歲科兩試。學使者按臨各郡。考試民間能文之于弟擇其文理優美者若干人。入選如額。再由地方官擇吉。會同學師。送各新生詣文廟謁聖。是日新秀才例穿藍衫。戴雀頂。與從鼓吹。招摇過市。家中且設筵宴客。親友隣里。各以箋扇等致賀敬。若是者名之曰迎入學。文言之日入泮。或稱采芹。蓋皆取詩經泮水一章之義。至入學後經過六十年。其人仍康强壽考。而又遇是科新秀才行入學典禮。則參預之。謂之重游泮水。非年在八旬左右。不易逢此盛典。往往歷數科而並無一人。故在科舉時代。凡某某之得預重游泮水者。世俗每重視而樂道之。蓋所以爲科名而敬耆壽也。 
吾邑王斗槎先生廷樑。自少博學能文。年十九。人邑庠。嗣由舉人官浙江知縣。歷任煩劇。著政聲。中年得官歸里。優遊林下者數十年。近已壽躋八秩。子孫滿堂。而上溯入學謁聖之年。實爲前清道光已已歲。迄今適甲子一周。查當時華婁兩縣學額數十人。而目今魯殿靈光。巋然存在者。祗王先生與姚君松仙兩人。且皆體强固。神明不衰。都人士以現在政體雖更。科名久廢。而孔廟之列入祀典。國民政府且有明令頒行。然則學官弟子。於滄桑遷變之餘。仍例行泮芹重菜之舉。亦屬禮所當然。吾輩固不敢以保存舊風俗爲標榜。世人亦毋須以誴會腐敗相譏評。所謂各行其是而已。 
斗槎先生旣赴縣學明倫堂敬謹拜謁孔聖外。因值松風社舉行詩課。爲賦芹藻節七律詩三章。借物寓意。寄托遥深。一時和者雲集。亦有致送屏聯等。以爲祝賀者。於是先生特借松風章堂。定於古花朝節。設筵宴客。并邀千齡會諸老。同預盛會焉。 
松風草堂。爲邑人張詩舲尙書故宅。尙書於清嘉道同。由詞林出任彊吏。雖於政治無甚表見。而與幕僚及諸名流文酒宴游之盛。實冠絶一時。其宅在松城西門外塔橋東。潭潭府第。規制殊宏。内有松風草堂及四銅鼓齋。均軒楹窈窕。房檻玲瓏。又有清池靈石名花古樹。點綴其間。今雖年久稍失修理。而嵌壁之碑。鐫屏之字。猶覺古香古色。令人興故家喬木之思。尙書文孫定九。性亦好客。工詩善飲。嘗創立松風時社。邑人士之躭風雅嗜吟詠者。常聚晤於斯。近年又第集耆年碩望者十餘人。爲千齡會。亦以斯堂爲流連觴詠之地。蓋亦世外之桃源。而塵俗中之清凉境也。是日天氣和煦。春意盎然。賓客到者共八十九人。大都龐眉皓首。衣冠偉然。中以張廉侯先生汝礪。年八十有二。爲在座諸人領袖。雖年登耄耋。而耳目聰明。精神健旺。不知者幾疑爲六十許人。聞前年尙誕生一子。自携紅蛋。餽送親隣。此老眞具天然異禀者。其餘七十以上者十六人。亦皆豪飲健啖。絶無衰老龍鍾之表現。至年在五六十間。更不勝枚舉。壽星文星酒星。聚於一堂。可云盛事。所備肴譔。至爲豐腆。又特備菜三種。一日芹。吕氏春秋稱菜之美者。有雲夢之芹。是芹本爲食譜中佳品。一曰藻。左傳稱蘋藩藴藻。可羞王公。後人或謂藻即今時海帶之類。一曰茆。陸璣詩疏。茆與荇菜相似。江南人谓之蓴菜。夫蓴羹鱸膾。古背擅名。以之入饌。洵推美味。所以必備此三菜者。因是宴旣爲重游泮水而設。必須如作文之處處顧到題旨。方爲佳構也。 
尙有一事附記者。諸人未入席前。先有一特客惠臨。客爲誰。蓋即自署江南詩丐之姚晴初君也。姚爲詩禮名家。自幼性質聰頴。又得名師訓迪。學問頗有柢。偶執筆爲詩文。崛强自喜。不落恒蹊。徒以性情捐介。又不屑事家人生産。致不數年間。祖傳良田八百畝。盡易他姓。住屋亦被人侵占。不之問。妻亡子散。孑然一身。遂流落卑田院中。日則徜徉街市。夜則棲宿古廟。而心愛之破書。仍刻不離身。説者咸謂姚之境遇雖貧無立錐。而人格實毫無虧損。且視齷齪之富貴。若將浼漹。其不爲流俗所窝。固無足怪。是日主人見其于于而來。本擬延爲座上客。特其衣服懸鶉百結。冠履汚穢不堪。而滿身垢膩。尤令人難耐。厠之衆賓客中。决非所宜。不得已贈以酒資。請其自赴酒肆沽飲。姚君坦然受之。挾其自作之詩卷。從容而去。以自度其幕天席地之生涯焉。 
[投稿新約]  
　　本刋現因變更體制。特訂投稿新約。敬希投稿諸君注意。 
一·來稿以新聞性質而饒有趣味者爲主。遺聞軼事。亦所歡迎。譯作須附原文。無原文者不錄。以上諸件。如附有明晰之圖畫照片。尤妙。 
一·每稿字數。嚴格限止不得過六百字。務須汰除浮言。力求短雋。如係佳作。不吝重酬。一二百字之小品文字。亦在徵求之列。（每則不以字數計佳作有特酬）短篇小説亦不得過一千字。逾限雖佳不錄。 
一·筆致輕倩寓意深長之滑稽畫游戲畫。圖案式之報頭晝。新裝束之仕女畫。以及奇事異聞之照片等。均歡迎投稿。按件給酬。 
一·本刋現已將今文選藝苑等欄撤消。故凡詩詞文章以及哀啓壽序傳記行述等等槪請勿寄。以免擱置。其他如游藝婚禮一類之記事文及其他沈悶陳腐之作。本刋亦不歡迎。 
一·抄襲家及一稿兩投者。均所深惡。以後一經他人舉發。即永遠不復錄用其稿。以示懲戒。 
一·來稿如因不錄用而須退還者。必須附黏有郵票與書就姓名住址之信封。否則槪不退還。 
一·來稿但須於信封上書明（申報自由談編輯部）收。勿署編輯者姓名。以免與私函相混。自由談編輯部敬啓 
[如此離婚] [  冰心]  
　　在前二十餘日。本埠有某姓。結婚於某旅社。禮成後三小時内。男性即向新嫁娘提出離婚意甚堅决。男女來賓猶未及赴席。竟因離婚已成事實。一閧而散。當時曾載報章。想記憶力差强者。必能記之。不意春草池邊。又有一種反比例之離婚。事尤奇特。離婚離婚。已漸成今日社會上之慣例。而花樣翻新。愈益光怪。姑誌之以覘時變。昔有舊家庭女子屈於姑惡而自經者。作絶命詩四首。其第四首結句云（他生木石由他化莫化人間並蒂蓮）眞可爲今日一般怨耦移贈矣。吳萼仙者。烟雨樓頭。四十年前之少艾也。適永嘉孫氏。翁姑愛之戚黨賢之。比肩人尤如影隨形。人稱雙璧而爭羡之。今年舊曆正月二十七日。伉儷同慶週甲。漿酒　肉。弧帨雙懸親賓觀忭於庭。兒孫鼓舞於室。方預籌九秋天氣。再尋雙星。（按正月二十七爲萼仙生朝。其夫則生在重九後五日也）乃超七日此多壽多男宜子宜孫之老夫婦。竟以離婚聞。幸所延律師與孫氏有葭莩誼。名分且長於孫。反覆警喻。雖免涉足法庭。其結果仍由律師證明。永不同居。田房産業以及家用什物。均各占各有。三方簽字蓋章。其最堪發噱者。有子三人。孫五人。其數皆奇而不偶。又各有愛憎。支配良久。律師亦窮於應付。次子尤馴謹。竟哭暈於律師前。始聽子孫不絶於不同居之母。至其搆成此不可思議之怪劇者。則長媳朱氏實爲禍首。初孫之取萼仙色。婚三年。孫即渝盟。與鄰女有私。是年爲光緒壬辰。家庭舊禮敎。猶未盡漓。而翁姑在堂。姑嫂妯娌。衆目睽睽。醋娘子一縷奇酸。無可噴薄。飲泣不已。繼以辟榖。不十日即病。病幾不救。孫頗悔。會所歡又别有所戀。益自引咎。曾於萼仙病榻前。自嚙左手食指。血濡衾枕。更尋前盟。誓不復犯。從此相好無尤。連生丈夫子五。於今存其三。子皆有婦。婦各生男。家本小康一室融洩。甚可樂也。其季子娶婦陸氏與次媳熊氏爲中表。甚相愛。視長媳朱氏如無物。朱氏啣之。每有齟齬。姑又左袒。於陸氏。尤愛護焉。慶壽之次日。陸氏在廚下。視女傭熟飪。天適微雨。一轉足。傾跌於門側。翁又適立於此。幾入翁懷。翁媳皆笑。女傭笑聲尤縱。朱氏亦立於前。竟因尊姑所日夕防維。至老不惓之醋主義。口講指畫。爲翁與陸氏描摩黑風帕情狀。引女傭以爲證。女傭知財政筦於冡婦。又憾陸氏不甚假詞色。於是推波助瀾以實其事。萼仙手足俱顫。立延律師與夫離婚。曰今日非當年時代。二罪俱發。决不能再似前番。祗自摧殘也。迨律師以公義私情。了此一重離奇之公案。仍以陸氏終身不得復見君舅。爲嚴重之條件。此與彼三小時之夫婦離婚。可謂相映成彩矣。孫與來告之百忍後裔。有關係囑隱其名。記者不禁啞然失笑曰。如此離婚。 
[分尸慘劇] [  靜心齋主人]  
　　客有自南通來者。爲述該地最近破獲之分尸慘案。慈親殺子。實爲罕聞之慘劇。終且以野狗而大白。其事至曲折離奇。爰記顚末。以告讀者。所謂天下之大。無奇不有也。 
　溺愛不明沉湎烟賭　有丁六者。南通平潮市之陸家壩人。務農爲業。家道小康。平日遇人。亦極謙和。生有三子。長次繼承父業。頗安分守己。克勤克儉。獨第三子道士。年已三十三歲。因幼時伊母溺愛不明。致終日游蕩。不務所業。沉湎烟酒賭博。屢戒不悛。厥後復時時盜取家中物件。典質以清宿逋。因之父兄咸銜之剌骨。 
　懼爲所累决除此獠　道士旣日趨下流。家人防之綦嚴。出入皆需搜查。道士不得已轉而行竊於親友。親友發覺後。羣向丁六詰責。堅令代償所失。丁家本非巨富。力耕所得。僅足温飽。自思長此以往。必致窮於應付。是劣子不去。被一身受累。伊於胡底。思維再三。决除此撩。召長次二子商。二子皆諫不可。惟丁成見甚深。終無如之何。 
　血花濺處揮淚分尸　議定。專候道士歸。某日道士博大負。心滋不悦。回家即臥草堆中。蓋所有被褥。悉付典質。如是者已有年矣。夜半。彼睡夢正酣。丁六忽躡足至。覩之忿火中燒益不可遏。乃持利斧一柄。作欲擊狀。躊躇者再四。卒猛砍其頭部。適中太陽穴。血花四濺。慘不忍覩。道士慘呼一聲。即行氣絶。丁亦心戰手顫。莫知所措。追念前情。不禁涙下。顧以事已至此。不容中止。爲滅迹計。即分尸爲七塊。計頭·手·足其五塊。胸腹析爲三段。盛以蒲包。當夜趕速埋於荒塜之内。道士平日本不常歸。丁六爲即有人詢問。不妨諉爲不知。或竟言失蹤。如此計慮周密。决無敗露之理。豈知天網恢恢。疏而不漏。終難逃匿。 
　野犬爬掘驚動閭里　埋尸以後一二日 
 
 

Page 18

 
 
影戲塲 
[記眼淚的影片（四兒子）] [  清嘉]  
　　影片之有價值者。在於看了使人落眼涙。所以殷谷蘭的（兒女英雄）和楊寗士的（肉體之道）都是永永不朽的名作。而描寫倫理的作品。似乎比描寫男女之情的。更有力量。前幾年我曾看過狐狸公司的（慈母）和（媽媽麥克利）兩片。都不知不覺的會流下淚來。比看了哀情的影片。更覺動心。這不是一個明證麽。狐狸公司最近又攝製了一部倫理巨片（四兒子）。ＯＦＯＮＲＳＯＩＳ緯以歐戰中一段故事。寫一位慈母和四個兒子之愛。異常有力。表演也深刻入微。極富剌戟性。自始自終。都能挑動觀衆的心絃。爲它下多量的眼淚。聽説此片不久就須在卡爾登和光陸開映了。我們且安排一副眼涙。等着去看罷。 
。以道士突然不見。賭塲諸友爲之不歡。羣向丁六探詢。丁六含糊其詞。且每值人問。輒露驚慌之色。其隣人以是日親見道士回家。疑竇頓起。然以事不關已。且無佐證。亦置之矣。孰知丁埋尸時。適值深夜。又懼爲人所見。故匆促之間。掘地未能過深。成羣野犬。紛紛前往爬掘。尸骨暴露。不堪收拾。閭里閧動。相顧大愕。事聞於公安分局。即派警拘丁六。丁亦不及逃。遂解縣府。 
　鐵索瑯　終被子累丁解縣時。氣不稍餒。自謂爲地方除害。大義滅親。父之殺子。亦尋常事耳。何懼爲。近由詹承審員開審。尙未判决。惟已鐵索瑯璫。繫之獄中。是丁六之懼爲子累者。今終爲子累矣。冥頑者知所警已。 
[綺霞劇訊] [  棘公]  
　　社會之所貴於戲劇者。非僅僅乎爽心悦目。引起香美之觀念已也。隱惡揚善。懲非勸是。其感化力之宏。蓋不可以道里計。綺霞新劇。多半以風世勵俗爲宗旨。林四娘一齣。前曾出演海上。此次以金少山飾恒王。魁梧奇偉。英武無比。已於昨日出演矣。 
雷峯塔爲青衣之正工戲。自水滿金山起。直至自狀元祭塔止。其中有文有武。有唱有做。逈非時下之新白蛇傳可比。聞現在已從事編排矣。總綺霞唱工圓潤。余有八字之論斷。其聲清。猶之鐵馬風邊。響嘶寒月。其聲雅。猶之疏竹瀟瀟。摇曳河東。其聲幽。猶之落花流水。意態溶溶。其聲和。猶之金鈎雙孔。揭啟簾攏。其聲急。猶之高岩千仞。瀑布飛冲。其聲緩。猶之銅壺滴漏。殘嚮叮咚。其聲低。猶之隔牆二女。閒話唧噥。其聲高。猶之梵王宫内。錘擊金鐘。旣傳青衣之衣钵。無藉新劇以爭雄。何如繼起瑶卿。專演舊作。庶幾靈光魯殿。獨樹一幟。綺霞智者。當亦云然。 
[度新月] [  移風]  
　　按凡俗例。小兒初生一月後。名曰做滿月。竊以爲此等名稱。似未盡善。孰若以新月二字更之爲合也。緣凡人對於臘盡春來。即曰新歲。亦曰新年。然則此月届滿。將履新月矣。故名之曰新月。且尤有説者。滿字殊非美稱。古有持盈戒滿之義。易曰謙受益。滿招損。唐人句云。思君如滿月。夜夜减清輝。可見滿月之後。而漸漸减其清輝矣。是則滿字又何足貴乎。湯之盤銘曰。苟日新。日日新。又日新。康誥曰。作新民。要皆以新字爲可貴。生於橷世紀之小兒。即作新民矣。故小兒新生一月届滿。直稱之爲度新月可也。 
[大風堂萍聚記] [  嬾尊者]  
　　尊者羸弱。困於病。朅來海上。見世之所謂玉帛狗馬。男女之奉。無量衆生顚倒反側以求之者。舉不足以當其意。於是歸發維摩詰經讀之。欲自匿於釋氏寂滅之域。易其名曰尊者。然久之苦嬾鈍無所得。則又時時出從畫史游。所至陳缣素乞圖繪。蓋同人之畫。尊者見之無不愛。愛之無不求丐布施以去。固有厭其誅求爲虞叔逃者。而尊者歸騐其槖其已盈矣。顧私心猶以爲未足。説者曰以佛法論。是犯貪戒。不能證上乘法。然而尊者方樂此不疲。固未嘗知祇園之有黄金也。比歲以來。海上畫史之居。尊者欵。其門最密者。爲鄭曼青張紅薇方介戡之薇雪廬。符鐵年之去矜齋。王个簃之吳氏缶廬。謝公展之西堂。相堂則尊者又常下榻其間。曩有詩曰絶憶西堂燒燭夜。沈沈細雨話冬心。蓋詠實也。惟自識蜀中張善孖大千二髯。則又舍之數子者而數數過其大風堂。髯好客好金石書畫。大千又好治酒食。能短衣入庖廚治二十人食。盡川中之美。尊者不受禪律。逐酒肉。故嘗愛其海參蝴蝶桃漿二簋。屢欲爲文記之。海參蝴蝶者。炙餛飩俾脆。然後調海參人之。洎與炙合。發爲甘芬。則坐客之朶頣栩栩爲莊生化矣。曩嘗與公展瘦鵑英賓同席。三君謂飽啖此雖病不惜。盤中罄。英賓則且出刦隣坐之簋以爲笑樂。足徵其美也。桃漿者。夭桃之膏。出枝幹問。體液而凝。其色如琥珀。其味如銀耳。其性能潤肝肺。已熱中。和橘　煮之。其清醇乃如甘露。是惟産蜀中。蜀中之桃不盡有漿。則桃漿以罕而益貴。海上諸遺老。曾農髯雅嗜之。凡曾食於曾氏者。尤能辨此味也。疇昔之夕尊者以大千將之扶桑。曼青將之蘭陵。要曼青介戡午昌復葉大風堂。座中不期遇者爲公孫長子。道誼之交。脱略形迹。抵掌以往。呶呶爲論難。午昌曼青。各具奇思不相下。尊者亦數廣長舌説無上法。獨大千囊括無一言。奮筆爲尊者作畫二。一墨荷一佛像。佛象鈎勒清疏。絶肖大滌子。題曰已已三月爲某居士造佛一軀。所願書劍平安。金石同壽。墨荷則純師八大。通其神明。又爲介戡作獨立仕女一。尊者贊曰北方有佳人。遺世而獨立。爲劉貞晦丈作淞隱閣校書圖一。清波烟柳小閣巋然。尊者贊曰。有江湖之思。尊者平生愛水居舊有詩曰。自是江鄉足生意、水楊盈尺即娉婷。海上塵囂。正苦無一枝楊蘸大士瓶中水。滌衆生垢濁。大千縱鞱其舌。安得不出其手遍種此江潭樹哉。曼青久不肯徇尊者意作畫。尊者前所謂虞叔者。曼青固自珍其玉與劍。不欲逢尊者之貪者也。而是夕興酣乃復破格一爲。墨荷直幀。戲仿八大。不類而風神自秀。與大千合作梧桐菊石。則亂个山之眞矣。夜深善孖赴他約猶未歸。其家中稚子多與大千狎。不之畏。垂髫扶膝者。乃逐逐雜賓客間。善孖小文郎心奇心德。抱矮紙索午昌曼青畫。紙多垢涴。蓋二髯所棄。然察之咸乾隆時物。施水墨獨宜。尊者笑曰。陳王門下厠養卒。亦天下豪傑矣。是日作畫尊者外。計二郎所得爲最多。善哉。二髯畫之美。舉世盡能言之矣。而不知其太夫人雅擅丹青。其昆弟若干人。俱乘母敎通繪事。特名爲二髯掩耳。而今其諸郎在髫齡。又已嗜畫如此。他日必有成就。何其世德之美也。以畫世其家昌其宗、恒河沙數衆生。又果何爲營營擾擾。以彼易此乎。是夕尊者於壁間見書畫可愛者尤多。如大千之仿清湘黄山一角自造象雨荷。善孖之馬虎仿梅瞿山丈幅水墨山水雙鵝。石濤之梅竹。八大之花鳥十二幅。臨　帖。鄭谷口之八分書。皆曠世之寳也。谷口書出漢劉熊。而超逸飛舞。莫可端倪。石濤南阜板橋與之同軌。而不能與之並響。誠足令人展對忘倦。臨别大千出畫册屬題。册蓋大千爲琉球歌者春娘作。共十餘幀有蔬果有蕉有竹有鴻有笑　有浣衣者。同人題詠殆遍。以紅薇居上題竹之蒼花莫作柯亭想留待知音管仲姬二語。蕴籍風流。最能得詩人之旨。餘則午昌曼青俱佳。尊者亦題浣衣一圖曰。浣衣衣帶寛。送郎郎跡遠。望盡海西頭。應是江南岸。則卑卑無遺音矣。嗟夫藝術之欒。令人心死。然而大千曼青行矣。江南草長。羣　亂飛。人海浮萍。何時復集。後之視今。得無有俯仰陳跡之歎。此尊者所用低　惆悵不能自己者也。 
 
 

Page 19

 
 
[商業新聞]  
　　金融　對關期中厘拆一致下游 
　　昨日厘拆兩種市價、一致下游、厘價爲七錢一分八厘三毫七忽平、較前日早市小去一毫二忽半、銀拆則爲三分、較前日遞降二分、而且早午兩市之買、皆無絲毫上落、蓋近日正在銀行休假期中、市氣疲滯、市塲中無人競爭、至於做出交易、亦不若曩日之盛計匯劃票欵早市六十五萬五千、午市四十四萬四千、鈔票早市二千、午千五千、同行洋公單收解三百十餘萬、銀公單收解二千七百餘萬、小錢莊因鈔票無收兑際會、故洋欵亦無大票交易、又做出輔幣市况、江南小洋、早午市同爲六錢一分四厘半、較前日改小半厘、做出交易僅早市二千角、廣東小洋早市爲五錢八分六厘、午市爲五錢八分六厘半、做出交易早市十七萬五千角、午市二萬五千角、銅元爲四百十四千文、較前日略長一千文、 
　證劵　北平九六無上落 
（北平）前塲九六開盤一九一五、高至一九四、收盤一九二五、銷一百五十三萬、七長七零五五、銷一萬、後塲九六開盤一九二五、低至一九零五、收盤一九二二五、銷八十四萬（三十日下午六鐘） 
[證券將開拍續發捲烟税券交易]  
　昨各債成交三百十餘萬元市價較前續堅　 
　　昨日本埠證券市塲各公債市况、現貨寥落益甚、前後市交易合計三萬二千元、内九六及善後各一萬元、整六及續發二五與七長等各計三千元、及二五庫券一千元、期貨交易亦不及前、市場人氣、已見稍平、全日合計三百十五萬元、中以善後爲較旺、分四月期七十八萬元、五月期四十三萬五千元、續發二五四月期七十萬元、五月餘則僅十七萬五千元、整六四月期四十六萬五千元、五月期十七萬五千元、七年較清、計四月期二十二萬元、五月期二千萬元、至各債價之趨勢、因市面較前略平、賣買大户無大進出、故兩方人氣、頗見平衡、債價較前日雖續稍漲、而趨勢則穩定、兹分述於後 
　整六　現貨七十二元八角、比前日漲八角、期貨四月期七十二元七角、比前市初開小三角、較前日亦續漲六角、五月期七十　元七角、較晨初小二角、與前日價同、 
　七年　現貨僅上午開出一盤、價七十元零二角、較前日續漲達一元、期貨四月期七十元零五角、比前日續漲七角、五月期七十元零七角、較前日漲高一角半、 
　續發二五　續發現貨大票無交易、小票惟上午開出、價七十六元六角、較前日好起三角、期貨四月期七十九元八角半、比前目續漲二角半、五月期七十九元二角半、較前日略大半角、 
　善後　現貨大票未開出、小票六十九元三角、比前日略跌一角、期貨四月期七十二元三角、較前日回跌五角半、五月期七十三元六角、比前日亦跌三角、 
　其他　捲烟惟小票現貨開出、價五十八元半、比前日回跌二角二五亦祇小票稍有交易、價三十一元三角、與前日同、又九六現貨計十九元、較前日小一角、 
　又昨據證交消息、謂該所已發公告、定四月一日即下星期一起開拍續發捲烟税國庫券期現貨交易、其開做交易辦法、與其他各債期現貨同、查是項庫券現尙未流通市面、僅頒結收條、俟後換取正式庫券、其發行額共二千四百萬元、按九八發行、自本年四月份按月灘付本息、於發行時、預知本息六期計算、故核計實收價銀、僅約票面八折、又聞是項庫券之大部份、係用以換回己發行之裁兵公債一千四百萬元云、 
[二月份債市平平債價堅定]  
　全月成交三千餘萬元市價互有漲落 
　　二月份以時在舊歷年節前後、停市多日、又在元查節前、以客帮本齊、僅做半日交易、故開做交易日數遠不及前、蓋全月開做全日交易者僅七日、而半日交易則佔有十日也、統觀全月市面情形、期市稍佳、現貨則遠不及前、債價趨勢、大致平和、上旬較高、下旬稍疲、惟未有重大之漲落云、兹將各債期現成交及市價之漲落、分述於後、 
（一）成交　查二月内各公債期貨交易、較一月份雖見略增然善後及捲菸之開拍期貨、實爲其最大原因、市况實未有轉機、蓋時值舊歷年節、百業停滯、非債市環象不起得大變化、欲求市况趨暢、事實上不可能也、觀全月各公債市面、整六最旺、下旬恒達一百萬元左右、餘日平均在三四十萬元間、續發二五及善後公債、在下旬每月亦常有五六十萬元、餘日則僅有二三十萬元、七年益清、掃菸交易屐稀、統計全月成交總數二千七百六十七萬元較一月份增八百三十餘萬元、其中整六九百六十八兩五千元、續發二五七百四十三萬元、善後五百八十三萬元、七長四百二十一萬元、搓菸僅有五十萬元、現貨市面遠遜於前、善後捲菸開拍期貨、實最大原因、合計全月交易二百六十萬元、較前月相差達四百四十餘萬元之巨、蓋各公債市面均較以前爲清也、兹將各債成交統計列後、（單位百元） 
債别期或現　成交數交割數債别期或現成交數交割數 
整六現貨　　　、　七四○續發四月期二、○五○ 
整六二月期五四○、四○○二八、○五○續發期貨共計七四、三○○ 
整六三月期四五二、二五○　捲菸現貨四、四八二 
整六四月期四、二○○捲菸二月期五、一五○四、三○○ 
整六期貨共計九六、八五○善後現貨五、五七一 
七年現貨四八○○善後二月期一○、四五○三、七五○ 
七年二月期　　一一、九○○○、二○○善後三月期四二、六一○ 
七年三月期　二九、一五○善後四月期五、二○○ 
七年四月期　二一、○五○○善後期貨共計五八、三○○ 
七年期貨共計四二、一○○○二五現貨五、○八○ 
續發現貨　一、七五五○九六現貨　、二○○ 
續發二月期四二九、五○　九、六○○總計現貨二五、九四二 
續發三月期五二、七五○○現貨二七六、七○○四一、九○○ 
（二）漲落至言漲落經過、因市場交易平平、賣買人氣、均屬觀望、債價如整六七年續發等上落雖較前略巨、而勢續頗穩和、上旬較爲堅挺、中旬最呆定、每日僅有二角左右上落、迨至下旬、湘局發生變化、人心較前虚弱、賣出交易增盛、下跌較巨、蓋一般人心、　慮湘省之不安狀態、有擴大之危也、結果計全月各債價之漲落差額、善後公債在五元以上、七年·整六·續發二五等、各在三四元左右、其他一二元不等、惟二五最呆定、全日僅七八角變動、較前月互有漲落、善後現貨跌二元半爲較巨、七年整六及九六現貨各小一元四五角、而續發二五·捲烟税券及一五等現貨、則一致趨漲、蓋各債市價上落不大也、兹將全月各債價之高低漲落統計分列如後、（單位元） 
債别期或現最高日最低日差額漲跌 
整六現貨八一·○○四七九·○○二六四·○跌一·二○ 
整六二月期八三·一○四七八·七○二三四·四○漲一四·三五 
整六三月期八二·九○四七九·三○二五四·五○漲一二·七五 
整六四月期八一·五○二八八○·九○二八○·六○漲一四·五○ 
七年現貨七七·二○四七三·二○二六二·三○跌一·六○ 
七年二月期七七·五○四七三·五○二三四·○○漲二·三○ 
七年三月期　七·七○四七三·八○二六三·九○漲一·七○ 
七年四月期七五·四五二八七五·○○二八○·四五漲一·八五 
續大現貨八　·三○五八三·六○二一二·七○跌一·四五 
續小現貨八九·四○一八二·四○二六三·○○跌一·七○ 
續大二月期八六·七○四八三·三○二三三·四○跌三·○○ 
續大三月期八六·三五二八二·五○二三三·八五跌一·六○ 
續大四月期八二·九○二八八三·二○二八○·七○初開出 
捲菸大現貨六六·六○六六五·一○一一·五○漲○·九○ 
捲菸小現貨六五·六○一六六四·五○一一·○○漲○·六○ 
掷菸大二月期六六·八○一六六五·六○二一·二○初開出 
善後大現貨八二·四○二七七·二○二二五·二○跌二·六○ 
善後小現貨八○·四○六七六·○○二六四·四○跌二·四○ 
善大二月期八六·○○二七七·五○二三五·五○初開出 
善後大二月期八三·二○一七八·○○二三五·二○初開出 
善後大四月期七九·六○二八七九·二○二八○·四○初開出 
二五大現貨三六·一○二一三五·四○一○·七○漲○·七四二五小現貨三五·四○二八二四·六○一○·八○漲○·七○ 
九六現貨二六·八○一四二四·二○二六二·五○跌一·六○ 
證交股現貨二五·八○二五二四·七○一四○·一○漲○·四○ 
（附註）右表之市價漲跌、七年整六期貨較上年同期而得、其他期現貨指一月底而言、又二五捲烟現貨除上期本息計算、續發現貨係除息計算、 
　紗花　標紗漲風復起　 
　四月份突漲三兩九　遠月亦漲三兩至一兩六　標準抬價木紗銷滯　日紗走銷則反暢 
　槪况　棉紗實銷益覺滯鈍、各帮均無興奮氣象、長江一路各帮以戰事爆發影響、採辦絶跡、兼之中日交涉可能解决、日紗通行或有希望、於是各方辦意尤懈、所以現貨銷路大爲減色、但日紗同業中投機交易尙稱發達、每日做開約有二三千包、紗市就大勢情形及實際上測之、無大漲之理由也、據另一消息、聞内幕又有多頭公司組織、大槪均係投機華商預備軋四月份之空頭、本日前後兩市購進一萬餘包、因此市面狂漲三兩九錢、此種暴漲、出於意料之外、總之本紗標準範圍較小、容易軋空、而目前時局緊張、以後紗銷正在落令橋口、所以内地商多數傾向抛出、但買方則反之、乘機操縱、故一般業外者、對於目前之標紗、最好抱觀望態度、不做爲妙、 
　期紗　交易所人標前市開盤即漲一兩外、於是場中形勢大緊、買氣又濃、結果各月均漲二兩八錢至一兩六錢、午後開盤平靜、二三盤時忽然緊張、抬力又足、各月又漲一兩一錢至六九錢、前後兩市多頭公司買進一萬餘包、全日成交統計二萬三千九百五十包、兹將人標拍開之盤列左、 
新人鐘收盤比上日存賬數人鐘收盤比上日存賬數 
四月一六八·一漲三·九○五五、一五○七月一六○·五一·六○一四、八五○ 
五月一六二·九三·○○三三、八五○八月一六○·八二·○○一三、五○○ 
六月一六一·○二·二○二○、九○○ 
　現紗　銷路依然清淡、長江一路各帮因戰事影響、辦意甚懈、故生意仍少、查全日各帮買去統計祗有二百四十包、但同業中進日紗期貨二千二百包、行情與上日相仿、客帮由汕頭帮進十五包、江西帮進十五包、内地帮進四十包、秦皇島帮進四十包、漢口帮進日紗一百包、廣東帮進二十五包、售開之盤列左、 
四二支陽鶴二八三·七五四月小包二十支藍鳳一七三·二五四月漢口 
水月二八○·五、小包内地又一七三·七五又同行 
又二八一·○○四月小包二十支鴻禧一七一·○○四月同行又二八一○○又又立馬一七六·○○又又 
三二支彩球二三七·○○四月同行又一七七·○○又又 
藍鳳二三四·○○又又藍鳳一七四·○○又又 
又二三五○○又又一七五·○○又又 
彩球二三八·○○又又十六支又一　五·七五又又 
又二三六·一○又又又一六五·○○又又 
二十支藍鳳一七二·一○四月同行飛機一七三五○汕頭 
豐年一七五·五○内地仙桃一六五·五○四月同行 
立馬一七四·七五四月同行又一六五·○○秦皇島 
又一五·○○又又日光一六五·七五四月 
藍鳳一七一五○又又又一六五·七五四月同行 
又一六七五○小包内地藍鳳一六五·○○又又 
五福一六七·○○廣東日光一六五·五○又又 
又一七八·二五又又十支彩魁星一五一·一五野鷄 
龍船一八七·五○江西六支雙獅二五·○○江西 
立馬一七五·七五四月同行 
[棉市突轉佳象]  
　黄標陡漲二錢至三錢半　現棉各廠胃口漸開 
　槪况　棉市趨勢驟緊、蓋以外棉形勢穩定、大衆心理、以目前存貨雖厚、但品質優良者不多、各路成本又高、勢難過分下跌、目長江戰事發生、來源當然减少、因之人心較爲緊俏、兼之一般内地商及散户以時令關係、多數樂於購進、而各路陳貨較缺、棉市就目前狀態論之、尙難過小也、 
　期棉　交易所漢標上午開盤、以場中買户增加、形勢甚緊、各月俱漲一錢、後經逐盤緊張、結果各月漲二錢五分至三錢、午後市氣仍昻、市盤無甚上落、全日成交統計四萬零六百担、兹將漢標拍開之盤列左、 
紗布收盤價比上日存賬數六月期三五·九○二○○一、七○○ 
四月期三四·九漲○·三○一三四、○○○七月期三六·三五○·二五六三、一○○ 
五月期三五·五五○·三五二八、一○○八月期三六·六○○·二○二七、九○○ 
　現棉　生意仍滯、以市上好貨缺乏、各廠雖有辦意、無處可購、碼頭上來源計通州花四百包、姚花八五包、售開之盤列左、 
陜西花三六·五○三泰廠進二○○件現貨送廠 
陜西花三五·五○三泰廠進二○○件現貨送廠 
彭家浦花四○·二五溥益廠進五○○包現貨送廠 
陜西花三五·五○宏潤號進一○○件現貨棧交 
陜西花四·五○宏潤號進一○○件現貨棧交 
下沙花三三·至三四·○同業中進四○○包現貨棧交 
[三品紗花俱漲]  
　　棉紗　昨日大阪現紗電、二十支藍魚二百四十六元、漲一元、合由規一百七十八兩、二十支紅財神二百三十七元、漲一元、合申規一百七十一兩五錢、十六支福島二百二十八元、漲一元、合申規一百六十五兩、十六支三馬二百二十八元、漲二元、合申規一百六十五兩、兹將三品期紗市價、照錄如下、 
前開前收比上日前開前收比上日 
四月二三九·九○二四○·五○漲二·八○七月二二九·二○二三九·四○漲二·七○ 
五月二三九·八○二三九·六○二·二○八月二三九·九○二三九·九○二·六○ 
六月二二九·○○二三九·三○二·八○九月二四○·一○二四○·二○二·四○ 
　棉花　昨日大阪三品期紗市價、照錄如下、 
前開前收比上日前開前收比上日 
四月六六·○五六六·○五漲○·六○七月六七·六○六七·五五漲○·五五 
五月六六·四五六六·四○○·五○八月六八·○○六八·○○○·七○ 
六月六六·八○六六·七五○·四五九月六八·二七六八·二五○·六五 
[紐約棉業週訊]  
　　本週因近月二角以上之價、不能引起需要、及股票市場猛跌、多頭紛紛了結、市價遂致不振、同業空頭於距離高峯約跌一分時、陸續抵補、關於統計及新棉情形之意見、毫無變更、某著名統計家預料本季末之存底僅爲四百二十五萬包、較去年同時約减八十七萬包、天氣不定、棉田工作進步甚微、衆信市價如在二角左右、下季之世界消費將達一千五百二十五萬包至一各五百五十萬包云、 
　糧食　河下米市銷化益呆 
　閘北　昨日到源甚旺、銷場益呆、賣氣極盛、北帮高粳步小一角、頂貨修削半角、薄稻市趨不佳、略回數分、情况平疲、羊秈買胃殊懈、銷化不爽、高貨平定、中次則小、杜子秈形勢亦軟、河存尙豐、市無上落、客埠秈到源較稀、零銷尙佳、故無上落、變元由疲而定、隂元無銷欠佳、統市因金融關係、交易不旺、斛脚在三千餘石 
　滬南　河下到貨見平、各擋去化甚淡、常錫機粳高貨不動、普通中關則見修削、蘇同白粳來源不多、南路之青頂·練塘等薄稻、到銷均平、行情稍小半角、羊杜秈客胃轉淡、全恃本街走銷、故情况不振、變元到貨雖少·去化亦呆、市面因此步軟、 
[尖客秈本客去化甚濃]  
　　昨日洋客秈市况、客化甚佳、本街鄉莊外、内地浙路與天津帮均有興致、故交易見濃、高貨行情亦見提足、一號西貢開出一千三百包、較高者開到十一元四角八分、中十一元三角半、低次未開、江西機晚開出三千左右、價十元零九角八分至十元零三角、又機早二百包、價十元零三角半、蕪湖機米二百包、價十元一角七分、客秈市價與前市相仿、西貢米則因本街之外、兼之内地與天津辦胃、高貨市價提足、惟客秈來源甚少、貨主心思甚佳、倘今後北帮與内地辦興再濃者、市面亦當帶俏也、 
[期粉市面又趨平定]  
　洋粉客胃未貪　售價甚廉 
　　昨日粉市、上下午開盤盤、各月份市面、又趨互機、因自下雖有大批洋粉裝到、售價上較標準爲宜、（坎拿大粉祇喊二兩零四五分、花旗粉喊二兩一錢半左右）、惟麫粉標準、與小麥不同、以洋麥可以交割、麫粉則否、所以麫粉標準、必須廠家之棧單、可以交割、各廠家之籌碼一缩、市面即不易轉動也、昨日市面之疲而復定、即爲此故、觀二月份之交易、以舊曆清明、將停市三天、可謂已無多日、此後如客帮不動、當不致有大上落也、結果二月份較前日回好五釐、三月份不動、六月份好二釐半、七月份好五釐、八月份未動云、 
[期麥近疲遠堅]  
　　昨日期麥市面、上下午開盤後、各月份市面、大致趨於平疲、二月份不久即須交割、賣出方面、聞均已預備實貨、專供交割、而收貨者聞祇某廠一家、故賣買相形、不免賣方略見優勝、市面之不振、殆爲此故、至遠期各月份、以交易甚淡、無甚上落、觀二月份交易、已不及一週、市面當可平穩過去、結果祗二月份較前日小去二分、其餘月份均未動、現貨市面、因大部分均預備交割、廠家仍趨觀望、故又未做開云、 
[雜糧市面續軟]  
　黄豆見跌半錢　昨日荳市大軟、形勢急轉直下、綠連方電訊亦短、抵滬貨客急於脱售、買方如各油廠·客帮·小磨車坊均抱削價進貨、且撰擇尤嚴、而内地帮辦胃最淡、因之大連平格豆跌去半錢之多、開價四兩七錢四分、共成交兩車、長春豆較平格撇下一錢、爲六錢四分、共成交八車、大連青豆回小四分、成交六車、而交易所期貨因交易不旺、修去三分、開出本月份四兩七錢二　期餅銷淡微軟　標準期餅賣買兩方均不開展、市况異常清淡、行情微軟半分、五月下期做開一兩六錢○五厘、六月下降半分、 
　苞米市趨穩定　近日苞米市銷較活、洋莊略有進意、市勢漸趨平穩、但到源續有、故盤而未能向榮、計開崇明貨三百七十包九江貨一百八十包、江北貨一百零三包、價高二兩八錢六分半、次至二兩八錢、 
　蠶豆銷呆轉疲　各路所到之蠶豆、客帮及轉口去化頗呆、兼之買客因時局變動、無意落手、以致轉疲、做開甬江貨一百十包、價祗四兩一錢半、 
　菉豆續呈弱象　内地粉坊與南洋客帮均無購辦、是以情况續見軟弱、交易寥寥、統市祗開六合毛菉一百念包、價四兩三、錢　糖市　交易異常清淡 
　　昨日糖市産區電訊、古巴現糖價仍一·八七五、紐約期糖五月份價一·九○、九月份二·一一、十二月份二·一九、比前電均無升沉、爪哇未有來電、公會市場劃盤、二十四號粗砂白要手仍靜、成交價爲七兩零七分半、磨細砂白七兩一錢半、出户尙湧、市形均皆平疲、交易俱極清淡、 
南北貨　龍口粉乾軋缺轉漲 
　已到二十三兩　新貨不久將見 
　龍口線粉干、近因多時無到、且地頭陳貨已罄、新製者亦將見貨、大約一星期後當可抵申、惟此間新陳不接、存底正值軋缺、有貨之家、心思望高、日前已升至二十二兩半、現已至二十三兩、市頗緊秀、 
　海味　東貨産區居奇 
　申市隨之而俏 
　　東洋海産物抵制以來、進口不免减缩、且無正式市面、故售盤紛亂不一、近因中日交涉已解决、人心爲之一振、近日雖未實行弛禁、而産區來電、各貨居奇、申市因此追踪而上、刻如·海帶、干貝·魷魚售價根室正帶抖四兩半、浜中及鬼帶均四兩二三錢、後市尙看走銷爲轉移、干貝中粒一百念五六兩、小粒一百十六七兩、三角一百十兩、貨缺、廂魷魚五十二兩、惟址番參尙未成交、故無市、 
　絲茶　昨有絲頭裝往英意兩屬 
　芝生大輪運英二百餘件　利尼爾輪運意三百件 
　　昨日本埠安利·連納·寳克·百利等行、有黄白絲頭五百餘件運往英意兩屬、計由芝生大郵船運往爪哇二百四十五件、利尼爾郵船運往米蘭三百件、該貨早於星期四日報關云、 
[紅茶新訊（續昨）]  
　修武　修水武寗爲贛省紅茶産額最豐之區、去歲兩縣産額、共有三萬箱、亦因成本重、製法劣、售盤不高、結束虧折亦巨、今歲武寗修水各縣、匪患蔓延、除本地帮相機開辦外、婺粤兩帮俱在觀望中如匪禍平息、則婺粤潯省各帮、均繼續進山、是本年修武茶市之興衰、當視地方安端與否如轉移、 
　兩湖　兩湖紅茶　産額最巨、去歲共有五十萬箱左右　銷路全持俄莊、除在申運銷英美十三萬箱、餘由俄恊助會辦去片末十八萬箱、箱茶十萬件、去歲年底、漢市仍存五萬箱、其中因做工不二、香味欠佳、且受錫蘭印度産豐價賤之影響、致爲洋莊擯棄、市價日落、結果大受虧蝕、今歲湘鄂産地茶號、雖在發轉時期、如戰事早日平息、則紅茶市勢、當不至有若何減損與變遷也、 
煤炭　撫順屑大宗裝出、 
　　昨日市場上撫順屑賣出頗夥、蓋杭州造幣廠及本埠各絲廠均有大批買進之故、即各碼頭裝出現貨、亦極擁擠、統計昨晨各碼頭裝出約有二千一百餘頓、千後市場成交、亦有三千噸左右、售價自八兩四錢至八兩七錢半不等、又二號撫順屑本埠各小工廠裝進亦夥、價略漲二錢半云、 
 
 

Page 20

 
 
   
 
 

Page 21

 
 
   
 
 

Page 22

 
 
本埠增刋 
[商場消息]  
　足安公司减價之盛况　北四川路足安公司、因本廠自製之絲襪、在虹口方面、有五六年之成績、百貨充足、刻届春令、新到貨品甚多、一律廉價、由星期六起、實行减價三星期云、 
　華東皮鞋商店定期開幕　南京路雲南路口華東皮鞋商店、所出各式男女皮鞋、式樣新頴、種類繁多、現該商店營業部皆已裝修完竣、定於陽歷四月一號開幕、并聞該商店於開幕時、擬將各式皮鞋照本發售三天、以廣招徠云、 
　大中烟行春季减價　南京路山西路口大中烟行、自昨日起、舉行春季大减價二十天、並將積存各種陳味雪茄烟數千盒、特别廉價、如上等蜜蜡海瑪電木金銀烟斗烟咀、花樣甚多、訂價尤廉、且照碼又打八五折云、 
　佳麗牌香烟暢銷　海寗路海寗路一七九九號、中國華慶烟草公司、所出二十枝裝佳麗牌香烟、質料請良、烟絲黄嫩、裝璜華麗、定價公道、去歲發行以來、頗受社會歡迎、邇來銷路易常昻激、聞公司特飾製造廠、日夜加工趕製、以應市銷云、 
　定印良晨箋之優待　北京路浙江路口藍房子良晨好友社、創製美術良晨箋封、夙負盛名　所出良晨箋新妝號、諷剌畫號、西湖風景號、詩境畫號、集錦號等名特號、内容圖畫甚多、悉出名家手筆、精美名貴、愛不忍釋、每册百張、售價自二月起至四角止、現爲優待定印諸君起見、任擇一種圖版、定印滿千數、特贈印牌號地址、不另取資云、 
　新時代文具社之新獻　虹口東有恒路公平路口景星里新時代文具社專製小件五金文具、向以精巧耐用著名、最近新出活動彈簧日記夾（附頁子）、式樣美化、構造靈巧、定價低廉、如向該社直接批購、尤爲便宜、到處風行、深得一般人士之讚許、又鋼製書夾票夾、均經改良、抵制舶來品、已有成績、兹正着手製造一種學生用不碎石版、無論石筆鉛筆或竹片、但須尖端之物、均可劃寫分明、欲字跡消滅時、將石版輕輕一抽、即能化爲烏有、復可重用、預料此器一出、其嘉惠學子爲不淺也、 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
 

Page 27

 
 
[劇塲消息]  
　海濱豪傑今日在中央試映　海濱影片公司初次出品之武術巨片海濱豪傑、由朱血花編劇、陳天及朱氏聯合導演、梁賽珍居蘭芳白鴻陳飛揚天谷陳凡桐莊凱廬王鳳君苟維新陳子良吳文超吕文福等諸大明星合演、劇情曲折奇離、複雜異常、配光華確、攝法新頴、現已告竣、定今日在六馬路中央大戲院試映、攝影師爲蘇州吳蔚雲君云、 
　明星攝製富人的生活、明星公司宣稱、新片富人的生活、爲程步高最近導演之傑作、片中描寫富翁處理家政之嗇刻、聞者無不絶倒、如天暗即熄燈、親自鍵閉前後户、使闔家上下同時須入睡鄉、不得再越雷地一步、在翁以爲如此審愼、其子女必能克守家規、不知物極必反、矯枉過正、蓋兩子仍無日不在花天酒地中也、昨攝内量兩子房間、時已薄暮、長子某（王吉亨飾）正　蹀房中、其妻謂每夜必通宵不歸、將白之父、長子恐、允置飾物歸、妻乃許、於是更衣易服、儼然一西裝少年、移時即越牆出、同時其次子某（顧友敏飾、）在房中待電炬之熄滅、蓋燈滅則父已入睡、可以暢所欲爲、此日其妻忽阻之行次、子百般獻媚、允以五百金爲酬、妻乃俯首聽其鑽穴以去、此塲王顧兩演員描摹嚴父束縛下之富家子、形容畢　、精极殊多云云、 
　新新精神團之雙齣好戲　新新屋頂花園重行開幕、生涯鼎盛、而精神團張冶兒易方朔之滑稽喜劇、更爲海上人士所推重、刻因各界來函、要求煩演三請鄭伯和與四敎歌、今以盛情難却、准於今明兩夜開演按敎歌一齣曾於日前客串於上海舞台之黄慧如與陸根榮齣中、大受觀客稱賞不止、又鐘社新排之黄慧如死後、亦、）於昨夜起、每夜開演、　　均擁擠不堪云、 
　荒塔奇俠在新中央開映　金龍影片公司新片荒塔奇俠、連日在六馬路中央大戲院開映、賣座甚佳、觀衆無不贊美、今日起在海寗路四川路口新中央　映、四天之後、即運往外埠、值此春光明媚、西節清明　　及時行樂、看影戲固爲最高尙之消　　　　　　國産傑出云 
 
 

Page 28

 
 
   
 
