# 1885 - 185 - 4904397

 

Page 1

 
 
[四十四號畫報出售] [  申報舘主人啓]  
　　津郡某婦生一男孩　有肉角二枚口附獠牙四隻是妖是怪可駭可疑今繪入此次四十四號　報俾閱者一新耳目蕭山任君阜長名重每内不但時下畫家之錚錚者皆望風下拜卽按之古大名家亦足與並駕齊驅而無愧色本齋不惜重貲囑繪走獸圖二十幅分期間出二圖列入畫報之首今先出一馬一牛妙在着墨無多而人自不能企及吾知購閱諸君自必按期爭取珍如拱璧畫報准於二十六日出售後附淞隱漫錄圖說一則閱者鑒之此佈 
[精選石印大題文彚出售] [  點石齋主人啓]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現巳躉數售出欲購者請至上洋新北門外新昌泰汲法馬路南申昌取閱可也此佈 
[增選藝林三塲備要縮印書出售] [  點石齋主人啓]  
　　國家以四書文取士選本之多日翻花樣洵爲士林揣摹之助惟經義策學袛有單行並無合刊携帶舟車甚不簡捷亦憾事也茲由京都舘閣文社友以校正藝林珠玉三編並續選類皆清眞雅正根柢盤深後來諸選皆無能出其右惜原板漶漫續刋豕魚不惜工資嘱託本齋復校再四付諸石印合以精選五經正鵠策學總纂近科館律諸作名爲三塲備要後增丁太史曠視山房學庸全章題文以補其缺三塲程式亦列入焉璧合珠聯取携良便舉業家當亦先覩爲快乎惟是所印無多恐不敷海内諸君購取計每部裝訂十本實洋二元八角正紙張潔白縮印精美准於五月二十日出售寄存上洋掃葉山房並各省書坊如欲躉購者請至掃葉南北號面議均可此佈 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子史稗編凡日星河岳禮樂兵農曁道德性情禽魚草木岡不辨析音義提挈綱領故能薈萃百家精詳宏博得書四百五十卷誠類書之大觀也本齋取初印殿版縮影泐石彚訂十册於癸未九月出書其校核詳愼縮印精工久爲悔内士林所珍賞邇當大比之年稽古家尤宜各置一編以資攷鏡惟本齋存書無多欲購者尙其捷足先登勿步他人之後塵也可每部洋十元躉售發坊格外减讓售處悉照曩例 
[論目前巿面尙無興旺之象]  
　　自法國與我爭越南以來二年餘矣各海口通商埠頭如上海者各項生意均極蕭條冾淡權子母者無不束手且因各礦公司股票累人之故富商巨賈咸有戒心票號錢莊不能流通百業資本愈形竭蹶今年自入春以來商貨之出入上海者有幾行幾至絶跡有心時專者顰蹙相告以爲中法和局若再未定上海巿面從此將一蹶不復起矣天幸法人悔禍降心就欵朝廷大度包容來者弗拒雖去年明降諭旨嚴飭臣工如嗣後再有以和議進者卽交刑部治罪使内外大僚震懾天威靡不箝口結舌不敢再提和字乃因赫德君金登幹諸人爲生意大局起見婉轉進言周詳擬約當事者亦遂捷於轉圜代逹愚誠立邀俞允薄海内外皆欣喜過望曉然於宸算之並無成心得以收集殘局重見繁華自是而後通商大埠日益興旺不特内地商賈得所藉手卽外洋各國之人亦將收十倍之利矣果如所言赫德君金登幹諸人厥功固當推首朝廷先行傳旨嘉奬將來據事論功優加賞賚誰曰不宜且赫德君現已奉英廷簡授爲駐華欽使君本英人楚材晉用曾爲中國任海關總稅務十有餘年成效昭著中朝視之如華人君亦以華官自居竭忠盡誠百廢具舉榷署陋習一掃而空故能稅項悉歸實用然則中國之優待赫君因已大食其報今英廷復命爲欽差不啻以華官任英事其於中英交誼當有比他員更爲盡職者維持調護所不待言最可喜者自入大西洋而東各處商埠生意英人當據百分之六七巿面之興衰於英人殊有關繫赫君力賛和議大旨亦不外此旣爲使臣所以篤兩國之交而恢兩國之利者自能知無不爲求其有裨益於故國者卽亦有裨益於仕國故知此後中英愈見敦睦而巿面大局之興旺從可操劵也雖然事亦有大謬不然者本年内地蠶巿初則甚佳惟近月餘來天時寒暖不齊蠶方吐絲遇冷則縮雖已成繭而繅絲殊有折耗然洋莊之絲乃頭蠶所成遲者則充内地絡經之用以洋莊須用細絲故也頭蠶旣無大損則洋莊之貨依然上等乃新絲入巿之後洋商觀望躊躇迄今成交有限此何故耶至於茶業則今年漢鎭開盤之日頗售許多價亦不賤業此者方幸數年虧折今且稍有起色乃昨聞倫敦來電則云開盤之後茶價日就跌落各商不免虧本此又何故耶夫上海通巿生意原不恃此二項而絲茶究爲外洋交易之大宗此而不利各業行將减色也蓋巿面衰旺必有銀貨二者以爲之因上海之巿以洋商卜衰旺者也倫敦旣乏辦貨之人則銀之來源必絀洋行雖有寄番之例而銀之籌墊不充貨有積壓則後難爲繼銀不揭放則本少流通自曩年倒帳纍纍西幫票號愼益加愼而各處銀東開設匯莊者亦大半收帳至今正合南北巿不滿四十家上牌可知目前巿面藉以流通惟銀行放借尙可支撐若洋商再一歛手則愈加局促矣竊以爲當引中法重和之機會而洋莊絲茶生意如此寂寞端非興在氣象也夫歐洲各國商務首推英人目前英方與俄有釁恐不免於兵爭外間傳聞之辭旣難微信意倫敦商人必有知其底細者或卽因此事而暫時束手幸而不至於戰數月之間阿富汗疆界若何定局自有端倪爾時絲茶兩項尙當暢運廣銷業比者不過耗數月利息設價昻貨缺失之東隅者不難收之桑榆然卽此數月内之觀望其有損於生意大局者不知幾何矣顧鄙見所及現在所亟宜整飭者莫如股票押欵前年各處開礦立公司招股分詡詡然自謂能興地利發天下無盡之藏利巿十倍操券可待而孰知適成騙財之捷徑一旦底裏盡露牽連而倒者如出一轍收押股票無不受累於是涉訟于官案牘山積屢訊屢比而欵已烏有無從繳案昔年之總辦卽今日之罪囚此等控案縱有明察之吏不能斷結竊謂此時巿面之寂寞皆因有資之户藉口於此輩之設騙而不敢輕蹈故轍計惟禀詳大憲明示定章凡屬股分轇轕悉以幾成洎繳變産傾家一律難免如此則地方官有所依據遇此等控案　難一訊判决積案如山片言了結庶幾生意道中不至常以爲口實而空閉其銀而不使出也是所望于籌興巿面者 
[諭旨恭錄]  
　　五月二十二日奉旨着韞德稽察右翼前鋒統領護軍統領事務欽此同日奉　　諭前因京師入夏以來雨澤稀少迭次親詣大高殿拈香並親詣時應宫等處拈香派惇親王奕誴等節次分詣時應宫等處拈香開壇祈禱仰荷昊慈卷佑旬日以來迭沛甘霖郊原霑足寅感實深謹擇於二十五日朕親詣大高殿並親 
 
 

Page 2

 
 
詣時應宫拈香着派惇親王奕誴恭詣昭顯廟惠郡王奕詳恭詣宣仁廟貝勒載瀅恭詣凝和廟拈香豫親王本格恭詣覺生寺拈香肅親王隆𤐂恭詣黑龍潭拈香均着先期齋宿敬謹報謝大高殿覺生寺卽行撤壇仍兾頻邀鴻貺甘𩆩優霑以慰民望欽此 
[本館接奉電音]  
　　昨晨八點三刻本館在京訪事人飛電傳來本月二十七日諭旨一道敬謹譯登○五月二十七日奉旨内閣侍讀學士員缺着林維源補授詹事府左贊善員缺照例將臧莅臣轉補所遺石贊善員缺着陳慶雲補授江南道監察御史員缺着富亮補授欽此 
[法船將行]  
　　上海浦中泊有大小法兵船各一艘刻聞其大兵船卽須開行前赴東京恐係聞越兵攻順化之信故前往襄助也又聞法兵之在澎湖者本擬日内退去現以順化亂耗故復改期蓋疑越兵之變爲中國所使也法人何多疑乃爾耶 
[載兵勦匪]  
　　江天江表兩輪船本往來甬滬長江等處現聞該二船已爲華官雇定載兵前赴台州勦辦台匪計兵五營未識是否卽前報所登楊統領之兵也 
[漕帥違和]  
　　吳友來信云漕運總督吳子健制軍日來憲躬違和浦上素乏良醫其公子遂專弁乘輪來蘇延請馬培之大醫士前在診治巳于前日伴坐小輪望袁江進發想健帥氣體素强自必吉人天相也聞差弁齎送醫金計朱提四百兩往返期以十日云 
[漕督出京]  
　　接得京師來電云新任漕督崧鎭帥定於本月二十一日啓節出京南來聞沿路尙須查看河道也 
[官衙被竊]  
　　傳得江西撫憲衙内日前忽失銀二三千兩並無被竊情形均呼咄咄服役人等各指天立誓以明心迹或謂江湖胠篋之流用術掩取云 
[將星忽隕]  
　　統領凱字全軍張凱臣軍門諱得勝湖南辰州府廬溪縣人少有大志憤髮逆擾亂仗劍從戎屢建奇勲軍中號爲虎將入閩後奉旨授建寗總鎭兹于月之二十一日酉時仙逝榕嶠軍民靡不悼歎 
[禁絶淫祀]  
　　杭垣上祖廟巷狗兒山本百餘年之瓦礫塲也年深日久繼長增高遂積而成邱壑山腰一古樹横生巨可合抱濃陰覆路冷氣逼人山麓植一石有人戲書土地正神四字前歲冬季有痌者過而默禱之忽大著靈異嗣是有求輙應幾於頑石點頭舉國若狂聞風爭至燒香之人以千百計甚至晝夜不分男婦畢集凡燃餘之殘燭焚燼之香灰亦日可得錢十餘千以致遊手之徒　爭彼奪打降等事日有所聞官憲以其妖言惑衆最易滋生事端遂卽嚴行禁絶并懲辦數人以昭烱戒然靈菩薩之名至今猶藉藉人口也尤可笑者其立石之處以亂石殘磚堆砌一小神龕覆以敗瓦古樹上高懸敬神如在匾額且有爲之簪花衣錦者檀越檀那咸在道旁羅拜且時或有香車繡幄來酬心願者亦有牲牢楮帛來答神庥者今雖石不能言樹猶如此而香烟成霧蠟炬若林膜拜者猶不絶於道仁和趙澹如邑侯屢飭差保嚴行驅逐而厲禁空戀邪風未熄本月初旬邑尊遂帶幹役數十人親至其地重責該保旋命差役仆其石毁其龕焚其匾犁其地將一切毁滅殆盡然後呵殿而回該保受責後忿無可洩乃擔糞兩桶傾諸其地無異給孤獨園之遍布黄金亦惡作劇矣哉 
[宜昌瑣事]  
　　前月杪營兵操練技藝時有執旗兵二名將旗植僻處以便操後取回詎操畢而旗已不見營官大怒重責該兵事爲羅鎭軍所聞罰令該管哨弁二人緝訪賠償并各摘去翎頂以示懲儆○前月羅鎭軍晉省　謁新制憲旋於本月初三日坐江通船回轅冝昌府存公前因抱恙未得躬詣省垣近政躬已豫亦於初二日坐彝陵船晉省補謁新制憲矣○前報列毛某刃剌胡三一事當將毛　送縣中縣尊研訊之餘喝責小板千下毛供酒醉使然並非挾仇謀害胡經官騐明傷痕飭令抬回調養毛則監押囹圄候辦○前有砲船於夜半在江面緝獲盜船一艘當場拿獲盜匪楊先太尙有陳姓盜匪脫逃無跡陳係積犯案牘如山除通飭嚴拿懲辦我羅鎭軍令將賊船鋸斷栽立小北門外示衆云○月初有搬運靈柩回川之兵船一艘駛抵上峽地方將入峽口縴繩忽斷船卽旋轉江心一時救護不遑碰觸磯頭頓成虀粉官眷九人只救起一人餘與船户眷屬悉被波臣捲去慘哉聞是船係灌縣周太史盛典在京仙逝由眷屬扶柩回鄉法帖書籍良多悉被水漬云○往歲府縣出示禁止龍船今年並未厲禁重申以致城内外選事之徒各捐貲斧爭賽龍舟得意奪標較往年尤爲熱閙○初六日夜三更時大雨淋漓勢若銀河倒瀉大北門外街中陡來盜匪十餘名由河上岸打開栅門將更夫縳定不許聲張隨撞開鋪門蜂擁而入各鋪均畏縮不前致被撞開二盼家巡街捕見之急邀衆捕持鉤鐮鎗矛往擒反被盜奪矛刺傷兩捕之腿又用棍擊倒一更夫幸城内某武員率兵來捕衆盜遂吆喝一聲驀從教廠逃去當經禀請鎭憲調派操防營兵弁四處緝拿叉每夜在外輪流巡緝近在寳塔河上遇二盜當被兵役獲住一人其一忽被逃去官憲遂出示嚴禁烟館盤查歇店以防匪類濳蹤云 
[粤東談屑]  
　　首府蕭太守以雨水過多於初七八九等日率同南番兩縣在城隍廟祈晴○初九晚十六甫女學館因避水在樓上作炊偶不小心延燒樓板烟燄上騰立卽鳴鑼呼救鄰近聞鑼聲疑爲盜劫皆不敢出門幸樓中諸物大半潮濕火遂不灌自熄○十二甫三界廟鞋行公所於初十日因事爭執集衆商議議不得直因致互毆執軍械者約有百十人鄰人恐其乘機搶刦竭力禁止衆怒遂平各自曳兵而返○初八晚愛蓮里某姓家忽有盜數人僞托訪友叩門而入卽以白刃相脅將室内諸物搜括靡遺臨行時又放槍三響以示威街隣雖有知者亦不敢出門攔截約計贓欵値七百餘金翌日營官親來履勘失主亦禀縣存案請緝未知能弋獲否○龔方伯夫人之靈柩於初十日起程由海道運回原籍出殯時儀仗極盛沿途設路祭數處司道各員均在接官亭拜送○初五日刑部有覆文到省翌日臬司在南海縣監獄提出斬犯三名恭請王命押赴巿曹正法○番禺沙涌鄉前月被匪行刼當經營官認眞查緝前日由眼線引緝首從各犯均已就獲并起出軍械甚多一并交縣究辦○初九日晚景園冲塌房屋數間路上行人猝不及避壓斃多人未識屋内人等有無傷損容俟續報○江水暴漲以來盜賊異常猖獗或搶或竊時有所聞西關汛官查緝極爲認眞連日共獲犯二十餘名有三人經某紳取保餘均解縣審訊○現發廣平倉榖往各縣平糶招工磨榖日集百餘人每日每人限磨榖二石四斗由善後避派員監督○各縣桑田淹没無算養蠶者元氣大傷目下絲價有增無减○前晚有賊船數艘游駛於西村瑤臺等村意圖刼掠鄉人偵知加意防範賊船駛近卽燃砲攻擊賊遂不得逞志連劫三村皆被鄉人擊敗而退 
[閩事彚登]  
　　左侯相楊制軍劉康侯營務處十三日在南較塲閱視凱律等五營大操步伐正齊如貔如處洵爲節制之師○侯官監獄犯人率多不遵約束經盧司馬提出申飭在案有臺灣犯僧某因殺斃人命寄禁侯獄已歴多年該僧猶不懴悔兇横性成十四日獄卒某偶與口角僧輒敢持刃相斫幸只傷手指鮮血迸流敷藥旋止邑尊聞禀卽將僧禁入囚籠之内當堂釘鎖標封仍父監内看管亦杜絶生事之一法也○南臺金玉堂清唱有玉翠者聲色俱佳都人士千金買笑門不容車有某署隨員某雅擅風流先後托乙丙二人爲紅葉之媒一侍阿嬌便盟知已後因聘資太重事遂中寢然某鍾情甚濃至前日僞托請酒復托乙代請該堂女唱陪席穿紅曳緑鼓瑟彈筝時至夜分獨玉翠爲人竊負而去某雖知中甲之計然未知藏匿處所無如之何次晨該堂鴇婦某氏聞知以玉翠係因乙請泍脫逃惟乙是問遂瀝情控告由縣而府而司某奉委上 
 
 

Page 3

 
 
海公幹因有私挾仝行之說控益急乙亦四處探查恐釀事端前日將玉翠放還赴縣投到供稱係乙匿藏未知作何發落也 
[吳淞紀事]  
　　上海提右營陳鈺卿叅戎于昨晨由通州回過淞小住旋乘潮回滬○昨報某嫗之媳被人誘拐一事當經河監㕔飭差提媳并其母到案研訊據媳供係其母主使一時糊塗求恩寛宥吳少尉以母女均屬無耻然究係遭人誘拐着各掌頰二十下媳交嫗領回 
[募賑善策]  
　　廣東於月初猝發大水淹及二十餘州縣傷亡人口無算其一切慘狀本館早疉登報牘現悉上海諸善士已設法籌捐而仁人君子之樂施捐款亦極踴躍惟是災區太廣且水災非旱災可比室廬床帳蕩焉無存若待陸續募欵往賑誠恐緩不濟急吳興陳君竹坪善士也旅滬數十年中外咸聞名傾倒盖其平日所作之善舉彰彰在人耳目間實足以取信於世昨與晤言知將大發慈悲擬於洋場上各行棧舖户登門勸募極少以半元起碼由是而十而百而千而萬悉聽善緣諒滬上各行棧舖户無不知竹坪其人况今爲救災起見多出幾文錢卽多救幾條命自無不慷慨解囊多多益善也并聞陳君收到後卽掣收據刊登報章集有成數彚交粤省愛育堂紳董散給似此籌募實妥速之至彼災黎當亦默感也夫 
[失女轇轕]  
　　有江北婦人某氏於去年十一月間將女抵押於婦人阿金處得洋二十元嗣阿金又將該妇抵於鐵路大橋北廣婦某氏處得洋四十元以今年五月初十日爲期詎到期時阿金又商遲一月以六月内爲期不料本月二十四日該女忽然逃逸遍尋不得江北婦向廣婦索人致相爭毆於昨早先到虹口捕房伸理捕房不理至下午四點餘鐘江北婦扭廣婦至英老巡捕房經捕頭研問之下以兩造各有中媒在内着捕將原被五女一男送交英會審衙門核辦 
[挾怨妄訴]  
　　日前有浦東洋涇鎭人韓掌寳投上海縣呈探廿四圖副保韓季周在鄉間浮收錢糧求請提究當經莫邑尊准提去後于前日下午升堂集訊原告伸訴緣由質竤韓季周供奉諭催收錢糧悉照糧串並無浮收等事邑尊並傳捆業正保江錫棠到案謂爾圖副保在外收糧有無舞弊答稱小的聞韓控案後已向各粮户詢問並無浮收韓之控告實係朦訴邑尊復問韓掌寳曰爾控韓季周在外浮收錢糧有証據否答稱有族中韓全榮爲証况韓亦被浮收錢若干可請傳問邑尊謂韓金榮旣被季周浮收錢粮自應由韓金榮具控何煩爾干預况據正保江錫棠稱並無其事顯係揑詞朦控實屬可惡飭令重笞二百板復掌頰五十下又問爾控韓季周究屬何意答稱實因前次口角被伊掌頰以致挾怨誣訴邑尊謂爾旣知過不予深究着具改過切結交保完案 
[相騐病斃]  
　　前晚有甯人沈才寳者本有疾病行至裏虹口老街地方殊覺行步艱難以雙手撑壁而走撑過粤婦家門口適門未閂遂致雙扉洞開粤婦鄭李氏卽阿才及李氏卽阿二奔出與沈口角沈行不數武卽臥地氣維巡街捕見之以沈雖有病總因口角後身死隨將該氏等帶至捕房捕頭命卽送英會審公廨請押一面傳地保報縣請騐邑尊遂於午後四點鐘時帶同仵作書役人等前往騐屍當據該處地保略訴前因屍兄沈才治投案訴稱駕船爲牛弟名才寳亦係撐船昨因有事登岸在後忽聞已被粤婦打死赶卽根尋業已斃命且賢囊及背有傷務求伸寃屍侄沈瑞林供與同粤婦鄭李氏供年五十六歲丈夫早殁昨因挈孩至貼鄰之同鄉婦人李氏卽阿二家玩耍正在樓上閒談突據李氏所生五歲之女在樓下大聲呼有賊闖進我見李氏抱小兒哺乳故代下樓察看惟見該寗人半身靠在門檻内謁問　事含糊莫對及招李氏一同喝令出去仍置不理只得拉伊起來尙與我口角始自去行過四五家門面臥地氣絶李氏供年三十二歲丈夫爲輪船生理餘供與鄭氏同邑尊隨命仵作騐得沈才寳並無傷　實係因病身死邑尊親騐無訛遂諭屍親曰今已駭明無傷爾等當具結棺　沈才治沈瑞林同稱實無疾病確緣口角被毆致死邑尊又令指傷處仍以賢囊及背對邑尊又命仵作如法覆騐實在無傷諭屍親自騐屍親總以爲旣稱有病何以適在口角爭毆之後而死邑尊謂旣經詳加覆騐並無傷痕奚容多凟屍親又請自行備棺成殮乞免發封邑尊允之惟令具騐無傷痕因病身死切結屍親又稱祗願具因病口角後身死結邑尊亦允之粤婦鄭李氏李氏仍交差暫押會審署再行移請解案發落 
[俄員拜客]  
　　俄國有兵輪駛進吳淞口停泊浦江其水師兵官于前日午後登岸先至俄領事署然後乘坐馬車至諸華署拜客云 
[政簡刑清]  
　　昨禮拜五英公堂應輪英副領事會訊之期英副領事仍未到堂各捕房亦無甚公事解送云 
[未便給領]  
　　昨報列蘇鄉婦人周邢氏偕華服洋人投法公堂求領親女阿貴一案翁太守以在押之女堂倌内並無周阿貴之名因着周邢氏姑於翌晨至捕房守候以便辨認昨晨太守臨捕房周邢氏仍同該洋人在外守候太守將各案發落畢飭傳乾源祥之王小妹到案詳加詰問據供常熟人住小泥橋今年二十歲家中祗有兩弟大者十二小者十歲父親做皮匠司務今年四十歲小女子做女堂父親知曉翁太守詰其父在何處做生意答稱另租房屋在滬是挑担不是開店太守著將王小妹還押又提嚴阿五到案詰問據供蘇州人今年二十二歲家中祗有嫂氏兄已去世太守又詰其舅家何姓答稱姓邢又詰其父母年歲若干現在何處答稱父已早逝母五十四歲現在久安里帮傭又詰其可在别處帮過否答稱在泥城橋做過又詢泥城橋衞家可曾帮過答稱母親帶我住過兩月光景又詢其爾曾許字他人否答稱夫家住太平橋及詰姓名答稱不知太守謂夫家名姓豈有不知爾爲女堂倌爾母知曉否答稱不知太守着傳周邢氏上堂喝令不得開口旋詰巖阿五此婦是爾何人嚴熟視之下答稱是親生母太守謂周邢氏爾女名周妸貴此乃嚴阿五不是爾女着爲退去太守又謂嚴阿五現在姓氏未符確難給領嚴阿五稱實姓周到該烟館後開店娘娘爲我改名太守着將嚴阿五仍舊管押如無的實保人當發善堂擇配按此案初次庭訊據嚴阿五供家中父母及兄均已去世惟剩寡嫂况又不知爲女堂今則忽來不𩴵不魀之周邢氏形跡實屬可疑是以太守未便遽行給領也 
[先笞後比]  
　　城河浜舊貨店被賊將徒夥陶景福砍傷一案經翁太守着將陶送仁濟醫院竊賊婁阿六管押候示昨晨太守臨捕房時將阿六提問據供福建人並無仝黨别處亦未偷過詰其現在住何處答稱在小東門外天后宫小工棧内太守着先責一百板還押再比 
[失愼卽熄]  
　　昨早四點餘鐘時法馬路法公廨西間壁泰和里底十九號門牌怡和仁棧房披屋中失愼焚去一間英捕房水龍首先趕到立卽澆滅不致成災云 
[糧差鎖押]  
　　上海縣粮差徐駿欠繳條漕逢卯避匿由莫邑尊飭提徐妻王氏押交旋經皂快頭薛升拿徐到案收押待訊各情早經列報前日下午邑尊飭將徐駿提案諭飭將大鍊鎖押大堂限追漕欵 
[奉題玉照小藍田三俠圖卽請懴情侍者指政]  
　　世人不識俠字義每以俠士爲無情何以衞公私紅拂知古獨傳俠客名惟俠乃得情之正惟俠乃得情之眞畢君翩翩佳公子情天曾此寄吟身羣芳海上搜羅遍品題不讓月旦評情絲萬縷繭自縳慧劍一揮魔不生情長情短懴除盡英雄兒女判前塵倘非君身有俠骨一鳴安得便驚人畫工解人領此意下律弈弈如有神繪出柔情與俠氣雙管齊下費經營索我題詩愧枵腹爲進一解更引伸扶餘海外奚足羡不如歌詠答昇平[  古越高昌寒食生拜手]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[創建義渡]  
　　甯郡西門外西成橋東首南北兩岸向無渡船人多不便兹聞該處職員厚齋擬於是處蝕創建渡船以濟行人禀請府憲出示曉諭刻聞陳潄山太守批令擬定章程送府核奪云 
[三文兩命]  
　　盛澤某甲素業絲近爲公所司事謹愼安詳鄉黨無間言前年妻宋氏死遺二子長者今年十六甚聰頴性和順貎尤端整某甲續娶某氏醜而且悍役使前妻二子如奴婢凡淅炊澣濯靡不責之稍拂其意撻詈立下同居或不平長子每反婉言謝之曰天下無不是底父母也悍婦則懶作晏起水烟不離口月之十一日使長子買火煤紙三文其子因急欲讀書懇其暫緩悍婦怒止在吸烟以手中火燒其鼻口爲之傷且逼之曰爾不死我死是日甚雨冒雨歸母家長子急跪求不顧而去其子悮以爲輕生也遂密購紅砒和糕吞之人無知者悍婦歸訴其父及弟同來問罪見其仰臥舍之去某甲堂住公所是日偶小不適回家憩息知其子觸母怒而臥比索茶飲呼之不應起視之已竅中出血灌救不及而斃某甲瞥見登時暈倒臥床數日亦斃而悍婦仍自若也曰殆壽數到耳人莫不憤懣不平然無如何也此婦之惡殺有餘辜而某氏之家教亦可知矣書之爲世之娶續絃者戒 
[袁江官報]  
　　總辦蘇松海運津通局務江蘇候補知府崔繩祖於初六日自蘇省來浦旋赴天津正任海州營叅將胡弼武於十三日自海州交卸來浦旋赴省稟謁制憲後卽進京引見轉運口東濟南電桿委員陜西候補直隷州姚嶽度於十六日自江甯來浦旋赴山東齎解青海王公俸縀委員江蘇候補縣丞陳鳳崗於十七日自蘇省來浦旋赴甘肅 
[江西官報]  
　　三品銜新授九江關道憲李亦青觀察希蓮於十八日抵省聞須小作勾留再往潯陽履新原任德化縣金明府時宣調署廬陵前已交卸德化印務今於十八日由潯創省聞出月初當赴廬陵新任藩憲牌示署理萬年縣張鑌調省差委該縣印務以正任斯缺知縣姜本立飭回本任署理貴溪縣張鵬程調省差委該縣印務以准補斯缺知縣朱寛成飭赴新任遞遺武寗縣印務以候補縣錢寳昌署理 
[神禨營酌擬撤防疏]  
　　神機營奏爲駐紥通州防軍及派出備調住廠官兵謹擬分期歸伍以節經費兼備不虞恭摺仰祈慈鑒事竊查去歲六月間因海疆不靖防務綦嚴由臣奏請揀派臣營馬步各隊及巡捕五營練軍並酌調黑龍江綏遠城寗夏馬隊陜甘河南各勇營官兵共八千餘員名　臣善　爲總統分布畿東一帶駐守以資拱衞並揀派臣營威遠步隊二千名巡捕營練軍一千名由帮辦總統托倫布帶赴南苑駐操備調於皇城内外臣營原設各兵廠内加派兵丁分班住宿藉示鎭懾現要法人修和戰事已息臣營防軍與海疆關隘各軍不可遽撤之情形不同似應將前派各軍量爲遣撤臣等公同商酌現在澎湖等處法人尙未退凈近畿防軍仍須酌留以備不虞所有前調之黑罷江等處馬步五軍請俟法兵退淨再由臣等　明撤回原省其雷正綰所部陜甘勇隊四千名現住營口應由盛京將軍酌度情形辦理至京旗綠營各軍行餉雜支均由臣營壽發現已用至銀二十九萬兩之多擬先行撤回以節經費縱偶須徵調亦不難一呼立集如蒙俞允擬自五月二十日分起飭令回京其托倫布所統駐苑備調各隊及臣營兵廠内加派住宿之兵丁卽日令其各歸原隊循照舊章駐廠演練臣善慶俟外調各隊全撤之後帶領隨帶文武各員弁冋京當差臣營派出防營官兵月支行營加餉擬於回京之日卽行停支仍按原食底餉支給所有酌擬分期撤防各緣由謹恭摺具陳伏乞皇太后慈鑒謹奏光緒十一年五月十二日具奏本日欽奉懿旨依議欽此 
[上海文報局内起解第四次粤賑告啓]  
　　啓者頃蒙松江提督署諸君子惠助賑欵合諸各善士所捐約得二千元特於廿九日仍託麥加利行韋文圃先生匯解廣東愛育堂收放倘蒙好善君子念及水災情形逈異旱災速賑方可救命施惠務當其厄迅速解囊早日交到則救命之功更非尋常可比同人亦必隨到隨解不使有失時之歎也倘因捐欵難募先行墊解尤爲功德無量敬爲垂絶灾民禱祀求之同人啓 
[鄉居書懷六章錄請小樓主人大庾山人桂笙世長諫民我兄同政]  
　　浪跡居然歲八更勞勞踏遍輭紅塵謀生計拙曾出硯問世才疎 
倚筆耕逋重怕來敲户客愁多厭聽戞羹聲當時推解庸何補徒博虚浮兩字名屢把村醪對寂寥天涯離索暗魂銷幸從舊雨聯新雨剩有詩瓢與酒瓢翰墨因緣徵夙契匏瓜身世感無聊謾將前事心頭憶若起閒愁不易消清况年來漸弗支獨撐瘦骨自扶持質如有物還留客貸到無門始縐眉動作爭先偏落後語言防錯不嫌遲炎凉世態同誰訴半學踈狂半學痴兩載鄉隅隱結茅閒非閒是并容包剛償舊債添新債擬托安巢撇故巢名利覊人都受勒室家累我總難抛因循歲月伊胡底翻悔當年早續膠愈經拂逆愈撝謙溷處衡茅日月淹册頁護藏親手澤征衫檢點舊泥　飭躬常　臨深戒行已頻思飲渭廉風雨一編聊自適屯亨何必逐時占不爭鐘鼎樂瓢簞素位毋妨隨遇安頰帶癯容愁對鏡心叢幽憤悵憑欄洞明因果行惟謹參透人情量也寛知否風塵多末路團圞畢竟有餘歡○寄懷大庾山人别來無刻不思羣倚遍闌干到夕曛客裏光陰頻勗我友中篤信獨推君偶隨杖履看春色曾把肝腸瀝夜分今日暌違何所事只將筆硯繼苗焚○曉起偶成喧到書聲曉夢回舒腰懶把眼睜開細將幻境從頭憶祗覺浮名轉念灰物理靜推皆可悟世情叵測不勝猜黯然倚枕愁如水都向心窩汨汨來姚江花嶼吟館阮毓昌少樓未是草 
[按錄上海北巿絲業曾舘籌賑公所施少欽經收山束賑捐五月十九二十廿一日第六百九十三四五次清單]  
　　吳興沈門姚氏求病速愈五十元武林順成局來杭省無名五十元王店滋蘭書屋爲子求病痊二十五元鄂不卿堂主人求病速愈蘇州隱名氏節省壽筵並求父母康健吳兆昌蘇州安蘭室脩竹軒主人保患平安履記完愿六户各十元江輔德堂公記五元廣東曾士芬求妾咯血卽愈四元慶永永評心氏銅英洋一元○張雲門經募昌册一千二百六十六號張功楙資先人冥壽六元又爲子宗文懸弧節四元後岡不氏留名二元李夢花二元平湖收租厲一元不留名一元以上六户共來洋十六元以上廿一日 
[代收粤賑助欵交廣肇公所轉解數]  
　　德生義助來鷹洋十元恆裕公十元義茂和十元升記十元王記五元裕合生五元丁新記十元天順祥十元無名氏五元無名氏五元無名氏五元無名氏四元邵家桂翁二元永勝和五元義興合十元聚興仁五元光裕全五元源記五元魁盛隆十元兀興長十元仁和長十元陸志懷翁十元無名氏五元無名氏三元無名氏三元無名氏三元張記十元張記十元錢記五元無名氏二元共計洋二百零二元正申江楷記謹啓 
[滬北棲流公所司事經築新閘鎭街路工程捐數]  
　　謹啓者竊維履道坦坦幽人貞吉以時平易王政所先滬北新閘鎭地方昔居鄉僻今屬通衢舟車行旅之在來實爲自省至申第一孔道兼之近隣租界號商鋪户亦復日增月盛同此樂土之悠居要貴康莊之安步乃自閘橋迤南直通馬路之處及老街一叚并大王廟東首一帶道路失修雨後泥濘行人跋履維難况洋行林立馬車過往亦多不便昨經巡防查明府友柏創議興修擬於三處要道酌量塡平加闊中砌石條傍築石片爲一勞永逸之計當由查明府首募捐資開工脩築商之敝所瞿董梧笙轉囑兆奎襄辦一切事關善舉理宜賛成當令經包作頭核實開價承攬石條每丈價九角五分石片每方一元一角五分砌工第方六角沙灰每方洋二角共巿去石條一百二十六丈三尺計洋一百十九元九角八分五厘石條一百一十方一尺計洋一百三十八元一角一分五厘砌工計洋七十二元六分沙灰計洋二十四元另有木駁七丈樁木松板工價洋三十二元築路挑泥小工陰溝瓦筒磚工共洋十六元錢四千一百二十文又原石路一條四十五丈翻高鋪平添石砌磚溝工價等錢十六千八百四十文總共合洋四百二十元八角七分四厘　勸得各善士捐數列後○馬裕記捐洋一百元隆茂洋行捐洋四十元藥水厰捐洋三十元江寗公所捐洋二十元敬藝堂捐洋十元生源號捐洋十元大烹源捐洋十元怡和繅絲棧先助洋十元徐林桂堂捐洋八元張信泉張大順公益馬車行諸友三户各捐洋五元任益和升吉王建興秦恆昌泰來木行五户各捐洋二元大同徐松泉王國安同興行劉麗塘徐武咸馬紹坤三藥堂大昌木行協順張老人王春榮蔡銘順陳秀春源順米行大昌本行計十六户各捐洋一元徐發祥捐洋半元總共收洋二百七十九元半除收外尙少洋一百四十一元三角六分此數現擬募勸租界諸大善士樂助俾得功成圓滿業已據情轉懇會審憲黄芝生太守荷蒙倡捐洋十元將來好善君子踴躍樂輸得成平治之功不獨兆奎感仰成人之美而後日之安行斯道者莫不共戴福星也[  薛兆堂拙村氏頓啓]  
 
 
 

Page 10

 
 
[光緒十一年五月廿一日京報全錄]  
　　宫門抄○缺單○楚督卞奏訊明請旨分别革職議處摺○鄂撫龎奏撥鄉試經費銀兩片○晉撫奎奏考核知縣夾片○將軍慶奏請開復協領處分摺子○又奏協領補交捐復銀兩夾片○五月二十一日理藩院鑾儀衞光祿寺八旗兩翼値日無引見○托倫布等由南苑回京請安○尙宗瑞假滿請安○召見軍楷○光緒十一年五月分缺單通判山東沂州任廷颺故知縣甘肅會甯簡榮故廣西大河謝珩江蘇豐縣胡爾銘興化夏輔咸四川筠連周潤蕃俱丁河南新安滕希甫修墓直州判四川綿州李苑林終養州判雲南姚州范如璋故湖北鶴峯王蘭丁府經直隷廣平李祖培逾限縣丞陜西鳳翔滕汝霖丁巡檢江西大庾傅儀近廣東靈山章耀林故廣東海豐陳名珂逾限○○頭品頂戴署湖廣總督湖南巡撫臣卞寳第跪奏爲武弁揭告本管將備委員訊明請旨分别革職議處恭摺仰祈聖鑒事竊據署湖南岳州城守營千總李先萬禀控該管將備毆辱勒索等欵並據該管叅將福隆阿以李先萬操防疎懈禀請斥革各等情一案臣當以事關屬員揭告本管上司虚實均應澈究隨卽檄委岳常澧道崔穆之前往查辦並將該管叅將福隆阿中軍守備馬克勛署千總李先萬先後撤任均令直道聽候提訊去後兹據該道詳稱正提訊間據李先萬以前禀各欵失實不敢始終誣執具結首悔遵卽調卷查訊緣李先萬係岳州城守營候補外委署理該營千總與該營中軍守備馬克勛素無嫌隙光緒十年四月該營叅將福隆阿到任稽察營務因李先　久不操練兵丁屢向申飭並稱如再怠玩定有揭叅嗣於五月十三日文武各員祭祀散班後該守備馬克勛亦以李先萬悮操向斥李先萬不服致相爭論馬克勛卽用手毆打李先萬頭面並未成傷經衆勸散李先萬因思屢被福隆阿訓斥均値馬克勛在旁不爲帮同分辯疑係馬克勛從中刁唆又被當衆毆辱心懷不甘遂卽摭拾各欵禀蒙札委查辦並據馬克勛李先萬赴道投到卽經按欵逐加核訊如李先萬禀揭福隆阿勒索銀五十一兩五錢一欵訊係該營稿書周渭川等代向鉽店借用並非勒索福隆阿已將本息如數還清現有原給咸泰昌錢店借約可憑又家丁吕十與馬克勛之家丁朱得祿補名糧一欵查吕十朱得祿本係福隆阿馬克勛舊用跟丁先求補粮未准嗣値福隆阿因公晉省諭令吕十在署照料並於夜間查詢兵丁守城値宿等事乃吕十等在外揑稱已補兵糧藉圖招搖旋經福隆阿馬克勛查知將其一併嚴責驅逐實無補粮及升堂點名之事至福隆阿屢次斥責李先萬操防不勤係爲整頓營伍起見馬克勛亦無從中刁唆情事惟所禀馬克勛當衆毆辱一欵已據馬克勛承認不諱各等情具詳前來臣伏查此案署岳州城守營千總候補外委李先萬因操兵遲誤屢經本管叅將福隆阿訓斥恐被揭叅疑係馬克勛主唆所致輒卽列欵禀揭現經訊明内惟馬克勛毆辱一事得實其餘皆係虚誣雖據先自首悔不敢始終誣執第以屬員揭告本管上司實屬胆大妄爲守備馬克勛訊無從中刁唆情事其於於員李先萬誤操並不據實禀叅輒行用手毆打殊屬粗暴叅將福隆阿被李先萬禀揭各欵訊明均屬子虚惟屬令稿書周渭川等代借銀兩並失察家丁吕十自稱已補兵糧在外招搖亦屬疎忽相應請旨將署湖南岳州城守營千總候補外委李先萬卽行革職並將岳州城守營中軍守備馬克勛岳州營叅將福隆阿一併交部照例分别議處以示懲儆而肅戎政謹會同署湖南巡撫臣龎際雲署湖南提督臣李勝恭摺具陳伏乞皇太后皇上聖鑒訓示謹奏軍機大臣奉旨着照所請兵部知道欽此○○龎際雲片再湖南省每屇舉行鄉試一切經費除科舉本欵外再於地丁銀兩撥銀一千兩以資應用又捐輸廣額酌增經費及舉人牌坊銀兩亦於要丁項下支給歴經奏明撥用在案今據署藩司孫翹澤詳稱光緒十一年乙酉科鄉試所需經費除動用額徵科舉本欵銀二千六百三十六兩三錢四厘外尙不敷銀一千兩乂捐輸加廣中額酌增經費銀六百兩又本屇應中舉人四十六名捐輸加廣永遠中額十名又前兼署貴州巡撫貴州提督田興恕管帶各營報捐欠餉經部議准加廣湖南一次中額二十名已於上屆壬午科取中十五名今屆乙酉科應中五名是本屇應中舉人六十一名需用牌坊銀六百一十兩總共應支銀二千二百一十兩請循照歴屆成案在於地丁項下支用等情詳請奏咨前來臣覆查無異除批飭在光緒十年地丁銀内照數開支事竣造册報銷並咨明户部外理合循例附片具陳伏乞聖鑒謹奏軍機大臣奉旨户部知道欽此○○奎斌片再道府州縣鹽大使等官無論候補試用應於到省後試看一年嚴加考核分别繁簡補用歴經遵辦在案兹查有大挑試用知縣蘇元懿勞績保舉在任候補鹽大使豐鎭廳張臯兒巡檢存英均已試看期滿由籓臬兩可具詳前來臣查該員蘇元懿操履篤實存英辦事勤奮考以律例亦皆通曉堪以各本班照例補用除履歴清册咨部外理合附片陳明伏乞聖鑒謹奏軍機大臣奉旨吏部知道欽此○○奴才慶裕跪奏爲降調協領捕盜出力謹將前案再行詳晰聲明籲懇天恩仍准開復處分以昭激勸恭摺具陳仰祈聖鑒事竊奴才前因降調協領董永春才具明敏辦事誠實曾於該員降調後仍令總辦營務發審捷勝營等處事務本年正月初六日奴才彚保歴年捕盜各員因該員前次獲咎原非實犯私罪此次捕盜著有勞績與奏保草桯相符且値此防務緊要緩急需材當經附片逐層聲明請將該員開復降調處分並免交捐復銀兩遇有缺出卽行奏補奉旨覽欽此旋經兵部奏稱該員非軍功勞績且前數年捕盜出力亦不得於議降之後聲請開復奉旨依議欽此抄錄原奏恭錄諭旨知照前來伏查奴才前奏所稱該員前數年獲盜出力係指本年正月具奏以前而言非謂此項勞績均在該員降調之前綠未經按年分叙以致部臣議駁兹查該員捕盜各案除光緒十年五月初三日奉旨降調之日以前不許外具自五月初三日起截至十二月底通共督飭各隊拿獲斬梟盜犯九十餘名内購綫拿獲者如李花等四名係於九月初三日拿獲姚俊等六名係於十二月二十日拿獲均係應行保奬之案且奉省捕盜向照戰功列保歴次請奬摺内無不援案聲明其降調革職各員隨案開復者均有案可稽良以奉省爲根本重地五方雜處鋤奸弭亂尤關緊要且地方遼闊捕盜最難是以請奬之案歴次均較各省爲優此次旗營捕盜出力各員前經援案均照戰功奏請奬叙該員爲旗務中不可多得之員尤未便致令向隅合無仰懇天恩俯念該員此次捕盜出力與保奬章柱相符且値此海疆多事當以求才爲亟該員在旗營加最爲出色尤應稍事優異以照激勸准照奴才前次所請將花翎二品銜降調協領董永春開復降調處分並免交捐復銀兩遇有協領缺出卽行奏補俾該員得以及時自勵實於长務防務壛有裨益奴才爲鼓勵人材起見是否有當謹繕摺具陳伏乞皇太后皇上聖鑒訓示遵行謹奏請旨軍機大臣奉旨兵部議奏欽此○○慶裕片再奴才前因降調協領佛爾精額歴年緝拿盜賊著有勞績當於本年正月彚保捕盜各員時查核該員被叅原案與實任婪贓不無區别且奉省捕盜向係比照戰功請將該員開復協領原官仍照例補交捐復銀兩以贖前愆而予後効奉旨覽欽此嗣經兵部奏稱該員並非軍功勞績且前數年捕盜出力亦不得於議降議革之後聲請開復奉旨依議欽此抄錄原奏恭錄諭旨知照前來伏思奴才片内所稱該員歴年捕盜係截至光緒十年十二月底止該員於是年三月十八日奉旨革去協領仍留世管佐領所有三月以後拿獲斬梟各案盜犯均在被議之後因片内未經分叙年月以致部臣議駁兹查該員自十年三月十八日至十二月底共拿獲斬梟盜犯邢汶寛等七名係八月初一十二月十四二十六等日先後拿獲核與保奬章程相符且奉省歴次奏保捕盜出力各員所有革職降調人員比照戰功援案開復者亦均有案可稽該員佛爾精額才具明敏旗務熟悉尙屬有用之材値此海防緊要尤以求材爲亟合無仰懇天恩准將該員弗爾精額開復協領原官仍照例補交捐復銀兩俾奴才得收指臂之助出自逾格鴻慈謹附片具奏是否有當伏乞聖鑒訓示遵行謹奏請旨軍機大臣奉旨兵部議奏欽此 
 
 

Page 11

 
 
[光緒十一年五月二十二日京報全錄]  
　　宫門抄○諭旨五道錄前○將軍金奏回匪勾結營勇戕官譁潰隨卽撲滅緣由摺○滇撫張奏遴員更調鹽大使摺○鄂撫彭奏察看知州片○五月二十二日吏部翰林院侍衞處値日無引見○順天府奏京師得雨四寸○倉場奏漕船五日回空○召見軍機醇王○皇上明日卯正至大高殿時應宫拈香○○帮辦軍務大臣伊犁將軍奴才金順跪奏爲回匪勾結營勇戕害營官迫脅譁潰隨卽派隊追剿撲滅首要就擒居民均未受害地方靜謐如常恭摺仰祈聖鑒事竊奴才所部武營務處親兵步小隊一營向駐綏定城南於光緒十一年二月十三日夜半該營勇丁突向該管官記名副都統萬陞索餉勢甚凶湧該營官正在彈壓忽外來漢回陜冋三百數十騎手執白旂面紅旗一面呐喊入營該營勇丁陡然譁變一百餘人立將萬陞戕害哨官郭仕超字識吳錫章向前救護亦被殺傷殞命該回匪並潰勇等蜂擁出營攻撲附近營壘意圖蠱惑幸各營將弁防守嚴密均未煽動該回匪潰勇等隨卽逃逸奴才卽派統領禮字等營記名提督伊犁鎭總兵劉宏發禀所部馬步隊伍並督同管帶親兵馬小隊記名總兵賈逢寅管帶衞隊記名總兵王鴻發管帶親兵中營記名總兵黄占彪管帶砲隊記名提督鄧增分道攔截相機剿辦劉宏發等追至三工地方回目馬才首犯尙茂林施放鎗砲嗾衆迎戰劉宏發等接仗獲勝陣斬回匪潰勇百餘人奪獲馬匹器械各百餘件生擒漢回八名潰勇十七名其餘向東奔竄當卽飛飭後路各防營迎頭截勦又加派統領吉江馬隊兵勇記名副都統馬亮統率馬隊跟蹤追勦並知會新疆巡撫劉錦棠署烏魯木齊都統升泰塔爾巴哈臺叅贊大臣錫綸嚴飭戒備隨訊據陣擒首犯尙茂林供年三十五歲係四川成都府人光緒六年招募到營撥歸武營務處親兵步小隊充當大旗萬營官每逢領到餉銀均係當堂散放無尅扣情獘惟平日待人過嚴勇下懷恨今年正月二十間該犯聞得人說有文書來各營兵勇欠餉不找新餉又無信息還要種地以糧抵餉該犯正在猜疑適有素識陜回馬才卽馬偏頭密向伊說咱們都是口裏人你們萬里打賊都是出過力的如今欠餉不找新餉又無信息聽說還要你們種地以糧抵餉不如約會搶些盤纏回口裏去我手下也有三四百人馬來帮你們可先約會個日子動手該犯應允卽向同夥商議願隨的一百多人遂於馬才約定二月十三日去半夜動手及至十二日三更時候該犯在營墻瞭望見馬才帶領三四百騎打着白旗一面紅旂一面由東南河灘上來該犯邀同願隨之人向萬營官要餉萬營官正在勸導馬才呐喊闖入營内該犯亦吆喝動手不知何人用洋砲將萬營官擊倒馬才向其頭顱連砍數刀郭哨官吳字識向前救護又該犯等殺傷殞命搶掠馬匹財物率黨出營攻撲附近營盤意圖勾結名營防守嚴密均未攻開該犯等遂將營外牧放馬匹搶掠見有隊伍出來恐被圍困纔跑到三工地方被官兵攔住打了一仗將該犯之左腿打傷落馬擒獲解案回子頭目係馬才卽馬偏頭所供是實餘供略同訊明後卽將該首犯曁餘犯一併就地正法梟首示衆以昭炯戒旋據後路各營禀報十五日該回匪潰勇逃至松樹頭三台裹脅放馬弁勇二十餘人經綏靖營營官詹恩科帶領馬隊迎頭攔截適記名副都統馬亮追兵趕到前後夾擊被脅弁勇亦乘隙逃出隨同各隊奮力衝陣斃回匪潰勇三十餘名奪獲馬匹器械各數十件突圍逃逸者約計三百餘騎十六巳逃至大河沿復被捷勇馬隊營官總兵張長安攔頭截勦陣斬十七名受傷約二十餘人奪獲器械馬匹各二十餘件該回匪潰勇不敢拒抗向東狂奔張長安等合隊追至靖河統領軍勝等營記名提督馬玉崑已將所部隊伍先期伏於要道十七日該回匪潰勇甫至靖河伏兵四起鎗炮齊施陣斃七十餘名生擒十餘名奪獲馬匹器械各數十件並將回目馬偏頭卽馬才李老六馬老七三名擒獲立斬陣前其餘料勢不敵奪路奔逃分爲兩股馬玉崑等分隊竊追十八日追至河泉子地方適遇一股八十餘騎人馬困乏在彼喘息官軍奮勇包抄聚而殲之無一漏網一股於十九日逃至乾河子經馬　等揮隊掩殺奮力圍攻又陣斬七十餘名生擒二十餘名奪獲馬匹器械各百餘件其餘二十餘人抛棄槍馬爬山逃匿又經馬亮等分隊搜獲陜回三名漢回四名訊明正法各等情先後禀幸前來奴才一面批飭將所逃餘匪赶緊四出搜捕務獲懲治毋任一名漏網一面知會劉錦棠升泰錫綸飛飭所屬一體查拿懲辦無留餘孽至被戕之營官萬陞哨官郭仕超字識吳錫章已飭騐明屍具殮理並查明潰卒實止一百三十四名其餘存營弁勇已由奴才遴委妥員接帶以專責成查此起回匪勾結營勇戕官譁潰幸賴聖主威福各將領剿辦迅速旬日之内全股撲滅首要就擒居民均未受害地方照常靜謐堪紓宸厲惟奴才疏於防範應請旨交部議處所有陣亡弁勇容俟查明另案辦理至被戕營官記名副都統萬陞由兵丁出征塞外十有餘年戰績卓著荐保今職嗣委管帶武營務處親兵步小隊於操防一切深資得力惟馭下過於嚴峻致罹斯禍收還伊犁案内擬保把總儘先外委哨官郭仕超收還伊犁案内擬保巡檢文童吳錫章因因救護營官均被殺害情殊可憫可否一併賜卹之處出自逾格鴻施除各將弁曁出力兵勇由奴才分别記功奬勵外所有回匪勾結營勇戕害營官迫脅譁潰隨卽撲滅凈盡首要就擒居民均未受害地方靜謐如常各緣由理合恭摺由驛具陳伏乞皇太后皇上聖鑒訓示謹奏軍機大臣奉旨覽奏已悉金順疏於防範着交部議處萬陞等均着交部議卹仍着該將軍督飭官軍將逃匪搜捕務獲毋任漏網餘依議欽此○○雲南巡撫臣張凱嵩跪奏爲部駁烟瘴要缺鹽大使遴員更調巷摺仰祈聖鹽事竊查按板共大使徐有書升補邱北縣知縣所遺按板井大使歸於光緒十年九月底截缺前經臣請以俸滿石膏井大使姚鈺請補兹准部咨以該員係由烟瘴俸滿撤回内　候升不得仍補烟瘴之缺令另行揀選等因自應遵照辦理查按板井烟瘴最甚水土惡劣督銷徵課疏引濟商在在均關緊要非精明幹練能耐烟瘴之員弗克勝任臣復督同司道在於通省應調人員内逐加遴選非現居要缺卽人地未宜實無合例堪調之員惟於鹽課大使借補道庫大使應調還本班鹽大使内查有鹽法道庫大使李孔洙年三十五歲湖南郴州人由監牛遵例報捐州同銜續捐巡檢遞捐鹽大使分發雲南試用光緒二年八月初十日經欽派大臣騐放堪以發往覆奏奉旨依議欽此領照於三年五月三十日到省試用期滿甄别留省補用復在滇捐局加捐五品銜借補鹽庫大使八年十二月十八日到任試署期滿遵例報請實授奉文覆准調署白鹽井大使臣查該員李孔洙年壯才明能耐烟瘴任内並無叅罰案件以之調補按板井大使實屬人地相宜據藩司剛毅臬司史念祖兼護鹽法道鄧華熙會詳並聲明歴俸未滿飭令遵例捐免等情前來相應循例具奏請旨以借補鹽法道庫大使李孔洙調補按板井鹽課大使實於鹽政有裨如蒙俞允該員係由試用鹽大使借補道庫大使今請調還本班銜缺相當毋庸送部引見所遺鹽道庫大使首領選缺係奉到咨留新章後第一次出缺歸部銓選除咨部查照外謹會同雲貴總督臣岑毓英恭摺具陳伏乞皇太后皇上聖鑒勅部核覆施行再此案奉駁部文係坐十年十二月二十日發行按照限减半計算應以十一年二月十六日奉文之日起限兹更補係在限内合併陳明謹奏軍機大臣奉旨吏部議奏欽此○○彭祖賢片再准部咨道府州縣無論何項勞績保奏歸於候補班人員以到省之日起予限一年詳加察看認眞考核如係爲守兼優堪膺民社之員出具切實考語奏明分别煩簡補用等因兹查補用同知直隷州知州李紹遠以光緒十年二月十七到省之日起連閏扣至十一年正月十七日試看一年期滿據布政使蒯德標按察使黄彭年取造該員履歴清册詳請甄别具奏前來臣隨考騐該員李紹遠年富才長辨車積練堪以煩缺留省補用除清册送部外謹會同署督臣卞寳第附片具陳伏乞聖鑒勅部查照施行謹奏軍機大臣奉旨吏部知道欽此 
 
 

Page 12

 
 
   
 
