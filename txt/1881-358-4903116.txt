# 1881 - 358 - 4903116

 

Page 1

 
 
[自來火出售] [  申報館間壁申昌書畵室啓]  
　　本號有頂好　頭自來火出　與外洋之虎牌施牌無異一括卽燃並無着而旋滅等弊如蒙賜顧乞移玉來本號議價此貨包退包換童叟無欺　　均可發兌此佈 
[本館告白]  
　　啓者日來津沽冰凍輪船停行所有本報照登之邸抄須由陸路遞來容有間斷現在京報計已刊至十月十九日爲止具自十月二十日起之京報尚未接到一俟郵至當先將　諭旨謹敬照登京外各大員奏疏仍按日分排以供捧讀誠恐閱報諸君盼念用特聲明 
　　申報館主啓 
[論輪船禁入內港]  
　　昨報述輪船禁入夾江一事係本埠關道奉南洋通商大臣劉制軍札知據救生局禀稱等情轉飭照會各國領事諭飭洋商輪船一體遵照勿駛夾江以免洲岸被浪衢突與民船往來停泊之險關道業經遵奉照會矣蓋夾江者江之裏港也本與江水同源台　因江潮洶湧籍此障蔽殺外港之水勢簡奠沿江之民居胥於是乎在焉內地河道亦皆有之或謂之避　以避風浪也又曰官塘則舟行于此可以拉　者也或竟謂之隄大抵稱名各隨方言而異金陵下關草鞋夾及救濟洲亦卽隄與塘之類故曰夾江猶之攔江也其名爲洲則水中可居之謂也既以風潮之險而欲殺其勢於是有洲於是有夾江則其水　爲江之所分卽不啻內地之小河矣輪船之行海也凡進口以後皆有一定停泊之處其旁支港猶不能入長江之能行輪船也以輪船自江出海之口直駛而入在禹貢揚荊二州域內數千里絕無阻隔故耳然始則至漢陽而止繼又擴充至於宜昌而自漢陽而西北達於襄鄙爲漢之上流自宜昌而西達於　岷爲江之發源則輪船不能更往此非特通商之約有所限制也亦以水道天險不可通者不能强之通也裹鄖以下永勢　急至漢陽則江漢合流其力最猛而岷江東趨至漢陽乃爲漢水一激水性拂逆不得順東流之路力又轉大故漢陽以上之水道爲極險平時民船失事往往于此第漢之上流較江之上流又高直奔而下江水至爲所激則兩者並衡漢實雄於江百倍故輪船於江尚可抵官昌於漢則竟不得抵襄陽也顧江漢之限輪船由於地勞而江海內港之限輪船則由於人爲地勢固不可强人爲亦不可不施也蓋水性直趨其流自覺安緩惟有所以束之者則轉而衝突勢猛力强易於爲患然濱海濱江之處又不能不設隄防以殺全水之勢者則水盛之時銳不可當民居有漂溺之　不能無此一束以擁蔽之也緣水太盛時不能直出或致湧及近岸有此障蔽則外趨而不能內注耳然則江之有夾江與海之有內港無以異也地勢半由生成而每朝治水者以疏洩爲常久之功亦以障蔽救目前之急其時中國本無輪船之利故汲汲焉築隄設防以奠或居也旣有此保衢民居之事則豈得因輪船而廢之夫輪船之激浪雖不甚高而水經鼓動力大於潮嘗於尋常快船內候之輪船駛近時至過去以後約十餘分時而始定又嘗見浦江一帶攬渡之小船浪頭一撞全身掀起若有繼至之浪則船在浪中必俟水定而後人力可施浦江尚闊無風之時小船顛播橾舟者習慣不怪其於輪船過時猶難施力而况夾江內之民船乎大抵輪船之入夾江只爲攬載起見然船不抵埠有洋棚有躉船原爲客貨候船而設似又不必駛入夾江也故不得謂非輪船之違章而不亟行諭禁也夫洲名救濟知濱東一帶之水性最溜急常有覆船溺人之事矣救生局之設於此也實得其宜今禀請諭禁之舉卽出於該局又可知自有輪船駛入之後覆溺愈多該局船撈岸拯日不暇給且恐失事之後有不及施救則于上憲之詰責與衆人之誹讓故亟陳是情而請飭照會諭禁也洋商體此情原屬不難遵奉况洋船旣經照會則中國輪船之奉有憲行札諭尢不敢不遵矣而今而後該處民船可免失事之憂豈非一大善政乎獨是推此意於內河近來小火輪船有因公事駛往蘇杭一帶者又有內地商人在洋行雇令拕船者一路居民固巳習見不怪而且小火船吃水不深輪機之力不過抵得十數匹馬鼓浪不高傍民船而來坐者略覺欹側無浦江駁船之險似可無虞失事但內何之有輪船或半月一過或經旬一見民船不設准備無可隄防若鄉村赶集月夜拋　一葉中流盪槳而行者則每舉手之頃船移不及尺許倘驀地而來雖有氣筒輪枼爲之先聲而忽焉囘顧卽在目前縱不撞翻亦驚顛簸鄕民何知而受此累是更在駕船之人隨時留意勿使屢次失事致迂拘之人歸咎於輪船可也 
[星便易任傳聞]  
　　○外國新聞紙言福州船政大臣黎星使前聞有奉　命出洋代曾襲侯之任信息今知此信已確須俟黎星使抵英之後曾侯方司遄返云然本館尚未見有明文也 
[華人生色]  
　　○美國新聞紙言前月有輪船自香港至該處載有華人一千零十二名其行裝等物較前幾次赴舊金山者多而且美並有六歲至十二歲之幼孩尤爲不少故該處華商言此番來此之華人大都富家居多欲至該處經商並習美國語言以及西法頗足爲華人生色也 
[皇孫抵港]  
　　○英皇孫於本月初一日早至香港船上規例每六月考校一次須分數日始得卒事是日正值考期水師提督卽於船上考校各兵弁考過之後方令上岸至照相樓照相復隨處游賞亦無人識有皇孫在內旣乃回至船上次日港督邀請多客跳戲而皇孫未曾駕臨西人之往觀者頗多是日係冬至令節故華人競往觀看尤極熱鬧至晚上懸燈則天氣陰晦稍覺減興云 
[售票新法]  
　　○香港西字報言香港近有商人設一新法發賣小票以房屋爲彩業已開設公司資本計五十萬元已曾開彩一次賣票五千號中者遂得房屋一所其號數仍照呂宋票之對號單開彩云是殆與前者本埠所賣之小票以器具爲彩者同一作用也 
[賽船得彩]  
　　○本月初三初四兩日香港西人賽船第一日天色陰晦次日有各兵船之小船前來駛賽皇次孫亦率一小艇與之同賽皇次孫親自掌舵衝波激浪眞有使船如使馬之概遂得奪標以去云 
 
 

Page 2

 
 
[代籌武漢渡江策]  
　　○曰下居士方耕芝來稿云嗚呼生死之數雖曰天命豈非人事哉觀漢口渡船其所以屢遭沉溺者吾知之矣漢爲三江匯源之交上至四川岷江楚北襄江而漢水又奔騰澎湃於其間每至夏雨時行秋潮盛漲洪波巨浸一片汪洋雖有衡善堂義渡及官波紅板船數艘亦不克擊楫揚帆截流而波况船身狹小遠　黃河渡船而江漢水力之勁則不减於黃河每遇狂風怒吼之時卽關道有事過江亦多不便若沿岸窮氓覓　微之利圖事　之資不顧身家不計性命駕一瓜皮小艇出沒於烟波浩渺中　攬生意競載客人有不至失事哉嗟乎旅人何辜罹此鞠凶或湖海巨商載金貿易或天涯士子負航遨游或兵弁奉檄從征或仕宦因公遠涉猝遭不測問諸水濱乘萬里之長風屍骸莫返泣三更之夜月魂夢空歸妻子遺畢世之悲父母抱無涯之痛言念及計能勿愴然此僕所以觸目傷心仰天太息者也僕於今夏因公赴楚目睹大江形勢危險之狀筆難盡據歸里後細思實無法以善其後旣念漢口江面寬約七八里勢不能高駕長虹以便行旅然漢陽門下自二里許於水勢稍平處兩岸豎立木樁用巨木爲筏以鐵索貫之浮於江心上搭厚板鋪墊浮土再聨以鐵索繫以棕繩其中間溜大之處則用平面厚板大船二十艘排練於中照天津三坌　海河等處浮橋辦法惟船身之堅固寬大須過之木筏兩邊造更房二間雇覔夫役優給工食畫夜伺應遇有往來輪船商舶卽將中間浮橋大船解開迅速放行俟船過後仍照常排練以便行人來往果如是則每年所救之人命當不知幾何矣或謂此法雖善毋乃奢願難償坐談易而起行難乎且江面寬大浮橋木校容有冲壞之虞不知漢鎭木行林立當不泛巨料長材計兩邊木筏約六七里之遙中間板船更　數目可稽用欵雖鉅似亦可籌茍有善士樂從登高一呼衆山皆應直指顧間耳若慮江面寬大抑更有說水性趨下中有所觸其力始猛今非塡土塞石之謂彼木筏浮橋全在鐵練棕繩及兩岸木排之堅固使此數物得力卽濁浪排空木筏只隨之高下於水勢亦無阻礙至恐代遠年湮不無朽敗則創始者本賴圖終凡事皆然固在經理者隨時審察修葺也惟創辦之法湏當道大憲與本地巨紳先集用項若干於該處設立公局舉一二公正紳董總司其事廣爲勸損此爲救命之善舉諒彼都人士無不樂從卽四方善長富亦肯解囊捐助如直隸上海等處之賑濟義局及通泰沿侮之提工土墩靡弗踴躍輸將好行其德况漢口爲海內巨鎭人烟輻輳九省通衢有此最緊最要之工程有不聞風而奮然興起乎語云救人一命勝造七級浮屠設此役能成以歲月計之其功德正何可限量也 
[星使晉省]  
　　○駐日欽使黎蒪齋觀察其公館卽在滬城西門內石皮弄口星使於日前先往金陵聞謁劉制軍面商公事望邊卽行回滬堅備長行矣 
[氣船續述]  
　　○董紫珊太守新製之氣船泊在本埠十六舖經文武各官看騐均巳列報玆聞每日在岸聚觀者實繁有徒下船而詳視者亦絡繹不絕雖機艙關鎖閑人不得擅入而好友惠臨太守仍狗情開看有時令人以一指撥其龍頭卽輪轉如飛故近有一指船之稱夫此船非三千斤力不能動輪今一指力不及半斤而卽可展動殆卽所議四兩撥千金借力取巧之法乎 
[津滬海運局員名軍]  
　　○津局總辦張球　會辦王用龢高彥冲　委員大班三十員　沈鳳韶汪鼎明瑞莊錫縝劉元楷李福冕陶甄周文煦董法中孫毓驥徐惟錯吳其芳蔡世濂鮑敷估蘇　紀杜仁榦過湘畢奉先唐贊彝萬中培朱鏡清張葆濬陸　瀛查普蔭王芝蘭趙受璋孫茂橿委毓英簫煥靑趙步堯住職班二十員吳炳壽陳其瑑葉承霖陳泰清曾瑞琪王祖誠胡受聯祿崧曷恩覃李鏡涵徐揚祖王殿臣祝衍緰沈爾繩葉洵單世昭薛錄吳承慈高　唐麟年　總董汪介耆　　董趙倫孫　帮董仇文煒潘志裘祝郞　滬局總辦嚴錫康　會辦吳恒江錫珪委員大班十員　蘇定祥吳兆麒恒坦陶守恒萵映奎鐘變夏槐陳士棻陳汝欽馮渭　佐職班十員　婁湘蔣振墀張寶　朱毓崧王嘉楨吳聲晉胡恭籌吳毓彬畢衍塾士鏡旋 
[邑尊赴蘇]  
　　○前述本埠浦南馬家廠地方新建江穌海運滬局并糧道行轅前月竣工禀請上憲勘騐今運局將次開辦糧道憲及局員不日　將莅滬故本縣莫邑尊先行赴蘇於前日起程乘民船用小火輪船拖帶至周太僕廟厘卡稍爲躭擱旋卽前往聞不日卽將回滬云 
[撞車請償]  
　　○初九日華人名阿榮者控於英刑司稱有西婦之馬車於初四晚在虹口大橋與我馬車相撞請追償銀十兩訊之西婦則云我之車小阿榮之軍大實係伊將我車碰壞車輪亦有傷損我之頭顱幾爲碰破有一同車之人竟至跌出車外何得尚來控我阿榮供稱碰時我不在塲係馬夫傳說云彼時索伊償洋十元後西婦着人來說情願出洋三元我不允故來具倥也刑司諭阿榮曰此事必須查看如爾去撞彼則爾之訟不能勝如彼來撞爾則富斷賠及着人往騐覆稱阿榮之車果被撞壞修理之費十兩尚恐不敷云西婦又言是殆未見我車之故我之車被損修費亦不止十兩我亦須具控令彼償還也刑司乃命兩造各出銀十兩訟費洋三元存於公堂俟禮拜一再行審訊孰是孰非卽以此銀斷給云 
[失洋訊追]  
　　○清淮人韓汝榮往太倉劉河鎭修譜過申暫憩小東門外成發棧被竊洋六十七元嗣因日用乏錢函致劉河請寄資斧經該處交永義昶寄來洋信一封內洋四元交與該棧韓卻未曾收到復控於法公堂前後各情均列於報今已案懸多日韓姓屢次投催前日據在掣電鐵甲船之廖郞觀投案訴稱成發棧接信人董某係我親戚誤交失去之信內洋四元情願代賠求爲開釋太守准其所請棧主林阿四又遞禀辯稱洋實小王所取與韓汝榮串通行事韓去後小王立時出來據云人在南翔有信來申其信呈核翁太守謂此言更屬荒謬小王在爾處多年韓汝榮新到不相認識何得串通今旣稱韓去後小王立出則所失之洋六十七元着爾先繳一半待拘小王嚴究果是串通非但懲辦小王卽韓亦干未便所繳之洋當爲追還倘無是事則其餘一半亦應由汝賠償限二日將洋呈案廖願賠之四元繳出董姓得釋 
[據禀查地]  
　　○本埠新老北門之城脚下向設坑廁仿穢不堪曩經劉道憲會同前任王參將示禁後一律拆毀當經列報玆悉藉此收出息者多方籌畫希圖復舊禀官婉懇不准又以僻靜之所設廁便民爲詞經陳參將飭各城門武弁查勘有無僻靜地方可設坑廁聞已度地禀覆第未聞官諭准行也 
[控搶烟鎗]  
　　○六號華捕至英公堂禀稱吳阿炳報謂蔡阿保搶其烟鎗十枝同往拘蔡并起烟鎗解案至是否被搶我未眼見吳阿炳稱本月初八日盤頂姚阿園之烟館開張取號廣裕豐昨蔡阿保等來指稱我店爲廣裕興烟館謂欠伊土洋被搶去烟鎗十枝爲此訴捕拘究盤據帳簿呈閱蔡阿保供販土爲生被吳欠土洋二十三元零伊給我烟鎗十枚作抵洋十五元我向找餘洋八元零無付與論爭毆伊竟串改牌號圖賴秦阿胖供同蔡往吳處索欠以煙鎗作抵是實並非行搶陳太守飭蔡交保諭令吳阿炳邀同據稱之姚阿園投候覆訊察斷煙鎗盤據帳簿均存堂 
[着繳失洋]  
　　○韓永平投控英公堂稱與華阿毛同居被竊去白皮箱一隻內有衣物銀洋今已取回衣物俱在祗少洋十二元三角向索不還故將華交捕送案求究華供酒醉誤取其箱已經交還並未藏洋今容措辦賠之陳太守押令華繳洋十二元三角再行發落 
[交訴失物]  
　　○有兩少婦均住法租界鹿鶴春茶館左近一粵人名李昌谷一蘇人名朱素林不知因何爭論兩相毆扭李控朱於法公 
 
 

Page 3

 
 
堂稱失去耳上金環及荷花辦等物值洋二十餘元係蘇婦之女傭蔡顧氏抬去並被打落牙齒一個等語昨經公堂傳集訊理原告請追物件而朱素林亦謂相毆時失眞珠二十四粒請追翁太守究詰如何起衅則又皆不能言第相駡晉翁太守以李稱蔡顯氏拾物隨問蔡顧氏所拾之件何在該氏未及答言朱素林回首向之云可是未曾拾取太守以朱素林教供嚴爲申斥　明是恐其說明故先止住未素林叩稱小婦人實不知規矩太守謂公庭之上豈容若此卽着蔡顧氏交物該氏堅稱未拾太守飭將蔡顧氏管押未素林交保再訊 
[控追出貨]  
　　○瑞生洋行投該管之德國公館控義豐順號定買其龍牌一品緑三百七十箱馬牌八十箱每箱一百瓶每瓶價銀五錢今先到龍牌子二百箱該號出過一百八十五箱餘者延不再出請爲照會華官辦理領事據情照會陳太守飭差傳人於昨午後會同德國副領事訊理瑞生行小寫洋人到案申訴前情義豐順夥供定買瑞生行一品緑四百五十箱價目無錯然立有合同言明貨由外洋運來隨到隨出未出完之前彼不得另售與他人違則罰銀千兩今先到二百箱我號出至一百八十五箱知彼又到四十箱買辦何丹書將樣示人招攬主顧又將一瓶交我謂洋東違約應罰銀千兩交執爲憑罰銀須得均分而外邊巳知該行又到貨色另賣行情頓跌爲此不復出貨尚須着罰所執合同呈閱何供並未語以洋東背約應罰銀兩僅將另到之十箱樣子給人觀看亦未另賣洋人稱合同祗載不得另賣並無不許到貨字樣今續到者祗有十箱義豐順所請之西訟師担文辯謂瑞生買辦自稱將貨樣給人觀看旣不另賣何以示人請領事官將瑞生行合同查閱領事官不允陳太守諭義豐順再將其十五箱出畢至違背合同一節　可投德國公館或英據察司署控究担文又謂價目已跌若令再出更欲吃虧且領事宮不肯將瑞生行合同出示卽投訴公館及英按察司署亦屬　然公堂判斷不公例可赴道轅上控義豐順夥又稱罰銀均分之說固屬有之己先付何銀百兩何稱收其銀百兩是用錢並非罰項中西官冉四商酌担文仍請太守飭記明買辦供詞定欲控諸道轅云 
[電報說]  
　　○塞乎兩間者皆氣也氣無形而能形形日星氣運之河嶽氣舉之氣亦神矣哉其尤搏激薄射無形而有形者則莫顯於電其吸力也愈大其行率也愈速是電又氣之最神者也泰西窺其秘而電學斯興豈眞階蒼蒼者囊列缺之光而操縱之耶陰陽相搏而電生天之電也金石相感而電生人之電也於是電有乾有溼取則有電機電軸電架蓄則有電筒電堆電池用則屢施而未可窮也吸力亦大行率亦速體質同斯運用同斯稱謂同故不必列缺在天之光而電氣以名頓牟掇芥磁石遇衝頗黎引紙雷魚痺手非電之卽物而寓者乎誠以其類也電之用廣而吾以電報爲最切今歲中國有擴充電報之舉洵急務也然愚竊以爲用電通消息精矣而所以用電者猶未盡善也其弊不僅華人用之爲然卽西人用之亦難盡免也雖然其弊在中國爲尤甚亦唯中國爲易改請言其略用電通報之法大要不出編號數運鐵筆指盤字絡字母數端號數之法最疏號簡則漏號繁則賾號定則拘此固人所易見也電筆作字僅便洋文若華字波礫繁密豈易操觚倘用洋文而譯以華字則取對音譯語氣先無至密至確之法矣指字之法列字於盤以針指之中國常用之字可勝列乎非唯盤不能容亦悉針不便指也其稱爲最便者草過連絡字母之法但施之中國仍多滯礙所以然者其病不在電器而在字母請先紏其字母而後效吾之說西字之拚法略同中國之反切反切以雙聲疉韻得音拚法以字母音韻成字理不殊也但彼之字母旣未賅音韻又末析祗能因其所固有不能强其所本無祇能分其所已分不能辨其所未辨土也都也偷也西字不能分也　　之與登泥之與　無論矣波也包也巴也西字不能分也而張之與　爲之與微無論矣更何問四聲與陰陽平乎中國則音同聲異者義卽異音同聲同而字異者義又異故華人之譯西音也十人譯之而十異一人譯之而前後或異西人之譯華字也亦然且彼於其文同語異之邦覽其文仍難究其義而於字音輕重清濁之間能了然於口者或難犁然於筆彼中人諒亦有憬然知其未備者特爲字母音韵所囿遂無可如何耳第在彼習慣自然亦能敷用若施之中國則滯礙立見矣卽如山西陝西蘇州肅州西字混而不分中國巳判爲數地其他事變紛紜名物殽雜可以移步而迷者尢難縷舉倘用西字母以傳電報則於其音之未備與未析省勢必取一近似者以當之以待得報者臨時之揣測差之毫厘失之千里揣測固可恃乎哉蓋字母未密施之何法皆未便也所謂弊在中國尤甚者此也而謂中國改之較易者何哉西字卽其字母拚合而成欲增其首必先增其母勢且盡損益其現行之字習俗相沿談何容易若中國則字足用也韵已析也守温以來數十家之說可考也　國書十二字頭以降各國字母之音可參也明良叢脞隱寓疉韵雙聲句瀆勃鞮卽是切音等韻稱是以求而有音無字之眞音躍如也誠有人殫精竭慮循此以爲之方將舉古今中外之音而囊括焉以之切字字不訛以之譚語　不變以之傳電音確當而不煩揣測　乎無人之議及也或難余曰如子所言是小學中之音學耳　國朝精小學者多矣奚唾之爲余答曰諸儒之精小學固已而音學則甚可議也其獘可以兩言敝之則未通反切而高談古韵不考字母而空論雙聲也顧氏唐韵正反切多訛段氏說文注邵氏爾雅正義雙聲半誤其書可覆按焉其後漢學諸儒有欲廢字母而第言雙聲者有欲概用讀若而廢反切者又有以四聲爲多事而思渾之者甚且有牽說文冒律呂假卦象以言音韵者然耶否耶其有以字母立論者亦有二弊或守古而堅護其失或徇俗而不徵之古如江愼修何願船周松藹諸人是守古而拘者也如馬自援蘭廷秀李松石諸人是徇俗而陋者也至盧抱經之高談類隔則並非知古某氏之僅記士音亦難言知今矣余治經之暇好從事於近儒之所謂小學者覺　國朝經學樸茂訓詁之精空前絕後獨音學尚奧　未　於是冥搜力索憤悱求之凡涉音韵之書無不探究也南船北馬聆於耳者無不識於心也伽盧之字畫革之書凡可証吾音者無不叅觀而擷取之也物物相較長短見焉取長棄短蒼萃資焉乃爬羅之抉摘之妄撰音辨一書以部析羣言又訂爲七十二字母統攝五千零四十音無複無漏無錯出四洲之音蓋畧備矣証之叔然以來之古法亦符合焉旣成聊以自娛初不計人之覆瓿否也繼從事格致之學覺不龜手藥不僅宜於洴澼統者近閱申報有詢電報善法之舉悵觸鄙懷漫論之如此竊謂鄙撰字母其音備其法簡以之切字字不訛以之譯語語不變倘用之電報僅須以十六號統括之字母可也筆書可也盤列可也卽號數亦可也皆能得其眞音且音同字異者亦能細辨不第具中國之正音且具各省之方音更具各國之方音較現行諸法似寸有所長願與凡有聲音脣齒之倫而共証之 
　　滇西吳式釗楚生氏初稿 
　　右說係吳楚生孝廉自湘省寄來孝廉爲雲南永昌府保山縣人媚學多才尤精音韻光緒乙亥科舉於鄕現在僑寫長少本館雖未與謀面而久耳其名昨承大箸郵來捧讀一過快若良覿正不第望風傾佩巳也 
　　本館附識 
[題金陸陳孝女傳後]  
　　○人生薤露身如寄悟徹成仁兼取義蛾眉勁節傲鬚眉一髮千鈞當共繫穎川孝女美如瑛內則頻繙擅慧名蘭膳恪承怡餐志梅花靜締歲寒盟　餘倚檻栽修竹粧罷牽蘿補茅厘不羨樓頭引鳳凰欣依膝下調松鶴申浦遙吟陟岵詩迢迢江水望雲時俄驚二　淹親疾別母惟看棣　枝未得搴帷偕侍奉黛痕翠鎖秋心重深夜焚香禱上蒼琉璃古佛蓮龕供誤傳樁樹巳凋零又說萱花損後庭雨打嬌姿悲潦倒霜摧弱質瘦伶仃纏綿至性呼天　氷心慘裂廻腸斷親隣慰唁罔無聞啼鵑紅淚增悽惋密密金針紉素襟清閨懿行劇深沉難酬罔極塵緣謝若憶劬勞水府尋明珠擲向烟波緑馮夷擊鼓迎芳躅血染霜毫字數行雛鬟　弟同聲哭玉貌如生恨未舒葢棺不 
 
 

Page 4

 
 
卸濕　儒高堂返棹虛粧閣那得重還合浦珠喪明一慟室悲悼祗恨伊誰傳惡耗綽葜遙頒旌殯宮香魂縹緲歸瑤鳥千秋純孝潮曹娥後動如斯感慨多憑弔芳徽三太息唾　擊碎淚滂沱 
　　　李畹雲女史金芳荃未定草 
[文珠女史借朝小寶校書送子之練川信宿而去賦此誌感且以贈別錄請粲政]  
　　○一剪淞波打槳遲美人難諱有情凝匯龍潭水深千丈更勝任偷送客時　桃根桃葉鎭相憐　手河梁一黯然料得蓬窓香夢冷昨宵姊妹擁衾眠 
　　辛已十一月願花常好舘主初稿 
[六十初度述懷]  
　　○羲馭搖鞭一霎過命宮眞坐蝎同磨妙香偶爾傳金粟老屋伊誰補緑蘿鬢影巳非當日好心交猶喜故人多杖鄕未敢驕閭里且爲衰年養太和○悔從孽海墮根塵那得慈航一問津鹒蟀暗催人老大事機坐昧我因循編來譜系慙爲長誦到清芬祇合　　先大父鼎彝公慷概好施與當時有小孟嘗之稱子前後手焚券不下三萬金　弱女嬌癡斟桂醑　顏相對笑言親　曾休虎幄話從戎曾駛輕舠探賊蹤　癸亥夏秋往來海上偵探匪信冬客留下大營旋隨大軍駐小泗埠歲杪北渡甲子春隨陳子中觀察軍攻克秀州天半旌旗瞻上將　蔣果敏公　漚邊風月老吳儂矛頭浙米鞭先着　總統札調水勇半夜遄發　盾鼻飛書墨未濃　奉諭沿途密報　長劍韜光人息影腐儒身手愧屠龍○戈馬叢中幸瓦全舊愁如沸起燈前每看利市衫痕縐爲質長生庫裏錢刼外曇花開亦幻　壽兒生而岐嶷善解人意壬戍夏避亂桐木村倉卒得病遂殤甫周歲也　　餘琴趣冷無絃　吳孺人於癸酉逝世　傷心事早同樊榭月上樓空每惘然　簉　錢先於丙寅正月三日卒○爪雲鴻沅認已非舊交零落感覊　　秘宜靑太守奉調攝鄞縣事招赴署中訢公旋歸道山　紉秋轉覽花無主　公愛藝蘭　戢羽拚教鹢退飛八表雲停詞客散　大興金簡庵罷官後客於映波明府署金陵曹愷堂時客摧署二君寄情詩酒與于相得甚歡　四明山遠酒徒稀　方大星階　悶來思作蘇門嘯千仞岡頭一振衣○衰宗苦恨托根疎話到天倫痛切膚食蓼每漡孤露早　子生三月生母見背甲申慘遭先嚴之變庚寅先慈逝世　夢蘭却怪小星無　姬人歿後親友勸上再納十餘年來張角笑人事多乖忤　在陰孰和長嗚鶴繞樹空啼反哺鳥曾未一棺埋淺土不應細事尙糊塗　吳孺人震姬未葬○滄桑卅載閱駸駸對酒當歌思不禁如許頭顧猶俠氣無多心血尚款吟　從博局爭孤注偶向權塲共淺期炤悵婿鄉風景改耕烟花木付銷沈　宴集之地名耕烟山館蒔花疉石頗饒幽致今則玉蘭牡丹摧爲薪矣○拋去統光兀自驚千鈞一髪繫非輕花移木接湏嘉種女當兒看亦慰情事到因人堪絕倒途眞窮我每狐行衰門祈薄於斯極橒散奚能大廈撑○碧愉陰裏敞虛堂棐几風來藥裹香叢桂自生招隱地繁華看冷少年場娥眉向老羞書畫雞肋而今巳　嘗敢萬公孫徵博士　漠公孫弘年六十徵爲博士　且尋佳興答秋光○知音幾輩抵期牙折載先沉廢壘沙　葉畏三參戎　客舍忍攀前度柳　李正農太守　河錫空發舊時花　陳槐庭司馬　香山老去風流歇　陳子中觀察　鴛水重來夢影賒　臧可園明府鄧銕山參軍　更有凉颺天來起無邊離思滿　葭　陳仲泉都轉貝康候太守羅春霆遊戒袁颺姓廖度堂司馬楊秋苑刺史祕生潤田府經舊日同事故鄉宦遵諸公○歲月壺大尚覺寬藜羹菰飯且加餐讀書自受和平福作事先求安點難此日春風靑眼在　胡練　觀察　舊時雲路白眉看　子少時客會垣謁見方　洲太守晤餘杭汪嘯盒先生均蒙刮目以大器相期故我依然思之曷勝顏汗　槐黃六踏全無爲贏得叢殘退筆乾○彈指人間中子周折花枝供當添籌貧甘伏處非長策老倘傭書合近游博望僊查天際遠牟尼慧業定中求自相嘲亦還相慰蔗味甘回在後頭○沽得松謬杳滿　舉杯隨意祝長庚側身曾人蓮花幕作鬧還登傀儡棚那便腐眞同草木未妨算亦例籛鏗驕人剩有觀書眼遙夜涼挑補讀　○　守蓬茨少愛憎衰遲自笑百無　庸如我輩非天忌老有童心或壽徵隙過轅駒同局促風高笯鳳想飛騰山行腰脚欣猶健小拄何湏曳剡藤○烟雲過眼忒悤悤人老　辛薏苦中豈必魯戈能挽日可無祖橄與乘風分馳宦轍懷諸子　嚴鼐鄉太守黔中朱于雲司馬漢上張韻梅大令閩越嚴生子鄕刺史甘蘭　失意　　溷乃公秋色清華身健在賞心花鳴夕陽紅○同時羣彥許周旋知我深猶愛我偏緑泛有情缸面酒靑分長壽杖頭錢功名似定今生局文讌還多未了緣恰恰生朝掄指過木犀香馥玉蟾圓○且將巴曲賺新詩分得詞人筆一枝魯殿靈光推首席　今夏程味希丈有八十自壽七律十二首丈今年重游泮宮　平原嘆逝慨心期　濮陽彝齋新下世君藏書甚富博覽典籍掞　摛華子詩每與商榷彌深他山之感　軟紅塵事從他擾鑷白年光轉自　多少瑤華相惠贈近來清况鷺鷗知○拜嘉　媿之璚　料理壺觴替解嘲把手不知誰得意譚心稍慰我無聊故岑雅共新苔無酒態狂先拇戰挑隹日一尊兼卜夜菊花香裏預相招　秋菊吐花擬邀小飲 
　　海昌曹桂墀笑拈氏呈政稿 
[蘇省撫轅抄]  
　　○十一月初六日前府畢通判王祖慶均銷假　○初七日試用道　琪光南京來　知縣喬　震澤審案回　從九吳俊卿禀知奉飭　勞續前先班註册挨　一次　署奉賢縣　交缷回　○初八日安徽候補知府李松榮辭赴崑山陳墓查哨　未入李炳禀知臬委赴淮掦兩　提發審經費差辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
