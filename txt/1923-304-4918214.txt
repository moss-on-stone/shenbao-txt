# 1923 - 304 - 4918214

 

Page 1

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 2

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 3

 
 
第一萬八千二百十四號;中華民國十二年 西曆一千九百二十三年十一月九號
星期五 * *時論（來稿） 
[答農國辨（楊銓）]  
　　昨見章君行嚴之農國辨於愚『中國能長爲農國乎』一文多所論答吾文因見董君之文『見十月二十五日本報』而作以董君所主張者似爲無鑛冶鐵道之農國故進農工不可偏廢之言於章君之農村立國説僅謂爲最近重農言論之所由起其内容章君未言何從前知本無論點更何得失可言今章君旣有所敎請更質其疑 
　　農國之論可分兩點就理論言是否相宜就事實言是否可能從已發表之言論觀之主農者多偏理論主工者多重事實然偏農則門户洞開外資深入欲重返閉關以前之農國而不可能偏工則資本主義禍毒已深若更追踵覆轍之王國似爲不智求兩全之道乃有農工並重之主張章君於吾所言旣曰『儘有餘地以恣如此等義之出入』又謂農機改良交通設備『固自農國所有事』乃至興工業以塞漏巵亦謂『宜借助工事勵學明藝農産而外别興土物以斥外物』是章君之所謂農國者實爲農工並重之國進讀其定義而吾言益信 
　　章君謂『凡國家以其土宜之所出人口之所就即人口全部謀所配置之取義在均使有餘不足之差不甚相遠而不攫國外之利益以資挹注者謂之農國』析其要義可得三點（一）生産以人口全部謀配置（二）取義在均（三）不攫國外之利益準此三義則章君之所主張者實爲一閉關均産之社會主義國惟其重在『人口全部之配置』故生産不宜偏農惟其『不攫國外之利益故雖欲偏農而不能章君旣承認農工並重之實而又彊名之曰農國在章君之意殆以爲今世國之分類不入於工必入於農求其近似乃不得不自附於農耳故於旣下定義之後又益以『農國之嶄然與工國異不在人民之擇業不毗於工而在百業之本意不違於農』章君之苦心益顯而其所謂農國者乃益不可解士農工商皆以爲民民爲本則百業皆末今必謂『百業之本意不違於農而所謂百業者對農而言則皆民也以民爲末以農爲本豈章君立國之本意乎今人之所謂工國農國者實指對外之商業政策而言用爲立國之方針則不可通譬之人身謂頭腦手足之運用當不違口腹人亦但能以一口能張兩足能舉之飯囊譏之而已 
　　或謂中國本重農之國沿用亦何不可不知農國之義古本無之洪範入政食貨並列周官考工稱『百工之事皆聖人之作』漢書食貨志謂『士農工商四民有業』『聖王量能授事四民陳力受職』是古於四民但有分工何嘗軒輊特榛莽初闢物質之需求少故務農者較多於他業耳秦漢而降民欲日增對於工商之需要亦加多當國者不知『古今異俗新舊異備』欲『美堯舜湯武禹之道於當今之世』［以上皆韓非語］乃有重農賤商之舉而結果乃適得其反此無他昧於經濟進化之理强欲以人力爲高下也故終漢之世勸農賤商疲於應付而卒至賣爵用賈人置平準與民爭利此雖由於漢武之好大喜功亦見商賈之功用不可没也且中國重農農乃獨苦西國重工工亦憔悴呻吟不爲暴君富豪之牛馬則爲資本瑎級之機械爲農工者亦何貴有此輕重哉 
　　章君復侈言農國之盛工國之弊幾於天下之美皆歸於農天下之惡皆歸於工姑無論其是否與農工有關即就其所謂美者觀之率皆唐虞三代之風不特去今日之中國渺乎其遠即在秦漢已不復存以此美中國之農恐彼『力耕不足糧饟』『紡織不足衣服』（語見漢書食貨志）之農夫女紅且不受矣至若因好農而欲復科舉言官之制名分器數之限因惡工而並斥平等自由（指一切脱略）與代議制此則愛屋及鳥因噎廢食之談慮非邏輯因果律之所許也 
　　章君但知歐洲之禍亂由於工制而不知工制之能爲禍至此實資本制度有以使之有資本制度農與工受禍均也人性好逸而惡勞爲農爲工其苦則一在詩人哲士觀之或有清濁雅俗之分而自彼勞力者視之則等耳歐洲工黨之反對國際資本主義而不言逃工歸農者正以志在民本於工農無所去取故不爲此無謂之爭耳 
　　今世之禍亂方長其源實起於本末倒置以人爲田畝機械之奴耕種製造之具物愈尊則人愈賤此人趣之所以索然而世界乃永無寗日也欲圖挽救亦惟有復生人之道均勞逸平貴賤使人人有遊賞工作之機會自沼自給之能力而已救世界在此救中國亦在此吾旣喜章君有以人爲本農工並重之主張又慮其農國之名不正將使讀者失其眞義故貢其所懷以供章君參攷之一助至中國内亂之無關代議制與夫代議制之成敗無關農工曩已詳論不更述 
[國内專電]  
　　北京電政府已密向某外資本要人商量關税大借欵某外資本家答中國國會反對且舊債尙有未决者此時不能進行政府因定步驟第一步先拆國會臺第二步承認外交上未解决各種外債案第三步辦關税大借欵眞相如此（八日下午一鐘） 
　　北京電頃訪外銀團悉十月十七天鹽餘有三百餘萬匯理仍扣四分之一其他支配已凈津放還匯理之九十八萬尙未提政府初擬先認金法郎大體謂將來終必承認盼先放匯理鹽餘繼則謂先用借支方式賀德霖與匯理談不妥尙擱置今日閣議再討論支配案（八日下午二鐘） 
　　北京電庚（八日）閣議金法郎案即辦稿照會八使（八日下午八鐘） 
　　北京電庚（八日）閣議金法郎案即照會使團并電話通知法使俟閣議席上分配鹽餘妥貼即送出法使甚樂觀國會忙自搗亂即有反響政府不惜取相當方法聞金法郎案中國多兩千餘萬負擔但匯理所扣鹽餘三百餘萬兩日内可提用（八日下午八鐘） 
　　北京電陽（七日）申刻義使翟樂第偕賁薩見外長談金法郎案義法一致 
　　北京電陽（七日）午安格聯見外長談回任後關餘當維持内債基金亦宜兼顧外債（八日下午二鐘） 
　　北京電陽（七日）申刻葡使符禮德見顧談護路事望任用曼德緩和列國發言符氏并擬年内回利斯本一行請假半年來年七月回任又聞政府方面盼符使緩期回國或用一種挽留方式（八日下午二鐘） 
　　北京電美館息美長江艦隊司令費爾蒲十七來京二十二出京 
　　北京電陽（七日）夜俄革命紀念會加拉罕招待席有馮玉祥熊希齡李家鏊蔣夢麟劉鏡人王家襄朱鶴翔王文璞黃攻素傅汝霖等賓主三十四人加演説俄權力在多數農工手不在少數政治家手不受外人干涉無種族階級凡主義同者即合作熊希齡答華共和十二年較俄早六年因前清訂立種種條約受外交壓迫故不如俄之易發展俄爲種族最多難統一之國今竟統一係平均主義之效學生代表傅汝霖謂蘇俄革命係鐵血犧牲代價中國無進化犧牲少之故現中華革命黨希望與俄提携旋致祝詞散記者友某新自俄京來謂蘇俄主義在都會城市頗像樣子在城市外村鎭人民并不知之村鎭購物仍要錢幣蘇俄將地主土地分配於農民原爲代國家承種今均變成私産官府竟無法使集産主義行於城市之外此層研究農俄者應參考　　北京電交部呈曹整理路電計路負内外債七萬三千餘萬積欠材料各欵四千餘萬全國鐵路收入年餘利四千萬應還外債本息每年五千萬材料欠欵二千萬墊欵財部千四五百萬收支兩抵每年不敷四千四五百萬電政所負外債五千一百萬積欠料費七百餘萬全國電報除獨立省截留電費外年收入七千餘萬尙不敷各局開支每年應還外債本息六百二十餘萬現狀勢將破産請速召集主管部署各省長官派專員來京開一聯席會議（八日下午二鐘） 
　　北京電有人問王毓芝國會擱起孫同意案可否派署王答憲法上不能派署又謂甘石橋組黨係對吳景濓個人不是拆國會臺（八日下午二鐘） 
　　北京電昨甘石派開成立會命名爲憲政黨推曹爲領袖傳言基金甚充足故趨附者不少（八日下午二鐘） 
　　北京電吳景濓派多分失敗僉謂應得報施繼吳派而起者其結果心同 
　　北京電庚（八日）反吳派議員在衆院開會到五十餘牟琳主席决組行政委員會改組臨時秘書廳俟再開大大會多數通過後執行（八日下午八鐘） 
　　北京電馬聯甲庚（八日）覆院電聯申職責所繫敢不勉力維持頃與呂省長會銜電請將敎育廳長江暐免職乞迅賜施行又與呂會電江暐玩法溺職懇明令先行撤換聯甲已飭吳團長查拿亂黨蔡曉舟等從嚴懲辦又電民十衆選皖已依法辦竣據國民法團呈請按諸法律不能動搖等語請令已選各省毌庸再選未選－各省限期辦竣俾下届國會早日觀成等語（八日下午八鐘） 
　　北京電美使館接漢滬領事電報有遲到者特函外部請予以便利 
　　北京電綏遠商敎農會及回敎會呈政府挽留馬福祥請勿更動有漢回數百萬人民爲馬後盾語（八日下午二鐘） 
　　北京電洛吳囑某旅長陳曹對湘兩步收回湘鄂路管理權爲第一步援助趙恒惕統一全湘爲第二步將來以馬濟軍開通湘桂道路（八日下午二鐘） 
　　北京電甘石橋組政黨預定每月經費十萬由王毓芝高凌霨擔任現在實際人數約一百餘人與吳派相等 
　　北京電吳景濓與王承斌仍舊結合一氣聞吳向王商十萬組大黨與甘石橋對壨（八日下午一鐘） 
　　北京電議會中將有人提議以敎育部改爲敎育局歸國務院直轄 
　　北京電張福來電現先剿范明新股 
 
 

Page 4

 
 
第一萬八千二百十四號;中華民國十二年 西曆一千九百二十三年十一月九號
星期五 * *　　匪向南坤大山逃竄正在力追鎭嵩軍第二師長張治公亦馳豫剿匪 
　　天津電直財廳長辭職回南李國棟張培密均有繼任希望 
　　天津電京津長途汽車備案已准刻正預備開駛 
　　天津電張懷芝昨由津赴魯 
　　天津電順直省議會决議通電全國力爭威海衛案（以上八日下午四鐘） 
　　濟南電參謀長李竟容交代竣今晚回津就職督署全體宴送 
　　濟南電民治社反對于元芳曲卓新長政財兩廳誠社認攻擊己黨因與濟社合併抵制民治鄭有納左右言接近民治社説濟誠兩社現在正醖釀攻鄭（以上八日下午五鐘） 
　　蚌埠電督署消息虞（七日）午魯鄭派副官梅英抵蚌携帶蘭譜與馬定盟並請互相聯絡馬頗嘉納當晚在督署設宴慰勞（八日下午一鐘） 
　　樟樹電距鎭二十里觀上圩益羣典白天被搶萬餘匪逃（八日下午八鐘） 
　　漢口電趙榮華携眷庚（八日）晨乘沙市輪到漢住新旅館擬謁蕭後即赴洛 
　　漢口電劉佐龍旅現經張聯棻斡旋准陽（七日）起開拔三日内全部赴岳 
　　漢口電湘訊趙軍分路攻衡山葉開鑫部攻近衡山附近草關與謝國光部及蔡軍二十七八兩團激戰甚烈譚軍反攻攸縣以牽制正面趙軍魚（六日）在朱亭激戰一晝夜唐生智部死傷甚衆趙派劉重威往援洛電馬濟實力助趙俾竟全功趙派朱漢卿陽（七日）到鄂報吿寗湘先後克復請接濟大批械彈攻衡 
　　漢口電王汝勤魚（六日）電蕭揚威輪江（三日）由宜上駛載運軍服槍彈送萬俟各軍補充齊全即由南北岸反攻重慶 
　　漢口電蘇齊派熊之渭解彈二十萬發來鄂接濟川湘援軍 
　　漢口電漢廠新造機槍八架解省試演日内運川（以上八日下午五鐘） 
　　長沙電衡陽經省軍劉興所部克復後譚軍分向寳慶永州退却賀耀祖定八日進駐益陽規劃攻安化事 
　　長沙電外人消息駐常德蔡軍於五日退去省軍已入維持秩序此次譚軍所以迭次退走係緣沈部自郴進攻省軍自長潭進攻衡陽腹背受敵加以譚軍運來子彈被沈軍截去軍火不足祇得集中辰寳再俟機會 
　　長沙電造幣廠由趙向英美礦務洋行商妥借欵六十萬改鑄銀元 
　　長沙電飛行家譚根來湘趙迎萬私宅（以上八日下午二鐘） 
　　香港電魚（六日）晚廣州大戒嚴老新城一帶遍佈軍警不准行人通過全市震恐天明形勢稍鬆因公安局接探報陳炯明黨在省運動河南福軍及某處民軍約期魚（六日）晚舉事撲攻各軍政機關響應粤軍公安局是晚派警往東亞酒店捕獲韓某及粤軍旗幟甚多據供陳黨巳派十五統領來省旋按址往珠光里等處捕七八人翌晨在省港輪船碼頭捕張穀蓀一名直認受陳炯明李易標委任來省圖不軌已槍决 
　　香港電微（五日）粤聯軍在橫瀝激戰粤軍不支退回土塘聯軍進至常平橫瀝近鐵路一帶尸首縱橫尙未檢拾此路粤軍已改取守勢以土塘爲第一防線樟木頭爲第二防線 
　　香港電陳炯明電楊坤如由惠率部往援突擊常平聯軍左側 
　　香港電孫急於回省因前次帶往石龍之欵用罄每兵衝鋒一次賞二十元故須再籌欵支持戰局 
　　香港電趙成梁支（四日）由韶電吿據韋旅長報吿自義軍加入大獲勝利驅魯軍於黃龍以外請電路參軍兼程前來組織一切並運餉糈軍服來庾 
　　香港電樂昌縣長呈報沈鴻英率三千餘人由贛入湘宥（二十六）犯郴郴州湘軍王司令退宜章職屬與郴毘連此間軍隊已調東江恐沈逆乘虚侵擾 
　　香港電路孝忱魚（六日）乘車北上帶軍服等接濟贛南樊鍾秀部 
　　香港電陽（七日）晚七點來往香港長洲小輪利發由長洲來港中途被刦搭客四十餘人連船失踪中多殷富失贓約數萬端益輪船魚（六日）由汕尾來港駛至媽宮有警上船將可疑之二十搭客驅逐事後搜出槍數枝若無此舉恐亦遇刦 
　　香港電大本營消息已將平湖粤軍肅清（以上八日下午八鐘） 
[國外專電]  
　　紐約電菲海里公司總理施惠霖氏今日謂中國無線電臺化爲國際共築以解决中日美交涉一舉中美兩國政府决不致予以同意該公司合同日前雖經北京批准然日本外交家在華盡力破壞務使該公司不能獲有必需地址至於電臺一層施氏深信有建築及經營之能力（八日） 
特約路透電 
[北京政局及各地匪亂]  
　　八日北京電反對吳景濓之議員昨日設憲政黨旋請衆院秘書處於今日召集特别會議考慮議長問題秘書處不允於是該黨領袖乃自發通吿今日午後反吳派議員五十人至院至則見院門鎖閉秘書處謂開會不合法不肯啓門諸議員遂在外室開會决議勸各省同志署名否認吳景濓爲議長並要求另派秘書處人員舊秘書處須將一切文件交出又要求吳景濓提出民國十二年之預算案 
　　八日北京電曹擬於十五日認孫寳琦爲署理總理一節孫復言非經國會通過同意案不願就職據非官塲消息孫如就職將任顔惠慶長外交吳毓麟高凌霨程克均留職財長一席未定或將以蔡廷幹任之 
　　八日北京電庚子和約簽約之八國已請中政府即行答覆本年二月間請以現金付賠欸之牒文 
　　八日北京電據哈爾濱官電稱昨日俄人舉行慶祝會華警向俄人游行隊開槍傷俄人四名詳情未悉 
　　七日宜昌電此間軍事當道已許鴉片公賣設鴉片公管局專司其事鴉片每千兩運抵此間收税二百元如運至沙市加收一百五十元如運至漢口加收二百五十元可免由當局干涉鴉片館每燈月收費一元雪茄紙烟收税百分之二十定十一月初實行 
　　八日香港電渡船利福號（譯音）昨晚七時由長州駛至香港現不知下落船中僅有中國搭客八人裝有現欵萬元現信已爲海盜所刦刻有武裝警船一艘開出尋覓 
[朱邇典氏之中國説]  
　　八日倫敦電朱邇典爵士昨夜主席於中國協會之宴會論中國外人尊嚴之喪失及中國紊亂之增甚據朱氏意見臨城匪案未交歐洲外交界公判中國可引以爲幸蓋察外交公判之最近前例臨城匪案當得更重要之賠償也朱氏言及長江上游輪船被攻擊事謂美政府開砲回擊之訓令實屬措施得當與其由北京政府開接轉達不若由軍艦直接行動之較爲有效朱氏又言治外法權謂英人條約權利不容有廢除或修改之問題至於增收二五關税宜裁减釐金若特别召集討論加税問題之會議竟許加税而不問釐金之减或裁則失去華會公約之精神且違反該約所根據之一九○二年條約渠希望此會範圍擴大以辦理全部財政問題兼及全國政治統一問題政治統一乃解决中國難題之前提此爲應注以全力之點據朱氏意見可保全中國者僅有兩端非各黨派有合力之同意即中國有如墨索里尼其 
人者之出現云云 
　　八日倫敦電泰晤士報評論昨夜朱邇典爵士在中國協會之演説謂列强今苟念及中國各處握當地實權之人物當可使其政策能應付中國眞相而有更大效力如是對峙的中國軍人與文官或可因此而得釋其異見之機會云 
[張孝若氏之游法]  
　　七日巴黎電法報載參議員羅氏歡迎中國實業考察團領袖張孝若來游法國之文謂張氏願從法國開始其調查之使命不僅念及法國實業之活動且示中國尊重法國民政之意云云 
[大使會議要求軍事監察權]  
　　七日巴黎電柏林消息大使會議依據十月三十日之决議致牒德國絕對要求立即恢復協約國委員會之軍事監察權此會人員得着制服執行職務而此會之監察權應遍及德國各處連巴伐利亞邦在内苟德國不即依大使會議之要求則各協約國將用某種威迫舉動 
[德商與荷蘭]  
　　七日海牙電德人某商行以史汀萊氏之大股東者已收買荷蘭某大銀行之多數股票其他荷蘭銀行股票之被購云者亦復不少現已有德人銀行設立支行於荷蘭簡直操縱荷蘭投資市塲 
[德國之政黨及分立情形]  
　　七日巴黎電巴黎時報稱德國民黨現有向國民黨接近之趨勢德總理已與國民黨領袖開始談判惟民政當及中央混合黨及對之該報又稱來因共和國臨時政府以全權授與竇登博士及麥台斯氏來因兵士在竇登博士指揮之下已入巴拉狄那特境當地軍隊亦起而助之故巴拉狄那特已宣布自治 
[美法友誼談]  
　　七日巴黎電巴黎時報稱駐美法使與總統晤談時美總統表示其對法之友誼大旨以爲美政府如有機會願助歐洲如不能相助則當旁立但若有干涉美國願如法國之友而行事此種厚意令人欣快 
[聯盟會之軍備問題]  
　　七日倫敦電國際聯盟秘書處已請阿眞廷智利丹麥希臘瑙威荷蘭俄羅斯土耳其政府派海軍代表參與一月二十一日日内瓦會議討論擴張華府海軍條約原則施諸非簽約國事宜以上諸國之代表將協同國際聯盟顧問委員會之股員會與英法意日海軍專家擬定公約以備諸國接受然後將開國際會議邀各國參與之 
[澳洲之公安問題]  
　　七日墨爾邦電警長稱警察雖罷崗當當力能控制一切政府已以公安議案提交國會規定保護公衆免受暴動騷亂之害取締當街集會酒品售賣職工聯合存備罷工經費違者須加重懲 
[英國經濟會議之報吿]  
　　七日倫敦電帝國經濟會議今日續議帝國優待税股員會之報吿書各殖民地代表對於英政府增多優待辦法表示謝意路透社探悉英政府今日續發表優待辦法度可大有益於殖民地其方法係加收外來品之新税而來自殖民地者則免税此種新税將加於英國所用以製果醬之果汁及蘋果與蜜糖等物又殖民地之酒税亦將减輕 
[英國棉業]  
　　七日倫敦電蘭開夏棉業近來顯有進步中國與印度之需求皆已增多美國需求細布亦較多許多停工之布機今已復開預料紡美棉之紗廠本月底將取銷縮短工時之辦法尼維爾張伯倫氏於評論政府新政策 
時勸棉業考慮試行改革之可能性謂改七不致使目前時局更劣但可成棉業之轉機云 
[英波油公司股份]  
　　七日倫敦電各報載稱哈壳運輸公司現現與英政府談判購買英波油公司股份五百萬股據紐約消息王家荷蘭公司總董台特林爵士會客時承認有此談判如事成共須需欵六千萬金元倫敦得悉該問題業經討論惟英政府目下尙不能置議云 
[各國近事]  
　　七日美國克里夫倫電還債委員會會員參議員白登氏今日在此問律師聯合會演説謂彼甚恐法國現襲行戰前德國之舊跡白氏並痛詆法總理普恩賚氏 
　　七日紐約電全國各處選舉並未大變政黨之局勢選舉中最足引人注意之特點爲三Ｋ黨初次參與倭海窪州市政數城之市長獲選者均先得該黨之同意 
　　八日智利京城電巴西阿眞廷智利現復談判限制軍備事 
　　七日莫斯科電全城慶祝革命紀念各家皆懸紅旗居民結隊游行且以樂隊爲從 
[公電]  
　　北京通電各省衙門鈞鑒本日令茲制定縣自治法施行日期及施行區域令公布之此令任命李孺爲正紅旗蒙古都統此令任命廣壽爲鑲黃旗漢軍副都統此令京旗印 
　　安徽學生會通電上海各報館轉安徽旅外諸同鄉先生曁六十縣父老兄弟諸姑姊妹均鑒支電計達台覽惟此番慘劇因果甚爲複雜特再詳陳以明眞相查十月二十二日學生等整隊遊行對於賄選之總統賣身之議員表示不滿行至張伯衍何雯門前高呼議員賣身溺職悞國並予以相當懲創詎料警察廳長潘怡然受呂馬之暗示令警雎橫施毆捕致將學生打傷八十餘人夫總統何職議員何事在中外觀瞻之地買賣公開學生夙聆愛國家保廉恥之訓對此指逆良心之事表示反對是否爲犯上作亂之衍爲乃呂調元尤復揑詞上報加學生以種種誣衊戴盆不 
可以望天惟有呑聲飲泣而巳鳴呼禍變之來未可逆臆孰意呂調元意猶未足竟實行代馬聯甲作創子手乎蓋馬聯甲　慘殺姜周二烈士早與學行不兩立如以今春盜賣軍火炸死工人數十名學生具實揭發之今夏抽收烟税半解大選半入私囊學生舉證攻詰之其藴毒蓄恨時思得間一逞呂調元初不尙不以爲可近因數十萬纸烟捐尙未攫而地位已已傳動搖欲暫圖保全以償大慾遂承順馬聯甲意旨掯敎育經費不發令各校斷炊敎職員邀請敎廳率往籲謂又遭凶毆（詳情省敎育會學校聯合會曁敝會均有報吿）呂調元且電吿北政府誣敎職員受黨人運動請令馬聯申派隊援助又其僱用之皖省保安委員會復將學生立行解散之呈請則呂馬溝通一氣摧殘安徽敎育之决心已可共見學生等前次次游行自信動於義而止於禮乃呂馬以貪利保位之故不　媒孽罪名根本摧殘學生以求學爲職志依學校爲生活呂馬今欲奪吾志賊吾生評惟有引頭受死義無反顧頃已全體罷課爵與偕亡倘蒙顧念憑懦起而營救甯獨學生之幸則安徽敎育前途實利賴之再安慶郵電均被呂賊封鎖敝會特派代表送滬拍發合併聲明安慶全省學生聯合總會叩歌 
　　旅京皖學生代電上海申報轉各地安徽同鄉均鑒頃致安徽省敎育會學校聯合會學生總會一電文曰閲晨報悉各校敎職員及學生代表在省署突遭毒打傷害二十餘人曷勝驚駭諸代表以索敎育欠費赴省署事屬正大乃呂調調元竟無故指揮衛隊橫加毆擊足見其仇視敎育界之心蓄之已久故出此兇殘手段呂以三重軍閥之走狗竊長省位久爲皖人所不齒近更倒行逆施日益以其次擅捕學生今又作此殘舉實屬甘爲民賊罪不容誅凡有人心能無憤慨望貴會木臨李之精神作堅决之奮門必臨除此賊并繩以殺傷之罪而後止如有大難同人等願即日回省以血肉爲後援專睚電達并慰問受傷諸君等語此次呂賊無故毆傷敎職員及學生代表二十餘人實屬仇視敎育殘賊人士務望各地同鄉共伸正義誅討此賊以張人道而維敎育臨電無任迫切之至旅京安徽學生夏葵如朱世龍高宗禹皮言智吳壽金羅愛林袁業裕田炳森孟昭習一百五十三人同叩魚 
　　南京來電申報館轉各縣　商各縣議議會公鑒報載省議會正社議員自行集會徐果人爲水利協會正會長王景常朱鏡明爲副會長夫以立法之議員悍然作無法之選舉以三利主義全滿共棄之正社汚我研究水利學識之協會應庚等忝爲會員羞與爲伍特電否認查水利協會條例第三條凡各縣縣議議會正副議長各縣縣農商會正副會長均爲本會會員敬希有有會員資格者主持正義一致否認并促該會會長黃以霖召集全體會員依法改選以重水利謹電會員胡應庚陳伯盟王兆森陳裕仁薛　等印 
國外要聞 
[瑞士通信（三）（隠公）]  
　　義政府即派艦砲擊並佔領Ｃonfou島以爲質而大使會會議之代表團亦通吿希政府此事應由希負責逈非尋常盜殺可比希政府即復以此事如經確實查明後應歸希負責者再經大使會議認爲公允之賠償者希政府無不服從云云一方復以會員資格訴之於國際聯合會行政院請求調解於是會中頓起恐慌連日開會討論此事蓋此事如聯合不受或受理而有一方不能承認則此會形同虚設不難立時瓦解數年來表面和平之理想從此歸於烟消雲散未可知也希代表在會中宣言以爲義國强佔土地實有戰爭之危險當根據盟約十二十五兩條應請行政院立加干涉義代表則聲言此條發生於大使會議當然由該會議决處分聯合會不能干涉詞意堅决絲毫不肯讓步並有如經干涉幔則寗願出會云云於是是會中能否干涉之問題一時討論頗久終莫解决各國代表中除法略袒義外多數認爲會中當然有干涉之權而尤以英代表自始至終主張此説後卒由英代表草擬解决辦法八條交院中代表再四密商作爲未决定之意見彼此同意後請西班牙代表提請咨送大使會議查照採用義代表仍堅執不允不得已乃改用會議錄之形式備函送大使會議查閲後該會議在巴黎繼續開開會參酌採用此項意見定爲辦法七條條與行政院所議之大綱無甚出入經各使同意後即逕送義希兩政府考量其内容如下㈠希政府應派最高級武官向英法義駐使謝罪㈡在希京救堂誦經希全體閣員應列席㈢發表之日三國派艦赴肇事地點義艦居前領駛希艦須下半旗政敬禮并發砲二十一響禮成後三國答砲如儀㈣舉殯時希政府派艦護送㈤希政府從速懲緝罪犯㈥應取之裁判手續須於九月二十七日吿竣另組織一委員會由日本代表爲會長監督進行㈦希政府須任恤金其數由國際法庭根據委員會之報吿定之但希政府須預存義幣五十兆圓於瑞士國家銀行作爲擔任自此項條件送到兩政府後均經同意採用此幾經爆裂之戰端從此消滅於無形識者謂此事歸諸列强大使會議不能由國際聯合會按照約法解决不無遺憾然亦未始非聯合會開會時四士餘國代表多數贊成受理之影響俾義希兩政府得以藉大使會議解决之周旋雙方退讓遷就此項條件然則國際聯合會之機關雖不能云謂切實解决關於列强間爭執之問題然於衆論一致之際亦足以稍變列强固執之政論矣（未完） 
國内要聞 
[京衆院大鬧後之形勢]  
　　北京衆院之議長事件自五日大鬧之後雙方已達短兵相接之境吳派見反對方面氣勢甚盛頗形恐慌連日召集黨羽密謀抵制方法聞其内定辦法約有數種團結民憲同志會使勿渙散聯絡中立派議員俾可减少反對派勢力力言反對議長者别有政治作用以免贊同者日衆疏通各報館通信社以厚聲援今日（七日）馬驤大宴中立派議員即爲實行决議之第一步反吳派方面自前日散會後即在西安飯店集集會提出吳景濓携帶凶器入議塲懲戒案同時又致函警廳請將拘獲之王才嚴行追究現雖决定八日開談話會但恐吳景濓届時仍用封鎖政策不許議員入議塲仍屬無益故擬聯合議員二百人簽名公函秘書廳照辦則吳便無辭可藉昨日正在進行一俟簽足人數即行開會 
此次倒吳運動各派雖採同一手段其實各有目的研究小孫派等則注目在議長問題保派中人則欲進一步拆兩院之臺故五日象坊橋畔武劇閉幕甘石橋派之重要首領即於當晚（五日夜）集會於紅羅廠高宅席間討論之要點即爲今後對付兩院之方略聞高五之意轟去吳景濓保留國會是治標而非治本之方蓋自曹錕入京後維持北京政局唯一之關鍵即在財政有無辦法高等亦曾計畫及此例如金法郎案參戰借欵展期案俄發債票案奥債懸案以及計劃較遠之「整理外債化零爲整以處分增加關税而舉大債」等同題均認爲刻不容緩而急待進行者無不有國會爲之阻礙而尤以金佛郎案之承認爲放還滙理鹽餘之交換條件因議員之反對迄今未能解决致使北京財政頓成周轉不靈之象故當時席上諸人俱着眼於國會方面逆料議長風潮將日趨擴大而衆院今後殆無開會之期也 
 
 

Page 5

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 6

 
 
第一萬八千二百十四號;中華民國十二年 西曆一千九百二十三年十一月九號
星期五 * *國内要聞二 
[北京通信（碎波）]  
　　直系聯段和奉之内幕 
　　近來直系方面盛唱和奉聯段之説自表面觀之殆因樹敵太多欲以柔和手段籠絡敵派爲逆取順守之計以愚听聞目的並不如是實直系諸派各引外援以助内爭耳 
　　今日直系之勢力已分寄於吳齊馮王四人之手地醜德齊莫能相下王之背後爲曹四邊四助之者爲吳景濓王吳均奉人而曹邊又素親奉者故王之一派可謂凖奉系奉與洛勢不兩立因之王雖隷於直系之下實亦反洛派也曹四以爲津系之不能發展實處處受洛吳所制今欲駕於洛系之上須剷除吳在中央之實力而另引奉爲外援乃力倡和奉之説以聒曹錕前次張九卿來京實曹四所電召而王承斌吳景濓均與聞其事彼等最大目的一爲以吳景濓組閣一爲王承斌任直魯晋巡閲此兩事辦到則直系重心已全握於凖奉系之手門户洞開奉張不難揚眉吐氣一雪前恥矣 
　　吳景濓組閣之失敗非戰之罪其最大原因則其軍事計畫不能受直將領大多數之歡迎蓋吳以爲奉與直有秦晋之親在勢當和東南地域褊小平之不必費力而和之不易愈增閩粤之患質言之其意在聯張拒段張九卿來京之夕秘密下榻吳宅磋商終夜張後見曹三即以津奉所議之標凖進言外傳奉張反對吳閣適得其反京中雖有一二人知其内幕然亦不敢彰明較著言之也 
曹錕入京以後所遺直魯豫巡閲一缺以直系諸將資望而論當然屬諸洛吳然津系以爲此席如果屬吳則津系基本活動之地均在吳氏肘腋之下决無可以發展爲鞏固本派勢力計必取此與王承斌然吳氏屯兵洛陽又不能搖動者乃思得一策將直魯豫地盤畫分爲二以山西加於直魯畀諸王承斌而吳佩孚之兩湖巡閲則改爲豫鄂湘以爲此事如達目的則畿輔之衛戍直邊之布防非洛吳所可過問津系司鑰北門可以左右中原計議旣定乃由曹四進言曹三曹三遂亦電徵洛吳同意詎吳氏洞燭其隱電覆謂本人志不在利祿惟爲防奉計直魯之軍權實不敢稍釋一俟統一就緒即當解甲歸農以達素願三省之職非所計較此電達京而津系之計畫根本不能成立鮑貴卿之奔走直奉亦遂吿終止矣 
　　吳氏鑒於津系之和奉遂亦愈促其聯段之决心日前某議員赴洛吳曾表示「除張作霖外中原人物彼無不可與合作合肥抗直尤所崇拜直皖之役我所以翦除安福非所以攻段安福失敗吾人對合肥仍加優禮此可明證也」老段寄寓津門受洛吳如此之擁戴當亦出諸意外段之左右如姚震等現極力阻段聯直謂殷鑒不遠黃陂即其前車故段對直系之包圍始終堅拒直系雖設法拉籠恐未必如黃陂之肯入彀也 
　　榆關防務至今有增無減直奉問題决非可以久擱而洛陽一人之力南北不能兼顧在勢不得不按下一方專對一方故洛吳之聯段實亦不得已之舉蓋直皖携手㈠長江下游無問題洛可省其後顧之憂㈡福建與贛粤間之糾紛可以放心㈢潛伏四處之段氏舊部不必防備東南無事然後可以降服津系可以對付奉天故洛吳之聯段只可謂減少内爭而不可謂和平統一其與津派政策根本之不同即一在聯東北以擊東南一在和東南專擊東北聯段和奉外間誤爲一談其實固截然兩事也 
[日暮途窮之北京財政]  
　　張弧前日回自西山曹錕趕即召其入府見面後第一椿囑其於一星期内即行籌發軍警餉項張弧唯唯而退據有爲作豫算者謂張弧目下可靠之欵只有鹽餘之六十萬而已本來十月份鹽餘可得四百五十萬之譜祇以應還日前已預借之九十萬及除去正金所扣之日金九六公債本利匯豐所扣金佛郎案之四分之一並一四劵本利四行借欵等等外所餘遂祇有六十萬合諸與匯理交涉放還之八十萬亦不過凑足一百四五十萬而已其中尙須應酬洛吳二十萬馮軍十萬長江艦隊二十萬所餘已屬無幾故對於軍警餉項能發到一個月之四成但軍警方面以積窘之餘已有非發給七成不可之表示張弧於此益發無可支應於前日謁曹後即奔赴高五宅中商議一切彼此攢眉相對直至夜半始散此外杜錫珪坐索海餉一百二十萬初擬由國内銀團商借而以匯豐道勝兩銀行所保管之鹽餘爲担保自本年十一月起至明年十月止每月撥發二十萬元現正向匯豐道勝兩行磋商惟該兩行以此項鹽餘抵扣已多不能再有剩餘業已明示拒絕當局仍託人疏通且謂即使無餘祇求一函表示承認足矣言次願以相當利益爲報酬蓋欲據兩行承認之函以售欺於國内銀團也 
　　金法郎案法公使因法國國會開會已近催促解决尤爲迫切且已由十國公使與金佛郎有關係者聯名致送照會於外交部措辭嚴重謂須於最短期間以内解决此案形勢爲緊迫而賀德霖向匯理交涉之鹽餘前雖已有允放一部分之意乃五日下午四時鹽業金城兩經理持部函往津交割詎匯理津行仍飾詞以拒張弧得訊甚形着急當晚加派人員赴津疏通曹錕亦囑顧維鈞出面求情但截至昨晚（六日）爲止尙無如何發展逆炎此事將與金佛郎案同時解决也 
[國有各路負債之調查（八）（九峯）]  
　　（申）同成鐵路該路即同蒲鐵路之延長線先是清光緒二十四年英福公司要求由澤州經河南安徽至南京浦口之敷設權清政府不允至三十年晋撫張曾敭奏准開辦同蒲鐵路以抵制之派何福堃爲總理繼改劉篤敬敬趙淵鄭永貞等先後八九年鋪軌之路僅十五里塡土之路僅七十里資竭工停吿成無日以國二年交通部以張綏路築近大同隴秦豫海興工潼關一段亦將與蒲州相接以縱貫南北之同蒲路非速圖綰合不可乃請援照滬嘉湘鄂各路成案派員往晋官紳籌議並經晋省議會議决於九月九日與交長周自齊訂立合約收歸國有併入同成而實際上因先由交長朱啓鈐與比國鐵路電車公司代表陶普施訂有同成草合同故亟於將同蒲收歸國有非眞有發展交通之决心計畫及厚愛於商民也查該草合同内容係仍照隴秦豫海之條件由法比公司代爲募借建築大同至成都造路欵英金一千萬磅三年三月發行第一批債票英金四百萬磅適因歐戰發生影響金融故僅付墊欵其路線雖經測勘多未施工交通部所委之局長陳策前次曾有同蒲路道木被竊工資待給請部撥欵維持之呈是實際上并同蒲一段亦未吿成而設局多年消費浩繁比法公司所交墊欵自始至今迄未付息所生孑息幾乎與母金相埓統計該路負債本利項下約合銀元一千七百餘萬元而成績不過如此將來進行勢必另換方法或竟加入英欵以期發展亦未可知負債額如下「外債」法比兩國同成鐵路墊欵法金五百七十九萬八千五百十八法郎九五又英金七十七萬○二百十七磅六先六辦十二年到期息法金三十七萬一千三百十四法郎三二英金四萬九千五百六十七磅一先三辦又七連同逾期未付息金法金三百○二萬五千○三十法郎九八英金四十萬○七千六百十磅九先四辦共計本年應付息法金三百三十九萬六千三百四十五法郎三○英金四十五萬七千二百二十八磅二先一辦又一本欵照借欵合同以本路財産及收入爲擔保而墊欵則以未售之債票一倍半之數又加正太餘利爲擔保 
　　（酉）正太鐵路該路原名柳太發端於一八九七年華俄道勝銀行代理人璞科第與山西商務局開議承辦東起柳林堡西迄太原之路借法金二千五百萬法郎嗣因拳亂延至光緒二十八年九月由鐵路督辦盛宣懷與道勝銀行重行商訂改爲正定府之石家莊至太原府借額亦改四千萬磅作爲盧漢支線依照盧漢章程訂詳細合同二十八欵行車合同十欵三十三年八月竣工全路三十五站四百八十六華里該路專爲運煤而設因晋居左輔北控邊荒煤鐵之饒甲於各省又有該沿線之直隷并陘煤礦故營業甚佳與京奉京漢均訂有運煤減價之合同惟該路有兩事與别路不同者（一）因銀公司祗圖省費餘利所造爲一法尺之窄軋計在石莊倒車每煤二十噸須費二元另耗在十分之一商民苦之嗣經總工程司米哈發明活軸車輛輪輻貫於車軸另以活栓綰之可以放寬收緊乃始可以通車於京漢（二該路名爲京漢支線然借欵未清尙在代辦行車期内權不我屬故尙無後來之借欵我政府如不爲飲鴆止渴之謀則九年之後可以還我自由然而來日大難恐未必能辦到耳該路債額如下「外債」金幣五釐借欵原債權華俄道勝於一九○四年讓於法公司現爲法公司額法金四千萬法郎原訂自民國二年二月一日至二十一年二月一日止分二十批清償截至十一年年底止已還一千五百二十一萬五千法郎尙欠二千四百七十八萬五千法郎計本年應付本金一百九十七萬法郎息金一百九十萬法郎共計三百八十七萬法郎 
[雷殷致顧維鈞書　爲日人慘殺華僑事件]  
　　參議院議員雷殷爲留日華僑學生被殺事特致函顧維鈞陳述一切言之極爲沈痛該函原文如下敬啓者日本此次地震無故殺戮我國學生僑民至爲慘酷僑日華工共進會會長吉籍學生王希天者於九月九日午後在大島町二町目地方被日本憲兵二人捕去拘禁於龜户郵便局隔壁之憲兵司令部内次日即移押龜户警察署爲同被拘禁之華僑王耀明伍銘鐘王國先任俊銘等所目覩東報朝日新聞亦曾記其被捕情事此後王即失蹤生死莫明或生或死日政府應負其責也浙籍學生韓潮初沈誦墳蔡維德陳倬皖籍學生王德建王兆澄粤籍學生林賢宇等均被靑年團在鄉軍人團所毒打重傷或至暈死數次當被打時再三聲明爲中國人仍加痛毆不休此外被打輕傷者尙有秦學淵黎德昭李眞等百數十人被毆打後行蹤不明生死莫卜者有皖籍學生段承衡鄂籍學生孫同康贛籍學生關維翰浙籍學生楊大奎粤籍學生陳章馮浩元黃金槐楊好年等十二人東京大島町六町目八町目間共有華人客庽七所曰林合吉林合達周進須夏曰豐張廣進吳元昌陳意須共庽華工一百七十四人於九月三日午後被日本自警團在鄉軍人團靑年團等三四百人手持槍械誘出市外聚而殲殺僅黃子連一名身受重傷疊臥叢尸中死而復活得全性命所有行李金錢亦一概刦掠無遺黃爲浙江永嘉二十三都人今已返國可以證明林合吉等客寓主人亦同秘密陳述殺死尸身多在最覺寺附近用火焚燬此外被慘殺在小松川者二人在龜户畸警署前者四人在川畸挖泥工塲者八人在龜户車站旁者四人在神奈川者十七人在東神奈川五人在東京府下砂町者五人在東京瓦斯會社者二人在千乘縣習志野者二人在子安町警署後者十人在湯河源車站旁者五人在橫濱市外者十人在澀谷電車旁者五人在柳島製糖會社者三人總共不下七八十人此皆殷親身視察日本災區時所見所聞及同時遭難出險之華工林進嵩吳讓周朱良典朱正祿道連金興國周乾元林志堅黃桂聽毛楚庭王信楷朱寳琴葉順風吳鍾麟周松亭陳恒卿徐俊興等所陳述者也林等屬浙江靑田瑞安永嘉等處籍貫今已返國可以證明也其餘調查未及者尙不止此數焉庚子之變因義和團殺害少數外人日人遂聯合九國之兵蹂躪我首都焚燬我宮殿刦掠我重器殺戮我人民逼索我賠欵今次日人慘殺之僑胞豈亞於義和團殺戮外人之數耶年前俄人憤恨日政府之出兵西伯利亞乃有廟街殺戮日人之舉然日政府遂因是而實行佔領蕯哈連島要求割讓以爲賠償今我華僑慘死者何罪其數目寗少於廟街之役耶臨城之案僅匪徒勒贖外人耳外交團乃要求代管我警權共管鐵路今我僑胞慘死者數百人情節不更大於臨城案耶自警團之組織爲日本警視廳所認許由各居户抽丁編制機械自衛儼如我國之團練在鄉軍人團則爲退伍兵或預備兵所組織其團部事務所即附設於當地之師旅團司令部靑年團有一種之愛國團體多由退軍官之所主持日政府詎可諉爲不知耶殷等爲已死之僑胞雪憤爲國際公理鳴不平特陳請左右據國際先例向日本政府嚴重交涉要求懲治兇犯革免與其事之軍警長官賠償死者家屬以示優卹並嚴禁以後殺害華人之事實發生向我國表示歉忱庶中華民國之國家人格乃可以維持至於不墜千數百萬之海外僑胞乃可藉以安全左右如何主張及交涉進行如何狀態并希隨時賜敎無任盼禱雷殷等謹啓十一月六日 
[財敎兩部之索薪運動]  
　　財部索薪風潮上星期六極爲激烈嗣因代理庫藏司長楊允楷允於本星期二發給欠薪始吿平息聞昨早該部與滙理銀行再三磋商始將應放鹽餘撥過十餘萬元乃於下午在鹽業大陸各銀行取回現欵即行發放各部員欠薪各部員得此一滴楊枝露稍資點綴莫不欣欣色喜索薪風潮遂暫吿一段落惟聞該部同人生活維持會除經開會索薪外並發有宣言云同人等本星期一五兩次開索薪大會結果當局允於下星期二發放八月分所欠七成究竟此數能否發出尙無把握即使果發七成而同人中薪俸少者所得仍屬無幾是不啻爲索不辦事而薪俸獨多人員之奴隸譬如一顧問月薪六百元七成四百二十元一會辦月薪三百元七成二百一十元一薪俸較少之部員月薪不過三四十元七成祇二十餘元以久欠之餘索薪所得乃不過此區區設不開會索薪更可知矣瞬即歲墓天寒行見典借俱窮無衣何以卒歲枵腹何以從公推究其至此之由皆緣歷次當局爲酬應起見添人添薪所致溯自前總長董公整飭部務以還積欠之薪俱已補發因邇時實行預算每月祇七萬元耳乃嗣後逐見增加尤以劉張二氏爲最甚一日而發表數令一令而列數十人或百十人每人薪俸之少者幾以百元爲起點願問諮議會辦行走任事種種額外名目俱最優薪俸且有一人而名號俱派優差無人而虚名假冒電話名片俱可作爲到差友朋茶役俱可代領薪俸其人才特别尤其餘事此原爲爲長官之特權同人本無庸道及時至今日猶復有增無减致每月薪俸達三十萬元之鉅而部中前籌發薪的欵因時局影響各税解部較前已遜即按預算分配猶虞不足今乃超預算數倍則嗣後同人之薪俸更無發給希望使財政充裕當局任意添人增薪超過預算違反明令自另受法律及違令之制裁同人尙可無庸過問惟當局現有增薪之舉動而無籌薪之誠意同人等預算内之的欵紾其臂而奪之同人等緘口忍痛已數閲月惟希當局有以善其後耳近政府雖頒有明令爲澈底之整理而河清難俟結局不過望梅同人等迫不得已祇有於治標之中稍寓治本之意稽之古訓有食功之語揆之法律有緊急之條爰本斯旨酌擬數則於當局當未根本整理以前作爲維維個人生活保全國家體面之暫行辦法如荷贊同即希公决 
　　敎育部全體員約一百餘人昨日（六日）午後四鐘全體赴財政部索薪到部後齊赴該部二層樓上聲言要求謁見總長適張弧赴國務院出席閣議又欲見次長而賀德霖亦未在部繼又齊往參事室各參事以非職責以内之事不得要領又轉赴庫藏該司長亦因公出部未得晤　於是敎育各部員散在各客廳與各司科辦公室坐候至五鐘餘因無負責之人不便提出要求條件乃紛紛自由出部並擬定今日（七日）仍在敎育部齊集前往財部爲二次之索薪運動 
[奉天通信（粲花）]  
　　奉天破獲間諜再誌 
　　奉天通信述破獲某方間諜事因倉卒執筆未能詳盡茲復拉雜紀之當此事發覺時張極憤懣正在飲茶立將茶杯擲地摔得粉碎此茶杯爲前年俄黨首領謝米諾夫所贈價値美金二千餘張甚寳之今竟與此輩間諜同命矣及將張郭兩旅長召至怒猶未息謂予素知外省人不可靠汝等偏説比奉省人能幹有軍事才學力爲引用今果不出吾所料幾乎鬧出亂子時郭已汗流浹背囁嚅不敢作一辭張學良謂事已至此祗須用極嚴厲極秘密方法迅速處置之設事未辦而消息先洩彼將鋌而走險事情弄大更形𣗥手張謂本來是你們弄糟的只好任憑你們糟去罷（蓋張郭二旅長爲新派領袖關於少年軍官之引用多出於二人之手故張今日有是言也）張郭一同退去乘電車至北大營密商處置方法約半小時召心腹馬弁四人入喩以處置方法謂愈秘密愈速愈好未幾四馬弁引一少年軍官入張遽謂汝來奉報效乎抑送死乎某軍官驟聞此語料事 
 
 

Page 7

 
 
第一萬八千二百十四號;中華民國十二年 西曆一千九百二十三年十一月九號
星期五 * *巳敗露面色慘白呆若木鷄張郭見其形跡如此乃喝馬弁拉過去四馬弁一擁而上夾持之入於密室而此少年軍官某遂於三分鐘内長逝矣（並非槍决）如此辦法未及一小時竟照樣處置十八人而營内將領與兵士並無一人知覺内有一間諜向張郭百般哀懇寬免謂予雖爲某方所派然到奉後却未與彼作一事甚願盡發其陰謀以贖前愆俾保全首領放歸田園奉母以終再生之恩没齒不忘張郭令恣言之某將原始要終發洩無遺張見其出言誠懇頗爲憫惻即令監諸别室然後復至某機關如前辦理先後所至凡四處（此時已過夜半三點鐘）事畢張郭仍赴總司令部向張報吿情形張聞之默然不語翌日張召孫吳兩督·姜副監·湯總參議·王省長等數人到總司令部詳述昨夜事各要人聞之無不駭然謂此皆大師之鴻福並深贊張郭處理之妥當至下午一時許即有某軍事機關報吿謂某某等數人不知去向檢察行李物件均極凌亂似類潛逃如此報吿者凡三處共計十餘人蓋張郭於夜間所辦之事雖極密秘但此類間諜恒日夜往還踪跡不斷且亦時加警惕以防敗露是日朝適有某間諜赴北大營訪某氏竟未遇詢其部下則謂昨夜十二點鐘後被少帥召去至今未回或因要事派遣出城亦未可知云云某知事不妙復立訪其同黨某亦不見詢其部下與前所答略同至此始知事已敗露因與其關係較切者密更服裝潛行逃逸張令軍警憲兵及偵探者嚴爲察緝復電奉榆路各站軍警對於行旅嚴加盤察又命總司令部外交處處長丁鑑修要求船津總領事飭日本警察巡捕等在附屬地内嚴爲偵察遇有形跡可疑者立爲引渡據昨日上午所聞由日本引渡嫌疑者二人二旅偵探查獲者三人憲兵緝獲者一人皆交軍法課審理是否盡爲間諜此時尙不得知惟張郭所引爲憾事者即此逃逸之數人中有一吳姓爲某方之親信人物今竟被兎脱殊爲憤恨三日來奉天軍界爲此事關係新出大小缺分幾及四五十處皆由數月間召回去歲落職之舊軍官補充張前擬在奉添招軍隊若干旅乃將去年因戰事落職之軍官招回省垣收容一處以便將來編制新軍時擇尤委用今竟應此不時之需矣張學良自此事發生後以一人而兼數職恐照顧難周乃向東三省陸軍整理處統監孫烈臣提出辭呈文云「爲簽呈事竊參謀長自去歲任職以來黽勉從公惟恐稍有隕越乃於月前復蒙總司令委爲航空處總辦兼差愈多公務愈繁以一人之精力實難兼顧與其貽誤將來何如早避賢路用特懇請統監俯鑒愚情准予辭退參謀長一職俾免有悞要公謹呈」當經孫統監手批云「呈悉差多事繁亦屬實情惟本統監不日返吉本處即無人主持所請辭職一事應毌庸議嗣後如該參謀長因他處公務繁劇本處事件可遣人兼代若遇有緊要公務再行到處處理似此當不至有貽誤之虞也此批」張之辭職遂以打消自此事發生後今已三日外間知者絕少此間各報亦未登載某外報雖略言之然亦在糢糊影響間閲報者咸以爲破獲偵探係一常事故亦不甚注意焉（十一月三日晚十一時） 
[濟南通信]  
　　鄭士琦就任後之軍政談 
　　鄭士琦自就任督理後所有組織軍省裁撤軍務帮辦兼代第五師長種種問題可謂一帆風順絕無不遂心處故近日對於整飭軍備怖置防務進行不懈以北京方面高唱裁兵刻擬將督署三大隊衛兵一律給資遣散而調九十四團所屬之第二營塡充其乏以爲裁兵先聲裁兵之後擬組織一大規模之實業工廠以使兵中之少壯者悉數收入俾其不至游食無業爲害閭閻至於兵士之缺乏學識亦爲魯軍不可掩之劣點鄭擬選集優秀學兵組織一模範團以爲諸軍楷模佈防一節首則以五師得力團營分布於著名匪區駐紮鎭懾如無隸之北營陽信之南營濰縣之寒亭樂陵之三官堂日照之薛家島濱縣之單家寺利津之商家壯等爲指定之匪區務期根本剷除以安良懦火車改點津浦快車南行者在魯境多係夜間故護路一節尤關重要除往日軍隊已經布置妥貼外又以第七混成旅現駐德州深爲得力特調其第二營開駐泰安臨城一帶會同路警保護深夜快車海面則整理海上之警艦重修靑島烟台龍口之砲台今二十旅一團開赴沿海佈置以靖匪氛南部郯城臨沂等處責成兗州鎭使張培榮巡勦以實行其四省副使職權而毘連直境之德陵臨邑等縣特令七旅胡翊儒赴津謁王商議聯防以定會剿之計劃種種設施不可謂不積極進行也 
　　然其内幕亦有不可吿人之隱痛督署參謀長李竟容原爲田氏舊人鄭氏以其精明幹練係保定軍官畢業凡北洋系軍官半爲李氏舊雨現在保曹當國鄭自不能不留李以聯曹惟李被留供原職後鄭之部下有升官熱者設法排擠務令其不安於位李氏前日赴津賀田公子婚近已爲王承斌聘爲參謀長鄭得訊後即令五師參謀長張晴舫往津堅挽將來是否蟬聯殊不可知鄭之左右則力保萬其誼繼任萬之智謀遠不如李且又嗜好甚深故鄭未爲首肯聞鄭意如李不可挽則仍請前副官長吳保城繼任此職現尙未徵得吳氏同意五師師長問題鄭一步不肯放鬆又托田中玉屢電洛吳言五師長萬不可易人以免糾紛聞洛吳復電田氏云五師師長暫可不必易人將來至必要時亦必由魯省軍官中擇一升任説者謂駐魯中央一旅旅長潘子和素與洛方接近吳氏所云殆此人也但就本部論則該師第九第十兩旅長當然與鄭俱升故對於此席早已視同禁臠似不許他人染指而第七混成旅長胡翊儒爲田中玉臨行推薦之人在山東旅長中雖爲新進然其一旅有三團之衆論兵力較他旅爲厚平時駐防各方名譽尙好論成績則胡氏亦有升遷之希望濟南鎭守使兼四十七旅旅長施從濱人極爽直居魯近三十年爲山東軍界中資格最老者軍界同人均呼之爲施老將是以施氏對五師長一席亦抱有舍我莫屬之概中央二十旅旅長吳長植統軍駐魯多年此次臨案結束吳居有功之列前次兗州鎭守使出缺田中玉畀張培榮吳氏即大爲不滿故今對五師長一席尤爲垂涎因此師長問題未决以前各旅長對鄭整軍佈防之計劃不免意存觀望此外如能助督理運籌帷幄之參謀長李竟容始有辭職之呼聲而保派即來函薦人接替表面上雖屬推薦而骨子裏實含有派人監視一切行動之用意鄭鑒及此方冀挽舊拒新以打破保方之陰謀而鄭之五師派則不顧及此每在外散布流言諷舊派自辭以圖升遷鄭因此受種種痛苦而不能吿人也近來或傳鄭氏已有辭督理之電發出蓋有來因據此則鄭之態度消極可見一斑矣（十一月七日發） 
[長沙省河西岸之戰訊（漢口通信）]  
　　省軍因風雨中止攻擊　長沙人心又起恐慌 
　　湘中戰事省軍旣連克醴陵攸縣遂擬進攻湘潭緣湘潭旣爲進取湘南要道而駐在該縣之魯滌平又已標明旂幟正式加入衡方被委爲前敵總指揮除省方繼續派往之議和五代表均被其覊禁外即傾向省方之該部團長唐希忭諸人亦在姜畬被軟禁使不亟圖恢復則各方軍事皆將不能進行但欲進取湘潭又非先將長沙對岸之衡軍擊退不可長沙對岸之衡軍爲二十七團之一三各營原先一營營長粟顯世原有投誠省方之意徒以條件未洽未即成功而此事又爲彼方長官所聞恐果成事實則省軍旣佔得省河西岸於彼方實多不利因此突下命令將粟營調赴湘鄉而以某營接駐省方原冀粟營投降實現則西岸可不戰而定及粟營被調他去此事遂成泡影　花以戰略上經濟上種種原因不得不亟圖進攻西岸乃决計以第一師之精鋭於十月三十一日早實行進攻總攻擊時間定爲早四點惟有湘江之隔須備船划於是以舢板數十艘兩旁各張浸濕之棉被其下復置沙包以禦槍子艙之兩旁復安鐵板每船裝精兵若干在前者各配以機關槍一座各以錨（似槳而輕入水不響）駕舟前進不用櫓槳傍晚以後即已佈置妥協祇待依時進兵不意十時左右即狂風怒號加以驟雨如排山如倒海來勢之猛實所罕見湘江之水幾陡漲數尺斯時雖小火輪亦不能行何况舢板已而雨雖停止而北風仍然大作省軍不敢冒險攻擊之舉因之作罷次日是否繼續進攻尙未探悉惟近兩日間湘垣謠風忽熾謂湘東省軍如何失利淥口朱亭如何不守某大將如何受傷省垣情形如何緊急互相傳説人心又甚恐慌兼任省會戒嚴司令賀耀祖以爲必有敵方奸細從中煽惑爰一面布吿嚴禁一面分派員兵嚴密拿辦以維秩序 
[贛省平民敎育會成立]  
　　自熊恢受中華平民敎育促進會之委托來贛進行平民敎育事業經逾月當先設立籌備處籌備一切通函各團體請加入爲發起人業已就緒當於今日（四日）下午二時開成立大會中華平民敎育促進會乃派陶知行博士於二日由皖來贛協助進行至時到會者甚爲踴躍軍署派　倜代表蒞會各廳道處亦均派有代表敎育　長胡家鳳實業廳長盧建侯親自到會其餘各界到者甚衆先由該會籌備處推定招待員在會招待開會次序如下一搖鈴開開會二奏樂三向國旗行三鞠躬禮四主席熊恢報吿開會宗旨並讀開會詞五來賓祝詞六陶知行講演提倡平民敎育之必要及成立之經過七來賓演説八推選胡薰熊育錫·龍欽海·包竹峯·羅朗山·涂松園·趙寳鴻·桂汝丹·吳士材·吳樹楠·辛壽恒·熊恢·金振聲·曹俊等爲董事九奏樂十攝影十一閉會又陶此次到贛敎育界以陶爲敎育家特請其講演三天藉資指導云 
[浙贛和平公約中止]  
　　贛居腹地三方受敵蔡成勳派駐重兵於贛南湘浙兩邊無兵抽調籌防頗形𣗥手軍書旁午日不暇給表面雖極鎭定而精神殊極痛苦當時浙贛人士有議訂和平公約者蔡欲藉此以緩和浙衝極表贊成嗣鑒滬沚有人反對則亦暫時擱置最近北兵已入長沙湘贛交涉中止粤陳亦解惠園贛南沈北軍均已出關圖粤蔡於贛局不復置慮陷日旅滬贛紳劉鳳起等電蔡請訂浙贛和平公約各公團領袖亦聯袂謁蔡請示蔡以浙贛敦睦已久與慮爲老同袍彼此誠心維繫和平不必以形式表示爲答復并出示粤陳勝電吿以無恐衆默然退目下贛邊無事蔡已如釋重負殆已無聯浙之必要矣 
[蚌埠要訊（潛）]  
　　捕獲勾煽軍隊之匪黨 
五日下午四時三十分此間二馬路東亞洀旅館附近　聞手槍聲三響一時街市頓見恐惶旋即有武裝齊全之軍警一百餘人分三路向二馬路及華昌街一帶包圍由着便衣之探訪營兵士二十餘人各執新式盒子砲於華昌街雲鳳旅館中捕獲衣履齊楚者二人擁往第一旅第一團團部内附設之戒嚴司令部所有二馬路至華昌街一帶各旅館門首均有武裝軍警四五人把守禁絕行人交通詢之供職軍署中友人據云所有皖軍五旅第一旅各營分駐於津浦沿路自烏衣鎭至曹老集各站及附近各村鎭任鐵路防務第二旅分駐皖北壽縣正陽關毫縣任壽毫各縣防務第三旅全旅分駐安慶蕪湖大通宣城當塗各縣任皖南皖中各縣防務第四旅分駐頴上阜陽太和各縣任頴屬七縣防務第五旅全旅分駐宿縣睢溪口渦陽蒙城等處自臨城案發後與老洋人范明新各部小股竄入皖境之匪及當地積匪大小數十戰地方已漸吿安謐惟一時尙未能遽吿肅清耳現時駐紮蚌埠軍隊僅督署衛隊營及機關槍連約共一營屬於第一旅第一團之步兵一營屬於第二旅之步兵一營合之探訪營及警察總計不逾三千人實力至爲單薄遂起大股土匪覬觎之念兼以軍餉除於張文生任内積欠八個月已成懸案外馬聯甲到任後亦已積欠三個月直至本月四日始將八月分餉勉强發出棉軍衣尙在天津定製中以無欵尙未能運到各營兵士不免稍有怨言匪之欲圖一逞於蚌埠者遂爲勾結軍隊之謀在雲鳳旅館所捕之二人即係匪徒遣來鼓惑軍隊者同夥三人其一已被兎脱事前已被探訪營偵知派有便衣兵士尾隨欲靜待事實發見爲一網擒獲之計乃事機不密已被覺察二馬路東亞旅館附近之手槍三響即此三人所發欲以擾亂秩序爲兎逃之計也惟事前早有防備故即就擒至於被捕二人之供詞如何以軍事秘密現尙無從採悉報載蚌埠軍隊小有鼓譟説尙非事實蓋即因此事而誤傳也 
[杭州快信]  
　　省垣自來水公司自傅禹丞承辦後迄無效果現又有浙商嵇文毛雲鵬等十餘人擬集股二百萬繼續承辦省署暨實業廳以此係公司性質一時未准立案 
　　浙印花處前向滬訂印税票現將吿成運杭發行 
　　各縣呈報到省有自本月一日起及十五日起分别提前趕辦冬防并添募臨時警省令照准 
　　慮小嘉昨夜車由滬返杭 
　　省會救火聯合會今日（八日）下午開臨時會决定十九日上午集城内外各洋龍水龍及消防隊比演 
　　財政廳昨委周大輔充烏鎭統捐局長除祥麟充南濤統捐局長夏啓瑞充永嘉統捐局長 
　　陳樹藩控追陸敬旒串合同善堂不還購買陸宣公祠地價案杭地審廳現又飭傳要證督署諮議同季貞縣議員宋左林及陳素子田野耘等訂二十三日續訊 
 
 

Page 8

 
 
第一萬八千二百十四號;中華民國十二年 西曆一千九百二十三年十一月九號
星期五 * *自由談 
[一知半解] [  宇]  
　　每十八年間日月蝕平均凡四十九次 
[醉靈軒讀畫記] [  小蝶]  
　　予幼時即喜鹿牀家有戴文節公畫頁八幅輒取而範摹罩薄紙其上就燈勾乙之墨潘皆滿不知其可寳也迄今思之往往悵憫文節任吾邦仕績蔚然咸豐間方寇掠城公居貫巷高樓作畫未知也公弟鶴士買雙柩而歸請與公同殉公子同卿阻於門不聽入公已聞之呼曰鶴士從君行也遽起擲筆隨身而下投荷池中及尸出裏衣未沾濕也公弟旣葬公具冠服北向拜仰藥自殊死嗟乎大節炳然如公兄弟者其忠義之氣常在人間而公乃寓之於畫乎不然以公畫品何如四王其用筆蓋出於鐵生而欲窺房山者乃不二十年一幅之値幾越千金重其畫正爲重其人耳吾聞文節嘗欲師子祥此語人且笑其妄蓋子祥得名時文節殁已久矣然文節有手寫小册其稱子祥曰先生今之畫宗戊午冬日囑友人虔求筆墨慨然見貽今以往庶幾其得師乎推服至矣子祥更篆其眉曰如入雲深此册嘗印爲珂板流行坊肆間可取而證也按十年庚申赭冠陷杭州公殉之卒年六十去戊午僅兩歲耳 
　　子祥被亂始至上海爲人畫牡丹名聲纔起方其居嘉興業古董不甚以畫名然子祥殁於光緒四年爲年八十則在當時亦六十矣子祥者頽然一老秀才年齒未加於文節名位聲望尤不如文節遠甚文節乃折節虚事之如此且又出於晚年是知古人眞人可及也 
　　今人畫山多曰富春大嶺以黃子久有富春圖卷故也予平生足跡未能萬里而嘗一度泛桐江富春覺其向山水脩然使人便有出塵之想七里隴爲嚴先生垂釣處境殊幽絕半里一灘水清見骨一隴九折楓色鎖天直覺古人詩畫皆不足以盡之雖子久亦未能寫其本色况餘人乎倘能假我餘閒買一葉扁舟解衣披髮者隱此間直當痼癖烟霉膏盲泉石何止忘暑又按在後漢以前嚴光本稱莊光爲楚莊王支孫以諡爲氏故著姓於莊在楚爲莊周在漢爲莊忌莊助光其苗裔乎後漢時避明帝廟諱始改莊爲嚴如嚴忌嚴助皆見後漢書即莊周亦稱嚴子顧不久皆復本姓惟莊光之爲嚴光則無人能復之矣先生泥塗軒冕高尙其事能垂名於百世而獨不能保其一姓於身後異哉以論富春遂聯想及之 
[紀捕蟹術] [  海角秋聲]  
　　蟹有性夏末喜幽秋深喜明冬初喜食捕蟹者投其性以爲術每能盈罟而入市然亦非易與浸凉水而冒重寒工心計以堅持捕致之勞亦猶貪人之弋利耳 
　　捕之法大别爲四曰探穴曰網捕曰籪獲曰餌釣 
　　探穴之法行於夏末捕者負網罟裸其膊脛於産蟹之溝渠脛則没水引其修臂探岸之罅窪及水者蓋利蟹之幽居以致之如甕中取鱉十不失其一也 
　　時已入秋蟹都橫行變其蟄性而好浮水捕者當凉颷微起斜陽木末之時張巨綱於通水之渠扼交叉以掩截蟹如趁流漫游一入綱間得脱殊難統計設綱數小時所得恒在三 
四斤之數 
　　籪獲之法於内河支流之内按置通常之魚籪輔以竹編之罩上細而下巨細端露水面繫以繩便取視籠蟹之數行之每於深晚捕者於岸間支樹幹爲楹蘆蓆爲蓋須臨流鄰籪更懸木板敷稻草爲臥坐之具望之猶小舍棲息其中屏聲禁動即喘息亦不多作設無豆燈游移其間不將與墟墓中人無異燈之游移水際因蟹性喜明見燈而羣就不知入陷阱之籪中捕者計矣 
　　至餌釣則簡矣編一尺正方之巨眼綱綱以鰻魚或蚯蚓綱上曲兩竹片交叉張之四角繫以小磚冀以不浮又用木片繫綫於綱俾浮水爲識捕者趨數小時赴綱處引竿一取視蟹之貪食者每上餌也其法雖易惟冬初始用之然蟹亦不似前之肥碩矣 
[我之廣吿改良法] [  馬石痴]  
　　年來廣吿業之發展一日千里普通如大街通衢報紙日曆書籍車站應有盡有外餘如窮陬陋巷古垣蕭牆亦無不黏有五光十色之廣吿顧陳陳相因見者漫不留心非積極改良不可下擬數則直能使人觸目動心廣吿大家不可不注意焉 
　　飯碗廣吿飯碗爲人人必需之品今有一法可在窰舖定 
[平地一聲雷] 製粗細飯碗若干只於其碗之内外燒成種種廣吿使人於喫飯之際顯然接目一日三餐每飯不忘誠不可思議之妙法也他如酒杯茶杯不若飯碗之普及者可不必 
　　女子廣吿聖嘆氏云（遇美人於暗室能無動心否耶） 
可見動心之法不外乎一個美字假使廣吿家挑選美女若干人於其衣袴鞋襪上表示各種廣吿則釵光鬢影炤燿街頭足令萬人注目百看不厭 
　　奬劵廣吿彩票一項人多具有同好以其本微而利重也苟在票上附刋廣吿加以（恭喜發財）等字樣尤合買者心理且倖中之人旣得多金不能不歸美於廣吿之賀詞收效之宏可操左劵 
　　犯人廣吿將及臨刑之罪犯在當街游行示衆時於其背上黏示廣吿亦易惹人注目 
[有害的俗語] [  澤風女士]  
　　一個銅一擔水要挑一千銅錢一擊牌九要打 
　　花花世界人騙人 
　　打死人要償命騙死人不要償命 
　　寗可四字（吃着嫖賭）犯全不可一字犯精 
　　嫁出女兒賣出田 
　　生就的性釘就的秤 
　　江山好改本性難移 
　　以上的俗語都是有害的寫在這裏請大家更正 
社會小説 
[人間地獄（二一○）] [  娑婆生]  
　　第五十七回小院微疴倫閒彈淚芘邨斜雨商略歸魂 
　　程藕舲推着柯蓮孫道費心費心請你赶緊去代表坐一坐吧白蓮花也拖着柯蓮孫就走到了那一席蓮孫便在主位上坐了實行代做主人蓮孫一看座客是姚嘯秋黎宛亭魏子異等人十有七八是極熟的熟人𢌞過頭來對白蓮花道全是熟人其實也用不着我代做主人白蓮花笑道少説點坐下吧各位還没叫局呢白蓮花一看娘姨大姐正忙做一團没有空手在旁白蓮花便自己親手捧過筆硯局票來柯蓮孫一一的代衆客寫好末後寫到自己名下黎宛亭道今天你叫誰柯蓮孫道還是老花樣換不出什麽新人物説罷 
提起筆來仍舊寫了三馬路的秋波姚嘯秋目光最尖輕輕向蓮孫道他能來嗎蓮孫道我志不在局要叫惋春老四來問問情形嘯秋點頭須臾各人呌的局紛紛來了正在絃索丁東的時候惋春老四帶着晴雲來了座中有一個姓李的客人向來也呌秋波的惋春老四進門以後態度安詳向蓮孫身旁坐下却向那姓李的客人點了一點頭叫了一聲五少李五對他一笑惋春老四忙問五少爲什麽不叫李五道轉一個傳了接著道今天秋波怎麽不來惋春老四道病了我來代表李五道病了嗎什麽病惋春老四道没有什麽大病昨天落雪他還脱不了小孩子脾氣夜裏扒雪要做雪獅子因此受了凉今天略有些寒熱我恐怕他出來吹風眞要病倒了倒没有趣故此我叫他今天不出堂唱在家裏養一兩日明後天就可以出來了惋春老四一面説著一面遞了一個眼色給蓮孫和嘯秋好似打招呼似的嘯秋見他態度安閒扯謊能不動聲色心中十分欽佩也是十分可怕柯蓮孫也暗暗稱奇心想惋春老四在三馬路見秋波病了那種惶急情形這時候竟能收拾得乾乾凈凈不露一毫馬脚眞不容易呢那姓李的客人向惋春老四道那末秋波在三馬路呢還在家裏惋春老四道早半天他仍舊到生意上的現在我催他回去了他在生意上見有堂唱他一定坐不牢仍舊要出來的小孩子脾氣總是好動不好靜姓李的客人點點頭道自然靜養養的好那末費心你寄個信去替我問問他惋春老四道五少你晏歇到我們生意上去我可以叫他到生意上來陪你白相相阿好姓李的客人道今天我不來了改一天還要借你那裏請客呢惋春老四算了一算道劃一五少長遠不替我們請客了説罷嫣然一笑正説到這裏那姓李的客人另外叫了一個倌人來了惋春老四方廻過臉來與蓮孫説話蓮孫低低的道你眞會瞎三話四惋春老四道不要緊做生意嘸不法子蓮孫道到底怎樣他進醫院裏去了嗎惋春老四附耳對蓮孫道下午三點鐘蓮孫聽了這話怔了一怔道怎麽下午三黠鐘∶∶∶ 
三言兩語[  鵑]  
　　安徽旣鬧了那殺傷敎職員的慘劇不道院電皖馬還要袒護兇人嚴懲敎職員呀這個院不知道是甚麽院可是神經病院麽不然爲甚麽拍出這種顛倒是非的電報來唉政府本已百病叢生不道如今又害了神經病這眞不可救藥了 
 
 
 

Page 9

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 10

 
 
第一萬八千二百十四號;中華民國十二年 西曆一千九百二十三年十一月九號
星期五 * *國内要聞三 
[粤局轉危爲安　廣州通信]  
　　陳軍大舉反攻之失敗 
　　陳炯明久蟄思動自漳泉一帶粤軍盡調回潮汕集中出而援惠於是三路進兵其由紫金一路爲洪兆麟等部由紫金趨橫瀝直攻馬鞍饅頭等嶺以圖解惠州之圍惠城楊坤如部久困孤城亦由城衝出甚爲劇烈圍惠聯軍有避其鋒而引退至博羅者另淡水方面聯軍亦因誤會而引退至平湖詎知平湖車路一帶陳軍亦已聯絡綠林由綠林首領袁蝦九嘯聚大帮綠林以爲嚮導故陳軍佔有平湖欲直逼石龍已到南社開戰維時石龍附近聞槍砲聲故風聲所及省垣大受影響前五日省垣殷富多避徙港澳商店亦紛紛遷貨沙面而市上軍人拉夫日夜不絕更足令人驚恐市中謠言大起幾疑政局變化即在目前乃自十月三十日起河源收復平山收復平湖收復捷電紛來始由驚恐而復歸安謐矣當前方軍隊引退時士氣不揚危險殊甚孫中山立派參謀喩毓西到石龍博羅視師頒發大元帥諭令文云我即到石龍如向石龍退走者一律槍决先以嚴厲命令遏抑退軍而最能轉危爲安鎭守全局者則爲滇軍師長范石生范親出督戰以平湖之敵逼近石龍於省城影響最大乃親率部下六千餘人由石龍出發往平湖立將平湖收復此舉爲勝負得失一大樞紐目前滇軍在樟木頭石灘兩站駐有重兵扼要守備有險可恃陳軍甚難飛渡而河源龍川一帶許軍極爲得手迭獲勝利現時惟由紫金窺橫瀝一路陳軍勢盛聞李烈鈞擬親行督戰統率朱培德李明揚等部以供指揮云然此次陳軍聲勢驟然緊張如是之速者其故多由於挑撥與運動自一月以來廣州謠言盛極王文泰之運動海軍龍濟光李鴻祥金漢鼎等之運動滇軍固彰彰在人耳目其他運動梁鴻楷魏邦平等部者亦人言藉藉大抵對彼軍則謂此軍已受運動對此軍則謂彼軍已受運動使其互相驚疑實爲一種伎俩而更有一事最爲巧而且險者則掀動政潮使軍界領袖互相猜忌前月政潮最大者莫如省長問題而實則陳軍亦有播弄於其間蓋陳炯明與許崇智平昔最爲不和其失和原因即由於陳在漳州力戰時曾允許以省省長回粤後則靳而不與此舊事已人人知之前月陳曾致書於許謂彼在總司令任時許旣因不得省長而怨懟今孫政府時代君旣勞苦功高何以又不任省長以此種論調激許一方面又因元老派與世子派不協由政客方面向世子派打擊元老派激動元老派省長財廳長鹽運使一齊辭職於是又向許崇智方面捧場省長由許接受許不知其中有多少機械也是以前月許曾親由前敵回省是時各報即極力鼓吹許任省長許亦有願任之意矣所以廖仲凱鄒魯均極力辭職胡漢民亦於此時飄然離大本營而去孫科則與許崇智極力聯絡而省長問題傳播而後前敵各軍官亦不知如何紛紛藉詞回省當時如楊希閔朱培德劉寰震林玉山陳天泰均羣聚省垣而外間傳説則謂滇軍方面反對許任省長以爲軍事尙未收束無功者可任最高級長官有功者又當如何故當局不得不將此事暫爲擱起而造謠者又妄造不近情之言謂陳炯明與許崇智魏邦平秘密聯合將合力以排除客軍其意蓋專欲打擊滇軍此種不合理之言有常識者斷不取信惟軍人思想簡單難保不受其煽惑故陳軍一起前方有無故而退者未必非受謠言所惑所以孫中山此次親發急令諭各軍長官其第一令云師克在和即知此中隱情欲各官合力同心也又一令云嗣後各軍機關人員各宜盡瘁國家勿得擅離致荒職守殆因前敵軍官近來有紛紛回省之舉也此令下後劉震寰雖因療傷在省亦速行返飛鵝嶺營次亦因戰務緊張不得不爲大局計也目前督戰最勇者惟范石生因鐵路在橫瀝撞車范在車由窗口跳出致面部手部受傷然亦帶傷督戰故此二日間近省之地以平湖一帶戰事最劇然卒克復平湖則范軍督戰之力也 
　　另附粤報消息陳軍此次反攻右翼由龍川發動由是而進河源廻龍直逼至柏塘派尾在翼由橫瀝平山而進至平湖襲取廣九鐵路其勢兇悍已極聯軍右翼即陳軍左翼）當時因兵力略單又因各部呼應不靈致被陳軍乘虚侵入迨後則不能不改變計劃拔隊退守誘其深入而後擊之此方聯軍當由淡水退出時大部集中於平湖一帶隨繞道開往布吉以拊陳軍之後不料突有陳軍數千人從龍岡抄出平湖其時滇軍第四師王秉均部方由石龍調撥大隊星夜乘車開往平湖援助但平湖已爲陳軍所踞派兵伏於沿路一帶故王部甫抵平湖即被伏兵襲擊時在夜深滇軍不便遽爾作戰迫得退回沿車路下行直至樟木頭附近斯時第二軍長范石生已聞警撥隊到援先將南社之鐵路軌道掘斷以防敵人猝至一面會合王部反攻惟陳軍佔據平湖後仍鋭進不已沿車路而下由平湖而天堂圍·石鼓·塘頭厦·林村·樟木頭·以至常平距南社僅隔一橫瀝站幸范石生尙有部隊六千餘人駐於石龍遂即火速調至常平與蔣光亮部會合由范石生躬親督隊反攻劇戰於常平一帶雙方將士均甚戀戰血肉相搏前仆後繼聯軍將士因各主將均至火線督率倍爲奮勇相持十餘小時陳軍不支被聯軍長驅直進當將常平至石鼓各地收復惟陳軍仍於天堂圍頑抗其時由平湖繞道往布吉之聯軍已達目的地遂即由布吉向平湖作動以擊陳軍之後隊陳軍不意聯軍從布吉抄出前後受敵勢益不支被聯軍四面包圍紛紛潰散卒被聯軍繳去槍械千餘桿虜獲數百名殘餘向龍岡方面狼狽逃遁滇軍胡思舜部亦乘平湖方面陳軍勢蹙時猛向侵亞 
入平山之陳軍攻擊陳軍各自爲謀不能兼顧節節退却被胡部追踪痛剿大敗於水口地方至三十日平湖平山遂均爲聯軍完全收復陳軍先後傷亡極衆損失殊鉅諒已不能爲患左翼各軍刻已進至河源上游該方現有許滇盧李各部兵力較右翼尤厚而陳軍所受損失亦比平湖平山爲甚查陳軍右翼（即聯軍左翼）以林虎部實力最足故以林部進攻柏塘希圖窺伺博羅沿江東下截斷惠博聯軍後路而與平湖之陳軍會合以全力由廣九鐵路進取省垣不料被滇軍朱培德部扼守柏塘將其擊退繳械過半林虎經此挫折實力大減其他陳炯光劉志陸各部亦受創殊鉅東江經此大混戰實足促成戰局之迅速結束也 
　　自北洋艦隊同安楚豫豫章永翔等艦駛離省河後各方疑團莫釋其參謀長兼永翔艦長家眷且因此被扣留茲將此事之始末情形及孫中山派員宣慰之經過詳叙於後當曹錕凖備賄選之前對於駐粤海軍曾派員來汕與温樹德磋商北歸之策事成即以某種權利許温然海軍在粤本不足重視而曹獨斤斤注意於此者以中山爲陸海軍大元帥具有管轄陸海軍特權若海軍駛離粤海則名實當不相副遂可藉此而拆廣東政府之台此其所以用此鉅欵而運動駐粤之海軍也温受曹賄後於是密派前某艦長王文泰秘密潛返廣州寄寓沙面之某洋行積極進行海軍陸戰隊之隊長某本爲温氏死黨且海軍陸戰隊士兵半爲温氏衛隊改編半爲李炳榮部隊改編時時均在危險之中此孫祥夫所以至今不肯就任海軍陸戰隊司令也王文泰抵沙面後遂日與該隊長密商離粤計劃已有兩星期之久嗣偵悉當道對於海軍不在注意王文泰遂利用此點並乘東江陳軍反攻及參謀趙梯崑爲乃母在永勝寺開喪之際突然跑至海珠詭用趙梯崑名義發佈命令該命令略謂據報有人圖刦艦隊特分派陸戰隊四十名全副武裝協防等語各艦艦長多有家眷在省故非戒嚴時期絕少在艦駐防故各艦士兵接到此項命令不虞其他且派隊協防亦屬常有之事詎該陸戰隊上艦後乃迫令開機行駛王文泰當下令時同時復派員至永勝寺謂有重要會議請趙梯崑即時返海珠趙因即抹淚而行詎返至海珠碼頭正落駁艇即爲陸戰隊强迫土艦事未發時其特派員孫祥夫軍需長郭樸軍需唐適等住宅亦爲陸戰隊搜尋來意甚兇孫唐以事倖免郭則被捕落艦事發後孫唐等乃相率返海珠司令部觀察情形至則凌亂不堪而各陸戰隊多已隨艦而去所留在海珠者亦概行携物而去以是海軍司令部頓有今昔之感孫祥夫爲之嘆惜不置隨乃將自己衛隊支酎守衛恢復原狀并即召集各艦長員商議應付方法衆推孫祥夫將此中情形報吿孫中山孫以海軍果爲國家前途計則可留此助成革命全功若不欲革命則去之無拘然爲海軍名譽計固當竟護法之功也言下對於現在留粤艦隊長員深爲贊許以其不同流合汚也孫祥夫返部後以此相吿同人咸爲翕服三十一日孫中山復派孫祥夫前往黃埔爲之宣慰駐泊黃埔各艦孫即於是日十二時啣命前往黃埔召集飛鷹舞鳳褔安各艦長員代達大元帥德意結果僉以護法事業未終無論如何大家須隨大元帥一路去革命以竟全功當塲同打指模宣誓請孫代達大元帥孫遂於即晚返省復命時已晚上十一時許孫中山以留粤艦長員深明大義嘉獎不已聞各艦將推大本營楊參軍出而主持海軍事宜現已逃之同安楚豫豫章永翔等艦已至赤溪惟煤斤則已缺乏至飛鷹艦現已修復隨時可供調遣矣駐汕之海艦亦於二十八早離汕出海温樹德亦同時離去汕頭想即係聯同該四艦北上而温氏則可乘此報功領欸矣 
[浙議會開會之救濟法]  
　　浙江省議會因開會一月有餘迄未足法定人數八日下午一時續行開選舉會由沈議長主席議員陸續簽到陳邦達等九十七人核諸法定人數祇差五人當由議長查明胡梅生季亮方一仁王邈達蔡經賢五人均在省垣即開單交庶務科電話及專差邀請待至三點五十分仍無續到而已簽到出席者不耐久坐遂宣吿延會張天錫原擬九日中午公讌全體議員現爲補救開會計將在省議會休息室設席公讌以便讌畢即行開會并聞審議長一席蔣方震因未在杭以張天錫爲最有希望 
[蘇議會提出懲戒議長案]  
　　水利協會風潮之第三幕 
　　蘇議員鮑友恪趙雪陳亞軒朱紹文任桂森等提出「懲戒議長徐果人案」云爲議長違法謀攫會長損失人格謹提懲戒案請求大衆公决事竊以省議會議長對外爲省議會之代表其地位何等尊嚴名義何等神聖宜如何恪守法律尊重廉恥以爲全省人民之表率顧自徐果人當選議長以來植黨營私早已不理於衆口祗以與省議會全體名譽攸關雅不欲多所論列致隳本省最高法團之聲譽詎徐怙惡不悛變本加厲近更本其壟斷省會之手段一出而爲攫取水利協會會長之謀然果能依法産出友恪等亦不爲已甚之攻擊無如徐果人謀攫會長之心固已不堪聞問而其謀攫會長之手段則又純等於流氓地痞之行爲爲人羣之所不齒若不劾令去職使此等寡廉鮮恥恃勢違法之敗類長列省會之主席豈惟省會之羞實吾蘇三千萬人之恥茲特將其違法攫長之事實爲我同人陳之查江蘇省水利協會條例係經本省議會議决公布則其條例之應當遵守省議長决無不知之理亦决無可以違反之理本月初三日水利會開選舉會照該條例第七條所規定須有各縣選三分二以上之出席方可舉行是日到會雖有四十四縣之多而聲明缺席者已踰七縣照例不能舉行乃徐攫長心切嗾令其金陵俱樂部變相之正社黨徒王景常劉文輅等蜂擁張肇炘主席强迫投票雖經各會員力爭未行而其違法之舉動則固已有目共覩矣該條例第四條規定處理事務之職責會正副會長俱有事故時由各部主任中公推一人代理發通知召集開會非事務之一乎黃會長雖有事故他適武副會長固依然到會也武副會長於四日發通知聲明緩開選會俟電請會長來寗再開是依照第四條所規定行其處理事務之職責乃徐於武發通知後忽用非會長非主任之張肇炘名義擅發通知於五日私召其黨徒擅自開會張肇炘有無召集開會之權條例中並無規定而徐以立法機關之首領嗾使舉行其違法之罪殆又加人一等矣且選舉慣例凡關係較鉅之法團選舉時必函請官廳臨塲監視以昭愼重江蘇一省之水利協會其關係何等重大向來選舉均有官廳到塲此次私選事前旣未函知官廳到塲臨時即四徐之黨徒私造選票自投自開作私相授受之交易徐果人不惟不加制止反恬不知恥於私選揭曉後靦顔爲就職之演説综上各情其無恥可謂已極若再令其長踞省會主席是吾蘇三千萬人之人格均爲徐掃地盡矣茲謹依本會懲戒法提出議案請將違法無恥之徐議長果人議决免除議長職務送交法庭治以應得之罪以保尊嚴而全人格是否有當應候公决 
[南京快信]  
　　省議會定今（八日）日下午一時開内務敎育實業請議審查會九日下午一時開大會 
　　敎育廳長蔣維喬呈復省署所委之各科指導員均係遴選專門人才期以所學專事指導以求科學發展並非另設冗員請向省議會答復 
　　齊督以近日謠言繁興昨召江寗宮鎭守使警務處王處長憲兵馬司令到署面諭嚴加防範 
　　京電全國裁兵大會已定十日在京舉行齊督令駐京代表就近出席 
　　内務部前咨各省諮詢道尹是否可裁聞韓省長昨特電部請從緩議 
　　院電兩長國内患匪區域停給外人游歷護照原非長策應責成各軍從速剿滅以免外人口實當電令軍事各機關遵照 
　　水利協會爭長風潮迄未解决該會已連次電京促黃伯雨會長回寗主持 
　　窰灣各界電軍民兩長請收回移調警備隊統帶張繼勳成命以防匪患 
　　韓省長委周鳳彝充省道籌備處佐理馬嘉全充警備二團執事官 
　　警務處昨將溧陽縣二等警佐郁續緒撤差改委姚展接充又金壇縣警佐熊虎文辭職改委魏焯文接充 
　　警務處准印花税處函請挨户調查以維税收王處長通節各區查照辦理 
　　警廳偵獲私造僞幣犯戴金奎當解江寗地檢廳訊辦　　南京勸業銀行主任現由北京總行改委杜維東接充　　江寗地方廳自昨（七日）日起恢復暑期前辦公時間　　常熟公民周傑等數十人電訐該縣議長邵玉銓 
地方通信 
[蘇州]  
　　電燈廠歸併尙難速諧此間新舊電燈公司估價歸併一節部省二委往來仲裁已非一次振新固不肯讓步而新廠又堅執削減遷延數月毫無結果今該委等又聯袂來蘇假寓鐵路飯店振新股東祝君蘭舫僑寓滬上由該廠顧問楊潘二律師及經理華子怡君爲一度之商榷大約七十餘萬之估計仍　得圓滿之解决茲已兩邀祝君尅日來蘇會議矣 
　　日領赴滬就醫駐蘇日領事籐村氏前因夫人患病日久眠食不無影響今其夫人病雖吿痊而籐村本人忽患秋痢迭延蘇申西醫診治尙少效騐特於昨（八）日下午四時乘小輪赴申就醫其日行事件則委副領事松原君代拆代行 
　　市敎育會長請解釋選舉之省批吳縣南北橋市敎育會長顧鴻爲因江蘇省署前據嘉定縣知事江震三呈署請示解釋市鄉自治選舉疑義一案即經指令該縣原令中第五條内有省令對於小學校長援引部令認爲不得兼任鄉董依此類推鄉佐議員同爲自治職員小學校長自均不得兼任等情顧會長因此日前曾具呈省署請示市鄉舉辦選舉時小學校長是否應在被選舉權之列抑應比照市鄉制第十九條辦理云云刻悉省署昨已批示云呈悉查小學校長部令不准兼任他職原所以防分心而專職務無論何種自治職員均有相當職務自應一概不准兼充至當選後自行吿退與市鄉制第二十條第五欵規定相符並無抵觸仰即知照此批 
　　警廳佈置開倉時之防務蘇州警察廳長趙金城現因城内外田業各租棧均已散給租繇開倉收租在邇届時各鄉農民來鄉還租者勢必擁擠誠恐匪徒剪綹乘隙活動發生扒竊丢包危害行旅等情故該廳長昨特通令偵探隊曁各警察署所届時轉飭探警上緊防範一面分令各分所巡官至期加派巡邏梭巡保護 
[松江]  
　　靑浦漲蕩承買之竸爭靑浦縣漲蕩田畝自經松金靑官産事務所駐辦盧恒通飭令造册丈量之後早已會縣標買聞城廂紳董有結合團體向盧包買之説而金澤鄉等墾户因此發生反動業已集合鄉人數百名向縣呼籲欲人請歸鄉間承買已非一次在城中團體又不肯表示退步故此事正在劇烈爭執中 
　　嘉興中校長參觀三中浙江嘉興第二中校校長王君等於七日上午至三中校參觀經蔣校長出爲接待詳閲一周辭去 
　　市公所經費預算不敷松市欵産捐税之收入自自治停辦後除抵當慈善敎育用途之欵産及修治道路工程與自委公費之忙漕附税外其餘如預備浚河之船捐修養馬路之車轎捐及茶捐猪捐客棧捐地塲捐等十餘種均已改作警費刻因自治恢復已由董會編造預算聞即以改作警費之各捐併列收入項下不敷尙巨蓋以前自委公費祇月支三十元而現在議董兩會支薪員役計有十餘人每月支出至少須二百餘元若不將改作警費各捐照舊收回則於市政前途勢必完全停頓故此次市議員開會後之議案自必將預算提前討論至現作警費各捐之能否收回與預算收支之能否適合全恃各議員魄力如何耳當拭目以觀其後 
[嘉定]  
　　　范橋鄉補選縣議員范橋鄉鄉董范如金鄉佐季同寅會同縣署委派監視員金其清及投票管理員張文錄奚汝梅等於本月四日舉行投票縣議員自上午八時起至下午六時止計實到選民八百三十六人五日九時當衆開匭計范吉得六百二十八票當選縣議員楊文苑得一百三十一票當選候補縣議員業已呈報縣署備案矣 
[無錫]  
　　關於衆議員改選之覆電無錫省議員華彦銓爲衆議員改選事於日前特致電齊督軍詢問一切昨日齊督軍已電覆華議員茲錄其原電如下省議會議員華先生彦銓台鑒代電誦悉衆議員改選議員蘇省前經根據舊法辦竣當然無庸再選來電各節極表贊同惟事關選舉應商省署主核辦理特先布復即希查照齊夑元漾印 
[南通]  
　　電請緩辦縣自治縣農商敎育等會近以縣市鄉議會經費業已撥歸敎育現時難於收回預計縣會恢復等費共需銀萬餘元刻下尙無着落爰議定電請省署暫緩恢復俟籌欵再行辦理未知省署將准其緩辦否 
　　縣委查報路工近况縣委陶睿近與路工處主任孫銓勘查東南縣路工程於六日呈報縣署以觀永姜灶餘中餘東呂四墾牧小海張芝山川港等區縣路尙稱平坦惟三樂區侯油榨東段曁餘西區袁灶至二甲及三益區之中段路身高低不平請予鑒核等情瞿知事特於七日轉令三樂等區興修以利交通 
　　敎育界近事本縣中等以上各校現因蘇省各中等校第六次演説競進會業定二十四二十五日在通舉行連日各就校内選擇人材俾便届時與賽敎育會新委員王崇烈葛懋修方賡嚴樹釗宋翼定九日到會接收帪册文卷正式就職農科大學所植名菊甚多現訂十一日就東公園開展覽會又縣敎育局定十日舉行董事會其董事張容辭職茲由縣另聘邢德涵接補矣 
[鎭江]  
　　市總董呈報調查員鎭江城　市董事會總董王振文以辦理市議會改選事宜當以調查選民爲入手辦法故已將城内外劃分爲四區遴派幹練耐勞之人分投調查業於日昨（七日）呈報縣署備案茲將各區調查員人名探誌如下第一區錢芝亭第二區朱萼第三區張嘯園第四區何松茂 
　　平民學校與乞丐所之籌備鎭江警察劉局長近以改良社會當趨重敎育而平民學校尤爲當務之急特委一科科員葉裴卿籌備平民學校事宜又以鎭江乞丐沿街棲息殊屬不成事體特委任二署署長王濟蒼籌辦乞丐收容所事宜聞該科長署長奉委後均先後呈報到差云 
[揚州]  
　　縣議員請召臨時會江都縣議會議員張宜齊詹石秋陳迪之胡樹人等十餘人於昨日（六日）假靜樂園開茶話會公决署名致函蕭議長咨請縣署召集臨時會討論地方自治事宜 
　　柯脱來揚預誌揚州第五師範學校長任孟閑擬籍開增科添校紀念會之日（即十二日）開演講大會除約東南大學某某等博士來揚演講外並親往上海敦請柯脱博士來揚演講業得博士首肯想届時必有一番宏論增進揚人之植物學也 
　　修橋訂期開工東鄉萬福橋自遭大水衝倒後以籌欵爲難及工程浩大之故尙未修復年來始經官紳籌募的欵九萬元推由魏紳仲蕃督修業將工料購置完備訂於二十二日開工並經省委盧松坡爲催工委員以期早觀厥成 
[儀徵]  
　　市議長補選完竣儀徵城廂市議事會正議長楊君因會務紛繁精力不逮堅辭正議長仍就議員該會爰於本月五日午後開會公决計出席議員逾總額半數之上適足法定人數經衆議决正議長楊君堅辭挽留未獲照章當以副議長郭彭年推補所遺副議長應即互選一致依法投票計出席十一人開票結果周雪松得十票當選爲城廂市議事會副議長從此市議會可吿完全成立矣 
[高郵]  
　　謀害親夫駭聞縣屬二總四里鄧家莊農民趙某妻車氏不守婦道與夫反目竟以毒藥調入粉麵夫攤煎餅食後中毒斃命食時分給於其母弟妹及鄰人共食喫下中毒受傷目發紅頭皮起瘤嘔吐於地復擲畜類食騐毒斃鷄鴨豬羊十餘頭昨（五日）經趙姓家屬及親族多人來城擬赴縣署請騐雪寃 
[徐州]  
　　組織徐沛長途汽車公司沛縣紳商張書臣趙得九等以該縣交通不便擬组長途汽車公司已得各界同意招集資本一萬元日前開會議决定名爲徐沛汽車公司（沛縣離徐州一百二十里）官商合辦章程業已草就前日公舉趙得九來徐託商埠局某科長介紹定購汽車數輛聞蕭縣亦將組長途汽車公司擬附徐沛公司一同購買緣徐州某軍官自有汽車十餘輛係前購自義國現寄天津物質堅固售價甚廉現在磋商中想能成爲事實也 
　　東鄉刦案銅山東鄉王家屯劉某有地十餘頃久爲匪徒垂涎於前日突來土匪三四十人各持快槍撞開大門將劉縛住槍擬胸部問出藏錢所在遂刦去錢物甚多臨行又牽牛四頭劉已來城報案 
[寗波]  
　　大批海盜圖刦郭衢不遂鎭海柴橋郭衢地方背山面海爲東南要塞户口不下數千市面繁盛惟向無團防故日前突來盜船四艘停泊海口每船盜匪三四十人軍械齊備子彈充足意圖上岸搶刦事爲漁人某瞥見當即報吿該處自治會戴宗周伊亦當夜至柴橋報吿警備隊曁警所所無奈該地兵力單薄祇得函知水警廳派輪共剿先合大碶頭警備隊同往示威而盜匪毫不忌憚及水警廳兵輪駛至盜船始逸若非該漁人聞風先報勢必發生極大之刦案也 
　　趙主敎授勳之盛况甬天主堂趙保祿主敎昨（六日）爲法政府榮授勳章之期上午十時在泗洲塘毓才學校舉行典禮頗極一時之盛略誌如下事先法軍艦辣爾個爾奉命於六日晨抵甬到時鳴砲有兵頭九人率領武裝海軍三十餘人九時許排隊至毓才學校是日中西官長到者有會稽道尹黃涵之鎭守使代表陳熙甫參謀長林廳長姜知事等多人曁駐華英領事凡魯篤税務司甘福履郵政司杜愛爾等多人又有毓才學校懿德女學校等團體及各界來賓共計二千餘人 
[懷遠]  
　　捲烟税實行開徵懷埠銷售紙烟尙不過盛頃縣署接馬督呂省長令捲烟税實行開徵無論何種紙烟凡每盒裝有紙烟十支者徵收税洋一分聞營是業者因税過重已一律停售矣 
 
 

Page 11

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 12

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 13

 
 
第一萬八千二百十四號;中華民國十二年 西曆一千九百二十三年十一月九號
星期五 * *本埠新聞 
[黎黃陂昨日放洋東渡]  
　　居滬將兩月之黎黃陂因往日本養疴於昨乘東洋公司之高麗丸動身惟不欲與普通旅客同行另雇小輪提前到吳淞照例東洋公司之送客小火輪離滬須在下午二時半而黃陂則與東洋公司商妥獨自向日郵社賃得金陵丸小火輪一艘改定下輪時之碼頭不從海關而至虹口北揚子路之日郵社公司前並提前三小時故上午十一時許黎黃陂即挈同二夫人危氏·秘書長劉鍾秀·並僕役二人由其寓所乘自備汽車直駛至日郵碼頭送行者共有十數人虹口捕房得訊在黎氏到埠時已先派來日警多名到碼頭保護並驅逐閑人黎氏下汽車後與歡送各人一一周旋但發言甚少黎氏面目黧黑似含有無限之感慨者比下金陵丸後送行者亦一一同至輪中送至吳淞俟其上輪後再行還滬迨十二時半汽笛嗚嗚金陵丸向吳淞開駛矣聞黎氏此去在長崎登岸即轉車至别府養疴云 
　　又一訪函云黎元洪氏於昨日下午一時三十分携同如夫人危氏及隨員僕從等十餘人分乘汽車七輛由杜美路二十六號寓所出發至虹口三菱公司碼頭乘坐金陵丸駁船小輪赴吳淞登輪時各政客及議員等親往送行者有李根源·饒漢祥·金永炎·唐賓如·瞿幹琴·李介如·熊少豪·徐少秋·湯薌銘·謝遠涵·劉萬清·潘大道·褚輔成·張維鏞·梁鎭廷等數十餘人均親送至吳淞口外於下午四時許即登日本郵船高麗丸放洋東渡赴日本别府養疴送行者遂即由金陵丸返滬云 
　　國聞通信社云黎黃陂於昨日乘高麗丸赴日先包定金陵丸小輪一艘停於日本郵船會社碼頭昨午十一時後送行者陸續前來計有楊永泰鍾才宏·彭養光·鄭萬瞻·蔣作賓·許世英·李茂之等數十人何東爵士夫婦亦於十二時到浦邊送行以黎尙未至遂即先去至十二時二十分黎携其如夫人危氏并有李根源金永炎饒漢祥等數人同抵碼頭與送行者一一握手即登小輪於十二時三十餘分開往吳淞口外乘輪送上大船者除李金饒三人外爲許世英郭同鍾才宏楊永泰等約十餘人聞該船至下午四時啓椗到長崎後乘火車赴小倉更由該處易車至别府在别府擬賃居日人别墅云 
[湯姆斯博士昨已抵滬]  
　　明日在職工敎育館演講 
　　德國藥學家湯姆斯博士來華演講曾誌本報現博士於五日由神户乘林肯總統號啓程已於昨日上午抵申下午三時半各團體邀博士在省敎育會談話到者有沈信卿·阮介藩·黃勝白等十餘人現博士於今日休息游半淞園明日下午四時由江蘇省敎育會·職業敎育社延博士在職工敎育館演講題爲「化學理論及應用之新智識」云 
[敎育測騐之第三日]  
　　德爾滿碩士今日赴閩 
敎育改進社上海敎育測騐會於昨舉行第三日測騐受測騐者有吳氏·隆德·縣三·尙公·市北·敬業·養正·等校現滬上敎會學校二十處學生四千一百十餘人公私立學校二十五處學生六千八百六十八人均已測騐完畢測騐主任德爾滿碩士定於今日下午一時赴福州測騐楊繼宗學士須留滬數日以結束此次測騐事務測騐結果算畢後發表昨晚八時由敎育局發起在大東旅社木蘭廳公宴德爾滿·楊繼宗二君到者有章伯寅·楊聘漁·張石麟·等二十餘人觥籌交錯攝影而散 
　　昨日下午三時半德爾滿君在職工敎育館作第三次演講第一小時演講如何利用此次測騐之結果受騐學校之校長敎員聽者甚衆第二小時由聽講者隨意詢問仍由章伯寅主席楊繼宗繙譯茲將德爾滿演辭錄下鄙人第一小時所演講者爲如何利用此次測騐之結果第二小時請諸君詢問懷疑之處在座諸君都係校長或敎員必急欲知如何利用此次測騐之結果在討論此問題之前當先知吾人費去許多精神財力以培植兒童因欲使兒童本身有益所以吾人測騐注重兒童測騐結果對於敎員校長及本地辦學人士均有關係與價値吾人於測騐兒童後可認兒童智力之高低以客觀眼光斷定兒童且可以試卷給與學生自己一閲使其自知程度如何現以各學生Ｆ數（努力數）觀之多不到五十分之標準有祇有十分者此則離標凖甚遠吾人可以此使兒童自知之俾其有羞恥心努力進步目下中國一校·一城·一省·一國·皆無兒童智力標凖吾人目下之測騐即可得一種標凖故此種測騐可帮助兒童之父母敎員知兒童之程度如何並可由此採取較佳之方法以敎兒童昔日敎育方法如一篩子智力不足之兒童均被篩去今之方法則將分兒童爲等級無論高能低能均有受敎機會此即實行平民敎育主義也又敎員對於兒童中最智最愚者頗難辨别或姓張爲最智或姓王爲最愚不易分出今之測騐即易知之又學生時有不守規則之行爲敎員對之頗爲𣗥手蓋以此輩學生或係高才生因其功課太易無事可做乃作不規則之舉動余在南京第二日忽有敎員因難於處置頑皮兒童亦欲加入測騐俾有救濟方法厥後余往調查則知其不守規則之兒童係一最有智力之學生不適合於在其班内讀書該敎員徒嚴責兒童以爲佳良方法實則大謬又兒童對於科目有何興趣亦有關係苟無興趣即無進步中學校學生不喜習代數學校强迫其學習方能畢業投考大學也敎員有問張生父母來要求升五年級者平常祇可以該生能或不能升級答之一無確實標凖今有測騐之結果即可將調查兒童成績表以示兒童之父母也又有一問題即視兒童對於國文等種種科目有何進步依Ｆ數標凖爲五十分若兒童努力分數祗有四十分則敎員當加注意而培植之敎員若見自己兒童努力分數不增加當變換其敎授方法校長敎員亦當測騐敎授科目何者最爲得法何敎員敎法收効最多又此次測騐與本地敎育局頗有關係彼可知所用之學欵是否有利益用去一百元其收效是否有一百元之價値且可與他處相比較如北京學欵所得之效果較之上海相同乎今之測騐結果皆可解决此種問題也余今日所談者皆非理論而爲實用至升級問題高才生不可升二級低能生亦不可降二級蓋恐傷其志氣也又現在之測騐注意一般普通學校云云 
[柯脱博士將赴杭演講]  
　　應浙省敎育會之請 
　　美國植物學柯脱博士在滬講演迄已數日茲聞浙江省敎育會會長李俊夫因欲邀請柯脱博士赴杭演講特於前日來滬與殷芝齡氏接洽且聞殷氏同時又接得之江大學來函敦請博士前往講演當由殷氏與博士商妥准十一日早車赴杭其講演地點則十二日在省敎育會十三日在靑年會十四日在之江大學十五日返滬云 
[美經濟探險家之蒙古富源談]  
　　藴藏之富非意料所及 
　　上海泰晤士報云美經濟學家兼探險學家馬圭德氏自一九○二年充任經濟探險隊員至蒙古後自是二十餘年中除回美時間外常在蒙境足跡所經不下七萬餘哩平日於調查經濟狀况之外兼涉社會宗敎等項故於邊陲風土情形知之最諗曾有著作數種刋行於世茲因在蒙發見無盡藏之金銀白金石油等礦遄返紐約集資以便開發之故道出滬上小駐一二星期即將啓程東行昨語泰晤士報記者云蒙古一地曠野未關到處皆是富源而其藴藏之富尤非意料所及有金礦有白金礦有銀礦更有石油礦油量之多苟余所計不謬者一旦開發之後行將轉移世界油産之地位蒙古商務數年以前大半經由俄邊今則多握華人之手各項投機事業四分之三係由華人投資中國在蒙商務旣若是偉鉅則蒙古所受中國勢力之影響當然最大蒙地貿易額每年約有一萬萬元貨物之經由各大城鎭輸運者不過百分之五十餘則多取荒僻小道以避官吏稽查華人之能握有蒙地商務而不失者乃高利貸欵制度之所致蓋蒙民貸欵利息甚高本利相積不數年後其産業即折入華人之手近數年來美人至蒙貿易者漸衆目下庫倫有美商行代表一百五十人惟外人在蒙經商不諳蒙情須藉掮客輾轉媒介所購貨物出價恒較華商高出百分之五十今日蒙地所需首在改良交通以利運輸蓋自科布多至張家口駝負載須行六月之久庫倫張家口間雖通行汽車三日可達然費用極鉅故鐵路之築實爲此時刻不容緩之要圖也 
[總商會明日開常會之議案]  
　　上海總商會第二十三期會董常會已訂於本月十日（明日）午後三時舉行茲悉是日議案除入會等案外尙有英人富德爾氏函請贊助上海倫敦間之空中交通計畫及會董簡照南逝世以次多數遞補等案聞將提交本届常會請衆討論云 
[總商會今日開吳淞江會議]  
　　本埠總商會昨發通知單云逕啓者茲訂於本月九日（星期五）下午四時召集全體會董及前日吳淞江水利協會商業團體中推出之議員委員開聯席會議討論吳淞江修浚事宜届期務請台端凖時蒞會共商辦法專此佈達須頌日社上海總商會啓十一月八日 
[滬北米聯會定期召集特别會]  
　　爲開浚吳淞江事 
　　聯合通信社云關於開浚吳淞江問題自總商會召集水利協會推選議委發表後其與吳淞江有直接利害關係且負有鉅數經費之滬北米業行廠兩帮竟至落選退席祇經售一方（即米客）佔有委員一席日昨行廠兩帮領袖均有對於經費不負責之言論大致謂此次召集協會到者共有十七團體共選出議員委員二十四人如果每團體佔一名額尙餘七名是總商商會儘可於此推選人才佔此名額今廿四人中總商會佔議員六人内祇一人係另一團體代表總商會佔委員十人内祇四人係另四團體代表其餘十一人均總商會會董雖總商商會熱心公益但其他落選團體以爲盡此經濟義務而無議委地位將來遇事恐有不能過問之虞蓋行廠客三方帮數衆多各有領袖凡輸納此項經費者皆得向領袖建議多數主張力爭昨滬北米業聯合會特致行廠客三帮通吿定於十六日開會共同討論此項問題通吿如下『本月十六下午二時常會期改爲特别會議届期務希貴董准時出席共同討論吳淞江水利事宜並重要各案』云云 
[和平會議之應聲]  
　　自何東氏來滬發起和平會議後各界贊助迭經登載報章茲將何氏昨日所接函件錄下㈠『齊燮元復函』曉生先生大鑒昨親雅敎欣佩良深頃辱惠書彌殷軫結執事以近時之猗頓爲當代之仲連促進和平無分中外嚮聞高義久切心儀一昨幸接光塵暢聆閎議發攄偉抱具徵名下無虚祇以公務覊牽招待未周殊慙簡褻乃荷齒芬遠賁獎飾逾恒尋繹嘉言益滋愧歉比歲内爭未息滿目瘡痍執事悲天憫人力謀救濟燮元亦夙懷宏願倡導和平前席晤談亟欲引爲同調倘海内賢達相與扶助一致贊同開會有期自當參列即萬不獲已亦將遣派代表共策進行金石眞誠曷勝欽敬專泐布復順頌台祺齊燮元啓十一月六日㈡『桂省敎育會來函』曉生先生大鑒連年變亂百業凋零全國人民莫不希望和平實現台端眷懷祖國發起和平會議實先得我心本會對於此舉深表贊同尙希將進行情形隨時示知爲盼專頌籌社廣西省敎育會啓十月二十二日 
[國民黨改組大綱]  
　　全國委員會設廣州　執行委員會設上海 
　　中國國民黨定於明年一月十五日在廣州舉行全黨大會討論黨務進行已誌前報現聞籌備各委員對於改組計畫已經草就其大要如后 
　　㈠國民黨全國委員會國民黨領袖爲全國委員會由國民黨全體大會選出二十一人之委員組織之第一次全體大會尙未召集之前全國委員會應由現在之國民黨本部組織成立名爲「國民黨臨時全國委員會」該會應舉會長一人秘書一人住居廣州每兩月開會一次但會長認爲必要時得臨時召集又國民黨臨時全國委員會應在廣州 
　　㈡執行委員會執行委員會應由國民黨臨時全國委員會選舉九人組織成立爲常設的執行機關執行國民黨臨時全國委員會所議决之事項但在臨時全國委員會未組織成立以前九個執行委員應由國民黨本部委任又執行委員會應在上海應選舉秘書一人與會長常通消息受會長訓示指導及接收欵項以資進行執行委員會應組織下列各部（甲）出版及宣傳部（乙）黨務部（丙）勞工部（丁）農民部（戊）學界部（己）軍界部（庚）婦女部（辛）交通部以上諸部組織就緒時各委員應將進行詳細計劃及六個月預算書提出各部部長應以全力任事且視爲政府動員令下服務之員對於國民黨員負其責任執行委員會應即設一委員會改訂增修國民黨綱以求適應於中國經濟政治社會之新狀態而圖超越於世界政治經濟之現象此黨綱應提出於國民黨臨時全國委員第一次會議爲最後之解决未經裁决以前此種黨綱應作國民黨綱之計畫其餘國民黨機關報之發行及擴充國民黨支部分部之組織及活動範圍均有詳密之規劃對於海外支部尤爲注意云 
[湘粤戰事消息]  
　　譚軍擊潰沈鴻英　中山督師赴博羅 
　　國聞通訊社云昨日駐滬廣東代表汪精衛君接得廣州來電略云近因北方唆令沈鴻英入湘擾亂討賊軍後方州被其占去湘粤交通一時阻礙茲已由譚軍將沈軍擊潰州收復又交通無阻稱孫中山督師赴博羅指揮戰事云 
[湘省要人敦促林宋返湘]  
　　國聞通信社云湘省議長林支宇師長宋鶴庚來滬業已月餘前次魯滌平進行和平會議迭電敦促返湘均以無切實辦法未允所請現悉彼等接有湘省要人來函多起以趙炎午求援北方降北之迹已顯不願與之合作均將相繼辭職極盼林宋二人返湘主持一切以維湘省自治局面聞林宋二君以湘省戰事已由局部而變爲南北戰爭其關係甚大非與各省磋商辦法不可林君昨日下午特往宋君處商談聞二人已有歸意云 
[瓊崖學生關心桑梓]  
　　瓊崖旅滬學生會快郵代電云申報轉瓊崖諸父老兄弟姊妹均鑒瓊崖不幸禍亂頻侵土匪蜂起殺人越貨軍閥繼興吮血吸髓龍濟光作俑于前沈鴻英煽燄於後天不悔禍愈演愈烈自善後處長鄧氏抵瓊而瓊人如水益深如火益熱眞有萬刼不復之歎矣强派紙幣也迫繳電話費也公開烟賭也盜匪徧地視若無聞兵隊滋擾以爲得計甚至指良爲盜殘民以逞瓊人何辜罹此茶毒頃接瓊崖來函鄧氏又以粤局相持藉口養兵强迫瓊人繳三十萬軍餉矣以地瘠民貧之瓊崖誅求無已何以應命同人等留學滬上聆此噩耗無淚可揮溯自民國以來瓊崖孤懸兵匪爲災民無寗日闤闠凋零閭閻邱墟倒懸未解瘡痍滿目勞徠安集正在此時彼凶不知予以難堪瓊人怯懦畏吏如虎命令所至罔不披靡矧於軍人誰敢批逆罄其所有能塡欲壑懷壁其罪胡爲吝此髓盡血枯奈何徒喚人心惶駭道路以目壯者流離老弱轉壑是不啻以三十萬軍餉坑陷瓊崖五百萬人民之生命也嗟嗟縣長民選粤局自治軍閥之下變爲虎倀駑馬戀棧剥民媚上瓊屬政績當于籌餉之多少定之其情可憫其罪可誅好官我作笑駡由汝撫心自問何以爲人軍閥凶殘不可理喩縣長庸懦不審民隱瓊人於此惟於萬死一生之中以圖自救羣策羣力抵抗惡潮非法命令誓不承認生死關頭安忍坐視不涉政潮惟謀自衛民氣一張凶燄可熄割癰雖馮猶愈於死吾瓊人乎誰無父子而忍離散誰無兄弟而作參商誰無夫婦而使睽違嚮田賣宅啼饑號寒彼何人斯使我至於此極也虐我則讐古有明訓慶父不去魯難未已時日曷喪及汝偕亡瓊民五百萬其可低首下心任人烹調而無噍類耶昻首南望痛心疾首謹布區區以作哀鳴瓊崖留滬學生會 
 
 

Page 14

 
 
第一萬八千二百十四號;中華民國十二年 西曆一千九百二十三年十一月九號
星期五 * *[大香檳賽之餘聞]  
　　今秋大香檳頭獎之得主已誌昨報茲悉確爲日本神户總會所定購惟西人名惠鐵（Ｗhite）而非麥聞（Ｍackag）二獎爲滬上著名顔料號主貝君與某顔料　客所合得亦非西或染坊主其副香檳頭獎六十六號爲茂新大班司木鐵（ＭrＪＳpunt）住宅（在外　揚子房子七層樓）之管事出店汽車夫保姆廚司等所合得亦云幸矣其餘獎銀尙未有人領去故得主未悉 
　　大晚報云據今日所得消息昨日跑馬大香檳票頭獎第二六二０二號獎銀二十二萬四千元爲來滬滬游歷之神户僑商梅克凱氏購得二獎第四六五五七號獎銀六萬四千元爲賣報俄人數名所合得三獎第二０七八三號獎銀三萬二千元爲數華人所合購惟頭獎香檳票雖爲梅克凱氏購得而梅氏是否即爲得主目下猶未十分榷確定綠梅氏共購得聯號兩張爲二六二０及二六二０三號購後自留一張餘一張寄往美國友人但梅氏於自留一張之號碼不甚記憶今已去電神户查詢矣 
[國民黨懲戒議員委員會消息]  
　　調查業已畢事 
　　國民黨懲戒議員委員會由總理孫中山任命邵仲輝等爲委員現在調查參加賄選議員姓名已經畢事惟因委員李執中黃元白二人刻已離滬不能開會俟二人返滬後即可正式宣布云 
[川民自决會召集同鄉大會]  
　　討論川省以後軍事内政方針　　 
旅滬川民自决會因川軍攻克渝萬善後事宜亟待討論昨特發出通啓召集同鄉大會討論一切日期擬定十月九日其通吿如下敬啓者此次北軍侵入禍遍全川幸各將領同心合力始得克复渝萬默察大勢不難驅敵出境水火餘生殊堪慶慰惟此後關於川省軍事方針及治理問題尤急待確定雖責有攸歸無勞過慮但民意亦不能不有所表示也况旅滬同鄉不乏宏才碩略急公老成之人更當會聚一堂平心討論對川中當局有所供獻本會略備草酌敬邀旅滬同鄉各界名流出席協議素仰先生關懷桑梓足智多謀届時務乞撥冗惠臨共抒偉論實爲至禱旅滬川民自决會謹啓 
[尙鎭圭追悼會明日舉行]  
　　議員尙鎭圭之追悼會定於明日下午在三馬路慕爾堂舉行一切籌備事項均已完畢届時致祭文者有國民黨本部該黨總理孫文及護法議員通信處等聞會畢後尙君公子者爻即扶靈柩返籍云 
[關於皖省學潮之電訊]  
　　蘇籍敎員來函訴苦　管鵬再電責呂調元 
　　江蘇省敎育會昨接安慶蘇籍職敎員函云江蘇省敎育會轉各公團各報館均鑒本月三日安慶全城職敎員開會索薪同人中有被各校推舉爲代表者迫於公意誼不容辭開開會議决先赴敎廳請求敎育廳長率領同往省署手續毫無不合及至省署談話未終衛隊突起撗毆詳情已見報端報載受傷之一中郭俊美君及一農陳誦宜解叔孫二君皆吾蘇人也郭君受傷特重腦部被擊血流如注其時暈厥數次現在醫院診治據西醫云生命有無危險尙不能定同人目擊慘狀悲憤塡膺翌晨省署布吿謂索薪一事顯係别有作用微論是日全體索薪宗旨單純即以同人而論籍隸外省試問作用何在平日服務皖省束身自愛外事向不與聞欠薪至四月之多含辛茹苦亦從無怨言方謂患難與共庶幾無罪橫逆之來竟出意外亂邦不居自必及早求去現已向各校提出辭職惟以牽於衆議僉謂學校雖已罷課秩序尙待維持再四慰勉一時尙難脱身目下省署雇有流氓多人購置繩索石灰等件此其用心不難推測將作第二次摧殘慘劇之凖備也身覊險地呼籲不靈惟有訴諸鄉長之前祈代主持示之周行臨頴不勝迫切待命之至安慶蘇籍職敎員同叩 
　　管鵬昨爲安徽學潮再電呂調元電稿如下安慶呂燮甫先生鑒陽日滬報北京專電謂呂調元江電述敎職員與衛隊衝突係受亂黨指使請飭馬聯甲襄助懲辦云云按亂黨二字係袁世凱帝制自爲時所藉以殘殺士類者猶之滿清末季奸官猾吏爲快恩仇博利祿動輒指人爲革命黨近二年來名詞翻新又常指人爲過激黨究之革命過激稱之於若輩口中等於童豎之談虎相驚自欺自擾彼豈眞有見於虎耶足下江電所謂亂黨不知何指要亦有類於清季袁世凱之故智殊爲足下不取也况馬聯甲爲殺姜周之要犯懸案未解今爲敎員索薪些小問題嗾隊兇毆之不足又復任意傾害引馬助虐豈欲使皖人盡作姜周一如袁世凱之殘殺士類耶足下皖人也身任民國官吏非効忠於一姓者可比深望於官威甚盛時稍留餘地以與鄉父老兄弟相見於異日至幸至幸管鵬陽 
[温州同鄉再爲被害華工呼籲]  
　　致旅京同鄉電 
　　温州旅滬同鄉會爲日人慘殺僑胞事疊發函電抗爭曾載前報日昨又電致旅京同鄉徵求援助原文錄下北京敎塲五條温州新館轉殷叔詳項微塵林劍初張文伯張亦侯郭漱霞孫仲闓洪岷初孫孟晋黃述西周序仙余冠周薛式楷杜志遠杜冠卿林立夫傅仲華王致同徐慕初方文樓諸先生曁同鄉諸公均鑒此次日人乘災慘殺温處僑胞數百人對於生者復加以苛待人證確鑿聞之痛心本會爲維護人道起見業將詳細情形曁被害人調查表呈請外交部迅向日政府提出嚴重抗議並公推代表尅日北上指部請求唯茲事體大迫祈諸公力予援助就近督促以利進行曷勝盼禱温州旅滬同鄉會陽印 
[選舉縣財政管理人員之提議]  
　　省議員王慶蘭等提議縣財政管理處主管人員應由縣議事會選舉緊急動議案云改革以來各縣事業逐漸發達地方附税日益加多現在欵産經理處條例旣經本會議决分别廢止嗣後各縣財政如何管理即應有相當之規定朱議員世瑾等提議於暫行縣制内加縣財政管理處一節法良意美實爲要圖惟主管人員宜由何種機關選舉不能不詳爲研究慶蘭等以爲縣中最易侵挪縣欵者厥惟縣知事故縣財政管理處主管人員不特不能由縣知事委任且須有對抗之能力方能負保管之責各縣參事會人數旣少又以縣知事爲會長倘由該會選舉恐仍不免受縣知事之支配危險猶多不如由議事會選舉較爲得宜至其内部組織及辦事細則各縣情形旣有不同似亦不必一律可交各縣議事會自定之茲擬大綱五則如左是否有當敬候公决㈠縣設縣財政管理處由縣議事會選舉正副主任各一人組織之㈡縣財政管理處負縣有欵産保管出納之責㈢縣財政管理處之組織及辦事細則由各本縣議事會自定知會縣知事申報省長㈣縣財政管理處正副主任每二年改選一次㈤縣財政管理處未成立以前欵産經理處暫爲保留 
[華大輪移歸津浦之詳情]  
　　華大輪轉移津浦路港務處一節曾誌本報茲將該輪交涉情形錄後先是津浦路港務處以借用該輪請於部部電裕豐公司撥交裕豐以交部欠有欵項擬交船之際有所取償又不好明言覆稱該輪受損入塢修理交部諒解即電飭津浦港務處長吳夢蘭赴滬接洽酌付若干餘則令裕豐派員至部結算往返兩句裕豐須吳夢蘭交付二萬八千元吳因欵從何取不敢遽允事聞於齊督齊謂現時船隻缺乏區區二萬八千元何處不可設法令吳允之一面以此意電交部部電路局撥付裕豐始將華大駛送浦口交付聞該輪實在損壞須大加修理津浦收到後尙未能一時行駛云 
[航業要訊]  
　　日郵社下級船員罷工該公司之外洋郵船頗受影響當時有賀茂丸（歐洲班）安藝丸（澳洲班）香取丸（歐洲班）就野丸（貨輪）等各船中之下級職員紛紛離船上岸致該四輪一時在神户港内停頓後經神户支店店長黑川氏之斡旋漸有解决眉目詎事後賀茂丸輪中各船員四十七名又二次上岸故此事一時尙難即望解决也 
　　日郵社之弘濟丸來滬又從日本載來大批中國難民三十六名純爲温州藉靑田縣人計有林克勤陳正良林協順葉如典王志安李任達林志忠吳永興固國英固所光固有芳陳東方周益元周尊典王克與潘永良袁國棟伍照元等等又有商人之由災地來滬者爲郗典若吳煥坤于胡氏張文齊林斯語等十餘名亦同船到上海云 
　　中國海關關員陳天民陳潘瑞陳延慧及陳發泰等由日本門司來申昨已至滬又有日本所派漢口領事署之外交官久保田嵈氏及上海領署之細木清二人亦同輪抵 
　　花旗公司之林肯總統號昨已到申載來貨物三萬七千八百噸内有新紫銅六千四百二十五方牛奶五千八百件棉花八百件香烟一千零五十一箱餘爲紙頭水菓等等本日赴港云 
　　提督公司之格倫總統號今日赴美旅客中有北京協和大學之醫學敎授劉君乘此輪赴美留學 
　　亨寳公司之愛爾末倫號由德來滬昨已進口載來貨物二千二百噸今日起開始由滬赴橫濱矣 
[日海軍練習艦隊之留滬日程]  
　　日海軍練習艦隊定十一日來滬巳誌本報昨該艦隊又來電報吿留滬日程爲錄於下十一日上海日總副領事及文武各官吏登艦訪問下午三時齊藤司令上陸答訪各官廳十二日上午齊藤司令拜會許交涉使護軍使海軍司令等晚間日領事設宴歡迎各艦長各艦候補士官則定於上午往東華造船所參觀十一時登岸參觀工部局同文書院天文台等晚間赴日人俱樂部歡迎宴十三日接待中國官員上午士官參觀江南造船所製造局等下午日人俱樂部開歡迎會由橫竹商務官海軍武官等演説上海商業狀態等十四日上午司令官參觀小學校及海軍墓地下午各艦招待僑民十五日正午啓椗離滬 
[市議會將開冬季常會　本月二十六日]  
　　上海市議事會議長賈豐臻副議長吳寳地昨致各議員通吿云逕啓者查照江蘇暫行市鄉制第四十條及本會議事細則第二十條之規定以本月第四星期一（即十一月二十六日夏曆十月十九日）起開冬季常會又查本會議事細則第六條收受議案以開會十日前截止其逾期收到之案除臨時發生緊急事件外概歸入下届會議等語執事如有提議案請於十一月十六日（夏曆十月初九日）以前交會以便刷印編製議程專此奉達云云 
[市董事會催繳省會選民册]  
　　上海市董事會日前奉縣知事公署令飭籌辦第四届省選調查事宜限令本月十日造册送縣以憑彙轉等情當經由會函請南北商會各圖圖董分任調查去後茲因限期將届各圖圖董尙未將選民册造送到會且會中尙須根據各圖民册彙造底册誠恐時間不及有誤要政是以昨又分别函催各鄉圖董趕爲查造以憑彙報云 
[省敎育會幹事常會議案]  
　　今日下午五時開會 
　　江蘇省敎育育會將於今日下午五時開幹事員常會議案如下「待議事件」㈠劉湛恩君通知不日因事離滬不能擔任演説競進會評判請另推㈠興化第三第四學區敎育會公函新任敎育局長徐保和品學俱劣附到興化敎潮一分請主持公道「報吿事件」㈠報吿蔣季和林侶雲二君函吿出席理科實騐競賽會情形㈠報吿江蘇督軍公署江蘇省長公署會函知交通部正式聲明并無向何國磋商長途電話借欵事㈠報吿江蘇督軍公署復函水産學校懇請留用原撥營地一案已令台營官地官局議復又江蘇省長公署復函已咨催督軍公署核辦㈠報吿江蘇省長公署來函本會轉送十一年度南菁學校及專門籌備部並校董會收支决算册已飭存備查㈠報吿宜興助學會函知訂定暫行補充辦法㈠報吿上海縣立第一高等小學校函謝本會贈與理科實騐競賽褒狀㈠報吿江蘇省農會支代電表示對於衆議院議員改選之意見㈠報吿廣西省敎育會復函贊成何東君和平意見云云 
[寳山敎育局董事會常會紀]  
　　昨日寳山縣敎育局開第四次董事會出席者有朱步蘭邺 
印湘孫王豐穀顧珍彝李壽朋及袁叔畬等六人其議案如下㈠組織寳山清理敎育欵産委員會案議决由局推定委員一人並呈請縣署按照清理敎育欵産委員會草則第二條一四兩欵之規定分别選聘從速組織聞縣敎育局已推定王豐穀爲出席代表㈡規定城根營價格案議决由局聲復縣署目前城牆尙未拆除所有城根地價應俟召賣時按照時價酌量規定㈢大塲陸紳曾燕等續請撥給學田建築學校案議决分（甲）（乙）兩種辦法（甲）平價繳欵充作該鄉學校及公共體育塲之用但永遠不得移轉他人（乙）依照學廛租價每年繳納租費三元並每畝先繳押租銀十元是日對於規定城根營地價格及處置大塲請撥學田充作建築校舍兩案反覆討論費時最多至傍晚六時餘始行散會云 
[第二次野外賽跑明日舉行]  
　　上海體育競進會第二次野外賽跑定於十日下午在南洋大學舉行大學部加入者有南洋同濟復旦滬江約翰及個人楊鼎成中學部加入者有南洋復旦靑年中學二師廣才滬江個人有戴學先楊瑩等 
[錢業公會今日開常會]  
　　待議案件凡五 
　　錢業公會將於今日下午舉行第十七期常會其提議事件如下㈠『拆息案』舊曆九月分拆息依據同業營業規則第七條乙項請公决之㈡『入會案』據衡泰新莊開單報吿願加入會員計開資本銀十萬兩分作十股程齡孫三股管趾卿朱靜安各兩股萬建生林康侯各一股半督理兪澄如監理謝翰生經理謝玉如兪殷臣見議秦潤卿王伯損業經董事會審查照章應請會員會决定之㈢『批准客路滙票加蓋圖章案』客路往來家每有同業解付匯票一經批准無論如何糾葛不能止付茲爲愼重計嗣後同業凡遇託解滙票除批明日期外應加蓋圖章以杜假冒等弊應請同業照辦之㈣『同業退輕平寳案』按同業營業規則第二十一條乙項退輕平寳以下午四時爲限查同業解付現寳在下午四時以後者居多數規則所謂下午四時爲限者係指次日而言嗣後同業中解付現寳除自願隨到隨平外應照定章退至次日下午四時爲限假批亦照章辦理特再申明應請同業遵守之㈤『封箱銀元發生弊端請籌議案』據祥裕莊報吿舊曆九月二十五日收有封箱銀元一箱封條完固當塲開檢缺少九元並有銅洋九元唖板銼邊藥水等三百三十餘元當將該箱反覆細看箱底發現破裂痕跡且有新釘顯係將箱底私開掉竊無疑應如何籌議補救方法請常會交議前來查銀元封箱營業規則第十七條辛項本有規定現據報吿應如何辦理請從長討論之云 
[商總聯會昨開議董會]  
　　推翻上次選舉 
　　各路商界總聯合會昨日下午四時在百老匯路開議董會到足法定人數由會長陳百男主席報吿各分會建議案畢復宣讀馮少山辭議董會議長職提付討論錢龍章謂馮君函中説明已辭江西路出席議董是則根本上已失挽留之根據且查上次選舉到者未足法定人數有違本本會章程第十七條之規定「按該條云議董會選舉議長一人副議長一人執行議董會事務以過半數出席議董用記名投票選出之得票最多者當選爲議長次多數爲副議長」應重行選舉以昭鄭重而符定章余化龍李澤源等附議主席付表决大多數通過並决議定期於本星期日下午二時開選舉議長大會所有各分會建議案概俟議長選出後再行討論云 
[捲烟業之拒税運動]  
　　將發傳單印送各號 
　　滬南烟兑業衆和社爲捲烟特税已見省示批復即欲實行昨晚由柴載元張炳源張頌吉三人酌議决定星期五再開大會籌商進行辦法今由張頌吉擬就傳單印送同業各號其文云本埠同業足有幾千固結團體最爲有益烟兑市價可徵劃一本會組織號曰衆和同業相聯共謀公益近緣捲烟省徵特税熱心諸君羣起反對各處呯籲召集開會具呈當局請予寬免何如官廳不顧商艱租界不收華界難緩蒙諸公團加以援助公電力爭再求作罷議會公决定欲徵收省批已到勢難久延我勸同業羣策羣力東翁先生所關尤切華界烟業危在旦夕年年加税負擔重極若不制止受害匪淺互相聯絡租界同業如果實行共守堅决全體舉動華洋一律同人相約復組公會互助提携共維本業尙有要言再吿諸公新出鈔票十元一張僞票挖補種類不一華界注意印花漏貼若被察出後莫悔及特此通吿敬希鑑澈 
[臨江保險賠欵交涉案之昨訊]  
　　旅滬山東會館前以奉天臨江被災各户與龍保險公 
司賠欵糾葛一案將各代表呈詞及證據各件函陳江蘇特派交涉公署轉送英國檢察使核辦茲聞英按察使以按署現在並無此項訟案未便處理業將來函及原送各件轉致英國皇家律師威金生君并函由交涉公署函致山東會館轉知各代表前往威律師處接洽云 
[請轉追東亞儲蓄會欵之函復]  
　　應彙報所在地商會轉達　　總商會昨接邳縣呂振聲君函以經理上海東亞儲蓄會邳縣分會陸續匯去儲欵現在該會奉省署勒令停止營業總經理徐一鳴携欵圖逃業已捕獲交由寳山縣署押令清理請予轉函一併追償云云茲悉該會以爲儲蓄會旣經設立分會多處自應約同各分會將所有儲欵數目彙報所在地之商會轉行函達以憑核轉官廳辦理如零星陸續分報過涉瑣屑未便一一照轉昨已將此意旨函復呂君查照辦理矣 
[昨日來去之銀洋]  
　　昨日（八日）本埠大通運洋公司爲各銀行及錢莊運往各處銀洋其數如下南翔兩箱七千元崑山兩箱六千元蘇州一箱約計一千元南京寳銀一百三十八箱約計四十餘萬兩云又早晨七時滬寗夜車抵滬時本埠中國銀行由南京造幣廠運來銀洋六十箱計六十萬元去 
[濬浦局籌議養老金之辦法]  
　　尙未定奪 
　　濬浦總局總工程師海德生於此次會議時具擬條陳一件其内容詳述該局職員吿退之際遇並擬辦法數則以定吿退時之酬金如各職員至五十五歲爲吿退之年限每七年得一年之月薪至吿退時可得月薪四分之一之養老金工役等每歲新年得一月之酬金至吿退時可得半薪之養老金當時賴税務司亦擬就意見書略謂上海各機關有所行之儲金頗可仿辦如本局職員每月由其月薪提出百分之六本局亦備同等之欵一併保存作爲儲金但此項優待必須在本局辦事五年方可享受而河泊司奚理滿之意謂照賴税務司所述各職員如三十歲或三十以外來局辦事在此二十年或二十五年中所儲之欵爲數無多鄙意請本局以百分之十則二十年供職所積之儲蓄金於吿退時略有可觀矣聞此問題尙未議决須俟下次修正後再行定奪云 
[凱雷氏私販軍火案又訊一次]  
　　文匯報云美按察使署今晨續審凱雷氏私販軍火兩案由檢事胡薩氏與被吿律師樊克令氏爲最後之辯論判决書尙未宣布 
[木商會館電請嚴緝海盜]  
　　請浙盧指派超武艦緝追 
　　本埠金永茂帆船於陰曆上月底由閩滿載木植駛至台州洋面鵝冠山被海盜截刦損失數萬金業經木商會館呈准浙江盧督辦令飭外海水警廳選派得力艦隊認眞追緝而該會館以本案海盜聲勢較大各木船遇險被擄者先後已有寳茂駿康祥裕金裕等數艘恐非水警普通巡輪所能懾服昨又急電盧督辦請求准予指派超武軍艦跟蹤緝追以戢盜氛云 
[浦江中覆船之慘劇]  
　　吳淞東鎭擺渡馬頭裏街協盛糧食店主黃金金於前日傍晚十時携帶現欵雇喚沈長須舢舨搖至浦東擬欲向崇沙靑龍港船收買棉花黑暗之中不知被何項船隻撞沉其家尙未知悉昨晨有浦東買菜人來淞云見浦東灘傍有舢舨一只船底向天如被撞翻者無人看管經救生船聞知前往欲將舢舨帶淞見艙内冒出屍首一具認明係黃金金當即一併拖至淞鎭外灘金金之妻聞悉亦哭泣而至檢視屍身所帶現洋數十元尙未失落然沈長須是否亦已溺斃則因屍首尙未撈獲尙難認定云 
[浦東其昌棧命案續聞]  
　　浦東其昌棧傅阿春柴行門首發現刀傷男屍經該圖地保陳銀州拿獲兇手陸阿榮陳榮華報請地方檢察廳派員蒞騐等情曾誌昨報茲悉死者名小薛崇明人年二十四歲並無家屬在滬向與陸陳二人同住其昌棧鎭後某姓家内均業碼頭小工有時推車種田居民認識者頗衆本月六號傍晚七時許有人看見死者與陸陳二人同在張毛毛小飯館内吃酒繼往老江湖茶館内吃茶小薛酒醉酩酊經陸陳二人扶持出外不多時即肇此禍陸陳二人亦不知去向當經地保陳銀州帶同崇明人某甲追往伊等住所見陸陳二人交頭接耳竊竊私語並持燈籠有逃走之勢該地保即遣人馳報駐防陸軍協同將陸陳二人獲解三區警署轉解檢廳所有兇刀一把係擲於幕　田内離小薛屍身約有十餘間門面云云現屍親尙未到塲屍體已由善堂棺殮發封厝璮候屬具領云 
　　又一訪稿云小薛剛又名小喜遭陸阿榮陳榮華用刀戳斃由警將陸陳拘送地檢廳派員往其昌棧附近屍場柤騐明確候傳各人證到案再審在案昨日午刻該處二十四保十六圖地保陳林周投廳狀稱查死者小薛剛雖奉檢察官騐明然滬上並無家屬無人收殮故由善堂棺殮今將奉諭飭傳行兇地方之柴行主傳阿春飯店主婦張陳氏及陸之房主顧嘉根陳之房主陳夢松等一干人證一併帶案請爲審訊當經楊檢官諭飭靜候提同在押之陳榮華陸阿榮等訊究 
[查禁押典違章之省批]  
　　本埠公民楊心悦等以上海縣知事查復押業違章取利案近於　護呈請省署訓令該縣秉公辦理並派員整頓茲奉省長批示云呈悉查永泰改典一案前據上海縣轉呈當經令駁在案至所稱勞勃生路曹家渡一帶之豐泰嘉須明豐南市新碼頭之永興等押舖是否仍然私開再四十二家押舖改典據江蘇全省典業公會呈送和昌成發乾昌增泰公興鉅德六户當票均有按期二分按月幾分等字樣已令上海縣知事查明永遠禁止其餘各改　有無取利四分五分六分情事候再令上海縣知事澈底清查嚴禁 
仰即知照云云 
[提倡國貨大會明日舉行]  
　　市民大會函邀各團體參觀 
　　第三次提倡國貨大會定期明日（十日）假寗波同鄉會舉行昨日市民大會特致函本埠各團體請届時來會參觀其函如下㈠逕啓者第三次提倡國貨大會定十一月十日（午後一時起）假寗波同鄉會舉行素諗台端熱心愛國務希撥冗蒞會襄助一切至爲公誼是所盼禱專此即頌台祺上海對日外交市民大會啓十一月八日㈡逕啓者茲送上入塲券至請察收届時務希台端出席共襄盛舉是爲至盼專此祗頌公綏（具名同上） 
[寗波同鄉會派員調解沙田案]  
　　派董杏生至甬調查 
　　鎭海丈量沙田爭執案　訟多年久未解决寗波同鄉會雖已通電調解尙無眉目已由理事會議决推請幹事董杏生於明日（星期六）搭乘新北京輪赴甬實地調查爭執情形並邀當地官紳磋商和平解决方法云 
[山西派員來滬領械]  
　　滬甯路局昨奉交通部來電云山西督軍閻錫山現派員來滬購領子彈二十萬粒彈壳三十萬發行軍地毯七千四百副又汽車一輛請照陸軍半價收費裝運等語路局奉電後即飭車務處查照辦理云 
 
 

Page 15

 
 
第一萬八千二百十四號;中華民國十二年 西曆一千九百二十三年十一月九號
星期五 * *本埠新聞二 
[軍使令築新西區道路]  
　　滬西小木橋地方近須開闢新西區業將築造馬路安設電燈電話及建造官署菜塲房屋均已次第開工惟小木橋路東廟橋路及龍華路各路面均因年久失修以致高低不平旣經開闢商市修治道路尤爲緊要故由何護軍使特飭滬南工巡捐局迅將該處各馬路之路面趕速鋪塡以利交通云 
[軍隊練習夜戰]  
　　陸軍第六混成旅第二團團長王保安因須校閲黑夜佈置防線操演及考試機關槍快砲射擊各種技術故於前日（即七日）夜間七時督令駐滬之步兵第一·第三兩營官兵各抽二連合成一營在高昌廟地方練習佈置市鎭防禦法自西棚起經砲廠後由半邊橋往東至望道橋上佈設防線並設機關槍及快砲各二架由王團長帶同該二營營長連長排長掌旗官等傳發口令操演出隊佈防·站崗·運械·及傳遞等衛並試射機關槍開放快砲操畢歸隊已夜間十一時矣又聞駐紮閘北之步兵第二營亦須演習野外夜操王團長亦擬於日内前往校閲故飭該營營長張廷棟迅速預備云 
[浙省車運大批印花税]  
　　浙省捲烟特税處現向上海商務印務書館印就大小印花十二箱昨由押運員趙從惇以浙江盧督辦第二百五十五號護照一紙即向滬杭甬鐵路局呈騐經任局長騐明無訛即於昨日（八日）由上海北站裝運赴杭云 
[友華銀行滙市報吿]  
　　昨日友華銀行滙市報吿云七日倫郭大條銀價近遠期均縮○六二五紐約銀價跌爲六角三分三七五倫郭紐約間匯價落至四元四角四分半其暴落之故由於出口滙票有大宗售出所致今日此間掛牌僅佛郎升至一二○○枚美金縮爲六十八元五角餘均照昨日弗動開盤時市况堅定旣而益見堅硬蓋鑒於倫郭紐約間匯價暴落英鎊購者寥寥而投機家則紛紛售出故滙價甚長早晨少數英鎊成交價十一月份三先令一便士六二五十二月份三先令一便士五六二五一月份三先令一便士半美金成交價近期六十九元八角七分半遠期六十九元七角五分其後售價常照此數市况大爲見堅至收盤時英鎊售價長至十一月份三先令一便士八七五十二月份三先令一便士七五一月份三先令一便士六八七五美金售價近遠期均七十元一角二分半日金售價六十九兩三錢七分半銀行滙票定價英鎊近期三先令二便士半遠期三先令二便士二五美金七十一元七角五分佛郎一二六○枚昨日倫郭銀市中國稍有售出市况穩定紐約市况堅定 
[上海商業市况彙錄]  
　　金融 
　　昨日銀幣市面見定早午兩市皆係七錢二分八厘五比較前日收盤小半釐交通銀行由杭州運來洋十萬元中國由杭州運來洋二十萬元中國又由南京運來洋四十萬元本街各錢莊裝往東三省洋五十萬元又裝去漢口洋十五萬元中國又售出洋五十萬元價七錢二分八厘五 
　　銀拆又見轉高早市息價四錢五分午市又加大一分價四錢六分較前日又回漲一錢四分正金裝往大連銀五萬兩中國裝往南京銀四十萬兩又裝往南京大條一百四十七條華比拆出二天期銀十萬兩價四錢二分住友拆出十五萬兩期價均同上昨晚止各銀行查倉庫存現銀二千一百○六萬兩現洋三千三百八十六萬元本街錢莊存現銀二百二十萬兩現洋四百二十萬元 
　　公債票 
　　昨（八日）各種公債市况清淡交易稀少票價繼續趨疲金融公債現貨千元票開盤即跌至六十五元一角其後更小至六十五元收盤雖回高二角比前日已跌落半元十一月期開盤六十五元六角計跌一角五分其後雖稍有改更而結果則毫無上落十二月期全日成交價常在六十五元五六角之間收盤六十五元五角比前日退去一角半整六現貨祗午刻成交少許價爲五十一元二角計小一角十一月期進出相等市面和平收盤五十一元六角比前日降落一角十二月期除息前市毫無成交後市亦只做開一盤價計四十九元一角比前日小一角五分償還八厘初時成交價計十六元收盤受主較减價格遂縮去五分七年長期計四十六元一角買賣兩少價無改動綜觀昨市公債清淡之原因由於報載外債牽動内債基金故人心非常恐慌是以大都觀望不進也 
　　國内滙兑 
　　昨（八日）國内匯兑據上海銀行公會報吿京津漢三埠滙價同趨疲落計京津銀匯比前日改跌五錢洋匯同低半元北京公砝價爲一千零五十一兩半銀元爲一千零十二元天津行化計一千零五十九兩五錢銀元價掛一千零十一元漢口洋例爲一千零二十七兩比前日又縮去五錢銀元驟跌五元二角半價爲一千零四元二角五分該埠現底甚豐花用雖多而本埠足可供給故匯欵極清貼水因以步步趨下宜昌不動已久昨日忽改長三兩價爲一千零三十七兩銀元則仍爲一千零十八元此外市價依舊如前云 
　　上海商業儲畜銀行國内滙兑八日行市報吿云今日津電報　洋滙未動銀滙回鬆五錢計京公砝爲一千零五十一兩五錢洋爲一千零十元津行化爲一千零五十九兩五錢洋爲一千零零九元張家口爲一千零十五元須德爲一千零十八元漢電銀滙又跌落五錢計洋例每千兩合規元一千零二十七兩洋厘行市業見鬆動其滙價又感於滬市洋厘之提漲乃較昨市驟跌落四元爲一千零零四元宜昌銀市提高三兩爲一千零三十七兩洋匯跌去三元爲一千零十五元沙市跌去二元爲一千零十八元湘滙亦受漢市而變遷計長沙常德各跌落五元同爲一千零十五元烟台票貼今電價爲八兩五錢計烟估每千兩合規元一千零四十一兩五錢較昨日牌價縮去五錢洋匯國幣滙價跌一元爲一千零十七元如滙英洋可以不收滙水此外港電縮二五爲七三七五計現元七十三兩七錢五分可兑港紙一百元廣毫市價未動蘇州洋滙漲二角爲一千零零一元二角鎭江漲三角爲一千零零一元五角然在此滬甯杭甬路線之上轉輸極便其滙水行情故絕無大漲落也 
　　外幣 
　　昨日各種外幣市况平疲異常蓋洋商方面雖已照常營業而進出交易兩稀華人買賣亦少故市面仍無起色美票成交價爲一元九角四分比前日改縮一分日票受主又趨清靜票價回縮七厘價買九角四分三厘港票現底充足買户寥寥致市價步趨鬆動昨日成交買價已低至一元比前日縮小三厘苟銷　常此不振則市價尙難立定其餘各票價格雖無改動而交易非常呆木云 
　　金市與滙價 
　　返週來十一月標金久形穩定直至昨日（星期四秋賽後之第一天）始見上落因滙市步硬人心趨疲以致驟跌倫郭大條銀來電報吿近遠期各縮○六二五計近期掛三十二辦士遠期掛三十一辦士六八七五十一月份標金開盤三百三十七兩二錢較上日收盤僅好銀一錢嗣因台灣銀行解出本月份公單三十餘張計現標金二千數百餘兩均係裕發永金號收進以致期金在未開先令前跌小至三百三十五兩七錢迨先令揭曉則爲弗動惟有美滙小二五香滙小二五嗬匯大半盾斯時標金爲三百三十五兩九錢先令等市况初開較上日收盤價略硬銀行賣出十二月份先令價三先令一辦士半買進三先令一辦士五六二五又賣出十二月份美匯六十九元八七五買進七十元又賣出十二月份東滙價六錢九分七五買進六錢九分半標金稍有買主故好起數錢爲三百三十六兩十錢移時銀行賣出十二月份先令價三先令一辦士五六二五買進三先令一辦士六二五又賣出十二月份美滙價七十元買進七十元○一二五又賣出十二月份東滙價六錢九分六八七五買進六錢九分四三七五標金因而又跌至三百三十五兩移時又回高至三百三十五兩四錢旋因先令各價較前尤硬銀行賣出十二月份先令價三先令一辦士六八七五買進三先令一辦士七五又賣出十二月份美滙價七十元○一二五買進七十元○二五又賣出十二月份東滙價六錢九分六二五買進六錢九分三七五標金故又趨小至三百三十四兩八錢至收盤時先令更硬銀行賣出十二月份先令價三先令一辦士七五買進三先令一辦士八一二五標金賣者亦頗暢旺以致標金價最小跌至三百卅四兩四錢收盤午後標金開盤三百卅四兩三錢最小至三百三十四兩先令弗動標金又高至三百三十四兩四錢各匯市况仍與上午相等人心較上午稍爲平定所以標金乃回高至三百三十四兩九錢嗣後市况又較趨硬銀行賣出十二月份先令價三先令一辦士八一二五買進三先令一辦士八七五又賣出十二月份東滙價六錢九分半買進六錢九分二五因此標金仍跌至三百三十四兩二錢後則市價相等標金則回奸至三百三十四兩六錢後爲三百三十四兩四錢收盤總計金市最高低相差爲三兩二錢其收盤價較上日收盤跌去二兩七錢云 
　　紗花 
　　昨係星期四日各客帮現貨棉紗交易稍減市價又漲本紗大一兩左右日紗漲一二兩不一各帮成交之數計本紗二三百包日紗五六百包公會小包無交易各紗廠亦未開出三品紗大阪來電較上日漲日幣二三元美棉電報現期遠期均漲一百二十五個磅音印度棉花朋搿而漲七羅比奥浮辣漲十七羅比白洛處漲八羅比紗市面繼漲不已花價亦昻外棉又飛升故後市尙須續高也 
　　昨日棉業交易所通州棉花標準又步步增漲計十一月份漲銀一兩有零十二月一月份亦均漲五六錢七八錢不等紗廠聯合會報吿三井洋行買進現貨送廠陜西花一百件價四十七兩二　五廣帮買進現貨棧交餘姚花五百包價四十三兩東棉洋行買進現貨送打包廠太倉花二千包價四十六兩和大買進現貨棧交家鄉花一百包價四十四兩七錢五陳公茂進現貨棧交陜西花一百件價四十七兩七錢五昨載廣勤廠買進姚花五百擔茲據該廠向聯合會聲明不用姚花並未買進云云查係客帮購云特此更正 
　　疋頭叫莊 
　　昨係星期四輪値英商元芳洋行第二千四百五十九次拍賣之期計排列泰西緞·尺六元絨·羽調·元細斜·紅布·市布·原布·竹布·漂細布·漂布等貨總共六百七十六件計二萬七千八百三十八疋較上次少三十三件疋數爲一千二百九十二疋各客帮與本街之買進者尙屬踴躍所拍之價平穩各價比上次除泰西緞元絨原布等稍疲外餘貨皆屬堅挺漲多跌少茲將各貨比較列下（泰西緞）六十四件計一千六百八十疋價小去二釐半至一分二釐半惟銀蟾宮漲銀五釐（尺六元絨）六件計一百二十疋價跌一分（羽綢）二百四十一件計七千八百七十五疋價漲二分五釐至三錢五分亦有小者自二分五釐至三錢二分五（元細斜）十二件計四百八十疋價龍飛漲一錢七分五五子登科漲一錢宜昌塔亦漲七分五（紅布）五件計三百疋六磅佛手减去三錢二分五四磅漲四錢二分五八磅五子登科亦漲五錢五分又五磅漲一錢二分五（市布）六十八件計三千四百疋漲起二分至二錢九分（原布）八件計六百疋價跌二分（竹布）五件計二百五十疋價八士漲三錢七分五雙路燈亦好九分（漂細布）十件計五百疋五花洞好起二錢六分敎子漲四錢猴鹿亦漲四錢一分（漂布）二百五十三件計一萬二千六百三十三疋價漲三分至五錢六分内有數種小去一分至一錢二分不等 
[江蘇國庫公債二次付息布吿]  
　　上海縣知事公署昨發布吿云爲出示布吿事案奉江蘇國庫善後公債處第五五九號訓令内開查本年十月三十一日爲江蘇國庫善後公債第二次息票開始付息之期仍由蘇省各地中國交通銀行經理支付除分行外合行令仰該知事迅即出示通吿俾衆週知此令等因奉此合行出示布吿仰縣屬諸色人等一體知悉特此布吿 
[昨日快車到站誤點原因]  
　　昨日（八日）滬寗路由寗來滬中班快車因途中加水交車擋擱故抵上海北站時已慢一句鐘云 
[常州同鄉會互選揭曉]  
　　莊得之常選正會長 
　　常州同鄉會於日前舉行職員互選會結果當選者正會長莊得之副會長劉少筠薛牟髠基金監爲方燓尹·姚公鶴·諸廣成·劉文藻·强捷三理事長爲朱佛公理事爲盛澤承等十九人云 
[昨日城隍會之熱鬧]  
　　昨爲下元節邑廟各會首舁城隍神像及四司出巡午刻各會首齊集邑廟排齊全副儀仗舁像出廟游行城内外一帶然後到壤施賑錠帛而後入城繞行南市各處旋進小南門迤　回廟天氣晴和各會首莫不興高采烈爭奇鬭勝服裝鮮明晚會中多用電燈故照耀如同白晝沿途經過之處觀者異常擁擠各區署長警分投照料尙無肇釁情事云 
[源興賑簿店之火警P ] 
　　幸未波及四隣 
　　昨日上午九時一刻滬城舊校塲源興賬簿店三層樓上不戒於火各區救火會聞警咸驅救火器具蒞塲施救約半時許始熄源興店屋完全燒去其比隣皮貨店·佛馬店因牆垣高厚未曾殃及二區一分署派警將該店執事龍光照拘送到署由王署員研詰據供二十九歲常州人在源興爲經理店主已故由主婦龍孫氏主持一切今日爲下元節各夥均出外遊玩惟三層樓上有成衣匠在彼做工旋出看會置熨斗炭火於有顧致遭失愼查該店房屋爲自己産業並不保險亦未累及四隣求察王君判龍押候覓保聽候處罰 
[招領男女孩三則]  
　　四區崗警昨日查見迷路男孩一口帶署後經劉署長訊據該孩供姓柴名阿昌年八歲廣東人住虹口靶子路恒祥里父名阿胖　香烟爲活云云奉諭送交慈善團留養聽候出示招領 
　　吳淞外馬路有迷路女孩葉阿森年十歲面方圓皮色黃白右頰有指痕一處身着本廠布衫褲脚穿藍布鞋白牂襪　有小辫當被警察瞥見帶入警局招人認領云 
　　據甯紹輪船報吿救濟婦孺總會云有婢女張阿虎携帶衣箱衣包等到新甯紹輪船趁船見其携有行李無錢買票盤詰之下言語支離當查其行李計有金鐲七只金簪二只金福义一只金戒指八只金環八只金福字一個金鎖片一件珠簪一支珠福义 
一支珠環一副其餘銀器七種紅寳石兩料存摺一個計洋四百元借據一紙計洋一百元衣服皮夾共七件併送到該婢張阿虎一口開具物單一紙到會單上物件均存該輪賬房婢女張阿虎由該會暫行留養如有失主可到該會詢問辦理云 
[汽車傷人三則]  
　　昨日上午八時許某號汽車駛經南京路撞倒江北人祝來發腿足受傷由老閘捕房一千二百六十八號華捕到來抄錄汽車號碼另雇車送受傷人往仁濟醫院醫治一面報吿捕頭候示又昨日上午九時江北人徐志木行經九江路被某號汽車撞倒跌傷頭部等處由老巡捕房四百十九號華捕車送仁濟醫院醫治一面將汽車號碼抄錄呈報捕頭請究又有江陰人顧金初昨日下午四時在麥根路行走遭汽車撞倒碾傷足骨經新閘捕房一百七十八號印捕到來抄錄汽車號碼另雇車送受傷人往仁濟醫院醫治一面將傷狀單呈報捕頭請究 
[美最時經銷德國藥品]  
　　散拿吐瑾延年益壽粉及福美明達保喉聖片均係德國柏林華發大藥行所監製行銷各國已歷數十年本埠及各地藥房現因目下氣候已入冬令散拿吐瑾有强身補力之功能且天氣亢燥喉病易生福美明達尤爲當令之藥片故紛紛向本埠遠東總經理九江路美最時洋行接洽訂購並聞該洋行近聘駱懷白君爲西藥部華經理駱君對於斯業學識經騐俱佳云 
[普善山莊九月份善舉報吿]  
　　閘北普善山莊夏曆九月份掩理大柩三十五具小棺五百八十五具施出空小棺一百六十九具中醫院施診給藥五百五十一號西醫院施診給藥四千二百二十號收殮枯骨四髮四具云 
[警兵因行凶責革]  
　　前日午後四時許華商某號電車由老西門駛至小東門時行經大新街口適有淞滬警察游巡隊某隊隊士附乘該電車坐於頭等地位當經三十號賣票人勸令改坐二等詎隊士不服與賣票人詬駡繼即奔入車頭拔取鐵梗威嚇幸乘客頗衆代爲勸阻該隊士竟將賣票人批頰旁人羣抱不平後由三號稽查員到來扭至該管警區州訴請核辦旋經一併送至該隊請隊長發落當經該隊長問明屬實飭責軍棍數百下立予斥革 
[黃巖縣派警來緝因姦謀命案兇手]  
　　浙江黃岩縣鄉民牛雨海在該縣公署控妻弟婦商通姦夫胡老四將本夫謀斃請求提究等情該縣景知事即將該氏提案訊押並查得胡逃匿滬上爰派法警方春林持文投上海地檢廳請爲協緝車廳長諭候查明飭拘云云 
[携洋買花突遇暴客]  
　　搶去三千餘元 
　　滬西麥根路鴻裕紗廠於昨晨派司賬某甲携帶鈔票洋三千四百另八元小洋一百二十角欲往周家橋北新涇等處收買棉花詎行至白利南路梵航渡火車站相近突來匪徒五人攔阻去路各出手槍利刃嚇禁聲張當將所有鈔票小洋悉數刦取逃逸迨甲投報該管捕房立飭通班探捕馳往兜拿該匪等已携贓遠遁矣 
[招吿碼頭匪徒]  
　　日前有孫蔭軒者乘平湖班小輪來申起岸時被匪徒摸竊去小皮夾一只内有鈔票五十七元現洋一元報吿一區請緝後經該署長警獲到是案主犯袁子明徐大有仔徐小邱陸家　等四名經王署長預審時均供認同謀者共有七人袁係爲首分用洋十六元餘人各分得洋六元等語當在該四人身畔抄出洋卅九元奉飭申解警廳司法科訊究當奉訊實一併發回該碼頭招吿三天再核 
[英美烟公司開夜工]  
　　浦東陸家嘴英美烟公司新老兩廠邇因存貨不敷銷售特於本星期一起添開夜工並另招女工數百名分班工作所有員司以下小工以上諸人一律不得吿假云 
[新安公所拔除路牌之請禁]  
　　閔行鄉公所因建築里道所立之路牌近被新安公所拔除又以其侵佔公路妨碍路政曾經致函縣警察所請爲拆進並將路牌勒令交出在案茲悉閔行鄉公所經董昨又致函上海縣警所略謂本鎭新安公所西徧係屬秦皇古道近被該公所建造房屋公然侵佔正在交涉間敝處爲規畫鄉道起見南自浦灘沿母子涇轉角向東至新橋止定名日車站路在浦灘夏姓墻角·大雅軒墻角·新安公所墻角及新橋西塊均經釘立路牌此係敝處職權内應辦之事不料新安公所獨持異議出而反對擅將鄉公所所釘之該公所墻角路牌潛行拔除私自換立新安路路牌實屬有意破壞公益阻撓路政應請傳知該公所董事迅將敝處車站路路牌照舊釘立並將侵佔官道之所建房屋照線拆進以清界限而維路政云 
[掘墓磚被拘]  
　　滬杭甬鐵路莘莊車站西首鐵路軌道傍餘地本有墳墓昨夜（七日）該處鄉人掘取墳磚變賣得價適有鐵路巡邏道工覺察即將該鄉人扣留聞係莊姓當由鐵路警務處備文將掘墳之莊某押解松江縣署收訊云 
[舟山路鴻泰烟紙店被刦]  
　　虹口舟山路一百九十五·六·七號門牌鴻泰烟纸店於前晚九時許突來盜匪四人兩盜在外把風兩盜躍進店堂各出手槍嚇禁聲張當將賬檯抽屜内現洋鈔票三十一元搜刮一空得贓而逃迨該管滙山捕房聞警立飭通班中西包探前往兜拏奈盜匪早已遠颺該探即向事主詢明盜黨面貎服式歸禀捕頭轉呈麥警務長通飭各捕房中西探捕一體跴緝贓盜務獲解究 
[店夥收得賬洋被刦]  
　　北蘇州路恒豐泰米行跑街夥楊叔英前晚（即月杪）七時許在各店舖居户收得賬洋鈔票一千餘元携回行中經過美租界甘肅路突被盜匪四人持械恐嚇攔截去路將楊所携之現洋鈔票搜刮一空得贓而逃後經楊據情報吿滙司捕房請爲查緝捕頭准飭探跴緝贓匪云 
[私帶烟土查出焚燬]  
　　甬人唐阿炳前日身帶烟土一包行經雲南路被老閘捕房包探張安才查悉搜出烟土將唐帶入捕房昨解公共公廨經中西官訊據唐供烟土購來自吸並非販賣奉判唐斥釋烟土送海關焚燬 
[唐杏生債務未清之還押]  
　　法高鮑而特前投法公堂控唐杏生不理抵押方單一案判將方單拍賣作抵如不敷仍向被吿追償茲因拍得之銀繳還外尙少甚巨因被吿無力償還判押追在案昨又提訊被吿唐杏生供民人實情無力措置求宥中西官判還押候傳保人到案再核 
[欠欵限一月内料理]  
　　中法振業銀行前延雷聲布律師代表投法公堂控稱前有陸嘉林向原吿銀行往來銀兩核計被欠甚巨請求訊追等情判押追在案昨又提訊原吿仍求嚴追詰之陸嘉林供商人現有原吿銀行之股單兩張計洋二千一百二十五元作抵餘無别産可抵等語原吿律師聲稱被吿前堂情願允將家中房産變賣歸還今祗以股單言詞推諉股單豈能作抵欠欵求追被吿陸嘉林又稱商人前欠原吿洋二萬餘元亦以股單作抵等詞陳讞員商之法副領事葛君判陸還押限一月内料理 
[搶刦金鐲拘獲一人]  
　　婦人杜譚氏前晚行經虹口武昌路恒來里被匪徒三名攔住搶刦氏之金鐲一副並用繩將其兩手反綁而逃氏大聲喊捕由包探季寳林聞警追獲甯波人張阿生一名帶入捕房捕頭詰據張供稱逃去同黨兩人名張阿炳·陳阿三贓由在逃者帶去昨晨將張阿生解送公共公廨請究中西官質訊之下判押候查明失贓展期七天再訊 
[續獲搶匪展期再訊]  
　　流氓董大如·王金林等前因攫取百老滙路居户家内又麻雀之賭洋被捕解由公共公廨訊明判决各押西牢半年已誌本報茲悉該流氓之同黨王寳福前日巳由探目楊阿泉·包探何慶恩緝獲昨晨解廨中西官略一質訊判着押候下禮拜四再訊 
[債案兩起]  
　　沈王氏前投法公堂控孫壽公不理借欵二百餘元求追後判孫先還一百元餘欠每月拔還詎被吿奉判後分文不理諭令押追在案昨又提訊詰之孫供民人實情貧苦無力措置請求釋出設法拔還判還押限十四天還清又沈金發前控凌福林虧欠魚欵求追後判先還二百元餘欠每月拔還嗣因被吿抗諭不理押繳在案昨又提訊詰之凌供民人實因寒苦無力求宥判以被吿不應一再抗不理楚仍着押追 
[兩欠租案均限七天付清]  
　　昌壽公司前遣收租人投法公堂控鄭阿二虧欠租洋一百十六元求追後被吿抗傳不到判罰洋五元限繳在案昨又傳訊被吿供民人祗措得洋三十六元餘欠求請寬限付清判繳案之洋交原吿領去餘欠限七天付清又陳賡源控邵瑞豐不理欠租洋九十九元求追詰之被吿承認欠租時無力籌措請求寬限付清判限七天付清 
[烟客一併拘究]  
　　昨日上午有一少年某甲手持皮包至南市外灘乘閔行小輪動身水巡隊巡警到來在皮包内查獲烟土共計五六十兩即拘送水巡隊轉送地檢廳訊辦該警等又至平湖班小輪查獲帶土十餘兩之某某一名連土亦解檢廳究懲 
[公共公廨訊案彙錄]  
　　昨日公共公廨訊理之民事訟案彙誌於下㈠郭鴻裕莊主郭華堂被其繼室郭薛氏（名薛安寳）控吿抛棄不顧並追存欵洋一萬元案被吿不到結果候傳訊㈡地保洪裕生延佑尼干帮辦施乃德律師訴王晴川不付地價洋五萬九千九百四十元案結果改期訊理㈢周文龍等延施乃德律師訴福興棧主王阿才欠洋案結果准給諭被吿等照請求辦理㈣振隆廠延高露玲律師訴戴天道欠銀案結果准將該屋前門發封後門函請審判廰協助發封再核㈤升昌杭莊主韓鶴卿聲請將道契過户案結果准將本案請求情形公示於申新兩報十四天再核㈥永興米店訴朱錦祥欠米洋案原吿代表朱樹楨律師以被吿尙未遵判還欵請求執行結果候飭被吿到案執行㈦張氏訴莊友山擔保借洋案結果被吿交五十元保候傳到湯德明再訊㈧郭惠關訴與其夫郭魯請離婚案結果准暫免繳堂費㈨同興錢莊訴馮玉卿用空賬洋案結果馮玉卿准具結出外㈩唐素珍訴解金星欠借洋案㈩㈠永豐訴忻禮熠欠貨欵案均未審 
來函 
[上海地方檢察廳來函]  
　　逕啓者昨讀貴報第四張本埠新聞二欄内載有敝廳法警因無車飯資呈請辭職一則事實内多不符法警拘傳人犯均給旅費惟地近咫尺可步行者則不給聊以節省糜費並非一律不給近日法警雖有一二人銷差均另因别故亦非大半辭職至法警拒絕拘傳並呈高檢廳請示辦法則並無其事即希更正上海地方檢察廳啓十一月八日 
專件 
[國立自治學院章程（續）]  
　　第九條本學院設評議會爲本學院議事機關除院長總務長敎務長爲當然會国員外由全體敎職員互選六人充之第十條評議會以院長爲主席院長缺席時由代理人主席第十一條評議會會員任期一年連舉得連任第十二條評議會設秘書一人由會員互選之第十三條評議會得分設各項委員會第十四條評議會之職權如下（子）院内各項則之訂定（丑）預算之編制（寅）關於本學院行政上興革事項第十五條評議會細則另定之「第四章總務處」第十六條本學院設總務處管理本學院校務行政事項由總務長主持之總務長由院長在敎授中聘任之第十七條總務處得設職員書記若干人其職務之分配另定之第十八條敎受授兼任總務長時得减少其授課時間「第五章敎務處」第十九條本學院設敎務處管理本學院敎務由敎務長主持敎務長由院長在敎授中聘任之第二十條敎務處設敎務會議以全體敎員爲會員以敎務長爲主席第二十一條敎務會議每月一次由敎務長召集之遇有必要時得召集臨時會議第二十二條敎務處得設職員書記若干人其職務之分配另定之第二十三條敎授兼任敎務長時得減少其授課時間「第六章學科」第二十四條本學院各科科目及每週授課時間如下預科每週二十小時論理學三·一學期哲學概論三·一學期法律通論二政治學三經濟學三近代史三外國文四國文二本科一年級每週二十小時社會科科目另定之倫理學一心理學二社會學二憲法原理及比較憲法三憲法史二近百年史三財政學三簿記二辯論學一公文程式及公牘一本科二年級每週二十小時除社會科外共同必修科目十四小時分科必修科目二小時餘爲選修科目盹 
共同必修科目如下政治思想史二行政法二中國財政三貨幣銀行二統計學二市政論一·一選舉法一·一學期議院法與議會實習一·一學期分科必修科目「省政科」比較聯邦憲法二「市政科」土木行政一·一學期在都市設計一·一學期衛生行政一·一學期家宅問題一·一學期「鄉政科」農業概論二本科三年級每週二十小時除社會科外共同必修科目十三小時分科必修科目二小時除爲選修科目共同必修科目如下社會運動史二敎育原理及敎育制度二預算學二·一學期户籍法二·一學期政黨論二中國行政組織二現代歷史二警察學一·一學期民團制度論一·一學期分科必修科目「省政科」比較地方財政二「市政科」公營事業一比較各國市政現况「鄉政科」農村經濟學一水利土木行政一社會科本科一年級每週二十小時倫理學一西洋哲學二心理學二社會學三國文二外國文學二近百年史三財政學二·一學期貨幣銀行二·一學期辯論學二社會實測一（未完） 
公布欄 
[上海地方檢察廳]  
　　批示徐蔣氏狀悉本案業經訊明不起訴送堂處分書在案仰即知照此批李海清狀悉本案業已聲請預審仰候審廳裁决可也此批王淇和狀悉仰即來廳候訊此批王定芳狀悉王志堂已到案嚴予追究矣此批宋榮科劉長　已省釋矣周春生等業經起訴所請不准此批兪信榮業經批示多凟無益此批王金錉姑候傳訊此批王李氏狀悉本案不起訴仰即知照此批張大衡子狀悉仰即遵傳來廳候訊此批左灼之狀悉本案已不起訴仰即知照此批沈仲英狀悉本案已不起訴着即知照此批尤李賢狀悉本案業予以不起訴處分矣仰即知照此批沈堯卿狀悉所請於法不合碍難照准此批楊宗信狀悉候送同級審判廳核辦此批姚阿福狀悉候送同級審判廳核辦此批王春泉爾子犯傷害罪已判徒刑二月有自願抛棄上訴候執行在案着即知照此批馬子卿案已判結應毌庸議此批以上十一月三日韓錫卿狀悉爾子如有違忤不法情事該民儘可隨時報請崗警帶廳訊辦毌庸先行備案仰即知照此批施徐氏狀悉爾媳王徐氏業經訴請審廳核辦至劉黑三並無知情故買情事依法應不爲罪仰即知照此批殷鶴汀狀悉迅予偵查此批張竺氏狀悉候再傳此批黃小炳狀悉案已送審候送同級審判廳核辦此批顧錦才狀悉本案是否搆成刑事尙未經第一審判决仰赴原縣請求核辦可也此批奚少峰狀悉候傳案訊奪此批黃阿毛等狀悉本案已經准如所請矣仰即知照此批王李氏狀悉候呈送高等檢察廳核辦此批陳世賢等狀悉本案已不起訴着即知照此批吳王氏狀悉爾子回滬着即到案候訊此批沈菊生等狀悉查被吿　三名均已起訴並未交保至爾等年齡籍貫住址職業來狀並不註明如有傳喚何從送達着即依式補具爲要此批以上十一月五日楊景田狀悉已於本月一傷害日狀内明白批示矣毌再多凟此批郁維嵩狀悉查案件第二審屬於江蘇高等檢廳管轄本廳未便受理前據該民呈訴到廳業經明白批示在案仰仍遵照前批毌庸多凟此批李承德狀悉所請暫從緩１ 
議此批周四狀悉候送同級審判廳核辦此批葉阿訓案已飭傳仰即遵限來廳候訊此批蔣思姝狀悉候訊明核辦此批劉遐昌狀悉本案已定期集訊矣仰即遵照此批劉桂林狀悉案正澈究仰即知照此批劉唐氏狀悉業於前狀明白批示矣仰即遵照此批江水豐查保釋人犯係與獄長職權應毌庸議餘經迭批在案此批方思法仰遵傳來廳訊明核辦此批楊陳氏狀悉候公廨函復過廳再行核辦此批袁朱氏案經豫審所請不准此批蔣德謂狀悉刑事無備案成例毌凟此批夏春桃狀悉仰即來廳候訊此批張杏生狀悉該案已不起訴仰候送達可也此批趙富爾狀悉所訴各節核與原卷相符候送審廳裁决此批以上十一月六日忻永林狀悉爾妻候傳到給領可也此批程劉氏狀悉本案已不起訴着即知照此批唐國富等狀悉仰即來廳候訊此批季小七子悉候傳訊核奪此批王陳氏狀悉本案贓物是否受寄候送同級審判廳核辦可也此批蕭和狀悉候送同級審判廳核辦此批李九林狀悉本案業予核辦矣仰即知照此批陸阿行姑候傳訊此批謝雙喜等狀悉本案係民事糾葛於刑事無涉着即知照此批馬憲義等狀悉仰即來廳候訊此批以上十一月七日 
 
 
] 

Page 16

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
 

Page 17

 
 
第一萬八千二百十四號;中華民國十二年 西曆一千九百二十三年十一月九號
星期五 * *本埠新聞三 
[味精廠添設第二廠]  
　　吳藴初君創製味精色白味鮮售價甚廉天廚味精廠係華商所設立原料又用土産製造事務亦由吳君管理可稱完全國貨銷路甚旺刻聞該廠已在菜市路設立第二廠加工製造以應需要云 
[輕瀉片之製售]  
　　河南路福福州路口中英大藥房自製各種家用藥品銷行頗廣近又添製「美味輕瀉片」一種質與市上所售者略有不同味甘氣香故大小人均可服之能助利排洩定價每匣四角云 
[虎牌白蘭霜之運銷]  
　　先施虎牌化妝香品曾經農商部註册在案該公司所出之白蘭霜白梅霜雪花膏三種銷售甚欧昨温州所屬有一林聰者假冒先施虎牌膏霜適爲該公司代理察覺當即協同崗警到林聰家當塲搜出假冒證據多種一併起獲解案後由該公司呈請警署經已按律懲辦云 
[火酒爐運到多種]  
　　南京路中德商店昨日運到火酒爐多種其中以高脚打氣者最爲靈巧形色與恒常之火油爐無異惟較爲低小爐底有盆形者即爲灌火酒之用灌入處裝有螺絲小門門之對方又有一鐵梗能伸縮即用以抽氣抽畢可用力按之即不能彈出盆形之上端爲通火酒氣之空管由管直達發火口口作齒形齒上置有噴火球球上有極細之圓孔故煑時火蹈雖大而用油甚省其餘小形簡便之火酒爐如學校學生或在旅行時用之最爲相宜定價亦廉云 
[物産公司昨晚宴客]  
　　四川路十號新開之新申物産公司昨晚六時在四馬路倚虹樓宴客到者甚衆該公司專辦進口物品德國鐘表已運到大批云 
[寳記廉價期中之新貨]  
　　南京路寳記照相館此次舉行三十五年紀念特行廉價本月三日開始拍照八折放大九折其他關於照相諸材料亦均照本發售其中最廉者攝影鏡箱機每具四元三脚架二元八角至本月十八號即行截止云 
[開能達洋行昨日開幕]  
　　昨日北京路八十九號英商開能達洋行開幕中外各界人士往賀者如薩桐蓀沈聯芳王一亭徐乾麟諸君及麥加利銀行平和洋行大班等三百餘人由洋總理高登君華總理吳承齊君經理翁清澄君招待並開映該行英京製造廠製造出品之活動影片以娛來賓云 
[出版界消息]  
　　張梅　奚楚明二君現擬組織電影日報内分電聲電評電學電術電光電報電話電本電史電屑十欄徵求有價値之著作定於明年陽曆元旦出版西門肇嘉路四四一號爲籌備處云 
　　顧執中葉良等發起創刋英文週報每逢星期一出版所採材料適高小及初中程度售價約僅銅元二三枚出版日期約於本月下旬或下月初云 
[郵信截止時間表]  
　　來往地點火車或輪船平信掛號信馬尼亞澳洲紐絲綸（取道香港）林肯總統今晨（九日）七時八日晚九時香港廣州林肯總統晨七時六時半威海衛烟台天津阜生晨八時半八時香港廣州（包裹）成都晨九時半九時靑島大連丸晨九時半九時福州寗興晨十時半十時愛琿（取道浦口哈爾濱）火車上午十一時十一時俄國歐洲（註明由浦口西伯利亞墨斯科往者）火車又又西伯利亞（取道浦口赤垥）火車又又天津奉天下午一時半一時長江各埠火車與輪船晚九時九時 
[球戰歡聲]  
　　上海中等學校足球聯合會新改比賽期 
　　足球本月七日南洋大學足球隊與英海軍「霍根司」足球隊在該校球塲作友誼比賽由李思廉爲公證人下午三時十五分起上半時南六被罰十二步負一球下半時南六攻進一球後又負兩球結果爲一與三之比海軍勝 
　　又本星期六（十日）午後二時三刻南洋大學部與上海西人足球俱樂部比賽星期日（十一日）該校附中與一商球隊於下午一時半作中等學校足球聯合會奪標比賽同日又有日暉橋南洋中學與澄衷在下午三時作奪標比賽地點則均在該大學球塲云 
　　又本星期六（十日）聖約翰附中球塲與曁南中學假徐家匯復旦中學球塲作奪標比賽云 
　　公共體育塲足球隊共和組定於本月十號下午二時與滬江大學賽球地點在滬江球塲十一號下午樂羣組與博愛組在本塲將作游戲之比賽云 
　　上海中等學校足球聯合會内有澄衷學校聖約翰中學南洋中學曁南浦東省立二師復旦中學滬江中學省立一商南洋大學附中本定於本月四日起陸續舉行比賽足球茲悉現略有更改確定如下十一月十日下午曁南與約翰將在復旦中學部比賽十一日下午三點南洋與澄衷在南洋大學南大附中與省立一商在公共體育塲十二日下午約翰與滬江在滬江又四日復旦與南大附中在南洋比賽結果一與零之比南大附中獲勝公證人月爲ＲＲＪones云 
　　籃球西人野貓隊於月之六日下午四時與滬大籃球隊比賽籃球此隊隊員素負盛名滬江球員大半係新人物除部長阮維揚中衝徐征東外皆未經大戰幸敎練樸鐵竭誠敎導故成績尙有可觀上半時西人隊以九分與七分之比勝滬江下半時滬江得十二分西人隊得十一分結果爲十九分與二十分之比勝利屬西人隊云 
　　隊球西門民立女子中學與裨文女墊於八日在民立操塲作友誼之比賽下午四時起至五時止雙方精神活潑奮勇異常結果爲二十一與七及二十一與十六之比均民立獲勝民立女中球員爲蘇祖琦蘇祖蕙陳彩鳳朱善英許月芳許瑞芳周鑑秋黃鴻閣吳鳳珠陳蕙馨郁賽玉陶蒓等十二女士云 
[電影界注意劍術之一班]  
　　劍術家佛來開女氏ＦredＣavens爲比國國立武備學校ＮationalＭilltaryＳchoolofＢelgium之前任劍術敎授對於劍術一藝素多研究佛氏自去該校敎職以後即赴美國加省霍來華ＨollyＷood地方矣 
　　霍來華以風景冠絕全洲寄食於銀幕生涯者故多蝟集於斯巨大之攝影場不下數百處不數年來該地已成美國影片唯一之出産區域殆聞開文氏到此後男女電　　電影明星康斯塔文與劍師開文氏擊劍之神氣 
　　新片僎『孼海潮』中之又一幕 
左爲邢少梅君右爲導演此劇之陳壽蔭君亦在内飾一奸滑之律師此角頗難演陳君以一時未能物色故親自飾演云 
　　影明星紛紛趨前請敎俾知開文氏之劍術蓋近日美國電影界之對於劍術一藝已視爲一種不可少之技術矣 
　　首先開文氏爲司門納考所聘定專事敎練明星康威梯爾ＣonwayＴearle及瑙門塔文ＮormaＴalmadge配角此片演ＨuguenotＳtruggles之故事情節略演法皇却利第九ＣharlesＩＸofＦiance戰鬭事跡所映多係短兵相接匕首短劍對擊等故不得不請開文氏訓練於此可見開文氏劍術之成功矣 
　　旋開文氏又被第一國家影片公司聘定專授康斯塔文　　　　 
ＣonstanceＴalomadge及其全班劇員有「危險之女郎」"ＤangerousＭaid"一劇大致演當十七世紀時英皇健姆斯第二ＪamesＩＩofＥngland擊退謀叛公爵蒙毛斯ＤukeＭonmouth之事跡其他如「報仇燼」ＡshesofＶengeance等片亦皆劍術劇之佳構也 
　　康斯塔文曾於某片内飾ＬadyＢarbaraＷinslow係一 
裝一少年英雄與官軍作極劇之激戰戰時亦用長劍（見圖）康斯塔文對於劍術一藝頗肯苦習常謂劍術乃一種完全高尚與光明之運動亦一絕佳練身法以是吾寗棄他事而專心習練之其决毅向學劍術之苦心如是則成就之日必不遠開文亦稱康斯塔文已得劍術之門徑造就有望目下霍來華電影明星中康斯塔文已識開文氏之唯一高足矣（窺豹） 
[卓别靈與羅克之比較觀]  
　　吾人如提及銀幕上之兩位滑稽大家都能想到卓别靈ＣharlesＣhaplin與羅克ＨaioldＬloyd彼等之魔力眞大一舉一動都能使人腦筋裡深刻着一片笑影卓别靈之大皮鞋小鬍子羅克之大眼鏡都是使人發笑之一種工具彼等之藝術各有所長雖是各人本性所近亦可認係爲環境所造成者卓氏現在雖受社會之榮譽但已飽嘗艱辛洞悉炎凉所以喜笑之中寓意深遠頗有含蓄吾人仔細一辨覺其非任意胡鬧者可比至於羅克完全爲天眞爛縵未經世故之靑年故其作品滿佈自然之美 
　　有人批評卓氏專門化裝胡鬧不及羅克之自然清雅余對此論調似覺其未必盡然一個電影家之許多作品内無論如何總可以尋出不妥之處羅克之片内亦未始無胡鬧之點况羅克新近用每週美金一千元之酬報雇用山泰勞ＳamＴaylor供給其笑料而卓氏却全賴一已之能力並不求助於人總之彼等皆爲現代銀幕上之滑稽大明星各有價値各有特點都能將個性表現而出在滑稽之中流露一種人生之眞意義也（楚書） 
[「賴婚」影片重映於申江]  
　　著名電影導演家葛雷菲斯所導演之『賴婚』"ＷayＤownＥast"一片在上海大戲院已映遇二次約二星期之久開映之日無日不滿座觀者都讚爲影片中之傑出者非特情節佳妙即演員方面亦稱得體名伶　琳甘熙及李嘉白率爾姆斯等在此劇中出場甚多故歐洲人士皆重視之開映之日大有萬人空巷之概茲悉申江大戲院將此片租定今日（九號）起在該院開演云（長） 
 
 

Page 18

 
 
第一萬八千二百十四號;中華民國十二年 西曆一千九百二十三年十一月九號
星期五 * *[李郭訂婚誌]  
　　商務印書館商科編輯主任李培恩君於八日與郭眉黎女士訂婚郭女士係中西女塾畢業生商務印書館發行所副所長郭梅生君令媛郭秉文博士之姪女李登輝博士之内姪女擅長音樂現充晏摩氏及神州女學音樂及英文敎員李君於去秋自美回國在芝加哥大學及紐約大學均得有碩士學位對於商學著作甚富云 
[黎黃陂赴日聲中之軼聞]  
　　露蘭春亦恭送江干　名手女廚隨行赴日　 
黎黃陂於昨日偕其眷屬乘高麗丸赴日上午十一時由杜美路寓所出發乘汽車至北揚子路日本郵船公司碼頭渡金陵丸小火輪轉趁至吳淞搭高麗丸郵船各界要人紛往送行汽車啣接十餘輛黃金榮與露蘭春等多人亦驅車而來黎氏衣西裝面目黧黑下車後即立碼頭上向衆脱帽答謝並略致數詞聲極低微幾不克聞一時觀望風采者皆趨前圍視日本巡捕即下令驅逐閑人黎氏乃登船衆欲隨送至大輪黎却謝衆堅請而可露蘭春等亦隨之入艙小之火輪係黎氏獨包故未幾即開行聞黎此行除眷屬僕役等十餘人外因黎氏喜食西菜故尙携一名手女廚隨行云 
[雲南北海兩路拒用紀念幣]  
　　雲南北海兩路工商聯合會昨開職員會議决二案㈠曹錕賄選成功後發行之紀念銀幣本會堅决拒用通吿兩路各商店一致進行㈡徵求會員議案由總務科陳國樑報吿近日徵得新會員仁源典及萬大醬園等十五家聞兩路商店繼續加入者尙有多起云 
[蒲淞市議會定期開會]  
　　浦淞市議事會已於前月呈報恢復董事事會亦於本月一日正式成立日内新舊董事方面正在移交議會亦照章定於本月十一日開冬季常會將該市應行興革之事擇要先行議决俾早日交董事會執行云 
[蘇州河昨日水漲六尺]  
　　麵粉船淤塞新閘橋 
　　昨日下午三時許蘇州河水勢驟漲六尺有奇致新閘橋一段船隻淤塞是時適有麵粉船十餘隻魚貫向東出發中途阻止不能前進船夫互相誶駡幾至動武後由水上警察至各船頭巡視至五時餘水勢漸退始得徐徐開出説者謂昨日水漲係十月潮云 
[法日軍艦先後來滬]  
　　法駐滬法軍艦辣爾個爾號前奉總領事之命赴甬參與趙葆祿敎主授勳典禮現已公畢於明日來滬云　　日據本埠日海軍武官處消息駐泊長江之日艦驅逐艦樫桃柳檜四艘將於早晚先後來滬云 
[長崎視察團來滬在邇]  
　　據日本長崎縣知事來信該縣現照曩例組織視察團來華視察市政·學務·風土等已於十月二十七日由長崎出發經由門司前往釜山豫定道經滿洲·及北京·天津·張家口·濟南·漢口·南京·蘇州等地於十四日午後六時四十五分抵滬視察市政狀况及經濟學務等項至十入日回國云 
[對日外交大會將開常會]  
　　國以對日外交大會昨發出通吿云茲定於十一月十一日即（星期日）下午四時在本會開常會希撥冗蒞會爲荷云云 
[中國廣吿公會今晚開年會]  
　　晚七時半∶∶在漢口路聯華總會 
　　中國廣吿公會爲萬國廣吿公會之會員以研究廣吿學術聯絡廣吿界之感情爲宗旨成立於西曆一九一八年最盛時期會員逾於百人前年假座南園舉行年會之盛况昭然如在昨日且此會名爲中國廣吿公會故西人會員雖亦多多益善然主體實在華人西友僅居賓位是以華人之踴躍加入尤爲會中所歡企前次委員會因多以事離滬者會務不免稍有停頓但今晚所舉行之年會除有各項重要討論及演説等以增興趣外並將改選新職員以期會務之駸駸日進也茲將今晚開會之秩序單照錄如下㈠副會長張君竹平報吿開會宗旨㈡孫君萍階演説題爲『自來血廣吿之成功談』㈢任君矜蘋演説題爲『廣吿社之責任』㈣選舉新職員㈤討論會務該會已邀約會員届時列席如相知中有喜研究廣吿學術者亦儘不妨邀其同往討論餐費每客二元臨時收取並可預通電話北四百四十號謝福生君處以便預留座位云 
[演講新聞]  
　　水野梅曉三馬路慕爾堂每逢星期三晚八時敦名人演説前晚所請者爲東方通訊社理事長水野梅曉題係日本地震情形及聲述日民感激各國之振濟等等往聽者數百人一月之後將有東京實在災區影片來滬開演云 
　　何東爵士約翰大學訂今晚（九日）六時邀請何東爵士演講「和平會議與中國」届時諒必有一畨宏論云 
[吉林敎育考察團到滬　張清岱等四人]  
　　吉林敎育考察團於前日抵滬現寓上海旅館該團此行共四人張清岱爲吉林省視學王文選爲第三師範校長王成翰爲榆縣第一高小校長胡純魯爲阿城縣視學昨日在商務印刷所·尙公小學·及中華職業學校等處參觀並在職工敎育館聽德爾滿碩士之演講今日將往二師·及附屬小學旦華·萬竹等校參觀明日將往商品陳列所·第三高小·吳氏兄弟學校等處星期日乘車赴杭州參觀約勾留三四日即返滬轉赴南通考察事畢後即返省云云 
[寰球學生會代聘敎員]  
　　寰球中國學生會介紹部消息云茲有南省某大學託聘商科敎員一席所授科目爲商法·商地·商業組織·銀行·貨幣等每週授課十餘小時月薪二百元并供住宿以美國大學畢業得有商科學位而有敎授經騐者爲合格該校經費極其充足敎薪以十二個月計算且絲毫無欠薪等事如有願應聘者可向卡德路九十五號該會介紹部接洽云 
[晚社創辦主日學校]  
　　上海晚社服務部主任馬叔宜君近在寳山路頭福里創辦幼童主日學校每星期到者約有五六十人時間爲每星期日上午十時至十一時半云 
[金大公學新聘校醫]  
　　梧州路上海金陵大學同學會第一公學即由向日之基督公學改組而成本學期因重視學生之體育起見特請北四川路原德里卓景泰醫學士·及廣西路黃子靜醫學士·爲該校義務校醫於每星期三由該校醫等到校檢騐學生體格及疾病分别檢視詳爲診察 
[滬江中學部將舉行娛樂會]  
　　楊樹浦滬江大學中學部現由各級學生組織靑年會純以聯絡感情·討論學術爲宗旨本星期六（十一月十日）將開一娛樂會并映演電影聞影片已由該會服務股股長朱春霖·及伍德鄰西君租定片爲第一影片公司之出品名「母親之疼愛」Ｍamma＇sＡfair 
塔文傑作之一前映於卡爾登影戲院時觀者頗衆諒届時必有一番熱鬧云 
[明日體育塲之運動會]  
　　愛國女學與東亞體育專校 
　　東亞體育專門學校·愛國女學聯合運動會明日在西門大吉路公共體育場舉行時間自上午八時起至午後五時止東亞方面運動節目計三十餘節大致分田徑賽·兵操·國技·器械操·柔軟操·舞蹈·童子軍表演七種愛國共二十五節分舞蹈·竸技運動·柔軟操球術·表情游戲·童子軍表演·國技七種參觀者定必十分踴躍云 
[童子軍籌備游藝會]  
　　大露宿昨已開始實行 
　　上海童子軍會於前晚（七日）開職員會議到會者有朱伯華·沈同一·戈頌仁·沈叔逵·李颂唐·兪元爵·王壯飛·王英超·樂秀榮等九人議决案件有四㈠姚麟書君來函因與會章不符辭總幹事案「議决」因籌備本届游藝會故有總幹事名稱惟去函漏書游藝會三字應再去函説明仍請姚君擔任㈡總敎練沈同一君來函對於本届游藝會表演及會塲佈置等事宜分任辦理案「議决」表演由高級敎練部主持關於籌劃一切會塲佈置籌備事宜由總幹事主持董事部推定朱伯華君·王壯飛君加入擔任幹事㈢敎練部第二次報吿副總敎練員藍文俊君考試及格請給證書案「議决」併入張江泉君請給證書案一併請省會辦理㈣修改細則案「議决」由本會先行徵集各團意見俟會集後由高級敎練部整理之再經董事通過徵集時期以十一月底截止又童子軍舉行聯合大露宿已於昨晚起實行實到團體共計十餘團人數二百餘人敎練員三十餘人自七時起開歡迎會由南洋童子軍表演絲竹·雙簧·口琴唱歌戲曲等事均甚純熟來賓甚爲滿意開會畢由沈叔逵講演星象將星座先行繪圖講解時並將星座製成幻燈片放大聽者甚爲明瞭八時半起由南洋無線電台主任李熙謀講演無線電講曅後並往電台聽歐洲音樂聲音甚爲清晰聞今日上午參觀南洋圖書館及各工廠下午參觀固本皂藥廠及百代公司製片廠等晚間除講演救護·訊號養蜂·三科外並舉行茶叙同時大舉火及表演種種游藝云 
[上海大無線電臺之完成期]  
　　一九二五年 
　　美國無線電社前擬在滬建築强力大無線電臺一座現已入手動工預定一九二五年可以完工此外廣東重慶北京等處亦擬分期建設云 
[昨日之菜市]  
　　昨日南北市小菜塲各菜價目以蝦爲稍貴其餘各價如下 
　　北市南市北市南市蝦每斤五角八百四十文甲魚每兩四十文三十文靑魚每洋三斤三斤黃魚每兩三十五文二十文鹹蟹每兩三十五文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半鮝魚每兩三十文二十五文猪肉每洋三斤半三斤半黃荳芽每斤百四十文二百文草頭每斤百文七十文菠菜每斤八十文一百二十文齊菜每斤一百二十文八十文銅盆魚每兩四十文三十文蚶每兩四十文三十文蟹每兩四十文二十五文鴨蛋每只四十文三十五文羊肉每斤三角二分三角雞蛋每只三十文三十文雄雞每斤三角二角五分蛤蜊每斤百文百八十文鴨每只八角七角茭白每斤一百文一百二十文白魚每兩二十文二十文烏賊魚每兩五十文天津菜每斤一百二十文一百文醉蟹每兩五十文二十五文冬笋每兩四十文芋艿每斤八十文一百二十文蚶子每斤二百四十文蛙肉每兩二十文二十文 
[果品市消息]  
　　金柑近日來貨不廣而貨亦不甚佳佳貨市售八元次則六元拆售每斤一角或八分其味尙爲可口云 
[敎養院新劇外之游藝]  
　　上海婦孺敎養院籌備游藝會迭誌前報頃據該會籌備處報吿此次游藝節目注重音樂跳舞新劇「換一個他」與影劇「花好月圓」處處使人發生美感該會已請得世界著名俄籍之女跳舞家希摩跳「水手」「哥倫必諾」和「西班牙」舞希摩係俄巨商之女年約十七八歲品貎過人熟習英語跳舞尤佳各西國大旅舍每當宴會時有以巨資聘請一往跳舞者但此次全係義務殊屬熱心云 
[譚富英徐碧雲在京新演兩劇]  
　　譚唱「捉放曹」徐演「審頭剌湯」 
　　北京之華樂戲園最近曾演佳劇壓軸爲譚富英郝壽臣之『捉放曹』富英之陳宮扮相台風均覺不壞唱工則以宿店之原板『聽譙樓』一段爲好餘皆瑜不掩瑕即行路中一段二六『出莊來殺老丈是何根芽』句富英改唱『爲甚麽殺老丈是何根芽』做派亦尙有毛病如宿店時陳宮偷曹操之劍富英則將劍偷來即將劍柄往棹上一頓未免太不盡情蓋陳宮取劍是欲剌殺曹操焉能劍剛到手即往桌上一頓驚醒曹操而使曹操知之也且又宸叔岩演是劇對於此處之做派何等細緻未如富英之草草了事也郝壽臣之曹操念白唱工台風架子無一不佳誠爲是劇生色不少 
　　大軸爲徐碧雲劉景然茹富蕙之『審頭剌湯』徐碧雲之雪雁扮相極其漂亮審頭時之兩段唱工平穩無疪洞房時之慢板倒板𢌞龍腔殊能動聽而『我心中祇把那湯勤來恨苦害我一家人兩下分離』二句尤爲特色其表情亦極精細看人頭之驚慌見扇上之剌字開門之遲疑皆做得維妙維肖而誤抱人頭退後之身段以及自刎之身段均極有研究劉景然之陸大人可稱絕佳之人才扮相做作恰合身分唱工以『大砲一響人頭落』一段散板及『賢弟你休提我無有才』一大段爲最佳『想我那莫年兄』一段念白字字有神與湯勤述斬犯官之道白及對笑之神氣皆臻化境以扇示雪雁態度異常穩重將當年陸大人之身分盡情寫出茹富蕙之湯勤口白甚佳身段作工均屬不弱丑角中後起中之佼佼者也 
[記新舞台前晚之振災義劇]  
　　本埠中日佛敎普濟會前晚邀請寒雲主人與歐陽予倩程艷秋郭仲衡榮蝶仙潘月樵趙君玉等假座新舞台於六時起開演賑日義劇六時半廂廳座位已早無隙地座客除紳商各界外岑西林許交涉員徐警廳長均在座旅滬日僑亦復不少以致台上臨時售座甚多每位價洋四元售座盛况概可想見矣 
　　是晚記者入座爲時尙早時台上劉漢臣與曹甫臣正演「空城計」劉伶自幼學習鬚生是晚唱作多能認眞趙文連邱治雲之「堂樓詳夢」平平無疪「嘉興府」由劉榮萱飾鮑自安舞弄眞刀一段甚爲嫻熟極買力也「打嚴嵩」一劇爲明嘉靖間軼事時相國嚴嵩專權慘害忠良有御史鄒應龍者蓄意欲辱嵩者已久後授計開山王府常寳童囑打嚴嵩惟不傷顔面後嵩果爲開山王府所打擬奏訴君前因臉無傷痕自央應龍痛擊鄒乃且打且駡得舒五中鬰憤潘月樵飾鄒應龍做工口齒多見佳打駡一段口手相應觀之令人色舞月樵做工入化道白尤勝嗓音亦較昔瀏亮多多唱慢二六「忽聽一聲宣應龍」一段激昻動聽許奎官飾嚴嵩亦佳受打後一副狼狽情形甚爲可笑「馬上緣」一劇由榮蝶仙飾樊梨花陣見薛丁山一場一種驚喜半參之刘神氣頗好王又荃之薛丁山氣宇英偉亦佳劇也 
　　「琴挑」係崑劇之一事見玉簪記由寒雲主人飾潘必正寒雲君對崑腔一門夙多研究故是晚台步之工整詞句之嫻熟做工之周至亦意中事耳程艷秋在此劇蚋姿態絕娬媚艷秋此次來滬崑劇僅於上月十六晚在第一台演過「游園驚夢」前晚之「琴挑」乃此次來滬後第二次之崑劇演唱洵爲難得「長生殿」一劇係歐陽予倩所手編全劇甚多精采惟前晚經濟時刻起見祇得節演「畫眉」一段予倩自飾貴妃唱工表情之佳筆難罄述春睡之姿勢幾疑太眞重生唐明皇由張月亭所飾窺睡一段道白妙耶一聲誠爲動聽月亭連晚爲該台於「徽欽二帝」劇飾徽宗故對於風流天子一職竟捨月亭莫屬「畫眉傅粉」一塲媚態可晒貴妃則羞容可掬予倩描摹得此蓋非才藝兼全者不克臻此有紅綠絲巾二幅長及盈丈予倩用以舞弄作種種狀態絲巾　轉空中不稍接地斯時掌聲大作歎稱絕技聞「徽欽二帝」劇内予倩更多種種舞蹈 
　　趙君玉·周鳳文·汪優游合演之「梳妝跪池」素稱佳作君玉飾季常妻唱作多美鳳文飾陳季常描寫懼内情狀可稱逼肖汪優游之蘇子瞻峨冠長鬚扮相甚佳河東獅吼一聲神氣佳極寒雲主人·程艷秋·郭仲衡·共演之「審頭剌湯」艷秋上塲時台前置花籃無數王一亭君贈送書畫多幅寒雲君之「艷色天下重秋風江上來黃華一尊酒天地此低徊」一詩亦於是晚贈送此外則有佛敎普濟會所贈銀塔一座高及尺許斯時掌聲雷鳴洵美觀也「審頭剌湯」一劇陸炳湯勤覆審人頭及莫雪娘僞嫁湯裱褙成婚之夕懷刃剌湯以復仇故名陸炳由郭仲衡所飾氣宇非常寒雲主人飾湯裱褙程艷秋飾莫雲娘曲曲演來唱做均美諸劇得此乃覺酣暢盡善矣（窺豹） 
[賑災義務日戲今日續演]  
　　昨購之新舞台戲劵仍可通用 
　　上海伶界聯合會發起於昨今兩日在新舞台演義務 
僑·及在滬俄國難民之用經何護軍使及政紳商各界竭力贊助昨日爲第一日各舞台藝員如歐陽予倩·王又宸·程艷秋·白牡丹·小翠花·潘月樵等均登台奏技所演爲「落馬湖」·「九更天」·「貴妃醉酒」·「打魚殺家」·「四郎探母」·及「販馬記」等頗博觀客之贊賞今日戲目爲李德喜「長生樂」劉漢臣「拾黃金」劉榮萱潘月樵李祥麟「四杰村」白玉崑張德祿趙鴻林「殺四門」趙君玉常春恒劉筱衡潘月樵賈璧雲張桂芬「梅龍鎭」毛韻珂趙如泉孫紹棠毛仲琪趙文連「戲迷傳」高慶奎「打鼓駡曹」客串露「逍遙津」程艷秋王又荃張春彦曹二庚候喜瑞「紅指傳」等想車水馬龍當更有一番盛况又昨日購戲劵而未往觀劇者今日一律通用云 
[集會表]  
　　本月陽曆時間地點召集者事由九日至廿五日南車站路普益習藝所菊花會九日下午錢衆公會錢業公會常會九日下午四時天后宮總商會水利協會討論會九日下午四時半北四川路一四三號　學會第卅六　年年會九日下午五時四門林蔭路江蘇省敎育會常會十日寗波同鄉會對日市民大民會提倡國貨大會十日大東門普益社滬南東區商　會成立會十日下午西門體育場愛國女校體育科與東亞體育學校運動會十日晚八時卡　路九五號寰球中國學生柯脱博士之演講十一日正午一枝香蘇　專旅滬同學會叙　叙會十一日徐家滙南洋操塲南洋中學與澄　中學比賽足球 
十一日復旦中學操塲約翰附中與滬江附中比賽足球十一日西門體育塲南大附中與省立一商比賽足球十一日至十八日下午外白渡橋新天安堂凱德博士演説及音樂會十二日山東路山東路商聯聯會常會十五日午聯華總會扶翰社常會十七日寗波同鄉會記者聯歡歡會二週紀念會十七日南京路市政廳上海開港紀念會八十週年紀念會十八日下午二時西藏路寗波同鄉會華商水泥公司股東會十八日下午二時愛文義路聯珠里淮南湘鄂西皖四岸運商總會第五届大會廿日下午一時九畝地新舞台上海中醫學會游藝會廿六日南市市議會議事會 
[今日天氣晴寒]  
　　徐家匯天文台昨日下午四時三十分氣象預報云天氣晴寒黃海及北方海濱冬季時令風頗爲緩和南方則風勢稍强本埠温度在下午三時前之二十四小時内最高六二·三最低四二·三去年今日最高五七·四最低四六·七 
 
 

Page 19

 
 
第一萬八千二百十四號;中華民國十二年 西曆一千九百二十三年十一月九號
星期五 * *常識 
常談 
[大頭之使人頭大] [  箴]  
　　吳俗凡取厭於人之人厭之者必曰頭大今日北京勳猪之首領素以大頭聞而人之厭之者幾幾乎無不頭大此何故也 
　　其始悍然不顧開罪於全國之人而始博得此勳猪首領之頭銜則全國之人固已無不爲之頭大矣及旣得此勳猪首領之頭銜則又毅然自以爲勳猪首領而必求所以饜其酬勳之慾於是乎豢猪者亦爲之頭大而磨刀霍霍乃將首先以大頭開刀矣 
　　嘗觀捉放曹一劇彼情重之呂伯奢方殺猪以享曹而沽酒歸來忽斷頭於劍下則以彼寗我負人毌人負我之思想固無感情可言也况今之勳猪首領旣開罪於全國之主人翁則主人翁方爭啖大猪頭之肉以爲快更安有陳宮爲之揮淚哉 
衛生 
[耳之保護法] [  程文彬]  
　　耳司聽覺爲人身重要器官之一世人每不加保護致漸失其聽覺之能而成聾疾者不知凡幾保護之法要有數端 
　　㈠鼓膜之保護耳内感覺聲音之總機關名鼓膜其形若鼓皮惟其質甚薄抵抗力極弱苟受强大之剌激每致破裂聽覺立失小兒聞巨聲掩耳即其保護鼓膜之本能也砲手射砲時耳際塞軟物亦以此理故吾人遇强大之響聲須設法避之倘有時不及避之則可急張唇齒俾空氣由口傳入鼓膜内部與鼓膜外部之空氣抵抗而消其剌激則鼓膜或可不破 
　　㈡耳内汚物去除法耳之搆造甚爲複雜塵埃細蟲每不易入内耳毛即所以蔽外物之侵入故切不可薙去苟不意有物侵入切不可以手亂揉或以物妄搔須速倩人視爲何物然後以清潔之耳搔取出之惟理髮店之耳搔每有細菌沾染其上不可用以搔耳苟有小蟲飛入可緊將耳轉向明亮之處緊閉雙唇則小蟲自能退出蓋蟲皆向亮處進行也 
　　㈢不可使汚水入耳常見今人每患爛耳之疾耳内時出油液奇臭異常久之遂成聾病是皆因汚水流入耳内也蓋汚水入内細菌寄生其中初則皮膚潰瀾旣則漸深而及鼓膜遂致失聰故吾人未患之前須留意液體流入耳内如游泳時須以柔布塞耳孔旣畢須以乾布細擦耳管苟已患者須時將汚液拭凈并以消毒水或清水洗之使潔總之就醫爲是（乙種酬） 
經濟 
[保險之利益] [  繼盛]  
　　被保險者以塡補未來損害爲目的按期交納保險費而與保險者訂立合同載明何種損害事故發生時保險者應給予賠償金若干者謂之保險考其利益甚多茲舉其大者於左 
　　㈠足以使損害額分配衆人而減輕損害之程度 
　　㈡足以使保險費流通市塲而增加資金之效用 
　　㈢足以使企業家安心經營而促進産業之發達 
　　㈣足以使資本家放心投資而圓滑市面之金融 
　　㈤足以使勞動者專心工作而擴大勞動之效力 
　　㈥足以使保險者竭力預防而減少危害之發生 
　　㈦足以使復仇者無法復仇而削減犯罪之事件 
　　㈧足以使老弱者衣給食足而維持社會之安寗 
　　㈨足以使被保險者按期納費而誘起儲蓄之觀念 
　　㈩足以使無恒産者削除浪費而享受後日之利益（乙種酬） 
道德 
[今後國民之覺悟] [  黃政騏]  
　　試觀今日各團體私人主持正義反對賄選之電有如雪片飛來可見公道自在人心民心尙未盡死也究其誰種惡因吾國民不能辭其責何則此董議員除少數外餘皆以金 
錢贿買而來每人約耗萬金方得此議員頭銜彼旣爲富貴榮華而來又何睱監督政治祇要金錢到手國會無不可通過之案所謂撈本是也此輩本不足責然受其金錢賄買而舉此輩者誰乎曰國民設選舉時本諸良心而舉廉正之人彼輩多金其奈我何惟國民貪金賣票此廉正所以遁跡無恥者所以得施其伎俩也不求根本解决之方雖驅除此班豬仔吾恐續豬仔而來者正多多也因此輩議員旣買票而得選今日賣票而選人固其宜也鳴呼誰爲厲階吾國民不能辭其咎吾國民乎今後之覺悟即「良心選舉免遺火種」今燎原勢成已及乎身始大聲疾呼噫晚矣（乙種酬） 
法制 
[謀澄清省會選舉者注意] [  耿光]  
　　自賄買大選之事發生猪仔議員之聲騰於衆口實則此輩之爲猪仔豈待至今日而知之蓋當其當選爲議員時早挾一必爲猪仔之思想而來矣何則彼等之得當選爲議員多數由於金錢運動久已視選舉爲市道而欲有所收入以償其所失其甘爲猪仔而不惜勢固宜然吾人未能防之於彼等運動當選之時而徒於今日肆口唾駡嗟何及矣 
　　省會議員未能有愈於國會議員也往事昭昭在人耳目今者江蘇各縣第四届省選事務所又紛紛呈報成立矣而痛恨選舉不法之父老兄弟尙未聞有注意及之者不知明年省選之舞弊即開始於此日省選事務所成立之時各地之劣紳士棍謀爲初選當選人者皆夤緣爲調查員任意浮報選民虚開名册以遂其他日投票一手經理之計往時省會初選以一人而投數十人數百人之票而此數十人數百人者實則並其人而無之以吾所聞各縣所在多有矣試問此等初選當選人所選出之省議員有不自銅臭中來者乎乃猶責以爲地方造福可謂大愚是故吾人不欲澄清省會選舉則已如其欲之今亟宜早圖之矣 
　　敬吿痛恨選舉不法之父老兄弟從速組織省選監視團稽核彼等調查之選民名册有無弊竇果其有之急宜合力訴諸法律務令舞弊者受嚴重之懲罰而使預備明年以金錢運動者受一次之大打擊或有所憚而不敢逞庶可望澄清選舉之目的得以終達我六十縣父老兄弟有以予言爲然者乎請速圖之（乙種酬） 
科學 
[何謂電] [  稚觀]  
　　處今日我人所知關於能力之稱爲電Ｅlectricity者究爲何物實較前人爲切近矣據科學家之想像吾人所坐之椅所讀之書即推而至於我人之身體全世界無論何物皆爲彼輩所共認而稱爲電子Ｅiectron者所組成電亦爲電子之結合體故電與各物實無不同物體果否具此種現象殊難明晰惟其證據則甚確鑿物之最微小而能臆測之點曾假定爲原子Ｉon然原子固爲電子所組成一錯雜之原子舉例如金正如一種極微渺之太陽系ＳolarSystem其組合含有中心微核周圍則多數電子環繞轉動亦如衆行星之繞日也 
　　物之每原子如錭膠皮水等皆含有多少相當之電子當電子在適定數量時於電氣能力方面觀察之實無人能知其所含電子何若故椅之與書似皆非含電品也惟物可被奪若干之電子或於適定部分外收受逾量之電子此時此物稱爲含電如物之電子較其適定數量爲少吾人稱之爲正充電ＰositlveCharge而表之以加號（十）如爲較多則爲負充電ＮegativeＣharge而表之以負號（一） 
　　無論何物在尋常狀態時適含該物應有之電子數量惟電池與發電機則具特殊性質蓋彼能放出若干電子於負極而收進若干電子於正極者也吾人所稱爲電流者ＥlectricＣurrent祗爲一常流之電子在尋體上而已當交流發電機其兩極用導體接連時因在負極者電子較多在正極者電子較少其逾量之電子即在導體上流行而過亦因電子含有動力不能靜止故超越而過之電子常逾其所需以保持平衡之數量由是於極短時間往復流動不息以成交流電 
　　我人須知一物體之逾量電子常思彌補他一物體電子之不足使劑其平如二體均含負電則各具逾量之電子彼此皆無所需故成相拒如二體均含正電則各感電子之缺乏正如兩者各有所需而各不相讓其結果亦爲相拒祗在一負電體與一正電體相遇時其逾量電子因一方之缺乏乘機思動故呈相吸之象又普通各物如錫鉛檯椅等以正電體或負電體近之毫無若何現象者因此類物所含電子適合於一定數量旣無所謂逾量亦無所謂缺乏故無相吸相拒之象發現而非顯電品 
　　由上述種種原由吾人得下一定義曰 
　　電氣爲一種自由常動之電子擠動 
　　電子雖極微渺亦具物質（乙種酬） 
雜錄 
[留聲機使用法] [  妻菊]  
　　留聲機爲家庭間之高尚娛樂品近且作爲宣傳敎育之利器（如國語留聲機片華洋敎育片等）良以機件簡單使用至易而得益則非淺尠故皆樂用之惟使用失當則損壞立見於金錢時間兩不經濟爰將留聲機之使用法述明於下以爲樂用留聲機者之一助 
　　發條須用微力開旋之覺巳旋足即可停止否則發條過緊則斷 
　　使旋轉盤先行轉動然後將針頭置在唱片上手勢須輕至唱完後先將針頭提起然後再撥止旋轉盤唱針分鋼針鎢頭針兩種鋼針有「响」「中」「輕」三種响針發音嘹亮最爲適用若以三種隨時替換使用則唱片聲槽自能深闊合度不致損傷惟每針祗可用一次 
　　鎢針或稱線針可以連用數十次至針尖端磨平時即可棄去否則唱片易起鑤屑或發抖動之聲唱片即已受損 
　　唱片在旋轉盤上轉動之次數以每分鐘轉八十次爲最合法否則發音不準唱片亦易受損 
　　唱片不用時須裝入紙套内或盒内以免受埃塵之飛集設片面巳受有灰塵可用軟毛刷輕輕的按着轉動之唱片數轉之後灰塵即已刷去 
　　唱片平時擱置之處須陰乾而平正不可使受潮濕及陽光因均易使唱片變成彎翹而完全無用（乙種酬） 
 
 

Page 20

 
 
第一萬八千二百十四號;中華民國十二年 西曆一千九百二十三年十一月九號
星期五 * *   
 
