# 1899 - 172 - 4909410

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以　發之價照上海一律以　　　此誠格外體恤之意也乃貪利之徒竟收買上海閱過之殘缺舊報寄至漢口私售與人甚且塗改年月日　　張　　失不全有礙本館聲名殊爲可惡曾於去年三月十一等日登報誥誠無如若輩置若罔聞且有串通本館送　人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另　洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閱者請知照該處以便飭妥人按户送呈免致歹人將殘缺舊報搪塞其向來誠實之人願承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[再論日人議還戰艦事]  
　　日人欲還甲午所得中國之兵艦俾中國得以重振海軍本館曾譯自西報登之報端執筆人一再著爲論說雖不敢信以爲實而觀今日之時勢日人還艦之舉爲中國計亦不僅爲中國計故亦不敢以爲子虚烏有之言也乃　十八日本報轉錄廣州中西報云還艦一事日廷曾與中國執政大臣商議大旨謂中國若能重振水師當由日本推　武員爲之訓練俾得旌旗變色壁壘一新目下已有成議然則此言也更不敢以爲子虚烏有之言矣說者謂此皆日人之口　華人之　言可斷爲必無之事如日人果有此意則自甲午至今已閱五嵗何以遲至今日而始有此議若德人欲據膠州灣之時日人卽以戰艦還我我旣有所憑藉德人自必中心顧忌而至今東省可以瓦全至今日而始議交選已不免出納之吝而况未必其果還乎曰當時卽使還我我亦未必能立時整頓烏在卽可與德從事兵戈然則日人而果有此心亦何争乎事之遲早哉今者中國雖府庫支絀而重振海軍之志實未嘗一日或忘當甲午戰敗之後卽向英德兩國定製戰艦現均駕駛來華在英國船廠所製者爲巡船二曰海濟曰海天快艦一曰海添在德國船廠所製者曰海耀曰海靖曰海和曰海朗又有魚雷艇四艘曰海龍曰海犀曰海青曰海珠嘗閱香港循環日報云中國新製巡洋船名海天於西歴五月二十三號由英國砵士蔑埠展輪東下聞此船行程迅捷一點鐘可行二十四海里載重四千五百墩與海圻相伯仲海圻現亦竣工不日當駛至東亞矣按日本所得之艦木質兵輪船曰操江鐡甲曰鎮遠兵船曰濟遠小鐡甲曰平遠曰廣内蚊子船曰鎮中曰鎮邊曰鎮東曰鎮西曰鎮南曰鎮北益以水雷船十二艘共計二十三艘目下新製者十有三艘已不止所失之半日人見中國大有恢復海軍之意故樂得而輔益之譬之商費必稍備資本外人始肯添本入股又譬之醉漢富一無知覺時人卽欲扶之掖之而苦於無從下手必俟其酒力稍醒然後扶掖較易爲力今日人之於中國亦猶是意也然日人苟自顧不逞則倖得中國之艦以補其虚誰復思珠還合涵哉其能慨然議還中國者實因自置之艦已多故樂得博慷慨之名俾鄰交可以永固聞之托木司克報謂近來日本向歐洲各國陸續添購兵船巡船以數計之幾與英法德俄四大國相等雖戰艦多多益善而多一艦須增一艦之費與其存之本國而費資糧何如還之中朝以爲外援之爲愈耶揆情度勢還艦之說更不敢以爲子虚烏有之言矣此事關繫誠非淺鮮所順日人顧全大局不食前言免爲列邦所笑也 
[硃筆恭錄]  
　　五月十四日兵部題考試八旗文童彈壓副都統考試八旗武童監試副都統各一本奉硃筆這塲内彈壓著左翼副都統彭壽右翼副都統載瀾去欽此同日奉硃筆這監試著兠欽去欽此 
[接奉電音]  
　　昨日午前京師飛電傳來旨道敬謹譯登○五月十八日奉旨荆州將軍蓍濟潭調補杭州將軍著常恩補授杭州副都統著玉書調補廂曰旗漢軍副都統著慶恒補授欽此 
[俄又要求]  
　　香港循環日報云近得電信悉俄國駐京使臣重向中國政府言及由東三省築鐡　逹京　之事并云往時英人有阻撓之意故貴國政府不敢允從現在英人已無復後言且與敞　訂立約章各分權限此處　　諸事係敝國所應辦貴國政府無所用其遲疑也 
[法人舉動]  
　　廣州博聞報云法國水師提督某君駕船至阿龍灣聞擬將各戰艦調集　州灣一帶蓋以中法交涉之事華官堅執不移故屯兵以觀動静也 
[舟山開埠]  
　　香港循環日報云傳聞英人欲將浙江定海所轄舟山關作通商口岸日前有兵艦來此測量海口旋卽電逹議院如果議准則七禮拜後卽當興辦一切事宜 
[鐡路述聞]  
　　天津訪事人云問之官摥中人言中國與英德二國商辦由天津至鎮江鐡路刻下已議定由華商自設公司向外洋貸英金五百萬磅每年五釐起息其由天津以逹派南濟寗沂州之路歸德人承　由沂州以　　江之路歸英入承辦英意二國商人則承辦由湖北　陽逹山西某州之路渣句洋行則承辦由河南　陽違江蘇金　之路 
[譯弭兵會電音]  
　　南洋新加坡實得力太晤士報云俄人在荷京創設弭兵會議禁印度之淡淡　彈及　减軍器按淡淡藥彈乃前年英人征印度邊　亞非里釐部落時所製其力甚猛擊中人身自能開裂雖不立時殞命亦不免于殘廢實近來火器中之至凶者今之所以聲請禁用者蓋謂其物之酷與開花彈無殊而英意　三國會員　　　裂不炸究與開花彈有間故其議未克有成也 
[德國减兵]  
　　歐洲來信云德國政府前擬派兵一千四百六十五名管帶官一十六員赴膠州灣駐紥現忽决意裁减所派兵士祗八百五十二名管帶官八員其所用意非局外人所能窺也 
[英籌威海]  
　　香港循環日報譯英文新報云英國下議院某紳問海軍部大臣葛士詢氏曰威海術並無海底電線可逹海軍部及香港陸路電線又每有阻隔我國政府曾否商及由上海接水線至威海　士詢氏曰此事最爲緊要我國政府未嘗一日或忘但尚未聞論及也 
[韓亂未平]  
　　高麗亂民肇禍已譯列報章兹得韓京來信云此次全羅道匪徒倡亂羽黨甚多斬木揭竿勢甚 
 
 

Page 2

 
 
猖獗經官軍恊力搜剿在古阜捕獲十五名又在公州槍斃五名韓廷先派京兵八十名前往彈壓嗣由江華島調去兵丁二百名西歴六月七號之夜韓臣趙秉式閔種默府第中被亂黨將火藥炸彈抛入幸卽樸減尚未成災目下禁兵日夜守備宫内亦異常戒嚴旣而叅政申箕　朴定　朴箕陽三家府第中亦被匪徒投以砲彈以致屋宇略有損壞特幸未傷人耳羣山縣境亦有羣盜嘯聚窺知古阜郡守不在乘勢刼奪軍器遂　寛敞長城興德茂長等處刼掠頻仍煽惑良民蔓延甚廣其實皆東西學黨中人所爲並非緑林豪客也迨經全州官軍進勦捕獲二十餘名餘黨遂紛紛潰散現在汶溝一帶人心尚覺安謐不復如前之風鶴驚心矣 
[譯德報論日本商務]  
　　德文日報云近年日本商務繁興各貨之運往中國口岸者校前兩年有三四倍之多運往香港之貨亦倍之計去年中國所銷日本貨共值洋銀二千九百餘萬圓香港值三千一百餘萬圓 
[詳述建寗閙教案]  
　　閩中教案前已略紀報端兹得福州采訪友人手書云此事肇於本月某日省垣一得電信大吏卽委前任福州府金太守學獻及樊大令明遠前往查辦一時議論紛紛有謂教士先已脫禍後又被戕者有謂出險之後乘船至某處擱於淺灘以致溺斃者其如何起釁之由傳聞異詞莫衷一是旣而有客來自建寗詳陳顛末謂先是三月某日教堂醫士白君途遇村婦某氏病容蕉萃因　赴教堂診治氏忻然挈女而往留住堂中詎料藥石無靈未幾卽溘然長逝堂中人代爲殯殮葬諸山麓義阡女年已及笄誤信歹人之言號泣通衢昕夕不　愚夫愚婦信以爲眞羣勸女控諸甌寗縣署縣主裴明府見羣情洶湧准其開棺檢騐是日也遠近來觀者不下三四千人明府令仵作將氏屍身反覆騐視委係因病而死並無如道路謡傳之挖眼摘心情事乃令女具結呈案事後奸民更謡言四布誣及明府而禍根遂由此深矣一日南鄕某甲家幼孩獨自上山至暮不返旋在荒嶺之上覔得屍身騐之則脛已被人斫斷報官後正在設法緝兇無賴子輙遇事生風揚言被教中人毒　杯蛇市虎悮以傳訛至本月初八日聚集數千人一擁入城先將救主堂拆毁旋復至距西關五里許之七星橋鎮呼朋引類肆意譁囂迨初九日满擬焚燬鎮上醫館適遇傾盆大雨無從縱火祗將館中器物搶掠一空初十日復由郡城擁至建陽縣治約歴陸路一百二十里游手好閒之子尾隨其後洶湧若海濤立將縣境教堂恣情摧毁有堅鞏者則舉火焚之英教士陸君增榮聞變之餘卽挈眷避入縣署縣主胡大令竭力保護越四日民情稍稍安謐始護送出境聞十四日陸君及所携子女已安抵延津教會中人被害三名内有一名以石擊斃復用刀亂刴其慘亦可知已現在金太守奉檄遥臨悉心辦理大約當拘拿爲首者盡法懲辦以儆效尤也 
[密籌機要]  
　　金陵采訪友人云欽命查辦江南事件大臣剛子良中堂於本月十二日拜會兩江督憲劉峴帥屏退侍從傾談至兩點鐘之久關防嚴密外人無從得其端倪也 
[委查積穀]  
　　蘇州訪事人云撫憲德中丞接奉剛子良星使來文飭將各屬積穀倉中所贮米穀詳細盤查造册呈報因卽飛飭各屬遵照辦理省中則分委傳大令維祚張大令峻基于大令銘訓會同各紳董啓倉查核三大令奉札後卽　十七日會查 
[粤勇凱旋]  
　　廣州博聞報云惠州府屬陸豐縣土匪滋事大憲咨請馬軍門督率各營勇前往剿撫烏合之衆業經次第殲除遂於某日由劉輝南守戎駕安瀾輪船赴碣石將靖勇載返虎門隨又載建字營勇丁回省 
[風鶴驚心]  
　　蘇州訪事人云客有自江陰來者語於人曰近有意大利國兵輪船數艘停泊江陰口船中軍士不時登岸雖無騷擾情事而民心終不免惶惶膽小若　鼠者咸擬遷至他處以避之 
[白門火警]  
　　金陵采訪友人云本月望日晨起大雨驟至勢若傾盆至晌午猶簷溜如繩琤淙聒耳忽聞警鉦亂擊厥聲鏜然急出視之始知江寗織造署中不戒於火藩司以下一聞警信均拖泥帶水策騎而來督率水龍夫四圍噴薄迨救熄已燬去上房兩進花廳三椽所幸貨庫堂皇未經延及然已岌岌可危矣 
[津郡官塲紀事]  
　　天津訪事人云本月某日安徽提督學政綿少冡宰文陛辭赴任道出津門暫寓紫竹林中和棧旋卽差弁詣督轅投剌同日汪寍布政使恩藝棠方伯壽請訓出都乘火車至津暫寓紫竹林佛照樓客棧旋赴督轅拜會裕制軍稍作句留卽乘某輪船南下○直隷候補道余易齋觀察思詒前奉督辦電報事宜盛杏蓀京卿委赴庫倫恰克圖一帶安設電缐兹已事竣遵陸來津不日卽當赴滬禀覆銷差○天津府榮伯衡太守銓前經北洋大臣裕壽帥保奏奉旨送部引見遂禀請壽帥委江蘭生太守槐代理府篆擬俟奉到憲札卽於本月中旬交缷入都 
[潯郡官塲紀事]  
　　九江訪事人云本月十三日黎明時九江鎮宋佩珍鎮軍率同標下各將弁詣三聖廟致祭關帝其餘文武各官則在關帝廟致祭○江西督糧道春會東觀察之眷屬由京南下本月十三日由滬附招商局江裕輪船抵潯文武各官皆赴碼頭迎迓旋由德化縣吳儀生明府飭雇官舫送之赴省○前陜西布政使舒西園方伯之翰解組後僑寓宿松本月十二日因事至九江拜會各當道各當道亦依禮答拜○九江電報局所轄電竿上至湖北圻州下至安徽建德南至江西南昌間有年久朽壞者局員汪芑孫明府盛景屏中翰飭巡弁逐叚查明以使更换 
[蛉洲鼓浪]  
　　日本長崎埠訪事友人云中國駐日大臣李木齋星使盛鐸檄委鄒君振清爲横濵總領事署隨員長崎領事則派蔡二尹薰代理歐陽叅使述接任大坂領事兼理神户事務已於西歴六月十號照章行文日本外務省查照矣○西歴六月十一號日木皇太子命駡往横須賀巡閱常備艦隊及駐港各兵輪船是日清晨七下鐘時由新橋驛乘火車前往有見者謂太子服海軍少佐官服隨從者爲有棲川依仁親王黑田東宫武官長高　侍從長山本海軍大臣伊東軍令部長實吉軍醫總監伊集院軍令部次長等人至十點四分鐘時行抵横須賀相浦鎮守府司令長官某君及常備艦隊司令長官東鄕君率同屬下大小將校及各健兒列隊恭迎如禮十一下鐘時太子登叢雲兵船望館山進發及巡閱畢始賦言旋 
[厦門近事]  
　　厦門訪事人云向來泉漳之民出洋謀生者均由厦附輪船而往刻下港禁甚嚴人皆裏足○日本前擬在虎頭山沿海一帶開闢租界嗣道憲見是處義塜纍纍不忍慘及枯骨加之百姓連番哭阻因之照會日官改在海邊劃地畀之日官不允禀由使臣百諸總署刻下總署已電咨省憲准照所求矣○去嵗各茶棧虧折實多本年大半歇手自入春至今僅有一萬數千箱運厦較之昔年尚不足十分之一也○往來臺北之人貨由日本三井公司與得忌利士公司争先攬載三井備酒飯餉客且不收出入口稅銀商民雖有利可沾然恐彼此不能持久也○地方官因積雨已久設壇祈請禁止屠宰三日現已大放晴光想亦一誠之所感也 
[烟雨樓題壁]  
　　嘉興訪事友人云前者嘉善縣東門外一里涇張姓家被盜行刼報經縣宰江青峯大令前往踏勘飭捕會營勒緝迄今未獲一人聞張富有家資廣厦數十間周圍繚以高墻門徑幽深非熟人不能出入然亦擬議之詞不足信也○某日平湖縣境出有命案史邑尊帶同刑仵前往相騐旋由仵役唱報屍身有刀傷兩處確係致命邑尊親視無誤飭吏填明屍格屍屬請准自行棺殮邑尊許之迨排導回署卽飭補役嚴緝正兇 
 
 

Page 3

 
 
[漢皋瑣記]  
　　漢口訪事人云孝感縣積案甚多于次棠中丞特委包希蘭大令前往帮理讞政○張大令　　奉大憲委赴沙　宜　埠察看商務某日已禀辭啓行矣○私造僞票之歹人楊某窩留漢口已歴多年受其害者不知凡幾兹忽事機敗露爲陳慶門都戎麾下勇丁　獲解交漢陽縣署訊懲 
[香涇夏錄]  
　　蘇州訪事人云昭文縣歸孝廉偕文生某某等九人以本縣總書某甲浮收錢糧赴蘇州府署上控府尊彦詠之太守准詞正欲從問旋訪得孝廉等因包納漕糧與總書在縣署大堂口角扭毆以致挾嫌妄控爰於本月某日提集原被人證升堂研訊兩造供詞各缺孝廉年甫二十有二蒲伏堂下不發一言太守諭以錢糧爲國家正供自應照章完納豈容恃一第爲護身符以致抗違功令爰飭將一干人分别管押聽候覆訊聞太守擬將孝廉等十人備文詳革云吳縣差役耀七因與某甲妬姦在青陽地用刀戳斃此事曾紀報端兹悉死者係同署差役渾名紙紥和尚受傷後閱一晝夜而斃本月十二日吳縣賴大令親臨相騐回署後升堂研訊耀七供稱小的向在某雜貨鋪爲夥與某姓女名桂林者私識有年是日偶與和尚口角適持小洋刀削瓜和尚突將小的毆擊小的情急以刀示之和尚用力奪取争扭之下不知如何誤中要害以致斃命乞恩寛宥大令飭釘錢收入外監候詳請上憲核奪 
[薇旌將至]  
　　新授江寗布政使恩藝棠方伯壽由京南下日來將抵滬江上海縣王欣甫大令採悉確情卽飭　役在碼頭預備迎迓禮也 
[商辦漁圑]  
　　上海縣王欣甫大令奉到欽差大臣剛子良中堂札飭舉辦漁圑並須按臨查閱因卽照會绅董黃政卿祭山泉會同籌辦昨日黃蔡二董至縣署與大令面商良久始興辭而出 
[餉銀過滬]  
　　浙江候補縣羅明府綱經藩憲惲方伯委解餉銀五萬兩取道申江航海北上上海縣王大令循照向章撥出民壯若干名前往照料 
[上海縣署瑣案]  
　　前日孀婦李張氏偕子錫耕訴稱地保陳惠亭盜賣田地掘毁祖墳向論逞蠻驀遭毆擊叩求提究以安懦良縣主王欣甫大令倩襄　委員馬　渠明府提訊氏供小婦人係本邑人丈夫已故祗生一子名曰錫耕胞兄前往去世寡嫂嚴氏不能守節賀任阿三爲後夫旣而母親亦殁遺有墳地其單交地保陳惠亭收執蓋以陳係母親之表姪故托之也近被陳串同任阿三將墳掘去私自盜賣小婦人得悉後以祖墳餘地不應價賣與人向之理論任與其子志卿兇横異常遽將小婦人毆擊以致受傷求卽騐明訊究李錫耕供與母同明府飭仵騐得背有微傷令自行醫治静候飭差阻掘禀復核奪○湖北人崔長興私販小錢由英界公廨差役查獲起出小錢十千文禀請讞員翁笠漁直剌函送至縣前晚由馬明府提訊崔供小的實姓蔡名順興此項小錢十千文以小洋銀十八角買來並非私販求恩寛恕明府判枷一月發頭門示衆期满再核○李福聚以汪自新圖賴貨銀控之法界公解經讞員朱森庭明府移送至縣馬明府訊問之下李供監生係安徽人向爲茶業與汪同鄕汪前托監生向德豐洋行代買洋貨計值數百金向收無著控由法界公堂朱老公祖斷令將原貨退還并貼償　價銀一百三十兩刻經查出貨已破壤不願收回求將價銀追給汪供監生在老北門外開設汪裕泰茶葉店李將朽壞洋貨寄存監生店中託售後以無人顧問囑令搬去一再游約反赴公堂誣控監生素不爲洋貨生理買此何用李復串出洋人希圖挾制幸蒙朱老公祖叱退求恩鑒察明府以　造各執一詞諭令邀公正人理處禀復 
[南市捕房紀事]  
　　舟人徐仰言雇沈雙才爲夥嗣因作事不端辭之使去另雇江北人顧三仔管理一切沈臨去時私將船上器調换昨日在新馬路萬新樓尋獲向之理論沈一味逞蠻擊破顧之頭顱而流如注茶博士恐肇事端投報捕房捕頭令包探捕獲押候查明禀請工程局員司徒司馬核奪○昨日無錫船户沈老三周阿寶楊萬生周雙喜李順裕沈小弟等將船横泊浦江有碍水道工程局水巡丁見之一併拘入捕房押候查明禀請司徒司馬制罰○昨日午前水利局巡丁見王阿才之小划船在浦中繫窺有碍水道向之斥阻其夥沈三松不服口出惡言并被撕破號衣因卽拘入捕房押候禀請司徒司馬訊究○包探黃量海查獲竊取東洋車捐照之顧阿朝解入捕房捕頭向之　詰指山同黨小蓬頭等人捕頭乃令將顧管押候倩包探查獲小蓬頭禀請司徒司馬究辦○前日東洋車夫某甲報稱失去第二百九十六號車照請爲查　旋由包探黃量海查見計怡生所拉東洋車捐照號數與王所失者相符因卽拘入捕房押候禀請司徒司馬研訊○前日陳子候肩負重物行經新馬路撞毁盧鳳寶所拉東洋車七號九號二巡捕見之拘入捕房捕頭令陳出洋銀五角給盧爲修車費○前晚偷兒陳阿二濳至新馬路順昌煤炭店樓上圖竊適爲店夥所見扭交七號巡街捕解入捕房捕頭令禁押二點鐘時然後釋出○前晚彚興輸船公司中人徐墨侯在捕房畔小便管門巡捕　之拘入捕房捕頭令照章罰洋銀一角徐稱旣須罰鍰巡捕何以將我掌頰二下捕頭乃令十六鋪地甲帶至彚興輪船公司中問明有無此人有則免罰 
[法界捕房瑣案]  
　　昨禮拜一讞員朱森庭明府蒞捕房命提持刃訛詐之流氓王長生及顧阿根周毛毛王秋濤楊桂全等至案著何枷一個月期满各責四百板再訊陳阿美張松林張福全殷中甫各責五百板分别交保開釋○車夫張松林　賊裝運白米一袋被包探拘獲解經明府訊供飭傳失主當堂具領昨日命將張笞責二百板卽行開釋○扒手王大方由九江附輪船來滬在途行竊被包探　獲搜出原贜解經明府訊供著責四百板勒令回籍○計雲泉假刊某店圖章向興聖街義興京廣貨店騙取絲絨頭繩及絨衫等物計值洋銀八十元控經明府押侯查辦昨日命提到案飭包探帶出覔人具保以便找尋店主到案究追○邑廟東園門外東園烟館執事人石壽生將東股單向孫王氏抵押洋銀七百元圖賴不還控經明府訊供飭將股東李春山吳渭卿交保出外石壽生押候嚴追昨日命提到案諭令赶緊理楚如五日後延不理清定子嚴比○沈小園冐稱杭　鐡路總辦招人承攬填泥騙取虞梅堂洋銀四百元被虞具控公堂明府訊取口供以沈已年邁將其子子實押候　追邇者子實忽稱子親患病求准釋出理處昨日明府傳虞告到案詰問虞稱沈小園並未患病昨日遇諸途中面許禮拜三親到公堂禀明原委從速料理明府乃飭將沈子實還押再核 
[虹口述聞]  
　　前晚楊樹浦流氓陳濤濤許阿順許長全陳山毛等向鄕人許銀林訛詐不遂持刃行兇將銀林左　剌傷血流如注並刧去銀表洋銀等物銀林心不甘服奔赴巡防局喊控未知局員何以處之○前日楊樹浦五十一圖楊家碼頭浦江中汆來無名男屍一具七竅流血厥狀可怖地保嚴維祥查知並無屍屬因卽備棺收殮厝諸義阡 
[苦口陳詞]  
　　敝堂自正月開診以來每期給藥多至五六百劑少亦三四百劑其間貴重之品無不預儲亦無不照给總期有益於人不計費之多寡無如近年來價值飛漲較之往年太覺懸殊敝堂經費支絀衆所咸知卽就給樂一項而論常年所費頗屬不貲况當此異常昻貴之時有不更形竭蹶耶爲此苦口陳司進藥石之言濟貧病之苦伏望各埠諸大善長出其有餘俾免膏育之深入匡所不逮速籌補救之良方或出藥資以匯寄或伎藥餌以前來實惠在人陰功在已幸勿曰疾不可爲而作旁觀之袖手也謹乞登報藉逹苦衷滬北天后宫前廣益善堂司蕙嚴信厚葉成息施則敬唐榮俊等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本水災]  
　　日本長崎埠訪事友人云西宫地方雨水過多以致武庫川上流磯隄陡遭衝决近處民舍被水衝塌者九十五家淹浸者三百五十餘户此外豐橋亦有水患惟尚未悉情形若何也 
[上海縣署紀事]  
　　去年十一月某日浦東沈家油車民人沈金桂與妻葉氏因細故口角揢其咽喉以致斃命報經縣主王欣甫大令訊實收禁日昨飭書吏備就文書簽派差役民壯　人定於二十日解赴茸城請府尊濮紫泉太守過党然後解省定讞○前者浦束鄕民俞阿虎因失火延燒陳姓棺木送縣究辦王欣甫大令飭發交改過所收禁後因患病函送着育堂醫治延至昨日遽爾身死堂中執事人報知改過所委員李葆初二尹二尹申報至縣大令飭書吏送卷查核 
[上海巡局瑣案]  
　　常州府屬無錫縣人榮椳培在籍以製造圑扇爲業年逾弱冠尚未有家去年九月間由張金福樊阿狗二人執柯娶滬南裘家弄口賣菜傭華阿大之女阿招爲室成婚後甫三日卽由華妻王氏赴無錫將阿招領回榮屢次函招置之不理前日偕母舅張春榮至滬催令阿招回去華夫婦堅詞拒之不得已扭王氏至二十三七鋪巡防局聲訴一切局員盛雨村二尹飭地甲傳華阿大及阿招至案研汛將榮交伊母舅張春具保出外領妻回籍復命華具遵斷切結繕明嗣後阿招如或逃亡聽壻查問决不推諉兩造皆唯唯遵諭乃一併開釋○前日董家渡宏茂昌襪店主某甲遣夥王妙生至北市某洋布店購得竹布九疋雇湯和羣之小車載回途間失去一疋向湯查問稱此布以失在郎家橋左近某洋貨店門前乃卽遺人往問洋貨店中人　目見施家弄沈公館内傭人拾不及向傭人查問則稱並無此事爰將湯扭控于二十三七鋪巡防局局員盛雨村二尹提訊之下謂湯旣知在車遺失當時何不檢尋乃命笞責二百板王躬自押運不知失物亦屬自不小心申斥一番叱令退去 
[英界公堂瑣案]  
　　湖北某邑人王春林封買賊中老斷輪手也去年曾由法界捕頭派探捕破獲解送公廨受懲邇又向抛蹂塲烏利文洋行等七家竊取對時表及綢布衣服人數甚多各失主先後投報捕房捕頭派包探趙銀河留心躧緝旋於某日拘獲吊出各贜昨晨解案請訊各失主紛紛投案領贜王全身羅綺手執紉扇摇摇擺擺裝作斯文中人模樣讞員翁笠漁直剌向之詰問供稱原籍湖北某邑前曾投効軍營殺賊立功後以所如輒阻落魄江湖胠篋　囊實非素志如蒙恩宥定當赶緊回籍痛改前非直剌據情商諸梅繙譯官然後判令笞責二百板管押半年期满之後遞解回籍贜物分别給還各失主○包探徐榮　禀稱昨日木作頭徐春林糾同袁阿雨劉阿五楊海五龔　元朱全法王元生徐生生張阿利鄧二郎等人與瑞記打樣西人爲難報捕後捕頭令小的往拘至則西人所乘之車已被若輩擊毁今特一併解請究懲西人投案聲訴前情並稱被毁之車約須修費洋銀二圓徐供稱西人囑製器物不合其意卽用鐡尺肆毆以致身上受傷袁等各工人惟婉言解勸安敢與之爲難袁劉同供稱小的等向徐算帳時徐與西人争間致被西人用鐡尺擊傷小的等是以向之勸阻楊龔朱土同供稱小的等在徐處工作不敢毆辱西人生生及張鄧同供稱小的等袖手旁觀與此事毫不干涉直剌將徐發回捕房管押兩月袁劉各罰洋銀二十圓楊等四人各笞責一百板生生等三人無于省釋○秦少卿倪順泉兩包探同禀稱還俗僧陳蘭士報失金剛鑽戒指等物小的等業將收贜之洪和尚華阿内　獲吊出戒指六枚送案請究陳因事未到直剌著將洪華發回捕房押候吊齊各贜然後訊判○包探金阿三禀稱怡和紡紗廠女工陳彭氏竊取皮帶一條奇藏寥雨橋胡實家經小的查獲連廖胡送案請究陳彭氏供稱皮帶已經廢棄放小婦人順手取回其夫阿喜供稱小的在倫章造紙局爲夥不知妻子犯此不端之事廖胡延律師哈華托堂作保並稱當受寄之時實不其是竊贜現在此物已不知在何處矣直剌著交保出外定於禮拜三覆訊 
[美界捕紀事]  
　　昨晨倫兒李阿九混入蘇州河某姓船上竊取衣服適爲舟子杜根林所見扭入捕房捕頭令押候解送公堂禀請讞員翁翌漁直剌訊辦○昨日梁上君子黃阿多混入裏虹口某鄕民家竊取衣服適爲包探劉阿炳所見拘解捕房捕頭令押候轉解公堂禀請究辦○崇明縣人胡阿大家住北四川路穿虹浜左近有餘屋半間轉租與同鄕小車人周某前晚失去衣服　件疑周所竊扭赴捕房聲訴捕頭詰知疑竊無憑從寛釋出 
[粤東官報]  
　　五月初六日藩轅牌示廣州府司獄缺請以新海防本班儘先補用府司獄壽麟咨補順德縣縣丞缺請以候補縣丞　成熙咨補韶州府敎授缺委候委敎授程履祥署陽春縣缺委本任豐順縣知縣鄧衍熹署理准補昌化縣敎諭謝嗚球飭赴調在增城縣主簿缺委候補從九品陳文興署理澄海縣鮀浦司巡檢缺詳請以新海防遇缺先補用巡檢陶在藻咨補豐順縣知縣缺委試用知縣魏紹唐署理仁化縣典史詳請以海防分缺先用典史舒澤榮咨補吳川縣典史缺詳請以新海防遇缺先補用典史徐致中咨補普寗縣典史詳請以新海防分缺先補用典史張祖德咨補調補欽州沿海司巡撿張作　飭先赴任榮昌縣九峰司巡檢缺委試用從九品陳觀潮署理鶴山縣雙橋司巡檢缺委試用從九品冀嘉踐署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年五月初十日京報全錄]  
　　宫門抄○諭旨五道錄前○總兵初奏爲到任接印日期摺燕督裕奏爲逆倫重案審明定擬摺○滇督崧奏爲武員赴部引見　員署理片○謹將軍文奏爲報明奉天各項稅釐收支總數摺○又奏爲奉天開鑛歴年積存課金收支數目摺○五月初十日刑部都察　大理寺鑲藍旗值日無引見○徐樹銘等各謝調授缺恩○汪瑞高謝交軍機處存記恩○孫中　續假二十日○英候英信各　假十日○愛隆慶福各請假十日○任之驊預備召見○召見軍機任之驊汪瑞高恩順○○署四川重慶鎮總兵記名提督川　鎮總兵奴才初發祥跪奏爲恭報奴才到川接署鎮篆日期叩謝天恩仰祈聖鑒事竊奴才光緒二十三年十一月二十日蒙　簡授四川川北鎮總兵隨由直隷督臣代奏入都二十四年六月十二日到京趨詣闕廷仰蒙召見荷周詳之訓誨實感悚以難名　九日陛辭出都七月内行抵鄂省適因目疾舉發請假兩個月調理隨卽延醫調治痊愈　鄂起程二十五年正月二十六日抵川隨經督　奎俊行知奏署重慶鎮總兵篆務遵卽起程於三月初二日行抵重慶府城准署鎮臣何長榮將四川重慶鎮總兵官關防飭署鎮標中軍遊　開泰齎送前來奴才卽於是日恭設香案望闕叩頭祗領任事伏念奴才一介庸愚毫無知識昔年由武童投効霆軍出師湖北轉戰安徽江　廣東山東等省攻剿髮捻各逆疉荷鴻施洊擢記名提督並賞頭品頂戴花翎勇號復蒙聖恩補授川北鎮總兵甫到川省調署　慶鎮篆仰隆恩之疉沛益切悚惶荷寵眷之頻加倍深銜結伏查重慶界連黔楚水陸衝衢巡緝操防在在均關緊要奴才惟有殫竭　誠矢勤矢愼隨時隨事禀承督臣遵循辦理總期軍民和輯轄境又安以仰答高厚鴻慈於萬一除將接署鎮篆日期循例恭疏題報外所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○頭品頂戴直隷總管奴才裕祿跪奏爲審明逆倫重案照例辦理恭摺仰祈聖鑒事竊查故城縣民人周鳳明謀毒親父周萬英身死一案前據該縣禀經批飭提省審辦兹據臬司覺羅廷雍督同保定府知府沈家本審明解勘前來奴才因值駐津飭委藩司廷杰代審無異奴才覆加確核緣周鳳明籍隷　城縣莊農度日已死周萬英係周鳳明親父周鳳明之妻周崔氏因給村人傭工常不在家周鳳明嫌周萬英年老無能常向噪閙周萬英分居　弟周萬榮周萬成每向訓斥周崔氏亦用言勸導周鳳明不聽反將周崔氏打駡光緒二十四年十月間周鳳明又向周萬英吵閙經周萬榮等　令周鳳明給周萬英糧食兩口袋在南屋自行過度十一月二十一日周鳳明因前買驢頭錢文未還欲將地内樹株砍賣還帳周萬英聞知攔　因其不服稱欲送官究治經周萬成趨　勸息周鳳明因思周萬英年老不能做工屢次使伊受虧以後倘有争吵將伊送官必受大虧起意將　萬英害死二十二日乘周崔氏做工外出將家存耤地剩信搓入麥種内磨成白麵用簸箕裝盛潛放周萬英屋内二十五日早周萬英身不舒服躺在屋内周崔氏往視一次卽赴村人家做工是日下午周萬英稱欲吃湯周鳳明起意趁此下手當用毒麵做成疙疸陽又恐毒輕無力將巴　四粒軋成細末攙和湯内周萬英吃下移時連瀉三次並稱心中發燒難受天黑時分周崔氏回家探視令周鳳明找醫調治周鳳明料係毒發答以明早再看周萬英毒發難忍自將心坎抓　延至次早殞命周鳳明往向周萬榮等揑稱其父急病身死周萬榮等帮同備辦衣棺盛殮因曾　屍身發青事後追思往向查問周鳳明語言支吾周萬榮等愈加疑心不與擡埋卽將周鳳明看守盤詰旋經該縣訪聞傳集犯證到案質究周鳳明供出實情開棺騐明禀經批飭提省審辦據各　晣前情不諱查律載子謀殺父者凌遲處死又例載審辦逆倫重案若距省在百里以外卽在省垣正法仍將首級解回犯事地方梟示各等語此案周鳳明因嫌親父周萬英年老無能時向吵閙已屬不孝迨周萬英攔阻賣樹稱欲送究該犯輒慮送官受虧起意用毒麵巴豆將其謀殺身死實屬形同梟獍自應按律問擬周鳳明合依子謀殺親父者凌遲處死律擬凌遲處死該縣　省四百六十里已照例於審明後恭請王命於省　正仍將首級解回犯事地方懸杆示衆以昭炯戒犯妻周崔氏訊非知情同謀屍弟　萬榮周萬成均無知情揑報應母庸議除備錄供招咨部外所有審明辦理緣由理合恭摺具陳伏乞皇太后皇上聖鑒敕部查照謹奏奉硃批刑部知道欽此○○崧蕃片再雲南普洱鎮總兵屈洪泰告病遺缺奴才奏請以省防分統雲貴督標中軍副將高德元　正欽奉硃批著卽送部引見等因欽此自應給咨北上恭候欽定所遺省防分统事務查有已革貴州古州鎮總兵黃呈祥前當是差多年督率有方營務起色現復蒙恩賞還原銜留滇差委應仍委該員接充以資熟悉惟該員正在羅平八逹河一帶防剿游匪頗爲得力一時未能回省已委管帶省防綏靖在營督標左營遊擊李呈瑞暫行代辦俟邊界防務稍鬆再飭黃呈　回省供差高德元所遺督標中軍副將篆務亦委前曾署理是缺之管帶綏靖選鋒營請補　雲恊副將蘇掄元接署以專責成除分飭遵並給咨高德元偕同擬陪之貴州大定協副將尚家光迅卽起程赴部聽候帶領引見外謹會同雲南提督臣馮子材附片具奏伏乞聖鑒訓示謹奏奉硃批兵部知道欽此○○奴才文興晉昌跪奏爲報明光緒二十四年分奉天各項稅釐收支總數恭摺仰祈聖鑒事竊查奉天東邊昌圖營口各項釐捐以及各局鹽釐並各城斗秤捐所有光緒二十三年分收支總數並剩存　　業經奏報在案兹據糧餉處委員呈稱自光緒二十四年正月起至十二月止舊管項下存市平銀五十四萬四千零六兩六錢二分二釐四毫一絲一忽新收項下共收市平銀一百七十六萬一千五百四十五兩二　五分四釐二毫二絲三忽九微開除項下共發市平　一百二十六萬五千四百七十六兩二錢零一毫三絲四忽八微實在項下應存市平銀二百零四萬零七十五兩六錢七分六釐五毫零一微再此次因綜核前將軍依克唐阿任内出入欵項詳報較早以故是年收數尚有未齊合並聲明等情造具四柱清册請奏咨前來奴才等覆核無異除清册咨部查照外理合恭摺具陳伏乞皇太后皇上聖鑒謹奏奉硃批户部知道欽此○○奴才文興晉昌跪奏爲奉天開礦歴年積存課金並收支銀兩各數目恭摺奏聞仰祈聖鑒事竊查接　卷内前將軍依克唐　遵旨開辦奉天礦務近年惟金礦一項徵有起色計目光緒二十二年二月試辦之日起至二十四年十二月止所　鳳遼安東海城鐡嶺違化鴻龍錦縣各礦局共解到誅金鎔成九七遞至五四各色金條三十二條半計重市平三百二十四兩零五分又解到　金金沙及條重市平三十五兩七錢八分三釐二毫又　化礦局解到課金易銀市中銀七千兩查此欵原奏一萬兩該局以所交課金作抵市平銀三千兩實解到市平銀七千兩另欵存儲又副都統榮和開辦鳳遼安東鑛局遵照奏　由鹽釐項下籌墊經費市平銀二千零二兩五錢五分三釐以該局所交課金照市價抵算雖無贏餘尚未虧折應於二十五年分鹽釐欵内列銷合并聲明據糧餉處委員造具清册詳請奏咨前來奴才等覆核無異除清册咨部查部外理合恭摺具奏伏乞皇太后皇上聖鑒謹奏奉硃批户部知道欽此 
 
 

Page 14

 
 
[光緒二十五年五月十一日京報全錄]  
　　宫門抄○齋撫毓奏爲屬吏同宗應否廻避摺○又奏爲叅劾庸劣各員請旨革職片○又又奏申明例不廻避之外姻親屬片○滇督崧奏爲揀員請補要缺知府片○糧道胡奏爲接署臬篆謝恩摺○閩督許奏爲叅劾庸劣各員分别降革摺○五月十一日工部鴻臚寺八旗兩翼值日宗人府引見十名工部九名值年旗二名正白漢六名正紅满十四名廂紅冡二名圓明園六名○華金壽陸潤庠謝署侍郎恩○裕庚謝出使大臣恩○熙元假满請安○任之驊謝交軍機處存記恩○莊王請假十日○溥侗續假十日○汪鑑預備召見○召見軍機汪鑑任之驊○○山東巡撫奴才毓賢跪奏爲屬吏同宗應否廻避恭摺具陳仰祈聖鑒事竊查正任沂州府定成與奴才均係顔扎氏誼屬同宗惟定成係外旗正黃旗满洲人奴才係内務府正黃旗满洲人不同佐領並無服制查定例現任督撫兩司及統轄全省之道員有本族及至親應廻避者俱令廻避鄰省又外官關係刑名錢穀攷核糾叅者不分遠近係族中俱令官小者迴避又旗員有應行廻避者仍照例廻避其有雖係同旗同住京城而旗分各别又出五服之外亦照漢人支分遠近之例毋庸廻避如係同族同旗者雖出五服之外仍照漢人服制已遠聚族一處之例令其廻避各等語定成於上年簡放沂州府知府時值奴才承乏臬司曾經定成呈明吏部奉旨定成與毓賢雖係同宗有内外旗之别著毋庸廻避欽此現在奴才巡撫東邦所有用人行政有考核紏叅之責是否仍遵前奉諭旨毋庸廻避抑或應行廻避之處理合恭摺具陳伏乞皇太后皇上聖鑒訓示謹奏奉硃批著毋庸廻避欽此○○毓賢片再東省吏治之不修非一日矣若不予以嚴懲無以挽回積習兹將庸劣不職之員擇其尤者先行叅處以儆其餘山東調省查看正任諸　縣知縣王曾俊前在作時辦事竭蹶不洽輿情於派委差使自逞聰明諸多乖謬候補知縣徐振麟任性妄爲聲明惡劣候補知縣俞夢曾卑鄙無恥有玷官箴相應請旨將王曾俊徐振麟俞夢曾一併革職以肅官方謹附片具陳伏乞聖鑒訓示謹奏奉硃批另有旨欽此○○毓賢片再查定例外姻親屬漸遠卽毋庸廻避奴才於東省現任及候補中有例不廻避之親誼數員謹詳細陳之如截取直隷州知州書年係奴才胞弟婦之嫡堂兄現任夏津縣知縣趙爾萃候補知縣趙爾賁趙爾升均係奴才子婦之堂叔候補知州承泗係奴才子婦之從堂姊　截取直隷州知州秉彛係奴才子婦之胞叔現任汶上縣知縣錫元係奴才胞妹之夫兄候補同知蔣濬啓係奴才堂姪女之翁以上皆外姻親屬詳稽定例並無廻避之文仍應附片聲請恭候聖鑒訓示謹奏奉硃批知道了欽此○○頭品頂戴雲貴總督奴才崧蕃跪奏爲揀員請補烟瘴要缺知府以裨地方恭摺具陳仰祈聖鑒事竊查准升普洱府知府馬晉錡於光緒二十四年九月初三日在景東廳署任病故當經具題開缺聲明所遺普洱府知府係烟瘴要缺例應在外揀選當經請以南關同知　瀚豐升補未奉覆准於光緒二十五年正月初七日復行病故又經具題開缺在案旋准吏部議覆南關同知毛瀚豐准其升補普洱府知府於光緒二十四年十二月二十五日具奏奉旨依議欽此核計奉到日期係在毛瀚豐病故之後所遺普洱府知府應仍以馬晉錡病故之日作爲開缺日期勒歸二十四年九月底截缺係應要缺毋庸掣簽業將截缺日期咨部在案查定例知縣以上官員如遇例應題調缺出及烟瘴地方俱准升調兼行等語今普洱府知府地處　　界連缅南管轄二廳一縣及十三版納土司幅員遼闊夷猓雜居烟瘴最盛水土惡劣撫綏巡防在在均關緊要非在滇年久熟習邊地夷情能耐烟瘴之員不足以資治一奴才督飭藩臬兩司于通省應調應升人員内逐加遴選非現居要缺卽人地未宜貫無合例堪以升調之員惟於應補人員内查有在任前先補用知府騰　同知韋勲承年五十六嵗廣西藤縣監生由候補通判投効滇營迭克迤西各州縣奏保以本班留滇輔用請咨　部引見光緒十年五月初十日蒙欽派士大臣騐放堪以發往是年九月二十三日到滇山關辦理糧台于越南宣光臨洮　仗力保請免補本班以同知直隷州遇缺前先補用又於剿辦猓黑夷匪在事出力保换花翎十四年請補永昌府騰越同知奉又覆准請咨北上十九年六月二十日經吏部帶領引見奉旨著　其補授欽此領憑回滇委勘滇越界務奏保以知府在任前先補用光緒二十三　十二月二十三日奉旨依議欽此歴署雲州元江直隷州知州景東鎮邊同知飭回騰越同知本任調署巧家同知據署雲南藩司林紹年端臬司全楙績以該員並無叅罰案件請以補授普洱府知府實屬人地相宜與例亦符等情會詳請奏前來奴才覆查該員韋勳承年强才練　事精詳合無仰懇天恩俯念員缺緊要准以在任前先補用知府騰越同知韋勲承補授普洱府知府實於地方有裨如蒙俞兀該員　在任補用知府請補知府俟覆准日照例　咨送部引見所遺騰越同知係極邊題調要缺例應由外遴員請補所有揀員請補烟瘴要缺　府緣由理合恭摺具陳伏乞皇太后皇上聖鑒敕部覈覆施行謹奏奉硃批吏部議奏欽此○○二品頂戴署福建按察　督糧道臣胡廷幹跪奏爲恭報微臣接署臬篆日期叩謝天恩仰祈聖鑒事竊臣接奉督臣許應騤札飭新任布政使臣李興銳遵　旨陛見所遺藩可篆務　現著臬司臣余聨沅署理遞遺臬司篆務委臣署理四月初五日准署臬司臣余聨沅將印信文卷移交前來臣當　恭設香案望闕叩頭祗領任事伏念臣中洲下士知識庸愚由甲戌科進士供　農曹薦升　中疉充山西江南貴州等司主稿寶泉局嘉督　察一等蒙恩簡放福建福州遺缺知府補授汀州府保薦卓異調補州府二十四年七月委署鹽法道篆務旋蒙簡擢督糧道前在汀州府任内拿獲會匪　内奏保賞　二品頂戴疉荷龍榮涓埃禾報兹復委權臬篆責重才輕懼難勝任查臬司爲刑名總匯閩省爲濵　巖疆舉凡激濁揚清安民舉吏在在胥關緊要自維禱昧惟有隨時禀報督臣實心經理斷不敢以暫時攝篆　涉因循以冀仰答高厚鴻　於萬一所有微臣接印日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此○○　浙總督兼署福州將軍臣許應騤跪奏爲甄别庸劣各員請旨分别降　恭摺仰祈聖鑒事竊近來仕途冗雜吏治日敝迭奉　旨飭令嚴加甄别自應欽遵辦理臣自上年冬間　作卽於所屬各員留心體察或課以政事或叅諸輿論其勤愼盡職者所在多有而劣跡昭　者亦不乏人未便稍事姑容致滋貽悮查有前署歸化縣候補知縣黃家興性貪且酷民怨沸騰南安縣知縣蔡軒措置乖方罔恤民隠前署邵　縣候補知縣王金城外似有才居心巧詐光澤縣知縣李子茂辦事模棱難膺民社前署三沙司巡檢試用從九品史致頣擾累商民行同無賴　應請旨將黃家興史致頣革職永不叙用蔡軒王金城均卽行革職李之茂係進士出身文理尚優以教職歸部銓選臣嗣後仍當認眞考　遇有　劣不職及　茸無能之員卽隨時據實指叅以昭整飭而資激勵所有甄别庸劣各員緣由謹繕摺具陳伏乞皇太后皇上　鑒訓示再光睪縣係屬選缺福建現有應補人員應請扣留外補合併聲明謹奏奉硃批另有旨欽此 
 
