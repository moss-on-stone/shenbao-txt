# 1918 - 80 - 4916203

 

Page 1

 
 
   
 
 

Page 2

 
 
時評 
[强力統一（冷）]  
　　近數日來每有長沙下後即再言和之說然以今日京電證之則又非是蓋政府中人尚欲於定湘之後分兵定蜀定粤以强力統一中國而後組成强有力之政府也 
　　且勿論今之世界果否許爲强力戰勝之世界今之歐洲大戰即爲此故即以中國之强有力政府而言前亦已經試騐至帝制産出而即時消滅蓋强有力政府之成績盡人而皆知也况乎欲成此强有力政府之前尚須有强有力之軍隊定蜀定粤也耶 
[命令]  
　　三月二十六日大總統令任命陳世傑爲陜西陸軍第一混成旅步兵第二團團長此令 
　　又令陸軍總長段芝貴呈請任命王珍爲陸軍第二十一混成旅步兵第一團團附應照准此令 
　　又令陸軍總長段芝貴呈請授董正爲陸軍騎兵中校應照准此令 
　　又令陸軍總長段芝貴呈准正紅旗蒙古都統繼祿咨請以緒鐸接襲世管佐領應照准此令 
　　又令司法部呈京師地方檢察廳檢察官區樞呈請辭職應照准此令 
　　又令司法部呈直隸高等審判廳推事孫佐廷署直隸高等檢察廳檢察宣顔希魯署黑龍江龍江地方審判廳推事蘇文中署江蘇江寗地方審判廳推事袁慶樟署江蘇上海地方審判廳推事陳光遹署河南開封地方檢察廳檢察官李熙俊湖北高等審判廳推事雷光曙署湖北武昌地方檢察廳檢察官徐庭啓呈請辭職均照准此令 
[專電]  
　　武昌電南軍宥日已退盡北軍由湘隂直趨長沙夜八時入城安民沿途無烈戰（二十八日下午三鐘） 
　　武日電聞第二路張軍攻進醴陵瀏陽徑夜譚浩明退走衡山長沙爲北軍所得一說係和議可成桂軍先自退（二十七日下午六鐘） 
　　北京電合肥對内計畫克湘後一面分兵平川一面分兵定粤夾收統一效果造成强有力政府（二十八日上午十二鐘） 
　　北京電張敬堯督湘令已下此爲表示對南用兵决心（二十八日上午十二鐘） 
　　北京電官報長沙不戰而克（二十八日上午十二鐘） 
　　北京電劉存厚派川財長來京代陳川局眞相並催東路援兵（二十八日上午十二鐘） 
　　北京電張文生等電請特赦張勲交付國務會議取决（二十八日上午十二鐘） 
　　北京電中央電令陳遐齡湘省指日可下俟川路打通即星夜馳援仍望死力堅守（二十八日上午十二鐘） 
　　北京電甘督請年截中央專欵及公賣費三十萬充增兵經費（二十八日上午十二鐘） 
　　北京電財長有曹汝霖兼代說（二十八日上午十二鐘） 
　　北京電海部議在黑龍江至北京設無線電以達邊院軍情（二十八日上午十二鐘） 
　　北京電馬福祥電復所部僅敷布防不能援陜（二十八日上午十二鐘） 
　　北京電政府與某國商墊二千萬以山東某處鐵道權爲質參戰費在西伯利亞方面者與日商借出兵赴法者則與法商借中幣二千萬元皆未成立（二十八日下午六鐘） 
[外電]  
　　南京電當道審傎查察並未發見疫症大學與醫院今日復開隔離事務漸形鬆懈内務部所派來寗調查之前湖南省長陶思澄君及李醫士與杜克醫士於防疫事務皆有經驗現協助當道辦理防疫各政（二十七日）路透電 
　　北京電據國務院方面消息財政總長决以曹汝霖任次長吳鼎昌朱深署理司法總長均已决定（二十八日） 
　　北京電昨日梁士詒呈關於南北議和之長文意見書於段總理内容略謂長沙克復後即宜從事調停今日之國務會議已計論此事多數意見一致主張旗梁士詒任調停之勞 
（二十八日） 
　　北京電中國財政顧問坂谷男爵等十餘人於今日抵北京（二十八日） 
　　北京電此間已得北軍入長沙之確實消息（二十八日） 
　　北京電國務院秘書長張志潭已上辭呈（二十八日） 
　　北京電二十七日發表命令任命張敬堯爲湖南督軍譚延闓未到任以前並暫兼任省長（二十八日） 
　　漢口電長沙來電云長沙警察兵逃亡殆盡現成無警備狀態敗兵苦力等肆行掠奪混亂不堪言狀又今夜（二十七日夜）城外有大掠奪之謡傳（二十八日） 
　　漢口電長沙避難之日本人婦人小兒七十三名於二十七日午後九時乘湘江丸船抵漢（二十八日） 
　　漢口電長沙來電云二十六日晚十時北軍决死隊五十名騎兵八十名入長沙時南軍狼狽潰散恣意搶掠秩序大亂各官廳及中等以上之店舖悉遭搶刼日本僑民無恙（二十八日） 
　　東京電日本驅逐艦（時津風）於二十五日未明在宫城縣海面擱礁（二十八日） 
　　東京電小池池憲兵司令官於今日啓程赴滿洲（二十八日） 
東京電三井洋行理事有賀長文氏於今日由東京啓程赴中國（二十八日） 
　　東京電海參崴來電云從二十五日起所有海參崴以北之電報業已斷絶（二十八日） 
　　東京電據日本農商務省之調查因美國禁止輸入日本每年所受損受約損失一千七百 
 
 
 

Page 3

 
 
萬元（二十八日） 
　　東京電憲政會於昨晚開議員總會推舉訂田關古屋三議員爲第四十次議會報告起草委員旋由憲政會總裁加藤高明氏演說其詞曰國民之同情現已次第歸於本黨政府之對支方針最近似傾向南北妥協然推段祺瑞爲國務總理果否能達妥協之目的本野外務大臣之演說頗不明瞭反是寺内首相之演說又有依時局之進行如何或將於日内再煩諸君（對議員而言）蒞會亦未可知等語暗中流露將開臨時議會消息可謂覺悟出兵之更無餘議以一國首相之地位而言論如是實屬不謹愼之至云云（二十八日） 
　　以上東方通信社電 
[戰電]  
　　倫敦電海格將軍報稱夜間戰事停止英軍現駐於羅瓦伊與亞爾貝爾東面新陣地豫料松末河北面之戰事將繼續進行惟目下尚未發展今晨敵軍運動攻擊松末河南面羅瓦伊與旭爾萊附近之英法軍敵軍損失仍甚重大不得不由西歐戰區各部分調援鞏固戰線敵軍參與大戰者其有七十師之多（二十五日） 
　　倫敦電今晚公報云松末河各地點均有戰事敵軍於今晨起以生力兵奮力進攻松末河南面之洛瓦容與羅瓦伊二地今日下午敵軍又在旭爾萊附近及旭爾萊與松末河並北面一帶從事攻擊戰線各部分之英軍近六日來非常勇武第八師第十八師第三十一師第六十一師第六十三師第六十六師特爲尤甚天空戰事較前一日稍疏英飛機繫落敵飛機十三架又逐走十架英飛機失蹤者八架英飛機且以砲彈機關鎗擊敵甚獲效果（二十六日） 
　　巴黎電今日下午公報云夜間法軍委棄洛瓦容全軍秩序極佳法軍現固守瓦斯河右岸昨日下午大戰仍在劇烈進行夜間敵軍沿洛瓦容至旭爾萊全陣線并力攻擊法砲隊固集洛瓦容境力助步隊抵禦敵軍並從事回攻以緩敵軍之衝敵軍大受損失今晚公報云法軍堅守瓦斯河左岸洛瓦容以上之陣地白萊須松末旭爾尼羅瓦伊洛瓦容陣線戰事進行之烈不減於前（二十六日） 
　　巴黎電今日下午公報云敵軍今於處處受阻（二十七日） 
　　巴黎電消息靈通各界視戰局甚有進步（二十六日） 
　　倫敦電法軍大本營路透訪員昨夜來電云今夜消息顯可安慰人心敵軍南翼之進行似已被阻該處敵軍已露弱象大約因兵士疲倦及砲隊前進延緩之故敵軍之繼續猛攻雖在意料中但戰事稍輟實協約軍之利蓋敵軍之全數皆脫戰地不能稍延一小時而協約軍則方在聚集也協約軍旣能扼守陣線則敵軍得地一英里即展長其兩翼一英里將予協約國後備軍衝擊之機法兵數師今日於瓦斯河流域參戰獲有佳果（二十七日） 
　　倫敦電泰晤士報今晨評論戰局云昨夜戰局確較大戰發生以後有希望但仍非常嚴重蓋北段敵軍之進攻雖已受阻然南段之勝負未决一切全將於後此數小時内定之故吾人視今日與明日爲絶危急之時白羅將軍前曾於伊森沙戰役逞威今戰於斯加泊河與柯希爾河間未見出色敵軍在松末河南已越過一九一六年協約軍所守之陣線惟在羅瓦伊東南者仍未越過該陣線今所令人殷憂者在此而使人具希望者亦在此云（二十七日） 
　　倫敦電德國各報仍在推測協約國後備軍投入戰場之時間與地點德國戰地通信員皆謂目前尚無决勝之機法國軍事專家之意協約軍取回攻勢之時期行將成熟大約此時將臻大戰之極點彼　且信興登堡上將已調用其後備軍若干（二十七日） 
　　倫敦電德國公報云昨日德軍復獲勝利擊敗佛蘭得斯及意境調來之英兵數師並助戰之法軍白羅將軍與瑪維維資將軍經激烈之大戰後仍保有愛爾維萊爾鎭德軍已佔據比胡柯爾比夫維萊爾格勒維萊爾三村德軍邺佔據旭爾萊與米洛芒二村渡安克河而進英軍以生力兵由亞爾貝爾方面沿廣闊之陣線進攻苦戰後被敗而退德軍越過巴卜末至波齊愛萊大路郝法克將軍在貝朗勒南渡松末河佔據美森萊特高地及比亞希與巴爾勒二村敵軍猛力回攻未獲效果胡蒂愛將軍激戰後逐敵退過貝朗勒羅瓦伊鐵路德軍佔據英法軍固守之伊太倫村德軍繫敗法軍佔據布細村德軍刻已列陣於洛瓦容北面之高地德軍自大戰發作至今共繫落敵飛機三十九架繫留汽球六具德軍獲砲之數已增至九百六十三尊且獲戰車五百餘輛陣線餘處砲戰仍在進行勞蘭炮戰益見劇烈德軍仍在轟繫巴黎砲台（二十六日） 
　　巴黎電德國公報云大戰已入於新幕敵軍刻沿松末河兩岸廣闊之陣線退走德軍已於多處越過一九一六年松末河大戰前所守舊陣地德軍已臨亞爾貝爾前佔據列盎羅瓦伊洛瓦容三鎮（二十六日） 
　　巴黎電俄國過激黨陸軍總長特羅資基氏已懇請法國赴俄陸軍委員團協助整頓陸軍自由人報載稱法國外交總長闢匈氏已表示允意惟須以與德開戰爲條件委員團中共有軍官五百人（二十六日） 
　　俄京電勞兵會之軍已克復克森與尼柯萊夫二地德軍佔據克里孟邱其地爲尼治河之要港（二十六日） 
　　華盛頓電財政總長美亞杜氏宣稱第三次自由借欵其數額爲美金洋三千兆元以四釐半起息逾額之數仍照收（二十六日） 
[公電]  
　　曹錕報告收復長沙電（銜略）據吳師長佩孚宥（二十六日）一電自湘隂克復後職師及各旅分向長沙方面急進兼程追繫沿途敵兵處處抵抗我軍節節猛攻凡我將士饑苦俱忘晝夜馳追當在同山口方面繫潰敵軍現向同山口前進搜索進取長沙旋接宥二電稱師長今日率同各旅團由同山口搜索前進行至中途據稱報譚浩明程濳已先後退出長沙沿有未退淨之少數敵兵現在城廂搶掠等語當即飭隊兼程前進午後八時頭隊進抵長沙至十時師長亦率隊續到遂將長沙完全收復除暫派隊在各門防守并專員於明日前往通城迎接張總司令蒞長外謹此禀聞各等語除令該師長約束軍隊安輯商民并分隊嚴密防守外所有收復長沙情形謹電奉聞曹銀沁（二十七日） 
要聞一 
[攻取長沙中之議和聲]  
　　南軍自願退出長沙頃據某要人方面傳出消息譚浩明程濳等以南軍在湘軍力薄弱鑒於北軍紛紛南下自知難以抵禦又恐長沙發生戰事不但驚擾居民且終必招外人之干涉二十四日已以私人名義致電上海某要人有自願退出長沙以爲息事寗人之計等語又據某外人方面消息長沙南軍已自願退出省城但以息戰議和爲請并附帶有某項條件有由長沙英領事電請駐京英使朱邇典代向政府磋商之說又一消息曹仲珊昨有敬電到京報告譚浩明現見大勢已去知長沙爲四戰之地不能負嵎自固已率軍退駐衡州長沙土匪蠭起秩序大亂請速任命攻岳總司令張敬堯爲湖南督軍速入長沙以便湖南軍事有人主持云云又據外人方面所得報告駐京外交團於前四日接到長沙各國領事團之重要來電内容似言長沙如有戰事則外人之生命財産極爲危險如中政府能以岳州攻下爲一妥洽之機會似中國之和平不難實現以一致對外云云是電性質係領事團對於北京公使團之一種報告絶無勸告干涉之意味但公使團對此電報頗爲重視前兩日已秘密接洽旣須依舊立於旁觀不干涉之地位而又希望中國政府之能及早覺悟聞確已議决將原電以正式公文遞交我外交部云 
　　熊希齡之調停電自北軍攻下岳州之後南北已有調和之機會而主戰者尚欲攻下長沙然後言和但岳州爲長沙之屏蔽岳州一失南軍絶不能固守長沙北軍必欲攻入不過多傷士卒驚擾百姓耳近聞湘紳欲求免長沙戰禍於日前有電致熊秉三請爲主持熊氏當卽電覆並獻居間之計擬請北軍止於湘隂南軍退駐衡山俾免雙方接觸熊復電湘紳之後二十四日並通電南北各當局求爲贊同原電如下北京大總統國務院漢口曹宣撫使武昌王督軍岳州張總司令長沙譚督軍曁各司令均鑒頃接長沙紳士朱君恩紱等來電其文曰北京熊督辦鑒南北相持本屬操戈同室民生慘痛已達極端數年以來湘中因兵事吃緊以致銀荒米荒鹽荒爲古今所未有無論城鄕貧富久無生氣兹聞南軍已退出岳城或者天心厭亂可達和平昨奉大總統明令辭職深切沈痛端在息事寗人聞之無不感泣務請我公乘此時機速請飭令雙方停戰全湘人民土地均爲中央所直轄旣非想煎太急自然休戚相關戰禍早息一日即生命多延一日兹特詳述實情爲民請命我公眷念天南桑梓誼重以全湘父老兄弟生命所關想能代陳俾岳陽喋血之禍勿再見於長沙則尤百萬户隕滬銜哀以請者也迫切陳詞務祈速復汪貽書朱恩紱吳傑瑞程頌萬王銘忠易須豫劉棣芬同叩銑等因當卽復電文曰長沙淮商公所朱菊尊先生並轉吳程王易劉諸君均鑒銑電敬悉桑梓巨禍久切隱憂敦勸雙方唇焦舌敝近日情形尤爲岌岌長沙省城自前清咸同以來幸免兵燹民國屢變亦邀保全矧爲通商巨埠尤須顧慮交涉勿致葛藤弟擬電勸雙方如能北軍止於湘隂南軍駐於衡山彼此各不接觸而以省城由地方紳耆維持秩序調停議和庶可免生靈塗炭精銳喪亡未悉雙方將帥能否容納乞公等設法疏通無任感禱熊希齡敬查長沙巿廛林立精華所萃二百餘年雖遇戰爭未遭淪陷民國以後迭獲保全已屬萬幸此次雙方喋血慘狀難言果其惻隱愛民無妨鴻溝劃界旣可全此危城且免生靈塗炭希齡爲鄕請命職代懇陳伏冀贊同無任迫禱熊希齡叩敬印 
[段内閣開始紀]  
　　段氏就任時之情形 
　　一部分閣員之更動 
　　參陸辦公處之移院 
　　據國務院消息二十四日上午七時國務院庶務科科長潘宗瑞首先到院將各項事務布置就緒并電催秘書廳辦事人員一律於上午九時以前齊集該院各局長秘書廳長及辦事人員於上午八時左右先後到齊九時左右段總理乘坐汽車由國務院後門入院由潘科長　入總理辦公室將各局局長及秘書廳秘書參議及科長科員等一律傳見九時三刻張遠伯秘書長乘國務院一號汽車到院趕入立公室與各局局長秘書參議等寒暄數語傳達處報告各部總長入院（時正十點）各局長曁傳見各員均紛紛退出張秘書長遂出迎各總長入辦公室（惟交通敎育未到）與段總理密談甚久内容雖未能確知然聞總理曾向各部總長加以懇摯之慰留至十一時各總長始相率退出段總理及張秘長約略磋商院務十一時三十分亦即退院又一消息國務院門口揭大國旗兩旁遍懸彩綢衛隊若干整列門内闔院員司先期齊集合肥於昨早九時赴院秘書參議局長及各廳局人員分班晋謁合肥逐一引見循例致朂詞詞極單簡謂時局艱難被命再出諸君皆舊人須望帮忙等語畢各退十時左右各部總長相率蒞止至者計五人外交陸徵祥内務錢能訓財政王克敏海軍劉冠雄農商田文烈至敎育總長傅增湘赴津未回交通總長曹汝霖赴湯出未回陸軍總長段芝貴因病未到合肥逐一周旋即同赴會議室密譚段總理先述重行就任之原因即表示不欲更易閣員希望大家維持危局共濟時艱即將五份辭呈一一交還因江翊雲辭職在先傳沅叔在津未回未同遁辭呈並言不必再以明令發表五閣員中僅王克敏一人辭意尚未打消仍請照准其餘皆收回辭呈蟬聯就職十時餘即散自十時半至十一時半段總理又在院開參陸辦公處會議籌畫軍事 
　　二十五日據某要人云合肥對於舊閣員實欲全體留任意思甚爲堅定云云言雖如此然以後有無變化則尚不得知聞王叔魯確有掉頭不顧之决心無論如何挽留斷不纞棧又據某要人所述目下所須更動之閣員一爲財政一爲司法財政則梁燕蓀確有暫不登台之表示將來恐仍以段總理自兼徐又錚爲次長之消息最爲可靠司法則張乾若許俊人兩氏業經先後拒却近又傳將以大理院長董康轉任不知確否至段香岩錢幹臣田煥亭傅沅叔四總長現可留任不動其外交總長陸子欣旣有堅辭之意將來繼任者以曹潤田最有希望交通總長一席卽以葉譽虎升補財政總長王叔魯辭職已無挽　留餘地非梁燕蓀即段自兼次長一職已决定徐又錚承乏業得徐氏同意矣又據公府某要人消息馮總統於此次合肥組閣以後極願實行責任内閣制度特於二十五日傳諭公府專電處以後凡遇收有各處軍事要電時立即封送國務院參陸辦公處統由該處辦理以免貽誤戎機而重責任内閣之精神故總統遂於二十四日合肥入府謁見時即提及該處移院並諭參陸辦公處辦事人員務於二十五日上午十時以前移回國務院因是日爲星期休息處内辦事人員多未入府總統恐未週知比囑該處值班人員於夜晚九時以電話通知參陸海各部總次長各科科長科員等全體人員故二十五日上午九時左右該處辦事人員均紛紛舍府就院辦事惟廕午樓師嵐峯兩氏有未赴院消息並聞廕師兩氏均有向元首聲明辭去責任之說其他辦事人員尚無更易消息地址則仍在國務院西院原有之參陸辦公處地方電話爲西局九百七十二號並聞該處内部組織亦有改組之說又一消息參陸辦公處已於昨早遷入國務院案卷器具裝入鉅箱移運出府參陸部另派定人員前往辦事並新加入靳翼青將軍及龔治初參事 
[到津後之梁士詒]  
　　北京中華新報云梁士詒此番北來後之行動一般政界極其注目大抵此行頗具一種抱負自粤而滬自滬而津與南方要人亦有交換意見之事聞其所宣言於衆者係將以一種之南北調人自居並主張中國須用法治此種意見在南方當然無人反對故上海西報乃喧傳梁氏已與民黨提携然其實尚無何等具體之交涉也此星期五抵津後北京要人紛紛往訪聞梁氏表示現在决不入閣對段内閣將從旁援助云 
　　中華通信社天津來函云梁氏實於二十四日晨抵津往訪者甚衆聞已與朱啓鈐周自齊兩氏决定皆不入閣並主張連息内爭其意以此次段合肥出山與解决時局似尚無把握欲於收拾時局上有所盡力故不願登台至財政總長一席合肥確希望梁氏擔任據云梁擬推薦熊秉三或仍保王叔魯連任又聞梁氏此次北來對於收拾時局頗有具體辦法據謂係經實察中外南北情况而後决定者但以此時適逢政局變動尚擬稍遲再行提議梁氏曾語人謂今日組閣問題非關極要以時局糾紛原因並不在閣員良否且樞紐亦不僅在中央故非有一種根本辦法不能救國現其所擬辦法尚未發表但聞大旨係承認各方現有勢力而分期分途導之於正軌並同時務避各方勢力之衝突同時引起國民一種向上之希望將各方面内幕之弱點設法補救以免因國民之悲觀而陷於亡國云云 
[中央各機關之近况]  
　　公府公府方面自二十四日以來形勢頗覺冷落參陸處旣無人到府秘書廳亦事漸減少其清靜情形適與前此之國務院無甚差異又聞自段内閣成立後中央局面爲之一變從前政治中心集於公府自二十五日始已移而至於國務院府中情形頓形冷落各處公事亦驟然減少云 
　　國務院自段合肥解職以來政務完全由府處理故國務院久形冷落二十四日該院旣爲段總理履新之期復值參陸辦公處亦同時移院國務院門前車水馬龍頗極一時之盛除段總理及張遠伯秘書長各總長先後到院外前國務院秘書長惲公孚亦曾於下午二時入院一次聞係交代未完事件二十六日爲國務會議例會之期亦爲段内閣成立後第一次之閣議先於二十五日下午發出通知惟未有議事日程大約各案均臨時提出如關於段内閣之大政方針及對於西南方面所持之政策均將有所討論並聞將仍照第二次之段内閣例改星期二四六之例會日期爲星期二五兩日云 
　　各部二十四日爲段總理就職之第一日閣員去留尚未揭曉各部情形較之平日似亦冷靜二十五日除内外海陸農商五部總次長均照常到部辦事外司法部總長江翊雲尚在假期祗有張次長到部敎育總長傳增湘因赴天津亦未到部袁次長照常視事財政總長王克敏亦未到部囑錢次長辦理交代事宜至下午八時始散交通部次長葉譽虎尚在天津總長曹潤田前日曾赴湯山昨午雖已歸京然未到院視事參謀總長廕午樓辭意甚决昨日起亦有不再到部消息聞政府之意俟覔得替人即准其辭職又一消息財政總長王叔魯决意辭職辭呈確於二十四日送呈公府部中交代二十五日已辦理完竣專待總統命令故昨日亦未到部辦公由代理次長錢錦孫到部敷衍數小時並聞同王氏連帶提出辭呈者爲兼代次長總務廳長錢錦孫庫藏司司長李光啓其餘尚有二三十員 
　　參戰督辦處參戰督辦處自三月一日成立以來苦於經費無着故其機關内容布置亦多未完備飲日前該處副官處曾向王財政總長商借紙幣五萬元事經多日王總長總以無欵爲詞乃至二十四日王忽自詣參戰處某處長宅謂已代爲籌備現銀一百萬元并謂該處如有需用之時儘可隨時提取云云又一消息該處擬設副督辦有將以靳雲鵬充任之說 
　　臨時參院臨時參議院不日將復行開會頃從内務部所得消息該院已有公函致内務部謂回籍議員業已回京如有議案請提出本院以便酌定日程定期開會 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[邊警中之江省消息]  
俄過激派在庫倫煽動聲勢甚盛庫倫辦事長官陳毅迭電中央告急昨又有萬急電略謂庫倫形勢危急請束派兵兼程來援遲恐有失情詞異常急迫 
　　二十日琿春海關某電致中央報告過激派已由海參威進入諾鳥幾斯克意圖大舉距琿春僅數十華里琿城現頗恐慌 
　　鮑督昨又急電政府略云奉天允助黑邊之一旅始終未見到境邊情萬急務請轉飭張督迅速開拔事關國防寗辭煩瀆 
　　滿洲里消息謝米拉夫率兵前進在俄境與過激派開仗擊斃過激派數百名過激派近又退出大烏里迤西一百六十餘華里謝米拉夫又招義勇軍十營已由滿洲里開往俄境去矣 
鮑督近接報告俄境過激派與哥薩克隊激戰數次俄過激派已退出大烏里俄義勇軍連日前進現已攻進大烏里按前過激派向我要索引渡謝軍經我當局拒絶其說業已取消惟要求謝如反攻請由中國先一星期知照江軍答以須三星期後議覆觀謝軍進行激兵退却諒係議尚未協也 
　　海拉消息該站自江省陸軍混成旅騎兵第三團第三營全部抵海後與前駐防軍分守各要隘防範綦嚴海境賴以安謐商民亦倚爲長城焉 
　　近日吉江兩省開往滿洲里之軍隊約有十五營軍械齊備行伍亦整每日在郊外野操俄人甚爲欽佩 
前星期有四站俄連長某濳避於五站告我軍云恐連兵戕官故來暫避並云伯利軍庫已落其手惟糧食不足恐沿我邊境有搶刼情事請早準備 
[藏兵進犯察木多消息]  
　　字林報二月十三日打箭爐通訊云察木多彭司令有告急文來此請發援兵接濟軍械謂西藏政府之軍隊已取攻勢彭處境甚危聞藏兵號稱萬人但實數未必若是之多戰事發生於類伍齊地方華兵失利退向察木多藏兵已渡湄江戰於王卡等處藏兵遂跨有由察木多至巴塘之大道藏邊駐兵近五年來爲數頗多但去秋滇軍撤退陸軍又調赴雅州剿治匪亂以致東藏僅留老兵二千五百人分守巴塘察木多兩處此兵曾隸趙爾豐部下多經戰事雖軍裝不佳然其勇氣可用藏人見防兵不多故乘此時機興兵犯邊打箭爐旣無軍隊又無軍械彭雖乞援苦無以應前赴雅州之陸軍今仍留於雅州蓋該處漢軍之投降陳遐齡者僅有兩營其餘七營則携鎗四散或爲盜匪或聯合猓猓作亂故陳不得不率兵駐雅以剿治躍躍欲動之亂事也成都不獨不能發兵來援且擬撤回藏邊之兵以厚省垣兵力今邊軍第五團在雅州剿匪者已奉命開回或將回省統觀各方面兵力其能爲察木多之助者惟巴塘而已聞巴塘劉司令之兵已開往接應矣民國元年彭司令曾被圍於察木多彭以少敵衆力守危城此次藏衆器械較佳組織較善故其結果或利於藏衆但能否進佔東藏則尚在未可知之數也 
[西報之武穴馮旅談]  
　　字林報二十二日武穴通訊云馮玉祥率第十六旅來駐武穴已逾六星期迄今尚無舍此他適之象馮旅舉止整飭紀律嚴明惟武穴多數商人今漸願其他去蓋慮九江軍隊來攻武穴或聯合皖軍兩面夾攻也近日謡言謂張作霖行將派兵來攻實則種種謡傳目前未必實現但不幸果有戰事則擄刦之禍或難倖免是以各大商舖往年輙陳列其春季貨品者今則寂無陳設生意清淡據舖主言時局未定非確知武穴無戰事時不必赴漢購備新貨云吾人深望商人疑慮從速消釋否則將受財政上之損失矣至於小販生計則較佳鞋匠銅匠之流異常忙碌工作不休此皆食馮旅駐此之賜長江西岸山境延長直達贛境馮恐九江來侵故派兵若干由武穴移駐西岸憑高視下由武穴至九江之平原盡在目前現防兵擇利於防守之地安置砲位俟見攻軍臨近時再行通報第十六旅之主隊正未爲晚也九江之軍未必沿長江東岸進攻武穴蓋東岸地勢平坦絶無掩護由此進兵似非善策攻軍或繞道而來先攻入山地後再抄至對岸但此路進兵跋涉爲勞且守軍高據山頭可使攻軍不敢近逼今馮軍除有若干開赴對岸外並有若干馳往廣濟田家鎭蘄州以保地方秩序日前有大帮盜匪在蘄州肆搶後擁往曹家河該處在廣濟與蘄州之間向某富户索錢數百吊富户不允盜匪乃焚其屋卒索得一千五百餘吊而去直往廣濟但馮旅長已應廣濟之請派兵保護而武日亦有兵來盜匪見之不敢抵抗立即散去苟潰散後不復聚集斯乃地方之福也數日前琥穴發生兵士毆人之事有夫婦二人在家爲兵士數人所毆傷勢不重行兇者逃避無蹤馮旅長即囑紅十字會醫員往治其傷不久皆愈馮旅長並賜錢慰之一面會同商會從事調查兹悉被毆之婦本非善類而行兇之兵則爲鄂兵當馮旅未來時即留駐於此保護鹽局今當道已懸賞緝兇馮旅長近墜馬傷脚不能視事不見來客逾一星期云 
[北軍克岳後之省垣恐慌]  
　　（長沙通信） 
　　此次北軍攻陷岳州至爲神速當陷落之前十日聯軍固曾失利而十二十三等日尚迭次獲勝不意兩日之問岳陽即爲北軍所有此項消息甫經傳播之時一般人民尚多不信旋以傳者愈衆且聯軍總司令部忽宣布特别戒嚴晚九句鐘後卽斷絶交通一般人民紛紛遷徙乃知岳陽之陷落實屬非虚記者當十五日傍晚時卽開有聯軍敗潰之耗及往各機關探聽則均謂長岳電線業已不通（查長岳電線十三日即經斷絶此則並長岳鐵路所有之電線亦已不通）譚浩明氏曾於電線未斷時連去數電查詢杳無回耗大約前敵消息必甚不佳云云次日午前再往聯軍總司令部詳細調查始知岳州已於十六日早三句鐘時被北軍攻陷其所以如此之迅速則因聯軍人數本屬無多而火線又過於遼闊故僅作一屬火線支配後方除守護軍需營壘各少數軍士外别無救應之兵故前方一經失敗即無救援又因前有土著王天鵬等數百人至程濳軍前投効程濳以其名册所載人數與實在人數不符恐其别有詭謀故未收納又爲防止王等攻擊起見遂將其所有鎗支一併勒令繳出王等憤甚當即轉投北軍並自稱地勢極熟自願爲之嚮導收復岳陽北軍立予收容與之密定計劃及十五日晨早聯軍方與接戰忽有多數北軍四面包圍攻擊時出時没聯軍力爲之被方擬前進衝鋒而北軍已大隊繼至聯軍勢不能支紛紛敗潰北軍隨後追擊聯軍遂於午後退守岳陽終以北軍勢盛不能抵敵且子彈缺乏後方無救應之兵乃復於十六日早三句鐘時退至湘隂再圖進取聯軍總司令接得確報深恐敗兵退走北軍隨後緊追則不僅湘隂可虞即長沙亦難保守因立派桂軍三營於上午九時乘長岳火車開往湘隂下游以資抵禦並一面急電粤桂加調援兵下午四時因又有桂軍多營由衡州抵省遂立即令其出發母稍遲滯至長沙巿面尚安靜如常惟現洋價格則每元突漲至五千八百文以上云（以上十八日） 
　　自岳陽潰兵於十六日退至長沙後一般居民無不異常驚駭有立時移至敎堂寄住者有用重價雇用夫役遷徙下鄕者有將貴重物品埋藏地中以防刦掠者其恐慌情形一若北軍已臨城下禍在眉誱者然不但民間如此即官場中亦大吃驚慌某軍事機關亦於十七日將所有子彈卷宗遷至城外以免爲北軍所有某師長之眷屬則同日遷赴湘潭以外軍政兩界中人之家眷離省者亦絡繹不絶當時消息之險惡已可想而知然據自岳來者言此次聯軍之退出岳陽並非因北軍之圍擊聯軍退出後北軍亦未嘗進駐岳陽不過有當地人王某等恃其地勢之熟悉人衆之强悍又因程濳不予收容遂挾恨攻湘桂軍從平江方面斜線衝入新牆又適值前方大起謡言謂北軍已定計攻取岳地王等卽爲北軍之先鋒其一切布置極爲周密聯軍無論如何萬不能守等語南軍信以爲眞絶無鬭志以致一日之中退至一百餘里省城方面則以電線不通莫明眞相由岳回省之軍隊又僅以其所聞者報告聯軍繼司令部旅湘之外人又多得此種惡消息致使全城各界飽受驚恐至十七日晚問長岳電線始行修復趙恒惕郭人漳林修梅文斐匡時等始先後電省報告前敵軍情譚聯帥以下諸人始知岳州尚在相持中現在趙林諸人已各率所部進赴岳州該地匪徒則已受湘政府招撫由郭人漳編入正式軍隊聽候調遣其業已到省之潰兵則仍舊集合成軍定於十九日開赴前敵矣（以上二十日） 
[克岳聲中之鄂聞]  
　　克復岳州旣見明令則岳州已復可無疑義然漢口兩日來之消息是又不然岳州方面尚在激戰之中爲南爲北確不能定武岳車僅至雲溪驛不逕達岳陽可見岳州一城尚未大定也第三師長吳佩孚受傷幾至全軍覆没其事至確查佔領岳州者即此第三師近日由雲溪方面運來傷兵日必有數列車而臨湘方面以小火輪拖帶之傷兵亦絡繹不絶即此足證岳州戰事之烈矣已邀特赦之張鎭芳來漢住鹽業銀行日與曹宣撫會晤參贊軍機其第一謀卽贊助攻岳總司令張敬堯督湘業促曹使致電中央請頒明令並閡刻擬自赴前敵親與張司令籌畫進行一則遵軍前効力之命一則佔攻擊湘省之勢力云 
　　昨前兩日由北運來兵車甚夥共分三起一起爲直隸第五混成旅步兵原係由信陽進攻襄陽之兵近由信陽運來送往岳州方面一起係第一七師第十三旅之步兵由隴海而來運往平江方面者一起則爲張作霖之兵約計一營至劉家廟下車就地駐紥聽候曹錕驅使聞其後尚有陸續來者並聞徐樹錚亦有來漢之信此項奉軍是否赴岳州前敵援助抑開往新陽蘄春而禦馮旅尚未確定 
[津沽兩寓公]  
　　黎黃陂黎黃陂在津示離津門一步頃據黎公親近之某君所述黃陂近日仍是閉門謝客凡南北要人往謁者一例饗以閉門羹終日惟在家中種花讀書爲樂云 
　　王聘卿王聘卿自赴津後原有回籍躬耕之表示聞近日在津每日均出外遊行頗有怡然之態惟前有某要人往見時對於時局仍歎息不置近因免職命令已下有擬來京收拾京寓家私等項並家屬全數移歸正定原籍之意 
[奉軍由津浦車過濟南下]  
　　二十日奉軍通過濟南計步兵五營每營兵五百零四名外有號兵護兵鎗匠皮匠及輸送兵約每營共六百名機關鎗二連係丹國式馬隊一連砲隊砲六尊工輜各一連衛生隊兩排團長鄭魁武營長徐永和劉連陞其第一列車已抵韓莊第二列將經過韓莊赴徐州等處 
　　二十五日晨五時津浦路南站又由北開來專車一列共成奉軍官佐目兵約七百餘人略停即向南開去至下午二時又開來一列車軍隊與晨間數目相仿並未停車聞此兩列車均赴滁州駐紥云 
[魯省之匪患未已]  
　　自毛思忠招安後單邑土匪仍日漸增加桿首多至七十餘人其黨羽最多而鎗械最良者亦不下三十餘人如戴得功宋馬蝦狗咬張三李五好腰田鬍子刁二打户李獃子馬寶萱時闕聞李景栓吳三桂二壯嶺陳師爺丁傳績馮大劉錫永劉天篷許二奇許大義許二吳三齊四陳五李天雄陳道遠薛二猪腰子劉晏恩張大嘴蛤蚌壳孫二娘蔣氏夫人許二毛草之妻等俱在城東南一帶搶掠隂曆正月中旬攻破張寨架去二十餘人並寨長朱鳴台之女及其子媳二人至西門外將其女放回越數日在隴海鐵路旁架去外人一名該外人自願以萬元贖回匪仍不許河南歸德鎭守使帶軍千餘名在吳集寨三面圍攻匪黨敗逃官兵向東北尾追八十餘里將架去外人奪回並奪獲肉票百餘名快鎗六百餘桿是役也擊斃土匪八十餘人軍士無一死傷者亦可賀矣然他股土匪其猖獗如故正月二十八日夜間在單縣攻破王小莊寨架去五十九人斃命者一人二十九日夜問攻破孔莊寨架去三十七人斃命者五人二月初一日攻破大木子莊寨架去二十餘人以上現仍未贖回又聞該桿首等之最强悍者共十八人日前迭開會議將城東南之十八案掣籤均分分定之後各率其黨羽進攻他桿首不得爭奪内有桿首陳五分得來莊寨寨長係朱鴻濟陳旣籤分後嫌此寨富户甚少要求增加餘匪又公同議决許其兼攻草樓寨及大王小莊寨刻下各桿首正分道揚鐮猛力進攻各欲得其目的地此二十寨中其能逃刦運與否全視其抵抗力之何如而土匪之肆無忌憚亦可爲浩歎也 
　　諸城近有大股匪徒七百餘人新由沂水竄入將該縣南鄕党家莊之煤窰搶掠一空現該處人民均紛紛遷避城内知事已電禀來省迅速派兵剿捕 
　　萊境自上月土匪哨聚後聲勢浩大該縣城西方下鎭於本月十九號傍晚倐有匪人數百蠭擁而入凡商户富室以及小康之家刦掠無遺臨時架去數人至今未得下落 
鹽運使公署昨據萊博鹽兩景祥號報稱博平縣境鹽支店被匪刦掠數家損失銀錢爲數甚巨懇請迅令緝私營蒞境以遏匪氛等情聞運署據此除訓令緝私第一營派隊赴博駐防外並令該縣知事會營偵緝矣 
　　張帮辦日昨召集馬司令及各上級軍官會議大致以日前破獲刦匪旣係勾結圖擾以後難免不再發生并據偵探報告土匪顧德林派有匪夥多名濳來商埠意圖擾亂須籌警備方法以謀治安會議結果以四十七旅及九十四團各選精銳軍隊四連分佈商埠協同警察晝夜梭巡勿任匪徒濳入 
[皖省警耗之近聞]  
　　皖省英山縣地府民貧夙稱難治且地連鄂省盜匪滋多以故歷來知事辦理每多棘手日前由湖北蘄州突來數百人携帶快鎗自稱護國軍攻入縣城大肆搶刦李知事隨即電省求救一面派衛隊團防抵敵無如該縣僅有衛隊四十名寡不敵衆祗得任其搶掠而去二十一號復據該縣商會電禀省署亦云該衆入城搶刦商舖八家損失甚鉅惟知事慈祥兵力單薄倘其再來地方勢必糜爛請派兵維持云云足見該衆之並未佔領城池也 
　　太湖縣知事黃中日前突聞有匪四五百人由鄂皖交界之擅林河直入佔據彌鎭（彌鎭爲太湖保障距縣城僅二十里）危急萬狀隨電省署告急請駐宿史分統就近撥隊救援省署接電後即令駐省安武軍第六路一三兩營星夜開拔前往兹開該兩營之前敵業經趕至想該縣城池或可保全矣 
　　霍山縣與英山相距不遠且界連豫境亦時有匪患日前聞有首領鄭大鵬由河南固始縣境侵入霍山據稱與英山之護國軍同謀響應該縣知事夏敬愷立即電呈省署請兵一面下戒嚴令分派衛隊團防虚壯聲威鄭等遂未敢侵入縣城復向鄂省羅田麻城而去倪督恐其捲土重來已令駐紥六安王營長傳祿就近帶隊前往與英山縣協同防勦 
　　頃聞湖北所屬各縣如羅田麻城蘄水監利等縣匪勢猖獗鄂督王占元已令馮玉祥爲遊擊之師四處巡緝並聞有電致皖謂馮軍剿匪如抵皖境幸勿悮會衝突云云但倪嗣冲前據探報馮玉祥藉剿匪名義親赴安慶將另有所圖故恐倪氏未必允許也另一通信云自安徽討倪軍起各縣風聲鹤唳已有草木皆兵之勢迨含山失守六安壽縣定遠匪民接蹤而起突於本年隂曆二月初七日夜十一時擁衆數十名手携炸彈到管店橋置木柴洋油架於橋上頃刻火燄薰天光照十數里管店站鐵路巡士聞警往救彼輩已向西而去乃將火勢撲滅聞橋上道木已毁壞丈餘矣初八早車南下聞信停止且將該橋連夜趕工修造至八日午後上下車方能開駛如常 
[順直水利委員會開會紀]  
　　上年直隸水災海河受累亦巨海河工程師建議於外交團擬請中國政府設立委員會討論河道改良問題以備政府採用現經外交部與領袖公使朱公使商定由海河工程局派海得森戴樂士平爵内三君爲代表京畿河工處派方維因君爲代表全國水利局派楊豹靈君爲代表直隸省長派吳毓麟君爲代表中央政府派熊希齡君爲會長已於本月二十日開成立會由會長宣讀大總統電寄祝詞領袖公使朱公使祝詞其次序列後一總統祝詞二朱公使祝詞三會長開會詞四宣讀本會討論之範圍五宣告本會已派魏君易爲秘書斐利克君爲會計六以後開會日期大會與技術審議院七請會員公舉技術審議會主席及副主席兹將總統祝詞旣熊會長演詞錄下 
　　總統祝辭云洪流昏墊禍我蒸黎千里一瀉隤决金隄爰集疇人諮詢定策旣福吾民以利家國在昔漢代瓠子作歌狂瀾手挽物阜時和願祝此會爲導先河云 
　　領袖公使朱爾典祝辭貴會成立關於改善河道必能收良好之結果敝使代表外交團歡祝無量 
　　熊會長演說云今日爲順直水利委員會成立之日承全國水利局直隸省長海河工程局京畿河二處代表諸君到會開第一次會議實爲京畿河道改良之最大希望而集中外各高等專門工程學識之人於一堂以討論最善之根本問題尤爲中國政府之最大榮幸希齡不學無術謬膺主席且感且愧然以政府之付托京畿紳民之推許各外國官商之期望不得不仰賴本會會員諸君之匡襄輔翼以成兹盛舉也希齡自去年視事以來流覽古今中外名人所著京畿各河之論說略悉治河利病有必須採用極新之技術方可收長治久安之效蓋中國治河成法積二千餘年之經驗未嘗不至周且密而以未諳測算之新術故於河身廣狹水性緩急地勢高低皆不能有精確標準或因目前之便利致貽將來之隱憂或圖一時之補苴致忘永久之規畫南北運河本爲中國偉大工程而逆水之性曲水之流用人力以奪各河天然東流之順軌迨至盛漲難容流弊日多又不得不增修減河以圖宣洩迄今南北運河所屬滅河引河至十餘處當時鑿河之人苟能測算水量之多寡以定河身之寛窄尾閭之大小即須減河一二已足何至枝枝節節此通彼塞未有已時又如永定一河爲害最烈前清世宗亦有另關一道入海之諭終以治河諸臣胸無把握未敢决策其測算之不精詳可想見也今本會宗旨重以新法改良河道會員諸君又皆具有專長積有經驗之人必能積思廣益審酌輕重緩急本末先後之次序以解决此根本問題庶政府得以採用執行各河道永慶安瀾登斯民於袵席之上此則中國政府之所盼禱者也 
[甯垣防疫後之商民呼籲]  
　　請恢復交通 
　　甯垣自發生肺疫以來謡言所播風鶴爲驚而連日調查尚無傳染之說二十四日省公報布告亦聲明無疫惟防疫局之進行仍然不懈醫士之檢查亦忙碌如故一般商民以實行防疫而後羣相惶懼加以交通停頓商貨來源斷絶更有朝不保暮之虞昨各商號特聯名請求總商會禀請督軍省長維持生計以保公安其呈文錄下 
　　呈爲驟停交通妨碍商業闔城恐慌據情呈請核示事頃據寗垣綢布業公所錢業公所典業公所緞業公所洋貨業公所洋廣貨業公所衣業公所米業公所雜貨業公所醬園業公所銅錫業公所浙帮銀樓公所本帮銀樓公所紙業公所書業公所烟業公所茶業公所北貨菓業公所藥業公所絲業公所古玩業公所染坊業公所木業公所漆業公所鍋炭業公所香燭業公所礱坊業公所全體商民等陳稱竊維防疫固所以保民而因噎不可以廢食此次寗垣發現時疫以公共衛生論當然設法預防然因防疫之故而驟斷輪軌之交通妨憲商民之生計是不死於疫而死於防疫抑亦非中外大慈善家之所願出此者也查寗垣閙疫緣起聞始於被服公司有北來數人病故繼以秦殷兩醫生之楫率病殁其是否因染疫而死抑别由他病商等身非醫士且未前往親騐實不敢妄爲懸揣惟秦殷兩醫士死亡之後城内外之接踵而死者殊不多見問有病故之人實地調查其幼童間有天然痘疹具成人或夙有弱症或抱病甚久而絶少如報端所載鼠疫之病狀堵且以現在死亡之數與平素死亡之數相比較覺現在之數反少於未防疫前之數天時漸暖疫氣減少已可想見不謂病涉疑似而辦理張皇邇日以來竟將本埠輪船鐵路各交通驟然斷絶全城恐慌商業停滯殊屬岌岌可危若祗暫停一二日以騐疫症之有無原非得已萬一停止過久當此風鶴驚心之世其謡言蠭起已足擾巿面之治安而生計告窮更適促平民之生命其釀成禍患誠有不堪設想者商等利害切膚迫不得已用特聯名懇請貴會據情呈請督軍省長俯順輿情迅予飭下滬寗津浦兩路局以及招商輪船各局刻日照舊通車搭客以定人心而維秩序一面仍飭臨時防疫局妥爲辦理總期於衛生便民雙方兼顧其功德實無量也臨陳不勝迫切待命之至等情據此查該公所等所陳各節經敝會切實調查均屬實在蓋自邇來時局不靖謡言頻起人心已覺不寗兹復以防疫之故驟斷交通以訛傳訛其恐慌情形實已不可終日而巿而蕭條商旅裹足一般苦力營生之輩奚啻萬計萬一以生計窮蹙之由釀成事故則險象寗復可言事關地方公安各該公所接近社會見問較切旣據合詞籲請未便壅於上聞合亟據實呈請仰祈督軍省長俯賜察核電請國務院内務部交通部迅予電飭津浦滬寗兩路局曁長江招商輪船各局克日恢復交通原狀以維商業一而仍令臨時防疫局妥籌辦理總期早日撲滅於衛生之中隱寓便民之意實爲公便 
　　並聞紳商學界昨日在商會集議亦擬組織一地方臨時防疫會另設醫院及隔離所以補官力之不足現已章擬章程八條呈請 
 
 
 

Page 7

 
 
軍民兩署立案不日即將實行開辦矣 
[李蘇督漾日之通電]  
　　南京李秀山督軍瀠日發出一電係覆曹仲珊張子志之號電者對於結合北派團體擁護元首及和戰問題均表示一致進行原文如下急北京參謀部陸軍部海軍部步軍統領警察總監各督軍各都統盧會辦張總司令吳總司令王巡閱副使馬護軍使並轉各鎭守使各師旅長海軍總司令並艦隊司令均鑒正密宣撫使張撥閱使號電諒並達覽純當復一電曰曹宣撫使張檢閱使鑒號電敬悉化除嫌疑結合團體擁護元首共謀統一乃濟時之首着救國之要圖純雖不才夙持此義兹承大敎極表同情總之言戰言和均非私見旣歸一致敢有二心奸人飛短流長利在吾輩分裂一經兩兄道破從此疑霧俱消純惟殫竭血誠從兩兄曁諸公之後同心協力共策進行區區寸心天日可鑒謹此奉復希釋綺懷等語特錄奉閱惟希鑒照李純漾印 
[徐州快信]  
　　奉軍自昨早（二十五日）由韓莊開拔赴宿迄今已開過四列車計載運步兵三營馬砲各兩連機關鎗一連查是項軍隊爲許蘭洲所部之第三混成旅紀律尚屬嚴明在徐站停車時并無自由下車之舉動張文生所供給之食物皆送於車上分散食畢即開拔南下 
[南京快信]  
　　津浦滬寗兩路客車仍無開駛日期近兩日疫症間有發現上下水江輪過下關亦不靠岸故城内外旅館客棧商店異常蕭條人心極抱不安 
　　各業董事以防疫有碍商務紛函商會設法維持省警廳長王桂林以商民不知疫之爲害甚於兵禍昨特出白話告示張貼各通衢使知商業所受損失甚徵微而保全人民生命極衆又聞警廳擬日内即將旬日以來患疫病死者之姓名詳細開列布告俾衆週知 
　　臨時防疫局因經費困難諸事停頓總辦俞壽璋早已請假回蘇 
　　李督昨日未見客軍民兩署近日除籌辦防疫事外無甚重要消息 
　　奉軍一俟津浦南京通車卽將南下經過浦口開赴南昌聞李督擬照魯軍過境辦法派員招待近經各方面疏通主客軍當不至發生意外 
　　徐州鎭守使張文生電奉軍近日陸續開抵韓莊者約近一旅因津浦車停駛南下尚無確期 
　　李督對於段祺瑞出組内閣無所表示說者謂李近頗消極 
[杭州快信]  
　　此問官場得北京消息吕公望屈映光均將起用 
　　司法部訪聞各省法界人員每有兼營他業情事有失獨立資格昨特通令來浙一體嚴禁 
　　本省外人檢查證已由交涉署呈送樣式昨經齊省長令行警務處轉飭車站輪埠各檢查員警切實查驗以便放行 
　　國務院僑工事務所咨調查外人有無在本省招募華工情事齊省長昨分令各道尹並警務處限日查明具報以憑咨復 
　　兩浙緝私帮統委夏鳴臯充任鹽務署昨已發表並函達督軍知照 
　　浙省通志局提調（徐班侯遺差）袁榮叟准四月一號接差五區警備隊統帶王文彬昨到省面謁省長垂詢該處防務約歷二小時之久 
　　齊省長昨通令各屬調查該管轄境有無疫癘發生隨時呈報并趕速設法防護 
地方通信 
[松江]  
　　學校防疫縣立第一高等小學校校長錢魯詹以報載南京鼠疫甚盛深恐偶一不愼或致傳染特在該校擬定防疫辦法如下（一）印防疫驗方分送各學生家屬以防不虞（二）購置消毒藥水逐日澆洒各室以防疫氣侵入（三）便所痰盂加意清潔並盛消毒藥品（四）厨房内嚴禁積貯鷄鴨水缸内常盛防疫藥料（五）嚴禁學生私買外間雜食 
　　收買螟蟲去冬天氣雖冷至冰點以下而螟蟲之伏處稻根者依然不死現在稍具知識之人均擬設法殲除俾免成災日前有楓涇巿自治委員郁同文呈請縣署於備荒費項下撥欵百元作爲收買螟蟲之費業已由縣批准日來該處農民已紛紛捕售每蟲一兩由該委員付值二百文大約經此一買該處螟蟲不難盡殲昨縣公署又因楓涇毗連之五庫鄕去秋災情尤重特訓令該鄕自治委員飭仿照楓涇辦法請欵購蟲藉防蔓延云 
　　刦案破獲本月二十二號晚杜家橋鄕民朱海濤家被盜搶刦刃傷事主一案現已獲盜一名出事之夜東鄕新橋鎭警察正當巡邏鎭外時忽有一人背負巨襄自杜家橋方向而來該警等以其形跡可疑呼前詢問旋以言語支吾即拘送該鎭警所經警官馬亮欽一再研詢僅供行竊越日得知杜家橋曾於是晚發生刼案疑與此人有關二十七日午將人贓併解城内警察總所并禀陳那警佐飭傳事主來松認看人贓現據朱海濤之妻來松認明的係本案夥盜即包裹衣飾亦均被刼原贓惟云該盜並未持刀行凶現該盜亦已自認行刦並供姓沈名小毛是晚由閔行鎭偕盜黨三人前往行刦後即分贓各散云 
[蘇州]  
　　驗疫醫員駐區辦事警廳崔廳長與防疫事務所議定每區由所派駐醫生一員伙食與區長同食其費由警廳擔任遇有疑似病人或已死亡者報告到區卽由該醫生前往詢查並由區派遣得力長警隨同辦理至醫員辦事時間由早九時至晚四時爲止已通令各區轉行所屬遵辦矣 
　　執法官被戕之澈究二師司令部軍政執法官張了相君奉命至盛澤調查事件被士兵戕害後朱琛甫師長督同參謀長彭錫範提集所獲各兵士蔣某等四名連日審訊聞擊斃張執法官一節已據供認明確惟各兵士等至鄕捉賭一節牽涉該處擺賭之帮匪在内現已由師司令部特派某員前往會同吳江縣水警隊拘到帮匪七八人解蘇暫發陸軍監獄收禁聽候審辦云張執法官靈柩已於二十六日由盛澤運送來蘇當由軍警列隊胥門外接官廳迎接起岸護送至閶門留園隔壁借某姓房屋暫停俟擇日開會追悼云 
　　改選商事公斷處長蘇城商務總會商事公斷處長現已任滿由商會長蔡柏廣邀集各業公同選舉宋友裴票數最多業已當選矣 
　　覆選事務所成立王可耕道尹日前奉齊省長令派爲蘇常覆選舉監督凡關於選舉公文准借蓋道尹關防不另刋用兹王道尹已將覆選舉所組織就緒並派定人員呈報省署查考矣 
[鎭江]  
　　防疫禁謡駐鎭陸軍十九師楊春普師長近以謡言紛起特出示布告商忆謂寗鎭火車暫行停止係爲防疫起見一俟南京無疫即當照舊開行凡爾商民務各安心昭常營業切勿妄聽謡言倘有匪徒造言生事一經查獲即照戒嚴例從重處治云 
　　時疫醫院定期開辦時疫醫院及疫病查驗所已於南馬路左近地方賃定房屋籌備一切定下月一日開辦 
　　憲兵調寗之經過駐清江陸軍憲兵一營現奉李督軍電令調駐金陵該營兵士乘利通小輪南下於二十六日下午五時道出鎭江停泊江于是晚十時啓輪上駛逕赴南京矣 
　　奉軍採辦秈米奉軍南下駐紥浦口所需軍糈已派委分赴鎭揚及江北高寶汜等處採辦币米爲數甚夥 
　　美艦過鎭二十六日午刻有美國頭等軍艦一艘駛抵京口下椗江心保護僑鎭商民聞小駐數日卽須開往上江游弋 
[揚州]  
　　不准招衛隊日來謡諑繁興淮運使張季煜恐慌殊甚意欲招募衛隊二三營已咨請蘇督李秀山核示兹聞鹽運公署昨接鹽政署密電謂母得擅自恐慌設有損失公家擔負責任云云想係李督得張電後已轉呈中央故鹽署有此電令也 
　　統領慰留營長巡緝隊二營長聶金魁現接北京赴歐參戰處曲同豐來文任爲工程營長昨特謁見劉統領辭職擬赴北京劉以聶供職勤勞地方深資保衛已竭力慰留矣 
　　籌備參衆選舉籌備參衆兩議院選舉主任鄭斗南焦輔臣因趙縣長奉省電催促於二十六日下午假圖書館樓上齊集十區紳董調查選民手續並限六日竣事（即本月底止）將選民册造齊報縣以備轉省聞江都選民此次當在十二萬人以上云 
[寗波]  
　　籌集浙東水利經費甯波曁甌台各屬組織浙東水利會仿照浙西辦法估計經費約需十萬餘元前省議會議决在鎭海龍山茶捐局及威坪常開嚴東關統捐稅項下附收百分之四年可得二萬餘元然非歷六七年之久不能開濬現在董其事者擬再於沿岸農田酌量帶征並募水利公債以便早日開工聞已籌劃就緒俟本届臨時會議决云 
　　民食近况鎭海農民每年播種豆麥菜子名曰春花今年因去冬天氣嚴寒田土凍冰莖弱葉萎滯於發育現下清明節届收期不遠而菜子尚未着花豆幹高不及尺大小麥無葱蘢之象今年春花較之往年大約須十減其五云又奉化縣屬名鄕去年早晚兩稻收穫尚豐而榖價驟漲白柳尖米每石漲至六元三角之多一般經紀貧民已艱於度日云 
[杭州]  
　　軍民兩長保薦人才楊督軍保薦諸宗元史久芳二員以簡任職存記吳繼彪張鐸朱華年許人俊四員以薦任職分省任用均奉指令照准齊省長保薦馬德恩一員以簡任職存記郭星五陸鍾渭王毓芳查錦樅李光第劉璧張仁實蔣錫曾袁思古九員以薦任職分省任用亦奉指令照准矣 
　　維持路股之咨部榻督軍齊省長咨行交通部略謂查浙路股欵還期挨延自因部欵支絀之故惟第五第六第七三期所發北京交鈔現因停兌巿價日跌於商股本息確係損失較鉅該股東等所請援照京奉津浦各路成例飭滬杭甬路局收用北京交鈔一節旣可體恤商股亦爲國家維持交鈔保全信用之一法誠屬一舉兩得惟中關路欵收入是否可行應請大部核辦云 
　　修築海塘之新計畫浙江海塘測量處技正兼鹽平塘工局長丁紫芳奉齊省長派爲河工會議專員已與海寗塘工陳局長紹蕭塘工鍾局長根據測景結果擬具修築全省海塘分年進行計劃書對於柴壩石坦及大塘備塘工程規畫盡善估計經費須四五百萬元准於下月初旬携帶議案北上云 
雜評一 
[長沙又收復矣（默）]  
段内閣第一方針欲收復長沙而後和今長沙又收復矣其果有議和之誠意乎說者謂長沙旣得北浱之體面已全前敵主戰最力之張敬堯旣得湘督任令於願亦足故以北方言當無堅執不和之必要也然以南方言當時湘戰之開即爲撤去譚督之故其後兵連不解調停南北者亦即以譚督復職爲第一條件雖其事未經實現然亦近於妥協矣乃今日欲進與南方議和而於南方所欲得之第一條件顯然相背故即此張敬堯督湘一事已難使南方承認况乎尚有其他種種根本上有不能相容者耶然則長沙雖下而和議依然無望其難點不在如段氏所慮前敵之不服從而實在無以平南方之心此則皎然明白而易見者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[防禦南京疫症之流傳（九）]  
　　寗疫發生聞鎭揚間亦有傳染之說工部局各西醫及醫學會以此疫傳染極速特商鐵路任局長將滬寗客車開至常州爲止以杜傳染任局長即日電告交通部請爲核示昨得復電謂鎭揚方面發現疫症之說實係謡傳停車一節未能實行任局長已據情答復矣 
　　南京省垣發生疫症後已於本月二十二號起將滬寗問之客車駛至鎭江爲止與寗垣斷絶交通兹鐵路任局長以滬寗間火車停駛以來行旅往來諸多不便故定於二十九號（即今日）爲始寗滬往來火車照常開駛惟祇掛頭等客車其二三四等各車輛仍暫緩行駛卽乘坐頭等車之人亦須經醫院騐明給有證據方准旅行如或驗有病症即禁阻往來以防傳染 
　　上海總商會昨接江蘇交涉員陳安生函云逕復者接准本月二十三日大函承示防疫請欵電稿足徵關懷公益毅力熱心無任欽佩敝處昨又接沈君仲禮來函並電稿一紙函云朱葆翁會銜亦經面商認可云云遂照仲禮先生所擬電稿略爲刪改會同貴會長台銜電請外交部轉咨財政部撥欵矣相應抄錄電稿函請查照爲荷附錄三月二十四日呈外交部電稿一紙電文錄後北京外交部鈞鑒十碼漾電計達萬國防疫會議决舉定英醫官施丹理法醫官利古江海關醫生甲克生中國公立醫院總理沈敦和四人爲防疫董事設立上海租界防疫所從事檢查沈敦和前辦查檢鼠疫與外人據理力爭得在租界自設醫院凡華人患疫均歸該院檢查醫治保全主權民命爲旅滬中外商民所信服此次辦理防疫當能免擾商民消弭風潮惟此項臨時防疫費前經沈敦和逕請内務部咨行財政部撥發迄未奉復現需欵孔亟合即會陳祈咨請財政部迅賜撥發租界臨時防疫費銀二萬元交沈敦和領收實支實銷乞賜復陳貽範朱佩珍敬昨日奉北京財政部復電云啇會漾電悉防疫事項係屬内務部主管除據情轉咨外特復財政部沁印 
　　淞滬警察徐廳長昨又令飭所屬各區署所警正佐每日傳諭崗警注意查察民間凡有急病暴斃者須調查死者病狀是否患疫而死如果實係患疫或疑似之病立即回報以便通知就近防疫醫院或公立上海醫院紅十字會等請由醫生前往死者之家詳細檢查務得其確實病狀若果染疫而死應即呈報衛生科急備防疫藥水在室内澆洒以便消弭疫氣並囑其家屬離開死者之所然後趕緊收殮凡遇久病及與疫癘無關者不在此例惟檢查時不得藉故騷擾並令浦江水巡隊長傳諭浦江内各項船隻均宜加意防止飲食衣服務求潔凈以免疫氣發生 
　　自肺疫傳至南京之信到滬南巿公立上海醫院院長王彰孚卽會同各醫員張紹修朱企洛莫家銓吳舜芝等將從前决議預備之防疫辦法著手實行並添置藥品器械刻已佈置妥當該院長又與各醫員商定往日本東京傳染病研究所定購鼠疫預防液及血清刻已到有若干開始注射一面復電日本續定預防液及血清聞亦不日可到各界如欲預防可向南巿三泰碼頭上海醫院請求注射 
　　南巿馬家廠二二零九門牌上海醫院南首德昌祥成衣舖夥某前晚睡後昨晨已死由開泰木行等請求上海醫院派醫檢查當由醫院派醫生張紹修前往取屍體鼻中液汁回院用顯㣲鏡檢查其時隣人頗生疑懼羣向上海醫院詢問結果據云液汁中肺炎細菌極多該夥之死卽由於此此症亦爲傳染病惟不若肺炎疫之快速而已閘北公立醫院亦派醫生王培元前往詢問死者平日情形謂非肺炎疫云又據訪員報告云南巿豐記碼頭第二千二百零九號門牌德昌祥成衣店夥友余榮昌南滙縣人年三十六歲前晚做夜工後於夜半睡臥昨晨日上三竿尚未起身店中人心知有異急往呼喊不料早已氣絶旣而爲崗警得悉恐係染疫急報該管一區一分駐所飭傳店主吳德山到來詢問據稱該夥生前素患肝胃氣痛此次實係暴斃張警佐恐與疫氣攸關報告衛生科請紅十字會醫生前往檢視實非患疫遂令店主趕緊將屍收殮然後在室内遍澆除疫藥水以免傳染 
　　大陸報云昨日本埠復有疑症二起即經隔離醫治醫界之意疫症雖不致發展惟防疫事務仍未可懈怠此二人一居南巿一居法租界其唾沫均經驗視據史丹萊醫士聲稱其中並無肺炎疫黴菌且信所患者並非死症昨日史醫士所接南京各種消息皆足慰人據稱寗垣自二十三日起不復發見疫症惟史醫士又得消息謂常州日來死人甚多但信其爲他種病症而非肺炎疫云 
　　城内外大街小巷自經警廳長諭飭衛生科將清道事宜加意整頓以後垃圾污物已爲之一清而各區所警署所判違警處分之押犯每日上下午兩次由各警佐加派警士押至各處打掃以助清道夫之不逮亦頗認眞云 
　　浦東爛泥渡三區警正解恩桂以其昌棧十八間三榮街等處均爲新集巿廛客民叢集街道居室污穢不堪當此疫症流行之時殊爲危險故特會同各分駐所警佐各派長警分赴各處知照掃除居室清潔街道對於各食物舖亦須從嚴取締並通告各渡船不得裝載腐敗之物以免疫毒傳染而重衛生 
　　中華公義會醫藥部主任徐錦裳醫生以南京等處發現肺疫非常劇烈滬上官廳及租界工部局已失次會議預防傳染徐君爲公衆衛生起見擬定隂曆月之十八日午後四時在閘北新民路協志里該會施診給藥所開會邀集滬上醫會同志共同討論防治方法 
[旅滬美國商界會議紀要]  
　　上海美人商會議董及經營出口商業之美商於二十七日開會集議因美國陸軍部新頒執照章程與本埠出口商業頗有妨碍故討論補救方法先由商會總董龐思氏宣述開會宗旨及討論事件繼由愼昌洋行邁爾起言細譯新章之意似由中國運美之貨须先將買入與賣出之證據呈送當道查核然後可領取運貨入美之執照否則不能入美照此情形在華商業實難經營料當道定此章程之時並未考慮及此而不知此間滙兌之難題也衆以此項新章已於三月初實行至四月中或將厲行故贊成美興洋行吉甘氏之提議擬就電稿請美使芮恩斯轉寄美國國務院詳言商業爲難情形並電告美國總商會協同辦理又議定由本埠美商各報告本國總行俾可一致進行旋又議及檢查電信一事决議呈請美政府設檢查處於上海以免在太平洋口岸因檢查而致稽誤云 
[護軍使署特别會議紀聞]  
　　松滬護軍使署於昨日（二十八號）上午八時開特别軍事會議除所部各旅團營營長營副曁上級軍佐外並邀淞滬警察廳長徐國樑到署與議聞其所議者爲下列數事（一）保護轄境治安（按軍防區域除海門一縣外滬海道屬各縣均在其内）（二）按照滬浙聯防計畫遇必要時實行除密飭所部外並電知查照（一）扼要設防查軍防區域内某某兩縣爲淞滬要道除原有所部防軍外擬加增換防（一）防疫事務寗省防疫極端嚴厲滬上恐有傳染自宜格外防範由防疫處會同駐在地防軍辦理嚴厲檢查以資協助顧或者謂此次會議頗關重要以數端尚是表面大略其内容極爲秘密直至過午始散云 
[軍隊換防之電訊]  
　　傳聞盧護軍使昨午接江蘇李督軍來電以十九師所部兩營係至江隂換防掩護該處砲台特此奉聞云云 
[護軍使對於沈祥夫案之審慎]  
　　奉天人尹神武因被護軍使署探員指爲係民黨重要分子沈祥夫（即孫强夫）之化名與謀剌前鎭守使鄭汝成一案頗有關係拘解公共公廨預審引渡後即經護軍使署軍法科失次提訊並傳前爲沈姓家女傭之李氏到署指認均未得其要領現盧護軍使對於此案非常注意所有原拘各探請傳之證人及調查報告之言均不遽信必欲搜求充分證據證明尹神武是否即是沈祥夫方能定讞故被告現雖在獄仍頗優待云 
[再誌殖邊行長之債務]  
　　西人摩西在公共公廨呈控本埠殖邊銀行行長徐畿亭不理票欵等情因徐臨訊不到由廨缺席判决在案昨晨原告摩西又至公廨陳述前情要求執行堂諭被告徐畿亭仍不投質由其代表賚美律師到堂辯稱被告本人現在北京並非故意不理實因中國多事籌欵不易之故請求展期四十天俟被告到滬再行復訊中西官判准展期四十天還欵 
[又一違背處置條例之敵僑]  
　　奥國人好而可邱因未奉中國政府核准擅自來滬被英美工部局管理敵僑註册所西捕頭安司偵悉密飭西探查明禀廨出單於昨晨將該奥人傳至公共公廨由捕房刑事科代表牛門律師上堂譯稱查被告於本月十三號來滬不但未奉中政府核准旦中西各官廳註册所均未報明實屬違背處置敵僑條例第一條第七節請爲訊究云云張襄讞商之美博副領事判被告暫留捕房候下禮拜二再行訊核 
[白爾路居户被刦]  
法新租界白爾路延慶里陸桂華家於前晚九點半時陸尚在外未回突來盜匪多人頭戴外國帽袖出手鎗三支嚇禁聲張四匪一擁上樓至陸之姪媳房内翻箱倒篋搶取金鐲一付包金銀鐲一付金戒五只珠花一朶並衣服等物約共值洋三百餘元携贓而逸旋由事主開單報告捕房立飭探目沈德福帶同包探楊振富魏子餘等前往察勘一週回禀捕頭傳諭各探趕緊查緝務獲解究 
[修改稅則委員會第六次會議記]  
　　修改現行進口稅則委員會於三月二十八日開第六次會議聞各國會員對於審查會擬訂之暫行辦法布疋五金類加四成雜貨類加三成一月内實行以六個月爲限期亦可照現在貨價值百抽五徵稅各節均表贊成惟日本國會員仍堅持意見極力反對經我國施會辦條具理由書切實辯論彼仍未同意迨按國表决計十四國均完全通過惟日本一國否認當由該會電請中央政府曁外交團領袖公使核定電復再年度標準一節美國會員謂應由本會商訂無庸由北京定議亦一併電請政府核復云 
[商帮協會常會記事]  
　　昨日爲滬商帮協會常會之期又因討論增漲水價事故各客帮到會者異常踴躍經馬君乙棠鄒君靜齋先後宣布招商滬局與報關轉運公所復函及鴻安公司虞洽卿君郵務管理局副郵務長英商李德立君中國烟酒聯合會華商旅滬維持會各處來函繼又述稱曾於十一日往晤鴻安公司虞洽卿君以此次江輪增漲貨脚亦有不得已之苦衷新增之價在表面觀之雖爲二成半内有回佣一成半其實僅漲一成等語各客帮咸以各公司如照舊例實漲一成或可忍受至回佣一層徒煩手續擬商請虞君與各公司磋議新刋之水脚表卽實列一成當由各客帮議决後仍由商帮協會函請虞君與各公司切實磋商函稿錄後敬啓者昨日敝會常會之期鄒君靜齋馬君乙棠到會聲稱以江輪增漲貨脚一節經執事與各公司竭力磋商此次漲價在表面觀之爲二成五内有回佣一成半其實僅漲一成等云各帮聞信之餘莫名感佩惟近年商業凋敝航業未始不間接受其影響煤價人工俱見增漲各公司固有不得已之苦衷此次旣經先生推念同胞力予維持除回佣一成半外實漲一成同人本未便再作後言第回佣一成半不過徒作手續兹擬懇鼎力再與各公司磋議新刋之水脚表以所加一成刋載其回佣一成半免予復列仍照舊例實加一成並聞各公司有四月一號實行新章之說務請商諸各公司俟將新刋之表送由敝會轉達各客帮後再爲實行是爲至荷再外面訛傳種種並非事實幸勿誤會 
[商會聯合會開會之預備]  
　　全國商會聯合會曾經邀集各省評議員開會决定於四月八日在天津舉行第三次聯合會議業已分電各省總分商會聯合會事務所一體查照委派代表如期赴津參預會議在案兹聯合會正會長吕逵先因會期將届已於前日由京赴津籌備開會手續並分函各處商會及各事務所請將派定代表姓名及應行提議事件迅卽函告以憑編列議程籌備議席聞上海南北兩商會業已將提議案件開報聯合會以待討論矣 
[縣知事監試檢定敎員]  
　　上海縣知事接江蘇敎育廳訓令云檢定小學敎員委員會案呈查江蘇檢定小學敎員試騐規則第三條本省試騐檢定每區路派主任臨時委員一人臨時委員四人至六人試驗時應由所在地之縣知事到場監試又查部頒施行檢定小學敎員辦法第四條每一試驗檢定之地點應就常任委員中派定一人爲主任委員如常任委員不敷分派時得酌派臨時委員並得由主任委員商請所在地方行政官廳派員充助理委員各等語本省試驗檢定業將試驗地點及日期規定令仰該知事知照在案兹距四月一日開始試驗之期已近合行訓令該知事届時應到場監試並應派員充助理委員以重檢政仰即遵照此令 
[請撥陸軍監獄建築費]  
　　松滬護軍使署前擬在署内建築陸軍監獄業經呈奉陸軍部核准在案惟因前項建築經費未蒙頒到是以尚未興工昨日該師輜重隊已將馬棚基地塡泥工程告竣情形報告盧使請爲核　盧使除令孫副官長驗勘外並即電請陸軍部迅即給發經費俾便興築云 
[通緝甘肅逸犯之部文]  
　　松滬護軍使署昨接參陸兩部咨文云准國務院抄交甘肅督軍張廣建電請通緝蔡大愚焦相琴師仲五張宗海等四犯歸案訊辦等因復准張督軍電稱胡登雲等均因同謀擾亂先後濳逃請通令嚴緝等因先後到部除分咨内務司法兩部查照外相應咨請轉令所屬一體嚴緝務獲歸案訊辦 
[檢定小學敎員委員抵滬]  
　　江蘇敎育廳長符鼎升因檢定小學敎員爲期已迫是以催令委派各員迅卽起和免誤試期所有委派來滬之章慰高業於昨日領憑到滬當即入城赴省立師範學校檢定小學敎員委員會先行接洽籌商試檢手續 
[巿北公學歡宴校董]  
　　南洋兄弟烟草公司總理簡照南君熱心公益擔任巿北公學校董慨捐鉅欵竭力維持近將有美洲之行該公學特於昨日（二十七日）下午六時假座東亞旅館設宴歡送又該公學校董王正廷君適自粤來滬亦於同日歡迎到會者有簡照南王正廷王一亭錢新之吳和士吳藴齋郭健霄周越然周由厪諸君首由校長唐伯耆君起述歡送簡君及歡迎王君之意校董會副主任王一亭君復代表公學作感謝之贈詞末由簡照南王正廷二君分别致答謝詞散會 
[高小學校聯合運動之召集]  
　　第一學區學務委員賈豐芸致高小各學校函云逕啓者接縣屬高等小學校聯合運動會事務所函開縣屬高等小學校第二次聯合運動會准於陽曆四月十九二十兩日舉行並將修正規則等於第一第二兩次預備會通過又按照修正規程第七條競技運動得以體格之輕重分組行之其分組辦法以體重九十五磅以上者爲甲組八十磅以上者爲乙組不及八十磅者爲丙組亦經全體議决兹將章程規則等繕送台端務乞轉致區内公私立高等小學校及乙種實業學校察收另附團體競技運動兩種表式凡到會與賽者均須依式塡註於陽曆四月八日前逕寄上海公共體育場本會事務所至爲盼荷等因據此合卽轉致 
[少年宣講團嘉翔宣講紀]  
　　少年宣講團遠游隊隊員鄒剛言任雪君褚君勉陶德章等於本月二十五日出發先赴南翔鎭沿街宣講其要題爲時疫與紙烟今日之生計等後往嘉定並至濟浜橋鎭王家村嚴家店等處宣講國民常識及讀書之必要凡該隊所到之處頗受歡迎警商各界均表同情車舟之中亦均宣講諄諄勸導並分送各種印刷品以補宣講之不及該隊員宣講勸導之外又調查鄕村農業狀况以備來日注重實業之研究現該隊已於昨晚回滬詳報總部矣 
[吳鐵珊演講書法]  
　　中華演說會係由愷自邇路中華英文專門學校及中華高等小學兩校組織而成已於上週開成立大會當舉定姚惟霖馮佩元爲會長薛卓俊吳承相爲書記傳承霖鄧繁興徐善根汪廷華爲幹事聞總會於本星期六下午三時請書家吳鐵珊演講書法有志字學者均可往聽不須入場劵也 
[滬埠米價平落]  
　　調查近一星期南北巿梗米之價高貨每石跌洋一元中次貨跌一元二三角秈米亦跌一元二角考其原因厥有三端一因禁止裝運出口銷路逐疲囤户手中之貨見此情形恐價再跌急急售出一因蘇松常錫青角同里及浙之嘉興平湖等産米之處銀根關係將貨運滬急欲出售一因廠中之貨堆積甚夥無人顧問船貨亦無銷路計此一星期中浦江中所到米船共四百八十餘艘内蘇州同里松江嘉興嘉善籌貨佔十分之六常錫崑山等貨約佔十分之四旣除銷去外浦江中未經售脫之貨尚有三百餘艘續來者日必四十餘艘而火車運來之糙米上廠碾白者亦日有十餘車現内地各埠産米之區紛紛來函囑令經售者從速售脫而客人行家則無心多購各米店向行家批購者亦祗有零星交易故以後米價尚須看跌云 
[歡迎興華麫粉廠監督]  
　　日昨五時廣東俱樂部假座廣肇公所歡迎興華機器麫廠督理人蕭乃麟君先由主席楊小川君宣布歡迎意旨略謂蕭君爲我國實業界泰斗今日因公來滬得睹風采藉聆敎誨同人幸甚繼請蕭君演說略謂此次來滬承公司董事命推廣生意建設分廠加招外股今日貿然與會殊覺愧赧在座諸公爲我粤之錚錚者種種進行定能有以敎我也伏念我國一貧至此幾不能有復活之日其最大關係爲實業不振苟欲我國富强非大興實業不可 
 
 
 

Page 11

 
 
舍此則無能爲計尚祈列位君子贊之助之鼎力成之則公司幸甚國家前途幸甚衆皆鼓掌繼由温欽甫何士果二君相繼發揮振興實業本旨謂爲國民者切不可放棄忽略云云嗣由主席楊君贊美蕭君辦事勤謹爲人誠信然後收此效果至足欽佩繼請蕭君之兄楚南君宣佈興業成續座中皆爲佩報嗣由何萬川君演說略謂鄙人向業岐黃凡遇親友體質薄弱者悉勸其食興華麫品因麫較米爲有益且貴公司出品清潔無論最合衛生弟極端贊美務望有財者認股有力者盡力贊助鑄成一工廠抵塞無限之漏巵我國何得不强焉得不富繼由許奏雲君演說謂興華出品精巧絶儈予敢謂無有不發達云云演說畢在座諸君均樂認股并願擔責勸股之責時已六時欵以茶點盡歡而散 
[道屬高小成績展覽會職員錄]  
　　滬海道屬高等小學成績展覽會定於四月三四兩日在上海南巿陸家浜省立商業學校舉行兹將職員姓氏錄下會長滬海道道尹　會務主任余沅　李宗　　總務部朱贊　倪宗伊　陸以鈞　文牘部徐守清　沈崇基　顧忠宣　陳龍章　何宗年　鄭壽成　會計部朱聲鳳　汪發杭（駐所辦事）　王福濤　庶務部招待附　李士龍　陶鑄　丁熙咸　屠炳常　侯兆奎　姚明善　顧葆康　施恩霈　吳振寰　賈豐芸　錢允中　王鍾麟　曾鈞　汪承寛　蔣道謙　徐平　吳家麟　高承恂　陳毓英　葉德杭　陳列部張言揚　陸培亮　戴洪恩　施祖恒　陳昌鳳　陸培榮　王鍾琛　宣猷　王福良　蔡雲楝　周祖文　毛恒遇　黃守槃　秦中和　顧昀潘寶書　朱鴻富　陸丹孫　葛尚杞　顧嘉勲　吳邦俊　李儉斁　吳元楷（駐所辦事） 
[愛儷園古物陳列會誌盛]  
　　十五日爲愛儷圜古物陳列開會之期會員到者凡二百人游小溪君陳列各品以元畫蘆雁宋畫牧羊宋畫雪景山水及錢督美山水爲最其古玉二十餘件亦漢以前製也奚蕚銘君之商觚丁輔之君之明歸復初製錫壺均稱精品鄒適廬君之吳憲齋七言聯嚴載山水幅等楊實甫君之明唐祝文三賢像軸等張石銘君之御筆梅花席小君之宋人花卉大幅哈少甫君之闕雯山仿宋寫生百花圖長卷王應甲君之元倪雲林山水觀者咸嘖嘖歎賞汪鷗客君更以家藏費山人曉樓手繪東軒吟社圖長卷曁吳鞠潭所書吟社同人小傳長卷陳列紙墨精潔可云異寶五時許由姬覺彌君各贈宋羅長源先生辨史皇論印品一幀復經哈省甫君商定書畫劵贈品已由清道人黃旭初兩君續認書畫而曾農髯高野侯兩君亦各認書畫助賑現在售劵將竣嶒品亦皆支配三月十五當可開標矣六時各會員紛紛而散募烟夕照猶掩映林木醫蓊間也 
[崇德習藝所長來滬參觀]  
　　浙江崇德縣貧民習藝所所長鄭友詩因至滬參觀各工廠呈由浙省當道核准轉咨各署指導參觀昨鄭由滬杭火車來滬住振華旅館並至交涉各署接洽一切 
[艾迪分期講演]  
　　美國道學博士艾迪君今晚假座青年會殉道堂演講此次講會專爲敎友而設共分三期今晚爲第一期敎友欲聆其言者可向其敎堂牧師或向青年會領取入場劵無劵不能入場執劵者並可携帶敎友一人入座云 
[亞林製藥廠贈送防疫寶筏]  
　　晋省發見癘疫蔓及魯皖等處防治之法搜羅迨徧閘北亞林製藥廠編成防疫寶筏敬贈各處函索必寄僅附郵票一分俾家喻户曉咸知預防之法又該廠所製防疫臭藥水防疫臭藥磚通行有年素爲社會所信用云 
[儲蓄票定期開籤]  
　　北京新華儲蓄銀行致各處商會等各機關函云敝行代政府發行之儲蓄票奉大總統明令繼續開籖三次業經財政部通行各省並由敝行登報公布在案本年第四次開籖仍定四月二十五日在北京先農壇地方舉行一切辦法悉照向章辦理查歷届開籖均荷貴處遴派代表到京指導一切始克蕆事感紉殊深特此專函奉達仍請賜派代表蒞場參觀或委任在京人員充任以昭大公惟經費有限查照上兩届成案恕不奉送來往車票并以附聞 
[轉運公會定期改選]  
　　滬杭甬鐵路轉運各公司設在南站者共二十五家曾組設轉運公會公舉高子嘉孫少卿爲正副會長照章一年爲期任滿重行選舉現届一年期滿故由轉運公會定於舊曆三月初一日開會投票選舉昨已通告各轉運公司届時一體蒞會 
[嚴忱熱追悼會預誌]  
　　上海基督徒佈道團發創人兼第一任團長嚴君忱熱年高病重去冬作古旋由學商敎各界戈鵬雲趙晋卿繆頌懋陳良玉俞宗周鄔采芹等以嚴君生前熱心公益對於社會敎會提倡事宜不遺餘力滬甬人士有口皆碑發起編刋行述開會追悼兹已發佈通告定於三十一日午後二時假座四明公所特開追悼大會請名人演說嚴君之事略及歷史以表言行而誌追思前日該團常會時文牘部報告前情議决通告全體團員届期一律赴會參禮藉誌景仰 
[何封翁將移靈來滬]  
　　新任寗台鎭守使何茂如之封翁禹辰先生於去年隂曆十二月二十七日壽終松江寓次兹擇於陽曆四月一日（即隂曆二月二十日）移靈赴滬暫停湖南會館並於四月二十四五兩日（即隂曆三月十四十五兩日）在上海領帖屆時素車白馬必有一番熱閙也 
[法總巡捕房擇期遷移]  
　　法總巡施美德以薛華立路新建之總巡捕房業已告竣而原有之大自鳴鐘捕房房屋實已不敷應用故特禀明法總領事决計興遷聞連日派員前往佈置頗形忙碌刻已擇定於下月十五號將總巡辦公處實行遷往新屋云 
[議浚閘港河道]  
　　浦東閘港河道久不疏濬日就淤塞兹由紳董王用霖等發起開濬邀集圖民會議呈由南滙縣杜知事核准俟派員丈量測繪後即可興工開浚 
[洋涇巿修建道路]  
　　浦東楊家渡迤東達張家樓鎭之道路係屬東西往來要道兹由紳士沈杏苑屈柏春等發起修築石路俾免雨後泥濘所有經費由當地紳民捐助業經深君等商請洋涇巿經董派員丈量測繪該路計長三百七十餘丈規定寛闊一丈業已興工修築矣 
[查辦妨碍路政之頑童]  
　　滬杭甬鐵路車務處沈總管查得往來滬杭間之火車每於開行時被一般村童將石擲破火車玻璃窗格損失不資且甚危險故於前日函致駐滬鐵路警區王巡官嚴飭偵探協同沿路各地保訪查拿辦以示儆戒 
[警察免穿大衣]  
　　淞滬警察徐廳長現因時届春令天氣和暖各區署所長警所穿黑呢大衣應即掉換昨已令飭各總署轉飭所屬各分駐所傳諭各棚長警自即日起概穿棉袍所有呢大衣一併檢齊存於各該署所妥愼保管 
[私帶煙土案重復辯論]  
　　廣東人林木串同寶山人陳阿五私帶烟土爲水巡捕房查獲解送地方審檢廳訊明判决各處監禁八個月並各罰洋三百元在案兹悉檢察官以刑期太輕提起控訴昨日午後三時經審判廳刑庭長端木棻會同堵李推檢各官特開合議庭辯論命提林木陳阿五兩犯至案均供爲販賣菜蔬生理是日運送卷心菜二百顆前赴某公司輪船交卸後即由該輪船上大司務交民人代爲携帶蔴袋四只至華順碼頭是實問官曰此項烟土雖非爾等由外洋帶申然代人搬運則帮助販土罪當然成立究竟由何人囑令携帶並得酬金若干林陳同供實由該輪大司務托帶上岸不知袋中爲何物並無酬金求察訊至此刑庭長請檢察官陳述不服判斷理由李素軒檢察官即起言曰查林木陳阿五兩犯私運烟土多至一百三十五磅前庭判斷太輕所以本檢察官提起控訴應請審判長加等重懲以儆將來云云刑庭長再四會商認爲辯論終結判林陳還押聽候宣判 
[代送烟膏之科罰]  
　　舢板船户潮州人林阿興前日代某公司輪船之火夫運送裝於銅盒内之香港烟膏二十聽至虹口西華德路被美捕房七百五十九號華捕查悉當將林與烟膏帶入捕房拘押昨解公共公廨請究據林供稱此項鴉片烟有人囑我送往福州路某茶館内其人在後跟隨迨我被捕彼即逃逸是實中西官姑念代人運送從寛判林罰洋三十元充公如無力繳洋改押一月烟膏磅海關銷燬 
[招領拐往福建之小孩]  
　　福建思明地方檢察廳前據福建水警獲解拐匪林朝貴拐婦盧蘇氏並被拐小孩二口到廳詰據該孩等聲稱大者年七歲名盧依錦無錫人有父在鎭江小者年六歲名盧全福常州人又云常熟人有父母均住上海等語餘語因該孩等年均幼小難以明斷又恐遭該拐匪等改易姓名除將二孩妥爲留養將該孩各拍一照備文函請上海地方檢察廳出示粘同照片招失孩家屬認明赴閩具領在案兹悉此案經上海地檢廳林檢察長出示招領以來已逾二星期無人顧問誠恐失孩之家未盡周知復函請淞滬警察廳徐廳長亦於昨日出示曉諭仰失孩各家屬注意示中亦粘有該兩孩相片一面又經徐廳長令飭所屬各區所並各隊士一體偵查以便往閩認領 
[偵探查獲拐案]  
　　拐匪平阿揚拐得十九歲常熟女子李來寶昨晨乘山東輪船擬赴厦門等處販賣黨爲救濟會偵探王緯文虞占順一併查獲押送地方廳訊辦 
[劣孩褫奪皮衣之處治]  
　　江北劣孩顔小丫頭剥取狄思威路戴炳寅家小孩金狗所穿之皮衣逃逸被戴報告捕房昨派包探將顔孩拘解公共公廨經中西官研訊屬實判押一月以儆 
[婦人怨憤自盡續誌]  
　　法大馬路寶興里八十三號門牌樓上野雞妓女李氏即阿三因被狎客竊去皮袄一件又被姘夫加以責言憤無可洩自縊身死由探將阿三之姘夫徐阿五拘入捕房一面禀請官廳騐屍等情已誌昨報昨由中西讞員及檢察官先後至輔元堂驗尸所驗明委係自縊身死並無别故詢之徐阿五稱阿三尚有母親須函催伊母到來方能成殮聶讞員諭如李母不到着徐從速備棺收殮至午後李母某氏得信趕至驗尸所即協同徐阿五購棺收殮 
[珠寶店夥尋獲騙子]  
　　鎭城邑廟後轅門附近慶昌珠寶店前被匪徒周某購買珍珠值價一千數百元當時令同黨任天時在店等候伊則取貨遠颺當經該店將任扭送警廳轉送地方廳判押六個月在案兹悉該匪前日爲該店夥在滬北某旅館尋獲鳴捕送入捕房昨經警廳偵緝隊得悉前赴捕房聲明將該犯帶回隊中以便送廳歸案訊辦 
[鐵器毆傷朋友]  
　　向在民國路擺設舊貨攤之鄭阿九昨被友人莊阿標以僞蛇一條向之戲弄鄭受嚇恨極即持鐵器將莊毆傷由警到來一併拘解一區二分駐所移送檢察廳訊辦 
[屍屬請求免騐]  
　　阜寗人丁寶成因與其妻劉氏細故口角遽萌短見自經畢命由十一圖地保報請檢廳相驗前日午後林廳長派委婁檢察官毛檢驗員帶同法警蒞場相驗由屍屬當堂求請免驗自行棺殮檢官准之 
[流氓强攫金圈]  
　　住居滬寗鐵路北談家宅之老婦沈王氏前日扭流氓吳福田至閘北四區控吳用丢包術將婦人耳上金圈一副强攫而去請爲究治經余署長訊問吳供向爲舊貨生意並不爲非余署長判暫收押候查核辦 
[破獲花會機關]  
　　陳阿德陳樹財林興大曹方德近在虹口哈爾濱路一百二十四號屋内開設花會聽筒雇令流氓蕩婦四出誘賭事爲哈爾濱捕房包探尤雲卿偵知禀明捕頭協同八十六號西探前往將陳等四人一併拘獲抄出花會字據賬簿帶入捕房經捕頭略詰一過飭將陳等押候解送公堂訊辦 
[棉紗來歷不明]  
　　江北老嫗李黃氏呼携來歷不明之棉紗一包在虹口梧州路徘徊觀望被探周阿金查見向詰支吾當將人贓一併帶入捕房禀明捕頭飭將李黃氏轉送公廨押候訊究 
[在途打架]  
　　王桂山陸光明閔阿生高玉廷徐金福張金寶在楊樹浦韜朋路互相扭毆被捕查見以王等在途打架有違定章一併拘入捕房禀明捕頭飭各存洋保出聽候傳訊 
[出店行兇之處分]  
　　寓居北蘇州路三號洋房之西人指控出店張志林無端行兇等情由捕房將張拘解公共公廨訊併管押在案昨晨由捕傳同見證西婦將張解廨經中西官質訊屬實判張押西牢三月 
[一興旅館脫累]  
　　直隸路一興旅館因容留朱正香在彼設計携取土販譚月明土價洋一百八十二元由捕禀請公共公廨出單將該旅館經理張和生傳案論交五百元人洋並保在案昨晨又經傳案經中西官訊知該旅館業已出盤歸他人接開遂判將案註銷被告開釋 
[肉莊齷齪不堪]  
　　英美工部局衛生處查得梧州路一千四百十九號門牌方乾元所開之肉店收拾不潔痰涕滿地有碍公衆衛生特請公共公廨出單昨日將方傳案經中西官訊明判方罰洋五十元充公 
[鐵店學徒行竊]  
　　北福建路四百九十二號門牌鐵店主吳榮記控學徒胡星發竊取鐵條十二根銷贓於胡鳳明昨由包探將兩胡一併拘解公共公廨經中西官訊明判胡鳳明罰洋五元充公如無力繳洋改押五天胡星發押候下禮拜二再訊 
[索取酬勞薪水之辯論]  
　　郭霖堦至法公堂控稱商人前由張海小介紹與倪仁宰相識後倪接做某輪船買辦缺少墊欵及保證金等項即由商人代向王公壽說合拚入股份兩股倪曾允許如有盈餘提給酬勞一成後又由商人於上年三月間代倪下船代理一切共計六個月祗支用洋五十餘元照商人核算酬勞薪水倪須找給商人洋四百四十元有倪之信函若干封可以作證呈請鑒閱訊之倪供商人做買辦時張世昌有股份兩股上年三月間商人患病郭來探望自願到船代理職務一次祇有十八天已給酬勞洋五十元並無代理六個月之多亦無允給酬勞之事郭呈案之信内有數封係屬揑造求察聶讞員判令退去着原被兩方邀同張海小等各證人到案再行訊核 
[賠償失竊公物之損失]  
　　法工部局前因竊賊魏六王貴生等竊取沿途隂井鐵蓋由姜伯生楊郁氏兩户賤價收贓派令包探一併拘解法公堂訊供屬實判魏王兩人各押西牢姜楊兩人各處罰金聽候工部局查明損失確數再行訊究在案昨由巴仁律師代表到堂聲稱失竊隂井鐵蓋已有數次損失甚巨應請堂上訊追姜楊同稱以後决不再收求恩寛免賠償判各賠損失洋一百元着即繳案 
[見證尚未到案]  
　　紙號主許子興前將經理趙晰卿扭至法公堂控稱趙在外間私收客賬並宕用賬洋請爲追繳訊據趙供並未私收宕用許則稱有見證數人可以證明判趙交保候訊並諭原告邀同見證到廨質訊在案嗣趙無保拘留捕房昨日又經提訊原告並未邀同各見證投案候質中西官判趙還押候傳到見證再行訊核 
[尼姑虧欠房租]  
　　法商百利洋行收租人前至法公堂控房客尼姑蓮貞虧欠房租三個月向收不付請求訊追被告由老嫗某氏代爲投案聲稱蓮貞因事往無錫未返請予寛限措繳判限三天付清後因抗不交付改出提票昨由包探將該尼拘解法公堂請訊先由收租人稱現除收過外尚被欠洋七十五元須請嚴追詰之蓮貞供認欠租屬實中西官判令交保限七天付清 
[鹽棧司閽人入獄]  
　　新閘路九十七號門牌公茂鹽棧司閽揚州人袁啓文於本年一月二十三號竊取現洋鈔票一千三百二十八元逃回原籍後由捕房派探前往將袁移提來滬解送公共公廨訊供收押在案昨晨復訊先由中西包探上堂禀稱被告有現洋六百元寄於李大娘處現李已逃逸緝拿未獲等語並由該鹽棧經理龐春山投訴被竊膚形訊之袁認竊不諱中西官判袁押西牢二年以儆 
[菜館違章受罰]  
　　公共租界漢口路淅江路轉角新開之春申樓菜館未向工部局捐領執照先行交易被工部局捐務處查悉以其違章禀廨出單昨將該菜館内之方錫良傳至公共公廨經中西官訊明違章屬實判方罰洋十元充公並着補捐照會 
[呈控演戲聚賭之道批]  
　　滬海道尹公署昨批南滙縣陳橋鄕區代表邱安良等呈爲聚賭殃民籲求派員查辦由據呈該縣劣董陳昌言假賑演戲開場聚賭麕集匪類二三千人以致重案迭出等情如果屬實該縣知事身任地方何竟一無聞見且該管警區又何以不加禁阻報縣請究殊不可解控情重大候令南滙縣密查確情秉公核辦具報實究虚坐懔之此批 
[崗警拘獲積竊]  
　　積竊蔡順福前晚混至閘北德仁里包得禮家竊得皮箱一隻圖逃當被四區崗警警見將人贓併解區署余警正諭解司法科押候訊究 
[垃圾籃内查獲贓物]  
　　浦東三區警署昨出牌示云昨夜四句鐘據本署巡警楊炳勛倪鳳成查見拾垃圾之王長佑籃内有粗布小褂一件花盆一個帶署請核訊據王長佑供認小褂花盆由陸家渡偷來不諱除將贓物存署外爲將該犯押往示衆並仰失主來署具領此佈 
[被告帮尋贓物]  
　　張金福因收買美商美孚洋行失竊之點銅錫等物被該洋行西人勞勃生察悉報捕將張拘解公共公廨訊供收押在案昨晨由廨復訊原告延佑尼干帮辦羅斯律師上堂譯訴前情並請堂上准被告交保出外邦同原告找尋所少贓物等語經俞襄讞商之美柯副領事判張交一百元人洋並保着於兩禮拜内帮同原告找尋所少各贓再行核奪 
來函 
[東吳大學來函]  
　　逕啓者兹有友人來告云在上海聞有謡傳謂敝校學生中有染肺炎疫症並全體散學等情不勝駭異查此間自南京發現疫症後中西醫士籌備防疫方法進行甚力收效絶佳各界人士均極鎭靜即敝學生團中亦毫無恐慌校務一切進行如常此種全無根據之謡言本不足取信於人似無聲明之必要惟此問學生來自他省者甚衆深恐家屬不察或起恐慌於本校校務進行不無妨碍除函達各西報外懇卽將此函登入來函一門實紉公誼蘇州東吳大學校校長葛賚恩謹啓 
雜評二 
[旅滬美商會議感言（訥）]  
　　旅滬美商以美陸軍部所頒執照新章有礙商業經營特議呼籲於美國務院并電請其總商會協爭此固商人應爲之事也然而返觀我國之商人非特國外貿易之一無可爲即國内貿易亦幾全行停滯其所受戰事上之影響而感覺種種苦痛奚啻十百倍於美商又將於何處呼籲耶中國商人今無他求亦不敢奢望我政府代籌種種保商之策但求早息内爭勿再以戰禍擾我商民而政府猶置之不顧然則今日各商會心碌籌備冀收調和之效於天津聯合會議者亦徒勞奔走而已矣嗚呼吾觀於旅滬美商之會議而吾益悲夫我國之商人窮無所訴也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[司法界之弊（續昨）] [  蟄廬]  
　　（乙）屬於撿察方面者（一）法警法警因公出差一切費用類皆由廳支給其於拘捕案犯固屬無可需索（按拘捕案犯實爲最大之弊蟄廬殆未之知）然傳喚證人及解送案犯等項實爲若輩莫大利藪蓋傳喚證人時法警往往藉口上意勒令同行而其實則距開庭時期尚遠鄕愚畏見官府且自已係立於旁證地位决無自願先行投案者於是賄之以求延緩至起解犯人則途中費用苛尅實甚而官廳領得之費半歸乾没矣（按若輩此種行爲問有被告發者然事雖敗露而犯者自犯仍無所忌余鄰台州老三老於法警者也嘗謂余曰余輩身爲公役苟不舞弊將喝西北風去然舞弊須記取四字訣何謂四字訣嚇騙打歇是也勒索之方首先嚇之嚇之不已以打繼之打而不得則改用軟功以騙之再不得則惟有歇而已矣今之充法警者徒知嚇打而不知有歇此其所以敗也）（二）監獄監獄黑暗由來已久今雖司法改良而此弊仍未革除也獄中看守薪入不豐而充是役者率以游民居多虐待監犯自不待言其需索之方舍舖監收入而外（舖監費名雖革除而暗中仍然收取蓋監犯之有財者但求不吃苦至於金錢非所計也）則以囚糧及買賣物件爲大宗之入項囚糧雖不由獄卒承值而尅扣盈餘若輩亦得分潤蓋有連帶關係非此不足以集事也犯人工作所成之品在新監則由獄官彚集召賣苟獄官得人則其弊尚少舊監則由獄卒携出代賣而犯人所得不及十之五焉此外則監中代買物件亦一利藪而對於新犯以嚴厲爲求賄之術則尤不勝其枚舉焉（未完） 
家庭常識 
[預製驅蚊油法] [  龔擇三] 　　 
河豚有毒盡人皆知而清明節後爲尤甚以螞蝗子多生於皮中也可於此時向魚行收買若干用刀剖開將肝取出（以油全在於肝）放鍋中慢火熬之俟油盡出去渣另用一瓶盛入封埋土中蓋好上以磚覆之至蚊蟲出現時即取其油以點燈則一室之中飛飛者皆遠去矣若於牛身破處搨油少許而蒼蠅蝱蟲等亦不敢近如慮儲油僅有一瓶不能供夏秋兩季之用不妨如以豆油或棉油惟不可參入煤油恐然著腥味上升致玻罩易炸裂也 
[治橡皮龜坼法] [  蔣孟潔] 　　 
橡皮器具有時龜坼可浸於安母尼亞水一分水二分之液體中取出如新 
[螟蟲米粉製食法] 　　 
先將螟蟲揀去雜類用梗糯米粉或雜麥粉每粉一升用螟蟲二三兩入鍋同炒炒至脂肪入粉爲度凉盡用杵缽研匀或加糖或加炒鹽或糖鹽並加（乾食）可作點饑小兒食之能除骨蒸内熱平人食之大滋氣液誠唯一之妙品也（楓涇新慈社）此粉栩經試食並不覺有惡味産螟地方大可製售 
藝苑一斑 
[珠算求利息捷訣] [  洪愼孚]  
　　珠算之製精巧絶倫爲歷來商場之利器不可須臾離者也顧自歐風東漸多尚筆算良以筆算演程佈式有一定之次序苟或有誤蛛絲馬跡一索而得珠算則一着遺誤全盤盡錯故欲核繁複之帳目多從筆算焉然珠算與筆算其快捷則相判甚遠是以吾國商場仍惟珠算是賴惜國人類皆簡陋自安不加研究多數商人僅知加減乘除即爲盡珠算之能事殊不知珠算之妙用固層出而不窮也惟在人自利用之耳求複利息法（即利上加利）算術中之至繁雜者也在筆算而不備表者已嫌其繁冗累贅若用珠算更須屢易程式蓋不勝其繁今思得捷訣無論若干年不須更換算局但連貫算之自能得共精確之所求數試述其法如下（甲）複利求終價捷訣（例題）設有本金一百二十五兩每半年複利四釐半試求其三年後本利合計幾何（因每半年爲一期故三年當作六期算）（算法）先將本金一百二十五兩爲實置於算盤之左端卽以利率四五爲法自實數之尾數五隔檔乘起其原數仍不動算珠則變爲一二五二二五再以四五向二隔擋乘變爲一二六一二五向一乘變爲一三○六二五即計元一百三十兩○六錢二分五釐爲半年（即一期）之本利合計原式無須更動仍以四五向一三○六二五由尾而首隔擋乘之得數一三六五○三一四五爲一年（即第二期）之本利合計依此法連算得第三期爲一四二六四五八第四期爲一四九○六四八六第五期爲一五五七七二七八第六期爲一六二七八二五五五即爲所求三年後之本利合計一百六十二兩七錢八分三釐也（解釋）依筆算程式爲１２５Ｘ（１＋·０４５）－６２３·７８３故珠算普通算法本以一○四五自乘六次再以一二五乘之即得兹以算貴迅捷計故將一○去之惟原數不動與舊法之飛歸大同而小異者也（未完） 
集益錄 
[續答八十一問] [  村士] 　　 
（丙）模造完全物體之法將以上所述之原型置於臺板中央於原型之周團約一寸距離處用四枚版片爲四壁緊縳如箱四壁高出原型之頂亦一寸許外側隙縫則以黏土塗之次於四壁之内側塗以石鹼水注入溶解之石花膠使充滿於周壁之内待石花膠凝固則撤去周壁用極薄之　或細銅絲縱剖石花膠型爲三四片分解之除去其中之原型以石鹼水塗布各片石花膠型之内部仍如原形組合之而倒其位置且仍圍以周壁以免瓦解於是以已溶之石膏徐徐注入之及石膏十分凝固然後去其周壁及石花膠型而取出製品再於製品上以石鹼水洗滌之使之清潔光潤注意惟當注意石花膠型不令損毁以便第二次製作之用石花膠型不僅可用數次若用久毁損仍可煑熔之爲模型之材料至薄肉厚肉之裂法尤爲單簡大致相類 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第三十五章（一） 
　　當時恐佈時代無日不開庭訊法官一陪審員五尤有二檢察一書記日夜高坐堂皇推鞫刑獄未及昏黑堂中早燃巨燭檢察官伏案書犯人名單點以朱筆筆着紙則犯人之頸血亦隨之赤矣名單出獄卒即捧向犯人曰晚報至矣晚報者報死之噩耗耳故犯人一聞此聲莫不魂魄喪落唯恐其唱及已名然愈駭愈不能逃免是夜賴福司獄中獄卒讀其晚報而湯訥之名亦竟並列其中同列者凡二十三人而應者不過二十人蓋其一人早已染疫而死尚有兩名則一月之前先上斷頭台矣惟獄中殺人多故已忘其死當時二十人列爲一行即在獄内空室中聽點然室中之囚皆已推陳出新非復湯訥舊識十閱月中屠殺何止千數然獄室未見其空蓋舊犯甫就戮即有新犯補其缺也唱名旣畢魚貫而出室中人皆揮涙送之實則明日而後又有多人揮涕以送今日送人之人矣湯訥被囚一載所見已多死生直置度外且視爲當然故雖唱及已名亦不驚駭旣至法庭聽審者已麕集聲嘈嘈然受鞫者則排列堂下如屏幛數之得五十餘人若在舊時一日鞫治多犯法官且不勝其勞而今日之問官則綽綽然若有餘裕蓋此五十人者不過舉手一揮卽了事矣於時堂上已唱嘉生愛芙孟之名遂有兩卒扶湯訥上湯訥仰視堂上見到座凡九中座三人爲審檢官冠以白羽爲武士裝其斷獄也不用法律而用刀其他六人則皆紅冠飾以三色徽章尚有男婦無數雜坐旁聽席中此輩皆巿井無賴一旦躍爲共和國民則自視不可一世横肉滿面斜目而睨人法官有所判則且加以評論嬉笑與嫚駡雜作喧囂乃如酒肆法官亦無如何此輩旣自名爲愛國家則人人身佩軍器即女子亦腰繫長刀而口直則大嚼麫包悄墮滿案其略似寗靜者則携針黹上堂耳聽判詞手中乃仍織物似特示人以勤此輩人物大都産出於聖安東街其中獨有一人舍絨線不織置針黹於肘下與身畔一男子耳語目灼灼然注於問官湯訥固識其人蓋即竇瑪齊夫婦也曼萊老人與勞雷即坐二人對座獨無紅冠蒼白之髮互相輝映乃似鷄羣之有二鶴（未完） 
　　（附白）此章與前章語氣不接實爲外國小說之慣例並非脫漏因三十三章完時亦與三十四章似不相續曾經某君來函詢問用特聲明 
 
 
 

Page 15

 
 
   
 
 

Page 16

 
 
   
 
