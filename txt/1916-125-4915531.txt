# 1916 - 125 - 4915531

 

Page 1

 
 
遊記 
[羗海雜誌（二十）（生入）]  
　　一多募鄉導以便聯絡蒙番出入販運惟求交結漢紳邊邑紳士習俗相近熟於番情余奉公番地首首聘漢紳同行每遇棘手之務必合漢紳先往勸導迨事有頭緖而後親往直接紳衿咸有身家深知自愛蒙番亦敬之如師惟私聘之員有功不能一律得獎仍難鼓其踴躍之忱應准委員自聘鄉導每路以四人爲限報名立案酌給差費用客籍二不如用土著一用官吏十不如用紳士一裁文員一人可用鄉導四人裁武員一人（武員係辦墾員非軍官也）可用鄉導二人有功酌賞虚銜功多保升實職有過原保員與其同罰以上三者係當前最要之端故先列之 
　　一兼辦兵屯以資保護現在墾户所領各地均在近邊一带終未敢結伴深入其實地愈遠愈屬膏腴應派巡防軍馬步隊各一旗分紥遠邊要地黄河南一處黄河北二處各建土堡營房每人給地五十畝酌加行餉先支銀三十六兩作牛具籽種之費屯墾邊荒暇日仍事操演彈壓蒙番保護墾户内有携室家者聽願多領地者聽三年後先徴兵屯之糧而後徴及民与更覺順手升科以後又可酌裁額餉或竟編成土著分期全裁 
一移駐綠營以資鎭懾番境遼延匪徒充斥不特墾户戒爲畏途而兵隊深入聲氣終覺隔絶焉得巨餉再招多營祇得於綠營武職中略爲變通酌移閒員駐要地以設塘汛黄河南由貴德營洮州營撥守備以下十數缺黄河北由西寗鎭鎭海協大通營撥都守以下數十缺改刊鈐印各冠靑海字樣撥隸標兵带往以丹噶爾爲中路貴德爲南路大通爲北路 
 
 
 

Page 2

 
 
時評 
[一起一落（冷）]  
　　帝制之起也舉國風靡一若其勢無匹矣未幾而滇黔發難民國之運得續一線又未幾而川南兵勝帝制派之氣燄復張又未幾而廣西獨立所謂帝制者因而取消民國之存續以此又未幾而廣東又獨立帝制派之心乃盡死退位之說亦盛又未幾而廣東警廳之衝突起兩廣幾至决裂而帝制派遂又有邊延之想兼之閩湘之獨立未徴事實浙江之獨立未能得人江蘇之小獨立旋起旋滅於是帝制派遂有沉機觀變目戰且走之情形矣是皆過去之所謂一起一落也 
不意今日又有四川獨立之報兩粤北代之兵浙江之獨立旣已易人而山東之革命又復相逼由今以往退位之說又必日盛矣 
[專電]  
　　北京電　中外各界喧傅陳　巳正式宣布獨立政府爲安定人心計仍否認 
　　香港電　梁任公前日抵廣州會商聯合各軍組織北伐 
　　香港電　龍督宣布戒嚴令二十二條兵民相處甚安 
　　北京電　國會組織法正在草擬中有限九月内召集說 
　　北京電　外交總長通告各使京津泰晤士報所載魯省宣布獨立說係子虚 
[譯電]  
　　北京電　蜀省宣布獨立一節政府尙未接有確報　　　　　（八日） 
　　　　電　陳宦致袁氏之哀的美敦書原文已在成都發表文内要求袁氏退位聞陳宦與劉司令聯合劉自己不作都督願以此職讓諸陳宦成渝問之電線今巳不通成都新發展之　狀未能詳知伹成都地方似尙安靖重慶安寗惟情勢不甚明晰曹錕似仍助袁氏但目下未必有戰事　　　（八日） 
　　北京電　陸宗輿曾覲見袁總統汪榮寶有使日这之望　　　　（八日） 
　　北京電　政府正式詢問日使署近今濰縣黨人起事日兵曾否助之日使署切實否認此項謠言（八日） 
　　北京電　上月各省解京之欵共約一百七十萬元　　　　（八日） 
　　北京電　財政次長張弧因各總長均與不睦故已上書辭職　　　（八日） 
　　北京電　英文京報云美借欵大約復將取消巳繳之一百萬元將由中政府付還　　（八日） 
　　北京電　新國會組織法定本月宣布大約將於七月間舉行選舉八九月間召集　　（九日） 
　　北京電　段國務卿請袁總統取消公府特别軍務處　　　　（九日） 
　　北京電　國權報載稱南方領袖主張按照民國元年約法在南京召集國會託馮國璋代達北京政府内閣定下次會議討論此事　　　（九日） 
　　濟南電　民軍一大隊由靑島携带槍械與機關槍抵此日本軍隊又有行動以致濟南安靖兩日後今又情勢吃緊民軍致哀的美敦書與靳將軍要求將政權讓與獨立政府以免氏軍攻城及商埠今將軍應人民之請求已準備宣告獨立目下將軍仍在磋商維持和平秩序之保障法　　（八日）以上德文電 
[東方通信社電（日本人組織）]  
　　北京電　長沙電云護國軍之佔領寳慶事甚確實守備該處之北軍大半向湘鄉及新化方面退去其餘殘兵投降護國軍者不少　（九日） 
　　北京電　官場接到重慶電稱在四川之護國軍與北軍停戰期限旣於本月五日届滿陳將軍之態度猶不能明護國軍亘全戰線再行開始攻擊刻下重慶尙稱平穏　　（九日） 
　　東京電　山東濰縣守備隊長報告陸軍省曰五日午前八時約四十分在濰縣車站檢票所警戒中之步兵第四聯隊上等兵一名因革命動亂被彈由顎部貫通後頭當日斃命云日本政府即飭守備隊長開地方的穏當之交涉只因責任曖昧故又決在北京直接要求北京政府說明旣發訓電矣　（九日） 
　　濟南電　濰縣周村附近革命軍之勢甚盛由四日之夜而亘五日與官軍連戰尤以濰縣附近之戰爲最激烈城内官軍發射彈丸紛紛落於車站警備之日兵及居住之日本人死傷續出官兵曾向運行中之列車射擊並將電線割斷擁入日本人住宅肆意掠奪故駐該處之日本守備軍隊長特於七日午後三時往訪官軍師長請戒官兵之暴舉謂爾後倘仍有此舉動必至惹起兩國之國際問題云云周村地方官軍各隊長欲諱自己之敗遁其責任揑造許多謠言歸罪日本軍隊謂日本兵在革軍先頭攻擊並謂石浦隊長迫令開城等語因此識者甚憂阻害兩國之親交（九日） 
　　濟南電　據靑島來電云自前月杪以來往滿洲之苦力歸抵烟台者頗多又近由上海方面來靑島之黨人有數百人之多因日本官取締嚴重乃避商埠埠頭潛行上陸三三五五向濟南方面而去此叢大半有加入此次周村濰縣舉事之形跡日本官憲因恐惹起山東鐵道沿線之騷擾特與中國官憲　議嚴重警戒　　　（九日） 
　　東京電　外交陸總長之代理曹汝霖至日使館口述關於山東革命動亂之事謂據靳將軍電告濰縣聯隊長石浦大佐面會師長張樹元勸告獨立或開城委縣城於革命黨盡力左袒革黨等語如係事實不免干涉内政之責應請調查又云有買靑銅爲目的之日本人利用此機肆行掠奪之報又聞日本軍隊有出動之事此等皆國交之障礙合請取締云云惟此報尙未接到公報日本政府之見解以中國之抗議全然不能認爲事實石浦隊長之行爲以現濰縣兩軍對陣居留城内内外人之危險因難殆難名狀因此不能默視而一方中國兵又　我鐵道守備兵且向山東鐵道發砲割斷我之電線掠奪日人住宅有此等之暴行好意令其注意竟謂干涉内政亦無法之甚如果調查事實則抗議應由我國提出本問題鑒於兩國之國交將委北京交涉至軍隊之出動不過鐵道守備隊於我權限之内盡其保護内外人之任至謂買靑銅者與革命黨混合尤爲僻見靳將軍之電告是欲回避自己之責任乃出卑劣利用日本之手段而北京政府又利用外交將此報告散布南方各地諷示日本干涉之來以威嚇討袁軍當地一般之有識者以此外交實爲對南方策北京政府盛利用此問題以惑人心甚爲可憂云　　　（九日） 
　　東京電　黄興氏之由美國來日一般革命黨員甚爲興奮學生圑以圑體歡迎經殷汝耕王侃二氏指揮之下前赴横濱候迎並在上野精養軒開歡迎的示威運動此次之歡迎因孫黄二派握手也　　　（九日） 
　　北京電　國會擬以　軍之法從速召集其眞意係以召集參衆兩院議員爲目的　　（九日） 
戰電 
[英人路透電]  
　　巴黎電　今日下午公報云昨晚德軍猛轟里化南面法軍戰壕後從事進攻在法軍有刺鐵網前爲砲火所阻三○四山境内及化特洛芒與錫哇芒田莊砲火甚爲猛烈敵兵偵察隊在聖米葉爾南敗退法軍繫留汽球二十具爲大風吹去中有數具落於德軍陣線但瞭望員大半張傘落於法軍陣線今晚公報云末斯河左岸砲火極猛三○四山境内砲火兩日未止今日德軍以大隊在三○四山與摩爾代末間奮力進撲攻入三○四山東面交通單壕一道他處德軍均爲法軍砲火擊退大受損失末斯河右面之德軍猛轟之後在化特洛芒叢林及杜哇芒砲台　連攻數次後在該陣線西叚長五百碼之法軍第一道戰壕線得一立足地他處進攻之德軍均被擊散　　（七日） 
　　巴黎電　白丹將軍現已升爲由蘇瓦松至凡爾登一带中軍總司令所遺凡爾登特别軍司令一職由聶几勒將軍推任　　（七日） 
　　巴黎電　凡爾登新司令聶凡勒將軍現年六十尙在摩洛哥當歐戰初作時尙居大佐之職中國拳匪之３亂曾與戰事　　（八日） 
　　巴黎電　上星期内法軍在末斯河東面杜哇芒 
砲台與加萊特叢林間及末斯河西面二六五山與摩爾化末間得有進步故德軍不得不在該處併力進攻以致不能另以大軍施擊預定取總攻勢應攻之地點德軍猛轟兩日半後大受損失且集兵二萬五千人於陣線其結果僅得三○四山東面交通戰壕一道德兵四聯隊在末斯河東面廣二基洛邁當之陣線從事進攻爲法砲隊擊潰但曾奪回十日前所失之戰壕五百邁當目下戰事激烈不減於前惟無結果可言　　　（八日） 
　　亞　斯特丹電　湯興特將軍偕其他大將四員及參謀等巳抵貝格達其他將士陸續送往該處　　　（八日） 
　　倫敦電　海格　軍報稱昨夜今日瑪里柯爾亞拉魯斯聖台洛瓦伊泊爾等處均有砲戰　　（七日） 
　　倫敦電　德潛艇擊沉瑞典船格特堡號其時風浪甚惡船人皆由德潛艇救起轉交一瑙威船　　　（八日） 
　　丹麥京城電　丹麥海岸外石角島見德飛船工字七號爲英巡艦擊中船身着火飛船被風驅至東方墜落海中旋卽没水不見　（七日） 
　　杜白林電　昨日又有俘虜千名解往英倫共計前後解出境者已有二千人　　　（七日） 
　　倫敦電　杜白林因亂殞命之平民今已掩埋一百六十人亂後工人缺乏無棺可得故以衣服被單毛氈裹葬者頗多里美里克城内新芬黨人已繳械投降　　（七日） 
　　倫敦電　竇比爵士前招之新兵尙有數類未經召集茲聞定於六月十三日一律八伍　（八日） 
　　倫敦電　每日紀聞報云政府决計即組織救援隊赴南極尋覔沙克爾登　　（八日） 
　　羅馬電　英儲君往視意軍戰地於砲聲不絶之中偕意皇巡視伊森沙下游前敵各戰線極爲兵士所歡迎　　（七日） 
　　倫敦電　法船瑪利摩里洛號被沉船人遇救　　（八日） 
　　華盛頓電　政界意見以爲德牒雖含驕慢意然威爾遜總統不與計較將承認德國所允諭令潛艇依照巡艦戰爭規則行事之言但不願與德國議論英美間之交涉如德潛艇再有暴行則美國即與德國斷絶關係羅馬教皇通牒威爾遜總統内容若何官場力守秘密不容洩漏但一般輿論以爲教皇之牒必關於德奥願和一事即德國覆牒亦暗含欲請威爾遜以向英國磋議封鎖問題爲名而勸協約國與德議和之意大約威爾遜總統必不從教皇之請或德皇之隨意也　　（八日） 
　　愛爾巴沙電　維拉亂黨五十人越格蘭德河攻擊美國在格倫泉之防兵十人防兵死傷各四人亂匪巳逃　　　（七日） 
[公電]  
　　河北同志會致國會議員圑電　國會議員圑公鑒南軍政府依法推舉黎副總統元洪代行大總統之職權本會均表贊成除轉告河北各省同志積極進行外僕等復躬自來魯開始活動現狀甚佳用特電慰厪注河北同志會代表陳炎吳天民叩 
要聞一 
[岑梁對内對外之進行]  
　　闢調停說調停之說久已不成問題惟中央一方面不時散布一種傅說以和緩人心其實南軍方面固始終未作如是想也茲聞岑西林就都司令職後曾於四號與梁任公聯名致電各省教充育會商會各報館各圑體文云國事至今日舍項城退職外更無息兵之望此天下公言矣乃猶或持苟且之調停說謂帝制旣停可認項城更爲總統此誠如蔡公松坡所云再醮之婦更求歸奉宗祧不徒大悖於禮且亦難以爲情此說之不可行寳無待辯然又有爲之說者謂北方軍隊甚衆非項城不能統一此言似頗近理要非根本之談項城果能統一北方軍隊與否本已囑疑問就令曰彼果能之然項城之年旣五十八矣人壽幾何一旦溘逝又恃誰以爲統一者據春煊啓超愚見竊謂北方諸將帥若誠爲國家百年計惟有亟自謀聯絡統一洵能如是則項城去留何致牽及北方之治亂若由此事萬不能辦到惟恃一項城勉爲維繫項城血肉之軀豈能無死維繫一年耶兩年耶五年耶十年耶終有不維繫之一日彼退猶云召亂彼死又將何如圖苟安於目前遺隠患於異日養癰愈久潰裂益烈以此謀國甯得曰忠夫北方諸將英豪所萃外而馮張内而段王皆命世之英薄海宗仰非特勳名震鑠抑亦德量淵宏戮力和衷何事不濟乘此艱虞之會協謀解决之方旣可爲項城卸肩以答私恩復可爲國家策治安以全公義公忠體國不當如是耶今必欲拂輿論以强留項城北方能否終不破裂殊不敢知欲南方强爲屈從則斷無望項城雖自侈瘠牛　豚之威南省又豈能睨力虎食牛之氣無論獨立風潮繼五省而起者行且未已就令長此止於五省項城豈能舉五省之軍而屠之舉五省之民而坑之而五省軍民旣懷與日偕亡之决心仍尙存九死無悔欲其石轉當俟海枯積久相持何以爲國持調停說者動輒以外人干涉爲詞僕等謂旣覺外人干涉可憂則益當知項城引退之宜亟外人不能坐視我之長此擾攘稍有識者皆能知之然正義人道所在無論何國斷無肯庇一人以與四百兆衆爲仇然可有干涉其干涉之條件爲何不難預測要知項城旣失威信於中外其不能不退巳成鐵案見機而自退耶則身名旣泰而人民亦免幾分之傷殘國家亦存幾分之體面若猶恃權戀棧直待不能不退之事實完全發現則非復吾國民所忍言矣諸公愛國愛項城其何以處此又項城擠排異己每以競爭權利相誣彼推己腹以度人心愈費詞愈形其醜他人的悄敢知若春煊者則旣老矣而又久病今茲强起從戎專爲共和請命凡以求死非以求榮項城朝退春煊夕隠倘懷 
 
 
 

Page 3

 
 
取而不去之心甘受天日明神之殛若啟超者本爲文士非有政才投筆已乖本懷藏山尙留業皎然此志無待自明今黄陂旣已依法繼承大司本可迎刃而解靖難善後自有羣公太平幸民分思託庇惟目前事機之危問不容髮項城能讓乃可息爭爲國家計爲項城計舍此坦途更無他路敢瀝肝胆布其區區責善解紛欽遲後命岑春煊梁啓超支印 
　　（一）勸軍隊文　粤東内部之紛擾雖經李福林古應芬諸人從中調處然龍濟光所提條件民軍尙未認可危機仍隨處四伏兩廣護國軍都司令岑春煊都參謀梁啟超甚以爲憂爰於二號由肇慶電致各軍司令各縣知事佈告文一通略云春煊啟超承兩廣愛國軍人責以大義請任今職職之所在惟在北討地方之事宜　有司豈謂受任之初父老巳環以愁痛慘迫來訴拒絶則有所未忍解救又苦於不能本爲除民之害始起而討袁孰知袁未及討而民先受害詎實爲之愼有自責敢布數言爲民請命兩　雖同爲獨立之區粤西則閭閻安又比户謳歌粤東則都會戒嚴四鄉震恐吾粤以天府之邦爲中外觀聽所集而内部糾紛者若此豈惟不足資　討口且恐爲海内外之所竊笑頗聞各路各種軍隊其忠義奮發紀律嚴肅者固多其托名徇私因利乘便者亦不少甚且焚居民截刦鄉渡以致途梗絶民食蕩然問其主名所在或則揭濟軍警備軍某營某圑之旗或則樹護國軍革命軍某路某隊之幟眞僞不分兇殘相競慘聞呼籲惻惻痛心夫分防各地之軍隊受國餉糈爲民干城剿匪安良乃其職責豈容意求報復虐及善良至於各路民軍起義之初志其根本目的在爲袁其過渡程序在促進粤省獨立粤今獨立秩序略完龍督旣宣稱觀自厲師嚴裝北伐掬誠表示至再至三正可按期以觀後效愛國者决不徒思銳進反釀葛藤致袁世凱匿笑於吾旁而父老蹙額於吾後民軍諸領袖皆命世之英救時之彥何肯以衛國徽號供豪猾之護符又豈忍以己身令名任他人爲污點益深益熱謂宜哀此無辜能發能收惟有望諸賢者若夫省中原有軍隊當此國難洊臻之日正爲戮力致　之時　櫻出征者固不容稍事淹　捍圉居守者亦自當益嚴紀律倘效尤以恣虐將何說以解紛怨毒若積於人心責任當歸於主將春煊以衰朽之軀啓超以文弱之質勉承推　豈任詎艱覩此痛心不辭苦口所望貔貅抗隅之士各念覆巢完卵之艱方會黄龍痛飲之師　作牛刀割鷄之用特此布告咸使聞知云云 
[兩廣都司令部之内容]  
　　兩廣都司令部成立一切情形已詳昨　茲復將其司令部組織之人員及肇羅陽鎭守使等推舉梁任公爲總參謀各節再爲分誌如次 
兩廣都司令部之組織除都司令爲岑春煊氏擔任早經述及無容多贅外部中設有參謀部都參謀爲梁啟超氏以次則副都參謀爲李根源雲南騰衝人參謀部附爲王肇基廣東人日本士官畢業中校參謀三人計歐陽幹廣東人日本士官畢業張鑑泰雲南人雲南講武學業李震華湖南人日本海軍畢業少校參謀四人計楊源華雲南人雲南講武畢業莫魯廣西人日本士官畢業張靑選雲南人雲南講武畢業張沛澤雲南人雲南講武畢業上尉參謀二人計李可棟廣西人廣西幹都畢業楊驥廣西人保定軍官畢業又次爲秘書廳秘書長爲章士釗湖南長沙人秘書十人計文羣江西人吳貫因廣東人黄大暹四川人容伯挺廣東人呂鴻元江蘇人章其達廣西人龔政廣西人梁培廣西人易象湖南人陳祺謙廣東人又次爲外交局局長爲温宗堯廣東新專人又次爲財政廳廳長爲楊永泰廣東茂名人又次爲鹽務局局長爲張習四川富順人又次爲餉械局局長爲曾彥廣西　順人又次爲副官處副官長爲唐紹慧廣西人廣西講武畢業下有中校副官三人計甘尙賢廣西人廣西幹部畢業楊其禮雲南人雲南講武畢業陳建猷廣西人廣西講武畢業少校副官五人計胡振國河南人廣東將弁畢業劉覺任廣西人保定軍官畢業呂滄隠廣西人陸軍中學畢業楊錫榮雲南人雲南講武畢業馬武英廣西人保定軍官畢業上尉副官二人計蒙惠廣西人廣西幹部畢業郭柏森廣西人廣西幹部畢業又次爲將校圑圑長爲孔昭度廣東人日本士官畢業少校副官爲周汝康雲南人雲南講武畢業上尉副官爲蔡釗廣東人廣東速成畢業以上爲都司令部人員組織之大槪情形也 
　　推戴雷文　本月二號肇陽羅鎭守使李耀漢等推戴梁任公爲都參謀之電文云梁任公先生鈞鑒竊維討罪之師正如風發濤湧而起使民大覺寳惟口誅筆伐之文方籌安助口於京師而宏論即流於薄海字字褫口口之魄語語激志士之心滇黔旣投袂而興桂粤亦聞風恥後耀漢等忝列戎行適蒙　辱旣嘗流無量無數之血以搆此共和安忍與不信不義之人並立於天地義在更無所反顧道同不必相謀先後樹獨立之旗水陸列萬人之陣兩粤宜爲一體三軍誓無二心總師已载岑公運籌咸資偉略今謹統率所部奉公爲兩廣護國軍都參謀伏惟一言先燭收後效於十年固知片策發機必决勝於千里雖復倥偬戎馬非以禮事高賢方呼吸以判存亡諒秉義以爲終始岑公恩澤在民先生凖的多士幸兩雄之旣合必相得而益彰樹此風聲立　觀聽上馬殺口漢等願効前驅飲至策勳先生請爲露布當仁不讓迫切以求　陽羅鎭守使陸軍第二師師長李耀漢潮梅總司令莫擎宇廣州安邊都護使隆世儲欽州道尹馮相榮高州總司令車駕龍雷州司令楊學紳攻城司令魏邦屏陸軍第二師第一旅旅長李華秋陸軍第二師第二旅旅長翟汪警衛第四十六七營統領陸蘭淸陸軍第二師砲圑圑長黎章鴻等同叩多 
[陳蔡和議與孫吳招撫]  
陳二安將軍前曾派有劉雷二君前往蔡松坡處議和蔡亦派有代表陳銘竹氏到成都接洽一切茲聞雷君因事留住劉一淸已有電告暫回同時陳接蔡氏電告劉君已回故特待其到省後視雙方意見如何交換方能起程大致尙有一星期之勾留方陳在省時孫澤培吳慶熙亦曾派代表與之接洽其時外間盛傅孫吳二人有由陳將軍招撫之說而陳見此情此亦曾向人云若川省不能將孫吳隊伍招撫編制則由滇省招撫編制至冒吳孫之名或冒護國軍之名而有騷擾行爲者則當以匪徒論旣不在滇軍範圍以内則仍由川軍剿辦也云云是孫吳於兩方皆未佔有地步而勢在不能長此擾擾固已發其端倪矣惟是此次之請接洽其意則别有所在聞其所派代表爲巴縣人江波臣氏與陳銘竹接洽時其交涉之問題乃請其轉達陳二安將軍欲其承認爲交戰圑與滇黔軍同一待遇以便停戰議和陳氏以此事能否辦到不敢决定但照其請求爲之面達陳將軍而已至於孫吳軍隊之在温江一带者尙無十分騷擾商民之處卽如劉家壕一地本爲温江雙流交界之要區吳慶熙隊伍駐紥其間者約一千餘人其附近一般人民多有往送錢米請爲保護者因其軍隊頗有紀律且有時代居人捕拿匪盜故也但伹此等饋送其隊伍亦一槪謝却未曾因保護而累及居民昨二十一日夜其地突有匪徒數十假冒吳慶熙隊伍之名在距劉家壕七里之魏公橋地方搶劫衆民以吳隊平日并無此種行爲知係假冒即往吳隊報告吳隊急開往魏橋將匪等擊散并立將所獲匪徒槍斃十三名内有雙流縣署著名匪首久捕未案之湯鵝頸子此蓋其一端也此種種川軍若欲純以武力平定孫吳在勢固萬難辦到而此擊彼往長此疲於奔命官軍又甚以爲苦日前將軍署諮議官劉禹九君奉命返省後陳將軍乃以招撫孫吳事時機不容再緩特促劉君速往辦理聞劉已於日昨（二十四）率同護兵多名馳往温江矣下文如何容俟續訪 
[停戰期中之瀘叙狀况]  
　　上海泰晤士報四月二十一日瀘州通訊云目下尙在休戰期内北兵之駐守瀘城者爲數尙衆惟情勢似較鎭定商業似亦活動不復如前數月之停滞此皆休戰之力也飛機亦停駐於江旁司機者曾飛行多次未曾失敗但最後一次腿際爲鎗彈擊傷瀘叙間之長江幾全在滇軍勢力範圍内其軍力所未及者僅叙府下二十里與瀘州上五十里耳盜風甚熾全省皆然十八日瀘州風雨大作雷電交加地方頗受損失教會某君率其眷屬乘舟出游是晚泊於瀘州上游十五里詎遇暴風錨索悉斷在風浪中飄流兩小時幸船雖損壞人尙無恙不過飽受虚驚而巳瀘江水勢近日驟漲三月前北軍所築之浮橋昨被冲去渡船生意又大佳矣 
[滇黔消息]  
　　雲南通信云探聞大舟驛物行營來電稱張敬堯始終在滬未臨戰綫戰死之說或有未確惟張因部下屢戰屢敗士兵僅存半數鎗炮損失尤多因而患神經病屢欲自裁每遇滇軍猛攻則伏地祈禱喃喃不休或持棒亂擊毀傷器物或毆詈近侍卽袁氏所派衛侍武官之監軍路孝忱亦幾無日不遭其凌辱云云 
　　前雲南蒙自道尹周沆前淸時之舊官僚也滇省首義後即棄職潛逃至粤由龍濟光派充爲征滇軍之參謀長隨龍覲光赴廣西參謀軍事日前臨蒙亂事皆出周之計畫并派伊前道署繙譯李某來滇暗探消息爲河口督辦偵知始逗留海防不敢前進日前周由廣西平馬致李私電一紙被河口督辦查出立即電請唐督轉電桂省陸都督設法將周拿解究辦以謝滇人云 
　　滇省自起事以來補充軍備用途頗繁由籌餉局議辦護國軍軍餉分局飭各州縣會紳妥募自由捐不得强迫現據個書趙知事報稱奉飭後集紳會議分投勸導除前捐義勇軍餉二萬數千元之各商爐户不再募捐外現已勸由各商爐號六十二家共捐銀二萬二千六百五十元先行呈請查核現正督紳竭力勸導如有確數隨即報聞 
　　貴州通信云龔灘義軍之起實卸生坪縣知事王小珊（雲南人）之力先是王聞滇黔起事日夜焦灼乃詳請辭職交卸後卽由塘壩王沱一带出河直至本花洞晤毛耀臣說以中國大勢由毛介紹於李善波與談大悅遂决定先據龔灘次取彭水傅檄而定酉秀聞軍中要政皆王主持 
酉陽縣知事李某聞龔灘失守卽飛飭各圑預備防堵一面召集紳商徴求意見有夏某馮某冉某等主張招撫該知事頗不謂然然又迫於衆議心不自安遂於十五夜携印潛逃十六日晨龔灘義軍朱輔臣已率領所部抵城由城紳開城歡迎卽日宣布獨立秩序井然并由夏鳳樓前往秀山聯合起事 
[今後之浙江如何飄萍]  
　　浙江都督屈映光自行辭職而後呂公望君旣繼都督之任浙江之局勢爲之煥然一新各方面之疑慮亦以頓釋然則今後之浙江如何記者固可依巳往現在之情形爲略道一二者也 
　　凡巳宣告獨立者苟未能與其他獨立各省及雖未宣告獨立而態度業巳表示之各省相聯絡則名爲獨立實有陷於孤立之虞浙江獨立之初軍民態度固屬鮮明而爲之首長者表示不得其法旣爲北京所利用又爲同其宗旨者所攻擊與孤立相殆不甚遠此吾人所爲之憂危不寗者也所賴内部軍警首長皆以維持地方爲前提與此前提相背者則絶對不容許之屈映光今日尙能從容解職與軍民歡欣告辭歸隠梓里吾人爲屈君慰又不能不感念夫軍警長官之愛地方而愛及屈君耳 
　　自呂都督就任其第一通電即爲與獨立各省相聯絡而一方請唐温王諸要人代表外交事宜記者數晤唐先生（少川）詢以對於浙江之意見唐先生惟以態度鮮明是望然則今次呂都督之委託唐温王諸公必欣然爲致力於外交諸務由幾陷於孤立之地位再進於眞正獨立之地位固可謂爲第一要着者也近日最駭人聞聽者爲蘇省北軍有攻擊浙江之說以常識判斷之應决爲必無其事惟不知此說之所從來浙蘇交界各保治安此種兩省同意之條約觀於以往楊善德君對於旅滬浙人之聲明已可明瞭最近所以有此邪說者據浙江軍界某要人與記者書中所述則有少數分子兩方造謠對蘇言浙對浙言蘇欲於治安擾亂之中自圖其利然此種陰謀近旣揭破今後亦自不成問題矣由上所述浙江今後之對外幸可無困難之虞基内部又何如乎 
　　今日省内之握有實力者爲童夏周張王諸君皆與呂公望爲辛亥以前之同學同志且謙讓尙禮尊重職務猶憶三年以前朱瑞初任都督呂公望初任師長童葆暄適辦理講武堂開堂之日舉行禮式余亦以新聞記者與其列童君力主對於職務長官崇重禮節蓋矯於光復之初上下級軍官皆同學同志遂不以禮節是尙童君病之亦可以見其能識大體之一斑交故省内今後之圑結當較從前更甚决無他種問題可以發生於其間者也 
　　軍警各界旣已如此文治方面又何如乎據今所聞某君爲某廳長某君爲某道尹總之今日軍事以外所應注重者爲財政民政次之而記者尤望能以所謂軍法者納諸司法範圍之中至長之者之人物適與勿適今姑不論記者欲靜觀其設施之如何再以可否乘其後也 
[更舉都督後之浙江軍界]  
　　大陸報五月五日杭州通訊云都督府會議各界代表皆列席屈映光正式辭職公舉呂公望爲都督此間謠諑雖多情勢頗安靖軍界人預料南北間之政治爭點當可早日美滿解决記者又從可恃方面探悉淞滬北軍斷不致與浙軍衝突聞滬杭通車一星期内或可開行浙省鹽務未經獨立軍干預不干預鹽欵即可杜外人之口實獨立軍對於鹽務之態度殊可嘉也 
[南京快信]  
　　馮將軍偕倪丹忱赴徐州謁張勳一節略紀昨報據聞商議之事非常秘密倪丹忱係前日（五日）下午三時抵寗沿途未派軍警迎接故外間鮮有知者是晚（五日）一點鐘馮將軍偕倪出城渡江乘專車於翌日（六日）午前九點三十分抵徐與張勳密商約四句鐘即興辭張勳送之車站握手而别由徐二點十分開車晚十一點四十分抵浦站渡江入城抵軍署鐘已嗚一下矣略聞馮倪張三人會商後有電致京内容未詳 
　　張鎭芳日前曾出京來徐一節亦略紀昨報茲聞張係奉袁密命會晤張勳所商之事關係段内閣甚巨 
　　魯省黨人活動甚烈馮將軍昨電海州鎭守使白寳山嚴密防範 
　　濟南居民來寗避禍者異常擁擠 
　　京畿執法處調查員郭文元解寗後已經殷鴻壽處長密訊二次 
　　昨日又獲嫌疑黨人四名已交執法處訊辦 
今日（九日）特别戒嚴聞因謠言黨人起事之故 
　　郭同昨由滬來寗聞係屈文六之代表 
[徐州通信]  
　　南京馮將軍以大局上第一難題關係甚鉅特於六日乘坐津浦早車赴徐州與張定武會商路過蚌埠倪丹忱將軍亦隨馮赴徐接洽交替及分駐事件張定武聞馮倪兩公聯袂將到即於本行署起至火車站止密布兵隊沿途警衛於上午十時張定武親赴火車站迎接馮倪入署密談數小時至午後三時馮始辭出乘車回寗開倪將軍亦回駐蚌埠是日軍樂大奏頗形熱鬧張定武奉令兼領安徽將軍業經奉准仍駐徐州所有皖省一切軍務即在徐州行署核辦安徽地點並不派員另設機關即有關於軍事要政俟倪丹忱將軍接巡按使篆後就近兼理以資簡便　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[密議中之退位與停戰]  
　　五項關係　現在時局上最關切要之舉即爲退位問題而此事究係如何解决似仍在迷離惝恍之際蓋因所傅消息甚不一致有謂已决定退位者有謂仍否認退位者並有謂仍歸請假之變通辦法者至其中密因係有兩項問題一則爲當局對於此事嚴守秘密以致外間揣測紛歧一則爲此事關係非常重要在事實上未能輕即决定故一日未正式發表即一日不能有確定之消息惟昨據某要津密息此兩三日間此問題又有逼緊之耗聞其密因係有五項關係第一爲南方民軍電告限期解决否則仍須開戰第二爲馮陳李湯王靳各將軍最後來電警告第三爲湘川等省北軍不願繼續開戰第四爲黑龍江陜西等省亦有不穏風傅第五爲徐菊人熊秉三等非退位不允參預和局有此经數因遂有不得不提前解决之勢乃另據官場方面消息頗屬出人意外略謂項城之退位贊成者祇南方各省北方各省仍堅持反對即内閣要人亦迄未表决已擬定如迫於無可如何之際即再行開戰在所弗顧故近日已籌議戰事之計畫等情至叚内閣是否有此意見及有何把握之處尙未可知 
　　三項程序　據北京政界人云馮宣武將軍於日昨曾有密電來京直達於東廠胡同黎黄陂府内首係詳陳時局日益險惡之情形中係發表維護政局之政見末尾則係謂黎公勉力支撑共濟艱難切勿安於緘默等語并聞該電中對於勸請代理項城職權之舉頗有含而不露之意未識黎公經此一電作何態度也又聞日昨（六日）蔣尊簋將軍復致某次長（有謂係唐質夫者未　確否）密電一件大致仍係力請某次長諫勸袁項城萬勿貪戀職位免使國家處於危亡之地位倘南北再繼續開戰中國前途則不堪設想云云公府爲此問題曾迭開密議而統率處亦曾預將届時維持秩序方法進行討論所有交代手續尙無若何端緒惟將來項城下台時大致可有三項程序最先爲請假係將職權暫交他人代理項城則仍居公府或萬壽山次爲辭職係將交代事宜辦理完竣後或回原籍或居外國再次乃爲退位係受南軍迫請與自行辭職不同且其退位日期一聽南軍規定必如此而退位乃能演成事實否則終爲空中樓閣也 
　　片面調和　近來南北調和之說散見各報探其眞相本不過片面之詞昨探聞駐京某國公使館接到駐滇總領事來電報告現狀略謂此間軍民上下一致皆以排除專制之污穢新設眞正之共和爲大方針排袁思想異常堅定黔桂粤皆同此心業已協妥一致不達目的不已非項城實行退位則時局平定斷不可望云云據此以觀南軍要求袁公退位不稍鬆懈蔡鍔承認和議之說全屬不確可斷言也至於停戰期展長問題内而段國務卿王參謀長外而馮陳兩將軍迭經致電南中各要人一再協商蔡梁諸人以退位問題未經正式承認對於停戰之舉堅不允行　經段等多方轉圜竭力協商致界中傅聞巳得有覆電只允停戰一星期並要求於此七日中務將前此要求之件一律正式承認以便妥籌善後辦法云云然確否尙未經徴實 
[帝制派眼中之九總統]  
　　京中某帝制報托名某政客談話以爲間接挽留項城之運動七號所述未來之九總統一節略云今日之希望總統一席者與各部分人心意中所要推戴之人物合而計之殆有九人之多而有代理總統資格之黎副總統尙不與焉其一爲岑春暄以其曾被革命黨推爲大元帥今番又任護國軍總司令也其二爲康有爲以其曾與某外人言有候補總統資格也其三爲孫文以其曾爲開國之臨時總統也其四爲黄興以其爲孫文之勁敲也其五爲梁啟超以其在國中各方面均甚活動也其六爲蔡鍔以其爲此次獨立之首難人也其七爲陸榮廷以其地位與能力爲今日時局中之重要份子也其八爲馮上將國璋以其爲南方政客所奔走也其九爲叚總理以其爲北方人心理中所認可者也以上所列舉之九候補者雖其中或由於本人自負或由於他人推許或由於人民臆測假令到推舉繼任總統之一日則九候補中之或爲本人或其平日之相推許或其推戴者勢必各竭其九牛二虎之力以求達其目的斯時我中國之情究竟何如乎云云此爲帝制報之見解固無足深論且末附馮段二人尤必具有一番深意惟望今之身當大局者卽取帝制報所言者以爲殷鑑而守力以自繩勉則帝制報亦未始無益於國人故述其槪略如此 
[時局中之軍事鱗爪]  
　　段國務卿兼陸軍總長日前已發令飭現駐張家口之第一師移駐北京刻下該師一部約有三千名業經到京駐紮北苑又命現駐保定之第十二師亦移駐北京均擬直接歸段公指揮駐南苑之新編第二旅聞於日前由河南彰德一带招來新兵六百餘人已編作兩營藉資訓練並爲速成應用起見於拱衛軍及近畿第二師内調撥正副兵若干名充當頭目勉强進行然考其幹部有從前第一鎭行伍出身者有在模範圑畢業者新舊操法教育多不統一欲以速成應用頗甚困難也 
　　政府因湘省軍情緊急防務繤嚴長沙岳州扼湘省之上游爲往來之孔道乃添設長岳鎭守使一缺以重防務該缺聞以第十二師二十三旅旅長劉某改任斯該旅長現居武昌聞不日带領所屬部下前往接任並聞其部下幹員有隨同陞遷之說昨據政界消息盛武將軍張作霖與該省軍務帮辦第二十八師馮德霖師長意見不合於公務上時起衝突因此兩方各具理由入告政府現聞政府巳委京内軍界某要人去函爲之調劑矣 
[山東大局之紛擾]  
　　炸彈又起　三四號兩夜之炸彈居民巳飽受虚驚連夜失眠精神恍忽五日下午五鐘左右街上行人不知何故忽又東奔西突急走疾馳一時各號上門之聲急於撤豆繼經切實　查并無何等聲息蓋巳市虎杯蛇草木皆兵矣入夜後各巷一律淸街各城門亦一律不鍵一時人稀聲靜以爲今夕或可高枕而臥孰料十鐘甫届彈聲又應鐘聲而發至十二鐘許巳八九響矣其炸放地點（一）商埠昇平街交通銀行門前（前晚該行後牆巳被炸）大門及門枕石均被炸毀（一）緯三路中間（一）八馬路迤北空地餘未詳是晚火警（一）商埠上舞臺戲園僅燒去板櫈十餘條即時撲滅（一）緯二路北首路北廣聚東炭棧代收花生米行燒去市房四間至翌晨始息（一）緯三路北首路東饃舗門首被人潑施火油後正在引火被該舗查見撲滅 
　　周村被佔　黨人於四號至周村鎭後即將交通山東商業三銀行佔據各殷富商號均各閉門歇業黨人以郵務局作爲護國軍司令部大都督爲吳作洲總司令爲薄子明城内白旗飄揚黨人如織四門盡行關閉惟開放東南門藉便交通次日即出示安居人心頗爲鎭定車站警局及城内警局所有官警均不知下落 
　　濰縣被攻　濰邑爲東省商務繁盛之區歷次事變均 
爲黨人所注目日昨有黨人三百餘名由靑西上抵濰下車即列仗攻城當由駐濰之第五師出而抵禦一時砲火交加聲震屋瓦自下午一鐘鬨門至三鐘之久現黨人佔守車站另一消息云黨人於五號進擊濰縣據各方面之傅述言人人殊軍署昨接張師長來電僅云得勝二字其詳細戰况難得確訊就他方消息黨人於四日已羣萃濰縣膠濟路車站之南偏陸軍亦整隊相持至五號早八鐘開戰雙方各有死傷惟黨人方面軍械頗精至下午陸軍退守縣城黨人進攻頗力 
　　大局觀察　自連日省城發現炸彈及周村濰縣繼續起事以來軍警出防巡奪極爲忙碌軍署戒備更形嚴密商埠及城内各繁盛地之商業頓形蕭條錢業陡起恐慌居民紛紛遷徙學校紛紛停課默察大局前途頗難下斷矣昨日城内衛戍司令出示略云現值戒嚴時期自本日始東西南各城門每日下午八句鐘一律關閉其餘各城門均於下午七句鐘關閉開放期間每日早五句半鐘 
[再紀零陵獨立之關係（長沙通信）]  
　　湖南零陵縣爲舊日永州府治據湘水上游與廣西之全州接壤地方素稱殷富出產亦甚豐饒至去年六月始設置零陵鎭守使駐紥縣城該廢地方實爲湖南重鎭茲零陵業巳正式宣布獨立（略紀前報）於全湘大局關係極巨再將詳細情形彚誌如左 
　　零陵鎭守使望雲亭對於帝制一事本不滿意當滇黔事起時該鎭守使卽經宣言除維持地方秩序而外其他非所願聞識者固已早知其用意所在及廣西獨立以後該鎭守使即將所部軍隊分駐各要隘不許有北軍一兵一卒駐紥其問時陸都督又經電致望君促其獨立望君爲陸都督舊部加以本有獨立之心一切布置又已完密遂於四月二十五號通電北京實行宣告獨立並電致湯將軍請其爲一致之行動 
　　宣布獨立後望君即以湘南護國總司令出示佈告云照得本司令素以維持地方安寗保護人民生命財產爲職志現以大勢所趨事機迫切義不容却用特宣佈獨立以順輿情茲將所有禁令分别條舉如左　一本屬文武各機關差職人員一律照常辦事不准擅離職守　一現在各市銀行錢局鈔要一律通行不准阻攔折水種種情事　一無論何項人户不准容留間牒　一不准造謠生事　一不准沿途騷擾　一不准不法集會結社　一關於外人生命財產及教堂住所游歷僑商應一律照常加意保護　一不准晚間十二時以後任意交通　一如有地方匪徒豪猾巧借名目歛錢聚衆凌逼官府及一切挾嫌報復擄掠勒索强當强買情事准即報由本司令從重究辦以上 
各條如敢違犯抗拒者格殺勿論右仰各軍民人等一體遵照須知現在局勢已定軍警一心本司令旣出身任事對於地方人民生命財產及外人僑民一體負完全保護之責現已四向辦理交涉决無危險各該人民等務各自安生業切勿輕聽謠言輕率遷徙致受損失各軍警亦須加意保護勿稍張皇玩忽切切特示 
　　望司令又發布通電云竊零陵界處桂邊近日桂軍已大舉入湘若不設法自衛一旦南北兩軍戰禍發生地方人民生命財產將陷於至危險地位雲亭對於國家前途無所偏倚亦無所謂意見惟職在鎭守祇知以保護人民治安維持地方秩序爲唯二之宗旨茲以時勢之必要特率領所部宣佈獨立聯合桂軍一致行動除電請湯將軍早定大計尅日宣布獨立外合亟電達湘南護國軍總司令望雲亭有印 
自桂省獨立以後零陵以地理上之關係本已危險異常一般人民多懷畏懼及望司令宣布獨立戰禍自可免除人民歡忻達於極點次日卽由各商民備辦斗酒請由零陵商會代表致送總司令部請爲分發犒勞並各懸掛國旗一日以表歡迎 
　　望司令以零陵旣經獨立自應籌辦軍械軍糈以備進取除派員前往全州等處採辦穀米並電請桂軍前敵司令秦開雄妥爲保護外並派員携欵前往廣東向某洋行託購槍枝子彈各若干以便分發應用刻已電請陸龍兩都督察核保護矣 
　　望司令雲亭湖北襄陽人曾任廣西游擊隷屬陸都督部下（時陸都督任廣西提台）民國二年隨湯將軍來湘時湘省西南兩路匪氛甚熾湯將軍遂委充道縣知事並飭令督兵剿匪望君抵道後對於地方匪類剿撫並施不過數月全縣土匪卽報肅淸旋湖南守備隊成立共分六區望君即被任爲第六區守備隊總司令仍駐道縣去歲五月議設零陵鎭守使缺經湯將軍密保遂被任命至上月二十五日因應時勢之要求宣告獨立始終將鎭守使名義取消推任爲湘南護國總司令 
[金鼎與金鼎勳]  
　　湖北江漢道尹范守佑升署巡按使遺缺策令係以金鼎勳署理金君舊本官僚派曾入國民黨本部執重要任務癸丑之役禀先洩漏機要於政府時段國卿在代理内閣總理任内極嘉其功嗣段出代湖北都督遂挈金來鄂委充沙市征收局長後保金以道尹存記茲金仍充湖北武穴征收局長忽膺簡命觀察江漢必爲段國卿特保惟前日策令由電信傅鄂電局將金鼎勳之勳字脫去致皆誤爲隨段香宕由奉回京之金鼎得授斯缺亦頗近情蓋金鼎於湖北亦素有關係者也嗣由官場電京詢問方知係脫去一字之誤一般與金鼎有舊者皆爲惘然 
 
[寗波快信]  
　　屈映光過甬　　新舊督之文電 
　　昨日（八號）一時卸任浙督屈映光由杭渡江乘車到甬軍警各界領袖均齊集火車站恭迎當卽過搭外海水警第一游巡隊超武兵輪護送回臨海原籍一時輿馬紛紛頗極一時之盛 
同日浙省新任高等審判廳長范仰喬及現推之參議會長陳季衡均於是日上午由本籍（鄞縣）塔車上省就職茲將新舊都督交替之文電錄下 
　　屈映光告别父老書　浙江都督屈映光敬致告於我全浙文武僚屬曁全屬父老子弟映光以浙局粗定於本日召集各界人士宣布辭職苦口披瀝幸承諒允當經推薦第六師師長嘉湖鎭守使呂君公望繼任浙江都督各界人士已一致贊同映光應即趕辦交替敦促新任呂都督尅期視事業由映光通電京外曁全屬軍民人等一體知照從此臨淮建節壁壘一新循正確之軌途振方剛之朝氣渙汗所布闔境歡騰映光亦賴以安釋仔肩藉免將來覆鋉之虞而完先期夙定之志竊爲浙慶爲國慶即亦用以自證自慰而與我父老兄弟同引爲私慶者也映光忝任浙政瞬將五年平素施爲案牘具在事實可徴爲功爲罪聽之衆議無待贅言此次浙事發生特以地方秩序關係勉徇各界之敦迫權任都督區區之意但求一方不碍確定主旨之進行一方不受政局變動之痛苦暫時承乏以俟賢能現幸軍警一心四民康業軍備粗已條飭財政亦可勉支文武僚采責守有應可以各舉其職得以完善如舊之浙江從容棒託還諸我父老兄弟之手映光之責於此已盡即映光之心於此已安矧復付託得人足以蕭然自引故園無恙叢桂招人在映光差可謂理得神怡去不需於接淅已顧映光浙人也浙江官吏之職守可以脫離而浙民分子之仔肩無由恝置念來日之大難覺前途之正遠躊躇攬轡惓惓於懷因不能不竊附於古人贈言之義矢片詞以相誥勉吾浙此次舉動實爲東南大局一大關鍵義旗旣舉萬目具瞻而對於内則建設伊始經緯萬端對於外則孤嶼障流楚歌四面如何而整軍經武使實力固於苞桑如何而修好樹援使誠信孚於遐邇如何而酌盈劑虚使度支不虞其空匱如何而正詞定義使國是得藉以早寗全恃匹夫有責之誠以成衆擎共舉之效現當軍政時代責務所在軍人爲先名爲浙軍實即代表全浙人民而負有發揮吾浙榮譽之天職切望我軍隊同胞各以世界之眼光國家之觀念國軍之主旨軍人之天職發奮進步毌務外馳養成敦樸勇敢之氣以備折衛禦侮之用而實不可流於頑懦以辱　習爲驕悍以病民警備隊游擊隊水陸警察皆負保衞地方之責者也平時固有職司現任更當緊要警隊能確負地方治安之完責斯陸軍得專心一志以効力於　場切望我警界　胞密偵察勤緝捕親睦　里恪循自治自重之恒訓使官民上下倚信如手足而後直接之效在防地方間接之效即在國家至於文武僚采共事有　　　　　誥誡言之詳矣迄於今日而才議魄方品性一一皆見之實　切望諸長官僚吏實心勤職各負責任勿躐等騖高面希秉急以躁進勿見事畏葸而思藉詞以乞休時時存薪膽之血忱事事以天良爲督率任一事求盡一事之責守一境務保一境之安在一日矢負一日之任於政則竭盡智　材識以贊襄之於令則竭盡智議材力以服從之新任呂都督聲名卓卓有作有爲必能力主大公推誠付託幸抒忠悃以濟時艱尤願我父老兄弟同德協心始終翊贊各盡國民毅力勿責功效於一人勿視一人爲萬有固羣力重公德廣農殖利交通擴教育以造國基謀　業以裕生計視一省如一家視一國如一省勿爭黨見而互相攻訐勿守區域而各持異同合心并圖推愛鄉之心以愛國務使大中華民國之光耀得發輝於全世界而吾浙乃浸浸焉循軌而並進則映光雖不在職亦庶幾與吾父老兄弟相與歡忭含鼓於茅檐蔀屋之下瞻蒲望杏共樂昇平映光之幸亦吾父老兄弟之幸也交替事畢映光卽日行矣梓桑共處把晤有期時事方殷各自珍重 
　　屈映光通電　此次浙省宣布獨立本都督以地方秩序關係勉徇各界敦迫出而承乏扶病視事瞬已兼旬現在軍警一心四郊安謐秩序已經大定當於本日召集各界人士宣布辭職苦口披瀝幸承諒允並經推舉呂師長公望繼任都督諸將吏曁紳商各界亦已一致贊成本都即日趕辦交替敦促呂新任都督尅期視事除另文宣布外合亟電飭各該員轉飭所屬一體知照 
　　呂公望通電　吾浙宣布獨立公推屈前都督統治軍民二旬以來秩序整然閭閻安謐公望職司軍旅志在干城惟以衛國保民爲懷敢存急切近名之想是以獨立之後躬駐嘉湖爲浙屏蔽專力戎行不聞政事乃屈前都督功成不居欲以讓德風示天下再四辭職固留不獲軍警商民各界羣推公望繼任斯職公望自維材慙重寄即席固辭此係素懷非出矯飾乃各界又以國家大義地方治安環相督責闔省軍民政務不可一日無人主持今日只有同舟共濟非可揖讓從容公望心念大局之危重以父老之督責以身許國義難推諉乃不得不犧牲個人之志願以謀全浙幸福爰於五月六日就任視事兹艱鉅　爲規隨凡爲寅僚安危共寄務望照常辦事力保治安並希分别轉飭所屬曉示軍民一體遵照 
[浙省又有謠言發生]  
　　杭垣新舊都督交替之際曾發現種種謠言而屈文六氏爲台州人近日台州軍官亦有闢謠之電發現茲爲分紀如下 
　　呂都督示諭云本省自獨立以來秩序安靜如常金融亦頗敏活爾商民人等咸抱樂觀乃近日忽傅播一種極無意識之謠言有謂北京政府擬逼本省取消獨立者有謂某省調兵將至某處者此皆匪徒造謠聽者不察遂至以訛傅訛數日之間省垣之内又似現有恐惶景象商業或由此蕭條金融或由此停滞甚至種種不可思議之影響將由此而發生殊不知大局問題本省早與外省互相聯絡亟謀從速解决以息兵端各省現均各自維持治安安有襲擊他省之事至北京政府實巳鑑於調兵不集籌餉不靈業經連日會議退位手續何 
 
 
 

Page 7

 
 
幾飭軍警密拿造謠之人從重懲辦外特此　　　商民人等務各安居樂業愼勿信謠言自相警　 
台州鎭守使顧總司令官聞謠通電文云杭州全浙公報轉屈都督周泰謀長曁董張兩師長呂王兩司令官均鑑乃烒自奉命鎭守台州業巳電逹諒巳邀鑑乃烒自維軍人祇知以限從命令爲天職顧全大局爲己任其他政事一切槪不預聞乃自離省以來聞有人在滬揑造謠言希　離間以遂破壞之計殊堪憤恨浙江絲茶上市全年歲入端賴此時養兵之費半由此出第恐此時墮其術中不得不聲明宗旨以息浮言而明心跡特此電達顧乃斌叩魚 
[蘇台短簡]  
　　自黨人郭文元來蘇運動軍警被害兵營破獲後日來風說尙甚且發見炸彈案二起故各方面偵查極爲認眞前日將軍署有急電來蘇云前充蘇城軍官二次獨立時投身入黨之張榮泉倪安生兩人奉滬黨首遣派來蘇携带危險烈品專事暗殺及種種破壞之計劃係乘某國輪船到蘇現巳動身大抵進蘇關至盤門起岸云云朱趙兩君接電即密派軍警偵探從事調查而昨日上午復聞有黨魁柏某特派黨人來蘇招集退伍軍警數百人編成爲隊之說據云在外跨塘地方募招經崔警廳長飭派騎巡隊長潘福堂馳往查拿則知並非黨人招兵係屬帮人開堂比騎警到時早已向唯亭逃去崔君昨已電告孫知事請其飭行鄉警截堵入境矣 
　　昨晨九時有士兵一名偕同身着便衣士兵七八人到火車站乘車並不購票逕向月台而去　票者上前攔阻口角車站員及傅站長等亦聞聲齊到比即詢問軍隊名稱有無軍人免要票並告以站章無票不能乘車正在詳細勸導之際而該兵即將手中所執之號牌（即士兵假出之執證）突向收票人及站員等猛擊收票人等未甘與之計較幸經警廳派出之檢查員施澤會同稽查各軍警同往排解始各散去茲傅站長因其無故毆人已電報上海路局局長請向交涉以維路政 
　　蘇州警察教練所學生趙傑上月有受某某運動經同學告發之事現在各學生業經考试卒業發還原區當差而崔廳長爲杜絶内部發生意外起見今特通飭各區隊警正令在區黨差之長警另具殷實店保之切結並須开相聯環擔保彼此同負責任規定切結保單發令親加簽押以昭愼重 
　　本垣警廳附近之胥門内五天中發生炸彈案兩次均經由朱使電報省垣請示辦理一面派偵嚴查今日宣武上將軍特派行署一等副官張星喬一等參謀崔君二人專至蘇州赴鎭守使署與朱使接洽會籌從根本上肅淸來源之辦法現在朱琛甫君終日與張崔二君籌商入手方針一俟妥協即須實施 
　　戒嚴以來銀根奇緊現欵支絀當舗一業前已會議維持現狀辦法減短當價限止數目故貧民生計驟爲困難幸市面稍靜而典值亦稍起成且一月門外山　等處有某軍士兵屢以破爛特件强行典質自　價值不允則百般恐唬此去後來絡繹不絶各典商不惟損失巨大且亦不堪再擾昨輕渡信橋堍亨大當主會同各典舗將種種情形瀝陳鎭守使道尹請求維持出示保護朱使據禀後即經派員澈查禀覆核辦 
地方通信 
[蘇州]  
　　契紙須書名字　江甯地方審判廳以民間典買田地房產大都不註明典主買主姓名僅註明名下或某姓名下字樣一旦發生訴訟糾葛不淸特詳請通飭　諭民間嗣後典買各契均須註明典主買主姓名始准赴縣換稅過户輸糧民間財產得保安全訴訟或可減少等情經齊使核准批飭財政廳飭行各縣知事出示布告現吳縣孫知事已出示布告矣 
　　派艦巡緝太湖　近日太湖中東西山及吳江縣屬各鄉鎭時有搶掠民財擄人勒贖之事昨經朱兼鎭守使會商水警二廳趙兼道尹以吳江平望等處前已派調七十六圑吳圑長所部軍隊分紥駐防惟各鎭多屬水鄉陸軍難以遍巡各處自應加派淺水兵艦前往巡緝當則飭派仁勇昭武二兵艦前往吳江會同原駐陸軍分赴各市鄉嚴加搜捕隨時查拿解辦其太湖東西山等處則另派振威淺水兵艦带師船六號前往梭巡查緝各該兵艦已於今日（八號）出發矣 
[無錫]  
　　警員撤差　縣警察所一等雇員俞蔚係前任丁知事所委充到差以來從公頗勸上年秋間兼充勸銷印花稅委員脑勸募公債票差一身而兼三事所入甚豐丁知事於撤差交卸之時曾諄請新任王知事續用所以蟬聯迄今上月二十三號澄錫發生戰事俞僱員即匆匆出署翌日事平乃到所辦公事爲王知事所悉以其臨事畏功有意遁避卽行下札撤差 
　　連出盜案　日昨靑城市禮社鎭居民薛葆元家突有盜匪數十人手持快鎗乘夜破門而入所有銀錢衣飾搜括一空天明始由事主報縣請緝翌日復有收賬回錫之某船遵經新安鄉附近荒凉之處沿河蘆蔁中忽駛出匪船數隻載悍盜三十餘人直衝而來　擁上船舟中人略與抵拒即被戳傷所收賬欵洋三百數十元悉被刧去黎明該舟到城即將傷人昇赴縣署禀請驗勘 
　　斬决盜犯　盜犯梅順興王杏生平阿根犯案纍纍上月爲水警購線拘獲解赴縣署經王知事研訊確寳電禀軍巡兩使前日奉到覆電着處死刑隨於六日黎明由警察所吳警佐率領警察從監中提出三犯鄉赴光復門外空地斬决 
　　發現女屍　日前塘頭塘附近麥田中忽發現刀傷多處之女屍一具當由地保報告縣署王知事即委周承審員前往蒞勘由檢驗吏驗得該屍共有刀傷三十餘處確是生前受刀傷而死血肉模糊慘不忍覩嗣據鄉人認前係附近居民任貴壽之妻任蕭氏並因任貴壽素與其妻不睦死後又佯爲不知情有可疑訴諸周承審員將任带縣研訊俾明眞相 
　　新堂落成　無錫聖公會建築之新堂工程極大今已落成日前由會長美國人慕高文舉行落成典禮先期柬邀各界參觀分作六日招待第一日政紳商第二日各學校第三日軍警第四日各女校第五日耶教各公會第六日行正式典禮各界均准時往觀並進祝詞連日頗爲熱鬧 
[常州]  
　　平　日前　有奔　　民　　泉自推小車一輛至太平　　氏家中聲稱　姊病急促　速往黄氏當卽乘車而去翌日黄弟朝書至姚家探　　責黄氏並未曾到合家驚疑即四下尋覓逾數日奔牛千人坑地方忽發現男女屍各一具綑作一圑僵　　上金宜朝書聞信往視女屍確係黄氏男屍議爲李祥慶當即報告該鎭派出所巡官飭傅沈湧泉到案詎湧泉早已逸去遂傅其妻沈蔣氏勒令交出其夫訊究此案情節離奇究不知其底藴若何容再探誌 
　　師範生考觀小學　縣立男師範講習科學生按照定章於畢業之先各項課目授畢時須行試教今届甲級生於暑假時應　行畢業茲特先在該校附屬參觀教授一週前昨兩日復由該校教員分組率領至第一二三各高小學及女師範附屬小學第一二女子小學參觀聞該級此次參觀注得國民學校而於複式編制之學級尤爲注意並聞該級實翌數星期後尙須往蘇錫參觀 
[鎭江]  
　　區長查拿烟賭　鎭郡南鄉實堰鎭烟賭之風頗盛昨經警察分所王區長親率長警到處查拿連日獲到賭犯烟犯十餘人除將賭犯按照警章分别罰辦外所有烟犯派警解送縣公署訊辦　　請示保護航輪　華商利達公司經理王維漢創置瑞麟瑞麟淺水小輪二艘專載客商行駛運河上游楊莊至台兒莊衆興宿遷磘灣等埠茲恐經過各碼頭或有棍徒滋擾爰特函請淸江商會轉詳淮徐兩道尹給示保護以利交通 
[嘉興]  
　　蠶事難望豐收　嘉邑出產本以蠶絲爲大宗张记咸恃以生活今歲四鄉蠶汛現象不佳現早帮均過二眠以霪雨連綿葉多潮濕小蠶大半受害而晚帮又因天氣寒冷蠶子不能孵化昨日（六號）立夏節届各葉行開市定價每擔出一元六角進一元四角農民以銀根奇緊無力購葉頗爲焦慮 
　　更委看守所長　嘉興縣看守所長何玉田今因事務紛繁不克兼顧一再詳請辭職經興獄官黄則韓照准所造所長職務遴委該所督察員張誠之升充其督察員職務已委何永康補充昨已分别飭知各該員到差視事矣 
　　劃定警務區域　嘉興城區警務區域向欠明瞭凡遇交界地點發生事端輒彼此推諉冀屬卸責致令原被告無從投訴袁兼所長有鑒於此特於日前飭知警務員劉肇漢重行劃分以明界限現由劉君劃定城内東北半城及東門外東栅南堰兩鎭爲第一分所管轄城内西南半城及南門外一带爲第二分所管轄北門外及太平橋一带爲第二分所管轄昨由袁兼所長飭知各該管警佐查照辦理矣 
雜評一 
[西南之軍勢一振（一子）]  
　　粤事解决而每西南軍之聲勢爲之一振合兩廣而成都司令聯滇黔而組軍務院齊心一致急急進行試觀近　日來所發表各文電其强毅之氣槪圑結之精神無一不　然流露於言外誠哉其爲護國軍之新氣象也 
即以此四省論奄奄一息之軍隊已不能敵　方張之氣况乎浙又表示其同力合作之態度川之陳將軍已與　和湘之望鎭使已與桂合贛閩又見带於粤西南軍發展　勢已彰彰而不可掩耶 
　　然則中央猶欲藉武力以际决難題者吾不知其亦曾放眼一觀西南之情勢也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[澳大利亞禁運貨特之分别]  
　　上海總商會於五月八號　告各業云頃奉農商部工商司函開本部據駐澳大利亞總領詳稱竊讀澳大利亞官報内載總督命令略稱海關律載凡戰時總督得以命令禁止货物出口茲本總督經行政院之同意禁止貨物運往中國其本命令附列各商家名單有名之商不在此例等語同此命令亦禁貨物運往暹邏續發命令禁止貨物運往和蘭探聞此外尙有中立國多處亦在禁運之列命令尙未宣布中國商家名單約一千户中外商人内有現已照會澳商部請將僑商往來各家一律列入並將军運往香港之貨另定辦法尙未得覆嗣又據詳稱接澳商部照會略稱現經　有辦法凡在中國商店欲列名單内者須自向最近英國領事館禀請倘經查實該商店並無德人利益在内得由該英領咨明或電達澳政府將商店字號補列單内各等情相應函達查照如有中國商店欲列名單内者即希轉知遵照辦理可也等因合即通告務祈查照爲荷 
[滬楓先行通車之商酌]  
　　松江商會致上海總商函　茲據繭商裕成義昌謙吉永泰隆振綸函稱商等在松江境内楓涇鄉一带開設繭行每届繭市由滬地華洋各商携資來行收買蠶繭歷由地主長官撥派水陸軍警保護在案其間連銀運貨全恃火車裝載蓋繭市爲期甚短一遇貨旺需用現欵須得車運迅速方免竭蹶之虞本届繭汛預計五月十號即須開市銀貨往來非車運難期妥速乃自戒嚴至今滬楓火車僅至松江而楓涇一叚停駛已逾兩旬在官長當爲鄭重防務起見商等竊以爲楓涇現有本省軍隊常駐純係蘇省範圍防守至爲周密自火車停駛後全鎭商業已受影響蠶繭爲出品大宗關係鄉民生計一旦開市須得官廳保護車路交通金融方能周轉商等爲商民利益計爲商業展發計不得不迫求備文呈請官長轉知鐵路局將滬楓車照常開駛一　多派水陸軍警隨時保護以維繭市而順商情等情前來查人民希望江浙通車積日已久呼籲頻聞敝會以特别戒嚴時代應否通車各長官自有權衡惟繭市係商業大宗關係人民生計至巨該商等所求通車祇以達至楓涇爲止楓涇係蘇省管轄防範易周應請轉陳楊護軍使俯允所請以順輿情而維商業不勝感　 
　　滬海道尹復上海總商商函　昨准大函警悉一是貴會與杭州商會商請楊護軍使求滬杭通車一事前日由趙參謀長聯璜來署云自與杭滬商會商量辦法巳三次電達中央請示未得一復故未便再行續電囑爲轉致道達歉忱次日即已面告貴會協理沈聯芳先生接洽楊護軍使復貴會函中囑弟轉致者即是言也至松江商會以繭汛上市之際要求在江蘇境内滬楓一段先行通車一節雖屬軍事範圍第關係商業鄉民甚巨自當竭力函商楊護軍使一俟得復再行函告先此佈復五月八日 
[浙江獨立軍之防衛]  
　　自浙江宣布獨立以來外間屢有謠言謂北京政府派有偵探秘密聽該省獨立軍布置情形刻經呂都督偵悉恐其别有用意特會商浙省地方紳商籌備一切聞擬於江浙交界之楓涇與太湖毗連之水道及處州之常玉上流各要隘加撥重兵備足軍械嚴行守護復於鎭海 
口要塞防堵嚴查一面函電旅滬同鄉各紳商共同維持俾能持久云 
[議阻招商輪船裝兵續誌]  
　　招商局同華輪船定於昨日（九號）開往厦門汕頭等埠因太古怡和兩公司船員輟業故該船裝運商貨爲數極鉅嗣經汕頭商帮聞知該船裝有改扮工人之北兵千餘人運往厦門該帮商家因鑒於新裕裝兵之禍特於前晚（八號）八時在潮州會館開開到者約數百人咸謂該埠商業凋敝巳達極點若再派兵前往非但於該船所裝之貨危險殊甚即該處生命財產亦恐難保特派代表二人赴局請求阻止其提出阻止裝兵理由有三（一）該局旣已聲明不再裝兵何以忽又裝運便服兵士赴厦（二）該局如謂所裝者確是工人何以該工人均係北方口音况各該埠當地均有工人何必遠來招募且未聞有大工廠開辦需用工人之事（三） 
設有變端局能否擔保賠償一切損失如該公司不能將上項意見解說明白則當另籌對付方法聞厦門帮各商號亦於前日邀集全體開會要求阻止云 
[新裕輪船運兵失事七誌]  
　　招商局新裕輪船在刀魚山洋面被海容兵艦因霧撞沈溺斃所載之北兵及華洋員司工役多人當經該局派海晏輪船前往打撈屍首因船已深没無從着手已迭誌前報茲悉招商局以新裕輪船此次肇禍係爲海軍部裝兵所致曾向北京政府索償船價及撫卹費銀一百萬元迄未解决故該局對於被難各司員卹欵尙未議定昨日被難茶房水手機匠小工等家屬聚集數十人扶老携幼擁至招商局賬房泣訴咸謂死者生前任新裕船上服役各家老幼全賴贍養今遭慘斃屍骨不還我等乏人贍養特求總辦大發慈悲爲我等孤寡代謀衣食免成餓殍言畢痛哭不已當由局中員司向各該家屬勸慰謂此次屈死多命局中同人亦甚痛惜現在卹欵向未議定應先將爾等姓名住址分别登記俟議定卹欵數目再行通知爾等來領等語婉勸再三各家屬始含淚而去 
　　又聞此次新裕所載之北軍係陸軍第十師步兵十九旅第三十八圑第一營全部官兵又機關關槍一連共計官兵七百餘人該圑圑長爲前任駐防上海製造局之十三圑長周孝騫第一營營長爲王殿魁機關鎗連長爲張瀛洲該船被　後官長士兵盡行落水當時淹斃周圑長王營長張連長及下級軍官頭目士兵六百餘人屍體迄未撈　嗣於二十五號有巡查外洋之浙江水警第六隊長吳夢得駕船駛至失事洋面遠見海面浮有木片三四塊攀附之人甚多立即召集附近捕漁之石浦紀協順金財發等漁船囑其竭力施救當場救起該營三連排長馮立成四連排長蘇振東二員並士兵陳金凱等三十三名詢知巳在海洋兩　夜饑寒已達極點當由該隊長吳夢得及紀協順等請由象山縣廖知事警備湯管事曁紳商各界籌資購辦衣服各給銀洋一併送由外海水警總廳署購備寗紹公司輪船艙票於前日（即七號）抵滬送請松滬護軍使署安插業經楊護軍使將士兵陳金凱等三十三名飭發步兵十五六兩圑各營部補充缺額惟排長馮立成蘇振東二員因無差缺飭令暫候錄用並以該官兵等幸蒙浙江水警吳隊長及象山縣廖知事等援救昨巳函致浙江外海水警總廳代爲伸謝矣 
[船員宣告輟業八誌]  
　　本埠浦東浦西太古怡和兩公司輪船碼頭扛挑貨物小工千餘名近因各輪船執事西人要求加薪宣告輟業碼頭棧房無貨進出各小工受此影響生計頓絶因苦異常連日成羣結隊至各碼頭謀食不得均向碼頭旁所設之油荳腐粟粉大 
餅等食物攤賒食充饑以致因賒食不允强攖爭鬧之事時有所聞兩公司各輪船買辦覩此景象惻然憫之昨特　資按人分發每小工一名給發飯資百文始各欣然散去 
　　大陸報云航業罷工一事仍無轉機昨日調查太古怡和兩公司滞留各口岸不能開行之輪船其有四十一艘之多此爲已知之數而未經徴實者尙不在内上海港内現滿泊輪船且有數處泊有三排之多港内之船受罷工影響者共二十三艘太古公司占十九餘　怡和公司昨據會館中人云公司迄未有何建議議館意堅志决非俟公司轉意不再開會 
[日巡艦檢查美商輪]  
　　大陸報云巡弋揚子江口外海面之英國輔助艦洛偷第克號已由日本軍艦代　上星期美國輪船喬治芳維克號開往西特爾時曾在距揚子江口三英里之海面爲日本巡艦須摩號所阻且派員登船查驗貨物閱看艙單事畢始放行惟未拘去一人日本政界稱此事爲臨檢據謂恐該船載有禁品之故至中國有何禁品運往美國則未經言明 
[梟匪攔襲小輪述聞]  
　　昨日有平望友人來滬述及前晚有滬上某公司小輪船附带拖船駛至黎里附近忽遇梟船二三十艘將該小輪圍住喝阻停輪該輪舵工某甲因輪船上裝有某絲行運往湖州收繭之現銀一萬數千元恐被刧去遂將纜繩斬斷開足快機逃至平望鎭投報駐泊該鎭之水警立派兵士一排荷鎗實彈仍坐該輪前往拘拿若輩已經逃逸聞拖船各客之財物已均被刦去矣 
[北江西路發生盜案]  
　　前日午後美租界北江西路一百七十一號門牌粤人某姓家突來口操粤音之盜匪三人各執兇器禁止聲張任彼翻箱倒篋飽掠而去事後檢點計失去金鐲六副金壓髮三只金荷花瓣三只金鑲鑕戒三只金鑲鑕鐲一只現洋二百元旋由事主投報美捕房捕頭立派中西探捕四出兜拿匪已不知去向仍着各探嚴密查察務獲懲治 
[搜獲盜匪器械]  
　　前晚有形似匪類者六人同在卡德路五百二十號門牌某飯店内果腹適戈登路捕房華探陳永康陳維坤西探殺竦文麥口大麥與八號三道頭西捕巡查經過見其形跡可疑入店盤問若輩均言語支吾神色有異遂被一併带入捕房當在六人身畔搜出形似新式手槍之東洋電燈一盞刺刀六把刀上見有血跡經捕頭訽知六人姓名爲徐三顧福根顧鳴章錢江鄔張阿毛李小紅且查張阿毛係兩次過犯彼等果腹後欲往某處搶刦諭着一併管押候今晨解送公共公廨訊究 
[賊黨挾嫌行兇]  
　　江北人施柳子向在浦東爛泥渡沿灘各洋棧爲小工頭茲有竊賊楊裕春談毛二等挾施柳子知風報告之嫌於前晚十時許糾合同黨守候半途將楊拔至爛泥渡東荒僻處用刀亂戳受傷頗劇若輩即一哄而散嗣有相議者經過將施抬回家中報告第三區警局解警正飭派長警馳往查拿已無蹤迹昨日午後施之家屬將施舁至上海地方廳禀請驗傷當經檢察官驗得施柳子肩背等處受有刀傷十一處雙足雙腿亦受刀傷七處上下共受刀傷十八處傷勢雖劇尙非要害驗畢判令抬回自行醫治一面立飭法警查拿行兇各人到案訊辦 
[嫌疑黨人尙待澈查]  
　　淞滬警察廳前據某區警署解到嫌疑黨人陳子祥一名當經司法科提訊據供辛亥光復時曾　湖北充當鐵血隊隊員嗣因解散來滬謀食並未隸名黨籍惟在某租界曾犯刦案等語迨司法科移請捕房詳查則該處並無刦案報告故仍將陳拘留廳署擬俟調查明確再行發落 
[振興工業教育之借鑑]  
　　江蘇省教育於前日（八日）下午開演說會請德文同濟醫工大學工科校長培倫子博士講演德國初中等工業教育並延阮介藩君譯述先期通告各界略謂德國醫工大學校長培倫子博士蒞華多年熱心教育上年創添機師養成所　同濟校内時與本會聯絡極形敦睦茲本會定於五月八日（即星期一）下午四時特延博士來會講演演國初等中工業教育是種教育德國最爲注重足爲吾國之導師博士提倡有年更必有偉論名言灌輸於吾學界爲實業　育前途計不可不一聆此講演也是日並延阮介藩先生爲之譯述務祇　志届時惠臨　語是日四時後開會由黄副會長宣布宗旨並述培倫子邃於工業久　吾華熱主提倡各節旋即請培倫子君演說首言德國注重工業故有種種補助及種種設備今日爲講演問題所限祇就初中級言之繼即詳述貧民小學職業補修學校廠屬學校内分夜班星期日班機器班電工班司機班木工班等等又匠師班中有鉗匠木匠裁縫匠皮匠機器匠水管煤氣管裝配匠等此外有工品陳列所如工具儀器小式發力機原料材料已成料半成料教育品模型等其他初等實業學校造就工廠中下級司員如匠頭繪圖員或小廠廠長若中級實業學校則程度較深學成後便可致用等語天復謂此等工業最要者爲工廠實習中國 
此時爲之頗覺困難故必須多設藝徒練習所養成所之類予之在同濟添設此類爲中國造就人才卽是此意今日諸君如有疑義儘可討論問答云云演說畢黄君申言德國工業一門國家之看重如此必須人民有生活技能故自七歲至十四歲必須入貧民小學儼然强迫教育又德國人民亦知　意工業故雖非貧民亦樂就此校我國公家旣不知提倡人民亦不知趨向於是工業遂一無所成此後爲學生者必須放遠眼光注重實業庶幾足以自立又言培倫子博士虚懷采納許人以疑問相質今日恐已不及如在坐者有所質問可開意見書交由本會轉送請其答復於是全體起立致謝培子博士乃宣告散會時鐘已六下是日浦東中學學生來聽者有九十人合之各界男女來賓共有二百餘人云 
[南市木商之呼龥]  
　　上海木商恒豐信昌泰巽森愼泰茂昌　源等上楊交涉　　道尹禀云竊商等向在南市十六舖地方開設木行巳數十年嗣於上年夏間因官紳籌議南市建築輪埠擴充商場曾奉工巡捐局傅知商等遷讓木排行地當經聯名具禀瀝陳爲難情形龥懇鎭守使維持旋奉鄭前故鎭守　批示迅將原泊木排遵照會議辦法速即遷移共維公益以免妨碍要工等因商等木業爲商界大宗貿易而建築輪埠亦爲興商要政自應遵批公共維持仍照會議辦法當即遷讓至董家渡以南在薛家浜之間租貲地點幾費經營始得告竣商等六家同時遷讓以爲從此遷地爲良相安無事矣不料時未數月行基甫定乃浚浦局以浦中停泊木排易於淤積爲藉口忽由木業董事傅知商等議令再遷不勝駭異伏思安土重遷究非易事况商等六家投資營業巳於上年遷讓至薛家浜之間大費經營塡泥建屋損失不貲詎現又藉詞水利興工又欲再議遷讓未免太不相諒若謂浦中淤積由於停泊木排何以薛家浜南素無木排而仍見淤沙且木排與船舶同一浮於水面地位謂船可停而木排獨不可停必無是理於此足徴淤積之原因乃潮沙使然非關木排停泊也明甚年　商業凋敝已達極點何堪憑一面理想之詞再受重遷之累且黄浦均在開濬之例遷讓至何所底止而商業關係須在繁盛市場前此遷移已蒙難言之隠設再予求從何營業爲此迫不得已瀝叙原由除禀縣局外禀請鈞員鈞尹察核迅准據實轉請浚浦局曲予體恤並飭縣局仍准商等在已經遷移之薛塚浜之間照常營業不勝迫切待命之至等語聞該兩署昨巳飭行工巡捐局上海縣署以該木商等原泊南市木排旣於上年另行遷定倘再遷動則所禀重累云云不爲無因惟浚浦係屬要工而疲商亦非興業之道兼籌並顧未便稍偏飭即會同核辦雙方兼顧云 
[皮商公會開會選舉]  
　　我國皮業（生牛羊皮）近歲輸出之價值以數千萬計　本埠一方面歲入已約千萬該業曾創立公會整頓行規維公益頗有成效今於昨日（星期日）申刻開全體大會集議進行事宜並改選職員其舉定正副會長及名譽　董姓名如下正會長鄒靜齋副會長劉萬靑程眉山名譽會長董王修五馬少園陳運新徐金山鄭良卿馬子彝游秩東鄭玉書尙有各帮董十餘人從略 
[蔣尊簋回籍治喪]  
　　現任北就將軍府參軍將尊簋（字百器浙江籍）因丁母憂請假回籍已於前日抵滬至北市晉康里寓所料理喪務聞不日即須扶襯回里安塟云 
[春季賽馬二誌]  
　　昨日爲旅滬西商春季賽馬之第二日　賽西人均於午後齊集泥城外跑馬廳　賽共計十次茲將得標者錄後　第一次十三馬西人野吼代沙遜洋行紅衣藍帽灰馬勝　第二次十一馬强生代怡和洋行黑衣黑帽白馬勝　第三次十馬西人馬勒蓋衣黄帽黑馬勝　第四次四馬西人司球代馬立師粉紅衣粉紅帽黑馬勝　第五次七馬西人利達醬色衣醬色帽白馬勝　第六次八馬飛達代牌夫黑衣白帽灰馬勝　第七次十三馬西人野吼代沙遜洋行紅衣藍帽黄馬勝　第八次四馬西人司求代馬立師粉紅衣粉紅帽黑馬勝　第九次九馬西人利達醬色衣醬色帽黑馬勝　第十次九馬西人野吼代沙遜洋行紅衣藍帽靑馬勝 
[紫竹林限期拆讓]  
　　華商電車公司在滬南車站南首起鋪築軌道至高昌廟廣東街口爲止業已開工惟望道橋外之紫竹林廟有碍咱線現經該公司禀由工巡捐局批准着將該廟於本月十號以前拆讓如違即由工巡捐局雇工代拆昨已傅諭十二圖地保錢永生知照該廟 
 
 
 

Page 11

 
 
住持僧遵限拆讓矣 
[妨礙濬浦工程]  
　　浦東西溝東溝及高橋沿浦灘等處近來時常有人將泥盜掘售於各船爲壓船之用事爲浚浦局查悉以與浚浦工程有碍密托水巡捕房查拿在案前日又有釣船户朱阿才前往東溝掘取草泥正欲載云有關和尙之索費當爲水巡捕房查悉立即前往將　朱二人拘送地方檢察廳訊究 
[持刀自戳之慣技]  
　　理髮匠鎭江人陳三寳前日至南市花衣街口同業高德華店内突用小刀自行戳傷頭顱胸脯等處由一分駐所將陳送至上海醫院察驗無碍仍由該所移送警廳司法科訊問等情已紀昨報茲經顏科長查得陳曾於去年陰曆正月間在南市靑龍橋附近婦人楊王氏家訛詐不遂用菜刀自傷頭部今又復萌故態實非安分之徒飭令退去自行醫治 
[抛擲茶碗之兇劇]  
　　向爲西式成衣之朱元生前居萬生橋畔孔慶和蓆店樓上嗣因 
出入不便遷居南陽橋地方詎爲時未久其妻難氏忽與徐子卿相約偕逃至二十四　朱親至蘇州將妻尋回旋經查知該蓆店夥顧炳釗有串唆同逃情事前日下午糾合多人將顧軋至萬生橋堍茶館空評理一言不合互相行兇朱將茶碗擲去误傷茶客范榮生頭額血流滿面由警到來將朱顧並該氏與受傷人解由二區警局轉解地方審檢廳昨午由堵沈推檢兩官特開簡易庭訊供之下姑念范傷無碍從寛判朱元生罰洋六元以示薄懲 
[跌斃無須相驗]  
　　寗波人王明福年已花甲前晚在美租界西華得路狀元樓飯館晚餐食畢忽然倒地跌傷頭部身死報由美捕房將尸車送驗尸所嗣由尸子王興華投案請准免驗自行棺殮 
[汽車撞傷小孩]  
　　小孩高福根前日午後四時在巨籟達路被某號汽車撞倒傷及腰際由捕查見送到廣慈醫院醫治未識能保無碍否 
[外甥忘恩負義]  
　　滬南徽　碼頭波彌文鷄毛行執事林文泰昨偕伊母林劉氏揪扭其甥莫榮卿至一分駐所控稱莫幼失怙恃留養在家已於去年爲之成親並借貸洋一百餘元不料近忽聽信妻父唆使竟將外祖母辱駡甚至毆辱尊長請爲究辦訊之莫堅不承認飭送警廳司法科譸究 
[婦人被夫戳傷續紀]  
　　楊樹浦路七百六十一號門牌居人曹福仁因伊妻許氏不守婦道於前日持刀突入臥室將氏頭面等處戳傷　逃由捕查見將曹拘入捕房並將許氏車送醫院醫治昨報已紀其事茲悉捕房昨將曹解送公共公廨請究中西官諭令還押候許氏傷愈再核 
[查究凌虐婢女]  
　　新閘平橋路二百八十八號門牌住户余胡氏因將十三歲婢女才喜凌虐受傷被新閘捕房九十八號西探奪悉前日禀明捕頭前往將才喜車送醫院醫治一面禀請公共公廨出單昨將余胡氏傅案請究先由中西包探上堂禀明前情並稱才喜遍體受傷現在醫院醫治不能到堂訊之余胡氏延　信惇律師到堂辯護關讞員商之美領郭君判被告交代表律師带去候該婢傷愈再行訊核 
[拆白黨自稱教員]  
　　杭州人黄仲山自稱教員近與住居滬寗車站界路某號門牌之婦人某氏勾引成姦旋復潛取該氏之金鐲等物圖逃被氏報告捕房昨派包探將黄拘解公共公廨請究原告延羅傑律師上堂譯訴前情訊之黄供金鐲係原告自願贈送並非私取中西官以黄非安分之徒判押西牢一月以儆 
[带女回籍之失望]  
　　江北婦人劉徐氏於六年前偕伊婦夫陳友才携事親生女兒蘭英來申售於住居法租界之婦人陳洪寳得洋七十元立有身契爲憑徐氏忽於上月間扭陳友才至地方檢察廳控陳誘拐伊女後由法警協探將洪寳蘭英提至法公堂訊明前情判蘭英交洪寳領回徐氏斥退詎徐氏出外後糾合多人將蘭英拔入南市警區移送警廳司法科候訊旋由洪寳投報捕房將徐氏拘獲管押昨經司法科將蘭英送廨據供是日女子至陸家石橋姨母家中取物行經華法交界之處忽有擺牛肉攤之某甲並不知姓氏之婦人及劉徐氏等三人上前將女子攔住不問情由拔入警局轉送司法科今由該處送案是實質之徐氏供認希圖到手後带回原籍另行擇配不諱聶讞員判徐氏押一月蘭英仍交　洪寳領去 
[妓女不認逃避]  
　　盛金福在滬北大新街大新坊開設妓院昨午偕同吳阿榮等在南市大王廟附近與妓女楊老六衝突盛等欲將該妓拔往租界當爲崗巡查見一併拘送警察廳訊得案關民事轉解地方審判廳由施推事官開庭辯論盛金福訴稱今年正月十七日有雉妓楊老六前來租定餘房言明每月房飯金三十四元楊與妓女碧玉等懸牌接客共有花酒二十三席每席計洋十元由我承辦不料至三月二十九日楊等忽然逃逸共欠花酒洋二百三十元房飯金一百三十六元共欠三百六十六元今日偕同中保吳阿等尋至南市大王廟三十七號門牌將楊扭獲向索支吾在途爭執由警送案是實吳供略同質之楊妓供常熟人今年二十一歲所欠之洋數目相符但一切局賬均爲客人拖欠端節未到未便索取此次南來實因戚家有事並非逃避問官以辯論終結判楊妓交保聽候送達判詞 
[酒店因賭受罰]  
　　滬　董家渡新豐紹酒店容留外人在店賭博被人密各一分駐所宋警佐派警前往查察正在聚又麻雀當將該店執事鍾德卿傅所聞明違警屬實罰洋五元充公示儆 
[不認僞造收條]  
　　木作頭徐貴祥與費　揚因買地不還存洋糾葛在公共公廨互控經中西官訊得徐貴祥所呈收條係屬僞造判徐交六百元人洋並保歸刑事案訊理昨晨復訊徐貴祥訴明當時在閘北恒泰米行内付給地價有見證諸伯倫在場收條係費　揚所出並據見證諸伯　投訴目覩費在恒泰米行賬房内書寫收條各節繼由費襲揚所延之代表律師朱斯芾向徐與見證盤詰良久因時已遇午中西官宣諭退庭判候復訊再核 
[塗改鈔票之懲罰]  
　　雲南路興隆祥烟紙雜貨店經理周大良串通陳阿根將中國銀行東三省十元鈔票塗改江蘇上海字樣圖免貼水前日囑合小孩張富郎持至北山西路一带混兌被興隆祥店主黄杏春查悉追至楊家墳山與張孩在途爭執被捕查見詰知前情即將黄與張孩及周張二人一併拘押昨解公共分廨請究由中國銀行夥嚴德成上堂證明近因東三省滙兌不便貼水須十分之二故被告等將東三省字樣塗改請究並據中西包探投訴前情且將周等所刊江蘇上海等圖章呈案請察訊之周陳二人供詞支吾俞代襄讞商之美領别君判陳周二人各押西牢半年張孩省釋並以店主黄杏春管理不善着罰洋四十元充公所有塗改之鈔票六張與圖章一併銷燬 
[扭控兜售食米之騙子]  
　　住居閘北烏鎭路之寗波婦人楊沈氏金王氏昨扭張维勝至四區警署控稱張以兜售食米爲由騙去大洋兩元請爲訊究當經姚警正質訊一過張供認不諱判解司法科核辦 
[成衣匠大失信用]  
　　顧而逢至法公堂控稱妻子將衣料數件交成衣匠唐連生做衣迄已日久未將製成衣服送來向之催取一味延約今悉已被質去是以報捕拘案請求訊追唐供取得衣料回家適有朋友邀民人賭博輸負甚巨無奈將衣料質洋十七元現在無力措贖祇　陸續料理判管押限繳 
[竊賊挾嫌誣攀]  
　　招商局碼頭巡丁至法公堂控稱王老五前在輪船上竊取麫粉兩包　捕拘獲供出原贜售於周德生請求追喊訊辦王供行竊後售於周德生得洋三元五角是實周供開燒餅店爲生從未收買竊　王前來賒吃燒餅欠錢不還迭向索取曾經爭吵數次今被挾嫌誣攀求察判王押一月周開釋 
[滬海道尹公署批示二則]  
　　寳山高橋鄉經董孫兩桂等禀縣境第六區第二分駐所警佐嚴善增久孚衆望請求調駐原處由據禀已悉警佐能否調回原駐處所旣已並禀該管警　應候察核酌辦毌須來道凟請此批 
　　商人朱福年禀請飭局給還墊欵由據禀巳悉該商前墊鉅欵認辦閘北淸潔木署無案可稽仰上海工巡捐　長查明詳核仍候松滬護軍使批示此批副禀發局 
[巡官來滬銷假]  
　　英美總巡捕房管理華捕正巡官張森君於去　回國現已來滬照常供職 
[公共公廨訊究竊案彚誌]  
　　馬霍路三百八十九號門牌住户沈邱氏控傭婦林朱氏竊取皮衣金戒由捕將被告拘解公堂訊押在案昨由捕房吊到　贜狐皮等物將林朱氏解經中西官復訊屬實判朱氏押女所三月贜交原告領回 
　　張榮生被西摩路三十三號門牌某洋人控告偷竊值洋四十元之地氈昨由包探將張拘解公廨經中西官訊供不認判押候查明再訊 
　　韋桂香五小弟前日　黄浦灘黄包車　串竊靑鹽陳皮梅數十小包携至廣東路圖售被捕查獲拘押昨晨解經中西官訊知韋係過犯判押西牢半年期滿仍逐出租界王押一月贜存捕房候認 
　　劣孩梁阿培黄阿坤張阿全何阿生王阿本許　忠先後串竊西人屋立物日本人須籐本田等衣物由探查獲昨解公廨經中西官訊明以何王二孩均係過犯各押改良所半年梁黄張三孩各押三月許孩押候下禮拜二再行訊核 
雜評平 
[不可解（訥]  
　　中央之不允滬杭通車果何意歟如防浙之獨立傅染於蘇而以是爲鴻溝之隔耶則僅不通火車有何效力如以江浙交界地爲軍事區域耶則江浙大吏早已聲明各不派兵今日猶抱此志决無驟開釁端理又無所謂軍事區域如防黨人運動往來靈便耶則兩省軍警稽查甚嚴又安易混　然則火車不通於中央毫無裨益徒令商民受損失而已且所謂損失者不僅在貨物運輸之關係將因此火車不通之故而更起種種謠言人心常惴惴不安其無形之害又豈淺鮮耶 
來函 
[王汝鼎來函]  
　　去年秋間數處曾分送中國打字機圖說一千　並　貴報介紹於　報諸君之前無任感佩祇以千册之書爲數有限而函索者紛至沓來不數日後遂至無以應命不得不登報截止惟對於後來者非當抱歉今幸是機之發明人周君厚坤忆於去臘歸國就上海商　印書館之聘監製機械儀器部之出品復以餘暇將其所發明　打字機精心督造中間幾　改良力求簡捷與去年　說上之所云已略　出入今周君定本禮拜五（五月十三號）下午八點鐘在北四川路中國靑年會用英語演講並將該機當衆指示爲特布告滬上閱報諸君並以慰外埠之盼望是機者　　佈此聊釋前愆謹請登入貴報爲荷　王汝鼎謹啓 
[補錄命令]  
　　四月十五日政　堂奉　令特授　陸基以勳五位此令又令　持授吳恒瓚官邦鐸以勳五位此令又令布彥孟庫給予一等嘉禾章此令又令伍德明給予二等文虎章閻相文穆士珍蕭正壐均給予三等文虎章王鈞張耀樞屈　意均給予四等文虎　诏應良給予五等文虎章此令 
又令張治禮給予三等嘉禾章此令又令劉虎臣給予三等嘉禾章陳孝思給予四等嘉禾章此令又令何疇給予三等文虎章此令又令王恩渥給予三等文虎章余介卿給予五等文虎章此令又令杜傑給予四等文虎章此令又令方濟川給予四等文虎章此令又令崔振魁授爲陸軍中將此令又令伍德明授爲陸軍少將王鈞陳口思張耀樞閻治堂　　國周煜坤秦毅均授爲陸軍步兵上校蕭正壐授爲陸軍騎兵上校王愷　授爲陸軍炮兵上校此令 
又令李根固授爲陸軍少將何疇授爲陸軍步兵上校此令又令王恩渥授爲陸軍步兵上校此令 
又令任命張福來爲陸軍第三師步兵第六旅第十一圑圑長此令又令方碩　授爲上大夫此令又令湖南巡按使沈金鑑呈湘江道道尹張官　因病　　　職張官劭准　本職此令又令任命胡瑞霖爲湖南湘江道道尹此令又令任命石志泉爲大理院推事此令又令陸軍部呈請將苗得霖授爲陸軍炮兵中校並加陸軍　兵上校銜陳如漢授爲陸軍步兵中校董希天王金玉徐　善王增立均授爲陸軍步兵少校應照准此令又令陸軍部呈請將郭立奇馬其昌均授爲陸軍騎兵少校　照准此令又令陸軍部呈請將李昶熙加陸軍步兵少校銜應照准此令又令司法部呈請任命葉文鈺署甘肅高等審判廳書記官長應照准此令又令國史館呈請將纂修曾廣鈞　叙列三等試署協修楊　攀叙列四等應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[游戲文章三字經補] [  塵夢]  
　　三字經一書所包甚廣其中各科學無不完備惟歷史門有淸以後旣付缺如而叙淸初諸語亦　曲筆爰仿各書局歷史教科書改訂補輯之例爲作三字經補此段文字直接原文（至李闖神器焚）之下而原文（淸太祖）四句則須删去也主冬烘先生三家村學究先生存古會會員均不可不讀此完善之本 
吳三桂借外兵好江山歸滿淸自順治至宣統三百年國運終革命黨號孫文起義帥收中原隆裕后歸去來袁項城上舞臺癸丑年又革命小百姓眞倒運楊晳子創籌安帝制行共和完八十日民軍起民國活帝國死 
[賦得巡位得空字五言六韻] [  塵夢]  
　　實位無能守江山總是空用兵連日急勸退萬人同黑幕情皆揭黄梁夢已終千年遺後恨一錯去前功洪憲成陳跡新華悵故宮攀龍諸俊傑報主問誰忠 
海上瑤琴 
[新編歌劇秦廷七（非經許可不得排演）] [  冥飛]  
　　第三場聘荆 
　　末上唱探明了英雄眞心事東宮來報太子知白俺　光昨夜與荊鄉作肺腑之談見他智勇深沈堪託大事不免報知太子好去敬禮於他外上末白來的可是鞠太傅外白原來是田先生末太傅出得宮來爲何悶悶不樂外白田先生你那裹知道哟唱俺太子恨秦王胸頭怨忿一心想遣俠客行刺刧盟那曹沫刧齊桓是行陯僥倖那專諸刺王僚是殺自家人國家事豈可仗匹夫短刃這其痱何况是害重利輕因此上進忠言他全不信怕只怕洩　謀一事無成末白呵呀大傅眞可算得老成持重了外白只是太子主意已定下官難以挽回願田先生前去再加勸解一番休要辜負我　荐先生苦心謀國之意末白這個自然太傅請放心就是外白如此下官暫别了末白請使外下末白哦呵呵呀剛才鞠太傅一番言語竟將我　看得不值一錢噯只可惜我老了不能做出掀大揭地的事業堵他的口這便如何是好想介哦有了唱恨我頽唐難　命拚將一死激荆卿　生内唱倒板莽天涯容不下英雄豪俊醉態上唱好年光都付與夢死醉生酒澆愁歌當哭聊以適性辜負了三尺劍何日龍吟嘔介呵欠介白哈哈哈俺荆軻今日也居然醉夢了哭介咳人生幾何壯懷無已好不悽慘人也嘔介白醉了醉了來此已是寓所　　隠几而臥隠几臥介急急風）田光佩劍冲上白薦賢酬太子壯志付良朋老夫剛去見過東宮已將荆卿薦了太子言道要親自前來迎接因此老夫急急趕來先將俺一腔心事囑付於他 
宣南劇故 
[紅格閣劇本攷（續）] [  瘦碧]  
　　少焉治具邢國親酌　生跪而受顧謂娉曰郎君長汝汝兄事之更　娉與麟酌以飲生旣爲令家童引生往就堂外東廂止宿生至則嫗家行李已先在矣居月餘念邢國雖甚欵愛而語不及姻事且疑兄事之命乃密祈夢於伍相祠得神報云灑雪堂中人再世月中方得見嫦娥莫曉所謂但私識之一日平旦入問邢國出至重堂轉堂后曲巷以造娉室娉方低鬟束雙灣著羅襪生屏身户外窺於𨻶間福福見之以報娉娉怒將白邢　生惶恐謝娉亦解更以閣前瑞香贈生命福福送生出生即重賂福福使之挑娉福福出　綾令生書有海棠枝上拭新紅之句謂生曰我持此去君徐來及見娉乃佯　娉見詩色變生趨謝繼之以跪娉乃令生就坐生從容曰千里至此本　姻盟今夫人了無一語其意可知而子復漠然相視當即促裝與之訣　娉歎曰人非森石誰獨無情君子此言豈知吾者生即求令娉拒之曰晚當以遣福福詣君有語相告已而夫人歸生乃趨出至暮福福至約以明夜逹生處生喜不可制明日生之友招生過平康生辭固曳以去勒飲至醉歸則臥石欄側地上娉乘問赴生而生適大醉呼之不覺乃悵然書一絶於生練裙上有曰襄王自是無情緒醉臥月明花影中生覺悵然追恨踰數日邢國往作佛事娉與生送之娉秘語生是夕竟逹娉處定情焉生曰今夕可謂海棠枝上拭新紅也自是更數夕而生得母兄書令歸就試 
自由譚屑[  鷄雛]  
　　人各有能有为能著其所能固足集事舍能以就不能智者不爲也若我所能者此而人不假之斧柯乃猶依違猶豫有餘戀焉抑可羞已 
　　是非淆然非一日矣功利之士悍然以行不義積多金則俯仰身世進退綽然有餘裕至於身後之毀譽當世之譏彈固可一笑置 
之也 
小說一 
[倫理小說後母] [  泗濱野鶴]  
　　後母之苦其前子女所在類是爲之父者亦必大異其疇昔之心莫之或　惸惸子造糜所庇蔭途人咸得而凌之矣余草是篇頗有恫乎世變之淪雋將以稍　乎薄俗讀者諸君　毌以鎖屑疵焉 
小無賴若爲此乃不畏死耶須知竈下之黑棍非有情者言者爲劉公孟之妻石氏時方衣蟬翼紗之衫當風而立雙瞳注視庭中兒不少瞬一若其心中正有無限鬱悶一一化爲熱火亟欲得風以騙逐之者旁立一女孩輕粧正復情雅而厥貌醜乃無倫其面部絶小而鼻大於茄子幾占全部之半厥口又不能作語第發聲曰啞啞石聞聲則亟廻顧舉其似蒲之掌摩女孩之頂徐語曰阿碧若毌驚適間我怒此小　賴耳待我杖此後當發篋饗汝以摩爾登糖阿碧聞方乃大樂而婦人遂捨阿碧入時庭中兒方棄其掌中之泥而以小指徐納褲之微孔蓋其衣猶是四載前渠親母所手製者綴之數四矣而厥色亦等於鐵店中學徒所服之衣黯然作黑色即吾人以淡墨汁傾於其上者亦復無所辨認方之阿碧所腹眞有　壤之别然而無足異也未幾而石出所謂竈下黑棍者赫然在手中似欲作舞使杜工部而見之者且將播之吟詠與公孫大娘並垂不朽矣維時叩屝聲　厲婦人釋棍納之則公孟自校中歸也公聴旣入則亟去其草冠與夫外衣額際汗珠續續出不已意者此頭爲珠璣製造所製造旣就則頻頻連輸出口也抑或天公憐　貧乃賜以如許明珠耳而公孟則殊不之惜第出其巾拭之惟恐不遑見石有憤色則柔聲曰卿果何爲者啓華又癎作耶 
小說二 
[俠情小說紅蘩蕗别傅] [  天虛我生]  
　　第三十七章（續） 
　　但白拉根内方坐暗陬其面色乃不能見舒勿林心殊不釋唯恐更踏前時覆轍乃立旋燈使照及白拉根内之面正色言曰白拉根内男爵吾儕此行果得獲嘉蓓則汝即可出罪否則白拉根内笑曰此君可勿慮吾旣允汝豈有翻悔汝苟不信固不妨多带衛卒而行舒勿林國民吾今甚望此事之速了君如尙有言曷簡舉之裨予得作書則主明即可成行海龍當二人語時初不作聲但注其二目以視白拉根内略不轉瞬至是乃不耐曰舒勿林汝何故與彼作此虚套舒勿林勿顧仍問白拉根内曰由此以往爲道幾何白拉根内曰可二百餘里舒勿林曰然則何向白拉根内曰但北行更不必轉折舘勿林曰則是將達每岸矣白拉根内曰否去海岸尙七里有羨舒勿林曰當經過蒲葦及亞米克來洒直達蒲龍森林矣白拉根内曰然抵蒲龍即可抄僻逕而行其地爲道至紆曲君等當依我指導而行否則必迷失道舒勿林曰但汝今巳將方向見語吾儕固不妨自往白拉根内泰然曰亦佳但汝儕設不得嘉蓓者當不能咎我且即得嘉蓓而非由紅蘩蕗所手獻則舒勿林亦不得爲榮白拉根内亦不得爲辱舒勿林大笑曰君言殊爽利然則平明吾儕即當同行此程三日足乎 
 
 
 

Page 15

 
 
   
 
 

Page 16

 
 
   
 
