# 1917 - 344 - 4916110

 

Page 1

 
 
遊記 
[羗海雜誌（四）（十）（一）（生入）]  
　　左右以爲然數日其父牽羊擔酒擎紅布來謝余拒之曰非也幼女今晚成親特來拜謝余曰若是則爾女太憨吉期已届猶隨强暴以去曰非也贅婿非他即拐犯其人也言畢怱怱向門外招其女若婿盛裝入拜余不禁狂笑語之曰爾眞能爲家翁成全兒女美事靑海刺麻寺附近必有制麻墳浮圖一二級前立一杆經旙飄颭墳之前後劃爲塋地禁止樵牧犯者罰牲畜以贖首告者賞其牲畜之半余在巴倫有兄弟二人訴其父蹂踐刺麻墳者驗之實有跡旣知其父貧子富余曰事本天成奚待人理應罰牛羊若干令其兄弟代出之應得首告之賞令其父納之可耳其父感泣稽顙其子二人譁然不服旁立紅敎刺麻亦褒其子首告之功傲然力爭余曉之曰父猶佛也譬之呼圖克圖有罪衆刺麻能坐視不救乎人之所以異於禽獸者以其有父子之情也爾等無可以理喻今且言情助其子以凌其父是將合衆刺麻逆其呼圖克圖矣烏乎可紅敎刺麻囉囉呼曰其父何人能比我呼圖克圖且詛且行回招犯者二子曰去去似此暗無天日曷訟爲余厲聲叱軍隊繫之牽而前仆而痛杖之杖畢指之曰爾剌麻墳應得罰欵爾不受聽之爾願息訟亦聽之要之彼二子大逆不道必治爾輩助人爲逆必治一紙入我門萬牛拽不出旣訟之余不能息矣閉之於民房派勇守之紅敎剌麻係巴倫眞錯寺僧官眞錯寺者爲柴達木第一紅敎寺余今扑其僧官遠近駭然該寺法台香錯邀同蒙古左翼盟長台吉等來說僧衆出言詭以愎蒙長之辭和而婉無非欲逹息訟之目的余曰刀鋸斧鉞吾以一身受不撲此獠誓不入關天下豈有無父之國哉時漢人旁聽者淚如雨下蒙番則揚揚如平常蒙長關說不得要領遂返余明知衆在西甯上控早將案情逕逹長官長官密函先到囑余照法辦次日遂傳集盟長台吉法台香錯咸帶印綬來會提出所押各犯飭犯者二子各出家產之半呈其父其父罰欵若干交與墳主將此事始末編成白話告示譯爲蒙番文鈔寫數十張與蒙長台吉會印畢而後將全起人犯釋放紅敎喇嘛蹣跚以去所到之處沿途先貼告示自此一役未見忤逆之訟案胸中壘塊爲之一消事無關係者可以不了了之且可以游戱出之至梟鳥破獍之徒不可以尺寸假矣然此猶未爲創見也若蒙長番目僧官之折獄逆情悖理事類野人讕語記者生煩閱者生厭概屏之吾怪夫天地之氣獨鍾於山川而不鍾於人何歟 
　　是編始於己酉之夏止於辛亥秋於今三年重爲釐訂所稱本朝字樣悉改爲前淸西甯辦事大臣改稱靑海長官惟依據舊說之處仍照原文所稱當時本按日書事　各旗各族之天時均以所到時日爲凖風土事實觸目便書遇有未確處後來另有所得隨時更正靑海向無專史即叢書雜說亦少記載余先期查閱長官署檔册所有蒙番牧地四址幸大致無誤鄉導何君通事楊姓皆熟諳番情余得力於檔册及此二人者居多初稿惟求其詳篇幅稍冗自必不免然前人未經詳道後人僅據臨時見聞所得尚屬掛一漏萬今將日月删去略爲編次雖多缺而不全而山川形要風俗物產猶能得其梗概惜其時驟聞警報倉卒入關所見所聞有許多待記者强半遺忘亦有記之而原稿遺失者不無可憾凡所未盡容俟補書續版倘承通人摘誤指正則受敎良多矣民國三年九月宜興朱播中怡淵識於淚上 
要件 
[游戲敎育（二）（十）（五）（婺州廢民譯）（芬來專遜女史原著）]  
　　貝維斯書中之故事不過叙述二學童之如何排演鎗械與船筏之如何製造以及如何環繞小湖以航行因之發現一眞確之島而居之察之似甚尋常者也然以傑佛來之筆爲兒童之口吻則頗滋趣味矣余校之兒童正讀是書卽渴望演習之余亦同情此無可自諱者貝維斯初次之筏爲舊木箱運用之場爲近其居室之溪瀾而吾輩校舍中最佳之箱旣甚富離校不數步亦有溪爲夏日盛暑偪人吾輩携重箱直趨溪畔是乃素習故無畏縮雖陽光閃爍欲求一枳樹之林以爲蔭蔽尚不可得而勇敢之精神仍自若也吾鎭處於海岸一溪一渠網羅密布之致使互相分隔畜牧之場徧地皆是則伐木爲橋以便羣畜之馳遂夫橋梁之樂於兒童不啻具有蠱惑之魔力也吾輩疾抺其一以爲運用之根據當即箱爲筏以横渡之前羣兒自己熟習之但旣實行一兒據筏作葉子戲雍容駛過橋梁之下則激刺之度頓高焉俄而盡赤其足遂爲游戲正濃之候矣木箱之筏航行一周合唱隊坐於河畔以宣揚之一童陷其趾於泥中則高呼曰呀此黃金也合唱隊中一兒童應聲曰然則是地必爲阿非利加洲也其一又起而相詰曰使此泥爲藍色吾當處於何地乎合唱隊即答曰是爲金鋼石則在南非洲矣而是時温度之高尤確似非洲引起吾輩非洲陽泉之思焉於是南非洲之游嬉不久遂爲完全之進行其中赤足之穉童乃組爲駝鳥之圃 
　　次晨吾輩展示大地圖始爲地理之敎課而興味仍無稍減僅提示南非洲之名即使彼等敏捷之眼閃爍凝注（實習之敎員認此爲學子奮勵之表示）議論波興凡彼邦地理之事實均引而證諸吾輩演習之地故地理敎課中之新名與新事中心藏之無或忘之余能使讀者深信貝維斯一册可使學子諳熟佳美之文學功效絶巨也蓋是盡有裨於學子之游嬉而換言之則此種游戱均環注其熱誠於是書耳（未完） 
 
 
 

Page 2

 
 
時評 
[不偏重（冷）]  
　　不偏重者得其平之謂也凡事皆以得其平爲正獨於和戰二途决不能不偏重而得其平也 
　　假使和戰二途而得其平者將半戰而半和歟抑又戰而又和歟更不然者或不戰而不和歟此乃决不可能之事也唯其不能所以不和則戰不戰則和不但不能不偏重而且有此則無彼有彼則無此絶封不能相容也以不相容之事而乃以不偏重之法應之我敢决其愈擾而愈紛也 
[命令]  
　　十二月十六日大總統令　姜文熙授爲陸軍醫監郭兆楝授爲陸軍步兵上校此令 
　　又令　參謀總長蔭昌呈綏遠都統署上校参謀孫錫聲早經離差應請免職孫錫聲准免本職此令 
　　又令　任命楊紹曾署綏遠都統署上校參謀此令 
　　又令　陸軍總長王士珍呈請授石焕鼎謝濓爲陸軍步兵中校葛家俊爲陸軍砲兵中校齊玉衡王俊傑馬翰榮爲陸軍步兵少校劉鴻鈞爲陸軍騎兵少校宋鴻勳爲陸軍二等軍需正鍾振東爲陸軍三等司藥正均照准此令 
專電 
[北京電]  
　　政府和戰仍不偏重昨聞因令曹率隊赴漢口令張率隊赴宜昌皆係非正式電令一面仍與李純等言調停之法欲南方知難而退（十七日下午三鐘） 
[北京電]  
　　天津昨奉征討電令開最後會議决定出兵程序張懐芝當晚專車回濟已派兗州鎭使施從濱率所部先赴浦口張自統兩混成旅開往南昌曹錕今晨回保定部署先出一混成旅自率一師一旅由保赴漢頃電參陸辦公處稱奉命討湘請撥飛機四架並軍官學校之陸砲以資應用（十七日下午一鐘） 
[北京電]  
　　張懐芝昨到天津今日來京催促軍費並有種種要求曹張各催付二百萬元政府允先撥各五十萬（十七日下午三鐘） 
[北京電]  
　　聞張懐芝倪嗣冲等攻擊李純一面暗中要求王士珍退段祺瑞復職但馮决不輕許（十七日下午三鐘） 
[北京電]  
　　曹錕僅以一混旅由保定南下（十七日下午四鐘） 
[北京電]  
　　劉冠雄意欲辭職王巳備辭總理陸軍呈文（十七日下午四鐘） 
[北京電]  
　　馮以王堅辭陸軍再徴段芝貴同意答稱當局對西南巳有主戰决心此席不難勉就（十七日上午十一鐘） 
[北京電]  
　　王總理去志益决辭呈已備段芝貴將如王之先長陸軍而後取代（十七日上午十一鐘） 
[北京電]  
　　今日召開特别國議一爲總統交議之某項緊急軍事問題一爲外交上之某重要案結果對於解决時局必有一最明瞭命令發表（十七日上午十一鐘） 
[北京電]  
　　王克敏以造紙廠印刷局等向日本以商借大欵充軍費（十七日下午四鐘） 
[北京電]  
　　王克敏派李某赴日運動借欵五千萬以財部造紙廠印刷局並某項權利爲抵押（十七日上午十一鐘） 
[北京電]  
　　龍濟光删電報告巳就巡閱職並言眞日開拔軍隊五千圖粤（十七日下午三鐘） 
外電 
[哈爾濱電]  
　　十日海參威俄美委員會開議時美艦隊司令賴特氏演說言及俄國之現狀軍紀之凌亂與海參威工人之罷工且謂此來目的乃欲對於幼稚之俄羅斯民國表示美國之同情美國曾以軍火接濟俄國今尚能供給必要之軍械惟以俄國現時政府之故目下不得不禁止車輛軍械運入俄境若俄國果與德國單獨媾和則俄國必遭德國專制之苦而受其經濟上之束縛再德國必操縱俄國政體將來俄國定屈伏於惡劣甚苦之帝制之下甚望俄國善自爲之余可早日電請本國政府解除供給品停入俄境之禁令云云海參威有工人七千　商船泊留日本不復入港行將無工可作十一日　洲里車站有哥薩克私售禁品者於乘車返俄之　拔刀攻擊車站衛兵互相放鎗致擊斃車中水兵一人未幾中國軍隊馳至亂徒乃逃　火車得以前行其他車站逐日皆有被人攻擊情事比爾戈洛傳來消息謂十一日柯尼洛夫將軍都下一支隊與里林政府之兵小戰於距比爾戈洛南而二十八俄里之某車站未分勝負（十五日） 
[哈爾濱電]  
　　哈爾濱華俄道勝銀行現决計與俄境外各處道勝分銀行同一辦法俾可經營國外滙兌貿易從前政府視哈埠道勝銀行爲在俄境之内不准其將國内金錢輸至境外故不能有此營業也東淸鐵路之美國訓練員已有一部份行抵海參威將設立辦事處於哈埠（十五日） 
[北京電]  
　　英文京報停止出版以後警廰即封閉其房屋阻止其尋常印刷之營業酓且欲逐出英籍華人某經理星期六日英使署與外交部商定不干涉印刷營業及其經理外交部當以此事轉知警廰惟警廰仍欲驅逐經理將其煤炭電燈食水一概堵絶理乃懸掛英旗終不屈讓反對英文京報者極欲奪此報館而續辦之以謀前内閣之利益故警廰始有此舉動同時有一華英合辦之公司已獲得此產業之優先權擬承辦此報以謀中英兩國之利益（十六日） 
　　以上字林報 
[北京緊急電]  
　　曹錕奉率兵南下之命令後擬先將駐保定第一混成旅運往湖北方面張懐芝則擬運一師圑至江西方而據政府都内某要人云政府此種舉動非决計以武力解决不過欲藉此遏阻南方之積極的北進同時希望於將來媾和時圖得有利之地位耳（十七日） 
[北京緊急電]  
　　今日國務會議散會後錢能訓面謁馮總統提出條件請採主戰方針或和或戰要求一確實之答覆總統與總理因是大窘於處置（十七日） 
[北京電]  
　　本日國務會議所協議者對南方當整頓軍備對哈爾濱事變擬伺時機再添派軍隊等事件（十七日） 
[北京電]  
　　北方主戰派在汕頭方面南軍勢力甚大主張速令曹錕張懐芝率兵南下向各方面竭力奔走運動冀達目的該派各機關報皆鋪張揚勵滿載曹張大舉南下之記事（十七日） 
[北京電]  
　　據國務院消息昨日參陸辦公所以總統名義發布命令令曹錕充第一路司令率兵赴漢口張懐芝爲第二路司令率兵赴南昌（十七日） 
[北京電]  
　　今日開國務會議協議對南方政策之重要事項（十七日） 
[奉天電]  
　　奉馮總統命赴哈爾濱視察擾亂情狀之專使何宗蓮張紹曾兩上將十五晚離奉天十六抵長春俟會見孟督軍後卽將赴哈至十六日爲止吉林兵之赴哈爾濱者前後共計三營（十七日） 
[奉天電]  
　　奉天軍隊雖頻傳南征之說但未有何種之豫備出兵之舉似僅虚張聲勢而止（十七日） 
[南京電]  
　　今日午刻李督軍在署内開茶話會欵待各界人士並於席間表示對於時局之意見（十七日） 
[南京電]  
　　省議會議員蔡璜提出議案發起全國國民會議以救時局之危急（十七日） 
[漢口電]  
　　聞荊州獨立軍自北京近派密使提出附條件之勸告後即以該軍改編爲近畿第十九師以石星川爲湖北軍務會辦已有願取消獨立之意（十七日） 
　　以上東方通信社電 
[東京電]  
　　據鐵嶺來電聞駐屯該地聯隊將開赴哈爾濱一切準備業已完全（十七日） 
[東京電]  
　　日本各紡績公司本反對中國之改正關稅今已改變方針講求善後方法大約將在中國設立工場（十七日） 
[東京電]  
　　長崎上海間海底電線年内恐難修復（十七日） 
[東京電]  
　　日本軍隊開赴西比利亞說歐美人頗歡迎居西比利亞之俄人深望其能實行曾爲東京之政治問題一部分之政客及報紙盛言日本出兵西比利亞實爲急務（十七日） 
[東京電]  
　　日本地方官大更迭大阪府知事大久保氏新瀉縣知事北川氏等均免職政府會之衫山氏補任衛生局大柴惣吉氏任佐賀縣知事森昌隆氏任滋賀縣知事（十七日） 
　　以上共同通信社電 
戰電 
[倫敦電]  
　　泰晤士報華盛頓通信員電稱國務卿藍辛氏接海參威美領事來電謂俄國各派軍人已自相激戰請速遣美兵赴俄救急云（十五日） 
[倫敦電]  
　　每日郵報載稱外交部至昨晚猶未接日兵佔據海參威之確報就事實推想日本或爲保全協約國存積該處之軍需起見决議出此（十五日） 
[俄京電]  
　　黨於國民委員會及軍工會之俄京防兵紛紛開會反對舊式之民選國會國議員圖在陶里達宮開會爲水兵所逐遂不果行保存民選國會聯合會開議時爲紅衣衛隊解散被拘者四十人農民大會開會時贊助與反對國會之兩派爭論至烈秩序大亂搗刦酒肆之舉時有所聞兵士輒狂飲開鎗爲嬉（十五日） 
[俄京電]  
　　伊斯美洛夫與彼得格拉聯隊開會議决卽將前皇與其子女移至克朗斯太監禁彼得保魯砲臺並取銷其所享特權當會議進行之際忽傳前皇已逃逸失蹤伹未經徴實（十五日） 
[俄京電]  
　　國民委員會日内將發表宣言書宣布政敎分離並没收敎堂之田地勒令敎士交出制服與飾品並取銷敎士所享之特權（十六日） 
[倫敦電]  
　　俄京電稱美克齊美爾黨休戰全權代表秘書來謂敵人代表已允停止由東歐移兵至西歐陣線云此言未足重視蓋敵人運兵計畫大馰今已成功也據總德國無線電稱休戰規約已於昨日在白里斯特里土夫斯克簽定自本月十七日起至一月十四日止非預先一星期照會則仍繼續有效其範圍及於公共陣線之飛行隊與陸海軍兩國即將開始議和（十六日） 
[俄京電]  
　　軍工代表便通信社今日宣稱俄德兩國已議定休戰條件（十六日） 
[倫敦電]  
　　德國各報之言論含有德軍準備於西歐陣線大施打擊之意泰晤士報軍務通信員里平登大佐聲稱西境德軍今共有一百五十師東境則有七十九師但東境軍中自十九歲至三十五歲之戰士均已調至西境故吾人必須從速準備應付德人之打擊其實現之期非在今冬即在明春吾人今需一百萬人俾於來年維持現有之兵力云（十四日） 
[羅馬電]  
　　意國公報云白倫太河與比亞夫河間之戰事仍在劇烈進行昨日下午敵軍密集進攻意軍取回攻勢志在減輕敵軍壓力曾兩次進抵泊蒂加山巓柯爾加泊里爾與柯爾台拉白里太南面敵軍强襲最爲劇烈爲意軍回攻所敗受創甚重敵軍繼復攻抵柯爾加泊里爾意軍今堅守稍後之陣地意軍兩次擊敗猛攻薩拉羅洛山凸點之敵軍（十五日） 
[華盛頓電]  
　　燃料部决議令公衆於每星期不燃燈數日此舉匪特可以節省煤斤且可令人感覺美國參與世界所見最大戰事之行爲凡燈號燈廣告及室外燈火裝飾皆在禁例店舖與辦事所不開時皆不准燃燈（十五日） 
[倫敦電]  
　　海軍部宣稱英國飛船一艘轂五人於十一日由東海濱出巡迄未歸來現信飛船已在北海南部爲敵海上飛機所毁尚有飛船一艘於十二日因機器受損在荷蘭陣地十二日英驅逐艦一艘被撞沉没失兩人（十五日） 
公電 
[河間查賑委員長來電]  
　　申報館台鑒直隷此次水災百年未 
見河間一帶盡成澤國飢黎慘痛賣兒嚮女耳不忍聞雖經大總統迭頒撫卹熊督辦厚籌賑欵究因人數衆多所得無幾現在嚴風朔雪殭斃日增已會同官紳籌辦粥廠留養所兩項惟欵鉅任重未易支持敬懇鈞座迅集滬上軍政紳商及各界男女大善士厚賜義欵以甦遺黎并請督辦處諮議前熱河實業廰長楊紳道霖晋謁接洽如已集有成數請指定河間災　　滙熊督辦轉發應將捐集之數請各報館按日登號以揚仁　而明核實毌任叩　查賑委員長任福黎叩　印 
要聞一 
[英報論無綫電借欵事]  
　　字林報十二日北京通訊云無線電借欵旣經英日公使抗議後中政府遂有取銷此合同之通告記者今續得關於此事之消息聞合同所規定者僅限定那森氏供給材料及購此材料之欵項若材料從何處購來欵項由何人給予則皆無規定故自表面視之那森氏儘可自由隨其所好以覓取材料與欵項只求覆行合同至於材料欵項之所從來或德或土或英或美或爲丹麥皆非所計也中國所聲明者此項偕欵應爲一種獨立貿易三十年内歸償年利八釐所借之欵專用以購置材料他日無線電台告成由華人管理而無線電機與所得電費爲此借欵之抵押品苟有不敷由中政府補償聞借此巨欵並非用以建築多數電台實則欲建一極大之電台能與全球各處互通消息據個中人云規模甚大擬建鐵塔六座高與愛菲爾塔同又塔十二座高三百尺僅以所需之電力計之須以可遍照全城之電力始可敷用記者按目前此種電台世界僅有一座即在柏林者是也美國雖有甚大電台然僅及其四分之三今瑪柯尼在瑙威起築電台他日告成其力之大可與柏林抗衡但中國何爲欲築此極大之電台是誠不可解之問題兩日前海軍總長告知邢森氏謂協約國恐採用德國材料提出抗議故此合同不得不取銷之那森氏答稱所需之欵項與材料保不來自德國將來必將所與接洽之人告明駐美駐丹之中國公使使之滿意云云中國似以此言爲然但因英日反對故不允承認合同有效聞那森氏現仍要求甚力使那森氏果能獲取美國或日本或英國之資本與材料則關於資本材料來源之反對當然不能存在第中國糜費巨欵建此大而無當之工程終覺不合算耳聞那森氏乃一商人精於此道曾充西門子洋行之經理爲中國海軍安設德力風根無線電機故與海軍部有關係今乃利用其關係立此合同以期經手購辦從中獲利此事揆諸情理按諸法律原無不是之處惟吾人所不可忘者海軍劉總長向以親德著聞今忽欲爲海軍築一極大之無線電台甯不可異那森氏曾向交通部兜攬此事不成乃轉向海軍部運動且那森氏肄業於德國又久爲德商雇用渠與西門子洋行之關係殊足令人疑其爲德人作佷再那森氏今雖聲明不從德國購買材料然亦未可謂爲斷絶德國與此事之關係蓋無法以阻止德政府使其不以金錢供給那森俾轉向他處如英國或日本或　斷購取材料也以五十萬鎊英金之代價得在中國設一無線電台而以向與德人爲友之丹人爲之管理由此即可以傳佈其邪說此固德國所願爲者惟協約國在他處且不肯容有極大電台利於軍事而又非其權力所可及者之存在况在對於協約國主議不甚熱心而 
　　 
[留美醫學博士周仲衡]  
現移居哈同花園對過小沙渡路轉角南洋路三號本宅候診　時間門診上午十時至下午四時出診下午四時至八時　診例門診一元　出診六元　電話西一〇〇三 
　　 
[沈吉齊氏勉力應診分助天津急脤] 1 
余廿年前會繼先榮祿贈公衆之志施醫有年旋入政界十餘年歷任煩劇精力漸不如彰比來除戚友處概不應診以免自誤誤人今秋京直一帶水灾之巨亙吉所無法屆嚴冬易地思之為之泣下余又力薄能鮮補救無法術殃擬勉力應診聊助其急明知杯水車薪無法益於事不過程盡余之心力兼為病家種此福田耳（診科）內外咽喉婦嬰胎產（診時）門診下午二鐘至三鐘出診四鐘以後深夜清早概不應診（診金）概照原章門診二元二角出診十元七角車號在內喉外科另加藥費（診所）北泥城橋勞合路北首二百州沈公德內 
　　 
[德醫董振民] ２ 
董君畢業於德國醫科大學又臨診于寶　醫院興德國能專科名醫道究多年學有心得經驗宏富特為紹介專清內外科花枊皮膚科眼科耳鼻喉科產婦兒科及精神病科門診上午九時至下午四時診盒一元出診下午四時至八時診盒五元號金一角提前　時加倍診所泥城橋新世界對面榮昌祥樓上住院治病戒煙割症打針新六零六淋毒血清興各種新工注射及顯徽鏡室試騐章程另備介紹人周金　朱葆三　袁麟伯　黃涵之　顧馨一　溫幹丞　沈聊芳　田時霖　沈仲禮　虞洽卿　林仲立　吳子經　張公權　寧漢章　姚子讓　蘇筠尙　陳作霖張逸槎　陳光甫　沈韞石　顧企韓　毛安甫　李馥蓀　莊得之　孫　人　沈飚民等同啓　電話四千八百七十六號 
　　 
[治肺癆哮喘特識醫生]  
上海三馬路石路口唐拾義大醫生內科醫學士也素以醫咳見長惟以醫肺癆哮喘為最多其經驗最日久其醫術最特識患斯疾而急思脫累者不可不注意焉 
陳慎餘白 
　　 
[太和胃氣散]  
真正總發太和大藥房老牌行所 
　　 
[京都天寶齋嫩面玉容散] 1 
此散治男女面上黑氣油膩烟色酒刺雀斑暗晦等患每晨搽擦自然嬌嫩滋潤淸秀眞嫩顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
　　 
[王立才醫家創製退膿液]  
發售處上海小西門外安瀾路卅八號大瓶洋一元小瓶洋半元 
　　 
[上海拋球場南二馬路口老介福]  
綢縀洋貨局新屋落成擇於陰歷十月念三日開幕 
　　 
[杭州上海胡慶餘堂雪記藥號廣告] 1 
本堂自分設上海以來並在北京路建造房屋去冬告成正式開幕深蒙　各界歡迎大加贊許而所置各省道地藥材門市飲片丸散膏丹並取西湖靈秀凈水杜煎虎鹿龜驢諸膠各種花露藥酒秘製辟瘟丹痧藥光明眼藥萬應靈膏虔修大補全鹿丸採力關東鹿茸暹邏毛角野山高麗東西洋參外洋官燕上品野术頭等銀耳等品無不悉心精　精益求靜現值復際冬令各種補品應時旺消並于十月望日新增參桂鹿茸丸此丸能培養眞元補益氣血誠扶陽滋陰之聖藥而於冬令尤宜補服如蒙賜顧請認為明杭州省城大井巷北首坐西朝東石庫墻門便是分號設在上海英界北京路老閘橋西首坐北朝南石庫墻門中堂供奉　天醫神庶不致誤 
[野知命淺相]  
鄙人從事數學研究有年向在京津行道蒙各界獎為編步刻因有事來申承知友劉意挽留且　先生抱負奇才何不出而救世鄙人以情不可卻乃暫庽英大馬路先施公司西對過民康里三百三十五號　上君子如有好者請即駕臨蓬　謹當　茗以待 
[法商電車電燈公司招人投標]  
為西暦一午九百十八年正二三月所有敝公司之舊銅舊鐵空油桶等物如欲買者請投標於本月廿五號前固封寄至本寫字間可也欲知詳細請來詢明 
呂班路七十五號法商電車電燈公司啓 
[祖傳王連初]  
祖傳專門鐵打刀傷鄙人醫法比眾不同貧管無力既可相就如不全愈分文不受醫所設在上海江　路寶善　聚　　 
　　 
[嵌銀絲像架文具]  
石印樣片●函購章程●價目詳表●函索即寄　山東濰夥燕門大街木牌坊西桐陰山館謹啓 
 
 

Page 3

 
 
政界大員且抱親德觀念之中國乎丹人爲中國之良 
友亦爲協約國之良友吾人决不因那森氏一人前與德商之關係而遽批評其全體亦不欲對於丹人在中國之合法營業而有所訾議且非謂那森氏係以商人資格謀取利益外而有他種意思第常此時勢那森氏欲承辦此時局大有危險之事業似未免過於騖高耳總之那森氏因前與德商之關係致不爲人信任　無論何人稍有親德之嫌疑者則於戰事未畢之時不能於德奥諸國之外而期他人予以同情或扶助也 
[時局有轉於主戰之趨勢]  
　　馮總統因鑒於潮汕尚在危急之中而湘軍又有進攻兵州之說故對於主張和平之希望巳減幾分熱度聞日昨特召王聘卿總理等入府會議重要軍事詞意之間似甚疑陸唐等之主張停戰恐非誠意聞散會之後曾致江蘇督軍李秀山密電一件請其對於主和意見再加一度之審愼勿輕爲某等所愚等語故此項會談與時局前途頗有重要關係會議時馮王並述内外情勢覺時局有亟須解决之必要又北洋派中直皖兩方之誤會加以種種解釋段前總理今雖在野依然爲時局中有關係之一人甚欲三方合同圑結請段君竭力相助結果聞已有一種議决又據公府消息馮昨致閩督李厚基一電略言馮旅長所部業經諭令關拔不日可到海軍饒司令已選派兩艦尅日開赴閩江安徽倪督軍處亦經電商抽撥軍隊接濟查潮汕爲閩省之門户全賴執辜竭力維持惟各省開來之軍隊地形不熟至爲可慮不若先由閩省就近酌撥軍隊若干赴潮援助較爲便捷俟各省軍隊到後卽留閩省塡防移緩就急尤爲妥善尚希執事體察情形酌定進取近日軍情仍望隨時密陳以憑核辦云云又聞雲南唐督軍近派其秘書王燦（即王鐵山）持密函來京前日馮總統業已召見諮詢逹二小時之久聞已商及滇軍駐紥地點及補助軍費收束軍隊各節馮命王君以中央意見電達雲南頗聞唐督之意以該省民力凋敝元氣摧殘惟望中央體恤此層與以公平之解决關於法律等問題並無固執之要求但此僅爲官場之傳述他方面則尚無從徴實耳 
　　九日馮總統曾以西南要人及李督軍等來電所表示通電北方各省督軍徴求意見昨聞山東張督軍巳有覆電到京原文甚長措詞極形憤慨謂南方之可疑者有四請勿輕聽調停之言貽誤大計迅發明令征討云又聞南京李督軍昨覆王總理一電言某雖主張調和但决非與北方各督軍有何意氣且亦竣非偏於主和而不顧前途之利害者全文詞　所注重時至今日非速行解决不可 
　　昨聞張敬堯有復元首靑日徴求意見電一通略謂陸曾自言西南起事之時臥病武鳴未嘗與聞然則今日陸氏何以又能令湖南停戰且同一停戰何以潮汕方面並未言及殊難索解又如國會問題陸氏並未標明從新召集抑恢復舊國會如指舊者則解散當時陸並無一語反對而舊國會分子之不良亦爲舉世所公認今日斷無可以恢復之理若指新者則國會之組織法選舉法方在參議院議訂之中法尚未成新國會從何召集陸氏對於王内閣力表贊成然而陸氏嚮者反對段内閣最力其理由係謂係非法夫段之組閣根據於黎前總統之命令王内閣之成立又根據於今大總統之命令同一以命令爲根據段旣非法何以又認王爲合法如謂前大總統之命令爲無效又何以能認今大總統之命令爲有效若必欲求一合法之總理惟有仍請李經羲登臺李固經過國會之多數投票者也夫旣言法律則處處依據法律不應隨個人好惡與一時便利爲轉移總之陸榮廷旣無統攝西南各省之實力更無言和之誠意不過假借議和之名陰爲整軍作亂之備仍乞政府當機立斷勿受人愚云云 
　　亞東通信社記者昨往訪惲秘書長於國務院叩以時局之現狀惲君所答大意如下今日外患之亟而猶欲對内言戰决非仁人君子所忍出也據陸幹卿來電有衰病侵尋不與世事等語經中央徴詢其對於時局之意見陸亦僅言總統問題主張黃陂正式辭職河間正式繼任及國會不容缺如之二者而已於國會問題亦未明言召集新國會抑恢復舊國會表面如此豈不甚善而一按實際我軍在岳者未越岳州一步在贛者未越萍鄉一步而彼軍譚浩明程潛所部節節進兵現彼軍僅距岳二三十里擬據通城以絶武岳之交通又惠軍猛攻潮汕連陷城邑交通已斷最近臧致平有無線電來稱已將惠軍擊退聞臧軍已血戰數晝夜勞苦功高實不可没而惠軍之不受陸幹卿約束已可顯見惠軍者陳炳焜之軍隊也陸幹卿之來電如彼其行動如此余一書生猶爲憤游而况手綰軍符之北洋各督軍至論及中央對於時局究取若何態度惲君云中央巳致電李秀山督軍囑其以二事轉詢陸幹卿一陸究有統一兩粤之能力否二陸意主復舊國會否此二事片言可决陸之答覆前者如不能統一兩粤後者如主張恢復舊國會或意以國會無庸待中央召集可以自行集會等語作答是總統總理一番調停時局之苦心終不見諒結果中央或又將出於用兵一途云云此政府方面之一種重要消息也 
[南京快信]  
　　李督以南北和議漸有頭緒恐國人不知底藴别生悞會特柬邀省城軍警政紳商學報各界曁各公圑局所長今日（十七）十二時到署開茶話會宣布和議經過情形並定明午（十八）專請省議會議員到署亦開茶話會說明一切 
　　陸建章日前由寗回津昨又銜命來寗仍住督軍署 
　　馮總統昨密電李督聞係疑西南尚無誠意囑李督和議宜愼 
　　天津會議迄未消滅聞因張懐芝張作霖陳樹藩張敬堯盧永祥等疑調停恐有作用故準備軍旅和議前途仍未許樂觀 
　　李開侁昨奉中央電召已沿津浦車入京 
　　北京政府堅執由臨時參議院修改兩法後召集新國會陸榮廷來電責北方無誠意聞李督主張保存約法召集新國會折衷雙方意見俾易解决 
　　陜西陳樹藩電告亂事已平 
　　馮玉祥商在蘇借欵二十萬以便開㧞赴閩聞李督巳轉電中央請示 
　　第十六混成旅日内卽將㧞隊赴閩 
　　金陵關監督兼江寗交涉員曹豫謙昨已由杭回寗銷假視事 
　　近日郵電局檢查極嚴 
　　齊省長令財政廳准農商部咨國務會議議决各省區土布及棉織物内地稅釐准免三年 
　　沭陽呂良弼王朝幹等以該縣知事竇以莊違法害民請願議會咨請省長查辦 
　　水利協會研究員提出方法經議會審查由各縣會員具函推舉以計算多數者爲及格其通函期限由水利協會臨時酌定 
　　鎭江商會吳兆恩等請議規復米市經議會審查以時局不靖民食維艱擬不成立 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十一師過保赴鄂記]  
　　湘邊危亟鄂防吃緊駐紥北京南苑之陸軍第十一師業於日前奉令調鄂兹將連日過保營數曁各該旅圑營官姓氏特爲調查彚記如左　二日上午二時步二十一旅第四十四圑圑長魏蕙田同步一營營長石玉心率本部官佐目兵爲第一列車　九時四十一圑第一營營長孫長有同第三營營長李振海各帶本部一營爲第二列車　三日下午七時步二十一旅第四十二圑一營營長廉孝先帶同本部一營並第二營兵士兩連爲第三列車四日上午二時步二十一旅旅長張綸璜率同本部官佐及機關鎗兩連衛生隊一連爲第四列車　下午七時步二十一旅第四十二圑圑長張敬湯同第二營營長郭華山三營營長李洪達各帶所部爲第五列車五日上午一時步二十二旅第四十三圑一營營長周介會同二營營長郭同仁各帶本部官兵爲第六列車下午八時二十二旅第四十三圑圑長王蔭棠同三營營長葉元明帶同本部官佐並第二營兵士兩連爲第七列車六日下午十一時二十二旅旅長蕭安國帶同本部官佐並機關鎗二連衛生隊一連爲第八列車　七日下午二時步二十二旅第四十四圑圑長魏淸和同三營營長王克儉帶同本部官兵並二營之第七第八兩連爲第九列車　同日十一時四十四圑一營營長米文有同二營營長陳有苓各帶本部官兵並飛機隊隊長鮑丙辰携帶飛機兩架爲第十列車　八日下午九時騎兵第十一圑圑長趙文濬率同本部騎兵三營爲第十一列車　同日十一時輜重第十一營營長竇家楨帶同本部官兵爲第十二列車　　九日下午九時砲兵第十一圑一營營長李玉珊帶同所部砲兵爲第十三列車 
[宜萬間紛擾之局勢]  
　　英文楚報十日宜昌通訊云宜昌亞細亞煤油公司昨接消息謂該公司之輪船安瀾號之船長在忠州被岸上兵士開鎗擊斃今日午後安瀾船抵此即將船長屍身安葬此間僑民及航業中人前往送葬者頗多聞安瀾駛抵忠州時岸上鎗聲大作向船射擊歷二十五分鐘之久安瀾乃停止前進轉輪折回時船長立於舵樓不幸爲一鎗彈擊中遂致殞命司舵者亦受鎗傷岸上定必有兵多人惟放鎗者是否北兵抑係當地兵士抑爲南軍尚未查知宜昌政局未續有發展惟本地司令巳撤回施南與巴東之軍隊以致宜昌駐兵甚多某官立學校因經費奇絀不能開辦兵士遂據居其内凡城内空屋幾皆爲軍隊駐紥處聞官場因受沙市壓力有以宣布獨立爲言者但道尹不允此議遂寢政局複雜殊無佳象一月前有乘舟赴重慶者頃聞阻於萬縣未克前進萬縣知事且不許外人由陸地赴成都傳說萬縣業巳獨立云 
[陳樹藩報告陜省民軍起事]  
　陜西省城民軍起事一節日前頗有所聞旋亦沈寂大致似未得手兹據政府方面消息陳樹藩巳有電報到京報告一切其文曰眞日（十一日）十時民黨勾通駐省警備軍以二十餘人圍攻軍署其餘三百餘人同時叛變幸先時預防派隊力剿於今早將該叛軍擊斃殆盡餘孽無多向南潰竄除派隊進剿並竭力搜查以淨根株外誠恐遠逍傳聞異詞謹以奉聞陳樹藩元（十三）印 
[崛江氏之幣制銀行談]  
　　日本法學博士崛江歸一爲經濟理財學專家日前應財政金融學會之聘來京講演財政經濟諸學並應前財政總長梁任公請述其對於中國幣制改革之意見以供參考博士因講演將届終了旬日後即行返國兹聞其近日與人談及中國幣制銀行一節頗有意見發表其書曰中國幣制改革之必要與其謂係對内關係無寗謂係對外關係蓋國内雖幣制紊亂一切商業交易却皆應其情勢而進行初無必須改革之要求惟對外貿易等事深感不便不得不速立革新之計余來華三月經種種詢問研究之後立就幣制改革之案交代梁前財政總長兩日之後内閣更迭梁君下野其計劃遂又停頓余之改革案第一在使改革所需經費盡力減少俾少偕外資第二在維持民國三年之國幣法本來所謂金貨本位與金貨流通乃兩個問題日本係金本位市面上并無金貨流通德國從前雖有金貨流通數年來已不如是歐戰起後英國亦無金貨流通是以中國雖改金本位初無須以金貨收回銀幣祗須山政府按期訂定金銀幣兌換價目如此則民國三年之國幣法可以維持改革幣制亦無須過鉅之經費至金兌換券可於通商口岸量爲發行於海關稅及對外滙兌貿易均用之將來輸出增加則可徐徐鞏固金本位之準備此余對於中國幣制改革之意見也夫造幣之權操於政於此國幣法所明載也各外國多在中國發行紙幣其爲不當自不待言惟中國之銀行制度亟應刷新美國雖有十二銀行有發行紙幣之權但係各有區域初無抵觸競爭之勢不似中國兩行并立權利平等故中國欲取締外國銀行發行鈔票必須先行整頓本國銀行本來中國銀行係發行兌換劵之銀行應當每日將鈔票流通之數目準備金之增減報告政府按期在官報公布以昭信用此次修正中國銀行則例余本向當局爲此獻議未經採用然而中國造幣權受外人蹂躙終當相機挽回現在德華銀行業已停業余意中政府宜利用機會訂一普通辦法凡一度停業之銀行將來不能再行發行鈔票之權如此則德華將來復行營業亦不能發行紙幣似於中國金融界主權裨益甚大也云云 
[武漢危險與北軍弱點]  
　　武漢人民近日最爲恐怖紛紛遷徙幾若禍在眉睫考其原因有下列數種（一）慮岳州北軍之敗潰（二）懼荆州獨立軍之進逼（三）憂黨人煽惑本地軍警之動亂（四）恐直皖兩派軍人之操戈此四者苟有其一地方即立遭糜爛固無怪恐慌之象達於極點也依一般人之觀察屬於前二項尚係未來之禍屬於後二項者則已禍迫燃眉惟記者以武漢軍警爲湖北籍者至多三千餘人（第一師留省之馬砲輜千餘人警察鄂人佔一半亦一千餘人餘則各署局衛隊）今一師已繳械餘無能爲當弗足慮至段系武人之謀排王督必有相當之手腕未必訴之武力因主戰派欲岳州戰勝必須先固武漢若爲排王而使武漢先亂岳州北軍定爲摇動是何異故予南軍以進取武岳之機主戰派豈愚至此斯二者仍無可慮而荊州獨立軍以不得黎天才援助其勢亦無可發展一遣大軍進逼恐卽瓦解王占元因志在調和不遽用兵者留以有待耳準是而談武漢來日之難端在岳州北軍之敗潰乎據富於軍事學讀者言今日北方軍隊較癸丑以前逈然不同緣辛亥之役北洋各軍俱係多年訓練兵士學術雖不精深膽識勇猛實勝南軍臨時缺額均以退伍兵補充並無參差不齊之弊迨癸丑之役北方已增軍一倍新舊參半卽有可用有不可用此役之後袁世凱更大增兵備軍額又爲加倍所募新兵不出魯直豫三省及皖北一隅吾國向有好男不當兵之諺中等人家子弟當兵者至鮮以五十餘師（連北洋系佔有各省之警備隊省防圑並計在内具外尚有巡警數萬分布蘇鄂各省）之衆分向全國徴募固不難得體力學識合格健全之士乃袁氏惟圖自利非直豫魯三省人不募就中直隸人最多皖北人最少燕趙健兒搜索一空徴兵委員竟至按户勒派實行抽丁成年童驗愚頑壯夫以及目力膽力（征兵須考其目力試以膽量）不合之徒無不羅致從前精練之老兵則什九㧞升官佐老官則升爲上官兵士之敎練本以下級官任之袁氏旣不喜用學堂出身之軍人而老兵出身之下級官祇多長於武術而缺乏學識故丙辰之役川湘戰事卽已顯露弱點幸袁死而和局成北洋軍人名譽未盡掃地此次戰事即緊接前歲之戰傅良佐以五個師圑潰於湘爲之解者曰是非戰之過乃直皖二系内訌之失今吳光新又以四混成旅敗於川北軍威名眞爲盡失豈可又以因訌自飾乎且聞在湘北軍之潰有一大笑話程潛於衡州搜羅牛羊數千於毛上遍塗濕性之膠泥兩角上繫之以紅燈背上騎以草人裝束如兵夜間以牛前羊後　之來刦賀家山王汝勒大營北軍見之大詫不辨其爲人爲馬一齊開槍猛烈射擊南軍待其鎗筒巳熱不能立刻再刻之際一踴而上賀家山遂以失守由此可知乏學寡識也刻下岳州戰事雖已易師然同爲北兵未見彼强於此其兵士亦一樣半出於强迫充役平時不逃者以有餉可拿逃後復連累家族尊長一旦迫之出戰驅於危境能否不思退却恐無人敢保衡山一敗可直奔岳州設岳州再敗定然竄至武漢武漢商民即自作慰藉之詞謂湖北起議首都創造共和犧牲至巨今南北兩軍當道必徇鄂人之要求劃武漢於戰線以外然敗軍在岳州之姦搶焚殺往事不遠聞者寒心（岳州英美烟公司經理及繙譯均被殺貨財掠盡王金鏡不得巳每商店派一軍守衛格殺勿論始得維持城中安寗鄉間則糜爛不堪）遙囑武漢前途巨刦殆已臨頭難冀祈天幸免也按上述北軍程度大遜於昔確屬實事蓋北方久巳無兵可招如近日鄂省派員在直魯招兵有一員住保定設局徴募三月只得一百餘人多數係十五六七之童子體魄尚未十分發育王占元因急於成軍不得巳截留潰兵改編軍學家謂敗兵潰卒魂膽巳　非修養期年不堪臨戰甚有終身不可用者王氏只顧增兵不顧僨事亦不學無術之過也鄂人其奈之何現武漢各界人士或搬或徙或回原籍或匿租界以預防兵禍究不能人盡他往且不能將財產盡行携走於恐慌之中國自衛之策於是漢口武裝商圑武昌保安社婦孺救濟會紅十字分會各圑體聯翩而起矣 
[鄂人自衛力之脆弱]  
　　川湘亂事未已荊沙又告獨立武漢人民惶駭萬狀資財萬厚者託庇租界稍遜者遷居鄉隅現省垣因當道禁止遷徙各城門均檢查出入如無放行憑照箱籠物件一概不准出城商民無法可施有婦女身穿華服出城脫卸寄頓轉送渡江者有令僕婦裝病以竹床反抬上壓破絮下藏綢服出城者日昨平湖門有一年約二十許之男子竟裝成女子頭戴毡呢帽足穿黃皮鞋身穿二藍摹本狐皮襖共計三件又有一年約十五六之女子竟裝作身懐有孕腹中携帶板帶中俱金銀首飾珠寳等件均被守城兵士查出當令退歸仍未出城而去紛紛擾擾不可終日現中流社會亦知危機觸處皆是卽使遷徒亦不敢確保生命財產之安全情急智生於是多轉而謀自衛之舉日來所謂文友社也婦孺救濟會也紅十字會也慈善聯合會也保安社也冬防臨時會也武裝商圑也種種色色不一而足無如發起雖早成立多未有期甚至有倐起倐滅之現象兹述之如左 
[（一）武裝商圑]  
　　漢口街市向有商民圑體二十八圑曰保安會曰保隣會曰救火救患會曰自治自安會名稱極爲複雜實際皆主辦地方自治而以各圑聯合會爲其總機關各圑有財力充裕者十二均練有商警各三四十名平時補助官警保衛治安頗著成績又有商圑隊者則爲各圑會員健壯者組織而成如洋商之義勇隊遇有警變亦列隊查街現以武漢兵禍難免潰兵滋擾可慮各圑公議擬擴充商警招募土著成一千人請軍署給鎗編練藉以自衛商會會長亦贊成此說荆事初起會長即向督軍請械王占元已允嗣以呈文遞署副官長與代表等談論擬只發鎗二百枝各圑尚嫌不敷詎昨日忽然變卦竟批駁謂軍警林立足以保衛所請碍難照准商民所切望之武裝商圑遂不克成立聞其變計原因由於省垣軍警謀亂所影響然商界以不得自衛遂欲倚人保護辛亥之役日人因漢冶萍之關係派日兵保漢陽鐵廠佔大别山阻止北軍開砲此爲漢商所知之事現聞日軍官某與商界領袖某某等已議妥如於事急時按户向日商某行納兵險費日軍即任保護全市之生命貨財阻止兩方軍隊之焚掠並云此事已得各國領事之同意嗚呼兵禍不　延至漢則已否則全市場將倚於日人保護之下查駐漢日本陸軍平時爲一聨隊遇急要時商圑有千餘人亦可成軍益以海軍陸戰隊其實力殊未可輕視今日各國租界事急時均有倚賴日人之說彼保護華街更振振有詞 
[（二）冬防臨時會]  
　　武昌商民鮮有圑體商會外惟不管事之善堂辛亥兵燹地方商民組織保安社以助警察防宵小人民乃得安居兹省紳等擬援案組織以地方貧困富室盡徙空屋繁多須請當道撥欵佽助日前已經會議適漢口商圑請械被駁倡議者以保安社名詞當道必嫌其侵犯軍警保安職權因議改爲冬防臨時會以資迎合各紳商又以排難解紛事責望於省議會詎省會因兩次請開臨時會爲省署否認議員星散陳請維持鄂亂書到會無人置議八日忽有關茶會消息外間咸以爲討論時局孰知乃一般窮議員爲預支七年公費（藉口時局不請要索借支三個月作回家之資）與會計　突因而開會結衆得議長允許各借一月 
[（三）婦孺救濟會]  
　　婦孺救濟會爲川湘辦理有效之慈善事業固無分貧富者也鄂省某敎會有二西人組織此會招人報名無論老少報名費須三元一般財力不充不能居租界往他處者咸往納費挂號不旬日有數萬人該會已租屋數棟並定火食價目如開旅館有衣箱財物者亦可納保險費寄存惟刻因該會漢口主敎頗不以爲然巳令按名退錢遇難再臨時組織 
[（四）紅十字會]  
　　紅十字會武漢各設有一會曾經上海總會承認近日兩會均在募捐現正派員率救護隊赴戰地設立醫院外並於漢口增設臨時病院二處（一太平會館二安徽會館）加雇小輪民船運載傷兵難民凡有志者本可襄助該會期臻完善乃日來武漢等處分道揚鑣各立旗幟籌辦紅會者多至十餘處惟見紅十字旗高撐未聞辦何事業或謂其别有作用然主辦者又多係好善之士及學界中人究不知因何分立也 
[荊岳間謠諑之一斑]  
　　鄂督王占元對於調和南北問題早有决心故荊州獨立並不用兵祇於其周圍四面派軍防範使其勢力碍難發展現在荊州雖已招兵數千苦於與湘西交通隔斷軍械不能運入仍然徒手外傳省軍與荊軍已開戰及公安石首通城均有南軍侵入之說皆　謡言公石有第二混成旅劉曜龍之軍通城有第三混成旅盧金山之軍及直隸之軍際兹和戰未定王氏以調人資格宣言保境安民實巳立於第三者之地位南軍斷無於此時遽侵鄂境喪失調人體面之理其向岳州進逼者蓋以岳爲湖南固有疆域聲言北軍非退兵無和局也又有謂通城失守係湖北退伍軍突起佔領者不知通城至今固安然無恙也惟該邑地處偏僻電報須由蒲圻羊樓崗島轉遞一時難辨虚實兹始見通城知事李繼堯及商會長城區保衛圑長等致省垣軍省各署靑電（卽九日由羊樓崗發來）云通邑地瘠民貧交通不便此次大車雲集所携多係銀元購買一切物件商民找付維艱銅元異常缺乏擬懇令官錢局撥給銅元數千串以濟市面而活金融伏乞示遵縣城安謐如常知念并聞云云由此而覯即南軍入通邑境界之說恐亦未必可信總之近日謠言蠭起十九無根如宜昌失守黃州獨立德安響應諸說皆無其事而離省較遠地方且謂武漢巳失玉督巳逃有親友在遠地者多來函探問虚實亦足見謠言無地不有也隨棗獨立一事漢口大漢報曾載有王 
 
 
 

Page 7

 
 
　　安瀾通電布告宣言及討王料繳文今遍詢隨棗在省人士云接家　均未遵及此事確否尚不敢必或爲黨人故播虚聲以亂人心歟惟大漢報因載此檄文十三日武漢警廰已禁止該報出賣並函郵政局勿爲寄遞該報社設在日界與他租界交通又有特别區阻隔受此打擊恐難繼續出牘至岳州十一日開戰說亦爲謠言聞十日總統又以個人資格電南軍續行停戰一星期刻王占元已將孫傳芳軍由岳調回武昌王金鏡軍退至蒲圻亦確爲事實云 
[龍濟光尚持中立態度]  
　　函使表明心跡 
　　龍濟光蟄居瓊州島上養晦待時自西南事起龍氏部將即躍躍欲動李嘉品者人皆知爲龍氏戰將前數月來省運動江防司令未幾失敗及督軍省長問題發生龍氏即至香江居中策畫此次廣利江鞏各艦被人運動逃去外間紛傳龍氏所爲未必無據昨聞龍氏因運動逃艦一案被港官申飭大爲懊惱即託詞姚捷勳病故遁返瓊州特派黃志桓王懋二人來省謁見當道力辨並無運動逃艦事莫代督勉慰一番龍氏一面又函致自治研究社聲明並無運兵圖攻省垣之意其詞是否誠意固不敢保然亦可見龍之態度尚不如外間所傳之甚矣其函云頃省中人來函詢悉日内省垣人心驚慌僉言江鞏廣利失蹤係爲不佞運兵攻打省會聞之殊深詫異查前日該艦長等來見詢其來意據稱該艦數月未經給餉現已脫離粤省關係擁護中央情願前來効力堅請收留情詞懇摯當以巡閱兩廣之命業經迭電力辭該艦等雖有所請求惟是愛莫能助亦已婉辭謝却不意省中謠言因此函起或疑不侫有破壞粤局之謀不知不佞前忝粤督對於粤中父老生命財產力謀保全蓋三年如一日區區此心當爲諸公所共信此次粤局俶擾自夏徂冬各方面均有使命咸來接洽至要求爲一方面之助力者不佞一概謝絶决不與聞卽如中央以兩粤重寄一再勸勉尚在堅辭縱令辭不獲命責成解釋糾紛宗旨仍在息事寗人舉動無不光明磊落豈有率兵攻打之理此等無意識之風謠萬不可信因恐淆惑觀聽特函奉佈希轉將此意普告各界同人務令各安生理毌得驚疑自擾是所切禱 
[張開儒有班師回滇說]  
　　滇軍師長張開儒現因所部師出無期而前敵又適有和議發生因此極形憤懣通電全省定期班師回滇其通電云竊自袁世凱帝制自爲摧滅共和滇軍不忍民國之亡起兵討之轉戰來粤備歷艱辛袁氏天誅共和復活滇軍以帝藥未除禍根猶在故留駐廣東不轉瞬而督軍圑叛亂醜虜復辟開儒以爲去歲起兵未盡之責從此可以補盡矣故屢次請當道補充餉械出師討伐乃事與願違徒託空談撫膺自閶愧汗無從且滇軍駐粤將近兩載食粤人之糧踐粤人之土當此法壞國破叛逆蠭起之時滇軍不能出一卒殺一賊實無顔以對吾百粤父老也頃奉唐元帥轉來陸巡閱使電開現在段内閣已倒大局巳易轉機前敵各軍將次停戰議和等因是此時巳無用兵之必要開儒亦不忍再以重兵累吾粤父老特此通電班師回滇一以減吾粤之負擔一以使此鋒鏑健兒得反故鄉與父老重話桑麻共樂天倫開儒亦得以早卸仔肩養疴泉石用補負國負己之過於願足矣班師在即謹此布聞兹聞莫代督准電後以滇軍兩師早經核定出發其所以遲遲仍未實現者純爲餉項問題惟無論如何困難總能達到目的今第四師全部業巳誓師攻閩一俟餉項稍充第三師仍當繼起毌庸因一時頓挫致違初志擬派遣專員賚書謁見張師長代達一切請其稍俟時機無得遽萌退志並電陸巡使請卽轉電嘉慰又聞非常國會亦已函電張師長極方慰留云 
[譚浩明請撤岳州北軍]  
　　湘省當局以岳州爲湘省門户北軍駐守甚非所宜屢雷蘇鄂兩督轉請撤退李王兩氏均以權操中央覆電却拒兹將譚月波江魚兩電錄下以見兩方相持之一斑 
　　復政府電　北京馮代總統鈞鑒肴電奉悉我總統以保愛和平之苦心發爲沉痛明切之擊語與同中國寗不動心浩明待罪湘中停戰已逾旬日亦以操戈同室無論勝敗徒益此心無限之悲觀故嚴抑激烈之聯軍靜待和平之解决惟當停戰之日曾與直蘇鄂贛四督軍約以駐岳北軍完全退出湘境爲條件王督復電謂須請命中央乃往復再三迄未得命不能無小疑慮誠以岳州一隅爲湘省門户實湘人死生出入所關邇年政府駐守重兵實暗襲前淸駐防專制惡意故袁氏稱帝旣根據此地得以兵擾川湘比者段氏擅權又以吳光新駐兵其間廻翔川湘以實行其武力專制之策故岳州之兵一日不撤不特湘人視爲心腹之疾即南方毗連各省亦怵心剌目視爲釀禍之根今我總統旣毅然罷去叚職宣諭一切依據國法和平解决與國人相見以眞誠似不宜留此惡貽國人無窮之憂伏望急下明令先將駐岳北軍一律撤退庶足以平軍心而慰民望期固永久和平之幸福抑亦共和政治之眞精神也急切直陳無任悚惶待命之至浩明魚印 
　　致李督電　南京李督軍鑒東電敬悉保我和平維持國本我公致誠欵欵極所感佩北軍退出岳州一節雖屬湘省一部條件然關於大局和平者實亦主要之點現浩明再三電行前線各軍嚴守現在營域毌許妄進致生衝突惟連據前線緊急報告岳州近增第二第三第七各師並於新淸鴿一帶有嚴密作戰舉動軍心極爲憤激深恐危機一觸復形破裂致負諸公調停苦心仍望我公速將此件提出與政府妥商撤退庶足造永久和平之福也浩明江（三號）印 
[鮑貴卿督黑後之辣手腕]  
　　江省善後改編陸軍共設四旅第一第二第三旅外設騎兵一旅鮑督軍現以張魁武所部七營反抗改編巡防乃擬再改編混成一旅共成完全陸軍三旅騎兵一旅混成旅一旅師長一席前畀巴英額原出於不得已今巴氏巳辭故鮑督擬自兼陸軍第一師師長所有奉江各軍官對於軍潮及剿辦蒙匪均著功績應有酬庸之典聞已將保衛治安及剿匪著有功績之員分别首次開單保奬其駐呼騎兵第四旅軍士有因英旅長免職表示不滿意者擬以奉軍數營移駐呼蘭並將呼蘭原有各營分撥各旅以免滋事至各機關人員則大加更動近日督軍署巳撤換八十八員省長公署七十六員警務處二十六員警察廰六十餘員陸軍一百餘員縣知事十員財政廰十六員其他小機關十餘處共撤一百餘員統共撤去七百餘員新委七百餘員甚至各機關夫役亦撤換殆盡至財政方面鮑氏素與財政廰長王丕煦交惡現因軍費需欵王又無法應付卽將財政大權自握特令財政廰將各縣局欠解稅欵若干某稅局某月未解開單送署直接照單催解並由省署派員守提前肇州稅局長劉鳳翔對靑由稅局長宋春海虧欠巨欵已由鮑督直接押追劉宋已於七日下陸軍監獄令財政廰長將全卷送交軍法課照案審訊如劉宋不將欵項繳淸擬以軍法從事又前省城徴收局長黃桂山以稅局存欵私開天豐泰錢莊專事搗把近因交代天豐泰倒閉櫃夥全體潛逃虧欠稅欵數十萬吊黃已回籍於七日令行綏化縣將黃押解來省前龍門縣知事于文淸虧欠荒價甚鉅數年未繳亦擬提案押追于無欵呈繳大有不得了之勢云 
[殷承瓛退後之川邊淚]  
　　陳遐齡護川邊鎭守使後邊軍全體多表示好感惟商民頗爲反對兹將雙方文電錄下 
　　川邊統領彭日昇等電　重慶周督軍成都劉軍長省議會鈞鑒前任川邊鎭守使殷承瓛種種不道危及國防曁我軍等興師驅逐各情形曾經通電在案十月元日我軍右翼支隊攻克子耳坡該使不支欲焚燒鑪城公私財產效尤羅戴人民哭聲震天我軍因地勢所阻弗能馳救幸陸軍第一旅長陳遐齡由雅開至即以兵力勸阻殷使畏懼即於巧日潛遁而我全城生命財產因以保全我軍至鑪所有原儲軍米裝械均被殷使售運一空丁此巧婦難炊司農仰星護使出而維持不遺餘力將所存雅糧餉軍裝轉運來鑪分給我軍旬日以來鑪中秩序漸復唯陳使係屬護理以此治邊匪特不能鞏固軍民愛戴之忱且關於國防大有窒礙蓋邊地非内地可比夷情與漢情有别宜固定不宜暫權兼値張逆獨立建南實逼處此日昇等爲顧全邊局保守國防起見只得仰懇我督軍長議會諸公俯念西陲用惠邊民速將此情代逹中央簡任陳使權任邊使實於大局裨益匪淺臨電神馳不勝翹首待命之至川邊邊軍統領彭日昇帮統聶民德分統劉贊廷營長蔣國霖楊得錫張開勛靑得營彭斗勝沈飛龍張良臣古錫鈞劉占雲曹樹藩田文卿炮隊長余金海等叩養印 
　　川邊商民陳請建議書　川邊商民熊洪發源等爲請願事竊自反正以來尹督鎭邊頗資振作雖鄉城夷匪負固未屈然關外大道尚能通行後尹督因公去鑪護衛圑部乘機譁變商等損失爲數巳多張使繼任復有陳逆之亂恣意肆掠受禍之慘較甚於前劉使接署於兵燹之餘目擊商艱信加體卹關中市面漸有生機其駕馭邊軍尤能掬誠相與服裝餉項解到即發問有不濟咸諒其心以故鎭邊年餘烽燧無驚民夷安堵治績之盛至今稱之嗣因旋省籌餉久滯未返經全邊各界連電羅督爲借寇之請忽聞改任殷使軍民觖望如失所依其時新使未臨責無專屬兵變之禍又復慘遭然猶冀殷使抵任相機安撫商等或有復甦之日殊接篆後輒加剿辦釀成仇復之惡感關於保商彌患諸政策概置不問惟逞險毒手段以遂其陰私如所部滇軍月餉無缺且由滇入川之欠餉亦盡數補淸對於邊軍則反是服裝餉項積欠一年之久從未發給忍使冰天凛冽蔽體無衣饑火中燒餬口乏食厚薄相較豈得謂平不特此也安邊要政莫不以厚備軍米爲先務無論何項公用不能提取殷使則悉數變價概飽私囊存庫鎗支原備保境之用殷使則運顺滇省視同家私至吮吸民膏尤爲慘酷爲全邊所切齒如藉口餉絀勒令商等籌墊計經三次數達十二萬之多間有籌備困難未能依限完繳者即拘案嚴比或加監禁如追捕賦至有破家失業至今尚繫囹圄者不一其人邇聞邊軍積忍經年與殷使决裂激成戰鬭商等恐其殃及思欲徙避殷使又派兵阻遏挨户搜欵與盜匪無殊商等遠客邊關逐取蠅頭之利以贍家口乃一年之内慘禍迭遭商力幾何奚以堪此商等伏聞中央另簡新使果能即時赴任庶軍民有主邊軍自回防地境内可望治安特恐遥遥無期微特戰禍延長商等無營業之日倘夷匪竊發藏番蠢動未來之患益無窮期又聞周代督於新使未到以前擬派原駐川邊陸軍第一旅陳旅長代理使篆此耗如確不特於邊務無裨反釀成二層戰禍糜爛地方何則緣陳旅長雖駐邊有年實與邊兵有水火之勢近聞陳旅暗助殷使有不明之狀態邊軍益啣之入骨若以陳旅暫代是安邊實以禍邊也兹商等從水深火熱之餘不得不籌挽救之法擬請貴會據詳督軍兩署於新使未到之日迅派熟諳邊務資深望重素爲全邊信仰之員權攝使篆俾軍民兩政不致漫無專屬謹陳四川省議會 
地方通信蘇州 
[李督軍擢拔目兵]  
　　陸軍各師旅圑任用下級軍官前經陸軍部頒訂條例亦須陸軍學校畢業方可試署現江蘇李督軍以此項定例固屬正本之計然揆之事實未免失於太苛若連排長純用陸軍學生則入伍資深確有經驗之正目士兵永無超升之希望爲鼓勵軍心起見自應挑選擢拔以昭公允特訓令蘇常鎭守使兼二師師長朱熙遵照即就所部步馬砲工輜各連中挑選技術優異辦事勤能之中士各兩名加具考語密報至署以便遇有司務長或排長缺出時分别考驗提升以鼓衆志朱鎭使奉文後已轉令各營各保中士兩名送至師部聽候面加考試甄别優劣造册存記彚送督軍署核奪 
[商號拍發密電辦法]  
　　蘇州總商會接奉交通部令略謂現在戒嚴時期民間所發郵電須逐一檢查以後各商家如用密碼電稿應赴商會領取電碼稿紙於塡寫後再送商會蓋印方可由電局承認拍發 
[追租案暫歸行政]  
　　商等審判廰接奉省公署令開據崇明縣業户陳集益等以法政抵觸等情具呈到署除批呈悉業主請求追租上海地審廰認爲民事訴訟案件本爲正辦惟查各屬追比田租辦法經前都督於民國元年依據法理參酌習慣通令暫歸行政機關執行數載以來咸稱便利如無别項紏葛自可循舊辦理以順輿情除訓令崇明縣知事查照辦理外合行令仰該廰長轉令各級廰兼理司法各縣知事一體知照莊廰長奉文後已通令知照矣 
鎭江 
[賊船在滬被獲]  
　　船户笪瑞生今春代陶桂記永記奎記等綢號由杭州裝絲十餘包運至鎭江交貨詎該船户心存叵測於中途將絲運往他埠竊賣得價甚鉅各綢號在鎭與經手人理讑纒訟多日從中發現朋串情事業將該船户眷屬拘押在縣一而懸賞五百元通緝兹聞該船户笪瑞生在滬爲陶桂記號東尋獲扭送捕房訊實後即將引渡解鎭歸案訊辦 
[設立慈善醫院]  
　　鎭郡城外又新街福音堂敎士美人某君素以慈善爲懐近以鎭地貧民負疾者多頗兼診治特於該堂自捐經費獨辦慈善醫院一所凡貧民有疾前往求治醫藥兩金概不收取 
[張使赴寗過鎭]  
　　通海鎭守使張錦湖因奉李督軍電令赴省會議昨昨乘車過鎭鎭城文武各官咸詣車站歡迎旋即開車赴甯聞須勾留數日始可返通云 
[流民搶刦鄉村]  
　　鎭郡對江沙頭二洲等鄉村近有淮北流匪儒裝難民滋擾不堪前日傍晚時二洲鄉王姓家忽來流匪多人扶老攜幼一擁而入强索銀錢適王某外出家中盡屬女流咸戰憟不敢聲張當被該匪等翻箱倒篋任意搜搶携贓往北而去 
揚州 
[軍警議案]  
　　揚州軍警會議所業於八日成立正會長劉苕靑特於本日（十六）召集會員提議要事兹將議决事件錄下（甲）會議長所提議者凡會員入會須由各機關備具公函於事務所爲之介紹並完全負責經多數贊成（乙）議備製城關出入證一百張（丙）議經常費由各機關分任（丁）議刻圖記一顆文曰揚州軍警會議事務所會長之圖記（戊）議製黃綾白竹布裏徽章八十枚加蓋圖記標記號數以便會員到會時有所識别（己）議軍警商圑會峭茶水費仍援舊例歸縣公署津貼（庚）會長聲明設立稽查處（辛）議具文呈報督軍省長備案（壬）議自發給出入證之日起即將對牌取消各城門均備登簿無論何人於夜間出城進城須載明證劵號數俾將來有所查攷（癸）議輪船碼頭由憲兵連派人檢查旅館由警察稽查緝私營巡緝隊所共設之稽查處隨時派員到處密查 
九江 
[議辦工校]  
　　九江縣立模範國民學校今春開辦之初原議辦理乙種實業學校嗣因經費不敷遂變議暫設模範國民一俟籌欵有著卽行改辦現在孝廉堂息金巳奉省令核准兼以乙種工業學校省中催辦甚急故昨日縣敎育會開會議决取銷模範國民學校改辦乙種工業學校經費卽以模範校原有之魚捐七百二十千電燈公司租金一百元歲修一百串曁孝廉堂息金三百兩爲標準並舉定江西甲種工業畢業生徐寳鼎爲校長籌備一切 
[改組女校]  
　　九江原有女子國民學校二處惟年齡較大之學生苦於限制不能入校勸學所有見於此特提出改組辦法擬將原有兩校合併辦一女子高等小學女子國民學校經費仍舊呈請縣知事察核旋由縣署函交敎育會議覆昨日敎育會開會均贊成此舉並舉定江西女子師範畢業生蔡尚文爲校長當即備文呈由縣署加委矣 
濟南 
[龍口建築碼頭之進行]  
　　龍埠興築公司總理趙琪上月回龍後對於埠内應行設施工程擇要舉辦以碼頭爲當務之急即租定舢板數支每日測量海水深淺以爲參考近由西洋運到探海機器並水管子等件現已正式探窺海底以備興修碼頭之標準 
雜評一 
[主戰乎（庸）]  
　　和戰紛紛聚訟擾攘一月之久而今始有第一路第二路司令之電令且促其卽日南下然則今後政府之方針將不和而戰乎抑仍且戰且和以敷衍主戰主和之兩派乎 
　　既欲主戰當時又何必主和旣畏主戰之督軍而不敢過拂其意又何必敷衍主和之督軍使主和者一場掃興而主戰者亦感其濡遲若謂前之主和爲期西南之覺悟今之主戰爲昭政府之威靈則吾見西南未有不願調和之表示而政府之所謂戰者其權操之於主戰之賢軍未必竟能聽中央之義蹤指示也 
　　鳴呼主和之誠意主戰之威信果安在哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇督軍復旅滬粤人電]  
　　廣肇公所潮州會館嘉應同鄉會大埔同鄉會鑒寒電悉此次直蘇鄂贛等省出任調停正爲救國救民起見但使猜疑悉泯自可希望和平純力所能及不敢不勉粤閩雖遠視同一家耿耿此心惟期共鑒李純銑印 
[甯波散兵勒令回籍]  
　　前次浙省寗波獨立風潮經該處商會給資遣散之軍隊多有未回原籍附搭商輪來滬者均由滬地 
軍警截留計先後在江天新寗紹等輪陸續搜獲七十六名解送松滬護軍使署核辦現經軍署訊得該散兵内有兩名係屬下級軍官另有他項嫌疑擬俟查明另行核辦外其餘七十四名類皆温台等處之人並無搶刦實據一律勒令回籍故日來南市平陽永利等輪出口均有此項散兵附搭起程各回温台原籍當上輪時軍署派有稽查員協同警探在場檢視彈壓 
[日本海軍軍官攷察之保護]  
　　駐滬日本總領事致交涉公署函略謂日本海軍練習艦隊司令官鈴木海軍中將率同海軍少尉候補生九十名分乘淺間磐手兩軍艦來華考察 
已於前日午後抵滬定期十八日（即今日）午後二時由僑滬日本商圑導詣滬南兵工廠參觀中國機器製造軍艦並至徐家匯南洋公學參觀因海軍少尉候補生九十人中有日本博利王在内極須優待請爲轉致軍警各機關妥爲保護等情薩交涉員接函後除届時派員前往接待外當即轉知軍警各署及兵工廠南洋公學等一體知照矣 
[定期公宴日本海軍軍官]  
　　松滬護軍使盧子嘉與江蘇特派交涉員薩福懋定於本月十九日午後公宴日本海軍中將等其陪坐者係商會會長朱葆三沈聯芳等云 
[捕獲審檢所評事抵滬]  
　　外交部近派史悠明君爲江蘇捕獲審檢所評事史君係浙江人號靄士前任外交部僉字昨由京到滬即謁江蘇特派交涉員薩福懋君晤談良久始别聞史君擬卽前赴江蘇高等審判廳拜會莊廳長磋商捕獲事宜云 
[請發赴俄護照之未准]  
　　滬西慈善會貧女工藝學校前日函致交涉署略稱會員汪銀廷等十六名赴俄考察工藝請發出洋護照當由薩交涉員函復謂上海總商會前以商人盧全等赴俄經商函囑本署核給護照即經呈奉外交部指令内開現在俄國不靖交通阻滯行旅諸多困難該商等所請給發赴俄經商護照未便照准等因現在俄境有事該會員汪銀廷等請領護照碍難發給云 
[布商赴美調查商業]  
　　廣東新會人楊雲鐸現擬自備資斧赴美國調查布疋商業特赴交涉署請給護照薩交涉員當即核給護照函送美領簽字 
[農商部調查經濟現狀（再續）]  
　　（五）蠶業政策（甲）世界各產絲國之蠶業政策（乙）世界蠶絲業之趨勢及中國蠶絲業之救濟策（子）國内蠶絲業政策（丑）國外蠶絲業政策（寅）直接保護之省分　第二茶業（一）產茶及銷茶（一）中國茶葉之產地及產額（二）本國各處銷茶額及種類（三）本國各處銷售地點（四）銷售之方法（五）各省產茶量及其價値（六）全國種茶區域之畝數（七）各省種茶區域之畝數（八）各省產茶適宜之地點（九）各省挅茶法之異同（十）每年各處採茶額數（十一）每年採茶之時期（十二）每百斤生葉能製乾葉之量（十三）產茶之費用（十四）茶市時之金融（二）制茶廠（一）產茶區域之茶號數目（二）商埠之茶莊數目（三）商埠之製茶廠之數目（四）商埠之製茶廠製茶法（五）製茶機器及種類價値及機器原製之地（六）每日製茶之量（七）每年開工停江之時期（八）茶廠之資本金（九）新舊製茶機與製茶法之比較（十）茶葉茶梗之用途（三）茶之輸出（一）茶葉輸出國别（二）茶葉輸出額（三）茶葉輸出法（四）各國需用華茶額及其種類（五）各國銷售華茶歷年之消長（六）戰時輸出情形（四）茶葉輸入（一）茶葉輸入額（二）茶葉輸入類（三）輸入國别（四）入口之地點（五）茶稅茶釐（一）每年收入茶稅之數目（二）每年收入茶釐之數目（三）各處茶釐徴收法　（六）茶葉之改良（一）出口茶葉減稅後之影響（二）華茶會之影響（三）農商部模範種茶場設立之影響（七）外國茶葉（一）印度（二）錫蘭（三）爪哇（四）日本（五）台灣第三棉業（一）世界之棉花（甲）總論（子）全球棉花之生產量（丑）全球棉花之消費量（寅）最近世界棉花需要供給之趨向（卯）世界棉花之交易（一）市場及其交易狀况（二）商品種類（三）價格（辰）世界棉花需供上中國之地位（乙）各論（子）歐羅巴（一）英國（二）德國（三）法國（四）俄國（五）奥國（六）比國（七）義國（八）其餘歐洲各國（丑）美洲（一）美國（二）加拿大（三）南美諸國（寅）非洲（一）埃及（卯）亞細亞（一）印度（二）俄領亞細亞（三）日本朝鮮附（二）中國之棉花（甲）棉花之生產（子）江蘇（一）生產之區域（二）生產量（三）品質及種類（四）栽培法（丑）湖北（寅）直隸京兆附（卯）陜西（乙）棉花之消費（子）產地消費（丑）工廠消費（寅）工廠表（卯）工廠之分布（辰）廠類（巳）機數（午）錘數（未）全年消費額（丙）棉花之輸出入（子）輸出（一）輸出額量（二）輸出國别（三）輸出港口（四）輸出關稅（五）輸出上之商業習慣附攙水問題（六）輸出之將來（丑）輸入（一）輸入額量（二）輸入國别（三）輸入關稅（四）輸入之將來（寅）棉花之集散中心地（卯）棉花生產之監督奬勵（辰）棉花價格之消長（巳）棉花之釐稅（丁）中國棉花振興策（子）最近對内對外供給之缺乏（丑）品質應如何改良（寅）栽培面積應如何改良（卯）栽培方法應如何改良（辰）素來棉花上買賣應如何改良（巳）稅制應如何補救（完） 
[省敎育會演講會紀事]  
　　前日（十六日）下午三時江蘇省敎育會中華職業敎育社合開講演會先由主席黃任之君報告次第二農業學校校長王企華君講演略謂日本利用歐戰獲利無算今爲保持常度漸謀擴充起見設立工業研究所機械陳列所物產陳列館等其對於廢物利用原料獨立二端尤爲注意其於敎育方面補習敎育已認爲義務敎育小學敎育注重實用生活之智能次第二工業學校校長劉北禾君講演略謂日本工業學校現正注重電氣化學電氣工業其補習學校分高等中等普通三種前二者補習實用技能後者補習普通學科次第一商業學校校長黃揆伯君講演略謂日本商業學校爲聯絡社會起見推商界領袖十餘人組織商議會其歷年畢業生自力經商占百分之七十受人雇用者祇百之三十耳至夜學校功課殊簡單而極切實用敎授者都爲有聲譽之敎育家或實業－有故信用極厚次敎育廰長符九銘君演說略謂職業敎育之實施以研究調查爲先學校社會尤宜接洽庶使社會事業因學校而發逹其結果乃爲廣大講畢由黃君致謝而散 
[交部商讓鐵橋材料之呈覆]  
　　滬寗鐵路管理局呈交通部文云爲呈復事案奉鈞部訓令第三四五七號内開京漢路此次被水鐵橋受損頗多補舊新添不在少數經與漢粤川路商讓餘存鐵橋不敷應用尚須添購三十公尺開度者十座十五公尺開度者十五座十公尺開度者八座八公尺開度者六座五公尺開度者三十座各該路局有無餘存或與其尺碼相近者可以讓售仰卽酌量情形將價目座數及設計時所假定之機關車重距開列淸單並附圖說呈送來部以憑核辦除分令外仰即遵照等因奉此遵經飭據總工程司克禮阿就本路餘存鐵橋可以讓售京漢鐵路者查明開度座數曁價目重距附以圖說函請核 
轉前來當本月四日將開度座數先行電陳在案兹謹將該總工程司原函配譯漢文檢同國說具文呈送仰祈鈞部俯賜鑒核施行附譯函一件圖三紙 
[洋總管呈局長詳文譯函]  
　　敬肅者昨奉鈞函敬悉種切兹將本路餘存鐵橋可以讓售京漢鐵路者其座數價目分别開列如左計開六公尺開度鐵橋七座每座價洋一百五十七元合計洋一千零九十九元（按此項六公尺開度鐵橋可供五公尺開度者之用改裝極易）八公尺開度鐵橋七座每座價洋一百八十一元合計洋一千二百六十七元十公尺開度鐵橋八座每座價洋二百八十七元合計洋二千二百九十六元以上合計價洋四千六百六十二元上項所定價目其計算之法係以本路將來再行購用時所需之價爲標準此項鐵橋底樑均係製以圓形鋼條其所定之機關車重距爲每尺二噸此事擬請鈞處先將該項橋梁座數價目等電部核辦如果合用本路當卽及早交貨以應京漢路待用之殷而免延誤至圖說一項如須呈部或直送京漢路均無不可但該項橋梁均有標準係有一定度數圖說寄與不寄無關重要也 
[飭提運輸會議之議案]  
　　滬寗滬杭甬路局接交通部路政司函云運輸會議章程業經公布由部檢發在案按照第六條各路局均得提出議案爲此函逹台端即希擬具應行提議議題及說明書先期寄交本司以便屆時提出無任公盼 
[禁止催徴員需索牙商規費]  
　　上海縣知事曁稅務所均接財政廰令云案奉省長第五四七三號訓令開准江蘇省議會咨稱據議員朱祥紱等十二人提出蘇省牙商領證營業有無别項驗證等費質問書一件相應依照省議會暫行法第十九條之規定抄具原書咨請查照答覆等因並抄送質問書一件到署准此合行抄粘原書令行該廳長即便查明於二日内呈復以憑轉咨勿延爲要此令等因並抄發質問書奉此查本省牙行登錄營業稅除照章帶收手數料外並無騐證費名目前因各縣牙行無證私開一證數開舊帖朦開等弊不一而足是以委任各縣催徴員就近會縣調查整頓專爲祛除積弊藉裕稅收起見兹核所稱委員每到一縣需索驗證費如果屬實亟應澈底查究豈能僅以通令禁革了事但本廳所派常駐催徴員共有二十人其所謂需索之委員是何姓名被需索之行户是何牌號有無確實證據可憑質問書内均未叙及統言之曰催徴委員每到一縣巧立驗證費名目任其需索一若各縣委員無一而不需索也者似嫌含混唯昨准省議員朱祥紱秦錫田李維翰沈嘉樹范鎔沈周等函稱南滙縣牙行登錄稅委員吳正鵬巧立驗證費名目需索規費囑查明究辦等因今省會所提出質問書未知是否即爲此事發生然觀其提出之議員朱議員祥紱等在内或者即爲此事如果即爲此事則本廳業於接到朱議員等函後即經抄函委派張鑄前往南滙縣澈查究辦並函復在案此外各縣無論有無前項弊竇不可不防除通令並呈復外合亟訓令該知事員遵照查禁勿違此令 
[孫强夫定期開訊]  
　　黨人尹神武（卽孫强夫）自被軍署稽查員雷應春以蔣介石之通緝牌票指鹿爲馬將孫拘獲後曾經法公廨訊明原委解送英捕房聲明俟訊明後仍請送回在案兹悉英美捕房辦理此案偵查證據手續甚形複雜並聞公共公廨對於此案業已定期星期三（十九日）開特别刑庭訊問届時雙方律師當有一番辯論也 
[南市錢莊被刦]  
　　昨日傍晚六時滬南十六舖内泉漳會館南首瀛豐錢莊正擬結帳上門之際突來操山東音之盜匪五人其一着長服者在門外望風其餘四人悉衣短服衝入櫃内各出手鎗將莊主包榮堂及夥友等嚇禁聲張向索財物該莊適結有現洋千餘元遂悉以畀之該盜嫌其沉重拒不收納自行搜得現洋三百九十四元小洋四千一百三十一角並在該莊東夥手上攫得金戒三隻（内一隻鐫有篆體翼之二字背有西字陽文）連同鉛皮小箱一隻携贓出門開放空鎗三響從平陽合興里而逸事後即經該莊主查開失單投報淞滬警察第一區查緝並自願出立賞格三百元以期必獲輩警正除偕王巡長及警察一排前往查勘外巳飭探警一體查緝矣 
[匪徒騙衣害命案續誌]  
　　公共租介界福建路（即石路）泰昌衣莊於十五號午後四時突來匪徒一人選定碼銀六百兩之狐皮袍靑種羊馬褂等五件囑令夥友湯信之隨往取銀詎被領入滬西長浜路一千三百二十八號門牌空房内由該匪之同黨等用繩將湯手足綁縛並將舊絮塞口以致氣絶該匪等携贓逃逸後函告該衣莊由經理人孫根泉偕同夥友前往尋見報經新閘捕房飭探將湯之尸體舁入斐倫路驗尸所報官詣驗各情已誌昨報昨晨由關讞員會同英白副領事研訊捕房瑣案畢各乘馬車蒞所檢驗得死者生前委係被匪用棉絮塞口氣閉身死無悞當飭塡明尸格諭令尸屬棺殮驗畢復千座公案卽據九號西探目投禀前情並據管屋人張阿根投訴十五號早十一時有二男一女同來租借一千三百二十八號門牌空屋當付定洋一元至午後有男女兩人入屋打掃餘不知情又據該衣莊經理孫根泉投稱十五號午後四時有身穿愛國布皮袍元緞馬褂形如當差人模樣之人來店選定皮衣五件囑令隨往取銀故遣夥友湯信之携衣隨往至夜不歸頗爲疑慮迨至昨晨忽接郵局遞來快信書明夥友現在地點前往該處修德里喚同管門人至該空房内見湯手足被縛口塞棉絮巳經氣絶即投捕房報告是實又據尸妻湯宛氏投求伸雪中西官核供即於驗訊單上會同簽判云騐得已死湯信之委係被匪用棉絮塞口氣閉身死飭尸妻湯宛氏領尸棺殮聽候跴緝兇匪務獲解究此諭中西官驗訊畢遂各乘馬車分道返署 
[葡人騙案六誌]  
　　葡萄牙人迦尼諾捲取中外人士鉅欵潛逃迭紀前報兹據某洋行消息與此事有關係之某某兩銀行寫字巳在日本截獲不日即可解回滬地備訊惟此次被捲確數及受累者若干一時實難知悉因迦氏於二三年前陸續作弊直至日前逃去外間始悉種種弊端故葡領事雖據受累者紛紛報告其確實作弊若干臨時捲去幾何目下難以詳悉惟大約所騙之欵外人居其七華人居其三自迦氏逃逸發現塗改股單後目下執有股單者咸生懐疑紛紛持往各總公司核對以分眞僞現迦氏之妻經葡領事傳至署中詳詰後始悉同謀者共十四人業巳分投拘捕以致某洋行經理股份事宜之西洋人某氏亦由葡領出單傳入領事署研詰 
[白蠟與柏油之市况]  
　　白蠟近因川省產地屢次不靖來源逐步減少價格疉次飛　前次市價每擔不過三十兩左右現已漲至八十七八兩超過原額二倍之高尚無躉貨可購故需用最繁之蠟　洋燭等各業莫不大受影響專做白蠟各行不特因成本過鉅且恐途中危險故秋冬間多已停止辦貨而存貨本少以致價格　抬愈高故有此奇漲也 
　　柏油以鄂贛兩省爲出產區域向以冬至前爲新貨上場之期刻因荆州獨立影響來源缺乏本埠各行又以存貨無多故昨日開盤又漲二兩一般蠟燭坊家以正在需用頻繁之際不得不勉爲訂購以防再漲昨開重荊油每擔十七兩七錢平荆油十七兩二錢江西油十五兩台州油十五兩本車油十八兩五錢據云來源如此稀少今冬市價恐再增高云 
[奉天放賑員電告賑務]  
　　京直奉水災義賑會接奉天田君來電云資民昨日回奉續撥奉洋一萬五千元已收到鐵嶺放糧五百二十石開原五百石梨樹五百石遼源八百石康平三百五十石糧價每石九元各縣商會均盡義務貼價二元左右西豐田陳榮華君携欵四千元購　往賑棉衣昨日分裝各縣共計一萬套新錦遼三縣擬再撥春種籽糧各五十石由各縣農商會收領分發次重十五縣每縣約放糧一二百石資見沿途災民號寒啼饑扶老携幼面黃菜色體無重衣慘目傷心不忍卒視所望滬上各大慈善家慨發婆心宏施救濟無任盼禱田篠 
[勸吸國貨紙烟會開會紀]  
　　勸吸國貨紙烟會邇來接各地函請添設分會及整理會務者已有多起故於日前邀集陳良玉等辦事各會員在法租界鄭家木橋該會事務所集議决定如下（一）無錫交通銀行徐竹園來函請在無錫城内設立分會衆議僉以無錫一地前有華子登君願在北塘江陰巷下組織分會當經本會議准函覆今徐君又以爲請是一縣而有兩分會似近枝指駢拇惟錫邑地大物博商務繁盛一城一鄉相距較遠不妨並不行不悖公同决定應函覆徐君准予添設以謀易於普及（一）靑浦縣陳坊橋鎭陳文明函請籌設分會衆議以本會發起至會未及一載各地同志之繼起分會者已達五十餘處惟靑浦距滬密邇尚付闕如今陳文明旣願在彼設立分會同人極所歡迎遂公同决定函覆照辦（一）南京分會會長陳介庵函陳會友入會應給會證遵守衆議以本會原定簡章凡會友入會概不發給證書原爲減省手續起見今陳君以發給證書於會友有種種便益一可隨身携帶知所當守不敢犯章二交際場中或有以外國貨相强者可以會證出示所陳極有見地公議將附來會證略加修正照式刋發俾各遵守 
[旅滬温州同鄉籌辦公所]  
　　温州同鄉會於昨日（十六）下午時開第二次職員會討論該會會議細則并聨絡處州同鄉各種議案後卽由林楚雄黃敏之陳幹夫張萊卿等提議籌辦温州公所卽經全體贊成預先認助該所基金付存三洋涇橋申昌裕銀號計第一次認助數目林楚雄黃敏之各一千元金安甫陳幹夫各五百元張萊卿三百元孫秀峰胡立夫各二百元林鶴溪徐仲英劉錦亭潘樑卿各一百元林逹夫項銘州沈滋澄曹序廎胡隆興蔡士逹高步卿白永興楊毓生徐岩福王錦文丁益峯王芹友等共五百元 
[工商研究會常會紀事]  
　　本月十五號中華工商研究會開第二年第九次職員會由會長函請各部新幹事員方夢超章警秋潘國昌程靜波余正勤等蒞會與各該部主任討論進行方法係副會長謝復初主席開會後首歡迎各部新幹事次提議各議案如下（一）擴充南洋商業公學敎育案當經公决校舍不敷擬另擇相當房屋經濟不足由會長曁各職員擔任籌集以副本會造就商界人才之原旨（二）本會事務所地址暫設北浙江路南洋商業公學内俟議長郭建侯所辦中國第一毛絨線廠批發所（北蘇州路大洋房内）組織就緒後再行遷至該處（三）創辦公共閱報社於南洋商業公學以濬普通智識案公决由晉康里另開門户以免妨碍校務刋發公布卽日實行（四）發給各工廠及各商號證書公决由本會調查確係振興實業挽回利益經理人素有信用而所出物品得社會歡迎者無論舊有新創一律准其入會註册給予證書並准其由本會代呈官廰立案給示保護 
[令催請假軍官回師見習]  
　　上海縣公署昨接督軍省長指令云案准陸軍部咨開據陸軍第十六師呈稱前由江蘇督軍分發職師見習軍官汪强見習四個 
 
 
 

Page 11

 
 
月後因病請准長假等情查本年九月二十二日本部通咨通令内開各見習軍官非經該師旅呈報補行見習期滿概行停止補官委差等因在案該生病愈後仍應回師見習以符部章除指令該師外查該生係江蘇上海縣人相應咨行查照令行該縣轉飭該生遵照可也等因准此合行令仰該縣遵照辦理此令 
[警官履歷表式]  
　　内務部編製水陸警察官履歷表式計分二種一爲薦任官所用一爲委任官所用曾經咨送省長轉發江蘇全省水陸五警察廳責令依照所頒表式詳細查塡在案淞滬警察廳奉文後業經分别查塡以備呈由省長彙送内務部查考兹將表式錄下（薦任官履歷表式）姓名年歲某縣人現在擬請薦任爲某官曾在某學校修某學科自某年至某年畢業或修業曾任何官自某年至某年曾辦何項政事務或地方公益事務自某年至某年有無成績附記（委任官履歷表式）姓名年歲籍貫現任何官曾在某學校畢業或有相當資格曾任何官曾辦何項行政事務若干年有無成績附記 
[水警廳派船保衛航商]  
　　江蘇水警第二廳趙廳長以太湖港汊紛歧地跨蘇浙周圍湖面計闊八百餘里爲梟盜匿跡之所每交冬令船隻載貨往來時遭盜刦故責令水警第一二三等專署長每一專署抽派師船十艘分駐蘇境各港口查緝匪船另由廳署調派淺水兵艦靖湖安靖仁勇昭武等四艘周歷湖面往來游巡業於前日通令沈師仇三專署長遵辦一面咨請浙省水警廳一體派艦梭巡浙境以期保衛航商 
[鐵路總管通告客票被竊]  
　　滬杭甬鐵路運輸總管通告云爲通告客票被竊事下例之硬客票及補票業經第七分售處曁車上驗票員報告被竊並即取消一上南站至嘉善之二等特别快車硬票計十六張一車上補票簿一本其中未售之票計九張上列各票無論在何列車發現冒用時應卽扣留另收補票欵及罰欵並將該冒者之姓名住址及一切詳情迅報本所不得遲延仰各關係人遵照此佈 
[高昌區商舖並無漏貼印花]  
　　淞滬警廳長徐國樑現届檢查印花稅案之期故於前日廳署會議之時面諭各區署長署員巡官等遵照昨日高昌廟巡官李錫恩親督長警分往管轄之日暉橋火車站陳家橋等各商舖調查各項賑簿票摺均屬遵章黏貼並無弊混即日報告廳署查核 
[北京高等檢察官來滬]  
　　北京高等檢察廳檢察官張汝霖奉該廳長委任來滬與林廳長面商公事業由津浦火車抵寗轉車於昨午抵滬午後即詣上海地方廳拜會當經林仲立檢察長迎入客廳茗談良久而别 
[審檢廳查拏書記官長]  
　　新任上海地方審判廳長陸達權自蒞任以來連日將廳内原定章程大加整頓又將民刑訴訟未結各案着手淸理兹陸廳長查得前任袁審廳長任内有書記官長高子生在廳舞弊僞造官文書案發脫逃迄未拘案以致案懸莫結當以高子生旣爲書記官長應知法律不應串通得賄作弊此等劣員實爲司法界敗類未便任其逍遙法外因移請同級檢察廳林仲立發出拘票仰各法警四出偵查一面又令本廳各承發吏帮同查拿務獲解究 
[查禁僞造印花]  
　　淞滬警察廳現奉齊省長訓令以江蘇地方近來時有僞造印花發現上海爲通商大埠五方雜處尤易滋生奸宄亟應嚴加查禁以絶根株飭卽遵照辦理等因徐廳長除卽飭各該區署遵辦外昨特諭飭偵緝隊長分派隊士前往各處嚴密偵查以便隨時拘辦 
[催領渡船執照之通融辦法]  
　　南市老白渡碼頭之八長渡渡船祗有八艘而該渡船股份多至四十餘人前經工巡捐局責令繳費傾照每股各給船照　　收執營業在案今届經杜局長布告加繳照費一元每照共繳洋兩元該碼頭渡船各股份四十餘人應多給照費四十餘元合共九十元左右不無恐慌曾經一再具呈該局請改爲按船領照杜局長據呈前情已飭市舶所查明實情准予給發船照十紙着即來局繳費報名領照 
[變通檢查印花之辦法]  
　　印花稅大檢查一事現由江蘇印花稅分處李處長委派陸阮千王聯壁來滬會同上海縣公署及淞滬警察廳等委員從事檢查巳紀前報兹悉此事現在先從南市第一區署境内開始檢查惟此次檢查較前次辦法稍事文明以免商界恐慌現定如查出簿據發票等或有漏貼及不依法貼足之事即令該商將簿據等呈請該管警署依法補貼 
[函催工巡捐局給還公債]  
　　南市工巡捐局係前市政廳自治機關所改組當市政廳移交工巡捐局接辦時該廳所欠公債亦由該局繼績分期給還本息在案兹届末次籌還公債本息之期杜局長因代理期間將届曾將前項公債竭力籌措無如該局公費萬分支絀實在無從籌撥以致遲緩兹各債權以陽曆年終在卽盼望甚久未見該局通告是以紛紛向淸理公債處函催轉函杜局長務請從速訂期發給此項公債本息提早通告以便如期領取 
[頒給警員禮服]  
　　淞滬警察廳内各科長並各區警正各隊長等歷來凡遇大典慶賀禮節祇穿制服並無禮服前經徐廳長詳請省長公署轉呈内務部核定現由該部規定該科長等大禮服式轉行省長頒發到廳一律造齊前日經徐廳長將該禮服分别飭傳各科長各警正並各隊長等一併具領 
[閘北火警續誌]  
　　閘北义袋角長安路寳豐紗廠協記絲廠兩處同日起火巳記昨報兹悉該紗廠僅焚燬花衣間餘均無碍故昨日照常開車工作惟該絲廠已全廠被燬聞廠内貨物保有火險三萬五千兩廠基機器係龐姓之產尚不在内事後由四區二分所趙署員飭傳協記廠主錢少峯不到至傍晚時僅接該廠書信一封昨日趙君復派長警往傳務須該廠主到案候訊起火情由再行核辦 
[閘北又破一假慈善機關]  
　　淞滬警察四區署姚署長曁一分所趙署員在閘北蒙古路明陽里破獲假設慈善機關騙欵肥己之周文彬卽周仁濤（前報作周集係冒頂他人名姓）並自稱書記之宗培三由司法科轉氏解淞滬警廳訊辦後姚君又傳知所屬各分所隨時注意轄境内有無此種行騙機關一併澈究昨日又經一分所趙署員在華安坊查獲中華公德會係今年春間設立至今亦未辦一事禀明姚署長帶同長警至該會内調查檢獲募捐册信函賑簿等各種物證捐册上列名者發起人爲席珍陸蔭初秦錫田蔣夢麟沈萬隆李盛鐸等贊成人有錢允利沈聯芳王一亭楊信之伍廷芳等十餘人姚君親至錢沈二君等處詢問均不承認且請從嚴究辦當將該會司事張問渠及圖章牌額各埠往來信札一併解署押候訊辦 
[查獲搭客私帶烟土]  
　　沈炳生在外洋私購煙土乘神户丸輪船來滬於昨午船泊浦東黃浦碼頭正在登岸間爲水巡捕房探目何阿春將人贓並獲送由捕房轉送地方檢察廳訊辦 
[縣署召認田畝]  
　　上海縣公署昨出布告云爲出示招認事案查二十四保二十圖梱業賈勝林揑稱田畝不足臨梱推諉兹據經董圖董先後查獲賈勝林管業田畝開單呈請出示召認前來合行出示召認爲此示抑二十四保二十圖業户人等知悉如有執管後開田畝據實報明經董圖董呈縣察核不得自悞特此布告許開二十圖潔字圩第六十三號内田二畝三分四釐五毫單名莊南山糧户賈咸寳又第一百十九號内田二畝五分五釐單名張志香糧户賈咸寳又一百十二號内田一畝七分四釐五毫單名高伶雲糧户賈勝林又一百二十二號内田一畝五分單名羅瑞康糧户賈勝林　又一百十四號内田三畝單名張雲士糧户賈雲芳　又一百十四號内田三畝單名張永生糧户朱泉生以上六户共計田十四畝一分四釐正 
[拔升包探]  
　　總巡捕房包探王潤甫因辦公勤愼經該管捕頭查悉訴由五十號西探總目安姆斯脫郎轉禀張代總巡前日諭著王探升爲探目仍留本捕房辦公 
[假啞吧騐明收押]  
　　啞吧俞永堂（卽俞炳泉）控堂兄俞錦堂誘姦寡弟婦陳氏向斥反被用毒藥置入茶中食後致成啞吧等情由警拘送地方檢察廳研訊俞錦堂堅稱永堂實係僞裝啞吧意存索詐奉判錦堂與陳氏分别收押永堂命發新普育堂調驗啞吧　眞是僞再行核辦在案前日經該堂各醫生如法檢驗並用藥水灌入永堂難以忍受當即發言請勿再驗各醫生明知作僞遂於昨日將永堂送還該廳奉諭收押候示 
[男孩供訴拐賣未成之原因]  
　　呂長海昨投法公堂控稱男孩阿根於日前被素識之戴月桂拐去找尋無着迨至翌日戴至商人家中言阿根已有着落須給賞洋若干元方可領回商人不勝詫異至晚間由戴偕同黨鄧光益領阿根回家故此報捕由探劉有法到來將戴鄧拘獲求請訊究阿根稱是晚我在家中門前嬉玩由戴月桂前來以携我至遊戲場游玩爲由希圖將我賣與某測字攤爲子因我吵閙戴等又送我回家是實詰之戴鄧同供實因好意携帶至大世界游戲場游玩並無拐售情事中西官判戴罰洋三十元鄧罰洋十元充公如無力繳洋戴改押一月鄧改押十天示儆 
[拐孩老嫗從寛發落]  
　　老嫗紀李氏日前串同在逃之楊三麻子二人拐得江北人王九林之男孩托陸李氏代覓買主後由李氏介紹轉售與陳周氏將孩領至家中因周氏之夫不欲買作己子故復送回李氏處不料在途爲王瞥見鳴捕將孩及周氏並紀李氏一併拘獲解經法公堂訊得周氏無干開釋陸李氏着罰洋五十元充公紀李氏還押限七天尋交楊三麻子到案再核昨日届限提訊紀李氏供婦人在押一時難以將楊尋交現楊匿何處實不得知求恩寛宥中西官判紀李氏姑念年老從寛罰洋五十元充公無洋改押五十天以儆 
[女子不知何往]  
　　蘇城人曹蓉初之子仲甫前憑媒聘定錢惠增之女招寳爲室尚未迎娶民國四年十月間錢之堂叔錫之妾華氏將招寳挈領來申賃居公共租界臨安旅館嗣招寳與華氏相識之婦人阿金姐認爲姊妹遂由阿金姐領至南市王家嘴角金姓成衣店内時常游玩復認金姓夫婦爲寄父母現曹因吉期將届不知該女下落來申招尋偵悉前因特偕華氏至金處詰問推諉不知遂將金妻屈氏扭控一分駐所經張警佐詰據供稱招寳前雖往來我家惟現在何處實出不知等語當飭一併申解警廳司法科詰訊 
[女子控訴失釧之不實]  
　　住居閘北大統路安祥里三弄第四家之女子董林大前日出外買物行經新民路口與漆匠張榮山口角互扭由崗警一併拘入四區警署據該女供稱被張捋去臂上金釧一隻質之張堅不承認經姚署長派巡官至出事地方調查實因張榮山向女調笑起釁失釧一層並非事實又至該女家中詢其家屬據稱係姓陳並不姓董遂據情禀復姚君聽候覆訊核辦 
[爭看孩屍之禍端]  
　　前日午後北泥城橋西首浜内發現年約三齡之女孩屍體一具氽至該處近水台茶館左側該樓茶客咸至洋台上觀看詎洋台欄杆年久失修砰然一聲欄杆坍下當時跌傷壓傷共男女八人經新閘捕房得悉立飭中西包探往將受傷各人一併車送醫院醫治聞甲乙丙三人傷勢甚重一時難以全愈並由捕房飭地保將孩屍掩埋一面傳諭房主趕緊雇匠修理程瑾記 
[私售鴉片之懲罰]  
　　公共租界廣東路六百五十一號門牌趙南來煙膏店奉諭閉歇後仍秘密私售煙膏前日經　巡捕房捕　偵悉密飭中西包探協往搜獲烟膏並將店主婦趙胡氏一併帶入捕房准予存洋一百元保出昨由捕房傳同見證陳雲山將氏解送公共公廨經關讞員會同英白副領事訊實判氏罰洋一百元充公烟具銷燬 
[烟案從寛了結]  
　　崇明人陸家楨於上年冬間身藏紅土行經法馬路爲探查見拘解法公堂訊判罰洋五百元後因陸一再苦求判先繳洋二百五十元餘洋着交保出外限半年繳淸届限傳訊陸仍求寛限措繳復判展限半年在案昨又届限訊追陸稱實情貧苦無力措置且民人迄今找尋生意無着以致家中衣服典盡求請恩宥中西官以陸貧苦屬實從寛斥退完案 
[續獲串騙先施公司貨物之同黨]  
　　南京路先施公司控用人楊大章（卽楊桂亭）與楊琴方周怡芳張玉堂等在九江路虚設滙綸綢莊晉元票號騙取値銀二百七十兩鑽戒等物由捕將被告四人及案證楊林氏一併拘解公共公廨訊供後分别押候補提人證再訊在案昨經包探沈阿岳尤阿寳續獲楊等同黨探夥徐逹生並姚仲芳陸志初等三名連同楊等四人併解公廨請究經中西官略訊一過判被告等押候再訊 
[發票未貼印花之判罰]  
　　浦東爛泥渡三區警崗警張悅在途查獲李掌發購買鐵皮一擔發票未貼印花帶署經解警正略詰一過判罰洋一元又崗警盧瑞韋帶進張虎郎購辦花衣一小車發票上印花未蓋圖章判從寛罰洋二元充公 
[包探破獲花會聽筒]  
　　賭棍鄭阿慶鄔寳寳等近在南市與小東門内外及英法租界分設花會大筒雇令無賴陳阿四在新閘路六十三號屋内設立聽筒廣遣同黨四出誘賭歛錢前日被包探朱子藩與九號西探目協往將陳拿獲抄出賭博花會字據一併帶入捕房昨解公共公廨請究經中西官略訊一過判令查明爲首各賭棍及庇賭之人於禮拜三再訊 
[控訴行兇無充分理由]  
　　李純甫張世德葉福潤張懐三等在公共公廨呈控陸雲九（卽陸阿九）與子陸承祖胡興發陳鴻德等於上月十九號在貴州路三百四十一號屋内行兇並咬傷手指等情由廨訊判被告交保候訊在案昨晨由廨復訊原告等延律師到堂譯訴前情請究訊之被告亦延律師到堂詰據陸阿九供稱是日原告不但行兇且被搗毁門窗有見證可以證明而陸承祖胡興發均不認行兇經俞襄讞商之義副領事羅君以原告所控並無充分理由會判將案註銷被告等一併開釋 
[查緝收贓機關]  
　　浦東陸家嘴隆茂棧内存儲之棉花邇來時遭失竊由該棧及崇通海花業公所等具呈淞滬警察廳請求飭警保護經徐廳長飭派偵緝隊士下鄉調查兹據復稱浦東陸家嘴一帶有流氓王發生小桂泉等專收該項贓物而其昌棧地方則有陳姓弟兄組織收贓機關該商等所禀各節均係實情等語故於昨日飭令三區警署飭警嚴緝務獲解究 
[竊賊與收贓並儆]  
　　某蔴袋店主蔣寳章投法公堂控稱店中陸續被竊賊蔣杏生竊去約値銀一百九十餘兩之蔴袋數百只將贓售與施小才報經捕房飭探將蔣杏生及施一併拘獲求請訊追詰之蔣供此項蔴袋實係在逃之夏金生所竊民人祗代覓主顧售賣是實施小才供由蔣持來蔴袋八百餘只出洋一百五十元收下餘實未收求察中西官判蔣押三月施罰洋五十元充公示儆 
[銅質機器來歷未明]  
　　甬人劉順甫昨日携帶銅質機器在虹口西華德路行走被美捕房包探張盛全查見以其來歷不明向詰支吾當將劉連同機器帶入捕房捕頭諭著押候查明再查 
[稻草堆積太多]  
　　海寗路一千一百十九號門牌某店主紹興人趙同春因堆積稻草過多幾肇焚如經一百六十五號西探堯克與華探沈阿炳查見據情回禀捕頭請廨出單將趙傳案訊究 
[電車上扒手禁押九月]  
　　無錫人顧阿四前日午後在南京路某號電車上摸竊周文德袋内鈔票洋三十元圖逃被捕查獲昨解公共公廨經中西官訊實判顧押西牢九月示儆 
[在途打架]  
　　丁壽有陳根生曹和尚昨日在楊樹浦路互相扭毆被捕查見以丁等在途打架有違定章一併拘入捕房經捕頭詰得事出細微飭各存洋一元保出候示 
[道署批示照錄]  
　　滬海道尹公署昨批姜靜賡等呈爲全圖公憤暗無天日謹合詞叩請令飭太倉縣秉公核辦以恤民艱而平衆憤由據呈該縣毛市鄉副董章子材大肆威福辦事黑暗各情如果非虚殊屬不合惟詞出一面難保無隱匿别情究竟副董章子材有無恃勢欺壓情事該圖應否改歸市區辦理候令太倉縣知事澈查明確秉公核辦具報仍候省長指令祗遵來狀旣非民呈乂無副呈違式特斥此批 
雜評二 
[假慈善事業機關（步陶）]  
　　慈善事業機關而可以假奇矣假慈善事業機關而獨頻發現於閘北是又可以注意之端也蓋閘北者其繁盛不及租界其地位稍遠於城廂而詰奸查宄之責僅以屬諸一二警署署員此若輩之所以敢於肆行無忌歟顧閘北本與租界接壤年來市面已漸次興盛在官府則工巡捐局早歸官辦在民間則當地紳董亦多聞人乃此種社會蠧害之機關竟自春徂冬直至今日而始爲警署破獲此以見若輩營謀之縝密而社會人心之險惡蓋難以常理提防矣吁 
[國民會議]  
　　據東電寗省議會有主張國民會議解决時局之說以理論言誠哉其今日之要務矣夫時局問題無論勝利歸於何方而首受其切膚之痛者厥爲國民在理於國會解散之初我國民即應起而自爲之所無俟一般武人之代爲我謀也惟是以事實言此項會議將用何種手續憑何種機關以爲召集所謂國民者自不能舉全國之民而一一列入將以如何標準定其額數而取其眞確之意旨且即一無阻難而斯須召集矣倘　議結果兩方中而有一違言或兩方均不承認將持何術以濟其窮凡此皆我所翻覆思尋而竊願一聞其詳者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬周犢山與管藴山書] [  仲琴]  
　　僕聞昌黎有言陳言務去文必己出蓋文以有諸實者爲貴良由實之美惡不掩也自淺學者流多事剽竊往往乞靈於前輩轉有得科名以去者僕與足下皆爲科舉時代制藝聖手而足下之作屢爲人所模仿輒利於場屋於是天下之讀足下之稿者不可勝數至僕之稿雖與足下齊名時或有人過問而模仿者實鮮日前因將軍都督出逃投稿諸君僉模仿僕之我將去之一文以博報館之金錢至是僕之文亦無不利矣縱未必如足下之大運亨通獨能於制藝旣廢之後一出我之風頭似較足下尤爲難能而可貴焉不特此也甚至有襲僕之文而自稱改周鎬文者足見民國八股人才高出於吾輩之上也今日改弟作異日必有出而改足下文者吾輩盍預先執贄於其門以退爲弟子之列可乎（五） 
家庭常識 
[盜汗] [  大俠] 　　 
　酣睡時出汗謂之盜汗患者用小麥炒熟泡湯飲之約一大碗即止 
[綢機頭]  
　　各種綢緞上之機頭質地頗美棄之可惜若積成各色機頭五六個令車線舖置一軸幹對摺而紥其上則成拂塵適用而且美觀 
[細毛衣服] [  冠羣] 　　 
　細毛皮衣服初作之時令裁縫將袖口内之第二排皮調一頭使與上皮成倒順則穿着之時無往上縮之弊（却酬） 
[寫誤明信片] 　　 
　明信片大都爲三層之紙凡寫誤者可以手指捻開其邊撕去外層則中層之纎維部分現出可於其上再寫較之以墨塗黑再以鉛筆書寫者實爲妥善若在正面則須騰出郵票又明信片之郵圖若經剪下貼於别紙卽失效用不可不知 
[像片上之紅字] [  天憐] 　　 
　以藍墨水書名於照片之上待乾用油汚抺布輕輕抺過則變成紅色頗爲美觀 
詞苑 
[沁園春（咏女兒酒）] [  王睫盦]  
　　春白梨香秋碧蓮芳久儲待需（梨花春蓮花碧芳皆酒名）愛辛夷花艶藏蕤草嫩羣芳小字一例相呼（唐人謂辛夷爲女郎花述異記藏蕤草一名女草）酒母穠華麴生奇麗味逐年增待字符（曾幾詩麴生奇麗乃如許酒母穠華當若何）黃封啓醉龍驗取仙掌明珠（致虚雜錄郎玉遇仙女投一珠曰醉龍珠也諸龍含之以代酒）酒旗星煥天衢有氐妁参媒候起居笑元漿許索郎眞解渴（鄉嬛記試鶯家多美釀不善飲時爲宋遷索取曰此豈爲某設哉祗當索與郎耳）聘錢代價客謾愁沽美滿開尊逡巡盡爵一片春心在玉壺娘新嫁看小姑他日依樣葫蘆國色脂濃（姚合之酒詩黏杯半似脂）鄉味陽甜（白居易春酒詩如餳氣味綠黏臺）主人勸嘗問嬰兒孩未初醅賦子（東坡酒子賦余觀穉酒之初泫兮若嬰兒之未孩）聖人中否宿釀推王愁裏聽茶（唐人以茶爲小女美稱）哺時用脯（陳琳詩生女哺用脯）春意江南一窖藏名羞說指小槽紅滴敎認珠娘　雙棲銀海鴛鴦正合香交歡樂未央（銀海酒器受一斗）道莞江香好驚精留種（廣東新語莞人多種香其家婦女輒潛割少許藏之名女兒香）增城葛細稱體宜郎（又女兒葛出廣東之增城未字少女織之以衣其夫）子夜諧歌（古今樂錄女兒子倚歌也）午風度節（帝京景物略五月一日至五日名女兒節）好好新詞詠玉缸（詞有好女兒調）奇誰匹只美人眞臘（眞臘風土記美人酒於美人口中含而造之一宿而成）仙姥餘杭 
集益錄 
[答七十問]  
　建築用之塞門汀（按塞門汀或作塞門德又作士敏土俗作水門汀）共有五種一爲敲土分解花圖石和以消石灰即成二爲火山灰自火山地方取由火成岩變成之紛末和以消石灰卽成三爲水硬石灰燒一種石灰石即得四爲天然塞門汀燒天然產出之粘土質石灰即得五爲人造塞門汀係取石灰（或石灰石）與粘土混合燒灼而成五者性相近用相同惟今所應用者悉爲人造率門汀餘不多見故兹姑將人造塞門汀之詳細製法述錄於左而餘均從略 
　　製人造塞門汀之原料爲石灰（或石灰石）與粘土此粘土或自田圃中取之或自河川内取之隨製造者之便石灰用新鮮之消石灰（石灰石可代消石灰惟須用粉碎機碎爲粉末）製法分混合燒灼磨細三事 
　　（一）混合　混合即將消石灰（或石灰石粉末）與黏土混和其法有三一曰乾法用取自田圃之黏土者用之一曰濕法用取自河川之黏土者用之一曰半濕法無論用取自田圃之黏土與用取自河川之黏土皆可用之 
（甲）乾法 
　先自田圃取黏土加以攝氏一百五十度以内之熱使乾燥次混以消石灰（或石灰石之粉末）其配合因黏土之成分而殊大約用消石灰七十八分（如用石灰石粉末代消石灰須用一百零九分）黏土二十二分混畢用粉碎機碎爲粉末用細篩篩過和以適宜之水鍊爲軟塊屢次反覆揉踏至混合極匀然後切如磚大之塊置諸乾燥室中或日下使乾燥 
（乙）濕法 
　先用磚石築二池次自河川内取黏土置於甲池内混以消石灰（此法不能用石灰石粉末）及大量之水消石灰與黏土之配合因黏土之成分而殊大約用消石灰八十二分黏土十八分混畢攪拌之則消石灰與黏土浮游於水中混於其中之砂石等均沈於池底乃將消石灰與黏土連水移入乙池靜置之至消石灰與黏土悉沈澱於池底乃除去其上淸水移諸鍋中蒸散其水分至成軟塊然後屢次反覆揉踏至混和極匀切如磚大之塊置諸乾燥室中或日下使乾燥（未完） 
長篇小說 
[二城風雨錄] [  英國郤而司當覺小蝶迭更斯原著天虚我生合譯]  
　　卷上　第五章（四） 
　　二人也暮色亦漸深老人即枕曼萊之臂昏然入夢歷半時許始見燈光一明則勞雷與竇瑪齊相繼而進且携有麫包及酒竇瑪齊置其手燈於地卽助勞雷呼醒老人則其目光似醒非醒閃鑠不定别有一種異光詢以語則所答竟非所問蓋其神經亂矣二人轉駭乃不敢紛擾其神但以酒進老人老人得酒額間皺紋乃愈深搔首苦息不能作一語惟獨喜聽曼萊之聲曼萊進之食則食扶之起則起於是扶掖下樓竇瑪齊引燈前導勞雷殿焉步不及三級老人遽止仰面以望其屋脊曼萊曰父乎汝何所戀於此屋老人愕然曰汝何謂然亦不待曼萊之答即自語曰此北塔也然而北塔之屋何忽改其舊觀嗟乎吾不憶矣吾不憶矣言時其聲似較沈着足徴其心神已稍凝定三人扶之歷梯而下其危險乃萬狀幸及平地老人乃大愕手足戰動似於夢中蹈空而行及見門外有馬車在則自搔其短髮曰嗟首此何地耶其時街上已無行人但見黃昏月色迷漾滿地馬丹竇瑪齊方倚門識其絨線鋼針上下目光絶不旁瞬曼萊旣扶老人登車而老人忽憶及未竟之女舄則苦聲曰忘吾履矣吾將何以聊生馬丹聞之卽爲登樓取舄至授竇瑪齊仍自倚門俯首弄針意態至閒若慣經而不以爲奇者勞雷此時亦入車箱竇瑪齊則一躍而登高座命御者駕車赴東關馬策一響車已轆轆而馳逕出聖安東街途中經過鬧市無數則管絃燈火笑語徹天及至僻巷則呻吟怨歎之聲亦復不絶於耳旣抵城關守卒方提燈出巡呼曰止汝車將何往有通行證乎竇瑪齊一躍下車應曰有此爲通行證卒旣近竇瑪齊拍其肩曰夾克汝亦願一見老人乎卒遂不驗其證提燈近車向窻一窺曰可憐哉老人汝行耳輪歸復動竇瑪齊遂向勞雷致聲珍重逕别車中人自返其家車行出東關廻望燈光漸遠而星光漸稠四郊月色寂無人聲勞雷眼前又生幻景似見塜中之人已含笑而起天使方以聖水滴其口白綃之衣隨風而舞諦視之則曼萊方以纎指瑰老人之鹤髮也（卷上終） 
 
 
 

Page 15

 
 
   
 
 

Page 16

 
 
   
 
