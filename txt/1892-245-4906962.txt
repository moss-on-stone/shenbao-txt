# 1892 - 245 - 4906962

 

Page 1

 
 
[第三次印快心編告成] [  申報館主人啓]  
　　快心编一書蓋天花才子所撰章回小說也雖同一叙才子佳人之遭際而和平雅正絶無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如頋長康頰上添毫神情栩栩欲活以故緣窻麗質青瑣才人酒尾燈唇一編閒展頗足鉤精思遺睡廣寛近時說部中妙品也前經二次排印購者趾錯於庭寒暑未更篋笥已罄兹者重加讎校付諸手民刻已告成照常出售計每部十本碼洋五角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐賈行商罔不家置一編奉爲枕中之秘惜坊問輾轉翻刻不免帝虎辛羊本局憾焉特用新印大字排成校對精詳一無訛悮刷印裝釘務極美觀刻已告成分爲兩本每部僅收碼洋兩角誠可謂亷之又廉矣諸君子有欲增鄴架之奇者請臨上海申報館帳房及各處經理申報處購取也可 
[勸募山東河南水災急振啓] [  申報館協振所同人拜手]  
　　此次順天直隸一帶因河水泛濫隄防潰决田廬悉遭漂没人民大半流離敝協振所一聞告急電音立卽刊印捐册隨本報分送原冀多集一分振欵卽多救一人性命邇來疉承遠近好善之士念畿輔之沈災憫蒼黎之無告遠輸義粟屢饋仁漿已足使身受者感恩聞風者興起敝協振所已於日前以規銀二千五百兩會同仁濟善堂解赴順直核實散放已在報首登錄小啓布告同仁想早邀霽鑒矣不謂順天直隸待賑方殷而山東河南告災之急電又至山東災電略謂東省黃水過大章邱濟陽惠民利津均報漫溢水勢洶湧死傷頗多高博樂一片汪洋幸新濬小清河下游通暢宣洩極速杏憲已任辦解振矣濟惠等處哀鴻徧野觸目可憐敬求仁人速籌義歀以救災黎河南災電略謂聨銜電盛督辦奉示已函託振所爲豫災酌辦云云竊思山東河南兩省均爲黃流經過之地自古有言治河無長策雖築岸加壩抛石打椿身任河工者殫精竭慮事事經營而一至天時不順河水暴漲急溜奔騰中泓陡高兩岸漸齒險工迭出人力難施冲决長隄横流平地必致數載之工程一旦盡成虛擲百萬之性命崇朝盡付洪流死者長已矣其幸而逃生者或棲於樹杪或避於山顚或覓子呼妻臨歧途而躑躅或鳩形鵠面嗟菜色之凄凉入地無門升天無路不死於波濤亦必死於槁餓蒼蒼者天何不稍垂憐憫而竟降災於兹方之民也兹方之民又何不幸而生此黃流經過之地而致潰决靡常動遭慘刼也山東水患所以歴久頻仍靡有安處者由於河流之不順由是諸官紳有疏濬小清河之舉冀使河流順軌永慶安瀾東省黎民庶可高枕而臥不致長慮漂摇屢呼庚癸此誠所謂一勞永逸之計也乃小清河工程尚未報竣而上游一帶又因河隄冲决民歎其魚尚幸小清河業已疏濬下游消流極速或者上游被水之處尚不難早日涸退此可見疏濬小清河之役實有益於山東全局明效大騐亦旣彰明較著矣然而氓之蚩蚩生長濱河之地屢遭洪水之災前此屢被漂流瘡痍未復今者又傷顚沛家室無存我生不辰逢天亶怒載頌詩言能無爲東省災民同聲一哭卽河南自鄭工决口後民之死於水者不可以數計卽民之不死於水而死於飢餓疾疫者亦不可以數訃仰賴廟廷德惠特開捐例鼓勵臣民用能迅集欵項竭力堵築使缺口得以復合由是豫省災民始能出水火而登袵席孑遺黎庶遄返故鄉田疇半就荒蕪廬舍亦多頽圮補苴掇拾茹苦含辛苟非寛以歳月元氣亦未能遽復也乃曾幾何時而衛輝府等屬六縣又罹水災天實爲之謂之何哉近數年來各直省以災祲見告者音書絡繹幾於無歳無之皆賴南中諸善士之力慷慨樂輸毫無吝色泯畛域之見厪胞與之懷俾收解振欵者得以集腋成裘源源接濟高風厚誼誠足以震古鑠今向使被災之處不多則振濟災民者得以專力一處不難以人事濟天道之窮至今日而報災之信紛然並集雖有大力量大慈悲亦慮難以徧應似造物者故設此境以厄人不知有非常之事而後見非常之人亦惟有非常之德慧而後能拯非常之災祲假令四境同歌樂歳萬民共慶生全以惻隱爲心者雖欲廣種福出徧栽善果亦苦無從下手兹者順天直隸沈災未澹山東河南警電又來此正天之所以啓佑善人欲使於萬難措手之時振恒河沙數生靈此乃大好機會所望海内仁人君子厪已飢已溺之懷宏立德立功之願敝協振所推有代被災黎庶望雲九叩馨香禱祝耳至於脩德獲報理有可憑但能默厪慈祥自必永邀福庇古人豈欺我哉是爲啓 
[本館接奉電音]  
　　昨由说友電傳上諭西道敬謹謹譯登○七月十六日奉上諭福潤奏惠民等處隄埝漫溢請將在工文武各員分别叅辦並自請議處一摺本年閏六月二十九日山東惠民縣白茅境民埝水勢盛漲漫過埝頂口門刷至一百餘丈利津縣張家屋亦於是日被水冲塌埝身五十餘丈濟陽縣桑家渡民埝及南關灰壩於七月初三等日均被冲塌三四十丈章邱縣胡家岸民埝塌陷成口水勢冲及大隄在工各員未能立時搶護實屬咎無可逭都司王恒德副將陳長發張文彩閻得勝均著革職候補知縣王建疇趙惠霖梁錫祜試用從九品雷宗綬均著革職留工候補直隸州知州李恩祥候補知府郝廷珍均著摘去頂戴濟東道張上逹候補道李希杰均著交部議處該撫務當督率在工各員迅將各處口門盤築裏頭免致續塌一候水勢稍平卽飭赶籌堵合其上下游完善各工並著分飭各該員竭力防護務臻穩固毋得再有疏虞餘著照所議辦理該部知道欽此同日奉上諭王文韶等奏各屬水災較寛賑需甚鉅懇恩撥欵接濟一摺本年春間雲南昭通東川各屬苦旱收成歉溥六月以後又復隂雨連綿山水暴發河海同時猛漲以致昆明等十六州縣田禾被淹廬舍亦多坍塌小民蕩析流離實堪憫惻加恩著照所請卽由戶部迅速　撥銀十萬兩以備賑需仍著該督等督飭所屬分别災區輕重妥爲散放務使實惠均霑毋任稍有弊混用副朝廷軫念包艱至意該部知道欽此同日奉上諭鹿傳霖奏川匪竄人陜境擒獲首要各犯地方肅清一摺四川匪首周緜兆等竄擾陜西境内經紫陽縣知縣楊調元與都司蔣光樓等督勇擊剿斃匪數十人並將匪首周緜兆擒獲其擾近定遠廳之匪亦經該處弁勇迭次擒斬甚多並拿獲周緜兆義子劉崑山一併正法辦理尚爲妥速在事出力員弁著准其　尤酌保毋許冐濫該部知道欽此○十七日内閣抄奉硃筆惲彦彬補授詹事府詹事欽此 
[日光選勝]  
　　日本通國地方官皆由内務省管轄故凡内務大臣履新後必擇定日期傳諭來京聽候指示此 
 
 

Page 2

 
 
次井上内務大臣莅任伊始卽示期本月五號召集地方官兹又由内務省電逹各處改期十一號矣又内閣官報云上月二十七號井上特赴警視廳在總監官房招各郡長問話旋復巡視各局課一周又向府下二十六處警察署長演說以後警察要務○日本入秋以後反覺暑氣薰蒸每日正午時寒暑表升至八十八九度秋陽燥烈眞甚於酷吏之威哉然客有自富士出來者謂上月二十六號已降雪一次同在一國之内而洽煖大不相同嘻冀無異今日之人情矣○　歴八月二十七日之夜黑雲　大發雷震地豐　君　駕於日之熊本午後四點鐘時雷聲旋繞阿蘇神社御陵之玉垣未幾電觸圍地四丈七尺之古杉樹腹中猛火炎炎上衝霄漢村中吏員警察官率領救火之消防隊竭力噴繞郡長亦親出指揮旣又發急使赴鄰村中村板梨召集消防隊到來協力救獲衆雖誓死滅火無奈有力難施只得任其終夜焚燒至翌日十一點鐘猶見火光熊熊未經告熄翌日北松浦郡吉井村大字福井刀之隅忽聞迅雷一　轟大震地事後查見擊死一牛皮肉俱爲雷火燖爛○雲仙之温泉名聞寰宇邇日日人之往浴者甚少獨西人則成羣結隊而來或居小地獄或寓吉野屋或次於新湯或稅於古湯隨意泳游各適其趣刻下此處寒暑表祗高六十度客有攀普賢絶頂者眞堪踏雪餐霞飄飄乎作羽化登仙之想云江島在相模灣周圍約里餘海水遥自太平洋來巨浪拍天小舟時虞傾覆東歴八月二十三二十四兩號學習院生徒於此考試游泳是日皇及子亦篤臨玩賞主試者爲高島院長學生共三十七人另保護員六人各獻所長僅二人不能得手餘俱閱一點四十分時周所全島聞之昔之能周游此島者惟漁父三人今諸生年少者祗十一歳長亦不過二十歳竟能善泅若是是亦特出之一技焉太子顧而樂之賜以酒肴高島院長復判定甲乙給與賞牌并製祝文以謝○八月三十一號爲皇太子誕辰各親王及土方宮内大臣宮内高等近衛將校均於午前十點鐘時詣東宮叅謁親呈祝表恭賀遐齡 
[譯東報記朝鮮事]  
　　中國自與朝鮮接建電線後凡遇非常之事無論官商士庶暫可頃刻行之數年人咸稱便俄人知其然再三向朝鮮政府要求務由元山接至俄境以逹西卑利亞與俄線相接續朝鮮政府屢却其請有心人方謂其防邊謹愼力杜後人覷覦之謀不料近有窺此事之隱者謂朝鮮之屢拒不允不過外面假裝其實俄政府早已與之締約外有自京城以北經元山逹咸興以迄俄境復繞至俄朝陸地通商之懸興府兩國電線逐一接連費用均由俄政府籌出朝王著本任　務衙門主事李源　督辦此項工程刻下李已銜命出京巡視各地及檢配工料等事議者謂此事果　北關之警必不遠矣○前者朝鮮領議政沈舜澤因抱弟沈履澤作古遂以居憂辭職同時左議政趙秉世亦上表乞骸國王再三慰留堅不願就近日王徵宋近洙補其缺宋年已七十有餘行步艱難自知不勝其任伏闕固辭石議政鄭朝範亦心切掛冠决計翩然引退云說者謂當趙拜左相之際以爲天顔咫尺所有内外政治及地方因革事宜一經獻其嘉猷自必欣然容納豈知一經入閣凡所請改革之事屢見抑於閣外諸臣默念王旣不能言聽計從尚何事戀戀不去至沈則平日深相契合彼此戮力同心今見趙意見不行自知無人臂助故乘鴒原抱痛之候遂其急流勇退之謀云○西歴九月十五號卽　歴七月二十五日爲朝鮮國王誕辰屆時祝嘏者必盈庭濟濟也 
[金陵書院課題]  
　　金陵又正書院師課向例二十日考試兹因山長動秋風蓴　之思故於初十日提前課試以便旋里一行是日文題夔夔二字旁註小字一行謂夔夔自有實義宜引伸成文勿得浪用疉又致涉牽混賦題元仁宗比趙孟頫爲唐李白宋蘇東坡賦以博聞多識書畫絶倫爲韻 
[重祈甘澤]  
　　杭州來信云溽暑未收甘霖虛望溝澮旣涸田禾將枯雖有時電閃雷鳴雲濃雨驟而甫一轉瞬依然杲日當空日來四野農民紛紛以災狀上報仁和錢塘兩邑宰因於本月十二日重復設壇祈雨并禁上屠宰以迓天庥特不知果能慰雲霓之望否耶 
[委訊命案]  
　　本月初一日護理浙江巡撫劉中丞札委候補縣宋大令馳赴上虞縣帮審命案事畢遄回卽於十二日抵省禀覆聞上虞鄉間有台州人某甲於此開篾作有番餅三十枚貸與某乙今春向乙索取乙無以應遷延至四月甲怒邀集多人并地保某丙誘乙至附近某茶肆敬以老拳乙見勢不佳掉頭逃避甲等追至河畔當頭一棒乙卽倒仆河中隨扶而起之拳足交下直至奄奄一息諸人皆散歸甲與丙復舁乙至關帝廟前濳行抛棄廟左有台州人某丁寓焉聞聲出視詢悉根由　甲曰若放乙歸必來興師問罪今當爲斬草除根之計庶幾後患可弭蓋丁與乙本有夙讐故爲是語也甲允之於是糾約丙丁用繩索將乙捆縳復以巨石繫腰間抛人河心俾其速斃適有捕魚者牽網過此被石所阻竭力扳起見有浮屍細認之乙也遂將情報知其家家中人以乙與甲因銀錢口角後數日不歸知被甲所害遂禀請縣主伸寃邑宰相騐之下飭差將甲拘獲所供游移是以禀請上臺派大令往讞云 
[伴城隍]  
　　嘉興俗喜佞神節屆中元適鄉人空閒無事是以入城看會者尤相屬於途是日午前好事之徒舁秀水縣城隍偶像出游前導有五道七傷拜香諸名目離奇怪誕俚咨可嗤繞出東門由西河街塘灣街至邑厲壇焚化冥鏹謂爲奉旨振孤試問所奉者何旨所振者該氏之孤乎旣而進北門由大街回廟當賽會之前一日人皆以紙桶裝紙錠往郡廟城隍神前爇之膜拜拈香喃喃叩禱妄稱以銀寄寳藏庫中懇庫官查明轉給祖先作冥途使費誠無謂也更有無謂中之無謂者婦女赴廟燒香而後卽露坐殿前殿後竟夜不歸名曰伴城隍嘻使城隍而果爲聰明正直之神安用此愚婦人作伴　城隍而爲無知之木偶則雖畢世陪伴亦不能爲之降福消災僅露坐一宵何益哉君子曰禁革頽風是在官斯土者 
[南湖月色]  
　　嘉興府宗太守率同嘉興秀水兩縣宰設壇祈雨禁止屠牲事閱多時依舊上蒼靳澤至本月十三日各屠戶執香跪於府署前並請堂董禀明太守大略謂中元令節求准暫開殺戒太守准之仰縣出示十四十五兩日開屠至十六日仍前禁止○某日等堰埭鄉民投嘉興縣報稱上晚被匪刦去冬米數袋金邑尊以所失有限並不往勘惟許以飭捕緝拿務獲究辦而已 
[故劍仍歸]  
　　順德女子歸寍不返最爲惡習自前府憲馮太尊示禁後邑中各紳莫不凛遵憲示力爲整頓冀挽頽風而敦雅化不意日久玩生至今日而搢紳士族亦有包庇有夫之婦而勒令仳離者縣屬石涌堡梁昆娶妻何氏大良人也于歸未幾卽潛出受傭於黃姓富室頗得主人歡心其翁梁錦星偵知卽偕子要媳使歸何氏不允訴諸主人及其金蘭姊妹主人遂托孝廉某甲向某局說項其姊妹花亦托孝廉某乙致函該局請爲左袒局紳卽派勇駕舟將昆縶至命笞三十勒寫悔狀該堡紳士連蘇二孝廉代昆不平具呈役縣而梁錦星亦繕禀控告邑尊札原局辦理事仍未洽現復呈控邑尊卽　將梁何氏押交五鄉太平公約給領完聚夫怨女曠夫土政最憐乎失耦孤鸞寡鵠詩人致慨乎離羣身爲局　衆所矜式應如何力挽狂瀾使共享室家之樂乃甘隨流　欲使鴛鴦隊裏折翼難飛是誠何心哉噫異已 
[慘遭火刼]  
　　本月十一日午後杭州上城華光巷陳姓家失愼陳夫婦兩口雖幸中卽有女久嗟伯道無兒女年甫四五齡頑覺嬰伊可愛陳於訓蒙之暇時教之識字讀書所住　廳稅自他姓四圍墻垣高聳出入僅有一門是日因作午炊以致遺火學徒六七人均冒烟而出陳則奔入房内收拾衣襦妻極口狂呼終于不應旣而被火隔斷至化刼灰女亦同葬火穴中屍骨烏焦如炭嗚呼慘哉 
[閩中官報]  
　　藩轅牌示漳平縣　委俞　鍾代理同知沈蕃白禀來閩新任海防廳朱子香司馬改定於十三日接印 
[一發可笑]  
　　粤人之信　無異楚人之信鬼然信之篤而不近於理者則尤以佛山鎭之婦人爲勘鎭内康公主帥廟於本月初七日祝 
 
 

Page 3

 
 
神靈誕詣廟燒香者士女如雲婦人之有幼子幼女者携至神前默禱鬻之於神隨以利市錢文交給司祝市取紙糊枷鎖梏子女之頸叩拜　畢然後脫之以歸自謂從此子女之身便屬於神神覊繫之便可不致夭折也及男女旣長多備楮錠酬願於神並將枷鎖焚化而取贖之方爲之行冠婚之禮爲問赫聲濯靈者果暇爲人間愚婦管此閒帳否 
[禍由自作]  
　　廣東歸德門内附近馬鞍街有月泉廟不知所奉何神惟神靈赫濯感而遂通故老相傳建自前朝與城西驛巷之日泉井遥遥相對並爲羊城古蹟該街某店同辦外洋生理前數日店内忽然火光熊熊勢兆焚如幸卽撲熄翌日復然隣衆疑之禱於該廟求神示簽則有禍由自作天不佑之等語衆狐疑愈甚迨初四日又復烟燄逢勃若將燎原街衆卽牽水龍毁瓦灌救得以熄滅詎店東不以爲德反以爲仇謂衆故意毁屋糾合各伴與衆理論繼而用武毆傷救火工人街衆不不平集廟論入店查搜則藏有火藥二包衆指爲有意放火而店東則謂以備洋槍禦盗之需該處密邇縣衙潘明府聞之卽飭差傳店東審訊避匿不到差遂將店伴五人拘案候訊有謂該店虧空貲本負欠纍纍故欲借咸湯一炬以謝各債主者雖是是非非外人未得而悉然已輿情不洽物議沸騰矣 
[殺妻療母]  
　　孝懿德也至於殺身以爲孝反足傷父母之心故割股刲臂等事爲聖朝所不許至於殺妻以療母則此心太忍且不得以愚孝目之矣日本人高羅者農家子也平日事母頗以孝聞其母宿患目疾垂十餘年調劑罔效近日病勢增劇至於失明偶聞人言鷄鴨禽鳥等肺爲此病之靈藥於是搜羅遍於城市歸奉萱闈旣而母病略瘳喜不自禁詎意爲時不久依舊青盲高羅極爲憂慮繼又聞言以人肺和藥必著靈騐高羅尋求弗獲屢思殺身取肺以償宿願每於無人處操刀欲割轉念已身旣死誰肯代刳此肺烹以餉母遂欲將其生甫五月之女孩奏刀從事一日將女孩抱至某處空地意欲揮刃猛斫又觸其不忍之心㗳然而罷迨上月初四晚就寢後輾轉患維殺女之心已决先喚起其妻告以已意度其妻必能允從不意牀頭人徒聞是言不禁憤火中燒嚶嚶啜泣復思彼意已定諒難挽回乃取一繩自加其項請高羅用力縊殺勿害此女生命高羅盛氣難遏果將其妻勒斃剖腹取肺隨卽步入廚下覓釜甑爲之烹煮適有僕婦輩見其形迹有異留心伺察未幾偵知得實大爲喧噪事聞於其妻之妹立卽赴案訴請將高羅傳送有司聞其妻年甫及笄饒有姿色且素躭詞翰里人皆豐羡之一旦置諸枉死城中是眞别有　陽者歟 
[大而無當]  
　　西報云天下近有最大之物四一爲帆船則法人之物也其船名福蘭斯俱以鋼製前後五桅亦以鋼爲之長計三百四十尺阔四十九尺承受貨物計六千一百五十噸帆船中可謂大莫與京矣二爲一花生於呂宋島花開時對徑三尺重二十二斤色白而微黃五出略與玉蘭相似三爲一琴其琴爲英人代奥大利亞所造中間律管共一萬枝最長者约六十四尺價六萬元四爲俄皇冠上之寳石其色紅爲寳石中之絶無僅有者其價値不資云 
[逞兇正悮]  
　　前日報載水手逞凶一事今據訪事人云是日實係法界黃浦中所泊日斯巴尼亞國兵船水手登岸游行以致肇事合亟更正以釋狐疑 
[自願苦守]  
　　闕松亭卽屈松亭又卽阿四金與蕩婦馮氏　轕前已屢記報章昨晨本埠法讞員　同轉莅捕房命提馮氏至案問爾與楊子山有何瓜葛何以阿四金竟結成不解之仇馮氏供稱楊係玉工小婦人販賣球寳時曾與之交易並無别故問阿四金稱七月初四日見爾與楊同在一林春啜茗確有其事否供稱重五節邊被阿四金取去珠寳一包此後小婦人並未出外惟於六月閒往各處收舊帳兼購零物分贈親戚人家謂如是則爾係正經人爲何與人私識供稱小婦人幼時嫁與某甲爲妻丈夫在阿金所開紅木作中　爲夥以致與阿四金時時來往久之竟有私情謂爾已嫁某甲理須從一而終爲何與阿四金姦宿供稱小婦人在杭州朱公館爲傭阿四金虧欠工資反在丈夫前播弄是非　有丈夫之姑母烟鴇長脚阿二盡情哄騙致丈夫悮聞小婦人在外作不端之事卽欲　丸於胸旣而有二阿姐者將小婦人帶至申江藏匿在家不令丈夫見面阿四金卽勒令丈夫寫休妻筆據斷絶葛藤二阿姐本有跳板船一艘至此挈小婦人到船逼令爲娼小婦人不從旋至蘇州傭於某姓後又隨主人往日本回時積得洋銀二百餘元其時阿四　苦不堪言又向小婦人纒擾小婦人年輕無識一時失算竟　之私滿望勤儉　家重新立業詎阿四金懶惰性成不肯習上小婦人除支持門戶外復每月貼洋銀十元嗣因用度不敷復同小婦人尋事經許榮盛許榮卿　令小婦人每月貼三十元然且稍不遂心卽肆行毆辱小婦人無奈向玉器公所懇說　賣珠寳以博饔飱阿四金又欲開紅木作塲以湊貲奉洋銀三百元小婦人無力應允卽將珠寳玉器取去同轉傳馮氏之母趙氏到案問爾爲何不將榮盛榮卿邀到供稱小婦人一時無處訪尋須俟下期到案同轉又飭帶阿四金到案問玉器包藏在何處供稱務求交人保出限三日内呈案請爾前期邀多人來案具公禀混閙是何意見且復唆使流氓守候黑暗中攘奪楊子山之鵰扇及翡翠班指目中尚有王法乎供稱小的並未唆使流氓向楊尋仇小未與楊見面旋有阿四金之母林氏投案聲稱馮氏實由兒子出錢娶回媒人歴歴可証問媒人是誰可有庚帖供稱其時小婦人在鄉是以不知媒人名姓庚帖本來未有惟記娶時小婦人曾爲兒子指借洋銀一百元謂爾有如許年紀尚然一派胡言莫怪爾子幹出此種尶𡯓之事遂著將阿四金還押限交玉器包隨飭提流氓徐金玉徐阿金至案謂爾等强奪楊之鵰扇班指藏於何處兩人供稱是晚小的見楊與馮氏同至新北門下車阿四金跟蹤至彼將楊扭住小的等惟爲之理勸而已且目見楊手執廣東紙扇謂上期爾等已經供認今又抵賴諒必與阿四金串供矣馮氏稱是晚小婦人𢾖門不出可訪可查同轉問爾目下有何主意供稱小婦人自願回母家苦守同轉曰可因著一併還押候下期質核 
[上海縣署瑣案]  
　　虐媳釀命已紀報章前日英公堂將惡姑戴張氏及媳之父母張殷福張徐氏解送到縣至晚黃愛棠大令升堂提訊戴張氏供稱小婦人原藉寍波目今僑居治下三馬路兒子掌發出外營生昔年娶同鄉人張氏爲媳生有子女若干人無如懶惰性成管教再三並之不理本月十四日小婦人略加訓斥媳卽背人吞服洋烟當時小婦人未及得知迨後知之已不及施救而斃矣殷　曁張徐氏夫婦同供稱小的及小婦人亦係寍波土著僑居治下多年向來小本經營女兒嫁與戴家爲媳實因被姑訓斥羞忿自盡現已成殮叩求免騐二圖　保姚文彩禀稱此事小的再三查訪實因張氏被姑訓責以致吞烟自盡大令以張氏旣係羞忿自盡與人無尤著戴張氏殷福夫婦分别具結呈案一併釋放○王松桃之妻顧氏卽蘭英被妻弟顧富春妻叔顧福生串合烟娼阿翠誘出藏匿遂投英公堂控告蔡二源太守飭將兩顧送縣訊辦黃大令研究之下飭將阿翠補提到案訊之不認諭令管押官媒家兩顧則收入待質所候簽差緝蘭英到案訊　此已迭見報章後差役一再查訪據寳山人錢老保言及家住高橋比鄰有一銅肆日前忽來一婦小字蘭英至時髮綰紅繩次日卽改作素妝情節可疑可往查緝差役遂立卽帶王及老保前往及至王認明無悮差役卽將蘭英並誘拐之錢元三捐交地保看管一面回縣禀請大令備文關提前日提到至晚升堂集訊蘭英供稱小婦人年十八歳丈夫姓楊母族姓喬父親向在虹口開設飯店小婦人至楊家爲媳已歴多年此次丈夫因病逝世族中人欲將小婦人售入術院偪令爲娼小婦人不依是以逃出中途與錢相遇因之同往高橋錢前者曾傭於父親店中是以相識日前忽由差役拘拿到案不知何因至王與小婦人素無一面之緣安知其有失妻之事錢供稱小的係本邑人曾在湯喬氏之父所開飯店中當執爨之役前月途遇楊喬氏泣稱丈夫 
 
 

Page 4

 
 
　　　中人意圖婪　爲娼因此情急逃出願隨小的他往賃屋同居此係實情求恩明鑒至王失妻之事小的頭緒全無差役禀稱老保向小的告明後小的卽令王偕往查看王認明無悮是以拘拿老保供稱小的係寳山縣人向當鋸匠一日比鄰銅店内來一婦人年貌與王所述伊妻顧氏相同因此告明憲差由王認明無悮不料現已到案竟不認承王訴稱前次小的往　祗見背形且頭上所包之布與妻子一色並聞旁人呼爲蘭英諒必無悮目下仔細辨認實非小的之妻惟求嚴究福生可也阿翠卽周顧氏供稱蘭英是小婦人之妹當逃逸時曾來過小婦人家中一次現在不知去向兩顧同供稱小的等實不知蘭英下落大令判令將錢及老保楊喬氏卽蘭英分别交人保出福生笞責四百板富春笞責二百板仍簡分别還所阿翠鞭籐條二百下交官媒看管限差役查提顧蘭英到案訊辦○南市董家渡天主堂中忽來似瘋非瘋之人每日胡閙不休堂中司事驅之不去遂回明神父備函到縣請黃大令派差驅逐大令允之 
[英界公堂瑣案]  
　　包探秦少卿禀稱西人克登報失鑲嵌臂釧之金物約値洋銀十四元小的查無外人行竊情形疑細崽彭文寳溲藏是以送案請訊克登訴稱是物藏在箱中忽然失去並無别人到過惟彭得知彭供稱小的係湖北人年十八歳在克登處當細崽金物由克登自已藏在箱中小的並不竊取賊名難受求雪寃誣宋二尹飭秦探將彭帶回捕房查明有無贓証俟禮拜五送案覆訊○包探唐寳榮禀稱余文生家失去衣服水烟袋經小的查明積竊王海泉所竊起到人贓送案王供稱小的係上海人前雖屢作不端之事現已有誓學作好人矣乞賜宏恩姑從寛典宋二尹判管押一月期滿笞責一百板攆之出境不准再來贓仔捕房以便給還失主○包探黃四福禀稱廣東人歐福海戲將小車擡起致葉氏之子頭面受傷小的見之將歐送案葉氏訴稱丈夫小本營生兒子嬉戲門前突被歐將小車碰傷頭面現在某醫院醫治不知何日告痊歐供稱小的行至某處適有小車碍路致被拉破衣裳忿恨之餘將車推倒悮傷孩子實出無心宋二尹飭押候俟孩醫痊訊斷○包探顧阿六禀稱大馬路西首唐松山銅作連次失火幸未成災小的查得唐方返寍波因將學徒唐阿全送案其時蔡大老爺尚未示疾訊供之下飭傳作主再訊今小的查得作中並無縱火之事唐已來滬是以喚令投案請老爺訊明發落唐供稱小的係寍波人無心失火尚乞施恩嗣後當格外留神免致招災肇禍矣阿全執定前詞宋二尹飭卽釋歸唐雖無縱火事情究竟平日居家不愼著卽交人保出 
者牛奶棚西人沙控華人羅月堂羅耀林繆紀桂串同盗賣牛奶斯時蔡太守未經得病尚能竭力從公訊究之餘飭令查明再訊已列入報章矣昨日副捕頭鉛門禀稱月堂盗賣屬實請爲訊辦月堂耀林及繆均泥首求恩宋二尹判令各管押一月○包探顧阿六禀稱周朱氏家失去銀飾經小的查知沈和尚行竊解奉老爺訊鞫押追兹沈在押所自稱贓存朱紀生處小的向朱查問未經查出眞情原贓亦已無著送請老爺發落可也沈稱小的係松江人行竊得贓早已變賣只求恩宥俾此後可贖前愆朱供稱小的被沈平空扳出求免株連宋二尹判令將沈遞解回籍朱具結開釋○某號華捕禀稱王錦堂錢阿寳及駱某氏王駱氏在路爭毆適小的巡至此間一併拘送案下王錢及二氏同供稱小的曁小婦人等皆串行因令節邀飲醉中口角供畢復呈遞禀詞宋二尹飭候過堂訊供察斷○有恒洋行經收房租人某甲控祝萬順公義興合久和等家積欠租資宋二尹飭差傳齊各戶庭訊之下甲申訴前情各戶均將房租照數呈繳二尹飭甲具領 
[巨欵遥頒]  
　　順直水災洚洞未已而中州山左又以懷襄告警屢發求振電音時事艱難至於此極正籌振者憂心如擣之秋也昨日正在艸續求助振引言適由惠泰莊交來無名氏所助洋銀一百元敬求闔宅平安似此慨解腰纏施當其厄上天錫福自然慶溢蘭楣豈第平安而已哉爲書數語以表祝忱 
[仁孝兩全]  
　　謹啓者頃奉到蘇州楊隱名大善士來函爲椿庭久患夙疾萱堂又抱痰火醫藥罔效是特羅資洋二百元交到敝堂助於順直救災并求靈符施治以兾雙親厥疾就痊云云竊以助賑愈病救災療疾無不捷於應響况爲親病不吝鉅欵尤見純孝誠篤愈可感格神佑憑孝心以迓天庥仗善念而增福壽勿藥有喜自可操劵祗領之下當卽焚香恭篆靈符奉覆外敬誦孝思不匱永錫爾類爲大善士而禱祝焉請列報章藉申謝悃 
[申報舘恊賑所經收順直臥牛山賑捐七月十一日至十五日止第一百六十六次清單]  
　　十一日益順盛王紹坡交來黃隱盛王紹坡交來黃隱名規元五十兩漢日義源泰規元十兩零七錢二分二厘安徽宣國亭求病速愈洋二十元隱名氏洋十元高雋生吳益乾二戶各兩元何昌來楚北鄉鎭無名氏海門周蘭笙三戶各四元捕拙齋袁揶氏爲乳病許愿求速愈蘭陵光霽樓三戶各洋五元持心小室紹興不忍抛棄子春和堂彭海樓程福卿五戶各洋一元清河市隱洋三元恆和衆友八戶洋一元二角海門周續丹周夢恩二戶各洋五角○十二日黃遠香節省點心洋一元○十三日羅溪隱名氏代求里人平安洋五十元浦東詹錦堂洋三元杭州五歳童子孫榮楨鐘錦棠二戶各洋一元不例名洋八角○十四日浙寗蛟川閒客洋廿六元無名氏洋五元世德堂洋二元無名氏還愿洋一元隱耕子錢四千花婁子澄伯子二戶各錢一千文立生莊錢四百文無名氏二戶各錢三百文無名氏六戶　安氏七戶各錢二百文以上十三戶來洋八元○十五日常熟張存耕堂潤記高郵孫子勉三戶各洋十元幼孩保佑四季平安揚州求病愈求平安不留名四戶各洋二元不留名洋三元求平安免口舌二戶各洋一元金勉痴共洋四元八角以上總共收規元六十兩零七錢二分二厘英洋二百十七元八角○臥牛山七月十一日保平安洋三元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山塘暮雨]  
　　姑蘇訪事人云中元令節吳兒之好事者相與舁城隍等神偶像出游謂爲振濟孤魂實則專爲招摇過市是日也新秋薦爽凉透羅襦故凡北里名倡南都媚子無不棗花簾捲相與縱觀而墨客騷人豪商巨賈街頭蹀躞偷眼嬌娃者更如水如雲異常擠擁會共五起咸於午前出閶門至虎邱邑厲壇上焚化冥鏹事畢仍由閶門入繞道各處始回廟中蘇州府魁太守及長元吳三在令亦皆循俗排導往虎邱祭壇有某姓女郎携一五齡弱弟偕二三女伴輕移蓮步至元妙觀前一轉瞬間其弟忽失所在沿途號呌蹤跡杳然是　可謂禍由自召者矣至於失去釵環或被攫簪珥者更屬指不勝屈噫曾是女子也而可輕出閨門哉○是日午後有某甲者飲至沈醉東倒西歪獨行過道前街悮撞某姓小孩跌仆於地及扒起喃喃詈之曰汝人耶鬼耶何兩目青盲一味横衝直撞耶甲大怒揮拳便毆孩受創而哭旁有某乙見之代抱不平代孩毆甲甲有力如虎乙竟敗北甲猶忿不可遏奔步窮追見某丙在前遂卽扭其髮辫拳脚兼施内懦弱無能突被毆傷倒地而乙已不知去向旋經人將甲拘住一面雇人舁内回家逾時甲酒力漸消知釀禍端急倩人出爲調停自願爲丙出醫藥之費丙乃不復退有後言○翌日午前見有營勇數十名簇擁一長大漢子入自胥門繞道司前街進西善長巷至龍覲宸軍門公館軍門隨卽升座略詰數語飭持名片送往縣署請懲嗣聞道路傳言謂其人姓趙行三係哥老會黨軍門訪悉匿跡上海故特著緝私營某哨弁帶領砲備一號前往拘拿云 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
