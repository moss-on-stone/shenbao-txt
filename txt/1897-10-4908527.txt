# 1934 - 10 - 4908527

 

Page 1

 
 
 [P珍物待購[  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳既承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉既能廣積陰功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件 
[重印明季裨史告成] [  圖書集成局啓]  
　　明季稗史一書分子目一十有六日烈皇小識曰聖安本紀曰行在陽秋曰嘉定屠城紀略曰幸存録曰幸存續録曰求野録曰也是録曰江南聞見録曰粤游紀聞曰賜姓始末曰兩廣紀略曰東明開見録曰青燐屑曰吴耿尚孔四王合傅曰揚州十日紀大抵雜紀前明末造佚事骸例雖近乎野史要皆得諸目擊非同耳食之談披閲再三實足與正史相印證本局前曾覔得舊本用活字板印行寰海流傅争先購置兹復印以雪白連史紙校讐裝訂精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[閲本報紀竹林啓釁事系之以論]  
竹林七賢佳話也乃近閲本報所載竹林啓釁一節則非佳話矣豈古今人之果不相若耶抑人生世上無財不可以爲悦遂不暇計及於以財發身以身發財之大相逕庭耶蘇秦有言貧賤則父母不子富貴則親戚畏懼有爲顚倒其語者謂富貴則父母不子貧賤則親戚畏懼此尤足爲晚近之鍼砭今據蕪友之詞曰前出使美日秘大臣崔惠人星使自前年乞病歸里與其族姪承武股開典當復存銀巨萬在典生息客冬又以萬五千金付同茂布莊權子母今春星使忽欲將典股及存欵一并抽提承武不允由是南北兩阮詬誶時聞各就蕪湖之仙源會館筵請同鄉評其曲直十月杪星使以同茂存銀一年期滿該本利一萬六千有奇乃乘輿親往索取承武迎入後廳甫坐定忽聞呼救命聲跟人入視則星使己跌仆於地上乃急歸報其公子一面以圖吞毆辱赴縣喊控萬邑尊立帶刑仵書差馳詣同茂騐看星使自稱傷腰膂甚劇邑尊再三撫慰並命取署内之臥轎送星使歸第立逮承武到案發禮房候訊官意以兩造當有魯仲連其人者出爲排解詎閲旬餘之久意無人過問承武以年老託病保釋聞兩下爲財結怨己非一日恐不易了云云閲竟不禁喟然而歎曰甚矣哉財之不可無而亦不可有也夫家徒四壁無擔石儲王霸之子蓬頭伯鸞之妻舉白甚或捉襟肘見曳履踵决擁衾有絮乞米無書而有志者猶且睥睨天地歌聲出金石自謂原憲貧而非病故終身視儻來之物一若於我無關得失與人無競與世無争此我輩寛閒之歲月洵樂境也若夫豪貲坐擁之家千倉萬箱非不多也黃標紫標非不備也而思濬利源則不惜梯山航海思争利市則不妨益己損人朝營營焉幾忘食飲夕逐逐焉更竭神思迹其勞形役志之爲無非一不足之私有以中之而己嗟夫不知足之爲害豈待問哉曾見有抱憾彛倫者矣而彼不顧也又見有蒙羞衾影者矣而彼不知也不觀夫上年有某公者乎方其來滬上也鋒鏑餘生携梅與鶴惴惴焉惟恐不足餬其八口迨夫蓮花幕下倚徙有所心計愈工腰纏愈富出入於金迷紙醉之塲大厦連雲面圑替月不十年居然有石季倫之沃飴煎釜寇萊公之蠟涙成堆氣象此其間倘無内助之賢克家之子爲之守其成而大其業則恒河之水逝而不淳宦海之波去而忘返又安有今日哉乃未幾糟糠之愛移於緑珠弓冶之思敗於碧玉而捧心人遂爲范少伯盡室載往蘇垣此其夫人所以情不自禁親率僕媪掃其故巢之羽毛而某公遂以搶刧鳴諸琴堂者也當時聞者見者咸意某公小殺風景欲使天下之爲河東君者作榜樣耳乃竟大謬不然於是相率而笑且勸其讀霍光傅此一事也不料近今又有因財肆毆之案夫財末也叔尊也叔重於財誰不知之無如當日乃叔以一萬六千金之故親臨坐索勢非得財不返可知諺曰先下手爲强承武恨不舉博浪椎擊殺此獠以洩其忿又遑顧叔乃不可毆之人己爲不當毆之人乎哉尤奇者閲旬日之久兩造竟無人出爲調處是平日之一富一貴久爲同鄉所鄙薄不言而喻特萬明府不知其爲既不能令又不受命之絶物而猶思爾全其體面耳然則爲今之計兗直各省待哺災黎何啻百萬兩造既爲懷寳同室操戈或者天欲破彼慳囊化不仁爲仁化不義爲義使各分任義漿仁粟若干金以全善舉以篤宗親未始非天欲默牗其衷也古語曰善人富謂之賞惡人富謂之殃今者不懚問其富之所由來而同此倫常乖舛則與其爲不肖之消亡何如一轉移間猶不失爲之挽回於末路乎吾故感慨係之而願賢有司示以不罰之罰以爲天下之人心風俗勸 
[俄增戰艦]  
　　香港循環日報云俄廷飭將目下鳩工製造之鐵甲戰艦八艘火速完竣另添製大戰船兩艘巡舶四艘雷船兩艘英報曾録其事并云聞俄廷所製之船計至西歴一千九百零六年需欵八百兆羅卜方足敷用目下所製巴剌地及地晏拿兩戰艦不久即可告成兩艦每載重六千六百五十墩機器可抵馬力一萬一千六百一十匹每點鐘能行二十二海里每艘除配置軍裝外約值銀二百三十三萬六千羅卜現查俄國己有戰船三隊一駐於波羅的海一駐於黑海一駐於太平洋若以上各新船告竣則北冰洋一帶又可添一艦隊以資控制是則俄之水師目前己足稱雄海上何况置械添船日增月盛尚未有艾耶 
[謁見西師]  
　　鄂省武備學堂開考各情己登前報兹聞挑取共二百四十名實額一百二十名以師生禮謁見德員花吴兩君上取八十石權就鐵政總局分四齋居住餘四十名就大公館分居焉俟學堂落成然後入堂肄業 
[維揚市景]  
　　揚州采訪友人云此間爲南北通衢水陸孔道富商巨賈無殊蟻聚蜂屯正不第緑揚城郭間月色二分爲足供詩人嘯詠也回憶客歲初冬凡百生涯皆有起色繼因錢價飛漲以致市景蕭條臘鼓聲中頻嗟虧耗刻下歲將暮矣而青蚨匿影錢價日昻太公九府一文錢幾若兼金之重每銀一兩僅易制錢一千二百餘文墨西哥銀每圓僅易八百數十文貧民懷得蒙古兒每不忍持以入市而個中人謂本月下浣恐錢神身價更高是以操奇計赢者類皆鑒及前車兢兢自守日用諸物價益增加目下豆油每斤貴至一百文米每石須洋銀四圓六七角柴每擔二百六十餘文他如布匹麫麥菜蔬亦無一不繼長增高有加無維持市而面矜恤小民不得不有望於南面臨民者己 
[防賊綦嚴]  
　　　金陵采訪友人云省中地廣人稠奸宄易於匿鼠竊狗偷之輩時出没於六街三市之中以致閭閻咸有戒心幾至寢不安枕元寍兩縣及南北捕署報失者日踵接於途因之城内外各叚保甲冬防格外加緊徹夜會哨絡繹梭巡復諭令各烟館至二砲時須一律閉門添置更夫棚夫抽查大小客寓上元縣典史蘇少尉有緝捕之責吏出示曉諭曰照得現當冬令正防宵小之時本廳梭巡徹夜惟以獲賊自期爾民各備器械獲賊送廳究治定以花紅奬賞所求同樂春熙倘或爾民被竊不必拘泥禀辭祗須失單一紙比緝决不稽遲坊甲各宜自愼本廳言出法隨不知 
 
 

Page 2

 
 
賊黨果能稍稍歛戢使比户得以高枕無憂乎 
[求取良藥]  
　　叻報云法國醫生也先氏前歲當粤東香港疫氣流行時曾至香港考知疫中有蟲傅染甚速嗣訪悉雲南係發源之處乃往考之盡得其詳既而言旋西貢於僻處設立醫館殫精竭慮尋求治理良方仿種牛痘之法擇茁壯之馬以毒種於身上俟毒發起收其漿而藏之以備取用適今歲鷺江疫症盛行也君遂携漿至厦門經其治理者二十餘人莫不藥到春回奇功立奏於是咸知也君治法上良邇者孟買加剌吉打亦有此症傅染印度潔净局長聞也君名請法國駐加領事致意代求也君以藥末少許送去並電覆領事謂藥料有限未能如信多寄殊爲抱歉蓋以各處致函求藥者沓至紛來故難盡滿所欲也 
[映相新法]  
　　叻報館接得英京信云有某甲者因失信事被人控告某日由刑司會同陪審人員質訊某供稱並非有意侵吞實因戲弄金錢誤吞於腹耳各陪審員意其妄言刑司遂斷令監禁九個月一日某醫生入獄巡視甲訴其寃苦醫生出映相新器映入腹中果見有金錢如數爰判以無罪開釋某西報日甲之得脱法網全頼醫伍之力然則映相新法果能窮精極微其獲益當不少矣 
[燕市霜華]  
　　前報曾載京師東交民巷新建西國府第落成中外各官咸往賀喜前日得采訪友人手簡云所建者爲荷蘭國使署翬飛烏革美奂美輪旗幟飛揚體制頗爲壯麗○十一月初二日刑部立决絞犯一名斬犯四名聞所斬之犯内有一名即前門内施放火槍擊傷徐少曰宼用儀頰部者初四日午刻又經内務府愼刑司咨付刑部奉旨立决二犯係前者竊取甯壽宫御物之案一犯年甫一十有九一犯二土有一是日刑部立傅劊子暨一切應差人役十分忙迫比施刑己畢早經白日西沈矣 
 [P析木星光 
　　天津訪事人云香河縣屬有所謂南營者中多盜賊今春被大憲訪悉飭捕查拿香河縣係順天府東路廳管轄去京一百三十里南營又在縣治迤南去城八里是處烟户約共一千二百家以習天方教者爲多盜賊不自今始蓋物以類聚非個中人斷不能安居樂業也去南營數里有村曰香城約有三百户聲氣相通同惡相濟南營如奉查抄即以香城爲逋逃淵藪今春順天府尹憲札飭東路廳轉飭香河縣會營約同寳坻三河兩邑尊嚴爲緝捕而若輩己知消息僅獲數人現在所逃各匪仍復潜蹤而回刧奪貨財依舊毫無忌憚飭役捕之復於香城寄其家資老小四散奔逃文武官憲以係賊窩不便姑容留爲地方之患乃於上月初四日火其村落使絶根株並以香城若不殲除死灰終有復燃之日遂並加以楚人之一炬想從此以後若輩當不復嘯聚爲非矣○天津河道歴年迄未全氷氷排碍難行駛以致食貧户口少一生機今年冬令和煦如春以爲全河斷難氷凍詎料十一月十六日北風怒號一夜不息河道即節次堅凝十七晨河上氷排絡繹如織是亦貧民之一生路也 
[巴江寒瀬]  
　　重慶訪事人云美國向無領事官駐渝今由國家特派石密特君來渝管領交涉各事暫假何家花園駐劄二月再行租房○川省派員赴鄂運到銀元二萬數千元每元重庫平七錢二分合渝平七錢五分兹由關道飭縣發商使用聞川省早由住渝英商經手在外洋　購鑄錢機器二副不久即當來川自行鼓鑄以濟制錢之乏現在重慶錢價每千文值銀九錢六分每日仍繼長增高不知伊於胡底也○前報　雲陽上崖寺山崩水梗有碍行船兹由渝萬二處商人議按貨抽費渝認八成萬認二成禀請鄂督代覓洋匠入川相助爲理用炸藥轟開巨石　期舟行無阻來往可以迅速 
[荆沙寒柝]  
　　沙市訪事人函云荆州府舒暢亭太尊於十一月初一日舉行府試首塲松枝宜三縣題目子之所愼齊子所雅言詩予以　教文初三日公石監首塲題目則民莫敢不用情夫如是王孫賈治軍旅夫如是安無傾夫如是初五日江陵首塲題目吾聞其語矣至吾聞其　矣放三牌後出松枝宜公石監六縣案初七日招覆六縣公安題公伯寮其如命何石首題子路宿于石門監利題周監於二代松滋題夏后氏以松枝江題是折枝之類也宜都題宜乎百姓之謂我愛也賦題畫馬賦以一洗萬古凡馬空爲韻放牌後出江陵縣案初九日招覆江陵文題言募尤三句賦題五經鼓吹賦以一片承平雅頌聲爲韵詩題賦得煖日烘窓釋硯冰得冰字是日出六縣二塲案十一日二覆六縣題威儀三千苟不至德七律四首望雪煮雪掃雪踏雪是日又出江陵二塲案十三日二覆江陵題子不通功易事三句七律四首賞梅詠梅尋梅憶梅十四日旗里正塲題目玉帛云乎哉樂云是晚發七縣二覆案十六日三覆七縣題文莫吾猶人也詩題賦得不知誰是謫仙才得才字是日發旗童頭塲案十七日發七縣三覆案十八日終覆旗童題未悉十九日七縣終覆題有能一日聞斯二者知斯三者人之有是四端也四起講二十日發長案○李某鄂之省垣人僦居三岔路以鬻荒貨爲業月前忽來某甲者鶉衣百結鼠目　頭向借杖頭錢少許李以素昧平生不能爲指囷之贈甲乃言同在異鄉爲異客相逢何必曾相識子固生長黃鵠磯頭予亦鶴渚間人也誼關桑梓何太無情忿然作色去自是李篋笥中今日失一斷金明日　一廢錫即繫孤舟之鐵鎖常積儲纍纍者亦靡有孑遺知是孟嘗君門下所爲猶未疑及於甲適有誅茅作屋與李望衡對宇者上朋初九夜獲一偷兒縶其手足懸於樹杪手執剌蒺藜拷問之歴供贓私皆是李家故物使人走報李李至瞠目相向曰疇昔之夜班荆而道故者非子也耶詰其竊物何在則己變資療腹中飢矣李恨恨不語即以對門某之蒺藜痛擊之渾身上下條條作青紫紋哀號之聲如聞斬豕有以捉賊容易放賊難之諺代爲請命者李乃縱之使去○沙市距宜昌僅三百六十里水程輪舟往來朝發不待夕至然值隆冬水涸時亦有不能尅期以俟者上月十一日固陵輪船在宜晚開傅電到沙本埠行商欲往附輪者次日俱守候江干不料日薄虞淵全無輪影直至十三日己刻始到據船中人言昨午己駛抵枝江縣屬江口因江水平落是日又值大霧瀰漫不能測量淺處停輪半日故不免濡滯云又上月十九日早快利輪船在宜昌開往下游滿擬晚時到沙及暮色暮茫未見蹤影至翌日駒光己過亭午始見鷁首緩緩而來亦言昨日駛至江口下載重水淺因此停擱不得己將所載之貨運輕天明始得出險遲延半日程途蓋職是故也 
[漢渚派鱗]  
　　漢口訪事人云湖北督學使者龐文宗思綗考試黃州業己竣事回省後休沐數日擇於上月二十四日下學放告二十五日開考武昌全屬生童經古二十六日補歲考二十七八兩日分考十屬生員科試然後接試各屬文童○今冬各處來漢荒民幾於道饉相望號寒啼飢之聲耳不認聽各善堂不忍從旁坐視爰就堂左搭棚施粥其施法均照成例一時往而就食者如水就下如獸走壙誠盛德事也○私販人口律載綦嚴乃邇來有一種愍不畏法之徒耑以此項作長年生計破人婚姻離人骨肉罪莫大焉漢陽縣尊薛誠伯大令心焉惡之除委員督役日事稽查外爰復出示曉諭俾若輩知所警懼不敢爲非作歹寄語利令智昏者愼勿以身試法也○湘省革令張銘在京呈控就鄂提審一案迭經督憲委員訊鞫持平判斷張革令性殊傲厲一往無前似此情形恐不獲輕易了事也○營勇槍傷陜西知縣唐令一案兹由金陵解會匪田某至鄂經武昌府逢子政太尊再三詳訊堅稱與唐素不認識上憲恐尚不實不盡聞須委員再審也 
[舒州談萃]  
　　鄂人關姓爲傾溺污穢口角輕生一事曾紀前報鄂人有爲關出者被告程姓央地方局董一面調處一面請官騐殮殮後程將和議付諸東流以致衆心不平又具禀喊控縣尊陳明府將投詞之甲乙究訊數言甲稱曾捐同知與關爲戚大令追繳捐照再爲核辦○前月二十九日西關八卦門口有一年愈不惑之優婆夷號咷大哭云因夫死子殁孤寡無依故削去其煩惱絲跳出紅塵己有年矣近被偷兒竊取器物及所積之百家米四壁一空無以爲活後經人勸慰扶掖往上濠向北而去 
 
 

Page 3

 
 
[潤州紀事]  
　　鎭江訪事人來函云近日辦理冬防異常嚴緊道憲曾觀察府尊彦太守於每晚二鼓後微服步行督同差勇在大街小巷各處梭巡是以各叚冬防委員莫不夙夜在公勤勞罔懈柝聲風送燈火宵明狗盜鷄嗚咸爲歛跡○十一月二十八日爲西歴一千八百九十七年元理駐鎭各國領事及海關工部避均停公一日以慶履端各洋行前悉以冬青柏枝紥成花樣晚間燃點银燭光騰萬丈青紅掩映恍如不夜城開江中所泊兵艦懸掛國旗五色陸離臨風招展西商多乘馬車往新河抛球塲擊球爲戲對酒高歌熙熙然如登春臺之樂天主福音各教堂懸燈結綵四鄉男女教民齊赴堂中隨同賈教士行彌撒禮是日清晨道府廳縣各官均往税務司暨英美各國領事署道賀各西官欵接殷勤歡愛之情溢於辭色睦列邦之交誼慶元日之良辰中外雖殊禮儀則一也○五條街周某不務正業而烟霞痼疾沈湎極深娶妻某氏細數芳齡甫逾花信纎纎女手針黹頗工嫌得杖頭錢以補家計之不足書空咄咄日坐愁城恒以遇人不淑爲歎而周狼心不足鴆毒逾恒尚以囊槖不充未能任情揮霍遂於秋間將牀頭人鬵於蘇州某妓寮得洋百餘元氏之母族微聞消息疉叩淵源周又指東話西以傭工姑蘇爲名多方掩飾母族忿甚遞禀琴堂求請提究不識高坐堂皇有果能治以賣良爲賤之罪否○山巷某醫生粗識歧黃心性甚粗動致鹵莽從事有某甲者年己老邁病入膏肓又以虚火上炎咽喉作痛邀某醫治某貿然奏手舉一筷壓其舌欲吹以藥藥未入而甲己欬嗽一聲痰壅氣閉翌晨某過其門外東探西張適被甲子見之招之入以左右手雙批其頰厲聲曰汝誤我父命區區兩掌猶未足以洩我憤也某聞言郝赧然抱頭鼠竄而逸 
[上海官塲紀事]  
　　署江海關道吕鏡宇觀察奉兩江督憲劉制軍札飭回常鎭道本任擇於本月初十日交卸江南機器製造局總辦新簡江海關道劉康侯觀察麒祥即於是日正午在製造局行轅接篆昨日己發出紅諭二道懸掛江海大關及製造局行轅矣○本埠文武印委各員訂於月之初八日假滬北徐園公餞吕鏡觀察昨日上午觀察中遣家丁分赴各戲辭之○前高昌廟製造局帮辦潘芸蓀觀察學祖昨日命駕巡城赴敬業書院署關道行轅拜會吕鏡宇觀察延入花廳茗談良久然後興辭而别○江蘇海運滬局委員試用巡檢鄭孝先少尹浦東塘橋鎭巡防局員戴少尹燧均於昨日赴署關道行轅謁見吕鏡宇觀察面陳要公○分省補用按察司照磨郭君捕盜局委員文别駕林均昨日先後赴敬業書院署關道憲行轅拜見吕鏡宇觀察延入茗譚片刻始興辭而出○署關道憲吕鏡宇觀察昨日清晨傅學師宣琴山廣文至行轅面示要公逾時送出 
[教士欵賓]  
　　董家渡天主堂主教倪懷綸大司鐸訂於月之初十日在徐家匯教堂設筵柬請關道憲劉吕兩觀察提右營廖叅戎松海防劉司馬上海縣黃大令英法兩界讞員屠别駕鄭大令總巡鍾明府升科局總辦許太过馬路工程局朱明府暨道署譯員徐胡萬諸君飲讌想届時輿馬喧闐主賓歡洽定必有一番熱閙也 
[緝獲鄰盜]  
　　前有松江航船在德勝港遇盜被刦又有青浦航船亦在崑山某處河中遇盜兩船主分赴華亭崑山二縣控陳被盜情形嗣在某處獲住盜犯名龍子及姚某二人研訊之下供出有陳老四陳小羊卜正振孫和尚葉連寳王子旺等六人亦在是案昨日鹽捕營吴福海叅戎在吴淞江緝盜遇見陳小羊等形狀可疑飭勇獲住送上海縣請究黃大令飭押候備文分别解赴華亭崑山兩縣歸案究辦盜船一艘飭船埠看管 
[騐視倡屍]  
　　倡婦陸小寳即沈月英向在英界東棋盤街聚貴堂么二倡院作夜度孃前日之晚烏師林招福即麻皮招福招至四馬路四海論交樓書塲登臺彈唱藉以歛錢即俗所謂打野雞也正當弦索琤琮適與陸姓狎客相遭遂撒嬌撒癡泥令點戲數折在塲諸姊妹以其出自下等勾闌冷語譏嘲幾難忍受及回倡院忿無可洩私服洋烟衆龜奴知之急延陳與昌棧中人爲之救治延至兩點鐘許腹痛如絞宛轉呻吟遂由衆龜奴舁送仁濟醫館求救時己毒入贓腑藥石難施未及片時漸漸花殘玉碎事爲包探何瑞福訪悉將林拘獲一面經三圖地保曹福卿投縣報請騐屍昨日午後四下鐘時上海縣黃愛棠大令嗚騶蒞醫館曹保跪禀情由龜奴訴稱小的姓吴名金　昨晚林先生邀月英小姐至四海論交樓彈唱鐘嗚十點二刻乘轎而回不知如何吞服鴉片烟以致斃命林供稱月英小姐於書塲人散後回去有何抑鬱小的不敢聞知大令餅官媒如法騐視旋據唱報小婦人騐得週身並無傷痕委係服毒自盡大令飭書吏塡明屍格著地保棺殮發壇林仍交包探帶回捕房吴龜交地保帶去静候傅訊 
[女工滅頂]  
　　新閘橋塌壞己久閘北各繅絲廠做工婦女由廠中包一渡船早晚接送前晚鐘嗚六下粹經繅絲廠散工之後女工三十餘輩共坐一船甫至中流忽有一鳥山船滿載石板由上流楊帆而下時適潮水溜急渡船不及趨避致被烏山船所撞船頭婦女立身不稳墮下十餘人棲流公所救生船户見之立即上前撈救得以誕登彼岸並水傷及一人亦幸矣哉 
[幸未成災]  
　　前日傍晚楊樹浦裕晉紡紗廠内忽然失愼烟霧騰空烈燄四射幸廠中備有皮帶車呼集工人吸水噴救得即應手而息亦云幸矣 
[上海縣署瑣案]  
　　彭萬順碗店主彭某爲李殿卿等毆傷一案前晚帮審委員蔣壽林剌史升堂覆訊據地甲金文禀稱奉諭恊同原差往彭萬順店中查勘實被李殿卿等打毁碗器等物現李炳奎又將彭龍大扭案請訊李炳奎供殿卿書卿是職員之弟職員現在安徽撫院當隨員係督標都司升用遊擊此次因公來滬寓法界名利棧某日聞兩弟與彭某在某茶肆啜茗職員前往詢問詎彭某一味恃蠻要與職員來案當出茶肆時突有彭龍大者將職員推跌彭某夫婦出外帮凶將職員毆打兩弟等前來解勸即被送案今日龍大又將職員衣服扯碎故此將龍大扭案請訊彭某供稱前日李炳奎等多人至小的店中尋事當將小的及妻痛毆並將什物打毁己蒙飭差騐實彭龍大是小的之叔亦被無端扭來求訊龍大供三十四歲在盧家弄開碗店與姪之店相隔三四門面李炳奎糾人吵閙小的前往勸解反被伊扭案請斷殿卿書卿同供小的等貫被彭某肆毆反被控告求訊蔣剌史訊得供詞各執著聽候查明核奪○前由總巡局鍾明府送爲定貨糾葛之龍榮錦等至縣請訊前晚由蔣剌史升堂集訊先據龍榮錦供稱八月間吴雲卿來托小的代買花子二千擔每擔洋九角四分當收定洋二百元自後小的轉向陳秋槎購定花子彭竹卿作保當付定洋一百六十元陳秋槎約於九月底交貨不料至今不繳小的亦無貨可交今被吴雲卿扭赴案下求爲明察吴雲卿供稱監生係常州府金匱縣人向爲米行掮客八月間曾向龍榮錦定買花子二千擔每擔價洋九角四分先什定洋二百元監生自買定龍榮錦之貨己經轉賣與廣大行不料龍逾期不繳因前途催促故將伊扭送總局轉送案下求爲公斷彭竹卿供稱龍榮錦向陳秋槎定買花子二千擔當付定洋一百六十元實係監生作保不料陳秋槎無貨繳出以致被累求察蔣剌史得供著龍榮錦將所收吴雲卿之定洋一百元繳案龍榮錦向陳秋槎購貨付過定洋一百六十元既由彭竹卿作保著彭向陳將定洋一百六十元催繳來案再行核辦 
[德商控案讞詞]  
　　德商德豐洋行主控瑞裕花行主張元吉欠交定購之棉花核二千擔經德總領事施君妥博據情照會英界公堂昨日屠别駕會同繙譯單君維廉提訊德豐行主呈上成單訴稱此項棉花核由掮客李元豐經手向瑞裕購定久不交貨合请飭交張供稱行中與德豐洋行素無往來安有　　棉花核之事惟李確會來行定過棉花核數十擔其貨早己交清毫無蒂欠别駕問李所定棉花核既己交清何以尚有成單留在德豐供稱向例定　交清後成單並不收回别　商諸單君然後著張交人保出候傅李到案覆訊○德商禮和洋行主控華商裕 
 
 

Page 4

 
 
泰新同茂昌和昌成等各號欠銀昨日别駕與單君會訊裕泰新主唐如楝同茂昌主嚴靄亭和昌成主沈景甫投案供稱各行與禮和往來立有帳目並無錯悮即有欠找之處因禮和所裝各貨每次必短少若干故不找付現己托人向行主理説矣别駕商諸單君謂原告並未到案備質唐等既願理明最爲好事如竟不能妥洽則下禮拜六覆訊可也單君曰諾 
[上海巡局紀事]  
　　金子祥者不知何處人昨日至滬南生義弄内乾元錢莊冐充租界金德興客棧茶房以假摺支洋八十元被經手看出破綻即將金扭至十六鋪中局請究李蘭史二尹訊實判責二百板著甲勇押逐出境○滬南二十圖開設飯店之韓東生昨日扭王可漢至二十三七鋪局中喊控因王虧空飯資向索非但不還反敢行兇叩求請究經姚殿卿二尹訊問王一味支吾二尹著重責二百板驅逐出境並諭韓東生生意亦須自愼韓唯唯叩謝而退 
[法界公堂瑣案]  
　　昨報紀出洋了事一則兹悉此事由藍茂如二尹從中排解勸朱償洋四百元歸錢瑞賓收領了案錢尚未首肯昨禮拜六堂期包探仍將原被一併解請鄭大令蘭繙譯會判朱竹君命子文彬投案禀稱由藍老爺居間勸令出洋四百元了事錢瑞賓稱當時借洋六百元内有三百元係周墨卿之押櫃由職員代墊迄今己逾五年之久吃虧不少求恩明察此田現值洋四千五百元朱與經中人等賣洋三千餘元瓜分而散藍父臺魯來勸過公攤朱仍執定田由管姓贖去復謂錢云鄧姓無力料理任憑變賣大令謂爾既稱讀書必定明理豈有他人之産可以變賣本委衡情酌斷著爾父再加洋四百元歸錢收領了案朱抗不遵諭大令謂本委爲爾等息訟起見今既不遵只能送縣辦理又謂錢曰爾之蹉跎亦有不合遂與蘭萌君會商之下著下期再核○西人伊麽田偕買辦馮吉甫投案禀稱同昌泰煤炭店主徐松堂買成火油八千箱過期不出現在價值跌落虧折甚鉅求爲追究徐供此事實與葉薇生買定請提葉到案對質大令謂爾因價值跌落任意翻悔著將八千箱原價虧折銀一千八百六十餘兩如數照賠徐嘵嘵置辯堅欲葉薇生到案大令謂如不遵斷隨堂帶比陳仰軒等同供現在年關在即被累不淺求恩嚴追大令著將徐松堂先責三百板與徐開生一併還押嚴比陳余叩謝而退○楊浩泉禀稱甯波人莊阿志轉租餘屋每月租洋廿元言明退租須一月前關照上月忽然搬出退租己奉大老爺公斷命出租洋廿元莊以東洋人推托仍不付給求追大令謂租界向有定章爾不能更改著仍遵前諭東洋人上堂争辯蘭繙譯命斥逐出外將莊阿志押候繳洋釋放○潘敬忠禀稱在城内某姓家執役上月某日瑞昌洋鐵店夥金阿炳來修水落被竊去馬褂水烟筒等物因此拘案請追質之金阿炳矢口不承馬又稱所竊之衣質在虹口某押店業己查悉大令著押候提到瑞昌店主再核馬斥退○陸葉氏葉張氏同禀有東洋車一輛出租與朱阿玉上月廿六日一去不回昨日在途與朱遇見是以扭送案下請追朱供當時在燭店賈燭倐忽之間車己不見不知被何人竊去大令見朱衣衫藍縷形與乞丐無異謂原告曰爾亦自不小心此種卑田院中人豈能將車租與著將朱押候覓保追還 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[　英界公堂瑣案]  
　　包探黃四福禀稱王和尚張扣子李阿六諸流氓曾因犯事解經大老爺懲辦昨日又在老閘左近張寳生所設餅攤上强取畫眉鳥一頭張曾向理論未克取回是以投報捕房捕頭遣小的將王等連鳥送請究辦張投案訴稱此鳥係友人暫寄昨忽被諸流氓攫去小的曾向理説無如彼衆我寡無可較量不得己投報捕房拘解至案王等同供稱小的等素無恒業因見此鳥緡蠻可聽故借供閒玩屠别駕據情商諸單繙譯官然後判令各笞責二百板枷號一月發犯事處示衆畫眉鳥充公張聞之不禁錯愕而退○包探趙銀河禀稱陳阿四有縐紗一叚寄存倪永康處向索不予因之投報捕房兹者小的奉捕頭之命查得縐紗己被質取洋銀四圓將票售去因特解案請究陳投案申訴前情請追原物倪供稱陳所寄縐紗業己質去票亦無存今願赔洋銀四圓别駕著從寛交人保出○包探孔阿才禀稱竊犯張阿根前曾解請大老爺懲辦此次又毁張生和家之垣竊取皮箱一口内有綢衣數件正欲携之而逸適爲二百五十號華捕所見拘入捕房捕頭令小的解案請究生和投案領贓阿根供稱小的係浙江甯波府屬鄞縣人窮古難捱無奈犯竊别駕判令笞責二百板遞解回籍贓給還失主○包探阿瑞福禀稱賊犯吴金海竊取張王氏家綢衣數件報捕後捕頭遣小的緝獲人贓并查得吴前因犯竊經大老爺遞解今者復萌故智務請重懲張王氏投案申訴被竊情形吴供稱小的係鎭江府屬丹徒縣人前爲薙髮匠近己失業無處謀生偶習穿窬叩求鑒宥别駕判令笞責一百板再行遞解回籍○包探秦少卿禀稱王根生前曾在洋人道而四處當圉人今己辭歇前日掩入道而四家見無人在内即竊取馬衣一件約值洋銀六圓報捕後捕頭遺小的緝獲吊出原贓解請大老爺訊究洋人道而四遣其僕某甲投案領贓王供稱小的係浙江甯波府屬某邑人道而四爲小的舊主人竊物自知不合求念初犯格外施恩别駕判令笞責五十板贓給失主所遣之僕領去○包探張阿五禀稱方鰲泉陳和尚瞿金林三小工在某處碼頭上工作乘間竊取周阿標之白臘數十斤售與石路某洋貨店主朱啓文失主報捕後捕頭遣小的查獲吊到眞贓解案請究周訴稱小的在某號充　司失去白臘後號主責令小的賠償今既獲案叩求給領方等同供稱小的等行竊不敢狡頼惟乞施恩朱供稱小的並不知是贓物故敢收買别駡判令將方等各笞責一百板朱罰洋銀五圓○賊犯葉元生竊取陸金壽家布被一條棉衣一件報捕後捕頭遣包探竇如海緝獲人贓送請空究辦陸投案領贓某供稱小的係浦東人貪懶失業落魄無聊果腹乏貲以致學爲掏摸别駕判令笞責五十松贓給還失主○水巡唐寳榮禀稱昨日向晚時小的見有一划船並無水手横亘鐵路大橋之畔有碍船行旋查知係樂阿桂之船因特拘請判罰樂供稱小的上岸購物以致　上無人駕判罰洋銀三圓 
[美界捕房紀事]  
　　積竊陸桂堂甯波某邑人前者犯竊曾經英界讞員懲責遞解回藉兹又來滬在漢壁禮路東薈芳地方居住前晚爲包探張阿五查悉即拘解捕房詰問供竊皮袍等贓不少捕頭判令押候查明失主然後吊贓送廨訊究○前日下午有鄉人陳雲豐偶至天后宫内閒玩爲剪綹賊李阿六竊去洋銀五元追尋無著投告捕房捕頭飭包探洪阿寳將李緝獲解入捕房押候解送公堂究辦○某氏婦賃居虹口漢壁禮路有小孩年約七八齡昨日上午孩偶在門外玩耍拐匪某甲欲誘之而去孩異常聰敏不受其騙甲即將孩毆打氏聞聲赴出甲己如飛奔逸氏即據情投告捕房○昨晨有住居吴淞路之某氏婦手携筐籃至新虹橋小菜塲購買菜蔬不知何故與甯波人某甲争論甲恃蠻不讓氏因喚二百六十五號華捕將甲抱入捕房禁押半天 
[皖省官報]  
　　　　　　　　　藩轅牌示本任六安州州同秦汝槐前奉憲札撤省察看現經藩司子方伯懸出牌示該員仍飭回本任州司馬奉札後隨即詣轅謝委並禀謝銷去察看候補通判張煥楨委署潁州府通判山東迴避改指安徽候補府經歴盧英儀到浙江人卸署桐城練潭司王錫照到候補知縣李文斛由望江覆勘洲地並催洲課回即用知縣朱本銷假並辭赴江蘇探磺價分甯國府差遣候補巡檢李玉芬奉調來省前青陽縣湯壽濳到會勘鐵板洲回委辦棕陽釐卡張司馬雷石牌釐卡姜大令良材中梅河厘卡上官松少 
尹均先後報解來省面禀要公並賀新任撫憲鄧中丞均於二十九日禀辭出省分道馳回差次 
[粤藩牌示] 　 
　　　　　　　　　俸滿曲江縣縣丞王氷飭回本任准補連山綏猺同知黃晉銘飭赴新任鎭平縣知縣缺委候補通判古樹勳署理澄邁縣知縣缺以候補縣申顯曾詳補新選徐聞縣實海司巡檢張樵雲飭赴新任韶州府知府缺以候補知府陳武繩詳補靈山縣知縣缺委部選知縣缺委部選瓊山縣知縣葉士模署理普甯縣知縣缺委調補正任信宜縣知縣敖式槱先行赴辦翁源縣知縣缺委試用縣方大甡署理陸豐縣知縣缺委拔貢試用縣錢振逹署理河源縣知縣缺委豐順縣知縣鄧衍熹署理 
[䢴江官報]  
　　十一月廿一日分發運判俞分轉志善知事趙鹺尹忠顯均禀到○廿二日前通分司項分轉晋蕃到揚○廿三日牌示栟茶塲趙鹾尹回任○二十四日新選江西建昌府知府鮑蔭庭太守恩綬由京履任過揚○二十五日楊分轉葆鈞委解京餉起程○二十六日陳鹾尹汝晉辭赴黃橋差次許鹺尹福謙由省公幹回 
 
 
