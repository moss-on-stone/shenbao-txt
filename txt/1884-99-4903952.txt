# 1884 - 99 - 4903952

 

Page 1

 
 
[論中法兩國外助無人]  
　　善於用兵者以善敗爲能非專以善勝爲能也善於談兵者必先算其敗後計其勝也今法人侮越逞食之謀中國保瀋爲鷹揚之奮此其兩不相下其勢使然無足異者論者謂中國積弱法人素稱强悍當粤津兩次交兵華人幾爲之短氣今日者通商日久漸知西法洋鎗有隊製造有局器械船艦日益加精赭宼之亂一舉蕩平伊犁之境一怒遂復如此而猶虞不足以備法人乎故言時事者每多呌囂之氣論軍情者專以得勝爲榮殊不知莫放狃於蒲騷尚因趾高氣揚以致釀禍驕兵必敗自古皆然又豈可徒言勝而諱言敗办如法人之所爲以自誤軍心致激敵人之怒懈我國之防其爲　乃匪淺鮮也是以老臣謀國必也臨事而懼好謀而成斷不肯徒事矜張自爲夸大卽草野之民有效獻芹獻曝之爲者亦必詳求夫必勝之策以先自立於不敗之地若夫歌功頌德摛藻銘勲此則不過文人學士之所爲不足以此見經濟也目前中法兩國各不相下法人所恃者在水師砲械而水師所不能用砲械所不能及之地則未必可以操必勝之　中　所恃者地廣人稠然地廣而不善守人綢而不善用曷足深恃或者謂以中國之人敵法國之砲炮有盡而人無盡假如以中國十人而敵法國一人則法兵雖精當亦有不能支者而况中國之地利則天塹之可恃者不止白十處也中國人心則智計之右出者不止百十人也彼以力我以智彼以器我以險夫豈有屈於彼者不知卽此自以爲不屈於彼之一念已足貽害於無窮矣或謂法人近來孤立無助英國則先有擒獲其前土拿破崙第一之仇今又有攻奪馬遠加斯加拘繫牧師凌逼英官之恨雖已謝罪釋嫌而其根終未有盡除也德國則有前此拿破崙第三兵敗國蹙之辱積恨至个未平日斯巴尾亞又有被法人謖駡之怨葡萄牙意大利等國則皆慮法人之肆其侵侮而不敢一日卽安至俄國雖與法國初無嫌怨似乎風馬牛不相及但正以鳳馬牛不相及故亦各不相謀法人而欲求助於他國則亦無可與商耳若中國則與德國爲最睦與英國亦無釁隙英國近來爲歐洲各國執牛耳羣推爲同盟之長其他若日葡意等國則尤共敦輯睦各無間言俄國雖以伊犂之事稍稍不釋於懷然亦不見助法以攻中國何則蓋伊犂新立盟約口血未乾此猶未足以恃而法人所得之地皆足以大開通商埠頭擴充商務藉獲大利於俄國無與焉俄人與其助法以利法人轉不若助中以奪法人之利俄國轉得有以自利所慮者日本之取琉球與法人之攻越南事同一律恐中國旣與法人爭越則亦必與日人爭琉同病相憐或致同惡共濟除此之外則法人又何所助哉然竊以爲中國之外助刻下亦無人焉日本俄羈斯皆有前隙琉球伊犂各未忘壞此則無論矣英國德國目下雖無所開罪然德國爲汕頭漲地一節不無芥蒂其餘各國則皆有因利乘便之心大都歐洲各國每以地狹人稠本國不足以容故經營於域外彼其志固無不以中國爲覬覦一旦偶有事端恐蹈隙而起者正不乏人也英國生意於中國爲最大此時英國常以持盈保泰爲心彼恐法人用兵於中國各國皆可因便以得利獨英國則不免有損無益或者不願兩國以兵戎相見然一木焉　支哉昨聞英國巴欽差由京回滬而各國駐京使臣亦有將陸續出京之信或以爲各公使因知法將孤拔乘德利用芳鐵艦帶同兵船五艘夾華以與中國議索兵費而利士卑十又以兵船遊奕東南海面以待孤拔之信恐所議未能卽成兩國必將告知各國公使以評曲直各公使不欲與於此事故皆欲出京他適以逃出於是非之門此言也雖得諸旁人臆說然亦未必無因卽此以觀不可見中法兩國之外助無人也哉 
[上諭恭錄]  
　　三月十二日奉上諭孫毓汶現在出差工部左侍郎着吳廷芬署理其所署刑部左侍郎着廖 
壽　暫行署理欽此○十三日奉硃諭禮親王世鐸着在軍機大臣上行走勿庸學習御前大臣並勿庸帶領豹尾槍户部尚書額勒和布閻敬銘刑部尚書張之萬均着在軍機大臣上行走工部左侍郎孫毓汶着在軍機大臣上學習行走欽此同日奉硃諭欽奉慈禧端佑素頤昭豫莊誠皇太后懿旨現值國家元氣未充時艱猶鉅政多叢脞民未敉安内外事務必須得人而理而軍機處實爲内外用人行政之樞紐恭親王奕訢等始尚小心匡弼繼則委蛇保榮近年爵祿日嵗因循日甚每於朝廷振作求治之意謬執成見不肯實力奉行屢經言者論列或目爲壅蔽或劾其委靡或謂簠簋不飭或謂昧於知人本朝家法綦嚴若謂其如前代之竊權亂政不惟居心所不敢亦實法律所不容只以上數端貽誤已非淺鮮若仍不改圖專務姑息何以仰副列聖之偉烈貽謀將來皇帝親政又安能諸臻上理若竟照彈章一一宜示卽不能復議親貴亦不能曲全耆舊是豈朝廷寛大之政所忍爲哉言愈及此良用惻然恭親王奕訢大學士寶鋆人直嵗久責備宜嚴姑念一係多病一係年老兹特錄其前勞全其末路奕訢着加恩仍留　襲罔替親王賞食親　全俸開去一切産使並徹去恩加雙俸家居養疾寶鋆看原話休致恊　辦大學士部尚書李鴻藻内廷當差有年祇爲囿於才識遂致辦事竭蹶兵部尚書景廉祗能循分供職經濟非其所長均着開去一切差使降二級調用工部尚書翁同　甫直樞廷適當多事惟旣别無建白亦無應得之咎着加恩革職留任退出軍機處仍在毓慶宫行走以示區别朝廷於該王大臣之哲心辦事默察已久知其决難振作誠恐貽誤愈深則獲　愈重是以曲示矜全從輕予譴初不因尋常一　之微小臣一疏之劾遽將親藩大臣投閒降級也嗣後内外臣工務當痛戒因循各攄　捆建言者秉公獻替務期遠大朝廷但察其心不責其　苟於國事有補無不虚衷嘉納倘有門户之弊標榜之風假公濟私傾軋攻訐甚至品行卑鄙爲人驅使就中受賄漁利必當立抉其隱按法懲治不貸將此通諭知之欽此同日奉上諭李鴻章奏神靈顯應請頒匾額等語直隸遷安縣城内關帝廟城隍廟素著靈應上年五月亢旱該縣官紳詣廟誠求甘霖立沛夏秋雨水過多迭經祈禱旋獲雨霽水消實深寅感着南書房翰林恭書匾額一方李鴻章祗領敬謹懸挂以答神庥欽此○十四日欽奉慈禧端佑康頤昭豫莊誠皇太后懿旨軍機處遇有緊要事件着會同醇親王奕譞商辦俟皇帝親政後再降懿旨欽此 
 
 

Page 2

 
 
[本館接奉電音]  
　　昨晚又由通州電局專發電音到本館内有三月十五十六十七等日諭旨念二道敬謹譯登○十五日奉上諭徐桐調補吏部尚書禮部尚書着畢道來補授祁世長着補授都察院左都御史未到任以前着畢道遠兼署欽此同日奉上諭許應騤着調補吏部左侍　吏部右侍　着張家驤調補徐用儀着補授工部右侍郎兼管錢法堂事務欽此同日奉上諭總理各國事務衙門印鑰着鱗書暫行佩帶欽此同日奉上諭宗人府左宗正着豫親王本格補授欽此同日奉上諭兵部尚書著鳥拉喜崇阿調補延煦着補授理藩院尚書都察院左都御史着崑岡補授欽此同日奉上諭靈桂着充翰林院掌院學士欽此同日奉旨徐樹銘補授太常寺卿欽此同日奉上諭吏部左侍郎着奎潤轉補松溎着調補吏部右侍　刑部左侍郎着貴恒轉補文暉着補授刑部右侍郎欽此○十六日奉上諭額勒和布現在軍機大臣上行走事務較繁着開總管内務府大臣之缺欽此同日奉上諭文煜着稽察欽奉上諭事件處欽此同日奉上諭徐桐現調吏部尚書未到任以前着張之萬兼署欽此同日奉上諭靈桂着教習庶吉士欽此同日奉上諭畢道遠兼充武英殿總裁欽此同日奉上諭廣壽着充國史館正總裁欽此同日奉上諭許應騤現調補吏部左侍　仍着暫行兼署兵部左侍郎徐用儀現補授工部右侍仍着兼署兵部右侍鄭欽此○十七日奉上諭郡王銜貝勒務衙門事務内閣學士兼禮部侍郎銜周德閏着在總理各國事務衙門行走欽此同日奉上諭張之洞着來京陛見山西巡撫著硅斌護理欽此同日奉上諭前因法國越南搆釁交兵廣西邊防吃緊諭令徐延旭出關督率防軍周密扼守以固邊疆門户乃該撫遷延不進株守諒山僅令提督黃桂蘭道員趙沃等帶兵駐守越南之北寗又於法人撲犯該提督等堵禦不力竟行潰退以致北寗失守殊堪痛恨兹據徐延旭張樹聲先省奏到失守情形並據徐延旭自請從事治罪張樹聲自請嚴加議處前已有密旨令潘鼎新馳赴廣西鎭南關外傳旨將徐延旭革職　問並令王德榜傳有將黃桂蘭趙沃革職拿問現計潘鼎新應已抵廣西着該撫派員迅將徐延旭解京交刑部治罪並着　鼎新會同王德榜將黃桂蘭趙沃潰敗情形切寔查訊如係棄地奔逃卽行具奏請旨懲辦母庸解交刑部已革總兵陳得貴防守扶良炮台首被攻破副將黨敏宣帶隊落後畏縮不前均着卽在軍前正法其餘潰敗將弁一併查明分别定擬請旨辦理母稍徇隱張樹聲職任兼圻咎有應得究屬鞭長莫及加恩　改爲交部議處廣西巡撫着番鼎新補授湖南巡撫着龎際雲署理廣西提督着王德榜署理欽此同日奉上諭前因法國越南擀釁交兵雲南邊防緊　迭經諭令唐烱出關督率防軍堅守邊疆門户乃該撫並未奉有諭旨率行回省置邊事於不顧以致宫兵退紥山西城失守唐烱不知緩急遇事退縮殊堪痛恨前已密諭張凱嵩馳赴雲南傳旨將唐烱革職聿問現計張凱嵩應已至滇卽着派員將該革員迅速交刑部治罪雲南巡撫着張凱嵩補授貴州巡撫着李用清署理欽此同日奉旨江寗將軍着瑞聯補授欽此同日奉旨載敦着補授閱兵大臣欽此同日奉上諭祁世長着來京供職浙江學政着劉廷枚去欽此邸抄上諭向由輪船寄來極早非四五日不可而南省官商盼望綦切故本館不惜重貲特託電局由通州按日傳來俾閱報諸君從此後得以先睹爲快本月十五十六十七等日上諭均經昨晚傳到敬謹譯登在報惟十七日上諭内有脫漏十五字因爲時過晚不及傳電詢問　俟接到邸抄後再行敬謹補錄[  本館謹注]  
[三戰三捷]  
　　前報　廣西隨營觀戰友人來信所述北寗戰事言之頗詳但僅言至岑彦帥檄華兵由山後橋上退回并焚燬越南鄕村 
之爲法人向導者而止昨又接有一信則詳述北寗戰後尼格禮也發兵探路並追躡華兵之後致墮華人計中連次敗績等事言之有聲有色頗足觀覽亟錄於報以快人心道遠信遲幸勿笑爲失展之鳴焉據云華軍自從山後退去北寧只餘空城法軍恐有奇計不敢遽進先令人哨探數次據報僅有老弱並無黑旗華兵一人一騎且有槍砲糧食遺下者不少法軍乃驅衆入城見所遺之鎗係舊式者砲亦釘毁其眼不適於用粮約二三千担越人之精壯者亦無一留遺迷祿元戎觀此情形愈深疑忌命尼格禮也派兵弁四出哨探務知黑旗與華兵之蹤跡尼格禮也奉命後不敢懈怠隨於二月十八日發兵三隊一隊止帶六十人一隊止帶七十人一隊則三百人帶兵官則大小不等約計兵官十餘名分三路而進迤邐由北寧西北而去行至一處地名三升層巒疉嶂水抱山廻法軍見地勢險峻恐有埋伏止不敢前正在遲回觀望之際忽聞砲聲震天而起山中黑旗兵四面突出不計其數但見黑色號衣藍邊黑旗漫山遍野捲地而來大聲喊殺槍如雨發齊注於法軍法軍此時倉皇無措不能整隊抱頭鼠竄四路奔跑黑旗兵逢人便殺法兵有墜澗者有投崖者黑旂四面合圍法軍無路可出其有奮勇突圍而出者前兩隊僅有九人後一隊有七人見無可倖免臥於法兵屍中佯作死狀至晚黑旂凱旋乃得蛇行而出逃　北寗此一役也法軍誠全軍覆没矣至念一日法帥又派人追襲華軍行至界連地方法軍之前隊與華軍遇奮勇窮追華軍忽然分路殺回法軍大敗死傷極多幸後面大隊法軍燃巨炮以擊之華軍乃呼哨一豐退至運開山與東書山兩邊紥住當法軍開砲之際華兵急急收隊旗幟槍械略有遺失均爲法軍所得而法軍之死傷者則仍用軟輿舁之大約由　甯路上以去念二日法兵未曾仰攻華軍　未下擊相持一日至二十三日法軍忽拔隊退去華軍亦卽拔隊進擊華軍中有一兵頭裹黑布奮力殺入法軍後隊勢甚勇猛銳不可當衆兵隨之法軍後隊回身抵禦而華軍勢如潮湧横衝直撞無可攔擋法軍又大敗死傷山積旣而法兵官揮步兵使並而以巨炮爲之殿華軍懲於念一日之戰見其以炮斷後遂不復追仍收隊回運開東唐兩　駐紥法軍始得退去至次日華軍分兵一半退至鎭南關而留一半以守兩山時法將尼格禮也亦奉法帥調回海東矣此二十一二十三疊次鏖戰之實在情形也以後若何容俟接到續信再錄 
[滬上兵船]  
　　近日泰西各國派兵船來華爲保護商局之計此已列報兹悉各國兵船陸續派至中國各通商海口者已屬不少昨日泊 
於黃浦中之各國兵船共計九艘尚有兩艘泊於吳淞口此十一艘中計英國二搜兩艘泊吳淞一名革理亞伯荅臘有砲四尊兵二百五十一名一名古拉治砲十四尊兵二百五十六名又一艘泊在浦中名愛八答臘司有砲四尊兵一百三十五名美國兩艘一名愛臘忒有砲五尊兵一百四十五名一名巴勒司有砲六尊兵五十六名德國兩艘一名司到克卽水師提督之坐船有砲二十尊兵三百八十七名一名意的里司有砲四尊兵七十六名意大利一艘名葛里司多福祿哥隆波有炮十六尊兵二百八十名俄國一艘名乃意司厘克砲三尊兵一百八十五名法國兩艘一名未拉司有砲十五尊兵二百六十九名一名賴盖里沙尼也爾有炮二十尊兵三百名合計共有炮一百二十一尊兵二千三百四十名是亦可謂大觀矣又聞英兵船之泊於吳淞者於上禮拜六登岸操演勇力投石超距各奏爾能復賭奔跑約若干　中途遇小河卽游泳而過遇阻碍之物卽行搬移更有手持小銅瓢而盛以山薯徤足先到而山薯毫無傾側乃得上賞其賞項仍由該兵船上糾集云此等兵船將來或有調動移泊均未可知統計各國兵船之在口岸者約有七八十艘而中國兵船則尚不在此數也 
[美使遄行]  
　　美國欽差榻大臣來滬已列前報兹悉美欽差已於前　坐美國英德伯來思兵船前赴粤東不知有何要公也 
[妄言妄聽]  
　　漢皋扵月之十一日天寒且雨某洋行門首忽來一麻城縣人自稱居鄕距城七十餘里姓阮名德輝年約二十餘形狀瑟 
縮露項跣足似是瘋子謂其父結茅屋於路口售洋烟并油貨食物乃逐日來才識姓名人食烟阣點心共被賖欠甚夥向之索欠致怒復被其夥 
 
 

Page 3

 
 
衆謀死地遺向驗屍　不短去向訪尋至距案不遠之五老山内見有匪盜數百人皆精悍籍隸河南現聞此黨欲乘漢口三月二十日西商賽馬之期混入城中希圖檢刼洋行用特赴漢通報地方上卽將此人送洋街委員候訊是否瘋詁俟接續音再錄 
[金陵宫報]  
　　現住江安糧道張屺堂觀察奉督憲札飭令北上聞不日卽當起程由海道晋京所遺員缺已奉新任督憲曾九帥牌示調 
委現署　巡道篆務趙粹甫觀察佑宸署理矣 
[寶山縣試正案前列題名]  
　　昨有寶山友人郵來縣試正案兹錄其前列十五名以供衆覽張祖良嚴沐灃徐之楨潘廷銘 
邵曾模孫詒榖　康瑞孫啓柏印啓源徐謹甘元杰朱詒緒許公望吴珊范宗又 
[賽力改期]  
　　本埠西人寶力之期前定於三月二十四日此已列報兹悉因此日係禮拜六適爲公司船開行之時故特改至禮拜一卽 
三月二十六日欲觀西人歧勇者又須略遲數日矣 
[賴婚斷合]  
　　昨報搶女控案一節前晚經蔣明府傳到原媒復訊並甯飭幹役赴鄉查訪與原告所悾情節大相逕庭蔣明府細心研詰 
始得水落石出明府先問原媒馬掌發曰浦天之孫聘馬氏者究係何人是否尚在答稱馬女係我做媒於光緒元年間確配與現在之浦掌生明府問昨據馬聚昌稱去年因婿亡之後憑媒還茶禮洋十元因浦姓欲叔接嫂故不還庚阽有此事否答稱並無此事因圖賴婚故揑造此言耳但我旣爲媒只得寶供明府卽問馬聚昌曰爾昨日所供各節本委員現已訪明並據馬掌發供說確擊顯見爾欲賴婚若照實供免受刑罰馬堅執前供明府大帑喝將馬笞責至一百极屬始供認婿未亡故確係現在之而掌生因恨其兩次搶親是以翻梅明府問女翠囝初供與其父前供同明府謂女子從一而終豈　隨波逐流况此事業已訪明何得頼婚翠囝始稱家事舒父作主故不知我夫何名且我實不隱嫁浦姓明府怒曰爾如不愿嫁浦　生將爾發堂一世不准嫁人翠囝卽叩首答稱情愿終身不嫁明　再三開導翠囝堅執不移明府卽謂浦天及浦掌生曰此事皆因爾搶親以致姻綠反成孽綠但此女總應歸浦姓不能斷離若今卽斷爾領回恐女必不安靜不如仍發善堂俾其悔後再　領回方能兩全詎浦掌生人極愚　卽　堂上向女大喝曰我已與爾同房十三夜爾若有孚養　兒子是我的明府謂爾竟如此蠢貨無怪翠囝之不肯嫁爾也旋謂朱阿巧卽朱增貴曰爾娶妻雖有媒証何不探聽明曰現在幸末成親回此女只能歸浦姓朱供我已出茶禮洋一百元况辦床帳一切所費不貲卽據　聚昌供朱姓之洋已辦粧奩現因涉訟費用已罄浦姓旣娶我女朱姓之洋一百元自應着浦交還明府衡情酌斷着浦天出洋二十元帮搶之包金奎吳阿華各罰洋二十元朱爲媒之王榮甫　罰洋二十元共合洋八十元限十日交案給朱具領尚有二十元以朱咎由自取着自吃虧並將　朱　媒之婦人朱楊氏掌煩一百以儆翠囝着發堂靜思數日如愿嫁浦卽可領歸案遂了結此案浦姓搶親固屬鄕愚積習然馬姓意圖　婚愷情誣控并非明府之明察秋毫有不受其欺者幾希矣 
[載同]  
　　昨報好事多磨一則兹悉某甲將妓搶入艇船後經統帶某弁查知卽飭某甲將妓交還李蘭生李遂雇舟携妓回籍矣 
[賭毆判罰]  
　　粤人盧吉堂終日在闘鷄塲口與西洋人賭錢前夜因賭肇衅致被西洋人打傷右眼當卽扭入捕房捕頭飭將盧送同仁 
醫院敷治西洋人取保昨日將原被解至西洋領事公館訊得因賭爭毆兩造俱有不合惟盧已受傷姑不深究着該西洋人罰洋兩元給盧吉堂養傷完案 
[扛夫齊集]  
　　招商局金利源碼頭上落貨物雇用扛夫向由工頭郭鳳山經管昨晨忽有扛夫二百餘人同至三馬路總局說有事欲禀 
總辦其時局門前扛夫擁擠喧嘩總辦以若輩均是散夫未便向問俟傳工頭究問緣由當由巡捕將扛夫驅散及工頭郭鳳山到局亦無頭緒總辦隨令查明何人爲首如何起見禀候辦理及午後二點鐘時法租界彩視街上有扛夫三四百人一半執繩索一半執扛棒拉住收房租者一人管房者一人欲到三和軒及渭龍軒兩　肆吃講茶茶館主以久奉憲禁不准擅賣講茶且以其人多不能理說祗得將店門關閉一面通報捕房時法捕頭已令法包探及巡街捕報知隨着該茶肆兩主人回去照舊開張惟不准扛夫吃茶隨飭巡捕前去彈壓無如巡捕少扛夫多毫無顧忌遂擁收房租及管用之兩人　南落北勢如潮湧扛夫中有人云　等將其拉到城中或云拉到小東門去於是羣擁二人至老北門吊橋邊沿城河而去其時已三點鐘矣聞其起衅之由因有人欲奪做扛棒頭故令扛夫不必做工候在茶肆而各扛夫以一日不做工卽一日不吃飯向爲頭者索討工資其人乘間逸去房屋無人故收租人將門關釘各扛夫卽遷　于收房租及管房之二人羣起而圖擁之耳其詳俟探明再錄 
[聽琴敗興]  
　　法租界二洋涇橋河瀛有外國酒店前晚九點鐘時有數西人聚飲其中酒　耳熱彈琴爲樂音韻悠揚致足德也有十餘 
齡之華童經過門外駐足聽之不覺爲之移情適法捕到驅令他去童　罔聞知法捕遂持棍擊其頭額破血流當卽雇車載童至法捕房旋送仁濟醫館醫治噫童以聽琴而遭擊眞乃无妄之災法捕毆人時有所聞亦殊不可解 
[水手酗酒]  
　　外國水手酗酒滋事習以爲常殊堪痛恨前日午後五點鐘時有美國兵船水手七八人醉後在英租界中洋涇橋北首逢 
人便毆有一出店被其毆傷水手等又向南至橋堍一帶粤妓門口趦起欲人粤妓急閉門拒之旋有西捕來驅向逋灘而去 
[情節支離]  
　　前晚有武毅管哨官歐慶雲至英公堂面稟黃太守稱恐兵丁在外滋事故到租界查察路經靖遠大街見有木盌賭塲卽 
入内察看詎賭徒誤以爲從賭謂租界地方不歸我管致被扭打拉碎馬褂請爲提究太守立卽派差往拘未獲及昨早忽有胡阿四投案稱現開客棧曾被一人欠房飯資昨日向索爭論欲扭伊到捕房不料另有一人帮同覇阻旋由華捕驅散也聞覇阻之人竟在憲案控告爲此自行投質太守飭將胡阿四押候過堂傳同原告訊辦外間傳言兩造各有不盡不實之處未識太守如何發落也 
[馬房被控]  
　　粤人某至英公堂稱平時常坐公一馬房之車出遊昨同胞弟換坐飛輪馬房之車往靜安寺詎將到寺前見公一馬車十 
餘輛阻住去路馬夫張茂甫與論置之不理我揚鞭喝令讓開伊等卽將我扭敺致破馬褂袖請爲提究飛輪馬房之執事人陳元甫亦投案稟訴并稱我行之事生美車已被打壞無可修理計價銀二百四十兩馬匹因傷將斃計價銀念五兩黃太守着候飭提公一馬房中人到案訊究 
[上海陳家木橋賑捐核獎公所催捐停止公啓]  
　　啓者南中賑捐悉索已空赴直助賑之嚴佑之先生赴東助賑之潘振罄先生現已就 
欵結束同人各有正事亦難日久兼顧定於四月初旬停止收解務祈各處募　善士卽將已募之捐未募之册儘數卽日寄下以便結帳刊錄微信至於光緒八年分電報局經收皖省賑捐光緒九年分敝處經收直東賑捐如有原捐善士核奬者亦祈卽照禀定之案俯臨敝所及蘇揚鎭淅名公所加捐核辦以便另解工賑勿遲爲禱[  江浙閩粤同人公啓]  
[登龍華塔]  
　　徧覽方華選勝遊千尋梵荅白雲浮是誰捷足欣連步與我同登最上頭雅喜憑高豁遠眸江城一帶望中收卽今身似蓬萊到仙境何須慕十洲[  小樓主人口占]  
 
 

Page 4

 
 
[上海北市盆湯弄絲業會舘主施少欽經收順直山東江浙等處賑捐三月十三十四十五日第二百四十六二百四十七二百四十八次清單]  
　　南匯三墩王貫芬善士爲先 
考批六十隂壽移資以求冥福由寶順局來十元護萱居由同甡錢庄來五元蘇州夏心香兄求平安五元江寗王熾卿兄由餘姚寄廣大局來二元海上憂飢生一元滬報舘　吕宋涂縷仙合一元又飽慵　代鎔化銅貭一元○漢口永吉泰庄黃君小舫代募捐册無名氏三十元徽黟孫邦世茂才移放生資錢一千二百文由江孚輪船帶來合共洋三十一元八開一元○元芳洋行帳房白君玉岩代募捐册林子揚司馬將梅酌酒筵費移助十四元譚春生　求保父母康健四元譚蕭氏求保子女平安四元譚觀球兄求保祖母康健二元田譚笠庭兄交來○蘇州全盛局虞萬豐執事代募捐册洪　鰲楊式昌王慶田劉利見王廷煊虞春記誠心氏陸才有古箬氏義盛祥號十户各一元葛祖海虞氏度葉堂樑三户各半元虞君平孫恆號吳正隆號三户各錢三百文由本埠局友交來合共洋十二元錢三百五十文○海是留貽堂汪守拙氏祈保合家平安消灾集福由袁花全盛局來古銅鼎一隻連紅木座估歸助賑彩票册内○第七十四日出售助賑彩票西塘胡翰甫五百三十一號一張梅花書屋五百三十二三十三號二張共售三張計洋六元以上十三日○愚鄕子將礦資移助由本埠方敬甫兄來五十元福建林焜煌兄爲本身病求愈愿十五元林性初求父病速痊許愿十五元貞記由惇裕和杭庄來十元求安室七元韋猷晃求病愈愿由怡和洋行來五元勉力人爲兄病求速痊五元厦門新泰厚記由南布榮慶號來五元張大奎保自身病痊四元無力子保母病愈康健由南潯寄來一元老復泰船局俟生意興隆再助錢五百五十文○新安力不足人經募麟楙記四元餘德堂倪　字鹽棧行素軒同袍氏四户各二元宋紹山九芝堂不留名新安般求一路平安步月軒求父母平安允德堂山隂徐山隂吳會稽鄭求父母平安新安吳十户各一元亦政人榮春洪合一元由常山吳寄協興局來○浙寗朱君餘庵代募捐　倚劍評花舘　資冥福遵道堂二户各四元自求書舍古沓精舍宛委山民陳三户各二元靈華舘主黃晝錦堂陳湘湖易安山舘易香齋邵永春堂謝五日各一元賞雨庵主誠之堂吳二户各半元並自助家藏印板千字文三十本歸併助賑彩票册内由恊興局來○本埠費公正水木作主人第五次捐助捐册來板十付計二十塊○第七十五日出售助賑彩票　石恆豈參號五百三十四三十五號二張計洋四元以上十四日○許愿人於癸未年十二月二十六夜竈神前立愿由本埠招商局北棧漕務處張文江翁代交規銀一百兩鑑水楊叔林爲芸女種痘勢危虔叩灶神易危爲安酬愿由浙紹正和屑來二十元西山子祈保申兒痘後身熱速痊十五元浙湖索綃女史求病愈由森元絲棧來十元練塘同春興來程承源移辛資三元又汪文初移辛資一元縫工顧老八以手藝而懷利濟爲同行者勸由江永茂茶棧來二元甯郡應元洋求無病得子一元詹泰來一元○海鹽徐古春先生邵世孝酬送醫金移助二元○第七十六日出售助賑彩票安慶輪船來漢客五百三十六號一張計洋二元以上十五日合併聲明 
 
 
 

Page 5

 
 
[新開詠霓茶園]  
三月二十日演 
祥梅寺　下河東　一疋布　斷密澗　紅桃山　日月圖　廻龍閣　三敎寺　查關　賈家樓 
三月二十夜演 
定中原　德勝圖　新安驛　石頭洞　佘塘閱　魚　劍　玉玲瓏　雙三　上吊　閨房　　燈戲　征西傳　　　 
[新開老丹桂茶園]  
三月二十夜演 
泗水關　少華山　鐵蓮花　煩演　叭蜡廟　宇宙瘋　風筝悞　雙鳳　良緣　高山　上墳　文昭關 
[天仙茶園]  
三月二十日演 
白綾記　戰盤河　玉堂春　番兒　無底洞　遊龍戲鳳　金印記　審刺客　藥王傳 
三月二十夜演 
鎖五龍　胭脂虎　白蓮寺　佳期　拷紅　牧羊卷　白馬坡　殺皮　迎哭像　軍門狀　龍潭鎭 
[宜春茶園]  
三月二十日演正本七賢眷二十夜演夜出頭珍珠衫能仔手叚加演時式新衣袱時千偷鷄鬼馬平巧手 
[禮拜二拍賣]  
准于禮拜二拾點半鐘在本行内拍賣　保險大鐵箱兩只洋鐵水落鉸高鏈鎖洋酒檯椅床廚書畫花瓶舊火爐等什物不計此佈隆茂行啓 
[禮拜二拍賣]  
啓者本行於禮拜二卽三月二十日十一點鐘在本棧内拍賣象牌英牌羽毛虎圈嗶嘰英牌羽綾　貨如各寳號欲拍者届時請至面拍可也此佈三月十八日錦名洋行啓 
[禮拜二拍賣]  
啓者于廿日兩點鐘在本行拍賣新式擺鐘全金面魚尾鐘茶盃盆花紙磁花香水洋鈿夾香牛皮衣夾紅木扇柄燙花扇柄馬鞍子皮帶馬車燈皮鞋帳夾大鏡子椅子榻床木器什物不計此佈乾泰行啓 
[禮拜二拍賣]  
於二十日十點鐘在本行拍賣皮酒巴德白頭大小香餅白藍地位四格成酒舍利巴德温等酒此佈魯意師摩啓 
[禮拜二拍賣]  
准於二十日兩點鐘在小東門外巡捕房西首拍賣檯椅凳楊生財木器一應零物合意者至期面拍此佈德記啓 
[禮拜二拍賣]  
於二十日兩點鐘在自來水白大橋下念四號住宅内拍賣大菜間臥房廚房馬車馬一應什物此佈魯意師摩啓 
[禮拜三拍賣]  
啓者本行於禮拜三卽三月廿一日十點半鐘在本棧内拍賣雙鳳呢雙鳳人馬金獅羽毛馬頭海鶴嗶嘰洋標布原布漂白布竹布洋紅布等貨如各寳號欲拍者届時請至可也此佈三月廿一日怡和洋行啓 
[禮拜四拍賣]  
啓者本月廿二日卽禮拜四十一點鐘拍賣路燈船牌羽毛各色嗶嘰羽綾人鎗小呢六磅雙人七磅藍人鎗八磅四洋房藍人鎗五彩人鎗雙人紅魚龍五子登科原布九磅十二紅人鎗十磅藍人鎗十磅十二五彩人鎗十二磅冲花旗人鎗市布六十四線藍雙路燈七十二線紅雙路燈洋房紅金　光漂布又六十四線藍雙路燈七十二線紅雙路燈紅金星毛漂布十四磅人鎗魚龍十五磅跑鹿冲花旗斜文七磅五彩人鎗藍人鎗挺市　標等貨特此佈聞三月十八日元芳行啓 
[禮拜四拍賣]  
准于禮拜四拾點半鐘在本行内不限價拍賣大小鏡片數　如各寳號欲要者祈請至而拍可也是荷此佈隆茂行啓 
[恭謝良藥]  
余　洋烟諸難戒今買中和里誠德堂寳號三香膏和烟燈吸一月果除烟癮心殊銘感特誌數言登報揚名朱義具 
[聲明]  
萬安樓客棧現己拆股所有在棧帳目錢銀生財一切統歸併黎輔臣承受從前合伴夥友倘有往來銀錢貨物概與萬安樓輔記不涉特此聲明 
[尋狗]  
禮拜六夜七點鐘失去小狗一只毛灰白短毛曝眼名皮子格仁人君子看見者送至自來水公司樓上謝洋兩大元决不食言至公告白 
[萬有利二彩登名]  
英四月得二彩第一萬六千五百七十一號全張由本行售出杭城孫公舘半張得洋六千元烟台裕興順記金葵卿財翁仝惠記半張合得洋六千元雖諸公洪福小行亦有榮焉祈請得彩財翁仍在本行兌洋比衆克已兼收大小紅票此　 
[歴代輿地沿革險要圖]  
輿圖一書作者林立顧於歴朝沿革險要略焉勿詳是書係宜都楊守敬東湖饒敦秩二先生同撰起禹貢九州至明末四裔爲圖六十有七凡歴朝之沿革疆域地理割據形勢險要無不繪晰詳明閱之一目了然每部洋一元六角上海四馬路口萬卷樓書坊啓 
[尋人]  
於本月十七日九點鐘走失學徒一名蘇州木瀆人姓陳名辛寳十四歲頭戴緞帽上釘藍白緶面白眉濃眼大身穿舊綜色布棉　元色布馬甲如有報信者酬洋三元送來者酬洋六元决不失言特此告白大馬路望平街馬敦和謹啓 
[失票]  
今遺失萬益米店十七號票洋十六元三月廿八期　巳向該米店說明作爲廢　望各寳號切勿收用恐不週知特此佈告三月十八陳豫本木作啓 
[新開同昌號]  
本號開設上洋大東門内直街專辦東西洋貨大呢羽毛哈喇嗶嘰各色咈布仕商賜顧認明本號招牌庶不致悞 
[失單]  
今遺失太古行棧房二日廿三日所出本棧單一紙計出剩ＮＢＳ唛９６０４，９６２３洋標布八包當向該棧房說明作爲廢　無用特此聲明萃昌順洋貨號具 
[洋貨出售]  
啓者本行今有鐵絲絞成之索其粗有徑七分半至三寸者又有皮條闊有三寸至八寸者又有軟肥皂裝在馬口鐵箱内每箱重廿八磅又有外國清鹻成包顏料又有洋傘有綢面者有羽紗面者有布面者又有棉蔴各繩又有裝賀蘭水之瓶外國火　外國石灰白鉛漆紅鉛漆紫色漆黄色漆以上各物本行均有出售賜顧者請至本行購取可也三月二十日新泰興洋行啓 
[油荳餅業衆商公啓]  
昨讀申報登有禀批照錄一則其中情節尚有未　兹故將大略情形錄登告白卽請公鑒事緣貨捐局新定添用提賣單方能起缷諸多未便故將　　爲難之處禀明　各憲均蒙批示靜候另議妥便善策十一日提貨上棧押貨者係和泰元吉叙源順寳泰四家並無利昌在内押人者亦止和泰叙源順二家次日釋放各行公議便商無漏章程禀復乃前日忽奉貨捐局時總辦傳集各行面諭若不遵照新定提貨單以抗　論鼓檯擊桌勒令具結否則閉歇不准開張各行遂卽關閉又據實分禀　各憲速飭定議以維持市面此先後原香並非把持罷市之實在情形也蓋油荳餅向係號商報　扦騐後行家經手買賣其捐隨貨如還號商行之數十年從無偷漏及料罰行家之事同日他報所載跑街夥獨赴局中各豆行圍轎諠　副總辦出爲解勸等語並無其事想亦傳聞之誤至前禀批語明日再行錄請登報 
[精校書籍發兌]  
欽定數理精藴廿四元佩文韵府四十元足本海國圖志十二元廿二史考異十元清　山房兵書四元紅樓夢圖詠三元硃批史記菁華一元二以上均白紙宋元學案八元茅選八家古文七元湖海樓叢書八元小石叢書二元半明　綜四元廿一史四譜四元十七史商榷三元十七史蒙求五角明季稗史一元二俞蔭甫茶香室雜著八角近科分韵舘閣詩初二線七角又新到眞春季文武縉紳八角法大馬路萬選樓啓 
[望益行吕宋票]  
今有英五月分票出售如荷賜顧者請至五馬路東首本帳房購取外埠來信原局寄奉以後　不逐日登報此佈 
[四書精本]  
儲同人四書批本久爲藝林珍當謝太史楷書付梓宣紙刷印精妙絶倫寄售無多欲購者請　頭　渡騰鳳里楊公舘 
[寫寓聲明]  
伯琴曹曉春略知書法路逕上洋寄寓　泰吕宋票行無論大小匾額招牌另立潤欵如蒙惠潤至棋盤街北首便是 
[輪船往天津]  
本行匯利船於三月念一直放紫竹林貴客附載格外便宜搭客每位洋十元客單向保家行帳房兌取此佈福記啓 
[杭州新開大興祥扇莊]  
真不二價 
本莊向在杭塿開莊置辦運往奉天關東等處百有餘年馳名遐邇今在杭省開設門市專辦各省金素雅扇仿古各種牙玳竹木妃棕扇骨自造重　金素扇面精製各式名人書畫紈扇極品鵰翎羽扇一應俱全平價發客本莊不惜工本精益求精貨眞價實以圖久遠凡仕商賜顧或信致購辦者請認明浙省清河坊下首門面便是 
[廣和吕宋票]  
英五月份吕宋票全張六元半張三元條頭七角收兌紅票格外克己外埠信購原局回件棋盤街北首吕商廣和行 
[大彩之喜]  
今接英四月份電報頭彩第一萬另五百念九　二彩一萬六千五百七十一號三彩一百九十六號得主姓名容當再報此佈吕商永吉行啓 
[廣豐電報]  
昨晚接吕宋電報英四月票頭彩一萬零五百念九號弍彩一萬六千五百七十一號三彩一百九十六號何　所得容後探聞十五日廣豐行啓 
[Societe　Anonyme　Des　Matieres　Colorantes　A.Poirrier,　G.Dalsace01ＲueLatayette,Paris顏料出售]  
本行開設在法國巴黎斯京城專門發賣顏料藥物係由煤油内提取又有青黛顏　及朋菌葛秘並葛秘之精拉佛加蘇與各樣染色藥物本行爲此生意曾獲巴黎斯一千八百七十八年所開博覽會頭等賞牌本行在法國内各處皆有分行歐洲曁美國各要口亦皆分設現將本行各貨分售上海香港兩處由旗昌洋行代爲經理此布薄愛里帶刺沙司啓 
[招買礦子]  
啓者本廠今欲常買銅鐵各礦子或數百担或數千至或按月承辦若干均可如貴客有意賣者請將樣子寄來上海新閘本廠看定議價或至漢鎭信和洋行内亦可此佈江蘇藥水廠告白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年三月十二日京報全錄]  
　　宫門抄○上諭一道錄前○大臣桂等奏請飭撥津貼口分欵項摺○漕督楊奏塔築土壩各工完竣片○黔撫林奏彚請旌表摺○又奏查明學政閱文幕友人數姓名籍貫摺○又奏請議叙片○又奏請更正片○大臣　等奏爲請支食口分銀兩夾片○三月十二日户部通政司詹事府八旗兩翼值日無引見○怡王克王等由東西陵回京請安○棍公寶自嵩山各假滿請安○錢桂森謝稽查覺羅學恩○恩慶謝伊弟以旗員用恩○孫毓汶等前往湖北查辦事件請訓○貴州候補知府熊寶昌謝恩○雲南叅將張鳳鳴謝恩○截取道萬培因預俻召見○掌儀司奏十五日祭奉先殿瀅只勒行禮○關防衙門奏十八日大高殿大光明殿拜表濂公謨公行禮○值年旗奏派查城之大臣派出八額駙○召見軍機萬培因孫毓汶烏拉布師曾醇王○○奴才桂祥那遜綽克圖跪奏爲遵照院議庫倫添設官兵詳籌津貼口分需欵細數分晰開單擬請飭部撥發以資開放恭摺仰祈聖鑒事竊奴才等前因庫倫地當冲要事煩兵單擬請由理藩院添派筆帖式六員並添調蒙古官兵二百五十六員名來庫分撥當差辦事及巡邏地面嚴查竊盜等因具奏奉旨該衙門議奏欽此嗣准理簮院議奏因庫倫事煩人少自係愼重公務嚴緝竊盜起見惟該筆帖式等出差向有津貼及添派蒙古官兵需用口分議令由庫倫先行妥籌欵項行派往等因具奏奉　依議欽此欽遵咨行前來奴才等自應欽遵詳籌以期永久查庫倫地方自同治九年起因匪屢次滋擾蒙古地方經前任大臣張廷岳奏調直隸馬步官兵二千名來庫防守嗣因兵丁與小喇嘛等因差稍有不睦恐日久隙生又經前任大臣志剛奏明將直隸防車遺撤因庫地緊要又不可無兵駐守是以請　察哈爾馬隊官兵五百名來庫以資接替後因該官兵至庫不服水士經前任大臣英奎奏明將察哈爾馬隊官兵撤回本旂仍將宣化練軍馬隊一營留於庫倫以資彈壓地面汲因只此一起練軍實覺單弱復經前日大臣喜昌帶領吉林官兵一千名來庫駐守地方賴以鎭靜嗣後大臣因病奏請開缺復因吉林官兵亦不服水土經喜昌奏明全行遣撒世省此十餘年來庫倫防兵屢撤屢調於地方事務未有歸宿奴才等到任後體查庫地情形據實奏明寔因地方遼闊竊盜茶件層見迭出兵力過單不足以資彈壓且因辦事人員過少一切事務未能條分縷晣是以奏請添派官兵以資分理公務稽查宵小清理地面現經理藩院議令先籌應需欵項再行派發官兵自係通籌愼重起見妈才等查庫倫地當冲要係中外商賈總匯人路且係哲布尊丹已呼圖克圖駐紥之所較之烏科兩城地大人雜過於十倍奴才等前請添派蒙古官兵尚恐不敷分撥惟念節所當卽裕所當裕是以未敢稍涉舖張擬請添調筆帖式六員官兵二百五十員名以資分撥辦事緝捕與宣化練軍彼此相輔而行可期公事肅清地方靜謐今奉院議令先籌備欵項奴才等謹將庫倫印房分爲六處及蒙古官兵一營所有營制及印房等六處應行設立宫員筆帖式等分理各公務及每年應需口分津帖柴炭紙張等項另開清單赫呈御覽奴才等總計連奴才等應支口分俸祿米折司員盤費及向年准銷各欵均歸庫倫開放以一勢懽通共庫倫有閏之年一年共需銀三萬七千二百餘兩口外蒙古地方無賦庫倫商賈向不徵稅本處除生息房基兩欵外毫無出産無欵可籌奴才等查從前派往伊犁官兵均由户部洋稅項下發給口分銀兩按李由户部請領發放後因黑龍江兩起官兵由科布多奏明遺撤回省每月出部餉六千兩因烏里雅蘇台駐防官兵欠餉過多經户部議將伊犂吉江六起馬隊每月省出銀六千兩撥歸烏城以資接濟現在烏城已將前項馬隊官兵遣撤每月節省出銀六千兩今庫倫添設官兵總計每年需銀三萬七千二百餘兩因庫倫邊界地當最要所需餉銀亦關緊要仰懇天恩飭部將烏城撤防節省出每月六千兩部欵内撥給庫倫每月三千兩作爲常年經費庫倫得此有著之欵於邊界大局寔有裨益如蒙俞允由奴才等每年派員赴部照數請領囘庫以資發放其内如照例應支養廉俸祿照烏科兩城現放章程每月按庫平開放遇小建應扣一日口分其餘紙張柴薪等雜欵内均按二兩平開放所有扣建及平餘銀兩如遇賜祭應折羊酒及從前捐輸喇嘛等議叙應放賞項縀疋折價因無欵項至今未放凡奉部院指示應放欵項卽由此扣建平餘内開放不奉文者不得濫開統俟一年造册報銷以歸核寔所有遵奉院議籌定庫倫添設官兵每年應需經費數目請將烏城節省出部餉撥給庫倫每月三千兩作爲常年經費之處謹恭摺其陳伏乞皇太后皇上聖鑒謹奏軍機大臣奉旨該部議奏單一件片二件併發欽此○○楊昌濬片再宿汎劉老澗滾壩向係水大則啓水小則閉上年大汛盛漲將該埧照章開放以資宣洩今年正月水勢較小經臣飭廳堵築於正月二十九日土埽各工一律完竢藉以節蓄河流俾利漕運除將做過工程用過銀兩入本年工需餉下彚案造銷外理合附片陳明伏乞聖鑒謹奏軍機大臣奉旨知道了欽此○○頭品頂戴貴州巡撫臣林肇元跪奏爲彚請旌表以彰節烈而維風化恭摺仰祈聖鑒事竊據善後局司道轉據候補知府曾漙等禀稱同鄕官候補府經歴鄧日昕係四川開縣人於光緒九年十一月十三日在省病故其妻蕭氏痛夫情切卽於是夜仰藥以殉該府等目擊情形理合舉報又據署貴陽府知府樊保書等禀稱查有同鄕官候補從九品王建珍之嫂王駱氏適候選從九品王建杰爲室咸豐元年夫故時氏年二十二歲現年五十五歲計守節三十三年又同鄕節婦徐黃氏係選用訓導徐榮方之母適徐祥瑞爲室咸豐五年夫故時氏年二十七歲現年五十六歲計守節二十九年又據仁懷縣知縣許國榮禀稱查有同鄕官候補州判羅錫藩之胞叔母羅陳氏適羅鴻爲室咸豐四年賊陷廣東陽山縣羅鴻被害時氏年二十六歲現年五十五歲計守節三十年該府縣等誼屬桑梓見聞確切並以王駱氏等原籍舉報無人不忍聽其湮没查明年例相符造具事實清册加具印結先後禀請核奏前來臣查烈婦鄧蕭氏等鐵石盟心冰霜鍊骨或猝遇大故竟仰藥以成人或同勵堅貞皆含辛而完節鄕評旣恊宜荷旌揚合無仰懇天恩俯准旌表以彰節烈而維風化除册結咨送部科外謹恭摺具奏伏乞皇太后皇上聖鑒訓示謹奏軍機大臣奉旨均着准其旌表禮部知道欽此○○頭品頂戴貴州巡撫臣林肇元跪奏爲查明學政閱文幕友人數姓名籍貫恭摺具陳仰祈聖鑒事竊查名直省學政到任所延幕友人數姓名籍貫例應查明具奏貴州學政臣楊文瑩於光緒九年十二月十五日到任所延幕友當經臣照例查詢兹准該學政咨稱共延幕友四人羅芳城丁其英均係湖南舉人侯昌鉅係湖南優廪生張鵬南係浙江監生該幕友等俱籍隸外省並無貴州本籍之人查黔省應試生童爲數無多所延幕友四人足資校閱除囑該學政嚴密關防並於考試各屬生童臣仍隨時留心稽查外謹將查明學政閱文幕友人數姓名籍貫緣由恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴貴州巡撫臣林肇元跪奏再前撫臣曾璧光以四川補用同知直隸州知州卽補知縣廖葆恒籌解黔餉防剿川邊尤爲出力請俟補同知直隸州知州後以知府用於同治十二年六月二十三日奉原批該部議奏欽此旋准部臣議係層遞預保核與章和不符奏令另核請奬等因自應遵照辦理合無仰懇天恩俯准將該員廖葆恒交部從優議叙以昭激勸出自鴻慈除咨部查照外謹附片陳明伏乞聖鑒訓示謹奏車機大臣奉旨着照所請吏部知道欽此○○頭品頂戴貴州巡撫臣林肇元跪奏再前撫臣曾璧光於克復興義府新城縣城各城並剿平扁担山等處老巢及上游全境肅清案内將在事出力之候補從九品未入流王光熙保以州判仍留原省儘先補用光緒元年四月十六日奉旨允准在案兹查原保清單内將未入流官銜漏未繕叙相應仰懇天恩俯准勅部更正以符原案謹附片陳明伏乞聖鑒訓示謹奏軍機太臣奉旨吏部知道欽此○○桂祥等片再奴才等查庫倫一切食用諸物昂貴奴才桂祥每年應領養亷銀三百六十兩除扣平外寔領銀三百二十八兩有奇寔屬不敷用度查前任大臣喜昌前在庫倫辦事大臣任内每月支食口分不支養亷合無仰懇天恩准奴才桂祥照前任大臣喜昌每月支食口分惟喜昌在庫倫任内每月支食若干無憑查核奴才查現在任所一切需用因諸物昻貴撙節用度每月口分銀二百兩足敷應用可否准奴才桂祥照前任大臣喜昌每月支食口分銀二百兩以資用度之處出自天恩是否有當伏乞聖鑒謹奏軍機大臣奉旨覽欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十年三月十三日京報全錄]  
　　宫門抄○上諭三道錄前○河督成奏遵旨酌議山東黃河工程未能統治情形摺子○黔撫林奏委署各員缺片○川督丁奏報出省查閱營伍日期片○漕督楊奏請展緩漕項奏銷片○署陜撫葉奏請補通判摺○大臣劉奏請旌表摺子○大臣桂等奏養廉銀兩請全數開支片○三月十三日禮部宗人府欽天監侍衛處值日無引見○葢王等由東陵回京請安○齡公假滿請安○廖壽桓吳廷芬各謝署缺恩○芬車請假六個月○召見軍機御前大臣六部尚書○○河東河道總督奴才覺羅成孚跪奏爲遵旨酌議山東黃河工程相距豫境較遠河督未能統治情形恭摺據實覆陳仰祈聖鑒事竊奴才於本年二月初七日准工部咨議覆御史吳壽齡奏黃河修防亟應通籌全局變通盡利一摺恭錄諭旨並原摺復奏咨行到豫查該御史原奏内稱東河總督專辦河南工程兼顧運道而下游修守之工其在開州長垣東明者則責之直隸總督其在曹州兗州等屬者則責之山東巡撫今則黃河大溜全注山東大清河不能容納奇險百出災患頻仍請責令東河總督統治全河上下游修防事宜並廳汎如何移置飭部斟酌妥善俾各有專責等語部臣以河南至山東海口轄境較遠河臣能否兼顧令卽會同山東巡撫妥議具奏等因伏查河東總督一缺從前管轄黃河兩岸共十四廳自咸豐五年蘭工失險後下游河涸工停奏明裁汰七廳僅留現在上游七廳所管堤工南岸三廳共長二百一十餘里北岸四所共長二百六十餘里兩岸險工南倍於北奴才甫經履任尚未經歴三汎不敢人云亦云惟上年曾任開歸道缺率屬修防一切緩急機宜在所目覩兹復詳稽載籍博採羣言總以黃流移步換形險無定所處處宜守刻刻宜防各廳料物工程雖俱責成道廳預爲籌辦而河臣總司考核每屇伏秋周歴稽查駐工防守一遇河水盛漲或上下同時出險或南北先後出工往來躬督搶護已覺鞭長莫及策應不遑若再兼以東省工程則相去千有餘里工遥境隔必致兼顧難周有悮機要且東堤甫經興築河勢變遷靡常若遞令移置廳汎則堤壩之增修員弁之添設種種煩費非另籌巨欵不辦值此庫項奇絀恐亦不易取盈况帑項驟增於河防果否有益尚無把握此奴才輾轉籌思有不能不預爲計慮者也竊以東工近在濟南仍由撫臣兼辦不惟事權統一呼應較靈且修守巡防諸可隨時稽核帑料庶不多糜要工良有裨益奴才受恩深重但使力所能行斷不敢稍涉畏難遽分畛域祗以事關重大兼任未宜又何敢遷就游移致妨全局謹此據實陳是否有當仰祈聖明照察訓示祗遵所有東工距豫較遠河督未能統治緣由理合會同山東撫臣陳士杰恭摺具陳伏乞皇太后皇上聖鑒勅部核議施行謹奏軍機大臣奉旨該部知道欽此○○頭品頂戴貴州巡撫臣林肇元跪奏再貴西道李用清欽奉諭旨補授貴州布政使遵卽恭錄行知業於十月初八日到任所遣道缺新授貴西道李肇錫到黔需時查有候補道儲裕之通逹政體辦事細心堪以署理又署安順府知府孫清彦調省遺缺查有實缺知府蒲隂枚堪以飭赴本任又貴筑縣知縣林品南撤任遺缺查有鎭遠縣知縣李兆梅廉幹有爲堪以調署又湄潭縣知縣周啓江撤省查辦遺缺查有准補開縣知縣胡壁才具練逹堪以調署除檄飭遵照外謹會同雲貴總督臣岑毓英合詞附片陳明伏乞皇上聖鑒謹奏軍機大臣奉旨知道了欽此○○丁寶楨片再光緒九年分奉旨派臣查閱四川營伍業經臣於九年八月出省前赴重慶鎭分别查閱完竣曾將出省回省各日期及校閱情形先後附奏在案尚有川北等鎭營伍應遵旨親往查閱兹擬於正月二十四日由省起程往閱川北鎭屬營伍並沿途閱看各該州縣禀報團練保甲以期整頓所有臣衙門日行事件飭委藩司代拆代行招審案件並令該司代爲勘審俟臣回省覆核分别題咨其緊要事件仍隨時包封遞送行次親自核辦所有臣出省查閱川北鎭營伍日期理合附片具奏伏乞聖鑒謹奏軍機大臣奉旨知道了欽此○○楊昌濬片再查漕項錢糧例隔年三月内奏銷向遇因公查造不及歴經奏明展緩在案兹據浙江粮道廖壽豐詳稱浙省荒田設法招墾雖新墾年有加增然荒土尚難全闢上年自夏徂秋被水被風被潮受傷災歉並成於剔荒微熟之中再行扣計蠲緩頭緒紛煩碍難遵限造送所有光緒九年起運八年分漕白各欵奏銷册籍擬請展緩三個月由道出詳等情前來臣覆核無異相應仰懇天恩俯准將浙省漕項奏銷展緩三個月俾得逐細勾稽以昭愼重謹附片具陳伏乞聖鑒訓示謹奏軍機大臣奉旨着照所請户部知道欽此○○者理陜西巡撫布政使臣葉伯英跪奏爲請補要缺通判以裨地方恭摺仰祈聖鍳事竊照磚坪廳通判徐敦翰升補乾州直隸州知州遺缺於光緒九年五月十七日奉旨應以第五日行文陜省照限五十日减半計算扣至六日十六月作爲開缺日期係要缺應在外揀選升調當經撫臣憑譽驥以隴州州同方玉潤奏請升補在案兹據石泉縣知縣吕耀煒詳報該員方玉潤於九年八月二十四日在石泉縣知縣差次病故係在未准吏部議覆之先所有磚坪廳通判員缺自應照例仍以從前徐敦翰升補乾州直隸州知州開缺之日另行揀員升補查該廳地居南山界連川楚五方雜處良莠不齊一切彈壓拊循胥關緊要非精明幹練之員不足以資治理查該省並無簡缺通判應調亦無卓異引見回任應升人員臣督同藩臬兩司在於通省現任煩簡知縣佐貳著有勞績循例應升各員内逐加遴選非現居要缺卽人地未宜惟查有候補通判王琴心現年四十三歲湖南郴州廪貢生遵例報捐通判選用因在甘省定西各軍辦理營務於關隴肅清案内保奏光緒二年二月初四日奉旨著以本班留於陜甘補用欽此七年六月遵例加捐鹽提舉升銜七月初十日蒙欽派王大臣騐放奏請發往十一日奉旨依議欽此照起程十月初六日到省試看期滿甄别堪以煩缺補用在案查該員年富才明辦事奮勉以之請補磗坪廳要缺通判洵堪勝任第該員係候補初任人員且調缺請補與例稍有未符惟缺居煩要人地實在相需例得據實陳明據署藩司張端卿臬司張煦會詳前來合無仰懇天恩俯念南山員缺緊要勅部核覆准以候補通判王琴心補授磚坪廳通判實於要缺有裨如蒙俞允該員係候補通判請補通判銜缺相當母庸送部引見合併陳明所有請補要缺通判緣由謹會同陜甘督臣譚鍾麟恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○欽差大臣督辦新疆軍務兵部右侍郎二等男臣劉錦棠跪奏爲節婦年近七旬孝慈素著足式里閭謹據情籲懇旌表以闡貞潜恭摺仰祈聖鑒事竊臣據統領董定軍遇缺題奏提督董福祥記名提督田九福署迪化州學正李思范等禀稱已故民人李柏林之妻李周氏現年六十九歲籍隸甘肅寧夏府靈州係總兵銜留陜西補用副將霍伽春巴圖魯李雙樑之母也質稱淑愼德本幽閑道光二十年李柏林病故遺子二人長雙棟年甫四齡次雙樑尚在襁褓氏時年二十五歲含悲守節矢志撫孤家况奇貧翁姑垂老氏度日維艱饔餐時有不給而甘旨之奉悉藉紡績經營未嘗或缺道光丁未戊申年間翁姑相繼物故周氏竭力營塟俻歴苦辛其節其孝久已鄕閭嘖稱同治元年氏長子雙棟又復病故迨雙樑成立適　逆回擾亂顚沛流離之際周氏命雙樑從軍擊賊勉以忠義雙樑秉承母敎轉戰各處得保今職其深明大義尤爲巾幗中所罕見職等同居梓里夙　蘭猷觀其比美郝鍾洵足高標綽楔現在李雙樑與職等均在新疆軍營効力未克呈由地方官詳請咨奏惟以誼關戚友情切鄕隣見聞旣眞不忍聽其湮没謹造具事實册詰聯銜禀懇核奏前來臣查節孝貞烈婦女例准請旌並准繕具事寔册結送部由部核覆彚題歴經各直省遵辦在案兹節婦李周氏儀嫓甘泉心盟古井勵綺年之苦志祇憑紡績爲家朂大義於藐孤能執干戈衛國况值雙親待哺奉義無虧斯爲一節可嘉表彰宜極旣符年例應沐褒揚提督董福祥尊夙共里閭熟知閫節事允孚於衆論臣難壅於上聞合無仰懇天恩優旌苦節庶並維持風化悉荷皇仁除册結咨部外謹會同陜甘督臣譚鍾麟甘肅學政臣陸廷黻合詞恭摺具陳伏乞皇太后皇上聖鑒訓示謹奏軍幾大臣奉旨着准其旌表禮部知道欽此○○桂祥等片再查蒙古辦事大臣向年所領養亷銀七百二十兩嗣因庫欵正絀核减開放每年均按三百六十兩除此再無别項領欵現在庫倫諸物昻貴用項浩煩寔屬不敷用度合無仰懇天恩准蒙古辦事大臣每年應領養亷銀全數開支自先緒十年起每年按七百二十兩開放之處出自天恩是否有當伏乞聖鑒謹奏軍機大臣奉旨覽欽此 
 
