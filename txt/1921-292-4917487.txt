# 1921 - 292 - 4917487

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[甌脫之時（冷）]  
　　近日以來國内外事甚沉寂非太平無事也事與事之間如地之有甌脫今正其時也 
　　今日較要之事覆日第二次牒文耳餘則蘇省會之搗亂耳外此則一二學潮一二罷工而已内閣已續舊也北方之戰川已粗定也南方之北伐未開始也其他若國是會議廬山會議以及國外之太平洋會議或則謀而未成或則成而未舉其風潮澎湃之勢或已過去或尙未來故以今日言若風平浪靜而初無可以動人之消息也 
　　雖然甌脫之時其能有幾多大問題之開幕即在目前凡我國人幸勿視爲閒暇無事安樂而自足也 
[命令]  
　　十月二十五日大總統令　派孫寳琦爲賑務處會辦此令　　又令　派惲寳惠爲賑務處坐辦此令 
　　又令　財政次長代理部務潘復呈河南財政廳廳長陳善同懇請辭職陳善同准免本職此令 
　　又令　任命王光第爲河南財政廳廳長此令 
　　又令　財政次長代理部務潘復呈熱河財政廳廳長白承頤呈請辭職白承頤准免本職此令 
　　又令　任命欒駿聲爲熱河財政廳廳長此令 
　　又令　任命章啓槐爲察哈爾實業廳廳長此令 
　　又令　任命劉恩格爲察哈爾興和道道尹此令 
　　又令　任命關海清爲奉天關監督此令 
[專電]  
　　北京電　駁日二次案中當軸暗示一點係根據本報九月二十日與二十九日兩次京電可參觀其德使聲明一點係德使表示遺憾文字正足以證明不自然性質此外關係外長與日使會晤紀錄我無直交意味又提出和會希望條件亦無直交痕跡政府已一再聲明是否列入此節略中尙待最後之修正（二十六日上午十一鐘） 
　　北京電　院覆魯田魯案二次駁書正在核議一俟送出卽公表希諭各界勿相驚擾（二十六日上午九鐘） 
　　北京電　顏電伍秩庸勸梯雲蠲除成見爲國家渡美（二十六日上午十一鐘） 
　　北京電　中德井陘鑛問題外部接卜使照會要求整理辦法未確定前所有德人股資不可提用外部覆該鑛前係中德合辦政府有權動用股欵不能便認爲所提卽德股（二十六日上午十一鐘） 
　　北京電　德華銀行交涉德使要求將該行賬簿先行發還財部認爲未至時機（二十六日上午十一鐘） 
　　北京電　比國銀公司電交部京漢路被德國所没收之欵核與該路局呈報戰事損失之數不符請查覆（二十六日下午九鐘） 
　　北京電　據外息海州及魯境土匪與海盜用宣統十三年旗幟顯係復辟黨從中鼓惑（二十六日上午十一鐘） 
　　北京電　法使質問烟濰路線何以將天主堂地基圈入範圍請劃出 
　　北京電　府經濟討論會派洋員亞力斯頓昨赴農交内三部接洽修正世界年鑑事務（二十六日上午十一鐘） 
　　北京電　財潘向京商業行借八萬今日又向滬福利銀公司借十萬 
　　北京電　部令道清路協欵該路覆還債不够無法應命（二十六日下午九鐘） 
　　北京電　總稅務司安格聯請設長江下游水道委員會財部覆現已籌有辦法將來設專辦機關該稅司可條陳意見母容設委員會 
　　北京電　交部覆田督交通賑欵統計收僅三百餘萬早罄不敷數另籌彌補無欵可撥河决需欵俟内務部提案另議（二十六日上午十鐘） 
　　北京電　馮煦電請將續辦附加欵悉數由本省截留賑災 
　　北京電　趙炳麟請提助桂軍費之餘數四十萬作賑桂用查此欵現在震義（二十六日下午九鐘） 
　　北京電　察哈爾都統署電院桑貝子旗又有蒙匪二千高揭紅旗侵入烏叨大道徵發糧秣甡畜係將此項甡畜販賣於紅黨接濟俄國（二十六日上午十鐘） 
　　北京電　赤塔電赤政府擬以優林去職另派西迭依曼或彼得羅夫來華交涉（二十六日上午十一鐘） 
　　北京電　滿站日本軍事委員通告萬司令云赤塔政府企圖先推倒巡帥然後攻入日本等情吴督電京謂别有作用乘遠東傳播共產主義彼乃利用時機從中簧鼓允宜與對俄一體嚴防 
　　北京電　宋小濓任免東路人員均不報部部電申斥（二十六日下午九鐘） 
　　北京電　趙榮華電二十三日分兩路進攻施南（二十六日上午十一鐘） 
　　北京電　膠東各屬紳商電控張懷 
 
 

Page 8

 
 
斌溺職殃民請撤免又史福全等控張五大罪包抽土稅養匪貽患尅扣餉項縱兵擾民欺凌紳商 
　　北京電　院電魯田查辦張懷斌 
　　北京電　魯田電察看河工漾日（二十三）事竣回省沿途各屬安寗 
　　北京電　參謀部遣送日本陸軍大學學生昨張懷芝在部面試錄取僅四人（二十六日上午十一鐘） 
　　北京電　閻錫山派伊弟妹錫坤等赴法留學已請敎育外交兩部備案（二十六日上午十一鐘） 
　　北京電　禍首曾毓雋之甥女陳李氏二十二日由憲兵司令部省釋 
　　天津電　直議會以東山巨匪在東明濮陽等處焚掠特電請保定曹巡閱派兵痛剿以免直南發生危險（二十七日上午一鐘） 
　　漢口電　靳旅步兵兩營由羊橋司撤防寢（二十六）晨過漢搭車赴偃城 
　　漢口電　聞吴因川鄂和議有變化哿（二十）並未赴岳一說已至岳復折回宜實在行踪軍署亦不明惟歡迎情形極忙亂另訊吴定感（二十）（七）乘楚振艦由宜赴岳艶（二十九）可返漢（以上二十六日下午六鐘） 
　　香港電　孫宥（二十六）抵邕與陳炯明商重要問題陳雖擬艶（二十九）前返粤因孫到並因桂匪未靖又從緩 
　　香港電　許崇智擔任援湘前線擴充五混旅 
　　香港電　定梧爲桂省會孫到邕後陳與馬君武將隨遷梧 
　　香港電　粤軍援桂三個月報銷已達二百六十餘萬 
　　香港電　中葡交涉暫停須候陳返再議 
　　香港電　徑（二十五）國務會議批准林修梅陞上將及立像案 
　　香港電　報載黄培桂趙仲槐九月二十三被馬濟槍斃 
　　香港電　福軍宥日出發赴韶 
　　香港電　伍日前赴香山晤唐敬（二十四）始返（以上二十六日下午十鐘） 
[公電]  
　　廣西馬君武來電　各報館均鑒北庭以全國鹽稅餘欵抵借外債經四川劉總司令有電雲南顧總司令並貴州盧總司令虞電粤軍陳總司令虞電陳述利害反復詳盡洵屬喪權辱國罔念民生稍有人心斷不出此諸公關懷大局諒有同情務乞一致反對以延國脈至深禱祝廣西省長馬君武删印 
世界路透電 
[華府會議之各國觀]  
　　二十五日海牙電　外交大臣康尼碧克氏今日啓程赴洛特丹擬由該處乘船赴美參與華府會議首相美使及其他外交家均在車站送行 
　　二十五日華盛頓電　華府會議大約將在十一月十二日開幕因十一月十一日國人專注意於愛國慶祝也紐約時報所稱議事日程中列有國際財政問題之說已由當局否認 
　　二十五日巴黎電　愛文納報論越南在太平洋之顯著地位謂法國不可不注意於遠東問題當就越南着眼而考慮太平洋問題蓋華府會議所提議之事件無論其爲海軍與陸軍或經濟皆與越南之安危興衰多少有關係也爭持不决之難題多可從越南覔取解决之鑰法總理遴選薩勞氏爲赴美與會之代表並選熟於亞洲法國開拓事業之專家以爲之副可謂得人想薩勞氏在華府會議席上必能不忘此也 
[英愛議和情形]  
　　二十五日倫敦電　首相昨日因見英愛問題之情勢頗爲吃緊特建議以極小之委員會進行談判謂就其經驗而言委員會人數愈多所議之事愈難迅速解决會議於是乃採納首相之建議故今日與昨日之會議雙方僅各有代表兩人 
　　二十六日倫敦電　據官中宣稱英愛大會之全體會議業已展緩因昨日所述之委員會仍在集議也 
[法議院中之對德談]  
　　二十五日巴黎電　今日衆院討論行政方針開慶氏抨擊政府對於北部罷工之態度及對德之政策總理白里安答稱如德國繼續隨韋士内閣决計履行義務之步趨則法國實無施用强力之理由云云共產黨議員拉勞氏在衆院演說俄國之災况 
[英議院中之東方事件]  
　　二十五日倫敦電　今日下院開會時議員肯容氏質問曰英政府是否仍爲與日所訂之秘密條約所束縳日本曾在巴黎和會口授其處置山東之政策今時勢已變英國關於此事之態度其已變更否張伯倫氏答稱就英政府而論山東問題已由列入凡爾賽和約之决議解决矣 
　　二十五日倫敦電　下院今日開會華爾特爵士質問日本旣要求必須覔地移殖其稠密之人民外交次官當能報告確實之統計以證明日本在近今所得之土地如高麗臺灣庫頁琉球島殖民之程限哈姆斯韋士氏答稱外交部由日人方面所得最近之數彼信尙屬可恃計一九一八年高麗有日人三十三萬六千名臺灣十四萬八千名一九二○年庫頁島有日人十萬零五千名又謂琉球島地小人衆未能供日本移民之用 
[加爾復辟失敗記]  
　　二十五日匈京電　加爾氏之軍喪失半數後已向太土伊逃亡農民曾毁通該處之鐵路迫令加爾氏之軍委棄火車六輛臨時政府中之格蘭資氏及賴柯夫斯基氏均爲國軍所擒 
　　二十五日巴黎電　據羅京電稱加爾氏已在距匈京西二十哩之土蒂斯就俘暫禁於巴拉同湖濱蒂哈尼寺内 
　　二十五日瑞京電　瑞士政府决議將加爾氏之眷屬除兒童外逐出瑞士 
　　二十五日泊萊格電　捷克斯拉夫總理皮恩士博士在國會外交股員會演說述及加爾氏之舉事謂捷克斯拉夫政策志在使條約得以履行解除匈國之武裝阻止再起近數日之事變懲治罪犯匈國大局雖已稍定捷克斯拉夫政府所下一部分之動員令仍在進行中 
[各國近事記]  
　　二十五日柏林電　韋士博士現正組織新内閣 
　　二十五日巴黎電　時報得悉阿爾巴尼亞新内閣業已組成以伊文希里氏爲總理兼長外交 
　　二十五日巴黎電　希臘首相戈拉里斯氏及外交大臣巴爾太齊氏今晨謁見法總理白里安氏 
　　二十五日巴黎電　瑙威選舉之結果尙未發表聞保守黨已在大鎭獲數席急進黨失去多席而多爲一新黨所得新黨黨員前多屬急進黨 
　　二十五日哈佛電　盛裝美國無名英雄之華棺今日由此間舁登哇林配克號巡洋艦運回美國備享一時之榮　　二十五日巴黎電　據華沙電稱波蘭政府已接受國際聯盟關於上西萊西亞問題之决議已派駐丹齊波蘭高等委員浦爾金斯基氏談判波德經濟條約 
　　二十六日華盛頓電　航務部今日宣稱現擬試撥政府所有之客貨混合船十艘駛於太平洋中五艘自北太平洋開至中國日本及菲列濱羣島尙有三艘由舊金山及開列福尼亞駛行同一航線 
　　二十五日倫敦電　英國合作銀行因自法羅氏銀行倒閉後提欵者甚多加以近日營業不佳故已中止交易 
　　二十五日華盛頓電　哈定總統今日乘專車出游南方各州 
太平洋路透電 
[宜昌戰後情形]  
　　二十六日漢口電　二十三日宜昌無綫電稱美塘（譯音）與安南輪船昨由重慶抵此據稱各輪船均安抵重慶隆茂輪船受衆抵制不許卸貨及旅客行李甚至欲加害於船長郝爾氏隆茂輪船未能開離美砲船摩諾開細號已派兵四人登該船英砲船台爾號曾於十五日在官渡口以來福槍及機關槍轟擊川軍 
[北巖貴族之英日續盟談]  
　　二十五日香港電　路透訪員今日謁見北巖貴族北巖氏曰日本報紙代表曾在馬尼剌詢余對於英日聯盟之意見余答彼此語言或有未能盡解之處難免紀述有誤故余擬在香港向英國通訊社發表意見近兩年内余漸敢决定英日盟約已遠逾其效用日本曾於戰時抒誠履行約言而得豐富之報酬矣華府會議爲平等之會議其目的乃在訂相互之協約但英日兩國關於中國已早有成約美國舉動殊受妨礙中國者實太平洋之主要問題也英日聯盟確爲今日阻止英日美三國灑脫解决太平洋問題之要端蓋英日聯盟實置美國於支配中國甚切實協定之外也聯盟之延長徒起剌激美國之輿情與政界徒足侮辱中國而不能稍增英國在亞洲之威望不能輔助中國脫離目下騷亂之合作計畫有所裨益且使美日兩國岐異之利益不能融洽中國今日不能予滿意之國家保證故國際輔助中國之舉有急成事實之必要余意太平洋問題如不措於英美友誼與合作之基礎則不能解决之獨惜英日聯盟已延長至美國所諒解或華人所願意之點以外耳北巖氏定今夜赴廣州明日赴横濱 
國外要聞 
[美人對我太議代表之輿論]  
　　世界新聞社紐約通信云自華盛頓會議發起以後中國南北兩政府各爭正式列席之權廣州政府駐美代表竭力運動美當局承認南方派遣代表參加會議美政府之意認事實上列國所承認之中國政府祗有北京政府故對於南方僅許其派員加入北代表團中以示統一至美人輿論頗不一致有謂中國不宜南北互派代表以暴露分裂之弱點者有謂北京政府已無統攝全國之能力南方政府當然有權派代表參加會議者日昨紐約講壇報載有一社評一投函適代表上述美人方面之兩種意見茲爲彙譯如左以見美國輿論之一斑「（一）紐約講壇報社評」前之東亞帝國現狀殊不晴朗控制南中華之廣州政府反對北京政府派員代表中華民國出席限制軍備會議質言之彼反對北方政府招致南方人民之贊助我國務院則祇承認北京政府爲中國之元首雖孫逸仙與少年中國黨外爲美國之好友我政府并未承認南方之要求然我人之正式接受北京政府爲中華民國之代表廣東人殊不以爲然彼等堅欲美政府直接邀請廣州政府列席會議孫逸仙並宣言苟非廣州代表預聞關於遠東事件之决議則槪不認爲有效孫君殆必曾讀過伐來拉氏（譯者按伐氏爲愛爾蘭新芬黨首領）之演說辭及報紙者歟「（二）RobertHarris氏投函」余久讀貴報夙仰記者擁護正義今日論中國之社評乃殊不類何爲不明中國之内情若是歟哈定總統所召集之會議人皆歡迎之認爲太平洋和平之一大步驟然欲會議得收良果必須有一代表全中國人民之中國代表團列席此人人所知也凡熟悉東方政情者皆知今日北京之官僚以一切國權抵借日本金錢以付爲彼等護符之武人日人在北京之根據日益牢固以致中國人民曾圖以武力推翻之不復認爲政府即北方之武人亦何嘗服從不過藉爲傀儡以攫金錢耳明乎此則吾美國安能認北京有權派遣代表而合法之廣州政府反無此資格耶南方政府控制中國人口之半抱進步主義之省分多在南方其開明的首領如伍廷芳博士曾兩次爲駐美公使美人咸知其名孫逸仙博士爲中華民國之父曾居美十年其共和思想大半得諸美國南方六大省天產之富地位之要甲於全國此外尙有三省對南方表示同情此等省分中人口共有二萬萬以如此多數之中國人民苟無代表參加會議遠東問題安能解决耶又安能公平討論耶北京之代表决不願爲南方發言北京代表所承認之决議南方人民亦决不服從南方爲獨立區域其不服從北方自合於情理夫北京政府旣不能代表全中國苟有關於全國之决議復無實行之能力則南方不派代表於理爲不公於事亦屬不妥如果南方二萬萬人不遣代表則中國之參加會議直爲一滑稽劇耳吾美國政府豈願見此滑稽劇乎照此情形論之美國旣爲中國歷史的好友應邀請南方政府列席會議貴報素來主張公道應喚醒美國人民使知中國大局之眞相（九月二十日） 
國内要聞 
[北京通信（蒓）]  
　　國際律師協會之缺點 
國際律師協會第一回總會於本月二十三日假中央公園社稷壇行開會式美菲日韓及本國各省區律師之到會者共有三百餘人其開會日程曁開會中一切情况業已詳載不再複述茲所欲報告於閱者蓋有下列各種情形（一）形式方面此次國際律師栛會開會其所發之招待日程對於中外會員並不一致蓋對於外國會員除中華律師協會二十三日之晚餐招待及司法部二十四日農事試驗塲園遊與夫南海二十五日之園遊外尙有市政督辦二十三日之午餐招待靳總理二十四之晚餐招待及大理院銀行公會二十五日之早晚叙餐招待此種情形顯示中外歧視在中國會員方面立論初非徒哺餟而來本視招待與否爲無足重輕然從外國會員之心目中觀察足見中國之政府社會對於律師曾無尊崇之觀念不將啓外人輕視之機耶自侮人侮於此不覺失嘆至於國際律師協會之開會原期發展我國之國民外交俾於國際問得法律上之正義上年東方辯護士會在日本開會舉凡國民團體無不開會招待孰料此次國際律師協會開會舉凡一切國民團體如京師總商會報界聯合會之類槪置之不問不理而身當外交衝途之外交總長亦未曾在迎賓館爲一度之招待此雖爲我國民對於國民外交觀念之薄弱然究不能不歸咎於協會職員之籌備之不同何則當國際律師協會選舉職員之時當選會長者爲汪有齡當選會計主任者爲鄧鎔然汪有齡爲政客色彩之律師京津上海僕僕往來而又在京之日居其少數會務自難兼顧於是而會計主任之鄧鎔得以主持一切矣鄧氏本爲官僚色彩之律師其對於各股職員及各省區代表均以上官自居舉凡各職員及各省區代表所發表之會務計畫無不予以抺煞以致外交總長京師總商會等事前均未得有協會之接洽而國民外交上遂留一重大之缺憾矣其尤可笑者上海律師公會代表王煥功因到京較遲於二十三日在會塲請領徽章屢經交涉始獲領得而鄧鎔之子女僕從何一不佩獬獵徽章（國際律師協會徽章上鐫獬　）徜徉於公園三殿之間騰笑外邦莫此爲甚至二十三之晚餐旣由中華民國律師協會招待例應由中華民國律師協會會長主席致歡迎詞方爲盡禮詎該會長傅紹儒反退居於來賓之列竟由國際律師協會會長汪有齡主席演說實爲讌會上重大之失禮然此僅在形式上之關係可不深責今請進而述精神方面者（二）精神方面按照該會所發議事日程一開會報告二會長就席致祝詞三來賓致祝詞或演說四撮影五開議夫日程旣列有開議字樣在記者以爲必有宏言讜論可以聆受孰知各會員於撮影之後一鬨而散記者猶以謂是日時已過午或爲時間所限翌日當有續會再行提出議案乃今日於農事試騐塲面詢汪有齡此後有無續會詎汪氏答云此會昨日業已閉會聞之不覺詫異豈此會之目的僅在飲食遊覽耶况日本來會列席之增島花井二博士其讌會席之演說及私人間之談話均有希望中國提出收回領事裁判權及採用陪審制度議案之表示其言略謂「中國收回領事裁判權必須修改條約若欲修改條約必先從國民外交入手因國家外交純出譎詐無從知悉眞意若國民外交彼此可以相見以誠尤多互助之精神况以正義言領事裁判權實爲國體上莫大之侮辱於國際間已無容受之餘地故切盼中國乘此提出將來回國後可爲十分之贊助期促彼國政府之覺悟至陪審判度日本在明治二十四五年間曾經一度採用其結果頗爲良好亦希望一併提出以謀東方國人民共得法律上之幸福云云」詎知此次開會竟無人提案者不將使外人齒冷耶至本國會員列席者除在協會任職員者外實有一百餘人對於此種開會莫不均抱悲觀乃有艾善濬蒯晋德徐均等二十七人署名之公函遞交會長汪有齡其原文如下「我國肇造於今十稔法律問題諸待商榷人民生命財產倚法以爲維護近以各律未經頒布權義恒失其平兼之内憂外患紛至沓來法治之基根本已　善濬等職責所在關係至深一再思維痛莫能喻竊以目下國内各地方律師因國際律師協會開會來集京師實我同人交換意見解决法律上一切重要問題之最良機會特懇會長先生迅行通知國際律師協會中華民國國籍律師各會員開一懇親大會以便相互討論是爲至盼再中華民國律師協會實質上以各律師公會爲單位善濬等及現在各地方到會律師有非該會會員者未便逕向該會陳請合併聲明」此種公函不可不謂係本國會員之一種反響然汪氏接受之後在事實上究竟能否照辦現在尙難預料惟汪面約二十六日頣和園叙餐時再行確定辦法姑拭目以俟之可耳（十月二十四夜十二時） 
 
 

Page 9

 
 
   
 
 

Page 10

 
 
國内要聞二 
[政府將再駁魯案日牒]  
　　魯案自上次閣議决定再發聲明書後外交部當即着手起草昨日（二十四）下午全部業已脫稿擬今日提出閣議加以修正如無他種稽延原因則一二日即可發表至其内容則對於日本揑造之事實略加聲辯而對於德代表之聲明及從前種種因脅迫而成之條約均加否認法理與事實兩方理由皆極充分據外部某要人所談其要點共分三項（一）對於利中公司理事余晋龢之八條委係余氏個人行動問題政府未便認爲魯案關係文件（二）中國爲參戰國之一員若以日本攻青島之故而取得膠州則在歐洲參戰之國家以美國最有功而美國奪回法比地方甚廣美國並未要報酬中國因參戰之故反而失地乃不簽和約之理由旣未簽約自無履行百五十六七八三條之義務（三）九月七日日本之節略交還利益係將權利完全取去僅給中國名義上之收回主權去吾國民之期望甚遠以上各節已電駐外公使徵求意見惟能否於星期三交付小幡則尙在未定耳二十三日太平洋會議各團體聯合會議推萬兆芝林天木張武靳錫蘭四代表往謁顏惠慶氏於外交部由萬君等質問日本節略來由及對二次通牒辦法與是否有總代表及其行程顏氏答謂日本二次通牒中叙有中政府有意直接交涉云云實屬無稽之談在數月前曾以私人資格與日使談魯案巴黎會議時之和平研究會亦曾交換意見但旣非公事往還不能爲交涉根據其說不攻可破對二次通牒决定爲簡單之駁覆惟因審愼於國際之形勢及利害駁覆之時期尙須稍爲延緩至總代表一節各國無總代表之名稱中國亦决不設總代表余（顏自謂）極願赴美但恐事多不能往設余赴美亦以普通代表名義前往並非爲總代表云 
[借債度日之政府今後將借無可借]  
　　自靳雲鵬組閣以來對於理財裁兵本以積極進行爲標榜乃經年累月無有一事不以敷衍對付爲妙訣延至今日圖窮七見已無可掩飾今靳氏又復登臺究竟對此可驚之財政情形有無澈底辦法日來尙無所聞萬一仍襲其從前借一天過一天之故智則轉瞬之間社會秩序求如今日將不可得茲將兩年來政府所借之大小債欵列舉如下讀者當知如此借法今後即欲再蹈此轍亦不可能言之誠傷心之至者矣查中央所有借欵多以鹽餘爲抵押共計五十餘起多者數百萬少者百萬數十萬再少者十萬八萬其總數計四千餘萬其中中國銀元約二千五百萬元日金約一千六七百萬元法幣五百萬佛郎德金五百萬馬克意幣一千二百萬吕耳上述四千餘萬之借欵承借之中外銀行及銀公司亦二十餘家其間所借中國銀元以交通銀行數最巨先後兩次借二百萬元共計四百萬元而以華俄道勝銀行所借次數爲最多共借十二次祗第一次借一百萬以後則十萬二十萬三十萬幾於每月押借甚有月借數次者德金五百萬馬克亦道勝所借總計該行承借之欵亦在四百萬左右也其次新近成立之阜通銀公司一次承借三百萬元邊業銀行兩次承借計一百七十五萬元北洋保商銀行兩次承借計五十五萬元又日金二百萬元勸業銀行兩次承借計一百二十萬元又日金十二萬元滙豐銀行四次承借計一百二十萬元滙業銀行一次承借五十萬元又日金四百零四萬元德金五十萬馬克元記一次承借一百萬元愼記兩次承借計八十萬元明華銀行一次承借五十萬元又銀七十萬兩此外如中法實業銀行天津華法銀行中國實業銀行聚興誠銀行裕通銀號均有一二次借欵其數二三十萬不等華法則爲三十六萬元以上五銀行承借總數約計一百五六十萬元又日本興亞公司承借日金二百五十萬元又日本興業銀行兩次承借共日金四百二十五萬元又日本大倉洋行承借日金二百四十五萬元又商業銀行承借法幣三百五十萬佛郎又永大銀號承借法金一百萬佛郎又震義銀行承借義金一千二百萬吕耳又暫借北河工欵一百萬元又費克斯公司借欵一次其額甚巨確數未詳又有敎育基金發行國庫劵二百萬元亦係以鹽餘擔保鹽稅總收入雖年有八千萬元除西南截留各省協欵鹽務行政經費大借欵扣利整理金融公債擔保等而外其實在所存鹽稅餘欵每年已僅剩一千二百萬左右每月亦祗實攤百萬今祗數月之間而以鹽餘零碎抵押至如此之多今後若仍不免於借債則恐無可抵押即有抵押而北京銀行亦旣搜刮一空大家無有現金不特政府不能維持即銀行自身更將何法以資流轉言之殊令人冷汗透背也 
　　又此次靳氏銷假與靳有密接關係之潘復本有眞除財長之說但日來各方面索餉之聲紛至杳來潘因此亦不敢冒昧登台據財政界人言則索餉者不下有十餘處之多今撮要錄之如下（一）湖北直軍額餉兩個半月共需一百萬元（二）陜西因改編靖國軍及防備陳樹藩反攻之軍費先請撥付五十萬元（三）曹錕請發欠餉八十萬元（四）甘肅請撥遣散俄黨費及軍餉兩項共三十萬元（五）綏遠請撥欠餉十五萬元（六）江西請發防備粤軍北伐費一百萬元（七）安徽請清新舊安武軍欠餉七十萬元（八）山東請餉十五萬元（九）海軍催發軍餉一百萬元（十）京師步軍統領衙門及警察廳餉向不拖欠本月亦未發清此外東三省福建及新疆等處亦皆紛紛索餉此亦潘氏對於財長望而却步之一因也 
[俄人勢力下之外蒙庫佛已被赤軍監視]  
　　外蒙近已全入赤塔勢力範圍據某方面所得報告庫倫活佛近謀與國民黨派賀頓窪猛滬顏等組織蒙新政府編練蒙軍與舊黨秘密結合驅逐新黨嗣被赤軍探悉報告赤塔政府現已電令在庫赤軍第二三各梯團監視活佛行動該處赤軍已將舊宫圍護凡活佛一舉一動均須由侍官報告赤衛軍團値日長已全失自由 
　　又據外交界消息赤塔政府以三萬俄軍之兵力已維持外蒙全部成一獨立之共和國哲布尊丹巴則以活佛之名兼爲外蒙共和之伯里壐天德外蒙政府之組織一仿赤塔政府活佛僅有虚名其一切經濟行政軍事各項均由俄人執掌所用蒙人不過如顧問員之列赤塔駐在庫倫前後之俄軍約一萬人蒙人决不能有所反側莫斯科政府現得赤塔政府許可准其派員入蒙爲適當之行動如集會演講等事故在外蒙活動者不僅東俄而歐俄亦乘隙而入也 
[鄂高師經費解决後之請願團]  
　　一時尙難出京 
　　武昌高師經費前經閣議通過由湖北烟酒稅撥給曾電致鄂省當局知照近敎育部專員高丕基由宜來電謂已得吴佩孚同意該校留京請願團得此消息以經常費雖已定妥但臨時費六萬元又上年積欠三萬九千餘元合共九萬九千餘元此項積欠前經閣議通過由財部與湖北於年内商决清償惟該校九年度經費旣准列入中央預算湖北願否擔任殊不可靠且年内清償究竟在本年以内分幾期償還每期攤還若干由何項國稅撥給尙未確定前日特再呈敎部請早予解决並於前晚九時在敎部大堂開全體大會籌商積極進行方法其議决結果約分四項（一）該校經費由鄂烟酒稅項下撥給一節縱使鄂省當局果已確實承認該學生等亦須先領到十年度七八九十四個月經常費方　南下回校（二）該校經費須由中央與湖北兩方面當局以明令公布并切實聲明於指定欵項内儘先發給無論如何不得挪作别用（三）積欠校欵及臨時費或由中央撥付或由湖北償給須確實指定（四）五日兇警毆人一案須由敎育當局負責從速依法懲辦否則直向法庭起訴以上四端如不得圓滿解决仍誓不南旋又聞該請願團因高丕基梗日（二十三）電部言吴佩孚已允撥欵維持惟尙有不滿意之處待於昨日續致留鄂同學一電囑其從速進行原文如左高部員（丕基）梗日（二十三）電部校費由烟酒稅撥給已商得吴使核准自明年二月照撥年前校欵鄂可籌給校事解决等語同學公議事似可行伹須軍民兩長及吴使正式咨覆院部並通知本校至前請願之四萬五千元應作九年度積欠在弟等未回鄂以前須照巧日（十八）閣議通過萬八千元數目先給七八九十四個月經費作開學用以上各情除呈敎部電促高部員照辦外特請從速進行李俊等敬 
[北京交通大學新消息（二）]  
　　本月十五日交大京校胡鍾二主任招集一敎務會議由胡主任主席當塲議决事項（一）上課點名時嚴禁學生代他人呼到及點名後藉故外出（二）學生聽講時取重筆記每科每小時所用講義不得過二張議决後隨即實行故一般不甚勤學之學生頗感不便又聞該大學專門部某班學生近欲與大學部三年級合并該三年級以京滬所用課本不同恐程度差别致發生敎授上之困難故當時未即允諾後經幾度磋商始覺稍有轉環餘地乃提出交換條件謂某班旣欲加入則加入之後所用敎科書不能不與我班（三年級下同）同我班從前在南洋讀過的書彼等未經過目者不能不重行補讀云云不知某班學生對此條件更作若何態度先是專門部學生恐與大學部學生情感隔閡（因大學部學生大都由滬遷來南方人居其多數）故特於本月二十日在大禮堂開一歡迎會主席王樓二君極言聯絡感情之必要大學部方面亦有徐相蕭淑恩蔡灝諸君略作答詞以示感謝之意又聞本京中央公園久慕南洋足球盛名此次來京就學暇時可一試其技以廣都人士之眼福特印免票若干張分寄各球員以示優待 
[美國賑災餘欵之處置]  
　　决定留作防災經費 
大陸報二十日北京通信云中國各慈善家近因魯蘇皖各省水災對於去年拉門德所募之賑欵餘數一百三十萬非常注意各省及各政黨之慈善家日前復屢向北京美國委員會·要求將此一百三十萬支配此等要求如該會一一允准則此欵將用盡無遺惟該委員會已决定不再以一錢作振災之用中國方面如欲放賑應須自籌至此欵則須作防災之用以其利息作爲關於防災種種建設方面之事現該委員會已將其計畫知照拉門德氏此一百三十萬中之半數已由北京委員會劃歸拉門德氏委員會其餘則仍存在北京一俟存欵期滿擬將劃至紐約存放云 
[川軍仍有反攻說]  
　　川軍自鄂西戰敗以後和戰之說喧傳不一據政府方面所接吴佩孚來電則謂川直和議正在進行之中劉湘並已派員來宜接洽畫界分防辦法但另據川探密報則又謂川軍仍謀大舉反攻劉湘並於日前召集各軍將領開一軍事會議决定攻守計畫如下（一）訓令前方各軍仍扼守川鄂邊界據險自固俟聯軍出動時再行反攻（二）通告各路軍隊聲明並無媾和之說以免軍心懈怠（三）電商湘司令趙恒惕轉飭湘軍由湘西進攻施宜川省酌予以軍餉上之補助（四）派員疏通劉存厚請其顧全大局襄助川事（五）所有前方缺額軍隊槪由第二第三軍内揀人補充其第二第三兩軍缺額暫不招補以節靡費（六）令成都兵工廠加班製造械彈所需經費由烟酒稅項下照撥（七）修整舊有輪船配置槍砲游弋江面以防北海軍之上駛（八）以但懋辛節制前敵各軍所有總指揮司令槪行删除以一事權（九）添設兵站八處並招募輸送隊五千人專任輸送以免接濟中斷 
[吴佩孚將離宜之消息]  
　　漢口共和通信社宜昌特約通信云據軍界方面消息吴使子玉定於二十日離宜或云二十二日大約在宜總不出一星期當臨行時宜昌人民似有無限之惶恐蓋宜民遭兩次搶掠兩番戰火驚心初定以有吴使在此可以鎭懾一切吴去恐各軍再行肆刼故宜商會長兩次謁吴請求維持地方安寗秩序英美兩領於十八日見吴亦以外僑爲念吴使均以地方安寗完全負責答覆現在趙榮華鎭守使與盧金山師長均在宜吴已分配盧師鎭宜趙使鎭施擔任鄂西防務（聞爲臨時擔任將來仍令上游司令駐宜）整飭軍紀所有參與戰事各軍祗留趙盧兩部分布宜施第八師仍回沙市原防吴使隨帶之十四團仍隨吴回岳自吴使凖備離宜人民商會皆已預備歡送商會及領團亦預備設席餞行聞吴使均辭謝謂行期並未决定云 
[閩省之禁烟談]  
　　今春中央政府派王大亨第八人來閩查勘烟禁敷衍了事閩人咸悲烟禁肅清之無日此次政府派王大亨弟王大貞爲閩省查勘烟禁大員當未來之先閩省人士又謂必將蹈王大亨之覆轍然以現象觀之或能較勝於前也王大貞於九月十二日抵福州先設立行署然後將其所帶隨員分往各遒縣實行履勘並頒發禁烟之示諭茲將漳厦情形分别錄下 
　　（一）漳州自福建陸軍第二師師長臧致平由厦門移駐漳州而後設鴉片公賣並大征賭捐以助軍餉以第二旅旅長劉長勝總理鴉片公賣事務設總機關於東門街城廂四隅遍設分局專售烟膏不名爲鴉片公賣而名爲利生公司所售烟膏貯以銅盒盒分三種外貼利生公司印花凡購該公司所售之烟膏公然聚吸官廳軍警不過問也由該公司給予烟膏准其售賣者漳城内外計二十五號每號每月收牌照費五元每日包銷烟膏五兩每兩定價四元二角合二十五號計之每月收牌照費一百二十五元銷售烟膏三千七百五十兩價共一萬五千七百五十元其烟膏由厦運漳以兵士押運公然批發由該公司貼有印花者不特漳城可以銷售無阻即西溪方面可以直達南靖轄之船塲北溪方面可以直達浦南西北方面可以直達和溪南路方面可以直達詔安雲霄若非該公司發售之烟膏而私行夾帶者一經查獲除將烟膏没收外並拘押重罰多者數千元少亦數百元其包辦賭捐者爲前任龍溪縣知事汪蔭蓀賭塲之設於康樂道者計二十八號其餘設於各地者尙不知幾何姑就此二十八號計算之每號每日納費二十五元另須經手小費三元每號每日須二十八元以二十八號合算每日收費七百餘元每月二萬餘元迨王大貞抵閩後禁烟之示諭到漳劉長勝之鴉片公賣隨即停辦並勒令該二十五號烟商一律收盤其有觀望不肯收盤者即被捕拘押各烟商紛紛逃來厦門即汪蔭蓀所包辦之賭場亦一律停止此漳州烟禁之情形也 
　　（二）厦門厦門與禾山之烟厠計二千餘家賭塲亦有二百餘處經營此業者爲台灣籍民厦門無賴租借台灣籍民之洋牌以營此業者亦不乏人在厦之台灣籍民組織一會名曰同鄕會凡台人之營烟賭業及租牌與厦人張掛者須入此會每月納會費若干由會給予木牌並爲之保護該會並不限制會員之掛牌凡稍有勢力之台灣籍民其掛牌於厦禾之烟厠賭場者自數處以至數十處不等厦門官警一遇日本籍牌即不敢過問此次王大貞抵閩厦門交涉專員馮祥光即再三與日本駐厦領事交涉日領事籐井啓之助氏日前傳台灣同鄕會長江長生及會員曾厚坤等六人到領事署面諭着同鄕會會員每人只限掛牌一處多則不負責任並限六個月爲止凡自已所開烟厠賭塲或租人掛牌須一律收起若由台灣給有吸烟憑照來厦者只准置烟槍一枝烟燈一盞並不得藉此營業該會長出署後一連四五日在同鄕會開會將領事意旨傳達各會員聞前昨兩日台灣同鄕會會員已紛紛將租掛之牌收起日昨日本領事照會厦門交涉專員馮祥光略謂敝國居留厦門之籍民果有違法私租籍牌與本地人所開之烟厠賭場張掛者儘可查訽按律究辦云云馮祥光即將此項照會轉行厦門各官廳十八號思明地方檢察廳及禁烟查緝處破獲烟厠數處均係前日租掛台灣籍牌今被收回者也王大貞所派隨員查勘金門思明同安莆田仙游惠安等六縣烟禁者爲劉祖述林保彝二人已於十月十四號抵厦寓於鼓浪嶼某洋樓不日將往各縣查勘此厦門烟禁之近情也 
　　（三）同安同安縣之烟苗自戊午以來爲各縣之冠該縣所出鴉片多運來厦地銷售厦門與同安設一烟捐名曰錄號捐係上年奉師長臧致平之命令專爲同安運烟來厦而設其總機關設於厦門洪本部某洋行樓上主其事者爲台灣籍民曾某設一錄號處於同安丙洲社每日由厦門總機關編一暗號發至同安錄號處欲往同安購運鴉片者先到厦門總機關領號到同安錄號處納稅錄號方可運輸來厦若途中被軍警發覺騐有錄號即不敢干預今秋厦門高全忠旅長派練子瑞蔡雨村等到同安勒令栽種上年每畝征稅十元今年須征十五元同安之馬巷後蓮吕塘等百餘鄕烟苗均已下種有方始萌芽者有已經開葉者若隱若現遍地皆是茲同安縣知事高梅仙疊接王大貞李厚基陳培錕等令文稱劉祖述林保彝二人將到地履勘高乃親自下鄕督令剷除同安之錄號捐亦已停辦此同安之烟禁情形也 
　　閩南烟苗禁種會於昨十八號假厦門青年會開會到會者二十餘人午後四時開會先由書記宣布前會議案及各處往來函電繼由會長陳嘉庚聲言王禁烟大員所派委員劉祖述今日過訪力言王大員熱誠烟禁吾意王是否有此熱誠有此能力雖不可知但吾人不可不自籌一相當方法隨由衆會員討論公同議决辦法（一）分電北京同鄕會福州王大貞李督軍促其帮助（二）由本會聯絡各團體促王大貞速行蒞厦以利進行（三）分函内地各學校各敎堂及各團體請其組織禁種支會或隨時報告烟苗狀况（四）隨時以所得情形印刷分布各團體并時常召集開會議决當即閉會時已六點鐘矣 
[皖省學潮政潮之近狀]  
　　一農學潮現由許省長出爲調停令孫毓琨胡國鏐新舊兩校長同時犧牲另委該校敎員徐淮接長該校學監陶楨前由敎廳委任代理校長旣受一致之攻擊應令敎廳收回成命改委爲省署科員雙方均無異議令飭即日開課該校風潮就此告一段落矣一師法專兩校内幕複雜許省長昨日召集各校長敎職員到署開聯席會議到者百餘人首由許省長提出辦法三條（一）敎育經費已有兩月未發各校同受影響現决定令飭財政廳設法趕速發出以維持敎育現狀（二）有風潮之學校必須早日收束尅期上課以免躭誤學子有用之光陰（三）法專一師兩校風潮責成敎育廳解决如仍無辦法則由省長自處之宣告畢到會者均稱同意繼由法專校長光昇·一師敎員孫逢原·（因該校校長李德膏辭職）分别報告各該校經過情形并訂次日下午一時在敎廳開會實施收束辦法劉讓泉云一農前在敎廳開會鬧出毆辱敎職員情事前車之鑒仍應在省署爲宜觀察情勢如今日大會無意外變故發生兩校風潮亦可望平息矣 
　　水警廳長袁先杰係馬聯甲之參謀當李兆珍來皖時袁爲擁李派之健將李去各公團頗不滿意於袁蚌埠方面亦不以袁爲然張督提出督署秘書侯振東繼任電令警務處長程炎勳加委程以袁係馬之私人不敢遽然改委孰知見好於馬即開罪於張現張督有非去程不可之表示人民方面頃有何欣方振國董家齊等宣布程炎勳禍皖罪狀陸續撰布日必數起程已處四面楚歌之境許省長前次過蚌張督告以欲委侯繼程任許氏當已首肯以現勢測之程若下臺繼任者必爲侯振東也 
[安徽華洋義振開會記]  
　　許世英日來對於組立華洋義振會曁遊藝會正在竭力進行且欲於此年内極短期問趕辦完全二十一日曾就造幣廠推舉游藝會各股主任二十二日復就省公署 
 
 

Page 11

 
 
特開華洋義賑討論大會是日各官廳各界中西來賓約到百餘人先推舉常川駐會董事九人次議籌振辦法許謂已通令各屬組立分會凡截留北五省附加並發行災振旬刋等事亦在進行中又謂今日到會諸君均得爲會董各應盡點義務隨意捐助於是許自捐千元以次各官各界悉有捐輸共約二千元之譜游藝會地址指定舊藩署會期提前訂定惟舊藩署爲自治講習所所佔省長商令該所長暫時遷讓該所長不允旋經來賓多數主張令遷該所長乃始無言許又以向來軍學兩界對於振務頗爲盡力惟學生沿街勒捐殊非所宜請另訂辦法免招物議茲錄該兩會推定之人如下（組織華洋義振會）推定會長張星五督軍韓仁敦主敎許俊人省長董事畢德生李遹聲戴世璜卜其吉嚴愼修盧忠幹范長庚史星珊馬冀平孔菊仙張春霆高文伯程炳卿李範之廖少游張子安袁烈青吴伯生劉以臧孫心蘭陶子受劉東甫宋子衡劉炳臣方玉山李少崖馬伯瑤丁述明瞿劬安黄峙青史毓琨張敬文史磊冰程小蘇李協丕劉昭熙周駿舒傳賢程鳴鸞張蔭森蔡靜堂吕蟠溪胡承之樓祖耀舒景濓王青山馬幼良湯銘新吴野航劉乙青胡祝如謝申伯翁醉亭光明父李光炯起草員嚴愼修潘寄岑（籌備游藝會）推定主任馬冀平孫心蘭李遹聲畢德生史星珊吴伯生李範之孔菊仙張春霆高文伯程炳卿張子安袁烈青李哲卿陶子受廖少游宋子衡劉炳臣劉東甫方玉山瞿劬庵馬伯瑤程鳴鸞張蔭森蔡靜堂史毓琨程小蘇舒傳賢周駿吴野航謝申伯 
[蘇議會之爭長潮（九）]  
　　蘇議會十一次選舉大會情形已誌昨報今日開第十二次選舉大會學生到會旁聽者更多至午後三時只有蔡君植一人簽到其餘到而不簽者約二十餘人臨時主席王詠梅於二十四日請假即於是日銷假已令人可怪昨發通告今日又不到會某某議員等憤其有意作要其實王詠梅不過爲人傀儡也金陵俱樂部議員爲學生打擊後已不敢露面（周凱因學生認識其爲小鬍子昨已將鬚剃去）中正街之本部已無人在臨時機關部則設於下關花園飯店聞内部因支票兌現問題已生交涉受票者對經手人謂無論舉不舉必須照付經手者謂不能負責該部大老板則謂票非我簽字不付亦不怕若起交涉試問各議員因何事收受支票支票又從何處得來云云某某屬以棧單擔保之欵現亦知係被騙聲明與該部脫離關係而某某二人因互爭第一副座亦各生意見暗潮極烈據倜中人云即反對派不再堅持該部恐亦發生變化蓋利盡交疏勢所必至即使議長以金錢舉成副議長亦未必能連帶產出前日張福增等曾電府院部請求停會查辦聞内務部已電省公署查詢情勢至此已無調停之可言矣茲錄張福增等對於禁止旁聽違法之聲明如下啓者前日本會禁止旁聽致啓旁聽人之詰責同人實深抱歉查省議會暫行法第三十一條載省議會之會議公開之但依行政長官之要求或議員之提議經多數可决者得禁止旁聽等語此爲省議會及旁聽人共同應守之法律此次禁止旁聽命令並未經議員提議多數可决是爲違法命令當然無拘束旁聽人之效力特此聲明即希查照江蘇省議會議員張福增朱紹文杜廷鸞薛　王師曾屠方鮑駒昻周徵萼趙雪陳亞軒蔣丙華楊而墨盛守鈺狄梁孫江祖照潘承曜朱元直李昻軒周仁泳喬國楨熊鍾麟 
[杭州快信]  
　　省議會今日（二十六）開會議程列第三號計省長交議者籌辦全省小學社會敎育參觀團等案共四起議員提議者浙江省財政整理會案共三起 
　　盧督因軍警衝突案組織軍法會審現已就緒昨上午十時在署先開會議高等審檢兩廳派刑庭長沈鴻·檢察官屠振鎬·推事謝振采朱儒操等蒞席此案不日即將開審惟上海何護軍使所派鄧陪審員未到會與議討論三小時之久即在督署午宴而散 
　　二師七團第九連連附湯秉鉞本月二十一日因連長吴夢奎上午六時喚令點名湯任意熟睡置諸不理醒後反觸其怒與該連長衝突報由該師七團三營營長馬玉成曁師團各部轉呈督署以湯舉動大干軍紀立予撤差遺缺以十二連司務長黄紀芬調充另委陸星充十二連司務長並通令　營不得收錄湯某 
　　流用各欵前届省議會議决制止本届省署送到追認七年度决算各機關支出仍有是項列入輿論頗多詈議 
　　浙江各法團聯合會對於太平洋會議案提出意見書一依課稅自由原則應恢復關稅自主權二本屬地主義應撤銷領事裁判權三收回租借地以保全中國領土四解除勢力範圍以明國家主權之所在五統一鐵路並收回鐵路附屬地之行政權六取消各國在中國之優先權及獨占權七廢除中國與各國不平等之條約八廢除未經國民承認之各項條約九各國嗣後不應以文書相互承認或議定關於中國之事十各國應以平等精神待遇中國 
地方通信 
[蘇州]  
　　高審廳更調推事　江蘇高等審判廳民一庭庭長譚辛震近奉司法部電令調署京師高等審判廳推事遺缺以刑庭庭長現代江寗地方審判廳長彭啓接署彭未到任前另以周浩代理遞遺刑庭庭長缺聞以林大文署理 
　　光福鄕請兵防守　吴縣光福鄕地濱太湖港汊紛歧爲盜匪出没之所向例每届冬令必駐紮軍隊以資鎭攝昨日該鄕董事以本年荒象以成援案呈請朱鎭守使提前酌撥軍隊駐防以維治安 
　　商團舉定團董　蘇州各部商團本設有商團公會舉有會長一人自奉部令移歸商會管理後所有公會會長名目自應取消另行議定舉一總董昨日由各部部長司令等齊集祥符寺巷事務所用投票法設匭投票選舉總董開票結果仍由公會會長鄒椿如繼續當選尙有總司令一人現亦經改稱爲總敎練仍由魏旭東連任 
　　人力車公會呈請立案　蘇州城内自通行人力車後組織公司備車營業者共有十餘處爲聯絡起見曾集議數次組織公會現已租賃富仁坊巷六十八號爲事務所業於前日開會成立當場舉定殷禮雲王端伯爲總副董並聘律師宋銘勳爲法律顧問昨日分呈吴縣公署蘇州警察廳蘇常道尹公署請予立案矣 
　　蘇埠發現大批女賊　蘇城熱鬧之處近日每有發現婦女竊物情事大都非體面婦女即妙齡女郎破獲者日有所聞不破獲者亦復不少昨日養育巷復興洋希店有婦女四人竊去華絲葛三疋當被察獲扭交崗警送區究辦前日元妙觀内有一游人被一衣服美麗之女郎竊去皮夾一隻内有鈔洋支票等數百元亦經當塲獲住該女郎再三哀求故未交警釋之使去而間門中市等處近日亦有該項女竊發現云 
[無錫]  
　　九豐刧案續誌　北門外大橋下財神衖口九豐麵份公司批發處盜刦殺人一節已誌昨報茲悉死者爲尤老二（昨誤姓楊）自趙知事親自履騐後騐得刀傷共六處肚腹上一刀最慘自下向上長約尺許臟腑漏出其餘頸中一刀喉管被斷餘均戳在腹上尤爲天上市西漳尤家旦人現年五十七歲生前無子祗生兩女由族侄立嗣家屬得耗後立即奔至撫屍大哭料理後事將尤生前自置之壽器一具運城當晚棺驗該廠總理蔡兼三君適有事在滬出事後由該廠派人報知立刻回錫料理並於當晚繕具正式呈文報縣請求緝兇法辦以維商業其附近之交通儲蓄等銀行及恒升等各大錢莊自此案出後均慄慄危懼昨日下午召集同業在錢業公會討論議决先從整頓　崗警察入手其他銀樓紗號綢號衣莊等各大商號亦莫不戒心聞日内對於官廳將有一種表示即商團公會鑒於此事亦有提前開辦冬防之議 
　　主任警佐易人　無錫縣警察所主任警佐李藩周自蒞任後對於警政頗爲認眞近因辦公與趙知事不睦李遂請假回籍近復來函辭職邑人因該缺未便久懸擬推該所二等警佐侯惕丞（邑人）升任以資熟手不料趙知事徇某知事之薦函委馬廷襄（金璮人）爲一等警佐馬自奉委後已於前日來錫接任各警員均紛紛赴所道賀 
[鎭江]  
　　查禁私裝電燈　鎭江大照電燈公司現據各路報告各用户商店及某工廠多私裝電燈私換大泡致將城樓及新河兩處變壓器（即俗名轉電機）燒毁查用户私裝私換耗電旣多固於燈光之明暗有關而於變壓器尤有直接關係惟該公司於各綫路裝設變壓器原係按燈頭數目多寡分别配置以有限之變壓器而供給無限制之電力焉有不出險之理况電燈一業關係地方治安設因私換私裝發生危險一旦全城熄滅於治安尤有妨害昨特函請丹徒縣署及警察局會銜示禁嗣後倘再有前項情事一經查發定干提辦 
　　造具荒册送縣　夏秋之交霪雨連綿山洪暴發丹徒各鄕早晚禾稻均遭淹没收成歉薄現經各都圖董耆等將被淹田畝荒去若干分别災情輕重詳細造具荒册送縣核辦 
　　洋釐逐漸跌落　鎭地洋釐之伸縮向例根據上海牌價爲標準近因上海來電報鬆故此間洋釐亦步步跌落錢業公所昨日（二十四）掛牌龍洋已降至六錢八分 
[揚州]  
　　紅會散放棉衣　揚州紅十字會近向城中蕭徐各慈善家募集棉衣數百套警察敎練所舊制服數十件推由劉瓏溪段抱山等僱舟裝運於二十四日出發至江洲濱湖高寳一帶散放 
　　更換烟酒局長　揚州第六區烟酒事務分局長一職現經寗垣總局派委張籛生來揚充任昨已接事 
　　火柴准免重征　江都耀揚火柴公司董事會以灣邵稅所違背定章（該公司呈准財部援照機製洋貨稅待遇）勒徵重稅呈請財廳察核即經該廳通令各稅務所解釋前情嗣後遇有該公司貨物祗完正稅一道母得重征以資提倡 
[嘉興]  
　　發給兵士恤金　嘉興縣公署昨奉浙軍第一師令開以援粤陣亡將士業已呈准督軍從優發給恤金以資家屬領用所有隷藉嘉邑之陣亡將士傳炳忠等三人計恤金洋一百零九元並執照領紙等隨發到縣仰即飭傳各該家屬尅日具領云云汪知事奉令後頃已出示布告一面並飭警通知各該家屬來縣具領矣 
　　學生請求補助　南通紡織專門學校嘉籍學生王元照以學費浩大無力籌措特於前日呈請嘉興縣署酌量補助汪知事據呈後以本邑補助學欵均經敎育廳核准發給且爲數有限無欵撥給昨已批覆不准 
來函 
[楓涇市董來函]  
　　近閱二十六日貴報松江通信欄内登載松邑各鄕本年秋雨成災農田被淹楓涇五厙兩鄕以高低田畝收成不一主不辦荒等語查辦荒與否權在官廳楓厙兩鄕低蕩田稻此次受害匪輕官廳當有處置之法貴報所云主不辦荒全係傳聞之誤合亟函請更正務希登入來函欄内以昭實在無任公感松江楓涇市五厙鄕自治辦公處啓 
雜評一 
[國際間之信義道德（默）]  
　　二次日牒以我覆牒中指日牒爲空洞文字斥爲非國際禮讓所宜然我謂以此言禮讓猶禮讓之小焉者也若今日中日兩方所爭我當局曾密示希望條件一節則關乎國際間之信義道德更大非空洞二字之空言所可比擬日本報紙以我曾密示條件而今幡然否認斥我爲有意圖賴我國與論以我並未密示條件而日人揑造事實斥彼爲有意欺誣夫圖賴與欺誣皆國際間最恥辱之事而爲不信義不道德之甚者也我外交當局旣未有所密示則今日對於此節宜速特别鄭重聲明非特藉以釋國人之疑亦將以昭示於世界是非虚實必有能辨之者蓋國際間之權利可以强力壓迫而喪失國際間之信義道德斷不可以强力壓迫而喪失喪失國際間之信義道德縱得權利不爲榮保守國際間之信義道德縱失權利不爲辱故外交當局重權利尤當重信義道德若但以手腕小巧爲能亦有識者所羞稱也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民外交大會之發軔]  
　　北京代表之聚會　分頭接洽之主旨 
　　國聞通訊社云北京七十餘團體推舉代表到滬籌備國民外交大會期於不久開幕之華府會議表示國民主張各節迭誌各報昨午蒞滬代表羅正緯向乃祺等在某處聚會共議籌備辦法大致以此次山東問題在第一次日本提案時北京政府本已傾向直接交涉賴各團體結合一致堅决力爭乃得予以駁復顧當局猶以迥護自身曾經躬親主持種種中日秘密交涉之關係僅以空文拒絶商議初未根本拒却致招來第二項之日牒固已明明揭破政府與日本迭有非正式之接洽北京各團體以第一次雖收民意之勝利而第二次之奮鬭在北京實有種種爲難且華會開會在即中國問題危險萬狀非合全國之力爲更大之羣衆運動不足以有希望因各推代表來滬與各界各團體商量組織國民外交大會之法蓋純欲請求上海方面有志者起而號召較北京之局於一隅者爲力較厚影響較大北京團體本多惟性質原極複雜然此次之事則商學政團槪行聯絡步調齊一實緣所受刺激至深故對外完全統一現在到滬代表已有二十人左右昨經議定分頭接洽各界務以公開普遍爲要義期於多談有力人物出而主持更進而促各省各界之興起參加此項對外的國民大運動當即推定羅向兩君再往總商會與聶會長等接洽並定於日内邀請本埠各報記者諸君談話共策進行云 
[全國商會聯合會第十三次開會紀]  
　　通過者十案　保留者二案 
　　合併者五案　舉行閉會禮 
　　全國商會聯合會於昨日下午三時開第十三次大會到者蘇·川·皖·鄂·贛·浙·魯·湘·閩·晋·陜·滇·吉·豫等十四省京兆一特别區共代表四十五人由正議長聶雲台君主席先報告吉林商會代表今日來滬又報北京各公團代表到滬後來函謂頗欲將魯案交涉經過情形報告本會趙叔雍謂魯案直接交涉當然反對惟本會時間忽促恐不及請其出席報告蘇民生謂可請議長將本會對外意見轉告遂按照議程開議「第一案」雲南與法人交涉案三項第一項擬請政府與法人交涉停止法領安南抽收通過稅案結果照審查案通過第二項擬請政府解除與法商前訂之粤桂滇三省礦約歸國人自辦案衆以原約未曾寓目未便討論應請政府速將原約宣布交本聯合會辦事處討論主席付表决通過又第三項廢止法商欽渝路約案亦照審查案通過次議「第二案」恢復總事務所案討論者頗多末蘇民生謂可分三層討論（一）恢復總事務所（二）廢除會長改設幹事（三）經費問題向瑞琨附議主席遂以恢復全國商會總事務所設於上海總商會内付表决通過次議「第三案」確定本聯合會開會地點及聘常駐辦事員案王介安請以會長制改幹事制付表决山西代表王秀山楊生芳等力爭不可馬息深謂改除會長制度須先修改章程王湘泉附議汪文燦謂本年暫行委員制俟明年漢口大會時再議蘇民生謂不妨先將會員意思於報告閉會時附帶說明主席以蘇意付表决通過續議幹事人數蘇民生主張不拘省界由中推舉五人湯節之主張選舉馬息深主張推舉七人蘇民生並請上海總商會會長爲幹事長當時會員意見紛歧主席乃以幹事員七人付表决否决又以五人付表决又少數會員謂表决有疑義應請重付表决主席乃復以七人付表决起立者十四人會塲到會者共三十六人少數否决又以五人付表决起立者十九人多數通過江湘浦起立謂此等重大問題應由每省推舉一人周茂如附議馬息深以爲旣經表决不能推翻衆有附議江說者亦有主張維持表决案者江湘浦憤憤退席蘇民生遂提出調解由每省推舉幹事一人再由幹事互推常務幹事三人主席付表决全體通過當塲推定幹事員如下江蘇聶雲台湖北蔡輔卿福建沈次裳山西王秀山四川江湘浦陜西孟紹先雲南李秀峯浙江王湘泉湖南向瑞琨山東石紹先次乃續議「第四案」取締交易所袁治齊對審查報告有補充謂本所不能買賣本所股票蘇民生請付表决結果通過又議「第五案」商團組織法第二次審查報告馬息深主張維持民國六年三月之商團組織大綱原案表决通過又加議國會省參事會加入商界議員專額案結果照審查原案通過續議四川重慶商會提案七件惟取締外人在内河船航行權案及外人在通商口岸設立洋行案應請政府嚴行交涉其餘五案均經合併前案辦理主席又報告吉林建議案其關於修正商約一件應俟明年大會時交議又蔡叔雍臨時動議謂本會前次議决派人赴京查核國債及賑欵數目請公推京師代表高保卿君就近查核主席謂張公權君即將赴京可否亦請其同查衆均贊成通過議畢主席遂致閉會詞（附後）會員亦皆致感謝之意並决定今日（二十七）上午共往參觀恒豐紗廠及吴淞商埠各工廠午後參觀本埠各廠旣而主席與會員同向國旗行三鞠躬禮遂閉會總商會並留各會員晚餐七時許始散茲將聶君之閉會詞紀之如左 
　　聶君之閉會辭　此次商會聯合會在滬開會至今日已完全告竣欣慰何如吾國之團體集合每易意見紛起發生種種不良之現象其能得美滿結果者甚鮮此次會議雖未敢遽云美滿差幸有始有終未生枝節皆同人等所引以爲慰更引以爲將來美滿之希望者也鄙人自維無一足稱深荷諸君子不棄謬推爲臨時會長日來之幸免隕越者皆賴諸君子之敎助感甚感甚諸君子不遠數千里䟦涉赴會犧牲甚多深可欽佩敝總商會愧未能盡東道之誼幸亮恕之滬埠工廠等尙多鄙人願奉陪參觀如有樂往某處者請即預爲示及以便備車等事吴淞港畔歇浦灘頭偷得餘閒聯袂游覽度亦諸君子所樂許也茲請先共向國徽行敬禮閉會 
[字林報論中法銀行之前途]  
　　字林報論中法實業銀行事略謂法國國會行將開議不久當有關於中法實業銀行之眞正重要消息傳來此實有兩個理由在焉（一）法國在遠東之利益將隨該銀行之前途爲轉移故巴黎政府已受重大之壓力（二）法政府與該銀行停業事確有極不幸之關係國會一開定有人質問而政潮將因此發生上海法商會與該銀行僨權人皆已電致巴黎是經濟方面所施行法政府之壓力已可槪見昨夜債權人又有會議其態度頗爲强硬以爲該銀行之完全破產其影響及於法國商務者至爲可悲故法政府不可不設法維持之處此情勢作此要求誠屬當然但須知欲得國會投票核准接濟其事甚難蓋國會未必能允撥公欵以維持私人營業也此事而由閣員提議尤爲艱難緣外交部常駐主任白慈洛氏乃該銀行董事之兄就法政府授意發出安慰人心之電信而言白慈洛弟兄間之關係如何此乃應加查問者也該銀行之現狀歷時愈多則發見之悲劇愈多而有關係方面將以始終曖昧爲責今年初北京人士對於該銀行曾有提現風潮時本地當軸聲明謂該銀行之仇敵造謠所致此說與上述之安慰人心電信同一措詞可知本地之聲明實由巴黎授意也嗣後數月該銀行之地位未有所聞迨六月杪則風雨滿城矣北京銀公司聞與該銀行甚有關係其股東價格乃大低落七月初該銀行居然停兌以後傳言日至紛紛不已初謂英法各銀行將出而扶助繼謂與美孚油行有關係之法國某油行將有資助一星期前香港中法分行行長且聲稱法國某大銀行籌欵重組中法銀行乃次日巴黎來電則謂法國銀行團愛莫能助矣中政府與該銀行亦有關係故法國銀行團屬望中政府借債助之此層旣未實現中法銀行乃成絶望近日中法彙報載一表同情於法國者之建議謂宜利用庚子賠欵以助該銀行復業此議能否爲人注意姑不置論但中法實業銀行地位之惡劣從可知已該銀行不能重整旗鼓之理由乃股東最所注意之點法國某財政報前已述其種種原因今日商界所恒有之困難在賬欵放出不能收回以致財政不克流動惟此不過債欵凍結耳金錢固在彼也遇此情形則可望人助以財力但中法實業銀行事則據法報云並不如是蓋非資財凍結但其一大部份資本已切實喪失矣如是安能望他銀行予以資助乎至於中政府方面借欵之說亦必有擔保品而後可故此事雖經議及迄未告成就現有各消息察之舍撥用庚子賠欵之建議外似無中法實業銀行復活之望吾人至此惟有竚聽法政府對於此事之辦法耳該銀行之眞相今尙有不明之處其所締結之浦口借欵結果如何亦爲吾人所未悉想法政府當已知之果爾則國會辯論或能有以明告吾人也 
[中國女青年會之成績]  
　　女青年會徵求大會將次終了諸募捐領袖在捐募期間曾會集多次每次報告平均皆有三千元之譜昨下午募捐員又在崑山路女青年會茶會報告共已募得一萬三千六百六十元照此情形則該會預算一萬五千元之捐欵不難於本星期中如數籌集茲列諸領袖姓名於下石非比醫生唐露園夫人嚴老太太伍廷芳太太聶老太太ＭrsLacyMrsMaclachlinMrsWelchMrsAtkinson吴采芝女士宋美琳女士李馥蓀夫人錢新之夫人楊潤生夫人 
　　女青年會在中國女界信任漸廣此事可於此次徵求大會之成績見之諸義務員奔走從事凡與該會有關係之故交新友無不熱誠往勸女青年會爲中國婦女所設施之事業目的遠大注意將來務使中國婦女能逐漸肩任社會公民之責此種責任固以屬於家政之處理及嬰兒之養護爲多然亦含有比家庭範圍較爲擴大之事也 
　　基督敎女青年會宗旨在連合婦女謀智德體羣諸育之發達該會在中國成立於十六年前至今計分設於學校者有八十九處分設於城市者有十二處（上海·廣東·天津·北京·福州·長沙·香港·奉天·杭州·南京·濟南·成都）會員總數達六千四百十四人學生會員尙不在其内該會在上海荆州路設一女子體育師範學校畢業生五十人服務於全國各校現在學者計有三十餘人近更由美聘來醫生數人代表該會在中華衛生敎育會從事公共衛生之事業中國最純潔之團體端推學生蓋學生愛國運動實國人思想有組織的發表也學生動機雖起於愛國之熱念而潮流所趨乃於社會事業多方生趣在此運動中女子之數不多而中有四千五百五十二人則固該會在各校中所設學生分會之會員也當民國七八年間全國有學校分會六十七所中有學生三千二百人合七大城市分會中一千三百九十五名之學生會員共計有學生會員四千五百九十五人其前一年學生會員之總數爲三千一百八十二人則是年計增加學生會員一千四百十三人八九年間學校女青年會增至八十二所學生人數計四千零三十九人至今年則學校分會中之會員乃達四千五百五十二人矣如此鉅數實足爲該會事業發達之佐證而資助該會使得充分爲中國女子敎育計劃設施亦一必要之務也 
　　中國婦女漸因切求自由而有所需要此一需要女青年會實足以應付之其應付不僅爲少女謀且亦爲年事較長已作人母者謀也以此故該會特設班級爲已經婚嫁之女子於其暇時繼續求學該會會務皆由會中聘請之中西幹事執行此外更有自願服務者多人敎授所設班級云 
[上海會議之籌備]  
　　醖釀數月之上海各省代表會議日來因粤黔諸省之催促漸有實現之勢聞都中某當路曾囑其親信某以私函致南中某要人謂聯省自治之說某當路亦所贊同惟茲事體大宜審愼於始云云又聞各方面希望於上海之湖廣會館安徽會館及圖書館擇一爲會所日内將由何護軍使派員着手籌備云 
[吴佩孚使者奔走忙疏通滬浙閩]  
　　據政界消息兩湖巡閱使吴佩孚近派代表姚寳齋至上海向某要人代達吴使用兵湘川之苦衷希望團結固有之團體事畢後旋赴浙江爲同樣之疏通茲已同浙往閩云 
[美游華團到滬續聞約一百餘人]  
　　據外人消息太平洋郵船公司郵船銀邦號今晨可開抵招商局碼頭美國加州商會代表及會員乘此船到滬者計有一百餘人此外尙有五十餘人將由北京來滬該團團長係加州商會副會長歐世保氏書記係舊金山商會國外貿易部畫記格蘭得又該團因考察便利起見將團員分成若干組各組之包有團員最多者係關於考察保險金融不動產組及皮貨木料絲品組機械及金屬品組云 
[霞飛將軍東游訊]  
　　據本埠外人消息云前歐戰時聯軍總司令法國元帥霞飛氏因受日本政府之邀將乘法國驅逐艦蒙梯謀號於下月二十八日由馬賽向遠東出發霞飛夫人及其女公子均偕行此外尙有隨從官員若干入云 
[陸榮廷抵滬]  
　　前兩廣巡閱使陸榮廷於前日携帶隨員眷屬人等由粤搭輪來滬暫寓法界某大旅社聞不日即須晋京一行云 
[一商學生之呼籲請設法維持]  
　　省立第一商業學校自被官廳發布解散命令後學生等以失學堪虞特發種種書函以爲呼籲本報亦經刋載其重要之件昨日學生之態度漸見和緩措詞亦不偏激其致省議會及張南通書特節錄如下 
　　上省議會書　南京省議會諸議員先生台鑒敬啓者商校因敎廳委不合資格校長來長吾校生等以切身利害關係一再陳請官廳另委商業專門人才乃官廳不諒苦哀堅持不允日昨敎廳第一科長朱鶴臯乘胡廳長丁憂期内朦混省長任意摧殘竟以代廳長名義宣告解散截止公費限生等即日出校積威之下哭訴無門誰無父兄誰無子弟竟令我三百五十餘之青年同陷於失學之死地忍乎否乎諸先生爲我全省人民代表前次請求承蒙主張公道設法維持今已禍同眉急矣籲懇立即提出質問以解倒懸則不啻生死而肉骨也臨穎哀鳴不勝盼禱之至敬請崇安江蘇省立第一商業學校學生全體三百五十九人同叩 
　　上張季直書　（上略）生等以中途輟學無顏面見父兄祗得忍辱含垢屈從命令黄校長及生等均經電省聲明不敢反對在案方以爲陸氏一來解散可免不意敎廳朦訴省長謂生等始終不悛省令僅飭相機辦理敎廳竟亦實行解散且限即日出校生等自問罪名不過爭論校長資格且已不敢復爭矣乃竟判以死刑絶其生路揆諸法理烏得謂平滬上各報主持正論言多責備官廳今將申商二報之評論裁截呈察且查撤委黄校長在胡廳長請假期内宣布解散又在胡廳長丁艱期内夫解散學校關係重大乃敎廳代拆代行之第一科長朱鶴臯竟盜弄威權摧殘敎育生等自問從未開罪於朱即曰有罪何至受此重罰請長者思之寃乎不寃今生等流離失所呼籲無門惟念長者愛護學生如保赤子用敢據實泣陳伏祈鼎力維持迅賜電請省長轉飭敎廳收回解散命令如生等有應得之罪儘可查明發落倘竟一網打盡謂全校三百五十九人無不罪大惡極恐吾江蘇全省父老决不爲然而長者明察秋毫當尤不以爲然也揮淚陳詞痛心欲絶如蒙援救至祈從速否則將索我於枯魚之肆矣並懇先行賜復俾定驚魂尤所盼禱除先電懇外謹再函述原委埀察並請崇安附呈報紙短評二分江蘇省立商業學校學生全體三百五十九人同叩十月二十六日 
[房客聯合總會之進行觀]  
　　决定方針　不准逼遷 
　　連日上海房客聯合會總會在香粉弄九十號臨時會所開緊急會議各處代表到者甚多並有天津直隷等路房客聯合會新近加入至正會長楊小川當選後業經該總會委派代表兩人面致公函敦請就職昨晚又有法租界房客報告該處房主以加租不遂故不收租勒令遷居投法公堂訊追房客方面延聘賚美律師辯護結果堂判將房客繳呈原定租洋交收租人領去不准强逼搬遷云云該總會聞悉情形並即决定進行方針又該會已於昨日函致工部局請求備案矣 
[限令房客遷移之反響索還小費]  
　　新康盛和成昨延華蘭庭律師代表投法公堂控稱原告等於民國八年間租賃吉祥街陳與昌房屋各一幢當時各出小費洋六百元嗣後租金陸續增加今每月已出八十兩按月照付從未拖欠不料現在被告得受烟酒交易所之挖費銀三千兩於九月間向原告等退租賣房東雖有自主之權原告理應退租惟今限遷期迫請求堂上准予緩期遷移原告等所付之小費應請眷被告如數交還被告陳與昌亦由律師代辯稱被告租與原告等之房屋並未訂有合同於一月前向原告退租乃係上海習慣並無不合原告所稱小費一節毫無證據請求堂上限原告遷移中西讞員判聽候下堂諭飭遵 
[集資造屋之宏願平準房租之計畫]  
　　本埠近自增加房租潮流突起後一般中下級社會因負擔加重生計益艱大有儳焉不可終日之勢旅滬紳商徐冠南朱葆三等觀茲情形心焉憫之特聯合慈善資本家發起組織淞滬地產股分有限公司額設基本金一百萬元分爲十萬股每股十元由發起人先認四分之一餘股招募分四期交欵决定在江灣地方購買大宗基地建築房屋平價出租以資救濟現在江灣瀕浦之區已覔定基地一千餘畝擬將發起人所認之股欵先行提作購地等用俟基礎立定再行開招股分云 
[工界要求參加國是會議電]  
　　上海工商友誼會中華電器工界聯合會昨接北京工業協會禡電云外交緊迫時局阽危國人懼國是之日非羣急起而自决此次商敎聯合會發起組織國是會議本主權在民主義爲羣衆救亡之圖意至美法至善也乃閱報載該聯合會所發起之國是會議竟有通過拒絶我工界加入之事驟聞之下駭詫莫名竊以此次國是會議旣由社　所組織則職業團體更有加入之必要况工界爲四民之一勞働有神聖之稱竭胼手胝足之勞盡血腥汗點之苦以對外言抵制舶來品挽回利權外溢以對内言製造百業供給日用要需無工則商何資以取財學何能以致用是我工界於國家於社會均有莫在之功勳以視商敎奚敢多讓乃該聯合會貿不加察竟屏工界於社團之外是不啻蔑視我神聖之勞工敝會同人實深憤激正擬據理力爭適聞貴會已先期振臂疾呼爲我工界鳴其不平之氣足見公理猶在吾道有人尙希堅决爭持貫澈初志敝會同人自當起爲後盾一致進行敬佈悃誠佇候明敎北京工業協會禡 
[陳獨秀案之結果被罰一百元]  
　　陳獨秀因出售新青年等書籍被法捕房傳至法公堂訊判聽候宣布堂諭昨經中西官商明堂諭先由法正領事德君將西文堂諭誦畢後由聶讞員諭曰此案捕房控被告違背禁令等情查得新青年書籍前經法總領事封閉禁止出售在案此次被告不應明知過犯應照新刑律第二百二十一條着陳獨秀罰洋一百元充公抄案書籍一併銷燬 
[擬開上海各界聯合會之被罰]  
　　法新租界貝勒路樹德里三號全國各界聯合會日前有上海各界聯合會會員張志鵬商借開會當被法捕房查悉以張未向捕房知照有違定章飭探前往將張及孫鐘亞汪劍農三人一併帶入捕房交保昨日傳至法公堂先由捕頭稟明前情被告由巴和律師代辯稱孫鐘亞係全國各界聯合會書記汪劍農係改造湖北同志會會員是日張志鵬至該處商借欲開上海各界聯合會會議太平洋會事因未向捕房知照故由孫汪兩人拒絶正在爭執時捕房已經飭探到來拘捕應請堂上原諒張志鵬供係不知租界章程所致孫汪兩人稱不敢違章中西讞員判以張等違章着各罰洋十元 
[浦東英美烟廠罷工擴大]  
　　浦東英美烟廠罷工事已誌本報查此次初本新廠機車間一部份舉動後因廠主欲將該工人會長張某開除至昨（二十六日）情勢乃漸擴大新舊兩廠男女工人約一萬竟全體同盟罷工經衆公决要求條件六項分述於下（一）撤換總管張文元（二）凡工會職員不准藉端開除（三）新廠機車間停工三人立刻允其復職（四）罷工期内工資一槪照發（五）兩廠各間用人　停人須徵求工會同 
 
 

Page 15

 
 
也（六）不准開除代表廠主方面昨日疊次請工人代表談判衆皆堅持上述條件以爲無絲毫談判餘地允許則入廠工作不允則無妥協餘地更無推代表之必要云云聞明早尙開全體大會以備積極對付云 
[江浙皖鄂魯水災振務消息]  
　　籌備華洋義振會 
　　上海各善團因接各省函電告急災情慘酷籌欵維艱現雖辦理急振無如災重欵絀萬難濟事昨午特假仁濟善堂開聯席會議到會代表三十餘人首由王一亭報告開會宗旨次由華洋義振會會員朱𦬊臣葉愼齋詳說去歲籌辦北省災振其成績之佳皆因中外慈善家踴躍樂輸救活災民不可數計今年江浙皖等省水災奇重不下於上年北五省旱災情形非聯絡中外紳商以及海外華僑寬籌宏濟不爲功至於調查災情散放賑欵尤應詳訂妥善之策以堅中外捐户之信用當席何護軍使代表陸達權安徽義振會代表徐靜仁程紹周急振會代表李少穆張我華浙江代表朱葆三楊信之袁履登江蘇代表施子英史量才湖北代表蔡輔卿劉萬青等全體贊成公議組織華部委員會籌備華洋義振會繼續辦振事宜並推定起草員五人即日草定聯合查放振務辦法訂期邀請各國慈善大家籌商進行云 
[景昌公司絲市報告]  
　　中美新聞社譯景昌公司絲市報告云美國方面仍無需求而絲商仍高持其價不肯低减謂必達到此數而後已因日本次號絲價格較廉之故美國多向日本購求横濱絲市頗盛本星期中歐洲方面購去山東絲二十六包計銀四百七十兩川廠絲三十包銀一千五百二十兩中國廠絲一百三十包銀五千四百十五兩七里絲十包銀九百六十五兩横濱絲市堅固因次號銷路旺盛之故第一號上等絲日金一千六百十兩廣州絲市沈寂與紐約並無貿易里昻方面亦以價貴觀望第七次棉之收穫因天旱欠佳所得計一二千包現有存貨計二千五百包至三千包 
[近兩日各國滙率變遷之原因]  
　　上星期六日先令市價銀行懸牌爲四先令星期一開出縮一辦士星期二又縮二辦士滬上標金漲落向以先令升縮爲轉移此届先令雖縮三辦士而標金之價仍與星期六不相上下東匯三日間共大四分七釐半美匯縮四角七分半印度荷蘭等匯率均各有變遷現聞其匯率之漲實因棉紗帮某號向銀行結進東匯數十萬元又某實業家有到期匯票向某銀行等結進數百萬鎊之鉅因此先令短縮三辦士云 
[皮貨業之槪况白皮灰鼠均貨缺價昂]  
　　南北市皮貨業行家係專向山西甘肅同州張家口京陽等處採辦羔羊白皮灰鼠狐嵌等粗細毛皮統運申批發與各莊號茲届初冬時令該業正當出銷之時調查該業本年營業狀况大爲减色產地甘肅省於今年春季受地震損害災情綦重白皮以甘省爲最多今届來貨祗六七千件較昔年僅及半數市上所到之貨祇三百餘綑每綑褂統八十件計二萬餘件往年九月底可到有五六萬件目下銀根奇緊絲價亦貴内地各埠兵燹水災銷路尙未發動洋莊亦嫌成本過大難以成交尙未辦過灰鼠出於東三省吉奉等處各行家亦以貨價不合故均未辦由各皮貨莊自向辦來價亦飛漲難售白皮比較上年須漲起三分鈿之鉅同州褂統批價開盤十四兩每兩作洋碼計八折批價甘肅褂統開九兩五錢故銷場不廣云 
[紀義務敎育期成會之演詞]  
　　本月二十三日江蘇省義務敎育期成會上海支會開成立會時曾請袁觀瀾曹季英二君演說茲將演辭錄左 
　　袁觀瀾演說詞　義務敎育之意見已具見鄙人所著義務敎育之商權文中盼望大家實在加以商榷更望觸類旁通多所　發俾義務敎育的進行實臻順利今日義務敎育期成會上海支會開成立會試就上海對於義務敎育重要之點分别言之（一）對外問題此次從外國回來經過錫蘭同船者印度人甚多問他敎育現狀如何都說很不發達兒童就學者不多問其詳細數目則曰並無統計同人等更以舟停錫蘭有一日之久故上岸至該島中心游覽見學校不少校舍如凉亭内有黑板是日星期不見兒童詢諸開摩托車者據云「此地兒童必須入學否則警察將干涉」要知印度全國並未實行强迫敎育而獨於錫蘭施行强迫誠以錫蘭爲交通便利之地藉以供外人之觀瞻耳我國地方遼闊不能同時並行義務敎育而上海爲中外觀瞻之地若能及早實行於國際上極有關係（二）模範問題近來各省敎育界中人多至上海參觀調查是上海之地位足爲全國標準現在祗能與人以優良之方法若已實行義務敎育則更可示人以施行義務敎育之方法而使人有奮勉之心（三）生活問題論各地生活程度以上海爲最高使無敎育以助長其生活力則必感缺少應付社會之知能就辦學一方面言籌費雖亦困難然較之荒僻之區似較容易譬如農產物十年前之價較之近來之價爲高而賦稅並未十分加重地方上擔任辦學義務想必尙能擔負如楊思鄕之穆君抒齋尤爲難得斯眞可爲模範鄕至租界方面前曾有希望中央補助之想然現在尙非其時從前吴懷疚先生有聯合各巨商設法進行之議此法大可實行鄙人對於辦義務敎育之意見有簡單的辦法有完備的辦法就上海而論優良小學不少以後能事推廣固屬甚善至各鄕村不妨采簡單辦法此次在外國游歷時唔一波蘭人談起彼國敎育云波蘭地方之在德國範圍内者勵行義務敎育三年内已辦竣其法定八歲就學小學二年中學八年前四年初級後四年高級農民義務敎育祗二年非農民更須受初級中學四年又日本行新敎育自明治六年始考他明治二十七年之統計有尋常小學二種一爲四年一爲三年此時尙未普及人口一千有八十兒童就學可見初辦義務敎育時不能遽求完備不妨將簡單的與完備的並進以速進爲目的不必盡求完備舉辦義務敎育經費有莫大關係年歲豐收進行順利歲收告歉不免困難今歲風水爲災江蘇省義務敎育期成會曾計盡及此定有三種辦法（一）災輕者照常進行（二）被災較重者添校添級等進行事宜從緩一年準備事情照常舉辦（三）實在受災甚重者祗能一律停止一年如上海也是受災之縣就目前情形而論似在中等增校增級方面或暫告停頓籌備方面似可望進行籌備辦法可分述如下（一）養成敎員從前調查山東省敎育一年中添了許多學校就各鄕村觀敎師實覺濫竽充數現在設校必須得社會信用優良敎員固不可多得然敎授訓練的大體總須明白以期保全社會信用現在上海所有敎師似以各處來就職者多惟就各鄕小學校想法究不能專持客卿並且望省立師範畢業生來就鄕村小學校敎員之職恐亦甚難似宜切實籌畫鄕村小學敎師之養成未識上海有此必要否倘至廣設小學時臨渴掘井實屬困難之事（二）整理已有之學校各處鄕村小學往往有失却社會信用者極望將已設之校極力整理務使社會非常信任將來推廣自極容易又如上海田畝帶徵學費已辦三載前唔穆君抒齋談及此事以爲此欵收入後不知辦了多少學校余即轉詢李頌唐先生即得到勸學所歷年報告表詳列收支數目惟鄙意此後列表還宜加詳如某市鄕添出幾校幾級以備逐年比較尤足觸社會上注意（未完） 
[美術家由日考察回滬]  
　　晨光美術會會員張聿光朱應鵬二君赴日考察美術已誌前報二君於昨晨十一時到滬該會會員赴岸歡迎者頗多聞於日内擬開歡迎會歡迎二位想二君於歡迎會中必有一番新見識以饗美術中人也 
[汽車展覽會之預備]  
　　抽簽分配陳列地位 
　　汽車展覽會幹事昨在祥茂洋行開會因會場陳列地位皆已定罄故即抽簽分配以免爭執計陳列地位共七十六所而陳列者都三十六家間有一家佔陳列地位多至八九所者茲將陳列地位之號數·及陳列者之行名·詳載於下一號美國橡皮公司二三四號龍飛公司五號萬泰洋行六號立興洋行七八九號法大汽車公司十號愼昌洋行十一號德爾科十二號德士古公司十三號榮昌洋行十四號哥特立起輪胎公司十五號威斯丁電汽公司十六號求新廠十七號中國路政會十八號美孚油行十九號茂和洋行二十號中國鋼珠公司二十一二十二號新沙遜洋行二十三號利喴汽車行二十四二十五號中英機師協會二十六號大陸報二十七號倍爾丹輪船公司二十八號亞細亞油行二十九號字林報三十號萬國函授學校三十一三十二號華昌公司三十三號鄧祿普洋行三十四三十五號固敏洋行三十六號光裕油行三十七三十八號華孚公司三十九號保隆洋行四十號至四十四號又四十七號至五十一號中央汽車公司四十五四十六五十三號怡和洋行五十二號禮昌洋行五十四號至五十七號又六十一號至六十四號亨茂洋行五十八號至六十號又六十五號至六十七號怡昌洋行六十八號至七十六號飛星汽車分司地點旣經派定各陳列者乃預備佈置現陳列場全部皆已造成内容之大觀者皆稱出乎意外蓋較從前上海所有毛竹蘆蓆搭成之大場屋大逾三倍在工程觀察點言之亦可謂奇觀也場内佈置以及點綴將日夜進行以便准期十一月二十六日午後開幕所有陳列各物將於開幕前一律送入陳列聞陳列品不僅爲汽車凡與汽車業有關係之貨品亦於此陳列云 
[公共租界之新營業]  
　　工部局准辦流動夜餐館 
　　西　　爾本月十一日函致工部局據稱擬在公共租界内設一咖啡車（即流動夜餐館）夜間在南京路黄浦灘口及百老滙路與西華德路轉角與其他居民往來繁盛之處售賣點心如咖啡·茶·夾肉熱麵包·熱湯·糕餅·及若干盤菜之類每夜所備花色不多就衛生與燒煑便利之所及置備有限之食物並不售酒車身建築結實而潔淨用福德式汽車或用四輪馬車其樣式當特别撞造以合需用此種咖啡車世界各大城邑多已有之車内置一狹櫃台旁設客座車行時並不多佔街道之地位其寬狹僅如一尋常裝重二噸之汽車耳擇不妨碍交通之處或就捕房指定之處停車特請工部局給與執照准其營業如需車樣當即繕呈云云二十日工部局覆函准之惟限定夜間營業咖啡車僅可停於捕房指定之點地至於應繳捐費應照車之種類並照餐館捐費而酌定之由捐務處辦理云云 
[日皇天長節之慶祝預備]  
　　駐滬日本總領事山崎馨一氏以本月三十一日爲本國天皇天長節日照例應行舉行慶祝除飭屬預行佈置外昨特柬邀本埠中國軍警行政各機關長官於是日上午十時蒞署觀禮藉伸慶祝云 
[銀洋市况之報告]  
　　金融通訊社二十六日報告云今日洋市人心轉好價驟提高此係風傳造幣廠將停止鑄元之故早市價爲七錢一分五釐三毫七五較昨漲六二五午市忽提高至七錢二分一釐較早市竟漲起五釐六毫二五查本埠存洋本枯前數日銀拆抬高兼之南京杭州來源不絶故市面異當疲弱今造幣廠有停鑄消息人心驟向高風市價遂一躍至二分以上今後來源已無洋價當漲多跌小矣 
　　銀拆較昨略鬆早市拆息仍七錢午市跌至五錢七分銀行收欵五十萬兩大條出口裝杭州五十條云 
[行使僞幣犯判罪]  
　　青江人姚葆蓀於本月十八號將僞造本埠某銀行假鈔票持至楊樹浦路二千九百四十五號烟紙店内混用案發由該管捕房華探目楊阿泉包探程明德將姚拘獲抄出每張五元之假鈔票五紙僞洋兩元當時姚稱票係由夏炳文所給故又將夏續獲解由公共公廨押候查究在案昨晨捕房將姚一人解廨續訊由該烟紙店主翁康甫偕夥費庭昌到案證明姚混用假鈔票情形時該銀行亦派代表屠恒仁到堂聲稱捕房起案之敝銀行鈔票實係僞造與敝銀行發行者式樣不符應請嚴懲並將市面流通之該行鈔票呈察質之姚仍供此項鈔票係夏炳文交我行使等語堂上因欲訊問夏炳文俾明究竟即據中西包探投案稟稱第二被告夏炳文調查對於本案並無關係當時爲第一被告挾嫌誣攀夏被捕後因病已送往工部局醫院療治故今不能到案云云中西官核供磽商之　以旣據捕房查明夏炳文對於本案無關應予摘釋姚葆蓀行使僞造紙幣擾亂金融判决監禁西牢三月示儆僞鈔票銷燬 
[上海縣勸學所公函兩則]  
　　省視學調動之知照　演講員下鄕之先聲 
　　上海縣勸學所致各學區學務委員函云奉縣知事公署訓令内開奉敎育廳訓令内閒案查省視學鄒楫調任省立第九中學校校長業經另委蔣拱辰爲省視學除報省長曁敎育部並令該視學仍舊分區視察外合行令仰該知事轉行所屬各學校等因合行令仰該所長知照等因相應函致貴委員轉致區内各學校知照 
又致塘灣鄕經黃錢蔭亭函云敬啓者省立第二師範學校巡廻演講員前曾在本邑演講一月茲又商請演講員傳君明僊在本學期内酌抽時間在本邑各市鄕實施演講已承允許定於本月二十七日赴曹行鄕演講二三日後即須至貴鄕届時祈接洽並煩轉知各學校爲荷 
[演戲助振之消息]  
　　昨爲九畝地新舞臺八班共演助災義務戲之第一日何護軍使特令憲兵營調派第九連閔連長帶同憲兵八名前往照料今明兩日令飭淞滬警廳撥警前往保護 
　　上海縣商會前奉縣公署函令推銷本省水災義務戲券當由該會轉知各業代表分别擔任茲聞此次縣商會擔任推銷之義務戲劵共一千五百張每張兩元共計三千元除由各業認定外退存二百餘張所收券資約在二千五百元左右云 
[變賣浮筒賠償輪埠損失]  
　　江蘇水警趙廳長前據第一區沈區長呈請處置漂流鐵質浮筒應否變價以便賠償輪埠損失一案昨日批示云呈悉此項鐵質浮筒當時旣係乘風破浪而來撞壞閔港輪埠日久無人認領自應變價賠償惟同時有無其他受害之户鐵筒價値若干閔港輪埠損壞情形如何鐵筒價値是否相抵未據聲叙仰即轉飭第三隊詳細查明據實呈報以憑核辦 
[鑽石牌香烟出世]  
　　先施公司近託南洋兄弟烟草公司精製金鋼鑽牌上等香烟分五十枝大號·小號·十枝大號·小號四欵質純味美洵屬佳品聞定價公道以冀推銷國貨而免利權外溢云 
[公共租界電車一星期之収入數]  
　　上海公共租界電車公司本月十九日以前一星期中收入共六萬零九百四十元五角六分折合洋爲四萬零九百八十三元三角 
[失火宜速報告]  
　　工部局佈告某紗廠近日失愼並未報告救火會或捕房以致火勢蔓延撲滅爲難茲特謂各工廠經理人等遇有失火情事無論火勢大小從速知照救火會或捕房以便趕緊施救而免蔓延致成鉅災 
[華探調職]  
　　新閘捕房包探魏金福昨奉五十號西探總目安姆斯脫郎諭調虹口捕房特别機關當差現已到差辦公矣 
[猪少肉貴之預測]  
　　南市各猪行收買江北販客之猪隻向來定價每百斤計洋十六元視市面之漲落加減斤量由來已久本年秋間因江北一帶大水爲災畜猪者無料可喂悉數出售故來滬極爲擁擠價亦大跌自入舊曆九月以後因產地底貨已缺到者漸少現市每百斤已加至六十五斤核算此後尙難爲繼逆料本年冬底肉價必將大漲云 
[雜貨店之搶案]  
　　閘北北梅園路張王氏所開之雜貨店前晚被匪徒數人搶去大小洋一百數十元由事主報告四區二分所昨經倪署員派長警緝獲形跡可疑開茶館之王連岐包車夫吴開生二名解經司法科段科員研訊之下堅不承認奉判轉解淞滬警廳核辦 
[買酒客原來是盜]  
　　本月二十二夜八時許梅園路張小榮所開張玉記烟紙店内突來盜匪四人初則沽酒痛飲繼而躍入柜内將張及張妻王氏用繩綑縛刧去現洋一百元·銅元二十八千·及竹筒中賣下錢文不計數目當經該氏報告四區警察署派警往追即在附近小茶肆中拘獲形跡可疑之江北人吴開生王連其二人帶署研訊堅不供認時張小榮因驚成疾由署飭傳該氏來署指認吴王兩犯委係當時在店吃酒行刦之犯解由警廳司法科於昨轉送地檢廳訊辦 
[一男一女均係縊斃]  
　　二十五保十五圖地保顧德榮昨投地檢廳報稱西砲台樹上發現一縊死無名男子請騐午後該廳委孫檢察官沈檢騐員等前往相騐當騐得該屍年約二十餘歲身穿藍布破夾襖外罩藍布衫下着白布褲赤足委係用褲帶縊死令由善堂棺殮 
　　華德路長義里一百零六號江北人張某之十八歲童養媳張鈕氏昨日下午五時許不知何故在臥房自縊身死經人察覺報知提籃橋捕房派捕前往將自縊者車送同仁醫院救治無奈氣絶已久未能得活復由捕房將屍車送騐屍所候今日稟官相騐一面飭探調查自盡傳死者家長鞫訊再核 
[路斃男子之檢驗]  
　　滬南十六舖老馬路德新里衖内倒斃一無名男屍年約四十餘歲形似乞丐當經該舖地甲投報地方檢察廳由該廳長委派檢察官蒞場相騐當飭檢騐員騐得該男子委係患病身死並無别故當即塡格因無屍屬飭地甲報謂善堂給棺收殮厝壇召認 
[窮漢不死生活困難問題]  
　　海門人裘子卿因貧不聊生乃於昨晨潛至虹口其昌碼頭楊樹上自縊圖盡當由一千一百九十九號巡街捕瞥見急即上前解救得　甦生遂將裘帶入捕房捕頭畧詰一過諭飭留候解送公堂請示 
[游巡警誘拐兩女已送地檢廳訊究]  
　　平湖女子趙秀珍又名二寳年十七歲又同年女子趙佩娥又名德奎於本月十五日乘火車到松江遇見淞滬警察游巡一隊隊士陳錫武見該兩女年幼可欺僞稱鉅商設計將二女誘拐來滬借住法界福興小客棧姦宿數宵後賃屋於九畝地地方前日兩女相約同赴大世界游玩而歸中途不識路徑乃向法界華捕詢問該捕見其神色有異帶入捕房俄而陳得悉前情立投捕房求保捕頭即發電話詢問警廳陳錫武確是巡警乃將陳與兩女押送警廳昨日轉解地檢廳訊究 
[美人控俄人謀害案]  
　　俄國人文迪爾斯文克業牙科醫生現住北四川路二十三號被美國人斯提布來以其欲於前晚施行謀害等詞投公共公廨刑事科起訴當奉核准出票交由虹口捕房派探將該俄人於昨晨提案請究原告延代表律師到堂聲明本案關係重大請爲展期審理被告亦延有律師對於原告請求表示贊同遂由張襄讞及英赫副領事判被告押候函致俄員訂訊 
　　尙有本埠新聞等轉入後頁 
雜評二 
[留工界爲國是之後盾（旡用）]  
　　辦一事起衝突議一題鬧意見環顧我國上上下下幾無一不令人痛哭流涕長太息者然而天下不可如斯而已焉則記者惟有勸明達者放遠眼光擴大胸襟開誠相與以靳達最後之目的 
　　此次商敎聯合會之組織當局煞費苦心矣聯合會議議决國是會議列邦固已耳而目之且迻譯外報而廣布矣是國是會議之關係誠重且大乃於組織一條删去工會工界雅不以爲然是足徵工界愛國熱心不下於他界而議場竟爲删去不可謂非會議制之一缺點第本成事不說之義則工界同人此時祗須表示吾工界對於國是亦昔昔注意不必爲過激之主張致國是會議前途感受影響何者國是會議者以勸息内爭籌商國是使中華民國安全穩固爲宗旨也使省商敎農等界代表將國是議妥天下事原不必由我手定工界同人共受利賴不參與猶參與也設省商敎農等各界第一次討議國是而不能定則工界又起而爲之後盾如軍制然彼爲前鋒吾爲後勁吾知參與國是會議諸代表應不致詡詡然夸於衆　此吾之功他界無與焉苟工界而如是則工界同人眼光之遠胸襟之大超越常人一等而國是會議徽獨目前無爭論且於將來更增一重助力不其懿歟 
 
 

Page 16

 
 
本埠新聞二 
[儉德儲蓄會勸導會閉幕]  
　　目的八百人　結果超過三倍 
　　儉德儲蓄會成立迄今未及三載而會務之發達捷如迅雷自開幕後已歷四十五日於前日（二十五）上午六時閉幕二時前各隊爭先繳欵頗極踴躋致該會辦事人員大有應接不暇之勢六時後由該會總參謀徐芹香幹事沈公譧鄭虞三曁各隊委請之代表會同結算分數歷三時始行結出分隊比較第一爲吴麟坤之龍門隊得一千六百七十四分第二爲夏應庚之白馬隊得一千四百七十九分第三爲楊滄聲之黄澤隊得一千三百六十七分其餘各隊成績亦均優美至個人分數第一爲黄藝芳得七百十八分第二爲吴麟坤得五百零七分第三爲黄寳賢得三百七十五分共得會員二千七百十六人計一萬四千三百八十五分超過目的數在三倍以上比較去年成績亦在一倍以上可爲盛矣 
[丹陽縣知事之救災冷]  
　　昨日丹陽旅滬同鄕會因該縣知事范鍾湘於慈雲救濟會前往該邑被災地方放振范知事並不歡待保護且侮慢放振員巢念植等該會同人莫不憤恨公决電請省長撤懲電文大致謂我邑濱江一帶洪水爲患目擊百里外烟火斷絶數萬災黎嗷嗷待哺幸蒙慈雲救濟會仁慈爲懷不忍坐視辦米二千餘石派放振員巢念植先生等來丹發放數萬災黎得慶更生地方長官宜如何歡迎保護乃范鍾湘多方作難百般輕慢以致放振員巢君憤而灰心對於冬振一節遂無形打消則我邑數萬災黎値此隆冬霜雪時將如何延其殘喘耶爲特電呈省長電鑒恩准按律撤懲以警效尤而謝慈雲救濟會以蘇我邑數萬災黎則凡我同人戴德如同二天矣云云 
[閔行苦兒院之菊花會]  
　　閔行鎭廣慈苦兒院每年秋季恒將院兒課餘所栽菊花開會展覽本届於二十六日開幕並有京劇魔術影戲等種種餘興日夜開演南洋兄弟烟草公司設分售處於該會售得之資悉充該院經費即英美烟公司亦捐助香烟數千枝云 
[搶親歟搶財歟婦女之急智]  
　　本月二十四夜四時北新涇新渡地方錢家祠堂看祠之海門人徐尙連家被盜匪七八人毁門而人將男女老幼用繩綑縛正在翻箱倒櫃之際被徐妻咬斷繩索潛出後門高聲呼救由四區四分所長警聞警趕來當塲拿獲盜匪王兆庵曹慕周二名餘盜携贓四散逃逸計被刦去大洋六十餘元及棉單夾衣服三十餘件經李署員研訊之下王曹二盜同供向在周家橋磚瓦窰推泥爲活前日在曹家渡某茶館内遇見素識之張振清徐得成張三周小五子等邀往該處搶親囑我等在外望風云云奉判轉解司法科聽候訊辦 
[買土與搶錢之異聞可算得强盜碰着賊爺爺]  
　　李邦傑販賣鴉片烟土爲業前晚得悉有某輪船進口船上帶有大宗紅土李遂身懷金鎊鈔票現洋至虹口公和祥碼頭守候詎事機不密爲青口帮流氓宋大宋二宋三父子三人所聞同往該碼頭將李攔住將其身藏金鎊十三枚鈔票現洋四元搜刦一空李乃狂呼由包探陳金揚聞警趕到將三宋拿獲帶回捕房押至昨晨連同原告一併解送公共公廨請究經中西官質訊之下以兩造所爲均屬違法判原被告各存洋三十元作保展期七天訊辦 
[債主掯贖方單限七天内繳案]  
　　丁掌生昨投法公堂控稱前將方單三紙向陸全生父抵借洋二百元現陸父去世商人備齊本利向陸全生取贖詎游約掯不放贖今商人將本利洋三百元如數繳案請求堂上限被告將方單交出放贖陸全生供原告前將方單託商人父親轉向方姓抵欵自父親去世後至今原告利息分文未付照商人核算計共本利洋五百餘元所有方單今尙在方姓處未曾帶來請求寬限繳案中西官判原告呈案之洋暫存檢察處限被告於七天内將方單繳案後再行核奪 
[竊賊牽涉華捕案續聞展期續訊]  
　　在公共捕房充當一千零零八號巡捕黄正淦一千二百九十四號巡捕朱永昌均有爲竊賊把風分贓情事被哈爾濱捕房華探目沈阿炳包探管宗餘尤雲卿西探駱四將黄朱兩捕及偷兒李雲祥陸寳郎高長桂張萬松（混名大瓜）先後獲解公共公廨押候訊究等情曾紀前報昨由陸襄讞會同英赫副領事升座飭捕傳集人　將一干案犯提審首由華探管宗餘西探駱四上堂稟明李陸高張四人迭次串竊吴淞路四百七十八號金嘉壽之米店同路四百零六號居户王連生漢口路三百六十六號沈靜安　路六號周江華等十三家價値一千餘元之財物其行竊金嘉壽沈靜安兩户時據李雲祥張萬松在捕房供係由該兩華捕在外代爲把風得贓變價後至閘北華界同黨家分肥錄有供單呈察惟該兩捕當時係俟竊賊得贓逃後始扣失主大門進内通知並回捕房報告現已在各押店吊出贓物傳到失主請訊次由失主金嘉壽等相繼上堂證明失竊情形質之李雲祥供行竊吴淞路米店漢口路沈姓等家時該兩捕分别站崗於各該處由其在路上照料得贓業已分給該兩捕是實兩華捕之代表許理佑尼干帮辦二律師遂先後向以上各人盤駁一過捕房至是又將另案押犯李小文子王小四子提案證明伊等前曾與各被告串竊分賊各節中西官乃宣告退庭各被告還押展期續訊 
[水警通緝江永輪案之贓賊]  
　　江蘇水警第一區沈區長前日通令所屬各隊文云案據上海滬杭鐵路探員函稱十月十一日夜間江永商輪由漢口駛回上海停泊浦中突被向在碼頭上做扒手之長脚麻子·風痴麻子·小快子·小戲子·小蘇州五人糾同猪百戒及其妻大海子姨妹三海子等混入江永輪船洋房間内偷去現洋三千元事後伊等即不見面糾衆行竊情形顯然誠恐携贓逃避内地請求飭屬遇有江北草棚及形跡可疑之人務請盤查拘究以杜漏網等情附名單到區據此除分行外合亟抄粘名單令仰該隊長飭屬將是案眞贓正犯協同嚴緝務獲解究 
[九賊串竊提箱案候補提人證再審]  
　　新閘孟納拉路一千零零七號屋内之顧亞卿在該管捕房指控楊扣明與在逃之某某等八人串竊提箱一只内儲印土五隻及緊要公文等件計値洋八千元等情由捕將楊拘解公共公廨奉飭押候訊究在案昨晨由廨復訊據原告代表律師上堂譯訴案情以本案被告共有九人祗獲其一請爲展期候提齊同黨併究云云而被告亦由代表許理律師到堂辯稱本案被告方面事屬簡單即可審訊且前堂原告已請展期如再展期應准被告交保候示等語經俞襄讞核供商之英包副領事判楊還押候補提人證到案展期開審 
[十三烟犯判罰了結]  
　　老閘捕房副捕頭麥拐於前日下午率同九十號西探華探嚴阿慶榮錦林在南番粉衖七十一號屋内破獲燕子窠一處當將其主婦浙江人沈王氏與烟客王阿金張安甫宓洋王瑞根王阿龍孫福根朱榮根張金生朱連根婦人李王氏陸楊氏張王氏等男女十三人連同烟具一併帶入捕房着氏送廨收押餘人准各存洋十元保出昨晨由廨提訊即據麥副捕頭偕中西包探相繼上堂稟明前情將烟具呈案請究訊之沈王氏延雷迪律師到堂辯護要求從輕發落經中西官核供以氏故違禁令判罰洋三十元餘人到案者罰洋三元不到者保洋充公烟具銷燬 
[公共公廨訊案彙錄]  
　　昨晨公共公廨民三庭由李襄讞會同美約副領事訊理美商控案兩宗（一）利達洋行訴鋆記紙號定紙不出請追貨欵損失案此案前經判决原告敗訴該洋行以是不服延禮明帮辦　維司律師等請求復訊被告延許理律師等到堂反對結果原告請求復訊候改期再核（二）聚豐洋行訴江述之違背經售肥皂合同案結果被告請求具結出外料理着改期候原告訴宋仲　案訊明後再行核奪民四庭由關讞員會同美丁副領事訊理華人控案三宗（一）婦人鄭陳氏延甘維露律師訴羅瑞祺不還借洋案結果被告立據欠洋三百六十元應判照據按月繳洋十元分期還清完案並繳堂費（二）隆盛號訴斯惠生不理髮網價洋案結果被告改交三百元舖保訂期續訊（三）黄竹峯訴俞仁甫不理欠洋案結果改期訊理 
　　又午後民四庭由李襄讞會同美約副領事訊理（一）葛行慶訴童蓉閣不理擔保舉薦夥友捲逃賬欵案結果該被告所保非人致虧巨欵被逮三月遽請開釋殊欠公允着展限一個月由原告查明該被告寗波原藉有無產業呈報公堂該被告應繳理賬費亦應呈繳到案聽候裁奪（二）周惠堂等四户同訴錢子湘不理借洋及貨欵案結果周惠堂等四人訴稱被告係興隆昌股東兼經理所有各欵均經承認應判照數償還被告另案具結在外着即料理興隆昌財產已經變賣本案四户欠欵應由理賬員歸併清理（三）沃長生訴江阿漁延不出屋案結果被告因病不到改期一禮拜訊奪（四）楊誠之訴婦人汪陳氏不付房租案結果註銷 
[誌謝]  
　　昨承北京學林雜誌社惠贈第一卷第二期「學林」太平洋會議號一册中多宏篇巨著並有名流意見又中國科學社惠贈第六卷第九期「科學」一册誌此併謝 
來函 
[中華勞動聯合會致趙叔雍馬息深函]  
　　叔雍息深兩君大鑒本月十七日商敎聯席會討論國是會議案兩君旣反對工人加入復詆毁工人謂其毫無知識良莠不齊非三年敎訓不可何其言之遇甚也本不足置辯惟恐混亂天下耳目故不嫌詞費聊設數問請兩君答覆登諸報端爲盼（一）中華民國約法并無規定工人不得與聞國是之條文今兩君排斥工人不許加入國是會議究竟根據何種法律國家與亡匹夫有責工人愛國何後於商敎中人况國是會讀尤非商敎中人專有之名詞何得擅拒人於千里之外是否欲硬行包辦還以問之兩君（二）工人良莠不齊誠如兩君所論然則商人議員士紳等豈盡優秀者耶豈能擔保其中絶無不良之份子耶抑源源本本竟無一人出身於工界者耶以廣義言凡人能動作者皆謂之工兩君亦能動作者旣知工人無知識同屬中華國民何不在社會敎育上稍盡義務顧偏欲置身事外信想傷人口有識之男子决不如是（三）趙馬兩君謂工界中有人利用不知何所見而云然在吾工人之正正堂堂明眼人自能知之不知兩君之反對工人加入是否先蹈被人利用包辦國是之嫌故設詞拒絶以便自由行動否（四）三年敎訓即可預聞國是足見趙馬兩君實曾受滿三年敎訓者故敢以自矜不知商農仕紳中尙有未嘗一日學問目不識丁者否（五）商人之知識是否優於工人而知識之優劣與有無又當以何者爲標準今吾工人之純粹愛國敢自謂毫無政治臭味參雜其間而商敎中如趙馬兩君偏不許其加入愛國團體使其愛國熱忱之表現則眞是商敎中人之特别知識也一嘆中華勞動聯合會啓十月二十五日 
中華職業敎育社通訊 
[職業學校出品展覽會通告]  
　　敬啓者敝社爲表示藝術進步研究作業改良推廣出品銷路起見先就蘇浙皖贛四省職業學校徵求出品於十一年一月底二月初即舊曆壬戍之新年開展覽會於上海當經將議决辦法分寄各校請於本月二十日以前賜復加入現在復到者已有多處但恐路遠地方信到過遲未及决定爲再展期一月務請慨允應徵在十一月二十日以前見示藉襄盛學實所厚幸前寄答復用明信片如已遺失即用尋常信函亦無不可除分函外合再通告 
公布欄 
[上海地方審判廳]  
　　公禾送達（全文在本廳揭示場公布）第一四六號（民二庭）一件許晋寳等與江彩發因貨欵糾葛一案（判决主文）被告人應償還原告人洋一百七十五元七角六分訟費歸被告人負擔右仰被告人江彩發知照第一四七號（民二庭）一件陳學科與孔繁瑜等因債務糾葛一案茲本廳績定於十一月四日上午十時爲公開審理日期仰該被傳人孔繁瑜等遵期到廳候審母違特示右仰被傳人孔繁瑜孔繁瑜遵照 
　　判决主文（民一庭）一件判决王福堂與王金福贖田糾葛控訴一案主文本件控訴駁回本審訟費歸控訴人負擔一件判决施榖詒等與孫本立田土糾葛控訴一案主文原判撤銷被控訴人在第一審之請求駁回本案訟費歸被控訴人負擔（民二庭）一件决定沈季璜與徐惠平因賠償棧租聲明窒碍一案主文本件聲明窒碍照准一件判决華豪吾與劉海粟租屋控訴一案主文本作控訴駁回本審訟費歸控訴人負擔一件决定張福山與由白囝等損失涉訟一案主文本件訴狀准予註銷訟費歸原告人負擔一件判决蔣紹元訴曹福郎等因租屋糾葛一案主文原告人對於曹福郎之訴准其註銷被告人趙阿四應交原告人欠租洋二十二元小洋四角被告人吴毛毛應交原告人欠租洋二十四元小洋十二角半被告人鄭氏應交原告人欠租洋二十四元小洋八角被告人丁瑞昌應交原告人欠租洋二十五元小洋六角被告人湯氏應交原告人欠租洋二十八元小洋八角訟費歸原告人負擔五分之一餘額歸被告人趙阿四吴毛毛鄭氏丁瑞昌湯氏等平均負擔一件决定錢宗濤訴陳月潮爲祖屋涉訟一案主文本件訴狀準予註銷訟費歸原告人負擔 
　　批示一件王立芳呈爲與黄朶雲離婚請求備案由據　已　報兩紙存此批一件何蔣氏等狀請察核由狀悉着即邊同沈映泉來　訊明核辦此批一件高海峰狀請執行由狀悉着即來廳候諭此批一件吴朱氏狀請執行由狀悉本案卷宗尙未奉江蘇高等審判廳發回所請應從緩曦此批一件沈德興狀請執行由狀悉候傳案訊追此批一件趙蘭狀頌動產由准領此批一件詹汪氏狀交鑑定費由准交此批一件詹汪氏狀請鑑價由狀悉此批一件王榮棠等狀保賈少臣由狀悉所詞未便照准此批一件陳石氣狀請傳案由狀悉着將本利銀四百八十兩曁半數訟費洋十五元如數交索以便給領方單此批一件莫家銓狀請執行山狀悉本案卷宗仍未發還着即知照此批一件高榮生狀交欵洋由准交此批以上十月二十五日 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭霞]  
　　爲全城主要食品之中心點者爲巴黎城中心之中央市塲ＨallesCentrales除星期一無市集外餘日以早間六時至八時爲最盛塲外有小餐館小酒館若干家僅備販者就食場口有記賬櫃數處頗似中國秋冬間富户下鄕收租時之糧櫃記斤數者場左牲肉堆置如山右則雞兎鵝鴨之類入塲於陰沈慘淡中遇腥氣之觸鼻可畏遇鷄鴨聲之嘲雜可畏屠户肩負牲口血肉淋漓可畏殘餘之牛豕僅止一頭張目露齒如履刑塲者更可畏八時許空籮運出塲外如洋船碼頭之行李車堆積甚高連續不絶大城市之氣度淵容海納眞不易藐視也吾人觀察巴黎市塲吾意可得兩種感想（一）塲中執役諸人粗布褂各式不同爲平時所不易見（甲）草綠色似雨衣有三袋司事着之帽則與尋常無異草帽呢帽各隨已便（乙）土黄色衣領略開視第一式下部稍寬一望而知爲御者汽車夫所着上冠軍帽式之黑帽（丙）藍色似中國鄕下人之藍布衫而較寬大工役着之所戴便帽亦爲藍色（丁）白色屠户着之略似外國剃頭匠惟頭上加一白布兜耳（戊）運送役夫中有戴尖頂布帽者奇形怪狀眞古畫中一屠儈也此外蔬菜果實魚蝦鷄鴨肉山薯等之裝置包紥有圓者有方者有用極狹細之板片加篐成桶形者有以板片編合如中國捕養秋蟲之小方籠者有用白木板箱或大义袋者與趕市用各式之車輛各式之筠筐各路執役人等襟章花式之不同均足爲巴黎市塲一大觀此可見西人思想發達凡事均能獨運匠心標新立異非若我國事物陳陳相因千篇一律之可厭憎（二）歐洲人生性殘忍好殺喜肉食視我中國之好平和恬靜冲淡大有天壞之殊中國名市場爲「菜塲」一望多爲菜類足表中國人之不好殺中國肉類不過猪牛羊雞鴨等不若法國市塲無奇不有一入市場甚至數日不敢肉食也西人肉食過多能否有合衛生予不敢言然在習慣蔬食之亞洲人久居歐美大有不得下咽之苦至若歐洲之來刧方長載禍不可免又不難於其好殺之恨性見之矣 
筆記 
[鬥勇記（下）] [  西雲]  
　　有點者獻策曰何勇夫不可力敵或可智擒也翌晨相鬭仍荷盾進手不插横木余仍以釘鈀挈盾起黠者亟棄盾伏地余不知爲空盾擲盾時始知中敵計首略迴顧黠者已由地躍起揮刀斷余腿而空盾尙附釘鈀齒猝不及脫余遂以釘鈀幹冋擊之黠者顱破而死時余一足不能立踣於地血飛濺顧面無怯色手猶執釘鈀盤一足跌坐地上疾聲雷嚮目眥欲裂臒　可畏敵人懼不敢前遂散去時余已昏暈欲倒門徒急掩護送歸重創經年延傷醫診治始痊嗣後兩鄕械鬭亦息從此余不敢以技自炫矣且余痛國人之勇於私鬭怯於公敵徒爲外人竊笑事後返省吾甚恥之遂杜門不出越年適因事赴城内返時余經高嶺坡下遇一劇盜瞰余囊儲頗富尾之歸行兩日莫得隙余宿盜亦宿行盜亦行第三日抵鄰村將投宿途顧盜笑曰拙哉余友明日將送余到家矣盜亦相視笑村距後海鄕四十里余夜半即發盜急隨之僅里許盜遽拔刀猛剌余亦揮利刃與盜戰昏夜月色黠淡蹊徑莫辨二人縱横進退搏擊田間時農人有蓋廬宿田間者聞兵器相擊聲徹夜不休寂無人語響咸慄慄不敢出視天微明見余訝何早余笑曰適有橉杞積道側余已爲行旅者拔除之鄕人咸駭然今余年已七十老朽無能爲矣惟渴念故鄕夏間遄歸擬覓得一葬身所於願已足他非所計也至是余聞其技請試之何太息曰有技安用哉旣病且老復何能爲盡忘之矣余堅請何徐曰姑試之時道旁適有牧牛童携一大筐筐中滿盛新谷墳起筐面重約念餘斤何綴束筐繩繫於手提筐起離地尺許屈一足蹴之筐旋轉若車輪飛擲數十丈外穩墜於地無顆粒之溢落者噫亦神乎技矣（終） 
劇談 
[崑曲叢話] [  孤鴻]  
　　瞿板瞿鼓槌 
　　咸同間邑有瞿姓者佚其名好音律尤嗜崑曲顧音啞不能歌乃肆力於樂器笙笛弦鼓之屬造詣極精家有花梨長几良木也鋸之成拍板十餘事世稱瞿板今潤鴻社得其一此外不知猶有存者否其製鼓槌係覔極陳竹扁擔爲之相傳瞿恒情曉出西門携新竹扁擔一製錢二百坐茶肆中遇鄕人擔物過諦視得當即以新竹扁擔求易益以錢二百鄕人未有不樂從者乃持之歸則以火烤其兩端令竹扁所得於人身之精力悉聚於中間一段始剖而析之成槌不過三四支音樂家得之珍同拱璧名曰瞿槌 
諧著 
[鄕諺索隱] [  悔菴]  
　　仙人不識丸散吕純陽不識膏丹 
　　八十老人不知花米價 
　　當安福恃驕而輕啓戰端時某將軍固我民大多數所歡　　迎而後望無窮者也而今何如嗚呼一蟹不如一蟹 
陌生人來弔孝死人肚裏得知 
魯案之所謂善意的直接交涉與夫庫倫之無條件之歸我我儕有生者固不得而知之也 
喜鵲啣來口下敝拙鳩樂得現成窠 
　　自治軍興鄂王求援於直力竭聲嘶而吴蕭竟作壁上觀待其旣敗取而代之可謂樂得現成窠矣 
　　造屋請了篐桶匠造成終是團圞樣 
　　我蘇金錢得來之議員今又以金錢爭奪議長累日喧鬭而不息是非惟團圞樣而已且將使我神聖之議會爲銅臭所充塞而無復清凈之望矣悲夫 
江南望見江北好到了江北喊苦惱 
　　他省羡我之殷實富厚而更羡我之文化修明今迺省憲之夢想不可期而新議員之卑鄙齷齪金錢是圖又至於斯極豈但喊苦惱已哉 
小說 
[劇賊胠篋記（三十四）] [  一圭]  
　　（五）血案 
　　他見了這些血跡知道抵賴不過去就換了口氣道我想你們已看見了我也不必再瞞你們我是殺了一個惡賊是一個凶狠的賊他說到這裏時臉上還露出殺氣又道可憐在這幾個月裏我已受盡了他的惡氣或者你也曉得今天晚上我在般得街遇見了他他離開我不及二十碼那時你正走過來可恨擺得就攔住我問我你是何人我說尋一個僻靜的所在再告訴他他說又不曉得了後來他又約我到這裏來呌我說給他聽我就隨他到了這裏那時差不多十點鐘我忽聽見關門的聲音我就問他可是一個人獨住他道難道你没看見我那女下人麽我道我曾看見過他但我想他這時定然出去了你若不想信待我喊給你瞧當下我喊了三聲那裏有人答應我曉得這座房子衷面除了我們二人没有第三個人我的膽就壯了殺人的心就此起了我就拿起一柄鐵叉逼着擺得寫給我一張契約說明以後不再逼迫我他假答應着就走到寫字台前我以爲他是去寫契約的不料他在臺子的抽屜裏掏出一柄手槍來向着我接連放了二三槍幸而都未打中我的鐵叉却正打中他的頭上他脆薄的頭壳就此破了腦漿流出他就倒地而死然而是他先用手槍打我我纔用鐵叉打他我是因爲自衛他把殺死並非存心殺他辣弗里司道我不與你研究這層道理但我有件事問你你可願意加入我們的黨麽你如願意這件殺人的事我們就不喧傳出外不然倘若官廳曉得將你捉去你就得處了死刑你的意思怎樣你自已斟酌罷甲克忙道我願意加入你們的黨辣弗里司道旣然如此我們趕快出去脫離這是非之地罷當下我們就一同出來後來那件殺人案官廳怎樣辦理我們不去過問了 
餘瀋[  石征鴻]  
　　是非不相並然亦有各有是非者其莊子所謂此亦一是非彼亦一是非歟 
　　雖然當今之世天下無是非者久矣惟以無是非故世界遂亦不成爲世界 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[關夫子（續）] [  老圃]  
　　劉備與關羽張飛本無桃園結義之事正史但言先主與二人寢則同牀恩若兄弟而稠人廣坐侍立終日小說因此遂揑造桃園結義之事然則曹操厚遇劉備亦出則同輿坐則同席豈曹劉二人亦結義兄弟乎世俗換帖稱拜兄弟乃拜於關羽之廟文人作關廟柱帖竟引用小說中不經之語靦不爲怪甚有論關羽華容道釋曹操爲非是者不知此事全出子虚山陽公載記言操引軍從華容道步歸遇泥濘道不通使羸兵負草塡之騎乃得過軍旣得出備放火而無所及此即義釋曹操之說所由來其實曹操雖敗亦不狼狽至此赤壁一役備僅能自保而已小說中顚倒事實尤莫如關羽之單刀赴會吴書言魯肅欲與羽會語諸將疑恐有變議不可往肅曰今日之事宜相開譬劉備負國是非未决羽亦何敢重欲干命乃趨就羽然則冒險赴會乃魯肅就關羽非關羽就魯肅也諸如此類殆不勝辯要之關羽雖萬人敵有國士之風然世多溢美皆小說之力乾隆刋三國志竟强改陳壽原文易其謚法此姑不論原謚之當否要無勞乾隆之干涉也 
道德 
[營業當以和平取勝] [  劉與存]  
　　欲占商戰之勝利於品物改良外經營之道猶多而和平亦其一也人有貨求售於我人不以和平對我雖其價廉物美我或不樂與之成交此人情也亦人格也奈何我有貨求售於人我不以和平對人人有金錢到處可購或顧左右望望然去之又奚怪哉 
　　滬上商店林立五光十色令人目盲考其所爲無非欲廣招徠而獨於歡迎顧客泰半未能十分研究每見顧客因貨色不合式或價目不合式交易不成店夥非以惡語犯之即以冷面凌之在彼若謂疲精神費唇舌卒致脫空甚不經濟不知貨色不合多與挑選價目不合婉與說明人或始否而終可生意未見竟不成况即不成諺所謂人硬不如貨硬一次相交二次熟感情旣在以後未必不回顧矣訑訑之聲音顏色拒人於千里之外胡爲者 
　　今姑不贅述北京商人營業之忍耐招待之周詳雖極貧之人至極大之店購極廉之物彼必慇懃懇摯一視同仁即言此地居留日本商其服務時間不辭煩碎笑容可掬固已足分吾利權矣吾又烏可不和平（乙種酬） 
[應該···不應該] [  吴皥虞]  
　　我們應該有一定的志向不應該有盲從附和的惡習我們應該有堅忍的意志不應該有抑鬰躊躇的惡習我們應該有正當的職業不應該有僥倖虚榮的惡習我們應該有勤儉的美德不應該有怠惰貧婪的惡習我們應該有奮鬥的精神不應該有拘牽委靡的惡習我們應該有自治的能力不應該有悠忽玩喪的惡習我們應該有寬洪的度量不應該有驕人傲世的惡習我們應該有獨立的氣慨不應該有依賴倚靠的惡習我們應該有博愛的旨趣不應該有殘忍猜忌的惡習我們應該有光明的態度不應該有陰謀詭計的惡習 
（乙種酬） 
法制 
[刑事票之種類及其區别] [  樓明遠]  
　　依我國審判廳試辦章程所規定刑事票分爲三種用以傳訊原被告及其他訴訟關係人者謂之傳票用以拘致犯徒刑以上之被告人及抗傳不到或逃匿者謂之拘票用以搜查罪人及證據者謂之搜查票三者之中搜查票與傳票拘票之區别顯而易見無待贅述茲就傳票拘票二者言之可矣傳票只能傳喚知會拘票即可尋緝拘捕此其區别一也傳票之限期至遲不得逾五日拘票之限期至遲不得逾三日此其區别二也傳到之人應即日訊問拘到之人可於兩日内訊問此其區别三也傳到之人必訊問後確有犯罪嫌疑或有不能保釋之處始能付看守所管收拘到之人如不能即時訊問亦可付看守所管收此其區别四也（乙種酬） 
經濟 
[小本營業之自由儲蓄] [  笑吾]  
　　我看見有一種小本營業的人終日營業忙些衣食今日生意好多化費幾文明日生意歹節省幾文倘若時運不佳天天生意不好就用起本錢來了本錢用盡赤手空拳一無所有此時雖有生意亦無貨賣欲再添本又無來源只得閉門大吉在我看這全不能算個做生意的法子從來有句俗話（生意不累人人能累生意）這句話眞不差做生意本是賺錢的事那有折本賣的不過事在人爲耳我有個朋友他也是做生意的人他發起個自由儲蓄的法子到也很好茲略述之 
　　李君前年開一小店營業頗稱發達店中的開支井井有條每天皆有定額到晚算賬本日共收本利若干提本錢於一處以備添貨之用於利錢中除去本日開支下餘存在一個木箱子内（此箱名曰自由儲蓄箱箱之正面有一小口可容錢入不容錢出如撲滿相似）或問其用意對曰我輩小本營業無銀行錢舖之來往不能不稍有預備設或有銀行錢舖來往亦須按日支付按期歸欵與小本營業並不合宜生意本無定准反不如今日多賺則多儲明日少賺則少儲儲滿一箱非有適當用處不用此錢能無用處即添資本擴張營業則幸甚矣同等營業者以爲然否（乙種酬） 
 
 

Page 22

 
 
 
[婚嫁務求節儉] [  愚古]  
　　我國社會對於婚嫁每好舖張未至婚嫁之期父母已預爲設備届期則大張塲面雖從事借貸亦所不惜鄙意儀式一項或可因地制宜而節儉二字允爲辦理婚嫁之第一主要於男女宅未訂婚之前彼此須提出此意俟彼此通過然後再擬他事否則寗使不成以免後日之口舌鄙人對於婚禮應行節省之處略舉數端以與海内同志共商榷之 
　　一聘禮　男女定婚要在精神結合若欲爭聘金之多寡妝奩之厚薄則似交易性質殊非愼重婚禮之道鄙意聘禮一項儘可簡單衣服裝飾更可節省聘金略備少許合乎婚禮之原則已足不必過多過多則同於賣買精神結合之謂何 
　　一妝奩　妝奩辦自女宅第一務求通用若不量度器物之是否必需是否合用而一槪購置以自誇妝奩之完備誤矣鄙意擇妝奩中之不甚適用者儘可暫緩加入近日心需之品或女工生活上需要之物如此則可省却無數浮費而切於實用矣 
　　一酒席　柬請賓客參觀婚禮禮之常也所備酒席無須過豐蓋賓客之來者或關親戚或關至誼决不以有盛席而始來慶賀也然則酒席之不必過豐可以灼然矣（乙種酬） 
衛生 
[食物不宜露置] [  仰笑]  
　　食物露置易染毒質而在夏秋及夜間爲尤甚余今述一目睹之事足爲殷鑑一日正當盛夏時已宵分余忽酒興勃發乃取白鷄一碟下酒飲畢倚枕觀書榻畔安一茶几上置一燈及飲具數事斯時肴酒都罄僅一盛鷄肉之碟中　醬油匙許亦露置几上未幾聞几上𫃊𫃊有聲隔帳諦視則見几上有一蠼螋（俗名蓑衣蟲狀似蜈蚣而多足）緣碟而行繞碟口數匝始探首碟中引吭長吸將碟中醬油悉數吸取𨺗見蠼螋遍體紅潤透明一似琥珀吸竟復繞碟口緣行數� 
匝繼乃旋其尾部正向碟中將腹内所吸醬油悉由尾閭排洩而出仍返碟中霎時蠼螋遍體紅色盡退復其原狀乃蜿蜒而去余起視碟中醬油毫未減少顏色如故乃於翌晨將此醬油和於飯内飼一小犬不數日犬體之毛悉數脫落有似疥癩而卒斯事之奇不奇於蠼螋之竊食而奇於其旣已吸食而又排洩歸還使人不及覺察一旦誤食貽害匪淺故食物隔宿務宜妥爲密藏且不僅夜間爲然即日間亦宜留意凡目不及見者均須嚴密蓋藏庶可防患於未然也（乙種酬） 
[裸體運動] [  蘇兆龍]  
　　運動時所着之衣以寬大者爲合度取其可以運動自由也筋肉愈自由斯運動愈有力運動愈有力斯身體愈康健蓋皮膚爲呼吸機關之一必使之自由吸入日光與空氣而後乃得正當之生活力 
　　故從事室内運動者若能脫盡衣服露出本體其愉快尤不可名其利益尤不可限體旣裸矣於是研究體組之大槪搜求體勢力缺點覺此終身爲伴之機械神妙無匹益將尊敬而保護之） 
　　以藥力啓此膚之孔使通空氣亦養生之善法也然人爲之事不如自然脫衣則皮膚無碍毛孔大張必飽吸新鮮空氣而後已如是則順其體性而體之發育日盛矣 
　　古人拘於禮節以赤裸爲不恭今人知空氣日光之重要則行露臂脛浴露全體他日必視爲當然夫世之戕賊身體者亦未知其身體之美耳誠使裸其體以自觀將愛重之不暇忍戕賊乎 
　　然則晨起之初臥榻之側君其裸體以運動樂觀君之眞美而勿羞（譯自紐約體育雜誌）（乙種酬） 
雜錄 
[記西人之一席話] [  湯筆花]  
　　前晤西人Ｌilv君談話三小時語多諷剌我國細味之頗有益茲特錄其語氣如下願吾國人閱後捫心三思以下皆Lily君所說 
　　余旅華十載默察華人上自官僚下至小民無不以舞弊營私利已損人爲唯一之本領 
　　華人少團結力寡恒心即如抵制某國之出品今已瓦解冰消所謂五分鐘熱度是也 
　　中國幅圓廣大人民衆多產品豐富惜國人不加考察不思振興爲憾耳 
　　余曾向中國人問太平洋會議及廬山會議之宗旨凡十人其中能完全對答者僅一人耳 
　　華人游戲喜在晚間如游戲塲戲館等每晚過其門者莫不擁擠異常中國人之不講究衛生於此可見一斑 
　　華人行路無秩序或仰首或背手因此踏脚者有之擠肩者有之 
　　華人住宅嘈雜不堪口角爭吵時有所聞 
　　中國商店夥友喜赤膊辦事 
　　華人乘電車喜爭先奪坐並喜在車内吃物唱戲 
　　以上所說語雖淺近頗含深意諸君閱後其作如何之感想乎（乙種酬） 
問答 
[問治除面上暗晦方] [  陸霞]  
　　鄙人近兩年來面上發現一片暗晦之色曾經屢用雪花膏及拭面牙粉搽治毫未退去如海内君子能有治除而上暗晦之方者即希見告是荷 
　　答　但須心　　　兼能注意體育面上自無暗晦之色隨 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年歷一組或日記本印就大張廉價書目函索寄 
 
