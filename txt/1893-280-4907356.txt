# 1893 - 280 - 4907356

 

Page 1

 
 
[彚解第六批順直振銀] [  申報舘協振所席裕祺謹啓]  
　　順直奇災迄今未已嚴寒將至苦况益覺難堪本協振所承諸君子慨發慈悲源源接濟心香敬爇餒骨難忘兹又會同絲業會館仁善濟善堂解銀一千兩以振然災區寥闊遍地哀鳴啼飢號寒傷心慘目如荷仁人士慨解腰纏則水激西江實本振所所九叩以望者也敬請發棠伏維德鑒 
[新出鉛板南雅堂陳修園廿一種書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯亥家販多錯訛本局自去歲擺版至今秋始告竣字式照圖書集成其問校對精工有目共賞毋侍縷述今巳出書由五馬路文玉山房及古杳閣煥文書局千頃堂代售每部價洋三元書甫訂成購者接踵而至巳消其半遲恐消完爲特登報緣此次僅印數百部版已拆缷倘荷賞鑒家賜顧以速爲妙 
[論機器日新]  
有漢江浮來雙鯉中有尺書啓而讀之内云鄂省所産吉貝雖不如江浙之廣而武昌漢陽黄州安陸德安五郡所出亦頗不少每年收成之後摘棉軋去棉子名曰凈花行銷蜀地生意甚巨自洋棉紗進口者日多一日衆商買販連川滇以及各地方遂致鄂省木棉銷塲疲滯去年漢口馬王廟河街新開昌記軋花局由東洋辦來新造脚踏軋花機器四十架每日所軋之花多至四倍甚合紡織之用極其暢銷且比本地所軋之花每包價銀高一兩餘凡販凈花者羣向該局爭購並先付定銀近來效昌記而業軋花者聞已有數處皆曰此由東洋機器之妙西人技藝之巧也今聞武昌周天順冶坊亦法東洋規模造成軋花機器較東洋來者猶覺靈便軋出之花更極合用華人之工愈巧則西人不能專擅其巧獨罔其利矣夫木棉一物本亦來自印度外洋之物也而自移植中國以來各處蕃盛其種採紡織之法日益加精所少者惟機器耳然紡卑織機何嘗不是機器第連用較鈍成功較遲西人遂以機器之靈捷者傲中國之人而攘其利中國近來如滬上之有紡織局織布局武漢亦踵而行之以是與西人相抗衡其用意可謂深矣鄂省之棉紗生意幾盡爲西人所奪於是自開軋花之局而生意果佳銷塲果暢可見機器紡紗實有妙處非盡由乎中國人之厭故而喜新好奇而惡常也然而機器購自東洋則東洋之人將以擅此利源而中國之業此者仍不免仰鼻息於東洋之人亦非計之得者也今聞有周天順冶坊仿東洋之製以自造機器不禁爲之拍手一快蓋東洋之機器初非東洋人所創制皆效法乎泰西者也泰西之法東洋能效之中國豈獨不能效之况東洋人之仿效西法靈則有之堅則未也東方地土澆薄所産所製往往美於觀瞻而不能經久中國之人倘能用心則效必且駕乎東洋而上之何則中國之人其心思未嘗不喪亦未嘗不能用特以嗜好多而外務重故不爲耳若周天順冶坊者殆亦庸中佼佼鐵中錚錚者乎夫西人奇巧百出人皆驚而異之其實則西人之法大半悉本乎中國卽如公輸之木鳶宋人之楮葉孔明之木牛流馬此猶近乎遊戲之物不足言也觀乎前聖人制器尚象舟車之利弧矢之威衣裳棟宇何一非中國之所先有而西人亦不能外比法度不過中國一有此物則羣趨而用之陳陳相因不復再用心思别開生面而西人則惟日孜孜務求新奇不尚舊樣以故中國漸失其傳而西人乃得獨造其極以前大嚴海禁不相聞問故一見西人所製無不詫爲見所未見如船輪電線之類聞人談及輙以爲此不過海外奇談不足信也迨近年以來昔日之所不之信者今皆親目見之躬自行之而後知西人之巧果有如此第此等事之與西人絜長較短其細已甚而所關乎軍國大事者則又不得不加意乎西法然自中國開設製造各局以來所製之器亦日漸新奇時益靈巧湖北鐵政局事經初創惟恐欵項不足於用而得張香帥發縱指使蔡觀察馮刺史等認眞督率當必不難日上蒸蒸若福建之船政局則所造之船近來多資其利用江南製造局則其所新造之快槍直可以駕乎泰西而上之其巨砲彈子水雷等無日不孳孳講求凡出一彈一砲無非總辦之心思各委員之精力所周流貴注於其間近來則煉鋼之廠日見成功火藥之局日出新樣專心致志惟以度越西人爲念而所用工匠亦多係華人而無煩仰給於西人此誠一大快事也而各處製造亦多新巧日出電報則已通行乎天下幾於無遠弗屆鐵路火車雖此時尚未見通行而將來告成爲期當亦不遠由是言之中國究屬地大物博人多力厚心靈智巧豈果遜於西人又何論乎東人耶夫周天順冶坊之仿造軋花機器固其事之小焉者也而吾不禁爲鄂人幸且不禁爲中國之人幸爰樂得而論之 
[上清寳笈]  
　　八月十二日爲和碩睿親王魁斌三十壽辰皇太后皇上賜以楹聯匾額壽字益壽圖長壽佛玉如意蟒袍龍褂尺頭活計内務府備辦黄亭分置各物每亭舁以蘇役四名派英苑卿送往邸第睿邸迎以鼓樂一部及龍旗玉仗全副鑾駕並派護衛八員花衣補褂乘馬出東華門迎接旣抵石大人胡同睿邸吉服就門左跪迎將　賜壽各物舁入奉置壽堂黄案上冋上行禮祗領苑卿遂回海覆命睿邸急具謝恩摺二分先於十三日詣頤和園呈遞十四日方在皇上前遞摺謝恩是日王公等往祝者不少睿邸設筵接欵演劇一日以宴嘉賓○年例春秋兩季神機營分撥馬步一半隊移紥南苑駐搮兩月本年秋季原擬於八月下旬撥隊入苑而某全營以本年近畿災重飢民需賑孔亟以致糧價倍昂若照章分撥馬步隊伍住苑雖照駐苑加給口分隊官以上足敷其用惟隊長兵之隷馬隊者月加一兩以馬乾之餘補人餉之歉挹彼注此尚不致大受賠累惟隷步隊者月只加給五錢連原餉共二兩敷錢以之坐食一月不免虧累異常况兵丁生計維艱苑營猶須修理因擬將本屆秋操停止駐苑仍援案酌加大操數次以期嫻熟其節省駐苑加餉銀兩卽可酌提修理南苑營工免動他欵特未悉慶邸能否允如所擬也○承辦廂黄旗漢軍都統爲咨行事據管理砲營叅領呈稱年例八旗漢軍砲營於九月初一日起在籚溝橋演放砲位五日應需藍白帳房中軍座位照壁圍墻營門布片以及杆木鐝繩等項例由兵部請領應用操竣繳還歴經循辦在案兹本年蘆溝橋演砲期邇應將八旗漢軍官兵應需前項帳房造具詳細數目印册咨行大部核辦作速傳領無悮要需○前報紀安福胡同關帝廟看廟人張大連法器拿解提署一事兹經提署司員連訊數次問擊敲秧歌五虎棍　點究係何人所爲張供稱小的看廟日淺並不知情喝問秧歌五虎棍匿於何處張亦以不知對及加刑訊矢口不移司員以事　特　案日寺 
 
 

Page 2

 
 
僧在逃未獲未便再爲延宕遂禀請提署備文將張大解交刑部訊斷○禮部爲咨行事所有本年癸已恩科卿試新中宗室舉人應行奏請在保和殿覆試例應由本部奏請欽派護軍統領一員屆期稽察中左門相應咨行兩翼前鋒營八旗護軍營各將本堂及署堂銜名卽日開送本部至咨送後如有出差告假等項事故亦卽隨時咨報以便於單内扣除勿遲勿漏○廂藍旗護軍統領恩普爲請旗纛事印房案呈每歳秋操應需旗纛馬纛例由鄭親王門上請領需用操竣繳回歴屆照辦在案今本年秋季官兵現已開操相應咨行和碩鄭親王門上卽將本營所需旗纛馬纛各二面立以爲給領供秋操○八月十二日晚某戲園劇散後有一人年約三十餘衣服華　由正陽門外西釣橋乘車向北而馳後有人手持夾把鋼刀追至車前持刀擋住不容分訴將車中人揪出擲之於地連砍多刀復將手足刴成虀粉車中人血肉模糊僅存一息其人擲刀而去甫至西河沿卽被官兵捉獲扭往西河汛守戎署看管迨官役向車中人詰問數語卽溘然而殞當卽解其人至提署移坊騐屍○年例八旂滿洲火器營官兵恭請紅衣神威劈山子母等砲位至蘆溝橋西自九月初六日起至初十日演打鉛丸五日俾平時演放純熟臨陣命中有準照例於管理滿洲火器營王大臣中請　派一人前往督率兹經開列堂銜請派八月十三日奉硃筆圈出管理滿洲火器營廂黄滿副都統宗室敬信欽此○兵部爲傅知事所有儘先題奏提督曹福勝選補遊擊于金聲選補守備劉景山題補衛千總李湘臣俸滿門千總盛勛范一倫等六員本部於八月十六日帶領引　見相應傅知各該員於是日五鼓穿天藍實地紗袍佩帶飄帶荷包手巾赴西苑門外都虞司公所報名伺候帶領引見並先於十四日辰刻赴部演禮如有不到卽將引見扣除毋得自誤○刑部爲咨報事本部現有揀補漢提牢一缺二人滿司獄二缺四人期滿奏留漢郎中一排一人奏留額外主事一排一人二次奏留七品京官一排一人共六排人九名相應開具滿漢排單各二分先行咨報軍機處查照○新調浙江温州鎭總兵張鎭軍其光入京陛見於八月十一日戾止暫居東安門内關帝廟因途中接奉調鎭温州劄文遂赶具請安謝恩摺四扣專差於十三日夜進内呈請奏事處呈遞並將緑頭繕牌一併遞入於十四日寅刻鎭軍趨詣西苑暫就奏事處小憩旋由軍機處發出傅單令張其光於第一起入見上御勤政殿詢以從前歴過何省由何出身温州曾否到過等語鎭軍據實奏對畢免冠碰頭叩謝調任天恩然後退出西苑遂歸關帝廟旅次午餐後赴各要津處禀安 
[使車將蒞]  
　　大清出使美日秘三國大臣崔惠人星使交卸篆務後乘美公司某輪船回華於八月初四日由舊金山起程二十日正午行抵日本横濵埠一點鐘後我大清駐紥横濵理中及各隨員登舟迎迓星使旋於二點鐘後上岸乘理署所備馬車進中華公學行轅少焉瀛眷亦乘輿而至鐘鳴四下星使乘火輪車赴東京拜會駐日大臣汪芝房太史是晚太史設宴欵留席散星使興辭而出仍乘火輪車返行轅時已十二點鐘矣次日正午太史至横濵回　談次星使卽乘原輪船赴香港折而至廣東省垣謁李筱帥瀛眷則於二十三日乘日本郵船會社西京丸赴上海所有隨員領事等人俟星使由美啓行後定於十七日附船回華以上皆日本訪事友人函中語正在錄以登報又接香港發來電信云星使在省垣事畢後已於本月初一晚乘招商局富盛輪船來滬約初五日可到 
[龍眠秋色]  
　　調署安徽宣城縣包伯琴明府交卸懷寍篆務後於八月初八日禀辭就道新任懷寍縣章幹臣明府卽飭差役督率工匠將官舍修飾一新以便筮期遷入○皖城各水道自遭髮逆蹂躏淤塞不堪曾經前署撫吳竹莊中丞奏請及時開濬事經廿餘載依然淤塞如前每逢陰爾之天積潦溢於街巷炎天毒日則更臭穢薰蒸當道者苟能體恤民情籌欵整治豈非莫大之善舉乎○安慶府屬霪雨愆期禾稼大受其害至八月初十後天公大放晴曦鄉農雀躍驩呼爭先刈稻傭工之輩忙不勝忙打稻家家趁晚晴陸放翁眞詩中有畫哉○有老元緒之來自揚州興化鹽城諸處者購得小家碧玉穏築香巢引蝶招蜂公然無忌以致豪華公子揮霍千金開花下之清樽圓枕邊之綺夢頗多韵事易罄囊資地方文武各官不惜打鴨驚鴛惟以禁革澆風爲任而若輩瞻如天大竟敢與地方衙役背地勾通視禁令若弁髦依舊高張艶幟兹經安慶府聯仙蘅太守訪知底藴出示通衢一面飭差協保嚴拿并令於每月朔望之期將示呈繳如稍有濕損湏卽提懲想從此花花月月翠翠紅紅不復敢暮暮朝朝雲雲雨雨矣太守之保良嫉惡有如此者 
[潯水官塲紀事]  
　　九江關道誠觀察札委朱楚卿二尹錫森管解餉銀四萬兩赴藩庫交兌月内已由水路赴省垣矣○朱楚卿劉鼎卿沈築甫三少尹奉委往廣信饒州九江南康四府所屬之各州縣嚴查私鑄小錢皆於日内分投就道矣○新簡南安府文太守炳陛辭　都於八月廿二日附江永輪船抵潯卽入城謁見道鎭拜會同寅擬於日内解纜赴省○署德安縣艾明府廷棟於八月二十日赴郡暫寓名利客棧旋於廿四日回署○廿一日戌刻接得南昌電音悉上憲以代理德化縣薛俊甫明府銓改爲署理湯味齋明府鼎煊改署瑞昌縣事調充簾差之臨川縣劉璧臣明府瑞礽進賢縣祁海瀾明府友觀各回本任卽用縣吳子聘明府國珍委署安義縣事 
[店夥竊貲]  
　　金陵東牌樓地方有某銅貨店係蘇人所開趕科塲生意店主未來遣中乙二夥經理一切一月有餘利巿十倍行將收肆退吳門矣八月二十日夜甲忽伺乙睡熟私自啓櫃竊取洋銀二百餘枚潛開店門而去次日天明乙從黑甜鄉中驚覺見雙扉半敞疑有偷兄呼甲起視寂然不應就榻索之則已杳然遂大駭旣思甲或患河魚疾不暇呼我醒怱怱登則啓扃而去亦未可知卽披衣坐待良久不至時已紅日三竿門外巿聲喧矣意將尋甲又苦肆中無人躊躇間房東適來取租金探手於櫃空無所有大呼怪事細檢各項存貲皆不翼而飛始悟甲席捲而逃當卽電告店主請速來料理一面往下關一帶尋甲蹤跡數日來渺如黄鶴二十四日店主鼓輪抵寗核算所失數目除二百　番外尚有同行欠欵六十二元亦被甲先期索去店主頓喪巨貲異常懊惱肝氣鬱結寢食俱廢二十五日延醫士三四人診視未識能無碍否付託非人使受其累古今來大都如此區區阿堵物猶其小焉者也 
[粤試外篇]  
　　廣東訪事人云鄉闡二三塲士子均極安靜緣近日秋風習習天氣新凉故雖老屋打頭亦覺毫無所苦也統計犯規及抱病不能完卷者祗二三十人當經受卷官閱明登諸藍榜○某生倜儻不羣才名素著月圓之夕鼉更三下卽交卷出塲隨應某友之招赴珠江歡宴燈紅酒緑樂也融融迨酒罄三蕉略有醉意步至船首西雇昂頭欲向廣寒宫呼下寒簧一問桂花消息不隄防被蛟宫妃子挾之而逃萬斛洪濤深不見底友急雇泅者入水尋覔良久仍空手而回嗚呼慘哉○有士子數十人僑居長塘街某試館八月十六日清晨有某甲負笈山闈隨卽弛然而臥館人意其困倦殊不經心及日暮進晚餐連喚數聲寂不答應近前撫視則口流白沬氣息全無始知其吞服洋烟以圖自盡急覓良樂解救巳無及矣有知者謂甲積學半生功名念切不料三塲試卷被墨汁所污藍榜先登朱衣難點旣羞且忿是以欲赴地下修文也○高廉雷瓊各府距省甚遙士子之欲　槐黄者經大憲派各輪船運載目下試事已畢善後局又牌示云各士子如欲回鄉務卽來局報名聽候派輪相送 
[湖南試題目]  
　　頭題子曰道千乘之國兩章次題人力所通三題春秋天子之事也至其惟春秋乎詩題岣嶁山尖神碑得碑字 
[江撫啓行]  
　　江西巡撫德曉峯中丞陛見出都駐節滬上定於昨日下午三點鐘時起程本埠道營廳縣及英法兩公廨讞員均至行轅恭送中丞乘緑呢大轎出轅前道有銜牌執事及江蘇撫標親兵戈什哈等至迤邐招商局金利源碼頭上登瀛州兵輪船泝江而上 
 
 

Page 3

 
 
[餉銀過滬]  
　　前日浙江藩憲札委顔君其慶押解餉銀五萬兩過滬泊舟大東門外大碼頭上海縣黄大令立派差捕更夫前往照料至晚顔君命將餉銀裝上某輪船入都交卸 
[法界瑣聞]  
　　昨日有寗波烏山船帮在小東門外東山同樂樓聚衆滋事擊毁碗盞滿檯跴壤水烟袋一枝適巡街捕到來衆人遂一哄而散捕僅拘獲二人解至捕房捕頭向之研問據稱我等在塲相勸並不逞兇捕頭着將所毁之物照數賠償然後釋出○前日有某西人乘馬至護城河畔四明公所後加鞭飛駛適小車夫某甲滿載貨物迎面而來馬一往無前將口戳入小車之把手處登時鮮血直冐踣地而殭西人見之欲與車夫爲難適旁有目見情形者操西語向之理讑西人知事不得直卽將車夫釋去雇野雞夫舁馬而回 
[花下吞烟]  
　　通州呂泗人劉汝朋篙師也前日不知何事吞服生烟至小東門外一枝春并何慶高花烟館開燈吸食旋卽毒發呻吟龜子誤認發痧情薙髮匠爲之挑治迨劉明言其故龜子十分惶急奔投捕房禀報捕頭命送仁濟醫館施救醫生言毒巳深入藥石難池延至前晚九點鐘時奄然而斃捕頭聞報立飭某包探查明有無屍屬旋有死者之父劉榮富及表兄周雲嚴同鄉錢二毛至花烟館饒舌龜子願出棺殮費洋銀七十元當由劉出立收據事後包探郁庭湘將情告知捕頭捕頭命將收據暫存捕房俟將一千人解送公堂請葛同轉發落 
[暫待移提]  
　　老沙遜洋行某西人投英領事署控稱西歴二月中晉泰土行定買大土五十箱當收定銀五百兩迄今延不付銀出貨而巿價日跌每箱約短三十六兩共虧一千八百兩連過期應算利銀九百兩共欠二千七百兩除扣去定銀應償二千二百兩請卽薄追薩　領事據情照會英會審員蔡二源太守太守飭差傳晉泰定貨人郭子彬賣貨人周海臣至廨昨午會同西官研訊老沙遜西人申訴前情郭供稱同事周海臣言及匯海源大烟館主奚呂藻欲定大土五十箱故向沙遜購定豈知奚延不付銀出貨以致被控到案如今祗請提奚訊究周遞禀訴稱奚囑夥劉吉生向監生言主人欲定大土五十箱故特令郭代定不料巿價日跌奚竟置若罔聞太守謂現在老沙遜惟控晉泰行定貨不出爾旣稱代奚購定理合另行控告周稱已控諸上海縣批飭董事調停奚住在浦東南匯縣境内理應聲請關提西人又稱商人與晉泰行多年主顧今當暫待其另控奚劉等人太守准移提劉奚到案覆訊核斷 
[研訊鴇兒]  
　　理香事發巳紀報端前日下午英會審員蔡二源太守委宋莘樂二尹升堂訊鞫鴇兒寳姐供稱小婦人原藉常州府屬金匱縣金鳳前在美仁里龜子楊阿大長三娼院中賣娼上月二十日調至小婦人所設么二娼院取去帶擋洋銀一百六十元廿一日卽患傷寒急延某醫診治服藥無效隨改延高明醫生某甲仍不奏功至廿七日身死小婦人急知照楊龜及介紹之某乙當塲棺殮毫無口角爭閙事情合院男女龜奴皆所知悉此事小婦人所付帶擋洋銀分文無著實已受虧藥方呈電二尹問金鳳有無父母答稱父母皆亡祗有寄母現不知在何處衆男女龜奴皆上堂供稱寳姐並未將金鳳凌虐更不口角忿爭寳姐又供稱小婦人如有不是之處願求大老爺重辦二尹一再研詰各執前詞乃謂此案由捕房訪查本當移送縣署請黄大老爺定讞今姑發官媒收管俟查明究竟如何再行核奪 
[騐屍兩志]  
　　寍波人張新桂者烏山船户也娶同鄉人周氏室爲携之來滬卜居美租界武昌路仁智里十二弄第二百五十六號房屋氏年三十不守婦道自幼與英租界北京路道逹洋行當出店之表兄繆彩鳳卽彩福有私張雖有所聞不甚介意旣而駕舟往蘇州句當通繆不疾卽在氏處養疴前晚十二點鐘時二人已入臥房突有匪人毁後門而入繆差有聲息黑暗中起而掩捕被匪人用鐵尺擊斷右臂並傷及肩背等處痛極聲嘶周氏聞聲出户面門亦受鐵尺傷踣地不起匪人卽抛棄鐵尺及毡帽而逃旋由樓上同居之陳士來婁阿林樓下同居之傅文元及繆之替工人王端豐起視二人皆已一息如絲立卽送入美捕房轉送同仁醫院醫生察得繆無甚大碍封治之下病勢漸平氏因受重傷難以醫療昇回家内翌日而亡遂由繆投捕房控訴且言疑是童才元所爲旣而繆畏罪脫逃由三圖地保報縣請騐昨晨地保預備屍塲陳設　案美捕房黎捕頭帶同西包探紀林華包探江阿三到塲照料至鐘鳴四下一刻黄大令帶同刑仵書役官媒鳴騶戾止旣升座地保禀報前情江包探禀稱前晚十二點鐘時繆偕氏至捕房小的當送至同仁醫院因該氏患病甚重立卽舁回至三點鐘時繆又投捕房捕頭派小的前往勘視見氏躺臥牀中旋將鐵尺毡帽各一帶回翌日氏身故繆又投報小的卽偕地保前往看視甫入室繆已脫逃小的詢之黄范氏據云繆已函追氏夫來滬又云前與繆股開京貨店之童才元携有鐵尺用紅紙包封今之鐵尺用白紙包封大令視所呈鐵尺尺寸冋傅研詰供稱小係寍波人在治下小本營生借居是處是晚聞繆呼救聲急起視之則繆在梯下氏倒臥于地後門大開問氏夫在何處供稱駕舟至梅溪婁供稱小的亦寗汲人當小工度日借居氏之後樓前晚聞有聲息飛步下樓見氏臥地不起黄范氏供稱前者繆與童股開京貨店時小婦人與之同居嗣於五月間將店關閉小婦人亦卽遷出至昨日繆來呼小婦人至此云是伴病至則氏巳亡故繆亦脫逃大令命辨認鐵尺黄范氏稱此非童物大令命提屍妹周湘雲研訊供稱小婦人住在姊姊家前晚聞呼喊聲燭之則姊姊方以手捧額繆大呼救命問爾姊是否有病供稱素日有病吳阿順供稱死者係小的之表姊小的在南市操船業今日聞表姊已亡是以叩求棺殮俟姊夫來滬領棺大令卽入内勘視一周飭將屍舁出騐得氏額受微傷確係因病身死吳求免發封大令命具因病身死切結並將氏之箱籠發封又諭令江探及地保將兇手拘案賞洋銀一百元江探唯唯遵諭時已鐘鳴五點二刻大令命排導至仁濟醫館相騐翁　章屍身先是包探秦少卿投英公堂禀稱昨夜八點鐘時大新街寍波老虎灶主翁錦章被山東餅師馬長根以小尖刀戳傷右脅卽由某號華捕帮同獲馬一面送翁至仁濟醫院醫傷無效今晨溘然而死刻小的已傳地保報縣故特將馬送案兇刀呈閱馬供稱小的係山東青州府益都縣人年三十九歲與寍波人袁阿桂合租翁門前餅攤翁屢索租錢並逼令移去小的忿甚是以持刀戳之蔡太守飭卽管押俟上海縣黄大老爺臨騐時解案備質至將晚黄大令騐畢虹口屍身順道至院先傳三圖地保石茂卿研訊禀稱小的由捕房知照云翁被馬戳傷身死是以入城禀報現已由翁妻沈氏預備衣棺矣翁沈氏挈七齡女兒投案泣稱小婦人原籍寍波慈溪縣山北年二十歲六丈夫年三十七歲去年二月賃屋大新街開設老虎灶上月二十四日袁阿桂言馬欲租門面設攤售餅每日願出錢八十文甫閱數天馬卽投浦江尋死由杉板船援送捕房移送蔡大老爺案下丈夫見其無端自盡且無眷屬恐多波累囑卽遷移不料昨夜七點三刻時小婦人在樓上突聞丈夫聲喊下樓視之則丈夫已被刃傷旋由華捕送入捕房並送丈夫至此間醫治隨於今晨斃命大令問馬投江事在何日爾夫囑馬遷移在何時有無口角爭閙之事答稱馬於上月三十日投江當晚回來丈夫囑其遷移並不口角大令曰爾夫被戳情形有人目見否答稱有一老年人目見其時丈夫正在數錢馬吸水烟忽取小尖刀將丈夫戳傷卽棄刀出外丈夫追出由華捕及鄰人助之拘獲大令問爾夫原籍有人否答稱有年已古稀之母親小婦人祗生一女年甫七齡訊至此英公廨差役將馬解到並呈兇刀大令問馬年歲籍貫與前相同問因何將翁刃傷供稱小的與袁合賃餅攤後以生意不佳深爲憂慮袁時相安慰小的氣忿不過是以投江尋死與人無尤祗以翁逐日催索租錢且下逐客之令初一夜翁回家食油炒飯向小的絮聒不休小的忿恨交加故用切韮菜之小尖刀戳伊右骽問翁被戳後倒地否答稱未倒且尚能言語問其時袁在塲否答稱不在問些些細故何致持刃傷人答稱小的略戳一下並不知其致命問别有緣故否答稱無袁供稱小的亦寍波慈溪縣山北人馬欲擺餅攤由小的向翁租定馬爲餅師小的出外喚賣後馬無端尋死遇救得生翁卽囑伊遷去然未甚爭閙至昨夜翁如何　馬刃傷小的並 
 
 

Page 4

 
 
不在塲不敢妾語大令問捕房中有包探巡捕在否其時適包探陳阿九秦少卿率同中西捕在塲彈壓卽由陳探禀稱其時一百五十三號華捕在大新街巡綽聞狂喊聲卽搶步上前見翁以左手捧傷處狂追用右手拉馬馬跌仆於地翁卽扭住旋由旁人及捕帮同拘獲小尖刀已抛在陰溝中當將馬管押捕房送翁至此初時尚能開口然膓已流出不能醫治矣翁之親屬某甲某乙等人投案泣請伸寃大令命仵作騐視右腰受傷命馬看明馬供稱不鏳是小的所戳大令開翁沈氏曰爾已備衣棺否答稱小婦人已向寍波會館購買棺木衣服願自行成殮大令卽用硃筆親書堂諭着氏具自行棺殮及領棺切結命將馬帶回候訊袁亦須投質屍屬人等堅求伸雪大令謂本縣照例治馬應得之罪可也爾等毋庸多瀆又命將兇刀帶回貯庫隨排導入城 
[英界公堂瑣案]  
　　祥茂洋行某西人訴稱行中出售洋肥皂均有祥茂字樣今夏培榮洋貨店所賣之印上洋茂二字或用祥茂二字明明隠戤招牌以假貨混眞有壞行中聲名因買取數塊爲憑報捕拘案包探陳阿九將搜出之洋茂祥　印板呈堂夏供稱店中生理清閒不得已而爲此且祥茂行肥皂價值甚昂每箱須銀二兩一二錢不能獲利爲將長條肥皂切爲五塊印以洋茂或祥　字樣然祗售過四天每天售錢千文之譜蔡太守騐明眞僞商之薩副領事判罰夏洋銀十元具不再戤牌切結起案之肥皂剷去印記然後發還○包探王阿二禀稱上月初九日辛柏生用菜刀砍傷王阿其頸項隨卽葉刀而逃小的曾送王至同仁醫院求醫迄今未愈昨得將辛查獲今特解案請懲王訴稱小的係潮州人與辛同居小的住樓上辛住樓下是日小的有事下樓辛突擲菜刀致傷頸項蔡太守問因何起釁王稱毫無釁端辛供稱小的係浦東人在治下當小工度日是日正欲午餐嗔姘婦王徐氏尚未煮熟是以擲刀恐嚇不料誤傷及王徐王氏供與相同王探將菜刀呈鑒蔡太守判令將辛管押王仍投醫院醫治俟傷痊核辦○副捕頭禀稱虹口車寓小茶館時有賭博事情今傳張王氏等五人請訊張王氏供稱小婦人開小車寓不敢賭錢偶見車夫小賭亦卽禁阻楊才友蔡阿囡張阿二王企發同供稱小的等皆開老虎灶不敢聚賭或有茶客作葉子戲小的等見之亦卽喝止蔡太守問副捕頭曰此五家是否聚賭禀稱是太守遂判令各罰洋銀三元具不再賭切結 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[夏楚示威]  
　　昨晨本邑南市沈恒泰花行中人葛某至餅師金泉處買油錁不知如何口角以致攘臂互毆葛力不能敵跌仆　地旋奔赴廿三七鋪巡紡局控局員劉穆亭二尹立飭地甲傳金泉至案研詰之下供稱小的安分營生不敢肇禍實因互相嘲謔無意中磕什街心二尹著責手心廿下以示薄懲 
[上海縣署瑣案]  
　　周張氏背夫私逸中途被徐金全誘至某客棧偪姦復挈赴新閘經巡防局勇拘局送縣黄愛棠大令請帮審委員葉臨恭司馬提訊徐供　周張氏自願出外非關小的誘逃司馬著邀伊夫周明海來案具領不料周張氏在官媒家被同號犯婦喬鳳仙及混名十三旦之王葛氏串通逃脫旋卽拘獲禀明大令飭差往傳氏夫訊斷前日傳到氏之夫叔周桂卿晚間大令升堂研訊周張氏供稱小婦人家在浦東南匯縣屬張江栅丈夫以挑水度日窮苦異常某日令小婦人來此傭工行至小東門外與徐相遇問到此何爲小婦人據實告之徐言可至某姓家爲傭小婦人深信不疑是晚卽被誘至某客棧偪姦次日領往新閘卽經局勇獲送到案訊奉管押後由鳳仙等起息私逃今夫叔已到案未知丈夫如何不到大令命提桂卿研訊供稱明海是小的之姪小的現在治下貿易聞姪媳被徐誘拐涉訟案下是以奉傳來此具領徐供稱小的向爲小本營生是日在小東門外遇周張氏卽託小的薦引傭工是以領往新閘不敢偪姦叩求明鑒大令問周張氏曰徐究竟將爾姦拐否答稱小婦人實被偪姦大令喝令笞責徐四百板再掌頰六十下枷號一月發小東門外示衆周張氏以籐條鞭背一百下交桂卿領回轉交明海嚴加管束○毛春林向新北門内館驛橋豆腐店主婦顧王氏借錢不遂持刃剌傷氏女阿囡經氏投縣控告黄大令飭差拘毛訊責收所前已見諸報章前晚覆訊毛供稱小的係本邑人現已知過不敢再犯矣惟求大老爺法外施仁大令著從寛開釋○蘆墟阿四及天福阿大冐充絲捐局巡丁出外滋事經絲業董事送請訊辦黄大令提訊之餘判令分别責懲枷號前日枷期已滿由差役帶至案下大令重加研訊阿四阿大同供稱小的等均安分管生不敢肇事冐充巡丁一節實由某甲所爲與小的等毫無干涉大令判令分别交的實人具保限十日將甲交案訊辦○成衣匠周晉山控同業羅明山之子羅阿虎借去洋銀向索圖賴黄大令訊供之下將阿虎交保出外限日措繳洋銀阿虎保出後一味延玩前日大令著保人交案研訊阿虎供稱周處洋銀實係父親所借現在父親已故小的無力措償大令仍飭交人保出限六日繳清如延嚴比○兩浙臨商顧元興控曹安子卽朱安大戤借洋銀黄大令准詞備文至英公堂提曹到案示期集訊顧並不投質大令飭差役往傳日久不到遂將差役嚴比前晚又升堂比責差役供求寛限大令判令笞責四百板限二日内將顧傳到差役遵諭而退昨午卽發電信至杭良久並無覆電到申遂於晚間乘舟前往○捕役惠升在大東門外拿獲竊犯陸貴華王阿三及小孩楊三仔解送西門外巡防局請究局員蔡蓉卿二尹移送到縣前晚黄大令飭提訊鞫惠捕將王身畔搜出之書一函呈案大令察閱得由王具名寄與西門外某烟館主隨飭提陸研訊供稱小的係本邑人前曾小本營生目下落魄無聊日在巿中行乞六月初旬途中與王相遇詢以近况何如小的答稱不佳伊云何不隨我走走小的允之至八月初見楊在路哀啼問其可是失路伊云實因無家可歸小的隨收留在家初六晚王起意往西閂外某染坊竊得衣服一包水烟袋一枝押錢四千文小的分得洋銀兩元餘由王取去押票墜落河中已無蹤迹王供稱小的名蓮甫並非阿三原籍崇明向拖東洋車餬口歴來規矩不敢爲非且與陸楊並不相識實被寃誣大令命提楊窮詰供稱小的係無錫人年十二歲在治下大東門某鐵店習業八月初被師父毒毆私行逃出行至西門外與陸相遇卽留小的跟同行乞晚間住王蓮甫家初六日晚膳後正思就寢伊等忽携小的出外赴西門某染坊伊等穴壁行竊小的在外望風旋見伊等竊得水烟袋一枝衣服一包次日押錢四千文伊等二人分派押票由陸取去售與西門外某姓舊貨攤上王住西閂外小弄内家中有一少年婦人大令謂王曰楊已供詞鑿鑿爾亦可供出實在情形王堅稱楊所供均是謊言大令大怒喝令鞭背二百下復加盤詰矢口不移遂判令連陸收所楊交捕帶出指提舊貨攤主烟館主及王家少年婦人到案訊究一而飭差往傳楊之師父來案候示 
[法界捕房瑣案]  
　　昨日下午兩點鐘時葛同轉始命駕蒞八仙橋捕房旣升座包探郁庭湘禀稱湖北人王朝熙向在臺灣當勇及七月二十六日回至上海忽患瘋癱之症兩足不良於行行至三洋涇橋倒臥地下經巡街捕舁送捕房轉送仁濟醫館求治現經醫生察得病勢將痊愈是以廪請大老爺給資送回同轉飭向招商局問明開船日期請送至漢口令其遄回故里○邱桂姐被族人邱阿慶卽爛頭阿慶誘至上海押在小車門外第八十一號花烟館鴇子阿玉處賣娼旋經其姊邱金三控訴捕房捕頭飭將阿慶桂姐一併解送公堂葛同轉訊問情形押候傅阿玉再核此前日事也昨日某包探將阿玉提到同轉問桂姐如何被誘桂姐供稱父親榮全在家耕作姊父阿林向在上海不知所授何業小婦人已出嫁丈夫不務正業日事遨遊八月十二日被阿慶誘至寍波寄宿不知姓名人家十七日乘某輪船至治下初到卽患病是以寄宿阿玉家問以後如何供稱叔父尋至某茶寮將阿慶扭入捕房管押現在小婦人病尚未痊阿慶在寍波時曾被質短衫二件棉被一條手釧一枚問質錢若干供稱約二千餘文問爾意如何供稱小婦人願回家見母同轉命提王康氏卽阿玉到案問爾與爛頭阿慶是否素識供稱爛頭阿慶與小婦人本係同鄉前日挈桂姐到來欲借帶擋洋銀小婦人不依是以暫時寄下初聞到時先住新太平街後至小婦人處問接過客否供稱曾接數客得賣淫資五元阿慶取去三元桂姐自取一元小婦人與野雞娼婦某氏合借房屋一間住小東門外第八十一號問尚餘二元現在何處供稱當時講做拆帳應歸小婦人收桂姐除醫藥用度外尚餘錢五百文同轉飭提阿慶問桂姐在夫家被爾誘出爾因何謊供其母託帶至滬且手缺衣服質錢如今質票何在供稱在阿玉處阿玉供稱小婦人屢催阿慶將桂姐領去阿慶一味遲延同轉著將阿慶從重笞責三百板阿玉掌頰一百下桂姐掌頰八十下金三稱小的業已函致桂姐家待其父至案領回可也同轉曰諾隨著阿玉具以後不敢再犯之結遂著押候交保阿慶還押桂姐押候其父具領 
[申報備恊賑所經收順直山東山西賑捐八月廿一日至三十日止第二十六次清單]  
　　八月廿一日徐士銜舘舜卿劉氏金女三户各洋五角林浩然洋三角李松泉洋二角不書名洋六角慶瑞隆洋一角濟陽乳子茂松洋十元譚長年洋四角李羡善堂洋六元楊州全泰洽來橘隠子洋一元藍翎一支洋二元○廿二味蓮室主洋十元安定子五保還愿洋四元無名氏警心勉人裕豐三户各洋五角鎭邑廣大來閱報人安慶福興潤來韻肇氏無名氏紅樹山莊四月各洋一元浙省福潤來吳雨辰經募十一户洋一元錢五十五文東記洋二角○廿三日無名氏同心氏孝恩堂採皆軒怡怡書屋金竺山樵誦善齋七户各洋一元應試先生洋一元錢二百六十三文何先生銅洋一元安何堂洋二元銅洋一元余願安洋十元如臯福潤興來　港塲正堂誠性庵洋十五形隆公瑞隆勉齋隆伯莊隆墨卿隆仲謙五户各洋四元掘港塲署公洋五元如臯全泰盛來各善士四十八户洋五元同泰元銅洋三元心心堂秀章氏正字號三户各洋五角崧厦全盛來怡盛號銅洋六元各善士十六户洋四元廣豐氏洋六角宋德堂洋二角合志氏培德堂子延氏味古堂四户各洋三角桶捐洋一元二角銅洋一元錢五百文南通州福興潤來繕心室洋二元五角銅洋二元寳樹園夫洋五角蘇州鴻源來徐良記洋二元○廿四日屠甸何全盛來徐幼漁求大夫人患速痊洋五元杭州全盛來諸善士錢六百文知　子銅洋一元臨浦老恊興來徐鍾山錢二千文壽玉山知足王師園平安程子澍程智周四户各錢一千文王華庭王寶瑗章袁氏趙子臣程虞縣五户各錢五百文沈秉傳程春暉韓榮　高錦洪屠福年王藴如屠沈氏七户各錢三百文沈韓氏鍾欽文吳高毓屠文賢莫寳卿張子芳王藴如七户各二百文曹谷香四百文金澣亭錢一百文以上共計錢十二千五百文合洋十二元錢二十文俞培德堂洋四元各善士八户洋雨元各善士十户洋一元凌　禛銅洋二元淮安福興潤來關署桂公舘洋兩元○廿五日常郡通順來無名氏洋甫元不書名洋一元沈幼田求合家平安鄭良卿求合家平安蘇州老正大來退恩堂無名氏四户各洋一元肯痴山入洋二十元隠名氏三户洋六角各善士四十四户洋西元四角同心子元豐行隆大鄭洋一元寗波永利來敦厚堂張洋五角銅洋一元培芝堂汪洋五角杭州順成來藝蘭主人等四十八户洋四元六角寗波　順來惟求無悔室銅洋一元○廿六日再生氏平安氏各洋五元杭州順成來各善士十户汪墨卿求康健孤姪成長　陽林永和來三省居壽　堂周許潤之宏源儀徵全泰盛來各善士八户又泰州榜德堂共計八户各洋一元吳雪帆百忍堂　敦厚　饒鎭江福興潤來無名氏四户各洋兩元無名氏洋一元四角精勤書屋經募廿三户洋五元六角銅洋二元楊迎祥洋三元諸善士廿七户洋四元二角鎭江全昌仁來德隆源六元蘇州寳順來　　藩因室人汪氏病愈完願並代募二户洋六元淮北協興昌來各善士十一户洋十元如臯恊興昌來許樹源求家嚴病愈身健洋三十元○廿七日日本使署唐湘甫募來洋　　　硤石孫隠名氏病愈還願洋雨元四明榮陽氏經募屠宗全洋二元陳富才洋一元五角楊益夫葉積慶陳德俗顧均高楊永福陳培戎祥茂李益升楊克俊周大甲戴意心　　元陳大岳十三户各洋一元張春生鄭甫林張思發蔣全來張定寳胡和太王寶其曹少蘭王春庚羅玖梁火仁朱仲林史悠才張虎臣孫知喜楊四汪張福鵬胡作意陳樹堂　　才陳執喜李炳榮王全仁廿三户各洋半元金祥順張其標王翼山三户各洋四角鄷朝彩李才寶王國才姚祥發賀思懷顧善本王三毛王郭雲李記祥倪玉全楊小福周長庚李元利唐金　吳永升蕭連奎泩臣發董才喜王立標張德裕李嘉祥史文貴朱仁發朱春林王豫林周春生邱明朗游德升王芝封鄔盛海胡夏夫陳順標卅二户各洋三角陳耀邦陸玉林二户各助洋二角五分何寶全徐茂才徐阿才翁守標畢惠明徐永連余其春松濤劉連升周長升張有升何仲芳董連高高必勝張金華李德右馬甫撥史益夫候秋茂鍾乾寗李德升石冠武徐明貴袁近吉吳起升游福亮李啓臣王寶林樓其賢張德高孫金蘭張阿寳李祖高李高　石元宏董其靜徐文順虞定明方永生張順榮王東生鄔賢福黄道生李阿定徐春福葉金福孔全華呂永福王阿三阿全五十户各洋二角阿夫餟夫五名各助洋一角榮陽氏助洋二元一角共計洋五十二元眷仙樓求子疾病全愈洋二元湖北全泰盛來隠名氏洋一元常州老福興來朱公舘經募諸善士四十八户洋十元花翎一支洋三元○廿八日陸榮堂金織山洋六角金麗生曹茂忠洋四角允吉堂退齋氏各洋四元○廿九日九江盡力子銅洋二元無名氏洋一元張善士力不足各二角程善堂益求病愈錢言子求病速愈常洲汪幼安三户各洋二十元陳君嶽銅洋一元無恙氏求保平安二元○三十日有心無力十敦姓爲先父補完舊愿求合家清吉無恙香港票洋廿元兌見十九元四角安慶江友馥來白鹿草爐錢二千文各善士錢二千四百文共錢四千四百文合洋四元秦蘭舫銅洋兩元泰州全泰盛來洪永裕經募四十八户洋六元蘇州鴻源來無名氏洋一元惠泰莊遞來溧洋無名氏洋九十五元六角九分四厘崧　洋三元吳淞潤生來同福茶記洋二角寗國裕興 
 
 

Page 10

 
 
康來黄聽蒼銅洋兩元南匯寳順來方門安善瞿氏均安許子全愈鄔兒將愈王家如意倪母長年上資祖考貧族平安資媳冥福新友各安合小洋廿角惠記洋二元五角視思望通裕來無錫　畫杜各洋十元過永保丁元錫王大齡花紅洋一元蘇州全盛來增和閣主因室人分娩臨産平安洋二元各善士十四户洋兩元岳陽森昌來無名氏洋二元以上總共收洋六百零一元四角九分四厘錢一千四百三十八文銅洋二十八元 
 
 
 

Page 11

 
 
   
 
 

Page 12

 
 
   
 
