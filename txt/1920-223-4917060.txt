# 1920 - 223 - 4917060

 

Page 1

 
 
   
 
 

Page 2

 
 
   
 
 

Page 3

 
 
時評 
[人心未厭戰（冷）]  
　　一二年每聞中外之人相語曰人心厭戰矣人心厭戰矣於是中國戰事因而停止南北議和世界之大戰因而停止德奥土勃等議和自表面觀之人心厭戰之言果若有徴矣然而以中國言未幾乃有北方之戰北方之戰了而今日又有閩中之戰以世界言未幾乃有俄波之戰俄波之戰不了而今日各國又有將入戰禍之勢矣人心果能謂之厭戰耶　　夫久戰而力疲則厭息戰之後而多數之人力疲更甚則復出於戰此世界之所以戰機復動也至若中國則圖戰者原係一部之人多數之人雖厭而一部之人方於此中求生活此戰之所以不絶也命令 
　　八月十六日大總統令趙玉珊何謙吉均加陸軍少將銜此令　　又令陸軍部呈請授楊福培爲陸軍步兵中校丁宏荃爲陸軍步兵少校均照准此令　　又令黄榮良汪士元王毓芝均晋給二等文虎章容賢劉夢庚趙繼賢關桐錢家駒均晉給三等文虎章陸長佑姒錫章齊耀成均給予四等文虎章此令　　十四日大總統令陸軍部呈請任命張鳳岐爲陸軍第九混成旅步兵第一團第三營營長丁子勤爲江西陸軍憲兵營營長均照准此令　　又令陸軍部呈請任命劉國楨爲陸軍第一師步兵第二團團附張芝田爲步兵第二團第三營營長均照准此令　　又令陸軍部呈請任命慈憲民爲陸軍第二十師步兵第七十八團團附魏宗淇爲步兵第七十七團第二營營長李樂賓爲步兵第七十八團第二營營長石景山爲步兵第三十九旅少校副官褚洪鐸爲步兵第四十旅少校副官均照准此令　　又令陸軍部軍請授李長榮爲陸軍騎兵中校裴景奎爲陸軍步兵少校王國瑞王鴻章爲陸軍砲兵少校崔寳山爲陸軍工兵少校汪維翰爲陸軍輜重兵少校蘇毓鈞爲陸軍三等軍需正均照准此令　　八月七日大總統令財政部呈浙江財政廳廳長沈爾昌因病呈請辭職沈爾昌准免本職此令　　又令調任陳昌榖爲浙江財政廳廳長此令　　又令山東省長齊耀珊着迅赴新任未到任以前由田中玉暫行兼署屈映光應即遵照前令交卸來京另候任用此令專電一 
[北京電]  
　　今日閣議張弧調幣制局總裁潘復兼鹽務署長汪士元爲財次傳嶽棻辭職以王章祜署敎次法部參事何鴻基辭職以楊蔭杭簡任翁敬棠調署總檢官梁屈調署京地檢長尹朝楨調署陜高檢長安永昌調署黑高檢長周詒柯調署京高檢長又裁冗員令明日發（十七日下午四鐘） 
[北京電]  
　　本日令張志潭督辦京都巿政周自齊兼鹽務署督辦又兼幣制局督辦鄭洪年爲交通部司長蔣邦彦調京趙從蕃爲兩淮鹽運使（十七日下午五鐘） 
[北京電]  
　　周昨日下午四點顔今早九點范明早十點就職内閣完全成立决於星期四閣議討論行政方針（十七日下午四鐘） 
[北京電]  
　　顔惠慶今日上午九點到部（十七日下午五鐘） 
[北京電]  
　　日庇禍首案責顔首先與日嚴重交涉（十七日下午四鐘） 
[北京電]  
　　屠文溥爲臨清關督李書勳爲津海關督關建藩免職徐華清爲皖岸榷運局長許鐘璐爲國務院秘書（十七日下午四鐘） 
[北京電]  
　　地檢廳偵查各犯證據已竣事日内卽開庭（十七日下午五鐘） 
[北京電]  
　　曹錕明日出京（十七日下午五鐘） 
[北京電]  
　　吳佩孚回保（十七日下午四鐘） 
[北京電]  
　　奉軍二十九師已全部開回到奉（十七日下午一鐘） 
[北京電]  
　　齊耀琳電前因省會彈劾請令查辦盼迅速來查（十七日下午五鐘） 
[北京電]  
　　高在田電前解除俄黨蒙兵之軍裝存儲庫署恐多危險擬派員運京又庫屬林墾礦税收數頗鉅請派專員徴收又駐庫七師砲兵一營請歸職團指揮（十六日下午五鐘） 
[北京電]  
　　孫烈臣電阿穆爾省選代表七人欲赴上烏金斯克聨合遠東各省議組共和政府因欲假道中境前往可否乞示（十六日下午五鐘） 
[北京電]  
　　哈電謝軍於眞（十一）日由赤開往崴埠要求准其武裝通過滿海各站已嚴拒（十六日下午五鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　黑孫電據遠東共和阿穆爾省長函阿者國民會議選出代表七人赴上烏金斯克會議因俄路不靖請假道中國由哈爾濱張口庫倫恰克圖前往應否照准速示遵（十七日下午五鐘） 
[北京電]  
　　巴黎電俄波戰爭愈烈波京不日將陷英法義昨宣言决出兵援波（十七日下午五鐘） 
[香港電]  
　　先施司理馬祖金在酒樓宴客未終席被警傳入軍府具結限四星期内清還關餘三十萬（十七日下午八鐘） 
[香港電]  
　　李厚基已備戰興化莆仙同安均增守兵（十七日下午八鐘） 
[香港電]  
　　梁士詒定哿（二十）日搭南京船北上（十七日下午八鐘） 
[香港電]  
　　連日桂軍與陳炯明軍在大埔梅縣蕉嶺饒平開戰勝負未悉陳有飛機十六架（十七日下午八鐘） 
[香港電]  
　　陳炯明文（十二）日在漳州公園誓師派洪兆麟爲一路許崇智二路陳自統三路出發（十七日下午八鐘）公電 
　　雲南林森褚輔成通電各報館均鑒議員萬鴻圖等爲岑春煊毁法誤國亟應取消總裁職務事提出議案文云爲岑春煊毁法誤國亟應取消總裁職務事竊自嗣會遭非法解散總統被逆軍放逐國家法信隊落綱維粉裂國會議員因負人民之委托代表國家主權乃開非常會議於廣州選舉總裁建設政府以護法戡亂蓋處　家非常變故之時不得已而爲此非常舉也岑春煊身爲總裁復居首席應如何念時勢之阽危顧責任之重大殫精竭誠以盡厥職乃彼醉心利祿不惟昧於護法救國之義且竟毁法誤國悍然爲北方横暴式人之所不敢爲如國會改軍政府爲護法政府所以正名也旣經多數議員决議復經伍總裁通告國際岑氏抗拒不與施行必於政府上標一軍字其主義均以武力治國與袁世凱輩等固大背民主本旨而廣州政府係由國會發生之機關岑以一人私意敢抗拒國會之改名其目無法律尤可槪見似此行動尚何護法之足云况岑與北方叛逆之僞政府勾通破壞制憲消滅國會犧牲約法希圖交換私人權利其罪已不容赦復以雲南爲護法中堅滇軍在粤不便圖私遂以私利引誘粤督莫榮新强奪滇軍另派重兵圍攻李參謀部長所有法律軍紀槪與滅棄國會議員在粤時對於岑春煊提出不信用案岑氏竟敢派兵蹂躪議院秘書廳與議員住宅并刦奪國會經費作攻打滇軍之軍餉又復私訂五項條件爲拍賣護法之交換岑氏之罪更無可逭夫護法救　本爲福利吾民今舉岑春煊爲總裁不能貫徹主旨反縱其假護法救國名義毁法誤國貽吾民以危害豈非國會議員有負國民之委任耶前去粤赴滬本係揭開廣州岑氏假護法救國之罪惡希望再促和會就法律外交廢督裁兵諸端從速解决以息兵爭而蘇民困彼岑春煊以公開和會不便圖私竭力破壞加以北方軍閥自相競爭絶無言和之誠意現竟爲私人權利衝突挾兵作亂互相殘殺處此國家陷於無政府地位國會議員爲維繫國家法信保持國家綱維集會雲南重建政府使不鄭重將事國事將無可爲矣岑春煊旣已罪狀昭著亟應取消其總裁職務以挽前次國會用人之失當而利今後護法戡亂之進行是否有當伏乞公决等因當於八月七日開參衆兩院聨合會决議岑春煊毁法誤國即行撤去總裁職務准此通告參議院議長林森衆議院副議長代理議長褚輔成佳印　　無錫商會來電申報轉各報並江蘇全省各商會均鑒借漕一舉本屬稗政人民早應拒絶今蘇省長未奉中央命令擅以貪污不職輿論切齒之俞某調長財廳蘇民忍無可忍拒絶借漕主張幾成一致敝會除服從民意外他非所知尚望協力以爭去此民蠧謹特電聞無錫縣商會霰世界路透電 
[俄激黨之預謀]  
　　十五日紐約電共同新聞通信員昨自波蘭柯爾諾來電謂勞農政府圖與德國聨盟以便向法宣戰如有必要尚將攻英繼將攻美據勞農政府中某員語渠謂俄波戰事告終後勞農政府將致牒柏林要求德國假道運兵攻法如德政府拒絶此請則其國内將興革命於是勞農政府擬以兵力輔助德國革命黨東普魯士德報代表曾謁見過激黨領袖徴實此説據謂勞農政府將於三星期内完全控制波蘭 
[華沙之戰事]  
　　十四日華沙電公報宣稱波蘭軍在距魯白林東四十哩之卻爾姆東面擊破伊格拉土瓦過激軍之陣線並追敵至布格河右岸　　十五日華沙電過激軍昨日第一次攻擊華沙爲波蘭軍所敗過激軍現以砲隊猛轟希圖衝破拉特齊明附近波蘭軍之陣線過激軍死傷頗衆且被擒多人 
[英首相之對俄論]  
　　十五日倫敦電首相喬治氏今日在下院宣稱政府通告藍格爾將軍謂渠如在南俄續攻過激軍則須自負責任首相答覆關於勞工致政府哀的美敦書事之質問商工界如有行動希圖指揮政府或國會之政策則將摧毁國家民治制度之根本政府將竭其能力以抗之 
[美艦赴俄保護]  
　　十五日華盛頓電護甲巡洋艦一艘及驅逐艦一艘奉命開往波羅的海保護美人之利益國務部宣稱乞爾巴號與法蘭西號二艦卽將駛往俄國海面盡役 
[德工人阻止法兵助波]  
　　十五日柏林電西萊西亞某報載稱德國工人在拉蒂波附近攔阻開往上西萊西亞法兵所乘之火車多輛並置衛隊守之彼等要求俄波交戰之際協約國應停止運兵並揚言擬設法综行彼等之要求 
[愛爾蘭之新騷亂]  
　　十四日杜白林電今日愛爾蘭京城杜白林邸附近槍聲頗厲羣衆希圖擁入邸中守兵向空開槍衆以手槍回擊傷守兵數人聞啓　之由因衆稱近今暴動時有一幼童爲兵槍擊欲覓此開槍數兵之故　　十五日倫敦電昨日杜白林之騷動證明愛爾蘭京城杜白林平民對於軍人之仇視亂事不小而竟無死傷之報告此亦異事也衆意此種新精神乃將來可驚事變之朕兆杜白林陸軍司令部發表公報稱羣衆攻擊兵士顧係豫先佈置有一未携武裝之兵在電車爲人拖下痛加毆擊另有一兵爲人投於河中經某退伍兵奮勇救起倫頓特里同時亦有擲石及開手槍之暴舉當道召武裝摩托車一輛出而鎭壓並由兵士開來福槍及以槍剌衝散羣衆有六人被拘受毆已入醫院特萊里地方有警察四人爲人槍擊受傷者二夜半特萊里車站之軍庫與存車處爲人縱火焚燬並有報館三家被燬街中槍聲甚厲昨晨班梯爾地方有看守受損飛機一架之兵士若干人爲携武器之平民攻擊彼此惡鬥多時兵士死傷各一攻者死四人傷三人 
[美日間之事件]  
　　十四日華盛頓電美國前致牒日本反對日兵在薩哈連島登陸國務部已接日本覆文文中討論日本對西比利亞政策甚長兩牒文將於本星期内發表　　十五日舊金山電太平洋濱買主會今日在此開常年會議討論日人攘奪家具業事買主與經營此業者前曾請知事史梯文氏調查此事　　十四日西雅圖電日本郵船會社及大阪商船會社代表今日宣稱太平洋旅客船員自九月十五日起將增百分之二十蓋以糧食煤斤工資均較前爲高之故訂定此合同者爲日本郵船會社大阪商船會社昌興輪船公司花旗輪船公司中國郵船公司東洋汽船會社六家太平洋路透電 
[海參崴近事]  
　　十六日海參崴電海參崴共産黨已决定發表宣言其語意無異於上烏定斯克政府與議和團中共産黨代表所締結之契約即承認上烏定斯克政府在遠東之優越權承認上烏定斯克爲遠東各政府之集議地點並規定日軍退後用上烏定斯克衛兵佔守各鐵路是也海參崴共産黨此舉簡直破壞遠東各政府統一之行動　　十六日海參崴電海參崴政府前請日人准許載重九百噸之船巴特羅加爾號駛離海參崴日人允之政府乃以糧食裝船以接濟北海岸燈塔之需求昨夜武裝盜匪前來搶船而船中水夫有從匪者其餘船役遂悉被拘盜匪旋開船出口海岸守兵因無武裝無力阻之政府現設法圖追回該船 
[朝鮮黨人之新運動]  
　　十五日漢城電半官文告云朝鮮亂徒冀煽惑韓人續行鼓噪但屢謀不成現乃用强暴威嚇之手段八月三日平壞州署曾被抛入炸彈震碎玻璃窗數面但未傷人擲炸彈者未幾被捕昨晚九時許又有人抛擲炸彈事地點在新義州車站旅館門前轟破玻璃窗少許餘無損毁擲彈者迄未緝獲謡聞亂徒擬於美國議員團於本月二址四日到漢城時作一番示威運動又聞亂徒擬毁壞美國議員團所乘之火車以引起國際交涉警署現正設法防杜此種不幸事件之發生　　十四日東京電美日航業代表近在横濱會議已議定臨時辦法俾太平洋標準運費得以成立 
[南北近事]  
　　十七日北京電半官消息前農部次長江天鐸將代葉恭綽爲實業高等委員並充商部所管轄之農工銀行總裁前内務總長田文烈不就總統顧問職擬歸隠湖北　　十七日北京電聞廣州歡迎李純爲北方議和總代表軍政府已諭唐紹儀將關於議和之公文移交温宗堯　　十七日北京電庫倫防兵高司令致電政府稱庫倫存積大批軍火危險堪虞目前又無行政長官請飭西北籌邊使陳毅即速赴任　　十七日北京電吳佩孚昨見總統暢談時局今晚將出京　　十七日北京電持械散兵三人昨晚在城外圖刦某錢店幸警察馳至行刦未成但盜已遠颺　　十七日北京電聞總統府秘書何某將任隴海鐵路督辦　　十六日廣州電官場禁止登載關於出兵攻閩之新聞但不否認有攻閩之計畫内地盜匪非常猖獗聞某派從中煽誘當道設法增加廣州中國銀行之準備金現正籌集三百萬元俾恢復紙幣之價格國内要聞 
[北京通信（般若）]  
　　和議手續問題與國會問題靳雲鵬第一次當國時曾有（和不待議議則不和）之妙論讀者腦海中當能憶之今次組閣旣曾由周自齊間接宣言謂唯一之職責在南北統一則如何統一之法尤爲世人所疑問者矣　　一星期來盛傳（不議而和）之主張即不取對等和會之形式不爲條件之商榷而但以段派旣倒卽謂爲西南目的已達而欲西南取消自主取消軍府國會是也今之北方功人多倡此説並令李純以此主張與西南實行交涉其無條件統一之方法即由北方有力督軍與西南各省發一聨名通電空空洞洞宣告統一一般論者謂西南旣掛了護法招牌無論如何决不能如此草草取消北方各督苟設身處地自己之新國會尚在存留中决不能獨以抛棄護法强西南以必行蓋西南三載之自立並非如此次畿輔之戰單純爲政治的討段也故凡知此内幕者咸爲和局危之李純之對於總代表表示辭意聞亦本上述之線索而來但現在李純之辭已不成事實卽（不議而和）之辦法亦漸有抛棄之望蓋此項交涉西南各方面業已表示拒絶而對於國會問題憲法問題仍提出爲磋商之條件曹張李三督方面曾得岑西林一電切詢北方對於國會憲法作何打算且曾表示必此兩事有着落西南局面方能告一段落而唐繼堯之主張則所謂法統問題尤爲深切著明者目前雖滇粤已成兩撅而此種論調竟有不謀而合之勢此固北方各督簡單之腦筋中始料所不及者也近一兩日靳雲鵬頗似有所覺悟據某方面之傳説聞有人進言於靳謂國會憲法兩問題必有一交代而此種交代則决非南北任何一方面所能獨斷亦非有一（議）之形式不能解决者故李純之辭大槪可以慰留而將來必以此種問題爲磋商之條件然此事之實現仍待新閣一次之閣議而各閣員之意見如何則現在仍未敢必耳至東海方面則據接近者所談固空空洞洞一無堅决之主張也至此則將進述國會憲法兩問題之趨勢矣國民大會四字政府各要人雖未明示否認而實際上並不趨向於此此人人所能知者恢復六年憲會之説在段派初倒者王家襄等確曾擬發第三次宣言而近忽　然蓋舊國會中所謂（經濟會之猪仔成羣愛儷園之俘虜滿谷）者（陸榮廷語）且不啻自失信仰也最近政府方面確對於國會一層有兩種趨勢（一）依舊組織法選舉法召集新國會直派方面之有識者且主認爲第二届而否認安福國會之地位（二）再將國會兩法修改一次然後依此召集國會靳雲鵬未上臺前卽曾有人爲之擬此提案但以何機關修改由何方設修改機關則此一問題又有將蹈民亦覆轍之勢故一般論者以前項與後項比較認前項爲較完善者實占多數特不知靳之此項草案是否取消耳至於西南方面則當此未曾開議之先對此主張尚無所覩不過舊國會經分裂收買種種事實後亦羣料絶對維持舊會一層亦難辦到耳若夫制憲問題則滬上雖有另組民意機關之議而上問固絶少談及也北京若存若亡之新國會觀劉恩格之請客大有組黨之勢卽大有利用此殘餘之生命作一樁事之勢然與東海中於自己地位之説不肯解散者却是同床異夢蓋劉恩格之於張作霖張作霖之於副總統固頗足令人聨想及之者也惟會期之未了者不過兩星期而分子亦七零八落實際上亦無甚作用矣（八月十三日） 
[新閣成立後之近訊]  
新内閣閣員尚有外財敎三部未經就職就中周自齊早有接洽不成問題至顔惠慶范原濓二人政府已於前日致電敦促一面並囑託周自齊分别代爲勸駕茲接到周氏自北戴河來電其文如下顔范人望必須羅致靜生（范）以病辭薦仲仁（張一麘）自代已力勸有轉圜之意望再敦促駿人（顔）今夕晤面當再勤以必就周自齊文上電到後政府復二次致電顔范殷勤勸挽並另電周促其先自來京就職據前晚所得消息周氏卽日可到顔范至遲下星期一亦可抵京又據政界消息范對於敎長一席原曾迭表辭意嗣經各方面派員赴津竭力敦促迄於前日范氏已自津庽有專函到京正式承允擔任允前日東海於四照堂宴會新閣員關於次長之支配曾作一度之討論與外問所傳無甚出入外次陳籙内次何煜留任或許寳衡財次曲卓新潘復陸次其一爲丁錦一爲羅開榜但羅如辭職則歸李鍾嶽海次徐振鵬法次張一鵬敎次湯中農次高凌蔚或江天鐸交次徐世章但東海對於加入乃弟尚在磋商中加以顔外長周財長范敎長三人亦未列席參與討論是以前晚未能發表此一説也或又謂内務一席决以何煜聨任聞其原因係張内長竭力推薦之故至於陸部次長羅開榜前日已具呈病辭如邀允准則次長兩席同待物色前日盛傳丁錦將擔任一席恐變動故仍須待商量一次後方能定局也東海前日傳見董康葉恭綽二人據府中人云東海面諭董氏速將司法獨立之假面具剷除務以切實辦法促使司法獨立俾樹法治國之基礎又諭葉氏云我國國家收入以交通一項爲大宗惟自曾毓雋出長交通以來私挪國幣虧空鉅欵非認眞整頓實不足恢復原狀並誥誡葉氏勿用私人勿徇情面免負重託等語董葉唯唯遵命而退 
[大陸報論國民大會]  
國民速起弗失良機中美新聞社譯大陸報載ＭＴＴ氏投函云中國今日之政局實與中國人民以一極大機會請詳論之安福部之倒一般人皆滿意而於此後之政治能否改良則視爲一大疑問如吳佩孚馮玉祥輩斷然抱有良好之目　的而北京握大權之諸人則其從前歷史實使人畏憚而不敢信托假使中國國民尚持隔河觀火之故態不以改革政治自任回禍變之來方興未艾中國眞有滅亡之懼矣世人向謂中國人惰性太甚或責備敎育之不良或責斥武人官僚之壓制但無論原因如何吾人頗欲知華人若得一機會則將如何動作試問彼等已成竹在胸定有一切實之計畫乎以我觀之今日機會已届但全國國民尚茫然無所率循吳佩孚及其友人已提議組織一國民大會由各地方之人民直接舉出代表組之其法由各大埠之學農工商團體各舉代表一人於全體代表中再選五分之一爲大會會員此會之職務則爲議决一切關於鞏固民國之問題如統一南北製定憲法製定選舉法等可見其權力極大若果能代表眞正民意則中國民治主義政治之基礎從此確立矣自吳佩孚表示此主張後國民響應之聲極弱祇有學生及法律家之團體表示贊成然茲事體大苟非國民一致主張不易爲功彼官僚武人已在竭力打銷此計畫冀得爲所欲爲果吳佩孚而力護其信心者或且再起戰爭彼時國民將仍袖手旁觀乎中國人乎其速起擔當建國之責任勿再徘徊退縮坐失良機矣國民大會之召集爲事至難召集後其職務之範圍若何實施之方法若何代表人數若干資格若何以及如何籌欵倘政府干涉則如何對付皆須熟籌而審處茲略舉數要端論之如下（一）
政府干涉自吳佩孚通電主張國民大會後北京廣州之官僚立即表示不贊成而人民方面之各公團則默然不贊一詞夫吳將軍之毅然出此殆已得其他開明軍人之同意然人民若不急起一致響應則卽難進行須知官僚武人之反對愈久必愈力今國民必先考慮如何能阻此非法之干涉若僅打電報政府可置之不理决不中用近來學生會曾派代表入京勸政府遵從民意此種當而接洽之法殆爲政府所最畏竊謂除學生外其他各界之人同爲共和國民亦當用其固有之權力十五閲月之前彼等不曾趕去三個賣國賊乎國民之權威甚大無外祗須一怒而起政府將服從之不暇試觀中國歷史中凡暴君污吏最後終爲民意所驅除况今爲共和民國哉所需者祗在國民之同心同德羣策羣力而已（二）防制奸謀與排斥黨派國民之仇敵其所用惟一器厥爲奸謀故必須力爲防閑凡有可疑之人必逐出團體賄賂請托之風一槪擯絶目下一般政客又在活動乘機組織新團體有所謂庚社及庚申俱樂部者正在搜羅安福分子冀繼續彼等賣國之政策中國國民果欲使國民大會得告成功則必不遺餘力排斥此等政黨而一以人民爲主體也（三）條例與紀律中國人民素合民治主義但選舉及國會等事乃尚無經騐者九年以來議會等公團紛起但因不知恪守規章任意侵越以致毫無成效今國民大會事體重大爲免紛爭及混亂起見其中職權之範圍必須明白規定選值法尤須嚴定而恪守之其次則爲一切規章山何人草定之一問題則曰此必須推一得國民尊信之人爲領袖組織一起草委員會從事擬訂各省省議會會長似可舉爲委員但必須明白約定彼等並無被選舉之權如此則可省卻許多時問與困難也（四）國民大會與國會或謂何不依已經實施之選舉法選出一新國會解决國事豈不較國民大會爲便利則答之曰此即爲應舉行國民大會之理由也須知尋常國會與國民大會其選舉方法與會員性質均不相同國會恒含政黨政治之吳味目下之中國時局决非政黨政治所能解决國民大會則無黨派束縛全以民意爲歸其所决定之法案且可防制將來國會之過舉國民經此大會經騐之後並可由此學得如何監督國會因而監督政府再則官僚賣國之舉將受大會規定之束縛而不能實行凡此皆國民大會優於逕選新國會之點也（五）國民不可畏縮今者尚未表示贊成國民大會之人尚甚多其故純由於無勇氣彼等固知國民大會爲維一救國之方法然懼他方面之反對故畏葸不前抑知此種怯懦之見一日不除中國即一日無救也總之中國必尚有大變局恐數月以内北京及他處將有種種奮爭疊起環生最後何方面　　可以預决即保有人民善意之一方面必獲勝利懼欲於此　奮爭中取得永久之良果則國民必自負責任自行從事處理須知中國及遠東彰途之運命全在彼等之身彼等必　其任之重大而完成其大國民所負之使命也 
[張作霖與日記者之談話]  
日英人所發表者據共同通信社消息云日本駐京各新聞記者共十五名十三日午後三時特往訪東三省巡閲使張作霖氏於奉大會館除各叙寒喧外遂叩及解决時局之意見張使和藹下答頗爲可紀茲摘錄其重要談話如次入京理山張使曰曩者余爲調停時局糾紛起見入京然事不如意加之合肥左右小人蠢動輙有作梗之舉不得已而退歸忽有姚某等暗殺團出現攪擾地方危害無辜人民幸天心厭亂姚某等就獲余卽奮然决定入京矣　　奉軍處置張使曰奉軍今次入關者其數約七萬人 
 
 
 

Page 7

 
 
余擬其中留三萬以當護衛總統及防備京師之任其餘現已從事撤退至此次留京之兵業已飭選精鋭老誠爲護衛之責余出京期大約不出一星期　　對於國民大會意見張使曰國民大會非可爲問題也該會係吳子玉所主唱然其背後有某國人煽動操縱吳氏不過爲傀儡耳（該通信社所述如此是否屬實請自分别）就中國現狀觀之此事萬不可能余曩與吳氏會見之際大有所論業已勸吳氏中止其計畫此計劃恐屬不成曹使對於此事深不明瞭　　時局解决方法張使曰南北統一是爲緊務中之最大緊務靳内閣今已成立且與南方疏通頗爲良好其進行不可謂之至難也　　日使保護禍首問題張使曰此事由國際通義及人道觀察蓋屬妥當（此言是否屬實）然余竊疑有無日使特以公文發表之必要深恐排日運動當卽藉口再起至處分九氏一事非所干與也　　對於列國之感想張使曰吳子玉背後有某國人煽動把持操縱余竊以爲不快日本對於今次時局之態度余頗表示滿足東省之地中日關係至大至秘惟余盻中日邦交之圓滿耳余心中有將游歷日本以榮暮年之意云云（此條是否如是閲者自辨）談話約半小時之久記者等遂興辭而去　　附譯西報消息據字林報十五日北京電云張作霖見日本報紙大阪每日新聞等訪員時發表駭人言論據謂渠反對吳佩孚氏召集國民大會之主張因渠確信中國人民知識尚不足語此之故曹錕與渠同意渠已勸告吳氏告以此種主張之不能發生效力吳氏自己並不欲有此國民大會但有英美人各一在其背後鼓吹此項主張張作霖並説出此二英美人之名但囑日本新聞家勿披露之張作霖繼謂渠不管國際外交但自己負有滿洲境内中日良好交誼之責又謂英美人離問中日渠却不偏袒任何外國但吳佩孚實偏袒盎格魯撤克孫民族云云聞張作霖要求任其私人馮麟閣爲北京衛戍司令而自己又要求有節制山東察哈爾熱河之權 
[日本拒絶中東路撤兵要求]  
　　日人某通信社十七日北京電云政府要求日使撤退中東鐵路沿線之日軍日本政府頃已决定拒絶此項要求於昨日由外務省致訓電於小幡公使命即答覆中國外交部該公使將於今明日中送達正式答覆於外交部其所持之理由有二（一）日本爲鞏固沿海州方面防務起見必須駐兵該處（二）依據列國在高等委員會中之協定專由中國單獨守備該路沿線實係不合事理 
[中東路之危急與挽救]  
　　外交團近得哈爾濱電稱由西比利亞退出之日軍日政府訓令其駐於北滿及中東路一帶查赤塔附近日軍共有三萬人若盡數移駐北滿其兵力超過於中國地主之軍隊日軍藉口中東路界内激黨未靖駐紥重兵實則意在攫取東路現在中國之奉天軍注意北京之武器而淡於自身利害故出關非常遲緩致令東路胡匪得以攻城略地實爲不幸惟盼中政府注意邊政則歐美人方可爲輿論之助若中國自甘暴棄則外人亦無可如何等語按此電所云尚未知車海有催奉軍出關之舉故立論如此今二十八師業已回奉則東路匪燄或可稍紓聞宋小濓督辦亦有始終維持該路之意現宋氏業已組成偵探部專事偵查日俄在該路之行動最近日俄破壞該路計畫旣爲該偵探部偵悉迭電中央請示辦法聞政府前日又接到滿州里諜報稱東路俄員沿站招兵日衆扣留我軍槍械日多等語而東三省當局目下均在京中政府已責成鮑吉督速籌挽救辦法近鮑督已與霍爾瓦特討論一切並令其設法勿令俄國舊黨肆行無忌又聞鮑督與孫督又中東路情形日益緊急擬再勾留兩日卽行離京歸任惟另有一説則謂宋小濓因外交上應付困難早懷去志近自新閣員發表某部新總長卽前此同在奉省競爭東路督辦之某氏茲旣一躍而居於監督地位難保不記憶前嫌而予以種種不利宋因此益不自安决計辭職其繼任人物以李家鑿呼聲爲最高云云兩説未知孰是 
[皖京學界之改進皖事熱]  
　　本月七日上午十時北京大學皖籍敎職員學生等假北大第一院三十六敎室開談話會討論皖省事宜到會者共十七人當場議决急激進行籌備皖事改進大會一俟解嚴即行開會凡到會之十七人均擔任向咯方聨絡事宜定名爲交際幹事復推定高一涵程演生蔡曉舟楊亮功四人兼文牘幹事李辛白胡默青盧中巖三人兼庶務幹事高鳴謙魯望巖二人兼會計幹事並聞該會第一步主張約有四項（一）廢督軍制並查抄倪嗣冲及其爪牙之家産仍歸安徽公庫（二）民選省長（三）請政府明令解散公益維持會並剝奪該會會員公權（四）無論國民大會或國會改組所有選舉事宜均予嚴重監督務求選出眞正人民代表並聞該會員等對於以上各項主張甚爲堅决業已發出通告如下（安徽旅京學會特設皖事改進會通告）倪嗣冲自丁已倡亂而後儼然以功首自居外結張援内布牙爪出其僭竊權位之勢力造其所謂公益維持會者壟斷公權排斥異己他省以省議會爲代議權關可以監督官吏者而我省則雖省議員亦盡受豢養而甘爲臣妾他省以敎育會商會等爲同業之結社與衙署絶無關係者乃我省則並此等清白團體亦悉被玷污而莫山自拔其有稍持異議不與朋比爲奸者則出其殺伐之淫威誣以亂黨誅鋤驅逐至靡有孑遺而後已於是明哲者不得不苟全性命於他邦自愛者不得不韜聲匿跡於鄉井乃三千萬人之安徽竟成倪氏一姓之安徽矣今何幸段徐輩惡貫滿盈國人共棄解散安福懲　禍首倪黨歛跡之秋正皖人復蘇之會然而軍閥官僚之輩如張勳朱家寳之流復以皖人良懦易欺覬觎軍民長官各席逞其做官發財之私吾人倘再不急起直追爭回人格其終爲奴隸牛馬而萬刧不復也已本學會自成立伊始於砥礪學行之暇即以改造安徽爲務曾出旬刊一份白其旨趣想閲者猶能憶其内容惟茲事體大斷非學界獨力所能負其全責深望旅京各界一體盡力主持茲特設皖事改進會凡係旅京皖人素抱改改進皖事志願者均希到會合羣策羣力以掃清皖境正此時也凡我同志盍興乎來（皖事改進會籌備處設在北京河沿銀閘胡同七號） 
[京中所得之川閩消息]  
　　粤桂枚閩之告急聞福建臧致平師長急電政府云得粤中確報粤桂兩軍於十日决議以五路攻閩第一路爲李根源第二路爲沈鴻英第三路爲林虎第四路爲劉志陸第五路爲海軍林葆懌並决定集中於惠州開始攻閩林葆懌志在督閩李根源覬觎省長等語查南北和議正在繼續進行粤桂攻閩是何理由應請政府嚴行詰責制止前進以維和局等語另一消息則謂陳炯明不肯附和粤軍現粤桂軍已開始戰鬭桂軍進佔峰巿陳炯明親赴前敵指揮閩督李厚基聞信特派田書年一團由灌口入援矣　　劉存厚電告入川川局自熊克武出亡後形勢又爲混亂劉存厚乘此時機復有活躍之勢聞劉氏近致政府一電略謂川局靡爛已不可收拾熊克武特派代表前來乞援廣元昭北等民亦復陳請拯救兼之各軍自告奮勇不得已曲從衆志即日編制成軍由厚爲總司令率隊返川靖定殘局以促統一云云 
[統一問題與攻閩]  
　　廣西通信云龍州會議對於和議問題旣主張審愼陸榮廷譚浩明等迄未表示其態度惟桂省分代表曾其衡及一部分舊議員均堅持和會地點仍在滬上并以和議總代表仍以唐紹儀擔任爲正當軍府代表秦煜琪則主張以温宗堯爲副總代表但陸幹卿等對此主張均置諸度外蓋　粤桂軍現多數主張攻閩且謂北方政局未定湘省已經恢復照軍事眼光評論北方各省軍隊已失戰鬭力凡彼此宣戰後至不得已而議和者必因兩方能力相等或由兩方自能覺悟今桂軍方面餉械豐富自主又已多年上自督軍省長下至鎭守使道尹等機關立法行政均可自由行動若遽爾實行統一在一般軍人官僚必大感不使故陸幹卿於前日接丁乃揚來電後旋即復電謂敝處六日致李蘇督電已聲明一切惟據兩粤湘省情形及黔滇川各省意見多以請保留舊約法爲言至舊國會解散與保留敝處不能軍獨表示且敝省軍官現均主張攻閩多謂南北統一惟時　早云云聞陸幹卿所以發表此電者實因在龍各處桂軍及軍府代表多一致主張對於統一問題兩粤不可單獨表示應俟北方政局統一後方可發表主張據此消息則南北統一問題現尚無解决之希望也 
[馮旅迫繳張部軍械]  
　　張敬湯煽惑軍隊之又一證張警湯煽惑軍隊圖謀不軌業經被捕交軍法處嚴訊張絶不承認昨十二日王督特派二十一混成旅長孫傳芳軍署副官長李鵬揚會同軍法處長程定遠復訊張仍狡辨且又牽涉現職官多人王督除令嚴爲覊押外並電京候示再爲核辦顧張雖堅不自承然其秘謀之證據則已漸次暴露當張被捕之晨（十一）第七師與暫編第一旅砲兵各一營突由武穴上駛開抵漢口諶家磯在造紙廠對岸肆行騷擾且與馮玉祥部稽查官兵發生衝突傷馮目兵數人至晚八時馮不得已遂以武力壓迫逼令解除武裝該軍初尚倔强相持數小時見勢孤力弱始於晚間二時（一謂十二時）全體繳出槍械一律收容在造紙廠内計收得步槍一千枝大砲十數尊馮旅長一面派車在該廠監視通電各機關知照一面電禀王督請示辦法今日（十三）奉督軍命令一律給資遣散據該軍聲稱此次所以突然上駛實受張四帥（湘軍之稱敬湯者）之指使今遭遣散上當不淺云云則張敬湯煽惑軍隊之證據已確鑿矣茲錄馮玉祥通電如下查有第七師砲兵第七團第三營及湖南暫編陸軍砲兵第一營突於本早抵諶家磯據稱係由武穴開來在造紙廠對岸任意騷擾居民毫無紀律奸淫婦女不法已極敝旅稽查官兵前往干涉竟被毆傷目兵數名似此行若土匪之軍隊留之有害於國家無益於人民已於本日八點派兵迫令繳械以維治安至晚二點該軍將軍械完全繳出現已將該官兵等移置於造紙廠内派兵監視聽候巡閲使命令發落誠恐傳聞失實特電奉聞馮玉祥叩眞 
[寗垣中國科學社開會續誌]  
　　十六日爲科學社年會之第二日上午九時有社務會由各職員報告一年經過之情形與進行之計劃會計報告今年募集基金頗爲得手現已募到中銀約一萬餘元美金約二千元英金約二百磅尚有建築金與永久社員基金約二千五百餘元其餘進行頗有成績之事即爲籌辦圖書館及擔任審查名詞二事該社自領到社所後對於圖書館之設備積極進行現已布置頗爲完備目下社員存書已有一千七百餘部其向歐美購買各種科學書籍價值約五千元其中雜誌甚多不日可到將來琳琅滿架皆研究科學之新資料也至於審查科學名詞該社尸審物理名詞一部分并擬繼續審定光電等名詞且今歲科學名詞審查會在北京公推該社擔任動物名詞并定明年審查會在科學社開會又經理部報告該社社員現已增至五百餘人其在本國之社員以北京爲最多南京次之上海又次之其餘散在内地幾無一省不有可云盛矣下午二時開學術演講會因蔡子民先生未到由顔任光博士演講實騐主義三時後散會 
[杭州快信]  
　　沈省長昨（十六）傳見本署職員曁候補积僚屬逐一考詢詞氣謙和以誠樸耐勞奉公守職八字相勗并謂本省長信賞必罰自以將來功過爲衡　　此問各縣知事將大有變動現正在醖釀中杭總商會新新長王湘泉辭意頗堅聞尚須訂期另選浙東簍袋各茶向來運銷内地皖贛兩省入境不分産銷經過俱按率抽捐并附收浙西塘工捐（每百觔向定六角本年五月起改收四角）近因洋莊箱茶滯銷皖省歙縣改作印花珠蘭茶仿照洋茶裝箱行銷直魯等省當局以其避重就輕妨害捐務已飭屬一體嚴加取締候補知事謝宸慈奉飭赴滬守提前海寗知事韋紹臯捲逃欠欵昨已回省銷差聞提到欵項不及萬金前嘉興統捐局長徐時勉在諸曁被人暗殺後所短交代捐欵出入甚鉅財廳現委林覲光馳往澈查諸曁五指山倡亂土匪吳貴法現在東陽縣境被警備隊緝獲解歸原縣訊辦昨已錄供詳省執行槍斃 
[南京快信]  
李督三次電辭總代院派吳學濓徐仁鑑來寗敦勸曰堅武電告重慶將組軍政府舊議員紛紛赴川蘇社主張蘇人治蘇已派人赴京與同鄉京官接洽齊省長昨續發辭職電聞擬先遣眷屬赴津以示堅决各界聨會學生聨合會昨電北京院部請與日使嚴重交涉引渡各罪魁王占元通電宣布張敬湯謀亂罪狀招商江輪昨由武穴運到潰兵六百餘名卽由下關軍事盤查所派軍警押登浦岸遣散京畿米荒派員在皖採米二萬石昨由院電省署飭各關卡一體驗照放行王警處長於巴斗山造船廠設立貧民大工廠所擬募捐辦法業經軍民兩長核准刻正積極進行省立第一醫院在牙巷設立助産看護養成所定十八日上午開幕財廳委黄穉賢赴松江等縣息借冬漕李鍾祥赴江陰等縣提欵地方通信 
[松江]  
選送國語學員江蘇敎育廳在省垣開辦國語講習會定期三月專講發音原理等學通令各縣限送聽講員一人松縣業由勸學所長張彬士選送上届國語講習會講員袁玉雨赴省聽講七寳鄉盜案青浦縣七寳鄉離鄉九里許有孟希然學斌鹿門同居一宅於陰曆七月初二日夜間十二點鐘忽來盜匪二十餘人手持凶器破門而入厨廂雜物搗毁無餘刦去銀洋首飾衣服不下千餘金及至二點鐘携贓而去女僕一人不及逃避致被槍傷該姓鄰居孟月坪家亦被打碎門窗想係當時誤認故耳現已報告縣署呈請勘查矣 
[蘇州]  
周莊鄉國語講習會紀周莊鄉縣立第八高小校長沈惟墉利用暑假時期組織國語講習會由滬禮聘陜西李級仁先生充任國語敎師李君係北京敎育部國語講習所第一批畢業學員敎授頗稱得手各科目如註音字母國音沿革國語讀本文法會話發音學及敎授法等均甚完備會員聽講極其踴躍鄰鄉小學敎員之加入者亦多規定三星期畢業故己於前日（十四日）宣告結東聞成續頗佳云駿雲肇禍案餘波蘇州關監督奉省長訓令據協昌交通輪船公司呈爲招商駿雲小輪競駛爆裂致肇慘禍請飭分班行駛等情嗣據招商輪船局以慶記小輪山蘇至常係擅自變更航線並未呈請官廳註册給照請飭停止營業等語當即令行吳縣公署併案查復核奪温知事奉文後已轉咨常熟縣會同調查矣和尚求加襯錢蘇城各寺院客僧刊發傳單要求加給襯錢並於夏曆七月初一日起一律罷應佛事茲悉祗圍庵持住本渡邀集各寺院主計二十一家齊集虎邱開會各寺院尚右允意惟本波僧竭力拒却堅不允加當命各寺院各出洋一元作爲訴訟費用聨名公呈吳縣公署如何客僧爭加褫錢者請出示禁阻並勒令到會各僧簽字若有違背情事須罰洋五十元等語現正繕狀起訴云 
[無錫]  
大風雨爲災十三日上午西北鄉之懷上巿及天下巿等處忽起狂風未幾雷聲隆隆大雨傾盆懷上巿之東湖塘牌橋下巷地方被大風吹倒民房七十餘家壓斃人民牲畜不少大可含抱之樹被風連根拔起飛往空中耕牛亦被風吹至天空並有失踪者一時哭聲震天損失甚鉅其餘傾覆船隻吹斷石橋等種種不計其數餘若天下巿張村等十餘處亦有同樣風災但無牌樓下巷之甚是日城廂略有風雨並未成災北鄉青城巿一帶之六三七二等十餘圖於是日天降大雨四６寸河水頓漲田水悉皆充盈未有大風農民莫不慶獲甘霖云 
[鎭江]  
江北新黄荳運鎭江北高實清淮宿遷等處所産黄荳刻已登場收成頗佳現各紛紛運鎭求售各帮採辦亦頗踴躍價尚平穏宿邑好貨每石售洋六元五角倘以後來源暢旺巿價尚須看鬆云 
[南京]  
聖公會愛國團致吳佩孚電子玉師長鈞鑒先生提倡全國國民大會實爲救國救民唯一之良策本團同人深表同情現已組織演講大會及以文字散發傳單説明國民大會之利益以鼓勵民氣特電先生請堅持宗旨將來吾國民出水火登彼岸皆賴先生提倡之力同人等不勝企禱之至南京中華聖公會愛國團叩來函 
[湖州鄉民之呼寃]  
湖州晟舍鄉民戴阿有李阿四戴錫生結夥十餘人於今春偷竊靈佛廟寄存器材五具風車一具後經敗露被各失主邀同三莊里正楊春沈金潘興等至戴錫生窩家及范家宅搜得原贓當由里正喚修圩工人莫蘭生鄭銀寳等前往扛抬贓物該失主以爲失物業已查還無所損失故未呈究詎料該徒等見案未報官遂設謀反噬乃即事通惡訟徐才生爲證人在縣誣告鄭莫楊等毁損器具奉縣飭傳莫蘭生鄭銀寳以問心無愧到案辭訴旋經司法承審員張鵬鳩開庭審訊祗聽僞證人一面之詞不由被告辯論原告並未上堂即將被告盾押當時雖有里正楊春上堂證明實情而張承審反説楊春得賄不准楊春説話鄉人聞之咸爲警訝乃由各莊公稟到縣代爲辯白無效張承審又以種種言語恫嚇投稟之人於是投稟之施朝坤楊集奎等十六人大受驚惶而歸嗣後一任縣署與原告之所爲被告不復投稟該徒等舊入清帮並接近縣中公吏一向縱横鄉里無所不爲至竊案之見證人顧阿應（即靈佛廟主）及見證潘阿生均被該徒迫脅買服而被告之代書人沈句香法警蔣阿四郭某等亦都受原告運動陰曆四月初三初傳法警索詐差費十元被告奉以二元該警甚不滿意初七次傳告以現在蠶忙之際可否緩期到案法警不允被告經濟困難聽其屈押己閲三月尚未續傳一千人證到案審判故意延擱不審濫押不决前由湖州旅滬同鄉會致函鶴巢知事謂求保釋亦無效力值此饑饉之秋良苦之民勤勞終朝希望秋收藉以活命今受此寃抑農務廢棄其損失至鉅而又寃押囹圄無門可告長此拖累性命難保不得不呼訴於仁人君子之前云鄭銀寳莫蘭生啟雜評一 
[退一步之希望（默）]  
安福因濫借外債故至有今日現政府以安福爲鑑當然不能再借外債然欲絶對不借外債當局又必以無米巧婦爲言故吾所望於今日之當局第望勿專以借債爲理財能手苟萬不得已而借則須絲毫不入中飽絲毫不用於不正當之途庶可稍補救於萬一也欲舉民治之實則事事須從根本上革新然而當局必又以爲難也故吾所望於今日之當局第望先舉急要而不可稍緩者次第實施民意所欲者一時不能盡從也則舉民意所盼望最切者先有以慰之武人勢力不能遽盡消滅也則舉可消滅者先消滅之敎育計劃不能盡量擴充也則舉最應擴充者先擴充之諸如此類皆爲我人退一步之希望苟此退一步之希望而亦不能副則空言方針奚爲民國前途更有何望哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國民大會策進會籌備會紀]  
　　决定二十一日在青年會開成立大會廣肇公所寗波同鄉會全國烟酒聨合會等二十餘團體爲組織國民大會策進會事定致函本埠各團體邀集共同籌備其函稿已見昨報昨日下午四時發起之各團體代表如袁履登馮少山陳良玉史觀濤趙南公鄔志豪駱懷白霍守華司徒俠海等數十人咸集該會事務所（即寗波路廣肇公所）討論一切（一）定今日（十八）分發公函於本埠各團體請其各派代表於明後日下午四時至六時齊往該會事務所籌備種種（二）定於本星期六（八月二十一日）午後二時在四川路青年會開成立大會（三）成立會入場券議定格式先期付印（四）擬就該會章程草案定在成立會前再爲討論將該章程先行就緒以便成立會時商榷通過至六時許始散今明後三日午後四時至六時仍須聚集討論云 
[商業公團請懲罪魁之三電]  
　　致北京府院電北京徐總統靳總理鈞鑒逆黨驅除内閣成立國人企望新猷切於哺乳尤　者徐樹錚等九人侵蝕國帑勾結匪類種種罪惡純屬内亂範圍中外公認日公使顯違四際通例恃强庇護國人無不髮指應速責成外交部依據國際公法請立予引渡明正典刑以重　威而平衆怒母任盼禱上海商業公團聨合會等叩篠　　致北京駐華日公使電北京駐華日公使鑒閲貴公使通告允敝國罪犯徐樹錚等請求予以保護等語不勝惶駭查徐樹錚等犯侵蝕國帑骫法殺人通匪謀亂等罪均證據確鑿完全爲刑事罪犯絶對無政治性質苟許容留適蹈袒庇段黨之嫌敝國人民對此必更加一重遺憾希望貴公使尊重敝國民意將徐樹錚等罪犯引渡懲治以伸國法而全邦交母任企盼上海商業公團聨合會等叩篠　　致南京李督軍電南京李督軍鈞鑒寒代電諒達報載安系罪人侵蝕公帑達一萬六七千萬王揖唐假和會名義在上海亦私用鉅欵商民聞之無不痛恨國家元氣人民財力能經若輩幾度犧牲倘猶任其倖逃法網此後盜國兇頑益無忌憚務請鈞座協電曹張兩使要求政府盡情澈究籍没各罪人財産悉數抵償以輕國民負擔至王揖唐用諸運動收買等費應請一併究追宣佈眞相與受同科以伸國法以重人格母任企盼上海商業公團聨合會等叩篠 
[彚紀請救撤俞之公電]  
　　省議員錢鼎奎等電南京李督軍鈞鑒俞紀琦貪污無恥久爲蘇人所切齒齊省長以垂去之身擅畀俞財　重任冀以諉過鈞座其心可誅夫齊以庇一人而叢怨尤似宜去一人以明好惡輿情向背間不容髮我公望重東南想必有以善處此也省議會議員錢鼎奎周承基華彦銓楊霖叩霰　　太倉縣商會電南京李督軍鈞鑒俞紀琦鄙劣不職千夫所指乃下有是非而上無羞惡報載鈞座復武進商會電知係出省長迭次商請可見生心害政蒙蔽鈞聰胡旣衰病互調亦違厥本心俞屬奸回理財詎别無熟手旣係一時權宜現當時局粗定伏求鈞座俯順輿情主持電呈中央迅即撤換依法另簡賢良以除民蠧而肅官邪否則民碞顧畏最後對付似非鈞座始終維持全省治安之至意太倉縣商會删印　　莘莊鎭商會電南京李督軍鈞鑒報載鈞座示復武進縣商會俞道尹調署財廳係屬權宜之計現在大局定交通復伏乞我督軍順從民意電達中央實所公感謹呈莘莊鎭商會會長金悦箎叩霰　　崑山縣農會等電省議會鑒眞電敬悉俞道尹未經中央任命調委財政廳長上違法令下拂民意貴會主張暫時拒却借漕捉欵等事敝縣一律贊同特覆崑山縣農商敎育會聨合會銑叩　　省議員趙品成等快郵代電各團體商會農會敎育會均鑒頃致軍民兩署一電文曰南京督軍李省長齊鈞鑒俞紀琦在金陵道尹任内劣跡昭著省議會本於民意提案查辦信用旣失何堪臨民乃竟調長財廳民情憤激所有關於借漕提欵等事俞紀琦一日不去人民一日不能奉命謹電禀聞等語特電奉聞並乞一致主張至爲盻禱省議員趙品成黄次山張仁普銅山縣商會陳賢書農曾劉道昭敎育會劉平江等删叩印 
[江蘇公民之主張去齊電]  
　　（一）江蘇六十縣各法團曁省議員公民均鑒蘇省吏治腐敗達於極點推本窮源齊爲禍水齊氏不去蘇省吏治難望清明讀章議員紀綱馮議員士奇函電以去齊爲根本解决公民等極表同情務乞全省同志一致堅持共驅民蠧正本清源蘇省吏治庶有澄清之望江蘇公民潘文案楊本立徐復旦馬軼羣錢天一叩銑　　（二）江蘇六十縣各公團均鑒蘇人治蘇應徴求得人主張一致輕舉多歧必致中央猶豫民意莫伸請各注意奉賢阮尚伊篠 
[上海借漕欵業已解省]  
　　上海縣沈知事前以財政廳派洪委員來滬提借九年分冬漕八萬元昨經各户繳齊先扣利息洋四千八百元公費洋三百元應繳七萬四千九百元於昨日分交中國交通兩銀行滙解財廳備用矣 
[尼羅號輪船發現巨竊案]  
　　失去藏有金洋萬元之箱文匯報云美國大批金洋源源輸入遠東遂使盜黨垂涎最近船隻之遇盜者爲中國郵船公司之尼羅號此船今晨五時半經過吳淞早餐前在虹口招商局碼頭停泊其開離舊金山之期爲七月二十四日載客百人郵件千餘袋財物一千七百六十三包普通貨物二百噸赴長崎時途中並無發生何事但赴上海時則竟有非常事故發現矣昨日查見藏金室門爲人洞穿財物一箱内裝金洋萬元者已不知所往當回以被盜事發無線電通知上海船局故尼羅號抵埠時四周有人嚴密偵視以防盜匪將金洋卸下或運登碼頭金洋不止一箱而盜僅取其一可見其非爲預謀行刦而有組織之盜黨不過見財起意耳探悉最易入藏金之室者厥爲火艙想在火艙執役之人必受嚴密盤詰也聞船上裝貨尚多不易澈底詳查須俟到香港後方易着手查覓盜所藏匿之箱或一萬金洋也一萬金洋斷非一二人所能竊得大約必有十人至二十人始能破此堅室捕房現方調查此事按尼羅號運往香港之金洋共爲十二萬元云 
[美國將增收鐵路運費]  
　　大陸報云本埠恒豐洋行昨接美國來電謂全國鐵路運費將於八月二十六日起增收三分之一云云此爲鐵路歸爲私有與勞動罷工路工准加工准加工資之結果從此美國所製造之物在中國巿場勢必加價矣 
[昌興輪船增加中美水脚]  
　　由申至温哥武加收百分之二十分昌興輪船公司之行駛温哥武輪船現有亞細亞皇后及日本俄羅斯皇后蒙抵格爾等四艘茲該公司議定自九月十五號起凡由上海至温哥武之水脚實行增加每一百元加洋二十元惟此項加費章程僅限定於於由申至温埠一處若往日本香港小吕宋等處則仍照舊價不加分文云 
[提督公司增加新輪]  
　　提督輪船公司經理中美中英各國之商輪營業日見發達近公利洋行有輪船西露列登斯號ＷestRoritans因自行經理於輸運進出口貨不甚發達故讓歸提督公司經理其航行線預定專駛中英法比該輪現泊上海不日即將裝貨赴英矣 
[各輪船進出口消息]  
　　國内輪船　　寗波招商局之江天輪船昨日開往寗波所裝出口貨有白米一百餘包麵粉二百餘袋洋釘一百餘桶桐油一百桶藥品十箱紙烟十二箱及瓜子白籐水菓紅皮白苧蔴洋布等貨　　長江招商局之快利輪船昨由長江開駛來滬所裝進口貨有麵粉二千餘包黄豆一千二百餘包水菸三百餘箱小麥六百餘包木耳五十餘包銅元一百餘包鷄蛋三百十簍其餘爲各種雜貨鴻安公司之長安輪船昨日所裝出口貨有鋼鐵一千餘擔洋釘三百餘桶火柴五百餘箱黄白糖二百餘包肥皂五百餘箱檀香五十餘件餘爲蓮子鉛皮鉛絲蔴袋顔料等類又太古公司之大通輪船昨日開駛長江所裝出口貨有黄白糖二千餘包肥皂五百餘箱細紙六十餘件軋花機四十餘箱餘爲鉛粉洋釘點銅錫洋布電料顔料等各項雜貨昨日日清公司之南陽九自長江各埠來申裝來進口貨有泰州廠麵粉及麩皮一萬餘包鄧州烟葉數十件打包機器棉花百餘件白苧蔴百餘件怡和洋行之隆和輪船昨日裝出皮絲烟二百餘箱棉紗三百餘件香烟百餘箱白糖四百餘包鐵管鐵塊洋釘等四百餘件蔴袋三十餘件　　港粤太古公司開駛香港廣東之新寗輪船昨日到滬進口貨有黄白糖數千餘包水泥一千餘桶餘爲荔子乾生牛皮等類　　烟津太古公司之通州輪船昨日四點五十分出口開往烟台天津等處所裝出口貨有小麥一萬餘包麵粉六千餘包又有恊隆洋行裝往天津之鐵路所用材料一百餘件及松香棉紗水泥白油木器等類并郵件五十餘件怡和洋行之財生輪船定本日開赴青島昨日先裝者爲錫箔一千餘件印書報紙二十餘件南洋公司蝴蝶牌紙烟一百餘箱其餘爲鐵皮鐵絲三十餘件　　國外輪船　　日本俄國義勇艦隊之品財號昨日開赴日本之神户長崎等處裝去出口貨甚少祇有菜餅數百件餘均爲零星雜貨日本郵船會社之近江丸定本日開往大阪門司神户昨日裝運之出口貨中有麩皮四千餘包打包棉花一百多件鷄子一千餘箱象皮輪胎百餘個英公司之托列拉號Torilla上月十三日從上海開往日本十六號抵神户二十三號至門司月底到香港至八月七號抵星加坡茲接來電該輪已於上星期日（卽十六號）駐泊仰光大約二十二號可以安抵印度矣　　歐亞提督輪船公司之WestCompgaw業於昨日開往英國之倫敦及比國之盎凡爾斯以至法國之馬賽在上海裝去之出口貨有芝蔴一萬一千噸怡泰洋行之格林厦門號已於昨日從日本卸貨還滬大約二十一日開放還國此次出口貨中有麵粉一萬數千包及荳數千包又格林阿里夫號昨日亦由倫敦開來裝來洋貨疋頭共有五千噸英火輪公司之馬得里斯號Madras自本月九號離開印度至十四號抵庇能大約二十四日到香港本月杪至上海又有南京號則自上月二十三日從英國倫敦開發至哥倫布裝運貨物其間定一個月之程期至本月二十三號始可自哥倫布開往檳榔嶼經星加坡而抵香港其期當在出月七號至到上海時約在十一號太古洋行經理藍烟囱公司之勃藍芬號Bellerophon本日清晨直放至法國之熱那亞經馬賽至得物浦此次運出之出口貨以麵粉爲大宗　　中美中國郵船公司之尼羅號自檀香山開來已於昨日五點二十分進口乘來旅客至上海起岸者共有九十八人並帶來郵件二百餘包現泊於招商局之中棧碼頭昌興輪船公司之蒙抵格爾號原定本月十六號可抵上海茲因轉往基隆故星期五日須二十一號方可到申提督公司之CapeMay　縱紐約來華現該公司接到來電二十四號定可進口昨日滙豐銀行從太平洋輪船公司裝來大塊銀一千數百塊云 
[中國煤大批運歐]  
裝往瑙威國共有十萬噸近年來中國之礦煤已漸决行銷於歐洲大戰以後英法各國之缺煤尤甚近日浦口某煤礦公司售出烟煤十萬噸係由本埠之厚昌洋行經辦裝運至瑙威國者連日出提督等五家輪船公司派輪分裝故昨日提督公司又派叔康號Saucon及培爾福勞號BellRower兩輪開往浦口以備裝煤赴瑙云 
[景昌公司絲巿報告]  
中美新聞社譯景昌華絲出口公司報告云美國絲業之重振及銀行貨欵之展坧進行殊緩製造家之交易僅以購買紐約存貨爲限存貨約有四五萬包此貨未出脱之前未必與遠東再訂新合同即使目下與日本恢復交易上海絲照巿價亦難與之競爭惟據樂觀者言原料價值減輕後製造家經濟地位當立有起色云巿價中國機器絲特别大號一一七○兩特别號九八○兩中號八五○兩土色上號三六○兩巿號三四○兩察利絲上號七七○兩巿號七三○兩 
[友華銀行銀巿報告]  
中美新聞社譯友華銀行十七日報告云昨日倫敦銀價當地漲一先合四便士遠期漲一先令八便士紐約銀價漲至九五文八分之七倫敦紐約滙價二六四此間定價與昨日同巿况亦大致相同商人要求頗多交易價金鎊六先令二便士金圓一一二日金四六倫敦紐約銀巿極堅定中國印度均在購銀一二日内恐銀價將漲 
[警廳仍禁集會演講]  
淞滬警察廳長徐國樑近據一區某分駐所警佐呈報有宣講團於前日晚問八時後在小東門口露天演講多人均手執小旗燈籠將欲宣講爲崗警查見上前阻止據云戒嚴一事奉令取消已見報載是以宣講等語當經該警回報前情後产即派撥長警馳往勸導以戒嚴令迄今未奉明令實行取消若輩始各就返圍觀之人亦即散去合即據情報請核示等情徐廳長據報前情惟恐再有人出隊宣講是以通令所屬各區署所警正佐一體遵照轉諭崗警注意查察因戒嚴期内例禁集會演講嗣後如遇露天演講等事一經發現應即勸令散歸惟須待遇和平云 
[没收商輪將歸海軍接管]  
前年我國對德宣戰時所有没收德奥在華各商輪華甲等號共十三艘當時由海軍執行此項没收船隻照例應歸海軍部接收嗣因安福系勢力澎漲被交通部截奪設立租船監督公署將各船出租與三菱等各公司去年因續租期滿應行收回經海軍全體官佐反對呈請海軍部向交通部交涉擬將各船收歸海軍部管有其租金作爲海軍每年修船及擴充海軍之用以符各國没收敵船之公例乃因安福勢大爭之無效交通部僅允每年酌提租金以作海軍部修船之用另撥華華壬一艦以爲海部運艦其他十二艘仍由交通部與裕豐航業公司訂約租賃裕豐公司亦爲政府某要人所組故利益得由裕豐公司獨佔現在安福失敗復經海軍總司令重申前議呈海部據理力爭業由國務會議議决准予撥歸海軍部收管以符公例已由海軍部抄錄議案令知本部海軍總司令查照即速派員前往裕豐公司接洽收管藍總司令奉令後當派本署參謀吳光宗前往裕豐公司磋商收管辦法其租船監督尚須物色人材另行呈請簡派云 
[警廳委員管理特種財産]  
淞滬徐警廳長自接收特種財産事務後以情形諸未熟諳辦事每多困難即如在華租各界之不動産租賃等事非有熟悉此種情形具有經騐者辦理恐不得其平且有主權關係故特於昨日遴委本廳機要秘書陸榮籛爲管理特種財産主任委員上實會丈局局長曾勉濟爲顧問即於原收各處租金等收入内開支委員顧問及辦事各員役之薪工在未收入之前所有一切開支於本廳行政費項下先行支墊并將以上情形呈報各主管機關核准 
[兩路照常發售六路聨票]  
滬寗滬杭甬兩路近以津浦京綏交通原狀已經恢復照常發售通車聨票已誌本報茲悉六路聨運之京漢京奉鐵路現在亦已通車滬寗滬杭甬路與有聨運關係昨已照常發售該兩路之聨票惟京漢鐵路各站向來搭用中交銀行鈔票者近以鈔票價低所有客貨車脚一槪收用現洋矣 
[南京特别快車遲到原因]  
昨日（十七日）滬甯路由寗二點二十分鐘開之特别快車行至鎭江新豐車站之間車頭機器忽然損壞車不能駛司機人立派火夫步行至新豐車站報告站長即調由滬開甯之三四等車上之火車頭換拖特别快車故該車到滬已慢一點五十餘分鐘矣 
[售賣平價饅頭之近訊]  
自米價奇漲後貧民粒食維艱且慮食米之不濟乃由施管朱徐諸君捐欵創辦平價饅頭以輔食米之不足先借海昌公所西林菴兩處用濟生會名義半價售賣買者日增一日乃有聨義善會普善山莊繼續售賣平均每處每日銷一萬枚海昌公所與西林菴開辦至今已一月半矣故西林菴前日已停聨義善會亦不久停售惟普善山莊開辦未久尚須續辦海昌公所地處閘北之夏家弄沿鐵路一帶苦人最多故日來萬分擁擠每日雖備至一萬五六千枚尚不敷應銷日前西人撥來君偕管趾卿君到場極爲贊揚謂實事求是毫不糜費在身伴出鈔元五十兩現洋二十五元當場助入並於次日携照相器具來海昌公所售賣處攝影據云將此照相寄往歐美云 
[無錫扣米交涉之昨訊]  
上海碾米廠米行米店等向無錫購定之白米現又被無錫縣農會阻止運裝此間貨主因新米已見前運來者尚須虧折未來者更受損失故連日籌議退還以免吃虧曾誌本報昨日朱安生等四代表已經返申各米貨主又開會議僉以此項存米尚在五月初旬買定共計裝申一萬七千五百石按照原價加以拆息升合虧秤等事每石約計吃虧洋二元四角有餘且其中尚有暧昧不明之運動等費總名爲手續費故决定將米退還無錫原售各該米行而昨日無錫米行又派員來申接洽謂退貨一層殊難辦到蓋損失雙方皆不肯擔任惟有由伊向農會疏通將米日内運申云云於是仍難解决惟若再遷延則吃虧更多矣 
[商界聨合會開會彚紀]  
福建路日時福建路商界聨合會開職員當會到者四十餘人推鄔志豪主席（一）報告義務學校開學日期定九月一日開學敎員由鄔志豪接洽衆贊成（二）報告施米結果本路共收施米捐洋四百六十餘元印劵施送騐票發米尚有餘米未發再推五人童謙和徐友亮馬名驥王錦文董惠卿爲發券施米員限陰曆七月初十日截止前因印成之米劵超過現存之米二石鄔志豪主將所印米券盡發尚欠米洋由伊負擔衆贊成（三）印花税問題主席議以責任前各公團推定五代表辦理（四）調查火險進行辦法當由本路陳韻笙王錦文徐友亮馬名驥童謙和等完全擔任（五）禁止彩票辦法由童謙和提議主席發揮彩票之害甚於賭博禁止辦法議定先致函江蘇長官即行禁止如無效再請各領事飭禁衆贊成（六議開國民大會主席報告近日各團體組織辦法經過之情形衆贊成加入主席又演説國際聨盟會及華人納税事略云國家之興亡視乎民氣之盛衰去年山東問題吾國同胞大聲疾呼生命財産不惜犧牲熱忱毅力爲列强所欽佩故均存協助我國之心詎意我同胞志趨未堅時過事遷國際聨盟會議在即山東存亡關係此間同胞竟忘其事恬不作聲去年如此踴躍今日乃渙然冰散事在垂成功虧一簣深爲可惜即巿民權問題（卽華人納税會）去年爭持之烈誠爲今日之反例鋭進鋭退五分鐘熱度之機固所難免其如吾國大局之岌岌何鄙人因此日夜心疚用敢芻陳一二謹求討論應用何種手續警醒同胞繼起直走以挽救危局是爲吾國前途之幸也云云衆皆拍掌遂散散北城北城商業聨合會昨晚八時在會所開第二次評議會公推夏子林主席張玉鏖紀錄（一）選舉正副議長結果陳梅芳當選爲正議長張玉鏖爲副議長（二）討論時局問題顧竹君發言略謂自吳子玉師長倡長倡導國民大會凡屬國民無不贊同現滬上各團體已發起組織策進會本會自宜與各界一致進行惟一切政政客官僚武人槪行屏絶是事應於組織時詳加審查俾免若輩混入從中操縱經全體贊成通過（三）提議懲辦安福禍首事陳梅芳提議謂此次日使包庇禍首違背國際公法本會當致電向該公使詰責着其將禍首從速引渡並要求京當局速將人民數年來最痛惡之曹陸章一併從嚴懲辦張秉鑫提議將此事移交總會辦理表决全體通過（四）討論會務進行事項及會證徽章形式議畢散會茲將致總會提議函錄後啓者頃因敝會評議部議决爲日使袒庇罪魁實屬違背公理夫此次罪魁把持政權侵吞公欵妄動干戈殘殺同胞純係内亂性質與政事犯逈乎不同而日使飾詞袒護蔑視國際公法事關國體此吾國民所萬不能容忍者也特此提議祈請召集緊急會議討論對付方法 
[裝儎同業公會成立會記]  
十五日午後二時裝儎同業公會假北四川路上海通商轉運公所開成立大會列席者七十餘人推汪邦健主席報告開會宗旨次由曲稚鶴演説大意謂處今日競爭劇烈之世界不有合羣之能力公共之道德德萬不能隨世界之潮流而前進與列强相馳驅故本會之創設非惟聨給感情互相協助而已對於國家之前途實有無限之希望蓋國由人民而集吾人宜仔細想想個人對於國家之責任有幾何重大不可自暴自棄喪失寳貴之人格故欲覘一國之强弱不必視其政府如何海陸軍如何但視其人民有無結團合羣之能力及公共道德之資格可見一斑况振興實業提倡敎育力及公共道德及故必有羣始衆擎易舉事半功倍鄙人所望於諸君者蠲除意見抛棄權利和衷共濟保持永久而發達之國家實利賴焉再次由周子垣許景陶吳耀庭王挹霖相繼演説略謂現在各界各業無不結合團體力謀進行昔者吾人曾有幹事維持會之設後因辦事失當半途渙散今日得復成立誠爲莫大之榮幸望諸君以前車爲殷鑒同舟協濟發展之日可期而待云末由石芝坤代表齊劍虹演説略謂今日爲商戰時代商業能否發達全視交通之便利與否裝儎業爲轉運貨物之樞紐關係交通至鉅將來吾國商業之能佔優勝吾業亦有莫大之功云至五時攝影而散 
[體育研究會開會紀] 　 
江蘇省敎育會體育研究會昨日在西門外公共體育場會者僅有江陰鎭江甯波等處代表是日正會長郝伯陽 
 
 
 

Page 11

 
 
副會長陸佩萱俱未出席黄任之沈信卿及各會員討論結果請國技部主任唐豪報告一年以來之經過情形唐君請國技部之組織其惟一主旨在研究關於武術之學理成立後每星期舉行表演會一次嗣以各派武術敎師向有門户之見不肯虚心討演故半年後即將該項表演會停止主張聨絡各地武術專家及武術會用通信研究之法所得效果尚佳再本部成立時期雖短關於實施方面者如暑期武術傳習所及上海柔道場等關於考察方面者如去歲赴魯參觀各校武術成績等將來本部前途發展希望國内熱心諸公提倡云云報告畢仍請唐君演講題爲（武術的研究）茲將其綱要節記於下以供研究國粹體育者之參考（一）武術可以發揮人類的天性（二）武術中天性活動的舉例（三）武術和徑賽（四）武術要每天練習（五）武術在生理上的研究（六）武術和德性（七）練習武術適宜的年齡（八）武術的革新（九）武術和游戲運動（十）提倡武術的意旨演講畢已逾十一時遂散會聞該項研究會本月十八日尚須續開一次云 
[俞文耀考察敎育之演説]  
　　新閘梅白格路頤康里坤範女子中學校校長俞文糶女士曾於四月往北地考察敎育經歷數省茲已事畢回滬日前下午該校敎員及學生等舉行歡迎會俞校長即席演説略云鄙人此次北行雖抱有遠大志願惜限於時間並無成績之可言惟有二處情形鄙人所最注意而極願爲諸君告者（一）（北京）新思潮之於中國雖蒸然日上然我中國往往名實不符徒託空言故提倡新思潮者未必果能實行北京自五四以後敎育界本奮鬭之精神作革新之事業指導工商服務社會躬行實踐不可多得而其中堅分子實北京大學也高師女師國美及北大校長蔡元培先生等鄙人均曾往訪討論各種問題（二）（奉天）東三省自日俄戰爭以來幾成日本勢力範圍凡百設施靡不由彼等越俎太阿倒持令人寒心奉天本非租界而日人着着進行我國自立之學校祗有數處而日人所創辦者規模宏大設備完善令人汗顔某日南滿中學校舉行畢業式鄙人亦被邀參觀其秩序中有我國官長訓詞惟列在彼等之後又場中遇奉天中學堂長内堀維文對於日人經營事業詳細申説揄揚國勢不遺餘力國民外交誠足法焉總之東三省爲我國自有之土地我國人不自爲之謀致令他人代謀此誠我國之羞然亡羊補牢未爲晚也願我國人共起圖之演説畢鐘已六時遂散會聞俞校長尚有北方考察敎育記等文數篇不日發表云 
[龍建章赴京過滬]  
　　前日龍建章由香港乘綏陽輪船來滬寓泰安棧昨晚（十七日）乘滬甯路夜車赴寗轉乘津浦路車赴京 
[地方廳研訊私釋趙阿寗案紀]  
　　上海地方檢察廳已革書記官在逃未獲之程冠吾在服務時間得賄私縱監犯多起中有私縱販土犯趙阿寗一案牽涉朱景雲周福並法警王振元等多人曾經梅檢察長將趙阿甯與朱景雲等先後拘獲迭次預審明確除將趙阿寗一犯仍照原判决送監執行外一面起訴審判廳請爲公判在案昨晨該廳諭將趙阿寗由監提回候質迨鐘鳴九下周刑庭長會同堵陳兩推事官魏檢察官等開第五庭辯論命提朱景雲至案訊據供稱本地人開設朱雲記賬簿店審檢兩廳逐日應用紙張文件向由商人承辦已歷多年素來安分不預他事問官得供問曰趙阿甯賄縱一事究竟當時如何情形爾當實供朱答稱緣有素識之周福屢次來向商人申説趙阿甯之母有病故趙欲思贖罪當因情難固却與程冠吾書記官面商許可惟據程稱須洋五百六十元内中三百元爲贖十個月徒刑之用二百元爲罰金六十元爲繕寫禀單等用去年舊曆十月二十四日由周福等前來交我鈔票洋五百四十元尚有二十元已被周福扣去於是商人遂將此項票洋悉數交付與程冠吾其時程正在廳辦公是以票洋置放在辦公檯上由程檢收至二十六日由檢廳將趙阿寧開釋商人實不知程冠吾有作弊情事求察質之周福供稱前在地方分監充當公役自趙阿寗送監後由王三小姐與金妹等來監探望轉央民人代爲設法贖罪因此民人與朱景雲往返磋商惟民人未得分毫餘潤請察王振元供稱前充檢察廳法警已有五載素來奉公守法不敢妄爲去年舊曆十月二十六日下午約五時許由程冠吾書記官發下提簽一紙命往分監提取趙阿寗一犯囑令不必帶回在途釋放蓋因爲時已晚檢察官等不在故也民人遵諭往提當在該分監附近蓬萊路口將趙阿寗縱之使去此係民人遵奉書記官命令不知其中作僞情弊求宥問官命提證人金妹（卽胡張氏）上堂詰據供稱年三十九歲蘇州人住虹口與趙阿甯之姘婦王三小姐爲姊妹行自趙犯事送監氏偕三小姐前去探望由三小姐面懇周福代爲設法贖罪旋由周轉托朱景雲經辦周福至婦人處共有四次第一次來言須往朱景雲處商議辦法第二次來言雖與朱景雲商妥惟朱尚未與官接洽第三次來言現在朱已經與官接洽允准贖罪第四次來言須洋五百六十元方能達到開釋目的於是婦人致函蘇州催促王三小姐趕緊籌欵來申至十月二十三日王三小姐果携欵到申至二十四日婦人偕同三小姐前往分監與周福會晤聲明已經携得欵項當由周福將婦人等領至利涉橋朱景雲帳簿店樓上面交朱景雲收訖當場由朱出立借據聲言如三日内能將趙阿寗釋放則此借據掉換官廳收條假使不能釋放則原洋奉趙等語至次日（二十五日）由周福前來氏處聲稱本應今日可以釋放因今日適浦東三林塘發生命案檢察官尚須前往相騐無暇及此故須明日（二十六日）下午五時許定可釋出預囑氏等在該分監西首平房小茶肆内等候届時果見趙阿寗由法警從監内帶出趙即同氏等往北是實王三小姐供年三十四歲蘇州人住觀前街所有檢廳罰金收條由周交下餘供與金妹略同趙阿寗供常熟人向在老公茂船上爲伙去年七月初五日民等共十四人合股帶土被獲七月十七日送往分監至十月二十六日贖罪出外官開爾與三小姐有何關係趙答稱素來要好又問爾之賄縱案發爲何並不投案答稱今年四月二十一日民人正在本埠蘇州河船上服務有自稱名胡阿大者前來向民人聲稱由周福托其寄信與民略謂去年民人贖罪出獄乃是書記官從中作弊私釋此次案發捕拿囑民人暫避故民人即往蘇州躭擱王三小姐家内旋於五月三十日由貴廳法警徐懷寳來蘇將民人提解到案是實問官又逐一駁詰各執如前當由魏檢察官起而論告略謂朱景雲周福王振元等實犯詐欺取財並僞造公文書及盜取案犯等罪請爲公判並由朱周二人所邀之律師出庭代兩被告辯護一切問官會商之下遂諭辯論終結聽候宣判趙阿甯仍送回該分監照原判執行朱景雲周福王振元等分别還押金妹王三小姐等斥退迨退庭已下午一時矣 
[獲土控訴轉運公司之結果]  
　　滬寗鐵路局稽查員在北車站抄獲烟土兩箱查係愛爾近路慶祥里通達轉運公司代運起訴上海地方檢察廳以該公司開設公共租界於昨備文派警投請公共公廨諭令刑事科中西包探協同來警往將該公司經理陶玉堂傳至公堂即據來警投訴此事被告知情要求引渡訊之陶供上月二十九號代黄姓客裝運之物據稱係化妝品實不知係違禁貨物當路局抄獲後即赴鎭江車站守候黄姓無着請爲明察並延律師到堂辯稱此事發生地點係在租界且該公司已開設八年至於代客轉運之物由客擔負責任原告所控理由殊欠充分應請將案註銷云云經關讞員核供商之美丁副領事判陶玉堂具結開釋以後不得疏忽 
[學校消息併紀]  
　　毓賢小學愛文義路毓賢高等小學校自歸唐豪君接辦後學生驟增至百數十人其敎授採取分科制每科設主任一人各科敎員兼任專門學校敎職者三人兼任中學校敎職者四人本學期復添聘北京大學畢業生金君擔任英算理科坤範女子中學敎務主任梅君擔任數學蘇州半塘學校校長黄君擔任訪問敎員之職聞該校定於七月十三日舉行始業式如報名滿額即不收取云　　邭光學校北四川路横浜橋北廣東邭光學校係中華基督敎會所辦專爲旅滬粤僑子弟便利求學起見兼收男女生分九級敎授中西文均極注重除設高初等外并附設幼稚園蒙學級開辦數載來學者極衆現該校校長爲普及敎育起見特於本學期添聘教員添招新生以宏造就聞該校定於九月一號開學故連日赴該校報名者頗形踴躍　　廣智學校閘北寳山路義品里廣智商業學校係陳禹蹟所剏辦已届七年現該校爲普及起見添聘敎員增加義額是以報名投埠者頗形踴躍定本月初五日開學初十日正式授課　　羣賢女校南巿花衣街施家弄羣賢女校定於陰曆七月初十日起考騐新生十四日開學　　中華女子公學東唐家弄聚寳里中華女子公學由紹興旅滬公學女子部改組暑假浦習科昨已休業開始招生報名頗多該校長朱堯臣因校舍不敷後至者不免向隅現已添闢敎室編制學級籌備頗形忙碌添聘女敎員亦已陸續到校定本月初十日開學　　涵德學校昨（初三日）新閘派克路涵德學校上午十時行秋季始業式首由校董林稚周致訓辭繼由敎職員陳天隠等演説然後向國旗行敬禮歡唱校歌畢散會時已鐘鳴十二下矣聞本學期該校報名者已達百餘人云 
[盧永祥贊助少年宣講團]  
　　本埠省年宣講團總部今春爲謀發屐社會敎育募建國所及通俗演講場等歷經各界先後贊助成績頗佳日前又由浙江盧子嘉督軍助建築經費銀一千元以資進行該團以盧督軍熱心公益擬俟募捐結束後特備送紀念品以表謝忱云 
[第一高小學校將開校友會]  
　　城内老學前縣立第一高等小學校係敬業書院改組歷届畢業先後已達六百餘人茲因暑假將滿秋季開課在即爰由該會分發校友通告訂於陽磨本月二十二（即舊曆初八日）下午四時在校開本届校友會並預定是日開會秩序爲報告選舉談話攝影叙餐等事想至時定有一番熱閙也 
[華僑學生投考之証明書]  
　　本埠華僑聨合會昨接北京華僑學生梅家燕余紹濓二人來函因投考北京大學須得該會證書蔡校長方允與考該會接函後當已將證明公函寄去其函云敬啓者茲有美國芝加哥華僑學生梅家燕余紹濓係廣東台山縣人畢業於廣東師範中學現擬投考貴處前來敝會請求證明敝會查該生實係華僑學生相應具函證明希爲查照此致北京大學校校長蔡華僑聨合會會長李登輝 
[紅會今日開常議會]  
　　今日下午五時半中國紅十字會常議員在天津路總辦事處開常議會討論會務進行事宜先期曾由議長楊小川通告各議員届時蒞會并由理事長唐露園佈置會塲派員招待 
[意敎士熱心災務]  
　　本埠慈善團接賈安國司鐸報告滄縣一帶春遭旱災田園荒蕪顆粒無收夏遭兵災流離失所無家可歸饑餓遍野嗷嗷待哺殊深憫惻待賑萬急若不速籌救濟之策勢將垂斃鄙人在該縣傳道有年體察民氣甚厚均有愛國思想何如地居偏僻素又寒苦此次迭遭奇災尤爲難堪鄙人雖同敎友協力維持無奈財力棉薄杯水車薪無能濟事故代災黎作將伯之呼務望上海慈善界諸君子大發慈悲速賜仁槳俾災民有所生望也云云 
[慈善團宴客籌賑]  
　　今日下午七時中華慈善聨合團籌辦湘陜閩浙振務所假座一品香宴請各界善士共商救濟四省急振之策聞已推定朱葆三爲臨時主席想到客必衆認明捐認募者亦必踴躍也 
[簡玉階印贈佛書出版]  
　　前南洋兄弟烟草公司協理簡玉階君印送之佛學撮要二千部今已出版託上海靜安寺路三十九號醫學書局贈送欲得此書者開具詳細地址可向該書局函索惟信内須附郵票一分爲寄回件之用云 
[籌備游民工藝廠]  
　　中國游民工藝廠中籌備處陳雪岑於月前呈請江蘇軍民兩長核准咨部備案頃己領到咨部備案公文前日到滬發起人洪錫卿徐賡華袁慶萱施鳳翔倪漁艇高意誠席裕昆錢少平徐湘波戚芝華陳錦邦劉山農魏延齡陳濟新金振聲陳耀卿等於昨在新重慶路慶餘里事務所開會歡迎并議决聞辦方法聞已擇定本埠民國路寛大房屋組織籌辦處以資進行云 
[商業志成團開會紀]  
　　南巿商業造成團昨開第二次改　大會到者五十餘人由施濟羣主席沈警己紀錄首由主席報告經過情形略謂本團自去夏成立以來屢受時局影響以致不能如期集會此中苦衷諒均明悉現逢第二次改選之期希望當選諸君共發精神從事奮進後即散票選學推鈕兆熙俞國華爲檢查員揭饒丁觀　施傑葉公權單劍聲許宏鈞汪次一朱知吾當選爲評議員並定是期晚續行選舉議長及各科職員羅嘉賓提議謂國民大會係國家命運所寄我　同是國民豈能坐視當推沈奮己朱煥章羅嘉賓朱駿爲代表與各團體接洽一切共策進行 
[警察廳長禁賣蘆粟]  
淞滬警察廳長徐國樑查得現届秋令巿間出售蘆粟供人吃食其皮渣最易蹧蹋街過不特妨碍路政且蠅蚋記麕集更與衛生有害爰特查照成案禁止在途售賣除示諭申禁外復令本廳衛生科轉函各區署所警正佐查照辦理 
[招領迷路之丹陽女孩]  
上海縣地方警察所昨發牌示云本月九日據漕河涇第四警察分所解送迷路女孩梁春子梁阿英二口到所詢據梁春子稱年十五歲家住丹陽縣北門外十八里之樹莊地方父母已故祗有督父名臘漢現年三十三歲在家種田據梁英稱年十二歲丹陽縣人與梁春子爲隣前日由我胞兄梁金萬送我與梁春子一同來申在叉袋角母舅吳樹根家居住并在叉袋角紗廠做工五天胞兄將我等送到上海後即回家前日我與梁春子想一同回家不料搭錯火車火車後又復迷路致被送案等語當經派探前赴叉袋角查得吳樹根業已搬遷無從傳案爲此牌示仰該迷路女孩家屬即速來所認領此示 
[籌築嚴家橋至北蔡鎭之馬路]  
浦東南滙縣境之北蔡鎭距滬十二里鄉民來滬買賣者甚多惟均係泥路每逢天雨行路艱難前經浦東紳士嚴盛高等發起自董家渡碼頭起至嚴家橋止築造路面一丈寛闊之馬路中砌石片該路長六里現正開工建築而嚴家橋至北蔡鎭之六里仍係泥路致交通尚未完全便利茲由衛誠甫蔡頌堯高德甫等發起籌募捐欵接續築造由嚴家橋至北蔡鎭之一段馬路設遇天雨則鄉民往來得以完全便利昨經會議决定先各自擔任募捐俟有成數即當興築 
[隆茂輪船入塢興修]  
隆茂洋行前向江南造船所訂造行駛川河之隆茂商輪造成之後業已開班航行詎料第一次開行即爲山石撞損立即拖帶回滬仍歸江南造船所修理己於昨日下午入塢興修矣 
[轉呈購置龍華地畝之切結]  
上海縣商會復上海縣逃知事函云逕啓者案奉貴公署函開以華商郁均侯購置龍華地畝一案所具切結内稱倘查有洋股應受官廳照公司章程處理等語查公司條例並無允收洋股明文何以有洋股面照公司章程理處是結内所稱照公司章程理處一節並不適用惟該華商旣如此聲明究竟照何項辦法之章程必有所指應由該華商確切指定以便考核即希轉飭遵照聲復等因過會當即轉知去後茲據該商復稱以此項購地聞辦實業工廠實係均侯個人資本現無招股情事更無洋股在内前具切結以與公司條例不合不能適用奉縣諭飭改茲特另補具切結聲明將來必須招股時倘查有洋股應受官廳處分是否有當請爲轉呈等情前來合檢來結備函奉轉希乞貴公署察核爲荷 
[河南奬劵第七期開奬紀]  
昨日爲河南救濟有奬正券第七期開奬仍在南巿久大碼頭舉行自上午八時爲始至午刻十二時止茲將大奬號碼並經銷各票號錄下頭奬第三萬一千三百五十三號（漢口分局）二奬第三萬六千九百三十七號（本埠廣益源）三奬第七千四百五十九號（本埠老通源）四奬第一萬零九百八十六號（揚州天成）又三萬四千八百十八號（本埠廣滙源）五奬第三千一百六十五號（漢口分局）又六千八百九十八號（九江惠然）又三萬三千九百十八號（本埠大利元） 
[指控串黨騙銀案又訊一次]  
日本人番匠勇在公共公廨刑事科狀訴紹興人馬秉忠串黨騙去銀一千兩蔴袋五百只一案業由總巡捕房票提馬到案訊判交保無保拘押候究等情已紀前報昨日經陸襄讞會同日副領事林出賢次郎升座續審先由原告代表律師起向原告方面證人陳金鎔詰據供稱我業律師四月間本案原告因各被告皆在内地擬委託我向内地檢察廳起訴故我對於此案情形曾在四馬路杏花樓酒館内詳向要證袁阿二盤問據袁言伊係馬之車夫去冬馬與徐明山葉星如等以兜售牛骨爲山向原告訂立合同所收定銀一千兩馬分得四百兩存於小南門亨利肥皂廠徐葉及尚有他人亦皆分潤蔴袋五百只山伊向原告處取交與馬轉押與某米廠等詞我即記錄袁並在所紀紙上簽字後我又往亨利調查賬簿今天我到堂係因袁不到故來證明袁確有此項談話云云次由被告代表朱斯芾律師向陳駁詰一過堂上宣諭退庭被告無保仍着還押候補傳人證改期再訊 
[葛克鑑准予贖罪]  
泰山堂藥店經理（即藥業友誼會代表）葛克鑑因至法租界各藥舖查閲賬簿由同仁堂等各户延達商律師爲代表投控法公廨訊實判押西牢一年期滿永遠逐出租界等情已誌前報茲葛延請斐斯律師遞稟公堂請求贖罪經中西官核准昨日將葛提案先據被告律師稱被告雖犯刑章惟請堂上原諒准予罰鍰贖罪出外云云中西讞員會商之下遂判准照被告律師請求贖罪至於永遠出境改爲二年 
[同居人糾衆械鬭之結果]  
汽車夫吳兆生前與電車司機人侯光耀因劈柴細故互邀多人在法租界白爾部路毆圖吳所糾之人懷有利斧將司機人崔桂胡紀銀王言等三人及二百六十九號華捕砍傷甚重迨至捕房得一柄連同受傷人等一併帶入捕房受傷人送往醫院醫治吳侯管押候訊在案昨解法公堂謂究先由侯光耀稱我與被告住居一屋民人住居樓上是日我妻在樓上劈柴吳上樓將妻批頰一下故民人向伊理論詎吳竞於晚間邀聚多人到來向我行兇故我囑令兒子邀請崔胡王張等同事到來和解未成亦被持斧砍傷求究吳兆生稱民人之妻有病適侯妻在樓上劈柴婉言向阻反被　駡且侯先行糾人到來行兇餘供支吾二百六十九號華捕上堂稱巡捕是晚在家晚膳聞外面有警笛之聲出外觀看即被吳兆生方面之人將我猛砍迄今尚未醫愈請究崔桂胡紀銀王言張雙甫等同供民人等與侯光耀同事是晚實往和解甫至該處即被毆打並被砍傷多處求究中西讞員會商之下以原被告均有不是判各押西牢三月以儆醫費兩造公同負擔 
[藏土與擔土並儆]  
無賴石渭臣糾同沈長生沈長生沈毛囡等數人前晚闖至法租界愛多亞路某弄内馬公達家冒充捕房包探搜查烟土當被搶去邊土三大包圖逸適包探楊振富苗永興巡緝到來將三人一併拘獲抄出原贓帶入捕房昨解法公堂請究先據原告馬公達上堂投訴石等前來冒探搶土情形詰之石供此項烟土實係在逃之阿四搶來後令我送往某處是實沈長生沈毛囡供民人等欲圖分肥有之不敢同搶餘供支吾中西讞員令判石等三人各押西牢三個月以儆原告不應私藏烟土着罰洋二百元充公烟土没收 
[私用賬洋押一年]  
漢口鎭華羅洋行式拉夫華士林因私用賬洋七百六十八元二角八分逃匿滬北公共租界經該洋行查悉報請請總巡捕房派探將華提獲押至昨晨解送公共公廨原告延代表律師上堂陳述案情訊之華供認私用不諱中西官判押西牢一年示儆 
[强搶妓女金鐲之押儆]  
妓女張雲鴻前日與傭婦李顧氏乘坐黄包車至浙江路和心坊應某客之召迨至該處突來匪徙一人將其金鐲一隻攫去當即喚捕帮同追獲紹興人李小樹一名帶入捕房押至昨晨解送公共公廨經中西官訊供承認搶鐲判李押西牢兩月以儆 
[行用塗改郵票]  
　廣東路乾記客棧用人余樹枝因將塗改之郵票行用被北京路郵務總局查悉前日報請總巡捕房派令中西包探將余拘獲昨晨解送公共公廨即據中西包探上堂訴明前情並將塗改之郵票三張呈案並稱此案調查手續尚未完全要求展期經中西官得稟判余押候下禮拜二再訊 
[浦東理髮匠議决加價]  
浦東爛泥渡楊家渡張家浜塘橋陸家嘴沿浦一帶共有理髮店七十餘家近因米珠薪桂開銷浩大所入不敷糊口故由朱某王某等發起共同休業一天於午後邀集同行在黹泥渡第一樓討論加價方法當經公决以後剪髮增加三成修面加二成自本月陰暦初四起一律實行 
[川南交界之搶案]  
浦東張家栅東北川南兩縣交界地方醫生王羣生家前日夜半時突來盜匪二十餘人持械撞門入室將王家男女用繩綑縛任意翻箱倒篋刦去銀洋服飾約值八百餘金携贓揚長而去事後由失主投報川沙縣公署請求飭緝 
[妻子被人誘逃之破獲]  
南滙蔡玉堂之髮妻金氏年四十二歲在浦東陸家嘴香烟廠作工前數日出外不返經蔡訪悉實被同鄉人顧貴良誘匿該處某姓家内乃於昨日馳報游巡第四隊崗警將顧貴良與金氏一併拘獲轉解二區警署核辦 
[誌謝]  
家庭工業計近發行無敵牌十滴藥水係由天虚我生監製急救時疫頗爲靈效昨承該社惠贈四打書此誌謝來件 
[華法敎育會派送赴法學生報告]  
　　一歷史革命以前中國留法學生人數極微且多係敎育部及各省派送之官費生其故因在法國留學費用夙稱浩大而中法兩國學者素乏聨絡一般人士對於法國文化不甚注重迨自共和告成蔡孑民李石曾汪精衛張溥泉吳稚暉諸先生竭力提倡輸入法國文明於國内遂有北京留法儉學會之創設其目的在以最小費用派送大多數學生於法國其第一留法預備學校成立於民國元年五月假東城方家胡同某學校舊址開校入學者極踴躍法國鐸爾孟先生敎授法文甘盡義務其熱心華法敎育殊堪欽佩預備六月即派送赴法行者計五十人抵法後均入蒙達士地方中學繼續預備法文旋因華法敎育事業發達不可無一堅定機關李石曾先生遂聨絡中法同志蔡孑民汪精衛歐樂（法國文科大學敎授）及穆岱（衆議院議員）諸先生組織巴黎華法敎育會未幾北京上海廣　及其他地方亦有華法敎育會之組織北京華法敎育會乃傳達法國文化之中樞其他華法敎育事業多由此産出北京大學校長蔡孑民先生爲該會會長會中組織多賴彭志雲先生之力嗣留法勤工儉學會成立而赴法學生額數因之頓增此會目的在於派送無資在法留學之青年其川資或由個人籌備或由公家津貼在法逕入工場其工作多以鐵工爲主工作二三年後以其工資積蓄再入一短期職業學校此種學生須曾在華法敎育會所設立之預備學校卒業方可如北京高等法文專修館長辛店工藝學校育德中學附設之留法預備班及布里村之工藝預備學校皆是蓋此種學校不但預備法文兼可練習鐵工總之華法敎育會所派送送留法學生可分爲四種即儉學生及勤工儉學生是也不幸歐戰發生全球振盡華法敎育事業亦大受打擊因交通梗塞戰爭期内派送學生之事殆全行進止然戰局甫定赴法學生較前頓增民國四年底本會派學生數目爲一八○至民國八年冬其數已達千二百餘人是戰後一年之中赴法學生已逾千人誠盛事也茲按查最近統計列表於右省分人數省分人數省分人數廣東三八五山東一二湖南三○二安徽五直隸一九二貴州五四川一一七吉林四福建六六河南三浙江五三雲南三江蘇四六陜西二山西二七奉天二湖北一五甘肅一雜評二 
[伲成與策進（訥）]  
北京有國民大會促成會之組織上少有國民大會策進會之發起二者名雖異而意實同也吾謂欲促成與策進應先認定二主義其一欲促與策之進行必先自去促與策之障碍團體之中無爲人利用者歟團體與團體無意見不相容者歟能各本其眞實純一之主張以設促與策之會促與策自身無障磚而後乃可進謀促人與策人也其二欲使所促所策之會而有效必先研究所以促之策之之方法進行手續如何能簡捷而易行歟各項籌備如何能周密而無弊歟能研究盡善使實行時毫無困難而後乃能收促人與策人之效果也是故欲國民大會之有成也必先善謀其促與策始欲促成會與策進會之有成也必先善謀其團體之結合始不然自身之會且不易成且不易進奚能促大會之成與策大會之進哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[燕語（下）] [  燕燕]  
　　京師旅館弊竇百出藏垢納污無奇蔑有旅館愈小其所操之生涯愈不正當藉非如是不足以號召過客而痴男怨女之欲幽會者亦以旅館可爲撮合之山趨之若騖於是小於館得藉此維持門面矣至於號稱飯店者雖得召妓侑酒而穢鄙之事反較小旅館爲少　　旅館之弊即每一客入其目的必使客之囊槖盡罄於是而後其慾壑始滿譬諸有一種小客棧其兜攬住客之廣告必　爛其詞電燈電話鐵床無一不備而每日之房飯取價僅五六角及至一入其中則點菜須化錢也電燈須加費也或以廣告文質之則以滑稽之論調相報曰定價所標僅指房與飯而合計也旣未嘗云連菜則當然須自行點菜又未嘗云連電燈則當然須另行納費嗚呼吾國商人道德之壤亦已極矣而商人之所操爲勝算者又類以此種不道德之行爲施其譎詐而有司不之禁有言責者不爲言甯不可怪也歟　　順治門爲京漢車所經之地也軌道繞城而過故凡車輛之出入其門者必穿越軌道而行車到前五分鐘兩邊旁門即預闔以待於是馬龍車水至是亦祇可暫停行轡靜待其過有時遇火車誤點則侯至二三十分鐘以爲常而京漢車之誤點尤數見不鮮故身負緊要任務而出入是門者輒望洋興歎爲之焦灼欲死而負路政巿政之責者累年經歲未改良及此尸位素餐君子憾之譯叢 
[山茶曲本事] [  若渠]  
　　庭前山茶花紅白映窗紗思君腸欲斷心緒亂如麻山茶花山茶花去年花發時人與花爭春今年花發時不見去年人花謝又花開君去實堪哀君與花同命何如不再來花落誰之咎風雨去摧殘夜半聞風雨我心寸寸灰吁嗟乎我所思兮在君側出門車馬皆華飾不見君兮裁心悲山茶爲汝無顔色（TheCamelliabyWCCallonu山茶聶格羅尼作）　　格羅尼者英格蘭省年報之新聞記者也初格氏肄業英倫大學時其人頴慧商頑强不與同學習富於情每遇同學中有美丰姿者輒强之共息游喁喁作情話見者莫不笑之旣任少年報記者後著作日多而其名亦日隆一九一四年之某月少年報披露格氏所作小説理想之妻一篇大受社會贊賞而閨閣中尤傳讀之惟時格氏年甫逾冠血　方剛肆力著述率以言情篇什自見其才每遇宴會一般妙女子且爭旘格氏爲榮有女子名立開娟者飛行大佐芝漫爾考之女久欲見格氏而未得且積思成痗矣芝漫爾考知其故乃令立開娟濱飛機於海濱請英格蘭之新聞記者評覽格氏與焉實回欲格氏一人之青睞耳演畢皆鼓掌稱揚不已芝漫爾考乘問謂格氏曰君所著理想之妻中欲一女飛行家若彼女者足以匹君耶格氏曰固所願也特彼女不我欲奈何芝漫兩考笑曰彼女思君且病矣乃相與大笑未幾格氏與立開娟成婚伉儷彌篤逾年立開娟遽死於飛機格氏痛之一年來未嘗弄筆墨惟作山茶曲以懷舊云譯者曰老蒼胡憒憒乃爾將曩花一現倩女離魂以換幾許才人血淚其殘酷爲何如耶 
笑林 
[滑稽問答] [  淇英]  
　　問熱天跑路每每汗流脊背有法止之否　　答以外國吸水紙粘于周身汗汗必爲之吸盡　　問虎列拉時疫有法禦之否　　答可以數人日夜持械巡守門前則虎不敢至　　問現任國民抵制之熱度何以漸冷　　答因飲氷淇淋與嗬囒水太多故　　問安福罪魁有法擒獲之否　　答有祗須通電全國和尚道士遣神兵鬼將擒之必獲 
雜錄 
[海天雋語] [  劉鳳]  
　　女子之審男子品格恒就一己設想若曰（個男兒非殺人之人也彼斷不至榖我予敢以此自信）　　男子有過過耳女子則必繞道以文其過　　男女社交中女子之　力有時較男子尤偉　　女子之已嫁人者有告之曰（某也汝曩愛之甚某某也汝曩愛之尤甚）彼尠不色赬甚或怒之以目惟於未嫁之先則津津樂道此事　　女子一朝忽與汝絶汝愼勿惶駭欲死蓋不轉瞬愛情又轉移於汝矣　　女子尠有念及未來而尤不欲追念已往　　女子用心之忍每較男子爲甚此其所以耐勞忍苦爲不可及也　　女子初試愛情如飲補藥習之旣久則不啻服醉麻劑矣 
新聞拾遺 
[捉禍首洋人打暉] [  平生]  
　　東交民巷因捉拿禍首故沿路有糾糾武夫盤查往來汽車日前有車一輛駛行如飛内坐一人帽遮其面兵士以爲禍首擬之以鎗令車停上前盤否則一英國人也兵大窘放其行英人謂之曰小徐是我的朋友他早出哈德門去了你們去捉他罷言畢大笑而去該兵大覺掃興云 
[入花叢司賬吃苦] [  隠厂]  
　　寗垣魚巿大街某絲經行司賬子某冶游花叢流連忘返與某妓結識報效和酒無日無之日昨爲妓大購金飾聞者莫不誇其闊綽事被該行經理所知清理賬目則未及一月虧欠一千一百元子某見事敗露隠而不見經理乃向介紹人某甲交涉甲無可如何赔出現洋六百元餘五百元由于某之父按月抽還五十元作十個月償清頃聞于某焦急成病狀似瘋癲恐有性命之虞云 
[大解小損失] [  介]  
　　虹口向設西攤之王阿二昨至南巿購瓜一擔自挑之歸行至中途忽覺肚腹大痛乃覔得一公坑入内大解詎解畢而出擔中已空空如也大驚回顧左右則見三四癟三方各抱一瓜而遁怒極狂進皆不及懊傷而返負空擔連呼悔氣而歸 
[小食大上當] [  吳秉怡]  
　　寓戈登路某姓翁老而瞽賦暴躁一僕供騙使動遭呵責僕恨之甚昨晨命進雙弓米翁嘗之覺有異味置不食適其幼孫至令視之則米粒中和馬勃甚多大怒呼僕則已不知所之蓋是僕久有去志臨行時作此惡劇云 
小説 
[社會小説衆醉獨醒（一二七）] [  瞻廬]  
　　第二十一回絶苞苴侃侃發正言借鞋襪申申捱毒駡阿巧娘氣憤憤的説道老娘的一雙眼睛便是兩顆夜明珠甚麽事都瞞不過我打你的人我怎麽不曉得這人是個男子説老也不老説少也不少青巖吐出半個舌頭佩服這賊婆娘的一雙賊目委實利害阿巧娘又一口氣的説道待我再説爽快這人年紀在四十左右撇着幾綹短髭大耳朶壯下頦雙料身體是個很有脾氣的人（愈説愈突兀）青巖肚裏尋思我吃了啞苦伸手打我的人怎生模樣我都不曉得這婆娘倒一一看在眼裏便是看在眼裏也不該向我嘔氣難道我盤問陸宅媽子的話又被婆娘聽得猜出我不懷好意卻在那裏撚酸潑醋阿巧娘見青巖半晌没話説覺得自己所料非虚（料着些甚麽）卻把許多希望都落了空一時没好氣使出破鑼般的嗓子大駡特駡道千殺的你原來是抱不上樹的鴨蛋没籠頭的野馬老娘爲了你的事白白地拆了許多心思呌你認乾娘替你通内線窮思極想的代你劃策原想你在這隻冷板凳上翻出花頭做出好戲也呌老娘面上添些光彩誰料千殺的不長進閙出這般亂子命裏窮只是窮拾着黄金要變銅從今天起與你一刀兩段你也不認得我阿巧娘我也不認得你老青你快快離開這裏再也休上我的門左脚上我門打斷你左脚骨右脚上我門打斷你右脚骨　自由談之自由談[  鵑]  
　人生不幸而爲女子爲女子不幸而有頑親致婚姻問題往往不克自主苟所適得人猶可説也若匹合於瑣類則百年茹痛生趣盡矣嗟夫笯鳳囚鸞人悲其不自由今吾國女子又何異於笯鳳囚鸞哉 
 
 
 

Page 15

 
 
   
 
 

Page 16

 
 
常識 
常評 
[用人與人用] [  箴]  
　　我國各種機關之危險在無用之人太多又在有用之人不安本分即利用機關以自便私圖而不顧用之者之利害與否故用人而即爲所用之人所利用此最危險之一事也機關愈大則所用之人愈多而爲人所利用之危險亦愈多故此弊以官署爲最易發生而當其衝負其責者實惟居最高之位置握有用人大權之一人自民國以來因左右之營私舞弊而居最高位置之一人因而失敗者我數數見之矣大凡處於舉足重輕之地位者其地位卽人人所欲利用者也苟其人非確有光明正大之氣槪辨别正邪之識力則雖有能負一時重望之機會往往因一念之私爲左右所利用墮其已往之令名至是而雖處於舉足重輕之地位自人視之直以爲無足重輕之一人已耳　　我觀於民國以來之時局而有此感想我觀於江蘇最近之時局而又有此感想 
公民常識 
[廢盂蘭盆會] [  招本今]  
　　廢字是對待有害没利的東西的手段盂蘭盆會爲什麽要廢呢就是因爲他有害没利現在且把他的害説出來　　（一）妨害公衆衛生天氣這麽熱一班人擁在一處不行不動空氣已經是很惡濁的了現在還要集合許多的人遊行鼓吹弄得人山人海水洩不通霍亂時疫等病怎樣可以不發生呢若據一班無知愚民和地方痞棍所云以爲這是祈神免災的辦法請問這些紙人泥首究竟可以免人之災嗎　　（二）糜去公共金錢會期一到沿途捐募起碼小洋二角比較起來允捐者有十分之八九單就上海計算已經得欵五六萬元糜去五六萬的欵幹那種妨碍公衆衛生的事業不是可惜嗎　　（三）傷風敗俗每逢出會臺閣高蹺男女混雜花鼓淫詞沿途彈唱誨淫誨盜的風俗就由這處養成了　　諸君呀人是萬物最靈的應當具有剛强的體力和卓越的智能除去横暴辨别邪正這種無意識的會我們假使贊助他我們就是助桀爲虐了所以鄙人主張請大家實行廢去他　　廢去的方法和善後現在本埠各路都有商界聨合會等團體鄙意以爲儘可由這些團體提倡勸告各舖户拒絶捐欵一面由少年宣講團及衛生運動等團體和他們演講解釋方一面由警廳捕房協同嚴禁那末他們就可自行解散了但是旣没了這種的陋習我們必要想一個好的代他才是鄙意以爲每年這種神會的欵都可照舊捐來我辦些地方的義務學校通俗圖書館等公益事業也就好了諸君以爲怎樣中元節的時候就快到了諸君快些喚醒一般人才好（乙種酬）　　按盂蘭盆會的來歷載在盂蘭盆經前半就是戲劇裏頭目蓮救母的故事在佛經上不過是用盂蘭盆陳列食品布施僧衆替父母祝福罷了如今失了本意閙得個莫名其妙眞是可笑須知世界進化布施的方法也應該進步了假如拿出錢來辦個大工廠養活了多少貧民辦個職業學校造就了多少貧寒子弟敎他都有生活的本領這不是狠好的布施方法麽我想佛在今日一定認這個辦法是不錯（覺注） 
衛生 
[公衆衛生之要領] [  敦甫]  
　　公衆衛生爲文明國必須推行之事蓋一國之人民生者死者均應有確實之調查生者若干死者幾何其死者以何種病爲最多研究其故可減少死亡之數而加增平均年齡其關係種族固非淺鮮也公衆衛生之範園極廣茲約分三類如次　　（甲）關於國家者　　（一）禁港當此交通時代傳染病散布極易故異地人民入口時宜加考騐　　（二）禁烟吾國人嗜好鴉片爲世界特色近年雖加嚴禁而私售燈吃者依舊不少速宜禁絶　　（三）海陸軍衛生軍隊軍艦之飲食居與居民異最易發生傳染病宜格外注意否則一旦有事不能効命　　（四）調查人口我國人口向無確實調查實爲缺點因此之故而有礙各事之進行者甚多執政者宜着手施行毋緩　　（五）生死統計生死關係至大奚可聽其自然必先有生死統計方可加增年齡減少死亡　　（六）製造痘苗血清此二者爲國民不可缺少之藥品現皆仰給他國若一朝斷絶必致坐以待斃爲預防計宜由政府製成專售　　（七）醫生藥劑師之註册醫生與藥劑師關係人民之生命甚巨吾國往往有不解醫理輒懸壺問世者關於民命甚大宜由政府考騐而定去取　　（乙）關於一省者　　（一）檢查旅客以防引入傳染病　　（二）檢騐貨物關於妨害衛生之品不能任其轉運　　（三）死因之統計先事預防疾病發生之方法　　（四）學校衛生光線之合否空氣食品之良否以及桌椅之精觕皆當注意　　（五）職業衛生視其職業之難易而定其工作時間之短長其有傷及身體者宜改良而預防之　　（丙）關於地方者　　（一）隔絶傳染病人使不散播凡發生疾病有傳染之性質者務宜遠避或用消毒法以撲滅之　　（二）清潔街道使微菌不易散播　　（三）掃除糞穢宜注意其搬運之遲速及方法　　（四）醫生之考試免誤投藥物以致斃命　　（五）水政飲水不潔最易發生疾病化騐水之所含有無雜質亦公衆衛生之要項　　（六）建築衛生如造屋開窗合法與否皆當研究　　（七）檢查肉食以免細菌與寄生蟲之傳染　　（八）檢查牛乳西國頗爲注意吾國每飲牛乳必煑至沸度故細菌消滅法至善也　　（九）癆病之預防吾國患此病者甚多宜印刷免癆法流布四方或請演説員分期宣講　　（十）布種牛痘天花可懼惟種牛痘可免故宜多設局所施種牛痘亦公衆衛生之要務　　（十一）撲滅花柳病如不正當之小説灘簧戲劇等皆能引起情慾導入邪途發生花柳諸症爲害非淺均宜禁止　　（十二）補助年老及孤兒地方上宜酌提公欵或另募捐欵以濟年老及孤兒輩而免沿途求乞蓋丐民衣服檻樓形體不潔多發生微生蟲宜愼防之　　（十三）組織研究細菌機關衛生之要大半由研究細菌學家而來　　（十四）組織救火機關水與火皆能生人殺人凡講衛生保護生命者均宜關心如組織救火機關亦屬衛民之要舉總之地方之公衆衛生宜視地方之情形而增减尤宜視地方缺點所在而特别注意也（乙種酬） 
經濟 
[論植林之利益及提倡之方法（上）] [  天行]  
　　講經濟之學而欲以最少勞費得最大效果以求適合經濟原理者莫若提倡原始産業原始産業維何卽礦業牧畜農業漁業狩獵森林六者是已此六者與國家經濟地方經濟以及個人經濟皆有絶大之關係振興與否富源之盈竭繫焉關於礦業牧畜農業漁業狩獵五者擬另章論之茲之所論僅及於森林　　我國地域廣廓山脈縱横計其面積不下幾千百萬方里實天府之區允宜造林者也而究之童山濯濯隨在皆是利委於地滋可惜焉近近世各國關於林業一事皆列之經濟行政之中提倡改良不遺餘力故能備工藝之需而應建築之急我國工藝與建築尚極幼稚然卽以鐵道與電信事業而論其所需之枕木及電桿等一皆仰給於外人年費金錢已不可以數計將來苟稍一擴充而推廣之則材木之需爲數當十百倍於今日及今於植林一事再不思所以振興而改良之則他日欲不借材異地尚可得耶　　且森林之用又不僅在備材木已也各國之用以預防水患者有之用以涵養水源者有之用以防蔽風沙及作航行目標者亦有之我國黄河汛濫自古卽爲巨患説者謂如能於河套沙漠之處培植森林使沙磧日久變爲土壞浮沙不致下流則水患卽可以永絶此亦足見森林關係於國家經濟之重且大矣至於爲社會闢富源爲個人增産業調節氣候裨益衛生改善農田便利漁業尤多利賴焉奈何我國人民竟不注意意及之坐使大利不收赤野千里而爲覘國者所鄙笑耶（乙種酬） 
道德叢話 
[吾同胞必須克去之三種劣性] [  俆相宸]  
　　（老圃先生有犬性之作所以貶時也余廣其意因草此篇還以質之　　老圃先生倘能進而敎之幸甚禱甚） 
　　禽獸性不知禮義不識羞恥摇尾求食同類相殘　　好關好殺爲其無知識也　　孩童性不辨是非不明利害喜怒無常好惡無定無忍耐力見小欲速爲其行識不完全也　　婦女性偏執私見不顧大局多疑多忌懦弱無斷淺見薄識護短飾非搬弄是非幸災樂禍爲其知識偏於一隅也　　第一種劣性不去不得謂之人類第二種劣性不去不得謂之成人第三種劣性不去不得謂之丈夫我同胞欲有完全之人格乎欲爲國家社會擔當大事乎請自今始努力克去以上三種之劣性（不受酬）　　附白今日本欄西方格言已誤於昨日登出 
少年常識 
[中華童子軍之經歷與前途之希望（續）] [  行知]  
　　（九）江蘇敎育廳委任敎練員考驗各縣童子軍江蘇爲童子軍最發達之區域江蘇省敎育會恐有濫竽充數之團體或致損壞全體之名譽其危險實不可思議乃函請敎育廳委任中華民國江蘇童子軍聨合會總敎練員顧君拯秉副敎練員沈君同一爲調查考騐員徧查江南北各縣之童子軍又副總敎練員姚君麟書以上海職務繁不能他往專考查上海及上海左近各縣之童子軍酌量取銷不合規則之童子軍若干團而承認審定者居多數其成績優美請給奬勵者亦有數團自經此次之考騐而各縣之童子軍當更有進步矣 
識字捷法 
[應用字] [  濟滄] 　 
　　烏烏名俗稱老鴉篆文作　字形同鳥而少目者烏色純黑目色與身色稍遠則不能分别也又凡黑色皆曰烏又烏呼歎詞亦作嗚呼亦作於戲又副助詞何也安也一作惡用在句首　　於烏之古文作　烏象其獨立形於象其羣飛形又歎詞或作烏嗚又與于通用在句中之虚字略作在字解 
小説 
[模範商人（六一）] [  瘦鵑]  
　　第二十三章飛來之彈那時羅品生已不在酒店中四下裏找去並没見半個影兒但知道曾有一個戴紅鬚穿紅襯衫的人在酒排間中喝過幾杯酒至於到那裏去的却不知道嘉德和巿長湯德又到旁的酒店中找羅品生去如今湯德對着那各酒店花花綠綠的酒瓶却連正眼兒都不瞧了最後家家酒店都跑到兀的没有頭緒據一般人説曾見過那個紅鬚人但總不知道到甚麽地方去了湯德道嘉德回去我就派出偵探上天下地的找去不怕他揷着翅兒飛向空中他要是眞在這裏鎭中眞是羅品生我到晚上敢説就能得到消息請你信我我很有把握這一下子也算報了你剛纔的大恩嘉德道巿長你不用説這話剛纔你竟聽我的話不去酗酒我已萬分快樂這就是你老報答我了湯德道恩是不能不報的你且瞧着罷此刻我去瞧山爾格喚他派偵探立時發動定要拿到了羅品生纔罷我的小友再會再會當下嘉德回到報館中見嘉和正在那裏着急深怕他撞見了羅品生閙出意外的事來嘉和赤緊的問道嘉德你可曾找到羅品生那厮嘉德答道没有找到嘉和急道怎麽説怎麽説你難道不曾見一個穿紅襯衫戴紅鬚的漢子麽嘉德點頭道没有瞧見嘉和現出很失望的神情説道但他剛纔當眞在天香酒店中我是親眼瞧見的嘉德道他曾到過天香我已探明因爲有旁的人曾見這麽一個人只是他到那兒去的却没有人知道不過這厮倘是眞的羅品生旁人或者也認識出來呢　　更正昨日識字欄兎字下其尾形誤狀 
 
 
