# 1905 - 182 - 4911573

 

Page 1

 
 
[論近日政府之注意於警察]  
　　凡立一法而便於民利於國者非必其法之能致此效也必又有其本原焉西國之政綱舉目張令行禁止我國上下舉豔羡之於是士民所責望於朝廷者曰行新政朝廷所號令於疆吏者曰行新政疆吏所陳奏於朝廷者又無不曰行新政警察者亦各國所通行而新政之一端也前日本報得京師訪事人來函言近日政府己咨照各省實行警察噫我不知政府之注意於此者果將以是保地方之治安而增進吾民之幸福乎抑將以是塗飾天下人之耳目自以爲我能變舊法行新政乎若僅爲塗飾天下人之耳目計也則非我所敢知者矣若猶有保衞民生之意也則竊謂不當如此以辦警察 
試觀今日各省所已辦之警察其成效果如何乎督辦總辦官職畢備固鄭重乎其事也而問其局員大都卑鄙　茸之候補官也問其警察兵大都毫無教育游手之徒也觀各報所紀各處警察之弊或則挾嫌報復送局懲辦或則藉勢凌人兇毆怒駡其　　每偏信警察謊報之詞重責居民至於勢力　　之人則雖犯法而警察亦無可如何此等弊端　更僕而不能盡數以是之故雖設警察而居民不以爲便或有反受其害者充其極恐將與昔日鄉鎭之汛兵無異得規庇賭藉端敲詐固無所不爲矣所調行新政之結果如是吾恐警察之推行愈廣而民之受害者亦愈衆也 
然則警察果不可行乎各國行之以爲良法而我國行之以爲弊政又安有是理推求其所以良法變爲弊政之故必有一原因焉夫橘踰淮而化枳者氣候土脉之不適也能設法節宣其温度改良其土質則無虞其變種矣警察之不宜於我國者數千年腐敗政體所使然故政體一日不改警察一日不能收其效可斷言也 
警察之關係於政體者何在即地方自治制度是也惟其有地方自治制度故耳目寄於衆民而情意無隔閡之虞一弊出而羣議於後恊力以求改 
 
 
 

Page 2

 
 
　　良合一地方之居民成爲一圑體一圑體中之有警察猶一家所雇守望扦掫之人督率之而責其成效固不難矣如上海租界之巡捕房統轄於工部局而工部局之總辦又爲商民所選舉而非由官之任命東西各國無不有地方自治議會其所職者卽工部局所行之各事而官不願問焉我國迂謬之大臣至有詆地方自治制度等於犯上無等之作爲者而不知周禮鄉遂大夫之責與夫州長黨正之制度實與此無殊也嗚呼旣不知古又不知今不揣其本而齊其末遽欲實行警察以保内地之治安行之而無效則又以爲西政之果不可施於我國也今之所謂振興新政者大都類此矣豈獨警察一端而己哉 
[電告華工禁約愼重畫押京師]  
　　外務部王大臣電致駐美梁欽使略謂華工禁約一事前經電請暫勿簽押近日己與美使柔君晤商數次允許電達該國政府平和酌改如與美政府商改之時務須詳愼參酌幸勿草率畫押並望隨時電知本部俟核妥後再爲定稿（官） 
[蘇州士商致謝外部那尚書電（爲美國華工禁約事）]  
北京外務部那大臣鑒美虐華工同胞痛心和平抵制决不涉政教賴成全士商感戴蘇州爭約處同人啓（外） 
[皖省南會定期集議美約問題安慶]  
　　日前商會接到上海商會電告美約一事即有集議抵制之說現有商會某君倡議定於本月初四日邀集士商在義渡局商會集議實行辦法茲將傳單抄錄於下美人虐待華工其慘狀至不可以言語形容始猶僅虐華工繼且虐及游歴仕商視之竟同牛馬凡我同種莫不疾首痛心茲值更定禁工續約之期舊約雖廢而新約稿内種種苛待之欵未盡删除滬上商會諸君首先倡議以不用美貨爲抵制之策各省十商同聲相應吾皖亦當盡實行抵制之義務爰訂六月初四日萃集義渡局共議預備實行不用美貨章程期以萬衆一心堅持不懈以維大局届期務望相約駕臨不勝企候之至皖省商會士商公啓（絲） 
[曾少卿聲明未允展期不用美貨來函]  
　　頃閱貴報載有鄙人己允展期不用美貨之異聞一則不勝詫異查二月之約乃鄙人於四月十八日在美署與美使柔君等面訂雖美使有二日不及緩六月之說鄙人並未允許而不用美貨之議風傳海内衆意僉同正在盼候期届實行抵制上月杪忽有當路電阻開會之事要知不用美貨乃人人自有之權與國際毫無關涉然則政府雖欲阻止恐亦無從措辭蓋阻止之道充其量不過阻止開會而己斷不能强令人人定用美貨也敬告海内外同胞六月十八兩月期滿鄙人當函致美署聲明期届一面登報廣告實行不用美貨之議吁初心未變阻力忽來我同胞有何善策以濟吾窮子日望之（外） 
曾君已允展期不用美貨之說昨己傳徧官商本館旣有所聞不得不紀之於報以爲天下怪詫之事竟有如是者茲得曾君來函始知展緩不用美貨限期曾君未嘗允許竊意曾君當集議此事時激昂慷慨頗具血誠想斷不致遽易初衷忽置同胞於不顧海内志士幸忽灰心請隨曾君子設施實行抵拒之政策 
[密議日俄和局並華工禁約京師]  
　　外務部尚書那琴軒日前赴美公使館拜謁柔克義君密談良久蓋爲日俄戰事將終中國應如何會同各國參預和議並催速改華工祭約兩事也（人） 
[會議日俄媾和中國如何處置之策京師]  
　　五月二十一日政務處承准軍機大臣面奉諭旨一道當經封寄各衙門極爲秘密傳聞係飭下會議東三省着後事已紀前報兹探得實係因日俄兩國將在華盛頓直接開議和局故飭下在京各衙門會議因應之方及善後之策密行具奏現各衙門己遵旨密議各抒所見以便具奏矣（劍） 
[日俄第一次議和日期]  
　　初三日東京電云美京來電日俄議和大臣將於西八月十五號第一次聚會於美京譯泰晤士報 
[俄皇實心願和]  
　　初三日倫敦電云俄京聖彼得堡衆人之意謂俄政府爲議和事所行於美總統之公文已指明俄所選之議和大臣足證俄皇有實心與日訂成永久之和局譯字林報 
[籌議東三省善後辦法京師]  
　　日昨政府王大臣會同趙次帥議商東三省善後事宜一俟日俄撤兵之後當在該省妥籌練軍之策舉辦巡警且聞難民甚衆亦須妥爲安置應先勘立勸工廠一所專收貧民入廠學藝其規模卽可仿照商部工藝局五城教養局兩處章程互相參酌辦理並將荒僻閒田委員詳細查明一律開墾倘經費不足再行設法籌措（龍） 
[電詢東三省現在情形京師]  
　　政府日前電致署奉天將軍廷軍帥詳詢東省現在地方情形並飭如有辦理善策一併速爲電知以便採納務請先將該處一切事宜妥爲籌辦至新任趙帥俟各省恊欵措齊卽行赴仕（火） 
[續紀德領事赴寗商議各事]  
　　初四日文匯報云木報探知本埠各國領事曾於昨日聚會領袖德總領事克納貝聲稱爲靑浦佘山馬路一事赴南京與江督商議不得要領在南京時與江督互議數次江督唯許派委員至上海查察各領事所要求之各事又江督似乎不能明晣會審公堂目下一切情形至於開濬黄浦一事江督應允不久即辦但無定期窺江督之意似恐駐兩江之時不久故不願興辦新事業使人更爲不喜故本埠西人欲迫上海道行寛大及進步之政策現知江督决不肯相助目前惟有一策禀請駐京各國公使請其轉商外務部飭令上海道遵照工部局及各領事之意見而行事或請外務部將上海道移任而議較爲明 
 
 

Page 3

 
 
 [ＨＨ ] 
白之員以代之 
[直督派員赴德閱操天津]  
　　北洋大臣接外部咨開今年係德國第二陸軍舉行大秋操之盛典德使請派武官簇觀一節前兩日穆公使已派武參贊科雷阿與練兵處提調徐侍郎面商定派中國武官三四員前往德國看操並看機器各廠并可游歴海口馬頭等語該員起程之日務須在華歴八月初六日之前兩月卽華歴六月初六日也現己由袁宫保派北洋陸軍副將張永成等前往矣（日） 
[商部咨外務部文（爲德國商標條約事）]  
　　咨呈事光緒三十一年五月二十日接准咨稱現德國在滬開議商約准商約大臣抄送約稿前來查第六欵保護商標其文意與英美日各約多有不同相應照錄該欵譯漢原文並商約大臣所附案語咨行酌核速復以便轉達商約大臣查照辦理等因前來查德國商約所議商標一欵經商約大臣摘錄函送到部業經函復請爲援照英美日約内所載彼此互保毋庸叧訂專約等因鈔函咨呈查照在案兹准商約大臣附開案語所指三端均深合公理與本部現在擬改之商標章程亦無觸背相應咨呈貴部查照希卽轉達商約大臣力與磋商仍候見復可也須至咨呈者（劍） 
按德國所議商禁條約與英美日三國原訂之約不符由商約大臣吕尚書行咨外部己紀前日本報惟吕尚書所按三端則前報未載 
[商部咨行東撫塡報小淸河支路現辦情形濟南]  
　　山東小淸河支路業已開辦日昨東撫接到商部來咨請迅將該路現辦情形按照部頒路表塡報到部以憑查核東撫楊中丞業巳遵咨赶辦矣（稱） 
[抄送小清河及膠州鐵路全案京師]  
　　日昨外務部接准商部來　請抄送山東小清河支路及膠州鐵路全案過部以憑查核現外務部已飭繕全案即日咨送矣（珠） 
[要求浙贛路權杭州]  
　　浙省前經駐杭美領事雲飛得君函致撫憲聶中丞謂美商倍次擬承築浙贛鐵路旣而上海　總領事署繙譯官白保羅君又來杭偕雲君晉謁聶中丞面向要求中丞答以俟查明内地情形士民意見再行核覆白君退後又一再致函要請并聞己在都中竭力運動矣（過） 
[官辦密雲縣屬金礦巳准立案天津]  
　　北 
洋大臣前咨商部請將直隷之密雲縣屬下河及牤牛河兩處金礦由官先生試辦兹准商部咨復業己照准立案矣（巨） 
[咨催速濬東錢湖杭州]  
　　浙江東錢湖前經該省商人禀請修濬以便疏通航路當經商部咨行浙撫飭屬興修時隔己久未據聲復日昨商部復咨催浙撫大略云修濬東錢湖一案疉經本部咨行貴撫轉飭所屬興修以期早日疏濬迄未據報想係該屬延宕因循之故相應再行咨請嚴飭所屬遵照前咨迅速辦理復部如兩遲延定卽按例參處云云（夜） 
[司員有升授丞参之望北京]  
　　聞政務處議設六部丞參除田九卿擢用外吏部司員張檢户部司員張允言刑部司員饒昌麟均有升授各部丞參之望（月） 
[曾欽使咨調譯員北京]  
　　駐韓曾欽使現以交涉日繁襄助需人日前咨照學務大臣轉飭譯學館揀派精通英又繙譯二員東文繙譯三員咨送到韓以資任使昨聞譯學館已經擇妥擬於六月初間遣令赴韓矣（官） 
[端撫覆奏查明郴州施啟宇被參案湖南]  
　　郴州施啓宇爲李侍御灼華叅劾已紀昨報兹經浙撫端午帥查明奉覆大旨謂施啓宇被參各欵除收受船規發　歇户戳記均係照章辦理應飭令將此次船規及一切船費先行革除並飭各屬一體遵辦外此外别無營私實據即間有科罰之案亦皆提充公欵未嘗入私惟勸辦烟酒稅捐及審理何昭模被竊一案不無操切又門丁名目曾經前撫臣趙爾巽及奴才先後通飭各屬不許任用施啓宇未經革除亦屬不合該員平日任事勇往頗著能聲若因此遽子廢棄未免人才可惜郴州直隷州係邊要之缺湖南現有應補人員應請扣留外補云云業已奉硃批著照所請矣按昨報端午帥誤作陳小帥附正於此（容） 
[限制濫保要摺北京]  
　　吏部因近來各省保舉人員太多以致仕途流品愈雜擬請嗣後各項人員雖經得保仍須按照捐例交納三成等語聞此摺於月内即可入奏（月） 
[吕尚書請寛免四叅處分京師]  
　　日前駐滬商約大臣吕海寰尚書奏請改輕盜案四叅處分一摺已交吏部議奏茲聞吏部各堂多有以吕尚書之說爲然者（盈） 
[户部議改錢糧處分京師]  
　　聞户部近以錢糧處分太重初參之案卽須降級催追如此辦法反於征收有碍擬請吏部議改刻下吏部堂司各員正在商議此事云（盈） 
[裁判條欵已有端緒京師]  
　　聞沈家本伍廷芳二侍郎曁吕海寰尚書　曾條陳京師設立裁判所一事現經外刑兩部會議所有各條欵已議有端緒矣（皇）（） 
[瓜洲鄉民聚衆擊毁小輪拖船鎭江]  
　　鎭江對岸之瓜洲至三汊河一帶綿長二十里堤内農田爲數甚夥時交夏令潮水拍岸平隄而揚鎭清淮之各小輪船往來衝刷絡繹不絶以致東西隄岸岌岌堪虞業經常鎭道據情禀奉江督照曾駐鎭各領　及鎭江關稅務司轉飭華洋商小輪船局自五月十八日起嗣後駛經是處不准生火或以篙撑或用繩縴俟水勢退落再行照常行駛此舉係爲防護兩堤起見不料六月初二日午後鎭郡日商大東華商招商順昌三公司小輪船各拖大船載客開往清江行至瓜 
 
 

Page 4

 
 
洲左近依舊添煤鼓輪爭駛堤内鄉民見之嗚鑼集衆約計萬餘人咸以碎磚石子向各小輪亂擲並將拖船一併扣留揮諸客水手登岸未幾擊毁拖船三艘小輪一艘郭觀察聞報之下飛派水陸總巡周錦堂參戎會同洋務局總辦邵虎伯直刺馳往查辦（身） 
[營勇行兇鎭江]  
　　　　駐鎭新勝緝私營紀律不嚴縱容勇丁勾通匪棍結黨成羣在外藉端敲詐毫無顧忌五月二十九日三陽碼頭南首有朱姓男孩年甫八齡偶在門前與羣孩嬉戯不料左耳所帶之金環突被該營勇丁季老五串通地棍某甲强行攫去孩大聲啼哭朱聞而出視甲反向朱毒毆季則奔回營中號召同類十餘人蜂擁而來卽將朱及其妻某氏按之於地持棍亂擊均受重傷若輩怒猶未息擁至朱家將物件擊毁一空鄰佑代抱不平急赴典史署禀報及張煥文少尹派差馳至各勇已聞風遠逸祗獲住甲一人連贓帶回經少尹審訊之下供明季老五訛詐各情不諱少尹判將甲重笞八百板荷枷遊示並函知趙帮帶請即將季交出秉公訊辦（大） 
[教士秉公飭拔界石鎭江]  
　　　　周姓有地爲人所佔經丹徒縣飭差押讓於是佔地各户投府署上控及江寗將軍永留守蒞鎭又復聨名禀詳均遭批斥嗣各佔户中有某姓曾入西敎乃冐用教堂之名在地之四圍遍立界石以圖抵抗事爲教士郭君所知當即飭令速將界石拔去以保合教堂聲名（思） 
[招勇抵蘇蘇州]  
　　　　蘇撫陸春帥前飭常備第二營都司洪占奎都戎招募營勇編成一協都戎因於上月某日赴清江浦豎旗聞招刻已招得精壯勇丁二百餘名回省在葑門外覓渡橋附近暫紥以待充補（道） 
[札籌補救銀業廣州]  
　　　　粤督因近日市面銀根緊急各銀號大都有收無放於商業頗爲受虧因札南海番禺兩縣傳集銀號妥商整頓之策前日南海縣已邀集銀號數十人到署會議日昨各商家復在商會籌議補救策（谷） 
[江海關上半年收稅數]  
　　　　初四日字林報云本年西歴上半年六個月江海關所收之稅共計關平銀五百五十萬兩而去年上半年六個月祇有四百萬兩可見本年商務之盛 
[西報論中國銅圓成色]  
　　　　初四日字林報云各省銅圓局所鑄之當十銅圓本埠已有人用化學法提鍊檢出錢内之紫銅成色甚多竟有幾乎純爲紫銅者黄銅之當十銅圓大概亦有七成之紫銅但聞中政府尚未設法定一劃一之錢幣於國中直督近日禁阻他口銅圓輸入直隷省蓋恐有礙該省銅元局所得之厚利而不能辦理一切新政之故也 
[推廣船塢計費]  
　　南市製造局船塢分歸葉軍門接辦後即議將船塢大加擴充刻己商妥歸廣東人李阿天包辦訂立合同務於一月内完工計費銀二萬五千兩（近） 
[電飭革除積弊]  
　　　　南市製造局總辦魏觀察近接江督　　帥來電略謂乘唐子中視察在滬之時及船塢開辦之際將一切辦理情形速與督辦葉軍門等力爲整頓所有弊端一律革除觀察己遵照辦理矣（卽） 
[俄欲停戰]  
　　　　初三日倫敦電云俄國又與日本接訂停戰之約已由華盛頓代告日本政府矣 
[俄新易陸軍大臣]  
　　　　初三日倫敦電云俄政府已派勞電極將軍爲陸軍大臣以代薩喀羅　將軍之後仕 
[俄叛艦勢蹙]  
　　　　初三日倫敦電云俄司脫内蔑脫立尼滅魚雷船出現於羅馬尼亞之科斯吞其埠爲搜尋哇突色叛艦叛艦上之起事船員現正饑餓彼此自相爭鬭 
[俄哇突色亂稍平]  
　　　　初三日倫敦電云俄哇突色之情形稍爲安靖防軍巳去大半然仍駐紥於易於調遣之處同日倫敦電云俄哇突色現始收拾殘破之物罷工之人亦回廠作工船隻己開始裝貨沿海航路亦通 
[俄官廠工人罷工]  
　　　　初三日倫敦電云俄京普鐵勞夫官廠之工人又附入城中罷工之人同盟罷工譯字林報 
[日政府未接俄添派璞科第爲議和大臣公文]  
　　　　初三日東京電云日政府並未接到官電言及俄派駐華俄使璞科第君爲議和大臣之事或俄政府惟派爲副使而已譯泰晤士報 
[日借新國債已成]  
　　　　初三日栢林電云日本在英德美三國商借英金三十兆磅之新國債現已書押不久將出售股票譯德文報 
[日親王將離倫敦歸國]  
　　　　初四日倫敦電云日本有栖川親王及其夫人將於初九日離英國繞道蘇以士河乘普魯士郵船回國親王及其夫人曾遊歴唐開斯他於昨日回倫敦譯文匯報 
[志謝惠贈書報]  
　　　　華英會通報英國麥士尼君所著華英會通報已成四部昨以第一第二十一第二十四第二十六四册惠示以中國古今各事譯成英文俾西人閱之皆知中國掌故而中國人之能識英文者讀此亦可牗啓性靈藉通文法是誠有益學界之書也中國鐵路指南是書爲美國康里魯大學堂工程碩士廣東胡棟朝君所著由上海廣智書局印行洋裝一册區分四章一言工程之路二言鐵路公司三言鐵路建築四言鐵路司理有本有末條理秩然中有圖式九十餘幅後并附以鐵路專科書目以備研究是學者有塗徑可循是眞路學中之指南車也東方雜志昨承商務印書館以第二年第三期東方雜志一册見贈議論極警闢事實極豐富小說雜爼叢譚亦濃郁有味旬報中傑作也軍旗美譚軍旗者國家之表章軍隊之精神也故東西各國咸重視之是編係日本笠原保久原著泰興吳君人達所譯於各國尊重軍旗之故事搜採極富我國民讀之亦可稍振尚武之精神矣（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫陸春帥擬設蘇省督練公所札文並章程]  
　　照得蘇省續備各營現改練常備軍分爲二標合成步隊一恊業經本部院將常備後事第三營飭令挑補足額連同先練之第一第二營編成一標委副將陳東暘爲統帶兹又將第四第五第六三營就續備軍内嚴加挑選汰弱留强編練成軍委記名總兵陳有珍爲統帶以符兩標之數惟查照奏定章程凡各省新軍業經練及一協以上者應於省會設督練公所一處愼選兵學諳練事理精詳各人員分任兵備參謀敎練曁考校舊日勇營妥籌變革各事蘇省自應遵照辦理現經本部院酌定章程四條並擇署之東偏有房屋一區設立督練公所一面委派總辦兵備參謀敎練處三員分任其責凡有新軍及蘇省原有各營一應庶務皆歸三處經理仍由本部院躬自督率見諸施行庶幾遇事有所歸束綱舉目張劃一不紊俾符定制合抄章程札飭各員一體遵照 
[計抄章程]  
　　一派員弁查奏定督練處制應設兵備參謀教練處總辦各一員每處事有繁簡應不拘定數先委兵備處教練處提調各一員參謀處提訓及三處帮辦現均暫虛其職至經理文牘應委文案兩員餘俟事繁與隨員先鋒官等隨時添派惟本部院於地方事務煩雜見聞或有未周應添派藩臬兩司爲本公所參議官以資輔佐該公所文牘往來又應設正司書生一名副司書生一名專司謄錄並募護兵什長一名護兵十名内擇其勤愼者兩名分任司閽傳事等差又募夥夫二名如成不敷差遣仍准酌量添募至馬弁護兵長現暫毋庸委派 
一專職守查奏定督練處制兵備處總辦係考核章制曁各營功過賞罰籌備糧餉軍械醫務等事叅謀處總辦係贊佐調度策應並考查中外輿圖形勝等事教鍊處總辦係考查訓練兵隊曁審定學堂課程等事惟每處繁簡不同必須有總辦一員按日到所辦事提調亦須常川駐所文案經理文牘尤應在所值宿司書生亦不准擅離護兵伙夫倘有服役不勤及吸食洋烟不遵約束者立時由提調逐去叧募 
一籌經費查奏定餉章督練處員司薪水公費按軍隊之多寡事務之繁簡酌量擬定奏咨辦理現蘇省新軍僅練一恊事務尚簡所有兵備參謀教練三處總辦應月給薪水銀一百二十兩公費銀各八十兩兼差者祇給公費不給薪水現任者概不支給提調月給新水銀五十兩公費銀三十兩文案月給薪水銀三十六兩公費銀二十兩至司書生及護兵伙夫辛工餉銀由提調禀承總辦酌定支給惟每日薪水公費連日用飯食一切統計約須銀十千兩現在司庫善後同一支絀應於寳蘇舊廠銅元局暫時撥給以資應用仍按月造具報銷清册呈送查核 
一刊關防查督練公所爲軍政總匯之區文牘往來及提撥經費均由本部院主政督辦仍用巡撫關防其兵備參謀敎練三處遇有禀詳事件應卽飭令善後局刊刻蘇省督練公所兵備叅謀教練三處關防三顆叧行頒給開用以資信守 
以上四條不過撮其大略所有一切事宜應有總辦督飭提調參江兩江章程悉心妥議詳候奏咨核辦 
現委各員 
兵備處總辦現署臬司遇缺題奏道朱之榛 
又提調現辦武備學堂提調丁憂候補知縣王毓江 
教練處總辦前江蘇候補道楊慕璿 
又議官蘇州藩司效曾署臬司朱之榛 
文案候補直隷州張弨前江蘇候補知縣傳鑫（所） 
[柯中丞奏八省土膏統捐大致辦法並開辦日期摺]  
　　奏爲試辦八省土膏統捐并開辦日期恭摺仰祈聖鑒事竊臣於光緒三十一年四月二十日曾將暫行駐鄂開用關防及製造印花聨票等情電呈軍機處代陳計蒙慈鑒臣維土藥一項産自四川雲貴行銷東南各省者大半取道楚粤今議設宜昌洪江梧州三局自屬扼要之區惟道途遼闊事體繁重必須得人始能就理查宜昌原委湖北補用道孫廷林梧州原委廣西補用道丁乃揚辦理以來均著成效應由臣加委接辦以資熟手洪江原委知府一員歸宜昌節制應由孫廷林禀請酌委原設緝私查驗分撥各卡由各局酌量增併臣仍不時派員密查贑皖蘇閩四省各派一員分駐查緝宜昌收數最多俟開辦時臣常親往察看宜洪兩局章程照舊辦理梧州原定數目較少未便遽增致使商情疑阻惟不准土 
 
 

Page 10

 
 
　　商趨避取巧浸灌湘贛邊境違者土膏一併充公其土稅膏捐兩項遵章全完運赴各省自應准子落地銷售概不重征由各所關僅完子口稅者照章應補收落地膏捐方准銷售以符如非落地概不重征之案惟查子口土稅較局章多寡懸殊勢難劃一擬將巳完子口稅土藥補收膏捐數目酌量核减務得其平仍以三十年報運子口擔數爲額旣不失土局應有之捐亦可保新關舊征之稅庶免畸輕畸重致涉偏枯至聨票印花本應更换因印花一項歲需數百萬紙製造稽時楚粤印花擬暫仍其舊但祇能在楚粤境内行銷其出境銷售土藥及各關加收膏捐者由總局先行掣發印花并造四聨印票給商領運無論行銷何省一概查驗放行倘無總局印花聨票或數目不符卽係私土私膏查獲充公又原奏此項收欵均照念九年收數作爲各省定額由局合收分解溢收之數遵照諭旨叧儲候解專作練兵經費等因查鄂贑開辦土膏稅捐始於光緒念八年兩湖合辦始於二十九年十二月鄂湘贑皖四省合辦始於三十年五日廣西始於三十年正月廣東則十一月蘇閩兩省尚未定章若以念九年爲額則己辦者皆係少數未辦者無額可稽當茲時勢艱難練兵尤爲要政各疆臣公忠體國自當竭力通籌惟驟提鉅欵實難支拄大局所關不得不統籌兼顧臣到鄂後與湖廣督臣張之洞切實妥議并與各督撫臣往覆電商擬懇天恩將江四照適中之數歲撥銀七十萬兩安徽照額撥五萬兩湖北係有專欵待支兩廣近來需餉尤急原奏已示區前均請各歸本省支報兩廣前經奏請辦理兩年後再由户部提撥奉旨允准又四省合辦稅捐湖北歲收贑皖溢數不下三十萬兩以後應由湖北全數撥出湖南本省所得溢欵擬亦歲提銀三十萬兩蘇閩行銷土藥耳限暫緩議撥開辦以後應解兩湖兩廣之欵由三局徑解其提撥溢收及預征他省稅捐并子口加收膏捐按月併解總局由臣分别批解練兵處濟餉大約豐年可得銀二百萬兩歲歉减成擬俟試辦一年後綜計欵目如可多收自當儘解萬一溢收無幾届時酌量變通各省收支數目按月由各局報明各省併禀報總局按季由各省册報户部仍咨總局備案應解總局之欵由各局專報總局由臣連同總局支用數按季册報户部併咨明蛒省互相查考以上各節與原奏間有未符揆度情形祗期允洽擬於六月初一日一律開辦未盡事宜隨時與各督撫臣酌商辦理臣知識短淺精力漸衰膺兹重任殊深惴惴所恃孫廷林丁乃揚兩員共事有年均能實心任事勞怨不辭必於事糈有濟除章程咨送外務部財政處户部立案外謹將開辦日期併大致辦法恭摺具陳伏乞皇太后皇上聖鑒訓示謹奏（餘） 
[電請派員騐收汽爐等件]  
　　南市製造局奉川督錫制軍湘撫端中丞札飭鑄造汽爐槍坏等件現將川省各件已經造就昨由總辦魏觀察電禀川督錫制軍刻日派員來滬騐收（近） 
[禀請飭屬協拿董匪]  
　　飛划營左哨凌秉忠右哨沈葆義及何加錄等奉飭前往蘇屬緝拿著梟董道富凌被拒受傷僅獲董黨蘇餘江張克有等到營禀由徐統領訊知有浙江某營吳統　給藥助槍各節迭紀本報兹悉徐統領查得董匪實由某營統領助給九蠻快槍三十支及火藥大箱董匪因即紏合魏加園了四江等二匪合成一隊在鄉聚衆擾事除仍飭所部前往拘拿外復禀議督撫憲及上海道飭屬恊力相助（林） 
[朝鮮派員來華考察商務]  
　　朝鮮政府特派本國甲午慶科進士崔曉林貢士時榮來華遊歴并考查商務情形現己到滬假寓英租界高陞養（其） 
[禀請銅坯免稅]  
　　浙省銅元局近向本埠怡和洋行定購銅坯三百二十担昨日將運回浙省禀請關道袁觀察咨關免稅放行（林） 
[函請恊拿流氓]  
　　上海縣汪大令訪聞著名流氓某甲自改過局期滿釋出未久復與混名先鋒阿香在浦東向某鄉民訛詐洋銀數百元因於昨日備文飭差赴浦東總巡局洋涇巡防局投遞請選派差勇協同拘拿該流氓等務獲解縣盡法懲辦（嘉） 
[提犯糾葛續誌]  
　　提犯糾葛一節己紀昨報兹悉道憲袁觀察得上海縣禀報後除飭縣再行提犯丁長生研鞫外即諭令奇兵營改爲留防營四隊隊官從速查明有無王德發改名易姓等情復候核辦（即） 
[腐店停工續志]  
　　前日南市各荳腐店司議增工價不允相率停工至昨日各店仍未允加是以仍多停工不作嗣由喬姓荳腐店主將爲首之唐阿妹等扭縣控究（林） 
[禀控船牙勒派承裝河泥]  
　　南市自開濬薛家浜河道後其河泥堆積兩岸並未挑除現由秦董知照船牙派船承裝所有各行裝貨船均由船户予以津貼以免派裝邇因花業董事程吟園查得萬聚碼頭管帮周阿發近日又有勒令裝貨船承裝河泥情事因卽禀請上海縣汪大令飭提訊究（欣） 
[呈控釣船被輪船撞沉]  
　　前日有寗波鈞船一艘田甯滿裝紙貨等雜物駛入淞口忽被出口某輪船撞損船首駛抵南市董家渡浦面遽爾全船沈没猶幸時在臼畫附近各船紛紛施救未斃一人昨由船主赴北關稅務司處據情控究一面已倩人將沉船設法打撈矣（欣） 
[蒞驗妒奸毆斃案]  
　　浦東八埭頭等處每有蕩婦演唱花鼓淫詞因之無賴輩動輙爭風打架前日有甲乙二人因與唱花鼓戲之流妓黄姜氏爭風起釁由乙糾衆將甲凶毆受傷昨日經甲之家屬舁至滬上求醫療治詎至二十三保頭圖楊樹浦地方甲卽因傷斃命由是圖地保協同尸屬投上海縣報案縣主汪瑶庭入令於午後四點半鐘帶同刑仵親往相驗一面由洋涇鎭巡局員韓二尹將黄姜氏及開設茶館即帮兇之張長根等男女二人飭勇拘拿至局轉送縣署請究（林） 
[勒換新杓]  
　　昨日南市各老虎灶田爲首者徧發傳單勒換新杓每文兩杓不准參差所換新杓及傳單每家須案費一元或數角不等以致各家咸有怨言（林） 
 
 

Page 11

 
 
申報第十一版 
[移提拐犯]  
　　前寳山縣王大令移文英美公廨謂有民人朱錦文投縣控方有卿引誘姪女二姐捲逃請爲提究等情查方現寓上海租界請爲移提歸案辦理讞員屠司馬准卽飭差於昨日將方提到即飭備文移解寳山縣歸案辦理（組） 
[安插瘋婦]  
　　瘋婦桂矮子傅香林在馬路中肆行滋閙爲巡捕送入捕房轉解英美公廨屠司馬著送棲流所醫養（組） 
[上海官事]  
　　會丈局員俞夔拊明府昨日投道轅禀請給假數天○前淞口防營統領戴棲樓鎭軍昨日到道辭行（林） 
[上海縣案]  
　　馬路工程局函解曹祥慶控楊關榮欠洋一案到縣汪大令卽於前晚訊究曹供在川沙横沙鎭開設恊泰店楊關榮有甲乙兩船去年將船抵去洋五百五十元後代小的與仁和兩店裝運花油等貨來滬因未納稅被關上罰洋一百五十元楊卽將貨售去并揑稱极罰洋七百元訴由横沙沙務局將伊局船扣留始收到洋四百元與仁和各取其半然甲船迄木贖還今來滬尋獲連船扭解工程局送案並抄抵據呈核楊供甲船祗抵五百元再有五十元係所加利息至於所運之貨曹目圖漏稅致被南關罰洋七百元小的願認一半已交沙務局徐用清洋四百元轉付曹收扣留横沙之乙船仍未釋放今又扣留甲盤但甲船已　於李和永處曹來船上竟將李之舵工朱姓扭局由小的投局換　乞鑒大令判楊交保候移請川沙廳將扣留横沙之船解滬准楊雙賣再行訊斷○去冬在汕頭截回之拐匪劉先王秋亭管押己逾多日昨汪大令提案復訊劉供男女兩孩係買爲子女王供女孩係胞姊嘱買大令判各責二百板交保○警察西局前解搶人牙扇之孫金生到案訊押刻因染病奉大令提　察看屬實判開釋速回蘇鄉（皋） 
[馬路工程局紀事]  
　　杜新恒前在南市工程局控李來生王阿二等串竊考藍及金圈一副洋銀三十二元業由帮審黄二尹訊供責押昨日又由二尹飭令帶案姑念在押已久判令一併釋放○工程局前據源裕米行控船户楊桂榮欠洋不還因即將船扣留面移送上海縣訊辦兹關道袁觀察查知楊桂榮之船己由怡和絲廠出價購買因特函飭工程局查明情形禀覆察辦（欣） 
[會訊李屏山控造屋不堅案]  
　　入英籍之粤人李屏山投該管領事署控木作頭徐順興央保慶記包造房屋工不堅固請提究斷等情前日午後英德副領事蒞廨會同襄讞孫大令研訊李延律師雷門投案譯稱原告現在美界百老會路開設遠昌機器廠因房屋不敷向公平洋行租得有恒路基地一方由木作頭徐順興包造與洋商克明訂立合同并挽慶記作保蓋有圖章開工未及月餘即由慶記接做另挽開鴻興升記板木號都槐亭担保不料慶記偷減工料所築之屋於西正月二十七號坍倒屋内機器大半壓壞當時曾付過銀約二千八百兩應向保人追賠又損壞各物及照據有誤工作每日罰銀二兩應向總算請堂上核追傳訊洋人克拉供稱係克明洋行股東專司營造房屋遠昌所造之屋係工部局核准因慶記所用木洋不照圖樣以致坍塌李屏山供曾入英籍由廣東來滬開遠昌機器廠己八年挽克明與木作頭徐順興訂立合同係由慶記蓋章作保開工未久則由慶記接做挽鴻興升記都槐亭蓋章作保迄今房屋旣坍并壓壞機器及停工經費照據應向係人追賠求察徐延律師陸舌儒將原告各供逐一駁斥畢傳訊陳阿觀供係遠昌廠經理所訂合同係商人目覩大令商之德君訂於下禮拜一午後會勘該屋坍倒情形復訊再尊（見） 
[公廨各案俟新讞員會訊]  
　　昨日禮拜四綸應美副領事安立德君臨廨會訊各捕房於九點鐘已將各犯陸續解到豈知至十一點鐘時尚未見安君駕臨各房捕頭遂將各犯帶回今日係新舊讞員交接之期已預先訂定停訊是以所有應訊各案須於禮拜六由新任關絅之司馬會訊（機） 
[英界捕房紀事]  
　　雉妓周寳玉張才寳楊大寳等於前晚在途曳客由巡捕拘入捕房捕頭即飭送提籃橋西安牢管押俟堂期解請訊究○陳阿四掩入王聲昌吳清臣廣順興等家行竊　槍爲包探徐榮珊拘入捕房押候解辦○錢阿金竊取宋阿五之褲子牙柄扇等物由包探陳金標將人贜一併拘入捕房押候解辦○錢德興投閘北捕房控稱有木箱數只爲人竊去現由包探陸恊庭查知此箱爲蘇三全收買爰將蘇逮入捕房押候解訊○陳阿三行竊陸蕭氏金元盛二家之綢衣湖縐等物由陸包探拘入捕房押候解辦（機） 
[法租界公堂瑣案]  
　　范賢橋被趙金春搶去洋燭一箱值洋十餘元當塲追獲贓已交同黨取去當卽鳴捕拘入捕房解案請辦趙供洋燭被他人搶去小的實被悮拘大令判責一百板○陳阿榮在大南門外　得擺鐘架及茶壺衣服等物售與陳包氏舊貨店爲包探緝獲吊到原贜並將陳包氏一并解案奉大令訊供判將陳阿榮責四百板陳包氏罰洋一元贓存候失主認領○小工侯丫頭在石子唯上工作車夫趙丫頭駕車前來横衝直撞不肯　開侯向之喝阻不理反被毆擊拘案請辦大令判責一百板○孫長生行竊太古棧内白糖爲巡丁拘獲將人贓送案請辦大令判責一百板贓交巡丁領回○董元祥向車夫王光新訛詐不遂拔出利刃將王連戳數下扭訴捕房解奉大令訊供著先行枷號一個月期滿員五百板王飭送醫院療治○陳長元行竊洋鏡一面石阿金行竊銅吊一枚均爲包探拘獲送案請辦大令著各笞一百板（索） 
[美租界捕房事]  
　　前日午後有寳大行之四百五十五號馬車在禮查西客邸門首馬忽驚躍致停在彼處之二馬車同時受驚溜韁逸去並將一千八百五十八號東洋車撞翻坐客洪三九跌仆受傷由捕帶入捕房轉送醫院求治○賃居蓬路之章益生前日下午忽與妻王氏口角氏仇不能平潛吞洋烟以圖自盡當即送入醫院求治無效身死由章自赴捕房呈報捕頭飭包探劉阿炳前往查明復核○陳泰祿在海司克路某日人家爲廚司行竊居停金表一枚値洋百元由日人函報捕房飭控孫阿星前往搜出質票一紙當將陳拖入捕房押候解辦（古） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
