# 1892 - 118 - 4906835

 

Page 1

 
 
[論漢陽武童頂名事]  
　　國家之取士包文與武並重而士之自視也則文與武兩歧惟其並重故自武童起以至武生武舉武進士皆與文者一律均得以科甲出身惟其中稍示區别者則文者稱童生武者但稱武童文者稱生員武則謂之武生而不成爲員文者稱舉人武者則謂之武舉而不全乎其爲人此則稍覺有異至於進士卽文武不殊矣武童考試亦同於文由縣試而府試而院試惟武生無票額其認保仍由膳堂中具保識認而塡册送考皆由校官取進之權亦操之學政獨有武生鄕試則不由文聞典試使者兼辦而以各省督撫主之此其異焉者也武舉春闡亦另放知武貢舉及校閱諸員與文闈分而爲二而國家所以重之者則無非爲拔取眞才起見赳赳武夫將以爲公俟干城公俟腹心以備他日衛民禦侮兇敵致果之用夫豈苟焉而已也乃至於今而人之視武試也若見爲輕人之與武試也亦自以爲無關緊要者然其甚者竟視同兒戲此豈國家取士文武並重之初意也乎昨報載漢陽風俗武童應試者往往以一人而頂數名本年費被　武考頂名者較昔年尤多於是闔邑教師相聚公議謂似此含糊草率大有違乎功令往者不可誎來者猶可追至府試時而藝師各自禁約其徒不准頂名重試違者衆共斥之議旣定至三月十九日漢陽府沈太守考試漢陽縣武童騎射廿一日接試黄陂縣有東北鄕某教師之子遽犯此禁東北鄕各教師以誼關親串不　一詞西南鄕各教師心不能平謂言猶在耳何竟視同弁髦遂從馬上拖某教師之子下馬以符前議而東北鄕諸教師猶不知已過反率衆與之爲難乃至彼此尋仇幾釀事端由此一事觀之武夫眞不可以理喻不可以情遣已言之而已食之而彼欲伸公議者又不折之以理而徒爲報復之計此則武夫之自輕而人之所以羣焉輕之也顧吾思所以有此頂名跨考之風者皆以武童之少故也各學武生皆有定額雖亦酌乎其地之風氣强弱而定額之多寡然旣有定額則往往有不滿額而勉强以濫竽充數者亦有逾額而遭𢷤棄耆曾憶髫年在越見學憲考試武童馬箭山陰武風本不高報考之人於進額向缺二三名有一武童據鞍拔箭尚未成出蹶然墜於馬下自知必不能憢倖赧赧然拂衣欲去而禮房書辦呼其名而招之曰來來尊名上已加硃圈矣蓋學憲試武例於册上按名校閱取進者則加硃圈於名上以爲之記由邑本不足額凡來者無不可進故册上之名無不加圈者墜馬之人亦得以倖獲一衿至今傳爲矣柄凡若此者正不僅山包一處爲然人都講求文風之州縣則習武者必不多而且咸以考武爲可恥故有文風者必無武風而進額固有一定每次不聞皆有缺額則惟有來者不拒之一法勉强湊數而已故此等縣分武舉武進士則常常脫榜而彼爲武生者亦不敢妄自尊大人之視之也亦在可有可無之列似此則直將國家取士之至意以兒戲視之矣竊以爲國家旣文武並重則爲國掄才者亦當文武並重假如一府若干縣某縣習武者多則多取之某縣習武者少則少取之不可以常額拘不可以畛域限但以拔取眞才爲心取不妨苛額不妨欠如此則有才者無不入彀無才者不能濫入卽彼冒名頂替與夫歧考跨考之風俱可息矣又何至若黄陂諸教師之出乎爾反乎爾哉天取士者所以儲用也國家視爲極鄭重之事功令科條何等森嚴而乃以拘於額數之故寛其　功令忽其科條而一任其弊竇叢生考試大典不啻虚行故事試問其與國家闢門籲俊之意爲何如是則所當亟爲變通者爾 
[上諭恭錄]  
　　三月二十九日奉上諭徐桐崇禮奏遵旨確查禮部南廠官地並請核定畝數立案各摺片據稱禮部租地檔案不全此次查出淤復地畝該部因光緒十一年呈稿叙有道光十五年奏請會勘之語並以同治七年告示文簿等件爲據辦理不爲無因且係會同順天府勘明訊辦尚非壇翻奏案惟承辦司員未將案卷不全之故及嘉慶道光年間各案詳細陳明係屬疏漏附非有其欺朦該堂宮未能詳察亦有不合請將該堂官及承辦司員分别議處等語此案該部司員辦理清查僅止漏叙成案並無情弊且租地歴年已久官非一任所有請將該堂司各官分别議處之處著加恩寛免此項淤復地畝係無　之用若如啓秀所奏由地方官辦理升科是使私種之人據官地爲已産勢必夤緣冒領流弊滋多所有禮部順天府此次會同文出淤復田地一百頃六十餘畝著交禮部收租秘理至該部及啓秀所奏租地畝數稽之册檔均有未符著該部堂官遴派司員將現存荒熟地畝查丈確數造册奏明立業卽以垷存畝數作爲定額除界址内現有官地仍由禮部招墾起租此外卽無庸再事清查以免擾累餘著照所議辦理欽此 
[本館接奉電音]  
　　昨由京友電專　諭旨一道敬謹譯登○四月初七日奉上諭廣聚巡撫劉瑞芬由生員効力戎行迭著勞勩洊　監司旋復派充出使大臣簡授京卿擢膺疆寄宣刀有年克稱厥職兹聞　逝軫惜殊深加恩著照巡撫例賜卹任内一切處分恐予開復應得卹典該衙門察例具奏欽此 
[太液恩波]  
　　京師大内東華門外向設本栅欄有章京弁兵於彼値班駐守各員車馬皆停在栅外不准越此雷池一步違者三尺法不容寛也顧脚夫貪懶多將騾馬拴於栅上官兵每畏其勢燄又慮十衆怒相率不敢禁止以致時時損壞久之竟零落不堪近經禀知總管内務府福大協揆等急爲修理旋爲查勘果係實清遂飭營造司派匠照式修復并以鐵頁包釘一律沺飾斬新應需工料俟事竣造報由廣儲司給領○吏部爲咨行事文選司案呈本部議據浙江巡撫崧奏以浙江西安縣知縣伍桂生調補鎭海縣知縣等情查鎭海係沿海衝繁題調要缺今奏以該員請調核與例案相符應准調補於三月二十一日具題奉　旨伍桂生著依部議調補浙江鎭海縣知縣餘依議欽此欽遵　部合行抄黏原奏咨行浙江巡撫查照辦理○吏部爲曉諭事所有三月二十六日奏請欽派揀選熱河州縣之應行列揀候選同知朱兆槐等五十三員本部現在改期奏請揀選俟定有日期再行示傳○侍衛處爲知照事三月二十二日奉　旨朕於明日辦事後出德昌門西苑門進西華門隆宗門出景運門至奉先殿拈香行禮畢進景運門内左門御前大臣御前侍衛隨從走東長街出順貞門神武門進北上門由西山道至壽皇殿拈香行禮内廷行走軍機大臣御前大臣王隨同行禮畢由西山道出北上門進神武門順貞門至乾清宮穆宗毅皇帝聖容前拈香行禮畢出内右門隆宗門西華門進西苑門德昌門還嬴臺更衣用膳召見大臣卯初二刻伺候欽此○禮部爲咨行事祠察司案呈本部 
 
 

Page 2

 
 
具題議據廣西巡撫馬題請年逾百齡五世同堂之廣西藤縣壽民楊大言准照例旌表三月十六日奉旨壽民楊大言著照例旌表再加恩賞給上用縀一疋銀十兩餘依議欽此欽遵到部相應抄錄原奏咨行廣西巡撫查照辦理○兵部爲咨行事武選司案呈准盛京將軍裕咨送到部引見之年滿熊岳倉官　炳阿等情願改武以本處驍騎校用本部於三月十三日帶領引見本日奉旨年滿倉官薩炳阿准其改武照例用欽此欽遵到部相應咨行盛京將軍查照辦理○旅居京華之西國官商每於春秋佳日舉行賽馬以展馳騁之能本年訂於三月二十六二十七兩日在西便門外蓮花池舉行想西國士女結駟揚鑣定有一番熱鬧也○左右兩翼前鋒營八旗護軍營本屆軍政保薦卓異人員應於未舉行軍政之前由兵部堂官會同御前大臣將十營保送卓異人員逐一試以清語馬步騎射如果合式方准保薦否則扣除此定例也本屆官員軍政兩翼八旗十營擬保卓異章京前鋒護軍校等經御前大臣定於三月二十六日辰刻在東安門内南池子在白旗侍衛教塲會同兵部堂官閱看馬步騎射先期由兵部分行前鋒護軍十營傳知卓異人員屆期赴教塲伺候○内務府爲知照事總管趙來福傳旨皇后於三月二十四日前往頣和園詣皇太后前請安所有應行導引扈從以及跟隨關防侍衛官員人等均於是日寅刻在德昌門外伺候奉此相應知照各衙門凡有應行傳派預備之處查照向例辦理○兵部爲咨行事武選司案呈現有河南都司一缺截歸部選照章應係漢藍翎侍衛月缺查有王定邦年四十歲安徽太和縣人由内戌科武進士漢藍翎侍衛行走四年期滿引見奉硃筆以都司用欽此應將該員擬選此缺又山廣東守備一缺亦係漢侍衛月缺查有唐國璋年三十二歲廣西臨桂縣人由已五科武進士漢藍翎侍衛行走二年期滿咨部以守備用應將該員擬選此缺相應咨行貴侍衛處查照並傳令該二員於三月二十五日黎明赴天安門外本部朝房伺候掣簽不准遲誤 
[京師走水]  
　　地安門内東板橋某姓家於三月二十日娶婦一時賀客如雲非常熱鬧至夜間二更許僕婦入廚下煎茶友水沸卽瀹茗壺中携之以去是時狂風怒吼刮去院中所搭蓆棚蓆墮火中以致登時上熾轉瞬萬道金蛇飛射屋宇遣新男女被烟所迷新婦又門徑生疎遂在屋中火化新郎舍命逃出甫至院内又有蓆棚壓下遂致焚如一僕一婦亦未及逃幸賴水會水龍各廳汲桶分投撲救拆斷火道至次日天曙始行救熄事後查知燒斃男婦四口焚去房屋十餘楹一切器皿悉付丙丁亦有被匪人搶去者富經地方官急報提署移會刑部派員騐訊此誠无妄之奇災也 
[制軍抵鎭]  
　　鎭江來信云本月初四日黄昏八點鐘時兩江總督劉峴帥舟次瓜州示期初五清晨翦江而過逕至鎭江閱看營伍是日大雨如注歴一晝夜檐溜不停加以風伯揚威狂吼似虎江中白浪高湧如山憲舟禾克渡江至初六日始南下旣傍岸各營已列隊恭迎槍砲之聲纍纍如珠貫各員弁紛赴招商局馬頭呈遞手版峴帥登岸後暫借六吉園小駐襜帷接見各官敘談移晷詢悉校塲中泥淖没足未便　演爰命駕入城向各衙答拜前列儀仗對馬銜牌提爐劊子等大約與前所紀按臨揚州清江時無異不必贅陳先至道轅謁見黄觀察之太夫人蓋峴帥師母也次至旗營都統署積都帥曾受業於峴帥之門亦降輿入内欵談旋回船小坐復登北固山麓遊覽甘露寺並展拜去歲新建之彭剛直楊果勇二公祠觀察及都帥從之旋在山上設晚宴主賓酬酢歡洽逾恒至簡閱情形則須俟明日訪事人續函再行登報 
[遠迓戎旌]  
　　兩江總督劉峴帥赴各屬大閱將次蒞蘇撫憲剛中丞旣於上月二十六日委水師營李軍門赴鎭江迎接兹聞督憲將由鎭江而至常州中丞又委城守營曾游戎往常州恭迓幨帷游戎奉委之下卽於初五日午後啓椗向常州進發 
[旌麾雲集]  
　　兩江制憲劉峴帥將次涖松校閱是以松郡提標金山青村柘林及駐防嘉定之後營上海右營等各營員弁均於上月杪帶領麾下健兒陸續齊集舳艫銜尾旌斾如雲提轅前世英堂校塲搭蓋蓆廠數大間不啻渠渠夏屋朱欄畫檻十色五光一入其中幾如山陰道上目不暇給想屆時棨戟遥臨大帥威嚴自必異常煊赫也 
[華婁提覆牌及題目]  
　　江蘇學憲薄大宗師於初五日二鼓時發華亭婁縣提覆牌計華亭提三十六名婁縣提三十五名著於初六日辰刻進院扃試華亭題不踰距孟懿子作講釣婁縣題有本者如是是之取辭作後二比詩題賦得品惠泉得山字五言四韵 
[南青提覆題及新進文童案]  
　　薄大宗師於初五日辰刻提覆南匯青浦文童題目錄左○南匯道學也如琢○青浦自脩也瑟兮各作講釣詩題賦得惜分陰得陶字○是晚二鼓時發南匯青浦文童案兹將姓氏抄錄左方○南匯朱福華唐鳴球陳昌言閔祖騫陸景麟朱善麟夏時圭邵際泰胡咸亨丁蓮陸志鴻程冀鶚郭繼純王慶福江同福胡思贊喬元逹張宗泮張成李森石敦龐徐世模張召棠施惠顧良璧發府七名周祖堯王朝楨顧瓊金應秋顧世璜鍾毓崑奚桂○青浦姚肇虞陳承濬馬家脩張仁壽王純德張汝諧錢學謙衛國樑楊之棟錢光第葉其青吳學邃葉其蓁徐宗鍇陳龍章章葆龢潘其魁郁廷吳金世壽潘燎談毓芳沈彭年萬廷標徐宗德李世良倪家驥潘廷棟撥府四名蔡竟成徐廷幹董人鏡夏家駒 
[鴒原抱憾]  
　　江南鹽巡道馮介眉觀察因病出缺早詳前報觀察身後蕭條一鶴一琴外别無長物同寅知其清貧各贈奠儀約積朱提二千餘兩均由表姪臬如數交付觀察夫人手收不料觀察介弟動歆羡之心謂纍纍阿堵物須由我執掌而顧舍鬚眉丈夫轉令巾幗者流主持其事何其悖也與表姪反復爭辯不覺勃然大怒將彼捆縛四肢蜷伏如豕手持馬棒痛加敲扑並謂表姪時入内宅殷勤獻媚必存漁利之心其實表姪某固至誠不欺之君子也觀察弟且擊且詈合署喧呶致令觀察夫人撫柩號呼大有矢志捐軀之想並不念及觀察在日宴桃李園登花蕚樓厚待之情固非尋常手足可比也尸骨未寒而寸心頓改噫異矣事聞於瑞方伯李太尊二首縣並山西各同鄕命駕前往見觀察公子年未及冠恐遭大阮之魚肉勸觀察夫人暫住金陵所得之貲生息養贍酌提二百金與其弟先回汾陽原籍夫人允之前有四月初旬扶柩之說迄今尚未舉行現須另卜吉期矣 
[秦淮韻事]  
　　金陵普育育嬰清節老婦各堂均歸江寗府稽查總辦委員瞿伯皋大令禀請李小軒太守涖堂察看三月三十日午後太守命駕親臨升坐公案按藉呼名並無年貌不符　　空名浮領之弊至四點鐘始畢事凡鰥寡孤獨之人太守皆以温言撫慰不啻春風之嘘枯木也咸額手稱頌者久之○城北迎賽東嶽會已列前報冋例南門外東嶽大帝出巡均定於三月廿九三十四月初一等日儀仗之盛輿輦之華甲於曰下不料此次爲風雨所阻首事等未便令在會執事諸人有沾體儒足之苦不得已另卜良辰倘天宇放晴則經過之處士女如雲可以一飽眼福矣 
[鹽船遇禍]  
　　前月三十日鴻安公司德興輪船由漢口順流而下入晚鐘鳴九下行抵大通裝卸旣畢鼓輪下駮船主止欲將船身掉轉忽北岸有鹽船一號猛觸船首立刻卽流入江心船上各人同占滅頂德興船主知覺急傳令放小艇施救並列炬照之得救起男婦大小四口大通救生局及守汛砲船亦皆飛櫂而來襄同援救各拯得數人登岸德興停輪數點鐘之久始復遄行次晨十點鐘時駛抵蕪湖旣傍躉船其遇救之四人内有一男子係鹽船主之叔奔至駐無英領事署控陳有頃德興船主亦至相與縷訴情形據船主稱其　輪船在江心轉頭鹽船由北岸 
 
 

Page 3

 
 
剪江而南桅上並未點燈黑暗中僅　　影急放氣筒俾知趨避之方而鹽船置之不聞仍横江而過以致肇此禍端鹽船上男子則稱其時鹽船抛錨北岸輪船首並無燈光直待訇然一聲始鳴鑼秉炬放船施救且各輪船行駛向　轉至北岸乃德興竟與衆異禍之始末皆肇自輪船所有承蓮之官鹽二千四百包消歸烏有船係今年新製計費銀三千兩日昨甫過蕪湖鈔關抽單上駛今遭意外之禍合船共有十八人除救起四人外餘尚未知生死言已悽然涙下領事福格林卽備文照會蕪湖道署曁洋務局并令男子在飯鋪候訊婦女則挈幼孩兩口坐臥輪船上不肯登岸聲言非全家性命皆慶更生斷不罷休船主無奈只得聽其所爲傳令展輪而下 
[咄咄怪事]  
　　松郡府署頭門東偏有一亭亭之下有鐵入地千年闔郡人民譁傳爲鐵山攷之志乘並無紀載月初某日忽有西士三人於大雨淋漓時乘轎而來相度鐵山形勢看守頭門之小中有名阿金者爲之指視又與具夥阿和携鋤掘地深數凡得鐵如楮栳椅形潑之以水擬用照相法攝取形模爲恩府尊所聞卽飭家丁出而阻止傳雨金阿和入署在内堂研究阿金供認得西士所贈銀餅一枚遂與阿和爲之掘鐵府尊以其並不禀白喝令笞責千下栅示頭門阿和亦笞責五百下叱令退去將鐵照舊掩理聞西土於府尊禁止後將鐵砍去一角携之以去不知有何作用也 
[東報雜譯]  
　　陽歴四月十五號朝鮮時事新報云日本派赴韓京之佐藤警部家庭前有一攖花顔巴甚麗時人比之楊妃此次紫姹紅嫣益形嬌艷遂割愛獻諸韓王韓王得之異常欣喜親課園丁植之御囿○朝鮮咸鏡道監使李源逸性情暴戾政事煩苛人民畏之聚衆蜂起拆毁官衙戕殺官吏其勢洶洶不可遏李之從人皆被殺子則生死尚未分明韓王覽奏之餘將李罷斥并令漢城少尹李建昌爲按覈使前往查訪實情○朝鮮領議政沈舜澤威權赫奕勢壓滿朝日前忽然辭職人皆異之兹訪悉事爲王子義和選擇宮𡣕而起蓋王　及世子宮𡣕皆出自閔氏此次義和又屬意於閔氏然尚未决權貴如金趙洪等家各有女公子舉充是選依例當由領議政處議妥然後奏請國土裁定而主此議者擬甲則遭乙怨擬内則遭丁怨沈殆窮於策畫故甘辭職退休云○俄羅斯屬海山崴沙排利耀大輪船會社先計定來在中日高麗海面政府允給保護銀計航海里程每里給魯卜一枚合日本銀圓七角故會社中人更形踴躍將於從前已來往之各口外再擇朝鮮各港及本之神戶大坂添設馬頭隱然與日本郵船會社　競矣○朝鮮政府見近來各國雖無甚舉動然亦不可不籌自衛之計遂下令徵召各處有勇力之人應徵者每月給貲一貫文合日本銀圓十枚并定規條約束此令一傳平日自命爲壯士及田舍家之喜相撲者卽陸續奔赴京城○各國人之僑寓高麗仁川釜山兩處者集議所飲之水必設法使其清潔今得日領事官賛成謂當倣照長崎興辦自來水道爲至妙遂備文照會長崎縣知事詳問一切章程 
[皖江宦迹]  
　　安徽候補同知崇可馬安奉藩憲阿嘯山方伯委辦荻港厘務司馬奉札後卽謂憲轅禀謝擇于本月初旬到差候補縣姚績昌婺源按照磨沈廷賡青陽司獄萬賢書霍山從九姚洗六安馮廷瑜亳州典史方德先繁昌縣丞蕭勳宣城巡檢費土焦壽州葛承恩天長賈文林當塗余　杜霍松顧駿霍邱王内照和州均奉藩憲阿方伯委提錢糧差 
[春賽二誌]  
　　韓昌黎鬥雞詩云一噴一醒然再接冉厲乃西人之賽馬也亦然昨爲春季賽馬之第二日晴日麗天鞠塵不動紅旗影裏芝盖齊飛銅角聲中錦標爭奪由是墮鞭俊侶挾彈王孫控玉勒以馳驅向芳塍而流覽左顧右盼品短論長更有挾瑟名娼抱筝小伎或香肩並玉或新髻盤雲或肥似玉環或瘦同飛燕或躡屐科頭戲效東瀛結束或裙施腰細如覽西域風光雖使周昉下筆臨摹未必有此錦簇花團香温玉軟也晷影方中名駒齊出勝負之數可得而言第一次十馬西人勿來代沙遜行勝第二次四馬工部局西人密司邦勝第三次六馬西人勿來又代沙遜行勝第四次八馬又係工部局密司邦勝諸西商暫憇至三點鐘時接賽第五次六馬平和洋行寫字西人勝第六次九馬和興公司行密司利勝第七次八馬泰興洋行西人可甫勝第八次七馬勿來代沙遜行勝第九次八馬勿來又代沙遜行勝第十次十馬勿來代沙遜行勝時已六點半鐘雕輪畫轂並轡歸來鬢影衣香後先相望坭城橋左右時時擠塞新巡捕房捕頭親自督同中西巡捕竭力彈壓故無碰撞之虞今日更有跳浜跳架之舉想乘興往觀者當較前兩日更形擁擠也 
[觀馬戲記一]  
　　宿雨初霽繁星滿天閒步六街燈明如晝猛憶四伶哈驀斯敦方在虹口演馬戲因乘薄笨車往觀至則鼓樂喧聞諸伶已登塲獻技先有一孩乘怒馬而出繞塲行數周二小丑隨意詼諧互相嘲謔繼而孩乘馬入二小丑以帽互相抛擲承以首層累而上如寶堪然相距數百餘步擲之百不失一亦絶技也旣而男女兩孩各乘一馬出或横坐或側立或翹一足或躍巨圈或携手並肩暗通眉語或折花私贈微逗風情髣髴若日妓所謂烏都利然而總不離乎馬上嘻其眞一身而兼英雄兒女者乎演畢掀簾而入復一少婦引一馬至盤旋廻舞駭躍騰驤樂工以鼓籥和之無不應絃合節是折演罷卽接演日人股技塲中設一梯如曲尺形一伶臥其上二孩相繼猱升伶以足承之作種種戲劇如穿花蛺蝶如點水蜻蜓觀者雖動魄驚心而二孩神色自如略無怯態西人皆鼓掌稱善　爲得未曾有少選一小丑引四犬上塲對之作椰揄狀犬怒嚙其衣小丑擊之犬堅不肯釋小丑持一圈獨立犬躍而出復躍而入了無障礙絶不驚慌噫畜類無知尚不落人圈套人亦何苦使盡心計時設圈套以陷人哉有三伶各穿肉色衣結束甚緊互翻觔斗便利輕儇五花八門幾令人神摇目眩一弱女子馭十馬雷奔電掣迅疾無方惟聞鈴聲鏘鏘蹄聲得得而花容月貌依然嫺雅自如古有以女飛衛稱者如此人者不可稱爲女𡇷𡇤耶一伶乘曰馬竹批雙耳風入四蹄天馬行空幾於不受覊勒一小丑持竹圈以阻屢阻則屢躍而過如梭之織絡繹不停其時報時鐘已鳴十下戲略止閱數分時又一日人演繩技塲中横互細繩一伶人左張蓋右執扇一躍而上徐步往來旣復宛轉廻旋效銅鞮之舞而身輕如葉絶無蹉跌之虞鳴呼奇已塲四角置盆花六一女伶騎馬穿盆閒或斜或整或疾或徐忽數鴒自空際來飛集女伶身上幾訝瑶池青鳥傳來三素雲書誦碧湘秋夢詞人莫說蓬山隔萬　屏山更在蓬山外之詩覺悵望仙蹤不免暗中惆悵矣旋有二小丑各持二鈴摇之音韻鏗鏘八音互作恍若珢璈法曲奏自雲中由是而爲象戲龐然一物蠢蠢無知而聽人指揮無不如意誰謂蚩蚩者竟不可化歟殿之以戲劇一折爲美利堅攻克野番故事先一武弁戎裝怒馬植立塲中隨有男女雛伶各五各飛駿足嚴陣以須武弁以策揮之諸雛伶卽佈成各陣方圓大小　化離奇突一野番紅衣雉冠疾馳而至武弁驟馬與戰野番敗而奔武弁奮勇狂追出長繩繫其頸野番卽解脫奔逃武弁傳令各伶支搭布篷弛中而臥爲間野番糾同醜類竊其馬以去旋復竊其火槍武弁乃揮衆潛伏塲隅乘野番之來陡出手槍以擊一霎時連珠聲發滿塲霧鎖烟迷洎烟開野番已中槍而倒武弁乃奏凱言還時夜已央劇止而客亦散乃歸而記之如此聞此後接演諸雜技更當神妙非常諸君子有域外馳情者盍被工夫今夜早些來毋令權時落後也 
[起節有期]  
　　浙江巡撫崧振帥抵滬情形疉列前報兹聞振帥定於十二日帶同瀛眷乘輪北上云 
[觀察起程]  
　　稽查保甲委員朱修庭觀察福清因日前風雨交加兼之公務未畢是以遲至今日始起程聞須先赴太倉然後至蘇省銷差昨日亭午時乘輿詣各署辭行 
[鄕人遇騙]  
　　昨晨浦東人某甲手持白布數匹入城求售行至南香花橋東首有某乙向之問價言明每匹四百八十文取去二匹計錢 
 
 

Page 4

 
 
九百六十文令甲少俟取錢甲信之不虞乙係著名騙子此處有弄兩面俱通甲旣取布卽向弄底逸出甲候至良久入内衙訊始知被騙亦已無可如何祇得懊喪而返 
[誣控具結]  
　　周恒禮投英公廨控稱父親周福裕被鄢子明行人受傷身死等情蔡太守因案關人命飭將周恒禮送縣訊辦袁海觀大令提訊之下周訴稱父親受傷後在寶善街順興客棧斃命大令立飭原差往查再行核辦前報已紀其詳前日原差將順興客棧主陸天壽傳案大令請帮審委員宋莘樂二尹於薄暮時升堂研訊周訴稱小的係山東人向作小本經紀前在虹口地方賃屋居住父親福裕向依小的過活小的之表姊王氏於今年二月初旬遭賭棍鄢子明誘匿父親查悉前情於二月十七日向鄢理論鄢不分皂白瞻敢行凶將父親毆傷父親旋至寶善街順興客棧暫行棲止不料延至二十日因傷斃命求恩斷給撫卹銀兩二尹曰爾父旣被毆傷爾須具結呈　候袁大老爺開棺相騐如騐　傷哀儘可照例究辦若無傷痕當辦爾誣告之罪此時悔之晚矣周默然不答良久始稱求大老爺明鑒二尹又提陸天壽至案陸供稱係本邑人在英租界寶善街開設順興小客棧今年正月中旬周福裕來借片席地小的見其面帶病容問伊有何疾病伊言實患癆病延至正月二十日身故小的投仁濟善堂報明由堂中司事到棧騐視委係病斃並無别故當卽備棺收殮此次周恒禮實欲藉屍訛詐大老爺不信可請查訪二尹復謂周曰陸天壽言之歴歴爾豈不聞耶周俯首不答二尹曰本當將爾嚴辦姑念鄕愚無知從竟辦理著具切結呈案備查當堂斥釋陸京亦起去 
[傳保諭詁]  
　　前日上海縣袁海觀大令飭傳各圖地保於晚堂諭話謂現在上忙吃緊爾等須按卯措繳不得拖延觀望違十提究　當整頓保甲之時爾等圖中門牌務須赶速編造倘圖内有人聚賭亦當隨時驅逐如容隱不報一經察出照例重辦各地保遵諭而退大令又　　二十二保二十九圖地保沈景山及姚旭生虧欠漕糧遷延不繳立將二人傳案飭將沈笞責二百板與姚各枷號一月限下卯交清 
[監候起解]  
　　光緒十四年冬本埠協興昌信局船行至虞姬墩地方被郭金奎將老和伍桂林等行刼旋經失主投縣具報緝獲郭將伍曰犯訊　解府翻供重復發回上月中旬袁大令倩帮審委員宋二尹迭次刑訊三犯始如前承認遂收入縣獄候備文解府過堂昨日捕廳察少兩飭提三犯到案騐明面貌卽著畫供並令加印箕斗聽候起解 
[上海巡局瑣案]  
　　日前本邑南巿洪昇碼頭金萬茂醬園失去油蔴繩十七條查無蹤跡遂據情投報局中前日由捕役拿獲竊賊陳阿弟晴得原贓賣與丁順發店中因將陳解至十六鋪中局局員蔡蓉卿二尹提訊之餘陳供稱小的向來小本營生初次悞犯二尹判令笞責一百板○十六鋪中改更夫頭目李阿慶屢次悞公前日蔡二尹飭傳研訊著拿頰四十下以爲之儆 
[縣案彚錄]  
　　錢曹氏扭王陸氏至新閘巡防局控稱王陸氏將兒子誘拐求請追究局員以案關誘拐送縣辦理此已列報前日上燈時袁大令委帮審委員宋莘樂二尹研訊此案錢曹氏訴稱係寶山縣人丈夫錢阿松在輪船上執業生一子名阿大今年七歲三月十九日忽失所在小婦人　處尋緝知被王陸氏誘　登門向索佯若弗聞是以扭送局中今蒙轉解案下叩求訊究王陸氏供稱崇明人丈夫　　後小婦人以女紅度日捕夥大阿連之夥蔡某領　曹氏之子至某茶肆與小婦人相見言其家中貧苦父母無力養贍願爲他家螟蛉子小婦人不知其中曲折將孩寄養於虹口頭壩地方並非誘拐叩求明察二尹以原被供詞各執飭將王陸氏父官媒看管聽候查明核辦○葛儒才　　　郎如圖賴往來銀兩請爲提　前日午後由帮審委員宋二尹升堂提訊葛訴稱在王裕隆朱周爲經事去年有開設利和靛行之黄少齋紏笑知如入股於招牌上加郎記二字嗣因連掉不靈由奚郎始說合與我店往來自七月起至十月間止共被結欠銀三千餘兩其時店主尚在原籍及來滬查悉前情卽命停止往來令我赶緊追索去冬收銀一千兩今年三月收銀三百兩除收過外尚欠銀二千一百廿五兩屢索不償投案控告求恩提究二升著退去候示 
[英界公堂瑣案]  
　　包探孔阿才禀稱沈阿根所爲馬車並不小心行駛致將東洋車撞倒坐客陸聚興跌仆在地受有損傷併等已自行調處捕頭以馬夫違章行駛　擾禍端仍應送　請罰故又解案沈阿根　係上海人駕駛馬車因馬性不良無端驚躍控勒不住撞倒東洋車現已自行調處求請開祥蔡太守謂旣已調處本可不予深究惟沈阿根駕車不愼　有應得之咎判罰洋兩元撥充西醫院經費○三十三號巡捕禀門陸阿毛駕駛馬車往靜安寺游玩與前面馬車並轡爭先違犯定章是以送案陸阿毛供係寗波人因坐客性急囑令出鞭快駛此後自當謹守定章蔡太守著捕房將車扣留罰洋五元撥充西醫院經費始准給遠車輛○陳利卿訴稱小的在法租界開設客棧失竊銅壺一把由英界巡捕阻獲人贓投案請領諸沛當供係汪　人初犯行竊尚求恩恕以後不敢再犯蔡太守判諸沛富管抖五天以示薄懲贓給陳利卿領去○嚴二訴稱係揚州人與高長連同鄕高因無處棲身留宿小的處乘間行竊布被二條布衫五件套褲一雙蚊帳一頂尋獲人贓交捕送案高長連供亦係揚州人向嚴借錢並未取衣典質尚求恩恕蔡太守判高長連管押二十一天贓給嚴二領去　　 
[法廨停訊]  
　　昨禮拜二係法公堂訊案之期適値西人賽馬循例停訊明有各案統歸禮拜四卽初九日解訊 
[法捕房瑣事]  
　　八仙橋捕房細思某甲日前失去對時表一枚疑係同夥榮生所竊訴諸捕頭將榮生傳到押候解案請究○某甲專以僞貨哄騙鄕人財物日前因泥泞載道將泥底釘靴一雙售與某乙乙初時不及細看俄而指出破綻遂與中爭論適巡街捕至詢悉原委將甲扭送捕房捕頭著管押一天卽行釋放○偷見某乙不知從何處竊得水烟袋兩枝行經法界經捕房包探查獲將人贓送入捕房押候解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雜俎]  
　　　州火患近來寂無所聞上月問　明里　督口　　　　　　　　　　天道遠人道適設　酬神孰如勤修火政之爲愈乎○東郭外八九里許有東嶽廟崇奉嶽神香明極盛廟中房廊宏能約有二三十進旬年三月廿四五日會中人奉嶽神巡遊城廂内外異常熱閙今年於廿四日先巡南臺一帶是日陰雨連綿游人稀少廿五日雲開雨霽紅男緑女夾道縱觀有高矮二鬼穿摹本縀長袍斬新花樣見者幾疑爲闊少一路笙歌迭奏金鼓喧闐嶽神端坐輿中以三士二人舁之旗人之在會者身穿黄衣頭戴黄笠上綴黄雞羽絡繹相隨不下數百人漢民之許愿者披枷帶鎖逐隊游行亦有千百人嶽神所過之處居人皆於門首排設香几或放鞭爆或焚冥　以示誠敬迨神會旣過則盛設筵宴欵待親棚所費正復不菲眞可謂一國之人皆若狂矣○礅犯某中因染風濕致生瘡疾由差役禀請開釋閩縣王吉人大令提甲詰問卽傳地保帶至東院騐明患瘡屬實卽賞給青蚨三百翼作爲藥餌資甲叩謝而退○有林祥安者充當南臺稅釐局差屢閱星霜洞悉情形走私漏稅者咸倚爲心腹平日善承官憲意旨遂無人發其覆而摘其奸林因此獲利囊資充裕居然一富翁矣其服飾僭侈則又彷彿逹官不知其降在皂隸也督辦稅釐總局吳觀察本杰下車後以整頓釐務爲已任查知林劣跡甚多公事難期得力卽行革退由是局中辦公人役無不毛髮悚然○現屆茶巿初興走私之徒接踵而起倘非各茶卡委員司巡認眞整頓終不能絶弊端西路之茶從上府溪道而來順趨洪山橋三夾道此二處設立分卡最爲扼要其漏私捷徑在白兠塢一帶西北之茶從坦洋北嶺各陸路而至分進東北門井樓湯門皆已設卡而南門茶亭二分卡尤爲咽喉之地有歧分小港徑走鼓山邊其漏徑則在尾壋倘洪山三夾實力巡查則西路私茶之弊絶南門茶亭晝夜巡邏則東北私茶之弊亦絶更有一種海運茶葉從長門而入其茶多産自曰琳等處出没無常尤易走漏有督緝之責者所宜於此加意也○管帶广石礮臺朱梓亭軍門請假銷差統領長門各營曹仁祥軍門以礮臺關係緊要且各營哨弁多係百戰餘生非聲望素著之員不足以資鎭攝遂遴選各營帮帶官銜名詳呈署爵督憲聽候酌委聞已檄委龍恊戎之良接帶可謂知人善任矣○總　閩浙營務處監道龍觀察上月間因送卞制軍行旌順道詣長門各營查點營勇名數此舉猝不及防各勇臨點有應聲不能嘹亮者恐有頂冒清弊龍觀察回省已據守禀明大憲酌量辦理或謂已將某營裁去勇丁多名良以有名無實不如索性裁汰可以節省庫帑也傳聞如此未知確否 
[閩省官報]  
　　鹽塲顧清輝奉委房村掣騐關差革守梁玉瑜解赴新疆已登前報現管理官閩清縣典史孫盛清已於上月廿六日回省禀到銷差并投陜甘總督咨文南臺保　　理十分認眞士民嘖嘖稱善現上憲委令内局提調朱司馬清澤前往抽收保甲循舊例也同知劉輝元奉委船政文案兼總稽查差同知德昌卸辦汀州稅釐府局通判潘文鳳奉委赴臺公幹鹽塲姜日銓奉委解餉晉京補用鹽庫大使兪汝和禀謝題補廣盈庫大使飭知管帶邵武内河右營砲船都司李祥勝禀卸帶全福左營右正哨事 
[上海六馬路仁濟善堂經收南北兩巿各光寶行米麥雜糧捐三月二十一日至三十日止第六旬清單]  
　　永愼和買行錢四千九百七十八文豐和三千三百六十三文元昌公四千三百三十四文生源二千七百十六文恊昌泰一千九百八十九文裕祥一千七百七十三文穗祥一千二百一文愼茂豐一千二百十五文萬順公一千一百九十八文聚源一千一百　十七文振豐一千一百四十一文同順七百九十二文恆祥七百八十八文乾利七百二十二文豐記七百五文德盛四百三十四文永順四百七十二文同吉泰三百六十文唐永愼二百七十五文恊記二百六十四文咸　二百八文錦祥二百六十九文晋泰二百九文同德二百七十四文元生長二百三十四文義記公一百四十七文恆源一百六十六文義生一百六十四文潤元一百六十一文三和一百六十三文萬源一千三百四十文恊豐六十七文萬昌六十四文同發五十六文恆裕五十七文永茂九十文啓昌三十五文宏茂三十五文同泰三十文餘生四十一文裕和二十文錢恆泰七百三十六文源順恊四百二十一文大興合四百四十五文昇記三百四十六文恆隆二百七十九文衡大二百二十六文同興二百十六文正義隆二千五百六十六文裕昌二千二百五十九文松盛二千二百六十六文長豐一千七百十九文潤和一千二百五十八文寶泰一千二百三十六文震大一千二百二文衍源一千一百六十文餘大八百三十四文三泰八百三十文元和七百九十八文泰潤七百六千文潤泰七百一文長泰四百五十六文三穗四百七文葆生三百九十三文萬生三百六十四文萬隆三百六十二文天和三百二十三文葆茂三百三效性泰六百十二文公正二百八十二文鎭生二百六十一文愼益二百四十一文義記二百三十七文甡義二百三十五文南元昌二百三十一文萬盛泰二百二十二愼生一百九十七元泰一百九十一同泰一百八十七聚泰一百八十三恊隆一百二十長義一百鼎昌源九十七萬祥正九十一天元七十六和生　七十一和記四十五新興三十六和泰十以上八十九　共收錢六十千二百八十八文 
[上海鐵馬路廣益善堂今將三月廿六日起四月初四日止施醫給藥延燾捐第七次清單]  
　　百川通交來芋香仙舘助洋十元又友蘭書室助洋四元又清風軒助洋二元又醉經山舘恩眞書舍各洋二元摇灣元升號洋二元研經堂瑞祥還神愿求是山房三聽堂以上四戶各洋一元餘慶堂助花洋三元不知名花洋二元力不從心人　堂氏敦義堂無改堂合意堂信天合清何十八子以上八戶各助花洋一元不唱名永龍同仁堂各助花洋五角○以上共收英洋廿六元茶洋十四元五角 
[新印鉛板各種書籍出售] [  申報館主白]  
　　啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克已信力亦由本舘付給務請賜顧爲盼茲將各書目列左聖武記六角○小五義五角○續小五義五角五分○白紙分類尺牘七角又竹紙五角○快心編五角○　史二角五○孿史洋五角○耳郵一角五○皇朝經世文續編十二元○薈蕞編三角○東征集一角五○閩雜記二角五○院愁集二角○束槎記一角五○春融堂二角○青樓夢五角○○小豆棚三角五○驀露菴一角五○香陔集二角○新增宦鄕要則一角八分○蕩寇志六角○曾侯日記一角○香祖筆記二角五○萬國史記六角○滬城備考一角二○使琉球紀一角八○東池草室八分○後西遊記五角○儒林外史六角○禀啓零紈一角五○瀚册尺牘四角○三岡　略三角○苑園叢說二角○在園雜志二角○文海披沙二角○　　餘談二角○豫軍紀略三角五○四　彚談二角○和約彚抄二角○茶餘談薈一角二○中英和約五分○中東和約五分○中俄和約五分○瀛寰消紀三十○寰宇消紀三十○四溟瑣紀三十○寰瀛畫報一角○紀載彚編一角五○訂　雜錄一角五○藝林伐山二角○靈檀碎金三角○西事類編三角五○景船齋雜記一角五○日續水滸四角○山東軍興記四角五○雲問據目抄一角○讀史探　錄二角○　砭軒質言一角○兒女英雄傳五角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○屑玉叢談四集四角○尊聞閣鄕會墨八分○有正味齋尺　一角○六梅書屋尺牘一角五○詩句題解四集一角五○詩句題解玉集一角五○歴代陵寢備者五角○曾文正大事記一角五○平定粤匪紀略四角○鋤經　舍零墨一角○曾文正公家書四角○梅香舘尺牘二角五○海上　芳譜一角○妙香生叢記四角○　叟　言一元○東藩紀要一角五○啓朦眞諦七分○書目一分○紅樓書補四角○名賢尺牘七分○歴下志游八分○西洋記四角○紅樓復夢五角○　軍紀略二角五○淞南書影錄八分○孫誩適　尺牘一角五分○息菴尺牘一角二○笑笑錄三角○籌海初集二角○戊子順天闈墨二分○江南闈墨二分○江西闈墨二分○廣東闈墨二分○福建闈墨二分○浙江闈墨二分○戊子直省闈墨八分○已丑會試闈墨二分○嘯亭雜錄四角五○道聽塗說二角○三異　談八分○浸遊紀略七分○十二年諭旨一角五○十三年諭旨一角五○十四年諭旨一角五○十五年諭旨一角五○十七年春季東季秋季冬季諭旨各一本價洋四分○汪左校士　三角○中西紀事四角○求闕齋日記一角五○　天錄二角五○蕉軒摭錄二角五○滇南雜志五角○夜雨秋燈錄四角五○雨夜秋　續錄四角五○间文立公　札一元二角○　綏宼紀略七分○解　語一角八○尺牘初桄二角○明季南北略一元二○明季稗史七角○東華錄東華續錄十二元○史記四元○音註小倉山房尺　二角○思益堂日札八分○三措廬賛譚三魚五○瓜廬尺牘　角五○十粒金乃七角○醒睡錄三角五○欣賞齋尺牘二角五○風月　三角○梁錦尺牘一角○外科全生集　　○左文襄奏議四元○繪圖三國志二元○　註知愧軒尺牘一角五○　耕齋尺牘七分○繪圖封神演義五角○白紙曹家書五種六角○粤屑一角五○篤素堂文集一角五分○通問便集二角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年三月二十九日京報全錄]  
　　宮門抄○諭旨二道錄前○發抄硃批四道○護東撫湯奏遵旨挑挖北路運河估計經費銀兩摺○又奏委員接辦下游河防事宜片○江督劉等奏審明盜犯按例定擬片○大臣祥等奏請將被控之佐領暫行解任質訊摺○陜督楊奏被雹州縣請緩徵額糧片○又奏恭報出省巡閱營伍日期摺○三月二十九日兵部太常寺太僕寺珔藍旗値日無引見○慶王等謝免其查議恩左佚假滿請安○謙光稽查中左門覆命○壽蔭請假二十日○順天府奏京師得雨三寸有餘○兵部奏派考騐幂政之王大臣派出慶土容貴容山慶福濂貝勒恩中堂烏拉喜崇阿德隆○掌儀司奏初一日祭奉先殿慶王行禮○召見軍機崇禮容貰○閱卷大臣派出崑岡許庚身○皇上明日卯初二刻升中和殿看版○發抄李鴻章奏留章奏留防貝子府等處哨弁開支口糧奉硃批戶部知道欽此○又歲收軍需復價展限五年照案减收奉硃批著照所請戶部知道欽此○又試用州同王前彰請以知州仍　原省卽補奉硃批著照所請吏部知道欽此○又中軍遊擊玉崑補昌平營叅將奉硃批兵部議奏欽此○○護理山東巡撫布政使誠勇巴圖魯臣湯聘珍跪奏爲遵旨挑挖北路運河以利漕行估計經費銀兩恭摺具陳仰祈聖鑒事竊臣於光緒十八年二月初一日承准軍機大臣字寄光緒十八年正月二十七日奉上諭劉坤一奏江北冬漕遵辦河運請飭疏通河道一摺　因欽此遵旨寄信前來除南路運河向由河臣辦理外所有陶城埠迤北河道當經臣檄飭東昌府知府李景和勘估去後兹據該府禀稱北運河工程自陶城埠口門起至臨清州衛河止綿長二百餘里節年黄水穿運河身日淤日高必須大加挑濬方能一律深通陶城半運口緊枕黄流形勢變遷無定舊有埽壩因料　朽爛多有場塌非從新修整不足以資抵禦又臨河州塘河工叚原長六百二十餘丈從前漕艇無多尚可容泊近年加運蘇帮統計共船一千餘隻灌塘濟送須分兩次曠日持久殊費周章且恐不免貽誤今擬變通善制將塘河設法展長庶重運經臨俾可全數容納出壩入衛亦得同時並進迅速北上以上各項工程均爲緊要切實估言共需土方工料銀四萬九千八百一十四兩九錢三厘减平在内造具清册呈請核辦前來臣查該府所禀辦法並估計銀數均尚核守現屆仲春亟應赶緊興辦以期無悞漕行臣已飭藩司　欵給領責成該府督率印委各員辦理除俟工竣將用欵詳細造册報銷外所　估挑北運河祿由謹恭摺具陳伏乞皇上聖鑒謹奏奉硃批該部知道欽此○○湯聘珍片再總辦下游河防道員李希杰經撫臣福潤奏委署理　沂曹濟道篆務所遺下游河防事宜查候補道陳重慶上年曾委會辦於下游情形甚爲熟悉亦經撫臣飭委代辦在案理合兩片陳明伏乞聖鑒謹奏奉硃批知道了欽此○○劉坤一等片再據署清河縣知縣翁延年詳報先後拿獲因行刦事主馮渭家得贓案内匪犯吳鈺山魏方明王立熏三名到案訊據該犯吳鈺山供光緒十七年正月二十六日夜伊起意紏同現獲之　方明王立熏並在逃之韓輔田等同夥八人分執洋槍刀械行刦事主馮渭家錢鋪驢頭等物魏方明因在途跌傷並未　盜事後分贓土立熏因臨時畏懼不行事後亦未分贓屬實　之魏方明王立熏供各相符將吳鈺山審依强刼之案但有一人執侍洋槍在塲者不論曾否傷人不分首從俱擬斬立决梟示通行擬斬立决梟示魏方明依例擬道改軍土立熏依例擬仗一百折責發落又據該縣詳報先後拿獲因行刦事主樊子和家得贓拒傷事主人等平復案内匪犯劉萬侑劉稼軒吳寶隆三名並起獲原贓到案訊　該犯劉萬侑供認光緒十七年八月初二日夜伊與現獲之劉稼軒等聽從在逃之楊五夥同賈榮生等同夥十六人分執牛砲洋槍等械行刦事主攀子和家錢洋衣飾等物倪大等用棍拒傷事主人等劉稼軒因臨時患病吳寶隆因扟圩跌傷均未上盜事後分贓屬實質之劉稼軒矣寶隆供均相同將劉萬侑審依强刦之案但有一人執持洋槍在塲者不論曾否傷人不分首從俱擬斬立决梟示通行擬斬立决梟示劉稼軒吳寶隆俱依例擬遣攺軍又據署沐陽縣知縣柏壽詳報先後拿獲因行刦事主仲毓柯家得贓案内匪犯陳加柱王永先卽王四董春鈺三名到案訊據該犯董春鈺陳加柱供認光緒十五年十二月初二日夜聽從在逃之馬小有夥同堤獲之士永先另案審辦之劉玉金未獲之崔方慶等同夥十四人分執洋鎗刀械行刦事主仲毓柯家錢衣等物王永先因恐事主認識中途折回事後亦未分贓屬實質之王永先供亦無異將該犯董春鈺陳加柱均審依强刦之案但有一人執持洋槍在塲者不論皆否傷人不分首從俱斬决梟泵通行均擬斬立决梟示王永先依例擬徒先後解由淮揚海道審擬無異咨經臬司陳湜覆核備招詳請將該犯吳鈺山劉萬侑董春鈺陳加柱照章批飭正法核奏前來正在核辦間卽據清河縣以該犯娩方明在監病故騐訊詳報臣覆核無異除將該犯吳鈺山劉萬侑董春鈺陳加杜四名遵照刑部通行批飭先行正法梟示並飭嚴緝各逸犯務獲究報曁各案供招咨部查照外謹會同兩江總督臣劉坤一彚案附片具陳伏乞聖鑒勅部核覆施行謹奏奉硃批刑部知道欽此○○奴才宗室祥亨奴才瑞興德祿謹跪奏爲請將被控之佐領暫行解任以備質訊恭摺奏聞仰祈聖鑒事竊奴才等前因旗民口角紛爭衆鬥毆報情形在案照案派員秉公會訊於光緒十八年二月初八日恭摺具奏在案兹據理事同知聨興江陵縣知縣龍兆霖禀稱據民人郭玉書控告正白旗滿洲佐領愛仁邀請　弟郭光煥伴送家小出廟被旗人毆打該佐領袖手不救而去致被毆傷越日身死等情案關職官被控虚實均應查訊明確期無杜縱理合奏請將該佐領愛仁暫行解任以備質訊其佐領事務奴才等另和派員署理除俟訊有實在情由再行奏明辦理外理合恭摺奏聞伏乞聖鑒謹奏奉硃批着照所請該部知道欽此○○楊昌濬片再甘肅安化環縣上年天旱歉收文縣巴燕戎格廳被雹打傷秋禾及大雨冲壞民房田地各情形經臣彚入十七年各屬夏秋禾被災案内具摺奏報並聲明已飭該管府州親詣會　併應否賑撫俟詳覆至日另爲辦理在案兹據藩司沈晋祥詳據慶陽府知府胡礪鋒詳稱　陶安化縣知縣玉昌會勘得該縣屬之西川五百戶上年天旱歉收民力拮据請將應納額糧三百二石六斗二升一合緩至本年秋後帶徵以紓民力又督同環縣知縣唐郁華會勘得該縣上年被旱各戶民力竭蹶請將應徵一半額糧二百四十一石七斗一升三合六勺緩至本年秋後帶徵以紓民力現飭該二縣於本年青贡不接時分别貧艉酌給義倉糧石俾資接濟應請毋庸給賑又據階州直隸州區望濓詳稱督同著文縣知縣張潤會勘得該縣西路中寨鎭羌寨等處上年被雹打傷地畝四十上頃八厘共應徵屯糧二百二十石四合該縣夏收尚屬豐稔此次被雹係攸麥糜榖於民食無碍請將被災各艉應徵糧石准予緩徵一半俟本年　後帶徵係一隅偏災無庸給賑其被災極貧之戶並傷斃民人李天時已由該縣籌欵撫恤各等情到司覆查均屬實情惟巴燕戎格廳屬之二塘莊被水冲塌房屋一百五十五間委查木料尚存應照泡包之例每間給銀五錢共庫平銀七十七兩五錢已在於司庫厘金正銷欵内照數給　等情詳請具奏前來臣覆查無異除咨部查核外謹附片具陳伏乞聖鑒謹奏奉硃批著照所諸戶部知道欽此○○太子少　頭品頂戴陜甘總督臣楊昌濬跪奏爲恭報微臣出省巡閱營伍日期恭摺仰祈聖鑒事竊前奉諭旨查甘閱肅營伍曾於上年五月將出巡河州校閱鎭屬各營汛並其餘提鎭各營因彼時文武塲期伊邇應預爲籌辦請緩至今春再行查閱各緣由均經奏明在案兹節逾春分天氣和暖定於本年三月初二日輕騎减從由省起程先赴回原由固原至寍夏將所屬各標恊營汛並寍夏滿營及附近駐紥防營一併調集依次考校並順道查看地方情形分飭沿途删除供應並飭各營不准有攤派名目一切犒賞均由臣自備統俟閱畢分别奏報至臣署日行事件檄委甘肅藩司沈晉祥代行代印遇有緊要公件仍包　遞已行並核辦所有微臣出省查閱營伍日期理合恭摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緒十八年三月三十日京報全錄]  
　　宮門抄○發旨一道錄前○發抄硃批四道○將軍依奏爲循案分别酌擬　邊正保獎章程摺○湘撫張奏爲新任提臣隨帶慶字　勇來湘擬就現有之饟酌量裁撤安置摺○又奏叅革開復知縣訊辦片○三月三十日刑部都察院大理寺廂監旗値日無引見○崑岡等謝寛免處分恩○貴州正副考官丁仁長勞旋光到京請安○李鴻藻請假五日○幼官學奏派管理幼官學派出煕敬○召見軍機丁仁長勞肇光○皇上明日寅初二刻至太廟行禮畢還海辦事召見大臣○發抄裕祿奏請將才不勝任之小龔令張丕績開缺另補奉硃批著照所請吏部知道欽此○又候補令榮禧等署寗遠等合奉硃批吏部知道欽此○崧駿奏請將僞造捐照誑騙財物之雲騎尉牟仁章等革職奉硃批著照所請該部知道欽此○又候補道黄祖經署金衢嚴道奉硃批吏部知道欽此○○奴才依克唐阿跪奏爲循案分别酌擬鎭邊軍保奬章程以示鼓勵而策戎行恭摺具陳伏乞聖鑒事竊查光緒十二年海軍衙門奏開不准列保之案摺内聲明凡沿海省分營局各員尋常保獎均令咨送海軍衙門核實彚奏其非沿海省分操防機器皆爲固圉要務准比海軍保獎章程釋優酌保以免向隅等因在案復查吉林馬步練軍章程打仗奮男異常出力者准其以攻　奪壘從優　時照異常勞績奏獎歴經部議遵辦在案兹黑龍江添設鎭邊軍勇馬步水師十八營其馬隊業於光緒十六年八月初一日成營步隊於光緒十七年正月初一日成營先後均經奏明在案第查此項兵弁速戍極邊所有創修營壘試辦屯田以及操防捕務均賴官兵用命不辭勞瘁較之他省其難易自有不同若不分别先定保獎章程殊不足以策馳驅而責放效查上下兩游步隊十營係屬防軍應請按照海軍衙門定章俟三年後成效克臻奏請分别獎勵一次其後仍照章扣足五年再行核實奏獎以符定章至馬隊立營係屬通省捕盜之兵自成軍以來迭獲首要各犯爲數甚多擬將馬隊仍照前此軍務馬戰章程遇有殲滅大股斬擒首要隨時擇尤照異常勞績仿照吉林成案辦理並自成軍之日起每屆三年酌保一次其水師一營夏則梭巡江面查拿水盜是其專責冬則登岸復與馬隊互拿盜匪往來七百餘里旣冒險於風濤巨浪之中又奔馳於雪地冰天之内則水陸之艱辛誠非淺鮮漠河一營内衛礦務又兼該處風土最惡夏令則腰腿浮癰溽毒准甚冬令則手足凍裂嚴冷異常况游民雲集其日夜之操防尤爲緊要之至合無仰懇天恩俯念官兵遠蒞極邊准將上下兩游十營以及常川馬隊六營屆期仿照成案核獎其水師漠河兩營可否每屆三年按照異常勞績酌保一次以昭激勸之處出自逾格鴻慈除咨海軍衙門兵部備核外所有循案分别酌擬保獎章程是否有當理合恭摺具陳伏乞皇上聖鑒訓示遵行謹奏奉硃批該衙門議奏欽此○○頭品頂戴湖南巡撫臣張煦跪奏爲新任湖南提臣隨帶慶字營勇來湘擬就現有之饟酌量裁撤安置恭摺仰祈聖鑒事竊臣准兩廣督臣李瀚章咨據新授湖南提督婁雲慶面稱接湖廣督臣張之洞來電奏催赴任擬將所部慶字營勇丁七百五十名隨帶前往該營薪糧發至光緒十七年九月底止仍另給兩個月薪糧俾資川費該提臣又商借洋槍等件亦酌量撥給業經附片奏明在案又准督臣張之洞轉准兩廣總督臣李瀚章咨光緒十七年十月十六日附片具奏新授湖南提督婁雲慶帶慶軍赴湘借撥軍火並飭蔡金章募勇塡紥緣由於十二月二十八日差弁齋回原片奉硃批該部知道單併發欽此並准督臣張之洞咨商照數騰出饟項以備慶軍支放等因查湖南風氣素稱强悍近年各省遣撤散勇尤多伏莽未淨經臣隨時檄飭各防營嚴密緝拿如禮州溆浦巴陵等處雖間有會匪狡焉思逞皆立時破獲首要駢誅地方幸得安堵兹提臣婁雲慶到湘並將所部慶字營勇丁七百五十名隨帶前來據船操練有素自應設法代爲安置以固疆圉惟富部議减勇節饟之際豈能爲該提臣另增鉅欵再四籌商計惟有就地設法騰挪以全大局擬將總兵彭炳武所帶之虎字營勇丁五百名全數裁撤又酌裁統帶毅安營總兵劉福興親兵八十名統帶親軍申左營總兵劉樹元親兵八十名並將遊擊吳宗長管帶之親軍衛隊裁去九十名以符七百五十人之數按湘勇從前營制有五百人爲一營者有三百六十人爲一營者今擬將該提督所帶勇丁七百五十名改作三百六十人爲一營分爲兩營共勇七百二十名尚餘三十名作爲親兵所有該營弁勇薪糧悉照湘省饟章支發每月共需銀二千六百餘兩提臣駐常德府城乃西路扼要之區與澧州緊接常澧所屬一帶地方前係振字營勇分紥巡防臣與提臣面商以慶軍塡紥常澧各屬卽將振字營勇丁抽出塡紥彭炳武原防之澧陵瀏陽攸縣並湘潭屬之朱亭等處其慶軍月饟應以二月初一日起支至裁去之虎字營弁勇薪糧亦應俟振字營勇抵防後住支免致防地空虚匪徒或乘隙滋事如此一轉移間湘省勇數並未加增月需饟項亦無出入在提臣得所藉手而臣亦可收指臂之助於地方實有裨益該提臣在粤借撥洋槍等件臣接准粤省咨文後已飭善後局委員點騐　日相符仍悉交提臣帶往營中備用合將酌裁湘勇安置慶軍緣由恭摺具陳伏乞皇上聖鑒訓示謹奏奉硃批該部知道欽此○○張煦片再前據祁陽縣在籍知縣黄維哲呈控該縣知縣洗寶幹隱匿謄黄告示浮收錢糧並戶書彭連城等追欠逼命等情經前護撫臣沈晋祥批司飭委候補知縣顧玉成並經永州府知府光煕札飭東安縣知縣開祥曁卸署陵縣知縣沈錫周先後馳赴該縣查明洗寶幹徵收錢糧俱係遵照定章並未浮收花戶完納均皆年清年欵亦無蒂欠光緒十五年奉到恩詔蠲免錢糧謄黄告示當卽徧貼曉諭並將貼過地名具文甲報有案委無隱匿情事其所控艉書彭連城曹洪澤追欠逼命一節經接署縣趙宜琛訊無逼斃人命情事禀覆在案當經臣批飭藩臬兩司提省審辦並飭洗寶幹明曰禀覆去後旋由司委提人証來省督同長沙府知府趙環慶研訊據本任祁陽縣知縣洗寶幹禀稱光緒十五年二月初六日卑職前在祁陽縣任内有民人鄧正元與高治先口角爭毆受傷身死隨經親詣騐明塡格通詳拿獲高治先到案供詞支展風聞黄維哲指官撞騙向高治先之母高叚氏索錢包和並據屍堂兄鄧正英赴縣控告提案訊明黄維哲撞騙未成八月初八日復有黄雞姑被其翁蔣朝聘因紡花懶惰用拳毆傷身死一案卑職當卽騐訊詳報又經黄維哲從塲包和由蔣朝聘出給錢票一百二十千文蔣朝聘於審明定罪後方以被騙等情具詞申訴其父蔣在任亦以前情具控又經卑職簽差傳訊黄維哲由此挾嫌誤控等情由臬可調取縣卷發府查核與所禀相符質之黄維哲據供充當黄姓族長黄雞姑被蔣朝聘毆傷身死之後如何議和先不知情嗣因縣中將蔣朝聘擬罪蔣朝聘之父蔣在任始向黄雞姑之父黄天盛索還和息錢文黄天盛欲留作黄雞姑起荐之資堅執不允並將錢票六十千託爲收存旋因蔣在任控縣究追卽將票錢交黄在盛退還蔣朝聘寢事並未侵蝕入已其鄧正元一案指官撞騙則恃無質証堅不承認又據戶書彭連城陳爲風程尚志同供黄維哲因與洗寶幹有嫌揑詞上控後與其子黄震面言須與議和送錢二千串方准照常徵收錢糧該戶書等均未應允黄維哲卽徧張揭帖攔阻花戶完糧等語查黄維哲籍隸祁陽縣由軍功保奏知縣選授湖北應城縣因聽斷草率性情暴戾奏叅革職嗣後投効新疆軍營光緒十年經新疆撫臣劉錦棠於遵保關外各軍出力員弁案内奏准開復原官尚未補繳捐復銀兩應請叅革審辦等情由長沙府知府趙環慶詳經布政使何樞署按蔡使呂世出會詳請奏前來臣查湖南所屬地方刁紳劣監往往把持公事挾制官吏相沿成習此案黄維哲亦籍指官撞騙包和人命砌詞悞告官吏及所控該縣官吏浮收錢糧各情均應澈底根究以挽頽風而肅吏治除飭藩臬兩司督同長沙府悉心研訊務得確情照例議擬並飭永州府確查該縣徵收錢糧有無流弊據實禀覆核辦外相應請旨將開復知縣黄維哲先行革職以便質審究辦謹會同湖廣總督臣張之洞附片具陳伏乞聖鑒訓示謹奏奉硃批黄維哲着革職訊辦欽此 
 
 

Page 14

 
 
[光緒十八年四月初一日京報全錄]  
　　宮門抄○發抄硃批五道○大臣續奏假滿病仍未痊請准開缺調理摺○將軍依奏撤回防營緣由片○大臣　等奏廢員効力斯兩無力完繳台費照例改擬杖徒完結摺○護桂撫張奏恭報接篆日期摺○粤督李奏請獎摧片○又奏道員病請開缺片○護　撫張奏委臬司兼署藩篆片○湘撫張奏揀員請補守備摺○台撫邵奏接收福建巡撫衙門舊奉欽頒王命旗牌日期片○四月初一日工部鴻臚寺八旗兩翼値日無引見○煕敬謝管幼官學恩○明秀假滿請安○松森請假五日○吏部呈進月官卷○召見軍機○皇上明日用膳辦事召見後至頣和園皇太后前請安畢還　○發抄崧駿奏温處道趙舒　赴任奉硃批知道了欽此○又糧道世春帶印押運北上奉硃批知道了欽此○又候補道吳鴻烈等期滿甄别奉硃批吏部知道欽此○又四品封職周陰棠改獎奉硃批周蔭棠着傳旨嘉獎欽此○希元奏請以另補令張景祁補連江令奉硃批吏部議奏欽此○○奴才續昌跪奏爲假期屆滿病仍未痊謹再籲懇天恩俯准開缺調理恭摺仰祈聖鑒事竊奴才自去冬患病疉次蒙恩賞假正月閱曾經瀝陳病狀籲懇天恩開缺調理奉旨賞假兩個月毋庸開缺欽此仰蒙鴻慈逾格不禁感激涕零當卽赶緊調治冀可速痊及兩月以來煎丸並進滋補迭施雖亦不無微效而氣血兩傷虚弱過甚精力仍形委頓步履亦覺蹇澁醫者云患病日久元氣過虚必須寛以時日緩爲醫治庶可逐漸就痊伏思奴才病軀職渥荷容但稍能勉强支持亦何敢冉瀆宸聰致辜高厚無如現在病勢急切實難望痊再四思維惟有仍懇天恩俯准開去奴才各項差使俾得缓爲醫治奴才現年五十五　精力未至衰頽如能設法調理諒不難漸臻痊愈一俟稍可支持卽當泥首宮門求賞差犬馬微悃尚思圖報於涓埃萬不敢自外生成稍耽安逸所有奴才假期屆滿病仍未痊謹再瀝陳下情籲懇天恩俯准開缺調理緣由恭摺具陳伏乞皇上聖鑒謹奏請旨奉旨已錄○○依克唐阿片再去年十一月初間朝陽教匪滋事會經吉林將軍長順電請總理衙門代奏添調黑龍江齊字軍及奴才新添鎭邊軍馬隊同赴伯都訥恊防奉旨著與定安依克唐阿會商辦理欽此欽遵奴才當卽飭派署統領扎克丹布帶領馬隊一營星夜馳赴伯都訥業經奏明在案嗣因朝陽等處教匪一律剿滅防務稍鬆復經吉林將軍長順於十二月十八日將扎克丹布所帶一營由伯都訥撤回於二十六日到防歸伍謹附片陳明伏乞聖鑒謹奏奉硃批該衙門知道欽此○○奴才惪銘吉陞阿跪奏爲効力廢員三年期滿無力完繳台費照例改擬杖徒完結恭摺具奏仰祈聖鑒事竊據張家口管站部員凱音布詳報廢員常陞阿係吉林鑲黄旗滿洲海明佐領下人前任防禦緣事革職發往軍台効力贖罪捐派第十四台　差於光緒十五年二月十三日到台之日起扣至本年二月十三日三年期滿又廢員寶山係京城正白旗滿洲恩榮佐領下人前任護軍校緣事革職發往軍台効力贖罪指派第十台當差於光緒十五年二月二十八日到台之日起扣至本年二月二十八日三年期滿查該廢員等各應交台費銀兩無力完繳業經呈報在案查中樞政考例載坐台廢員武職守備以下之員三年期滿不能完繳台費者於期滿時　由軍台都統鈔錄該廢員獲罪原案並聲明不能完繳台費應改擬杖徒完結緣由具奏請旨其改擬杖徒者軍台都統卽將該廢員發交宣化府飭縣撥役逐程遞解係旗員解交刑部照例辦理等語今廢員常陞阿寶山各在合効力已滿三年旣經呈報無力完繳台費自應照例請旨改擬杖徒完結恭候命下發交宣化府飭縣撥役逐程遞解刑部照例辦理僅摘叙各該廢員緣事案由恭呈御覽所有在台各廢員効力期滿照例改擬杖徒緣由理合恭摺具奏伏乞皇上聖鑒訓示遵行謹奏奉硃批著照所請該部知道欽此○○頭品頂戴護理廣西巡撫布政使臣張聨桂跪奏爲恭報微臣接護撫篆日期叩謝天恩仰祈聖鑒事竊臣接准兩廣督臣李瀚章電開本年正月二十九日接總理衙門來電奉旨李瀚章電奏已悉廣西巡撫著張聨桂暫行護理欽此知會欽遵等因到臣旋於二朋初五日准撫臣馬丕瑶委員署桂林府知府孫欽晃署撫標叅將梁效賢將廣西巡撫關防曁王命旗牌等件齎送前來臣當卽恭設香案望闕叩頭謝恩祗領任事伏念臣籍隸江南服官嶺右由京秩而銓旬任晋郡守而歴監司臬司旋陳藩條荐陟迭蒙簡摧謬邀特逹之知未報涓埃彌切　兢之懍兹復渥承寵　暫領疆符聞命自天伏慚無地竊維粤西地居邊徼巡撫疆寄躬膺政務殷煩責任重大舉凡安民察吏籌餉練兵以及地方一切事宜在在均關緊要覺措施之非易期控馭之得宜臣在粤有年於地方情形雖知梗槪而迂疎寡效艱鉅難勝隕越時虞靖共倍懍臣惟有實心實力認眞經理遇有要事電商督臣妥辦不敢以暫時攝篆稍涉因循以期仰答高厚生成於萬一除接印日期恭疏題報外所有微臣感激下忱理合恭摺具陳叩謝天恩伏乞皇上聖鑒謹奏奉硃批知道了欽此○○李瀚章片再三品銜在任候補知府羅定直隸州知州署香山縣知縣楊文駿器識閎遠爲守兼優臣於光緒十六年會以循良保薦該員始終精勤不懈署理香山年餘興利除弊治行爲通省之冠前歲順直災賑一手勸捐數萬金兹復自捐銀一萬餘兩爲地方養士恤民起見殊堪嘉許雖據禀稱不敢邀獎而臣知其賢能未便匿不上陳該員係實缺直隸州知州在任候補知府可否仰懇天恩量加獎摧以爲實以愛民者勸出自逾格鴻施謹附片具陳伏乞聖鑒訓示謹奏奉硃批楊文駿着在任以知府卽補欽此○○李瀚章片再據三品銜肇陽羅道多齡禀稱素有下血之疾近來舉發較甚神疲心悸將成怔忡不敢以病軀戀棧禀請奏懇開缺回旗調理等情前來伏查該員患病屬實相應請旨准其開缺照例飭取各結給咨回旗所遺肇陽羅道係冲簡缺廣臬有應補人員應請扣留外補現在地方緊要查有二品銜特用道吳仲翔老成穩練勤幹有爲堪以署理經臣等檄委接署以免貽誤謹合詞附片具陳伏乞聖鑒謹奏奉硃批吏部知道欽此○○張聨桂片再臣欽奉恩旨護理巡撫篆務其藩司本任自應遴員署理查有署臬司張人駿心細才長通逹政體堪以暫行兼署除飭行遵照外理合附片具陳伏乞聖鑒謹奏奉硃批知道了欽此○○頭品頂戴湖南巡撫臣張煦跪奏爲揀員請補守備員缺以實營伍恭摺仰祈聖鑒事竊臣標右營守備員缺上年十月准兵部咨以俸滿守禦所千總冷玉華擬升光緒十七年八月十七日題十九日奉旨侬擬用欽此本年正月復准部咨冷玉　現丁父憂應將所守備扣除另補仍留千總原任俟服滿後再行升轉所遺湖南撫標右營守備應用儘先人員行令照章揀員請補等因伏查臣標右營中軍守備駐紥省城有巡防操練經理　糧之責非精明幹練營務鶉習之員難期勝任臣遵卽在於湖南省儘先守備班内逐加遴選查有儘先補用守備陳高亮年五十一歲湖南長沙府長沙縣人由武童投効軍營在湖北省疉次打仗出力遞保千總復於江西肅清青陽解圍案内保奏同治二年十二月二十日奉上諭着以守備儘先補用欽此嗣因凱撤回籍收入臣標左營差遣該員年富技嫺諳習營務以之擬補洵堪勝任查部行革程請補儘先班次如係聲叙人地不宜至多不得過二十員兹接部册儘先名次在練高亮之前者尚有凌學文黄光才彭在上謝殿元李文亮黄國璋鄒俊祿或到標未久尚須學習或於營務未能諳練均未便遷就擬補致滋貽誤今陳高亮雖儘先名次稍後而在營　裨有年營務熟習飭查前在本省及他省均無叅革朦保情弊無仰懇天恩俯准以儘先守備陳高亮補授臣標右營中軍守儘員撾结於營務有裨如蒙兪允俟部覆至日給咨送部引見再該員籍隸長沙府屬容俟奉准部覆再與隔府别營之員揀選對調以符定制除飭取該員履歴咨部外謹會同湖廣總督臣張之洞湖南提督臣婁雲慶恭摺具陳伏乞皇上聖鑒訓示謹奏奉硃批兵部議奏欽此○○邵友濂片再台　巡撫衙門王命旗牌未經請頒經臣友濂咨准兼管福建巡撫閩浙總督臣卞寶第於光緒十八年二月初四日將福建巡撫衙門書奉欽旗王命旗牌八面軒付飭委候補縣丞王文灝齎送前來臣友濂恭設香案望闕叩頭祗領所有接收福建巡撫　　　　　　　命　　　　　　　　　片奏報伏乞聖　　奏奉硃批　　　　 
 
