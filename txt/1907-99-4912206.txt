# 1907 - 99 - 4912206

 

Page 1

 
 
   
 
 

Page 2

 
 
宮門抄 
[電傳宮門抄]  
　　三月初三日召見軍機鐵良壽勳王士珍 
論說 
[日本人之對於中國留學生（續）]  
　　日本靑柳篤恆來稿 
學堂開矣。雖用以代昨日之科舉。然門户狹隘。路徑險阻。攀之尤難。則不免低徊佇立於門外。爲風雪所困苦耳。循是而仍欲遂其登龍門之望乎。一身之榮譽。將因何以求之。國運之挽回。將因何以策之。於是乎無數游學生。乃如聆體操口令。整飭其向右轉之步。相與辭學堂之門。指東航之路。不憚千里之遥。大有如潮之勢。北者抵天津。南者達上海。互相語曰往東京往東京。趁日本行之便船爭先乘附。一船之乘客旣滿。有求附二次三次旣滿之船。至跼促於船室之一隅。而仍若不易得者。試觀此急於東渡之中國學生。東京各學校之學期學年不問也。學年之中途拒絶入學亦不問也。而惟有熱中之實狀。以一時一刻速抵東京爲快。 
都下中國留學生之現在數將以一萬計。此皆由於科舉全廢。學堂不足。且遊學歐米。則一時無派遺數萬學生之費。而不得不東航我邦。滔滔如水之就下者勢也。男生勿論矣。乃纒足困步之漢族女生亦來此。男女之學生。有半百者。有總角而未冠者。方其來也。必越萬里之波濤。其旣來此異域也。起居服食。咸憾不便。其困難之情。豈其内地人所可想像及之乎。噫彼等何故必冒此種種困難而遠遊學於我邦乎。 
夫國衰則萬機弛廢。不復易振。今之中國。求學無其方。讀書乏其處。二萬男女老幼之學生。雖負笈異邦。徧嘗艱苦。而猶不怠者。語其由來。宜淸國國家之責矣。余於途每遇中國學生見夫老書生女學生等。步行遲緩。手携書物。往來於霖雨泥濘之中。因之慨然爲中國國家浩歎。而又不禁爲中國學生。灑萬斛之淚也。夫見一二之男女學生。轉而思及其國家。人且笑其爲處女之情。婦人之淚。以是比較。則起一種不言無限之感情。有沈默良久。不知其幾度者矣。噫吾日本國民。推察彼等之境遇。與彼等國家之現狀。對於彼等。不可不振起淸凈無垢之親切心。是蓋吾鄰邦之責也。彼輕蔑中國國民爲未開化。而獨以已身爲文明開化之先覺。自豪者或爲無謂欺妄之歡迎。過其度以待遇彼等。逸神聖之常軌。但增長彼等之自負心。而切要之學事。則隨處躬自陷於墮落者。是皆不辨善鄰之誼。爲破廉恥漢耳。是誤鄰邦可愛之靑年之方針。損母國名譽之國賊耳。余當鳴鼓叱咤。排擊此等之鼠輩。中國學生。宜隨在毋忘至我邦受敎育之事。而失其恭敬之儀。本邦人亦隨在對於中國學生。表被潔之同情。而不苟爲粗慢之行。夫余所謂淸淨無垢之親切者何乎。彼等有一寸長。必處以獎勵激揚。是至誠耳。若具有一尺之短。則嚴爲訓迫。無所假藉。以矯其弊。是亦至誠耳。余對於接觸中國人之我邦同胞及學生諸子之希望。豈有他乎。 
今也中國維新之大業漸興。而根本的實行。在於敎育普及。學制完備。敎 
 
 
 

Page 3

 
 
員有人惟。修高等專門業者。須留學他國。餘將悉於中國内地施其敎育。以親造就國家有用之材。而必使共無遺憾。中國者。畢竟中國人之中國耳。中國之子弟。早晚中國人當自爲之。余對於中國敎育之希望。蓋卽是耳。 
專電 
[電一北京（三月初三日未刻）]  
　　日前英使又至外部催江孜通商事宜請速照中英藏約辦理（貢） 
[電二北京（三月初三日酉刻）]  
　　北京分科大學校現已定於安定門外擇地建築至舊有貢院則改造高等師範學堂（大） 
[電三淸江 <（三月初三日辰刻）P ] 
　　申中新時南五報館前傳食嬰事已經督憲特派舍弟徧查並無其事弟到袁浦密訪知實係誤傳刻下麥苗尙好高梁耔穀已漸布種惟春賑欵少仍難普濟死者已矣生者苟延四野凄凉目不忍覩仍望登報廣爲募捐起死回生功德無量許鼎霖冬 
譯電 
[倫敦電美國中部戰事已平]  
　　美洲中部戰事已畢宏都拉斯民主國總統已請降於尼嘉拉揩國矣 
[栢林電俄國籌借債欵]  
　　俄國财政部大臣預計國庫所需之數必須籌借債欵計羅布二百兆元 
[東京電東京日報被封]  
　　東京社會日日報業被封禁 
譯函 
[選派陸軍學生赴法游學之計畫]  
　　陸軍部尙書鐵良與駐京法使巴大臣商定每年派陸軍畢業學生十五人赴巴黎入法國官立陸軍學校肄習法國軍學以六年爲期學費由國家籌備畢業後再入法國軍隊見習六年則以後十二年之内中國陸軍可得合格之學生九十人辦理軍務中國政府允准俟各學生學成回國當按其所學不拘官階授以相當之職任鐵尙書現與直督袁宮保商議於保定陸軍學堂頭班學生及直隸山東兩省六鎭陸軍將校内選派第一批學生十五人送往法國 
[直督謀放東三省總督之謡傳不確]  
　　上海某報近曾載稱直督袁世凱用銀三十萬兩運動慶王李聯英及各大員謀放東三省總督直督與日本人素親當能達其目的云云現據某大員述稱此說全屬子虚無一字的確蓋北京政府並無意將直督調往滿洲或以東三省統歸該督管轄且中國北境英法德日本四國戌兵尙未撤盡袁督坐鎭畿輔重地兼任北洋通商大臣辦理各項交涉職任重大目前國家多難之秋决不致如謡傳所述調往他處况袁督兵權雖解而聖眷固未嘗少衰耶以上譯字林報載西四月八號北京訪函 
緊要新聞 
[陸軍部奏定考核軍政辦法北京]  
　　本年考核軍政章程現已由陸軍部議定其内容共分爲四項茲特略紀如下（一）操守（二）才能（三）槍砲（四）文理所有京官軍政在外火器營操塲試驗預定五月初一日竣事刻已具摺入奏奉旨依議矣（辰） 
[陳夔龍亦阻改外省官制北京]  
　　上月二十四日蘇撫陳夔龍有密奏到京略謂民情浮動國計多艱議改外省官制一事務請暫時置議以免他虞云云摺上留中（貢） 
[銅幣局總辦吞欵革辦詳情福州]  
　　閩省銅幣局總辦候補道馬景融經度支部奏革拿辦將挈眷潛逃來滬等情已誌昨報茲得上月三十日福州訪函知馬觀察業已被押其潛行逃遁者係其家屬特再節錄如下考查銅幣大臣陳玉蒼侍郎到閩後查悉馬江銅元局總辦馬觀察侵蝕公欵聲名狼籍且爲上海義昌成等五家控告因電請度支部卽予奏革二十八日陳侍郎傳馬觀察與首府同時進見略詰數語卽飭首府帶回派府經歷在府署花廳看管侍郎復囑令首府到各號查檢有無存欵查悉惟蔚泰厚存有一千餘兩其餘各莊因馬觀察刻薄寡情早絶往來現馬觀察已囑家屬遠遁並聞牽涉福泰銀號經手虞友山謂當時購辦機器係由虞經手陳侍郎得悉當卽傳虞詢問而虞遲遲未到刻又飭府籤差拘拿矣（欺） 
[續紀加捐淮商鹽票問題揚州]  
　　江督擬在兩淮籌捐巨欵己誌前報茲聞江督初意祇欲在淮籌欵一百萬嗣因淮商堅不認可故有指捐票本之說淮商得此消息無不戰懼連日在曾公祠會議力籌對付之策現聞議定願認捐一百萬兩惟須奏請獎勵業己公請兩 
 
 
] 

Page 4

 
 
淮運判毛昌駿晋省商辦矣 
聞江督于上月二十八日又電催運司飭將老票花名逐一淸查無分晝夜查竣卽飭承造報送院立候核辦毋稍延緩致干未便云（止） 
[俄人開採滿洲炭礦之調查哈爾賓]  
　　哈爾濱專函云滿洲煤礦凡在東淸鐵道附近者多爲俄人開採近又陸續探獲礦脈無數亦將從事開採茲將滿州北部沿鐵道東煤鑛由俄國人開採者詳細調查如下 
[（一）西碑嶺煤礦]  
　　西碑嶺在寛城子車站東南三十里之處鑛脉頗旺現由東淸鐵道公司開採每日得炭約數萬斤該處車站以北火車所需煤炭皆由該礦供給惟炭質粗劣僅堪爲鐵道燃料之用 
[（二）札來諾爾煤礦]  
　　札來諾爾在滿洲里之東煤礦相距鐵道稍遠光緒二十八年由俄國人開採礦脉亦旺炭質較之西碑嶺爲佳開採之際雇用中俄兩國礦工從事惟現出炭比前略少云 
[（三）黑龍江右岸煤礦]  
　　黑龍江右岸煤礦卽在蒲拉科烏耶司芝烏司卡對岸距岸約五十里之處前由俄國休職大佐比老夫出名開採今則使一華人禀蒙中國政府允准按照新章開採 
[（四）一面坡附近煤礦]  
　　該礦在東淸鐵道東線一面坡車站附近爲新發見之炭礦東淸鐵道公司曾於本年正月初七日前往詳細查勘近已特派技師等十餘人前往經營矣 
[（五）哈爾濱附近煤礦]  
　　該礦亦新發見之礦在距哈爾濱約五十餘里之處礦區甚廣綿亘約數俄里近頃曾經俄人試開係屬無烟之煤試驗炭質極佳苗亦甚旺東淸鐵路公司日前又派調查員馳往調查擬卽從事開採 
[（六蘇城煤礦）]  
　　蘇城地係烏蘇里所屬該處炭礦十年之前卽經俄人開採惟其運炭之途直至去秋始修築完全 
以上各礦聞將供給東淸鐵路全線之用故即在東淸鐵路公司内另設一部專管經營煤炭之事現該公司之商業部正在提議此事云（星） 
[阻止俄員私勘庫倫路礦北京]  
　　庫倫辦事大臣延祉電告外部現有俄國商務大臣帶領工師踏勘庫倫至恰克圖路線並將伊羅河一帶金礦苗質逐一采驗請照會俄使令其迅速出境云云外部已據情照請俄使速電阻止矣（貢） 
[收回津鎭鐵路之困難]  
　　中國官塲前議將天津至鎭江鐵路贖回自辦原議以關内外鐵路所得餘利備贖現聞此項餘利不敷贖回之數故目下南北洋大臣正在恊同計議此事譯大阪每日新聞（穎） 
[川漢鐵路之内容]  
　　川漢鐵路己決定開辦純爲私立社會性質公舉喬樹柟爲總理胡峻爲副總理擬定規則五十九條第二條言此綫起點成都由重慶過萬縣至湖北宜昌爲終點工事共分三段第三條股東限定華人第四條資本總額五千萬第一次先募一千五百萬第四十七條工程師可延外國人惟當以中國人爲總工程師第五十五條湖北之綫路當與湖廣總督協議另定章程譯大阪每日新聞（穎） 
飢荒錄要 
[密查縣令縱匪搶米杭州]  
　　浙藩信方伯密札紹興府貴太守略謂訪聞紹屬自辦平糶後人心甫定詎有幸災樂禍之徒藉詞米貴遂乘機煽惑愚民傷燬米店搶奪富户幾無虚日如山陰龍尾村因有劣生邵宗節邵潤生邵嗣光等包庇該村惡棍邵給祥邵連法二人聚衆紏搶雖已禀縣拿獲而山陰縣瞿令鞫問一二語並不訊及搶劫以致該痞棍益復胆大肆意劫奪擾及鄰村之福全山峽山各處瞿令皆置之不問其内幕又皆陋劣無能顚倒黑白現雖該令己經交卸究竟平日居官若何操守若何其所延幕友聲名若何旣有所聞自應密飭澈查仰卽密查明確據實禀復核辦　將平糶事宜妥爲籌辦毋違（别） 
[蘇撫電飭密查屯户松江]  
　　松江府戚太守昨奉撫憲電諭内開據奉賢紳士范鎔等禀該邑米粮向恃華婁金三處接濟近來郡城紳富店商積米百餘萬石四鄉尙不止此閉不出糶致奉民待哺嗷嗷衆心惶惑請飭府派員調查存米確數示諭華婁金三邑富商凡遇奉邑米商往購持有縣給護照者一體平售不得留難並由官保護出境至奉商請照應由各區董稽查報縣以防流弊等情查所禀情詞迫切應准照辦除行司轉飭外希卽查照分别辦理母任遏糴滋事並飭李令趕緊照章備價分領洋米漕米開辦平糶爲要等因太守奉飭當卽委員密查各處屯米實在數目並飭各該縣一體凛遵辦理（能） 
[搶米首犯解府松江]  
　　靑浦縣境搶米首犯陳阿根王和尙兩人業已拿獲靑邑張蓬仙大令卽於初二日派令差役親兵押解來郡當奉戚太守飭發華獄暫禁（伏） 
本埠要聞 
[江督派員嚴查匪黨]  
　　江督訪聞通州人某曾在閩廣謀人財產近又投入革命黨潛至江北運動紅幇梟匪向外洋購有九响快槍一千枝小六磅鋼砲四尊濳運至張王港起岸等情因派本轅巡捕米遊戎率領員弁至吳淞江陰及江北通州一帶購線查緝故連日淞口至張王港均派船偵查異常嚴密（习） 
[海晏輪船查無革道眷屬]  
　　昨報紀派員守拿己革道員一則茲悉昨日黎明時海晏輪船駛抵淞口曹何二委員卽帶同楊探至該輪搜捕並無該革道蹤跡亦無眷屬在内隨卽回轅禀覆（速） 
　　按此條應與緊要新聞内銅幣局總辦吞欵革辦詳情一則叅觀 
[荷蘭領事署遷移]  
　　初三日字林報云上海荷蘭領事署於今日遷至公共租界愛文義路四十八號房屋内辦公 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
譯件 
[美國修改華人入美章程（續）]  
　　第二十二條如有華工遷回美國當其行抵章程第四條内所載之美國口岸時該華工應將回美執照呈交該口岸辦理華工禁約之官員查驗如所有憑證足爲該華工准人美國之權不相違背則該華工應立卽准其入美否則該華工須俟取有實據後方能照准 
第二十三條倘回美華工業准入境則該華工前次留存之註册執照及法廷所發之執照應卽由發給回美執照之官員發還該華工而將該華工所持之回美執照收回卽在執照内批明日期繳呈辦理外人入美事務大臣如該華工不准入美並須將工人執照一併繳呈 
第三十條所有下開銜名之官員已各奉其政府之命有按照一千八百八十四年核定之律例之第六節所載發給華人執照之權 
第三十八條按照一千九百零二年西四月二十九號核定之律例之第一節所載則凡不入禁例之華人或係美國海島屬地之居民皆須遵從一千八百八十四年西七月五號核准之律例之第六條故此等人民由美國此海島屬地赴彼海島屬地或由此海島屬地赴大陸屬地應由該海島屬地行政官所派之官員給以准單至一千八百八十四年西七月五號核定之律例第六節所載不在禁例之華人在他國向美國領事官或外交官請領之執照如由美國海島屬地口岸起程他往應由該口辦理華工禁約之官員取銷惟旅　之利益則按照章程第三十七條所定除華工外各項華人皆得一體均沾據一千九百年西四月三十號核定之律例之第四節則凡於一千八百九十八年西八月十二號蝦夷島居民皆己視爲美人中國種類之人如有切實之證據亦得援例呈請至僑居蝦夷島之中國人民必須向駐紥火奴魯魯之中國總領事領具執照此項執照應由該口辦理外人入美事務之官員查驗外交官及領事官皆不過問斐律濱羣島管理民事之巡撫按照一千九百零四年西九月二十三號頒發之第三十八號行政訓條委派瑪尼拉海關關員按照一千八百八十四年西七月五號核准律例之第六節發給執照於該島華人此項執照無論如何必須呈交華人入美之口岸之官員查驗該口岸官員應將此項執照與外國官員所發經美國外交官或領事官驗明之執照視同一律若駐紥瑪尼拉之中國領事所發給庽居斐律濱羣島華人之執照當由瑪尼拉海關關員查驗一經驗明卽可作准 
内治部 
[新任閩督出京消息福州]  
　　閩中官場昨得京電知新任閩浙總督松鶴帥定三月初一日出京現派定赴滬迎迓各員已禀辭起行（主） 
[鄂臬又定訴訟簡便法武昌]  
　　鄂臬梁廉訪前訂訴訟法七條已紀本報茲廉訪又定訴訟簡便法五條粘貼頭門照錄如下一口訴勿須書吏錄供卽以審訊委員問明一句錄寫一句以杜書吏舞弊之害一口訴有案在前者須與原呈口氣相合倘敢任意揑造查出懲究一口訴如係抱告須能明晰所控情節設有一句含混准其次日再訴一口訴無有確實歇家者不審一婦女上控無抱告者不審（今） 
[都轉升遷之傳聞揚州]  
　　寗藩繼方伯自請開缺戒烟後聞江督擬奏調淮運司趙都轉升署寗藩至淮運司一缺則以滬道瑞觀察署理滬道缺以穆克登布署理不知確否容俟續探（門） 
[議禁懸掛國旗北京]  
　　聞政府某公近上條陳不准公立私立各學堂以及商辦各工廠銀行大小鋪户擅掛國旗以免褻瀆（貢） 
　　按近日商家之掛洋旗者多矣政府不禁掛洋旗而反禁掛國旗可謂無國家思想者 
[諭禁假冒公司混免釐稅湖南]  
　　湘省凡遇鐵商裝運鐵觔抵埠向章由商人報行赴局換票完稅近有湘潭縣奸商假冒南路礦務公司任意包攬抗繳行用厘稅縣宰任大令特於前日會同厘局出示諭禁略謂嗣後鐵商販運鐵包抵埠無論起坡過載凡係元同界方餅鐵大小板各項熟鐵仍應照章投行納稅不得借南路礦務公司爲名朦混偷漏如係礦井取出礦子實屬生鐵即爲收過井稅似此生熟各别厘金井稅劃然分淸自不容奸商託名假冒以杜弊混而重厘課云云（亦） 
[膏捐局撤銷蘇州]  
　　蘇省膏捐局已於二月三十日裁撤辦理是差之候補知縣劉鴻現奉上憲調委禁煙局稽核文案已於初一日謝委到差（出） 
[閩藩牌示]  
　　厦防同知斐汝欽丁憂遺缺以現署同安縣鈕承藩調署遞遺同安縣缺以現代厦防同知試用知縣寗雲漢署理又署福防同知張文治撤任遺缺以升補斯缺之本任南平縣姚步瀛先委署理又南平縣員缺以試用通判李懋猷代理（到） 
[二月分敎職選單]  
　　敎授直隸大名李殿和保定舉甘肅寗夏謝錫圭鞏昌舉四川重慶艾畫堂順慶廩貴州都匀王琪林安順廣西潯州王震桂林慶遠張之華桂林俱舉敎諭山西吉州袁天培太原福建閩縣王藍玉台南俱舉廣東顺德曾廣銓肇慶廩浙江石門何楙紹興雲南雲龍徐登鰲曲靖俱舉直隸安州朱鳳藻河間廩河南濬縣張霦汝寗增浙江建德鄭繼書杭州湖北公安劉森黃州俱廩廣西懐集胡燕賓上思廳永安州莫吾鑒梧州俱舉訓導奏天康平于濯漢順天歲吉林雙城廳郝瑞橋順天附山西屯留左廷麟平陽拔安徽池州府胡遠濬安慶舉福建福鼎林經元永春州附浙江武康傳崇黻紹興附雲和鮑錕温州拔雲南富民劉靑照曲靖舉曲靖府羅正起廣西州恩貴州修文孫承霖銅仁拔黎平趙煌安順舉江西廣昌劉升廷吉安附直隷樂亭劉升祺順德廩遷安張省三河間歲安徽東流馮景和頴州附河南西平張鳳岐許州附山東館陶李之靑州舉福建閩淸章采建寗增廣西𨿅容唐炳森桂林� 
歲（京） 
 
 

Page 11

 
 
外交錄 
[中俄設關重又開議北京]  
　　中俄兩國委員在哈爾濱曾議設關事宜因俄國邀求甚奢暫行停議等情迭誌前報茲聞江吉兩省設關委員日前電致外部請示辦法當即電覆飭其力持前議照各口岸設關成例辦理今該委員又將設關條欵開單提交俄委員再行開議磋商矣（貢） 
[外部不允保護印度學生北京]  
　　駐京英使照會外部略稱印度學生三十名欲赴新疆遊歷請給護照等情久紀本報茲聞外部堂官以前有法敎士和爽借遊歷爲名請頒護照致有煽惑回民需索欺騙之事查印度宗敎不一如該學生蹈法敎士之故轍爲患豈堪設想故即照覆不允（貢） 
[俄國飢民至黑龍江就食黑龍江]  
　　去年俄國南部大荒飢民不下二千萬人雖迭經俄政府撥欵賑灾然杯水車薪終屬無濟近來飢民移徙至黑龍江岸就食者頗衆聞程雪帥對於此事頗費籌畫云（辰） 
軍事界 
[象山縣禀請酌留防軍寗波]  
　　象山縣黃大令日前具禀浙提略謂卑縣土匪張小金等紏衆仇敎擾民抗官擄人勒贖拒傷兵勇一案仰荷憲威執獲多醜遵飭駢誅地方日臻安謐惟餘孽漏網尙夥首要猝難獲案値此年荒時艱民心浮動萬一隊勇全撤難保無死灰復燃之患應請迅賜札飭現駐卑縣之巡防隊管帶謝得勝分勇兩排屯紥泗洲頭庄一排留駐縣城以資鎭攝仰祈察核批示遵行云云（四） 
敎育誌 
[商調測繪敎員武昌]  
　　奉天將軍趙次帥現因創設測繪學堂需用敎員特電商鄂督調師範學堂敎員徐思永彭一卣二君赴奉襄理學務聞張香帥已允飭二君起程前往矣（字） 
[派員調查學務蘇州]  
　　江蘇周提學以學部將次委員來蘇調查學務因委房捐局文案楊蔚光大令先赴江寗考查各學堂學務隨後再委幹員赴各處調查（必） 
實業類 
[織工學堂將次開辦常州]  
　　前署常州府許東畬太守擬辦工藝學堂因當時經費難籌遂作罷論茲府尊德太守曁武陽兩縣令設法籌集鉅欵借天王堂巷養濟院開辦織工學堂並由地方公舉楊君新誠辦理該堂事務業巳立案領欵赴東京定購機器原料日昨楊君已先回里一俟機器原料運到即可招生開辦矣（言） 
[廣生畜牧公司開辦有期鎭江]  
　　溧陽吉金公司總司理楊良駟君紏合同志創辦廣生畜牧公司近在金壇薛埠鎭附近相度地勢擬於牧廠之外另拓荒原二千畝開辦森林熟田二百畝開種稻穀藉動物之糞肥以培植物取植物之所生以飼動物俾相輔而行獲利愈厚現擬合置田山五千畆秋間卽擬開辦共集股銀二萬元每股五元合成四千股分四期交欵第一期每股先繳銀二元章程不日卽可宣布（春） 
[勘辦上元句容銅礦南京]  
　　礦政局禀復詳查各礦及擬辦銅礦情形當奉督憲端批示據禀已悉查江蘇煤鐵各礦已經招商分别承辦者應毋庸議其上元縣屬銅夾山句容縣屬銅冶山現旣無人請辦未便棄利於地應卽由局派委熊倅繼洙帶同礦局學生前往履勘一俟勘定卽行妥籌辦法禀候核明飭辦其餘未辦各礦仍應招商承辦以闢利源仰卽遵照辦理（通） 
[照請飭屬勸辦蠶桑蘇州]  
　　江南蠶桑學堂照會蘇州府何太守略謂據敝堂第一期畢業學生王國鴻等禀稱奉李前總辦札委派往各府州縣巡回敎授導以養蠶各新法以期漸次改良振興蠶業等因生等遵赴各屬按照所定規條逐村敎授事竣返省取有各處回文并日記簿呈送憲鑒在案伏思本堂舉辦巡回敎授原爲推廣蠶桑起見無如各處育蠶之家遇天時不順往往前功盡棄栽桑之處被匪徒竊盜皆作退步之計良可惜也生等再四籌思欲開風氣挽回利權必須見諸實事而蠶業宗旨在桑秧蠶種二端若能廣辦桑秧敎以培植之法多製蠶卵授以養育之功如此則百姓無不樂從互相效法也等情據此查蠶桑爲實業基礎尤爲江南商務一大宗自應勉加提倡應請貴府飭令所屬各州廳縣並分移松常鎭太四屬一體認眞勸辦以興實業望切施行（必） 
[香港廣東航路復興廣東]  
　　去夏香港遭颶風之災往來廣東香港一帶輪船沈沒極多船價爲之驟長邇來沈沒之廣州號新昌號等輪船已經修竣照常行走其失火之漢口號現以往來香港澳門之香山號代之此外又有香廣澳公司輪船五艘法公司輪船二艘華商輪二船艘故邇來船價輕减不復如前此之昻貴矣譯大阪每日新聞（穎） 
[路局又添委庶務員武昌]  
　　鄂督張香帥以川奥漢兩鐵路開工在卽札委會辦等情已見本報茲聞香帥又札委知府曾俊師太守直隸州王司直司馬辦理兩局庶務現已到差（今） 
[衡州小輪定期開班湖南]  
　　湘省自輪舶通行後獲利頗鉅現又有衡州府某商在該郡創設衡利輪船公司業已購到小輪一艘專行衡州衡山漢口株洲等處定於日内開班（亦） 
瑣事欄 
 
 

Page 12

 
 
[烟館大集會議之餘聞蘇州]  
　　蘇省各烟館於上月二十八三十兩日聚衆會議對付徴收加價辦法擬於初一日淸晨齊集撫轅執香求免經臬司飭禁等情已詳昨報茲悉初一日午後廣帮曾由郭韓初代遞禀詞蘇帮則遵諭未遞初一二兩日長元吳三首縣曁各路總察以及禁烟局各員咸集臬署會商辦法朱廉訪之意擬將所征每兩五十文准予减去二十文至限期六月底閉歇一節准寛限二月至八月底截止所有吳縣拘押之發起人郎子峯經張大令訊過一次不認爲首大令仍飭管押捕廳俟過初五日第一期徴收後如相安無事始准開釋云（出） 
[粮船何來常州]  
　　陽湖縣屬戚墅堰鎭前日忽來糧船一艘船中並無一人該處鄉董章某因無人過問上船查看見有稻二十餘石米摺一扣摺内載明裝稻八十石想係途中遇變以致任船飄泊因將該船扣住派人看守一面卽遍貼招紙招人認領（地） 
[批訊車夫推逃公文銅元案南京]  
　　睢寗縣有車夫許萬和推逃義振局公文銅元一案據知縣黃柳臣禀稱屍親許萬倉查在宿境遇害移准宿遷來文情節不符可否札飭振撫局委員訪查等情奉督憲批此案旣經宿遷縣黃令提集訊明宿遷善堂收理路屍事在正月十二而車夫許萬和拐去義振票根銅元係正月十四之事日期旣先後不符許萬倉許萬江等所聞又係傳言並無目見證佐不敢具結開棺請驗其爲冒認屍身希圖抵案已可槪見該令旣已失案於前迨經本部堂電飭又不切實根究反聽許萬倉等一面狡飾之詞輾轉延宕甚且謂此案事在宿境輒欲置身事外實屬謬妄可恨從寛先記大過一次一面飭由徐州府田守立卽行提許萬倉許萬江來郡嚴切訊究勒交許萬和到案追起原𧸄從重懲辦如須馬玉玲等質訊亦卽飭由宿遷縣迅速傳解備質勿任狡延除分行江藩可蘇臬司外仰徐州府迅速遵照辦理（久） 
[差役毆辱堂長湖北]  
　　漢陽道師範學堂監學陳君侃近奉黃提學司改委爲應山縣高等小學堂長特飭二差將扎送往庽所乃該差竟向需索賞錢四元陳不允致起衝突該差役竟敢用武將陳毆傷幸王孝廉葆心適到陳庽將役人喝止現陳己具禀學轅黃學使閱禀大怒卽將二差斥革送交江夏縣懲辦（今） 
[游歷日本博覽會之踴躍廣東]  
　　日本東京博覽會已經開辦故在廣東之日本郵船會社特徧刊廣告自三月一日起所有船價特别輕减聞廣東士紳往游者甚多計省城師範學生三百餘人又他學堂敎習及官吏商人等約五百名上下譯大阪每日新聞（穎） 
[武林軍管帶被押杭州]  
　　前統帶武林軍吳忠選部下巡勇姚有銘等在拱宸橋誣指熊梅生爲票匪訛詐拆稍一事爲督練公所訪聞特傳吳忠選至所問話卽派兵押送到杭州府署交府經廳看管聞中丞己具摺奏參矣（比） 
[尼菴被劫松江]  
　　松郡西門外長壽橋南竹蔭菴於初一夜被盜匪十餘人拆毁籬笆打門而入該尼適雇甲乙父子並某丙等三鄉人修築籬笆下榻菴中聞聲起拒甲頭面肩背被斫數刀傷重倒仆乙丙等亦被斫傷遂被劫去銀洋銅元等物甚多翌晨馳報婁署何大令卽委捕廳履勘（此） 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（五）]  
　　語至此。福問曰。彼與爾妻。非爲親姊弟耶曰然。實爲共祖之弟。故與我妻同歲曰。年幾何。海曰。我妻少余八歲。年三十二。彼僅小數月耳。自雪倫歸後。余卽懸賞。命人入火撥視。求其尸所在。竟不可得。至今晨八句鐘後。始於頽垣下掘得之。福曰。其屍身己燒損否曰。全體未傷。是處去火稍遠。雖頭面衣服。由餘火所薫灼。焦腐不可辦。然此身材纎小之女子。其楚楚之體。固尙未損耳。嗚呼。斯時之余之心。如入百沸。之鼎。其熱度上湧。至熱淚與之俱湧。此可傷之情態。使余不忍一視。而又使余不忍不視。孰意此撫視之頃。忽於余淚眼中復發見非常怪詫之一事。余於是悲憤之餘。更益以奇駭。不覺失聲狂呼。一時余腦大亂。不復能測其理之所在矣。蓋尸身頸項間。有血水殷然外注。浸淫未止。審視之。見項下洞然一窟。喉管中斷。創口深徑寸。其左已傷及後頸骨。刀㾗顯然。是時已八點半鐘。適雪倫自外至。聞余呼聲。逕就尸側驗視之。默然不作一語。良久陡變色而起。前呼余曰。海太爾計何巧耶。雖然。爾具此陰賊狠毒之手段。加以思盧之密。布置之工。不可謂不至。其始目光如電之雪。倫已窺破爾計何。余聞言。茫然不知所指曰。爾言何謂。余甚弗解。雪忽作獰笑曰。海太。爾尙思掩飾耶。觀我姊之頸。刀㾗甚顯。是可决我姊非斃於火。而實斃。於刃。且决我姊之被殺。必在此室未火以前。而此室之爇。其爲縱火無疑矣。由是推之。更可决縱火之人。即爲殺我姊之人。直欲火之以滅其跡耳。不謂火勢旋熄。致尸身未毁。其計遂敗。余曰。爾言誠然然。於余何涉。雪曰。爾疾視我姊。甚於仇敵。日是日寓中無他人。由是决之。非爾而誰。余驚呼曰。雪倫。爾其狂乎。此何事。乃欲相誣耶曰。安得云誣。余更有一事。堪爲此事之左證。余忿然曰。何事。爾試言之。雪曰。爾憶昨晨之事乎。爾當時之兇暴類有狂疾。曾肆言必手刃之。傷哉我姊。終遭爾手。我今卽爲此事之證人。控之法庭。以證爾罪耳。余聞言。頓口無詞。此非常之寃憤。塡胸塞臆。一時竟無以自辦。雪倫遂忿忿去。想斯時赴訴法庭矣。嗚呼。余人亡家破。復遭此不白之奇寃。余之不幸。尙何言耶。阿君因謂此案重大。决非尋常偵探所能理。隨偕余詣君。惟君助之。 
國外新聞 
[英國艦隊游歷波羅的海]  
　　初一日栢林電云英國本國艦隊已第一次整隊開行擬往瑙威瑞典及波羅的海口游歷 
[德國籌借巨欵之懸擬]  
　　初一日栢林電云德意志聯邦普魯士國聞將籌借四釐起息之巨欵 
[法艦炸裂之原因]  
　　初一日倫敦電云法國上議院所派調查戰艦基那號失事原因之大臣已報稱該艦炸裂由於一種名　之火藥所致 
[俄皇嘉許財政大臣之定力]  
　　初一日栢林電云俄皇以財政部大臣高科扶西夫於國民院議論國用豫算時能堅定不爲所摇特向之稱謝 
[日本簡派財政大員駐紥英法]  
　　初二日東京電云日本大藏省總書記已奉簡充財政大臣駐紥英法兩國俟日本銀行總理於西五月間回日本後卽起程前往歐州 
[東歐小國亂事餘聞]  
　　初一日倫敦電云羅瑪尼亚國鄉民作亂雖已剿平然仍散居國内聲言如政府不照其允許者辦理則不允工作 
[船廠工人罷工風潮未平]  
　　初一日倫敦電云德國漢堡地方船廠工人罷工尙未平定今日己在倫敦雇用廠工矣 
[蘇格蘭大學以學位贈給殖民地首相]  
　　初一日倫敦電云昨日蘇格蘭安定堡大學舉行以法學博士學位贈給南斐洲開伯殖民地首相哲美森君那特爾首相摩爾君澳洲紐西蘭首相華德君之典禮洵爲盛舉 
[南裴洲特國首相抵英]  
　　初一日倫敦電云南斐洲特蘭斯哇國首相蒲薩君於禮拜六在南愛孟敦地方登岸該處市長乘車赴船塢迎之在船内宣布懽迎之辭當由蒲薩君操荷蘭語答謝 
[報章評論大員辭職事]  
　　初一日倫敦電云德法兩國報章評論駐埃及英總領事克倫滿伯爵辭職頗表感情克倫滿伯爵辭職一事泰晤士報謂國家失一臂助昨日下議院會議兩黨皆允沿用克倫滿伯爵之政策新任駐埃及總領事高司德當能不加以更變也 
[英艦在海峽互撞]  
　　初二日倫敦電云英國魚雷艇法爾德號與歐司潑雷號在英海峽互撞彼此皆受傷而歐司潑雷號爲尤甚 
[法國之大言]  
　　三十日栢林電云法國聲言法國向摩洛哥所要求者摩洛哥必須照允譯字林報 
本埠新聞 
[滬道札上海縣文（爲擴充警察事）]  
　　照得近來匪徒土棍到處橫行巡防有名無實非廣辦巡警無以策治安尤非整頓改良無以收成效上年本道先將城内巡士派員加練裁汰之後近又將北市巡警學堂畢業各生先就閘北浦東及上寶兩縣交界之 
 
 

Page 19

 
 
處量爲布置扼要設巡一面仍令續招定期敎練厚集其力庶無顧此失彼之虞正在籌度間又奉南洋大臣電飭租界以外責無旁貸必須全力貫注無懈可乘力圖自保主權飭將巡警擴充認眞經理以防覬觎等因究竟租界以外除閘北浦東上寶交界等處尙有何處地方與租界直接應行一律設巡廳由該縣查明合亟札飭札到該縣立卽遵照會同巡警學員察看情形巡局應分幾區巡士共需若干詳加酌定繪圖貼說呈候復核以便彚辦毋稍違延此札（括） 
[示諭民局照章掛號]  
　　關道瑞觀察昨日發出示諭略云奉稅務大臣札據稅務司申稱各處民局所收信件交郵政局代寄現須實行原定章程自後各民局交由郵政局代寄信件須先掛號方能帶寄如不掛號私收信件逕寄卽爲違背定章照例罰究至投寄信件之人務須認明向掛號之局投寄庶不致誤若向不掛號之局投寄一經查出定當倍罰云云（𣏌） 
[尙賢堂會員公餞川督誌盛]  
　　尙賢堂中西官商會員於前晚在禮查西客店盛設西筵爲川督岑宮保餞行主席者爲尙賢堂督辦李佳白先生尙賢堂總董麥葛老君赴宴者爲尙賢堂議董會長呂鏡宇統制李伯行京堂薩鎭氷軍門滬道瑞莘儒觀察電政監督楊彝卿廉訪川督隨員温欽甫鍾紫垣張弢樓周金箴沈仲禮周翼雲嚴子均何丹書吳少卿梁鈺堂諸觀察等英按察司賀大臣意奥瑙威荷蘭四國總領事美國副領事白保羅君等統計在座賓客五十人有中英美意奥丹荷蘭瑙威瑞典十國之人中外聯懽雍容樽俎泃爲一時盛事酒半李佳白君執杯起立祝中國皇太后皇上萬壽岑宮保亦執杯起立答謝並向在座各國領事官稱祝各國君王萬壽繼又由李佳白君執杯起立祝岑宮保康健奥總領事副之當由岑宮保起立答謝並祝尙賢堂興盛復由麥葛老君代尙賢堂答謝少頃英按宗司起立稱述尙賢堂宗旨之正大足使中外輯睦和好無間洵爲有益之舉云云當由李伯行京堂代在座華人致答並祝李佳白君康健旋由呂鏡宇統制略述數語賓主盡懽而散（川） 
[叅戎查檢軍馬]  
　　本城提右營萬棣華叅戎昨日點騐本營兵弁馬匹並定於今日閱城及查檢軍裝鎗械（軌） 
[英國商務委員由滬回京]  
　　字林報云英國派駐中國商務委員賀思君近由香港各口岸公畢回滬於禮拜六起程赴長江各口再取道漢口回京 
[勸抽茶捐]  
　　學務公所董事姚君等日前具禀上海縣李大令以江浙先春公所及京幇水爐公所不肯籌助學費經學界集議擬令各茶肆每碗抽捐一文以資津貼請飭遵照在案不料該公所司董等仍抗諭霸捐昨又由學董邀齊南市各茶館及老虎灶公同集議聞各茶館業已照允矣（永） 
[閘北巡警上差]  
　　閘北設立警察各節已疊紀本報茲悉警察生三十名均已到齊駐宿閘橋西堍警察所内當由警察長呂二尹會同閘北巡局員沈二尹勘定南北大街及西首河浜一帶分撥站巡其夜班在十句鐘後均一律荷鎗以防不測（舟） 
[斥革巡士]  
　　總工程局七十二號巡士貢其林在外招摇被警務長查悉卽將卯名斥革（永） 
[金匱縣提解盜犯]  
　　金匱縣境出有盜案由該縣移文公廨派差探等拘獲陳海寳平阿坤二人已詳前報昨金匱縣原差投廨　奉本官賞洋三十元請賞給各差探並請將陳海寳平阿坤移解金匱關太守著候備文遞解（根） 
[匪徒縱火劫物]  
　　英界派克路富華里王寶生家被匪人縱火除燬失什物外復被刦去皮箱一隻已報捕房派探緝拿矣（莊） 
[南市火警]  
　　昨午裏鹹瓜街口元生糖行樓上失火由各社洋龍救熄僅毁床褥等件（夜） 
[英界火警]  
　　昨晨英界江西路某洋鐵店失火延燒某茶館及西國成衣店共計焚去房屋三幢捕頭當飭探查拿火頭詎該店主夥友已不知所往捕頭著嚴緝核辦（泉） 
[法界火警]  
　　昨晨法大馬路西昇平里某裁缝作失愼經救火會皮帶龍駛往救息計焚去房屋兩間（墜） 
[虹口北鄉失火]  
　　前晚九點餘鐘美租界外北鄉草房失火救火會驅車前往查係界外當卽折回（西） 
[收殮路斃]  
　　昨有年約四十許之窶人某甲行至縣橋南首同昌當前忽倒地身死當由地甲報知輔元堂董備棺收殮（車） 
[上海官事]  
　　飛划營統領郎桂林江蘇候補知州金寳琛昨均到道拜會禀見委署提標右營守備杜步階禀知奉江督札委來申恭送新任四川總督岑宮保本縣幫審委員洪冀昌禀謝札委蟬聯讞政並禀辭恭送川督赴鄂新任川督岑宮保於今日乘海容兵艦起節赴鄂袁海觀大京兆定於今日乘龍武兵輪赴寗前任九江道汪瑞闓今晚乘江新輪船赴九江公幹到道辭行鈞和兵輪管帶馬廷樹禀知由吳淞回（車） 
[更正]  
　　南市裕泰典被焚後因有首飾等未經被燬故於初一日起照常放贖昨報所載己奉道諭開賠實係纒誤合亟更正 
訟案 
[上海縣案]  
　　滬城西門外瞿姓家被搶由工程局獲解陳海寛呂金才朱小二子等到縣經襄讞洪明府研訊三犯供被在逃之徐桂芳逼迫並每人祇分洋两元數角布衣數壟判各釘鐐押候再審○兇犯顧福生陳金富業己正法李大令又移文英廨將同黨王和尙解縣提審王供稱小的羽黨十二人犯案約十餘起明府詰執何械供由福生給小刀一柄己經母親抛棄河中蛤府判釘鐐收監候再嚴訊○砍斃顧爛頭　死西捕案内之小餛飩奉道憲發縣訊　爲永泉紏出打架永泉上樓將顧爛頭砍死小的並未帮兇明府判釘鐐收監再行嚴審○袁少卿屢經本城各局拿辦仍不悛改又至齊家浜張姓家圖竊經傭婦喊捕由巡警總局函送到縣李大令訊究飾賴判責五百板枷號二十鋪示衆两月（車） 
[總工程局紀事]  
　　前報記震源鹹貨行夥沈子堯扭毆巡士唐子球昨由裁判官查明著罰洋三十元充公道○署庖丁毆打巡士徐希文由裁判官判罰洋二十元另賠軍裝費洋十元○生和米行主唐炎寶扭控周祥記欠洋一百三十元判交保限即日理楚○陸稿荐肉莊主扭控貨捐局庖丁張金生欠洋六十餘元張供自愿月拔洋五元判令交保○花　户陸榮生前裝某花廠花價洋一千五百元被紅夥杜阿順中途私取二百元由陸扭案官判杜交的保理處如違押追高罰洋二十元充公另再交還借洋二十元（永） 
[公共公廨早堂案]  
　　公和祥洋人控貨車夫李芝桂王金鐘王紹林等冒取白　判提車夫頭蘇大再訊等情己紀本報昨日有西探投案禀稱蘇大己逃避拘得收鉛之顧子奇到案請訊顧子奇供並無此事復詰王紹林供詞支吾中西官判將顧子奇交妥保王紹林 
 
 

Page 20

 
 
還押限七天交出蘇大其王金鐘李芝桂訊無干涉當堂開釋○女子巧仙係徐陳氏養媳因姑氏朝夕毒打逃出被毛徐氏葛仁扣收留串賣於蔡許氏爲媳由徐陳氏等報由捕房將在案各人解案關太守會同巴副領事判將巧仙仍交伊姑領回詎巧仙哭訴不願遂判將巧仙發捿流所留養一年期滿著徐陳氏帶回不許再事凌虐串拐之葛仁扣枷號一月管押二年毛徐發押本廨一年完案○過犯僧人方扎良重來租界騙取僧人妙英洋五十五元將所設佛店盤給與妙英作抵詎又有他僧前來滋鬧報捕解訊太守判佛店生財一切給妙英具領扎良判押西牢六月期滿逐出租界○沈阿三串竊酒醉洋人袋内物件爲捕拘辦判押一月○鄭召臣控地眅奚朗如圖吞酬勞銀两判交保過堂訊奪○由海門提回之老椿記茶房蔡阿二昨日解案棧主楊欣謀投請追贓蔡供竊洋用罄太守判將蔡阿二發押西牢年半○北京路聚興蘇汕店以病驉作工由探將店主拘辦太守會同巴君驗得驉子的係有病判將驉發放生局留養李從濱開釋○寶豐洋行控唐延生定貨不出隆叙洋行控陳惟彰欠銀不還昨均傳案判唐押候過堂陳交保候訊○禮和洋生行控戴金榮行竊帋料判枷號七天○蔡悅忠控逆子蔡鍚生任意行兇關太守飭提蔡鍚到案判枷示一月發押捕房一年○倪阿六與蘇桂林爭奪姘婦在途打架爲探逮案太守訊得男女均屬無恥判一併具安分切結開釋○探送迷路女孩王阿根到案請示旋有老嫗王氏投案請將外甥女領去太守准之○沈德山沈文榮同控姚少雲沈祝堂等拆梢洋六十七元判交保候訊○探獲上年在南京路攫取某洋人金表之王兆富蔣五羣到案太守判王押十四天蔣押一月○李金財搶取倪褚氏之金壓髮簪爲氏扡住李卽將氏頭顱打破拘案請究太守判李押改良所六月（徧） 
[法租界公堂案]  
　　婦人李紅喜將徐張氏由蘇州誘至上海押入陶李氏花烟間内賣娼陶以來歷不明報捕拘訊張氏稱有夫在常熟被騙來申陳明府判氏發堂候夫具領紅喜押二月○公泰行東前延開達律師控徐南增不交定銅昨日集訊被告延達具拿筆師聲稱銅係羅玉堂所定羅以無欵願讓他人購去興徐無原告筆師辯駁一番明府判各退去候查明再斷○衛鍚源將攙水牛乳出售判罰洋三十元充公○洋人達商遺失皮夾疑李阿坤王雲山串匿報捕一併拘訊李王同供於失物前一同出門何從藏匿判各交保候查明核辦○郁福生以病馬駕車判罰洋五元（契） 
[美租界捕房事]  
　　某西人乘醉至吳淞路滋鬧由捕拘入捕房押候酒醒再核○張晉達將某東洋車夫主長奇踢傷小肚由捕并送捕房捕頭以受傷尙輕著張給資養傷了事○病丐昨在沈家灣倒臥崑山路畔由捕車送捕房着送公廨安插○陳如春前因誘拐婦女飭拿未獲昨由探拘住並搜出兇刀帶入捕房押候查辦（西） 
振務 
[淸江來電]  
　　督憲鈞鑒本州轉奉電飭敬悉去年沬陽灾荒窮黎剝掘樹皮草根原屬有之食嬰實無其事知縣奉電當卽週歷四鄉接見紳董查詢亦稱現在春振已放糶局分設粥廠廣開災民勞來安集堪以資生勘路報告想係傳聞之訛謹慰憲僅都電禀 
[致沐陽劉愼之電]  
　　洋米二千担托鎭局朱丙翁運淸請派人至淸接運以應粥廠之用鑄江 
　　　　　　　　　　　　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
