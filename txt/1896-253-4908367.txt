# 1896 - 253 - 4908367

 

Page 1

 
 
[四史復出] [  圖書集成局啓]  
　　四史者何史記前後漢書三國志是也本局疉印數次因字跡較别家爲大刷印較别家爲清是以購者皆爭先快覩早已消罄兹仍用潔白連史紙重爲印出裝釘每部六十册邇來紙價昂貴稍爲酌加今定價實洋四元二角售處仍在三馬路申報舘並申昌書畫室 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策諭視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學曾新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[閱光緒二十一年通商各關華洋貿易總册撮其大略系之以論]  
　　中國自與泰西通商以後西人之載貨進口及運貨出口釐定稅則載入條約惟收西人之稅不能不參用西法旣參西法不能不用西人於是各口設立洋關每關以稅務司總其成總稅務司常駐京師各關之稅務司調遣黜陟皆歸其主政焉說者謂中國利權皆歸外人操縱恐不免太阿倒持之患不知當初立之時無論華人斷不能與西人交涉且辦事不能如西人之認眞而出入亦不能如西人之無弊所以國家樂用西人漸至反客爲主而華人轉聽命於西人也雖有榷使是其專責而關務一切皆須西人簽字爲憑榷使一若專司其出而不司其久也者楚材晉用於稅務不能謂無裨焉承上海新關惠贈光緒二十一年通商各關華洋貿易總册分門别類出入井然其第一欵自光緒十四年至二十一年列爲年表凡進口出口之正稅復進口之半稅以及船鈔内地半稅洋藥釐金逐年挨次比較某年盈餘某年短絀可一覽而知其第二欵又按年而更按關核總數焉俾知某年某關之盈絀其第三欵又將各關出口進口及復進口半稅船鈔洋藥各稅分華洋而總核之俾知華洋分稅之盈絀卽可知華洋貿易之盛衰計關二十有四曰牛莊曰天津曰之罘曰重慶曰宜昌曰漢口曰九江曰蕪湖曰鎭江曰上海曰寗波曰温州曰福州曰淡水曰臺南曰厦門曰汕頭曰廣州曰九龍曰垬北曰瓊州曰北海曰龍州曰蒙自每關歸稅務司呈報且各係以論各抒所見凡盛衰興旺盈虚消長之理不啻瞭如指掌征稅之法必視貨之價值以爲衡每年收稅多少按之價值卽知貨之多少册中以洋貨進口土貨出洋按年總核列之第四欵中亦以光緒十四年起至二十一年止分列爲表以資比較焉然此猶爲總核之數若欲知各關盛衰則又有各關洋貨進口土貨出洋以及土貨進口之價值每關分核列之第六欵中其由東西洋逕行進口出口亦按關分核價值列之第五欵中然此猶但核在華之稅與價值中國貿易之盛衰興旺耳而各國貿易之盛衰尚無考証也册又將東西洋各國往來貿易總核而分列諸第七款計凡廿一處曰英焉香港焉印度焉新加坡等處新金山鈕西蘭焉大浪山嘴焉幹阿逹焉美國焉南美國焉歐羅巴焉俄國焉而俄國又分兩項一由水路一由陸路圖們江北亦俄地而又分爲一項此外又有日本焉朝鮮焉澳門與小呂宋以及安南暹羅爪哇埃及等國進出之貨價值分核挨登惟僅列本年以備比較盈虚若將逐年比較則有逐年之册本册自當删煩就簡而眉目自清固不必以多爲貴也稅之多少旣視貨之價值而貨之價值又須權其輕重册中又將各關與各國貿易進口船數每年每國共若干隻貨物共若干噸稅鈔之數又附於其下出口如之此爲第八欵其各關互相貿易船隻噸數亦如第八欵之例爲第九欵而又分爲華洋分爲内地凡稅鈔價值船隻噸數均朗若列眉并洋貨運入之發給稅單土貨運出之發給報單亦以各國分核總數洋藥釐金則别爲一項附於其下此第十欵之帳略也自一欵至九欵皆條分縷晰而又綂將各國之來往船隻以及進出次數貨物價值稅鈔噸數等均分爲成數以一萬成爲率某國得若干成則各國貿易之興衰盈絀可以一目了然此爲通商之大綱出入之要領而爲一册中最不可少者也因又推及各國之洋行各國之人丁皆有總數不特西商人丁皆有總數凡通商口岸二十餘處之華人亦皆核有總數可謂留心時務毫髮無遺矣此第一節十欵之大略也未完 
[奉移園寢]  
　　據訪事人函云六月初八日爲醇賢親王嫡福晉奉移園寢之期皇上於是早御素服謁邸祭奠畢駕臨倚虹堂恭俟目送靈輿自後門北至府邸又西至西直門外沿途地面恭備道差至午刻福晉靈輿起駕用八十人大槓黄槓黄繩杏黄縀大罩前有松人松獅松亭儀仗如式四十八人高擡長旛當先引路擡夫均係官溥鑾儀衛夫役穿紅駕衣白差執事人自貝勒以次凡有事者咸著青長袍褂路旁來觀者充溢街巷幾無容足之地云 
[液苑蟬聲]  
　　都門訪事人手畢云六月初間有飢狼自西便門竄入城中附近居民不知是狼無介意者向晚乘昏黑之際狼竟出而咬傷兩人幸被拯救得免飽狼腹是夜有豢猪某家失去小猪二隻從此家人預備火鎗日夜戒嚴迄十數日又不見狼之蹤影云○光緒二十二年四月廿三日據吉林將軍長順等咨行户部據稱遵查吉林省差官管解前次洋藥稅銀五千二百餘兩到部係以錢欵照吉林市平折銀儘數征解當時未經聲明核計短少庫平銀二百十餘兩實係無項可以補解據實聲覆准照前咨市平銀數計庫平核收以免虧累等語刻經户部核計折合之數尚屬相符應卽毋庸置議嗣後委解洋藥稅銀務須折合庫平解部并隨案聲叙折定加平銀數若干以便查核相應移咨吉林將軍轉飭遵辦可也○西河沿五斗齋某官宅僕夫清晨牽騾兩頭至城根沙土中牧放畢僕乘青騾牽栗色騾相隨而返行至西河沿街值雨後泥淖突來某甲從騾上拖僕夫下口稱騾踐泥塗污其衣袴僕連聲謝罪甲仍揪其髮辮不釋且言非涉訟不可旋有乙丙走至乙上前解勸丙自僕手奪青騾韁超乘逸去甲遂釋僕辮乙先走脫僕頓悟三人爲局騙騾頭也者卽伸手扭甲不放並不追赶失騾甲不得脫支撑多時某宅人聞信急來縛甲於泥中向詰失騾蹤跡甲初不承認衆敲撲之將拖送官始吐眞情蓋此青騾曾有某富人愛而來購出價銀二百五十兩未允富人銜之因潛使甲等設計騙騾許以重謝甲等利令智昏商議設此圈套希圖得謝乙丙固牽騾俟甲於廣安門外也某宅乃遣人至廣安門蹤跡之得青騾曁乙丙等遂送之官以詰主使之人云○廣安門内善果寺都門古刹也年年六月六日作會名曰晾經蓋該寺後院有禪房十數楹曲徑通幽甚屬寂靜匝壁匱中滿藏各種禪經是日咸啓篋笥露牙籖錦帙千萬卷請諸大檀越降臨備素齋一日任遊覽焉其僧衆則鐘鼓幡幢唪經唄於佛殿上前殿更有逛廟男女紛至沓來今年天朗氣清雖赤日炎熱却無絲風片雨遊人益夥詎張燈時陰霾忽起風雷挾雨傾注而來其時遊人則已散盡彼蒼蒼者誠作美矣 
 
 

Page 2

 
 
[津沽雙鯉]  
　　天津采訪友人云李少卿觀察前曾總辦鐵路官局嗣以事多棘手依然聽鼓津門兹經河南巡撫劉大中丞登諸奏剡促令赶辦鐵路報銷○法國水師提督某君於本月上浣某日到津俟法國欽差由京來此同赴烟臺十一日會同法國領事及武弁譯員往拜北洋大臣王虁帥晤談良久旣而虁帥以禮相謁十二日循北運河入京有何公幹非局外人所得知也○機器東局雖經鼓鑄制錢而市上錢價依舊高昻何孔方兄竟氣燄偪人如此哉目下每洋銀一圓兌換津錢不及一千八百四十文且私錢充斥每一吊中攙和沙殻總在七八十文以上以致市廛貿易輒起爭端甚至裕國便民之典肆亦有時攙雜小錢亦無怪民生之日匱也夫噫 
[示領息銀]  
　　廣州采訪友人云粵省息借華商之欵應於本月初十日係派第二次息銀大憲雅不欲失信於民特諭令各商届期赴領復飭南海縣出示曉諭云現奉府憲札開光緒二十二年五月十二日奉善後總局札開照得息借華欵凡當時報明在屬庫領取本息由各屬截存期票繳抵地丁錢糧稅項者對由藩臺衙門電飭各屬從本年六月初十第二期起先由該州縣核明應付銀數造册備領赴局領回如期支發仍由各州縣截存期票開列號數繳局向稅務司收回歸欵不得再行截留地丁稅項以免躭誤奏銷在案查六月初十日第二期應付華欵本息每股應給還銀三十五兩五錢按各州縣報在屬領取股票共一千三百四十四股應付銀四萬七千七百十二兩其中雖間有改爲自赴省關領取之票未據各屬報明省案自應以此次第二期各屬繳到領銀印册爲憑第聞各屬股商在屬領取遲早自由由第一期給過息銀期票至今未齊若仍任拖延則局庫前墊未清後期又至何能爲繼且銀存屬庫設遇交替定多糾葛自應由該州縣示諭股商每期定限十日一律領訖逾限不領卽屬自誤凡此逾限不領者飭令逕赴省關稅務司處支取該州縣卽於印册内扣除并將未領之銀同截存期票繳局核辦札府飭縣遵照辦理等因奉此查縣屬華欵縣商本息向係自赴粵海關支領兹奉前因合行出示曉諭爲此仰股商人等卽便遵照本年六月十二第二期應付華欵本息卽逕付粵海關稅務司處支取毋稍延遲切切特示 
[鄂渚珠光]  
　　胡北采訪友人云孝感縣古稱孝昌董孝子允故里也民風古樸農工商賈各安恒業龎然有太古之風惟地勢稍低每届襄水盛漲時必有洪流决蕩今歲受災尤重芸芸黎庶無不蕩析離居鄂中大府聞之業委光化縣梁明府沛英前往查勘矣○漢口新堤左側有圓湖焉止水澂鮮游魚可數盈盈如鏡荇藻交瀠兹者火傘撑空炎威漸偪附近諸童穉輙三三兩兩鳬水以嬉未及兼旬而占滅頂者已不勝枚舉爲父兄者尚其嚴加約束毋任覆轍相循也可○本年上游各府襄水成災各處紳耆後先遞禀憲轅哀懇蠲免糧稅各憲公同叅議飭候補縣程明府雲造前往編查一俟禀覆情形再行核奪○本月初旬湖北督學使者龎大宗師鴻文考試安陸府屬生童已畢於十六日午刻回抵鄂垣翌晨親詣兩院兩司曁諸道府州縣投刺禮也○湖北向有官輪船名曰江清刻因兩江官輪船爲數無多是以張香濤制軍移送至江寗藉資利用○傳聞張香濤制軍接兩江總督劉峴莊制軍移文内開會匪某某等逃匿漢口請爲緝捕等因遂委某員赴漢稽查並飭駐防曁城守諸營分叚嚴拿務獲人言嘖嘖諒非子虚也 
[五茸炎景]  
　　婁縣差役吳槐春之子壽昌前於府試將竣時在西外設局誘賭旋以索欠膽搶青浦某童洋表等物控經府署札縣嚴辦嗣願倩魯仲連向童調處允照賠償僅將壽昌笞責發東嶽廟前荷校示衆尚未滿限詎料地保王某得重賄膽敢私自縱釋任伊法外逍遙依舊在妙嚴寺後和尚坆老巢作摴蒲之戲初尚藉五木訣席地搖攤繼緣陳太尊查禁嚴密不啻三令五申因將青錢二枚用紅白色紙各一貼於字面將錢一旋旋得二河爲龍二字爲虎一河一字紅者爲進白者爲出此誠賭技之異想天開者本月某日下午壽昌偕同無賴數輩復在是處正當采烈興高之會突有甲乙二人口含雪茄烟身穿雪青紡綢衫褲外罩夏布長衫氣宇昻然直入人叢瞯視其旁壽昌等幾疑其爲賭客之闊綽者初不提防二人爲差役也盤桓有頃笑謂壽昌曰何不大展其局乎壽昌遂欣欣然謂曰此地局面雖小但平時諸君光顧儘有劉盤龍一擲千金之概如蒙不棄请嘗試之言甫畢甲隨扭其髮辮謂如汝所言眞賭博中之斵輪老手矣大老爺久聞爾名今日之役定不汝饒壽昌倉皇失措膽戰心驚然猶不悟其適從何來也少焉地保王某至略與叙話旋更引入雲霧之鄉挑燈相對傾談良久二人始滿面堆歡而去逾日壽昌復戴玳瑁茶精眼鏡圑扇輕衫跨坐長耳公行行自得道經城内襪子弄街適與浴堂夥某内相值丙固素所熟識者擬欲借騎焉刻不允丙遂舉手一拍驢乃驚躍數武壽昌便努目疾視怒曰何物狂奴敢來溷乃公耶隨舉所執鞭劈面猛打丙亦不肯多讓方擬揮拳對壘旋經某力爲攔阻彼此始分道而散○又聞秀野橋西首地保邇日亦邀集數人在家叉麻雀時適某署有甲乙在附近茶肆啜茗聞而往視又不耐煩攫其搖鐘牌骰袖而藏之顧頭家立喚地保保至忸怩萬狀滿口支吾旋經人倩孔方兄爲和事老與甲乙附耳低言始寢事 
[照錄浙江藩憲查禁各屬丁書役積弊札]  
　　浙江各府州縣之丁書役三項積弊惟寗紹兩府爲尤甚兹將藩憲龍方伯通飭嚴札照錄之以供衆覽爲通飭事照得州縣爲親民之官是以百姓稱官曰父母自稱曰子民居官者將一親字見得到做得到則衙署内外百弊悉除日與聚而惡勿施斷不至視同秦越無如官不親民有丁書役蔽之也其所以蔽之者非貓鼠同眠之貪劣卽形如木偶之昏庸也百姓知丁書役之有權而父母不可恃勢必惟丁書役之言是聽丁書役之計是從丁書役之勢是畏從此官與民隔絶矣本司悉心訪察各屬丁書役三項互相狼狽欺官虐民言之實堪髮指民間詞訟層層索費費一處不到案一日不了甚或不得見官一面其始代書費若干傳呈費若干期呈費若干總而議差費若干議房費若干議鋪堂費若干案之結不結未可知結則有結費若干領欵則有領費若干取保則有保費若干案如不結累月經年後此之費如故而兩造夤緣請託之費往返食用之費更不知若干不幸責押則有押費若干墳山田土等案官如詣勘隨從之丁書役勢如潮湧實繁有徒夫馬費尤爲無算一訟之興重則數千金輕則數百金兩造不蕩産傾家若輩之欲壑不滿尤可駭者該役持票下鄉其坐轎有轎夫十餘名至二三十名者其坐船有船隻八九號至十餘號者所到之處以地保爲導虎之長索酒食索洋烟擲碗盤毁窓户動輒持鎖嚇詐男子逃匿婦女驚惶非得熟識衙署之人與多方說合不止鄉愚入城不知告狀規例輾轉托胥吏爲之打點入其圈套無以自脫有兩造求息而不得息者然而門以外之蠹役刁書初不敢公然作弊也必與家丁串通一氣而弊始滋管簽押之家丁賣承賣票習爲固然官亦藉爲調劑之資該丁求某承標某書官從而標之求某票標某役官從而標之倘書役覬觎兩造豪富足以分肥不憚出錢數十千數百千而買一票者無怪乎取償於兩造矣至内外樞鈕全操於門丁官以門丁爲耳目爲腹心書役卽以門丁爲咽喉門丁曰可官亦曰可門丁曰否官亦曰否官之一言一動無不可射利招搖民怨沸騰官聲頓壞牽鼻反唇之事比比皆然清夜捫心官須自做乎丁書役做乎抑無法以處之乎官曰父母官譬如家有悍僕虐待其子爲父母者坐視悍僕之侮弄且從而縱容之回護之有是理乎有是情乎該府廳州縣各有親民之責豈於前項虐民之積弊漫不稽查合行札飭札到該縣卽便遵照果其事事躬親廉能自勵不用門丁本司當嘉之重之若自揣不能不用當思作何約束賣承賣票之弊作何革除代書費傳呈費期呈費差費房費堂費押費種種名目作何裁定去其太甚榜示通衢某差到鄉多帶白役作何嚴禁能否票歸添印戳記如票上無名之白役到鄉騷擾准百姓捆送百姓被丁書役抑勒能否懸鑼大堂准鳴鑼喊告立爲窮究著各就地方情形切實籌議限十日内禀覆察奪如其瞻徇粉飾空言塞責陳之禀牘非不官樣文章施之民間積弊牢不可破將來一經控告或訪聞得實定指名提省研究務使水落石出盡法懲治并予本官以應得處分總之官塲通病在一疲字其得力在一勤字戒其疲策其勤官多用一分精神丁書役少却一分弊竇治身而後可治家丁治家丁 
 
 

Page 3

 
 
而後可治書役治書役而後可治四境事有條理觸處洞然操縱可以自如民隱無不上逹親民之道端由於此方今時事多艱以固結民心爲第一要義牧令與百姓最爲切近果能一得民心不爲丁書役所蔽庶害除而利可興本司將禀商撫憲從優奬勵以爲勤政愛民者勸毋違特札 
[反目輕生]  
　　金陵訪事友人云機房某甲居漢西門妻某氏素來琴瑟不甚和諧一日因事反目始僅詬誶繼乃用武經鄰右勸甲至茶寮解怒時天正陰雨逾刻勢若傾盆簷溜如注甲坐甫定有隣孩奔告謂其家機房之左廂土牆塌圮丈許機上之絲想爲壓斷甲聞言懊惱因餘怒未息不卽返家嗣又有人來報云鄰嫗某因見牆塌往彼看視則見某氏仰臥牀上近諦視之則頸項刎破血濺枕席牀隅有廚刀一柄不審是何緣故甲至是始驚惶無措急奔赴家中一覩婦屍不覺涕淚交流膝下尚無子女所幸婦之母族不在本城得免搆釁當卽設法殯殮佈置一切至次晚又爲竊賊踰垣而入攫去衣飾器皿等件約值七八千文噫語云和氣致祥乖氣致戾人毋任一時之氣而致後悔如甲者可爲前車之鑒矣 
[匪亂餘聞]  
　　山東大刀會匪起事焚燬徐州府屬天主敎堂前已屢登於報兹悉此項會匪更擾及單縣境馬梁集經圑練紳董綂率圑丁與之接仗約一日之久匪人大敗受傷斃命者甚多圑丁拘獲二十餘名解赴單縣訊辦山東巡撫李鑑堂中丞以圑董異常出力賞給功牌所有餘匪散入徐州所屬沛豐銅山碭山蕭縣各境焚拆敎堂數處官兵四出追捕始潜行散去所獲匪黨彭姓等四名業已正法惟匪首龎殿先在逃未獲敎堂之賠償欵已由艾董兩司鐸與上憲議妥立據簽押近日徐地土匪又思蠢動阮水三觀察因派兵至舊黄河彈壓 
[謹備呼嵩]  
　　本月二十八日恭逢皇上萬壽地方官例應於二十六日黎明前赴萬壽宮朝賀昨日本縣黄大令發出紅簽飭辦差人等須將萬壽宮陳設齊整以備届時各官恭祝並奉關道憲黄觀察諭飭前後三日俱穿花衣不理刑名 
[循例拈香]  
　　昨爲火神誕辰黎明時提右營叅將廖叅戎松海防同知葉司馬上海縣黄大令縣丞蔡二尹主簿孫少尹典史蔡少尉學師宣廣文城汛李千戎守備程守戎前往火神殿循例拈香關道憲黄觀察公務紛繁故未蒞至 
[飭差彈壓]  
　　今日爲雷祖誕辰本城小東門内丹鳳樓雷祖殿香烟鼎盛接踵麾肩本縣黄大令誠恐擁擠肇事匪徒乘機攫物爰飭幹役薛貴多派夥役分投彈壓 
[虹口小火]  
　　前晚九下鐘時外虹口老街吳阿興豆腐店因晚炊不戒於火霎時烈烈轟轟不可嚮邇幸時尚早鄰里畢集帮同救灌不致燎原然左右人家已受驚不淺矣 
[催繳房租]  
　　提右營叅將廖楚材叅戎現因衙署房屋修理急需欵項曾諭把總袁文鏞等向各城根濠地所搭房屋各户切實開導令於六月朔爲始一律加租藉充修費無如各居户彼推此諉未有端倪廖叅戎刻又以本署旗杆吹折需欵尤亟爰又札飭守備程少庵守戎轉諭各城門百總速將合居户租金按照原價各加一倍仍定六月分起一律加增歸各百總立摺按月逐户收取於月底彚繳立簿登記以備要用務須刻日辦竣分别各衙門詳細開摺呈送查核此係本叅府體念兵艱籌欵濟急起見事在必行毋任藉詞延玩倘各租户不願加租因而阻撓者立將該屋拆除以儆效尤切切等因程守戎奉札後立仰各城門汛弁遵照辦理矣 
[上海巡局瑣案]  
　　沙塲街陸文慶成衣店夥王三祥與徐勝賭錢口角以致互毆扭至十六鋪巡房中局控告李蘭史二尹審得眞情判責王徐各二百板陸一百板各交人保出○昨日總巡鍾受伯明府飭十六鋪地甲在久大碼頭將專事拆梢之周雪桂及原告蔣和尚看管候訊○昨日恒孚荳行夥某甲至十六鋪巡防中局控划船户徐振平硬奪裝貨等情李二尹立傳徐至局訊供屬實判責五十板○誣姦可惡一則兩紀報端曹炳華投縣禀訴後經保甲總巡鍾受百明府函請帶局辦理前晚集訊船婦朱桂林初供曹等將小婦人按倒强姦叩求照辦曹炳華堅稱誣陷因桂林在中流勒加船資以致口角明府曰尚有别情否務必吐實稍可從寛陳毛郎供稱曹係癩痢桂林指以爲油火虫燈曹變羞成怒小的任調並無别情質之曹炳華謝金華供與陳同明府謂朱桂林爾係婦女任意嘲謔放蕩已極且到本局誣稱强姦尤屬無恥之甚研詰至再有何别情由桂林之父乍浦阿四訴稱曹等固是流氓前因派出船捐不允被伊等將櫓奪去銜恨於今誣控以圖報復至强姦一節確無其事求恩典明府得供判將曹笞五百板陳笞四百板枷號半月發十六鋪示衆謝因年輕笞一百板管押半月桂林揑情朦控屢次喝責苦求得免又諭地甲裘鎭不善調停扶同朦混勒索清音酒席等費殊屬不合申斥再三飭退再核○前有徽州會館被竊門上銅環並棺材上銅嚮圈賣與大東門内天泰銅錫店收贜當經總巡鍾明府提該店主到案旋有人具保嗣後經關道憲黄觀察札令提訊嚴懲示便寛縱鍾明府奉札之下又著十五圖地甲交案地甲禀復已往寍波明府將該甲枷號該店門首各情已紀前報刻由該甲將店主周某交案鍾明府提訊供認悮買賊贜實出無心求鑒明府申斥再三判戒責二十下罰洋四百元作爲修理城廂内外各叚栅欄之費並多備錠帛到徽州會館焚化周唯唯遵斷 
[英界瑣聞]  
　　賣菜傭某甲居於南泥城橋墳山路性嗜飲但得杖頭錢輙向壚頭買醉家用之有無弗顧也其妻每婉言規勸甲不依以致時時反目前晚甲又酩酊而歸適家中乏米其妻自怨自艾竟欲自經甲見之竭力救下而妻已氣弱如絲矣甲至此始恍然曰麴秀才悮我矣倘事爲親串所知尚有面目見人乎不若亦以一死謝之遂投繯於其妻覓死之所至此其妻氣已漸蘇醒見而欲救苦於無力因急奔告知鄰人鄰人聞之赶卽救治而已一息僅存因卽延醫診療不知能否無碍也○昨日清晨某輪船滿載客商破浪乘風而至適有杉板船迎頭駛上所載者似是各客棧接客人不料悮觸輪船之首杉板船竟至裂開直浮至太古馬頭始由輪船上人救起若干人餘已不知去向矣○鄉人李三傭於靜安寺側愚園園中人見其朴誠可嘉命送銀蚨二百翼至法租界南诚信途遇甲乙兩流氓隨至大馬路泰昌木器店前向詢洋銀來歴李一一答之甲乙堅稱來路不明以致互相爭閙事爲巡街捕所見一併拘入捕房遣包探黄四福往查知李之洋銀確係愚園中人遣送遂命將甲乙押候解送公堂訊究 
[英廨晚堂瑣案]  
　　李王氏控童文彩姦占孀女掯物不還前晚屠别駕升堂提訊李王氏投案訴稱小婦人年五十有一蘇州府屬元和縣人向藉傭工度日已十餘年丈夫逝世後遺有三女子次女字曰秀林今年二十有八嫁范姓爲室當十九歲時范病殁女兒無所依靠來滬傭工上年八月范父來此小婦人合成一會得洋銀三十五圓給伊收受言明女兒或歸小婦人領回或再醮與人伊不復過問及女兒歸家後不安於室將衣物洋銀搬至童處與之私姘小婦人向之索回女兒與童喝令伊叔阿龍毆辱小婦人全賴女兒養活求恩公斷俾得殘喘苟延童供稱小的係浙江金華府屬蘭溪縣人年四十有一當十九歲時妻子亡故今在治下二馬路設攤售火腿阿龍則在菜市營生秀林於光緒十八年十月初四日經其胞姊郭李氏爲媒勸小的出洋銀五十圓娶爲繼室言明奉養岳母終身不料岳母迭次與小的吵閙今又成訟叩求大老爺恩斷至成婚時所立筆據已被岳母取去矣秀林供稱小婦人年二十有八十七歲時嫁范至十九歲范病殁小婦人先傭於德元館主婦某氏家歴三年又在别姓家傭工光緒十八年十月初旬小婦人在無錫母親與大姊函追來滬送入童處取去洋銀五十圓小婦人旣已再醮與童母親何如又思領去目下童看待小婦人頗好嗣後或好或歹小婦人决不有異心别駕謂孀婦再醮例得自主爲父母者不得助强今爾女旣願隨童不便斷令離異至關等所控衣服洋銀全無憑信遂令判童貼李王氏養老洋三十圓秀林當堂交童領去各具遵斷繳洋甘結與童叔房龍開釋○管 
 
 

Page 4

 
 
鶴昌向松江人顧肇祥訛詐凶毆由四百二十五號巡捕拘入捕房轉送英公廨前晚屠别駕提訊之下顧大帽金頂欵步上堂訴稱生員於某年入松江府學上年入贅於新關文案某甲家前日胞兄來滬相約至天樂窩烟館吸烟管定欲向生員借洋銀兩圓且前曾屢次借小洋銀或二角或三角不計其數此次經胞兄理斥管突將生員扭住拳足交加幸天樂窩中人不服喚巡街捕解送案下視此毆辱斯文伏求公祖嚴辦管供稱小的在治下大亨棧爲夥上次顧入贅時借棧中行聘禮除收棧資若干外尚欠洋銀兩圓有奇小的不敢訛詐顧又稱管妻在泗涇開設烟館伊本撑船人前稱生員爲三少爺昨竟直呼乳名當逞蠻之後已允在天樂窩點香燭服禮管不知恃何人之勢膽敢來案别駕著管取具不敢另生枝節再與該生滋闹甘結送查顧仍求恩懲儆别駕不准 
[英界公堂瑣案]  
　　顧寅庚自言欲充某洋行買辦向四馬路稻香村茶食店司帳人馬念椿借用洋銀一百圓約於進行後措還嗣由馬屢索不還一味延約以致互相爭閙各不肯休扭至公堂請南面者判其曲直屠别駕著將顧押候訊理一面諭令馬堂期質訊旋經人將顧保出○鄉人沈春泉曾娶某氏婦爲妻不慣家居時時出外沈再三勸解置若罔聞前忽又一去不歸沈遣人四出訪尋風聞在倪順秀家潛匿遂於昨日向倪索取倪以不知對沈堅指在倪家以致爭閙不休旋由四百五十二號華捕一併拘入捕房轉送公廨别駕著押候訊奪 
[法捕房瑣事]  
　　蕩婦阿珠者與天外阿六姘識有年後與英界某華捕有染近又與著名流氓屢經犯案遞籍之阿沛結露水姻緣阿六之友名生來者向與阿六及阿珠同居亦得稍沾餘潤昨在法大馬路見阿沛與阿珠同回於是頓含醋意初尚詞鋒繼卽扭毆爲巡街捕一并拘入捕房捕頭以事屬曖昧命禁押片時卽予釋出○揚州人劉子卿與寍波人孫慶成在彩視街因爭取自來水口角扭毆孫立時倒地經巡街捕送入捕房轉送仁濟醫館醫治不及而斃報經上海縣黄大令相騐各情已紀昨報兹悉行兇之劉子卿卽張順泉向在典當街二號弄内開花烟館其妻亦作賣笑生涯前日孫慶成毆斃後其叔某甲率領多人蜂擁至三十九號房屋向劉妻尋釁二房東某氏婦出爲霸阻衆人悮爲劉妻謂汝夫毆斃慶成事關人命尚敢趾高氣揚殊屬可惡遂將該氏拖出飽以老拳該氏自言身懷六甲毆者遂不敢動手旋經巡街捕將一干人拘入捕房捕頭以事關人命應向官府伸理何得擅自洩忿申斥再三驅之使出○揚州人某甲其妹在蘭芳里某花烟館賣娼昨日午後不知何故與其妹之姘夫某乙口角一言不合拔刀相向將甲之手臂刺傷血流如注當經巡街捕拘入捕房捕頭命將受傷人送仁濟醫館療治乙押候解堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　前淮南邑汛弁楊君移　竊洋之陳三郎　　　户　金　到縣前晚將　　提訊之下陳三郎供是　門廳人年廿三　在王以增家拉　車王係寳山縣人開設鷄鴨行上月初間王交小的洋三百廿元　　　　盆湯弄　開之天成昌烟館内小的行至中途忽生貪念携　逃逃往南市公義碼頭趁　金　航船到南匯行至白蓮涇港黄知小的洋係　來　將小的抛棄河中小的請願瓜分而黄僅給小的　一百元餘者盡被取去小的心　肯服　訴楊副爺破獲求恩典黄金弟　是武　南匯縣　　喬姓合撑航船本年五月初十日陳三郎來趁航船行經半途　隣船吳阿美唐生　陳阿華等說他之洋是偷來之物與他分　到南後陳自願給小的洋六十元餘被吳等取去是實刺史諭　　　往傳王以增到案訊　追贜旋據該役禀稱王不願到案聽憑發落刺史判將　　收押自新所再候多日如王不到准予取保釋放 
[美捕瑣誌]  
　　前晚漢　　路永祥里内某氏夫妇露宿户外夜已深矣五百號巡捕告以男女共宿户外殊屬不雅囑令移入詎兩人一躍而起謂深夜納凉酷暑應　旣無所犯何必多與乃公事遂與爲難旋緝拿送捕房捕頭姑念無知釋放○吳淞路長安里居民柯炳賢與石芝夫毗連爲鄰前晚由小孩起見口角互毆經三百四十七號華捕拿送捕房捕頭斥釋○顧升初者前晚未知由何處喚東洋車至周浦路因給資與車夫爭毆致車夫受有微傷經三百八十二號巡街捕一併拘送捕房捕頭判顧出洋數角與車夫養傷○昨晨揚子路有一人臥路傍喘息如絲經一百六十二號捕送至捕房捕頭飭轉送英公廨辦理○緝私營朱哨弁帶槍船四隻停泊虹口沈家灣地方前日下午勇丁在英界自來水棧附近見某飯店門首停有食鹽數擔上前捕捉該私販素知租界章程向有弛禁私鹽之例卽盡力抵禦勇丁沈永華陳阿根被毆受傷狼狽奔回復投捕房訴稱向與該販因捕緝私鹽有仇此次與彼路遇致被挾仇行兇請爲提究捕頭於昨晨派包探倪順泉將陸阿大張榮卿二私販拘至押候送解訊究受傷二勇送往同仁醫院療治○寗波人童雨生昨晨携東洋皮鞋若干雙在虹口某押店求質走街華捕以情有可疑拘解捕房據供此鞋由蔡同德小主人買存因一時無路可銷囑令付質捕頭派包探查明相符因卽開釋○王奚氏彭羅氏昨午在篷路扭毆經四百六十號華捕一併拿送捕房捕頭詢知係爲錢鈔糾纒未便懸斷飭送英公堂訊判○前日下午西華德路源昌路附近有一男子倒斃走街捕報知捕房飭傳二圖地保奚坤寳查得屍者年約三十餘歲有親弟旅滬因訃知前來棺殮○前晚有本地人沈錦春曹也童相與至百老匯路某烟間領略烟霞滋味忽與店主爭吵毁壞什物數件喚二十九號英捕將曹沈拘至捕房禁押 
[萬善同歸]  
　　謹啓者敝堂循章施醫號數遞增經費益形支絀兹蒙無名氏善士助洋六十元酬愿子二十元茂泰寳號十元陳修之翁交來馬靄初善士經募陳源盛寳號助洋四十元舜民氏德茂號德順號陳廣昌和成章廣昌崑孝思堂范七户各助十元　善記許和豐鄭瑞成鄭寳成四户各六元蕭捷茂五元承志堂林成記聚安號馬盈昌郭和裕五户各四元振茂號振豐號乾利昌永利號恊記號善記號六户各兩元又吳曾記五元陳錦源善士四元盧鳳鳴善士三元容膝書齋兩次共助三元五角韋文圃善士助痧氣丸一千瓶紅靈丹五百瓶王得泰善士助天中茶三百服大造之好生羣黎徧德本宏施而獲報累葉凝庥除分掣收條外虔申謝悃並告同緣[  上海虹口元濟善堂董事唐廷桂嚴信厚 
等謹啓]  
[䢴江官報]  
　　十五日儀徵縣朱大令江公幹到揚卽辭楊鹺尹繼曾銷解南京餉差陳鹺尹懷清回十三圩差次○十六日于觀察寳之到揚○十七日程繼尉克賢委淮北聽差 
[皖省官報]  
　　六月十六日安省候補人員有金陵籍曾爲藩司吏者無論差委實缺均經于蔭霖方伯一律調回現將各員改掣簽分各省本在懷遠縣主簿湯潔改製湖　卽補本任定遠縣典史楊頌三簽掣河南卽用候補從九殷平簽分浙江殷毓華簽分江西候補巡檢陳鳳林簽分湖北候補典史蔣鎬簽分河南候補從九吳季培簽分湖北典史盛樹堂簽分江西本任太平縣典史改掣山東卽補以上均奉飭知紛紛詣轅禀謝缷署合肥縣准補霍邱縣陳瑜到交代清楚回候補知府許以曾到赴泗州查案回並知奉委專解洋務局候補巡檢毛觀光知捐升候選主簿指分安徽試用從九高秀禮到江蘇人試用巡檢李棟材到河南人五品頂戴分安徽新海防遇缺先補用巡檢郭鴻鈞到浙江人指分安徽新海防試用府經歴瞿金鑑到江蘇人候補知縣汪錫齡辭赴清江提餉候補府經德林到由淮北解餉委辦蕪湖關北卡候補知縣張振鋆到缷署蕪湖縣李家樹辭回蕪湖清理交代監修小同仁堤工委員候補知府祺厚到候補巡檢張瑞蓉均由宿　　工候補典史金道榮辭奉解餉銀赴河南候補知州姚學仁刺史候補知縣徐景鎕均到解京餉回本任旴眙縣丁加吉禀辭回籍缷辦宿州土藥分卡准補桐城練潭司蔡嵩祿到委查兵輪官輪船候補典史解祥燡到藩憲牌示准補　昌縣吳近智飭赴新任試用通判袁紀柱委署建平縣知縣新選祁門縣吉元調署餉陵縣 
[閩中官報]  
　　試用鹽場徐恭清徐增祥均由京來禀到准補平和營遊擊張鑑禀謝飭知從九王履泰自京起服來省縣丞何祖琦奉委水口厘卡聯票差試用巡檢　常保自京來禀到同知翁傳煦缷辦閩安海防局回省管帶福寗陸路定海營遊擊黄瑞清禀謝留帶委署仁壽縣丞倪源壽禀辭赴任通判沈興本禀辭赴雲除關稅厘分局署惠安場金家杰缷事回省閩藩牌示照得上杭縣峯市縣丞蘇永紹撤任遺缺應以試用縣丞宗能逹堪以酌委署理特示 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
