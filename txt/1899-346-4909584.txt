# 1899 - 346 - 4909584

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元上角○繪芳録碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○部事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[閲本報所登鄂省籌餉新章試推論之]  
本月十三日報登鄂省大吏議定加徵烟酒糖各貨釐金經籌餉局刊布章程行知各處計烟葉每斤徵錢十文土酒每斤徵錢八文外省運銷之酒每罈徵錢自八百文至六百文紅白糖每斤徵錢八文蓋因以上各貨皆民間嗜好之物非貧民日用所必需也執筆人閲至此不禁躍然以起曰有是哉何鄂省計臣立法之善有如此哉攷之泰西列國章程凡各物之無益於民者例得從嚴榷稅以故烟酒二物其稅幾較貨本倍之蓋人以衣食爲先必使衣食裕如始謀及適性陶情之具惟烟與酒非貧民所不可須臾離　榷以重金在貧民原無損毫釐而富户卽以重價購求當亦無所吝惜子輿氏所謂多取之而不爲虐者其在斯乎中國自與海外各國通商設洋關定稅則值百抽五各無異言洎乎赭宼猖狂饟源告匱不得已添設釐卡抽釐助之在司榷者苟凡事秉公絲毫不染商人食毛踐土烏敢不從祗以卡中自委員以迄司事巡丁爭思飽其私囊以致利鮮歸公馴致有名無實外人遂惡其爲厲民之具指謫交加政府未嘗不洞燭情形特以舍此無可他求致歴久不能議撤近且榷及民間食米致滬上米巿停止人盡譁囂竊以爲天下事有治法尤貴有治人今者鄂省所定新章同一榷取釐金也而榷之於非甚必需之物雖所抽極重亦何至小民嘖有煩言乎而僕乃思因此推而廣之且爲之除其弊竇焉今者鴉片一物雖吸之者多然害人亦復不淺自釐稅併徵之議起偷漏之弊固已悉除於此而欲重徵落地捐洋人固萬不樂於應允惟卽行銷内地者從重徵榷貨旣人華人之手洋人豈能越爼代謀土藥釐金亦事同一律一年之内當可多徵數百萬金紙烟雪介烟皆零星微物耳然城鎮鄉僻已幾於無人不嗜合計上海製造以及販自外洋者歲亦不下數十萬加以洋酒洋糖諸食品洋燭洋油諸用物無一不可以重榷釐金但使司榷之員悉除弊病嚴禁以多報少重懲繞越漏捐司事巡丁時加稽察一得賄賂立予革除屈指二十一行省中每年當驟增釐金數十百萬金而謂軍餉不綽有餘裕者我不信也夫滬上之抽米釐曰以抵還洋債也在洋人以銀貸與中國初未嘗指定將米釐備抵但使榷及以上各貨其數當不亞於米釐洋人詎不樂從卽還欵亦何至不足而米釐可由此豁免貧民得沾實惠安見其不刻骨銘恩耶或曰米釐之宜豁免固已至於烟酒諸土貨自應倣照鄂中辦法加重釐金以抵之若洋貨則各國旣不喜釐金不妨令使臣與外部熟商援洋藥入口定章稅釐併徵以歸簡易若是則卡員巡役自必無從舞弊而所徵當涓滴歸公豈非策之至善者乎所苦者惟在卡執事之人不能飽其私槖耳然而若輩何足惜之有 
[本館接奉電音]  
　　昨日午前十下鐘後越三十分時京師飛電傳來上諭一道敬謹譯登○十一月十四日奉上諭巡視西城御史連陞等奏遵保拿獲隣　盜犯尤爲出力之官紳照章請奬一摺著吏部議奏單併發欽此 
[我武維揚]  
　　昨有西友出示廷寄一道云係得諸官塲者敬謹録登如左○十月十九日奉上諭現在時勢艱難各國虎視眈眈爭先入我堂奥以目下中國財力兵力而論斷斷無釁自我開之理惟是事變之來實逼處此萬一强敵憑陵脅我以萬不能允之事惟有理直氣壯敵愾同仇勝負情形非可逆料各省督撫每遇中外交涉事件往往預存一和字於胸遂至臨時毫無準備此等錮習實爲辜恩負國之尤特嚴行申斥嗣後遇萬不得已之事非戰不能結局者如業經宣戰萬無卽行議和之理各省督撫必須同心恊力不分畛域督飭將士殺敵致果和之一字不但不可出諸口並且不可存諸心以中國地大物博幅員數萬里人丁數萬萬苟能各矢忠君愛國之忱又何强敵之可懼正不必化干戈爲玉帛專恃折衝樽俎也將此通諭知之欽此 
[意事近聞]  
　　香港循環日報云邇者意國政府向中國要求之事毫無成見幾同築室道謀以致毁謗之言不絶於耳旁觀者以爲今日之計惟有二策一則請中國明言其所允者何事一則由意國明言其所欲者何事二者之外别無他圖然意國於三門灣事已願作爲罷論刻下所要求者不過通商之利益耳中國政府則以爲通商之事與三門灣之請實相牽連萬難允許目下意國兵艦游弋長汪中國能以堅忍操之恐意人亦無可逞其技倆也 
[議訂商律]  
　　香港循環日報譯登某西報云英人之經商於由國各口岸者甚多間有就中國購置産業者一遇交涉事件華官大都拘泥成法辦理不公以致案歸西官掌握幸西人諳熟中國情事輙以不了了之爲今之計莫如呈請政府咨會中國總理衙門請設商律舉公正華官厚其禄糈悉心學習庶中外交涉有所遵循卽於商情大有裨益也 
[英籌戰費]  
　　香港循環日報譯登英京太唔士日報云阿非利加洲南境搭浪施華列國與英人積有違言以致開戰計英國所需軍費多至金錢十兆磅中有五十五萬三千磅已於西歴七月中充整頓各軍及添募新兵之費一兆四十四萬一千磅充駐防英國本境及各屬地兵士之費其餘八兆六千磅用以備由目今至明年三月各項要需 
 
 

Page 2

 
 
[俄高近事]  
　　南洋新加坡叻報云俄人於高麗馬山坡似有舉動近日派出兵船及巡洋船各一號駐泊其間日本日日新聞曾謂俄人初意以爲此地無足輕重自入日本人手中遂不得不與之爭論蓋以俄人東有海參崴西有旅順中間隔一日本海萬一兩處有事消息易被日人所阻嘗自言釜山苟被日人占取則我必力爭一地以自立而日人則偏欲購取其地以傲俄云 
[俄增艦隊]  
　　日本時事新報云俄人以西比利亞鐵路未能驟告成功而日本擴張海軍勢甚汲汲不能不籌勢均力敵爰定於明春遣快船三號砲船二號魚雷艇數號往駐亞東 
[傳相行程]  
　　天津訪事友來函云特簡商務大臣李傳相初擬十一月中秉節來津嗣因天氣漸寒擬在京度歲俟明歲春融時節由津航海赴申江查察一周然後以次按臨通商各埠 
[武衛移營]  
　　天津訪事友來函云總統武衛右軍袁慰庭侍郎所部軍士計共三營十月二十七日悉數開往山東駐紥并將武衛中軍分紥小站俾聲勢互相聯絡 
[整飭戎行]  
　　南昌訪事友人云江西巡撫松鶴帥整軍經武餘力不遺近日訪悉内河水師某統領營務廢弛不甚得力立卽撤委而以候補道繆芷汀觀察接統其軍此外緑營各弁如南昌城守營分防奉新汛把總撫標左營把總巿汊汛把總亦皆以習氣太深分别奏叅革職營規爲之一肅焉 
[將領得人]  
　　廣州訪事友人云粤東陸路提督張軍門春發近奉廷寄促令人京陛見當卽遵旨交卸部署行裝北上所遺提篆由大憲委北海鎮總兵劉鎮軍邦盛署理遞遺北海鎮總兵缺委現署廣州恊馬恊戎進祥署理遞遺廣州恊缺委新會營叅將武叅戎永泰署理 
[預防匪患]  
　　南昌訪事友人云近日江西萍鄉縣顧輔卿明府探悉湖南邊界有匪徒揭竿倡亂深恐本境壤地相錯或被竄擾因爲未雨綢繆之計禀請撫憲松鶴齡大中丞檄派大軍兵馳往防堵中丞准之卽飭申軍門統率剛字營勇丁尅日前往相機堵剿如遇事急准卽電請加派大兵迎頭截擊傳曰預備不虞此之謂乎 
[刧匪被獲]  
　　廣州訪事友人云花縣金溪一帶居民類以製造欄杆爲業前者祥記欄杆號被匪刧去貨物甚多事後禀請地方官飭差緝捕迄未破獲顧欄杆一業規例甚嚴凡同業中人不得收買别家之貨若輩得之苦無銷贓之處某日有二匪持至長壽里祥記分鋪求售鋪中人認係所失原贓爰虚與委蛇詢其有貨若干現置何處二匪告以貨在某碼頭船上俟議定價值卽可銀貨兩交鋪中執事人遂遣入密報汛弁某君一面令夥友隨往看貨及抵碼頭已有營勇多人四面圍捕二匪欲逃不得遂卽成禽船上尙有二匪見勢不佳鳬水而逸乃將各貨起岸連二匪解送縣署請懲 
[津郡官塲紀事]  
　　天津訪事友來函云督辦鐵路大臣許侍郎景澄於十月二十八日到津二十九日會同張燕謀京卿赴榆關錦州等處查勘鐵路嗣於本月初三日言旋旋卽乘軺北上○正任天津河防同知馮司馬清泰於月之初三日申時接篆任事署河防同知林預卿司馬交卸後仍在津門聽鼓 
[浙省官塲紀事]  
　　杭州訪事友來函云准補常山縣縣丞殷二尹兆煌向當王家莊釐捐查騐差現奉藩憲惲菘耘方伯飭赴新任遺差委候補縣丞吴二尹鼎華接辦○本月初二日藩憲惲方伯牌示秀水縣知縣缺委鎮海縣知縣周延祚調署所遺鎮海縣缺委現署嵊縣知縣罼奎調署遞遣嵊縣知縣缺委試用知縣陳常　署理仙居縣知縣缺委候補知縣趙長保署理影寍縣知縣缺委候補知縣黄安海署理○浙省藩憲惲方伯飭就庫中撥出京餉銀五萬兩委卽用知縣茹大令震模管解入京大令因封河在卽卽於本月初三日支領釘鞘次日禀辭就道起程○發審局提調操大令常　現經藩憲惲方伯委署理嵊縣所遺發審一差委督審官熊大令志方調接遞遺督審一差委正審官强大令紹嵩接辦遞遺正審一差委書大令麟接辦○本月初十日藩憲惲方伯牌示嚴州府經歴缺現以候補府經歴符璋請補遂　縣典史缺委請調是缺之鄧滌先行署理○秋收已畢各屬循例徵收冬漕仁和縣陳吉士大令擇吉本月初十日親赴便民倉啓徵是日辰刻鳴騶遥莅致祭倉神然後升座傳集糧書點卯復較量米斛加上封條另蓋暗記圖章以防滋弊○餘臨汛某千戎山缺後撫憲劉景帥委左營候補千總陳千戎洪泰署理千戎奉札後卽於本月初十日禀辭起程 
[揚郡官塲紀事]  
　　揚州訪事友來函云時事多艱匪人四起地方舉辦團防保甲以杜亂萌各大憲深恐各州縣仍復視爲具文爰嚴飭各該管府廳州縣督率所屬認真辦理揚州府沈碧香太守奉到檄文隨於本月初五日傍晚輕車簡從先往泰州東臺興化等邑校閲團丁技藝然後再至高寳各邑查勘○兩淮鹽運使司經歴吴松堂鹺尹光樑上年因病出缺經江蓉舫都轉查悉此缺輪應内補當卽詳請督鹽憲劉峴帥轉咨在案兹吏部已將新班先龍介臣矒鹺尹訥言選授是缺本月初五日鹺尹領憑到淮謁見都後尙須前赴金陵督轅禀到恭候飭知然後來淮履任○兩淮通泰海三屬共計二十三塲泰屬占至十一塲本月初八日運憲江蓉舫都轉札委淮南總局督辦杜分轉際辰永豐壩委員毛分轉昌駿同往查辦事件並准各帶隨員二人杜分轉所帶一爲賀鹺尹鼎清一爲于鹺尉贈之毛分轉所帶一爲嚴鹺尹毅一爲凌鹺尹沆均於翌晨駕舟前往至所查何事外間雖紛紛議論然尙未見明文也○借補揚州營叅將袁參戎大升奉飭回任接篆後在會館中暫駐襜帷迨署叅將張春園參戎靈柩回籍署中辦差人役始將内外房屋一律洒掃清潔禀請鶯遷參戎隨擇吉本月初十日寅刻排導入署 
[丁沽寒浪]  
　　天津訪事友人云每歲津河氷凍各國均派兵船來此保護商旅以備不虞自海河水淺以來相率改泊唐沾僅派兵士二三十名駐津以免鞭長莫及今屇河氷將合英國護商船業已到沽照章派兵士二十五名統以兵目一人駐海大道戒酒堂内○天津縣原大令於十月初八日考試文童至十一月初一日竣事旋於初三日發出正案○英國駐京使臣竇納樂君因病請假回國已於十月杪來津本月初一日乘火車入京仍履欽使之任○城東新馬路興基公司所建房屋自經地方官禁逐倡寮一時鳳去樓空貶價招租尙苦無人顧問現浼某西人從中設法聞已准開落子館一所從此鶯鶯燕燕將又同適樂郊矣○寒菜巿價最廉味亦肥美津人視之幾以爲一日不可無此君今年雨澤過稀菜苗大半枯萎以致價值較前倍之貧户小民欲咬菜根亦頗不易也 
[珠江擊檝]  
　　廣州訪事友人云城西福拱某號主以十月二十八夜近鄰晚記雜貨店起火延燒左右鄰五家本店幸未殃及因於翌日肆筵設席禮延是晚相助遷物之諸親友宴會藉酬高誼不意有二匪乘間混入主人疑之叩問姓氏並在何號執業其人以正記號對及邀正記號主觀之並非夥友且不相識主人知來意不善密爲戒備卽遣人告知駐紥彼處之安勇及本街團勇前來防守以便事發恊力兠拿一面佯邀二匪入座暢飲二匪知事已敗露酒數巡卽怱怱辭去主人乃徧飲諸客盡歡而散○十月二十九日午刻城西金利埠叢南大街某竹器店忽兆焚如經各水龍馳往撲滅僅燬披屋一間○承辦廣東全省釐金之某絲行主查悉同業中有數人營私舞弊因卽據情禀明督憲譚文師文帥 
 
 

Page 3

 
 
批示云各商認承釐金先後來轅具稟均經批示傳詢各在案據呈當廣濟醫院集行會議時有人簽列絲行并未向認商恊綸堂商榷關擊非淺不得不據實陳明等情閲詞殊堪詫異究竟當時簽列絲行出自何人呈内主持其事之三數人是何姓名所稱責成各行會館首事各認各項免予别行攤賠是否妥洽仰廣東釐局逐一確切查明傳集訪堂等的商悉心查詢分别妥議具覆候核 
[厦門客述]  
　　厦門訪事友來函云署理厦防廳同知方樾亭司馬前因辦理租界未能妥洽奉旨開缺交部議處所遺廳篆由大憲檄調保商局提調李司馬鍾鯉接署司馬擇吉本月二十日接印視事其保商局提調一差仍歸司馬兼辦○亭仔下街謙茂錢土莊被盜搶劫案懸日久尙未破獲本月某日某捕役行經北門街見某烟館内有某甲者手持大土兩枚求售以其形迹可疑拘解厦防廳同知署廳主方樾亭司馬升堂研訊甲供稱小的係漳州府屬海澄縣人大土係過客之物　　地難以變價故來此售錢司馬立傳謙茂莊夥辨認據稱並非原贓司馬以甲决非善良之徒飭卽押候核辦 
[孤山梅影] 　 
　　杭州訪事友來函云省中各書院官課向章每月十六日舉行本年敷文紫陽二書院已於十月某日將冬季兩月併課日前崇文山長孫仲華主政因科試在卽示期本月初十日預行師課生題子曰後生可畏至從而不改賦得蠻鄉今有漢衣冠得冠字童題其所以異于深山之野人者賦得坐令四海如唐虞得唐字○杭地錫箔價前者每捆貴至洋銀一元八角現因錫價略平各作坊均復開工製造本月初一日每捆已减去洋銀二角矣 
[遠迎節鉞]  
　　南洋大臣劉峴帥將蒞吴淞寮閲新開租界上海縣藍雲峯大令定於本月十七日隨同蘇松太兵備道兼江海關監督余晉珊觀察命舟前往恭迎 
[新局落成]  
　　英美租界會審公廨之側有洋務局焉經之營之近始工竣本日讞員翁笠漁直刺盛設華筵恭請蘇松太兵備道余晉珊觀察及英美法各領事赴讌以慶落成 
[驩騰挾纊]  
　　本邑城廂内外各叚栅夫類皆鶉衣百結瑟縮可憐向來每遇三冬由地方官製衣頒給現經蘇松太兵備道憲余晉珊觀察照章製就新衣數百件委保甲總巡戴子邁明府定期本月十八日分給 
[務獲嚴懲]  
　　日前本邑新閘北卡扦手葉少堂蔣桂堂查獲朱姓絲棧漏捐之絲十二包向之婪索銀一千二百兩俵分使用朱心有不甘投道轅上控道憲余籌珊觀察准詞立提葉蔣委保中總巡戴子邁明府嚴加訊究供出有趙某者從中分用若干刻已逃往蘇省因卽禀知觀察備文關提至今未獲昨日觀察又加差前往嚴緝務獲以便重懲 
[絲廠控案續聞]  
　　本邑新閘源記繅絲廠主意商格美納氏控巡防局員率勇滋擾及廠中執事人之子横被拘押等情已詳昨報兹悉此事肇於本月十二日之晚因源記廠屋之後向來圍以竹笆是晚廠中人聞有悉率聲恐是歹人拆笆圖竊且以連日時有竊煤之事所失良多因喚令車夫富阿大等人出外掩捕詎料流氓吴承華胡子康糾黨數十輩突出羅唣以致互相扭毆旋由執事人俞國鈞飭阿大持名片解送局中局員連二尹文瀚惑於吴胡等人一面之詞並聽從蕩婦陸吴氏及王阿二　混名臭鹹肉者揷身入内妄稱廠中人調戲良家女子遂貿貿然將阿大管押洎俞親往局中緩頰二尹非但不從更叱令掌阿大之頰二十下翌晨復笞臀若干板以木枷梏其頸押至廠中勒令指拿俞子鶴年及鄰近喬姓縫工其時鶴年尚在睡鄉二尹竟督率勇役數十人邁步上樓踢毁房門拘之而去喬縫工幸徒足奔避尙未成禽然其夥甲乙二人已於先一夜苦被拘押矣迨俞偕格美納氏投領事署禀請總領事計細　給以名片遣人赴局陳明局員竟謂名片不足爲憑將來人覊禁格美納氏乃具呈節略求領事照會道憲余晉珊觀察秉公辦理觀察立派戴子邁米森庭二明府前往嚴查俞亦據情聲訴二尹知事不得了遂欲於昨晨雇車將鶴年送回傳聞此案發軔之初有人勒索洋蚨二百翼廠中人不允以致大起風波竊謂人卽不肖之尤亦斷不至貪黷妄行若此或者傳之非其真歟然而新閘一帶茶寮酒肆中則已皆津津樂道矣人言洵可畏哉 
[縣訊造屋佔地案]  
　　前者許琴生投上海縣署控尹崇增堵截大門一案經前任縣主王欣甫大令提訊未結旣而尹以許恃勢佔地赴臬轅上控署臬司朱竹石廉訪發回上海縣秉公復訊前晚縣主藍雲峯大令升堂　訊尹崇增供職員係浙江寍波府屬某邑人在治下西門外購地造屋西鄰卽許地中隔一弄闊五尺八寸與許各半許手前年翻造房屋將弄佔去大半又改向東首開門在職員地上出入許地六分四釐曾經王前憲量見多至六分九釐明係佔地五釐反浼裕欽差函指職員堵伊大門求恩鑒察明春榮供尹許兩姓俱買小的之地尹買九分許買四釐許屋本南向開門出入今欲改向東邊公弄開門佔及尹地以致涉訟陳錫忠供小的充當地保又係原中許姓房屋於前年翻造本宜向南首開門因南首空地由尹租設作塲著小的邀尹至某茶館商妥東向開門并樹立界石今忽翔悔前議堵截要路致許不能出入自由大令曰爾旣在塲商議必立筆據何不呈閲答稱因兩造本係舊交並未立據大令怒謂爾作事取巧又敢逞刁遂喝令重笞三百板圖董馬厚卿供許恃勢佔地於理不合許琴生供職員曾在欽差大臣裕大人處當隨員今在江孚輪船司帳職員地上丈見溢出五釐並非佔自尹姓實係漲灘大令曰爾之契據何不呈案答在欽差大人處大令細核案情謂許曰凡事惟憑道理爾旣係有職人員更宜明白今爾所佔之地旣已建屋自應照價給錢著會同同仁輔元堂總董面商地價秉公給償具禀候核 
[請追欠欵]  
　　駐滬俄總領事署陳姓被王湘泰卽王湘洲借去洋銀二百四十七元屢索不還遂禀請總領事來覺福君照會英美租界公廨請卽追償讞員翁笠漁直刺接閲來文立卽飭差提案押候訊追 
[自盡類志]  
　　李光榮不知何許人日昨獨行至蘇州河畔臨流觀望旋卽縱身躍入水中經二百六十三號華捕雇人救起帶入捕房捕頭令解送英美租界公廨禀請妥爲安揷值日差詢問情由據言流落滬江不能回里以致出此下策嗚呼慘矣○有傳成容者不知何許人日昨在新閘左近小弄中投繯自盡幸爲二百五十四號華捕所見解下救醒帶入捕房捕頭向之詢問則含涙不言意者其有不得已之苦衷耶捕頭旋派人解送公廨禀請妥爲安揷 
[上海巡局紀事]  
　　孀婦袁陳氏家居滬南大校塲倉基弄口近日每於夜深人靜時有人在外抛擲磚石前晚氏狙伏户側又遇磚石飛來追至糞窖旁瞥見一人避入厠所執而細察卽其東牀坦腹人也遂扭至二十三七鋪巡防局控告局員邱友齡二尹提訊之下供稱小的姓胡名壽康家住城内某處是晚因事行經是處並無抛磚情事實被岳母悮拘二尹謂旣無其事何必避入厠間遂命笞責一百板胡不供認二尹以其故意逞刁喝再笞責始供稱小的自知不合求沛鴻恩二尹著具改過切結以後不得再行無禮違干嚴辦○日前南巿毛家弄碼頭萬盛米行執事人雇挑夫李金泉將米三石挑送大東門内同泰米店李先挑兩石至半途寄存郎家橋裏街某竹器店然後將一石送去迨回則所寄之米已無蹤影查問之下始知被某米行斛司蔡杏泉竊去因卽追至馬添興畔小弄内蔡家查見原贓扭蔡至十六鋪巡防中局控訴局員文斌臣二尹飭先看管候查明實情再行訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禾試初誌]  
　　嘉興訪事友來函云浙江提督學政文大宗師於本月某日按臨禾郡旋卽懸牌開考兹將各題照録於左初九日生生童經古生員經解題盈缶鼓缶解鄭康成他注與箋詩異同考左氏採列國史作傳其文多方言考不兗詘於　　　　學寒夜聞霜鐘賦以題爲韻賦得洗心常得近　壺得永字性理論題今之學者有三弊溺於文詞牽于訓詁惑于異端説　　之　何先論微論題足食足兵策通經致用論時務論題時務之要當以正人心爲本論開源節流説史論題陸宣公論通鑒紀事本末考生員補歲考四書文題女爲君子儒無爲小人儒經文題君子所其無逸詩題賦得一之日　發得寒字五言六韻童生古學題文以載道賦以文所以載道也爲韻賦得清水玉壺　得　字算學題今有官司招兵但云於額内加五分之一减六分之一得五百一十八名問原數幾何及流數説性理論題讀書者知其所言莫非吾事而卽吾身以求之論學者大要立志論史論題史有三長論先讀語孟諸經然後可以觀史説初十日善海平桐四學生員科試正塲四書文題子曰麻冕禮也策題問朱子　學庸論孟集注用功最多其取合之精脩改之勤能詳言之歟詩題賦得林疏野色近樓臺得疏字五言八韻 
[邑尊捉賭]  
　　嘉興訪事友來函云每屆學使按臨官舫舟子往往設檯聚賭誘騙人財此次尤旗鼓大張肆無忌憚事爲邑宰蕭大令所聞立卽派差禁止無如若輩恃勢作威不甘帖服大令大怒馳赴府轅禀明遂偕郡守各帶兵役密往拘拿當塲獲住十餘名帶回署中升堂研訊各責千板枷號示衆其爲首之甲乙兩名釘鐐收禁以侍重懲 
[嚴諭更夫]  
　　上海縣典史周頴伯少尉以刻下冬防緊急各更夫亟宜認真巡察以免宵小横行聞有並無銅鑼每夜僅柝聲閣閣者爰於前日傳齊城廂内外各鋪地甲帶同各叚更夫携鑼到署逐一點騐諭以近來竊案日多務必巡更勤慎如果再出竊案定干重比各人咸唯唯而退 
[擔糞滋事] 　 
　　前者滬南新馬路清潔局糞頭周金藍與糞行中人爭奪地叚以致赴省上控大憲批飭上海縣提訊縣主藍雲峯大令判令周承挑外馬路一帶糞穢至裏馬路則歸蘇人某甲分挑近日忽有浦東流氓乘機滋擾謂欲糾衆向甲尋釁昨日大東門外某糞行主得悉深恐滋事遂訴知地甲出爲解紛 
[覆舟小志]  
　　昨日亭午時有杉板船一艘駛至裏虹橋左近時適潮漲波流湍急舟子力不能支船遂致傾覆所載各物盡付東流惟人口均經人救起亦云幸矣 
[英美租界晚堂瑣案]  
　　寗波府鎮海縣人王松年自稱在開平礦務局某輪船爲買辦日前投公廨呈控妾蔡氏被和盛發竹布莊主陳德甫誘逃及尋獲復串令延春堂藥店主孫養然糾衆霸阻勒寫休書讞員翁笠漁直刺准詞飭提人証前晚倩襄讞委員張柄樞司馬升堂研訊王松年供稱職員於光緒十三年定蔡某之女蔡氏爲妾至二十年過門生有一女現已五齡邇來蔡氏不守婦道暗與陳德甫有染陳乘職員赴天津竟將蔡氏誘拐并携去金珠首飾綢皮衣服紅木器具約共值銀三千兩女孩及小婢如意亦被携去迨職員回滬覺察邀友人周永昌同去理論突由孫養然糾集多人出頭霸阻勒寫休書職員見勢不佳祗得將女兒及小婢領回衣物均被賴去不得已來案控追蔡氏供小婦人系出良家屢被凌逼受苦不堪至鄰居孫養然不過代爲勸解並無勒寫休書情事小婦人亦未捲逃孫養然供監生在法界開設藥鋪素來安分上月十三日一點鐘時王松年遣人來邀監生以事冗却之　三點鐘王又遣婢來邀因思旣係鄰居不容過却當卽前往探問至則王與蔡氏正互相爭駡立據拆姘監生婉言勸解不識王松年是何居心反誣指監生糾衆霸勒司馬謂王曰據爾所供定蔡氏爲妾事在光緒十三年何以至二十年始過門况蔡氏出自良家爾何得買良爲賤至請追捲去之物則當退休時何不控呈節節支離安能取信若孫養然開張樂鋪非比無業流氓斷不至糾衆霸勒其爲誣指尤可概見種種荒謬本應嚴辦姑念生意中人稍留體面蔡氏旣經退休准其自尋生路不得再向纒擾孫養然無干省釋著各具遵斷切結備查○粤商恒益永康　源三土行主周芳高喬桂康郭光餘被寳昌隆烟膏店主楊子成虧欠貨欵經同鄉鄭竹山介紹减償六成自去年中秋爲始按期拔還每期應付錢二十六千立有筆據到期楊靳而不付將所開寳昌隆改爲楊洽鑫周等遂具控公廨翁直刺准詞飭提楊抗不投案逃往蘇州前日周等復具禀求追時楊已因另案管押上海縣署直刺提移歸案前晚倩張司馬提訊周等申訴前情楊供小的不敢圖賴實被何庚堂欠銀四千兩以致轉運不靈司馬喝令掌頰四十下押限一月内如數繳清違于血比 
[法租界捕房紀事]  
　　小東門外大有水菓行有水菓若干件寄存太古某號棧房被小工六人逐件挖開竊取事經管棧人查悉一并拘送捕房捕頭詰問之下命押候解送公堂禀請讞員朱森庭明府究辦○某甲在南巿雇小車至法租界忽然失去棉襖一件疑爲車夫所竊扭送捕房捕頭命押候堂期解請訊辦○招商局海琛輪船抵埠時有甲乙兩小偷混入艙中行竊搭客所携之籃適爲某包探所見拘入捕房捕頭命押候解送公堂禀請訊究 
[美租界捕房紀事]  
　　昨晨賊犯黄阿桂掩入虹口東唐家弄甬人某姓家竊取綢布衣服携之而出適爲某包探所見拘入捕房乓頭令押候解　公堂禀請讞員翁笠漁直刺訊辦○昨日跑灘賊江阿四闖入外虹口某碼頭上貨棧中竊取所儲舊鐵適爲管門印度　所見因卽拘入捕房捕頭令押候解送公堂禀請究辦○昨日舟子沈阿林與朱阿龍在外虹口某茶肆爭論會項互肆兇毆旋扭赴捕房申訴捕頭以事關錢債揮之使去不予准理 
[情殷祝嘏]  
　　頃蒙舒德銑楊駿聲兩翁交到英洋三十二元并惠函云天順祥票號執事陳潤夫先生今屆六旬榮慶之期諸同人咸擬登堂晉祝稍盡微忱而陳君謙讓爲懷力辭至再不獲已以壽分移充善舉計此欵内舒潤山洋十元楊笠樵洋十二元此外尙有川帮各友公祝洋數百元俟匯到時統由貴堂收存俟陳君指發何項公用云云間命之餘仰見深情若揭厚惠有加之意查目下敝堂正在開廠煮粥每晨就食者蟻聚蜂屯頗有不暇之勢擬請將壽分撥歸此項公用想眼前功德陳君或可俯如所請也除備函奉覆外謹乞登報佈聞[  上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌]  
[惠澤覃敷]  
　　昨日本堂蒙丁承宗善士求病全愈并合家平安助振洋九十元又續助洋八十元怡樂居善士助洋三十元泰州不留名善士助洋三十元龍洋二元小洋二十角電報總局來無錫八士橋無名氏洋一百元恒孚銀樓來楊子卓洋一百元破足人求病愈洋五十元又六户洋二十元五角當此沈災未澹需欵酒殷而比來收數驟短挹注無從至爲翹盼所望遠近諸善長鼓其餘勇續沛仁施俾溝瘠餘生不至嘆無衣無食何以卒歲其獲福當無限量又豈止延年益壽已哉上海六馬路仁濟善堂籌振公所施則敬等謹誌 
 
 

Page 10

 
 
[省官報]  
　　十一月初八日同知左念慈由松滬局解餉來並銷代辦布捐局差又鄧文堉禀辭回滬正任金山縣劉元誠正会江陰前署華亭縣劉有光均禀　　　郡會算交代知縣委士鴻禀知奉首府委赴本屬公幹卽辭又張孚襄禀知到發審局帮審差又李思棠禀銷抽查碭豐　邳保甲團練差又許涵抬棄辭管解京餉赴都又富光祖禀辭赴　運滬局差又全善由宜荆厘局專丁來省禀謝奉飭二十一年分海之案内蒙保交部從優議叙虎邱厘卡委員理問周　涑禀謝一年期滿　較有盈奉飭准予留辦縣丞張體賢禀謝奉委震澤縣帮辦保甲差委署華亭縣金山司巡檢汪聿桐禀辭赴任巡檢陳德　禀謝奉委聞胥門外下叚水巡差司獄楊者直禀謝飭知進補按察司　獄缺○初九日知縣徐　懷辭赴南匯縣催提漕項差正任寳山縣縣丞恩厚禀知由丹徒公幹回縣丞李錫年禀謝奉委海運津局差改指工　試　府經歴錢乘驄雲南人由皖領咨來省禀到典史劉文浩禀謝委保甲總局文案差指分江蘇試用未入流朱超祖浙江入由京騐看來省禀到從九李芳烈中營水師左哨六隊哨官千總羅　清均禀謝奉委稽查漕船差 
[江西官報]  
　　候補府趙子密徒兩湖同知張政慶揚州廣東知縣李德利往上海華文匯在江蘇常州均勸辦江西賑捐知府陳方銓辦三湖釐卡知縣裘紹箕辦二套　　卡盛　賡解地丁京回林志埏禀謝甄另　知劉震鴻解漕折進京署東鄉縣徐樹鉁缷事清理交代回宜春縣徐雜屏開缺另補所遺宜春縣缺　委大挑知縣汪　署理萬載縣　瑶叅革　缺查係同通插班酌委資格最深之候補同知鄭景洙署理龍泉縣何品玉休致遺缺查係卽用班輪委辦理院署文案將還三年之卽用縣石長祐署　候補道增霖禀謝甄别行知 
[邗江官報]  
　　十一月初二日周鹺尹如瀛銷四浦差○初三日湖北劉守戎藻棻解餉來陳鹺尹景錡辭赴大伊山卡徐鹺尉本勳委三汊河戴鹺尉沌衡起復回淮○初四日永豐　毛分轉昌駿禀知在淮商振捐　捐花翎程鹺尉振霆委冬防巡查差 
[上海六馬路仁濟善堂籌賑公所施子英經收山東淮徐皖北江西紹興賑捐十月初一至三十日第五十八次清單]  
　　初三日方伯陶善士洋二百元張堰姚貞記爲故妻六十冥誕經懺資洋十六元○初四王樂山湯餅移賑洋二十元求安子五元榮陽氏四元退補齋主人二元無名氏一元○初六日東海顧氏洋一百四十元了愿人王汝鐸　壽記三户各洋一百元恆孚銀樓　捐　内另户二元三角吴烈清吴丁各一元○初八日鳳于無名氏洋十元○　九日常熟丁敬德堂機器洋一元英洋六元小洋卅　無名氏洋二元○十一且秦香泉爲父三周冥誕　省懺費求資冥福洋十元○十三日錫堂求母康　兒輩平安易養洋五元沈國曾子病求愈四元沈秀儒爲子痰流求消除三元○十五日　　堂周小洋一百廿角又求保清吉小洋一百角又洋一元對開洋二元○十六日無名氏洋十元○十八日莫釐梅柏山房鄭洋三十二元○十九日泰州不留名洋卅元小洋廿角嘉榖堂守拙子爲慈親沈太宜人九旬冥壽懺資洋十六元鎮江源和祥號四元○廿一日錢穉遠求病愈洋廿元仙鎮求消災免禍人十元○廿四日飛鴻閣來蘇州俞嚴氏洋一百元隱名女士求夫病早愈十元○廿八日武林隐名氏洋五十元○廿九日天水德裕爲妻金氏産　病愈完愿十元○三十日惠憲庭洋五十○十月份其收洋一千零七十六元機器洋一元對開洋二元小洋二百七十三角統扯七五申元八百廿八兩九錢七分半連前共收元十萬零一千九百六十一兩七錢五分半除解各處　欵外净有規元二千四百五十六兩三錢三分三釐銅洋一百五十元 
[上海陳家木橋雲報總局肉籌賑公所經收紹興義賑第四次清]  
　　廖姓龍洋一元著易堂涂英洋十元九齡童子周霖生英洋二元新　無名氏英龍　七元　　　三元南潯天成經號來覺非生原舊棉衣褲二百件以上共收英龍洋二十元銅洋三元原舊棉衣褲二百件正 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年十一月初五日京全録]  
　　宫門抄○諭旨二道録前○接續前摺○十一月初五日兵部太常寺太僕寺廂白旗值日無引鳬○那王等騐箭　　命○瑞洵謝賞假兩個月恩○詹事府代奏寳熙謝授右贊善恩○兵部奏派點驗軍器派出肅王莊　恭王那王敬桂公松溎裕德○又奏派揀選營官派出崑中堂熙敬徐用儀榮惠溥顧崇勳李端遇華金壽○太常寺奏派揀選官缺派出懷塔布景○會　○又奏派視看牲隻派出啓秀○召見軍機張亨嘉○接續前摺兹奉部駁覆提關吉蒽等質訊仍自認係伊等所爲並○如非自作之事何肯替人擔罪是該典獄吏卒等尙無知情凌虐得賄情弊確有證據又如部駁程萬里壓樠不死籖籖不死坐排三夜不死至脫去刑具安臥熱炕反致火毒内攻而死尤屬不近人情卽果係火毒攻心亦因刑傷潰爛所致罪坐所由與拷撻致死何異乃置慘斃重情於不　僅科王振興以尋常誣盜之罪且從而减等焉鵬翮以營弁而敢毒刑逼供情節甚重與監臨官因公毆撻廻不相同比例擬發軍臺均屬有意寛縱至妄拿無辜之德英阿濫刑斃命之費元桂僅予革職豈足蔽辜乃尤請開復原官議處又屬曲爲開脫一節檢查程萬里因睡臥熱炕　手刑傷潰　火毒内攻中氣下陷斃命經前署承德縣知縣劉朝鈞與調委署開原縣知縣范貴良兩次騐明核與洗寃録所載受刑後復忌臥熱炕之語相符至原騐兩腿與下部之傷均非極重坐排則更無致死之理其爲非死於壓積札簽坐排而死於睡臥熱炕火毒内攻似無疑義惟細繹部駁卽係火毒攻心亦由刑傷潰爛所致誠爲不易之論由此推求前擬各罪似乎失之稍輕自應分别妥擬以昭平允又如部駁程萬里以懦弱鄉愚小有貲財賊至主其家官至亦主其家賊旣罄其囊槖官復居爲奇貨設計誘擒保釋不准坐令營弁毒拷委員酷訊監犯亦從而凌虐之楚毒備嘗卒至身亡家破孰有慘於此者乃壓槓則諉之營弁而統領不知札簽則諉之隊兵而營弁不知凌虐則諉之監犯而典獄之吏卒無事身死則諉之火毒而酷刑之讞員無事似此層層諉卸僅將王振興鵬翮擬以成案餘皆法外逍遥何以雪沉寃而彰公道試思德英阿何以不准紳商之保鵬翮何以不候統領之諭賈元桂何以不聽同官之阻或設詭計或施毒刑均若欲得程萬里而甘心焉者此中情弊不問可知一節查程萬　因迫於賊勢勉留食宿無非惜其資財爲苟全目前之計殊未料鄉約王振興之疑統領德英阿之捕哨官鵬翮隊兵吴明之刑虐問宫賈元桂之嚴求均由是而啓及至收禁及被監犯關吉蒽等用意欺凌謂其楚毒備嘗誠非虚語第賊至之時卽不敢與之稍抗賊去之後仍不知報官自明　無論王四蒙古供内有往來餽贈等語而程萬里被害之由形迹亦有難於自解者現經訊明德英阿之不准保釋自非公正紳商聯名具呈尙無他意鵬翮不候統　之諭輒行刑訊且任令隊兵私自凌虐實屬咎有應得應候獲日當究惟賈元桂不聽同官之阻該革員現尙意存諉卸據供提訊程萬里係與承審之員商同責撻并未經何人勸阻其意不過欲翻屍親原○冀卸其因循之愆然訊據掌刑差役等均供係該革員喝令疉　同官實有勸令俟傳到事主再訊之言罪證明白卽同獄成豈容狡執延致使案懸莫結又如部駁程萬里死後屍親屢次鳴寃輒復交出盜犯楊得淋以實其事幸而别營獲有正盜始知當日并無楊得淋其人然則楊得淋所供曾在程姓住宿及經程姓説合等詞果誰教之一節查楊　淋張殿英等初到案時曾認與王四蒙古等在程家住宿後在六間房勒捐係經程姓説合過付迄經覆訊旋卽翻易謂係被獲時營中照此盤詰伊等隨口混供而彼此供不甚符且又非素識前奏業經敘明兹覆提訊各該犯等仍稱因被獲到營卽照營中詰問之言隨口妄認並未有人教供札傳原拿哨長張子陽什長胡廣義等或早已離營或先期革退實屬無可追究又如部詰廷杰原叅有與將軍力爭不聽借别案投遞匿名揭帖意存挾制程九式原控有德馮二委員傳鄉約專主等逼供該生家與賊通氣並傳朱國吉家婦女誘令誣供一節查匿名揭帖照例不行前任府尹廷杰謂該將軍藉此意存挾制自係揣度之詞該將軍依克唐阿現又身故無可追究委員德成馮文駿前經咨傳未到原奏漏未聲叙今將馮文駿傳案據供與驍騎校德成一同奉差飭查事主朱國吉等家交賊之錢係何人經手過付不料德成傳到鄉約事主因詢無實據先將鄉約捆責復欲責撻事主經伊力阻而止伊因德成不便共事先行回省銷差嗣後德成有無復傳事主家婦女誘令誣供實不知情等語傳質鄉約張作寛事主朱國吉等供均相符僉稱係德成一人所爲查德成係黑龍江人疉經咨提准黑龍江將軍覆稱查無下落一時無憑究辦以上各情經奴才督同司員查照原駁逐條研詰明晣正在催緝鵬翮等覆審間旋經軍署已將盜首王四蒙古卽吴振德拿獲訊供認與已死程萬里卽程洛八家素識往來經將軍增祺鈔録原供咨送核辦等因檢閲王四蒙古原供在程家往來宿食非止一次兼有與賊他處餽送食物等情惟尙無寄頓分贓之事證之鄉約王振興前在營内謂其窩留盜匪似屬事出有因而程萬里家因鄉居畏禍勉强與盜周旋並未窩謀分贓持平而論實係情有可原復經奴才親提覆鞫據各供悉前情不諱究詰不移似無遁飾所有在逃之鵬翮吴明德成等均弋獲無期現犯未便久覊應請先行擬結俾免拖累查例載誣告人因而致死被誣之人委係平人及因拷禁身死者擬絞監候又有將干連人犯不應拷訊誤執已見刑訊致斃者依决人不如法因而致死律杖一百又律載不應爲而爲事理重者杖八十經者笞四十又斷罪無正條援引他律比附加减定擬各等語此案已革鄉約王振興因聞已死程萬里家有盜宿食未被捐搶又誤聞事主朱國吉等被捐之錢係經程姓鋪内墊發過付遂疑有窩留漁利情事適鵬翮等向其查問賊蹤卽將前情例入呈内以致德英阿將程萬里拿獲輾轉斃命研詰至再供非挾有宿嫌亦未受人指使是該犯雖有疑揑之罪初無害人之心原情定讞若竟科以誣告致死之條不但與有心誣告致死之條不揑與有心誣告良者無所區别亦失情法之平王振興應請合依誣告人被誣之人委係平人由拷禁身死者絞監候例上量减一等擬以杖一百流三千里至配折責安置已革候選知縣賈元桂奉委承審盜安初不知王振興誣告情由亦不知鵬翮擅用刑訊因程萬里翻易原供將其兩手責撻尙屬依法拷訊並未受人囑託嗣後程萬里在監睡臥熱炕火毒内攻殞命其致死雖由刑傷潰爛究與濫刑致斃者有間按姦徒誣告闰人官吏不知情依法拷訊致死官吏僅止交部議處今程萬里被王振興控爲盜窩依例拷訊責撻手掌亦非違法似難科以濫刑斃命之罪惟不聽同官勸阻之言俟傳到事主再行研究輒固執已見疉加扑責未免操之過急殊有不合賈元桂應請比依將于連人犯不應拷訊悮執已見刑訊致斃者依决人不如法因而致死律杖一百業已革職應請永不叙用已革佐領德英阿在王振興呈報程萬里父子窩賊漁利前往捕拿尙非平空陷害亦非商同誣良惟聽信一面之言不察虚實妄拿平人已屬不職其哨官鵬翮私自提訊擅施非該革員毫無覺察照録供詞轉報解省以致問官賈元桂偏執成見逼取原供尤屬荒謬鵬翮收留張奎送交之銀允爲代求開釋誠如部示係惭贓已入手該革員雖未允行賄然不將鵬翮撤差請辦不免意存徇庇廢弛營制德英阿前已革職應請永不叙用以爲溺職瞻徇不肅營規　戒監犯關吉蒽等私令程萬里坐排得受照應錢文代去刑具均屬不法現據報關吉蒽已在監病故其知情分錢之劉濟成聶鳳祥聶景芳聶得全飭縣查明原犯罪名另行分别詳辦此摺未完 
 
