# 1915 - 250 - 4915299

 

Page 1

 
 
   
 
 

Page 2

 
 
時評 
[彈劾（冷）]  
　　西電報籌安會非彈劾所能阻其進行然則籌安會之進行今日固未已也余於中國事頭腦中每有一公例其於有利益于國家者每曰將舉行矣舉行矣久之而必以不舉行終也其於有損害於國家之事每曰將中止矣中止矣久之而必以不能中止終也籌安會之將來其亦不出此公例歟 
　　夫籌安會之主張所謂可已而不已者也可已而不已不能以萬不得已視之夫非萬不得已之事則其發之也爲自動而非被動被動之事他力足以消滅之自動之事非遇强力不能消滅之非彈劾所能阻其進行勢固然也嗚呼天殆不福我國人乎 
[命令]  
　　九月十二日大總統策令車博克札普著封爲畢什臺勒圖多羅郡王世襲給予二等嘉禾章仍充總管原職圖克濟郭勒哲依車普登多爾濟均着授三等台吉世襲給予三等嘉禾章仍充翼長原職佈彥德勒木爾著授四等台吉世襲給予四等嘉禾章此令 
　　又令崔廷獻給予四等文虎章此令 
　　又令周紹昌授爲上大夫此令 
　　又令費樹蔚授爲中大夫此令 
　　又令參謀本部呈請調任張樹爲新武上將軍行署參謀長湯家駒爲參謀宋玉峰爲鎭安上將軍行署參謀長黄肇昌爲參謀應照准此令 
　　又令陸軍部呈請將程昌恒調任鎭安上將軍行署軍需謀課長富葆廉調任新武上將軍行署軍需課課長應照准此令 
　　補錄九月七日大總統策令貢志恒授爲陸軍少將此令 
　　又令陸軍部呈請揀派營陽員缺應准以李紹白充任陸軍第二十師步兵第七十七團第二營營長此令 
　　又令都護副使駐紥局里雅蘇台佐理員陳毅呈請任命王書聲爲公署監獄官應照准此令 
　　補錄九月八日大總統策令肅政廳呈請將肅政史費樹蔚叙列二等應照准此令 
　　又令任命葉爾衛爲四川高等審判廳廳長此令 
　　又令司法部呈請任命鍾之翰署山西高等審判廳推事羅述褘劉肇福署四川高等審判廳推事應照准此令 
　　又令山東巡按使蔡儒楷呈請任命蔡國器爲龍口商埠局局長應照准此令 
　　補錄九月九日大總統策令察哈爾都統張懷芝特别委任監督該處財政事務此令 
　　又令參謀部呈請任命汪克東爲海軍練習艦隊司令處參謀毛鍾才爲第二艦隊司令處參謀應照准此令 
專電 
[北京電]  
　　擬辦全國清鄉提交統率辦事處核議并派内務總長參預定於日内開第一次會議實行移民屯墾督辦有姚錫光之說 
[北京電]  
　　張錫鑾昨日到京周總長昨銷假倪將軍將出都 
譯電 
[北京電]  
　　肅政史彈劾籌安會諸發起人政府答稱籌安會如不擾亂治安政府未便干涉政府此種態度甚關重要足證籌安會非彈劾所能阻其進行也 
　　（十二日） 
[北京電]  
　　二十二省紳士組織聯事會贊助籌安會（十三日） 
[北京電]  
　　清室大約將於十一月間移居頤和園已由世續代請財政部撥民國五年清室優待金一半以充移居經費（十三日） 
[北京電]  
　　孫寳琦將代表中政府赴日參與日皇加冕禮（十三日） 
戰電 
　　其一（英人路透電） 
[倫敦電]  
　　官場宣稱齊泊林飛船數艘昨夜擬攻東面海濱擲落炸彈數枚並無損傷（十二日） 
[巴黎電]  
　　今日下午公報謂前敵炮擊更爲劇烈亞拉境之炸彈戰事毫無間斷洛瓦葉周圍及香巴業 
砲戰甚烈勞蘭法軍轟擊德軍陣地及聚集之軍隊頗爲得力德軍希圖衝出爲法軍砲火及步隊所止德飛機以炸彈數枚擲入公班業法飛機載重炸彈擲擊白拉葉勒德軍車棚以報之今晚公報謂亞土瓦勒維勒香巴業末斯河與摩塞爾河間勞蘭砲戰如故（十二日） 
[巴黎電]  
　　今晚公報謂亞士瓦陣線及洛瓦葉四周砲隊仍頗活動敵軍兩次襲擊愛恩河與瑪恩河間之運河完全失敗（十一日） 
[彼得格勒電]  
　　奥德軍現因冬令將屇故力圖施一痛擊迄今匪特未獲勝利而其右翼及在羅馬尼亞邊界大受俄軍侵逼據公報宣稱興登堡將軍之軍於里加周圍毫無進步德軍今必於北方竭其全力以圖圍城重砲及强猛之野戰砲隊無數轟破俄軍陣線奪路而進俾在特文斯克與維爾拉間之鐵路得一立足地斯基台爾一役俄軍以鎗剌勇戰獲勝泊里貝澤地北面齊爾維安加河一役敵軍曾用毒氣炮彈未獲效果俄軍現令德軍付極巨之代價以行此戰略里哇波爾特親王麥剛森上將之軍仍滯留於澤地該處不能以炮隊猛轟而後進攻惟僅有荏弱之砲火及哨隊戰事俄軍在太洛波爾境繼續前進敵軍猛禦無效新成之奥兵一聯隊完全被毁敵軍殘兵之當俄兵者皆逃亡有軍官三十九員兵二千五百名快砲十六尊皆落俄軍之手俄軍中有快臼砲一隊轟擊敵軍大爲得力奥德軍已向里斯特河退走奥軍希圖在逼近羅馬 
尼亞邊界處取囘攻勢且用煤氣助戰俄軍以來福鎗猛拒之奥軍爲之披靡俄軍於是乃於東叚前逼且屢次擊退猛力回攻之德奥軍俄軍在塞里士河與里斯特河會流附近之特洛斯特逐走敵軍俘軍官十三員兵八百人黑海傳來消息克里米海濱外有敵 
潛艇出現俄國驅逐艦及海面飛機正從事偵覔（十一日） 
[彼得格勒電]  
　　格洛特洛東面之德軍自星期五日晨間起猛攻哇齊里至斯基台爾陣線俄軍屢以鎗剌敗之斯基台爾一地屢得屢失向晚俄兵一大隊鼓勇强襲後斯基台爾乃復入俄軍之手俄馬隊協同步隊奮力追敵逐走斯基台爾南面戰壕之德軍齊泊林飛船一艘以炸彈擲擊波羅的海某口岸俄國海面飛機亦以炸彈數枚　擊泊於温杜港之德船數艘星期五晚俄軍屢次擊退特文斯克方面進攻之敵軍敵軍大隊現於維爾柯米爾東面沿特文斯克路前進助以强有力之砲隊德飛機一架以炸彈擲擊醫院爲俄軍砲火擊落星期五日尼們河南齊爾維安加河曾有惡戰德砲一排完全被毁德軍後復進攻數次殊易敗之俄軍現堅守齊爾維安加河右岸之陣地右岸已無敵兵蹤跡（十一日） 
[巴黎電]  
　　今晚公報謂近五日達達納爾海峽戰事頗形沉寂北戰區土軍發砲猛轟惟未出戰壕南戰區之法軍以戰壕臼砲擊毁小大砲台兩座加重創於敵此外無可值報告之事 
　　（十二日） 
[羅馬電]  
　　台洛爾特倫狄洛與加尼亞各處濃霧疊作戰事因以阻滯公報謂敵軍乘天氣晦暗時襲攻泊勒沙流域之斯萊特尼克山谷意軍待其行近始衝出回擊之惡戰後奥軍潰退杜爾米洛境内及伊森沙河下流奥軍屯集大隊建築工程有久守之意奥軍又砲擊芒佛爾康之船塢毁船數艘（十三日） 
[蘇菲亞電]  
　　亞米尼亞代表今日往謁布首相請其照會君士坦丁政府善待土國之亞米尼亞人首相允飭駐土公使辦理此事並謂目下土布邦交頗睦土國當可從布國之言而善待亞米尼亞人云（七日） 
[蘇菲亞電]  
　　布國首相通告亞米尼亞代表謂布國不久將收取愛德里洛波爾鐵路俾得自由直達台底格希口岸（十二日） 
[彼得格勒電]  
　　波斯伊斯巴漢城之英法俄僑民已由兵警護送出境前往德里蘭（十二日） 
[巴黎電]  
　　英國派水兵法國派飛行隊赴塞助戰功績大著塞國特致電巴黎道謝目下奥軍不復敢砲擊貝爾格勒五個月前貝爾格勒無日不在危險之中迨英國地中海艦隊水兵運大砲至塞後貝爾格勒情形乃爲之一變法國亦助大砲數尊以固塞姆林之防務英國水兵由海軍大將特勞伯里支統帶刻正轟擊多瑙河傍奥軍建築之戰壕法國飛行隊保護貝爾格勒以防天空擊法人在該處五日無一死傷且曾擊毁奥軍機關槍三架（十一日） 
[倫敦電]  
　　奥國因美國不承認其大使大爲憤怒有一部份奥人主張斷絶奥美邦交 
　　　　 
 
 

Page 3

 
 
奥京美使署刻由警察保護（十二日） 
[倫敦電]  
　　白星公司發表宣言書謂德國所稱轟沉阿刺伯號之理由按諸事實全不相符阿剌伯號船長並未看見潛艇故該船擬撞潛艇說當然不成問題再該船亦無希圖脫逃情事惟柁工看見魚雷時曾力止其柁機云 
　　（十二日） 
[華盛頓電]  
　　各報載稱駐美德使發表意見謂如美國給以出境護照則德國將令其潛艇轟擊所見各商船終必至德美開戰云云官場因此愈爲激昂德使今忽至華盛頓大約欲向國務卿藍辛氏解釋報章所載之言（十三日） 
[巴黎電]  
　　公報謂德國新戰債發行以來應者寥寥（十二日） 
[彼得格勒電]  
　　公報之文較前略詳足證俄軍今已鎭靜也昨晚公報末段曰總之俄軍仍在實行戰略俄軍陣地日有進步俄罼復在太洛波爾北面獲有勝利俘軍官九十一員兵四千二百名内有德兵若干獲機關槍九枝其他戰品甚多太洛波爾南面之俄軍昨亦取攻勢奥軍在塞里士河境續向里斯特河退走俄軍追擊於後俘敵多人北面德軍在特文斯克境内維爾拉方面及波蘭中部附近斯基台爾羅夫洛一帶兵力加增刻方猛攻但俄軍拒之甚力已俘敵兵數百人公報未曾言及斯基台爾之失守且謂據俘兵言德軍力已疲竭近三日損失極衆每一中隊輒死百人（十三日） 
[倫敦電]  
　　希臘現正召集旅居海外之各軍官（十一日） 
　　其二（德人德文報專電） 
[柏林電（由倫敦轉）]  
　　九月十一日德軍大本營公報云德軍於九月九日占據之哈特满韋萊爾柯夫戰壕雖經法軍進攻兩次仍由德軍固守（西境戰况）德軍戰於佛城特里區斯台特東南及維爾柯米爾東面者俘敵一千零五十人獲機關鎗四枝俄軍仍在塞爾夫乾加河桀齊哇里及塞爾伐間陣線抵禦德軍然德軍已占據斯基台爾及拉夫拉現正進攻塞爾夫乾加河俘俄兵二千七百人獲關鎗兩枝德飛船曾轟維萊加與里達之鐵路交點（興登堡軍團戰况）伏爾柯維斯克與柯白林通米洛夫斯基大道中間之戰事繼續進行頗爲劇烈德軍已於數地點渡過塞爾夫乾加河奥軍已占據亞爾巴兩軍今仍在力爭柯索伏車站（里哇波爾特親王軍團戰况）麥剛森上將之軍團未見進退（麥剛森軍團戰况）德奥軍在東南陣線擊退猛力回攻之俄軍加以重創俘敵三百餘人（東南境戰况） 
東方通信社電（日本人組織） 
[東京電]  
　　日本防務會議本日開會海軍方面似有讓步之意惟另提出迢無畏級戰艦二艘之建造案然僅說明尚未決定（十三日） 
[東京電]  
　　乃木家斷絶嗣續前已發表惟天皇御意以乃木將軍功勞卓著忠烈可風宜爲立嗣長留紀念已有旨飭長府藩主毛利子爵之弟元智　改性入繼承襲伯爵（十三日） 
[北京電]  
　　現在北京各省代表所組織之帝制促進會（譯音）運動以非常之速力進行並聞該會先向參政院次向各部衙門請願斷行帝制（十三日） 
要聞一 
[戰事雜談譯德文報]  
　　英商遇難之總數瑞士某報將開戰以還及自德潛艇作戰以來所沈之英船列表據開自二月十八日起至六月二十四日止英商船之爲德潛艇擊沈者 
　　（一）排水量在三百噸以上者共一百二十四艘合計四十萬噸 
　　（二）漁船其排水量在三百噸以上者共七十艘合計一萬八千噸 
　　自一千九百十四年八月四日起至今爲德巡艦擊沈者共三十七艘合計二十五萬噸 
　　被沈而未詳其船名者共十艘約計二萬五千噸總商船二百六十一艘計七十餘萬噸 
　　英國戰前共有商船二千萬噸今已失去百之三分有半矣 
　　除英船外俄法之商船爲德兵艦潛艇所沈者尚有四萬噸云 
　　滑脫盧山巔之銅獅在比之滑脫盧附近山巔立有銅獅一座所以誌昔年拿破嵛敗於此也乃閱倫敦荷蘭比報不禁令人奇異内載該銅獅爲德人奪去鑄造子彈曾經倫敦特開國民會議由比國國務員某君之夫人登台演說證明德人奪去銅獅足使全球知其無道云云當時並有昔爲英軍司令戰敗拿破崙於滑脫盧之惠靈吞君後人與其眷屬在場所以昭此會之隆重與銅獅之爲足珍貴也未後該國務員夫人又云有一逃赴英國之比婦當其在比時曾親見德軍將銅獅奪去並向之云因需用作軍火云云此一席話在場莫不信爲眞確在各國發行之比國報章亦未有致疑者俱已競相登載惟比京之人民平日雖或輕信浮言乃此時聞之則莫不駭異蓋所謂銅獅者屹然立於山巔者固自若也 
[日人之對我國體問題]  
　　東京通信社社員飄萍　　九月六日東京發自我國發生所謂國體問題日人無論在朝在野皆異常注意士大夫間競發意見而各報之危言聳論熟罵冷嘲有足令人懼足令人羞者爲略述如下（一）大隈伯之發表意見今日各報皆載有其國務總理大隈氏對於我國國體問題之談話其前半乃述袁總統與我國數年間過去之現象而認袁總統之爲皇帝爲不足怪之事繼乃述日本對於中國國體問題之態度大隈氏現任日本内閣總理其言不啻代表日本政府吾人應認爲有注意之價值大隈氏之意以國體問題純屬中國之内政無論其爲君主民主日本决居於觀望之地位列國此時當亦出同一之態度故駐剳北京各公使今日惟有袖手旁觀若一旦事實發現有害於日本之利益則直以何等手叚干涉所不敢辭云云 
（二）中國大難將臨之妄測日本世界新聞等報屢載北京長電謂支那帝政問題着着凖備進步袁氏之登帝位殆不過早晚時間問題然兹事影響於東洋之平和者甚大日本之對支政策不可不有何等之變化以近日所聞南方排袁派勢將再起北方宗社黨亦有蠢動之虞英國公使曾認此爲於中國將來不利益之事某大員亦曾以此力諫袁總統北京除德國公使外殆多呈反對之色彩一旦帝政實現無論外交内政將罹於極悲慘之郚運中國大亂之期殆不遠云 
　　閱者注意日本朝野兩黨競爭甚烈對於國體問題在朝者表面言持冷觀態度故在野黨則反之而大肆其譏謔然其政府之裏面决非眞袖手旁觀者惟俟時機可乘則抽刀一割總之中國内政所以爲此嘵嘵者皆欲爲其本國謀利益耳他日皇帝出現果爲德意志之皇旁乎抑爲朝鮮歷史上之皇帝乎此記者所不敢知者也噫痛矣 
雜評一 
[楊度救國論之一節（無名）]  
　　余不好謔蓋以謔語諷人不如以正言勸人之爲當也雖然余見楊度之救國論其中數語有不能不令人失笑者 
　　彼曰大總統身有不豫一二旬不能視事斯時海内震動亂象已成金融恐慌商賈進巿各地人民紛紛逃竄各方軍隊紛紛摇動各國兵艦满布海口歐美報紙一日數電舉國戒嚴風雲满天下矣又云客曰然則彼時亂象究竟如何中國前途究竟如何子能預測乎 
　　余以爲楊度胸中何以有此思想其設詞下語又何以若是離奇又似曾於何處見之者繼乃恍然彼蓋脫胎於坊間所慱荒唐無稽之劉伯温　餅歌者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[代行立法院開會紀]  
　　參政院代行立法院九月十日下午二時十分開會參政列席者三十九人政府特派委員列席者四人黎院長請假副院長江大爕代理主席宣告現已足法定人數按照議事日程開議第一案修正著作權法案（大總統提出初讀）先由政府委員登臺說明此案之主旨略請現行著作權法與前清資政院决議之著作權法相同因民國成立以來大總統有命令凡前清法合除與民國國體抵觸者外槪行有效故爾適用之此不過國家成立之初百端待理無暇注意及此相沿以來業經四載其不適於民國之處狼多故政府有修正著作權法案之提出於此修正案之内容與現行著作權法之比較兹略爲說之如第一條規定有著作權之物取列舉主義較之現行著作權法更爲明瞭凡文書講議演述樂譜戲曲圖盡帖本照片彫刻模型等等屬之第三條（草案）特規定凡著作權包含翻譯權在内尤爲明悉第十二條發行無主之著作物：：：：（草案）其著作權規定爲十年此外與現行著作權法稍有變更其餘悉仍其舊說明修正案之要旨如此請貴院公决云云主席付討論衆無討論付審查衆贊成乃指定陳國祥陳漢第蔡鍔李盛鐸等七人爲審查委員宣告續議第二案土地收用法案（大總統提出初讀）仍由政府委員登臺說明本案要旨略謂土地乃人民主要之財產依法律國家應負保護之責任然而國家爲圖謀公益起見有時要收買人民財產以達公共利益多數人便當之目的此土地收用法之所由提出也顧國家一方面收買土地一方面仍照保護人民之財產東西各國皆有此項法律民國以來收買人民土地之事隨在必須如鐵路公所北京巿政公所等當有此事實也而其依據之法律向無定規僅守單行章程以爲標凖甚屬不妥且將來收用土地之事日漸增多如國防及其他軍備公共街巿鐵路軌道電信公園橋梁河渠商港義塜建築官署水利衛生學術慈善等等事業逐漸擴張即收用土地之舉日多一日故不能不急於編訂此項法律本法第一案乃列舉各公共利益之事業而第二條特分收用之土地爲國有公有民有三種第二章規定土地收用之價額第三章規定土地收用之凖備第四章規定程序第五章規定監督及訴訟其内容如此請貴院公决云云說畢主席付討論衆無討論乃付審查衆贊成遂指定陳懋鼎孫多森王印川等七人爲審查委員並云陳參政今日未到由秘書應通知可也宣告續議第三案司法官懲戒法案（大總統提出初讀）由政府委員登臺說明本案主旨略云官吏有保障法爲之保障便應有懲戒法以爲懲戒法保障與懲戒爲對峙而立者故文官旣有文官保障法便亦有文官懲戒法隨之司法官爲立憲國家之要素憲法上特致規定之而其保障非常穩當明瞭故司法官用不着别的保障法然而司法官不能無懲戒法民國成立以來没有司法懲戒法上兩月大總統命令暫時適用文官懲戒法今當立法院　會之期故須特爲規定此項法律提交貴院至於本法案之内　較之文官懲戒法實有不同之點文官懲戒處分分四種而本法案特分爲七種爲誡飭減俸調職停職降　褫職奪官而誡飭以大總統申令行之此不同之點一本法案第二十二條司法總長：：：：：呈請大總統交懲戒委員會審查之（草案）凡法官懲戒之付審查必須由司法總長呈請此與文官懲戒法不同之點二而本法第二十七條第二十八條（草案）規定被付懲戒人提出申辯書應指定日期令其到會或委託代理人到會答辯詢問後而爲懲戒之議决此與文官懲戒法不同之點三而懲戒委員會呈報大總統時應於主文說明公罪私罪之種類並說明理由此與文官懲戒法不同之點四至於停止職務爲文官懲戒法中所無諸如此類爲與文官懲戒法之比較其餘各條與文官懲戒法無甚區别此本法之要旨也云云說畢主席付討論汪有齡起謂本法編訂之原因及其内容理由甚爲充足但本員所不贊成者第二十九條之公罪私罪兩種並無一定之意義則適用本法時無一定之標凖夫司法官旣有私罪便應受刑律之制裁不能稱爲私曲而以懲戒法施之况公罪私罪之區别及名義應放在第一條何以本法第一條不規定而載於此條之附項尤不明顯審查時請審查委員注意劉若曾請此案與第四案並案付審查程樹德朱文劭首先附議汪有齡謂第四案尚未開議政府委員說明主旨後再行商量主席宣告續議第四案計官協審官懲戒法案（大總統提出初讀）政府委員登臺報告云審計官協審官審查全國决算預算其權甚重其地位甚要緊財政爲全國最緊要大事審計官協審官與財政尤有大關係故其懲戒另以法律訂之本法第一章規定應付懲戒之行爲及懲戒之機關第二章規定懲戒處分懲戒處分之種類定爲奪官褫職降官降等減俸記過六種第三章規定懲戒委員會第四章規定懲戒之程序與文官懲戒法無大差别不過手續稍爲不同耳云云說畢主席付討論衆無討論汪有齡請連第三案（司法官懲戒法案）並案付審查主席付表决衆贊成乃指定江瀚馬良馬其昶朱文劭程樹德九人爲並案審查委員時二時三十五分會議已畢宣告散會 
[限制聲中之籌安會]  
　　肅政之呈請肅政廳全體肅政議决呈請取消某會以靖人心一節曾記昨報兹經訪悉肅政廳呈文實於前日早晨上遞呈中辭意大略謂自籌安會成立以來雖宣言爲學理上之研究然各地謡言蜂起大有不可遏抑之勢楊度身爲參政孫毓筠曾任約法議長彼等唱此異說加以函電交馳號召各省軍政兩界各派代表加入討論無怪人民驚疑雖經大總統派員在參政院代行立法院發表意見剴切聲明維持共和爲大總統應盡之職分並認匆遽變更國體爲不合事宜然日來人心並不應之稍安揆厥所由無非以籌安會依然存在之故應懇大總統迅予取消以靖人心云云總統披閱之後聞已擬有辦法聞將令主管官署對於該會以後言論行事爲之酌定範圍明示限制日内即將發表又聞昨晚内務部已奉到政事堂關乎籌安會之交片一件是否即係此事訪明再誌 
　　登報之限制政府限制報紙登載國體問題一事最初傳聞似係一律禁登厥後有謂所禁僅係將軍巡按使之文電者又有謂所傳各說槪屬子虚者兹經切實訪查政事堂確有此項交片已於八日午後發送内務部該部轉行警廳或不免稍需時日耳至交片内容係云政办文電一律不得登載云 
　　英報之紀載昨日英文京津時報北京通信述憲法起草委員前駐比公使汪榮寳君對於恢復君主國體之意見云汪君謂當在比國時曾見比國雖屬王國但共憲法係與共和制度故知共和國家不妨按照君主國而草憲法也夫籌安會發起諸君之目的係欲變更現行之共和國體而爲君主國體謂君主國體較適合於中國人民之習慣性情也但當此時而變更國體恐有種種之困難似乎照君主制起草憲法以免屢行變更國體之紛擾之爲易也此項辦法以鄙人思之較合於中國目下之時勢以此不過變更政府之制度不致因變更國體而内訌也自予由比回京以後兩次覲見總統曾將此議面陳總統鑒核至憲法脫稿目八月一號起期以三月現在各委員正悉心研究修訂約法以便改訂夭約届期必可脫稿即至遲至年底亦必蔵事最後又謂觀大總統之言詞舉止實無絲毫帝制自爲之心至鄙人個人之意見以爲行政全權苟有集中於大總統之一日則中國必不致有皇帝之一日云云觀汪君之言大約世襲總統制將諸中國憲法問也此項消息中國政界及他界中紛紛討論籌安會派報紙極力反對此說要求完全變更現行國體但在他一方面則此項世襲總統說一般華人較爲贊成而尤以商界及穩健派爲最蓋彼等之目的惟在安寗而已大約此說必將採用以無變更現行國體之必要而又合總統左右人之所需也至民國立君說在外人不免以爲奇異以爲世界無此等國家但在華人中希望安寗與調和君主派與民主派之意見者以爲此制與中國最合以行政權將永遠在一姓之手又可免繼承之危險云云 
　　各處之函電天津朱巡按使函云警啓者前接公電備悉壹是貴會事務殷繁兹令敝署外交員謝介石赴京以資助理此後如有關於敝處事件即由該員接洽可也敬頌公安朱家寳啓察哈爾張都統函云公啓者前電悉兹特派本署高等顧問陳文運代表前赴貴會務祈面爲接洽以資討論爲荷專此敬頌公綏開封電云籌安會鈞鑒前已肅電贊同現敝會公推董事長魏步雲赴會隨同討論希賜接洽豫商會聯合會公叩佳景德鎭商會電云北京商務總會鑒三十一電悉日昨奉到籌安會宣言書一册敝會全體討論諸君子發舒偉抱内審國情外觀大勢同符夙願共勵前途凡所主張敬懇挈銜請願以表贊成毋任感禱蘭州商會電云北京商務總會鑒三十一電悉貴會聯合全國商會提出請願書敝會極端贊成願附驥尾山海關商會電云北京商務總會鑒三十一電悉敝會謹附驥尾 
[蒙古礦山之採掘權]  
　　庫倫宣而獨立以前俄國雖對於外蒙古諸礦山隨意探掘不受何等之約束然其權利尚非公認的自庫倫宣而獨立俄人即運動蒙古政府其結果自黑龍江省满洲里以南至球爾甘河一帶之地亘一千里之礦權全落俄人之手近聞俄國礦山技師已帶同礦工數十名行至庫倫對岸阿什喀地方凖備各種機械希圖開採庫倫西北約八十里地方之一大金礦又據蒙古礦山調查員報告俄人所蟠踞之礦山地方若齊齊哈爾克旗三音諾旗札薩克圖漢旗薩克圖右翼中旗額魯特前旗等極爲根深蒂固政府聞此消息以庫倫取消獨立後對於蒙古政府有察主權如採掘礦山依現在之鑛業條例應一體聽中央政府之命令近日聞已有開始交涉消息云 
[濮陽伏汛之情形]  
　　日前督辦濮陽黄河決口堵築事宜徐世光督辦接到褫職留任大名道道尹何炳庠留工籌備堵築習城集漫口姚聯奎等詳報伏汛情形文云竊於民國四年八月八日奉咨行籌堵習城集漫口事宜並連同善後工程一併協力進行和衷共濟遵即商同詳細履勘認眞籌辦查現在全工關鍵以艦築裏頭培護埽壩爲第一要著適當伏汛期内風雨連朝全河大溜猛冲側注當即率同營委於驚湍急溜之中一面艦築裏頭一面培護埽壩經十餘晝夜之力風雨無間積極進行報將裏頭盤住復因溜勢上提所有春間舊築各埽壩一經大溜不免沉蟄隨即合力搶護凡稍經蟄卸者趕緊用料加廂抛磚圍護其坍陷較重者全行補做新埽斟酌情形務求穩固至漫口處埝頭亦經多掛柳枝以冀落淤而免奪溜連日趨赴習城集漫口處所勘驗形勢丈量水度查該處漫口寛約六十五丈水淺落淤深或二三尺或三四尺其殘埝迤西三百五十餘丈大半露灘至犄角走溜處所亦寛二百四十餘丈僅有串溝兩道水最深者間及丈許餘均四五六尺不等全河大溜仍繞向東南舊壩埝頭歸入正河如形勢不再變理迨至霜清水落似可易於籌堵所有伏汛期内埽壩各工一律搶護穩固而秋汛方長變遷靡定且係水溜淘根之際尤宜妥愼防守相機籌備未便稍涉大意仍率同營委各員隨時認眞防護一俟霜清得手即行趕緊堵築云云徐督辦業已轉報總統矣 
[奉省越獄案之傳聞]  
　　十一日北京國民公報載稱據某方面昨日接到電訊知瀋陽鄰近之台安縣又有反獄之事罪犯越獄而逃者有四十餘名無一追獲者該縣警察廳現正設法不使此等逃犯越逸該縣境外所有出路均派有警兵防守大約多數罪犯可望追獲 
[叚將軍調奉後之鄂省政界]  
　　鄂省將軍署軍法課長兼陸軍審判處長程定遠自起義時卽充此職爲歷任軍督所倚軍此次叚將軍亦欲調其赴奉經王將軍挽留而止惟現經叚將軍保薦已奉總統批令交政事堂存記以文員用緣程君本法律學校畢業生也　　段上將軍在鄂時所用椽屬多係皖藉故皖人至鄂謀事者甚衆兹段將軍調奉共有力者多追隨前往亦有知政界位置難得自行回籍者其中惟寒畯之輩進退爲難兹爲叚將軍所聞大爲眷念特派副官張振華携欵來鄂會同警備隊副官申君向各旅館稽查共有一百七十餘人刻已登記令向皖會館領貲一律返里不准逗留聞按名各給十六元云 
　　武昌縣署收發員袁某及小隊隊長李筱山串詐交縣看管之前清道員毡呢廠總辦嚴開第巨欵經嚴郵訴平政院咨鄂巡使查辦前已委夏口縣知事汪文鈞到縣會審將袁李一併撤革並處李以四等徒刑收押該縣詎近日李仍回家自由袁則仍在署内辦事而於所詐嚴欵並未追還兹嚴又將被詐各欵之有過付的證者共七百餘串及袁收發仍舊在署該知事欺朦各節具禀巡按段使大怒已飭高等廳轉飭地方廳向武昌吴知事索提袁李等到廳重審依法嚴辦以儆劣吏並聞吴知事因此案亦須調換云　　武昌地方廳承發吏楊文炳劉蘭蓀等日前奉辦新昌錢店債案從中詐騙巨欵經當事人控訴已將楊劉撤革押究兹聞尚有承辦此案之律師梁鑫有共同詐欺財之嫌疑亦經當事人提出控告高等地方兩廳長以此事如果屬實殊碍司法前途故正在嚴密查辦 
[蔡乃煌抵粤後之種種]  
　　廣東特約員 
　　蔡乃煌自前清爲上海道後不回粤久矣此次回鄉名義上爲三省禁烟專員實際上又爲售烟專員烟霞管領輿爲輝煌頗極一時之煊赫兹將其到粤後之種種情形列後 
　　當道招待之情形蔡乃煌此次蒞粤爲煌然特使其體制宛似前清欽差未至之先軍巡兩署曾奉政事堂財政部來電囑爲協助及其由港抵省之日由巡按使派出文武巡捕二名本署衛隊數十名大轎一乘星夜馳往碼頭迎迓晋省時已夜深將軍署立刻盛治筵席爲之洗塵復於三府前爲之預備公館自是而後城中大吏本地士紳邀讌者爭先恐後而蔡督辦遂無日不在酬酢中矣 
　　銷售洋土之招徠蔡督辦此行係爲銷售洋土事宜此項洋土核定粤省認銷一千二百箱每箱所收報効費爲六千元合計之可得七百二十萬元昨經派員傳集土膏行商勸令承銷惟此宗生理成本旣昻承得轉售計須每兩取價銀二十四兩是爲二十四換幾及黄金價格之半揮金購吸非擁厚貲者不能將來銷途恐其冷淡且此項洋土必須煮成熟膏方易出售而用土煮膏有違烟禁於事實上未便准行故土膏行商對於此種招徠胸中無甚把握頗費躊躇惟有香港商人劉某則視爲奇貨自願全數認銷聞已有成議矣 
　　責成緝私之嚴厲蔡督辦以此次銷售洋土原期永絶來源而廣州灣地方時有私土運輸入粤長此不已妨碍實多故對於杜絶洋界私運一事已與巡按使及交涉員籌商辦法迄未得有把握復邀同禁烟督察局總辦龍曜樞召集各屬分所所長秘密會議籌商截緝之策一面責成督察總局　行緝私乃該局所派緝私總巡蔡春　自蔡督辦抵粤後迭次陳請辭職蔡召而語之曰令兄現任水警廳長（春華乃水警廳長蔡春恒之弟）汝爲緝私總巡遇有調遣艦隊時自較利便其卽努力辦去毋庸固辭余如負汝天日可鑒隨卽指天爲誓故蔡春華亦不敢復辭此事省中傳爲笑聞云 
　　佛山烟商之復業佛山自禁烟後各生土店相繼閉歇年來吸烟者咸趨澳門罐頭生土已無人過問近聞舊日之業生土者多商量復業現源頭街已有兩三間新張大書公叶白皮發客懸於門外見者以旣有委員來粤銷售洋土無怪若輩之大出風頭云 
[紀贛省南城縣之抗捐風潮]  
　　贛省南城縣屠捐素重屠户苦之去年曾遣人赴省控告邀求寛減卒爲巨紳飾詞抵制未遂所願屠户因而懷限乃轉取償於餵猪之家今年知事劉鳳書籌辦保衛團有謝蕭二人鑽充團總聘何耔渠爲文案赴鄉勒捐其名曰人丁捐每丁抽收錢四十文後改爲床灶捐每家抽收四百文任意搜括鄉民忿怒遂倡議各都自辦保衛團以爲抵制訂舊曆七月二十日十五十七兩都倣前清團練成法張幟持械整隊入城劉知事親至北門阻止鄉民堅請入城行至縣署鄉人原擬入署面求知事寛減各稅殊巡警多人擎鎗攔阻方相持間有某巡警遽行開鎗轟倒二人其一傷重旋死一時人聲鼎沸蜂擁入署毁碎門壁器具頗多劉知事由署後踰牆避入民家旋議定豁免屠捐及一切苛稅其轟斃及受傷之鄉民分别給予䘏欵醫費鄉民始散現已安靜如恒矣 
[紀江蘇匪禍（九月十一日）岐逸]  
　　江蘇匪盜爲患習視爲社會中之一事物無人以此爲重輕然默察已往陳迹及現在狀况則匪禍不僅擾亂一省之治安其趨勢所至有不忍言者方今羣籌根本安危之策敢以禍伏甚深患在眉睫之江蘇匪盜情形略爲紀述以爲籌畫目前苟安之預備 
　　匪勢沿革約分三期當清末季江北災祲迭見流民四徙伏莽鹽梟從事勾煽是爲發生匪患之始革命事起從軍者衆國基粗定遣歸鄉里迫於生計復聚爲盜加以所受軍隊敎育戰事經驗勢乃愈盛癸丑之變散兵乘機附和至是匪勢乃成然江北菁華自遭喪亂劫掠一罕匪盜之區域遂渡江而南至是江蘇全省皆患匪矣 
　　匪盜人類分四種（一）原匪係歷史上所遺留之匪（二）流民（三）散勇（四）擄脅者此中身臨刦殺只原匪流民散勇三者擄脅者則司偵察保護而已最近一年中江北之鹽阜泗陽豐沛碭山各匪源地無論民人商賈士紳官吏皆爲匪所擄脅稍有 
 
 
 

Page 7

 
 
抵抗焚掠隨之蓋某根柢旣深斷非一地方兵力可幸獲免爲擄脅者順匪之意苟安量夕即有人望資產亦難脫擄脅之累一鄉一鎭果有一户不與匪相結納者全地必無倖免擄脅愈衆匪勢愈張又以養其信用故不事刦盜於擄脅之同黨匪之巢穴乃日見擴張此即匪勢第二期之終了而蔓延全省致成第三期現今之局 
　　在前歲報請剿匪各縣如鹽阜等地今則較爲寗謐而江南盜案纍纍如連珠最近見於案牘者計七月份發生盜案地方爲三十縣占全省半數在向有匪患者爲贛榆淮陰睢寗阜寗銅山淮安漣水宿遷鹽城高郵十縣共計逸犯得其數者爲五百有餘名刦案二十八起不知犯人數者六起受害者拒傷四十三人被殺十人在江北富裕地方者爲南通儀徵興化泰興如臯寳應江都江浦東海九縣共計逸犯得其數者約六百名刦案二十起受害者拒傷二十五人被殺五人在江南者爲吴縣太倉崑山吴江無錫武進宜興丹徒句容揚中溧陽十一縣共計逸犯知其數者約七百名刦案二十九起受害者拒傷五十七人總共逸犯知其數者爲一千八百餘人受害者約二百家拒傷共一百二十五人被殺共十五人刦案共七十七起又發見盜殺命案者十四縣共十九起此蓋七月中一個月之匪盜統計也 
　　匪之趨勢漸以江南爲其殖產區域觀此一個月之統計匪約二千人（合不知數者）在其巢穴犯案者僅四分之一其四分之三在揚屬膏腴縣分及江南富庶諸縣隱然中成一剽忽流冦之鄒形而皖北豫南隣省匪盜亦未肅清此禍患爲近在眉睫吾民僅求苟安目前果能舍去通緝之例文而從事於努力殺賊寗非小民仰望甚殷祈禱甚切者耶 
[西子湖邊之清秋點綴（靜眼）]  
　　和尚重修龍井寺龍井近旁以產茶著名故全國之人即未知其地者亦知其名舊有寺居鳳凰嶺之上有象鼻峰一片雲神運石諸勝皆山石之嶙峋可愛者清高宗常巡游其地增飾土木稱曰龍井八景年久失修僅存破舊之古屋數間所謂大殿者頽然倒矣光復以來各處名勝寺院日曾增修獨此有名之古刹無力興復過客憾焉寺僧常蓮近忽得有力者之助關榛莽之舊跡樹堅樸之亭榭且鳩貲購材將重建大殿又於客室新備各式籐椅茶點精潔故游客亦漸多焉　　將軍駐節棋盤山朱將軍年來深居簡出偶爾出效則前後擁護以勇健之馬隊氣象崢嶸而自空隙中窺見將軍者咸謂顏色竟如白面書生與赳赳武夫大異外間頗以爲將軍患肺疾云將軍新建行署傍湖而多古木然尚嫌離塵巿太近日來移住棋盤山上之祥泰花園此園係西人所經營以避暑者將軍居此後山之前後左右不能無巡緝之隊寂靜山中驟來聯翩之輿馬空谷足童山靈當開扉觀迓惟樵夫採薪經此者以當受盤詰不能如往日之自由頗以爲苦云 
　　遊客羣集烟霞洞西湖名勝南渡後最盛前清時因南巡多次地方官不能不及時修整然日久亦漸衰落惟烟霞洞自陳　舟湯蟄仙鄭蘇戡諸文士提倡後得學信禪師盡力經營日益完美學信死後其徒復三繼之築亭種樹雅潔可觀又善治蔬食風味特佳故遊客羣集近屈巡按使及財廳鹽運使諸官廳往往假此宴客其地無香火及田產寺僧藉此維持故待客維謹若理安寺僧常有慢客之舉正坐寺產太豐耳 
　　荒草獨尋烈士墓湖上多英豪之墓蓋勝地亦必藉名人裝飾也徐錫麟墓聞營葬時除石料用拆城原料外幾及萬金墓門繁閉殊非供人瞻拜之法偶與友人啓之入内聞荒草碍人幾難容足餘如陶烈士秋女士南京陣亡將士等墓亦不見十分清潔不　烈士有靈其亦復留戀湖上風景否 
[地方通信]  
　　蘇州 
　　紀儕校二次屍體解剖蘇州滄浪亭專門醫校近在吴縣監獄領得死囚屍體一具聞於本月十一日執行解剖當由該校校長邀請司法行政軍政各長官蒞校參觀是日適逢該校始業學生一律制服臨解剖室見習以爲醫術上之實驗男賓到者約三十餘人女賓三人查該校舉行屍體解剖第一次在二年十一月此蓋其第二次也所有是日解剖詳情容探再誌 
　　鎭江 
　　調查選舉紀事丹徒城廂市調查選舉業將告竣兹悉已查得選民及被選合格者約二百餘人鎭邑商務繁盛人數衆多而選民如此稀少蓋因選舉資格取締之嚴而又由於有選權及被選權者多半放棄權利以致合格之人只有此數也又丹陽縣初選舉調查業届截止期限而地方人士對於此次選舉非常消極放棄權利者實居大多數計城區及格者不满六十人鄉區更寥寥云 
　　楊州 
　　紀女校之十週紀念會江都私立女子高初兩等學校自郭堅忍女士創辦以來已届十載日前該校特開十週紀念會先期邀請各界參觀並請各敎育家演說是日到者千餘人會場設於該校操場之中周圍圈成弧形場東用木板搭成距地三尺餘之紀念臺一座懸掛該校手工成續斑爛炫目台口懸汽油燈一盞光如白晝場南爲女賓席場北爲男賓席中設踏琴三架來賓環座圓圈範圜之外於七時振鈴門會首由孔小山報告開會宗旨次由校長郭女士宣告十年來辦學苦况以及十年來之成績次由該校女生全體唱歌及附設平民小學分提紅白琉璃燈蒞場慶祝變更種種隊形均能按拍進行習練嫻熟越五分鐘由該校女生排演餘興十幕劇名爲十年後之今日中叙十年以後各鄉均設女學及幼稚園各商埠大商號均係該校同學監督經營社會因以發達構成良好國家洵爲理想之談話而各生言詞對答形容緩急能循規蹈矩殊不易得至滑稽派之化裝尤能使人見之絶倒會場秩序亦覺靜肅閉幕後該校特製絲線手工紀念花贈送有祝詞之各界以示親睦直至十時許始摇鈴閉會 
　　山東 
　　選舉調查之阻礙膠州近來四鄉不靖萑苻出没無常擄人勒贖層見迭出兵來匪去兵去匪來鄉民旣難供給又不堪其擾故凡中產以上之家均已遷往他處刻值國民會議立法院初選舉調查期間各區調查人員分赴各莊村鎭　辦理調查事務詎一般居民因受盜匪影響凡財產及格者十室九空不知去向該調查人員等見此情形驟覺無從着手迫得遄回另籌他法聞尚可從事調查者祗剩近城一帶又因水災大半喪失財產不甚合格故膠縣之合於選舉資格者甚屬寥寥云 
　　迅速破案之奬賞七月中膠州車站相近吾妻旅館内日人工籐忠吉等三人謀財害命毒殺誠聚恒銀號夥翟張二人一案出事後膠州守備軍憲兵隊能於迅速時間機敏偵查將是案兇犯三人及贓欵一併弋獲得以從速解决大谷司令官以其勤能深堪嘉奬特指令軍政署委員長將是案出力人員開單具報以便分别給賞軍政署奉到指令後卽行遵諭將駐膠憲兵隊及破獲是案出力人員計自大深曹長鞏舜順通譯藤田我妻竹原湯淺岡部等五名上等兵雇用華捕聞之魁雇用密探徐會海等各人履歷勞績詳細查明開單呈報司令部核辦 
　　膠濟鐵路修正行車時刻膠濟快車及慢車管理部現爲整頓運貨利便客商起見期與津浦車時刻適合俾浦口北京往來客商得以從容直達不致有逗留濟南過夜之憾故將快車增加速率一時半且於行駛坊子濰縣二處慢車亦爲修改俾乘客運貨更覺利便兹將膠濟鐵路准於本月十五號起實行修正行車時刻表列下（青島開快車）午前八時（到濟南）午後六時四十一分又（慢車）午前十一時二十分（到濰縣）午後六時四十分又（慢車）午後四時四十分（到高密）午後八時一分（濟南開快車）午前八時（到青島）午後六時三十一分（又慢車）午前十時二十分（到坊子）午後七時零六分（又慢車）午後三時三十分（到張店）午後七時三十分 
雜評二 
[贛省之抗捐風潮（步陶）]  
　　邇來新舊稅捐名目繁多商民之呼籲呻吟已屢有所聞矣而江西南城縣乃更有所謂人丁牀灶等之特别新捐例發現焉此項捐欵之由來蓋以籌辦保衛團故事方創始此團之果否能爲贛民保衛尚難預卜然而閭閻之不堪苛賦者則已羣起而思爲自行保衛之請求且請求而尚未一獲允否之復答可憐此呼號赴訴之窮民竟已傷者傷死者死而莫獲舉其自行保衛之實際以聊自慰借於目前然則保衛者其名紛擾者其實吾民之喋血街衢横尸署外終以自陷其身於不正當之行動固無一　受此保衛團之厚賜矣在籌辦者之初心夫豈若是哉 
　　或曰縣署毁知事匿而苛稅亦隨以豁免區區鄉民兩人之死傷其代價良不爲薄或又曰鄉民散秩序復而開鎗轟擊之巡警尚未聞有若何處置彼鄉民者則已死者不可復生傷者不可復續矣然而均非探源之論也以此番風潮之實事言人民之紛擾蓋啓釁於巡警之衛官而巡警之肇禍又觸機於人民之自衛願其所以造成此人民之含悲積憤以迫而出於此請求自衛之一途者保衛團之特别新捐例固其原因中之總原因也今者風潮幸而暫息彼創成此風潮總原因之原動份子者其如何懲處之以爲吾死傷之鄉民慰以爲吾毁壞之縣署公產謝此其責豈尚有旁貸之餘地哉然而旣已死傷旣已毁壞而始皇皇焉求所以補救吾且恨其補救之抑已晚矣 
 
 
 

Page 8

 
 
[買賣各種股票公債證劵廣告]  
下列各公司其一切價値均已誠實無欺如蒙賜顧希按惠臨可也 
公興英大馬路壽康里大利二馬路石路西華興襪廠中國三馬路石路曲江里惠通南香粉弄永吉里底三益三馬路畫錦里黃順泰四川路騰鳳里復大四馬路北石路吉陸棧内公益大馬路虹廟東五福弄永祥二馬路石路永祥皮貨莊信益大馬路南石路通裕棧興業大馬路虹廟對門泰和里興昌大馬路天發園盆湯弄内萬順豐法大馬路中市永和泰十六舖大成里謙益四馬路晝錦里中市公信二馬路石路口三泰棧内祥和英大馬路虹廟東首大成大馬路裘天寳隔壁弄内通商後馬路福按里裕祥抛球場賓樂公旅館上海股票公會啓 
　　化驗礦產查勘礦山計畫開礦購買礦砂上海廣東路九號三菱公司啟 
[興泰電燈公司]  
▲四川路七十二號▲▲▲電話四一一九▲▲ 
欲電鍍器皿者注意本公司於電鍍一道頗有經騐所鍍各色如金銀鍍銅古銅錫等無不盡善盡美價且極廉無論何種古舊五金器皿一經電鍍光采無不奪目如新至於倣鍍古銅尤爲本公司之特長 
欲裝電燈者注意本公司又專爲行號住宅包裝各様電燈一切新式燈照燈泡燈架悉備裝費格外克己如有修理等情隨時即可知照或由電話或由轉言本公司立派工人前往修理以便主顧取費極廉 
欲裝電燈招牌者注意電燈招牌爲歐美各國商家最所注意蓋此等廣告最易醒目本公司有鑒於此特造一種透光玻璃珠射光極遠裝費亦廉有欲裝設者請與本公司接洽可也 
已經本公司裝設諸家附列於下　本埠　精益眼鏡公司明明眼鏡公司　中華眼鏡公司　廣生食物洋行　中法藥房　衣把德電氣公司　華慶洋貨公司　漢口　精益眼鏡公司 
欲製銅招牌及銅碑者注意本公司所製之件均出自有名技師之手無論中西文字花様無不精緻靈活銅質亦與衆不同定價克己限期不悞 
欲裝電鈴者注意電鈴一物爲用最繁通商之埠咸利用之本公司亦附有此種營業包裝包　均隨客便其質様較别家爲優美其用期較别家爲久遠且可無危險之虞 
[東方汽車公司]  
THE　EASTERN　GARAGE　GO. 
四川路A字百念九號百三十號 
本公司現有新到上等八只或四只滊缸之卡敵來克汽車（S＆CYLINDEB　CADILLAO）日夜出賃乘坐穩　 
快租費從廉紳商等界如蒙賜顧或電話或函致無不即時前來等待 
電話一千一百五十九號 
[馬車出售]  
今有橡皮輪轎車一部是外洋定造來申又皮蓬一部是上海龍飛行所造均是上等質料造成另有新舊疆繩四付坐鞍一套如合意者請至新閘路四十七號豐泰洋行大班住宅面議 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾二天毫無痕跡大盒半元小盒角半上海抛球揚北首廣東杏林軒啓 
[彭壽堂藥房始創最靈驗]  
治白濁第一靈藥 
此丸乃本堂獨秘奇方合天下白濁各藥斷無如此功效神速無論新久五淋白濁消腫除痛去淋及醫藥罔效之症一服此丸立刻小便暢通而且紅白二濁腫退濁止至三日濁可全愈眞有萬試萬靈又速又妥之妙眞仙丹也每瓶一元雙料二元先試亦可小瓶五角上海河南路彭壽堂 
[三益股票公司]  
本公司代客買賣并備現金收買各種鐵路肌票證劵收據及各實業肌份公債票各大銀行定期存單等均可交易如蒙賜顧請即駕臨英租界三馬路西書錦里四百零六號外埠函詢當班答復　上海三益股票公司啓 
[自强軒藥房]  
總發行所仍在二馬路泰和里口沿街八十六號購者請注意 
[揚王嶠崧州]  
男女走失拐帶出外生死不明終身結局求子財壽圓光治病紫竹算命不報能知八字寓四馬路東首杏花樓對門滙中旅館後進三十一號大減價十天圓終身五元 
[上海大民大藥房定期舊曆八月初三日]  
先行交易擇吉開張 
本藥房爲提倡國貨起見特採我國各省王道藥品悉心研究仿照西法虔製各種藥水藥酒藥粉丸藥等分男婦補品内科外科毒門幼科眼科傷科等類均經醫士試騐功效卓著且如丸藥一道本藥房獨出心裁以藥精製成易于進口服法旣便功效又速方今勸用國貨之時請愛國同胞亟宜注意藥目價目詳明藥目單上函索即寄外埠批購無不格外歡迎○招請本埠及外埠負販團友數十名如願就斯職者請來面議可也此佈　上海三馬路大舞臺東浙江路大民大藥房啓 
[靑年會附設商業半夜學堂添招各科新生]  
本學堂課程完備敎法精密久播聲譽無待贅言本届定於新曆九月十七號即舊曆八月初九晚開學科目有二十餘種之多不及詳載　商界有志者欲知詳細可向本會事務所索閱章程餘額不多報名從速　校址上海英租界四川路靑年會内 
[莊票作廢]  
今遺失常熟義隆榮記莊第一萬零九百四十三號七月念七期票洋四百元業已在常熟縣署備案作廢望中外人等切勿收用恐未週知特此登報聲明　常熟沈潤全掛失 
[前九江太古洋行買辦黎遜山啟事]  
啓者先嚴雲生公承充九江太古洋行買辦念有餘年鄙人繼充又四閱年對於行務銳意經營對於　客帮竭誠招待差幸信用微著水脚旺收近因大病之後精神不支至再向滬總行辭職始獲照准今由滬總行派來陳君兆敏接辦鄙人巳于陽曆九月一號交卸清楚所有陽曆九月一號以前往來帳欵歸鄙人經手結束所有陽曆九月一號以後往來帳欵歸陳君經手負責恐遠近　客帮未及週知特此披露即希　公鑒 
[上海石路正豐街口乾坤和烟膏號新增罐頭公烟]  
本號向在香港上海開設土棧歷有年所貨眞價實久已四遠馳名膾炙人口茲因存貨過多又値烟禁期限在卽爰特敦聘名師依法精製成膏擇于險曆八月初三日裝配大小各盒價格從廉誠非圖利實爲藉銷積貨起見以廣招徠　紳商各界請嘗試之庶不以予言爲河漢也每大盒實售大洋一元中盒五角及三角小盒二角零躉挑出格外公道特此佈聞　本主人謹白 
[交通部批准]  
各電局一律通用 
親民電報彚編欲購從速 
預約聲明 
（一）四川新疆山西陜西甘肅福建廣東廣西雲南貴州預約以陽歷九月底爲止 
（二）除上列各省外其餘預約已經滿期省分槪照定價 
（三）購買預約可向各省商務印書館及各省商會購劵出版後憑劵取書 
（四）預約價先交四元出版時繳清取書 
定價如下 
本編每部　十五元　現售八折郵費外加 
金邊　加實洋五角　皮脊　加實洋五角　厚紙　加實洋一元半 
如購皮脊金邊或皮脊厚紙者依上例照加 
發行所 
各省商務印書館各省商會上海南京路上字九十九號親民電報編輯社 
[親民電報編輯社廣告]  
本社所編親民電報彙編業奉　交通部批准各電局一律通用並蒙各省將軍巡按使嘉奬備案在案凡兩方面均購有本編者當日即可發電實驗特此佈聞 
[親民電報編輯社附設傳習所通告]  
本社編輯親民電報彙編原爲便利交通起見凡屬本編　文電碼等用法雖已詳爲說明猶恐或有疑義未盡明白茲疑通融辦法特於社中附設傳習所一所凡購閱本編見有疑難之處儘可　屈駕親臨必當盡情相告特此布聞惟希　亮察　講員　楊縉卿　管潤身　朱聯丞　盧家穗　王兆麟　呂鈞卿　朱振漢　李秀崧地址上海南京路P字九十九號源盛洋貨號樓上時間下午二時至十時 
[上海老稻香村廣告]  
本號始創四馬路昇平樓茶館對門已歷四十餘年出品之佳美製法之講究工場之衞生久蒙各界歡迎茲因上月失愼暫停交易刻已房屋修理工竣擇于八月初三日開張聘請蘇滬名師督造加工葷素月餅中西茶食改良糖菓罐頭食物各色餅乾裝璜華麗各贈送禮物最爲合宜無上之品也倘蒙　賜顧請認明住址牌號庶不致誤 
[中華翕濟會坿设兩等小學招生]  
學科分高初兩等悉遵敎育部定章用官話敎授冀收言語統一之效開學陽曆九月十一號陰曆八月初三日校址英租界福州路西平望街福致里内尙有餘額可補 
[蘇州仁和昌裕記被竊聲明]  
啓者小行于本月初三竊去蘇永豐莊往來摺一扣當向該莊報失據已出去陰歷八月二十六期第五千五百九十一五千五百九十二五千五百九十三五千五百九十四號支常州和愼莊票四紙各五百元共二千元當向該莊說明止根作廢望中外　各寳號切勿收用其銀摺作廢特登申新二報聲明 
[電氣水壺（S）]  
電氣水壺用以燉水最稱便捷祇需數分鐘水即能沸所用電費極省凡燈頭及牆壁插頭均可應用無須另外裝線本埠各裝線行家現有大小各種電壺出售欲觀式樣詳細請至南京路四百七十一二號及百老滙路一千二百九十七號本處樣子房可也○德律風二千六百六十號○八百四十號寓滬西人工部公局電氣處啓 
[中華永隆人壽保險儲蓄有限公司]  
總公司開設上海北京路江西路轉角A字十五號專做人壽有限保險聯保儲蓄保險及各項抵押資本充足信用卓著營業伊始即大受社會歡迎所有已經分設之外埠宣布於左其未經分設地方如有願爲本公司分經理者通函接洽無任歡迎至於投保辦法尤極簡便完善倘承　索閱章程必能興起也此佈　福州吳世榕君　林沛衡君　吳貽範君　陳澤霖君　蘇州吳履卿君　無錫周濟平君　松江鄭遇文君　金秉紳君　靑清宋吟書君　杭州黃萍波君　浦東莊鼎臣君 
[警告預防霍亂瀉痢]  
JaynesCarmlativeBalsam 
凡家中有患霍亂瀉痢者當即以燕製去風藥治之而在夏季尤宜速以此項適當之藥即燕製去風藥治之切勿徘徊致誤蓋霍亂瀉简症若療治延遲恐有性命之虞也 
是故每家應購置一瓶此項名馳遐邇之藥爲療治霍亂瀉痢之需庶可預防此種平常且易致死之病惟購買時須指明要燕製去風藥切勿購取功效相仿之藥蓋燕製去風藥療治嘔吐或不嘔吐之霍亂瀉痢症其效力殊非他藥可望其項背者也　諸君祇宜購取此項良藥如是則　諸君得確實療治霍亂瀉痢之藥矣 
各埠　大藥房均有出售　總經理上海老晋隆洋行 
燕醫生去風藥 
[王喬松]  
星卜家仍住三馬路仁安里同和公又茲有在外冒名朦混妄言圖利者祈諸君注意 
[耀華照像]  
本館拍照放大一律八折 
又售神功濟衆水批發在上海英大馬路郵政分局西首 
[京都天寳齋嫩面玉容散]  
此散專治男女面上黑氣雀斑烟色酒剌油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照折六瓶雙料每瓶四角每洋三瓶舖設上海二馬路中市西鼎新里口啓 
[真對口菌出現]  
此菌功能治咳嗆吐血及各種虛癆損弱等症靈騐非常凡有患以上斯症服藥罔效者如服此菌無不沉疴立起誠救命仙丹也托上海西門内張興記號内朱少峰君代售外埠函購郵局妥速 
[有強健之兒孫者爲極樂之人]  
舉世企慕有強健兒孫之人是以君當設法使兒孫身體強健也但正如樹木然非得日光與雨水不能生長君之兒孫如不服司各脫乳白鰵魚肝油亦不能克償所願因此藥能強骨生肌補腦益體也 
故若君之小孩身弱患肺病血虧或骨症當立卽使服司各脫乳白鰵魚肝油切勿遲延爲要 
服後其小孩之身體必變爲強健快樂四肢有力背脊挺直能使君於年老時得增快慰（五） 
ＳＣＯＴＴＳmulsion 
然切勿以奸商牟利之賤藥授與小孩以損害其身體須於封面上認明漁夫負魚商標凡無此商標立卽屏去爲要 
如欲知此藥詳細請函至上海四川路五十三號茂生洋行内便有小書一册寄奉 
信内請述明於何種報紙見此告白爲盼 
商標 
[（龍涎哮喘氣急斷根丹）]  
哮喘氣急奇方 
此丸專治哮喘氣急靈驗異常無論痰哮風哮冷哮水哮鹹哮及痰壅肺愾逆氣上冲不思飲食不能睡臥等症服之立刻氣平喘止豁痰順氣潤肺寬胸固本攻補並進凡醫藥不能見效者服此靈丹包可藥到病除屢試屢騐百發百中眞仙方也每瓶一元六瓶五元小瓶六角　上海河南路彭壽堂啓 
[廣東種德園監製]  
玉樹神油熱天不可不備 
此油乃本園秘製良方凡熱天湯火所傷滾茶滾水所傷即搽患處立刻止痛故有神油之稱大瓶一元中瓶五角小瓶二角上海四馬路老巡捕房對門開張 
[河南路時和抛球塲金銀首飾眼鏡號獲奬美術文凴]  
農工商部　爲 
發給執照事案照南洋第一次勸業會定扵宣統二年四月二十八日開會經本部附奉將會塲陳列各品評定甲乙給予褒換奉 
上日知道了欽此欽遵在案原奏内析最優等者給予超等文憑次優等者給予優等文愚再次則分别給予金牌銀牌等語兹查有在會塲陳列之銀器十餘件係廣東時和 
出品經密查官公同評議並呈由 
審查總長核定堪以給予金牌以昭眞勵除分行各照並發給金牌外合行塡給執照爲據須至執照者 
右給廣東時和　　　執宣統貳年拾月十四一日 
欽差南洋勸富查總長農工商部　　一　 
吾國商業之失敗實由工藝之粗劣清季悟貧弱所有來故有南洋勸業之創舉也時本號開幕甫一週遽逢斯盛倉卒赴會顧出品之件無多祗以精巧絶倫幸　奬勵然本號未敢以此自驕也數年以來巧復生巧精益求精良工之資格倍深美術之聲名昭著邇感諸君維持國貨之熱誠用更增其品類廉其價格以副盛意至於本號之貨色名目繁多恕不具述倘荷惠顧無任歡迎上海英界河南路一百廿一號時和號謹啓 
[虎牌日快丸]  
總發行老仁濟孚記葯房　最大包二角　大包一角　小包五分 
[高德洋行]  
上海英大馬路三十六號便是創製吒力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其𧸛鼎也故凡諸君欲配正準合目之光線而� 
戴最優等華美之眼鏡者請惠顧一試方知言之我欺也醫學博士費德雷華經理蔡佑綱啓 
[上海殖邉銀行廣告]  
本行呈准　大總統財政部立案爲完全年國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小呂宋浦　斯擂東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處滙兌押滙及金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四四九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[有利銀行廣告]  
本行實備資本一百五十萬磅實認一百十二萬五千磅收足五十六萬二千五百磅公積五十萬磅總行設在倫敦分行設在香港星加坡庇能吉林邦吉打邦巴達斐亞孟咪堅治嚘勒革打哥倫波瑪德拉斯冷宮地唎加比高勒厚拉及各通商等埠并辦理銀行一切應辦事宜其存欵滙票等項祈向南京路七號本分銀行接洽爲荷本分行設在上海經已數十年向歸怡和洋行代理今爲推廣生意起見自立門户特此通佈 
[允康壽險公司𣷹辦儲蓄小保險廣告]  
本公司開辦以來頗爲各界所歡迎營業尙稱發達現更力圖普及以惠同胞特添設儲蓄小保險每月保費祗須銀一元或一元五角俾中資以下之家皆可最力投保同享利益且保費之廉獲利之厚較之各項小保險有過之無不及如荷惠顧請向本總公司及各埠分公司或經理處取閱章程照章投保無任感盼　總公司在上海南四川路二十六號電話九百八十六號 
 
 

Page 9

 
 
   
 
 

Page 10

 
 
本埠新闻 
[組織公共體育場之籌畫]  
　　上海縣敎育會於本月九日開常會時有會員提議於上海巿中設一全縣小學校公共大體育場經衆議决照辦現聞組織此體育場並擬附設敎育博特館以供學界參考之用應用欵項業已籌措有著本月内即須實行布置云 
[錢莊支票粘貼印花之爭持]  
　　上海縣知事沈寳昌君前曾飭知南商會轉知錢業商董以印花稅現已實行檢查令各業商家一律在簿據上購貼以符定例至各錢莊所出之支票亦應依法購貼等因該業得此消息正在會商間旋由商昌　會禀經該省財政廳咨請蘇省財政廳長飭縣調查上海各錢莊於支票加貼印花一節如何對付因南昌各錢業所出之計條亦均未允照貼之故嗣經滬商會據錢　董事呈復聲明印花稅章程僅及契約簿據憑單有購貼之條文並未提及支票之類况錢業中所出之支票隨出隨收並無定數僅爲南北同行滙劃所用應請轉呈縣知事詳請江蘇財政廳長通融豁免以䘏商艱等情自經商會據情復縣轉詳去後兹奉廳長批回仍飭商會轉知該業董事向各錢莊勸誡務各遵章照辦一律在支票上貼用印花等因聞錢業中對此問題頗多辯論擬再邀集南北巿同業籌議對付方法云 
[三誌亞細亞日報館之炸彈]  
　　公共租界山東路（卽望平街）與南京路相近十一號門牌新開之亞細亞日報館於十一號夜被人抛擲炸彈炸斃三人炸傷十三人其詳情已兩誌本報兹悉昨晨由公共公廨俞代襄讞會同英康副領事於會訊捕房瑣案終了之後同乘馬至虹口斐倫路驗尸所由該所西人　至驗尸室即飭檢驗吏驗得總巡捕房一百二十六號華捕萬素生炸傷肚腹兩腿山西路龔順興皮鞋店學徒陸瑞生炸傷小腹及兩胯尚有年約三十餘歲之無名男子炸傷肚腹渾身焦黑中西官親視無訛塡明尸格即升坐公案命將屍屬及受傷各人帶案訊問據已斃華捕萬素生之妻萬朱氏投訴家中貧苦祇生一女甫及週歲今丈夫遽遭慘斃叩求伸雪並乞撫恤次據陸阿虎訴稱家居浦東現在小門外爲廚司兒子陸瑞生在山西路順興皮鞋店爲學徒是晚由店主囑赴北四川路定做女鞋底上之木根經過是處遽遭炸斃乞恩伸雪並由順興店主龔松咸投訴情形與陸相同中西官着各具結棺殮聽候緝兇爲死者伸雪所有無名男屍諭令地保報堂棺殮標封厝壇候召家屬領諭畢命傳亞細亞報印刷人謝長寳至案詢問當時情形即　謝稱十一號晚約七時正在晚膳忽聞砰然一聲疑係電燈走電往後逃出至後門口印刷頭目謂我身上有血初尚不知後覺頭上背間微痛伊等囑赴仁濟醫院醫治未幾捕房包探來院囑令同至館内察看見玻璃窗均被震碎幸前面有未印之報紙兩大堆遮蔽否則我亦炸斃云云供至此中西官命取紙筆令謝畫出該報館印刷處圖式及肇事時之略謝遵諭勉爲畫畢復逐一指明而退次據李生才投訴亦在亞細亞報爲刷印人是晚同謝等五人正在晚膳我面向外轟然一聲兩耳震聾頓覺右臂麻木知有變端卽逃往後面旋見臂上有血至後門外向人索取傷藥衆人以傷藥無效遂至仁濟醫院醫治次據周文德投訴住居唐家弄賣麵漿爲生是晚因送漿糊至二馬路而回行經亞細亞報館約離三四家店面忽聞極大之聲響即行駐足詎右膝蓋及胸前均覺微痛而腿上血流遂坐於堦沿上後由途人指引至仁濟醫院醫治現已無碍次據印度人伽倫星投案譯稱伊在山東路新開之亞細亞報館看門與已死華捕距離約三碼忽聞極大之炸聲見正在晚膳之華人往後面而逃我亦往後逃逸惟褲子後面亦被炸一小孔迨響聲靜後又出觀看見華捕已倒地氣尚未絶然已不能開口門外亦有三人倒地兩人已經氣絶繼由總巡捕房西探泊羅生投訴十一號夜七時得悉山東路亞細亞報館發現炸彈事即馳往調查至四馬路望平街口見有黄包車四輛據稱均係炸傷之人内有一華捕旋至該報館四面察看當在紙頭堆内檢出銅質炸彈碎壳一塊言至此即將碎壳及所繪肇事處之草圖呈案請察中西官以時已過午尚有受傷見證人等　及研訊諭各退去中西官卽分道而回瑰在該報館仍請捕房問派荷槍印捕數名分站前後門防守而車馬行人經過是處者昨已不復攔阻惟附近各舖户之營業已未免受損矣又聞駐滬外交團與鄭鎭守使亦均欲赴該報館察看一切未知確否 
[公廨研訊黨案]  
　　江寗將軍署駐滬偵探　玉成偵黨人梁天標（）即梁毛天又名張振華）近由僑居海外之黨魁給以憑證委任爲世界救世軍財政員擔任鄂省財政回華聯絡同志崔至泥城橋新世界遊玩適梁亦　該處當即寗報閘捕房派令中西包探協同前往將梁拿獲解送公共公廨判押候查並經捕房查悉梁係帮匪曾經串同現押西牢之張春山等謀斃匪首許老么（卽許炳富）迭經捕頭向梁研詰堅不承認詳情已屢誌前報昨晨復由捕房解廨請究先由九號西派目斐司戤潑上堂禀明前情並稱曾經帶同在押之張春山質對均稱並不相識惟在被告身畔搜出梁天標之信函一封及救世軍黨證與黨人往來之信件均書明住址現其同黨黄相生已由寗垣緝獲請備移文將黄押解來滬質證云云繼由華探目陳雲忠投訴前情並將抄出黨證函件呈案請察並據江寗駐滬偵探崔玉成投訴光復時與梁天標同在湖北當兵是以相　去年因赴天津公幹過滬時見捕房通緝有梁毛天名字偶與友人嚴振標談及據說梁毛天即梁天標之化名且悉其投入民黨是以報捕拘案請究訊之被告供稱實名張振華與崔玉成張春山等均不相識亦無串同勒斃許老么之事　爲明察王襄讞商之英白繙譯官判被告仍帶回捕房候補傳人證於禮拜五再訊兹將抄出之黨證抄錄於後 
　　世界救世軍同志公學氵扌　　辰十君亞州震旦國鄂省漢沔督指揮兼理財政務理合照給本軍職務證平字第三十三號救世軍紀元二年五月二十二日給（蓋有篆字陰文東京圖章四字方印一顆） 
[章葦被探拘捕]  
　　長江巡閱使所部之駐滬軍探沈佩蘭前日在滬寗車站查獲口操寗波音之章葦一名指爲黨人解經閘北警廳司法科段科員寗訊一過押候解送淞滬警廳核辦聞當解科時有人見章身穿西裝形狀其窘或謂章原名天球本係學界中人光復時曾投身軍界云 
[鎗斃同惡相濟之積盜]  
　　上海鎭守使署於昨日午後鎗斃積盜嚴阿毛（即夏阿毛）魏長生馬小全（卽馬小泉）等三名兹將宣布罪狀錄下上海鎭守使鄭爲示諭事案據上海縣詳解緝獲　　著名積盜嚴阿毛卽夏阿毛魏長生馬小全即馬小泉等三名到署發交軍法處審訊據馬小全即馬小泉供認上年陰曆九月二十五日聽從阿狗糾約夥同何阿毛等持刀行刦裏虹橋地方京貨船得贓一次又於同年十月二十九日聽從唐掌根糾約夥同方阿六等十三人行刦七寳鎭松江航船得贓一次又於同年十一月下旬聽從唐掌根紏約夥同魏長生等十一人行刦楊家橋北居民得贓一次又於同月二十五日夥同魏長生等十人行刦楊家橋東居民得贓一次又於同月二十八日夥同魏長生等十人行刦太陽廟西居民得贓一次又於同年十二月初旬夥同唐掌根等十三人持槍行刦毛家塘居民得贓一次又於同月下旬聽從唐掌根糾同嚴阿毛等十三人行刦長橋南居民得贓一次又於同月二十七日夥同嚴阿毛等十一人行刦徐家滙南居民得贓一次又於同月二十九日夥同嚴阿毛等十四人行刦莘莊鎭附近居民得贓一次又於本年正月初七日夥同嚴阿毛等九人行刦關港附近居民財物一次又於同月二十九日夥同魏長生等九人行刦顓橋北居民財物一次計先後共犯强盜十一次又據嚴阿毛即夏阿毛供認上年陰曆十月二十九日夥同馬小全等十三人行刦七寳鎭松江航船財物一次又於同年十一月下旬聽從唐掌根糾同魏長生等十一人行刦楊家橋北居民財物一次又於同年十二月初旬聽從唐掌根糾同朱雪生等十三人行刦毛家塘居民財物一次又於同月下旬聽從朱雪生糾同魏長生等十三人行刦長橋南居民財物一次又於同月二十七日聽從唐掌根糾同馬小全等十一人行刦徐家滙南居民財物一次又於同月十九日糾同唐掌根等十四人行刦莘莊鎭附近居民財物一次又於本年正月初七日夥同陳華春等九人行刦關港附近居民財物一次又於同月二十九日聽從唐掌根糾同馬小全等九人行刦顓橋北居民財物一次又於本年三月初旬聽從老木匠阿全糾同魏長生等十一人行刦嘉定縣西某居民財物一次先後共犯强盜九次又據魏長生供認上年陰曆十一月下旬聽從唐掌根糾同嚴阿毛等十一人行刦楊家橋北居民財物一次又於同年十二月初旬聽從唐掌根糾同朱雪生等十三人行刦毛家塘居民財物一次又於同月下旬聽從朱雪生糾同魏長生等十三人行刦長橋南居民財物一次又於同月二十七日聽從唐掌根糾同馬小全等十一人行刦徐家滙南居民財物一次又於同月二十九日糾同唐掌根等十四人行刦莘莊鎭附近居民財物一次又於本年正月初七日夥同陳華春等九人行刦關港附近居民財物一次又於同月二十九日　同馬小全等九人行刦顓橋北居民財物一次又於本年三月初旬夥同嚴阿毛等十一人行刦嘉定縣城西居民財物一次先後共犯强盜八次各等情不諱查該犯馬小全即馬小泉先後夥衆侵入船等或民居强劫財物十一次嚴阿毛即夏阿毛先後夥衆侵入船隻或民居强劫財物九次魏長　先後夥衆侵入民居强劫財物八次實各犯刑律等三百七十三條一二兩款之强盜俱發罪均屬盜匪性成同惡相濟應即按照懲治盜匪法第三條第五欵一併科處死刑以昭炯戒業經電奉馮上將軍覆准照辦除飭緝逸盜務獲懲辦外應將馬小全即馬小泉嚴阿毛即夏阿毛魏長行三犯依軍法執行鎗斃爲此示仰軍民人等一體知悉此示 
[肇嘉浜塡塞後之措置]  
　　大東門内肇嘉浜前經工巡捐局議定撥工塡塞改築馬路計自開工至今已將瓦筒陰溝次第排設築路工程亦已告竣其面北之各商舖曾舉代表具禀工巡捐局請照小東門内辦法將房屋退建浜基放寛馬路兹朱局長已飭知工程師前往會勘規畫進行並再定期傳集該處各業户商舖到局會議辦法云 
[演講美國小學生之情狀]  
　　浦東中學附設之高等小學校自本年夏間遷移至本埠南巿後内部編制力求完備聞於昨日請該校校董黄任之君演講美國小學生在學之情狀其大旨謂彼處學生崇尚勤歛在學時皆練習職業上之必要能力故能作工以營利其最可欽佩者則爲彼處學生無一不活潑靈敏而於休業日每有比賽泅泳之術演講時手舞足蹈情形畢肖聽者無不感奮云 
[宗敎家之救助奥災]  
　　本年粤東水火奇災相繼而起被災區所尤以南勝里濠畔街西關各處爲重該處爲回敎居民叢集之所粤東回敎俱進會特函懇上海回敎俱進會設法勸募當由滬上回敎同人籌募大洋一千七百零四元已託羅君榮春携欵親赴災區分别散放矣 
[美商演劇助賑閉幕]  
　　美國人博洛士格君假座青年會開演影戲助賑粤災曾紀前報昨爲閉幕之日美國正副領事及交涉員楊小川君均到會先由總幹事員陳炳謙報告略謂承博洛士格君熱心贊助又承各界惠臨極一時之盛計演影劇七宵拯活災民不下數萬出水火而登袵席實爲諸君之賜繼由楊交涉員演說謂前承美提督借撥美艦助運賑糧今又承美國博洛士洛君演影劇助賑足見中美邦交日形親密外人之救災恤鄰固堪感佩而總幹事陳炳謙君犧牲其寳貴之光陰主持一切誠爲樂善不倦並代表災民向美領事曁博洛士格君青年會諸君陳炳謙君致謝旋由陳炳謙君登台謙謝謂鄙人係粤人一份子本應盡義務楊君奬勉實不敢當繼由杜海叔君演說謂觀歷次各善士演劇助賑之熱心及各界捐助之踴躍足見吾華慈善事業之進步云云至十一時閉幕 
[選政近聞兩則]  
　　國民會議曁立法院初選事宜本邑初選監督沈賓昌君業已按照程序遵章籌辦兹將關於選政近事略誌如下 
　　趕造名册初選監督沈賓昌君以本邑選舉事務依照法定程序節經籌辦所有各初選區調查事宜業據各該區報告前來現在選舉日期已定十月二十日爲期伊邇此項調查名册亟應彙造總册呈報複選監督察核故連日督飭本署第二科科長陳薇生率同書記人員漏夜趕造尤恐不及並酌　寫生帮同抄錄以便呈報 
　　摘錄飭文初選監督昨奉複選監督飭開准國民會議籌備立法院事務局咨開案查　據江西覆選區選舉監督咨稱本籍人具有法定選舉人之資格而現在外省服官其一切財產契據無從調查者應如何辦理請解釋前來本局當查得本法第二十四條宣示期限未满以前經本人提出憑證如查明居住年齡等項相符仍可准予補入除咨復外相應咨請查照等因准此合亟通飭各該初選監督一體遵照 
[縣公署召充地保]  
　　上海縣知事公署昨出牌示云案查二十五保頭圖地保陸秉龍即陸保順前准地方檢察廳函知抗傳不到業經斥革在案應即出示召充以重公務爲此牌示遵照如有人投充該圖地保着備具認保各結禀候提驗飭遵舊有陋規悉數革除如有從中需索准指名控究不貸 
[楊道尹派員調查]  
　　滬海道尹楊小川君查得某縣知事時有被人上控之事並有某項要案急須澈查昨日特派本署科長婁珩玉馳往分别調查開婁君業已趁輪馳抵該縣嚴密查察矣 
[經營國貨之興味]  
　　自　用國貨會爲新加坡殿覽會徵求貨樣後滬上商家知中國出品視數年前之進步殆過倍蓰於是經營國貨之興味乃大濃兹有棋盤街興昌祥經理胡春泉君亦擬改做國貨現正籌備想不久卽可實行云 
[冒牌應當勸阻]  
　　上海總商會昨奉農商部第八九七號飭開據南洋兄弟烟草公司禀稱公司所製紙烟不下十餘種近因流銷各處有攙雜僞貨假冒烟牌情事懇咨稅務處通飭各海關遇有假冒烟牌即行扣留處罰以衛商權等情到部查奸商假冒牌號飾僞亂眞最足阻碍商業本部現正籌訂商標法一時尚難頒布施行該公司所請轉咨飭關扣留處罰各節自係爲權　補救起見惟稅關查驗貸物祗能於夾帶走私或單貨不符或以多報少等情弊科以罰章若欲以同樣之牌標察晰商情之眞僞非取貨物互相比較實行試驗未易得其眞際倘稅關果如此辦理則手續繁雜恐商民轉不免受留難之苦若是責成稅關究非妥善辦法查商會爲各地商務之樞機有維持保護之責視聽較周督察亦易如有商人假冒牌號情事自應力爲勸阻以冀各安營業兹據該公司禀請前情合行飭仰該商會轉知各商無得假冒牌號致擾商業此飭 
[搭乘電車之不愼]  
　　昨有年約十五六歲之施友順在吴淞路搭乘電車登車時失足墜下致被車輪碾傷足趾由某號印捕雇車載入捕房捕頭命送同仁醫院爲之醫治 
[巡丁小工爭鬭之場]  
　　浦東太古碼頭巡丁楊阿桂前與小工田阿根張富明互毆受傷由警拘送地方廳訊明押候醫傷在案兹悉兩造傷已全愈昨日午後由地方審判廳端森棻推事官與褚檢察官開庭研訊以兩造均非安分之徒判各處拘役三十天以儆 
[罪犯脫逃續誌]  
　　胡鳳祥控陸榮葆姦佔伊妻並僞造證據等情前經地方審判廳訊明判陸監禁六年陸不服赴蘇州高等廳並北京大理院上訴無效奉諭仍照地方廳原判執行即經高等廳備文飭法警王桑則步桂生等將陸並上訴發回之錢夢祥方公賢王阿毛等一併解滬詎陸在滬城侯家路口（即沉香閣附近）脫逃無踪各情已紀昨報兹悉地方　林仲立檢察長得報後即將王桑則步桂生兩法警先行收押其錢夢祥等三犯亦命分别收押一面據情電禀高等廳請示辦理嗣接回電着即提案訊明有無賄縱脫逃情事按律究懲一面仍勒緝在逃之陸榮葆到案嚴辦昨晨高等廳又派司法巡長到申投案證明陸榮葆等各犯在蘇起程時俱上鐐銬午後由檢察官飭提王桑則步桂生兩法警研詰該警等同稱奉諭派法警等二名押解陸榮葆錢夢祥方公賢王阿毛等上訴案犯四名回滬本月十一日傍晚時行至侯家路口詎陸毁銬逃逸法警等因欲防護錢夢祥等三犯以致追趕不及實無賄縱情事質之錢夢祥等三犯同供小民等起解時已上手銬至於陸榮葆有無手銬我等實不知悉該巡長亦投案證明一切問官一再駁詰各執如前判錢夢祥等三犯仍飭還押王桑則步桂生分别押候將陸榮葆拿獲到案再行訊辦檢察官遂將訊供各情面禀林檢察長諭飭本廳全體法警上緊嚴緝陸榮葆務獲到案訊究 
[船户大鬧楊家渡]  
　　浦東楊家渡碼頭渡船户錢阿根於前日午後與裝貨船户龍甫林因排擋爭執各糾合數十人執持木器互相鬭毆當時錢阿根一方面人手較多將龔之船夥奚桂榮王阿二毆傷當由該處附近巡警趕來將錢阿根林桂六拘獲連同受傷人及龔甫林龔永生等並抄出之木棍二根解區轉送地方檢察廳訊辦昨由檢察官提案驗審之下諭飭奚桂榮王阿二回家自行醫治錢阿根林桂六分别收押候奚等傷愈再行核辦木棍存案 
[警廳嚴查花會]  
　　淞滬警察廳長徐輔州君訪聞南巿陸家浜地方近有粤帮賭棍在彼開設花會誘人賭博特飭偵緝隊士調查去後旋據該隊士等報告謂有開設押店之粤帮賭棍名老三者爲首雇用無賴阿籽老好春陽及綽號二八麻子渭春等爲航船專事在外誘賭輸贏頗鉅其會場已遷至滬北華洋交界地方租賃密室在内開筒日出三次賭者甚衆等語刻徐廳長已飭該隊士前往該處華界秘密調查以便拿辦矣 
[茶館聚賭抽頭]  
　　虹口西華德路一千四百十五號門牌某茶館主陸春生因糾合賭徒裘金桃王阿根謝仁卿等聚賭抽頭被美捕房捕頭偵悉前日派令中西包探將陸等四人連同賭具帶入捕房准各存洋保出昨經公共公堂傳訊因王阿根保出不到判將保洋充公陸罰洋五元裘謝格罰二元諸具銷燬 
[偵緝隊查獲烟犯]  
　　周小芳前日帶烟膏三十二盒計重四兩五錢被偵緝隊士李廷才在滬寗車站查獲昨解閘北司法科經段科員判移檢察分庭押候訊辦 
[妨害民食之蟊賊]  
　　米糧私運出口久已懸爲厲禁近來本埠米巿因到貨較多價稍平穩　天津寗波等處之米價則甚昻津巿每石可售洋十五六元甬雖稍賤亦比上海巿價爲優故一般貪利之徒又有偷運出口之事聞某鎭米店四家偷運赴甬者每日必有一百餘石南巿某行於夜間在浦江僻靜處裝船軍至吴淞口外再交輪船裝往天津者亦頗不少前日尚有新粳三百餘石打包偷運出口若不從嚴查禁杜塞漏巵則滬地米價又將飛漲矣 
[洩漏緊要公牘之查究]  
　　上海縣沈知事查得本公署各科中往來各項緊要公牘時有洩漏若不嚴查洩漏之人訊明懲辦殊非愼重公務之道業於昨日諭飭各科長明白查復以憑核辦矣 
[海軍司令部預備慶祝]  
　　海軍李總司令昨日通知駐泊浦江各艦長以九月十六日爲袁總統壽辰是日各艦均應扯懸满旗並於是日清晨督同各官佐齊集司令部隨同舉行慶祝典禮云 
[公廨停訊一天]  
　　本月十六號係袁總統壽辰各省行政公署均停止辦公本埠公共公廨亦停理刑民一天昨已由代理讞員王肇之君諭令檢察處條示公堂門首矣 
[鹽捕統領來滬]  
　　新任兩浙監捕統領察竹賢昨日親自來滬傳知上南川鹽捕左營管帶朱大斌及淞滬緝私隊長趙正芳各率所部官佐於午後四時在南巿薛家洪浦灘排隊點驗兵士名額曁服裝鎗械云 
[冒騙盛澤紡綢之結果]  
　　南京路益源甡綢號經理吴寳和控顧靜山私刻伊叔顧桂亭所開之成泰源綢號圖章冒騙值洋一百廿元之盛紡十疋業經公共公廨將其叔顧桂亭傳案訊供判被告還押顧桂亭退候訊核在案昨晨復訊據顧桂亭供稱被告係是堂姪因不歸正早已與之疏遠此次冒騙並不知情乞鑒訊之顧靜山供稱所騙这綢已質洋五十元化用求宥中西官判被告押兩月顧桂亭無干開釋 
[私造宰牲公司印花]  
　　法租界内各肉舖出售之牛羊猪肉須由宰牲公司宰殺蓋印方准售賣今由工部局衛生處查悉應小弟私造假印兩方當即移知捕房由捕頭飭探前往將應拘獲抄出假印一方解送法公堂請究應供此印係在舊貨攤上出錢買來並非自己僞造求宥聶讞員判令管押尚有假印一方着即交出再行訊辦 
 
 
 

Page 11

 
 
[蘇梓軒又被控告]  
　　江蓮茹前至法公堂控蘇梓軒交易皮絲烟葉計洋一千三百零七元付下期票到期向收無着又有蘇玉良亦控被蘇虧欠期票銀兩同求訊追因蘇挺押不理判管押六個月在案昨日又有木器店主柴振富投案控稱蘇前來承租木器值價五十九元如不將木器交還求追價洋故又將蘇提訊供認木器存在新開河浜泰新里某號門牌樓上可以交還判蘇還押着捕房查明有無木器禀覆候核 
[誘匿女子之控訴]  
　　浦東張江栅婦人奚龔氏前日偕壻錢勳泉扭南巿馬路橋地方某姓家傭婦丁陸氏至一分駐所控稱女兒素貞年已十八歲被該氏誘領來申藏匿無踪向論不認請爲追究詰之丁陸氏稱該女因與母稍有口角是以來滬借宿三天後即勸令回家此後潛往何處實出不知宋警佐以事關誘拐閨女飭即移送警廳司法科訊究 
[逃婢忽然出現]  
住居華安坊之沈殿魁前憑婦人濮陳氏在蘇州買一使女濮小五子出身價洋六十元陰曆上月初七該女忽潛逃無踪前日沈在英租界遇見該女有濮國慶濮國章二人帶領在途行走當即扭控捕房解經公堂於昨日送至閘北司法科訊問一過判移檢察分庭訊核 
[不盡不實]  
　　虹口百老滙路三百十七號門牌婦人奚徐氏控甬人陳阿二圖竊等情昨晨由探將陳拘解公共公堂原告投訴前情請究訊之被告供稱在鄧鐵路爲銅匠與原告之子奚錫根相識原告家内開設花會是日往寫花會同時有二粤人在彼等語中西官判陳押候補傳原告之子奚錫根到堂於禮拜五質訊核奪 
[烟妓發堂擇配]  
　　花烟間鴇婦丁張氏至法公堂控稱前有女子張金花由伊母姊兩人領來抵押爲娼今已期满須交還伊母等領去詎忽被張榮初及周小弟誘拐逃逸現由捕房將張等拘獲今同金花之母姊投案請求給領金花供被張榮初誘往鄉間周小弟雖係張之同黨惟誘拐時實未在　訊之張供認拐逃不　周供與張熟識是實判張押六月期满逐出租界三年周押一月金花之母前旣將女抵押爲娼業已恩斷義絶不准領去發堂擇配 
[小販虧本自殺]  
　　浙江上虞縣人梁子富年四十二歲轉租法新租界敏體呢蔭路瑞慶里二百二十九號門牌住户李天佑之披屋居住並無眷屬每日挑熟牛肉擔出外售賣近因折本無可謀生遽萌短見於十一號晚在房中用切牛肉刀勒斷咽喉身死迨至次日日上三竿李天佑因梁未起身室中又毫無聲息心竊疑之推門入視見之大駭當即報告捕房由捕頭派探目沈德福包探李祥卿前往該處調查實係自勒身死當將屍身舁送輔元堂驗屍所並將死者面貌攝一照相留存捕房以備屍屬認領一面禀請公堂中西官前往相驗再行收殮 
[追獲搶匪類誌]  
　　鎭江人趙士林前日在虹口攫取粤婦温王氏銅元一百二十枚圖逃被捕追獲昨解公共公堂請究經中西官研訊屬實判趙押西牢三月期满轉遞回籍又周錫根前日混入河南路天成綢號内攫取縐紗一疋飛逃當被店夥席玉林王芝生追獲交由包探帶入捕房昨解公共公廨訊實判周押西牢三月贓交原告領回又劣孩沈順發前晩在新記浜攫取小孩陸阿珍銀項圈圖 
逃當被途人徐阿華帮同追獲嗚捕拘押昨解公共公堂訊明中西官以沈尚年輕從寛判押捕房一月 
[氣候報告]  
　　（上海徐家滙天文臺天氣測候報告） 
　　九月十二日中國中央氣壓仍高而揚子江流域則有數處曾降雨上海天晴而熱且多雲中國北部西部及南中國海天氣沉壓而淺太平洋颶風似在父島與琉球南之中間 
　　十三日晨間天晴有霧微有東風睛雨表稍降 
　　十三日下午四時三十分豫測颶風在父島琉璃島之間進行其緩上海恐有雷雨海濱一帶有不定之和風 
　　十三日下午四時前二十四小時内上海氣候温度至高八五八至低七○五去年同日至高八三八至低六○八 
雜評三 
[公共體育場（宇）]  
　　上海縣敎育會將有公共體育場之組織是誠大有裨益之事也而他處之敎育會則未聞有議及此事者其殆爲畏難之心所掩蔽乎然而此事在上海固甚難而在他處則尚易何也蓋欲設公共體育場必先有寛廣之地址乃能展抒其計劃上海寸金尺地非若他處之曠地較多容易布置今上海敎育會旣不畏其難而毅然從事矣吾願他處亦繼起而成之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[相術新談] [  吴悔初] 　 
　　余幼讀麻衣柳莊諸書謂人生貴賤貧富壽天無不根據於相曰若者龍章鳳姿爲廊廟之彥若者　頭鼠目爲草野之夫若則露齒掀唇一望而知爲貧士若則修眉豐額一見而知爲富翁若者風度端凝是壽者之相若者神浮氣餒爲天之徵　晰條分言之鑿鑿　疑凡爲入者苟精其術即可按圖而索不難出而相天下十矣孰知余閱人旣多大反於前書之所云云者豈古今人不相若耶抑世變而相亦因之變耶蓋相隨心轉萬不可墨守古人之　言以例今入也試舉今者富貴利達之相而一證之則於相術一道思過半矣一今人之頭部宜尖也蓋人浮於事位置爲難故頭一尖則門路難尋鑟營乏術必具有橄攬之形者方可無孔不入則一生無投閒　散之憂一今人之面皮宜厚也嘗見壯不如人所如輒阻者皆以有羞恥之一念誤之故面不厚則何能拍馬屁受笑駡若果堅如城垣自足取人憐愛此二者相人之最宜注煮者也且目光取其如鼠乃有盡伏夜出之能形容取其如狼始有吸體敲膚之技手宜巨大便攫金錢銀宜瘦長巧於奔走口薄方善於吹牛耳小更饒於探聽以上種種皆利祿場中之無上上品非是則不能入富貴之場享富貴之樂故撮其大略以告世之求富貴者 
譯著 
[間諜生涯] [  天虚我生]  
　　（九）俄德爭雄 
　　湯訥斯森林之獵事旣罷予乃順道作亞爾倍克之游亞爾倍克地處波羅的海濱風景至勝麗千章喬木蒼翠撲空海水作深綠色時有沙鸛水鳥翔集其間點點作白影時或就海壖啄生物良馴無機予年來以倥偬人事有所動作無不關於軍國故於風景轉乃不覩至是精神爲之一暢然而行裝甫卸電召又來措詞雖到謙撝實則急於星火予習之久故亦審之熟也遂以電復謂當立刻遄返唯此一事果爲如何則吾殊不能恝置勿念蓋凡特伯爵之視予直無殊左手苟非重要弗予遣也車中無事重將此事揣度一周而後乃大悟蓋德意志近來唯一計劃一爲聯英一爲制俄總言之則莫非爲巴爾幹然即吾今此行非巴爾幹又誰屬初德與俄各爭長於歐西厥勢兩不相下而莫不以巴爾幹爲競爭之的蓋巴爾幹之聯邦固能合力自守則德人勢力必不能遠及於俄若散則俄人亦且莫展一籌質言之巴爾幹實爲棋局中之要着而俄與德則奕者也其後俄旣爲日本所敗奥大利復得塞爾維亞（巴爾幹聯邦之一）之黑采　維納及波斯米亞　郡用弱俄人之勢而俄人果大驚遂不恤盡其能力令巴爾幹諸邦如希臘布耳加利孟德尼格塞爾維亞等各各釋其意見互相和好用以禦德工力固相敵也然自土耳其一戰之後布耳加利又與塞爾維亞忽不相能遂起閱牆之門者又誰爲之主動耶則此中絶大之暗潮果有爲讀者所不能夢想者矣容吾述之 
栩園詩選 
[風月閒情與筠甫同作三十首] [  東園]  
　　錯將兜率當天宮十二環樓一夢通鳷鵲無知還噪月虰　雖弱慣禁風草緣春去愁難綠花到秋來慘不紅便是有心憐宋玉恥隨隣女立牆東 
　　浮鷗無跡鷺無踪門閉雲深樹萬重一點心於秋水淡十分情比晚烟濃傅回殘粉終輸媫偷得餘香欲醉蜂青鳥不來玄鳥去茫茫塵海隔三峰 
　　蟲聲透入碧紗窗漫把長愁付短釭溼透珠衫空有淚吹殘鐵笛不成腔玉牀夜冷　棲一金屋春深鳳喜雙曾記畫船停泊處小橋流水采蘭茳 
　　生來原不解相思一解相思便賣痴願種合歡如此樹化爲連理莫分枝曾從萍水盟心早翻悔蓬山會面遲今夜瑶臺明月下離情惘惘有誰知 
　　相逢一笑思依依白石三生是也非燈婢照人書悶字酒兵替我破愁圍隔簾底事窺韓掾借枕還當賺宓妃此後天台如再入胡麻飯飽不須歸 
　　過盡征鴻剖盡魚天南地北總無盡曉風楊柳陰三徑秋露兼葭水一渠天假良緣翻恨淺日來多病每疑疏奈何小别經年久累我逢人問起居 
　　月照梅花影亦孤師雄何處覔羅敷文成錦字遺雖有課問金錢驗也無一瓣心香薰翡翠千條情惘織蜘蛛酒邊抵把眞眞喚南嶽空留輭障圖 
　　松徑東邊桂閣西三更尨吠五更鷄枝頭嫩綠和烟折葉底新紅帶露題攻破愁城防打鳳照開靈府欲然犀一壺拚向花前醉何用聲聲鳥勸提 
　　不是紅顏命不乖恨天難補惱皇媧倚欹竹外風侵袖拜起花陰月入懷撲蝶香階思賣　救蛾燈愰拔金叙梳粧儉省饒丰韻短短輕衣窄窄鞋 
　　惆悵梨花帶雨開鶯簾燕户暗香來模糊心境磨千遍委曲腸輪轉九回永好但憑魚作媵奇緣不待雉爲媒處堂誰更貧相賀燕雀前頭莫浪猜 
　　百花爲幕草爲茵殢翠尤紅誤此身態作惺惺休說假情難脈脈本來眞訊傳鸚鵡皆私語修到鴛鴦亦夙因莫封垂楊怨輕薄芳叢又是一年春 
　　紅闌曲曲水沄沄掩而芙蓉妬卓文金翅鷓鴣桃葉扇玉腰蝴蝶藕花裙嫦娥懊惱偷奔月神女荒唐價夢雲終日昏昏醒不得醉顏常帶一分醺 
　　錦鋪十幅繡雙鴛媚眼相看笑不言袖底翠擬新唾迹襟邊紅浣舊啼痕朝携瑶女琴三尺夜賽鉞神酒一樽乞巧不須逢七夕支機片石奪天孫 
　　聽　銀　夜欲闌好花不敢盡情看髮爲紫乙投懷易炙遍蒼庚療妒難綵結同心忘漏　衣留半臂耐春寒藏嬌只在薔薇洞裙屐風華讓　安 
采采柔桑望復關平林缺處見神山蘭花蝶　　千樓桂葉蛾眉月一彎換骨不知丹已熟點頭始信石非頑報恩抵否庭前鳥十載銜回白玉環（未完） 
自由談之自由談 
[請一讀梁任公之文章] [  覺迷]  
　　國體問題梁任公異哉所謂國體問題者及國體問題與外交之兩篇言之詳矣彼發起籌安會者贊成籌安會者良心而果未泯也則請平心靜氣一讀任公此兩篇之文章當可恍然矣紛紛擾擾何爲哉 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十七章（續） 
　　格賚荷斯曰否吾與汝爲老友不妨相告蓋吾實疑哈勃克也特雅驚曰然乎旣而曰但醫生言小安東尼死當在十一句鐘而哈勃克歸則爲二句鐘此中似有可研究者格賚荷斯曰此哈勃克自言之耳誰能信之特雅曰但哈勃克未嘗作謊語格賚荷斯曰哈勃克謊也吾已問之自十一句鐘至二句鐘此數小時内彼乃何往而彼竟莫對特雅脈息大震顫聲曰果耶容吾問之格賚荷斯曰可乃同至哈勃克之前特雅曰哈勃克汝試告警長汝昨夜乃何往哈勃克毅然曰吾不能告特雅曰孺子汝不告汝將何以自脫哈勃克曰此亦任之但：：：格賚荷斯　言曰但恐法庭之上問官首須問此事耳言次微笑似譏哈勃克乃大怒曰汝乃欲拘我乎實告汝吾寗死不受此辱格賚荷斯笑曰汝亦且拘矣吾於數分鐘前卽已下令諸人不得放一人出入汝乃欲遁耶言次出一物曰來屈君上此哈勃克大驚蓋手　也格賚荷斯又曰唯汝亦爲上等社會中人吾不當以此束汝自由哈勃克尚欲有言格賚荷斯曰吾職僅止於此汝欲辨白少須可自向問官辨之吾殊不能越俎而謀也言次忽驚視哈勃克手曰噫汝手何爲有血指且碎裂哈勃克坦然曰吾昨夜嘗爲一事遂致傷破耳格賚荷斯曰然吾固知汝嘗爲一事也 
奇情小說 
[秘密汽車] [  東埜譯]  
　　第八章 
　　且說勃立南在比薩車站上閒步無意中偵見那社會黨魁達而登心裏猛吃一驚忙退到月台盡處他不是怕被達而登認出他以前在議院中見過達而登達而登並不曾見過　達而登的肖像屢屢在報紙上揭載勃立南並未被人家揭載過所以他和達而登雖然當面立着也不會被人家認出是承造飛矢的主人翁他所以避到月台盡處只爲胸臆之間思潮起伏要借一處僻靜地方想出一個對付達而登的方法他想昨天在維多利亞車站匆忙上車的定是滕達意中人柳仙的哥哥他在中途下車或附着車和我同到此地弄得我糢糢糊糊捉摸不定如今好了擒賊擒王達而登的蹤跡也落在我眼中了他們一主一從何以不先不後同趁這一次横斷歐洲大陸的直達火車呢趁了這一次火車前往那裏去呢呀着了着了他們一定到佛魯林司一定　佛魯林司去參見挨周論名分達而登是主是餘的人都　從論金錢勢力挨周却是主其餘達而登等一班人都是被動了佛魯林司是意大利著名的古城宮殿巍峨街衢修潔茉莉兒倘然隨着父親前去避暑倒也人地相宜怕只怕山河如故境遇已非被人家軟禁在一處地方没人援手名花傾國經秋霜一打未免憔悴可憐我自今以後只暗暗跟在達而登後面借他做一條線索尋出挨周藏身之處也可以曉得茉莉兒藏嬌之處了古人說不入虎穴也得虎子達而登走到那裏我也跟到那裏再不可當面錯過 
[彼得格勒歸客談野蠻貴族] [  天白]  
　　余今者還我自由極樂之新大陸矣回憶旅行光陰半銷　於蠻烟瘴雨中非洲大漠之巨獅亞馬孫河流域之毒蛇種種可驚可怖之幻影猶留余腦際然余旅行歷史中絶大恐怖之紀念固不在此猛獸毒蛇而在彼得格勒之貴族社會中也 
　　余之客彼得格勒主克羅夫勳爵家余父爲彼都大使時與克羅夫老勳爵最稱莫逆詎知余之名譽生命乃幾爲余父執之賢郎所斷送然棲不擇木亦余之過余之恐怖歷史開幕於跳舞場中一夕克羅夫爵邸大開宴會余以新客且裝束樸素類鄉人座上貴賓鮮垂青睞然余素懶　酬酢亦頗便之至主人克羅夫此時方承望尼古拉大公及諸貴夫人顏色固不暇計及余之向隅也惟余座側一女郎容止幽嫻與余欵欵較有情愫至跳舞時余約彼爲一組彼亦忻然與余偕舞方罷時忽有巨掌撫余背視之則爵邸書記拍加爾夫余頗怪其無禮拍加爾夫引余袖直至玻璃花房中始言曰君携彼姝玉纎入跳舞室時君覺余主人容貌有異否余答以未拍加爾夫曰然則君速離此爵邸爲佳余驚詢其故曰余此時不能爲君言之君如不行者當憶余言爲忠告也余方遵疑而克羅夫呼僕覓余之大聲已震余耳鼓余乃别拍加爾夫而入餐室時座客已寥若晨星蓋大半入吸烟室中作轉盤戲也克羅夫見余至命洗盞更酌余固辭不獲盡四五爵余遂醺然玉山頽矣醒時覺空氣窒塞悶不可耐張目四顧沈黑如在墟墓中大駭欲起立則首觸硬物大痛幾暈喘息移時伸臂摸索觸余指掌者似爲盎甕之屬且酒香縷縷徐沁鼻觀余頓悟此爲酒窖嗟乎余未嘗作盜酒之吏部奈何入此殆拍加爾夫之言驗矣第克羅夫何憾於余乃置余死地百思不得其故而飢火中燒口復奇渴噫余不死於蛇牙獅吻而死於克羅夫之酒窖中寗非異事余此時一線希望惟盻拍加爾夫來救第彼安知余在是中即知之彼又安敢抗其主人而拯余異邦孤客耶然則眞能爲余救星者上帝而外殆無其人余方念此而萬能之上帝果來援手　砰然巨聲起於頂上可愛之陽光如水瀉入余仰首一窺大驚噤不敢呼蓋　立穴榜者非他人乃俄羅斯大皇帝尼古拉陛下也余出酒窖時左右衛士咸以袖掩鼻蓋余之酒氣撲人欲嘔帝顧余微笑曰此酒人何云亂黨余略陳游歷蹤跡帝頷首復笑曰然則克羅夫賣友可惡可縛置酒窖中令被略嘗牢獄滋味余乘車詣冬宮時余之賢居停克羅夫已代余之位置厠身黄封白墮間矣拍加爾夫在車中爲余言女郎蓋波蘭商人女美而多貲貴族少年多思染指而女郎落落寡合克羅夫屢欲　之輙爲所拒是夕獨垂青於余克羅天妒念大熾以余奪其情人故必欲死余而以捕獲黨人上告不圖車駕親臨宸聰燭照奸計立敗余得安然而出網羅亦云幸矣余後至冬宮謁帝者再帝爲人藹然可親待余輩外人尤有恩禮蓋尼古拉陛下雖名爲專制之魔王而睿哲寛仁實不愧爲羅門腦夫皇室中之令主彼虚無黨人蠢蠢思動者則以一般野蠻貴族驕横恣肆激之便然固非帝之過也余當日脫非蒙帝之賜則畢生命運已沉淪於冰天雪窖之中安能破浪乘風復睹我自由　樂之新大陸耶第波蘭女郎之倩影固猶亭亭嵌余腦中回憶舊情猶　　有餘味也 
　　勘誤昨日游戲文章第十一行第十六字招誤肆合更正 
 
 
 

Page 15

 
 
   
 
 

Page 16

 
 
   
 
