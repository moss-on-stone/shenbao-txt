# 1914 - 229 - 4914712

 

Page 1

 
 
+ 
[社論]  
　　片馬交涉始未記（四）（冷） 
十四日英使照會稱如欲將界線先行解决然後派員會勘亦無不可本國當委駐英劉大臣就近與貴國政府協商總期得一公平解决 
十九日滇督電稱北叚卽野人山界照約應往北劃去不得折而東以求分水嶺所在牽合於英使照會所指之高黎貢山迭次電部請力圖界務根本解决探聞英兵分兩路出發兵二千馬二千五百前鋒直抵片馬徧挖地營爲久此計並脅派賴各夷寨降附宣言高黎貢以西爲該國領土揆之現勢有不能不爭者三嶺西各夷供賦應役英允償銀給租明認爲土司轄境遽爲外兵所據國體何存一也茨竹派賴片馬等寨分隸楊左叚各撫夷均執有道光年兵部剳付若我力不能保護沿邊土司愈受影響計所失更大二也從高黎貢山脊北往西藏此線爲英所定彼兵旣擅進片馬即循山而北以至麗江之蘭州維西之白漢洛巴塘之擦瓦龍扼險設戌以後爭無可爭讓無可讓坐收此千餘里地三也 
二十三日雲南參謀官致軍諮處電稱保山縣屬片馬吃緊因前石革道會同烈領事勘界主由尖高山起東至膽札狼牙姊妹等山大啞口東北至片馬上高黎貢北往西藏石道由尖高山起經磨石河之非河張家坡登高良工山此山非高黎貢山又抵九角塘河順小江折而東北至板廠山蓋當時石道不能執板廠山止之議竟與烈領會勘至麗江府之蘭州邊界觀英中降大維氍輯圖所擬界線由片馬直達馬普來特東過潞江北抵維西廳境再北進中甸巴塘直拊西藏之背而控長江上游 
二十四日滇督請代奏電稱迭接邊報英兵設卡築壘經興工役節節布置不獨立意久佔且有沿界進戍麗維之舉 
宣統三年正月初一日英使來照會稱恩買卡河之分水嶺至小江之間所有地叚業由烈領與石道會勘薩前大臣於光緒三十二年備文照會迄今四年之久中國政府除擬再查已經勘明之地外並未籌得較此妥善之主義故本國業經派員前往片馬所有之分水嶺由英官和平治理中國政府以爲不應如此須將某寨禮物之証拋指出在北京會查亦可等語又初三日劉大臣來電大意與英使照會略同 
初六日愼督致樞電均諭飭將分界情形電部因應其所見及能言者迭經電達部聽小江北狼𤢂各部僅屬覊縻再北則漢人足跡罕至圖經亦無可考初八日又致部電查英兵近於片馬設官治造地營平通道路其不惜銳力經營特以形勢扼 
 
 
 

Page 2

 
 
要上接麗維下凌騰永若界事再無結束率師北侵著著占先逼入内地勢所必至事關滇川藏三邊利害非履勘斷無把握即高黎貢以下層密疊嶂寸步皆山一望積雪以何山脊當英人所指界線尙屬疑難問題 
十二日滇督又電查片馬五寨納登埂土司戶稅每戶銀三錢現存二百九十餘戶征崗銀一百兩另有水租計畝抽穀均雍乾時舊規該夷詞訟在保山縣控訴大啞口外夷寨分隷明光茨竹大塘各撫皆有案據再英兵於高黎貢山嶺最高險要分築砲台多置砲位電光遠射照及怒江渡口又茶山五寨已降其三凡入麗准險耍漸次進步 
（未完） 
時評 
[世事萬變（冷）]  
廢省問題喧於一時而今則勢將從緩廢閣之論突然而起而今則勢將實行且廢省之說起於内閣今不廢省而廢閣世事寗能預定哉 
政友會宿爲政府之反對黨以前閣制據云曾與起草者今乃總統制之提議卽爲發起之人且復通電主張可由政治會議决定無庸假手造法機關人心寗能一定哉 
今之内閣熊内閣也由熊總理組織之也廢省之議反對者多由於各省都督苟依此理熊總理必爲反對廢閣之人然據京電所傳熊乃首先贊成人事寜能一例論哉 
故曰世事萬變 
命令 
補一月十六日大總統命令兼代陸軍總長周自齊呈請授梁雲從劉鍾整爲陸軍步兵中校應照准此令 
又令據署雲南都督唐繼堯迤西鎭守使謝汝翼等電稱請將大理兵變失察疏防之軍步兵少校賈紫綬等各員懲處並將傷亡將士從優給卹等情陸軍步兵少校賈紫綬劉鴻鈞陸軍步兵上尉王蔭南陸軍騎兵上尉何從仁均著褫革軍官責令帶罪圖功至應行給卹各員均屬爲國効忠横遭慘害情殊可憫自應從優給卹營長楊恩澤着照陸軍中校例給卹連長李丹昌張繼麟均照陸軍少校例給卹排長楊奠勛紀紹周王之榮徐顯林楊春廷戴金寳均照陸軍上尉例給卹司務長高來興源何恩榮均照陸軍中尉例給卹此令 
一月十七日大總統命令兹制定文官甄别程序條例公布之此令 
又令向瑞琮特授以動五位此令 
又令馬安良給予二等嘉禾章此令 
又令黄漢湘給予二等文虎章姚捷勲給予三等文虎章此令又令白寳山給予二等文虎章此令 
又令現在文官高等甄别委員會業經成立所有甄别日期亟應早爲規定兹據國務總理熊希齡呈稱擬於一月二十五日爲開始甄别之期等語應照准此令又令那彦圖江朝宗鶴春巴哈布寳曉治格志錡占鳳着管理值年旗事務此令 
又令段芝茂授爲陸軍少將此令 
又令郭邦柱授爲陸軍少將此令 
又令兼代陸軍總長周自齊呈請授唐銘盛爲陸軍步兵上校並加陸軍少將銜應照准此令 
又令國務總理熊希齡呈據人國水利局呈請任命諸宗元嚴善坊爲僉事楊豹靈爲技正應照准此令 
又令兼代陸軍總長周自齊呈請將克復大理出力之施繼伯授爲陸軍步兵上校周傳仁授爲陸軍步兵中校李青龍授爲陸軍步兵上尉並加陸軍步兵少校銜應照准此令 
又令兼代陸軍總長周自齊呈據長江巡閱使張勲電稱哨長姚克基剿匪陣亡請予優卹等語姚克基着照陸軍少校例給卹此令 
又令兼代陸軍總長周自齊呈核覆署綏遠城將軍擬以阿靈阿達恒泰賀色番諾蒙格呼勒阿哩雅補參領舒敏泰補公中佐領錫敏泰補前鋒校請予准補等語照准應此令 
專電 
北京電總統制說帖確曾由某閣員以非公式的提出國務院由數閣員隨意討論並未正式會議熊總理現確已將辭職近有一極有關係之報紙已力斥今之内閣無連帶責任可言語意有爲而發現多數均信總統制必行政友會已通電主張廢除閣制可由政治會議决定無庸假手造法機關某某閣員雖有辭意惟大勢上能否隨熊同進退已成疑問 
北京電政治會議通告所接各處文電多軼出本會範圍嗣後以團體或個人名義請願者槪不收受 
北京電此間某報載袁總統將以極長文字通告各黨會政客勿持消極主義 
北京電礦政局監督已發表爲楊廷棟全國分八區第一區直魯晋汴二區東三省該處煤礦已悉歸外人手將來專注重金礦三區皖蘇浙四區湘贛五區陜甘新六區兩粤閩七區滇黔八區蜀蒙藏青海察哈爾暫仍舊制各區各立礦業監督署分礦政礦業兩科直隸礦政局與實業司無涉 
北京電財政部决定暫緩施行通行稅宅地稅 
北京電粤省改派龍建章爲政治會議議員 
北京電張廣建昨已出京 
北京電康南海確令暫行來京熱河電蒙匪尙有一千餘人在二道木倫河地方盤踞姜都統欲縱不可欲勦不能已請示中央如何對待 
哈密電婼羗前殺胡知事尙有哥匪在内現經鄒連長將亂民擊退並救出胡知事眷屬 
開封電確山土匪已竄至光山姦淫殺掠慘無人道該管師長張錫元已經革官帶罪圖功都督張鎭芳護軍使趙倜以其防範無方縱匪擾害一併交陸軍部從嚴議處 
開封電潢川告急又光州局發到潢川知事元電云探得光山股數約有二千餘人馬隊數百聞仍赶帮軍裝搜查槍械意圖竄擾潢川等語查潢川縣即舊之光州與光山相距四十里又據信陽局電接羅山來函十一號上午十鐘羅山攻城之匪被官軍擊退羅境瘼里橋地方被匪毁斷電桿三十一根祗七根尙可復用餘均毁壞商請縣知事派工就近購買雜木桿十四根暫行交換於是日下午五鐘修通又據羅山局元電匪現踞光山城内羅山人心仍然惶懼 
厦門電龍溪縣等處土匪猖獗民不聊生因彼處地勢峻險深林密菁匪徙最易藏身要塞司令黄培松擬親自進勦已電請中央 
核准 
南京電前沭陽知事張含章因報銷含糊大受財政司長申斥張前曾誣省議員某通匪勒贓巨萬有人在省署具控經省長派員查辦但未發表 
南京電蕭沛豐碭會辦驗契員藍燮元昨謁國稅廳懇請變通徐屬驗契章程須因地制宜改用單行法聞張處長已允不日飭令照行 
南京電國稅廳長現加增寗屬釐捐比較每年約一百元已加入國稅歲入 
南京電南京地方檢察廳昨將積存充公烟土於廳前餘地當衆焚燬 
南京電馮督昨日與周女士行文明結婚禮男女賓來慶賀者車馬盈門異常熱閙 
[特約路透電]  
北京電政治會議曾於星期六日在總統府開會討論總統制與内閣制之利便熊希齡主張總統謂自民國成立以來因黨爭之故五易内閣中外之人皆爲觖望彼自居國務總理之任以來頗覺現制之疵謬故以行政權集於總統之手計最便云現信熊將辭國務總理而任財政總長 
北京電據英文北京日報載稱袁總統决議將廢省制問題暫行擱起 
北京電財政會議星期六日開第一次會議國務員均出席並有外國顧問數員亦與會改革幣制律草案略加討論即行通過不日行將宣布 
北京電中政府申請修改海關入口稅則以符五釐足數美英比荷四國已覆文贊成其餘未覆之各國中政府將向重行申請 
北京電恰克圖會議俄代表爲駐庫倫辦事員米納中國代表爲畢桂芳張魯（譯音）蒙代表爲首相及外務部副大臣 
北京電内務部已請國務院宣布禁烟章程北京電據亞西亞日報載稱前被拘之國會議員八人已開釋六人 
北京電陸軍部已奉命處分河南都督張鎭芳及其他各員 
北京電尹昌衡请授楊維上將銜 
北京電長沙海關稅務司呈報謂湘江必須開濬理由請命上海濬浦局派工程司一員督辦是舉惟因春季未便興工故須展至秋季 
蕪湖電丁允義（譯音）經當道審實乃龔振鵬之偵探已於今晨鎗斃 
漢口電某敎士由光州來函謂各敎會器具均被毁里爾茄特君臂稍受傷軍隊行抵該處匪黨已飽掠而去蓋曾派人通風故也廣州電商民收賑者因紙幣僅值價六成不肯收用 
廣州電據本埠各報載稱粤當道已借成洋一千萬元惟尙無確實消息且未得悉詳情 
[譯電]  
北京電政治會議多數議員現贊成每省各舉代表三員組織憲法會議三員中一須舊時國會議員一須外國留學生一須有實際政治經騐者 
北京電政治會議審查會决議每年春秋祭天二次衣中國禮服祀孔亦歲舉二次服制特定 
北京電袁總統命梁士詒以政府預備草訂憲法爲難情形通告各政黨請贊助此舉北京電中政府已與某英國公司訂定借欵銀二百萬兩限一年償還七釐起息九八折實收 
北京電軍務會議定二月十二號在京召集以黎副總統爲議長蔭昌段祺瑞爲副議長 
北京電聞段芝貴日内確將任鄂督 
北京電據國權報載稱黄興現居奉天省擬勾通某國在奉起事袁總統已命外交總長孫寳琦與該國情商處置辦法 
北京電中政府預料隂曆新年之前山東江蘇江西浙江四川數省將解洋三百萬圓至京 
柏林電墨西哥已宣告破産凡有墨西哥債權之國大約將開會計議此事德國亦將加入惟不欲爲發起人 
柏林電雅典發覺布僑謀剌希王案 
倫敦電據日本大使署宣布櫻島災情官報謂該島罹災人數尙未查明大約共二百餘人鹿兒島死傷者二十四人該島房屋大半受損 
要聞一 
[香港大學記]  
十號香港專函路透電代表近曾參觀香港大學見其情狀頗有足記者中國人士於此校新辦事業茫昧者多英國中亦有少數不知之者彼等大都以爲香港所辦之大學一如與中國内地及其他各處創設大學之計畫無異而屬之夢寐中事也殊不知此校之建築已告竣今已届第二學期矣此校之計議實於一千九百零七年已具端倪一千九百零九年乃從事建造校舍約兩年前已成一千九百十二年九月即實行開校矣該校内已辦之敎科共分三類一機械二醫藥三美術機械一科爲該校所最注重而學子亦樂從事於此學者甚衆方初開辦時除其未畢業者五十五人外願學此者得三十七人今其數且增至六十人左右矣機械科敎員所注意者則欲以科學原理蔓布於華人之中俾使能於此廣大之國土以發達其天然之利源而其宗旨則使此校所設諸科皆取其高等敎育而極有實用者如實用科學醫藥學之類該校之成大都由於英國商人之在本國或遠東者之補助太古公司曾助金四萬磅又以機械科領袖施密司君今年夏季返英倫之結果英國公司中之與機械學會有關係者捐助機械甚多約值英金數千磅而英國電料工場聯合會亦擔任該校所用之電器其值亦約英金五千磅其他公司之助實驗室器械者亦類是參觀者旣入大學先閱電氣處全校之電燈及實驗之機器所需之電氣皆仰給於此實驗室分材料電氣各科並分 
 
 
 

Page 3

 
 
測量水力建築各部有工程司主其事可以實驗研究臥輪水車唧筒等物之動作測量科所備儀器均最新式者且設有馬柯里無線電報故校中可與一英里外之新游戲場互通消息焉其餘之新機器亦陸續將到工科之爲中國學生最 
課程而擴充之也醫科乃就原有之香港高等醫學校而充之該校設一千八百八十七年惟無自建之校屋香大學創辦時即决議合併該校今新之中備有最新高等醫學校應有之完美之實驗室及大講堂另廣厦十二以作博物院之用且就香港醫院敎授臨牀學學生大有機會研究本港衛生事宜目下約有醫學生二十人聞皆極爲勤奮云美術科設立最遲學生較工醫兩科略少後因張君與某君慨允捐洋六萬元故復增加新課六門其學士學位同於惡斯福大學者而較康姆勃利巨大學者有過之無不及且兼有倫敦大學之特色是科分爲兩級學期二年豫生入正科者須作試題五正科生畢業者須作試題四東方諸高等及大學皆稱其學位與本國各學相埒實則常不能作準惟香港大學之學位已由英倫完全承認確與倫敦大學所授者同一尊崇也英國醫學總會保障醫業之特權最爲縝密今亦承認香港大學醫科學位有註册之 ]資格畢業該校之醫士准在英國懸壺此可見該校所、 
言之非虚也該校之無與爲儔不第因其爲中國唯一之大學所定課程與本國大學相同且因其科學儀器僉爲製造家供給實爲舉世所無者也以外爲此幼稚之英國大學所最可奇貴之處則因此而可以英國之敎育中之學校及社會情形而昭著之焉其中學生多庽校内之旅館各人有臥房一間此外則有藏書樓博物院及普通所用之室種種雖學生不能結合政治會社然如辯論會游戲會運俱樂部等則可入其中爲會員焉其費用連學費在内共不滿六百三十元夫如日焉則生徒可得之學術及社會情形一與在英國無異而所糜者則甚寡且可日習於中土情事不致有澌滅本性之慮現已成之校舍至少可容生徒五百人此外尙有空地甚多以便推廣者該校利益之特點能傳布者廣來學者必衆無可疑也此校以此將爲發達中國富源之導線矣 
[總統府中之修改閣制譚]  
修改閣制問題現政府已視爲不可緩之圖連日總統府中外各顧問條陳此事甚多兹檢其條陳稍類者列爲四派 
甲派内閣總理由副總統擔任閣員定爲十人閣員國會有出席演說之權總理與閣員均負連帶責任關於自已行爲各任其責總理并兼外交總長蓋取愼重此派主張者爲鐸爾孟等蓋法制也乙派内閣總理由大總統選任之内務外交財政交通農商敎育陸軍海蒙藏等九部總長可入内閣須負連帶責任其司法部則爲獨立機關以符三權鼎立之說國會不信任時閣全體辭職總理得兼充交通總長此派主張爲瑪利遜等近於君主國閣制贊成者絶少云 
丙派内閣以海軍卿陸軍卿文部卿實業卿交通卿司法卿内務卿外交卿財政卿邊務卿等組織之不設内閣總理由大總統直接各卿辦事一切責任内閣不負悉由大總統負之對於議會不負責對於國民負責閣員不得兼充議員此派有中外顧問約十餘人主張之現時喧傳取消總理卽受此派之影響其主張頗佔勢力云 
丁派内閣總理爲大總統之輔弼平日無實權（略如民國之副總統）分設外務内務軍務郵電司法農務鐵道財政敎育工商等十部内閣總理平時得充行政會議議長内閣總理於各部總長不負連帶責任不稱職時大總統得下命令全體免官另行選任此派爲一般中國顧問主張之 
[吉林新發生之兩交涉]  
延吉韓僑暴動案延吉境内韓僑農務團與孔敎會一派和墾民會反對日深勢成水火初七日午前十時忽然來反對墾民會之朝鮮人六百名環聚縣署詰問縣知事何故不准農民集會知事答以係陶觀察之意旨乃來者愈囂勢不可遏不得已捕其二人於是益激其怒俄傳有遇墾民會人卽打殺之耗官府恐釀大禍急調兵百名璔調巡警六十名鎭壓暴動將最横悍者二百餘名悉暫押警局至翌日午前悉行釋放而通縣朝鮮人五六千名遂各處集合秘密演說人心洶洶是日墾民會員宿舍與分會均被放火揚言遇到卽殺此間韓人店戶先行閉門未幾日本商亦罷巿時官場猶力袒墾民會擬逮治主谋人懲辦故大勢仍覺不穩陶觀察藉拜年爲名初七日卽赴龍井村至今未回延現已與日領商榷善後之策矣 
新城俄兵行兇案新城縣第六區俄國十四號護路房向駐有黄牌馬隊六名護道夫四名站官一員該處附近居民本寥寥無幾本月上旬有南屯民人王中山於傍晚時分從外歸來向鐵路經過不知因何觸俄兵之怒將王拖倒毒打嗣該民　扎起身狂奔俄兵猶不相舍追出里餘突然開鎗將王頭腦轟裂立時身死劉知事得報當親詣俄站邀同俄官相騐而該站官則稱此係中國命案不與俄人干涉無庸會騐劉知事答以係俄兵擊斃該俄官乃大怒謂劉有意污衊應提起正式交涉劉見不可理喻遂自往勘騐見該尸實係鎗擊腦漿迸裂又經詳訪居民確爲俄兵所傷并有同行之路人可證刻聞劉知事以案關交涉已轉呈省公署高等廳核辦矣 
[韓省長電陳蘇省三年度槪算情形]  
北京財政部鑒三年度國家槪算前經電請殿限兩個月送部在案刻已調製完竣將總數先行電達計經常臨時歲入共銀一千三百九十九萬七千四百五十二元内田賦八百七十八萬九千六百七十元貨物稅四百三十六萬五千四百元正雜各稅三十九萬七千七百廿九元正雜各捐十萬元官業收入十六萬三千九百十二元雜收入十三萬七百四十一元歲出除陸軍部所管請以四百萬爲率商由都督造册逕行送部如有不敷請由中央担任外其餘共銀九百九十六萬四千十六元内外交部所管十二萬七千四百八十四元内務部所管六百六十七萬八千二百四十一元財政部所管一百五十七萬一千一百八元敎育部所管二十四萬七千八十一元司法部所管一百三十五萬一百二元如無增减收支適合一俟表册續核完備立卽續送鑒核合先電陳韓國鈞删印 
[南京政聞彚誌]  
蔣護軍使來寗後昨謁都督省長聞係爲江北各軍軍餉須籌有的欵庶每月不至製肘又面陳淮關監督被逮之祥細情形 
馮督吉期送衣料喜幛及盆景花卉酒燭等禮者絡繹不絶警應長王桂林送松花紥成之匾爲天作之合四大字城北女府門前松柏牌樓電燈萬盞上書鴻禧等字昨日頗爲熱閙 
揚州商會電請省長准留江都劉警務長以慰衆望 
[雜評一（無名）]  
政治會議政治會議謂各處文電多軼出本會範圍不知政治會議之本身以實際論即軼出範圍之會議也更以祭天祀孔論旣非政治之範圍更安論政治會議之範圍哉此之謂不知恥 
消極主義何謂消極主義殺人其消極主義也怕殺亦消極主義也中國人持消極主義者非天性好消極主義歷代之殺成之也袁總統欲通告各黨會政客勿持消極主義應先通告手下之人勿以殺人爲能使各黨會政客有立足之地然後方能不消極耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新民國對外態度之一斑]  
通告遣散國會苦衷民國二年國會開幕選出正式大總統於是各國相繼承認民國引爲友邦是各國之一律承認實因民國旣有代表民意機關之故自亂事　平總統已就正式之任於是取消國黨議員致國會爲無　之解散浸假遂進而爲有形之遣散立法機關暫時停止現聞政府恐各國見此情形疑中國無意立憲將更國體于交涉問題借欵問題大受影響擬於日内電致駐各國之公使飭乘機向各政府聲明中政府辦理國會事宜之苦衷以及籌畫改組國會之情形並新國會約于年内可以成立等事預爲明告以袪各國之疑惑而固國兩之邦交云云 
禁售外國巿場八釐公債國務院及財政總長日前連署致電駐英劉公使駐法胡公使該電内容略謂查八釐公債即係内國公債不可發售於外國巿場否則與外國公債混淆難免紛紏即於該公債發行之初曾與倫敦黑爾費爾杜氏訂約允將該公債不出售於歐洲巿場該資本團如不能履行此種訂約卽將該公債爲無效故現在對於該資本團不正當之要求絶無應諾之必要惟此件關係以不損共和國及一般公債之信用爲要即請貴公使與該資本團開始嚴重交涉設該團不允即當將該公債認爲無效本國政府斷不允許該公債於外國巿場售云云 
[政府新談薈]  
討論總統府官制大總統府官制已由法制局討論起草辦法聞討論各要點如下一秘書廳翊衛廳顧問廳參議廳軍事處洋務處承宣處專電處爲大總統府必設機關二臨時機關於必要時得令設置　除臨時機關外凡係職員均授實官四大總统府職員俸給法特别規定之五除翊衛廳軍官俸給由大總統公費内之撥給外其餘各廳處經費俸給均由國庫支取 
籌畫測繪全國輿圖參謀本部以駐法胡公使電稱萬國圖會擬測繪吾國全境此事關係主權界線亟應設法自辦以杜外人之覬覦該部現已會同内務部通盤籌畫擬定著手辦法大網三條（甲）籌備正式測量之程序一經緯度之測定二度量衡三水準測量四培養人才五輿地學委員會之組織（乙）迅速測量之計畫一分測計畫二進行手續三各省測量經費四成圖之年限五承辦各種行政地圖（丙）編制地圖之預計一編制辦法二搜集材料以上計畫聞俟國務院核准後事在必行也 
開辦財政討論會熊總理擬開財政討論會討論財政上一切問題業經　定委員在案但此項討論會並不設在財政部因熊總理在國務院之時多擬即設於該院以便就近出席云 
取消稽勲局辦法臨時稽勲局原屬臨時機關辦理二年尙未蕆事熊總理以值此减政時代不宜再事因循已呈請總統將稽勲局機關先行裁撤未完事件准予酌留人員迅行結束奉大總统諭准如所請以節糜費 
[中德鐵路聯絡問題]  
此次德國在山東方面又獲得兩缐鐵路之敷設權已誌前報兹聞駐京德國公使以將來應設鐵路必須與京漢鐵路聯絡交通其聯絡地點當以彰德府爲宜抑以順德府爲宜亟須實地考究詳行决定刻已飭令膠濟鐵路公司派人前往彰德順德兩處考察一切擬不日與我外交部委員在京開會商定聯絡地點而該路敷設工程大約六月間可能着手開辦云 
[中央開辦歷史博物館]  
熱河清宫古物運送來京之後陳列博物院除由内務部接管外並由熊總理與汪總長商定另置一歷史博物館將關於歷史各物分存該館敎育部已着手籌備並聞該部已接到移送之古物百餘件現在暫存部内因熱河尙有數百件擬俟裝運來京接收後再行一同移置歷史博物館分類陳列以供衆覽 
[直隸自治之悲觀]  
統一財政直隸省行政公署指令各縣知事云内務司案呈查各縣改組公署首宜統一財政蓋財政不統一則收入支出旣非一途而冒濫侵吞轉難稽核甚至官紳不睦意見横生地方有所施設紳或藉口於款項難籌隂肆阻撓官則託詞於財權旁落多方諉卸展轉牽製一事莫辦長此不改地方自治前途復何發達之可望前曾遵照部令通行各縣嗣後各級自治採用無給主義所有自治職員公費等項應卽停止等因公布在案嗣後各縣議參兩會財政向歸該會自行經理者應即改歸縣公署管理俾作地方行政經費正用以一財權而毖夙弊 
劃清職權又訓令各縣知事云内務司案呈地方自治爲憲政基礎而縣議會尤爲一縣自治之總機關乃成立未流獘滋多推原其故良以職司不明權限混淆所致不逞之徒往往假議會之名攻揭長官干涉行政但挾意見不顧是非甚或伐異黨同徇私罔利以個人競爭亦託議會全體以爲要准之計至若參事會乃執行機關無建言職分亦往往與議事會聯爲一氣相與朋從顧名思義殊屬不倫甚非所以尊重自治之道查舊日府廳州縣地方自治章程常年臨時各會俱有一定限期職任權限規定亦極明晰自應切實遵照嗣後各縣議會非在開會期内關於該會全體議决及尋常例行案件不能以該會名義行文其城鎭鄉議會已經成立之處亦應照此辦理如有不遵定章濫用議事會鈐記私行投遞或非參事會職權所有而擅用鈐記妄爲陳說者除該項文件作爲無效外應即立予查明分别懲處以維自治而清權限 
[鍾秀南大控案之判决]  
鍾秀南被控騙廣東金庫銀十五萬元及竊數部等五罪經粤官移文赴港提解一案昨禮拜五日經裁判官活道訊判鍾秀南有罪暫押監中詳請港督核奪俟十四天期滿然後解交華官兹聞鍾秀南轉請碧葛大律師於十號向戴正臬司請票上控以求釋於兹將活道判緒之判詞譯錄如下粤都督請求提解鍾秀南回省審訊經有兩封文書呈交前來其時日在舊歲十月九號及十月二十號本港護督得接文書後卽命裁判道辦理該案裁判道即於十一月十八號出票捕拿被告於十九號初次審訊國家律師卽分兩案控告及後改爲五欵一鍾秀南又名鍾少南於一九一三年八月四號竊去銀則兩張其一在城省沙面上海銀行支銀十萬元其一在萬國銀行支銀五萬元均係中國政府之欵二於八月四號竊去廣東公欵十五萬元係由上海萬國兩銀行之則紙得來者三於八月四號竊去由民國元年五月至六月之支數總部一本乃廣東政府之物　鍾秀南以一粤省政府之公僕而敢將所受託之兩欵共十五萬元全數虧空五於八月四號將廣東政府所委轉寄南京之兩則單共計銀十五萬元轉據爲己有然照證據第一第三第四第五欵并無可辯於八月二號被告當官銀錢局總辦呈交該局陳炯明簽字之命令着將欵項匯往江寗做軍費之用則呈銀則兩紙向沙面銀行領欵其一十萬元其一五萬元八月六號鍾秀南將則改換自己之名匯交來港向銀行領取惟硒打君言第二欵控告偷竊銀兩一案準可注消因非在本港偷竊也而第三欵偷數部一事照證供而論八月四號因亂事發生被告將該數部取去反另失去兩數部而鍾秀南未言明該數部如何失去本港政府以第一及第三欵而論必須表明彼的確有罪方可定案至第一欵謂其偷兩銀則一事他辯稱七號之後當陳炯明來港時附搭德國郵船名約他曾與彼見面巡警道言該郵船於八月六號離港陳炯明確在船十七號之後豈能見陳炯明乎顯見證供虚浮矣第三欵以偷數部而論若有陪審員在堂定必謂確有偷去該部之罪第四第五兩欵實互相聯絡者被告實乃廣東政府之公僕職司官銀錢局總辦惟其律師辯稱鍾秀南并非授廣東政府職守然照情理而言陪審員必判謂被告代理廣東政府資財該兩銀則實粤政府之物竟擅行據爲已有也國家律師請求定被告第一第三第四第五欵之罪而被告律師將數欵理由提出請求將案註銷第一欵謂該銀則并非粤政府之物由七月二十一日起粤政府經已告終以獨立政府代之雖然仍舊佔據粤政府資財物業然以别名代之但確有證供謂粤政府於七月二十一號告終被告謂陳炯明當時爲都督出示佈告方袁世凱爲中華民國之害决意與袁斷絶關繫又言七月二十六袁總統出令革退陳炯明粤都督之職由七月二十一號至八月四號粤政府有何更動并無證據表明各官員照舊守職以候時機各人民照舊納稅入官庫但兩造狀師均言亂黨政府是否作爲有效并無成案可查以余意度之兩星期之獨立政府甚難作正式有效由此觀之八月四號仍是廣東政府故不能將被告釋放又謂廣東政府不能提解該犯然由八月四號至十五時期顯見獨立取消又中央已出命令以龍濟光爲都督矣廣東實受中央命令者若以陳炯明擾亂治安法度而言實不足取至謂有職守之人虧空一事而論據被告律師辯稱一必須由陳炯明控案因不遵陳命令也二陳被革退都督任後方出此命令者三陳炯明不能解出原委並控案四不遵照亂黨命令而行實屬無罪然警諸該物實乃粤政府者而被告由粤取去公衆銀兩而不照黨人命令而行竟據爲己有非有意偷竊而何苟若不能表明心意以免人疑惑何不聲明他故意將銀則轉換自己之名實欲候正式政府之命令而被告并不出此以偷數部一事而言辯稱不該將被告提解并引例駁辯但證供確鑿罪無可逭就裁判道職權而言祗須將證供審實若證供確鑿即决判呈請照案提解不須參考中國律例也然將犯解交中國廣東政府一事是否合全乃定例局之權與裁判道無涉故今特行判决被告覊留在獄十四天聽候督憲批准仍準被告請求傳審票在臬署再行審訊云云 
[廣東賭禁問題]  
佛山之賭佛山私賭時有所聞然大率秘密設局尚不敢明目張胆無如近日警界内之富民舖盤古廟沙洛舖鎭西廟恒有賭徒在此開設街邊小賭崗警絶不干涉警員甚少巡查故若輩殊無忌憚愈推愈廣云興寗之賭粤人黄達公等致報界函云敝縣兩月以來賭博繁興賭徒流言弛禁肆無忌憚最足擾害地方者莫如花會賭票男婦老幼盡入牢籠陳知事達禮不特熟視無覩且縱容屬員在外勾結劣紳抽收各廠規費間有呈控者或受而不批或批而不票賭徒之氣燄益張地方紳士坐視糜爛而莫可如何近日且有饒國燾等聯名來省具呈行政公署承辦花會者昨由友人抄閱原呈似若言之成理但此飮鴆止渴之謀當道斷不忍爲兹將原詞另抄呈電伏乞貴報主持正論痛斥謬妄庶賭徒知所儆愓非唯吾寜一邑之幸已也興寜縣留省公民陳岱雲黄達公何任夫李滿雄等同叩 
饒國燾等原呈爲承辦縣屬花會票餉懇請核准立案飭縣示辦以遏賭禍而裕餉源竊禁賭虚名也失巨大可靠之餉源實害也興寜附城内外私賭充斥各鄉墟若泥陂若永和若岡背若黄陂若逕心若水口若新陂若葉塘若大坪莫不番攤牌餉櫛比鱗次或則警區門首聚衆開場或則自治會前公然設局而尤以泥陂永和黄陂岡背花會爲甚如水赴壑最稱暢旺就現在泥陂四廠永和一廠黄陂三廠岡背二廠而論每月暗輸衙門及劣紳各私規旣計千有餘金面各墟接踵繼起各廠尙未核算在内商民竊思地方賭患旣勢難立予湔除納稅義務復未能遽行增加與其空懸禁賭虚名任莫大餉源僅歸中飽何如明示限制尙不失庽禁于征之意商民具有天良豈敢輕破賭禁但爲地方計爲國家計不能默爾而息倘蒙採擇情願每年報効正餉八千元承辦全縣花會所有番攤各項賭博一律禁絶不許再行開設似于地方賭患不致蔓延暗地且於國家餉源不無埃壞之助除俟批准再行續陳核辦外爲此據情呈請鈞署懇予核准批示祗遵并予行縣定期開辦實爲公便此呈廣東民政長 
龍都督等覆電都督省長致上海電云上海廣肇公所唐少川伍秩庸先生曁陳譚郭黄諸先生同鑒佳日兩電均悉粤盜充斥由於民團無鎗日前經有變通章程准其呈由地方官加結價領業已公布施行一切均如尊指賭禁之弛事所必無務請放心謹奉復乞轉告同人龍濟光李開侁同叩蒸印 
[贛省長要求取銷淮鹽加價]  
江西汪民政長呈大總統文云據南昌商務總會呈稱前據鹽業販商公會文開竊據全體水鋪販商一百零三家略稱元年六月奉鹽局布告曉諭六月十五號奉都督令鹽價每觔加錢五文轉咨財政部請將元年六月十七號起淮鹽每觔加價五文一律邀免以除苛政而洽與情無任公感等情據此伏查江西全省鹽項在前清本爲淮浙粤三省引地銷淮鹽者南昌等十府銷浙鹽者廣信一府銷粤鹽者南贛寗三府州李烈鈞任都督時雖將鹽欵盡數截留供其浪費猶幸舊制未盡破壞引地猶得保存以待中央之改革惟元年六月間准財政部來電各省鹽觔一律加價一文按照銷鹽數自給予債票當由政務會議議决每觔加價五文以二文解中央政府以三文留地方公用旋准部電飭暫緩舉行而李烈鈞以業經實行不允取銷且謂鹽店情願報効並不加諸售價無碍民生其實是時偶值銀價稍落鹽價本應低减卽爲加價其所云云皆未足言也至二年夏秋之間銀價日最鹽價愈貴瑞　到任時萍鄉紳民即瀝陳苦情先請蠲免以地方初經經擾累需用至急兩次會同電請財政部撥充善後經費事竣卽行停止嗣准電以此欵已列入豫算並告知銀行團及稽核洋員斷難劃歸地方或准予益免等因本不敢再事嘵瀆惟思江西鹽務淮引爲大課餉最重每年收入除商本不計外不下二百萬金向來浙私粤私及無引地之閩私價皆貴賤懸殊處處侵淮防不勝防若再爲無謂之加徵不啻爲叢敺雀矧此項加價本爲各省所無負担不均且上年實行加收時曾蒙部電禁止祗因李烈鈞不恤民隱自便私圖竟致留此不良之稅則又况每觔加價五文每小引六百觔收錢三千文以年銷十二萬引合算歲入不過銀十數萬兩使因此銷數疲滯所得不償所失於公家亦未爲合算中外同一公理若將此等情形據誠相告當可曉然於利獘之所在不事阻撓旣據該商會等一再籲陳事關民生疾苦未敢壅於上達除分呈國務院外仰求大總統飭由財政部删除預算與銀行團一面切實妥商特頒命令將贛省准鹽李烈鈞所加每觔價錢五文卽行免除以示浩蕩之施而慰雲霓之望 
[皖省近事紀]  
倪督電告破獲機關前次倪都督由京返皖後即破獲黨人機關數處當即電呈中央略謂皖省安寗堪紓厪法惟近有亂黨乘金陵更換都督之際潛行來皖分設機關數處希圖勾串當地土匪謀爲不軌昨由密探破獲拿到十餘人業已發交軍法處俟訊明卽行嚴辦諒無他虞云云 
軍界呈請昭雪孫棨倪督前以駐蕪安徽第三師師長孫品驂（名萬乘）爲黨人首領曾在蕪湖縱兵搶劫獨立時猶佔據合肥復招集潰兵數千希圖抗拒特通電緝拿嗣有人報告謂孫棨卽孫品驂故於通緝案中亦將孫棨之名列入現聞軍界吳中英等以孫棨與孫品驂並非一人聯名呈請昭雪未　倪督能否照准也呈請都督剿匪皖省盱眙縣屬之洪澤湖素爲盜匪出没淵藪近有著名匪首徐老五方老三馬學仁等聚集黨羽數百人在洪澤湖附近地方肆行搶刦燒殺淫擄無所不爲該處商民寢饋難安頃有公民周建中等特電請都督派兵剿辦倪督立電該縣知事會同隣近巡營一體通緝嚴辦 
請飭知事辦團皖省望江縣屬之南台寺台河嘴等處近亦有匪徒三四十人携帶快鎗攔路刦奪聞有何某李某被刧後均身受重傷命在垂危故該縣駐省士紳擬呈請都督懇飭該縣知事妥辦團防以保地方 
地方通信 
[蘇州]  
水警廳委任候差員蘇省水警總廳長盧鹿平君委任前署青浦縣知事吳炎充本廳候差員照上校例給薪每月二百四十元吳君於昨日領到委任狀到差矣 
台兵肇事後之處分蘇防步兵第二團第二營兵士朱丙聲等毆斃衛隊營兵士鞠長福一案經殷鎭守使調查案卷後以此案旣經審訊明確判定罪名自應卽日執行等情將卷送還兹經蘇防步兵團事務處處長廬鹿平君於陽曆正月十七號飭將該犯兵朱丙聲绑赴本廳内校場宣布罪狀卽行鎗斃並將王耀德一名發陸軍監獄收禁一面並飭該第二營營長柯建宇君將該犯兵等罪狀切實宣布全營兵士知悉矣 
[揚州]  
運司撥領鹽欵之爲難　兩淮鹽運司姚文甫以兩淮鹽款向由中國銀行支兌而支兌時必由稽核所洋員簽字方能應付兹前月運署各員月薪及兩淮水陸緝私各營軍餉槪未發給特與稽核所丹恩氏商請簽字無如屢謁不晤繼復以公函敦請亦未蒙允復姚司長以軍餉久久不發一旦譁潰誰執其咎現特自行乘輿至行出據商借方始應允云 
清鄉局開辦先聲揚屬清鄉會辦丁和笙昨與縣知事温尚楨縣議長凌訒山四鄉代表朱德恒等齊集新城萬壽寺提議清鄉事宜擬於年内設局開辦 
警區燃用電燈江都縣公署現與開明電燈公司協約由第一科員毛昌緒代表議定雙方簽字互換縣署及各警區各街警燈計共三百盞由該公司承認燃點其偏僻小巷未安電桿者則將各街原有煤油警燈全行移設准於下月初一實行云 
[松江]  
新年弛禁花爆燃放花爆恐擾軍心所以北軍到後一例懸禁現在年關密邇華亭沈警務長以花爆一種點綴邦國隆平之象表示人民歡悅之忱常此示禁於巿廛生業不無關係因禀請楊鎭守使俯念輿情准予弛禁業奉批准惟以元宵節爲度云軍隊預儲食品北軍度歲以陽曆爲準而人民習慣則重隂曆松俗除夕前後一星期内菜蔬魚肉等項一例撤業届時軍隊無處購買恐起齟齬警局沈警長因將民情巿况瀝陳楊鎭守使請予通飭所部先期購儲此項食品以免臨時缺乏云 
老僕呈訴搶洋之疑案松郡鄉民名阿暪者自幼傭於西馬橋陸紳家以機警得主人歡拔充親隨之列紳故後阿瞞嗜烟好賭日益潦倒昨日傍晚奉小主人命在東外取到洋銀二百元歸時道經廣明橋衖底忽稱被人搶去洋一百零一元趕赴警局報告謂有人從黑暗中追上推之仆地用刀割碎巾包搶去百元赶向拒奪餘洋鏘然墮地摸索拾取祗膌九十九元云云其詞閃爍支離一時衖底搶洋之說譁傳遠近嗣聞已由警局揭破陸宅飭人知照阿瞞令還洋五十元餘五十元作爲送給云云未知緒果 
 
 
 

Page 7

 
 
若何也 
[杭州]  
領事府公讌朱督各國僑商以上年贛寜之亂浙省因朱督鎭定生命財産悉賴保全爰於日前（十五號）醵　公讌朱督假塵某領事府是日十一時朱督蒞臨先由領事官代表各僑商述成謝之意次請入席朱督宣讀答詞語殊謙遜宴畢回轅已夕陽西下矣 
調查炮台委員將來浙陸軍部以浙省各炮台自兩經戰事後駐軍及砲位是否損壞鎗械是否整齊亟宜調查以重防務聞已派江紹源專程來浙朱督因電致駐甬四十九旅長周鳳岐曁鎭海要塞總司令張伯奇預備迎迓事宜矣 
[安徽]  
省議員遞籍監禁前次附和黨人之省議員王樹功丁銘禮張海潮姚慶元四名業經倪提督按照新刑律第一百零一　内亂罪第三次處以四等有期徒刑昨日已仰懷寗縣徐茗樵知事查照遞解原籍各監禁二年半俟限滿後查看情形再行呈請核奪該知事於奉令後遵卽將王樹功等四名轉解巢縣五河鳳陽歙縣各原籍分别監禁矣 
皖城警界又出大疑案皖城大南門内警察南署署長高某係直隸人到差未久忽於十六號晨起牀時被鎗彈穿通頭部斃命血流滿地聞屍旁尙有長鎗一枝在側或云自斃或云被剌傳聞不一比經署員報告總廳將該署職員巡士人等拿獲八人到廳研訊並由初級檢察廳隨帶檢騐確係鎗傷斃命又有美國醫院某醫士騐係自斃此案離奇令人莫解云 
專件 
[公司條例（續）]  
第四節股東之退股 
第四十二條凡章程中未定公司存立年限或定以某股東之終身爲期者各股東得於每届結賑時退股但應於六個月前向各股東聲明遇有不得已之事故時無論公司曾定存立年限與否該股東亦得商請隨時退股 
第四十三條除前條規定外各股東因左列各欵而退股一章程所預定之事由發生二其餘股東全體之同意三死亡四破産五患瘋癲六除名 
第四十四條股東之除名以左列各欵爲限由其餘股東之同意行之但非通知後不得對抗該股東一應出之資本不能照繳或屢催不繳者二違背本條例第二十九條之規定者三執行業務或代表公司時確有不正之行爲者四非執行業務之股東干预公司業務濫用公司牌號圖記銀錢貨物者五不盡重要之義務者 
第四十五條公司之商號中有列股東之姓或姓名者當該股東退股時得請其停止使用 
第四十六條股東因退股與公司分析財産照時價核算退股股東所出資無論其種類如何均得以銀錢給還退股時如有尙未了結之事項得俟其了結後核算盈虧照舊分派公司於退股股東仍有關係之事項得由其餘各股東照自己最利益之方法妥爲了結 
第四十七條凡以勞務或信用爲出資之股東退股時亦得準用前條之規定但章程中别有訂明者不在此限 
第四十八條退股股東應於本店該管官廳註册未註册前所有公司債務仍負連帶無限之責任此責任自註册後滿二年消滅轉讓共自己股分之股東得他股東允許者亦同 
第五節公司之解散 
第四十九條公司因左列各欵而解散一存立期滿或定欵所預定之事由發生二所營事業已成功或不能成功三股東全體之同意四股東僅餘一人五與别公司合併洋破産七官廳之命令 
第五十條因前條第一欵而當解散之公司得以股東全體或二人以上之同意續辦其不願續辦之股東卽爲退股第五十一條公司除破産及合併外應於解散後十五日内向本店及支店該管官廳註册 
第五十二條公司得以全體股東之同意與他公司合併 
第五十三條公司决議合併時應於十五日内造具財産目錄及貸借對照表公司應自决議後十五日内將合併辦法向各債權者分别通知及公告併限某期間内得述異議但其所定期限至少應在三個月以上 
第五十四條公司非過前條所定之期限及對於述異議之債權者照數償還或給相當之擔保不得合併 
第五十五條公司不如法通知及公告或不顧債權者之異議而合併時不得對抗各債權者 
第五十六條公司寳行合併時應於十五日内向本店及支店該管官廳將合併後情形分别註册一因合併而存續之公司照變更例註册二因合併而消滅之公司照解散例註册三因合併而另立之公司照設立例註册 
第五十七條因合併而消滅之公司其權利義務應歸合併後存續或另立之公司承受 
第五十八條遇有不得已之事故各股東得呈請該管官廳將公司解散前項不得已之事故若股東中有應任其責者該管官廳得據他股東之呈請免令解散祗將有損公司之股東判示除名判示除名之股東其與公司財産之分析應照起訴時公司財産之時價核算 
第六節清算 
第五十九條凡解散之公司在清算範圍内視爲尙未解散者第六十條公司解散後之財産除有股東過半數决議選定之股東或他人使任清算外應由全體股東清算 
第六十一條公司解散後之財産由股東議定有處置方法時應於解散後十五日内算結各賬造具財産目錄及貸借對照表其對於公司債權者之關係準用本條例第五十三條第二項第五十四條第五十五條之規定 
第六十二條股東死亡關於清算事務應由其繼嗣行之其繼嗣有數人時祗能以一人行其權利 
第六十三條因本條例第四十九條第四欵第七欵而解散之公司其清算人得由該管官廳據利害關係人或檢察官之呈請選派之 
第六十四條股東所選任之清算人得由股東過半數决議隨時解任有必要事由時該管官廳得據利害關係人或檢察官之呈請將清算人解任 
第六十五條被選爲清算人者應於選任後十五日内向本店及支店該管官廳將其姓名住址註册清算人之解任或更易亦應於十五日内向本店及支店該管官廳註册清算人由官廳選任及解任時應由官廳先期公告 
第六十六條清算人之職務如左一了結現在事務二索取債權清償債務三分派餘存財産清算人因前項職務上所必需無論涉訟與否有執行一切事務之權限 
第六十七條清算人有數人時關於清算事務之執行以其過半數决之但對於第三者各有代表之權限 
第六十八條於清算人之代理權加以限制不得對抗不知情之第三者 
第六十九條清算人就任後應即檢查公司財産現時情形造具財産目錄及貸借對照表送交各股東察核清算人遇有股東詢問時應將清算情形據責報告 
第七十條清算人雖由官廳選任者亦應遵守股東及其他利害關係人會同决議之條件以行其職務 
第七十一條清算人應於就任後兩月内以至少三次之公告限期催告各債權者令於某期限内報明債權併聲明逾期將其債權剔除但其所定期限應在三個月以上催告期限未滿不得先於一部分之債權者提欵歸還清算人於明知之債權者應分别通知不得將其債權剔除其過期始行報明之債權者對於償清他債務尙未分派之財産得請求之 
第七十二條公司現存財産不足清償其債務時清算人得請股東出資股東不能出資時清算人應即呈請宣告破産清算人交付其事務於破産管財人時卽爲終了其任 
第七十三條清算人非清償公司之債務後不得將公司財産分派於各股東 
第七十四條餘存財産分派之比例以各股東所出資本之價額定之 
第七十五條清算人於清算了結後應即造具賬簿送交各股東查閱如滿一個月並無異議卽視爲各股東之承認但清算人有情獘時不在此限 
第七十六條清算了結後清算人應即向本店及支店該管官廳註册 
第七十七條已解散之公司所有賬簿並關於營業及清算事務之書信契據應自清算了結註册後計滿十年妥善保存 
經手保存之人以股東過半數定之如有爭議呈由該管官廳判决保存之商業賬簿並一切書信契據凡利害關係人均得查閱 
第七十八條公司之設立因事經官廳批駁或被註銷時須照解散例清算其清算人由該管官廳據利害關係人或檢查官之呈請選派之 
第七十九條股東之連帶無限責任自解散註册後滿五年消滅但依其他法律所定有五年以内之消滅期間者不存此限解散註册後雖滿五年如有尙未分派之餘存財産公司債權考仍得向之索價（未完） 
雜評二（默） 
汴匪消息汴鄂之匪初則輕視之故剿之而未效也繼以王天縱爲總司令合四省兵力以勦之此後勝負之消息互傳國人不知其究竟今且以拆毁鐵路聞矣則其仍無效可知也拆毁鐵路而後當道又調兵急剿之而勝負之消息又互傳或云匪已全退或云匪益猖獗其結果究將何如耶戰勝之消息未可喜而敗則甚可憂固自來剿匪史上常經之事也 
粤賭問題廣東之賭商曰禁賭虚名也弛禁籌餉實利也夫禁賭何以稱虚名以廣東名爲禁賭而實則暗中之賭遍地皆是也斯言勞人將何說以難之耶是故國家粃　之興必有其機有其機即有人生覬覦覬覦一生和者踵起彼旣有所藉口則當局之耳目易淆其初之暗中爲之者繼且公然爲之矣前清吏治之所以不堪收拾者禍皆種於此虚名二字奈何今尙蹈之耶蹈之者且不僅此禁賭一事耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[舊曆年底之戒備]  
各營長挑選暗探上海鎭守使兼製造局督理鄭汝成君因近日又有謡言謂有黨人將乘舊曆年關乘機起事故近三四日來已飭所部第一二三營高魏周三營長各撥兵士嚴加防備兹又商由第四師第七旅旅長减致平君督飭所部各營長官各自揀選排長兵目三十名於昨日爲始改充暗探着穿便服佩帶手鎗在製造局東西栅及高昌廟大街至滬杭火車站斜橋日暉港東至陸家浜董家渡南碼頭一帶茶坊酒肆詳加調查如有黨人勾通土棍集會結社造謡惑务着卽拘拿解辦 
製造局特設招待室鄭鎭守使又以舊曆年關將届華洋人員因事來局者必多恐有黨人乘機混入故於前日起在該局西栅門特設華洋招待室一所委派熟諳各國言語之員駐所招待如有華洋人員來局均須詢明來歷姓氏然後用電話報明繙譯室聽候允許方可導入接見 
調查各營軍械駐防的製造局十三團所部各營軍隊自上年夏間戰事平靜以來所有軍械等項均未清查兹鄭鎭守使因防務緊要特派軍事員李永田君會同稽查員羅嘉祐君調查各軍所備軍械如有缺少及損壞等事着即騐明帶局分發鎗廠修補一面另撥新器備用勸諭勿放花砲鄭鎭守使前以上海習慣每届年關無論居民商舖均須謝年敬神燃放花砲今屆戰事甫平人心未定卽經出示禁阻在案無如高昌廟一帶居民積習相沿仍多違抗兹爲鄭君所聞以燃放花炮不但易起驚恐且易釀成火患設有疏虞則廠局重地近在咫尺爲害何堪設想爰於昨日復派稽查員羅嘉祐前往該局周圍挨戶傳知切勿再放花砲以期共保治安云云浦東步隊出防駐浦步隊第一營廖營長奉上海鄭鎭守使曁陸軍第七旅减旅長函開浦東沿浦一帶洋棧林立工匠繁多近聞間謡傳濳匿滬地各省黨人業已勾串該處工匠人等希圖起事然此種謡言明係匪徒揑造摇惑人心必無疑義惟現屆舊曆年關正值商民結賬之時尤恐無業游民及散匠人等乘機搶劫擾害行旅該處地方貴營駐紮有年情形熟悉應請嚴加防範以靖地方等因昨廖營長遵即轉飭各連長在沿浦棧廠林立之地督率兵士無分晝夜輪流梭巡 
[公廨研訊盜案彚誌]  
一常熟盜案一劇盜陶榮卿（卽姚四）曾於陽曆去年十一月間糾合大帮匪徒各執器械搶劫常熟縣境東塘鄉王家巷王秀峯家及歸正西浜姚嗣興家七圖沈增祥家二十一都十八圖姚家弄姚熊發家十一圖張廷貴家辛莊鄉渡船頭沈日銘桐江涇朱孫等二十餘家衣飾各贓約值數萬金分贓逃逃匿滬西小沙陀四百號屋内經蘇軍飛划第五營隊官王樹奎偵探員翁松林偵悉於前日來申報請戈登路捕房協同包探陳永康陳福壽及九十九號西探先至該屋内查拿未獲嗣行至叉袋角適該盜迎面而來當即拘獲並抄出原贓帶入捕房押至昨晨解送公共公堂請究先由中西包探禀明前情繼由王隊官偕翁偵探投稱因匆匆來滬不及備帶公文業已拍電禀請鍾統領趕具公文來案迎提該盜曾在捕房供出同黨大半均逃匿租界應請出票協緝訊之陶榮卿供年三十一歲常熟人並供認隨衆往刦不諱孫襄讞商之英領哲君判陶還押候鍾統領來文移提師案訊辦二阜寗盜案巨盜柴壽山（即沙紹卿）潘永順（即張建平又名張二長脚）因糾黨持械夥劫阜寗東坎村各居戶衣飾巨贓焚燬房屋百數十間並拒傷兵士十餘名分贓逃匿滬北經兩淮緝私營弁祁蔭之偵悉業已報請匯四捕房將柴潘兩盜及形跡可疑之許金富蒯渭昌王壽芳王瑞芳王阿二等一併拘解公共公堂訊知王阿二係祝蘭舫家包車夫判王阿二先行省釋餘人押候補具公文並邀見証到堂再行訊核在案昨晨由廨復訊來弁祁蔭之偕代表律師上堂聲稱柴壽山係沙紹卿之化名其弟前在揚州第四師當差業已遣散光復時沙紹卿與張二長脚及在逃之俞振興爲首專在該處縱火劫財且沙曾由當地富紳舉爲保衞團團長彼仍糾黨搶劫得贓逃滬奉陸軍部命令緝拿有正式公文呈電並據代表律師聲稱祁與在逃之俞振興有親誼與沙等亦曾會過因伊等行爲不端已與絶交並不悞會妄拿况陸軍部亦派員來滬預備上堂作證現庽大方棧適因患病今日不能到堂應請將該盜等給祁帶回歸案訊辦至於許蒯與兩王因涉嫌疑是以一併拘案請究訊之沙張二盜亦延律師辯稱告兩人素來安分且公文上均無被告姓名惟此案懸有賞格洋二千元恐係圖得賞洋任意妄指请爲明察訊據許金富供稱淮安人在籍開設聚源齋茶食店因事來申致遭悞拘乞鑒並據蒯與兩王同供因袁榮林購買田地均由蘇屬横塘原籍來滬與袁接洽實遭悞拿求察旋由袁榮林上堂証明蒯等實係在鄉間購地伊等來滬接洽願爲擔保關讞員商之英領康君判沙張與許金富三人帶回捕房蒯與兩王着各交一千兩人銀並保候再訂期復訊核奪 
三浦東盜案皖人宋德培（卽鍾老五）曾在緝私營當過兵士因於本月八號夜半紏同浦東人張阿二（卽王阿福）等多人各執鎗械夥刧南滙縣境北莊坍石橋傳友江有值洋五百餘元之衣飾並用繩將傳勒斃分贓逃匿公共租界七浦路被該縣知事偵悉派警持文帶同眼線吳桂林來滬於前日報請新閘捕房派探劉森堂同往成都路某茶館内將宋張二人拘獲昨解公堂請究先由劉探上堂禀明協往拿獲情形繼由來警投文聲請移提並由吳桂林禀稱宋德培實名鍾老五前在緝私營當兵因庇護梟匪販運私鹽奉命飭拿未獲訊之宋供爲成衣匠在七浦路大嫂仔家縫衣已有月餘昨在新閘啜茗致被悞拘與張並不相識詰之張供詞支吾孫襄讞商之英領哲君以宋供在七浦路縫衣已有月餘傳姓出事係本月八號情節不符未便遽行引渡判宋張還押候查明出事之日被告是否滬於禮拜三再行訊核 
[工部局安慰人心之布告]  
英美工部局因近日租界内富商巨賈屢接匿名信函以暗殺爲恐嚇希圖索詐若不嚴行查辦不足以保治安除飭各捕房中西探捕認眞查緝外昨特發出文告多道遍貼通衢其文照錄於下照得近來四處謡傳流行風聞有人在外招摇恐嚇意欲勒詐財物本局照常鎭壓兇暴保衛治安界内商人住戶自可毋庸驚惶如有人擅行嘗試擾害恐嚇或欲索詐財物等項情弊應將詳細情形逕報附近捕房立由捕房將擾害人等提拘到案解送會審公堂究辦决不姑容勿謂言之不預也其各凛遵毋違切切特示 
[殺兄案供詞之奇特]  
兇犯梁榮生無端將胞兄梁鴻貴用刀戳斃一案前日午後三時由地方審判廳刑庭庭長楊樹猷會同董永昌端木棻兩推事官及起訴之田檢察官等開庭辩論選任義務律師狄梁孫出庭辯護楊庭長命提梁榮生至案研詰據供寗波人年十八歲家住七浦路賣魚爲業田檢察官遂將預審情形詳細陳述畢復據梁榮生供稱十月十九日上午十一時魚攤將欲收巿忽有對門鄰人開篾作店之老班欲購蛤子三十文小民因與伊交情甚厚並不取伊錢文彼時胞兄不在不一時胞兄前來見蛤子已少詰問售去幾錢小民答以因是友人故未取錢胞兄聞言將小民下身連踢兩脚小民並不懷恨於是弟兄收攤回家當晚十一時許小民與兄上樓安睡母親睡在樓下楊庭長問爾與胞兄是否同睡一榻答稱是兩榻又問爾弟兄共有幾人素來和睦否曾否分家約有家産若干上樓時若何情形答稱弟兄二人兄年廿三歲向來和好從未有爭論之事以故並未分家所有家産約值五六在金當晚上樓之後談及日間生意之好歹又問爾睡後如何將爾兄戳死爾須從實供明尙可减輕辦理梁供小民在睡夢之中似覺有人將小民拖起小民見一人影彷彿指胞兄牀上睡的並不是胞兄是一件寳貝囑我用刀將寳貝戳破便有無數珍寳滾出其時小民糢糊異常身不由主取刀將兄腿上先戳一下楊君問曰爾兄睡時身上衣服穿否受傷之後曾否喊叫抵拒答稱上身穿一布衫下身裸體着傷之後惟聞喔唷一聲因我左手撳住未能抗拒後又連戳數下見兄氣絶身死小民乃打火燃燈察看知是胞兄此時心内方明白追悔不及又問兇刀是何式様答係削冬笋之刀是胞兄的又問爾兄之刀如何放在樓上答稱晚間在樓磨刀以備清晨削笋之用又問爾並無精神病究竟爲何下此毒手答稱彼時似在夢中事後方始清爽現在偶一思及頗爲悲傷又問戳死爾兄之後如何情形答稱小民見肇巨禍當即下樓至半扶梯適母親執燈上樓我卽開門出外是晚住在客棧内至翌日回家探視卽由母親邀集父輩來家商議囑我切莫走避以爲胞兄已死無可挽回不若將此事緘默詎被捕房查悉將小民拘送案下是實狄律師起言曰敝律師對於此案因據本人供稱弟兄向來和睦可以證明弟兄感情不惡况殺兄之後亦憐惜亦悲苦而檢察官起訴理由敝律師尙有種種討論若言精神病彼時此時均無此等病症照起訴理由房内並無燈火祗有月光透入窗内殺兄之後打火燃燈察看方知胞兄以尋常理想所推測雖有犯罪行爲實無犯罪意思則故意殺人罪當然不成立况精神病有一時有永久有因先天所起種種不同此係醫學上之研究且彼時並不得知是胞兄旣不認識亦無蓄意則故意殺人罪斷斷不成立請堂上注意田檢察官起辯曰梁榮生將伊兄共戳十刀他意謂定欲殺死爲止戳第一刀時明明白白說是在腿上可見確是故意因伊兄踢他有這一點原因若說精神病戳一刀之後或可醒二刀之後亦可醒何以直待戳死之後心内方始明白確是决心故意狄律師又言若說故意敝律師斷斷不表同意若言犯罪則並不生張不成立惟請求從輕擬辦楊庭長曰今日已辯論終結聽候宣布判決諭將梁榮生還禁退庭 
[竊案釀成命案]  
浦東高橋附近圖董楊某近因家中失竊疑係工人湖州人姚倍林所爲當將姚拘入家内私刑吊打旋復解送該處巡警分署收押候訊不料姚即於當晚因傷身死該署即函報上海地方檢察廳汪廳長立委第一初級廳徐檢察官並吳檢騐員等於昨午前往騐得死者姚倍林雙手有麻繩扎縳痕跡胸前背後俱有木器傷惟兩太陽穴有拳傷委係致命而死徐君親視無訛因無家屬諭令該圖地保備棺收殮發封厝壇候禀請汪廳長飭提行兇人到案訊明懲辦 
[小猫發威]  
談家橋鄉民趙小猫戳傷絲頭廠主王阿三一案昨經閘北初級廳戴檢察官覆訊據王供因日前趙妻朱氏見商人有事來滬託帶絨線兩角當卽送往趙家詎小猫疑有姦情揪住毆打並持刀逞凶檢察官因案關持刀行暴判送地方檢察廳究辦 
[胎兒斷臂]  
浦東鄉民陳鶴齋之媳唐氏懷孕數月將次分娩不料昨晨忽伸出一胎孩之手一時無法救治遽將手臂用刀割去氏送同仁醫院轉送新閘廣仁女醫院設法救治 
[婦人倒斃路隅]  
前日有一年約四十歲左右身穿黑布舊棉袄藍布絲棉褲形如外鄉人之小足婦人倒斃於廣西路由捕查見回禀捕房飭探察係病斃查無尸屬禀奉公廨中西官諭看地保備棺收殮厝壇召認 
[北警逐漸派差]  
本邑尙文門外一帶新築馬路係由第一區第二分署管轄該處毗連法租界恐有匪徒此拿彼竄是以由該分署署員呈明第一區龔署長轉禀薩督辦撥派北警一排添崗站巡以保公安昨已在敎練所如數派出前往站崗又城内第二區第一分署管轄之九畝地新癖巿場尙無崗巡亦由該署員報告第二區署長轉呈薩督辦核准在敎練所撥出北警一排前往添設崗位佈置站巡又南巿警察分廳長崔君查得各區警署及各分署缺額巡士甚多應即補足兹已在敎練所撥出北警數十名分發各署添補足額 
[分廳長商讓房屋]  
閘北巿政廳向設共和路警察廳樓上歷任警察廳長均不住宿廳内故樓下房屋尙能敷用今因北巿分廳長徐輔洲須駐宿本廳樓下房屋已不敷用故徐君商請錢巿長在樓上分讓房間兩間作爲臥室及辦公處 
[審檢廳謝絶來賓]  
本邑地方審檢兩廳汪張兩廳長以廳中事務甚繁輒有來賓於辦公時間到廳訪謁不免廢時誤公昨特諭令典簿所轉飭號房嗣後於部令所定辦公時間除參觀外槪不接見云 
[川人報告放賑情形]  
四川赴寜放賑人胡仁杰等及嚴滬同鄉會致四川都督民政長電云寗垣兩次調查災戶共計大口四百五十二小口四十九小口照大口折半共以五千七百元散給調查辦公等費開支三百元表册郵呈經理散放人胡仁杰陳鶴年張應銘馬虞龍李維鏞張榮禧旅滬同鄉會王北樞蒲番昌等代災民感叩篠大中華民國三年一月十七日 
[川商購到淺水輪船]  
重慶川江輪船公司由英廠購到淺水輪船機器全副價金二萬零四百磅馬力一千二百匹速力十二五海里長二百尺寛三十尺吃水五尺載重五百墩船名蜀亭現在浦上船廠裝修大約舊曆三月可以完工 
[驅逐艒艒船戶之不易]  
滬南第一區警察署署長龔颺生君昨奉淞滬警察督辦薩鎭冰君訓令云案據商人張世澤堂等呈稱竊商等素居王家碼頭萬裕碼頭一帶開張有年該碼頭係各鄉航船停泊裝卸各貨及行人出入之要道碼頭樁木及鋪墊之板木常有損壞屢由商等集資不時修築究其易壞之原因實被沿碼頭數十號艒艒船晝夜盤踞其間砍柴篩煤修船搭棚皆在碼頭上任意作踐不可理喻最可惡者艒艒船人每見各項貨物暫歇碼頭乘隙攫取若與之理論反敢恃衆逞兇商等畏其兇横常存忍耐息事之念姑不與論凡於起卸貨物飭令學生看守而艒艒船上之婦孺更屬無禮竟敢對搶對奪防不勝防實爲擾累不堪爲特聯名請求卽令水巡將該帮艒艒船驅逐他處永不准停泊五家碼頭萬裕碼頭等處實於行人商界兩有裨益伏乞貴督辦電鑒俯念修築碼頭原爲便利行人及各業裝卸各貨起見豈容若輩任意作踐用特環請恩准迅賜出示卽令水巡將艒艒船赶泊地處以安商業而保公安等情據此查該商等所呈各節尙屬寳情應卽設法取缔以維商業合即令仰該署長會同水巡隊長酌量情形妥爲設法取締毋任再有以上情事是爲至要切切此令等因龔署長當即會同水巡區長潘君前住趕逐無如各該船戶羣起哀懇通融暫緩至隂曆年頭覓就空曠處所方能移泊龔署長等姑念隂曆年關在邇暫准寛容限至隂曆明年正月初旬即着遷去並代覓相當之地免致騷擾云 
[法捕房迎提盜魁]  
法捕房辣捕頭查得近來華法交界之處搶案迭出聞係盜首周老九唆令羽黨四處搶刧周則坐地分贓兹閱報載周老九已於前日由蘇省水警總廳在由滬開赴蘇州之火車上拿獲故於昨日派令法包探四人乘坐火車赴蘇函請水警總廳將周老九交給來探解滬歸案訊辦 
[無賴刦奪被訴人]  
南巿第一初級檢察廳法警余瀉前日押送紅木作主陳阿海起訴案内之被訴人無賴程阿毛王庚生吳寳如三名運送至地方廳收管訊理不料行至小南門外突有無賴戴金奎等四五人强行刧奪該法警立喚崗巡將戴追獲送至第一分署解廳預審確寳昨亦移送地方廳併案核辦 
[形跡可疑]  
浦東塘橋第三分署崗巡查獲形跡可疑之甬人姜東甫當場搜獲剌刀鐵器等物詰其來歷言語支吾當即拘解該分署經署員談漢臣略加詰問即送爛泥渡第五區警察署研訊核辦 
[日人私取手鎗]  
日本人某甲前至虹口崑明路三十三號洋房某西人處私取手鎗一支嗣由該西人覺察投報捕房請爲查緝昨經西探將該日人緝獲拘入捕房押候解送日領事署訊究 
[再誌將錯就錯之婚姻]  
孫嚴氏前控蔡阿三誘姦女兒秀英並捲物潛逃等情經法公堂訊據蔡供係由孫嚴氏將秀英婚配爲妻判孫嚴氏將女之未婚夫嚴長根交案質訊再行核斷嗣由長根之父嚴明山投案供稱孫嚴氏不應一女兩婚當經聶讞員着令蔡阿三措繳洋一百元給嚴具領另聘在案前日復訊孫嚴氏供此洋婦人斷不敢領請求公斷蔡供遵諭繳洋請將秀英給領完聚聶君以嚴長根與父明山未到判秀英交蔡阿三領去洋送善堂充公孫嚴氏之子嘵嘵不休着押兩天以儆 
[木已成舟]  
曹家渡附近鄉人沈學成之姪女沈氏久出不歸由沈托友李柏宕找尋前日在靜安寺路被李瞥見女與楊阿星同行李卽勸女歸家詎楊投報靜安寺捕房謂李引誘伊妻沈氏當經捕頭訽悉前情以楊不應誣控着楊與女分别拘留昨晨傳同女叔並見證楊桂福一併解送公堂訊知楊阿星與沈氏並非正式婚配惟木已成舟准楊另邀媒人聘娶並以楊不應誣控判與沈氏分别各押一月以儆 
[法警不服判斷]  
上海地方檢察廳新招法警王鴻奎前在該廳門崗私收當事人賄洋三元經汪廳長查悉將王斥革起訴審判廳訊明判决監禁六個月在案嗣王不服邀請律師赴蘇州高等廳上訴昨地方廳已奉高等廳命令飭派法警將王押解赴蘇矣 
[究竟有無寃枉]  
王阿囝前在本邑西南鄉長橋地方竊得棉花數包嗣被失主查明控經地方檢察廳將王獲案訊寳起訴審判廳復訊判决監禁三年在案兹王以無端被誣延請律師赴蘇州高等廳上訴昨午已由地方廳汪檢察長備文派警將王阿囝解赴高等廳訊辦矣 
[偵探查獲拐匪]  
拐徒吉文子陸阿寳等串拐婦人陸華氏喬金氏李陳氏吳張氏等四口擬乘輪船赴大連灣一帶販賣事爲水巡捕房偵探查明前往該輪將吉等及被拐之陳華氏等一併拘獲禀明捕頭諭令解送地方檢察廳訊辦昨日午後經田檢察官預審之下諭將陸華氏等發送新普育堂留養候家屬認領吉陸二犯押候究辦 
[鴇婦尋獲妓女]  
向爲烟土掮客之山東人田正山因將山西路清和里三百零七號門牌雉妓院内妓女孫巧寳誘匿於松江路大同客棧九十一號房間内姦宿昨晨被鴇婦孫王氏偵悉帶同孫錦珊前往尋獲報捕將田與孫妓一併帶入捕房經捕頭略詰一過着孫田二人暫行開釋該妓與孫王氏分别拘留候解公堂訊奪 
[烟公司夥友竊洋]  
北京晋和祥烟公司夥莊和蔭近因竊取現洋六百五十元逃至滬上匿居租界經該公司偵悉電致滬莊經理陳文鑑報請捕房於昨日派探將莊查獲解送公堂經孫襄讞會同英哲副領事訊供一過判莊押候禮拜五訊辦 
[店夥私收客帳]  
金文江至法公堂訴稱店夥陸潤泉陸續私收帳洋今始查出共被用去洋一百另八元交捕解案請究詰之陸供所用之帳洋數目不錯已與保薦人商酌除扣去工洋十元外尙少洋九十八元求恩寛限措繳中西官判交保限七天還清 
[擔保欵項之受累]  
德商咪吔洋行控孫友葵不理担保銀二千五百兩昨由捕房將孫傳至公共公堂請示判交保候訂期會訊 
[托詞騙欵之參加人]  
陳伯美控鍾春福以代荐戲園賬房爲由騙取洋四百元由廨訊判鍾交人洋並保候傳證人再訊在案昨由捕房將牽涉之周錦泉拘案請究判押候美領堂期解訊 
[欲佔便宜反吃虧]  
湖北人李三自稱在其署充當暗探前晚至湖北路共和中無台觀劇不買戲劵茶房許阿四向之索資反被行兇打毁茶壺等物旋即扭控捕房昨解公堂訊明判李罰洋三元充公以儆 
[混用鉛質小洋]  
閩人王阿金因將鉛質小洋持向福州路某烟紙店混用當被察破鳴捕拘入捕房昨解公堂訊實判王押西牢半年抄出之僞小洋四十五枚一併銷燬 
[鷄鴨衖火警]  
昨日午後三時半英租界松江路鷄鴨衖第一百二十二號門牌某木器店貨棧内起火延及左右後鄰共燬樓屋四間衖内花烟間數家均受水漬事後捕房恐有别情即飭中西包探前往查察 
[廣東女人告忤逆]  
寓居北四川路十七號門牌之粤婦江楊氏偕媳王氏控子江祺隄違忤行兇等情昨由捕房將氏子拘解公堂訊供不認判具結開釋以後如敢違忤定行提案嚴究 
[孔巡捕聞警回鄉]  
山東人孔慶平在匯四捕房充當五百四十三號華捕昨得原籍來信其家被盜搶刦當即禀明捕頭准予給假六禮拜並經捕頭禀請公堂備文移請該處警署赶緊偵緝 
[貧民小學校學行畢業式]  
南巿大南門外中道橋南貧民小學校於十八日舉行第三屆畢業式是日政界如上海署知事代表宋伯華君縣學務科長李頌唐縣參事會議員奚靜餘周釆臣二君學界如育德學校參觀團二十人各校校長敎員均與會男女來賓及學生家族到者約共二百餘人未開會時由主任敎員袁頌豐君引導展覽各種成續其間以三四年級之手工最爲稱美至十時振鈴開會相繼入座先行敬聖禮及相見學務員學校職員次由縣知事代表給發畢業証書繼由朱君及李頌唐君校長代表顧翕周君（穆校長因事未到）主任敎員袁君頌豐相繼訓討及來賓葛雲韶君演說兹將畢業生姓氏列後沈榮芳吳鴻生吳錦慈費錦榮沈致祥吳震榮顧鴻禧祁佛慶殷友三王兆桐並聞該校定二月二日即隂曆甲寅正月初八日開課 
[年少無知]  
海寜路一千一百三十二號住戶黄耀廷控許晋生行竊值洋一百元之綢皮衣服變價流用等情昨由捕房將許拘解公堂訊明中西官以許年輕初犯從寛着覓妥保兩人保釋如再犯事着保交案否則責令保人各罰洋一百元 
[船戶竊取花衣]  
船戶張根根向在浦東洋涇港口開平局堆棧畔賃屋居住忽於前日在某船竊得花衣携至爛泥渡花園石橋兜售當被第五區偵探趙升查見拘　到署經朱署長訊明押候吊齊贜物移送司法科核辦 
[閘北第二初級檢察廳批]  
王阿球訴被梅阿大等毆傷業已痊愈請求銷案批據稱傷勢已痊請求銷案等語本廳以刑事旣經告訴不能起滅自由當卽派警調查並傳該民訊問兹據警察報告該民尙睡牀上未能來廳等語是該民傷勢尙未痊愈何忽請求銷案究竟銷案之意是否本心抑係有人向爾欺詐恐嚇因而出此仰即投案聲明再候核辦 
周王氏辯訴周榮生私帶烟土案批狀閱沈信甫旣係爾鄰更可扭伊來廳何得架詞逃避作無益之求所請交保礙難准行葉山東訴楊雨春等串放白鴿案批狀閱着靜候呈送地方檢察廳起訴懲辦 
[法公堂瑣案]  
 
 
 

Page 11

 
 
陸　亭控稱前日在法新租界被徐松雲摸竊皮夾内傭洋元幸即覺察鳴補解究訊之徐供實係别人摸竊誤將小民扭案叩求明察中西官以當場拿獲豈能狡賴判押三月期滿逐出租界李雲卿控稱前日下午在新開河某烟店購買皮絲烟衣袋内儲有洋元被流氓小寗波陳阿好瞥見迨商人行至該店南首即扭住蜂毆攫去洋九元六角當由巡捕帮同拿獲解究訊之小寗波等同求恩典中西官以該流氓等均係過犯判小寗波押西牢九個月陳押六個月期滿均逐出租界 
尹小毛夏福卿均在電車上摸竊時表衣包等物兹由包探拿獲並在寳康押店吊獲時表一只昨日解案請究訊之尹夏同供求恩寛宥寳康押店夥供以後不敢再押判尹押一月期滿逐出租界夏押三禮拜押店罰洋兩元充公 
雜評三 
[謡言之三說（訥）]  
近日之謡言有三其一謂黨人將赴浙圖事也其二謂黨人將攻製造局也其三謂黨人將在浦東煽動也欲圖浙則謀所以防赴浙之路欲攻局則謀所以杜攻局之隙欲擾浦東則謀所以絶擾亂浦東之機故官廳之籌畫軍隊之巡緝已將疲於奔命矣而况欲出其餘力以對付租界中之黨人又况怪誕離奇之謡言日出而不窮也哉 
專件 
[張總長道制草案四川]  
巴山道治萬縣萬雲陽魚復卽大寗漢豐卽開縣巫山奉節建始來鳳恩施寗恩咸豐利川鶴峯梁山墊江　都忠石砫城口宣漢卽大寜宕渠即東鄉新寗達大竹渠施南鶴峯皆土司地萬山叢雜距江陵極遠今改隸　峽土俗民情皆極相同天然一區域也 
右巴山道地跨三峽原屬夔州緩定忠州石砫廳兼得湖北之施南全境凡二十五縣　治所設萬縣當水陸之衝三峽入蜀皆於此登岸亦爲通商要港而於施峽間尤爲適中 
巴西道治巴縣江津樂温即長壽永川榮昌恭江南川銅梁大足壁山武勝即定遠合川涪陵江北三台遂寗蓬溪安岳隣水岳池合江瀘江安古宋古蘭納溪 
右巴西道古巴郡西部原屬重慶瀘州兼得順慶潼川兩府之南部凡轄二十六縣嘉陵南來舟行頗便治所設巴縣即重慶府治舊爲川南道所駐且爲通商大埠也 
楗江道治宜賓宜賓慶符富順南溪淯川卽長寗高筠連琪興文隆昌屏山馬邊樂山峨眉洪雅峨邊夾江犍爲冕寗越雋西昌昭覺雅安天全名山榮經蘆山清溪雷波 
右犍江道古犍爲郡沈黎江之地原屬叙州嘉定雅州三府今除仁壽井研榮成遠四縣改隸外兼得寗遠之西昌冕寗凡轄二十九縣治所設宜賓即敍川府治舊爲叙南道所駐金沙岷江於此會流交通極便　 
蜀山道治成都成都華陽簡陽廣漢崇慶什邡雙流新都温江新繁金堂灌彭崇寗新津青神彭山眉山仁壽資陽資中中江射洪綿陽綿竹羅江安邛崍大邑蒲江内江井研榮威遠丹稜樂至德陽 
右蜀山道古蜀山民國原屬成都府及綿眉等今除梓潼改隸外兼得嘉定之榮威遠資州之仁壽并研潼川之射洪中江凡轄三十八縣治所設成都舊爲四川省會民豐物庶從古大都 
嘉陵道治閬中閬中蒼溪南部廣元東安昭化 
通江南江巴中劍閣蓬安廣安寗羗略陽梓潼儀隴營山南充西充階文鹽寗西固右嘉陵道地踞嘉陵江上游原屬保寗府兼得順慶之儀隴營山南充西充潼川之鹽亭及陜西之寗羗略陽甘肅之階文凡轄二十三縣陜甘四縣所以割隸者以其皆在嘉陵江之流域也治所設閬中舊爲保寗府治亦川北道所駐 
岷陽道治平武平武江油彭明北川即石泉茂理藩漢川松潘懋功松潘所屬諸土司 
右岷陽道地踞岷山之陽原屬龍安府及松潘諸廳凡轄九縣及松潘所屬各土司 
西康道治康定康定安良定雅江道孚理化懷柔窒鄉稻城　噶巴安義敦德榮武城鹽并寗靜 
右西康道凡轄十六縣治所設康定即舊打箭爐向爲川邊要道 
西昌道治昌都昌都察雅貢察隅科賚恩達鄧科甘孜霍石渠德化白玉同普丹巴嘉黎碩督太昭 
右西昌道凡轄十七縣治所設昌都即察木多控制西藏要地也 
 
 
 

Page 12

 
 
   
 
 

Page 13

 
 
自由談 
游戲文章 
[祭國會文] [  立三]  
讀劍秋君國會行述竟不禁拍案三嘆悲從中來爰爲文以祭之 
維民國三年某月某日醉痴生謹以麥飯一孟黄酒一壺淚珠一斛素箋一幅致祭於國會之靈曰嗚呼君死矣君眞死矣君何不幸乃爾耶方君之出現於吾國也聲譽赫赫傾動一時士夫景仰舉國歡無僉謂循此以往民意得以宣達國勢可臻强盛共和之基礎亦賴君而鞏固我儕小民庶得享眞正之幸福矣蓋期望於君者至深故不禁額手以相慶交口以相頌也詎知君懷未酬君軀先殞生不逢辰賚志以終宏猷鉅畫付諸流水浮雲嗚呼君何不幸乃爾耶且夫今日民國尙在幼稚重以内憂外患險象環陳誠危急存亡之秋勵精圖治之日也得才如君宜可以大有爲於世上促政府之進行下謀人民之樂利内使盜賊絶跡外與列强爭勝豈不盛哉乃曾幾何時横遭摧折悠悠忽忽竟與歲月以俱逝生無所建樹死不保令名君亦有餘憾否耶君魂其有知否耶嗚呼哀哉尙饗 
[說弗盡] [  瘦蝶]  
讀弗盡个書識弗盡个字走弗盡个路知弗盡个人學弗盡个乖賺弗盡个錢作弗盡个樂吃弗盡个苦做弗盡个營業償弗盡个希望拍弗盡个馬屁吹弗盡个牛皮授弗盡个勲位將銜給弗盡个嘉禾文虎收拾弗盡个人心解散弗盡个黨會捕弗盡个盜賊偵弗盡个暗殺禁弗盡个烟賭懲弗盡个姦拐救弗盡个災民行弗盡个善舉採弗盡个礦借弗盡个債革弗盡个命死弗盡个人類做弗盡个官聽弗盡个戲駡弗盡个狗苟蠅營殺弗盡个貪官汚吏抵詞弗盡个洋貨刮弗盡个民脂民膏弔弗盡个膀子造弗盡个百姓研求弗盡个學問投弗盡个稿出弗盡个申報刋弗盡个自由談說弗盡个說弗盡 
[代大律師集四書] [  萍寄]  
孟子曰禦人以口給予豈好辯哉願車馬衣輕裘食前方丈不辨禮羲而受之予不得已也 
海外奇談 
[外國鬼話（再續）] [  覺廬]  
巴黎婦人雷那德者某私立醫院之看護婦也自言能知前生數年前女與院中某醫生共話身世自述前生爲一妙齡女子年十九以瘵卒因歷述其生長之鄉之狀况謂其家與一禮拜堂爲鄰面山臨水風景天成察其所言地似非法國境内所有然女生平固未嘗越法境一步也醫生欵其地卽伊大利之茜奈城乃電告茜奈民政長囑其收羅該城各種風景攝影越數月得覆書並風景畫册甚繁醫生一一閱之厥後見一圖中有一邸與一禮拜堂爲鄰風景秀麗適與女言相合然事無左證疑竇莫釋一年夏醫生欲藉避署之名至伊以覘其異乃挾女買棹赴茜奈而女則茫然不知醫生與之至茜奈也迨登岸女似老於其地者徑赴其所述之處醫生默隨之行俄至一邸女端詳再三逡巡不遽入移時始返身至禮拜堂經曠場歷叢塜折曲過荒墳數十至一墓止焉審視殘碑驀然而踣醫生太駭前視石碣有字一行云某氏女於一千八百四十年以瘵卒時年十有九也醫生大奇之乃知女誠能知前生事者女爲人和藹可親精醫術爲人治病未嘗取值故人皆稱之以去年某日卒年四十九云 
栩園詞選 
[歲暮書懷] [  吟叟]  
偶從病榻溯前因六十年華未了身涉世每驚雲變幻流光維見日奔輪未能獻策因材拙隨分論交率性眞伏處蝸廬甘自棄聊憑詞翰避囂塵 
一枝預放早春梅芳訊剛從庾嶺來舊雨半隨年序减好花能有幾時開繭蠶縛朿終非計病鶴徘徊祇自哀兩鬢侵霜添暮景於今萬念總成灰 
讀書學劍兩無成老大徒傷負此生壯志終難酧素願太阿時作不平嗚偶傾濁酒消煩惱靜對奇花養性情節物頻移知歲晚且隨松柏訂同盟 
風塵憔悴舊衣冠天與浮生歲月寛寳鼎香温參妙諦地爐火暖辟餘寒時邀良侣供憑眺暫撇閑愁效達觀臘鼓聲催春又至願聽寰海慶平安 
[冬夜一律索鶚士和] [  瘦蝶]  
寒意催人入醉鄉虚窗浸月屋團霜敝裘嬾着心偏冷秃筆狂揮手未僵萬事無憑悲夢幻百年有幾喜更長書燈剔盡添吟興何處梅花送暗香 
[和瘦蝶冬夜韵] [  鶚士]  
一繭纏身困故鄉懶看寒月鬭清霜究嫌陶穀情猶俗聞道袁安臥未僵歷負時光秋後促偷閒滋味夜間長擁衾自問無仙骨難乞梅花入夢香 
[和拜花韵] [  張然犀]  
重重綺恨數當時無賴春蠶自縛絲終古愁根紅豆子先春消息綠楊枝詩成别後敎鸚母歌斷筵前憤雪兒一水迢迢人脈脈傳書底怪雁飛遲 
[别意和拜花即用原韵]  
蕭蕭黄葉逐西風帆影巒光是處同今夜小窗誰剪燭墨痕和淚寫離衷 
濁酒和愁帶淚斟驪歌入聽各沾襟明知離合皆緣定幾度抛他幾上心 
[壬子冬日碧雲軒閒話戲爲拜花作]  
美人天末奈愁何渺渺情懷付逝波篷底一燈蕭瑟甚歸程疑較去程多 
江山已改人依舊勝國衣冠幾變遷他日相逢應一笑滄桑容易說當年 
研朱滴墨兩無猜分韻拈題鬪綺才今日碧雲軒裏坐空餘寒月照莓苔 
淅淅西風撲面寒倚欄人定怯衣單紅爐獨對悲無侣何况驚心又歲殘 
數聲欵乃晚山青鷗鷺雙雙宿淺汀别緒紛紜消不得是愁是恨訴誰聽 
燈前團坐說家常小膽空閨暗自傷聚首是歡愁是别昨宵今夜兩難忘 
[癸丑夏湖上感作]  
蘇髯白傳今何處山色波光尙舊秋一片西湖乾凈土半埋俗骨半淫祠 
[奉和高太癡壬子除夕癸丑元旦二韻] [  元鶴]  
烽烟經歲人朝那身世蕭條奈若何十載佯狂知己少一年辛苦得詩多功名誤我毛錐子富貴驕人曳落河殘夜酣歌時拊缶嬌將臘酒送愁魔 
短欄雪壓樹枝垂六扇窗紗日上遲天地方丁多難日笙歌猶飾太平時比隣爆竹聲初到團坐屠蘇俗未移試筆不書新甲子詩成還自畏人知 
[閒居遣懷] [  寄塵]  
閒居敢謂杜門高身外浮名可暫逃亂後園林餘嘯傲愁來天地寄牢騷十年陵谷變荒塜六代江山咽暮濤放眼古今聊一笑新詩吟孓快揮毫 
雲烟過去總凄凉俯仰無言百感傷萬事由天安我素一官傳舍笑人忙江湖落拓誰同調塊壘消除且盡觴軒冕山林皆是寄休論陳迹已茫茫 
[贈金小桃] [  侍仙]  
拈來青鬢漸如絲惆悵傷春杜牧之影事忽牽秋柳外樽前爲詠小桃詩 
[一品香酒叙卽席偶成]  
腥羶世味老盤餐我更情懷酒様酸已分青衫成落拓又逢紅袖共　姗蛾眉見嫉遭讒易燕頷投閒食肉難眼底風塵誰巿義不堪長鋏向人彈 
自由談話會 
滄桑之感盡人皆有之余年十八矣覺十五六七之年宛然在目前推而憶十五六七之時又覺八九十一二之年宛然在目前往事不堪回首看舊愁空向夢中過茫茫天壤間與僕同情者當不乏人也[  李生]  
先賢有言丈夫高華全在功名氣節鄙夫炫燿無非服飾起　其言何深切著明也然時至今日則功名尤宜淡漠而起居少當講求已儉德會之發起觀其大綱謂之道德會也可即謂之保富曾救貧會亦無不可蓋總不外乎範人心裨世道也不肖材朽行穢極表贊同謹請主者宣告隨君子後實力進行藉受身心之益非敢謂爲人倡也[  劉豁厂]  
世谷奢靡日甚一日自由談同人有鑒於此特創儉德會號召同志故會章一經宣布而入會者卽踴躍興起卑鄙齷齪之世界尙不乏正直君子挽救薄俗培養道德責在諸君然而言之非艱行之維艱管見所及敢爲諸君陳之夫奢華淫惡也節儉美德也始儉而後奢則易始奢而後儉則難何也凡人在貧困之時莫不欲衣美食豐一旦如願意態揚揚居移氣養移體如欲反其所爲則誠大難况上海爲最繁華之區富商豪客咸集於斯人衣華服我着布衣不但失一己之威風而且有碍高朋之體面不但此也卽如友朋之酬應賓客之往來非酒肉無以盡主人之誼非奢華無以稱貴客之心客中有同志者固不我責其如不知者何哉予谓此舉因難然亦甚易兹須製一　圓或圓式之徽章將規則刋印其上使入會者佩之於身他人一見便知免傷交誼復可藉此勸他收間接之效果如有邪念卽能隨時警戒如有與規則相背之行爲得許會員或旁觀者之告發即請會長宣布其事於報端彼愛名譽上之懲罰亦當知過而悔改也否則片紙飛來列名會册而口是心非暗背會章個人之名譽固不足惜而與發起諸君之初意豈不大謬乎抑有進者上海之黨會多矣始則熱心進行頗有一日千里之勢繼則因難生怠因怠而散虎頭蛇尾之譏有始無終之誚其能免乎吾願發起諸君努力進行庶幾德育日進儉德會三字永存不滅幸甚幸甚[  曙嵐]  
按曙嵐君議論亦自思深慮遠惟本會欲力矯時下崇尙形式之獘故並無會所亦無職員無所謂會長無所謂徽章全憑各人良心旣許入會即願永守規則至令旁人告發易啓攻訐之風適足以滋粉擾若恐無徽章而被人錯怪則尤不必慮蓋本會之希望將來無人不知有儉德會彼此相遇自能勸免酒食徵逐之惡習縱使有人不諒遽以簡慢相責亦惟付之一笑蓋我自求乎心之所安又何必與俗子爭場面哉 
儉德會規則一不狎邪二不賭博三不必以酒肉宴客四不必華服五不輕寒素之士 
入會者劉豁厂曙嵐杜文韾包壽昌 
醫話 
[說傳染病（三續）] [  丁福保]  
如上所述覺肺病並不足畏然健康人若與肺病者相接宜注意爲要其最要者爲痰若一家中有肺病人則當使之知肺病之患非伊一人之不幸且爲他人不幸之原因而决不使之吐痰於痰壺以外吾信稍有理解力之患者必能知之而其在痰壺中之痰若以一定方法消毒之則其中所含之徽菌皆可死滅其消毒方法並不難行痰盡中當痰半壺時以洗濯曹達一握入其中其上加煑熟之熱湯使滿一壺待其湯冷則結核菌已死若痰粘於手則卽以石炭酸水洗之患者所拭口面之布片手巾等亦當嚴行消毒 
健康人切勿常與肺病人相接近醫師看護婦等以外他人均當牢記之蓋病毒不僅在痰中卽嚔時所飛之沬亦混病毒故也徵之實騐嚔之飛沬不能遠及三尺以上故與肺病人相離三尺以外卽可然看病之人不能如是故宜雇看護婦以看病人而一家中之健康者則皆遠避之此雖大不合於人情然旣欲預防傳染病則必不可不如此百斯篤流行之時尙宜一家互斷交通故此非忍心之事乃防人人之感染其病也被褥衣服手巾及碗箸等凡直接病人身體之物疑有病毒者皆必人諸沸騰湯中洗濯消毒之後乃可爲他健康人所用肺病人之單衫褲等必越二三日卽浸沸騰湯中洗濯之手巾尤以常時清潔爲要 
日常家内之事人每不甚注意然其注意誠甚要也例如巿中買來之碗箸等不可卽用歐羅巴機械製成之箸無有手垢若吾國則多手削之其削手或爲結核患者或爲梅毒患者甚至爲癩病患者故其病毒多附於箸上若入諸口中則自然受其傳染故每有訝其自己家内無結核之人又未　與結核人交通而何以受其傳染惟兹僅以箸爲例其他可爲傳染媒介之物尙多故如箸者皆必入於小鍋内與湯共煑沸之約半時間其病毒方可死絶候乾後使用之乃可此雖甚煩之事然可防極危之傳染病予望世人實行之 
雇乳母者其乳汁須檢查肺病之有無必診察者雖亦不少然此不獨乳母爲然凡雇婢僕等皆必檢其肺病並梅毒癩病之有無乃可苟顔色惡劣或其他有可疑之點卽不可雇用否則必經醫師檢察待醫師言可雇而後雇之要之因雇人而至以肺病及其他傳染病生於家中者甚多以謹愼爲要（未完） 
小說 
[玉女魂（七）（英國羅生女士著）] [  中華雪英譯]  
第七章 
讀吾書者旣見前章所述詭情怪狀兹且一叙邱洛德父母之門楣清德使知女子之不幸咎實自招彼僉壬之殺人雖慈父母不能保其愛息願自好之女郎藉此作保身之龜鑒無忝所生 
邱洛德之父名太姆北爾爲某貴人之幼子以其家世之爵祿赫奕而言至太姆北爾之身式微已甚未婚時鑒於其兄藉媚術獵得富家女爲室得稍稍支持其垂盡之家聲而閫内之勃谿歲無甯日故其自制甚狷潔嘗曰我終不爲外來浮侈奪我本眞使貧家賢女有能與我同心志甘藜藿我即伏守田園樂我樂不染世俗之樂而我之樂雖南面王不以易也立志旣定不肯妄於擇妻防煩惱也按年所入可五百鎊頗能愼於度支性好施與常視己之所享爲他人欲得而未能者必分潤之此風旣著求者日多太姆北爾不察眞虚每度量以應其乞故善人之名動鄉里而囊資漸涸自奉益微一日有友人勃辣克南至語之曰君誠長者然博愛而不專無寜專而有得於己太姆北爾曰君能指其途便鄙人得爲役於君子感且無地友人曰甲必丹（英國軍官名）燕爾立奇端人也非罪而繫於囹囿生一女年及　矣兹且倚女之十指存殘弱察其情似困苦已甚君願見之乎太姆北爾奮起曰使賢人坐於獄士林之恥君胡不早言乃同至弗里德犴獄獄軍引升狹窄殘陋之梯數層終至一門曰是矣君自扣之獄軍遽退勃辣克南扣門聞柔聲曰來二人闢門入太姆北爾肅然 
無室殘破矮陋隂氣偪人而陳設尙清潔椅中老人支頣枯坐攤書於前被少佐軍服　縷之熊甚於聲衿肘見旁坐少女　筆攤扇作繪事扇積累累容華若出水蓮花以偪於勞愁娬媚中更含憔悴晴如蔚藍髮若金絲倩曼輕盈亭亭若淡粧仙子太姆北爾默　使此仙子加以文　　裝不知艶麗至同地也 
燕爾立奇見二人入起握勃辣克南手遜太姆北爾坐狀至誠懇室中祇三椅己乃坐於榻起立若不支謂二人曰此地本不足辱聞人高蹴旣來即無庸參客氣以老朽處此問之性天正不必以慚色向人惟此不幸之弱息言次立向窗前揾共滾滾之老淚若謂武夫之頰不當爲兒女染淚痕者轉視女亦淚落如瀋濕其未完之畫工乃急拭去重加修整太姆北爾微聲曰涙濕名花大似爲美人表生世顧老人曰適聞勃辣克南君道尊况謂鄙人不當默默翁若不以唐突相棄苟有命鄙人誠樂於奔走燕爾立奇曰公子誠長者顧烏能爲老夫謀我困厄至於極地矣以所重有百倍於吾躬故不因苦趣增愁戚貧病衰殘自知不久於塵世惟我死後遺此弱息於人間不知再遭若何磨折女執老人手慰藉曰阿父愼勿計身後惹無謂之煩惱兒日夜禱天謂不幸一朝遭大故兒必隨慈父入墳量孤而生母甯樂而死太姆北爾大悲至於下淚曰賢父女福命正長母自滋戚偶爾之挫衂大似層雲蔽日光雲過則日光倍烈敢問翁若何而可清逋負若何而可獲自由燕爾立奇曰我事甚簡耳爲擇交不愼受害於口蜜腹劍之徒是以至此追思往事此心猶有深痛顧其女曰吾兒今日良朋至大慰吾意我欲藉長談解伊鬱汝宜早退明日照常來我不能無汝而活女吻老父頰爲狀至熨貼乃退二（未完） 
[滑稽短篇送灶] [  瘦蝶]  
噲兄北兄弟快點紮轎子今朝是十二月廿四哉灶　老爺要上天哉 
現在是用陽曆哉年野已經過脫還要送啥个灶吤 
送灶是迷信个事體自然要　隂曆个若講子陽曆末諸神百將湯水野嘸得呷阿要動氣耐快點去紮轎子弗要多說閒話哉 
我哩中國自從革命以後老早改子共和哉轎子是弗適用哉阿要紥匹小白龍駒撥拉灶君先生騎騎看 
弗對个灶君老爺素來弗會騎馬个耐說共和國个官吏弗應該坐轎子耐阿曉得現在个星候補官仍舊拉浪裝辫子投手本上轅門請安灶君老爺也是習慣專制个陸裏肯弗坐轎子况且个隻轎子停歇送子灶一个燈落頭要當哩元寳用擺勒穴鑊灶肚裏取取利巿得來 
咳阿要熱昏燈落頭可以當子元寳末坑票要當鈔票哉介末讓我紮起轎子來燈落蘆頭紅綠紙一塌刮子替我拿得來 
喏才勒浪哉紥得好看點覅搭搭漿漿呷灶君老爺要動氣个篤曉得个弗是吹啥牛皮隻把轎子敎我老二一揮而就一二三四五六七八九十喏好哉拿去 
阿呀耐紮个轎子灶君老爺嘸處坐噲 
那末叫耐呆大哉轎子是紮个形式罷哉耐啥眞个要實事求是呢啥目下事體才是紙糊老虎只要表面浪看起來花花碌碌末是哉噲 
耐倒野有一條道理介末閒話少說香燭端正勒里哉耐去送脫子灶君老爺勒再搭耐一淘吃酒 
弗差弗差我就去送我酒也弗要吃今朝王小二朶過年請我吃年夜飯我要趁火車去一䠀拉裏 
王小二啥人介弗相認噲 
王鈍根哉噲耐有啥弗認得 
个是我野認得个介末我搭耐一淘去五 
 
 

Page 14

 
 
   
 
