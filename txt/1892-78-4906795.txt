# 1892 - 78 - 4906795

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又已出書自三月初一日起每部定價洋五十六元如欲精研乙部者請移玉申報館帳房購取可也此布 
[書陳宗師誡飭幼童示後]  
　　昨讀浙江督學部院陳六舟大宗師誡飭幼童示諭一道不禁快然擊節而歎曰宗師之爲此言也其造福爲不淺哉夫所謂幼童者年雖幼而已能下筆爲文成其爲文童者也乃陳宗師按臨寍郡提堂之幼童厥有三名其考經解者疑必熟於經書精於詮解否則亦必於經義稍稍有獲而後敢於嘗試乃宗師面問以說文先不知爲何書詎非笑談其考性理者疑其於性理諸書必有心得理學諸儒必多搜考否則亦必略有考據非盡一無根柢而乃不知明道先生卽爲大程子又不知范浚爲人名其考算學者疑必弧角明通毫釐弗誤否則亦必稍和勾股開方九章乘除之法而乃止作詩一首且又大半雷同此何故哉宗師謂此非童子之過乃其父兄師長之過也諒哉言也眞誅心之論矣然父兄之過實甚於師長蓋此等幼童大都當人或世家之子弟其父兄之所以望其成名者其意甚急故不惜考費使之觀塲其縣府試不知如何僥倖列名箇中端委不堪詳究凡若此者皆非師長所能主政實其父兄爲之也彼其父兄之所以爲此者亦非有他意於其間不過以家有子弟頗覺敏慧幼年四書讀畢經書卽能成誦破承起講亦能試作父兄顧而樂之以爲此吾家千里駒也因喜之故而急期其名之顯於是乎出此下策其口中則惟曰聊使觀塲而已其實則欲以幼童動文宗之憐愛或可倖博一衿其尤者則倩槍代作傳遞夾帶無惡不備是眞害之非愛之也夫所以愛子弟者將使之成大器也大器晚成古言之矣凡果實之生摘者不適於口花之先開者必早謝試舉歴代以來史傳所載其以神童而享高壽膺厚祿者有幾人哉李鄴侯幼時有神童之目而亦未嘗急求成名厥後又以辟榖學仙導引内養早辭官位故得以優游終其遐齡此外如甘羅之早發而夭矣李嶠蘇瓌輩亦不能與其父齊名而古來享大名享大壽成大業者多出之於老成之輩故禮曰男子二十曰弱冠三十曰壯有室四十曰强仕五十曰艾服官政可見古人至三十而始稱壯盖其所謂壯者非就其身而言之其學亦壯也夫然後四十可以出仕其在仕途者不過四十至六十二十年事耳迨一至六十卽致仕矣今之愛子弟者乃偏不欲培植以使之成材而反求其早發以促其華年譬之栽花者不能灌之　之待其時至而自開偏欲以硫磺之水澆之以暖房置之以火烘之未嘗不如願以相償花開爛　炫目悅心而一發無餘必至一花之後根株憔悴不可挽救然則父兄之於子弟卽曰非愛之甚亦何忍出此耶示中言君子愛人以德教之養之徐俟其成實此德之道也近來小考塲中風氣極壞甚至有童天王之稱盖此輩童子軍大半皆少年血氣未定恃其人衆一呼麕至於是乎作耗街鋪飲酒賭錢拆梢打降無所不至若家有幼童而亦令其見此澆風習於敗類是尚得爲愛之乎今文宗將幼童三人著令回籍使教官傳諭其家飭春父兄延請名師用心誦讀不特今年不必與考卽再待五年猶未弱冠彼時出考並不爲遲文宗之愛此三人者何其厚也吾知該幼童之父兄果有深愛其子弟之誠心則必聞宗師之言而感激不勝倘從此大反前此之所爲不務外不務名聘延名師盡心教誨度此三人者必係幼慧穎秀之子弟决非椎魯之輩倘能認眞用功五年之後必且大有成效不但文成而且行成文行兩者均有實獲而後出而應考其有不取青紫如拾芥者哉吾尤歎陳文宗之用心爲尤深旦遠也國家取士原所以求賢才將以資輔弼供指臂也若令年少氣盛躁進輕舉者爲之幾何而不僨事倘能使人人皆知士不可以躁進學不可以苟就則將來所拔識者無非有用之眞才其所裨於天下國家者豈淺鮮歟 
[本館接奉電音]  
　　昨由京友電傳上諭二道敬謹譯登○二月二十六日奉上諭本日正白旗漢軍帶領引見署都統果勒敏於呈遞緑　籖時並不口奏清語殊屬不合果勒敏著交部議處欽此同日奉上諭此次補行覆試順天放各直省鄕試舉人列入一等之田智枚等六十名列入二等之王祿孫等二百名列入三等之張紳華等二百二十八名俱著准其一體會試欽此 
[掖垣花影]  
　　管理太常寺事務禮部尚書臣宗室崑岡等謹奏爲題請欽派事查祀典内開每歲春秋祭昭忠祠應由欽天監擇日由臣寺開列散秩大臣銜名題派一人致祭歴經循辦在案今光緒十八年二月十二日春祭昭忠祠准侍衛處送到散秩大臣銜名由臣寺繕具題本進呈伏候欽派一人其後祠兩廡例由臣寺司員派往分献俟命下之日再由臣寺分行照辦理合題奏請旨伏乞聖鑒謹題正月二十七日奉硃筆鈐委散秩大臣一等侯英俊後祠兩廡著太常寺泒員分獻欽此○侍衛處爲知照事准中正殿喇嘛印務處文稱正月二十九日傳集喇嘛衆在雍和宮誦洞里經演跳布札應由本處奏派散秩大臣一員前往拈香聽經並酌泒侍衛預備供茶等因前來經本處據文於正月二十七日具奏奉硃筆著泒委散秩大臣一等果威伯興恩欽此除由本處知照該大臣曁泒三旂侍衛二十員屆期前往外合行知照中正殿查照○續燕甫少司徒賞假兩月特命松壽泉少冡宰溎兼署戶部左侍郎諏吉二月初四日已刻躬抵戶曹履任○内閣爲片交事所有已故成都將軍宗室岐元祭文一道現已撰妥相應片交禮部卽日泒員赴内閣典籍廳承領勿延○管理太常寺事務禮部尚書臣宗室崑岡等謹奏爲題奏欽遣事恭照光緒十八年二月二十六日孝昭仁皇后忌辰應行遣官恭詣景陵讀文致祭謹案臣寺祀則内開應由陵上守護公等中題遣一人就近恭往致祭准宗人府送到守護公等銜名臣寺照繕題本進呈恭候欽遣一人俟命下之日再由臣寺知照屆期恭往將事謹此題奏請旨正月二十七日奉旨遣奉恩輔國公意普欽此○侍衛處爲傳知事正月二十九日奉旨皇上明日辦事用膳召見大臣畢乘轎出德昌門由西苑門進西華門由隆宗門進内右門至坤寍宮升座率諸王大臣等吃肉畢乘轎出内右門由隆宗門出西華門進西苑門由德昌門還瀛臺卯实二刻伺候欽此○步營右翼署翼尉德雲等禀知大金吾三堂憲略稱現准正紅漢都統以出有公中佐領一缺咨取本營保員送放查本營副護軍叅領銜借補正黄漢協尉興泰係正紅漢人前經保放公中佐領擬陪引見一次今該固山咨取 
 
 

Page 2

 
 
保員自應請將該員保送入放本旂公中佐領三堂憲諭卽備文保送○兵部爲咨行事職方司案呈溯查定例每歲於春秋兩季應由八旗各營出泒官兵於九城城上各按本旂地方齊集吹演海螺半月奏派王大臣查閱等因歴經循照在案今光緒十八年吹演海螺日期奏准春季展期自二月二十日起至三月初五日止秋季仍自七月十五日起至八月初一日止相應咨行八旂各營查照預備並將吹演海螺入隊官兵卽日造具花名清册咨覆本部以備查覈辦理事關戎政勿稍延宕○正月二十九日清晨戶部銀庫堂司各員開放内外蒙古各盟旂親郡王貝勒貝子公台吉等本年俸銀應領之王公等各遣護衛官員至庫投領計是日發給銀二萬數千兩○朝鮮國王遣使進京朝賀呈進貢物由禮部奏請賞收奉旨允准當卽知照内務府訂期分飭茶庫皮庫縀庫以便交貢去後現准内務府知照定於二月初五日已刻在内廷茶皮縀三庫收貢除由禮部將交貢日期照飭朝鮮使臣遵照外並知會景運門値日護軍統領屆期帶領章京護軍校護軍等赴交貢處所妥爲照料○吏部爲知照事騐封司案呈本部具奏請將應解光緒十六年分部撥京餉全數解清之前署山西布政使嵩崑等議叙一摺正月二十七日奉旨嵩崑潘駿文奎俊俱著加一級欽此欽遵到部合將原奏粘抄分咨山西巡撫轉行查照 
[珠海潮痕]  
　　廣州訪事人云某日有一少婦步入城隍廟妨婷嬝娜儀態萬方幾疑月殿仙人離碧落而履塵世正在深深下拜默默通誠驀有匪棍多人如梁山泊好漢模樣者一擁而上攫其簪珥飛步奔逃少婦驚駭之餘大聲喊救竟無有代爲追捕者無奈懊喪而歸○雅荷塘居人蔡某娶妻某氏魚水甚諧一日偶占脫輻之爻以致勃谿竟日自分家庭之際樂趣全無遂以一盞紫霞膏背人呑服迨毒發急爲灌救早已魂赴夜臺矣夫婦人見棄於其夫而自尋短見者有之乃以堂堂七尺須麋而亦輕生溝瀆嘻是胡爲者○積匪郭亞乾平日倚勢横行鄕閭切齒去年曾擄刧人家婦女致被控官旋由公差緝獲一經嚴訊卽將生平所犯各案歴歴供吐如數家珍大憲見其罪大惡極未便久任稽誅遂於某日恭請王命押赴巿曹斬决○南海縣典史周少尉維屏現奉憲札升署九龍司巡檢○某晚南門同绵戲院正當鑼鼓喧闐清歌妙舞之際忽臺上火油燈爆裂火星亂迸幾兆焚如幸食指繁多立時撲滅然已管絃歇息袍笏闌瑞矣 
[三述匪案]  
　　日前安徽拿到哥老會匪黄金龍一事本館已兩紀報端兹又再三嚴鞫黄供稱小的確曾入哥老會機器自出心裁製就别無他意至謀害某待詔圖佔伊妻一事則堅不供招云 
[臺陽春景]  
　　除暴安良之法莫善於保甲蓋保甲苟能認眞不獨外來匪徒無從托足卽本地奸民亦能盡絶根株臺北府城近爲大憲駐節之地五方雜處良莠不齊從前雖立保甲無如有名無守民間視爲具文今屆具方樾亭太尊接辦以來按照十家爲甲之法稽查戶口徧給門牌每屆更深夜靜時輙微服梭巡遇有賭攤妓竂嚴行懲辦遠近聞風而懼臺俗慣養苗媳前者邵筱村中丞抵任時曾慨切曉諭洋洋千餘字不惜苦口婆心太守尤能仰體憲意邀約本地紳衿爲之指陳利害曉以廉恥使父勉其子兄詔其弟總期無知之俗變爲禮義之鄕而後已此誠訓俗型方之道也○基隆所産金沙前由邵筱村中丞札委徐子靜觀察督辦已登本報中丞又恐淘沙人衆易於滋事因特札委謝德陞游戎在臺北府城招募精壯勇丁三百人前往彈壓刻已一律招齊編列成伍并奉憲諭作爲壯勇名目日前由府城盡數往基隆工次聽候徐子靜觀察調遣云○前辦全臺磺腦局務姚西牧大令奉憲委署安平縣缺大令已於初九日躬赴撫藩兩院處禀辭乘駕時輪船由基隆開往任所又署理臺灣縣事黄芝生大令前奉憲諭調省另候差委刻聞大令已將眷屬人等飭丁送至府城寄居林蔭堂觀察寓内俟范繼亭大令到任後卽可交卸來郡也○埔裏社地方界處南北之中其間番民雜處良莠不齊大憲派有屯兵一營在彼駐紥昨有友自該處來者言及北港生番忽由前哨後路出草當經哨官某甲率隊前往剿辦不竟被該番手施冷槍傷我勇丁戴阿水一名右手已爲擊斷正在進退維谷之際有後哨哨官徐舜卿守戎聞聲督兵救援番衆知勢不敵立卽潰散守戎揮衆奮力追襲殺得番目一名割取首級當卽送呈北路協署及通判衙門請騐刻經兩處已爲代詳上憲從優請獎云○近有西門外同仁局董事王熊二君赴縣具禀謂該處育嬰堂左右及北門外一帶義塜多被近處居民牧放牛羊任意作踐以致多年荒塜白骨纍纍見者殊覺慘然特請邑尊出示嚴禁等情想九原有知莫不感激也○前報登臺北府事由大憲札委陳仲英太守文騄署理吉雲舫太守則另行調署臺灣府事兩太守現已擇吉於月之十二日卯時交替太守由小南門行轅及期遷入府署吉太守則定於十五日由署遷至西門大街某宅内並聞太守近因略受感冒飭丁前赴兩院請假十日藉資調養履任之期想在出月初旬矣 
[滕王蝶影]  
　　田某者冒稱揀選知縣雇船至江西省垣串通船戶夾帶私鹽經鹽局查獲移送南昌縣汪芍卿明府訊供之後照章將船鋸斷發往江于示衆田則從寛不予深究適管帶剛字營甲軍門道發因公晉省聞知其事往見明府備述田先年曾投入某大營串通某甲某乙私造僞札假銀案發甲乙被禽正法田倖得漏網今復冒充官長夾帶私鹽請卽從嚴澈究明府正在躊躇禾决而田瞻敢投刺入謁軍門見而大怒面斥罪惡不少貸田亦倔强不少屈明府卽諭令繳出知縣文憑暫行收押聽候核奪軍門遂辭出將情面禀德曉峯中丞中丞飭卽澈底根究想田當不能倖逃法網矣○章江門外三聖廟一帶河沿向有各船停泊凡問渡及裝運貨物者皆於此卭須焉某日渡夫與脚夫互相口角馴至毆傷數人控經新建縣朱紹霞明府騐訊之下飭各醫傷核辦○南昌縣幕賓某君揚州人也去厦幼孫患病數日不食已垂危矣許願印送修省良規一書未幾竟霍然而愈今春復有議印送者曾取是書觀之其中以闡發理學爲名實則雜摭釋道方技諸書一味援儒入墨果何所取義而必刊印流傳哉方今北地奇荒尚未有艾窮檐赤子載道號呼竊以爲不若移此印書資以爲振卹飢民之欵庶幾救人生命卽種已福田質諸樂善好施者當不以斯言爲河漢也 
[漢皋雜佩]  
　　漢鎭大董家巷内山西人某甲所開德隆震汾酒店用直隸人某乙爲夥一日乙因賭博輸錢數十貫私將店中存錢付出後被甲查知加以訓斥乙鬱鬱不樂私呑洋烟須臾畢命甲卽置備　衾棺木爲之盛殮其同事等皆勸甲出　將乙屍送歸故里甲首肯尚恐以後或有翻覆遂赴漢陽縣禀請相騐陳大令於本月十二日十二點鐘時帶同刑仵至該店門前騐明死者身無傷痕確係服毒而死卽命將屍入殮大令遂鳴騶回署○漢陽縣陳大令於本月初十日考試闔邑武童先試馬箭十一日按試步箭某武生正在彎弓適有某甲立於靶旁見矢飛至不及避讓矢向腮邊擦過血流滿衣又有某童年幼無知穿廠而過忽一箭至正中足踩骨上立時倒地鮮血淋漓有與小童相識者將箭拔出襁負以歸十三日接試弓刀石 
[湖北書院課題]  
　　鄂垣去年新建兩湖書院今於二月初一日開課題目錄左疉易妥秃不五字解義擬補晉書藝文志序游酢從祀孔廟議原命春感仿昌黎秋懷詩體○漢陽府城晴川書院於本月初八日甄别題目錄左生員樂節禮樂至益矣文童默而識之學而不厭詩題二分春色到花朝得朝字五言八韻○鄂垣江漢書院於初八日甄别題目錄左竊比於我老彭嘵江晴覺蜀波來得江字五言八韻 
[五茸試武]  
　　松江府試武童外塲因連日天雨展緩至十八日是日恩太守會同城守營曾游戎赴東校塲閱看騎射無如天公仍不做美日未加午陰雲密布細如絲致上南青三縣武童衣服淋漓甚至有因馬道泞滑而傾跌者當校射婁縣武童馬箭時有某鄕人植立公案之 
 
 

Page 3

 
 
前兩目灼灼然東張西望太守大怒喝令跪於帳下歴二三點鐘之時始叱之使退試畢呼殿回署卽牌示十九二十兩日校閱技勇兼默武經二十二日進署覆看内塲步箭定於二十三日黄昏時出正案云 
[自來水公司帳略]  
　　上海自來水公司西歴去年一年帳目清單業已印成給各股友閱看計去年共收銀九萬七千一百十七均零八分付出之欵三萬六千九百八十五兩九錢五分除去用欵尚餘銀六萬零一百三十一兩一錢三分清單内載此一年内機器水管水塔兩已一律脩理完善此年接通新管不少虹口一帶最多將來用水之人格外增多華人新造房屋亦均裝設水管深知用水之益照此情形將來公司自必日有起色今已於本月廿五日邀各股東議事議定每股派給利銀計英金一磅二先令六辨士按自來水可以防火患辟疫癘有益於民生者甚多華人識見漸開宜其樂於行用日後再事推廣則該公司之獲利自有左劵可操蒸蒸日上之機可爲有股諸君賀尤望中國官商仿彼成法有志擴充裨益閭閻實非淺鮮此則留心世道者所引領而望者也 
[捕頭瓜代]  
　　本埠美租界捕房捕頭壳魯本與工部局訂立年期現忽堅辭是職另就德國總會之聘所遺美捕頭一席由麥捕頭命一號副巡捕頭代庖 
[捉奸調處]  
　　某氏婦僦居南巿瑞豐碼頭左近性情輕薄未免惹柳黏花近與崇明人某乙有私乙素以舟楫爲生涯每有餘閒卽尋密約前夕又赴巫山適被婦之藁砧某甲偵知不覺怒髮衝冠破扉直入將一對野鴛鴦雙雙拘縛欲送官究辦旋有和事老出爲理勸始得寢事 
[上海縣署瑣案]  
　　司徒榮德控奚林一圖賴欠銀九千兩一案此已列諸前報前晚袁海觀大令升堂提訊司徒榮德遣其孫司徒驥投案訴稱係本地人現住南門内二十鋪地方光緒元年間親戚奚仁甫因虧欠銀兩無從彌補遂立筆據向我借銀九千兩將坐落油車街之房屋方單三紙抵押至光緒四年仁甫因病逝世屢向伊子索取一味玩延本利俱無著落不得已扭案喊控方單呈閱叩求究追奚林一供稱係本邑人小的之父名仁甫於光緒四年間病故當父親在日凡有進出欵項均用圖章爲憑况此處房屋從前業經過割歸入司徒管業今將圖章一個呈案司徒驥又稱林一何以知抵據上不用圖章顯見有意圖賴大令以地基房屋各有地叚明知奚林一張冠李戴目下暫未嚴究飭司徒驥將吳家弄房屋方單檢呈再行覆訊核辦○湖北人陳春林前日午後至南巿毛家弄地方向金王氏收取會欵適該氏囊槖蕭然無錢應付以致兩相口角繼而爭毆擊破陳之頭顱血染衣袂兩造遂扭至上海縣署喊控値日差據情禀明晚堂由袁大令研訊十六鋪地甲投案候示陳供稱係湖北人現在湖北會館經理事務與金王氏素來相識去年冬間被欠會洋一元一角屢向索取一味游移今日向索前欵金王氏不但不給反敢申申怒詈向之理論被將小的頭額擊破心實難甘爲此扭案叩求騐究金王氏供稱係江北人現住治下十六鋪毛家弄地方丈夫現爲糧米船水手小婦人欠陳會洋一角並無一元之多陳所受之傷係伊自限碗將頭撞破並非小婦人毆傷大令以兩造供詞各執飭將金王氏交地甲帶去卽著地甲查明起釁情形限於次日禀覆再行核辦○已革船埠陸炳榮曾赴松郡控告南匯差役馬子蕃等勒索洋銀二百六十元等情由　江府恩詩農太守准詞札飭上海縣提訊詳辦袁大令接奉府札正欲提訊適有人理勸明白陸等遂具結求銷大令據情申詳恩太守以此案　關差役勒索未便率行銷案仍著提訊究辦大令卽飭薛貴將陸馬二人及丁咸增楊茂和一併提到於前晚升堂研訊陸供稱係本邑人前年陸大老爺在任時小的曾充船埠因事斥革南匯差役馬子蕃欲爲小的挽回言須出洋二百六十元小的信以爲眞如數付給守候數日杳無回音小的始知受騙向伊追取置諸不理不得已赴松上控至去年十二月初八日經人理勸將洋如數還清現求免究大令曰爾果欲涉訟何以不至本縣處控告瞻敢赴松越控陸俯首無詞馬供稱小的現在南匯縣當差所有陸炳榮一欵小的已於去冬向周子清處借得洋銀付與陸處此事原由周子清排勸迄今周已病故求恩鑒蔡大令謂馬曰爾身充差役不應向人誑騙洋銀本應照例究辦姑念事已過割從寛免究著押候飭差解往南匯陸炳榮不應越控申斥再三丁咸增楊茂和姑念事已訊明無庸拖累卽命開釋○陳采山在縣控王樹林虧欠往來銀兩一案袁大令屢次訊問著將王收入所中押繳銀兩已見前報前晚袁大令升堂問案時忽有吳志峯抽案請保王樹林出外以便清理欠欵大令問原差曰爾認識此人否該差禀稱小的並不認識大令以吳未可憑信不准具保斥退 
[英界公堂瑣堂]  
　　屠德順號主屠宗慶病故後其妻沈氏欲挈妾費氏及子扶柩回鄕字塟前日正在搬運器具費氏忽不願回鄕遂被沈氏扭交捕房解送公廨蔡太守飭候訊供核辦沈氏復具呈聲訴當運物上船時忽有朱秋田者帮同費氏喝散扛夫請爲究辦太守飭候訊供察斷○本地木工何阿生訴稱小的曾在作塲向龔司務索取石灰昨日途遇顧生林等指小的竊取木板四塊勒令付給烟貲小的不依遂被巾打事爲鄰人所見投報捕房然小的並非妙手空空兒曾晤作頭陳掌生亦不言及木板之事當被吊時由顧動手復被金壇堂肆毆劉玉生供稱小的與顧爲隣因見將何吊打是以報知捕房顧供稱小的说本地人素習磚瓦匠現在陳處做工作中失竊石灰桐油木板致被陳扣住工錢無奈向何索賠不敢吊打金供稱小的亦本地人與顧同業顧又與石錫榮張連生同供稱小的等均係磚瓦匠曾在作塲解勸蔡太守謂顧等將　毆辱見証鑿鑿豈容狡賴判令顧金各押五日石張叱令退去○包探顧阿六禀稱小的緝獲賊犯王阿發余阿二詰知先後串竊周阿五等家　璃匣各一具今特起贓送案周及曾正興同訴稱先後被王竊去玻璃匣各一具旣由包探查獲人贓請爲給領王供稱小的係寗小人父母俱　家内乏人以致流落在此余供稱小的係江北人怙恃俱失乞食爲生以後不敢再犯行竊矣顧探又禀稱小的查得王前曾犯竊蔡太守判令將王枷號一禮拜發頭門示衆余念其年幼無依責手心五十下發棲流公所安置贓給失主分别認領○小客寓主馮許氏訴稱朱阿金來投宿乘間拆去夾被一條經小婦人追獲人贓扭送案下朱供稱小的係蘇州人流落此間苦無回里之費初次犯案尚乞施恩蔡太守飭抽令附航船回籍贓給該氏領去○包探陳阿九禀稱孔金桂竊取葛同源之洋燈經小的緝獲人贓解送案下葛請准領贓孔供稱小的係本邑人窮極無計是以行竊並非甘冒不韙之名蔡太守判令管押三禮拜贓給葛領去一百四十號華捕禀稱昨日小的見劉阿紀等沿途打架獲案請訊劉供稱小的係寍小人與朱偶然口角現已講明不再饒舌矣朱供稱小的係本邑人此事已有人調停明白蔡太守判令各罰洋銀半元充某處西醫院經費○包探顧福亭禀稱陳德元竊取某茶肆水烟袋兩枝經小的查獲人贓送案請辦周英鶴訴稱小的在治下開茶肆被竊水烟袋請准領回陳供稱小的係江寍府上元縣人偶然犯此咎無可辭大老爺如肯施恩誓當銜結圖報顧探禀稱陳是積竊前曾獲杂請懲蔡太守判令笞責一百板押候備文遞解回籍贓給周領去○包探唐寶榮禀稱虹口洋人倫地之母係　中國潮州人用親串滕春林傭工被竊取對時表大餐刀叉等物先後質錢現已由小的查獲人贓解送案下倫地訴稱滕在家内傭工今旣行竊請爲究辦滕供稱行竊時共有二人其一卽押店主之親戚押店主某甲訴稱對時表由滕來押刀叉並不押在小的店中况店中祗有二學徒與滕並不往來安有同竊之事唐探又禀稱滕初至捕房並不言及有人同竊蔡太守飭帶回捕房查明有無串竊之人俟下禮拜二覆訊核辦○包探孔阿才禀稱小的緝獲連次行竊之老犯陸阿金起到被窩藍布等物詰知竊自張王氏等家今將人贓送案張王氏訴稱丈夫雲亭被陸竊去藍布一匹裙褲各一條旣由包探查獲請准領贓金德興訴稱被陸竊去哆囉呢被一條請准領贓陸供稱小的係嘉定縣人祗以衣食不周靦顔犯此大老爺若能寛宥則以後自當悔罪洗心矣蔡太守判 
 
 

Page 4

 
 
令押候備文遞解回籍贓給各失主分别認領 
[法界公堂瑣案]  
　　法公廨繙譯官祁理恒因有清恙未蒞公堂觀審各案均歸讞員葛蕃輔同轉獨斷○本月初十日蔣其控稱胞妹戚蔣氏在家孀守被李陸氏之夫誘來治下將四戚女孩小毛頭售與虹口粤婦得洋銀二十四元戚蔣氏則從車夫金阿三逃往江北等情其時朱森庭明府方司讞政追到女孩給蔣領去又將阿三之兄阿二拘案著押交其弟一切已紀報章昨晨有西人鷄其士者赴案訴稱阿二係家中所用車夫其弟誘逃婦人一時頗難尋交請將阿二開釋限半月内定可將阿三追尋來案倘恐有不妥存洋銀二十四元可也葛同轉謂誘騙孤孀事關重大如存洋銀四十元准爾保去限半月内尋交其弟若逾限不來仍須將阿二交案洋人允之繳出洋銀四十元暫將阿二保去○包探郁庭湘禀稱垃圾船戶王阿二與母口角經其母扭送來案請懲葛同轉向之訊究王供稱小的失業無聊不滿母意以致被控同轉謂爾貪喫懶做致不得堂上歡心判令掌頰一百下以儆○包探孫錦榮禀稱王寶山至某烟館吸烟乘間竊取値堂人之棉馬甲一件送案請究王供稱小的本業木工前晚約友至烟館開燈其時飲酒過醉悞臥値堂人衣服上卽被指爲行竊包探王榮培禀稱小的查知王確是不安分之人前曾犯竊葛同轉著押候傳到値堂人再行核奪○通事稱鮑阿仁竊取江天輪船某老嫗之水烟袋一枝當塲獲住人贓送請究辦葛同轉研訊之下鮑供稱水烟袋係叔父之物叔父業已回寍波同轉以其情節可疑判令押候掌頰四十下　父新園浴堂股東王永良控司帳人金家炳侵呑餘利朱明府諭令金偕薦何人金子香等理算帳目昨晨包探王榮培禀稱奉諭協同算帳兩造均各執一詞葛同轉諭令兩造悉心理算限三日内憑公正人料理禀覆○西人鷄其士控稱葛阿福於去年借去洋銀一百四十元向索不還送案請究葛供稱小的借得洋銀一百三十五元另加費用五元有絲頭二十二件之棧單作抵去年十二月三十日鷄其士將棧單給還小的欲收所借之項小的一時不及籌措許伊三月初十日屍遠不料當時應允今又改變小的實不解其何故葛同轉著具限狀至期一併交清○紡織局車夫王仁裕竊取法人某甲洋銀六十元送押英公廨刻下無可料理由蔡太守飭关解歸訊辦葛同轉訊得因父親患病洋銀均已用完遂著押候再行核辦○東洋車主孔陳氏訴稱車夫某甲積欠租車錢三百文央李國標將車輛送還且更一味兇横故特將李送案李供稱甲祗欠租錢五十文求大老爺將小的釋出邀同來案葛同轉謂爾乃包賴車租之人著押繳錢三百文○包探禀稱積竊王有富屢經懲辦前日又混入北京輪船意圖行竊拘案請究葛同轉著押候笞責二百板○立記蓮子棧陳雲來訴稱本月二十晚失去蓮子一包當經投報捕房由某包探查獲跑碼頭賊李國請卽訊追葛同轉訊問之餘李供稱蓮子由不識姓名之賊竊去售得洋銀八元小的分用五元同轉謂他人竊物爾如何分用著押候吊贓再核○包探孫錦榮禀稱李阿四竊炭一簍經某號巡街捕拘送到案李供稱小的在治下行乞夜宿新開河畔嫁妝店前炭由船上竊得葛同轉問是處有若干丐子蜷宿供稱丐子大半蜷宿彼處同轉判令枷號一禮拜發新開河示衆○汛捕魏德禀稱周文元屢竊西門外路燈先後共三十餘盞昨晚又經局勇拿獲奉局員朱大老爺之命將周及收贓人王合興沈傅氏王湯氏並燈八盞送案請究周供認共竊十五盞其餘係别人所竊葛同轉著連收贓人一併管押令魏將周帶回請朱大老爺訊明核奪○尹王氏控馮朱氏逼令賣娼其時葛同轉疾尚未瘳由代理讞員朱森庭明府訊明管押昨晨捕房中解案請核同轉問爾等究竟因何涉訟馮朱氏訴稱小婦人由揚州雇用尹王氏來此傭工不知因何誣探逼令賣娼其中定有歹人唆弄問尹王氏因何探馮朱氏共稱小婦人來此傭工一時聽信李貴唆使誣控馮的涽逼令賣娼同轉謂本分府業已訪明爾家尚有兩妓實與花烟館無異著一併管押令包探郁庭湘帶同馮朱氏前往提到二烟妓再行核奪○二月初二口傅新發携洋銀三百元附北京輪船往寗波當擠擁時連人墜落艙中將洋銀失去探諸公廨經朱明府提小工頭目方阿康唐光林小工顧滾元鍾玉和張懷山石文生至案訊不供認限日查明禀覆昨晨某米鋪主徐家謨偕傅投案請追捕房中又將方等六人送案葛同轉問傅曰爾是日如何墜入船艙答稱兄長阿高在海晏輪船當水手頭目逐年積蓄洋銀三百元寄存徐店本月初二日囑小的順道帶回爲三代祖宗營葬小的挾諸腋下行經船艙忽被人碰跌艙底一時不省人事嗣經小工扶起送至徐店其時傷勢甚重旋回寗波目下稍愈是以來案請追徐訴稱失去洋銀在一點二刻至兩點鐘時小的卽赴北京輪船與買辦說明因恐艙底急切不能搜尋令派三人至寗波碼頭於卸貨時找尋不料船抵寗波洋銀仍無著落想定被上海小工所得方等供稱寍波輪船之貨須三點以後方能搬運彼時小的等均在碼頭不知有人墜於艙内嗣有客說及小的因招令顧等帮同扶起並不見有洋銀同轉著方等均交原保待北京輪船買辦來案再行核奪 
[惠書鳴謝]  
　　昨日黄君孟高以嘐嘐言一册見惠閱之乃俟官郭遠堂觀察柏蔭所撰計六卷皆座右之箴銘盖不僅志大言大直可以希賢者希聖也又有孫鏡湖見惠文昌帝君陰隲文七律詩箋乃其王父鑑菴先生所藏不知作者主名以文爲題以詩爲註所以發人深省者足與圖說相表裏所以益我者良多矣再拜登受并識數語以表謝忱 
[贈烟志謝]  
　　泰西所製紙捲烟華人皆喜用之是以邇來銷數日增幾駕雪茄烟之上本埠晉隆洋行復心裁自出製就每匣十枝者氣味旣極芬芳裝飾益爲華美茶餘酒後藉以消閒吹氣如蘭亦頗不俗其詳見後幅告白昨承見貺因志數語以志謝忱 
　　機器兹者本行自置新法機器揀選上等烟葉加工配料法製紙烟零躉批發現已製就藍製造匣晋隆牌又紅色花美人牌二種棋香味屢經比試較外洋來之貨無異分别况該機紙烟器極其奇巧快捷每座逐日能出紙烟十餘萬支可抵工作七八十人之數中國各口批發皆有出售批發格外克已請各貴商賜顧爲荷上海英大馬路晉隆洋行啓 
　　恒濟局鍾洪南發兑鎗上拌烟藥粉 
　　本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去净癮能除去一半如年日吸烟一錢者用元號粉五錢可以除鎗癮深大者及至十數天准能式絶眞爲藥到癮除早已四海馳名世人獲此粉而除烟患者已指不勝屈欲戒者加請求局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明　址　號切勿錯悮皆因丸散無從辨白眞僞雜藥丸投害非淺鮮在　局購藥戒絶者不可勝數若在别家購藥如其不能見效請來本局一試卽多年老年癮皆可立除此佈 
　　神效萬金不換丹專治内痔　兩服完永不再發上海法馬路東天成昌東間壁坐北朝南新永興里口存濟堂問新昌參號亦知 
　　莫妙於此 
　　諺去十女九帶十另九痔斯言信不誣也每聞患痔者大便時往往肛門脱下頃刻難　滿地腸紅萬分痛楚猶如女子難産之勢此中苦况非經過者不知其累推原其故實因　胃氣虚所致非珍貴道地正藥不能斷根本堂秘授奇方只求靈驗不惜重價購製爲丸經　年久内痔腸紅脱肛等症只須服此丸藥一兩足彀斷根永不再發神效如此故名曰萬金不換丹大瓶兩元足可除根小瓶一元不折不扣服法詳註瓶上再有鎗上戒烟奇藥三日大效七日除鎗速而且妥每兩一元六角副號八角遠處寄信原班回件 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
