# 1934 - 13 - 4908530

 

Page 1

 
 
[古今圖書集减價] [  圖書集成局謹啓]  
　　本局新印古今圖書集成一書除股印之外多印之書歴經售出現己所餘無多本局因急欲結帳擬將所餘之書减價出售每部計九八規元二百兩是書間有誤釘處刻己查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[石印五彩衆神圖發售] [  申昌書畫室啟]  
　　時逢創臘節届近年無論居録店鋪皆須祀神此亦風俗之使然有倩畫師繪成圖幅者則工費較貴苦於不能皆備本店因倩妙手繪成周五彩石印顔色鮮明價亦　廉轅成每軸售洋一元六角賜顧者請移玉三馬申昌書室發兌可也 
[報紀京師正法火槍擊傷大員之斬犯爰論古今剌客]  
　　本月初八日本報所登燕市霜華一則内云十一月初二日刑部立决絞犯一名斬犯四名聞斬犯内有一名即前門内施放火槍擊傷徐少司宼用儀頰部者本館按此事顚末詳於前報無庸贅述近世盛行火器匪徒乘間害人用槍遥擊較之刀剌尤爲便捷如該犯者殆剌客之流亞歟古無剌客之名有之自史記剌客列傅始傅中自曹沬至荆軻五人太史公稱其立意較然不欺其志名垂後世固也然曹沬爲國刧盟荆軻爲國圖存事皆出於公義視專諸豫讓聶政實高一等而公子光之弑吴王嚴仲子之報韓相其事更不足爲訓專諸聶政徒以感激私恩躬蹈非義雖殺身而不得謂之成仁以豫讓比之猶爲彼善於此顧專諸聶政之志克遂而豫讓僅擊襄子之衣誠如太史公所云其義或成或不成者即曹沬荆軻亦有幸不幸之分焉雖曰人事豈非天命哉彼秦舞陽之色變震恐誠不足爲荆卿副而荆卿所待之客未至遂不及高漸離得以附驥尾傅姓字於後世是爲千古憾事且太史公所傅五人外猶有可傅者如要離之剌慶忌何以略而不道至於鉏魔觸槐尤爲剌客中之義士後之傅者首宜補入自戰國以降擊劍之術益精故漢書藝文志兵家技巧類有劍道三十八篇乃張子房所有力士之狙擊秦始皇也不以劍而以百十二斤之鐵椎卒之誤中副車致千載下文人讀書至此猶爲浮白太息其時子房固豪氣未除而所謂力士者亦一勇之夫未足稱爲剌客也厥後漢後中郎將來歙爲隗囂剌客所害慷慨書表抽刃而絶蜀漢車騎將軍張飛爲帳下將長逹范疆所剌殺持其首奔孫權虎將不終後先同慨漢以後剌富之事見於史傅者不少而尤盛於唐唐世多劍俠者流小説家言不勝博引惟斐度武元衡皆以宰相之尊遇剌客於朝堂之上是皆爲讐家所賊其人殆非劍俠比然武元衡死而斐度不死則以歎晉公福澤超越恒流固非小人所能加害聖人云死生有命富貴在天短折考終皆由前定常人有然而况於卿相之尊乎近世剌客之案見於公牘者如同治九年庚午七月杪兩江總督馬端愍公爲張汶詳所剌時值秋闈將届省垣人心皇皇端愍死後各官訊問張竟無口供逮後欽派侍郎鄭敦謹至江甯會同督臣研究始據覆奏稱係海盜懷忿乘間剌言大員案定後張乃凌遲處死迄今齊東野説言人人殊不足爲據夫以張汶詳之行兇敢死自是剌客一流而端愍之不爲斐度而爲武元衡則端愍之不幸也五洲風氣既通殺人亡命之徒所在多有近則或不以兵刃而以火器如光绪十七年辛卯今俄皇爲太子時游歴至日本亦有匪人行剌幸如天之福得無傷害若去歲乙未二月二十八日中國李傅相在日本馬關爲日人槍擊左頰致受微傷而閏五月初八日中國黃星使之春在法屬西貢埠亦受暗槍擊傷左臂幸福躬均得無恙地隔數千里時閲十旬如出一轍果何故歟顧日本兇犯小山豐太郎即獲定罪而西貢之犯卒未成擒是又同而不同者要之傅相星使皆今日之斐晉公也柱石所資屏藩所倚何懼乎彼族之凶鋒若夫徐少司寇雖受槍擊未聞受傷彼匪徒者直自送性命而己於少司宼何損乎以上諸兇徒予之剌客之名尚屬有愧至於前年甲午二月二十二日朝鮮叛臣金玉均爲其國人洪鍾字剌死於上海旅邸同時其黨朴泳孝在日本亦被其國人李逸植等所剌而未死是則類於荆豫軻讓之所爲而不愧稱爲剌客者己 
[兵勇肇事續述]  
　　廣州訪事友人云上月廿五日安勇與楚軍在小市街歸德門外左近相毆楚軍入城後復率大隊前來尋釁安勇見勢不敵有走入該處之布店躱避者楚軍即向該鋪開鎗轟擊及至文武官到塲彈壓始行率隊進城於是忿無所洩將安勇逃入布店之二人捉去幸未有傷斃人命之事安勇係新城各街禀奉南邑尊自備口糧護衙各街而設今與楚軍因悮會肇事各街公禀聨行罷市各閘口只許一人往來連日南番兩縣及廣恊廣州府赴督轅調停至廿入日三點鐘時己蒙督憲恩准將捉獲布店二人釋放兩造不許再閙事端調停妥洽各閳門一律開放各鋪户照常開市并聞南邑尊於安勇楚軍各賞被傷銀兩云云是日許撫憲即懸牌示諭文云諭城廂内外店户居民人等知悉照得粤人風氣素稱馴謹店户亦交易公平從無聚衆倡亂之事惟是性分質直不受委曲此亦人情之常但此中須按下客氣細講義理便不至逞一時之忿忘其身以及其親也如此次營勇在小市街荷薪而過推倒在道之老者此固營勇之不是曹備數語可也何以安勇爲之調處因而尋仇夫調處不聽可也何至尋仇街民鋪户不得其詳致動公忿因訛傅訛并致罷市此甚不解惟此事切不可因小失大本部院深愛爾民斷不偏袒營勇現在既有争鬥據情控告承審官吏豈有不秉公辦理之理此事於店户民居無涉可即開市安堵如故愼無誤聽浮言至負本院保金苦心特示 
[再訊解案]  
　　蘇州訪事友人來函云上海縣舉人童迴偕文生姜承烈汪裕清等迭控學師宣舉山廣文一案前由發審委員莫司馬葆辰訊問供詞己紀昨報兹悉太守復於初八日仍倩司馬在發審局升堂提姜承烈汪裕清二文生研訊供詞若何以關防嚴密一時未能詳悉惟聞司馬逐細向之駁詰二生語爲之塞旋問列名控告究屬何人之意前後禀詞出自何人之手答稱列名確由業師童迴知會禀詞亦係業師一人親筆司馬得供旋即退堂仍飭原差將二生押交吴縣學看管候再集訊 
[天津火警]  
　　上月十八晚河東興隆街東某紥紙作不戒於火延燒天慶雜貨鋪棧房天源雜貨鋪回回熊熊不可響邇火會聞警紛至沓來卒被蔓延大佛寺配殿三間後樓一角然後救熄配殿供奉白太爺像津人以爲靈爽式憑香火頗盛亟從火中舁出未遭焚燬否則同歸一炬矣白太爺者即俗稱爲五大家之一云 
[豐城劍氣]  
　　江西訪事人云署臨川縣嚴仲籛明府清廉自矢明於聽斷抵任數月凡移交及自理詞訟皆隨 
 
 

Page 2

 
 
控隨審隨審隨結大有鳳雛先生爲萊陽令一日了案數百起之能民大悦服至於勸辦土捐及烟館月捐尤屬得法先是明府深恐厘金分局奉文辦理於地方無權未免呼應不靈復恐門丁差役經手不無舞弊中飽遂不諉卸於分局亦不假手於丁役自備酒席設於撫州會館訂期邀令各士店親來赴席面定各捐若于一日而事成毫無阻撓隔閡餘如創立桑蠶整頓保甲一切地方應辦事宜無不悉力講求實心理治明府爲嚴渭春中丞文孫家傅治譜世著清芬宜其政聲卓越廻非俗吏之所能爲也○南昌府屬士子應試向多積弊或傅遞或飛卷視爲固然此次府試三覆有張姓童生接一眞卷於塲内自作復造一僞卷於塲外倩代渠意外卷或不得其門而入無從投交則可交内卷以塞責不料關防嚴密兩不相值内卷既交而外卷亦弊混交入江訒吾太守遇事認眞查出一名兩卷並查出一卷眞印一卷僞印即傅訊廩保交出該童飭縣訊押供出各情并代雕僞印工匠姓名飭役拘拿己被聞風逃逸復令交出僞印刻下尚未遵繳不知當如何辦理也其餘飛卷出塲或未蓋戮或蓋僞戮印色篆文不符蒙混投入希圖僥倖者不下數十名太守查出均扣除姓名不送院試○江省育嬰局原立章程雖盡美善惜經理者年久弊生逐月欵目則照章支取而事實則全行蹈空兹經新董事入局查見各嬰皆係舊爛單裙亦無烘籠即洗穢木盆亦祗二隻不敷應用乳母於夜間無棉被護身必至乳汁少而孩亦受凍徧閲一周惻然憐憫自願墊欵製備衣物據實禀明太守太守亦情殷保赤慨捐鶴俸百金先應急需刻下赶製棉裙棉被數十件使可禦寒並烘籠數十隻兼用洋鐵罩篾　墊使無火患又備湯鍋熱水及洗穢木盆以便應用復接長屋簷使冬不受風寒夏不受日暑諸事更新氣象一變聞者咸稱道之 
[漢皋解佩]  
　　漢口訪事友人來函云距蔡甸下五里有名城頭山者水道也上月下旬有蕭姓姑嫂二人雇舟赴親戚家賀婚禮駛至是處忽然黑雲似墨浪湧如銀篙工力莫能支致舟傾覆無一生全不測之禍其眞定數難逃歟○鄂省新設武備學堂延請教習考取學生兹據官塲傅述謂洋教習花美二君因此次學生合選者甚少擬再開考補額云云不知確否俟訪明續録○湘中革令張銘京控一案牽涉黃州恊馬恊戎成龍糧道但觀察湘良營務處趙觀察環慶及周太守簳侯王剌史惠生張明府秉煊鄭明府襄來省候審業經數月刻皆禀辭赴任此案是否了結尚無所聞也○今秋宜昌府屬水災甚重翳桑餓夫待哺孔亟前經地方官绅禀請撫恤督撫兩憲己委周明府蔭祖解米若干担前往開辦振糶行見義粟仁漿惠我元黎也○漢上有一種匪徒私充湖北織布局辦公人員遇事招摇無所不至歴時愈久事亦愈出愈奇聞有著名騙匪甲乙丙三人日前至黄陂街皮貨店買定皮衣多件約值銀百兩聲稱係該局委員囑店夥隨同渡江付價既至局中匪竟混進内廳給予銀票幸店夥看出破綻高聲呼喊爲局勇一鼓成擒旋由局員詢明情由飭令押交店主自行辦理不知若何了結也○署理武昌府逢子政太守奉督憲張制軍札飭兼辦鈔關事宜刻己上院禀謝矣○近日雨多晴少四鄉販户皆裏足不出市面因之清淡年關在即惟冀天公早放晴光則市面或有起色也○大智坊保甲下局委紳汪君石芝經前任漢陽府特識委充是差奉公守法輿諭翕然日前因病謝世遐邇同聲悼歎所遺差務由漢陽府余堯衢太守委曹仲卿茂才接辦 
[建業鐘聲]  
　　金陵訪事人云各省舉行鄉試爲國家大典每科需欵浩繁而江南兩省并試士子雲集需費更多向年先期由藩庫中循例發出銀五六萬兩交公給所購辦一切近年以來貢院鋪帳塲面尤爲闊綽支用欵银漸增至八萬餘兩藩憲松方伯蒞任後以其費用逾限因飭候補知縣王明府恩培預爲籌妥供給定章明歲槐黃科塲轉瞬一切擬從省辦理也○金陵水西門一帶爲商賈輻輳之區鋪户林立匪徒易於匿跡雖巡街捕晝夜查察而平時鼠竊狗偷之事層見疉出月之某日有某甲頭帶紅呢風帽身披洋縐重裘跟有僕從乙丙二人肩負衣包行經石城橋堍進某烟館吸烟正在吞雲吐霧之際適保甲局勇巡街至此見甲在包袱中取出金圈一對令乙丙估值價銀局勇以其形迹可疑上前詰問言語支吾知非善類遂將乙丙扭住髮辫甲見勢不佳即飛簷而遁迨局勇號召同人四面追捕甲己杳如黃鶴嗣聞乙丙己由保甲局押送縣中懲辦矣○江南水師學堂自桂方伯總辦以來功課加嚴近届年終循例舉行甄别後解館度歲方伯詣轅禀知擇於上月二十七日開考操演打靶測量機器等學並飭登瀛洲兵船何管帶心川前赴學堂監試○推廣同文館更名儲才學堂一俟房屋建竣添招子弟百二十人入堂肄業惟同文館所有諸學生應於年終甄别獎勵是以總辦楊誠之觀察定於初三日到館考試西文至三日乃畢　 
[南徐攬勝]  
　鎭江訪事友人來信云江北人張某以水菓爲生一家四口寄居小街初四夜因寒威凛冽燃煤於榻前取煖詎鄉入黑甜胸中氣悶極力挣醒嘔吐交作急喚妻孥迄無應者無奈起視則皆鼻息全無不覺大驚急叩鄰媪之門用薑汁和開水灌下俄而喉中格格有聲皆得無恙一再尋思始悟煤烟悶塞之故然非張先自大吐則舉家將一夢不醒矣煤氣足以害人竟如是哉○西門橋下停泊一舟己數日矣舟中之客每日至春滿園花肆中啜茗衣服麗都初五日不知如何爲捕役某甲看出破綻躍入其舟搜出贓物遂將該舟與賊一併解縣至贓從何來想一經審訊不難水落石出也○南門草巷口有一古井本月初六日下午有某甲者玉虎牽絲汲泉溉釜驀見井中有一物浮起不覺駭而大譁衆人趨視之咸以手下指曰人也人也急雇人撈起捫之氣弱如絲即如法灌救逾時手足蠕蠕得以復活詢之姓章爲薙髮匠因與牀頭人口角致尋短見同人乃送之回家使某甲汲泉稍遲一刻則章己魂遊地府矣事必有數信然○西塢街周姓子爲父母所鍾愛視若掌珠因信術家言謂其命宫犯有關煞必穿耳可免周信而穿之爲之墜一赤金小鐶某日乳母携之立於門首突有匪徒將環扯下飛奔而去一時血染衣襟啼哭不止乳母驚駭大聲呼賊狂步追之而賊去己杳矣○丹陽碼頭有某姓孩年甫九齡怙恃俱失獨處窮廬雖有期功之戚亦皆貧不聊生詎料月之初六夜有竊贼穴其敗墻匍匐而入即一絲半粟囊括一空迨翌晨該童赤條條瑟縮於破絮之中呼天號泣可謂慘矣○新河某甲之婦與鄰右某乙之婦以小孩啓釁大興唇舌各率娘子軍背城一戰乙婦漸不能敵勢將敗北乙突出助陣將甲婦猛擊一下當即倒地又被乙婦飽毆一頓旋經旁人竭力勸解而散甲婦受此大辱無以自容至某烟館購阿芙蓉膏背人吞服俄而毒發呻楚牀頭家人知其有異即倩人爲之醫治幸灌救尚早得以嘔吐不致魂遊地府迨甲歸家詢悉情由以乙欺人太甚邀至某茶肆評理乙自知理屈央人調處願備香燭登門服禮其事乃寢○初六日清晨山巷某姓家因爇香燭於神前不戒於火一時紅光高燭幸人手衆多施救得滅僅焚去房屋一椽餘皆無恙 
[皖省官塲紀事]  
　　藩憲牌示現署廬州府調補安慶府方連軫著即安慶復新所遺廬州府員缺以現署太平府請補廬州府文太尊翰署理遞遺太平府員缺以新授安慶遺缺知府調補太守府陳文騄太尊暫署○新選六安州吏目滕少牧鈞○新選太平縣典史張少尹鼎祚准補續溪縣楊大令兆琛○新選滁州覺羅直剌平康○新選歙縣易大令華俊均飭赴新任供職○辦理鹽河厘卡惠明府恩奉憲調辦灣沚厘卡所遺鹽河厘局己委候補知府許以增太守接辦各詣轅謝委 
[吴山立馬]  
　　杭州訪事人云杭州仁錢二縣開收冬漕定於本月初五日滿厫如有未經完納者概行折色由里皂等赴倉將糧串領出向各户徵收按期呈繳其折價按照市值高潔白米一石加耗二斗五升不准意外浮收所收錢文均須通足制錢洋價照官錢局定價不得短抑兩邑尊己懸牌曉諭即於初六日設櫃征收○新任杭州將軍濟軍憲到任後傅諭各旗佐領整飭戎行嚴加操練八旗子弟咸謹遵憲諭逐日演督不敢怠荒兹悉軍憲擇於本月初三日會同常副都護親臨錢塘門内大教塲校閲營伍各旗員先期將轅門内外直至演武廳打掃清潔結綵懸燈排設公案是日黎明濟常兩帥嗚騶戾止各旗兵弁均在轅門外排隊迎　　帥至演武廳前下轎升座八旗營官上前恭謁隨發令開操校 
 
 

Page 3

 
 
閲畢按照存記册上賞賚有差比軍憲升輿回轅各兵士咸站立兩旁恭送然後整旅而歸時己鐘鳴十下矣○新任兩浙鹽運使世都轉杰上月 
可抵杭也○候補府周太守錫璠現奉臬憲札委提調讞局差事太守奉札後即於初三日到差又候補縣吴大令躍金委讞局帮審差○准補乍浦同知余司馬乾耀現奉藩憲飭赴新任故司馬於初一日交卸洋務局差事擇吉履新○杭州開埠通商一切踵行西法謀利者亦莫不仿照滬上設立各項公司如東洋車電氣燈之類皆禀請舉行現又有五經博士某君等擬設杭報館採拾時事遍訪各處新聞以期民間病苦不致壅於上聞業奉撫憲批准現己置辦機器鉛字招請文人選用工匠預爲布置其資本係由程君小瀛孔君尊三籌措如有願入股者隨時添附以冀擴充惟事屬創始舉辦尚須時日開館之期須在履端己後矣○官錢局兌換銀洋其價值現擬五日一定由局憲發給告示遍貼通衢以便咸知所有完納漕糧厘税均照局中定價進出一律○杭省自上月以來火災疉見現在薦橋一帶各鋪户居民集資在佑聖觀命羽士啓建醮壇三天演劇一臺以期祝融韜曜亦古者禳火之遺意也○杭垣自冬至節後天公屢有釀雪之意而滕六君終未惠臨至上月廿八九日陰雲四合細雨溟蒙本月初一日略放晴光移時又爲雲掩次日南風大作和暖非常初三日早一輪紅日高照當空晚間又復陰雨諺云初三日出初六雪未知能應此言否○京都伶人張二順在杭演劇名盛一時兼教梨園子弟與同班之王周吴三伶賃屋於鬭富二橋居住一日張與吴同至梅花碑啜茗各將房門鎖閉而去比及歸來王亦出外僅有周伶一人獨坐中堂張吴各回房中門扃如故而吴牀上羔皮馬褂一件己不知所在張因箱内有洋一百二十四元急啓笥查點亦失去花信之數僅存百番遂疑王周串同偷竊周堅不承認指天立誓張吴兩人疑信叅半必欲窮追比王歸來詢知其事不覺怒髮衝宼肆口詈駡張吴二人亦不相讓謂室中並無他人皮褂與洋豈能不翼而飛唇槍舌劍之餘各以老拳奉敬北人剛勁性成厮打每不顧性命鄰右居民恐釀事故遂通知戲班中人力爲排解雖暫息争競而兩造均未有釋然於心據個月人云張等四人素稱莫逆其技藝亦不相上下彼此辛工每月均有二十元在張吴斷不致誣陷同人在周亦非甘爲鼠竊之流者或云當張吴出門後有素不相識之人來與王周評論戲曲移時乃去此殆所謂鐵算盤者在暗中肆其妙手乎然王周二人並非身無長物者何以一無遺失耶一個疑圑殊令人無從索解也 
[麋臺望雪]  
　　蘇州訪事友人來函云蘇垣錢價昂貴爲從來所未有推原其故咸謂市儈私運出口以致日漸缺少近日每洋一元僅兌青銅八百餘文年關往邇小民吃虧實甚傅聞新任藩憲聶方伯念切民瘼現擬出示勸諭各錢鋪定價每洋一元易銅錢九百五十文不得再少併嚴禁私運出口又聞擬就省中開爐鼓鑄以濟不足傅聞如是確否尚容續録○大石頭巷陶姓家於上月杪某夜有梁上君子光顧潛入内室肆其胠篋手叚正在予取予求之際傭婦某媪從黑甜鄉驚覺起身揭帳瞥見大呼有賊賊竟拔出利刃向媪手便斫當被傷及手臂血液模糊不敢少動時家人己聞聲而起嘈嚷一片賊乃不敢久滯隨手攫取首飾匣一具飛步而逸聞所失約值十餘金之譜現雖報請地方官飭捕嚴緝然鴻飛冥冥不知弋人尚可得而獲否○前署江蘇臬司候補道韓古農觀察慶雲前因盛長子案經撫憲趙中丞奏請暫革處分嗣經飛划營管帶胡都戎等將盛長子拘獲中丞即據實申奏請將觀察功名開復己荷　俞允於本月初四日奉到部文一時同僚之道賀者輿馬盈門頗形熱閙○吴縣項大令以邇來省垣宵小横行竊案迭出因於本月初一日起每夜二鼓後親率差捕數名輕輿减從至各處巡查○分省補用道吴彦卿觀察大衡年逾七旬係前湖南巡撫吴清帥之堂兄家住蘇城南倉橋近爲二豎所纏遍延名醫診治藥石無靈延至上月二十六日遽爾仙遊公子輩即擇於二十八日大殮至期本城文武印委官員以及在籍紳士暨諸親友莫不趨詣吊唁一時白馬素車甚形熱閙 
[紹酒加價]  
　　杭州訪事人云紹興府東浦一帶爲釀酒之鄉其味較勝於他處故紹興酒之名播於天下每年生意不下數十萬金杭地業此者向建公所於下板兒巷以爲同行會議之處去冬不戒於火屋宇盡付一炬今夏經該業大小鋪户集資重建刻己落成金碧輝煌光彩奪目并塑祖師杜康神像供奉中堂日前開點神光虔備牲牢致祭并雇清音一班以娱神聽是日各店執事人咸集　筵飲福並議加增酒價蓋因各店以貨物昻貴洋價奇短每罈漲價二角而進口出口又增厘税店家零賣未免虧折現己議定自十二月初一日起每斤加錢四文先由行首刊印紅單分交各店榜於門首以照劃 
[接篆盛儀]  
　　制造局總辦新簡江海關道劉康侯觀察麒祥擇於昨日接印己紀本報慈悉昨日上午時署關道吕鏡宇觀察將關防印信委水利廳孫司馬乘輿送往製造局行轅中劉觀察出轅跪迎司馬遂將印信等齎至香案觀察身穿朝服行三跪九叩首禮接受印篆然後望闕謝恩提右營廖楚材叅戎上海縣黃大令及文武各員一一向觀察道賀觀察以次答禮當印信將臨時聞砲聲隆隆不絶於耳沿途觀者肩摩毂擊頗極擁擠聞英讞員屠興之别駕適攖小極不可以風故不克前往道賀云 
[監司啓節]  
　　署江海關道憲吕鏡宇觀察奉兩江督憲劉峴帥札飭赴常鎭道本任聞觀察擇於本月十三日接篆視事故於昨日下午四下鐘乘福安兵輪起節赴鎭本邑王竹鷗方伯之公子介眉比部會同合邑紳士數十人在大東門内彩衣街借某姓廳事中設筵祖餞觀察乘輿赴席至下三下鐘宴畢命駕出城乘輪而去文武各印員均至江干恭送車馬紛陳頗形一時之盛 
[挾嫌圖害]  
　　裏虹口老街羊肉麫館主周毛毛與鄰居烟間主周生發挾有夙兼屢思報復未遂所願銜恨於心昨日下午毛毛至生發處開燈吸烟乘其不備潛至帳桌傍將身畔預帶之緑礬一包調入烟缸内欲圖嫁禍以洩私仇適爲生發所見當即奔告捕房捕頭飭走街捕拘案訊核毛毛見事不佳倩人從中調處至今尚未妥洽未知有免涉訟公庭否　 
[失足沈淵]  
　　有胡某者不知何許人卜居本邑西門丙胡向爲某印書房排字前晚事畢回家行經一粟庵附近之小浜地方因天時淫雨地滑如油偶不經心以致跌入浜中立時斃命民比及家人知覺援救起岸則己體冷於冰返魂無術矣 
 
[屍母至滬]  
　　棋盤街聚桂堂妓女陸小寳即沈月英因烏司林招福倩至四馬路論交樓書塲被他妓羞辱吞烟斃命報由上海縣往騐己紀前日報章兹悉該妓死後即由龜子吴金大函致屍母某氏業己至滬想須投縣聽斷也 
[英界公堂紀事]  
　　妓女林雪春築香巢於尚仁里雖枇杷門巷車馬常盈惜無當意人訂白頭之約前有蘇人汪某飛箋寵召遂訂相知朝夕過從異常歡愛楊枝無力桃葉有心山盟海誓之中惜無纏腰金即爲脱籍前日林妓向同院之姊妹行假得金鑲玳瑁鐲一副携同大姐阿珠出外購物行至棋盤街妓命阿珠至同芳居茶樓找尋他客比下則妓己不知何往四處找尋杳無蹤跡只得回院告知龜兒英阿臣及女傭華沈氏吴江氏等吴等因各有帶擋銀惶急異常即向汪友張文才處詢問張怒其不應無事妄闖至院嘵舌吴阿臣等以張雖曰不知但偶然一問亦屬不妨何必如此着急張聞之愈怒敲檯擊桌大肆咆哮吴亦不肯相讓遂互扭至捕房捕頭不理旋又扭至英公堂值日差詢知情節入禀屠别駕著分别押候訊奪○婦人田王氏帮傭度日克勤克儉積有洋蚨若干元憑中方顧氏出借與談何氏按月二分起息立有筆據言明十月清　既己到期王氏屢向索取一味支吾迄無以應近以年關將届遂邀同原中將何氏扭至英公堂請追值日差據情禀知别駕着一併交官媒押候訊核○甯波人陳文海向爲北貨生理嗣因癖嗜烟霞以致失就流離顚沛己將經年近更爲二竪所虐竟至僵臥通衢幾與散仙無異某號巡 
 
 

Page 4

 
 
街華捕允之即舁送英公堂請爲安插别駕飭差送滬北棲流公所留養醫治○昨報紀拘提革保兹悉姚文江實係告退地保並非革保唇别駡准寳山縣沈大令移文簽差往提然尚未提到也 
[法界捕房瑣事]  
　　昨禮拜二法公廨堂期緣新任關道憲劉觀察接篆日期鄭大令理應趨轅叩賀咨照捕房將應訊各案停訊一期○法大馬路西首義春園茶館每日清晨有附近之東洋車夫成羣結隊自帶茶葉至茶館啜茗分坐各桌蒲鞋氈帽闊論高談以致茶客生厭相率他去店主與之理論車夫等自恃人衆一味持蠻前日店門甫啓一擁而入不問情由將茶博士拖出飽以老拳店主婦上前解勸被車夫等擊破頭顱血流如注當即嗚捕拘拿始各一閧而散僅獲甲乙丙三人送入捕房押候解堂研究○揚州人某氏向在蘭芳里花烟館爲傭與老元緒有染飲食衣服皆依頼之蓋幾如仰望而終身之良人矣自老元緒故後遂至小東門外花烟館帮傭小元緒有皮衣爲該氏穿着而去因之扭訴捕房捕頭令押候堂期解訊○前有錢宦爲扒手竊去鼻烟壺二枚報請查緝包探拘到陳阿金一名解經鄭大令訊供責懲供認烟壺二枚賣與城河浜舊貨店是否原贓不得而知及包探往問該店主初則承認旋即翻悔乃拘入捕房押候堂期解訊○彩視街王春元烟館積欠某土行洋四十餘元屢索不還爲行主扭控捕房請爲押追捕頭命押侯堂期解訊○某甲在洋涇浜竊取木料爲巡街捕所見拘獲人贓解送捕房捕頭命押候堂期解訊 
[筵資移助]  
　　謹啓者敝堂施粥一欵需費之繁久邀公鑒日來陰雨浹旬失業貧民謀生更絀以故領粥者益形擁擠兼之年關在即尤須印送米票以爲窮黎卒歲之資併力支持萬分竭蹶昨蒙楊翰齋善士以前月喜得長孫賀者紛至特將讌客資移作施粥費以爲諸君造福計交來票洋一百元心存利濟術妙轉移祗領之餘莫名感篆滬上不乏好善之人當必有聞風興起者上海六馬路仁濟善堂董事嚴信厚葉成忠楊廷杲黃宗憲施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案] 　 
　　本縣捕役黃慶在曹家渡地方緝獲形跡可疑之李嚴發王小妹解案請爲訊間適有英堂移送婦人朱李氏到案前　由蔣剌史升堂提訊據原告何朱氏投案供稱係江北鹽城縣人丈夫何福元前在大英公司輪船當小工長子廿七年歲娶張氏爲妻王小妹　　夫所生先夫王姓己死多年小婦人嫁何福元後又生有一子當再嫁時將所生子女帶至何家小妹己經對親因於本年三月間出外買物被朱 
李氏藏匿並被捲去物件甚多小婦人向朱李氏追究李氏言語支離故送入捕房再送來案請爲訊究朱李氏供稱五十歲嘉興人夫故己十六年生有一子現在虹口地方擺香燭攤與朱氏爲鄰伊家小妹在絲廠揀絲於本月初一日走失當晚朱氏夫婦前來敲門不問情由將小婦人扭赴英公堂誣控小婦人開設臺基藏匿他女兒小妹等因實則並無其事叩求明察何小妹供稱即王小妹今年廿三歲何朱氏是母親開小茶館度日生父王姓己故世母親無以度日再嫁與何福元爲妻小女子自幼配與李嚴發今年四月間到李家去過母親以李家貧苦不愿將小女子嫁去此次小女子實係到李家住處一夜知母親吵閙故與聘夫李嚴發一同回家不料在途中被捕役獲案求請明察李嚴發供鹽城縣人年廿　歲前年到滬與福元同做小工度日自幼聘定王小妹爲妻媒人劉姓王姓因何朱氏索洋八十六元不遂挾仇誣控求察何張氏供稱何朱氏是婆婆朱李氏並無開臺基之事夫妹己經許配與母舅家爲媳並未許與李嚴發是實蔣剌史得供以此事在三圖内著傅該圖地保到案再行核奪○前有捕廳蔡少尉送竊犯陸毛毛一名到縣請訊前晚由蔣剌史升堂訊問先據陸毛毛供稱今年二十五歲家有母親小的去年犯竊係陸七寳相邀同竊現在自知改過只求恩典陸逸文袁樹春等供稱小的等情願具保因伊母病重求大老爺開恩准保蔣剌史得供判陸毛毛不應犯竊著責二百板以示薄懲因念其母病重准如所請著陸逸文袁樹春二人具保出外惟陸毛毛以後不思改過倘敢犯竊定行提保人自問 
[上海巡局紀事]  
　　報紀裏鹹瓜街盛泰藥材行内前被小東門外某烟間堂倌俞阿才葉肇源二人竊去沉香一百餘斤售與本街實泰行内被盜泰司帳朱竹卿查知至十六鋪北局禀控請究當經祝翼雲二尹提訊數次至今尚未了結昨二尹又將人證提訊當塲訊斷判責俞二日板葉五百板所失之欵諭令兩行主各認一半行主尚未允恊雀鼠之争未知何日始了○外郎家橋福興烟館前因雇用女堂倌勾引哀家子　被十六鋪中局李蘭史二尹訪拿押閉現由店士將生財等件租界名小毛者開張改號隆興依舊雇用女堂倌招引狂蜂蕩蝶談笑之聲逹於户外昨日又被李蘭史二尹查悉飭甲勇將烟館主拿局訊問諭令以後不准開設想從此孽根可絶矣 
[英界捕房瑣案]  
　　昨有一人口操松江音至寳和里僞作找尋房屋東張西望乘聞竊物適爲包探孔阿才所見立即拘住盤詰再三知犯案己不止一次爰拘入捕房押候解送公堂訊究○積竊陸瑞寳係蘇州人向爲裁縫失業後即流爲竊賊探囊手叚頗屬高强專在租界中賭具伎俩雖逮案懲辦己有多次而終怙惡不悛前日又在閘北唐家弄撬開某姓之門將屋中所有綢市衣服及零星什物搜括一空潛往質庫易錢使用後失主投報捕房由包探何瑞福緝獲起到各贓所少無幾因即帶回捕房押候解案訊辦 
[美界捕房紀聞]  
　　粤人陸阿地流氓也昨日上午持英餅一枚至吴淞路仁森錢店調換小洋十角店主陳金林如數與之至洋銀　閲突被陸於手中攫之而去陳隨後窮追爲三百七十四號華捕截獲拘解捕房捕頭詰問之餘陸俯首求饒始從寛免究禁押一天釋放洋銀給陳領取○偷兒董阿蓮無錫人前晚由楊樹浦某姓家竊得松木八仙桌一隻於昨日清晨負至西華德路欲求善價而沽適爲四百三十號華捕所見以其形跡可疑當將人贓一併拿送捕房捕頭詰問之下知其實由胠篋而來因飭押候查明失主然後解送英公堂訊究 
[上海北市絲業會舘籌賑公所施子英經收山東順直湖南賑捐十一月初一日至廿八日第十三次清單]  
　　初一日嘉　吴門謝氏還願洋二元○漢口林友梅　　刻益記秀記各洋十元性記祥記和記怡記春記金琢翁六户各五元志誠信厭豐帳房各三元松和美同人豫各二元趙澡翁它紋銀五十兩張六行堂洋例紋十兩彭安記洋例紋三兩誠美泰洋例紋二兩共十六户合元一百十一兩三錢五分○初三日陸王氏洋六元江甯濟陽氏保孫一平安無名氏保媳産大小平安各二元高郵丁玉軒募登　堂二元陳爲記十五元武原知止居洋二元銅洋三元○初五日無名氏棉衣洋二百元隐名氏病愈還預十一元有根氏炳愈求身體康健十元仁和鋪遄子爲室未氏産後求　遼十元無名氏銅洋二元○初六日　李紫陽由德豐莊來洋一百元浙省無名氏三十元楓涇河署孫昭瑩求資冥福一元蘇城金鼎三角○初七日無錫浦正昌銅洋一元○初八日雙樹堂洋十五元○初九日郭仁瑞堂病痊還願洋一百元嘉興杭作民求病速痊三十元○初十日太倉留寳主助棉衣洋十元陸姓求妻病速愈四元吴淞顯鋭卿爲前求　親却病延年並保聞眷平安完願四元抱　子銅洋十元五角五分○十一日蘇州項筱舫善多由信源堂來洋一百元紹東彭雲表募由餘大莊來二十元○十二日蔣天　　　種平痘後清吉平安還願由承裕莊來洋十四元王氏求天保佑乳多頭髮永不秃落洋四元小洋十六角太倉張振方求母肝陽等症速愈十二元　　　鈍夫五元○十三日近水居求病速愈洋十元如臯嚴子里求生産毓麟十元又求保次子彭生痰咳速愈十五元嚴鄭氏求保次子彭生痰咳速愈洋三元小洋七十角○十四日全朝旺求子尚奎病愈元願由崇餘莊來洋五十元○十五日安定氏求保平安洋十八元○十六日江西省國榜善士由天成綢縀莊來規銀一百五十兩合來洋二百零四元○十七日湖北吕門張氏　子由漢局來銀九兩八錢唐十六官錢三千九百文○十八日珠溪寄居人祈保合家大小眷四平安洋十元姚杏　補月建不利求保平安一元○二十日江北　雜貨　商　省年例酬神戲資移助洋五十元杭州徐德輝九月間兒病沉重諫願獲痊洋五十元家齡氏洋十元梁洗氏保眼速愈洋二元四角嘉興放生室生人求却病延年洋二元○廿一日案嚴湻蔣右之爲孫腾患骨進求速愈洋五十元陽羡贖罪氏迎遺命助洋四十元○廿二日定海裕後堂求合家平安洋十元又求妻恙速愈洋五元○廿五日隐名氏大善士規元一千兩韻秋軒病愈完願洋三十三川沙司獄署　陽氏爲兒百齡完願求關煞開通　季平安洋十元有根氏洋十元○廿七日安定伯子求己病全愈由元興洋貨號來洋一百元希陶畸人爲子巧松病危詐還放生前難英洋五元湖北洋二元○廿八日　伴梅居士爲室潘氏求病速愈由泰源莊來洋四十元余永忘堂保合家平安洋二元不　名求消災納福孫病速痊洋二十元湖州瑞泰興愼餘莊來碎銅洋十六元○十一月分共收洋一千四百八十六元湖光洋一元小洋一百三十七角扯七三五合元一千一百　　　　一分四釐規元一千一百十二兩三錢五分銀九兩八錢批見規元十兩零四錢銅錢三千九百文一二合規元三兩二錢五分以上共收規元二千二百二十八兩零一分四厘銅洋七十六元五角五分運　共收元一萬一千九百三十九兩一錢五分一釐銅洋三百零八元七角五分痰疫丹一千錠正氣九二千服保和丸　龍丹一千　 
[今將各善信十月十一月兩期月捐報于后]  
　　唐茂翁洋十二元陳善翁十元戴耘翁八元戴綏翁李光翁各六元朱葆翁徐棣翁董佐翁譚幹翁和昌成老　記戴生昌甫順記八户各四元源　　號錢三千六百源豐潤洋三元六角一層樓小洋廿六角莊源大二元四角五層樓洋一元六角錢一百五十二何瑞棠何植園陳望生韓出　柳崔亭傅晉友周蓮塘陸全木在濟堂宋晉　祝源昌毓昌新順記順泰老悦生錦章十六户各二元介福源吉壽康　康晋和餘大愼餘惠泰元甡元茂衍大厚康永豐存德　享恊昇宏元寳和泰源宏大正大升大承裕寳順彚康崇餘　豐寳源微餘永康鎰大瑞大晉大義善源正祥恊大餘源福康三十八户各一千二百北天成九章繼述堂陸　記永裕錢五户各一元二角嘉綸一元二角錢六十瑞昌益昌可熾文賢閣四户各洋五角錢五百文大吉廬洋一元零五分復泰萬有全嗚昌隆昇宏生益李珊記可熾順愼餘堂恆來源梁煥南龐竹卿思補齋永康公益記萬和祥岑倘丹張金和一月豐大源和金松某一月徐俊良一月廿一户各一元四海昇平樓洋八角錢六十八青蓮閣恆升各八角九和春園張家鶴大章保安丹會五户各六百錦章洋六角錢五十四宏章泰洋三百錢三百鴻興升其萃樓施德豐恆合祥福來洽盛章啓泰升和何恆昌允章晉昌恆茂恆泰復記萃源亦新園謙記王敦本元泰一月十九户各六角元利義成各洋二角錢二百一壺春五雲日昇樓金合順廣盛翁愼記五户各錢四百恆生義森和瑞芝書屋林怡昌熾大徽昌恊　三元同慶樓裕泰利亨成泰曹德大恊興實記通裕生大沈元來升　復泰大昌鴻運樓鴻昌純泰廿三户各四角永　萬興恊成祥三户各二百范恆甫二角回昌泰一月天益　月二户各五角元茂元順萬榮順榮生記同昌德永源順恆生八户各二角曹裕順洋三角共洋一百七十九元八角曹五分錢五十七千八百三十四文又一文捐洋三十元錢廿四千一百十九文眉壽吉慶堂助炭結三百四十個[  滬北廣善堂唐廷桂嚴信厚施則敬啓]  
 
 
 

Page 10

 
 
   
 
