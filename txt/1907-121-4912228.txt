# 1907 - 121 - 4912228

 

Page 1

 
 
   
 
 

Page 2

 
 
上諭 
[三月二十五奉]  
　　上諭御史趙啓霖奏新設疆臣夤緣親貴物議沸騰據實紏叅一摺據稱叚芝貴夤緣迎合有以歌妓獻於載振並從天津商會王竹林措十萬金爲慶親王壽禮等語有無其事均應澈查著派醇親王載灃大學士孫家鼐確切查明務期水落石出據實覆奏欽此同日奉 
　　上諭叚芝貴著撤去布政使銜母庸署理黑龍江巡撫欽此同日奉 
　　上諭黑龍江巡撫著程德全暫行署理欽此同日奉旨立堃著以員外郎用欽此 
宫門抄 
[電傳宫門抄]  
　　三月二十五日召見軍機馬玉崑 
論說 
[中國茶業會譯字林報]  
　　議論中國之茶葉貿易者。幾無年無之。然每一論出。效力甚微。此近日西人霍西所作中國與他國貿易報告中之言也。中國種茶者。旣泥於成法。而中政府於此項貿易。又不求進步。致其業日衰。故議者雖屢議。之而终無實行之效。又以議論多歧。不足以警中國官民使之一日翻然醒悟也。查中國各處向係種茶之地。已漸更種食米芝蔴等物。蓋種茶者以爲種此等食物。其每年獲利。可較種茶爲豐也。據一千九百零二年之調查。是年中國出口茶稅。己减少十分之五。當時每担茶稅。祇收海關銀一兩二錢五分。然以錫蘭印度茶業之競爭。徵收此數於賤價之茶。尙覺過大。將來西比利亞鐵道旣通。漢口一隅。茶葉貿易之至俄國。必較便擡若茶稅再能减收。則運往者必衆。而茶市又可發達。此其利益正不可量。而孰料今日漢口茶之運往英國者。早己停止。卽福州工夫茶向盛銷於美國加拿大及奥大利亞各處者。亦己大減矣。 
　　西商之業中國茶者。亦與中國同受損失。不得不全歸咎於種茶者。及無遠慮之政府。徵重稅之外。而復加無定例之釐金於産茶之地。及裝茶出口之埠也。然西商於此。頗能醒悟。故有中國茶業會之設。是會也。於西正月十六號由英國之業茶者在倫敦聚議而成。當時曾舉有寓英中部董事。及上海漢口福州等處分部董事該會之設其實行之意。可望中國茶之價。值莫與爭競。因此數人皆以爲中國紅茶。將從此更得人之癖愛矣而醫官之考察。有反對於收歛性之濃茶者。實亦使飲茶者癖愛中國茶之先導。西人克拉克有言曰。如有人欲得無傷身體兼補養之茶。則可購中國紅茶。此實該會成立之宗旨也。 
 
 
 

Page 3

 
 
印度錫蘭兩處之種茶者。乘中國茶業之不求進步。遂一躍而增進其商業。茶業會董於此正不必遽生恐怖。蓋此兩處産茶之性質各巽。將來於茶業上仍可占一地位。故吾英在兩處之茶商。亦不致不能保其固有之權利。此中蓋有兩大原因也。一則彼等業已經歷艱苦。製造極佳之茶。早成一特另之種一則彼等又極力招徠。使其貨得受公衆之歡迎。當一千八百九十三年。錫蘭之種茶者。凡遇貨之出口。嘗定一自由之稅。厥後銷數果增兩倍。今則每百磅祇收稅三角。而去年所收之稅亦達四萬二千磅有奇中國政府於茶稅之外復加釐金此豈可望一旦害免哉。故中國之茶商。前固操有獨勝之權。不加注意而購者自衆。莫與爭競。今則境異時遷。欲恢復利權。以挽回其旣敗之業。非克自振興。而請政府助之極力經營也不可。 
專電 
[電一北京（三月二十五日申刻）]  
　　滬局電政總辦楊文駿鑒於朱寶奎忽被參革畏避岑尙書今日出京（所） 
[電二北京（三月二十五日申刻）]  
　　出使法國參賛錢恂派充海牙和平會議員遺差改派沈瑞麟接替（敎） 
[電三武昌（三月二十五日辰刻）]  
　　新簡廣州將軍景灃昨晚（二十四晚）抵鄂）采） 
緊要新聞 
[都察院設立公櫃北京]  
　　都察院前議士民上書一事屢生阻力業已作罷日前陸伯葵總憲又思一變通辦法擬在詈前設立公櫃凡士民有寃抑或條陳事宜准其繕帖　入櫃内由院按照地名姓氏傳到問話如果屬實卽准斟酌辦理虚者亦不追究以開言路惟帖内不具姓名地址者一槪置之不議云（仁） 
[慶邸擬保陳侍郎外用北京]  
　　考查銅幣大臣度支部侍郎陳玉蒼被鄂督張香　具摺奏參由某邸代爲懇辨留中未發已誌昨日本報專電茲悉　　前日與某公計議擬依侍郎奪考　　　　　其補授浙江巡撫或廣西巡撫邸之　　因此　　　　　　　　　　　均嘖有煩言若仍令任理度支恐終久必有未便故預爲代　　　之　然則觀於昨日專電慶邸誠有先見之明矣（討） 
[擬調胡維德爲西藏總督成都]  
　　成都訪函云川中官塲得政務處消息西藏回部近又議改行省設立督撫郡縣並　　　機擬調駐俄公使胡維德回國簡任西藏總督云（玉） 
[法部司員大更動北京]  
　　法部各司現將實缺開去六十餘員内有三十餘缺己由候補内擬署尙懸十餘缺未定計員外郎　去五缺掌印烏布開去五缺主稿烏布開去二缺帮印帮稿亦開去甚多現均派候補司員試署三月再行酌補日内先將試署人員入奏餘俟　定再奏（玉） 
[度支部尙書之頇北京]  
　　度支部尙書溥　老憊　　於部事毫無整頓前日召對時太后詢及整頓北京錢幣事官溥竟茫然不知置對因之大受申斥溥惶恐　頭趨出查溥自上年十月到部後正值降旨停捐之日捐務大旺兩月間溥己分得照費兩萬餘金　舊章須六堂均分改章後祇有三堂而正堂又得多數故催北　房司員因此盤据把持於舊章無所更改且各部司員均有津貼惟度支部獨無僅擋房捐納房數司員分肥而己又書吏至今尙未裁撤其辦事　　於此可見一班（大） 
[東三省設立裁判廳之計畫北京]  
　　新簡東督徐世昌近日會商政府擬在（貔子窩）普蘭店）（小市）（金州）（營口）（遼陽）（大市）（奉省）數處先行酌設裁判廳分初二三三等其分等之計畫則須俟接任後酌量地方之廣狹人民之多寡　定奪云（玉） 
[咨飭蒙古添築炮臺北京]  
　　陸軍部鐵尙書近頗　　邊防要務昨特咨飭内外蒙古各將軍都統及辦事大臣踏勘地勢擇要添築砲臺以資防衛（武） 
[畫一商辦鐵路年限北京]  
　　前紀鄂督奏請將粤漢　路限期二十五年贖歸官辦等情今悉郵傳部林尙書倡議各省商辦鐵路年限擬　照鄂省辦法一律定爲二十五年統以首段開車賣票之日起 
 
 

Page 4

 
 
算現吳侍郎擬以此意商之各省督撫斟酌辦理俟昨覆電核妥再行奏請明降諭旨以便遵照（木） 
　　按此事略見二十二日專電 
[俄人交還金礦簽押]  
　　黑龍江將軍程德全電告政府謂前與俄官商議由中國備價將漠河觀音山都魯河等金礦贖回等情現已會同俄人將此　契約交換簽字譯大阪每日新聞（穎） 
[美商又攬新疆礦權北京]  
　　正月間新疆巡撫與美商訂一開採鳳凰山金礦合同言明開辦經費該商担承集欵其煤則歸華官供給以一年爲期全礦售歸華商云云刻由新撫咨報郵傳部部中以此事日後恐生轇轕當即咨駁不准不知此合同尙能廢去否（工） 
[縣官責革敎員之駭聞湖南]  
　　湘省近日傳言常德府屬之桃源縣吕令學楷有笞責敎員褫革衣衿一事學界中人大動公憤擬卽開會集議以洗奇辱日昨又發公啓至省垣各學堂標題敎習奇禍四字略謂桃源恩貢張君贊琹前經縣主吕大令學楷聘充某學堂敎習旋聽蠹役楊忠讒言簽發兵差三十餘名至該學堂將張君拘拿到署斥辱萬狀又該縣漆市小學堂爲前縣羅麟閣大令聘請唐君世恩創辦旋因市儈胡鶴波串黨傾軋將該學堂所籌經費抗不遵繳於是唐君禀請辭退胡遂乘機接辦至年假時共欠敎習李聲樹及唐某脩金六十餘串後李唐兩敎習往索胡竟縱子兇毆且赴縣控告吕大令偏聽訟棍鍾逢優之言於初二日提訊時將兩敎習各笞　手心四百下並將所捐貢監追照詳革唐世恩亦被牽涉責手心數十似此寃誣奇辱凡我同學自當鳴鼓而攻云云（私） 
[懐遠官小學堂罷課風潮安慶]  
　　鳳陽府懐遠縣官立小學堂衝突罷課已略見二十四日本報專電茲悉該學堂此次風潮因有　生　堂中飯菜不堪下箸屢請撤換廚役率未准行是以有盧樹生等七名鼓動全體學生一律罷課懷遠縣令以各學生意在挾制隨卽禀准提學司派員查辦現皖撫恩中丞亦據該縣禀報加札提學使詳細調查禀復核辦（周） 
[補錄湖紳爲海島案上浙撫禀湖州]  
　　爲領事判斷不公懇觀審之員照約辨駁將釀案之員弁先行參處事竊湖州府學與敎堂爭地一案本年二月十八十九二十二十一等日在駐杭美領事署質審經大公祖派委世道率同宗守觀審挈帶繙譯到堂所有領事判斷情形度已由世道等轉達憲聽此案若照前訂合同辦理湖人尙不滿意緣海島全地實有百餘畆而敎士契租僅四十八畆零照合同歸還之地約二十餘畆則尙有三十餘畆爲敎堂所侵佔是以前時許道旣訂合同湖人嘖有煩言欲將合同刪改經前撫憲派委宗守來湖會議各紳均主刪改之說相持數日始由職等熟商禀復易刪改之說爲商辦附件今去訂立合同之時已閱一年該領事係批准合同簽字之原人忽爾翻異實出情理之外應請迅飭觀審之人查照前次供詞將判語辨駁不認並曉以敎堂租地應以契據爲憑被告律師不肯將契據交原告律師核對顯係情虚多佔地畆如必欲將合同廢棄惟有派員會丈之一法無論訟至何處總以契據清丈爲斷茲就該領事所判可以加駁之處略加註語標明以備採擇再此案悉由朱丁史柳四人所釀成朱令懋清之違約出示朦詳抬賣丁令爕之未經查妥遽予蓋印且一任敎堂之　佔不加勘丈均屬荒謬絶倫咎無可辭而典史史悠斌千總柳壽春之串　　　扣尅地價尤爲貪汚卑鄙有玷官箴似應先正其罪以折拒　者之口　釀案之　弁尙予優容不加參處無怪領事以爲原告旣未指出縣官　權並處處藉口縣官出示縣官蓋印視爲一成不易之局查數年前　　遵化縣有盜賣旅地一案當時實將擅出圖片之族員先行參革治罪日後俄人亦卽還地領價蓋我旣持正辦理則彼自傭就範圍今此案延　幾及三年前撫憲雖有先清地址再論懲官之語迄未見諸施行現在　時愈久更變愈多懲官一層似不宜再緩是非剖白乃可以折洋人若長此因循是案何從議結伏乞明斷施行（台） 
本埠要聞 
[提右營又請爭還城濠公地]  
　　上海城濠公地經滬道禀准督撫改歸總工程局管理已疊誌前報茲悉提右營萬叅戎據守備千總禀稱城濠租界息向由營中收納每年約收洋三十元之譜本營陸汛一百四十二里有奇水陸兼防用費不少且護解命盜京餉等件均關緊要弁兵薪餉極微向均賴此挹注今一旦改歸工程局經管則本營各砃經費無著不免偏枯等語爰卽禀請提督劉軍門批准咨請江督蘇撫仍令照舊辦理以示體恤未識能邀允准否（返） 
[札飭派兵開淩河道]  
　　駐滬法總領事前擬代開羅家灣迤西至徐家匯金神父路一帶河道經滬道駁復札行總工程局自行籌欵挑浚等情已誌前報茲悉瑞觀察昨又札飭留　營四隊官袁副戎等迅卽派撥弁勇前往開挑以免外人再有藉口（便） 
 
 

Page 5

 
 
　　各種長袍料上市　市鏡面呢　賽鏡面呢　冲企頭呢每件洋六元六角三元二元各色平光厚呢後尺洋八角英界四川路六十八號公順堃記號啓 
　　衛生治病第一戒烟聖藥痛絶嗎啡永無他患 
　　暹邏大德通公司經理泰西頭等化學家 
　　賛君秘製善戒鴉片菩提水 
現在朝廷銳意維新以鴉片烟之毒害中國垂二百年故特限期禁絶我同胞凡沉溺其中者亦莫不思及早回頭脫離苦海無如思戒烟者雖多而戒烟之善法甚少市上懸壼賣藥人都以牟利爲宗旨所以嗎啡土皮白藥粉等之戒烟丸藥層見迭出矣服之者始則未嘗不能搪癮終必遺害無窮必致烟不斷而命先斷喪天昧理珠可痛恨本公司心存濟世久　美譽歷年所售之藥無不立奏奇效近又得泰西贊醫士指授一種自然斷癮之奇藥名菩提水其戒烟之法每日于過癮後照烟癮一錢用開水或茶冲服此藥水一錢多則照加一禮拜後即自然覺烟味漸談半月後烟即無味一月後雖日臥烟榻覺烟味臭難入口矣此水實有奪天地造化之奇爲尅伐鴉片烟之妙品行世以來屢試屢騐務望我吸烟之同胞注意此水不惟功能斷癮且能治戒烟後之遺精喘咳氣虛腰痛四肢無力飲食不香曁一切病症本公司設上海二馬路西鼎新里石庫門内每瓶洋一元每打洋十元 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（二）（續）]  
　　第十六條礦務委員應註明收禀日期次序礦務委員收到請領開礦執照之禀應當具禀人之面將收禀日期並案卷號數登入所備專記開礦執照之註册簿内並批於正副两禀之尾爲憑凡註册禀件必須確按收禀日期之次序登入册簿先後勿紊不得間留一行空白 
　　第十七條礦務委員不收同地未批之禀呈請開礦執照之禀旣收之後當礦務總局未經批發以前所有别人呈請開此礦地之禀槪不接收 
　　第十八條開礦次第如係壧人同時請領開礦執照所請或方形或角式皆在一地則按本附章第七條辦法參酌辦理 
　　第十九條測繪礦界之期限及其費用自禀領開礦執照呈讀註册之日起於十日内應由礦務委員飭派測繪委員照測繪所請礦界形式並繪界圖其礦界之界誌與周圍最少三百中尺内隣界均須標明圖内測繪費用由礦務委員估定由具禀人照付 
　　第二十條測繪委員呈報礦圖期限及禁止阻撓辦法礦務委員應准該測繪委員儘六十日内將所測繪之礦地圖式並所具之詳細說帖各備三分如期呈核並由委員給與該測委員文具一件　明倘有官已批准而該處民人有藉端阻撓該測繪委員礦塲所作工程者即當交地方官按律懲辦 
　　第二十一條測繪礦界定線法凡奉委測繪礦地之測繪委員當在礦地測量之時須定该礦邊界直線再由所定直線按准子午線以定角線 
　　第二十二條礦界標識法在地面分别礦界須按以下各節以界牌或界石爲標記（甲）所立界牌或界石旣經定爲礦界標記如礦界一日不改則此界牌界石一日不得移動（乙）所立之界牌或界石必須工作堅固並須隨時修理不得聽其毁壞（丙）所立界牌或界石之號碼及地位不論由何號界石以及前後所立者務須顯而易見石上務須刻有該礦商姓名並挨次號碼 
　　第二十三條測繪委員標定界誌辦法測繪委員應在地面標明竪立界誌之地位且須將所定之地位標繪圖内與說帖一併呈送 
　　第二十四條測繪委員圖說錯誤責任凡測繪委員所作工程所呈圖說報告如有錯誤均須擔承其責 
　　第二十五條開礦人宜恪守礦界凡領開礦執照之人係按礦照所載之地爲准不得增多减少設因測量不准或因誤竪界牌界石致與礦照不符須照更改若係有意朦混多佔地叚者議罰 
　　第二十六條礦務委員經理告發事件辦法請領開礦執照如有他人具禀不服應由礦務委員將具禀人之姓名及所以不服之故一面行知具禀請領開礦執照之人一面禀報總局 
　　第二十七條告發開礦人期限及其條欵如有與禀領開礦執照者因不服之故竟擬興訟須在該領照人禀批榜示之日起儘四個月内具禀申訴但其所以不服之故最少須有下開之一端方可准禀（一）有與業主不合（二）侵佔毗連方形角或礦界者三設有已領之地或全叚或一隅在其所請方形或角式礦界之内者（四）藉執照爲護符魚肉鄉民者（五）所領開礦執照與該地情形不合者（六）領執照之人不合礦商資格者（七）所領執照有第二十欵所開各弊者（八）領執照之人一切行事有故違此次定章者 
　　第二十八條礦務委員處置訟案權限除具禀人得悉之後自行來局請將原禀註銷外礦務委員應將其不服之禀留存局内即飭測繪委員前往該處考查該測繪委員查明禀復俟具呈圖說之時再行核奪 
　　第二十九條測繪委員處置訟案權限當測量礦界時或有人來與之爭論無論係領照之人或係已禀不服之人或係擬禀不服之人該測繪委員務須留心聽記祇可具詳細說帖呈遞礦務委員查核不可自爲評論未完 
内治部 
[蘇撫札飭嚴防會黨鎭江]  
　　蘇撫陳中丞以鎭郡地居江口會黨尤易濳蹤日前特札飭鎭道榮觀察以及府縣警務各各員飭於客棧寺院菴觀烟室加意搜查並令設立循環簿以備查核凡遇改服西裝者搜詰尤须嚴密云（射） 
[警察局擬添衛生委員湖南]  
　　常德警察局向來設有清道警兵八名大都有名無實日前該局總辦王翰靑禀商府尊張琛午太守擬增設衛生委員將工藝局所收各犯罰令每日掃街並責成清道兵管束日前己由張太守札委楊少尉志鈞到差辦事矣（敏） 
[咨取巡警清册鎭江]  
　　日前民政部咨行蘇撫飭將所屬開辦巡警章程及巡官姓名警捕額數常年經費等項開具清册咨送到部以憑查核等因茲悉陳中丞奉文後己於二十二日札行常鎭道通飭各屬遵照辦理矣（節） 
[大理院飭查命盜案件北京]  
　　大理院堂官沈子敦近日咨行各省督撫嚴飭府廳州縣將歷任未結命盜各案共有若干起詳細造册送部查核其已獲者按詳擬解未獲者勒限嚴拿不准遷延致滋拖累云（然） 
[蘇省定期抽收船捐蘇州]  
　　蘇藩陳伯平方伯近因舉辦新政欵項難籌與牙厘局督辦朱廉訪會議擬仿照松滬局抽收船捐祇在蘇屬首卡完納一次餘皆驗免業已詳奉兩院批飭擬章照行定期四月初一日開辦章程照錄如左 
　　一松滬局船捐章程每石捐錢十文十石起捐凡驗免卡捐各貨其船捐仍應翰納按照所裝担脚核實抽收不得稍有减折各口稅單盛行其水脚較多故各船樂於攬　應輸船捐每石捐錢二十文亦照担脚核收不得减折今蘇常鎭一體仿辦以昭平允一無論何項船隻運貨經過蘇常鎭各卡祇在首卡收船捐一道下卡憑票驗放不再重征藉示　他如由滬運蘇非經車坊即繞道同里由浙至蘇必經盛澤或涉太湖湖濱口門極多木　錫金宜荆之外盛澤同里亦有卡濱湖均以先經所轄之分卡爲首卡由江北南來不外下遊奔牛江陰海口四局亦以先經之卡爲首卡自錫運蘇在錫報完自蘇運錫在蘇完納若由常運鎭應在奔牛卡報完由常運蘇在錫金卡完納南渡等卡往來照此類推每月隨同貨捐解牙厘局兌收易銀解司濟用一各卡貨捐二十年來體恤商艱减爲五成抽收本應將所裝貨物担脚核實塡票五成收捐乃各卡均塡折實担數如裝貨百担祗作五十担塡票收捐以致過减之弊無從查軋今船捐祗收一次與貨捐逢卡報完者不同未便稍有减折此後捐票須按所裝担脚核實塡寫貨捐仍按减成抽收船捐十足收繳附塡貨捐票内俾便稽核凡上卡捐過貨船經過下卡如未完過船捐應即補收併於票内註明補收及何處運來以憑根究一定章上卡捐票下卡扣繳塡給倒換驗單所以杜種種弊混無如各卡日久玩生併不逐船倒換今船捐由首卡抽收餘卡驗免亟應重申舊章實行倒擔驗單凡遇貨船到卡如船捐已由上卡完過驗明担脚相符將票收回塡給驗單若須再經下卡卽將上卡驗單收回重塡倒換單給執每局中須倒換一次如蘇城捐票至錫金換回本境所轄之卡毋庸倒換以免瑣煩所有換回票單黏連該局所收之貨捐票根繳局核對　之每一票根如無船捐必有換回上卡捐票或驗單可據倘無倒換黏連即屬漏捐惟該卡是問各該司巡毋得借端侵漁上下其手敢蹈此弊立提究懲須知此次之補收船捐實出於不得已非爲該司巡闢生財之門各局員其加意查察焉（必） 
外交錄 
 
 

Page 11

 
 
[日俄在遠東之漁權]  
　　二十三日栢林電云日俄會議兩國在遠東所得捕魚權利之草約業已簽押譯字林報 
[日人注意吉長商業吉林]  
　　三井洋行日人近在吉林長春一帶經營商業備有資本五百萬兩已買長春商埠地皮五千畝其價每畆一百兩尙擬在吉林廣買地畆並攬辦電燈電話磚瓦自來水各項巨大之商業云（光） 
[日使就商東省事宜北京]  
　　駐京日本公使林權助日前往謁慶邸商議東三省商埠租界事宜並請轉玫東督徐世昌妥愼辦理以便劃歸日体之利益云（智） 
[鎭道與鐵路工師交涉鎭江]  
　　鎭關道榮星莊觀察前日電禀督撫略謂本月十一夜寗滬鐵路小工數十人各持器械撞人洋務局滋鬧並將局差李廷綑毆受傷經職道親往拿獲十六人發縣訊辦次晨巴工程師派人到局謂須將工頭等釋放方允醫治受傷之人十三日英領事來函據　程司面稱鐵路小工係追賊誤入局内請卽取保釋放職道以此案必須訊明重辦當卽駁復頃接總管理處施王兩道來電謂職道將此事與駐鎭英領事商辦有碍主權查小工係華人定章犯事應由華官訊辦英領事前此來函早己駁復何有與之商辦該工程司始而請將小丁等釋放繼又禀總管理處謂職道與英領事商辦此事不知其意之所在除電復總管理處外謹此電聞（知） 
[營口居民反對日人航業]  
　　近有日人議在遼河設立帆船會社營口居民謂此舉有損華商利益紛紛反對已具禀當道派員親往調處矣譯大阪朝日新聞（穎） 
軍事界 
[批示查禁私藏軍機之分别南京]  
　　統領淮北緝私水陸馬隊各營李定明日前禀請江督通飭淮揚徐海各府州縣示禁民家藏匿軍械以靖地方當奉批示云查居民私藏軍機本干例禁亟應嚴行申禁以期消患無形惟徐海各屬風氣素强界連東豫向爲匪徒出没之區持械搶刧之案時有所聞地方殷富紳商往往有零性槍械爲自衛身家之計若一律嚴查差役營勇必致藉端訛詐是匪徒之槍械未必盡能查獲而地方殷富先已擾累不堪應候通飭淮揚徐海各屬嗣後凡有藏匿軍械及私造鎗砲通藞漁利情事一經查明定卽從嚴懲辦其殷富紳商僅存數件爲保衛室家之用仍不准差役營勇藉詞訛索以免紛擾（誥） 
[咨請借欵辦理巡警安慶]  
　　壽州鎭總兵陶鎭軍現奉江督札飭開辦巡警學堂挑選兵丁入堂肄業惟以經費支絀籌措爲難因特備文咨明皖撫請將巡防各營旗截曠項下所存銀兩暫行挪用俟籌有的欵再行歸還（化） 
[徐統制預備校閱新軍鎭江]  
　　陸軍部現擬奏派知兵大員校閱南洋第九鎭新軍操演因此統制官徐紹楨軍門先於日内蒞鎭查察三　五標第一營内外塲功課以爲將來校閱之預備（下） 
[咨催旗營廣設小學北京]  
　　前陸軍部以各省旗營腐敗不堪欲求整頓必須先立小學因卽通咨各簱營查明己設者若干未設者若干詳晰報部以便核辦現據陸續覆到所設小學不過十分之二因於日前具奏請飭下各省旗營一律趕速推廣小學耤資整頓（金） 
敎育誌 
[新羣書社添設小學鎭江]  
　　鎭郡新羣書社係成君永年所創開辦以來頗著成效近復聨合同志議於該社内添設小學堂一所以期敎育普及云（退） 
[鎭郡中學堂定期開運動會鎭江]  
　　鎭江府中學堂定於三月二十入日開運動大會先期分送入場劵邀請各學堂學生届時參觀聞師範學堂及承志高等學堂亦議擇期舉行云（又） 
[學部通飭畫一校服北京]  
　　學部以各學堂上堂授課學生多著操衣實與中國禮俗不合擬仿日本辦法定一且之制作爲校服卽行通飭各省遵照除體操外皆著校服其髮辮仍須按照舊制下垂不得盤結操帽之中致失體統（金） 
[批查學員歛費私吞湖南]  
　　常德陳聚奎日前禀控西路學務處戴某歛費私吞等情茲奉張琛午太守批示云西路學務處業已奉文裁撤據禀戴姓歛費私吞各節如果屬實卽應澈底根究候行文武陵縣查核辦理（私） 
[常德學界對於武陵縣之公憤湖南]  
　　武陵縣師範生劉魏兩君在該縣五村障地方池塘寺内開辦初等小學堂一區於十月甫經開學不料二十八日有鄉民劉尙九及張某邀集多人將該學堂器物盡行打毁時該堂何敎習正在講堂授課見衆勢洶湧隨卽出堂逃避失足陷泥淖中爲劉尙九等追及褫其衣服以火焚之乂將劉某捆縛逼書永不興學字據復鬨至魏家將其房屋拆毁搶刦衣服器具約值千餘金比經魏等赴武陵縣禀報縣主廖子才大令諭委該處鄉董鱬樸朱光表查明禀復旋經兩紳據實禀呈詎廖大令於本月初七日提訊時僅斷令劉尙九賠錢三百五十串文以三百串賠修魏姓房屋五十串爲賠償該學堂所毁器物之費並諭以此項賠欵無庸鄉民繳出卽將池塘寺廟産變賣作抵不責劉尙九之毆學劫物反責劉某及何敎習之辦理不善並飭將該學堂暫行停辦俟秋痱另委妥人接理云云於是學界中人咸抱不平紛紛建議於初九日邀合常郡學界齊集火星池廟内開會演　擬與廖大令判决是非以申公理而維學務云（敏） 
[師範學堂添設備補科蘇州]  
　　蘇省師範學堂此次錄取之新生已於上月十九日一律上課現有常州馬翰等五生因事遲到禀請監督補收監督以新生上課已逾匝月若准插入程度未免參差因擬另添備補科一班（又名走讀科）計五十人俟速成簡易等科遇有額出卽將該班學生充補惟校舍狹隘須另覔寄宿所一區聞該監督現己籌備一切矣（於） 
 
 

Page 12

 
 
實業類 
[輪船生息之蕭索營口]  
　　營口訪函云今年營口商務異常蕭索由上海直放之輪船春初猶有數艘今則南貨军襁旣因大虧血本商家相率裹足輪船遂亦無貨可裝搭客亦寥寥無幾自上海開放來營之船勢非轉過烟台天津等埠抖攬貨色招徠搭客不足支持由營開行者亦然今盧州輪己經開行愛仁日内亦將出口不知何日再有進口也（仕） 
[奏請招股開辦商埠吉林]  
　　吉林將軍達桂近日奏稱吉林長春哈爾濱三處同時開闢商埠欵項難籌擬請招集股銀五十萬元以便開辦聞部議已有允准之意（玉） 
[禀請開設日新釘廠安慶]  
　　日前職商殷馥庭彭選靑等擬創日新造釘廠爲挽回利權之詳現已購定機器在東門外課桑園内設廠開辦業經造具樣釘禀呈商務局請轉咨商部立案以便頒發執照云政 
[咨行股東控告行商禀稿廣東]  
　　日前粤督咨行鐵路公司畧謂准郵傳部咨開據粤路股商陳大年等百餘人禀稱路棍假託行商挾制把持始終違抗懇請轉咨粤督擇尤嚴懲等情到部查該商等所禀是否屬實本部碍難遽斷相應抄黏原禀咨行貴督請煩酌核辦理黏禀一紙等因到本部堂准此合就檄行該公司秉公辦理勿任滋事致干未便云云原禀附錄於下具禀路股商陳大年等禀爲假託行商挾制把持始終違抗懇請轉咨粤督擇尤嚴懲事竊廣東粤漢鐵路奏歸商辦訂章招股純爲法律上勞業公司當時九善堂七十二行或曾爲代理收銀或佔有多少股份皆無盤踞股欵把持路事之權利今九善堂七十二行中之壞人籍名竊踞巳成尾大不掉之勢其違章背律舞弊營私更僕難數股商出而紏正所有稽查提放各事宜並港商陳賡虞等股份雖迭經禀奉鈞部藍農工商部督憲局核准飭令遵照而該棍違抗如故且誣造註銷陳楊股份案據以七十二行爲名藉詞挾制阻抗不認商等歷觀其瞞禀鈞部並禀各憲出正名者不過三數人其餘皆用某堂某行字樣又所列亦全非七十二行且多有自行檢舉者則其借名違抗實在之情形已不言而喩况七十二行與鐵路有何干涉股東要提銀七十二行竟有權以阻之耶如七十二行皆是股東凡禀官申理等事亦宜出股東名字方合商律現公司腐敗己極被控多案法官正在調查乃竟冒七十二行統名出而阻撓胆敢顯抗鈞部商部並抗督憲是直拒官非拒股東也天下豈有如是之政體耶縱使七十二行皆股東然旣有一股東控官准理自當靜候查辦何得胡鬧至此試問該棍所據何示何律耶棍等又冒稱股銀爲七十二行分任究由　時具結所謂分任者每行分任幾何如有意外是否由各行公所塡還抑由該行各店承還烙行公所是否有實業可抵將來派還烙店是否肯簽名蓋章具結存案查從前剛故相蒞粤加稅免厘一案准由行商推岑敬輿辦理時七十坥行商不久卽背前議卒至鉅款無著岑亦遠竄而死可知七十二行實如散沙一盤未事則異常浮動及至有事責以担認又互相推諉其不足靠如此今棍等尤借其名以挾制官長挾制股東倘不懲辦一二任其狂吠可慮孰甚若謂放出之銀皆爲七十二行中店戶所用故七十二行任之豈有七十二行中僅有數行用銀而責七十二行分任其責者然則七十二行乃爲用銀之家銀主爲公司之股東事關提銀正與用銀者有干例當廻避何以銀主要起回銀而用銀　力抗不交且明目張胆日與銀主爲難造謠生事屢形公牘以求必勝雖有法官維持數月不能喩令服從此等野蠻實與亂民無異非一面明白開示一面擇尤嚴懲不足以儆刁風而維路政商等爲大局起見不揣冒昧謹將路棍實在違抗情形瀆陳憲聽伏乞迅賜察核轉咨粤督切實懲辦實爲公便（爲） 
瑣事欄 
[鹽梟槍斃艙長松江]  
　　前鹽捕中營管帶張和興禀報松府略謂據右領哨耿清池禀稱本月十九夜四更帶巡船四號在金邑泖港地方突遇大幫梟船迎面駛來艙長趙有德止欲上前查問小腹突中鎗彈登時殞命勇丁等遂卽開鎗當塲擊斃梟目吳君明又名吳三一名腰朿九龍帶有九响後膛鎗子數十顆餘黨逃遁隨獲鹽船兩隻二十日晨卽傳該處地保看守梟屍當時鄉人聚觀咸言死者確係巢湖幇頭目時尙有其胞兄吳君謨及吳小麻子在場除移縣請驗外應請通飭查拿吳君謨吳小麻子及飲黨務獲究辦以遏梟燄（此） 
[鎭道捐廉創設醫院鎭江]  
　　鎭道榮觀察擬捐廉俸創設醫院爲改良醫學之計日前與各紳董籌定常年經費洋五千元並議將夏間應設都天行宫施醫局之經費提撥備用業己禀詳省憲核示矣（數） 
[聘楊晟爲洋務顧問官廣東]  
　　前任德國欽使楊晟現因丁憂在籍粤督周玉帥擬聘爲洋務顧問官每月致送修金一千元（新） 
[魯撫遊歷靑島紀事山東]  
　　魯撫楊蓮帥赴靑島遊歷等情已紀前報現悉十九日下午膠督特派水師部參議員都司繙譯官前往滄口迎候五點二刻撫帥乘專車抵靑膠督都大臣率隨員親至車站迎接時軍樂隊演中國歌膠督與撫帥並乘馬車前往三江會館駐轅二十日晚膠督宴撫帥於西館宴畢撫師又移節謙順銀號二十一日上午同膠督到船塢製造廠行落成禮又到江皖蘇浙會館行落成禮二十二晨閱看火車棧機器房晚八點鐘靑島德商又備席大飯店撫帥偕隨員十四人膠督偕水帥提督及華商代表皆與宴二十三日啓節（新） 
[請留巡警局員安慶]  
　　蕪湖巡警局員黄道家煒前經皖撫調省改委馮道咏蘅前往接辦現蕪邑商學兩界以黄道在蕪辦理巡警頗有政聲因於日前聨名禀懇皖撫請予留辦未識恩新帥予批准否（化） 
[遞解難民到漢漢口]  
　　山東近州地方因兇年飢饉貧民成羣結隊散往各處求食昨日湖南長善兩首縣遞解該處難民高連周等二十四名到漢卽由夏口廳簽派幹差解送回籍以免滋事（曰） 
[戒烟分局舉定總理鎭江]  
　　鎭郡西門内戒烟分局日昨議公推何恩浩明經爲總理現常鎭道榮觀察已發照會屬其實心勸戒母稍諉卸云（下） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（念二）]  
　　侍者怫然辯曰。嘻我豈僞言者。彼昨日先至此。曾向我店主告貸。我店主弗能應。遂至近李之開㕶脫村。貸諸他友。此彼臨行時所自言者。又安得悞耶。余曰。彼何以竟夕不歸曰。此去途中頗荒僻。彼去時。天近黑。歸時必遲。或彼巳貸得多金。以途中不便。故以今晨黎明時歸耳。余曰。誠然耶。然則彼或已貸得多金矣曰。此我不敢决。彼今晨歸。怱怱自門外過。未與我交一言。但我見彼欣欣有喜色。狀頗自得。且手携一極精致之皮鞄。此皮鞄非彼所素有。以我臆測。或彼已告貸得金。故假友人之皮鞄以携歸耳。余仍若漠不經意者淡然問曰。此皮鞄何若。曷爲知非彼所有耶。侍者。此時亦頗有興會。若甚樂道之者曰。彼去時。我固見之。徒手而行。初未嘗携一物也。且此皮鞄小而精致。長約九寸許。色深黄而新。而赫迭常用之皮鞄。則大而敝黑。我固嘗識之矣　侍者語畢余漫應曰唯。所言甚確。汝誠精細人也。今我酒適罄。盍爲我添酒。並具食。侍者遵諾而去。 
　　侍者旣去。余洗盞更酌。斯時心中。誠有非常愉快者。蓋侍者所言。與斯案歷歷印證。不啻爲赫迭代書一罪狀。昨彼天黑而出。天明而歸。而斯案各節。適在。夜分至天明之間。以時間計。不爽毫髮。可證一。彼目言至近李之開㕶脫村。而由此往開㕶　脫。適酸來爲必經之道。是可决昨彼之必至酸來。可證二。去時徒手。歸時卽携此皮鞄。是可決皮鞄之必非彼有。可證三其皮鞄之大小形式。與彼自有者不同。而適與弗雷所述者。一一吻合。可證四。且彼以亟欲得金之故。而往告貸。或忿彼女主之弗應。且憶及夙仇也。遂殺之。殺之而火其室。而刼其財而又不足。并取簿以紿其存金此亦情勢中相迫而及之事揆諸情理。不得謂爲過擬之詞。 
國外新聞 
[摩洛哥土人戕害法醫士交涉近聞]  
　　二十四日倫敦電云摩洛哥國瑪勒克虚地方（卽西三月十九號法國醫生毛家孟被戕之處）之居民宣佈摩洛哥國君釋放刺害法醫生之兇手並令瑪勒克虚地方巡撫復職查該巡撫曾　照法國之要求業已解職也 
[美國大博覽會舉行賽舟]  
　　二十四日倫敦電云美國傑孟思城開大博覽會會中舉行賽舟以英國軍艦水手爲勝 
[日俄訂約]  
　　二十四日倫敦電云俄京消息日俄兩國所訂漁業條約業已簽押 
[瑞典東亞公司之雄圖]  
　　二十四日倫敦電云瑞典東亞公司備集資本英金三十三萬七千磅並得國家補助興辦遠東航業並經營商務實業與丹國東亞公司合辦云 
[英艦迎候日本專使]  
　　二十四日倫敦電云英國戰艦印度司丹號勃列顚號（各載重一萬六千三百五十墩）巳駛抵圖浮海峽迎迓日本專使伏見宫親王 
[俄國革命風潮]  
　　日本郵信報載倫敦電云俄國陸軍又有革命之意華騷兵士有因與革命黨聨命而被捕各將校亦有奉行解職者俄國克倫斯德海口司令官因砲台兵士有可疑情事嚴加查察 
[暹羅君主游歷]  
　　西四月二十九號倫敦電云暹羅國君主己抵意大利譯字林報 
本埠新聞 
[撫批槍斃西捕案犯提道審訊]  
　　節制太湖水師各軍歐陽成祥前將拘獲槍斃西捕案犯情形禀知蘇撫茲奉批示云據禀上海租界泳康烟紙店被刦並梒斃西捕案内兇盜劉阿三王夢利二名業經購覔眼線設中偵緝在於虹口拿獲起有原贓該副將迭獲票犯緝捕勤能洵堪嘉尙劉阿三等二犯旣據解交英捕房收審候札飭按察司飛移上海道速提該犯劉阿三等到道審訊明確錄取切供禀請嚴辦（具） 
[勸學所函復提取茶捐事]  
　　上海勸學所以抽取茶捐曾經總工程局函詢情形當卽備函照復略謂大函并水爐公學禀稿均悉查茶捐每碗一文如水爐不賣碗茶斷無另勒捐欵之理如賣碗茶自當一律收取以免兩歧豈能率請豁免此捐於上年夏秋間奉縣示諭遲至九月開辦該公學至本年始行發起乃指此捐爲阻撓公學而起顚倒可笑且上年該業繳捐踴躍敝所方喜其明理守法勝於各茶館豈可聽唆中變下喬入谷耶至於捐辦公學出自該同業熱心甚可嘉尙而碗捐出自茶客該業不過代收之勞並無重疊擔捐之事未便藉口且該業旣設公學當知學堂科目修身居首修身要義忠信爲先且禀中十人爲該業代表當先以忠信爲同業表率使該業立於各業中有肫誠樸實之特色衆皆敬重雖曰未學吾必謂之學矣若以狡詐相尙甚至面謊不慚以此興學試問所學何事忠信之人乃可學禮吾願興學者之先求其本也朱董係縣尊所委託周阿二係朱董所雇用禀詞輒加罵詈雖牒訴陋習沿而未削亦載筆者之程度使然貴總工程局若將此等陋處指出申飭矯正未始非社會敎育之一助再禀内稱同業皆粗夫其子弟又衣衫不整雖至官立學校讀書自慚貧窶無人引進云云在措詞之意不過略述議立學堂之緣起而敝所讀此數語不能不引爲勸學之疚務求貴總工程局代爲切託經徐杜潘馮　傅曹諸人將此項子弟姓名年歲住址并曾否上學詳細章程開單送至敝所以便逐漸想法安插是所至禱蓋該業雖立公學恐相距太遠者就學仍有不便云云（泳） 
 
 

Page 19

 
 
[約翰書院又擬大興土木]  
　　萬航渡約翰書院近擬在河東租地三十餘畝建造房屋俾得出租并擬於該處建造橋梁一座以便行人緣該處係在公共租界之外故由該書院牧師禀陳美總領事羅君於前日函請滬道核示一俟函復允准卽當工作起造云（盧） 
[禀請嚴究僞造彩票]  
　　杭州經售江南公益彩票分局於本月十一日忽有劉芝生手持中彩八字藍字號副票投局兌領彩洋當經該分局察出係屬僞票將劉拘送錢塘縣蘇大令訊辦一面電致上海總局查核現總經理朱烱以此事關係重太亟應根究爰於前日禀陳滬道請爲轉移杭嘉湖道札飭該縣提訊劉芝生根究此票係何人僞造此外有無别號僞票朦領彩洋情事查訊明確從重究辦（速） 
[縣令騐屍]  
　　前日金利源碼頭六號棧房内有年約三十許之無名男子自縊身死報由上海縣李大令蒞騐委係自縊致斃即飭善堂棺殮發壇掩埋（舟） 
[賊犯瘦死]  
　　禁押老閘捕房賊犯周福生前因患病送往工部局病房醫治無効於前日身死當由捕頭飭令二圖地保報由保安善堂棺殮厝壇列號待認（根） 
[請派巡士彈壓糶米]  
　　總工程局前在城内蓬萊路公益會門首分設平價糶米處自本月十一日開辦由會董蔡山泉君親自監察定價每升售錢六十九文自一升起至一斗止現因貧民來糶日衆蔡君恐人多肇事轉請西區副巡官朱峒仙二尹派撥巡士三人前來彈壓以免滋事（軌） 
 
[准予立案]  
　　郁巽泉朦控伊弟郁鸆　濂掯匿單據向理不睬呈求立案等情曾邀王前縣批准在案詎近爲伊弟熙濂所知以兄不應揑砌情詞投縣朦請故前日復赴道轅上控茲奉瑞觀察批示准予立案（車） 
 
[盜犯解縣]  
　　公共公廨昨日派差押解盜犯何學六張尙甫劉祥周三周其昌等五名到縣奉李大令諭飭押候訊究（疏 
[總工程局批示]  
　　商人羅久澄禀批示一道畧謂新北門外吊橋堍東西南三面向有之房屋於街道河道均有窒碍己屬不應今該商禀請於吊橋南堍靠東公地一條添蓋房屋截去橋欄五尺河中加搭水閣等情尙復成何事體無論捐欵多寡斷難照准（永） 
[投請協探提贓]  
　　法捕房昨飭探携竊賊照片一帋投總工程局請派探至泰隆押店吊取布衣贓物局董准予派探協吊歸案辦理（譽） 
[逃妓送局]  
　　昨有小東門外某花烟間烟妓許氏潛逃至南市生義碼頭狀似瘋癲經巡士解避禀報命暫押候訊（夙） 
[西商春賽二誌]  
　　昨日爲寓滬西商第二次賽馬之期計共賽十次茲將優勝者序列于後第一次七馬克明代白褚灰馬强生代怡和黄馬同勝第二次十六馬克明代白褚黄馬勝第三次十一馬海四代才生黄馬勝第四次九馬唐生代怡和灰馬勝第五次十六馬天津客代德太白馬勝第六次欠馬海四代排夫灰馬勝第七次廿三馬小白格爾代禮和洋行白馬勝第八次十馬海四代晉隆洋行黑馬勝第九次十六馬强生代怡和洋行灰馬勝第十次十九馬克明代白褚灰馬勝（車） 
訟案 
[上海縣案]  
　　英公廨片送盜犯林德興陳德發周錦新並腰刀一柄元藍縐紗兩叚到縣當經襄讞洪明府訊咗據廿四保廿一圖地保蔡云　供廿二夜居民陶生發家　搶經公堂　獲三犯陶妻金氏往認贓盜無訛陶生發供是夜不在家中陶金氏供廿二夜擁進盜匪二三十人搶去衣物銀洋已獲三盜婦人認明無訛元縐藍縐實是失贓訊之三盜初俱不認明府命金氏指証氏指林德興執腰刀架在婦人頸内陳德發舉洋鎗對准婦人面門　禁聲喊周錦新執蔴繩梱紮婦人手足明府遂喝將林鞭背二日下掌頰一百下陳鞭背三日下各跪鉄鏈周亦鞭背二百下始據林供由老王紏往浦東夥竊在坟叢中會齊十餘人餘仍支吾大令判三犯釘鐐收押候再復審○毆傷馮炳炳身互案犯由英廨片送六人到縣訊究馬文忠韓國忠張金山朱桂點同供雖與馮炳炳同爲鋸匠小的均未行　邊再香供馮炳炳在作塲與小的爭一木料伊將木棍毆擊小的奪棍還擊失手致斃邊阿四供詞支吾明府喝令鞭背二百下始認毆擊不知姓名二人明府判再　釘鐐收禁阿四朱桂點還押餘覓妥保省釋○犯命案之小炳泉王增寳盜夥吳四寳兪金亭上憲訪拿之潘其祥同在押所吵　亙打亦經明府訊據小炳泉等咸稱潘其祥勒索肇釁明府判　炳泉土增寶　責二百板潘其祥責二百五十板吳寶山鞭背一百下仍　還押（車） 
[總工程局紀事]  
　　馬金生在公義碼頭突被匪人劉金生黄家　王鴻喜等　去所携衣包由巡士拘獲解局陳叅軍訊之劉黄支吾不認王供由北市經過並未同搶官判劉戒責四百下黄責二百下與王一併押候復究衣包給馬具領○楊丹霞　閔行小輪查得同舟有金東昌將生女小妹來滬價賣於妓院當即將東昌及伊子金生妻弟顧洪來一併　局已誌昨報茲奉陳參軍研訊小妹供父親商同朱瞎子等欲將女子賣於妓院今願同勇父顧洪來回家住在姨夫處叅軍准交顧領回金等斤退○南區送嚴朱氏招留唐沈氏領來湖北女郎張氏一案陳叅軍訊據張供同姊逃荒至滬爲周姓車夫所誘轉輾寄　至朱氏處官判唐沈氏重責一百下交地甲看管嚴朱氏責五十下一併交保限交周姓復訊（永） 
[公共公廨早堂案]  
　　盜犯周紀昌周三劉祥何學羅張長甫等前山江北趁艒艒船來滬强刦某姓家田單等物船泊新閘爲包探徐阿華偵知禀明捕頭派　　探將周等拿獲抄出手搶一支田單十三紙當將人贓於昨日一併解究關太守商之美　副領事以該盜等犯事在租界以外判一併押送上海縣訊辦投案之見証顧昌喜自行投縣備質其盜解並該盜妻妇周金氏等六名暫送棲流所留養俟縣訊　○盤記棧貨客秦次熙在棧失竊茶葉等貨疑經管之茶房陸寶成所竊報捕解究盤記東家搜供該茶房責無旁貸且是日並無外人入内請究太守判押限七天交物如違未便○紹興入吳匯山以僞票向鴻昌洋人騙取六飧磁盆等物經洋人查悉報捕解案奉中西官訊判押限七天繳　各情已詳前報昨已逾期由捕解追太守以原告代求交保　貨准如所請判交妥保限十四天繳貨如　押追○捕解邱元吉快馬違章　將保洋三十元充公○又解妓女藍橋别墅快馬違章判罰洋三十元○李順鳳酒醉行經雲南路向婦人尤陳氏任意調笑口角之下經捕　打　違章於昨解究判李罰洋二十元氏省釋○李桂生向　和尙追索鐵鑽口角之下周即　扞毁玻璃　等物報捕解究太守以事屬細微判李交保候訊○陳阿才竊取文才家衣物　押改良所三月○山東四川南京漢　四帮商號正租　　記恆興瑞和聚等以　十林收買　　毛皮在平和洋行内拿獲究辦等情迭詳本報昨日正祥同等將　請　充江北淮徐海急賑銀七百八十七兩零呈繳公堂奉關奉守商之美白副領事判即刻禀送商　太臣吕欽憲處彙解（泉） 
[法租界公堂案]  
　　袁潤　短交杜嗚　被騙担保銀两一案昨日交銀一百两餘求寬限讞員陳明府以三月份尙少文四十两此次三月份應交銀一百三十两爲期已迫須即措交仍著原保人銀並保陳友連附退欠款另再訊核○施光裕欠揚煥章銀五百两被控保出屢傳不到昨由保人將施妻何氏交案請示判押候交夫到案訊追○匪徒范阿德計誘徐甫賭錢繼又搶洋三元報捕拘究明府以徐不　與賭致取　戾判罰洋三　范押候補提同黨併辦○某氏婦在　爲陳阿毛張和尙王根生搶去金飾報捕拘訊原告因事不到判徐枷一月押二月王張各押一月○日前有某制軍慕府　碼頭爲小車未張渭發搬失行李衣箱送捕解訊張供實係寃誣判交保查核○朱榮生錢阿萬两馬夫因　章　　疾駛由捕解究判各罰洋十元○謝阿根　案判罰洋两元在押日久無力遵繳解案請示判令開釋（舟） 
 
 

Page 20

 
 
[美租界捕房事]  
　　貝來勛投捕房報稱行經西華得路被流氓多人搶去銀表並英洋三元請飭探緝究捕頭准之○小孩陸阿根被張阿坤塌車碾傷足骨等情己誌昨報昨日塌車行主姜金川投捕房聲稱自願給資養傷求請免究捕頭當傳孩父陸寶林照收完事○王姓孩子在途拾得銀行支票一張訴由巡捕導入捕房捕頭著留下候認○包車夫王阿三在百老匯路違章攬客由捕拘入押候送究○瘋婦吳小林昨在北四川路胡鬧由捕拘入捕房飭轉送公廨案插（西） 
來件 
[世界政政治與宗敎敎化及商界之關係（續）]  
　　美總統羅斯福君因我儕凟求故於千九百零六年電致白勒色會宣言美政府及兆民咸欲文明各邦俱禁銷鴉片與酒與未開化之國並致電與英政府論及無論列强在與不在斯會者應協表同情因此英政府近將此事甚屬注意而宣議之但於六年前曾經致電英政府因有巴爾戰事未嘗成議可謂世界之不幸也矣若此次英政府再不之納則世界更不幸矣我因此事已在英國各大城演說者以期有與我同情之人耳並贊成美總統羅君之嘉意我兩次至堪乃大一次至奥洲及印度等處亦爲此事始末奔波一載我意中之要求須期文明各邦竭其之能力推其之權限而禁售鴉片及酒與未開化之國如美人與堪乃大之禁其土人煙酒者然譬喩英國之在非洲屬地及各島屬禁酒嗎啡及他種有害衛生之物者豈非與敎化中無碍進步也但於非洲西界雖有英屬地然與法德葡各屬地相連彼此權限有關未能暢禁祇得加重於稅則耳較他物由國家大車運往内地多納三之一然貨物中仍以酒爲大種也此稅卽如中國所納之鴉片稅無二故非洲之酒稅洵如他國所有之弊病者然但五洲各國不能將酒一律禁止其故在不能採擇英國及堪乃大之得其良策禁其土人之酒也然英美二國設如建旗創議辦法則何期此事之成耶在克勞夫君聚會之末議定公禀各國政府幸皆允可美人之在會者有十九萬已由代表人署名於份此事前克君之在英時亦經英人許諾實意加入故請各文明國創立條約無論何處一律禁止賣鴉片及酒與未開化之國是以日政府聽聞之餘卽飭該國公使到會調查規則即由會中彭福來司君將規則寄與日本侯爵哥摩竦君故日本之外務省大臣亦表同情而嘉納之惟屇時因與俄交戰致事維谷然已在許可之中矣顧此事之進步非萬國改良會分頭運動何由得此由是觀之中國之鴉片可保禁絶也其功在美國敎會及商界之公禀邀蒙羅總統俯納而照會英政府嗣後中國多數人民亦可拔出於困乏之中且羅總統亦經躬親與克君云及將與英日共相提議禁止鴉片之問題克君已得中日駐美兩公使之謝函蓋因克君在美國各處熱誠論及中日之將來克君與其夫人梅小姐及李泰君曾著一書專論鴉片嗎啡及酒各種之流害惟中國日本印度三國更爲注意克君尙有顯其熱誠之證據卽如其在會中所擬之十二規則其言槪與美人之禁止中日二國人民隸其民籍及遊歷等事大有匹敵之意焉 
　　凡有熱誠於此事而與克君同表其情者可由上海美華書館圖達可耳通信 
　　嘉定西門外一帶網船搶劫商船之事時有所聞安亭譚某在靑邑重古鎭開設米行近日裝米往嘉糶售回轉時行經方泰停泊鎭十三更時突有盜匪十數人駕駛漁船持械躍入商船搖出里　之渚涇口將所糶米洋及衣被飽掠一空而去事後禀報縣令勘騐飭捕詎漁戶戴某分贓庇護未能破護譚某屢請嚴緝而捕役等畏戴某之聲勢任獲一犯指爲竊賊而眞盜仍逍遙事外噫該鎭離城咫尺漁船胆敢爲盜殊屬日無法紀若不切實懲辦何以安商旅而遏亂萌深盼賢有司嚴爲跴緝無任漏網則商界幸甚地方幸甚重古鎭米業公啓 
振務 
[南會經收徐淮海等水災賑欵第二十一次清單]  
　　南方報館解到　益豐交來助徐海賑捐花戶一册共計二千四百八十九元小洋三百六十七元五角三分大事銅洋十四元同文滬報經募十三戶龍洋四十元英洋八十元糙啞洋三元劉河分會來益泰康四元恆順義三元又銅洋三元心心氏求合室平安洋五十元方許氏老太太洋二十元三月十六日美華南號按雙提小洋一百七十四角美華老號鞋莊小洋二十角正合亟登報以揚仁風 
[留日淮安府同鄉會經收江北義賑第一次清單]  
　　饒鳳琯黄增延饒鳳璪向天鐘張元博王叔魯卓叔勤（以上各捐十元）羅詩璜任誠王渾孚包允恭曹作弼王家梗萬寳成高如灃周賡元羅邦俊（以上各捐五元）任鈺岑龔福燾謝遠涵湖北政治編輯社孟遇文（以上各捐四元）沈周三元六角邢　初三元四角潘丹仲胡雲孫（以上各捐三元三角）楊守康田樹梫許達夫后大經續思文湯允中王紹曾莊陔蘭（以上各捐三元）李鳴謙二元六角王屏華仇鰲歐陽景東張仁普吳肇嘉商衍鎏華焯宋名璋吳孫憲駱成驪舒偉俊朱元樹岑光樾陳昌東周之楨翁純義陳培錕劉春　徐毓蘅易海濤何宗瀚郭壽清范炳勛楊泰階張晴閣沈商耆王醉芸姚　華陳國祥周大烈許業笏唐尙光（以上各捐二元）彭應時楊文洵黄家鈺印煥門程振湘沈揚李湛田張國溶徐　初柴守愚黄右昌譚毅公單先緒虞廷愷張智遠錢學坤沈頌康李翹　曹廣涵李克　鄭芳曹任嘉邱鴻遹何芝雲饒漢祥甘鵬雲馬恩溙薛良沈光廷林珙陳藻錢玉如何慶頤徐金熊周大毅李鍾祥劉遠孫王槱周大　陸家鼎王梓才陳彭海周濟安萬珙張則川　秉文方佐　曾蹇黄炳琳鄒如圭朱景昌陶鞠通李漢徐夢蘭揚毓泗夏道　湯　龍景潤李林　文連李拱辰余若瑔林覲光陳昌道李繼璋朱點衣張啓藩黄璋陽炯李芳張子　　仁愈鄭思曾謝鍾靈李儻王國輔魏祖梁袁瑩黄鴻翔周詒柯牟家　韓蘇劉鎔李迪瑚馬齡昌李繼楨蕭湘何養模余延澤李慶萊李棟臣舒俾衡李儀吉栗戡時李佐庭蒙　榮張中立蘇紹章程作霖張復旦徐新煇劉傳福王環溪李仙洲廖良夫方仁元祝開元黄烈侯盧弼聶登期王黻煒阮　言蘇履潔邵心箴李繼興凌贈蓀趙世琛李祝廷楊光燦何治元顔楷沈潤琴陳道華黎湛枝彭守正沈懐仲余長驥羅天爵蕭道南區大原李繼　譚夔颺李鎭坤陳崇基范賢方劉瀛趙孟剛胡昌煥王鑒瀛范桂鄂周鳴儀王人驥熊崇煦　閎世雷洊修周樾陳姨功沈鍾仁楊安社傅良弼燕世奇（以上各捐一元）巴忠祥（六角）柳景元陳選庠洪紹芳胡遇璜林　周鍾岳蔡安邦廖希賢王紹英莫永貞李肇甫汪長祿黄識雷震王道昌吳炳憐陳少　王偉王經佐楊振清李松五王天爵沈孝侯陳伯熙錢應清王舜臣沙曾治陳季衡陳季英姜元眞章光昭許成材兪道喧宋伯芳揚銘　因鼎新莊浩張鼎銘劉春瑩張國鈞趙康楊冠春朱鴻鐸陳公超胡祥林鈕家　談誼孫無名氏章忍冷冰炎凉施楚白張瑞書陳廕田郁趣平席菊孫施恩　沈起周揚菊英田履廷張　逵錫寳松林叚世垣沈友蘭孫毅人許卓然茅大鍾任承沅高世桐柳乙靑（以上各捐五角）李家祥陳小樹李王三方印生（以上各捐三角）多伯愚孟昭常謝存致佑傅寳山侯蔭壽（以上各捐二角）尙志孝友李昱李則昂王世德李勤李儉（以上各捐一角談光曾談肖曾（以上各捐二角五分）馬爲瓏捐書售價五十七元整以上總計共捐日幣四百九十一元九角再者此次匆付報端恐不免有遺漏之處兼因本會捐冊佚失數卷如諸大善士巳經捐助而台銜未列此中者謂將經手人姓氏及捐欵通知敝會以便　查容再續登 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（七續）]  
　　（庚）雜質製品。何謂雜質。卽非絲棉蔴等質也。此品惟中國有之。出自北地及濟南。名爲繭綢。係用天蠶絲織成者。按天蠶。卽毛蟲類。生於桑樹及各種樹間。無須人養。彼自能長大。作繭吐絲焉。絲性粗礪不堪。 
故織物亦難光結。欲設法改良。實屬難事。蓋彼之粗礪係出天生。現時該種野絲。亦間有出洋者。至於繭綢之功用拯廣。各處鄉村每喜用之。因其耐久故也。（外洋之像皮衣等亦屬雜質品） 
　　（辛）蔴製品。是品爲　中國製衣品中之上上者。如都羅蔴及夏布等均是也。外洋經營吾國商業。可謂絶盡。惟是品尙未削奪。而吾國是品遂得以屹然不動也。但外洋亦已思得抵制法矣。如于洋紗研究日精。卽所以敗壞是品之政策也。吾人其注意之。茲先將都羅蔴。及夏布之出處並功用詳言之。 
　　（辛之一）都羅蔴。出自廣東。性較夏布鬆爽。色黄。夏天服之極合宜。并耐久。頗受國内信用。且能流入外洋。 
　　（辛之二）夏布爲國内上中下三流社會之所必需。卽西人亦須購用之。足見其物之精良絶倫矣。計其貨分有高次數竽。均各有所長。尙有零星名目。旣不見重于世界。茲亦擯而不錄。其最高者名萬載。次者名會同。又次者爲白尖。又次者爲組細。 
　　（辛之三）萬載。出自江西。最堅結。耐用。國人目爲上上品故其銷路極廣惜乎出貨不多。可謂之商戰守備兵。 
　　（辛之四）會同。出處仝上色較白。略細結。惟耐用不及萬載。國内人及外人均樂之。可謂之商戰守備及攻敵兵。 
　　（辛之五）提尖。出自江蘇。更細。白昔人以之製外衣。今則銷洋莊者多矣。惜無耐久性質。可謂之商戰攻敵兵。 
雜譯 
[西敎士議論中國禁烟事（譯字林報）]  
　　耶穌敎士在滬開百年大會日前會議提及禁烟一事敎士福司德曰近有體面華人告余謂如欲禁絶鴉片須在三年以内若寬期十年則烟害終不能去矣敎會醫士當以此事之重要勸導華官然自中政府飭令禁種土藥以來已閱一年卽湖北一省而論並未實行夫禁烟當自官長始從前所收烟稅當用他法以彌補之且管理戒烟者亦須得其人欲去烟害祇有藉耶穌之力耳 
　　潘克博士（蘇州敎士）謂耶穌信徒斷不可沾染鴉片之嗜好室中不可吸烟并宜注意於戒烟丸藥今華人皆謂教士與鴉片爲同來中國者百人之中除其人己爲耶敎信徒外其能永遠戒烟者實居少數耳 
　　敎士摩爾（在寗波）曰三十年前耶穌敎士大會余曾議論此事五年以前余由本國回華總主敎曾告余謂戒烟一舉英國敎會及英國政府均表同情當設法使之早日禁絶也余答曰特恐已嫌太晚耳迨余回寗波見人皆不以吸烟爲恥而以爲入時余曾將英國管理印度事務部大臣馬萊君在下議院演說之詞譯印一萬本印度洋藥進口始日見減少一月之間由四百八十枚減至四百枚印度亦奉命減種近日余在寗波開會衆皆以禁烟爲然矣 
　　敎士徐温（由海夷島來）謂禁烟一舉不獨當行於中國並當推及於凡有華人居住之處羣以爲然 
　　在華各敎士復報告各省禁烟情形直隸敎士白朗報稱直隸袁宫保頗實力禁烟惟寓居德河之敎士李司君尙謂調查天津三百英里之南禁烟諭旨尙等具文浙江敎士摩爾報稱烟稅己減收其半軍界學界政界均有進步湖北敎士亞丹孟司報稱鄂省禁烟告示寥寥罕覯敎士海思報稱蘇州上海兩處均已出示張貼曉諭輿論皆謂華官應力行禁烟至廣東廣西兩省吸烟者亦見其少禁烟上諭已刋布矣敎士克列思諦（由滿洲來）報稱奉天趙將軍及各大員皆遵旨辦理敎士克勒敦及亞歷山大報稱四川一省自岑雲階制軍在蜀時力主禁烟雷厲風行故至今尙不稍懈云 
 
 
 

Page 27

 
 
　　奉勸戒煙歌 
大烟之毒　來自外洋　害我十庶國用不强　無論官府　無論十商委靡成習　云何不亡　昔也印度以此喪邦　爲世奴隷　實可慘傷殷鑒不遠　胡弗思量　今奉明詔與民更張　限以十載　除此災殃凡我士庶　敢不奉揚　苦無良藥　敵此虎狼　嗎啡之害　更不可當　迺有志士　楚九姓黃　五世醫道　名播遐荒　上洋列肆　中法藥房　天然丸藥　戒烟神方　無嗎啡毒　可告上蒼　和平藥性　不柔不剛　無傷心腎　無損肝腸　念日斷癮　靈騐非常　戒烟百藥　獨此稱長　我輩八友　實所親嘗　敢告同志　各圖改良　服此丸藥　其樂無央　早離地獄　早登天堂　同保種族　同保君王　中國萬歲　從此永昌　有烟癖者歌此短章 
僕等八人　同有烟癖　歲月旣久　自恨實深　自庚子變亂以來　頗思自强　以盡國民之職　屢服各種戒烟藥　或則胸中燥熱　或則胃中作嘔　荏苒數年　訖無成效　比至今年正月初吉　八人　誓　購取本埠三馬路中法大藥房天然戒烟丸　如法服之藥性和平　絶無所苦　不及匝月　痼癖皆除　身體日强　容顏轉少　竊幸吾八人者可從此不入廢民籍也　因念　朝廷旣有　明諭限以十年標絶　凡我同志　均宜遵行　用敢撰此短歌　登之報章　廣勸斯卅　聞此藥不脛血走　近來二十二行省通都大邑　均有出售之處　所願同胞中有烟癖者　俯如僕等八人之請　同用天然丸藥　除此毒根　斯則吾華四百兆之大幸抑亦僕等八人所深願也　丁未三月撰歌並跋 
　　旅滬　太湖李子安　洪洞楊書芬　壽春孫仲亷　壽春李少農　恒山馮志甬　樅川朱蔚孫　會稽吳惠農　黃山趙曾甫　同登告白 
　　新　步兵斥堠　哨動務　　 
　　斥候爲軍隊耳目戰務上最爲緊要而步兵斥候尤爲要中之要蓋無騎兵時全恃步兵爭勝負也是書爲泰州彭君琦所譯彭君日本陸軍學生精於軍務見現行各種軍務敎練書大都有謬以毫釐之　爰譯是書以供軍隊敎育士卒之用並足爲陸軍各學校及軍隊中士卒之參攷書當世知兵之士必有能辨之者○定價大洋五角　總發行所棋盤街點石齋 
 
 

Page 28

 
 
   
 
