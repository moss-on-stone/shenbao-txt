# 1919 - 290 - 4916770

 

Page 1

 
 
   
 
 

Page 2

 
 
   
 
 

Page 3

 
 
時評 
[正式組閣] （冷） 
　　或問正式組閣與不正式組閣在今日有異乎曰無異也苟其閣中之人而能盡力辦事所辦之事而能有益於國家則不正式也庸何傷不更組也庸何傷若其不然而所謂組者與未組時又無異則組閣不幾多事乎或曰然則今之急急於此者何爲乎曰是殆銷磨時日於無關緊要之一法也不然諸事盡停頓而所謂政府中人者豈竟尸位素餐而令人忘之也耶 
專電 
　　北京電徐段靳商决組閣陸軍靳兼海軍劉冠雄薩鎭冰擇一以任財政靳昨晚訪張弧力辭改李思浩内務徐意屬周樹模不就卽予吳炳湘交通朱深司法姚震敎育張志潭外交農商不動院秘長會雲霈 
　　北京電衆院預算會動議請財長出席質問京鈔價落以電話約李思浩未到（二十三日下午六鐘） 
各通信社電 
　　廣州電唐繼堯銑電（十六日）主張挽留唐總代表不應改組軍政府宜極力團結内部免中北庭陰謀 
　　廣州電馮玉祥電請南北雙方代表早日接洽勿待外人干涉 
　　廣州電敬日（二十四）開軍事會議 
　　（以上二十三日）以上平和通信社電 
　　北京電正式閣員府院定於有日會議决定 
　　北京電靳定寢日宴兩院議員 
　　北京電長江某督電條陳和議進行外交問題擬由中央先行宣佈法律問題請　最後辦法提示西南徐已交院核議（以上二十四日） 
　　以上中華通信社電 
　　北京電日本德川氏今日到京外部定星期六設宴招待（二十三日） 
　　北京電政府爲外蒙取消自治事决先廢除恰克圖條約駐京俄使昨特訪陳籙查詢外蒙内向實情 
　　北京電蒙藏院會同外交部討論取消中俄蒙二年所訂條約辦法 
　　北京電政府商西藏代表預阻察木多番兵越界靜待雙方熟議解决 
　　北京電劉式訓使法已内定俟正式閣成即發表 
　　北京電段合肥准靳雲鵬辭邊防軍訓練處兼職 
　　北京電新閣内長决吳炳湘外傳王揖唐將長内務非事實 
　　北京電全國鐵路協會定二十六開大會聞對鐵路統一問題將有重要討論（以上二十四日） 
　　長沙電陸軍部派來之胡某與張督接洽後即往衡州疏通吳佩孚（二十四日） 
　　香港電日來改組軍府之聲浪愈高即緩和派亦不甚反對現已推定委員二十七人研究改組方法 
　　（二十四日）以上中孚通訊社電 
路透電 
[俄國戰事紀]  
　　二十日希爾新福電西北俄軍昨已佔據距彼得格勒南十哩之帕爾柯伐近由彼得格勒逃逸之維拉第米羅夫將軍已被任爲彼得格勒總督蓋料該城行將陷落也昨日英艦隊與克拉斯拉雅哥爾加砲臺交轟甚烈旣而砲臺内起火且有爆炸聲現信其地點乃在哇拉尼安卜姆 
　　二十日丹京電里加電稱里特倫國務總理宣稱星期六夜德兵攻擊烏斯特文斯克砲臺且在距里加三十五哩之菲里特里克斯太附近攻擊數次均被逐退英法艦隊現仍協助里特軍作戰人民大爲興奮 
　　二十一日倫敦電莫斯科無線電報謂過激軍已克復哇里爾並在伏羅尼附近敗瑪孟土夫將軍所統之兵十九聯隊 
[土耳其之近情]  
　　二十一日倫敦電希臘公報謂土耳其内地之大局日見惡劣新内閣現由袒德之青年黨控制該黨似决計儘力抗拒和會之决議並續謀殲滅基督敎徒豫料土皇與青年黨　起衝突蓋青年黨擬以美米特塞里姆親王代土皇也 
[英美之農業談]  
　　二十一日倫敦電農務總會興農務聯合會通過决議案警告政府短縮佃夫工作鐘點將大礙内國糧食出產增高生活代價减少田地上之役務首相喬治氏今日在倫敦農務家會議宣布政府農務政策促農夫儘力增加出產並謂政府將施行種種保農計畫　　十七日紐哇倫斯電棉業大會開會時有人促請英國紡紗廠派代表向農民直接購棉演說者贊成於若干時内不得隨意規定棉價大會已採納美國代表之提議美國國會以美金洋一千兆元供給戰時財政會社以平對外匯兌並助以敷用之欵以充運棉出口之用其數至少須有一百萬包種棉人提請禁抛空購買棉花及其他必要品經大會否决種棉人又提議反對政府規定棉價及於承平時禁止棉花出口另要求棉花售價應使種棉者獲相當之利以上諸節均經大會採納下届棉業大會定期一九二一年在英倫舉行已舉定狄克松爵士爲會長 
[英國財政近聞]  
　　二十一日倫敦電國會定期明日重行召集議員擬迫政府予以立卽討論國家財政之機會因財政爲目下至大之問題白克瑪斯特貴族將於上議院提議徵收新稅以補國用之不足首相昨在内閣開財政會議考慮撙節公共機關經費事宜 
　　二十一日紐約電摩根公司宣布發行英國借欵美金洋二百五十兆元該欵將用以償付十一月一日到期之英國五釐半債劵美金洋三十五兆元所餘者將供英國在美諸需豫料該借欵發行後英美間之匯率可大爲安穏 
　　十七日倫敦電今日泰晤士報載有社論曰現有理由可望遏止銀之需求增加銀之供給墨西哥產銀之數現已漸增確使人具銀市將有大發展之感覺英政府或將設法代替銀幣此節較前更有希望蓋英國今流迪之銀幣共值英金五千萬鎊戰前則僅值一千五百萬鎊今有之數似覺過多大可餘出巨數之銀以供給更爲急需之處云云 
[美國罷工近記]  
　　十九日紐約電紐約十五日電傳碼頭搬運夫已投票贊成上工但若輩至今仍未上工航　公司决議若明日仍不上工則擬利用破壞罷工規約之人由軍隊保護工作大局殊形嚴重工部總長威爾森氏已委紐約市長諸員調停爭端 
[飛行界與中國]  
　　二十一日倫敦電澳洲飛行家美蘇斯氏今晨由杭斯洛飛往澳洲以博取澳洲政府一萬鎊之奬金 
　　十七日倫敦電中政府給予維克斯公司八釐息十年期之借欵英金一百八十萬鎊發行後已大逾原額此項借欵乃抵付向該公司所購飛機之價 
　　十九日倫敦電泰晤士報航空訪員謂中政府向維克斯公司定購之商用飛機其式與飛渡大西洋成功者所用之機相同長四十二呎高十五呎寬六十七呎裝發動機兩具共有七百五十匹馬力每小時最速能飛一百零五哩能飛游九十哩機中能載飛行六小時之汽油尙可多裝油池除駕機者二人外可載客十二人乘客種種安舒均經顧及每機最多能載貨物郵件二千磅該訪員又稱不日將有精幹之駕機者以及機師等前赴中國組織一切其結果將令交通大爲捷速此與政治上經濟上商業上大有裨益該訪員之結語曰不久中國在世界各國中將另易一面目云 
[在法華工之將來]  
　　十九日巴黎電萊白倫氏在衆院演說謂英法政府已議决以他工代在法華工之辦法今已從事遣送華工回國每月以一萬五千人爲限 
國外要聞 
[萬國社會黨聯保會之决議]  
　　（再續） 
　　五經濟問題對德奥和約中之經濟問題所應改定者甚多略列如下（一）索德賠償及修理損失之欵應預先與以定數（二）此數不得過多致令德國賦稅永增平民生活常苦且足以生一種不良反響使他國工人亦受其害（三）賠償問題不能涉及領土賠修問題不能使他國工人聽命於自國政府之下例如薩爾煤鑛法政府只能聚工取煤不能支配該處人民或禁其移居他所（四）保證與支配賠修各項條件當屬之萬國聯盟不應屬之協約各國德奥之接近原料與發展經濟能力常保證於萬國聯盟取一定之限度不能聽其舊日之仇與經濟之敵管理而支配之使永無恢復之望（六）其他各糧食借債交通等項亦當由萬國聯盟與以一定限度不能由三數强國出而扼制之（七）關於行使經濟權之最惠國當彼此免除鐵路重稅江河交通皆應彼此通用不能徒用他人所有而已則把持不開放 
　　六殖民地問題關於對待殖民地萬國社會黨以和會仍與前此之國際交涉一般因其隨意分割土人權利純用權刀以求遂其資本主義其宗旨全不稍變但旣不稍變舊日宗旨則德之殖民地不宜剥奪今如判與他人旣屬大錯又不公平各國旣知非利用殖民地不足以恢復損失則德國何獨不然今旣要求德人以絕大之賠償而又絕其經濟之源得將從何處取掘耶今和會旣以分配殖民地爲事而欲發展經濟則萬國社會黨人請萬國聯盟出而改定根本條件中之第十九條而實以下兩種辦法（一）不能自主之各殖民地須由萬國聯盟作保分歸各國以定經濟發展能力之平衡（二）分配之法非只將德國殖民地分與他人世界所有不能自主之殖民地皆當受同一之處置 
　　七干涉俄政問題關於干涉俄國内政問題萬國社會黨人對於和平會議及各國玫府屢有反對表示以爲戰爭旣停當極力設法解除國際間之糾紛協約何故尙稱兵以干涉他人之内政且並未正式宣戰遽以兵入人境亦有背公理袒助哥爾薩克以使其國人自相殘殺更背民族自决之宣言協約攻俄之意蓋直接欲制止革命之新潮間接欲使其他社會黨人之進行終止是不過徒苦俄人多受戰禍不得遽以民主主義發展其國家社會黨聯合會旣以大多數代表投票解决反對之則各國議院當立起抗議務使協約政府調回其軍隊而後已至於萬國社會黨人應與波爾失委克特别會商討論之件已開始交換意思在下次大會决定 
　　八亞爾麥尼亞與波蘭問題萬國社會黨人見亞爾麥尼亞人民相殺之慘狀有傷人道甚爲愁慮願和會諸强立刻設法制止此殘暴之行爲蓋高加索一帶此等野蠻行動尙日增未已也 
　　萬國社會黨見波蘭之迫害猶太人民甚不滿意里吕亞里一帶曰被波蘭以武力占領之後猶人遂任意爲所犧牲萬國社會黨人願波蘭新政府勿因此而敗壞此次獨立之資格及名譽更願扶助波蘭之社會黨告誡其國執政者速棄其强暴難當之政策更願波蘭社會黨人協力制止其政府庶此次大會之希望可以逹到云（完） 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[國際同盟與美國]  
　　北京中美通訊社二十日巴黎無線電云國際聯盟初次會議之時所議之案將限於薩爾煤礦問題與重要問題無甚關係至和約有效之時威總統將召集同盟會議選五人管理薩爾流域此爲最大之煤礦區以賠償法國倫斯煤區之損失五人中必有一法人一本地人（非法人）餘三人非法人及德人此委員會將由同盟會議選派核定薪金出於本地各稅委員會將於該河域徵收稅釐同盟之起初會議大變其性質其本意爲主持人道維持和平永弭兵患及其後和會加以利用凡和會所不能解决之難題俱付諸同盟會議久則變爲政府之機關無權干預和約亦不復能主持公道矣然同盟雖不能永絕兵患却能爲協約國不能實行國際條約之處代爲施行此間人士多謂薩爾流域之委員會實爲傀儡法國有同盟之後盾將使其變爲永久機關此不須全體贊同同盟會議逕可以多數票選出此等委員也 
　　自美國上議院否認和約國際同盟之原定計畫將有變遷自英法意批准而後同盟頗爲活動滿意美國必即照批有人告波爾克氏各國俱將進行同盟關於和約之事餘待美上院取决但美上院要求修改然後參與同盟之會議西班牙與巴西或派代表因其已批和約照約此二國代表得與比利時希臘代表及五大國代表同與同盟會議而成九國之數政客言如再待一星期和約尙未照批各國决定無論美國如何躭擱爲對待敵人起見和約萬難再延威總統所提出之初會意見書將即頒與簽字和約之各國（美國在内）美代表以爲美國反對同盟與反對和約之委員會不同上院反對同盟之條件是削去美國參與最高會議之權但波蘭軍隊方需冬衣如何給助柏兜利瓦問美國能否以賬目往來美外部答稱議會無此法律故高級會議須另籌他法矣 
　　今日最高會議决定美上院未批和約之前不能組織國際同盟會美國代表謂將有臨時會議出現討論和約中之緊要問題和約公布時此等會議即行使職權但職員權限尙未劃清自國際聯盟秘書實行職務祗限於記錄不能議决各事但威總統不召集九國於巴黎之初會上院亦未必批約此九國爲美英法意日五大國比巴希西四小國原擬同盟進行愈早愈妙英法尤爲贊成但頗望美國贊助再解决諸大問題此二國謂美國旣參列和會討論同盟之組織亦自當參預云 
[美日海軍之比較]  
　　中美新聞社譯密勒評論報云美國與日本之海軍力茲列表比較如下 
　　美國日本 
　　戰鬭艦（已造成者）四○一三 
　　戰鬭艦（規定須造者）十二四 
　　各級巡洋艦三一二九 
　　巡洋艦（規定須造者）一六四四 
　　毁滅艦（已造成者）一六五六九 
　　毁滅艦（規定須造者）一七八七八 
　　潛行艇（已造成者）一○八二一 
　　潛行艇（規定須造者）七五八六 
　　輔助艦與小艦（已造成者）一○二 
　　輔助艦與小艦（規定須造者）一八○一○ 
　　按美國一九一六年海軍造船案中其已造成者爲無畏艦十九艘目下在築造中者有無畏艦十艘戰鬭巡洋艦六艘其能建築大戰艦之造船場目下正在工作中者共有二十三處據美國海軍官員計算一九一六年造船案中所規定須造之船艦預料明年可以造成大半迨一九二一年夏間可以全部完工彼時美國將有頭等無畏艦四十一艘二等戰鬭艦二十一艘戰鬭巡洋艦六艘斥堠巡洋艦十艘毁滅艦四百艘潛艇一百八十一艘其中九艘爲戰鬭潛艇其餘則作海岸保護之用上述戰鬭巡洋艦中之第一艘係厚鐵甲無畏艦與舊式速駛戰鬭巡洋艦之合成者現正在建造中此等戰艦之速率皆將爲三十三半海里所裝鐵甲之厚重將遠過於舊時各艦美國當戰時增造軍用艦之最速最多者厥爲毁滅艇當一九一四年時美國海軍中祇有毁滅艇五十艘現在預計至一九二一年將增至四百艘彼時英國則將有五百艘美與英比不過少百艘耳美國衆院海軍委員會會長勃脫勒君力主將美國之新商船隊作爲海軍之後備軍一方面仍行商業事務一方面則所有商船中之職員水手每年必須從事於一短期之海軍訓練俾隨時可供緊急之用按照此項計畫商船隊仍歸航務部或同樣之機關管理祇於戰爭時則成爲海軍之一部分此項問題將由國會决斷之云 
[英美橡皮事業之將來]  
　　中美新聞社倫敦通信云據泰晤士報言英國與美國五年來之橡皮事業在統計上的比較頗呈一可驚之現象在吾英固於工商業頗知發奮促其蒸蒸日上然於此業則頗似故緩其進行之度而使美國急進而上當大戰發動後之先數年中美國頗知利用時機發展其橡皮事業大有後來居上之勢果吾英而欲保持其世界中最先製造橡皮出品之大國地位者則凡吾國中製造家及營是業者咸須急起直追估彼美人固知橡皮出品愈多則愈足增國家之富源故推廣不遺餘力雖橡皮產出之所吾英占其大半然製造品物時似不能及彼之迅速也新橡皮之輸入吾英也至一九一七年終尙能維持原狀並不減少及一九一八年乃忽暴減遠遜於戰前在此時期中而美國則大增其率自一九一三年六月至一九一四年六月一年中所入橡皮爲一百三十一萬九千九百五十七磅而一九一七年至一九一八年則增至三百八十九萬五千九百九十磅前後相較殆增三倍以言出口之橡皮品物英美二國亦大相懸殊一九一八年間吾英出口之數固已較一九一三年間略高然因橡皮價格大漲故所入雖多出貨實不多而美國方面則橡皮品物之出口似較吾英多至一半率以供馬車汽車自由車摩托自由車製輪之用其一九一三年至一九一四年間所入爲二百九十八萬四千三百五十金鎊而一九一七年至一九一八年則增至六百九十四萬六千四百九十六金鎊其橡皮事業之發逹於此可見聞美國於一九一五年至一九一六年間出口品即大見增加較前已多一倍近據美國製造家聯合會會員之調查謂美國於橡皮事業上已占優勢前途大有樂觀吾英於橡皮出口品物亦宜大加推廣勿落人後此則攸賴於吾製造家之勤敏從事而已華爾透麥霍奈君近投一文於（商務與經濟）雜誌中根據泰晤士報之言加以論列略謂英國於橡皮事業肇始於二十年前亦爲重要工業之一今因美國之猛進似將超過其上國人豁然覺悟力謀恢復竊謂橡皮土產之地多在英屬馬來如能加以限制凡該地大宗橡皮以後須集中銷售於英國則凡關於橡皮製之一切品物人亦將購之於英國製造家之手矣其利甚溥不言可知味共意似欲限制英屬之橡皮原料勿入他人之手然在美國方面亦已懸想及此近嘗往訪美國橡皮公司總理薩茂爾柯爾德君柯君言美國橡皮事業未來之發展不僅製造品物且須使製造家自造橡皮原料其言似卽對英人限制原料而發言中固有物也予於一九零七年間嘗周游馬來島出產橡皮諸地一經調查知此中爲利至厚吾英人之於三年前投資者所得息已三倍於昔設需用此項原料愈多則股東之獲利愈厚予嘗有記曰以率直之意測之凡投資於此等橡皮田中者其所獲必能高出於所投資本數倍即市價大跌自六先令而降至一先令或一先令半亦仍有巨利可得（按一九零七年間市價爲六先令一九一零年即漲至十二先令）况以種植日盛之狀况卜之則知需用原料之處亦正日益加多其新出品中有爲前此所未有者曠觀未來此馬來島之橡皮必將稱雄一時與美利堅之鋼鐵相伯仲惟此間美國人投資絕少以英德二國占其大半世人見鉅利在前而熟視若無觀寗不可惜須知此橡皮田者實猶一無盡藏之黄金鄉也以上所記尙在十二年前橡皮事業方當幼稚時代一九零七年間所得橡皮上一千噸今日則已增至二十五萬噸而橡皮田之最大者則爲美國橡皮公司所有在蘇門答臘東海岸面積可十萬畝距赤道北約一二度其地於一九一零年以前未嘗有一橡皮樹今則每年產出之數竟至數百萬磅之多然美國橡皮公司雖得此大宗原料尙不敷所用其製造出品較所入溢出數倍則不得不求之他處殊不知彼目光遠大之美國資本家將何由多得橡皮原料也以鄙見觀之英美二國似宜於橡皮事業上相與携手汽車事業今已日盛一日則橡皮之前途亦正日進無疆英美於歐洲大戰中旣以海陸軍聯合作戰矣今於橡皮事業上亦大可連合而辦一國際的橡皮種植公司他日兩國互市朋分其利是實至善之道也 
國内要聞 
[英報觀察山東問題之前途]  
　　字林報社論云英國報紙名倫敦與中國捷報者於九月十一日發表山東問題之論文一篇詞極鋒利而以和緩之筆逹之其言曰中日交涉爲世界最大政治問題之一但和會不知之卽英國與其他西方諸國之大半政治家亦不知之巴黎和會各代表似視山東問題爲次要事件甚有不知其爲何事者即所謂三大國或四大國亦抱山東問題不妨隨便解决之觀念要知主要協約國皆在中國有極大之利益而其國人亦方注視擬擴張其在華之財政上與商務上之利益乃和會適於此時有此决定豈不尤可奇異耶和會本得天賦之機會以解决中國與日本間種種困難交涉問題今旣未能對此難題有何解决而復以山東德人權利讓與日本是徒火上加薪愈增兩國邦交之困苦耳該報復以譏剌論調評論日本所稱兩國交誼仍可滿意及日本願以極大好意與顧念對遇其鄰國之說其言曰日本政治家與其新聞紙殆以世界健忘乎日本對華政策何爲啓人疑念也則因有充分證據在焉關於青島之交還日本固已屢次宣言矣而華人則不爲其言所動仍抱有種種理由以爲日本厲行其侵略政策並以爲友邦苟不仗義執言日本終必獲取管理中國之無限權力也按該報絕無黨派氣味與其他英報論遠東或國外問題時輒含有政黨色彩者逈然不同故該報此評尤有特殊之價值該報雖以倫敦與中國爲名稱顧名思義當然友愛中國然亦未嘗不友愛日本每遇遠東事件輒予以明悉之觀察發爲勇敢之議論此乃凡爾賽和會顯然不能嫓美者也山東問題之結果今究將如何乎近一二月中漸趨岑寂不復爲國際事件之焦點殆疲倦所致歟抑爭者失望所致歟今之希望美國不批准和約者今已無望而國際同盟會方面就純粹特殊理由言之似亦無可爲助力之望聞顧使維鈞聲稱中國將以山東問題呈送國際同盟第一次會議辦理說者則謂各國之加入國際同盟咸有一種了解即印度埃及及斐列濱滿洲朝鮮山東等處之現狀不得有所攻擊是已此說縱不荒謬亦屬薄弱無力蓋山東地位絕不是戰前事不能與他處相提並論也但國際同盟會恐不乏遁詞以掩飾其毫無活動之政策耳吾人之意惟二三强國私人性質之交涉始可解决山東問題而無傷於中國之自愛心與其天然權利當此中國民情激昻之際東京與北京間縱開談判然苟無西方强國直接之注意與監視爲其保證則徒引起國民之疑慮而終無以療治國家之瘡痍此吾人所以謂此項交涉爲不可少也凡爾賽和會對於中國利益絕少顧念及今補苴亦西方對於中國所應行者今憤懣之徒常有恒言謂中國參戰不獨無所獲反有所失此言縱非事實然亦未盡無因美法英三國於此誠宜有以自勉以掃除此種惡劣之印象焉日本内田子爵曾在東京宣言曰山東半島連同完全主權願還中國凡各契約增進中日兩國雙方利益者願忠守之云云二三强國若根據此種明白之言以作着手交涉之起點固甚易也自内田宣言後迄今五月餘日本未嘗有履行其言之氣象故今日起而質問山東何時交還一面妥定兩國雙方利益之界說亦事理所當然日本有一政黨願善遇中國且知善遇中國之益今若二三强國有所質問則可堅固此政黨之手腕面遠東幸福亦可與之俱進矣 
[靳雲鵬組閣說續聞]  
　　靳雲鵬代理總理業已多日近有正式組閣之說聞昨已完全决定惟因閣員分配各方意見尙未一致當局擬先將總理一席單獨提出俟經通過之後再行補提閣員以期順利此議業經大多數贊成院秘書廳已將咨文辦妥送府蓋印準備日内提出提出之前因有疏通議員之必要已暄本星期六日招宴兩院議員覘其意見如大勢可以通過則下星期必可提出至閣員問題内務擬吳炳湘（一說朱深）財政張弧（一說李思浩）交通曾毓雋其餘無甚更動然總須俟靳氏通過後方能確定也 
　　又據某方面消息當本月十六十七兩日某系方面派員向周樹模表示歡迎出而組閣之意乃周氏不但不延見且謂予現任典試委員長照例不便與外界有所接洽且將遷入太和殿恕不招待（按周確於十八日入太和殿矣）至本月二十日爲孔子壽誕各界均休息而該系人物即改向靳氏方面提議靳却未固拒並要求靳氏於本星期六請彼等吃飯微聞將有條件於該時提出靳氏能否允許尙是問題但彼方已擬出朱深轉内務張弧長財政曾毓雋長交通又現充該部會計幹事之徐某必須迅予到吉林省長之任願將内次爲郭宗熙之退步聞靳氏於組閣問題亦頗冷淡公府方面亦無準備提案景象惟某派日來則甚爲忙碌似極爲靳氏帮忙云 
[北京方面之湘省軍事消息]  
　　湘督張敬堯昨日飛電政府大要謂湘東湘西防務現已布置完備至湘南方面仍未周密擬再派陳復初張敬湯朱澤黄各師旅開往湘南協同防守 
　　奉督張作霖以湘防雖急但尙未至破裂地步擬先以一師兵力派赴前方藉壯聲勢聞已電令暫編奉軍第一師第一旅長鄒芬部署全旅軍隊由鄭州開赴湘省又令第二旅長闞朝璽整飭駐紥吉林長春雙城北戴河一帶之二旅開赴鄭州候令前進昨日有電到京報告此事 
　　湘東防務昨日府院雙方均未接變動電訊惟湘西方面如辰州永興耒陽等處之南軍均在增兵購糧形跡不無可疑而田應詔所部並有俟令進攻桃源新化之說聞馮旅長玉祥昨已據電來京請示應付方法 
　　昨日（二十二）午前靳代閣未到國務院辦公十時後至參陸辦公處邀集參陸珦部次長及其他高級軍官三四人秘密會議約一小時聞爲三湘軍事吃緊討論應以何法防禦南軍北侵並將二十日二十一日張敬堯張宗昌馮玉祥所來密電五六件一并提出作爲參考散議後由靳代閣赴靜遠堂晋見東海面陳一切 
[北京湘學生反對礦山借欵]  
　　張敬堯以湖南全省礦山抵押英商三百萬磅一節北京湘籍學生得訊甚爲憤慨日昨特分電乞援請爲一致反對茲將原電三通照錄於左（一）長沙張督軍鑒據報載公將湖南全省礦產私向英工程司葛某抵借三千萬元訂約二十餘條聞訊之餘驚駭萬狀竊吾湘入民國以後屢經兵燹元氣大傷言之滋痛所僅依爲生命者惟此礦產公到湘久矣詎有不知旣知而故賣之是殺湘民湘民何恨於公而公故欲殺之耶萬懇迅將私約取消以保民命否則湘人誓死不能承認萬一激成事變固非湘省之福亦非公之利也北京各學校湖南全體學生同叩（二）廣東軍政府鈞鑒張敬堯禍湘迄今兩載全省茹痛舉國皆知乃復怙惡不悛倒行逆施竟將湖南全省礦產私向英工程師葛某抵借三千萬元訂約二十餘條警耗傳來令人髮指竊湘礦湘省之命脈攸關亦即國家之權利所繫果使奸計得售全湘淪胥即在旦夕國權喪失患豈在小學生等共懍危亡拚死力爭除通電中外宣布誓不承認此項私約爲有效外特電呈鈞府萬懇嚴電北方立罷張氏取消私約以安湘民而平衆怒不勝迫切待命之至北京各學校湖南全體學生同叩（三）天津熊秉三先生范靜生先生郴州譚組庵先生上海章行嚴先生徐佛蘇先生湖南省議會湖南敎育會湖南各界聯合會學生聯合會上海湘事善後協會各報館轉各地湖南同鄉會公鑒頃者張敬堯私將湖南全省礦產向英工程師葛某抵借三千萬元訂約二十餘條各報暄傳諒荷察及夫張敬堯禍我湘省荏苒兩年公產私權剥奪殆盡猶不知悛改私將全湘所託之礦產亦膽敢盜賣其罪固不容誅然張之敢於怙惡毫無忌憚孰令致之非吾湘人姑息有以釀成之耶學生等言念及此疾音痛心及得此耗尤爲憤怒除通電中外宣布誓不承認此項私約爲有效並電南北政府要求罷免張氏取消私約外特電逹台端請設法對付一致力爭以挽危局而安民命北京各學校湖南全體學生同叩 
[司法部推設蘇省法庭計劃]  
　　改良司法喧傳已久茲聞司法部擬將江蘇蘇全省商業居民繁盛區域逐年添設審判廳其說帖如下查蘇省舊分八府三直隸州一直隸廳今夷爲五道治金陵道駐江甯蘇常道駐吳縣滬海道駐上海淮陽道駐淮陰徐州道駐銅山除舊江寗府治舊松江府治已設有上海江寗地方廳現淮陽道治曁金陵道治之高等分廳一巳提議籌設一擬以蘇常道治之總廳移置可無籌設外計應設地方廳六高等分廳三至籌設之先後自應以訴訟案件之多寡爲標準吳縣爲舊省會舊府治且係通商口岸戸口蕃庶訟案極多丹徒爲舊鎭江府治華洋雜錯商賈輻輳加以地方遼闊該二處之地方廳宜最先籌設故列於八年分組織次爲武進淮安兩處武進爲舊常州府治人口衆多訟事極煩淮安爲舊淮安府治地居江北轄境遥長誠不可無地方廳之設置故擬於九年分籌設又次爲銅山江都兩縣銅山係舊徐州府治地居省之北極風氣閉塞近爲津浦路線所經華洋薈萃日臻繁盛江都係舊揚州府治商務較盛戸口亦多如無地方廳之設置實不足以開風氣而便人民訴訟故擬於十年分籌設以上地方廳旣已組織完全基礎已立然後於十一年分擇其離省遼遠之徐州訟案最多之上海兩處設立高等分廳以監督之蘇州高等分廳擬俟總廳遷寗後於十二年分籌設 
[記文官考試] （靜觀） 
　　此次政府舉行文官高等考試意在奔走士類牢籠人才仍是唐太宗（天下英雄入我彀中）之一種手段並非因行政方面需要某項專門之才特設科以取用之也在外國關於此項考試各科同時並考者殊少必每一項需人始考某科百吾國則漫無標準也斯亦大可異矣 
　　以應考之資格論照法令規定自以高等專門以上各學校畢業者爲準則然而例外亦屬不少如普通文官之學習期滿可以應試卽爲此次新增之條又法政别科　優級師範選科亦認爲高等專門則應考之人討巧之處尤大至從前舉貢一例受甄錄試合格後即行隨同考試則更爲科舉出身者開一條生呼說者謂此種考試法爲新舊雜糅兼容並包良有以也 
　　十四日舉行甄錄試應試二百餘人落第者僅二人而此二人者當日實因事未及預試可云一榜盡賜及第矣行甄錄試時考規極寬題目亦極易說者謂與前清科場之（錄遺）試頗相類蓋前清生員科試列三等無科名者例須入錄遺試取定後始能入場也惟此次考試外交官領事官者隨同考高等文官一例入場而亦先須經過甄錄一試此等甄錄試則與舊舉貢之甄錄試逈不相侔去取旣嚴題目亦不易筆試外且須加以口試純用外國語相問答由此觀之畢竟政府對於舊科舉人物猶復特别優待殆亦所謂不忘故舊者歟 
　　審查及格之應試人數約六千其中投考法律者佔三分之一而强國内法律人才之衆於此亦可見一斑然此次所以特别增多者亦自有故一因投考法官考試落第之人留京未去繼續應文官考試二因已得有法官資格者或以仍須入養成所不慣再作學生生活或以用途較狹亦復順便一考幸而及第不妨轉入他途三則官私立之法政學校畢業生比較專修法律者居多數有此三因故人數特衆最少者爲工科中之造船科染織科理科中之地質科又圖案科獸醫科人亦少典試官爲周少樸夏仲膺張元奇呼聲之高已非一日當未發表之先外間固早知之矣襄校官只有八人外交官領事官考試襄校官只有四人額數太少競爭者衆事前各部曾經開單保薦部員但一經發表未列入考頗多至關於技術科之試卷非普通襄校官所能評定者則另聘評議員聞受聘之人以農商敎育兩部之司員居多數十九日爲舉行第一試之第一日所有派定典試襄校各官之命令於十八日上午發表下午六時各員即行入塲聞昨日一日間應考之人稍有路徑者奔走頗形忙碌云 
　　第一第二第三三試按照人數各分三日舉行第一試爲十九二十二十一三日今日（十九日）爲舉行第一試之第一日分牌入場點名給卷仍有舊時科舉餘味夜間三四時考生即　集東華門内聽候點名是日大風初息氣候殊冷電燈之下行人如織直至八時始行封門出場之際仍分牌放行但場内規則頗鬆旣不檢對照片亦不禁止行動題目爲（大學之末七篇之首所以正人心塞亂源論）通場知語之出處者頗少但於題旨所在尙能了然據聞此題係周少樸所自擬蓋深致慨於義利不明人心日壞亂源日擴其對於現在時事似含有幾分諷剌之意焉 
[全國律師代表會開會紀] （三） 
　　全國律師代表會於昨日（二十二）下午一時在北京律師公會開會本定推選赴東洋國際辯護士協會代表正在開會之中適得朱深電話召臨時主席鄧鎔入部有所接洽鄧鎔立刻驅車赴部謁見約有一小時之久始行回到議場報告接洽情形甚爲秘密外問頗難探聞似於選舉代表問題有所主張各代表因時已不早遂延於次日午後二時至五時選舉茲將該會所通過之全國律師公會聯合會章程照錄於左全國律師公會聯合會章程（第一條）本會以全國各律師公會組織之定名爲全國律師公會聯合會（第二條）本會設事務所於中央政府所在地（第三條）本會於每年八月一號開常會一次常會地點由前届常會議决之（前項會期以十日爲限）（第四條）本會每開常會時各律師公會推舉代表一人列席前項代表於開會兩月前推定報告於事務所及本届常會所在地之律師公會（第五條）各律師公會認爲有重要事件得提議開臨時會但須有四分之一以上律師公會之同意臨時會會期地點臨時協議定之（第六條）本會職員如左（一）事務所主任主管通信事務由本會委託事務所所在地之律師公會會長擔任之（二）開會主席由開會所在地代表充任之（第七條）本會以代表三分之一出席開議以列席員過半數之同意可决之可否同數取於於主席（第八條）本會事務所經費以各律師公會之捐欵充之（甲）常年捐每律師公會年納銀洋十二元（乙）特别捐任意認定之開會經費由開會之律師公會擔任之（第九條）本章程由議决之日施行（第十條）本章程如有增減須有代表四分之一提議由常會可决之 
[京華短簡]  
　　吳光新奉派赴各省調查軍隊内狀預備將來裁併及收束地步吳氏先赴奉天與張作霖洽商次赴直隸山東安徽江蘇四省與各督接洽均贊同收束計畫吳氏日内復自滬出發赴漢與鄂湘汴三督接洽後即先回京復命然後籌議收束事宜 
赴歐專使陸徵祥以在歐觀察所得發爲條陳計共四欵特託專員賫京赴公府呈遞原文大意一曰崇國典謂元首像片及國旗國歌應頒發海外各處知使觀念二曰節浮費謂外人譏我但知借欵不知節用應去浮費用於生產方面三曰去不良習慣歐戰中各國人民皆停止宴會喜慶今吾國地位較歐戰當時尤爲艱難而社會酬酢轉極奢華宜自在上者提倡革除不良習慣四曰奬義舉各國於戰時人民盡出私財助戰戰後則各傾囊拯傷恤亡並恢復各地原狀吾國工商學各界動仰政府津助應設法提倡義舉 
　　熱河都統姜桂題因請欵不撥憤請辭職聞東海已於昨日去電慰留并允嗣後對於熱河軍餉令財政部儘前發給不使該都統爲難聞姜已打消辭意 
　　上兩月關稅餘欵計共三百七十萬兩當局迭商銀團交付茲聞四國銀團昨已正式通知財政部准於本月三十一日將該欵全部在天津上海兩處實行撥付并援照歷次成案就中劃出一部分交給西南承受 
　　棉業籌備處督辦周學熙以中國棉業亟待振興特擬具四種計畫（一）統籌全國棉業（一）提倡棉業公會（一）設立棉業公司（一）培養棉業人才呈請政府採擇頃聞國務院以該督辦所陳各端規畫周妥切實可行應即力籌振興期收成效已交財農兩部查照 
　　美國參議員波爾頓君來華日前行抵天津曾歷訪寓津要人如黎黄陂曹省長等津人士特設讌歡迎波君以篤友誼現波君已於二十一日上午借漢司門君乘車來京 
[舊兩院之大衝突]  
 
 
 

Page 7

 
 
　　以運使易人案爲導線 
　　軍府改組案爲題目 
　　實在排除政學會勢力 
　　廣東各黨派近與政學會意見日積日深識者早料其必有爆發之一日今之鹽運使易人問題即其爆發之導線也茲轉錄粤報所紀之消息如下國會議員對於改組軍政府問題久在醖釀進行中惟以改組辦法中之對人問題以及一切籌備手續諸未完妥故尙未正式提出會議至最近鹽運使易人風潮發生兩院各議員以總裁岑春煊欲以政學會勢力總握全省財權運署鹽欵與國會有密切關係乃事前並未與國會協商跡近專攬而平昔各議員以南北和議開會時岑日派員晋京與北政府接洽外間紛傳岑有包辦和議之說對岑尤多抱不滿故乘此次運使風潮各黨系之議員如新新俱樂部石行會館褚寓五十號照霞樓各方面人均協商一致决定於昨（十八號）兩院聯合會中將改組案提出爲排擊岑氏之舉參議院議長林森衆議院正副議長吳景濂褚輔成亦均表同意事爲軍政府所聞岑以國會提出改組問題意在排己乃密遣政舉會系内政部次長冷遹分赴林吳褚三議長私宅運動打銷此議林森知之拒不肯會面而吳褚獨與接洽至十八號下午兩院聯合會在省議會開議時議員中如孔昭晟等提出改組軍政府案及速下討伐令案者無慮數十起而議長吳景濂褚輔成忽相繼發表反對意見（是日由林森主席吳褚皆列席議員故可發言）與各議員辨駁各人以吳褚昨日已贊和衆議主張改組軍府及速下討伐令今日在議場乃熊度驟變忽持異議有知其與冷遹接洽情事者遂當場舉發各員聞言乃羣起呼打吳見勢不佳急行飛跑出場褚則逃避不及已被圍毆幸無重傷議場搗亂後各人仍不肯散去堅要即日表决惟磋議移時仍未得一致意見而表决某事時衆院秘書某以已受軍府運動故謬謂否决人數多於可决林議長據以報告議員大譁又呼要打林森卒獲調停而罷按褚輔成一派議員即屬褚寓系而是日動手毆褚者即爲褚寓系人又林森屬照霞樓民黨一系而是日唱打林者又爲照霞樓一派人皆屬意料不到之事將會議散場時各員以茲事關係重大宜速解决定十九號再開聯合會協商一切俾下期再開兩院聯合會得以解决就緒云 
[廣東運使爭潮之擴大]  
　　廣東之海軍與國會因李運使欠欵九十餘萬電致李運使不得交代業記前報昨聞海軍派海琛艦長兩院派會計某到運署算賬時忽由參謀總長派司令何子奇率兵丁四十人（一說祗有八人）擁護劉玉麟到鹽運司署接印斯時李運使已將印交與科長代拆代行即由科長與劉辦理交替至於參謀部之欵向不由鹽運使處支撥與運署絕無關係何以忽派兵擁護劉玉麟接印則不得其詳又有一種謠言謂劉允許參謀總長每月代籌軍餉三萬元此事確否未敢臆斷因鹽務收入已指定爲國會軍府海軍三處之用若於此欵内撥三萬元則他三處之欵益不敷矣所聞如是未知確否 
　　另據港報消息海軍國會通電反對更動鹽運使事發表後軍府岑總裁以劉玉麟爲伊極力保薦之人劉不能上臺即與自己場臺無異遂决定借武力爲劉後盾許參謀部長李烈鈞以如能擁劉上場即由鹽署項下每月撥助三萬金與參謀部爲交換條件是日下午即由李烈鈞部下援贛聯軍砲隊司令何子奇派兵擁劉進鹽署迫取印信劉接收後即偕同返運府是時李茂之適因事赴軍署謁見莫督劉行後乃始返署查是日李氏出入加派鹽警隊十餘人并有海軍兵士數人持駁壳前後擁衛頗有戒備景象是日海軍國會同人下午四五時適在海珠海軍部内會議探知此事大爲憤激國會方面之激烈分子有高呼大駡岑氏不置者而長堤中亦同時發現在種傳單力數岑氏十大罪狀其出名人爲廣西衆議院議員蒙經（號民偉）蒙爲民黨之激烈派而擁劉玉麟上場之何子奇亦以激烈派著聞者（何江蘇人即數月前赴財廳領欵曾掌擊楊永泰者也）海軍國會方面對於此事主張各有不同或主向軍府軍署提出嚴重質問或主逕函質問參謀部何故越俎干預或有主張派撥海軍進鹽署駐紥擁護李茂之者現意見尙未能一致大約仍要經過會議表决方能决定進行據海軍方面人言此事昨已通電表示態度今滇軍挾劉刧印實令海軍國會面子上太過不去難於下場决要逹到推倒劉玉麟目的然使海軍國會目的果逹則岑氏及李烈鈞滇軍亦無退步餘地故推想將來此事必至激成絕大政爭莫督對於此事本無成見不過以李茂之近失唐紹儀之奥援且爲做岑氏人情故乃奪李席以與劉而岑氏事前絕未嘗與海軍國會協商劉氏又與海軍國會向無接洽反動力之產生即緣於此當劉玉麟收取運使印信後即連夕陳報軍署謂經已接事而茲事亦早爲莫督所聞慮及雙方激生風潮亦頗主出任調停據與莫督接近之人言昨已有人獻策於莫督謂此時雙方各有擁戴與李與劉皆不足以平雙方之氣祗可於劉李兩人外另覓擔當替人并力任籌撥海軍國會欠欵始足以平息政潮莫督對於此項辦法頗爲首肯現在所擬出之人物一爲粤籍國會議員易次乾一爲桂籍國會議員覃超大約將來卽於此二人中選定一人以爲解釋此次糾紛之最後辦法云 
　　另一消息日來外間多傳前運使被奪印信後巳離粤他去頃查悉李現仍在省中尙未去粤海軍方面昨十八號尙無意見表示衆議院議長吳景濂日前領銜通電反對劉玉麟聞至近日亦已受劉氏疏通所未知者其他各議員對此問題意見若何耳據吳對人言海軍留李拒劉并非對人問題但要解决欠餉有着落耳刻聞劉氏已向海軍擔任籌撥欠餉或并云已在鹽餘項下籌撥交付若干未悉確否當此事發表後參議院議長林森即往謁岑春煊叩以任劉玉麟係何人意見岑答以係莫督軍主見林再往軍署晤莫督叩以任劉玉麟係何人意見莫答謂係岑總裁力保林謂我謁岑則係皆督軍主見究何如耶莫旋出岑薦函數緘示林乃始釋然現聞劉已進署辦事連日分投運動疏通頗極忙碌 
[川邊之礦業談]  
　　字林報十月四日打箭爐通訊云中國商人等在此組織開礦公司採取雲母資本萬元分二百股每股五十元雲母礦地在爐城北面丹壩縣（譯音）附近雲母露出地面前曾有人開採顯有成效某德人曾注意之購其出品未幾鎭守使出場干涉封禁其礦蓋以採礦人逾過官場所允之期限未經呈明仍自開採也今此礦行將復開管理者全爲華人雲母價值已在上海詢明據稱大塊雲母在一尺見方以上者每兩可售洋一元惟大塊恐不易多得故公司中人尙須調查小塊雲母之市價以期辦事有把握現擬與重慶或上海之外國商行接洽交易此間開礦手續極不完善但其效果頗有希望有數處須用炸藥轟開一旦佈置旣周出產有望則輸運問題亟須特别討論蓋礦地距雅州有九日路程雅州爲最近之水道由礦地至雅州須遵陸行高山横阻長途搬運其費不輕也官場雖擬收捐但爲數頗微不致碍及此項新實業 
　　華人前在邊界開採之礦所足注意者僅金礦耳產金之處甚多但多用淘沙之法採之打箭爐東面宇東（譯音）地方有中國礦工數人兼用搗洗二法惟在打箭爐西面之内地如裏塘等處因礙於喇嘛之迷信不能以此法採金前清趙爾豐征服東藏時曾招農民礦工多人由平原以入荒野冀濬利源但此輩皆失望而返至今邊界大路一帶以土法採金者隨地皆是修成之道路與可耕之田地多爲此輩覔金者掘毁此輩命運否泰不一其所掘之泥土砂石皆棄而不顧打箭爐北面第三橋乃舊日華人淘金之處今已廢棄無人過問矣鎭北第二橋上部山中之平甘孜（譯音）地方則仍有人就穴覔金但所得無幾今地面之金已竭故鑿地深入以求之該地亦用淘洗之法礦質旣由山中取出乃由繩橋送至有水之地以洗之聞該礦且產銀鉛但此二質因無搗碎煉取之方法故取出亦無用耳燃料缺乏似爲最大之阻力打箭爐附近尙示覔見煤斤最近產煤之地方在龍巴浦（譯音）地方打箭爐附近頗有產煤之痕跡雖嘗有人四出覔求卒無所獲良由缺乏毅力與經費之故打箭爐周圍一帶之羣山中不乏有價值之礦產但華人旣不能覔得而開採之又忌妬他人得其礦產權利故外人欲以新法助之甚難實行也 
　　川邊一帶連雅州建昌盈爐城四周山地在内遍地似皆有石棉覓獲之者並非專家鄉人入山搜覓燃料與藥草時無意中發見之今已查明出產地點寄出樣品如果有利不久即將開掘聞附近亦有銻礦又有銀礦但因鎔化困難故未開採苟有新式機器與方法輸入此境則此難題方可解决有人近以礦質一塊示記者謂含有銀鉛金等質後與銀匠視之據云此種礦質一百斤當可化出銀五六兩當此現銀大缺之時而打箭爐境内乃不乏銀礦及其他有利礦產此亦可注意者 
[湘省金融之悲觀]  
　　愚述湘省金融情况者屢矣前次通訊曾謂湘省銀根奇緊秋節以後商店之倒閉者恐將項背相望今則省城一隅倒閉者已有數十家之多聞湘潭商店亦倒閉十餘家其餘各屬自可想見論者方謂難關已過此後當可從容救濟不知湘省金融已日趨絕境非驟得大批現欵斷無救濟之方而中央與各省又同一困難試問何從得此大批現欵乎湘省各紳商及善後討論會曾爲剜肉補創計提議弛放米禁冀將榖米運出換入現金以資救濟現在業已呈由省政府轉商中央有定十二月一日實行弛禁之說然現金尙未入拆息斷難减平商人以重息借貸現金販運榖米出境惟必他省榖米價額高過湘省始有人踴躍從事或他省另有一種貨物較湘省格外低廉販運回省則雖他省榖米價額未必高過於湘亦尙有重利可圖今則他省米價並不甚高且並無别種低價貨物可以運回是所謂獲利者僅在於官而於商民方面有何利益况湘省榖米之餘羨並不甚多倘若運出過多發生缺米影響則未見其利地方先受其害吾故謂欲以米榖弛禁換入現金之說實虚語亦危道也 
　　湘省現金旣絕不可得而一　商民又亟須現金應用乃各借開幕懸牌或幾週年紀念等等名目大張旗鼓特别放盤亦有購貨若干贈彩若干者並將門面格外修飾煥然一新仍結彩張燈引人注目表面觀之固甚熱閙然以市面蕭條之故而有此放盤贈彩以冀招徠湘省商場亦大可哀已 
[山西之聖誕日與敎育會]  
　　今日（二十）爲孔子聖誕大成節閻兼省長躬率僚屬曁紳學各界於上午八鐘詣文廟舉行謁聖講經大典茲將訂定禮節單曁各官吏人員講經單錄下禮節單主祭官就位陪祭官各就位迎神奏迎神樂鞠躬再鞠躬三鞠躬行獻禮奏獻樂詣獻位獻帛獻粟復位讀祝敬止（奏細樂）送神奏送神樂鞠躬再鞠躬三鞠躬禮成按獻爵改爲獻粟加豆取菽粟之義獻帛加以布取布泉之義敬止取緝熙之義講經單閻兼省長講民事不可緩也崔議長講言寡尤行寡悔祿在其中矣楊廳長講欲正其心者先誠其意朱廳長講譬如爲山未成一簣止吾止也譬如平地雖覆一簣進吾往也虞廳長講子曰君子矜而不爭羣而不黨鹿廳長講子欲居九夷或曰陋如之何子曰君子居之何陋之有徐廳長講我非生而知之者好古敏以求之者也徐道尹講士不可以不弘毅任重而道遠崔可之君講頒職事十有二于邦國都鄙使以登萬民一曰稼穡二曰樹藝三曰作材四曰阜蕃五曰飭材六曰通財七曰化材八曰歛材九曰生材十曰學藝十有一曰世事十有二曰服事劉校長講不違農時榖不可勝食也數罟不入洿池魚鼈不可勝食也斧斤以時入山林材木不可勝用也榖與魚鼈不可勝食材木不可勝用是使民養生喪死無憾也養生喪死無憾王道之始也冀校長講子曰由誨汝知之乎知之爲知之不知爲不知是知也張儼若君講修道之謂敎陳副處長講大同趙旅長講居之無倦嚴校長講巧言令色鮮矣仁二十日爲孔子聖誕節全國敎育聯合會以先師聖誕理應休會特於本日休會一日并於昨日用公函通知各機關矣又聞文廟宗聖總會以本年全國敎育聯合會在本省開會各省大敎育家聯袂蒞止適逢大成聖節文廟舉行慶祝大典由高級長官及著名學者分任講演特致書該會請求推舉代表蒞臨文廟講演經旨以宏敎化故是日禮節非常之盛 
　　十八日上午九時到十一時半全國敎育會聯合會舉行合組審查午後一時半繼續開會由奉天代表報告該省敎育狀况略謂奉省敎育年來毫無進步僅能維持現狀而已惟對於日本方面極有應行注意之點日人近來在東三省方面極力發展固吾人所盡知至於發展之目的除各種經濟的優先權外敎育部分亦非常注意於南滿鐵道内特設敎育科以爲通盤的計算但奉天學生雖與日本同校似尙不易同化往往兩國學生處於反對地位以致常起風潮甚至到校外曠野作戰鬥之狀熊云云繼由察哈爾代表吳君報告該區敎育幼稚經費難籌每年經費不過一萬元現雖逐年略有增加不過三萬元所以學校經費每虞不足現有中學四班師範二班小學一百二十餘處又新設蒙文學校一處以爲將來發展蒙古敎育之預備云云報告畢並决定下次開會由陜西代表報告略事休息遂開分組審查會審查之大槪容後續誌 
[贛學生聯合會二次選舉]  
　　十九日上午十時江西學生聯合會開第二次職員選舉大會各學校代表到會者計五十餘人公推傅競仁主席報告開會宗旨及本會經過之狀况次依次投票選舉理事編輯敎務調查交際各部之正副部長及各職員並歡迎天津各界聯合會代表二時散會茲將新選各職員姓名錄下理事部正部長傅競仁副部長王以正編輯部正部長劉子池副部長柴祖頣敎務部正部長王圭副部長鄭人俊調查部正部長林桂芳副部長王振宇交際部正部長李凌鶴副部長梅曜春會計詹榮黻文牘柴祖蔭丁偉樊文蔚陳品珍庶務葉蘭胡友梅劉君武朱瑞芝 
[江浙兩省長請濬太湖電]  
　　江蘇齊省長會同浙江齊省長致北京政府電云北京大總統鈞鑑國務院内務部全國水利局鑑據蘇浙士紳潘祖謙等八十九人呈稱竊維財賦莫重於蘇浙財賦之所以饒衍則受太湖之賜自己丑大災辛亥復災五六年官民綢繆未雨亦嘗鳩欵施工酌開要口卒無補於今夏之災太湖實際病原癓結至鉅非兩省合辦不能有功爲此援照直魯江北運河之例合詞公呈轉請大總統特派籍隷蘇浙之大員一人爲兩省太湖水利工程督辦兩省各派經騐德望公論素孚之人爲會辦所有督會辦權限查照直魯蘇運組織隨時會商兩省省長辦理等情查太湖水利關係蘇浙兩省財賦至爲重要近因年久失修以致災歉迭告欲圖根本之計自非統籌合治不爲功察核該紳等所陳均係切要辦法耀琳等往返電商意見相同合無仰懇大總統俯念工大欵鉅准予特派督辦一員會辦兩員治理蘇浙兩省太湖水利工程事宜以專責成謹此電陳伏祈埀鑑齊耀琳齊耀珊嘯印 
[杭州快信]  
　　明日（二十五）爲省議會召集期報到議員僅四十餘人聞周議長擬於二十六日開談話會二十七日行開會式二十八日開會惟届時仍恐人數未足不免再行愆期耳 
　　省議員姜恂如提出修正臨時會審查報告大學議案並以浙省寺觀菴廟香火等費本屬慈善性質擬按成抽費創設濟養院以慰無告窮黎請付大會公决 
　　定海籍省議員厲支石因病逝世遺額以該縣候補第一費錫齡遞補已由省議會通函知照 
　　財政張廳長准明日（二十五）正式遷至梅花碑舊織造署辦公各科人員今日已大半移入新署 
　　浙西水利議事會秋季常會今日實行閉會 
　　盧督委前第四師某團團長劉漢（號雲章安徽懷寗人）充本署諮議官月薪二百元已到差 
　　此間士紳爲楊故督請設專祠業奉照准現聞擬將西湖雲樵書屋實行改建楊故督哲嗣楊慶澂（山東烟酒公賣局長）謝孝事畢昨已赴滬 
　　金衙莊浙先哲張文節繆武烈三公合祀祠今日（二十四）舉行秋祭由杭縣王知事主祭其餘紳學各界到者頗衆 
　　下城大福清巷昨夜大火延燒市屋二十餘幢 
[南京快信]  
　　援贛第十九師長楊春普由贛購米二千包預備運蘇聞被九江關扣留不肯放行 
　　院復齊省長電蘇浙合組太湖水利機關案已交内務農商兩部核議 
　　張作霖倪嗣冲昨電李督詢和議有無轉圜餘地末云如南方進兵湘贛北軍决以武力對待 
　　南京學生聯合會昨電京請撤楊以德以平民憤 
　　旅寗湖南同鄉日前電張敬堯詰責盜賣湘礦事尙未接張電復現旅寗湘人擬再開會籌商對待辦法 
　　熊克武派代表尹亮易携親筆信來寗謁李督接洽一切住華洋旅館 
　　兩淮運商以施行新稅運本加重特舉代表八人入京請願修改昨日過寗轉車北上 
　　丹徒張知事電告軍民兩署搶刦西門外江邊錢莊之刦犯余子卿潘小二子已於馬日提赴刑場槍决 
　　軍署軍法課二等課員陳世恩委署東海縣知事遺缺經李督改委前江西軍法課員吳耀南接充 
　　財廳昨將灣邵稅所長祝燮臣調辦泰興揚衆車稅所長陳常驊調辦灣邵寗垣認捐局長錢宸訓調辦揚衆車委金陵道尹公署第二科主任朱士沅接辦寗垣認捐局原辦泰興之張煥彤撤差 
　　實業視察員蔣汝正杜鈞奉派調查省立實業機關最近狀况已於昨日分道出發 
　　李督定今日起分期校閱駐省各軍隊以覘成績第一日第六師第二日第二三混成補充旅 
　　搶刦水西門外王彩華家之刦犯李沛鑫昨已槍决 
地方通信 
[蘇州]  
　　博文公學之整頓本城賽兒巷博文公學開辦以來日益發逹本學期由該校校長徐問禮君從事整頓特聘蘇醒日報館主　孫壹衣君任該校國文敎授每日上午由徐校長與孫壹衣君授國文等科學下午由聖約翰大學畢業之胡志發君及陳義芬君何濤章君授西文等科學因此該校生徒成績日優將來進步正無限也 
　　保護利澄小輪華商利澄内河輪船公司近向利泰號主章尙德租賃新造利澄小輪一艘擬定航線呈請交通部註册給照己由部核准現蘇常王道尹接奉部令業經轉飭無錫江陰武進常熟經過各縣妥爲保護並將擬定航線照錄於下（一）起江陰訖無錫武進經過南閘鄭陸橋月城橋石幢青暘（二）起無錫至常熟折入江陰張涇橋陳墅王莊長涇陸家橋瓠岱橋周莊（三）起無錫訖宜興溧陽經過戴溪橋運村和橋烏瀆蜀山徐舍（四）起武進訖沙家老涇經過奔牛夏墅蔭沙八字橋油坊橋太平洲姚家橋 
　　創辦乙種商業學校滸關鄉董前曾呈請縣署添辦第七高小學校因一時籌欵不易暫緩進行茲先創辦乙種商業學校其地點則借市公所經費擬於公益捐項下設法抽用之課程仿照羊王廟乙種商業學校辦理惟每月經常費祗有四十元聘有敎員二人兼職員一周姓一曹姓均係上海商校畢業現常創辦伊始學生己有二十餘人果能長此熱心任事則前途之發逹正未可限量也 
　　絲廠女工自相踏斃本月二十號晚八時盤門外絲廠左近草棚内失愼延燒草屋數間當時蘇經絲廠内夜班女工見火光燭天咸以逼近工房恐遭波及欲停工出外查看營救而管車者以工作時間未畢不能出廠爲辭詎女工衆多不由分說一齊擁出栅欄廠内司役人等亦無法攔阻以致各女工自相踐踏彼此難以相顧致傷斃女工一人並傷數人一時秩序紊亂當由該廠經理報警彈壓並請縣署勘騐經温知事派員帶同檢騐吏臨塲勘騐委係被踏受傷身死諭令廠内量予撫卹一面押令屍屬棺殮領埋該廠亦停工一天至二十二號始照常開工云 
　　煤炭店失愼湯家巷義昌盛煤炭店昨晚九時許因做夜工不愼誤將洋油燈打翻一時火光四射冒穿屋頂經消防隊及各社水龍聞信到場竭力施救始得撲滅計燒去堆煤草屋數間而四隣已飽受虚驚矣 
　　新舊關監督將次交替蘇州關監督兼駐蘇交涉員楊士成與浙江甌海關監督周嗣培對調早見明令現楊交涉員已將公務結束清楚預備交卸而周監督昨日亦經派員來蘇租賃房屋預備眷屬居住一俟部署完善即行來蘇蒞任視事云 
[松江]  
　　襪廠緩發女工薪資各襪廠女工薪資向例均於舊曆月終結算今届月終各襪廠均未照發且徧故傳單聲明緩發理由大致謂本月十七日履和襪廠裝進之洋紗兩件被廣大昌夥友糾衆刦去以致各廠工料不繼不得不暫行停工所有本月各女工薪給俟向廣大昌索回洋紗照常開工後再行結算云云惟各廠女工大半均恃工資爲活今届突被掯發無不張惶失措各該廠等豈以次次風潮爲未足更思假手女工以洩忿耶 
　　反對於公債哿電本邑耆紳耿道冲等前日在全節堂内集議反對八年公債抵押外債各情業志前報現此項電稿已於哿日擬就拍發其文云大總統國務院鈞鑒八年公債以田賦作抵禍國禍民萬難承認松江縣公民耿道冲等六十人公叩又用快郵代電致南京督省兩長云（銜略）聞八年公債中央以田賦作抵且押某國銀二千萬民意未孚羣情憤激若不及早取消必致激成事變人民以土地爲重存亡在此一舉伏祈督軍省長迅電中央明令取消以維國本而順輿情不勝迫切待命之至松江縣公民耿道冲姚筠耿葆煃韓文衡雷祖同雷補同謝葆鈞周作孚黄應昌張樹勳朱世瑾盛元音錢銘銓楊廷秀黄培元馬寳涵俞宗彝費世昌朱昌秦坤洙沈和叙陸龍翔葉人騄楊一龍朱久望張端瀛李玉田馮受祜錢振麟馬寳瑩倪世昌宋應庠王毓芳沈慶安顧文淵于允鼎謝葆岡周學願吳驤張韣陸祥霖閔瓛韓德均朱洙杜炎張炳蔚杜天順鄭錫康張爾鼎張礽齡唐彥張時俞廷堯　善鈞張孔瑛蘇景賢方其恕汪鍾鳳楊前烈柏天一　　　　　璋張宗幹張思永同叩 
[無錫]  
　　軍民衝突案完全解决　駐錫蘇軍與救火會衝突一案前次交涉雖稍有進步迄未完全解决及二十二日晨有上海救火聯合會副會長穆杼齋偕同辦事員陸錦麟乘夜車來錫即赴商會邀請市總董薛南溟及商會會長孫鶴卿蔡兼三救火聯合會會長唐水成單紹聞樓朗清趙子新及蘇軍營長張亞聲等會議後穆君並赴縣公署謁見楊知事商定圓滿解决辦法並經楊知事將了結情形電稟南京軍民兩署此案已作和平解决故救火聯合會會長特於二十三日開會商議繼續辦法並挽留己辭職之各段會員想各會　關心地方火政當必充予復職也 
[鎭江]  
　　各洲晚稻豐登鎭郡對江新洲老洲一帶今歲晚稻秋收豐稔各洲出貨正湧連日米船紛至沓來以致價格步步低落上等洲米昨日開盤又跌二角每石僅售五元六角次五元四角五分調查河下存貨約有二三萬石此後米價可望平落云 
[揚州]  
　　商校團體比賽揚州商業學校全體學生於二十二日下午假公共體育場舉行團體比賽以期增進體育上之進步云 
　　興化游藝會誌盛興邑東門外第二國民學校於孔誕日舉行第一次游藝會表演兒童成績計六十七節自晨九時開會至下午六時停止各兒童精神活潑成績優良來賓觀者萬人每一登壇掌聲雷動趙知事及勸學所長敎育會長縣視學前校長等並皆奬贈書券該邑有此良校實地方兒童之福也 
[杭州]  
　　法校學生會之分組浙江公立法校學生改選理事評議一節曾誌滬杭各報茲悉該會理事長陳中嶽君爲便利會務進行起見更分設敎育會計交際調查文牘五股而文牘會計二股尤刻不容緩聞於昨日即將文牘會計二股先行成立茲將當選人員分列如左文牘股六名陳鼎新吳瑞姚遷侯蔡錫恭劉明遠宋崇厚會計股二十名周寳初許緒襄吳家祺朱憲章陳荃陳簡戴文周朱源姜德鴻梅馨陳忠壽趙子珍李士豪李步先張輝林長張憲民顏樂民周鍾文莊永芳 
　　浙議會準備開會紀浙江省議會定本月二十五日召集常會爲時已迫而議員簽到者尙形寥寥恐届時不足人數未能正式開會又聞省議員秦吉人君昨自南京歸來以江蘇省議會省議員觀光團辦法甚善茲將提出議案希望浙江省議會仿照組織參觀團團員由議員充之額定二十一人在大會自行認定如超過定額時用抽籖或互選定之共分四組赴歐美者一組計四人赴日本者一組計三人赴南洋者一組計二人赴各省者一組計十二人每人川旅費由省稅項下支出各團員出發後須調查各國行政狀况及各國地方制度經濟情形製成調查錄返浙時報告於大會用資參考 
雜評一 
[南北之黨派] （默） 
　　黨派間之結合要素不外三種一感情二金錢三勢力以感情結合者感情衰而敗以金錢結合者金錢衰而敗以勢力結合者勢力衰而敗此敗之一原因也以感情結合者爭感情而敗以金錢結合者爭金錢而敗以勢力結合者爭勢力而敗此又敗之一原因也蓋感情金錢勢力必不能常保故必衰而敗感情金錢勢力必不能無所偏故必爭而敗 
　　吾以今日南北之黨派證之兩方皆已呈破敗之象若强爲分别則北之敗象屬於第一原因南之敗象屬於第二原因 
 
 
 

Page 8

 
 
   
 
 

Page 9

 
 
   
 
 

Page 10

 
 
[湖北水災圖（二）汪洋之水勢] （二） 
　　　川　　子 
　　　　　玉村 
　　　至今尙多 
　　人緣一片汪 
　　洋可　村基 
　　可嘆 
　　九月　吾 
　　少　撬房屋 
　　房屋俱倒 
　　樹林 
　　等没 
　　水中 
　　　 
　　　 
　　　　 
　　際 
　　本届鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[王揖唐果已離滬耶]  
　　大陸報云昨日傳言王揖唐已於午前離滬他往但詢諸鐵路局則未能證實此說哈同花園現呈一種與前不同之氣象四周偵探今已杳無蹤迹園中亦不見北代表往來閽者告人王已出門但往何處歸來何時則不能道其詳一般秘書亦復不見據識者云王揖唐縱未離滬然不久亦必離滬今有某團體自認抛入炸彈王揖唐殆恐生命莫保故已潛逃歟觀王致段祺瑞之電報可見王已歸心　箭矣 
[王揖唐自置炸彈說之難信]  
　　字林報云在王揖唐到滬以前上海温和派頗抱樂觀以爲和會新開當可有成但至今日則此温和派已承認王揖唐此行失敗而料其不日離滬矣令人解頣之謠言亦因之而發生此種謠言旣可解政局之沉悶亦足見中國政治所處之狀况據道路傳言王揖唐欲去滬而無可藉口乃自行設法置炸彈於園中俾可藉此北返在一般輕信傳言者及有政治偏見者此類謠言最易見信於是遍　　口矣以吾人思之人之如王揖唐身分者寗願坦然返京自承涉失敗之罪且不願自認以怕死爲其離滬之原因也前者不過失敗耳無足爲辱後者則直不可思議矣王揖唐之名久爲南方所咀咒之一物狂熱家之欲用生命上而非道德上之方法以使莫可解决之難題得有一種之解决此固令人無足爲異者也 
[十八團體迎送新舊美總領]  
　　本埠江蘇省敎育會等十八大團體因美總領事薩門斯氏調任澳洲將次啓行特定於二十七日假總商會開歡送會並歡迎新總領事克銀漢氏以聯交誼茲錄其通啓如下啓者駐滬美總領事薩門斯君在滬六年和平公正使兩國國民交誼日親茲將轉任澳洲本會等謹於十月二十七日午後四時在上海總商會開歡送會同時歡迎新總領事克銀漢君蒞任務望各會員届時蒞會同襄盛舉茲附上郵片請於二十六日以前賜復以便預備茶點敬請大鑒江蘇省敎育會上海總商會上海縣敎育會上海縣商會中華基督敎青年會全國協會上海青年會上海基督敎聯合會寰球中國學生會上海學生聯合會上海歐美同學會中華職　敎育社上海商學交誼會上海華僑聯合會華商紗廠聯合會上海鐵業公會棉業聯合會上海銀行公會上海救火聯合會同啓 
[商界今日歡送美總領事]  
　　本埠商業公團昨致各團體函云本月初二日假座卡爾登歡送美總領事薩門斯氏祈派代表同往云 
[國内將設之長距離電話]  
　　大陸報云建築京漢及京滬間各重要城鎭長距離電話爲改良中國北部交通最近之舉動中國電器公司已與交通部訂立合同建造京漢間長距離電話另又於京津間建築無線電話而蘇州無錫常州鎭江南京浦口各區域之電氣業務亦由該公司承造并在上海華界内設立電話通過閘北南市及浦東等處至京滬間之長距離電話合同業經宣布簽訂據本館天津二十二來電稱建造京滬間長距離電話合同已由中國電器公司獲得並另立津京間兩線路合同茲因電話局與日本别有合同欲承造者必購日本材料惟一切工程仍由承造人執行大約一年内全線可告成功云但本埠之中國電器公司昨日尙未接有合同簽字之消息惟據該公司副經理龍君稱建築寗滬間及天津電話業經允由該公司承造現僅津寗間尙未連接耳建造滬寗間電話共須資本二百五十萬元至上電所述購買日本材料一節據龍君稱該公司係華人資本絕不致與日人有合同苟所需物料上海不能製造大可從美國購買京津另立兩線之合同將足使北方共有電線八條以聯絡於其間該公司並擬將京津兩處當地電線大加推廣按照合同須在天津造分枝電路兩處並在北京將總局推廣至於西南兩局共須增加線路二千二百龍君又稱無線電話合同久經簽定已向西方電器公司購買物料此電話專往來於天津張家口間將來或更加推廣若推廣上海電話事業則僅及於華界共設局所三處一在閘北一在南市一在浦東現在南門左近購地四五畝爲建築總局之用内用機件約須美金十六萬元其能力可接線二千五百條另有線一千條以備推廣所有電線均埋在地中並仿美國及京津所用之新法大約上海至明年底可建造成功 
[中英間寄遞郵件之改速]  
　　字林報云上海英人商會昨接倫敦商會關於郵務之電報謂英國郵政大臣已命上海英國郵局覓取機會寄遞函面書明取道蘇彝士河之函件藍烟囱公司郵船與日本郵船均可交運如函面未經書明取道蘇彝士河字樣者則將取道北美寄遞函面書明取道蘇彝士河寄往上海之函件亦將由該路寄遞如書明取道某路或由某船者均將照行云云按近來英滬間來往之郵件非常延緩經上海英人商會一再請倫敦商會轉懇郵務大臣設法改良始得此重要讓步從此來往郵件當可視前迅速 
[近月來美國來滬之金洋數]  
　　大陸報云據上海美國書信局主任聲稱近三四十日内經過該局之金洋共約一千萬元之多泰半寄交本埠各銀行者 
[舊金山運貨工人罷工消息]  
　　大陸報云據日前抵滬之花旗輪船公司哥倫比亞號聲稱舊金山有載貨之輪船多艘因該港裝卸貨物工人罷工致須按開行定期延遲一月或五六星期啓椗花旗輪船公司有貨船一艘被延三十五日之久聞尙有他船被延三十日至四十日不等罷工者提出之要求内有公司須以每年所得之凈利百分之二十五分給工人且容工人參與管理部事務其他要求爲每小時須增工資一元至一元五角逾時工作鐘點每小時須增工資一元五角至一元七角五分哥倫比亞號無線電報司理員曾於途中截得某報之無線電報謂舊金山貨車夫現亦擬罷工以表同情於裝卸貨物工人云 
[拘捕各省請願代表之電詰]  
　　各省二次赴京請願代表三十三人（内有上海代表四人）被拘北京警廳數十日迄未釋放本埠各界人士乃於昨日開會拍電質問電云北京國務院内務部鑒人民身體自由非依法律不得逮捕拘禁載在約法各省請願代表曾犯何罪警廳拘禁數十日果依何法請卽明白宣布勿謂國民力弱可以淫威壓服也上海各界聯合會叩敬 
[全國各界聯合會紀事]  
　　昨日（二十四）午　二時全國各界聯合會開第十二次籌備會公推施洋君主席首　主席報告今昨兩日所到各省代表有濟南代表崔書馨彰德代表馬方正李拂塵天津代表鄭岩女士及黄輝隨請各代表報告各地經過情形及特别任務次由劉振羣提議現距開正式大會爲日無多應由籌備會員中推出起草員草擬本會一切規章草案以供大會討論衆贊成起草員俟下次會議時再行推舉卽散會 
[各路商界聯合會成立預紀]  
　　滬北公共租界各路商界組織聯合會現已訂期本月二十六日（即陰曆九月初三日）下午三時假總商會議事廳開成立大會昨日預函南北市商會會董會員並各業代表等届時請各蒞會藉商進行 
[河南路商業聯合會議决案]  
　　河南路商業聯合會於昨日（二十四）上午九時開第四次職員會到者二十餘人公推會長金馥生主席郭枚生代表黄警頑書記由主席綜合各職員提出議案十件逐條表决（一）請幹事員勸本路商店有未入會者請其入會或弄内商店住戸等（二）凡職員議事會須請各職員准時到會倘有事故可請代表（三）本會地點開會並規定會期决定在交通路通裕里開會并决定每月朔望上午九時（四）上海各界聯合會屢次來函邀請本路贊成加入公决暫緩加入俟加入各路聯合會再定（五）各路總會定二十六號假總商會開成立大會公决函請全體職員赴會各給徽章先期分送傳單懸掛國旗（六）二十五號總會選舉各職員前往亦可（七）公决本會徽章遵總會公定旗式淡黄底白心紅字上加本路會名公請李柳溪君打樣（八）本路成立已久會章及分部細則急待規定公决推舉商務印書館黄警頑君起草（九）北河南路來函因無人主持會務加入本路共圖進行公决歡迎特派交際祝光純陳心田張葭冬黄警頑向商店接洽入會聯絡（十一）討論對於路政問題應否顧問公决看事對付以上議事情形及議决案已由該會函致該路各商店知照矣 
[四馬路商界聯會開成立會]  
　　昨日下午三時四馬路商界聯合會開成立會到者八十餘人推張漢傑主席提議會章當由鄭延芳朗誦一遍逐條通過張君宣言各路聯合會總會定陰曆九月初三日借總商會議場開成立大會本會亟應加入惟本路選舉手續趕辦不及是以今日先行宣告成立然後選舉衆贊成旋經推舉臨時幹事二十三人又總幹事張漢傑俞葆生二人預備選舉事務並參加各路聯合總會以示一致主席又云今雖宣告正式成立惟因時間忽促未及預約各路團體參觀鄙意擬遲數日再邀各團體開一交誼會以資副洽嗣又提議他事數項多與時局有關者衆皆贊成遂振鈴散會 
[擅借報關公所之質問]  
　　南北市報關公所評議部各評議員近查得本城蓬萊路該公所門口懸有中華促成統一會之招牌並將公所供給該會使用君相駭詫咸謂公所係公共營商機關絕無政治性質今該會之設置旣未得全體之允許何人擅專借給故特羣向該所董事徐某質問並要求迅予除去門前牌子云 
[工界代表請禁販米出洋電]  
　　秋榖登場米價飛漲罷工之事愈演愈急本埠工界代表陳國樑機器工業代表仲學準縫紉工業代表楊金榮周春海銅器工業代表張淦林王根寳理髮工業代表劉聘卿陳四海王炳南漆工業代表汪賡笙周鳳來縫衣機器工業代表陸蘭亭方堯卿鐵器工業代表鄭森桂水木作工業代表陳安南履工業代表姚德泰毛刷工業代表崇淦泉等於昨日（二十四）下午開工界聯合會議討論結果公電江蘇督軍省長曁省議會敎育會商會農　工會並各報館　團體請爲一致顧全民食杜絕私運其文曰竊維國以民爲本民以食爲天凡我工界中人實居國民多數比日滬上米源將竭輸出愈多當此新榖登場價目依然飛漲何况青黄不接後患尤有難言但勞動小工人數旣多辛　極薄饔飱莫繼困苦堪憐揆厥原因奸商或囤積居奇軍米或假名轉運况東鄰購米待食勢甚危迫不惜懸重價以求買而我國徇利忘害官商喪盡天良破壞法律竟敢在洋涇濱及虹口一帶地方勾串欺朦屢次大批包運往往於更深人靜之際乘人不備輒雇水輪小艇百計輸運出口載往東洋是以上海洋常各關防不勝防緝無可緝其中鬼蜮伎倆實有層出不窮者也刻下上 
　　米價每石竟售至十元有零而工人生計艱辛終日用盡血汗難謀一飽較之往年食米每石售價五六元者大有天壤之别值此人心惶惑國事糾紛倘政府長此遷延任他人侵我主權漠然置之不理深恐工人挺而走險暴動罷工有碍和平關係大局國樑等因性命危急迫得瀝訴上陳仰懇督軍省長及各機關爲地方秩序計爲工人生命計體恤工鞙維持民食嚴辦偷運走私之奸蠧謝絕强有力者之要求一面迅飭上海洋常各關督並地方官廳盡夜嚴防偷越以杜漏巵議决價格公平不容壟斷庶幾稍留餘粟惠我工人則食德飲和身受厚賜銘感無旣矣臨電悚惶曷勝迫切待命之至 
[漆工鐵匠加工資均已解决]  
　　漆工每工加至二百九十文 
　　鐵匠每工加至三百文 
　　漆業内作工匠因加增工資不遂罷工相持迄今已將一星期連日内作工人雖詣公所候示而各店東與各董事等均不前往致無從解决昨日自晨至午各工人紛紛蒞所候示仍無消息内作中之各代表則帶同各工人又投上海縣公署呈請迅速解决以免饑寒之苦而各店東與該業董亦以内作加價已開會投票公决不能再加等詞投署具呈昨日午後經沈知事批示云據陳該店商等實因材料昻貴營業艱難亦屬實情惟蔡友卿議加工價七十文亦係體恤工帮爲息事安業之計旣經當衆宣布並據該業董等呈復議加情形請准諭知前來所請照准但投票法准加三十文一節應母庸議云云迨至下午雙方又集公所一再討論各店東允許前後共加八十文連原有者二百十文總共每日每工給錢二百九十文彼此贊成定於次日一律上工又函云漆業工夥加價一事因被業董延擱停工多日未决昨日午後二時上海縣公署派吏傳集工夥代表徐進山等到署由縣長特派實業科張科長傳縣長命令顧念工人自罷工後所受損失不少長此相持與生計前途實有不利故按照前提議加給七十文外再加給十文每天每工給予二百九十文責成代表婉勸各工人就此解决云云代表等遵諭向各工人解勸各工人以此事皆因蔡張兩董不爲援手咸議必須官廳傳到蔡張兩董具結並懇給予布告俾衆咸知方可允從且同業尙有包做件頭已改洋碼等各項亦應按照加工後計算遞加庶歸一律當即議决通告知照大衆開工一面呈請縣長分别布告傳董具結結束並聞昨日三時大行業董蔡友卿等亦經縣長傳署問話對於加給工資遵縣長諭亦一律允從至工人方面間有未能滿意者經蔡董等至公所宣布縣勸並囑大衆今日起一律開工云 
　　鐵匠做鏟刀之小件等小作工人向作主要求加增工資已紀前報該工人代表俞阿四祝巧生周雲生陳祥元周阿喜祝阿毛等對作主要求本限舊曆月底爲度故前日（三十日）已由作主方面李長興華永大薛永大虎長泰等邀集討議將事解决工資每工允給三百文向例每逢令節停工休息作主雖不給工資而飯膳仍有供給自此次加定後停工日期不供飯食雙方允從照議解决矣 
[張溥泉在寰球學生會演詞]  
　　（六續） 
　　中國的歷史受了老聃無爲主義的影響四千年的光陰白白的消費了如同老牛旋磨一樣轉來轉去只是在一塊地方不但没有進步反倒退化起來了老子所說的無爲也只是警戒爲政者的意思是不要政府妄加干涉於人民的事並不是呌天下的人束手無爲中固的哲學者向來犯了一個通病大半是政論家全是替爲政者想方法全是從上邊想方法没有敎給人民自己想方法没有從下邊想方法的近代歐美以人民爲主體絕不是像孟子的意思呌君主以民爲貴的意思是呌人民自已認人民是貴重的老子也是個政論家他指導當時爲政者的方針是以無爲爲主而中國幾千年的人民也就認錯了也以無爲爲主所以中國的國民醖釀成了一個無爲的消極的女性的柔的懶怠的退化的國民從前歐美的民族没有膨脹起來我們獨居東方對待那些蒙古人滿洲人突厥人日本人還可以支持的住然而從南宋以來接續不斷的受野蠻人的侵略征服作人的奴隸牛馬眞是莫大的恥辱文化也衰敗了數萬萬的人作生理的生存而已在道德上文化上已經算是滅亡了抖抖氣自己想自己尊大也尊大不起來了舉首看看世界的老民族若波斯若埃及若印度全是同中國人犯的一個毛病無爲的消極的女性的柔的懶惰的退化的或者受異族征服久的民族全是應該成這樣未必但是學說的影響未必但是老聃的罪或者凡有生的物全有少年壯年老年的時代一個合體的民族也是有老衰的時代麽也是有一定不可易的運命麽這是一個很大的疑問假如認爲肯定的中國民族是老衰了豈是羣體的生死也同個體一樣麽這更是疑問這是人種學的問題暫時不講然而但就生理一層說中國的人口是仍然很富有繁殖的能力亡種的問題似乎已經不成問題了至於中國人居現在的世界有進步的希望没有呢對着這一層我們要研究的中國的社會道德有幾層是可以自誇的國家的根本問題最緊要的是内政内政最困難約有四種第一階級制度第二種族問題第三宗敎問題第四貧富問題階級制度譬如歐洲日本全是離封建時代很近的所以貴族平民階級很嚴雖然經過十九世紀政治上的大改革階級的痕跡仍然没有完全消滅吳稚暉先生說英國人對於皇室的觀察頗合日本人相同以爲皇族是神選民族同普通人不相同特别高出的法國人是歐洲革命的老祖先最富有平民精神的拿破崙第三時代的公侯伯子男是法律上早不承認了然而社會上還是流行往往看見人的名片上有公侯伯子男的冠銜法國人最講禮行遇有公侯伯子男的人開口要呼他爵位方爲不失體譬如遇見個姓某某的他承受了他祖先的爵位伯爵不可但稱某某生生須稱（伯爵某某先生）對他的夫人須稱（伯爵某某夫人）法國尙且如此其餘的國更可知了只有比法國還利害的啊這次俄國革命不知道能根本把這些古董去的了麽這一層中國是好多了中國的社會根本承認人人有（稱帝稱王的權）只要問你有德或有力没有並不認貴族是神選的社會對着那有爵位的人並不誠心的尊仰他所有的階級不過是官民在官的人對着人民能作社作威去了官仍然是一個平民了所以說中國無階級問題的困難（未完） 
[皖人預防鹽斤加價之公函]  
　　安徽旅滬同鄉接安徽公民吳天估周秋舫譚慶常等函云安徽旅滬同鄉諸公曁李仲軒先生余壽平先生周玉山先生鈞鑒十萬火急皖省鹽斤加價一案上季曾經省議會議决每斤加大洋一分咨請行政方面執行嗣蒙旅滬同鄉諸公及全皖父老奔走呼號力竭聲嘶始行打消在案茲以省議會開會在即聞蚌埠先事召集一班議員大開會議復提出鹽斤加價案各授意旨而退查此次赴蚌議員已逹全體四分之三將來動議勢必一致通過聞信之下人情惶恐莫知所措似此置人民生命如草菅視中央法令如弁毛八皖輿圖儼成一獨立國公等或居異地或在桑邦或謀自治於地方或秉政權於要軸斯言入耳能不寒心然而水深火熱之秋行此猛虎毒蛇之政爲廣張其牙爪窮搜括於閭閻人皆好生豈能坐視惟顧犬補牢追於旣往之日曷同心戮力救於未事之先此次鹽斤加價案不提則已提則必復通過通過則必實行何也蓋當局對於此案知鹽署亦難協商知中央亦難照准知行政方面可以威挾知人民方面可以强誅惟藉此立法機關爲之傀儡以爲成案之經過冀以掩盡一時之耳目不可謂非良心發現處也此外復何所忌憚哉故公民等咸視此鹽斤加價案爲關係吾人生死之一案爲省議員造成吾人生死之一案是案成立之日即吾人將死之日吾人今自爲計俟其何日開議即何日香花頂禮相率前往聽命斷不忍坐視此案成立致重吾人之擔負以死　等關懷桑梓希即援手以救全皖三千萬生靈於迫切危亡之秋也事關生命急不擇言除另函告知省議會外相應籲請埀鑒以蘇重困而表同情母任急切待命之至紙　崇安安徽公民吳天估周秋舫譚慶常等公叩 
[招工製造國貨新式玩具]  
　　白克路黄家庫愛國玩具公司爲好時洋行某君所創辦專製新式玩具如洋囡囡等類惟妙惟肖足與舶來品抗衡且較價廉而耐玩由女工多人從事製造其質料咸採自内地現復擬招致學徒二十名膳宿費豁免外另酌加月費若干日授以五金竹木玩具製造之技能并於晚問敎授中西文字以期養成有敎育之工人其所出貨品已由先施永安兩公司定購一空大有供不敷求之勢 
[仿製洋磁品送會陳列]  
　　閘北恒豐路廣逹　磁廠專門仿製各種洋磁器具籌備已久頃已開工昨將其出品帽筒一對口杯一對送至中旺弄國貨維持會陳列并請該會力予提倡云 
[棉市近訊]  
　　美盛公司一星期棉市報告云上星期棉市情形極不規則就全部觀之表面上並無變動據私人棉花收成之報告表示木季收數較去年大少因此要求略有增加但至上星期末時市價頗趨於鬆動方面因收到之棉花日有增加之故同時長江一帶銀根頗緊内地棉戸亦將不克久屯據吾人所得報告均表示一般存戸皆有出售之意總之據吾人觀之因匯市之不利與日本不在中國市場收棉之兩因棉價總不至增高也利物浦市價三月份交貨者二一四九便士紐約市價三月份交貨者三十五元三角印度市價五○七羅比本年九月至現在中國棉出口總數共五萬零四百七十七　云 
[中西女塾今日開校友會]  
　　本埠億定盤路號中西女塾爲西人在華經辦成績最佳之女校創設至今將近三十週年現有學生三百四十餘人敎員三十三人而三馬路之小學及幼稚舍尙不在内聞學生曾在該校讀書現處於各方者共有千餘人之多茲該校長定於今日下午三時召集全體出校學生開一大會討論校務進行方法據該校長之預料各生必樂從而來共與盛會云 
[市立國民學校運動順序]  
　　上海市立國民學校西成崇正比德東明農壇隆德高昌倉基朝宗貧民等十校全體學生定於今日午後齊集西門公共體育場舉行秋季聯合運動會並請陸崧侯賈粟香評判優劣茲將所定順序錄下開會唱歌（國旗歌）全體圯橋進履西成表情操（親恩）崇正月映池塘隆德徒手操倉基南北爭回國土朝宗步伐行進比德五分鐘東明徒手操農壇啞鈴操西成徒手（各個）貧民牧人舞西成幼稚徒手崇正五月九日倉基表情操（灑掃）隆德獨脚競走東明徒手操西成競爭游戲（提倡國貨）農壇混合操比德表情操（菊花）西成擊鉞操崇正徒手操高昌廢約隆德徒手操東明脫離强鄰圈套朝宗啞鈴操西成國技徒手崇正風車隆德更換賽跑創基表情操（尙武）農壇臨波影西成行進徒手比德巾拍貧民表情操（我看你）西成健身舞崇正黄華開隆德陶侃運甓西成各個操倉基團體競爭游戚（和平球）農壇手腕運動東明奪旗競走西成餘興職員競走閉會 
[滬杭路紀事三則]  
　　開專車運兵與械浙江第四師陳樂山所部軍隊 
 
 
 

Page 11

 
 
日前曾由筧橋開拔前往南星橋經滬杭甬鐵路特開專車已誌本報茲聞此項軍隊係調駐温州台州兩處而松江之護隊團三營盧督已决計調駐算橋曾與滬杭甬鐵路局長任小山商開專車載運軍隊及軍械前往現定自今日起（二十五）連開專車三天均於早晨六時出發每次開拔一營約需客車十輛貨車八九輛此項車輛已由上海車站於二十四號彙送松江以便先期裝入云 
　　移裝楓涇站車道楓涇車站爲蘇浙兩路交界之處故規模頗大車道亦多自蘇浙路先後改歸國有後該站車務漸簡故前此車道位置於目下車務情形頗不相宜經該段工程師計劃將該站第二月台左之車道拆去移裝於該月台之右共成軌道三綫便於列車交會已於前星期動工預計月杪可以完工 
　　莘嘉站雨棚工竣滬杭甬鐵路莘莊嘉善兩站原有月台各兩座然車站對面之月台均無雨棚以故天雨時旅客上下車極感不便前由該兩處紳商聯名呈請滬杭甬管理局任局長於該兩站月台上添蓋雨棚以便旅客上落當經該局長照准特飭工程師添建目下兩處均巳完工行旅無不稱便 
[防範太湖盜匪之辦法]  
　　松滬護軍使署近接浙督軍署函略謂蘇浙兩省界連之太湖湖面盜匪充斥擾害閭閻係爲地方之患際此冬防在邇亟應預籌防範之法以保治安除咨請蘇督實行剿辦外擬有辦法四條即希查照辦法附下（一）由蘇松嘉湖四屬縣知事共同輔助（二）兩省酌派兵艦不分地段協力游巡（三）實行守望制度由各鄉舉出壯丁聯絡保衛（四）編查船戸姓名所編號數發給牌照 
[清江匪徒解歸訊辦]  
　　巨匪史三十子史廣和等在清江等處迭犯殺人搶刦巨案潛逃來滬在法租界被獲經松滬護軍使署函由交涉便署照會法領事引渡收押軍署在案茲由駐紥清江之江蘇陸軍第一混成旅司令部派遣騎兵連中士徐廣洲持文來滬要求迎提起解回清歸案訊辦業由軍署准將該匪史三十子史廣和趙倫曁史秦氏史李氏及小女孩等六人點交來弁徐廣洲起解並加派兵士二名於昨日解乘北站火車送往清江歸案訊辦 
[判决引渡後請求復訊]  
　　寓居公共租界内之皖人王桂生經淮揚馬鎭守使偵悉曾糾黨持械在江北泗陽縣屬劉家宅夥刦居民財物派警持文來滬報請老閘捕房派令特别機關中西包探在福州路昇平樓茶館内將王拿獲解奉公共公廨預審之下判王准予引渡各情已誌本報茲悉捕房正在預備起解時經王之家屬得悉以王實遭寃累前日特延代表律師至老閘捕房商請捕頭暫緩引渡迨昨晨該代表律師復投公廨陳述理由要求撤銷前判准予復訊俞襄讞核供商之美丁副领事以捕房旣將王桂生解堂判仍帶回候下禮拜二商請原審官核奪 
[崗警强當行兇]  
　　前日傍晚時南市第一區警署第十崗警察閆金標因代伊同鄉友人某甲將素綢一疋向洪生碼頭廟街植泰三等公典（押店）内求質洋一元五角經店夥估定當本一元後由店主翁傑人由外歸來見而允加至一元二角閆堅欲如數爭論良久閆即用武經人解勸旋因言語誤會致大起衝突致翁受傷頭部出血經店夥立投該署吾報前情翁妻某氏當將該崗警扭住一併至署由趙署長詰據該警聲稱因被扭結致失落所帶之警棒并毁及制服等語趙署長以該警站崗時代人質當致起鬭毆事不干己鬧成釁端實屬不合當場嚴行申斥將名革除然後拘留責以軍棍示儆一面向傷者慰諭命送紅十字會醫院留醫事後由潮惠會館董事陳某函致該署呈請將該警從重懲治至昨日又有該處鄰居各店商將是日目擊該警逞兇肇事情形聯名具呈到署請求執法嚴懲以儆兇焰而安商業趙署長當將該革警閆金標申解警廳請徐廳長訊明處究　 
[滬北迭告火警]  
　　昨晨五句鐘天將黎明時虹口新唐家弄三百六十七號門牌某姓家居婦因至絲廠繅絲燃點煤油燈未曾熄滅延燒床帳起火霎時冒穿屋頂殃及三百六十八九七十七十一七十二七十三七十四七十五並三百六十三四五六號等左右居鄰捕房得報立即知照救火會中西隊員各驅抽水拆屋皮帶等汽車馬車到場竭力灌救得熄計共燬屋十餘幢當火熾時該管匯司捕房捕頭督率通班中西探捕到場彈壓又前日下午兩句餘鐘楊樹浦蘭路某紗廠亦不戒於火至晚六時平凉路華祖交界處居人沈姓家又因燒晚飯時遺火積薪失愼均經救火會中西隊員驅車前往澆熄損失尙微 
[救火車碾斃木匠]  
　　昨晨六句餘鐘江北木匠姜小蘇子至某作場工作途經虹口斐倫路四卡子橋附近適虹口救火會抽水汽車從唐家弄救火而回不及避讓被撞倒地碾傷要害頓時暈去當經一千三百十號華捕查見立即僱車車送同仁醫院療治詎受傷沉重不及醫治旋即殞命該醫院遂用電話通知該管捕房派探沈阿炳與九十八號西探麥道往將屍體舁入斐倫路騐屍所報請公廨陸襄讞會同英領包君於上午十一時蒞所檢騐得姜小蘇子委係生前碾傷肚腹斃命遂填明屍格升座公位命將一干人證傳案先由探捕禀明前情繼由屍父姜清山屍妻姜劉氏投訴死者慘遭碾斃要求伸雪即據救火會華隊隊長殷毛毛投案證明該汽車當時曾經踏鈴且開慢車緩行奈死者當時並不避讓致汽車欲讓不及將伊撞倒碾傷身死云云中西官得供援筆判曰騐得已死姜小蘇子委係生前被救火車撞傷身死着屍父姜清山具結領屍棺殮此判聞救火會念姜慘斃已撫恤屍屬洋一百元云 
[續誌公新園浴堂内之命案]  
　　江北小工陳木金與陳小黑子同至滬南楊家渡衖内公新園浴堂洗澡因惠鈔時該浴堂司賬人季春山少給竹籌兩支致起爭論經季喝令堂倌徐福蘭行兇陳木金心坎受傷由第一區警署飭送醫院後該浴堂經理唐寳元投署請將人證保出爲陳木金延傷科醫生醫治旋因傷勢過重經陳小黑子偕木金之堂兄陳新起將其舁往該浴堂俄即氣絕身死後經警署飭十六舖地甲查明函追屍屬來滬並追傳一干人到來移送地方檢察廳候派員相騐等情已紀昨報昨日午前十一時梅檢廳長委李檢察官偕檢騐員蒞場相騐先據該地甲供稱死者陳木金係江北人年三十一歲向爲扛煤工人其父母均寄居常州惟有其堂兄與胞姊張陳氏在滬並將起釁原委禀明求察官飭檢騐員騐得該屍内部有損并用銀針測騐良久據報内含毒質旋據屍屬投稱因毆致死請求詳細騐視爲死者伸雪問官　屍身皮色微紅周身騐得並無傷痕着即備棺收殮而屍屬聲稱須待死者父母由常州來滬方可棺殮官飭予限至本日六點鐘即行收殮如果違抗着該地甲依照路斃無名男屍章程報請善堂給棺收殮以便厝壇該屍屬堅執如前當着退去填明屍格回廳呈復 
[德人由潯抵滬之電復]  
　　松滬護軍使署前日接江蘇督軍省長禡電内開接安徽吕省長來電以德僑方模理（譯音）夫婦二人准定馬日由九江乘大福輪船赴滬請電滬上軍警保護等因希即轉飭迎護等因當由軍署立飭京師憲兵前往碼頭接護去後昨據復稱大福輪船已於二十三日上午十一點半時抵滬泊於大逹碼頭詢據該輪執事者答稱該德人方模理夫婦二人於抵岸後即往租界云云故軍署昨將該德人抵滬日期電復督軍等查照矣 
[湖北義賑會董事會紀事]  
　　湖北義振會於二十三號下午開董事會各董事曁止副會長先後到會首由沈仲禮會長報告募捐放振情形曁經收捐欵數目現查鄂災太重所收捐欵不敷尙鉅請各董事商籌進行募捐等辦法又云鄂省急振其最關緊要者爲振米棉衣二事現宜多購棉衣運鄂散放轉瞬天寒正當其急并陳述鄂災死人太多凡被水之難民逃往他鄉適值瘟疫盛行之際故死亡約計十之五六而疫死之人無人掩埋臭氣薰蒸又接連發生癘疫如此傳染故爲禍最烈本會派員到災區攝影又該地寄來照片伏屍纍纍者皆災後遇疫之孑遺也等語嗣又研究董事會組織大綱推王一亭杜梅叔兩君起草大約董事會分兩部分辦事一財政一交際又論及放振各事咸以急振辦竣接辦冬振再辦春振卽行截止又以鄂省大水冲潰垸堤極多如捐欵踴躍時除放各振外尙擬辦理工振興築垸堤爲災民圖永久之利議畢散會已七句鐘矣 
[查勘宜興水災之報告]  
　　仁濟善堂接龔季搏十月二十一日由宜興來函云敬啓者號電諒逹今日午前晋謁任公因赴寧未晤旋見周立柯先生談及本年宜邑水災因地勢東濱太湖素號低區湖水倒灌致濱胡各鄉區田畝盡被淹没又以積潦遲退補種逾時竟致秋收無望至募振款一層備荒欵項向歸縣署經收當可提出紳富捐現亦着手籌募尙無確數前日省署查賑委員到宜已集議决定工賑辦法一俟冬間水退即行修築圩堤有每畝津貼修築費洋一元之說容俟調查應修圩堤確數若干再行函告等語應臅又赴縣署晤舊同學孫君冠臣探詢情形大致相同明日雇舟先往西鄉再折赴東鄉查勘一週即冋滬報告北京任采臣先生處已將工振辦法電告矣 
[四明公所定期開會]  
　　四明公所咋致同鄉通啓云敬啓者本公所建築南廠殯舍現將竣工北廠廠屋亟應接續建造茲已繪就草圖定於陰曆九月初三日午後二時在本公所開會討論所繪草圖是否合格事關七邑同鄉公益届時務請大駕蒞會與議是所至禱 
[商界救國宣講團宣講記]  
　　法租界八仙橋商界少年救國宣講團於二十九晚在九畝地新舞臺前舉行第七十三次游行宣講首由盧華德講公共衛生爲人生之必要董伯堃講抵制劣貨爲救國之良法次由陳良才王逸公講抵制之方法及堅持到底之成效詞句激切繼由劉樵仙汪蔾青何福春姚士箴演講救國及改良社會家庭節儉等法最後爲沈祥頤張俠心作愛國人與奸商家之辯論聽者百餘人當塲由毛荷生汪廣衡諸君照料秩序甚佳 
[平民職業義務學校成立]  
　　北京路根德里平民職業義務學校由董樂陶王鳴鏘周讓廉吳斌忠等發起捐資創辦開辦以來報名入學者頗多昨日下午開職員會推定董樂陶爲校長周讓廉爲敎務主任王鳴鏘爲學監首由董君報告一切經過情形并謂本校主旨在救濟一般清貧子弟使受職業敎育養成實用人材今旣佈置就緒推定職員自應積極進行以冀發展復由周君發言設立義務學校所以發展平民自平自養之精神并謂職業敎育與生活問題有絕大之關係等語次由王君吳君等相繼演說畢鐘鳴六下振鈴散會 
[溧陽旅滬學生所得梓鄉函]  
　　溧陽旅滬學生自函電省長知事請禁賽會後各地學生相繼響應效力卓著茲錄溧陽敎育界周鳳岐覆該縣旅滬學生書如左（上略）吾溧舉行賽會本爲一般羽士與下流社會發起不過將欲假端歛財無意識者類多風從商家明逹及業董初未贊成本地學校同志及旅外學生曾函電交馳多方勸阻無非爲地方治安計爲敎育前途計趙知事更關心民瘼出示告試並柬邀箇中重要人物百端開導竟有好事之徒一時糾集無賴嘯聚商會門前要挾商會總理出塲擔當無理取鬧可發一笑近幸趙知事能保威信於十月二十二日七句鐘躬率長警馳往會塲將升壇之城隍土地等木偶押送回廟始皆就範地方賴以安靜賽會一端勞民傷財故爾懸爲厲禁此次死灰幾於復燃仍獲撲滅不可謂非諸君之功桑梓戴德當靡有極恐勞綺注特此佈逹（下略） 
　　麩皮公會四週紀念 
　　南市荳市街麩皮公會自成立以來會員已逹八十餘人營業日盛一日昨爲該公會成立四週之紀念日由會長趙茂華偕同全體會員至大世界合拍小影晚間在公會設宴叙餐以資紀念 
[催促菜販繳捐換照之布告]  
　　滬南工巡捐局姚局長昨發布告云爲布告事照得商人經秤菜蔬地貸向須開明地址報告本局稅務處聽候勘明公别給照是項執照按年依期繳換過期即屬無效倘有無照私秤及影射舊照情事查出議罰歷經辦理在案茲查上年發給執照限期均已届滿照章應換新照除諭飭該業事務所轉催並派員切實稽查外合行布告各該商人等遵照仰於十日内携帶舊照來局遵章繳捐聽候換給新章母得違延致于吊銷處罰切切此布 
[處置冒牌毛巾之函詢]  
　　浦東同人會昨致淞滬警察廳公函云警啓者敝會迭據同鄉潘振之黄馥倪明賢等具函前來謂本年夏間有浦東經綸毛巾代銷處即董家渡裕昌祥冒牌三角毛巾事共被該三角牌經理鳴同警士查出毛巾四五百打押存候究究竟是否冒牌應如何處理儆刁頑勸江商以維營業本是正辦乃聞僅將抄穫毛巾非法乾没外勸導工商維持營業一無所聞浦東毛巾素稱發逹事關實業敢請代爲根查爲同鄉小本營業者保護是所切禱云云按敝會於陰　六月十一日接三友社來與十二日滬上各日報所載之鼠售三角牌同樣函一件共查出毛巾一百三十餘包計二百七十餘打由一區一分駐所將拿獲之衛丫頭證明後申送貴廳發交司法科在案詎至七月内三友實業社在各報上登賞拿僞冒三角牌毛巾廣告共歷三月其言謂所抄出之毛巾己由警廳没收銷燬罰辦云云正深疑詫乃接潘黄倪等來函後因同人有與三友社熟稔者即往調查方知没收銷毁罰辦爲貴廳所給示諭中言該社即以之登諸報章者然以敝會調查所知經綸廠之毛巾其商標紅三角中刊有一經字以與三友社商標區别被抄獲之二百餘打皆係經綸出品貴廳旣含混其詞曰没收則悉被没收可知曰銷毁則如何銷毁又可知曰罰辦則三友社曾稟追一千兩損失其所罰辦列可知不寗惟是即便三角經字毛巾爲冒牌亦係商律爲搆成之法律内事犯刑法而非違警律也且警律罰不得過三十金明著於章是則貴廳掯押裕昌祥店夥二十日擅自處分此案不特侵犯法權抑且自違警律矣現浦東旅滬工商界議論沸騰羣情憤激爲敢函請貴廳明白宣示俾釋衆疑不勝盼企 
[何杰卿黄月英結婚記]  
　　精武體育會青年部武術敎師何杰卿與黄月英女士昨日午後四時在北四川路中華基督敎會舉行結婚典禮馬文衡敎士主婚禮學則讌客於會元樓到者有歐彬　富灼等百餘人 
[拖欠女工工資先發一月]  
　　閘北光復路華成昌絲廠拖欠各女工工資兩月不發同盟罷工由管車人極力調處始恢復原狀已詳前報茲悉該廠已於前日給發各女工每人工資一月餘者作爲存工云 
[渡船傾覆女工失蹤]  
吳淞藴草浜相近高河橋某織襪廠女工多浦東人每日由划船載渡往返前日清晨該渡船共乘女工十二人適值風狂潮急以致失事當時除救起外失蹤去王三寳女工一名昨由該廠繕發賞格三十元來滬找尋並向救生局探詢有無屍身撈獲並向各船帮探聽有無援救帶甲 
[盛文頤被控案展期再訊]  
　　在護軍使署充當課員之鄧繼佺呈控盛文願不還借銀八千餘兩一案迭經公共公廨傳訊盛未到案昨晨又經張襄讞與美副領事續訊盛之代表律師檢出電報一件謂係盛文頤從大連拍來堂上以難爲證據諭免呈案旋有西人琴納上堂譯稱伊係盛公館雇員因盛氏分家事於八月間曾往大連晤見文願等語又由盛氏僕王姓投稱被告實未回滬等詞原告律師起向中西兩證人盤駁之下遂聲稱本案係在租界發生縱被告己逃避他方伊有產業在滬可以作抵云云中西官諭改期再訊 
[徐鳳英不願隨夫回家]  
　　甬婦徐鳳英即李徐氏前因背夫私行逃回原籍家中後由乃夫李祖林延逹商律師代表具控法公堂請求移提訊究嗣經公堂備文飭探至寗波地方將徐氏提案經中西官令巴和爲義務律師代被告辯護一切要求離異奉判候下堂諭飭遵各情迭誌前報昨日將原被傳案先由法副領事德君將西文堂諭誦畢繼由代理讞員陳君諭曰此案前據被告稱迭遭原告凌虐要求離異等情經本公堂迭次研訊被告並未將虐待證據交案離異一節礙難照准堂費洋十元歸被告負擔徐氏仍交原告領去判畢詎徐氏堅不願隨夫回家原告律師聲稱被告旣不願回家應請管押被告律師稱因被告身患疾病故不肯回家請求堂上送至新普育堂養病得能回心轉意再交原告領去判管押聽候核奪 
[捉姦行兇之懲儆]  
　　住居法新租界之婦人王陳氏止月間招留姘夫陸洪飛在家適乃夫王留寳回家瞥見突持菜刀將陳氏及陸各砍兩刀血流如注後由巡捕到來將王及氏等帶入捕房將受傷人車送醫院醫治現傷已醫痊昨日由捕房將原被一併解送法公堂請訊先據被告王留寳供民人向在洋人家爲大司務是晚二點時回家敲門詎妻子約遲一刻時始行開門民人即知有異後至房内見陸躱在床下即將陸拖出詢其來此何事陸但求釋放並稱以後不敢再來民人一時憤恨將刀行兇是實詰之陸洪飛供民人與王貼鄰居住王前欠民人洋三元屢索無着故於是晚又至王家索取舊欠詎王誣指與伊妻姦宿求察質之陳氏供陸實來向丈夫索欠不敢姦宿餘供支吾中西官會判以王不應持刀行兇着押六月准予覓交妥保出外三年内無犯别故准將刑期撤銷醫費亦歸王負擔 
[誘拐案之解訊]  
　　高郵女子黄阿金年十八歲於去年七月間被鄰居婦人劉吳氏誘往鎭江地方賣與天津人順鑫山爲妾得洋六十五元現黄阿金被順之大婦凌虐私逃來滬匿居浦東楊家渡地方昨經順鑫山偵悉將黄阿金連同劉吳氏扭控三區一分駐所經許警佐詰明前情以事關誘拐於午後命將一干人證併解警廳司法科訊辦 
[借劵一虚一實]  
　　印度人不郎生在公共公廨呈控石有雲借洋不還等情昨晨由廨准飭管理傳提事宜之探捕將石與保人朱繼記併傳至公堂請追先由原告印人投訴被告央朱姓作保先後借去洋四十三元立有借劵兩紙言至此呈據請追訊之石有雲供認祇借原告洋十三元由朱維記爲保立有借券一紙尙有三十元並未借過亦未出立借券是實並據保人朱維記投訴被告向原告借洋十三元由我作保借券上我亦簽字尙有三十元之借劵並不得知等語李襄讞核供商之英卓副領事以原告所呈三十元之借劵被告與保人均不承認不能作爲有效應即塗銷判被告還原告洋十三元着令繳洋聞釋 
[棉花店失火即熄]  
　　賃居浦東老白渡南滙人徐毛囡所開之大盛棉花店昨日上午誤將赤　火柴抛入彈弦内以致爆發火起幸時在白畫經人救熄事後經三區一分署飭將徐毛囡傳署押候訊究 
[俄人私運烟土之懲儆]  
　　俄國人斐古德利克藉販魚爲名將鴉片烟土五十三斤藏於裝魚之桶内從外洋趁羅宋公司之品才輪船來滬船抵南滿公司碼頭爲江海關洋扦巡查出將烟土抄去存關候焚一面知照水巡捕房由捕頭梅羅率同華探何阿春將該俄人拘解公共公堂諭候函致俄領訂期會訊在案前日下午由俄副領事麥拉夫蒞廨與陸襄讞升座集訊首由梅捕頭上堂稟明前情並稱該被告前於四月間曾犯同等之案云云次由海關洋扦巡三人分别投案證明被告所乘之船到埠往查見有魚桶四隻其兩隻内貯烟土常回報海關並轉報俄領事署情形被告延律師到堂辯稱被告此次販來之魚均係虹口菜市一帶日本店家及西人惠利等預定可邀買主到堂作證至於桶中之土被告實不知情從何而來等語堂上核供以該俄人私運違禁物品證據確鑿判令拘禁六禮拜再罰洋一百五十元充公示儆 
[調戲女子禁押一月]  
　　無賴許根桃日前晚上與黨羽數人在法租界西新橋街向女子姚阿金調戲後爲巡捕查見將許帶入捕房餘均逃散昨解法公堂請究先據女子姚阿金聲稱是晚女子與姊妹等數人同至大世界游玩二點時獨自回家甫出該塲大門即被許等前來調戲故喚捕拘案請求訊究詰之許根桃供原告係在瑞福里開設野鷄妓院故此相識是晚在途遇見向詢何往不敢調戲餘供支吾中西官判許押西牢一月以儆 
[汽車夫違章科罰]  
　　汽車夫唐根生日前駕車至法新租界不聽四十號華捕指揮仍疾馳而行該捕以唐有意違章抄錄號碼回稟捕頭昨日飭探將唐傳至法公堂請究先據該捕上堂稟明前情詰之唐供認自知不合以後遵章駕駛中西官判罰洋五元充公以儆 
　　汽車夫宋鶴依前晚在新閘路熱鬧處開駛快車被特别西捕查見以其違章當即抄明號碼回訴捕頭請廨出單於昨將宋傳至公堂請究即據特别西捕上堂稟稱被告在熱鬧處開車疾馳頗爲危險有違工部局三十五條定章是以稟請傳究訊之宋供多推諉小西官核供以宋不應在熱鬧處開車疾馳判罰洋三十元充公示儆 
[控婿抛妻不顧]  
　　紹興婦人張王氏前日偕子張子芳女胡張氏投四區警署控其婿胡沛昌在滬另有所好將妻抛棄不顧等情顏署長准將胡沛昌傳案聽候質訊 
雜評二 
[統一會會址轇轕] （庸） 
　　自王揖唐南來而各種標榜和平之團體應時出現其種種名目多發現於北京安福報紙上海方面幾不能列數其名若組織之人物設立之地點更爲一般所未悉蓋此種團體其作用不過發表一二文電以壯王氏之行色本無完全設備之必要故可省則省也 
　　中華促成統一會亦新組織之團體也其會址獨塊然設在報關公所在新團體中可謂比較的設備周至顧以未得該公所全體之同意已向董事責問能長此借設與否尙有門題在該所董事旣不贊成商業公團致王揖唐之函件則對於統一會之宗旨自亦氣味相投樂於贊助無如報關公所爲一業所公建其所有權究不屬於一董事耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談　　　　　手書 
　　自由談三字皆用當代名人字跡每星期調換一次今日係鄭讓予先生手書 
新談 
[土耳其實業譚（五）] [  雲舫]  
　　每至春日養之期旣届家各孵卵若干枚自採桑葉以飼居民中有富厚者輒種桑樹數千株以供農民畜之需居民多就海旁喛灘上築蘆棚以庇其居大山之側者家各有數十百滿佈室中家人朝夕飼孜孜不倦每隔四十日絲成以售諸市所獲至豐往昔土人仿絲多用家制之手機今則漸有絲廠以代其勞按土人各項實業中以絲業爲最完美而有制度蓋他業不外手工惟絲業獨有機廠也土國紡絲一業多操諸外人之手法人尤喜用絲致土耳其所出生絲多爲法國捆載而去然土人自製絲織品亦復不少絲織品中如絲巾墊褥檯布之屬皆爲該地特品其他紡織品如絨氈毛毯亦爲土人出產大宗所織之物除供給國人需求之外更以售諸他邦土國實業中之尤堪注意者則有陶業古物學家多喜往來該地訪求土中零甌碎瓦以爲考證該地各古蹟之嚮導雪利亞海濱之戒貝珥Ｊebail古城素稱土國勝蹟附近藏碎瓦甚夥瓦片多隠土中恒在數尺之下古羅馬希臘埃及諸邦之歷史可歷歷就瓦文中讀之此種瓦片全國皆是足徵土耳其之陶業自古有之下自苗蠻所用最粗劣之土器上至希臘美術界中之彩瓶與夫阿剌伯金光燦爛之明瓦罔非土國陶業中之產品也 
　　要而言之土耳其實業中唯一之特點即百業悉恃乎人工以土國天然出產之豐富人民之動樸可風宜可爲世界實業之樞紐惜其於改良實業之道未盡發展製造之術迄今猶未脫往昔愚笨之氣宜其尙未能與世界各大國抗衡也今欲使土之實業推展及於全世界非自改造方面設想不可矣 
　　歐戰以還土人之罹疾病饑荒屠戮以死者實繁有徒綜計大戰以後土國人民喪去百分之二十而死亡之中獨以勞工爲最占多數亞美尼亞人Ａrmenians之死者幾逹半數所僅存者婦孺而己美國紅會中人有來自雪利亞巴萊斯丁等處者僉稱萊白蘭山附近居民之死於饑餓者約占該處居民三之一土國旣遭此等損失實業界之元氣因以大虧蓋土國實業之得以稍稍發展者全恃此區區之人工今者人民大多罹於死亡直不啻奪去工廠中之機器將欲使實業復其原狀寗非戞戞難事耶所幸者美國近己撥助土耳其經費千四百萬元以供其人民衣食之需聞此項經費匪特用於賑窮一端日儲作將來開創工塲機廠之費修築良田大路之需一般熱心實業者羣樂爲土人謀畫所以改組之道進行之方俾新式之技衛得以輸人固有之手藝賴以弗墜以土國天然出產之富厚若此再以最近科學製造之　灌輸彼邦將來實業之發展行將蒸蒸日上寗有他國能起而與之抗衡歟 
　　雖然工場與手藝勢不兩立工場漸就發逹則居民舊有之手藝勢必日就湮没此乃自然之勢不可强也然二者之中孰爲利於實業固己不言而喻則土人亦寗取工　而舍手藝矣前此土人之實業爲個人的而非合組的龐雜的而非統系的今則逐次改良紆紆然漸易其曩熊矣 
　　雲舫曰方此天下滔滔日趨於角勝之途欲以固陋嗇縮挽其流而承其弊匪特於實業一項爲不可即推之他事皆不可也吾國競言提倡國貨振興實業而不知製新物運奇技首在聯合巨股廣置機器俄國家得以脫離手藝時代ＨandicraftStage而入工藝時代FndutrialStage則國家實業前途庶幾有豸土耳其僻處亞洲西隅尙知於實業界施一度之改革我國身處商戰場中若不於實業方面思所以改組革新之道將安望國貨之振興工藝之發展歟新拾遺 
[動物睡眠誌異] [  胡錫藩]  
　　動物睡眠之狀態各依其性質而異有法國博士伯類司者曾詳考各動物之睡性亦學問中極有興味之事也據云驢騾及象與各種厚皮之獸均立睡各烏以一足拳立爲睡而或藏其首於翼中北美洲之野鴿合羣而睡每夕翔集林中合羣緊擠而眠魚之睡常在水中石上漠然不動其目仍開故不能確知其果睡否也若是之魚共四種又有别種之魚其性喜暖每睡浮在水面而鰲魚則在水濱穴洞通其兩端必令前後可通出入方據此以爲睡鄉海魚中有數種每年移地昔之博學家無不信之今始知其實睡於海水深處也蝦蟆日中睡於石窟之下或岩穴中每遇寒時自營洞穴其營之之法以後足在地抵定而以前足力爬之徐徐而進蛙睡則出其首於空氣中而身作坐狀獸中有名袋鼠者向後作坐形爲睡狐狸之睡以首置前兩足之間以鼻俯貼胸際其形亦如坐上等猴之睡亦如之惟將茸毛長尾圈於後足之上企鵝與塘鵝之睡亦如向後而坐其未睡前必羣選高處叢集以嘴置喉際或以首横曲背上以當安睡前人謂兔常張目雖睡其眼皮不合故人不能測其睡否今則知兔睡亦閉目也鱷睡以腹置地龜睡以腹向上有 
　　時睡陸地草中若睡在水中則一身如浮鯨爲水中巨物呼吸必噴水無間晝夜雖睡仍呼吸不停故噴水亦不止也海馬海狗海獅等每遇大風浪必浮水出游否則隠而不見故疑其爲常睡每見海馬之睡喜在氷寒之地以頭交他馬之背如豕睡然蓋亦合羣睡也但羣睡時必留其一醒而不眠以資邏守有數種之鳥類足形如鵝其睡亦以喙貼於胸唯雁則藏首於翼中喜羣宿蘆中野鴨每羣睡沙渚清曠之地均知留置邏守者數頭以備不　野鷄每與他鳥同宿樹枝日間天煖喜睡深林豐草間鴕鳥胸高足長每屈足以坐胸有堅硬之處足恒倚之徐徐就睡牛爲轉料之獸食後必吐至口中重嚼其睡置首於右脇駝亦轉料者坐後必屈前足伸頸置地而睡鹿於天寒時成羣分行而睡老者居中餘分左右馬睡則伸其四足食肉之獸如熊狗狼狐獺等其睡必將身作圈形或首置兩足上貓睡亦然鼠與箭猪及蝟其睡拳縮如球首足皆藏僅露毛箭以防外患蛇睡每圈繞而開其口惟毒蛇之睡恒伸其體天寒則恒數十蛇羣鑽入空樹或地穴中彼此鈎連交結而睡上等獮猴之睡面常仰天伸一臂舒掌掩其半面且喜宿於高枝之上有一種獸之睡以四足鈎樹將首藏之亦有鈎尾而睡者壁虎喜睡暗處掛其後足舒兩脇護其身又屈其尾置於背上日中往往如此而天寒則亦合羣鈎連而睡海魚中有名復向天者其睡以腹向上常以身貼船腹或他魚之身以爲安睡其餘下等之動物或睡或不睡皆未能悉生也 
 
[農園石池]  
新大陸美景二十三 
　　美京國會大園場以西爲農園廣羅奇花瑤草頗饒石池之勝園中荷香竹翠蓋我中國中部所習見者在彼北美物希爲貴客過其旁莫不聯袂駐觀徘徊不忍去江亢虎游美京詩（中間水動定田緣四面風來个个圓）意即指此（丁巳八月）[  一之]  
小說 
[緹騎外史（三十九）] [  春醪譯]  
　　阿克司年少而多智長日面人作笑容顧亦受緹騎之俸爲密諜此時乃擒參贊勿釋拜排旁侍莫知措止而後至復有二人擘麵包競擲拜排拜排至無地自容而二人復前挾拜排出使館之於街心街心有空撬即載乘之遣諸附近之警署阿克司官俄國哥薩克之副隊長素習哈利久久勿見故一見示其親　而參贊則語之方及一要事阿克司亦笑語之曰爾語時聳目吾因至而懾爾耳於是阿克司行而參贊遍矚亦不更得拜排則曰行耶阿克司下階尙邇則曰吾觀二侍史挾之行矣參贊曰爾見其出何道耶曰否吾乃不曾留意參贊曰吾願出百幾尼酬留意之人知此媪之向往阿克司曰佳吾識其頭巾或能及之今且往就街道然爾宜逗此或吾去而其人復來不致相左阿克司一躍而去而參贊彳亍使館之次至經時尙不見拜排更來亦不見此年少之俄人則大駭苦思女郎之名字顧尙不及阿逹以阿逹人人知其歸去何以遽隠遽現而此間復無英國女郎與參贊存一日之雅久思終不能得則斥阿克司曰吾願其人爲街車壓軀而斷脰不然者吾竟其語矣靳此一杪之時光乃令吾昏然如夢莫讅措手之地吾將何術更致其人耶更半小時參贊始定計趨之郡主邸第當面其人行時尤周詳其事俄國政治之事眞不可聞即僑邦寄庽者亦長日惴悚懼横禍之臨身今女郎復見陷女郎將爲誰氏或即阿逹眞不可以理解此時道出加逢斯基忽有一撬横街而過遽止參贊之前車上人即語曰此時新瘉之人殊不宜當街受風參贊愕顧車中即格洛格克殿下 
　　第二十八章 
　　參贊曰吾之奥而加郡主所耳緹騎駭曰時己非早今日郡主復不延客參贊曰吾乃有要事白之緹騎曰止爾秘不深思郡主爲一孤兒年事己至菩蕾乃能深宵延一異國之男子共語耶爾事儘迫而女流之名譽乃不能不顧爾數數行之者人疑郡主爲爾留情矣參贊聞此亦首肯曰佳吾今夕當不往特吾請問爾爾得報告謂白耶先生之女公子前日從德國赴英倫其事確耶緹騎曰此事渠父親以白我吾在冬宫前值之白耶會送其女登車參贊曰老人或有詭言欺爾緹騎笑曰天下初無欺我之人參贊曰吾終疑其非確曰或其事後有變動參贊曰則爾堅信女郎之離俄矣緹騎曰其父之言如此爾樂其詳者吾明日下午當舉以奉白參贊曰甚謝殿下殿下必予我一證據以外間頗滋謠語謂女郎客郡主家中而郡主尤虐遇之緹騎大笑曰此眞蜚語地球之上乃有人作此奇語參贊曰吾聞此近似之事尙不得女郎之名字特附會及之緹騎曰吾俄人性質好作緣飾之語欺人爾或受紿幻此驚惶之色參贊此時意似少解曰吾眞憒憒緹騎亦笑曰言者必謂此中又有政治之干係今請爵爺以明日下午至吾署中即可令爾寬心今夕爾宜速返聖彼得寒氣森森殊不利於病體參贊曰吾亦縱步閑行耳哈利初意欲之郡主邸宅覘之或於牆外卜其動靜經夕即不更入而緹騎意頗不豫滋利其連行即怫然曰時旣深夕距使館尤不近爾脫歸者可載吾橇同行爾不知此間有虚無黨耶 
[自由談之自由談] [  不冷]  
　　人格何謂人格謂其人無論至於何時而永遠如此　質言之即其人之行事如有一定之格式而决不出此格式之謂也故今人之朝三暮四口是行非者皆謂之無人格 
 
 
 

Page 15

 
 
   
 
 

Page 16

 
 
   
 
