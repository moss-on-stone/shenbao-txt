# 1891 - 21 - 4906380

 

Page 1

 
 
[催取股書] [  圖書集成局主人啓]  
　　本局排印古今圖書集成早經告蕆而遠近諸君所　股票有迄今尚未取　　兹特限至年底爲止如再不　　來取明年概不發書尚祈諸君原諒爲幸 
[新印經藝三萬選啓] [  點石齋告白]  
經藝向無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編者　戞戞乎難之本齋不惜重資延聘名手主持選政搜採務求宏富去取尤必精嚴古淡膚庸概從割愛不獨集石印經藝　刻之菁華卽各省書院社課及近時名人牕作亦幾巳網羅殆盡自無滄海遺珠之憾洵乎無美不臻無題不備盡經生之能事極藝苑之大觀現巳　底告成卽日開印計裝四十本准明年二月初出書合先佈聞 
[集腋社第二次協彩票] [  申報館協振所謹啓]  
　　本舘籌辦振務以來歴蒙諸君子慨捐殄物琳瑯滿目美不勝收曾於春間製爲彩票一千二百張售錢助振窮黎受　銘感同深兹者順直山　　災未澹又蒙遠近善士以書畫衣服珍寳陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各　減　　五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣　登副本月初一十五日附張上一俟定期開彩當再登報聲明每張仍售洋一元諸君子善與人同請臨本　帳房　交信局購取可也肅此佈聞伏維德　 
[論籌賑放賑同一不易]  
論賑務於今日久矣勢同弩末矣各處偏災連年不絶諸善士自山左旱災創辦義賑直至今日未嘗一歇仔肩其善願可謂宏且遠矣然諸善土雖樂善不倦而賑務終不免日漸疲軟籌賑者雖百計圖維多方招致竭蹶從事樂此不疲而輸將者終不能踴躍是豈人之好善有不如我哉盖人非賢聖固不能常抱此不忍之心惻隱之動大盡人所同而能棄千乘於一時不能忘豆簟於平日亦人之常情助賑之舉於今已十有餘年傷心慘目之辭救災恤鄰之說初時亦足以感動人心久而日日視之則謂此勸賑之陳言耳旣目爲陳言則雖繪流民之圖人亦將熟視無睹立寳塔之願人亦將充耳不聞安能感動善心而望其解囊相助曹劌之論兵也曰再而衰三而謁盖斯人一鼓之氣固不可常恃矣初時諸人念災黎之困苦感諸善士之辛勤推解之懷殊形慷慨而今乃竭蹶若是豈數年之間人心遂變乎風氣遂改乎盖亦以再三之後故不免衰而竭耳乃人力雖衰夭心未厭賑務已遠遜於曩時而災區之待賑者及較前更急率賑無可已之日而順直之賑又不容稍緩諸善士不肯顧此失彼分畛域於其間又不肯中道而止自貽爲善不終之誚而捐欵寥寥財力將竭言及籌賑不亦難乎觀諸捐册所載有出自幽閨淑媛者有出自村塾蒙童者雖足見善氣所感婦孺不遺然此等錙銖所積能有幾何不能使富室巨商傾囊解槖而欣此區區亦足見近日籌賑之難耳此外有以書畫助賑者又士生涯本多冷淡哀此鴻嗷中澤而顧心長力薄援手無由因思分硯田之入以救飢黎亦籌賑中之苦心孤詣者焉而今日之因助賑而求書畫者亦不可多得本館以籌賑之難故别出新裁凡有衣服書籍珍寳古玩無不可以變價助賑然珍　雜陳琳瑯滿架而顧問者終不甚繁則論籌賑於今日不綦難乎若夫放賑則不過挨户散給較之舌敝唇焦而號呼無聞者似爲稍易然荒村僻壤足無不經酷暑嚴寒身無不受則其事亦正非易聞之賑務中人謂辦賑之事放賑者最難其選災區旣廣查放不易斷非一手一足之烈足以濟事然苟所用一不得法則攸關非淺不必其有侵挪等弊也其人而不熟手則不能用其人而不樸誠則不可用其人而不靈便則不可用其人而不耐勞則不可用前此辦賑之時可用者何嘗無人但一番經歴多有不願爲馮婦者近日賑務不能停止而此選則願往者多不勝任勝任者皆不願往需材正孔亟也至於放賑之際則查户最難北地居民多用磚坑灶亦在此或一家而有數坑者卽不免有所隱射以少報多其先有查其司命所在以折之者繼而若輩知其故聞將查户則貼司命於坑上乃更無從分别推原其故隱射者固亦有之然其中亦有不得已者或姑不顧其媳或嫂不顧其姑以故願分而不願合或此者其情亦屬可憐查之者若胸無成算而濫賑之則仁漿義粟必且虚擲若拘執成法略無變通則災民旣窮苦無依而放賑者又不能曲體隱衷實有違好善之初心今且北地之苦較諸南省不啻大淵有一家五六而日食不過二十文者盖以二十文買蘿蔔　乾等類納諸水而煮之且以充飢雖不能果腹亦不致槁餘此卽不荒之處亦有用之者則飢民之苦更不待言矣南人遇此决難下咽故放賑之人必須自帶乾糧查户之時一日或行數十里不等晚間不及回寓則借宿於民家蓬户甕牖風襲霜侵不能免也草根樹皮旣難入則卽解乾糧而食之然所謂乾糧者在此等窮苦之地則謂珍　若置東南富庶之區則亦猶是草具耳夫人之所以願爲其事者大都爲利耳放賑之事不特無利可圖且受此種種苦惱苟非痌瘝念切飢溺爲懷者孰則能耐此勤勞乎是放賑較諸籌賑尤爲心力交盡也人見籌賑者嘔盡心肝以求鉅欵遂謂賑時患無欵耳不知集欵不易散放亦難慷慨解囊眞善事中之最易者矣 
[帝京臘鼓]  
　　吏部接軍機處交片一紙内開軍機大臣面奉諭旨所有此次覆帶京察一等交軍機處記名各員除業經簡放外着自十一月二十一日起按照名次先後每日二員於寅刻赴西苑門外伺候召見如本日未經召見及遇外膳日期是日應行召見之員着於次日寅刻赴西苑門伺候召見其餘各員以次遞推欽此又由奏事處傳奉旨嗣後如遇出宫日期覆帶京察一等記名應行預備召見之員毋庸呈遞膳牌仍於次日預備召見欽此當由吏部分咨内閣等衙門轉傳該各員遵照矣○廂藍旗蒙古榮仲華都統禄在西苑門外内務府茶房揀騐世管佐領一缺西安駐防承襲雲騎尉一缺當經按譜覈明世管佐領一缺按例以閒散雙壽擬正二等輕車都尉那蘇札普擬陪西安駐防雲騎尉一缺仍以餘兵穆克丹擬正委領催阿素普擬陪除雲騎尉一排應歸年終彚帶外其承襲佐領一排俟下　值日帶領引見○禄米倉虧空米石已將花户人等交部嚴訊兹聞刑部廣東司研訊多次已據供認盜米不諱自應分别首從按例問擬惟該倉虧短米石數逾十五萬之多雖非一年所虧亦不能不以偷盜倉庫逾貫例科斷爲首之花户張世和卽張六擬以斬監候秋後處决花户郭起泰身充花户擅令他人頂充暗分私贓擬以絞監後秋後處决宗室全才不思守分私行頂替花户充差任意盜取倉米業經奏明銷出黄檔仍擬絞監後秋後處决其馬德山等雖係爲從尚屬知情分受　私應於絞監候罪上减一等治罪至倉米虧　例應追繳郭起泰等十三名家產業由步軍統領查 
 
 

Page 2

 
 
封應由該管地方官爲估賣變價　抵不敷之數應由户部　照成案分令倉塲侍郎監督賠繳等情經刑部繕摺於十一月二十日具奏候旨遵行○現值年終應行點騐禁城内外圍京城内外各門各廳各　撥以及八旗各營圓明園外火器營健銳營各項軍器經兵部開單奏請欽派土大臣點騐軍器奉硃　圈出和碩睿親王魁斌多羅貝勒載漪載瀅吏部尚書麟書禮部尚書崑岡工部尚書熙敬廂黄蒙都統容貴廂藍蒙都統榮禄欽此得旨後卽　兵部司員禀請訂期分往點騐經睿邸等商訂於十一月二十二日點騐紫禁城内各門各朱車軍器二十三日點騐紫禁城外圍各栅欄各朱車以及前朝各門軍器二十四日在東安門内正白旂侍衛教塲點騐京城内外各門各廳各堆撥軍器二十五日仍在該教塲點騐左翼各旗營軍器二十六日仍在該教塲點騐右翼各旗營軍器二十七日在西直門外蘇州街點騐圓明園外火器健銳以及内務府精捷等營軍器已由兵部咨行各該衙門查照預備矣○玟貴妃金棺於上月二十四日奉移田村暫安應由廂黄正黄正白三旂出派二十四員前往田村暫安殿宫門值班　宿並由散秩大臣内欽派三員前往田村住班以便於每日早午晚三次在金棺前承祭俟　　封靈後方行回京兹由侍衛處開列銜名奏請欽派奉硃筆圈出散秩大臣一等公恩霈委散秩大臣一等公慶麟委散秩大臣二等侯英俊欽此○刑部於十一月十八日早七點鐘將四川等司承審罪擬斬梟路刼案犯三名明火案犯一名由獄内提出當堂綁縛出刑部南門每犯各坐囚車一輛派役把守並由南管調來弁兵二十餘人沿途護送該犯等雖在囚車中尚復顧盼自雄高唱俚曲迤邐出宣武門至瑞露居捨酒處仍談笑自如盡量暢飲及至菜市法塲先將各犯暫覊迨旨到始按名行刑觀者如堵 
[揚州火警]  
　　彌勒菴橋巷某　家生有一子尚未試周鍾愛逾常幾同拱璧本月初六夜其婦抱子而臥將火爐置榻上烤孩之濕衣不虞夢入華胥火延及衣以致登時上熾婦驚而醒瞥見紅光滿榻赶急狂呼而火已炎炎直上頃刻冐穿屋頂四鄰急帮同澆灌並設法拆斷火路始不至延及鄰家惟平屋　間已成灰燼婦孩經人救出略被灼傷雖痛切剥膚尚未筮焚如死如之兆亦云幸矣 
[松賊難防]  
　　松江來信云霜威漸逼寒戀重衾梁上君子之流每乘此試其伎倆其手叚之高妙者祗以竹一竿倚於檐上卽上下飛步輕捷如猱人家防不能防一任其穴壁而來傾箱而去有緝捕之責者其將何法以懲之耶 
[烟臺近事]  
　　潮陽來貨以糖爲大宗每於售出後買主因船脚不便屢次遷延今合帮公議行規凡賣出後限三日内由買主一律出淸否則每包酌加棧費○某日粥廠放　時有一婦人衣服鮮妍滿頭簪珥意欲領粥而回由司事叱之使去○近日天氣較寒棉衣照常施放然街市間無衣無袴者仍不乏人豈實惠之未得均沾歟抑如吳六奇之自撑傲骨歟○某妓色藝俱佳　名久著一日偶有委屈私服洋烟自盡出殯之日竟用緑呢棺罩說者謂是妓所交者盡達官貴人因此竟公然僭制若然則彼愛妾之靑年殂逝情不能忘於其舉襄也誥命銜牌煌煌排列各官恭送冠服盈途者更無足異矣○上月廿一日有人行過東西大路附近黄務地方被匪行刦貨物一空脚夫與之支撑竟被傷斃旣報案迄今尚拿緝無縱又聞西路蓬萊界八十里埠月牙溝等處數日前俱有路刦之案棘地荆天到處無從挿足行旅之害亦世道之憂也○保甲局循例發給各户門牌填註年歲籍貫户並諭知商民凡有筆墨紙張雜費等項俱由局中支發辦公人等無得借端需索 
[鹿耳寒潮]  
　　臺北定海副營向由趙鉅齋叅戎管帶邇日因事乞假内渡劉爵宫保遂札委高楚珩軍門接統兼管定海正營按軍門前在臺南統兵嗣因革道劉璈一案株連以致解任爵宫保屢次函招來省兹復委以是任軍門接統後恐不肖兵弁滋生事端剴切出示通衢俾兵民相安無事云○管帶隘勇右營陳九英游戎駐節三角湧防次日前忽染時症醫藥罔效竟爾仙游統領陳雲卿軍門輓以聨曰湧境失長城回憶策馬衝鋒山谷馳驅威信素孚黥額俗隘軍垂右翼聽報騎鯨返道星辰黯淡劻勷空切素心人語意沈著足爲游戎生色已○臺北賭風向熾從前未設保甲局地方官無從訪察若輩遂私賃房屋或就各妓家集衆抽頭肆無忌憚甚至不分晝夜一擲千金失足其中者指不勝屈月前陳太守肇楷接辦保甲總局首先嚴行諭禁限三日後到處搜查如有强悍不遵者拘拿懲辦此示一出婦女之偶爾藉葉子戲消遣者亦皆斂跡濳蹤特不知稔惡賭徒果不敢以身試法否也○近有甲乙丙三粤商具禀淡水縣略稱基隆所轄六七堵地方有金礦五處擬先試辦懇轉詳各大憲批示祗遵等情淡水縣吳禮堂明府當卽據情轉禀劉爵宫保批示云該商禀請開礦當先指定何處是否集股辦理其詳細章程若何所用人數多寡須縷析禀明候奪 
[漕政述聞]  
　　上月二十八日漕憲督同淮揚海道當堂閱視候補衛所人員籖　各項漕運差使計德州正帮隨帮衛千總海天培濟甯左帮隨帮千總孫保國右帮隨帮千總靖國鈞前帮隨帮千總習忠邦後帮隨帮衛守備黨友才東昌正帮隨帮千總陳國基臨東前帮隨帮千總胡長勝後帮隨帮千總陶承發空運衛守備齊孝則催開千總郭武英催開守備馬文炳空運衛守備田俊章催開千總郝鋆空運衛守備馬金和催開千總楊立業空運衛千總王兆宏催開千總葉金芝空運衛守備王辛得催開千總謝經催開千總蕭維瀚江北河運守備黄春甲徐致中諸葛金周恩科陶金勝耿寳興千總陸榮槐湯俊德冷濟昌蘇松海運守備盛鴻藻姜澍蘭翟幹千總張瀠朱義和葉玉書竇立本張發榮汪定浦陳世讓浙江海運守備張世淸李殿甲王邦任 
[西泠叢話]  
　　杭州秦氏婦年老無子族中僅有同輩難以繼宗祧不得已將親生女贅汪氏壻於家倚以爲半子邀同親族將房產田地及織署侍書缺歸汪經理俟有子卽以外孫作承重孫此昔年事也旣而壻果有子易其姓曰秦而婦已謝世矣所遺房產田地悉爲汪所變賣更將侍書缺抵與某姓得番餅四百餘枚去年春汪妻又殁無子惟有出繼秦氏一子因復以秦改姓汪題名栗主刊印訃聞秦氏族中意甚不平向之評理謂汪氏子不得佔秦氏基業欲將侍書缺仍歸於秦至今尚未了結本月某日秦族復設盛席徧邀署中各房書吏自晨及夕議論紛紛類皆左之右之莫敢有一辭之贊云○本月初五晚鼉更四下下城西街某姓茅屋失愼延燒樓屋一間幸四　俱是空塲祝融氏不能肆行無忌云○前紀仁和錢塘兩縣開徵漕米近聞仁和倉於初二日收齊所有各鄉小户過期未完者酌定折價每石四千一百有奇錢塘較仁和每石增收制錢五百文均需自封投櫃云 
[潯陽雜紀]  
　　邇來九江關於進貨物查察極嚴緣各巡丁設有貨物充公於拍賣後例得提一成獎賞故辦公人役一見輪船抵埠務必加意搜查也○新壩烟館主某甲之子向在米行爲夥持籌之暇喜作冶遊眷龍開河嘴某土倡數月之間花去纒頭貲至百餘貫以致債臺百級層累益高現届年關債　索之甚急甲子無奈於某夜濳服阿芙蓉膏畢命孽海情蟲死而不悟夫亦可憐而不足惜者耶○北關人張某困守衡茅一貧如洗向以縫紉爲業家有一妻一子一女賴捆屨織席以佐盤飱自秋徂冬闔家均患時疫妻則因產後驚風而殞草草成殮無以爲生每日行乞於諸鄰家苟延殘喘誠可憫也 
[江官報]  
　　十二月初四日兵部主事王祖陰過揚初五日鹽捕營曾都戎辭赴下河公幹伍祐塲顧鹺尹抵揚初六日徐鹺尹瑞芬禀銷富安灘緝私差兪鹺尹文瀚委解金陵協餉 
 
 

Page 3

 
 
[西戲述新]  
　　數日前水部後裔邀至天然氏照相相樓觀室中陳設及新攝各影迤東數武見有榜於門者曰大有奇觀意其中必有挾偃師術張曼衍戲以聳我華人之觀聽者適爲他事所絆欲觀而未果也前夕戲士持劵來因與水部後裔同在觀之入其室不甚寛敞外懸明燈二光皆外射内列屏幛中開一孔似窓牖然孔中白氣迷漫非烟非霧下置一燈其光乍明乍滅倐忽變幻而種種戲劇皆於是乎出初以木雕美人頭置孔中面目端妍膚白如雪一刹那間忽見兩頰微頳秋波流轉眉痕欲語笑　生渦試喚之則　　鶯聲隔窓微囀居然解語花也俄而人面杳然奇葩忽放或一色靑葱離披露下或半叢紅紫爛熳風前方注視間異卉奇花忽焉消滅現一籠中有芙蓉鳥往來上下噭然一聲萬籟俱寂足以一洗人間筝笛耳忽鳥與籠皆不見窓中眉黛隱隱呈露則卽向所見之西方彼美也於是歎觀止瀕行戲士猶殷殷訂後約且謂明後日所演更有新奇可喜者余頷之歸而紀此以質觀者 
[星傳指東]  
　　出使日本大臣李伯行星使於昨晨偕叅賛隨員繙譯等員至招商局金利源碼頭乘兵輪船出吳淞登法公司輪船前赴東瀛履任道營廳縣各員均至江干恭送英界讞員蔡二源太守因此停訊一期 
[鵠候憲旌]  
　　江蘇粮道景　汀觀察日内將次來申上海縣陸邑尊飭差役人等在碼頭伺候 
[邑尊回署]  
　　上海縣陸邑尊往東臺浦勘視河工已列前報兹悉邑尊勘畢後已於前晚乘坐原船回滬矣 
[縣案彚録]  
　　寳昌錢莊等控大昌米行股東季春芳胡心槎等倒欠銀兩由縣訊供將季收所已登本報前晚由帮審委員宋二尹提訊原告田升銓錢禮泉石啓楨等三錢莊投案供稱現在除收到銀一千二百五十五兩外尚欠銀二千有奇金萬順之盤單向收無着查大昌米行生意有盈無絀何致倒閉現求究追季春芳供稱實因行中虧本以致倒閉所有金萬順船今夏上塢修理費銀七百兩當時小的無銀應付由毛雲山墊付故將船單交伊執管現在求恩交保出外向毛淸理將船變賣以償庄欵二尹問爾　共有幾艘答稱除金萬順之外尚有金聚康一船二尹得供卽飭還所着將金聚康船單交案始准交保田等斥退胡心槎着先行交保候示○羅沈氏在縣控稱孫女許字趙錦三爲室由董吳氏等爲媒現聞趙將我女賣入娼寮求恩查提陸邑尊准詞飭差將董提到前日晚堂由宋二尹提訊羅沈氏伸訴前情並求究追二尹問曰爾可知趙現在何處答稱小婦人找尋將及三年不知趙之下落董吳氏供稱我爲女媒男媒係南翔媽媽楊銘九等南翔媽媽已於去年三月間病故二尹問曰楊在何處答稱不知聞八仙橋地保知楊之住處二尹判將董吳氏交保羅沈氏斥退候查問該圖地保再行核示 
[英界捕房紀事]  
　　小票騙錢久于禁令兹由包探何瑞福顧阿六等查得有某甲在美租界租屋安置機器專印此種票條因告知捕頭派六號西包探偕往起到器具諒須歸公廨訊懲也○幼孩吳雷仔迷失路途由某號巡街捕帶至捕房捕頭問明年只六齡命送公堂安挿蔡太守飭交差看管俟查明父母傳案具領○龜奴周銀全被包探夥黄面孔金生攫去金約指阿雲攫去皮夾内洋銀報由捕房拘獲同黨錢大生解請蔡太守訊結飭押候拘拿金生阿雲再行訊辦此已見諸報章矣兹悉金生阿雲均自投捕房訴稱與周等因賭錢角以致爭毆並無攫取財物之事捕頭着覓人保出候解公堂 
[法界公堂瑣案]  
　　昨晨十點鐘時代理讞員宋莘樂二尹蒞公廨有蘇州人陸春祺訴稱本年四月有紹興人朱虞臣在小東門外開設經理小工所串合其親戚金醫生寄函來蘇云欲用小的司帳月給工資洋銀十元惟須先付押櫃銀一百兩小的被其愚弄湊銀來滬交與朱收恐有别情令立收條爲據不料朱事不成就竟被房主釘門所欠存銀竟被吞没屢向朱金商懇伊等竟一派胡言前日遇朱復向催索依然置之不理小的久居治下典質已空不得已赴訴捕房將朱送案朱遞禀詞聲稱經理小工所係趙雲喬所開小的曾與金百川薦陸司帳另有錢渭溪李醉白等在内經理一切小的有臂釧一副被趙取去迄未交還小的前已控諸英公堂求解歸英廨訊問可也二尹曰筆據上確有爾名字且羞圖章並未載明趙姓且法界所犯之事無用送歸英公堂朱稱收條圖章係陸私行刻出二尹怒謂一派胡言着押候赶緊還銀如違比究錢錫坤之妻錢王氏因與周士林有私將親生女兒三寳售與妓院龜奴錢知之赴公堂控告葛同轉飭包探將周等拘案判令枷責錢縱妻姘人致有此事押繳賣女身價銀錢母馬氏將三寳挈匿城中反赴縣署揑控昨日陸邑尊派差將馬氏三寳解送公堂宋二尹略訊數言着押候明日質訊○悅生昌夥趙庭鎭萬豐正主洪銘之等投案訴稱藍聞山拐騙綢縀案内之李正中今已央人將經手報關之綢縀三件賠銀五百五十兩求准保釋藍款仍請嚴追宋二尹着照所請○包探土榮培禀稱陸小六子竊江北人猪油一缽王寳榮竊雨傘一柄送案請究宋二尹着押候各掌頰五十下○包探郁庭湘禀稱積竊葉金桂前因行竊城中某姓家之物由縣主大老爺判令監禁一年至上月期滿開釋今又在他處竊物持至租界中小　見之送案請究曾在身畔搜出押票數紙呈求察閱宋二尹問此票所質何物爾直言之葉供稱所質衣物由鄉下竊來謂爾旣靦然爲人類竟不務正業專圖不義之財乎着押候送縣遞回原籍○通州船水手錢蘭生前控同業史春郊竊去寳銀一錠藏匿不還葛同轉着押候查核目下史已向錢理明昨晨錢投案求銷宋二宋允之○通事稱周樹賢卽趙汝賢前在安慶輪船失去洋銀八百九十五元經王郁兩包探查獲竊賊曾才喜劉州士蘇成春藍才云陸續查得洋銀三百四十三元五角内有一百十元零五角已由原告領去宋二尹謂趙曰現查到者爾可具領其餘容待再查趙當堂具領而退○東洋車主陸愼卿訴稱干和尚向小的租車十六輛每日計租錢二千餘文迄今共該三十餘千向索無着且短少棉被數條油衣油布等物是以送案請追干供稱車租被各車夫欠去　　陸續拔還陸堅執不允宋二尹謂看干光景未必能還若竟押追依然無着不如着交保拔付之爲佳陸應之曰唯○沈朱氏訴稱今春小婦人因事往寗波將家中幼孩托乳母謝高氏撫養豈知該氏膽敢串合四年前所買之婦朱愛珠將房中翡翠金珠首飾私行竊去及小婦人回至申江孩已殤斃查問首飾何在伊等將翡翠　髮簪荷花瓣等交出尚有金押髮簪紅縀鞋絲帶絨衫非但無著且由該氏姘夫土老春出言不遜是以交捕解案請追通事稱謝高氏欲吞烟畢命經捕頭送往醫院施救得生今將舉薦之金顧氏送案候訊宋二尹問愛珠曰爾爲何與謝高氏通同竊物供稱謝高氏言女兒出嫁暫借主母之首飾一用小婦人信之遂卽交付與伊後主母回申向之追究而王意存乾没再四游移王供稱小的與謝高氏私姘未久未悉其中情節問謝高氏曰金押髮簪等物藏在何處謝高氏連呼冤枉二尹謂若已典押須將押票交還隨飭金顧氏保去細心盤問王管押愛珠雖非串竊不應私將主母之物出借與人交沈朱氏領回明日帶至捕房責手心以儆 
[信局無信]  
　　本館於數日前接得安慶寄來洋信兩封騐明信面筆跡不符因卽加封寄返後查知實係上海局中人私拆換封本應送官請辦姑念局友一再懇情暫爲免送并將局名隱去以存厚道惟書信往來最關緊要倘以後再有此項情事定當送請嚴懲惟望各信局執事人隨時留意勿任夥仍蹈前愆也 
[藝林分潤]  
　　周蓉裳廣文前以三字箴助振今由三山何公館購去一百本莫釐翁姓十本無名士五十本均取去自行分送維無名氏留十本仍托北申昌代送并售去史學驪珠一部共得洋四元四角歸入申報館協振所彚解災區尚有三字箴五百部及史學驪珠由北申昌經 
 
 

Page 4

 
 
售所得之洋概充振濟得秘籍以餽親朋卽施闓澤以拯貧病想痌瘝在抱有必當樂成善舉也 
[鉅欵頻頒]  
　　蘇城桃塢善士　交餘記善士助親元一千兩○蘇藩署鄧從善堂募第三批振欵規元四百八十八兩三錢一分○山東黄縣無名氏指捐直東振規元一百兩由本埠錦豐益號田信翁交到○鎭江集泰和振所柳少雲翁募振規元五百兩○蘇藩署鄧從善堂募第四批規元六百五十六兩四錢六分七釐又英洋七十元○招商滬局交來唐藴輝堂洋一百元○高郵武廟丁玉軒翁交來淮揚水師陳官印玉山助湘平寳銀五十一兩零五分○蘇城桃塢順振公所第一批棉衣餘欵洋五百六十一元九角八分一厘○電報總收支所交來淸江電報局經募永善堂王洋廿元○揚州毛聲翁經募湘安記善士助曹寳銀五百兩申合規元五百三十六兩四錢八分一釐又揚州福和祥莊内振所經募十一月分振欵規元三十四兩九錢四分二釐以上各欵皆助順直山東之振謹已收解彚列淸單登報矣仰蒙諸大善長孳孶爲善源源而來或獨力倡捐或多方勸募始終不倦遠近勿遺旣積德以積功尤可敬而可感惟願海内仁人聞風慕義共濟時艱災民幸甚同人幸甚上海文報局協振公所同人謹誌 
[百文願圖册賑捐啓]  
　　一飲食之費一玩好之貲動需若干而人不知惜此亦人之常情無足怪也又有布施家遇僧尼則盈千累百隨手散去此其善念之發出於慈悲尤不可遏者也甚至舍一已飲食玩好而不爲而僧尼則布施無缺不知入地間可悲可憫之事豈止於此然必以布施僧尼爲大不然此必非定論又必謂盡捐生人嗜好舉而施之於人天下又無是人情則何如减其嗜好分其所布施僧尼者暫移之於賑其功德更無窮矣何也嗜好者僅供吾食色之性而此則救之生布施者止結彼香火之緣而此則活人之命其輕重固何如乎至於一無嗜好生平又不喜布施僧尼獨於賑未有不慨然樂助者誠以嗜好可遏止而僧尼固非凍餓之災黎可比也往者晉豫兩省奇災迭見仁人君子解囊相助亦旣踴躍爭先矣乃此振未完彼災復告近來順直山左河决爲災家室之漂摇溝壑之填轉盖有不必目見卽耳聞而無不酸心者我等身居樂土幸免其魚志在恤隣願深渡蟻爲此設立百文願助振圖啓若以之供飲食玩好尚嫌其少若以之布施僧尼更不見其多在衆善士鮮有不樂發此願者卽婦孺聞知吾知其於環圖爭看時亦無不願捐脂粉之錢舍頑要之用極力以輸之若不知錢之可貴者盖其情實可憫其願亦不大也至有由一願而十而百而千而萬者亦視其力量何如耳勿謂遠水不救近渴也抑知集腋可成大裘乎凡樂善諸公請登姓氏於左速交經手彚寄滬上以蘇鮒困而泯鴻嗷並收取回條以昭信實衆善備舉饑溺爲先餘潤有私凍餓相報 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
