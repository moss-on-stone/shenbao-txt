# 1904 - 314 - 4911343

 

Page 1

 
 
[重印十三經注疏○五經備旨○十七史商搉出售] [  點石齋啓]  
　　自来詁經解經之說莫詳于十三經注疏一書其次若五經備旨則疏解五經語意雖各樹一職而其闡發精義類皆詳盡無遺木前將此二書警校精詳悉心石印以惠士林海内風行早己不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意請求兹亦用頭等潔白連史紙印成每部定價洋銀五角卽日出售 
[續錄湖廣總督張宮保奏結施南教案情形摺]  
　　惟議卹一層經荆宜施道余肇康湖北試用道左元麟在宜與法參贊賈沙納開議據送交節略要索賠欵至六十萬之多並另索荆州施南城内及江陵縣屬之郝穴利川縣屬之李子槽地方建造醫院教堂各地基均須由官購給其荆州城内並指索護國寺舊基地叚寛廣至九十餘丈又另索在施南犯事地方爲被害之主教司鐸等建造石坊碑碣及卹償被戕教民家屬及被燒搶之各教民家房屋衣物等項均不在六十萬之内經臣迭次電飭該道等開誠布公與之反覆辯論再回磋磨相持二十餘日始經議妥計被害主教司鐸等三命共賠銀十萬兩撫卹被戕教民四命家屬及被燒搶之各教民房屋衣物並建造主教司鐸之墓廬共給銀二萬兩又幫助建造醫院善舉銀二萬五千兩三共盜口洋例銀十四萬五千兩一應包凈在内自光緒三十年十月初一日起至三十一年十二月初一日止欵分五期交付其建造醫院教堂各地除李子槽地方該教會原己出價購有民地毋庸再議外荆州城内許於一年内由官代覓公私無碍潔淨相宜之地以寛長各二十丈爲限施南城内亦代覓相宜地地以寛長各十丈爲限地價仍由該教會自給而施南建造石坊碑碣郝穴建造教堂兩事概作爲罷論惟所建荆州醫院施南及李子槽兩處教堂均議明奏請給予勅建字樣以示矜異其各官處分當經告知該參贊亦無異言議定約欵一條彼此允洽遂於八月二十一日書約簽字業經撮要電請外務部代奏在案查從前武穴麻城巴東等處教案賠欵均奏明在江漢宜昌兩關撥付宜昌教案賠欵係奏明在司庫及江漢關撥付現在宜昌關稅收數短絀此次擬照光緒十八年宜昌教案於司庫各欵及江漢關洋稅項下如數分期撥給司庫攤認四成關道攤認六成至此案甫出之日上海各洋報訛言蠭起致牽勳大局施郡居民紛紛逃避衆情惶懼甚難措手嗣經臣迭電施南府縣營各官令其剴切開導出示曉諭止辦滋事正兇斷不株連事外並明懸重賞緝拿各犯民情始漸妥帖得以將下手正兇陸續拿獲懲辦迨法參贊賈沙納抵宜之後各教士極力慫恿挑剔謂主教品級甚尊所欲甚奢意欲藉此大興風浪肆其案外之要求多方恫喝勢甚洶洶幸湖北辦理此案尚爲迅速獲犯訊供均屬切實絶無株連寃濫在彼無可藉口法參贊亦能明白近情事事均受商量不爲各教士所摇動該參贊特於約欵内專列一條叙述法政府感謝之詞此案得以和平議結不致别生枝節稍堪仰慰宸厪至該地方文武各員未能先事預防致釀鉅案實屬咎無可辭本任恩施縣知縣王鴻賓在任日久毫無覺察厥咎較重前己電參暫革留緝應請卽行革職前代理施南府知府何錫章於出案後漫無佈置應請摘去頂戴三箇月以示薄懲現署恩施縣知縣雖到任己在出事之後惟初次拿犯未能立時破獲應予記大過四次補官之日罰俸三年卸署巴東縣知縣田芸生於此案牽涉人犯未卽解赴施南質審輒行遞解回籍致啓外人口實亦屬不合應請記大過三次補官之日罰俸二年署施南恊副將吳有貴前雖失察但於此案出後竭力緝捕拿獲正犯甚多應請將前奏摘去頂戴處分隨案開復此外在逃餘犯及訊無確供各犯仍由臣嚴飭該府縣等分别勒拿覆審酌其情罪分别定擬一俟辦理完竣再將全案供招咨送刑部查考至施南府距省遥逺山林深僻民情愚悍伏莽亦多歴年屢有教案以後必須妥籌善後之策方免横生枝即貽累大局容臣詳籌辦法另摺奏陳除將現定議約五條鈔送軍機處外務部外謹將此案從前啓釁緣由及現在議結情形恭摺具陳再湖北巡撫係臣兼署毋庸列銜合併陳明伏祈皇太后皇上聖鑒訓示謹奏 
[本館接奉電音]  
　　昨晚十點越十五分鐘時京師友人飛電傳来上諭一道敬謹譯登○十月初六日内閣抄奉上諭春滿奏領隊大臣懇請休致等語塔爾巴哈台領隊大臣圖瓦强阿普准其原品休致加恩賞給半俸欽此 
[電傳宮門抄]  
　　昨晚十點越十五分鐘時京師友人專電告知本館云十月初六日皇上召見軍機大臣 
[日假國債述電]  
　　昨日　　日本　　　　田切君以所接華歴十月初四日日本東京發来之官電媵函見示内開我政府第三次所發之國家借劵計日銀二萬四千萬元刻下蘇此　者己較原定之數逾額三倍又電云頃於初四日奉上諭一道略謂日政府將於英京倫敦美京紐約克兩處籌借外債計英金一千二百萬磅周年六釐起息每百磅以九十磅零十四收兌卽以海關稅餉作抵 
[轟燬廠庫官電]  
　　昨日駐滬日本總領事小田切君以華歴十月初四日日本東京發来之官電函示云華歴九月二十九日我海陸二軍恊力用大徑口砲轟擊敵人其在旅順北陲之俄國軍火製造廠當卽被火焚燒至是日下午二點鐘復有子藥庫一所屬於二龍山舊有之砲臺者亦中砲彈立時轟燬 
[俄國增兵]  
　　華歴十月初四日德京柏林来電云兹俄國復增遣兵士二萬人并携大砲八十四尊拔隊至東方應敵俄皇特臨羅維治地方勞之註羅維治卽俄屬波蘭 
[俄督抵京]  
　　華歴十月初五日英京倫敦来電云俄國逺東總督阿立義雪夫頃己行抵俄京聖彼得堡惟時適俄皇駕出巡閱赴東兵隊故尚未陛見也 
 
 

Page 2

 
 
[日軍歴攻旅順情形續前日稿]  
　　西歴十月二十八號我軍所發大徑口砲均甚準確計共有二百八十五彈擊中敵陣即海軍所放之砲亦殊熟練計是日爲我軍所毁者有安置東雞冠山之大砲一尊又此山迤北某砲臺之火藥庫一所被火轟燬又安置松樹山之大砲二尊又椅子山之砲車一架其餘或損或毁不一其數此外敵人之營塞堡壘砲臺陣地被我軍摧殘者尚難悉數同日旅順之舊市場復不戒於火焚燬當亦不輕二十九號敵軍来襲我軍於二龍山所鑿之甬道惟立將其擊退且傷失頗重同時我軍在松樹山之甬道亦被敵兵一隊猛厲攻擊我駐紥是處之防兵力不能支遂卽失守旋幸我砲隊来援得復奪回計我軍在二龍山所掘之穴道己達敵人砲臺衞牆遂理藥炸去其一面旋將此臺毁之其東雞冠山花面某砲臺護壁之東角亦被我軍攻破一大叚是日我軍用大徑口砲發出之彈亦復極準計命中者共有三百五十彈我海軍所放之砲擊中大陽溝迤西之藥庫一所立時轟發并傷敵人掃海船三艘更有二艘爲火延焚 
[俄國黑海隊東来戰艦表]  
　　日前俄國派黑海艦隊駛赴逺東以供戰事兹將艦名及載重速率等力並何年所製列表如下二大戰艦十二艘阿蘭約載重一萬二千六百七十四墩速率每點鐘十八英里一千八百九十八年製竣亞力山大第三載重一萬四千五百十六墩速率同上一千九百零三年製竣婆羅笛拿載重一萬三千六百墩速率同上製竣同上阿来耳載重一萬三千九百墩速率同上一千九百零二年製竣泥安蘇佛羅夫載重一萬千五百十六墩速率同上製竣同上斯蘭佛載重同上速率同上一千九百零三年製竣亞力山大第二載重九千九百二十七墩速率每點鐘十六英里半一千八百八十七年製竣泥哥拉第一載重九千六百七十二墩速率每點鐘十五英里零十成之八一千八百八十八年製竣那法林載重一萬零二百零六墩速率每點鐘十七英里一千八百九十一年製竣西鎖維列干載重一萬零四百墩速率每點鐘十六英里一千八百九十四年製竣彼維第一載重一萬六千九百三十墩尚未製竣安雷批路阿凡遇載重同上尚未製竣巡洋艦十一艘阿羅拉載重六千六百三十墩速率每點鐘二十英里一千九百年製竣阿来克載重六千六百七十五墩速率每點鐘二十三英里一千九百零三年製竣那姊莫夫提督註鋼甲載重八千五百二十四墩速率每點鐘十六英里半一千八百八十五年製竣派夜亞座佛註鋼甲載重六千六百七十六墩速率每點鐘十九英里一千八百八十八年製竣佛拉夢拿麥載重六千零六十一墩速率每點鐘十五英里一千八百八十二年製竣笛密脫利堂斯哥註鋼甲載重五千八百八十二墩速率每點鐘十六英里半一千八百八十三年製竣高泥洛夫提督載重五千八百墩速率每點鐘十七英里半一千八百八十七年製竣亞耳馬市載重三千八百二十五墩速率每點鐘十九英里一千九百零二年製竣入姆赤載重三千零八十墩速率每點鐘二十四英里製竣同上意蘇門載重同上速率同上一千九百零三年製竣司維拉納載重三千八百二十八墩速率每點鐘二十英里半一千八百九十六年製成小兵艦四艘守備哈英載重七百十三墩速率每點鐘二十英里一千八百八十七年製成佛火大載重四百墩速率每點鐘二十二英里一千八百九十二年製成法撒泥載重同上速率同上一千八百九十四年製成亞白来載重五百三十五墩速率每點鐘二十一英里一千八百九十六年製成此外尚有滅魚雷艇十八艘魚雷艇十二艘及運船等隨同以上戰艦前赴逺東 
[美議增艦]  
　　華歴十月初五日英京倫敦来電云美京華盛頓議院今請政府籌備英金八百五十萬磅以爲添造新艦之用計戰艦三艘巡洋快艦五艘 
[法相建議]  
　　華歴十月初五日英京倫敦来電云法首相康勃司曾上一書於政府擬將法國之教堂與國家分而爲二此後不相牽涉云 
[中葡新訂商約]  
　　第一欵大清國大西洋國於光緒十三年十月十七日卽西歴一千八百八十七年十二月一號所立和好通商條欵以及該約所附之辦理洋藥專條除本約所有改修外均應仍舊遵行第二欵所有光緒二十七年七月二十五日在北京會定議和條約内之第六欵所定加增進口稅則葡國兹允遵照辦理但别國所享最優利益葡國應得一體均沾無異且葡國之商民所完稅項始終不得較無論何國商民所完老稍有增減故曾於光緒十三年十月十七日所定條約内第十二欵應行銷廢第三欵葡國願允遵照光緒十三年十且十七日會定通商條約及辦理洋藥之專條所載各節仍襄助中國征收由澳門運往中國洋藥之稅釐並助防緝私且爲此等襄助能有實效起見兹應聲明所有入澳門之洋藥抵口時必須在澳官專設之洋藥衙門報明入册澳官亦應設法俾凡入澳門之洋藥均囤於棧房一處以便由澳官專管再行陸續搬出以爲貿易之需凡澳門所轄地方食用之洋藥應每年由澳官會同光緒十三年商定辦理洋藥專條之第二欵所指之稅務司議明定數此數以外始終不得由該棧房再有搬出以應該處之食用凡洋藥若在該棧房報明轉運中國以外各處亦應設法以防私行運往中國銷售所有應定各項章程以資遵守本欵之辦理應由彼此兩國商訂葡國應迅速定一律例訂明如有犯彼此商定之約章者卽應分别懲辦註第四欵澳門所轄水陸地方内如何防緝走私應由澳官擬議節略會同稅務司定辦其附近一帶地方如何防範應由稅務司擬議節略會同澳官定辦俾兩國實得相助之益與地主之權無碍且澳官與中國海關各應選派專員彼此會同訂明查緝之水陸地方並可行之辦法以便恊助防緝走私第五欵彼此兩國爲推廣澳門及廣東省所附近澳門之口岸来往行輪起見現經商定如左一所有葡國輪船若欲自澳門前往光緒二十三年中英會訂緬約之專欵及二十八年續議通商行船條約第十欵所載之西江暫行停泊上下客貨並僅上下搭客之各處卽應遵守彼此兩國爲此事商定之專章辦理二所有輪船若特經註册按照内港行駛章程貿易者除第一節所載廣州府各處外如欲自澳門来往廣州府所轄之各埠卽應遵守彼此兩國商定之專章在拱北關報明以便查騐捕稅三此項船隻如拖帶民船搭客載貨等情均可承做惟須遵守己定之一切章程不得違背四此欵給予之利益其本基全賴彼此先訂專章載明此項船隻来往各處之詳細辦法故該章未定以前自不得援引此欵辦理旣定以後如不遵守此章仍不准照此欵辦理五葡國應迅速定一律例訂明如有犯彼此商定之約章者卽應分别懲辦[  此約甚長容俟續錄]  
[中葡合建粤澳鐵路合同]  
　　中葡兩國議定商約於初五日由兩國議約大臣互相畫押至中葡兩國合股設立之粤澳鐵路公司合同亦於是日由兩國議約大臣簽字兹將原文照錄如下案查光緒二十八年九月十四日大清國外務部照會大西洋國欽差駐劄北京便宜行事全權大臣聲明中國政府允許所請准在澳門地方設一中葡鐵路公司安造由澳門至廣東省城之鐵路在案今將前項照會抄附本合同後現由大清國欽差督辦鐵路大臣太子少保前工部侍郎盛與大西洋國駐京便宜行事欽差大臣白在滬將中葡鐵路公司應辦事 
 
 

Page 3

 
 
宜並中葡商董均股平權合辦宗旨往復商酌意見相同並飭令中董林德逺葡董伯多祿於此合同由兩大臣簽押後再行會商訂立公司創辦合同呈請中國鐵路大臣酌核今先將中國政府允願招商議立中葡粤澳鐵路公司各事宜開列於後一所有由廣東省城至澳門之鐵路准歸華葡商人招集股份設立公司均股平權合辦承築此項鐵路經理行車事宜應在澳門設立公司局號並在廣東地方設立局所其公司名曰華葡粤澳鐵路公司該公司旣係華葡商人合辦則凡關係該鐵路公司事宜葡國國家卽不得藉詞干預二該公司祗常准中葡兩國人會同管理如違此欵中國可將准築此項鐵路合同作廢三造築此項鐵路所需用之資本華葡均平各任華商得一半股份葡商得一半股份惟葡股之一半有僑寓澳門之華商並華商之隸他國籍者在内該公司須訂立創辦合同以憑治理該公司各項事宜該創辦合同内必須訂明華商葡商股分權利均平無異因公司股份華人爲多所經地方廣東居多凡有關係該公司股分及股東權利董事人查帳人及各股東會議等事之各章程必遵守光緒二十九年十二月初五日之一欽定大清公司商律與所訂立之創辦合同不相違背卽可照行四該鐵路應經地方尚未勘定今應延請工程師前往查勘由廣東省垣往澳門之地勢方可定奪一五該鐵路查勘之後繪圖指明此路所應行經過地方當在何處設立車站並應用房屋廠棧等處一一繪明呈送大清國欽差督辦鐵路大臣鑒核俟核准後方可開工築造此項繪圖應備四分以一分呈送督辦鐵路大臣其三分由督辦大臣分咨外務部商部兩廣總督分别存案六所有查勘地勢經費並築造資本悉歸華葡公司支理七所有華葡粤澳公司所造鐵路其左右兩面各十英里以内中國政府不能准他人或别公司築造平行同綫之鐵路八工程司起首查勘地方及以後起造開工皆必須由中國督辦鐵路大臣曁大西洋駐紥廣東省城總領事官預先咨照兩廣總督知悉分别發給護照與工程司及查勘築路之各等人由中國各該地方官隨地一體保護　九所有築此鐵路之時及工竣之後彼此如有辯論之事須先歸一大西洋駐紥廣東省城之總領事官與兩廣總督會商妥定倘仍不能商妥方可上禀北京大憲曁　大西洋欽差辦理[  此合同甚長容俟續錄]  
[創興瓷業]  
　　安慶訪事人云江西景德鎭磁窰素用徽州祁門縣之土爲坯色白而堅最爲名貴迄今祁門老坑逐年被水淹没此土不可多得除御窰外皆攙和他土爲質致磁器日漸减色今春皖中大吏會議創設磁土公司特委婁刺史赴祁門主持其事刺史抵祁後卽開闢老坑數處挖取白泥燒成磁器可媲美乾嘉以前惟因採取之法不靈製土又不能細遂建議改用機器製造禀請官本二萬兩另招商本二萬兩仿有限公司章程上憲准之刻聞機廠己經落成所購匯利洋行機器亦次第運到現在婁刺史己赴閩省與華寳公司聯絡一氣以廣銷路並擬開春在申售賣股票此事如辦理得法亦中國興利源之一也 
[提欵爲難]  
　　金陵訪事人云欽差鐵寳臣侍郎此次来省專事籌提巨欵藉充練兵經費所有各局所先令繕呈册籍并逐日傳各司事来轅詰問以便悉心鈎稽前日又傳見藩司黄花農方伯銀圓局張觀察機器局徐觀察籌防局李觀察支應局王觀察釐捐局汪觀察諭令每年各籌欵二萬金並飭此外各局所於每年經費竭力撙節各認籌欵若干金以資簡練軍實之用各司道均稱現在局用支絀無可抽提應禀候督憲核示再行上覆侍郎因念現署督端午帥五日京兆未可與謀非待新督周玉帥蒞任與之熟商恐難就緒因擬先行移節赴鄂再由鄂回寗妥辦一切惟刻下行期尚未能遽定也 
[渝城罷市案結]  
　　重慶訪事人云日前四川渝城縣因釐局委員抽收釐金任情苛刻各商民忿不能平致釀罷市之禍兹己由地方官多方調停照常開市日昨川東道馮觀察出有示諭云照得本城新釐局員朱令抽收釐金過於認眞以致商民不服率同關閉業己電禀總督部堂將朱令更換暫由本道委張守代辦以順商情而重釐務合卽示諭爲此示仰商民人等一體知悉爾等務各開門照常貿易弗得遲緩觀望切切此諭 
[署督行期]  
　　金陵訪事人云原署兩江總督李制軍出缺後奉旨以山東巡撫周玉山中丞署理是缺惟恐一時未能履新復 
命江蘇巡撫端午帥先行署理乃午帥蒞任曾不數日卽接山東来電謂制軍初以原籍皖省具奏辭職朝命弗許並飭迅速赴任制軍己定於初十日交卸山東撫篆十一日由東省啓節赴青島乘輪船南下將於二十四日接受署篆午帥遂將督轅應辦事宜留待制軍蒞任核辦 
[電查船主]  
　　日前東海關道何觀察委陳大令乘阜利輪船護送俄國逃艦弁兵及列西爾尼船主等四十四名来滬當經大令詣蘇松太兵備道轅謁見道憲袁海觀觀察聲稱所来弁兵己送俄艦接收惟尚未領取收條請爲查問觀察卽函致俄總領事闊来明君旋接回函詳述弁兵等到滬後未據陳委員送交係由滿洲兵輪船派一小舟往接祗有一弁及兵四十二名並無列西爾尼船主蹤跡觀察以船主旣無著落其爲在吳淞走失抑仍在烟臺均難逆料因於昨日電詢何觀察請查當日動身情形速復以憑核辦 
[防務先聲]  
　　昨日本城提右營參將周子安參戎及城汛周鑑之千戎以時屇冬令宵小繁興嚴飭各城門弁兵每夜十點鐘一律下鑰不准私自啓閉並出告示曉諭商民人等及早進城不得深夜逗留城外是誠冬防之要務也 
[研訊捕頭]  
　　江蘇巡撫端午橋中丞訪知上海工程局水巡丁陳向榮及捕頭胡瑞龍有私和人命情事札飭蘇松太兵備道袁海觀觀察轉札上海縣主汪瑶庭大令拘拿到案訊供收押前晚大令提案復訊陳供本地人在工程局當差己及九年素来安分如犯劣跡求請訪查願甘究辦大令謂陳曰撫憲訪得船户謝金發之夥楊阿根落浦身死由爾賄和事須從實供明毋許含混陳稱楊阿根身死係地保楊昱華渡夫頭葉阿增船户謝金發之弟金榮三人出爲解勸私和且事在浦東與小的無涉求鑒及訊胡瑞龍供小的常川駐局管理各巡捕並未出外楊之身死小的並不知悉求察大令謂胡曰撫憲謂爾與惡棍范高頭私通有無其事胡供小的前在英界捕房爲包探時曾將范拘解公堂奉判禁押西牢二年旣與范有仇隙安能與之私通求鑒大令得供利還押候補提楊葉謝三人到案質訊再行察核 
[著手成春]  
　　英租界小花園醫學會爲邑紳李平書大令所創設海上業岐黄者時於此間討論治病之得失今夏禮延知名諸醫在會施診遇貧者兼贈以藥餌内外並治就醫者日凡數十人數月以来活人甚衆有某甲者患背癰三年迭更數醫終未奏效創口大逾五六寸膿血潰爛己瀕於危乃来會求陳君麗生治之去其腐肉敷以刀圭四五次後餘毒凈盡日長新肌今己創痂盡脫霍然平復矣甲德之乃制匾一方懸之醫學會以謝陳君焉 
[女生赴日]  
　　廣東愛華閣社女學生伍妙文黄韵玉近以欲赴日本東京游學乘舟抵滬當投蘇松太兵備道轅禀請道憲袁海觀觀察給發護照觀察允如所請二生領照卽須起程矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁造謡]  
　　南昌訪事人云江西新昌縣棠浦教案早經了結無如好事者妄造謡言　递其幸災樂禍之意南昌縣江雲卿新建縣黄杏泉兩明府聞而惡之爰於前日會銜出示云爲出示曉諭事案奉派辦處憲札據天主堂法司鐸函稱因新昌閙教之案荏濬麻坵等處現在諸言孔熾應卽出示禁止等因轉行到縣奉此查新昌棠浦一案上憲前己調撥大兵並本南昌縣前往開遵解散該紳民尚知禮法卽行解散歸農繳械交犯聽候押解来省審辦現在該處地方業己平靜無事乃茌港麻坵等處尚有妄造謡言煽惑衆聽殊屬不法己極除移會進賢縣一體小禁並飭差彈壓查拿外合行出示曉諭爲此示仰兩邑民教人等知悉新昌棠浦之案業己解散繳械交犯平靜無事其當日在塲滋事之犯現己拿解審辦所有逸犯嚴緝到案無一倖免而安然無恙者皆係守法良民可見人須安分不宜無知妄作凡爾民教均屬赤子理應彼此和睦庶　嫌怨不生則日久相親永逺相安旣保一己之身又免貽害於鄉鄰至於教士逺涉重洋前来内地傳教其意在於勸人爲善紳民皆當保護亦不得妄生疑忌自示之後務須父誡其子兄勉其弟各安正業不得再造謡言倘敢言諄聽藐一經訪聞定卽嚴拿究辦本縣志安民教言出法隨决不寛貸其各凛遵毋違特示 
[茸城小志]  
　　松郡訪事人云東鄉農民某甲家世務農頗堪温飽近忽利令智昏糾約鄰人雇三小舟販運私鹽道經華陽橋左近爲鹽捕中營巡丁所見將三舟一併拘住並獲舟子一人錮於吳金忠都戎公館事後情人關說備洋銀十二元五角將兩小船續出另一船己被售於某猶行遂亦備價向贖惟舟子鎖錮己越旬日往来關說個中人所欲甚奢故迄今尚未釋出也○前日華亭縣差夥蔣姓私將飭交葉榭鎭莊董照會改竄姓名向陳茂才索去洋蚨六枚迨陳到郡謁謝始知被欺不禁因羞成怒欲圖指控嗣經人竭力勸解將改竄之照會取出由某差呈案昨日華邑尊孫花樓大令提蔣研訊判令笞臀枷號某硑則掌頰二百下以示之儆○松江府中學堂經營締造己越二年近日將次落成府憲田紹白太守己照會總經理張聞逺孝廉定於明春開學 
[上海縣署瑣案]  
　　前晚縣主汪大令飭提窩贓之單孝三到案研訊單供小的係江北人来滬尋子寄宿姪兒所駕船上詎料姪兒受寄竊贓楊生林贓物致與楊一併逮案叩乞恩施大令著押候查明再核○匪人鄧金標判押改過局現届期滿解縣請示前晚大令提訊供小的今己知悔尚乞恩寛大令著押候遞回湖北原籍 
[馬路工程局瑣案]  
　　昨日整容匠王林林許松林袁少成等在洽興街與叚芳卿王永修林朝林張阿四口角爭毆经扭至捕房揑訴副捕頭解至馬路　程局總辦翁子文太守倩襄讞委員黄衡堂二尹研訊之下因兩造均受微傷斷令移送上海縣署訊辦○日前施德順扭郭雨寳至捕房控被用僞骰誘賭致負洋銀一百餘元昨日解至工程局黄二尹提案研訊以彼此均不安分判各罰洋銀四十六元具改過結一併斥釋○傅福生控周阿堂借去洋銀一百五十元向索不還黄二尹命提研訊判各交保予限理明禀復○裘金壽與義記水果行執事人購物口角因之互毆控諸工程局黄二尹研訊之下著向行中服禮了事 
[英美等國租界公堂會訊案]  
　　中井洋行延担文律師之帮辦費烈律師控震大祥買紙糾葛等情經讞員黄耀宿司馬會同日本副領事方澤謙吉及繙譯官某君研訊在案前日午後二點半鐘時司馬復偕方澤君等升堂訊鞫費律師仍問山坡曰昨日所說六百包其詞意尚未明晰盍再詳言之山坡稱此貨共購六百包惟出貨時則分三次費問此貨是否係被告給原告之收條被告賀律師起而言曰此事昨己問過不應再問李如惠投案聲稱商人在大阪義生客棧執業震大祥之朱錫堂卽賃居本棧朱向中井洋行買紙六百包係周慶忠代爲傳言初次付紙價洋銀二千元由朱交與商人轉給中井收帳人三浦收去出有收條第二次又付二千元係十三日期票亦由三浦收去所買紙六百包在神户分三次裝運輪船時朱尚未逃逸費律師聲稱請堂上問山坡此紙是何船運到滬上山坡供五百十包裝太古行船時在東歴九月二號尚有九十包係裝瓣簿立船係九月二十五號原被律師復辯論良久並將来往各帳及兩造所出票面票根詳細查對費律師謂詳觀全案供詞明係震大祥向中井所購由義生棧介紹而被告賀律師稱此次紙價中并稱每包十一元四角義生棧帳上則開十一元六角明係震大祥向義生所購不然何得每包加至二角卽此一端顯見震大祥與義生往来且義生尚欠朱二千七百餘包之期票尚未照付司馬謂朱曰爾第二次所出之票何以不付朱稱商人因事往烟臺以爲義生總可代付俟到烟臺將銀收到卽可匯還不料伊章以爲逃逸又問烟臺有帳若干朱稱二千餘元大坡亦有價值二三千元之貨賀律師謂此案並無合同全憑山坡供詞並所呈大坂之文書爲証請堂上竪察至此時己五下鐘原被律師請卽將案斷結司馬商之方澤君候再斟酌料定堂諭 
[英美等國租界公堂瑣案]  
　　福順洋行主婦投案禀稱前日華人毛金泰潛入行内東張四望詰其何事支吾以對後竟信口怒詈因此鳴捕拘入捕房兹己解案請爲究懲讞員黄耀宿司馬會同德總領事署繙譯官麥令豪君研訊之下毛供小的前往訪友洋婦不問情由妄被掌頰二下故與爭辯不敢肆詈司馬謂爾不應闖入任意罵人自應責懲姑念生意中人從寛判罰洋銀十元撥充棲流所經費○瑞商信亨洋行主某甲投案禀稱前日偶因天雨乘東洋車至某處途遇張聚喜家馬車突被碰撞致商人跌出毁及衣履洋傘約值洋銀六十八元請爲追究馬夫某乙禀稱是日送學生至書館偶與洋人東洋車相撞洋人卽從車中躍出所壞衣服甚微惟洋傘己經踏毁尚乞施恩司馬判賠償洋銀三十元○唐維章倩成衣匠陳記福裁製衣服致被乘間行竊灰鼠皮報由包探顧阿六將陳拘獲解案請究陳供小的與同業某甲同在彼處工作或卽甲所爲亦未可料司馬謂陳咎無可辭著賠洋銀四元給唐領去○王菊卿控王阿福張大寳串竊洋綢絲絨洋布等物報經包探劉光震弔到原贓送案請究王菊卿投案訴稱阿福係商人所雇車夫不應作此不端之事尚求懲治王張俯首求恩司馬判責王二百板押一月張責一百板押一禮拜贓給還失主○包探錢少蘭解朱阿五至案禀稱前日許明隆至某衣莊購衣服被朱竊取洋夾一枚内儲洋銀三元三角當塲拘獲由小的解請訊辦許投案聲訴前情朱認竊不諱司馬判責一百板○包探劉銘芝解戴阿慶至案禀稱此人向王道昌騙取洋銀一百五十元報山小的拘案請究司馬著押候過堂訊核○前日水巡捕見沈桂堂船上之豆餅形跡可疑解經司馬研訊候查明核辦昨日原差屠林投案禀稱小的奉諭至南市馬頭訪查之下止有義順米店詢以有無沈桂堂其人答稱不知且店號圖章與起案之發票大相懸殊求鑒沈供此貨實係崇明裝来並未報稅司馬判將沈管押一月豆餅黄豆一併充公 
[法租界捕房發落]  
　　去冬潮州人廖啓良控李朱氏欠洋銀三百元圖賴不還奉前讞員魏大令提案訊供押追至年終交保出外限本年正月内理楚迄今延宕日久分文不付昨日廖妻郭氏投案禀稱丈夫患病回籍小婦人因李朱氏欠欵未了不能隨回屢次向追置之不理求 
 
 

Page 10

 
 
請提究讞員陳楚生大令著保將李朱氏交案訊追○學徒王銀寳前由曹仁發薦至沈逸亭處學習帽業迭次行竊爲包探拘獲解奉大令訊供昨日命提到案著責手心二百下交薦人領回轉交家屬收管○工部局小工王阿龍私竊局中馬料爲洋人查悉控奉大令訊供斷賠洋銀十元昨日命提到案著笞責一百板交到所賠洋銀然後釋出○舊貨攤主張阿四屢次收買竊贓爲包探緝獲解奉大令訊供判罰洋銀十元張挺押不交昨日命提到案供稱實因無力叩求恩免大令著重責二百板驅逐出境○小偷張阿狗王阿金爲包探拘獲解奉大令訊供著各責二百板斥釋○流氓王阿生冐充包探强奪王三榮衣服報捕查獲解奉大令訊供著枷號三天責二百板○小偷王桂生張長發爲包探拘獲解奉大令訊供昨日命提到案著各責一百板斥釋 
[美租界捕房紀事]  
　　前晚西人某甲醉態酕醄在怡和馬頭一帶恣意行兇四百五十一號巡捕見之設法拘入捕房捕頭令押至酒醒時釋出○昨晨剪綹賊張新寳至蓬路菜市行竊呢夾袍一件正欲逃逸適爲三百零二號巡捕所見連贓帶入捕房捕頭令押候解送公堂禀請讞員黄耀宿司馬懲辦○昨日午後葉仲法投捕房訴稱往居吳淞路某號門牌屋内被流氓周杏竹將　石氏拐去請爲查辦捕頭令包探陳三林往查以葉所控無憑著自投公堂具控 
[謹將駐韓漢城總領事陳太守經募紅十字會捐欵清單]  
　　京帮華商裕豐德票洋五十元怡成號票洋十元杜方域郭永安票洋各五元萬豐全天利號和豐號票洋各十元逺大恆票洋四元恊成公票洋二元慶和號票洋五元乾泰號票洋八元永盛合禀洋六元源豐號票洋五元第一櫃票洋三元尚源號票洋三元寳昌棧票洋三元陳兆祥票洋三元德順成票洋四元任伯倫票洋一元以上繕票洋共一百四十七元○北帮華商雙鹺秦票洋一百五十元瑞盛秦票洋一百五十元義順興張時英劉廷均票洋各一百元豐盛永票洋五十元德順福德生福和豐成同和東票洋各二十元公源利伯慶祥東興隆元春茂元春盛元春興洪順福天成德利成永票洋各十元蘭生東同聚恆永盛東興成盛東来號洪興館永聚成裕叅春義聚興東昌恆義生恆票洋各五元義順成天合東永盛贛同順興東盛和東順德義成號義盛號安合號同益茂票洋各三元金升泰豐盛泰收成春天豐祥雙合成源豐盛德盛興萬源興恆發祥德義和票洋各二元天興齋票洋三元照成永票洋十元○廣帮華商麗興號洋二十元林瑞珊洋五元廣昇號洋二十元林喜亭洋五元林喜桐洋二元譚耀波洋五角杏花春洋五元林賢銓洋五角潘桂芳洋五角安昌號洋十元鄭電臣儀臣維智洋各一元怡泰棧洋五角同順泰洋五元譚其榮　一元廣泰亭洋二元鄭杰南洋一元德興號洋五元鄭冀之洋二元鄭元輝洋一元永泰昌洋一元義生盛洋五元周常賀洋一元泰昌號洋二元陸照鰲洋一元榮發號洋二元鄭修松洋一元鄺長理洋五角鄺有饒洋一元隆昌號洋二元益利洋一元五角福利洋一元雲伯母洋一元黄燧生洋五角鄭忠欽洋五角鄭德和洋一元韓書信館法人洋一元以上洪洋一百十二元南帮華商志豐號洋十元義昌號洋五元陳德濟楊豐泰洋五元余乘生洋二元長發隆洋三元陳芳配洋二元祥興號洋二元程清記洋二元董月亭洋十元以上共四十三元[  上海英國紅十字會同人謹啓]  
[上海北市絲業會館籌賑公所施子英經收各處水災賑捐八月初二至廿八日第一百四十七次清單]  
　　初二日紹興無名氏求父病速痊英洋二百元○初三日杭州鼎記莊募李崑生洋十元蘇城王相記蘄保平安由曲圉居士來十元○初四日無錫祝友三善士募無名氏求速轉危爲安延年益壽由元益莊来洋一千元○初六日杭垣潘赤文善士募河南淦記保人口安健由同和莊来洋五十元又昇平居士保家宅平安五十元○初八日周仕沅同子懋　懋功懲昭保合家平安洋十元無名氏二元銅洋一元○初九日李誠一求病速愈由福康莊来洋廿元○十三日鄭錫沐爲子病求愈洋四十元○十六日鄭坤祥爲子錫能求病速愈洋二百元○十九日蘇州湯崇伊求妻病速痊龍洋六元姚伯欣姚陳氏英洋二元姚伯欣一元○廿七日西昌心求氏洋二元○廿八日周仕沅子懋德懋功懋昭龍洋十元○八月份共收洋一千五百九十七元扯七四一五合規元一千一百八十四兩一錢七分五厘龍洋十六元扯七三合規元十一兩六錢八分以上共收規元一千一百九十五兩八錢五分五厘銅洋一元連前共收規元三十七萬六千二百廿五兩六錢四分七厘銅洋一百三十九元四角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
亟交涉日繁尤賴各委員精詳審愼操縱得宜始克綏靖地方恊和中外要非示以奬勵不足鼓其任事之氣奴才查江西浙江河南等嘗辦理洋務出力人員均經奏准奬叙有案而皖省並未保奬竊思安徽襟江帶淮民情狡悍洋務交涉頭緒繁多歴年以来在事各員始終勤奮備極辛勞較之浙贑各省情事相同厥功尤偉合無仰懇天恩俯念洋務緊要准將庚子前後出力各員援案先行擇尤分别請奬以後辦理洋務出力人員並照南北洋及浙江等省成案扣滿三年請奬一次以昭激勸奴才爲鼓舞人材維持時局起見是否有當謹附片陳請伏乞聖鑒訓示謹奏奉硃批該部議奏欽此 
[綏逺城將軍貽奏爲後套黄河泛張沖毁墾地渠道謹將被水地方并現飭併力修濬以期補救情形摺廿二日]  
　　　辦墾務理藩院尚書銜綏逺城將軍奴才貽榖跪奏爲後套黄河泛張冲毁墾地渠道謹將被水地方并現飭併力修濬以期補救情形恭摺仰祈聖鑒事竊據總辦西盟墾務署山西五原應同知姚學鏡禀稱六七月間後套隂雨連綿河水暴漲加以上游甘肅等處雨水過多水勢益形洶湧遂致河流漫决民田廬舍多被漂没瀕臨黄河之長濟渠及長濟渠東南至短辮子河新渠一叚先後被水沖壞其渠工各局除西局地勢較高未遭水患中東兩局曁存糧局均因地處窪下岌岌可虞經渠工委員於水發時督飭工頭搶險堵築圍堰糧貨人口併未損失惟墾地阡陌縱横滿擬年内渠工告成可以暢行招放不料驟被水災收成無望於放墾諸事不免躭延時日等情前来當經派員履行勘驗屬實查後套地方向来雨澤稀少乃本年夏秋之交滂沱旬日以值上遊盛漲以致漫溢爲災爲數十年所僅見尚幸災區不廣人口亦鮮損傷復經飭令俟水勢稍退卽將沖毁各局速行修復被災民户蕩析離居尤堪憫惻一併設法招集雇令挑濬各渠以工代振并據署同知禀請查度情形於冬間由墾局借給籽種免誤春耕均經批　照辦在案伏查後套土脈膏腴屢經議墾未得果行奴才自上年督墾来邊百計圖維方能化蒙愚而闢榛莽後以墾地關鍵會繫渠工當將長濟永濟兩大渠并其餘各渠或因故跡或創新工一律關濬疏通籌集鉅欵設立公司現計官商欵項己用至八九萬金各渠工程略得十三四五本年可稍覩成效以後更進步日增乃自春及秋旣緣兵燹而誤東作之期後因水患而失西成之望事機多滯焦憤實深所幸冲毁渠道僅止數處尚未盡棄前功奴才惟有督飭在事各員益加奮勉共矢憂勤持之以堅苦永久之心赶速興工藉圖補救總期不至虚糜鉅欵上負朝廷興利實邊之意所有後套墾地渠道被水冲毁曁現籌辦法各情形緣由謹恭摺具陳伏乞皇太后皇上聖鑒訓示謹奏奉硃批知道了欽此 
[浙江巡撫聶奏爲浙海關第一百六十九結收支華洋稅鈔銀數摺廿二日]  
　　頭品頂戴浙江巡撫臣聶緝槼跪奏爲浙海關第一百六十九結收支華洋稅鈔銀數恭摺仰祈聖鑒事竊浙海關洋稅收支數目前經部議按結開單奏報以期畫一又該關四成華稅自光緒六年正月起應照新章與洋稅四成合爲一宗分解南北洋以充海防經費又准部咨嗣後每結期滿務須遵照將華洋各稅管收除在數目逐欵開列四柱清單送部查核等因行關遵辦在案兹據護理浙海關寗紹合道高英詳稱遵將寗波口自光緒二十八年八月三十日起至十二月初二日止第一百六十九結期滿所收華洋稅鈔並支銷各欵銀數開單詳請具奏前来臣覆核無異除咨部查照外理合繕具清單恭摺具陳伏乞皇太后皇上聖鑒謹奏奉硃批該部知道單併發欽此 
[吉林將軍富等奏爲恊領年邁舊疾復發不能當差呈請休致摺廿二日]  
　　奴才富順誠勳跪奏爲恊領年邁舊疾復發不能當差呈請休致恭摺仰祈聖鑒事竊據吉林廂藍旗副都統銜兩次記名簡放副都統花翎恊領富通山現年七十五歳食俸餉當差五十六年咸豐三年由彼甲出征河南等處出兵一次打仗二十次殺賊十名捉生五名共得賞銀十兩同治元年九月間由領催記名驍騎校補授驍騎校荐陞防禦佐領光緒十一年補授吉林廂藍旂恊領十五年因勘辦通省荒地完竣案内出力經將軍長順保加副都統銜二十年五月十二日因恊領六年俸滿經兵部帶領引見奉旨著以副都統記名欽此二十二二十三等年於練軍積年剿辦馬賊案内出力經將軍長順延茂先後保奏賞戴花翎並以副都統記名簡放均經奉旨允准兹因前在軍營染受潮濕腰骽成疾現在年邁舊疾復發不能當差呈請体致等情當飭署廂藍旗恊領花翎英賢查驗屬實開具該恊領食俸餉年及出征打仗殺賊捉生次數並聲明在任並無降革事故一併加結呈報前来奴才等覆核無異查例載各省駐防及東三省察哈爾新疆等處遇有告休革退官員如五品以上者由該管大臣或奏或題曁明請旨俟奉旨後再行開缺等語又例載内外三品以下官員年老因病告休均准其原品休致其曾經出征打仗或殺賊捉生或受傷有一二次功績者年至六十以上俱以可否賞給全俸請旨等語兹查吉要鑲藍旗副都統銜兩次記名簡放副都統花翎恊領富通山曾經出征打仗殺賊捉生著有勞績且年己七十五歳可否賞給全俸之處出自恩施除將該員履厢造册咨送兵部查核外所有恊領年邁舊疾復發不能當差呈請休致緣由理合恭摺具陳伏乞皇太后皇上聖鑒訓示謹奏奏殊批富通山著原品休致賞食全俸兵部知道欽此 
[浙江巡撫聶奏爲查明浙海關第一百六十九結期滿徵收洋藥釐捐銀數敬繕清單摺廿二日]  
　　頭品頂戴浙江巡撫臣聶緝槼跪奏爲查明浙海關第一百六十九結期滿徵收洋藥釐捐銀數敬繕清單恭摺仰祈聖鑒事竊查案准總理衙門咨光緒十二年十二月初十日會同户部具奏洋藥稅釐併徵由各關與稅司合力開辦一摺奉旨依議欽此鈔錄原奏咨行到浙當經轉行遵辦業將光緒十三年正月初九日第一百六結起至二十八年八月二十九日第一百六十八結止徵收洋藥釐捐支銷各數按結開單奏報在案兹據護理浙海關寗紹台道高英詳稱自光緒二十八年八月三十日起至十二日初二日止第一百六十九結期滿所收華洋各商洋藥釐捐並支銷各欵銀兩數目按照洋稅定章開具四柱清單詳請奏咨前来臣覆核無異除分咨查照外敬繕清單恭摺具奏伏乞皇太后皇上聖鑒飭部查照施行謹奏奉硃批該部知道單併發欽此 
 
