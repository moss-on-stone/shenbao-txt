# 1915 - 344 - 4915393

 

Page 1

 
 
   
 
 

Page 2

 
 
時評 
[中國人之中立性（冷）]  
　　方今中國之人類孰爲多數哉其多數者以中立爲主義之人也國家爲人作戰場則曰守中立國内紛爭擾攘則曰守中立蓋除中立以外無他可圖也 
雖然中立豈易事哉古語有云中立而不倚强哉矯蓋必先能强而矯而後可言立中若弱而屈者可云坐觀成敗而已無所謂中立也然則中國之大多數人坐觀成敗之人也 
[命令]  
　　十二月十五日大總統策令光復華夏肇始武昌追溯締造之基實賴山林之啓所有辛亥首事立功人員勳業偉大及今彌彰凡夙昔酬庸之典允宜加隆上將黎元洪建節上游號召東南拱護中央堅苦卓絶力保大局百折不回癸丑贛寗之亂督師防剿厥功尤偉照約法第二十七條特沛榮施以昭勳烈黎元洪著册封武義親王帶　山河與同休戚　名茂典王其敬承此令 
　　又令署新疆喀什噶爾提督楊得勝著調省任用此令　　又令任命馬福興要喀什噶爾提督此令　　又令任命唐繼禹爲雲南全省警務處處長仍兼任雲南省會警察廳廳長此令 
　　又令正黃旗蒙古都統景豐呈因病懇請辭職景豐准免本職此令 
　　又令交通部呈稱本部參事雷光宇僉事馮懿同姚國楨龍學競等　勞卓著請特予進官等語雷光宇馮懿同姚國楨龍學競均特授爲少大夫此令 
　　又令兼代國務卿呈據主計局詳請任命屈蟠何家鯉暫　主計局僉事應照准此令 
　　十二月十五日大總統申令前據松滬護軍使楊　德海軍總司令李鼎新等先後電稱本月五日晚上海有亂黨數十人伺星期放假之時由租界乘小輪冒登肇和練艦搶刧開砲當經同泊之應瑞海琛各艦及陸軍砲隊兜繋亂黨逃　肇和旋即收回嗣又由租界發出亂黨向第二區警署攻擾經軍警立行撃散陸續拿獲亂黨多人分别訊辦各等情上海爲通商巨埠中外商業關係重大亂黨匿跡我法權不及之地乘隙滋擾殊足妨害公共之治安及商業之發達著外交部飭令上海特派交涉員會商駐埠各領事妥籌防範辦法以保公安當亂黨刧艦之時該艦長黃鳴球未經在船逾日始回實屬異常荒謬著即褫職奪官交海軍部從嚴查辦總司令李鼎新練習艦隊司令徐振鵬督率無方軍紀廢弛巳交部分别議處護軍使楊善德定亂迅速著有勳勞着晉授勳二位其餘出力陸海軍官弁由楊善德李鼎新查明擇尤請獎以資鼓勵仍督飭陸海軍兵認眞防備毌稍疏虞此令 
[專電]  
　　北京電印鑄局已將御璽鐫成進呈鑒定登極後即有五爵之封聞王爵章服均照現在蒙古親王之制 
　　北京電政府以武義親王未便屈就參政院長聞有改派溥倫之說　　北京電大典籌備另行改組正式機關已由沈主任覈擬章程呈請施行 
　　北京電交通部擬於明年籌欵敷設五路一張綏二張庫三蘭伊四西寗五西蘭 
　　北京電政事堂擬將各部參事司長改爲簡任請示施行 
　　北京電聞政府將派陳璧調查各省釐金事宜 
[特約路透電]  
　　北京電昨晚陸總長答覆五國公使口頭照會謂國民投票解决國體之手續雖已辦完但重要之籌備尙多目下未能實行改革深望各國政府依據原有主義及屢次宣言尊重中國獨立與主權云云栛約國公使答稱各國政府並無絲毫侵犯中國獨立與主權之意（十六日） 
[譯電]  
　　北京電今日各國公使會同照會中國謂中國答覆勸告之言巳爲各國所注意各國政府鑒於近今發生之事端皆抱期望之態度云（十五日） 
[譯字林報]  
　　北京電中政府近兩日内料定日本及協約國必將提出關於改革國體之第二勸告中政府答覆各國之言大約將謂大典籌備尙須二月始能告竣故新帝一時不致登位且袁總統擬從進步黨之請先行草定憲法組織適當之内閣然後登位云（十五日） 
　　北京電昨日下午日本及協約國代表同至外交部提出展緩改革國體之第二勸告中政府僅能覆以改革事宜業巳告竣是則日本此次以嚴厲之詞施於中國實未獲效也英國聯合協約國勸誘中國加入戰團日本顯不能阻之（十六日） 
　　北京電京報昨日社說譏笑五國公使之舉動謂無異諺語所謂失馬閉廐云北京日報則全未述及此事（十六日） 
　　北京電黎元洪已封武義王溥倫大約將任參政院長以酬其贊助帝制之功徐世昌大約將任元老院長（十六日） 
以上譯德文新報 
[戰電]  
　　其一（英人路透電） 
薩洛尼加電據最可恃消息布軍中僅有小隊德兵其中以砲隊爲多（十五日） 
　　倫敦電泰晤士報薩洛尼加訪員電稱布國前自稱决不干預摩拉斯蒂爾之政務實欲借此以減希臘之疑今已抛去假面具布京德使竟公然宣稱摩拉斯蒂爾當然屬布决難更變布人刻正於該地施行一切政務（十五日） 
　　倫敦電布公報謂十二月十二日實爲布國大紀念日蓋是日爲馬其頓廓淸敵兵之日也又曰布軍追敵者已止於希臘邊界（十五日） 
　　雅典電諸事甚爲順利協約國與希臘之邦交漸有進步日者俄使署舉行跳舞會希皇亦與會布公使發布文告聲明布軍不欲侵入希境希臘現許聯軍在希臘界馬其頓境一大區域内自由行動希軍漸向西退（十五日） 
　　羅馬電孟國麥克斯狄洛維志將軍曾在俄營服役四月今由俄回孟道出羅馬語人曰明春俄國必以四百萬新軍復取攻勢（十五日） 
　　開羅電官場宣稱英軍在埃及西面沙漠撃潰阿剌伯軍隊英兵僅死十六人傷十八人（十四日） 
　　馬爾太電英法意海軍部所施防阻潛艇法顯甚得力蓋前十日内協約國輪船之來往者不減於前而無一艘遇禍也（十四日） 
　　亞姆斯特丹電德國財政大臣提出英金五百兆鑄戰費之議案請國會通過謂德國尙須於戰爭中求生活故無論如何必維持戰局今年九月間戰債成績極佳得以支持至明年三月然後再募戰債今政府僅發行國庫劵云云（十五日） 
　　羅馬電今日公報謂奥軍轟撃伊森沙意軍陣地歷時甚久意軍回砲甚力此外無重要戰事（十四日） 
　　瑪爾太電聞瑪爾太扣留之希臘船隻今巳有數艘准許駛出（十五日） 
　　巴黎電今日下午公報謂亞土瓦有炸彈戰事法軍大炸彈數枚炸毁特拉錫勒伐爾境德軍子彈庫一所伏斯巨法軍排砲阻止德軍修理已毁之戰壕兩軍復有空中戰事利於法軍今晚公報謂前敵仍有尋常之砲火法飛機十三架以炸彈擲撃末爾化森東面之飛機營撃中數棚營内有飛機十五架僅升起五架圖逐法飛機隊未獲效果東境無新戰事可報布軍未越希邊達達納爾砲火及地雷戰事仍在進行（十五日） 
　　巴黎電今晚公報謂前敵有砲戰法軍獲勝法砲曾撃散敵軍及運送隊並重損各地點德軍防務法飛機三隊一十一架一二十二架一十二架以炸彈撃損墨爾哈姆之鐵路交點交點化里哇柯爾之敵軍營壘俠圖薩蘭境之工程德飛機五架在俠圖薩蘭爲法軍逐走東軍繼續退走毫不紊亂布軍攻撃法軍後衛殊易敗之法軍悉入希境希軍尙未越過界線達達納爾砲隊大爲活動星期日法軍曾重損土軍防務（十四日） 
　　倫敦電公報局宣稱據英軍大本營來電謂英砲隊今日轟撃公美爾柯爾及奇凡希東面之敵軍戰壕並美斯尼爾村敵砲隊大爲活動曾猛轟伊泊爾東北及東面之英軍戰壕英砲亦奮力回撃英軍昨晚以炸彈擲撃里斯河西面土開地方之敵軍戰壕一道敵軍大亂戰地天氣仍晴冷（十四日） 
　　丹麥京城電聞德國新齊泊林飛船一艘在亨堡附近於十一月十七日自行爆裂又有一艘於十一月底在碧特菲德被毁（十五日） 
　　丹麥京城電德國新式超等齊泊林飛船一二二號在西施勒斯維克省南出停泊所時爲炸彈轟毁死傷四十人停泊所亦被炸毁（十五日） 
　　倫敦電波拉勞氏演說謂統一黨如以爲不改組政府無以勝敵則何妨公然反對投不信任之票如余不爲本黨所信任則余决不作繼續供職於政府之夢云云衆視此言乃波拉勞氏警告加爾森氏及統一黨其他意見參差之黨員而發（十四日） 
　　倫敦電海軍部宣稱昨晚英飛機一架在比海濱巡哨時望見德國海面大飛機一架即追撃之惡戰後撃中該機該機即起火墜下將及水面轟然爆發遂失蹤跡英機亦中機關鎗彈翻落海中駕機之二員均遇救（十四日） 
　　華盛頓電美政府因聞法國曾將開往浦愛土里柯之美船所載不充軍役之德人拘去故巳致文法國要求釋放（十四日） 
　　倫敦電外部副大臣薛西爾於下議院質問時稱中政府擬請德國預備軍籍之武員訓諫中國陸軍之說是否確實尙無所聞（十四日） 
　　倫敦電英商船哇狄里克號（六五三五噸）已被撃沉船上有華人二名巳殞命（十四日） 
　　倫敦電費蘭巨元帥告退法境英軍司令之職由海格將軍繼之費蘭巨巳封子爵並任英國陸軍司令（十五日） 
　　倫敦電上議院派克爵士謂他日戰事告畢兵士回國復業時必有種種困難應預先籌畫克魯侯爵答稱政府巳承認此事之重大且不以移民出境爲補救之良法至於限制婦女工作一層乃極難問題當妥愼辦理今男女置身於戰事工作者約有三百萬人商部刻徵求意見以備採擇紐登爵士稱陸軍部已討論戰後所發生之難題將來軍隊必從緩逐漸解散今巳提出對於退伍兵之辦法五條（一）請假謀事給予全餉（二）退伍時多給一月餉並籌回家路費（三）戰功恩賞（四）失業保險一年（五）助謀職業（十四日） 
　　倫敦電今日張伯倫在下議院答稱十二日庫台爾阿瑪拉北面陣地曾有若干復槍 
 
 
 

Page 3

 
 
　　之惡戰土軍攻撃底格里斯河右岸之一村伹被撃退十三日戰地沉寂援軍到後卽開赴上流（十五日） 
　　華盛頓電内閣一致贊助威爾遜總統對奥之政策如奥國不依美國之要求則美奥外交關係必須斷絶（十五日） 
　　倫敦電自由黨議員葛林君今日在下議院質問首相謂法國旣舉霞飛元帥爲法軍總司令英軍高等司令是否亦宜有重要之更動首相答稱政府今擬更動數員旦夕行將宣布惟與法政府之更動司令毫無關係云（十五日） 
　　倫敦電統一黨議員昨晚開會此爲混合政府成立後該黨第一次會議也共到六十人加爾森氏亦在内主席者爲查浦林氏議决反對政府所提出之延長國會一年期限案但因其同黨波拉勞氏亦曾署名於議案故縮小其反對之程度僅對於此案加以討論今委員會有將一年減爲六月之意（十四日） 
　　華盛頓電協約國已承認墨西哥加蘭柴政府（十四日） 
[其二（德人德文報專電）]  
　　柏林電十二月十五日德軍大本營公報云德飛機攻撃英商船一艘頗獲效果敵軍以飛機數隊攻撃巴波末等處爲德軍砲隊撃毁四架内有一架乃戰鬭飛機裝　砲兩尊（西境戰况）敵軍在泊里夫里西南爲同盟軍逐過太拉河敵軍又東嚮過格拉白至白洛達里伏陣線被俘者數百人（巴爾幹戰况）（十五日） 
　　柏林電十二月十一日布軍大本營公報云布軍繼續在奇夫桀里至杜伊蘭方面伐爾達河兩方面追撃英法軍布軍巳在右岸占據自米爾克土伏至斯摩加蒂柴之法軍全陣線法軍中第四十五八十四一百四十五二百八十四聯隊均大受損失布馬隊在萊哥齊附近撃敗法兵一大隊且俘其司令布軍又於該河左岸逐走拉巴山之英法軍奪獲固防之陣地英軍向東南加洛格拉里亞退走法軍向波格丹齊退走馬其頓兵一師團巳撃破敵軍陣線占據波格丹齊截斷英法軍使不能互相策應法兵之死傷被俘者皆屬於巴　特將軍部下布軍刻仍在追撃敵軍（十五日） 
[東方通信社電（日本人組織）]  
　　北京電日英俄法義五國公使昨赴外交部通告其大意如下曩者各國對於中國帝制問題曾向中國政府勸告其時中國政府嘗言固不急遽從事且聲明擔保中國疆内之治安日本及他四國據此以後對於中國决定執監視之態度云云又對此通告中國之態度於帝制之進行並無躊躇模樣（十六日） 
　　東京電朝日新聞接舊金山電報謂有黃興在飛拉底魯飛亞地方患病甚重恐終不起之報（十六日） 
　　東京電政友國民純無所屬除外交問題外其他之總括的彈劾案巳於今日提出定於十八日討議其關於外交問題則另單獨提出彈劾案（十六日） 
　　東京電外務大臣石井氏本日特開大典祝賀夜會於夜九時開會各宮親王在京各國使臣及他朝野貴紳士女赴會者三千餘人（十六日） 
要聞一 
[最近之巴爾幹時局論]  
　　華德日報曰巴爾幹半島雖無大國而自歐戰開幕後舉天之下無論中立國或交戰國咸眈眈注視其舉動及德奥聯軍東下布國出兵助戰以來協約國見塞國危急且與己有切膚之痛遂一面派兵援塞一面要結希羅二國出爲接應甚至於破壞希臘中立唾棄其夙日所持扶弱抑强之主義於是乎世人之觀聽爲之移動而議論希羅二國態度者益各抒所見紛紛不一致使旁觀者大有目不暇及之勢而曾幾何時塞亡矣孟破矣英法援塞之軍亦日暮途窮不知所歸矣而返觀希羅二國仍舊中立屹然未動即路透電近來於羅馬尼亞之行止問題变默默無言由是觀之諒四協約國必巳洞悉現在德奥土三國於巴爾幹之事非如昔年凡有所謀即請敎於羅政府今則凡事必商之布加利亞視羅馬尼亞之態度已無大關重要故今四協約國結納羅馬尼亞亦無先前踴躍輸將之情形至於土耳其軍火之來路先前固假道羅境而實則自近數月來土耳其已勿庸再乞求羅之好意蓋其同盟之德恐土爲人所刦動輒仰人鼻息多有不便早巳在君士坦丁等處就地設廠取土之材料爲土製造軍火使羅京一路可有可無也及布與盟以來塞之名城重鎭相繼攻陷後益視羅馬尼亞爲巴爾幹戰劇之副幕矣現在羅馬尼亞旣不便冒險加入四協約國亦不能爲同盟國之害觀其近日之舉動亦似乎有自見之明如果冒險入協約國則現在羅之國勢及其前途必有不堪設想之患故其元老院議員質問首相以軍政外交時首相以其事關國防利害拒而不答惟羅馬尼亞爾後是否欲求得貝沙拉濱省而接近四協約國今尙不得而知但今四協約國視羅馬尼亞巳非昔比蓋今羅已無舊日一舉足即分輕重之勢然苟無鉅利在目前羅亦必不爲協約國冒險而行故歐洲報界除協約國者絶口不談此事外他國報紙多謂俄若不肯犧牲其地以賂羅則協約國與羅之接近終難見諸事實也 
　　法國報界自英法開軍事會議於加萊斯以來攻撃希臘不遺餘力如巴黎時報謂自維尼柴洛斯内閣推倒後希臘政府與德國深表同情凡事苟非柏林政府允許卽不敢行巴黎馬亭報之意見則謂希臘曾與德國協商委斯苦魯狄斯於協約國而取回薩洛尼加一地凡此種議論皆不遇恐希臘助敵逆己特藉此以搖動之其實希臘迄今對於交戰各國尙未嘗有友敵之分而協約國在薩洛尼加據路透電稱反巳大興土木建設溝壘一似其地例當爲英法領土者若然則希臘當早决定從違以免玉石不分蓋今同盟國軍已佔馬基頓全部英法軍隊巳退入希臘境内十餘里苟不早定大計英法軍隊敗後亂竄同盟國軍必追踵而前如是則希臘秩序恐將大亂也若據近况觀之大約希臘將劃出一地爲戰爭區域如越此劃定之戰綫則無論何方軍隊即扣留之以俟戰局告終而　 
[英國之徵兵問題]  
　　字林報十一月十五日倫敦通訊云此星期内國人觀念咸集於内閣風潮及徵兵事業凡讀英國報紙者欲知内閣對於徵兵之實在地位或覺撲朔迷離不得其眞相記者於此請貢其所知以解釋之首相愛士葵曾在下議院宣言謂至十一月杪　國内尙有大批未成室之壯丁不從戎服役則政府將採用他種方法云云首相所謂他種方法即指强迫軍役而言其時徵兵督辦竇比爵士巳分國内壯丁爲四十等並宣佈未成室者未全數入伍之前則已有室家者必不召集下議院以首相之言是否與竇比之辦法同一命意頗不明晰羣相詰責首相乃說明其旨謂未婚壯丁之逡巡不前者如果爲數甚多則方採用强迫制否則不然其意殆謂如國内不從軍之未婚壯丁僅有數千則必不行强迫制也竇比一方面通告徵兵報名之限期由十一月杪展至十二月十一日爲止並有前所宣佈先徵未婚壯丁之辦法定必實行苟政府不能如約辦理則巳婚壯丁之根據前言而報名者儘可解除其義務等語統　愛士葵與竇比二人之言論將來爭點即在於如何分析未婚壯丁之詳册政府或因此　壯男已多數報名不願施行强迫制然竇比或不存此見解設雙方意見不一則竇比必辭職而政府將獨負責任矣質言之愛士葵不過欲展緩强迫制必俟至最後時機然後施行耳國人多以爲强迫制終屬必要記者亦謂如内閣根據信任問題而决定此制則國人之贊成者百人中必有九十九人蓋政府果推誠布公以强迫制不行則勝戰難期之情形明示國人並申明内閣不行其策則必引退之志則國人孰　反對强迫制哉工黨以爲自由制迄未失效故不以强迫制爲然但亦無公然反對之舉動也 
[西報紀上海華人之態度]  
　　文匯報云上海華人聞恢復帝制消息極形冷淡絕無歡悅之表示而尤以公共租界與法租界爲甚華人對於袁總統之最近舉動其心念中確甚反對也上海中國商店每逢祝典　懸國旗此次當道特命民間懸旗慶賀帝制之成立而衆皆置之不顧致今日懸旗者寥寥無幾即城中華員勢力能及之處亦不見有若何歡悅之表示其懸旗張燈者皆從地方官之授　也由此觀之上海全境皆有反對帝制之暗潮廣州電傅之情形上海亦正復如此耳 
[南京快信]  
　　肅政廳現密派某員來寗澈查被控各知事證據以便糾彈 
　　財政部現擬定整頓幣制收回紙幣辦法特咨行齊使蘇省紙幣將以地方稅收入欵項爲凖備金 
　　齊監督准立法院事務所電國民會議覆選舉現改定十八日舉行仍决定使署内爲投票所巳通知各選　人遵照 
　　此次敉平滬亂出力警員昨經齊使詳請中央獎勵 
　財政總長周學熙日内南下調查蘇省財政後再赴各省　查一切 
此間雖安靖如常謠言稍息惟因國體甫經宣布軍警仍加意嚴防 
　　陽曆年終各機關均擬提前發給十二月餉薪宿窰㣲釐局孫念祖現經財　調委揚衆車釐局 
編輯餘談 
[至難之事（無名）]  
　　天下之至難强者其爲七情乎哭而欲使之笑惡而欲使之好懼而欲使之愛或則愛而欲使之懼好而欲使之惡笑而欲使之哭雖有至大之力勿能也即能其效亦勿久也且即能久於受之者無眞情之感孚亦未必其有味也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌備聲中之北京政聞]  
　　典禮關係變更國體巳有明令兪允但一般熱心勸進之人猶以爲君位未正似未完全達到目的聞朱總長昨以大典籌備處辦事員長名義特召集全體人員限令於旬日内將新皇登極禮節趕速議定預備會同大小官僚合詞籲懇總統早日即眞但未知籌備中最重要之各節能否早日就緒耳朱辦事員長頃又發出一通告略云所有該處籌備事宜限兩月内一律辦竣所有各股主任應各負責任務於期内蕆事至外間前傳大典籌備處有將改爲典禮院或禮部之說茲據詳　訪查其說不爲無因惟須俟新皇正式御極後中央官制修正之日始能見諸事實其經費一項該處所應執行之事件皆需欵甚巨昨經議定特編一種臨時特别經費之預算案不與各機關之經常費用相牽混凡關於大典之費用概在該處會計股支領並即日編次此項特别預算表呈請核准以便開支昨巳分行大典籌備處及各部院查照辦理矣 
　　特保人才政事堂昨奉總統特交手函一件飭即轉交各部長官及各省將軍巡按使等以新帝國成立期近將來各項要政亟待振興需用人才之處甚多應即預行物色各項專門人才特别保薦以備任用惟須以有眞正學識資格爲限不得稍涉冒濫否則即將各原保官分别懲處該堂奉到後即交各部長官並電各省將軍巡按使等查照矣 
　　四項條陳　政府以明年帝國成立已爲　在必行之事惟改革後所有應行支出之各項則確較往年爲多當此財政枯竭之秋若不另設他法增收實不足以資應付一切故近來政府對此業經屢次磋商昨聞有某要人上一條陳内容純爲帝國成立時元年興辦之特種增收計共四項　一加徵各種商業之稅率二房地契據改換帝國執照之收費三田畝以人口計算以期實行加增四興辦帝國元年之内國公債以上各節聞總統已交政事堂詳加討論議覆矣 
　　石室名姓國體决定總統預備辭職聞所藏候補總統之石室金匱問題亦爲民國終了時最後之手續日昨曾在含宿堂會議提及此事以爲石室啓式應於總統提出辭表之日舉行是日總統副總統國務卿參政長均往石室取出金匱將候補總統名字銷燬此項手續即爲完全終了云 
　　移宮問題聞前淸瑾瑜二太妃以全國國民代表旣惟舉袁總統爲中　　國皇帝淸室斷不可再以皇室自居卽如宣統帝　起　宮内於名實尤不相稱擬即遷居頤和園以避嫌疑昨特飭世伯軒太保面陳統統以正式登極之期尙未可知即囑轉致瑾瑜二太妃不必過於亟亟云云 
[懷仁堂覲賀紀聞]  
　　自前日（十二）總統以承諾推戴之旨咨覆代行立法院及布告國民後昨日上午八鐘中央簡任以上文武各官共二百餘人相率前往公府在懷仁堂覲賀行三鞠躬禮總統亦還禮如儀聞行禮時文武分兩班由値班人内史監長阮宗樞禮官黃開文二人司儀禮畢總統諭曰現在全國人民以我國不適共和議定改建國體爲君主立憲此爲人民心理所趨向予自當以民意爲重不便討論予被全國人民推戴爲中華帝國皇帝自顧實不勝慚悚我國國勢積弱險象四伏如求振興殊非易事國家建造之始即當爲久遠大計來日方長更不知有幾許困難大位在身永無息肩之日故皇帝實爲一憂勤惕勵之地位决不可以安富尊榮視之且歷代皇帝子孫鮮有良善結果平時一切學問職業皆有限制不能自由故皇帝子難期發達予今爲救國救民計犧牲一身犧牲子孫亦義不敢避惟中國至大國事至重予一手足爲力幾何所望大衆同心協力犧牲一切以救國家庶足匡予之不逮此次籌備大典務宜删削繁文不僅已往歷代繁重之典禮不可蹈襲即世界各君主國現行之典禮苟有稍涉繁重者亦不必採用總之皇帝爲帝國應有尊稱至於立國之精神全在上下協力堅苦卓絕若予視皇帝爲尊榮則國必不保即大衆如視皇帝爲尊榮則國家亦必危惟望各以國家爲念以期共濟艱難若國體雖改而於政治不能整理進行不僅予無以對國民即大衆亦皆無以對國民也 
[滬亂因果之都門近訊]  
　　英文京報論上海近日亂事文略云旅京西人對於上海近日亂事意見頗不一致其深識遠慮者皆謂中國執政者似不注目於當今之急務爲古德諾之言論所惑古氏之言無利於中國近可證之於五國之勸告而中國當局一似富於自信力而有所把握置反動力之公例於不顧行其所信不知近世世界巳進於改革時期風潮所趨勢不可禦而彼輩竟欲與此潮流爭豈不惑哉此次少數黨人謀擾亂上海雖不甚重要然巳足爲東方不靖之朕兆且將來不知何如恐西方亦將爲所牽動中國处自滿淸退位爲一時期之終結斷非人力所能恢復中國若於現時與往古歷史不相　澈此種舉動即二十世紀以來騒動全歐同一之舉動也英國然葡萄牙亦然其原因雖多要不外人民知識日增决意改良國家政治與社會耳今日之中國蓋一變相之中國其結果爲官僚政治而以順從民意爲詞然有較民意更强有力者卽爲時勢之趨向此種趨向雖不易於暴動間查覺苟終日因循不察其裏面非僅棄其可寳貴之光陰實無異自趨於危境而巳　　自肇和練船失事後海軍總司令李鼎新練習　隊司令徐振　由部呈請議處等情巳誌昨報茲見海軍部呈文云據海軍總司令李鼎新陽電稱肇和被刦詳情疊經電呈在案學生從逆亂黨在逃鼎新事前不能　防事後不能補遇有忝厥戰應請轉呈大元帥從嚴處分等情查此次肇和遭變由見習生陳可鈞等私通亂黨帶匪數十人各持炸彈手槍突擁艦逼脅開砲旋經該總司令及練習艦隊司令徐振鵬督同應瑞等艦開砲環攻匪力不支遂遁於一夜之間奪回肇和艦地方尙無損害雖迅速撲滅究屬疏忽異常該總司令統轄全軍自有應得之咎至司令徐振鵬督率　習艦隊此種學和密謀通匪平時毫無覺察亦難辭咎除在逃之肇和艦長黃鳴球及　艦員生業飭總司令嚴密查拿另案辦理外理合據情呈請將總司令李鼎新曁練習艦隊司令徐振鵬一併從嚴處分以爲懲儆云云奉批令昨據李鼎新自請處分業交該部議處徐振鵬平時失於覺察亦屬咎有應得著一併由該部議處以示懲儆 
　　並聞海軍劉總長以自己爲海軍之表率今竟有此不力之艦員致肇此亂事失察之罪固所難免巳自請處分以爲羣僚之儆戒聞政府以此次事出意外不能爲劉總長咎大約處分一層可望邀免　　京師警察廳因滬上黨人旣敢試奪兵艦其圖謀肇亂當不僅一隅之地且若輩黨徒旣多難免不有潛匿京内暗通消息情事故於郵京信件曾經派員檢查嗣以此項人員不敷應用昨特又加添若干員從事檢查俾免遺漏 
[敎育部變通學校假期]  
　　自改行陽曆以來學校假期屢生問題敎育聯合會與師範校長會等開會均經議及茲聞敎育部巳訂有變通辦法通咨各省大致於各假期中量爲伸縮以期與部頒學期無相衝突其咨文云案查全國敎育會聯合會及師範校長會先後送到議决案内均有請改學期學年事項本部詳加察核其所陳理由大都以部頒學年學期及休業日期規程内所定假期於實行時諸多窒碍證以近年各省咨商變通假期之情形實屬相侔自應酌籌變通之法茲依前項規程第三條第五項所定假期量爲伸縮嗣後各省曁特别區域均得於内務部呈准通行之春節前後酌放寒假二十一日以内但須將年假春假縮短并得將春假停放署假略爲縮短以　於學校實施較多便利而於原定全年假期日數亦無出入如此變通辦法則部頒學期自可無須條改且此項學期頒行以來各學校關於敎授管理之分配多巳漸成習慣并有因特别情事經聲明允許於四月一日始業之學級若照師範校長會議以一月一日至七月三十一日爲一學期遽加改定於事實上亦有未便仍應照舊定分三學期藉免紛更至前定學年始期於會計年度之改定究竟有無窒碍應俟立法院核定預算實行後體察情形再行確定用昭鄭重云云 
[五路參案與五路交涉]  
　　京奉滬寗道淸汴洛各路前被肅政史糾彈交梁總長查辦現聞梁總長已逐節確查其中對於轉運公司之事尤爲注重並將不職之唐觀翼顧延　等分别斥革已於昨日呈復總統聞已交由政事堂分别擬申令明發以昭炯戒又聞京漢鐵路之參案判結後關於交付懲戒諸人於本月五日總統申令着交付高等文官懲戒委員會議處此次議處之事於前日（十一日）始由政事堂送付懲戒委員會關於審查案内手續各節該會尙未組織開會外間云巳審查　竣者非也 
　　十日滿洲日日新聞載北京專電云滿蒙五路之敷設權經中國政府讓給日本因此雙方巳訂有大綱條約惟其借欵修路之細目尙未協定故現經日本公使與中國外交部交涉協定一切目下雙方交涉頗有進行告竣在邇大約於本年内可以正式簽字 
[中日國民間新外交的態度（化險）]  
　　日本之超然主義與大亞細亞主義　　中國人亦主倡中國人之中國主義歐洲戰雲彌漫之秋日本乘機亟思增長其國力速度朝野上下皇皇然日不暇給者曰東洋問題是也東洋問題其機會有二（一）爲膠澳之役（一爲中日交） 
涉之役前者驅逐德奥東方軍備之根據後者則分配其侵略滿蒙并雜居置地之勢力一方軍事成功一方要求滿意其外交政策遂有　睨一世之概自共同締約（四國不單獨媾和）告成繼之以勸告帝政英外部復發表對華外交一任日本指揮之宣言而日本益駸駸乎漸有領袖列邦馳驅大陸之盛氣而從中小亞細亞保安問題與印度防亂間　更予以表示海軍聲威之際會於是醖釀聲中之大亞細亞主義乃爲其國内政治家言論家同認爲立國之一大質素且將凌駕歐洲之所　大斯拉夫主義大日耳曼主義而上之至其大亞細亞主義能否成立或惹起各强國之反目與否姑不計及余（通信員自稱）今僅就其國民間最近所主倡之態度及我國少數言論家之應倡及其各方面之論調一一誌之以見今日中日國民間之新外交態度云爾 
（一）日人之論調日人主倡此大亞細亞主義蓋欲以　命不凡之東方覇主由地理上種族上逞雄亞洲起而頡頏於歐洲大陸之上最近新外交政策凡以超然主義標於世者其國内政治家均仰指天俯盡地且自詡爲此大亞細亞主義之先鋒不唯予吾人以談虎色變之感即在交戰團體當無不歎爲盛氣凌人者矣最近此間日人所發行之遼東新報及滿洲日日新聞多述其國内新外交之消息有謂（日本政界近有提倡一種超然外交之議者蓋以日本之外交若對華政策尙無一定之主義因人而　朝三暮四變化無常每届内閣之更迭外交政策之方針亦隨之而改變日本外交所以屢致失敗者實因於此故論外交政策僉以超然主義爲第一要着超然外交謂何則欲决定一種外交政策而使之超然獨立於黨爭之外而免受内閣更迭之影響故無論何黨内閣當一律遵守不准擅行改變者也此議創自同志會首領加藤公明氏而政友會之原敬氏國民黨之犬養毅及其他各黨領袖等亦皆贊成三浦子爵及須山滿氏等尤力主此議近日奔走朝野各黨間極力運動此議早晚可以見諸實行）云云顧日本之以超然主義揭爲外交政策者實不僅單指對華國際爲目的不過以中國爲此政策之試驗地而已試觀我國雖弱列强雖然尙爲均勢成局所拘莫敢首發是列强之對於中國尙有駢屬相連的氣概今彼日言標揭此超然主義是巳衝破此駢屬的外交而隱然與此習聞生存之均勢相抵抗而以實行此主義之故或將排去聯合國與同盟國兩方自立一種對華政策因之發展其大亞細亞主義而示人以不可攀援之態度巳往苛刻之要索與今茲勸告之代表在在負有一種旁若無人之懷抱而同時三國勸誘中國加入戰團之風傳尤足予彼崇拜超然主義者以藉口之資料也巳（未完） 
[膠濟沿線增添日憲兵（懷瑾通信）]  
　　本月自靑島至濟南一帶之日僑近更日漸增多最近　查總數已達二萬八千五百零七名且一般日人老幼男女工人小販至爲不齊大半奮空拳者爲多眼光中概視膠濟一帶爲金窟銀坑迨雜居沿線内地後生計旣艱言語又各不相通更有一部分以中日日俄日德三戰勝自誇好飲嗜酒醉後則意氣益豪狂歌於市於是與居民之衝突時常因之而起中日交涉遂益日漸叢生此近日張店及龍山等處内地中日居民械　肇釁情事之所以迭現也交涉旣多即日領事亦覺不勝其煩大谷司令官因之呈准日政府添派憲兵俾約束聞日前大谷司令官由東起程時即將增添憲兵率同來靑島共附薩摩丸郵船於十二月十二日午後抵靑登岸後由憲兵中尉沼川憲兵隊長指揮排列於洋人碼頭一帶由靑島憲兵總隊長峰幸松中佐委派憲兵中尉齋籐副官導往安東館亞細亞旅館吾妻旅館靑葉旅館四處分投憇宿於十三日（即今日）上午十時下令集合於濱松通憲兵營後庭經憲兵總隊長峰中佐點名指派駐防地點畢准明日令各乘早快車出發向膠濟沿線高密坊子張店濰縣李村濟南等各地駐防以資保衛日僑云 
[鄂省防亂之最近觀]  
　　王子春將軍近日迭奉中央密電責成維持治安勿任有變端發生滬亂雖立時敉平究亦不能謂爲無過故十日及十一日軍署召集各主客軍隊營長以上各官到署大開會議討論偵查黨人及取締軍人方法而水陸各警廳長武漢稽查處長亦列席與議 
　　湖北憲兵營前由沔漢調防漢口改編鎭守使巡緝營未成仍隸該使管轄茲聞王將軍會面詢憲兵司令該營是否可靠鄧鴻卿司令極力擔認所部忠勇樸誠毫無他虞將軍昨巳令飭調防武昌南湖該處主客軍隊林立今得該營防務當益　固所遺漢口防地以北洋二師七團二營塡紥又駐紥漢口橋口之第三旅五團三營亦調回省垣由北洋二師塡防 
　　卾省軍民財政司法各機關近均加派軍隊守衛且一律發給彈　以備不虞無論何機關皆門禁森嚴異常即向來任人出入之高等地方各法庭亦定新例凡訴訟人須先經守衛警長驗明給與證劵始准入廳各街市夜十二句鐘後概禁行人蓋因探報黨人方謀在鄂起事也而軍事各機關大小官員且奉命均須在辦公室住宿不准歸宅　　薩鎭冰上將今夏會來鄂二次視察漢陽兵工廠籌劃擴充廠務茲聞日前到滬原擬即換乘兵輪來鄂旋因上海亂事勾留刻巳改期於十六日乘楚豫來漢並聞此次南來携有鉅欵决定將上海製造局合併於漢兵工廠並實行其整理計畫 
　　將軍巡按因連日武漢商民對於上海變亂頗多謠疑商務大受妨害昨特會銜刋布韻示四處張貼其文如下照得武漢一帶軍警布置周密現値冬防期内晝夜偵查出力前日上海小警業經立時敉平諭爾商民人等儘可安心營業愼勿聽謠自擾特此布告勿忽漢口各國領事因中國時局吃緊特各飭其該國租界内商團義勇隊每日增加操練一小時並每星期輪流演習打靶一次各界巡捕房亦加派得力巡捕站立於交通華街要口夜間並荷槍巡行租界江中原泊有美國兵艦二艘茲又到美艦兩艘一名克若斯一名巴羅斯泊漢駐防以備非常 
　　湖北荆門縣沙洋鎭前歲曾爲劉鐵倡亂之根據地近日又頗有謠傳商民非常驚恐嗣由該處防軍營長袁宗武派探偵查捕獲黨人程大鵬一名意欲勾結土匪乘機暴動以攻取荆州佔領沙市爲目的現已電由王將軍飭令就地正法 
[陽曆年關之湘省催科急]  
　　湖南財政廳嚴廳長以湘省每月應支之欵與中央額解之欵至少須有一百數十萬元方足以資應付現届陽曆年關爲日無多總核年内應行支解之欵　達二百數十萬元中中央之催解各機關之請領相逼而來而省庫又一空如洗大有岌岌難支之勢查丁漕兩項冬季尙屬旺徵當此國家危急之秋新稅舊賦皆不容不積極進行且本年秋收較爲豐稔收數宜盈總核年内應收丁漕果能掃數徵齊支應自可綽有餘繼復以本年支出及丁漕應收實數併核成數能解足八成以上亦可供應付而符收支故將各縣應解之數按照折合銀元正附稅合計年内應解八成以上巳將各該縣共應徵元若干已解若干未解若干分别開列細單通知各縣認眞催徵無論如何爲難必於陽曆年内如數徵足提前報解以濟急需其學捐及串票捐兩項並應隨正徵解屯餉租課以及帶徵舊賦暫不限以成數應即切實催徵隨時解濟期滿之日徵足若干務須先行電明即　報解以憑入考並說明此爲年終計考所 
 
 
 

Page 7

 
 
　　關該知事務宜急起直追及時自効以維　計而顧考成至各地情形如有不同者應責令各該知事刻日酌察情形專文認定報解成數曁解省日期以便彚案現畫務期支付有所憑依而免貽誤昨已通飭各縣知事限文到三日内自行認定成數解期專文具報如距省在四百里以外者即行電復上項辦法規定後嚴廳長又遴派幹員秉彜等四名分赴各屬嚴密考查如有辦理疲玩或苛擾鄕民及其他各種弊竇務即隨時飛報以憑核辦昨復規定數事電飭各知事遵照其事項如下一各縣應解五項新稅專欵須解九成以上一下忙錢糧本年應解成數務掃數解淸不得蒂欠分文一各項欵項務於本月二十日前滙解到省一如徵收未齊責由知事籌　解省倘有延誤照原定懲戒例加一等以上懲處地方通信 
[松江]  
　　何司令　回防次何旅長豐林率軍來松時就貢院設立統部隨帶軍隊駐紥在内今夏調防滬上貢院内由龔團長聲揚屯駐現何君奉中央命令回駐松城而貢院巳駐龔軍乃另在西外醉白池組設司令部本日有馬隊百餘騎隨從到松分段駐紥　　鹽捕營緝拿梟黨著名皖梟宋老窩子吳理堂趙廷會等曾經運使札飭各營密拿在案宋等眷屬向在閔行鎭依吳小四而居現均遷往滬瀆而其羽黨數十人分駕四船各挾槍械專在　涇金山衛張堰南橋等處游駛時届冬令恐釀事故當道爲先事預防計巳飭鹽捕營長派艇向各處尋蹤輯拿不知能否弋獲也　　警員逐賭驅妓東北鄕陳家行鎭陳某詣警局禀稱該鄕有人　　聚賭並到有妓船兩隻那警佐聞報立派員赴莘莊會警往拿已均逸去妓船則迤　駛來松城在華陽橋駐泊警局聞悉後復派人馳往驅逐 
[南通]  
　　軍警戒嚴南通自國體問題發生後謠諑紛紜日昨鎭縣兩署接奉馮軍督電開探報亂黨有鹽日在通揚一帶圖謀起事之消息管使即飭所屬軍警徹夜嚴密盤查至夜十一句鐘後行人巳絕跡矣 
　　逃犯處刑去歲謀亂案内之逃犯周錦全潛回南通被探獲解鎭署昨經兪軍法官訊明與黨人王子生相識並供涉某營兵士多人聞管使令從輕處以徒刑餘不窮究 
[杭州]  
　　各機關敦促商舖懸旗北京憲政協進會曁全國商會會議處致電杭總商會囑其通知各商舖懸旗一節巳誌昨報茲聞總商會得電後當即印刷傳單通知　城商舖定於本月十七日一律懸旗結綵是項傳單十五日印竣即行飭役分送旋又接將軍行署金參謀長巡按使公署張政務廳長等函略謂接大典籌　處來電稱眞日早九鐘代行立法院總代表開會一致贊成君憲連同各處推戴文電一併上呈並由立法院公遞勸進表文頃北京商會巳傳知各商舖於明日一律懸旗結綵各省亦應由紳商縣旗歡慶等語用特函知貴商會即希分别通知各業按照北京商舖辦法一律慶祝云云總商會亦爲轉知各業董事分别告知各同業矣此外又有農商部元日發來一電其措詞則純爲安慰商人首叙勸進各情末云大局巳定望通告各工商安心營業毌庸疑慮云云各商民對此究竟作何態度須至十七日方能略見梗概也 
　　湖濱試演大電燈本月十六日下午七時將軍行署守備隊司令處將於湖濱地方演習最大電光燈昨特出示曉諭蓋恐人民不知原委或致互生驚疑也 
[江西] 　　警備隊擴充兵額贛省警備隊擴充兵額共成五營經戚使派員赴各縣招募在案茲聞巡按公署連接各募兵員電告略謂新兵將次足額約本月内即可先後到省云云戚使以成軍在即所有各營營長自宜預備派委故於九號特飭委詹國楨汪繼祖詹定邦曾　林四員爲籌備員一俟成軍即改任營長又原充警備隊第五隊副隊長陳榮桂將委充偵探長酌設探目一名探兵七八名以爲稽查軍紀風紀及保衛地方偵探匪徒之助原有警備隊巳於十一號實行遷移城外駐紥新兵成軍之期聞定以年内爲限 
　　余天池發明戰器贛人余鯤號天池安義縣籍自幼從事戎行對於軍事上頗能用心研究自稱曾於民國元年發明戰器三種（一）陸軍戰車（二）海軍戰車（三）子母砲彈惟僅組具規模尙未實地試驗上年陸軍部以國内軍事人才缺乏曾行文各省徵求未經出洋學習而有此種技衛之人文中有如果學有專長未便置諸閒散等語於是余君乃將其素日理想上所發明之軍器繪具國說上禀昌武將軍請求咨部錄用昌武將軍披覽之餘頗爲嘉賞特於十號上午着護兵請余君前往署中會晤余君至署當由楊副官長代爲接見并詳詢一切經余君按國解釋坐談至一句餘鐘楊副官長亦極稱余君苦心發明殊屬難得并謂當代向將軍前詳陳一切俾資提倡云 
[安徽]  
　　滬警後之防務嚴皖省自滬上肇和兵艦警報傳來一時流言蜂起人心惶惶大有風聲鶴唳草木皆兵之勢旋聞即時撲滅民心稍安惟官廳防範仍照常嚴緊由城門出入之衣箱行李檢查尤爲嚴密各城門每晚九句鐘即行落鎖各機關因公出入携帶出城劵須加蓋參謀　　記經守城兵弁盤查來歷登簿呈　方准放行安武軍第七路統領李輪　近因防務吃緊對於操練一事甚爲認眞昨今兩日率部下各營赴東門外一帶操演惟因須施放空槍恐商民未能週知聞聲惶恐特函請警察廳轉知商務總會通告商民一體知悉以免驚惶 
　　烟酒商再三呼籲皖省烟酒公賣業巳規定百分之二五開局微收惟烟酒商以徵數過重未能承認開徵迭經禀請官　核減在案茲悉烟酒公賣局以公賣之加抽萬難延緩特飭懷寗縣票傳烟酒商勒赴分棧補徵公賣　則照章罰辦以故日來烟酒商等頗形恐慌昨又向商會及行政官廳請求維持矣　 
　　承審員濫用刑訊前任宿松縣趙知事訊理民刑事件均聽承審員潘某處置該承審員專事濫用刑訊日前訊問余姓養媳淹斃案開庭時即責屍親小板二千手心五百復責其母皮鞭二千故余姓不服赴巡按使署控告經李使移交地方廳提案訊究日昨地方廳傳集雙方人證開庭研訊該承審員直認用刑不　聞庭長認爲凟職罪成立將處以三等至五等有期徒刑云 
[長沙]  
　　水利分局之會辦湖南水利分局局長魏景　對於水利已定有疏江　湖修港固堤四大計畫惟疏江一項因揚子江流域在湘省境内者甚少非與鄂省會辦不足以收同力合作之効乃據情詳請省使咨行湖北省使轉飭該省水利分局局長王爲毅會同辦理以期利便沈使巳經照准並派該局長　君先行赴鄂磋商 
　　祀天典禮之籌備冬至祀天爲期不遠沈使以此項大典係屬創始必須愼重將事特派湘江道尹張官邵爲籌備員張奉委後即偕長沙縣余知事勘擇地點以城外社稷　風景淸　合於祀天典禮第二條所規定遂詳報省使核准於該處布　一切　費約三百餘元聞張以現行祭典文祭（如祭孔子等）則省使主祭將軍陪祭武祭（如祭關岳等）則將軍主祭省使　祭此次祀天典禮究應以省使或將軍主祭例無明文昨特詳由沈使電請中央解釋以憑籌備 
雜評一 
[顚來倒去（默）]  
　　人每謂中國人祇知一部廿四史其所作爲不過將一部廿四史顚來倒去其信然耶 
　　夫中國之所謂史非有他也實第一部戰史而已内亂外　起伏不已從無經百年不戰者而戰事之起不外乎爭權奪利公侯將相槁死沙場公子王孫化爲乞丐試觀二千年來之事實足致人感歎者何限此即所謂歷史上之通例也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（十二）]  
　　自肇和軍艦被脅開砲攻撃製造局並　黨人招雇苦力圖襲警署後謠言時起時滅軍警嚴防商民惶恐詳情巳迭紀前報昨日又起謠言謂黨人圖再起事而軍警各機關則以防備巳周可無他慮故南市方面之阻斷交通時間巳於昨晚起展至十時以後茲將各訪員報告種種分誌於左 
　　旋滅旋起之謠言連日謠言　起謂黨人約期十四十五兩夜以縱火爲號乘機起事業已過期並無動靜及至昨日又起謠言謂黨人將於本月十九號夜再行起事先至閘北方面聚集然後攻撃軍警及行政各署淞滬警察廳徐廳長聞之以目下正當戒嚴期内旣有謠傳不得不加意防護當諭各警區一律嚴防並查拿造謠之人以憑嚴究 
　　前夜法界之嚴防法捕房通班探捕於五號晚起晝夜巡防甚爲勞苦嗣因防務稍鬆故巳分班輪流出巡以資休息詎前晚（十五號）十點餘時華界又起謠傳謂有黨人將繼續起事石總巡聞之立即傳諭通班中西越各探捕仍各擎鎗實彈分往華法交界各要隘嚴行防堵至天明始止 
　　私運軍火之查察松滬護軍使楊君以近日謠言未息對於搜查私運軍火一事自應格外嚴密除陸地各要隘寗杭各路線責成軍隊按段巡防並商請海關轉飭華洋扦巡凡遇進出商輪照章檢查外昨復會商海軍李總司令加派辰字等魚雷艇兩艘游弋吳淞口外三夾水白龍港等　　查以昭愼密 
　　海濱防務之布置松滬護軍使楊君以浦東之奉賢南匯川沙各縣皆在海濱素多鹽梟光蛋近聞黨人巳與若輩聯絡俟滬地有事乘機響應查奉南川三縣距離上海僅在百里以内亟應預防除飭行駐浦第三營分飭駐防浦東各鄕之防卡認眞巡防外並咨請兩浙運使胡思義君飭派緝私第二營魏營長速往沿海灘一帶帮同查緝 
　　嚴防黨人之渡浦楊護軍使以製造局現巳開工所有各廠工匠以居住浦東者爲多每日到廠工作皆乘渡船而來惟聞浦東地方現有黨人潛匿恐其冒充工匠混入局内是以諭令各工匠均須在江邊碼頭登岸一面派撥兵士多名站立碼頭凡工匠佩有印布者准其入局倘有形跡可疑之人應即盤詰以昭愼重至向泊江邊碼頭之各渡船於午後四點半鐘各廠停工以後概行　　渡客並令移駛上流南碼頭停泊以防黨人潛行渡浦 
　　對於電燈之防護淞滬警察廳長以電燈與防務極有關係近日謠言又起恐有黨人息滅　燈乘機擾事爰於前日爲始派警備隊士二十名每夜在電燈公司保護電機其沿途之電桿則由各　區責成崗巡看守以防偷割電線 
　　電線電話之毁壞淞滬警廳偵緝隊士在閘北共和路附近拘獲毁壞電線　話之黨徒一人前日巳解警廳司法科請爲訊辦 
　　北兵來滬之先聲陸軍第十師師長廬永祥奉命爲滬松護軍副使督率所部二十旅步兵第三十九團來滬防守現巳由津拔隊乘津浦火車南下昨日駐滬軍界已得盧師長來電謂該軍准本月十八號抵滬故楊護軍使昨已派員籌備一切以便該軍抵滬駐防 
　　禁阻交通之展緩南市方面之斷絕交通時間初定晚間六時繼展至八時南商會總協理以商家往返尙多不便　請求展至十二時未經照准茲楊護使又據徐警廳長轉禀商界不便情形並謂地方人民因此頗多疑慮大有遷地爲良之意關係誠非淺鮮等語當奉批飭會商工巡捐局長妥定辦法業已議定於昨晚起展至十時以後斷絕交通即由徐廳長飭知　屬各區署所一體遵辦 
　　通行證劵之停給淞滬警察廳長徐輔洲君以近日各商家之請給通行證劵者紛至沓來但現在每夜交通時刻巳展緩至十時以後無庸再給證劵故除錢業等已先給發外凡有繼起請求者概行截止給劵以免繁瑣 
　　認包船稅之困難滬南浦江内各項船隻自今夏　浦機器開挖後即已趕逐未有停泊之所今又因水陸戒嚴客商貨船均不敢駛近華界而内地船隻且有移泊北市以圖便利者　認包船隻稅之譚景祥巳將困難情形具禀工巡損局請減認稅惟迄未照准頗有進退維谷之勢 
　　陸陸續續之鎗决此次肇和軍艦被脅　砲後經軍警緝獲水手等多名解歸護軍使署訊辦已將供認附和者數人先後判决死刑執行槍斃在案茲又有陳玉麟陳道堯夏成普等三名經軍署訊明供認附和不諱各擬死刑電奉中央覆准於昨日午後二時提出押赴西砲台一體鎗决 
　　脅迫開砲之首領肇和軍艦被獲各人經軍署連日提訊供詞若何未能探悉惟聞前日軍法處長海軍司令部執事官張雲卿杜參謀會審時曾據海軍見習生陳可鈞供認五日傍晚黨人襲奪肇和時係由楊虎爲領袖帶同羽黨三四十人蜂擁上艦逼令開砲攻　製造局等語惟楊虎巳於事敗後脫逃刻尙不知去向 
　　再錄黨人之供詞法捕房於五號晚起陸續拘獲黨人二十餘名已經法公堂提訊多次昨日又由探目沈德福將未訊之唐玉生等解廨經聶讞員會同法副領事德君升坐特别公堂研訊唐玉生供淸江人前在閘北當過巡警光復時在十六團當兵取銷後於上年二月間在蘇州水警二廳當砲兵至本年九月間銷差十月二十六日來申找尋朋友夏永祥後在呂班路十二號屋内與夏遇見即躭擱夏之家内所有委任狀證書均非民人之物惟是否係夏之物亦不得而知張德桂供徐州人光復時在張子剛部下當兵　銷後回　今年八月間來申至前在張子剛部下當連長之范玉田家中爲廚夫八號晚上有事出外歸來因敲門不開故在路上徘徊遂被巡捕疑爲黨人拘入捕房實無附亂情事王四供淸江人二次革命時在吳淞砲台姜統帶部下當副兵失敗來申售賣燒餅爲生於六號下午在 
金神父路與前在吳淞砲台當號房之徐禮靑遇見徐言巳招集一百人先往徐家匯攻打巡警局俟刦得鎗械再攻製造局當給我炸彈兩枚手鎗一支囑令携往徐家匯帮同攻局行至半途即被包探拘獲是實戴光春供徐州人光復時在吳淞當兵銷差後來申在楊樹浦鐵廠爲小工巳有兩載六號晚上在馬路上與張桂生遇見言欲三次革命巳有五六人在徐家匯等候給我炸彈一枚手鎗一支命我往家匯攻打巡警局行經法界爲捕拘獲薛德生供淸江人光復時在原籍當兵於上年來申在虹口地方賣餅爲生九月間在茶肆中與民黨吳德勝相遇略談而散六號早上吳至我寓處言三次革命已運動成熟邀我當兵我即隨吳至徐家匯後給我手鎗一支吳即逸去故入租界找尋被捕拘案沈子福供蕪湖人於七月二十九日來申復往蘇州找友阮星一未遇於十月二十五日仍回上海住在棧中六號晚上在四馬路與李春山相遇邀我至徐家匯行經法界被捕拘獲陸金福供山東人前年來申找姪未遇後由人薦至裕源紗廠爲工六號晚上因停夜工有暇往徐家匯找友蔡文德回來經過法界爲捕拘案項培福供湖州人在自來水橋奚春記作場爲小工六號晚上因工頭陳新福在徐家匯茶肆内開發工錢故往領取未遇回來被捕拘案中西官會商之下判一併管押候商明再行核辦 
[詹大悲馬東海同被擒獲]  
　　黨人安徽人詹大悲山西人馬東海寓居公共租界新閘南成都路五百四十七號門牌被長江巡閱使所派駐滬偵探林懋樾柯文明等偵悉先於前晚十時報明新閘捕房密在守候遂於昨晨六時半協同該捕房華探目陳雲忠九號西探目斐司戤潑包探韋金福張林泰及道尹公署偵探楊金和前往分守前後門户以送信爲由扣門不開詹聞敲門之聲巳知有異不穿長衣從後面樓窗跳下越籬而遁當經包探韋金福與道署偵探楊金和尾後窮追因詹足踝跌傷不能飛跑致被追獲至馬東海則在内情急即裝配手鎗伏狙床側旋由陳探目等從後門冲入將馬擒獲在馬床上搜出實彈之勃朗寗手鎗一支復登樓檢獲黨人憑證文件一併帶入捕房當經捕頭略詰一過旋解公共公廨請究由王襄讞會同美領博君在樓下公堂研訊先由中央政府代表穆安素律師上堂譯稱獲案之被告兩人因私造湖北官錢局票破壞國家財政並圖謀亂經公堂出有提票請爲訊究繼由九號西探目與華探目陳雲忠包探韋金福道署偵探楊金和相繼上堂由九號西探目將抄獲之手鎗黨證呈案即由穆律師向各人詰明前情並請堂上詰間被告原告所控案情是否承認當由王君向被告宣諭云原告所控兩案第一案係由江寗拘獲私造湖北官錢局票之陳熙供出係伏誅之曹振武與詹大悲（即陳克勤又名吉成）爲首私造由馮上將軍咨請前鄭鎭守使轉行本公堂飭提第二案圖謀擾亂奉政府命令復由本公堂於八月五號出票提究此二案是否承認即據詹大悲供稱我名確係詹大悲又欲申辯堂上以此案現不開審暫緩置辯遂判被告帶回捕房候訂期研鞫 
[研鞫私販大批軍火案]  
　　公共租界總巡捕房因據日探麥多阿麥（譯音）報告派中西包探至虹口北四川路等處破獲希圖私販大批軍火之粤人吳成坤鄒霖溪及甬人姚勤甫董雲章莊春齡蔣阿巧等六人解送公共公堂訊供管押候再訂訊等情巳紀前報前日午後捕房派探邵仁初帶同荷槍華捕將吳等六人押解公堂請究中央政府代表穆安素律師因恐有黨人關係故與捕房刑事科代表牛門律師相繼到堂被告董雲章亦延律師到堂代辯至兩句半鐘時英副領事卓君乘坐馬車蒞廨由兪襄讞會同升坐樓上刑庭研鞫先由捕房代表牛門律師上堂譯陳案情即命捕房繙譯謝培德上堂稟明因據日探報告故先至日探家中詢明然後僞充欲購手槍等軍火至被告處復同至海寗路某茶樓接洽據云有手鎗六百支等語因其　有私販情事故率探先後拘押以及在捕房錄供各情繼據日探麥多阿麥上堂禀明謝姓繙譯至伊處後始往被告處接洽惟伊並未同往又據西探搿來勒（譯音）與打樣間家字華人陳子和先後上堂禀明在捕房錄取董雲章姚　甫口供情形並稱問供時並未强迫係被告自願供出且均在供單上簽字復據西探搿來勒禀稱因據供出同黨故當夜八時許前往北四川路拘獲一人即據二十一號西探目濮羅斯脫（譯音）上堂禀明同往北四川路五十號門牌將莊春齡拘獲並稱在莊家中及身畔搜出紙件甚多内有洋文兩紙與此案有關今特呈案又據三十二號西探目祁文司（譯音）上堂禀明在捕房錄取鄒霖溪口供情形因將鄒之供單當堂宣讀大致謂曾領陸姓夏姓同至崑山花園路十號洋房西人瑪立遜（譯音）處議辦手鎗未成（即將所錄各被告華洋文供單呈案）復據案證西人瑪立遜上堂供明因某國人有軍火託售故曾由鄒霖溪帶領陸姓等人同至我處議價先說是中國政府繼又說是俄國人託辦並未成交並稱伊係美國人在某公司爲寫字與鄒認識巳有十年訊至此因時巳晏中西官宣佈退庭判被告一併還押候翌日下午繼續研訊再核 
[租界土膏店又將抽籤]  
　　公共租界納捐人前於本年三月二十二日舉行常年會議議决租界土膏店執照分四次抽籤註銷其第一次已按期實行今定十二月三十日下午三時在南京路議事廳舉行第二次抽籤凡被抽出者其執照定一九一六年（即明年）三月三十一日收回註銷 
[西捕撃傷强盜]  
　　公共租界馬立師大沽路第十三號門牌恆康烟紙店於昨晚八點半鐘時忽有盜匪多人擁入店内各出手鎗等利器嚇禁聲張刧取賬　上小洋一百餘角圖逃適有八十四號西捕經過聞警追捕詎該匪等竟開鎗拒捕幸未命中由該西捕開鎗還撃彈中匪徒某甲腰肋受傷倒地餘匪即四散奔逃追捕不及故即偕同該店主投報捕房立派中西包探前往兜拿匪已遠颺旋將受傷之一匪車送仁濟醫院療治聞傷勢甚重恐巳不及取供云 
[土棧被刦續誌]  
　　公共租界東棋盤街四十七號門牌有明土棧於前晚九點半鐘時被匪持械搶刧已略誌昨報茲悉當時來盜匪四人均身穿黑衣口操淮徐方言一匪先將該號主陳海秋攔住勒令面壁不許稍動各夥友亦被一手執手槍之匪徒驅諸一隅衆人見來勢兇橫噤若寒蟬均不敢聲張任該匪等刧去小土十一包計重一百九十八兩及内儲鈔票現洋四十三元四角並捐票等之賬箱一隻共計失贓二千五百五十八元及銀十兩携贓向法界逸去事後經該店主投報捕房立派中西探往捕奈匪巳遠去不及追捕 
[兇盜仍不承認]  
　　匪徒陳阿三（即張小川又名張矮子）曾與同黨張金甫於本年正月二十五號夜糾衆持械夥刦滬城紫金路六十九號門牌陳維州家金珠飾物並撃斃陳母陳陸氏逃匿公共租界松江路某木作内經淞滬警察廳偵探偵悉報請新閘捕房協同中西包探前往該處將該二匪擒獲解送公共公廨迭次訊供收押在案昨晨復訊由淞滬警察廳偵探帶同眼線施海華上堂禀明前情並據施供稱因知張小川匿居租界是以報告將張等緝獲又據華探目陳雲忠投訴查得張小川在租界内亦犯有刦案逃往海門曾往移提被張等率衆拒捕撃傷探夥請爲澈究訊之張等仍堅不承認中西官判仍帶回捕房着於兩禮拜内查明證據再行訊奪 
[寰球中國學生會開會紀]  
　　前晚寰球中國學生會爲第五次徵求結束開歡迎新會員會男女來賓濟濟一堂洵極一時之盛首主席唐紹儀君致詞歡迎並謂吾國今日以改良社會爲當務之急有良善之社會而後有强盛之國家願本會新舊會員互相聯絡共國改良社會實爲鄙人所殷殷厚望於諸君者也次徵求團長朱少屏君報告謂民國紀元之前一年本會因遷居會所擴充會務特組織徵求新會員團已届四次本年循例舉行五次徵求開幕以來入會者紛紛不絕今晚截止已得四千餘分六隊中分數得最多者爲甲隊計八百七十九元照章應贈優勝旗　方第一名朱少屏君四百六十二元第二名鍾紫垣君四百零四元第三名吳和士君三百四十九元第四名徐糿蓀君二百九十五元第五名李登輝君二百八十九元第六名楊心一君二百四十一元第七名王竉惠君二百元第八名楊德鈞君二百元第九名兪鳳賓君一百四十一元第十名袁　登君一百三十三元第十一名古達臣君一百零五元第十二名郭仲良君一百零三元以上照章前三名應得金徽章各一枚其餘應得銀微章各一枚仍照舊例於明年年宴時贈送云云次吳和士君及李登輝君相繼演說後有邱女士之　琴獨奏密歇根大學學士劉大鈞君理海大學學士薛永　君之洋忽雷邱女士之五柯雷雷曁史文欽孫卿雲二君之中國音樂等逐次節奏中西異音抑揚有序一時鼓掌稱善十時茶點散會 
[無錫米市之報告]  
　　昨日北市米業中接無錫快信略謂連日糙梗糙尖曁　　上市者雖多而蘇滬等處商家來錫採　者亦不少是以價甚堅固今日早市（十六號）售開高糙粳每召洋五元三角高糙元五元八角高糙秈四元五角至七角糙洋秈四元九角五分秈稻每百斤洋兩元三四角粳稻兩元五角至七八角 
[南市閉歇米行]  
　　南市荳市街某米行係數十年之老店名播遠近不料近忽閉歇虧欠莊款存項等項約共四萬餘金聞其閉歇之原因係被執事張某從中舞弊將所收之客賬洋萬餘元悉數兌換金條　取逃逸致難支持云 
[拘獲畏罪逃逸之領哨]  
　　浙省鹽捕緝私營領哨鄭少堂曾於　年間在嘉興地方因該營統領蔡和林到嘉點名疑爲梟匪來襲開槍拒敵自知錯誤畏罪逃逸嗣竟聯絡鹽梟專在各處販私曾經浙省通緝有案前日傍晚時浙省駐滬巡緝員孫某王某等在南市滬杭車站巡緝黨人適鄭少堂由嘉興附搭火車來滬抵站時爲孫巡缉員等所見當場拘獲暫留附近警區聞須解回浙省歸案訊辦 
[建築新署近聞]  
　　上海地方審檢兩廳奉飭在小西門外王家　路講地建築新　所有建造費估計約需銀三萬兩由袁林兩廳長迭次詳請核撥去後嗣奉部飭着淸理江蘇官產處與該廳會商先行籌墊俟將舊廳地址售出再行歸墊是以袁林兩君於昨日午後同赴該處與沈處長會商辦法至上海縣沈知事巳擇定於本月二十號遷入楊家橋新縣公署内辦公所有該署附屬各機關已於前昨二日先行遷入 
[再誌工巡捐局分辦處之遷讓]  
　　閘北工巡捐局分辦處舊址讓於軍隊駐紮將該分辦處暫遷至慈善　内已紀昨報茲緣該團房屋狹窄不敷應用故分辦處於前日遷設共和路有餘里内照常辦　 
　　另一訪函云閘北工巡捐局分辦處奉松滬護軍使指定該處房屋借駐軍隊聞其所駐之軍即係新簡松滬護軍副使第十師師長盧永祥所帶南來之第二十旅第三十九團步兵全團内有機關銷隊一隊盧副使即以該處爲辦公處所統軍隊駐防閘北一帶云 
[薩上將公畢囘京]  
　　北京陸海軍統率　事處辦事員薩上將鎭冰奉諭來滬調查防務各節巳紀前報茲悉薩君業已公畢於前日（十五號）乘滬　車赴寗換車同京 
[催收拖欠水電費之困難]  
　　閘北水電廠營業邇來雖漸發達但因添置水池引擎及應付大倉洋行押欵利息出入相抵仍有絀無盈該廠曹廠長日前查得各用户拖欠水電費共有六七千元因特添派司事限一月内按户歸淸以應支絀之需惟此項欠欵均係歷年所積且屬零數居多故一時各司事非常困難云 
[我要升天偏墮地]  
　　寧波人賀財發向在公共租界内爲洋鐵店生意邇染瘋病時發時愈前晚忽又大發奔至老北門内高墩路口大呼我要升天遂緣電桿而上失足跌下頭頂受傷登時氣絕昨經十二舖地甲金文報告地方廳委派賀檢察官沈檢驗員等蒞場相驗塡明屍格判尸兄賀長發具結自行棺殮 
[瘋子自戕]  
　　住居閘北公益里之嘉興人經某近　神經病用木器自行　　頭部甚重當送同仁醫院未幾殞命旋有死者之友到院備棺成殮 
[再紀索還魚綱之衝突]  
　　王克昌控沈文艷沈德裕强取伊子王幼根魚綱向索不還　　毆傷頭額等處由檢察官預審明確起訴審判廳昨日午後由堵 
 
 
 

Page 11

 
 
　　　推檢兩官洲簡易庭研訊之下　庭宣判以沈　　　首傷害罪已成立判監禁二個月沈　裕拘　二十天 
[禁錮男女拐匪]  
　　曹家渡鄕民宋新舟控顧士　蔡巧林並婦人沈　　氏等　拐十三歲女兒小妹赴蘇　賣前經上海地方審檢廳辯論終結諭候宣判在案昨日午後由堵李推檢兩官開庭飭提顧等三犯至案略詰之下以其略誘罪當然成立各處二等有期徒刑　禁六年以　 
[是乃怨耦]  
　　住居虹口東西華德路十二號門牌之甬婦唐金氏前因被夫凌虐自投濟良所解至公共公堂訊明開釋及至前日氏又懷抱幼孩至濟良所聲訴被夫虐特仍求救援昨晨　所將氏解送公廨請示據氏供稱因被其夫疑有外遇時常毒打前晚又受苦楚是以逃出願住濟良所不願再回並由其母金　氏投案申訴一切中西官以濟良所定章不留有夫之婦判氏交其母暫行領　如欲離婚着另行起訴歸民事案訊理 
[以土抵欵之糾葛]  
　　許筱甫延斐斯律師控告住居山東路萃秀里其昌客棧内之　人方勉如將僞土　抵洋五百元昨由捕房將方拘解公共公廨請究據原告律歸上堂譯稱被告於去年十二月二十二號在無錫路一號門牌信昌隆報關行内將僞土向原告騙抵現洋逃逸現經原告尋獲應請訊追訊之被告供稱將土抵欵確有其事惟並非僞質乞鑒中西官判被告交一千元人洋並保候再訊核 
[揭破地保之謊話]  
　　美商曼杜石在公共公廨呈控陳　勝抵單糾葛案内抗諭蓋　之北十二國地保盛鑑美業經公廨逮案訊據供稱　　地保巳經更易判盛交一千五百元人洋並保候函致上海縣知事署詢明再核在案昨經會審員王肇之君會同美領郭君復訊兩造均延律師到堂代辯中西官以縣公署復稱該國地保並未易人盛藐玩已極判押候備文解送上海縣知事請爲核辦 
[學徒與馬夫之勾當]  
　　虹口百老匯路同興外國食物店學徒金元龍陸續竊得値洋四百四十八元之食物串同馬夫沈阿土消　於衛海威路某西人家管事林連生大飱司鄭滙生得洋分用前日被店主陳鶴亭察悉報告捕房派探將金等四人一併拘獲昨解公共公廨請中西官復訊屬實判金沈各押西牢半年林鄭各押四月抄出之現洋一百餘元給原告具領 
[串竊烟土之疑案]  
　　廣東路恭泰上棧控飯司徐茂生之子徐富春串竊値洋一萬六千餘元之小土七十六只由捕將被告拘解公共公廨訊供收押在案昨晨十時由關讞員會同英領　君在樓上會客間安設公座復訊原告延愛禮思律師上堂譯明案情請究並據恭泰土棧主王孝先投訴被告之父徐茂生在店十餘年人素可靠並不疑及其子　廚房卽在貨棧隔　故茂生言及此事恐伊子所爲曾將被告拘送捕房詢無證據斥釋嗣由友人葉仲夫介紹浦東人丁茂南　任偵緝此案後由丁復將被告尋獲　至店中巳供認是伊所爲供單上蓋印指　供至此即將供軍呈案請察訊之徐　春供稱與丁茂南素不相識被誘至原告店内私刑吊打强　在空白紙上蓋印指模　無串竊之事乞鑒中西官判被告還押候再研訊 
[火警]  
　　美租界東唐家弄十二號門牌某姓家樓上前晚忽然起火當經救火會驅車到場救熄燬去樓而一間 
[探警查獲烟犯]  
　　五區探警前日在滬寗火車站查獲私帶烟土之鄒雲生朱志卿二名抄出有印花土十五兩無印花土一兩七錢烟泡一枚解經閘北司法科訊明判解淞滬警廳核辦 
[水爐業又起風波]  
　　水瀘同業卞天有卞啓有卞阿根毛啓才王三戴如奎陳阿四因遷移水爐同業義塜糾葛前日在白克路向該業首事王增榮理論一言不合互相扭　被捕查見一併帶入捕房昨解公共公廨經中西官訊明判王增榮　釋卞等七人不應行兇判各罰洋一元充公示儆 
[匪徒無可狡賴]  
　　匪徒　金生費芝林前日在天　路擺設僞賭　誘驅人財被一百九十三號華捕拘獲昨解公共公堂請究據該華捕禀稱被告設　誘賭向阻不服反敢行兇毆打經他捕帮同拘獲請爲訊究訊之　費二人供詞狡賴中西官以供證確鑿判各押兩禮拜以儆 
[竊案移送地方廳]  
　　竊賊周林江前在　明縣城内馮明甫家竊得約値一百餘元之衣服首飾等物携贓來滬消售當爲淞滬警廳偵探人贓並獲解廳訊明移知該縣地方警察所飭派巡警協同地保與失主馮明甫等來申昨投警察廳禀請將人贓帶回訊辦嗣奉諭飭將周林江連贓移送上海地方檢察廳核辦一面着失主等自赴檢廳候示 
[照錄縣知事公署之飭文]  
　　上海縣知事公署昨飭各市鄕經董及各學校文云爲飭知事本年十二月十四日奉克威將軍松滬護軍使楊傅開十二月十二日准内務部朱總長等電開眞日代行立法院彚齊全國國體投票全數主張君主立憲並全數推戴袁大總統爲皇帝是國體大定帝位有歸内外臣民同聲慶幸並希廣行曉諭以定人心等因准此爲此通傅該縣一體遵照曉諭母違此傅等因到縣奉此合亟飭知一體遵照毌違此飭 
[敎會紀事四則]  
　　上海華傅道聯會定於十九日三時在三馬路　爾堂舉行月公祈由柯駿行牧　主　聖道又於二十日午後各會員成至二馬路保羅堂開更　職員大會以便選定　職員及討議敎務之　　促　福音之擴充業巳由　記函知全體届期一體參議 
　　山東略天安堂翻建新宇早有成議旋經顧問議會决定須由華人自集至少萬金方可動工經堂議會投票選舉華議員十數名爲募捐委辦巳於十二日開票以彭少雲徐子恭王志仁樂嗣岩倪錫純謝鑒　牛文卿林天祥柯駿行郭仲良陸　生梁庚長蔣明卿樂靜山張敏鑒十五人居最多數即定彭少雲爲委辦長以便訂期召集籌商辦法 
　　倫敦會中西敎士本月十日五時在三號洋房舉行祈　月會由省議會議長孫猶聯主席　　後六時開省會冬季職員會提議嘉善等處敎務學校等事有孫猶聯白志道李仰高柯駿行沈允甫麥盧　李福江七人議至九句後遂散 
　　上海基督徒查經祈　處主任余慈渡女士　美神道卒業之巾幗偉人也前因應奉天敎界之請赴奉現聞將次返滬定於十九日起每逢主日午後仍蒞天安堂聚集男女信徒爲復與會講解聖經奥旨 
[介紹新刋]  
　　吾國工業甫在萌芽效法於歐美諸國者實繁惟工學名詞之譯　因無專　頗不一致學者旣苦其紛紜事業遂因之阻滯良可惜也茲由中華工程師學會會長詹天佑君主纂華英工學字彚一書以便實用業已出版廣爲發行昨承惠贈一　書此誌謝並介紹於研究工學者 
[氣候報告]  
（上海徐家滙天文臺天氣測候報告） 
　　已過者之報告十二月十五日中國中部反旋風減小其勢但仍在江蘇之北及安徽各處陸地天氣甚晴十六日晴白霜甚多氣候較昨日稍和凉風頗微來自西方十六日下午四時前二十四小時内上海氣候温度至高五六·一至低三一·一去年同時至高六一·四至低三二·六 
　　未來者之推測十六日下午四時三十分豫測天晴海岸有冬季信風頗烈 
雜評二 
[天與民（訥）]  
　　古人云民之所欲天必從之今日我民人人欲得安樂而天竟不即予者何耶民旣爲災害而不安樂爲盜匪而不安樂爲捐稅重而不安樂今又爲亂事而不安擽亂事平謠言又起而不安樂然則今之天亦非如從前之天之一從民意矣此今日之民所可悲也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬將來約法之一節] [  覺迷] 　　 
人民 
帝國人民無男女老幼之區别公堂上均稱爲小的 
帝國人民有亨左列各種之權利 
（一）人民得納資爲官吏取償資本利息於人民（二）人民得應種種考試希望高官厚祿（三）人民得輸捐報効請求封蔭其高曾祖父子孫曾元（四）人民於嫁娶時得乘四人大轎 
（五）人民於死亡出殯時得用半副鑒駕 
（六）人民之女得被選爲妃嬪 
（七）人民犯罪得遇萬壽大慶邀恩赦免 
人民依資格財力所及有請誥封其床頭人之權人民依資格財力所及有訴訟於地方衙門之權人民依資格財力所及有不必考試而得保舉之權人民依資格財力所及有選舉及被選舉爲傀儡之權人民依法令所定有輸納逐年增加賦稅之義務人民依法令所定有衝頭陣當砲灰之義務 
譯叢 
[報館攝影員之生涯（三）] [  （柏雅師著）（鄺逸虎譯）]  
余自投身攝影界以來所遇危難之事巳僂指難數而最甚者莫如二年前達漠之役距達漠九里有地曰澳欽墩時吾國砲隊將大操於此且此次之操演又與曩者逈殊蓋預建一村爲該隊試砲之鵠村中建築皆與眞者無異届時溜彈過處屋宇爲墟其驚心動目之狀誠不啻戰場中兩對壘時也余此行携得最巨之攝影機一具機重四十磅達漠原爲澤國不便車行余遂以馬往携圉人一攝影器具别以一馬負之中途余馬　失足陷泥中費幾許艱辛始脫馬於阨不料禍不單行維時浸天毒霧相逼而來　尺莫辨竟致迷途露宿澤中倚馬而臥斯時困苦匪可言喩幸操期因霧改於翌日舉行尙不至徒勞往返也操時總司令部祇准吾輩於一哩外陳機攝影距離雖遠幸吾鏡力尙强此行所得頗足自豪堪以償隔夕所受之苦也 
戈亞者吾同業中之健將也巴爾幹戰事發生之際渠曾駕駛飛機躬臨戰地因此著名彼蓋奉布軍統帥命以重要文件投送土軍由馬士打華城乘機出發經赴亞地利那浦機升高至四千五百呎空際雲陣密排俯首下視屋小如針河道緃横僅如白色絲帶飄揚地上而已時兩軍戰事正酣彈聲　然掠機而過旣抵土軍陣地即將所挾文件擲下轉機而返沿途攝得影片甚夥凡關於敵人之陣勢者胥貢諸布軍故布軍之獲勝實戈氏之功也余於此次戰事亦曾親赴戰地而所遇之事亦有足述者布軍第一師團長定於某日晨八時由布京蘇菲亞開赴前敵余聞信後徑謁團長請於拔隊時　吾攝取全隊人員之影團長慨然諾之并以八時爲約余如期往不料軍隊竟於七時半出發矣余乘汽車追之旣及即告團長以昨夕之約并請其即行下令招集全隊軍曹供吾攝影團長先向余道歉并謂戰事正急勝負之機間不容髪今率師赴援正不容一刻緩余曰勝負無　吾事但求履　吾約可耳團長不勝余　勉如吾請竟下令暫停前進并招集各隊軍官到場攝影余事旣竣即向團長道謝不巳然此舉固爲余生平第一快心事也 
　　維蘇威亞者世界著名火之山也凡曾讀旁貝城之末日一書者類能道之余曾因入山攝影幾火葬窟中至今思之猶驚悸未巳先是鏡報得有該山炸發消息特出重金聘余前往攝影余明知此行殊險亦不能拒而弗往蓋吾輩生涯固以冐險爲莫大之榮幸者也旣抵山下見峯上火光熊然直上余遂易厚絨外衣高底皮履囊酒挾糧冒險攀緣而上抵穴外火焰逼人如置身爐中土石炙足如受砲烙遂以左右兩足輪換而立喉涸欲死冀以囊酒一潤枯唇不料酒瓶受炙　乃如炭而囊中　　早巳烘成土司矣攝影歸來見雙履已成焦炭百脫不下卒以刀割去之蓋兩足巳腫矣調養月餘始獲痊愈幸攝得影片極佳獲資甚巨同業中咸以爲榮猶可以稍慰耳三 
詞選 
[月底修簫譜種桐題壁] [  東園]  
　　夜初長天漸冷寒鎖一窻雨落葉西風蕭瑟故園樹憑敎吹笛樓中待逢黃鶴奈黃鶴巳無尋處斷腸句當年粉壁籠紗今日黯塵土宿草　　一别竟千古縱然雛鳳聲淸碧桐陰減添不得幾番霜露 
[水龍吟金陵雜感]  
　　自從玉樹歌殘歡聲誰唱雙簫風靑溪溪畔三更月曾照　薇洞扇底桃花城邊楊柳都成愁種鬧春燈惆悵幾家樓閣聽謎語心都痛江上靑山迎送後齊梁陳前晉宋六朝刧換紅羊賸幾處才人塜鶴唳新亭　藏舊院一場春夢更有誰憐恁多情李媚苦吟江總 
小說 
[奇情小說秘密汽車] [  東譯]  
　　第十四章（續） 
一宵已過滕達和勃立南並坐在賽雪旅館裏廣廳内間談神色閒暇從旁人看來似乎心中没有一件事的勃立南側身外望忽見杜崙匆匆走來意態暇豫衣服麗都逼眞是一位城中紳士忙起身迎接問道那事情如何了昨夜有風聲没有杜崙伸出一手和勃立南緊握緊定滿面堆下笑容說道你們兩位到這麽時候還坐在這裏閒談肚子不覺得餓嗎我們同吃點心去好麽勃立南　然　了一怔想杜崙不告訴我正事何以只說一片浮文方待發問忽覺不一個漢子從他們身邊走過杜崙又在此時使了一個眼色勃立南會意滕達已笑着攙言道密司脫安邁我們一淸早起身左待你不來右待你不來肚子裏嘰哩咕囉餓得慌了我們不怪你你先責備我們豈不是笑話兒勃立南也笑道我們吃東西去要緊不必互相埋怨了這裏離北美俱樂部最近我們便到那裏去於是三個人一同走出廣廳又走出賽雪旅館大門之外杜崙便說道方纔那個漢子鬼頭鬼腦難保不是黨人派遣出來的耳目在各處窺探事情的我們職務在身須得隨處留神庶不爲　人所愚弄現在不要緊了我們可以自由談話了三人且談且走不往北美俱樂部却趁着街軍直到古　樹俱樂部裏隨意吃了一些茶點 
[冒險小說狼吻餘生記（續）] [  天白]  
　　不知隔了多久的時候我醒來時睡在一隻船上那船室裏頭挂着一盞半明不滅的油燈影兒　憧的亂晃我凝凝神看時一個人也没有只靠着壁有好幾張臥榻陳設被褥都垢　　的船板上和四邊板壁也都　　得狠好像是一間水手的臥房我心裏猜度大約是給一隻商船救了想掙起來坐時纔覺得手和脚都不能自由了原來兩隻捭反剪着壓在背後一雙脚上也拴了指頭粗細的藏繩不覺呌了一聲阿呀這一定是上了海盜的船了但是我一個人不打緊倘若茉慧苓也在此間那便如何是好我心中一急把身上痛楚也都忘了　了半天方坐起來想要冒險出去打聽茉慧苓的消息只是手脚都緊緊縛着好像没脚蟹一般連動步都不方便怎能　去救他呢躊躇半天没有解脫法兒再向船室裏四邊細細看時猛可的看見壁上挂着一把刀心裏頭忽然觸動一個計策便順着板壁慢慢捱到挂刀的旁邊恰好那把刀挂的還不甚高我便張開嘴啣住刀柄用力的一抽抽出來了便向地下一吐那刀便　然一聲插在船板上還　動了半天原來是一把極薄極鋒利的寳刀我又慢慢的捱到跟前蹲下身去背朝着刀鋒約摸貼了兩手中間的繩索我便使出暗勁兒解鋸般一上一下的磋割割了好半天那繩子纔一根一根的斷了只是兩隻手已經綑得麻木搓了半晌拔起刀來把脚上繩子割了兩下便一齊割斷正在喘息的當兒斗然聽得窗外甲板上一個尖銳聲音好像茉慧苓在那裏呼救我也不管三七二十一拿着刀鑽出艙外看時先前那樣狂風駭浪現在都巳平靖了只見月色早已沈西天光黯淡只有幾點殘星在空中睒睒發光照在茫茫的海面上十分淒寂那甲板上也只有桅上一盞燈兒陰慘慘的像燐火一般燈影下靠那桅竿旁邊彷彿有兩個人在甲板上滾來滾去像互扭着厮打的一般我悄悄的從黑地裏溜到跟前將身子閃在桅竿背後看時幾乎失聲喊出果然是茉慧苓也落了賊人之手正在和那個面目猙獰的賊子死命的相掙我四下一望時甲板上没有旁的人影遠遠聽得舵樓裏邊有許多人在那裏歡呼笑語大約是一班賊黨在那裏聶飲取樂了再低頭看時茉慧苓巳經給那賊子按住那賊子格格笑道我是這一船之主名字叫做海狼你這美麗的羔兒已經進了狼口還想脫逃麽說還未了我便舉起刀來照定那賊的背心狠命的一刀戳去果然是好快刀那賊一聲也不　手脚一伸便不動了我趕忙上前把茉慧苓攙了起來恰好船邊繋了一隻小船我跳下船去再把茉慧苓抱了過來解了繩舉起槳輕輕的向大船一抵那小船便　開了借着天上三五星光做了迷途指導等得驚動那班賊黨時我們已去了三四海里幸而天色正在將亮未亮時候海面上都是黑越越的我們只遠遠看見他們船上燈光但他們的船是一隻帆船又没有照海電燈如何尋得我們蹤跡呢後來連那燈光也看不見了東方漸漸泛起魚肚白色接著水平線上起了一線胭脂色的紅霞越展越寛映著碧綠的海波眞個鮮艷無比那便是極光明極尊貴的太陽從海裏頭重新出來照破世界上漫漫黑幕的我們對著這美麗的晨光便把宵來慘劇漸漸的忘了那黃金色的日光照上岸邊燈塔一半的時候我們小船巳靠近了岸過了一月之後有一天晚上海中月色還是皎潔非常那岸邊沙上依舊印著兩人並肩的雙影只是兩人手指上頭都套著一個晶　閃爍的指環那就是我和茉慧苓成婚以後第一次看月了（完） 
 
 
 

Page 15

 
 
   
 
 

Page 16

 
 
   
 
