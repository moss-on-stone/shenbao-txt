# 1934 - 176 - 4908693

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王孫崖先生所輯計書十二種曰醫學眞傳曰質疑錄曰醫家心法曰易氏醫家曰　園　草存案曰敖氏傷塞金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承傅文書局之屬排印成編賜購者請臨上海博文書局掦州點石裕記選取可也計書八册每部價洋一元六角 
[出售中東戰紀本末○又續編○文學興國策○續編有李中堂籌商和戰密電七萬字[  圖書集成局代啓] ]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古杳關廟園五鳳樓出售書中於中國重大新政東洋搆釁實　歐洲交涉近情臚列無遺今禮部議准鄉會試策問歲科試經古皆兼時務題目此二編衆泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[報紀風伯揚威一則系之以論]  
　　上月廿七日本報所紀風伯揚威一則據金陵訪事人函告云本月十八日天氣頗燠袒裼靜坐猶復汗出如漿至午後陰雲四合一洗炎威及鐘鳴五下時忽狂風大作不啻漢光武昆陽鏖戰屋瓦皆飛俄而霹靂一聲銀濤倒瀉直至昏黄時始息聞風起時貢院一帶吹毁房屋數十間文廟左首德參天地橫額亦被吹落各殿撰姓氏均墜於地旋卽隨風飄入河中東西兩廡木主均已倒仆守廟者云是時有黑氣一縷狀若游龍從廟中衝出直達層霄移時始散此一事也凶歟吉歟抑傳之非其眞歟執筆人固無從知之姑卽傳聞之辭以徵之經典考周易八卦巽爲風象曰隨風巽君子以申命行事繫辭傳曰巽以行權說卦傳曰雷風相薄又曰風以散之又曰帝出乎震齊乎巽巽東南也齊也者言萬物之所潔齊也又曰巽入也又曰巽一索而得女故謂之長女序卦傳曰旅而無所容故受之以巽巽者入也雜卦傳曰兌見而巽伏也是巽之爲象雖近飛揚而其性屬陰義爲善入爲發散爲潔齊與震相對而又與兌相比故論語孔子曰巽與之言能無說乎周書洪範八庶徵之五曰風曰聖時風若風之順也曰蒙恒風若風之逆也蒙者冡昧其兆爲木卽七稽疑卽謂曰蒙也金縢於周公居東之後載天大雷電以風禾盡偃大木斯拔及成王出郊迎公天乃雨反風禾則盡起蓋天人感應之微其捷如此莊子曰大塊噫氣其名爲風大塊者地也言風爲地氣而非天氣也漢書五行志曰思心之不睿是謂不聖厥罰恒風雨旱寒燠亦以風爲本四氣皆亂故其罰常風也庶徵之常風劉向以爲春秋無其應非春秋無常風也昇平之世五風十雨風不鳴條不勝書亦不必書也如六鷁退飛過宋都爲風之變則春秋書之京房易傳曰政悖德隠兹謂亂厥風先風不雨大風暴起發屋折木臣易上政兹謂不順厥風大焱發屋文帝二年六月淮南王都壽春大風毁民室殺人五年吳暴風雨壞城官府民室又是年十月吳王都彭城大風從東南來毁市門殺人昭帝元鳳元年燕王都薊大風雨拔空中樹壞城樓若斯之類史不絶書至於黑氣從地出所謂　也亦史册所常見自來史家紀載類多比附其時禍亂之事意取懲鑒而其辭或近於附會至宋人王欽若輩遂以天變爲不足畏二者皆失之要之堯饑湯旱卽帝王之世未嘗無之古大臣之事君也日取四方水旱盜賊之事上聞以資警悟良以天道遠人道邇我惟盡人事之當然遇變修省而已何必實其應以流於穿鑿哉今天子聖明百僚奉職而吏治或未能核實小民怨咨疾苦之氣未能盡平淮雨别風發爲沴厲此理之常無足怪者所望當局者能體天意以恤小民而已按金陵城内府學文廟在朝天官其在貢院之東者則上元江寗兩縣學文廟也地居秦淮河上文德橋西東望鍾山巍然高峙廟前紅欄碧水垂柳依依想見六朝餘韵何爲乎以宮牆聖域金粉名區而猝遭此異哉所幸者兩廡木主皆倒仆而殿上未聞震動可知尼山俎豆萬古不祧非戾氣所能干犯若夫大門外坊匾上之姓氏不獨狀頭人也何狀頭人獨墜於地雖近世之膺大魁者或未能嫓美於古然先達如焦秦諸公姓字固同列於斯坊也豈爲後進所累而並罹於厄耶其實亦事之偶然而已世之聞是事者幸弗徒震乎事之變而不察乎理之常也 
[諭旨恭錄]  
　　五月二十日奉上諭巡視東城御史連陞等奏宗室桂林闖入公堂打毁衙署請旨懲辦一摺本月十三日夜間宗室桂林闖入東城副指揮公堂肆鬧並有打倒堂後影壁情事業經該御史等將該宗室送交刑部著宗人府會同刑部確切審訊按律懲辦另片奏宗室覺羅不繫黄紅帶到官照常人審辦請申明舊例詳定章程等語著宗人府議奏欽此 
[三國聨盟]  
　　日本報云德皇於西歴四月二十二日至奥大利亞國烏以痕那都城觀春季團操是日桓桓赳赳之士持械列陣者多至二萬名奥皇騎馬先驅爲三軍司命說者謂德皇此行非觀兵也實欲與奥俄二國同盟以阻英之陰謀耳至二十四日奥皇挈其姪啞之託曁外務大臣岳路氣摇烏司克以伯爵赴俄國森比得羅堡都城二十七日戾止俄皇率國太公迎諸車站至夜張盛宴於冬宮酒半俄皇起立祝奥皇壽奥皇亦以殷勤之辭答之翌日觀兵於京外 
[臺灣客述]  
　　日本報云臺灣總督第二次募集巡捕一百二十八名東歴本月十六日乘横濵丸赴臺○拓殖務省附屬官舍曾募集巡捕渡臺期以東歴本月初四日爲止旣而大阪仙臺長崎名古屋各處所募者亦已满額新潟富山石川福井四縣民人則概不收錄都計應募者約五百名給以憑証俟應用時調令當役 
[進退維谷]  
　　前者希臘太子因大受土軍所挫知難與敵電致俄皇求力勸土國息兵速定和欵蓋希太子與俄皇有中表親且少小同窓前年复結伴周遊天下交情甚密故以此事相求也但此乃邦國公事想俄皇雖葭莩諠重亦不得以私情而廢公義惟希太子恐歸國之時觸民忿怒致遭不測之災曾將此中苦况私告英儲英儲籌得權宜之策借舉行英皇登極六十年大典之文請希太子赴英一遊庶令其先解兵權得以從容籌歸國云說見叻報 
[嚴諭旗人]  
　　廣州采訪友人云老城門謙泰押鋪忽被旗人放槍轟擊各夥大爲驚警次第告知鋪主乃邀約同行一律罷市隨赴軍署呈遞禀詞五月十四日將軍會同都統出示曉諭而各押釧仍未開張傳聞禀詞内有請示准格殺勿論之語未知憲意如何其示曰爲曉諭事照得駐防之設原以資捍禦當押之設藉以通有無本年五月初九日老城厚祥街謙泰押被匪藉當訛索滋鬧一案先經本將軍本副部統訪拿飭派各旗查事兵分往確查旋據鑲白正藍 
 
 

Page 2

 
 
旗佐領潘廣澤黄建祥驍騎校孔荷滔等稱本日有正藍旗養育兵高振揚前往謙泰押强當滋閙當被事主拿獲送交巡防領李牧函致本旗提回嚴訊當卽鞭責鎖禁革退養育兵錢糧聽候嚴辦前來本將軍本副都統查核情形深堪痛恨現將該犯飭發理事同知收禁旗獄嚴行審辦是旗丁在外滋事本將軍本副都統斷不稍事姑容自當盡法懲處以儆効尤而安閭里乃風聞城廂各當押竟有傳簽停當情事惟當押之店藉可以通緩急如謂匪徒滋閙儘可時扭解呈控何必廢時失業有碍營生隨嚴飭各旗協佐領轉飭各旗查事兵每日按叚梭巡遇有匪徒勾結旗丁在外滋事卽行拿究合行出示曉諭爲此示諭城厢内外當押鋪商及满漢八旗兵丁知悉爾當押行各商務宜照當安業切勿别起釁端嗣後如有匪徒勾引强當滋閙登時拘獲如係民人送縣究辦係旗丁許卽解交理事同知嚴行懲辦爾八旗兵丁人等尤當安分守法不准再滋事端如敢怙惡不悛本將軍本副都統惟有軍法從事决不寛宥各宜懍遵毋違特示 
[整理街道]  
　　京師訪事人函云本年京城街道經欽命五城街道察院接續客歲章程盡心修理將年久未開各巷溝渠一律淘挖如大栅欄之慶樂慶和兩戲園院中舊有溝眼兩處經久不開兹於首夏時先後開通刻已完竣兩園門首挖出淤泥堆如山阜停止演戲數日他處亦多類此者刻春季溝渠工程已畢廳憲在正陽門外正陽橋上張帖告示曉諭軍民人等嚴禁正中橋上擺設攤子左右兩橋上亦不准排立車輛有礙路途並禁附近居人在橋欄兩旁便溺經此一番整頓都城闤闠想不至汚穢如前矣 
[關稅漸增]  
　　杭州采訪友人云此間新設稅關征收稅項去年開辦之始報稅者甚屬寥寥每月征收銀一二千兩而已至冬季路有起色今春商賈雲集進出口貨物較多稅銀遂逐加增收有加無已蓋因出洋各貨由杭報稅旣省各卡釐金兼免躭延阻滯是以願出於其塗者日衆也嗣因茶絲上市稅更蒸蒸日上聞近日每日可征二三千兩少亦千數百兩云 
[慶賀英皇]  
　　九江訪事人函云英領事官任森君以上月廿三日爲其國皇維多利亞踐阼六十年之期應行慶賀禮挂綵懸燈以伸忱敬各當道咸往慶賀以敦輯睦之誼任君優禮延之益以見邦交之永固也 
[蛟水爲災]  
　　九江訪事人函云陰雨連綿狂蛟突起山洪陡發汛濫横流九江上游之興國州陽辛上下一帶多患沈淪所植禾苗盡被冲損房屋亦多倒塌報災气勘者紛至沓來亦小民之一刦也 
[八閩紀要]  
　　福州訪事人函云南台水亭厘局徵收稅銀約十七萬兩有奇自去冬丁司馬恭壽接辦後迄今比較前額短徵六七千兩緣入春以來俱係淡月加之春雨纒綿大水數次貨船阻滯以致大形减色也○客有從南台來者據云日前有某甲在大橋上不知何故突然躍入波心時觀者如堵急呼救生船往援不意舟中人逡巡不前致占滅頂噫救生船之設出自公捐本所謂善舉也乃所用非人見死不救是豈尚有人心哉董其事者其亦知所整頓耶○五虎司巡檢歐陽星樓少尹聚五籍隷四川到任已有數載忽外間傳聞有撤任之說緣四月間有淸唱班某甲與長門營某哨弁鬥毆經洪統領將甲送案請懲少尹以甲已受重傷忤其所請統領遂有禀請撤任之說先是琯頭鄉某乙有小火輪二艘載客上省嗣復有劉姓小火輪亦擬停泊是處乙以礙其生理堅拒不肯因此紛爭控諸英領事署領事照會五虎司查問琯頭地方向係何家停泊少尹據情覆之現此事雖未息訟而領事頗許少尹爲信實後英國某大員來閩領事曾述及少尹之爲人及某大員晤見邊制軍無意中稱許少尹故日者洪統領雖禀請撤任恐制軍未必遽從也 
[堇江暖翠]  
　　寍波訪事人函云每逢大比之年七八兩月各士子均出其且夫嘗思之技鏖戰棘闈不暇應書院課爰將是兩月統改於六月預考藉作决科兹悉道府縣各憲公同商酌已牌示六月初四日道課初九日府課十三日縣課十七日院課闔屬貢監生員向章在校士館局試今因天時炎熱概不扃試以示體恤惟繳卷過遲雖有佳文概不錄取○五都神素稱靈應年例每逢四月聞出巡一次藉以袪疫嗣以禁止不再舉行不意日來郡中時疫大盛人心惶惑商議奉神於五月三十起巡行三日以期闔境平安云 
[百花潭泛舟記]  
　　江西采訪友人云邇年捐例疊開捐局林立東直湘鄂諸省各就江西城内設局籌捐聞捐請三代封典祗需繳銀三十三兩卽可高懸匾額有詰以何品者則以從九品對查從九品無封贈三代之例旣捐封贈何以能懸匾額銀數何以又廉之更亷是眞索解人而不得者矣○府學前某茶鋪前被晒坊中人恣行毁閙某日又有多人入棉花市某飯鋪狼吞虎嚥强用沙錢横啓爭端擊毁器物鋪主控經廣潤門内保甲分局拘獲一名笞責一千板然後送縣究治聞者快之 
[潞河夏漲]  
　　北通州訪事人函云牛舌草一物遍地業生有童子取草一筐往市肆中售賣歸時尚餘草少許行至北關響閘見河水淸漣脫襪濯足閘夫徐某疑筐内之草取之己地不由分說遽肆毆打誤中要害登時斃命地保聞信之下將凶手獲住送官請騐噫一朝之忿禍及其身見者莫不爲之歎息也○孫眉生邑尊壽臣署通州篆務已一載有餘勤於民事衆論翕然傳聞有交卸之說代者爲現署涿州閻刺史然尚未見明文也○今年三月間雨暘時若麥苗蓬蓬勃勃可卜豐亨不意正值吐花之際風伯肆虐兼之炎熱徧起紅丹時届收割大失所望約計每畝不過四五分收成携鋤隴畔者不免愁眉雙鎖也 
[上海官塲紀事]  
　　常鎭通海道曾觀察丙熙因公赴蘇道出滬上昨日抵埠舟泊英界觀音閣碼頭本埠印委各員咸往舟次謁見○候補道楊觀蔡正儀由京南下乘輪船來滬假寓法界名利棧昨午命駕入城拜會劉康侯觀察面談要務移時始出 
[會商船務]  
　　曩者中法交戰時上憲將臺灣商務局輪船賃與信隆洋行管理旋易斯美爲武寗易駕時爲寗州另有一船改爲江順及事定後大憲意欲收回以致互相齟齬遂分别將船扣留邇者訐控不休難分曲直兩江總督劉峴帥因電飭江海關道劉康侯觀察并札委前署常鎭通海道蔡和甫觀察來滬辦理定於今日午後二點鐘時會同駐滬英領事詣天后宮會商昨日上海縣黄大令已飭差役協同道署親兵將天后宮外閒雜人概行驅逐矣 
[會訊關書]  
　　江海關司事許德寳之子許文卿及其姪許文　串同報關行夥某某等將應納稅餉之貨單任意塗銷事被總稅務司察悉將兩許送請江海關道署劉康侯觀察訊究觀察飭發上海縣收押曾紀本報昨日命黄愛棠大令會同英廨會審委員屠興之别駕至道署會訊黄大令與屠别駕均於下午三下鐘乘輿至道署惟其訊供情形因關防嚴密一時無從訪問容俟探明續錄 
[詳述南市火警]  
　　前日午後五點鐘本邑小東門外城下火災昨已略登於報兹悉火起於邵萬茂新衣店其時方煮晚膳用竹片浸煤油引火不隄防火星飛墮柴堆内以致一霎時卽烟霧迷漫延及比鄰沈順興木器店隣人立卽鳴鑼報警城内同仁輔元堂洋龍首先馳至就浦中吸水澆灌俄而果育堂八鋪安濟社十鋪永安會坎濟社松滬厘捐總局邑廟保嬰局等洋龍六七架風馳電掣而來先後吸水噴射火始漸熄然除起火家及沈順興外已焚去沈隆泰木器店仁發漆作北至啓利花草店爲止南至王桂寳老虎灶爲止共房屋七幢矣火息後衆鄰怒邵不愼以致蕩産傾家揪住蜂毆旋由八鋪地甲將邵送請巡防東局請究又匪徒阿順阿生二人當火熾時乘間攫取衣箱一口荷之而奔適被捕夥阿五所見連衣箱押送上海縣黄大令飭看管候訊 
[神致火]  
　　本邑南市老白渡楊家渡一帶江北划船户醵資塑一偶像名曰英濟王昨日舁至大關南首肇源茶樓居中端供侑以淸 
 
 

Page 3

 
 
曲帮中人咸興高采烈前往拈香至午後一點鐘時燃放鞭爆遺在凉棚霎時間一縷濃烟迷漫空際蘆席遇火頃刻飛揚茶博士見之立卽汲水以澆得卽熄滅 
[法界雜言]  
　　邇來租界中禁售蘇報依然嚴厲異常前日拘獲之違禁賣蘇報人向捕頭再四苦求始准釋出○太古洋行大通輪船往來長江各埠生意頗佳近又添設艙位附船諸客交口譽之 
[一蹶不振]  
　　有某甲者不知何許人亦不詳其姓氏僑居中泥城橋迤西前日偶至四馬路某茶寮啜茗小憩之餘忽然倒地口吐白沬狀似中瘋值堂人不勝駭異撫之早已氣弱如絲口不能語後有識之者舁送回家延至夜半卽已名登鬼籙噫人生如電光石火豈不信然 
[盜犯解縣]  
　　前報紀盜犯待解一節昨日上午九下鐘時英界讞員屠興之别駕備函飭捕役凌振協同包探趙銀河等帶領通班夥役將盜犯衞光山一名束以全副刑具解赴上海縣署黄愛棠大令飭役嚴加看管候訊供後冉行核奪 
[上海縣案彚錄]  
　　前者南市王家碼頭復來典被竊包房衣服報案後由捕役將竊賊陳銀海拿獲送縣請究黄愛棠大令倩蔣壽林剌史於前日升堂訊問陳供小的今年四十歲向爲木匠家住浦東高橋地方嗣因力衰不能執業無資度日遂與下賤爲伍前年同徐全大行竊薛家浜某姓家之布疋若干又在海運局地方陳豐記船號内行竊銅錫器等類徐全大現已不知去向去年四月間小的一人間游至某處偶見有竹梯一架遂携往王家碼頭復來典後牆由梯扒入竊取衣服若干件有花衣一件質在萬橋地方餘則都質在安生典肆内現被拘獲送案求開恩典剌史得供著押候訊辦○流氓王長元前經總巡鍾受百明府拿獲訊供送縣究辦由黄大令將王長元懲貢荷枷在案現因期滿前日由蔣剌史升堂發落王一味求恩剌史得供著將王疎枷押候備文解回安徽廬州原籍○丹徒縣移文至縣請提周孟氏歸案訊斷前晚蔣剌史升堂集訊周孟氏供鎭江人父孟啓有去年六月間憑趙老嫗爲媒將婦人賣與周小亭爲妾身價若干不知底細嗣因被姑毆尋故由鄰居朱奶奶携來滬上賣與廣東人得洋一百九十元價銀由朱收去現在案下求恩超雪馮梁氏供廣東人夫故日久孟氏有名陸太者領來出身價洋銀一百九十元買之實不知孟氏底細現已不追身價剌史謂梁氏旣不追身價從寛交保孟氏押候備文交丹徒縣來差帶回 
[英界公堂瑣案]  
　　湖南人龍德慶在吳淞竊取自强軍營中哨弁葉淮勝綢衣七件布衣二十一件縀靴一雙持至虹口意圖質錢適爲包探張阿五所見以其形跡可疑拘住盤詰詢出原由遂於昨晨解送公堂請究屠别駕提案訊問龍供認行竊惟求恩典别駕商之衞繙譯著將人贓一併送往自强軍○包探竇如海禀稱江北人王大春誘拐鄰居任杏生之六歲男孩金昌意欲帶至江北價賣與人報捕後經小的見而解案王不認誘拐奉諭查明確實故特解請復訊任杏生投案申訴前情並請究辦金昌供與王認識日前騙往買物後被領至船上等語質之王大春供江北人拐孩自知該死以後不敢再犯求開恩典别駕判責二百板管押兩月遞解回籍○包探竇如海禀稱蘇竹三吳其成周如林朱阿弟四人昨在蘇州河航船上向朱德春張阿銀尋釁並肆毆打經巡街華捕拘獲送案請爲究辦朱張二人投案供稱雖被扭毆尚未受傷求鑒質之蘇竹三等同供不敢毆人求恩别駕以事屬細微判將蘇等四人各押兩天以示薄　○四號西捕拘解朱仲六至案禀稱此人昨日乘坐馬車學作御者拉韁馳駛與江北人陳洪記之小車相撞致斷車檔一根約須修理費洋一元被陳扭住帶入捕房今特解案請訊陳投案申訴前情質之朱仲六供因車馬繁多以致不及避讓今願賠償修費别駕判賠洋一元罰洋三元以儆○包探沈金隆禀稱王阿根行竊李阿根家之布衣兩件經小的緝獲入贓送案請究李阿根投案請領失贓質之王阿根供落魄無聊不能餬口不得已行竊度日尚是初次求恩寛宥别駕得供姑著從寛笞責五十板贓還失主○包探趙銀河禀稱裁縫店主石阿升與夥戴進夫算帳口角打傷戴之頭顱戴投報捕房經小的拘住送案請究戴投案供在石處爲夥昨日向算工資一味持蠻竟被打破頭顱求鑒石供一時失手自知不合求爲恩宥别駕判罰洋銀五元給戴爲養傷費○包探趙銀河又解張文華至案禀稱此人昨日手持衣服一包水烟袋一支在路行走小的見其形跡可疑向之盤詰詎張指東話西一味妄語因特送案請爲訊究質之張供本地人衣包水烟袋係自已之物有胞兄在某處開設舊貨店可以爲保别駕以疑竊無憑姑著將衣留候覓保具領○前有老婦吳陳氏控孫女謝湘娥戀娼情熱甘淪下賤屠别駕批令查理候核公差凌振奉諭往勸謝妓出洋銀若干元爲陳氏養老費所有衣服首飾亦交陳氏收管以後陳氏不得冉與湘娥饒舌兩相允洽正欲將物件送交忽有隣院龜奴張三出爲阻止於是湘娥等遂悔議不從凌役無奈乃據情禀復不知屠别駕將作何核奪也 
[法界公堂瑣案]  
　　日前讞員鄭大令偶沽淸恙飭家丁赴道轅請假以致連期停訊案積如山旣而大令喜占弗藥之爻遂復禀請銷假昨日禮拜二會同何繙譯升坐公堂包探禀稱偷兒吳阿元串同羽黨至吉祥街口某姓新造房屋中竊取大小玻璃數百方經管屋人拘獲送捕房捕頭令解案請訊吳供稱小的在作塲内當小工所有天窗上玻璃小的携取五方並非犯竊大令判令押候笞責五十板○包探禀稱偷兒王金寳潛上北京輪船竊取洋傘一頂當塲拿獲解請訊懲王供稱小的初次犯竊尚乞開恩大令判令押候笞責一百板○徐三林禀稱友人附北京輪船赴寗波被偷兒桂雲瑞竊取竹籃内有洋銀七圓及零星物件估計共值十餘圓翌日帶同看守之小孩至某酒店尋獲桂央友人解勸許賠洋銀十七圓友不依扭入捕房兹者捕頭令包探解案請訊桂矢口不承大令判令押候賠洋銀十圓俟繳洋後開釋○包探禀稱賊犯李銀泉在南市萬裕碼頭竊取某姓家被一條持至租界經某號巡捕拘獲查此人已屢次犯竊是以捕頭令禀解重懲大令判令押候枷號半月期滿後笞責三百板○包探禀稱偷兒朱林林在小東門外某漁人所設攤上竊取鮮魚當場拿獲扭入捕房捕頭以此人前次犯案管押釋出未幾依然賊性不移故令禀請重辦朱俯首無詞大令判令押候笞責二百板○包探禀稱偷兒李芝友頂上如牛山濯濯近忽假裝髮辮混入某輪船竊取某客所携水烟袋一枝當塲拘獲送入捕房捕頭令解案請訊李供稱小的係湖北某邑人向在金陵當勇遣散來滬不得已而出此下策尚乞原情大令判令押候笞責二百板○包探禀稱竊犯陳阿金前因竊取某宦鼻烟壺解經大老爺懲辦釋出未幾又在小東門外竊取行人衣袋内洋銀一圓五角經夥役拘獲帶入捕房捕頭令送案請訊大令判令押候從重笞責二百板○包探禀稱本月二十三日之夜租界中懸燈結綵慶賀英皇偷兒周金寳雜人叢中竊取某姓婦頭上銀簪一枝陸阿寳攫取某小孩臂上銀釧一雙均經拿獲詰之則稱贓已抛棄因之送押捕房今捕頭令一并解案請訊大令判令各管押一禮拜期滿責釋○包探禀稱偷兒陳阿三溷蹟某處碼頭竊取草帽邊一捆拘獲人贓帶入捕房管押兹捕頭令解案請訊大令判令押候笞責一百板贓存待失主具領○包探禀稱洪吉甫竊取某輪船上搭客所携洋傘一頂又將洋刀割破某客衣袋圖竊銀錢當塲拿獲解入捕房今者捕頭令解案請訊所有身畔搜出之洋銀二圓一併呈案伊自稱尚有鈔票一紙被同黨取去查此人屢次犯竊與陳阿金同黨合并聲明洪供稱小的係湖北某邑人前次犯案到堂蒙恩釋出今者偕張姓友人來滬僑局江陰客棧大令判令押候笞責二百板○包探禀稱偷兒陳連生竊取小東門外某店鮮魚當塲拘獲解入捕房兹者捕頭令將贓給還失主陳送案請懲大令判令押候笞責一百板○包探禀稱浙江寗波府屬某邑人袁通巨棍也向入老虎黨慣將舊衣改製誘人購買騙錢兹經拘獲在身畔搜出當票三十餘紙捕頭令解案請懲袁供稱小　借住治下寳興里第六十九號房屋尚有胞兄以後不敢再犯此事矣大令判令押候交人保出當票存案○包探禀稱剪綹賊陳金福與同黨某甲在途行竊拘獲後搜其身畔有剪刀一柄兹已告知捕頭解案請訊陳供稱小的初次犯竊求沛鴻恩大令判令押候 
 
 

Page 4

 
 
笞責一百板○包探禀稱賊犯劉阿狗在新街口竊取鄉人某甲所携紡綢褲及錢一千文當塲拿獲贓已給還失主兹捕頭令送案請訊劉供稱小的係本城西門人餬口難謀初次犯竊大令判令押候笞責一百板○包探禀稱小孩葉銀生由寗波附某輪船來滬登岸後迷失路途經某號巡街捕帶至捕房捕頭送請安插葉供稱小的之兄名雙鳳向在治下小東門開設鞋店兹因父母亡故是以來滬依兄小的在家時隨從兄度日今從兄已往别處謀生大令飭包探帶至小東門一帶查問有無雙鳳其人再行定奪○包探禀稱小東門外捕房某西人所雇細崽倪阿寳丁余卿時至龜奴張仁發所開花烟館勒索錢財經龜奴扭送捕房捕頭令解案請訊張龜供稱小的在治下戲館街開設花烟館丁倪兩位大少爺前偕流氓三林向小的尋釁被詐去洋銀一圓二角此次又來滋擾不得已而扭案請懲丁倪同供稱小的等旣在捕房執役自知奉公守法不敢爲非大令謂捕頭亦知爾等時時肇禍本當懲辦姑念已押三日著交人保出不准再犯張龜開設花烟館亦非善類遂申斥一番驅之使出○包探禀稱流氓王小寳　妙生因在城内犯案匿跡租界中前日拘入捕房捕頭令解案某處巡防局差陸根呈遞信票及局員名片大令著回禀本官持信前來准予帶回究辦○包探禀稱歹人林扣子在小東門外某碼頭將某船繩纜割斷意圖行竊當塲拿獲解案請懲林供稱小的係江北某邑人向當鞔工不敢犯竊大令判押候笞責一百板 
[美界捕房紀事]  
　　昨晨偷兒王阿三濳至楊子路馬頭竊取某船所載黄豆餅若干途經三百號華捕解送捕房捕頭令押候解送公堂禀請訊究○昨日午前浙江寗波府屬某邑人沈佩居持鷹餅一枚至漢璧禮路協興隆雜貨店調换小銀錢店夥見係銅質令易眞者沈允之及細估仍係贋鼎正爭論間二百五十六號華捕巡至詢悉緣由將沈拘入捕房捕頭令押候解送公堂禀請究辦○唐長法賃屋狄斯威路開設冷攤包探竇如海見有玻璃器料其來歴不明將唐拘入捕房捕頭令押候解送公堂禀請訊核○昨午前有恒路某茶肆中有俞阿喜徐同和徐同源三人啜茗譁擾各呼羽黨勢甚洶洶經三百七十四號華捕一併解送捕房捕頭令押候核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　南市新馬頭長源木行雇江北某邑人薛恒山撑駕木排日前有木若十株撑至青滴某木行交卸檢點之下照原開　　欽去八株因卽函至長源將恒山根究恒山稱此次因往返不便令兒薛阿四夥友薛春林孫三掌等人撑往及詢之阿四一味抵賴春林則稱阿西半途將木售去得洋銀若干業已用罄恒山恐被株連卽　十六鋪巡防保甲南局聲訴局員鍾偉臣二尹於前晚升堂研訊阿四供認竊木售錢二尹命從重笞責四百板春林及孫各笞責二百板具結開釋○萬裕馬頭春江得月茶樓設有烟館以餉烟霞窟中人日前值堂人汪炳生因有他事由天成昌烟館值堂人某甲薦周桂才代庖周頓起不良之心竊取汪元布坎肩及質劵數紙樓主知之遂調至樓下繼又竊取不　姓之理卿所有線毯一條及白洋布褲鞋子赴小東門外德昌押店質錢汪失物後四處追尋前日行經法租界中適見某號巡街華捕將周拘　遂據情告知捕頭送入小東門外捕房轉解大自鳴鐘捕房捕頭遣包探解送十六鋪巡防中局局員蔡蓉卿二尹查得得月樓爲二十三七鋪所轄遂飭地甲持名片移送二十三七鋪巡防局理卿稱願令周照數賠還以免訟累周亦稱願邀從兄理處局員姚殿卿二尹准之諭以如調處不妥再行解案訊究可也○鎭江府屬某邑人狄錦堂木工也僑居楊樹浦松壽里子名招財娶同卿某氏女爲室比鄰有朱陳氏劉張氏與狄有桑梓誼時相過從久之氏日隨二婦出游未免聲名不雅狄聞之囑招財戒婦勿出婦一若弗聞也者閒游如故前日招財怒而痛抶之一轉瞬婦已不知去向狄遂挈招財投巡防局控告李二尹准詞飭將劉張氏朱陳氏拘案研訊二氏極口呼寃二尹令覓人保出旋有薛掌生者投案具保二尹頷之限日尋狄媳交案○待詔陳生堂倞屋楊樹浦大純紡紗廠對門開設整容店寄膳於附近傅王氏家陸續欠錢三千數百文前日氏向索取陳遽以惡語相侵氏亦反唇相稽　致揮拳互擊氏之頭顱被陳擊破氏夫傅瑞亭忿不能忍偕氏投巡防局控陳李二尹飭勇丁拘陳到案向之詰問陳俯首無詞二尹限日將所欠膳金如數付楚并各責一百板寄禁捕房候覓的實人具何○許子香在三牌坊地方以開設鞋鋪爲業家住本城薛家弄妻某氏素來不安婦道與名阿興者有私某晚阿興又至氏處被許知悉將一對野鴛鴦雙雙獲住紛優之餘有名阿雙者特爲排解令許以阿興交其看守後被私行逸去許大爲不平遂將阿雙扭至巡防西局控告局員陸二尹訊問之下以　雙不　私自釋放喝令重責一百板交十鋪地保看管限三日務將阿興交案如違定行重責 
[英界晚堂瑣案]  
　　前者包探趙銀河解送葉費氏卽張寳林及丁益生張徐氏徐李氏呂胡氏一千人至英公廨請訊屠别駕飭押候過堂訊究旋於前晚集訊先據葉天福供稱寗波府屬慈谿縣八年三十有九向業漆匠妻費氏今年二十有二成婚數載並未生育三年前忽然逃逸四處找尋杳無　影本年五月十六日經人通知妻在上海賣娼因卽附輪來滬至呂胡氏妓院中尋見費氏妄稱並不認識無奈報由包探拘送案下求恩給領費氏供廿二歲三年前由孔芝亭領至滬上送入金和姐妓院作皮肉生涯前年八月間由丁益生張徐氏徐李氏等轉領至呂胡氏妓館押洋三百五十元丈夫葉天福今旣來領愿隨回去惟求大老爺諭令不可毆打供畢涔涔涙下别　謂爾旣愿隨夫回去應以脫離火坑爲悅何反痛哭顯兄自愿賣娼下賤可恨張徐氏供費氏係徐李氏領來託丁益生說合實未知其拐來乞鑒丁則供由張徐氏領來託小的與鴇母呂胡氏說合求恩寛宥徐李氏供費氏於前年八月由金和姐妓院調至呂鴇處餘不知情呂胡氏供蘇州人費氏在院爲娼有女傭馬家妹朱姐陸家妹等代出帶擋洋三百五十元求恩究追别駕大怒謂龜鴇害人不淺尚敢遞呈求追押洋實堪痛恨呂鴇　首求饒情　不追免辦别駕飭令原差帶下具結完案復謂張丁徐三嶬媒曰本當懲辦姑念費氏已由金和妓院調往呂處從寛飭各具改過切結呈案費氏給其夫葉天福具領回籍葉叩謝而退○一百十一號巡街捕送在途杻毆之吳起源宋大至廨亦經屠别駕是訊吳供江北人在滬推車度日宋大與小的同業被欠洋銀七元有零向索反被鳴捕指爲拆梢求恩訊核質之宋供並不欠吳洋銀乞鑒别駕訊得宋欠銀情眞惟無據憑礙難准理宋不應鳴捕判責七十板一併斥釋○日商武田寛次郎投日領事署控粤人陳樹森積欠薪工洋元前日晚堂别駕飭差將陳提案日人武田寛次郎因事未到陳供廣東人開設奇園南北花旗大戰圖僞日商武田寛次郎牌號不料生意淸淡除付工洋四百八十餘元外尚欠若干本當向其理楚因小的與他人涉訟不克分身乞大老爺開恩准小的覓保出外向之理處别駕准之判還押覓妥當人保出 
[江西官報]  
　　四月十九日縣丞楊豫善禀期服假候補府許承家由湖南賑捐加三品銜知縣楊景星德興等縣催澶折回陳克愼代南昌下鄉相騐吳大璋由湖北振捐加藍翎陳潤林回九江陳寳往高安辦保甲陳福鈞南豐措資回瞿鼎盛顧其壽俱禀謝酌委釐差一次行知蔣如松辦峽江龍母廟厘卡排埠同何震萬年縣丞吳學優俱解人　回○二十日候補縣羅統椿拔委一次黄際亨儘先酌委優缺吏目馬慶熙酌委厘差通判翁寳仁上海公幹回劉昌　往崇仁等縣催地丁丁方榖辦許灣鹽卡從九姚光運浮梁催稅契回洪祖誥湖口催屯糧回署吉水縣丞黄維楷據報病故以府經魏焜署理○二十一日通判樂棠解地丁並臨江府舊印由京回署鄱陽石門司嵇縉缷事回陳思忠湖北賑捐獎換花翎劉昌言拔委釐差一次 
[壽儀移賑第十次淸單]  
　　嚴　　觀察壽儀移賑續請登報計贅福堂孫規銀六十兩程謹軒洋十元唐钃華洋四元馮翊廷張蓮齋各洋二元郭蕊卿洋一元上海六馬路仁濟善堂司董等謹誌 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
