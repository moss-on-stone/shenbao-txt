# 1910 - 130 - 4913389

 

Page 1

 
 
   
 
 

Page 2

 
 
上諭 
　　監國攝政王鈐章四月初十日内閣奉 
　　上諭四川鹽茶道員缺著尹良補授欽此 
　　上諭各省添設巡警勸業兩道缺所以保衞治安振興實業皆屬新政要圖而各省或將裁缺人員改授或於候補班中按資請補名爲公道而人不稱職則事多廢弛閭閻無以保治安實業亦無振興之望此豈官本章耶著各該督撫於已補之巡警勸業兩道人員悉心考覈如　共不能勝任或於此缺不宜卽行　明開缺另補母得廻護瞻徇總期爲缺擇人不爲人擇缺庶於地方有益欽此軍機大臣署名奕劻世續鹿傳霖假那桐吳郁生 
　　官門抄四月初十日召見軍機全公周學熙全興 
交旨 
　　四月初三日軍機大臣欽奉 
　　諭旨吏部奏已革山西候補知縣姜誥被參寃抑據丁寳銓確切查明聲請昭雪應如何量予恩施請旨一摺已革山西候補知縣姜誥着銷去永不叙用字樣欽此 
論說 
[論宗室訴訟不歸大理院審理之非（薑子）]  
　　司法獨立之說。爲政府所侈談也久矣。以積習之相因。更　非易。故雖心知其當。然而一時未能直截决行。自法院編制法頒布以來。審判事務。始定爲大理院專責。而向時行政衙門之兼理刑名者。如提署民政部内外巡警廳五城察院等。遂制限嗣後不得受理民刑案件。及現審者一律移 
 
 
 

Page 3

 
 
交。記者方深幸政府於司法獨立之舉。已能毅然篤行。而此後法權之鞏固。將屹立而不可撼。不謂方在謀司法獨立之時。而又予行政官廳以踰越權限侵。害法權之地且代爲擴張其裁判之固有權。如憲政館議宗室訴訟仍專歸宗人府審判之事也。 
　　原夫宗室覺羅訴訟之歸宗人府聽斷者。以我朝入關之初。滿人之風俗慣習。本與漢人不同以故定罪之標準。雖滿漢一律。而刑罰之適用。則與一般漢人相殊。朝廷爲决獄便宜起見。故於八旗刑民訴訟。許受鞫於都統。而宗室覺羅訴訟。則隸諸宗人府。以慣例之不同。而裁判籍亦因之而異。非僅爲篤愛宗支。愼重刑獄已也。自變通旗制以來。滿漢之間。方力求其融合。而宗室與儕民之裁判。乃異其機關。其足爲調和滿漢之累否。姑勿深論。第煌煌。諭旨固一則曰審判事務著大理院以下審判各衙門。按律審理。再則曰。嗣後各審判衙門。朝廷旣予以執法獨立之權行政各官卽不准違法干涉。宗人府旣非司法機關。（宗人府不負憲法上之責任亦不能謂之行政機關）揆諸。朝旨。固無審判之權。卽不能受理民刑之訟。國家政令。該館因嘗言不宜首尾兩端。今以無審判權之官廳。而予其受理通常訴訟之事務。是卽違法干涉。是卽違背。朝旨。是卽政令首尾兩端。吾誠不識該館果據何理由。而令宗室訴訟。仍循其舊例也。 
　　不寗唯是。司法事務之繁委曲折。觝　煩費。自非研習有素之專門人員。卽不能聽斷正確。而了然於心目之間。蓋法理之高深。律文之繁猥。與夫獄情之譸幻。對簿之險難。在未習律例者。固難置一辭。卽稍明法理者。亦難於定斷。是以東西各國。於法官之登庸。會鞫之編制。其詳其愼。而更有律師爲之辯護。檢事爲之紏察。凡爲被告人謀利益者。無微不至。吾國高等各級審判廳。雖尚在萌生時代。然大理院之組織。則久已粗具規模。以視舊時問刑衙門之殘酷無人理者。其相去不可以道里計。固可斷言。故該館而欲爲宗室謀福利。則正宜按照各國成法。及該館奏覆法部死罪施行辦法摺内。所申明大理院特别權限之。案應以宗室犯罪在流遣以上等語。而責令宗人府尅期移交方爲正當辦法。且立憲國人民除特定人（海陸軍人）及特定案件（如商事裁判行政訴訟國稅犯等類）外。皆有受審判於通常審判廳之權。勒諸憲法而不可侵奪者也。蓋法權獨立一方爲國家實行其特權。一方爲臣民保障其天直。今以天潢之貴胄。而使受鞫於在法律上無權審判之官府與不明律例之讞員則非縱卽枉而失出失入之案必多母乃與。朝廷篤愛宗支鄭重庶獄之至意。相背道而馳。乎在該館王大臣之意。豈不曰優待皇族。故由宗人府審斷以示别於儕民。然名爲優待。而實則無異侵奪皇族在憲法上應受通常法院審。判之。權而以陷於危險之地位是亦不可以已耶。 
　　抑記者所最不解者。宗人府審判宗室訟案向例人命毆鬥之案。當會同刑部審理。戸婚土田之案。則會同戸部審理。是該府本。無專决訟獄之特權。今該館之議。則竟曰除非宗室訟案涉及宗室者。由大理院會同宗人府審訊。其宗室一人犯罪。應由該府自行裁判是倂該府前此所未有之權。亦代爲之擴張。數月來該館固常皇皇於司法獨立矣。慮法部之踰越權限也。則爲之制限。删除該部覆勘死罪之例。又慮行政官仍有干涉司法之事也。則爲之變通秋朝審之制。又符法權獨立之名顧於宗人府之審判權。則不但不按法撤去。且爲之擴充其權限。吾不知該館將何以解於變通秋朝審。且何以解於法部。何以解於各督撫。更何以解於提署民政部内外城巡警廳曁都察院乎。且該館所謂未便歸大埋院掌握者。其不便果何在。宗室何以不便受理於大理院。大理院何以不便審訊宗室記者亦徒見該館姑妄言之而已。 
　　要而論之。宗室訟案。在未奉去年十二月月二十八日上諭之前。固無傷於宗人府掌握。在旣奉上諭以後。則自當恪遵綸旨。嚴守行政司法權限之規定。而照例移交。固不能斤斤於成案。亦無所謂變通。記者非齦齦爲大理院爭權限也法之所在責有專歸。苟越權限之範圍。卽成違法之干涉。吾國籌備憲政有年。而卒未大有效者。弊不在於無法。而在於有法而不能守朝勒一典。夕下一令。立意未嘗不精。編制未嘗不密。而獨至施行之際。則不曰酌量情形。變通辦理。卽曰設有窒礙。不妨稍爲通融。迨至一部變通。不旋踵而全部浸失其効力。此可爲痛哭流涕者也。去年十二月二十八日之上諭而無效也則已。如有效也。記者於宗室訴訟不歸大理院審理一節。竊期期以爲不可。 
專電 
[電一（北京）]  
　　日前沿江督撫聯名電奏革黨多欲混入梟匪希圖逞志當卽密諭薩鎭氷查拿薩奉諭卽怱怱出京並未請訓謝恩亦未帶行李僕從先至鄂省昨由鄂電奏革黨混入匪内以水爲家不易分别搜拿恐騷擾淸鄉亦係治末之計興業乃爲治本現未與督撫會面查竣再與會商辦法卽赴蘇皖云云今日（初十）廷寄沿江督撫及薩大臣母遽搜拿致滋擾累速籌治本廣教育興實業練軍隊以後如再滋事惟該督撫等是問 
 
 

Page 4

 
 
按今日西報北京電有南省亂事之謠觀此則江鄂間人心之不靜可知矣 
[電二（北京）]  
　　度支部以各省紛電請緩行印花稅擬將章程修改仍責今速行 
[電三（北京）]  
　　桂撫張請覲見奉旨著卽來京餘照請 
[電四（東京）]  
　　西五月十六日倫敦各報對於日英博覽會開會一事咸著社論並述視詞（泰晤士報）豫想日本美術品其影響及於英國美術界者必甚大（每日報）賞賛其開會之始已萬事設備秩序整然可稱完美（晨報）謂近來在倫敦所開之諸博覽會應以日英博覽會爲最善最美（每日報）又謂如不遭國喪該博覽會成功必尤大 
[電五（東京）]  
　　横濱正金銀行近在滿洲擴張業務新設調查局於大連支店調查抵押之不動産 
　　勘誤昨報第二專電末句尚擬重用下有舊日海軍人員六字印報時在機器上跳去 
緊要新聞一 
[賣國奴被捕詳情北京]  
　　公言報主筆趙郁卿以代某國偷買軍事秘密被逮疊紀前報專電茲得京友詳函云趙郁卿名文普山東寗海州人其父曾在京師開設老米碓房及郁卿長成卽送同鄉紀某　充役紀爲奉省巨富與俄皇私交甚密趙得從紀游歷各國因通某國語言紀乃位之於哈爾濱某商店充管帳後又隨從其主人赴俄代某人涉訟一次騙來俄銀五萬蘆布從此致富捐得三品翎頂夤緣充黑省交涉局差使此次來京寓椿樹頭條胡同專搜羅秘密要政海陸軍情賣於某國曾向人購陸軍四十八鎭密摺某大臣赴日本觀操記漢陽槍砲廠内容禁衞軍編制内容約數十種去年某國曾由某銀行滙寄趙銀一萬兩以爲運動買摺之需不料爲朗貝勒查知暗派人賣與要摺二件彼卽邀在天福堂晤面摺已買妥趙復託其再覔某某要摺並親筆寫出題目出門卽行被獲幷聞去年已死探員王甸丞曾由某君介紹往其家偵探一次未能得有實據又聞拿獲之前曾在喜順小班讌客客皆政界中人亦係運動買摺事云 
　　另一訪函云趙前在旅順爲某國人供奔走旋至北京自稱候選往順治門外椿樹胡同爲某國作軍事偵探專搜購我國海陸軍秘密要摺近爲朗貝勒訪聞委派步軍左翼游緝隊往辦該游緝隊官僞取軍諮處要摺數件托某甲介紹以賣於趙趙與甲訂約於上月二十九日在天福堂飯庄晤面託其再抄某某要摺兩件某甲允之復告趙云有友某乙係海軍處要員亦能抄取海軍要摺其人現在陽春居何不同往見之趙墜其術中旣出天福堂卽用騾車拉往左翼遊緝隊内斯時趙身上尚有俄文密信二封急欲撕毁滅迹被兵搶去用漿粘好備查昨已密訊二次復將趙之家人樊堃提去研審供出彼主人常與某洋人秘密來往且五日必寄一函往海參威等語現均覊押候辦 
[商部代索德商機價之風潮北京]  
　　北京玻璃公詞訂講德商瑞生洋行機器值價十八萬餘金原訂合同作四次分交機器繳齊後交第三次機價俟動工出貨再交第四次乃該洋行尚有攤片裁片兩機器未交竟索第三次機價經玻璃公司總理持合同以爭理屈而退事隔數月該洋行忽請德公使行咨外部謂玻璃公司如於三日内不將欵交齊必責令農工商部償還農工商部接到轉咨後卽諭傳公司總理蔣唐佑到部勒令卽刻缴欵蔣總理又執合同爲之伸辨某司長未知因何忽發大怒將蔣總理送交外城總廳押追並有咨請民政部將玻璃公司封閉以其機器物料折賣償還瑞生洋行之說公司各股東因總理被押所有公司事務頭緒紛繁他人無從知悉恐與公司大局有碍故連日開股東大會商議辦法聞股東中有内閣學士甘大璋吳十鑑等初二日全體議决先將總理蔣唐佑保釋以便料理公司事務然後再赴農工商部請問此次大部緣何不問瑞生洋行違背合同欠交機器反代　勒追價銀似非保維本國商業之意乃是晚至農工商部王司員宅内請問原由王司員竟將此事盡推於李侯爺祝紫生二丞身上當約演各股東於初四日到署保釋蔣唐佑幷面允初三日在堂官處代彼緩頰等語迨初四日各股東到部遲之又久始有祝魏王趙數員等來接待廳晤談王先啓口頗有無意識之語魏云此非本部之意乃另有人指使股東曰大部本有保商之責奈何聽人指使詎魏出詞强硬一味壓制股東知從中必有隔閡之弊决意請見堂官又被四人力阻不得見並向各股東聲言速將瑞生洋行之欵償淸否則另有辦法云云各股東因該員等偏執謬見皆拂衣而出聞各股東訪得該部某某兩司員有暗受某洋行運動費二萬兩之事俟偵出賄賂之據决計具呈赴都察院乞爲代奏請飭查辦該呈約在日内卽可呈遞 
[吏部歸倂内閣之組織北京]  
　　憲政館所編之新官制其新内閣卽包括吏部在内由五局組織而成五局者制誥庸勳統計編輯印刷謂之五局現制誥一局仍歸舊内閣掌理其統計編輯印刷三 
 
 

Page 5

 
 
局則以現時之政務處憲政館官報局分任其事至庸勳一局屬於吏部職掌擬將該部歸倂入内閣專司黜陟賞罰註册之事所有該部以前舊章均經大加更改凡關於黜陟賞罰之事祇有註册之責幷無准駁之權 
[公布諮議局聯合會塲所北京]  
　　各省諮議局聯合會塲所在京在滬聚訟不休計主張在京者福建河南湖北山西廣東江西廣西直隷吉林凡十四省主張在滬者江蘇山東浙江奉天陜西凡五省現由駐京代表團取决多數預定在京已於本月初一日公布一面電致各省諮議局知照 
[誰能辦理西藏交涉者北京]  
　　探得最近消息政府爲愼重藏務大局起見刻已决定請旨飭下外部酌保精于外交人員開單請簡一員授爲西藏交涉使嗣後凡關於外交事件均劃歸該員遇事秉承外部直接辦理駐藏大臣毋庸干涉以專責成惟聞此議因未得某邸之認可故遲遲至今尚未入奏 
　　又西藏開辦商埠三處多與外國有交涉事件而駐藏大臣聯豫趙爾豐及參賛錢錫寳皆不熟諳英文語言實屬不便現温宗堯已卸任回川其繼温宗堯之人員務須通曉英文者方可簡派俾免遇事隔膜故日前已飭外務部堂官物色有堪充駐藏人員奏明請旨點派 
[全國教育費統計表北京]  
　　各省學務欵項歲入總數已載前報茲又探得藏出統計總表所有全國用欵分爲二十三類計學務公所一百六十九萬二千九百六十三兩教育練習所三千九百四十八兩勸學所三十六萬三千零七十兩教育會三萬二千七百九十八兩宣講所三萬零零七十七兩圖書館三萬三千七百一十七兩專門學堂一百五十一萬零四百一十七兩實業學堂六十七萬一千一百二十一兩師範學堂二百四十九萬八千三百一十八兩中學堂一百四十四萬六千三百六十七兩小學堂六百一十三萬四千二百九十八兩蒙養院一萬七千七百八十五兩半日學堂一萬九千零九十六兩女學堂一十九萬八千零七十二兩職員薪津一百八十五萬七千五百六十五兩教員薪脩四百七十七萬九千二百六十八兩僕役工食八十三萬一千三百九十三兩租息地稅一十八萬三千五百一十五兩服食用品二百七十萬零五千四百零四兩試騐消耗一十二萬八千七百九十二兩圖書標本器具八十七萬八千五百八十四兩營建修繕一百二十萬零五千四百七十三兩雜用二百三十七萬五千七百四十四兩統共二千九百五十九萬七千七百八十五兩 
[考試法官施行細則之要目北京]  
　　法官考試任用暫行章程施行細則已由法部奏准茲將其細目錄下第一章通則第二章職掌第三章關防第四章與考資格第五章報考第六章考期第七章第一次考試第八章核定分數第九章授職第十章學習第十一章經費第十二章附則（原摺明日續錄） 
[祺皇貴太妃喪禮記北京]  
　　祺皇貴太妃薨逝所有恭辦喪禮一切事宜日前已蒙點派内務府大臣增崇總理其事該大臣所管之鑲黄旗蒙古都統差使另派正紅旗漢軍都統色楞額暫署 
　　自祺皇貴太妃薨逝後禮部及内務府陳奏之件甚多卽如初二日所奏請者（一）祺皇貴太妃夢逝是否輟朝奉旨母庸輟朝（二）祺太妃初祭大祭及奉移各日期奉旨依議（三）祺太妃金棺暫安時是否加恩賞經奉旨著照莊靜皇貴妃例辦理 
　　禮部查得例開皇貴妃薨逝和碩親王以下奉恩將軍以上覺羅公侯伯以下佐領等官以上固倫公主和碩福晋以下縣君鎭國將軍夫人以上及一品命婦等均應齊集行禮故昨日已由該部分别知會矣 
　　内務府掌禮司現經查照莊靜皇貴妃喪禮舊案於日昨呈請增大臣閱視稿件照辦其奉移陵寢日期聞定於五月初十日恭請金棺出京 
　　日前軍機處片交内閣飭將祺貴皇太妃崇尚徽號字樣擬訂妥協奏請欽定 
　　攝政王因祺太妃金棺於五月奉移東陵所有經過各州縣之御路農民皆已播種米穀一經恭備道差穀苗卽被損傷故已諭飭内務府各大臣會商直隸總督所有恭備道差固屬緊要然須體恤　艱勿得縱令夫役踐踏幷禁縣丁差役勒索等弊　 
[政府吊唁英皇之哀感北京]  
　　樞府於日昨發一急電與考察軍政大臣濤貝勒内稱現英皇已定西五月二十一號（卽中歷四月十三日）爲舉行奉安典禮之期貴大臣務於該日以前到英以便偕同駐英欽使恭送梓宫並祈將到英後情形逐日電覆軍機處以備查核聞濤貝勒早已由法啓行云 
　　慶邸昨日親赴英國使館聞係奉監國諭飭前往吊唁英先皇並聞外部已將國書辦就於初六日奏請交内閣鈐用御寳卽行郵寄駐英欽使代爲呈遞 
　　滬寗鐵路總辦鍾子元觀察前有電至郵部詢問英皇逝世滬寗鐵路應下旗若干日以誌哀悼旋由部發復電令比照上海各國領事署辦理 
[英前皇金棺移入教堂]  
　　文匯報載初九日倫敦電 
 
 

Page 6

 
 
云昨夜十時皇族各員在宫舉行最後追悼禮行禮者無不悲慟逾恒誦念輓歌之際多有不能成聲者初十日倫敦電云前皇金棺已於昨午由白京漢宫移安於韋斯脫明士脫大教堂所過之路均列以軍隊次爲警察又次爲觀禮之民人摩肩擦背異常擁擠上午十一點三十分鐘由白京漢宫排導起行王公大臣咸肅然恭送前行導以海陸軍資望較深各員次爲砲車一乘駕以砲隊所用之馬上置金棺蒙以乳色之緞套上安金架置御冕御璽諸物又次爲皇族持孝者新皇喬治第五衣海軍大將制服太子衣海軍候補士官制服後從馬車九乘車均密閉皇太后亞力山大及皇族各命婦皆在焉沿途寂靜異常攖耳者惟樂人之樂聲從行之人咸具激刺之感情且咸去冠露頂迨抵韋斯脫明士脫教堂時已交正午軍樂洋洋軍鼓隆隆海特公園鳴炮之聲畢格班撞鐘之聲同時齊作震撼山岳金棺遂於是時奉移入堂旋由康脫白萊大教長舉行簡單哀感之追悼禮皇太后亞力山大跪地默念禱詞禱告之禮旣終皇乃步前挽起其母皇族諸員遂均回歸白京漢宫國民赴宫贍拜者絡繹不絶現已有民人四萬餘守候瞻觀 
[歐洲對於彗星之恐慌]  
　　文匯報載初九日柏靈電云全歐各處現咸守候哈雷彗星意大利愚民皆恐世界毁滅在卽現正懇求教皇扶助禱告上天巴黎及康洛業兩處均擬於本月十八號夜間至十九號夜間舉行大宴會以示歡慶蓋是日上午五點四十二分鐘時地球將過彗星之尾如果無恙則可爲慶幸也彗星之長在六十度以上據德國基愛爾天文台報稱地球過彗星之尾時不致遭有危禍旣過之後該彗星卽如一晚星之狀今預推本月二十一號可以瞭望更明 
[京師近事]  
　　此次資政院議員業奉明諭欽定並由御前大臣交諭各議員無庸謝恩聞其原因以各議員均經投票公舉雖由朝廷點派與特簡人員不同此舉蓋爲尊重議員資格起見出自監國親裁乃聞各議員中竟有疑此舉爲朝廷輕視議員者可謂誤會矣 
　　監國攝政王日前因江蘇巡撫寳湘石中丞奏上一摺内有一附片係奏籌定警務員薪經費乃片中開首有汪道瑞闓四字監國閱及卽用硃筆在道字右旁劃一直線蓋怒其奏稱之不合也按原文云經升任撫臣瑞澂奏派汪道瑞闓接充巡警總監此等文法乃外省公牘中之例語若在摺片中則應稱候補道汪瑞闓所謂君前稱名也今曰汪道瑞闓有乖體例故斥之此益見賢監國覽摺之細心雖一句一字亦必注意焉 
　　旅京江蘇官紳現接有同鄉報告省北雖有飢民暴動皆係要求開倉平糶禁止出口設法賑濟並無害於外國教師及外國人生命財産之事非湘省飢民之舉動云云 
　　日前政府擬將開缺河南吳中丞位置在資政院待吳來京陛見後卽行宣佈嗚呼資政院豈養老院耶 
　　陸軍部軍衡司係職掌武職月選事宜三月分出有陜西鄜州營及臨洮營都司各一缺該司擬以黄復元憨龍章選補惟二人二缺例應公同掣簽日昨會同都察院山西道御史監掣該司竟敢舞弊先將鄜州營都司一缺之簽一支入筒復將黄復元一人之名入筒一人一缺自然黄復元當選而憨龍章則另作一次掣簽與坐補坐掣無異亦可異已 
　　近來京奉一帶胡匪甚熾聞日前有一山東口音人上車警兵見其布袋甚重問所携以土藥對警兵遂不之理及上車後又有一警兵怪其狀拊其囊則鎗碼纍然甫欲縛之而盜已出手槍警兵卽吹警笛盜遂發槍警兵倒已而警兵大集盜發槍愈猛數馬巡至苦有鎗而無彈竟被逸去聞警兵被鎗斃者甚多 
時評 
[其一]  
　　近數年來錢市之恐慌極矣。東省也。漢口也。上海也每倒一莊。每受一次恐慌。而浙江亦然。前次某大錢莊之倒閉。影響已及於。杭垣全市。今鼎記又虧倒六十萬矣。此後之市面。尚堪設想耶。 
[其二]  
　　籌辦海軍之難。難於無經費。無人才。若軍港則固天然形勢。無所有其爲難者也。然而最稱合宜之大沽。則又以不許修建砲台載條約矣。極力磋商。始允交還。而又要求三欵矣。吾不禁爲海軍前途三歎。 
[其三]  
　　安徽銅官山礦案。經皖省全體官紳力爭。而始議結。而始派員接收。乃旣接收矣。而麥奎猶復要挾多方抗不交産。浙江日商違約營業案。經浙省全體官紳力爭。而始就範。而始一律停市。乃旣。停市矣。而日商猶復覬觎再開。强不遷讓。以將届結束之案。而一時猶不能遽結。此中國交涉之所以難辦也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鼎記錢莊虧倒之大恐慌杭州]  
　　杭垣淸和坊鼎記錢莊向爲該業首領經理人潘炳南（卽潘赤文）兼充商會總理信用交孚營業日廣凡各府州縣錢糧地丁捐稅雜欵由該莊包解上兌者居大多數本年壽豐虧倒商界鑒及前車銀根因之日緊該莊外强中乾同行早有誹議不料初九日上午因官欵被擠突然虧倒和坊巷萬興支店同時閉市虧空亦有五萬元經理許春釗濳逃無蹤凡與該莊有密切關係者勢亦岌岌可危影嚮所及全省經濟界恐慌萬狀數小時間各屬聞耗飛電催查錢粮稅欵之電報多至百餘起現該經理潘炳南首先到會辭退總理一席再行赴縣投案請押以便澈底淸厘該商會立刻發出傳單召集全體議董擬暫舉恊理顧紳兼任總理一面飛禀勸業道於午後四時晋謁浙撫面禀關係商界大局請示設法維持並聞該莊應解官欵約四十餘萬商民欵二十餘萬倂計約六十萬有零或云虧倒百四十萬實係訛傳現在錢業同行亦已發出緊急傳單定初十日下午在會館開特别大會公籌辦法想陸姓大股東必能墊欵淸理也又一訪函云鼎記莊開設於洪楊作亂之前聲名素著昨日忽然閉歇其原因約有數端始則因壽豐之無端閉歇繼則因延德之爲人造謠均受影嚮終則爲初九期頭單子不足已於初八夜間安排妥貼不料昨日淸晨在會館内有向承鼎記莊照拂之某錢莊忽然食言遂致閉歇共計出入帳目人欠者有六十餘萬欠人者四十三萬零内有關於善舉之公欵十四萬最關緊要所有支票仍行照付 
[蕪湖禁運米粮問題之爭持]  
[各界致諮議局電]  
　　安慶諮議局方議長鑒前奉撫電曁局電維持民食感紉同深遵卽會議暫禁運米出口籌欵購儲以資接濟旋因到米數萬聞禁外泊行將觀望他去識者以本埠情形逈異遏糴非宜蓋蕪係聚米地非産米地如因禁運來源日稀頓形缺乏靑黄不接來日方長十萬嗷口何以爲繼且本埠商市全賴米穀米市衰落市面立見恐慌小民生計益困轉非思患預防之策各界因復會議僉謂民食商情均須兼顧議定一面籌銀八萬購米平糶以備不虞當由道台允撥兩萬銀行允借一萬商會各庄共借一萬五概歸道台擔任借還不敷半數刻值銀根奇緊暫難再挪除道電禀撫台外擬向礦局息借四萬糶畢由道先還公碩畫藎籌維持大局必肯援手挹注以應急需全埠盼禱乞速電復吳廷斌緊暫難再挪除道電禀撫台外擬向礦局息借四萬糶畢由道先還公碩畫藎籌維持大局必肯援手挹注以應急需全埠盼禱乞速電復吳廷斌陸如珩吕祖翼等曁旋蕪紳商學界全體勘 
[諮議局覆電一]  
　　李道台鑒蕪紳來電略謂糴非宜擬仍弛禁兼辦平糶等語惟全皖饑荒内地價日逾蕪輪運不停米將告竭弛禁一憎通省民命攸關未便輕議上合胥同此旨伏望公就近主持相機防範且輪運停則價平尤可不勞而定希亮察示復諮議局 
[諮議局覆電二]  
　　吳贊帥陸廷楨君吕仰南君曁官商學界公鑒勘電敬悉商情民食理應兼籌惟民食之艱已逹極點内地之價且過於蕪輪運不停價必益昂米將告竭弛禁一層關係民命極爲重大未敢輕議且弛禁則米漲旣使之漲而後平之似非辦法至來電所謂平糶在係指蕪湖一埠而言敝局聯合官紳籌辦平糶需欵極鉅籌欵極難自以兼顧全局爲重公等關心民瘼必以爲然諮議局 
[江蘇歡迎程撫之先導奉天]  
　　上月二十四日十一點鐘江蘇旅東同鄉諸君假座小河沿惠工公司設宴歡迎程中丞席間韓紫石司使代表全體朗述頌詞畢中丞亦委嚴覺止參事代述答辭席散復合撮一影以爲紀念是日與會者共六十人茲錄其姓名於下 
　　韓國鈞　趙臣翼　李家鏊　嚴　偉　馮善徵　管雲臣　費國祥　鄧邦述　祁祖彝　錢　鑅　管鳳龢　廖世經　王鴻文　狄寳琪　楊成能　朱　鏞　李元秉　曹　霖　華世杰　程廷恒　沈　均　沈　毅　林亮熙　徐敬武　唐景岩　陸是奎　余光粹　黄國璋　何瑞麟　朱學周　高鴻文　吳恩浩　吳　皓　湯　鼎　顧　曜　彭望恕　王祿孫　吳祖植　孫祝耆　湯文鎭　潘鶚年　巢鳳岡　陶肇端　蔣允仁　藍昌兆　柏方苞　張純熙　陶卿雲　歐雲衢　林繩武　費國祺　趙　鏞　周沛林　步登高　王廷賢　戴鴻熙　屈殿卿　胡富榮　于得才　陳鴻逵　周鴻賓　汪犖儒　朱德明　耿兆秩　彭鋆寳　姚步雲　戴景曾 
[西報譯要]  
[中日又起漁業爭端]  
　　初九日北京電云中日兩國又因高麗近海漁業問題互起齟齬顯係兩國之民在彼私漁之故 
[錦州船港之經營]  
　　同日北京電云許和司工程司呈遞說帖謂錦州興築完備之船港須銀七百萬兩始足敷用聞美國財政團體代表史君擬以備築錦愛鐵路之欵　與中國 
[南京亂事之謠傳]  
　　同日北京電云聞南京有革命之亂係饑民發難 
[粤督乞休風說]  
　　香港某報載稱近兩月來廣州盛傳袁督將次離任繼之者非川督趙爾巽卽前任粤督張人駿今由政界探悉袁督曾於本月初五日電致政府請告病假並藉詞乞休袁督近旣爲御史奏參而外間亦頗多非議大約乞休之請必可邀准也 
[日本注意南方殖民事業]  
　　東京通信云東京某報載稱日人前惟囿於北淸一隅今者漸知注其目光於南清一帶此誠可喜之事海軍少將神村男爵有言曰北事已大定今可圖南矣聞現擬遴派商務委員常駐 
 
 

Page 11

 
 
上海香港倫敦鈕約四處臺灣銀行之資本已由日洋五百萬圓增至一千萬圓現已將廣東代理改爲支行並在新加坡新設代理大阪商船會社現亦將航業擴張於南方一帶該報並以日人從前不能注目於世界爲憾以經營滿韓權利之故遂忘圖南之志北美固排拒日本移民而中美及南美二處則猶可自由入境今宜派送子弟前往該地以興殖民事業且可利用東亞郵船會社南美之航業並謂阿琴廷開國百年紀念及黑西哥日本博覽會二事殊不可懈怠云按日人近曾在東京組織一殖民會社日本國民及日本報章注意殖民事業於此可見一斑近有陸軍退職武員某君倡議往探南極日本上下議院已許助之有某報極意歡迎此事（譯字林報） 
分類新聞 
政界 
[武陽區域紛爭之結果常州]  
　　武陽區域爭議迄未解决籌辦處委沈令葆申來常調停已誌前報現沈大令與府縣商酌不如由官調查或可蕆事否則恐無解决之日遂於初七日由府委員四人會同城紳八人先行分叚調查西門沈委員曁兩邑尊亦親赴該處督查窮一日之力卽已查畢初八日查此門初九日查東南兩門現均查竣城外之人亦尚平靜該公所想亦可以趕辦選舉矣 
[武陽開辦平糶之紛議常州]  
　　常州錢荒米貴由惲莘耘覲察赴省請領截留漕米以辦平糴撫憲已允撥一萬石惟爲數太少難資周轉遂於日前在商會特開大會邀集紳商學界共籌繼續辦法到會諸君僉以茲事重大須公推惲君主持一切方可措手現惲君不允所請公議具呈府尊懇請挽留惲君勉爲其難惟現有劉翊宸等聯名具禀各憲欲惲君將萬壽存欵交出以辦平糶尚不知上憲如何批示然劉（號雲樵）年九十餘精神恍惚人已不甚了了不知又被何人冒用其名也 
[鹽觔加價之呼籲常州]  
　　常屬因鹽斤加價事羣情憤憤已見前報茲悉常州商會日昨電禀督撫二院文云督撫憲鈞鑒鹽價陡漲人情惶駭商民似應兼顧請减公費以恤商減價以恤民乞轉咨浙撫憲幸甚常州商會庚 
[查辦仙居鹽案官民之意見杭州]  
　　台防營辦理仙居鹽案縱兵慘殺激成全台公憤疊次上控嗣經旅杭學界派員調查開會集議宣布官弁罪狀並擬叩閽現聞是案肇事之初實由常榮淸統領首出斬首一級賞洋十元之令致演成玉石俱焚之慘劇今聞上峯對於此案概視士民輿論進退爲佈置方針故先撤一江管帶藉平衆憤不可謂毫無賞罰茲聞旅杭台學界謂似此重大慘案僅予撤差未免輕視民命且全郡文武咎有應得亦何致諉罪江革令一人置他員於不問况奉命出發縱兵焚掠之際管帶李學周實較江爲尤酷（按李學周係前任張撫護兵隨節來浙經李益智特保充當一標執事官强娶有夫民婦爲妻經人控發洎張前院去浙適嵊匪肇事運動隨征後補台防專文力保始有此次之成績云）仙民周于福公函言之綦詳赫赫禍首居然漏網致羣情異常憤激擬再集開大會公籌對付方法如大吏果有左袒决擬叩閽不達目的不止又聞江革令管帶緝捕係常統與啓守同保現在肇事原保微有處分故常統不承認原保現擬晋省面禀中座以明無過 
[太倉亦有調查毁學風潮太倉]  
　　太倉州東北鄉時思鎭因民政調查鄉民疑慮波及公立小學堂於初七星期晨將該校拆毁器具什物盡付一炬幸未傷人現已由校長陸君誦芬禀州履勘查辦矣 
軍界 
[管帶移駐臨安之議作罷杭州]  
　　日前餘杭縣金管帶富有上台飭其移駐臨安以便居中調度嗣據該縣紳士周士彬等向杭州府具禀略云金管帶駐餘有年情形熟悉威望素優現聞改駐人心惶惑環懇俯順輿情仍飭照舊駐防等情經夏太守移請中路巡防隊帮統查復核辦現准雷帮統移稱遵飭該管帶照常駐餘以資鎭攝 
[浙撫愼重防營槍械辦法杭]  
　　湖防前路右翼陸師第五營管帶官張紀云大令日前因公晋省謁見中座請領前膛鎗械子藥藉資操防並面禀意見謂現值帑藏支絀餉糈爲難不得不以撙節爲主實驗爲附等語當奉帥諭謂浙省巡防軍隊一律改用後膛原爲激厲兵士起見明知財政困難需費浩大然一旦有事卽可藉平時之習慣移而禦敵方今列强軍械日出日利不獨視前膛如敝屣卽單响毛瑟早嫌故舊若待臨時更換必至運用不靈貽誤大局影響經濟犹細妨碍事實較大况各屬歷獲匪械用最新之快鎗者實居多數查銷用軍火則快槍猶憑銅壳可稽而前膛應需之銅帽藥條漫無稽考難免致斃甚至齎盜糧而濟强暴案經發覺者已非一次尚望努力操防克成勁旅勿鰓鰓以惜費爲過慮也 
學務 
[章江學界意見之紛紜南昌]  
　　江西教育總會正副會長前經全體會員公舉賀主政賛元爲正會長文部郎龢爲副會長當時主席宣布大衆歡迎惟南昌贛州南安臨江寗都五府州學界不肯承認公呈撫學兩署以冀另選但事經全體公舉恐難達此目的也優級師範學堂全體學生前因監督歐陽觀察述患病逝世乃翁請派許業笏太史繼任學生主派謝遠涵侍御繼任兩造爭執莫衷一是現經王文宗解决回明馮中丞照會諮議局議長謝侍御爲監督以孚衆望惟謝塟父期近不日卽當還興國原籍所遣監督一席議定暫請宋禮部名璋庖代高等農業學堂監督龍中翰董洢在堂有年與學生感情極深現因辭職經王文宗照會許太史業笏繼任許辭不往而全體學生停課挽留龔監督主持甚堅現由撫學兩台親詣該堂勸諭學生上課並矣挽留監督始寢其事 
[學生誣陷師長之末路湖北]  
　　鄂屬鄖縣高等小學堂卒業生徐國華因挾嫌誣控教員任啓榮及學紳黄澤深徐繼穉爲會黨經馬學使訊悉實情飭縣追繳該生文憑嚴加管束已紀前報茲悉徐國華奉批後現尚逗遛省垣復且禀嘵嘵申辯並非虛誣當奉馬學使批示嚴斥飭其迅速回籍閉門思過將來尚有自新之一日如再久覊省垣妄控不休定卽遞解回籍嚴予懲辦以肅學風 
 
 

Page 12

 
 
實業 
[李哲濬准署江寗勸業道南京]  
　　江督蘇撫奏江南當南洋首衝南洋勸業會會期又迫中外商賈雲集各埠華僑亦多輦貨前來非專員經理不可查江寗江蘇雖屬不分省界惟轄境寛廣屬縣繁多藩學兩司向係分設今遵旨籌設勸業道缺自應援照藩學二司之例寗蘇各設一員除江蘇應設之缺容俟遴選得人另行酌擬奏請補署外應將江寗勸業道缺援照各省奏補成案先行揀員請補臣等查有二品頂載軍機處存記候補班奏留江蘇前先補用道李哲濬堪以勝任如蒙兪允母庸送部引見至應設屬員辦事細則仍俟該員到任後再飭遵照定章妥爲籌辦其江南原設各局所凡有關於實業者亦應分别裁撤歸倂勸業道辦理奉硃批李哲濬着試署一年期滿再行請旨 
[路礦公會集議進行方法安慶]  
　　路礦公會昨接礦務局函開銅官山礦合同已廢李鋆所開涇縣煤礦以勾結洋商亦經查明封閉現擬實行開辦以興本省大利並免後此覬觎等語查本省礦務因久擱未辦屢生紏葛茲旣准礦務局來函先行集股開辦涇縣煤礦及銅官銅礦本會自應恊同維持以保利權而期發達茲訂於本月初六日下午一時假縣明倫堂開特别大會提議恊助辦法並請礦總理方玉山太史宣布實行開辦宗旨及報告現在招股情形以便公同研究辦法 
雜記 
[官報之推行有如是者江寗]  
　　南洋官報局札揚子縣文云案據該縣函稱諸位先生鑒頃蒙貴館寄到官報十六本捧讀之下惟敝縣荒凉僻壤除將敝居停一本存留外其餘十五本原璧奉趙祈銷帳爲荷至敝居停係三月十七日接印視事其官報一份自應由三月十七日起派費若干照算不悞此請文安不盡名正肅外附徐遠名片一張又官報十五本等因到局據此查本局派發各屬官報係奉督憲核定通行數年以來從無封還報册之事且各屬遇事申報本局除正式公文外亦須本官具名函禀方符體例察核來函忽稱敝縣忽稱居停語無倫次尤深怪異究竟徐遠係屬何人該縣雖甫膺民社亦何至如是不知政體除移江藩司察核辦理外合將原發官報十五本仍行札發札到仰卽查明前案妥速分派學商各界購閱以開風氣而重報務仍將遵辦情形並查明徐遠係屬何人何以恣意妄爲至此卽速具文明白申復勿違切切特札 
[寺産之紛爭可解决矣杭州]  
　　紹屬嵊縣民風好訟近因籍名辦學搜括寺産酿成糾訟者幾乎書不勝書日前又有邑民王邦灿等聯名多人投詞撫院以邑紳託名興學强佔乃祖施捨庵産縣令受託徧斷要求查辦伸理等情當經撫憲嚴諭申斥以各處寺觀田産無一非由民間施捨凡物旣經施捨者卽不得再爲私有此盡人而知者也以故各屬寺産往往提歸辦學原欲以公濟公亦屬名正言順之事况先朝諭旨不列祀典之廟産均可提辦學堂業經明白通告此項寺田前據該縣來詳尚爲兩姓酌留祭田若干其所以不盡數充公者不過使爾等均沾實惠以免再生異議乃猶不知足再三瀆控首列多名跡近要挾且所謂和甚不和平甚不平者試問必如何而後和如何而後平也案非實有冤抑不得妄圖翻異此批之後倘敢再來逞刁定卽押發原縣重懲不貸至所稱學堂廢而不辦一節仰提學司轉飭該縣迅速查明禀報俾免藉口 
[脫累之詭計竟至此耶山東]  
　　各省州縣近來莫不賠累甚有不肯到任者茲得山東訪友述該省州縣之事頗足捧腹据言賠累之缺苟爲人所聞必無人肯接任且卽以賠累二字搶呼於上憲亦不見恤爰易一術以誘代者之至庶得脫身而去有某縣者歲賠八千而秘不告人有欲得缺者潜問之則曰此缺雖無贏餘却可無累然吾輩候補有缺究勝於無缺也其人果謀得署事欣然捧檄而至及算交代前語似不甚實某訝之曰余以私累故略有虧空與缺不涉且以君之精明則某項可裁某項可减固無慮也其人接任細察出入始知可裁可減全是誑詞而八千之累不覺李代桃殭矣又某縣令甫收上忙錢糧得贏五千金若收下忙則五千金者不可保更須貼補某乃請之紳士欲每兩加錢若干紳曰若能出示宣言吾輩復爲聳勸當可有成某因請其錢幕擬告示不可又以命書吏亦不可某乃草草自爲之僅書二紙一貼本署大門一貼城門縣紳揭以上控遂撤任迨謁上司斥責甚至曰加賦二字汝知何罪敢擔承乎某唯唯事後乃知某若再收下忙必大虧空如求交卸必不見許乃故爲此事俾得撤任以去而五千金因獲保全紳士上司皆墮其計中云 
淸談 
[外交官之行樂]  
　　以使臣而娶琴川某紳士女。以參賛而娶日本某議員女。陽歷四五月。俱先後於東京成禮。吾知東京各館員。各留學生。各外交團必製祝詞。製金字呢幛。製海外奇珍。車水馬龍。絡繹於鞫町間。爲兩家道賀不置。 
　　嗟嗟。國事日非。外侮益亟。樽俎折衝之地。一變而爲琴耽瑟好之場。櫻花會歟。大和魂歟。今而後賦桃夭。詠李穠。都化爲外交官之鴛夢矣。扶桑三島間。風景淸嘉。山川明秀。殆卽吾使臣參贊之及時行樂窩歟。 
　　記者竊敢郵詞以將意曰。我爲使臣賀。我爲參賛賀。我不禁爲中國外交之前途哭。 
雜箸 
[南渡荒亡錄（去病）]  
　　宋當南渡初。高孝兩朝。不爲恢復之舉而獨偏安自喜。盤游無度觀錢唐遺事。所載淳熙九年八月十五十八等日。孝宗過德籌宫（案是宫宋時稱北大内陪侍上皇。（卽高宗）賞月觀潮留連達旦。至撮弄百戲。各呈技藝。吹玉笙而添寒。酧江月以命釂。鈞天廣樂。聲逹西興。喜金甌之無缺。詫江潮爲獨奇。及父乃子。乃君乃臣。莫不欣動顔色。溺於宴安。幾忘五國城邊。白草黄沙之慘。抑又誰料三秋桂子。十里荷花。蚤引起他家豔羨。而有立馬吳山之志耶。嗚呼吾言念及此。而不能不歇息痛恨於醒靈也。曾覿字海野。淳熙九年中秋。隨駕詣北大内。起居上皇。因留賞月。觀以開府。得侍筵宴。遂以詞進。句云。索颷漾碧。看天衢穩送一輪明月。翠水瀛壺人不到。比似世間秋别。玉手瑤笙。一時同色。小案霓裳疊。天津橋上。有人偷記新闋。當日誰幻銀橋。阿瞞兒。戲一笑成痴絶。肯信群仙高宴處。移下水晶宫闕雲海塵淸。山河影滿。桂冷吹香雪。何營玉斧。金甌千古無缺。時宴香遠　。堂東有萬歲橋。大池十餘畝。植千葉白蓮南岸列女樂月上簫韶稍止。上皇先召小劉妃。獨吹白玉笙。霓堂中序。旋閱覿詞。乃大喜曰。從來月詞。不曾用金甌事。可謂新奇。遂賜束帶紫番羅。水晶盤。上亦賜寳。　更餘還宫相傳是夜。西興亦聞天樂云。 
　　又十八日看濤之役。亦命侍臣各賦酧江月一曲。至晚呈上。以吳琚爲第一。詞云玉虹遙掛。望靑山隱隱恍如一抹。忽覺天風吹海立。好似春霆初發。白馬凝空。瓊鰲駕水。日夜朝天闕。飛龍舞鳳。鬱葱環拱吳越。此鏡天下應無。東南形勝。偉觀眞奇絶。好是吳兒飛彩幟。蹴起一江秋雪。黄屋天臨。水犀雲擁。看擊中流楫。晚來波靜。海門飛上明月。兩宫賞賜無限。月上始還（案此調卽百字令。亦名念奴嬌。） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要聞 
[憲政編查館草定行政綱目（六續）]  
　　謹按貨幣制度事關全國權歸中央自應概屬直接官治至各省地方官立民立銀行之監督亦可委任於督撫惟法規則仍由本部制定 
[侍郎盛宣懷奏江鄂灾區民饑糧貴請飭籌工撫平糶當田三事摺]  
　　奏江鄂災區民饑糧貴請飭籌工撫平糶當田三事以輔蠲振之不足而蘇民困恭摺仰祈聖鑒事竊查中國幅員之廣東南常苦潦西北常苦旱雨暘稍有不時卽成災歉朝廷截漕發帑莫不立沛恩施督撫地方官議振議蠲不遺餘力無如沿江數省戸口日繁食衆生寡去秋雨水較多今年春花又恐損壞斗米千錢不必待至沈災而飢黎拆屋賣田抛妻鬻子已有民不聊生之歎城鄉素有蓋藏今則家無担石之儲四鄰向可移粟今則動遭遏糴之禁民以食爲天一朝饑餓善良者坐斃不逞者卽爲亡命之徒國家頒賜帑項自五六萬以至一二十萬例由督撫發交州縣由州縣發交董保極貧次貧持口匀給多則百錢少則數十錢臣前官直東兩省親赴鄉村督查戸口方知官振例須合境普沾因濫轉漏遂卽創爲義振專放極貧救人救澈自光緒三四年山西及河間旱荒辦起垂三十餘年矣邇來辦振舊人日就凋謝各省財力亦更困離竟至無可勸捐慈善團體愈久愈竭臣深慮四海之大不能保無天災而義振徒負虛名後來貽誤匪淺因查東西諸國財政俱列罹災救助之法大都因地制宜得徵收地方稅州縣稅之附加稅一百分内之數分各歸各地方存儲生息又有中央儲蓄金以濟非常荒歉匡其不逮行政專家尤主地方優於中央之說以其調查精確救濟迅速財不虛糜民受實惠也中國向來常平義倉積穀出陳易新章程何嘗不善所惜官紳未能一律認眞辦理或有名無實或藉端動用自宜新舊法參酌互用提前趕辦母使因循擬請飭下憲政飽度支部民政部及各省督撫與諮議局預籌辦理以備不虞卽如目下湖北沔陽等屬江蘇海州等屬雖經該省總督等欵辦賑據各員董函電告災尚難全活去年調任湖廣督臣陳夔龍奏明電商臣於東南各省募捐接濟並派議紳相助又經楊文鼎在護督任内再四籌商經臣轉託奉天官銀號道員周克昌錦新營口道周長齡署天津道洪恩廣等分頭採購高粱玉米三萬大石又赴温州石浦採購薯乾上海採購麵粉交明鄂督派員減價平糶又經兩江督臣張人駿准海州紳士所請由寗滬兩處籌借官商各欵援照前督臣端方任内桃源縣當田辦法向來荒年貧民命在呼吸而家無長物可變多以耕牛地畝賤價求售鄉間大戸爲富不仁乘機兼幷及至豐年而貧者已無田可耕矣痛心疾首莫此爲甚是以荒年設局籌欵當田定其限制減其利息一經歲稔無不歸贖湖廣督臣瑞澂在滬就醫臣卽告以當田章程惠而不費曾著成效該督允俟到任後再與司局商辦近日瑞澂來電災區乏食己另購西貢米接濟錦州高粱仍屬派洪恩廣續購專作籽種又江蘇撫臣寳棻函商亦以金壇溧陽宜興荆溪丹徒等屬災情較重春賑平糶正在需米除截留漕粮外察看情形本省及隣省之米未必能敷民食擬招商免稅赴暹羅購米接濟等語當卽電詢香港西貢等處復電每一百五十斤運滬需銀五兩數錢該處素稱産米之區諒因廣東及日本往購價亦漸昂皖贛米價畧平無如各存畛域之見聞已不容多往購運或亦有鑒於湘省恐米出境民多藉口蓋天時有常變地利有豐歉全賴人事以補綴之乃至是而補綴之法將窮誠恐靑黄不接各處米價有增無减貧民度日維艱輒易滋生事端雖不難隨時捕滅而傷人糜費已多甚至釀成交涉臣竊憂之前年陳夔龍撫蘇借撥庫欵數十萬兩派道員曾鑄採購洋米轆轤接濟以安人心目下災歉之區官賑未能全放平糶萬難再緩上海各埠年來商務波敝不堪千呼不能一應若非援案官爲籌墊仍恐不能趕緊辦理現幸督撫諸臣已奉電旨思患預防通盤籌畫諒必能墊借巨項廣購米糧並分籌的欵以彌虧耗抑臣更有請者地方如有應濬之河渠乘此歉歲正可借資民力光緒十六七年臣任登萊靑道時曾分年勸捐銀七十萬兩開濬小淸河由濟南府直達壽光縣計程四百里河寛十丈連馬道三十丈筐土築堤裁灣取直導水入海於是兩岸荒田一變而爲膏腴且使積潦有尾閭可洩不致十年九荒至今靑州士庶猶能稱之藉非乘其饑饉樂於趨工計必需欵三部方能收其功效現聞湖北沿江及襄河隄岸時常潰决必須統籌修導卽江蘇徐淮海一帶連年水災半由河道阻塞爲患苟能設法籌欵及時疏濬亦必事半功倍惟自來以工代賑專用壯丁其老弱婦女疾廢仍不能無賴乎振但有工之處自必易於賑無耳昔人云救荒無善策臣愚以爲非無善策也要在當事者平時勿畏艱難　 
 
 

Page 19

 
 
爲地方多謀生計臨時放開手叚須知民食難緩須臾臣昔爲監司時常親歷災區故於流民慘狀目睹甚於耳聞伏念朝廷饑溺爲懷時厪一夫不獲之慮用敢就目前情形略陳愚悃應請飭下該督撫臣隨時酌量擇要施行是否有當伏乞皇上聖鑒訓示謹奏宣統二年四月初一日奉硃批會議政務處知道片二件倂發欽此 
本埠新聞 
[推測好里彗星之報告]  
　　昨據天文學家葉友琴君報告云四月初十丑正測見好里彗尾光薄如紗恒星隱見由婁宿東南向上經壁宿第一星穿過危宿中星直抵天桴大星而止長九十餘度闊二度有奇至丑正二刻彗尾被雲所掩故不克見（地面雲氣受彗之感動以致層雲密布星日光韜）測得十一日隂雲滿布大空已正彗星適與太陽同度而地球從彗尾旁經過十二日後彗星夕見於西方彗尾向上東南指 
[安徽路礦公會更舉職員]  
　　昨日旅滬安徽路礦公會在虹口扆虹園開全體特别大會集議更舉職員等事到者約五十人由廬州府人黄峙靑君演說擬在上海蕪湖兩處各設一儲蓄銀行承任路事之人各存巨資以資提倡礦事開辦亦應如是次由汪瘦岑劉公畏葉玉　相繼演說次提議調停皖路總協理之衝突次議南北線涇銅礦股等諸問題研究許久歸下次職員會議决次由汪瘦禪張無塵代表正副會長汪頡荀竇介人辭職旋請選舉正副會長時到會者已逐漸散去祗留二十餘人當卽舉定黄峙靑爲正會長夏輔咸爲副會長汪允中王毓仁爲書記謝筠亭余魯卿爲會計汪瘦禪汪裕卿舒省三徐濟蒼爲招待張無塵夏玉峯爲庶務遂搖鈴散會 
[定期追悼英皇]  
　　流上中西官紳商各界定於本月十二日（卽星期五）十二時偕同滬北商團及英國軍艦隊齊隻英領事署整隊至三馬路紅禮拜堂追悼英前皇愛德華第七並擬在黄浦灘升砲八十八响以誌哀悼 
[電車碾斃小孩]  
　　英美電車公司六十號電車上一百七十三號司機人陳德坡前日因司機不愼在虹口吳淞路馬禮遜路轉角將粤婦梁郭氏之四歲小孩梁炳發撞倒碾斃當由巡街捕將陳拘入捕房昨解公堂請究屍母梁郭氏投稱婦人年四十歲祗此一子今被碾斃務求盡法嚴懲見証陸恩慶投稱小的在該處豆腐店内爲夥前日午後二時在馬禮遜路水菓店内閒談目見六十號電車駛過忽聞入聲喧譁立卽往詢見軌道旁有一小孩撞倒神色已變旋有人將孩送入醫院餘不知情訊之陳與賣票人李金榮供稱前日午後在吳淞路由北往南有一小兒在軌道内行走因一時停機不及以致肇禍孫襄讞商之英繙譯官郭君判陳等押候上海縣驗明再行訊核 
[漕河涇又出命案]  
　　漕河涇鄉婦朱沈氏昨日投縣喊控丈夫阿炳在家耕種度日氏於月初歸寗詎四月初四日阿炳忽然亡故夫叔阿毛等竟不關照私自買棺於初五日將夫殯殮迨氏聞信於前日還家檢出血衣一襲鄰居人等咸謂被阿毛弟兄兩人毆斃爲此情急喊求伸寃田大令諭飭補詞候訊 
[公廨研訊拐案詳紀]  
　　汕頭巡警拿獲大帮拐匪押解來滬由公共公廨分别收押並諭失孩家屬於昨日到廨認明再行核辦在案昨由控目李星福包探鍾星南將一干人証解案請示當有甬婦戴徐氏投稱婦人家住虹口漢碧禮路一千零零五號門牌所有改名之小孩狄人忠係婦人親生之第三子於本年三月初二日由同鄉人爲中得洋二十元價賣於人爲子詎被帶往外埠販賣業已認明無悞求恩給領又據甬婦趙徐氏投供家住新閘地方小孩陳小五子實名趙富生係婦人之子且七房惟此一孩於前年九月望日被拐現已認明請爲給領又據江北人張鳴貴投稱小孩張小和尚是小的之兒子在西門外王家圈地方學習銅匠於本年淸明日被拐刻已認明又有潮州人陳月蘭鄭山茶蕭竹溪三人投案先據蕭供在滬開設烟膏店小孩徐桂生係出洋十二元買爲孫兒托帶回籍誤被拘回陳供小孩朱亞三係由胞妹出洋十四元買爲兒子託人帶往家内亦被誤拘鄭供小孩鄭金生係小的親生之第三子亦在汕頭被拘到案求恩給領奉諭均站堂下候示卽命提各拐匪到案訊據陳玉田供稱潮州人年四十四歲向在漢口謀生價買七歲一孩爲子帶回家内被拘到案吳嘉惠供年三十九歲在漢陽經商因母老多病故價買一孩爲兒挈回廣東原籍致被拘案李阿榮供嘉應州人年三十六歲因無子息價買一孩爲嗣杜木二卽杜木木供廣東人年二十九歲在滬價買六歲一孩帶回家内爲子賈三供年三十七歲湖南人主人江忠生在塘山開設土行所帶男女三孩係主人曯令帶回廣東家内拐婦雷何氏供年五十九歲廣東人所帶五歲女孩係買爲兒媳羅郭氏供廣東人年五十三歲十八歲守寡到今因年老無子價買七歲一孩接續羅氏香烟並非串拐寳讞員商之英副領事布君以小孩陳小五子確係趙徐氏親生且有疾病着氏先行具給領回至戴徐氏之子旣經價賣未便給領蕭陳鄭三人均係價買爲子情尚可原着交差看管候示尚有無人認領之小孩丫頭安仔來興來吉尊賢岳寳曾來喜周子英紀鎭子何和尚及無名小孩八口又男女拐匪七人一倂申解道署請爲核奪 
[縱火圖賠之結果]  
　　湖北路王天生堂藥店失愼後由公共公廨訊供會勘均誌前報昨由捕房將該店夥黄坤和陸紀成張洪興一倂解廨復訊捕房倩侃克律師到堂聲明該店縱火圖賠各節黄等亦延爱理司律師上堂辯護中西官以業已勘明實係縱火判黄陸張三人各押西牢二年仍飭補提經理人丁某到案訊究 
[租界自造宰猪所之地址]  
　　閘北創投宰猪公所牽動租界肉業一律罷市經英美工部局議定暫准自宰自賣仍行開市歷詳前報茲悉工部局以租界人烟稱密每日所需猪隻爲數甚多各肉匍自宰自賣終非長久之計現已擇定在海寗路西天保里附近購置空地一區以便趕造宰猪所免再多所紏葛 
[縣令履勘河工]  
　　本縣田大令定於今日下鄉踏勘蒲肇河工並聞法華港新涇港一帶河道議俟秋後農隙再行開挑 
[地保藐視局員]  
　　浦東高家行廿二保廿八圖地保高俊卿屢經本邑房捐局員傳喚具領正二兩月份捐票抗不到局昨日始行傳到向 
 
 

Page 20

 
 
之詰問尤敢恃醉滋閙出言挺撞該局員大爲震怒立卽片送至總工程局拘留候訊 
[再誌開演馬戲之紏葛]  
　　公廨寳讞員昨日午後會同領袖比總領事薛福德君會訊俄商柏羅司機控華人王開乾違背合同一案先據原告代表威金生律師聲稱王與原告訂立合同開演馬戲被欠包銀一萬餘元請追王延徐思義律師到堂辯護判王交原保候下禮拜一午後復訊再核 
[城内]  
[私收學租]  
　　本縣學師杜廣文前日函致縣令略謂據二十一保十三圖地保丁少香禀稱奉諭收取學租豈知已被羅友梅卽盧顯廷私刻圖章收單收去洋二百元請爲提究等語田大令准卽飭差下鄉於昨日將羅提案看管候訊 
[毆打巡士]  
　　西門内徐姓家日前失去銀表徐姓婦人日夜喊罵隣居陶洪森袁寳昆喝阻不聽互相吵閙該處崗巡聞之前往勸阻陶袁二人竟不問情由將崗巡痛毆該巡士急鳴警笛號召多人陶亦紏集數十人將巡士圍打撕破制服三套及號帽　笛等物後由西區通班巡警到場始將陶袁二人拘獲解送一路巡局經德正巡官訊知陶袁二人因飲酒過醉以致胡閙判各賠還制服洋四元另罰洋四元充公 
[醫生招牌]  
　　陸祥順嫁粧店主之二歲甥男前日病斃該孫之父喬老二謂因醫生兪某誤投藥石所致將兪之招牌除去兪卽挽請醫學會董李平書函請縣署飭將招牌送還田大令准卽傳喬到案諭令送去 
[道批三則]  
　　林俊　禀批旣已投廨候質仰會審官寳令迅遵前批訊明秉公辦理仍具報毋遲顧桂華禀批此案節經飭廨勒繳餘欠該氏迄未遵辦輙復串出魏步春等以勘丈遠年塡泥工程爲請實屬有意狡延仰會審官寳令查明前批嚴切飭遵勿再任延切切魏步春等另禀黏發汪寳山禀批仰會審官寳令速遵前批移提訊追毋延 
[一路巡局批詞]  
　　商人周蓮生禀批據禀黄子雲賴借累中向論　挺懇予究追等情候飭傳案訊明察核辦理著卽遵照此批據存民人陳樹田禀批爾媳鄒氏不願爲娼 
求恩超豁經本分局判送普育堂留養在案據禀各情應著爾子卽日來局認明再行給領寡婦沈　氏禀批爾子承先忤逆不孝現經責押在案據禀各情着該氏卽日投局具結呈核再行送縣禁押可也仰卽遵照 
[南市]  
[移提贓賊]  
　　寗波人虞壽祥前在十六舖某押店求質銀表被總工程局探夥查見拘解局中在虞身畔搜出洋十三元及質票等物遂由該探吊到銀表又呢袍等衣服三件經湯裁判提訊供　胞兄現在北市禮查西客店爲侍者此項衣物俱在胞兄處取來迨飭探帶往查問據云並無失物解回後判令戒責五十下押候查明訊究在案昨由法捕房派探至局禀稱該賊在圖南路六十六號門牌某西人家竊取呢袍等贓請爲移提歸案訊究當經揚裁判復訊一過惟卽飭探將人贓一倂送至法捕房候辦 
[客棧窩賊]  
　　太平碼頭南康棧茶房主福生扭　　竊施姓棧客皮褂等衣服五件之汪屺德一名連贓解送工程局訊知該贓窩留在新春福棧内當卽飭探至該棧搜　當票吊出銀表眼鏡運棧主馬炳榮及同住之王理臣與王之行李一倂解局經湯裁判訊供認竊不諱判戒責二百下押一月馬罰洋十元充公王理臣從寛交保行李給還起　之贓給該茶房具領 
[船戸盜賣]  
　　同和水菓行執事朱建生昨將船戸沈二毛頭扭至工程局控稱上月念二月雇令裝運甘蔗至楓涇詎被中途盜賣得洋八十餘元求請究追訊之沈供該貨係船主桑阿泉所賣與小的無干判交保限二十日交　到案訊追又鹹貨業衡吉純記等行執事宓雲卿吳臣笏同扭船戸李春林至工程局控在吳淞裝運黄花魚來滬中途盜賣九百餘斤值洋五十餘元經湯裁判提訊不認判扣去水脚洋六元外著李賠洋念四元交管帮保出限七天繳案 
閘北 
[情節離奇]  
　　拐匪陳得芳奸拐江北人王仁南之妻張氏昨在閘北被王撞見喚同崗巡拘入四路一區研訊王供去年因案被禁時髮妻張氏被陳拐逃日前在美界尋見忽有陳之同黨著名帮匪余德堂將小的軋至某茶肆勒寫身價二十元之賣契一紙逼令簽押質之氏供由丈夫將婦人價賣於陳並非私逃訊之陳供與張氏略同判原被一倂收押候補提人証再訊 
[限期贖還]  
　　住居夏家弄北首之孀婦張曹氏昨至四路一區控稱前被徐家宅之徐金生借去田單一紙向人抵押屢次索討延不贖還當奉黄正巡官傳徐質訊判徐交保限五月二十日將原單贖還 
[巡警總局批詞]  
　　民人劉學高禀批查該民於上年十月禀控岳父勾串夏魁林誘拐爾妻播氏等情當以詞涉游移並無確証批斥不准在案何以相隔數月忽又以前情投局混瀆殊屬逞刁健訟所請提究仍不准行寡婦周曹氏禀批振禀譚德　等騙産抛棺等情是否屬實候飭科提訊復奪 
英租界 
[革控就獲]  
　　已革水巡捕房包探陸阿九因冋浦東鄉民楊阿貴誣　嚇詐經滬道蔡觀察札飭公共公廨移提未獲茲陸由漢口回滬由捕拿獲昨解公堂請究實讞員商之英領以案關憲飭判陸還押捕房候禀明道憲於下禮拜一再行訊核 
[縱女淫蕩]  
　　王金生控西　華根軒持刀行兇一案昨經公堂復訊華偕乳傭許姜氏到案氏供王與華妻金氏犯姦金氏之母長脚阿鳳亦已知情訊之王供仍推賴中西官以王不應誘姦人妻判押兩禮拜金氏交華領回管束氏母長脚阿鳳姑寛父保如以後再縱女兒犯姦定卽提辦 
[女工兇惡]  
　　新閘路協順昌絲廠女工宋阿鳳因將打盆女子劉甘囡凌虐被控昨由捕房解廨經中西官訊知劉女頭面確被宋阿鳳用熱水湯傷判阿鳳押女所七天並給原告醫費洋四元以儆 
[辦積竊]  
　　長江積竊王喜文周大龍張季生王金榮與過犯朱阿榮串竊輪船上搭客財物由探拿獲昨　公堂訊明判朱與王文喜各押西牢一年周押兩月王張各押六禮拜期滿一倂逐出租界 
[巡捕收押]  
　　美捕房華捕薛正卿沈裕庭因看守病犯不愼以致脫逃四年押犯姜雲鉅業由捕頭將該捕斥革昨解公堂請究判各押兩月以儆 
美租界 
[印人淫惡]  
　　鴨綠路三十四號粤妓王阿好昨持印人纒頭布一塊投報捕房據稱前晚有一印人來院硬欲留宿竟致用武後由鴇婦出外鳴　該印人始乘間逃去捕頭允候查究 
[因何被毆]  
　　住居被橋弄十三號屋内之張新根昨至捕房報稱前晚歸家時被流氓渾名爛肥皂者揪住兇毆請爲究辦捕頭允候查明核辦 
[走失婢女]  
　　北四川路一千七百三十五號陳姓婢女生珠前日忽然走失昨疑又則仁孫文華二人所拐報由捕房飭探將文孫等拘入詢無實據釋出候查 
[法租界]  
[碾傷巡捕]  
　　八十九號安南捕前日在外洋涇橋站崗被謀得利公司驢馬塌車碾傷足踝馬夫李阿根非但不卽停車反加鞭疾馳逃去後由念一號華捕追至英界四馬路口始得獲住送捕解廨判罰洋念元充公 
[匪徒宜懲]  
　　匪徒張孟林張阿五前日至太古公司奉天輪船上竊取煤斤茶房張阿寗查見喊呌詎被張孟林將大塊煤斤從高抛擲致傷要害後由巡丁等拘獲送廨請辦判孟林枷一月示衆阿五押捕房一月 
[水乳交融]  
　　衞生處西醫查得公和牛奶棚所售之牛乳攙水甚多有礙衞生故將送牛乳人顧復拘捕送請公堂嚴究中西官查得公和前已罰過仍敢違犯實屬可惡判顧押候罰洋五十元始　開　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
[呈請議决淮南北鹽務三案（續）]  
　　二緝私經費宜予核實查此條計分兩層一係請調查實在將新加牌價内之緝費發還歸商俾得稍資補苴一係將商捐各緝私費全行歸商領回由商自行分塲募兵堵緝以期聯絡今督部堂謂由商自募堵緝有關權限尚待準酌而於將新加牌價内之緝費發還歸商一層未置可否但云就欵論欵不見有餘竊以自募堵緝爲權限之所關在本局亦不容堅執前議惟體督部堂優恤商人之意特加聲叙請以調查實在一語爲撥還歸商之前提先將所收牌價緝費實數切實查明果有餘存應照議撥還歸商至謂就欵論欵不見有餘似係揣度之辭難資綜核蓋此費之有餘存與否未可知也且卽使果無餘存則如緝費一項旣於前曾收每引一百二十文乃於後又加每引四百五十文或每引三百文後先重疊一名而兩用之商人冋以堪此 
　　三食鹽炊草宜清界限劄開案語謂民灶雜處劃淸界限當非易事本局以爲炊草灶草本自顯然有别隄外灶蕩之草所以供煎者是爲灶草隄内民蕩之草所以炊爨者是爲炊草灶蕩民蕩之界限卽炊草灶草之界限其餘寛留聽用各節具詳原案 
　　四兩河營兵宜還舊駐劄開案語謂諄囑統領申聲紀律本局以爲鞭長莫及統領果否查察地勢大憲不得而知營兵果否遵守紀律統領不得而知迨至釀成禍端鹽店袒護營兵州縣無從公斷統領關通運署上憲難定是非卽幸而懲一警百人民已受茶毒且以就塲緝私與沿江緝私相較未見今愈於昔近來梟匪愈出愈奇綑載私鹽連檣十數艘結成大隊行抵鹽營駐札地方明與營兵說合於大數私鹽内酌留一二船給與鹽兵俾爲緝報邀功之地此外一概放行梟匪旣越過此重障礙此外無復稽查行駛愈便銷售更易反不如沿江駐兵堵私於出口之時無所謂不扼要而取勢較遠則兜拿較易周密梟匪不敢明目張膽於内地横行無忌也其甚者内地各鹽店或憚於赴塲配鹽反就近向緝私舢板買其私梟留給之鹽買價較賤歸充悹盆而鹽營禀報猶詡爲就塲緝私私販絶迹安知緝獲之數日少放行之數日多卽使統領得人何從一一防範徒令左近小民受不時之蹂躙吞聲飲怨而已本局灼見就塲緝私之無益用敢切實聲叙 
　　五煎丁困苦宜加體恤劄開案語謂已電請議價内酌貼塲商原爲移濟灶戸起見旣蒙督辦鹽政大臣電復允准自不難切實施行惟原電止云酌貼塲商塲商因爲運商所苦灶戸又爲塲商所苦非商能苦人法爲之也貼塲似未必卽能濟灶濟灶之法仍在原案 
譯件 
[日本帝國議會議長副議長議員歲費及旅費支給規則（盛爕圭節譯日本現行法典）]  
　　一帝國議會議長副議長及議員之歲費自每年七月至翌年六月以十二月爲一歲計算 
　　一議長副議長及議員之歲費其前之六個月分帝國議會通常會開會之後三十日以内支給其後之六個月分閉會之後七日以内支給 
　　三議長副議長之歲費自受勅任當月分支給 
　　議長副議長旣受勅任其議員之歲費於勅任前月分止支給 
　　四貴族院勅任議員之歲費自其受勅任當月支給（以二十四年勅令第一百七十九號改正） 
　　五議長副議長及議員退職辭職除名之時支給歲費當月分爲止 
　　六命衆議院解散時其議長副議長及議員之歲費支給至被命解散之當月分止 
　　七命衆議院解散後被選舉之議員及補闕議員之歲費自被選舉之當月分支給 
　　八衆議院議員爲貴族院議員者其他不問如何之時對於歲費同一人不得重複支給 
　　九官吏爲議員者罷官吏時於其當月分起議員而被任官吏者仍於爲議員之當月分止支給 
　　十議長副議長及議員之旅費從别表所定支給之官吏而爲議員者亦同 
　　上京旅費與歲費之前半額歸鄉旅費與歲費之後半額同時支給之　　十一旅費不同在當選區之何地自其居住地計算直路三里程支給之十二距議院三里之地居住者不問何地議員不得支給旅費 
　　十三以汽車旅行一日二百里詰（止也）汽船一日旅行百海里詰法地旅行一日十二里詰之割合（以幾分之幾計算）應於直路行程支給　　但不滿一日之行程端數（餘數也）切捨（除去也） 
　　十四不應召集之議員不問如何之事不得支給旅費 
　　旅費表（明治三十年九月勅令第三百三十五號） 
　　汽車一里　汽船一海里　馬車一哩　日　當 
　　五　錢　　六　　錢　　二十五錢　三　圓（未完） 
小說 
[社會小說淸夜鐘（四十三）]  
　　第十二回　露機關夫妻反目營别墅學士移家 
　　姜曉岑聽了笑道。你這樣的一個人。怎麽也這樣的迷信神鬼。我本來想要勸你一番。把這些迷信的積習。都破除淨盡。方才成個男子。什麽韓道婆不韓道婆。你要這樣的信他。無非是騙你幾個錢的勾當。你去信他做。 
 
 

Page 27

 
 
什麽。龍學士聽了道。你的議論。我都狠佩服。就是不佩服你的不信鬼神。你不過聽着如今新學家的那些議論。所以也說這樣的話兒。世上的鬼神。畢竟是有的。怎麽好竟是說他没有。姜曉岑又笑道。這個鬼神的有没有。話長得狠。且不和你分說。我只問你爲什麽要信服信個韓道婆。龍學士道。他是個走隂司的隂差。人的禍福生死。他都預先知道。由不得我不信。姜曉岑聽了道。旣是人的禍福生死。他都預先知道。你何不把自已的禍福。預先細細的問問他龍學士道。他輕易不肯和人直說。怕漏洩了天機。隂司裡要責罰他。姜曉岑大笑道旣然如此可。有什麽未卜先知的證據没有呢。若儘是這樣的空口說白話只說怕漏洩了天機。這樣脫空的話兒。我也會說的。龍學士道。自然有個證據。我才肯這樣的信服他。以前我在蘇州娶的這個小妾。本來是杭州人。從小兒住在杭州城内。和這個韓道婆住在一條街上。彼此都常常來往。小妾有一個祖母。已經七十多歲。住在樓上。天天自已走下來。身體十分强健。這個韓道。婆有一天赶到他們那裡。和他們說道你們伺候這位老人家。須要留心些兒。我昨天在東嶽衙門已經看見掛出牌來。牌上寫得明明白白的。某某氏大限已到你們。趕緊給他預備後事罷。他們家裡的人聽了韓道婆的說話。大家都驚慌起來。問他什麽時候。什麽病症。那韓道婆回道。什麽時候。是不能和你們說的。東嶽晒究起來。我那裡担當得起。你們要問什麽病症。我也不便明白告。訴你們。總之這位老人家將來不是跌死。便是噎死你們小心些就是了。果然不到一年。小妾的這個祖母。當眞的在樓梯上跌下來。跌中了風死了。你想可詫異不詫異。 
國外新聞 
[西班牙政黨暴動]  
　　初九日倫敦電云西班牙凡倫西亞地方有共和黨率衆暴動刺死警吏一員暴動者亦多受傷 
[居留島國會之衝突]  
　　初九日倫敦電云據卡尼亞消息居留島國會耶教識員不許回教議員入會一節已經各國領事照會政黨領袖謂如里堅執此見必起極大之風潮云 
[英國慈善家壽誕]  
　　紅十字會創辦人拉丁格爾女史九十壽誕之日英皇喬治曾致電祝賀 
[駐韓統監更替先聲]  
　　據東京某報載稱駐韓統監大臣曾　子爵因病辭職不日將由陸軍省大臣寺内子爵兼理其任並將以東方殖民公司總理宇川少將簡爲統監副大臣又有某報謂統監副大臣之簡日本對韓政策復將一新云日日新報亦載有社論謂諸事當於兼倂三韓以前佈置妥帖寺内大將固足爲曾禰子爵之繼尚望另選能員專任其事云 
[摩洛哥亂耗近聞]  
　　初九日倫敦電云摩京菲士路透代理電稱希愛那族民每日出兵攻擊摩王軍隊摩軍受創頗巨其統帥懇求　王卽派大軍前往援助王已准如所請致菲士城乏兵防守各領事頗爲時局憂慮（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
