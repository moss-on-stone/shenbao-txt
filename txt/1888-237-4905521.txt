# 1888 - 237 - 4905521

 

Page 1

 
 
[金陵售書處] [  申報舘主人啓]  
　　本舘新印之東華録及各種書籍業已各省行銷俱蒙欣賞至若金陵仕商如欲價購可向城南東牌樓認明申昌書畫至購閱此佈 
[新選石印五經文準十五日准出書] [  石齋主人啓]  
　　經藝向無巨選自乙酉科淵海出而購者如獲枕中鴻實然文數不過六千餘首罣漏尙多閱者每有不足之數本齋誓發宏願廣延江浙知名士分題補作萬餘首特請上海龍門書院汪逸如先生總其成以時下名手爲時下墨裁體由是而備題由是而全上海不乏石印之家而經藝之　穎美備無踰於斯計文一萬五千篇分裝甘本碼洋八元一准十五發兌上海南北申昌及垃圾碼頭本局帳房各書坊外省如金陵廣東福建湖南湖北京都山東江西等省皆設分局從近購辦可也此佈 
[雍正○○○硃批論旨售書處告曰] [  石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[石印五鳳樓試帖發兌] [  石齋主人啓]  
　　五鳳樓試帖精遠名家藏稿暨鄉會應制之作分編上下平韻得萬餘首凡典制令詠古賦物有題皆雋無體不工或冠冕堂皇或風華掩映或巧思綺合或好語珠穿出處則梳橁詳明事類則編排勻稱其中　澀織挑之作不宜場屋者概從擯棄洵推試帖之金科玉律也准于二十五日出書每部四本價洋二元在南北申昌文瑞發售此啓 
[趨利反足以致害論]  
　　有西瀛釣客問於東山樵子曰利之所在人爭趨之此人情乎曰人情也則又問曰趨之者爲利乎爲害乎曰爲利乃趨之豈有爲害而趨之者哉釣客軒渠而起曰吾觀中國人之趨利則不以爲利也爲　也樵子曰中國之人猶是情耳彼趨利而反以得害則特以不知爲害而趨之以就利既而利不可得害反隨之見之者以爲中國人樂於趨害是豈人情也乎釣客曰利害之途顧然兩歧明明利也而以爲害明明害也而以爲利此則所謂拂人之性者也若利之中有害害之中有利則稍有識見者亦能知之所異者明知之而故犯之且不獨一人犯之衆人莫不犯之不但　愚之人犯之雖極聰明極幹練之人亦皆犯之此則吾所不解故以爲中國人趨害而避利殊可怪也樵子曰是有證乎曰有哉讀書者采芹香歌鹿鳴蜚聲翰苑出膺民社可以顯親揚名留遺子孫此其利可謂大矣而中國之人貪此利者往往一家之中或二子或三子或八九子皆使之執一經在學堂中咿唔呫嗶競習帖括之業以求蜚黃騰達而卒之質地有有高低賦秉有厚薄不能讀者而強之以讀則必至於苗而不秀秀而不實及其狀也一無所能轉致成書癡不能辨菽麥至是而欲令其改業則難矣此趨害之一端也烟蓑雨笠終歲勤動豐年多添十斛麥便以爲樂不可支有別出心裁者舍其舊而新是謀原田每每悉不種秔而種　粟之利厚一畝可得五畝之收於是見之者莫不羡之效之前者山西一省幾於遍地皆然一遇災　境內無藏粟鶯粟之漿不足果腹而餓　載途無可挽救矣此又趨害之一端也至於商人重利必將孳孳然以利爲的矣乃此見爲利彼亦見爲利一利而兩人爭之利已分而爲兩矣更增而至於三四人則又分矣甚者增而至於數十數百卽使其利果有可操之券而合則見多分亦見少而況所爲利者猶是無可把握者乎卽如前數年開礦集股光不過一二家繼而日增月盛竟至有數十家爲此者皆係殷實富厚之家明達諳練之人窮思極想算無遺策莫不欣欣然以爲利源在是矣孰意不數月間東倒一處西倒一處正如江潮之水一湧而來者亦一湧而去口舌訟累至今尙有末了者此豈當局之人所及料者哉自是之後市面爲之牽動至於不敢再有所爲至近日而乃有石印書籍之業又復羣焉趨之今日開一家明日開一家所印之書則無非爲夾帶計者居多故其生意全恃考試今年正科士子雲集業此者以爲購者必多於是此也　　而往彼也負笈而從聞近日以來凡省會之中書賈如林其價反較上海出處爲戝甚而竟有肩包歷各處考寓以求售者大都今年書價必不能昂而業此者之虧本當有較前科而尤甚者矣藜床舊主所陳變通章程雖未必皆可見諸施行然其意料所及則已足徵其識之遠矣吾故曰中國之趨利不啻其趨害也西山樵子聞言俛首以思昂首以顧憮然爲間曰客之爲此言也其所禆於中國人者豈淺鮮哉中國古昔盛時士農工商四民各有恒業所謂士之子恒爲士農之子恒爲農然果有奇材異能崛起於草莽則亦未嘗不足以自顯而士食舊德農服先疇各安其業所以各保其身家也降至今人多輕充其本業而惟利是趨當其趨之之時固見爲利不見爲害也而不知與人牟利是奪人之利以爲利奪之者不止一人卽利不能遍給也利無所獲而害隨之矣就客之所言思之中國之所謂四民者士與農商無不以利爲趨而遭其害獨工則尙無變易規矩繩墨猶仍其舊惟近來多出幾種如洋　船廠機器槍　等類故中國之工不至於失利而得害但恐見異思遷將來專事西法而頓忘舊規則其究竟不敢預必若就此時而論則有顯然者矣而就中士與商被害尤甚第士之害潛中於不覺商之害明示於目前正不解其羣焉趨之之時亦曾計及於日後之利害否也皇矣之詩曰無然畔楥無然歆羡雄雉之詩曰不忮不求何用不臧古人先我言之矣其如聽者之藐藐何哉 
[埤南亂耗] ○台灣有埤南廳者南與恆春鳳山北與宜蘭各縣相毗連番民雜處地方亦極遼闊近因清賦事完照各縣例亦於該處設局驗單收費日前該頑民胆敢聚連生番將委員雷高二人　之於樹抽腸破腹而斃該處向有鎮海後軍三營駐防聞信旋來彈壓土番復敢恃衆相抗該營統領張月樓軍門時因寡不敵衆被其困住且將水道截斷南北所通之電線割去使之不通消息一面又分人圍攻花蓮港港爲埤南財物薈萃之所事由管帶鎮　前營譚君見勢不佳備文立卽派勇坐船由海道星夜赶至台北稟聞各大憲省帥當卽飛飭台南萬道生陶茂森兩鎮軍帶領四營就近　往剿辦此本月初旬事也至剿辦以後情形不知何如一俟探明再録 
[台北風災] ○台北入夏以來天氣苦旱嗣經地方官　求雨澤於本月初旬迭沛甘霖無不謂天公之作美矣　 
 
 

Page 2

 
 
　　至初八晚七點鐘時雨聲浙瀝忽起大風聲震山谷雖閉坐斗室中輙有蹙不能安之狀如是者兩夜一書直至初十早始止事後聞知各鄉鎮大小房屋被吹倒者共有數百家卽以府城內外耳目所及其同時爲風吹倒者已不可騰計如憮轅內之上房撫轅藩轅頭門外之照壁　欄府衙門前之吹鼓亭府後街之廣澤尊王廟北門前之樓屋天后宮前之草房東門外則昌字右營一座其營官胡君時正臥病幾爲中軍帳壓倒出洋數元始由鄉人爲之負出其餘在艋舺大稻埕一帶居民鋪戶之被難者更難悉數說者謂台北歷年來未有之奇災也 
[豸節過禾] ○十九日年後四點鐘時署理浙江按察使正任溫處道苑觀察坐船從嘉興北麗橋河經過禾郡各員皆乘舟迎送如禮 
[五馬增輝] ○二十日係嘉興府宗太守五旬壽誕僚屬送禮一概不受往賀者亦一概不見惟請楊總辦張協戎秦三府殷筵欵待所傳鴻福堂京班於午刻在內開演簧清笙煖酒霈肴蒸直到二鼓後清曲始停佳賓亦散 
[茂苑秋聲] ○惡鴇　王虐妓三寶致死一案已登前報嗣經阿王遍處託人花去數百金又有某總書爲之關說得以幸從寬典不至論抵前日馬大令升堂發落命其荷校以示薄懲該鴇帶枷後奉諭發倉橋　犯事地方示衆鴇復出貲託差保僱一小舟而往按倉橋離吳縣署不及二里而阿王以人命重案之犯輕至荷枷尙不欲徒步而行竟以一葉扁舟中流容與是真　不畏法財可通神矣何高坐堂皇者竟若不聞不見耶○閶門下塘一帶爲妓館淵藪近忽　傳上憲擬一律封禁衆口一辭其鋪則莫須有之傳聞也現悉　縣令訪拿三妓行將懲辦致有此謠三妓者一係無　船妓沈金蘭一係土妓余秀貞一係陳姓土妓也聞該妓等奉訪之先已有人報信乘間逸去并未弋獲其餘各妓館依舊車馬盈門彈唱聲與　戰聲終宵不絕云 
[浙省録遺] ○瞿大宗師舉行録遣事宜現已牌示計二十日考試寍波嘉興二十一日補歲考二十二日紹興湖州二十三日官蔭教二十四日杭州台州二十五日正途貢監二十六日金華嚴州溫州衢州處州二十七日續遺二十八日俊秀二十九日又續遺初一大收續補歲考 
[浙臬履新] ○新任浙江泉　廖榖士廉訪到杭已經探録茲廉訪於十八日未刻在泉司衙門接印任事其行轅則假橫河橋河下周觀察住宅暫作辦公之所署任苑觀察交卸後卽於十九日仍由下馬頭起程回溫處道本任 
[龍災續聞] ○初十夜三更時瑞昌縣南鄉紅花園地方白龍潭內起龍忽如高山湧起水頭五六丈沖塌村庄田園多處淹斃男婦老幼數百人已列前報兹聞龍潭之麓環山一帶受災甚重惟譚姓一庄約百數十煙戶全行沖坍片瓦無存惟剩三家人宅無恙其餘老幼人口俱隨波逐流而逝以外下隰高原單村獨戶山洪沖沒者不可以數計淹斃各屍身氽至某處橋邊約數百具經地方官紳每具給錢一千文倩人收埋連日已掩埋數十具近因天氣炎蒸臭掘逼人觸其氣者立病收屍者無從措手仍纍纍然澎脹河邊往來行人均繞道十餘里外方可行走蓋避屍氣也該縣鄭大令據鋪通稟各大憲十八日九江府曹太守已札委德化縣金明府前往勘災矣 
[琉璃水發] ○琉璃河向產紅煤津人冬令之烯博山爐者均拿舟購取蓋該處價廉而物美也有舟子逍遙乎河上者稱月之初八日有雲如墨一似催詩俄而驟雨飛來如高屋之建瓴如銀河之倒瀉雨勢之暴爲歷來見所未見加以箕伯揚威豐隆震奮山洪與河水一時暴漲潮頭之高幾與簷齊附近數十村庄瞬息盡成　國居人如迅雷不及掩耳驟惟災害男婦牲畜死者不止以千百計至田園盧墓則悉數在水中央矣嗣後情形未經細悉或者其進銳者其退速溝　雖盈涸可立待耳俟得細情再佈 
[瑤窪命案] ○律載非親故不准捉奸杜漸防微思深濾遠乃有倒行逆施妬奸殺奸而形諸案牘者彼鑽穴踰墻之輩當引爲　鑑也天津瑤窪鄰細柳營有王氏婦本小家碧玉其夫惲亦名列軍籍營規於二鼓閉關點名歸伍而津郡紅練車於冬三月更分　夜巡荷戈待旦氏遂小姑居處感慨無卽其所居屋小於舟同居共有五家限於地勢難嚴內外之分男女之別惲又不避瓜李嫌間或於斗室中命儔嘯侶婦遂不能貞十六日晨偕女喜姐被殺於血泊中女年只數齡意係池魚之及兇手逃逸殺人重案莫敢妄擬主名也惟是日凌晨惲之同營李德春曾作入幕賓地保遂據情報案縣署　員任石泉直刺帶同刑穩　驗大小兩屍傷痕藉當於屍廠傳四　訊問並無確供飭提李德春業已在逃是情愈可疑簽差飭緝務獲究抵 
[津沽氣候] ○十五日後津沽天氣轉炎葛衫蒲扇高臥北窗仍然汗下如雨時疫有增無减惟有新秋一味凉何以今秋景况不同一至於此 
[匪徒滋事餘聞] ○蕪湖江干匪徒在北京輪船滋事情形疉紀前報十七夜到有英兵艦一艘南洋大臣又調開濟兵輸於十八晚七點鐘時　到保衛商民二十日清　六點鐘時又駛到飛霆兵艦一艘均泊於　船之前兩船管帶官徐吳二君均乘　往拜關道憲雙觀察晤商一切現在江中共有華兵艦兩艘英兵艦一艘雙觀察復商令蕪湖營陳月憔遊戎調派舢板炮艇二艘灣泊新關公　左右當是案滋鬧之始雙觀察與英領事班君電報至江寍曾沅帥卽覆電飛飭皖南鎮調派親兵隊伍來蕪駐紮史念修鎮軍接電後卽委戈什哈一員帶同馬隊兵丁十餘人呈夜來蕪探察情形一面委統領親兵營　官牛書琴協戎來蕪與道憲會商牛協戎於二十日清晨抵蕪當卽拜會雙觀察面商一切俟商定卽調派大隊抵蕪聞觀察已諭飭地方官傳諭河南岸大關以上火帝廟隙地上河北岸新關以下招商碼頭居民所搭草屋一律拆讓以便調兵至蕪安紮營盤邇日地方文武官員及保甲局日夜帶同兵差梭巡街市各持器械彼往此來十九日太古行北京輪船上水是日該船遲至二更後始到裝卸貨客卽起　上駛當該輸未抵　以前街上人民紛紛傳說該輪須於次日方到因上海有信至蕪請地方官將兹事匪棍於二十日斬首及是夜該輪過後始信前言之不實聞官場中人言匪棍有數人須部梟首之罪然須通詳後始請　王命又云南洋大臣已有文書飭將匪徒解往金陵問罪聞若輩在江面闔刼滋事均是會匪與青皮狼狽爲奸而划子亦與若輩表裏相依是以日前洋務局祺子麟太守會同錢孟超明府編列划子名號發給小旗上盖印花飭令分三起每日每起划船四十隻輸到接客不准訛詐搶奪故日來輪船一到卽有洋務保甲兩局親兵上船彈壓照料不准划船四圍陡上攬裝客　只准在一面裝卸並招呼客家無旗號划子莫令裝物云所獲匪徒聞共有十七名在縣監禁日前有文武官員帶同兵役在某處捉拿匪黨某甲甲固向來著名見捕者至立卽逃遁兵差跟蹤追赶數里至六度　後赭山腳下山徑崎嶇甲忽不見四處偵察毫無影響又聞上海英總領事官日內將蒞蕪議辦此事云 
[宜昌近事] ○日來邪教盛行宜城有某婆婆平素吃齋前日忽逝於是齋公齋婆男女老少羣至其家某婆上下無人又無子息惟有一螟蛉孫年尙幼稚隨衆齋公所圍將某婆平日所積錢收來供用當將某婆之屍盤坐庭中三日雖在伏中屍能不壞齋中圍之念經鐃鈸鐘磬一時並奏無人議其短長且多從而欣羡之有牧民之責者何竟充耳不聞耶○歸州某廩生與其弟其秀才在家無惡不作地方爲之側目前有逃婦之案實某爲之主持當訊案時伊弟兄恃有青袊咆哮公堂辱置不堪官不能制某又越控府道並不到案府道大怒飭東湖縣速行拿辦已將某拿獲並令交出伊弟詳革功名盡法辦理民間深恐官長將伊放出便如縱虎歸山矣○前報北鄉誣盜一事係用油熬斃父子並將家小買去又將房屋焚燬以減跡此人平日獨霸一方莫敢誰何卽衙門差役亦不敢往拿日前有事來城差役向之詭言縣官請伊進署面諭爲辦公　 
 
 

Page 3

 
 
首董且面付札諭其人方親到縣中一進縣署始行就縛現雖監押官以有命案數起碍於辦理尚未出詳且受害油熬而死之次子被伊哄惑已先在家中教起異日若官問爾父兄之死只說爾父自不小心燒死兄則自行病死若照此供他日分與爾田數畝並養爾妻小不如此供必要用油熬爾之頭是以此人到案不肯招供官拘某次子來訊竟照伊所教口供某次子轉　實數百板兩手亦被熬吊沿門乞食後被差役暗地追問某次子始吐真情並哭云若不照伊所教口供恐日後不能好死也嗚呼光天化日下豈能容此不法之徒魚肉良懦耶但不知問官如何辦理耳○南門外打死皮姓命案雖已拿到正凶雷某臨訊時自招五傷次日忽翻供云非伊一人所打尚有秦姓之人卽拿　秦姓到案業已供招幫打然外間傳言秦實被拖累本是雷一人所打打時秦已先走開後見死者不來轉身探問方知斃命今被雷誣扳自悔不該同行耳此事原委先有馮甲與皮最相好馮邀皮同耍適在城門遇秦雷二人同往妓院打茶圍皮因酒過度與雷角口雷欺其是剃頭匠遂相爭鬧秦見勢不好與馮先走後方知被雷所打馮將皮背負至小南門口始氣絕現秦馮二人俱牽連在押矣 
[電信譯登] ○日報述香港電信新聞據稱呂宋島在麥呢辣府東南隅相距約華路六百里許之　翁山突然噴火居人百名牲畜倍數均被火灰埋沒噴火之甚可知查此山疊此噴火自呂宋千七百六十六年起迄今已六次矣又報香港疫病刻已减少上月十五起至本月七日止因吐瀉而死亡者十八人轉接福州領事電報云該處疫病近日較甚二旬之間感此病而死亡者竟有六七十人似此天災流行養生者所宜加意珍懾也 
[設宴娛實] ○本埠海關道　觀察及樓海防劉司馬上海縣裴邑尊英會審員　太守於昨午後二點鐘時公請新　簡山東藩司王魯　方伯至滬北匯業公所宴飲冠盖如雲殊形熱鬧 
[辨誣譯略] ○日前有人在外謠言浦東華棧公司泊船之處水不甚深諸多不便云云茲有該公司經理西人致書於西字報言該公司面前泊船水路有二千五百尺之長且該處之水較別處為深凡船隻吃水廿一尺深者不諭水落水漲均可前來停泊矣 
[繙譯代訊] ○英正領事許士君告假赴日本遊歴藉避秋陽酷烈由副領事賈禮士君代理正領事之職會列前報茲悉繙譯官富君代理副領事昨已至公堂同審案件矣 
[府憲提人] ○陸厚卿致斃章士增一案由縣訊實解府勘轉等情已列前報昨日由府行文上海縣有陸母徐氏遺弟作抱投府具稟稱前奉蒯縣憲斷給貨欵洋二百五十元由氏將房屋壽材變賣得洋當交與喬位堂轉交柴樛過付章姓俾作過割今氏子旣已照辦叩求將前洋飭提　給等情據此卽飭將柴樛解府訊明核辦 
[縣案錄] ○前日午後裴邑尊公出道經新北門內舊教場地方忽見乞丐　　　王春林向鋪戶強索隨飭值日差將蔡王兩丐帶回於晚堂訊究蔡稱周浦人因無家屬更無枑產是以出外行乞王稱六里橋人因失業無　兼患爛腳於正月間來滬乞食邑尊謂或推車子或做小工均可謀食何致沿街強乞總因食吃懶做以致流為乞丐着各荷枷游行示眾後知悔改保開釋○泗涇人朱鼎照取妓女王少卿一案迭紀前報朱欠繳洋一百元經裴邑尊着令赶卽措繳詎朱延不繳洋昨日早堂復經邑尊訊逼來稱此案由捕役夥王鳳山經手所有着繳之洋小的當措二十一發與王手囑伊代繳案下旋由小的到松江籌措洋六十九元來滬正欲繳案王又向小的說爾將洋交我共成八十九元尚少十一元當代爾湊齊繳案可也小的信以為實立即交付豈知王竟匿不繳案叩求明鑒邑尊朱明日開呈節略候飭捕將王交案訊辦○蔡朱氏偕子雲泉將聘　朱氏拉進城內經裴邑尊將朱氏發堂留養着蔡涓吉迎娶等情已登前報昨日早堂復經邑尊集訊蔡朱氏稱刻已擇定吉期叩求恩准　娶女母朱徐氏稱前由媒議定財禮洋一百元除收過洋八十元尚少二十元即喚飭繳給領俾備喜事應需之物且須彩與來　以全體面務求恩鑒邑尊養令蔡朱氏赶卽措洋二十元繳候飭令俾可　娶兩造遵　而退○哥老會匪田雲順經裴邑尊訊令裝入木籠並以鐵護膝禁錮會列前報昨日早堂邑尊飭將田提案訊究田　再求恩并稱嗣後决不敢生事邑尊將鐵護膝開去仍入木籠如再胡鬧定從嚴辦 
[英界公堂瑣案] ○包探王阿二稱　因白大橋　停泊小火輪船甚多烟霧迷漫該處有病人受累不淺由醫生函致麥捕頭稟奉派差張福協同小的等知照各船移泊遠處均已遵照惟有據稱安徽省來滬修理之小火船堅不肯移將舵工二人拘至捕房理合送案今二人情願移泊蔡太守謂旣願移泊毋庸深究卽將舵工二人釋回○包探王阿二稱公和祥碼頭小工侯谷香張桂寶行竊舊鐵拘　人賊又有小工徐長發伊步雲因竊鐵被公和祥出店江乾初拘拿卽釋徐伊二人反將江毆打為此倂拘送案裕昌洋行西人稱舊鐵是我寄存該棧江乾初供見徐竊鐵拘拿交與更夫徐將鐵擲去以無賊據釋手後與徐路遇將我毆打并有伊步雲幫助　　又揚言欲刺死我侯谷香張桂寶同供運鐵船上遺存零碎舊鐵掃艙取得徐長發供為小工並未竊鐵被江妄指故與理論不敢逞兇伊步雲供無幫同行兇之事蔡太守商之富　副領判侯張各押三天徐伊各枷號一天以示薄懲賊交失主領去○包探秦少卿稱　人黃安福乘江　輪船來滬起岸時被同搭船之吳張氏搬去皮箱一雙向索不還為此同黃再去該氏亦不肯認旋知皮箱固在該氏處吊到倂拘該氏送　黃安福供與同并稱箱內衣服確不值錢該氏供亦搭該船搬己箱誤搬黃之皮箱蔡太守謂該氏旣　誤搬緣何疉次向索不還致被查明吊案　發官媒管押十四天以儆皮箱交黃領去○韓阿二王阿全稱在西牢監園中種菜突被馬房之馬二匹闖入踏壞蔬菜不少為此報捕將馬牽留并將馬夫陳毛士張阿狗拘案陳毛士張阿狗同供馬去踏壞菜園情願認賠求請給還馬匹蔡太守隨准先行給還馬匹再行估明應賠若干以便　債○趙元順稱失竊衣服　竊犯羅再亭并寄賊之李錦山起賊尚未齊全缺少之件已在失單上寫明再請究追　　芳稱亦失竊衣服求追羅再亭認竊已交出李供不知竊賊誤寄已交交還蔡太守飭捕房將竊犯羅再亭帶回查明有無另行匿賊之事再行　籍李旣稱不知誤寄從寬交保起案之件先交失主領去○經管自來水之王大春陳阿二稱見王周氏陳阿大竊水交捕送案該氏稱以後不敢陳阿大稱偶然取水無力受罰蔡太守隨判該氏罰洋半元陳阿大姑念窮苦免其罰錢卽將水桶充公 
[法捕房瑣事] ○有名阿木及湖羊寶寶不知為何許人前日半一點餘鐘在法界　視街某花烟館門口爭吵或云彼此醉後尋　或云並非吃酒實為吃醋起見兩下爭扭為巡街捕所見拘進捕房管押一宵昨晨經　捕頭研問兩造酒力已醒醋氣亦散默無一語捕頭着一併逐去○工部局垃圾夫某甲在小東門外洒掃街道有布衫一件寄與賣糦飯人被乞丐竊去旋卽知覺追赶該乞丐竟將布衫擲與別人接去人離追到衣服杳然遂將乞丐送入捕房諒當解案也○法界後新街七號門牌某花烟館中某烟妓於前日因病身死據云已報明捕房預備衣衾棺木收殮○法包探　前日在江天輪船上緝獲偷洋傘賊人賊並且獲解入捕房失主急　闖　不能等候當將傘領去該竊押候解案 
[募捐啓] ○啓者直隸永定河漫决溜趕　近奉天營口亦遭蛟水淹斃出　人畜　算災狀甚慘待賑至急敝所已分撥銀洋　解濟急均已登諸報中第南河伏汛盛漲賑務吃緊止需接濟兼顧為難摧求海內仁人不分　　踴躍捐施俾得賑一日卽可早救一日之生命上海陳春記可熾願等號均有分莊在營口敝所收到來欵卽當託其傳電匯付立可救人功　　　福報必捷謹代奉直災黎呼　卒垂　憫焉　 
 
 

Page 4

 
 
上海三馬路與昌協賑公所竹坪陳煦元叩募 
[上海四馬路高易壽賑公所撥解直隸永定河並奉天省營口急賑公啓] ○前接施子英大善長來電於永定河漫口兩處災况甚慘會於月之十二日　解公砝平銀一千兩合規元一千零六十五兩交施少欽封翁　解直隸赴賑諸公查收散放○頃閱奉天電局發來告災急電數張令人不忍卒讀敝所謬司收解當此四路電催之際實之肆應之才惟見災不救於心實有未安謹就存欵所有墊足規元一千兩交陳春蘭翁　解營口災區以應急賑為此布聞伏唯公　七月廿四日 
[上海四馬路陳春記第三次經解奉天省水災賑欵啓] ○嘗聞作善降祥如響斯應目今奉省災黎各屬倒懸拯之則生不拯則殆眼前功德何妨一做敬勸滬上富紳鉅商或减席費或省駕車轉易之間受惠無窮若乃舊疾時疫何不立愿助賑救人卽是救己天道罔不默佑千金不為多百文不算少昨承電報總局賑所憫災區較廣待賑孔亟撥助洋二千元又荷文報局賑所撥助洋五百元高易協賑公所撥助規銀一千兩招商局五百元義記洋行銀二百兩又帳房十五元太古洋行二百兩泰和洋行二百兩又帳房十元正在措手無策巨欵迭惠施當其厄同人感荷萬分遵卽電解災區趕緊加放矣同日又承慎泰恒助洋五十元裕豐慶助洋五十元趙榮昌助洋五十元恒興德助洋三十元春成德助洋二十元永茂二十元同茂順二十元會昶德一十元德聚公二十元成生號二十元隆盛號二十元長美洋東末士麥登廿五元乾泰祥十五元德泰號十元廣隆利十元廣陞利十元豐泰公十元慈溪夢花居士求耳聽體健愿洋十元隱名氏薦先室蔣徐氏經　費移助急賑洋六元乾發源五元利亨緞五元功聚成五元天和順五元顏裕良五元同成和二元如豪惠賑者從速交下用登報簡先揚仁風陳春記號經解奉賑所同人徐克敏袁九齡朱寶珊葉成忠陳春　叩上七月廿四日 
[余素多病今夏又患寒疾歴試諸醫有增無减後得金君百川為之診治始漸有起色今且眠食如恒矣爰賦一律以誌幸並以鳴謝] ○我本多愁者那堪惹病魔吟肩山字聳壯志水流過盧扁已云遠膏肓可奈何回春逢妙手一旦起沈疴 
[  山陰述蕺子拜手]  
[江督轅門抄] ○七月十六日雲南通判黃仁淑由京來○十七日通判朱廷凱辭奉司委解餉赴淮分省知縣李聯球清江來○十八日知縣桂正華辭赴溧水查案○十九日灌轅牌示六合興史員缺前以甯廷芬咨補奉准部覆自應飭赴新任○二十日陳玉斌謝委吳淞騐　捐 
[蘇省撫轅抄] ○十九日庚長翰林院檢討李麟辭行赴浙江○二十日候補府方鴻銷解京餉差從九徐曰恭稟知辭奉臬　委赴松屬緝捕差典史劉炳稟知奉飭派甯差委○二十一日候補府譚泰來稟知辭奉委赴大倉公幹准補新陽縣周譚稟辭赴任從九姚定信　委署按司獄事 
[浙省撫轅抄] ○七月十五日候補府時慶萊稟知本日隨同督辦會辦赴海監開工並詣尖山大小田圩及東塘等處勘工稟見叩辭○十六日署平陽縣彭稟銷　局幫審並餘杭湖工差稟見叩辭赴任○十七日候補縣袁來保稟知藩司委　局幫審差○十八日溫處道苑稟交卸裹篆進見稟辭赴任　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋感有懷高昌寒食生用莘溪間農見贈韻錄呈教政] ○雨露意何深丰裁式玉金酒餘常引劍談罷一鳴琴自嘆風流八看山斗臨有時曳杖出靜對暮蟬吟 
[  浦左龍農惠均葉增銘作稿　]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
