# 1881 - 41 - 4902799

 

Page 1

 
 
[論陳防押犯]  
　　孔子有言虎兕出於押　玉毀於櫝中是誰之過與聖人之意固以為在柙而逸在櫝而毀典守者本有難辭之責也今犯而在押則與虎兕之在柙何以異乎若押犯而居然肆無忌憚恣意兇　此果誰之責卽異哉上海縣在押之犯瞿桂賓何其胆大妄為至於此極哉瞿自經管押之後屢屢索詐同押犯人錢物兇橫不法時見於報昨又以在押誘人聚賭以致京控案內發回由道憲發縣收管之某甲乘問得以脫逃此亦殊駭人聽聞矣查瞿桂賓本係一無　遊民其向雖曾為縣役而此時業經犯事被押則必富深加愧悔力改前非卽使其人冥頑不靈而俗語有之　任爾民情如鐵難逃官法如爐以地方官而竟不能禁一犯之兇橫不亦大可恥乎且使押犯之妄為無與於地方官之考成則亦尙可以置之而在押誘賭致京控案內人犯脫逃則收管者恐不得辭其咎是豈猶曰無與於己乎地方官之於賭博本在所宜禁煌煌示諭　貼通衢有犯賭博者當予以重徴嚴辦而近在衙署押寓聚眾　賭反不及覺豈果如孟子所曾明足以察秋毫之末而不見輿薪乎前者撫憲嚴禁開設烟盤之時亦曾有人言及云城廂之內以及南市各處烟盤無不一律禁絕除租界這外幾於令出　行奠不屬遵憲諭惟縣前頭門外烟舘仍復公然開設蓋縣前之煙舘多係差役等所開官之　入必先知之可以掩蓋而同道中亦決無摘其奸而發其覆者故坦然為之而不疑押寓之有賭而官不能知亦此故也所異者瞿以押犯而敢於聚膽何官亦不能知乎監犯脫逃管獄有　等官俱有應得之罪今之脫逃者雖非監犯可比然既為京控案內之人犯卽係原告亦屬有關緊要無論所控之事成真或僞必當澈底根究　不能如會審公堂案件原告不到卽可置之高閣度必緝獲到案審明情僞以成信讞一日高飛遠舉收管之人豈得脫然事外今明明由道發縣收管而竟爾潛蹤以去其所以得去之故則由瞿桂賓之誘賭所致瞿之罪尙可　乎且安知誘賭之說非掩飾之詞或竟與桂賓勾通藉端誘惑眾人以逞其狡謀而又為此言以為避重就輕之計觀於捕役之不肯收押禀請釘鐐則桂賓平日之桀鷔已可概見此等人目無法紀恣情妄作既經管押猶復怙惡不悛實與兇橫惡棍無異于以鐐銬收之監中誰曰不宜而乃猶為此婦人之全不與釘鐐似深有德於桂賓也者而桂賓安得不益加暴橫乎夫定例盜賊及殺人凶犯俱釘鐐收監其餘則否惟凶惡棍徒其罪與盜無異一經訪覆亦與釘鐐以桂賓之兇橫無忌若此又何所顧忌而猶網開一面乎以桂賓之情形而論前則甫經管押仍復得問出城遨遊斷則在押索詐同押犯人財物不與則立施兇毆今則又以在押誘人賭博致要犯兎脫種種狡謀譎計卽使釘鐐收禁猶恐播弄神通僅諭捕班以小心防範一語豈有濟乎夫犯人在押防範本當小心卽官不曾囑咐又豈敢稍有疏忽自于咎戾無如桂賓非他押犯可比格外小心尙且弊病百出全此時而始諭以小心防範則向時果竟不加防範乎防人者防其身不能防其心以桂賓之狡詐兇猾固不僅防其身卽可以了事然欲防其心先當防其身身不防而心將益縱矣邑尊自無他意特深惜夫邑尊之仁慈而不免於為桂賓所累并足以啟眾人之疑故特揩而出之當知威克厥愛允濟愛克厥威允罔功古人之言或不我欺也 
[電線日盛] ○西報論日本設立電線一事并附以圖云日本自通商以來傚法泰西製造鐵路電線等類惟日不足刻下國內電線觀於圖中所列載明有電線之處竟通國皆然自一千八百七十九年十二月三十一號為止日本所設電線計有九千三百四十五英里核以華里計十萬八千零三十五里可想見其於此事日有起色矣中國如能行之則亦千載下之盛事耳 
[博覽會期] ○駐紥本埠之日本領事官處探得日本西京御園中新造房屋內設立博覽會於華歷二月初二日起以百日為期延請各國士商人等往觀如有能將所設之物知其根由為之指示者則更為辛事云 
[扣船續聞] ○克而侖輪船被扣一節業經列報茲悉該船扣住之後須俟該船之業戶於英京發有電信來滬命經手人作何料理始可釋放按載而門帆船所裝內有英工部局地溝水管等物現在控於英按察司案內計失物約有英金六千磅之數云 
[救船給獎示] ○欽命分　甯紹台兼管水利海防兵備道督理浙江沿海鈔關瑞為出示曉諭本年正月初七日淮英國領事固照會案准駐上海領事許文開光緒六年十二月二十二日晚八點鍾前有怡和洋行經理之克來楞司輪船開中滬出口前赴東洋路經七山洋面忽與由英國來之下椗候潮柴立門三桅船相碰三桅船登時沉沒輪船趕放小艇二只往救其壹已救得多人回船其一為司理機器人帶同四人前任不料其艇受傷浸水兼之潮逆風猛人力難施直至次日下午隨風飄往岱山地方當為漁戶所見旋放漁船前來拉救詎司理機器人因凍餒過甚業已氣絕餘皆一息奄奄眾漁戶將屍掘坑埋塟一面將所救之人擇地安置解衣扒食盡力救護皆得無恙隨又另雇大船一隻將四人送往七山交卸歲底漁戶劉阿四等來滬經本衙門酬給洋百元以獎其勞查該漁戶等於遭 
 
 

Page 2

 
 
雖洋人出力護救實堪嘉尙應請甯道卽於岱山沿海地方廣行出示獎勵用昭激勸等因照會查照并准函致以岱山係小島離馬鯖山西北約十裡遠近卻非大岱山各等因准此查中外船隻遭風遇險沿海居民本應一體救護此案該漁戶劉阿四等救護洋人甚為出力自堪嘉許現准照請出示獎勵爾等在洋採捕嗣後如遇有中外商船遭風遇險務須格外勸勉竭力救護方不負領事嘉勵之盛心益昭中外洽和之公誼本道實有厚望除照復外合行出示曉諭為此仰該處漁戶人等知悉其各遵照切切特示 
[燒香被竊] ○寍有孀婦張氏住南門梅園橋下守節數年女工之餘頗有積　本月初九日因玉皇聖誕往東獄宮燒香朝出暮歸見門上鎖已　斷室中箱籠盡行顛倒共被竊去衣飾等物約值百餘金生平所積一掃而空當喚地保意欲報案而地保以封印期內卻之惟有頓足呼號而已夫婦女信佛希圖邀福今則先已得禍何世人猶不自悟哉 
[鄞署近事] ○前任鄞縣陳邑尊因病出缺巳列前報茲悉靈柩于十六日辰刻出西門上船計銜牌旗傘執事百餘人劊子手皂隸衣箱提鑼頂馬吹號又百餘人並有像亭香亭綠呢魂轎紅緞材　僧道各二十四人觀者磨肩擦背擁塞道凃當出殯時署中人役一空忽有一人于上房間壁之空房內見有火油一甑上盖新棉絮棉絮之上鋪以火藥居中燃香一炷甑傍叭疊稻草十餘把香剩寸許卽將引着火藥遲見一刻不堪設想矣又於別屋中見設一紙牌位上書某某姓名當時報官石邑尊親來踏勘面禀府憲究不知何人所為亦不知因何設此毒手然亦無從跟究也 
[酗酒滋事] ○徽州人程有壁寓居揚州新城缺口之流芳巷世開首飾舖去臘二十四日祀灶後與店夥二三人小飲賓主歡洽添　縱談不禁頹然大醉程與兩夥皆醉臥惟一李姓者飲最多而舉動猶可支持乘興步至某姓棉花鋪閒談見一人到店立券借錢少一　中人李遂銳身自任來人感甚而店主頗不願令其另覓李大怒始猶詈罵繼則揮拳旁觀皆知其醉容忍之乃李兇橫倍加突然一拳將旁觀之吳姓少年打落門牙四個乃候補同知某公之長公子也其公館卽在棉花鋪間壁因聞門外人聲沸騰偶出探聽遂遭無妄之灾登時鳴保將李姓拘押次早送官懲辦時李酒巳醒惶懼異常趁監管者稍疎卽觸首於墻頭破血流昏暈倒地眾皆驚噪隔墻客　中忽來一老者細詢其故令毋驚擾取水一盂書符念咒先噴後灌接連三次李竟血止人甦可以語言老者云十日不見風可保無虞地保見其神效也因以　公子之門牙為間次日老者視之云無妨齒雖斷根尙存可以復長如尙係童身則一百日卽復原若巳經人道則須一年絕慾乃效老者自願包治不索謝惟代李再三求情吳公知李非故毆并急盼老者之治其子也遂釋李去全已累程有壁費錢數十千文矣猶幸得遇此老不然李之性命且不可知樂極悲生　　之為害實甚然其慷慨以居中自任則為醒者所不能普天下告貸之人安得有爾許醉翁為之斡旋哉 
[揚郡求雨] ○揚郡於下月初雖得祥　沾潤有限士脉未能深渥農民尙切望雲茲悉郡尊何太守出示禁止屠宰十二日安壇十　日祈禱各官均齊戒宿廟似此民瘼關心為黎麻竭誠請命當可上格彼蒼沛如膏之春雨矣 
[浮屍無主] ○月之十二日蘇胥門外新好橋河中有男屍遍體淤泥水草身上僅穿白布單短衫褲年約四十左右當經地方撈起報知善堂由善堂騐得屍身並無傷痕惟該屍如此光景其落河巳非一日緣隆冬冰凍不致腐爛耳堂中以屍親無着巳暫為給棺殮葬立標備領矣 
[迎送軍門] ○松江提督李軍門於月之初十日進省賀歲卽於十二日啟節回松郡中撫標城守各軍皆整齊隊伍分別迎送以荼火之睿行揖讓之禮亦足見整睱之一端也 
[妒姦謀害] ○太平府當　縣人某甲者幼亡父母孤孑無依赭宼之亂陷賊中皖地恢復有某君在某營辦理文案見甲聰俊愛之收為廝役某君遞保知縣分發到皖中相隨數年殷或服侍頗得主人歡某君屢次署缺甲皆奉泒執事囊資頗裕去冬十月間某君丁難回籍甲亦告歸探親因有族叔販茶到蘇在某行身故遂偕族人赴蘇以族叔身死不明控某行於官該行給洋蚨數百元了事甲卽與族人分其資購運木炭到皖售賣既抵省甲名住客屬實日宿舊交某婦處婦另有歡某乙連日探望不得進意憤甚婦知之囑甲暫止往來免　其怒甲賞晚仍至婦室臥於床吸阿芙蓉膏婦見甲色變搜其身畔得屠刀一柄婦泣而勸解將刀藏起適某乙在門外探聽知其情忿益加夜靜邀數人突入執甲飽以老拳掠其衣履而去婦無奈婉求隣右懇乙給還衣履眾謂須甲到茶肆下禮賠罪方為說情甲不得已允諾隣取衣來衣之如眾言邀乙至茶肆賠禮其事乃寢息云 
[鄉民鬧典] ○揚城東關同益典舖於正月初九日畫夜兩次失火情形曾經登報焚後該典鋪請兵弁數名前來彈壓十一日午後有無數鄉人到典探緝情形并問質票是否照例賠償乃武弁見來者盡屬鄉愚并有婦女卽飭兵丁驅散了事不料前驅之兵方赶鄉人出城有一鄉人回顧其子一掉首間頭適觸營兵所執之刀割開頭皮一塊面皮一塊登時鮮血噴射大眾驚呼遂動公憤紛擾之騐又傷鄉人數名人情洶洶幾不可制太守何公聞知飛傳　城官負齊集譔處自乘輕興先到急出牌示婉曲開諭乃其勢巳不可遏百姓愈聚愈多道途擁塞各官只得暫避入左近之準提寺眾人踵至園住寺門投磚擲瓦勢如飛蝗但聞驚呼勿傷吾本府只索傷人之兵其時城外駐防之鳳字營巳整隊入城鄉人手無寸鐵不敢抵禦被綁十六人亦有誤拿者太守急命帶至府署親自堂訊應責者責應釋者釋又連夜出示徧貼通　令該典遵照部頒成例按票賠償百姓亦不得再行滋鬧云 
[冬行春令] ○桃李冬榮見諸史傳者不一而足京師去歲冬季雪澤毫無天氣和暖蟄蟲咸動草木萌芽桃李花開大似暮春景象居人患喉症咳嗽者頗多非降大雪恐不能消弭此災也 
 
 

Page 3

 
 
[斃孩破案] ○去冬報內錄有都中某性失去小孩斃於城上一節當時某姓將守城營官控於刑部後經刑部研訉始知與守　官無涉訉係某姓小孩在街頑要項間帶有銀鎖被匪人看見起　攫取其鎖而害其命因恐某姓　查職諸城上自計可以銷聲滅　不意　仍破案該匪等業經拿獲照謀財害命律治罪已有人將其情節編成俚謠向街衢喝賣矣 
[閩省澆風] ○距閩省城南隅十里許曰南臺烟戶繁盛洋行茶行鱗次櫛比由大南門直出至萬壽橋過中　前去則為倉前山洋人多住　於此迤左而去則為觀音井番舡浦粵人多商居於此要房巍煥街道整齊誠鉅觀也由大橋頭之閩妥關門前迤右進去則為上杭街下杭街後洋裏田中街皆　　崇高熙攘接踵茶棧多聚於此而平康之著名者亦皆列屋環居如二妹家金秀家金雀家洪嫂嫂家皆南台青樓之冠時者閩　妓為白面次者為黑面卽上海長三么二之稱惟初次合歡貲須訂三鋪多者六七十金八九十金不等至少　須二三十金而興妓女之繼頭賞龜奴之犒賞非十餘金不可自定情後乘興而往毋庸携貲俟年節結帳而已其排塲雖稍遜於滬上而風味又畧勝於粵中　作狎邪遊者往往津津樂道更有檔子班數處與戶面家相距四五里之遙此疆彼界　劃鴻溝如金五堂玉福堂錦　堂之各立門戶爭妍取憐未嘗不可以敘幽情舒雅志也宦塲中之遣興者多入堂中紳買娛心多居家內緣各家之白面皆操土音各堂之歌妓　說官話故趨之若鶩者亦嗜好不同至于西門外之洪山橋地雖僻陋仍有春色暗藏每逢迎送官員之時坐船中必有艇嫂媚態百出秀色可餐日間伺候上司拘謹禮節夜間從容入局放浪形骸故人不欲行樂則已如欲尋芳何處無花天酒地之塲哉然而觀世風者竊　有感矣 
[報竊可疑] ○蘇山塘某姓水灶稍有　積惟家中常有賭博之事因之出入其中者良莠不齊去臘某姓被竊洋蚨數百元及衣服等件為數甚鉅當經報縣報汛連次催緝故縣中飭委捕廳會同該處汎官同往履勘見該水灶門墻四周並無穿聲浪跡詢之左右隣舍亦未聞有動靜知此次竊案非係家人自行偷盜卽係憑空控報故一面飭捕嚴緝一面尙須細訊事主究問虛　云 
[割肝療母] ○楚北羅田縣之奉泰鄉有孝子劉賢鼎者年二十一歲父某力學早卒母　氏生孝子一人家貧織布為業孝子自幼能順父母父歿事母益孝每為人傭工有與飲食者必遺母以是鄉人咸稱孝子去年母患病至秋益劇以貧故艱於醫藥孝子恒憂之每聞鄉里長者言古有割肝救母之事孝子乃默　于心九月十九日里中有觀音廟是日進香者畢集孝子亦詣廟私禱於神拜起數四狀　疾廟祝與眾皆詫異詢其故漫以母病對與以酒食力卻弗受日將夕眾稍稍散去孝子復入神翁下持刀劃其腹割肝裏以紙廟祝忽于東廂見神幄中赤光熊熊驚以為火急趨視見孝子跪神前腸纍纍滿地大駭窮詰孝子孝子泣曰爾適來何耶吾其死矣廟祝奔告眾來集觀強以腸納腹中束以布畀往孝子之外家孝子泣語眾曰請諸君急烹肝進吾母慎　以此狀告母也眾頷之明日鄰里以狀報縣縣尊為陽湖管公素　孝友訓士民聞之大驚急備錢詣騐乃越四日而孝子死矣孝子歿後其母病果愈然屢問孝子人弗敢告吁可哀已今縣尊已具詐請　云嗟大割肝之事　於說部中見之而人弗敢信也今劉孝子之割肝救母眾目共睹是不誣矣夫古之患於君者剖心剜舌雖刀鋸鼎鑊亦所不辭要亦同此誠篤之一念固結而後為也是又何可以愚孝目之耶 
[糧艘放洋] ○光緒六年分冬漕茲仍循例由海運赴津通交納江浙兩省海運局均設在滬上原處其配裝招商局輪船之白糧收米處設在小東門外法租界寍波碼頭棧房業經兩省各州縣解米丁胥紛紛來滬交兌過斛聞開放頭幫之輪船定於本月抄起桂其沙衛各船承裝糧米者尙未定期據聞須過二月初八風暴期後始放洋也 
[操演水師] ○聞吳淞口日內又值大操之期故停泊之船政局九號兵船已開至口邊等候示期操練云 
[索婦案又訊] ○前報疊列索婦涉訟一案當經朱明府訪得顧　山實係販賣婦女專放白鴿故原斷着先責四十板送縣處解回籍嗣因捕房未將顧春山解送車遂擱起前訊時另有名周長發者禀投法公堂願為作保曾經中外官允准偩顧春山保出後須將其婦交到方可結案周長發於禮拜二將顧春山帶案顧仍堅稱不知其婦下落及詢周長發亦改供詞故斷着一併管押昨日朱明府臨捕房發落原告耿魏氏亦投案候質並呈帶擋筆據朱明府閱竟見紙上所載荐人原中卽是周長發耿魏氏稱其婦實由周領來官謂此必一黨無疑着將周長發亦責四十板仍予管押於明日再解公堂并諭原告耿魏氏亦須投質 
[設計周身] ○前報列金梅仙家之妓女月仙被某客喚至馬車出遊至西門易轎昇入城中茲悉實係該妓央客出面周身依舊為娼業已調處明白矣按妓女　良官所不阻邇來每假從良之名為周身之計妓意以為便宜然一經無賴子之幫襯酬勞甚鉅亦未見其合算也 
[懲違禁] ○本埠各西國公館門口不准人過喧噪違則送官究罰已經疊次佈示然仍有無知誤記者昨由捕解送王得泉至英公堂稱王醉後在英公館門口吵鬧請罰王供實因飲醉不知伏求施恩陳太守判罰王四開洋一元充醫院經費完結 
[細故爭毆] ○昨由英捕房解送口角爭毆之施玉莊何裕明二人請究施供開蔴油作因何在我門口小便阻止不依反將我扭辮毆打適逢巡捕到來拘住送究何供小便並不在伊門口陳太守判押何二天以示薄懲 
[甘姬曲] ○姬蘇之冶長涇人父母早亡依假母沈氏遂從其姓美於姿畧通文史閩中甘君應槐作宰來吳買為妾生一女後王壯　 
　　公由蘇藩升浙撫奏調甘君以行當粵寇告警遣姬隨大婦歸里未幾省城陷壯　死之應槐亦殉焉姬矢志守節假母至閩逼其返欲嫁之不從發　中書焚之賦十歏十訣詞共絕句二十首遂飲阿芙蓉膏而死年二十有五時同治五年十月也姬之烈巳埋沒十有四載今長州潘麟生博士訪悉其事致書其家俾得　襯焉並請亢君鐵鄉作傳以彰之 
　　碧梧枝上雌風　破巢風雨鴟鴞入獨宿難教守故雄恨他　鳥為媒急沈家養女住蘇臺綽約吳娃　質推對鏡自憐鈫鳳軃簪花人愛　鴉 
 
 

Page 4

 
 
堆凋零偏痛椿萱早謂他人母悲生小絕色誰憐解語花杔根原是寄生草宛比青溪蔣氏姑玉為肌骨雪為膚資容生就千妖態聲價須量一斛珠甘君標格原風雅牽絲作宰來吳下久思當夕置旁妻耳得　名爭肯捨香囊繁掾定情宵花月　橋品玉蕭畫船打槳迎桃葉金屋催妝貯阿妖承恩羨說專房久妾自多情郎意厚綢繆夜夜抱　裯侍奉朝朝執箕帚小蠻腰細最輕盈嫁得香山愿巳成天上每愁圓月缺人間偏讓小星明　負壯懷思欲試請纓久切終軍志談兵虎　去從戎移節之江隨大史自拼性命寄戈　避冠先將眷屬遷西子湖頭　鼓動危城四面巳烽烟泣別古壕同運蹇孤帆烟水偏舟返浴鵠灣邊骨月分釣龍臺畔鄉關遠山送逢　慘不青二千　路急登程艱難出險來閩嚌旋里還隨大婦行雞犬桃源安故土與嫡相依守門扛返旆空勞賤妾期枕戈常念征人苦忽地傳來惡耗驚寇狂巳陷武林城橫刀躍馬猶酣戰夫壻沙塲碧血腥從此長離隔郎面此生何得重相見憑將剪紙賦招魂哭望天涯遙　奠守節還如　女愁　衣如雪淚雙流春風已冷鴛鴦褥夜雨孤眠燕子樓假母聞之心久艷重　還思將利占懷險原存　惡心肆凶欲遂狼貪念逼使分飛返故林此來早已蓄謀深欲施嫁杏千般計不識貞松一片心無端變志添　緒膝下忍教拋鳳女重向吳門兩載居含情脉脈愁無語　臂盟寒舊日　毀妝不畫十眉圖　舍茶藥為貞婦豈采　蕪忘故夫羅衣已卸鉛華屏枉勸爭妍鬥妝觀誰道方深則鵠愁誤疑肯應求鳳請　阱　　暗恨牽妾身安　矣生旋相思嶺杳家山隔盼　閩南一角天有客傾囊買歌舞彼利多金早相許恨海休還認釋河星期已訂向　　詠　雖無才出群巳遭天意悔能文半生蕙怨填胸積一炬芸編付火焚十歎吟成還十訣廿首新詩調悽絕一回唫罷一心傷字字行行盡成血　恩豈忍一朝孤仰棄終全白罄　那有綠珠肯重嫁捐軀甘為石齊奴負土一坏當埋玉月黑荒村寒翠燭精靈不散現芳魂往往天陰聞鬼哭一樹野棠紅可憐誰將麥飯　　阡亢君今始為佳傳此事沈理十四年發漕幸有潘邠老致書報與甘家曉桐棺一具婿鄉歸妾死泉臺安心表慈島　認悔因依不解風孀鶴寡悲豈有林間同命鳥離肯　再作雙飛 
　　此西泠社中作也　嶺宗　吾司馬以此事命題意在　幽但作者僅余一人恐不足以彰其烈所望海內大雅君子弟以鴻篇鉅製以不朽 
　　其人洵足振頹風而挽末俗有功出道人心豈淺鮮哉 
[照錄來函] ○上海收解宜順公所來信云頃接漢阜　募人李栽厚來函並勸得查叁　　陳氏捐助直賑錢六十千文又鄧氏捐錢三千六百文萬餘慶堂捐錢十千文其欽如數收到當舉果有堂收條仍交原人帶回現當賑　闌珊之時尙能解囊　助具徴痌　在抱巾幗中不乏善人用　登報以誌好苑之誠云 
[光緒六年十二月十九日京報全錄]  
　　宮門抄○旨三道錄前○發抄　旨四道○織造定等　奏請仍照查報辦理摺子○黔撫岑　奏請列入祠典夾片○　晉撫葆　奏甄別州縣摺子○大學士賓　奏為遵　旨嚴議摺子○陝撫馮　奏正法匪犯　　具奏夾片○人臣清　奏擬請　頒發祭文派員敵祭摺子○左庶子張　奏擬請　勅下妥議章程片○十二月十九日工部鴻臚寺值日○睿王謝賞端罩　恩○治貝勒續假五日○蕃祖蔭請假五日召見軍機　○發抄　左宗棠奏延榆綏道李慎署藩司奉　旨知道了欽此○又交卸督篆起程日期奉　旨知道了欽此○又請令楊昌濬會辦執疆善後事宜奉　旨楊昌濬着會辦新疆善後事宜欽此○又請將禁積驚粟興修水利之道州各員　勵奉　旨王必違着賞給二品頂載鐵珊着賞加按察使　保昌著賞加知府銜獎勵該部知道欽此　○○江南點造奴才定昌　造奴才立山杭州織造奴才文　跪奏為本年織務需用經緯戶部諭令按照例價支銷委難遵辦　懇　天恩仍准暫照查報本價辦理以　　工恭摺奏　聞仰祈　聖鑒事竊奴才等接准戶部文開本部具　奏三織造本年需用經緯一摺光緒六年九月二十九日奉　旨依議欽此抄錄原奏行令等因查原奏內稱各織造歷屆承辦　務皆因絲價　難平減　奏請暫緩歸復舊制然必須奉　特旨允准方能遵照辦理且並不過暫緩一年並不准援為成案上年杭州織造奏請緩復舊制奉　旨本年需用絲斤各項著准其暫照市價辦理該部知道欽此恭繹　諭旨係專指光緒五年非可以歷年　照也今該織造等以臣部上年有令浙江每年開報新絲價值之案竟云既經撫臣查照報部較之上年市價不相懸殊自應援照辦理等因未免意存取巧相應請　旨飭下三織造自光緒六年起遵照例價織辦以符舊制等語奴才等伏查浙江肅清以來百物　　歷久未平人所共悉不獨絲價為然卽如江浙兩省年例辦解木植布定等項督撫臣等均以例價相去懸殊或　奏請按照市價實用實銷或令所屬　款津貼奴才等衙門無地方之責既不能例價強買於發間更不能以津貼責成於州縣然則以三倍之市價而欲以例價得之其勢有所難能在部臣綜司出　撙節度支不得不力圖　是以濟時艱在奴才等窘逼處此委無良策此歷任織造暨奴才等頻年　懇　天恩暫照市價辦理萬不得已之苦衷也上年十月戶部行令浙江撫臣每年於　絲上市據實查報細繹部臣上年來文亦明知例價與市價大相懸殊第恐價值虛浮是以行令地方有司查報取結以昭核實奴才等既准撫臣以遵查報部之實價　會查照而又核與上屆價值不相懸殊自應遵照辦理曷敢有所取巧茲奉前因奴才等往返函商例價固難遵辦而撫臣查報之價係在新絲初出價值稍　之明數月以來復有增益辦理巳虞棘手目瞬屆歲暮本年應辦織務停工以待勢將貽誤倍深焦灼　思至再惟有　懇　皇太后皇上適格恩施本年仍准暫照奏報市價辦理俾得趕緊採購絲斤開工儹辦以免貽誤來年絲價如能平減奴才等自當據實奏明以期節省點不　視為成例致負　高厚　慈所有本屆織務需用經緯懇請暫照市價辦理緣由理合聯銜恭摺瀝陳伏乞　皇太后　皇上聖鑒訓示謹　奏　旨軍機大臣奉　旨者照所請戶部知道欽此　○○岑毓英片　再臣據湖南按察使孫翹澤呈稱該司胞兄孫翹江　貴州進士　發福建以知縣用歷任福安連江順昌等縣知縣咸豐六年委署邵武縣知縣七年三月初六日粵匪攻陷府城罵賊被害經福建督撫臣奏請　郵咸豐七年五月二十八日奉上諭署邵武縣知縣孫翹江着賞加同知銜卽照同知陣亡例議卹並於邵武府及該員原籍地方建立專祠以慰忠魂欽此經該司於本籍黃平州連城東門內購買地基建立專祠現已落成懇祈咨例入　祀典春秋致祭　情擾此臣覆查福建知縣係翹江前在署邵武　任內 
 
 

Page 5

 
 
慷慨　　洵屬大節凜然合無仰懇　天恩賞准　入　祀典由福建邵武縣及本籍地方官春秋致祭以彰忠蓋是否有當謹附片具奏伏乞 
　　聖鑒訓示謹　奏軍機大臣奉　旨着照所請該部知道欽此　○○護理山西巡撫布政使臣葆亨跪　奏為直隸州通判知縣期滿甄別恭摺仰祈　聖鑒事竊查嘉慶十六年欽奉　上諭嗣後各省督撫遇有分發試用人員務須嚴加甄別等因欽此又同治五年欽奉　上諭外省試用人員著各督撫於期滿時考以大清律例祭其能否熟習分別補用等因欽此又吏部奏定章程道府州縣無論何項勞績歸入候補班者以到省之日起予限一年令督撫詳加察看出具切　考語分別補用又准吏部咨同知通判等官凡係種缺應行具題者試用期滿亦應甄別具奏各等因歷經遵辦在案茲查補用同知直隸州知州陳廷瑞直隸州知州用試用通判黃學濂試用知縣祝汝霖等三員均巳到省一年期滿自應詳加甄別據著藩司松椿署臬司　定安　具履歷考語清册會詳前來臣查該員陳廷瑞勤懇耐勞黃學濂明幹有為祝汝霖老成穩練考以大清律例均能通曉意義俱堪以歸入各本班照例補用除將該員等履歷清册送部外理合恭摺具陳伏乞　皇太后　皇上聖鑒謹　奏軍機大臣奉　旨吏部知道欽此　○○大學士管理吏部事務臣實　等謹　奏為遵　旨　議具奏事內閣抄出光緒六年十一月二十七日奉　上諭御吏鄧承修奏特叅大員娼嫁違制一摺本月十三日係屬忌辰戶部右侍郎長敘之女於是日出嫁護理山西巡撫布政使葆亨之子實属有于功令長敘葆亨均着交部嚴加議處欽此欽遵到部查例載違　制者係私罪革職又定例官員查奉　旨嚴加　處者查照本例酌量加等各等語恭查十一月十三日為　聖祖仁皇帝忌辰啟部右侍郎長敘之女於是　出嫁護理山西巡撫布政使葆亨之子實屬有十功令長敘葆亨均着交部嚴加議處等因臣等查　國家　功令非臣下所司干該侍郎等上干　功令顧係有違定制應請將戶部右侍郎長敘護理山西巡撫印務布政使葆亨均照違　制私罪革職例議以革職係奉　旨嚴謹應行加等惟世部處分例止革職無可再加合併聲明所有臣等遵　旨嚴議緣由理合恭摺具奏伏乞　聖鑒訓示遵行謹　奏奉　旨巳錄　○○馮譽驥片　再前准刑部咨嗣後各省拿獲馬賊土匪並夥眾持械強刦案件如係距省　遠解犯中途堪虞就近解交該管府道覆審核明情罪候督撫批飭就地正法按季畢案具　奏等因通飭遵照在案查陝省南山各屬界連川楚甘肅地則奉步皆山民則五方雜處會匪游勇潛若滋事迭飭各屬嚴拿懲辦茲查光緒六年秋季分據平利縣會管拿獲會　陳良　等供認結會持械夥刦拒捕得賊解府審訊錄供禀經督臣左宗棠批飭正法復經臣飭提到省發　四安府審供必實飭將該犯陳良致卽張倡告龔老五卽龔生太一犯均卽正法　示傳首犯事地方懸竿示眾訖又據漢中府禀報遵批提審城固縣會管拿獲夥盜鮮明春供認夥同持械強刦上盜二次等情錄供禀經臣與督臣左宗棠均批將鮮明春一犯就地正法懸法竿示眾訖所有光緒六年秋季分就地正法匪犯棄案具摺緣由　會同陝甘督臣左宗棠合詞附片具奏伏乞　聖鑒謹　奏軍機大臣奉　旨知道了欽此　○○奴才清安跪　奏為循例擬請頒發　文以備派員前往致　恭摺仰祈　聖鑒事竊據紥哈沁暫護巳故公印務之紥閩阿育什呈報該部落公敏珠爾多爾濟於本年十月初七日怀刻因病身故等情呈報前來奴才查前於道光二十六年准理藩院咨開本院具奏內外紥蕯　罕王貝勒貝子公及王公之福晉夫人病故請祭歷辦不能　一請　旨嗣後伊犁　里雅蘇台科布多所屬罕王貝勒貝子公及王公之福晉夫人病故時蒙　恩致祭均由該將軍大臣等具奏其應給祭文者由臣部咨行內閣撰擬滿蒙祭文由　遞送至致祭物件價銀卽着該將軍大臣由公項銀內動用咨報核銷等因具奏奉　旨依議欽此欽遵咨行在案例載凡家古罕王公及福晉羬均由內閣核擬滿蒙祭文交致祭人員齊往又例載公祭羊四隻酒四瓶各等語今扎晗沁公敏珠爾多爾濟病故自應遵照條例由奴才委員往祭其滿蒙祭文亟宜先期奏請頒發一俟內閣撰擬發交到日奴才再行派員飭備羊酒齊赴該游牧奠祭以符定例除應需祭物價銀照例卽由科布多庫存項下動用咨部核銷外所有奴才循例擬請祭文以備派員往祭緣由理合恭摺先行具陳仰祈　皇太后　皇上聖鑒再署幫辦大臣額爾廣額尙未到任是以未經列銜合併聲明謹　奏軍機大臣奉　旨該衙門知道欽此　○○張這洞片　再停捐之舉斷自　宸裏朝野士民　頌　聖政顧捐職雖停而分發無限以致比年來京外各官到部到省者人數絡繹轉倍於前夫正途疏通這效尙待收於十餘年以後而兄員　塞之害反先見於一二年之中無亦　朝廷實有美意而部臣不思良法乎擬請　勅下吏部戶部妥議章程各項人員每月到部到省各不得過幾員嚴示限制庶足嗣　特皆停捐之至意謹奏奉　旨巳錄 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
