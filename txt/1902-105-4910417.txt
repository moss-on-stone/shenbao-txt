# 1902 - 105 - 4910417

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不名略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之下皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[觀本報所登外務部致南洋大臣書引申其義]  
　　前　滬上喧傳出使日本大臣蔡和甫星使移書外務部請禁學生赴日本肄業并印成信稿分贈與人一時自命維新者或譏嘲或怒駡各執已見斷斷與爭獨鄙人心焉疑之謂星使爲人内耿直而外賀融旣已駐節彼都萬無鄙薄彼都人士之理或者康梁餘黨惡星使之曾經邏緝僞撰此信思假日人中傷之其原文决不如是今觀前報所登外務部至南洋大臣大信始恍然於此事雖不至全無影響而星使實未嘗開罪於日我也外務部之信曰查日本步武泰西學校稱盛中國與之同洲　文以法較易近年各省遣派生徒前往肄業原期相觀而善蔚爲通材以融朝廷樂育振興之意然不得不爲杜漸防微之計以免貽患將來嗣後宜愼選根抵深厚志趣端正者俾往就學庶不致更滋流弊方今屢奉明詔飭各省設立學堂並予多士以出身之路但使整齊畫一薄海同風則日月之明豈容爝火江海之大不拘横流正本清源固非一日而目前之挽回補救亦不可不計及執事關懷時局燭照羣情應如何熟籌審處以善其後尙希卓解酌度默運權衡務於學術人心有所維繫是爲至要噫何慮之深而詞之婉若此乎鄙人於日本各埠頗多執友鱗鴻往返幾於無日無之猶憶已亥六月中有人告以刻有粤中商董姓林者私將小册分交寄寓長崎之三江福建諸商人勸入康梁所設保皇逆會人釀洋銀一餅誑以列名會籍則日後如有事變可保全性命身家各商集議再三咸謂此種犯上作亂之行爲斷不可從而阿附因即力拒其請不與往來然微聞東京橫濱多有被煽入會者果焉閱歲而漢皋亂作唐鄧諸逆犯懸首藳街而林已不知去向嗣是兩湖兩江閩淛諸處派令出洋肄業者相屬於途經商橫濱之諸華人亦設爲大同學校以及孔子會一時外人議論僉以爲中國自拳匪亂後新機丕煥人才當自此振興乃去年忽有一黃姓者航海赴長崎寄寓某藥鋪自云係叅將之職曾在皖省掌兵權現由康有爲派充十三省總巡查管理富有票之事或曰其人已在鄂中敗露南皮宮保懸三千金購緝乃遁而之外洋此說一傳其人内不自安潛赴横濱神戶等處閱數月復返長崎客有以康梁之事詢之者其人言日本各埠共有黨羽三千五百餘人以横濱租界爲總會大同學校孔子會皆彼黨所爲其中粤人居十之七各省人居十之三以集衆結會爲宗旨合計南洋新加坡小呂宋香港庇能以及新金山舊金山火奴魯魯等處不下數十萬人噫吁嘻何若是之作奸犯科肆無忌憚哉我不敢謂出洋肄業之人無一不入其黨然彼黨旣右此之大安保不糾合出洋肄業之人原出洋肄業之必在幼年者以旣長則家室紛心兼之口齒難於攺變也顧少年血氣未定一經掏惑卽中無所主墮其設中鄙意如能延聘東儒來華興學固策之上者否則當遴選年逾弱冠學有本原夙具忠君愛國之心絶無趾高氣揚之習者附入日人學校而仍以星使鈐束之庶得擷其精華而不致沾其習染蓋學東文與學西文異西文必自幼用心摩揣倂練習其人口齒始免扞格不相入之虞東文則實字與我華同所異者惟五十字母耳其語音亦清濁高下無甚差池以故伏案半年卽可得其大槪歴一二載不難搦管作和文但使各省創設東學堂儘可培成無數聰明子弟卽中年學子亦無難入室升堂誠何必於幼時派令東徂致悞被彼黨中人句結耶或乃謂日本惟人情囂張加以遍地烟花易於惑溺若夫康梁邪說則祇能引誘在彼服賈者學生雖衆未必信從鄙人則以爲不然試觀外務部之函曰杜漸防微明明恐彼黨之潛滋暗長曰貽患將來明明防彼黨之死灰復燃曰務於學術人心有所維繫明明欲内而督撫外而使臣謹愼防維俾詖邪淫遁之詞無從煽惑特以中日方敦睦誼遣派學生肄業又係遵旨而行故婉約其詞不欲顯爲揭破耳今者南洋所派武備學堂諸子弟畢業者多至三十餘人由兩湖委員徐若農大令挈之回華日内已行抵滬上當事者苟默察行止自能知其曾入彼黨與否而此外學生之留東未返者亦不難由此類推所望督撫大員嚴以擇之愼以用之則羣才振興足收爲國得人之效而康梁雖甚兇狡亦正如橫流爝火無所容於天地之間矣豈不美哉 
[本館接奉電音]  
　　昨日午前九下二刻時京師飛電傳來上諭二道旨一道敬謹譯登○三月十一日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨世續著加恩賞穿黃馬褂欽此同日奉上諭此次啓鑾御寳匣内有書寫長至表文字片捧寶之内閣學士文海未經查騐實屬疎忽著交部議處欽此同日奉旨此次經過之燕郊白潤桃花寺隆福寺四處看守行營千總外委把總兵丁等均著加恩賞給半月錢糧欽此 
[星軺過叻]  
　　南洋新加坡叻報云中國派駐英義比三國大臣張在初星使銜命出洋二月二十九日淸晨携同叅隨諸員乘法國郵船抵叻小泊甘公岑汝碼頭署理南洋新加坡等處總領事官吳太守壽珍及叻中著名紳商皆登船謁見并柬請星使及各叅隨登陸假座東陵别墅設宴欵之 
 
 

Page 2

 
 
[免徵茶稅]  
　　南洋新加坡實得力太晤士報登有英京來電云新金山議院中人現經定議將入口茶稅一律免徵業茶者聞之自必欣然色喜矣 
[出洋人衆]  
　　南洋新加坡叻報云前有德國輪船由厦門抵叻載到華客七百九十五名旋又有德國輪船自香港而至所載華客多至八百二十八名說者謂邇來華人之出洋謀生者多于往歲亦足見内地之餬口維艱也 
[捐例重開]  
　　武昌采訪友人云自去秋欽承明詔永遠停捐凡順直秦晉各捐輸一律依限截止近聞直招募練勇需欵甚殷署督憲袁慰廷宮保造膝瀝陳請降旨仍開捐例業蒙特旨俞允本月某日鄂省某捐局接奉電飭不日卽當照例開收聞此項捐輸名曰直隸善後捐一切仍循照振捐捐舊惟四品以上實官原收實銀四成者今加收一成須按五成上兌 
[籌商茶稅]  
　　武昌采訪友人云鄂省商務以茶葉爲大宗近年銷路甚疲價值日貶業此者頗多折閱而應徵釐稅一仍舊例商民不免嘖有煩言現值上海籌議商約之時衆茶商聨名禀陳呂鏡宇盛杏蓀二欽憲請酌量裁减以恤商艱欽憲據情電咨湖廣總督張香濤宮保宮保披閱來電立卽傳見湖北藩司瞿賡甫方伯江漢關監督岑馥莊觀察曁牙釐總局各司道公同籌酌僉謂鄂省出疑洛繁全賴茶釐以資挹注至江漢關應解京協各餉每年不下二百餘萬金亦多半取諸茶稅當此庫儲如洗羅掘無從若竟驟减稅釐益覺無所措手宮保深以爲然刻已將情電復欽憲矣 
[經營小學]  
　　杭州訪事友人云邇者浙江仁和錢塘二縣主將崇文紫陽二書院攺設小學堂延請掌教孫仲華王同伯二主政總理其事初擬將舊時基址修整一新詎料各齋舍房屋窓櫺均已七零八落霉爛墻垣榱桶亦多捐壞不堪不得已鳩工庀材重新建造約需兩閱月方可次第竣工 
[兼辦房捐]  
　　金陵訪事人云房膏捐總辦王鹿峯觀察前委各員赴各處設局辦捐嗣經核計捐欵均不暢旺設局專辦費用殊多因商諸藩司飭由各州縣承辦按季彚解總局刻下上元江寗兩縣房膏捐已歸戴盧兩大令兼辦矣 
[浙省課吏]  
　　杭州訪事友人云浙省自設課吏館先由藩臬二憲傳集同通州縣以及佐貳雜職分塲考試錄取若干員造具清册連原卷呈送撫轅聽候覆試後評定甲乙兹將錄取各員銜名開列於後同知謝祖寳謝宸慈卽用知縣壽椿大挑知縣楊淸綬梁廷楷葉級蘭萬宗林候補知縣何黻章呂遐繹林師尙鄧嘉禾秦家穆楊楨陳德彝汝夢庚張光第韋其謙吳本洢殷李鈗黃士懋王蘭芳汪龍珠黃樹桂岑兆鴻吳寳鑑叧補知縣王廷樑佐雜王永恩黃寳章余家鼎徐楨宋嘉珍陶緒興華榮光杜煥淦王夢盛彲保泰吳鼎華涂道康許沅王念祖袁敬修康繼祖左新斗屈耀章薛蔭元 
[示催核獎]  
　　武昌訪事友人云鄂省餉需支絀挹汪維艱前由大府奏開籌餉新捐勸令各紳富量力輸將准其獎給實官以示鼓勵嗣奉旨永停實官捐湖廣總督張香濤宮保以此項捐欵報効在先未便令其向隅仍奏請寛予限期俾得按名請獎現在限期早經屇滿其距省較遠之處尙多未及請獎者藩憲瞿賡甫方伯以部限嚴切示便再延特於本月某日懸示轅門飭各捐生迅卽持票來局請獎限三月底爲止逾限不給以示限制 
[擬裁例差]  
　　武昌訪事友人云鄂省仕途擁擠差委苦難徧給向有催漕催糧諸例差候補人員賴此調劑近因各州縣提解平餘爲數甚鉅加以簽捐彩票責成各州縣分銷如銷不足數卽須捐廉彌補以致各州縣皆皇然失措有入不敷出之憂大府埀念屬僚深加體恤卽將舊有例差一律停委以免各州縣破費私囊惟需次人員少此一項入欵又不免愁鎖雙眉矣 
[採米平糶]  
　　杭州訪事友人云邇來浙中米價甚昻最次者每石亦須洋銀六元數角撫憲任筱沅大中丞軫念民艱特飭藩司誠果泉方伯籌集巨欵派員赴產米之處設法採辦赶緊運回平糶以濟貧民 
[海盜成擒]  
　　寗波采訪友人云云年十月某日府屬陡門橋彚泰典被盜行刼報經前任鄞縣知縣徐蓉齋大令親臨踏勘隨在寗海縣境樟樹村拿獲高小金等四犯訊明正法惟盜首高木世在逃未獲因即懸金　緝並飭宗長高某綑縛送官本月某日高又行刦樟樹村洋面某船村人羣起狂追高竟泅過海洋二十餘里後經駐紥奉化縣境拆開嶺之護防營軍士用捕魚大網兠獲解送鄞署縣主黃菊友大令嚴加刑訊初尙狡展不承迨用天平架重刑始供認行刼彚泰典不諱詰其家世則稱小人年三十五歲家在樟樹村上有老母年已六十有九隨於十一日釘鐐下獄禀請提憲余瑞庭軍門以軍法從事軍門辭以未便專擅刻已電請督撫憲科定罪名矣 
[浙省官塲紀事]  
　　杭州訪事友人云杭州織造錫尙衣麟現屆任滿欽奉諭旨連任官塲及紳士知之均命駕往賀尙衣旋排導出轅親赴各處謝步○本月初二日藩轅牌示蕭山縣知縣缺現飭正任是缺之李椕回任昌化縣知縣缺委候補知縣曹韜南署理新昌縣典史缺現飭准補是缺之董人俊赴任○江干釐捐總辦邵太守秉經現屇期滿本月初三日由牙釐局憲常仲黼觀察札委候補府楊伯新太守接辦○署宣平縣彭大令堯奉藩憲誠果泉方伯札委調署靑田縣缺刻已將宣平篆務交卸卽日前赴靑田履新矣○下四叚保甲分巡一差現奉總局憲某君札委候補典史王少尉淦接辦○省城武備練軍統領差現由撫憲任筱沅大中丞札委聨太守豫辦理於本月初一日發給鈐記卽日開用其管帶丁大令德威奉到委札後亦於是日禀知任事 
[宣南鴻雪]  
　京師訪事人云上月十二日得雪盈尺迨開霽後卽已春氣融和不意宣化一帶雨雪三日約深三尺許仲春若是亦近今所罕見者也○上月中旬京師銀價較前略貴每兩合當十錢十二千四五百文洋銀一元計值京錢九千上下 
[鹿城烟柳]  
　　温州訪事人云浙江温處道童紹甫觀察以温郡匪甚多獲案後苦於無從安置爰創設遷善局札飭李古漁别駕爲總辦而以陳伯謙少尹副之凡小竊地棍人等一經拘獲卽收入局中除莠安良亦善政也○上月二十六日雙嶼山有虎二頭被鄉民逐至上徒門陷入泥淖中不能超越致被土人擊斃權之得八十餘斤○永嘉縣獄要犯某甲忽患洩瀉本月某日扶病登厠仆而昏暈體冷如冰看役謂其已死負置頭門外正擬報請邑宰秦大令禀府委員蒞騐詎料上燈時屍忽不見合署譁然四出訪覓迨二更許獲諸東門外安瀾亭隨卽扶回收禁蓋當時偶爾昏沈並未氣絶丁役不加細察以致有此奇聞也 
 
 

Page 3

 
 
[貝子行邸紀事]  
　　昨日上午十一點鐘時江蘇巡撫恩藝棠中丞命駕至專使英國致賀加冕之振貝子行邸請安貝子欵以午膳迨午後四點二刻時貝子携同叅贊梁觀察偕中丞乘紫韁雙馬車繞道徐家匯赴江南機器製造局閱視各工廠蘇松太兵備道袁海觀觀察上海縣知縣汪瑤庭大令英美租界公廨讞員張柄樞司馬皆隨行至六點鐘時始回行邸未幾又應劉曾楊三觀察公讌及回中丞卽假行邸備筵恭請聞貝子定於本月十四日午後四點鐘時由英國郵船公司碼頭登小輸船開往吳淞口外換乘公司船出洋 
[貝子閱廠]  
　　專使英國之振貝子定於昨日駕臨江南機器製造局閱視各工廠先期由總辦毛實君觀察飭人在廠前懸掛燈彩并於碼頭之上搭蓋彩棚一面傳知砲隊營列隊恭迓鐘鳴四點二刻員子由北洋務局行邸呵殿遙臨沿途有英國馬捕六名隨護同行者爲頭等叅贊梁觀察工蘇巡撫恩藝棠大中丞商稅大臣盛杏蓀宮保呂鏡宇大司空前出使日本大臣李木齋星使蘇松太兵備道袁海觀觀察招商局總辦顧顧庭觀察上海縣汪瑤庭大令英美租界讞員張柄樞司馬保甲總巡朱森庭明府旣抵局前毛觀察率同各廠提調委員以禮肅入停泊浦江之飛鷹開濟兩兵艦高揭五色彩旂管帶官揮令水手擎槍致敬貝子曁中丞先至客廳小坐各官上前請安畢毛觀察請往各工廠閱視貝子先赴洋槍樓上下觀工匠製造各式洋槍旋繞直後面汽爐廠閱視一周復乘馬車至鍊鋼廠鑄砲廠次第閱視其時局中設有盛筵恭請貝子赴讌貝子以事冗辭遂乘雙馬車回北洋務局行邸臨行各兵艦均燃放巨砲以表敬忱道經大南門外由汪大令飭派皂快差頭多帶夥役分投彈壓閒人以昭嚴肅 
[購器治河]  
　　江蘇巡撫恩藝棠中丞以蘇省河道積穢不堪居民汲飲其中多致疾病因委蔡二源太守在滬購置吸水機器擬先吸盡汚水然後將淸泉　入從此飲和食德蘇人受惠誠不淺矣 
[定期起節]  
　　江蘇巡撫恩藝棠大中丞俟送專使英國大臣振貝子啓行後定於本月十五日往松江大閱昨已假定救生局小輪船拖帶官舫矣 
[示定銀價]  
　　昨日上海縣汪瑤庭大令奉到江蘇藩司陸春江方伯所頒示諭卽飭粘貼署前共文曰爲出示曉諭事照得各屬折收上下忙地丁等項錢糧銀價曾於光緒三年十月間詳奏減價案内聲明自該年爲始每屇二八兩月查明市價奏報一次歴經循辦上年奉飭籌議賠欵擬自二十八年上忙起規復舊時銀價不分地丁清賦蘆課雜稅屯拆一律每兩加收錢二百文照市易銀解司專欵存儲湊抵賠欵詳奉奏准行知遵辦各在案兹屇本年上忙啓徵之際查核市肆銀價與上年下忙不相懸殊自應照案每兩連同規復銀價共折收錢二千二百文將來銀價增减隨時察酌辦理除詳奉撫憲附片具奏外合亟出示曉諭爲此示仰各屬糧戶人等知悉爾等須知本年上忙銀價現在仍照舊案核辦連公費每兩折收錢二千二百文係屬格外體恤務當激發天良赶將本年上忙錢糧照例自封投櫃踴躍輸戕掃數完納掣串安業倘敢觀望遲延抗欠不完定由本縣提案追辦决不姑寛各宜凛遵毋違持示 
[預備護月]  
　　日月交食爲軌道之常而中國官斱例必伐鼓摐金舉行救護之典今歲應於本月十六日丑時月食昨日上海縣主汪瑤庭大令派出公差預備屆期救護蓋循向章也 
[定期甄别]  
　　蘇松太兵備道袁海觀觀察定於本朋十五日在道轅甄别龍門書院肄業生昨日上海縣主汪瑤庭大令派差赴敬業書院將檯凳舁送道轅應用 
[禮尙往來]  
　　江蘇撫憲恩藝帥之隨員楊仲卿太守及專使英國慶賀大臣振貝子之二等叅贊楊越軒觀察均於昨日午後命駕赴道縣各署投刺拜會 
[上海求志書院春季課題]  
　　經學題君子用罔解以爲民逑解朕晉大夫解先吳壽夢之鼎性理題道爲天地之本論由象識心徇象喪心論志伊尹之所志學顔子之所學論正已而物正正己而正物論史學題孟法先王荀法後王說論中西史例異同儗編中國法制史條例徵編歴史教科書啓掌故時務題卿官說論古時官樹之政民兵平議加稅平議算學題圓理括囊如圖平圓穿尖蛋平形以絲鈎之有平圓徑若干穿去長徑短徑若干問得矢術如何一題原書有法無源今考其術較古率吏疏試求其源并能攺從古率否若天乘長徑二除之不用五乘八除卽穿去椭圓平形之密術盍亦證之古圓率周三徑一弧矢率弦矢相乘如矢羃半之又有如圖三斜形以絲鈎中有大斜中斜小斜若于問得欠斜術如何亦有法無源試作圖解椭圓長短軸羃相乘倍之爲實長短軸羃相加爲法實如法而一開平方得内容正方之對角線試證其理今有四不等邊形自各邊平分中點作四聨線此四聨線方之和等於原形對角兩線方和之半試證之輿地題宅西曰昧都考景山與京解項羽本紀所稱江東江西考蒙古盛時兵威遠及泰西論無論遠近以題目載入申報之日爲始限兩個月截止繳卷逾限不收 
[鵠伺憲旌]  
　　法界公廨讞員杜枝園大令知悉專使英國之振貝子定於昨日午後一點鐘時偕江蘇巡撫恩藝棠大中丞赴江南機器製造局閱視各廠工程道經法界因先期咨照捕頭派令中西探捕沿途彈壓倂親帶會捕局通班線勇在途中伺候至四點鐘時未見駕臨探悉憲節已由徐家匯赴局遂命駕而回 
[新建菜市]  
　　本邑八仙橋迤西法國新癖租界中新建房屋市面漸興工部局董因度地長浜左近創設菜市一所方廣約數畝日來已桃泥塡築將次興工矣 
[翻刻必究]  
　　賞戴花翎江蘇補用府卽補清軍府上海英美租界會審分府張爲給示諭禁事據華亭縣舉人雷瑨禀稱竊舉前選史論大觀曾禀蒙道憲給示嚴禁各書坊翻印惟大觀僅取綜論古人之全而不規規於一事兹又甄錄名人之專論史事者得若干篇名曰史事論付之石印以公海内理取其正詞取其純良以方今崇尙實學士子究心於經世之書非規時世以爲言無以洞明其成敗得失而增長其才識所憾各書坊專圖肥已不顧損人輒將他人已成之書私自翻印或更變書名希圖射利非特魯魚亥豕貽誤旣多而原主反因之折本自非請示嚴禁不足以杜書肆覬覦之心檢呈原書求賜示禁等情前來除批示并將書存案備查外合行給示諭禁爲此仰各書坊書賈人等一體遵照爾等切勿將前項書籍翻印更名倘敢故違一經覺察或被告發定提嚴究决不姑寛凛之特示光緒二十八年三月十二日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日鄉婦顧張氏倩人舁其子毛毛到縣訴稱小婦人兒子突被虹口流氓徐阿二等毆傷叩求騐明提究縣主汪瑤庭大令適公務紛繁因委縣丞劉耀庭二尹升堂研訊顧張氏供小婦人家住治下引翔港鄉間兒子毛毛向業木匠前日輟業回家途遇虹口賭檯上著名流氓徐阿二等向之訛詐不遂所欲致被毆傷曾訴知地保張阿大無奈張偏護流氓置之不理爲此舁案請騐尙乞究懲毛毛供詞與其母相同二尹飭仵役騐得毛毛背肋腰際均受重傷諭令氏舁回醫治靜候飭差提徐等到案訊明究辦○前日三林塘巡防局員某君函送受傷人顧再生及伊妻方氏到縣大令委劉二尹升堂研訊顧再生供小的在鄉耕田爲業前者姪兒阿二借去布機一具日久不還迨向之索取反被謾駡並將小的毆傷爲此赴局控陳蒙局員老爺移送案下求恩嚴辦方氏所供與之相同二尹飭仵役騐得再生受傷甚微令卽舁回醫治一面飭差協同地保秉公理處禀復核奪 
[英美租界晚堂案]  
　　前者著名地販林永祥吞没瞿家鑫地價銀兩控經英美租界公廨讞員張柄樞司馬訊追林供曾浼陶姓解勸不日當可理清司馬准覓肗人保出詎料閱時已久林竟置若罔聞瞿因遞禀求追前晚司馬飭提林研訊供稱小的叩求寛限因單契現在新瑞和洋行容即設法取回不敢延玩司馬謂姑候函致新瑞和吊到單契查明價銀若干再行訊斷惟另被劉蟾香控爾吞没地價銀兩至今未了究竟作如處置林一味游約司馬飭繳洋銀三百五十元給劉具領取具十日限結違則送縣究懲旋有某甲者持保單投案鈐有大觀樓圖書司馬准之遂將林保去 
[英美租界公堂會訊案]  
　　德商南順泰洋行主控鄉人張明甫等將王姓田單抵押洋銀逾期不贖經讞員張柄樞司馬會同德總領事署繙譯官佛爾克君研訊諭候補傳上年經勸人張明甫之戚仇華林及地保盛阿毛前日與佛君升堂覆訊仇華林供抵押田單之事小的毫不知清並未在石子灘相勸抵據亦未代寫叩求鑒宥司馬隨命仇當堂書數字與抵據字蹟相符因謂爾果經勸儘可從實供明免致案懸莫結仇仍堅執如前楊祥如供上年五月楊子和病篤時王阿毛向張明甫索取田單一再游約王情急滋閙伊戚仇華林解勸未妥將張指交地保收管盛保禀稱王因田單事將張明甫交小的看管小的與前充地保之徐姓皆曾勸令張明甫赶緊將田單贖還張明甫仍狡展不承司馬大怒命將張仇各責五百板張稱小的願將㭝王渡迤西自置田之地二畝抵與洋商將王田單贖取歸還叩求寛限三月司馬商諸佛君謂此案顯係仇從中播弄今騐得押據上筆跡脗合未便釋歸遂飭將張還押限半月内繳到所抵田單仇亦押候具呈實係代寫抵據切結楊還押王阿毛俟張明甫繳單後傳案給領 
[英租界捕房紀事]  
　　偷兒錢紅寳行竊浙江路吳阿榮家衣服經包探張寳成拘獲帶入捕房捕頭命押候解送公堂禀請讞員張柄樞司馬訊究○天仙戲園伶人張銀壽年老失業度日維艱遂於前日午後行至洋涇浜投水自盡幸經糞船中人救起送至捕房捕頭令包探送至會審公堂禀請妥爲安插○昨日黎明有某甲者手携烟槍數十樰伺於某押鋪門外經包探趙銀河所見帶入捕房捕頭命押候解送公堂稟請訊究 
[英租界醫院紀事]  
　　有梅榮春者不知所操何業日前因姦與人口角被人用刀戳傷隨經家屬送至仁濟醫館求治醫生云傷勢雖重當不致有性命之虞○老者吳生大昨在南京路彳亍而行突被某西兵所乘之馬撞仆於途　傷數處後經三百四十八號巡捕扶送仁濟醫館求治醫生允之 
[美租界捕房紀事]  
　　前晚積竊張友才混入虹口元芳路五百五十一號門牌蔣姓家竊取衣服報時鐘等物携至中途被包探錢榮裳拘入捕访捕頭著押候解送公堂禀請讞員張柄樞司馬訊究○前晚王阿大至虹口伯頓路竊取崇明人阮榮開家小車一輛旋被包探石金榮查獲解入捕房捕頭令押候解送公堂訊辦○昨晨有李阿寳者至虹口百老匯路第四十號洋房某西人家竊取細崽韓阿六之衣帽等物途遇五百四十九號華捕拘解捕房捕頭令押候解送公堂禀請究辦○偷兒陳桂泉混入虹口怡和碼頭貨棧中竊得舊鐵適被巡街捕所見拘入捕房捕頭著押候解送公堂稟請訊究 
[施及其時]  
　　謹啓者敝堂常年施醫給藥每日就診者七百餘號天時漸熱就醫續多經費之鉅已可槪見今承劉福房慨助洋一百元沈李緣求病愈洋五十元翰輝堂包求合家平安洋三十元莫釐抱屈使者無名氏洋三十元曹彩生求病愈合家平安洋二十元盧和生桂枝一件祗領之餘仰見諸善士解囊佽助施及其時請登報章叩祝無量上海六馬路仁濟善堂董事嚴信厚楊廷杲黃宗憲朱佩珍施則敬劉芬謹誌 
[蘇垣官報]  
　　二月二十七日知府陸桂星禀謝奉委查看運河工程差沈泗孫禀辭赴江甯同知劉啓墉禀謝奉委淸訟局差周支煦禀知由江陰勘估河工並淸查房捐回分發江蘇試用同知閃國賢順天人由京來禀到縣丞丁尙廣禀謝奉委帮辦淸訟局差五品頂戴指分江蘇試用巡檢林爔福建人由籍領咨來省禀到知縣倪文范由徒陽河工差次專丁來省禀知二十日聞訃丁母憂二十八日候補道吳學亷周家駒由甯來劉秉楨辭行回寗知縣孫瑞禀辭回滬劉懋均禀辭回寗張　英辭赴都引見朱正榮由安徽籍來縣丞劉于淦禀知到盤門水關差稅課大使沈紹勛由常州專丁來省禀銷德河分催彈壓差並禀知調辦西運河工程差二十九日常州府　禀到中軍叅蔣章通知在院上謝委升署督標城守協副將管帶撫標水師中營蘇松右營遊擊許國祥通知在院上謝委升署太湖協副將缺仍兼帶中營水師三月初一日儲憲羅由寗回候補道吳學亷周家駒辭行回寗常州府德禀辭三首縣均禀知昨晚進貢院考試文童元和縣王禀知赴二馬路相騐無名乞丐分省試用知府正任淮安府敎授汪麟昌果知奉撫憲給咨赴部引見卽辭同知劉啓墉禀知到淸訟局差知縣范一福禀知由賜金宜荆公幹回縣丞丁尙廣禀知到帮辦清訟局关指分江蘇試用巡儉王光祖江西人禀知奉撫憲騐看到省試用州吏目蔡淸鵬浙江人由甯來初二自知府胡玉瀛禀知奉撫憲委查閱營伍隨員差五品頂戴指分江蘇本班先補用巡檢張家金浙江人由直隸領咨來省禀到典史張勤專丁來省禀知交缷署常州府照磨事淮揚道沈瑜慶到初三日候補道錢志澄通知奉撫憲札委大閱隨員差知府田庚禀知奉藩憲委本日考試紫陽校士館點名給卷辦理上海閩廣貨捐局兼捕盜局務候補知縣廬懋善禀謝奉發調辦上海貨捐局差卽辭道庫大使許光熙禀知奉總捕委代辦中路二段巡查差縣丞　保仁禀辭赴滬見道憲京口駐防印務章京廂紅旗佐領彭庚由鎭江來　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
