# 1883 - 200 - 4903675

 

Page 1

 
 
[越南地圖出售] [  點石齋主人啓]  
　　越南地形似悵蛇蜿蜒南北相距二千五百里東西寬處千里有餘最狹處僅數百里東南皆濵海西界暹羅北界兩廣雲南三省西北界緬甸南掌古交一趾　秦萬象郡漢置交趾九眞日南三郡建安中攺爲交州唐初攺爲安南都護府朱封安南王始爲外藩明永樂中復爲郡縣至宣宗仍爲外藩本朝乾隆季年安南內亂命大軍討平之攺國　曰越南此越南之類未也近年法人踞有西貢覬覦東京安南岌岌不自安中法之交亦因此有决裂之勢本齋早擬求越南地圖刋印以資指南之助前有友人先後送來數紙或粗面不精或簡而未備不敢草率照印以滋貽誤今不惜重價覓得書本簡括精　一無疎漏道里程途歷歷不爽如觀掌上螺紋誠足爲從事越南者之一助刻巳竣工定於六月初二日出售每紙收回工本洋三角正着色者外加二角　處仍照曩例諸君當必以先賭爲快也 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動回并可省醉多抄寫工貲一俟股分招齊卽可開印現在巳將書樣攺作直行紙張加寬字樣放大而股銀仍每股一百五十兩按三期期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣　　載籍將以分門別類彚成一編以爲藝林之大觀五易寒暑始蘭事進呈　乙覽　賜名古今圖書場成仍　命　臣重加　梭越十餘年未就　正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五三十二上自歷象下至方與以　明倫博物理學經許靡不畏備圖則　銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅　　迄今諸友邦聞之均　駭讚　以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者　此數十部茲巳事隔百餘年剝飳消沈流傳浙少若再越數世恐祗存其名而盡歸磨滅豈非一大憾事哉因思本齋現在照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜常可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外卷不鑫印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外沿　外以文木爲箱俟發售三月卽將所售之書銀照股勻擬以昭公允售盡停止其售書之事本齋亦願經手惟每百兩取回用銀五兩耳現定於本年五月初一巳起掛號大約越南月可以開工至開工後不再收股欲入股者諸先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳　點石齋所印之康熙字典於大蓋取　於謠閱也如遠處諸君亦願入股其股銀可由票號　來收單卽交原票號帶回　將海亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內蒙書家茍欲爲鄰架曹倉堵色伏祈早來入股爲賜再本齋新印各書均　用極品之墨字跡能歷久不　雖越千百年而墨色仍如初印外洋亦有古時石印書畵流傳今取閱之從無　漫撕滅等弊盖石印書籍　照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[暑月宜飲政說]  
　　溽暑將臨殊困行旅吐氣成烟揮汗如雨苟於是時大修飲政因時致宜爲民造福小補去乎哉夫禾無雨澤之潤則槁魚無波濤之潤則枯人無茶漿之潤則渴人之日用所必需缺之則須災難忍者惟飢餐渴飲耳飢能傷人時在寒渴能傷人時在暑渴能傷人則飲貴矣　冠子有云中流遇風一壺千金貴以時也而吾謂盛夏思飲一笏金不易一飄之水猶憶同治初余自秦　取道海州水行至淮陰舍舟而塗策蹇發山陽趨濓東驛時東匪未靖出沒無常田野荒無道里多荊榛阡陌走狐兎　上劉海秋太守行役詩有荊棘亘綿三百里不聞鳥語斷人烟之句紀實也是日余自寅迄酉行九十里浩浩平沙不見村落當午渴甚曾掬飲於涔　啻瓊漿薄暮遙見燈火出於平林疾投之惟茅屋三四椽一聾嫗當門炊豆粥遂假餐宿食已嫗以麥荼餉客貯之以甖旁置廉盌二曰客第盡量飲之解暑淸熱遼勝六一平安散矣余笑而應之曰諾試酌飲之其味雖不類茗荈而別有風味有如鄉村女郎不習大家舉止丰韻自饒余飲不盡一器長該老奴舉置而牛飲之一吸而盡曰快哉此飲日間渴欲死從何而得此於是掃榻酣眠不覺東方之旣白次晨行過濓東驛路更荒僻　不見人日卓午止於柳陰下取囊餅與奴子分啖炎風烈日火光自衣上生唇乾喉　舌本生毛餅不得下咽老奴取酒胡盧接口傾之稍資沾潤憩刻許又行行十餘里路旁有土井一水半之井上有楊樹樹根繫長繩一下垂於井繩末繫小木飄浮水上見之喜甚亟引繩汲水飲之寒浸齒牙水至喉格格而下至腹作轆轤聲覺冷氣一樓直達丹田毛髪爲之浙灑老奴亦汲飲數瓢余睨視瓢製象棺形駭問之老奴曰主人于役皆水程故未之見北五省大道旁胥鑿井以飲人畜飲必以瓢而瓢恒爲飲者所竊失一瓢更置一瓢所費固屬無幾而竊瓢置瓢之間行旅之就飲爲所誤者多矣爰製瓢以象棺飲者惡其形不利其值飲器賴以長存余聞老奴之言不勝詫嘆繼向思之世之食而背德但知有己不知有人者何限豈惟飲其水而竊其瓢之可怪乎雖然君子不以人之貪而背德而懈其好善之心是瓢之攺製旣態遏人之貪又可使人之汲通權達雙而仍不違乎經此作用之小者也而大經綸寓焉矣是晚抵板浦犬吠人影皓月巳升路旁有虬松數株黑色參天其下有池一漲水淸而淺掬而飲之味甚甘美再掬之水色忽曰而渾若乳汁然遂不敢飲詢諸士人曰是名瓢兒泉池近松根松皆千年物根生茯苓飲之多壽然時漲時涸可遇而不可求惟有緣者得飲之君殆有飲福何多問爲翌日始抵海州勾當公事回懲前事多備烏梅餅以代茶得以無恙歸故日而腹瀉大作　之以痢經月始瘥蓋以汲飲於井水性太寒而搆是疾至今思之猶不寒而栗想見行路之難暑月彌甚敬以告諸以博施濟衆爲心官師有力者廢備茶嬰向數里而一設此倡彼和愈推愈遠遽伯玉恥人獨爲君子古今人何遽不相及也 
[換約細情]  
　　○美公使至高麗換約各情前已列報兹有與美使偕行之友人來信述及詳細情形用再錄之據云美兵船瑪瑙格西於四月初九日在長崎開行十一日抵釜山在日本領事署暫生隨卽啓行預備五日行糧高麗官遺馬駝載之同行者美公使福君忒叅實官兩員日本聘去之繙譯官兩員該兵船統帶官及各兵弁高人觀者盈千累萬皆肅肅起敬絕無　譁　釜山至高京有七十五里行至中途穆君麟德先搭篷廠備茶點請美公使等暫憩用點高人又復還而觀之至下午四點鐘行至一河高人已議船兩艘以待遂乘舟渡河河邊亦搭篷廠高員請公使入內小憩穆君麟德暨前與式夫忒將軍定約之各高官皆至相與烟酒盤桓歷時頗久然後前赴京城六點鐘至京穆君公廨傍 
 
 

Page 2

 
 
屋皆讓與必公等小住各高員悉來拜會至晚大餐次日早有高官等拜會商議換約之禮美公使及船上諸兵弁皆更入衣高員等亦各朝服互換和約之後互相道賀相與宴飲而散十四日美公使偕其同行諸官謁見高王王服絳袍前後金龍補服紗帽烏靴相臣則衣紫袍美公使入朝時先有一處暫令憩息然後傳王命召入殿形積闊三面皆用五彩紙屏美公使呈進國書道達總統之意高王亦優禮相答立而與言偕行諸官亦皆以次謁見高王甚爲欣喜王年三十一歲貌極英偉聲音淸爽出言私婉殿上用美石鋪砌并用外國絨毯其紙屏內則衆目攅視意殆宮眷公使來時高王以御用馬車相迎其馬車係由日水製造馬及馬夫皆属日本產朝謁禮畢而退次日高麗外務大臣請美公使暨其隨員等宴飲室中以美國日本高麗三國之旗聨結成彩絢爛奪目酒酣之後式歌且舞高相爲王親英年玉貌善高麗歌復與水師兵官跳戲十點鐘盡歡而散十六日王之表兄亦請公使赴宴席間有官妓歌舞侑酒主賓極爲歡洽惟公使衙署目下尙未落成故一切人皆暫在兵船以作行轅也 
[疫勢愈盛]  
　　○五月二十八日倫教發來電音登諸字林西字報云埃及地方霍亂疫症目下日盛一日該處人疑此疫由印度傳染而及現在查得並非由印度而來也 
[齋匪餘聞]  
　　○揚州來信云自齋匪之禁嚴文武各官及保甲委員無不嚴密訪緝城中匪類皆往遠鄉煽惑鄉愚信者頗衆今聞官紳公講通禀大憲照從前圑練章程分設各局而以公正紳士專司其事庄有庄董堡有堡董率同地保小甲挨戶淸查連環具保如有把者立卽送官重辦隱匿罪連鄰右婦女罪坐夫男密報者不揭名容留者封房量云云按鄂省各州縣業已編查保甲而近日淮場一帶踵行此法果能實力奉行匪黨或稍斂跡與來信又云上月十二日拿獲齋卽曹大頭據供有徒數百人杖責數百閉目念經誓不食肉廿斃杖下其愚不可及也 
[閩中雜聞]  
　　○閩省侯官縣署之旁有皂役賃居於此業經三年其妻固平康中之下走也隨役至家聞已十稔往歲害於城外無人知其蹝跡近年遷近署旁凡舊時相識多尋墜歡但役每夜必歸而其妻多於平旦及黃昏接客日合之貲所得無幾惟以有事爲察故少年不修邊幅不飭行檢者亦因友及友多往問津一入彀中無不稱爲尤物噫豈有天生尤物而竟置之隘巷陋室中以終老乎○浙人有行醫道於閩者前歲其門如市求診者多效或羡其得肘後方或稱其得視由法以故囊有餘貲聲價亦自此日高眼光出牛背士貧家不易延請矣今春某明府之妾抱恙並無胎孕明府素諗醫生之自視過高不欲相邀祗以少姬久病心殊不安又因家人環懇不得不俯從所請遂持片恭邀白晨至暮垬候多時迨戌刻始見肩輿人門明府延之上座而醫生富視闊步旁若無人及診視畢則開一安胎方而出明府執其手曰小妾來未一載病已三月前日尙有經至安得有胎耶立碎其方而唾其面醫士怱怱而去歸家閉門托病不出診者兩月有餘錄此以爲醫士驕人者戒○漳州郡城有叅將某君係滿南人前月初十夜便衣往郡署前拿賭犯因賭匪多人不識某君面適夜間賭興正濃惱人入室竟將某君毆打受重傷現聞郡尊會營拿辦故賭匪遠颺竄跡于龍溪縣地界內刻下郡城賭場肅淸民居安靜惟某君因緝捕受傷賭匪因拿辦拒捕此案與尋常不同倘不大加懲創則益長刁風以後之民情不可問矣有地方統兵之責者豈能坐視小民以賭爲生入陷阱而不救任從賭匪以官爲戲竟置此輩於度外耶○閩中有能言之鳥名曰了哥毛色純鳥如籠養數年則能通人語雖不及鸚鵡之巧利而舌本尖靈可以傳遞彼此情意故愛畜烏者無不欲得一了哥置之窓前以共玩弄亦秦吉了之比也乃興化府属莆田縣北門外有黃氏子於誦讀之餘閒輙携籠而消遺迎風刷羽對日權歌習以爲常鳥固自適其性人亦自樂其天詎意端陽之後二日黃氏子因暑裸浴而了哥忽自籠中飛出旋舞數回止於浴欄啄黃之衣突至盆邊　黃之腎　遂而液淋漓立刻暈倒嗣經書僮禀知其師其兄延醫　藥而痛不可忍悲聲震鄰未知能平安無恙否也有蓄烏之癖者尙其鑒諸噫黃烏　　形之類巳而忌之耶○閩省武夷山名著寰中地多仙跡閱其誌書始信眞福地也山多產茶如水仙烏龍上等巖茶皆以武夷所產爲最緣其山高霧重故味淸而香例駕出于衆植之上耳每年淸明前茶客入山結茅而居以俟採茶者之携籃而至所採者種類不一收茶者須拖揀擇之功而採茶者婦女十之七八男子不過十之二三婦女中少年居多每於收茶之時男女授受不無調笑之懽眉語目成往往擇巖際山陬而行樂此中秘戲每日不知凡幾其情狀有不忍言者矣然而小姑無郎使君有婦能以禮節自持者亦不乏人兹聞福帮入山郭姓者住山之左隅近慈悲殿左右翌日因收茶發錢先發給鄔姓之女郎年約十六者各婦女見其後至先發心有不平遂出譏誚之言幾有不測之禍幸鄔女與郭民並非舊職可免嫌擬而管帳者恐生事端於生意大有關係遂更定章程茶先至者錢先發次第源源而來以免久侯故人心始定焉 
[甬江雜聞]  
　　○離寍城四十里之南許家橋地方有徐姓婦年二十一歲近患瘋　時發時愈日前其所生之幼子偶以細故頓觸其怒舊　復發於欲殺却而後快其姑聞言恐遭不測趕出相救則孫已身首兩分矣急召其子至家本將送官治罪經婦之父聞信前來再四哀求始免送官將　之然聞其事者皆不敢來問價矣○寍城湖西有某縫工者年四十而　見鄰有少女美而多姿私心慕之囑媒求婚女母以年齒懸殊覆之某復賄鄰媼隱其名僞爲同族某　得過揀意圖計脅嫗故詭譎心知事必不諧而利其賄乃佯爲撮合厚索聘禮某一一如命迨前月念九日迎取入門則新人醃陋不堪非復前此之佳麗尋嫗巳杳如黃鶴不知所往矣欲騙美人而反爲奸媒所騙某之計亦拙矣哉○寍郡江東三眼橋某縫工與該處墮民之妻某婦有私事被隣人王阿二戲破早思索詐一夕其縫工又至婦處求歡王卽雇多人破扉入捉雙雙扭交地保百般恫嚇勒寫服據始釋而去迨婦歸家羞憤交併當夜惟經而逝某縫工自念婦被地保逼勒而自盡我何生爲於是亦仰食洋烟突往地保家倒地而臥踰時亦斃兩家本將報縣請騐當經隣族人等聚議謂家醜不宜外揚罰令備棺收殮事始得寢○甯城西南隅一帶民居自前月初旬以來小竊題見而被竊之家又係窮苦居多踰垣而入啓門而出當時在家各人並不知覺及至天明見門戶洞　始知宵來被竊而巳無從追究矣夫　中一處有巡查乃至小竊叢生不知抱關擊拆者所司何事也○寍波郡廟被燬各情已節次列報兹謂城隍神像刻已雕就於上月望日暫陞座于前殿台亭上又聞郡廟董事現派江華二紳該紳擬派衆士行捐洋一萬元衆士行邀集同業公議願集資助造大殿一座業已標紅于　門外不日卽可興工矣此外又有願助神袍玉帶及廟內應用器物者巳不乏人想廟貌指日可望重新也○甯郡西鄉黃公林地方某雜貨唐夥某甲年約三十左右前夜怱得一夢旣醒自言遇崇不久於世突任外奔且奔且脫上下衣至于一絲不掛店中人挾之以歸自是口不納食身不容衣强之則頓足呼號如是者巳數日矣店東不得已泒人護送歸家多方醫禳迄今尙無效驗也○寍城湖西花果園廟地基窄狹其台亭均在廟外　河第逢端午演戲今屇因係著名京班是以游人更多廟外婦女搭臺觀看者已不下千餘人而河中買棹來觀者亦有數十艘內有數艘紈袴子弟妓來游亦相雜其中粉白黛緑排列兩旁　影衣香薈萃一處正在鑼鼓齊鳴注目共觀之際有無賴子弟數輩故立船頭觀看俄而愈聚愈多紈袴子弟被其　掩未免不便囑速上岸遂致兩相爭毆船被踏　紛紛皆入水中人聲鼎沸男女莫辨幸有多人一而泅水盡數救起一面排解始各釋手未釀大禍然其中良莠不齊玉石難分不但簪珥盡去髪亂如麻且頭破血流者亦不乏人則可知熱鬧場中最易滋事而爲之家長者何任其出乘露醜罹此无妄之災也 
 
 

Page 3

 
 
[江西官報]  
　　○新選龍南縣鄭連壽貴州人四月十五日到省新遠布經歷連級廂藍旂人到省新授糧道嵩崑於四月二十二日辰刻接印署糧道賀元彬同日交卸糧道篆事仍回接管江軍統領事務藩憲牌示吏部咨覆試用典史陶福豫准補奉新縣典史員缺應行飭赴新任上高縣典史王德明據報丁憂所遺該典史事務以候補道庫　績昌署　署永新縣何應　調省差委所遺該縣印務以正任馬芝田　本任署定南　下歷司何以成期滿更替所遺巡檢汛務以補用縣丞徐貞元署理義寍州州同王作霖據報患病請假回省就醫所遺該州同事務以試用按經歷李恩綬署理署彭潭縣典史秦以鼎期滿更替所遺該典史事務以斯缺典史馬士晉回任鉛山典史蔣紹鈞據報丁鬃所遺該典史事務以典史婉光森署理江西學憲陳於五月初四日在省起程往撫建等處考試完畢回省考試首府 
[湘撫起節]  
　　○聞潘琴軒中丞己於昨日起節赴湖南新任云 
[節期續述]  
　　○初一日美國立國節期其美領事公廨開讀立國時記載之書以及　兵放砲申賀等情均列前報兹悉是晚禮查客寓門前及旗桿上縣掛彩燈光明照耀浦灘海關對面泊有英國輪船一艘亦遍懸燈火以申慶賀云 
[法國節期]  
　　○本月十一日爲法國得巴司的里砲臺之期法界諸人預備慶賀已列前報兹悉法國有兵船盖力生者將次來滬當於十一日以前駛到是日法工部局糾集一會凡法工部局各董事暨捕頭巡捕蓋力生船上之兵及工部局中辦事之各西人華人均排班而出導以西樂齊至示領事公廨拜賀云 
[工局議事]  
　　○五月二十一日下午四點鐘本埠英工部局董事議事之期有收華人巡捕捐者禀稱今年春季共收銀三萬一千五百十二兩查去年春季共收華人巡捕捐銀二萬八千四百四十三兩較去年增出銀三千零六十九兩云此外尙有數事或無關緊要或已見於報故不贅述 
[遇崇自縊]  
　　○英租界泥城橋　西萬興槽坊係甯人某甲所開學徒某乙寍人也年蕊十五前日午前十點鐘時乙忽登樓用繩自縊於梁俄而繩斷砰然有聲樓下人聞聲上樓則見乙已奄奄一息俗以遇崇者掌頰乃甦未幾乙果甦問何以若此乙言頃見一人身穿藍衣有履襪坐在櫃外飲酒初不辨其誰何旋聞樓上有人喚我我卽登樓則藍衣人也手持兩繩令我作圈賭打鞦韆我尙未允卽被抱入圈中不知何以墜下說至此品中喃喃不知作何語槽坊中人咸以爲遇崇乃送乙還家此事頗近怪誕然亦何妨姑妄言之 
[英界公堂瑣案]  
　　○包探康阿順緝獲竊犯鄭仲泰經陳太守飭將人贓交捕帶回俟原告方勝全到案再訊節經列報昨據該包探稱盤問鄭仲泰尙有押票十二帋及衣物賣與楊成桂之舊貨店內竹箱一隻賣與張阿富當往吊贓楊祗認押票及衫褲張處之竹箱亦日吊到詎楊誣我挾嫌吊贓今將楊張二人及贓送案請訊并將訪姓之失單吊到之件分別呈閱楊供所買鄭姓衣物均巳起案並無餘贓張供實不知竹箱是竊贓聞捕房查究立卽交到太守謂楊開舊貨店收買竊贓旣由捕房吊贓何敢妄指挾嫌殊屬荒謬着押繳餘贓張旣交竹箱一隻從寬斥釋贓均暫存俟失主投案再訊○粵人王阿根之子因浴斃命當將同浴之童解案陳太守飭押候温阿貴之父温阿好到家再訊已列前報昨日陳太州傳到温阿好據供我子阿貴不知如何與王子爲伴殊難歸昝與我王供屍身業已撈獲棺殮惟我子尙少衫鞋請着温阿貴交還温阿貴供年十二歲並無王孩之衫鞋吳阿金林阿九同供年均十四歲實不知王子遺失衫鞋陳太守判罰温阿好洋八元給王温卽遵斷太守又判温吳林三童各責掌四十王又稱旣奉判責三童請免罰温阿好銀洋太守准之○蘇婦薛陸氏遺　禀稱子名泗寶娶媳陸氏子死後媳捲物他遁探悉媳在裹虹口費家宅林姓處請爲提究陳太守卽飭差提到陸氏禀稱本係孀婦曾醮阿泗詎阿泗又死致被薛陸氏賣我爲娼旋得西洋人邊多祿爲我贖身我卽嫁之且我所生之二女尙被薛陸氏所匿今反控我務求究追西洋人邊多祿亦到堂稱娶此婦爲室有憑據可以呈閱太守以原舍薛陸氏未到着陸氏候傳原告質訊 
[施送妙藥]  
　　○夏令最多疾病而痢疾尤多患者每苦急不得愈惜物軒主人向有祕製通利散廣爲施送以溥惠澤今年仍　合卽在寶書街惜物軒書坊施送此藥使易而功效極神是亦主人施濟之一斑也 
[機噐織布局近事]  
　　○前閱貴報登有織布局定期泒息一則并叙及所購機器頭二批已到所聘工師不日亦可來華興工閱辦等語局外人問之亦不禁爲之色喜也查泰西各國均有機器織布廠英國有機十三萬餘張美國繼之已有十五萬餘張近年印度踵而行之亦有萬餘張惟吾中華織布向藉人工致歲銷洋布值銀不下三千萬兩財源日溢幾與洋藥同流有心世道者因而有仿織之舉也惟創辦集股於兹四年尙未開辦不特議者有人謗人有人卽僕亦幾疑該局之因循不同虛設乎抑知用泰西機器仿織華棉實爲從來所未有蓋洋棉絲長華棉線短長短之賛旣殊機張之製自別徒知攺機以就花質恐艱保其如洋產之精良是以歷議仿織迄用無成職是故也然而任艱鉅者輕率不足以圖恐惟堅忍可斯其集事其　請洋人也不計薪俸之過厚惟求信任之能專　攺造機張也不厭歲月之少稽惟求配製之合度所聘工師丹科自受聘以來親携華花百担徧歷英美國國與各廠詳細詢求就華棉之短長審質性之柔勁攺造至於再三機張始臻盡善該工師之心苦矣卽在局諸君亦不知幾費經營也兹聞所攺之機旣属精工卽所織之布亦極光潔直可與洋產爭衡現雖先行試辦四百張倘循此擴充不徒能窒外洋之漏巵且爲我中華推擴利源於無窮知不獨有股諸君慰快已也 
　　江南布衣稿 
[元旦試筆次古漁姪韻]  
　　○笑拈彩筆共迎年且喜紛華谷例捐避世可能償素願懷才甯久困靑氈湔裳儂祝除災厄得勝誰誇占麗妍　酒裁詩龍雅趣探梅更約泛輕船 
　　靑溪嚴昭華焚餘草 
[夜飲街頭酒店得句歸呈四嬸母大人賜和]  
　　○市隱吳門好宵行覓酒爐樽前多俗客座上任狂吾霜月明官道蔬鮮出小廚詩呈諸母教移饌更携壺 
　　上元李濵古漁氏稿 
[古漁姪夜飯酒市得句呈和且以酒饌相饋余愁緒紛如何能成句然未忍辜其美意率成一律答之]  
　　○小阮吾家駿多才品更優揮毫　　韵作宦傲名流未遂冲书願聊爲良遊市餚兼買济爲我破深愁 
　　靑溪　昭華焚餘草 
[癸未春偕古漁從姪孫仲翼倩鄧尉探梅并歷香雪海柏因舍石樓石壁諸勝境復登萬峯台觀太湖占漁仲翼皆善琴因令小童携琴以隨每至境卽於石上撫之石樓壁間有彭雪琴宮保滯蔚如中丞同游題句余三人亦爲留數語以記勝游]  
　　○乘興探幽到石樓曰雲深處暫勾留滿山香雪春如海倚璧題詩記勝游　登臨更上萬峯台山色湖光眼界開爲語癯仙須鄭重好留香韻待重來 
　　昭華初稿 
[歸舟過宮懼見琳宮寶現於峰頂因乘興登山一探勝境山固有碑載赤松子修道此中有採脂遺跡欲尋其處奈黃冠數十惟以貨利居奇不知修揀爲河物詢其古跡更茫然不知所對殊覺乏興因卽歸舟解纜口占一律記之]  
　　○天際現層巒紆廻一經盤淸泠憐白水 
 
 

Page 4

 
 
鄙　笑黃冠渺渺仙蹝查茫茫雲氣寒四山新雨後濃翠撲征襕　觸景興懷復成一聨生無樂境天何厄死葬名山骨亦仙 
　　嚴昭華焚餘草 
[光緒癸未四月水泉義子侍余赴湖卽將狐孫付托其婦自寓于小泉鄉間老屋誦經養性以度殘年小泉襄辦皖省賑務卽赴和州五月十七日爲余五十初度小泉歸來祝壽感其孝思觸余悲思口占二絕示之]  
　　○千里歸來介壽巵孝思眞不愧爲兒最憐無限傷心處强斂愁絲一展眉　奇寃深恨兩難忘上叩蒼蒼欲斷腸一線遺孤今付託好留他日姓名香 
　　靑溪嚴昭華焚餘草 
[寄懷半痴生]  
　　○薰風一別倐三旬午夜思維意未伸兩地琴書通酒夢半天星斗謪詩人羡君風月疎狂客愧我烟霞落拓身何日生平重對語芝蘭入室好相親　人靜宵深漏斷銅相思人未睡朦朧淸風朗月懷元度碧酒金尊係孔融燈火一窓空夜雨音書百里寄秋風寸衷別有區區意寫入桃花片紙中 
　　雲間怡情川上人未定草 
[浙省撫轅抄]  
　　○五月二十五日候補府鍾大鈞由閩探硝礦回省禀到銷差乍理事同知廷由紹採辦黃茶回省禀到　高尙縉銷潤郡查醬缸差　知縣金廷棟禀知厘捐局委楊廟厘局禀見叩謝　朱其恕禀　藩飭奉到部文准其起復　正任定海司獄彭祖培禀謝藩飭回任禀見叩辭　西水驛丞呂承恩叩辭赴任　縣丞王慶麟禀知藩飭咨補蕭山縣丞叩謝　○二十六日候補縣衛恩奎禀知防軍局委修饅頭山營房工程差本日開工 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百六十六號]  
[光緒九年五月二十二日京報全報]  
　　宮門抄○上諭一道錄前○倉督游等　奏請　勅加　封號摺○都統玉　奏審明定擬摺○鄂撫彭　奏請　旌表片○陜撫馮　奏爲揀員請升同知摺○又　奏對調知縣摺○倉督游　奏爲委員回籍就醫片○大臣劉　奏爲委署通判知縣各缺片○五月二十二日工部鴻臚寺正藍旂值日無引　見○載鶴假滿請　安○沈源深謝授太常寺少卿　恩○魯琪光謝授山東登州府知府　恩○記名提督雷震雲謝　恩○謨公請假十日○內閣奏派考試中書之大臣　泒出松溎嵩申彈壓恩全○召見軍機　魯琪光○○察看山東黃河倉場侍郎臣游百川山東巡撫臣陳士杰跪　奏爲神靈顯應龥懇　勅加　封號以隆報享恭摺仰祈　聖鑒事竊惠民縣属之淸河鎭决口現已堵築合龍所有籌辦情形經臣等先後奏報在案兹據在事印委各員禀稱該處口門計寬四十餘丈正值桃汎漲發水深溜急頗費經營幸蒙　大王　將軍化身湧現每當險要之際得以轉危爲安而白馬將軍於二月間卽臨工次歷久不去合龍之日風雨交作溜勢異常激湍口門　刷占埽下蟄岌岌可危旋見該將軍湧於水面大溜當卽平緩員弁人等趁勢堵築竟能一氣呵成萬姓歡呼咸稱　神佑洵屬禦災捍患功德及民懇請具奏　勅加封號前來臣等伏維我　聖朝秩祀尊嚴感應如響而見于河工者爲尤多今堵築淸河鎭决口　白馬將軍始終莅止靈貺昭然允宜重荷　褒崇用彰不績合無仰懇　天恩俯准　勅加　白馬將軍　封號以答　神庥而順輿情除咨禮部查照外謹合詞恭摺具奏伏乞　皇太后　皇上聖鑒訓示謹　奏軍機大臣奉　旨禮部議奉欽此　○○奴才玉亮跪　奏爲盜匪結夥闖獄監犯帮同堵禦受傷將原案訊明分別定擬恭摺仰祈　聖鑒事竊查據寍古塔前任副都統德平阿報稱光緒七年十一月十八日四更時監禁盜匪趙枕訕等八犯結夥闖獄監犯姜公善鄭克舉陳立本徐廷俊等四名帮同獄官等堵禦受傷立將趙枕訕格斃拿獲張受城等六犯報請核辦並聲明姜公善等四名量减等情經前任將軍銘安與奴才玉亮仁令先將獲盜就地正法並將姜公善等四名犯事案由造册援案奏請量予末减嗣經部議令將該監犯等所犯案由妥速訊結具奏到日再行核减等因准此行令遵辦去後兹據寍古塔現任副都統容山將姜公善等四案均各審明議擬先後解省核辦前來奴才督同刑司部員詳加審核緣姜公善係因充當練總被練勇李長發呈控活埋其祖父李榮等父子二命被獲到案鄭克舉係琿春審解因要賭用脚踢傷鄒用綺身死犯案陳立本係因與任尙之先後與黃李民通姦該犯嫉妒用船簳將任尙之打落水中復用刀戳傷任尙之身死犯案徐廷俊係因瘋用刀砍傷華姓身死犯案該犯等先後被獲羈禁未經訊給至七年十一月十八日夜四更時聞監犯趙枕訕等闖獄該犯等帮同堵禦受傷迨經痊愈該副都統集証訊明姜公並無活埋人命情事惟于金匪活埋李榮父子二命時身充練總未及阻當救護又未呈報將姜公善依知人謀害不卽阻當救護及被害之後不首告律擬杖一百鄭克舉一犯據供前情不諱訊無另有起衅別情將該犯依鬥殺律擬絞監候陳立本一犯訊因挾麋妒姦乘機殺傷洩忿照謀害入造意律擬斬監候徐庭俊一犯訊因食　菇中毒陡患瘋病用刀砍傷華姓身死委無挾嫌仇殺及另有起衅別情將該犯依鬥殺律科斷擬以絞候查姜公善事犯到官在恭逢光結七年五月十四日　恩詔以前該犯所得杖罪本應援免因原問官未經集証訊明是以覊禁該犯復與鄭克舉等三犯於同監盜匪結夥闖獄時均帮同堵禦受傷曾經奏請援减部令妥速訊結再議兹奴才督同刑司審核與該副都統審擬無異隨飭將該犯等解回令將姜公善先行保釋其鄭克舉等三犯所得斬絞候各罪應否量减之處應請　旨飭部核議施行除將姜公善等各原案咨報刑部查核外理合恭摺具奏伏乞　皇太后　皇上聖鑒示遵謹奏軍機大臣奉　旨刑部議奏欽此　○○彭祖賢片　再據候補道惲祖翼等禀稱江蘇丹徒縣節孝婦陳賈氏係湖北候補知府陳長淸長子鍾源之妻同治六年正月于歸是年八月鍾源病故氏年甫十八痛不欲生因有遺腹忍死以待侍奉翁姑咸稱至孝七年閏四月產一女頓絕生望逾年葬夫親送登山事華過江躍身以殉遇救得免於光緒八年病故歿年三十三歲計守節十六年因原籍親族服官外省無人舉報由署江夏縣知縣陸祜勤造具事實淸册出具印結禀請附奏前來臣查江蘇丹徒縣已故節孝婦陳賈氏性秉堅負心存毅烈旣離鸞之抱痛豈寡鵠之求生思殉節於江干捐軀矢志勉承歡於堂上齎恨終身婦職已完恩綸宜籲除册結咨送禮部暨江蘇撫臣查照外謹會同湖廣督臣涂宗瀛湖北學政臣窩釗中附片具奏伏乞　聖鑒勅部核覆施行謹奏軍機大臣奉　旨著准其旌表禮部知道欽此○○陝西巡撫臣馮譽驥跪　奏爲揀員請升要缺同知以資治理恭摺仰祈　聖鑒事竊照准升定遠廳同知汪炳煦病故遺缺應以光緒九年三月初六日病故本日作爲開缺日期係繁疲難兼三要缺例應在外揀員調補該廳地處南山界連巴蜀幅員遼闢政務殷繁一切彈壓拊循胥關緊要非精明勤幹之員不足以資治理臣與藩臬兩司在於通省現任簡缺同知應調候補應補及現任府屬知州知縣應升人員內逐回避選非現居要缺卽人地未宜一時實無調補之員惟查有卓異回省應升之耀州知州高業偉現年五十五歲山東膠州增貢生遵例報捐知州雙月選用在籍喪辦城防出力保俟選缺後以直　州知州用復補足知州三班加捐本班儘先投供候選光緒三年三月分選授耀州知州照例騐放捐加知府升銜領憑到陝八月二十九日到任三年期滿請銷試俸在案六年大計卓異七年六月交卸耀州事華咨赴部八月二十日經　欽派大臣騐放其卓異加一級仍註册回任候升二十一日覆奏奉　旨依議欽此九月二十日回省查該員謹格勤明事求實際任內並無欠解錢糧積案展叅及盜刼已起四叅之案以之升補定遠廳要缺同知洵堪勝任查調缺請升與例稍有未符惟缺居繁要于人地實在相需例得據實陳明等情據藩司葉伯英署臬司善聨會詳前來合無仰懇　天恩俯念南山員缺緊要勅部核覆准以卓異應升之擢州知州高業偉升補定遠廳同知旬於要缺有裨如蒙　俞允該員於知州任內甫經卓異引見未滿三年今請升同知照例毋庸送部引　見至所遺耀州知州係簡缺陜省現有應補人員容俟奉到高業偉准升部覆另行請補合併陳明所有揀員請升要缺同知緣由謹會同陝甘總督臣譚鍾麟恭摺具奏伏乞　皇太后　皇上聖鑒訓示謹奏軍機大臣奉　旨吏部議奏欽此　○○陳西巡撫臣馮譽驥跪　奏爲知縣人地未宜揀選各員對調俾資治理恭摺具陳仰祈　聖鑒事竊照知縣爲親民之官必須實缺各員均與地方相宜方足以資治理而免貽悞兹查有西安府屬藍田縣雖係簡缺惟距音甚近公事極煩且與商州毗連爲西征後路餉道一切拊循轉運事宜胥關緊要現任知縣錢同潤年四十五歲直　天津縣監生報娟三班知縣保以儘先選用並加同知銜光緒七年三月選授今職八年六月到任查該員年力方强秉性誠懿惟閱歷尙淺於斯缺不甚相宜自應揀員對調查有延川縣知縣安守和年五十歲甘肅安定縣歲貢生同治癸酉科中式本省鄉試舉人甲戌科會試中式進士以知縣卽用簽掣直隸捐離原省攺捐陝西光緒二年三月領咨到省五年九月准補今職六年三月到任查該員才識優長辦事切實以之調補藍田縣知縣可期振作有爲所遺延川縣知縣卽以錢同潤對調亦堪勝任飭查該員等任內均無展叅有關降調及盜刼已起四叅之案據藩可葉伯英署臬司善聨具詳請奏前來合無仰懇　天恩俯念爲缺得人　勅部核覆准以延川縣知縣安守和調補藍田縣知縣所遺延川縣知縣卽以現任藍田縣知縣錢同潤互相對調實於該二缺人也俱各相宜而治理亦堪收實効如蒙　俞允該員等均係以簡缺知縣互相對調銜缺相當毋庸送部引　見合併陳明所有知縣人地未宜揀員互相對調緣由謹會同陝甘總督臣譚鍾麟恭摺具奏伏乞　皇太后　皇上聖鑒訓示謹奏軍機大臣奉　旨吏部議奏欽此　○○游百川片　再去歲奉　旨交臣百川差委之山東候補知府全士　該員本係因病請假在籍經臣路過　州見其業巳就痊敦促來東隨臣赴上下游週查一次又委赴小淸河查看情形茲於四月初一日接遽禀稱舊病復作甚劇卽於中途攺道回籍就醫等語除批飭加意調治病痊來東差委外理合附片具陳伏乞　聖鑒謹　奏軍機大臣奉　旨知道了欽此　○○劉錦棠片　再又哈密通判朱是榮署事期滿所遺員缺查有分省補用知縣左兆鳳年壯長洪以　署署晉昌吉縣知縣蕭承恩告病遺缺查有陜西補用同知楊敏心地樸實堪以委署除由臣分別檄飭遵照外謹會同陜甘督臣譚鍾請烏魯木齊都統臣恭鏜附片具奏伏乞　聖鑒謹　奏軍機大臣奉　旨知道了欽此 
 
