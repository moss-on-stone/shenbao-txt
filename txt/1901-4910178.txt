# 1901 - 156 - 4910178

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國數千年來禮樂兵刑慶商工藝而于明治維新力行新法分類列喪尤能　若列眉成書四十卷原原本本洽見殫聞本局排印精良分裝十本告成之後購者如雲計每都碼洋二元五角世有先覩爲快者請臨三馬路申報館申昌書室吸各書坊購取 
[三通考輯要出售] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文毓不易讀山陰湯蟄先先生有三通考韓要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時遍人咸推有用之嘗讐校精詳紙墨加料有識共寳分裝六十本業巳成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[報紀韓售礦山感而書此]  
　　攷高麗爲商之末造箕子之胄獨夫無道諸父𦍕狂至披髮爲奴及武王伐紂訪道於箕子乃陳洪範九疇武王遂封箕子於朝鮮教其民以禮義蠶織其國在中土之東與滿洲壤地相接歴二千數百年世爲中華屏蔽至我朝定鼎恭順之心有加無已二百年來不侵不叛然其所以得世守藩封者無非藉中朝之翼卵不料甲申之歲禍起蕭墻 
中朝雖值餉絀兵單之際猶不忍漠然不顧而卒爲强鄰所迫經今全權大臣直督李相與日本伊籐侯訂約立高麗爲自主之國而中朝遂不復能以藩屬視之矣意高麗自自主之後可以力圖富强不至如前之貧弱乃不謂貧弱尤甚而諸多牽制更不如爲藩屬之時大抵當時高王柔懦隨風而靡事事聽命於外人以致今日之進退維答也　昨報紀韓售礦山一事不禁令人感慨係之矣據日本長崎訪事友人云邇者韓國度支大臣李容翊以國家財源共常支絀擬向外洋籌借的欵以支持乃定議以來迄今尚無應者不得已將全羅江原兩道所轄之陽城天巖　堂員城向川遂安易城等處礦山售與他國商人准令開採是以日來美法日各商爭先恐後皆思廣攬利權云云由是觀之高麗國用之支絀不問可知其君若臣雖不能力圖自强然苟可以支持亦斷不肯以天地自然之利輕以授人其售也亦萬不得已之舉誠不能苛以論人惟僅區區十八道數十縣之地方賦稅旣少土産亦微爲高麗計苟能整頓礦務或可　至富强今雖所售者不過兩道所轄之礦餘礦尚不難自爲開採亡羊補牢尚未爲晚然今旣無開採之賢本將來更何從措手况此風一開外人之眈眈虎視者日環伺於其傍卽不出售而亦必多方設法欲攬其利權况時勢至無可如何卽欲不售而亦不得矣觀其欲借洋倩而迄無應之者安知外人不深窺其底藴而覬覦其礦産乎若將來礦産盡爲外人所有吾知高麗雖有自主之名恐無自主之實矣因是而思中國當此懲創之餘支絀之際宜以高麗爲殷鑒開採各礦力圖富强雖中國幅𢄙之廣　産之繁人民之衆什百千萬於高麗斷不至以礦山出售然有礦不開與撫礦同反不如出售之尚可得收價值也且國愈大者用愈繁物産雖多而支絀則一外人之覬覦中國者亦豈稍减於高麗也哉中外每遇交涉之事外人往往以礦務歸辦爲辭可知其欲攬中國礦務利權已匪　朝夕矣中國自開礦以來大半有初鮮終惟漠河金礦開平煤礦已見成效然現在開平煤礦已歸外人經理漠河金礦恐尚不能自保若不及早設法將來礦務必皆爲外人所侵噬臍之悔其何及乎若以國庫支絀經費難籌則惟有准商人自爲採辦而官爲保護薛叔耘星使曾言獨辦不如合辦官辦不如商辦可謂深得辦礦之要嘗聞西人之遊歴中國者以中國各礦冠於五洲一一開採千萬年用之不盡取之不竭乃棄而不取無不深爲嘆惜其所以生覬覦之心者亦以中國之不能自辦耳苟能自辦非但外人無從侵奪且必欣羡而有以助之有謂中國之事外人不宜入股不知公司爲衆擎易舉而設但期集資何分中外惟權自我操利自不虞外溢耳質之當世之談時務者爲如何 
[本館接奉電音]  
　　昨日午後西安行在飛電傳來旨一道上諭一道敬謹譯登○七月初一日行在内閣奉旨甘肅正考官著薛士煊去副考官著鄭沅去欽此同日奉上諭前定七月十九日回鑾早經降旨宣示朕恭奉聖母皇太后無日不睠懷宗社北望思歸屢擬依期啓鑾用紓慈念乃昨據升允奏稱關中秋熱較甚大雨之後泥淖彌深懇請展期回鑾並代奏陜西全省紳民籲懇俟天時凉爽再行啓蹕庶萬乘之重不至冐暑遄征等語復據松壽奏稱本年夏令積　連旬河水　發道路多被冲毁靈寳閿鄉等處深溝一線之路山水暴發尤屬危險泥深數尺節節阻滯鞏縣行宫現因洛河漫溢工程亦有損失刻正設法改修因思七月間秋熱方盛六飛就道實非所宜懇恩將回鑾日期改至八月節後秋高氣爽較爲安適一摺該撫等所奏均係寳情不能不加審愼沿途行宫前已有旨力從簡略卽或備辦未齊原可遷就惟山溝險窄積潦未消實難暢行且秋陽正熾濕熱薰蒸聖母高年方資衛攝值此憂勞鮮暇尤宜保重起居若長途跋涉冐署遄行揆諸敬養之道朕心萬不能安即天下臣民之心亦必不安再四籌維祗得籲懇慈恩勉從該撫等所請准改於八月二十四日恭奉慈輿啓蹕回京所遲不過月餘一切較爲妥愼著卽遵照辦理將此諭令體知悉各該地方官仍屆期數謹預備欽此 
[飭保鐵路]  
　　南昌訪事人云日前江西撫憲李勉林中丞札飭司道各員略謂頃承准行在軍機處電傳上諭盛宣懷電奏萍礦支路通至醴陵現在興工情形請飭江西湖南巡撫一體嚴飭營縣遇工員測量購地造橋鋪路認眞保護彈壓倘有刁紳地痞阻撓把持擾害工藝諸人搶毁料物卽按律重辦仍將該地方官據實叅處等語萍礦路工關繫緊要著李興銳余廉三嚴飭所屬認眞保護彈壓不得稍有疏虞欽此勘印等因地本部院承准此合就札行爲此札仰該司即便會同總局司道轉飭萍鄉縣移會營汛一體欽遵查照認眞保護彈壓勿稍疏虞仍移行該管道府隨時督飭所屬稽察禀辦毋違等因到司旋由司道轉行到萍鄉縣署縣主顧勱堂明府立卽出示曉諭云查萍醴鐵路係　奉諭旨興辦之件工程緊要不容稍有疏虞現在興工在卽工員將次到境誠恐有等刁紳地痞阻撓把持甚至擾害工藝諸人搶毁工程料物均屬大干法紀本縣有保護之責惟有遵旨嚴辦不能代人受過惟萍民係我赤子不忍不教而誅除移會營汛一體保護彈壓外合先出示曉諭爲此示仰合邑軍民諸色人等一體凛遵毋違切切特示 
[印人好義]  
　　南洋新加坡日新報云邇者印度擬創建英國女皇紀念表有某印人乃前加士美亞酋長之後 
 
 

Page 2

 
 
獨捐至英金十萬磅其次先的亞酋長亦捐六萬六千六百六十磅再次爲查依巴酋長則捐三萬三千三百三十三磅其餘諸人所捐雖有等差然不過千百磅爲多統計七酋長已共捐英金二十一萬六千五百二十九磅其慷慨趨義殊爲難得也 
[日東苦潦]  
　　日本長崎埠訪事人云東歴七月二十六號卽華歴六月十二壹崎地方大雨傾盆鄉之浦一帶悉成澤國民居被浸者一百數十户橋梁被水衝失者十一處所損貨物五千數百元路上恒産約損十一萬餘元石田柳田等農産約損十三萬餘元幸人口尚無所傷然受害者已不勝其苦矣 
[浙撫行期]  
　　杭州訪事友人云前署浙江巡撫余晉珊中丞交卸篆務後以政躬小極尚未就痊墮部署行裝擬赴滬上就醫調理已定於本月初四日辰刻起節登程矣 
[觀察回省]  
　　揚州訪事人云前報紀十二圩鹽棧龔觀察期滿由督鹽憲檄飭曾觀察紀壽前往接辦而以龔觀察調辦擬工兹悉曾觀察已蒞圩接差視事惟龔觀察交卸後於六月二十四日起節回省並未來邗想調辦之說恐又不確矣 
[起解京餉]  
　　漢口訪事友人云本年湖北應解第三批京餉銀兩頃由省憲札委賴大令汝驥等齎解大令奉札後卽日禀辭束裝就道矣 
[開礦獲利]  
　　漢口訪事友人云去歲有英商某君與華人合股開採湖南郴州某處之礦迄今甫及一載獲利甚豐日前某君來漢擬在省垣添設煉礦廠以廣利源 
[培修軌道]  
　　漢口訪事友人云灄口一帶鐵路被江水灌入軌道損壤良多現由洋工程師督同華工人等生加修葺不日可告成工火車仍可照常來往矣 
[議阻小輪]  
　　姑蘇訪事友人云邇來各處鄉民以雨水過多上游來源平堤拍岸鄉民終日竭力從事甫經將水戽盡而一遇小輪船駛過水卽依然洶湧而來於是羣集要道設法相阻一面由紳董禀請各地方官暫行禁止以利農田聞已准如所請矣 
[建設車棧]  
　　漢口訪事友人云邇來鐵路馬頭急欲建立車棧計須房屋八百餘間現已月斧雲斤昕夕從事約計數月後卽可一律告成也 
[蝗孽已凈]  
　　兩淮運司程雨亭都轉前以泰屬北路各塲境蝻子萌生委員查捕兩江總督督鹽憲劉峴莊制軍亦行文運署謂淮海下河等處均有蝻子萌生飭卽派員撲捕等情已紀前報兹有從該處來揚者告諸本館友人云是處蝗蝻海屬尤甚幸六月初旬天降大雨歴數畫夜不休將蝻子冲刷無遺若遲三二日即展翅而飛不能撲滅矣 
[贛省災情]  
　　南昌訪事友來函云江省自端午後大雨兼旬平地水深數丈延至五月杪始逐漸退清而下游沿鄱陽湖各州縣及新建之吳城鎭皆因江水灌入數百里内外早稻悉付洪流即晚稻雜糧亦難補種災象已見補救無從至上月十八九等日又忽起大風畫夜不息省城東湖之畔有乘輿過者突被捲入湖中竟爾凶占滅頂城外章江各船斷錨走纜因而失事者尤不一而足自是五六日雨師不時稅駕天氣寒冷異常高阜等處尚有禾稻未遭淹没者經此寒煖不時亦難發榮滋長天災迭見民何以堪涉筆之餘不禁殷憂莫釋也 
[甌東苦潦]  
　　温州訪事友人云本年入夏以來雨暘時若農民額手相慶方以爲黍油麥秀不難望慰篝車矣不料六月十八日天時頓變雨師風伯並駕而來適值洪潮大漲滔滔汩汩勢如高屋建瓴靈崑小棣等村莊均遭飄没十九日飛廉氏勢更跋扈飛揚沿江所泊各船斷纜走錨不可勝計閱旬餘尚未放晴以致早禾均已發芽晚稻亦復霉爛魚塍鳩隴幾無一片完善之區聞靈崑地方溺斃男婦二十九名口有一八十八歲老媪餓斃樓上無人顧問一八十四歲老嫗被潮攝去不知所之此外隨波逐浪而去者更不知凡幾温處道童紹甫觀察惻然憫之隨備棺木錢米飭人前往散振屬員紳富更集資繼之何蒼蒼者天不佑吾民之甚耶 
[巢湖風災]  
　　蕪湖訪事友人云巢湖綿長約三百餘里寛廣約一百餘里實爲皖北之巨浸上月十三日午刻陡起大風巨浪飛來有如山立所有入口船約二百餘艘悉遭傾覆是日蕪湖天主堂有司事多人飛帆逕渡主教滕伯祿君深恐或有疏虞立卽電詢廬局刻下尚未接回音也 
[澤及枯骨]  
　　揚州訪事友人云日前金家莊民人金元淦見此次大壩漫溢墳墓之被水冲毁者甚多因邀同莊董尤某具禀淮南總局請爲妥籌瘞埋之方局憲允之旋發出牌示云據禀荒塚被水浮沈殊堪憫惻候飭棲流所董事劉學乾前往金家莊會同該董等詳細確禀應如何遷葬掩埋開具清册禀覆核奪俟禀覆到日然後再移縣主出示曉諭所有應用經費由局酌量捐助此眞可謂澤及枯骨矣仁人之言其利溥哉 
[冐教宜懲]  
　　寗波訪事人云江東三官堂左近居民余在根開塲聚賭魚肉良民久爲流氓王阿毛等垂涎日前竟率羽黨將余扭住稱須送縣究辦余懼浼人緩頰願以番佛二百尊爲壽始得釋歸事後置若罔聞乘機避匿王銜之串同劣監范秉圭據實控諸府經廳余聞其事冐稱教民揑詞亦向廳主某叅軍禀訴叅軍以事關民教往見眞神堂某主教詳詢原委主教查無其人叅軍惡之爰面禀鄞縣徐容齋大令請爲澈底嚴究以儆效尤 
[甌江試車]  
　　温州訪事友人云本屇温州府王雪樓太守歲試闔屬童生六月十九日樂清正塲已冠首題夫我未冠夫我則不暇通塲次題加我數年詩題時還讀我書得書字二十一日瑞安正塲已冠首題且爾未冠且爾言過矣通塲次題舉爾所知詩題公爾忘私得私字二十三日平陽正塲已冠首題今女未冠今女畫通塲次題女爲君子儒詩題用女作舟楫得舟字二十五日初覆永嘉樂清永首題權然後知輕重至物皆然樂首題叚干木踰坦而避之至是皆已甚通塲經題毋剿說詩免二十七日初覆瑞安平陵瑞首題曰吾弟則愛之秦人至故謂之外也平首題越人關弓而射之至戚之也通塲經題毋雷同詩免二十九日二覆永瑞樂平四邑永夫人不言言樂其次致曲曲瑞德猷如毛毛平有衆逐虎虎賦題料得清貧饞太守賦以渭川千畝在胸中爲韻詩免七月初一日太守特提永瑞前列各三十名樂平前列各廿四名至堂上面試題爲紫不以紺緅飾大約初七日可以告竣矣 
[盜犯越獄]  
　　漢口訪事人云前者漢陽大軍山周姓被盜劫掠報官後拘獲盜首張亮略訊供詞禁諸獄中以待從嚴懲辦上月下旬某夜張忽越獄脫逃縣主馮曉靑明府聞報勃然震怒立將獄卒重責收押一面嚴飭通班捕役分途跴緝務獲究懲 
[遣勇過漢]  
　　漢口訪事人云安徽巡撫王芍棠申丞因現在和議告成沿江防務不妨暫時鬆懈爰將去歲在湘省招募　某某等三營勇丁一律給發恩餉遣散歸農本月下旬某日各勇丁乘某兵輪船經過漢皋並不逗留當卽向岳州進發 
[入所習業]  
　　松江訪事人云華亭縣林霨生大令就署左隙地建立勸工所令押犯入内習業並許良家子弟不受父兄約束者送入學習冀境内無游蕩失業之民意美法良無過於此日前上海縣民人陸某以胞姪游蕩性成時與匪類爲區特繕禀詞求准送至所中習業并自願 
 
 

Page 3

 
 
捐洋銀二十元以助經費大令准如所請刻下已由董事將陸姪送入所中矣 
[鄂渚迎秋]  
　　武昌訪事友來函云鄂省入夏以來江流盛漲沿江低窪之區悉成澤國湖廣總督張香濤制軍慮江水浸灌入城特派員於甕城内加築堤埂以資堵禦嗣因石級高下不平馬車難於行駛復飭將石級拆去改造平坡俾馬車馳驟自如無虞阻碍現已一律竣工矣○保安門外王某素業灌園上月某日入城售賣蔬果行至天符廟左近適有甲乙二營勇在彼相樸爲戯甲拾取磚塊向乙遙擲悮中王之左頰以致血液淋漓甲乙見勢不妙飛步奔逃王追之不及隨赴保甲局禀訴局員以營伍中人非其所轄遂以不知姓史無從查究復之王不得已含涙荷擔而去○上月某日雷雨交作馬鞍山附近有老柏一株被雷擊傷樹身直裂一丈有餘鄉民詫爲異事僉謂樹中有毒蛇匿跡故豐隆君乘時奮擊爲民除害然以西儒觸電之說騐之當知俗說之無稽也○赤日當空炎威甚熾患急痧者時有所聞初起時四肢作冷腹痛欲裂約歴一周時即氣厥而斃上月二十八日善後局李某由局歸家忽覺體有不適投以疏散之劑毫不見效未幾即魂返夜台次日有賣菽乳者正在沿街喚賣忽覺腹痛如絞急歸家延醫診治則已無可救藥矣天時不正疾疫叢生衛生者宜若何珍攝哉○楚俗信鬼自昔已然近因時症流行患病之家每喜召集巫覡請神降壇名曰下馬某茂才素持無鬼之論見親友中多爲若輩所惑意茂非之然積習移人亦苦無從鍼砭近因偶患感冐家人亦沿俗例延巫禳解茂才遂將計就計見巫至故意囈語喃喃巫遂信口雌黄謂汝平日不信鬼神以致多所開罪現有野鬼若干乘機作祟吾今召某神來爲爾遣去以後當痛自攺悔不可再蹈前非大言炎炎顧盼自若茂才忽狂笑而起以掌摑其面巫驚駭欲絶抱頭鼠竄而去聞者皆爲之鼓掌亦可謂惡作劇矣 
[江漢濤聲]  
　　漢口訪事友人云前者湖廣總督張香帥以漢陽鐵廠槍砲廠火藥廠瀕臨河畔深恐襄流一旦暴漲未免淹浸堪虞爰籌撥巨金加修子堤一道以資捍衛不意今夏水勢滔滔汩汩高與岸齊香帥憂之卽委員督率營勇數百名再將堤身加高三尺現已昕夕從工矣○漢陽造磚廠自開辦以來頗著成效湖廣總督張香濤制軍以現方增造廠屋大加擴充恐有不逞之徒乘機滋事爰調漢靖營勇丁一百名就廠前常川駐守以備不虞 
[潯陽絃韻]  
　　九江該事人云潯郡土藥局在漢口某廠定製小輪船一號紅船二號已於六月二十三日駛抵九江以便載運客貨○六月某日江西淮鹽總局王季棠觀察札委江蘇候補巡檢諸君以莘辦理姑塘緝私事宜○上月某日湖廣總督張香濤制軍委員至興國州開辦銀山礦務○六月二十二日由省垣解到劉正興林癩子首級二顆云係上年搶劫白水港砲船并傷斃哨弁之子之兇犯因卽懸竿示衆俾若輩觸目警心 
[龍眠畫意]  
　　安慶訪事友人云安慶街道狹窄穢物堆積一逢天雨泥濘載道行人幾難下足保甲總辦馮觀察關心民瘼恐暑氣薰蒸易生疫疾特捐廉製造木車十輛每輛雇夫二名分叚掃除無如各叚地保不能認眞致各夫亦皆偷懶惟將局前要道掃除塞責餘則概置不問某日觀察遍歴城廂查察始知其弊傅各保申斥將打掃夫一律更換另派壯丁一名督率監工雷厲風行旬日之間西南各街巷已渣滓盡去清光人來火烈民懼其信然歟○皖省霪雨兼旬江潮暴漲水溢玗隄經撫憲飭楚淮二軍極力挑築無如圩高而水亦高各營弁兵分叚抵禦風雨之中頗形勞瘁五里廟下廣濟老圩本屬鞏固不料上月初六黎明時上下輪船過境者甚多鼓浪衝激連潰三圩僅存永豐一圩幸未連潰否則省城已入水中央矣撫憲王芍棠中丞立飭楚淮二軍駐防該圩并廣購竹木草薪塡塞惟水漲過盛未知能永保否也 
[道札照錄]  
　　日前蘇松太兵備道袁海觀觀察札行上海縣内開照得何武行部先見諸生兒寛飭吏深資輕術自來循吏末有不以文教爲亟務者本道學書不成進身雜流每自媿恥念來日之大難益翹材之若渴時文垢弊愚者知之桎梏人才莫此爲甚學校課試束於功令非本道所敢輕議書院爲學校之輔並無必欲專試時文之制過而存之亦何爲者現已禀請督撫憲通飭全屬先將各書院月課時文一律攺課論策以樹奉諭變法之風聲本道亦粗知論策之滋失與時文將無同况朝廷正議改良度科舉將合於學堂亦未必全需論策顧士林汩没於時文者久今乃人人意中有長夜將旦之心早一日之改課卽早一日之鼓舞二弊相形則取其輕亦此意也義塾又爲書院之輔該境舊有幾處延師何人每塾生徒若干經費出於何項應卽會同該學教官尅日籌議整頓擴充章程呈候核辦川廣自源成人在始果能注意蒙養嘉惠學子以佐本道之不逮此眞賢長官也企慰何極合行札飭札縣立即移會該學一體知照自七月分起所有書院之原課時文者一律改課策論每期經史掌故論一藝時務策一藝始爲完卷其原課經古之書院務須講求治事有用之學不尚風雲月露蟲魚餖釘之舊習冀共禾支傾厦川障頽瀾以仰副天子撫髀求材屬意提倡實學之至意限七月終并書院院長監院考課經費情形與整頓擴充義塾章程會學依期送道以備查考逾限如不覆到則是該令等於文教事宜平昔全未加意故札飭亦若具文定各移司記大過一次以爲俗吏儆幸勿目爲行查書院義塾一紙照例公牘已也切切此札 
[星使將臨]  
　　出使日本道逹歉忱之大臣那琴軒侍朗桐已於本月初四日由京南下將次抵申昨日其介弟那觀察良特由蘇垣乘舟戾止僑寓泰安客棧以便與星使商議要公 
[兼管廠務]  
　　南巿新馬路電燈廠冋歸馬路工程局總辦葉孟紀司馬兼管兹者司馬奉蘇松太兵備道袁海觀觀察札委管帶滬軍親兵營所遺局務飭翁子文太守接辦其電燈事宜仍飭兼管以專責成 
[催繳膏捐]  
　　本邑烟膏捐前經上海縣主汪瑶庭大令會同保甲總巡局員朱森庭明府撫憲委員陳荇香明府及各叚巡防局委員親歴各鋪稽查實在銷數製給諭單按月抽收邇來南巿十六鋪地方有烟館數家因拖欠捐費經縣主汪大令查知於前日飭差協同地甲前往催缴如延一律發封 
[美界火警]  
　　前晚十一點三刻鐘時美租界垃扱橋北祥興絲廠機器房忽然失火捕房鳴鐘告警救火會各西人急驅文帶車馳往救熄僅焚去房屋數椽亦云幸矣 
[設局救生]  
　　滬上爲江海各輪船薈萃之所每有小船行駛江中或因輪船經過浪湧掀翻或因潮漲風生猝與停泊之輪船相撞以致猝遇禍端種種危機不可殫述偶一不愼性命付於洪濤歴年以來因此致斃者指不勝屈今聞鐵城鄭愼餘堂特倡捐銀千兩並請招商局總船主蔚霞君邀同志集貲設局名曰上海中外救生局專司救濟失足墮浦之人此舉若成則此後容與中流者當不致再有覆溺之虞矣 
[陳振解欵聲明]  
　　啓者潘振翁先生辦陜西急振經敝所會同各振所籌解第一批規元二萬九百兩第二批規元一萬五百三十兩先後登明各報疉接振翁電地廣災鉅續求接濟備述災部今人酸鼻兹又經湊解第三批陜平銀一萬兩合規銀一萬五百三十兩又由申匯京轉匯西安匯費規銀一百六十兩交振翁散放内蒙盛丞堂籌撥陜平銀二千兩申報館規元一千兩仁濟堂規元一千兩陳養泉翁規元五百兩維杯水車薪不敷甚鉅西望長安深爲焦急尚求諸大善長源源接濟俾得救人救澈不勝爲百萬災黎稽首頓首以請命上海陳家木橋電報總局籌長公所謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求福賈禍]  
　　寗波訪事友人云六月十九日俗傳爲觀音大士誕辰佞佛者流爭以一瓣心香竭誠向蓮花座下喃喃默稅數年來相沿成習雖程途遙遠亦不憚跋涉之勞蓋思藉以求福也而途中風波不測往往有反以賈禍者特無如愚民之卒不省悟本屆是日奉化鄉民若干人同乘烏山船至普陀進香行至岙門港適遇狂風驟雨舟人力不能支船遂傾覆船中人皆占滅頂之凶其幸慶更生者寥寥無幾求神庇佑果如是耶嗚呼可不鑒諸 
[上海縣署瑣案]  
　　楊勲勲被楊小喜刃斃一案兹又經縣差緝獲帮兇之福祥紀生二名前晚經縣主汪瑤庭大令升堂提訊屍妻楊徐氏供是日丈夫在家被小喜等三人前來戳斃小喜由婦人扭住其餘二人遽被脫逃今幸緝獲惟求按律究懲紀生供與勲勲同居小喜戳死勲勲之後由小的之叔將伊縛送到局致被挾嫌誣攀求察福祥供與紀生同在紗廠作工是晚放工後三人在路同行小喜誤踐勲勲田内禾稻卽被毆擊小的與紀生勸散各自歸家嗣後小喜不知何時將勲勲戳斃迨被拘到案曾向小的等借貸錢文不遂其欲信口誣攀今將原信呈電小喜供勲勲由小的連戳四刀致死彼二人雖未行兇亦一并在塲是實大令謂福祥紀生曰爾二人旣係在塲不妨供認二人同供不敢行兇大令喝各責籐條八十下仍不供認遂飭將小喜還禁二人押候再訊○前者土棍管少卿被人挖去雙目控縣後拘獲金卜海一名迭次訊供狡不承認遂判收禁候再覆訊兹金在獄患病前晚亦經大令提案金供小的與管本係親戚管之雙目實被金瑞鄉等挖去與小的無干現小的患病沈重求恩寛宥大令察得病勢屬竇飭改收自新所撥醫療治○曹立志控堂姪曹洪興圖賴存欵亦經大令提訊立志供係丹陽人幼失怙恃嗣與伯母張氏爲子光緒十一年嗣母在上海將洋銀八百五十元存於堂姪之父所并　隆火腿店内立有存據嗣母回籍後旋於十九年三月病故小的棺殮後仍行來滬向恒隆索取存欵竟爾圖賴不還求追洪興供立志素不安分張氏向由小的贍養給房居住張氏並無存洋今立志揑寫借據無端詐擾求鑒大令以彼此均係一族不准興訟著洪興償立志洋銀一百元收回此據限七八二月内交洋兩造均願遵斷具結而退 
[馬路工程局紀事]  
　　昨日船户朱富南在南巿新馬路萬聚馬頭浦灌掘取浮泥水巡丁某甲之以其有違定章抲至捕房捕頭令移解馬路工程局總辦翁子文太守升座提訊朱供浦東人所掘之泥爲壓艙之用自知不合求恩寛宥太守飭押候查明發落○前晚積竊張炳在太平馬頭鄭金甫之烏山船上圖竊什物當塲獲住解至捕房捕頭令轉解馬路工程局總辦翁太守研訊之下張供浦東人現在專爲各米行司打包之役自知貪小求恩寛宥太守判責五十板以示薄懲 
[英租界捕房紀事]  
　　著名流氓蘇阿如之羽黨陳友福横行不法案積如山迭經公堂懲辦近又若跡坆山路被包探張寳成查獲拘入捕房捕頭令押候解送公堂禀請讞員張柄樞司馬究辦○積竊胡阿四混入蕪湖路王阿福家竊取布被二條携之而出適爲包探張阿五所見拘入捕房捕頭令押候解送公堂禀請訊究○偷兒張根寳掩入福州路某姓家竊取衣服若干正欲逃逸適爲巡街捕所見拘入捕房捕頭令押候解送公堂禀請懲辦○昨日陳世林乘脚踏車馳至坟山路一帶偶不經心撞傷童子張榮和巡街捕見之拘入捕房陳卽存洋銀若干得以暫時出外 
[法租界捕房紀事]  
　　浙江候補知縣張大令繩祖奉新任撫憲任筱沅中丞委赴江西撫轅投遞公文道經滬上前晚附大通輪船起行未及鼓輪出口忽被偷兒竊去小皮箱一口内儲公文及洋銀七十元當卽投報捕房請爲查緝捕頭允之○前日駐滬法營兵官失去洋銀數十元疑及細崽某甲所竊拘送捕房請爲追究捕頭令押候解送公堂禀請讞員杜枝園大令訊辦○前晚某號巡街捕巡至褚家橋左近見張方生家大開賭塲因卽破扉而入將張拘入捕房捕頭著罰洋銀四元從寛開釋 
[美租界捕房紀事]  
　　昨晨外大橋堍禮查西客館所雇細崽陸瑞生竊取某西人所帶鈔票洋銀五元當塲搜獲指交某號巡街捕送入捕房捕頭令押候解送公堂禀請讞員張柄樞司馬訊辦○昨日午前某西人至百老匯路九百九十三號門牌協泰西衣店購衣一件議定洋銀三元三角僅付二元攫衣而逸經四百九十號五百二十二號兩華捕追獲送入捕房捕頭令將衣價如數付清從寛釋放○昨日亭午時甬人查來清乘車至百老匯路突被東洋車夫某甲撞倒傷及面部流血如泉甲見肇禍端飛步逃逸由三十七號印捕將查送入捕房捕頭令送同仁醫院求治一面派探緝甲務獲究辦○前月某日虹口司考脫路工部局病房閽人朱冬林失去磁茶壺一把遍尋無著至前晚忽見某氏婦所携確係已物向之索取氏大怒突糾婦女肆意兇毆由某號巡捕一并送入捕房捕頭令將茶壺歸還冬林從寛釋出 
[皖省官報]  
　　六月二十四日署建德縣張廷　到並辭委辦天長厘卡知縣胡登崧辭並銷發審首縣帮審差候補知縣左元麟知奉委赴滁州一帶挨查驛站二十五二十六日署廬州府同知吳道灼辭董玉書知赴滬探問鉛價巡檢李澡惪辭解水師月餉赴金陵 
[豫章官報]  
　　候補府區諤良會辦七門城内保甲候補縣李啓煃禀謝甄别行知姬愼思解地丁陜西回縣丞李實禀謝咨補奉新縣丞行知義甯八疉司李作楫玉山辦保甲回汪承豫解餉往滬饒州府吳祖椿缷事回署新喻縣石　祜禀謝奏補行知代廣豐縣李相缷事清理交代回署彭澤縣彭瑞屬缷事交代並禀知丁母憂陳綬恆彭承先俱插委厘卡一次縣丞王芝往贛州措資署雲都興仁司鄺鴻彬缷事回記名提督劉先文謝咨進京鄭榜詔往　建鄉訪查要案署鉛山縣陳元焯署都昌縣謝文彬俱缷事清理交代回何榮煇往新建查案委署崇義長龍司徐保和留辦龍開河分卡該汛務以王官駿署理 
[維揚官報]  
　　六月二十一日總局委員毛分轉昌駿委舊港總巡垂𪙉尹麗川鎖北鹽二十二日沈鹺尉麟由淮北來二十三日沈鹺尹福年禀辭赴省二十四日泰州知州羅剌吏允猷公幹過揚 
[蘇垣官報]  
　六月十四日准補丹徒縣張德迪禀辭赴任請補鎭洋縣吳熙禀知交缷署署南匯縣篆並謝飭先赴鎭洋縣任知縣沈翊清禀謝奉委海運京津局差卽辭縣丞鄭先弼禀銷金陵假並謝奉委海運差沈昭　禀謝奉委京津海運差十五日藩轅牌示照得溝江縣知縣董觀瀛因病請假遺缺查有截取同知高繼昌堪以酌委暫行代理分省補用道郭熙光通知往角直周莊等處查辦膏捐知縣恩厚由車坊厘局專丁來省禀謝查獲大宗偷漏家記功一次縣丞董潭禀謝奉委海運京津差即辭　詠之禀謝奉委京津運差十六日知縣孫五堂禀謝委赴荆溪查辦淸丈差知縣丞鄭光弼禀辭赴海運京津局差正任丹徒縣典史陶寳潤禀知交缷署江陰縣丞事兼辦江靖救生義渡銷差來省並謝奉飭回任卽辭典史朱國華由甯來禀謝奉飭派蘇差委禀到統領兩浙新右軍兼帶中營節制　灣砲隊奏留兩江提督銜記名簡放總兵奮勇　圖魯顔瓊林由乍浦來十七日署江陰縣吳鏡沆專丁來省禀知奉常州府委代辦院試　調差鎭洋縣吳禀辭赴任十八日同知高繼昌禀謂奉委代　靖江縣事府照磨王家梁禀謝奉委海運京津局差十九日知縣俞世球由滬專丁來省禀知奉順直賑捐總局憲札委勸辦順直賑捐差二十日同知查燕緒由滬布捐局專丁來省禀謝奉飭拿獲大宗偷漏前後蒙記功二次 
[金陵官報]  
　　六月十九日辦理藍州絲紗廠分部郎中祝承桂皖北土捐局提調請補泗州直隸州余適中均見知縣湯恩慶禀謝奉藩司批准先行到省二十日督轅牌示署掘港營遊擊張占奎應行飭赴蘇中營遊擊新任所遺署缺以儘先叅將張熙署理其現署蘇州營遊陸珍璠應飭回狼　營遊擊本任現署狼右營遊擊王國靖應飭回通州營都司本任知縣施振瀛奉府委帮審差倉廳周殿魁奉委東城平糶局彈壓差二十一日内閣中書尹克昌到由陜　來赴北京委署淮安府徐乃昌謝委知縣郲鼎元奉委海運收米差補用巡檢劉負琛到田蘇來分甯差委二十二日藩轅牌示准補江甯府沈錫晉飭赴新任遺缺知府鈺斌飭赴揚州府新任前署新加坡總領事分省補　道劉玉麟委署淮安府徐　昌謝赴淮關會訉案件知縣　鈞龍曜樞均見准補揚州府鈺叩謝 
 
 

Page 10

 
 
牌示飭赴新任通判吳珽奉糧道委赴江北收米知州保謙奉糧道委海運總局差卽辭三十三日前江西臬憲陳澤霖仰謝總統護軍等營楊支應局候補道郭均見知府朱其昌謝委釐捐局提調差同知愃齡謝委兼辦元甯詔捐差二十四日美國領事馬敦會又繙譯温秉忠見統領江勝軍候補道杠俞見委署淮安府徐乃昌銷連局提調並銷元甯認捐差禀知赴海關會訉案件赴蘇見撫憲禀辭二十五日准補揚州府鈺斌謝委内河厘捐總巡知府桂殿華查卡回知縣游師程奉糧道委赴海運押運差縣丞揚煦奉糧道委鎭江隨漕差遣德國駐滬領事克納具江寗領事員特蘭先阿拉兵　船主薩克大副比斯醫官韓孫都司皮羅爾斯繙繹官佛爾克均會又黄琮見調補江寗縣盧　　到禀知交缺阜甯縣差二十六日統領北洋海軍提督銜補用總兵葉祖珪見從九李衍慶典史沈榮馥均謝委无寗認捐差德國駐滬領事克　貝江甯領事貝特蘭　　官佛爾克　會洋務局候補道汪見二十七日藩轅牌示溧水縣但祖翼丁憂遺缺查有請補是缺之候補知縣王延年堪以先行署理英國領事係德雅又駐滬領事班德瑞均會藩臺恩洋務局候補道汪見統領北洋海軍提督銜補　總兵葉祖珪辭赴江陰皖北土捐局提調請補泗州余適中叩謝二十八日欽差出使日本大臣頭品頂戴候補四　京堂蔡鈞會湖北候補道薛華培禀知秦晉賑捐改捐江蘇試用候補道張庭文由蘇見撫憲回皖北土捐局提調請補泗州余適中辭二十九日請補漂水縣王延年叩謝　示先行署理請補睢寗縣典史郭際唐叩謝飭知 
 
 
 

Page 11

 
 
   
 
 

Page 12

 
 
   
 
