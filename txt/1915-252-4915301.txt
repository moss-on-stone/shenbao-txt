# 1915 - 252 - 4915301

 

Page 1

 
 
   
 
 

Page 2

 
 
時評 
[國防會（冷）]  
　　中國政府將有國防會而美國亦有國防會之記載美國之國防會建議統一美洲之新主義以期擁護全美之共和何其所見之遠大也中國之國防會不知建議何事我人莫得而窺測焉 
　　不僅美國也各國之政治家與政府今日所急急討論者大抵鑒歐戰之前車計議若何增國力若何備外患以鞏固其國家中國其亦若是耶 
　　然而中國之政治家以我觀之意别有屬不暇及此也於是可見愛國心之厚薄 
[命令]  
　　九月十四日大總統策令馬龍潭給予二等文虎章方大英給予四等文虎章此令 
　　又令王逹方大英孫蔭均授爲中大夫此令 
　　又令財政部呈據閩海關監督黄瑞麒懇請辭職黄瑞麒准免本職此令 
　　又令調任祝瀛元爲閩海關監督此令 
　　又令任命王秉權爲安東關監督此令 
　　又令陸軍部呈請任命吳榮本署成武將軍行署軍　　　應照准此令 
[專電]  
　　北京電袁總統明日生辰諭免覲賀閱操 
　　北京電黎黄陂夫人有病總統命庶務司爲擇府第備遷居 
　　北京電聞下月杪召集國防會議並定爲永久機關 
　　北京電鐵路案二十日在肅政廳開聯合會後即公開審理 
　　北京電張壽齡有交通次長周萬鵬有滬電局長之說 
　　北京電朱家寶將來京 
[譯電]  
　　北京電中政府禁止華字報登載文武官員討論更變國體之文警廳否認天民報之停版乃關於籌安會事且謂中國人民今可自由討論國體云籌安會之會員現共有二千五百人（十四日） 
　　北京電聞中政府現正商請清室早日移往頤和園俾將禁城之宫殿騰出以供民國政府居用（十四日） 
[戰電]  
　　其一（英人路透電） 
　　巴黎電今日下午公報謂前敵接續砲戰亞貢法專排砲尤爲劇烈曾將敵砲轟至無聲且猛轟德軍陣線之凸角數處聯軍飛機數隊攻擊亞爾　斯鐵路交點亞貢及伊泊爾北面漢巨瑪克之敵軍營壘 
　　（十四日） 
　　巴黎電今晚公報謂伊泊爾河及亞拉南北炮戰仍在進行瓦斯河北及愛恩河至瑪恩河間之運河之法軍炮隊猛轟敵軍戰壕香巴業亞貢及末斯河與摩塞爾河間均有砲隊及炸彈戰事法飛機十九架擲炸彈百枚於特勒凡斯及里區斯班克又擲炸彈五十八格於杜瑪里及巴朗柯爾車站尙有其他飛機攻擊杜洛斯慶干及瑪拉區車站蓋報德飛機攻擊魯勒維爾及公班業之讎也（十三日） 
　　羅馬電奥軍終夜妄費子彈猛轟羅佛里土西面阿西洛意軍陣地且兩次攻擊加尼亞境里安士河上游之意軍均失利伊森沙河上游境内意軍曾進攻但奥軍仍據守鞏固之陣地東部泊勒沙流域地勢險阻奥軍於此猛禦意軍且助以强有力之排砲然意軍仍得有顯著之進步十二日夜間奥軍以鐵甲火車一輛由戈里西亞運兵進攻柴戈拉南意軍之戰壕意軍以過山砲一排擊退之（十三日） 
　　倫敦電奥公報紀東加里西亞俄軍進攻之一役兩軍時相肉薄其激烈逹於極點公報承認奥軍曾於夜間退至斯特里巴河附近豫先布置之地位俄公報謂太洛波爾之俄軍冒敵軍猛烈之砲火稍向前進俘敵若干獲霰彈砲數尊且擊敗德軍德軍向北退走寒里士河下游之敵軍從事進攻期阻俄軍西進激戰之後復退走總而言之奥德軍力圖維持其攻勢然所得遠不償所失也敵軍在特文斯克（即杜拉堡）西面及西南面奮力進攻激戰之後在洛伏斯維安特錫亞尼車站附近截斷鐵路且在洛伏斯維安特錫亞尼及維爾拉間進逼俄軍逐退敵軍大獲援助現於斯基台爾東面進攻甚猛俄軍後衛與敵交鋒時其砲隊甚爲得力敵軍處處遇俄軍猛烈之反抗俄軍豫定之退走計畫未爲敵軍攻擊所碍 
　　（十四日） 
　　倫敦電喬治氏之序言發表於國會復開之前一日大起國人之評論衆視喬治氏爲主張强迫軍役派而反對强迫軍役者則謂喬治之言未免過甚與事實不盡脗合每日紀聞報從可恃方面探悉喬治氏自就軍械大臣職後即改變方針主張强迫軍役制其所根據者不僅在軍事理由且大半在實業理由雖軍械部成立以來軍火出額較前大增然猶不敷需求今限制工人之種種規則若不全數解除則軍火之出產萬難增進喬治主張强迫軍役者正爲工業計耳云云昨日廠主與工界聯合會代表及海陸軍兩部委員等在軍械部會議政府提出以軍令部勒工人之辦法工界聯合會代表大爲反對陸軍部大臣吉青納今將明年歐陸戰地中兵士數目爲英國必須籌備者之預算册交與内閣核議其所預計之數較諸目下兵力相差甚遠但衆信自由徵兵制定可募得國家所需之人數 
　　（十四日） 
　　倫敦電軍械部大臣喬治將其自開戰以來所發表之演說詞編輯成書顏其名曰由恐慌而入勝利售價一先令昨日電傳之宣言即此書之序言（十三日） 
　　倫敦電泰晤士報蘇菲亞訪員電稱羅馬與德奥之邦交刻亟亟可危德國近致牒於羅政府要求假道運兵並要求羅國供給價值英金八百萬鎊之石油及他種戰具 
　　（十四日） 
　　蘇菲亞電布政府刻召集二十歲至四十歲之布爾加里亞與馬其頓人民擬編成馬其頓兵一師團布政府並規定粮食之價格 
　　（十三日） 
　　羅馬電僑庽國外之布人及馬其頓人現由布政府召令回國從軍意國海軍部宣稱法潛艇一艘在愛德里亞海攻擊奥國魚雷艦隊奥艦一艘爲魚雷擊中（十三日） 
　　倫敦電陸軍次官今日在平民議院宣布戰爭第一年英軍將士死傷及失蹤之總數如下軍官死者四九六五員傷者九九七三員失蹤者一五○一員兵士死者七○九九二人傷者二二一○八六人失蹤者五三四六六人財政大臣宣稱彼擬於下星期内提出預算案（十四日） 
　　倫敦電今日午後首相愛士葵在下議院宣告明日將提議通過戰費並評論時局大勢愛士葵不願於目下討論國民軍役且不以開委員會討論此事爲便利海軍部秘書瑪克那瑪拉氏在下議院報告海軍大將思考德今已就職某議員以法國用飛機保衛巴黎功效大著爲言瑪氏答稱今非討論英國防衛計畫之適當時期（十四日） 
　　倫敦電今日克魯貴族在貴族議院宣稱陸軍大臣吉靑納明日將宣布戰局情况 
　　（十四日） 
　　巴黎電政府增設陸軍次長一員專司空中戰爭已簡比斯拉特君任之（十四日） 
　　倫敦電公報局宣稱齊泊林飛船一艘昨夜飛至東海濱擲下炸彈數枚未死一人旦無所損動定之抵制飛船炮均發砲轟擊又有飛機一架昨日飛至康蒂虚海濱抛擲炸彈傷三人（十四日） 
　　巴黎電德政府侵犯權利奪取外人寄託產業之入欵而增其第三次戰債瑞士報章逐日詳載德政府勸募戰債之方法凡承辦大宗軍需者皆被勒令承受新債劵有工廠數家將以債劵付股東爲紅利官吏等亦須捐一年薪俸以購債劵分十年繳清街中電車中火車中皆貼傳單勸人認募 
　　（十四日） 
　　倫敦電波斯使署宣稱波斯刻嚴守中立重辦波斯南部亂事並設法防阻暴動之復生路透電社得某外交方面消息據稱波斯時局略有進步波斯政府擔保鎭靜秩序 
　　（十三日） 
　　倫敦電巴拿馬運河目下水深二十九英尺前因河岸坍塌航路被阻之船十七艘今已駛出運河不久巴拿馬可恢復原狀 
　　（十三日） 
　　紐約電德使署陸軍隨員巴本大尉刻偕寄庽美國之哈資菲爾特親王啟程赴黄石園擬盤桓三星期以資休養（十三日） 
　　雅典電土國回教大主教因反對殺害亞米尼亞人現已辭職（十三日） 
　　倫敦電社會黨通過議案絶對不與聞袒 
 
 
 

Page 3

 
 
德之謀不承認時機未熟之和局且不與敵國之社會黨代表磋議各事（十四日） 
　　華盛頓電德國大使謁見國務卿後曾語人曰阿喇伯號沉没一案可望妥善解决又據他方面消息謂國務卿必欲德使交出德國誠意尊重商船之信證惟一般人士皆謂德使已請寛限俾通報柏林政府華盛頓政界今頗抱悲觀（十三日） 
[其二（德人德文報專電）]  
　　柏林電（由倫敦轉）九月十三日德軍大本營公報云西歐戰局未變（西境戰况）佛里特里區斯台特與茄柯白斯台特間杜拉河左岸之俄軍已有數處爲德軍逐走該處南面之俄軍避與德軍交鋒德軍已抵茄柯白斯台特西南三十基洛邁當自愛康格拉方通拉基斯區基大路德軍現正於自波里夫桀虚及庫譬斯區基通杜拉堡及維爾拉下之維里茄鐵路奮力進攻已抵自維爾拉通杜拉堡及彼得格勒鐵路數地點俄軍在塞爾夫乾加河下游猛力回攻數次均未得利昨日德軍俘敵兵三千三百人獲機關槍兩枝（興登堡軍團戰况）里哇波爾特親王之軍緊追俄國敗軍俘敵千餘人（里哇波爾特親王軍團戰况）麥剛森上將之軍已於全陣線敗敵現向平斯克追擊（麥剛森軍團戰况）德軍昨大太洛波爾西面西南面擊退猛攻之敵軍數次俘敵數百人 
[東方通信社電（日本人組織）]  
　　北京電軍界贊成變更國體之輩雖有袁總統之宣言仍欲於袁總統生辰之日呈勸進表雖經參政院（參政院三字電文不甚明白）運動然其形勢恐難變化云（十五日） 
　　北京電據聞國體變更運動之費已需約四十萬元皆由大元帥統率辦事處拱衛軍軍需籌備品督辦袁乃寛（譯音）處支付 
　　（十五日） 
　　北京電袁克文袁乃寛（譯音）兩氏於十三日假座福中公司特備盛筵招待各省代表並贊成帝制諸人（十五日） 
　　北京電北京亞細亞日報國華報及他數報連日著文反對民國立君之說（十五日） 
　　東京電日本海軍計畫業已確定爲自大正五年度以亘大正八年度繼續事業其内容計造戰鬭艦一艘輕巡洋艦二艘驅逐艦四艘潛航艇四艘此項經費共金四千七百萬元戰鬭艦載重三萬二千噸備有十四英寸砲漸次可以換裝十五英寸半或十六英寸砲巡洋艦載重各三千八百噸驅逐艦各一千二百噸潛航艇各八百噸（十五日） 
　　東京電日本駐奉天總領事落合兼太郎氏請假歸國遺缺由大使館書記官矢田七太郎氏代理不久卽將赴任（十五日） 
　　東京電近有德人與某日本人通謀收買軍裝經由某國密輸赴德事經發覺犯人逮捕即將處罰（十五日） 
　　東京電日本政府近以正貨不足特向倫敦提回正貨二千萬元（十五日） 
要聞一 
[統一美洲之新主義]  
　　大陸報八月五日華盛頓消息云美國國防會定於十月四日至七日在華盛頓開會討論國防事宜該會理事瓊斯氏主張美洲諸共和國締立攻守同盟之約蓋　門羅主義雖不許歐洲强國侵略西半球土地然歐戰旣作世情大變若歐亞强國埀涎美洲發難於一共和國而美國爲勢所迫不得不出而保護是時美洲各共和國果否出其海陸軍備以爲後援則此項部題未爲門羅主義所包括故非另立美利堅全洲盟約則不足維持西世界之和平也今日瓊斯氏語人曰將來如美國果有爲時勢所驅迫流血傷財以擁護門羅主義之一日則美洲樹共和旗幟之各國當各以其海陸軍全力扶助美國斯方爲公允辦法諸共和國互有密切關係維持一國政治上之完全雖爲一國之利然亦各國之利也余所鼓吹之統一美洲新主義不獨不背門羅主義之原意且範圍之廣勢力之雄遠出門羅主義之上余知美洲將舍門羅舊主義而取此新主義矣設今一旦禍生不測美國爲歐洲或亞洲强國所擊敗則敵國必能佔據南美口岸久有其地而附近巴拿馬之中美尤易爲敵所乘巴拿馬旣無陸軍又無防衛工程若敵國攻此運河比利時之命運定將復見於美洲且美洲諸共和國有絶無防備者固不僅巴拿馬一處已也凡此危狀久爲美洲政治家所深悉今若欲增西半球之抵抗力以拒外來之侵略則惟聯合美洲全境之諸共和國互定攻守同盟之約而已政治家以保衛國家爲前提當表同情也盟約苟成美洲之共和國無論國力若何薄弱然有其他諸共和國聯合之力以作奥援絶無國家傾覆之禍對外即外患不足慮國家之獨立與土地之完全可以確保對内則美洲諸國情誼日篤糾紛自少定可久享和平盟約之益大矣查政府最近海陸軍力統計表南美中美平時常備軍約二十萬人戰時軍力二百萬人其在軍役年齡期内而未經訓練者約五百四十萬人軍艦一百艦海軍兵士約二萬八千人盟約旣成一旦有警南美中美能以上述兵力扶助被攻之國而美國又以其强有力之海陸軍無窮盡之財力一萬萬之人民從事於戰場何患敵國之不敗即使敵國號召同類會師來攻亦豈能勝乎今美國之命運非美國自已所能主持遠瞻歐陸無一友邦以論理學言之美國之友邦惟同處美洲之鄰邦耳彼此有利害相同之點共以維持西半球之共和制度與自由幸福爲宗旨故美國當於歐戰未了之前速議條件以備締結盟約國防會行將提議此事並將呈請下次國會討論云云 
[庫爾蘭之戰訊（續）]  
　　德人之治事迅速有序不僅以上所舉數端卽他種事物如放火司令部之燃燒森林田野建築品等所必須除去以便行軍者與夫隨帶各種救火器械之消防司令部等亦無　按所計畫次第設立也現在庫爾蘭有特别獵兵司令部專以拘捕逃者爲事縱遇俄國斥堠隊亦不交戰而凡他隊所辦之事亦不搜索惟至林中覓尋逃避之人捕得之後即送之德軍大營但該司令部之兵亦有被俘者檢查其身上皆帶有賬簿賬簿之上所載皆俘虜數目蓋此項兵士拘捕一工人皆有特别奬賞也雷屯族人被拘去建造溝壘者有數萬之衆此外有掘地除土者有採木伐林者有碴石者而各項材料一有成數德人即立將預先帶來之鐵軌設於外人手中所造成之路體上職是之故庫爾蘭全境路線縱横密如網羅凡德軍所需如兵隊如砲火如糧餉軍需等無論在何處莫不於咄嗟之間立卽運到觀其操縱如調律鍵者無不隨心所欲上次德軍進攻米陶其步兵沿由邵倫赴米陶之陸路而前馬隊卽沿鐵路而進兩者之間設有聯絡道路電信電話等總之其縱隊無處不互相聯絡互相維繫而已 
　　最令雷屯族人驚奇駭怪者爲運輸之大汽車其來也如能行動之山嶺凡水泥粗鐵梁柱大鋼板以及機器等皆可由汽車運到此項汽車卸載之後空車歸去不走大路而逾時不久又滿載歸來焉據德兵語雷屯族人曰請視吾軍所運來之種種物件可知吾德人志在久留此地不易排去之矣不然吾德又何必運許多材料來也不寗維是爾今德人在庫爾蘭且不憚勞苦建設混凝石之物按所定之計畫鑿井設立瞭望地點等此外築有巨大之棧房專用之存儲火藥食物據曾供差於德軍之雷屯工人稱想德軍技士必在庫爾蘭建築完全要塞而土庫姆附近之大山已經德人設有要塞此確無可疑者德國嘗有一軍團出土庫姆假道於Ａa河與海之間之湖灘進攻里加但旋經俄軍一師所阻未克前行蓋舉世無四之德國重砲隊因湖灘作梗未得隨其大軍前來也而一小湖之曾經其砲彈震動者湖水皆温惟幸未及於俄人耳土著之雷屯族人率領俄軍斥堠隊巡查湖灘嘗遇德國搜索隊其人皆頭戴黑假面只因救此嚮導之故俄國斥堠隊屢有所犧牲甚至於有時全隊斥堠兵皆被擊斃及至俄軍聞信急急前往查明其秘密時則見其面孔皆已被硫酸燒毁不能辨識而德軍見其所用種種破俄之謀無功即撤回至土庫姆就其地高山之上建築要塞可以遠見至三十啟羅密逹以外而山嶺周圍亦一律建築要塞以混凝石爲重砲台之基礎長有兩個半啟羅密逹工程一畢所右雷屯族工人卽引之他去派兵環守雖德人亦多不得無故出入也 
　　按其所言必爲許寗格山在土庫姆之北相距五啟羅密逹高有五百尺可以遠望及海遇天氣清明時即里加之教堂鐘樓亦可望見今德軍在其周圍建設要塞者必爲防阻里加之俄軍來攻有碍庫爾蘭德軍之陣地也露斯扣野斯洛夫報警告其國人曰德人若在庫爾蘭立定脚步則里加難免不入德人之手尙望國人母以爲波羅的海省之區區餘部無關輕重須知此若再陷失將來求克復時縱不惜犧牲無數之鐵血亦恐不易成功也（完） 
雜評一 
[所謂限制（無名）]  
　　政府禁制報紙登載文武官員討論國體之文其卽所謂限制籌安會歟夫在職人員禁入政黨况其涉及國體耶禁制之宜也但禁制僅及報紙不免舍本而逐末已 
[無論厄深疝氣包能立愈天下第一良方]  
世界上如有疝氣病症諸君購服免得受無窮之苦此係地球中極靈之秘方幸勿觀望自誤遠埠郵購原班囘件 
疝氣之症皆由寒濕阻滯陰氣凝結以致氣不宣暢血不流通遂有血疝氣疝寒疝狐疝水疝癩疝等患其初陰囊脹痛小腹結硬繼則囊大如斗筋粗如繩痛不可忍步不能行若年久不治則眞陰虧損其發尤劇本藥房痌瘝在抱覔得百試百騐之秘方虔製此丸專治各種遠年疝氣以及腎囊風繡球風等症每日早晚各送三錢立能消脹去痛應手奏效初起之症一兩盒包愈雖至重至危年深日久之症連服一料色可斷根　每盒洋一元　每料洋四元　另製包愈小腸疝氣膏　每張七角　若多年之症必須膏丸並用内服外貼見效最速更奇得將膏貼上一刻時腹内氣鳴當將膀胱之寒濕由毛孔拔出不但脹消痛止且愈一切疾病　上海三馬路大舞台對面鍊雲大藥房謹啓 
[瘡毒斷根]  
彭壽堂執事台鑒僕苦外症久矣前五年時結納好恣揮霍偕瀏陽顧君東莞沈君需次武昌暇時常冶游尋樂興高采烈漁色自喜未幾而淫毒染就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括　除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南卽與二三知交傍花隨柳一時失愼又墮彀中故態復萌流連不已一誤遂至再誤始而作癢繼而微腫正擬購藥施治適本省上峰札來急速回省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發困苦殊甚不能步履因急向寳堂購得雙料化毒丹四大瓶雙料下疳散四瓶藥盡卽愈奏功神速兩次試騐不爽毫釐今春不再作難矣感謝靈丹急登廣告以報救命之恩○蘇州盤門内李公館謹啓　上海河南路七號彭壽堂照錄 
[花柳癆症專科李振軒醫例]  
李振軒醫生留學日本顯微鏡院微生物學專科前由丁福保醫生介紹治愈陳君献葵癆症嗣陳君以銀三千兩聘往四川診其全家癆瘵俱獲痊愈茲回滬江行道問世專治　梅毒白濁下疳横痃等不論新舊百治不效者俱可限日全愈　治癆症吐血咳嗽遺精等止多診視三次必見大效診例門診一元（上午九時到十二時下午四時至六時）出診五元（一時至三時）（急症隨請隨到）　醫寓在上海英租界新馬路巡捕房旁邊元昌里二弄掛號處啓 
[上海滙豐銀行及虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦厦門暹羅包帶維亞本買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津靑島北京横濱其上海行與各商往來暫存孟行之銀及定期存欵等均請至本行面議代付本埠滙票并辦理銀行一切應辦事宜滙票可以匯至倫敦歐州印度新舊金山美國中國東洋等處大通商碼頭特此佈聞　　　　　　民　國　三　年　十一月十日　 
[立好白濁丸]  
凡患體虛身弱之人一經勞役過度思慮失節相火妄動或花柳染毒而起致患此症初起點滴遂致旺流若不早治後患無窮此丸服下包可立止功效神速每盒一元如小便剌痛下部略腫須先服珠黃掃毒丸每盒二元 
[立止白帶丸]  
此丸耑治婦女赤白帶下日久面黃肌瘦腰酸腿軟四肢無力若不早爲醫治後患何堪設想是丸服下功能健體立可止帶無論症之輕重二盒斷根勿效還洋每盒一元　上海三馬路小花園對門永壽大藥房　來信地址寫明郵焉回件妥速 
[感謝神符救命之恩]  
客春僕之小兒忽患咯血之症在最劇烈之時甚至氣急昏迷不省人事在申遍訪名醫服藥調治殊難奏功呻吟床笫之間　一年有餘矣前月舍親李君由漢回申道及周鳳書先生在漢以神符濟世屢見奇效言之頗堪動聽故僕當日卽邀請來家經先生畫符三道用開水呑服至晚間卽氣平血止後復連請四次病體竟已霍然似此仙心神術實屬世所罕有敬告患病之家盍速往一求之　先生現庽法租界八仙橋西昌大當斜對面鼎慶里三號　滬北愛而近路嚴子峰啓 
[新發明廉價戒烟神藥廣告]  
本醫院自發明此藥以來購服者日形發達有爭先恐後之勢蓋方劑配合均極和平之品無毒質亦無嗎啡兼有補氣血壯元陽之功售價甚廉凡烟癮重者每瓶藥能服四天癮輕者每瓶可服七天至十天四星期即可完全斷癮精神煥發永無後患故名之曰戒烟神藥　定價每瓶大洋一元每打十元　外埠函購原班回件　　總發行所在英大馬路泥城橋西首十號葆元戒烟醫院　 
[茂生洋行聘馬子璋君爲火險經理]  
本行在滬經理皇后火險公司歷有數十年之久公積二千餘萬磅合華銀一萬六千餘萬兩素荷　各界委保洋棧房產貨物生財衣物等火險無不竭誠相待今爲擴充生意起見特聘馬子璋君爲經理保費一槪克已若蒙　紳商各界惠顧請至四川路五十三號本行内與馬君接洽無任歡迎倘遇不測賠欵迅速久已昭昭在外無庸敝行自述也 
[特聘西醫譚以禮設診華英葯房]  
譚君醫學深邃治術神效曾應朋輩之請出同仁醫院設診於海寧路又轉聘於華英大藥房先生廣濟之心願宏矣（時間）每日門診　海寧路上午九時至十二時　華英藥房下午一時至三時●出診下午三時至八時（醫例）門診一元出診六元車資在内號金一角割症面議急症隨請隨到貧病不計　　周金箴　　朱葆三　虞洽卿等同啓 
[吳製星期戒烟丸]  
此丸戒烟第一靈●南到閩粤北天津●戒斷之人三四萬●並無一個出毛病●一料只戒開燈吃七分烟癮癮大照加每料售七日斷癮非爲貴●十天斷丸爲奇珍●呑丸三天糞色黑●烟虫烟積去干凈●大洋二元五角暫售處在●上海老垃圾橋南且無胸胃並氣痛●不吐不瀉不遺精●因病上癮病不復●還能照常辦事情●首厦門路源昌里 
[上海美泰西藥行]  
世界愈文明理化愈精進而醫藥材料亦愈見推行本行鑒及此特向泰西名廠定辦原藥香料有名藥片藥粉德國雪花醬以及化學儀器照相物件大小尺寸干片白金紙等有美必備以應各界諸君之購辦兼以自建藥廠監製衛生藥物粧飾用品凡蒙賜顧移玉本行無論躉批零售一律歡迎至於貨物鮮美定價低廉則尤本行之特點也如承函購即班囘件英界交通路一百零八零九號電話一三零五號 
 
 

Page 4

 
 
   
 
 

Page 5

 
 
[注意國貨崔氏驥製半夏]  
吾國自海禁大開之後事事以西法相尙即藥品一項而論亦必以西來者爲優聞者不察隨聲附和以爲西國藥品必係奇異珍貴之物質所製非比吾中藥以金石草木爲用也豈知西國所用之藥料大半皆由中國採運而去調查海關歷年册報藥料爲出口貨物大宗之一足見各種西藥原料皆由中藥提煉而成若能如本廬之驥製消痰半夏修合得法配佐相當其奇功速效固有遠出於西藥之上者非普通流行藥品所能並駕齊驅也半夏一物本爲治痰良劑古訓昭垂由來已久唯此藥有三禁三忌須製煉得法輔佐相宜始克有百益而無一弊再以西法提取精液汰去渣滓務使温凉適宜攻補兼施性味和平不燥不烈無偏無倚功能止咳化痰平氣定喘淸心潤肺滋陰降火解渴治煩利膈寬胸無論老年氣急痰嗽夜不安枕少年勞傷吐血吼哮喘咳驚搐痰厥等症均能藥到病除立刻見效連服數天永遠除根業已風行四遠名震寰宇誠爲前無往古後無來者中西各藥莫可與京之惟一聖品也邇因外埠僞藥淆混故改用五彩洋鐵盒裝盛仿單上有南洋勸業會嘉獎硬印方是的眞小盒銀幣一元二角大盒二元四角每料六大盒實銀十三元二角起碼門市二角上海盆湯弄絲業會館北首𡩋波路口五開間門面崔氏瓣香廬總發行所啓本廬分設●南京花牌樓●杭州陳列所●天津北門忠成棧●無錫北門外江陰巷●長沙城内粮道街●安慶城内將軍署西轅門 
[滬杭甬鐵路局醫官西醫周邦俊]  
門診下午二時至五時診金一元號金一角出診五時以後診金五元號金二角提早逾時加倍急症隨邀隨到最新六百○六注射兼戒洋烟英大馬路泥城橋堍同濟藥房（電話）三七五九 
診所常年包醫另有專章 
[冤枉]  
寃枉眞寃枉　人人說天堂　上海　香港　遠地來經商　抱定宗旨　勿嫖勿睹勿去逛　茶樓酒館　暫時嘗嘗　萬不料秘了大寃枉　並非楊梅　亦非凶險惡毒瘡　不過身體有些勿清爽　皮膚瘰癧　有紅有黃　許多靈驗外搽藥　全然虛謊　又有一種小解斷續　大異平常　初見淋濁　面色驚惶　妻妾傳染　或白帶　或痛經　甚至終身服藥湯　最危險　白濁錯手入眼眶　聰明兒女　兩目勿見光　鄰里親戚　都說我放浪　其實寃哉枉　幸而五洲大藥房　有一種清血解毒　兩全其美　花柳風濕藥中之大王　名稱海波藥　鼎鼎聲聞揚四方　功能保護肌膚　清理内臟　連服二瓶　功效異常　最靈驗　皮膚小瘡　一掃而光遠年風濕骨節痛　如法試服　步履照常　敬告男女同胞　有病早服藥　切莫隱瞞延累受重傷　地球商標　清血解毒海波藥　經驗功效　牢記勿忘　身體快點弄清爽　免得傳染妻妾貽累子孫眞寃枉　清血解毒海波藥　每瓶二元打廿元總發行　上海四馬路　五洲大藥房 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四釐五毫六個月週年五釐一年週年六厘活期週年三厘凡有躉欵存儲商業櫃者計息三個月週年四厘六個月週年五釐一年週年六釐活期週年二釐以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙　惠顧請駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[使館牌贈劵可换各種贈品]  
凡使館牌香烟均有贈劵該項烟劵能掉換値錢贈品故宜留存請向售烟家取閱精美目錄單該單内有使館牌劵對換各種贈品之圖畫及說明書 
[潤源昌瓷號新𣷹書畫題欵廣告]  
本號向售江西瓷業公司改良瓷器久蒙各界歡迎然而滬上瓷業素稱發達至以設廠開爐當地書畫題欵者尙付缺如本主人有鑒及此不惜巨資特向景鎭諸大名窰訂造各種最新白胎瓷品敦聘書畫名家以便賜顧諸君就地選購點景題詩落欵之需凡山水人物花鳥以及金石隸篆無所不備均可任意採擇其瓷質之細膩書畫之精妙殊非市上所能及居家常用送禮欵賓可稱特色况前清御窰瓷品市無所售本主人儲藏甚夥兹特減價出售分供同好惟本號瓷品名目繁多不及細載且常有新出物品敢請諸君恒臨視之方知言之不謬再本號並可承辦各大舞台茶樓飱館需用器具以及紀念贈品粧奩禮品皆可隨時定辦限期交貨不致有誤如蒙惠顧價當克已所有本號以前八折嗣後槪歸劃一以昭信實特此敬布　上海英租界大馬路望平街潤源昌啓分銷處新世界商場内第二號 
[老聾竟能復聰]  
市上耳聾丸藥極多○當推二馬路西鼎新里京都天寳齋爲第一○僕已親自試過○方知眞實效驗購者留神 
大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫盡服諸藥毫無影響於是聴天由命不望復聰矣乃去歲偶觀申新兩報見京都天寳齋吿曰云萬國九洲耳聾第一聖品除耳聾極妥極靈即由郵局匯洋拾元購耳聾聖品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹吿同病者　南京四牌樓陳子祥謹啓 
[高郵時堡市十三莊助理員湯輔臣之行狀]  
啓者吾國開創以來舉天下省縣市鄉莫不公推廉明正直之士充當本地各職事員以聯絡民情維持種類庶幾洞悉該處利弊爲吾民興利除害處公斷直以成立憲之基此吾時堡市十三莊分舉助理員湯輔臣之初意也無如輔臣蒞職以來行與言違擅作威福唆訟武斷歛費呑公事難縷述姑就一事而言民國三年二月二十六日鹽城沙溝鎭源記號錢船被刧失洋一千餘元至三月下旬訪聞時堡之王福興徐三阮占庚等所刧彼時緝獲徐三王福興而阮占庚潛逃於是湯輔臣奸計頓生向王福興索錢三百八十八千文向徐三索洋一百元面許保釋奈未幾徐三監斃而王福興亦照案鎗斃是徐王所出買命之洋竟爲湯輔臣所有矣且不止此復將阮占庚之田產變賣一空計阮占庚祖遺田十六畝變價七百千文新置汪姓之田十四畝變價五百千文典業田變價二百八十千文住房茅厠變價一百五十千文又詐阮占庚之兄占文洋約一百元阮占庚之妻仲氏洋八十元又阮占庚所買汪姓之田交價未及一半即犯案遠揚而汪姓典與趙姓爲業計價二百餘千應當贖回方能出賣而湯輔臣藉匪爲由奪田揩價後經知事廉明將原價斷給趙姓是趙姓所得之價已在高郵化爲烏有除不能得價歸家幾難免於通匪之罪此事連王徐等錢洋共錢二千零十三千文洋二百八十元内止賠償源記錢一千一百千文繳高郵知事錢二百零六千文餘剩不足千金外盡被私呑夫王徐阮一經爲匪死無足惜竊念罪人不拏該匪等旣明正典刑而賠償外盡破其產以塡欲壑便其父母妻子饑寒無靠不亦慘乎源記知此情形恩施一百千文以分給徐王兩家是源記猶存不忍之心而湯輔臣竟豺狼其性不識天良何在也其所行事大率類此嗚呼吾等鄉民半屬農佃皆係無知受此魚肉伊於胡底欲嗚之上憲旣無此胆力欲推翻其職任又恐畫虎不成况彼交接官場狐假虎威差役充其爪牙區員任其腹心亦何難借端生事平地風波輕則拘留罰金重則破產傷身又誰敢大張旗鼓而明辯鹿馬乎故我等飲恨呑聲公議登報以冀仁人君子見而憐之　時堡市十三莊公啓 
[半夏露包愈咳𠻳永遠斷根]  
彭壽堂始創順氣化痰止咳四寳半夏露眞實功效比衆不同○招請各埠批發經理 
痰爲百病之母若不速治則内臟滋生之精液皆變爲痰非惟喘咳交作且身體决難强壯市上消痰各藥絕少功效即近日自稱枕秘者初服雖有微效然力薄性緩並無斷根之功服者憾焉本堂秘製四寳半夏露其化痰之神止咳之速爲别藥所萬不能及屢經名醫博士試驗稱奇羣推第一無雙之品數十年來治愈痰咳各症何止數百萬人久已中外交稱無待贅述茲將應效治症列後　專治五勞七傷諸虚百損　傷風咳嗽寒熱往來　寒痰凝滯氣阻咳嗽　風火挾濕鬱蒸咳嗽　肺葉閃動喉癢咳嗽　肺虚枯燥喉乾咳嗽　肝風煽肺動怒咳嗽　色勞腎虚吐血咳嗽　病後原虚氣逆咳嗽　久咳不止變聲失音　產後虚咳渾身酸痛　痰火積寒久年哮咳　精涸精頽動則氣喘　咳急傷絡咯血盈碗　思慮過度痰帶血絲　痰迷心竅文癲武狂　痰流骨節左癱右瘓　中痰中風手足麻木　氣塞痰湧喉痛肚痛　濕滯中宮心胃氣痛　肺痿生癰腥痰五色　臟腑氣弱瀉痢不止　小兒驚風猝然氣厥　神昏囈語猪羊癲癎　乾咳無痰行路氣急　自汗盜汗骨蒸潮熱　以上各症輕者一服全愈重者數瓶除根海内外如患所列各症服過各家之藥不能奏效者請速一試無不立起沉疴最奇者無論風熱寒濕諸痰一經藥性立刻盡化爲水從大小便洩盡頑痰旣去週身甚覺爽快四肢因之有力繼則飲食加增百病盡除而身體自然强健矣每瓶一元每打十二瓶十元大瓶二元每打廿元每料四元近有作僞之徒因此露靈效異常信從日衆竟依様仿造到處寄售猶且抄襲告白登報然一經試驗孰顚孰假孰優孰劣不待辨而自明矣購者鑒之　順氣化氮丸大瓶一元小瓶二角半　哮喘立止斷根丹每瓶六角　吐血斷根膏每料四元　止咳杏仁露四角上海河南路抛球場南七號彭壽堂啓　瓶上新鑄半夏露字様以防冒托郵局滙洋外加寄費一成托滬友代買最妙 
[一天好一天]  
一塊淡一塊快活戒烟糖老虎牙粉廠主人張晉卿戒後而發明一載有餘是吃此糖試戒脫離黑籍者本埠數千人戒後毫無疾病反覺身强力健可稱其效如神眞是王道第一目今各省查禁租界抽籖在卽凡烟界有志同胞請宜早戒除免受後累購吃此糖利便靈快立保穩妥舒服照本發售非圖利益起見以揚國貨老虎牙粉暢消所厚望也塊塊淡糖隨途購吃新癮老癮烟槍抛脫烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元上海四馬路晉戴春林香粉老號總發行所 
[上海中洋大藥房定期陰曆七月十九日起謹備特别贈品先行交易擇吉開張]  
本藥房專運歐洲各國名藥搜求中外經騐良方延請著名西醫以西法配合各種藥水藥粉藥丸藥酒藥餅藥糖以及發明日保丸明丹一切化粧用口衛生良劑無不品高質凈精心製鍊採辦照相材料醫界用具化學彝器肢體模型均擇泰西名廠式樣最新效用最便有美必臻無物不備所有太和堂廣東各種蠟丸槪歸本藥房經售現因歐戰未休外洋訂定藥品未能刻期齊到爰特定期於陰曆七月十九日起先行交易另擇正式開市日期今因開幕伊始爲存心濟世起見各貨定價一律只取工本不圖謀利謹備各項特别贈品以酬惠顧諸君雅意除批發登帳及照相材料外一律奉贈贈期本埠以二十天爲限外埠一月爲限倘蒙函購卽班寄呈如有滙兌不通之處郵票一律通用贈品章程詳列如下 
滿大洋一元贈正號毛巾一條　　　　　　　　　　滿大洋兩元贈西式牙刷一支 
滿大洋三元贈牙粉一瓶洋巾一條　　　　　　　　滿大洋四元贈大號花露水一瓶 
滿大洋五元贈綢巾一條　　　　　　　　　　　　滿大洋十元贈皮夾一只生髮水一瓶 
滿大洋十五元贈皮夾一只綢巾一條生髮水一瓶　　滿大洋念元贈口香粉一瓶皮夾一只洋巾一打大號花露水一瓶 
滿大洋三十元皮夾兩只綢巾兩條大號生髮水一瓶　滿大洋四十元贈友夾兩只二元香水一瓶大號生髮油一瓶 
滿大洋五十元贈赤金耳環一副　　　　　　　　　滿大洋一百元贈赤金戒一隻 
多則類推　五馬路棋盤街電話四五八八本藥房啓 
[惠羅有限公司廣告]  
上海南京路十三號 
本公司今於本星期内將新由歐洲運到男婦老幼應用之冬季貨品二百箱陳列以供衆覽此外新貨尙有靴鞋絨毯窗帘地毯孩車杯盞自來墨水筆襯衫絲襪牀榻香水香皂等類名目繁多不能備載　本公司之灰色絨毯闊五尺六寸長七尺六寸質堅而暖寳爲上海最佳之絨毯而售價甚廉每條洋十四元五角存貨無多購者請速 
 
 

Page 6

 
 
要聞二 
[國體問題趨勢之變遷]  
　　民主世襲說之進一步自民主世襲說出現於變更國體聲中凡研究學理之學者以其說無一而可故大有兩面受敵之勢但政界中重要人物無論新派舊派附和此說者甚多此輩皆總統素許爲公忠體國之人其屬於舊派者今日尤倚爲左右手此輩旣一力主張則其勢力之厚可想而知籌安會人至目世襲說爲君主立憲說之一最大障礙日來此派人物仍堅持此說爲積極之運動某部總長連日因此奔走於籌安會首領及軍界政界諸要人間心力俱瘁粗有眉目聞現在趨勢於總統世襲說又進一步擬定中華民國國體無論如何決不變動以後對外仍用中華民國大總統名義藉免國際上承認手續至對内則由國民恭上尊號即對於國民用之以示崇榮旣别乎普通共和國之大總統天下人庶不以民主國而有世襲元首爲疑此說於總统世襲說又進一步附和贊成者尤多國體問題事實上或竟歸宿於此亦未可知 
　　憲法委員會之起草觀關於憲法起草事宜各起草委員迭經規畫進行手續惟聞對於憲法上生出兩種之意見甲派以該會係遵奉總統之召集規定民國共和制之憲法爲當然之責任應即著手規定以終了該會之任務將來國體是否變更均不必計及乙派則以改國體業經成熟斯時該會仍行伏案推敲規定共和憲法則知其不可而爲之未免徒勞無益擬靜待國體解决再行著手辦理並聞兩派意見尚未十分融洽 
　　代行立法院之審查會參政院代立法院十一日下午二時爲國體請願案特開審查會經審查委員梁士詒汪有齡聯芳李國杰王家襄陳國祥施愚蔡鍔寶熙等九人分别討論其審查之結果認定各請願書可以成立並擬根據請願之旨由立法院向總統提出建議案並於十四日先行提出大會付諸公决並聞已推定施愚汪有齡寶熙三人擔任建議書之起草三時餘散會又據個中人云該院現在對於此問題有二種採取法（一）變更國體改爲君主立憲（二）國體不動明定繼承問題將來採取何種洵非局外人所能料云 
　　留日華僑會之反對聲籌安會發起後人心不免因之疑懼總統爰有令内務部酌定範圍之諭並於肅政史請取消該會呈文上親批縮小範圍字様凡以消釋人民之疑懼也海外同胞未悉所以取締該會之辦法疑懼仍多未釋兹據京報載稱近有人得東京學界來函報告僑民紛擾情形節錄如左此間自聞北京組織籌安會以來一般愛國志士憤激欲死昨（九月一號）在美士代町青年會開留日華偕大會到會者不下千餘人對於此籌安會莫不同聲反對當經全體議决以全體名義致電國内各報館各商會以及各重要機關請死力抵制此籌安會之倡言而維持鐵血換來之共和國體並印刷宣言書宣佈首倡者之罪狀以昭示天下其宣言書正在印刷中云云 
　　第二次請願之題名錄所譜各省公民請願團者近日再接再厲欲爲第二次請願已見各報兹聞九月十二日參政院代行立法院接收各省公民第二次請願書如左山西谷如墉等山東王錫蕃等福建陳璧等綏遠李景泉等甘肅馬安良等雲南李鴻祥等廣西周家彥等察哈爾董若璞等新疆楊纘緒等又聞北京學界有馬爲隴等亦於昨日提出請願書 
[西藏交涉將在倫敦會議]  
　　中央英西藏問題政府早於去年春間派委員赴拉薩會議一切其後該會議遷延至今迄無頭緒總統擬從速進行日前先電命駐英公使施肇基氏與英國政府有所商定於是兩國會議地點决定移在倫敦總統即任施公使爲全權委員使當會議之任聞開會期間已决定在十月中旬 
[鐵路計畫與路案消息]  
　　政府前以建築鐵路爲當務之急惟經費困難原擬吸收外資尅期畢舉乃自歐戰起後外資輸入之途旣絶依賴借欵之各鐵路不得不因此中止歐戰不知何時告終且戰後之各資本國能否如從前之投資中國尙屬疑問今我國諸路尙無開工日期而重要之各鐵路又不可恝然閣置兹聞政事堂爲欲妥籌别法從事建築特於十日召集交通總次長財政總次長等協議一切其結果先由交通部調查軍事上必要之路線交通上必要之路線以及營業有利路線等俟有報告再行協議 
　　津浦路案久無消息詢知因有向蘇省行查事件尙未覆齊故公判尙無定期然據個中人云至遲當不踰月内京漢案前日又開豫審交通次長葉恭綽亦曾到庭徵聞葉於此案本身仍無關係不過於路政之關涉本案者有所詢問耳目下全案尙無頭緒結案更屬遥遥無期也 
[蔣楙熙參案原呈之補錄]  
　　前浙江財政廳廳長蔣楙熙參案自派員查辦後久無消息原參内容亦迄未一聞其詳兹爲覓得屈使參揭原呈特節錄如下浙省自改革以來首以擁護中央爲宗旨其他無論矣即以財政一方面言之三四年來先釐正其固有之源復擴充其可加之額故對於地方不致濫發紙幣以貽累於無窮對於中央不惜竭盡心力以期濟其至急然所以呼應皆靈措施無碍全恃平日之威信與衆情之固結乃該廳長下車以後即昌言中央搜括不惜民艱張前廳長阿附軍按見好中央濫認解欵至令後來者受累該廳長凡接見官僚紳商莫不以此爲口頭論調於是有識者詫其狂妄無識者遂轉相流播人心之離渙最易於財政見爲切膚若不急使去位風謡日廣宵小乘之非惟於收捐加稅籌欵募債等事在在足以引起風潮於地方秩序亦有莫大之關係蓋叢怨於軍按兩署事猶小而貽累中央擾亂大局者害實深也該廳長於六月初任事正值　巿旺收之時乃在任閱月并未解部分文　歐美日預算留學費四萬餘元疉奉教育部電及各經理員催解經按署屢次催飭限於七月十五日以前滙解該廳長旣不遵解亦不具復預算核定一業貨項下各模範繅絲廠購繭經費五萬五千元除收過外尙餘銀二萬一千三百餘元正在急須購繭之時刻不可緩飭令即日解署而該廳長亦置之不理以致延誤時機受虧甚大其於衢州報告水災一案竟云此案呈報後可藉以爲抵延中央解欵地步現在中央需欵萬急該廳長乃欲借賑撫水灾名義壓擦解款其心誠不可問又國家財政困難經常征收外常有特别籌款之舉即如公債一端連年籌募幾成努末全賴熱心紳商激發公義以爲之倡官廳自當爲之呈請優奬以勵其餘浙省有陳渭獨力認購公債十萬元實爲浙省向來絶無僅有之事乃該廳長獨倡言公債加派正急若中央見浙省有獨捐十萬之人益存奢望必至累派不已對於此案請從緩給奬只請酌給外奬或褒給奬狀或撰給匾額等語究其輾轉爲難無非欲浙江官廳失政府人民之信用不知公債奬章業有明定何所用其外奬此亦爲該廳長阻抑公義不顧大局之一證又浙省因統一幣制起見將浙江軍用票悉數收回浙江銀行所發鈔票亦限於六月底一律收回以昭紙幣之信用而鞏金融之基礎早經呈明大總統並咨部在案不容稍有遷延致妨幣政乃該廳長到任後漫不加察至六月末日仍未報明收竣且聲言此項紙幣收與不收並無關係經按署飭查限復始詳稱舊鈔票未收回者尙有七萬五千三百三十元新鈔票未收回者尙有九萬四千八百六十一元以限定日期收回之票而未收者爲數乃如是之巨該廳長旣不加督察於先而詳復又絶不一加按語若不負責任也者其居心叵測至斯已極云云 
[總統壽辰閱兵之典禮]  
　　本月十六日爲總統壽辰是日總統擬在天安門閱兵刻下主管各部署已從事規畫兹將關於閱兵典禮述之如下是日天安門樓高懸陸海軍旗樓内中設總統座位左爲參禮員休息所右列長案爲設置菓點之所四壁懸掛各種畫景所有參觀員限制綦嚴除總統府及將軍府重要人物外各部簡任官十員各局四員司法官十員唯參政院參政及各部總次長可以全體參列商會及報界不過各二人或四人而已至外交團文武各官原擬一律邀請因歐洲戰事未息如相聚一堂甚屬不便决擬不另備柬邀請是日總統六時由新華門出騎行赴天安門閱兵並擬先閱步隊次爲砲隊再次爲馬隊均自東邊門進西邊門出預計七時三刻即可閱畢應行校閱之軍隊爲第一師拱衛軍樂隊第一旅第二旅第十師工兵第一營禁衛軍輜重第一營機關槍第一營第二師提署軍樂隊第三旅第四旅第一團第二團提署游緝隊工兵第三營禁衛軍機關鎗第二營第三混成旅騎兵第一團游緝馬隊模範團第十師第三混成旅砲兵第一團拱衛軍第三混成旅其高級軍官參列者師長爲劉金標張敬　旅爲洪自成王賓吳新田申振林團長爲陳光遠雷恒成劉鳳　等尙有總指揮官一席由大元帥在將軍府中點派至大元帥閱兵服色即御海陸軍大元帥戎服帽服均藍色配以白色毛製之纓柱金色線織之辮章佩長劍著黑靴云 
[新約履行時之滿蒙觀㈣（化險）]  
　　延吉問題與新約延吉問題因圖們江界務條約與此次新約互有衝突之點而日人强據舊約應作無效說其種種駁說余已詳載本報矣兹聞此事關係甚大如延而不决恐雜居各事必受種種頓挫也據日報五日延吉電載謂新協約實施以來日總領事館就實際問題着着進行而中國官廳唯以未奉政府訓令爲言對於韓人謂圖們江界約依然有全部效力與新約并不抵觸堅持其見解刻有數案陸續發生緣之處處衝突僑延韓人至靡所適從呈露一種奇觀云云而東省某報評日人應根據條約而行不得謂舊約爲已失效力者蓋以此次中日條約關於滿蒙第八條證之則舊約當然有效今姑不問此次新約之本意如何先以舊約有效言之在日人或屬反對而在我國一方面亦甚難辦理者因新舊約中雜居之性質逈乎不同以土地方之舊約韓民有土地所有權新約則無之僅能商租而已以我國各項政治上之治理言之舊約則絶對與華人同一治理新約則或同或異不一律矣故一地而對於合邦之人民現出兩種歧異辦法斯誠各國國際上萬無此例者也豈特我之對待不易即對手國之措置亦同一困難是誠不可不有待協商者也再以無效言之在我亦未嘗不直截痛快然越墾韓民之土地所有權勢必一律收回悉照新約商租辦法辦理此在日人或無動於中而數世安居之韓民數十萬之人口其能由日領從容處置一經布告均帖然無片言之聲請乎無之是甚順當也假令有之日領以何方法盡其責任是又余所願聞也故今兹之問題爲雙方辦理之一致起見其有效耶則雙方均以延邊一帶劃出南滿爲順手如其無效則日人可商租土地經營工商在我亦不過視與南滿其他數縣同一辦理而已所進退維谷者韓民耳或曰非也日人之意對於土地當從舊約對於其他各事則從新約其意在此也此則滑稽之甚者誠令人不能置一辭矣主是論者確合理勢故並錄之 
　　雜居中凖備種種雜居期限已過而日人將紛紛來矣兹聞吉林省會警察廳因中日雜居旣已載在條約而中國人民知識短淺萬一日人租賃房屋稍有齟齬不但於國際交涉攸關並恐有傷邦交和睦故近數日分飭各區派警各將該管區内商民住户房間逐一調查列表詳報俟高等法廳登記所開辦時即飭住户各將所有房間依法登記吉垣東關商埠界内近有日人金野千太郎在西大馬路南組織木工建築營業如我國木舖之包工等專司包攬各項木工故凡日僑建築事宜多委託該商辦理又一函云入月以來日人到者甚夥據車站人言每日火車均在十餘人左右携老扶幼連袂來省圖謀各種營業凡五六月間及以前歇業之商號亦旋歸恢復舊美如糧米行舊蓬萊號及其他洋貨舖等刻正紛紛覔工大興土木從事改造房屋作永久之計劃云 
[奉省之兩大保案]  
　　奉省自日俄戰罷後城郭依然而勢力已較前大異酬應交際在在需人且胡匪又爲東省特别土產故上自幃幄運籌之士上至地方官吏軍警莫不分任艱鉅兹聞張按使因以上兩種人員確能實心任事而官吏懲奬條例本有保奬之規定爰擇優開具各員名單分兩案呈請奬叙用特分誌詳情如下 
　　日前報載之交涉保案係田交涉員於交卸時將各署員之勤勞者詳請公署轉呈核奬今兹所謂交涉保案者則與此案大異緣田交涉員請開之保案以延壽堂案法政學生案尚未了結若即照轉恐其被駁故尙暫擱未轉今省公署因中日交涉解決後設立交涉善後籌備處所委辦事各員因經濟困難之故或則兼差或係効力數月以來對於籌備辦法施行細則迭次報告多爲中央所嘉許現在該條約實行此項機關似無存在之餘地然各縣因解釋未明或發生事端紛紛詳請核示尚有交該處人員辦理者故今擬暫不裁撤將來或改名稱以期適當惟各委員等旣未給以廪祿自應酌予奬勵以昭激勸現聞此保案中分實官奬勳章奬兩種如金麗生知事楊冬生知事盧小秋秘書等均請奬五等嘉禾章其奬給知事則有如楊某趙某等多員云 
　　剿匪保案係援照前清東省成案辦理聞由公署執法處開單擬稿呈文中略稱按使任事以來正值胡匪猖獗之際如本溪如開原如寛甸如桓仁等縣均有大帮胡匪肆擾軍警痛剿匪患得以肅清在各辦事人員雖係應盡之職守然其迅赴事機不致蔓延爲禍各該員不無微營足錄請予優加奬勵云云聞此保案名數尤多其公主嶺朱局長公署科員儲鐵生等均保以縣知事任用其請奬勳章亦有數員 
[粤中防亂譚]  
　　龍將軍昨據軍探偵報惠屬白芒花頃有土匪六百餘會同坪山三多祝帮匪在白沙灣拜旗與黨人聯合起事等情即於是晚立電惠州清鄉督辦密飭營縣偵探匪情相機剿捕並將辦理情形隨時電報 
　　合浦靈山兩屬匪黨潛滋近復有匪首謝賓等糾集謝覃王三姓匪黨千餘人在該兩邑交界地方竪旗拜會焚刦擄掠鷄犬不寗該邑兵少匪多莫敢禦敵昨由地方紳士譚學良等飛禀省署請派兵嚴剿以免養痲爲患云云 
　　福軍李司令昨據五十營解到黨人黄注埗一名稱係在香港機關投充黨目月薪十八元因與該營三連長認識擬入手運動圖亂留宿營中兩天語多悖逆等語昨已轉解行署收訊矣 
　　虎門要塞司令黄恩錫昨在虎門地方拿獲黨人嫌疑犯譚從心黄亞財兩名審訊後即經解往將軍行署核辦 
　　將軍行署據軍隊獲解犯婦布梁氏一名到案解文中指稱該婦係附從亂黨接運炸彈炸藥云云惟迭訊不認現已發押陸軍第二監獄以憑詳加研鞫分别核辦昨夕八時許駐紥西關沙基附近之警察游擊八小隊忽然拔隊馳至警察九區轄内陳塘擎天酒樓圍捕狀甚嚴密搜查良久卒將十餘人捕去押回營時沿途戒備亦甚嚴密 
　　軍巡兩署昨接中央來電謂陳炯明分遣黨徒來粤煽亂黨卽通飭軍警嚴密防範兹又據探報謂有亂徒陳某李某（均廣西人）已同港返省寓長堤如意祥客棧居住現又折返港澳云云龍將軍據報特懸賞二千元密飭軍警查拿聞李某曾於張我權督粤時充當某營營長者 
[川省收回軍票近狀]  
　　川省軍票行使已久分散各處益多此次收回非悉其大槪數目不易着手昨聞收回軍票籌辦處致電萬縣濬川源請調查夔萬各屬軍票大槪數目又請商會電瀘縣自流井樂山宜賓資中内江涪陵各商會一律調查并電瀘縣鹽運使詢問在瀘所燬五元軍票若干昨復致函省會警察廳稽廳長謂敝處現調查通省軍票流行大槪數目除各埠已通電請照查明約數電覆外於省城附近四門凡貴廳所在區所官署銀行商號公館舖户人家約存軍票若干擬請貴廳飭查開報示覆俾有所攷核云云 
　　川省收回軍票籌辦處昨出示云兹將各分處核收五元軍票字號日期開列於後仰執票諸人即日往該處按字依次核對可也此示計開第一分處自陽曆九月一號起核收天地元黄四字字號設惜字宫第二分處自陽曆九月一號起核收宇宙洪荒四字號設東門三聖街火神廟第三分處自陽曆九月一號起核收日朋盈昃四字字號設南門江凟廟第四分處自陽曆九月一號起核收辰宿列張四字字號設西門正府街縣署第五分處自陽曆九月一號赴核收寒來暑往四字字號設北門楞伽菴以上牌示各字軍票專赴分處核對照定章公私一律停止行使 
　　成都商務分會報告省城商務總會稱近日軍票價格低落行使困難遵五角行使之規定相差尤遠云云成都總商會詳閱各節均係實在情形當即據情轉詳巡按使請示飭遵巡按使以此事關係重要交財政廳核議詳覆核奪 
[南京快信]  
　　蘇省四年度半年軍事費現經中央核定共銀二百四十二萬五千五十四元 
　　齊巡按現電請財部增加五年預算費計水警第三廳經費三十萬元造船費二十萬元係保固淮海一帶海防之用 
　　齊使飭財廳撥付寶山塘工風災費洋三千元 
　　造幣廠每日鑄造銀幣十五萬刻因銀價甚民昻祇造十萬元 
　　齊使准財部咨飭各屬嗣後商人請領運送銀兩貨物護照應令先繳印花稅一元如有不遵除依照條例處罰外所領護照併作無效 
　　江北匪氛已漸肅清第十九師日内將拔隊返寗 
　　第四届分發江蘇知事禀知到省者共七十餘人 
 
 
 

Page 7

 
 
地方通信 
[蘇州]  
　　巿民公社會議界線臨平與臨北兩巿民公社因爭劃界線雙方上禀官廳請爲核示吳縣孫知事警廳崔廳長各派代表至公益事務所（元和縣署舊址）於九月十二號開會集議公益董事汪炯之東北區高王兩署長均列席會同兩公社各職員互相討論臨平社長丁春之宣言請將東西白塔子巷及中由吉巷讓歸臨平範圍經衆商議至再臨北代表張綏之始首肯照此議决而散 
　　署長巡官之互訐駐防常熟之水警第三分署長王楚雄禀撤一等巡官陳德順後被陳巡官指出王楚雄劣跡多欵禀經趙廳長派員調查查出王分署長侵吞截曠確實有據應即撤任而陳巡官怠職匿贓亦應一併撤差禀奉巡按使批准飭遵在案兹悉陳巡官於交卸後來蘇續行上禀巡按使水警廳聲辯此事略謂前在常熟拿獲陳阿川陳四陳小狗三犯及器械贓物均爲王分署長於二十二號擅行釋放贓物留下並未移交後任次日卽出有盜案恐即係此數犯所爲今反謂巡官怠職匿贓未免不平應請澈底根究等情不識長官將若何批示也 
　　派船保護桂花巿蘇鄉光福鎭每至秋季桂花出產甚旺現在將届開秤之期恐有外來匪徒乘間阻擾特由花業代表兪德順等具呈道尹公署曁水警第二廳請援舊例撥派師划槍船隨時保護兹聞水警第二廳長已飭令第二專署長師蘭亭就近酌派師划照章保護矣 
　　巡官演習兵式操新任警察廳長崔怡庭爲整頓　務起見曾飭各區署巡官每逢星期一日服軍服至廳齊赴操場習演兵式體操前日（星期一）各區署巡官齊集至廳即在廳側西吏厙操場開操二小時聞由廳長親自監視云 
[鎭江]  
　　拿獲要犯三誌江寗鎭守使署偵探會同陸軍警察隊長在鎭捕獲要犯八名解寗一案迭誌報端兹悉十三號下午二時有禁衛軍排長趙保元率同陸軍警察將僧人能善等六名由寗押解回鎭送交丹徒縣知事訊辦餘如陸宗由易丁山二名現尚拘押將軍行署聞尙須訊究云 
　　調查選舉紀事丹徒選舉調查將次完畢昨日忽奉省頒調查名册共中資格欄說明各項與前次手續諸多未盡故又須重覆調查未盡之手續以昭愼重 
　　猪業又罷巿矣鎭郡屠宰稅前委杜科長承辦於數日前開始徵收昨因劉姓肉舖　猪兩頭祇買照一張經稽查員查出諭即懲罰該肉店抗不遵辦嗣由該業董耿某等出而辯護致爲縣公署傳案押辦該業遂於十三號一律罷巿不知如何解决也 
　　槍斃殺人兇犯前在城内五條街拿獲在北門外攔路搶刧殺害吳某之匪徒孟錦章經丹徒縣章知事研訊供認不諱詳請軍巡兩公署按照軍法處以死刑奉批照准昨日已押赴北門外鎗斃矣 
　　女校設文學科鎭郡城南女學校校長王宗德近在本校添設文學專修科養成家庭教育人材暫定學額三十名兩年畢業學科爲修身國文說文英文算學音樂圖畫作文等現已擬具簡章出示招考矣 
[松江]  
　　施醫局繼續發起松城西外於舊曆六月起由商會邀請本地諸名醫設立施醫局以三八爲期每期有七八百號之多近因困於經濟議决停辦定於舊曆八月廿八日撤局惟本年風災之後陰晴寒暖氣候不常呻吟床褥者日見其多而此舉足爲貧病者之補助於是周葵臣邱菊卿鄭伯藏諸君發起就商同志捐集藥資懇請本地諸名醫擔任義務假座西外塔橋西林寺設局施醫名曰西林施醫局無力購藥者并施以藥議定續辦十期仍以三八爲期並定陰曆八月八日爲第一期云 
[揚州]  
　　屯佃户反對加租宜陵東北鄉農民所種田畝係前鎭江衛屯田各屯業現奉部飭繳價當以近年米價高昻各佃獲利仍優向其增加租籽釀成衝突縣差至鄉被毆逃回營長黄某房屋遭其爬毁報經周知事委派王警佐寶畊前往履勘詎各佃聚集數百人意欲暴動當由王君向之再三勸慰該佃等見王君帶有警隊槍彈完全未敢爭論相率散去日昨王君已安然回城銷差矣 
[安徽]  
　　勸業場大興土木皖省創設勸業場經叚兆龍詳奉巡按使批准將御碑亭至烈士祠中間一段定爲建築基址兹聞該場已積極進行正在鳩工庇材大興土木惟該場地面曠闊木料堆積難保不爲無賴之徒偷竊故特函請警察廳出示保護并飭崗警隨時防範 
　　教育界歡迎李使昨日（十二日）皖垣教育界特假省議會開歡迎李巡按使大會會場懸掛國旗男女學校職教員到會者約百餘人李使於午後二時蒞會首奏軍樂學界讀歡迎詞繼由李使口答訓詞復奏軍樂并撮一影然後散會 
[廣東]  
　　陸榮廷派員來粤北京籌安會設立之後擬在粤省分設支會以助進行粤人對於此事尙未表示贊成而桂省陸將軍因籌安會事亦派專員兩人來粤與龍將軍張巡按研究主張現兩委員已北廣西第二巡輪抵省入謁龍張兩當道矣 
　　女士殉母之可敬順德龍浣青女士龍子惠之胞妹也少孤事母盡孝終身矢志不字母病侍奉湯藥必親自調嘗目不交睫者屢月母卒女士哀痛欲絶夜深人寂必向母靈前慟哭家人多方慰藉無以塞其哀及母喪終旬日傍晚女士歸私室留絶命書一函仰藥而卒比家人知覺延中西醫士拯救已不及矣女士生長富家長純孝如此可以風薄俗矣 
雜評二 
[退一步與進一步（默）]  
　　籌安會之本意在恢復帝制也迨見情勢未可乃創爲總統世襲說是彼所謂退一步也今由此退一步之總統世襲說復進一步而創對外用總統對内用君主之新論其退一步主張已奇然有賀氏尚查得一某小國之先例至進一步主張則奇之又奇雖查徧古今萬國之立憲史恐即欲得如某小國之先例而不能也彼之一退一進欲求兩全而不自知其進退之皆失據耶 
[此革命與彼革命]  
　　梁啓超謂凡謀改變國體者皆謂之革命乃同一革命而籌安曾之革命論肅政史不能干涉之内務部無法取締之今且公然議借太和殿以開大會矣而試問其他之所謂革命可公然開會耶公然開會有不目爲擾亂治安而能僅僅以干涉取締丁耶事之性質同而情勢絶相反者此類是歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌緝私營裁汰巡兵之擊鬭]  
　　淞滬緝私隊隊長趙正方所部之鎗船十八號近奉上台飭知遣散前日（十四）清晨由新任統領蔡竹賢令赴南巿悅賓旅館寓所領餉當由趙隊長知照各兵士前往領取嗣因艙長等均未同往各兵士亦均半途折回由上南川緝私隊隊長張占忠急往阻截頓起衝突開鎗未威傷及兵士多人詳情已紀昨報兹將昨日所聞種種詳錄於後 
　　上海租界浙鹽棧前因浦江私鹽充斥是以呈准浙運使招募巡缉隊派委趙正方爲總領哨共有巡船十八艘專在十六舖黄浦江以中心爲界迤北至吳淞爲止如查見私鹽解送浙鹽棧充公並因浦東北蔡地方素多私鹽是以趙正方之辦公處設在北蔡嗣因浙鹽棧虧繳鹽課奉飭封閉巡緝隊之薪餉遂無處投領計已被欠餉銀五十四天兹胡運使因該巡緝隊兵士均有槍械恐其暗中販私貽害地方是以密令蔡統領由嘉興辦公處於十三號乘車抵滬立飭本部副官李炳芳傳諭鹽捕中營管帶馬國棟左營朱大斌及浙棧巡緝隊趙正方各率所部官兵於十三日在南碼頭地方排隊點名發餉彼時於解散一節尙守秘密嗣中左兩營曁該巡緝隊在南碼頭候至下午六時未見蔡統領蒞臨逾時忽奉傳諭改期十四晨七時點驗並諭令趙正方速將該巡緝隊之子彈預備呈繳於是該隊兵士大爲疑慮互相私議至翌日即十四號晨七時蔡統領令飭中營馬管帶左營朱管帶仍各督兵站隊於南碼頭並飭副官李炳芳帶領馬弁四名及左營正副隊官張占忠王玉夔等前赴南碼頭傳知該巡緝隊各兵士速至十六舖南悅賓旅館聽候點驗發餉惟鎗械子彈均着免帶存儲船内而解散一語則仍未宣布卽由趙正方督領兵士一百餘名排隊徒手向北而行甫經開步有數兵士首先聲言今日顯係解散我等不願往北候點一時鬨動全隊向南奔跑回船持械登岸李副官即開放手鎗示威遂致互鬭是時附近商舖中人均惶急暫避嗣由李副官將該隊總領哨趙正方扣留勒令喝阻始由趙正方勸阻而息一面傳令巡船上之子彈槍械一併起出交與緝私營安濤兵輪暫存一面仍由李副官帶領趙正方曁未曾附和之兵士同往悅賓旅館蔡統領處每名給餉洋十元着趙正方押解浦東分别遣散所有繳還槍彈及軍衣褲等物是否足數候再點驗 
　　昨日即十五號蔡統領派委副官李炳芳中營管帶馬國棟親往安濤兵輪會同檢點所繳快槍六十五桿内尙少繳九響毛瑟槍一桿又小口徑槍四桿且有掉去完備槍械情事至所繳子彈與軍衣褲尚無短缺另有前發趙正方之淞滬巡緝隊總領哨戳記一顆又私鹽一百二十餘包亦未繳出現仍追查趙正方到部限期補繳至十四號追獲之擾事兵士二名昨已由憲兵隊送往鎭守使署訊辦 
　　據另一訪員報告該隊兵餉原定每月七元伙夫每月五元前日點名發餉時因每兵止發十元伙夫七元管帶領哨副哨艙長等則槪未給發各兵士以所發尚不敷兩月欠餉擬請發足兩月並要求一個月恩餉因蔡統領未允並調某中營彈壓以致起衅自此事發生後該小巡隊各兵士人等除已死傷外計畏罪逃逸者共有二十餘名餘仍聚集巡船由淞滬警察廳各巡隊協同上南川緝私左營第一隊在南巿薛家洪浦邊圍住看管該隊巡船除有七隻入塢修理不計外尚有十二艘均在該處被人看管至船内所有快槍五十三枝子彈一萬餘粒以及號衣軍帽等件均已勒令交出其爲首肇事之吳福蓮馮金龍兩名現亦由各兵士指出除吳福蓮因爭鬭時被槍上剌刀剌入腹内臟腑溢出已經斃命外馮金龍一名昨亦交出解送鎭守使署訊辦現蔡統領已將此案啓釁情形禀請馮上將軍曁兩浙鹽運使核示遵行矣 
　　至吳福蓮之屍身因在上海醫院内無人收殮當由該院長通報一分駐所由宋警佐轉飭二十三舖地甲報知地方檢察廳長於十四日傍晚時委任褚檢察官協同檢驗吏帶領法警前往相驗由右哨五號艙長朱維仁投稱各兵士因被欠餉兩個月而此次遣散應發恩餉又無眉目今見奉發之餉並不足數每名僅發洋十元火夫每名七元因而衆情不願大槪仍欲返船並邀艙長等前去同領不料途遇素有仇隙之上南川隊長張占忠所帶之兵突然開槍以致擊傷七人内有一人已經身死並當場情急脫逃者十餘人尚有六七十人已領取餉銀每人十元遣散惟船隻等俱由趙隊長租賃爲防護租界實銷起見其已死之吳福蓮係安徽人年二十八歲家有老母及妻子等人此次彈中肚腹腰際以致腹裂腸流慘何可言請爲伸雪等語褚檢察官即會同斃士等至屍所驗得該屍吳福蓮彈中要害共有四五處致命身死當即塡格以待屍妻吳瞿氏到來備棺收殮隨又赴病房内將受傷之兵士張金祥朱阿三周本根艙長方贊發等受傷部位次第記錄並詳細驗看畢即行回廳禀復廳長核示聞當檢驗時宋警佐董警正安巡宫等亦均到場照料 
　　又聞此項小巡隊自租界鹽棧於六月二十六日封閉後前姚運使曾飭前緝私統領劉忠樑收歸官辦並擔任巡餉嗣以餉無所出積欠至五十餘日迨新運使胡君接任該隊總領哨趙正方即要求發餉胡運使以租界鹽棧旣無新商接辦該巡隊理應遣散以免虚糜公欵故電飭新統領蔡君籌款核發即行遣散云 
[續誌虹口殺人越貨案]  
　　虹口西華德路三千二百五十二號門牌盈祥錢莊於前晚（即十四號夜）七時被盜刦去金鎊現洋及各國鈔票計共值洋四千餘元並被開槍擊斃該莊經理汪榮發由捕報廨請驗等情已誌昨報兹悉英美總巡麥高雲君當時得報後除用電話知照各捕房中西探捕一體偵緝外並飭總巡捕房華探王潤甫等乘坐脚踏車分赴界内各錢莊烟紙店知照如有不倫不類之人持前項金鎊及日本鈔票來換現洋者着向盤詰來歷設或支吾以對許即嗚捕帶入捕房以憑澈究云 
　　另一訪員報告盈祥錢莊被盜搶刦傷害經理一案昨日下午由捕房傳到屍兄汪雲洲及莊夥陳千里等報請公廨中西讞員王康二君蒞所相驗委係鎗傷致斃先據汪雲洲供在同久銀爐爲司事胞弟雲發爲盈祥莊經理十四號晚被盜擊斃並未目睹故不知情繼據莊夥陳千里供出事時我在客堂内查點鈔票計共二千餘元突聞櫃旁人聲嘈雜即有一人越櫃而入搜刦銀箱司賬蕭德慶上前攔阻被盜開鎗嚇禁聲張嗣又有二盜入内將我手中所持二千餘元之鈔票盡數搶去呼嘯而出當時經理即奔出追獲一盜互扭倒地盜被經理壓在身下於是他盜回身向經理開鎗猛擊致傷要害被壓在地之盜始得脫逃後有一百四十四號印捕到來我即偕捕投報捕房此後如何情形亦不知悉又據住居該屋對門十一號洋房之西人金士根聲稱出事時目睹一人入内開鎗又見二人扭倒於地另有二人上前開鎗擊斃一人均向北南潯路逃逸等語復由印捕禀明所見情形與上相同中西讞員會商之下諭令屍兄汪雲洲具結收殮候飭探捕嚴緝兇盜務獲究辦 
[本地人爭辦本地自來水]  
　　上海内地自來水廠前經股東代表陸伯鴻等發起擬籌集資本購回商辦已禀明財政部早有成議嗣有嘉興人姚慕蓮出面禀部爭辦以致相持不决兹悉上海巿經董姚子讓陸崧侯君等以自來水爲全巿民命所關非其他營業可比姚商以客籍而電請承攬恐有未妥昨已分電財政部巡按使並詳縣知事請求仍歸地方自辦兹將電稿詳文分别錄後 
　　致財政部電北京財政部鈞鑒自來水爲地方衛生重要事項全巿人民生命關係不能專以營業爲目的務懇維持地方主義勿任壟斷上海巿經董姚文枬陸文麓代表全巿人民叩 
　　致巡按使電南京巡按使鈞鑒自來水爲地方衛生重要事項關係全巿人民生命不能專以營業爲目的前清商辦積虧幾落外人之手迭經設法收回兹聞有人競買恐蹈前轍後患無窮謹代全巿人民籲懇迅予咨請財政部維持地方主義勿任壟斷上海巿經董姚文枬陸文麓等叩 
　　詳縣知事文爲壟斷水廠羣情惶急懇賜維持並乞核轉事竊上海内地自來水公司於前清時因舊商積虧甚鉅勢將售與洋商經前滬道蔡詳准以商辦旣多齟齬官辦又多隔閡擬先由官擔任借欵從權收回暫爲經理　招股添機還欵各事次第籌商後改爲地方自辦以本地人辦本地之事不惟衆擎易舉亦且不至枝節横生等因前江督端前蘇撫陳亦以暫由官督紳辦一俟整頓就緒即交歸地方自辦等詞入奏奉旨飭部知道等因各在案本年三月一日財政部將公司收回後仍准地方自辦羣情方深歡　乃忽有客商姚慕蓮電部承攬迹其爭買情形已顯露有壟斷把持之意將來整理無方勒加水價勢所必至衆情疑懼職此之由　思自來水爲也方衛生重要事項關係全區域人民生命實寓有公益性質不能認爲營業性質從前原因客商辦理不善始奏准立案收回豈宜再蹈前轍財政部因體念地方准歸地方自辦初未嘗懸有競賣章程明示以先繳欵者先得即地方繳欵稍緩須臾亦必蒙俯允不知可以竟迫促若斯經董等有代表全巿人民之責旣據紛來告訴不敢壅於上聞除籲懇財政部巡按使維持勿任壟斷逕先電逹外爲特備由詳請俯賜維持並求迅賜通詳上海鎭守使滬海道道尹轉詳咨部仍准地方自辦勿任客商壟斷把持以慰輿情而昭德意曷勝迫切禱祀之至 
[增加貨物稅之爲難]  
　　江蘇財政廳長胡君曾飭所屬各征收機關酌量加增比較即由上海貨物稅吳所長建議於各認稅中擇其稅額較輕者酌加三成經紀前報兹聞各認商對於此事頗有爲難昨有某某等五業就該業認稅事務所集議僉以本埠商業自受歐戰影響已甚疲困加以前此風災損失尤鉅此時若果增加稅額三成商力實有未逮聞將聯名請求維持云 
[四誌亞細亞日報舘之炸彈]  
　　英租界山東路（即望平街）大馬路口十一號門牌新開之上海亞細亞日報館於十一號下午七句餘鐘被人在門首抛擲炸彈斃三人傷十一人詳情已迭紀本報昨日午後公共公廨兪襄讞會同英領康君升座傳訊前日在驗屍所不及訊供之各見證亞細亞報經理適因臥病不能到堂遣營業部夥友到案代質各見證亦未到齊僅到鴻泰烟膏店夥劉文卿一人訊據劉供上星期六（即十一號）七時許晚餐後正在門口漱口忽聞巨聲猝發震動房屋腎囊被玻璃窗之碎片擊傷初尙不知何故惟甚驚慌趕卽收拾賬簿等件圖逃旋聞人言對門亞細亞報館被人抛擲炸彈始知其事惟當時並未看見中西官因其餘人證未齊即行退座候再傳訊核奪而昨日大陸報亦略載此事謂昨夜（十四號）聞亞細亞日報館復接有長函一封儆戒各主筆改變宗旨或停止出版云云 
[奉賢承審員濫用非刑之懲戒]  
　　奉賢縣民婦沈周氏家被盜搶刦一案曾經水警第一專署拘獲嫌疑犯何樹霖（即事主家之管門人）池振林莊洪生三名迭次盤詰何忽身死遂將訊供承認之池莊二人解送奉賢縣公署經承審員周文烈再三研訊以池莊二人翻供不認濫用非刑由該邑各公民呈訴江蘇齊巡按使派員查明轉飭上海地方棆察廳移提周文烈到案預審明確起訴審判廳訊斷在案昨日午後一時由端木棻推事官與宗雲亭檢察官公開辯論周文烈供稱職員奉委爲奉賢縣公署承審員到差未久此次由水警第一專署送到搶刧沈周氏家之盜犯池振林莊洪生二名當由職員察閱來文該犯等已經供認行刧得贓不諱　隔别研訊頓翻前供惟查該二犯未到本公署之先已受有刑傷當時職員猶不敢擅專禀商本公署知事雲海秋奉諭依據懲治盜匪法俗呼軍法裁判研訊因復於次日提案駁詰該犯等仍不承認令各鞭背數十下收押此事係商准知事而行非職員一人擅專問官得供以周文烈凟職罪當然成立遂當庭宣判科以五等有期徒刑監禁二個月十五天判畢諭令還押聽候報行 
[查禁銼蝕新幣]  
　　南京造幣分廠因新幣鑄行未久寗蘇等處已發現銼邊藥浸等獘若不嚴拿懲治妨碍幣制實非淺鮮因特詳請財政部咨明江蘇巡按使通飭各道縣及駐滬交涉員照會會審公廨一體出示查禁現又因上海爲中外通商要區前項情獘尤易滋蔓特派委員孫和卿來滬切實調查並會商當地官廳嚴行查禁 
[誰爲太平洋之主人翁]  
　　吾國因整頓實業曾於春間組織實業團赴美洲攷察該團游行美國時凡各處郡邑團體機關無不開會歡迎美總統亦派代表同行是蓋美人表示對於吾國感情之深也且美邦所有各種重要工廠向所不輕予人參觀者該團亦均得入覧是尤足徵中美兩國之邦交日益親密今游美實業團已先後返國寰球中國學生會曾在戈登路觀渡廬開會歡迎惟因時間侷促未及詳細演講因復訂於得期四（即今晚）八時在該會所開會請游美實業團名譽書記員余日章君演說誰爲太平洋之主人翁一題按太平洋處於中美兩國之間關係至鉅故爲太平洋之主人翁者不可不一研究之今余君以觀察所得貢之國人有志之士當無不樂聞其語也 
[國貨前途之珍重]  
　　國貨維持會代農商部國貨展覧會徵集出品業已將次結束裝運出發所有幹事及參考團陸續加入已有三十六人列入第一批者十五人訂於十五日首途前晚八時該會特備茶點邀此三十六人到會歡送先由徐春榮君報告謂今晚爲歡送國貨展覧會幹事參考團之盛會今後我中華民國實業前途之進行實有賴於諸君云云繼由團長龐竹卿洪長善兩君起立發表到京後願合全力調查研究悉心討論分批寄回發表於中華國貨月報以告國人繼由王介安君將赴京應當進行之事編成袖珍簿一間交於龐洪兩團長請隨時翻閱作爲參考並將王君前日到京與各當道按洽情形開單面交各團員以便到京接洽繼由王文典君演說此次出發三十六團員均係商界逹人平日究心國貨者處此時代我國之貨如孩童幼稚愛之育之是所望於諸君開會之後在會場照料並經售物品無論貴賤大小務須鄭重出之如遇游覧人之問詢須將我出品之成本製造及銷行狀况竭誠以告本會之名譽及國貨前途之發逹均寄托於諸君也繼由舒蕙楨女士演說本會諸君此行其目的爲謀團貨之發逹及研究改良之方其餘非分之事均不必多言最觀密者爲各省出品之商家不妨聯絡合羣以振興國貨其餘之人亦須愼重接洽繼每人分發空白調查簿三册茶點至十時而散 
　　昨（十五日）由兩副會長帶領各團員往伍秩庸君及楊道尹處辭行振新染織工場吳善卿君因事未克同行由工程師陳賡深君代表入都所有護照由楊道尹分别塡發 
[救國儲金昨日之收入]  
　　昨日（十五號星期三）爲中國銀行收受儲金之第一百二十三日計收銀元五十五元連前共計已收銀元七十三萬二千零二十五元銀五千六百二十四兩三錢三分四釐 
[花會貽害社會]  
　　花會賭博害人不淺乃近來又有此種賭棍賄通一般無賴爲之隱瞞包庇貽害社會深堪痛恨聞其窟穴或南或北　忽無定兹經淞滬警察廳長訪聞華界某處近有花會當飭偵探查得此項花會實係周正强等爲首周本三點會匪會由潮州鎭守使懸賞千金購緝漏網逃滬屢次串同郭阿四鄭阿興等到處開設花會廣僱無賴四出誘賭受害者已指不勝屈業已將情禀復按址緝拿惟若輩神通廣大不知果能弋獲以除地方之害否 
[馬車上突發手鎗]  
　　本月十四晚十時許十六舖内有橡皮馬車一輛自北而南行至大逹里口相近車内坐客突出手鎗向空施放一響不知其意何居隣近商民聞聲注視該車已疾馳而去昨晨爲淞滬警察廳派至該處巡察之偵緝隊士所聞已報告徐廳長請爲查辦矣 
[道尹公署之慶祝]  
　　滬海道尹兼特派交涉員楊小川君以本月十六號（即今日）爲袁總統壽辰特於上午十時就道署舉行慶祝除通知所屬各廳署並英法兩公廨各讞員外昨已就道署大廳陳設禮堂懸燈結彩並預備西式茶點以便招待外賓云 
[推廣國貨機關]  
　　勸用國貨會昨日致函各省儲金團代表略云敝會組織數月於此區區之意將以提倡　貨之宗旨逹挽回利權之目的與救國儲金殊途而同歸惟同人等才力有限雖夙夜策勵終不克普及全國良用自愧諸先生不遠千里跋涉至此愛國熱誠殊堪欽服用將敝會各項章程奉陳左右望於大駕遄返後就地組設勸用國貨機關俾國貨得以普遍同爲公益想爲大雅所不棄也 
[巡官檢查印花稅]  
　　第一區警察署董警正昨派巡官李蘭亭赴境内檢查各商家簿據已否遵貼印花及有無取巧未經貼足等獘旋在十六舖恒信永酒行查出賬簿兩册貼不足數另有一册漏未黏貼當將該簿據帶回並傳該行執事到署罰洋十元仍令照貼又查明源泰地貨行及某茶肆之簿據亦未照章貼足將簿帶回聽候傳到各執事酌罰 
[染業又起衝突]  
　　協興染坊司孫和尚等因小西門外秦大生坊主李聞濤　給酒資糾衆前往索取一言不合互相扭毆致李因被毆受傷心不甘服於昨倩人扶掖至地方檢察廳禀控檢察官諭候驗明傷痕再行核辦 
[英按察使與副領事囘滬]  
　　駐滬英按察使蘇史瑪君前曾請假往日本避暑業已假滿於前日乘日本郵船回滬照常供職 
　　駐滬英副領事卓乃爾君前請假三星期赴日本避暑兹於前日反滬銷假昨即照常視事 
[捉蟋蟀損傷花草]  
　　兪發祥前日至麥根路五十二號門牌某西人家花園内掘泥搜捕蟋蟀被該西人所見以其損傷花草嗚捕將兪拘押昨解公共公廨經中西官訊明判兪押兩禮拜以儆 
[復訊誑騙押櫃案]  
　　茂昌謙泰等花棧夥單左原等十餘人同控　人吳耳似冒充新永順輪船買辦以代薦司賬茶房爲由先後向伊等騙取押櫃洋一百六十元送經公共公廨訊供判吳押候補傳人證再訊在案昨晨復訊據停泊滬南之新長和輪船經理龔鐸投訴新永順輪船於六月問並無招請買辦之事與被告亦不相識又據寗紹公司代表張綏之禀稱公司中並無張定侯其人與被告素昧平生請爲明察訊之吳　似供稱所有各原告之洋均轉交於張定侯 
 
 
 

Page 11

 
 
現張不知逃匿何處惟張於四月問庽居孟淵旅館二十七號房間内實係受張之愚中西讞員以被告所供張定侯其人不能到堂質證殊不可靠判吳帶回捕房候再訊核 
[引渡擄人勒贖之匪徒]  
　　本年三月間有寗波地方廳法警至法捕房報告稱有在奉化縣攬擄人勒贖之匪徒張德元匿跡法新租界請爲協拿當由捕房派探前往將張拘獲解經法公堂傳到事主胡開巨質訊胡稱在奉化縣鄉間開設雜貨店張於上年十一月十七日糾同三四十百元方始釋回經中西官向張研訊屬實判令押候引渡在案現仍由該廳法警至捕房請爲移提捕頭卽將張德元提出驗明正身無訛准交來警帶去歸案訊辦 
[罪犯脫逃三誌]  
　　已革上海地方檢察廳法警陸榮葆因上訴無效囱蘇發回忽於中途脫逃當由地方廳將押解之法警王則桑步桂生收押候究在案兹悉該廳因詰據該法警等供稱陸榮葆帶銬逃逸究竞陸榮葆上銬與否一查即明遂飭傳鐵路巡警甲乙二名於昨午到廳經檢察官提詰甲乙同稱是日火車到站後見車上下來犯人三名皆上手銬押解者亦有三人餘不知悉檢察官以是日解滬者共有四犯而押解者則祗有三人核之甲乙二人之供祠顯見陸榮葆當時並不上銬遂質之法警步桂生供稱我僅押解方公賢王阿毛二犯尙有陸榮葆鐵夢祥二犯係由王則桑押解訊之王則桑供詞支吾問官諭令甲乙兩敬仍回鐵路供職步桂生無干開釋回蘇王則桑仍着還押候緝陸犯到案再核 
[染坊失竊之疑惑]  
　　閘北寶山路義品里江怡大染坊前晚失竊綢緞布疋約值洋八百餘元壁上開有一洞係從其隣王裕隆碗店内挖掘而進故怡大店主於維孝疑及碗店主王阿福有串通情弊投報五區警署傳王到案移送檢察分庭預訊之下判被告交保着原告提出確實證據再行核辦 
[包探獲賊]  
　　趙長根昨晨竊取雲南路五十一號門牌王阿大家衣物由探查獲旋解公共公堂訊實判押西牢九月示儆 
[惡根性不易拔除]  
　　劣孩夏毛囝前日竊取百老滙路十五號某西人家衣物由捕查獲昨解公共公堂經中西官訊悉該孩前因犯案判送改良所學習成衣甫經釋出今又偷竊物件實屬可惡判押候函送上海縣知事署查傳其父母到案具領責令嚴加約束 
[過犯怙惡不悛]  
　　匪徒劉阿生前日在山西路攫取薛王氏金挖耳飛逃當被老閘捕房一百二十四號三道頭華捕攔獲昨晨押解公共公廨經兪代襄讞會同英卓副領事訊知劉係過犯失經訊辦實屬怙惡不悛判押西牢年半期滿仍逐出租界又陳生前日偷竊寗波路益利號内衣物由捕拘獲昨將陳押解公共公廨經中西官訊知陳係過犯判押西牢二年期滿遞回紹興原籍 
[和尙投浦圖盡]  
　　僧人陳能宏前日趁江天輪船赴甬詎駛至楊樹浦忽然投浦圖盡當經該輪巡丁戴玉峰瞥見飭人設法撈救得生送入捕房昨解公共公廨訊問據供欲赴普陀吾台等山進香餘語含混中西讞員判該僧暫留本廨聽候查明於禮拜五再行訊核 
[烟犯目的已逹]  
　　李耀琛前帶無印花土一兩有印花土一大包被警查獲解送閘北審檢分庭訊明判决處徒刑一百十天嗣由本及其家屬等屢次禀求易科罰金先後計十餘次均被駁斥近又兩次具禀到庭聲明執行窒碍始經李檢察官批准移請同級審庭施推事决定准予折贖業於前日由李之家屬繳呈贖罪金飭警往地方分監將李提回開釋 
[截留被拐小孩]  
　　李洪發之子阿四現年七歲日前忽失所在四處找尋杳無蹤跡嗣經洪發偵知伊子實爲馬老三李羣高二人串拐當將馬等扭控上海地方檢察廳訊供不認押候偵查在案兹於前日凉州輪船啓椗時爲水巡捕房偵探登輪查獲男孩三名惟拐匪已經逸去此三孩中李阿四亦在其内尙有二孩一爲吳和尙年十歲蘇州人父母俱全前在蘇州閶門内皮巿街開店今住上海法大馬路一名美英年五歲當中抽頭着將李阿四等送至檢察廳留候飭傳李洪發到案認領並提同在押之馬老三等訊明核辦尙有二孩發堂留養候召家屬具領 
[是中人而非債户]  
　　蔡金源至法公堂控稱前有王和尙持來僞田單一張托商人向某姓擔保抵借洋二百五十元立有抵據逾期不贖商人已將本利如數代還王竟置之不理請求追償等情王供此單係李金生托蔡向某姓抵押商人爲中蔡爲保人並非商人自借求察聶讞員察閱抵據上餘李金生所借並無王和尙字様遂判將案註銷另向李金生追償 
[工巡捐局批示二則]  
　　航船代表楊慶等禀批據禀已悉本局此次推放沿浦岸線規定公用碼頭五座原爲便利商船起卸貨物之用各該航船將來就近停泊可也仰即傳諭知照 
　　商人羅錫霖禀批據稟已悉該商就踏冰公司設置劇場改演廣東戲如果並無違背警章之處自可照准仰即來局繳費遵領捐照可也 
[氣候報告]  
　　（上海徐家滙天文臺天氣測候報告） 
　　九月十四日颶風周圍之氣壓上升風爲散佈舟山島南有不定之和風北有季候風上海及揚子江流域天晴 
　　十五日晨間上海天晴而凉爽有東北和風氣壓頗高 
　　十五日下午四時三十分預測上海天晴海濱及南方有北和風中國北方有南和風安南海濱天氣惡劣 
　　十五日下午四時前二十四小時内上海氣候温度至高八三至低六二·八去年同日到高八七至低六一·四 
來函 
[上海總商會來函]  
　　徑啓者商會爲商業機關政體學理鮮晷過問前接籌安會疊次來電本會以國體變更與否須視全國人民之心理决非本會所敢越俎建言因未電復嗣得他省商會諮詢曾電請駐京商界六參政就近研究旣未付託以本會代表之名義何有領銜二十四商商請願及加入袁孟兩君代表之事前見報登本應更正因據京報轉登已向京中查問不料訛言因起寗紹同鄉會貽書責問不得不將詳情露布以免傳聞異辭敬乞登諸貴報以代答復爲荷專此敬頌台祉·上海總商會啓九月十五日 
[下關商埠商會來函]  
　　敬啓者昨閱貴報内載有南京下關電云籌安會鑒敝處派王子衡代表參與討論南京商會魚等因不勝詫異查此事關係過大贊成反對兩派敝會均未敢率爾盲從魚電實非敝會所發合請貴報更正登入來函爲荷下關商埠商會公啓 
[救國儲金團來函]  
　　貴報載有救國儲金聯合會紀事一則種種情形頗與昨日敝會决議各案有失實之處至上海部分一條敝會尤未議及蓋敝會以儲金事關内外觀瞻是以根據各省人民委託公决一致進行想貴報亦必贊成斯意也尙希刋入來函欄内以資維持敝會幸甚國民幸甚中華民國全國救國儲金聯合會全體代表公啓九月十五日 
[李徵五來函]  
　　十五日各報載鹽勇鬭鬨節有牽涉李永豐鹽棧之處兹將詳情錄奉請即登報聲明爲荷查李永豐鹽棧係徵五所開六月二十六日前運使姚步瀛以欠有舊課將鹽棧查封所有自辦小巡即由徵五發餉至七月十號爲止並令頨自備軍械備文送存淞滬警廳俟有别項軍隊繳價領用乃七月三號該隊總領哨趙正方奉兩浙緝私統領劉飭開奉浙運使姚轉飭該隊照常辦公不准遣散無論棧商停罷與否應給薪餉由司擔任等因當經敝處函致劉統領以此項軍械係由棧商購置估計價值二千餘元應卽償還如無需撥用仍請送存淞滬警廳去後迄無復音復由該領哨詳請統領批示亦未發表是七月十號以後敝處除催取軍裝價欵外無再負責任之理由至如何欠餉如何鬨鬭槪與敝處毫無牽涉乞即登入來函以供衆覧李徵五謹啓 
雜評三 
[兩商會之否認（訥）]  
　　當籌安會積極進行時所謂某團派代表某會上請願書其電文輒附以全體贊成字様報紙連累發表說得如火如茶而記者即謂此種電報不過個人或少數人之假託决非實在全體也今觀南京下關商會與上海總商會來函知此種電報非特非全體并此個人或少數人而無之江蘇一省已有兩大商會之否認他省亦可想見然則籌安會之如火如茶特空中樓閣耳與民意渺不相涉夫天下安有空中樓閣之思想而能遽現諸實事者耶國體更非如空中樓閣可隨意搆造也籌安諸人亦知所以自返乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[四書别解㈢] [  覺迷]  
　　沽酒巿脯不食 
　　孔子沽酒巿脯不食一語朱子註曰沾巿皆買也恐不請潔或傷人也然則人欲飲酒必須自釀人欲食脯必須自製不勝其煩矣孔子聖人當不作此不通之語也要知孔子此語無非勸人用國貨而發也所謂酒者乃指白蘭地威士格巴德温香賓葡萄酒也所謂脯者乃指罐頭食物中之牛脯羊脯猪脯以及桃脯李脯之種種也蓋孔子之意與其沽洋酒店家之酒巿罐頭食物公司之脯僅恣口腹使有用之金錢流出外洋母寧不食朱子不能體會聖人用意妄加註解良可笑已 
[叨籌安會之福] [  茸顚]  
　　（一）自籌安會發起後函電紛馳密如雪片此呼贊成彼倡反對日必有數十起之來往似此生意興隆電報局必因此面獲一注大大之進帳叨籌安會之福眞不淺也 
　　（二）籌安會發起諸子之大文章廣爲分佈無論識字不識字人必强贈一紙合全國以四萬萬人計則每一大文章出須印四萬萬份以此類推印刷局獲利當不尠矣是又叨籌安會之福也 
　　（三）各販報人以籌安會事載於報上閱者必衆因以投機性質大敲購閱者之竹槓所入乃較平日爲豐故其心中感謝籌安會不置常自言自語曰籌安會之好處不圖於此見之籌安會眞爲　輩籌安逸也 
　　（四）京中客棧近日生意異常發逹細察其致此之由蓋以籌安曾發起後各地紛紛派代表赴會故也棧中老板見此利巿三倍靡不感謝籌安會發起諸云云 
譯著 
[間諜生涯] [  天虚我生]  
　　（九）俄德爭雄（續） 
　　巴爾幹雖小邦然習尙奢華凡事輙模倣法國旅館客室亦分三種最上者名曰親王館陳設亦侈予乃賃而居之意蓋用以耀巴人也巴爾幹國度雖非一致而競尙榮利則一故賄易入惟孟孟尼格羅獨不然蓋其愛國之心固較金錢重也數日而後予揮霍之數力乃立見一般巴爾幹軍官無不傾蓋言歡爭相結納儕予於交濟社會之中有大尉曰喬司克者實受俄賄爲塞之内應予乃以全力注重此人知不得消息則已苟得者必自其人之口出大尉好博而尤豪飲予乃日開宴會以飲餘人飲後則博大尉固嗜此與予乃益親睦唯於俄塞秘密則仍緘口如瓶未嘗有一毫洩也予至此不禁計窘乃不得不旁出搜求旣而得其一人蓋大尉之情人也其人曰特荷見姿容妖冶亦喜豪賭予乃深與結識蓋知秘密之事往往自女子口中得之易也唯女郎之舉動亦有可疑者渠雖自言德籍唯予冷眼觀之覺其行止之間實存詭秘與大尉似爲伺謀唯不能得其據耳日者特荷兒開宴會於其家予亦躬與其盛初予以爲此往必能得其間隙旣而果然蓋筵散之後衆賓方博女郎忽退旣而出則口中正噙一種糖果香味至馥此果產於莫斯科他處不能製然非老於俄游者亦不辨此味由此觀之則女郎實俄間諜明矣予乃私以袖中攝影之具攝得其小影凡二旣又得其筆跡乃并封而寄之德奥秘密偵探部詢其識是人否四十四小時後遂得回電則女郎實奥人開賭窟於克拉哥其名曰苞拉旋以暗殺案遁去迄今未獲初不料其爲俄間諜也一日吾人往謁女郎晤於私室其旁無人予乃逕呼之曰密斯苞拉此來自奥大利乎此語實無殊挽每矢以射其心而女郎果失色噫聲曰天乎汝何人歟予曰姑無論吾爲何人而汝實爲奥政府所欲得者然乎女郎知不可隱則曰嗟乎但汝果能不以此事宣之衆者則金錢非吾所恤予曰否汝能使俄羅斯失敗一次者則吾可以赦汝吾爲此晤實爲女郎所不及料果又大驚但轉瞬間即已鎭定僞詫曰俄羅斯此何謂吾生平未嘗夢到予因從銀盤中拈一糖果笑曰苞拉汝果未嘗往俄然而食此而甘抑亦奇矣實告汝汝一生之事吾無不知汝可無隱但有一事須與汝約則汝將來必不能反覆施其官中暗殺（意謂决鬥也）然吾亦不汝懼蓋吾離奥暗中實有護者且政府中每六日必得予平安之電否則捕汝之狀可以立至汝塞王其敢抗乎果抗者則去此數十里外卽屯有奥軍朝發而夕至耳 
　　勘誤昨日第三十二行第一字凶誤兇合更正 
衛生[  少年進德錄]  
　　新會伍秩庸先生衛生新法撮要曰人生最要之事莫如衛生今人不知講求遂致夭亡者衆良可嘆也考天地間生物之壽可五倍於長成之年多者或至八倍卽以樹木而論一年長成之樹能活至八年騾馬由生之日算起至四年而長成五倍之則能活至二十年或八倍之則能活至三十二年人之生也亦同此理人身自離母胎至二十五歲始能長足依勤植物生活之年齡此例之人類應活至一百二十五歲若按八倍計算則應活至二百歲乃今人罕有此壽者其故何在蓋以不講衛生不保身體一飲一食但求適口故耳考中外之人皆喜食肉飲酒以爲酒肉足以補身殊不知酒肉祗能提神提神之後卽化爲毒物近世衛生學家謂地上所生之植物受日光長成者食之最能補身（福保按考人類之齒牙及體質當斷爲榖食動物今以榖食及肉食比較之肉食者血液濁易罹熱病榖食者血液清富抵抗力體魄雄厚肉食者神經遲鈍榖食者腦力敏捷肉食者嗜慾濃榖食者嗜慾淡肉食者持久力缺乏榖食者持久力富肉食者發逹早而衰老亦早榖食者反是孕婦肉食則兒大而難產且孱弱而發逹緩榖食者則亦反是肉食益久者則殘忍之心益烈榖食者慈祥愷惻茂對萬物動有不忍人之心棖觸於懷此食動植物比較之大略也）兹將補身之物分類列後 
　　（一）榖類如米大麥小麥玉米等 
　　（二）殻實如杏仁核桃栗子椰子榛子花生胡桃等 
　　（三）鮮菜如紅蘿萄白菜青菜椰菜莎菜生菜芹菜白蘿蔔山藥洋薯紅芋白薯並各樣蔬菜（福保按戒殺自能種德茹素亦有至味養生家謂一切蔬菜細嚼之皆足以滋潤臟腑絶勝肥　腐腸也蘇長公　菜詩自序云吾借土參軍地種菜不及半畝而吾與吾子終年飽菜夜半飲醉無以解酒輒擷菜煑之味含土膏氣飽風露雖墚肉不能過也人生須底物而更貪耶詩云秋來霜　滿東園蘆菔生兒芥有孫我與何曾同一鮑不知何苦食鷄豚） 
　　（四）鮮果類如梨　葡萄桃杏梅無花果棗瓜柑橙橘香蕉蘋果等 
　　（五）牛奶鷄蛋須要新鮮者 
　　應戒之食物列後 
　　（一）動物類如猪牛羊鷄鴨鵝蜆蟹魚蝦及各種肉食（福保按飛空水陸諸衆生等以公理言之本不應食何以故夫殺戮至痛也以衆生之至痛供吾人之美味不恕一生命至重也以無涯之生命養一已之口腹不恕二人類愛家族而衆生亦各愛其家族人有婚嫁喜慶而多宰衆生者是我因嫁娶子女而殺戮衆生之夫婦我因產生子女而殺戮聚生之子女也不恕三家有死喪事而殺戮衆生者是但知我之悲親族之死而不知諸衆生悲其親族之死於非命甚於吾也不恕四） 
　　（二）辛辣類如芥末辣椒花椒及香料等 
　　（三）酒茶類如酒茶珈琲等 
　　（四）烟類如紙烟水烟旱烟雪茄烟阿片烟等 
　　（五）鹽糖類凡鹽與糖不可多食 
　　一切食物不可過多每餐宜飯七成（福保按吾人平日之一飤一食怛過於其身體之所需日日將此過多之食物消化之虚糜胃腸之力無限不但此也食物雖已消化而身體之所需者不必如許之多則將所餘之物　滯腸中爲普通大腸齒之培養基遂製出一種毒質西名曰托克新由腸黏膜吸收而入於血液散布於周身别周身受其毒名曰自毒自毒之劇烈素食較肉食爲優因肉食培養細菌甚速又易於腐敗之故試觀夏日之肉羹其腐敗發臭之速力過於蔬菜幾十倍吾人宜節食與素食者以此）切須慢食碎嚼方易消化不可匆忙隨便吞下如吃飯兩碗不嚼爛而即吞下必難消化不如吃一碗而嚼爛吞下易消化變血以養身也人於節愼飲食之外尚有應行之事若能照辦身體自能强壯講衛生者不可不留意焉（未完） 
小說 
[家庭小說嫣紅刧] [  天虚我生潤文常覺小蝶今譯]  
　　第五十八章（續） 
　　暗殺之事於海兒斯東雖亦嘗有然未嘗有如此事之騷動者一以特雅之家於村中處地位殊高而哈勃克之殺小安東尼又爲弟弑其兄故遂起注意日且昃街巷議談紛紛猶不已僉曰哈勃克實弑其兄無可逃遁蓋當其兄弟交鬨之時使無約瑟夫進而阻之者哈勃克亦且殺其兄矣爾時哈勃克之刀雖不下然憤怒終不可遏復乘間而剌之正情理中事今雖兇器未得然使哈勃克而不殺其兄者則其指又如何而破耶若大衣若夜出猶其餘事耳而警察中人則轉注重於大衣及夜出蓋據女恃及約瑟夫所供昨夜實親見其衣大衣而出而小安東尼死時大衣　壓屍身之下此非哈勃克確鑿罪證而何尤可以爲證者則昨日之夜自十一點半鐘至兩點鐘間哈勃克果是何往非有處心奈何中默不言凡此哈勃克雖亦自辨略與對格賚荷斯之　相同然皆不過口舌之爭無證物亦無證人其言誰則信之於是檢驗官與陪審官互相商榷者久而哈勃克之罪乃成鐵案彼　來時本已先有主張此不過宣布其夙見而已不足云判定也格賚荷斯雖與特雅交厚然今見證據確鑿亦殊無法營救哈勃克蓋格賚荷斯者奉公人也又　敢以私而廢公然尚有二點殊足爲案中缺　使哈勃克罪名不能完全成立者即凶器未得與哈勃克是夜之出尚不能探得曾在何處也哈勃克雖自言謂其過西街時曾見抬賣商人曰密斯特透得而者方倚樓間眺哈勃克曾呼之警長乃遣人往問則曰間眺誠有之惟曾見哈勃克與否則不能憶矣再問之則曰昨夜吾方病酒卽間眺之事亦在糢糊有無問耳使者返報警長乃大失望 
[奇情小說秘密汽車] [  東楚譯]  
　　第八章（續） 
　　且說勃立南正在無計可施忽見離月台盡處數碼有小販携着一籃新鮮葡萄于于然走來他屬目之下眉頭一縐頓生妙計立刻放下酒杯起身摸出一枚先令向櫃上一擲道停一刻再算便匆匆跑出酒排間去裝腔作勢的買葡萄他俯着首傴着腰大踏步走過兩人身旁眼睛不稍斜睨兄是兩雙耳朶張開了只侍吸收那聲浪進去他從兩人身旁走過的時候不曾聽出片言隻坎未免失望後來立定了揀選葡萄作意和那小販論價延長晷刻忽然微風過處茉莉兒三字清清鐢鐢直逗入他耳朶裏這三字不打緊但勃立南竊聽之下覺得有雷霆萬鈞之力激動他心語稍一不愼幾幾乎失聲喊出阿呀列位說也可憐勃立南這幾天以來晝有所思思的是茉莉兒三字夜有所夢夢的也是茉莉兒三字但是這三個字呢只許他思只許他夢偏不許他見并且不許他聞如今在無意中忽然聞得譬如天涯遊子憑空得有家書又如敗子破家聽得有人傳給他遺產一喜一驚非同小可他此時恨不能回身轉去抱住那少年的頸項叫一聲親愛的朋友你們旣然曉得我意中人的雪泥鴻爪何不詳細說給我聽快快打破這一个悶葫蘆呢那小販見他手裏揀着幾串葡萄呆呆立着也不給價也不講話疑他是個瘋子連聲催促付錢勃立南被他提醒胡亂給了他幾個錢回身走過兩人身邊又隱約聽得一聲挨周又是一聲汽車他記在心頭回到酒排間裏集合這幾句說話細細研究驀然想起一件事來據茉莉兒信中所說什麽家庭難處伉儷不易言當時泛泛讀過如今從行間宇裏逐層推敲起來覺此中有人呼之欲出那人是何人呢不論何人總是我的情敵那是毫無疑義的了呀他們方纔不是提議過茉莉兒的名字麽茉莉兒和他們有什麽關係在征車僕僕中還要他們掛之齒頰難道難道這兩個人中有一隻癩蝦蟆在内嗎逹而登那厮鬚髮彝鬑諒不至於此那少年呢他想到這裏覺得那杯威士忌酒嘗在嘴裏酸溜溜的像千年陳醋一般心裏正自難過却見那火車已經轉入站線停靠在月台旁邊只得倒咽了一口氣算清酒眼惘惘然鑽進車箱到自已那間小房之内只見老僕烏麥萊目光　　端坐在榻上旁邊安放着箱徿物件原來他惟恐主人的行李有失這一點餘鐘之内安心坐守始終不曾下車像他這種行止竟有狗一般忠心 
救國儲金 
[交通銀行收欵清單]  
　　九月八日第七十七次報告 
　　第八十八册五十一號至六十九號吳旭東五元倪天生五元趙堅林二元陸子同二元陳友揚一元王祥生一元湯福元一元梁鎭坤一元陸阿四一元徐裕　一元陳阿三一元吳良玉一元孫長餘一元侯子廷一元洪玉山一元吳子均一元夏瑞堂一元陸阿桃一元顧永福一元（以上均電氣電車公司來） 
　　九月八日第七十七日計收儲金銀元二十九元連前共計已收儲金銀元七萬九千八百四十一元銀一千四百九十三兩三錢三分四釐交通銀行謹啓 
 
 
 

Page 15

 
 
   
 
 

Page 16

 
 
   
 
