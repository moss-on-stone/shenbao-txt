# 1921 - 229 - 4917424

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[吳佩孚與時局（老圃）]  
　　吳佩孚倡國民大會之議其意固甚善然言夸而不能實行幾類孫文口吻世之崇拜吳佩孚者以此吾之不能崇拜吳佩孚者亦以此但北方諸將多傖荒若吳佩孚者庸中佼佼求之南方固陳炯明之亞匹矣此次湘鄂續戰當由兩方分任其咎僅責吳佩孚謂當讓出長江必深知灼見以後管領長江者有勵行民治之能力而後可吾儕小民對於北方政府之朽敗固不能表同情然對於南方人物論其已往之成續與今日渙散之勢亦不在崇拜擁戴之列則與其以長江爲界而啓全國之戰爭尙不如以洞庭或衡山爲界而爲局部之戰爭所謂兩害相權取其輕非對人有所偏也故不戰而能統一者上也戰而後統一者次也旣不能戰又不能和而苟延殘喘者下也旣不能戰又欲强戰戰線延長民不聊生又其下也由此觀之鄂守湘攻其罪在湘湘守鄂攻其罪在鄂湘鄂交攻厥罪惟均 
命令 
　　八月二十二日大總統令張叙忠授爲陸軍少將此令又令任命李蔭培　吉長鎭守使署參謀長此令 
　　又令陸軍總長蔡成勳呈請任命楊義爲吉長鎭守使署副官長應照准此令 
　　又令陸軍總長蔡成勳呈請將蔡樹楠加陸軍步兵中校銜張斌蘇文彬均加陸軍步兵少校銜劉承翼加陸軍三等軍需正銜均照准此令 
　　又令陸軍總長蔡成勳呈准兼署吉林省長孫烈臣咨請以劉金綬陞補佐領應照准此令 
　　又令劉文藻晋給三等文虎章黄慶褆晋給四等文虎章此令 
　　八月十七日大總統令據内務總長齊耀　呈准安徽督軍張文生電稱皖省連日大雨山洪暴發含山壽縣等十餘縣盡成澤國淮隄潰决秋收無望請予撥欵振卹等語披覽實深憫惻著財政部迅速撥銀一萬元交由該省長遴派妥員馳往災區核實散放無任失所此令 
　　又令陸軍總長蔡成勳呈陸軍第二十八師步兵第五十六旅旅長郭瀛洲另有差委請免本職郭瀛洲准免本職此令 
　　又令任命張作濤爲陸軍第二十八師步兵第五十六旅旅長此令 
　　又令陸軍總長蔡成勳呈陸軍第四混成旅步兵第一團團附田豝豐因病懇請辭職應照准此令 
[專電]  
　　北京電吳佩孚二十一電速滙二百萬發欠餉各軍待餉前進倘稍覊延貽誤戎機查財部本月發直軍百七十萬又王鴻陸借之二百萬共三百七十萬（二十三日下午二鐘） 
　　北京電張福來號電皓（十）（九）斬旅因爭汀泗橋左前方山頭與敵戰三時半將山頭佔領七時敵又反攻經派兩混營協同斬旅擊退至號（二）（十）黎明停戰咸寗官埠橋方面無戰事昨敵派軍使來求和去後咸官湘軍後撤十里恐其有詐仍嚴備（二十一日下午十一鐘） 
　　北京電吳佩孚電我軍克復新螺大池北岸肅清武宜交通恢復 
　　北京電王汝勤電公安右方之申津渡漩水灘篠（十）（七）晚克復 
　　北京電吳佩孚電援軍盡赴前線武漢空虚請由第一師速編一混旅尅日來漢填防（二十一日下午十一鐘） 
　　北京電保定决議非湘軍全數退出鄂境不開和議中央表示極端贊同（二十一日下午一鐘） 
　　北京電奉天來騎兵兩連昨晨到南苑係董副官所率爲張景惠部下（二十三日下午二鐘） 
　　北京電閩李電詔安永定已發現粤軍便衣哨探幸均捕獲未窺内地軍情除增防外速示應付 
　　北京電齊燮元電銅邳泗一帶剿匪肅清白寳山前後斃匪六百名清江防務已緩和院電嘉奬 
　　北京電崇文門改海關性質不同决難辦到（二十三日下午二鐘） 
　　北京電法代辦慕古海邀請吾國參加十月上旬巴黎萬國汽車大會將令廖世功就近出席 
　　北京電田中玉請將龍口商埠設總辦保趙琪任命又因德州兵工廠要地請設鎭守使保胡宜如陳寳龍二人擇一任命（二十三日下午二鐘） 
　　北京電孫烈臣巡路回任電稱三省禍根永在東路兵單欵絀終恐主權難保路局一再向日借欵不如借國際鉅欵較有牽制 
　　北京電自鄂省用兵八校費又無着調人因政府屢失信擬將交涉始末發表藉以卸責敎職員會議馬叙倫提案一純粹由敎職員自身擔任維持二聨合社會之有聲望熱心敎育者任籌維持八校至低額之經費三萬一至不能維持時必組一監護校產及所有品委員會討論結果贊成第二項辦法依原案通過（二十一日上午十一鐘） 
　　北京電吳電前方連日劇戰均獲勝利現正合攻崇陽月内可會師岳陽（二十三日下午三鐘） 
　　北京電贛同鄕决議驅陳並推代表向政府請願如不免陳贛局釀成鄂狀（二十一日下午八鐘） 
　　北京電吉黑督長均來電反對漁業開放奉張詞尤激謂東三省漁業自有地方官負責無煩海部顧慮（二十一日下午八鐘） 
　　北京電財部公債司與庫藏司因庫劵出入分利不均公債司全體罷工現鈕次出任調停恐結果陳威將他調（二十三日下午三鐘） 
　　北京電荷使以厦門中荷商業日盛請改設正領事（二十三日下午三鐘） 
　　北京電陳使電法郵船阿爾伊號載回華工二百餘請轉飭滬交涉員照料（二十三日下午三鐘） 
　　北京電各省商會電復萬國物產展覽會開幕期迫徵品需時不及與賽農部據情咨復 
　　北京電部電顧施二使中央對太平洋會議擬提請撤退裁判權决由分期收回入手望速條陳意見備採（二十三日下午三鐘） 
　　北京電范其光電崴埠華僑損失亦有數百萬現各國領事旣向責償我故加入進行（二十一日下午七鐘） 
　　北京電閣議對太平洋會議之經費决定一百五十萬元財部擔任八十萬交外兩部合任七十萬 
　　北京電二十三閣議（一）魯公家堡决口工程督辦田兼辦（二）龍口商埠督辦以趙琪繼（三）魯財廳長改任龔積柄濟南道改任陶思澄（四）俄文專修館資遣學生赴哈經費追加十六萬元均通過 
　　北京電商界請組内債交換所財部會商農部取締現章程已草定内容一除公債外不准營他種證劵一不准設經紀人一不得以債劵拍賣（二十三日下午三鐘） 
　　北京電陜劉電閻督已將西安與陜東各路肅清劉鎭華因勸陜軍統將勿再擾亂惟西路北邊軍隊複雜任意向人民抽稅甘軍孔繁錦部屢催不回本省請電陸督速調回籍輕人民負擔（二十二日下午五鐘） 
　　北京電部電胡使延琿撤警案日使無暇答復請探明駐在國朝野趨向（二十三日下午三鐘） 
　　北京電外部密電胡使據報孫文與日人訂約接借軍械以粤省礦產開放爲條件速查明抗阻 
　　天津電黄陂將派哈漢章赴鄂勸吳佩孚萬勿用武破壞大局 
　　天津電王占元派朱泮藻赴保謁曹錕商鄂軍善後（以上二十一日下午十一鐘） 
[公電]  
　　鳳陽商會乞振電申報館轉安徽旅滬同鄕會曁義振協會馮會長華洋義振會紅十字會中國濟生會各善堂各大善士鑒鳳陽濱淮各口慘遭水災加以近日雨驟風狂浪高溜急隄潰屋塌不及遷移有全家溺斃者有老弱冲散者有攀樹呼救者間或逃避高岡露宿風棲亦不得一飽謹陳災狀仰乞鴻施義粟仁漿引領待澤鳳陽商會叩漾 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[法德之代表會議期]  
　　二十三日巴黎電法國各報載稱法國善後總長洛歇爾氏與德國善後總長賴齊諾博士未來之會議乃二氏於六月間在維斯巴登會議自然之結果當時二氏曾允中止談判俟高等會議開會後再事進行某報探悉下屆會議範圍或將視前爲大高等會議前於閉會時决議取銷來因省之經濟懲戒條件已使法德兩國之商業狀况爲之更變取銷經濟懲戒條件大有利於德國商業蓋德貨復能自由運入被占境内也故法國方面當然希望德政府考慮取銷其苛昻之稅率柏林日報載稱二氏談判約兩三日可畢將注重於德國交貨問題又據佛蘭克費特報探悉二氏之會議將歷數日所討論者爲德國交貨問題但在十月以前不能商得同意 
[英美間之飛行]  
　　二十三日倫敦電飛船Ｂ三八號今晨由賀登飛出作二十四日小時之飛行然後飛往浦爾漢此次試飛載客四十七人内有美人二十大約星期日將飛往美國當其過大西洋時將有美國軍艦五艘及驅逐艦一隊分駐洋面軍艦上有測驗氣候員以無線電報告氣候於飛船而飛船亦將發無線電致英美詳報沿途之經過情形 
[法國信任總理]  
　　二十三日巴黎電法國各州團體對於總理白里安氏多表示信任謂和約之完全實施與安寗之保障乃法蘭西共和生活所不可缺之要具欲獲取之唯白里安氏之努力是賴 
[西班牙在摩戰事]  
　　二十三日瑪德里電據摩洛哥米里亞消息西班牙軍總司令皮倫圭爾將軍之意彼之兵力足可於兩季開始以前取新攻勢摩洛哥人現復出戰力攻西班牙軍糧食運輸隊駐法西班牙大使勒盎氏已抵西京現信法國提議法西兩國在西班牙應取共同行動 
[國際聨盟之開會預備]  
　　二十三日瑪德里電石井子爵請駐法西班牙大使勒盎氏在國際聨盟行政會會議報告上西萊西亞問題之眞相該使不允 
　　二十四日倫敦電西政牙大使勒盎氏之行動說者謂出於德國之諷示又據路透社瑪德里訪員電稱西班牙人民頗不以干預上西萊西亞問題爲然路透社巴黎訪員則謂據外交界中人聲稱石井子爵視勒盎氏之拒絕其請非不可挽回 
　　二十三日巴黎電國際聨盟議會定期九月五日開會 
[英國之戶口比較]  
　　二十三日倫敦電本届調查戶口之預算報告茲已發表大不列顛之居民共有四千二百七十六萬七千五百三十人較一九一一年（調查時增多一百九十三萬六千一百三十六人）男子共二千零四十三萬零六百二十三人（增多六十七萬六千一百七十六人）女子共二千二百三十萬六千九百零七人（增多一百二十五萬九千九百五十八人） 
[英國之太平洋會人物]  
　　二十三日巴黎電英政府接受美國參與裁减軍備會議之正式請書時聲明首相喬治氏外相克松氏將力謀出席會議巴黎時報探悉英國代表團除首相外相外尙有貝爾福氏薛西爾氏駐美英大使吉特士氏戈泊士氏在美國勞工聨合會幹事部演說謂哈定總統已許工界派代表出席裁减軍備會議 
[辛博森氏之中國談]  
　　二十三日倫敦電辛博森氏自抵英後以筆舌宣傳中國事務甚爲活動昨在斯文維克中國學生大會演說中國政治與實無業氣象辛氏深信廣州　雖另建政府而解决之期甚至將較華人所意料者爲近彼意中國政府問題之解决將仿行類於英國殖民地治制而設中央京城以爲全國之清理處辛氏謂彼此次回華將携有關於此節之重要建議又稱中國希望華盛頓會議將大有作爲彼料中國在會議中必受英國之贊助 
[英國之黨爭]  
　　二十三日倫敦電威斯明斯特報貝爾法斯訪員電稱昨晚該處天主敎徒所寓區域内各小街復發生騷亂星期日夜間該區域附近有人抛擲炸彈一枚據傳有統一黨暴民一隊携來福槍手槍攻擊天主敎徒彼此互鬥全不顧警章天主敎徒旋退走但統一黨員復攻擊彼等之住所搗毁玻璃窗天主敎徒於是乃復擁出旣而警察馳至向雙方開槍延至夜半秩序始復 
[俄國之災疫與金幣]  
　　二十三日瑞典京城電某報載芬蘭京城電稱亞斯特拉克漢勞農委員通告莫斯科政府謂該地異常污穢疫症斷難遏滅今宜將居民遷至西比利亞而將全鎭付諸一炬 
　　二十三日華盛頓電衆院已通過參院交來撥欵十萬萬元鼓勵農產輸出之議案惟删去准戰時金融會社購買農事債劵二萬萬元之規定故此案尙須由參院覆議然後始可交總統公布 
　　二十三日巴黎電一九一九年法政府所下禁止俄國金錢及紙幣入口命令今已取銷蓋據財政部報告此令之下乃出於政治原因今盧卜紙幣之匯兌完全破壞而圜幣復可熔成巨塊輸入故無厲行此令之必要 
[美國之對巴拿瑪]  
　　二十三日華盛頓電美政府昨致牒巴拿馬政府謂美政府不准因柯斯太里亞占據柯土境而發生戰事此牒乃答覆巴拿馬之公文文内表明如柯斯太里亞希圖重占爭地美政府不聲明願出阻之則巴拿馬政府將以武力抗拒占地之舉 
[英國之煤斤運費]  
　　二十三日倫敦電某報論煤斤運費之低落謂現由南威爾斯運至新加坡之煤每噸需費十五先令六便士南威爾斯之上好雜煤今可以每噸四十五先令六便士之價售諸東方照此價率英國出口家大可與人競爭出口家之意英國煤價現近於出產之費故一時不致大落 
[英法之新礦發現]  
　　二十三日倫敦電希特倫羣島（位於蘇格蘭北大西洋中）發見銅鑛據專家聲稱鑛苗甚廣可以取之不竭其質優於西班牙所產現正安置鑛機豫料九月間可以開採 
　　二十三日巴黎電各報載稱化特洛瓦爾州發見大油鑛現正籌備發展之 
[澳相返任]  
　　二十三日倫敦電澳相休士氏巳啓程取道法國返澳印度參與帝國大會之代表沙斯特里氏與澳相同車出發前往日内瓦 
太平洋路透電 
[湘鄂休戰不成]  
　　二十三日漢口電此間得悉休戰之議業已决裂因湘軍不承認吳佩孚爲湘鄂巡閱使之故趙恒愓已赴長沙吳佩孚現下令即攻岳州中國砲船兩艘開赴上游今晨彼此互撞聞其一已沉 
國外要聞 
[美報之太平洋會議觀]  
　　裁兵問題恐難解决 
中美新聞社譯紐約時報云前數日間美國政府方面似生一種如釋重負之異感譬之一人穿緊靴足指作楚一旦脫去其靴遂怡然稱快者哈定總統之召集裁兵會議實爲政府中一鳴驚人之舉此事有建設性質是良好政策能得羣衆之歡迎者也裁兵二字固久已爲世人口頭禪不特美國昌言裁兵其每年徵稅所入大半消糜於海陸軍軍備者即其他各國亦無不有縮減軍備節省費用之聲浪特各國當國重臣受國民之敦促雖亟亟以謀節省終苦難以着手耳此次會議事程繁重無論其爲成功或失敗然有一事大可樂觀者則各國當局必須有所作爲以慰其國内人民彼等之進行不問其取徑之邪正曲直而終有所動作哈總統之發起斯會其所討論者名曰裁兵此問題實有關於一國根本上之組織而淺見之人則但以爲經濟問題而已且會中所擬提出磋議者殊不止裁兵一端如太平洋海電管理問題也中國之開放門戶政策也凡與一國之安全上有關者則其國應自决之以言裁兵問題則亦有難以解决者英國之政策一世紀以來純爲帝國政策凡其遠近領土皆在嚴密管轄之下長臂四展不憚寫遠所有稅率船隻贸易生料等等隨在關心裁兵之舉實於英國至爲不便領土旣多非兵不可一旦裁去恐有大危險也法國之對外政策雖微有不同而裁兵亦有所不能因其恐懼德國之犯境積之已久今德國雖無能爲而德人甚有魄力恢復非難法國中心惴惴何能遽釋顧防德國之捲土重來則又非用重兵爲備不可更言意大利則赫然有稱雄地中海之志希臘勃興實爲意所大忌益以巴爾幹紛擾不定土耳其或將再起故與意大利言裁兵恐亦不能實行也中國之加入斯會純係被動將提出種種問題以聽公理上之處置開放門戶政策則當先行提出者最後當言日本矣日本爲協約國諸大國中之一已受哈定總統之邀請參與者日本對於此未來之大會特别注意而吾等所謂太平洋問題者在日本人則引以爲日本切身之問題其與彼國疆界接近各地得享特别權利英日同盟條約中曾承認之其後藍辛石井協定中亦承認之而美國則否認有此承認之說實因日本方面誤譯原文之故今者日本驟得哈定總統請函知與彼國大有關係故必欲先知所議者爲何事而尤注重於遠東諸問題其願與會與否則尙未能預定也今當更言國際聨盟矣太平洋會議與國際聨盟果有大異之點乎如裁兵一事則國際聨盟約章中亦固有之其第八條所載謂聨盟中與會諸國爲保持和平計應各縮減軍備至於最低之度太平洋會議之提議亦正與此相同也總之此建議中之大會必須注重公理勿尙武力打消不正當之同盟而爲正當之結合則世界和平庶有豸乎 
國内要聞 
[外部對太平洋問題之表示]  
　　顔外長與葉陳談話 
　　太平洋問題討論會代表葉恭綽陳振先兩氏十九日同赴外部訪問外交當局詳詢此次太平洋會議一切情形由顔外長出爲接見首由該會葉陳兩代表詳述組織本會之目的並經過情形欲藉此以喚醒國民急起直追使吾國民之意見得以表示藉爲外交後盾顔外長深爲贊許嗣即問及（一）政府對此次會議有何具體辦法進行至何程度（二）近日盛傳之國際共同管理說外部曾否得有確耗（三）山東問題有無先行直接解决之說顔外長乃隨問隨答（一）關於此次太平洋會議外部現在已設一籌備處極力搜集各種材料用資提案參考其他各部亦均有相當之籌備至代表係定何人現尙未定然大概不出各報所擬設之數人至貴會所定代表之資格本部深爲注重（二）對於共同管理一節部中已電駐美施使確探美國政府方面消息據實呈報現接覆電據美外部云並無其事（三）山東問題小幡日使回京後並未談及亦無來部交涉之事至提出太平洋會議與否現難豫定云云并由顔外長介紹刁作謙君與葉陳兩氏會見因刁君爲外部太平洋會議籌備處副長以便嗣後隨時接洽 
[京敎育界太平洋研究會成立]  
　　北京國立八校敎職員組織之太平洋問題研究會十九日下午三時在美術學校大禮堂開成立大會到會者六十餘人公推法專王兆榮爲臨時主席宣告開會後由蔣夢麟報告發起此會經過之詳情並說明發起人之意此會非僅爲研究此次太平洋會議而已係爲永久的性質故名曰太平洋問題研究會旋將發起人第二次會决定之草章逐條加以說明後主席即將草章付討論馬叙倫主張逐條討論蔣夢麟則注意將來之研究章程字句如大體無甚不妥可略而不論姚憾主張不設會長如有對外事件可用本會名義並宜加設調查部將本會分爲研究調查幹事三部各部設主任一人共同協里事務主席遂以逐條討論諮詢衆意並諮詢其表决方法馬叙倫主張概括表决衆無異議主席遂將草章逐條朗讀一遍從第一條起付討論原案第一條名稱第二條宗旨均無異議第三條會員第一項照原案通過第二項之特别會員略有討論結果除「並得會長及副會長認可」句暫時留保俟第四條組織討論後再定外照原案通過第四條組織馬叙倫譚熙鴻均主張維持原案燕樹棠徐瑾均極力注重研究有無結果主張不必對於原案過於爭執黄右昌主張不設會長副會長蔣夢麟提起討論終結姚憾遂自行聲明撤回不設會長之提議而表示贊成原案主席以原案付表决無異議通過主席遂申明第三條第二項之留保句照原案成立第五條會務原案通過第六條經費馬叙倫主張委託機關辦理蔣夢麟主張委託幹事部辦理遂决定俟事部成立後委託幹事辦理而以通信方法徵求全體同意第七條會址原案通過討論畢馬叙倫徐瑾均提議須加設修改章程一條馬叙倫並提出條文爲「本會章程經會員十人以上之提議得修改之須經大會多數通過」全體無異議即以此條爲附則主席乃將章程全部付表决全體一致通過次討論選舉會長副會長方法决定同時無記名投票開票結果正會長蔡元培當選副會長蔣夢麟當選尋即推舉李大釗爲中文幹事胡適爲英文幹事譚熙鴻爲法文幹事王世澤爲德文幹事陳亞牧爲俄文幹事王兆榮爲日文幹事許繩祖爲會計幹事李貽燕爲庶務幹事最後公推王世杰燕樹棠何基鴻熊　何炳松李建勛譚熙鴻馬叙倫高一涵陶孟餘張鼎乾陳啓修李大釗王家駒姚憾胡適朱錫麟黄右昌蔣夢麟寗協萬徐瑾等爲研究員時已五時遂宣告散會 
[京校又無上課希望]  
　　湘鄂事起政府急於軍用致調停就緒之八校經費又無着落十七日上午九時八校敎職員代表在美術學校開七十二次聨席會議首由代理主席王兆榮報告十六日下午中學敎職員關朱二君來談中學原定於八月十六日開學因經費無着業已延期至經費有着爲止詢問八校究竟如何以後有事並請本會隨時通知又對於運動庚子賠欵事有所諮詢當將本會議態度詳告關朱二君並致校長調人函已於十六日送去據蔣校長云六七月經費恐十九日以前必不能發出范靜生氏本日諒可來京云云報告畢鍾道纘報告云前日中學敎職員開會决定於十五日以前能發一月經費則上課不料至十六日尙未發欵因又决定二十五日以前如不將二月份同時發出則不上課云云於是即將此事付討論僉以同人等至此不能再行讓步若政府有維持之意則十九以前應有切實辦法否則亦惟有聽之而已遂决定於十九日開會再行討論對付方法昨日（十九日）下午五時八校代表又在美術學校開臨時聨席會議八校長亦列席首由北大代理校長蔣夢麟發言略謂前接聨席會來函聲明議决二條辦法同人等認爲當然如此敎職員方面能隱忍至半月後始有此辦法之議决已極爲通融蓋逾期半月有餘迄今經費仍毫無下落純係政府之不信而二百萬元擔保問題潘代部且曾親對鄙人言已經辦好没有問題者亦依然無結果而六七兩月分經費又毫無着落惟政府現尙未將鹽餘擔保辦妥反欲由不能發行之十年公債指撥四個月分經費此乃純粹不能信任者政府屢次失信已視爲等於無事本日校長團又派代表三人往見范氏范氏亦無絲毫辦法同人全體復至敎育部謁見馬鄰翼當面聲明如本日再無辦法明日即已决裂馬氏雖已面允極力設法同人等甚不放心乃要求質明鹽餘擔保是否可以簽字且其抵押是否可靠均須迅速質明馬氏均一一應允同人等仍不放心又詢其假令此事仍無着落又將如何馬氏不能答惟允竭力進行並令同人等將招考事一律展期改爲二十日起舉行故本日八校均一律發出布告展期考試諸位維持八校苦心孤詣今仍得如此結果同人等均極引以爲憾云云蔣氏發言畢代理主席王兆榮遂請校長退席即宣告開正式會議首由馬 
叙倫報告本日上午與王兆榮譚熙鴻三人以私人資格同往見調人談話情形本會議對於此事可否再派代表與調人接洽及是否須議决一種辦法由社會上另設維持八校機關僉以政府既已屢次失信實不能再加以信任惟有另行設法保持國家敎育之命脈遂决定派馬叙倫王兆榮譚熙鴻三人代表本會與調人接洽并定於今日（二十日）上午九時開臨時會議詳細討論下星期一（二十二日）上午九時各校自行同時召集敎職員大會是日（二十二日）下午三時並開聨席會議决定最後辦法旋又請八校長來談商議一切辦法至七時始散 
[湘直軍又有停戰消息（漢口通訊）]  
　　湘直兩軍皆採用避實擊虚方法故自十五日後湘軍從正面力撲汀泗橋直軍從右翼猛攻界簰洲直軍因得第二艦隊各艦援助右翼戰事極爲得手四五日間連克簰洲嘉魚寳塔洲新堤螺山各要隘白螺磯道人磯亦有二十日攻陷之說湘軍因缺乏軍艦不得不暫時退却惟江岸暗陬處輒架砲以轟直軍軍艦楚振砲門且受巨傷武勝大駁輪亦被擊沉至嘉魚峽激戰直軍海陸軍隊均遭損失甚巨不過湘軍暗陬之砲一經直軍軍艦發覺即被大砲轟擊不能立足故結果勝利仍歸直軍所估直軍以城陵磯爲岳州屏蔽急欲攻下以搗岳州昨二十一日吳佩孚親率海軍軍艦數艘赴螺山督戰二十日尙調去鄂軍劉佐龍所部第四旅赴新堤助戰以期一舉而下城陵磯但該處距岳州僅十五里湘省駐有重兵且夾岸架砲軍艦猶不易駛近故二十一日之戰直軍並無若何發展至中路湘軍勢極勇猛其作戰焦點一在汀泗橋一在咸寗官埠橋十六七八等日直軍損兵折將力幾難支若非董政周第十三混成旅生力軍之加入戰線則中路直軍歸路必斷惟有坐困於汀泗橋如前此孟昭月宋大霈之困於趙李橋同出一轍及十九日形勢旣變湘軍敗退而直軍爲之稍紓二十日湘軍又復返攻並將中伙舖奪轉仍相持於汀泗橋以上約十華里某地雙方砲火極烈死傷堆積如山二十一日仍鏖戰七八小時湘軍稍向後退惟前方形勢大有敵進我退我退敵進之概非尙决一死戰不足以分勝負聞吳佩孚今日已赴咸寗視察兩軍情形再定作戰計畫另據一訊吳鑒於鄂省四周空氣及彼個人環境形勢已覺悟湘省非武功力所可平定即或勉强奏功不獨於已無裨且適以增環境之敵當十二日夜到鄂時曾語人余對湘方針决定先禮後兵及湘省所提條件彼認爲過苛萬難容納乃改訴諸武力然其積極備戰之意並非欲佔領全湘不過欲挫湘省方張之銳氣使之易就範圍現在湘省中左兩翼均已受挫湘鄂人士皆有和平解决之要求吳氏亦欲乘此時機罷手曾於前日致電趙恒愓蔣作賓孔庚等聲明棄戰言和之意請速派負責代表來鄂妥商議和條件趙等已覆電贊成並有從今日起暫行停戰兩日之說若此消息果確未始非湘鄂人民之福顧吳氏好勝心尤逾於好名湘鄂聨軍又宣言爲自治與人格而戰其能接商妥協與否亦爲一疑問也（八月二十二日） 
　　另據漢報渻息云和局破裂而後湘直兩軍已於十六日實行接觸聞吳佩孚主張直軍須本月内將岳州佔領否則無論如何决不輕於議和故連日中右兩路戰事非常激烈吳氏於十七日上午七時乘湖北巡防艦隊頭等巡艦楚振號帶衛隊百餘名機關槍四架重砲二十尊由劉家廟出發開赴上游衝應前敵以鄂江駐防之海軍楚泰楚同兩艦爲左右翼江元爲後援以陸軍二十六師及二十一混成旅各部爲後隊溯江而上是日下午三時在火嘴附近與湘軍接仗鏖戰六小時之久各艦以開花砲猛擊湘軍不支大隊退却鄂軍隊遂佔領火嘴與東家澇地方是日夜十二時進攻簰洲至十八日上午八時湘軍因傷亡過衆退至嘉魚縣遂將簰洲及花口各地完全佔領造午刻又進攻龍口與寳塔洲晚六時始攻開夜十二時乘勢又力攻新堤十九日上午九時始行佔領遂令江元艦回武昌休息楚泰楚同兩艦扼守新堤吳氏獨乘楚振艦於二十日上午九時又率隊攻開新堤上之羅山登山而測地勢分派大軍屯集於羅山乃於是日轉至汀泗橋查視二十日夜兩點乘車而返由徐家棚渡漢行轅休息二十一晨六點半鐘召集軍事會議别定計畫聞吳氏擬於二十一日午後再乘楚振軍艦前往羅山督戰隨行者爲海容江犀楚同三艦向城陵磯方面進攻 
　　直軍在簰洲决堤一事已略紀昨報茲又得消息云吳佩孚於十七日督同第六旅楊旅乘楚振楚同楚有兵艦及楚華等六差輪進攻簰洲之湘軍血戰六小時至夕陽西下湘軍爲海軍所擊不能抵禦退走四五里吳氏親上堤觀陣謂非將此堤决斷不能淹退湘軍遂令工程兵掘挖附近居民以此堤爲一邑生命所繫紛紛遥跪求免吳氏不聽掘挖如故堤身甚堅僅鑿二小溝江水侵入約三小時潰口由一丈至四百餘丈計被水區域北至武昌金口南至蒲圻五嶺鎭東至咸寗安然湖縱横約百餘里一片汪洋爲前清道光己酉年以來未有之巨刼當堤圩被掘後江水奔流甚急居民扶老携幼倉皇無處躱避惟紛紛趨堤逃命時日已入山明月東升在堤之南者直軍疑爲湘兵以砲擊之在堤之北者湘軍疑爲直兵以砲擊之因此誤傷斃至二千餘人其未及防衛被水淹死者不下千餘人附近村居房屋爲水冲去無一存者至牲畜秋禾以及獲刈之榖麥均洗盡一空該縣人民無貴無賤莫不痛哭流涙怨聲載道云 
　　大陸報二十三日漢口電云吳佩孚已佔據城陵磯昨晨吳趕赴汀泗橋聞湘軍現全部退走馮玉祥兵三旅昨日到漢或將用以駐防鄂省已奪回之地南昌來電有贛督陳光遠業已辭職之說 
　　上海日人某通訊社二十三日漢口電云今日吳佩孚之參謀訪日清汽船會社因欲輸送軍隊至宜昌商許乘該會社汽船之便但日清會社已拒絕其請今日午前十一時中國軍艦拱辰欲由武昌赴新堤於啓椗之際爲暴風所吹與停泊江中之軍艦江鯤衝突遂致沉没 
　　又同日漢口電云吳佩孚曩促直隷第二十三師長王承斌南下曹錕懼北方守備空虚未允所請近日因四川軍迫宜昌形勢危險吳佩孚乃又向曹錕電請該師南下 
[湘直决戰中之一劇咸寗通訊]  
　　南軍與豫軍在咸寗之劇戰 
　　此次鄂潮自吳使到後湘軍仍着着進攻咸寗汀泗橋官埠橋等處連日仍在戰鬭中就中尤以咸寗戰事最劇蓋湘軍以葉開鑫任襲擊咸寗之總司令陳嘉佑易震東之混成旅及獨立第一旅均附之合葉之第一混成旅其三旅之衆又加以土匪三千約共一萬數千人總司令部設在咸寗東二十里之馬橋舖間道進攻咸寗冀衝斷汀泗橋武昌之交通使汀泗橋大部直軍與靳旅前後受敵以便進攻武昌八月十二日葉易陳等乘咸寗空虚督隊佔領咸寗南門山一帶險要方將入城之際忽有河 
 
 

Page 11

 
 
　　南宏威軍總司令趙傑率衛隊一營由紙坊抵咸寗下車立即迎戰血戰約四小時即將南門山數山奪回後方宏威軍又趕到兩營餘遂將湘軍擊退並乘勝將鷄子山六座山頭節節佔領隨後大部宏威軍趕到趙傑遂 
以鷄子山爲該軍第一防綫南門山爲第二防綫延長十數里與湘軍戰綫僅隔一河趙命豫軍嚴守防地勿事進攻以待後命而湘軍每遇雨夜即大施攻擊每被豫軍擊退湘軍傷亡甚衆十七日午後三時大雨傾盆湘軍冐雨爬山泅水來襲大砲機關槍又速施射擊兇勇非常豫軍趙傑亦冒雨登山指揮迎戰湘軍頑强抵抗酣戰四小時湘軍勢始不支遂退回原防綫湘軍傷亡甚衆死於水者亦百數十人豫軍傷亡較少查咸寗爲武昌門戶倘爲湘軍所佔則武漢立將動摇刻下兩軍正在相持中茲錄趙傑洽電如下保定曹巡閱開封趙督軍鈞鑒統密今日午後三點大雨傾盆敵軍乘機向我全綫猛攻甚爲激烈我軍力爲抵禦約四小時之久始被我軍擊退敵人傷亡約二百名我軍亦傷亡多名至晚間又來攻兩次均被我軍擊退特此電稟趙傑叩洽印 
[鄂人之堅持自治主張電]  
　　蔣作賓致王芝祥電敬有文蒸各電計邀鴻察茲奉文電勸息内爭同謀對外語極誠懇敢不唯命此次義舉志在驅王自治與好亂黷武者逈異今王雖驅去而兩湖巡閱湖北督軍制度未去與自治制度絕對不能相容况去一王來一王拒虎進狼自治之障碍益甚以盜憎主戎首之責任有歸先生醫國老手寗不知中國病根在軍閥爭奪地盤破壞統一乎又不知救國妙品惟有省憲建國聨省自治乎乃不責軍閥之逞武力以阻自治反勸自治軍之罷兵息戰豈謂自治可廢縱容軍閥擴充地盤遂足使外交獲勝乎先生國之老成夙叨摯愛一言九鼎繫國存亡務懇扶持正義立救危機俾軍閥因之歛跡自治得以進行不惟鄂民之幸全國實利賴焉蔣作賓孔庚同叩篠 
　　各團體通電京津滬各省湖北同鄕會武漢各法團各報館六十九縣敎育會商會及父老昆弟均鑒本日公陳劉省長函曰省長賜鑒現在雙方客軍均壓鄂境戰事延長百政俱廢餉糈役力之供給鋒鏑死傷之慘禍人民實不堪命我公以鄂人來長鄕邦於心必有所不忍懇公聨合各團體要求雙方罷兵各守原防聽候吾鄂人民之自决欲逹自决之目的先有兩種主張須提前實行是亦省長職權範圍内事立時可辦者茲敬舉於左（一）任用本省人爲本省官吏省屬簡薦委任各職人員以及各縣知事須立改用本省人員則地方之貪官污吏可以廓清整頓吏治斯有基礎有用人材可以消納地方自治可以促進一舉而數善備焉（一）急辦各縣自治各縣官吏均爲本省人員則責成到任一月内趕將地方自治辦理完竣以爲鄂人自决之根基以上兩事深望我公於戎馬倉皇之時勵行之而不必瞻顧不出兩月則吾鄂全省法定自治團體可以產出再給合各自治團於省垣立大法以永息爭端弭戰禍而安奠鄂局造福無量在此一舉我公情殷桑梓諒必樂予從事也云云諸公關心父母之邦諒表同情懇一致主持無任企盼之至湖北省議會湖北省敎育會湖北各團聨合會湖北地方自治籌備會湖北自治協會同叩寒 
[廣東之最近局勢觀]  
　　昨據某要人述北方情形云南北兩方面函電專使久已斷絕往來近因太平洋會議之事京政府擬派員來粤接洽此爲南北復通音問之始朱啓鈐氏近由外洋返國備悉各國對我方針非亟求統一一致對外萬難自立故以統一南北爲鼓吹梁士詒葉恭綽汪大變等均允爲助力梁士詒現組之太平洋研究會亦擬請南方一併加入即爲南北融和意見之先導朱啓鈐從前曾充南北議和總代表但此時上海和會無復活之餘地將來或照趙恒愓之要求在漢口開國民大會議以解决南北之問題云云然觀孫文近日出兵援鄂之意氣甚豪則知去和平解决之望尙遠也 
　　孫文編定福軍十二營爲先鋒隊出發援鄂一節已見報載刻下並由李福林另編駁壳隊一營爲孫氏衛隊但此項軍隊出發尙未有定期因孫意擬編足援鄂軍隊百營惟現在粤軍多數開拔援桂非俟桂局定後不能抽調故須候陳總司令由桂班師回粤後商决抽調部隊辦法始能實行開拔另一消息孫文擬編福軍十二營出發援鄂事聞李福林奉命後日昨特在河南同澤堂大集會議當以本部自民國以來分駐河南一帶地方賴以安謐今雖奉命出發未便將原有地盤抛棄况本部現存十八營祇編選十二營所餘六營仍當駐守河南其第一區善後處長一職則由李雍暫行代理日間當即提出與當道磋商并將所部各營造册具報聽候改編 
　　昨有熊略第二旅所部軍需員黄某由南寗返粤述陳炯明抵南寗後以城外商埠爲行署地方秩序已漸次恢復馬君武十一日就職亦已由江城如廬别墅遷進省長公署此後地方治安負責有人至龍州方面則已委韋榮昌黄培桂彭玉勝三人擔任收束如果就範即可從此和平解决桂林已在包圍之中且有十三日已由賴世璜攻下之說桂省大局可算粗定陳炯明離粤日久粤中要政待理甚多各縣選出之知事亟須委任而孫文出師計畫亦尙多待陳解决連日孫陳往返電商决定廣西不設總司令（此與前段所傳微有不同）所有軍隊由陳炯明以陸軍部總長名議直接統轄仿美國軍隊直隷中央之制陳總司令擬日間即行班師回粤云云祝捷會諸人聞此消息擬於班師之日舉行祝捷大會或提前於本月二十日先開祝捷會俟班師日另開凱旋會以示歡迎定於今日下午在廣西會館三樓提出會議然後决定辦法 
　　一說桂軍總司令一職爭逐者大不乏人如許崇智魏邦平洪兆麟熊略等各皆有此想望至洪魏部下在永淳衝突亦以此故頃聞桂省總司令一職陳炯明昨已有電來粤保薦第二師長洪兆麟陞任孫文本不以爲然然亦不能不加給委任日内當可發表聞陳炯明之所以保薦洪兆麟此中亦有原因蓋馬君武旣任命爲廣西省長則總司令一席自不能不歸之於陳氏部下而洪則爲陳氏之心腹且爲最崛强之人故委之以軍權也又據某君云第三師長魏邦平此次援桂立功最偉魏日昨返省决意急流勇退擬俟桂局底定班師回省即行辭職往外洋游歷某日魏與李福林唔面陳述此旨李爲動容亦慨然有退休志頗有願與魏偕行游歷各國之意觀此種種消息則内部之間恐尙有意見也 
[孫中山借債築堤說]  
　　據港報載稱孫文擬填築珠江展築長堤馬路并舉行大借欵二千萬元一事頃查此項辦法確經决定并與美商訂有成議此間政府初擬即將此項計畫向美商借入巨欵爲展築費用美商以中國政府向來所指稱種種實業借欵俱係有名無實（借欵到手即移作别用）未能遽允現孫科以關餘一項業經外人允交回一百萬元爲治河費擬先行提回此欵爲入手填築之用并擬向外人交涉再提取關餘二百萬共三百萬元先將由西濠口至大沙頭二沙頭海面先築一堤壩以表示填海築路之實現現美商議定如粤政府果能辦到築定堤壩時期即可簽約交給借欵粤政府方面即以此項新計畫爲抵押所有新築堤面地段即作爲抵押品頃聞此舉擬俟陳炯明回省一度之協商後即可實行 
[嘉興省選風潮與浙憲會]  
　　浙屬嘉興前日舉行初選褚輔成沈鈞儒等在參觀席發表意見知事汪瑩授意警備隊用槍毆傷電告到省省憲會當開緊急會議决派代表許壬王瑩袁榮叟童學琦乘夜車馳往慰問一面并發通電云上海各報館本省各縣各團體均鑒嘉興縣知事汪瑩辦理選舉違背法令屢經選民糾正宜告無效此次重選由縣定十九日投票而第六第八第十第十七等區届時并未開所投票有汪知事所委監察員可證乃二十三日開票第六等區票匭均已滿投票紙參觀開票之選舉人依法質問汪知事始尙强辯繼因有多數開票監察員宣言退席汪遽喝令其衛隊及警長巡士任意毆打如本會議員計宗型君面部副議長褚輔成君面部腿部均受槍剌戳傷血染衣褲選民姚在忠褚勤襄顧紹鈞君並至内損吐血其餘輕微傷者有二十多人汪不自認過轉以選民互毆朦電省垣然計褚諸君傷痕均係槍剌所戳選民參觀開票焉有移帶槍枝之理且如本會議員沈鈞儒君幸免毆辱同時被巡警持械監視不許行動與計君同禁一處至四小時之久此又與互毆何關是否亦可諉爲選民指使足徵汪知事因欲禁止選民監視開票指使隊士用械傷人任意侵犯人民自由事前早有布置情跡顯然除由受傷者及選舉人分别起訴外誠恐遠道未知眞相合先電聞即希公鑒浙江省憲法會議漾 
　　蔣著卿等通電云杭州省憲會議曁各法團聨合會鑒嘉興知事汪瑩選舉舞弊喝令軍警兇毆選民乃係非常事變乞開緊急會議咨請法院嚴辦蔣著卿趙舒張傳保王宗堯叩 
[杭州快信]  
　　省憲法會議議决恢復舊縣議會來電贊成即日恢復者已逹五十六縣 
　　台屬公民張炘等三十萬餘人通電浙當道與各報館如六區選舉移甬辦理覆選成立即台民脫離省政府之日詞甚激烈 
　　浙江警察協會今日（二十四）開會討論編制全浙警察制度列入憲法問題 
　　江干木板同業公會昨推出顧子才倪蘭孫爲省憲會議團體出席代表 
　　内務部特派來浙調查禁烟事宜專員周榖紳今明日准可抵杭庽金釵袋巷某宅 
　　財政廳昨委吳虁充硤石統捐局長沈杜林充長興統捐局長卞鍇孫充瑞安統捐局長 
　　温台各屬災民聞已聨電院部控訴當道吞匿振欵爲數甚巨未知中央如何辦理 
[南京快信]  
　　部派調查蘇省烟禁委員周榖生昨抵寗擬先從金陵道屬着手調查 
　　省署昨准敎育部咨開各該省學欵不得絲毫挪用務須隨時派員赴各縣嚴查倘有將學欵挪用者一經查出即行撤懲 
　　城内大水各處被淹之房屋馬路水勢仍未稍退水西門上新河南門信府河一帶盡成澤國四鄕農田圩堤全被水淹鄕民現日夜鳴鑼聚集挑土救護各圩堤以防潰决又聞本城西門外上河街下河街二道子埂一帶地方因昨日潮水陡漲數尺河堤漫溢附近一帶盡成澤國圩堤勢將潰决幸四區官警會同紳董僱集民夫竭力救護並築土埂二道以保堤身 
　　嚴財廳長以省庫支絀昨通令各稅所縣知事迅將徵存各欵掃數清解以濟急需 
　　齊督昨委金其源充軍署名譽諮議財廳委荐任職謝湘守催東台縣交代 
　　旅寗贛同鄕擬日内開驅陳（光遠）楊（慶鋆）大會公推代表赴京向府院請願 
　　代理灌雲縣知事李作到任後與地方紳商感情甚洽王省長擬將李改爲署理 
　　吳縣知事温朝棟與松江縣知事郭曾基對調松江紳商昨來電反對 
　　浦口魯軍兵站因車阻已撤 
地方通信 
[松江]  
　　楓涇女高小擴充楓涇女高小刷新迄今已屆一載此次暑假畢業學生成績優良現定本月二十二日開學學生數較前增至一倍以上遂由沈校長呈縣添辦一級所有敎室改造等事均已預備就緒矣 
[崑山]  
　　社會新氣象本月十七號至二十號崑山青年團聨絡浸禮會及浸禮會所辦之暑假義務學校三團體發起衛生大運動藉以喚起社會上對於衛生之注意共分四天並分男女賓間日交換日間自下午一時至五時有衛生畫片衛生演講音樂等夜間自七時至十時有衛生影燈由蔣君英裝配朱君福康解說之故觀者頗能了解此外尙音樂唱歌及姚君榮隄周女士鳳章之火棍及種種對於衛生上之餘興故一至開幕觀者即擁擠不堪後至者幾無立足地可見其盛况之一班矣但二十號爲狂風大雨所阻故延至二十二號再演因各界未及周知故來賓不及前三日之擁擠然仍各精神百倍羣相稱贊聞明年尙須繼續進行云 
[蘇州]  
　　財　提欵委員抵蘇財廳前委任用縣知事藍世勳來蘇守提吳縣欠繳稅欵該委員已於昨日到蘇矣 
　　高等廳派員調查獄政司法部製定調查監所辦法並調令各省高等檢察廳長酌派富有經騐人員分赴各處監獄遵照單開確實詳查具報以憑考核而資整頓現蘇高等廳許檢察長已選擇大批委員分赴各縣監　遵照單　着手調查以清獄政而憑考核云 
　　太湖中之慘殺案　　東山太湖某湖口前日發現一無人駕駛之船經鄕民駕舟往視詎船中有血肉模糊尸身七具當即報告該管水警隊長杭雨田仇隊長得報後即秘密偵查現經查悉某日有浦東梟匪劉三到山收賬事畢乘舟經過該處忽被湖南客民所見糾合同夥七人上前將船攔阻去路意圖行刦劉三告以都是自家人且係收賬歸者客民聞知收賬而回意必有銀可刦即將鐵頭竹篙劉三猛戳劉避讓不及胸前被戳一洞登時倒斃而劉三帶有兩子一夥聞聲不佳各人執持快槍利刀出外連放數槍並躍遇船頭將七人之性命全行結果事後立即開船遠颺仇隊長現正嚴密緝拿兇手務獲究辦並呈報上峯核奪　　滸關將設電廠滸關鎭近有施省三等發起在該鎭購地數十畝預備建築電料工廠一所專門製造電流及一切電料品刻正招集股欵從事籌備 
　　公社聨合會之集議要聞前日（二十三）爲市民公社聨合會常會之期各市民公社正副社長先後到會列席集議拆平橋樑闢設菜塲指定停車塲所經衆議决以人力車業經訂定九月一日通行所有各市民公社區域内之橋樑務於九月一日以前動工拆平每橋一座由市公所酌貼經費洋十元至籌設小菜塲一層蘇城地方遼闊現有菜市幾逹數十處若各自闢設經費難以籌支改由現有菜市左近租賃民房（此項租費由各公社自行擔任）闢爲小菜塲一俟經費充足再行建設若停車塲業由各市民公社指定毋庸再議遂宣告散會已鐘鳴五時矣 
　　振興公司拆除路燈燈頭蘇州振興電燈公司前年因有附入外股嫌疑經地方各團體羣起反對呈請交通部澈查迭由道縣會同地方團體調閱歷年簿據後由部令行道尹轉行廳縣飭知該公司撤銷營業現蘇紳劉傳福等以該公司疊次走電危害地方又呈請省署令行道縣勒令該廠拔桿剪線昨日該電廠已將路燈燈頭先行飭匠除去矣 
[無錫]  
　　太湖水利督辦來錫蘇浙太湖水利督辦王清穆君於本月十七日來錫寓居通運橋下興業公司之新世界旅社該邑紳商聞悉後均紛紛詣旅社晋謁聞王君此次來錫並無何種重要政務大約小作勾留十九日即行離錫云 
[鎭江]  
　　大風潮後揚中災民之血涙揚中全縣災民哀告云揚中一邑 
四面環江如荷葉浮於水面今年入夏以來霪雨不止農民無分男女晝夜𡰷水出田指望有秋不料舊曆七月十七日晚東北風大作暴雨如注且值潮汛之期鉅潮𨺗漲雪浪銀濤滚滚而至澎湃之聲勢如萬馬奔騰聞者震恐須臾由江入港隄岸護潮之人連夜如蟻而集鳴鑼搶築李知事亦派員率警會同地方紳耆呼號保護拒無情洪水到處冲突全縣破圩難以屈指數即三茅鎭亦水深五尺縣署被水淹没農家牲畜田禾同歸於盡此番損失災民呼籲無門惟有仰天號哭現在各圩不分晝夜塡築缺口飢者無米爲炊老者不能審挶坐看此等天災陽侯肆虐斯民何辜伏冀慈善大家憐其顛沛開倉義賑曷勝涕泣盼望之 
[南通]  
　　風潮爲災之慘聞連日狂風暴雨潮水泛濫波濤洶涌沿江各港圩岸均被冲激坍削益甚廬舍漂流禾苗淹没牲畜溺死無算農民或登屋頂或據樹枝以待援救現鎭縣兩署曁總商會均派員携帶麵餅乘舟前往各港口散放俾免餓斃詎二十一夜潮汛愈大加之風狂雨急西廂馬路中一片汪洋盡成澤國各店舖咸閉門鍵戶路少行人交通斷絕水利會現雖設法開閘洩水水勢仍未見稍退四鄕棉稻因水浸多日均已腐爛補救無方秋收絕望聞瞿知事已派員分往各區查勘災情以便呈報省署核奪云 
　　敎育會定期開會縣敎育會定期九月四日開第十四次常會改選正副會長及評議員幹事員等先期開一市鄕敎育會會長談話會俾投票時期得一致業由該會通函各會員及地方行政官廳知照 
[揚州]  
　　車邏壩已聞放江蘇運河工程局近查高郵運河存水已逹一丈六尺八寸已屆開放車邏壩之定章爰於二十日將該壩開放以資洩水入海云 
[南京]  
　　各界聨合會請吳佩孚召集國民大會電漢口吳將軍鈞鑒走以各界民意爲公後盾於今三年矣去歲六三戰後聞公力主召集國民大會解决國是走在下風曷勝欽遲今公移節武漢其地位權限資望均較昔日爲崇優昔日所不能逹不得逹者今可從容爲之矣公何不召集湘鄂國民大會共商湘鄂糾紛乎况湘鄂糾紛又含有南北接觸色彩何不遂召集全國國民大會以解决國是乎公有地位權限資望以全國之事商諸全國之民破除軍閥陋習共固國家基礎一反手之勞耳又何樂而不爲耶羣情企仰願速明布南京各界聨合會長徐瀛叩敬 
[安慶]  
　　當塗縣農會報告風潮請勘電安徽督軍省長曁上海各報館華洋義賑公所鈞鑒竊本年六月二十五六七等日大雨如注連朝不息潮永𨺗漲山洪暴發東鄕之陳　新壩祝家等圩南鄕之南圩北鄕之東西鼉塘孫家張塘等合計數十圩衝漫缺口一片汪洋禾苗被淹盡凈枝草無收秋成失望業經秋前先後函請縣公署轉呈請委勘報在案詎於八月十一二三等日颶風霪雨摧殘田禾加以江潮日漲有增無已致使山田秀而不實圩田盡成澤國大官圩之感義圩堤埂崩潰幸敝會長督夫搶救而楊家磉思姑垾宫錦洲等圩均已破决無可挽回惟　家灣尙在力救之際不料二十至二十一日狂風復作大雨淋漓連宵逹旦江潮盛漲爲數十年來所未有凡屬圩堤大都漫溢現已勸令加築而鐵林垾黄鱔圩陳家圩均又潰决查陳家圩雖經搶救田禾淹没已復不堪焦家圩西面濱江之埂亦已崩潰敝會昨夜傳集該圩業佃除所需椿席外按戶多出夫工各帶門扇稻草防護淘工以爲緩不濟急之用至境内田禾淹没形狀不堪聞問而豆田收成更無望矣似此地方災情滿目人民困苦是以懇請委員履騐以恤災黎而抒民困當塗縣農會鄒日明朱聨綏等同叩 
雜評一 
[太平洋會議前之要題（默）]  
　　國際間之應付須先了解對手方面之眞意而後乃可以言研究而後乃可以言方針此次太平洋會之召集與邀我參加之眞意何在羣言紛起令人墮入五里霧中使非先除去此障碍則無論如何研究終屬隔膜之談夫我國所欲知者固不僅美國而美國對我之眞意尤應預先了解此非欲有所依賴於人爲研究應付方針計當然不能不以此爲討論之前提也美致日本照會有希望在開會前交換意見之說而對我照會僅謂討論太平洋及遠東問題並不言及事前意見之交換我國人不免因此而起種種之疑慮今據京訊美政府恐我有所誤會决先爲非正式一度之接洽是說果信則我負責之外交當局應速以其所接洽者設法使國民共知不能再守從前秘密與延宕之慣例也時機急迫尙容我盲人瞎馬之研究而浪費有用之時間耶 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[新任駐華美使抵滬紀]  
　　昨晨七時新任駐華美使休門君偕其夫人女公子乘輪抵淞改乘小輪至海關碼頭登岸往迓者有美國領事美國商會會長與中國人士等甚衆休君暫庽美領事署准二十七號北上就職聞美國大學俱樂部本定於明日（二十六）在法租界杜美路五十號哥倫比亞鄕下總會舉行跳舞茶會以示歡迎現定改於今日下午五時至七時半舉行云 
　　上海總商會江蘇省敎育會上海縣商會上海縣敎育會上海銀行公會上海錢業公會青年會寰球中國學生會華商紗廠聨合會等九團體昨日公函各團體云敬啓者八月二十六日（舊曆七月二十三日）中午准十二點鐘在鐵馬路上海總商會歡迎新任美公使許門君我同人願與斯會共襄盛舉者請將附箋填註於二十五日上午以前見復以便備座餐費每人隨繳一元五角女賓一體招待云 
　　又聞何護軍使王道尹許交涉員定於二十六日下午四時至六時在交涉署開宴歡迎昨日發出柬帖邀請中外官紳及美總領事美紳商等作陪 
[省敎育會大會第一日紀]  
　　昨日爲江蘇省敎育會大會之第一日上午九時開會副會長黄任之君主席述一年來蘇省敎育進行概况繼由駐辦沈信卿君報告一年來會務狀况（另録專件欄）次請賈季英君講演考察歐美敎育最近狀况（演詞錄後） 
十二時起休息下午一時開江浙省敎育會協進會三時起續開大會請阮介藩君講演考察德國戰後之工業敎育（演詞容續載）六時共赴寗波旅滬同鄕會聚餐到 
者百餘人有崑曲影戲等等娱樂極一時之盛附賈君演講詞如後 
　　此次到歐美各國時間旣短歷地不多殊無好資料以貢獻諸君就考察所及略爲申述吾國近來盛倡義務敎育歐美各國除義務敎育已普及外更注意未及學齡之幼稚敎育在從前日本幼稚園係爲中等以上社會之子女而設至歐美則否幼稚園多屬公立係爲平民而設美國卜其利Berkly（舊金山附近）地方幼稚敎育發逹已極受敎育者占有百分之九十該地人口不滿十萬或因戶口不繁辦理較易法國巴黎一市公立幼稚園百三十餘處均名母親學校兒童三歲至七歲入校在歐戰以前各校兒童有一二百人戰後則减至六七十人此由於戰後丁壯較少生齒不繁之故校中注重軍國民敎育保姆年多四十左右對生徒管理甚嚴觀其游戲男生演木槍女生胸掛紅十字章均含軍事意味德國幼稚教育尤其發遠兒童父母作工無暇保育或無母之兒雖初生者未滿三歲亦可送入幼稚園或寄宿園内或早去晚返園中不用乳母用牛乳喂養一保姆可照護六七人歐美各國勵行補習敎育兒童義務敎育完了後出而爲農爲工每週仍須撥若干時間以受補習敎育美國中部如聖路易芝加哥等處補習敎育補助金已逹一百五十萬元至美國西部曾見一夜問補習學校分科多至三十餘如裝設電線修理汽車均分科敎授每週補習兩小時各商舖生徒必須來學英國倫敦補習敎育經費年一百萬鎊（合華幣可八百萬）但其補習課目多屬地理歷史博物體操等普通科不似美國之注重工藝美國中學校有文科工科職業科等别然即文科中學亦附有工塲商店紐約一市有中學校六十處牛敦人口僅三萬有中學校三處校中大半設有健身房游泳池男女分隔每校約需十萬美金公家給五萬餘半由校中生徒自籌如開游藝會募捐及辦理銀行贏餘等關於女子之設備均設有烹飪室裁縫敎室并教以打字原美國女子不但作小學敎師并可充商舖或學校之書記打字月可得百金在法國打字每小時三法郎在美國職業敎育與中學校殆無區别惟中央政府提倡職業敎育甚力於一千九百十七年設有中央職業敎育局各地辦理職業敎育可由局補助經費多至五百萬元其補助數目以農科爲最多工科家政科遞减其補助方法係與地方分權地方能擔經費幾何中央亦補助幾何至於女子職業敎育最注重烹飪裁縫家政各科吾國近年潮流所趨對於此項科目頗多鄙棄吾輩正未可肓從誤人子女各國現盛倡天才敎育并不限定至何年齡始可入何學校美國哥倫比亞大學有十二歲之大學生英國亦重天才小學校聰穎生徒每有未卒業已升入中學校者法國則有學區試騐滿十二歲可投考初等滿十五歲可投考中等滿十六歲可投考商業考試及格雖未在學校畢業亦可給以各等學校畢業相當之文憑吾國官廳功令甚嚴非有若何資格不能入學升學頗不合天才敎育宗旨似有　榷餘地各國　會敎育甚盛甚盛如圖書博物等館到處都有法國巴黎一市人口僅三百萬圖書館有百餘處公園亦有百餘所英德二國博物館大都分類設立如天文博物館機械博物館之類可數十處此外如蠟人館圖畫美術館亦未可　計云 
[又有一輪船在洞沙擱淺]  
　　英文滬報云法郵船高爾提挨號與藍烟通船格拉克斯號兩艘在洞沙擱淺後雖經拖船往救但因水小未能出險茲又有一瑙威船名亨利克者亦在洞沙擱淺 
[航業消息彙紀]  
　　法郵船高爾第挨號在洞沙擱淺後所有由法搭乘該輪來華之旅客四十九名昨已駁載上岸該公司因恐該輪無挽救希望船體或將犧牲故自昨日起雇派大號駁貨船開往失事處將船中來貨悉數起出然後再行設法拖救幸此次裝來進口貨祗有二千二百件三天之中可以駁竣但此船能否出險刻下尙無把握因其遭　頗重也聞高爾第挨號船身有一萬一千噸其凈噸量爲九千七百九十噸在中法航路内爲乙級郵船云 
　　中國郵船公司之南京號昨晨五時半進口船中搭客除美公使休門氏連其夫人等四人外尙有頭等客三十四名内有華人王惠生等十一名該輪明晨開赴星加坡由滬乘往之客共四十名 
　　又該公司之航行綫今已重行編訂除撤消小吕宋一埠將南京號中國號尼羅號三郵船均駛至星加坡爲止外又派定中國號尼羅號兩輪往來中美班兼駛日本之横濱神戶長崎等三埠惟南京號則僅駛神戶横濱不赴長崎即從九月二十一號起南京號開赴美國時實行 
　　本日招商局之新濟輪船裝往福州有寳銀十箱計六千枚合銀九萬兩又有太古之蘇州號本日代大德昌裝運大條銀四百條（計銀四十萬兩）至香港 
　　怡和洋行近來汕港廣東貨異常擁擠出口貨中尤以裝赴汕頭之大荳餅爲大宗本星期内共派有廣生永生同升合生恒生威升等六輪開出實爲常日所罕遇者又有裕生一輪亦定二十八日開赴港汕今以行駛此路之船隻過多故裕生已臨時改定星期五開赴烟津班矣 
　　怡和洋行新造之長江船今已决定命名共和號其艙位及運貨量有四千四百噸之巨將於明春行駛爲長江班中最大之輪船云 
　　福來洋行頃接電訊該行之紐約班輪内又派出新輪船一艘名蘇極逹化克號S　gadah　c業於本月十一日經過巴拿馬運河船上裝有來滬進口貨計花旗機器棉花二千三百包聽頭汽油及雜貨等四千一百噸該輪因船中尙有大連起卸煤油一千零九十五噸故須先赴大連次至上海又有笛坤斯乃號現將由神戶先往天津卸貨上海僅有火油二萬五千箱裝來又有西愛生號即日將從小吕宋及南洋各埠還滬由上海運赴北美之貨有蛋白蛋黄二百餘噸又有西克能號已於十五日在西雅圖開出船中有木料二百萬尺雜貨數十噸 
[津浦路一時難望通車]  
　　昨據由明光來滬者言津浦路被水冲壞軌道尙未恢復原狀聞在蚌埠明光車站間又有禍端發生雙方各防守嚴密故外傳一星期可通車之說恐無希望云 
[莫干山汽船已照常開駛]  
　　滬杭路往來莫干山之汽船被風損壞不能載客已誌本報茲悉昨日（二十四日）起已照常開駛矣 
[大風潮之餘聞（三）]  
　　損害新稻昨日南市米業各行家接蘇同　蚇等處產地快信謂此次舊曆十五十六等日風潮各鄕均終日天雨河水盛漲田禾淹没積水幾成澤國自十八十九天晴至今水尙未退盡深二三尺否則新稻將可收穫據此以觀新榖收成預料減折且身骨低潮地形高者可有七八成收穫普通祗有六七成之望是以米價一時難小云 
　　阻滯行船連日潮汛甚大所有浦東白蓮涇港内嚴家橋六里橋陳水關橋等處港道狹窄橋面不高河水漲大所有浦東南川各埠來往上海之航船貨船均不能開過橋洞必須在該處停泊等候一時有事心急之搭客均棄舟上岸繞道陸行至浦邊擺渡抵申故航船貨船到申不能准時以致魚腥等貨市上更爲缺乏云 
　　貨船擱淺嘉善提船戶難金寳在申裝載車糖三百包及北貨苧蔴等貨於舊曆十六日由申開駛下午六時駛至南黄浦陳家行浦面突遭颶風羅擬收口開入小港躱避業已不及將船攏岸擱住淺灘船夥落水二人嗣用竹篙救起勾傷背部等處昨日由羅送入醫院醫治聞糖貨均已受水擬雇船前往將貨駁卸云 
[高橋鄕電請勘修决口海塘]  
　　浦東高橋鄕慈善會電稟省長云南京王省長鈞鑒浦東海塘遭大風潮决口數處海水狂溢淹没田廬男女呼號遂有鄕民帮同塘工夫役漏夜塡塞幸遇轉風海潮稍遏搶險工程暫濟眉急請委察勘速施善後方法以衛國課民生云 
　　又該鄕公民黄惠孚辛竹林周瑞庭謝秉衡等電呈省長曁水利局文云舊曆本月十六日午後三時颶風驟發波浪滔天至夜間潮水之大較日中尤巨東塘冲壞者凡四處如遐字第九段周家浜外及伏字第六段唐家祠外壞六七丈首字第四段沈家宅外曁育字第二段老砲台地方各壞十許丈農田均成澤國是夜近塘人民不敢安寢且新修竣塘工木椿土石亦被冲損水勢汹湧已可概見若不趕緊修築後患不堪設想云 
[昨日滬杭車運來之現洋]  
　　滬杭甬鐵路上海南車站昨日（二十四）由杭開滬之早快車及慢車運來現洋計由松江典業銀行運交上海交通銀行現洋五千元又嘉興元大莊運交上海永豐莊三千元又杭州造幣廠運交中國銀行新幣二萬元鹽業銀行二萬元交通銀行二萬元惠興莊五千元以上共計七萬三千元當日即由鐵路運送處裝載榻車分送 
[廣帮購買大批大條]  
　　近數星期來大條進口數額甚巨兩星期中進口總數約有二千條之譜惟此次進口之大條在本埠銀爐熔化者不過三十五萬兩是以銀根未見大鬆聞大條大都轉運出口廣帮大德昌購去有千餘條之多均係轉運香港近來出口貨頗形活動預料大條尙有到貨惟廣帮銷胃未減故銀根難望過鬆又近來先令略見軟勢内盤結三八及三八二五之譜亦緣於有大條進口之故 
[無錫米市之快信]  
　　昨日北市某米行接無錫快信報告昨今天時晴朗積水已退未盡市上高糙粳貨見缺故今日成交價又升漲一角破礱亦增一角數分糙秈羊秈到貨少價帶緊勢大四五分新貨將次收成田稻尙幸無大損害元米價亦見俏茲將本日做開貨價報告如下高糙粳八元一角五分次至七元五角糙大子秈七元四角至七元三角糙羊出七元五角糙客秈七元六七角至六元五角粳稻四元一角五分 
[花衣最近之市况]  
　　花衣銷塲近年因滬上各紗廠布廠頻興用途漸多而客花如陜西花餘姚花來路不多惟恃通州崇海太倉等花供其原料本年印花收成尙佳美花現接紐約電報收成約收九百萬包陳花存七百餘萬包共存底一千五六百萬包前日來電價漲五十個磅音緣買者甚衆之故昨日物品棉業兩交易所九月份標準較前月又漲三四錢價爲二十九兩八錢此次兩度風潮通花歉收已可預必二十一號第二次颶風江水盛漲海門沿海一帶花田均遭水没數尺至今未退現據農家預測統扯祗剩四分年歲故棉市人心頗爲堅固云 
[糖市忽轉呆勢]  
　　近兩日糖市忽轉呆勢緣此次河水大發碍及此次下流一帶農田甚多以是各客帮均不敢多存致太古三温半車糖現劃盤十兩零七錢惟廠貨存底雖不多價亦未開盤苟能縮小銀一二錢恐行家亦無意多進也荷囒細砂白之路貨大約九月份到滬因該處正在裝船之故紅糖青赤市面平穩然中秋月餅市已屆糖市反爲呆滯亦意料之外也 
[本週中之洋布市况]  
　　近來洋布市面稍見活動川漢等帮雖無辦貨而客帮中如牛莊烟臺天津安東等帮均有辦去價格亦較上星期略形堅穩昨前公平怡和呌貨客帮銷胃甚暢即本街投機交易亦尙稱旺盛價格漲落不等惟大部分仍趨漲勢羽綢有漲有跌斜羽綢稍漲絨布平平其餘原布白布均皆穩定趨勢已與上週絕異或謂苟湘鄂戰事一有和解消息布市即不難立有轉機蓋本埠各種高擋洋布存貨均已不多也且近星期中有少數洋布裝往長沙出貨情形甚屬活潑美日布交易甚少 
[近週中之股票公債票市况]  
　　本星期各種交易所股票大致無所變動證劵物品交易所股價仍一百十餘元華商證劵交易所股老股已無交易新股價計四十一元左右較上週又疲二三元其他雜糧交易所股價六十餘元與上週相符紗布交易所股六十八元左右較上週疲二三元棉業交易股仍九十餘元各種交易所股以此爲最好大世界之夜市交易所已於本星期内開市其本所股最高到過二十二元（票面五元）今已逐步跌至十八元之譜信託公司股仍如前未見好起其餘銀行等交易稀少 
　　公債票市面平疲就中以元年六釐爲最疲近價二十五元内外較上星期疲一元之譜三年公債大票價七十八九元與上週相彷五年等公債均較上週疲數角不等七年長期四十一元半較上星期缺一元之譜整理六釐公債五十九元半左右亦缺一元之外整理七釐六十四元左右較上週竟跌四元之多綜本週中市面甚軟云 
[浙江省憲協進會致浙督長電]  
　　督軍省長均鑒頃閱報載嘉興初選二次開票又以種種違法經選民當塲質問汪監督理屈詞窮竟悍然喝令武裝警察横肆兇毆致血肉横飛演成慘劇現受傷者已紛赴杭垣起訴自當待法律解决惟法律信用久已破產結果如何正未可必此屆省選内容久已暴露舞弊違法固不獨嘉興一處而監督以法人資格悍然自認違法武力强迫不謂變本加厲即令選民屈伏忍痛一時而號稱全省立法機關之省議會其產生之根本若此能否得全省人民之信用已不待智者而知怨怒蓄積醖釀愈久則發生愈烈瞻念前途不寒而慄軍民兩長統治全浙或主省憲或主省選立意皆爲造福吾浙今冰炭同爐紛爭日烈福未見而禍已伏全省人民實憂虞危迫而不知所屆竭望兩公俯念浙民災刧餘生不堪再擾務各謀澈底之主張而勿爲依違兩可之謬論一悮再悮以無事自擾而蹈我浙於水深火熱之地位不獨浙人生死所關而全國安危所係也惟兩公實圖利之浙江省憲協進會叩漾 
[菜市路之炸彈聲]  
　　法新租界菜市路第六十二號門牌某國人所住之房屋内於昨午五點餘時忽有炸彈爆裂砰然一響聲如雷震幸未傷人事爲捕房得悉立飭探目徐阿東前往拘獲住在該屋内之某國人一名帶入捕房經捕頭略詰一過諭令管押聽候查明情形再行核辦 
[華橋聨合會今晚歡宴林熊徵]  
　　台灣華僑林熊徵君熱心於南洋華僑商業爲經濟界之提携不辭勞　遊歷南洋各島近已回國於前星期抵滬華僑聨合會李登輝許冀公二君擬於今夕假座大東旅社邀請林君曁旅滬華僑及各界要人宴飲藉聨交誼林君略歷列左 
　　林熊微君字薇閣原籍福建漳洲渡台已五世矣台灣林本源家擁有經濟界最大之勢力爲亞東首富衆所知也其祖父林維源號時甫傷漢族之不競素有大志前清政府探悉其意遂急施懷柔之策授以太僕寺正卿光禄大夫待郎銜帮辦欽差大臣之職兼以理蕃開墾之全權大臣　　之至光緒二十一年中日之戰台灣割讓維源移眷回厦門未幾以氣債成疾而亡該本源家遂分三房管業除各房均分財產外分别管理公產如第一房管理台灣之土地及其他之公產第二房管理福建田園家屋並一切公產第三房管理台中製糖公司熊徵君爲第一房主人翁公產之外私產最多統計有一萬萬以上之巨資君年僅三十四歲學問經騐俱極淵博性情温和謙恭爽直毫無　傲之氣喜談實業敎育救濟貧困已輸巨資在台灣遍設博愛醫院並資助青年留學者四十餘人尤熱心移資於南洋與華僑相提携組織一千萬元資本之華南銀行於台灣設分行於廣東及南洋羣島蓋以助華僑商業上經濟之通融故也君之太夫人爲宣統廢帝師傅陳寳琛之妹渠夫人係前清郵傳部尙書盛宣懷之第五女公子次弟熊祥三弟熊光均在日本學習院畢業正在預備留學美國云 
[商品陳列所消息]  
　　總商會商品陳列所近日正在徵集物品所員四出接洽頗爲忙碌茲將昨日該所消息録下盛澤綢向祗素色一種出產不多銷路亦狹近年來該業逐漸改良始由條紋而進至提花其花色已有數百種不惟暢銷内地而且推銷外洋每年出口額頗巨昨已有該業某君至該所接洽准予籌備各色盛綢送所陳列又藥材亦我國天產之大宗每年推銷於外洋者如大黄甘草厚朴桂支五倍子等品不一而足聞該所員前往該業公所接洽該公所同人面允出品並經函復担任徵集籌備出品云 
[萬國賽槍華員連捷]  
　　王衍慶二種比賽均占優勝 
　　二十二日早晨六時三十分爲本埠萬國賽槍會競賽第十三次英瑞盃之期適本埠大風潮後天色放晴之第一日各國賽會員到塲者計二十二人比賽課程爲二百五百六百碼新式牛眼靶每墩各賽七響共計二十一響是日光線雖佳而風力頗緊靶子場草地積水尙未退盡各賽員咸感不便葡人高拉沙在二百碼竟能射足三十五分比賽结果淨得九十八分卒被華人王衍慶九十九分所奪全場爲之贊許茲將最優五名分數錄下（一）華人王衍慶九十九分（得盃）（二）葡人高拉沙九十八分（三）日人塚崎正敏九十八分（四）美人桑埃九十六分（五）華人郝伯陽九十五分 
　　又同日下午四時至六時爲該會比賽八月份第一次月盃課程爲六百碼牛眼靶各賽十響各國賽員與射者計三十八人結果又推王衍慶爲第一計得四十二分王君自本年三月間由地字班躍升愛混班後久已岑寂無聞忽於今日又爲我華人生色該員平時用心練習概可想見茲將每班最優五名分别錄下（愛混班）（一）華人王衍慶四十二分（得盃）（二）日人伊籐一郎四十二分（三）英人倍洛脫四十分（四）華人陳景塘四十分（五）英人羅司四十分（愛字班）（一）英人柯而四十二分（得盃）（二）華人郝伯陽四十一分（三）端士人勞别士曼三十九分（四）日人掘義之助三十八分（五）意人裴杜尼三十四分（皮字班）（一）英人高林司四十分（得盃）（二）日人塚崎正敏三十九分（三）華人方液仙三十八分（四）英人强生三十四分（五）英人愛軋理三十四分（西字班）（一）華人陳如松四十分（得盃）（二）英人瓊根司三十九分（三）英人鴨豈埃二十九分（四）（五）二名分數未繳（地字班）英人雷登三十八分（得盃）（二）日人梶原三十五分（三）華人李玉書三十五分（四）華人劉景和三十四分（五）日人角田三十一分 
[寗波旅滬同鄕會籌振紀]  
　　前晚寗波同鄉會開籌振緊急會議議决立時集欵購米派員馳往寗波各災區施振大略已誌昨報茲將當場認捐募捐姓名欵額錄下傳筱庵二千元孫梅堂一千元鄔志豪一千元盛丕華五百元并認募一千五百元袁焱元五百元朱葆三五百元樓恂如五百元薛文泰五百元李志方五百元李徵五認募一千元洪賢鈁認募五百元李孤帆認募五百元任矜蘋認募二百元以上捐欵已即日湊墊解甬 
　　前晚議决就本會内特設寗波水災急振會事務所　公推李徵五爲主任樓恂如爲會計孫梅堂洪賢鈁洪雁賓徐芹香李孤帆袁履登鄔志豪並由同鄕會各辦事員爲幹事即日成立 
　　該會致寗波各官廳及公團電云寗波水災本會發起急振會特派第二科主任胡詠騏携欵代表來甬面商辦法請接洽爲荷寗波旅滬同鄕會又致寗波總商會電云鄞江鄕災情甚重急撥米百石交徐原祥運送災區欵項派胡詠騏君而奉袁　登孫梅堂李孤帆又致北京諸同鄕電云鄞奉鎭三縣於十一夜風雨交作山洪暴發漂流村落數百處死亡男女數千人災情之重爲百年來所未見現在哀鴻滿地浮屍遍野慘不忍覩本會爲急拯災黎及收歛浮屍計已設立寗波水災急振會集欵運米先行散放惟杯水車薪無濟於事請速籌的欵電匯振濟不勝盼禱寗波旅滬同鄕會叩又致漢口諸同鄕電詞同上 
[奉化水災之滬聞]  
　　昨有人自甬來滬述奉化縣突遭水災狀况畧謂連山南鄕於八月十四號狂風大雨山洪暴發羣蛟並出五十餘處冲塌印家坑九龍揚家堰柴夾岙　　後坑等處房屋計四百餘間淹斃人民百數口早禾正在秋收均被水淹没損失不可勝計遭災之處田畝橋路變成澤國災民集衆稟縣袁知事已於十七號親至各鄕履勘災民哀哭之聲慘不忍聞羣謂數十年來未有奇災云 
[秋後時症之凶險]  
　　入秋以來時症勢仍險惡淞滬警察署外勤各長警染病者頗多連日由徐廳長撥衛生科各醫生分往調治又發往新普育堂醫治病犯昨天自晨至午共死男女五人爲陳二葉三丁友卿陳單根並二十八歲女子楊新楨等除由親屬自行棺殮外其無屍屬者則函致輔元堂代爲棺殮云又嘉興路橋北邢家宅草棚内有高郵人名毛大者今年二十三歲孑然一身在滬爲小工度日忽染時疫而死屍攤草棚無人顧問經警區令飭吉一圖地保於昨午投報上海地檢廳稟請相騐云 
[德代領事接任之轉知]  
　　滬海道尹公署近奉省長公署訓令内開本年七月二十七日准大德共和國代理駐滬總領官事務師照會内開現本領事轉奉本國政府電令代理上海總領事等因奉此本領事已於七月二十六日到任代辦上海總領事事務合行照會貴省長查照希飭所屬一體知照等因准此除照復並分行外合行令仰該道尹即便轉行所屬各知事一體知照此令 
[景昌公司絲市報告]  
　　中美新聞社譯景昌公司絲市報告云一星期以來中國廠絲市面仍不活動價亦不變特别大號絲爲一千二百六十兩中號絲爲一千一百兩七里絲最上牌號爲一千一百兩因價格太高無甚贸易灰經絲存貨已罄新絲須於十二月間到滬横濱絲市歐洲方面略有需求類爲最較下之品最高等絲價已跌至日金一千三百九十圓 
[友華銀行銀市報告]  
　　中美新聞社譯友華銀行二十四日報告云昨日倫敦銀價近遠期俱高一便士之四分之一紐約銀價高一分之八分之三倫敦紐約間匯價高一分之八分之七今日此間開盤金鎊金洋俱不動交易價金鎊八月份爲三先令九便士九月份爲三先令八便士又四分之三金洋八月份爲六八半九月份爲六八巿况穩固 
[崇明縣請協緝搶刦米船盜犯]  
　　淞滬警察廳接准崇明縣知事公署咨開爲咨請事據第三警察分所呈稱竊於本月十八日接七滧行商宋永源船戶楊阿全陸阿江報稱竊民於今十八日傍晚七時裝大石秈米七十六石二斗半計洋九百三十五元二角將進七滧港口時遇不識歹船兩隻口稱巡鹽小船民等憑有護照行票隨帶在船並無私裝别貨亦無抗稅别情諒無他故不料該歹船持械逞威强將民等船隻連人貨一併拖去雖經船上人等極聲喊救而該汛巡官巡兵亦無船救護祗得任盜遠颺不知駛於何處人命貨物兩難保全民等遭此横禍除訴各憲外爲特先行報明申請轉詳伏乞迅賜一體嚴緝究治生死感德等情據此分所長隨派長警前往分投查緝外理合據情呈報等情前來除呈報並令飭警察各分所選派警探一體嚴緝外相應咨請貴廳請煩查照轉飭所屬一體協緝此案贓匪務獲移解過縣訊辦實纫公誼云云 
[獲解川沙刦案盜犯]  
　　川沙縣境沈少港北鄕民莊元生家於本月十日夜被盜八九人持械侵入綑縛事主妻女刦去金銀珠飾股票現洋鈔票等件一案曾經由縣報緝在案茲由駐紥川沙之水警第三隊第一分隊隊長蔣祖鳴業經購線緝獲在案盜犯徐洪發一名現年三十四歲訊據供認聽糾上盜等語除就近解歸川沙縣訊辦外昨特將獲盜訊供情形呈報該隊王隊長核辦矣 
[軍署嚴防私運軍火]  
　　松滬護軍使署前日令行上海防守使令文云頃准浙江督軍公署 
 
 

Page 15

 
 
　　公函開據浙江警備隊第二區統帶常榮清由嵊縣行營代電呈稱據第三營管帶王金聲稟報該營哨官田瑞林今晨護送匪線張永生一名據供匪黨於五六日前從上海送來子彈五六擔係　箕灣許眞伯由奉化旱路運過來的尙有快槍二百枝猶未運到俟運到時即要大破崇仁等語核與昨日哨官余緯武在支格衖趙溪等處巡哨探聞匪首支章元等近由上海運來自來得槍一打之消息隱然相合似亦不爲無因除嚴令各隊加嚴防範並將獲匪張永生暫留行營作線指緝要匪外理合報請察核等情除指令督屬加意防範並密飭奉鄞各隊及百官三界等防嚴密查截私運軍火毋任偷越外理合抄供電請察核並懇咨商松滬護軍使派探截查輪車各埠杜絕私運毋任叩感等情並附抄單一紙計著據此除飭認眞查截外相應函請查照即煩轉飭所屬隨時注意以杜私運而遏亂萌並准浙江省長咨同前因各等因准此查此間亦確聞浙匪及海盜所用之步槍手槍及子彈等件多裝海口民船用水門木箱裝運接濟除函復並函致水警廳一體查截外合行訓令仰該司令即便遵照轉飭所部隨時注意嚴查堵截以杜私運切切此令 
[索陋規毆斃人命]  
　　蘇州人朱金山年二十三歲邇在法新租界藍維譪路一百三十五號衖内第四十三號門牌擺設藕攤日前有斧頭黨小丹陽等向索陋規洋十元不遂詎小丹陽竟於前晚九點鐘時糾同黨羽王阿三楊天福阿五阿狗等十餘人各持利斧鐵棍鐵練等器械至該處將朱扭送兇毆拳足交加致朱受傷倒地若輩始各逃散後朱延至十一點時因傷過重氣絕身死旋爲法捕房探目黄金榮徐阿束韓邦逹等得悉立即前往將以上五名一併拘獲抄出兇械帶入捕房經捕頭詰據小丹陽供認行兇不諱諭令管押補緝同黨到案併究一面於昨晨將尸車送同仁輔元堂騐尸所聽候稟請中西讞員檢騐核奪 
[燮昌公司與租戶衝突續誌]  
　　虹口塘山路八十四號居婦許姓及甬婦王姓並劉姓老嫗等因房主燮昌火柴公司經租賬房加增房金邀集全體租戶百餘人偕至該賬房要求减增未允大起衝突該公司乃將廠門關閉廠工並與該租戶等互相鬥毆許氏等致被毆傷該租戶等亦將廠中汽車一輛搗毁以致雙方各據理由兩不相下互控該管滙山捕房經捕頭詰悉其情飭將受傷人送院醫治餘人暫退一面派探調查起衅實情以資核奪嗣經中西包探查係加增房租起衅據情禀復後捕頭即飭兩造自行具禀投廨起訴故該房東燮昌公司擬即延請代表律師投廨正式起訴惟各租戶日以做工爲生貧苦居多故於前日午後集衆會商後聞已陳請寗波同鄕會設法維持矣 
[各學校消息彙錄]  
　　南洋路礦學校南洋路礦學校自遷移新校舍以來大爲刷新本學年延聘薛卓斌陳石英董修甲胡憲生陳伯權等二十餘人擔任敎授薛君等均係美國著名大學工程科碩士昨日特開敎務會議計畫本學年擴充辦法籌議添置各項實習儀器購辦工程圖書等等並議决實行美國近年最適合之工程敎育又聞該校添建宿舍不日竣工定於九月一日開學五日上課云 
　　師範附屬小學尙文路省立第二師範附屬之第一部高小兼初等並職業科三部與夢花樓劉公祠之第二部國民科兩學校昨日舉行開學禮上午九時賈季英校長楊聘漁主事曁敎職員等並學生全體齊集禮堂先向國校旗行敬禮後遂由賈校長楊主事敎職員等先後致訓勉詞大致學生當自勤求學問奮發精神力圖進境庶可於將來社會上謀一立身地步詞頗詳切至十時半退散定明日正式上課 
　　城東女校南市竹行衖城東女校已於本月二十三日上午行秋季始業式本學期添聘敎職員多人從事革新故專修科普通科各級均注重英文及算術等科且該校添置運動器械俾學生早夕練習獲健身之益故學生興味甚高精神頗爲活潑云 
　　民國路義校民國路商業聨合會所辦義務夜校（市立東明學校原址）昨日下午時行第四學期開學式先由全體敎職員向國旗行禮次田叔恒代表吳會長致訓詞繼由校長潘友梅敎職員汪馥沅田季恒先後演講商人道德商業歷史至九時半始散本届共收新生五十餘人定二十六日正式上課聞尙有餘額云 
　　求益互助女校北山西路棣隆里求益互助女校已於日昨開學新舊學生共七十一人首由校長陳淑英致訓勉詞定於下星期一授課 
　　通俗義務夜學校本埠少年宣講團附設通俗夜學校純屬義務自上學期開辦至今成績甚佳學生以勞働界爲多茲由學校部主任陳　何通告定九月一日開學五日正式上課本學期國文敎授陳子和英文敎授王溶水顯雲翔國語敎授王維民算術敎授陳賢本 
[美國飛行家定期戲技]  
　　美國飛行家白爾氏偕其同人來滬定於星期六星期日下午二句半鐘在江灣跑馬場獻技其所演各種玩藝大概如下由二千尺高疾飛至下在空中由一機而躍入他機飛艇旋轉空中汽球升降上下汽球在空中時用砲由下射之汽車賽跑女子賽跑在遊玩汽車上演戲爲上海所未有者更有各種新奇玩藝其入塲劵分二元一元五角三種云 
[滬北五區商業聨合會大會記]  
　　前日下午二句鐘滬北五區商業聨合會開週年全體大會會員及來賓到者甚衆開會秩序列下（一）振鈴開會（二）推舉主席（三）報告宗旨（四）會員演說（五）來賓演說（六）開懂檢票（七）發表新選職員（八）共致祝詞（九）摇鈴散會此次當選職員正會長戚順友副會長史觀濤忻惠生評議長蔣介民評議員吳進耀等十九人幹事長張文忠幹事員唐玉泉等十人會計長范鵬會計員方顯華等四人 
[絲繭業交易所考試所員練習生]  
　　上海中國絲繭業交易所籌備將次就緒前昨兩日假大南門民立中學堂考試所員及練習生共計報名投考者二千一百餘人自上午八時起至午後五時止由籌備正副主任沈聨芳孫詢蒭率同全體籌備員丁汝霖沈田莘陳燮坤徐可亭馬岩青等終日在塲監試國文主試係沈孫兩主任英文珠算另延馮某及馬揚聲兩君評判云 
[婦人溺斃井内]  
　　胡家木橋四十六間頭地方有婦人何許氏忽於前晚溺斃門外井内昨經五區三分所警署令飭二十三保二圖地保投地檢廳請騐木幾即據許寳林投廳稟稱山陽縣人今年二十七歲現在四區一分所警署當清道夫死者何許氏係民人胞姊今年三十二歲嫁與何長甫爲室此次長甫因事回山陽原籍尙未返申昨晚一時許我姊因室中太熱出外納凉不知如何死在井内迨察知往救已經不及現求免騐自願棺殮王檢察長諭飭靜候示下 
[串同略誘女子各押二年]  
　　南京人陶三林揚州人田草華於本月十號在南京下　略誘二十一歲女子陳香子來滬圖賣未成川資已竭遂將該女所帶衣飾典質度日前日陶等携女至虹口西華德路向女有所要求而女不願沿途哭泣爲包探侯阿寳查見一併帶入捕房詰悉原委昨解公共公廨請究即由陳女上堂泣訴受愚被拐情形並稱伊已許字與人定八月十九日婚嫁等語質之陶田兩人同供挈女來滬帮傭典質衣飾以作旅費中西官訊畢以陶三林田草華同犯略誘罪已成立判各押西牢二年陳香子送救濟會設法遺回原籍 
[誘姦罪准予緩刑]  
　　寗波人楊偉堂因誘姦虹口哈爾濱路八十五號門牌陳志根之妻秀雲案發被捕解由公共公廨訊實判决監禁西牢三月秀雲交其夫領回後楊之家屬代楊延律師具狀聲請復審當經核准諭候復訊各情均詳前報昨晨由張襄讞會同英赫副領事升座捕房傳同原告人證從提籃橋西牢内將被告提案即由被告代表律師陳明請求復訊理由並令證人嚴濤發上堂證明陳秀雲實係淌白一流人物西人春季賽馬時我在某茶樓啜茗見被告與秀雲亦在該樓被告曾向我述及與秀雲姘識情形當時被告又給付秀雲鈔幣五元云云又據楊偉堂之母楊翁氏供稱兒子與秀雲姘識後曾要求我允許其娶彼爲妻嗣經我令次子探悉該婦係屬淌白故未允許云云中西官核供向陳志根訊問數語遂諭被告准予緩刑具結出外以後不得再犯刑事 
[婢女發濟良所擇配]  
　　女子陳金根在虹口吳淞路八百七十九號門牌婦人陳王氏家爲婢因行竊其主之飾物現洋被控由捕房將該女拘解公共公廨諭着押候查明再核在案茲由包探薛阿林協同一百零二號西探目查明該女前次所供其主曾將伊押入妓院爲娼賺錢均交其主金飾係狎客借去衣服則因乏資使用以故質押各節殊非事實昨特將女復解至廨稟明調查情形經中西官向兩造質訊之下以陳金根行竊屬實應科刑期一月姑念無知幼女不無可原從寛緩刑着發濟良所留養擇配 
[警界赴軍署祝嘏]  
　　淞滬警廳總務科昨發出傳單云陰曆本月二十二日爲何護軍使太夫人五十晉二壽辰本廳内部主任科長督察長外部署長應於是日同往祝壽屆時一律穿戴便禮帽緞靴藍紗袍子青紗馬褂上午九時在本廳齊集同往如有别故不到者先期通知以免延誤云云 
[警廳查禁出售瘟猪肉]  
　　此次風潮内地猪客雇舟裝猪來滬中途瘟斃者頗多詎仍宰割分送各菜市廉價出售現爲淞滬警察廳偵緝隊查悉報告徐廳長昨已令飭所屬各區所外勤長警一體查拿解究云 
[滬北工巡捐局長因病請假]  
　　滬北工巡捐局局長汪洋前因面部患外症於五月間請假入醫院割治後即返私第休養未幾即行銷假視事兩月以來腫勢未平瘡口復裂非靜心調養不易爲功特於本月十三日呈請松滬護軍署請予給假調養所有局務委派該局總務科長金梀暫行代理業奉何護軍使照准令行該局遵照金科長已遵照辦理除呈報外並分函各機關知照 
[電車公司與電話局之函商]  
　　中國電話局自在中華路大南門外埋設電話線管以來適值華商電車公司亦在該路動工改鋪雙軌現雖尙未全竣而電車已在鋪竣處先行開駛惟電車軌道與電話線管相離僅及尺許且所挖地溝深約七八尺亦無板木支撑連日風潮泥質鬆軟深恐電車經過尤易出險爰由電車公司陸總理函致該局長請轉飭工程師埋線工程之經過軌旁者應令格外謹愼俾免危險云 
[昨日公共公廨訊案紀]  
　　昨晨公共公廨民三庭由關讞員會同美約副領事訊理（一）張俊卿訴趙翰香居藥店胡美甫圖賴擔保案「結果」候核供宣判（二）婦人翁羅氏延甘維露律師聲請給諭執管其故夫翁金奎遺產案因死者之母等反對遂致涉訟「結果」此案業經兩造在外和平了結應准將本案註銷並准將翁金奎遺產及薛邁羅理賬員處所存之財產一併交與潘斯敦律斯由該律師依據雙方之和解約分派所有關係本案兩造一切契據等件應由該律師向原聘律師處分别取回堂費各半擔負（三）郭連生延甘維露律師訴錢子湘不理賬銀案「結果」原告律師請求將存案之欵發給具領被告律師聲稱錢子湘並非股東等情應即着理賬員查明股東簿報告本公堂核判（四）花興花廠股東楊運之聲請派員理賬案「結果」註銷民四庭由陸襄讞會同領袖領事特派俄員訊理光明烟草公司訴華美烟草公司股東孫鋆卿賈榮章陳菊生定製香烟不出請追損失洋三萬八千餘元案經被告代表許理律師向原告見證俄人盤問其前次口供畢「結果」簿據附卷候續訊並函請法領事署代傳雪利到案作證 
[皮篋内查獲煙土之科罰]  
　　天津人張正方日前手携大皮篋一只内藏烟土數十包行經法新租界愷自邇路被某號西捕查見以張形跡可疑上前查看抄出烟土帶入捕房昨解法公堂請究先由捕頭上堂禀明前情並將烟土呈鑒詰之張正方供此項皮篋實係朋友託我帶至火車站不知内藏烟土今朋友逃匿何處不得而知中西官判張罰洋七十五元充公烟土銷毁 
[私設花會聽筒之科罰]  
　　法租界霞飛路捕房探目徐阿東偵悉南褚家橋某茶館内私立花會聽筒誘引婦人入局賭博實屬有違禁例故於前晚稟明西探同至該處抄出花會賬簿銅元等物連同賭主張春來馬嚴氏一併帶入捕房諭各交保昨日傳至法公堂請究先由徐探目上堂稟明前情詰之徐春來馬嚴氏供認私設聽筒求宥中西官判各罰洋五元充公賬據没收 
[設塌賣烟之罰儆]  
　　沈利生在法新租界八仙橋地方私設烟榻容人在内過癮事爲探目徐阿東偵悉以其有違禁令爰於前晚禀明捕頭至該處抄出烟槍烟燈等物一併帶入捕房諭令交保昨日傳至法公堂請究先由徐探目稟明前情詰之沈利生供認私設烟榻燈吃不諱中西官判沈罰三十五元充公烟具没收 
[小車撞傷男孩]  
　　住居小西門附近婦人周張氏之子菊生今年九歲昨晨在門前被張明芳所推之小車撞倒傷及頭部由警到來將張拘送二區二分所轉送地檢廳訊辦周菊生着送醫院醫治 
[車夫串黨搶洋押六月]  
　　李士金日前由外埠來申抵埠時雇乘沈阿鴻之黄包車至某客棧内詎沈乘李付車資時串同黨羽强搶大洋數元而逸當由巡捕瞥見將沈追獲帶入捕房昨解法公堂先由原告投訴被搶情形詰之沈供實係在逃之某圍所搶餘供支吾中西讞員判沈押西牢六個月期滿永遠逐出租界 
[查獲烟土送關焚燬]  
　　小販徐榮根前日將烟土一包置於所携籃内經過浙江路被捕查悉搜出烟土帶入捕房昨解公共公廨經中西官訊據供稱係友囑令代携判徐斥釋烟土送海關焚燬 
[誌謝]  
　　昨承美飛行家白爾氏惠贈飛行戲入塲劵二張又商務印書館惠贈第三○七期英語週刊及第十二卷第八號小說月報各一册又羣英書社惠贈東方朔創刊號二册誌此併謝 
來函 
[各路商界總聨合會來函]  
　　逕啓者頃閱報載各路商界總聨合會擬舉行總董預選云云查各路商界總聨合會係由各路出席董事所組織無論對内對外胥由董事會議决交牘處執行今見報載云云本會並無此事除於二十四號會地點係在勞合路寗波里四○五號並聞上海各路商界總聨合會謹啓八月二十三日 
[江西旅滬同鄕會覆郭同函]  
　　宇鏡先生大鑒接巧電具見熱心自治不讓儕輩第本會眞電所言一以自治事本所贊同二以本省人亦所堪期故爲籠統之酬答至本會對於自治之主張曾經議有自治大綱省治機關取合議制已於去年電請省議會付議施行非但反對官治反對籌備即校時賢之紳治猶或過之此種精神仍必繼以圖實現旣承策勵當共勉焉特此奉復尚希鑒原即頌台祺江西旅滬同卿會公啓 
專件 
[江蘇省敎育會第十七次常年大會會務報告（十年一月起八月止）]  
　　　　本會九年九月至十二月止之會務已詳載第六期年鑑十年一月至八月之會務摘錄較重要者分三項如后詳情當編入第七期年鑑 
甲附設各研究會狀况已成立者由各該會主任口頭報告或自備書而報告新成立者通俗敎育會此會於本年一月成立現有會員六十人均係各縣視學及辦理通俗敎育人員主任爲陳君家鳳副主任爲徐君引恬曾開籌備會大會職員會各一次研究問題有下列數項（一）規定各縣社會敎育經費案（職員會議决提出本届省敎育行政會議）（二）通俗敎育應由官廳與社會聨絡進行案（徵集會員意見）（三）通俗敎育進行案（徵集會員意見） 
乙本會大事記（一）建議官廳及自謀進行事件呈省公署函敎育廳請通令各縣清理敎育欵產清理敎育欵產省署　迭有明文而能切實遵行者尙鮮現義務敎育方事進行敎育用欵勢必繼長增高若不加以清釐通盤籌劃無以善其後爰經評議員會幹事員會先後議决分陳省廳請通令各縣於本年六月會計年度終了時將敎育欵產一併清理完竣得復照辦呈省公署請通令各縣知事准將各學校組織童子軍經費列入學校預算本省各縣學校組織童子軍近年來極爲發逹惟據本會附設中華民國江蘇童子軍聨合會常任考騐員報告考騐所及大半因學校無組織童子軍經費之預算多賴私人捐助致精神與形式間未能盡臻完美爰請省署通令各縣轉令各該縣學校准自十年度始將此項經費由各校酌列預算以利推行得復照辦函敎育廳請通令各縣舉行小學分區聨合運動會省立學校聨合運動會每年舉行一次市鄕各小學校或因經費不足或因遠未易赴會欲謀小學體育之實地聨絡惟舉行小學分區聨合運動會最爲簡易先 
經評議員會擬定規程徵得江蘇體育視蔡員之同意後即函廳通令各縣得復照辦（以上均一月）（未完） 
雜評二 
[非戰之問題（訥）]  
　　吾謂今之論吳佩孚者不在其主戰不主戰而在其肯實行自治與否質言之即肯廢巡督與否也使吳决心不廢巡督則吳縱不主戰而湘必來攻目前縱停戰議和而議和結果亦必終出於一戰不過苟延數日之時間耳且吳亦豈不知不廢巡督湘軍必不甘休肯延長停戰時期以待西南援湘之兵之來乎利在速戰勢尤顯然是故今日徒責吳之主戰紛紛電請吳之停戰議和無益者也又以吳爲和戰兩方所困而失其自動主張者亦非知吳者也蓋吳之所困亦不在戰不戰也 
吾有一言問諸君吳佩孚今日能離北而投南乎如曰不能吳佩孚能單獨廢巡閱督軍乎如曰不能湘軍能自撤其自治主張卷甲曳兵而退乎如曰不能則不停戰固戰停戰亦戰除戰之外無他法故欲論兩方之罪亦不在戰 
公布欄 
[江蘇高等審判廳]  
　　民庭判决張長富與張金富等爲嗣產糾葛控訴一案（判决主文）本案控訴駁回本審訟費由控訴人等負擔陸坤源等與陸陳氏等因贖田涉訟抗告一案（决定主文）本件抗告管轄錯誤發交上海地方審判廳迅予調查裁判温王氏爲聲請救助之案（决定主文）本件聲謂駁回温王氏爲養赡涉訟抗告一案（决定主文）本件抗告駁回王兆鰲爲執行異議抗告一案（决定主文）本件抗告應由本廳作爲控訴受理徐大郎爲債務涉訟抗告一案（决定主文）原批示撤銷本件抗抗告廳由本廳受理徐大郎爲聲請中止訴訟不服武進縣知事公署之批示抗告一案（决定主文）本作抗告駁回抗告費用歸抗告人负擔劉允中等爲返還洋價涉訟聲請更正决定一案（决定主文）本廳十年六月十七日决定更正之本件上告聽候本廳另行審理邵唐氏等與陳耀寰爲佃田涉訟上告一案（决定主文）本件上告視爲撤回應即註銷以上八月二十四號 
[江蘇高等檢察廳]  
　　批示張羅氏禀一件張羅氏呈請在蘇發給故夫張景拭恤金由據禀已悉仰候司法部頒發恤金證書到廳再行通知具領可也此批代訴人徐干雲狀悉候令飭泰縣知事迅予依法訊判此批丁進狀悉准予上告此批李鈞狀悉及保狀均悉准予具領此批吕惠根狀悉候送同級審廳核辦此批趙金海狀悉已於吳玉山狀内批准調卷矣此批易文華狀悉候送同級審廳核辦此批毛豐有等狀悉姑候調卷核辦此批錢王氏狀悉候送審廳核辦此批旗威德狀悉准予上告此批常有勝等狀悉仰候同級審廳送卷到廳後再行核辦此批吳玉山狀悉仰候調卷核辦此批以上八月二十四號 
[上海地方審判廳]  
　　判决主文（民一庭）一件决許宏慶與　泳泉等因存欵糾葛一案主文被告人應給付原告人洋六百六十元二角二分訴訟費用歸被告人負擔一件判决奚隆金與沈詠樓等因抵單糾葛一案主文原告人之請求駁回訴訟費用歸原告人負擔一件决定邱金華與陳福順借欵控訴一案主文本件探訴不合法駁回控訴費用歸控訴人負擔一件决定陳馮氏與徐公修爲基地涉訟控訴一案主文本件控訴狀廳予撤銷控訴費用歸控訴人負擔一件判决沈自康與章安炳因賬欵糾葛一案主文被告人廳給付原告人洋三百元零八分九釐訴訟費用師被告人負擔一件判决周立人與李伯君因貨欵糾葛一案主文被告人廳給付原告人洋五十元被告人反訴之請求醫訴訟費用歸被告人負擔（民二庭）一件判决項連生等訴湯　卿等因灘地糾葛一案主文湯　　應給付項連生項谷堂吳紀生等洋一千六百元二分二釐項連生項谷堂吳紀生等其餘之請求駁回訟費項連生項谷堂吳紀生與湯愧卿各半負擔一件判决蔡顧發與池廷棟爲占地糾葛控訴更審一案主文原判關於駁回遷去坑缸侵占基地之反訴曁訟費部分變更之池廷棟在轄有地上陰溝以西之地認定爲蔡順發所有該地上所設置之坑缸一只應即遷　蔡順發其餘之訴訟駁回訴訟費用兩造平均負擔一件决定趙茂華聲明　碍一案主文本件碍之聲明照准一件决定秦　之訴鮑子延爲房屋涉訟一案主文被告應將前典大夫坊房屋一所交還原告人接收管業被告人家在該典地上建造房屋並應設法撤去訴訟費用歸被告人負擔一件决定李健書與朱詠因贖田糾葛控訴一案主文本件控訴駁回一件决定王永昌與周紹　等因贖田控訴更審一案主文件控訴狀撤銷本審及本决定前上告審訟費歸探訴人負擔 
批示一件陳仁狀請傳案由狀悉本　經該民承認　還原告欠欵始行和解成立自應遵照行若王象寳果有另欠　可另案訴追豈僅空言所能抵塞前據王象寳狀稱該民在寗海縣港頭村尙有房屋請予封費案由本廳函請　海縣知事協助執行仰併知照此批一件沈理生狀交欵洋由准交此批一件蘇穎杰狀請銷案由狀悉准予銷案陳桂堂併准提釋此批一件侯張氏狀領　據由准領此批一件哈利哈狀領欵洋由准領此批一件馮癸卿狀領動產由准領此批一件陸醴泉狀請執行由狀悉查本案卷宗尙未奉江蘇高等審判廳發回所請無從核辦仰即知照此批一件唐桂卿狀請給領由狀悉候傳案訊辦此批以上八月二十三日 
[上海縣公署]  
　　批示二甲　　船戶陸阿毛呈爲霸　漁業　飭傳諭由批呈悉該民向自龍華至漫鯉渡　内捕魚如果年納漁課確分界限李友根何得固該民中　霸阻復業印串未據　騐所請未便准行此批顧　前等　爲　　職員請備案由批　悉卷查前送浦東船廠公所簡章有每年編置决算一案着將收支欵項分年造册送查以昭微信毋延切切此批排鞋業步啓財等呈爲店主無故反對取銷布告業已處理妥洽環求准予發還由批呈及附件均悉案經查實撤銷所請未便照准毋再多　此批 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（六）] [  吳靈園]  
　　八日立秋晨以上夜之約五點半起床乘凉赴葛嶺然倦極竟不得踐實起床六點三刻怱怱盥洗就早餐車至錢塘門外張公祠拾級上寳石山觀寳叔塔席地稍坐塔高十餘丈中寳不能臨眺高倚天外遠近皆見頂旁斜出樹枝美人簪花是已右鄰陸軍衛戍病院舊爲英醫梅藤所建用重價收回者由塔後下擬逕赴葛嶺過石壁得微徑於修竹叢篁之間幽清殆同靈隱韜光之路及土墻竟無路可通攀登一峰峰有巨石六七疊立成圍不知是何名草間覩死蛇宛揚驚絕急呼余下棘剌礙膚沙屑滑足且下且喘而得遊山之眞趣猶稱快絕折回穿石峽僅容一人石多斜覆崩墜可虞進川正洞中置石几石凳面來鳳亭亭在寳叔塔南後有石屏風落星石夏時略能挹風以意爲計清秋木落嚴石瘦削風景當幽絕也仍從寳叔塔取舊路余以爲廢時乃再回向南石峽外遇樵者叩以途徑所出具知之始越土墻凹缺披草萊迤邐以超寳雲山而至於葛嶺嶺上初陽台全石製在舊曆十月朔可望海日與泰岳日觀亭同稱降爲煉丹臺葛仙煉丹之處與韜光吕祖煉丹臺相映供象於台外石穴中臺内列石几可坐鉛畫滿壁燕台心畬居士五絕云「江色雨濛濛瀠洄繞碧空神仙不可接遺響懷長風别題如「庚申十月十五高郵王圖仲同舒舍予來登山危懼嗣後不敢再到數語皆寫實立臺旁覽全湖湖外横大江江外海天隱約驕陽匿跡凉爽澈骨天風浪浪如欲吹余仙去抱柱而定出懷中記事册欲錄詩紙片一二山靈來攫飛舞至不可見草葉觸石蟋蟀有聲常疑人至酷熱得此快慰生平矣捨抱樸廬諸精築再從山路南下至紫雲洞紫藹之石覆蓋若堂拾級以降内外明朗下有暗穴蝙蝠亂飛再進一洞中供佛像下亦有洞昔時可遊今已塞滿前數日氷嚴等亦嘗蒞此洞外酷熱入内乃覺寒凍今余二人復蒞洞洞外凉爽洞内反覺微温大率洞外之光熱爲風所逼塞故數日之間炎凉頓殊下望路抵岳墳石級長方一氣鼓瀉頗省時力 
筆記 
[虚榮記（下）] [  西雲]  
　　賈曰姊富貴回鄕固不能怪爾之短氣然愧余無進取修名不立徒以自困此所以長恨也妻笑曰君正行無乖家聲不玷雖貧亦樂幸毌泣牛衣我得爲樂羊子妻私願已足我姊特一時之虚榮耳貪一時之餌忘百年之憂竊爲弗取人謂其可羡我謂其可憐君世態人情飽覽無遺乃亦作此想乎賈生韙之翌日賈生踵門答拜及至鄧降階相迎延入内廳見庭宇修潔几席整然命傭婦設盛饌羅酒肴進豕羊山珍海錯咄嗟立辦食席未終復導之周歷内室明珠鑽石庋藏尤夥一若微露已之闊綽而賈則稱羡而已游旣遍重入座酒酣耳熱燈灺始散遂辭去歸謂妻曰暴殄天物驕奢過分安能久長乎於是鄧賈雖屬戚誼終以貧富相差不常通好荏苒光陰倐忽十年此十年間鄧恃勢恣行無忌鄕人含寃莫訴者殆不可屈指計先是諂之者惟恐不恭至是咸恨之剌骨矣一日忽弁兵一隊　擁入門拘縣署待勘鄕人額手相慶謂大憝旣去我儕可安枕矣蓋鄧初恃侍郎之寵繼恃財富且謂鄕民可欺捍然不顧侵民田霸人產殊不意冰山遽倒遂被邑人攻訐於是昔之重案纍纍俱發邑令唐公係新任素有鐵面之目一鞠即依律定讞竟以大辟論罪家產没收嗚呼曩時門庭之壯麗今則化爲塵烟由是我知天下事取技巧者取禍大悖入者亦悖而出驕奢示人亦猶　花之一現耳此固在賈妻意料中也後鄧妻晚景無聊依賈以終云 
文苑 
[大風歌有序] [  禹鐘]  
　　入秋暴風屢作益以猛雨拔木倒宅之事數有聞見而衢路積水盈尺累日不退陂田淹没又可知矣物力方艱災徵疊見傷時念亂之餘不覺有是作也 
　　炎炎雲漢秋陽煎平林不動嘶殘蟬大塊壅塞不噫氣風伯含怒鞭青天忽然瀛海扇磅礴一洩萬里驚推遷初來大聲撼宇宙拔屋捲土無柔堅鵬摶自愁羽翼弱鷁退似被豐隆牽白日黯淡滅精景黄沙澒洞生塵烟估船萬艘亂江上相呼不見銀濤懸碎帆折柱若摧朽更難畫靜成佳眠繼吹急雨盪塵窟移山倒海恣淪漣驚心奪魄天柱壞呼雲叱嶽羊角旋出門浩汙失平陸失聲喚渡衣頻褰風波滿地此何世蛟龍大澤紛騰騫恍聞細鼓湘靈瑟是誰猛拍洪崖肩定知天意厭寂寞故敎怒響號八埏彌天積暑一時盡客房縮瑟思裝棉我聞盛世不鳴條爲期五日殊無愆即今積沴滿天地薦瘥不已民窮蹎吹塵不見往時夢焉能阜物歌豐年坐思歲事近秋穫悲哉下潠桑蔴田一經摧拆稻花死盤飱使我心悽然連年薪米等珠桂啼飢處處誰爲憐那堪一再見凶象况兼江漢方兵連秋來正抱杜陵感非徒茅屋悲風前欽成對酒久太息不同劉季思歸篇 
劇談 
[斧風室戲言] [  舍予]  
　　予對於梅龍鎭劇有所改作主張鳳姐須以燭台置地不得如原本授於帝手以避其自語男女授受不親之嫌白牡丹小翠花已照此爲之矣有某君謂鳳姐此語尙屬半解之間且自引在前親手受正帝之銀爲證以予所知正帝給銀鳳係令其放置桌上以桌上過渡而去何謂親手得自帝手故燭台置地不得指爲不貼理也今人多視舊劇組織已爲天經地義不容他人有所更改如最近因能仁寺之戲裝問題爭執未决吾非好爲神經過敏之言戲中之衣服當以時代爲轉移如不求其相似則形式旣非而實體無價值矣予現草有（戲的淺說）一稿當刋而質諸研究戲劇問題者 
小說 
[社會小說衆醉獨醒（四一六）] [  瞻廬]  
　　第六十二回乍合乍離前因後果不　不磷衆醉獨醒 
　　翠娥心裏越是烘烘的熱玉如心裏越是冰冰的冷這還是三四年前的事後來聽得翠娥住在上海聲名狠是惡劣益加遠而避之不敢輕易和他會面生平深惡痛絕的人一旦誤占鳳卜强訂鴛盟試想玉如心裏怎不懊喪欲絕萬念都灰雖曾寫信給他老子拒絕這段親事叵耐邦平來信十分嚴厲無論兒子依不依這段親事竟是鐵案難移并說你若藐視父母之命媒妁之言便耍出爾的族控爾的忤逆斷絕父子關係一輩子和你不見面玉如見來信詞意决絕便知道解除婚約非筆墨所能爲力除郤一死再没别法然而青年自殺懦夫所爲玉如抱負很大怎肯懷這短志輾轉思維除郤託詞蹈海假傳死耗再也不能解脫這個束縛他的同學知己惟華國是個性命道義之交曾把自己的苦衷告訴華國託他打個急電報告家中只說玉如蹈海身亡以便打消柳氏的婚約華國也深知玉如的家庭狀况以爲不是這麽辦法斷不能斬絕葛藤脫離覊絆當下毅然承諾引爲己任但有一個疑問玉如託死以後對於家庭是否恩盡義絕華國也曾把這問題向玉如討個答覆玉如慘然道這個不成問題父子天性怎有恩盡義絕的道理我的託死計畫一來可以取消柳氏的婚約二來也想啓發老父的醒悟老父擁有資財怨聲載道一般貧民尤其恨之切齒危險萬分不堪言狀我雖屢上諫書寫得筆乾墨燥無如我的諫書越切老父的怒燄越高筆墨效力至是都窮没奈何才想出這個計較僞託尸諫進一番最後的忠告天可憐見打動了老父心坎對於勞働社會稍稍存以體恤釜底抽薪消弭巨禍到了那時父親也悔悟了親事也斷絕了那麽我便泥首父前負荆請罪聽憑老父怎樣處治决無怨言華國聽了頻頻嗟歎後來依計行事前書都已表明不在話下玉如這時早已變換姓名潛到蘇州他的假名喚做何葆眞生怕被人識破不敢進城專在離城左近探聽家裏的動靜并且不敢向那熱鬧處行走專在半村半郭的所在往來躑躅遇着城裏的來人偶然攀談漸漸提及劉公館三字 
餘瀋[  厚生]  
　　今之交人者常炎附寒棄見利思遷故吾鄙之而不友但引古聖賢爲我之知己黄卷情多青燈味永古人晤我我晤古人或朗誦高吟作遏行雲之響或心領神會現佛低眉之形自幸不致割席分袂作孤鳴之第鸛交久而敬心竊慕之讀者亦以爲當乎否乎 
 
 

Page 19

 
 
   
 
 

Page 20

 
 
常識 
常評 
[兄弟說] [  老圃]  
　　兄弟之名未有繁於中國者也除同父母兄弟同父異母兄弟同母異父兄弟及姊妹稱女兄弟外以同姓言之則有大功服兄弟小功服兄弟　服兄弟袒免服兄弟出服之族兄弟而同姓相稱亦曰宗兄弟以異姓言之則有内兄弟姨表兄弟姑表兄弟而表兄弟之名尤泛往往傳至子孫推及旁支仍繼續稱表兄弟故吾鄕有一表三千里之說小說中女子有外遇輙託名曰表兄弟知稍有瓜葛皆可稱表兄弟也曾遇歐人謂吾習漢文至兄弟二字苦其無界說吾儕歐人所謂兄弟者其數絕少中國人所謂堂兄弟者吾儕已不謂之兄弟中國人兄弟動以數十百計吾嘗研究其種類至今尙未了了因涉及親族法之專門學誠非外國人所易解也余答曰此乃吾國之國粹吾國豈　同姓稱兄弟又豈特姻親稱兄弟吾國　人通訊皆稱人曰兄而自稱曰弟則凡相識者皆兄弟也若問道於陌路亦呼曰大哥大嫂則凡不相識者亦兄弟也孔子之敎則曰四海之内皆兄弟張子西銘則曰乾爲父坤爲母民吾同胞物吾同與天地一家中國一人則不論何等國籍何類人種由中國之學說言之皆兄弟也歐人聞言唯唯謂儒家之精義與耶敎同稱善者久之吾亦以此自詡惜乎中國人能言而不能行乃以鬩牆爲歐人笑使向之歐人反唇相稽雖有蘇張之舌不能解嘲也 
經濟 
[工業與我的求學關係] [  笑吾]  
　　三年前我在高等小學畢業的時候家中金錢就很困難没有力量去升學父親敎我學織襪子的手藝我心裏想做手藝將來是没有大出息的還是求學的好但是一時無錢也就說不了這句話只好專心去學學了一個星期每天就有四五百文的工錢所幸家中還不要我的錢用每天所得的工錢我存在一個朋友處到了年底下算了一算足足的一百千文來年正月就買了一架機器每天工作做出來的貨賣與廣貨店内計算每天有一塊多錢的利錢到了暑假時共有一百六七十元心裏想旣有餘錢仍以求學爲是就考到中學校内去肄業星期日我還是做手藝所得利錢可供一星期的零用暑假寒假可供一學期的學膳費現在暑假的期限快要完了我的下學期之學膳費又預備下了所以這個工業對於我的求學眞眞有莫大的關係呢 
諸君我並非表白能爲另有一種希望因爲我們中國有好些人他没有金錢求學於日只曉得求些生活永遠也不去求學了所以我希望没有金錢求學的也學我先做些工業餘點金錢就去求學這些人方不至於失學但是做手藝不一定就是織襪子一種或者自已發明一種物件出來並可以獲莫大之利益呢（乙種酬） 
衛生 
[砂眼之預防法] [  黄道揆]  
　　我國人有一種極可怕之眼病俗名砂眼古書曰椒瘡粟瘡西名（Trachoma）其性極惡患之者有經年累月而不愈終至損壞目光不可固復且其病患者極多十室之中必有數人他如學校中之學生患砂眼者亦時有之美國政府禁令森嚴如有患砂眼之學生不能登其國境故現今各大學檢查新生至嚴於將來之游學問題關係甚大豈當漠然置之哉 
　　茲將其預防法列舉於下以爲患病者進一忠言 
　　（一）清潔爲防砂眼唯一之良法每日用清水肥皂水洗手面數次可免砂眼之來源 
　　（二）手巾爲傳染砂眼之媒介故須各備公用手巾絕對戒除　　（三）患者行治療之時須耐心醫治未全愈不可中止如藥石無效須用手術不宜却懼以長病機 
　　（四）日用之手巾宜每日浸入沸水一次以消細菌 
　　（五）患砂眼之人切不可與之同牀褥共盥沐以免傳染 
　　（六）不與砂眼者接近如有不得已時須與砂眼病者相接觸其手或物必用肥皂清水洗凈之 
　　（七）宜常備硼酸水或淡鹽水洗眼 
　　（八）婢僕入用時當檢其有無砂眼如生砂眼切不可用（乙種酬） 
[納凉應注意事項] [  慎言]  
　　天氣炎署吾人日間固皆乘風樹蔭下即夜間亦多以樹下地氣較凉厝集其間然各種樹下每多螞蟻枝頭又多生小蟲納凉之際往往無數墜落四體或螞蟻爬集滿衣如偶有不測蟻入人耳則有生命危險蟲噬一口亦有切膚之痛故吾人常引以爲患余於己未夏傍晚時坐一大楓樹下其陰濃厚清風徐來固甚可快也有頃樹葉作錚錚聲余以爲風舞枝葉須臾長約五六尺一大蛇墜榻前余慌恐無措久之蛇方去於是余嘗思所以避樹下蟲蟻之患苦久不能得今年六月間與里人同榻落凉余即以此相告渠云各樹樹汁皆甘而無他味故蟲蟻多集之惟梀樹（俗名苦栗樹）味苦蟲蟻皆不欲棲之君納凉此樹下定可免患余試之果然其枝葉上無蟲其根莖下亦無蟻陰風透骨樂何如之願吾人於納凉時多注意焉 
　　又吾人納凉時或坐或睡多喜迎風夫迎風與坐已不甚宜迎風而睡則大有礙衛生蓋凖生理學上言之人之四體毛孔皆孔口對下使全體老廢物下流故迎風坐睡易於受風小則汗液停滯大則内部受傷何若背風或坐或睡其凉亦同身體又不致受傷之爲快也（乙種酬） 
道德 
[父子不同店之原因] [  輅]  
　　舊說有父子不同店者法甚善爰將理由說之如左俾商店中有父子同事者知所弊害並希　察焉 
　　（一）父子同店易惹同夥疑忌 
　　（二）子有過失不忍深責寛恕之則又被人非笑 
　　（三）父有過失受責於店主子必懐恨不堪口出怨言於是子亦連累受恨於店主 
　　（四）父或爲店主其子與同夥相爭或口角事之曲直姑勿論爲父者必處於困難之地位 
　　（五）子有過失同夥每不敢言而背後則恨甚 
　　（六）他人有過父以其子之常有過故不敢責 
　　（七）子不守規則或懶於作事同夥效之可以藉口 
　　（八）子年幼不解事理每將他人之短白於父前或謊造之更受同夥怨恨（以上種種皆父子同店之爲害而難於或免者蓋父雖處事平允無稍偏袒而其子每以爲有所依賴必無畏懼於是所作之事越其常軌矣憶余幼時嘗與父同店居每惹人懷恨且累及父至今思之實深慚汗故并錄之（乙種酬） 
法制 
[論主物從物] [  竹賢]  
　　主物者何主體之物也從物者何附屬之物也例如房屋與裝修房屋則爲主物裝修即爲從物土地與樹木及礦質土地則爲主物樹木礦質皆爲從物是主物與從物之所有權可分離亦可混合但就理論與實際方面言之關係甚鉅於法寳不得不以明文規定之以故礦產土地已有特别法規定其餘自應明文制限俾使主物從物於所有權轉移及占有之時必須合乎法律以免將來之糾葛不特此也即如埋藏土地内之無主物亦爲土地間從物之一雖現行律定有明文所有占有之權若民法頒行現行律無效時必啓人民紛爭此又修訂法律上所不可不注意也（按埋藏物我國民律草案第一千零三十四條已有規定上說一節不過申明主物從物之重要據此以比例耳）今修訂法律館認爲徵求意見上所必要者其意義間之宗旨蓋爲是也總之立法之意在維持治安杜絕爭端苟其法之行也無益於人民反足起人民之爭端者寗廢止之苟其法之行也有益於公衆足以息人民之爭端者頒行之可也公布之可也此乃古今中外之立法上所不易之要素也（乙種酬） 
雜錄 
[姓名談] [  周育秀]  
　　余自書塾入學校歷十數稔輒嗜考據之學暇即翻閱雜書且摘錄於日記中前常識欄内有命字法一篇頗饒趣味暑假歸暇將平日之所得有關人之姓名者亦彙列數則貢獻於閱報諸君作一餘興焉 
　　（一）父祖不同姓者如灌夫之祖姓張衛青之父姓鄭胡廣之父姓黄稽康之父姓奚文彦博之祖姓敬是也 
　　（二）姓名之奇者如貨殖傳有姓偉姓姓也偉名也儒林傅有丁姓子孫從榮廣受春秋丁姓也姓名也 
　　（三）名之多者孟子曰若太公望是太公名望也史記吕尙者其先祖佐禹平水土有功封於吕本姓姜氏從其封姓故曰吕尙是又名尙也素隱引譙周曰姓姜名牙是又名牙也路史吕渭字子牙是又名渭也太平御覽麟介部七引符子曰太公涓釣於隱溪是又名涓也一人五名將何適之從 
　　（四）有名二而字一者如鄭當時字莊張九齡字壽之類 
　　（五）有名一字一者如屈原名平項羽名籍等類 
　　（六）有以名爲字者如郭子儀字子儀是 
　　（七）於前人名單稱一字者此體創於左氏昭二年莒展輿出奔吳傳曰莒展之不立晋語曹僖負覊稱叔振鐸爲先君叔振又不獨重耳之單稱重也 
　　（八）姓之誤者洞冥記東方朔本姓張父名夷字少年母田氏朔生三月而田氏死鄰母拾而養之乃姓東方 
　　（九）名之最可笑者如北齊有顔惡頭南唐有馮見鬼金史忠義傳有郭蝦蟆元史有石抺狗狗郭狗狗遼王族西郡王名驢糞金宣宗時濮王傳名猪糞等 
　　（十）名不載於書者閔子曰母在一子寒母去三子單二子何人經傳罕見書麓内偶見友人述山東游記内曰謁閔子祠見正像傍立二主乃閔子兩弟也一名蒙一名革家廟所奉必有可據况以卦命名尤信蓋閔子名損亦卦名也 
　　以上十則祇就目之所見偶錄其異非敢云盡也尙望海内學子一再續焉以彌補我缺則幸矣（乙種酬） 
　　敎育部審定文明書局敎科書 
　　高等小學國文讀本（顧倬編）全三册定價六角 
小學筆算新敎科書（張景良編）全五册定價八角 
　　新地理（姚明煇編）全六册定價二角七 
　　新理科（藍田璵編）全六册定價三角六 
　　中學動物學敎科書（錢承駒編）全一册定價九角 
　　中學植物學敎科書（華文祺譯）全一册定價一元 
　　中學化學敎科書（虞和欽著）全一册定價一元 
　　中學生理衞生敎科書（華文祺譯）全一册定價六角 
　　上海棋盤街文明書局發行各省中華書局代售 
 
