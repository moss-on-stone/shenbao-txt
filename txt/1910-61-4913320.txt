# 1910 - 61 - 4913320

 

Page 1

 
 
資政院院章箋釋　一册二角 
此項章程介於議會非議會制度之間較之諮議局章程尤爲創制此書剖釋條文尋繹疑義趣味豐富洵國民必讀之書 
世界新輿圖　一册七元 
此圖參考各國地圖不下數十種較其異同輯成此圖銅版精印顏色鮮明校對精當 
初等小學女子國文敎授法　第三册　三角 
是書前出二册頗承學界許可迭書催促現第三册已出版仍分豫備敎授應用三項按課編輯明顯周密極便敎授之用 
高等小學簡明國文敎科書　第五六册　每册二角 
高鳳謙等編○是書接續本館前編初等小學簡明國文敎科書而成凡國民之道德智識無不完備現已出至第六册 
中學國文讀本　第八册　一角五分 
林紓評選○第一二三四五六七册前已出版此第八册專選六朝文詳加批語指示義法足供模楷 
英文新讀本　卷四軟面一元　五　硬面一元二角 
美國安迭生者新寗鄺富灼校正○此書取材悉求合於吾國人之性情風俗而尤以振起其國家觀念爲目的其前三卷先已出版 
實用英語階梯　一册　三角五分 
是書專供練習英語之用而悉以文法爲主都爲八節每節分爲若干課每課又分爲若干類一曰會話二曰文法三曰習練 
學堂表簿說明書　一角 
本館特將各種表簿擇要印行以供各學堂之用凡敎務類十四種庶務類十三種衛生類二種共二十九種撰就說明書詳述用法 
國語韋註補正　四册　每部四角 
吳曾祺著○此書採輯諸家之說而折衷於舊說多听訂正間亦獨出已意以發明其義藴此書出而國語無難讀之患矣 
少年叢書第五編　大彼得　一角 
林萬里編○本書前已出（哥崙市）（華盛頓）（訥爾遜）（俾斯麥）四册現更就大彼得一生事蹟編成一册詳加批評插入圖畫洵爲學生校外必讀之書也 
童話第二集第二編大人國　一角 
孫毓修編○本館前編童話第一集已出九册第二集已出一册名小人國今又出大人國一册設想之奇趣味之妙可稱雙絶 
義俠小說遮那得自伐後八事二册　五角五分 
[附告本館每月朔日刋登]  
新書廣告專載前月出版之書其歷年出版之國書將及千種另印書目提要欲閱者可向本館或分館函索當即寄贈 
[接盤廣告]  
茲盤得新閘路慶昌軋花廠廠屋棧房以及引擎鍋爐機車皮帶物件生財什物存貨和布包索悉行盤歸永茂恆軋花廠執業所有以前慶昌往來欠欵等項均向慶昌自理與永茂恆絲毫無涉恐未周知特此聲明　　永茂恆軋花廠啓 
[商務印書館已酉年出版中學書目上列在第二張後幅六版閱者注意]  
[上海茂成洋行廣告]  
本廠在英國創設百有餘年製造各種實業機器久已馳名中外今特選派工程師到滬分行代客繪圖估價勘路及承辦各項巨大工程推誠相與實事求是如蒙　紳商賜顧請移玉四馬路二十號本帳房接洽可也 
[上海南市十六舖橋南堍外馬路新舞臺北首新開彙征旅館廣告]  
本館定造高大房屋新置紅木器具鐵床綢縐被褥屋字則廳堂書室大餐間閱報室並裝電鈴電話電燈茲擇於二月十五日開幕　貴客賁臨定有賓至如歸之樂也 
[出殯路由]  
初三日已時出轅往新閘橋路朝西新閘路在北大王廟路進衖往東新閘橋路朝東新閘路蔓盤路愛文義路派克路白克路珊家園過坭城橋勞合路雲南路福州路往南山東路帶鈎橋朝南法界菜市街朝西八仙橋街往南法大馬路朝西周經浜肇周路斜橋一直到湖北會館安吉　新閘橋南趙清獻堂啓 
[尋人懸賞]  
吳季然名宗剛　號季才江蘇金山縣朱涇鎭人年十七面圓人矮小如十二三歲身穿青蓮縐紗棉袍外包淡竹布長衫藍綢領衣緞帽紅結黑褲黑襪浦　面黑緞鞋於正月廿八日下午一點半鐘出外至今未回或恐迷途如有人知其下落望即送至英大馬路德裕里五衖黃公館酬洋二百元知風報信因而尋獲者酬洋一百念元决不食言謹啓 
[北洋灤州官礦公司開收第二期股本廣告]  
啓者本公司原招股本係分兩期核收分塡天字地字兩項股票茲特定期將地字股本收足自本年正月十五日起望持天字股票爲憑以便驗票收欵天津本埠以三個月爲限交法界五號路十四號門牌本公司總理處其外埠較遠以五個月爲限仍交各處天津分銀號均先發執照一個月後換取地字股票如逾限不交當查照本公司招股章程第十七條辦理合先登明此啓 
[祥生茂記公司燭皂發行廣告]  
本公司自製鷹虎龍鳳等牌胰皂及鷹虎等牌洋燭久已風行全國不脛而走茲於宣統二年起添號茂記大加擴充并延聘理化專家殫思竭慮力求進步務使價亷物美以副惠購者之雅意現已出貨即日貨行倘　承賜顧請　駕臨新閘大王廟對面德清里本公司帳房面議可也内外各埠如願代承銷者亦請至本公司帳房面行商訂此啓　本公司三千三百十九號本埠分銷處在後馬路如意里二衖長盛號 
 
 

Page 2

 
 
上諭 
[監國攝政王鈐章　正月二十九日内閣奉]  
　　上諭君臣爲千古定名我朝滿漢文武諸臣有稱臣稱奴才之分因係舊習相沿以致名稱各異恭讀高宗純皇帝諭旨奴才即僕僕即臣本屬一體嗣後凡内外滿漢諸臣會奏公事均着一體稱臣等因欽此祖訓煌煌允宜遵守况當此預備立憲時代尤宜化除成見悉泯異同嗣後内外滿漢文武諸臣陳奏事件着一律稱臣以昭畫一而示大公將此通諭知之欽此 
　　上諭軍機大臣上學習行走内閣學士吳郁生着加恩在紫禁城内騎馬欽此軍機大臣署名奕劻世續鹿傳霖假那桐吳郁生 
論說 
[論限用部編敎科書有妨敎育之進步（醒）]  
我國自興學以來。已將十年矣官吏提倡於上。人民鼓吹於下。亦不可謂不力矣。顧其成效果何左乎。京師分科大學。正在籌議建設。各省高等學堂。規制尚未完備。各府州縣中小學堂。寥寥無幾。未見發達。入學人民之總數。僅占全體人民十分之二。而敎育事業中關係最要。辦理最難者。尤以小學敎育爲第一。方今强迫之令未行普及之效難期。上自學部學司下逮學務公所勸學所敎育會等。宜如何竭盡心力。切實籌辦。期於敎育界放一線光明。使有蒸蒸日上之氣象乎。乃根本上之籌備。不聞有所計議。邇者蘇學司忽有通飭各屬小學堂遵用部編敎科書之舉。誠可謂急其所不當急者矣。記者以其有妨敎育之進步也。爰申說鄙見。以供當世敎育家之商榷焉。 
　　欲使一國之敎育日有進步在多設學校欲使敎育有成效之可覩在辦理學校者之𤍽心。而辦理學校者所挾之利器用敎科書是矣　與辦敎 
 
 
 

Page 3

 
 
育。欲收普及之效。必藉合用之敎科書以維持其間而敎科書之編纂。其斟酌取舍之間最稱爲難者。又以小學敎科書爲第一。其所難者。即在採取材料。當合兒童之心理耳蓋當成人之年。而廻溯兒童時代之性情智識。終覺荒邈模糊無可捉摸。今以編纂敎科書爲事者。大抵係中年富於學識者流。而降作兒童所知所能之事業。即使作設身處地之想而一一惟兒童是謀終不免有扞格難入之慮在身任小學敎科。富於實地練習者。一旦舉筆編纂。猶恐無裨實用。若僅恃固有之學識偶爲兒童境地。着想敎材。率爾操觚。從事編纂其不至圓枘方鑿之不相容者幾希矣。編纂小學敎科書之難。蓋有如是者。此十年來官民印行之敎科書。所以祇能供暫時之用。而未見有體裁完備。毫無遺憾者出於其間也。 
　　我國疆域遼闊。風土習俗。隨地不同。民情方言。亦各有别。以是興辦敎育頗有不能整齊劃一之勢。各地情形。旣有不同。卽於敎育上之種種設施亦應各相其所宜而爲之斷不可刻舟膠柱。一律辦理者也。而其最難相强者。卽採用敎科書是矣。按去歲學部奏定變通初等小學堂章程。其課目共有五種。曰修身。曰講讀經曰中國文學。曰算術。曰體操。其歷史地理格致三科。則編入國文讀本内。據是以觀。則全國所用敎科書。尤難劃。一蓋一。地之人所編之敎科書。終不能爲全國着想。以是採取敎材。即有所難周。且往往。有此地所有。彼地所無之物羅列其間。敎者因是爲難。學者茫然不解者。他姑不舉。如南方習俗聞鵲鳴以爲吉。聞鴉鳴以爲凶。北方則反是。設有取此事實編入敎科書中以斥除迷信者。苟南北之人互用其書而敎之。則不能自圓其詞矣。又山陜之地多狐魯豫諸省多蠍。爲兒童所習見習聞者。若敎科書中有此敎材。則敎者不必張皇其詞。迂緩而道。而學者自明矣。至在南方無此二物之地。則敎者僅憑圖說。而學者苦於索解矣。又濱海之民。見茫茫無際者。不以爲怪。近山之人。見高高直上者。不以爲奇。而在無山海之地。則敎者講授及此。縱有圖說以示模型。而在未見山海之兒童。終不信深入地表者爲海。高出地面者爲山也。例如上海附近。不見有山。故小學堂中敎授國文。至有叙述山之形狀者。則敎者雖盡情解釋。而學者猶覺茫然。而在有山海之地。固一聞即知無庸辭費者也。舉此爲例餘可知矣。此乃編輯小學敎科書採取材料之爲難情形。而合用之敎科書所以不多見也。 
　　回溯十年前甫議興學之時。海内熱心志士。紛紛倡設學堂。事屬草創章制未備。徒襲取東西洋敎科書所用之敎材。杜撰課本。以授學者。阻格疑遲敎者苦之。如是者數年。旋海内敎育家。蠭然競起。各有主張。朝廷亦恍然於興學之不可再緩。乃停科舉。設學部簡學司。屢定學堂章程。以爲倡率之舉。於是敎育事業上之種種設備稍臻完美。敎科書之編纂。亦日見精密而以小學敎科書爲最多。各學堂擇其相宜者而用之。尚覺便利。惟未能劃一耳。若學部所編之敎科書而盡完美也。爲劃一敎育計亦未始不可。然學部從前出版之小學敎科書。頗受人摘駁。記者曾瀏覽一過。覺其間之編輯宗旨。各有所據。雖非無意識者之所爲。然必謂其毫無缺點堪稱善本也。則未之敢信改良進步。尚有待於後日。（未完） 
專電 
[電一（北京）]  
國會請願代表致出京某代表電知難而退深佩見機然父老叮甯言猶在耳公何以對鄉人仍望速來以全終始 
[電二（北京）]  
法部奏全國司法官均歸法部管理須考試後再用請飭吏部無論何項出身人員不得籤分爲司法官 
[電三（北京）]  
大理院修律大臣會奏現爲修訂民律派員分赴各省調查習慣邊省往返不易即派該省通曉法政官紳就近調查 
[電四（北京）]  
聞濤貝勒奉攝政王面諭出外考察須實事求是親貴遠遊尤宜力戒虚夸自示尊重事竣着速回國 
[電五（北京）]  
濤貝勒添調徐致善充當隨員 
[電六（東京）]  
日本皇室曁陸罼省外務省準備歡迎清國考察陸軍大臣濤貝勒定以芝離宮爲旅館陸軍省並擬舉行各種兵行演習以供觀覽 
[電七（東京）]  
東京大坂横濱神户名古屋等埠之有力實業家將組織觀光清國團隊 
[電八（東京）]  
日本明年豫算案經衆議院修正送交貴族院通過 
緊要新聞一 
 
 

Page 4

 
 
[英員對於藏事之過慮]  
　　字林報載二十八日倫敦電云路透訪事近與熟悉印度事務之某員談論藏變關於政治上之效果據稱尼泊爾不丹及哲孟雄三部中國平素視之不啻如領屬或視如鄰國今華軍進達印度邊陲距離日近則華人益便煽惑三部與英携貳印度政務處誠不可不加意戒備而於尼泊爾之態度尤須注意設尼泊爾與中國日益親密則必引起政治之葛籐故印政府對於此事未可漠然置之云（按尼泊爾爲北印度之獨立國首府曰加德滿都面積約占五萬四千方里人口約有四百萬一八一四年曾與英國開戰相持三載 
[中國名畫]  
　　王小梅人物畫之六 
有奇今首府之中有英國政治大臣一員惟並不干預該國内政至外交各務則歸印政府管理不丹爲東印度之獨立國面積約二萬方里人口約二十五萬哲孟雄爲北印度之一州歸英國保護）又同日北京電云據西藏電音該處地面甚屬安謐温宗堯現已首途回川聯豫則駐紥拉薩爲藏務大臣蒙古郡王會銜奏稱達賴喇嘛係人間活佛未便革除政府之出此舉不免包藏禍心中政府已曲喻博証答覆該郡王矣 
[法部收回裁判權之預備北京]  
　　法部因現在京外審判廳已將次陸續成立所有一切華洋訟案不惟易啓交涉且於將來收回裁判權尤關切要現决議揀選本院各庭員内之通嫻各國語言文字者派赴各國游學法律回國後派往各省商埠審判廳專理華洋訟案以爲收回領事裁判權之預備現已令各庭員自行呈報開單即可奏請實行 
[各省監理官添給調查費北京]  
　　各省財政監理官薪資公費川資等項向皆由度支部發給此外不准再有浮支惟省外各道府廳州縣欵項多不肯實報非派員出省調查無由得其眞相然出省調查又需川資等費客冬山東監理官王君宗基來京與度支部傳右丞蘭泰及財政處總辦面商以調查費需欵甚多若悉由監理官捐廉貼用恐難爲繼現已由傳右丞等禀准該部堂官按各省事務繁簡酌爲津貼由部發給已函壬各省查照矣 
[部咨爭回秘國限制華商苛例北京]  
　　日前秘國政府嚴定限制華工章程經我國駐美伍大臣探悉據情申報並抗論此事與其受人限制不若自行禁阻外部王大臣深韙其議當即照准咨行轉飭遵照在案部中復以此舉原以限制華工至於商人呈驗五百磅欵項之苛例自應力爭汰除當與該國公使往返磋商聲明此項條例作爲並無效力已由秘政府認可劄行香港及駐中國秘領事官遵照將此項苛例概行廢除故已電知各省遵照矣 
[提署籌辦近畿四郊警察北京]  
　　近畿之四郊警察按之民政部籌備事宜上年即應籌辦祇以鉅欵難籌未能舉辦兹聞朗貝勒以四郊警政關係匪輕且又爲籌備憲政應行事宜未便久延擬先由提署承辦以輔民政部之所不及並聞已草定章程將中北左右各營汛所轄地面改建四廳劃分區域一切參照内城警政辦理其開辦費盡由提署籌畫而經常費用則仍須徵取各項捐欵聞此事日内即行入奏 
[澤尚書電告鹽政章程北京]  
　　鹽政大臣通咨各省督撫電云本處會奏督辦鹽政章程正月十六日奉旨依議欽此自應以奉旨之日爲實行之期查章程内開凡收發引張動撥欵項核覆奏銷考成交代等事均由部辦理用人行政一切事宜均由督辦主持其向由督撫具奏之件即由督辦主稿會同督撫辦理遇有重要事件得由督辦單銜具奏凡與地方關繫事件由督辦會商督撫辦理緊急不及會商者卽由督撫辦理仍電咨督辦查核各督撫於該省鹽務改良方法得隨時咨商督辦核辦緝私各營統歸督撫管轄仍由督辦節制各省鹽務新舊正雜一切欵項應由運司鹽道及各總局詳請督辦報部候撥外省不得擅動其各省動支欵項先經奏咨核准者得詳請督辦核明照舊撥解向係捐助地方義舉等欵應報明督辦查核各衙門鹽商規費由運司鹽道各 
 
 

Page 5

 
 
總局詳明督辦酌量辦理運司鹽道各總局遇有公事應報督辦者得逕行詳禀應行報部事件由督辦轉咨等語特舉大要先行電聞 
[濱江地方自治之悲觀哈爾濱]  
　　哈爾濱華界自設濱江廳治以來一切新政漸次舉辦去年冬間復設自治期成會以曹桂梫爲會長而該廳在前已設有自治研究所權限不清衝突時起在期成會則欲推倒研究所左之右之唯所欲爲在研究所則又因期成會之掣肘虚與委蛇無所事事聞曹桂梫本爲關内流痞因不容於鄉里始就食哈埠爲東清鐵路公司俄繙譯郭别夫執下役以其工於取媚久之復使司簿記特外人爲護符爲會長後氣熖益張屢與研究所爲難該所所長衛蘭坡君無可隱忍决然引退今正由濱江廳何子彰司馬另行派人爲所長伊復極力反對何司馬當以期成會係試辦三月議欲解散而又未果於行其時有濱江日報見其無理取閙不成事體因刺取概略登諸報端曹乃大憤於日前哈埠商家借會蚨茶園開第三次國債會時濱江日報經理人奚少卿親往籌商辦法曹已約集同類到塲見奚少卿即逼交訪員當答以報館無交訪員之例曹即喝令十數人將奚少卿揪打且隨即率人搗毁報館器具經巡警嗚笛彈壓始行作罷而曹猶當衆聲稱此事暫難了結非戕害奚少卿生命消滅濱江報發行不足以遂彼之心願云 
[俄國注意恰克圖之權利]  
　　俄政府見京張鐵路告成以爲中國之意在經營蒙古將由此線推至庫倫以達於終點之恰克圖乃議自西比利亞鐵道分線亦推廣至於恰克圖以示抵制現在勘查已畢據聞該綫擬通過哈耳馬達巴耳山脈沿鐵姆尼克河谷地其間有兩隧道一二千四百尺一一千四百尺又塞雷河有一千一百二十尺之鐵橋其分歧點在西比利亞之蒙沙窪驛該驛至恰克圖約　十三英里綫路沿綫鐵路之建築材料頗爲豐富此路旣開則自俄國至蒙古之陸上貿易必大爲發達西比利亞之毅類殆即其主要品則恰克圖不久將爲中俄兩國之大巿塲矣聞俄國擬不日即興工築造亦現今最可注目之一大問題也又聞二年前俄人實行保商政策凡華俄接壤之關卡重課其稅以阻華商之入境乃近日已於塔爾巴哈台外之稅關將中國絲茶稅减去大半而恰克圖一口之稅亦議酌減華商之僑俄國者莫不感頌其德俄人之計亦巧矣 
西報譯要 
[東報評論美員之演說]  
　　字林報載二十八日東京電云國民新聞載稱美國斯乞甫君之演說不必深車評論蓋斯君雖爲富豪且素喜談政治學然余以爲凡有責任之政治家必不出斯君之言論其他各報咸詆斯君之舉動徒足引起有損無益之惡感此殆爲美國急欲投資遠東之另一証據云 
[澳門勘界交涉近聞]  
　　香港某報載二十日廣東訪函云今得官塲消息澳門勘界問題現已由中國外務部與駐京葡使磋商就緒開印之後可望議結 
[法國推廣銀行勢力]  
　　法文報載法國電云法政府頒布訓令命在雲南府各處設立東方滙理銀行代理所 
[京師近事]  
　　日前天津道缺出後某邸面奏云似須以熟悉北洋情形兼習諳外交者前往監國云試取京察簿來查之及翻京察簿乃點謝崇基故謝之補授此缺係出監國特達之知云 
　　陸軍貴胄學堂原訂章程係文官三品武官二品大員子弟准其應考兹聞該堂業已改章無論文武官員均須二品大員子弟方准入學 
　　軍諮處廳長馮耿光派令兼署第四廳廳長已誌本報兹查得該廳原係陸軍部測地司改設其職掌專管全國軍用陸地測繪之事責任至爲繁重現各省測量模範生又皆陸續到京候期考試而原任章遹駿因病請假職守實未便久懸馮君前任測地司司長又曾總辦京師測繪學堂此次派署蓋亦借資熟手之意云 
　　督辦鹽政大臣前因各省鹽務積弊甚深特派晏參議等分赴各産鹽省分調查一切旋據該員覆稱鹽務積弊莫甚兩淮詳細調查通泰二十塲引額尚不及五分之二據禀後由澤貝子電召淮揚道奭良來京籌議一切奭觀察因年底在即暫時緩行現已於日前來京昨已赴部謁澤貝子請示一切聞該道擬就說帖禀呈鹽政大臣察閱 
　　度支部漕倉司司長等奉諭以卾江等省紳民抗漕滋事風潮時有所聞推原其故皆因蠲免漕糧不肖官吏藉端勒索以致民以不服致滋紛擾此次奉天新民遼陽等屬及皖省所屬各州縣奉旨分别蠲緩漕糧除諭旨刋刻騰黄外由部附文限定日期通行各該督撫務飭所屬官吏認眞辦理以免紛擾 
　　日昨攝政王退朝後特召肅邸壽尚書至休憇所面詢吳粤兩省兵警衝突之善後策曁此後預防辦法兩尚書對以此次兩省兵警風潮須由部中派員密查起釁原因再定善後辦法至此後預防政策應飭各省赶辦憲兵隊將兵警劃分權限以免再起衝突監國深以爲然當面諭兩尚書從速商訂章程通飭各省切實辦理兩尚書辭退後即飭兩部員司妥 
 
 

Page 6

 
 
議簡章奏請頒布 
時評 
[敬告鹽政處]  
　　自設立鹽政處以來。第一辦法爲編訂章制。權限職掌暫行章程二十五條。辦事章程十三條。規畫不可謂不宏遠。然清釐鹽務之要點。在徵稅之如何頓整。運銷之如何分配。煎鹽之如何改良。鹽塲之如何清理。鹽商之如何取締。洋鹽私鹽之如何銷滅。皆當預先研究。總以裕國便民爲主義。爲督辦大臣者。亟宜注意於此。 
[敬告粤官紳]  
　　粤省目包鹽抵賭定議以來。省紳爭之。華僑爭之。同鄉京官爭之。若梁敦彦若陳慶桂等。相繼草疏抗議。而粤督則堅持益力 
百折不變。於是兩方。面之意見以生。 
夫此事之關係於國計民生者至大。兩方面所恃以爲立論之 
根據。雖未嘗不各有理由。然尤當虚心研究其利獘。擇其理由較長者而從之。萬不可因爭論而以意氣用事。致置利害於不顧。入手一誤流弊無窮。辦事者當慎之於始。願兩方面平心靜氣以細究之。尤願督辦大臣悉心衡量其利害而取决焉。 
[敬告修律大臣]  
　　編訂民商律。爲修律大臣重要之責任去秋即有調查風俗習慣之議。遲遲至今。而始奏請派員而始物色本省人才。何濡滯乃爾。 
　　吾觀憲政館法律館之編訂各章制。其初莫不紆徐而從容。及限期旣迫。則草草從事。怱怱宣布。於是抵觸矛盾之弊百出。而指摘之聲以起。 
[革除奴才之稱謂]  
賣奴之習已嚴禁矣。奴才之稱已革除矣雖然。奴名易革。奴性難除。 
 
 
 

Page 7

 
 
   
 
 

Page 8

 
 
得律風三千零十二號 
準於二月初二日上午十點鐘在本行拍賣外國木器房間書樓椅大小鐵床五斗櫃梳粧檯面湯檯山扒檯大菜檯火爐鏡大椅沙法衣架方檯打璜金表銀表皮鞋蔴線大菜式另星什物不計此佈亞洛洋行啓 
[禮拜一拍賣淨漬貨瑞和洋行]  
准於初四日下午二點半鐘在本行拍賣白頭浪姆酒一百箱可也克酒一百箱白蘭地酒五十箱香餅酒二箱衣料一箱玻璃十餘箱天秤十二只五匹馬力機器一部以及另物不計此佈 
[禮拜一拍賣中國上等古董]  
魯意師摩洋行始創自同治十三年即英一千八百七十四年 
准於初四日十點鐘並下午二點半在本行内拍賣歷代並本朝康熙雍正乾隆道光各窰古磁花瓶香爐插屏神佛鼻烟瓶圍屏盆碗一應文玩陳設及古銅玉石等類並細巧雕花寗波大床一只等貨不計各客可於初一初二初三日先請觀看此佈魯意師摩洋行啓 
[壳件洋行禮拜一拍賣奉上海道憲諭鎭江造紙公司]  
本行今奉上海道憲諭准於二月初四日下午四點鐘在本行拍賣鎭江造紙公司地基廠屋機器均歸一庄拍賣貴客欲知詳細請來小行詢問可也此佈 
[（出售）]  
茲有好大新式五人氣車一輛皮蓬兩面蓬張銅油燈電粉燈各一對皮喇叭及小件傢生具全批車不過年半開行捷速快車因主人下月欲往外國願減價一千三百兩如欲買者請向三十二號北蘇州路德律風五百八十號領試坐亦可 
[禮拜一拍賣]  
魯意師摩洋行始創自同治十三年即英一千八百七十四年 
准於初四日十點鐘在泥城外長浜路第廿五號拍賣一應上等書樓大菜間房間廚房木器洋琴紅木傢生電燈電氣風琴紗房子蕩磁浴缸電車初二初三日可看此佈魯意師摩洋行啓 
[禮拜一拍賣公信貨]  
准於二月初四日十一點鐘在本棧房拍賣三磅半至八磅軟硬槳岳陽樓官誥圖綠蝴蝶羊牌　氣球馬牌各種洋紅布四邊彩八仙官船元羽綢本邊彩孔雀雙美人泰西緞潇湘館色泰西緞七星虎立巴子富貴平安羽綢等餘貨不計此佈各貨均限二禮拜内出清此啓老公茂洋行 
[（聲明拍賣）]  
茲有英界台灣路滿春坊一衖底第十○半號韓位儀所開乾大亨字號於去年十月底止積欠房租四月韓位儀商於本帳房因該號遷移他處乏銀付租將生財并洋燭暫爲作抵言明限五天持洋取贖過期已久屢次追討誘約不付迄逾數月仍不理楚特此登報再限三天如再不來理楚即將生財等物拍賣以抵租金倘若不敷仍向原主追償又由韓位儀介紹源成永楊某仍租本公司第十零半號樓房一幢於去臘初一日起租當收定洋五元該號並不開市營生迄今已久積欠房金兩月夥友逃避向收無着今限三天内如不將房金付清即將所有另星生財一併拍賣以抵租金倘有不敷再向介紹人韓位儀賠償合併聲明英商貿業公司經租帳房啓 
[大法捕房諭]  
照得本捕房于西歷一千九百零八年十一月十八號起至一千九百零九年十二月卅一號止所有一切銅錫物件衣服等尙無失主前來認領者限於華二月初一至初十日爲止每日下午二點至四點鐘可至總巡捕房認領過限照例拍賣此諭 
[尋人]  
茲於元月初九夜被南匯六團姚家廟和尙名青華帶同男女二人進香不知何處男孫會生年四十二歲面赤黑帶尖身穿元色布棉襖馬甲藍布兜褲言語　不懂川沙口音女年廿二歲桃紅四方面身穿白花布衫大脚着浦東鞋羅店人氏至今杳無音信如有仁人君子知風報信因而尋獲者一定重謝决不食言信送上海南布公議碼頭公議茶園可也 
[新大昌洋行廣告]  
denepoebotpotebTPREPAREDINITALYYLATINIDERAPERPDERKNARBWOC 
KLMDESNEDNOCDERAPERP　CGNIDARTAINOSUAEHTROFAONEG 
啓者本行經理義國名廠紅牛牌牛奶久以馳名英美各國已有數拾餘年刻分售中國此奶性質平和如小兒常飲此奶有益衛生且能肥壯如蒙賜顧認明紅牛牌爲記其價格外克已祈請至二洋涇橋北堍小行面訂可也　　新大昌洋行啓 
[聲明]  
僕適有急需央中徐朱火金老二錢火全沈老四等將祖遺寳邑結頭圖外育圩道契基地一畝一分四百七毫愛而得掛號第六百四十四號去年十二月廿九定據賣於方姓處所得定洋二百元言明本年正月二十限期立契　價寫明過期之後以作費用目下已過拾天置諸不問所以將此產另售别處特此聲明倪關林告白 
[（推股聲明）]  
昔年發記宏記開設四馬路泰亨洋廣貨舖茲宏記於宣統元年底止將四股半推與發記爲業以前一切交割清楚均歸發記管理以後盈虧一切等情概與宏記無涉此佈宏記白　 
[轎式汽車出售]  
茲有法國立治臣廠所造新式汽車一輛馬力十六至二十疋車上器具及修理機器各件俱全如有合意願購者請向公和祥帳房領看可也公和祥帳房啓 
[遺失提單]  
茲有大古雲南船由汕進口　唛烟絲一件提單已遺失特向該行補給前提單作廢幸各行號切勿收用特此聲明蘇泰昌白 
[（聲明）]  
本行因虧耗收歇凡有憑圖章作保押貸等事一概作廢所有各作並船户車頭等户所該本行新陳各賬統歸德記行代收此佈裕記磚灰行白 
[圖章股票被竊]  
啓者正月廿八日晚在老閘橋灣被竊去小箱一個内有本號圖章恐有在外冐取銀洋貨物等項今特另換圖記前章作廢並有粤漢股票一帋計予筆記十股係明宇四千五百九十四號今已向該公司掛失祈各寳莊切勿受抵以及圖章支取等情概與本號無涉特此聲明于啓泰樸記白 
[（招請買辦）]  
茲有殷實洋行欵請買辦一位經理各事惟須有資本洋三千元始爲合格事務可靠出息甚豐願就此職者請致函五十號西人接洽函由申報館轉交可也 
[遺失棧單]  
今遺失順　隆　22棧單一紙EA唛　　　2號疳積糖五箱已與前途說明無論中外人等拾得作爲廢紙望各　寳行號切弗收用此佈新昌記啓 
[聲明祖產糾葛]  
今因小南門内念五保十一圖花園衖内中叚祖遺屋產平房十六間二廂内有池河樹木天井共計地二畝有另又有念五保十六圖火神廟前直街坐東朝西門面二　披二　後有住房一所計三幢二披街房二　連披歸天房管業以上二處祖上已在縣署有　歸周孟雄執業近聞有　在外招搖盗賣抵押等情故特登報聲明非地人房周孟雄到　僉押爲証若無周孟雄扞押以作盗業恐得業　　愚人房　雄兼祧地房特此登申新兩報　敦　堂地人房周孟雄啓　　界大馬路坭城　　源里四十七號門牌 
[（吉屋招租）]  
英界後馬路福綏里内有石庫門五幢二廂三平屋三幢三廂三平屋二所又北首山東路紅磚洋式門面樓房　幢一廂一門樓一所如欲租者請至後馬路乾記衖姚慕記帳房面議可也 
[（盤店聲明）]  
浙江路洽盛昌新衣店底生財盤與乾源隆開張所有前東陸姓洽盛昌往來存欠各欵帳目一切均歸陸姓洽盛昌理直與乾源隆無涉特此佈聞乾源隆告白 
[聲明]  
啓者茲有南京路龍泉園路第八十二號門牌聽鐘道院房客現在避匿訪尋無着刻因該基有人來租茲將伊生財器具會同伊兄眼同檢點暫儲别室限一禮拜速來取去如逾限不取日後遺失等情與本公司無涉特此佈告靜記公司啓 
[（遺失莊票）]  
今失去兆豐莊第五百八十九號二十九期元七十三兩一錢五分四厘已向該莊掛失作爲廢紙無用祈各寳莊號切勿收用特此聲明大清銀行 
[洋松雲柏]  
紅白寳珠大紅桃紅銀紅洒金淨白茶花鵑花玉蘭西門陸永茂 
[（推盤聲明）]  
啓者本店去歲虧絀鉅欵因經手人方光茂用夥不當有劣夥沈大來等私竊店貨爲數不少已蒙公堂拘辦經手方光茂始則早出夜歸置不理帳近因查出私宕多欵及弊竇多端現亦逃避無蹤今經各東會議已將生財貨底盤與乾大生後東爲業凡後有與各寳號往來等情與前東無涉特此登報聲明乾大生前東啓 
[（盤店聲明）]  
茲者泰昌祥在五馬路開張現已各東不愿另就别業歸與公記出盤與集新開張倘有各行來往帳目等情前東自行直與集新無涉特此佈告集新白 
 
 

Page 9

 
 
   
 
 

Page 10

 
 
緊要新聞二 
[愛國海軍義捐公會成立紀事安慶]  
　　愛國海軍義捐會已於客冬由六界共同組織開特别正式大會當由各界公舉朱中丞爲正會長官界副會長豫守咸警界副會長卞觀察柳門紳界副會長趙太史伯遠學界副會長吳徵君季白商界副會長張雨春軍界副會長唐啓堯均由各界推定其詳情已登本報嗣將此會即假龍神祠内附設定名爲愛國海軍義捐公會而六界分會均已組織次第成立此公會爲六界之總機關不收捐欵發給捐據以稽核各界之捐數調查各界之成效研究進行之方法促成海軍爲宗旨其開辦費先由六界會長各墊一百元購置會内辦公傢具會内設庶務二員紳界鄭子惠軍界臺進修書記二員警界傅維心（出差叚瑞蘭代）官界龔寛（因差叚瑞蘭代）會計二員商界叚巖卿學界趙掄元（年假項正情代）經理員叚瑞蘭並兼會計（以上均常川駐會）六界副會長值月輪班視事至發給捐據一事計算紙費頗爲不資已蒙沈方伯子培札飭官紙印刷局捐製計每年此項紙費約一二千金日前該會經理員叚瑞蘭陳述意見書一則中有要肯語節録於下兵備本爲國來消極行爲各國製造發明軍需材料均克自造利權不致外溢於消極中仍不失積極主義我國一切軍需物品向以巨資購自他國是謂純粹消極行爲一旦籌集巨資純落於外人之手於經濟前途大有妨害愚以公會倘能籌集巨欵首宜開設銀行（名曰安徽愛國海軍義捐公會儲蓄銀行）次開辦關於軍用之煤鐵工塲自取天然利益以應國家製造軍艦之需三製造商船遍行内外海埠以爲海軍渡洋先河再選學生出洋或入海軍學堂儲備人材以供國用較之以巨欵貢之政府轉購外人爲愈云云此書呈上各會長均贊成即將公會章程擬定二十五日由警界卞觀察爲值班會長請各界會長會議兹將會議條件綱目略紀於下一查核開支賬目並點驗器具二恭請撫憲核定章程並請立案咨達海軍處備照三定期開職員會並歡迎正會長四研究進行及維持之辦法 
[卾省議合鄰省開鑄銅幣武昌]  
　　湖北官錢局現遵部章將紙幣逐漸收回惟局中儲存銅幣無幾恐不敷兌換該局總辦署勸業道高佑諸觀察（原兼造幣廠總辦差）體察情形應須開鑄當十銅元四百萬串方足以資周轉　已禀商楊護督轉咨度支部核示聞楊護督以造幣廠停鑄日久刻議　鑄須重行招工若僅鑄三四百萬則爲日無多而手續皆不可少故有約合汴湘等省在卾廠搭鑄之說 
[浙提學通飭劃一敎科書杭州]  
　　二十七日浙江提學司袁嘉榖通飭全省府廳州縣文云照得現當預備憲政時期敎育尤關緊要浙省各屬學堂優劣不齊進行遲滯推原其故大率由於無統一之敎科書故未能有統一之敎育查近來高初小學應用敎科書多已由部編發其坊問善本亦已由部審定書曰載學部官報曁本省敎育官報中乃各屬高初小學固多遵用審定書而隨意購自坊肆不以詳究者亦復不少甚至每易一敎習必易一種敎科書并有自爲編輯非竟無可取也特以朝三暮四非奥即鄙非雜即陋兒童腦力有限長此紛擾妨害敎育前途實非淺鮮本署司奉命典學於各屬學務力求整頓自應先從畫一敎科書入手所有高初兩等小學學生自一年級以下其向用部編或經部審定何種敎科書者應始終以何種爲敎不得任憑臨時半途更易有妨學業間有購用坊間敎科書并未經部審定者姑念業經敎授已有一年以下程度未易改換亦准由各敎員循用并由各地方官省視學員勸學總董等隨時嚴加查考并將現在所敎及從前所敎各書抽問學生以覘其有無半途更換一面將何校所用何種敎科書呈送本司察核自此之後如各屬高初曁兩等小學仍沿舊習中途改易故事紛擾者學生則禁止升學管理員敎員則剥奪奬勵優待若地方官漫不加察并有視學員勸學總董徇隱見好即予懲撤爲此札飭札到該口遵飭轉知各官私高初兩等小學於宣統二年開學後一體遵照開督同勸學所嚴加考核填表送呈察核 
[東三省近事]  
　　江省民政司趙醴泉司使奉督撫憲札開咨准陸軍部擬先在黑龍江省招募混成協一隊照陸軍部定章分爲馬步砲工輜五類擬先行籌設督練處敎練處各一仍責成民政司充當總辦其帮辦一差擬委前署墨爾根副都统壽海山充任 
　　徐鼎康爲吉林司道中之最紅者去年由勸業道調交涉司因鄧邦述奉命入都故也今年又由交涉司調度支司亦因陳仲瑀須進京陛見之故倘再越數年吉中各司徐可望歷盡矣聞其同僚中嘗相謂曰吉撫目中徒有徐一人耳 
　　關於禁運糧石一事江省交涉局照會俄領事從速查禁俄領事以販運米糧出口中俄約章並無禁令似此舉動殊殊屬違背約章且向中國索償俄商損失銀七百萬盧布詞意甚爲激烈近日日領事雖允出示禁止惟以去冬雨雪太多車輛减少設有買定於一月之内未能運完之糧當如何辦理詰問黑省交涉局交涉局現擬禀請撫憲派員往呼綏等處查辦日人所買糧石均發給執照自出禁令之日起再不能任意定購以期限制 
 
 

Page 11

 
 
　　駐海參威華總領事館傳出消息謂俄京議員對於俄政府爲滿洲鐵道中立問題現時大起衝突因政府刻有增築西比利亞複線整頓遠東軍隊之計畫意在遇有機會一雪　遼之耻　其答覆美使要求還附中國之詞甚爲决絶而議員等則頗有主張乘機允彼要求售出東清藉得極鉅之代價并免每年虧折之担負而可息遠東未來之紛爭裕國民生計故兩下政見竟立於絶端的反對之地其衝突情形頗爲激烈 
分類新聞政界 
[宜興調查户口之風潮常州]  
　　宜興和橋鎭日前調查户口鄉民大生疑忌近來該處疫癘流行無知之徒藉端造謡謂調查者將年庚開去壓鎭所致一唱百和聚集千餘人於二十七日蜂擁至該鎭鵝山學校幸敎員學生均紛紛逃避得免惟有一敎員出外理喻致被擊傷房屋器具書籍行李悉被毁壞焚燒繼至始齊女校尋釁幸旁人婉勸云係私塾僅僅拆毁房屋數間和橋司官出外彈壓肩輿亦被擊碎聞已波及陽湖曹橋鎭某學堂現烏合之衆尚未解散聲稱擬尋仇辦理新政諸人不知如何了結也 
[武陽鄉自治之進行常州]  
　　武進循理鄉籌備自治公所自去秋成立以來進行頗爲迅速現在調查業已竣事聞擬於二月朔舉行乙級選舉陽湖政成豐南兩鄉籌備自治公所去冬成立後由邑令禀蒙籌辦處批准立案現於二十六七兩日先後開會公推調查員並請城公所派史醒庵君前往演說會塲秩序頗爲整肅到會者亦極踴躍所有調查員兩鄉均當塲舉定呈請邑令給諭派充 
[四川諮議局之成績成都]  
　　川省諮議局第一届會議計凡四十六條除諮詢案外可决者二十一否决者十九建議者三閉會以來即從事於整理内部事宜並調查本省學務鹽務丁粮經徵實業自治禁煙保甲警務獄訟宗敎邊防倉儲地方財政等事以爲今年開會之預備於鹽務一項列欵調查尤爲加詳 
[大吏試行印花稅之苦心武昌]  
　　印花稅實行屢經商民上禀請緩卾藩以國家需財孔亟非實行不可實行次序須從政界入手日前特札飭各局所從正月起凡云領薪水人員一律於墨領上（即領條）粘貼印花惟客歲支領今正薪水之墨領不須補粘以示限制 
[湘撫又示禁結社集會矣長沙]  
　　湘撫岑中丞以近來人心浮動輕躁之徒動輙結社集會託名憂時議論蠭起殊於治安大有妨碍日昨出示禁止並附録憲政編查館會同民政部所頒結社集事專條徧貼通衢俾衆知悉其示文略謂國家勢力之强弱視乎人民之興衰朝廷勵精圖治庶政公諸輿論原期促進羣治之力以樹自强之基非欲四民出位而謀言龐事雜無裨時局徒害治安故以法律不許人民結社集會而卽特訂專條以範圍之吾民果能蓄養實力互求知識確遵定章羣治未有不發達之理無如風氣初開每有輕躁喜事之徒藉端紛擾在通達事理者固未必隨風而靡在無知之民甚且推波助浪於大局毫無補救且起意外之紛擾此等　動世界各國未有能容許者查結社集會律早經憲政編查館會同民政部頒行特恐津條精密四民未及周知或有無知之民輕率妄動致干懲罰合亟抄録原律俾衆周知 
軍界 
[通飭嚴防盜賣軍火鎭江]  
　　江督張制軍以軍械火藥係營中命脉盜賣例有明條濟匪更罪無可逭現訪聞水陸不肖官兵竟有貪利私售情事實堪痛情長江一帶匪黨出没已滋隱患若更以此接濟匪用貽害何可勝言以後各營所存一切軍械火藥應責成各該管上司隨時稽察查點倘有短少即澈底追究不准稍有含糊倘能據實報聞當寛免其失察之咎如敢廻護徇隱一經發覺或經本部堂查實定將盜賣官兵以軍法從事並將各該管上司嚴參重懲决不寛假已嚴飭水陸各營隊預爲防範日昨駐鎭江各防軍統額均已奉札遵照矣 
[咨送獸醫學生到蘇蘇州]  
　　蘇省新軍混成協全部缺乏獸醫官前經撫憲咨商江督由甯酌派獸醫學生來蘇委用兹經江督張制軍由甯咨送江南陸軍獸醫學堂畢業生吳定陳煥偉蔡宗謨孫煥文王之宰等五名於上月二十七日到蘇均赴撫轅禀見聽候委用 
[賞給慘斃弁兵卹銀武昌]  
　　京漢鐵路一帶盜賊横行故火車上均派有新軍弁兵持槍護送去臘二十日因第一次貨車行至北新店地方脫軌下陷而第二次貨車已由柳林開行陡然相遇致出奇險碰斃第一次貨車上人甚多護送之弁兵亦斃四名事後查知係四十二標三營左隊司務長彭國英正兵何正明湯順之張文珍四名現楊護督以該弁兵因公慘斃極爲憫卹特飭善後局給銀一百八十兩與該司務長家屬以資撫卹其兵丁三名每名各給銀三十兩 
學務 
[實行裁撤學務佐治員杭州]  
　　浙省提學司袁樹五文宗通飭各屬略稱各屬學務佐治員現經諮議局會議廳迭次會議决行裁撤有案兹擬將是項佐治員飭于二月底爲止一律裁撤所有各該員等經手學務未完事件即於裁撤以前赶緊清理以便届期卸差其各廳州縣攤派之薪水川資仍給至二月爲止如有欠解應候各該府代爲飭催以示體恤自本年三月分起即將此欵移充各廳州縣開辦簡易識字學塾之用藉資挹注而符議案除逕飭佐治員外札某府即便遵照辦理 
[組織女子職業敎員養成所武昌]  
　　卾省齊學司因部頒女學新章高初兩等小學均設女工一科敎授裁縫及各項手藝將來各屬遍設女學非有專門敎員不足以振興女工兹特將省城公立第一啟秀女學改設女子職業敎員養成所並附設幼女學堂兩班以資練習現已出示招生以曾入學堂得有卒業修業憑照者爲上次則家庭讀書粗解文義者亦准投攷年齡以二十歲以下爲限在堂不供膳宿亦不收學費 
實業 
[台府電請面禀鹽釐爲難杭州]  
　　台州府啟太守日前電禀中座略稱仙居匪擾經知府親蒞撫循現已一律平靜惟包商黄蒸雲因鹽釐掣肘攻訐人多力請退辦業由知府三次電詳及禀計呈憲鑒未蒙核示 
 
 

Page 12

 
 
該商去住爲難迄未開秤事關民食萬難停待已商令先行從權開秤將來仍由商包或歸官辦商情國課關係重大准擬即日晉省面請機宜先此電禀知府啓續叩徑 
[官紳之繭行小衝突抗州]  
　　海甯州紳商張萱藻等日前聯名公禀勸業道擬在鄉鎭添設繭行便民就近售賣各節業由道批飭該州謂究竟扣年絲繭情形何若能否准其添設應由該州察看悉心核議詳報去後兹聞海甯州據情查復大略以州屬蠶絲向爲出産大宗近年來因洋莊旺收鄉民繅絲不若售繭之便利致紛紛設灶焙繭自由販運數年之中核計絲捐向收八萬餘元者近已銳减不及半數似此漫無限制與損務民情兩有妨害應否將此繭行酌予限制之處請示遵行 
[集議續行組織物産會松江]  
　　松屬七縣一廳士紳于上月二十八日齊集郡城商會籌議物産會進行方法因各屬品物半損失於上海出品協會現距開會期近務須重行組織以便送會陳列是日府尊戚太守華婁張大令均蒞會去年上海出品協會總理亦列座與議旋議得去年事務所已經裁撤兹於二月初一日起仍假商會再設事務所一應轉輾運送經費爲日方長品物亦夥假定約需一千六百元敎育會擔任四百元官長認籌六百元紳士分認六百元計華婁二百元上海一百元戚太守特捐一百元尚有二百元由四縣一廳紳士攤認議畢太守特備盛筵邀赴府署午飮 
[川路股票跌價之原因四川]  
　　川省近年舉行新政百物加捐貧民無以聊生競將從前所上之榖捐股票轉賣於各富户如十兩股票只賣得現銀二兩三兩不等川北一帶尤甚以致各富户及各縣官長爭遣人四出收買此等零星小票希圖將來利益聞竸有人集合股份專做此大宗買賣者川民賣妻鬻子受盡百般魚肉力疾上捐路成無期落此下塲亦可慘矣 
雜記 
[是亦不可以已乎蘇州]  
　　蘇撫寶中丞到任後以歷任撫院均將轎前儀仗執事撤去不用未免有失體制特即諭飭仍將儀仗執事照舊全用並以親兵八名各執大旗一面爲前導以示威嚴而壯觀瞻 
[此之謂目無法紀武昌]  
　　卾垣望山門外祁陽公所爲湘帮木商聚會之區正月念四日該公所舉行年會扮有種種故事鳴鑼揚鼓迎賽龍燈當由警察上局副巡官田某率勇前往諭禁迎燈之衆不惟不服反將田君痛毆身受重傷所着皮袍馬褂均址成片片幸局中已經得信由正官張德儁大令調集全局巡警差勇一百餘人赶往彈壓始脫田副巡官於險並將在塲滋事者捕獲七名押候懲辦 
[壽光官戰之奇觀山東]  
　　青州壽光縣之城汛曰南營壽樂營曰東營巡警局曰巡警營又有外尉無營署租民房爲官廨上臘某日尉官雇尉兵十餘名帶往南鄉拿賭獲賭犯七因無營署暫拘西關店中南營官與賭犯孫姓爲同宗以勢力範圍所及迫令尉官釋放賭犯一人又爲之構爨於巡警營謂尉官此次捉賭係虚張巡警旗鼓警官聞言大怒遽命警目帶衆巡兵突至西關店中將尉所捉各賭犯奮力奪出并將看守賭　之尉兵捉獲以警兵簇擁送交縣署尉官聞警乃號召各尉兵之父兄子弟要截於捕廳門前官與官厮罵兵與兵斯打打人者罵不絶口受打者呼人救應有觀者有笑者有談論者有奔走求人解救者有拚命近前喝止者不一時聲動天地滿城鼎沸捕廳東鄰即縣署大堂大令聞之大怒命人至塲喝禁戰事始罷 
[自命不凡之下塲江甯]  
　　江督張制軍批候補知府應守德閎禀辭江南財政局提調差云上司委任屬員莫非因材器使江南財政局雖爲度支總滙之區而在事人員要當潔已奉公有何嫌疑之足避乃該員以揣量肥瘠舉足趦趄爲辭陽以居退讓權利之名陰以懷不屑小就之意揆諸清白之吏夫豈其然况督撫同是用人甯蘇何分省界所謂踰淮變枳遷地弗良擬不於倫尤難索解揣該員之用心無非以滇省調而蘇省留隱然有自命不凡之概故以本部堂差使爲不足充當耳應即將原委財政局提調一差撤去另候遴員接辦仰甯藩司轉飭知照 
[無辜受累之末路廣東]  
　　粤省日前軍警交鬩中國赤十字會救回多人除恐被波累求退出院者外尚有重傷者二人（一）駱榮基東鬼基合隆紙店伴在東門外被旂兵槍傷右臂斷筯骨（一）何熊東勝街福源棧學徒被警兵槍傷右小腿斷管脉筋骨據醫生云二人愈後舉動必難如舊該會馬達臣憫其純良貧苦事外悮傷特面請南令張邑侯各予撫恤蒙邑侯俯如所請已轉禀警道分别恩恤以慰無辜 
清談 
[駢牳枝指之政策]  
一國之財用。内以總之度部。外以分其貴於督撫司道。此經制也。財政處之設。已足以生天下之疑。而昭昭焉示督撫司道之不可盡信。今乃踵財政處之後。而别有所謂鹽政處者。厘訂章程分廳辦事。儼若於度部之外獨樹一幟者然駢牳歟枝指歟。澤公之用心。誠哉其令人不可測度矣。 
　　或者曰。今日之天下。實一網利之天下也。度支部自澤公受氏以來。心精力果勇於任事務以集權中央爲得計遂不憚出此駢牳枝指之政策。以網天下之利於一已。不然於財政則清理矣。於鹽政則督辦矣。澤公之爲人殆不惜賈天下之怨以樹朝端之望焉者。何獨於幣制。而推諉惟恐不力。必欲另簡重臣爲督辦。始大快於厥心也耶。 
　　雖然澤公於今日。亦所謂公忠體國之大臣者。其所以駢牳而枝指也。或别有不得已之苦衷耳。或人之臆測其然豈其然乎。 
雜録 
[猴語之研究]  
　　人與禽獸能否對議。在今科學發明之世。原非。絶對不可能之事。亞美。利加學者茄那氏曾於猛壳林中。就與人類最近似之猿猴。以研究其與人類是否爲兄弟。同一祖宗及猿猴言語各問題。殆四年。遂了解其幾分。即擬以之公世。氏謂猿猴中各種族各有特别之語言。今已得九十種。其中九種爲。同種族之猿猴彼此通用。研究猿猴言語之最良方法在畜養幼少之猿猴。大抵猿之發育。視人子發育早。後者一月。前者不須一日也。 
茄氏研究之猿猴。謂之滿基坦與羅奇翁。　基坦欲望某物之時。呼曰克夫羅奇翁則呼曰克浴夫。又滿基坦之胡拉夫羅奇翁之枯厘等發音。皆爲問語。吾人設問曰何處。則彼答之曰榮夫或旭旭。譯以人類之語意。即在此之意也。又克因或阿魯云者。即其用心警戒之義視危險之說。更加一層切實。夫滿基坦於克因之下復附一因字。呼爲克因因。而羅奇翁於阿魯語尾之魯字延長。其音。且較響亮。呼爲阿魯魯。 
　　茄氏於滿基坦幼少之時。始終呼之爲曲夫其意味何在。固不得而知。然積日累月。滿基坦耳濡目染。遂認此特别之語言。爲含有何者之意朱。故知此意味之猿。不得珍奇之物不發曲夫之語。然而斯時羅奇則發愛欬之語。氏又研究得三。猿猴呼　發同一之語。其語爲　　　惟其　音頗極　　云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（讀）（陀）]  
　　三十一日午後一時秘密會完了後仍許公聽時藏原惟廓氏問清國留學生之敎育措置如何外務大臣小村壽太郎答曰自日俄戰爭後清國留學生增至二萬五千人開發清國益處不少然足害國交之事亦甚多因與清國政府商定辦法凡自後派遣學生其普通科學責在本國預備我國學校但授以專門學問庶無他虞至倣德美等國另設大學以敎育清國人亦是一法但不識利弊如何其效正難逆睹耳 
　　荒川五郎氏問日本在滿洲亦設置金融機關否小村曰頗有此意然亦未定也大石正已問將來經營滿洲之方針如何小村曰滿洲問題最後之解决誠屬難言然其經營事業目下已從事調查矣大石氏又問曰欲占清國之利權無過干借路欵各國競借之而我國政府于意云何曾略施手叚耶小村曰予亦謂然川漢粤漢兩鐵道之敷設帝國政府亦曾交涉多次事未决定日本政府究能沾溉與否尚在未知之數近時清國鐵道方針忽然中變凡敷設權監督權悉操之本國第從外國借得築路欵項已耳故此日借欵斷不能博大利如前日比也一時聞者默然大石氏又言滿洲經營上當與俄國親近政府有此意否小村逡巡曰不敢說 
　　二月一日午前十時開會時大石正已縷縷數百言痛斥移民政策之失計其言曰近有創移民集中說者謂我國移民不可不集中于滿洲此謬見也夫我國人口每年增加五十萬人宜如何利用之使普及于全世界以濳養其勢且各地排日之舉當局者均宜防遏不宜規避而乃使移民集中于滿洲舉極大之勢而投之彈丸黑子之地吾不知當局者果何心也殆我移民受美洲之排斥無可位置當局者藉此爲塞責之地耳小村外相曰不然自日俄戰後日本以一島國變而爲大陸國（意謂朝鮮滿洲皆在大陸也）西則有四億人口之支那及一億六千萬人之俄國東則有一億人口之北美合衆國日本介其間欲與相競非有一億之人口不可然今日之日本僅有五千萬之大和民族若令散處則生聚必多阻害故宜集中滿韓徐謀蕃息者也大石氏曰然則集中滿韓便足保其生聚耶每年人口之激增能以此方針維持之耶窮詰不已主查渡邊氏遮止之小村曰大石君局干一已之見移民之意難使理解者也時藏原惟廓氏復述清國留學生問題滔滔不絶荒川氏止之曰君論大長冗是述自家意見非質問也藏原更憤怒大責外務省之失職且謂對清政策前後矛盾舉辰丸安奉西沙島各事件爲証小村亦略有辨解至十二時五分散會 
　　初三日之預算第三科分會亦係秘密會聞係對韓問題之質問云略探得數則如下質問者爲大石吉植兩議員對答者首相桂太郎也（一）問日韓兩國名分未嚴從來之對韓政策儼視韓國如獨立國致統治上諸多障害今能一革此弊否（二）問韓國行政組織之改善如何（三）問以上之政策若果實行則所要之經營設備及財源如何（一）答此帝國政府對保護國政策之變改也習之旣久一時終難猝改容緩圖之然此後對韓態度必較從前更爲嚴峻以期漸化（二）答韓國行政組織之改善亦難驟更惟期漸進而已（三）答各般經營略有措置本期議會中必可附議（未完） 
本埠新聞 
[江督請籌海州當地局資本]  
　　滬道蔡觀察曁商會總協理各議董因奉江督張制軍電囑籌措海州當地局資本定二月初二日下午三時在洋務局邀集官紳商學各界商議辦法兹將張督來電録下昨據海州官紳電稱海屬春賑將查畢糶糧亦發售饞氓可免餓殍最苦者下等農户賑糶所不及人無食糧牛無食草賣田無受主賣牛無台耔困厄情形等於災黎查丙午盛宮保創辦當地局保全甚衆由下農户邀鄉董担保以田房契存局抵押息借錢若干期至麥熟稻熟後本息歸還桃源等縣辦有成效還本息時分文不欠擬請電咨盛宮保官義各辦籌銀二十萬兩義紳任放借欵印官任收還欵仿淮北當舖例二分半起息如得息輕中户爭借俟還欵時能依限歸償再讓利一分半以實收一分作爲局用開支此舉於公欵毫無所損於下農受惠無窮等情當以所陳下農貧苦情形深堪矜憫當押地契代給資本洵屬濟貧善策惟江南財政支絀此次辦理振糶已形竭蹶一時難籌鉅欵即經電請盛宮保商會義紳籌辦兹接盛宮保復電云海州請辦當地局實係救貧良策前年桃源試辦居然全數歸還尊意擬籌念萬最好移辦工之欵先行借用如欲上海墊欵請電飭滬道商會會同籌辦因此次未爲勸辦義賑第一人殊難提倡等語查海州請辦當地以濟貧民本屬無損於公有益於民之事惟甯省庫儲奇窘工欵爲數有限且急需舉辦工賑勢難借給滬中義紳商董見義勇爲樂美不倦即希蔡道會同商會諸君妥商如能籌墊二十萬兩更善否則約可籌集若干再湊官欵若干早日電復以便議核飭遵爲盻督感 
[禀報第一年籌辦憲政情形]  
　　本縣田大令通禀各上司文云竊奉憲政編查館奏定逐年籌備憲政事宜案内第一年各廳州縣應一律舉辦者計有四事一城鎭鄉地方自治並設自治研究所一調查人户總數一創設簡易識字學塾一巡警限年内粗具規模以上四項前奉憲飭遵即督同紳董上緊籌辦所有依限辦理情形謹爲我憲台縷悉陳之查城鎭鄉地方自治卑邑舊有南巿工程局辦理地方自治最早得各處風氣之先奉文後即就該局改爲城廂自治公所無須另行設立惟工程局舊僅西南兩區現連閘北曁江境廟地方併合在内定爲上海城廂自治區城其鎭鄉各處亦經分别照會各董公議籌備至自治研究所查前次奉發蘇省籌辦憲政會議廳議决案内載章程頒佈伊始各屬奉文即時舉行省城有提倡之責應照章先行設立一所飭各屬選送年齡較長品行端正入所研究業之選定周文熾楊洪釗吳寶地潘鎬等申送肄業此辦理城鎭鄉地方自治之情形也其調查人口總數查奉 
 
 

Page 19

 
 
發議决案内載宣统元年調辦城之區域户口總數遵於城内同仁輔元呇設立調查事務所督同各董設法調查共查得城廂四萬九百十四户二十萬四千五百六十五口此調查人户總數之情形也又創設簡易識字學塾迭經會商勸學所董籌備現在城内敬業養正梅溪三處學堂均已附設夜課兩小時城廂六聯區每聯區均設一處各鄉鎭卽以現設各小學堂勸令附辦遵將奉發江蘇暫用簡易識字課本約編刋印分發此項學塾均于限内附設仍當隨時推廣以期敎育普及此設立簡易識字學塾之情形也又巡警限年内粗具規模查卑邑巡警城外東南西三區向歸工程局紳董經辦其城内浦東閘北三處係巡警總局籌辦規模早具秩序頗有可觀仍由知縣隨時禀承巡警總局曁督同工程局紳董考察改良此辦理巡警之情形也伏查以上四項要政雖經知縣隨時監督率其成功端賴各董維持贊助均得依限成立除將續軠籌備事宜仍督各董逐漸進行外所有第一年應辦四事依限辦理情形理合肅泐禀報仰祈鑒核 
[改期審訊京控案]  
　　前日滬道牌示定期初一日提訊朱子琴等京控豪董錢瑞濱即錢子瀛營私苛索陷害無辜一案刻因蔡觀察另有要公改期初二日午堂訊問 
[烟禁年緩一年]  
　　上海縣田春亭大令昨奉蘇省禁烟公所頒發告示遵即張貼示文照録如下照得本公所詳定上膏吃户牌照章程内載吃户自發照之日起購土購膏均須遵照填註數目持照購買購賣時由店家於照後日期方格内加蓋店號圖章如有違章多售或售而不於牌照上加戳及將烟膏售與未領牌照之人查出照所賣煙膏價值加五十倍議罰無力認罰者罰作苦工臨時酌定期限等因業經出示曉諭並於照内分别載明在案兹查發照至今爲時將及半載各屬土膏各店以及吃烟丁口遵章買賣者固不乏人而無照私售者實居多數禁烟爲自强要政給照係限減張本豈容吃户店舖朋比違章私相賣買兹姑寛其旣往嚴戒將來限從宣统元年正月初一日起無論紳商士庶購士購膏均須持照購買土膏各店亦須憑照出售查發照爲時未久遽換新照似覺煩擾即於今年所領之照内元年改爲二年遵章於空格内按日買賣加蓋店號圖章明年冬季再行換給三年之照不准仍前玩違除分别詳咨外合行出示曉諭爲此示仰軍民諸色人等一體知悉自示之後倘再有意嘗試准由站崗巡警軍民諸色人等隨時將店主買客一併扭禀該管衙門局所從嚴懲辦並將罰欵酌提三成賞給指禀之人以昭嚴厲本公所言出法隨務各懷遵定章勿再以身試法自取嚴咎慎之切切 
[巡官處分巡士之失當]  
　　閘北四路二區巡士陳恒素性戇直時與該管官弁齟龉挺撞日前因未曾請假擅自出外由蕭副巡官面禀參事官請將陳恒遞解回籍昨經孫裁判訊得該巡士尚無大過判拘留一月期滿斥革開釋 
[盜匪搶刦傷人]  
　　前晚二時引翔港交界處朱義泰布莊被盜二十餘人破門入内刦去首飾等物約值洋二百餘元事主朱茂仁被盜戳傷腿際迨捕房聞警飭派探捕往拿已查無蹤跡矣 
[商會議董照章休息]  
　　上海商務總會遵照新章於正月二十九日下午四時邀集已酉年議董曁總協理共二十一人掣退七人休息一年以均勞逸除議董郁屏翰樊時勛陳輝庭自行告退吳少卿業已作古外公議由楊信之議董掣簽計掣退者爲貝潤生嚴子均陳子琴三君 
[三誌羅家灣命案之疑團]  
　　前有無名男子在羅家灣地方被人勒斃已兩誌前報昨有法華婦人李張氏投縣禀稱丈夫李阿貴向在製造局鐵廠内爲工匠年四十六歲前月二十二日出外不歸找尋無着今日訪悉羅家灣出有命案當即到案查明所遺緞帽及藍襪確係丈夫之物請將尸棺給領舁回安葬大令准之 
[後母毒手可懼]  
　　高昌廟巡局函送流落無依之夏桂生到縣研訊夏供年十五歲常熟縣北門外人父名關興向業唱戲上年正月初五日前往蘇州至今不歸後母時將小的毆打於日前給錢六百文迫令小的尋父小的步行到此錢已用盡無處歇宿現在不敢歸家求恩安插判送棲流所習藝俟其父投案再核 
[馬夫欺騙鄉婦]  
　　鄉婦錢朱氏諸朱氏控某署馬夫馬東元因地産涉訟案騙去洋三百五十元前日由法公堂提訊兩氏訴稱日前馬偕朝桂至婦人處謂此事可保無碍惟須要鋪堂費洋三百五十元因此在同登茶樓先給洋五十元後又向三陽泰店借洋三百元立有憑據迨將洋如數交付後馬即避匿始知受騙質之馬供該二婦素與朝桂認識餘語支吾判各退去候下禮拜一再訊 
[漕米棧股東涉訟]  
　　張雲錦將李質卿扭至縣署張供光緒三十四年分與翁姓股開昌記漕米棧至上年四月止皆由李質卿管理帳目查有浮開水脚等項銀一千餘兩除呈案各帳外尚有眞帳被匿且有僞造前年假帳一本一併呈電李供職員亦有股份所開各帳毫無弊混總計該棧盈餘三千餘元職員用六百餘金張雲錦用九百餘元是實田大令以供詞各執判李交差着兩造各邀公正人算明帳目禀候核奪 
[查獲誘逃妓女之狎客]  
　　普慶里龜奴俞阿虎控妓女花月紅捲逃等情由廨訊明判花妓押女所一年並查提誘逃狎客范四即范星甫訊核在案昨由捕房將范與二房東黄子揚一併解訊范延律師代爲辯護請將衣箱發還李襄讞商之美領判黄退去候示范交保候傳齊案証於下禮拜二再訊 
[妬姦釀命案解縣訊辦]  
　　山東人施金標與虹口華記路六百零七號小客棧夥江北人沈阿在因妬奸起釁被沈用刀戳斃一案昨由捕房將沈與棧主婦李錢氏一併解請公堂復訊李襄讞與美仇副領事以案關人命判送縣署訊辦 
[會勘起火情形]  
　　前日午後二時公共公廨寶讞員與英副領事布君各乘馬車至三馬路會勘雅誼樓小蓬萊兩菜館推諉起火情形當由探目張寶榮與五十四號西探馬克濤導引先至小蓬萊繼至雅誼樓查勘一週察得兩家烟囱並無爆裂形跡勘畢即分道返署 
 
 

Page 20

 
 
城内 
[拐騙小孩]  
　　王阿二偕妻陳氏將曹吳氏倪曹氏白阿大扭至北區轉解一路巡局審訊王陳氏供住法租界菜巿街前日因事進城挈同六歲女孩林弟走至紀家弄由素識之舊隣曹吳氏招至伊家坐談氏遂偕同該氏上樓林弟放在樓下有二房東倪曹氏看領詎下樓後林弟已失所在氏向吳氏詢問回稱不知氏情急回家同夫阿二前往理論扭至北區山陳副巡官諭限該氏於翌日交孩昨日午後始由白阿大將林弟交出求請究辦王阿二供倪曹氏白阿大等專事拐騙婦女小孩犯案纍纍白阿大供小的由倪曹氏托將林弟抱至某姓家餘不知情訊之曹吳氏倪曹氏互相推諉判白阿大重責五百板送改過局管押二年曹吳氏倪曹氏交官媒收管再核 
[勒交拐匪]  
　　串賣小孩之陳茗香郁欽瑞昨日由縣復訊陳等供稱小的等已將所得身價洋四十二元繳案惟拐犯王阿明徐掌生早已逃逸實難交案乞恩省釋　各還押仍著交到拐犯再核 
[不可不防]  
　　本縣田大令昨日出示云仰本縣各差役知悉所有去年發給之信票循例時過開印之後禀請將舊票繳銷另給新票現在印已開過速即遵辦照例禀明聽候換給新票如有匿藏不換將舊票向人滋詐拆梢准受害之人扭案禀知自當嚴加懲辦决不寛貸 
南巿 
[限期理處]  
　　菜子　客張桂榮將同業秦鍾麟扭至工程局控稱去冬向秦定買菜子數百担當付洋七百餘元刻因短繳二百餘担照時價核算應餘洋一百六十八元向索不還請爲究追判秦交保限三天理處 
[枝枝節節]  
　　販柴船户陳富全去冬在工程局控被柴販唐掌和欠去柴價洋四百零四元唐被　客陳阿二轉欠洋二百三十元曾出票銀二百兩到期無著查係僞票遂亦扭至局中判令各清各欵在案兹陳挺押不理唐已保出繳洋二百元詎被保人卜金海從中吞没洋二十一元昨經陳副裁判提集復訊因陳阿二在押滋閙判戒責三百下發押改過局二年又慰諭兩造認虧命唐再繳洋五十元並著向卜金海追還洋二十一元歸陳富全具領各具遵結完案 
[同黨可危]  
　　工程局九十四號巡士鄭德奎（混名小松江）在竹行碼頭醫生石四家與婦女調笑突遇鞋店小主唐少雲各懷妬忌遽指唐爲搶匪經該局裁判員訊明飭將該巡士斥革唐與高阿桃管押在案所有唐供出去臘二十八晚剥取某老者之皮袍褂因吊贓無著昨又復訊唐供前次實因懼受嚴刑隨口妄供求免究辦判仍還押候查拿同黨併究 
[小孩被拐]  
　　如臯縣人楊雄丫頭年十四歲被匪在籍拐至甯波旋又乘輪來滬該匪忽然逃脫由甯紹公司將孩送至工程局請爲安插判送普育堂留養召認 
[勿累姘夫]  
　　浦東人陳咸生昨將妻母沈陸氏扭至南區控稱去冬陸氏借住小的家内後忽出外不歸小的之妻沈氏託言尋母亦一去無蹤顯係串匿求追該區當即解至工程局經孫裁判提訊陸氏供夫故無依現與趙阿引姘識住居大南門外至女兒何往實不知悉判氏交保限三天尋女到案否則併提姘夫趙阿引訊究 
[婦人兇横]  
　　大南門外種菜鄉人胡木泉被江北婦人瞿李氏紏同多人至菜園内偷菜向之喝阻反被用刀砍傷旋由胡扭至南區解送工程局訊實判氏戒責一百五十下押候其夫領回管束兇刀存局 
閘北 
[僞造彩票]  
　　李鴻霖前日至三路一區分局禀稱商人與鴻福源彩票店主劉少坤合股開設必得成彩票店日前有某甲來店購去安徽副票一條旋復來店支票係僞造當由商人持票至公司查對果係假造迨尋劉詰問彼已避匿等語該區德正巡官當即飭提鴻福源夥徐林生必得成夥汪季梅解送總局昨經孫裁判提訊徐汪同供實不知情判仍還押著李尋劉到案再行訊辦 
[以卵敵石]  
　　三路五區陳副巡官函送巡士胡炳榮至總局函稱該巡不願當差向巡官要索文憑出言挺撞請爲究懲昨經孫裁判訊明判將文憑註銷勒令回藉 
[私識已久]  
　　桑阿四昨將伊妻楊氏及姘夫毛水根扭至四路一區控稱毛與楊氏私識匿居永順里今始尋見扭案請究毛供與氏同在妓院帮傭業已姘識年餘判一併還押聽候核辦 
新租界 
[深夜失火]  
　　前晚一時車袋角路四百六十九號徐順泰雜貨店起火延燒某姓車庽至草鞋浜四百七十號止共燬房屋七幢 
英租界 
[聚賭罰洋]  
　　虹口陳意新家聚賭抽頭昨晨由探將陳妻張氏傳至公廨訊明屬實判罰洋五元充公 
[有無的保]  
　　英商祥泰木行控曹林生不還木價一案前日千後由廨會訊屬實判曹交二百五十兩人銀並保限二月内清理如無保人收押追繳 
[各執一詞]  
　　米掮客陳春生控吳淞鎭發昌米店股東葛怡生不還米洋三百餘元前晚由廨提訊原被供詞各執判葛交保候函詢米業董事再核 
[一忽二元]  
　　馬夫張阿根停車瞌睡有違定章昨晨由探將該馬夫傳至公堂判罰洋二元充公 
[枉押一宵]  
　　馮阿四深夜在路行走巡捕以其形迹可疑拘入捕房昨解公堂訊無爲匪情事判交保開釋 
[飽食十天]  
　　東洋車夫王密生拉車不慎將某西人之包車撞壞被捕拘入捕房昨解公堂訊究王供無力代修判押捕房十天 
美租界 
[無理取閙]  
　　西人某甲前購鄉民談阿祥之山羊一頭昨因逃逸向談要索扭控捕房捕頭以甲無理取閙斥退不究 
[吵閙原因]  
　　住居崑山路之某西人昨扭已歇車夫楊阿三至捕房控稱阿三時來吵閙請辦楊稱有舖蓋等物被伊扣住捕頭飭將各物給還了事 
[姦佔孀婦]  
　　崇明人陸才福陸夢安昨至捕房訴稱募弟媳某氏被蓬路老虎灶主倪永昌姦佔向領不放捕頭飭赴公堂具控 
法租界 
[知法犯法]  
　　在小東門看守火塲之張長根陳文福兩華捕通同七十二號華捕張茂元囑令小工吳金發在火場内扒出銅元三蒲但持往張阿仁老虎灶内洗擦以便分贓詎爲捕頭訪悉將一德人証訊明屬實解送公廨請究老虎灶東夥供稱茂元來店吃茶自將銅元揩擦聶司馬以該捕等旣充公役不應知法犯法判三捕各押捕房二年吳金發枷示一月再押一月餘均開釋 
[勒賣田産]  
　　金新衢控樊啓文將田單抵去洋五千元延不取贖一案前日又由分廨飭傳二十九保六圖地保朱耀東到案審訊朱供奉到諭單後現已覔得主　允出價洋二千三百元訊之被告仍求將田單先還一半以便自尋主顧聶司馬飭朱將得主姓名及該田地址價目户名詳細開單呈核如樊不服聽憑上控諭畢樊仍還押 
[通俗談]  
　　拒賭會。良舉也。而以素行無恥不齒學界之人涉其。中則未拒賭而先已拒人於千里之外。 
　　中國有至善至美之事。而卒至團體解散毫無效果者。類皆以此。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[廣西巡撫張鳴岐奏司署遵設財政公所籌辦事宜摺]  
　　奏爲布政司署遵設財政公所籌辦歸併財政事宜恭摺具陳仰祈聖鑒事竊臣前准度支部咨開本部具奏各省財政統歸藩司以資綜核一摺宣統元年四月初六日奉上諭各省財政頭緒紛繁自非统一事權不足以資整理嗣後各省出納欵目除鹽糧關各司道經管各項按月造册送藩司或度支部查核外其餘關涉財政一切局所著該督體察情形予限一年次第裁撤统歸藩司或度支部經管所有欵項由司庫存儲分别支領即由各督撫飭該藩司等將全省財政通盤籌畫認眞整頓仍著度支部隨時考核分别勸懲以副綜覈名實之至意欽此由部恭録咨行到臣查桂省現管財政局所一曰派辦政事處一曰统稅總局一曰經征總局照章均應歸併當經轉飭布政司於九月十三日在司署設立籌備歸併財政處並經臣札委派辦處會辦補用道彭清范會同該司將建築辦事公所訂擬分科章程改良司庫出入裁留書吏陋規酌定公費薪金以及支配收支機關員書辦公凡一切有關歸併事宜擬具各項表册並由臣隨時督同會議審决依限辦理在案竊查司庫出入原祇丁糧賦稅餉廉俸薪自屢案變遷另立名目一欵區分多類而一類之中有總收而散支者有散收而總支者分運固毫釐不爽合之亦鍼孔相符是以奏銷册籍收支不能分爲兩部且欵目出納均須指定即有盈絀不便挪移又因慎重庫欵遂有投文驗批核稿劄庫懸牌示期各項文法繁難委曲不便急需軍興以來趨求捷便另設軍需局所事平改爲善後久與司庫分岐籌餉創辦釐金而入欵亦不歸司庫此爲桂省派辦處統稅局之權輿經征局則本年甫經開辦劃出司中契稅一部從便整頓附以牌照等捐其與統稅總局純屬收入之部除開銷坐支外别無支欵歸併非難惟派辦處大宗雖重軍需而歷來收支雜欵頭緒尤繁未能一一牽合例章向本别爲報銷不與司庫奏銷相混緣司庫量入爲出宜於經常制用與派　處之趨重統收統支者性質不同今旣统一財政則統稅經征等局及派辦處自應一律歸併司署經管但分離日久一時歸併厥有二難按度支部所頒條例歲入歲出釐然判爲兩端合以派辦處現行之報告多可會通繩以司庫舊案之奏銷實多扞格蓋章程原不能强合也查九年籌備預算限始宣統一年决算尚在四年際此新舊乘除司署奏銷之案尚須逐年接續辦理而统一條例又應先行規定以待將來辦法兩岐莫衷一是則溝通難司署錢榖一席歷來取辦專家統稅經征派辦各局處亦各有本省單行章制自爲風氣不相爲謀今合一爐而冶之欲仍其習慣是同胡越於一家欲今其普通又虚絲棼而難理則支配難經該司等屢事磋商擬定统一章程及分科治事簡章辦事細則除吏　另列一門外專就財政分爲五科曰總務曰主計曰庫藏曰編覈曰理財前四科管全省之出納勾稽而報銷之其理財一科則主全省財政之利弊爲開源節流之計畫其組織之法欵總於科而分於股科則綜稽出入得以合計盈虧股則分管收支俾其漸歸統一又桂省交通不便向來營屬領解欵項皆就近由分設之轉運餉械支應等局及代發薪餉之統稅卡官銀錢號展轉抵撥原爲便於邊遠營縣起見乃機關以多而益散歸結以分而愈難本年清理財政任舉一項欲求歲入歲出運總數皆非調齊月册及積年舊案逐細推求不能眞確無論於預　統計固爲困難即隨時應付亦苦糾紛今擬於省外各屬就近適中之地分設機關八處另訂妥善章程仍擬由從前代辦收支之局號經理其餘零星局卡概不准代收代支逐漸歸併當亦不難惟撥抵各欵向以司庫爲最繁現在奏銷之案仍不能免自應暫仍其舊其他營署局所取便抵撥以省周轉固可通融然究應一領一解截然分爲兩端不可聯爲一牘以爲辦理報告預决算统計之基礎此籌辦司署分科治事及歸併省内外财政機關之大概情形也至於分科治事所用員書丁役酌定薪工爲數甚鉅先行調查司中舊有陋規將名目不正者革除餘概化私爲公並例支庫欵合爲一部連同派辦處常年開支經費曁统稅經征局常年開支長平一釐公費等項以充公所之用統計出入抵算每年尚有贏餘惟陋規一項或主逕裁然每興一法即增一欵公家力恐不逮聞度支部辦法亦取化私爲公不敷由他項閒欵劃撥濟用未請開支正欵似可仿辦一俟改良收支之後有畫一之章程再行隨時革正此籌措司署分科員書丁役薪工之大概情形也現在辦事公所已經建築竣工應行籌辦各事大致均已就緒擬即定於宣统二年正月初一日開辦爲實行歸併財政之期據廣西布政使魏景桐詳請奏咨前來臣覆核無異除將章程分咨查照外所有布政司署遵設財政公所籌辦歸併財政事官各緣由理合恭摺具陳伏乞皇上聖鑒訓示謹奏宣统二年正月二十日奉硃批度支部知道欽此 
小說 
[官塲小說玉樹花（二十五）]  
第七回一响温柔書齋圓好夢兩雄並立雲雨起中阿 
　　胡甲生聽了柳喜這番說話。知道他話中有話。面上更覺得不好意思。一句話也回答不出來。柳喜看着胡甲生。只是微微的笑。花祖雲見胡甲生回答不出。只得替他答道。旣然吕大人來呌。又勞動你老哥大駕光臨。豈有不去的道理。請你老哥略略的在這裡坐一回。同老哥一同去就是了柳喜又笑了幾聲。把頭點了一點。花祖雲便催着胡甲生去換衣服。一會兒換好了衣服。花祖雲又囑付了一回。胡甲生走到外面。同着柳喜兩個人。一個骑馬。一個坐轎。一路到了吕太守公館裡頭。柳喜把胡甲生一直領到吕太守的内簽押房裡頭。見了吕太。守辰甲生十分靦覥竟像個姬妾初見主人的一般。低眉垂啑的叩下頭去。吕太守春風滿面。雙手攙扶扶了起來。讓他在對面坐下。胡甲生先還不敢坐。推讓了一回。斜簽着身 
 
 

Page 27

 
 
體坐下。吕太守笑吟吟的對他說道。我們本來是同鄉。在我這裡就如自已家裡頭一。般千萬不要拘束胡甲生聽了。只是眼觀鼻。鼻觀眩的諾諾連聲。的答應。吕太守。又問他到省幾年。當過什麽差使。胡甲生便一老一實。把自已的到省幾年。没有差使的窘况。一一的告了出來。吕太守聽了十分嗟嘆。只說照這樣講起來。你老哥的景况。也不見得怎魔寛綽。這點兒小事不是我兄弟誇口講句大話。容易得狠。此後你老哥的差使。都在我兄弟身上就是了。胡甲生聽了。便立起身來。說道。多謝大人的栽培。卑職不勝感激。說著。便請了一個安。吕太守一把拉住。順手把胡甲生的手腕。揑了一揑。胡甲生倒覺得一個心。在胸膛頭。七上八下的跳起來。吕太守見胡甲生。面上一陣陣的紅雲直透。便對着左右伺候的那班差官把頭摇了一摇。那班人大家會意。都一個個溜到外面來。吕太守低低的對胡甲生道。我和你老哥是同鄉。我的意思。想要和你老哥做個知已朋友。大家都好有些照應。不知你老哥心上怎麽樣。胡甲生聽了不由得滿面通紅。答應不出。 
國外新聞 
[舊金山華領請弛禁例]  
　　大坂日報載二十日紐約電云舊金山中國領事已赴華盛頓上書美總統塔孚脫請廢排斥華人入境禁例 
[安重根在獄著書]  
　　日日新聞載稱安重根行刑之期原在西二月下旬今因安氏欲候天主教某神甫之至冀與一面故已展緩刑期聞行刑之後其兩弟即擬舁屍卜葬於哈爾濱並聞安氏現在獄中著書甚勤書名曰遠東之和平（以上譯字林報） 
[俄奥交涉續聞]  
　　二十七日柏靈電云俄政府向奥政府倡議謂巴爾幹各國應予以自由發達各務之權奥政府因此議不合時局未加贊許目下兩國仍在協商一切 
[英皇行抵法京]  
　　二十八日倫敦電云英皇已抵皇已抵巴黎與法總統互相拜謁 
[奥國將募國債]  
　　二十七日柏靈電云奥國不日將開募債欵克郎一百八十一兆枚 
[英國豫算案被駁之損失]  
　　二十八日倫敦電云英國財政大臣喬治君在下議院宣稱豫算案爲上議院駁退豫計財政損失將達英金二千八百五十萬磅有奇該欵能否恢復若干殊難豫斷 
[德國新戰艦失火]  
　　二十八日倫敦電云據德國基爾電稱德國新戰艦浦山號近忽失慎延燒三小時之久其損傷之處須數星期始能修竣 
[德國海軍大臣之讆言]  
　　二十八日倫敦電云據柏靈電稱德國國會近討論海軍豫算問題時社會黨議員宣言本月六號首相演說並未聲明限制軍備一節殊足令英人起疑海軍大臣竇辟士君答稱德政府並未避與英國結立海軍條約亦未將擬造之各戰艦從速開工有英報數種答覆德相宣布德國海軍政策以修睦邦交爲主一節略謂德國所造之戰艦若爲自防起見殊屬不倫雖曰顧全邦交實則使英國歲糜數百萬磅之金錢而易此疑似之利益云 
來函 
[五庫釐卡商言志致蘇路公司函]  
　　徑啓者去臘讀二十六日某報所登貴公司因敝卡催設車站寫字檯並免票事移會松滬總局公文一件知貴公司之主管此事者已無詞可答欲以壓力加諸鄙人亦大可怪矣不知天下事以情理定是非豈勢力可迫抑查松滬總局與貴公司商訂辦事合同係鄙人所禀請敝卡有收釐之責合同是否有效自有過問之權雖二次公文措詞不免過激然初次固婉言相商也何以兩月有餘竟置不復此非貴公司執事人有意不理耶即使索催非時亦應將不能允許之理由先行示復方是各守敬禮乃一味置之高閣從何仰測高深且所訂合同不過爲釐局與站員辦事之範圍並非中外通商有關國際之嚴重條約必待蓋印互換而始行故敝卡早奉上憲札飭遵辦矣况原訂合同旣於十一月初八日已由松滬總局蓋印移還經貴公司抄送營業所知照各站一體遵辦而敝卡司巡屢向站員探詢竟以未奉公事爲詞則營業所與站員有心違背合同咎何能辭若謂詢不以道則初次正式公文並非無道何以貴公司於收到合同後仍置不答此猶得曰非其時耶抑須具禀請求而後謂之敬禮耶至謂敝卡員可氣燄偪人究竟如何氣燄所偪何人必有事實可指方能爲據乃貴公司輙以所聞所測周内其罪鄙人雖不肖决不甘受鄙人所謂官塲遲延失信爲人詬病此正在官言官自恨不能革此習氣獵取虚名竟不意腐敗糊塗尚有甚於官塲者最可笑者敝卡兩次移文均先言車站設立寫字檯後言免票原文具在可以復按乃執筆者抺煞寫字檯不題專言免票以爲索取免票可以入人之罪殊不思免票固合同第七條所謂局員赴各處攷核之用也非爲貪小便于來往也豈貴公司執筆人于合同文義尚未通曉耶乃一則曰非分之求再則曰額外多求終且曰無禮索取貴公司不過一公共營業耳非上司衙門也原訂合同本係松滬各卡所公認合同旣有免票敝卡理應索取何所用其求又何所謂之額外何所謂之無禮殊不可解貴公司謂上有良法美意每因不肖屬吏奉行失當轉滋流弊鄙人敢謂鐵路本交通要政每因不肖職員辦理不善以致營業未能發達大失 
 
 

Page 28

 
 
股東之望可爲痛哭質之貴公司以爲何如再貴公司謂巡丁擾及客人行李卡員不知檢束係屬何卡何時之事是否專指敝卡還希明以告我語曰敬人者人恒敬之貴公司旣不受和平之商辦又不受逆耳之忠言鄙人亦惟有反唇相譏具函駁復貴公司旣將二次公文送之總局望將初次公文一併檢還以後亦不欲與貴公司以文牘相往還致瀆尊嚴也惟祈諒之并懇將此函轉送各報館登之報端俾天下人一評論之幸甚幸甚如貴公司執筆人必欲自掩其短不予登報鄙人當送登各報也五庫釐卡商言志頓首 
[日本高田商會上海支店來函]  
　　貴報於本月念五日載有飭查日商與電燈公司交涉一節並云南昌開明電燈公司在日本填註營業表爲日商高田商會所有當經留東學生譯報開會提議全體致函本省諮議局及各團體查明等情查此事稍有不實之處祈將左揭各節登報爲感 
　　日本東京高田商會於前年（即光緒三十四年）將電燈機器及各種料品售於江西其價載明合同分期繳還聞明公司並聘一日本工程師（名曰荒井）該工程師於去歲秋間將工程竣工各節報告東京雜誌電氣之友此係該工師自愛光榮又註明洋商在中國出售電燈機器詳情一覽表表中於南昌開明公司項卜載明日本高田商會現有留東江西省學生至謂高田商會在南昌所辦之電燈公司即爲該商會所有此傳聞之誤也總之高田商會除售賣電燈機器及材料等件外對於開明公司之營業毫無關係特此聲明務請更正上海英租界博物院路八號高田商會分行啓 
[滬甯火車開行時刻表]  
[滬杭火車開行時刻表]  
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[京都天寳齋上海二馬路西鼎新里第二家百年老店精合良藥奇驗第一]  
參茸海狗腎扶陽種子衍慶丸 
男子以精氣爲主精氣足則身體强壯陽道雄健百病不生容易得子倘然精氣不足無不疾病連綿艱於子嗣本齋心存濟世不惜工本秘製參茸海狗腎扶陽種子衍慶丸及衍慶酒行世專能補益五臟添精種子安腦生髓調和血脉健旺神氣永無勞怯之患善治陽痿精衰服之立見奏功已經四海風行各省歡迎稱謂冬夏補身種子神藥實可各副其實衍慶丸雙料每兩二元每料念兩三十六元單料減半 
參茸海狗腎扶陽種子衍慶酒 
衍慶酒之功用補性 
與衍慶丸相同而壯陽之功比衍慶丸更爲快速無論壯年老年飲之立刻陽事雄壯堅强異常雖七十老翁飲之亦可堅固硬壯如少年時久戰不倦添精種子以及吃烟虚體之人飲之亦奏奇功如不見效原洋奉趙每瓶四元小瓶二元 
外貼固精封髓煖腎種子膏藥 
此膏固精煖丹田功能興陽事通經絡生精血袪寒濕治五勞七傷腰膝酸痛元陽不振兼可止遺精滑精諸病内服衍慶丸酒外貼種子膏可使陽事堅硬如鐵久戰通宵不泄一索即可得男眞仙方也靈驗無匹每張一元○每打十元 
精製黃腎肚五鞭金衣十貴丸 
本齋主人竭盡心血秘製五鞭金衣十貴丸善補元陽最爲保腎先將老少精竭屢經試驗一無缺陷是以問世於今經服之人無不稱美讚妙以致一再愼重保全名譽專治陽痿陰虚精衰精冷交媾即洩臨時不舉舉而不射或則先天不足後天戕喪以致腰酸腿軟耳目昏眩以及半老佳人子宫寒冷經期腹痛赤白帶下等症服之扶陽煖腎生精益髓固本健脾婦則生新去瘀旺血平肝養津煖宫眞能廣嗣之秘寳益兼之聖藥也每兩四元每料十兩三十六元購者原局回件 
[大清國各省測繪學堂鑒]  
敝商會販賣天文陸地海上測量製圖種種器械一應俱全悉依日本政府之規定製造精密品質優美久爲東洋各國採購實騐極力贊美即如　大清國北京南京南昌等以及各省官商惠顧者現經絡繹不絶敝商會獲此光榮益求完備查德國卡絡辦敝絡榖（原語）社最近製造各種測量器械皆最精緻最新奇爲世界第一絶技以測量家之歡迎適用影嚮所及鼓動全球本商會欣羨不置爰與該社締結特别契約凡東亞各國採辦該社測量器械皆由本商會包辦不得與他商輾轉貿易遂認定敝商會爲該社之東亞代理店敝商會務求價值公道轉運迅速期限確寔以廣招徠而增名譽如蒙賜顧即希通告本商會以便遣員接洽决不致誤 
德國卡絡辦敝絡榖社總批發處東亞代理店 
大日本東京市麴町區有樂町一町目一番地 
合資會社高田商會本店 
大清國上海英租界博物院路第八號 
合資會社高田商會支店 
[思想竒特　總發行所上海中英大藥房]  
大凡思想奇特者其腦力必異乎尋常試舉一事爲証新年某雅社内有一老年人與一西裝少年對奕老者本高手祇以腦力就衰不復能與腦健者敵後至吃緊之際全局輸贏只爭一着躊蹰不敢落子旁觀某君忽指示之曰只須如此一扳一打便可救矣衆皆拍手稱妙共視某君則體壯神旺精采照人據其自言余之棋本不高從前與人對局及半即覺腦乏難支自去冬服唐製補腦藥至今身體日漸强健每有思想輒自覺奇特頓異昔時新年常與人义麻雀通夜不覺疲倦計已贏得洋數百元矣於此可見唐製補腦藥實非一切補腦藥之比舉凡思慮過度如讀書作文習畫算學以及行政操業之各等人與幼童服之固最有益其酒色過度憂鬱過度致腦筋受有種種傷損者尤宜急服斯可養身而培元又凡孕婦欲其所生子女具特别之智慧而胎前產後得免於種種危險者或因生產過多乳哺過多以致虧弱本身多病而小孩難於發育者更不可不服其或烟癮過大或戒烟之際或戒烟之後得有種種疾病者亦非此不能康復因其皆有關於腦系必以此藥培補而後能起衰爲盛轉弱爲强也○其價每大瓶洋二元每打二十元小瓶一元二角半每打十二元○外埠各本分號著名各大藥房均有發售 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用口廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管砰子土等項無論躉零交易均可本公司總經理處設在天津海大道英租界並在北京奉天大　烟台牛莊青島上海漢口南京鎭江各埠均設有經售處如蒙　賜訂大批値價從亷受貨不悮期限所有洋灰及各種磚瓦等件重量式樣大概用法另刋有華洋文廣告　光顧諸君請向本公司索閱面議一切可也 
[永昌洋行]  
本行開設四十餘年專售各色金銀首飾鐘表千里鏡眼鏡並修理打樣量天尺機器一切俱全向係久遠馳名蒙　士商賜顧須駕大馬路口黃浦灘第一號便是特此佈告　全代理有喴金銀各表 
[蜜采里大菜館]  
敝店大菜久蒙仕商贊成光顧感戴隆情茲將大菜間放大裝以各種風扇異樣電光地位清潔服侍周到若届暑天一登斯地殊覺心曠神怡所備大菜潔凈味美與衛生大有益處請諸君賜顧嘗試爲荷午前小食每客一元二角午晚大菜每客一元五角蜜采里公司啓 
[（走失小孩）]  
於正月初十日四點鐘走失小孩年七歲姓温名呌阿福身穿月白蓆發布長衫元色泰西緞棉馬袄頭帶外國帽子面白帶尖頭頂未滿蒲鞋面鞋子黑絲襪如有仁人君子通信者四馬路福臨里第五家丁姓送信者酬謝五元送到者謝洋廿元决不食言丁秋泉白 
 
 

Page 33

 
 
   
 
 

Page 34

 
 
   
 
