# 1916 - 174 - 4915580

 

Page 1

 
 
   
 
 

Page 2

 
 
時評 
[歡迎與責難（冷）]  
　　嗟乎余以爲受人歡迎非易事也歡迎愈甚者其責難也亦愈甚今日歡迎之聲遍全國者他日責難之聲亦遍全國此不可不預自深思者也　 
　　何則世人精神所注之點其動感情也易故受世人之歡迎者必有所以受歡迎之故其故維何即屬望於其人者切也屬望旣切則其應付也不易應付不能如其人之所望則責難隨之矣故余以爲受人歡迎之人當有三種定義第一當歡迎之時勿以爲喜而以爲懼第二受歡迎之後益當務其實而輕其名第三苟有責難之來更宜行我良心之所安勿爲所激而怒亦勿姑息而遷就有斯三者然後可以對於歡迎而無愧矣 
斯言也日後必經之程途願我黎總統三復及之也 
[命令]  
　　六月二十六日大總統策令財政部呈請將僉事李杜芳叙列五等應照准此令 
又令陸軍部呈請以黃學瑜充任陸軍第四師步兵第七旅少校副官應照准此令　 
　　六月十四日大總統策令金紹曾給予二等文虎章汪　芝趙理泰均給予三等文虎章羅之彥舒賡勳石春喜羅遠耀高瑚璋羅天澤均給予四等文虎章此令 
又令李樹芬給予五等文虎章蕭　張駿楊正冠黃石均給予六等文虎章魏鉅張開樹林正和梁毓葆鄧治芳王連升王鶴海韓啓文均給予八等文虎章此令 
又令唐仰懐馬步瀛王肇基給予六等嘉禾章諸澤長王者塾給予七等嘉禾章此令 
又令署財政總長兼鹽務署督辦周自齊呈請任命鮑立　署鹽務署僉事應照准此令 
又令國務卿呈據銓叙局詳稱遵核參謀本部勞績人員資格請予叙官等語黃家琳授爲中大夫此令 
又令國務卿呈據銓叙局詳稱復核隴秦豫海鐵路總公所秘書資格請予改叙等語施振元授爲中大夫此令 
又令國務卿呈據銓叙局詳稱遵覈禁衛軍軍用薦委各職資格請予叙官等語程平李常羅瑞陳鴻緒張玉琛史啓文均授爲中大夫劉宗彝□宗蔭均授爲少大夫胡恩普黃泮秦朝楫周文彬張學海高鵬翰魯鍚疇張志良李丙昌王江釗劉克銘紀鉅枚田蔚文趙慶平國善葉孝思均授爲上士候執玉劉玉　李文　烏毓桂郭世璋安鍾愉劉志超張紹華李芬關竟成殷維善李鳳池趙志勳富隆啓翟承善黃履中白榮懋卜競天趙文敏趙英和張端峯章文杰臼惠林刁鴻　希靈俊楊裕昆向斌馬芳田周守銘苗賡雲高增耀趙文甲均授爲少士此令 
　　又令國務卿呈據銓叙局詳稱遵核安徽巡按使公署　委各員資格請予叙官等語畢泰高炳麟王開華徐榮奎濮賢泌劉大經葉堯階沈鳳祥均授爲　士田璧五畢樹森徐渭賢均授爲中士此令 
　　又令新疆巡按使楊增新呈請任命陳繼善爲迪化縣知事魯效祖爲烏蘇縣知事王度爲阜康縣知事談鳳翼爲皮山縣知事繆程九爲綏來縣知事蔣先焯爲洛浦縣知事鄭有叙爲吐魯番縣知事馮四經爲焉耆縣知事劉人炎爲莎車縣知事李　爲綏定縣知事應照准此令 
　　又令將軍銜新疆巡按使楊增新呈請以阿拉什班吉爾承襲舊土爾扈特南部落右旗鎭國公世爵應照准此令 
　　六月十八日大總統策令財政總長兼署務署督辦周自齊呈請任命張鵬署楊子總棧長應照准此令 
　　又令署財政總長兼署鹽務署督辦周自齊呈揚子總棧棧長劉原道因病詳辭職劉原道准免本職此令 
　　又令督辦全國　酒事務鈕傳善呈請任命徐　修試署某肅菸酒公賣局局長周爾昌試署熱河　酒公賣局局長應照准此令 
　　又令國務卿呈據銓叙局詳稱遵核直隷保定警察廳薦委各員資格請予叙官等語石之　祁晉昌均授爲中大夫賀宗儒授爲少大夫徐文丞李貽紳孫銘珍劉桐椿賈樹楨裴本餘王天才王延年吳　鍚鴻鈞張賣樹劉金生李鴻陞荆繩錕王靑雲安國　馬紹眉均授爲上士朱翼謀趙慶熙吳寰王作舟彭長慶劉振聲李瑞山杜景黃李煥李應昌王文藻趙文田胡竇忠均授爲少　此令 
　　又令陸軍部呈請任命汪韜爲科長應照准此令 
[專電]  
　　重慶電周駿與陳宦巳經開戰陳宦部楊志澄旅長督兵與周駿部王陸基接戰楊旅全部潰散陳宦願和馮玉祥伍祥楨反對飛電雲南軍救援羅偑金巳率滇軍� 
北上川局大變 
　　成都電蔡鍔軍隊於二十四日拔隊至瀘州助陳宦攻周駿 
　　北京電旅京川人極力反對曹錕帮辦川軍務謂不收回成命蔡必不往川局終危 
　　北京電中央俟陸榮廷到長沙即擬召湯薌銘來京以湘事交與陸榮廷巳電湯詢其意見 
　　北京電中央發三要電（一）致粤飭龍濟光約束部下勿與滇軍開釁（二）致寗詢海軍加入護國軍事并飭滬軍勿可悮會生事（三）致肇慶岑西林商軍隊收束事 
北京電恢復舊約法之宣布即在三日内舊閣員將同時提出辭職 
　　北京電某要人諷勸劉冠雄辭海長職故劉巳提出辭書 
　　北京電總統决擬懲治禍首故孫楊等擬借送袁出京他避　 
　　北京電明日（二十八日）袁柩乘車回彰德預備送行人員甚多淸室亦派代表隨護至彰德 
[譯電]  
　　北京電北京日報云新財政總長陳錦濤與熊希齡李經羲自昨日起與某外人商借外債以救市面（二十七日） 
　　北京電北京日報去段國務卿定於今日午後接見協約國公使告以關於中國時局之重要問題（二十七日） 
　　北京電昨晨八時至十時各公使率領隨員至懷仁堂致祭（二十七日）以上德文電 
[東方通信社電（日本人組織）]  
　　東京電鹽稅餘欵交付問題因法國主張扣除海蘭鐵路借欵未付之利息一時爲之中沮　近有兩省之間協議巳成中國對法債權另與以新擔保之報說者謂法國如果得新擔保則他國自然亦援法國之例是以該問題今後頗難單　解决云（二十七日） 
　　東京電奉天中日之當事者計畫設立中日銀行交涉業巳圓滿進行該銀行資本擬定五百萬元中合辦以統一一般流通紙幣之目的發行銀本位之銀行劵漸次收換前此發行之各種紙幣（二十七日） 
　　漢口電沔陽漢川各處土匪勢極猖獗官兵屢屢爲匪所敗故王將軍昨特急派北洋第二師之第八團步兵馳赴該處剿辦 
（二十七日） 
　　漢口電在四川之北軍近將撤退故宜昌重慶之間定於來月十日起四十日間禁止商船通航（二十七日） 
　　東京電海參威電云　澤品輸入禁止法定於俄曆七月一日起實行（二十七日） 
[戰電（英人路透電）]  
　　巴黎電今日下午公報云德軍在鍚哇芒西進攻爲法軍砲火撃退法軍奪獲福滿叢林與乞洛瓦叢林間　軍戰壕一部分他處砲戰甚活動摩爾化末尤甚（二十六日） 
　　巴黎電半官文告謂敵軍攻取鍚哇芒之目的乃圖由佛勒里穿越山谷至末斯河以取陣後之佛洛瓦特台勒與沙維勒（二十六日） 
　　倫敦電凡爾登步軍戰事頗沉寂衆謂此爲將有惡戰之豫兆砲戰則甚劇烈午後五時尤甚法軍軍事專家預料敵軍將立即進攻佛洛特台爾及佛勒里爾處摩爾化末亦被重砲轟撃歷四十八小時之久星期六日佛勒里村巷戰情形令人震慄兩軍相隔數尺互擲炸彈德兵死屍遍地計德兵進攻時每一碼地　有兵二十人（二十六日）　 
　　羅馬電據續發之公報觀之意軍巳由伐爾拉薩進至塞特康末尼現近阿鍚羅之郊且佔據龍加拉·加里哇·亞細戈·陣線及該陣線東北面與西南面之羣山全陣線敵軍戰壕中滿積死屍且棄有大批軍火糧食（二十六日） 
　　羅馬電公報宣稱奥軍巳在特倫狄洛開始退走意軍巳奪回數地且仍在力追敵軍（二十五日） 
　　羅馬電公報宣稱意軍巳獲重要之勝利迫令奥軍棄戈塞土邸·亞細戈·森基哇山刻方追撃敵軍（二十六日） 
　　開羅電麥加大長官命其三子統帶陸軍且毁沿希特茄鐵路一百英里之車站以阻土耳其援兵進發（二十六日） 
　　薩洛尼加電協約國艦隊轟撃布國海濱拉哥斯等各港（二十六日） 
　　亞姆斯特丹電昨日德公報云拉巴塞運河南至松末河外之敵軍夜間大爲活動猛轟蘭斯四郊且以煤氣噴入亞爾貝爾北面德軍陣線（二十六日） 
　　羅京電俄軍在伏希尼亞加里西亞布哥維拉獲勝後此間輿情大變國會反對黨要求羅國加入戰團羅土本有締結商約之說今不復述及布國今仍嚴行封閉羅布邊界羅國政界甚以爲憾（二十五日） 
　　薩洛尼加電布軍在波羅進攻受挫（二十五日） 
　　倫敦電柴米斯任希臘首相第一效果乃協約國允將舊借欵續交一批俾希臘應付選舉時之要用（二十六日） 
　　亞姆　特丹電德國現因向荷蘭私人訂借巨欵（二十六日） 
　　華盛頓電大局甚爲緊急威爾遜總統昨日與國會領袖會商良久旣而上議院外交委員會長宣述意見謂戰爭必不能免墨總統聞願由南美共和國居間調停惟國務卿藍辛氏謂此事無庸調處（二十六日） 
　　桑太土里哇電墨境美軍大本營報稱加里柴爾與戰之兵現有三十八人歸來内有疑巳陣亡之隊長一員尙有十五人不知下落（二十六日） 
　　華盛頓電威爾遜總統以嚴厲之牒文墨西哥要求釋放在加里柴爾所拘之美兵（二十五日） 
[公電]  
 
 
 

Page 3

 
 
[]  
[貴州劉顯世通電]  
　　各報館鑒頃接大舟驛蔡軍總司令寒電文曰瀘州六月九號所發華密庚電一通係竊名　發　特於蒸日通電京省文曰軍急北京國務院各部署局長曁各省將軍巡按使並轉各總司令各鎭守使各師旅長各報館鑒瀘州六月九號所發華密庚電内署賤名實未預聞前事應不負責特此通告蔡鍔蒸叩蒸等語雜金等亦於元日通電京省文曰北京黎大總統曁各部署局長各省都督將軍巡按使鑒昨閱廬州六月九日所發華密庚電並將滇軍軍官多人姓名隨意並列事前並不通知閱　駭異� 
偑金等現隷蔡公　下凡對於大局主張由蔡公主持偑金等惟知服從命令不敢越職出位妄爲論列以乖服從之旨而杜軍人干預政治之患區區之心尙乞公鑒滇黔護國軍左翼總司令羅偑金總參謀殷� 
承　第三梯團長劉雲峯四梯團副官長余炳等同叩等語惟此項去電恐瀘渝抑阻擬請　善兩公飭分由海線湖州兩線照拍用免遲滯藉資更正卽希察照爲盼　叩寒印等語特轉達劉顯世叩皓 
　　蔡總司令來電梁新會先生蕭立誠兄鑒義密由貴陽轉到巧電敬悉敝部移駐叙府明日啓程出行文件容抵叙後趕繕奉寄鍔叩敬 
　　章太炎南歸電上海泥城橋百二十六號浙議員公鑒章太炎先生准二十七乘奉天輸南旋約三十日抵申特聞思 
　　段祺瑞致康南海電康南海先生鑒國家多難時論糾紛撥亂致治資乎先覺先生人倫模楷中外宗仰渴望德音有如望歲乞治北轅延岐以竣段祺瑞禡 
　　汪律本等致安慶電安慶敎育會轉常恒芳鑒公昔志與共和同死今幸與共合同生國之福皖之光得電知巳出獄國會六月三十在滬集會請速來國會囑汪律本汪建剛陳策凌毅張我華丁象謙陳光譜張塤王源瀚章兆鴻高蔭藻曹玉德轉沁 
　　茅祖權等致肇慶電肇慶軍務院攝撫軍長並轉撫軍長各都督海陸軍各總司令均鑒自袁伏天誅黎公繼任敷天之憤雨霽雲銷萬籟無聲靜待後命誠以黎大總統爲首創共和之元勳段芝泉君爲反對帝制之巨擘富貴不淫威武不屈婦人孺子咸悉其衷故爲息事寗人起見咸以法律解决爲依歸乃輾轉兩旬詭　萬狀和平在望彼岸猶遙僞制宜除而阻議橫生逆黨宜誅而反予要職宣慰四出徒事獨立之取消函電交馳猶引官僚以入室蘇則募兵閩則調旅魯粤則無端開釁皖鄂仍慘殺無辜甚至開會議於徐州顯示連橫結同志於北洋陰圖負固迹若董用心行事無非破壞民國蹂　共和夫挾天子以令諸侯本　人利用專制時代之所爲不圖共和方新乃復有挨總統而刧國民者使若　果有絲毫愛國之心决不至如此猖獗使總統果有絲毫自由之力决不至如此萎蘼斯則法律解决之說當求諸後盾之實力而不當委諸法律之自身巳爲今日之要圖况若輩爲素無法律思想之人其側身政界也無非爭權　利惟私是圖亡　奴民在所不惜非以武裝之力掃蕩妖　縱能就範於一時終必怙惡於異日數十年來志士仁人愓然於世界之潮流不某奴隷所以赴湯蹈火　鋒冒刃犧牲千萬之財產生命而覆滿淸者正爲　除政　謀根本之刷新惜辛亥之役未能廓淸苟且姑容任其尸政乃羽毛旣豐獸慾復熾一倡百和同惡相尋凡犯法亂法諸毒　爲專制時代所目爲不祥者直漫天捲地而來時不五稔而國威之損利權之失外債之增加民生之　敝至於不可數計溯茲惡果孰非辛亥姑息之種因今義師之起旣以刷新政治爲前提則孰爲一日之苟安孰爲百年之隱患要當權衡輕重奠民國不朽之基煦煦爲仁子子爲義貽笑千秋猶其小焉爲今之計欲　共和之實現在先復總統政治上之自由欲復總統政治上之自由在先伸民賊不兩立之大義當以武力去法律之障碍不當以法律爲武力之先驅時勢使然夫豈得巳鈞院有代表政府之資格爲民軍指揮之中樞一髮千鈞稍縱　 
即逝敬乞通電各軍一致聲討非俟總統自由逆　授首之日不可罷兵則民國前途庶幾有　否則失機　時縱敵貽患以護國始而以誤國終人將疑起義初衷在苟攘一時之權位非眞以愛國爲前提縱諸公炳然大義可以對天地而質鬼神在人民望治情殷安能釋疑圑而寛責備敬布區區惟垂鑒焉茅祖權張相文張相李椿年華彥雲吳炳生徐樸誠楊夏汾方紹恒王績蔡雄飛丁松曹梓桐施承謨等同叩沁 
[中華革命軍四川石靑陽司令來電貴]  
　　陽劉都督鑒懇轉肇慶岑都司令雲南唐都督桂林陸都督大舟驛蔡總司令永寗羅司令江安劉司令松坎戴司令晃州王司令曁護國軍中華革命軍司令將士各省將軍巡按師旅團長上海楊滄伯先生民國日報申報新聞報民信報中華新報日本東京孫中山先生並懇轉海外各華僑公鑒靑陽等别國人久矣癸丑出亡而後深自策厲思所以障衛共和被時袁逆罪惡雖未彰著而在在胥爲今日帝制之謀國人不諒惟咎三年去秋復設籌安會倡變國體假托民意悍然改元神聖莊嚴之民國一旦叛變滇黔建義伸討獨夫靑陽等自東遄歸聯我� 
同仇招集舊部於是縉紳耆舊遊俠健兒聞風羣起動以萬數不　月巳占領酉秀黔彭　萬　忠曁成都附郭各屬川北鄰廣各地始雖紛紜近漸統一乃於四月十號成立中華革命軍四川司令部暫先編成川東南北三支隊掬誠誓師並告國人自今伊始本軍當貫澈惟一之主義一推翻專制政府二恢復完全民國三啓發人民生業四　固國家主權以期大　元兇殄而後巳扶持國體生死同之臨電無任激切待命之至中華革命軍四川司令官石靑陽尤 
[常熟紳民致北京電]  
　　北京内務總長農商總長鈞鑒常熟縣知事楊夢齡違法　商羅織黨獄牽連綬等多人現　以匪黨通緝請咨蘇軍巡派員澈查綬願投質以明虚實常熟縣商會長趙允綬叩北京内務總長農商總長鈞鑒常熟縣商會長趙允綬　行公正辦事熱心澄吳變後縣知事楊夢齡借亂黨名義羅織趙允綬等十餘人矇請通緝現値建設更始仍羅織無辜商民震動請咨蘇軍巡取消通緝以維法治江蘇省議員沈朱軾等叩　 
要聞一 
[日本鐵道政策之進步飄萍]  
　　俄日間鐵道授受成立自歐洲戰事發生以來俄國於軍需品上得日本多大之援助兩國國交遂驟進於凖同盟之域近日消息日本欲圖松花江附近鐵道勢力之發展由駐俄本野大使與俄政府數次協議竟令俄國以所謂東淸鐵道之南半即第二松花江以南之鐵道讓與於日本依東報之所記載其協議業巳成立果以東淸鐵道之南半讓諸日本則於政治上及經濟上均有重大關係不可謂非日本鐵道政策進步之一最著例也 
俄國以該鐵道讓與日本之代價爲日幣一千四百萬圓此但爲有形之價格耳而無形之利益則日俄今後行動之益一致可以想見在日本一方面之希望固欲令俄國以長春哈爾賓間之全線　與之今未能全達目的以一鐵道從中分而爲二今後經營不免有所窒碍因之其價値亦自稍减然日本之勢力以今次鐵道之授受遂北進而包容第二松花江一帶於滿洲鐵道範圍之中其所得利益豈有限量今次之所得者在長春哈爾賓線内約佔半數（全線一百四十七英里半日本約得七十五英里）今以哈爾賓爲基點各站之距離先述如左 
　　五家二十里（皆英里）▲雙城堡三十一里▲蔡家　五十二里▲石頭城六十三里▲陶賴昭七十五里▲老燒煱八十三里▲　門一百里▲卜海百十一里▲木沙子一百三十里▲長春一百四十七里 
　　上之所記其歸於日本之手者尙在松花江北岸之一站即上述之陶賴昭或謂爲老燒煱以南今雖未見宣布然老燒煱及陶賴昭爲第二松花江之碼頭自老燒煱至吉林有東淸鐵道會社汽船部之定期航路長春以北至哈爾賓有松花江·拉林河·牡丹江馬顏河·各本支流之水道土地豐沃穀類甚富從前長春以北之穀類自東淸鐵道輸送於浦鹽今後則可以第二松花江一帶及其南部之物產經滿洲鐵道而達於大連卽此一端日本所得經濟上之利益巳不少矣 
[北京通信（伐月）]  
　　拱衛軍爲袁氏護身衛隊向稱不法其軍官多係項城舊時之親信家丁毫無軍事智識心目中只知有袁氏袁氏以外非所計也項城在時亦利用此不法軍隊以作威作福自南省紛紛獨立要求退位以後每有人嗾使該軍隊散放謠言謂某日將搶掠某日將謀變作種種恐駭之計而謀位置之穩固數月以來京師無日不處於驚濤駭浪之中人民早巳恨之刺骨項城逝世時賴段芝泉徐菊人預爲防範并曉以大義得以苟安一時然該軍隊之野心究未死也昨二十一夜又傳有譁變之事雖未成事實然人心又起恐慌紙幣因此而驟跌物價因此而暴漲其影響於京師市面非淺鮮矣據各方面傳說謂此次之謀變係一般帝制黨運動拱衛軍暴動以實行其搗亂政策一說謂段總理將實行解散該軍隊或裁汰一部留一部分調各處使其無形解散該軍隊對之憤憤不平遂有前日之陰謀云 
[帝制報中之蔡鍔電]  
　　二十五日北京元勳報載有蔡鍔電文一則於約法國會禍首等事均未題及惟殷殷以擁護中央收束軍隊爲詞現在滇黔均未取消獨立署� 
銜處仍曰滇黔護國軍總司令是蔡與中� 
央固尙處於相對之地位而四川將軍之任命是否受命且自難知電文中乃有所謂呈請中央核飭遵行及請假歸休等語一似蔡氏行止一惟中央之命是聽者曾是蔡鍔而如是乎反覆抽繹　多可疑用錄其全文如下以質諸國人各部院局署曁各省都督將軍巡按使守使各特别區域都統均鑒項城出缺黃陂繼任輿情戢服中外翕然元首得人曷勝忭頌惟念辛亥以還佚遭國難兵　之餘繼以災　項城當國揣本齊末威氣益凌近半年干戈俶擾血戰之卒雖限於川湘一隅響影及於全國公私塗炭不可億計廓淸積弊恢復故狀爲事大難欲進而樹張國運百廢具興更屬不易非中央提網於前各省翊贊於後羣策羣力共趨一的不爲功目前善後要務尤在收朿兵事保固治安維持財政諸端今若互爲關聯相維相繋方能内外一心共矢貞誠此次善後諸務不難於最短期内迎刃而解伏望内而中樞諸賢外而巳獨立未獨立各省長官鐲除成見以福國利民爲前提以　護中央爲要義則國是前途藉其有賴鍔爲時勢及良心所迫待罪行間轉戰數月率國内健兒相見於沙場仄意之餘繼以慚悚所幸以告我邦人於無愧者出征以來未濫招一兵未濫使一錢師行所至所部士兵未擅取民間一草一木不敢種惡因以貽惡果故本軍範圍收朿極易足紓中央南顧之憂日來正從事計畫收朿之法一俟隊皆就編當卽呈請中央核飭遵行鍔鋒鏑餘生無意問世且夙疴未痊亟特療養擬俟本軍部署稍定即行請假歸休遂我初服款欵愚忱伏乞鑒察滇黔護國軍總司令蔡鍔� 
叩 
 [P四川維持財政案之變動 
　　八日川省參事會開特别會由曾副會長報告盧師諦來電後即編入議事日程財政廳長鄒君提出以濬川源銀票編號分期兌現以變賣社倉積穀爲准備金雷治平贊成用濬川源銀票惟謂變賣積穀一層恐辦不到樊孔周去現在時局變幻不測恐限期兌現日後復失信用反爲不妥起鴻日前提出維持金融案亦主張行使濬川源銀票不主張用中國銀行票今事機又變請將前案取銷應以中國銀行兌換劵搭成使用暫時槪不兌現至濬川源票仍可發行但視其所籌准備金多寡爲定副會長付表决衆贊成又以變賣積倉速賣公產付表决衆亦贊成旣定議仍行使中國銀行兌换劵應請唐行長出席詢問内容唐云鄙人在省巳久渝行事不甚詳悉約言之四川曾借中國銀行四百萬北京總行曾匯來准備金一百數十萬又收他行匯欵數十萬總共約有准備金二百數十萬前前渝行來信謂現在流通市面之票約一百餘萬但不知是否專指渝行至成都流通市面之兌換劵約六十餘萬現存准　金則不過二萬餘元就發行兌換劵說四川爲債權銀行爲債務就借欵說銀行爲債權四川則爲債務應如何辦理請君斟酌於是雷子平樊孔周饒鼎三顏雍耆皆相繼發言鄒廳長復云中國銀行非純係政治上之關係兼含有商業上之性質四川雖與袁氏脫離關係其權力不及於渝城而渝行欠成行一百餘萬總望唐行長設法救濟唐君又言渝未欠有百餘萬之多乃由樊孔周將日前該行開出之賬單宣讀渝行欠銀三十幾萬元若再加以六十餘萬之兌換劵當然可得一百餘萬現値財政困難之日務以設法救濟爲是言至此唐君允同鄒廰長商議辦法次議發行預收證劵案日昨准備會巳議决實收八角五分改爲九角惟對於開始時期各有主張最終表决交審查修改遂散會 
　　十日慶賀黎總統就任後開參事會時尹仲鍚起言前議發行有期兌換劵甚善第時有不同前者脫離袁氏關係不能不謀財政上自衛方法現在獨立取消與中央當然有密切關係况黎總統就職大局稍平中國銀行金融自能活潑兌現效力自生與其借濬川行劵不如仍用中國行劵爲善黃美涵言用中國銀行劵有三利根基穩　信用昭著一利印製精細不能僞造二利將來收回仍爲中央三利有此三利改用中國銀行劵爲善鄒廳長出席宣言對於此事决無成見維持現狀以能生效力爲要固無論中國行與濬川行也衆請唐行長表决允借與否唐承認衆又請商會總理轉告商家維持中國劵以便行使并邀鄒　長將借用濬川行之成議收回衆贊成 
[南京快信]  
　　政府前電各省派代表入京參與國事善後大會各節略紀前報茲聞政府昨又電寗略以不日旣有正式責任内閣之組織而舊國會之召集爲時亦迫此後各重要問題屬於政務方面者當然由内閣完全主持屬於法律方面者儘可交由國會解决若再有此會出現適來事權之紛岐過事轉多枝節故决將此項會議作罷其巳派入京之代表卽改組爲全國軍務特别會議結朿全國軍隊事 
　　聞馮將軍將於國會議員在滬開會日派員參觀 
　　馮將軍曾電京力辭北洋同志會推戴茲聞該會改舉段内閣爲會長 
　　馮將軍昨電永寗探詢蔡松坡消息虚實得復電謂病確有之惟未至有危險 
　　通海管鎭守使電稱警備隊長季方前次通亂茲巳訊明屬實判處徒刑十年排長周祖培判處徒刑八年正目易龍標處徒刑四年昨經馮將軍核准照原判執行 
　　水警第二廳長趙會鵬電詳馮齊兩使請仿照前淸江蘇藩司瑞徵江浙淸鄉辦法調集水陸軍警約期包抄太湖梟匪當復電核准浙江呂都督派戚思周赴京迎接章太炎咋由滬來寗巳轉乘津浦車入京 
褚軸成常恒芳巳由皖省釋昨日晚車由寗赴滬 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法與國會之恢復聲]  
　　日昨（二十四號）段芝泉曾於午前即奉有大總統面交邀集在京並未請假各閣員在束廠胡同大總統府内時約下午二時餘開聯席會議一次據言大總統急召此次會議之原因係專爲恢復約法一項以作最後之取决當時討論所得之結果大致以爲此乃南軍要求中開宗明義唯一之要件非此不足以謀南北意現之融洽而望大局之和平事實上如約法一經恢復不但確能鞏固責任内閣立即召集國會且得循此制定各種法律並可依此制定憲法所有其中應行修改之處均可請由國會量爲增損且此項約法即不修改而國會一經成立憲法亦可相繼產出彼時約法自歸消滅刻下大總統應即宣布暫遵舊約法處理一切其修改與否應聽由國會表決至於一切施行手續以及保持舊約法之各種效力應歸由國務院完全負責當聞各閣員等對此均無異詞旋遂散議大約再經一番之討論此項即可望其完全一致表决矣又據政界消息黎大總統之意擬俟舊國會召集後即由議員中推選若干人組織憲法起草委員會以　定正式憲法 
　　昨日下午三時旅京團會議員通訊處假雲山　　 
别墅公請衆議院長湯化龍蒞會湯君演說云國會民國之神聖立法機關自解散後議員皆散處各地等於君主時代之孤　今日此聚實足動人悲感爲吾輩一種傷心事此次擁護共和吾輩議員不過對於獨立之舉表滿腔之同情上海議員之集合胚胎甚早至今年正二月始有端倪鄙人來京時在滬議員巳達二百六七人之數鄙人此來亦係私人性質非代表性質黎總統段芝老　日皆有舊交日來均巳晤見芝老對於恢復約法恢復國會極表誠意惟乎續上頗以命令變更法律爲疑　日巳有電致上海議員通訊徵求意見俟覆電贊成即可以命令宣布舊約法之有效以爲將來解除責任之憑據其實恢復約法目前巳成事實且爲今日中國大多數之心理至於開會地點問題同人之意不過謂神聖立法機關不可再經挫折惟此層均好商議萬不至以租界爲開會地點云云 
[挽留段祺瑞之因果]  
　　段國務卿日前曾提出辭表大總統業巳竭力挽留雖聲稱俟國會成立後仍須辭職然巳有可轉　之餘地此事本極秘密不知由誰將個中略情分電南方各要人聞二十三日政府接到各要人先後來電多道均係挽留或責難於段國務卿者計其中馮華甫一道王子春李秀山倪丹忱各一道龍紫丞一道岑西林一道梁卓如一道措詞均極懇切尤以梁電爲最動聽據稱當此時期與君地位而竟欲辭職以去　入其謂君何設非私心用事借勢要挾　誰能信務請任勞任怨力挽狂瀾君旣有造於國人　人亦當必有厚報於君也云云其中央一面黎大總統亦派人極力挽　二十三日上午九時大總統見面後卽以昔日公勸我今日我勸公二語戲之蓋袁氏逝世之時叚率同閣員至黎邸勸駕諄諄以國事艱難我公不出如蒼生何且公爲副總統當然繼任黎亦義難容辭遂與段約閣員代全體均不准辭並請段氏輔弼如能允許即可出任乃言猶在耳叚氏忽有辭職之意故黎之所云指昔事也聞當時段亦無言以對旋允大局稍定再行引退當此時機緊迫之際而段氏忽欲辭職其内幕含有暗潮巳無容深　刻聞個中暗潮巳漸次消滅其中調融最力者聞爲徐菊人李仲軒湯濟武諸君尤以湯爲最盡力以此節關係未來大局至爲重要必須設法消滅無痕以杜將來之危險聞日前曾電請唐少川迅速北上一則期消冺中央政局之暗潮一則協贊趕籌統一政策未　唐君果惠然肯來否又聞湯君昨因意見巳經消冺巳出京赴滬矣至於雙方意見之由來外間紛傳不一茲聞其中較爲可信者之一事蓋係粤系諸人（即梁士詒系）盤據於中央者巳久此次政變該系爲全國所厭恨黎段兩公均未便過於袒庇縱不至立予顯　亦不能再操政權此輩心不能甘乃遂施其讒唆鬼蜮伎倆離間黎段感情以冀於中取事惟現在確聞黎叚兩公巳相見以誠共維國是彼等奸謀恐巳無所用　 
[政局與帝制派關係]  
　　國會議員中凡帶有帝制臭味者其資格當然消滅茲聞中央當局對此缺額補選辦法頗覺困難經過數次會議因主持意見不一故尙無要領昨聞大總統爲此重大問題特以密電徵詢梁任公請其發抒政見以資取决並稱事關緊急於翌日即請電覆未悉梁氏作何主張又聞大總近三日以來與梁任公往返互通密電甚多其間均不外關於政治上種種之間題各電中除關秘密要件外其可得聞者則有兩端一爲政治上之建設除確有利國福民外凡有涉及意氣者均不認成立一爲意存報復妨害政治之進行者概行闢斥此外南北各界懇請黎大總統懲辦帝制派諸罪魁者逐日函電交馳幾有一日千件之勢聞黎公對於此派人刻下决不預爲治罪俟正式國會成立即將發起贊成及運動帝制諸人全數發交國會取决　得之罪名以昭公允日昨巳將此項意旨致電南方徵求同意一面又於公府内召集諸重要人員令其將國人所請嚴懲反叛共和罪魁之各函電公呈文書分别簽註完畢再召會議取决以備日内作最後之規定或謂此舉前巳有作廢之說今忽提出復議蓋因國人要求甚緊故也所有項城在任時一切不合法之各法令聞巳决定一律廢止　政界要人傳述各項不合法之法律取消手續除决定俯順輿論之要求先用明令公布外其於封爵令與官秩令兩項之取消法經閣議另以單純命令特别公布以便另由　務院將此項案牘卷宗一律取消並叙官一項仍有另　法規先行宣布俟國會召集提出追認並聞帝制取消時一切勸進文件巳奉政府命投還焚燬化蝴蝶飛去昨帝制派諸人秘商擬將所有封爵檔案設法竊出以圖滅迹不料機事不密爲叚内閣所聞昨特面諭法制銓叙兩局員飭將所有封爵卷宗謹愼保存國會開幕尙有用處或謂洪憲改元帝王事業巳然成立保存封爵檔案固有益無損之事也 
[整理聲中之財政難局]  
　　當此財政窘枮司農仰屋之時陳錦濤毅然出任難局國人皆慶財政得人據聞陳原無就任之意適因四國銀行團允撥鹽稅餘欵交領有期（政府向某國磋商政府所欠之借欵利息别以　保品備抵鹽稅餘款請勿扣留某國巳與承認）並李經義熊希齡等諸人竭 
力講求籌欵辦法略有頭緒今月份中央政費確有籌措之望陳始承認就任當　氏到京之初封於整頓中國銀行辦法曾上條陳頗爲中肯大總統巳責今其進行一切並聞陳總長將任命督辦中國銀行事宜以專責成而期認眞 
　　孫寳巳任爲稅務處督辦孫君以梁士詒盤踞於稅務處者數年對於稅欵及稅務上均有不實不盡之事擬日内接收時認眞查核如稅欵上數目不符及稅上含有弊竇者即一律和盤托出並决定接任後凡係梁士詒之私人通體裁去以淸根源免致再使其餘黨盤踞署内作種種之　肘又聞交通銀行底案皆爲梁氏經手政府刻欲責其辦理淸楚方准其脫缷但交通銀行虧空賬目爲數過鉅雖梁氏有財神之號若責其一人淸償恐罄其私產尚屬不敷將來勢必不免破產之虞云 
　　審計院派員檢查銀行曾誌各報茲悉中國銀行向係按期將結算之各種資產負債及損益各表册全部送審計院審查惟此期造送較遲是以有派員檢查之舉茲悉該行業巳函復審計院准於日内將各種營業計算書送院　計院業巳知其計算實情故暫緩前往檢查而交　銀行尙與審計院有權限之爭議交通銀行僅允檢查其指定之一部分而審計院以爲按照審計法規非爲全部之抽查不能達其檢查目的雙方現正爭議未决故亦尙未檢查 
[東南政局之推移觀察（岐逸）]  
黎繼任後一切政治軍事之方針皆改途前進各自由其捷徑而趨某公提倡軍民合治馮將軍極力贊成馮督蘇時即懐兼行民政之志阨於官制怏怏至今故其贊成乃以能遂其志願也　治精神在冺獨立之跡其行政較分治爲敏活武人暴橫之干涉可不發生財政受獨一長官之支配可免豐嗇不均之弊此徵之元二年間江蘇合治之成績可得而知齊使以馮贊成合治即露辭職之意馮挽留以兩月爲期分合治制度之解决亦不過遠 
恢復約法之手績叚終有嫌於以命令變更法律巳電請上海國會團發表辦法　　準　　會自由召集不在政府所駐地實使段内閣無面目議員政客方在講求疏通旣保國會宣言之踐信復使政府體統之無碍唯其方法極難發見此問題其重要不下於約法說者謂段内閣之運命不繋約法而繋乎此點也 
東南政局之支配全在武人之手王占元有易陳宦說其所部軍隊皆撤歸防地李純爲段舊部以馮爲依歸地位或能維持張勳倪嗣冲兩部份於月初方在秘密計畫攻略浙江故張倪之軍隊一面向蘇常一帶進紥一面向皖浙交界進紥袁死後倪匆遽將攻湘攻浙屯蘇各軍一律調回集中於無大安慶以防萬一張勳乘帝制派要求相助之時乃保舉幕僚執淮鹽之權並分布皖岸等處其勢力亦日見發展迨黎繼位遂告頓挫皖省政局最爲腐敗 
張倪之實在事務在定武安武兩軍其將軍巡按兩職皆無暇處理馮將軍前以張倪居建　之勢方深戒備現巳逐漸解除軍事費日見增長者現巳停止其前進東南政局由驚擾而移於安定由紛爭而移於退閒在數日前之觀察時局進行中固有如是之樂觀也 
[韶關戰端之爭辯]  
　　韶州滇粤軍戰爭事昨報巳述及之茲得續函云滇軍� 
抵淸遠時陳福祥巳閉城不納迨經岑都司今十一日電致楊道尹詰問云楊道尹鑒聞滇軍抵� 
淸該處緊閉城門購物維艱且無駐紥地點祗以移紥船内查此次滇軍出發備荷子誠都督照拂並� 
奉飭知朱鎭守使一體照料何致有此現象果如所聞誠爲雙方誤會或生事端遺害非淺務懇達誠公電飭朱鎭守使妥與維持善爲招待是所感盼並希示覆岑春煊叩眞云云詎滇軍離淸抵韶朱福全� 
亦閉城不納如出一轍有心人冷眼旁觀早知其非佳現象矣今果釀成事變糜爛地方而龍督據報則誣爲滇軍勒捐商民究竟孰是孰非當聽兩方� 
面佈告之詞自能剖判曲直然無論如何朱福全總不能辭其責矣據粤報所載有謂是日滇桂� 
軍駐紥該站房屋甚少有弁兵多人借宿於車上翌早開車各人亦卽落車惟行李收拾未免阻碍時刻致此次車遲開二十分鐘凡車每次開行必須以時主刻電知次站令來車知所趨避詎該電報生不謂滇桂軍落車阻遲竟報稱因滇桂軍上車� 
遲開二十分鐘該次客車係由韶開落者路局接電以該軍旣上車自係來省必有原因當即急報都督府龍督以該軍並未先行知照遽兩來省不可不防乃飭路局以後各車開至源潭更電飭駐紥源潭之軍隊加意戒嚴琶江口之滇桂軍以� 
源潭忽兩架砲相向火車又不准上駛不知何故亦不得不嚴防乃勒令經過各車必須停車待查遂有此誤會致停車兩日迨查悉原因兩方各皆釋然故前早巳照常通車有謂滇軍行抵韶關駐紮� 
東河壩南韶連鎭守使朱福全早巳下令戒嚴加築　壘密爲防備所有外來士不准携械進城月之十號因有　軍數名入城公幹故有携帶鎗械詎即爲其軍隊拿捕解署押留事爲滇軍� 
聞悉遂起譁然後由司令某移文與朱詰問始將所捕之滇軍釋回又有謂滇軍駐紥於江口附� 
近叔伯塘及湖洞地方而陳福祥在源潭所紥之軍隊甚戒嚴加築砲壘駐江口之滇軍是日將� 
來往淸遠江口之飛鳳輪船護勇槍械四枝收繳發回憑單着其遲日始到領回故陳福祥即將源潭站車路鐵軌毁拆十餘丈之多故卒釀成此變以上三說第一說蓋非事實第二第三併之而互爲參證此事底裏略可窺得一二又據英德消息前日由上午五點半至九點滇軍攻破韶城鐵路� 
車站俱由滇軍保護現安靜如常今早有滇軍二� 
百人到英德商民極表歡迎現英德城及車站亦由滇軍保護秋毫無犯云云惟自昨日起由省城至� 
三水之電報巳不通矣 
[廣東之匪禍]  
　　賭匪刺傷警察　老城二區分署乙班警察楊球係出勤於仙湖街本月十九早九時許賭匪欲在該街開設荷囒牌賭博乃先以一人向楊球說情此人身穿黃斜衣服有﨣﨣氣象楊以仙湖街乃通衢大道不允所請各賭匪不能得達目的悻悻而去迨至十時楊照例換班返區詎行至惠福巷約離距二區分署五六間舗位之遙即被賭匪數人兩頭兜截袖出利刃追殺是時楊因換班之故手無寸鐵致被連刺三刀一傷心背餘爲左右小腹之處楊仆地後有一匪猶欲再刺旋有一匪口發彼必無生之暗號始各獸散楊受傷後即經扛往九　坊廣東醫院救治惟因各傷均屬要害恐有性命之虞云 
　　火車刦後情况　廣九火車自本月十五日被匪毁壞軌道搶刦并傷斃人命後翌日雖能照常開行惟一般搭客懲前毖後竟多視爲畏途以致連日由省開往九龍之快慢車搭客頓形減少路局前因軌道車輛均有損壞巳受損失不少茲復蒙此影響洵屬不幸並聞陷入泥中之車頭至今猶未　起云　　番東香山匪患　都督府據番東七鄉紳董周某等禀稱東莞　涌村土匪蕭長頭等勾引外匪蔓延兩縣迭在該鄉地方肆行劫掠焚殺云云昨特分飭番東兩縣及福軍李司令警衛軍李統領迅　會督軍警馳往剿捕香山東鎭近亦有匪徒嘯　焚殺刧勒無所不　現經該鎭舉派代表陳某來省請救矣 
[湖南善後譚長沙通信]  
　　自西南事起湘西即成戰場袁軍所至地方糜爛不堪厥後以獨立問題各屬民軍紛起而地方匪徒亦利用此等時機假冒護國軍者時有所聞各處商民實屬不勝其擾現在大局粗定亟應辦理各種善後以蘇民困茲將湘省官民所　議各事項紀錄如左 
湘江道尹楊會康以湘省兵　之餘民生凋敝政務廢弛舉凡整理善後各事千頭萬緒籌備極　爰擬召集會議由各道尹鎭守使各派代表二人與會以便取决一切昨特繕具辦法呈請都督察核湯督以此法甚爲妥善惟　派代表之專限於鎭守道尹範圍尙嫌太狹應將各屬首縣及商埠區之商會曁巳經政府認可之民軍首領二項加入各派代表一人蒞會專討論湘省兵事結束之善後間題其會期巳定於七月十日除批廻外並巳電告各鎭守使等一體　辦至所有集議章程及籌備進行各事巳委任政治研究所所長趙儼威會同楊道尹妥爲籌辦其招待所則以小東街前國民代表第三招待所之宮房撥充楊道尹巳令長沙知事前往布置一切矣 
　　湯都督以滇黔起義北軍麕集湘西該處防軍爲� 
戰事所牽制以致西路一帶土匪蠭起其桀　者流且假竊護國軍名義名爲黔省　援實則聚衆掠　只以黔湘交通爲北軍所梗阻致未能通力合作迅予戡定現在湘省巳與黔軍取同一之進行北軍亦先後撤退際此黔湘互相提挈之時正宜妥治安與民蘇息又黔軍入湘之時行使鈔票甚巨軍退之後商民無從兌現雖黔省自有收回之期而如何辦理尙未妥定因以上數端特派黔省前省會議員張明德刻日前往黔省商承劉都督先將湘西一帶假名護國軍之土匪號稱獨立者會同湘軍勒令解散設有確抱共和主義禀承黔軍組織護國軍者凡在湘境以内均應隸屬湘省獨立旗下聽候檢查不准自由行動至黔軍在湘行使票幣黔政府對於收回手續作何凖備務須商承劉都督妥定辦法一併報明本都督以便分别　商核示云云聞張巳於日昨起程前往矣 
　　湘省自宣布獨立後即經湯督飭令組設參議會在省議會未召集以前爲全省立法機關並函聘劉人熙吳嘉瑞諸紳從事籌備參議員人數共定爲四十人槪由籌備員推舉經都督認可隨經籌備員等選出蔣謙蓀等四十人巳經湯督狀知在案此事發表以後一般與論大爲反對以爲此項參議員之產出實屬不合法理其時湯督以反對者多本擬中止現則以大局粗定湘省各種重大問題急待解决若俟召集舊省議會則需時頗久此刻實巳迫不及特因决定仍照原案召集定於七月一日開會聞巳指定省敎育會爲會場並布告周知矣 
　　湘省當未獨立時地方士紳爲促成省城獨立並輔助政府參議各重大問題起見特發起湖南共濟會於要本月十日正式成立並公舉龍璋爲正會長汪詒書殷澤龍爲副會長以省城西長街賈太傳祠爲會址昨聞該會出有通告云逕啓者吾湘舉義巳届兩旬凡關於政治上之整理及進行各種方法自應及時籌畫方足以謀地方之安全本會同人對於左列各項如有應行發抒之意見務請迅賜敎言以備採擇是幸（一）速行召集臨時省議會之意見（二）招撫民軍之意見（三）各縣淸鄉案之意見（四　 
 
 
 

Page 7

 
 
　　淸理省會及各縣關於官有財產及金融機關案之意見（五）整理各縣行政司法案之意見（六）恢復地方自治案之意見（七）規定各機關收支手續案之意見 
[直隸公民請懲禍首]  
　　懲辦禍首一事爲全國人注意或上書或發電不知其幾千萬矣此可見民意所在萬衆一詞其勢有不容稍拂者也茲有直隸公民曹兆泰亦爲此事特上黎大總統書云黎大總統鈞鑒天禍中國虺蝪叢生楊度等倡復帝制叛逆共和戕害生靈國勢岌岌逞一巳之私欲陷萬民於水火罪惡彌天　髮難數言之寒心思之憟骨人神之所共嫉天地之所不容亟宜抄没財產盡法懲治以謝天下倘再因循任破壞之公敵逍遙法外劣馬終必害羣萬一别生枝節何以對國民而服公論周任有言曰見惡如農夫之務去草焉爲此仰懇我大總統上承天意下順民情懲前　後速予按律施行以　國人之渴望共和精神請自隗始從此國利民福惟公是賴臨頴騰惟不勝翹企之至　 
[奉天之金融問題（化險）]  
　　奉垣商業全賴各銀行紙幣流通鮮有如從前之積存現欵者故銀行愈開愈多而紙幣之發行額亦愈鉅所存凖備現金　有若干雖非局外人所能懸揣然可以一言蔽之曰不及十分之二而巳（記者前查有奉省各銀行發行票額及凖備金之比較詳表巳見本報）自 
上月奉院令停止中交兩銀行兌現後省垣一般錢商羣向省立之興業銀行東三省官銀號等擠兌現欵外商亦因之紛紛赴各銀行兌現在各銀行執務者以信用攸關勢不得不設法收集硬貨以應市面實則暗中虧耗不知凡幾且兌現之人日見其多不特應付爲難且恐釀　意外風潮爰擬援照中交兩銀行辦法請由商務會總理與日本商業會議所各商人協力扶助在日本各鉅商亦知商人交易端賴紙幣决不能廢止而不用况現設各銀行係中央與省立之銀行當此擠兌殊與商業有關所不利者僑奉之小商人數家耳内部協議數次始决定維持方法旋與商務會總理曁銀行關係人商妥在我商會内設立兌現所每日各銀行（係包括中交兩銀行在内）共備足小洋四萬元以資日人兌現之需日本商家如有必須現欵購貨者先將紙幣赴商業會議所蓋印至商務會取現商會取現之時以下午一時至三時爲限過時不付按照　額亦不多付其本國商人則仍在本銀行照常兌現此項辦法以兩個月爲期業巳繕就議定函件請其照辦而日本　業會議所巳照函通知在奉各僑商遵照按奉省發行兌換紙幣之銀行計六家每日均攤不過六千餘元即使設法收　現貨亦易爲力况有兩月期限可以從容整理其内部以輩固其事業深望各銀行執　者勿存得過且過之懐　　此大好之光陰也 
　　　東新報較奉天電云昨日朝鮮銀行與奉天財政廳間之借欵契約業經成立金額一百萬元用途則救濟金融交付實額九十五萬元利息六釐半抵押以奉天之電燈局電話局商埠地基等爲擔何此約訂定其交付之欵俱用日本之金票（按即紙幣也）關於奉天華人金融機關整頓改善之中日金融機關則特别辦理所有金圓於一星期内由朝鮮銀行交付於財政　云云惟近聞茲事㣲有阻力據東省某報云此項借欵各辦法早已協定借欵亦交付約計四五十萬元現聞此中㣲有波折故尙未如數交付緣當時協議借欵之時朝鮮銀行欲在奉省擴充營業要求允准該銀行發行紙幣之權再四磋議始允照商業銀行之例祇能發行拾錢二十錢五十錢之小紙幣其額定爲三十萬元後該銀行宣布發行此小票條例乃定爲不兌換劵工商兩會總協理曁銀行團以爲與前議不符請由經手人員與該銀行交涉該銀行則稱按照奉省商業銀行之票亦係不兌現性質與前議未嘗不符刻聞此項問題尙未解决以故餘欵未能尅日交淸云 
[地方通信蘇州]  
　　預防機匠再滋事端　蘇垣機匠前因要求免減工價聚衆罷工滋擾當經趙道尹督飭廳縣與各商等籌商調停將減短工價一層展緩至陰曆六月初一日實行各機匠亦即照常開工即經趙道尹先後電詳省吏咋奉齊巡按使批回云庚電巳悉蘇垣機工滋閙該道尹等調停解散辦理得宜深堪嘉尙惟仍應預防陰　六月初一日實行減價時再滋事端仰傳知蘇州警察廳吳縣知事一體遵照此批趙道尹奉批後巳分飭警廳崔　長及孫知事一體預爲防範矣　 
　　原告人無上訴權　蘇垣開機賬房之錢子淵價買居榮珍爲妾後居榮珍潛逃回母家迨錢子淵親往尋見控訴後居榮珍亦以錢子淵採阾補陽提起刑事訴訟經吳縣知事署訊判刑事免訴居榮珍不　上訴各情迭記前報茲悉此案由高等審判廳刑庭長沈鍚慶君曁江檢察　　理後以所控採陰補陽一節未能證實然此種賣身文據爲不法契約應認無效判决居榮珍着其母領國錢子淵以人財兩失心有不甘爰於法定期間内提出上告狀送高等檢察　請轉送大理院核辦昨經高檢廳批以依照法律原告人無上訴權應予駁回至稱財禮係私訴部分應在第一審另案訴追但所謂財禮者即賣據上所載身價銀元耳若賣身據巳認無效亦斷難追償云 
　　警廳焚燬烟具　警察廳檢查員前在城廂内外陸續查獲烟鎗烟燈烟土烟膏烟灰各項物件積存廳署爲數頗鉅昨日午後崔廳長命衛生科將是項物件在大堂後面空地上堆儲先期知照各機關派員到場監視督飭各警等用洋油灌澆焚燬一時火燄冲天臭氣彌漫毒物盡付灰燼矣 
　　北貨行船被刦　常熟滸浦鎭豫豐北貨行派夥王内南柯　鄉　船至吳江境莘塔鎭收賬收到現洋一千元行經吳縣境靑龍港口陸家灣地方突遇匪船三隻匪徒三十餘人各執鎗刀上船搶刦將賬洋一千元及衣物等件全行刧去即經該行主瞿啓甲報告吳縣經孫知事派員前往勘明情形立派憤緝隊潘隊長前往追緝一面咨會水陸軍警一體協緝矣 
[無鍚]  
　　省視學抵鍚視察　省公署派赴蘇常視學員伍君巳於日前抵鍚即至縣公署拜會王知事隨往第一第二兩高小學校及省立第三師範學校視察一切翌日即嚴舟赴各市鄉視察各校矣　　省委檢查印花　無鍚王知事日前奉財政廳飭知謂將派員來鍚檢查印花故王知事巳先期出示通告各商知照茲財政廳派委蘇人潘某巳於昨日到偒即赴縣署會晤王知事接洽　法後卽　手檢查矣 
　　帮匪大肆騒擾　無鍚北鄉后橋　龍橋各鄉村莊日前曾有紅　　匪百餘人駕駛小船十餘　　帶快鎗數十　恣意騒　該處居民即馳赴報告瞵近蕩口鎭水上警察隨有淺水兵輸拖帶各快船追　而來匪船聞信卽逃向東北之　　一帶沿途遇見鄉民往來船隻即鳴鎗刧奪除搜括銀錢外並將船隻刦去沿路呌賣鄉民大受損失繼而淺水兵輸又帶同快船趕到雙方開鎗射擊匪勢不支卽向四面潰散該處港汉紛歧且　連常熟縣境礙難追繋該兵輸巳於日昨到鍚將情報告第二專署矣 
[揚州]  
　　創立女子體育傳習所　揚州女子公學現於署假期間設立夏期女子體育傳習所不取學費但收講義雜費洋一元曾在該校肄業者減半現巳詳請縣公署備案矣 
　　學區遵章歸併　江都縣全境學區前經劃分十區現因敎育部規定各縣學區至多不得過八區故周知事特召集各區董委核議歸併辦法以符部章現聞擬定第三區歸併第二區第七區歸併第八區不日即可宣示矣 
　　會訊洲民聚衆案　江都縣境東鄉頭橋洲民因反抗沙田局聚衆將洲頭　某住房爬燬經該局詳請巡按署特派委員胡繼蕃來揚會同周知事於日昨開庭研訊矣 
　　官中添招三名　江都縣官中額定五名嗣經舊充房牙任某等至省垣財政廳禀控該官中等把持等情當由胡廳長飭知江都縣知事署招充三名周知事刻巳遵照辦理矣 
[鎭江]  
　　省吏嚴禁役警庇賭　丹徒縣知事頃奉省公署通飭開略謂各縣地方近來賭風極盛牌九搖攤幾乎遍地皆然甚至署役警察均有得賄包庇情事賭爲盜媒爲害滋大仰各該知事迅卽會營嚴密查拿限文到一月内務將各項賭塼一律禁絕並查明得賄包庇之署役警察立即斥革懲辦以儆刁玩仍將辦理情形先行具報察奪云云縣知事巳遵照辦理矣 
　　變更敎育區域　丹徒縣敎育會昨特遵照變更敎育區域章程改易名稱以符定章茲將城區敎育會改爲第一區敎育會大港改爲第二區敎育會新豐改爲第三區敎育會高資改爲第六區敎育會云 
[南通]  
　　測繪局行將裁撤　測繪局開辦以來成效素著茲因地方　　通海河道等各項事宜均巳次第告竣且該局常年經費向未籌有的欵未便　設乃定於六月杪實行裁撤 
　　張團長兼任緝私　唐閘實業警衛圑長張敬儒現經　　　署委任兼充緝私三團團長藉資輔助 
　　天雨未晴之憂　連日天雨連綿溝澮皆滿若再不放晴則　河一帶之水又將上岸糧草因之增價窮民又增一番憂慮矣 
[吉林]  
　　國會議員赴會期　吉林國會議員李榮九趙鍚五諸君前因國會議員在滬招集巳均赴會現聞尙有未赴會之議員如張雅南董耕雲婁鴻光范殿棟王洪身等十餘人近二日間亦齊集省垣議定於本月二十五日一同起程前往上海與會 
雜評一 
[帝制黨之三派（一子）]  
　　爲解决時局之梗者渾言之曰帝制黨析而分之則有三派一爲法律派一爲交通派一爲武人派而此三派各依方略以活動於其勢力之内其成績蓋彰彰也復約法之斷　爭手續堅執命令不可變更法律說以陰阻當局之發表者法律派活勳之手段也近日所發用人命令如權量李儻沈式苟等西報謂爲交通派中人得要職甚夥者交通派活動於政界之成功也内欲實行武人握政權之政策而外則如山東四川廣東等省之軍隊屢欲與民軍開　者則武人派活動之見端也當此南北亟謀統一之時正宜各出其良心冺其意見同心協力以赴解决國局之目的前途庶乎有望而乃有此三派以爲中心之阻力　擾將從此益甚矣宜乎　軍之憤憤也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍加入護國軍後之各方消息]  
海軍第一艦隊因擁護總統保障共和由總司令李鼎新第一艦隊司令林葆懌練習艦隊司令曾兆麟率同全體艦長及海軍將士通電各處（電文曾載二十六日公電欄）宣告獨立加入護國軍後頗起各界之注意茲將各訪員報告彚紀於左 
　　軍務院之電賀　海軍艦隊自宣言加入護國軍後通電軍務院曁雲貴川粤各省及各司令云肇慶軍務院岑副撫軍長並祈轉唐撫軍長及各撫軍同鑒海軍將十素擁共和帝制發生全軍憤激鼎新不才謬承公推大義所在分不敢辭祇以艦船分散駐防脫覊匪易茲本各隊司令艦長悉心布置巳於二十五日陸續開滬當由鼎新商承代表唐鈕谷三公即日宣布加入護國軍並電北京此後一本軍務院宗旨進行相與終始除趕設辦公機關按照前經列摺報明關於職權之四條辦理遇事隨時接商外特此電聞李鼎新宥云云昨日（二十七號）巳奉到軍務院賀電措詞誠懇並代表全體軍人致賀並聞各省賀電亦聯翩而至云 
　　馮將軍之注意海軍又致馮將軍電云南京馮上將軍鑒接奉巧電具見維護危局切望統一之苦心欽仰無巳此次海軍加入護國軍乃爲全國人心意嚮所起蓄久斯發非自今始鼎新迫於公推無可諉責出而維持絕無權利之見今茲宗旨實竭誠推戴黎大總統期早依法建設速成統一之治與公係抱同一之宗旨跡似對峙心企和平此後關於保全大局事宜仍望隨時指敎不勝盼　鼎新宥云云馮將軍白得海軍通電頗爲注意一方面急電中央請尅日以明令公布恢復元年約法一方面特派軍事參議李某參謀師某於昨夜星馳來滬奔走各方面諮詢一切　　國務院之電訊　聞護軍使署迭接國務院密電數道關防頗極嚴秘故内容不易詳悉惟第二次來電内有愼勿開釁靜候中央自有解决云云 
　　李司令之公函　海軍第一艦隊宣布獨立加入護國軍後該司令李鼎新卽致函松滬楊護軍使略謂此次獨立不過因宗旨不同仍以維持地方秩序爲主斷不致有發生暴動等事請勿生誤會等因楊軍使接函後以該　　直隷中央當卽電呈中央請示辦法惟中央對於此事未解决以前所有該艦隊各軍艦不得駛入吳淞以内俾免水陸軍誤會衝突因此特派本署參謀長趙禪前往李司令處磋商一切 
又一訪函云海軍李總司令昨日公函松滬護軍使署略謂海軍全體爲保障共和擁護總統起見要求恢復約法召集國會重組内閣三大端暫脫中央關係對於陸軍則各不侵犯仍以維持地方秩序保護人民治安爲宗旨請飭所部各軍隊查照等因楊護軍使接函後除轉飭各軍隊知照外並飭員查察現泊南黃浦之鏡淸舞鳳及前日駛滬之永翔等三軍艦如何舉動 
　　警察廳之會議　海軍加入護國軍後宣告以擁護共和保衛地方爲宗旨淞滬警察　徐廳長昨得楊護軍使飭知前因特傳集所屬各區署所警正佐等到廳開特别會議籌商保衛治安維持秩序辦法議畢各該警正佐回至署所立　轉諭各長警知照 
　　王處長之請示　附設製造局内之海軍總司令部自於去年肇和一役之後卽由袁氏命令撤銷僅設海軍總輪機處派委王長齊爲處長專司海軍各艦輸機修造諸事範圍不甚宏大以故各軍艦之停泊亦不以南黃浦爲聚集點凡有軍艦來滬大都停泊淞口前日海軍總輪機處王處長接李總司令通告宣言後立卽發電政府請示 
　　海軍艦之旗幟　現泊南黃浦之鏡淸舞鳳永翔等三艦於昨日祇高懸海軍旗幟頭尾並未懸有國旗 
　　寳山川沙之電告昨日（二十七號）下午四時聞軍道兩署接寳山縣張知事密電報告縣境及吳淞口外近狀内容甚秘同日並有沿海川沙縣電告該處海面有兵船巡弋請示機宜云 
　　各艦長之銜名　海圻湯廷光鄭祖怡海容杜鍚珪饒涵昌海籌林頌莊李孟斌海琛林永漢謝克　飛鷹陳　翔高幼欽南琛林建章林煥銘福安甘聯　周思賢永豐林霆亮陳經天永翔楊樹莊薩福疇聯鯨許建廷華貽穀舞鳳吳志馨俞後傑建康任光宇陳永欽豫章秦玉麒丁祖庚同安陳　　林秉衡鏡淸李景　練習艦隊司令兼肇和艦長曾兆麟副艦長楊慶貞應端葛保炎王濟業 
[孫洪伊關於處置帝制派人之談話] 　　 
一般帝制派人將來如何處分爲今日解决時局之一大問題故今日各方面以此要求之函電亦不一而足昨有人往訪民黨重要分子孫君洪伊叩其對於將來處置帝制派人之意若何孫君則於國家社會法律政治各方面剖析精盡其議論頗平允蓋可爲將來解决此事之方針也今將孫君之談話述之如左 
　　古者專制國家持狹隘酷烈主義故黨惡之例特嚴每國家經一 
次事變必有一次誅　獨吾國自昔有　從罔治之訓歷代開國　置寛大政策使一切反側之戾氣消化於無形此風殊足矜尙而最近各國如美國南北之戰日本西南之役　爲極大内亂然事定之後亦不聞大獄是興　治羽黨蓋以政治上之反動分子旣以政治之力勝之不更窮治於法律也故大赦之制與近世法律主義不相容而各國猶率因循不革言法學者謂此施之普通犯罪爲　法獨施之政治上之犯罪爲必要誠以政治犯罪槪爲共同犯罪其人數常畫於一階級或一黨派之間而其原因又極爲複雜苟於事後一一按法懲治則跡近報復徒以重社會之紛擾而於國家亦殊非得策故惟有藉赦典可濟法律之窮而得調和之用耳溯自帝氛吐燄全國風靡天日爲昏所謂請願者勸進者國民代表大典籌備處魚龍雜速如蟻附羶社會不良演茲敗象平心思之其間亦實有炫於現勢而相與言從或刧於淫威而苟求全免論其罪名皆屬　舞可　究其情勢又且誅不勝誅今逆首巳伏天誅大局漸趨底定其元凶巨憝爲世所指名及平日專以金錢爲逆賊外府朋分呑没破壞國家財政者抑或今後猶復爲鬼爲蜮把持盤踞圖死灰之復然者自皆應按律懲辦以伸國法此外嫌疑附和之徒似皆無足深究將家來俟國會不妨槪予大赦咸與維新卽其情罪重大法所不宥者亦須按照司法程序辦理正式宣告然後定讞以維法治精神不可似袁氏破壞法律草菅人命藉口軍事範圍不由法庭判决一切草薙而禽獼之也總之今後政治應一以正大寛平爲準的社會上之惡劣勢力惟社會勢力足征服之必非誅　剪伐所能爲力但使國基鞏固民意獲伸一切政事均可率偱正軌而不必斷斷於去惡務盡徒示天下以不　也云云 
[結束中國銀行與丹人之控案]  
　　丹人懋智峨前發傳單誣指上海中國銀行與該行之洋顧問運動查賬員克佐時洋行發表不實之報告致被克佐時中國銀行與洋顧問投丹麥公堂控告一節巳見前報茲悉克佐時請求㈠聲明傳單無效㈡監禁被告治以譭謗之罪㈢被告給付訟費而中國銀行與洋顧問另有賠償損失洋五十萬元與十萬元之請求此案於二十六日由丹麥公堂判决略謂克佐時洋行之報告確係依據銀行實情符合查賬手續且專指上海中國支銀行而言並未牽混被告所稱含混運動等詞全無根據故堂上聲明今年四月五日被告所發傳單中之言悉爲無效被告此舉雖無惡意然舉動草率辦别不淸昧於利害爰照丹國　律判罰被告洋千元充公以儆如不繳欵監禁九十日至於中國銀行與洋顧問請求賠償損失一節查無損失實據不便照准今斷令被告償還原告訟費共洋五百元完案聞原告决計將此欵送交慈善會云 
[新招北警抵滬補額]  
松滬警察廳前因所屬各區署隊巡警缺額甚多特派本廳游巡第二隊隊長王德鴻前往天津招募百名來滬補充曾誌前報茲悉此項補充警察業經王隊長在津招募足額　　津　火車轉搭滬寗火車於前晚到滬昨晨九時帶領到廳晉見廳長當經徐廳長逐一點名驗看後發給制服派往各區署隊分别補充服務 
[三誌姚家弄之炸彈案]  
　　匪徒王寳山程元龍將炸彈裝入楊梅簍内送至李達孚家希圖嚇詐一案經淞　警察廳緝獲訊究等情巳誌前報茲悉徐廳長自據司法科審訊後以該犯王　山等供證確　罪巳成立特於昨日下午三時錄供飭警將該兩犯押解至松滬護軍使署請爲收訊 
[偵查金家牌樓之炸彈案]  
　　滬城西門内金家牌樓高養芝家前被匪徒抛擲炸彈詐財一案經二區一分駐所飭警將未炸之彈三枚檢呈淞滬警察廳飭令偵緝匪徒解懲在案迄今巳久尙無頭緒本月二十四日晨西姚家弄李達孚家楊梅簍内炸彈案發生後警廳偵緝隊將楊梅簍内炸彈出呈繳到廳廳長諭與高養芝家呈　未炸烈之炸彈詳加比較并研究兩種炸彈之性質及形色旋據察得該兩種炸彈形色相同惟大小稍異且其性質皆不猛烈係製造時預備嚇詐所用徐廳長據此以巳獲之二犯恐與高家一案有關特諭飭偵緝各隊士四出偵查以　辦理 
[財政廳息借漕糧稅欵]  
　　上海縣沈知事昨致南商會公函云本月二十四日奉財政廳飭開查蘇省財政比年以來以收抵支時虞不足無事時代收入不致減少偶需　　尙有餘地近因國家多故又値靑黃不接之時用途日增收欵轉絀而軍警餉項刻不容緩加以政學等用在在需欵庫儲苦　應付爲難當此時艱又復告貸罔應輾轉籌維實深焦灼欲求移緩救急之策俾免捉襟露肘之虞惟有息借本年漕糧稅欵爲目前濟急之計由廳擬具簡章陳請巡　使批准照辦抄　飭縣妥　辦理以期早集鉅欵藉要需　計開簡章　一每縣按照漕糧額徵數目除附稅外以十成之三爲預借之標凖　一利息按週年一分計算於繳欵時先行核扣借期以六個月爲限自七月一日起至十二月三十一日止七月十五日前繳欵到縣者其息以六個月計算七月十五日以後繳款到縣者利息以五個月計算至遲不得逾七月一印收由廳印　用三聯式於騎　處用廳印　縣編號至塡用時於銀數上加蓋縣印以末聯　給借戶收執中聯送廳查參存根留縣備查各等因奉此查本邑五年分冬漕約可收國銀十九萬元零以十成之三計需攤借稅銀六萬元之謂惟當此地方財政異常支絀一時籌措殊非易易擬請貴商會轉商錢業各董分向各莊籌借若干元卽以本年冬漕爲擔保品此事限期追切七月十五日以前繳欵以六個月計息七月十五日以後以五個月計息務祈貴商會切實籌商由各錢莊　繳六萬元一律於七月十五日以前彚交貴商會送縣報解至三聯　收現尚未奉飭發一俟借欵繳縣先由縣印發收據再行核塡財政廳印收以免遲誤統希酌籌迅賜見復爲荷 
又聞沈知事接到　政廳飭知後因須與地方紳士及商董等熟籌計議爰訂今日假某處設筵邀請南商會正副會長錢業董事等赴讌會商云 
[菸業開會之通告]  
　　本埠菸業因苦重稅擬開會籌議辦法請求政府維持昨特發通告云方今　事甫定百端待理復約法召國會無非欲除暴政與民更新凡我烟業苦重稅久矣遇捐則人假公濟私弊端業生而捲烟則不敢過問甚至恃洋商爲護符此外可任意勒索似此情形烟業之生計將絕民國之利福何在爰特邀集各帮烟業互相討論議决辦法以便上達政府下　善　烟業幸甚大局幸甚茲定於舊曆五月二十八日（即今日）午后二時准在本公所内集議幸勿他却云云 
[一星期豆餅與麩皮之市况]  
　　南市油荳業因現當豆餅上市之際銷場極旺來貨頗多價亦稍漲調查上一星期計共開出二十五萬五千七百片大都爲内地及汕頭廣東厦門　　　 
等帮所購　其來貨則雲南　丸基隆丸等輪船運來大連餅十一萬片沙河餅八千片沙船貨亦有五萬餘片現市價較前增起三四分大連餅開價九錢四分沙河邊餅九錢七分漢口永昌元餅九錢九分本廠餅九錢六分二五沙船貨開牛莊餅價九錢四分靑中餅價一兩七錢九分六夾中餅價二兩零二分六此後市價尙須看漲須俟立秋後銷場回落方望鬆動云 
麩皮向以夏季銷場爲最旺計上一星期各廠共開出十萬餘片市價又漲起五分東洋莊近亦購辦現阜豐廠貨每包開價一兩四錢二分半申大廠貨一兩四錢中興廠貨一兩四錢二五華興廠貨一兩三錢七分半其餘各牌麩價亦不甚相懸 
[搜獲烟土店内之私土]  
　　北河南路七浦路轉角二百二十三號門牌立泰烟土店因私藏禁止進口之波斯土紅土被洋藥公所偵悉票請公共　簽給諭單於前日由該公所代　安素律師協同美捕房八十四號西探目前往搜獲私土一包帶回捕房照章化驗昨由　安素律師　廨譯訴前情請爲飭傳該店主到訊究並由八十四號西探目到堂禀明協往搜查情形俞代襄讞核供商之美别副領事會判准傳該店主於英領堂期候訊 
[移傳南滙縣刦案事主]  
　　上海地方警察所偵探前在本城登雲橋拘獲迭在浦束行刧之盜犯魏阿毛一名解送到所後收押候究在案茲悉該犯實係上月間糾衆　刦南匯縣境陸阿虎等家案内之要犯業巳禀明景警佐諭飭備文移請南滙縣飭傳陸阿虎等　主來案質訊 
[憲兵營一律給發食米]  
 
 
 

Page 11

 
 
　　現駐滬上之各陸軍自由北地南下抵防後所有各士兵之每日食米均由部庫另給（每名各給白米二十兩）並不在月餉内扣除惟京畿憲兵營所部二連向未奉發茲由黎大總統命由陸軍部仿照陸軍辦法核給憲兵食米於七月一號爲始每名亦各發給白米二十兩以歸一律昨經憲兵營營長張輔漢轉飭吳朱二連長遵照矣 
[上忙條銀分别科則之縣示]  
　　上海縣公署咋發示諭云爲示諭事案奉通飭各屬徵收錢糧查照舊章將開征日期及斗則科徵銀兩曁由單串式告示式樣詳報查考等因奉經遵照在案茲於陽曆七月一日卽陰曆六月初二日設櫃啓征本年上忙錢糧遵將各項田地科則核出本年上忙應完銀兩按照定價科準銀元數目逐一開列除　　外合行示　爲此明白示仰閤邑地保業户人等一體知悉各業户務卽查明管業田地科則遵照後開細數將本名下應完上忙錢糧趕緊赴櫃摕數完納立時　串安業（中與二十六日所載縣示略同從略）　計開　中華民國五年上忙條銀分别科則每畝應完銀錢及折價銀元數　上折田每畝應征銀六分四釐四毫四絲合銀元一角三分五釐　上折准田每畝應征銀六分五釐四毫三絲合銀元一角三分八釐　下折准田每畝應征銀六分五釐四毫三絲合銀元一角三分八釐　下鄉護塘外折准田每畝應征銀六分五釐四毫三絲合銀元一角三分八釐　上鄉田每畝應征銀五分一釐四毫四絲合銀元一角八釐　上鄉得業蕩田每畝　征銀五分二釐一毫八絲合銀元一角一釐　下鄉田每畝應征銀四分二釐五毫三絲合銀元八分九釐　下鄉得業蕩田每畝應征銀五分二釐一毫八絲合銀元一角一分　下鄉護塘外准熟田每畝　征銀三分八釐七絲合銀元八分　下鄉柴草蕩准熟田每畝應征銀五分二釐一毫八絲合銀元一角一分　城濠官地每畝應征銀四分九釐七毫七絲合銀元一角四釐　新升上則田每畝應征銀五分九毫四絲合銀一角七釐　以上各則田地應完本年上忙串銀實該每兩正附稅以銀圓二元一角核算並每收銀圓一元帶收征收費銀圓六分又水利費一分三林塘河工費一分五釐此外並無絲毫浮費所有屯津蘆學向係併忙啓徵隨同下忙一律辦理務各知照 
[前總統出殯之誌悼]  
　　上海縣公署昨發示諭云爲出示曉諭事本月二十七日奉宣武上將軍馮江蘇巡按使齊會電内開本月二十八日恭送前大總統靈輛至彰德暫安希查照前頒喪禮通告飭屬一體遵行等因合特電達希卽遵照等因奉此查喪禮通告前奉飭知業　示諭並通行在案茲奉前因除分行外合亟出示曉諭爲此示仰　邑居民人等一體遵照毌違　 
　　楊護軍使於前日接到國務院廻電以二十八日爲袁前總統之靈輛送至彰德之期各署均應於是日遵照前頒禮式辦理等因故於昨日通飭所部各軍隊務於二十八日即今日一律懸掛半旗以示哀悼 
　　駐滬領事團以本月二十八號（即禮拜三）係中國前總統袁世凱出殯之期英美會審公廨應停訊民刑訴訟一天以誌袁悼駐廨檢察處因於昨日發出通告咨照本廨辦公人等一體遵照　 
[大同學院舉行畢業式]  
　　本埠大同學院於昨日下午舉行普通科曁大學豫科畢業式三時開會首由院長胡君敦復布告次舉行畢業式次舉行畢業授證式次來賓張菊生君演說大同主義次院長胡君訓話次畢業生答辭禮成散會計該院本期畢業於大學豫科者二人榮鑑心楊士鈞畢業於普通科者二人顧穀詒陸建恒均授證書畢業於普通科第一類者六人陳汝析孫　潘淵李穀年顧穀詒陸建恒第二類者四人陳汝析苪嶺先顧穀詒陸建恒第三類者四人潘淵苪嶺先陸建恒顧穀詒 
[民立中學定期行畢業式]  
　　上海民立中學校定於陽曆七月一日午後三時行第十一次畢業式昨由該校長蘇　　具柬邀請各界屆時蒞臨觀禮 
[南洋路礦學校舉行畢業預誌]  
　　南洋路礦學校定於陽曆七月四日署假並於是日下午四句鐘舉行預科第四屆畢業禮兼請中外名人演說間以唱歌屆時由該校備具茶點敦請各界前往觀禮現巳具柬相邀矣 
[寗波同鄉會徵求會紀事]  
　　寗波旅滬同鄉會於本年大會議决徵求會董會員辦法自六月一日開辦至今入會者甚爲踴躍昨由會長虞洽卿君邀集各徵求員在一品香大餐討論進行方法到者百餘人當場認定永遠　董者四十餘人入席後由虞洽卿君宣布開會宗旨略謂本會自組合以來迄今七年頗著成效茲爲固定根本起見擬建築會所先徵求會費作爲基本金再募建築捐衆皆贊成次由王儒堂袁履登兩君演說暢論社會趨勢貴在固結團體聽者動容次由方椒伯君報告徵求方法謂發起時原定天干十部嗣因贊助多人復添設地支十二部其收入會費由會計董事謝蓮卿陳文鑑兩君簽印分存不得移作别用並公推樂俊寳陳蓉館兩君爲銀錢監察人以昭愼重核計本月二十五日止巳徵得入會費銀八千餘元本日到會諸君又認定會費銀四千七百餘元合計巳　一萬二千七百餘元過此以往必逾原額云云報告畢各徵求員均願竭力擔任至鐘嗚九下始行散會 
[基督徒之佈道熱]  
　　本埠蓬路浸會眞神堂向由華人自立不受外資其經費均由各熱心敎友擔任自設立至今巳將十年敎務異常發達茲悉該會於本月始至七月底止每星期及星期四晚間八時至九時半大開佈道會每晚往聽者頗多聞自開會以來記名墓道者巳有數十人云 
[前任稅務司來滬]  
　　前任北京總稅務司畢禮定君前日由英國原籍來滬暫寓英按察使署内聞不日赴日本游歷　 
[謀斃華捕案正犯未獲]  
　　公共捕房一千二百十八號華捕曹登龍被人謀斃後業經捕房查獲與是案嫌疑之董正龍朱正寳二人一併解奉公共公廨訊判各交一百元人洋並保在案昨晨復訊據中西包探禀稱董朱兩人均無人具保收押且兇犯某某等兩人尙未緝獲等語關讞　核供商之美領郭君會判被告各改交五十元人洋並保候提齊人證再訊 
[病夫自盡]  
　　住居東有恒路之沈阿海因久病不愈怨憤圖盡突於前晚投入狄思威路浜内經人撈起業巳淹斃由其弟沈某報由美捕房請免相驗自行棺殮捕頭准之 
[被拐小孩在堂病斃]  
　　被拐小孩顧阿大曾經地方檢察廳訊發新普育堂留養候屬認領在案近來該孩在堂染病醫治無效於昨斃命由堂函致該廳委派楊棲安檢察官沈檢驗員等蒞堂驗明委係因病而死判令由堂棺殮 
[失孩之追究]  
　　小工李阿二之子名福寳年十二歲於二十二日走失無蹤事後有同業人李榮報告謂會見該孩在太古碼頭與胡羣保同行云云昨由李將胡尋見向之詰問致起口角扭至一區署控訴訊之胡供不承認飭送警廳司法科訊核 
[婦人抱匿小孩]  
　　王步亭投法公堂控鄰婦王沈氏於本月十七日下午將小兒抱去藏在伊家向索答稱見姜李二人抱去今小孩仍在王沈氏家尋見求請訊究王沈氏供小孩由甲乙二人抱來餘供支吾聶讞員判小孩交王步亭領回王沈氏押半年以儆 
[松江女孩待領]  
　　女孩徐妙金身穿方格子布衫藍洋布袴向頭赤足元布蒲鞋面鞋子髮辮紥藍頭繩耳戴洋珠環在　馬路迷途啼哭爲捕查見帶至法廨請示徐妙金供松江人年十一歲因母親在申爲傭此次由籍來申找尋母親無着以致迷途判拍照送堂留養俟父母具領 
[無鍚女子遞送回籍認領]  
　　無鍚女子華才珍偕其妹來滬游玩詎在福州路與妹分散獨在 
馬路徘徊由捕查見以其迷途帶入老閘捕房轉送公共公廨暫留昨由官媒將女解送公堂請示經中西官訊悉前情奉判函送上海縣知事署轉送無鍚縣公署查傳其父母認領 
[婢女被虐私逃]  
　　九歲女孩張來發係江北人前日在閘北沿浜迷路水巡隊巡士見其赤　無衣因向詰問據云父母巳故被人賣與某姓爲婢常遭主人虐待因此私逃出外等語當由該警帶送司法科轉送閘北慈善團留養候查 
[虐婢案交保再訊]  
　　北四川路一百八十三號門牌居婦康王氏因將十五歲婢女江好華凌虐受傷致該婦逃出投入濟良所解送公共公廨訊供留候飭傳康王氏到案訊核在案昨由捕房將氏傳案請究先由濟 
良所將女解案訴明前情訊之康王氏延羅傑律師到堂代辯奉俞代襄讞核供商之美領别君會判被告交一百五十元人洋並保江好華仍留濟良所候再訊核 
[探夥虐斃姘婦案未了]  
　　前日有一老婦投公共公廨喊冤據稱伊女被探夥周尙時凌虐以致呑股紅頭火柴身死求請伸雪等語中西官諭着邀同見證到案證明准予提究該婦叩謝而退 
[扭控匿妻]  
　　王右泉之妻王李氏向在　袋角布廠爲女工本月十六日該氏被同廠巡丁天津人蔡呂宏沈炳章設計誘匿無蹤當時有婦人劉氏目覩願作見證隨同王右泉將蔡沈扭控該處警局訊供交保限七天將王李氏交案旋因逾限不交昨經王偕證人將蔡沈　　 
扭入警局奉諭着送地方廳由檢察官預審一過判蔡沈收押候查明實在再行復訊着王等退去候示 
[夫與妻之互控案]  
　　婦人蔣兪氏（卽兪琴悟控夫蔣瑾生無故行兇一案昨晨由廨傳訊兩造均延律師到堂辯論良久中西官核供以蔣亦另控兪氏潛逃判各交保候蔣所控潛逃案訊明再行訊核 
[承發吏索賄之告發]  
　　婦人張王氏在地方審判廳訴郁誦芬借欵不還一案前由該廳訊明判决着被告如數措繳洋三千餘元在案茲由該廳承發吏孫慶颿向被告一再索賄曾付給洋數元詎孫前日又到被告家内硬索遂由被告據情投廳告發當經袁審判長傳孫吏到案移送地方檢察廳請爲訊明按律嚴辦昨由賀檢察官提案預審詎孫吏在庭一味挺撞問官大怒判令收押候懲 
[小流氓之大格鬭]  
　　小流氓錢和尙與同類李長元等因在邑廟爭設嗬囒水攤起　各糾集同黨數十人於昨午在邑廟桂花廳茶肆叙吃講茶爭論之下兩相用武一時飛碗擲　聲勢洶洶致錢和尙並錢之同黨王瑞寳陳秀寳等頭面受傷經崗巡鳴　笛召集鄰崗前往將錢王陳並李及李妻萬氏分别拘送一區二分駐所由警佐王金山諭飭函送地方檢察廳訊究該茶肆夥王錦城亦投廳禀請究追被毁各物損失當經檢察官驗得錢和尙等三人所傷無碍判令送堂醫治李長元夫婦分别收押候提在逃之帮凶各犯到案再訊 
[硬質手鎗案續誌]  
　　湖北人許才福因持手鎗至福州路同順押店内硬質當被該店夥報捕將許拘押在案咋晨由公共公廨提訊據供手鎗在垃圾桶内拾來故持往質洋是實並據包探禀稱查得許之手槍確係拾得諒係匪人抛棄等語中西官核供判許開釋手槍充公 
[瘋人送杭州醫治]  
　　楊生生　疑伊妻楊姚氏與人有私持刀將氏戳傷被控公共公　訊實判楊押西牢四年並與姚氏　異在案茲因楊在押忽患神經病日見沉重昨由捕房到廨禀明前情請示經中西官會商之下以楊患痴病滬上並無專科會判送請杭州瘋人醫院醫治候愈再核 
[妓女不願爲娼]  
　　濟良所昨解不願爲娼之妓女吳金寳至公共公廨請示即據吳妓供稱原籍蘇州年二十歲自幼隨姊來滬初在妓院爲大姐現在三馬路某妓院懸門應客因受苦不願爲娼叩求超豁中西官得供會判吳妓發濟良所留養 
[賭犯要求復訊之照准]  
　　符永泉李阿元夏仁丁阿品因同在虹口西華德路六十九號屋内私設花會賭博被捕查獲將符等併解公共公廨訊實經中西官判符李各押西牢四月夏丁各押三月在案茲悉符等均不服判决昨延魯定格律師投廨訴明不服理由請爲復訊奉中西官照准判候復訊再核 
[包探被控拆梢之復訊]  
　　　居靜安寺路之潮州人陳宗朝偕證馬志何陳文彩鄭葛氏陳鄭氏在英公廨刑事科控新閘捕房包探陳維坤串同探夥沈德李阿三陳榮盛劉義大等指伊誘拐愛文義路二百四十三號門牌婦人張單氏家十三歲女子小桂枝希　拆梢洋一百元等情由廨飭探將陳探與沈等一併拘獲到案訊判陳探交捕房看管沈等押候訊核在案前日午後由新閘捕房捕頭將陳維坤等解送公堂復訊原告投案訴明前情繼據見證潮州人馬志何上堂由工部局刑事科代表牛門律師詰據供稱伊向在原籍肄業此次來滬擬往北京讀書此　於五月二十九號晚上十句餘鐘見被告等約有十人敲門入内我卽問彼何事被告等聲稱汝等拐孩　匿前來找尋當見彼等搜查無着聲勢洶洶欲令陳宗朝出洋百元了事等語堂上即命馬志何將各被告逐一指認畢訊之陳維坤沈德陳榮盛等延海德禮魯定格兩律師到堂辯護關正會審官得供與德領師謀君會判陳探仍交捕帶回看管沈等還押各見證退候復訊核奪 
[押店主控告店夥舞弊案]  
　　永寗押店主秦德明前投法公堂控稱歇夥吳三寳營私舞弊令 
除售去滿貨之外結欠洋七百二十三元求請訊追奉判呈驗細賬簿據再核在案詎吳三寳先在永福押店時亦舞弊洋四千七百餘元今始查知將所押飾物呈鑒求請併案嚴追吳供去年調至永甯先在永福所押飾物雖有商人經手惟滿十元之數多係請店主作主至永寗所控結欠七百餘元商人亦被　客沈友伯所欠有店中經手陳良德可證求請傳質陳良德投稱店主自爲經理商人亦在該店爲夥貨物均係吳三寳交與沈某餘均不知沈友伯供向爲珠寳掮客代售之貨由吳交我今巳退回求察聶讞員判吳三寳限二禮拜先繳七百二十三元又原告併控四千七百餘元判行押三月交押當公所核算除去貨物作抵外應該若干再行追究沈友伯罰洋十元無洋改押十天 
[限繳往來欵項]  
　　堃和糖行主張慶桃投法公堂控稱店夥倪光興經手放與伊父 
虧欠往來貨欵銀一千零六十餘兩又支宕薪水洋一百十五元一再延約不付詎倪光興又於四月初三逃匿不面今始尋見求請訊追又恒順糖行主楊文朝投稱亦被倪光興虧欠貨銀五百 
三十九兩求請附追倪供欠銀有之求恩釋出約期理楚聶讞員判限一禮拜繳還堃和恒順兩糖行貨欵銀兩如逾限不繳封店備　 
[鹽務領餉員被竊函證]  
　　蘇省鹽務緝私第三營營長馬國棟前日特遣金某來滬赴上級機關領餉不料在十六舗碼頭上被竊去所携公函一件出入證一紙洋銀兩元數角金情急報告警廳立飭偵緝隊長派隊士趕緊偵緝並飭該管第一區署薰正注意查緝 
[緝獲積竊五名]  
　　閘北偵　隊昨天保里緝獲積竊吳學藩劉金永魏金寳林　及婦人王徐氏等五名口暫押隊内聽候吊到贓物查傳失主解科請辦 
[脚夫爭運行兇]  
　　紹興人何錦榮在海昌路開設何茂成煤炭店前日令其夥陳阿有蔣阿才送貨出外被該處野鷄脚失李阿瑜毛福全周和尙等遇見以此項煤炭柴薪向例由伊等代送該店夥不應　其生計上前攔阻陳蔣等不允致被該脚夫等　打成傷店主何錦榮遂投四區警署控告獲到周和尙一名李毛二人巳早遼颺　有紹興同鄉會具函姚警正請爲嚴懲以儆效尤姚君諭候補提在逃人犯到案一併究辦 
[乘電車行兇受罰]  
　　英美電車公司一百六十九號電車上賣票人李廷桂控陸德順乘車過站囑令補票不允反敢行兇等情咋由捕房將陸拘解公共公廨經中西官訊明會判陸罰洋二十元充公 
[書家淸理筆債]  
　　前淸傳臚惲孟樂太史名毓嘉爲一代書家光復後隱居　上親友乞書者紛至沓來惲君乃略取潤資以示限制今歲自冬徂春染有　恙不親翰墨遂致書件山積近日調攝康復鎭日揮毫新舊筆債逐漸淸理凡昔之乞書未得者至是夙願頓　云 
[誌謝]  
　　昨承上海郵務管理局送來江蘇郵區地圖一幅書此誌謝 
[氣候報告]  
　　（上海徐家滙天文臺天氣測候報告） 
　　巳過者之報告　六月二十六日中國氣壓仍低下琉球及父島　有最高度海濱一帶凉風至無定向上海驟雨晨間尤甚　二十七日上海天　而潮濕凉風自南吹來氣壓表在累年平均數下八密理　二十七日下午四時前二十四小時内上海氣候温度至高八八·四至低七四·八去年同日至高八九至低六九·五 
　　未來者之推測　二十七日下午四時三十分豫測直據灣及黃海北部之二低度大約有西北狂風尾隨於後臺灣海峽新起信風 
[雜評二]  
　　和平又漸遠矣（訥）　　鳴呼愛和平者國人之天性也以極難和平之時忽得可以和平之機會而仍以無謂之留難挫過之是誠極可痛心之事也帝制成功而後以爲取消難也取消而後以爲倒袁難也倒袁而後以爲解决總統問題難也乃此三者之難安然經過　總統安然就任國人非　欣然慶和平之有望乎乃何以至於今日獨立者依然　立而取消無聞焉護國者依然護國而且有加入焉意見日見參差險象日益暴　愈求和平而去和平愈遠鳴呼豈我國人終不應享和平之幸福耶使因此之故而竟至於决裂者則破壞和平之咎交將誰任耶我愛和平之小民不能不一思其故也 
[來函]  
　　上海總商會來函 
徑啓者殖邊銀行停止兌付以來曾由農商部特派僉事吳藴　君到滬監視並特電外交部特派交涉員楊小川君查明帳目籌備款項由該行登報布告在案至如何監視籌備之處未准吳楊二君詳示本會亦未和悉二十四日接　滬被累商人公啓一函今日又接新康號一函詰問辦法來函旣未具名又無住址以致無從答復懇請貴報將此信登入來函欄内爲荷專此敬頌　安　上海總商會啓六月二十七號 
[文超律師來函]  
　　敬啓者閱報載律師詐財一案傳聞失實用特函請更正查沈江氏延請敝律師辦案係遵照司法部定章分類計算應收公費一百六十二元給予收條爲憑並無違法詐財之事名譽攸關應請貴報登入來函門以免傳訛　文超大律師書記處謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬新史記編纂條例] [  鵷雛]  
　　世變方亟洪憲告終人心未灰共和復活攬此八十二日亦後世得失之材也記者　得函書多謂短期國史不可無作以示後來斯足徵天下好惡之公而海内人文之盛然政府諸公方矻矻於民生國計之大此區區者或有所不暇爲而王館長久巳索居楊周公忽然息影究心國故者幾絕其人記者無似敢爲越爼之謀敬　條例有新史記之創凡滑稽才子遊戲文人嬉笑成文褒誅無忒者祈賜敎焉 
一定名爲遊戲文章中之新史記 
二新史記止以洪憲元年之八十二日爲限故又名洪憲史記三内容本記世界列傳若表誌諸作姑待後來 
四史記升項羽於本紀陳涉於世家故洪憲史中人物儘可進退從心以不乖淸議爲主五作本紀世家列傳者每人每篇事實不必過多但舉足以槪其平生者而止 
六天下文士有誅　懲惡之旨發爲文章載諸本報者皆爲洪憲史纂修 
七每篇發出按自由譚稿酬例爲酬即爲史館纂修之月俸 
塵餘觚剩 
[伵小誌] [  野鶴]  
譚言微中可以解紛　鼓蟲鳴亦資破顏爰虞初之例拈吊詭之辭折揭皇　曼衍巵言輇文諷說無繋時變卯酒飮餘一笑而巳柔兆執徐夏五野鶴 
　　胡生 
　　淸道咸間洛下胡生以畫松名所作率蒼悍靡倫若危石若最獸見之者罔智若魯輒震詫　生美姿儀惟有叔寳神淸之譽家要本雄資時選勝南部島遑瑣瑣作畫工者由是或以爲疑且其作傳於外者絕少輒徒耳聞焉未能目　也某歲太守某以獲賄　去　篆者爲李某性恬穆善禮文士耆畫雖所作不甚工　鑒别綦精下車數月即徵里中有無善畫者或以胡生對李命以所繪進覩之大嗟賫以爲數十年來未賞有是作也亟　綢紀賫金往聘焉抵胡家生不在家人以俟其歸報命對李性故卡急委朋好覓其　影則方醉眠某校書香閣也初生縱沉淫歌舞未獲可以及　某校書　倒莫能自持由是晨夕過從酣然其中飮酸　不啻也李聞而疑之比至出精箋令作松　拈管掻首爲狀窘甚久之久之始就李覩之則幹若春　葉若敗絮曾稚子習作之不若叩以筆法茫然無所知自是以還隱情遂揭蓋生延有二畫師一善作幹一善作枝葉其流傳於外者爲二人所合成而署以生名者也 
野鶴曰天下事縱暓蔽於一時終必表暴乎久久枵　而求獲名者其亦可以巳乎 
文選 
[章太炎劉誠意伯集序（續）]  
顧世或以嘗仕胡元爲公詬病亦或比伊尹五就湯桀妄者且言本公爲元計窮乃歸明或又傳以識記方　之辭案公少舉進士仕元至江浙儒學副　舉未嘗踐朝　居方而長官斯祿仕之常耳方國珍小寇　扈　害閭里其志固不爲獲戎貉匡漢略公之起則爲鄉邑保障不爲元行省干城厥頌石末德政與其倡和　酢之文非大體也嘗作伐寄生賦稱異類滋長舊本就悴非其種者鉏而去之戰城南稱五服限夷夏彼狂爭長走馬引稱報戴天之恥及題謝臯羽傳訟言氈裘鞮唱指　無忌其分北戎夏之志　　形於篇什間矣晚歲功成疇庸　世子姓孶衍過萬人明亡至今未有一人受淸流官祿秩足以知公遺敎餘澤流於後昆而云素無其志斯　諭也諸所言術數事明人筆札巳侈言之案公文多胡元時作入明差少帷幄密　則絕誠以篇第殘奪亦由軍國大議造次立陳君臣無　無待　奏封事云云也世人怪公　略廣而文疏少遂以神怪之　傳　古之名世若諸葛武侯魯橫江者其盛美獨　定策數言不于行軍曲折事　指而數之也公與明祖所論方略列傳巳詳及以御史中丞留守懲宋元寛弛以嚴爲紀其後明祖斬斷逾　又言霜雪之後必有陽春爲政寛猛如循環徒惃明祖不盡采用其言非少也凡諸雲物風角形法壬遁之言　世豪傑或兼知之公善爲天官歷象及　某經明祖起香軍所任周　張中之徒甚衆性不可移或時　占候令易聽用要其發縱指示處以人事而不以方術斷也炳麟去公久遠自明元戊申以逮民國紀元壬子之歲五百四十有四年矣平居問學未能逮公豪末獨以懐志操行大同幸而克濟非曰勤勞其公在天之　實式馮之甚欲瞻禮頌法敬　酒脯身在厄　懐不可遂以爲古者要離梁鴻趣舍異路猶以冢墓相連炳麟於公非獨要離梁鴻也咨於公之裔孫而先爲壙密邇於公以申生死慕義之志公之微旨亦非炳麟莫敢任其言也是用齋栗叙次以歸公祠民國四年十一月後學章炳麟序　 
小說 
[鬼雄情涙] [  鶴雛]  
　　秋雨如緍黑雲壓海如鯤鵬之垂翅海中澎湃鞺　之聲破晚烟而出於是聖希利那島中來一淸癯多鬚之文士其人長日喑默對人執　至恭每鞠躬輙俯首至膝於是島人咸擬議其殆爲西班牙人或法之西部產以是二處之民咸好執苛禮與人握手爲時之久幾於膠固莫釋然不甚與島人徵逐獨處一屋以雪茄自遺其長日而巳島人之詫怪至於覩其一衫一履亦以爲中含莫大神奇之秘密於是相與贈文人以隹名曰怪詭之旅行文士 
 
 
 

Page 15

 
 
   
 
 

Page 16

 
 
   
 
