# 1896 - 78 - 4908233

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼尖三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋三角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈　 
[嚴懲放火圖賠說]  
　　滬上傷風敗俗之事不一而足如拆梢如賭博如拐帶以及臺基佛店假官行騙設局害人種種匪徒無一不應嚴辦而於放火圖賠之輩辦之尤不容稍寛何也放火圖賠粗觀之似乎祗累及保險行之折耗耳殊不知鄰近鋪戸受其害者實已困苦不堪甚且有一而再再而三慣以放火爲生財之道如本報歴次所登火匪周雲章何子良等一案忍心害理莫有過於此者嗚呼殺人越貨所殺者惟携貨之人而已白晝刼財所刼者惟一家之財而已兹則崑岡一炬玉石俱焚延及比鄰悉成灰燼毎有貧窮之戸遭兹慘刼衣食全無生死兩難坐以待斃者嗚呼此種殘暴兇忍無法無天之人使不盡法以懲之不將使滬上無安土之可居而繁華富庶之區悉變而爲荆天棘地乎何子良者先前在雲南路貨屋而居火焚後得過保險銀一千兩後住無錫路又遇火焚收得保險銀七百五十兩及三百一十兩旣而住唐家弄山西路江西路三次火厄一得九百兩一得一千兩一得四百零二兩當保險時均由余生初介紹包探查明禀覆朗若列眉此次又串出周雲章僞開醫室賃屋美租界密勒路旣倩三井洋行保銀二千兩旋卽縱火自焚兹已解送英界公堂推鞫之餘歴歴承認說者謂此次旣承認縱火則前數次之並非無心失愼可以不煩言而自知嗚呼天下如周何等人者誠可謂極惡窮兇法無可宥者矣顧或謂放火圖刼律有明條昔年　靜瀾中丞巡撫浙江曾拘得其人而殺之蕪湖土地保亦以放火刦財身膺顯戮今則非行刦而只索賠似乎其罪尙可稍輕當不至與杭州蕪湖一律辦理殊不知刦財者惟圖刼一家之財則亦偶爾放火一次耳彼周何等人竟以放火爲生意一試有效則再試三試且屢試之一若無本生涯大有取之不窮用之無盡者不特每次縱火必害及鄰舍倉皇離亂抛散家資且保險行屢屢賠銀勢必悉心查訪知有縱火事故自必將保費加增保費旣增彼貧苦之家無力保險一旦慘罹火患白白將衣物蕩盡無從收得分文然則縱火者之罪惡滔天尙得稍逭於刑法乎或曰公堂之上刑至笞責枷號管押而止昔年火匪魏玉亭搶火之案層疉如山亦惟管押一年卽行開釋其餘或枷號一禮拜或笞責數十下不但如杭州蕪湖之案從未辦過卽徒流之罪亦未有按律擬之者此次周何等人雖罪不容殊恐公堂亦無權辦理僕則以爲公堂之權有限固已人所共知然遇此等匪人當不難送縣嚴辦矧保險行皆外邦人所設旣聞有縱火　賠情事斷不肯默爾無言他日者或由領事照會華官請爲懲儆或由行主具詞控告請追回前者悞賠銀兩至此而始行懲辦恐不免有棘手之虞不如及早訊實口供送縣科罪之爲愈乎抑僕有一說焉凡各保險行章程倘火焚後被火者不能將起火緣由訴明以致使人疑惑者例不能賠邇日登諸本報告白中早已人所共覩今當變通其例凡起火家一律不賠則非但火匪不能縱火以圖銀卽安分之家亦當未雨綢繆時刻小心謹愼矣豈非保險行之幸而亦居民之深幸也歟願與關心火政者商之 
[意敗續聞]  
　　意大利兵爲阿非利加所敗已錄正月二十三日報端兹於本月初六日接外國電音云意國中得此敗耗以爲大損國威并以官之辦理不善因此不服民人之意欲思改立民主自閙之後意廷大臣都有辭位而去者現意人將與阿皮西湼之酋末納列克講和現以侯爵嚕地尼爲首相將軍利各地爲兵部大臣提督伯靈爲水師大臣公爵式木乃得爲外部大臣伯浪格爲戸部大臣并悉末納列克以十萬强兵爲敵致意國前路之兵約二千餘人皆遭顚覆尙存之兵約四千餘駐紥在阿帝格拉爲末納列克兵圍困意國主帥刻尙無法解圍意國之民咸欲講和而首相嚕地尼尙未應許并云講和非體面之事斷不能行况現在尙有兵三萬請議院再派三百六十萬磅英金爲兵費再與力戰意兵敗後又有阿非利加一黨之人名達惟西作亂咸濟各地方已戒嚴現將調兵八千到格煞拉地方防堵英國亦將添兵到咸濟各地方帮同防守法國聞知英國調兵頗有不服之意已電逹俄廷詢問作何意見 
[德弁受傷]  
　　當張香帥總制兩江時禮延德國官弁三十餘人訓練勇丁復就城北度地爲操塲建屋其旁爲官弁棲遲之所本月初三日各官弁相約前往閒觀一弁乘馬先至衆鄉人不分皂曰遽向稱戈有擊以竹竿者有擲以石片者弁禦以手中之棍鄉人聚至三百餘輩弁不能敵傷厥首旋卽奔回少焉復有二弁不知前事貿貿然來鄉人抗拒如前二弁急反奔雖受微傷尙無大礙當卽據情禀知劉峴帥峴帥勃然震怒飭卽拘捕肇事之鄉人刻下尙未知如何了結也以上係白門來信 
[撤防志略]  
　　揚州采訪友人云上年海疆有事府縣各官禀准上游舉辦圑防以收守望相助之益歸郡城紳士殷君統帶現已中外和好四海昇平此項圑丁自應撤去沈碧香太守因備文照會殷君以時遣散所有口糧發至正月杪爲止 
[利溥蠶桑]  
　　署江西藩司翁小山方伯去冬籌定巨欵擇購永和門内地基一大片今春創建桑蠶局教民栽桑養蠶開江西一大利源誠百世利賴之一端也昨札委南昌通判閻别駕賡良候補縣丞江二尹忠修從九周二尹在鎔俱辦理桑蠶局務云 
[漢皋火警餘聞]  
　　訪事人函云上月晦日晨曦初射漢鎭黄陂街廻龍寺口萬裕錢店失愼已錄報章兹據該隣右言萬裕店主之親弟某甲因新年特由鄉來晤其兄在店住未多日當火熾時甲遊仙一枕深入黑甜衆人正在忙亂亦未憶及迨驚醒則火已逼近牀第無由跳出火坑矣葬身火窟殆命也夫又災戸椿興豫錢店與寶昌祥海貨店兩下祗隔一牆椿興豫以錢價擡漲預爲壟斷之計積錢近千貫堆累如山火起時無能搬出緣是如山錢垜竟傾其一半於海貨店之地心上火熄後錢店人倩箝取海貨店竟不允准謂國寶本流通之物安見此卽爲君家鑄成者况小號開設有年資本雖未必如君家之豐然非等連城重璧何嘗祗許爾有而我獨無乎彼此各執一詞兩有相下未審有魯仲 
 
 

Page 2

 
 
連其人者爲之排解否 
[武林縣試]  
　　杭州采訪友人云本月初二日舉行縣試仁和考童一百六十八名錢塘二百四十四名杭紹七十一名嘉松二十七名仁錢兩縣均有頂替代槍者錢塘共查出十一人之多卽行驅逐出外仁和查出二名伍邑尊升堂訊問一味游供遂發學管押某廣文以其人未經入學移交捕廳看守商籍頗爲安靜惟紹所甲商吳君被人痛駡而已是日各題附列於後仁和已冠首題候已以敬三句次題次也詩題賦得木從繩則正得繩字未冠首題勿欺也而犯之次題又其次也詩題賦得雨中春樹萬人家得中字錢塘已冠首題邇之事父至鄙夫可以事君也與哉未冠則孝出通塲次題亦爲之而已矣詩題賦得杏花消息雨聲中得中字嘉松已冠首題子曰禹吾無間然矣未冠首題民之不能忘也通塲次題善與人同詩題賦得煮海爲鹽得沙字杭紹已冠首題古之愚也直今之愚也未冠首題不相爲謀子曰辭通塲次題和爲貴詩題賦得二分春色到花朝得花字至初四日午後杭紹分司高副轉出案共招覆七十一名前列者許家熊陳官鼎錢選青沈燊程學鑾汪恩灝王學詩范撫辰顧梓衡高惟叙嘉松分司胡通轉亦於初四日四點鐘時發出招覆案計招覆二十七名前列者朱右文周兆蓉江鴻業陳大復陳輔學朱鍾理夏鴻逵計德辰陳郊夏人傑○仁和於初五日午刻出案前列陳昌濟張兆樞任允王鳳鳴王傳章孫承恩營篤恕鍾元均錢夢瑜勞鑑高錢塘先於是日辰刻出案前列者吳煊陳大昭朱受彭邵震徐嘉榖汪承祖董安清俞品璋吳善寶徐繼濂均示期初六日覆試 
[吏部奏稿]  
　　爲遵旨議奏事軍機處交出盛京將軍調補福州將軍裕祿奏稱查上年辦理軍務鳳皇遼陽各屬軍情吃緊各路大兵尙未齊集一切防衛地方由民間集圑甚屬固結所有各處圑練出力情形迭經由電奏報本年正月間奴才於奏報上年十二月及本年正月日兵撲犯遼鳳岫等處均經該鄉圑等奮力擊退毎次殲斃日兵十餘名至數十餘名不等並生擒二名搜獲器械多件等情欽奉諭旨著裕祿查明尤爲出力者先行奏請奬勵等因欽此又於本年二月間偕同官軍在寛甸長甸香爐溝連次接仗殲斃日兵多名擒獲一名奪獲器械多件卽寛甸縣街長甸鎭城收復未能再行竄入亦經隨時奏報在案現在軍務已平飭令地方官查明開送詳請核辦前來伏查此次敵氛肆擾地方甚遭塗炭該紳民等均能合力齊心舉辦圑練其一切經費又多自爲籌備迭次打仗均能著有勞績且計先後陣亡各練丁人數亦復不少核其急公敵愾之忱實爲難得自應據實具奏籲懇恩施以勵衆心現擇其尤爲出力之守備謝永思等八十四員名繕具清單仰懇天恩俯准照擬給奬其該鄉圑打仗陣亡及帶圑積勞病故各員應一併請旨飭下照例分别議卹等因又片奏此次舉辦圑練紳民人心固結遼鳳岫寛四屬圑練雖由張錫鑾徐慶璋等督勸辦理而分赴各鄉激勸董率必須得力之員方能收衆志成城之效查有委署鳳皇廳同知樊恭佩試用知縣趙臣翼分省試用縣丞何厚忱俞鳳翔知府用候補同知馬圖五品頂戴繙譯生員程玉桂　品頂戴忠駿均屬始終其事異常出力理合隨案據實陳明可否仰懇天恩准將樊恭佩俟補同知後以知府用趙臣翼加同知銜何厚忱　　均俟得缺後以知縣用馬圖俟歸知府班张加三品銜程玉桂以筆帖式儘先補用忠駿以員外郎遇缺儘先前卽選以示鼓勵光緒二十一年十一月二十三日奉上諭裕祿奏奉天辦理鄉圑出力紳民及陣亡圑丁人等請分别奬卹並勸辦出力人員懇恩奬勵各摺片上年奉天遼陽州鳳皇廳各屬紳民舉辦圑練保衛桑梓自應量予恩施以昭激勸所有單開之出力紳民及片内所保各員均著該部議奏其另單所開陣亡曁積勞病故之圑總圑丁著交部分别議卹餘著照所議辦理單二件片一件併發欽此欽遵鈔出到部除武職人員應由兵部辦理宗室人員應由宗人府辦理陣亡議卹人員臣部另行辦理外查奏定章程内開尋常勞績概不准越級保升及免補免選本班並歸候補班補用又尋常毎一案只准請奬一層各等語前據吉林將軍長順保奏迭次進攻海城並力保遼陽出力各員又奉天將軍依克唐阿續保打仗出力各員又欽差大臣劉坤一酌保老湘營會攻海城出力各員請奘到部當經臣部查非攻克城池斬擒要逆勞績可比應照尋常勞績核議所有按照異常勞績請奬各員均核與章程不符應令另核奏明請奬業經具奏行知各在案此次該將軍保奏奉天辦理鄉圑出力紳民及附片請奬文職人員臣部仍應按照尋常勞績核議所有此案内有按照異常勞績請奬各員均核與章程不符應令一併按照尋常勞績另核奏明請奬謹將臣等遵旨議奏緣由繕摺具陳伏乞皇上聖鑒衷示遵行謹奏 
[反目輕身]  
　　杭城弼教坊地方某甲者向在旗營中跑小差爲生上年臘月娶得一婦以貎不揚爲甲所惡婦又不善操作時被打駡本月初三日不知因何事起釁又被痛打一番婦因自尋短見甲乘間逸去由鄰人報知母家欲禀請相騐現經有人調停未識能否免騐也 
[鴛湖春棹]  
　　嘉興訪事友人云本月初二日相傳謂土地神誕之期故北麗橋堍土地祠經各店鋪集資特雇清音一堂並具三牲福禮里人咸往拈香并入晚燃放烟火花爆以祝神誕又城内西縣橋土地堂亦經里人集資傳奏樂全部三牲福禮各往拈香夜間亦燃花爆以酬神誕以及城内外凡有土地祠者咸各集資虔誠恭祝并悉南門内市興弄内土地祠亦傳清音等以相慶祝豈凡爲土地者皆一日誕辰耶抑各處土地祗爲一神耶風俗相沿眞有不可解者矣○近日天時仍晴雨不定寒煖亦不匀以致患咳嗽者甚多新正以來各貨之價較去年更形昻貴惟菜油已跌去數角洋價仍然日短居民咸有長安不易居之慮也 
[古堇郵書]  
　　寗波采訪友人云江北岸復泰當鋪於上月三十夜被竊鋪中人並不知覺比至天明見庫樓首飾房櫉門洞開檢點之下金珠絲毫未失惟失去臂訓約值洋銀四百餘圓察其出入形蹤知以青藍布長巾接續從墻外猱升而進遂開單報縣請查未知能破案否也○上月三十夜鄞城西門内四洋寺比鄰恊佑侯廟特雇童班演劇補賞元宵鑼鼓聲中觀者雲集大殿下有鐵香爐一座重約千餘斤有兩小孩扒升其巓從高俯視某甲見而羡之亦欲攀緣而上不隄防香爐欹側兩孩一齊墜下其一齒牙盡落滿口鮮紅一則頭破血流并將甲壓傷腰脇有二人行經其處亦受微傷○二月初四日清晨鄞縣署中接到臬轅來札内開接奉刑部釘封公文飭將某犯斬决等因楊大令因卽會同城守營蕭都閫升坐大堂提出斬犯一名聞卽上年由定海解來寄禁獄中之海盜也旣已如法綑綁卽納入無頂小轎舁至南門外法塲行刑號砲一聲身首已分而爲兩不知緑林豪客亦聞而惴惴於心否 
[黄鶴樓題]  
　　漢口訪事人函云上元閙燈新年樂事也漢口地廣人稠宵小如麻難保無藉端滋閙之事地方官防患未然毎届元宵嚴行示禁鬧燈遂致大矯遊龍不復見於化日光天之下不料今歲江夏縣屬之豹子海地方恃其僻處深山以爲太平盛事當亦人莫子忤該處有陳姓者聚族而居大村落也村民業農者衆積習尙武恃衆逞强不言可喻届此春回獻歲之候少年喜事之徒興高采烈沿戸廣集錢文倡舉賽燈之事一日龍燈行由鄰村經過該村皆梁姓不識因何兩相啓釁一塲掃興各自散歸翌午兩造忽齊集黨羽利矛鋼刃相爭持於十里平原間梁非陳敵當下擊斃數人陳黨猶欲舉梁姓之人一鼓而殲旃辛經鄉董出塲攔阻始行吹唇拍掌而回染姓旣遭斯奇禍急行具禀赴縣喊控縣主以事關人命立飭縣佐往勘陳黨懾於官威預行逃遁登時僅拘獲老農二名解案俟將各兇緝後再行開釋此二老云○去年鄂省被災各區漢川較重該縣窮庶轉徙流離不堪言狀省憲慈祥在抱視民如傷仁槳義粟業經賑撫多起兹當田疇始事之秋猶是顆粒無收之日適彼郊原哀鴻嗷嗷之聲仍聞耳際因又續委大挑縣劉明府震嶽候補縣胡明府子功聶明府時巂再解賑米若干擔赴該縣散放刻聞已禀辭啓行矣○一年四季之中所有神壇祠廟例由各省大憲牌示飭令文武各官分期致祭敦祀典也兹届春季之期鄂撫譚大中丞先期懸牌轅門示飭文 
 
 

Page 3

 
 
武各員及期齋戒沐浴敬申祀事兹將祭單照錄於左二月初二日祭先師孔子初三日祭社稷壇神祗同日祭文昌廟初四日祭昭宗祠初七日春分卯時祭朝日壇十二日祭文昌廟十五日祭龍神廟十六日祭關帝廟十九日祭歴代帝王廟二十九日祭賢良祠○湖北通省牙厘各局初時僅抽貨厘一項嗣後茶務大興卽就産茶地方另設茶厘局照征茶稅現當茶市在卽經鄂撫譚大中丞酌委候補府吉爾哈春太守總辦咸嘉蒲崇山城茶厘牙帖總局事宜駐羊樓峒又委卽用縣王大令雲清辦崇陽茶厘又委中大令樑辦通山茶厘局又委姜大令光裕辦柏墩茶厘局又委候補縣文大令龍耀辦島口茶厘局又委候補縣成大令槐辦楊芳林茶厘局均已次第接奉札　不日將料理啓程矣 
[金山晚鐘]  
　　鎭江訪事人來信云統領兩江督標長勝全軍萬軍門本華於去歲十月間隨李鎭軍占椿由山海關統　各營乘輪南下行抵京口軍門奉南洋大臣札飭將前中左三營駐紥潤州軍門遂就南門張王廟爲行臺各營分紥寶蓋册東畔今正又奉前署兩江督憲張香帥檄調往湖北軍門因將各事清厘後卽於上月二十五日拔隊起程乘豐利輪船溯江而上瀕行鎭郡道府縣各在江干候送旌麾○江北七濠口湖南會館經董其事者捐集公欵擇於正月二十七日起雇梨園子弟演戲三日以答神庥一時清歌妙舞絲竹鑼鼓之聲聞於遠近以故青衫紅粉結隊往觀蜂屯蟻聚致將兩廊栅欄擠壞人聲鼎沸聞有兩人避讓不及身受重傷賴相識者爲之舁送其家未知能醫治痊愈滞此外有某姓二女郎年皆及笄濃裝艶裹蓮步輕盈齊扶小婢同家中人前往戲塲一擴眼界行至長興街東首忽有甲乙丙三流氓凶面而來見二女秀色可餐四顧無人直前調戲二女大聲呼救其娘在後已至見此怒不可遏扭住甲乙大呼捉賊丙見勢不佳飛步逸去該處居人聞聲畢集詢悉情由有勸令釋放者有欲令送局者有連批甲乙之頰而厲聲呵駡者紛紛擾擾鬨動通衢甲乙再四哀求始釋令竄去二十八日下午天色隂寒雨絲飛灑有一女子手提籃榼往五神廟燒香畢順道看戲敗興而返泥鬆路滑細步伶仃偶一傾欹仆於道上適有匪徒乘機掠其頭上釵環女子駭極狂呼且訴且泣有代爲追捕者然匪徒已如鴻飛冥冥無可蹤跡矣○鎭江府彦詠之太守前赴姑蘇公幹已紀報章兹悉太守已於日前由蘇乘舟蒞滬二十八日坐元和輪船上駛次日傍晚行抵京口其時闔郡文武均詣江干迎接太守當皍乘興回署 
[使相行程續述]  
　　前報紀出使俄國大臣李傅相改遲至二十一二日出洋兹聞傅相早經訂定法公司輪船且旣至地中海卽有俄船來接大約前說蓋傅聞之悞也 
[西兵操演]  
　　上海西商圑練兵毎届春時例得申請香港將軍簡閱未閱之前必圑操數次以期技藝純熟今歲香港先派三畫金之步兵砲兵官二員來此訓練昨日第一次圑操午後三下鐘時步兵砲兵馬兵列陣圖兵齊集浦灘江第新關前閱片刻由樂工前導自英大馬路迤邐向西出泥城赴賽馬塲操演至日晡始振旅言旋 
[少尹掛冠]  
　　上月杪吳淞司巡檢麥熾齋少尹遣家丁投上海縣署呈遞禀帖稱因刻下患怔忡之症據醫者云須靜養調理方可見郊誠恐因病悞公禀請另派委員代理以重職守黄大令據禀申詳道憲前日訪聞少尹並未候示已於本月初一日脫逃大爲詫異立飭丁役前往看視見署中緊要物件搬徙一空惟留一妾嗚嗚啼泣遂據情回禀並將印綬帶回旣而大令訪悉少尹原籍廣東去年七月父故匿報丁艱現爲伊叔控訴上憲批飭查辦是以急於回里查吳淞司巡檢一缺例由松江府主裁爰於昨日專差赴松飛禀恩詩農太守請卽委員暫署一面再行查訪確實情形詳明核辦 
[招考定期]  
　　正任津海關道盛杏生觀察因天津二等學堂添招四班學生出示招考兹悉於本月十六日早八點鐘在二馬路觀察公館中考試至考試章程已登本報後幅告白故不復贅焉 
[候查舊卷]  
　　前日商船局總董王介眉詣上海縣謁見黄大令稱沙船衆商前在浦東楊家渡南首置買民田二百餘畝備挖泥壓船之用稱爲草泥公地現被升科局將六十餘畝悞劃入充公地内已立界石衆商大不甘服乞卽核奪旣而沙船號商順祥源等亦聨名投縣禀控大令諭候吊楄舊卷查明辦理 
[要犯染病]  
　　外監人犯薛掌生係前在本邑浦東高家行朱其蒓家行竊鉅贓案内之首犯黄大令飭捕拘獲訊明後吊出原贓給失主具領一面禀詳上憲批飭解省招勘發回監禁候示兹者薛在監患病勢甚沈重昨由禁卒入禀在令飭傳官醫診視旋禀稱診得該犯患春温之症極爲沈重難以速效大令諭令加意調治 
[救火致傷]  
　　北山西路德安里粤婦某氏昨日晨起煮早膳遺火棉花包内立卽燃著火遂上炎氏驚惶失措恐肇焚如以身樸火火得以息然已頭面焦灼眉髮悉化灰燼矣卽經家人舁送至同仁醫院求治 
[流氓攫賭]  
　　虹口二十三保十六圖姚墩地方近日有種賭徒聚集是處抽頭聚賭明目張膽顧忌全無該處無業流氓意欲分拆小頭賭徒恃衆置之不睬流氓恨甚因於前晚糾集羽黨蜂至其處正欲下手攫其錢洋衆賭徒見勢不佳携洋奔逸流氓遂一聲暗號各舉器械四面攻擊當有二人逃避不遑致被戳傷餘均四散該圖地保恐肇巨禍卽據情飛報圓通寺巡防局按該處離巡防局非遠而若輩竟敢横行不法想定須嚴查究辦也 
[白拉送懲]  
　　前者貨捐局移送私開白拉莊之錢生元嚴阿五兩人至上海縣請爲究立前晚帮審委員曹明府升堂提訊錢嚴同供稱小的等俱係鄉民在行内某客處供執爨之役白拉莊非小的等所開貨捐局諭令遵捐執照小的等無力捐納叩乞施恩明府令發收待質公所諭令捐納執照方准開釋 
[會審皮案]  
　　德商德豐洋行控管理皮貨之張雲卿私換次貨等情當由德領事施妥卜據情照會前來别駕飭差將張傳案於昨日早堂會同德繙譯單維廉升堂會訊先據德豐洋行副買辦徐乾林供行中由正買辦王芳帆雇用張雲卿管理皮貨已於去年停歇前日來行與小的爭閙言確曾掉換次等皮貨汝將如我何是時適值疉接外洋來信言載往之皮貨均有破爛不堪或須虧銀六千餘兩七八百兩不等其時洋東正欲小的等賠償故與洋東言明控告現知張雲卿並無銀兩只須言出此事與何人串做洋東自向追償張雲卿供在德豐洋行管理皮貨打包事務小的並未掉換次貨此事亦非小的一凡尙有徐南劍一同經理况貨上隆茂打包洋棧如係次貨棧中豈肯打包又皮貨非同别物可以袖藏掉換至口角爭論之言何能憑信如小的言殺過一人洋東亦將控我殺人乎尙求明鑒徐南劍供小的只管收買皮貨至已上洋棧打包此責任均須張雲卿擔當旋有嚴如華忻成周上堂作証稱當日張雲卿之言小的等均皆聽聞其餘細情實不知曉别駕據情商之單君以張雲卿旣係正買辦王芳帆雇用目下王又不在滬著將張雲鄉押候王芳帆來案再核 
[分發人員騐看名單]  
　　新海防例掣籖分發郎中馬廷琛直隷通政司經歴楊潤順天内閣中書曹廣權湖南楊亦熺河南光祿寺典簿崔恩熙安徽知縣顧思禮雲南○勞績保奏掣籖分發主事花翎五品銜保恒廂黄○新海防例指省分發直隷州知州花翎知府升銜杜向榮山東江蘇知州胡成立貴州廣西通判胡元善正藍湖南知縣高逢元直隷山西邱應華福建江西慶豐正黄江西任本壵湖南湖北趙從嘉江西湖南劉肇坦直隷四川程順天江西布政使理問周紹涑浙江江蘇州同廖福　湖 
 
 

Page 4

 
 
北安徽朱紘江蘇北河按察司經歴梁書祥浙江江蘇鹽運司經歴吕啓瑞順天兩淮丁秉彝湖南兩淮楊家洤安徽兩淮直隷州州判周恩煦浙江江蘇州判周世傑貴州雲南府經歴葛如芝山西陜西朱知緒江蘇雲南范金祥江蘇山西崔銘新江蘇陜西劉有倫貴州雲南王維祉貴州四川黄國瑜浙江陜西尹體清四川雲南朱戴芳貴州四川縣丞曹彭年順天福建梁紹祥廣東直隷張拱辰山西北河易如恒湖北廣西程仁漢湖北江西徐鍾毓山東四川許崇熙江蘇安徽劉朝植安徽北河王榮昌江蘇安徽張思仁安徽江蘇唐樹楠江蘇江四汪澤安徽江蘇嚴翼江蘇北河張葆昌江蘇安徽裕濟廂曰山西竇立傳安徽北河孫熙昶貴州四川張調鼎浙江福建孫麟瑞浙江江蘇陳傳易浙江北河鹽運司知事梁培霖湖北兩淮縣主簿黄鏡淵江蘇湖北趙蔭彦浙江江蘇府照磨邢國賓江蘇江西州吏目王建猷江西湖南范維忠浙江直隷馮文堃浙江貴州按察司司獄李世廉湖南江西道庫大使李逢春山東湖北鹽巡檢魏振唐陜西山西王勳浙江兩淮巡檢王鴻陸直隷山東劉達璋廣東江西康祖望奉天直隷鄧之彦湖北湖南趙恩澤山西山東郭先知湖南江蘇雷恩渥湖北湖南張星樞湖南四川耿道煥江蘇湖北張九皋安徽湖北臧增順江蘇安徽崔振聲安徽江西曹啓昌四川湖南楊鯤遠浙江江蘇沈東煌浙江安徽從九品邱榮桂湖南江西賴錫康江西四川典史嚴敦彝湖北四川張培榮湖南甘肅何茂萱湖南廣西吳嘉珪安徽江西周學濂江蘇江西湯世偉江蘇江西陳熙炳江蘇四川吳政修浙江山東阮漣浙江福建王蔭槐浙江江西曾國璋四川山西吳慶恩浙江江西王甚浙江山西朱必昌浙江江西姚紫宇浙江江蘇張鴻磐安徽山西閘官李慶瀾山東南河馮良譽浙江南河　入流會廣斌順天江　鮑桂榮順天四川張官湖南江西沈國楨浙江四川○籌餉例指省分發知州吳福綏河南湖北府歴經張慶孝河南安徽縣丞林壽棠廣西廣東巡檢趙家璧浙江江蘇○勞績指省分發知縣五品銜李堯瑞湖南四川府經歴喻熙典貴州廣西從九品黄汝瀾江西湖北○議叙掣籖分發知縣高聨翰山東○議叙指省分發巡檢程登梯安徽湖北○恩廕呈請指省分發通判鹿滂　直隷山西○進士呈請指省分發知縣郭傳昌福建廣東劉昌言湖北江西○俸滿教職呈請指省分發知縣武光昌山西河南○教　呈請掣簽分發知縣陳明儉貴州○教習呈請指省分發知縣李承芳廣西雲南○應補呈請分發府經歴六品銜江兆觀四川江西縣丞孫世忠浙江江西州吏目李仲先廣東湖南王興邦湖南廣西從九品吳輝祖江蘇安徽王文炳河南陜西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨早堂]  
　　四百三十二號華捕禀稱昨日流氓張小榮至虹口顧阿二酒店内沽飲過醉與顧藉端爭釁致打破陳　一陳爲　拘案請究顧阿二投案申訴前情並稱被打之酒值洋二元叩求究追質之張小榮供一時酒醉糊塗求恩宥别駕商之單繙譯判將張笞責一百权○張阿三在木匠楊阿木作塲做工乘間竊取木板數塊由楊查獲扭交一百九十八號華捕送案請究楊阿木申訴前情質之張供貪小自知不合求恩别駕判押三天贓給楊領回○四百七十二號等華捕禀稱昨有乞丐王金松楊高初二人在棋盤街錦銘洋行之舊房屋竊取窓上玻璃當由看房人扭交小的爲此送請訊判林文松投案供在錦銘看守房屋昨有王等竊取玻璃扭交捕房送案質之王金松楊高初不認行竊惟求恩典别駕判令各責一百板○樓阿虎竊取孔雲法家布衣一件適經包探趙銀河緝獲人贓送案請訊孔投案申訴並請領贓質之　阿虎與孔素來認識且曾借過小的小洋四角向索不面適因急需故而暫取求鑒核孔又供與樓素未一面安有借錢之事實是妄供希圖推缷别駕判令管押兩天以儆○三百八二四號華捕禀稱昨有東洋車夫吳芝當停車生王金亭所關茶食店門首爭關致將吳之頭顱擊破故拘送判别駕以吳僅受皮傷判罰王洋二元給吳爲養傷之費○包探趙銀河禀稱積竊洪如蘭竊取倪阿根張阿金兩家綢布衣服並零星雜物由小的緝獲人贓送究倪張兩失主投案　贓質之洪如蘭認竊不諱别駕判笞二百板管押十四天贓分别給領 
[法界公堂瑣案]  
　　自李傅相秉節蒞滬後鄭大令已停訊四期昨日始會同祁繙譯升座包探禀稱江北人繆益忻至同鄉人朱文生家圖姦被朱妻王氏戳傷數處捕頭令送至仁濟醫館療治傷尙未痊兹一并解案請訊朱王氏訴稱丈夫出外小婦人在家看守繆闖入内室强姦小婦人不依以致口角爭毆朱訴稱小的與繆素來相識不應乘小的出外時闖入强姦大令問有見証人否答稱有同居人目擊且繆身畔藏有兇器經小的奪下不知被何人取去其時尙有巡捕目見朱王氏又供稱繆入内室有半點鐘之久屢欲强姦爲同居十餘人所見繆供稱小的向房主索錢二百文遂指小的爲强姦腿際袯戳六刀上身亦有傷痕大令商諸祁君以繆傷痕未痊著仍送醫館療治俟傷痊再核朱交人保出朱王氏釋回候傳案備質○蘇婦吳王氏投案呈遞失單訴稱小婦人賃居餘德里去年十一月二十八日往松江親串家托車夫張阿全照管至本年正月二十九日回家箱内失去衣服金銀首飾鎖匙均已扭落兹將張與其友徐阿榮送案請究大令問爾夫何在答稱丈夫與母親另居小婦人獨住餘德里張供稱小的與徐相識時來住宿毎晚間七點鐘時回去主人失竊事在正月二十一日晨八點鐘賊撬開後門扭落洋鎖事後由同居之丹桂茶園優伶陶芳林咨照小的其時已十二點矣尙有同居之俞厚莊目擊然主人不在未曾報捕旋在徐身畔搜出當票一紙始知爲徐竊徐供稱小的向在興聖街胡姓處當車夫當票係布二叚乃主人之物包探禀稱已往問過並無其事大令著押候吊贓覆核張产人保出○包探禀稱侯景新在書信館當木匠竊取工部局松板四方交蔡仁生掮至竇楊氏鐵店寄存經四人偵知將侯等送案請懲蔡供稱侯托小的將松板掮至鐵店並不知係竊贓竇楊氏供稱當時小婦人在樓上遺小孩看店不知板係竊來求恩明察大令著將侯蔡各管押一禮拜竇楊氏斥釋○包探禀稱清挿手何阿大屢次犯案前日又偕同黨施祥榮來滬竊取水烟袋一枝人贓并獲解案請訊何供稱小的家住海門正月初二日來滬並未犯竊施供稱小的與何同鄉此次來滬尋兄大令著押候各笞責一百板贓存捕房○包探禀稱清捕手吳有才在天津碼頭竊取行人當票當塲拘獲票已給還失主兹將吳解案請懲吳供稱小的係江寗縣人來滬尋姑母站立碼頭偶然小試其技大令著押候笞責一百板○包探禀稱竊賊周來發前奉大老爺諭令送回寗波今又來滬竊取水烟袋二枝解案請訊周供稱小的蒙送上北京輪船以無船資仍回滬上大令著押候笞責二百板送縣遞解回籍○小東門外泰昌魚行主某甲遺夥童寶慶投案遞禀聲稱復盛昌報關行塗改關單一案業已講明求准銷案并請將存案之棧單給還大令准之 
[美界捕房紀事]  
　　西人已馬地卜居北四川路前晚爲偷兒竊去玩物數件昨晨函致捕房請爲查緝捕頭准詞　包探施奎江前往稽查○本邑人陸金榮前日下午由某酒肆沽飲回至武昌路時已酩酊大醉與行路人滋擾爲三百零一號華捕拘送捕房捕頭念其生意中人實因貪盃所誤故不予深究卽斥釋○寍波人某甲昨午至西華德路公昇泰南貨店購買蠟燭緣何與店夥口角將櫃上所置零星盡行抛棄因喚某號印捕到來將甲拘至捕房 
[江西官報]  
　　正月初一日新城典史熊瀚禀謝飭知○初二日典史葉瑞禀知接寶昌局外巡差過缺先從九曹屬英禀到係安懲人○初三日湖北侯補道劉保林由撫州來省同知蔣啓昌代行代拆鹽局事件内河中　鄒遊戎禀往樵舍○初四日補用府陸錫廪往蘇滬公幹候補縣彭　　缷辦貴館卡回○初五日署萍鄉縣潘懿缷事清理交代回禀謝准補袁州同知飭知署龍泉縣鄧宣猷郵事清理交代回禀謝調補南豐縣飭知縣丞吳步鹽往廬陵催　欵周在鎔由樂平江福　潘沅俱由靖安俱催墊欵回城守外委馬忠禮謝到署東鄉縣吳慶揚禀謝委張紹箕辦上饒厘卡許寶蓮由浙江查引回包圍瑚由撫　瑞等府公幹回王萬　禀期服假郭立朝禀銷撫轅收呈詞差趙煇接辦撫轅收呈詞差吏目李鯉庭往廣昌催墊欵縣丞柳紹基查德勝門典史楊承泰由安徽　看來江署　化小池司張錫祜禀謝委蓮花廳問知崔祺據報丁憂以補用通判賀運隆酌委　理沈秉權由大庚公幹回○初七日縣丞杜榮熙往氷豐鄒上鼎往建昌俱催墊欵○初八日戸部主事范德鎔親拜釁州同知潘懿禀期服假徐寶鍔由長江催運回從九萬華　往　化催墊欵廬陵富田司黎慶雲據報病故　徐鑄署理左營千總葉金祥解冬實進京 
[邗江官報]  
　　正月三十日通分司澆分轉到揚陳鹺尹冠由省回許鹺尹德生銷泰　監籌差○二月初一日江肘　銷總局聽差委後五成廬價差分發巡檢童鹺尉錫曾禀到○初二日甘分轉樹動辭赴省汪鹺尹廷楨銷許歇關梁鹺尹廢和銷丁溪閘草埝揚留鹺尹省公幹回 
[禍壽同證]  
　　敝堂隨報分送集福延壽册又　豐　長陸　彚寄請登台銜于左燕山外城災子助九八元十兩零三錢許永昌翁洋十元修本堂徐助洋十元何桂中洋八元蘆瀝塲署内名友洋六元清芬堂章合肥同泰莊平安吉慶三戸各四元稅關生翁經募洋三元太平無名氏藉倦齋主人無名氏奪綠館主俞勳政五戸各兩元山右玉峰洋一元五角　陵主人貽榖堂無名氏厚記無名氏葉國甫求消災人周芝壽堂無力氏吉翁無名氏火豐張福旺十三戸各洋一元金孝安等五人合洋一元袁萬銘等洋九角賈金福時仲康鄭存仁堂存仁堂無名氏范雅貞承啓堂巨豐孚惠堂友九戸各洋五角張平　殿記兩兩各四角　名氏三角如事子銅洋九元張少雲銅洋六元魏宅銅洋四元王市成記　肥同泰銅洋各三元許永昌銅洋兩元厚記談泰莊巨豐俞　　天成昌五戸銅洋各一元共收英洋八十一元元銀十兩　三錢銅洋廿二元滬北鐵馬路廣益善　啓 
 
 
 

Page 10

 
 
   
 
