# 1898 - 340 - 4909216

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長機之洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書　室發售此佈 
[分館遷移]  
　　蘇城包衙前凰鳳　向由本館設立申昌分店批發逐日報章以便諸君就近購閲近因是處房屋狄隘諸多不便　已移至間門内東六　和森祥珠花店内發售報紙賜願者務請　明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學濠興吏治儒　乘時交奮不鬼新籍曷豁靈襟上海廣學會諸君洞燭外情周知華故著　十載信鬼端　教而杜寃言天下大同此其左劵合括宏冒藉貽通才○新學彚編四卷𧙪西瀛旅客名篇關東土導師先路理明法備言　意賅八角○中國　文考二卷詳稽奏報臚舉出納言外梁其惋　使君於此不凡一角半○英興記二卷英后在位花甲一周政通人和靈黑霞　第就英廷財　　　中國支度主善爲師有德别樂舉華秘　敬告司徒三角半○中東戰紀本末一圓半續編七角文學興國策二角三書併售二圓均與先　之泰西新史攬要時事新論等書傳誦士林　勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購[  圖書集成局啓]  
[治疾不用藥餌説]  
　　有客問於賓紅閣外史曰僕聞華人有疾往往不必延醫診治祇用草藥一二味或敷或飲卽可霍然俗名之曰單方亦曰草頭方此種草頭方購之不値數文錢里嫗邨農皆能熟習而其治疾也有名醫所不能及其功者子嘗研摩西國方書輙以西法免人之疾苦敢問西國亦有此種良方乎外史曰僕昔年曾讀洄溪徐氏所箸書而見其嘗論及之矣　言曰所謂海上方者藥不過一二味治不過一二症而收效甚捷然用而不申亦能害人其原起於本草凡人所患之症祇一二端則以一藥治之藥專則力自厚而奇效以呈顧人性各殊天時互異此非守經達權者不能治若皆以單方治之則藥性專而無制偏而不純有利必有害若夫西國醫生之治疾也人有一病則以一藥治之有兼患　病者則先治其一而後徐及其他以故用藥不多有喑合於我華單方之意者且西醫治疾亦有專用單方而不必施以　餌者攷之諸名醫秘笈如鼻衂不止則以手巾蘸氷水罨額上胃中作嘔則以冰一小塊夻之頭痛則或敷以煖水或敷以冷水治無一定因症而施湯火傷人則用石灰和水澄淸取淸水和芝麻油等分攬匀塗之取芝麻擣爛炒熱　肌上可消無名腫毒或用罨包及　子和熱水罨肌上其消腫之效亦甚神手指及他處刀傷輕者祇須浸入氷水或冷水中卽可止血收口几此不用藥而治疾之法施之於窮鄉僻壤倉猝不及延醫者往往不費一文錢而其效捷於影響不較之中國邨農里嫗所傳之草頭方更爲簡捷便易耶至今日而醫術愈精更有出人意計之外者偶閲香港所印華字醫學報譯美國醫報云美國某處大醫院近四年來治火傷每用鹽水計其功效極有可觀先以棉花洩入鹽水中取敷患　外紥以　帶將帶煎開一小口乾後不必解去卽可再就所開之口以鹽水滴之不特能止痛亦可　速生肉芽誠妙法也又譯治狼瘡之怯云丹國醫士非尼申氏精究光學得以光治狼瘡之法知光之爲用能殺毒死　菌近日藍森氏更推　極精製一簡易之器將日光或電光收而撮之使濃射於狼瘡上歴試殊有奇功包田氏復推衍其説謂此症原因結核　菌而作濃光之綫所謂化學光者足以透至結核　菌而使之死故可用以治狼瘡按狼瘡粤人謂之蠶食桑卽我滬所謂皮蛀也法國醫士遮夫賚氏論治娠婦嘔吐曰欲治此症莫如按摩但須用手向胃部及小賜上廻摩擦二三　其吐立止摩擦五六次便收全功初摩擦時每覽醒痛及後則如常矣又某醫士曰凡人食不消化久而不治必致腸胃入部失其轉運之功而於胃部尤甚緣此胃津必缺少胃肌亦因之失力迨夫胃體旣漲大則雖有藥石亦無所施治之之法以用熱水爲最　如遇胃症食後痛楚不安者多飲熱水卽可奏功惟舊病則須按此方飲至數月方全愈其熱以法倫海喪一百零五度至一百十度爲率凡胃中酸性過甚不論是否漲大用之尤適宜焉攷法倫海衷係英人法倫海氏所　其用以治病者以九十八度爲常度合法國百度表三十七度至本邑所出格致益聞匯報則謂凡治呢逆之病用醋一匙調以白糖飲之卽愈或以冷水儒物屢滴於耳墜亦妙又謂凡人易於感寒胃冷者祇須勞逸有節起居有定日得淸風習習散步郊原睡臥無愆時澡身以冷水使肌膚遒緊血脉流通雖或受寒亦無妨礙以上數法皆西國醫術中之最新者用之皆效騐神奇可操左劵不致如　溪所謂用而不中亦能害人然則目爲泰西草頭方當無不可衛生君子愼毋以其輕淺而忽之於是作治疾不用藥餌説 
[整軍經武]  
　　杭州訪事友人云浙省旗緑各營選擇精壯攺練洋操現已次第舉辦左右兩營由撫標中軍管叅戎定武先將體操嚴加訓練每日在撫署箭道試演空槍二次水師營則由趙副戎城守營則由張都戎各在本衙門小校塲教練本月二十日廖中丞札委管叅戎調集各營赴羅木營會操并演習打靶自辰至午始得夔事午後叅戎親赴撫轅繳令中丞按照册籍分别給賞有差 
[齋匪宜防]  
　　有客自信州至九江者告諸本館訪事友人云江西廣信府屬廣豐縣境離城五十里有九仙山焉懸崖絶壁天險異常近有閩省齋匪一百餘名盤踞其上拜經念佛終日喃喃雖未滋生事　端而惑誣民形蹤詭　究非地方之福縣尊裘明府爾昌患之禀明上憲請兵防禦府尊查太守蔭階立卽移請李叅戎帶領兵士前往相　辦理現在匪勢尙未披猖或不難立時解散并聞太守業已通禀各大憲請示機宜矣 
[德藩抵厦]  
　　厦門訪事友人云本月十四日德國領事署忽接電報知德藩亨利親王將次抵厦因卽咨照提憲楊西園尙書道憲管凌雲觀察十六日淸晨尙書及觀察率同厦防同知駱小甫司馬乘元訊兵輪船至大　口外迎迓午後四點半鐘亨利乘兵艦入港水陸各營皆在江　鳴槍誌敬砲臺上燃放大砲聲震江滸亨利以爲時已晚不克登岸至十七日始命駕至鼓浪嶼駐節德領事署隨謂各處登山臨水藉　塵襟旣而尙書訂期十八日激請　飲並招梨園子弟演劇侑觴先由西門大街　達城内沿途案就五色天棚懸燈結彩爆若雲霞署中東西轅門均掛彩綢並各色旗幟自頭門至大堂兩旁掛吉德兩國兵船上所用之旗旗杆左右復懸五色彩旗臨風飄颭陸　　　　令人目眩神驚並向德領事署借用疱丁及細崽管事等人伺候一切至十點鐘時德領事梅澤君命駕先至指點陳設俄而亨利 
 
 

Page 2

 
 
乘自備之黃綾四人肩輿帶同兵艦統帶及叅贊各一員聨翩而至前導有提標親兵二百名爲之護衛間以西樂一班聲韻鏗鏘抑揚婉轉提　巡捕弋什哈等三十員隨侍輿前以示優禮及入席後觥籌交錯歡洽逾恒南至二半鐘始撤席西官至者除亨利外有梅澤君及兵官某君隨員三人華官則尙書爲主陪座者爲管觀察署水提中軍叅將朱叅戎駱司馬通商洋務委員王穉南别駕情聨中外美盡東南胡越一家不益傳爲盛事也哉 
[整頓圜法]  
　　杭州訪事友人云杭州府林太守訪聞省城東街及下城冷僻處有匪徒私燬制錢及私鑄小錢之事特委府司獄方叅軍會同保甲局員嚴密查察并札縣出示曉諭如有私銷私鑄者一經拿獲照例懲辦决不姑寛倘隣近居民得悉其事許卽報官拿究審實後予以重賞知而不舉者亦治以容隱之罪憲諭煌煌未知若輩能稍知歛迹否 
[籌辦冬防]  
　　九江訪事友人云時届隆冬宵小最易混迹九江鎭總兵宋佩珍鎭軍爲民除患特發令箭委各弁督率兵士分赴城廂内外嚴密巡查關道誠果泉觀察府尊聨敷靑太守更捐廉募勇三十名駐紥城中上下二叚委許仲碩叅軍及蕭鐵梅朱明齋兩少尹經理其事城外另駐勇丁四十名分文行忠信四叚文字叚委趙晉卿守戎行字叚委嚴鴻坡少尹忠字叚委曹迪齋叅軍信字叚委孫恒山守戎按叚梭巡嚴拿匪類其龍開河一帶則委吳千戎必高巡查均歸總巡汪芑孫明府管轄自本月十五夜起鎭道府廳營縣文武各官親自督巡至雞鳴始返署自此雞犬無驚閭閣皆隱受其福矣 
[疏濬河道]  
　　杭州訪事友人云武林門外松木塲距留下鎭十八里之遙一水盈盈時有往來舟楫自鎭至古蕩計程十里前因天時亢旱河水乾涸兼之居民多抛棄糞穢遂至淤塞不通舟行多阻招招者望洋興歎皆苦於無可謀生嗣由是處首士某君集資開濬將淤泥雇工挑去水卽汩汩而來現已一律工竣矣 
[命案類誌]  
　　漢口訪事人云二爽巷人某甲窶人子也某日在流通巷水碼頭與某雜貨行脚夫某乙口角旣而各奮老拳扭結不解甲非乙敵身受重傷旋卽殞命屍屬投漢　縣禀控李廉侯大令適别有要公委某員相騐果係因傷斃命當卽飭拿兇手至案想須按律懲治也○黃陂縣南鄉許甲無賴子也涎劉乙之富動輒借端敲詐劉不遂其欲以是銜怨于心一夕伺劉踽踽獨行突出匕首刺死事後見禍橤釀成遂效高飛之鳥兹由屍屬報官請緝想天理昭彰斷斷難逃法網也 
[胥江火警]  
　　姑蘇采訪友人云本月二十三日之夜鼉更四轉斜月西沈忽胥門外大日暉橋某鞋鋪不知如何失火濃烟毒燄四面狂飛各叚水龍夫一聞警鉦立卽舁龍往救是處距三山會館甚近會館中洋龍首先馳至吸水以噴尙幸風不甚狂得以漸漸救熄計焚去鞋鋪房屋二椽 
[津郡官塲紀事]  
　　天津采訪友人云正任廣東布政司調補山東布政司張方伯仁俊卸綰藩條入京陛見本月十五日行旌已抵天津借佛照樓客棧暫駐出使日本大臣裕朗西星使回京覆命亦於是日到津以福照樓客棧爲行館○升授直隷布政司廷用賓方伯拜受恩綸請旨陛見日來摺弁齎奉批回著來見欽此遂定於本月十八日入京以便龍光載見 
[浙省官塲紀事]  
　　杭州訪事友人云委署城汛倪千戎趨雲自奉檄後卽於本月十四日交卸候潮門稽查差務擇於十七日接篆任事○代辦江蘇振捐局自本月十四日開辦以來上憲委候補府朱小笏太守啓鳳充當提調其文案則委候補縣徐大令致章辦理○本月十四日嘉興府宗太守因公赴省先詣撫轅禀見廖中丞中丞在簽押房接見傾談良久始　辭隨詣藩臬各衙門禀見十七日卽禀辭回郡○杭州府理事同知溥曉泉司馬前經上憲委令管解黃絲進京現已回省銷差本月十五日接到藩　札知飭令回任司馬擇於二十日午時接印任事署中書差人等奉到紅諭卽將一切事宜預備○浙省紹興府屬鹽厘局總辦某君現已任事期滿由運憲會同潘憲札委候補知府劉太守廷鈞前往接辦葢遵向章也○嚴州府東關釐局總辦舒端甫太守大章自接辦以來認眞厘剔收數獨見盈餘是以現届瓜代之期藩憲特命留辦一年以示鼓勵 
[皖省官塲紀事]  
　　安徽訪事友人來函云卸署徽寗池太廣道張觀察佩緖於月之十六日回省同寅僚屬咸赴江干迎迓觀察卽於次日詣各轅禀到○正任廣德州廣安司巡檢某少尹經藩憲李方伯飭回本任少尹於十七日詣轅禀辭馳赴任所○請補巢縣彭大令德超現奉部覆准補大令接奉飭知隨卽詣轅禀謝○候補知縣杜大令師預本任蒙城縣朱大令本卽用知縣陳大令祖綬均奉府尊方太守委閲試卷○太平縣教諭調署懷寗教諭周廣又爾潤於十五日到省筮吉十六日淸晨接印視事 
[蕪湖官塲紀事]  
　　撫湖訪事人來函云署撫湖關道張曼農觀察於本月十三日交卸回省後道轅書吏將署中房廊逐加修整丹靑金碧輪奐聿新新任吳觀察遂於十五日自中江書院　臺鶯遷入署是日屬下印委各員咸赴轅門晉謁觀察一一接見咨詢政治娓娓不倦現在洋務榷務保甲各項差委人員皆已次第加予委札循向例也第歴任榷憲加札時必令跟丁乘輿齎送以便領取賞封甚至連派兩丁更帶空騎俾馬夫亦得略沾微潤乃吳觀察獨矯其弊僕從甚少公事亦不令假手所加之札非於接見時面授本員卽令道房散役投送絲毫不須破費到任之初屬吏進謁向有所謂八四一門包者此次亦禁革凈盡似此高風廉節誠近今大員中不可多觀者矣○蕪湖保甲總辦祺子麟太守奉省憲委辦藩轅牙厘總局提調差使爰卽交卸保中局務部署行裝於本月十七日買舟赴省瀕行時地方紳商恭送匾額以誌德政蓋太守在蕪拿辦靑皮最爲嚴厲地方賴以安寗故臨去依依不勝奪我使君之感也 
[蘇省官塲紀事]  
　　姑蘇采訪友人云蘇州府遺缺知府許太守葉芬經藩司聶仲芳方伯委署鎭江府篆務太守奉檄之下卽於本月二十一日詣各憲轅謝委禀辭二十二日買櫂赴鎭江任所○江蘇藩庫廳員缺現經藩司聶仲芳方伯札委候補縣李大令輔燡署理擇吉本月二十一日任事○新授松江府知府濮太守子潼於本月十五日來省禀到旋由藩司聶仲芳方伯牌示飭赴新任供職○昭文縣知縣郁大令保章任事期滿經藩經藩司聶仲芳方伯照例調回所遺員缺於本月二十四日牌示以試用知縣孫明府家澄署理 
[鵠山樵唱]  
　　武昌采訪友人云亢旱已久農田待澤孔殷兼之疾疫　生死亡相繼且井泉枯涸因汲水而滋事者屢有所聞所冀蒼蒼者早沛甘霖庶可頓甦涸鮒耳○時値隆冬宵小易於竊發署臬司岑廉訪有保衛閭閻之責札飭保甲總局諭令居民鋪户舉行十家牌燈每夜每户派出一人支更藉辅官吏巡查之不及○江夏縣王大令署任期滿由藩司札飭調署蘄水縣篆連日省中紳士公具萬民傘德政牌送往縣署以誌去思蓋官塲之通例也 
[金焦選勝]  
　　鎭江訪事友人云本月十七日午刻常鎭通海道長久山觀察在署中盛設西式筵宴柬請鎭江關税務司曁英美各國領事官杯酒言歡暢談時事直至日墮崦嵫始各盡歡而散中西交誼於此益敦矣○入冬以來洋銀之價日貶現在每元竟祇兑錢八百八十文而物價則撫不昻貴白米每石須洋四元七八角柴每擔須錢二百五六十文猪肉每須斤一百二十文鷄蛋每枚須八文其餘棉布棉花之類撫不 
 
 

Page 3

 
 
　次略增小民生計維艱相與憂形於色○七濠口生意向以黃豆豆餅爲大宗每歲九十兩月北路豆客紛至舟檝如梭今歲徐海水災豆亦歡收販客不能應時轉運以致市面略形减色幸本境豆子尙稱中稔否則更有不堪設想者然歲底油價之昻已在意計中事言念及此能無慨然○荷花塘一帶江岸爲往來船隻灣泊之處　檣雲集岸上有義和行洋油棧房一所現經陳某在近處設一柴蓬積薪甚夥相離咫尺設有不愼最易肇災船塢委員周别駕岐鳳思患預防因卽禀明道憲長觀察會同保甲局員前往驅逐以備不虞○本月十八日有淮徐逃荒難民男婦老幼約共百餘名口宿於瓜洲口曰蓮寺中地方有司恐肇事端派撥公差民壯率同汛兵雇船押送回籍不准逗留○本月某日道憲長久山觀察因公出城見沿河牛肉攤星羅棋布心竊訝之回署後立卽札飭丹徒縣王大令出示嚴禁大令奉札之下飭差役前往確查勒令屠肆各具不再私宰切結一面發出簡明四言告示懸賞查拿文詞曰照得耕　有功傢穡卽有病死宜掩骨殖何忍戕生私行宰食今特諭禁有犯提責查獲牛頭賞錢八百地保徇隱一併責革 
[平山冷燕]  
　　揚州訪事友人來函云私宰耕牛攸干例禁而愚民無知往往意宰殺淮揚海道謝子受觀察特頒發告示多張飭屬分貼曉諭其文曰宰剝耕牛私開圈坊以及盜殺牛隻均屬有干禁令律載查核贓之輕重分别笞責枷杖流徒計贓至一百二十兩卽律擬絞候立法何等森嚴實因東郊力作全賴耕牛其於農家利益甚廣豈能任其宰殺近年淮海疉被水災耕牛尤應預爲畜養兹訪聞有等不法棍徒膽敢刼竊牛隻私售屠户宰殺銷贓滅跡最爲趣方之害除通飭所屬各邑曁移咨各防營一體查緝嚴辦外合亟出示曉諭爲此示仰軍民屠户人等知悉倘再私相售買宰殺一經訪聞定行提究見者咸曰觀察此舉非但保全物合實亦務本重農之意也○前報紀兩淮運司江蓉舫都轉遵奉憲檄考試在淮候補大小各班命題甚多聽人揀擇惟須過三百字以外否則不閲願全作者聽本月十五日第三期考試共命四題其一問保甲行於塲灶能有裨益否其二䥕廠鑄䥕供煎向來煎若干時卽由塲商呈騐舊䥕禀請開廠鑄新近年煎鹽如故而䥕廠久未開鑄是何故歟其三小輪船行駛内河利弊論其四未詳是日投考者共一百二十一員在署内題襟館扁試各員中雖才有優劣然以題可隨意自擇故至申刻卽已紛紛繳卷矣 
[上海官塲紀事]  
　　昨日午前江蘇卽補道志觀察鈞命駕進城次第往各衙門投刺至縣署時王大令飭丁擋駕○管帶督標盛字左營督勇劉守戎勳茂駐紥本城九畝地昨日命駕至縣拜會王大令大令以其在城駐守全賴臂助况攺過所近在咫尺所犯時有脱逃情事爰延入花廳懇其加意巡察守戎唯唯移時始辭别返營○前晚保甲總巡戴子勵明府命駕至縣恭賀王大令鶯遷入署之喜大令延入花廳茗談良久而别○昨日午後三點鐘時江海關道蔡和甫觀察乘四輪轎車至北河南路天后宮側出使行轅拜會新簡駐紥高麗大臣徐晉齋星使晤談良久始興辭○前任上海縣黃愛棠大令于本月二十二日移居英界長裕里時各官咸往道賀因於昨日乘輿往各處謝步至英界公廨時署理讞員鄭瀚生大令延入花廳晤談良久而别 
[札辦保甲]  
　　日昨上海縣接奉蘇松太道蔡和甫觀察特札云照得沿海居民良莠不齊恐有窩藏匪類情事例由各屬編立保甲挨户稽查塡掛門牌彼宵小之徒自無從托足現在各處遣散營勇不免逗留滋事且瞬届冬令正盜賊竊發之時海濵僻處難保無奸宄溷跡其中自應委查以昭核實除札委縣丞姚祖順前往抽查外合行札飭札到該縣立卽會同該委員前赴沿海一帶挨户抽查卽日出具册結圖説送候核辦至各屬應送前項册結圖説近來並不一律造送實屬有違定章嗣後務各認眞實心查辦不得虚行故事爲要切切王欣甫大令奉札後前立卽飭吏造就册結圖説備文申送一面會同委員前赴沿海一帶稽查 
[邑宰關防]  
　　署理上海縣正堂　爲出示曉諭事照得本縣凡一切公事皆係親裁决無請託徇情之事今風聞竟有匪人招搖撞騙實屬無恥膽大不知本縣於地方公事斷不顧惜情面誠恐鄉民受其愚惑合行明白示諭爲此示仰諸色人等知悉爾等各安本分不可因小事興訟或有必不得已而涉公庭者亦當聽憑公斷切不可輕信人言鑽營請託藉此索謝倘有前項情事卽係詐騙許卽指實喊控以憑究辦其各凛遵毋違特示 
[收捐養路]  
　　南市馬路工程局總辦朱森庭明府以馬路經費不敷擬開辦店捐藉資貼補禀知江海關道憲蔡和甫觀察觀察允之明遂飭役編釘門牌昨日派差恊同地甲挨户收捐其章程查照房金若干酌收一成想從此蕩平王道當不憂修養無資矣　 
[神廟落成]  
　　本埠冋無海神廟每届漕務告竣官憲就天后宮致祭今春陸春江廉訪綰江蘇督糧道篆來滬騐漕以海神保衛糧舟祀事允宜鄭重且天后宮遠在滬北往返亦殊不便爰特度地南市江蘇海運局東隅創造海神廟一所行知江海關道及海防同知轉飭前任上海縣黃愛棠大令勘丈繪圖申請核辦嗣經蔡和甫觀察札委朱森庭明府總理工程雇匠營造雲斤月斧已歴多時刻始落成計大殿三楹暖閣及戲臺各一座兩旁看樓八間月臺一座　門三楹金碧輝煌規模壯闊將來供奉龍王以便就近致祭 
[報館被控]  
　　前日本邑人張渠卿延英律師愛立司君投英刑司署訴稱去年新聞報館主斐理斯邀張充買辦訂立合同寫明墊銀五千兩當時先付二千餘兩乃張至今未得入館辦事所墊之銀向索不還請爲追給及英刑司傳訊斐理斯並不到堂刑司乃向張問明情節准卽代追張遂偕律師退去 
[會訊欠銀]  
　　龍星牛肉莊主某西人控怡隆號主樊啓文積欠往來銀兩昨日午後班副領事蒞英界公廨與鄭瀚生大令升座會訊龍星西人訴稱華歴光緖二十一年唐達甫薦怡隆號主樊啓文包銷牛羊皮骨寫立合同隨收押櫃洋銀二百元由商人出立收條至上月止結算各帳除將押櫃洋銀扣除外尙少二百三十三元一角向索無著爲此控請究追樊供小的包銷龍星牛肉莊牛羊皮骨由唐作中付過押櫃洋銀二百元去年唐來言及目下皮價昻貴莊中出貨亦較往年增至一倍再索押櫃洋二百元小的隨卽如數託唐轉付惟未取收條目今結欠各欵有帳可稽若將押櫃四百元除去而謂尙欠如許之多相懸太巨實所不解唐供販賣牛羊藉資餬口樊與龍星往來確由小的薦往所有押櫃洋銀先後二次共付四百元均由小的經手轉交第一次二百元執有收條第二次因彼此往來已久信義相交故未向取且洋人尙欠小的銀兩爲數甚鉅已投領事署控告中西官互商之下謂樊旣已欠銀著一禮拜内照數繳案至押櫃洋銀瓜葛著自赴領事署控請追償唐無干省釋樊交人保出 
[懲責栅夫]  
　　前晚二十三七鋪巡防局委員盛雨村二尹赴十六鋪巡防南局與各局員會哨後督帶巡勇次第稽查及至南倉街見是處栅門洞啓因傳栅夫訊責五十下至董家渡栅門亦未下鍵爰命將典守者笞責二十下以示薄懲 
[上海縣署紀事]  
　　昨日陸少雲扭姪松泉至縣禀稱姪子結欠會洋一百四十三元避　不面是以扭案求追王大令飭値日差暫行看管候帶案訊明核奪○日前王和尙喊控蟻棍李阿良誘拐外甥媳朱韓氏賣與顧錫山爲妻求恩提究王大令准詞飭役拘提人證昨日提到地保顧香大令命暫行看管著將顧錫山朱韓氏交案訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委解京餉]  
　　杭州訪事友人云浙省應解地丁京餉前經藩司惲方伯派員赴各州縣嚴催而及期解到者仍屬寥寥方伯因念北地嚴寒封河在卽特將庫中存項提出墊解本月十六十九兩日兑取銀兩札委候補知縣周大令錫康向大令信榮押　　滬然後附輪船北上赴部交納兩大令已於二十日禀辭起程矣 
[巨號倒閉]  
　　漢口訪事友人來函云有曹某者係潮州府屬某邑人僑居漢口天裕洋行内專以販運藥材爲業邇因生意寥寥益以貲本不足忽然將鋪倒閉聞所欠申漢兩處往來欵項約有六十萬兩之譜其中被累者以阜昌　錢店爲最巨噫牟利之艱商務之衰於此可見一斑矣 
[津沽寒汛]  
　　天津訪事友人云本届冬令天氣和暖異常以致天花盛行小兒女無論已未種痘者半多沾染且花多黑紹患者往往不治是亦嬰孩之厄也聞諸岐黃家方謂今歲冬不藏陽恐雜症亦因之而起攝身者尙其愼之○時逢太雪封河在節　振局軫念民艱令將應施之棉衣褲一律於十五日前赶緊製備由船載赴四鄉擇期散給日來閘口下風神廟河干已泊船多　不日將衣載往俾貧民不致禦寒無計是亦陰行其德之事也 
[竊兒被拘]  
　　前日傍晚時江北某邑人洪朝祥在南市某沙船上竊得攬繩携之而逸被水更夫陳標所見拘至捕房由捕頭王榮培管押囹圄中候解請朱森庭研訊 
[枝節何多]  
　　甬人馮史卿負債纍纍經各債主投英界公廨紛紛控告署理讞員鄭瀚生大令准詞飭差查提未獲馮母楊氏知事不了將後馬路德昌房屋一所託蔡慕陶馮萬雲等人變價攤償隨將道契交與蔡馮等事爲應文森之子應桂馨所知以　亦曾欠伊銀兩遂謂蔡馮等曰此屋現有友人欲購請將道契交來一閲便可成交蔡馮等信之因卽交應繼忽託詞推諉各債主聞之爭向楊氏理論楊氏無奈邀同蔡馮等投人廨呈控鄭大令卽於前日飭役將應桂馨提案訊核 
[英界公堂瑣案]  
　　水巡捕唐寳榮禀稱鄉人倪海金竊取和家廠内杉板船一艘窩留　東唐橋鎭吳福全船廠内小的查知業早拆毁且倪已逃逸不知去向因將吳拘送請究吳供稱此船由吳金寳拆壞小的實不知情署理讞員鄭瀚生大令商之巴　譯官將吳暫押候提倪到案再核○包探徐榮珊拘解董友孫到案禀稱董在李順興客棧内寄住乘其不備竊取棉被一條而逃　經小的拘獲送請究追李順興投案領贓董供認行竊叩求恩宥大令判責二百板○二百六十四號華捕拘解載貨車夫朱高林　案禀稱昨日伊拉車不愼致將朱阿友所載玻璃鏡碰碎因卽一併拘送請究朱高林供所載皮箱七口係魯意師摩之物行至江西路適有小車載鏡而來兩不及讓以致肇事朱阿友供稱朱高林之車横衝直撞小的欲避不及致被碰碎玻璃大令以兩朱均有不合著各責五十板○永隆洋行執事人某甲控陸琴水私寫僞票冐取棉花十五包托陳德林載牛往莊銷售昨由捕頭將陸陳拘送請究陸陳二人互相推諉並無實供大令著押候查明覆訊○包探張天林拘解王阿大到案禀稱王竊取河南路蘇如松空烟槍一枝爲特送案請究蘇如松投案領贓王供蘇曾欠小的洋銀四元立有筆據向索無著故取烟槍作抵並非行竊大令以蘇雖欠洋銀究不應擅取烟槍著將王管押七日烟槍存案候蘇繳到洋銀四元方准具領○小竊李阿三陳君德串竊祥生廠鐵板十二塊由包探倪阿鶴緝獲人贓送案請究李供由陳竊取後至小的處寄存陳稱由李竊取大令判令各責二百板荷校七日示衆○崇明人沈杏郎手携金銀手釧三副及翡翠首飾等件在途行走爲包探邊懷州所見以其形跡可疑送案請究沈供此係母親之物並非竊　大令著押候函詢明曰再行察奪 
[法界公堂瑣案]  
　　法商利喴洋行西人投領事署控維勒公司買辦蘇寳生不交房屋請追還定銀一百七十五兩由代理領事咨照讞員朱森庭明府提蘇到案昨日會同代理繙譯官某君升座研訊利喴洋人投案伸訴前情蘇寳生呈遞日報數紙禀稱洋商欲租杏林軒藥店房屋約定期限嗣因屢催不到遂轉租與烏利文洋行曾登申報告白洋人稱此屋已被烏利文謀奪應將定銀交還曾拘公司掣取收條爲憑呈請鑒核明府與繙譯官會商之下著於下期提杏林軒店主到案復訊核奪○興聖街仁義興　器店租成德里房屋作棧房其作塲則在西門外楊輝橋左近前日被工匠竊去響銅並鑼三十面報捕緝查旋至虹口某處吊到　贓尙少響銅三十餘擔昨由包探傳原告李世勛工匠王家仲解案請訊李稱此項響銅每擔値銀二十七兩叩乞嚴追王家仲供　支吾明府著押候嚴比○范章控孫寳全爲姪孫子卿擔保欠銀一百六十兩請爲追給明府提孫到案昨日傳同原告研訊孫子卿供前曾股開合豐洋貨店旋卽閉歇致有欠欵今願歸償求恩寛限自當陸續拔還明府飭將孫子卿押追孫寳全交人人銀並保限三日内理楚○公館馬路泰源錢莊主因混用銅洋銀爲包探拘獲經前讞員判令交保迄今案懸未結昨日明府著保人將徐順卿張泰林交案略訊數語命押候提集人證復訊再核○包探禀稱劉子田所帶傭人左本言取洋銀二百元迭經大老爺研訊諭令帶至各花烟館徧加查訪並無寄存銀兩因之解案請判明府著送縣辦理原告求免遂諭令押候嚴比○竊犯孫寳生竊取某姓家衣服二件當塲拘獲交某包探解案請判明府命責一百板贓給失主具領○包探禀稱偷兒楊一亭在江大輪船上竊取乳腐一究人贓並獲解案請辦明府判責一百板○包探禀稱源通洋行有信一封及洋銀二十圓被偷兒江文奎竊去今特解案請訊江供浙江奉化縣人洋銀已寄回家中不能繳出明府著押候嚴比○小東門外花烟館鴇婦朱奶奶負債纍纍逃往蘇州將烟妓陳桂鳳陳桂紅棄諸滬上事爲捕頭知悉飭探將二妓送案請爲安插明府著發堂留養○牛販季阿行向宏大錢莊借出期票洋四十元旋卽遺失由蔡雲章出立保據倘有糾葛惟蔡是問旣而蔡與陶姓持此票投公堂請追朱明府飭提莊主顧毓千到案著將票洋四十元繳案給領顧呈遞保據明府當堂擲還命將洋如數繳呈顧遵斷呈繳嗣因心有不甘復將此據黏呈遞禀請追還原欵明府以蔡不在滬飭提其子瑞隆押候繳還昨日蔡雲章自行投案明府將瑞隆交蔡帶出諭以下期傳同宏大莊主顧毓千質訊察奪○周全益虧欠鉅欵倒閉後源茂等各錢莊查得周尙有赤糖一百零二包寄存太古一號棧房並未抵押請卽咨照不准出貨明府著自往咨照又請將太古全房屋封閉明府調本委未便肩此重任一并斥退著夥江月卿赶緊找尋周全益及司帳人到案候訊 
[美界捕房紀事]  
　　頭壩路顧詞豐水菓行主顧某前倩山東人某甲帶辦黃芽菜一百擔昨日向甲取貨甲祇交出八十　尙少二十擔向之詢問言語支吾疑有呑没情事遂赴插房聲訴捕頭卽派包探陸　九將甲拘獲押候解送公堂禀請訊辦○昨午無賴王小松行至漢璧禮路不知如何與某甲忿爭肆行毆擊適爲五百六十二號巡街捕所見喝阻不依遂將王拘入捕房押候解送公堂禀請究辦○流氓王阿大徐阿生在天后宮前　殷賭臺傾人腰槖昨爲某號巡捕所見立卽拘獲連賭具送入捕房押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
