# 1893 - 32 - 4907108

 

Page 1

 
 
[新印徐護客記告成] [  圖書集成局啟]  
是書爲明徐宏祖撰宏祖江隂人霞客其號也少負奇氣喜出游游則必作日記以志鴻泥初時游吳游越游閩粤游湘楚直至燕蜀冀像齊魯滇黔游畢復尋金沙江從潤滄北深星宿海而還共成書十册不特搜奇志怪閱之足使耳目一新仰且於地志山經多所考證洵足補方輿之紀載爲後學之津梁也兵燹屢遭民間罕有善本本局覔得楊名時所重加編訂者亟付手民排印以廣流傳紙墨務取精良裝潢尤爲雅飭刻己告蕆分裝八册核定碼洋六角諸君子有癖眈游趣者請移玉至三馬路中報館帳房及各處申昌書室或經售申報處購取可也 
[勸植養議]  
將欲推賢進能識拔俊彦舉諸庸衆之中聞諸廟堂之上此大臣之事也將欲舉一廢杜一弊興一利使物阜財豐家給户足盜賊潛涓災害不虞此地方有司之事也親民者莫如守令守令賢則職事修爲民裕資産廣生業以身爲倡率使民習於勤而不知怠守令不肖則務爲催科繁歛以顧考成而自肥其身家使民荒嬉而益之以困今天下之守令多矣賢者幾何不肖者幾何亦觀其所治而己古者天子於諸俟三年一巡狩入其疆土地辟田野治則有慶入其疆土地荒蕪則有讓蓋民莫急於衣食稼穡蠶桑者衣食之本也雖然土地之利豈止農桑而己哉史公曰陸地牧馬二百蹄牛蹄角千千足羊澤中千足彘水居千石魚蛤山居千章之材安邑千樹棗燕秦千樹栗蜀漢江附千樹橘淮北常山己南河濟之間千樹狄陳夏千畝漆齊魯千畝桑麻渭川千畝竹及名國萬家之城帶郭千畝二鍾之田若于畝巵苗千畦薑韭此其人皆與千户侯等由是觀之致富自然之道莫善於種植畜養所以補農事之不足也我朝務本重農民多習於耕作不致過於游惰故安分守法然雖不至於游惰而往往但率其常於一切可以致富之道因循不能振作是以年歲豐稔則鼓腹而無憂偶遇饑饉不得不望賑乞𨤠以爲苟活之計由其家無積貯户鮮蓋藏民間單弱國勢亦因之不强此殆於古人務盡地力樂觀時變之言不甚講求也非謂舍本逐末悉營植養之事卽可以猝富惟從此值凶荒而無患乃統中國計之地至大人至衆而地之墾爲田者不過十之三人之不治資産者十之五坐令山澤滋長之區材物繁息之藪葉之於荆棘榛莽委之於豺狼狐狸以有用之地而不之用豈不惜哉史稱十年樹之木百年來之以德國計民生必大有裕如者斯時曠野荒陂悉化爲財府利源上下交足緩急可恃爲内計假如禾穀不登尚有果木牲畜之獲可以挹注爲外計則以我所有易人所無販運往還利不至爲人所奪是獨非至計也乎然氓之蚩蚩昧於遠圖亦非謀之不及也力有所不能爲耳何則中國積弊甚深犬凡民間集事必經官吏否則紳董差保非藉此要求卽從而攔阻益未見而累己多故不敢妄動臨民者又多喜清簡而厭煩擾苟非大不得己誰復盡心察勘爲之興辦故邑多廢壤非民之咎也實有司之過也然亦豈無一二救時之君子哉粤西爲邊徼林深箐密苗猺雜處馬中丞勸辦蠶桑去年見諸奏牘謂婦女不諳女紅閒卽從事賭博雜處墟巿姦拐以生若令育蠶獲利倍蓰浮蕩之習不戒自除况田有凶荒而蠶無旱潦能養必收今己著有成效鎭江一府雖屬衝繁而丹徒縣彌望荒山王可莊太守以爲利於種植率同王邑尊籌欵購辦各種樹秧設立公所聽郷民承領妥擬規條出示曉諭且令種活之後各予獎賞並謂各村有自購樹秧及能開塘養魚者亦一律給賞竊謂因地制宜裨益匪淺推之他處何在不可仿行故前曾著論及之言中國樹藝之利足與泰西煤鐵抗衡而不知泰西商務之盛亦由講求植養而來今中國旣欲自强蠶桑果木日漸推求觀其取效之故益以自勉弗復因陋就簡蓋商務之興必先饒物産闢山川之利極製作之巧故格致興而貨物盛商務以旺中國誠能窮究植養之道而佐以化算各學日省月試而爲工虞之在備風氣漸開但得各處守令不憚煩勞一以利民爲念宜種植者教以種植宜畜牧者教以畜牧封疆大吏亦當擇其成效顯著者登諸薦剡以獎其能如此則官民相勸而植養之利興富强之基植己 
[本館接奉電音]  
　　昨由京友電傳上諭五道敬謹譯登○十二月初七日奉上諭本日理藩院據敖罕郡　呈報公主園寢曁該郡王墳墓祠宇府第等處被賊焚燬該郡王無力修葺呈請據情代奏籲懇恩施等語上年熱河匪徒縱擾敖罕王旗被害情形殊堪憫惻著賞銀一萬兩由户部撥發交該郡王逹爲林爾逹克祗　在公主園寢各處赶緊修理用示體恤該衙門知道欽此同日奉上諭御史將式棻奏内侍囑託大員公事請飭查辦一摺據稱本年六七月間有太監金九者在西苑門外直廬向刑部侍郎薛允升手遞一紙聞係地畝案件再四囑託該侍郎未接受聞該太監先曾囑託尚書貴恒是否應允無從知悉等語著貴恒薛允升明白回奏欽此○初八日奉硃筆沈恩嘉補授太常寺少卿欽此同日奉旨左翼監督著敬信去右翼監督著賡昔布去欽此同日奉上諭前據御史蔣式棻秦叅内侍囑託大員公事等語當令貴恒薛之升明白回奏兹據貴恒奏稱並無太監囑託地畝案件薛允升奏稱本年夏間在西苑門直廬有人手挪紙條投遞拒不肯收其人亦卽走去悤遽之間未及問其姓名各等語該御史所叅各節旣據貴恒等覆奏或並無其事或無從追獲卽著毋庸置議嗣後如有此等情事各該大臣卽應據實奏叅照例懲辦以昭炯戒欽此 
　案初七八等日電傳諭旨甫於昨日遞到想因冰雪交加電綫阻滯所致也讀者諒之[  本館謹註]  
[寍波又雪]  
　　蟾魄哉生月湖波淺寒威漸殺煖意微烘方謂河中舟楫可通三老長年不致臨流浩歎矣不料初八日蚩尤霧鎖對面迷漫初九夜半時北風忽起詹前鐵馬入耳聲喧初十日密雲布天雪珠錯落入晚滕六君又惠然肯來六出花飛其大如掌十一早起又見玉龍百萬鱗甲紛飛竟日夜不休平地約積尺許十二日尖風刺面寒氣逼人十三日細雨霏微積雪漸化其冷雖未及前番之極然檐前冰箸長至尺餘敲墮階除其聲清脆當此年關漸近風雪交加米價因此頓昻上白者每石售至銀蚨四翼日内尚騰貴異常哀此小民何以卒歲 
[閩中火警]  
　　某夜四鼓後福州東門外缽頭街某甲家不戒於火忽兆焚如火光熊熊上燭霄漢幸立逹兩營勇多方施救不致蔓延然己焚燬六十家左右矣有某乙死於火坑中吁慘矣哉西門外灣口爲上游往來之大路居民二三百家某日有南嶼餅店又肇火災殃及百數十户珍鋪京果棧貨如山積所失不下數千金并聞下崎郷某姓家亦 
 
 

Page 2

 
 
於晚間走水幸祗延燒數家吁何祝融氏獨與閩人尋釁耶事在何日訪事人俱未告知誠疏忽也 
[暫停運木]  
　　福州生意以茶木二者爲大宗木　運貨之船每至石浦山盤各島間卽有漁人以行乞爲名糾黨行刼邇來如太隆同安等木船十一號俱遭其荼毒内慶順老利帆天祺等船俱傷性命有某船載木出口剛至某處卽被刼掠惟所失尚屬不多當漁人上船時多至二三百名適船旁木植壓下致二三十名在海中溺死漁人見勢不利會合漁船百數十號奮力窮追木船力不能支被刃而亡者甚衆事後木商將情形禀諸督署督憲札飭地方文武用心查緝無如漁民爲漁爲盜蹤跡靡常以致贓賊杳然無從弋獲董紳擬請嗣後派出宫輪船護送并求减捐項自籌保衛之方上憲均未准行木幫中人因議十二月初六日起暫停運木出口說者謂木幫載木出口回時常有運米至閩者若竟停止不行不特厘局海關收數不無短絀卽省會糧食亦必逐漸加昻關係誠非淺鮮也 
[福建大計單]  
　　正薦官八員福建鹽法道龍錫慶才長心細體用兼賅興化府知府施啟宗持躬端謹練逹老成皆江縣知縣陳受頣勤政愛民通逹治體龍溪縣知縣孫興壽樸誠勤懇任事實心布政司庫大使張鑑文年壯才明奉公勤愼寍化縣安遠寨巡檢王儒捕務認眞力除積弊沙縣教諭林耀曾品學兼優士林翕服浦下關塲大使華晉恩運銷有法寛猛得宜不謹官二員古田縣知縣林大受作事謬妄物議沸騰福鼎縣典史余勲舉動輕率罔恤人言有疾官一員閩縣五虎巡檢周濓神智昏頽事多廢弛不及官二員永定縣知縣謝昌霖事多因循難資整頓建寍府訓導鍾賛元士論未孚難期訓迪浮躁官一員寍德縣典史錢廷準性情偏執辦事乖方 
[天南梅信]  
　　左都統伊都護之公子與前候　通判熈别駕明之女公子聨姻筮期臘月二十日迎娶想届時賀客盈門冠裳薈萃定有一番熱鬧也○新城保甲局總查戴式藩大令現届瓜代之期由臬憲札委秦福和刺史接辦刺史奉札後卽赴憲轅謝委進局視事○海軍提督丁軍門因北洋冰凍統率各兵輪赴南洋遊歴近聞己抵香港欲赴東粤一行謁見督憲面商要公督憲卽派官輪往香港迎接並飭屬員預備行館以便軍門駐節○老城垣多有傾圯者大憲諭飭善後局籌欵興修以壯觀瞻而崇體制局員奉諭後招雇工匠購辦物料並委候補從九陳少尹國勲爲監修官己於初六日破土興工矣○傳聞南海縣缺大憲擬委准補新寍縣郭壽農大令樹榕署理番禺縣缺擬委准補防城縣李芷香大令家焯署理然尚未見明文也○撫標練兵速日赴校場操演旌旗蔽日劍戟凝霜鎗砲之聲隆然不絶有某甲在旁觀看忽有彈子一粒破空而來擊傷右耳鮮血淋漓痛不可忍誠無妄之災也○臘尾春頭河水涸出各縣圍基亟須及時修固以衛農田大憲札委幹員多人分往各縣查勘如有隄身削薄泥土寛鬆者卽應據實禀報以便發欵興修仰見大憲盡心民事鉅細靡遺屬下紳民咸稱頌不置○痞棍魯天空係外省人寄寓粤垣歴有年所混充候補道出則輿馬輝煌炫人耳目平日倚勢妄爲惡如山積近因開設女攤爲緝捕局委員李芷香大令訪聞帶同兵勇親往查辦該痞棍毫無畏怯整肅衣冠偕大令往見番禺縣冀圖脫缷縣尊初不知其眞僞仍以客禮待之令其繳出文憑呈騐伊始惶恐縣尊兄奸情敗露卽喝差役擒拿加上刑具向之座上客頓作階下囚矣大憲謂李芷香大令辦事勇往膽識過人實堪嘉尚准給予儘先超委一次以示鼓勵 
[金錢暗耗]  
　　金銀錢三者爲巿上通流之寳雖云如是用來如是用去毫無虧損無行用旣久則其質未嘗不漸就銷磨銀錢之價尚廉故人鮮爲留意惟金價甚爲昻貴故金錢一項必須足重者方能行用其質稍輕卽有不易通流之處英國内地向用金錢故每歲由國家收回其輕質之金盾甚多兹閱英國報云英倫銀行於一千八百九十一年間所收回輕質之金錢内計值一磅者共有二百五十萬枚值半磅者共有四百萬枚一年之間所收輕質金錢如此其夥則英國金錢通流之盛可見而金錢無形暗耗之處亦可知矣 
[孝行詳述]  
　　廣東新興縣有附生崔君者守喪盡禮哀毁致斃業己紀録前報但祗略陳其概尤未細詳其實焉竊維力孝乃人倫之本揚善爲風行之關試卽其實行而再爲詳述之覆查崔君諱灼字壽田文學中品望人也素敦孝弟一郷均無間言前邑俟岑公聞其品行端方向爲郷里所矜式因以是取列案首當其蜚聲　序也縣衙附近坊里莫不爲崔君欣幸燃放喜爆以賀其榮觀此一端可知其所以感人者深也當其少時家資頗裕未嘗不可以衣食自如而崔君則天性所存更不爲物情所奪其名下財物一任乃兄費用絶不計較以至一貧如　亦無怨言且館穀所入常以其半恤諸兄家斯其生質之美誠有過夫人者前數月間其母七十病故崔君居喪一依古禮其未殯也水漿不入於口者三日其未葬也寢苫枕塊伴宿靈前日惟食粥兩次且終日不脫絰帶終月不妄言語迨奉葬而後寄宿墓廬朝夕涕泣蔬食飲水習以爲常親友中有力觀其回家安息者率皆不聽有以酒肉饋食者亦皆不受乃竟過哀致疾遽爾身没聞者惜之然節哀順變孝子之惜身所以存宗嗣也故禮曰毁不危身爲無後也今崔以哀毁之甚從親地下泉臺無恙猶行孝子之文夜室有靈可慰慈親之樂宗嗣之繼幸有乃兄可以瞑目於地下否則不能無毁不滅性之議矣噫近世居喪求其能蔬食水飲廬墓倚廬者曾有幾人雖崔之哀毁殉親有先毁不危身之美而較之頽風末俗亦可加人一等矣 
[少尹就醫]  
　　本年萍郷會匪倡亂東西南三路均罹其鋒惟北路有安樂巡檢崔　廬少尹同熈措資募勇督飭郷團扼要防堵居民賴以無恐並設法拿獲巨匪卜明傳送地方衙門懲辦不無微勞足録近聞少尹因患疾病請假回省就醫己於日前就道矣 
[潯陽瑣綴]  
　　九江郡城都天巷人黄某家尚小康不憂餬口老夫婦年將半百膝下無人乃撫螟蛉以期式穀此前年事也至今歲妻忽一索而得弄璋有兆喜溢門闌慮及養子他日成人家貲必瓜分豆剖乃於日前迸之於外不使入門子無家可歸蜷伏府城隍廟神龕下凍餒交迫一息奄奄某委員見之意良不忍出青銅二百翼令住持僧代買舊絮襖衣之又有蔡某者每日送飯二碗以資果腹噫若黄者非所謂狠心辣手耶○本月初七日有二三郷人至四牌樓口德星園茶酒館啜茗所携口袋内貯青蚨一貫有奇無意中被扒手竊去適某甲在旁食麫見之卽趨出分贓扒手不依甲遂返告郷人將袋及錢取回飽以老拳并爲甲代給麫值○本月初六日上午十點鐘時有一老人年届古稀扶筇過木橋被肩荷貨物之脚夫撞仆橋下幸河水尚淺免占滅頂之爻脚夫恐釀禍端急往拯救見之者大加申斥脚夫乃抱頭鼠竄而逃 
[皖省試期]  
　　安徽學憲哭肅堂文宗由皖北試竣　轅於本月初六日始抵憲署所有本郡院試經府尊示於初四日取齊並將奉到各塲日期牌示轅外計初七日考經古試初八日文生正塲初九日補歲考初十日蕪繁二縣文童正塲十一日覆經古試十二日當塗文童正塲十三日覆一等生員試十四日考四學十五日三縣文童面試十六日覆試十八日武童外塲十九日内塲二十日考弓刀各技升一日覆試廿四日發搒是則安徽全省歲試至此己將告竣吟　東閣品雪西園文童亦從此少憇輶軒俟明正再行按臨各屬舉行科試 
[勘視煤礦]  
　　距安慶六十里之太子磯地方産煤甚旺經該處紳耆會同商號具禀大憲懇請委員詣騐大憲俯允所請札委首府聨仙蘅太守前往勘視太守奉札後施卽輕車减從束裝就道 
[武員考鎗]  
　　兩江督標候補各員凡無長差者每月二十五日赴小營考鎗中三鎗取超等二槍特等一槍次等不中不列等視官階之崇卑定奬銀之我寡每至年終有不列等者另給津貼洋銀四元以資度歲自曾文正公明定章程後奉行歴有年所今歲江南一帶蝗旱爲災薪 
 
 

Page 3

 
 
桂米珠羣憂不給外府外縣有歸標武職及承襲人員距省垣不甚遠者均揚舲而至較往年多至數倍希冀相有所獲聊爲餬口之需但平日或務耕耘或爲小貿易火器未能熟習更有身帶疾病未能舉重若輕者前日督憲委中營協鎭城守協鎭及左營游府分棚校閱見應考諸人打靶時絶不矜心作意若惟恐其命中蓋因津貼之銀多而特等次等之銀少也旣難力爭上游不若甘居人後其存心亦甚巧矣十人之中竟有三四人施放空槍轟然有聲不見鉛丸之出甚至因火藥震耳雙手舉槍作擊遠之狀三起三落而餘響寂然匪特不欲中鵠並不欲聞聲校閱官怒其太不成事體諭令不得如此草率嗣後有不裝鉛丸不裝火藥者一概除名不給津貼此示一下遂隆隆然響如貫珠有六合縣某雲騎尉世職年逾五旬目旣不明身復多病持鎗一燃頓覺足力不勝頽然倒地鉛丸去靶數十武誤中營馬之足穿筋而過雖受重傷不至殞命某哨官責令賠此驥足經同標者極力說合令給番餅二元請獸醫調治以了其事此人雖喪微貲尚是不幸中之大幸若悞傷人命豈非鑄成大錯乎彼一無所長而孶孳求利者皆某世職類也 
[約束嚴明]  
　　本月初五日本報登有查究水手一則嗣爲德國兵輪管帶所聞不勝駭異當經詳查各水手如有前項情事應卽重懲緣德兵輪停泊蕪湖有水手數名上岸游歴中有二名走散行至民房探望忽見老嫗喧嚷該水手不通華語立卽退回旋與各水手相遇詎意該嫗肆行蠻鬧旁觀愈形擁擠内有一人赶打水手該水手用力招架以致跌倒血流並非洋刀劃傷至德國兵輪向來法令森　水手人等從不滋事云 
[滬濱瑣語]  
　　郷人某甲家住西門外羅家灣素以犂雲鋤雨爲事生有一子年己七歲忽於今年三月間失去甲回各處找尋杳無蹤影遂置之度外甲有友人某乙日前忽奔至甲家謂爾子現在大南門外某丙家甲聞而欣然同往看視掌上珠依然無恙大喜過望急欲領回内曰我領此孩曾出洋銀廿餘元爾欲珠還合浦可將洋如數歸償甲不得己措齊洋銀始　孩領回雖己小破慳囊然骨肉　圓尚稱幸事○小船帮中人每喜遇事生風邀喫講茶聚集多人一言不合動輒兇毆若此類者時有所聞前晚聚集二三十人在大東門外某茶肆評理初則唇槍舌劍聲勢洶洶繼而磨拳擦掌互扭毆擊致毁店中雜物甚多店主知事不了急唤地甲到來若輩遂一哄而散○騙子朱東生迭次犯事經縣署及英法兩公堂逮案懲辦期滿釋出詎料朱怙惡不悛前日突往小南門左近某棺木鋪謂店主某甲曰我有木植兩排爾欲購否甲詢其在何處答稱在陸家渡浦灘甲偕朱往看果有木植兩排遂與講論價值朱曰須先付定洋若于甲曰可遂與朱同回店内嘗付定洋廿元約於次日將貨交割届時甲守候良久並不見朱蹤影令出店同往將木撐回正在動手忽有信昌泰木行中人出爲攔阻謂此木係行中之物爾何人斯敢來强取甲至此始知被騙垂頭喪氣而返 
[再訊吕商控案]  
　　昨日英公堂又訊吕商白蘭閣及華人唐侣生卽唐利生一案下午兩點鐘時兩造齊集蔡太守會同余總領事升座律師担文先問唐曰爾與白蘭閣分手後曾否開過往來清帳答稱開過兩篇問前開應向白蘭閣所索八千餘元一帳有無錯悞答稱無錯問現在仍須追索否答稱仍須追索問原議九五扣用錢仍要否答稱仍要問尚有借墊之銀二千兩及利息等項均應追還否答稱應追還問曾否言及前項應索之欵情願不要否答稱從無此語其時原告狀師辟來忒檢出英文信一紙遞與担君担君曰此係唐信致白蘭閣言明明年每售吕宋票一張欲加用錢一角先己問過似可不論隨問唐曰今辟律師所呈之信當時因何而致答稱因原議所售係單張之票明年改爲雙張則經手人責成亦重是以每張欲加用一角耳問當時是否彼此意見不合情願各邀公正人評論答稱是問第一次會議是否照常議論答稱先不過略問數言問第一次及第二次曾帶帳簿前往否答稱連次帶帳且與司帳人同往問曾請公議人閱看否答稱運次請閱始終不閱問公議人開出議單願依否答稱不願問何以不願答稱公議人不聽被告之言不看被告之帳惟原告一面之詞是聽問當時所有帳簿現在帶來否答稱有四本帶來問此外尚有别帳否答稱留在緊要問司帳何人答稱王夢漁辟君聞之卽指帳四本曰此等帳目何時繕寫唐稱自充買辦後繕寫至分錢爲止問前次所抄各帳除二千兩外餘皆吕宋票欵否答稱是問譬如買辦應付白蘭閣之欵是否先有支單答稱是問然則支單何在答稱洋東取去對帳尚未交還問至此檢出華文小帳一本面開摘款兩字問此帳是否爾之司帳人所繕答稱此不過隨手摘銀錢草帳無相干涉劈君遂問白蘭閣曰爾囑唐經收各帳其間未收到者甚多有西字帳簿係唐所用失老夫孫妙林繕寫何以後收之二千元帳爾未收担君曰此二千元因白蘭閣急有所需由唐墊付劈君又呈孫所寫帳簿一本問唐曰白蘭閣控爾吕宋烟價洋銀一百五十餘元是爾店中賣出此店究竟是否爾開唐稱白蘭閣令我開此店售票兼售吕宋烟實與白蘭閣所開無異然吕宋烟未經保去劈君曰現在不必照公議人議斷之事白蘭閣所控被唐欠銀皆是實情請爲照數追取又問唐曰爾前言代白蘭閣銷售吕宋票今應問爾代收之帳是何欵項唐稱代收之帳各項均有担君問折蘭閣控唐所欠洋銀唐訴稱被白蘭閣欠銀兩造均有帳目除代收各帳洋銀二千八百餘元外其餘是否均吕宋票款答稱均吕宋票欵轉問王曰爾爲唐司何事答稱司帳問寫西文帳抑華文帳答稱華文帳隨將唐之帳簿交閱問是否爾寫答稱是問爾熟悉帳情否答稱熟悉問唐與白蘭閣爲吕宋票及别項生理之帳均由爾寫否答稱是問何年何月何日起稱答一千八百九十一年六月起間爾知唐代收白蘭閣帳銀否答稱知之命將各帳指與中西宫閱王卽呈明代收洋銀二千五百六十二元五角問爾係何人所用答稱白蘭閣用唐爲賈辦唐用我司帳問白蘭閣令爾作事否答稱未也問代收之洋銀付與白蘭閣若干答稱二千五百元問二千五百六十二元如何只付二千五百元答稱聞白蘭閣將唐生財勒住故未找清問白蘭閣控唐欠吕宋烟價呈有帳簿爾知之否答稱知有摘帳白蘭閣交來烟樣六十八箱約值洋銀一百元問此項烟樣還與白蘭閣抑己售見洋銀答稱烟樣不作價不知白蘭閣與唐如何說法問爾知白蘭閣有東　車一輛否答稱未見東洋車問公議人會議時爾去否答稱去問隨帶帳簿由唐交公議人查看公議人不閱如果查看爾能逐節申明否答稱可以申明劈君問王曰現有帳簿四本均由爾寫否答稱是問此帳以前所寫抑涉訟時所寫答稱以前隨時繕寫問唐付白蘭閣銀有支單否答稱有劈君曰細查支單無票根恐此銀未經收到担君問孫曰爾是否在唐處經收洋銀答稱是問爾於何時做起答稱同唐至白蘭閣處後同時辭出問唐代白蘭閣收帳是否爾收答稱是　收到洋銀交與何人答稱交與唐問王寫帳否答稱寫問共收若答稱二千五百六十二元五角問白蘭閣付銀行之欵是否爾送去答稱或由唐送至匯豐銀行或由我送去問送過若干答稱白蘭閣有西文簿照送銀兩我不記帳問爾見白蘭閣有東洋車否答稱未見劈君問孫代收洋銀有西文簿是否爾寫答稱總結後另有别人繕寫問共收若干答稱二千五百六十二元五角問照爾帳上不止如許何也答稱我惟隨收隨寫劈君問白蘭閣曰爾間唐供付爾銀兩數目符否答稱向唐收銀有支單有票根唐所供無票根是並未收銀也問西歴一千八百九十二年十二月爾向唐借洋銀二千元有否答稱並未借二千元是月收過一百元零五角有帳呈閱担君閣唐曰爾付白蘭閣之洋銀何以支單與票根不符答稱先付白蘭閣洋銀或五十元或一百元數日後始發支單或者日期與票根不符問爾墊付洋銀二千元白蘭閣不認爾知之否答稱知之然我付票洋銀一千元及代收帳一千元司帳人亦知之况白蘭閣時時先借洋銀白蘭閣又稱從未借唐之洋銀且支單隨收　交並不隨　卽我有急用時或將吕宋票出利抵借唐又稱支單載明何欵可以查明現被三蘭閣取去矣担君又曰第一緊要請閱原被告之合同蓋　造分内應爲 
 
 

Page 4

 
 
之各事均載在合同設兩造不洽由公議人議定各節均己申明在先至公議人辦理此事尚不公平蓋此事因帳情不合起見公議時如何並不查閱唐之華文帳且公証人均己到堂供認並不閱唐帳凡公議帳目之事務須細查兩造帳目公議之事不作定論所爲者吕宋票欵爲最大公議人亦爲此而定見除吕宋票外所有唐代白蘭閣外洋銀供明己付二千五百元尚有六十二元五角因白蘭閣扣唐之生財故未找清帳簿及中証人己問明確鑿均是實情至吕宋烟原有烟樣用以兠攬主顧不能作價東洋車事更細微問過各人均稱並無車輛此案己始終詳悉請爲定斷可也劈君曰所有各情均己申明帳目相符現在請追者令唐所收洋銀二千八百餘元至唐付白蘭閣之洋銀必有收條唐呈之帳所　白蘭閣洋銀並無白蘭閣之支單者不能作准况白蘭閣訴明洋銀二千八百元唐稱二千五百六十二元五角間有不符請爲查究若吕　烟洋銀二百五十餘元唐訴稱是烟樣果是烟樣安有如許之多至於東洋車原極小事决不致於妄控太守問白蘭閣曰爾向唐收洋銀之支票是　由爾收回答稱並未收回問爾開帳與唐在公議之前乎答稱在前開過三次帳一次開帳四千五百零三元三角事在一千八百九十二年九月二十三號又十二月八號開九千八百四十二元二角八分後因担律師開唐帳目又於十二月三十一號開單欠六千三百六十八元六角九分問分議在何時答稱在一千八百九十二年正月四號問所開帳目代收之帳在其中否答稱在此總數中問訊得兩造帳目相符爾知之否答稱知之問據唐供洋銀己付過二千五百元爾言並未收到何謂帳目相符答稱八九十三個月之票交唐銷售總共少收一百七十二張唐稱　結帳時理結問唐曰會議時爾開明代白蘭閣收帳己付過二千五百元否答稱開過太守謂白蘭閣旣稱尚未收足二千五百元則兩造之帳己不符如何會議時以爲相符耶担君稱此案口供中証旣己詳查請卽斷定或再緩爲商斷本律師無可再述矣劈君與白蘭閣又各訴所控均是眞情至向唐支銀之支票在唐處著其交出核算卽可明白唐稱支票己被白閣閣取去白蘭閣稱並不取伊處之支票担君又曰兩造各執請核定情形判斷如再各執己意勢必爭論無止期太守隨飭兩造各將帳簿收領候訂期會商定斷 
[墻茨難掃]  
　　某氏者半老徐娘尚饒風韻藁砧逝世後不慣獨宿遂與某甲姘識在法租界賃屋同居儼然伉儷將前夫所生之女寄人籬下俗所謂拖油瓶也其女年己及笄尚未字人暗與客棧夥某乙有私意合情投欲作大長地久之計私以其情商之於母其母愛女　　曲成其事由是一對小鴛鴦居然雙宿矣旋爲甲所聞謂某氏曰爾女卽我女也胡冉不謀今當令其補償茶禮方可芙蓉坐對不然藏嬌之屋當變爲爭戰之塲女聞其言遂爲先發制人之計倩人代繕呈詞赴法公廨遞呈控晚父種種不端事葛同轉閱禀之下以乙等皆係無恥之尤公堂未便准理將原禀擲還麾之使去 
[暫准出外]  
　　山東賑捐周失去洋銀一百三十二元將家丁魯發單升許慶華德送縣訊供收所己列前報前晚黄大令升堂研訊魯單同供稱係直隷人當差多年素來安分上月廿九日失洋時小的等均出外買物並不在局許華同供主人失洋小的等毫不知情實被誣指大令准魯暫行出外限三日將失洋查明禀覆核辦 
[騙貨被拘]  
　　蘭谿人趙鴻慶向業成衣餬口情性乖張爲人所不齒遂致生涯日拙竊極計生遂以騙物爲事前日至法界小東門外萬有全火腿店自稱　客代儀和客棧某姓客購買火腿二十隻囑出店人徐桂峯送貨取洋該店中人信以爲眞令徐送貨同去將至客棧房門首趙合徐暫立片時旋卽入内轉瞬出外謂徐曰買客業己他出爾將火腿留不待客回時卽將洋送上徐爲人誠樸不疑爲騙遂將貨　下回至店中將憤告知掌櫃蔡子屏蔡驚曰若此則墮彼奸計矣立卽同往查問趙早己携貨脫逃蹤跡杳然詢問該客棧中亦無端緒正在躊躇不　行至中途適與趙相遇當卽扭住送入大自鳴鐘捕房管押昨晨經包探查知火腿己在吉祥街某火腿店内當將原贓吊到押候解案請究 
[小竊送押]  
　　小竊某甲前晚在城中竊得青蛈一千九百翼鷄鳴壺銀刮舌等物行經法界被巡街捕所拘捕頭著押候　案請究 
[嚴懲積竊]  
　　英包探江兩三至公廨稟稱宋墨甫張長當二人均係積竊現又竊取顧嘉林等家洋銀錢文銅燭臺錫茶壺布衣　小的查獲人贓並查得有施茂路者窩囤分贓是以一併送案顧及沈王氏等各失主均投案領贓江探又禀稱張確是積竊張宋同供稱小的等流離風雪之中飢寒交迫冐死犯此實出無可如何施供稱小的係崇明人與宋同郷是以受寄竊贓尚求恩宥蔡太守判令將張管押六　宋管押三月施管押一月贓給各失主分别認領 
[法廨停訊]  
　　昨禮拜二法公堂係訊案之期緣捕房積案不多是以停訊一期 
[湯餅移振]  
　　本館協振所昨接南潯梅春　善士惠函云冬季喜得一孫承同事諸君寵賜湯餅隆儀却之不恭受之不敢因外賓被災甚重特湊英洋二十元望代解最急之區云云以喜慶之餘資作振飢之善舉苟非好義急公仁民受物何能如是他日者鳳毛濟美麟角呈祥於以振家聲而承世澤皆此一念之慈祥召之也除擊奉收條外合綴數言藉揚盛美 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　潘憲牌示瓊山縣缺委陵水縣張士鍠署徐聞縣缺委雷防同知黄寳田兼署新選乳源縣馮端准補高要縣魏邦翰均飭赴新任 
[上海北巿絲業會館籌賑公所施少欽經收順直山東河南賑捐十一月初一至初九日第三千三百九十八至四百零六次清單]  
　　初一日蘇州胡李氏求病速愈洋二十元無錫顧謙谷募華月亭三元李豐英二元福安求身體平安二元又求合　平安二元程子如求病愈平安一元廬江陳殿元一元渾名氏一元戴二官病愈還願一元隠名氏求兒女平安六角隠名氏求身子康健五角○柘臯慶和典募李藍田洋一元洪垢堂平安子恭三户各本洋一元萬里順程業葉山世德堂曹佩　力不足者有心氏七户各五角洪兆態一角六分共十二户合英洋九元○初二日再益堂洋四元一角無名氏一元○初三日張均善士募郭多姑太太爲夫求子由彤源莊求規銀八十　潤病愈願助由春生鑑來規　五十兩江夏氏由源豐潤來洋十元玉山鍾惟善爲女于歸蒙常田玉同業賜儀理當酬謝將筵資移助代諸翁祝福由常山庸字鹽棧害來十元吉祥和典十元古棠林求諸事安順四　毛洋二元常州潘一元泰州鋤月堂爲内子病求愈一元○初四日求安氏由嘉定寄來洋十元王山督銷鹽總局無名氏二元蘇城金鼎一元貝瑋二角○立大莊來　紹朱鶴汀洋三元陳保康二元王泉源棉力居士魏鏡湖高秉山李潛源五户各一元○初五日宏度求孫平安洋二百元琴川壽萱室求母項痰速愈由厚康莊來洋一百元青浦縣署帳房將各席冬至節酒筵費移助七元汝舟求病愈三元○崇明縣署刑席嚴巽怡先生募龔大善士洋四百元倪榮郎五十元倪和尚五十元候選道費四元候選道嚴聚奎堂官鹽局二户各二元○初六日貽經章病愈還願洋三十元寗波餘慶堂病愈酬願廿元海陽再生氏曁妻延陵歸樂安祈三子俱賢家客平安十元江西吳城寄湘樵子十月初等吕大風鄱陽湖覆溺多人代爲超薦八元汪鴻禄爲子汝釗求病愈康健合家平安二元○漢陽協和典募施景賢堂洋三元施望日山房程調梅山房無名氏三户各二元程尚德堂胡崇善堂各五角○初七日盡心氏奉父母命節省湊　求母病速愈由彚康莊來洋一百元憶福順記求保平安由益記號來洋八十元京江信女陳蓮芬因病許愿未愈現轉求冥福洋五十元杭城無名氏爲兒求慢驚風速愈廿元茜涇陶子翁由瀏河泰河典寄來十元隠名氏二元萬霞如二元漢口無名氏一元○恆福油號胡紹庭先生來漢口敦實善堂募寡過未能人規銀一百廿兩崇儉堂規銀三十兩○初八日河南吳秉義堂　記還願由萬成莊交來洋二百元○初九日河南永州府署菊隠善士棉衣欵湘平足銀五十兩批見規元五十一兩八錢四分七厘羅子安求病速愈由泰記來洋三十元又羅履亭四元蘇城吳長祥爲媳病求速痊十元文慧氏病愈十元隠名氏祈康健一元泰　求平安十元張浙生病愈完愿由江裕船來五元陳兆箕爲妻分娩平安許助五元姚否記銅洋一元○泰州許寳書善士募克記諸事如意孫存祐求母病全愈身體康强桂記諸事隨心三户各洋十元順記文運亨通四元泰記關煞開通二元蓮培一元 
 
 
