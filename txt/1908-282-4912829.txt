# 1908 - 282 - 4912829

 

Page 1

 
 
   
 
 

Page 2

 
 
   
 
 

Page 3

 
 
上諭 
[九月二十四日奉]  
　　上諭第二期保荐人才經那桐等查驗詢問茲已一律召見引見完竣所有單開之內閣中書張國淦著以內閣侍讀候補學部七品小京官平遠著俟升補主事後以本部員外郎補用大理院檢察廳廳丞王世琪著以應升之缺交軍機處存記大理院推事董康著以推丞在任候補大理院推事記名御史王儀通著以推丞在任候補郵傳部左丞李焜瀛著以應升之缺交軍機處存記陜西西安道沈濳著以應升之缺交軍機處存記甘肅新疆阿克蘇道楊增新著以應升之缺交軍機處存記前四川建昌道王季寅著以道員歸應補班請旨簡放河南候補道于滄瀾著仍以道員記名簡放河南候補道韓國鈞著以道員發往廣東候補並交軍機處存記奏留江蘇補用道汪瑞　著仍以道員記名簡放山西補用道張毅著仍以道員記名簡放安徽試用知府謝宗誠著仍以知府發原省遇缺即補候選知府胡薇九著仍以知府發往陜西遇缺即補直隸候補知縣洪壽彭仍著以知縣發往江南遇缺即補湖南酃縣知縣李見荃著以直隷州知州在任候補候選縣丞朱學程著以知縣發往安徽候補日本畢業生蹇念益著以七品小京官分部補用欽此 
旨鳳山現在出差其所管之鑲黄旗漢軍都統著李殿林兼署欽此 
九月十九日奉 
旨柯逢時方碩輔電奏悉湖北已解之賠欵仍著柯逢時等設法補解嗣後著度支部通盤覈計妥籌抵補俾鄂欵有著欽此 
宫門抄召見軍機鳳山 
論說 
[論日人經營延吉廳之關繫（來稿）]  
　　延吉廳位置。居哈爾巴嶺之南。圖們江之北。長白山之東。佛多石嶺之西。被山帶河。四塞爲固。誠形勢必爭之要地。而東方霸國之故墟也。日人守田利遠所著滿洲地誌有云。長白山實可稱爲東亞之受爾伯施山。主此山者可以平定滿。韓握東亞之實權。又云支那興安嶺之高原。與長白山麓之平野。實爲英雄競爭之地。如支那本部之爭奪。不過餘興而已。葢地勢上據長白山樹不動不搖之勢。以壓服滿韓者。證之史蹟。歷歷可考。則日人之勃勃野心。肆無忌憚。欲侵略滿洲東部。而必以延吉一帶爲著手之地。其處心積慮。非一日矣。謹述延吉廳地理上關係之重要如左。 
（一）延吉廳與吉林全省地理之關係延吉廳居吉林之東南。界接俄韓。華離交錯。然南限圖們之江。東綰長山之嶺。（長山嶺即佛多石嶺爲中俄交界之地）進可以戰。退可以守。固吉林東南之要塞。而天然之鎖鑰也。此處若爲日人所據則圖們天限。棄之於敵。而由吉林至哈爾巴嶺之間。山嶺叢錯。田土荒蕪。無可爲軍事上之根據地者。而吉林東南之門户去矣。且延吉廳握琿春寗古塔敦化縣夾皮溝等處。交通之孔道。此處若失。則琿春孤立一隅。萬難久存。而圖們江口之要塞危矣。西出長白之北麓。以逹娘娘庫夾皮溝等處。而松花江之上源失矣。北出敦化縣額木索等處。而吉林南部之腰膂斷矣。東北出寗古塔。而吉林東陲之保障撤矣。一隅若失。全局皆危。庚子之役。俄兵首據琿春。繼陷延吉。遂長驅至省。如入無人之境者。其明鑑也。日俄戰役以後。日人之測繪吉林南部者。測手約有千人。月費至十萬金。實地測量者。經四五起。其軍官參謀官。白少將以下。或由吉而韓。或由韓而吉。考查地勢而經延吉之途者。絡繹不絶。其意果何居乎。夫今者吉長鐵道。旣有與日人合修之議。是爲日人經營吉林西部之漸。今又欲據有延吉。以爲包圍吉林南部之舉。窺日人之私計。將欲　吉林東清鐵道幹線以南。縱横數千里之地。悉入其勢力範圍。而以經營延吉。爲割據吉林東南半部之起點也。夫豈僅延吉一隅之得失已哉。 
（二）延吉廳與奉天地理之關係延吉廳西以長白山。與奉天之臨江通化二縣接境且鴨緑圖們二江。又祇長白一嶺之隔。則延吉之與奉天固所。謂形親境接之地也。然以長白山脈。横斷滿洲南部。之故。山深林密。阻碼交通。日人之不能由奉天南部。以經營吉林南部者。亦地理上有以障之也。然延吉廳西由古洞河。經長白山北麓。以逹於奉天之海龍城而至瀋陽。舊有交通之道。（俗呼爲盤道山東直隷移民由奉天而至延吉一帶間有經此道者）後以奉天東部。吉林南部悉爲封禁重地。此道遂行湮塞。葢國初首據額多力城。至肇祖中興。始遷都於奉天之興京。且扈倫四部未平以前。（扈倫部之烏拉卽今打牲烏拉其國在今吉林省治一帶）而國初能逕用兵以取東海之瓦爾喀等部則當日必以長白北麓。爲師行來往之要道者。可想而知也。聞去歲日人。有與韓登舉合修延吉廳至夾皮溝道路。以逹於奉天之議。蓋由延吉廳經古洞河等處。而至奉天。較由吉林而至奉天之道。距離約近五六百。里此道一修。則奉吉二省南部之交通便。而地理上之障礙去矣。且日俄之役。日人修有軍用電綫順圖們江源。經長白山南。而至奉天之安東等處。則其欲聯絡奉吉 
 
 
 

Page 4

 
 
二省之南部爲一氣者。蓋非一日矣。夫鴨緑江流域。旣爲日人勢力最盛之區。今又欲據有圖們江流域。以爲東西並進。同力合作之舉。則日人之經營延吉。其目光又不僅注吉林。且將聯奉天吉林二省爲一氣。以收其囊括并吞之效矣。 
專電 
[電一（北京）]  
　　直督楊奏請興復海軍有不可緩者六籌欵法二 
[電二（北京）]  
　　袁軍機因病續假慈宫賞給人參丸并諭安心調養 
[電三（北京）]  
　　某御史奏參某邸權重力衰留中 
[電四（北京）]  
　　某御史奏幣制已定宜速吸收寳銀及舊銀元 
[電五（福州）]  
　　漳州大水城垣田屋多被淹没 
緊要新聞 
[逹賴喇嘛覲見詳紀北京]  
二十日逹賴喇嘛覲見係俟兩宫辦事召見大臣後已初入宫由輔政大臣慶親王外部袁宫保理藩部壽尚書逹侍郎內務府大臣奎俊繼禄曁外部英俄文理藩部唐古忒文諸譯官帶領入覲逹賴跪拜時皇上起立旋卽賜逹賴座頭 
慈宫垂詢藏事頗久皇上僅問起居而已逹賴於覲見禮節頗能嫺熟入覲時刻約四小時其應賞各物均由內務府預備候旨頒發並於十九日午前由軍機處片交各部院衙門是日勿庸加班奏事聞此次覲見後尚須逐日召見云 
[資政院十九日會議情形北京]  
　　十九日資政院又開會議倫孫兩總裁曁叅議員寳熙劉若曾趙炳麟汪榮寳及諸內閣侍讀中書等員均於已刻到齊在內閣大堂開議共分四大端（一）各省議事會是否歸諮議局兼辦衆議應商各省督撫定奪（一）嗣後內閣樞密顧問員是否由議員中選舉未决議（一）調查各省州縣利病以備妥定開院章程細目决議（一）考核各省督撫應歸資政都察兩院分辦藉收兼聽並觀之益亦决議惟清劃權限各事均未决定云 
[孫欽使回國辦路之原因北京]  
　　津浦督辦吕大臣曾函請樞垣速飭德使孫寳琦歸國俾路務藉資贊畫樞垣已允吕所請擬即請旨飭廕昌從速放洋赴德俾孫早日回國而袁軍機則以大操亦關緊要廕昌隨同李文忠在北洋考求武備有年不如先令閱操再行出洋或派參贊暫代使事亦兩全其美之法故近日已决令廕昌閱操孫即飭令回國幫辦津浦路務而駐德使事准由參贊暫行代理 
[東督奏提備贈各國瓷器北京]  
　　東督徐世昌奏稱八月初九日承准軍機處片開面奉諭旨著唐紹儀在奉天宫內庫存瓷器酌提十件帶往各國以備分贈之用欽此相應傳知欽遵臣世昌遵即派委署旗務司司使恩志會同補用道顏世清親詣大內敬謹挑選計由瓷器庫中選提康熙欵五彩鶴鹿同春大圓花盆一件康熙欵五彩松鶴緑海水邊大圓花盆一件康熙欵五彩山水人物方花盆二件康熙欵霽紅揷花瓶二件雍正欵白地五彩花瓶一件又由翔鳳閣恭存廣寗行宫陳設內選提雍止欵白地五彩花瓶一件清寗宫陳設內選提乾隆欵洋彩翠地錦上添花觀音瓶一件乾隆磁胎畫琺瑯白地山水瓶一件以上共提瓷器十件妥愼裝箱業交顏世清解交該大臣祇領携往九月十七日硃批該衙門知道 
[中日電信約簽押北京]  
　　中日電信問題久未解决中日兩國前擬請里本斯萬國電信會判斷曾特派周萬鵬及英　脫氏赴會無如該會不允提議仍無者落嗣該委員回國時奉政府電命順　赴日與日政府直接交涉日政府遂派外務次官石井君政務局長倉知君爲委員協議數次始行訂定條欵於九月十八日簽押探悉該約大略（一）關東州至烟台之海底電綫目關東州起至距烟台七海里半之處歸日本所屬其在烟台附近之綫歸中國所屬（二）中國烟台海底電綫接通陸上之處准在烟台之日本郵便局架設電線並准日本郵便局因圖日本人之便在烟台收發假名電信三）日俄交戰之際日本在滿洲架設之電信線除在鐵道用地以內之外悉由中國收買該電信線中國收買之後當另訂定便宜方法爲該市場日本人之便並准日本派務員收發電報以上各欵係屬大綱此約協定之後當再由兩國派員重行議訂細則 
[翰林院限制官階升轉北京]  
　　翰林院奏稱據學士許澤新等以本署升轉事開具說帖稱署中階級升轉向係在京供職人 
 
 

Page 5

 
 
員按資遞補除試差學差外從無在外升轉之例自光緒三十二年編修王同愈充江蘇學務公所議長經江蘇巡撫奏請免扣資俸復經學部奏請不停升轉此後各省紛紛奏謂有以學堂監督學務議紳奏請者且有以學堂庶務長及襄辦新政等差奏請者現在本署此項人員已有七人似此漫無限制將來者且不知凡幾吏部以係奉旨允行不得不一律開單請　夫在外各員業升京秩仍得供差外省殊不足以重職守應請嗣後各省充當議長員准其不停升轉其辦理各學堂及慶辦新政並學務公所議紳各差應祇准不扣資俸不得一律不停升轉即已經奉 
旨允准者於升轉後應照向例兩月後來京供職則京秩不至虛懸倘逾期不到應請開缺另簡以符定章現查本署在京供職編檢約一百五十餘員使在外供差與在京供職人員略無軒輊誠恐回籍謀差者日多於本署職守大有關係似宜明定限制以昭核實等語臣等查臣院官階向係按資升轉其已升轉者出京開缺回京收補除試差學差外實無在外升轉者誠以職守不可久曠故例限不能從寛議長中學部奏派統籌全省學務特加優異以示鼓勵自非他項外差可比若一律照請恐出外者愈開奔競之風在京者不免向隅之憾據該說帖所稱按之向章尚爲符合揆之情事亦屬持平似應俯如所請嗣後除學務議長一員准其不停升轉餘概不得援照其差經奉旨尤准者升轉後應仍按照限期來京供職以符定章九月十七日奉旨著照所請該衙門知道 
[閩督奏請改派福州將軍接待美艦福州]  
　　美艦遊歴厦口閩督松制軍接准廷寄定於本月二十二日蒞厦接待各節經紀前報茲聞制軍以省垣地方緊要近又感冒風寒而接待美艦之事又非數日可了昨已電奏請旨改派福州　軍樸壽前往接待以免臨期貽悞 
又聞閩臬陸廉訪辦事素有能名松制軍擬俟政府電復到後卽命廉訪隨節赴厦以條鄰好其尋常公贖委首府代拆代行 
[粤湘電商代收鹽價]  
　　粤督致湘撫電長沙岑撫帥鑒部議鹽斤加價四文以一半解部一半劃歸產鹽銷鹽省分匀撥濟用是此項四文加價應解部二文產鹽銷鹽省分各留一文詞意甚明决非產鹽之省加價四文銷鹽之省再加四文已無疑義粤鹽加價現係由粤統收分撥所有湖南銷鹽省分應得之一文自應由粤彚收按季解湘茲據運司具詳貴省局示粤鹽每斤由湘抽收加價四文自係誤會部章重複加抽現在商情惶急紛紛停運誤餉滋事在在可虞應請執事將湘下重抽加價錢文飭行停免其湘省應得之一文由粤照解以符定章而顧引餉乞電覆張敬 
湘撫覆粤督電廣州張督帥鑒洪電敬悉部議鹽斤普加四文前已由鹽釐局通飭各卡照收在案現在旣經貴省統收分撥湘局應即停收祈公轉飭將應分湘之一分按季解湘備用至湘省前因粤漢路工需欵奏准川淮粤鹽每斤加收四文章旨允准與部加四文不同目下均已一律照收並聞蓂冬 
[王都護檢閱鄂軍情形武昌]  
　　檢閱陸軍大臣王都護英楷於十八日黎明在鄂督署會讌畢即同陳小帥並乘馬車往南湖校塲點驗第八鎭全軍兵額復閱馬步隊各項操法午後四時收隊回轅十九日親往鎭司令處考查一切復至各標營之陸軍病院室閱視醫藥器具各件其隨帶來鄂各員則分往各標營考查內務技術二十日聚集全鎭軍官軍佐目兵試以應用戰術 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[敎育總會秋季大會第一日紀事安徽]  
　　皖省敎育總會訂定九月二十一二三日在懹寗縣學明倫堂開秋季選舉大會是日皖南北各屬代表到會者約百餘人所有提議事件各挾意見紛紛辯詰莫衷一是茲將第一日報告提議各事件録左 
一報告事件會長洪君思亮報告云僕承乏斯席愧無以副諸君之望以會內經費異常支絀故上季派調查員等事多係義務又在省會員單弱似此恐難發逹諸君如有見敎及維持李會改良之處務請勿吝 
書記吳君性園報告云接手進出文卷各有一百四十餘件上季職員會開十九次其調查最要事件如定遠太湖合肥諸處均經調查員呈右手摺轉詳撫學憲至會內經費由南北兩會協催又曾有公呈至蕪道請給崔故紳遺欵總會一萬安徽公學一萬法政講習所一萬會計郭君啟人報告云前議江君澍亭司入啟人司出而司出細帳有會內書記生登記帳簿可稽駐寗垣事務所書記許君竹岑報告云寗垣事務所係本年二月成立所有在寗辦理各要件一學額事曾調查各處學額列表塡註　便稽攷又派調查事頴上事曾派王君良元前往又議職員選舉事以明年春季爲限 
一提議辦法本會辦法一應改良者二應擴充者汪君壽臣言改良擴充二者均無界說無從陳白意見潘君偉人言會內未辦有成績可觀故亟應改良以期發逹一在派調查員一在謀經費充裕應擴充者大約係各屬設立敎育分會事惟各屬分會未易成立闕有數因（一）不識集會之方法（二）因選舉事生種種之衝突至調查項須有經費現各屬百元迄未辦到者均相觀望而總會復以無欵事不克舉豈不坐誤然調查員應請官助若干金特派數人精密調查方可希望發逹云後經公決提欵辦法由本會派調查員請學司加札兼提會欵並由本會會員在籍調查協力籌措再由學司通飭各屬從數方面下手庶可得力至調查費仍請藩學憲撥給（此條旣經决定俟開職員會時決行） 
宣布會章（議選舉方法）議用複選法先由南北初選會長副會長若干員申送總會開大會時或由公推或由投票選舉法次日提議又次日公决（議票權事）決定以到會人數爲限不得因有多數會員委託代表致一票可抵多票（提議駐寗事務所副會長選舉）經衆决定用複選法先由事務所選舉再經大會同人公决是日四點三十分散會 
[京師近事]  
陸軍部開辦公益儲蓄銀行前在騾馬市大街路南修築房屋現已竣工於十八日開市 
外務部照會駐京各國公使略謂向來禁運出口之米榖現已改定章程准將黄米及高糧二種運入外國惟其他各項米榖仍行禁運 
江蘇同鄉京官公舉蘇路北綫調查員沈主政秉乾唐主政迺釗業於十四日返京將調查情形向郵傳部詳陳一切并宜告同鄉各京官 
袁宫保因患腿痛跪起不便前經請假五天刻因假期已滿腿疾仍未大痊故於十八日又請續假現宫保已由掛甲屯移住錫拉胡同北洋公所延醫診治 
張中堂以天山南疏勒一帶地土肥沃宜牧宜耕近與各大臣商准電致長留守招募甘民出關從事耕牧並允助欵項以固邊陲 
日前理藩部復接駐藏大臣來電報告西藏近日情形并請催違賴於覲見禮畢迅速回藏以安衆心 
直督楊蓮帥現派湖北候補道禮部禮學館諮議官宋芸子觀察充當北洋駐京　查憲政員已電致憲政編查館知照 
金中翰梁前遞變通旂制條陳已奉硃批憲政編查館知道茲經探悉內容略云變通旗制以籌畫生計爲要旨每人須費千金授田百畝此項田畝可向各省撥借并謂糧餉須攤至二十年裁盡至旗制旗籍則萬不能更動 
陸軍部通電沿江沿海各督撫略云本部片奏調查海軍事件前經通行在案現已届期俱未列表送部希飭赶辦與陸軍調查表同時咨送勿延爲要 
樞府王大臣昨又面奉兩宫諭旨著會同理藩部各堂將內外蒙古廳行籌辦各政預先擬訂聞其最注重者在編練蒙兵云 
民政部學部農工商部各堂會議以各省舉辦新政大抵有名無實耗費鉅欵難收實效擬每部各派委員一員分投密查新政隨時直呈報部以期設法整頓 
分類新聞 
政界 
[杭嘉湖七州縣公請折解截漕浙江]  
　　嘉善縣徐寳棻平湖縣張懷信前署嘉興縣丁爕前署富陽縣李恩敬前署錢塘縣伊象昻秀水縣秦國均前桐鄉縣沈惟賢以各屬秋禾歉收擬將三十三年截留漕米奏請折價報解免購本色補運以裕民食昨特公禀省台略云杭嘉湖三屬徵完光緒三十三年起運漕糧因各縣秋禾被災經前撫憲馮電奏准其少運米十萬石留辦平糶在案現值秋收之際本應將嘉屬截留之米如數購運赴滬交兌祇以外縣收成異常歉薄旣須征運本年新漕數十萬石如再購運上年舊漕六萬數千石深慮明春民食匱乏接濟爲難且知縣等所截漕粮减價交商糶售每石僅止洋三元八九角及四元二角前 
 
 

Page 11

 
 
奉札飭每石折解洋六元零五分即使將隨收二五耗米除扣練兵學堂經費全數貼入外每石尚不敷洋一元有零如嘉善截留米二萬七千六百餘石嘉興截留九千九百餘石海鹽截留八千三百石零石門截留六千六百餘石桐鄉截留四千九百餘石平湖截留四千四百餘石秀水截留三千三百餘石約計每縣多則賠累三萬數千元其次則一萬數千元及七八千五六千不等知縣等再四籌思惟有仰懇憲恩俯念民食匱乏堪虞下僚賠累尤甚俯准按照歷年折免米價每石折解銀二兩四錢或二兩八錢均候酌定 
[派員宣講自治要義武昌]  
　　湖北全省自治局司道因人民能解釋自治要義者誠不多見爰就學務公所宣講所派員演講現在預備立憲須先辦地方自治各學說以免人民懷疑致生阻力 
[印花稅尚須官商會議酌行浙江]  
　　浙藩移農工商局文云前奉撫憲增札開據五品銜候選巡檢張國荃等禀請整頓稅釐擬定詳細繪圖印花條陳到院據此除批查印花稅則章程前奉准度支部奏定通行已飭司道妥籌核議等因奉此查此案前奉部行即經移准貴局移復轉准杭州商務總會以印花稅則取數甚微分類極繁均不免有重征之弊僉　釐金未裁再加此項印稅恐多滋擾惟有擇其時較簡易無碍民商者酌量一二先行試辦以期逐漸推行茲奉撫憲飭議合再抄禀並摺移會爲此合移貴局請煩查照希即轉咨商務總會核議究竟某幾條係屬簡易可以試辦切實聲叙以憑詳復望切施行 
[廷寄澈查長興冤獄杭州]  
　　浙撫增中丞札行藩司略謂九月十五日承准軍機大臣字寄九月初一日奉上諭有人奏浙江長興縣知縣趙以成挾吳正倫上控之嫌誣禀監禁並蔣生榮身死不明等語著增韞按照所指各節秉公查辦據實覆奏原片著抄給閱看欽此遵旨寄信前來等因查此案前奉寄諭當經札飭該司等委員確查並提吳正倫到省督飭杭州府訊辦在案欽奉前因合行札司即便欽遵會同臬司迅即轉飭杭州府訊明録供詳請奏覆母稍刻延 
附原奏（上略）查州縣官除將正課耗羡照例徵完外不得稍有浮收光緒二十九年浙江長興縣耆民吳正倫赴臣衙門控告庫書陳廷章等慫令長興縣知縣浮收一案經臣衙門咨行該省撫臣查辦撫臣批府查訊經湖州府知府李念慈查明浮收諱盜有據該令趙以成挾吳正倫上控之嫌竟將吳正倫誣禀監禁本年二月間蔣生榮來京呈控經臣衙門奏奉廷寄查辦聞蔣生榮於八月二十日到省五月初六日身故生死上明闔邑憤怒呼籲無門殊爲可憫相應請旨飭下浙江撫臣增飭司先將吳正倫開釋提集全案人證卷宗澈底訊究按律嚴辦以重民命（下略） 
交涉 
[法人强佔華界索賠漢口]  
　　漢口大智門外一帶地產前被法界士部局侵佔强修馬路一條派捕收取居民房捐當由該處商董黄之根等禀經漢關道照會法領索回派撥巡警站崗在案詎近日法工部局又翻前議仍派印捕越界站崗漢關道齊觀察爰再與法領磋商而該領堅執此路爲法人所修如欲撤退印捕須賠償修路費銀一萬兩觀察以該路長不過數丈萬無須銀一萬兩之理因即據情駁復法領竟拒之不納現聞官塲已願照數認償不日此事或可了結云 
[英水師提督來津天津]  
英國海軍水師某提督偕同隨員於十九日由京乘早車來津是時駐津英提督率同步兵並軍樂隊同各國武官齊赴老龍頭車站迎接聞該提督定於二十日由津赴塘沽 
軍界 
[請委巡防營總敎練官安慶]  
　　中路巡防營統領以本月初間曾往大通巡查防境乘便閱兵各營分演雖尚可觀而合操恐未一律應即選員總司敎練以期操演合法查有中路巡防第三營管帶蔭生王宏鈺操法純熟堪以委充中路巡防各營總敎練官每月不另支薪飭其督率省內三營各哨弁兵認眞指授新操俾得練成勁旅 
[徐都戎拿獲逃弁武昌]  
　　兩淮新字營幫帶黄彩前因通梟販私脫逃已久現經該營管帶徐寳山在湖北原籍拿獲派弁押解赴揚歸案訊辦 
[學生與軍人聚賭之衝突安慶]  
　　省垣縣下坡夏氏試館於十七日午後有寄庽該處之某學堂畢業生夏姓等在內與陸軍馬營兵士數人抺牌賭博因夏等輸與馬兵洋數元向索不與以致大起衝突互相毆打勢將搶其衣被行囊經鄰人出爲排解始各散去聲稱必來報復等語現在與該生同居者深爲恐懼咸赴督練公所禀求懲辦並請派護兵同往該處將伊等行李取出搬移客棧暫避其鋒 
學務 
[女士演說自由揚州]  
　　郭堅忍女士醉心歐化鼓吹自由其議論頗堪發噱前日在丁家灣女學堂開會演說云近來女權已漸發逹凡我女界同胞須知丈夫二字不可誤會所謂丈夫者不過如農夫樵夫車夫馬夫挑抬等夫而已况男女無分重輕女旣以男爲天男即以女爲地人居室中可以終日不見天問誰能片刻離地乎是日來賓甚多爲之哄堂大笑 
[敎員竟視學堂爲私產耶漢口]  
　　漢關道所設初等小學堂有正敎員張丙吉者因嫌薪金微薄考入法政學堂肄業所遺敎員一席張竟不禀提學司遴員代充擅以漢陽府師範畢業生劉幼章自代復冒昧禀呈學司求請以劉補充高提學以敎員升黜更調均應由司核定所以嚴課程而防冒濫該生竟敢私相授受視學堂爲私產實堪駭異特移行法政學堂先將張生記過示懲一面飭令劉生即日離堂母庸代課所遺敎員另行委人接充 
[存古學堂預備彚考蘇州]  
　　蘇省存古學堂本届秋季照章應彚考一次茲該堂監督業將各生平日功課造册連同試卷等呈請撫憲用印示期考試 
 
 

Page 12

 
 
[女子公學漸次發逹南昌]  
　　贛省女子公學自七月間開辦後由女敎員許士芬擔任義務兼任監學迄今數月漸形發逹女學生多至一百二十名女敎員十二名女監督監學二名近日女學生報名者尚絡繹而來惟常年經費萬分支絀昨已禀請大憲每月補助二百金聞擬批准二百圓確否容俟續報 
實業 
[湘省鐵路最近消息長沙]  
　　湘省路事昨由鐵路總公司接得京師函電知督辦粤漢鐵路大臣張中堂已准將湘鄂全路免改官商合辦洙昭直線亦准歸湘公司自造並允代借鉅欵以資興築全湘士紳聞此消息已無異言業由公司面馳遞公呈一面預備開工一二日來認股者異常踴躍云 
[信義銀行分設天津之原因天津]  
　　天津統捐局總辦洪翰香觀察以該行事業關係中國公益最大極口歡迎因與李芙卿觀察共集新股五十萬元與該行董事等决議開辦天津分行公舉洪觀察充駐津分行總辦并妥商各分行改良一切辦法 
[油行因减價停工奉天]  
　　奉省各油行以近來生意清淡所用苦力自庚子年後工價已增至每人每月六十吊頗有難於支持之勢日前邀集同業三十六家開會公議决計將苦力人工價减六十爲五十吊而一般苦力者亦起而反對一律停止工作以資抵制然衆油行立意甚堅情愿停止控油斷不甘重資雇用現擬坐俟邊外油車到省再行收買出售故豆餅市價因此驟增又聞省垣各油房工役共計七百餘人已於十二日同盟罷業巡警局派員拘拿首魁諭令各安其業并由商務總會派員居間調停 
雜記 
[贛省撫藩衝突原因南昌]  
　　贛撫馮中丞近與藩司沈方伯大相齟齬茲接訪員報告云江西洋務局在撫院東邊大門向中大街隔院通撫內署三十三年沈藩籌建洋式樓房費萬餘金內住局員並設研究所兼爲接待外賓之地奏報右案陳列所在百花洲亦三十三年沈藩籌建本年樓上設諮議局籌辦處馮撫甫到省即親閱署內外房舍見洋務局新造精緻可住內眷即令洋務局遷移他處又因內眷將到派兵督催限兩日內搬出惟陳設器具則全留用局員倉皇出走棕帽巷破屋內後十餘日始賃得天燈下屋爲局所九月十二日聞有漢口日領事到省游歷知洋務局賃所湫溢飭令就諮議局爲賓館洋務坐辦汪觀察爲言游歷人員本無事備辦房舍即以私交接待亦只好就洋務局內設法諮議局房舍無多員紳數人合居一房未便搬移辯論良久馮始云要洋務局多備好房接待十三日沈藩上院馮撫又仍要諮議局爲接待所沈云諮議局不宜接待外賓洋務局現已備好房舍應仍住洋務局爲是馮大怒曰諮議局並未奉旨開辦他們如何便瞎胡閙辦起來沈云這算是本司護理時遵旨錯了當晚便掛牌布政使着按察使陳夔麟署理鹽道慶寛署按察使南昌府徐嘉禾署鹽道饒州府張檢署南昌府 
[革紳回籍述聞蘇州]  
　　浙江候補道楊崇伊因奪妓一案被參革職驅逐回籍屢誌本報茲悉楊已於日昨携帶眷屬遄返常熟其蘇垣傳芳巷住宅已改書郵傳部某公館字樣聞楊於此次參革後氣鬱異常日來竟病容滿面云 
[匿名書措詞之强硬武昌]  
　　鄂督陳小帥昨接一匿名禀帖末署第八鎭曁第十一混成協軍佐等字樣所言均牽涉新軍之事文詞亦頗優美小帥以所陳軍界各弊未必無因應飭督練三處據實逐欵查覆惟來禀不得名姓禀尾並有如不澈查即往欽差行轅禀訐等語（欽差蓋指檢閱大臣而言）尤屬意存要挾胆玩已極難免非挾嫌生事亟應從嚴查究爰飭督練三處移行張統制傳諭各協標統帶各官秘密查拿以杜刁風 
[豈有州縣官而不要錢者武昌]  
　　湖北所屬各州縣近因銀貴錢賤入欵尤微大受虧累如黄梅嘉魚蒲圻等縣牧令均紛紛託病求請開缺昨有宜昌府首縣東湖縣鍾大令應同亦因銀貴錢賤烟燈停捐特將一切艱窘情形臚列禀陳省憲求另委員接署陳小帥以該邑爲衝繁要缺該令素著幹名所禀自係實情特飭三司核議籌給津貼藉資補苴 
[添委禁烟會查員揚州]  
　　揚城挑賣烟膏各店無不私售燈吃江甘兩縣令爰於前日禀報上台各委一會查員以寄耳目而資臂助茲袁大令已委定金季洪萬大令委定倪責清該二員均係佐雜即日到差 
[清談]  
[秘密進士]  
　　留學生某者。本科考試東西洋留學生之新進士也。留學某國久。每見同學赴京應考者。輒笑之曰。吾輩留學。豈爲政府用耶。今年暑假時。將回國。語同學曰。數年不返故鄉。今將歸國一省老父。并一掃坟墓矣。其所發家報。則曰暑假時須補習功課。今年又不能歸國。以故在外洋之同學。則知某之回國爲省親修墓也。在家鄉之親戚朋友。則知某仍在外洋也。而不料某已潜赴京師。閉門習小摺讀策論矣。 
及榜發。某之名煌煌乎高列優等。其在外洋之同學與家鄉之親戚朋友相訝曰。某何嘗赴北京且有約不應試進士必非某雖然。何其姓名之似也。正相訝間而某得新進士之確報至。有羡之者。則曰。平地一聲雷。正可扶搖直上。交游鄉黨。與有光寵。而譏之者則曰。彼平日之自命何如。而今乃秘密應試將來覿面時何以自解耶。某在京。自喜且自慚。逡巡不敢歸。 
記者曰。某進士其速歸安排開賀可矣。安用躊躇爲哉。即有以前言相詰者。相與一笑可耳。 
[瀛談]  
[電影戲之離婚]  
　　匈牙利某製造塲主人。一夜往觀電影戲。忽見一寫眞片。中有一婦人。面貌酷似其妻。坐花園草地上。與一紳士接吻。主人大怪之。亟詰問戲主人。此寫眞之由來。戲主答以今夏在德園某温泉。爲實地之撮影者。主人陰計其時。適值其妻出赴温泉之日。遂疑妻有外遇。歸而窮究之。妻亦自認不諱。主人乃以此電影戲爲證　。赴官請出其妻。夫彼中以一影戲之微。即判定生離之案。以視中國問官。拘定主合不主離之宗旨者。程度何如哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
[江蘇（蘇州長元吳）]  
　　長元吳三首縣覆諮議局事務所紳董函云頃誦公函備聆種切當茲舉辦之初得諸君子熱心公益藎謀碩畫急其所先弟等他山有助載感載欣竊自接奉憲頒章程到縣當以事關重大期限尤迫預備籌辦不宜稍遲惟未蒙籌辦處酌定通飭創辦伊始不能不審愼相從因思初選舉必先以調查入手但頭緒紛繁亦非一手一足之烈必須官紳聯絡通力合作官總其成而紳分其任權限各守遵章奉行庶易尅期蕆事特以城鄉區圖各董未見章程茫無把握士庶未明宗旨反生障礙業由弟等購備章程多本頒發各鄉區董悉心研究兼定於本月廿二廿三等日邀集城鄉區董面議調查造册一切事宜冀盡初選舉監督應盡之職務今承示及日內推選職員分任調查諸賴偏勞感而且歉弟未識現已選定幾人以三邑而論勢不得不各歸各縣分清界限斷難合而爲一致多牽混惟某員分任某縣及一縣約分幾員務祈迅賜將選定職員銜名人數如何分任調查開單示悉即由弟等三邑各給照會隨時與弟等接洽期歸劃一而免歧誤並由弟等分别照會諭飭城鄉區圖各董知照得以幫同查辦彼此不相間隔事更周密度高　必以爲然也除仍由弟等赶擬簡明告示儘於月內繕齊由三邑各自發貼俾衆周知外合肅奉復 
又聞該所紳董昨已接到長洲縣趙大令送來城鄉各區董圖姓名一册計該邑三百九十三圖至該所議定調查員證書受調查證記事簿等草簿等件亦已於日昨發刋刷印並於二十四日開常會時舉定各調查員會議担任調查事務以便開具履歷姓名細單送縣接洽 
[又（蘇州崑新）]  
　　崑新兩縣紳商學界於二十三日開會商議仿照省城長元吳籌辦諮議局事務所辦法預備調查舉人名册一切事務 
[又（蘇州江震）]  
　　聞江震兩縣士紳亦已於二十三日在本城會議選舉辦法并商公推調查員人數 
[又（鎭江）]  
　　諮議局選舉一事鎭江動議調查已詳前報兹有鎭紳茅子貞廣文禀准江督駐鎭籌辦調查事宜現已蒞鎭昨特拜會道府縣憲商議組織之法廣文擬先設調查局爲辦事之基礎 
[官長設立]  
[四川]  
　　川督趙次帥近接京電飭先設立籌辦處爰特派員在提督街租賃民房尅期開辦所有一切職務人員仍用投票法於月初舉定翰林院編修胡雨嵐太史爲總辦前湖北通山縣羅雲塢大令爲會辦其餘各員亦按票分派職務至調查選舉一事限一月內妥訂規則遵照施行 
[江蘇]  
　　蘇屬諮議局籌辦處前設之編纂科現已改爲選舉科日前由撫院委派楊廷棟爲選舉科科長商言志爲文牘科科長（商委文牘科已見前報）金彭年爲庶務科科長聞籌辦處章程已擬定十一條呈候撫院核定即行頒發各屬昨日籌辦處各職員會議選舉監督之事謂照章程選舉監督應各以不衙門爲辦理選舉事務之所惟現當創辦之際頭緒紛繁地方官素未研究頗慮無從措手亟應由當地士紳出而恊助庶調查造册等事可以尅期告竣云云爰請通飭合屬府廳州縣除照章各以本衙門爲辦理選舉事務之所赶即切實辦理外另行召集士紳設立選舉調查事務所以爲地方官補助機關聞刻已行文各屬矣 
江督端午帥前將憲政館所頒諮議局章程照式等件分發司道轉飭各屬迅速籌辦昨日滬道蔡觀察接到後當卽札發上海縣諭飭從速舉辦 
[本埠新聞]  
[滬嘉鐵路商辦旱卡六誌]  
　　蘇撫致蘇路公司電云昨電想已逹頃據松滬局電禀滬嘉鐵路運貨係轉運公司商人包運包捐近日運到棉米等頂均由卡扣留轉運公司屢商减捐未便允准等語查滬嘉鐵路抽捐暫照滬寗鐵路旱卡舊章辦理早經咨部核准在案斷不能再議删减致與咨案不符日牽動全局務希速與松滬局妥商辦理並嚴飭轉運公司不准包攬把持致干究辦仍盼見復 
[華美商會之聯絡]  
　　上海商務總會接美總領事田夏禮君來函云茲因日本有城數之商會邀請敝國商人前往觀察該國之商務情形藉聯友誼而結團體敝國以此事於兩國商業前途均有裨益故特傳諭太平洋沿海岸各城之商會選派商人約三十名前往觀察一切如貴商會亦願敝國商人來申觀察商業以資聞見並將貴國經商之法與商界能辦之事會同研　將來或可輸入美國又實與貴國商業前途有益現查此次敝國派往之商人約於西十月十四號即華九月二十日可抵横濱然須在彼盤桓至西十一月一號即華十月初八日以後如荷見邀請先行知照伊等並可來申一游現在本埠外國商會業經聲明雖不顯邀商會果有見邀之意本總領事極願代爲轉逹合先函布尚希見復等因茲商務總　已經議定届時開會歡迎以資聯絡並將本國出口各貨及向未行銷外洋者訂加研究藉圖擴充商業聞已通告長江上下游各商會一律知照矣 
[滬道移商務總會文（爲華工工資寄回本國事）]  
　　奉南洋督憲端札准外務部咨准德雷使照稱奉本國外部札開據本國理藩部文稱按照邇今牛金尼亞公司與德華銀行訂定合同凡在德屬牛金尼亞及薩摩島地方傭工之華人所得之馬克工銀之節省盈餘可以寄回本國原籍地方不致受虧其辦法係在牛金尼亞屬地者即由牛金尼亞公司辦事公所代德華銀行給與華工支取銀票該票可在亞洲各處德華銀行及其代理處取銀在該公所付銀領票時扣留百分之一以充經費其在薩摩島屬地者則由亞皮亞城德國總支應局發給可在 
 
 

Page 19

 
 
亞細亞德華銀行及其代理處取銀票據並不扣除經費所有銀票上寫明馬克數目在亞洲德華銀行各分行取銀時按照其地市價換給其他通用錢幣惟無該銀行之處由代理處取銀者扣除用費等因照請轉咨前來相應咨行貴大臣查照飭屬通知可也等因到本大臣准此札關分移各關一體通行知照等因到關奉此除分别呈移外相應備文轉移貴總會請煩　照施行 
[接待美艦大臣定期起程]  
　　赴厦接待美艦大臣毓朗梁敦彥昨午由洋務局行轅率同隨員至美界靶子路趙姓花園會飲今晨至城內各衙門及各國領事公館謝步午後同詣滬南製造局船塢與薩鎭冰軍門商議一切定期二十八日起程赴厦 
[裝運秋操軍火]  
　　江寗督練公所因江鄂秋操需用軍械特派州吏目許鴻壽來申會同該所提調鍾春暉太守赴江南製造局領運機關砲木尖頭珠三萬顆分裝三十箱於昨日運上兵輪即日上駛 
[德領請究華商抗違堂斷]  
　　德商克魯森洋行前控三泰等七家不出定購麫粉曾由滬道與德領會訊判令原被各認虧損餘照公廨原斷辦理在案茲三泰等五户業已遵斷具結而劉桂箴益大二户則抗不遵斷昨德總領事因又函致滬道飭廨提案秉公究辦 
[湖州旅滬學會致郡守函（爲挽留中學校監督事）]  
　　本月初八日接郡城沈紳毓麟來函述及辦理學務情形語多謙抑深以成效未彰經費日絀引爲已咎來歲擬即辭去中學校監督一職爰嘱敝會聯合同鄉各學會及郡城十紳另行更舉敝會即公同酌議僉以郡城學務紛繁中學校尤爲闔屬表率更舉監督驟難其人沈紳接辦至今已近一載其中情形較能熟悉且又勞瘁不辭力求完善久爲同鄉士紳所欽佩與其有欵無人徒事靡費母寗有人無欵尚可措籌除由敝會函致沈紳及同鄉各學會懇切挽留外理合肅函敬乞照會沈紳加諭慰留無任感戴 
[城內]  
[開釋賭棍]  
　　賭棍俞富貴（卽麻皮富貴）前經滬道訪拿飭縣訊供判發改過局收押在案茲該賭棍托人遞禀求請交保昨已奉李大令允准開釋矣 
[移提蕩婦]  
　　句容人笪紹圻控妻萬氏不守婦道一案昨由該縣差役持文投縣經李大令核准飭將萬氏交來差帶回歸案訊辦 
[叅府喜事]  
　　提右營叅將楊彥臣之孫文定松江陳宦之女於二十一日赴松完姻昨日回滬由南市大碼頭登岸排齊儀仗迎接入署　 
[道批三則]  
　　夏馬氏禀批何夏氏養媳被方夫林誘領來滬先經李秀發尋獲扭解警局訊明交與何夏氏領回管束並將方夫林責釋旣與爾予夏仲興無干事後何以忽又被控致遭青浦縣提案賫押殊爲不解究竟禀訴各節是否屬實仰巡警局夏叅事官迅速查明具復察奪抄粘並發仍繳黄金盛等禀批奬案無爾二人姓名業據前禀批明茲猶以措給奬札爲言率求提究刁妄已極本應着交究誣姑寛申斥陸瑞麟禀批單五房果係爾之門圖何以張文魁突出承應喪事該喪主並不見屏且當時旣有恃蠻搶奪情節爾何以不卽控之巡局來禀顯係虛飾不准 
[一路警局批詞]  
　　民人張玉春禀批查張馬氏來局控稱與該民人姘　十年並生有女孩年已四歲一旦欲將伊出賣與花烟間因而情急投控當飭將該氏暫行發堂候查獲該民人再究在案茲據該民人禀稱馬氏棄孩私逃嗣訪聞在英租界正豐街花烟間逼令回家復被人唆使赴局投空請飭給領等情前來本應提案訊明分别懲辦姑念庸愚無知兩不深究著卽取保具領回家嚴加管束令其善撫幼女倘再有走逃及出賣情事併惟該民人是問　民婦蔡陳氏禀批據禀李杏林趙氏及子趙新元串騙珍珠四十粒翡翠戒指三只共值四百餘元初由該氏隨同李杏林送貨至趙家復由趙氏承認李係伊房客燹給伊處轉交可以無慮茲李杏林攜貨逃若趙氏每子實難辭咎仰候飭甲協同原被邀憑同業街鄰中証理處息事倘任情推宕定予提案究追不貸寡婦袁高氏禀批據禀捐客石　軒欺寡圖吞求提追給等情仰候飭甲查　理處毋得遽興訟端 
[官事]  
　　直隸統捐局總辦候補知府馮濟忠候選州同孫廷　　候補主簿邱慶騄昨均到道稟見 
[南市]  
[製造局招工投標]  
　　製造局前在浦東周家渡以南購地建棧存貯火藥曾誌前報茲張總辦復擬在該處沿灘購地與建無烟火藥棧房七間外用園牆業已牌示招工估價定廿六日開標 
[新舞臺特别利益]  
　　新舞臺戲園業已工竣定於十月初六日開演茲該園主以由北來南看客車輛能否免領照會稟商工程局通融核辦茲聞局中爲振興商務起見擬俟該園開演後每日下午五時起至停演止凡停在該園門首之馬車也車概准免查他處不在此列業將出示曉諭矣 
[競進會輪流值課]  
　　南區小學競進會昨由留雲學校輪課利濟花業商船南區等各小學堂學生一百五十二名均前往會考 
[新租界]  
[夫無良]  
　　住居牯嶺路六十七號門牌之蘇婦潘氏頗有積蓄近被姘夫趙敏齋揮霍殆盡氏不得已携貲回蘇詎趙反投報捕房控氏捲逃昨日該氏由蘇來滬至捕房訴明情由迨飭探往傳趙已逃逸無蹤矣 
[茶館發封]  
　　新閘路新泉樓茶館積欠房租洋一百八十元昨由房東稟請公廨飭差協探將屋發封 
[漆匠跌斃]  
　　漆匠陳阿掌前日午後在靜安寺路一百八十四號門牌揩刷洋房失足墜下立即斃命旋由捕房將屍車送斐倫路驗屍所報知屍屬備棺收殮 
[英租界]  
[竊取匯票]  
　　愛而近路郵政分局司事楊芝生於未經辭歇之前曾將四川寄滬送交公學敎授馮贊之匯票私行拆出持向老北門內源盛珠寳店購珠二十粒計洋九十六元後由該號執事至郵局領銀當被扣住詢知係揚用下遂報捕房派探至北四川路華界協同巡警局偵探將楊拘獲解回捕房押候送廨訊辦 
[緝拿西崽]  
　　甬人汪易松向在麥特赫司脫路八號洋房充當西崽茲竊取洋人金珠等物逃逸由該洋人報知捕房懸賞緝拿如能將汪拿獲者賞洋一百元 
[火從何來]  
　　前晚十點餘鐘福建路福昌衣店門首所紮彩綢牌樓不知如何遺火突肇焚如幸人手衆多即行撲滅 
[深夜賣酒]  
　　福州路迤西胡家宅一帶各炒麫館深夜賣酒茲爲捕頭查悉飭探查禁 
[查禁賭攤]  
　　陳家木橋松江路一帶時有流氓擺設三四賭攤引誘鄉愚入局昨由捕頭訪悉諭飭中西包探協往查拿務獲究辦 
[聚鬥蟀蟋]  
　　新垃圾橋西北一帶近有流氓聚鬭蟋蟀昨爲捕房訪悉照會巡警局協拿究辦 
[車夫肇禍]  
　　東洋車夫王寳善昨在河南路撞倒金福榮並跌傷坐車之李裘氏由捕拘入捕房氏送仁濟醫院醫治王押候訊究 
[捕房記事]  
　　總巡卜羅斯昨飭華捕張正巡在敎練所挑選新捕五十六名分往各叚驅逐乞丐總巡捕房二百十三號華捕昨由卜總巡諭令代　三道頭華捕靜安寺捕房華捕胡根生自行告退開除卯名 
[竊案夤誌] 　 
　　厦門路一百十八號門牌吳姓家失竊值洋一千元之珠飾昨報捕房飭 
 
 

Page 20

 
 
探查緝史友松竊南京路新永順留聲機器由探查獲解入捕房收押董阿才秦金友竊周銀貴鐵板由探拘解捕房押辦王阿狗竊南京路二十一號門牌洋人家皮袋等物亦被拿獲押候究辦 
[美租界]  
[失火卽熄]  
　　茂海路生生里王元林家廚房內前晚失火由八十七號西捕幫同撲滅 
[逐出復來]  
　　陳阿毛前因犯案遞解回籍昨又來滬由探宋掌挂拘入捕房押候究辦 
[貧病交迫]  
　　張文卿貧而且病倒臥元芳路由捕車入捕房轉送公廨安揷 
[成衣行竊]  
　　成衣匠章易德向在大沽路陳阿和衣店爲夥昨晨竊取綢皮衣料等物由探拘入捕房押候查辦 
[法租界]  
[原告固執]  
　　韓維周控戚方林不還布欵前日由廨復訊據中証周建洪周坤元供戚之姪兒曾欠韓欵韓將方林賣絲之款扣住是以方林不還布欵小的等屢次勸韓將就了事韓一味固執以致涉訟求斷聶司馬以韓亦有不合斥退不理 
[房客欠租]  
　　趙金記徐子壽欠樹德公司房租由收租人扭解公廨求追趙徐均求寛限措交聶司馬姑念貧苦無力判先交一半餘俟下月還清 
[竊案一]  
　　朱伯璜前因竊取萬隆肉莊銀洋由公堂判令交保繳洋在案茲因無人具保仍押捕房前日解案請示判仍還押候原告到案再行核斷 
[竊案三]  
　　過犯黄德興竊有洋傘等物由探緝獲解廨請究判枷號一月再押捕房一月期滿驅逐出境 
[竊案二]  
　　林步章控周德奎在輪船行竊箱籠等件由廨提訊不認判候查明再核 
小說 
偵探小說 
[意外之奇案（二）]  
　　當一千八百五十六年之頃。英國倫敦之維多利亞街四十七號。乃開一絶大之跳舞會。國中之紳士貴女。來此邸中赴會者。乃不可以數計。裙裾颯杳。男女錯雜。廣廳中數百蓋電燈之光綫。四圍錯落。如繁星之麗天。多數之貴女。携其意中之情人。或倚或立。或行或坐。咸執手欵語。叙其相愛之情愫。珠光寳氣。撩亂閃爍於燈影之中。觀者之視綫。乃至左右不知所可。地中陳至厚之氍毹。步履往來。絶無一毫之聲浪。赴會之紳士。及華族之命婦。少年之貴女。皆集此廣廳之內。如無量數之蛺蝶。飛舞於花圃之中。栩栩然。蘧蘧然樂不知其所止。 
此巨室之主人。篤喬治脫而斯公爵。公爵者。倫敦之富人也。有三百萬磅之巨產。顧無子。僅有女二人。長年十七。名麗亞克。次年十六。名愛地玲。二女自幼時曾受倫敦大學之敎育。稍長乃都麗絶倫。見者咸驚愕無已。以爲天上之女神。公爵之夫人瑪格。爲法學博士廷姆勃雷之妹。與公爵結婚六年。生次女愛地玲後。即感寒疾。三日而隕。公爵至痛其妻。暫不賴娶。惟用意撫此無母之弱女。以節縮其哀痛。麗亞克年至十七。公爵忽罹疾。遽逝。舉此可憐之幼女。并絶大之財產。悉以托諸勃雷博士之子克倫勃雷。克倫受托之後。乃至愛麗亞克。凡所以調護之者。靡不至。麗亞克亦至感克倫之惠。充克倫之意者。殆欲要結麗亞克之心。俟其長成後。娶以爲室。顧麗亞克之意。殊不謂然。克倫之長於麗亞克者。且十五歲。克倫當於無人之處。私向麗亞克求婚。麗亞克不答。左顧而笑。麗亞克之意。以爲克倫者平日之待我。至有恩意。我苟力拒其求婚之請者。必且大傷其心。至於立癇。然吾又何能犧牲一生之幸福。以允此無謂之請。思極乃不。能出一語。不期局局而笑。意至不屬。似示克倫以不允者。顧此克倫者。意見乃大左以爲麗亞克不答而笑。殆允我以結婚矣。思至此。乃狂喜而踊。疾趨出。告人曰。今而後。吾與脫而斯女郎。爲至相愛之夫婦矣。 
一日。麗亞克早膳旣畢。偕愛地玲同步於花圃中之草地。時方十一月之下旬。愛地玲僅御一絶薄之外衣。朔風一來。愛地玲毛骨俱悚。乃急趨入內室。脫其外衣。加一厚絨之半臂。復襲此外衣而出。將至草地之左。忽見麗亞克在前緩步。而克倫乃隨麗亞克之後。麗步亦步。麗趨亦趨。麗亞克意態至適。若不知有人之在其後者。愛地玲見此乃大詫。私計此克倫者。果何爲而襲吾姊之後耶。思旣。卽匿身於叢樹之中。以覘此克倫之舉勳有頃。克倫忽縱步而前。舉其右手。力搴麗亞克之袂。麗亞克以爲愛地玲易衣而至。驟回其首。則矗立於已之身後者。非愛地玲。而克倫勃雷博士也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏覆東三省援案開鑄銅元摺]  
　　奏爲遵旨議奏恭摺仰祈聖鑒事東三省總督徐世昌奏東省財政艱難援案請開鑄銅元一片光緒一十四年八月二十日奉硃批度支部議奏欽此欽遵由內閣抄出到部原奏內稱東省民生彫敝圜法複雜較內地尤甚又兼外幣灌輸無術抵制停鑄以後不但市面銅元缺乏卽以前訂購銅片無從退換積壓成本耗折堪虞查江寗鄂湘等省均以訂購銅斤在停鑄以前無欵墊付先後　奏嗣經閩豫兩省亦以銅元缺乏咨請開鑄經度支部併案議准覆奏在案東省事同一律較各省尤形困乏惟有仰懇准援各該省成案開鑄銅元以資周轉等因臣部隨即電詢該省訂購銅斤實數若干有無合同嗣准電覆奉局從前訂購銅斤正立合同適奉停鑄近日洋商屢次催促原訂銅斤不肯退還奉省目下情形市面銅元缺少即一文二文小銅元尚須開鑄現存銅斤四千餘石應俟奉准後將原訂銅斤運到一併鼓鑄各等語臣等伏查江鄂各省均以存銅過多銅價挪墊爲難各廠訂購銅斤俱在未經停鑄以前均經報部有案各疆臣一再籲請臣部體察情形奏請將各廠已訂購之銅各按原額及當十當五當二成數儘數鑄造銅元等因各在案東省停鑄後銅元缺少外幣灌輸官商困難自係實在情形惟所稱訂購銅斤該省旣未曾訂有合同臣部亦未得咨報確數惟據該省電稱現存銅斤四千餘石銅元短絀市面不敷流轉自應准其援照各省成案儘數開鑄以資周轉至將來存銅鑄罄應否復鑄再由臣部體察該省情形奏明辦理所有臣等遵議緣由謹恭摺具陳伏乞皇太后皇上聖鑒謹奏九月初十日奉 
旨依議欽此 
[學部奏新署落成懇賞給御書匾額摺]  
　　奏爲臣部衙署落成籲懇賞給御書匾額恭摺仰祈聖鑒事竊臣部辦公衙署前經奏奉諭旨賞給地址並飭撥庫欵興修欽遵在案現在工程將次落成遷入有期伏查各部院衙門歷奉列聖頒給御書匾額敬謹摹刋懸挂大堂俾守官之臣瞻仰聖言奉爲法守臣部職司敎育管理全國學堂事宜與各部院衙門責任相同現值新署將成擬懇天恩賞給御書匾額一方倘荷逾格鴻施即由臣等祇領恭刋敬謹懸挂以昭巍煥而資景仰所有請頒御書匾額緣由謹恭摺具陳伏乞 
皇太后皇上聖鑒謹奏九月十一日奉旨依議欽此 
[學部代奏爪島僑商鄭泰興等謝恩摺]  
 
水埠捐建文廟職商四品銜鄭泰興等禀稱竊職商創建文廟落成蒙出使和國大臣錢恂咨部奏懇天恩賞賜御書聲敎南曁匾額一方並賞給職商等四五六品職銜有差查職商等所受職銜業奉出使和國大臣錢恂札飭祇遵至御書匾額則係四月三十日由爪哇勸學所總董兼視學員汪令鳳翔交到現正付匠摹勒擇於八月二十七日恭懸大成殿以彰宸藻而肅觀瞻行見羣島僑民於馨香祀事之餘彌切愛國忠君之念但職商等戴恩知重報謝無門祇得具禀轉咨學部據情代奏恭謝 
聖恩無任感激之至據此咨請察照核明據情代奏等因伏查該職商等僑居爪島未忘木本水源寵荷頭銜彌感天高地厚藻翰煥雲霞之彩敎曁南維葵忱戀父母之邦心馳北闕使凡民皆入學校即海外亦慕冠裳所有該職商等感激下沈臣等不敢壅於上聞謹具摺代陳伏乞皇太后皇上聖鑒謹奏九月十一日奉旨知道了欽此 
[京都天寳齋花柳經騐良方無憂愈人甚廣毒門聖藥]  
京都天寳齋藥房○天下馳名○靈驗第一○異人傳授珠黄八寶化毒丹○包愈男女一切楊梅結毒限日全愈永無後患此丸乃本齋獨得異人傳授良方重用眞正犀黄珠粉血珀極品上藥泡製久煉成治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春又發四肢酸痛甚至鼻塌髮秃紅斑起點皆綠毒藏筋絡且必染妻絕子其害非淺餘毒未凈其害不休此賣藥者未得其法患者豈能安全今本齋不惜重資修合濟世染者卽將此丸服下立刻止痛消腫祛毒凈盡凡極重極危之症服藥一料立可全愈價雖略貴而效足値當可掃盡骨内一切毒氣且能生育無害屢試屢驗必發必中輕者五天全愈重者數天除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局藥靈方眞之功也　每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立見拔毒去爛生肌止痛保復原形仍可生育種子此乃第一奇方也○立愈珠珀五淋白濁丸價洋一元○鋪在上海二馬路中市西鼎新里口石庫門内便是　遠埠託郵政局購寄信局作弊難靠 
[此眞藥瓶内有三色印成醫生簽字保單爲憑驗明不悮]  
世界第一良劑爾籐亞支奶尅煙藥總发行清國上　 
亞支奶○戒烟最靈○爲今日超羣之奇藥○功力之大○效驗之速○戒烟者○無不讚美○尅烟化癮○當面可試無論烟膏烟土一染藥性立化爲水與市上戒烟者迥異○金銀兩色○易於認識○金者殺虫化癮○銀者掃毒補身○凡吸烟願戒者○購服此藥○包戒斷癮出立保單以昭誠信○凡癮一錢○祇須用藥一聽○立能斷癮○癮大照加○仿單載明○戒烟之靈○天下難尋凡我同胞注意留心購去戒烟○立判分明○功效之速比衆不同○藥味甘芳○入口皆馨殺虫化癮强體壯身無吐瀉患無遺精症諸虚百損○大胆安心○治積療痞○活血舒筋○咳嗽痰喘○萬病不侵○亞支奶藥○療烟如神每聽一元每打十元遠埠函辦○原班寄呈上海英大馬路小菜塲對面壽康里三百三十號席公館制裕麒佈告 
 
 

Page 27

 
 
   
 
 

Page 28

 
 
   
 
