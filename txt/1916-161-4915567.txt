# 1916 - 161 - 4915567

 

Page 1

 
 
要件 
[游戲敎育（十（（四）（婺州廢民譯）（芬來專遜女史原著）]  
　　使學子而知彼等應預備其游戲則可因此作用　割捨其事實於同學中各人遂立覺其責任之所在均自敎課中獲完全之裨益蓋彼等各自努力以求之斯集腋可以成裘且旣得之知識即見諸實用則知行合一其受用已達最高之度也彼等所習者隻身獨立自供給其能力而自應用之者也 
凡兒童有奇異之能以敎導其他之兒童而已又從而學習之使勿爲之約束則當習用此種才能以互相薰染而羣受其害然使此種才能轉向於他途則大　爲善之势力也蓋以兒童之天性能知灌注種種觀念於其伴侶之心中之方法彼敎員因無同情之感觸反致失敗焉且贊助允許兒童捨其學識於其他之兒童者更有痛切之論在夫各級之學子多係比户而居胸中之詞料亦相伯仲斯彼等能覓適當之吐屬以轉達此必要之知識於聽者余於校中臨時之游戲已常見之每聞彼等將原文之各段轉譯爲尋常日用之詞靈敏動聽於著者之意義領悟無遺洵可喜也 
 
 
 

Page 2

 
 
時評 
[經驗（默）]  
　　新政府之組織以用人爲先决問題而用人則以方針爲先决問題 
今之論用人者皆知當一反袁之方針矣皆知袁之方針誤在别黨派分新舊矣而不知其最要誤點在於所謂重經驗經驗固未嘗不可兼重然而中國官僚之所謂經驗皆帝制時代之經驗本其經驗以謀國安得不主張帝制故今日帝制之禍幾至傾覆國家者即所謂重經驗之成績也蓋經驗之所得有限而學識之運用無窮舍有新學識之士不用而沾沾以經驗自誇試觀今日所謂帝制罪人非皆昔日所稱爲有經驗者乎此亦可謂用人之好敎訓矣 
　　我故再以行政上之觀察爲新總統告 
命令 
　　六月十三日大總统策令　任命王式通爲國務院參議此令 
　　又令　任命徐樹錚爲國務院秘書長此令 
　　又令　據文官高等考試襄校官沈澤生李景銘聲明廻避改派陶德琨王彭爲文官高等考試襄校官此令 
　　又令　周敬熙給予六等嘉禾章此令 
　　又令　王國柱給予七等嘉禾章此令 
　　六月十三日大總統申令　文官高等懲戒委員會呈議决四川巡按使舉劾屬吏案内卸署黔江縣知事洪漸卸署梁山縣知事黎宗華依照知事懲戒條例應受降職解職各處分等語洪漸准如所議即行降職黎宗華即行解職以示懲儆此令 
　　又令　文官高等懲戒委員會呈議决河南巡按使田文烈舉劾屬吏案内前署河南涉縣知事陶敦臨前署河南泌陽縣知事王鳳至依照知事懲戒條例應受降職處分等語陶敦臨王鳳至均照所議卽行降職以示懲儆餘如所議辦理此令 
　　又令　文官高等懲戒委員會呈議决湖北漢陽縣知事王以驤疏脱人犯一案依照知事懲戒條例應受降等處分等語王以驤准如所議即行降等以示懲戒此令 
又令文官高等懲戒委員會呈議决湖北嘉魚縣知事彭光熒疏脱監犯一案依照知事懲戒條例應受降等處分等語彭光熒准如所議即行降等以示懲儆此令 
專電 
[北京電]  
　　疆吏紛請來京覲賀奠　　酹由院電止善後未定前均從緩北上 
[北京電]  
　　黎總統意廢止批令文件改歸國務院主辦 
[北京電]  
　　政府議組國政大會討　　論善後辦法現暫名中央臨時國事協議會電促各省代表務宥日前集京 
[北京電]  
　　通令前敵軍隊即日撤　　回原防 
[北京電]  
　　段等議决令每省長官　　各選三人來京會議約法 
[北京電]  
　　議組顧問院羅致耆舊　　名流 
[北京電]  
　　昨傳見四肅政聞爲交 
行事與某督辦極有關 
[北京電]  
　　儗策呂公望爲越武將軍督理浙軍兼權按使 
[北京電]  
　　熊秉三昨到京將長財政 
[北京電]  
　　特派王芝祥宣慰兩粤 
[北京電]  
　　交行已委中西專員着手淸查 
[北京電]  
　　文試正場題通其變使民不倦説治世以大德不以小惠論 
[北京電]  
　　袁卜定有日出殯譯電 
　　北京電 
　　與五國銀行圑有關之協約國公使昨在英使署開會討論交付鹽税羨餘問題大體已决一俟詳則商妥後即將交付現信其數約三百萬元左右據消息靈通之各界聲稱政府現議利用鹽税羨餘恢復中國銀行之地位而將交通銀行紙幣聽後開兑聞中國銀行現存有準備金六十萬元但欲扶持該行尙須另向他方面籌欵始可妥帖此種舉動當然爲梁士詒所反對顧梁自項城去世後勢力大減梁嘗建議將中交兩行合併中國銀行中人極不以爲然事乃未成即此一舉已可爲證也（十三日） 
[北京電]  
　　華字報載稱爲故總統辦喪之特别委員議葬袁於西山或萬壽山名勝處所並爲建祠以尊崇之惟袁克定擬從父願歸葬彰德聞有於二十七日移柩回籍之說 
（十三日）以上路透電 
[北京電]  
　　梁士詒辭職如批准曹汝霖周自齊章宗祥亦將辭職將來仍留内閣者不過内務長王揖唐一人（十四日） 
[北京電]  
　　今日與前國會代表及梁啟超唐紹儀之代表開特别會議後黎總統允即召集前國會並允從前贊助帝制者不得爲閣員至於大赦及懲治帝制派與北京防軍讓與南方武員統帶諸問題黎總統願付他日國會議决（十三日） 
[北京電]  
　　五國銀行圑今日會議交付鹽税餘欵問題大約將交百萬元但廣州上海天津三處匯欵將到政府至少可得鹽欵共約三百萬元財政部與中交兩銀行各舉中外財政專家將開特别會議與討論國家兩銀行歸併問題（十三日）以上德文電 
[特約路透電]  
　　本社昨致電徐州張上將詢問政見已蒙答覆茲將兩電抄呈如下 
　　徐州張上將鑒報章所傳不一將軍政見無由窺悉如荷賜電詳示將軍對於中國將來政治之意見榮感無極路透電社經理叩 
　　路透電社經理鑒來電辱以中國將來政治之意見爲詢問題遠大覔對綦難茲姑就其事勢所及者言則勳對於國家大勢所趨素以輿論爲重不肯以私人意見稍攙其間但求國家能治能安初不問爲何種政體况軍人以服從爲唯一之天職旣服務於一政府之下卽當惟政府之命令是從猥承下問言盡於茲報紙讕言要非所問動寒 
東方通信社電（日本人組織） 
[北京電]  
　　袁氏之葬儀以國葬或以私葬現尙未定關於此事歧論甚多遽難决定須先讓新舊約法之根本問題解决之後云（十四日） 
[北京電]  
　　直隷巡按使就河南趙　　將軍八日之通電發表其意見謂欲採用憲法會議議决大總統選舉法須其根本舊約法復活方可將其意見通電全國以爲政府宣言採用舊約法之便（十四日） 
[漢口電]  
　　湖北將軍王占元以湖南之獨立尙未取消而廣西軍且接近長沙湖北之防備仍關緊要故特派第二師師長王金鏡集兵於武昌上游之金口地方（十四日） 
[漢口電]  
　　出征湖南西部之江西第六師及北洋第二十師之兵現均陸續退出今明日中可抵漢口（十四日） 
[濟南電]  
　　濟南附近地方仍有騒擾之事商埠普利門外十二夜十一時日本步哨兵警備之際突然爲人射擊左足關節負有貫通銃創守備兵卽將該方面之交通截斷搜索犯人終未就縛大約係中國兵所爲云 
（十四日） 
[濟南電]  
　　山東之民軍從來分濰縣周村等各派意見疏隔不相聨絡近由上海派到許崇智極力調和從茲可期統一（十四日） 
[東京電]  
　　日本政府曩鑒中國之形勢擬更由柳樹屯派兵二個大隊增駐北華地方今觀目下形勢北京天津地方變象已漸減少故該部隊之派遣復將中止前擬由日本派遣補充該增遣兵一個大隊遂亦中止出發（十四日） 
[東京電]  
　　據大藏省之調查六月上旬日本對華貿易輸出三百九十萬九千四百三十九元輸入二百八十一萬三千九百零三元計自本年一月以來輸出六千九百四十六萬七千零十七元輸入四千二十三萬五千一元（十四日） 
[漢口電]  
　　漢口總商會昨開大會議於漢口設立中國紅十字會分會全體一致議遂决定（十四日） 
[東京電]  
　　來日之法屬安南總督羅母氏因對天皇表其敬意特於今日入宮覲謁當蒙天皇特别優遇賜以勳一等旭日大綬章（十四日） 
戰電 
　　（英人路透電） 
[巴黎電]  
　　今晚公報云敵軍猛轟後終日以大隊進攻錫哇芒田莊北面之法軍陣地均爲法砲隊及步隊擊退被創甚重伏村砲臺西南兩面全境敵軍轟擊甚烈俠丹柯爾北境内有砲戰但無步隊戰事（十二日） 
[巴黎電]  
　　今日下午公報云昨晚德軍續在錫哇芒田莊西面施擊攻入三二一山東坡法軍陣線之前鋒陣地他處進攻者均爲法軍砲火所阻今晚公報云凡爾登北陣線無步兵戰事末斯河東西兩岸有間斷之砲火他處戰事均頗沉寂（十三日） 
[倫敦電]  
　　海格將軍今晚報稱今晨一時三十分坎拿大兵奮勇進攻奪回齊勒白克東南陣線一千五百碼之舊陣地且重創敵兵俘獲一百二十六人坎拿大兵後爲德軍猛轟數小時之久但藉砲隊之助仍保有奪回之地敵軍終日猛轟英砲隊回擊甚力德步軍希圖回攻爲英砲隊所阻昨夜英兵襲擊敵戰壕兩次均得利（十三日） 
[倫敦電]  
　　海格將軍報稱今日無步兵戰事兩軍僅以砲隊交鋒且轟發地雷六○山與胡巨間兩軍交轟甚烈英軍猛轟魯斯南面敵軍防禦工程頗獲效果（十二日） 
[羅馬電]  
　　半官公報謂奥軍攻勢顯已失敗意軍鞏固陣線移動後備軍後即將取攻勢 
（十三日） 
[羅馬電]  
　　今日公報謂意軍在伐爾拉薩得有進步又在亞細戈西南森塞哇山方面及蘇加拉山谷得利敵軍在福尼亞爾土與康比利亞回攻者均大受損失而退（十二日） 
[羅馬電]  
　　今日公報云阿狄巨與白倫太間戰事甚烈意軍得有進步意軍奪獲錫瑪來柴洛東面鞏固之陣地敵軍屢次回攻均失利蘇加拉山谷之敵軍圖渡瑪索急流受挫而退死亡　衆（十二日） 
[彼得格勒電]  
　　今晚公報徵實俄軍已抵成洛維資郊外之説又謂俄軍近今共俘敵兵十一萬四千七百人敵軍在太洛波爾北面格拉基猛攻六次均爲俄軍擊退德兵援助奥兵在布柴資北面猛拒俄軍俄軍稍退後雙方今仍惡戰公報中有一特點乃德軍圖在里加茄柯白斯太．果斯維亞蒂湖．克里伏取攻勢以爲牽制舉動處處受挫僅在克里伏南面柯恰尼攻入叢林但其大部分之兵仍爲俄軍逐出（十二日） 
[彼得格勒電]  
　　俄軍已佔據距魯克南二十七英里杜白洛西三十英里之第米杜夫加村俄軍於此佔據所謂杜白洛園其地實一森林四周有澤地乃天然之砲台也俄軍此次進攻據各地發來之戰報觀之關係極重現信俄軍已將奥德軍分裂爲二刻方進逼成洛維資奥軍已怱遽退走炸毁橋梁輜重故會屢聞户大之炸聲俄軍現進攻成洛維資西北四十英里之柴萊斯希基之重要橋端興登堡元帥在北預備已久今已開始行動但其部下之兵調往西境攻擊凡爾登砲台者爲數甚巨而德海軍近復失利興登堡元帥海陸進攻之計畫將因是而大受窒礙矣（十三日） 
[雅興電]  
　　希政府並未接有協約國照會提述因馬其頓新時局之關係而提出之要求協約國前所扣留之希船今均釋放故希人現多抱樂觀政府機關報謂協約國關於以强逼手段待遇希臘一事竜見不一但協約國外交家均切實否認此説（十二日） 
[倫敦電]  
　　據遲到之羅京電稱布國封閉邊界羅國大震此舉大約乃欲不使人知其軍隊行動而發（十三日） 
[亞姆斯特丹電]  
　　聞德軍現厚集比境各處擬攻伊泊爾（十二日） 
[羅馬電]  
　波斯里奉命組織内閣如能受任則不難組織一國民内閣（十三日） 
[華盛頓電]  
　　美政府因北墨美領事署被攻已派援兵入墨（十二日）） 
[倫敦電]  
　　許士確爲强有力之候選總統但並非最强者前零有誤特行更正（十二） 
公電 
[黎總統致張謇電]  
　　南通張季直先生鑒天禍中匯戀亂紛乘本月六日元首因病薨逝元洪依法斷任大總統願宏才薄懼弗克勝我公憫恤時艱倡導實業由鄉而國萬物所依覩國步之艱危念民生之憔悴尙乞發抒閎旨時錫南箴凡百庶政俾得軌道全國蒙庥匪獨私幸元洪陽 
[張謇致黎總統電]  
　　北京大總統鈞鑒聞公依法繼任大總統國民舉安天之相中國至矣願公善承之敬賀張謇蒸 
[黎總統復電]  
　　南通張季直先生鑒陽電計達辱承藻飾愧弗敢當南望江天佇聞明敎元洪眞 
[張謇致段祺瑞電]  
　　北京段總理鑒外交之厄或從此止天也内政之艱且從此始責在人矣必使軍隊議員淅趨正軌乃有望治之機乃有財政可理願公愼延通識之士兼聽異量之言確示公誠弗講作用村落貢獻不勝拳拳張謇蒸 
[段祺瑞復電]  
　　南通張季直先生鑒承錫箴言奚啻藥石國事方殷庶政待理此後諸事進行頭緖紛紜材輇任重大懼隕越所賴老成碩宿或不遐棄共抒偉略以作南箴務懇星駕惠臨都京旣尋舊遊俾聆敎益蒼生懸命薰沐敬佇祺瑞文 
[張謇致袁雲台電]  
　　北京袁雲台世兄昨夕始聞魚日十時前總統之噩耗回溯舊誼三十五年衰悼之情寗同倫輩推前總統致病之由不能無恨於羣小惟願世兄此後勉敦善行以禮治喪以義敎弟貽親令名而已張謇謹唁蒸 
[孫洪伊致雲南電]  
　　雲南唐都督轉劉陸都督蔡李戴總司令鑒天相中國袁氏自斃黎公正位大局較易解决惟僞閣員堅持用新約法冀遂逆黨私謀黎段尙無譈淸實力應請嚴電北京明令迫其宣布遵用元年約法即時召集國會改組内閣軍事仍積極進行必俟實行約法國會内閣完全成立始行停止時機廹促惟希亮察孫洪伊灰 
[皖議員管鵬等致北京電]  
　　北京黎大總統曁段芝泉先生鈞鑒恢復元年約法召集二年國會組織責任内閣懲辦帝制禍首皆天經地義無可遲疑報載芝泉先生主持稍有異議聞之不勝惶該際此國家安危千鈞一髮稍一不愼禍變隨之務懇大總統俯順輿情立即明令施行以固國本而安人心大局幸甚旅滬安徽省議員管鵬李迺璟凌鋭王　王 
 
 
 

Page 3

 
 
　　善　郭成沛　惟洋宋　　　　　山東議員丁惟汾等致北京電　北京黎大總統鑒我公依法繼任薄海同歡請一面迅將二年十一月以後所有袁氏僞造之法令一律廢除一面依據約法召集國會以蘇民命而維大局民國幸甚山東議員丁惟汾于廷樟張魯泉彭占元張瑞萱史得咸杜凱之盛際光薰毓梅于恩波張玉庚等叩寒 
　　山東護國軍致黃克强電　東京黃克强先生鑒開公返日欣喜莫名先生爲創造共和之人近又自美歸必能使眞共和精神現於東亞大陸魯省望公有如望歲萬望屈駕蒞東主持一切無任盼贛山東護　軍都督吳大洲總司令薄子明總代表張魯泉同叩支 
　　丁克濤致北京電　北京黎大總統鈞鑒天祚我華依法就任薄海人民同深歡忭伏望我公復舊約集國會定官制舉賢才誅禍首除苛税庶氣象一新共和永固丁克濤寒叩 
　　殷汝驪等致川陜電　陜西陳伯生先生四川陳二庵先生鑒公初創雜爲政治非爲個人袁死黎繼萬端待理猶是民國猶是總統已無所爲獨立更無所爲取消將軍名義爲袁氏私家制度未經民意機關取决顯背約法受之爲污黎總統愛共和守法律燕京遼阻能否實行其職權當以命令是否合其平素志願不背共和不違法律爲斷幸審擇是非乘此時機摕除僞制規復約法以固國基匹夫有責敢進危言冒昧率瀆無任主臣殷汝驪杜士珍蔣著卿許　周鈺俞鳳韶叩 
　　王正廷殷汝驪等致呂督電　杭州呂都督曁軍政警界諸公均鑒敬密　覃日通電所舉申明約法六端鞏固國本解决時局依法立論正義大伸同人等固欽佩無窮即旅滬各界亦一致稱頌所望始終力本斯旨協商軍院積極進行務達護國目的民　韋甚浙江幸甚王正廷殷汝驪許　周鈺蔣著卿杜士珍張傳保寒 
　　張璧致北京電　北京黎大總統段芝泉先生鈞鑒頃在寗閲申報載有雲南北伐隊總司令張璧等致鈞處蒸電一則其内容是非姑置不論惟璧并未與聞且璧亦非北伐隊總司令此電苟非偶有同名即係他人揑造特此聲明張璧叩元 
　　二十二省旅滬公民電　　國各報館轉國會議員諸公公鑒共和國家主權在民具體機關厥惟國會溯自民國二年雖經袁逆脅止然自由集會之權仍在諸公乃奄忽三載不聞議政不特國民所同　當亦諸公所深疚迄大盜移國帝制自爲億兆同讐義聲四起律以匹夫有責之義已不可以優游林下矣况今元兇　　政府猶處内則總統孤懸外則豺狼負固城狐社鼠隱　　　悍將　兵陰操國脉必逆億其不可爲善人或譏爲　言若終信其已悟前非試問憑誰擔保慨茲大局不得謂已治已安僉謂非由國會議員諸公自行召集擇定適宜地點速開國會復往平陂範園萬彚不足以收挈領提網之效挽千鈞一髮之機公等受四百兆人民之付託義務所在責無旁貸國人瞻望渴若雲霓常此因循　非放棄從茲觀望鬱爲亂階至於不可收拾則異日已等噬臍國人縱不責諸公諸公同在漏舟又豈能免臨電神馳無任廹切贛直之言伏惟亮鑒二十二省旅滬公民張相鄧實夏之時吳炳生張宗良華彥雲張繼輝吳振卿范光祖華玉良楊夏汾汪石齋唐談徐焜閔仲議王慶祁王績丁松程壯施承謨張光祖黃耀卿蔡雄飛丁若　鄧鼎封李龍標蔣琦士曾孟鳴王仲張祥三羅覺金斌孔仲舜李椿年李金輝王效甫方紹恒汪九修徐樸誠陸賈丁建南章衡陳鑑許　吳德宜夏尙聲劉英宋恢漢趙澤洲易斌湯武段丙炎費剛王鳴周雷英王血痕劉道衡王祺　子烈莊守華黃琛銘陳耀華李佑卿　連淸李遐璋張亞伯余森林李維漢毛福全符定一戚烈　　漢蔡匡劉應蟬劉超王元震萬光慞王露洪陳海南　汝訓等八十人叩 
　　旅　阜寗人同來電　申報時報兩館鑒駐阜緝私營與營長登甲　剿匪穴商民或戴刻同一百四十八　張營長實華第一旅劉營長漢民至海邊千秋港下擊獲匪徒多名爲民除害感激無涯阜寗旅省紳民同叩 
要聞一 
[南方無覆電之理由]  
　　非反對黎總統　　反對帝制餘孽耳十二日英文京報云黃陂就職南方寂無一言北京中外人士羣以爲異推測之言因以紛起夫黃陂之應爲中華民國大總統也南方在袁氏未死時已宣言承認故南方對於苪於黃陂之熊度當然不成問題然則寂無一言其故何歟或謂軍務院在肇慶成立時滇黔粤桂即正式宣佈奉黃陂爲大總統故在今日南方無再行正式承認之必要惟他省當承認南方四省早已承認之總統而已就承認一層而言此説或是惟政界所重視而在中國爲尤甚之賀電何以亦無乎南方旣要求黃陂就職於前似宜領率他省發電致賀於後但至今日軍務院正式電信迄未到京此中理由一時無由推知惟消息靈通者述其理由有二四省聨合一氣不能單獨行動故雖對於其所敬愛之黎總統亦不能獨自電賀必四省會商一致行動是以稍稽時日此爲南方寂然無言之一理由使是説而果確也則効忠新政府之電信不日必來彼以民國幸福爲念者其靜俟之可也然有與南方領袖有關係者則另舉一理由謂南方反對黃陂之問題當然不能成立南言僅反對現有内閣之繼續存在耳南方並無排擠段國務卿之意但欲其輔助得人今國務院中人物多爲南方指爲禍首罪魁故南方在正式聨合北京之前欲研究袁氏易簀時所承認受其愚惑之首要帝制派是否仍握國政亦固其宜况北京有某派大員主張迫黎總統遵用新約法之謠傅南方尤不可不確知許多帝制派人所組合之國務院是否將恢復南方冒險力爭之舊約法且聞顧　奉以金錢運動帝制之某督辦命令擬在上海施行惡計務使國會不能得法定之人數南方於此當然欲查明國會是否召集以成國家唯一立法之機關積此種種原因南方之斷乎不能貿然服從帝制派仍握政權之政府也明矣南方不欲容帝制禍根及腐敗官僚繼續留存於政界南方欲見眞正改革取舊　僚之餘毒掃除　遺故　不發　致賀此輩正所以表示此次革命不獨反對袁氏且亦反對朝野之腐敗也北京政府若果欲置民國於穩固基礎之上則當屏除敗壞國事之一般大員以表示其誠意南方所求者爲實事非爲紙上空言南方對於新總統有完全信任但對於握權之舊官僚則不能無慮如以南方之寂然無言爲抗議則可視爲反對帝制派盤據之國務院而不可視爲反對黃陂之地位南方確信今日所爲者適足堅新總統行事之手腕蓋新總統若孤立無援　其左右者悉爲帝制派之陰謀詭計則中國將每况愈下矣今南北南方似作無聲之戰爭南方欲去製造短命帝國之黨魁而北方尙有亟謀在北京政界中保全其腐敗勢力者欲用其卑鄙之謀以固其操縱政府財政之權力京中華字報前一致攻擊梁大財神者今忽不約而同不復口誅筆伐豈欲於此哀悼期内暫停攻擊乎此輩帝制報近載最可注意之新聞謂新總統日内將頒佈大赦帝制各禍魁之明令實則各大員之與帝制運動有關係者咸出其死力欲强廹當局准赦帝制派人而已帝制禍魁應否懲辦或不免爲因時制宜之問題但若政府仍容此輩如梁士詒等者盤據不去則政府將失全國之信任且不能有眞正利國之作爲此固無可爲諱者也 
[梁士詒又欲搗亂新政府財政]  
　　十二日英文京報云新政府刻爲一非常重大之問題所危若此問題果成事實不獨鑄外交上與内政内之大錯且成國家之大害此問題爲何即鹽税餘欵一事是已五國銀行圑近得以鹽欵六百萬元交付代理財政總長周自齊之請求記者聞諸有責任外人方面云周自齊爲梁士詒系之重要人物外人輿情以爲若周自齊負請求繳欵之責任則外人必要索一種管理權記者敢謂外人管理中國財政之事必不爲中國人民所承認記者恐銀行圑監督財政之説由梁系中人自向銀行圑提議以冀搗亂新政府之提欵手續吾人於此不可不追憶梁士詒與其黨羽周自齊曹汝霖輩仰承袁氏意旨壓倒南方之惡謀之所以終成畫餅者實由銀行圑之不允撥付鹽欵有以致之也夫鹽税餘欵乃不負外債義務之中國入項外人苟有管理餘欵之要求則記者必拒之必力拒之惟記者所不能不言者外人以不允輕付鹽欵之理由即南方與全國稍有知識者所以要求染士詒與其黨羽如周自齊曹汝霖葉恭綽等立即罷職之理由也袁氏治國不依據法律不依據道德而依據其個人之私欲不依據其就任誓言以謀國家之幸福而依據陳腐習慣以求其一已之利益凡助成其如此者即梁士詒與梁之黨羽也若新政府不再蹈袁政府之覆轍則釀成北京腐敗政局迄今未已者必當立即掃除之若　之主人翁今已長眠不起矣若輩之不知廉恥專以陰謀助民其舊主人之惡者猶生存於世且繼續牽扯線索以操縱袁氏所遺與新總統之傀儡戲劇焉交通銀行辦理不善勢將破產若輩乃蒙混段國務卿頒發停兑令致使段之信任因以墜落不少若輩今將以玩弄段氏之手段如法　製以待新總統而使其失信用於南方及外人矣今梁士詒一面竭力運動大赦俾摧殘民國命運之首要罪犯得免根究一面亟謀獲取前於冀毁中國自由時所未能到手之金錢南方方欲要求懲辦助袁叛國之禍首而梁等已於此時運動頒布免究其叛國大罪之赦令且挾其提取鹽欵之説務使新政府俯就其範圍以增其破壞新總統信用之機會計誠狡矣記者一再主張梁士詒與其黨羽必須罷職不得復占政界中之勢若仍容此派掌握國家税項盤據財政交通要職則私人陰謀之惡習前假袁政府名義而行者此後必繼續存在弱中央之威信貽國家之羞辱故内閣不可不立即改組而中央政府之財政機關當以誠實不欺者管理之或謂梁士詒不能輕易去之此直　言耳若中國再欲續演國家破產之財政計畫則梁士詒爲必要人物猶之中國若當依陳腐習慣而治則袁氏爲必要人物也前謂中國非袁不治者今已知中國並不隨袁氏以俱亡然則彼執梁氏不可輕去之説者尤當知中央政府固無需　鳴狗盜之流如梁士詒者之助力矣 
[唐撫軍長致梁任公電]  
　　梁任公先生鑒護密袁死黃陂繼任京電諒達多時爲大局計自當力求和平解决無用兵之必要惟慮黃陂見在北方或爲人刧制猝有發表難於應付故不及展轉會商頃已逕電黃陂要求四項（一）請即日宣言國家根本法律以國會解散以前所公布者爲準（二）請召集前參衆兩院議員速開國會按法補選副總統及要求同意任命國務員組織正式國務院（三）請撤退因抵禦護國軍所派之北軍（四）請下令召集軍事特别會議由各省都督或將軍各派代表在滬開會議决一切善後軍事問題四項之外並聲明軍務院成立時曾宣言俟正式國務院成立即行撤消現仍照此辦理云云查上四項均係必要辦法諸公諒有同情惟軍務院何時撤消一節頗有　係段内閣現在京雖按法不能承認而事實上應與共濟且黃陂斷難南下軍務院無所秉承兩機關同時並立頗礙國家統一形式同人一再研究謂正式國務院未成立以前可由黃陂以命令委任臨時閣員暫執國務但事實上須先得軍務院同意乃能任命若新閣員能屏除羣小引進正人足繫中外之望先成立以維持目前俟國會開會再求同意追認軍務院亦可先行取消似亦求應時勢之一法尊意如何乞示復此外關於時局各計並乞發抒偉見早定方針爲盼唐繼堯叩蒸 
[陸都督闢國務院魚電]  
　　岑　司令唐都督劉都督龍都督呂都督陳都督湯都督陳代督蔡總司令李總司令戴總司令梁任公唐少川温欽甫曁諸位先生均鑒岑都司令庚電敬悉吾護國軍前次宣言恭承黎大總統繼任係根據民國二年十月五日宣佈中華民國憲法會議　定之大總統選舉法所載第三條大總統任期五年如再被選得連任一次第五條大總統缺位時由副總統繼任至本大總統任滿之日止昨據國務院魚電通告係經袁世凱修改之僞約法於三年十二月二十九日公布者其第十一條云大總統任期未滿因故去職或不能視事時以副總統代行其職權又僞定大總統選舉法等十一條云大總統任期未滿因故去職時應於三日内組織大總統臨時選舉會云云查我輩此次起義原係根據第一次約法擁護共和袁氏未死之有又經宣言袁之大總統資格消滅依據約法恭承吾黎大總統繼任約法效力猶在凡屬國民皆當遵守斷不能因袁氏一死而有改變乃國務院魚電通告竟敢援引僞約顯係包藏禍心方今南北未融禍機四伏杜絶覬觎奠定國基正賴有此倘舍此就彼禍滔滔烏知所届生死存亡間不容髮榮廷雖係武夫然遇事關國家法律大局安危詎容奸宄施其詐術稍事遷就縅默不言諸分同澤再造共和務請毅力主張並乞吾都司令主稿領銜闢其謬妄民國幸甚榮廷文叩 
[帝制派尙大活動]  
　　梁士詒　自袁項城去世後梁士詒氏晝夜運動某總長（約係周自齊）及獻媚於新總統段内閣擬將中國銀行存欵匀與交通銀行若干以便兩行同時開始兑現惟聞黎大總統與段内閣早已窺破梁氏奸謀毅然斥駁並擬於本月十五日中國銀行先行兑現以維該行信用梁氏得此消息驚慌欲死遂密求某要人轉求黎總統暫緩令中國銀行兑現俾免交通銀行發生奇禍然而據個中人傅説中國銀行實行限制兑現命令刻已擬妥雖云梁氏運動手段高超亦恐難以挽回再者京中日來懲辦禍國殃民倡復帝制罪首之聲調日唱日高黎大總統連接有此項請求文電據政界消息其請求懲辦所具之理由大致爲若輩素日叛逆共和之行爲國民切齒痛恨甚爲　昻全國生　橫遭該輩塗炭不知凡幾於法於情均有不容寛恕者又一消息黎大總統接任後中央大名鼎鼎之某派人物其勢力爲之一落千丈種種可憐之狀態不能言喻茲因各面指摘其非法罪狀請求嚴懲甚形驚　終日呌苦閔日來梁士詒宅内連有秘密會議其情形局外人雖難得悉然不外謀畫各人生命財產如何免有危害損失而已　　阮忠樞　項城未逝世以前因各疆吏反抗中央逼勸退位之情形日益加緊致使中央無延喘之餘地故决將各疆吏昔日倡復帝制時代所有推戴之種種情形宣示天下曾責令阮忠樞根據事實情形編纂成篇阮奉諭後即伏案搆思數日甫將序文擬定而袁氏竟溘然長逝阮氏仍擬續行握管起纂以備宣布而了心跡惟因各疆吏推戴之證書業當取消帝制時在參政院焚毁無存無從羅列事實故至今未實行宣布聞阮氏深悔焚毁推戴書之錯悞 
　　曹汝霖周自齊　現聞内閣中之帝制餘黨如曹汝霖周自齊等欲　爲自已卸責之地步極力誘説黎總統明發命令聲明運動帝制者一律免訴且擬以解除黨禁示交換之意黎總統以茲事關係太大未及裁决而彼輩遂提出於國務會議並推司法總長章宗祥起草命令　以已身亦被帝制派嫌疑亦復欣然爲之不意黎總統旋已覺悟不肯爲此大失人心之舉此事遂至閣置聞者咸　黎總統幸未受欺否則於收拾時局必生絶大障碍也又一報告云黎總統與段國務卿商議擬下命令二道其一爲特赦數年來袁政府之所謂亂黨如孫文黃興以下之黨人一律復其自由其二爲此次主張帝制諸人槪不咎其已往赦黨人令已由司法部擬妥呈黎總統閲遇第二令閔已中變因恐南方各省不盡同意大約尙須商酌也 
　　 
[南京快信]  
　　段内閣昨電馮將軍允即罷帝制派人之職馮將軍連日與軍務院密電往來商槯意見林長民前日奉派來寗 
　　丁佛言前日由滬來寗昨赴京聞丁此行頗有重要關係 
　　張勳此次入京之傳説係爲某派所約張尙躊躇未决 
　　張勳五月份軍餉政府前日一律發給紙幣張墊出現洋十萬凑發 
　　江蘇淸理官產處所派各縣之駐辦員因節省糜費已一律裁撤責成各縣知事辦理 
 
 

Page 4

 
 
[元芳洋行]  
每逢禮拜四不限價（拍）賣疋頭 
本行創設在上海巳四十餘年專運英國名廠各種疋頭來華按期于每禮拜四上午九點鐘起在本行不限價拍賣後列著名本牌各貨歷來悉遵舊章永無列改按期刻有貨目簿諸貨皆列明簿內遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂布漂標等不計　上海英商元芳洋行啓 
[禮拜四拍賣　奉江海關諭寶和洋行]  
准于十五日下午二點鐘在新關棧房內拍賣食米銅錢藥材洋廣什貨東洋鍍金首飾六十五件以及另物不計是日上午可觀此佈　寶和洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准于十五日上午十時在本行拍賣上等房間木器書樓間木器臥房間木器地毯火爐鏡大餐間木器冰箱洋琴一只連上等片子機器脚踏車一部三匹半馬力上等三飛脚踏車一部留聲機器拾只新舊鐵床舊書籍衣服以及一切另星什物不計此佈 
魯意師摩洋行啓 
[禮拜四拍賣]  
准于十五日下午五點鐘在石路新普慶里衆義公會內拍賣大批水漬夏布三千餘疋此佈 
衆義公會啓 
[禮拜五拍賣　拍賣疋頭貨]  
魯意師摩洋行始創自同治十三年即英一千八百七十四年 
准于五月十六日即禮拜五下午二點半鐘在本棧拍賣萬隆十二磅銅板人鎗ＳＶＵ又人才ＨＥ細布裕昌金九豐漂布茂新三多色洋紗又三多禿白洋紗數箱稍漬美人元色洋紗又新禮泰杏花村漂布數箱此佈　 
魯意師摩洋行啓 
[（瑞和洋行禮拜五拍賣）]  
拾六日拾點鐘在本行拍賣打字機電氣風扇留聲機器紅木大櫥方檯椅子鐵床銀器外國木器玻璃櫉窗象皮輪東洋車另物等又銀光玻璃二箱頭刷剪刀外國紙牌茶杯錶面玻璃帽子猪油湯頭食物等不計 
[禮拜六拍賣　義記洋行]  
啓者禮拜六即拾七日上午十點鐘在本賬房內不限價拍賣各種八仙綠魚翁洋紅標等貨此佈 
義記洋行啓 
[華于於商拍于於賣　每逢禮拜六]  
准於下午二點鐘在本公司拍賣另躉疋頭洋貨兼拍花呢元色粗細厚呢等貨届期請來面拍此佈　 
上海天津路華商公司啓 
[老白濁]  
弟初起白濁刺痛出血東看醫生西吃丹方毫無見效至今四年身體苦得骨肉如柴承兪兄上海小花園對門永壽大藥房汪家田醫生買來立好白濁丸一盒計洋一元當日服下五天斷根故而登報感謝介紹徐兄亦白濁買得補體失調丸一盒二元立好白濁丸一元日夜吃下十二天好痊　江海榮謝 
[女學敎習待聘]  
今有德國女士大學畢業如中華紳士女子欲授習德文德語文法等如願授者請函至三馬路十三號門牌接洽可也詢協克司轉呈 
[敎授英文]  
茲有學問深博敎授得法之英國女士一位願爲中國閨秀淑媛用極簡捷極改良之敎授法敎授英國文字語言且可兼敎洋琴如有需聘者請函至本館Ｃ字登報人收便可接洽 
[諸瘡一見消]  
專治乾濕癩疥瘡○惡癬○脚痊○繡球瘋○坐板瘡○黃水瘡○一切風濕毒水浸淫沿爛成片搔癢難熬之症將此藥塗擦之一見便消立刻止癢適意非常每瓶大洋二角不效還洋雙料四角○二馬路石路西　衛生旅館對門○誦淸堂醫藥室啓 
[併股聲明]  
茲因楊樹浦聚興隆烟紙號經去年間丁朝奎君合股開設今丁君於五月十三日推股歸戎君顯耀接手將原號另加仁記倘前有聚興隆圖章在外立保等情槪作無效恐未週知特登申新兩報聲明 
聚興隆仁記啓 
[宏芳寶號　曹敬軒君鑒]  
尊處所欠敝處三馬路市房房租洋一百二十二元原限七天理淸今已逾限未將租金付來特登申報聲明再展期三天如再不來理淸即將抵押之家俱拍賣以備抵償房租倘不足數再問尊處照補幸勿自誤 
周五常堂經租賬房白 
[有湖北生鐵者臨]  
願脫欲售何價二百噸爲度請開價値函投新聞報館十號信箱面寫同收五月十四日爲限過限不收 
[那普洋行硝碱出售]  
本行現有七十六度箭牌硝碱其價格外從廉蒙　諸君賜顧請至二馬路六號瑞記洋行四層樓上總寫字間接洽可也　美商那普洋行謹告 
[尋人]  
十二日晚間走失女婢一名年十四歲湖北人口操蕪湖音體壯面圓吊嘴唇塌鼻梁耳戴銀絲川梳大辮扎紅絨線身著藍粗布衫如有通風報信酬洋拾元親自送到酬洋念元儲欵以待决不食言 
上海英界後馬路觀音閣碼頭晉陞棧　江啓 
[照相用品]  
逕啓者敝店所售馬牌司旦來乾片禮可特白金紙早已售罄緣因該貨價廉物美銷路頗廣近日仍由外洋新到以及矮禮司燈光紙照相各種器具快鏡軟片等刻因先令便宜定價格外放盤倘承各照相家購用不知用法可向敝店索取藥水方依法洗片特别鮮明顯出之影淸爽無比如蒙　惠顧速請移玉敝店購試方知言之不謬也 
[東京勝寫堂上海支店]  
上海河南路七十七號七十八號棋盤街中市 
[聲明]  
袁錫藩戶所存萬昌利顏料號之洋欵已於去年底如數提取該存摺亦當時銷訖特此聲明 
袁白 
[中國薄荷錠]  
大號三角二號二角三號角半批發克己 
上海棋盤街廣東益和堂 
[彙司公司上等夏季貨物大減價]  
本公司今將所存各色上等夏季貨一槪大減出售幸勿失此機會特此廣告 
南京路江西路　彙司公司 
[老牌生牛皮滅蟲毒藥]  
謹防假冒　科發商標 
ＶＯＥＬＲＥＬ＆ＳＣＨＲＯＥＤＥＲＡＣ　ＳＨＡＮＣＨＡＲ 
本藥房創于西曆一千八百六十六年迄今已五十年矣所有出品均蒙各界推許稱爲第一至于老牌生牛皮滅虫毒藥更爲靈妙凡老于牛皮業者無不讚揚以其誠能抵制蟲蛀霉爛之虞耳當此出口不便之時凡業牛皮者大半勢必將貨存貯然欲免蟲蛀霉爛非用本藥房之老牌生牛皮滅蟲毒藥不可惟近有無恥之輩假做牛皮毒藥希圖魚目混珠祈賜顧者認明本藥房之商標庶不致誤　上海南京路德商科發藥房謹啓 
[注意中國新工藝　珍光公司　精製眼鏡首飾]  
本公司自創設以來出品之精荷蒙中外同聲讚許各界歡迎銷途日廣銳意擴充故本主人不惜工資特由粤東加聘著名巧匠數員專製首飾眼鏡鑲嵌靈妙裝配得宜所造最優等之托力克片各欵眼鏡驗目配光研之有素凡驗光室磨光機等一切器械靡不俱備兼選辦頭等鑽石珠寳翡翠製造各種眞金洋裝首飾彈璜寬緊小照盒火漆印圖章戒指手鐲耳圈貨美價廉包用包換務使賜顧　諸君得有完全之滿意尙希惠臨　上海南京路四百廿五號石路口西首新鳳祥斜對門電話第四四八九號 
[延訪能員]  
茲欲聘請熟悉壽險事業人才一位充當總司理要職位置隆重權利優厚如有素具經驗確有把握或交遊廣闊有志企圖洵爲難得之機緣願就者須有切實保人請先開明履歷住址寄本館Ｂ字登報者收薪水一切合當函邀面談 
[中國股票公司]  
買賣各種股票証劵收條公債新華儲蓄票收買交通殖邊銀行鈔票請至上海五馬路正豐街安裕泰茶號接洽或至三馬路石路曲江里八十六號門牌安裕泰茶棧內本公司事務所接洽均可交易外埠請將票交郵局雙掛寄下價即由銀行或郵局滙奉可也 
[廣東種德園新發明　如意油精]  
本園自甑之如意油藥料之優美功效之靈驗久蒙諸君讚賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携帶利便亦無傾洩之弊居家旅行四時不可不備誠護身之聖藥也贈送樣子外埠付郵票一分立即寄上○價目大號二角半二號二角三號角半○買一盒奉送如意油藥渣一包 
[中國薄荷錠]  
中國薄荷錠○功效勝外洋○同胞用國貨○何愁國不强○本園始創製○志在國貨倡○諸君蒙光顧○請認醒獅牌○價目大號二角半二號二角三號角半○批發克己函購即寄○總發行上海河南路老巡捕房對門廣東種德園謹啓 
[彭壽堂藥房始創最靈驗　治白濁第一靈藥]  
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及諸藥罔效之症一服此丸立刻小便暢通消腫除痛去淋止濁及至三日濁可全愈眞有萬試萬靈又速又妥之妙眞仙丹也每瓶一元每料二元先試小瓶亦可五角　上海河南路七號彭壽堂啓 
[最靈白濁斷根丸]  
白濁一証初起與久病証候各異治法亦因之不同往往誤服市上普通藥丸以致病變百出愈治愈重者本堂○胡莼香醫士有鑒於此秘製靈藥二種一曰淋濁通利丸專治宿娼受毒尿道窒碍刺痛流膿等症一曰淋濁滋養丸專治淋漓日久精關不固陽痿體軟等症盖一則有通竅利濕之功一則有滋腎養精之效分門而治穩妥異常功效之速一試便知○每瓶五角雙料一元○二馬路石路西首衛生旅館對門○誦淸堂包醫花柳病藥室啓 
[京都天寶齋　珍珠琥珀立止五淋白濁丸]  
八寶化毒丹　珠黃下疳散 
夫淋濁一症皆因酒濕熱毒而成或花柳場中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫止濁定痛消火化毒去濕輕者一瓶重者二可瓶能包痊不但症除而且壯身健體培元固精治淋濁之妙藥也每盒洋一元八寶化毒丹每瓶二元珠黃下疳散每瓶七角專治男婦楊梅結毒橫痃下疳等症陽物腫爛服則立愈永無後患　上海二馬路中西鼎新里石庫門交易 
[南京唯一之旅社　交通旅館]  
有花園有俱樂室房價尤廉　中正街 
[三日愈　癩疥瘡藥]  
每盒二角不效還洋上海英租界二馬路晝錦里保太和啓 
歸方評點史記定價五元特價二元五角 
錢牧齋全集定價十六元特價八元 
沈石田全集定價一元五角特價七角五分 
翁方綱全集定價四元特價二元六角 
桂未谷詩集定價四角特價二角 
惲南田題跋定價二角五分特價一角二分 
本館發行經史子集總醫卜星相閒書以及發各種最新出版小說行 
並代售南京李光明所各種學書上海價目克已四馬外埠函購路中寄費加一麥家郵票九折圈口　 
同文仁記圖書館啟 
[新到雲南火腿]  
自辦正雲南宣威腿普洱茶發售上海四馬路接元堂啓 
[專治哮喘氣急靈丹萬試萬驗]  
彭壽堂藥房獨秘哮喘氣急斷根丹功力神速立可當場試驗治愈者不下千萬人矣順氣化痰丸大瓶一元中瓶五角小瓶二角半立止吐血丸大瓶一元小瓶五角 
哮喘氣急方藥不知凡幾難皆自誇神效然欲二粒服下立見奇功一瓶服完永不再發者不特絕未之見且絕未之聞本主人煞費苦心覔得一種力大效速良方秘製哮喘氣急斷根靈丹不論新久哮喘氣促而逆元氣虧損久咳不愈痰塞肺喉臨咳虛汗或致失音吃烟人大便閉結等癆症只須此丹二粒服下立刻氣平喘止痰哮咳定胸膈寬暢其患若失一切頑痰悉從大便洩盡是以永無氣喘痰咳等患輕者一瓶痊愈重者三瓶斷根因此丸純是貴品煉成故能以少勝多以奇制勝較尋常方藥大不相同凡精藥不能見效及服遇各家之藥無功者請速一試無不絕根株眞百發百中之仙丹也惟假冒日多購者注意本堂瓶口有藍色鐵路封條包皮有壽佛商標方是的眞大瓶一元每料六瓶五元小瓶六角　彭壽堂舖設上海河南路七號洋房便是 
[羅達衡究寓何處]  
達衡兄寓申多年近來未通音問不知遷移何處今因敝縣合族條譜族人以達兄爲敝縣各宿舉伊主翰命景產來申歡迎彥現寓法界鄭家木橋永康里晋泰福茶行將半月矣曾向伊舊寓隣近遍詢無知且伊有姓名象陶號晋士亦同遷移煩有與達兄叔姪世戚友誼諸君子懇速告之促伊來敝寓一晤感荷莫名　江西武寗羅景彥謹誌 
[嶺南中學特暑假算學帶成專科招生]  
　　　　　　　　　　　　　　　　　　　　　加電　　一元准陽曆七月十日開課定額無多報名從速　　　索郵寄　虹口愛　近路同發里本校啓 
[蘇州萃英中學招考]  
考驗科目國文算學英文考期六月廿六號納費學費每學期十五元膳宿費十五元有志來學者先期報名並付報名費兩元屆期自備筆墨至上津橋弄内本校投考函索詳細章程附郵票五分　校長海依士謹白 
[]  
[介紹胡莼香醫生　毒門聖手]  
花柳毒（白濁下疳橫痃魚口沿肛楊梅瘡等症）原因大抵起於不潔之交媾是以娼寮妓院直接間接傳染更易患之者每多食速求效治之者又皆霸藥亂投一朝誤活貽害終身至可慘也吾友需醫○胡莼香先生素精歧黃而於花柳病學尤爲注意研究病因之所在貫通中西治法在申臨診二十餘年凡一切危險生險如毒入骨髓透頂陷鼻以及久年淋濁滑精陽痿等症他家所不能醫愈斷根者均可包醫全愈奏效如神弟等介紹多人百無一失欽仰之餘用敢告世之患毒者○醫庽在二馬路石路西首術生旅館對門○姚文卿　席芷靑　彭梅伯　張達卿仝啓 
[請實業家注意]  
讀者諸君其亦如今日爲世界上商戰之秋乎然商戰起點非從實業上着手不爲功吾人但知創辦實業非鉅大之資本不可殊不知小資本何嘗不能即辦實業哉即如敝行所發明之做麵機器亦是實業中之一眞爲小資本家發財之利器也而此種機器靈巧堅固一見且即會做出之麵粗細方圓均能隨意較諸人工所做者竟有　壞之別如荷提倡實業諸君惠顧務請認明敝行　商標庶不致誤耳再敝行備有圖畫說明書專待函索○總行上海北蘇州路一百三十號○分行漢口湖北街五十一號　眞崎洋行謹啓 
[此種毒门神方真能藥到病除]  
彭壽堂藥房始創珠珠犀牛黄八寳化毒丹神乎其神與衆大異本堂獨得之秘其方從未外傳近來紛紛仿冒一試立分優劣 
本堂秘製八寳化毒丹忆歷世代治愈男女外症何止數千萬人無論危險毒瘡服後如風掃殘葉將週身濕熱積毒盡使小便洩去頃刻而痛者即止腫者即消潰者即歛腐者即去神效之速至於此極雖仙丹未必如此敏捷而况其餘所最奇妙者不但神效之速其愈後逢春永遠不發絶無瘡點疤㾗可謂靈之不能再靈妙之無可再妙總之普天下縱有外科靈藥而必欲如此丹之立服立愈永除病根者任爾窮搜大索終恐寡二無雙如不見信不妨先試少許方知本堂八寳中毒丹果然功超絶世非常神效也茲將應驗各症列下●一治楊梅結毒無論遍體潰爛痛極不能坐臥者速將此丹服下只一分時其痛立止行動如常不三日定可全愈●一治魚口便毒小腹偏旁生核堅硬作痛無論成濃不成濃服之未破卽消己破即合如外貼妥毒横痃膏尤速●一治下疳破皮腫爛雖爛成延及肛門形如魚骨者愈後仍復原形照常生育●一治五淋白濁腫痛及血毒濕熱等症服丸後立即止痛退腫濁去淸來一治各種瘰癧癰疳疔瘡發背乳岩小兒胎毒瘡痕等症其效如神●一治各種舞名腫毒只須少許服之無不全愈或外搽珠黄生肌下疳散更妙　以上各症不服則已服後定可藥到病除沉疴立起者未之有也所有治好之人不知凡幾可訪而知誠百發百中之神藥也大瓶雙料八元小瓶四元單料减半外搽珠黄散雙料每瓶二元單料一元解毒横痃毒每張一元價雖貴效足値函購認明牌號地址上海英界抛球場南首河南路七號洋房彭壽堂啓 
[章洪源號新出品愛國摺扇]  
本號製辦各咱摺扇歷四十餘年向銷漢口湖南沙市四川各埠久已馳譽今因推廣國貨起見特製一種改良文明摺扇其紙張係用三層棉料裱成堅潔耐用書畫新穎雕嵌完美內有一種月份牌係爲本號獨創更爲精緻至若裝璜雅靜尤其餘事　校用作獎品商店以之贈彩均屬相宜實爲雅俗共賞之品與市上所售兩層洋紙之摺扇一無精彩可取者判若天淵且本號并非唯利是圖實以保持國貨聊杜漏巵故定價特別從廉（每打）自七角起至一元二角五分止花樣繁多不及備載如欲訂定花樣以及廣告摺扇均可承辦　各界賜顧請認明本號福字商標購取試用即知非謬言也　製造所南京南門內奇望街發行所上海五馬路長耕里　本埠分銷處　棋盤街裕昌號　交通路中華國貨公司寶善街大吉廬箋扇號　法界三洋涇橋東林號 
[京都天寳齋花柳　毒門聖藥經騐良方除病妥速無憂]  
天下馳名○靈驗第一○異人傳授珠黃八寳化毒丹○包愈男女一切楊梅結毒限日全愈永無後患○同胞謹防影戤購者留意免被所欺 
此丸乃本齋獨得異人傳授良方重用眞正犀黃珠粉血珀極品上藥泡製煉成專治男女楊梅結毒橫痃下疳下部腄爛一切毒門無論初起久染包可限日全愈如請醫不精服藥不愈或庸醫圖利或不顧人之性命攸關獨用輕粉升藥倒提等丸當時立愈及毒氣內攻逢春復發四肢酸痛甚則鼻塲髪禿紅斑起點皆緣毒蘊經絡且必染妻絕子其害非淺餘毒不凈其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絕盡凡極重極危之症服藥一料包可全愈價雖略貴而功效足値當可掃盡骨內一切毒氣且能生育無害屢試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功○每瓶洋二元每料六瓶洋十元另有珠黃下疳散每瓶洋七角如男女下疳腫爛即將此散搽上立可拔毒袪膿生肌止痛此第一奇方也　舖設上海二馬路中市西鼎新里石庫門內便是遠埠函購郵局妥速信力自給 
[療腫健步丸　足腫聖藥]  
竊滬江最華之場乃人民彙集之區寄商作嫁在在於此乎近視世人患抱足腫如瓜步履艱難直至胸滿面浮攸關壽命呻吟在床徒成棄業回鄕本主人研鑒於此將異授之良方考製成丸耑療新舊一切足腫腰腿疼痛脚膝拘攣麻木如瘋胸滿氣塞等症服之效速驟然大盒洋一元小盒洋半元服法另詳　　上海四馬路羣仙戲園東省舒回壽老舖藥啓 
[誌謝永安保險公司賠償迅速]  
啓者小號於本月初十日偶爾失愼致兆焚如葢成一炬幸由喻煥章君介紹向永安公司投保火險一千五百兩據實到該公司報告當蒙查確核准即將所保銀一如數賠足祗領之餘足見該公司資本雄厚信用永孚感佩不已特登廣告以鳴謝忱吾願介紹同胞之投保火險者當知該公司信實可靠也　山西路德豐號謹白 
[詹仰之鑒]  
足下前年進號係僕引薦上月託足下往淸淮收帳詎料一去不返未免使僕爲難現巳調查明確萬難掩飾如今之計惟有請足下速來一面抑或將欵如數滙歸僕可擔保决不追究否則爲數太鉅東家定要控追誠恐足下旣不能自由家產又不能保全請細思之毌得一誤再誤而貽後悔不勝待命之至　王寳森白 
[明丹贈品誠心奉送]  
啓者敝藥房此次明丹出品所備贈品百種今又加贈赤金戒指四十只金耳環二十對花緞馬褂料二十件花緞女衣料二十作四號銀表五十只男緞鞋一百雙以上各種品物乃是誠心奉贈除贈出之數報告外尙存有多數查未售出之明丹現存茲有六萬餘包屈指計算不數日當可告罄凡　蒙購試者務請早日光降捷足先登而免向隅今將得贈品物諸公確實報告法界寳昌路寳康里四十二號孫剛樸君得贈赤金耳環一付海甯路巡捕房西首一千七百七十一號門牌馬錫棠君得贈赤金耳環一對西門內夢花樓賈粟香君得贈赤金戒指一只後馬路源隆泰錢元誥得贈赤金戒子一只尙有得贈鐘表衣料諸公人名太多恕不詳報以上得贈姓名住址確實詳報以便調查而昭信實　上海四馬路石路中市太和大藥房謹啓 
[工部局諭]  
照得按上年三月二十二號付捐人年會議决第五欵即定於西曆一九一六年九月卅號以拈鬮法抽選取銷烟土店執照四分之一現定於西曆六月卅號禮拜五下午三時在大馬路議事廳當衆抽籖將應行閉歇各店挑出届時各界人等或有關涉者均得到場參觀向黃浦灘七號半門牌本局捐務處領取入場劵可也於西曆六月廿四號禮拜六起將所有領照之烟土店號名册粘貼巡捕房及捐務處此諭西曆一九一六年六月十二號第二三八一號 
[江海關諭]  
照得本關現有充分食米四十四担銅器等一百担煙梗十担夾金釧三十五隻夾金戒子等三十隻以及茶葉麻繩藥材紙對聯洋廣雜貨等件訂於本月十五日下午兩點半鐘在本關棧房拍賣特此諭知　中華民國五年六月十三日 
[京都天德堂包醫血淋白濁魚口便毒下疳腫爛一切毒門包愈]  
本堂在京設局行醫已百餘年矣分設上海四馬路群仙戲館傍開設京都天德殛醫局又有二十餘年也治愈患病同胞不下千萬人之數此非本堂親自張誇早堂名揚四海無論男女新舊初起梅毒疑難等症或被前醫治壞誤服輕粉水銀倒已楊梅陞天落地遍身紅斑潰爛筋骨酸痛五官破形更相下部潰爛一切凶險惡發均可包醫包愈好後保管復原不痊還洋出立保單如有妥保先醫後謝以分眞症况今海上每多醫生胸中毫無實學其不精醫藥專精告白長談闊論各自誇大假揚名醫以圖牟利病家一信迷術誤投此種滑頭庸醫不獨終身殘廢且遺害妻虛留毒子孫特誌俚言警告患病同胞注意注意本堂主人濟世存心如用霸藥雷妾火焚特備凈室膳宿均可門診隨到隨診外埠不便就治函購各樣靈丹更妥 
[西泠印社影宋本藏書]  
孔子家語六元　大戴禮記二元　五代史記六元　五燈會元十二元　坡門酬唱集六元　箋注陶淵明四元　李翰林集四元　黃山谷集十六元　對雨樓叢書七元　賓退錄六元　渠陽詩注八角　歷代鐘鼎欵式四元　銅人　炙二元　隨庵徐氏叢書八元　貴池二妙集十二元　陸宣公集十二元　隸釋隸續十六元　儀禮　十二元　　　古錄金文十二元 
[西泠印社仿宋聚珍版]  
校碑隨筆六元　烟雲供養錄二元　畫林新詠四元　種榆仙館詩鈔四元　碧城仙館女弟子詩二元　　　叢編四元　越畫見聞三元　須靜齋雲烟過眼錄一元　金石學錄三元　蕉窓九錄二元　敦交集一元　　　日記二元東海漁歌二元　骨董十三說附玉記一元　名花十友譜七角　函髻記四角 
[西泠印社家刻本樷書]  
適園叢書四十元　聚學軒六十四元　十萬卷樓廿四元　平津館念四元　槐廬念五元　朱氏金石十二元　校經八元　經學四元　篆學八元四角　半石八元　靈　閣十二元　鄦齋八元　積學齋八元　咫進齋九元　二思堂八元　湖海樓十元　海山仙館三十二元　坦園七元二角　楡園七元二角　觀古堂八元　小石山房五元六角 
[西泠印社古今楹聯彙刻]  
是帖集明淸兩朝諸名人楹聯數百種用西法縮小勒石分爲十二卷并附小傅洵古今未有之　觀也每部木箱八元布套六元其餘石刻石印諸帖臚列如下　小長蘆館集帖十二元　學福樓法帖六元　快雪堂法帖六元　晚香堂蘇帖四元　白雲居米帖四元　穰梨館法帖八元　淸朝畫家題跋二元　道敎碑八角　百漢研碑四元　劉熊殘碑陰二元 
[西泠印社印譜]  
周秦古蛋一元　秦漢印選四集每集三元　秦漢古銅印譜四元　遯　集古印存四集每集四元　龍泓山人印譜八元　吉蘿居士印譜二元　蒙泉外史印譜二元　秋景　印譜四元　求是齋印譜四元　種　仙館印譜六元　浙西四家印譜四元　吳讓之印譜八元　悲　印　三元　缶廬印譜譜二三四集每集四元　楊　石印譜二元 
[西泠印社傳竒]  
桃花扇三元二角　荊釵記二元　白兎記一元六角　西廂十則六元　長生殿二元　還魂記二元　小忽雷二元　春燈謎二元　琵琶記二元　合縱記一元六角　拜月亭記一元六角　燕子箋一元六角　董西廂一元六角　荷花蕩一元六角　殺狗記一元六角　紅拂記一元六角　　箋記一元二角　臨春閣七角　四聲猿一元二角 
總發行所上海老閘橋北東歸仁里五弄西泠印社 
[化州橘紅寄售]  
余宦遊浙省道出申江帶有淮癀止咳平喘順氣眞　家醫橘部百餘盒托上海批　楊北首杏林軒寳號代售每盒一元如係假貨包可退換廣東化州李文治啓 
[廣昌號戒煙丸大减價]  
本號戒烟丸始創以來二十餘年純取王道藥品一面扶正一面消除烟癮不偏不燥凡經久服者無不交相稱賞遠近咸知本主人夙具濟世思想非謀利欺世者所可并比茲因各埠曁本埠市情冷淡達於極點貧苦者流再加烟累其何能堪本主人有鑒於斯準於陽歷六月一號一槪大减價批發每萬粒改爲洋碼三十二元以盡區區之隠衷而慰諸同胞之向慕經理各寳號祈望直接以杜假冒只此一家並無分出　上海虹口元芳路東貴方弄内廣昌號啓 
[聖約翰大學招考新生]  
本校定於陽歷六月十九號即陰曆五月十九日招考大中兩學新生中學（即預科）　一日 
試畢大學（卽正科）由是日起每生連試三日有志之士速到本校文案房報名隨繳報名費洋一元（投考大學或中學必先聲明）或開明姓名通繪處用中文函報亦可惟報名費洋須由郵局滙票隨函保險寄下否則無效臨考時帶呈本生最近四寸小照一張欲閱詳章請寄郵票二十分示明住址即當照寄不誤考期伊邇幸勿自誤監督卜舫濟白 
 
 

Page 5

 
 
   
 
 

Page 6

 
 
要聞二 
[實施舊約法與召集舊議員]  
　　現在政府進行政務實係根據舊約法如實行内閣制及副總統繼任大總統之　是已故恢復民國二年約法洵當務之急然若俟國會召集再行議定宣布則緩不及待而目下政府之組織是無所依據日昨國務會議擬即由大總統以明令宣布并説明其必要據某政界友人之言云自癸丑四月以後袁氏以少數私人議就之新約法頒布於是所有頒發之各種法令純係隱伏帝政之張本取純粹的尃制主義聞現在各部觀新總統之趨勢必完全回復舊約法之效力故各部長官已令所屬辦事人員將癸丑四月以前之各種法令詳細檢出以便斟酌回復其施行效力又聞黎總統以共和國須謹遵法律爲第一要義故注重於法文之解釋决定此後應頒命令不一任秘書廳信筆草擬必與法律專家商榷然後起草以昭愼重而符體制 
　　新總統黎公來宋卿頗有恢復國會尊重民意之意曾誌本報茲據探聞黎公此項意見今尙堅持毫無變動南方革軍之諸首領及在滬有力政客亦非常贊成惟關於開會地點南方共同一致之意見必擇於無軍隊壓迫之地方召集國會庶幾公論正議可以發表眞正民意又聞政府以時局雖已大有轉機然種種之重大問題代表民　機關之國會者尙多此時籌備新國會需時甚久旣　緩不濟急唯有重行召集舊國會之一法關於召集舊國會之議聞政府已略决定擬日内分電南方各首要接洽後即行發表並聞黎大總統有日内接見舊參衆兩院議員之在京者以疏通意見之消息而舊參衆兩院議員在京者據調查目下尙有一百二三十云 
[陜西取消獨立之因果]  
　　本月六號政府接到陜西陳樹藩司電派宋芝田氏代表來京大意在陳述陸建章苛虐貪婪情事以明陜西事變有激而成出不得已藉請袁氏停止進兵以免陜西閭閻再遭蹂躪云云同日又接到陜西紳商宋聨奎等公電公舉宋芝田代表來京措辭與陳電相類宋氏已於七日起程但是時陜地尙不知袁氏已死中央仇視陜西方深而陳氏乃逕派代表入京其所謂獨立已與西南各省之脱離中央關係者實際上蓋逈不相同以此推之項城即不死武漢將軍之出現亦必不遠茲者中央政局旣變故隨風轉柁自行取消獨立仍派宋氏到京協商善後事宜大約十四五號即可抵京宋氏當戊戌變政時官居諫垣後印康梁請君同被羅織前者帝制發生宋氏以公府顧問不與聞後見報章揭載國民代表知係要人揑名塡入遂敢怒而不敢言浩然有歸志當西旋時陜西風鶴頻驚親友皆勸勿歸並有力加阻止者宋氏不聽甫抵陜獨立之電已達中央然則宋氏關係於陜西獨立及其近日之取消均有密切之關係蓋可知矣 
又據政界某要津云　黎總統昨早（十一）在東廠胡同本邸傳見段芝泉内閣協商奬慰陜西陳將軍種種辦法擬派公府衛侍武官陸軍少將張敬唐（係北洋陸軍第七師長張敬堯之三弟）持命赴陜奬慰陳氏及犒賞軍隊以示優異聞段内閣極端贊成二三日内張少將即束裝前往 
[張勳辨主張復辟電]  
　　近日外間盛傳張勳主張復辟有謂另有人主動者有謂已得某某將軍同意者且有謂運動之使四出赴滬赴寗紛紛不絶究其眞相殊不可知茲將張動覆京電聲辨一通錄下北京陸軍部田次長巡驚廳吳總監總稽查馬中將同鑒頃據敝處駐京轉運局總辦李恩慶電稱昨日軍警會議以順天時報載有勳密約奉天張將軍復辟之謠諸公主持公論力爲辯護銘感無旣惟勳素旨有不能不爲左右一申言者勳在前淸受恩深重人所共知而袁大總統二十年知遇之或尤非恒泛故居常每對人言君恩不可忘知遇之感不可負吾於二者之間求其各當而已心跡昭然無庸諱飾第此純係個人私感至於大勢所趨則勳素以國家爲重萬不肯以一毫私見羼於其間誠以事勢阽危我輩軍人當抱天下爲公之心豈可稍存意氣以誤國而殃民是以數年以來屢處危疑迭經變亂莫不堅持此志終始不渝磊落光明當爲天下所共諒今者國家不幸變出非常適勳邀集北方各省代表在徐集議並有謠傳謂勳實有主張復辟之意業於昨日開會時當衆宣言證明實無其事並經通電各省切勿輕聽謠言妄相揣測現在黎大總統旣已按照約法正式就職薄海欣然人心大定更不容有此歧説惑我軍民動於報紙妄載從不置辨但此事關係至重諸公澄懷卓識尤能曲諒苦心用敢逕抒胸膈尙祈於下届會議時代爲明白宣示無任盼禱勳蒸叩 
[張勳電陳三事]  
　　徐州張勳庚日電陳三事其文云大總統鈞鑒陽電敬悉時勢艱危人心渙散對内對外久切私憂際此風雨飄搖之秋自以鞏固國家爲大本大總統德信威望薄海輸誠定亂保邦正資統一如動愚昧詎有遠謀旣奉諏詢敢呈　管救時首務在收人心今日所急者有三一淸室德澤淪浹至深大總統素性寛仁人所共仰就職之始仍望將民國優待條件重申明令切實履行舊日臣民當同感戴二民國肇興袁大總統受命於危難之際經營慘淡艱苦備嘗今茲即世其子孫財產尤冀加意保持京外軍旅如林半屬舊部旣慰軍人之望即以立忠厚之基三紙幣之害　及全國利害所係曾經屢電力爭正宜乘此轉機力謀恢復轉危爲安在此一舉至於用人行政之要大總統自有權衡謹就愚昧所及略陳梗槪芻　之見伏祈鈞裁動庚印 
[廣東歡迎黎總統情形]  
　　聨軍正在凖備出發北伐　垣之籌備亦甚忙碌乃昨日突接項城病故黃陂接任總統電人心大爲歡躍龍濟光當即拍致肇慶都司令電云本日接北京國務院魚電開袁總統於本月六日已正因病　逝奉遺令依約法第二十九條宣告以副總統黎元洪代行中華民國大總統之職權各省地方緊要務望以國家爲重共維秩序力保治安是爲至要又接國務院語電本月七日黎副總統依法接任中華民國大總統職權特此電告各等由合亟電達濟光叩陽印又通告各軍政界電云本省各鎭守使各總司令副司令各司令各師旅團長水陸統巡各統領營長各廳長各道尹各關監督各縣知事各局廠總辦鑒現准國務院語日電開本月七日黎副總統依法接任中華民國大總統職權特此電告各等因合亟通電一體遵照并傅諭軍民升旗慶賀都督龍濟光庚印 
八號早岑都司令致電都督府云黎副總統現經就大總統職務則南北戰事自可和平解决各省護國北伐軍似宜緩進俾免糜爛地方但須就地堵禦以防帝黨除咨各都督旣各都督曁各總司令外特請酌予辦理 
　　七日上午十時岑都司令急電龍督云頃據上海轉京急電謂袁世凱經於六號早逝世照約法應促副總統黎元洪尅日就任中華民國大總統以定國事知注特聞蓋西林發電時尙未知副總統已依法繼任也 
　　江防司令部蔡春恆致各報函云現奉中央來電黎大總統已依法就任敝部准於明日（九日）十一點鐘飭盤鳴砲二十響慶賀深恐人民誤會敢請登報至感護邊使隆世儲奉准會師北伐現正編配勁旅聽候出發昨聞袁世凱已死黎公經允繼任總統因於昨八號下午三時雷致岑都司令曁龍都督道賀一切 
　　袁世凱病故之消息先由沙面某洋商接北京來電内言袁氏確已病斃於是西關十一甫某店喜罪魁已去事易轉圜今後國内或可寢息干戈特即燃燒串砲誌慶人心可見一斑矣 
　　都司令參謀容伯挺君昨日因公來省寓西濠酒店某報記者與容君有故特爲晉謁據容君云五月初五夜西林曾發一夢云袁世凱已死習早起對部中人述此夢下午即接滬電云袁世凱已死可見西林之精誠格天也云云 
[袁項城逝世之香港人心]  
　　香港消息云六號晚京電傳言袁世凱已死港中華人閲電歡欣異常多燃放爆竹聞警差以其違例遂依次抄錄其門牌號數業經抄得四百餘家擬於異日控案也時香江洞天兩酒樓飲客燃爆竹尤多七號警局警差禁止不住乃回局牽出布喉直向香江酒樓噴射警差又登樓捕去兩人又將香江洞天兩酒店之東主於昨早控案謂其違例兩酒店東力辯此係人客所爲當時警差且張壓不住何况吾等云云法司遂判兩酒店東無罪釋放又警差是夕在街拘獲數人係在街上吵閙并阻止差弁辦事者昨早亦已控案計開林越馮威（均在某酒樓拘獲）此兩人在警局具保二十五元出外昨未到堂官判將保單銀充公林玉勝居德輔道中一百八十六號被控違例燃放爆放爆竹由庵司提審官先問之曰汝燃放爆竹如此之多豈是汝生日乎答曰否但吾等得見袁世凱身亡之日即我等再生之期是以燃爆以示歡耳官判罰銀十元小販蔡霖被控在街上阻止警員辦事并將四號華差毆打經庵裁判司提審十三號英差言吾昨晚在德輔道中拿捕在街燃放爆竹之人爲被告上前阻止並將二十四號華差毆打幸得四號英差相助始將伊捕獲官判罰銀十元或監禁二十一天大道東某某店亦均被控違例放串爆官判各罰銀十元或監禁二十一天 
[北伐軍停止進行前之要電]  
　　李烈鈞等電　張溥泉湯濟武兩議長曁國會議員諸先生鑒烈鈞從今撫軍長唐公後治軍滇南自春徂夏轉戰千里遠託福蔭幸有成功躬　甲胃未　政事前抵肇慶晉謁撫軍副長岑公始悉諸公爲國持法百折不同賊膽旣寒國魂以定甚盛甚盛竊思國於天地必有與立國而無法是謂不國袁氏壞法吾始討之故吾護國寗言護法我軍務院成立屢以擁護約法爲保障國會昭示天下實爲神人之所共鑒經義之所不移烈鈞一介武夫服從爲職故祇知有法罔識其他有蔑法者視與賊等今奉軍務院命誓師援贛軍次南韶下馬草此以當露布惟諸公察之軍務院滇桂粤聨合護國軍滇軍第二總司令李烈鈞師長張開儒方聲濤江印 
　　岑都司令電　貴陽劉都督桂軍行營陸都督南寗陳護督廣州龍都督杭州呂都督四川陳都督湖南湯都督陜西陳都督滇第一軍行營蔡總司令滇第二軍行營李總司令松坎戴總司令自流井羅總司令衡州林總司令永州望總司令陸師長靖州程總司令鑒滇桂粤聨軍已編定定名曰滇桂粤護國聨合軍以下列各軍組織成之（一）滇軍爲雲南第二軍總司令李烈鈞（二）桂軍爲兩廣新編第三軍總司令莫榮新（三）肇軍爲兩廣新編第四軍總司令李耀漢（四）桂軍爲兩廣新編第五軍　司令譚浩明（五）林軍爲兩廣新編第六軍總司令林虎（六）濟軍一軍（七）潮軍爲兩廣新編第一師師長莫擎宇（八）程軍爲兩廣新編第一混成旅旅長程子楷（九）張軍司令官張習按期分道次第出師惟本軍直隷於軍務院自撫軍長直接指揮現各軍出發在即應如何進行當　艷電請撫軍長裁奪去後頃接江電開滇桂粤聨軍組織及進取方略均極妥協即由公就近直接指揮進行隨時示知除電各軍司令特復等因此次三省會師伸張天　同仇敵　萬衆一心春煊衰庸豈足當茲大任惟撫軍長坐鎭南服未能遠道視師假以便宜敢不祗率謹當偕我袍澤誓共滅賊　公展告訏謨尙乞隨時指示除按照出師方略分道進行外特此電聞岑春煊叩微印　 
　　岑都司令出師佈告電　雲南唐撫軍長貴陽劉都督桂軍行營陸都督南寗陳護督廣州龍都督杭州呂都督四川陳都督湖南湯都督陜西陳都督滇第一軍行營蔡總司令滇第二軍行營　總司令訟炊戴　司令自流井羅總司令衡州林總司令永州望總司令陸代師道靖州程總司令梧州譚總司令油頭莫師長廉州隆都護使欽州馮道尹高州車總司令雷州楊司令韶州朱鎭守使瓊州黃鎭守使廉州李督辦各圑體各報舘鑒滇桂粤護國聨合軍分道出伐春煊承撫軍長電就近直接指揮迭經電達茲於出師之日　告如下窮寇不可以坐火天討不可以久稽師不可以久頓而無功惡不可以久肆於民上用是以氏滇桂粤三省之衆恭行天罰以誅有罪師行之次爰布大義申儆有衆且以告我邦人君子父老子弟自袁氏叛國改元稱帝敢干國憲國人咸憤無可控訴從我滇中之師首蒙大難與黔提挈鼓行而西賊憑其衆以相抗拒於我護國軍殺敵致果而有叙瀘之戰我武維揚以一當吾義師　踔震　中外袁氏恃其兵力猶不覺悟桂管奮起嶺表　附智勇帳輳義憤薄發兩粤之士待命於行間諸道之師和會於城下袁氏怙其權位猶不悛退於是我獨立諸省聨合軍政府　率約法而有恭承今大總統依法繼任之宣言天下歸仁元　奪氣始假和議冀緩我師我軍政府亦知其叵信顧以天下汹汹徒爲袁氏之故苟可以去袁氏而無藉於用兵其道何由固無所擇惟是我師之起職在討　袁氏不退他無可議又以討賊之義尤在守法非袁氏自退黎大總統繼任不能罷兵守此範園無敢踰越此則我軍政府初無窮兵之心　不敢爲苟且之計而國人所共見者也然近頃以來四川之　講　成南京之張脉滋　狡焉思逞不可終日彼袁氏始爲總統誓於國民口血未乾小人反復亦何常之有且今會稽之甲發憤於沼吳關輔之豪勢成於分陜成都傳諭蜀之檄長沙奮江漢之武以我南北連衡八省之地帶甲十數萬之衆有賊不討而使其據我土地屠戮人民以與我義師相　拒游魂放命死灰復揚國之大命將堕於地則縱敵之罪我軍政府實尸之矣春煊等爲此大懼旣簡勁旅進次湘中復率大軍澄淸江介於是會師武漢直指燕雲執國憲以問罪人正人心而遏亂罪然後恭戴大總統黎公正式就職下萬世之防軍政府之所以告無罪者庶其在是抑尤有申告者凡我　人無問南北所食者民國之餉所戴者民國之國非袁氏之私暱定不黨於叛人是以出兵以來人出失言兵無鬭志義師所至其各審順逆之分明去就之途拔身來歸無陷不義同仇敵愾共集大勳昔牧野之師猶知倒戈遂誅獨夫亦其義也又自軍興以來人民之蕩析離居廢時失業者師行所至宜何以遂定安集之父老苦苛政亦以久矣誅求無蓺民怵禍盡師行所至宜何以撫循之是則邦人君子之所有事願與我父老共圖之者也唯父老子弟共喻斯意佈告遠近咸使聞知岑者煊叩微二印 
[新總統接任後之奉天氣象]  
　　奉天將軍行署近日連開會議因接奉中央要電甚多類皆關於軍防與維持治安各要政昨日（即星期二）午後三時軍政兩界要人又蒞軍署所議係關於項城逝世應行妥籌奉省治安事件今日各衙署均於十一時升旗慶賀副總統接受大總統任人民聞黎大總統就職均各欣幸非常謂擾不日即可平靖盛武將軍昨晚特發密電多通並諭令兩鎭守使及各地防陸軍責令認眞巡查總以安靖地方爲第一要義母得輕聽謠傅致生是非故日來城關内外之軍警梭巡較前尤爲認眞 
　　張軍按以黎總統繼任後人心大定金融漸見活動財政上已呈佳象昨特與王廳長磋商協濟問題謂中央財政困難須極力維持所有東省應協未解各欵除應截留外一律趕速匯解關於整頓捐税一項前已由省辦理仍須趕緊淸釐煩細保持税源以符中央明令聞王氏現已照議經盡矣 
奉天之外交界對於黎總統繼任頗表示滿意昨某圖領呈晤張軍按聲言此後邦交當益輯睦甚願恊助增進地方人民之幸福云支張亦表示感謝之意 
[四川獨立之經過]  
　　四川之獨立已經取消矣故獨立之時間甚爲短少然其獨立後之種種組織規模已經粗備茲述其經過情形如下四川都督府内容已組織就緖其大綱第一條都督府綜理全省軍政民政事宜第二條都督府仍設參謀副官等處軍需軍務軍法軍醫等課一切悉照舊制第三條都督府設秘書處禀承都督辦理一切文書事宜其員額視事務之繁簡酌定之第四條都督府設顧問諮議等官備都督之諮詢無定額第五條都督府設臨時參事會會員由都督指定若干人曁本省紳商各界共同組織之第六條都督府設民政廳廰長一人禀承都督處理全省民政事務其組織悉照前政務廰舊制除都督府新組外其中央特設各機關亦當然更換名稱昨交涉署奉都督飭將外交部特派四川交涉員公署名稱更爲四川交涉署陸軍部四川兵工廠亦將陸軍部三字取消 
　　財政廳廳長鄒憲章日前視事該廳前總務科及制用科二科長經前巡按使調充巡署秘書科長一職遂爾虚懸馬良臣任財政廳長時尙未定人現總務科科長任陸良照制用科科長任孫引之又新設管理原隸中央各局事務一科（名未定）科長任梅馥羹徵榷科科長仍任鍾元建前渝城中國銀行行長唐瑞桐欲辭職返黔經都挽留仍爲全省中國銀行總理周宜甫在爲成都中國分行總理並任楊懋侯爲協理 
　　探聞陳都督以四川財政支絀擬將政費減成開支大約除軍警照常支給外其他各項機關薪俸在百元以上者暫以七成開支百元以下至三十元者八成開支三十元以下者則不減成 
　　此外略述一二軍事情形如下陸軍第十六混成旅旅長馮玉祥日前通告云照得本旅入川先駐綿陽廣漢繼移叙府約束兵士惟恐不嚴對待商民專望和平凡所駐紮地方及經過之處均係融洽此次奉調來省各團營目兵爲數甚夥買　交易無日無之誠恐以言語不通致生口角不但有碍軍人之名譽亦深拂父老兄弟之歡迎不可不防範者也須知軍人所食所用皆民脂民　自應以保　愛民爲天職若因節生　雙方　　殊　可　 
 
 
 

Page 7

 
 
除嚴申紀律約束日兵外深望各界人士見我目兵有不法行爲者證據確實即請見告定當　懲不貸　因我軍初抵省城所有一切辦法恐未　悉特此通告俾衆週知 
孫吳在川西南倡義最早外間假冒該軍之名自稱爲孫吳參謀孫吳代表孫吳軍官者指不勝屈今將該軍各職官姓名登錄如下以免他人假冒（一）參謀處參謀長熊兆渭參謀官法波澄李子惺閔堯階徐震西（二）秘書處秘書長江波澄書記官孫承欽李孔知陳訪琴(三)副官處副官長徐震西副 
官李湘帆（四）執法處執法長閔堯階執法官何松軒（五）交涉處交涉長何松軒交涉員熊金山周顧庠餘未詳（六）軍需長吳尙斌軍需官祝煥廷滕値廷（七）軍醫處軍醫長謝炳靈軍醫官未詳其餘參軍官爲曾輯五顧問官爲喬炳君黃瑞亭等外交全權代表則係江波澄李子惺兩人 
　　記者昨晤川北獨立軍總司令部特派來省之代表饒鐵傖君談及川北獨立後之情形據言此次來省謁見都督代表鍾司令靜候調遣之意見并詳陳川北獨立之原因獨立後之部署兵力與招撫股匪對付縣行政官各事至川北爲通渝要道該軍已編支隊一扼合川武勝一帶一扼梁山大竹一帶故請都督接濟子彈云云 
　　陸軍偕行社附設之軍警聨合會其宗旨以剔除意見共保公安近又組織協巡隊一隊每日荷鎗巡查街面彈壓地方亦頗爲認眞也 
地方通信 
[蘇州]  
　　駐蘇安武軍開甯　安武軍第一路之一二兩營駐紥閶門外虎邱山麓李周張三公祠内保護蘇州火車站路線該軍馬少甫統領於日前奉倪將軍召還皖省後迄未返蘇昨日宣武將軍特電調駐蘇安武軍兩營并機關槍兩隊還駐甯垣另候檄赴他處管帶李子俊史公等奉飭後遵即率領全隊應調赴省於開拔之際李史兩管帶誠恐該處附近商店或有爲士兵拖欠貨價等事特躬親調查一過全營官兵均於十二號下午七時乘專車赴寗至車站時朱代使已派委代表致送惟禁衛軍劉圑長乃率領士兵一連排隊恭送至檢查車站軍警盡赴站間照料所遺保護火車路線職飭由第二師派隊接代 
　　覆核營地承領户單　蘇松官營台地局分局長李顯謨君前以委任郭委員弊資叢生查明後先請撤差拘候澈查懲處現在　分局已取消茲以詳覆承領各户起見總局飭李迅行遴保妥員派蘇覆核李君即以松屬主任委員汪德照請兼任覆核蘇局已承領各户之事暫設辦事處於衛前街當即宣示通知限承領者迅即持單到處呈送汪委員覆核 
　　商團將有名譽奬　蘇州商團各支部自奉殷前使函令規復後由總會會長鄒椿如總司令魏旭東迭次會議各部圑員實行巡查辦法各就本管區域補助軍警不逮數月中破獲匪盜案件　不少茲聞使道等擬俟地方稍形安固復查明團員之勤奮者給予名譽奬勵以資激勵 
[常州]  
　　張橋又見盜刧　昇西鄉發生盜案報載未滿旬日茲聞該鄉張橋地方張祥麟家於初八晚突來盜匪十餘人呼持刀械破門而入一家數口均被繩綑將家内銀洋什物刧掠一空始呼嘯而去現事主已報本鄉董保赴縣署乞勘聞損失約有數百元之譜　　慶祝黎大總統接任紀　此間定期十二舉行慶典已紀前　是日全城各商號各團體各學校一體升旗懸燈公祝場設在公花園商品陳列所内各男女學校及各圑體均於上午十時齊往禮堂向國旗行脱帽三鞠躬禮間有唱祝歌者晚間七時舉行提帶會　五中學　範及第一第二第九各小學冠　童子義勇隊商明公會　團體代表計共一千四五百人列隊提燈遊行街市　中有中　學　手製黃鶴樓　獅警鐘飛艇古鼎等各式新奇彩燈其間寓有警告國民之意一時紅男綠女空巷來觀歡聲雷動誠爲民國成立以來之盛舉較之數月前官廳頒示舉行慶祝帝制成立之情况判若霄塤亦足以表示吾民愛共和之眞忱矣並聞團本部是日亦設禮堂各機關多往行禮云 
[鎭江]  
　　敎育家蒞鎭宣講　鎭郡各學校近因署假在即在即特邀上海敎育大家黃炎培余日章兩君來鎭　詣各該校演講其演購要旨係勗一般靑年須以道德爲根本十二號先由省立第六中學邀請至該校宣講十三十四等日挨次分詣嚴業醫學等各小學校演説各種學業與道德之關係聞在鎭講畢尙須赴他處續諸云　　電賀黎總統接任　新任黎大總統接任以來全國歡忭日前鎭人張文銓亦曾發電往賀旋於十一號接到覆電措詞頗爲謙和茲將往來電文錄下張文銓祝　北京黎大總統鈞鑒欣聞　傳鈞座接仟大總統職權兆民鼓舞薄海臚歡民國萬歲大總統萬歲丹徒绅士張文銓叩庚黎大總統覆電丹徒縣紳張君文銓來電悉猥以薄德忝　重任辱賀特謝黎元洪眞 
　　機器麫粉之漲價　華產機器麫粉市面稍有轉機惟新麥收成歉薄雖已上市來貨無多故將來價目大有看漲之勢加以新總統黎公接任大局可望平靜人心稍定各業咸抱一發達之希望故市價較上星期每包已漲銀一錢二分矣 
　　海軍艦開往上游　海軍辰字號魚雷艇停泊江中已有日矣茲忽於前晚由鎭啓椗開赴上游至調泊何處尙未探悉 
[寗波]  
　　鎭海更委新知事　鎭海縣知事洪錫範屢請辭職曾由省委任蕭鑑來寗接替茲悉蕭鑑亦不願担任此職故呂都督昨復遴委吳萬里暫行代理是缺云 
[杭州]  
　　浙江將發行軍需票　莫財政廳長以浙省此次舉義以來武備擴張軍需浩大擬發行愛國公債一節已略誌前報茲悉此項公債定名爲浙江軍需八釐公債額定一百萬元劵分五元十元百元五百元四種照票面以九七折發行年利八釐以繭捐收入爲擔保品自民國六年九月十五日發起每年用抽籖法分還二十五萬元四年償淸業已擬具簡章呈請呂都督察核矣 
[安慶]  
　　官場舉行望祭　皖城自得袁項城死耗各機關曾下旗誌哀現復舉行望祭七日自十二號起至十八號止望祭地點擇定省議會與祭者多係官場由安慶道尹徐鼎康主祭其餘各機關職員亦有隨同與祭者 
　　軍警下令戒嚴　省城自悉袁項城逝世後一時謠諑繁興有謂北京已有亂者又有謂黎總統遇險未果者人心頗爲驚懼故軍警兩界特下臨時戒嚴令每届深夜靡不認眞梭巡各路商團亦按日出隊梭巡藉保治安 
　　倪軍調回防地　袁未逝世之前曾令倪毓棻李領安武軍往攻湖南現袁旣作古戰局已無形終了所有倪毓棻　領之軍隊日前已有四營由漢　輸裝載過皖又有三營由津漢車載往正陽聞拔回之隊已塡駐舊日防地云 
[湖北]  
　　油坊嶺鬭殺案之判决　本年三月五日油坊嶺民人王繼士等與楊道成等在七西一里鄭黃碼頭挑運石灰王聲全楊花伢二人因爭挑起釁以致鬭毆楊么寳帮助花伢擊破王聲全頂心立時昏絶倒地經王繼士等抬回另率多人呼執刀矛與楊道成等决鬭二次王喜繼王家煥將花伢殺斃並毆傷楊本賀而楊道成亦將王家煥毆傷雙力互訴於地檢廳分别驗明尸傷及王聲全王家煥楊本賀傷痕將王繼士王家煥楊道成楊么寳楊本賀楊窰伢等移送審廳請求豫審旋由豫審庭决定楊窰伢無罪其餘槪付公判刑庭遂於九日判决處王繼士無期徒刑王家煥一等有期徒刑十年楊么寳一等有期徒刑十年並各褫公權全部十年楊道成合併執行徒刑三年二月楊本賀執行徒刑三年刻下王繼士已不服判决聲請控訴矣 
　　靑山墮龍説之荒謬　武昌南鄉靑山古樹塘於本月四日狂風墮龍一事曾見報端省垣聞信無知愚民往觀者日有數起王將軍亦派副官劉正齋於八日上午十一點鐘隨帶衛隊十餘人乘騎前往查看劉君於一點餘鐘抵靑山見有道士四十餘人設壇誦經環顧塘之面積約三四畝祗見滿塘混水並無一物候至六點鐘之久該動物並未全身上浮僅見首尾有角無鱗衛隊擬用竹篙攬之爲士人阻止且云該龍降時甚大刻已縮小至二丈餘等語劉遂於是晚九點鐘回省禀復按帝制盛倡之時湖北曾有發現石龍之事此次又有墮龍之哄傳鄂人之善於附會誠可笑矣 
[廣東]  
　　又破獲黨人機關　端午日五點半鐘副警察司京氏偕同華探長侯亨列等探目孫泰并華探六七人聨隊到皇后屋宇天祥洋行頂樓之打打洋行内搜查此打打洋行係波斯人所創設警探因得悉黨人要領何某駐此是以帶隊往查當晚卽由天祥行後便之螺旋樓梯上樓到頂樓時在打打洋行之工人房見有外江人三名警察於是在房内遍搜搜出黨人來往信件極多又有省城龍濟光信一函寄與岑都司令者正搜間有一某國人昻然直入京警司疑此人亦係同黨於是亦將其通身搜過搜出護國軍襟章一個護照一張其餘尙有信件等多封於是當場在該樓拘去外江人三名某國人一名在後又有二人送信到者亦被警差拘去前後共拘去七人至昨早警司再飭差到樓上將所有衣箱一槪解上警局發落聞此機關之被警察破獲者係先由列等探目孫泰當河南日船抵步時下船搜查見有外江人一名身穿污垢積滿之藍夏布長衫一件并無行李形容枯稿疑而詰其所自來則答云肇慶岑都司令處來港探聽何某者孫泰再問何某現寓在何處則答以在天祥洋行後便頂樓之打打洋行内盤問旣畢又將其身上細搜則囊空如洗於是解上警局遂得破此機關現尙將七人押留但何某則不知所在云 
　　都督署防範森嚴　龍督因洪橋黨案破　後據黨人供稱城内亦設有機關數處故内部防範益嚴昨又點定内衛弁三十餘人及駐觀音山之龍營長所部官弁一律給予銀質八角形之徽章徽章上正面刊有龍字二字背面則以洋文列號以資辨别而杜混冒 
[天津]  
　　擴充商圑之飭文　朱巡按使諭飭各商董團董等文云爲飭知事據天津商務總會詳稱竊因壬子津市變亂各商被災後遂籌辦商團由敝會召集各商號組成商團迄今五載畢業者四班計人數七百餘名無如或因生意歇業者或團員畢業後外出謀生者種種障礙難以盡述現在團員只剩四百餘名揆諸津市商號林立幅員遼潤每夜遊行已不敷分布况現在國家多事之秋人心浮動非多集團員不足以資鎭定今擬援照每號出之一名成案實行庶於街市大有裨益然各商號每多觀望非竭力勸導不足有濟現在商團劃分六區各區團董雖有勸導之責然不入團之商號仍多是以團務之擴充甚屬不易若僅由敞會單獨委託各團董勸導實不足以昭鄭重懇請大帥查核俯准分繕諭飭六區董事公文批發下會以便轉給遵辦等情據此除批據詳已悉杳天津地面商號如林比年以來商團成立保護營業頗著成效現値多事之時所請擴充商團諭飭各區董事勸導商號入圑事屬可行應准照辦飭諭六件併發仰轉給各區董事遵辦外合飭該董事遵照辦理此飭 
雜評一 
[餘孽應淸之理由（一子）]  
　　國人之紛紛請懲禍首者非以修舊怨亦不僅以平人心也慮在禍根不去萌孽又從而滋生初其欲念不過在得免於罪而運動赦免繼則希望漸奢又思爲此後窟穴之計於是而欲保存非法之機關於是而欲陰圖財政之操縱於是而對於袁死又欲妄行非分之禮制連結黨羽作種種嘗試以爲將來立足張本試觀近來報紙所載各種怪誕議論其暗中之活動已顯然可見此則甚可寒心者也 
　　即如王式通雖非帝制中著名人物然長樞要爲袁所親信且此次遺令傳爲王所起草則其人之大槪可知今乃任爲國務院參議雖曰疏之而仍用之此種命令能令南方滿意耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海商業之好現象]  
　　字林報云自項城去世黃陂繼任大總統後上海商業即有起色疋頭呌莊不管爲上海商業之氣壓計商業之消長可於上驗焉前星期四日元芳洋行呌莊銷去之貨倍於往日價亦一律張高昨十三日公平洋行呌莊銷貨六百五十件較上次該行呌莊多銷二百餘件蓋買客堅請出存貨售之故銷數若是之多也目下各方面紛紛探問新貨而尤注意時花及白貨冀應夏市天津已停止購貨數星期今亦開購惜限價過低故未能購得一件由此觀之星期四日元芳呌莊大約價尙有增無已也聞各路販客存貨全空今政局轉機人心安定豫料此後定貨必有應接不暇之勢故貨價或將如陰曆新年後之暴漲亦未可知而該業中人且料將來市面或有缺貨之虞云 
[投機事業之不穩]  
　　洋顏料於本年舊曆正二月間因囤户抬價爭購價格之漲達於極點嗣因各省獨立金融奇緊無人顧問其價乃一落千丈迨至端午節邊有以靛油一桶求售現欵二百元而不得者故數月以來各囤户掮客之因此虧耗而傾家蕩產才頗不乏人其故因歐戰方興顏料價漲前昨兩年之囤貨無不大獲其利一般牟利之徒遂趨之若騖無奈時局不靖有此現象亦始料所不及也近因黎大總統業已受任人心觕安各貨生意已略見活動此後顏料價格或者稱有起色亦未可知 
[桐油生意之當令]  
　　本埠桐油業自設立集成公棧以來同業一致進行市面尙穩安穩現在伏天將届大小船隻均須抺油故近日生意大爲起色價格亦比四月初問漲起五六錢調查端午節後集成公棧已售出三千餘桶均係五月間天津及杭嘉湖等帮所購入洋莊購辦出口者尙不在此數近一星期内漢口來貨亦極踴躍除客貨不計外集成公棧共到三千五百餘桶係由招商局之江華江新太古公司之洞庭聨益安慶等商輸運來現市本支油每桶售銀十兩零二錢桶白油九兩五錢秀油十一兩 
茶油十二兩 
[商會聨合會不受委屈]  
　　全國商會聨合會總事務所通告各省分事務所云案據江西修水縣茶業公會函稱南潯鐵路抽收茶股茶商全體否認請禀部飭止以卹商艱等情嘗經據情禀請農商部轉咨財政部飭下江西財政廳准予免抽在案嗣奉農商部批開查此案前據該公會禀陳本部當以旣據分禀財政部曁江西巡按使有案自應靜候核辦批飭遵照在案茲據該總事務所禀同前情仍仰轉知遵照前批辦理再該總事務所歷次所禀事件大半均據各該團體禀報在前經本部分别辦理在案甚有事經辦理多時始復據該總事務所來禀者未免多此轉折聨合會事務所爲聨絡商會之總機關嗣後除聨合會大會建議各案應准禀部核辦外凡有關於各該團體已經禀部之案自可母庸再禀以省煩瀆合即一併批知遵照並轉知各省分事務所遵照可也此批等因查本會章程第一章第三條第五項乙欵載有政府對於商務之行政如於商業上實有未宜者本會詳具理由忠告政府等語修水茶商歷陳困難情形請由本所禀請免抽茶股是政府之行政實於商業上有未宜之處本所照章稟請豈得謂之煩瀆至謂本所所禀事件均由各該團體禀報在前此更不足爲本所責蓋各省要求禀部之件不外兩種原因一因已經禀部而尙未奉批者一因奉批不准而别求援助者在事實上本所决無先禀之理今大部以此詰責並以專稟大會議案爲限制本所未敢遽爾承認合亟錄批奉布應否稟爭務乞各抒意見迅予見復以憑核辦 
[租界救火隊預備慶祝續紀]  
　　公共租界工部局火龍救火隊定期本月十七日舉行成立五十週年慶祝會已誌前報聞届日新舊隊員擬會同法租界救火隊於午後列隊游行晚間則擬提燈游行如天氣晴好尙擬試驗救火技能茲將是日程序載錄於下午後二時四十五分各隊聚集浦灘與亞多華第七路（即洋涇浜路）轉灣處凖三時出發沿浦灘前進轉入南京路至西藏路由兩工部局職員校閲然後新舊隊員列隊於禮壇前由工部局贈送銀盃徽章並攝影以留紀念繼乃散隊操演各種新舊機械後由馬逹射水機表示其射水力而止晚間九時各隊聚集浦灘與蘇州路轉灣處然後過外白大橋沿浦灘進發過法界浦灘轉入法大馬路向北過天主堂街朝東過亞多華第七路復至浦灘取道南京路至西藏路稍息然後擬燒豫築之高架試驗救火技能事畢散隊想届日必有一番熱閙也 
　　又聞旅滬西人救火會先於昨日午後三時起在泥城外賽馬場燃放燄火五光十色頗有可觀至晚始散 
[法公廨復訊陳其美被害案]  
　　民黨要人陳其美被害殞命一案昨日又由捕房將許國霖等九人解至法公廨經聶讞員會同法副領事德君於下午三時半升坐特别公堂研訊 
　　先據丁景良聲稱向在陳其美處帮同辦事於十八號下午至蕯坡賽路十四號從後門入内見李海秋與三四人同坐一處吳理卿坐在南首屋内旋有不識姓名之人入内聽見北首屋中有槍聲我卽往觀有人向我開槍被傷左肋當卽奔至蕯坡賽路口又有三四人向我開槍幸有巡捕到來我即告以十四號内有暗殺情事後有越捕拘獲一人我即回至十四號内見陳已死李海秋欲出來被我阻住後有周淡游將我送往東洋醫院醫治中西官問李海秋與陳其美有無交情答稱我與李海秋相　未久不知其詳惟察得李海秋實嫌疑 
　　曹漱石稱五月十八號下午二時丁景良約往十四號内與陳其美會見後又偕周淡游往見孫中山出來與周分散至五時又至十四號内陳在後面屋内未見即與丁景良談話約有數分時聽見後面屋内有鎗聲我即出外喊捕有兇手兩人在門口守住持鎗向我開放幸即避開我又上前拘拿該兇手等飛步奔逃我進至霞飛路中見該兇手等乘坐黃包車逸去我又回至十四號内始知右臂受傷後由捕房送往醫院治據醫生言係被槍柄擊傷我與開辦鴻豐煤礦公司之華郎泉略爲相識該公司實係偵探機關中函宫間李海秋與此案究竟人無關係答稱不能指實 
　　胡先風供在薩坡賽路十四號山田純一郎處爲侍者五月十八號陳其美於何時至十四號内實不得知李海秋時常一人前來十八號李偕四五人同來是日下午民人在花園内澆水見有一人入内李海秋問其到來何事此人言來看陳先生民人即上樓揩地板畢下樓李喊民人取茶旋聞鎗聲民人趕至大餐間前見高大之人即宿振方從裏面持手鎗而出民人意欲上前拘拿宿即持鎗向民人開放後面又有一人持鎗出來急急避開幸未受傷惟廚夫王祖運已被鎗珠擊傷手指民人見宿等出外又從後追拿是時門外尙有兇手數人奮勇追至霞飛路中見一兇手潘甫庭欲乘黃包車逃逸被民人從背後抱住即有巡捕到來將潘交巡捕解入捕房後民人回來見俞先生等將陳其美扶住約有五分時見李海秋到來向屍觀看大有慌張之狀其眼鏡且落在地下中西官着胡將各兇犯指認胡認明宿振方從大餐間内首先持鎗出來並稱後面持鎗出來之人形似吳國華惟當時不及認明難以指實 
　　李海秋供我在後面聽見鎗聲出來觀看見陳其美已被擊倒額上有血各客均已不見惟吳理卿對我言行兇者係一高大之人我當至新民里十一號即陳其美庽處通知周淡游到來後我即被巡捕拘入捕房始知陳其美已經身死訊至此時已六點鐘中西宫諭令各證人退去許國霖等還押俟下禮拜三覆訊核辦 
[第五次研訊麥拿里巨案]  
　　閘北五區警署轄境與公共租界北四川路毗連之麥拿里發現開鎗傷斃中外民警一案昨日午後三時仍由公共公廨會審員王肇之君會同英日兩副領事康西兩君在樓下正式刑庭研訊中央政府代表穆安素律師捕房代表牛門律師西洋總領事代表阿密達律師相繼到堂候示 
　　先由美捕房西探目潑區上堂禀稱五月二號發生此事後由汽車公司西人華爾及另一西人麥濤在赫林里北四川路口先後拾得鎗珠子彈壳均給我備查我於七點五十分鐘時奉麥總巡諭往閘北五區警署查問如何起畔據該區警長言他下手一警察身中四鎗當送附近紅十字會醫院該醫院因專看時疫不收故送至北京路紅十字會我看警察所用鎗珠與捕房之四十五號惠勃來鎗珠相似當欲取一察看該警長不允遂仿其大小書一圖樣核與拾獲之子壳相同並向詢明受傷警察姓名迨至十時半與五十號西探總目安　斯脱郎同至北京路紅十字會醫院察看受傷警察卽驗尸所看見之尸體且當時詰問五區警長受傷警察所帶何種鎗珠據云該警派出時帶有鎗珠五十粒察其身上仍有五十粒完全不少言至此將所有鎗珠子壳及畫成警察所用鎗珠之圖式一併呈案請察復經牛門穆安素兩律師向之盤詰一過而退 
　　北四川路捕房二十四號副捕頭斯蒂爾投案譯稱五月二號七點二十分鐘得悉北四川路有人開鎗馳往察看見阿瑞里附近馬路東首堦沿中國花草店門首倒斃一中國郵差旋有人指點赫林里北牆邊約離馬路十二三步有一中國女學生（卽已死倪碧城）中鎗倒地其時該女身體尚熱惟脈息已無行至東洋學堂門首見一身穿黑呢衣東洋男尸（即已斃日本人阿格中平）其時麥總巡亦得信趕至同往察看各尸體令將男女尸體送至驗尸所候驗嗣由三道頭西捕愛勒脱在赫林里口拾得子彈壳後又由西人斐利斯白拾得實彈數粒交與麥　巡由麥總巡轉交於我言至此即將子彈壳及鎗彈等呈案請察並稱後至北四川路一百五十八號門牌東洋餅乾店内調查此事當由該店主聲稱店後牆上被擊一洞察看牆内尙有碎彈當將碎彈取出至三號上午由一千零三十五號華捕報稱在赫林里約離馬路三步之牆内亦有碎彈當與該捕前往察看見牆上約有六七寸方圓一洞將碎彈取出後由東洋領事署警察交來空子彈壳據稱在出事處拾來供至此由牛門律師詰問當時曾否查過捕房中發出子彈答稱當亦查過祗少四十五分之手槍珠四粒洋槍珠並不缺少是時穆安素律師聲捕房呈案之鎗珠惟麥總巡所得西人斐利斯白之　珠有中國文字其餘並無中國字須令麥總巡到堂説明當時捕房安捕調班曾否查過子彈該子彈係何人發給據二十四號副捕頭答稱當時確曾調查所有鎗珠係當班之三道頭西捕所發給簿上亦註明中國警察打死後日來亦曾調查並由牛門穆安素兩律師復問盤詰一過退下 
　　一千零三十五號華捕周岳峯投案證明在赫林里口牆内取出碎彈並導引　　至該處察勘情形 
　　女子王秀林上堂由牛門律師詰據供稱五月二號與已死之倪碧城受傷之孫玉貞傭婦馮陸氏等送客出門行至赫林里口見中國警察持鎗向弄内開放四鎗第一鎗擊中前面之孫玉貞第二鎗擊中倪小姐倒地第三鎗擊中我右背左臂共有四孔現雖醫愈而左臂已截斷當時中鎗倒地不省人事不知該警後往何處迨醒來仍爬回三十七號門牌家内供至此由穆安素律師復向盤詰數語而退 
　　女子孫玉貞上堂仍由牛門律師詰據供稱是日與倪小姐（即已死倪碧城）等六人送一客人出門行至赫林里口驀聞鎗聲一響擊中右手我　奔逃並未看見開鎗之人 
　　馮陸氏投訴是日隨同小姐們送客人出外將至赫林里口其時天色將晚忽聞鎗聲四響右臂被擊受傷後至病房醫治已將右臂截斷惟當日開鎗之人確未看見 
　　李蘭生投訴在北四川路恒松煤炭店爲夥五月二號下午見中國警察持洋鎗走過後復回即向隣右鐘表店内開鎗其時我坐在　　内後走至門前見而驚慌卽與店主及來店收賬之人逃至後面隣人家内因店中後門並未推上在玻璃窻内見該警察走至店門首堆儲煤炭之處向内開鎗鎗珠從店主褲襠内穿出擊中我之左足現尙未愈並經牛門穆安素兩律師向李復詰一過堂上　令退下 
　　陳培生投案供稱是日下午在新靶子路乘坐電車至橫浜橋行經北四川路赫林里附近聞鎗聲一響見對面所坐之老人倒於車内頸内流血未幾又聞鎗聲一響撀中我之右臂霎時疼痛出血不止迨至橫浜橋下車經人送往醫院醫治惟開槍之人並未看見復經牛門穆安素兩律師向之盤詰一過而退 
　　訊至此由英領康君宣論云堂上所注意者欲明白此事如何起釁及劉巡警被擊斃命之眞相諭畢又由穆安素律師偕譯員魏偉民上堂譯稱敝律師並非在被告地位係欲帮助堂上訊明此案實情惟發生此事有某國人圖奪該警察洋槍現尙未便説明中西官因爲時已晏宣諭退庭訂期十六十九兩號再行續訊 
[北京路發生盜案]  
　　住居北京路七百二十一二號門牌曾在前淸滬道劉襄蓀　爲幕友之萬某家於前晚八時許突來盜匪四五人一擁入内各出手槍嚇禁聲張將萬妾所帶之鑽鐲兩副鑽戒五只計値洋五千六百元捋取逃逸迨萬報告老閘捕房立飭通班中西包探往拿早日遠遽遂向事主詢明該盜等面貌服式回告捕頭轉禀麥總巡通飭各捕房中西探捕一體留心偵緝 
[緝獲輭進硬出之盜匪]  
　　匪徒何阿臣梁初於上月二十四號夜七時至頭壩路一百零九號門牌毛湯氏家以賃屋爲由推門入内各出利刃嚇禁聲張將氏所帶金鑲鐲及鍍金押髮刧取逃逸經氏報告捕房於前日派探將何梁兩人緝獲昨解公共公廨經中西官略訊一過判均押候函致城内警廳吊贓再核 
[查究私土彙誌]  
　　寓居公共租界廣東路西上林街五十五號門牌之藍夢九據説在禁烟驗銷局爲司事因與在逃之某甲私藏禁止進口之波斯土紅土被洋藥公所查悉訴由代表穆安素律師禀請公共廨出單於前日協同老閘捕房中西包探前往搜獲毛瑟手鎗及六響手鎗各一支鎗珠二百餘粒皮夾袋數只各烟膏店圖章數顆連藍一併帶入捕房昨解公共公廨請究先由中西包探上堂禀明隨往搜檢情形並將抄獲之手鎗等物呈案請察繼由原告代表律師到堂譯訴案情聲請展期開審王襄　商之英卓副領事判藍押候訂期研訊 
　　魯人李會亭因在英租界廣東路六百零七號門牌順義公司内私販波斯紅土被英商老沙遜洋行曁洋藥　合會查悉禀由公廨給諭會同捕房中西探前往將李拘獲連同私土一併解送公堂迭經中西官研訊明晰判令押候核辦在案前日午後由捕將李解案經王　生襄讞會同英康副領事升座訊據原告華洋公司代表馬斯德督銷局代表穆安素兩律師上堂譯明案情　爲澈究訊之李供因來滬找兄李富庭無着此土係由張仲良交我等語中西官會商之下以被告販賣私土罪已成立判罰洋五百元充公無洋改押西牢三個月抄獲之土送交海關銷燬 
　　九江路三百四十號門牌季吾氏烟膏店主高阿深福建路二百零二號門牌季吾氏烟膏店主林玉光均因將禁止進口之波斯土紅土等煎膏混售被洋藥公所查悉協同捕房前往搜獲烟膏業已化驗於昨將該兩店主傅至公共公廨請究中西官判候另行訂期研訊 
　　山東人汪順亭安徽人陳坤山同寓愛多亞路九十一號門牌某客棧三十號房間因販賣禁止進口之紅土波斯土被洋藥公所查悉禀請公共公廨給諭於前日協内捕房前往搜獲私土十四磅連同汪陳兩人帶入捕房昨解公共公廨請究據原告代表穆安素律師上堂譯明前情以被告　背禁烟條約請爲訊究中西官判汪存洋一千五百元陳存洋三百元保出聽候訂期會訊 
　　毛香泉楊璧淸徐海龍孫子雲均因販賣波斯土被洋藥公所查悉禀請公共公廨出單於昨日轉飭捕房將毛等四人傳案原告代表穆安素律師上堂譯訴案情請爲展期訊究會審員王肇之君商之英領康君判候訂期研訊 
[中國銀行股東開會]  
　　上海中國銀行商股東聨合會因兑現風潮已過善後事宜甚　　 
爲繁重聞定於今日（即十五號下午）時假總商會議事廳開商股股東聨合大會籌議一切重要問題業由聨合會事務所通告股東准時與會並預備議案於此次大會提出公决 
[洪平艦調往太湖]  
　　水警第二廳趙廳長以洞庭東西兩山所產蠶繭運銷至滬必須經過太湖當此梟匪橫行之際難保不沿途截刧故於前日飭將現駐浦江之洪平淺水兵艦調往水湖遊弋另調陪戌兵艦來滬防守 
[請拆妨礙電車之房屋]  
　　華商電車公司以砲　營操場對面公濟堂樓房八幢適在軌道之旁有碍路線且恐碰撞行人故由該公司函致公濟堂董事請將該處樓房退後三尺所需拆造經費因係善舉當由公司略爲津貼云 
[恐防再有假車照]  
　　工巡捐局朱局長因上月間發生假車照當經先後將車查獲標賣充公補償税收損失在案現届六月份重行征税誠恐仍有前項假照在市　混爰將該局征收車捐之執照移送各區署俾於十日以後隨時查察以杜流弊 
[發還盜案嫌疑犯]  
　　公共公廨前將搶刧周鍾達等家之盜犯王秀卿等五名解至松滬　軍使署請爲按例懲辦現經楊護軍使飭發軍法課提訊明晣昨日批復公廨原文錄下　據解持槍夥刧周鍾達等家盜犯王秀卿周學和楊殿臣張少卿周增義等五名並抄供到署查核抄供各犯在廨均未供認飭訊各犯僅王秀卿供　原名　步芹上年曾在江北金沙鎭與土匪抵抗官軍受傷逃滬時與匪　往來起案手　由周增義交存等語不認搶刧周鍾　等家之事餘犯亦狡展不認嗣由公共捕房傳到各事主帶署質訊當由順記土店事主周鍾達鄭金生及新馬路失主徐錢氏指證王秀　實 
 
 
 

Page 11

 
 
　　爲該　案持槍首先入門畏嚇行刦之正盜其周學和楊　臣僅　仁記土店一案事主證明爲在場夥刦之盜徐錢氏則稱　見其在　至張少卿周增義二犯兩案學生均未指證爲夥刦之盜本署現已將犯强盜俱發罪之王秀卿即趙步芹一犯照懲治盜匪法第三條五欵判處死刑其餘供給手槍之周增義一犯亦由本署判　徒刑五年零六個月至周學和楊殿仁二犯經仁記土店事主證明爲夥刧之盜惟犯止一案且無傷害行爲應照刑律三百七十三條徒刑範圍内處斷已照懲治盜匪法劃一辦法移送檢察　按照通常程序訴辦矣其張少卿一犯訊無供詞各事主亦未指證此外查無犯罪磪據應發回該廨另行調查發落除咨陳馮上將軍核復俟接復文再行飭遵外仰即遵照張少卿一犯隨批押發並即查收此繳 
[姑媳計論傷心錢]  
　　甬婦柴史氏偕同其婿應月波至南市一區警署控稱兒子國龍前在招商局新裕輪船遇難後承招商局撫恤洋一千元以半數存局生息半數給我姑媳以資用度近因寡媳陸氏居住母家聽信乃父陸坤乾同子金桂刁唆霸吞所領恤洋請爲追究等情當將陸氏等傳至警署詰問兩造供詞各執諭飭柴史氏具結將媳領回安分度日陸坤乾父子等斥退 
[幸未燎原]  
　　南市花衣街五十四號門牌成衣匠朱榮生家昨晨四時因擊翻火油燈延燒桌子等物後由鄰居帮同救熄事爲崗警所知將朱帶入一分　所問明罰洋兩元充公以儆 
[兇犯業已承認]  
　　洋涇鎭東首倪家宅鄉民倪晋生被同族倪炳榮兇毆致斃前經地方檢察廳飭員研訊炳榮供多狡展收押候核在案前日復由李檢察官提案研訊良久炳榮始供認因晋生迭來滋擾故此憤恨用棍毆擊一下問官查得晉生係被擊傷腦部而死判炳榮收押候起訴審廳訊明判决 
[二房東恐被拖累]  
　　女子葉大大前日在本城魚行橋迷路由住在該處一百二十八號之婦人王蔡氏招留至家希圖變　事爲二房東周蔣氏查明恐遭波累鳴警拘送地方檢廳訊明核辦 
[凌虐女兒之懲治]  
　　婦人朱張氏與其姘夫張阿榮迭將前夫之兄遺下女兒凌虐受傷經四隣不服鳴警將張並該氏連同受傷女兒押送地方審檢　昨午由端木李推檢兩官開庭辯論之下以該氏等傷害養女罪當成立判張氏處拘役二十五天張阿榮拘役三十天以儆 
[證明誘拐小孩]  
　　　裕林誘拐小孩邢求山擬往浦東乘輪他往被人拘獲解送地方　檢廳訊供狡展押候傅到該孩之兄邢大珍卽邢喬連並邢阿四等再訊在案昨午由警將邢喬連等傅案經該廳刑庭長趙君會同沈檢察官開庭研訊喬連阿四同供江北人住提籃橋拉車爲生邢求山是我之弟在楊裕林處爲夥不久辭歇此次實將我弟誘拐求究質之楊供詞支吾間官判楊還押邢求山仍留本　喬連等退去候示 
[誘編女子續誌]  
　　婦人楊畢氏之女阿林被王星福誘往法界客棧同宿由該氏在四區警署告發已紀前報茲悉此案業經姚警正傳集兩造人證質訊一過判解司法科究辦 
[串放白鴿續紀]  
　　桃源人倪立中由鄰人郭廣元爲媒娶王姓寡婦爲室該婦於成婚之下一日即竊取賣身據而逸倪以郭等串放白鴿起訴請追等情已紀前報茲悉此案已經閘北警廳司法科嚴科員研訊郭供該婦現住租界請派探移提等諸判郭押交王姓寡婦到案再核 
[浦東女子迷路]  
　　浦東女子王寒梅年十四歲前日在閘北迷路由四區崗警查見帶署盤問據稱家有父母來滬學習女工借住虹口王德記米店同族家内姚警正諭暫留養候查核奪 
[騙案補提同黨]  
　　　子蔣銀發因與在逃同黨在北山東路六號門牌虚設恒昌祥洋貨號先後向四川路德華綱莊及漢口路三百零一號門牌魏茂生山西路一百六十九號門牌玉連生等騙取値洋一千九百四十八元之熟羅紡綢十五疋由　將蔣拘解公共公廨訊押在案昨晨復訊供仍推　判仍還押候查提在逃同黨到案併究 
[證人亦被控告]  
　　英籍華人徐景明在公共公廨呈控曹逸儒因彼與黃少泉涉訟時曹到堂作證妄供並在合同上添加八十九字昨由捕房將曹傳案中西官判曹交三千元人洋並保候訂期會訊 
[房客欠租被控]  
　　海昌路鋐源里管門人楊福生日前在地方審判廳訴租户陸阿根積欠房租大洋十九元小洋五十六角又曹和尙欠租大洋十八元小洋五十二角延宕不付請爲傳追等情昨經袁廳長飭吏送達繕本定期傳訊核辦 
[告借不遂之怨毒]  
　　成衣匠李炳泉前日向同業徐掌全借洋五元不遂忽用剪刀戳傷右腿由崗警將兩造拘送地方檢察廳訊究 
[警廳發給夏衣]  
　　淞滬警察應長徐國樑君對於所屬官佐長警人等夏令制服曾於上年起每人加發白色衣袴一套今因署令將届已將白布衣袴製備發給定今日爲始一律更換其製衣工料每人仍在工食項下照扣銀一元六角 
[巡捕追獲流氓]  
　　流氓陳阿仁因在馬路　取婦人陳朱氏金耳環圖逃由捕追獲昨解公共公廨經中西官訊實判陳押西牢三月期滿帶堂再核 
[私塾敎師研究會禀准立案]  
　　本城西成國民學校敎員葛尙杞發起聨合本邑私塾各敎師設立研究會研究私塾敎育進行方法前在也是園開成立會公舉會長幹事會誌前報茲悉上海縣沈知事現據該會會長葛尙杞鈔錄該會章程會員名單具禀到縣請求立案給示除批准立案外並已出示提倡矣茲將葛尙杞原禀錄下禀爲聨合私塾敎師設會研究敎育鈔附章程名單籲懇批准立案並請給示提倡事竊維我國敎育自廢科舉設學校以來垂二十年矣小學成績未始無進步可稽而統計敎育普及之效果尙不逮百分之十跡其原因種種而對於大多數之私塾向取放任或　糜主義示嘗有切實改進之辦法亦爲一大主因即就上海城廂及租界論公私立小學校以數十計就學兒童近萬不可謂不盛乃調查私　之數不下一千數百處學童尤倍蓰於前然則誘掖而獎進之誠有不容緩者近讀江蘇省暫行整頓私塾規程參照地方情形斟酌敎科程度亦旣刻意淸通務求適合於規定限制之中仍萬相與維持之意無任欽佩維是獨學無友則孤陋寡聞閉户造車未必出門合轍苟無共同研究之機會曷以應社會之需要赴法定之凖繩爲敎育行政計似不可無補助機關以爲後盾此組織塾師研究會之理由一也凡爲塾師者終日督課絶少暇晷人數又衆散處四方試覓補修之場所何來廣厦萬千責以繁重之課程安得餘陰分寸祗有因地制宜化散爲聚竊附有人規摩之意近取爲學自動之義庶幾集思而廣益相與温故而知新此組織塾師研究會之理由二也人自爲學家自爲敎與外界無交換之知識卽内容不免有隔閡之情形將與學界各團體聨絡交通自不無接洽之處以爲之樞紐此組織塾師研究會之理由三也綜上數因尙杞等不揣　陋糾集各塾師及學界同志共同發起斯會於五月二十八日假也是園開第一次發起會入會者一百餘人公議章程照章投票選舉職員當選尙杞爲正會長士培爲副會長榮山等十人爲幹事即於當日宣告成立伏思尙杞權任西成國民學校敎員十有餘年經驗淺薄本不足權任改良私塾之責祗以近數的來屢任單級敎授講習所義務與滬上各塾師交往較多感情融洽此次旣推組織斯會不敢不勉竭愚忱藉圖公益除輪流推廣單級章程籌設舉行外　此鈔附章　並職員名單禀請批准立案並給示曉諭勸導滬上各塾師一律入會共同研究以資提倡無任感激并乞　請淞滬　廳一體備案保護統祈鑒核批示遵行 
來函 
[江蘇公民楊士香上黎大總統書]  
　　大總統鈞鑒帝制肇禍舉國騒然國人惶急懼大難之將至今者天佑中國袁氏棄位我大總統道從約法以英武之資繼統治之　衆望所歸天人共與行見修文　武重事承平圖人的　　呼情有无量夫際茲國步艱難之秋士失其學工輟其業商困於市農困於野内則瘡痰滿目道路流離外則遍處强隣　　虎际危亟存亡千鈞一髮失今不圖噬臍何及且天下之所以紛紛不靖者徒以袁氏之僭竊耳今袁氏已秦位矣民國河山完全恢復尙何武力之可言然則今之所最注重者恢復秩序以建設完全單固之共和政府而已夫欲建共和之政府必得眞正之民意欲得眞正之民意必復固有之國會蓋國會一日不復則國事一日不定是以連日以來愛國之士函電交馳僉以規復國會當爲今之急務而我大總統亦以召集國會爲要舉士香愚昧復何所言第念自滇黔起義以來雖已設國會議員通信處於上海以爲召集國會之預備然其地避居租界殊非鄭重之道今旣正式召集自以遷地爲良以理論之固宜設於北京然以時勢觀之則莫如以南京爲宜蓋袁氏雖逝而餘氛未靖恐南方議員無意北上而南京爲南北適中之點交通使利雙方議事便於磋商一俟大局敉平再行移駐都城以合法度故竊謂今日之急務在規復國會而國會之召集宜暫設南京他如各省議會亦宜次第召集以復舊觀蓋省會與國會有相聨之關係第有國會而無省會不足資聨絡上下輿情仍然隔閡故國會應復而省會亦不得不復兩會並復庶幾中央與各省聨絡一致而南北意見可以消融民國前途實爲萬幸謹貢蒭言上凟聰聽是否有當伏乞垂鑒江蘇公民楊士香謹上 
[劉强夫致浙江呂都督函]  
　　（前略）强夫稽山下士橒稱閒人目擊滿淸專橫國勢阽危每憶匹夫有責之義未敢坐視奔走國事幾二十年辛亥年義士羣起克告成功以一時權宜之計推舉袁氏接任臨時大總統原爲息事寗人福國利民起見詎意袁氏私心自用擅改國法違憲殃民更僕難數迨籌安會發生袁氏野心益熾帝制自爲人神共怒數月以來幸得滇黔桂粤諸省先後獨立聲罪致討吾浙亦賴諸賢者英明果斷同伸義舉强夫亦浙民分子竊幸桑梓治安旣得吾公維持自可無虞惟環顧隣省熊度未明興念唇齒輔車之圖洵屬急不容緩之舉爰自本年三月二十日在嘉興晤面後即遄返滬上與諸同志力圖福建事宜一切進行計畫曾於五月間函託潘君建中轉達當邀洞鑒正在籌備完竣定期出發忽得袁氏自斃之耗天祚我華挽茲浩刧聞此圓顱方趾莫不距　三百所有聲討及其他問題於茲結局其目前最要政策惟在消除黨見協議進行恢復人民元氣建造眞正共和以吾公之明達當已早鑒及此黎公厚澤深仁薄海同仰此次依法繼任大總統各省一致稱慶吾公浙民代表休戚與共還望竭誠擁戴力圖　襄以慰人民之殷望而弭列强之懷疑强夫展發熱誠不讓人後伹知護國衞民不計其他今茲舉義本有袁朝退某夕隱之言現袁旣罹天誅夙願已償俟將部屬設法解散即當退歸田野以遂素志而踐前言尙祈吾公爲國珍重無任盼切劉强夫啓 
[國貨維持會致各業領袖函]  
　　逕啓者頃接農商部部員吳在章先生函開茲有美國實業家代表前密爾華基城市長羅斯先生日前來華游歷抵華後先至北京刻復到滬先生此來專謀中美商務之發達期欲增進兩國直接貿易並擬於中美各大商埠組織　關藉資聨絡日昨接前中國駐美公使夏棣三先生來函　代介紹於滬上商界領袖諸公藉以晤談一切先生定於本月十七日即須返國爲時迫促自不及一一分别接洽查貴會會員中多屬熱心商界鉅子用特函懇可否請代邀數人於十六日午後三時前往天后宮總商會一叙爲此函轉台端望請撥冗惠臨幸勿見却是爲至盻中華國貨淮持會啓六月十五日 
雜評二 
[各黨派之態度分明（訥）]  
　　近日各黨派之熊度甚爲分明此亦中國之好現象也不遷就亦不激烈一面飭罷兵以息紛爭一面爭約法國會以固國本一面商撤軍務院以籌統一齊心一致以扶持時局可謂舉動得宜矣 
　　吾甚望中央亦以誠心對付各黨派而有以表明其服從民意之熊度各省將軍巡按亦　捐棄昔日之嫌隙而有以表明其同心恊助之熊度我民國庶幾近之矣 
　 
 
 

Page 12

 
 
   
 
 

Page 13

 
 
自由談 
游戲文章 
[捉拿梁上君子賞格] [  帳公]  
　　謹啓者前日本宅於喪務忽忙之際逃去狡僕一名混名梁上君子廣東口音以居京久能説幾句藍靑官話惟三句不離本行則丢那嫣三字時顯原形該僕頭尖如橄欖面團團而厚手足特長腹大如五石瓠遍體銅臭不可嚮邇逃時足穿油靴脚底遍抺桐油至易辨認該僕爲本宅敗類顚倒是非混淆黑白久爲本宅上下人等所共憤今因老總管物故氷山已倒自知不妙即逃匿無蹝現本宅欲得該僕用家法處治如有仁人君子能將該僕捕獲捆送來宅　賞不能兑現之紙幣十萬元知風報信因而捕獲者照半酬賞貯幣以待决不食言 
海外摭奇 
[報端之慈善家] [  野鶴]  
十數年前紐約某報發現一奇　之告白路曰予貧苦無以自存幸蒙保媾伯魯先生惠貽二千金得以過活特此登報鳴謝下署名爲齊瑟絲見者初不注意翌日又有名莫遜者獲金鳴謝特其數又倍爲四千金越十餘日鳴謝者共有數十人其數成一萬二萬五千四千二千不等於是覩者咸以爲奇蓋伯魯年已老富而吝烏願捨此巨金久之始有　其故者伯魯晚年自悔少時太刻嗇恐死後不容於上帝乃賄某機織廠中工人各一二百金便之登上以免天帝之讉責耳後工人有泄其事者乃知之 
之名以免天帝之讉責耳後工人有泄其事者乃知之 
　　野鶴按伯魯恐上帝不容意良善也恃賄人而欲欺上帝斯其　　甚矣 
詩選 
[銷署] [  埜]  
　　簾痕黯淡著餘温有客貪眠困酒樽五月江南風物老一天風雨夢魂存猶餘名芰憎秋近願得茅關鎭日昏一例暮霞餘靄思鼓琴以外不成喧 
[五月六日作] [  戮民]  
　　正逢午日過悽然風雨酹觴湘水前向古關懷有闌芷乘時哀詔　幽蕪神州大運豈終盡靑史千秋得自捐忍看蒼生來尸祝陳　　背太平年 
[籐花] [  前人]  
　　冷烟和夢伴歸槎綠轉溪　未有涯依約垂楊流水畔殿餘春裹看籐花 
自由譚屑[  鳩雛]  
　　水月交映冥　一白自凡庸之　聽則幾乎合矣幽人視之皎潔者月淸映者水其若可分也故天下事非合之難而眞能合之難也 
　　煦風迎我竹篠　東山翠撲人橫雲天際黃魯直城樓濯足故知有思渺然也 
小説一 
[郤瑟繞梁錄] [  王汝鼎編譯]  
　　情戰（續） 
　　然不知不覺間勝敗又忽已互易何也哀沙一聞已勝方舉胃出場覓其顚倒半生一旦屬已之美人正見愛密柳行行而來秋波正注已身示彼美一絲一髮今已悉屬已有顧身乃不期疲軟如醉倒地不能起愛密柳視之知其胸膛破矣是豈樂極不支血管爆烈而然耶抑一心在美人身上所受之創未之覺耶抑冥冥中别有司恩仇者耶噫是不可知矣惟頃哀沙騎馬以出宮門者今則舁而入宮門矣餘人之回宫者或傷或不傷齊瑟思大饗之三日送之至郊鄭重而别哀沙身雖臥床而口仍誦愛密柳芳名不釋顧創口日劇因其所傷者肺也血流終不可止方彌留際召愛密柳及其表兄派來盟於榻前與之訣曰我最親愛之女郎！我爲女郎所歷之千辛萬苦今我不能爲女郎悉述惟嗣後魂魄得常侍女郎左右因我在世更無時矣嗚呼吾命！嗚呼吾爲卿所飽受之艱辛！嗚呼死！嗚呼我愛密柳！嗚呼天長地久之永别！嗚呼我意中之王后！嗚呼吾妻！吾心愛之人！吾末日！蒼蒼者天果何爲耶塵海茫茫眞諦安在忽與以愛情忽送之窀穸陰森岑寂而無極别矣佳人！别矣吾愛密柳！我愛密柳其乘天未絶我時挽我以玉臂而聽我一言我與吾兄派來盟以愛卿故而成宿仇今吾以誠實磊落寛厚高尙之情對我畢生之情敵表白吾垂死純潔之靈剖臆告我卿曰以吾所知世界中無復更可愛如吾兄派來盟者矣派來盟自昔一心於卿將必至於畢生而止卿而苟爲人妻者其必勿忘貴族派來盟語至此聲沉足冷至胸一心愁慘之心亦歸靜止目亦漸瞑然猶注射愛密柳最後猶鼓其餘息呻曰惜哉！愛密柳 
小説二 
[俠情小説紅蘩蕗别傳] [  天虚我生]  
　　第四十五章（續） 
　　其中一兵微語曰此國民殊善怒吼乃是牛豈不慮喉坼耶其时奔者益近騎長立止之曰來者爲誰曰吾爲舒勿林國民所遣來見海龍國民海龍在車中又暴呼曰進之進之其聲急而微唖無復以前雄壯似咽喉中已爲怒氣所塡聲乃勿振騎兵時已摸索而前近海龍窓次矣海龍曰舒勿林命汝奚爲兵曰舒勿林已至别墅曰嘉蓓如何曰遁矣海龍大怒詈語乃類堤决騎兵遂亦無從置喙海龍詈已始曰試續言之兵曰初舒勿林旣至别墅卽有一龍鍾之閽人應門而出搜其宅内則陳設桌椅數事外更無所有但：：海龍曰但何如曰尙有一事亟須報告國民當吾人前進之時即覺有人蹤跡而行且時時有馬蹄蹴石之聲出於林樾苦於夜黑乃無從測其所在今予返又復聞此聲於此度之則知林中實有埋伏也於時海龍已不復能恕顫聲曰果有伏耶曰然故舒勿林國民之意請更撥與數人裨得拒敵唯前途至窄狹不良於馬諸人往時可以步行馬即寄於林中當亦無妨海龍曰若此亦佳但别墅去此遠乎曰否卽在左近海龍又呼曰騎長君可先行一察敎堂左右果有伏否 
 
 
 

Page 14

 
 
   
 
